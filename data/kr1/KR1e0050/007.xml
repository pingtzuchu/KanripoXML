<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋通說卷七</head>
    <p>
<pb n="1a"/>
欽定四庫全書<lb/>
　春秋通說卷七　　　　　宋　黃仲炎　撰<lb/>
　　文公<lb/>
元年春王正月公即位二月癸亥日有食之<lb/>
天王使叔服來㑹葬<lb/>
　桓王崩七年而後葬見諸侯不恤天子之喪也僖公<lb/>
　以夏四月葬而王使叔服先二月至魯見天子急於<lb/>
　奉諸侯之喪也冠屨倒置至此極矣<lb/>
<pb n="1b"/>
夏四月丁巳葬我君僖公<lb/>
天王使毛伯來錫公命<lb/>
　天子錫諸侯者三諸侯終喪入見則有錫如禮所謂<lb/>
　喪畢以士服見天子已見賜之黻冕圭璧然後歸是<lb/>
　也諸侯嵗時來朝則有錫如詩所謂君子來朝何錫<lb/>
　與之雖無與之路車乗馬又何與之元衮及黼是也<lb/>
　能敵王所愾則有錫如詩所謂彤弓弨兮受言藏之<lb/>
　我有嘉賔中心貺之鍾鼓旣設一朝饗之是也魯桓<lb/>
<pb n="2a"/>
　以簒弑得國王不能討更追錫之王之失道甚矣若<lb/>
　夫文公成公皆非終喪入見與嵗時來朝敵愾而獻<lb/>
　功者而王錫命之是恩禮之妄施也<lb/>
晉侯伐衛<lb/>
　左氏載晉文公之季年諸侯朝晉衛成公不朝故襄<lb/>
　公旣祥使告于諸侯而伐衛先且居曰效尤禍也請<lb/>
　君朝王臣從師晉侯朝王于温經不書朝王而書伐<lb/>
　衛者朝王正也伐衛不正也春秋之紀事爲戒而已<lb/>
<pb n="2b"/>
　矣故書其不正者不書其正者也伐衛之爲不正何<lb/>
　也不務德而務兵也<lb/>
叔孫得臣如京師<lb/>
衛人伐晉<lb/>
　衛人以小加大不量力也<lb/>
秋公孫敖㑹晉侯于戚<lb/>
　魯以公孫敖㑹晉侯政在大夫也<lb/>
冬十月丁未楚世子商臣弑其君頵<lb/>
<pb n="3a"/>
　唐太子𢎞受春秋於率更令郭瑜至楚世子商臣弑<lb/>
　其君喟然廢卷曰聖人垂訓何至此耶瑜曰孔子作<lb/>
　春秋善惡必書故商臣之罪千載不滅𢎞曰然所不<lb/>
　忍聞願讀他書嗚呼此不特太子𢎞不知春秋而郭<lb/>
　瑜所對亦豈知春秋者哉世有不辨五音而借聽於<lb/>
　聾者太子𢎞之於郭瑜是也夫亂臣賊子有内蓄姦<lb/>
　謀外務掩覆如晉盾許止之類固以書名史册爲懼<lb/>
　矣若其直情徑行敢犯大惡如楚商臣者即梟獍蝮<lb/>
<pb n="3b"/>
　蜥惟噬囓是逞何暇懼夫千載不滅之名哉然春秋<lb/>
　所以書者正以明其爲禍之慘使世之爲君父者知<lb/>
　所謹戒以務絶其萌焉爾易曰臣弑其君子弑其父<lb/>
　非一朝一夕之故其所由來者漸矣由辨之不早辨<lb/>
　也楚商臣之禍由楚子頵之不早辨也楚子頵之不<lb/>
　早辨何也夫爲世子立師傅是世子之德所待以成<lb/>
　者也師傅之邪正而世子之善惡分焉故世子與正<lb/>
　人居不能不正猶生長於齊而不能不齊言也與不<lb/>
<pb n="4a"/>
　正者居不能無不正猶生長於楚而不能不楚言也<lb/>
　商臣蠭目而豺聲固爲忍人然觀其一日弑逆之事<lb/>
　皆出其師潘崇之謀則其平日之所見聞薰染者可<lb/>
　知矣是則商臣之惡不得專爲氣質之咎也師傅非<lb/>
　人而君不早辨此亂之所由作歟嗚呼使郭瑜而知<lb/>
　此必足以袪世子𢎞之惑矣<lb/>
公孫敖如齊<lb/>
二年春王二月甲子晉侯及秦師戰于彭衙秦師敗績<lb/>
<pb n="4b"/>
　秦穆公反自殽陵悔過自誓未幾尋怨再致彭衙之<lb/>
　衂是雖悔其非而未甞改也悔而不改何取於悔哉<lb/>
　晉襄得志於殽可以已矣當秦兵再至則脩文告以<lb/>
　郤之若魯展禽所以犒齊師者秦必愧而反矣不此<lb/>
　之圖而逞志於再戰是則晉襄之罪也蓋秦穆憤於<lb/>
　敗而不能平晉襄狃於勝而不能屈血氣用事而無<lb/>
　理義以飬其心終於稔怨結仇黷武殘民而已春秋<lb/>
　書秦晉之戰所以爲世之不能懲忿窒慾者之戒嚴<lb/>
<pb n="5a"/>
　矣哉<lb/>
丁丑作僖公主<lb/>
　糓梁子云喪主於虞吉主於練作僖公主後也是不<lb/>
　然春秋書作者剏始也如作丘甲作三軍蓋前此未<lb/>
　有而今始剏也禮虞主用桑練主用栗其狀正方其<lb/>
　寸尺則有天子諸侯之異作僖公主必有越乎常度<lb/>
　者故書也<lb/>
三月乙巳及晉處父盟<lb/>
<pb n="5b"/>
夏六月公孫敖㑹宋公陳侯鄭伯晉士縠盟于垂隴<lb/>
　晉士縠會盟諸侯晉政在大夫也<lb/>
自十有二月不雨至于秋七月<lb/>
　僖公三時不雨必特舉三首月此則歴時而數何也<lb/>
　蓋僖三十三年間久不雨纔一見而已故詳言之文<lb/>
　十八年閒久不雨者凡三見焉故從省文也糓梁子<lb/>
　以爲閔雨不閔雨者妄也<lb/>
八月丁卯大事于太廟躋僖公<lb/>
<pb n="6a"/>
　大事于太廟者吉禘也未除喪而吉禘非禮也其不<lb/>
　曰吉禘而曰大事者禘者審諦昭穆之謂也今行逆<lb/>
　祀躋僖於閔上以臣先君故不得云禘也以此垂戒<lb/>
　而後世猶有以恭陵而在康陵之上先後相踰失其<lb/>
　次序如東漢之君者<lb/>
冬晉人宋人陳人鄭人伐秦<lb/>
公子遂如齊納幣<lb/>
　使大夫納幣禮也何以書或曰惡居喪而圖婚也是<lb/>
<pb n="6b"/>
　不然案魯以此年十一月當除喪若納幣在十一月<lb/>
　以前則爲喪娶在十二月則否今春秋槩以納幣繫<lb/>
　於冬時之下不明其爲十一月與十二月者則知聖<lb/>
　人所惡不在喪娶矣或又謂若使納幣在十二月喪<lb/>
　事甫畢而遽圖婚亦有所未安者是亦不然魯人有<lb/>
　朝祥莫歌者子路笑之孔子曰由爾責於人終無已<lb/>
　夫聖人酌人情之平不應旣除喪而更以喪娶爲罪<lb/>
　也然則何以書趙子謂婚禮不當使公族貴逺嫌也<lb/>
<pb n="7a"/>
　故魯公子遂宋公孫壽納幣然後書之<lb/>
三年春王正月叔孫得臣會晉人宋人陳人衞人鄭人<lb/>
伐沈沈潰<lb/>
夏五月王子虎卒<lb/>
　外諸侯之大夫卒必有赴于魯者而經不書不以大<lb/>
　夫同於諸侯也王朝之卿卒赴則書尊王朝也<lb/>
秦人伐晉秋楚人圍江<lb/>
雨螽于宋<lb/>
<pb n="7b"/>
　春秋書外國之灾有因弔問而知之者有聞而知之<lb/>
　者宋大水公使弔焉是因弔問而知之者也六鷁退<lb/>
　飛隕石雨螽之類非弔問也特聞而知之爾雨螽者<lb/>
　自上而下者也如漢建武中陳留雨糓如稗實隋大<lb/>
　定中京師雨毛如馬尾者皆自上而下也物自上而<lb/>
　下者異也雨螽爲甚矣<lb/>
冬公如晉十有二月己巳公及晉侯盟<lb/>
晉陽處父帥師伐楚以救江<lb/>
<pb n="8a"/>
　城濮之役晉車七百乗輔以宋齊秦三大國之師蓋<lb/>
　僅而勝楚今以一大夫將偏師而伐之何易歟此非<lb/>
　晉之君臣敢於易楚也蓋其意謂楚方圍江而吾不<lb/>
　能救則無以爲盟主必救之而憚於合諸侯於是姑<lb/>
　出偏師以存救江之名而已故陽處父之師不徑以<lb/>
　赴江之急而迂其途以抵方城之外於是號于人曰<lb/>
　吾伐楚所以救江也且自秋圍江而晉逮冬遣救兵<lb/>
　由他道遲徊數月閒楚師已下江城久矣夫非有救<lb/>
<pb n="8b"/>
　患分災之實而竊其名以欺天下不忠莫甚焉<lb/>
四年春公至自晉<lb/>
夏逆婦姜于齊<lb/>
　逆婦而不言逆者之名蓋㣲者也古者冕而親迎猶<lb/>
　以爲輕春秋諸侯但使卿行已非禮矣況㣲者乎王<lb/>
　通氏曰婚禮廢天下無家道矣<lb/>
狄侵齊秋楚人滅江晉侯伐秦衞侯使寗俞來聘<lb/>
冬十有一月壬寅夫人風氏薨<lb/>
<pb n="9a"/>
　成風僖公之母莊公之嬖也死而稱夫人葬而稱小<lb/>
　君所謂並后耦嫡亂之本也惠公仲子亦以妾亂正<lb/>
　也而不稱夫人是當時猶不以夫人稱之也今以夫<lb/>
　人稱成風則已甚矣或曰子爲君而不得尊其母可<lb/>
　乎曰爲人子以所當得者加於其親而親安之則孝<lb/>
　在是矣茍以其所不當得者加於其親使其親無以<lb/>
　安之可謂孝乎<lb/>
五年春王正月王使榮叔歸含且賵三月辛亥葬我小<lb/>
<pb n="9b"/>
君成風王使召伯來會葬<lb/>
　榮叔之賵成風猶宰咺之賵仲子也召伯會葬抑又<lb/>
　甚矣<lb/>
夏公孫敖如晉秦人入鄀秋楚人滅六冬十月甲申許<lb/>
男業卒<lb/>
六年春葬許僖公<lb/>
夏季孫行父如陳秋季孫行父如晉<lb/>
　春秋書内大夫出聘者其㫖有四有書以見簡禮者<lb/>
<pb n="10a"/>
　有書以見謟禮者有書以見大夫專命者有書以見<lb/>
　大夫私行者所謂簡禮者公孫遂如京師叔孫得臣<lb/>
　如京師之類是也諸侯不朝而使大夫聘也諂禮者<lb/>
　季孫行父如晉繼於公孫敖如晉之明年之類是也<lb/>
　使幣頻煩而不知節也大夫專命者公子遂叔孫得<lb/>
　臣如齊之類是也非君命而行也大夫私行者公子<lb/>
　友如陳公孫兹如牟季孫行父如陳之類是也蓋公<lb/>
　子友以原仲之舊而兹行父以娶婦之故於是托君<lb/>
<pb n="10b"/>
　命以遂其私也<lb/>
八月乙亥晉侯驩卒冬十月公子遂如晉葬晉襄公晉<lb/>
殺其大夫陽處父晉狐射姑出奔狄<lb/>
閏月不告月猶朝于廟<lb/>
　自文公怠棄時政以閏月爲非常月而廢告月之禮<lb/>
　漸致其後雖常月亦不告矣此子貢所以欲去告朔<lb/>
　之餼羊也<lb/>
七年春公伐邾三月甲戌取湏句遂城郚<lb/>
<pb n="11a"/>
　齊靈公與臧紇言伐晉臧紇對曰抑君似䑕夫鼠晝<lb/>
　伏夜動不穴於寢廟畏人故也今君聞晉之亂而後<lb/>
　作焉非䑕而何觀魯文公聞晉難而伐邾取邑是亦<lb/>
　臧紇之所謂䑕者爾<lb/>
夏四月宋公王臣卒宋人殺其大夫<lb/>
戊子晉人及秦人戰于令狐晉先蔑奔秦<lb/>
　案左氏晉襄公卒靈公少晉人以難故欲立長君故<lb/>
　趙盾使士會先蔑如秦逆公子雍先蔑之使也荀林<lb/>
<pb n="11b"/>
　父止之曰夫人太子猶在而外求君此必不行不聽<lb/>
　旣而趙盾與大夫皆患穆嬴乃背先蔑而立靈公以<lb/>
　禦秦師故令狐之戰先蔑奔秦大抵平其心以觀天<lb/>
　下之故則是非利害未嘗不甚明一或錮於貪欲之<lb/>
　私則如逐鹿者不見泰山矣觀荀林父之戒先蔑者<lb/>
　平心之言也故卒不能逃其所料惟先蔑之意在於<lb/>
　覬覦立君之功而不暇擇焉將以求福乃更得禍此<lb/>
　可爲行險者之戒矣<lb/>
<pb n="12a"/>
狄侵我西鄙<lb/>
秋八月公會諸侯晉大夫盟于扈<lb/>
　晉大夫者蓋趙盾也趙盾夾輔幼君以靖晉國之難<lb/>
　攝主齊盟使不失霸業可謂有功於國家者矣扈之<lb/>
　盟何以書蓋盾内專廢置人主外專盟諸侯非人臣<lb/>
　所得爲者此而不治則僭攘之禍接踵於後世矣漢<lb/>
　史嚴延年劾奏霍光擅廢立無人臣禮雖寢不報而<lb/>
　朝廷肅然敬憚焉夫霍光輔漢功不細矣而延年至<lb/>
<pb n="12b"/>
　以無臣禮劾之漢史以朝廷敬憚稱之豈非有得於<lb/>
　春秋之義哉<lb/>
冬徐伐莒公孫敖如莒蒞盟<lb/>
八年春王正月夏四月秋八月戊申天王崩<lb/>
冬十月壬午公子遂會晉趙盾盟于衡雍<lb/>
　春秋大夫之專國者未有不外結强援以自固者也<lb/>
　公子遂會晉趙盾盟于衡雍其姦謀可見矣<lb/>
乙酉公子遂會雒戎盟于暴<lb/>
<pb n="13a"/>
　伊洛瀍澗中原之近境而謂之雒戎者蓋戎居其間<lb/>
　也案左氏僖二十二年秦晉遷陸渾之戎于伊川宣<lb/>
　三年楚伐陸渾之戎遂至于雒觀兵于周疆蓋成周<lb/>
　伊雒之地徃徃皆戎居之故聖人惡而書之爲後世<lb/>
　華戎雜處之戒也自此義不明而後世有因匈奴日<lb/>
　逐之至而建南廷以安納之如漢世祖者矣徙武都<lb/>
　之氐以實關輔如魏太祖者矣此春秋之學所以不<lb/>
　可不講也<lb/>
<pb n="13b"/>
公孫敖如京師不至而復丙戌奔莒<lb/>
　觀遂之專敖之恣則文公之不能制其臣可知矣<lb/>
螽<lb/>
宋人殺其大夫司馬宋司城來奔<lb/>
　宋昭公立二年閒大夫之見殺者再奔者一或由强<lb/>
　宗犯公室如前年穆襄之族帥國人以攻公殺公孫<lb/>
　固公孫鄭故書曰宋殺其大夫是也或以婦人奸國<lb/>
　政如此年襄夫人因戴氏之族殺司馬公子卬逐司<lb/>
<pb n="14a"/>
　城蕩意諸故書曰宋殺其大夫司馬宋司城來奔是<lb/>
　也蓋紀綱不立政權紛亂則君臣不能相保且仕於<lb/>
　亂邦濫嬰戮辱非君子見幾之道也垂戒之義明矣<lb/>
　大夫書官而不名史略文也<lb/>
九年春毛伯來求金<lb/>
夫人姜氏如齊<lb/>
　婦人歸寧常事也何以書趙子曰無父母而歸寧非<lb/>
　禮也<lb/>
<pb n="14b"/>
二月叔孫得臣如京師辛丑葬襄王<lb/>
　公子遂如晉葬晉襄公叔孫得臣如京師葬襄王是<lb/>
　夷天子於諸侯也況自文公即位以來王再遣使會<lb/>
　僖公成風之葬今天王崩魯不得不一報禮公孫敖<lb/>
　將命而逃至於踰時然後叔孫再徃又在毛伯求金<lb/>
　之後若有甚不得已者其爲慢上無君可見矣天王<lb/>
　崩何以或書葬或不書葬蓋周以葬期告魯與魯遣<lb/>
　使會葬則書之不然不書也<lb/>
<pb n="15a"/>
晉人殺其大夫先都<lb/>
　晉靈公幼政在趙盾大夫死者三人由盾之專殺也<lb/>
三月夫人姜氏至自齊晉人殺其夫夫士縠及箕鄭父<lb/>
楚人伐鄭公子遂會晉人宋人衞人許人救鄭夏狄侵<lb/>
齊秋八月曹伯襄卒<lb/>
九月癸酉地震<lb/>
　震動也地靜爲常而動爲異也或謂震者戰而非動<lb/>
　如漢天鳯三年詔云地有動有震震者有害動者不<lb/>
<pb n="15b"/>
　害是震與動異也曰非也動甚爲戰戰生於動爾豈<lb/>
　可岐而二之哉<lb/>
冬楚子使椒來聘<lb/>
　案左氏范山言於楚子曰晉君少不在諸侯北方可<lb/>
　圖也於是出師以伐鄭遣使以聘魯以此見後代<lb/>
　之邊患未有不因制防之隳而肆其侮也書所謂<lb/>
　無怠無荒四夷來王信矣哉<lb/>
秦人來歸僖公成風之襚<lb/>
<pb n="16a"/>
　仲子惠公之嬖成風僖公之母也仲子繫之惠公可<lb/>
　也成風繫之僖公何哉蓋以仲子爲妻者惠公也故<lb/>
　曰惠公仲子以母成風爲夫人者僖公也故曰僖公<lb/>
　成風因仲子成風以見惠僖之過也然惠不能正家<lb/>
　而乖庶嫡之分僖欲厚其母而不節以禮鈞是二者<lb/>
　則惠之過甚於僖矣衣服曰襚所以送死者成風旣<lb/>
　葬五年而秦始歸襚不及事矣此又以見秦人之失<lb/>
　禮也<lb/>
<pb n="16b"/>
葬曹共公<lb/>
十年春王三月辛卯臧孫辰卒<lb/>
夏秦伐晉<lb/>
　此年秦伐晉成三年鄭伐許昭十二年晉伐鮮虞皆<lb/>
　脫人字如夏五闕月是也説春秋者皆云不稱人狄<lb/>
　之也抑不思春秋諸侯舉無道之師以伐人者衆矣<lb/>
　孰非可狄者何獨是耶宣二年秦伐晉猶此年伐晉<lb/>
　也而以秦師書成四年鄭伐許猶三年伐許也而以<lb/>
<pb n="17a"/>
　鄭伯書定四年晉伐鮮虞猶昭十二年伐鮮虞也而<lb/>
　以晉士鞅衞孔圉書何爲而不狄之哉此可以見其<lb/>
　說之窮矣<lb/>
楚殺其大夫宜申自正月不雨至于秋七月及蘇子盟<lb/>
于女栗冬狄侵宋楚子蔡侯次于厥貉<lb/>
十有一年春楚子伐麇夏叔仲彭生㑹晉郤缺于承筐秋<lb/>
曹伯來朝公子遂如宋狄侵齊<lb/>
冬十月甲午叔孫得臣敗狄於鹹<lb/>
<pb n="17b"/>
　經書敗狄于鹹猶書敗狄于箕敗狄于交剛者惡詐<lb/>
　戰也明中國不以信義服其心而區區挾詐以勝之<lb/>
　也經書狄三有曰狄曰赤狄曰白狄未甞有所謂長<lb/>
　狄者長狄之名起于左氏釋鹹之戰云獲長狄僑如<lb/>
　於是公糓二傳因之遂有横身九畝之説大而異之<lb/>
　之論其後劉向又指以爲晉齊魯三國篡弑之證可<lb/>
　謂誣矣此聖人所以不語怪也<lb/>
十有二年春王正月郕伯來奔把伯來朝<lb/>
<pb n="18a"/>
二月庚子子叔姬卒<lb/>
　子叔姬者公之子未嫁者也卒而書者已許嫁而待<lb/>
　以成人之禮也<lb/>
夏楚人圍巢秋滕子來朝秦伯使術來聘冬十有二月<lb/>
戊午晉人秦人戰于河曲<lb/>
季孫行父帥師城諸及鄆<lb/>
　城其國邑宜無待於帥師也行父帥師以城諸鄆何<lb/>
　也歉於義也案莊二十九年城諸及防則知諸魯地<lb/>
<pb n="18b"/>
　也襄十二年莒人伐我東鄙圍台季孫宿帥師救台<lb/>
　遂入鄆則知鄆莒邑也莒邑而魯城之是城非其所<lb/>
　有之地也城非其所有而慮莒必争於是乎將兵以<lb/>
　徃焉故曰歉於義也其後城成郛至於帥師者蓋懼<lb/>
　齊之強猶有説也若城啟陽雖魯之地亦帥師而徃<lb/>
　者蓋欲務廣地於封疆之外故借兵力以威其鄰也<lb/>
　是亦歉於義故也<lb/>
十有三年春王正月夏五月壬午陳侯朔卒邾子蘧蒢<lb/>
<pb n="19a"/>
卒自正月不雨至于秋七月<lb/>
太室屋壞<lb/>
　書太室屋壞者明不當壞而壞也文公怠禮荒政不<lb/>
　足以承宗廟之祀或者隂譴所形乎唐明皇將幸東<lb/>
　都而太廟屋壞宰相宋璟蘇頲以爲三年喪未終不<lb/>
　可廵幸壞壓之變天戒也請罷東廵脩德以荅至譴<lb/>
　此即春秋書大室屋壞之義也<lb/>
冬公如晉衞侯會公于沓狄侵衞十有二月己丑公及<lb/>
<pb n="19b"/>
晉侯盟公還自晉鄭伯會公于棐<lb/>
　自魯仲遂及晉趙盾爲衡雍之盟而後文公倡衞鄭<lb/>
　以從晉凡公盟公會皆仲遂主之爾<lb/>
十有四年春王正月公至自晉邾人伐我南鄙叔彭生<lb/>
帥師伐邾夏五月乙亥齊侯潘卒<lb/>
六月公會宋公陳侯衞侯鄭伯許男曹伯晉趙盾癸酉<lb/>
同盟于新城<lb/>
　垂隴之盟士縠主諸侯之盟新城之盟趙盾主諸侯<lb/>
<pb n="20a"/>
　之盟而不以士縠趙盾先諸侯者存君臣之分也<lb/>
秋七月有星孛入于北斗<lb/>
　孛彗屬也偏指曰彗光芒四出曰孛其言入于北斗<lb/>
　者公糓所謂入于魁中是也<lb/>
公至自會<lb/>
晉人納㨗菑于邾弗克納<lb/>
　晉趙盾以諸侯之師八百乘納捷菑于邾邾人辭曰齊出<lb/>
　玃且長趙盾曰辭順而弗從不祥乃還是過而能改<lb/>
<pb n="20b"/>
　也何以書曰不知其不可爲而爲之者過也㨗菑欲<lb/>
　以庶奪嫡是非顯然天下誰不知之盾亦自知之矣<lb/>
　而慮其不能加諸人也於是借八百乗之力以壓之<lb/>
　旣而屈於邾人之言有終不可以勢力劫者然後退<lb/>
　聽烏得爲改過而無罪哉<lb/>
九月甲申公孫敖卒于齊<lb/>
齊公子商人弑其君舍<lb/>
　凡嗣子即位逾年則稱君未逾年則稱子未逾年而<lb/>
<pb n="21a"/>
　稱子者明先君殁未逾年縁孝子之心痛割方新不<lb/>
　忍稱君且嵗不二君也舍立未逾年而稱君故春秋<lb/>
　從而君之所以見舍之非禮焉爾亦猶宣十年齊惠<lb/>
　公卒嗣子立未逾年而以爵通於諸侯故春秋亦從<lb/>
　而爵之也若夫商人篡弑之惡則不待辨矣<lb/>
宋子哀來奔<lb/>
　宋子哀者何宋君之子也春秋書君之子曰子如外<lb/>
　書子糾子奚齊内書子般子野之類是父雖無道子<lb/>
<pb n="21b"/>
　不可以逃之也子而逃之失子之道矣宋子哀來奔<lb/>
　其諸以昭公無道而逃之歟左氏曰高哀非也當以<lb/>
　經爲斷<lb/>
冬單伯如齊齊人執單伯齊人執子叔姬<lb/>
　女嫁必待男乃行也子叔姬之嫁也不由逆婦而自<lb/>
　歸于齊失待男之義矣單伯送之尤非禮也齊人旣<lb/>
　執單伯又執子叔姬是必齊以事怒魯故執其使與<lb/>
　其女以恥魯爾左氏謂子叔姬者齊侯舍之母非也<lb/>
<pb n="22a"/>
　經未甞有他國自囚其國内之人而言執者豈得謂<lb/>
　之舍母哉今叔姬稱子蓋子者時君之女方嫁齊明<lb/>
　矣<lb/>
十有五年春季孫行父如晉<lb/>
三月宋司馬華孫來盟<lb/>
　書司馬華孫惡世卿也<lb/>
夏曹伯來朝<lb/>
齊人歸公孫敖之喪<lb/>
<pb n="22b"/>
　公孫敖棄君命而從已氏以自絶於其國罪之大者<lb/>
　也今其卒喪皆書于經若不以罪去國者此可見君<lb/>
　弱臣強雖大夫有大罪而罰不能加也<lb/>
六月辛丑朔日有食之鼓用牲于社單伯至自齊晉郤<lb/>
缺帥師伐蔡戊申入蔡秋齊人侵我西鄙季孫行父如<lb/>
晉冬十有一月諸侯盟于扈十有二月齊人來歸子叔<lb/>
姬齊侯侵我西鄙遂伐曹入其郛<lb/>
十有六年春季孫行父會齊侯于陽穀齊侯弗及盟<lb/>
<pb n="23a"/>
夏五月公四不視朔<lb/>
　視朔者朔日視朝也朔者一月之始也朔不視朝則<lb/>
　一月廢朝可知矣書夏五月公四不視朔以見文公<lb/>
　自正月至五月廢朝也<lb/>
六月戊辰公子遂及齊侯盟于郪丘秋八月辛未夫人<lb/>
姜氏薨<lb/>
毁泉臺<lb/>
　公羊子曰泉臺者郎臺也先君爲之已毁之蓋臆説<lb/>
<pb n="23b"/>
　爾若實是郞臺而經何以謂之泉臺乎左氏載有蛇<lb/>
　自泉宫出入其國秋八月辛未聲姜薨毁泉臺葢魯<lb/>
　以泉臺蛇妖所出而壞之也善乎魯申繻有言曰妖<lb/>
　由人興也人無釁焉妖不自作人棄常則妖興今文<lb/>
　公不知脩德以弭之顧乃歸咎於土木之無知而毁<lb/>
　之豈不惑哉故書曰毁泉臺言非勝不祥之道也<lb/>
楚人秦人巴人滅庸<lb/>
冬十有一月宋人弑其君杵臼<lb/>
<pb n="24a"/>
　春秋不名弑君之賊者有二或賤而不足名也或衆<lb/>
　而難於定名也宋昭公不能其大夫至于君祖母以<lb/>
　及國人而見弑焉葢衆而難於定名也<lb/>
十有七年春晉人衞人陳人鄭人伐宋<lb/>
　左氏載諸侯之大夫伐宋討曰何故弑君旣而立文<lb/>
　公而還故春秋書曰晉人衞人陳人鄭人伐宋明不<lb/>
　能討賊也或曰宋昭公不道不能其大夫至于君祖<lb/>
　母以及國人而見弑焉禍由已召雖不討賊不亦可<lb/>
<pb n="24b"/>
　乎曰不然昔紂爲不道武王起而伐之應天順人之<lb/>
　舉也而伯夷非之孔子曰伯夷叔齊古之賢人也而<lb/>
　謂武未盡善明君臣之義不以無道廢也<lb/>
夏四月癸亥葬我小君聲姜齊侯伐我西鄙六月癸未<lb/>
公及齊侯盟于穀諸侯會于扈秋公至自穀冬公子遂<lb/>
如齊<lb/>
十有八年春王二月丁丑公薨于臺下<lb/>
　薨于臺下非其所也<lb/>
<pb n="25a"/>
秦伯罃卒<lb/>
夏五月戊戌齊人弑其君商人<lb/>
　春秋篡弑之賊如魯桓齊懿蔡侯般楚子䖍之類雖<lb/>
　幸免於王法之誅而卒受殺身之禍豈非天網不漏<lb/>
　其以此始者必以此終歟弑商人者不名蓋賤者也<lb/>
六月癸酉葬我君文公<lb/>
秋公子遂叔孫得臣如齊冬十月子卒<lb/>
　案左氏文公二妃敬嬴生宣公敬嬴嬖而私事襄仲<lb/>
<pb n="25b"/>
　宣公長而屬諸襄仲仲見于齊侯而請之齊侯新立<lb/>
　而欲親魯許之冬十月仲殺太子惡及視而立宣公<lb/>
　仲之立宣因交通宫梱奪正而與邪也故書曰子卒<lb/>
　子者未踰年之君也不言弑内辭也上書公子遂叔<lb/>
　孫得臣如齊則賊可見矣故曰作春秋而亂臣賊子<lb/>
　懼<lb/>
夫人姜氏歸于齊<lb/>
　夫人姜氏文公之妻太子惡及視之母也惡視旣爲<lb/>
<pb n="26a"/>
　仲遂所殺姜氏不勝其痛棄魯而歸齊觀其將行哭<lb/>
　而過市市人皆哭此其情豈不大可哀哉春秋書姜<lb/>
　氏歸于齊歸齊云者言不復返魯也此所以見文公<lb/>
　用一仲遂致貽身後之禍不能保其妻子如此然則<lb/>
　有國家者可不選任忠賢俾輔于後嗣哉<lb/>
季孫行父如齊莒弑其君庶其<lb/>
　<lb/>
　<lb/>
<pb n="26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋通説卷七<lb/>
</p>
<p>
</p>
  </div>
</body>
</text>
</TEI>
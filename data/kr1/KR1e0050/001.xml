<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋通説卷一</head>
    <p>
<pb n="1a"/>
欽定四庫全書<lb/>
　春秋通説卷一　　　　　宋　黄仲炎　撰<lb/>
　　隱公<lb/>
元年<lb/>
　説元年者有二曰體元也曰明僭也所謂體元者曰<lb/>
　春秋以一為元示大始而欲正本也王者即位必體<lb/>
　元以施化也使如其説則春秋黜周而王魯矣是不<lb/>
　然所謂明僭者曰古者列國無私史諸侯不得自稱<lb/>
<pb n="1b"/>
　元年於其國是亦豈然哉虞書稱月正元日商書稱<lb/>
　太甲元年則是一為元者從古以然非春秋之新意<lb/>
　也古者諸侯得臣其國内之人稱於國曰君其得紀<lb/>
　年於國無可疑者内則所記生子者書於閭史閭猶<lb/>
　有書況國乎魯莊公如齊觀社曹劌諫曰諸侯有王<lb/>
　王有巡守以大習之非是君不舉矣君舉必書葢諸<lb/>
　侯有王王有巡守則周盛時也周盛時列國已各有<lb/>
　史矣漢荀悦亦云古者天子諸侯有事必告於廟廟<lb/>
<pb n="2a"/>
　有二史以此觀之非可以僭言也然則元年者魯史<lb/>
　舊文爾聖人述之以紀事而後世必以意義求過矣<lb/>
春<lb/>
　孔子曰行夏之時葢以商周之時異於夏之時也若<lb/>
　三代不易時則孔子不應獨取夏時也歳有四時而<lb/>
　春必冠焉夏后氏以建寅為歳首則寅為首春矣周<lb/>
　人以建子為歳首則子為首春矣孟子謂秋陽以暴<lb/>
　葢周之秋夏之夏也七八月之間旱葢周之七八月<lb/>
<pb n="2b"/>
　夏之五六月也春秋於成元年襄二十八年書春無<lb/>
　冰則知書春為周時明矣葢周之孟春仲春即夏之<lb/>
　仲冬季冬也宜寒而燠故以無冰為異而書也若是<lb/>
　夏時之春東風解凍豈可以無冰為異而繫於其下哉<lb/>
　孔子雖因顔淵之問有取於夏時不應修春秋而遽<lb/>
　有所改定也胡安國氏謂春秋以夏時冠月而朱熹<lb/>
　氏非之當矣孔子之於春秋述舊禮者也如惡諸侯<lb/>
　之强而尊天子疾大夫之偪而存諸侯憤荆蠻之横<lb/>
<pb n="3a"/>
　而貴中國此皆臣子所得為者孔子不敢辭焉若夫<lb/>
　更革當代之王制如所謂夏時冠月竊用天子之賞<lb/>
　罸如所謂予奪諸侯大夫之爵氏者決非孔子意也<lb/>
　夫孔子修春秋方將以律當世之僭其可自為僭哉<lb/>
王正月<lb/>
　元年者魯侯之元年王正月者周之正月也何言乎<lb/>
　周之正月明諸侯奉周之正朔也夫尊為一人統臨<lb/>
　天下此王者之常勢天地之大義堯舜三王之所同<lb/>
<pb n="3b"/>
　也周自幽王失德諸侯背叛戎狄因之遂墟其國逮<lb/>
　于平王不能自振始去酆鄗之都東徙洛邑四旁之<lb/>
　地已入于侯國者不可復取因寡就狹儕於邾滕於<lb/>
　是貢賦不至而有下求朝覲不集而有下聘諸侯之<lb/>
　大者自相雄長顧宗周蔑如也至於怨而取其未怒<lb/>
　而執其使傲而請隧偪而問鼎鬬兵於繻葛召㑹於<lb/>
　河陽常勢墮而大義泯矣夫因是以習習以為常雖<lb/>
　有才識之士如晉叔向鄭子産齊晏嬰之倫出乎其<lb/>
<pb n="4a"/>
　間畢謀悉辯自爲其國不以無王室爲非也盖至於<lb/>
　春秋之末則又甚矣故孔子喟然嘆曰如有用我者<lb/>
　吾其爲東周乎盖謂周室雖㣲名義未改將以道濟<lb/>
　天下舍東周其誰哉旣乃即春秋以正一王之義當<lb/>
　是時王室已不能班歴于諸侯諸侯已不復受朔于<lb/>
　王室久矣而書于春秋必曰王正月焉所以挈天下<lb/>
　垂散之統而還於周之王也此教行則世之爲臣子<lb/>
　者當不以衰㣲喪亂而易其尊君戴上之心而僭竊<lb/>
<pb n="4b"/>
　之禍息矣其後諸葛亮用一隅之蜀圖興漢祚庶幾<lb/>
　仲尼存周之志也若夫周瑜賈詡之徒自安於呉魏<lb/>
　之佐非罪歟<lb/>
三月公及邾儀父盟于蔑<lb/>
　古者不盟盟者不相信也或謂三代之俗惟周爲薄<lb/>
　盟詛之事生於誥誓之窮盖世變之不得不然歟曰<lb/>
　非也世變雖下而人心之信未甞一日不存也左氏<lb/>
　述哀十四年小邾射以句繹來奔曰使季路要我吾<lb/>
<pb n="5a"/>
　無盟矣盖子路之行誼聞於鄰國雖背叛之臣猶且<lb/>
　信之以爲無事於盟況不爲背叛者乎以此觀之凡<lb/>
　諸侯之交際必有待於盟者是不能爲子路而已矣<lb/>
　故春秋於此年書公及邾盟於七年書公伐邾所以<lb/>
　見信不由中者未有不背者也三傳謂儀父者邾子<lb/>
　克之字非也春秋諸侯未有書字者何獨於邾子而<lb/>
　字之其曰邾儀父者盖邾之大夫任政者也儀父名<lb/>
　也如魯季孫行父晉荀林父皆以父爲名也春秋之<lb/>
<pb n="5b"/>
　世凡不相信而後有盟不辨禮而後公及大夫盟<lb/>
夏五月鄭伯克段于鄢<lb/>
　舜在側微象日以殺己爲事及爲天子則封象於庳<lb/>
　而富貴之故曰仁人之於弟也不藏怒焉不宿怨焉<lb/>
　親愛之而已矣鄭莊公叔段同姜氏所出姜氏愛叚<lb/>
　而欲立之段驕其母之私愛而不恭其兄此固莊公<lb/>
　之所不能堪也旣而段不得立而莊公立爲莊公者<lb/>
　亦可以善處此矣奈何藏怒宿怨處段於京初不加<lb/>
<pb n="6a"/>
　裁制飬成其惡而遂討除之使無所容於其國仁者<lb/>
　處天倫之際果如是乎春秋書鄭伯克段于鄢克者<lb/>
　勝之之辭也所以爲世之爲人兄者之戒也茍知以<lb/>
　鄭莊爲戒則知以舜爲法矣左氏謂段不弟故不言<lb/>
　弟非也叚之不弟固無足言而春秋亦未甞以去親<lb/>
　爲貶也若以不言弟見其不弟則有書弑父而言子<lb/>
　如楚世子商臣之類者豈見其子也哉<lb/>
秋七月天王使宰咺來歸惠公仲子之賵<lb/>
<pb n="6b"/>
　天王者代天理物之稱也宰冢宰也咺其名也仲子<lb/>
　惠公之妾也仲子死於惠公之末年至是平王使來<lb/>
　賵之待之以夫人也故以夫人待仲子則嫡庶亂矣<lb/>
　以歸賵役冢宰則朝廷輕矣以天子諂諸侯而歸其<lb/>
　妾之賵則君臣易位矣一動而三失萃焉此東周所<lb/>
　以衰壞而春秋所由始也司馬通鑑論周威烈始侯<lb/>
　三晉以爲天子自壞其禮不知周自壞禮固已起於<lb/>
　平王之末陵夷二百四十餘年間其紀綱法度蕩然<lb/>
<pb n="7a"/>
　久矣尚何責於威烈也哉春秋書宰三宰咺也宰渠<lb/>
　伯糾也宰周公也皆居冢宰之任者也然而或稱名<lb/>
　或稱公何也咺未賜爵而攝也糾以伯爵充也周公<lb/>
　以三公兼也三者皆摭史之實而已矣<lb/>
九月及宋人盟于宿<lb/>
　盟者不相信也春秋此年書及宋人盟十年書翬伐<lb/>
　宋敗宋師取郜防以見世之從事於盟約而無由中<lb/>
　之信者未有不背者也不書公微者盟也<lb/>
<pb n="7b"/>
冬十有二月祭伯來<lb/>
　君子在位則紀綱正紀綱正則國勢重矣小人在位<lb/>
　則紀綱壞紀綱壞則國勢輕矣故君子小人者國勢<lb/>
　重輕所係也觀祭伯以王朝卿士而外交諸侯可謂<lb/>
　小人之壞紀綱者矣朝廷之上用小人以壞紀綱則<lb/>
　國勢安得而不輕哉此春秋諸侯所以無王者亦王<lb/>
　朝有以致之也向使朝有君子守節死義爲淮南所<lb/>
　憚如汲黯公正不私無疆外之交如朱邑以正紀綱<lb/>
<pb n="8a"/>
　而尊國勢則周駕雖東必可復振無諸侯僣上之禍<lb/>
　矣春秋書祭伯來豈不可爲有國者用小人之明戒<lb/>
　哉<lb/>
公子益師卒<lb/>
　春秋書大夫卒有二義焉一以明君臣之義一以見<lb/>
　當時專用公族爲大夫之非明君臣之義者所謂教<lb/>
　也明當時專用公族爲大夫者所謂戒也夫股肱之<lb/>
　虧元首之痛也故君於卿大夫之喪比葬不食肉比<lb/>
<pb n="8b"/>
　卒哭不舉樂三月之内裼衰以居不接吉事春秋以<lb/>
　來禮廢義薄至有卿喪未葬而君舉樂如晉平公者<lb/>
　矣故春秋卿大夫卒必書之惟弑賊出奔與夫黜免<lb/>
　者則不書所以重人臣之終明君臣之義也若夫古<lb/>
　者諸侯貢士於天子天子親命之使還其國爲卿大<lb/>
　夫盖以賢選也春秋列國之大夫惟取公族甚者如<lb/>
　魯三桓之子孫世執國政不復以賢選矣故春秋書<lb/>
　公子公弟公孫叔仲季孫卒無他姓者所以見魯專<lb/>
<pb n="9a"/>
　用公族爲大夫之非也使後之人君行其所教則遇<lb/>
　臣有恩當不以土芥犬馬視其臣矣用其所戒則任<lb/>
　官惟賢當不以天位私於公族矣<lb/>
二年春公㑹戎于潛<lb/>
　中國者五政之所加七賦之所養衣冠禮樂之所存<lb/>
　也自古聖人分天下爲五服而以周索戒索辨其疆<lb/>
　者非特人事亦天理也自周道衰王國無采薇之政<lb/>
　諸侯無費誓之規於是以强陵弱以衆暴寡列國既<lb/>
<pb n="9b"/>
　日尋于干戈彼亦起而承其弊遂乃畏其威而列<lb/>
　于㑹者相繼矣<lb/>
夏五月莒人入向<lb/>
　入者以兵據其國都也左氏載定四年吳入郢吳子<lb/>
　以班處宫是以兵據其國都也春秋紀兵之形十有<lb/>
　二侵伐圍入戰敗遷滅襲取城追其事雖不同然爲<lb/>
　挾私逞忿無王命而專兵者罪一而已莒人娶于向<lb/>
　向姜不安莒而歸故莒人入向以姜氏還觀向姜之<lb/>
<pb n="10a"/>
　不安其室是莒子不能正家道不行於妻子也不知<lb/>
　自反而怒其姻國以兵入據之向之民何罪焉故書<lb/>
　曰莒人入向忿兵也不能正家反已之所爲也<lb/>
無駭帥師入極<lb/>
　觀左氏載隱四年諸侯伐鄭宋公使來乞師公辭之<lb/>
　羽父請以師㑹之公弗許固請而行則隱之不能制<lb/>
　其大夫可知矣然則無駭入極之師亦豈其君之命<lb/>
　也哉春秋書無駭帥師翬帥師以見君弱臣强之禍<lb/>
<pb n="10b"/>
　此其始也書其事即見其罪矣不以去氏族爲貶也<lb/>
　三𫝊皆以去氏族爲貶非矣翬他日弑隱公罪不容<lb/>
　於死而得稱公子者豈無貶歟<lb/>
秋八月庚辰公及戎盟于唐<lb/>
　㑹戎非禮也盟戎非䇿也故春秋於此年書公及戎<lb/>
　盟於七年書戎伐凡伯以歸所以著要盟無信之不<lb/>
　可恃也唐渾瑊與吐蕃㑹盟而栁渾計其必叛豈非<lb/>
　有見於春秋之教哉<lb/>
<pb n="11a"/>
九月紀裂繻來逆女<lb/>
冬十月伯姬歸于紀<lb/>
　紀裂繻來逆女見紀侯之不親迎也伯姬歸于紀見<lb/>
　伯姬之不待親迎而行也紀侯之不親迎是紀侯失<lb/>
　夫之義也伯姬之不待親迎而行是伯姬失婦之節<lb/>
　也王通氏曰昏禮廢天下無家道矣<lb/>
紀子帛莒子盟于密<lb/>
　説紀子帛者一曰紀子君也帛其名也一曰裂繻之<lb/>
<pb n="11b"/>
　字也以書法攷之若是紀君之名則莒子何以不名<lb/>
　若以爲裂繻之字則大夫不當加君盖紀子者紀君<lb/>
　也帛文誤爾或曰紀侯也何以稱子曰滕侯也而亦<lb/>
　稱子盖時王黜之爾<lb/>
十有二月乙卯夫人子氏薨<lb/>
　夫人卒稱薨葬稱小君尊之也尊夫人者尊君之敵<lb/>
　也子氏者何也穀梁子謂隱妻是也盖周公武公娶<lb/>
　于薛孝惠娶于宋自桓以下娶于齊是隱所娶猶宋<lb/>
<pb n="12a"/>
　女也春秋於隱元年書仲子必繫之惠公所以别夫<lb/>
　人子氏之爲隱妻也文四年冬十一月成風薨其眀<lb/>
　年正月王使榮叔歸含且賵盖死而後賵含之也隱<lb/>
　元年之前而仲子旣死非今之子氏眀矣左氏因誤<lb/>
　以今之夫人子氏薨爲仲子薨遂以前年歸賵爲豫<lb/>
　凶事不亦誣哉平王雖昏弱亦何至歸賵於未死之<lb/>
　人乎必無是也夫人薨不地眀有常所也子氏之不<lb/>
　書葬何也隱有遜桓之志不以成禮葬其妻也<lb/>
<pb n="12b"/>
鄭人伐衛<lb/>
三年春王二月巳已日有食之<lb/>
　春秋之世周道陵遲王綱圮壞於是謫見于天日爲<lb/>
　之食故春秋書日食者三十六以明王者失道所致<lb/>
　也可無畏哉何休以爲日有食之應一國一臣之事<lb/>
　謬矣夫日光虧奪所關者大非君天下者何以當之<lb/>
　李尋云日者衆陽之長輝光所燭萬物同晷人君之<lb/>
　表也君不修道則日失其度晻昧亡光豈爲一國一<lb/>
<pb n="13a"/>
　臣之應哉善乎漢文帝二年十一月日食詔曰朕不<lb/>
　能治育群生上以累三光之明令二三執政悉思朕<lb/>
　之過失及知見之所不及以啓告朕及舉賢良方正<lb/>
　能言極諌者以正朕之不逮此盖庶幾春秋之義也<lb/>
　若夫宣帝以五鳯四年日食歸咎於楊惲而誅之不<lb/>
　亦何休之謬哉杜預以爲日食忌正陽之月尤非也<lb/>
　書曰季秋月朔辰弗集于房瞽奏鼓嗇夫馳庶人走<lb/>
　夏之季秋非正陽月也未甞不以爲忌也詩十月之<lb/>
<pb n="13b"/>
　交朔日辛卯日有食之亦孔之醜周之十月夏之八<lb/>
　月非正陽也而詩人醜之亦豈不以爲忌哉<lb/>
三月庚戌天王崩<lb/>
夏四月辛卯尹氏卒<lb/>
　尹氏王卿也書尹氏卒明世王卿也案尹氏自宣王<lb/>
　幽王之時已居大臣之位故節南山之詩曰尹氏太<lb/>
　師維周之氐常武之詩曰王謂尹氏命程伯休父至<lb/>
　此當一再世而又告喪于魯故此年書尹氏卒其後<lb/>
<pb n="14a"/>
　昭公二十三年又書尹氏立王子朝二十六年又書<lb/>
　尹氏以王子朝奔楚是尹氏世執東周之政也夫執<lb/>
　政大臣國命所寄不能公選天下之賢而使尹氏得<lb/>
　世世居之盖其間必有弗克象賢者以壞法亂政此<lb/>
　東周所以衰微也不惟周也魯三桓晉六卿齊崔氏<lb/>
　陳氏皆世其官以執國政卒成僣逆之禍春秋備書<lb/>
　其事爲有國者之戒嚴矣哉<lb/>
秋武氏子來求賻<lb/>
<pb n="14b"/>
　莊十五年家父來求車書天王使而此不書使何也<lb/>
　古者君在亮隂百官總己以聽於冢宰三年平王崩<lb/>
　桓王方立冢宰攝行軍國之事故不得以王命書也<lb/>
　禮喪無求賻況天子乎以天子不能治喪而求賻於<lb/>
　諸侯以諸侯不能賻天子之喪而待於求君臣之義<lb/>
　胥廢矣<lb/>
八月庚辰宋公和卒<lb/>
　諸侯生相徃來死相赴弔有朋友之義焉故春秋書<lb/>
<pb n="15a"/>
　外諸侯卒葬以見其恩且明易代也内曰薨外曰卒<lb/>
　非異之也外諸侯薨而以卒赴者自執卑禮也故魯<lb/>
　史因之<lb/>
冬十有二月齊侯鄭伯盟于石門<lb/>
癸未葬宋穆公<lb/>
四年春王二月莒人伐杞取牟婁<lb/>
戊申衛州吁弑其君完<lb/>
　春秋書弑逆之事不徒正名定罪而已盖使後世爲<lb/>
<pb n="15b"/>
　君父者明其爲禍之慘而謹戒之務絶其萌焉爾易<lb/>
　曰臣弑其君子弑其父非一朝一夕之故其所由來<lb/>
　者漸矣由辨之不早辨也左氏載衛州吁有寵於莊<lb/>
　公而好兵公弗禁石碏諫而弗聽旣而立桓公故州<lb/>
　吁弑桓而代之立桓之見弑由莊之不早辨也驕其<lb/>
　子而不教恣其弄兵而不禁雖惡物醜類天稟自出<lb/>
　然習則生常其流逺矣爲人君父者可不戒哉<lb/>
夏公及宋公遇于清<lb/>
<pb n="16a"/>
　遇者邂逅相㑹於道塗之間者也詩曰邂逅相遇適<lb/>
　我願兮人之情也何以書曰古者諸侯行役以王事<lb/>
　故不以相遇爲非春秋諸侯行役以私謀故以相遇<lb/>
　爲罪<lb/>
宋公陳侯蔡人衛人伐鄭<lb/>
　州吁阻兵而修怨則伐鄭者衛爾而首宋公者推宋<lb/>
　公主兵且序爵也衛有弑逆之惡諸侯不加討而反<lb/>
　助其逞兵是黨逆也黨逆之君有不導其臣以逆者<lb/>
<pb n="16b"/>
　鮮矣他日宋督之禍非兆於此哉<lb/>
秋翬帥師㑹宋公陳侯蔡人衛人伐鄭<lb/>
　翬帥師助衛翬黨逆也黨逆之臣必自爲逆者也他<lb/>
　日寪氏之變非兆於此哉<lb/>
九月衛人殺州吁于濮<lb/>
　春秋書衛人殺州吁齊人殺無知有二義焉天子在<lb/>
　上聞天下弑逆之賊而不能討也於是衛齊之臣子<lb/>
　憤而討之以見天子之失刑也然州吁弑而卒殺於<lb/>
<pb n="17a"/>
　衛無知弑而卒殺於齊以見世雖喪亂而弑逆之人<lb/>
　猶無所容其身也故曰作春秋而亂臣賊子懼<lb/>
冬十有二月衛人立晉<lb/>
　衛公子晉者非有天子之命先君之傳徒以衛人推<lb/>
　而立之故衛人立晉言下人得置君也下人置君者<lb/>
　大亂之道也後世如唐肅宗以平盧節度使卒遣使<lb/>
　撫慰就察軍中所欲立者授以旌節自是方鎮廢立<lb/>
　出於士卒非衛人立晉之類乎<lb/>
<pb n="17b"/>
五年春公矢魚于棠<lb/>
　矢魚者射魚也何以知其射魚也觀左氏載臧僖伯<lb/>
　之諫其專及於蒐田獮狩治兵振旅末云鳥獸之肉<lb/>
　不登於爼皮革齒牙不登於器則君不射古之制也<lb/>
　以是知其爲射魚也隱於當時必驅役兵徒逺至于<lb/>
　棠之地如韓愈氏驅鰐魚文所謂選才技吏民操强<lb/>
　弓毒矢與鰐魚從事者是也然韓子志於除害而棠<lb/>
　之役何爲哉恣情縱欲極於樂而已矣後世如秦始<lb/>
<pb n="18a"/>
　皇幸瑯琊候大魚出而射之漢武帝自尋陽親射蛟<lb/>
　江中皆魯隱之爲也<lb/>
夏四月葬衛桓公<lb/>
秋衛師入郕<lb/>
九月考仲子之宫<lb/>
　晉武帝追崇庶母宣太后或謂宜配食中宗臧燾建<lb/>
　議曰春秋之義母以子貴故仲子成風遂稱夫人經<lb/>
　言考宫若配食惠廟則宫無縁别築前漢孝文孝昭<lb/>
<pb n="18b"/>
　太后並繫子爲號祭於寢園不配於髙祖太宗之廟<lb/>
　義同春秋又漢立寢於陵其制非古宜逺準春秋考<lb/>
　宫之義别建寢廟議者從之盖臧燾之論雖明庶母<lb/>
　不得祔廟然以仲子成風遂稱夫人與考宫爲禮則<lb/>
　誣春秋矣春秋妾母之稱夫人者自成風始盖上僣<lb/>
　也仲子未甞稱夫人也仲子之不稱夫人者是隱公<lb/>
　猶不敢以夫人稱妾母也隱公不敢以夫人稱妾母<lb/>
　而亦不敢以妾母祔姑於是别宫以祭之自以爲得<lb/>
<pb n="19a"/>
　禮矣不知妾母之子爲君則得立别廟子祭孫止仲<lb/>
　子雖是桓公之母然在隱公時桓未爲君豈得築宫<lb/>
　以祀之哉今隱公考仲子之宫而用備樂焉是猶僣<lb/>
　夫人也臧燾之議但當言庶母於禮不祔廟不必以<lb/>
　春秋書考宫爲得禮可也自此義不眀而後世人主<lb/>
　溺於嬖妾之愛如宋武帝爲宣貴妃立廟都中亦以<lb/>
　爲春秋所與豈不可恨也哉<lb/>
初獻六羽<lb/>
<pb n="19b"/>
　獻六羽言初者見前此僣用八佾今始殺而用六也<lb/>
　雖始殺而用六然薦之仲子之宫則僣矣且六羽之<lb/>
　殺止於仲子之宫而羣公之廟僣樂如故也何以知<lb/>
　羣公之僣如故也子家羈謂昭公曰諸侯僣天子乆<lb/>
　矣設兩觀乗大路朱干玉戚以舞大夏八佾以舞大<lb/>
　武此皆天子之禮也以是知羣公之僣如故也<lb/>
邾人鄭人伐宋<lb/>
螟<lb/>
<pb n="20a"/>
　大田之詩曰去其螟螣及其蟊賊毛氏註云食心曰<lb/>
　螟食葉曰螣食根曰蟊食節曰賊此四種皆蝗也觀<lb/>
　漢循吏治民有道蝗不入境則知蝗之爲災非不道<lb/>
　所致乎夫民火耕水耨終歳作苦禾稼垂成而蟲蝗<lb/>
　敗之則饑饉流亡之禍至矣此春秋所以書也<lb/>
冬十有二月辛巳公子彄卒<lb/>
宋人伐鄭圍長葛<lb/>
六年春鄭人來輸平<lb/>
<pb n="20b"/>
　輸者有所輸也委送財幣之辭也如左氏載晉饑秦<lb/>
　輸之粟是也鄭人厚財幣以求平於魯故曰輸平輸<lb/>
　者盖釋怨爭爲和好也釋怨爭爲和好美意也何以<lb/>
　書盖鄭方仇宋而求得志焉圜視列國如魯之望者<lb/>
　可與爲援而不可與爭故來輸平而非誠於爲遷善<lb/>
　也<lb/>
夏五月辛酉公㑹齊侯盟于艾<lb/>
　古者天子合諸侯故謂之㑹傳云穆有塗山之㑹是<lb/>
<pb n="21a"/>
　也春秋諸侯始私相㑹盟矣盖上僣也<lb/>
秋七月<lb/>
冬宋人取長葛<lb/>
七年春王三月叔姬歸于紀<lb/>
　春秋内女爲諸侯之嫡夫人者則書其歸餘姪娣不<lb/>
　書也伯姬歸于紀則旣爲嫡夫人矣叔姬娣也何以<lb/>
　書盖魯不以叔姬爲伯姬之娣而以紀夫人之禮歸<lb/>
　之紀侯亦不以叔姬爲娣而以嫡夫人之禮納之也<lb/>
<pb n="21b"/>
　辛伯曰内寵並后亂之本也故書<lb/>
滕侯卒<lb/>
　春秋於外諸侯卒凡赴告無大小悉書之一視同仁<lb/>
　之義也左氏謂不書名未同盟也凡諸侯同盟於是<lb/>
　稱名故薨則赴之以名趙子非之曰豈有君薨在殯<lb/>
　臣子正當創巨痛深之日乃忍稱其君父之名哉又<lb/>
　曰凡諸侯同盟名於䇿書朝㑹名於要約聘告名於<lb/>
　簡牘故於卒赴可得而紀此説得之攷諸春秋凡十<lb/>
<pb n="22a"/>
　人卒不書名皆當時並無朝㑹聘告事迹所以不知<lb/>
　其名爾餘皆有徃來事迹則知而名之然亦不必同<lb/>
　盟但甞徃來亦書名也或曰成二年公及秦人盟而<lb/>
　十四年秦伯卒不名十三年公㑹滕人伐秦而十六<lb/>
　年滕子卒不名何也曰是與其大夫㑹盟爾非其君<lb/>
　也非其君猶不知其名也<lb/>
夏城中丘<lb/>
　易稱設險守國而城中丘何以書盖城郭溝池雖有<lb/>
<pb n="22b"/>
　國者所必有而非古人所恃以爲固者也楚子囊城<lb/>
　郢沈尹戌曰子常必亡郢茍不能衛城無益也古者<lb/>
　天子守在四夷天子卑守在諸侯諸侯守在四鄰諸<lb/>
　侯卑守在四竟謹其四竟結其四援民狎其野三務<lb/>
　成功民無内憂又無外懼國焉用城北魏朝羣臣請<lb/>
　増京城世祖曰古人有言在德不在險屈匄蒸土築<lb/>
　長城而朕滅之豈在城也今天下未平方須民力土<lb/>
　功之事朕所不爲故楚不以城郢而安魏不以城小<lb/>
<pb n="23a"/>
　而危是知春秋諸侯不修德政以爲結人心之本而<lb/>
　區區倚城郭溝池爲固輕用民力者皆非也榖梁子<lb/>
　曰凡城之志皆譏此説得之矣如近世城築之患抑<lb/>
　有甚焉者守牧之官類以治城郭爲能事徃徃悉取<lb/>
　辦於民力而聲於人曰吾能不費縣官而了此役也<lb/>
　是以城堞雖美而政無以得民其不資寇者幸爾然<lb/>
　則春秋之教其可以不明哉<lb/>
齊侯使其弟年來聘<lb/>
<pb n="23b"/>
　禮縁人情則諸侯之交於鄰國宜有徃來聘問之禮<lb/>
　也齊使弟年來聘何以書左氏云結艾之盟也盖爲<lb/>
　鄭人植黨以仇宋也<lb/>
秋公伐邾<lb/>
冬天王使凡伯來聘戎伐凡伯于楚丘以歸<lb/>
　王使至魯而戎伐之是敢于蔑王章也戎伐王使而<lb/>
　魯不救是敢于藐共主也至于敢于蔑王章藐共主<lb/>
　此所以爲東周之亂也<lb/>
<pb n="24a"/>
八年春宋公衛侯遇于垂<lb/>
三月鄭伯使宛來歸祊<lb/>
　春秋諸侯相伐取地者多有之矣未有捐地以與人<lb/>
　者也捐地與人以懲爭利之習宜聖人必與也鄭伯<lb/>
　使宛來歸祊何以書惡譎也盖鄭方有宋之爭而求<lb/>
　得志焉顧已力之不能逞也則資魯以助之懼魯之<lb/>
　不盡力也則歸祊以餌之魯受今日之餌則他日爲<lb/>
　己役者宜不得辭焉此其用術殆與晉獻公以璧馬<lb/>
<pb n="24b"/>
　賂虞而假道伐虢者不異也然晉之力足以亡虢而<lb/>
　取虞鄭之力不足以亡宋而取魯<lb/>
庚寅我入祊<lb/>
　非其所有而取之非義也受人餌己而不知人之將<lb/>
　役己非智也庚寅我入祊豈復有羞惡是非之心哉<lb/>
夏六月己亥蔡侯考父卒辛亥宿男卒<lb/>
秋七月庚午宋公齊侯衛侯盟于瓦屋<lb/>
　易曰履霜堅冰至盖言順也其作始也簡其將畢也<lb/>
<pb n="25a"/>
　必巨春秋之初有三國相與私盟而後有諸侯之參<lb/>
　盟有諸侯之參盟而有諸侯之羣盟諸侯羣盟則天<lb/>
　下有霸而無王矣<lb/>
八月葬蔡宣公<lb/>
九月辛卯公及莒人盟于浮來<lb/>
　不相信而後有盟不辨禮而後公及大夫盟莒人者<lb/>
　大夫也<lb/>
螟<lb/>
<pb n="25b"/>
冬十有二月無駭卒<lb/>
九年春天王使南季來聘<lb/>
　據周禮有天子聘問諸侯之禮而與諸記傳不合榖<lb/>
　梁子曰聘諸侯非正也言天子不當聘諸侯也左氏<lb/>
　載晉叔向云明王之制使諸侯歳聘以志業間朝以<lb/>
　講禮盖聘朝者皆諸侯事天子之禮爾戴禮聘義天<lb/>
　子制諸侯比年小聘三年大聘亦是使諸侯交聘而<lb/>
　非天子聘諸侯也當周之盛時諸侯未相吞併而四<lb/>
<pb n="26a"/>
　方之國固多矣若如周禮所稱天子必時聘以結諸<lb/>
　侯之好殷頫以除邦國之慝間問以諭諸侯之志歸<lb/>
　脤以交諸侯之福賀慶以賛諸侯之喜致禬以補諸<lb/>
　侯之災則頻歳之間當盡出王朝之士使奔走於四<lb/>
　方亦恐不暇給也又案左氏僖二十四年宋成公如<lb/>
　楚還入于鄭鄭伯將享之問禮於皇武子對曰宋先<lb/>
　代之後也於周爲客天子有事膰焉有喪拜焉盖膰<lb/>
　焉者即歸脤也王室歸脤乃是賔先代之特禮豈例<lb/>
<pb n="26b"/>
　用於諸侯哉舉此一事他可知已漢承秦滅學之後<lb/>
　五經立博士皆有師授獨周禮晩出王莾時劉歆爲<lb/>
　國師始建立其間容有可疑者故不得不以諸傳記<lb/>
　爲定也或謂古者天子尚有聘士之禮如漢世用羔<lb/>
　鴈元纁蒲輪玉帛下聘巖穴之布韋者況諸侯乎曰<lb/>
　不然此爲有道者屈故以特禮聘召之非以時聘問<lb/>
　也當春秋之世諸侯僣禮竊權蔑視王室縱不能討<lb/>
　而反加聘問焉以上諂下亂之道也故書<lb/>
<pb n="27a"/>
三月癸酉大雨震電庚辰大雨雪<lb/>
　周之三月夏之正月也陽氣未力而震電若盛陽之<lb/>
　月雷雨旣動而雨雪若凝隂之時況大而非常則隂<lb/>
　陽之錯繆甚矣春秋書之以眀當時人事乖戾皇之<lb/>
　不極至於干隂陽而召災異者如此其影響也有國<lb/>
　家者可無畏哉<lb/>
挾卒<lb/>
　無駭翬挾之不稱族氏何也趙子曰隱不爵命大夫<lb/>
<pb n="27b"/>
　是也或謂隠桓之世大夫多不稱族氏盖未命於天<lb/>
　子者也未命者猶有待於命也莊以後大夫皆世爲<lb/>
　之不待命於天子而稱族氏矣不知隱桓之時亦豈<lb/>
　待天子之命耶<lb/>
夏城郞秋七月冬公㑹齊侯于防<lb/>
十年春王二月公㑹齊侯鄭伯于中丘<lb/>
夏翬帥師㑹齊人鄭人伐宋六月壬戌公敗宋師于菅<lb/>
　魯之君臣悉力以翦宋者盖爲鄭役也爲鄭役者盖<lb/>
<pb n="28a"/>
　為鄭人歸祊之利也<lb/>
辛未取郜辛巳取防<lb/>
　左氏工於載事而謬於釋經其叙鄭師入郜辛未歸<lb/>
　于我庚辰鄭師入防辛巳歸于我未爲不得其實至<lb/>
　謂鄭莊公以王命討不庭不貪其土以勞王爵爲得<lb/>
　正之體何其無識之甚哉鄭莊者當時諸侯之至姦<lb/>
　黠者也爲王卿士而際王室之衰徧視侯國如齊魯<lb/>
　宋衛之君皆庸瑣不足以有爲也於是奮其詐力隂<lb/>
<pb n="28b"/>
　有霸諸侯之志方宋人伐鄭圍長葛而取之鄭莊乃<lb/>
　待之以不校豈眞不校也哉正兵法所謂鷙鳥將擊<lb/>
　必歛其翼當不校之時莫非深爲計之日也故其始<lb/>
　以祊田餌魯而魯輒附之因魯連齊而後用師于宋<lb/>
　以洩已忿焉於王命乎何有旣敗宋師而求逞其所<lb/>
　大欲者未已也於是又取宋二邑以與魯揜人之有<lb/>
　而爲己惠旣以報魯又將以終役魯爾其與晉文公<lb/>
　分曹衛之田以賜宋人使之納賂於齊秦而藉以濟<lb/>
<pb n="29a"/>
　城濮之師者同一詭道也春秋方惡其譎而左氏乃<lb/>
　以正之體稱之豈不悖哉然春秋不書鄭歸郜防而<lb/>
　以魯自取爲文者眀魯隱之貪也貪得於外而不知<lb/>
　喪身之禍伏於蕭牆也<lb/>
秋宋人衛人入鄭<lb/>
宋人蔡人衛人伐戴鄭伯伐取之<lb/>
　宋殤不懲其敗而興伐戴之師鄭莊必乗其敝而收<lb/>
　取戴之利盖成宋殤之禍者在好兵稔鄭莊之惡者<lb/>
<pb n="29b"/>
　在用譎<lb/>
冬十月壬午齊人鄭人入郕<lb/>
　伐宋入郕入許皆鄭爲謀主而書首齊者鄭推齊主<lb/>
　兵也<lb/>
十有一年春滕侯薛侯來朝<lb/>
　古者諸侯有因相見無私相朝何謂因相見古者諸<lb/>
　侯旅見于京師與羣至于方岳行役以王事而因得<lb/>
　以相見也自周轍旣東天子無廵守方岳之事諸侯<lb/>
<pb n="30a"/>
　無朝覲京師之禮於是弱爲强所制小爲大所役而<lb/>
　後有私相朝者矣如魯之類弱於齊晉則畏事齊晉<lb/>
　而朝齊晉滕薛杞邾之類弱於魯則畏事魯而朝魯<lb/>
　故春秋書諸侯來朝與公如他國者皆所以見其慢<lb/>
　上行私非禮焉爾三傳妄以諸侯相朝爲得禮而世<lb/>
　儒多從之不知諸侯之職爲天子守民社者也寜有<lb/>
　天王在上而諸侯非奉王命而荒棄民社以朝事敵<lb/>
　己之國哉<lb/>
<pb n="30b"/>
夏公㑹鄭伯于時來秋七月壬午公及齊侯鄭伯入許<lb/>
冬十有一月壬辰公薨<lb/>
　左氏載羽父請殺桓公將以求大宰公曰爲其少故<lb/>
　也吾將授之矣羽父懼反譖公於桓公而弑之盖隱<lb/>
　之禍隱之自取也夫天下之惡一也亂臣賊子譬諸<lb/>
　蝮蛇無徃而不螫也人望而疾之豈必其螫己哉隱<lb/>
　有遜桓之志而翬請殺之絶人兄弟之親此其用謀<lb/>
　何減蝮螫使隱公於此亟謀誅翬而遜國於桓則雖<lb/>
<pb n="31a"/>
　夷齊之讓無以加矣不知慮此而坐遭反噬故曰隱<lb/>
　之禍隱之自取也蘇軾氏引秦氏論此謂李斯聞趙<lb/>
　髙廢立之謀非其本意初懼䝉恬之奪其權故勉而<lb/>
　聽髙使斯聞趙髙之言召百官陳六師而斬之其有<lb/>
　徳於扶蘇豈有旣哉何䝉恬之足憂釋此不爲而具<lb/>
　五刑於市非下愚而何信矣隱之縱翬猶斯之聽髙<lb/>
　也而皆不免焉故太史公曰爲人君而不知春秋者<lb/>
　前有讒而不見後有賊而不知此之謂也爲内諱故<lb/>
<pb n="31b"/>
　不言弑眀臣子之義痛悼其君父而不忍言也然不<lb/>
　曰薨于某寢某宫則弑自見矣其不書葬者公榖謂<lb/>
　君弑賊不討不書葬非也蔡景許悼弑而賊未討皆<lb/>
　書葬也盖不書葬有二或仇人當國或國内亂不以<lb/>
　禮葬之與在外之國方有變雖葬而不暇赴故不書<lb/>
　爾隱之不書葬仇人當國不以禮葬之也是皆摭其<lb/>
　實而已矣<lb/>
　春秋通說卷一<lb/>
</p>
<p>
</p>
  </div>
</body>
</text>
</TEI>
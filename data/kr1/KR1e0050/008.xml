<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋通説卷八</head>
    <p>
<pb n="1a"/>
欽定四庫全書<lb/>
　春秋通説卷八　　　　　宋　黃仲炎　撰<lb/>
　　宣公<lb/>
元年春王正月公即位<lb/>
公子遂如齊逆女三月遂以夫人婦姜至自齊<lb/>
　宣之遂猶桓之翬也或曰譏喪娶或曰譏不親迎其<lb/>
　猶放飯流歠而問無齒決者乎<lb/>
夏季孫行父如齊<lb/>
<pb n="1b"/>
　世謂季孫行父家無私積魯之忠臣也今觀春秋書<lb/>
　季孫行父如齊則是附姦黨惡之輩豈得謂之忠臣<lb/>
　哉仲爲不道殺嫡立庶舉魯國之人皆疾之使行父<lb/>
　而忠於魯必以死爭之矣今不惟不能爭又且翼成<lb/>
　其事當宣公篡立之初則爲之納賂於齊以請會如<lb/>
　其所爲是亦一仲遂爾其後仲遂旣死宣公旣薨懼<lb/>
　公孫歸父之害己而後號之人曰使我殺嫡立庶以<lb/>
　失大援者仲也夫嗚呼當其時不能治也而嘆息於<lb/>
<pb n="2a"/>
　易世之後其將誰欺然則其家無私積者猶公孫𢎞<lb/>
　之布被焉爾<lb/>
晉放其大夫胥甲父于衞<lb/>
　放流放之也書曰放驩兜于崇山是也晉放其大夫<lb/>
　胥甲父于衞放無罪也<lb/>
公會齊侯于平州公子遂如齊六月齊人取濟西田<lb/>
　春秋之亂至於篡弑之紛紛者無他焉由王室不競<lb/>
　而強大之邦力可以討賊者茍於貪賂而不顧也自<lb/>
<pb n="2b"/>
　強大之邦茍於貪賂而不顧使世之亂臣賊子得以<lb/>
　賂免於是篡弑之禍始接踵於天下矣故許田入鄭<lb/>
　而桓篡成郜鼎入魯而督罪釋濟西入齊而宣位定<lb/>
　春秋備書于册以見利賂之禍如此其極使爲人上<lb/>
　者必務禁絶之而後亂臣賊子有所懼而不敢動於<lb/>
　惡矣<lb/>
秋邾子來朝<lb/>
　邾自僖文之世常與魯抗今宣篡立而反朝之非畏<lb/>
<pb n="3a"/>
　魯乃畏齊也齊悦魯之利邾畏齊之壓而公論不復<lb/>
　存矣此所以爲春秋之亂也<lb/>
楚子鄭人侵陳遂侵宋晉趙盾帥師救陳宋公陳侯衞<lb/>
侯曹伯會晉師于棐林伐鄭<lb/>
冬晉趙穿帥師侵崇<lb/>
　崇秦之與國也左氏載晉欲求成於秦趙穿曰我侵<lb/>
　崇秦急崇必救之吾以求成焉冬趙穿侵崇秦弗與<lb/>
　成夫機心一動鷗鳥高飛況於人乎秦弗與成是晉<lb/>
<pb n="3b"/>
　人以詐失之也<lb/>
晉人宋人伐鄭<lb/>
二年春王二月壬子宋華元帥師及鄭公子歸生帥師<lb/>
戰于大棘宋師敗績獲宋華元秦師伐晉夏晉人宋人<lb/>
衞人陳人侵鄭<lb/>
秋九月乙丑晉趙盾弑其君夷臯<lb/>
　左氏載孔子曰宣子古之良大夫也爲法受惡惜也<lb/>
　越竟乃免説者多從之謂弑君者穿而非盾也盾之<lb/>
<pb n="4a"/>
　不幸特以亡不越竟反不討賊受此名爾不知非孔<lb/>
　子之言也夫春秋以弑君名趙盾者豈以天下至惡<lb/>
　之名而加之無罪之人哉蓋趙穿之弑實趙盾主之<lb/>
　也朱氏論此謂如司馬昭之弑高貴郷公雖非昭自<lb/>
　下手而所以使賈充成濟之徒抽戈用命者昭也謂<lb/>
　非昭弑可乎觀弑靈之後宣子復使趙穿逆公子黑<lb/>
　臀于周而立之蓋盾之於穿豈特不討而已又且使<lb/>
　之援立新君以固其位觀此則穿之弑非盾使之而<lb/>
<pb n="4b"/>
　誰也夫内蓄不臣之謀而外爲掩覆之迹當時之人<lb/>
　有不能盡知者而春秋必察焉以正其名則無所逃<lb/>
　罪矣故曰作春秋而亂臣賊子懼<lb/>
冬十月乙亥天王崩<lb/>
三年春王正月郊牛之口傷改卜牛牛死乃不郊猶三<lb/>
望<lb/>
　魯郊僭禮也郊牛之口傷改卜牛牛死是於僭禮之<lb/>
　中又知天意之不享也<lb/>
<pb n="5a"/>
葬匡王<lb/>
楚子伐陸渾之戎<lb/>
　楚子伐陸渾之戎遂至于雒觀兵于周疆蓋名爲伐<lb/>
　戎實在偪周也<lb/>
夏楚人侵鄭秋赤狄侵齊宋師圍曹冬十月丙戌鄭伯<lb/>
蘭卒葬鄭穆公<lb/>
四年春王正月公及齊侯平莒及郯莒人不肯公伐莒<lb/>
取向<lb/>
<pb n="5b"/>
　孟子曰愛人不親反其仁治人不治反其智禮人不<lb/>
　荅反其敬行有不獲者皆反求諸已其身正而天下<lb/>
　歸之魯宣公挾齊侯以平莒郯之爭而莒人不肯是<lb/>
　行有不獲者反求諸已可也怒而伐之然且不可況<lb/>
　因以爲利乎公伐莒取向蓋負販小人之所羞爲也<lb/>
秦伯稻卒<lb/>
夏六月乙酉鄭公子歸生弑其君夷<lb/>
　陸淳云子公弑君之賊其惡易知子家縱其爲逆罪<lb/>
<pb n="6a"/>
　莫大焉故書爲首惡也是不然觀左氏鄭靈公食大<lb/>
　夫黿召子公而弗與子公怒染指於鼎嘗之而出公<lb/>
　怒欲殺子公子公與子家謀先子家曰畜者猶憚殺<lb/>
　之況君乎反譖子家子家懼而從之夏弑靈公子家<lb/>
　即歸生也方子公與子家謀先子家未可則弑未成<lb/>
　及子家旣從則弑遂成是成弑君之事全在子家豈<lb/>
　止於縱人爲逆也哉然鄭靈公不以禮遇其臣至於<lb/>
　食大夫黿召子公而弗與以激其怒又自怒而欲殺<lb/>
<pb n="6b"/>
　之爲君如此雖欲無亂亦不可得已<lb/>
赤狄侵齊秋公如齊公至自齊冬楚子伐鄭<lb/>
五年春公如齊夏公至自齊秋九月齊高固來逆叔姬<lb/>
　左氏載春公如齊高固使齊侯止公請叔姬焉秋高<lb/>
　固來逆女自爲也夫人所以能自立於天地閒者義<lb/>
　而已矣茍爲不義則自視歉然惟人之畏百骸四體<lb/>
　豈復我有哉觀魯宣公以不義得國倚強齊以自固<lb/>
　土田薦賄玉帛造庭舉千乗之國惟齊是聽今遂見<lb/>
<pb n="7a"/>
　偪于齊連昏於齊之大夫而不敢違焉此孟子所謂<lb/>
　人役者也<lb/>
叔孫得臣卒<lb/>
冬齊高固及子叔姬來<lb/>
　齊高固脅娶魯女而挾以歸寧魯國之恥也<lb/>
楚人伐鄭<lb/>
六年春晉趙盾衞孫免侵陳夏四月秋八月螽冬十月<lb/>
七年春衞侯使孫良夫來盟夏公會齊侯伐萊秋公至<lb/>
<pb n="7b"/>
自伐萊大旱<lb/>
冬公會晉侯宋公衞侯鄭伯曹伯于黑壤<lb/>
　黒壤之會晉人止公以賂免焉蓋宣爲不義不特齊<lb/>
　人得以無道加之而晉人亦得以無道加之也<lb/>
八年春公至自會<lb/>
夏六月公子遂如齊至黃乃復<lb/>
　公孫敖如京師不至而復是無故而廢君命者惡而<lb/>
　書之宜也公子遂如齊至黃有疾乃復是有故而返<lb/>
<pb n="8a"/>
　者何以書曰人臣奉命而出雖有疾不當復也有疾<lb/>
　而自復猶無君命也禮未致事而死以尸將事<lb/>
辛巳有事于太廟<lb/>
　或謂春秋書大事爲禘祫有事爲烝甞非也烝甞四<lb/>
　時之常祭故春秋書丁丑烝乙亥甞不曰于某宫于<lb/>
　某廟也惟三年一大祭故書禘于太廟或書大事于<lb/>
　太廟其實一也案春秋閔以二年八月薨僖二年當<lb/>
　除喪爲大祭至五年再大祭八年三大祭故經於僖<lb/>
<pb n="8b"/>
　八年書禘于太廟是也文十八年二月薨宣二年當<lb/>
　除喪爲大祭至五年再大祭八年三大祭故經於宣<lb/>
　八年書有事于太廟是也豈得謂之烝甞也哉<lb/>
仲遂卒于垂壬午猶繹萬入去籥<lb/>
　辛巳有事于太廟旣卒事矣聞卿佐之喪可以無繹<lb/>
　而繹猶不廢至於萬舞惡其聲聞而去籥焉是知其<lb/>
　不可爲而爲之也所以見宣公薄卿佐之喪也雖然<lb/>
　仲遂不道之臣也死而免於戮而見薄於君宜也何<lb/>
<pb n="9a"/>
　以書曰仲遂久專國柄作威作福雖宣公爲仲遂所<lb/>
　立而卒不能堪焉於其生也忌之於其死也幸之故<lb/>
　書曰仲遂卒于垂壬午猶繹明宣公無悲慼之心者<lb/>
　由仲遂專國之所致也此所以戒人臣也戴記檀弓<lb/>
　仲遂卒于垂壬午猶繹仲尼曰非禮也卿卒不繹此<lb/>
　漢儒所傳爾卿卒不繹禮之常者也若夫春秋所書<lb/>
　之意有不止此者非漢儒所能盡傳也繹者祭之明<lb/>
　日享爲尸之人及凡執事助祭之人也穀梁子謂祭<lb/>
<pb n="9b"/>
　之旦日享賔是也在商謂之彤在周謂之繹萬者舞<lb/>
　之摠名也武舞用干戚文舞用羽籥<lb/>
戊子夫人嬴氏卒晉師白狄伐秦楚人滅舒蓼秋七月<lb/>
甲子日有食之旣<lb/>
冬十月己丑葬我小君敬嬴雨不克葬庚寅日中而克<lb/>
葬<lb/>
　喪事有進而無退凡葬未啟殯日雖吉而遇雨止可<lb/>
　也若旣啟殯不爲雨止矣然則冐雨乎曰喪禮有所<lb/>
<pb n="10a"/>
　謂潦車蓑苙者蓋備雨有具也今遇雨止無備可知<lb/>
　矣春秋書雨不克葬惡薄其親也<lb/>
城平陽楚師伐陳<lb/>
九年春王正月公如齊公至自齊夏仲孫蔑如京師齊<lb/>
侯伐萊秋取根牟八月滕子卒九月晉侯宋公衞侯鄭<lb/>
伯曹伯會于扈晉荀林父帥師伐陳辛酉晉侯黑臀卒<lb/>
于扈冬十月癸酉衞侯鄭卒宋人圍滕楚子伐鄭晉郤<lb/>
缺帥師救鄭<lb/>
<pb n="10b"/>
陳殺其大夫洩冶<lb/>
　左氏載陳靈公與孔寧儀行父通於夏姬皆衷其衵<lb/>
　服以戲于朝洩冶諫曰公卿宣淫民無則焉公告二<lb/>
　子二子請殺之公弗禁遂殺洩冶孔子曰詩云民之<lb/>
　多辟無自立辟其洩冶之謂乎此非孔子之言也昔<lb/>
　者紂爲不道微子去之箕子爲之奴比干諫而死孔<lb/>
　子曰殷有三仁焉以比干爲仁則必不以洩冶爲非<lb/>
　矣邦無道危行言孫此世之明哲見幾不仕而高尚<lb/>
<pb n="11a"/>
　者之爲也若夫有位于朝食君之禄則旣以身許國<lb/>
　矣豈可緘黙茍容與俗俱靡以自立辟爲戒以善保<lb/>
　身爲得哉此非所以爲人臣之訓也雖然春秋書陳<lb/>
　殺其大夫洩冶非以罪洩冶也所以見君殺諫臣未<lb/>
　有不喪亡者也是故桀殺龍逄而夏亡紂殺比干而<lb/>
　殷亡觀洩冶見殺其明年靈公弑又明年楚遂縣陳<lb/>
　可爲後世明戒矣<lb/>
十年春公如齊公至自齊<lb/>
<pb n="11b"/>
齊人歸我濟西田<lb/>
　奴顔事齊致其悦以歸田可恥也已<lb/>
夏四月丙辰日有食之己巳齊侯元卒<lb/>
齊崔氏出奔衞<lb/>
　其曰崔氏惡世官也<lb/>
公如齊五月公至自齊癸巳陳夏徴舒弑其君平國六<lb/>
月宋師伐滕公孫歸父如齊葬齊惠公晉人宋人衞人<lb/>
曹人伐鄭秋天王使王季子來聘公孫歸父帥師伐邾<lb/>
<pb n="12a"/>
取繹大水季孫行父如齊冬公孫歸父如齊<lb/>
齊侯使國佐來聘<lb/>
　齊惠公卒嗣子立未踰年而以爵通於諸侯當凶釁<lb/>
　而行吉禮無君臣父子之義矣<lb/>
饑楚子伐鄭<lb/>
十有一年春王正月夏楚子陳侯鄭伯盟于辰陵公孫<lb/>
歸父會齊人伐莒秋晉侯會狄于櫕函<lb/>
冬十月楚人殺陳夏徴舒<lb/>
<pb n="12b"/>
　此討賊也何以書權在荆蠻也<lb/>
丁亥楚子入陳納公孫寧儀行父于陳<lb/>
　公孫寧儀行父者陳大夫之與其君淫使其君見弑<lb/>
　者也楚子不討而反納之其殆二臣許以陳輸楚故<lb/>
　使之爲鄉𨗳歟<lb/>
十有二年春葬陳靈公楚子圍鄭<lb/>
夏六月乙卯晉荀林父帥師及楚子戰于邲晉師敗績<lb/>
　孔子荅季路三軍孰與之問曰暴虎馮河死而無悔<lb/>
<pb n="13a"/>
　者吾不與也必也臨事而懼好謀而成者也蓋用兵<lb/>
　臨敵不貴乎徒勇而貴乎能懼徒勇而不能懼則不<lb/>
　量彼已之勢不度可否之宜甞試一擲其能戰勝鮮<lb/>
　矣又易之師曰長子帥師弟子輿尸凶凡主帥而不<lb/>
　能制命亦未有不敗者也晉景公繼靈成之後霸業<lb/>
　不競諸侯解體楚雖荆蠻而君明臣良兵鋒四克彼<lb/>
　已強弱之勢亦可想見今楚方圍鄭鄭遂降楚晉人<lb/>
　救之已無及矣當時晉大夫如士會荀首皆知楚之<lb/>
<pb n="13b"/>
　未易敵而不欲戰惟先縠耻於避楚以中軍佐先濟<lb/>
　于河荀林父實主中權無所節制始欲歛兵而卒不<lb/>
　果也蓋先縠狃於徒勇而不能懼林父奪於輿尸而<lb/>
　不能决犯馮河之戒失長子之職則其喪師於邲不<lb/>
　亦宜哉<lb/>
秋七月冬十有二月戊寅楚子滅蕭晉人宋人衞人曹<lb/>
人同盟于清丘<lb/>
宋師伐陳衞人救陳<lb/>
<pb n="14a"/>
　陳附楚者也宋以清丘之盟而伐之衞背盟而救之<lb/>
　伐者義而救者不義矣然宋以附庸之蕭見滅於楚<lb/>
　不勝其憤楚之私而洩其怒於陳非實爲中國伸其<lb/>
　義也<lb/>
十有三年春齊師伐莒夏楚子伐宋秋螽冬晉殺其大<lb/>
夫先縠<lb/>
十有四年春衞殺其大夫孔達夏五月壬申曹伯壽卒<lb/>
晉侯伐鄭秋九月楚子圍宋葬曹文公冬公孫歸父會<lb/>
<pb n="14b"/>
齊侯于穀<lb/>
十有五年春公孫歸父會楚子于宋<lb/>
　自晉霸不競而楚爭諸侯於是伐陳而陳服討鄭而<lb/>
　鄭降圍宋而宋請平徃徃駢首南向者不止此矣然<lb/>
　陳亂無君而楚來討賊國人皇皇惟命是聽固不足<lb/>
　責至如鄭宋被圍初皆闔城拒守綿歴時月力不能<lb/>
　支然後請服此亦有不得已者獨魯不然方楚子在<lb/>
　宋兵未及魯而望風納賄惟恐或後是以有榖之會<lb/>
<pb n="15a"/>
　焉此可見魯君大夫茍免自營怵於威武之甚矣<lb/>
夏五月宋人及楚人平六月癸卯晉師滅赤狄潞氏以<lb/>
潞子嬰兒歸秦人伐晉<lb/>
王札子殺召伯毛伯<lb/>
　按左氏王孫蘇與召伯毛伯争政使王子㨗殺召戴<lb/>
　公及毛伯衞子㨗即札子也威福君之大柄亷恥國<lb/>
　之大維今子弟專殺是君無威福之柄也朝臣争政<lb/>
　是國無亷耻之維也君無柄國無維所以爲東周之<lb/>
<pb n="15b"/>
　衰亂也<lb/>
秋螽仲孫蔑會齊高固于無婁<lb/>
初稅畝<lb/>
　古者井田八家皆私百畝其中爲公田八家耕之以<lb/>
　奉其上所謂藉也藉之爲言借也借民力爲之而非<lb/>
　稅也今魯初稅畝是於公田之外又稅其私畝也孔<lb/>
　子曰始作俑者其無後乎壞井田之制開厚歛之門<lb/>
　使民不聊生國無善治蓋自是始矣<lb/>
<pb n="16a"/>
冬蝝生<lb/>
　螽始生者爲蝝螽蜚蔽天或來自他處不必見其生<lb/>
　也故不曰螽生蝝生於境内見其生也故曰蝝生左<lb/>
　氏公羊皆云不爲灾非也凡物不爲害不書周之冬<lb/>
　夏之秋也秋稼結實而蝝生敗之豈得不爲害哉<lb/>
饑<lb/>
　春秋書饑者凶荒之甚者也莊公二十八年大無麥<lb/>
　禾亦饑歲也而不言饑蓋當時雖無素備然猶知告<lb/>
<pb n="16b"/>
　糴于齊以爲凶荒之救故其民猶未至於流亡也今<lb/>
　宣公歲饑見於再書者是其國旣無蓄積之備又無<lb/>
　救荒之策坐視其民之飢而死爾蓋必如詩所謂饑<lb/>
　饉降喪民卒流亡孟子所謂凶年饑歲老弱轉乎溝<lb/>
　壑壯者散而之四方者矣故春秋以饑書也嗚呼使<lb/>
　民至此烏在其爲民父母哉<lb/>
十有六年春王正月晉人滅赤狄甲氏及留吁<lb/>
　昔者聖王之於逺畧也蓋有道矣於其來也接之而<lb/>
<pb n="17a"/>
　不傷義於其叛也討之而不傷仁肅慎來賀王命賄<lb/>
　之無過禮也故曰接之而不傷義薄伐玁狁至于太<lb/>
　原不窮追也故曰討之而不傷仁春秋霸者始異乎<lb/>
　此方其致荒服之親附則屈意奉承周旋無閒如晉<lb/>
　侯會狄于櫕函是也及乗其衰亂則窮追深入殄滅<lb/>
　無遺如晉師滅赤狄潞氏晉人滅赤狄甲氏及留吁<lb/>
　是也斯二者皆非所以爲待要荒之道故春秋書之<lb/>
　以爲戒也<lb/>
<pb n="17b"/>
夏成周宣榭火<lb/>
　臺望氛祥榭講軍實成周之地有宣榭者興王之遺<lb/>
　迹也宣王承幽王之後中國衰弱强暴侵陵於是脩<lb/>
　車馬備噐械南征北討中興王業其用武於四方則<lb/>
　必有講肄之所即成周宣榭是也宣榭火興王之迹<lb/>
　泯矣故聖人重之而書示不忘古也千載而下尚有<lb/>
　悲石鼓文字之磨滅如韓愈氏歌詩者不亦春秋意<lb/>
　乎<lb/>
<pb n="18a"/>
秋郯伯姬來歸<lb/>
　郯伯姬來歸出也讀詩至葛覃則知婦人事君子之<lb/>
　本茍失斯道至於睽孤宜矣故書以戒婦人也<lb/>
冬大有年<lb/>
十有七年春王正月庚子許男錫我卒丁未蔡侯申卒<lb/>
夏葬許昭公葬蔡文公六月癸卯日有食之己未公會<lb/>
晉侯衞侯曹伯邾子同盟于斷道秋公至自㑹<lb/>
冬十有一月壬午公弟叔肸卒<lb/>
<pb n="18b"/>
　公弟叔肸者公弟之爲大夫者也大夫卒故書也其<lb/>
　曰公弟猶曰公子也以先君之子稱之故曰公子以<lb/>
　今君之兄弟稱之故曰公弟所以書者用見魯之大<lb/>
　夫皆公族爲之爾左氏謂凡稱弟皆母弟非也同先<lb/>
　君之氣類即爲兄弟豈得以同母稱弟異母不稱弟<lb/>
　哉此非聖人之教也程氏謂先儒説母弟者蓋縁禮<lb/>
　有立嫡子同母弟之文其曰同母蓋爲嫡爾非以爲<lb/>
　加親也<lb/>
<pb n="19a"/>
十有八年春晉侯衞世子臧伐齊公伐把夏四月秋七<lb/>
月邾人戕鄫子于鄫<lb/>
甲戌楚子旅卒<lb/>
　吳楚之君不書葬者春秋惡僭號尊王室存中國也<lb/>
　其以子稱者從本爵也<lb/>
公孫歸父如晉冬十月壬戌公薨于路寢歸父還自晉<lb/>
至笙遂奔齊<lb/>
　歸父襄仲之子宣公之黨故聞宣公薨而遂奔齊也<lb/>
<pb n="19b"/>
　奔齊而不奔喪無君臣之義矣禮人臣受命在外聞<lb/>
　君薨畢事則奔喪未畢則爲位而哭<lb/>
　<lb/>
　<lb/>
　<lb/>
　<lb/>
　<lb/>
　春秋通説卷八<lb/>
</p>
<p>
</p>
  </div>
</body>
</text>
</TEI>
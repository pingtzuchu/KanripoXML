<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋通説卷九</head>
    <p>
<pb n="1a"/>
欽定四庫全書<lb/>
　春秋通説卷九　　　　　宋　黃仲炎　撰<lb/>
　　成公<lb/>
元年春王正月公即位二月辛酉葬我君宣公無冰<lb/>
三月作丘甲<lb/>
　作丘甲者杜預以爲周制甸出甲士三人今魯使丘<lb/>
　岀之是丘岀甸賦也孫覺氏非之以爲丘出甸賦丘<lb/>
　豈能供之哉魯成雖暴刻不應頓取於人如此之暴<lb/>
<pb n="1b"/>
　也蓋古者四邑爲丘四丘爲甸一甸之地兼有四丘<lb/>
　而出長轂一乗戎馬四疋牛十二<lb/>
　十二人成公始作丘甲則是丘出一甲而甸出甲士<lb/>
　四人也徃者三人今增其一丘出一人焉爾從孫氏<lb/>
　之説則是一甸之地甲士一人則百甸所增者百人<lb/>
　爾然魯將伐齊故作丘甲鞌之戰四卿並將蓋前此<lb/>
　所未有也其勢必大益兵度其苛賦於民者不止於<lb/>
　一甸增一甲士也夫仁人之爲國也不虛内以事外<lb/>
<pb n="2a"/>
　不困民以奉敵不仁者反是貪戰勝攻取則增賦益<lb/>
　兵於是民不勝憊矣孟子曰我能爲君約與國戰必<lb/>
　克今之所謂良臣古之所謂民賊也蓋言貪戰之必<lb/>
　克則增賦益兵使民不堪命非民賊而何民賊者魯<lb/>
　成公與四卿當之矣可不戒哉或謂丘出甸賦則什<lb/>
　賦三四矣何至哀公時方有二猶不足之嘆耶曰魯<lb/>
　爲伐齊故作丘甲一時暴民非必以爲常也惟初税<lb/>
　畝用田賦爲常制爾故作丘甲不言賦<lb/>
<pb n="2b"/>
夏臧孫許及晉侯盟于赤棘<lb/>
秋王師敗績于茅戎<lb/>
　按左氏晉侯使瑕嘉平戎于王單襄公如晉拜成劉<lb/>
　康公徼戎遂伐之敗焉蓋旣平戎又徼而伐之乗其<lb/>
　不備也王者不以信義服人心而挾詐以僥倖正使<lb/>
　成功亦不足貴已矧喪師乎故書曰王師敗績于茅<lb/>
　戎過在王師也其不言戰而以自敗爲文者明至尊<lb/>
　無敵之義也<lb/>
<pb n="3a"/>
冬十月<lb/>
二年春齊侯伐我北鄙夏四月丙戌衞孫良夫帥師及<lb/>
齊師戰于新築衞師敗績<lb/>
六月癸酉季孫行父臧孫許叔孫僑如公孫嬰齊帥師<lb/>
會晉郤克衞孫良夫曹公子首及齊侯戰于鞌齊師敗<lb/>
績<lb/>
　晉郤克切齒於婦人一笑之辱遂伐齊以洩其忿鞌<lb/>
　之戰蓋晉大夫專權逞忿之兵也魯衞曹皆從霸令<lb/>
<pb n="3b"/>
　者也然魯獨以四卿會之何哉魯自季友卒政歸仲<lb/>
　氏宣公薨歸父奔齊故四卿專政而懼歸父因齊以<lb/>
　入也於是併力挫齊始分公室而不相下故輿尸之<lb/>
　也<lb/>
秋七月齊侯使國佐如師己酉及國佐盟于爰婁<lb/>
　楚屈完來盟于召陵不稱使見楚子之不屈也楚始<lb/>
　強也齊國佐來盟于爰婁稱齊使見齊侯之屈也大<lb/>
　夫強也<lb/>
<pb n="4a"/>
八月壬午宋公鮑卒庚寅衞侯速卒<lb/>
取汶陽田<lb/>
　爰婁之盟晉人使齊返魯衞之侵地故魯取汶陽田<lb/>
　還舊地也還舊地正也何以書惡由諸大夫之力取<lb/>
　之也<lb/>
冬楚師鄭師侵衞十有一月公會楚公子嬰齊于蜀<lb/>
丙申公及楚人秦人宋人陳人衞人鄭人齊人曹人邾<lb/>
人薛人鄫人盟于蜀<lb/>
<pb n="4b"/>
　左氏謂蜀之盟卿不書匱盟也於是畏晉而竊與楚<lb/>
　盟曰匱盟非也楚自得志于邲横行於中國諸侯之<lb/>
　不附楚者蓋鮮矣今其號召列國之君臣羣至于蜀<lb/>
　而公然爲之盟主而列國之君臣亦公然受楚之盟<lb/>
　是豈謂之畏晉而竊盟哉使列國竊與楚盟而晉莫<lb/>
　之知亦可謂塗塞耳目之甚矣<lb/>
三年春王正月公會晉侯宋公衞侯曹伯伐鄭辛亥葬<lb/>
衞穆公二月公至自伐鄭<lb/>
<pb n="5a"/>
甲子新宫災三日哭<lb/>
　新宫者三傳皆謂宣公新主入廟故曰新宫非也春<lb/>
　秋書先君之宫未有不書諡者曰丹桓宫立煬宫有<lb/>
　事于武宫之類是也若曰先公新主之廟故謂之新<lb/>
　宫則閔二年吉禘于莊公文二年躋僖公者可謂新<lb/>
　主矣何以不曰新宫而曰莊公僖公哉由此觀之則<lb/>
　知新宫非宣宫明矣春秋於土木之功踰越舊制者<lb/>
　則以新言之如新延廏新作南門新作雉門及兩觀<lb/>
<pb n="5b"/>
　是也魯成狃於戰鞌之勝侈欲横生於是别爲新宫<lb/>
　如晉之築虒祁者怨讟動於民則天火之故曰新宫<lb/>
　災明非舊制也所以爲後世人君崇侈宫室者之戒<lb/>
　也昭十八年鄭災三日哭國不市蓋爲國與民哭之<lb/>
　也今新宫災失侈欲之奉何哭之有故書曰三日哭<lb/>
　言不當哭也檀弓以新宫爲先君之宫三日哭爲得<lb/>
　禮蓋漢儒沿三傳之訛説爾<lb/>
乙亥葬宋文公夏公如晉鄭公子去疾帥師伐許公至<lb/>
<pb n="6a"/>
自晉<lb/>
秋叔孫僑如帥師圍棘<lb/>
　汶陽魯故地棘汶陽邑也昔奪於齊今歸於魯則其<lb/>
　故邑人民宜懷其舊主願附於魯也今棘乃不服至<lb/>
　勤用師以圍之何哉胡氏謂魯於是初稅畝作丘甲<lb/>
　賦役繁重棘雖復舊而不願爲之氓也成公不知行<lb/>
　仁政去苛征以起人願附之心而區區恃兵威以加<lb/>
　之則其叛自若也他日汶陽之田復歸于齊雖出於<lb/>
<pb n="6b"/>
　晉侯之命然亦其人民擕叛魯不得而留之爾有國<lb/>
　家者可不戒哉<lb/>
大雩晉郤克衞孫良夫伐廧咎如冬十有一月晉侯使<lb/>
荀庚來聘衞侯使孫良夫來聘丙午及荀庚盟丁未及<lb/>
孫良夫盟鄭伐許<lb/>
四年春宋公使華元來聘三月壬申鄭伯堅卒把伯來<lb/>
朝夏四月甲寅臧孫許卒公如晉葬鄭襄公秋公至自<lb/>
晉冬城鄆鄭伯伐許<lb/>
<pb n="7a"/>
五年春王正月把叔姬來歸<lb/>
　把叔姬見出而來歸猶郯伯姬也<lb/>
仲孫蔑如宋夏叔孫僑如會晉荀首于榖<lb/>
梁山崩<lb/>
　易之剥象曰山附於地剥山足朽壤下剥上也是爲<lb/>
　隂陷陽臣逼君之象當春秋時諸侯僭天子大夫僭<lb/>
　諸侯弑君亡國累累而見是則梁山崩不爲無所自<lb/>
　致矣梁山晉地也<lb/>
<pb n="7b"/>
秋大水冬十有一月己酉天王崩十有二月己丑公會<lb/>
晉侯齊侯宋公衞侯鄭伯曹伯邾子把伯同盟于蟲牢<lb/>
六年春王正月公至自會<lb/>
二月辛巳立武宫<lb/>
　周不毁廟三后稷文武魯不毁廟二周公伯禽若武<lb/>
　公於魯爲十一世祖而非始封之君世逺當遷久矣<lb/>
　而復立武宫非禮可知也<lb/>
取鄟衞孫良夫帥師侵宋夏六月邾子來朝公孫嬰齊<lb/>
<pb n="8a"/>
如晉壬申鄭伯費卒秋仲孫蔑叔孫僑如侵宋楚公子<lb/>
嬰齊帥師伐鄭冬季孫行父如晉晉欒書帥師救鄭<lb/>
七年春王正月鼷鼠食郊牛角改卜牛鼷鼠又食其角<lb/>
乃免牛<lb/>
　魯郊僭禮也鼷鼠食郊牛角者再是於僭禮之中又<lb/>
　慢而不以誠也<lb/>
吳伐郯<lb/>
　楚之始見也曰荆敗蔡吳之始見也曰吳伐郯其不<lb/>
<pb n="8b"/>
　以爵氏人名稱者雖春秋之法然亦以見其勢之猶<lb/>
　微也方其勢之猶微使爲中國者能深思逺慮抑遏<lb/>
　其鋒則用力不難而遺禍不烈矣奈何楚之始見也<lb/>
　當齊桓之初霸方欲飬其患以張已之功吳之始見<lb/>
　也當晉景之不競方欲資其力以爲已之助於是㳙<lb/>
　溜不塞而成川爝火不撲而燎原其始事也簡其將<lb/>
　畢也巨故吳楚之禍至於盟宋盟黃池此豈一朝夕<lb/>
　之故哉易坤之初六曰履霜堅冰至蓋言順也由辨<lb/>
<pb n="9a"/>
　之不早辨也聖人於易示其象於春秋著其事所以<lb/>
　爲諸夏之戒明矣<lb/>
夏五月曹伯來朝不郊猶三望秋楚公子嬰齊帥師伐<lb/>
鄭公會晉侯齊侯宋公衞侯曹伯莒子邾子把伯救鄭<lb/>
八月戊辰同盟于馬陵公至自會<lb/>
吳入州來<lb/>
　州來楚邑也晉通吳於中國而資之以撓楚故吳爲<lb/>
　之入州來也他日吳爲中國之患有甚於楚者蓋自<lb/>
<pb n="9b"/>
　晉之通吳始矣<lb/>
冬大雩衞孫林父出奔晉<lb/>
八年春晉侯使韓穿來言汶陽之田歸之于齊<lb/>
　説者謂春秋書晉侯使韓穿來言汶陽歸齊者惡予<lb/>
　奪之不常焉爾此非至論也夫制命之道義爲大信<lb/>
　次之義立而後可信也非義而信不可也使汶陽本<lb/>
　齊之地而晉昔也劫而與魯今也命之歸齊謂之改<lb/>
　過遷善可也豈得以與奪不常罪之惟汶陽本魯之<lb/>
<pb n="10a"/>
　舊旣用師於齊而歸之魯矣於義不當復奪而與齊<lb/>
　此韓穿來言所以必書於春秋也此論不明則恐世<lb/>
　之爲政者知戒夫與奪之不常而不以義權之則必<lb/>
　有執過遂非之患矣<lb/>
晉欒書帥師侵蔡公孫嬰齊如莒宋公使華元來聘夏<lb/>
宋公使公孫壽來納幣晉殺其大夫趙同趙括秋七月<lb/>
天子使召伯來錫公命冬十月癸卯把叔姬卒<lb/>
晉侯使士爕來聘<lb/>
<pb n="10b"/>
　晉士爕來聘蓋役魯以伐郯也凡假聘以役諸侯不<lb/>
　得爲有禮故書<lb/>
叔孫僑如會晉士爕齊人邾人伐郯<lb/>
　吳伐郯不能救郯事吳輒伐之故不救爲不忠伐爲<lb/>
　不恕<lb/>
衞人來媵<lb/>
　媵常事也何以書禮天子求后於諸侯王后歸于京<lb/>
　師以姪娣從三國徃媵之亦以姪娣從故一娶十二<lb/>
<pb n="11a"/>
　女諸侯嫁女于諸侯以姪娣從二國徃媵之亦以姪<lb/>
　娣從故一娶九女今魯嫁女于宋而三國媵之故書<lb/>
　也夫爲國君者妾媵不具固無以廣嗣然多而無節<lb/>
　亦非禮也是以妾媵過多則費用廣而財匱御幸䟱<lb/>
　而怨興嬖寵乗而政亂故春秋來媵不書而三國來<lb/>
　媵則書之所以明妾媵過多爲後世戒也嗚呼使此<lb/>
　義明則後世人主安有掖庭數千人如晉武帝之淫<lb/>
　侈者哉<lb/>
<pb n="11b"/>
九年春王正月把伯來逆叔姬之喪以歸<lb/>
　叔姬爲把伯所出義與把絶矣禮女嫁未三月而死<lb/>
　猶歸葬於女氏之黨豈有生而出死而返葬乎把伯<lb/>
　來逆叔姬之喪以歸把非禮矣把伯逆叔姬之喪以<lb/>
　歸而魯從之魯亦非禮也<lb/>
公會晉侯齊侯宋公衞侯鄭伯曹伯莒子把伯同盟于<lb/>
蒲公至自會<lb/>
二月伯姬歸于宋<lb/>
<pb n="12a"/>
　明不待親迎而行也<lb/>
夏季孫行父如宋致女<lb/>
　禮婦人既嫁三月而後父母使人安之謂之致女致<lb/>
　女常事也何以書嫌使卿致也<lb/>
晉人來媵秋七月丙子齊侯無野卒晉人執鄭伯晉欒<lb/>
書帥師伐鄭冬十有一月葬齊頃公<lb/>
楚公子嬰齊帥師伐莒庚申莒潰楚人入鄆<lb/>
　春秋書被伐而潰者明不能固結其民心程子曰人<lb/>
<pb n="12b"/>
　君之道以民心悅服爲本故雖率之以犯難則効死<lb/>
　而不去夫能使民効死而不去豈有逃其上而潰者<lb/>
　哉左氏謂莒城惡而潰楚遂入鄆非知本之論也<lb/>
秦人白狄伐晉鄭人圍許城中城<lb/>
十年春衞侯之弟黑背帥師侵鄭夏四月五卜郊不從<lb/>
乃不郊五月公會晉侯齊侯宋公衞侯曹伯伐鄭齊人<lb/>
來媵丙午晉侯獳卒秋七月公如晉冬十月<lb/>
十有一年春王三月公至自晉晉侯使郤犫來聘己丑<lb/>
<pb n="13a"/>
及郤犫盟夏季孫行父如晉<lb/>
　晉人止公九月而後歸之然猶亟於聘魯者豈復有<lb/>
　親魯之意哉疑其叛而要結之也魯侯被晉之辱然<lb/>
　猶繼朝而聘晉者豈復有德晉之心哉畏其威而諂<lb/>
　事之也晉以要結爲信魯以諂事爲禮二者皆小人<lb/>
　之相與焉爾<lb/>
秋叔孫僑如如齊冬十月<lb/>
十有二年春周公出奔晉夏公會晉侯衞侯于瑣澤秋<lb/>
<pb n="13b"/>
晉人敗狄于交剛冬十月<lb/>
十有三年春晉侯使郤錡來乞師<lb/>
　霸主帥諸侯以討伐之事而諸侯必以師從無待於<lb/>
　乞師也其乞師者必有迫切之辭如楚申包胥乞師<lb/>
　于秦曰使下臣告急之類故書曰乞師賤之也<lb/>
三月公如京師<lb/>
　公如京師者假道于京師也左氏僖三十年秦將襲<lb/>
　鄭過周北門左右免胄而下超乗者三百乗鄭商人<lb/>
<pb n="14a"/>
　弦高將市於周遇之以乗韋先牛十二犒師以此觀<lb/>
　之秦兵東出必道自周故晉帥東諸侯西向以伐秦<lb/>
　亦必假道於周明矣春秋魯十二公而覲天子者二<lb/>
　皆不得謂之禮者僖朝于王所成如京師是也僖執<lb/>
　朝王之禮而不行於京師則非其所矣成假道于京<lb/>
　師因以朝王而意不在朝王矣故皆不得謂之禮也<lb/>
　以其皆不得謂之禮故書<lb/>
夏五月公自京師遂會晉侯齊侯宋公衛侯鄭伯曹伯<lb/>
<pb n="14b"/>
邾人滕人伐秦<lb/>
　春秋書秦晉之爭所以著二國徃來之私憾非關於<lb/>
　中國大計也左氏載此年晉侯帥諸侯伐秦使吕相<lb/>
　絶秦其言若可觀而實非也如圍鄭一役晉文欲以<lb/>
　報私忿爾而挾秦以圍之鄭使燭之武説秦君而秦<lb/>
　爲退師此乃秦君知過而改非可以是咎秦也當是<lb/>
　時子犯請擊之而文公不聽亦理所當然何足以爲<lb/>
　賜而曰有大造於秦哉況晉止及秦圍鄭他無從諸<lb/>
<pb n="15a"/>
　侯而曰諸侯疾之將致命于秦如此等語大率皆誑<lb/>
　秦爾夫奉辭臨敵不出於實而出於誑果何以服敵<lb/>
　國之心哉<lb/>
曹伯廬卒于師秋七月公至自伐秦冬葬曹宣公<lb/>
十有四年春王正月莒子朱卒夏衞孫林父自晉歸于<lb/>
衞<lb/>
秋叔孫僑如如齊逆女<lb/>
　春秋内逆女三皆大夫專之也觀翬遂之事則知僑<lb/>
<pb n="15b"/>
　如之事矣<lb/>
鄭公子喜帥師伐許<lb/>
九月僑如以夫人婦姜氏至自齊<lb/>
　春秋内大夫或稱族或舍族者以前後一事故後從<lb/>
　省文爾如前書叔孫豹及晉趙武楚屈建會于宋故<lb/>
　後書豹及諸大夫盟于宋如前書晉人執季孫意如<lb/>
　以歸故後書意如至自晉其稱族舍族者豈復有意<lb/>
　義存乎其間哉左氏以僑如稱族爲尊君命舍族爲<lb/>
<pb n="16a"/>
　尊夫人者妄也<lb/>
冬十月庚寅衞侯臧卒秦伯卒<lb/>
十有五年春王二月葬衞定公<lb/>
三月乙巳仲嬰齊卒<lb/>
　公之子曰公子公子之子曰公孫公孫之子以王父<lb/>
　字爲仲氏嬰齊者公孫歸父之子公子仲遂之孫以<lb/>
　王父字爲氏故曰仲嬰齊也公羊謂仲嬰齊爲公孫<lb/>
　嬰齊以弟後兄者妄矣<lb/>
<pb n="16b"/>
癸丑公會晉侯衞侯鄭伯曹伯宋世子成齊國佐邾人<lb/>
同盟于戚晉侯執曹伯歸于京師<lb/>
　左氏載曹負芻殺世子自立之事不見於經是未必<lb/>
　然晉合諸侯旣列曹伯於盟而後執之蓋執之必不<lb/>
　以其罪故書之也觀明年曹人再請曹伯于晉而始<lb/>
　歸之使曹伯殺世子以自立當不爲國人所與何至<lb/>
　再請于晉哉<lb/>
公至自會夏六月宋公固卒楚子伐鄭秋八月庚辰葬<lb/>
<pb n="17a"/>
宋共公<lb/>
宋華元出奔晉宋華元自晉歸于宋<lb/>
　左氏載宋司馬蕩澤弱公室殺公子肥於是華元爲<lb/>
　右師曰我爲右師君臣之訓師所司也今公室卑而<lb/>
　不能正吾罪大矣不能治官敢賴寵乎乃出奔晉旣<lb/>
　而左師魚石自止華元于河上請討許之乃返使華<lb/>
　喜公孫師帥國人攻蕩氏殺子山左師二司寇二宰<lb/>
　遂出奔楚華元使向戌爲左師老佐爲司馬樂裔爲<lb/>
<pb n="17b"/>
　司冦以靖國人觀此則華元之志在於強公室靖國<lb/>
　亂且其出奔即返庶㡬於易不逺復無祗悔之義也<lb/>
　何以書曰即經意攷之如曰華元出奔晉曰自晉歸<lb/>
　于宋者可以見其結晉霸之援而求得志於其國也<lb/>
　旣得晉援而返國於是殺蕩澤逐五大夫舉宋國慶<lb/>
　賞刑威之柄惟已之所欲爲其所謂強公室者實弱<lb/>
　之所爲靖國亂者實亂之也此而不治則世之姦臣<lb/>
　挾外援以求專其國者皆得借是以逞矣<lb/>
<pb n="18a"/>
宋殺其大夫山宋魚石出奔楚<lb/>
冬十有一月叔孫僑如會晉士爕齊高無咎宋華元衞<lb/>
孫林父鄭公子鰌邾人會吳于鍾離<lb/>
　殊會者徃會之也徃會之者尊之而不敢屈致之也<lb/>
　王世子在首止而諸侯徃會之故曰會王世子于首<lb/>
　止吳在鍾離而諸侯之大夫徃會之故曰會吳于鍾<lb/>
　離<lb/>
許遷于葉<lb/>
<pb n="18b"/>
十有六年春王正月雨木冰<lb/>
　周之春正月夏之冬十一月也宜寒而燠非冬時之<lb/>
　正故春秋以無冰爲異而書也至若凝寒之極雖在<lb/>
　正冬亦爲災之象故春秋以雨木冰爲異而書也雨<lb/>
　木冰者雨纔著木即成堅冰寒極可知矣如漢桓帝<lb/>
　延熹中冬大寒殺鳥獸魚鼈竹柏之葉有枯傷者襄<lb/>
　楷云不出二年天子當之是亦寒極爲災也<lb/>
夏四月辛未滕子卒鄭公子喜帥師侵宋六月丙寅朔<lb/>
<pb n="19a"/>
日有食之晉侯使欒黶來乞師<lb/>
甲午晦晉侯及楚子鄭伯戰于鄢陵楚子鄭師敗績<lb/>
　自邲之戰中國不振旅而楚遂狎主諸夏之盟終晉<lb/>
　景之世不能雪此辱也今厲公不煩多助一戰勝楚<lb/>
　鄢陵之功視城濮有光焉宜聖人與之也何以書曰<lb/>
　上智謀國者不畏多難而畏無難不憂有敵而憂勝<lb/>
　敵何者世惟賢哲之君能保勝持盈而侈闇之君幸<lb/>
　有功名可矜無外患可懼鮮不底於喪亡者也左氏<lb/>
<pb n="19b"/>
　載鄢陵之戰晉諸大夫皆欲之獨范文子不欲曰吾<lb/>
　先君之亟戰也有故秦狄齊楚皆強不盡力子孫將<lb/>
　弱今三強服矣敵楚而已唯聖人能内外無患自非<lb/>
　聖人外寧必有内憂盍釋楚以爲外懼乎旣戰楚師<lb/>
　敗績文子使祝宗祈死曰君驕侈而克敵是天益其<lb/>
　疾也難將作矣於是厲公反自鄢陵而侈益甚欲盡<lb/>
　去諸大夫而立其左右逾年殺三郤立胥童欒書中<lb/>
　行偃殺胥童弑厲公國内大亂卒如范文子之所料<lb/>
<pb n="20a"/>
　嚮使其不能勝楚恐恐乎敵國外患之來則君臣儆<lb/>
　懼當不至此矣是知鄢陵之功晉國之禍也故蘇轍<lb/>
　氏論西晉之亂由於平吳之功以爲使吳不亡則晉<lb/>
　之君臣勵精不懈是吳不滅而晉不亂也羊祜畫平<lb/>
　吳之策不如范文子先見之明信矣哉<lb/>
楚殺其大夫公子側<lb/>
秋公會晉侯齊侯衛侯宋華元邾人于沙隨不見公<lb/>
　不見公者矜勝楚之功而驕諸侯也其侈益甚不待<lb/>
<pb n="20b"/>
　反自鄢陵而後見矣小夫淺人不能居成功者如是<lb/>
　哉<lb/>
公至自會<lb/>
公會尹子晉侯齊國佐邾人伐鄭<lb/>
　尹子王官也其致王官會伐者挾天子以令諸侯也<lb/>
曹伯歸自京師<lb/>
　曹伯歸自京師正也何以書蓋晉侯挾天子以令諸<lb/>
　侯雖寘曹伯于京師而操縱在已也<lb/>
<pb n="21a"/>
九月晉人執季孫行父舍之于苕丘冬十月乙亥叔孫<lb/>
僑如出奔齊十有二月乙丑季孫行父及晉郤犫盟于<lb/>
扈公至自會乙酉刺公子偃<lb/>
十有七年春衞北宫括帥師侵鄭夏公會尹子單子晉<lb/>
侯齊後宋公衞侯曹伯邾人伐鄭六月乙酉同盟于柯<lb/>
陵秋公至自會齊高無咎出奔莒<lb/>
九月辛丑用郊<lb/>
　魯郊僭禮也九月郊非時也用郊又非禮也用郊者<lb/>
<pb n="21b"/>
　以郊爲用也蓋諂神以求福爾如後世秦苻堅因王<lb/>
　猛疾病特爲親祈南北郊之類是也<lb/>
晉侯使荀罃來乞師冬公會單子晉侯宋公衞侯曹伯<lb/>
齊人邾人伐鄭十有一月公至自伐鄭壬申公孫嬰齊<lb/>
卒于貍脤十有二月丁巳朔日有食之邾子貜且卒晉<lb/>
殺其大夫郤錡郤犫郤至楚人滅舒庸<lb/>
十有八年春王正月晉殺其大夫胥童庚申晉弑其君<lb/>
州蒲<lb/>
<pb n="22a"/>
　晉厲公嗣霸數年之間北挫狄于交剛西敗秦于麻<lb/>
　隧南破楚于鄢陵威名震赫逺過前代而卒以驕侈<lb/>
　失德致殺身亂國之禍此可爲萬世永戒矣故秦并<lb/>
　六國而二世滅隋一天下而煬帝亡秦苻堅平燕翦<lb/>
　代而爲淝水之敗唐莊宗滅梁下蜀而有嗣源之禍<lb/>
　李景取閩并楚而有淮南之失故曰有道之主能持<lb/>
　勝信矣左氏載晉欒書中行偃使程滑弑厲公而春<lb/>
　秋不名首弑者蓋厲公得罪於諸大夫而弑之者衆<lb/>
<pb n="22b"/>
　首從難分故稱國以弑也<lb/>
齊殺其大夫國佐公如晉夏楚子鄭伯伐宋宋魚石復<lb/>
入于彭城公至自晉晉侯使士匄來聘秋把伯來朝八<lb/>
月邾子來朝築鹿囿己丑公薨于路寢冬楚人鄭人侵<lb/>
宋晉侯使士魴來乞師十有二月仲孫蔑會晉侯宋公<lb/>
衛侯邾子齊崔杼同盟于虛朾丁未葬我君成公<lb/>
　<lb/>
　春秋通説卷九<lb/>
</p>
<p>
</p>
  </div>
</body>
</text>
</TEI>
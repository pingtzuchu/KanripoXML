<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋通説卷五</head>
    <p>
<pb n="1a"/>
欽定四庫全書<lb/>
　春秋通説卷五　　　　　宋　黃仲炎　撰<lb/>
　　僖公上<lb/>
元年春王正月齊師宋師曹師次于聶北救邢夏六月<lb/>
邢遷于夷儀齊師宋師曹師城邢<lb/>
　救本善也春秋之書救則皆不善者也所謂不善者<lb/>
　不誠於救或救而無功也或救不在諸侯而在大夫<lb/>
　不親與國而勤逺畧也邢有狄患三年矣齊甞一救<lb/>
<pb n="1b"/>
　之不足以退狄師也至此再救之以三國之師沛然<lb/>
　有餘力矣而猶待於聶北之次邢不勝困以遷其國<lb/>
　然後城之曷若城之於未遷之時哉此謂不誠於救<lb/>
　者也不誠於救而不得不救者孟子所謂假仁者也<lb/>
秋七月戊辰夫人姜氏薨于夷齊人以歸<lb/>
　案左氏哀姜孫于邾齊人取而殺之于夷以其尸歸<lb/>
　君子以齊之殺哀姜也為已甚矣女者從人者也為<lb/>
　内諱故不言殺曰薨于夷則殺自見矣<lb/>
<pb n="2a"/>
楚人伐鄭<lb/>
　楚何以先稱荆而後稱楚曰從其實也詩稱蠢爾蠻<lb/>
　荆是楚以荆稱舊矣至春秋之初猶以荆通于中國<lb/>
　故春秋從而荆之今始改為楚故春秋亦從而楚之<lb/>
　爾説者謂自州而國之乃春秋漸進之法謬矣<lb/>
八月公㑹齊侯宋公鄭伯曹伯邾人于檉<lb/>
　㑹于檉者謀救鄭而不能也<lb/>
九月公敗邾師于偃冬十月壬午公子友帥師敗莒師<lb/>
<pb n="2b"/>
于酈獲莒拏<lb/>
十有二月丁巳夫人氏之喪至自齊<lb/>
　夫人氏者經文闕姜字也公榖以去姜為貶信斯言<lb/>
　也則夫人孫于齊書姜氏者無貶歟<lb/>
二年春王正月城楚丘<lb/>
　楚丘非衞邑也何以知其非衞邑也以春秋書法而<lb/>
　知之也春秋凡書城外邑必有所繫如城縁陵不言<lb/>
　把必曰諸侯城縁陵以見縁陵之為外邑而非魯自<lb/>
<pb n="3a"/>
　城也如城虎牢必繫於諸大夫㑹戚之下曰遂城虎<lb/>
　牢以見虎牢之為外邑而亦非魯自城也若書城内<lb/>
　邑則無所繫矣如城中丘城祝丘之類是也楚丘之<lb/>
　城既無所繫豈得為外邑哉況隱公七年書天王使<lb/>
　凡伯来聘戎伐凡伯于楚丘以歸繫楚丘於來聘之<lb/>
　下益知為魯邑明矣左氏載成季之生也公使卜楚<lb/>
　丘之父卜之卜楚丘者魯大夫也以其國邑為氏故<lb/>
　曰卜楚丘也衞詩稱作于楚宫作于楚室而未嘗曰<lb/>
<pb n="3b"/>
　楚丘也惟序詩者稱衞楚丘此乃漢儒㳂襲三傳之<lb/>
　訛說爾然則城楚丘何以書曰僖公承國家喪亂之<lb/>
　餘即位期年未皇他務遽以城築之役罷敝人民所<lb/>
　謂諸侯卑而守四竟未能撫民而用其力者兹為可<lb/>
　戒也或曰若是則齊桓封衞之事於經奚見哉曰齊<lb/>
　之恤魯也三年而後定於恤邢也四年而後城遲徊<lb/>
　延緩無救焚拯溺之意故聖人惡而書之若夫衞為<lb/>
　狄所滅其遺民渡河奉戴公以廬于曹齊桓不踰時<lb/>
<pb n="4a"/>
　間使公子無虧帥車三百乗甲士三千以戍曹歸其<lb/>
　器用故衞賴以復存齊桓此役似忠於人者惟忠於<lb/>
　人故不書也故曰春秋之紀事為戒而已矣<lb/>
夏五月辛巳葬我小君哀姜<lb/>
虞師晉師滅下陽<lb/>
　虞公貪璧馬之賂道晉師以伐虢宫之竒諫不聽故<lb/>
　虢亡而虞從之經書虞師晉師滅下陽踰三年晉人<lb/>
　執虞公以為貪而拒諫者之戒明矣下陽虢公邑也<lb/>
<pb n="4b"/>
秋九月齊侯宋公江人黃人盟于貫<lb/>
　穀梁子載貫之盟管仲曰江黃遠齊而近楚楚為利<lb/>
　之國也若伐而不能救則無以宗諸侯矣桓公不聽<lb/>
　遂與之盟管仲死楚伐江滅黄桓公不能救故君子<lb/>
　閔之是知春秋書貫之盟所以著江黃致禍之由而<lb/>
　齊桓實誤之也唐正觀時康國求内附太宗曰前代<lb/>
　帝王好招來絶域以求服逺之名無益於用今康國<lb/>
　内附儻有急難於義不得不救師行萬里豈不疲勞<lb/>
<pb n="5a"/>
　勞百姓以取虚名朕不為也故寧失目前之侈觀以<lb/>
　免後日之尤悔若太宗者可謂有管仲之慮矣<lb/>
冬十月不雨楚人侵鄭<lb/>
三年春王正月不雨夏四月不雨徐人取舒<lb/>
六月雨<lb/>
　書六月雨者見不雨之所終也言自十月不雨至于<lb/>
　五月也北史神龜元年自正月不雨六月辛卯澍雨<lb/>
　乃降即春秋書六月雨之辭也聖人何喜焉而榖梁<lb/>
<pb n="5b"/>
　子曰喜雨也於是說春秋者多從之可謂過矣夫久<lb/>
　晴而雨乗除常數小人獻佞指為天休君臣之間動<lb/>
　色相賀有驕矜而無戒懼者此亂朝之事豈聖人之<lb/>
　意哉善乎富公弼告神宗曰願陛下不以今日得雨<lb/>
　為喜更以累年災異為憂此可以言春秋矣<lb/>
秋齊侯宋公江人黃人㑹于陽榖冬公子友如齊蒞盟<lb/>
楚人伐鄭<lb/>
四年春王正月公㑹齊侯宋公陳侯衞侯鄭伯許男曹<lb/>
<pb n="6a"/>
伯侵蔡蔡潰遂伐楚次于陘<lb/>
　蔡有附楚之罪而齊侯帥七國之師以侵之非過也<lb/>
　何以書曰齊侯之侵蔡不惟疾其附楚而已案左氏<lb/>
　齊侯與蔡姬乗舟于囿蕩公公懼變色怒而歸之未<lb/>
　之絶也蔡人嫁之故明年因伐楚之師而侵蔡是謂<lb/>
　逞人欲而非奉天討也八國之兵及其竟而民潰可<lb/>
　見威聲震駭之甚矣<lb/>
夏許男新臣卒<lb/>
<pb n="6b"/>
楚屈完來盟于師盟于召陵<lb/>
　齊桓帥諸侯以伐楚次師于陘奉辭而不廹庶幾王<lb/>
　者之征終於不交兵而講和好春秋諸侯之攻伐未<lb/>
　有若此者也何以書曰以管夷吾之智而於治楚一<lb/>
　大事不得其要領而止蓋蹈乎薄德之譏也觀左氏<lb/>
　載管夷吾奉辭于楚以二事責之曰昭王不復也包<lb/>
　茅不貢也是責其所不足責而略其所當責也昭王<lb/>
　之事不當問楚矣所可責者包茅爾然未為切也自<lb/>
<pb n="7a"/>
　平王以來諸侯放恣周之禾麥且見取于鄭魯不貢<lb/>
　賻至勤使命之來王賦不共滔滔皆是何止一楚哉<lb/>
　自古帝王之征不庭不暇責以禮也蓋必以其侵陵<lb/>
　彊邑患苦人民為問罪之首事如宣王六月之詩玁<lb/>
　狁孔熾我是用急王于出征以匡王國是也若其揣<lb/>
　力度時未能進討則出於和親之下䇿亦必約其休<lb/>
　師息旅無至敗盟如漢文帝遺匈奴書墮壞前惡以<lb/>
　圖長久使兩國之民若一家子元元萬姓下及魚鼈<lb/>
<pb n="7b"/>
　上及飛鳥跋行喙息之類莫不就安避危是也今楚<lb/>
　怙恃其强陵虐小國漢陽諸姬彼實盡之駸駸入于<lb/>
　中夏敗蔡師虜蔡侯加兵於鄭者未有已也齊桓責<lb/>
　楚當以此先焉今顧無一語及之既而屈完來盟亦<lb/>
　止曰同好而已何夷吾之慮若是其踈哉蓋齊方以<lb/>
　諸侯主諸侯非如王者之於天下君臣分定所願拱<lb/>
　已垂裳以臨之也其意常樂天下之多事而以號召<lb/>
　排拯為功焉猶貨醫者幸人之有疾貪將者喜國之<lb/>
<pb n="8a"/>
　有寇故其不以侵陵問楚者留其疾而遺之寇也是<lb/>
　以既盟之後明年楚滅弦又明年楚圍許又明年楚<lb/>
　滅黃兵車徜徉比召陵以前不少挫而齊為楚故以<lb/>
　勤諸侯者自若焉夫使諸侯不能一日不虞楚之患<lb/>
　即不能一日不藉齊之功此管仲之術也故曰五霸<lb/>
　者三王之罪人也<lb/>
齊人執陳轅濤塗<lb/>
　陳轅濤塗有誤軍之罪而齊執之討不忠也何以書<lb/>
<pb n="8b"/>
　曰濤塗為齊謀則詐為其國謀則忠也左氏載陳轅<lb/>
　濤塗謂鄭申侯曰師出於陳鄭之間國必甚病若出<lb/>
　於東方循海而歸可也蓋知齊師所過必大為其國<lb/>
　之擾故濤塗不欲其出乎已之國也齊不自反顧乃<lb/>
　執其臣而兵其國仁者果如是乎大抵兵事一動不<lb/>
　惟有戰鬬死傷之憂而師之所處荆棘生焉所過國<lb/>
　邑人民力困於誅求膽寒於侵掠誠有如濤塗之所<lb/>
　謂甚病者夫以齊桓用兵號為節制而猶若此況以<lb/>
<pb n="9a"/>
　悍將驅暴兵無法以馭之所過殘滅者多矣可不謹<lb/>
　哉<lb/>
秋及江人黃人伐陳八月公至自伐楚葬許穆公冬十<lb/>
有二月公孫玆帥師㑹齊人宋人衞人鄭人許人曹人<lb/>
侵陳<lb/>
五年春晉侯殺其世子申生<lb/>
　申生自縊而死而曰晉侯殺之何也有讒不見而寘<lb/>
　申生於死地即晉侯殺之矣夫世子國之本不可動<lb/>
<pb n="9b"/>
　也自古人君以讒害之者豈特自戕其天性哉國之<lb/>
　亂亡鮮不由比故張九齡謂晉獻公聽驪姬之讒殺<lb/>
　申生三世大亂漢武帝信江充之誣殺戾太子京城<lb/>
　流血晉惠帝用賈后之譖廢愍懷太子中原塗炭隋<lb/>
　文帝納獨孤后之言黜太子勇遂亡天下由此觀之<lb/>
　可不戒哉可不畏哉<lb/>
把伯姬來朝其子夏公孫兹如牟<lb/>
公及齊侯宋公陳侯衞侯鄭伯許男曹伯㑹王世子于<lb/>
<pb n="10a"/>
首止秋八月諸侯盟于首止<lb/>
　周惠王以惠后故將廢太子鄭而立王子帶故齊帥<lb/>
　諸侯㑹王世子以定其位也定王世子之位義也何<lb/>
　以書曰以王世子而外交强國脅君父以定其位非<lb/>
　子已以諸侯而不朝於王而致世子於外而㑹之非<lb/>
　臣已此豈可為訓哉或曰不如是則惠王將易世子<lb/>
　奈何曰使世子懼不孝不懼不得立使齊侯朝京師<lb/>
　諫於王而定之則為人子為人臣之道盡矣漢史載<lb/>
<pb n="10b"/>
　髙帝欲易太子叔孫通諫不聽張良畫計以為上所<lb/>
　不能致者四人請從太子游及髙帝晏置酒太子侍<lb/>
　四人者從故太子得不易識者非之謂決無是事不<lb/>
　然使四皓實能制髙帝使不敢廢太子是張良為其<lb/>
　子立黨以制其父也嗚呼世子挾賔客以自固如四<lb/>
　皓者然且不可而況外假强國之援哉此春秋所以<lb/>
　書首止之事為後世戒也其書㑹世子者見世子在<lb/>
　首止而諸侯徃㑹之也其曰諸侯盟于首止者見世<lb/>
<pb n="11a"/>
　子不與盟也<lb/>
鄭伯逃歸不盟<lb/>
　案左氏首止之盟王使周公召鄭伯曰吾撫女以從<lb/>
　楚輔之以晉可以少安鄭伯喜於王命故逃歸不盟<lb/>
　蓋齊桓不朝于周而致王世子于外以定其位黨臣<lb/>
　子以脅君父此惠王之所不能平也故撫鄭從楚以<lb/>
　洩其忿焉鄭伯喜於王命而逃歸不盟此可以見人<lb/>
　心矣<lb/>
<pb n="11b"/>
楚人滅弦弦子奔黃九月戊申朔日有食之<lb/>
冬晉人執虞公<lb/>
　三傳謂虞虢為諸侯非也虞公虢公皆仕於王朝為<lb/>
　三公者也左氏莊十五年王使虢公命曲沃伯以一<lb/>
　軍為晉侯而此稱虞公可見其為王朝之三公矣晉<lb/>
　師滅虢而經不書滅虢而書滅下陽此滅虞而不書<lb/>
　滅者蓋下陽者虢公食采之地虢公邑而居之故滅<lb/>
　下陽則虢亡矣虞公亦居於食采之地今晉執虞公<lb/>
<pb n="12a"/>
　而地入于晉可知故不言滅也<lb/>
六年春王正月夏公㑹齊侯宋公陳侯衞侯曹伯伐鄭<lb/>
圍新城<lb/>
秋楚人圍許諸侯遂救許<lb/>
　諸侯遂救許無功也案左氏許僖公見楚子于武城<lb/>
　許男面縛䘖璧大夫衰絰士輿櫬楚子以武王克殷<lb/>
　事命之則是許既降楚矣<lb/>
冬公至自伐鄭<lb/>
<pb n="12b"/>
七年春齊人伐鄭夏小邾子來朝鄭殺其大夫申侯<lb/>
秋七月公㑹齊侯宋公陳世子款鄭世子華盟於甯母<lb/>
　盟于甯母謀鄭也子華曷為亦與於盟因子華而謀<lb/>
　也今年春齊人伐鄭明年鄭伯始乞盟則子華之來<lb/>
　決非君父之命矣子華姦人也叛其君父求介於大<lb/>
　國以弱其國為霸主者若何受之雖夷吾進諫終却<lb/>
　其請然納子華於㑹盟亦列姦而已矣<lb/>
曹伯班卒公子友如齊冬葬曹昭公<lb/>
<pb n="13a"/>
八年春王正月公㑹王人齊侯宋公衞侯許男曹伯陳<lb/>
世子欵盟于洮<lb/>
　王人即王官也猶僖二十九年王子虎盟翟泉亦以<lb/>
　王人書是也時惠王不豫陳媯子帶之謀未己故齊<lb/>
　侯復扳㑹王官而盟之以定王世子之位蓋王世子<lb/>
　廢置之命制於諸侯矣<lb/>
鄭伯乞盟<lb/>
　鄭伯始於逃盟而終於乞盟此豈有不可奪之志哉<lb/>
<pb n="13b"/>
　然齊之得鄭蓋因於屢伐之後亦非使人恱服之道<lb/>
　矣<lb/>
夏狄伐晉<lb/>
秋七月禘于太廟用致夫人<lb/>
　或問禘祫之説衆矣歴代諸儒援經立辯或以為天<lb/>
　子祫禘祫甞諸侯禘一祫一或以為祫祭祝取羣廟<lb/>
　之主而明禘不然或以祫為三年一大祭或以禘為<lb/>
　三年一大祭或以五年殷祭為禘或以為禘即是祫<lb/>
<pb n="14a"/>
　或以為王者禘其祖之所自出三歳祫祭天子諸侯<lb/>
　大夫用之而五歳一禘所以報其繼天受形之祖非<lb/>
　天子不得用然則何所折𠂻乎曰衆言殽亂折諸聖<lb/>
　春秋有禘無祫魯語有問禘之說有禘自既灌之說<lb/>
　未甞及於祫也晉人告穆叔以為寡君之未禘祀則<lb/>
　禘為三年喪畢之祭明矣春秋於文二年書大事于<lb/>
　太廟此即除喪而禘祀爾而公羊氏曰大事者大祫<lb/>
　也大祫者合祭也五年而再殷祭蓋以大祫為三年<lb/>
<pb n="14b"/>
　之祭以禘為五年之祭由公羊之說也公羊之說好<lb/>
　為誣誕不必案之舊典漢承秦人滅學之後諸儒多<lb/>
　治公羊春秋援為根據其言禘祫之制大率祖公羊<lb/>
　之說爾戴記之書漢儒之雜說也是以後世紛紛之<lb/>
　論未能歸一得非不折諸聖乎國之大事在祀與戎<lb/>
　故周制四時之田春蒐夏苗秋獮冬狩而又三年一<lb/>
　治兵此天子諸侯之所同也春祠夏禴秋甞冬烝而<lb/>
　又三年一大祭此亦天子諸侯之所同也四時之祭<lb/>
<pb n="15a"/>
　不及毁廟之主故三年大祭併毁廟之主而祭之也<lb/>
　但三年之祭講於除喪祔入新主之時則謂之禘禘<lb/>
　之為言諦也新主入廟舊主當遷因合祭之而審諦<lb/>
　昭穆之序也即晉人所謂禘祀閔公之吉禘是也若<lb/>
　講於非除喪祔主之時止於合祭而已不復審諦昭<lb/>
　穆之序故不曰禘而曰有事曰大事即公羊之所謂<lb/>
　大祫是也由此觀之則知三年大祭禘即是祫而諸<lb/>
　儒之論皆可廢矣或曰僖之禘于太廟非除喪祔主<lb/>
<pb n="15b"/>
　之時何以不曰大事而曰禘也文之大事于太廟正<lb/>
　除喪祔主之時何以不曰禘而曰大事也曰僖之禘<lb/>
　于太廟雖非除喪祔主之時然致夫人之主于廟而<lb/>
　審諦之故曰禘也文之大事于太廟雖除喪祔主之<lb/>
　時然逆祀而躋僖公不得為審諦昭穆之序故不言<lb/>
　禘也禘于太廟禮也禘而致夫人之主于廟則非禮<lb/>
　矣夫人者左氏云哀姜是也帷箔不飾比弑二君不<lb/>
　薨于寢而見殺于齊於禮不應祔廟僖公乃猶豫久<lb/>
<pb n="16a"/>
　之今特舉禘祀而致其主雖曰盡人子之愛然以大<lb/>
　罪之人宜絶之先君而配之先君之廟可乎不可也<lb/>
　聖人惡而書之以為萬世君母之戒嚴矣哉夫人不<lb/>
　稱諡省文也曰禘而用致豈非新死者哉其為哀姜<lb/>
　明矣<lb/>
冬十有二月丁未天王崩<lb/>
九年春王三月丁丑宋公御說卒<lb/>
夏公㑹宰周公齊侯宋子衞侯鄭伯許男曹伯于葵丘<lb/>
<pb n="16b"/>
　葵丘明天子之禁甚盛舉也何以書曰號令之出在<lb/>
　齊諸侯之畏在齊所謂禮樂征伐自諸侯出此其尤<lb/>
　者爾物不能兩大霸極盛則王極微矣王世子王之<lb/>
　貳也宰周公王之輔也自首止致王之貳葵丘致王<lb/>
　之輔而後晉文公為温之㑹遂致王矣易曰履霜堅<lb/>
　冰至蓋言順也故不以明天子之禁而不書也<lb/>
秋七月乙酉伯姬卒<lb/>
　不稱國内女之未適人者也未適人不卒此何以卒<lb/>
<pb n="17a"/>
　穀梁子曰許嫁笄而字之死則以成人之喪治之也<lb/>
九月戊辰諸侯盟于葵丘甲子晉侯詭諸卒冬晉里克<lb/>
殺其君之子奚齊<lb/>
十年春王正月公如齊狄滅温温子奔衛<lb/>
晉里克弑其君卓及其大夫荀息<lb/>
　世子申生死於讒而里克不平其事奚齊卓子死於<lb/>
　亂而荀息不食其言二子者皆用其死力於晉國者<lb/>
　也然里克不免乎弑君之名荀息不免乎從昏之罪<lb/>
<pb n="17b"/>
　殺身而無益于國何哉人臣之義在於正諫其君之<lb/>
　非而已茍能以死力正諫其君鮮有不能回其君之<lb/>
　聽者不幸而不聽以至於死則臣子之義盡矣漢髙<lb/>
　帝欲廢太子立趙王如意張良極諫不聽叔孫通又<lb/>
　諫時大臣多固爭於是上知羣臣心不附趙王乃止<lb/>
　不立故漢室之不亂非忠諫之功乎今里克荀息雖<lb/>
　各盡其死力而莫能知此也方獻公使太子之伐臯<lb/>
　落氏也里克嘗諫矣然一不見聽遂退而不復言及<lb/>
<pb n="18a"/>
　驪姬譖而不能爭也申生死而不能明也蓄憤久之<lb/>
　而以三公子之徒作亂是里克雖有不徇其君之心<lb/>
　而不能辨之於早也申生之死奚齊卓子之為也千<lb/>
　載而下聞者猶寃之況當時哉荀息於此不惟不能<lb/>
　諫又且成其君之邪志以死奉奚齊及里克殺奚齊<lb/>
　卓子而荀息死之是荀息雖有不愛其死之心而不<lb/>
　能用之於義也故里克不免弑逆之名荀息不免從<lb/>
　昏之罪春秋書之為萬世人臣之戒明矣卓子不當<lb/>
<pb n="18b"/>
　立者也其曰君卓何也國不可曠時無君雖立不以<lb/>
　正踰年必稱君也<lb/>
夏齊侯許男伐北戎<lb/>
　狄甞入衞病邢伐晉滅温楚自召陵之後滅弦圍許<lb/>
　而中國不能討也北戎未有害而親將以伐之捨其<lb/>
　强而弱是圖失治外之義矣<lb/>
晉殺其大夫里克秋七月<lb/>
冬大雨雪<lb/>
<pb n="19a"/>
　雨雪常也惟大而為害故書獨桓八年雨雪不言大<lb/>
　者周之十月今之八月非雨雪之時故以異書也<lb/>
十有一年春晉殺其大夫㔻鄭父<lb/>
夏公及夫人姜氏㑹齊侯于陽榖<lb/>
　男女正位天地之大義也魯僖亂之而不自正齊桓<lb/>
　與之為亂而不能正皆罪而已矣<lb/>
秋八月大雩冬楚人伐黃<lb/>
十有二年春王三月庚午日有食之<lb/>
<pb n="19b"/>
夏楚人滅黃<lb/>
　不書出奔者君死於其位也<lb/>
秋七月冬十有二月丁丑陳侯杵臼卒<lb/>
十有三年春狄侵衞夏四月葬陳宣公公㑹齊侯宋公<lb/>
陳侯衞侯鄭伯許男曹伯于鹹秋九月大雩冬公子友<lb/>
如齊<lb/>
十有四年春諸侯城縁陵<lb/>
　説春秋者謂城邢之役不稱齊侯城衞楚丘不書諸<lb/>
<pb n="20a"/>
　侯城把縁陵不序諸侯蓋惡齊侯之專封也不知齊<lb/>
　桓以霸自命禮樂征伐悉出其手何者非專而奚獨<lb/>
　於封國專之耶春秋又豈容恕其他事之專而獨罪<lb/>
　其專封哉蓋齊桓之專制自是終身之罪然其行事<lb/>
　之非又有出於專制之外者春秋並著之以垂戒焉<lb/>
　不特罪其專而已以城楚丘為封衞先儒之說誤矣<lb/>
　其書於春秋者城邢城縁陵爾邢之城以緩書縁陵<lb/>
　之城以有闕書明緩而有闕不得為愛人救物之誠<lb/>
<pb n="20b"/>
　者也城縁陵不序諸侯者即㑹鹹之諸侯城之故不<lb/>
　復序也<lb/>
夏六月季姬及鄫子遇于防使鄫子來朝<lb/>
　季姬不繫之國者内女未嫁者也出而遇鄫子于防<lb/>
　使鄫子來請婚已也季姬寧有孟光之賢哉僖公非<lb/>
　德愛也左氏謂季姬歸寧而公止之故遇于防而使<lb/>
　之朝非也春秋内女適他國者必書曰歸于某季姬<lb/>
　先未見於春秋而明年始書之豈得為已嫁鄫哉<lb/>
<pb n="21a"/>
秋八月辛卯沙鹿崩<lb/>
　沙山名鹿足也山冢崒崩且以為異況鹿乎左氏載<lb/>
　晉人卜偃之言曰幾年將有大咎國幾亡此其驗也<lb/>
　漢書謂春秋沙鹿崩晉史占之後六百四十五年有<lb/>
　聖母興是為元皇后其誣甚矣<lb/>
狄侵鄭冬蔡侯肸卒<lb/>
　<lb/>
　<lb/>
<pb n="21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋通說卷五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋通説卷十三</head>
    <p>
<pb n="1a"/>
欽定四庫全書<lb/>
　春秋通説卷十三　　　　宋　黄仲炎　撰<lb/>
　　哀公<lb/>
元年春王正月公即位<lb/>
楚子陳侯隨侯許男圍蔡<lb/>
　禮父母之讎不共戴天昔蔡侯以吳子敗楚師致吳<lb/>
　入郢壞宗廟撻平王墓楚昭奔隨僅以身免良可痛<lb/>
　已旣復國而圍蔡復讎也復讎義也何以書惡其徒<lb/>
<pb n="1b"/>
　逞志于小國也壞宗廟撻平王墓者吳子爾今楚不<lb/>
　能報吳而蔡是討未得爲復讎者也<lb/>
鼷鼠食郊牛改卜牛夏四月辛巳郊秋齊侯衛侯伐晉<lb/>
冬仲孫何忌帥師伐邾<lb/>
　邾子方朝魯又奔魯喪所以奉魯者至矣無故而伐<lb/>
　之何哉盖亂世之人行如禽獸弱之肉强之食也<lb/>
二年春王二月季孫斯叔孫州仇仲孫何忌帥師伐邾<lb/>
取漷東田及沂西田癸巳叔孫州仇仲孫何忌及邾子<lb/>
<pb n="2a"/>
盟于句繹<lb/>
　三人伐而二人盟何也季孫之汰不屑與於盟也盖<lb/>
　自視猶君矣<lb/>
夏四月丙子衛侯元卒滕子來朝<lb/>
晉趙鞅帥師納衛世子蒯聵于戚<lb/>
　衛世子蒯聵得罪於父靈公以出被天下不孝之名<lb/>
　不能爲申生之死幸其父没求入其國以爭君位是<lb/>
　蒯聵之無父也輒蒯聵之子也父逐於外不能號慕<lb/>
<pb n="2b"/>
　毁瘠以感動王父而復之位王父死而已立曽不以<lb/>
　父亡未復爲辭及蒯聵求入輒拒而不受甚者以兵<lb/>
　圍之是輒之無父又甚於蒯聵也父子天性而絶滅<lb/>
　至此其與梟獍奚别哉是以子路問衛君待子爲政<lb/>
　子將奚先孔子曰必也正名乎名不正則言不順言<lb/>
　不順則事不成事不成則禮樂不興禮樂不興則刑<lb/>
　罰不中刑罰不中則民無所措手足聖人之意盖謂<lb/>
　蒯聵不父而輒不子父子名義旣悖而不正他何可<lb/>
<pb n="3a"/>
　爲哉冉有問於子貢曰夫子爲衛君乎子貢曰吾將<lb/>
　問之入曰伯夷叔齊何人也曰古之賢人也曰怨乎<lb/>
　曰求仁而得仁又何怨出曰夫子不爲也賢兄弟讓<lb/>
　則惡父子爭矣故春秋備書蒯聵求納衛師圍戚之<lb/>
　事以著父子相戕之禍爲後世戒明矣公羊子妄許<lb/>
　衛輒以拒蒯聵爲尊祖天下豈有無父之理哉漢臣<lb/>
　雋不疑至引此以斷戾太子事盖公羊誤之也或謂<lb/>
　倉卒之際不以此義裁之則奈何曰斥之以詐足矣<lb/>
<pb n="3b"/>
　戾太子旣亡武帝即有追悔之意爲之族江充家黃<lb/>
　門蘇文助譖太子至焚殺之李壽加兵刃於太子亦<lb/>
　以他事族田千秋一言明太子寃驟至丞相上又作<lb/>
　思子宫歸來望思之臺悼念不已盖太子自殺久矣<lb/>
　若此時尚在豈有隠而不出者哉且自征和二年太<lb/>
　子出亡越後元元年二月立皇子弗陵爲太子已即<lb/>
　位五年而有衛太子事非詐而何雖不必謬陳經義<lb/>
　可也<lb/>
<pb n="4a"/>
秋八月甲戌晉趙鞅帥師及鄭罕逹帥師戰于鐡鄭師<lb/>
敗績冬十月葬衛靈公十有一月蔡遷于州來蔡殺其<lb/>
大夫公子駟<lb/>
三年春齊國夏衛石曼姑帥師圍戚<lb/>
　齊景公爲衛輒圍蒯聵于戚盖助逆子以圍父也無<lb/>
　父子之義矣<lb/>
夏四月甲午地震<lb/>
五月辛卯桓宫僖宫災<lb/>
<pb n="4b"/>
　桓親盡而廟不毁者盖三桓私於其祖也僖亦親盡<lb/>
　也僖何以不毁以其存桓不得不存僖也故春秋因<lb/>
　二宫之災以著三家之非禮焉爾<lb/>
季孫斯叔孫州仇帥師城啓陽宋樂髠帥師伐曹秋七<lb/>
月丙子季孫斯卒蔡人放其大夫公孫獵于吳冬十月<lb/>
癸卯秦伯卒叔孫州仇仲孫何忌帥師圍邾<lb/>
四年春王二月庚戌盜殺蔡侯申<lb/>
　盜殺蔡侯申不言弑非其君也盖盜自他國至者也<lb/>
<pb n="5a"/>
　自他國至者盖刺客也春秋末世禮義不明俗習於<lb/>
　亂故有在下之人好務勇俠以犯上爲能以輕死爲<lb/>
　義至爲其主報仇他國如聶政荆軻之事者即春秋<lb/>
　書盜殺蔡侯申之爲也左氏謂公孫翩逐蔡侯申射<lb/>
　之而卒非也若翩是公族大夫春秋當書翩弑其君<lb/>
　豈得謂之盜殺蔡侯哉<lb/>
蔡公孫辰出奔吳葬秦惠公宋人執小邾子夏蔡殺其<lb/>
大夫公孫姓公孫霍晉人執戎蠻子赤歸于楚城西郛<lb/>
<pb n="5b"/>
六月辛丑亳社災<lb/>
　春秋書亳社災猶書宣榭火示不忘古也不忘古者<lb/>
　懷賢尚徳之教也亳社者湯社也湯都亳故曰亳社<lb/>
　社無屋而曰災何也災社木也古者立社必樹所宜<lb/>
　木如宰我謂夏以松殷以柏周以栗是也武王翦商<lb/>
　而不去亳社者存先代興王之制也自成湯距魯哀<lb/>
　時年代久逺社柏之豐大可知己一旦野燎煨燼故<lb/>
　春秋重而書之亦猶思其人而愛其樹之意也彼傳<lb/>
<pb n="6a"/>
　者不得其義徒見湯社至周猶存遂曰亡國之社所<lb/>
　以爲戒也徒見社無屋而言災遂曰亡國之社屋之<lb/>
　也屋之者不使受天陽也信斯言也則武王之於亳<lb/>
　社旣存之以爲戒又蔽之使不受天陽則其防慮不<lb/>
　亦過乎從傳者之説甚非武王存亳社之美意與春<lb/>
　秋書亳社災之深意也<lb/>
秋八月甲寅滕子結卒冬十有二月葬蔡昭公葬滕頃<lb/>
公<lb/>
<pb n="6b"/>
五年春城毗夏齊侯伐宋晉趙鞅帥師伐衛秋九月癸<lb/>
酉齊侯杵<graphic n="KR0875" url="https://raw.githubusercontent.com/kanripo/KR-Gaiji/master/images/KR0875.png" mimeType="image/png"/>卒冬叔還如齊<lb/>
閏月葬齊景公<lb/>
　禮喪不數閏其以閏月葬數閏也數閏短喪也<lb/>
六年春城邾瑕晉趙鞅帥師伐鮮虞吳伐陳夏齊國夏<lb/>
及髙張來奔叔還㑹吳于柤秋七月庚寅楚子軫卒<lb/>
齊陽生入于齊齊陳乞弑其君荼<lb/>
　陳乞者齊之權臣也利於得權而易置其君故立陽<lb/>
<pb n="7a"/>
　生而弑荼也<lb/>
冬仲孫何忌帥師伐邾宋向巢帥師伐曹<lb/>
七年春宋皇瑗帥師侵鄭晉魏曼多帥師侵衞<lb/>
夏公㑹吳于鄫秋公伐邾八月己酉入邾以邾子益來<lb/>
　魯之君臣俛首以奉吳令鄫之㑹百牢輸之惟謹爾<lb/>
　何怯也至於恃其威力虐執邾君若虎豹之噬羊豕<lb/>
　何壯也以是觀之凡能屈己受辱甘爲人下者必其<lb/>
　作威肆虐好爲人上者也<lb/>
<pb n="7b"/>
宋人圍曹冬鄭駟𢎞帥師救曹<lb/>
八年春王正月宋公入曹以曹伯陽歸<lb/>
　孟子謂王不待大霸必有大國曹伯陽不量力度徳<lb/>
　而悦霸説於公孫彊以背晉而奸宋其速亡也宜哉<lb/>
吳伐我<lb/>
　讀春秋而知魯之爲國始末三變焉魯始受敵國之<lb/>
　兵如戰于郞戰于奚而不言伐我西鄙者盖邊鄙有<lb/>
　備敵至則戰故言戰不言其伐也觀左氏載奚之戰<lb/>
<pb n="8a"/>
　先是齊人侵魯疆吏來告公曰疆埸之事謹守其一<lb/>
　而備其不虞姑盡所備焉事至而戰又何謁焉以此<lb/>
　知當時魯之邊鄙尚有素備也其後疆場之備弛故<lb/>
　敵兵得以乗之而春秋書曰伐我北鄙伐我西鄙然<lb/>
　猶見鄰敵之寇止爲邊患而不能直造其國也今哀<lb/>
　公之世如受吳齊之師則又不復云伐我北鄙伐我<lb/>
　西鄙而直言伐我者以見其直造于我國都也夫使<lb/>
　敵兵得踰越邊鄙而直造其國都則其爲國可知矣<lb/>
<pb n="8b"/>
　漢世邊備不講故匈奴數爲邊患然止邊患而已不<lb/>
　能控弦深入也至如苻秦之直抵淮淝吐蕃之變及<lb/>
　渭橋始不可以邊患言矣其猶吳伐我之謂哉<lb/>
夏齊人取讙及闡<lb/>
歸邾子益于邾<lb/>
　魯以不道肆虐于邾物極必反於是吳攻其國齊取<lb/>
　其田不勝困挫乃始歸邾子于邾易所謂不威不懲<lb/>
　者小人也哉<lb/>
<pb n="9a"/>
秋七月冬十有二月癸亥把伯過卒齊人歸讙及闡<lb/>
九年春王二月葬把僖公<lb/>
宋皇瑗帥師取鄭師于雍丘<lb/>
　取鄭師者盡俘以歸掩爲己有也不言敗言取敗可<lb/>
　知矣<lb/>
夏楚人伐陳秋宋公伐鄭冬十月<lb/>
十年春王二月邾子益來奔公㑹吳伐齊三月戊戌齊<lb/>
侯陽生卒夏宋人伐鄭晉趙鞅帥師侵齊五月公至自<lb/>
<pb n="9b"/>
伐齊葬齊悼公衛公孟彄自齊歸于衛薛伯夷卒秋葬<lb/>
薛惠公<lb/>
冬楚公子結帥師伐陳吳救陳<lb/>
　荆楚救中國者非能施徳也爭諸侯焉爾吳季子所<lb/>
　謂二君不務徳而力爭是也<lb/>
十有一年春齊國書帥師伐我夏陳轅頗出奔鄭<lb/>
五月公㑹吳伐齊甲戌齊國書帥師及吳戰于艾陵齊<lb/>
師敗績獲齊國書<lb/>
<pb n="10a"/>
　艾陵之戰魯挾吳以讎齊也而不書公者公與伐而不與<lb/>
　戰也一戰敗齊而吳益横矣魯季孫曰小勝大禍也齊至<lb/>
　無日矣命脩守備焉是徒知小勝大為國之禍而不知戎<lb/>
　勝華為天下之禍也故當春秋之季政在大夫禄去公室<lb/>
　齊田魯季蹙狹自營舟中之人競為敵國至於挾非類以<lb/>
　鬭同儕遂使封豕長蛇之害橫放于天下此仲尼所以猶<lb/>
　三嘆於管仲之功也孟子曰五伯者三王之罪人也今之<lb/>
　諸侯五伯之罪人也今之大夫今之諸侯之罪人也盖<lb/>
<pb n="10b"/>
　於春秋見之矣<lb/>
秋七月辛酉滕子虞母卒冬十有一月葬滕隠公衛世<lb/>
叔齊出奔宋<lb/>
十有二年春用田賦<lb/>
　用田賦者計田以歛民財如漢靈帝時調民田每畝歛<lb/>
　十錢之類是也自宣公初稅畝則什取二矣至哀公時<lb/>
　有二吾不足之嘆於是以田賦之當時列國如陳轅頗<lb/>
　為司徒亦賦封田以嫁公女有餘以為已大器是亦於<lb/>
<pb n="11a"/>
　常賦之外以田歛之也夫為國者用之以道則寡取於民<lb/>
　而有餘用之不以道則多取於民而不足魯未稅畝以前<lb/>
　豈其國不可為哉特其君臣侈欲不如後日之甚爾故仲<lb/>
　尼謂冉有曰君子之行也度於禮施取其厚事舉其中<lb/>
　歛從其薄如是則以丘亦足矣所謂以丘亦足者猶<lb/>
　言以井丘什一之制亦足也又曰若不度於禮而貪<lb/>
　冐無厭則雖以田賦将又不足為人君者可不察哉<lb/>
夏五月甲辰孟子卒<lb/>
<pb n="11b"/>
　魯語陳司敗問昭公知禮乎孔子曰知禮孔子退揖<lb/>
　巫馬期而告之曰君子亦有黨乎君娶於吳爲同姓<lb/>
　謂之吳孟子君而知禮孰不知禮是陳司敗亦以聖<lb/>
　人黨魯昭而爲之諱也不知孔子謂昭公知禮者正<lb/>
　未嘗諱也凡人之於禮未必不知之而鮮能行之君<lb/>
　娶於吳爲同姓而謂之吳孟子此豈不知禮者哉使<lb/>
　不知禮則不謂之孟子矣陳司敗不能察此而以聖<lb/>
　人爲黨不亦過乎觀春秋書孟子卒則知昭公諱娶<lb/>
<pb n="12a"/>
　同姓謂非知禮不可也然知諱之而卒娶之則昭公<lb/>
　不能行禮之罪自不可掩矣<lb/>
公㑹吳于橐臯秋公㑹衛侯宋皇瑗于鄖宋向曹帥師<lb/>
伐鄭冬十有二月螽<lb/>
十有三年春鄭罕達帥師取宋師于嵒夏許男成卒<lb/>
公㑹晉侯及吳子于黃池<lb/>
　黃池之㑹吳霸諸侯而書先晉侯者存中國也<lb/>
楚公子申帥師伐陳<lb/>
<pb n="12b"/>
於越入吳<lb/>
　吳以驟起之雄馮陵中國黃池之㑹遂霸諸侯然身<lb/>
　未及還而越入其國兵敗于郊太子爲虜不數年而<lb/>
　越滅吳何其亡之驟也魏文侯問吳之所以亡於李<lb/>
　克對曰數戰數勝文侯曰數戰數勝國之福也何故<lb/>
　亡對曰數戰則民疲數勝則主驕以驕主御疲民未<lb/>
　有不亡者也故春秋書於越入吳以爲後世好戰勝<lb/>
　而亡國者之戒明矣哉<lb/>
<pb n="13a"/>
秋公至自㑹晉魏曼多帥師侵衛葬許元公九月螽冬<lb/>
十有一月有星孛于東方盜殺陳夏區夫十有二月螽<lb/>
十有四年春西狩獲麟<lb/>
　春秋非災異不書而書獲麟何也先儒之説多矣曰<lb/>
　文成致麟也曰麟爲作經之符也曰感麟見之非時<lb/>
　而春秋爲之始終也然皆於狩獲之㫖未竟焉夫麟<lb/>
　王者之瑞也傳云麟一角眀海内共一主也又其爲<lb/>
　物至靈故賈誼弔屈賦云使麒麟可係而覊兮亦何<lb/>
<pb n="13b"/>
　異於犬羊言不可搏執也今麟之見乃爲魯鄙田狩<lb/>
　者所得是與熊豕豹鹿同出於罘罝弓矢捕擊委頓<lb/>
　之餘故曰西狩獲麟言麟以狩獲厄之甚也王者不<lb/>
　興海宇分裂天之未欲平治天下此其證也當是時<lb/>
　晉分於三卿齊歸於田氏吳楚爭霸諸侯而於越又<lb/>
　竊乗其後周室之命去喪亡無幾矣是以春秋之作<lb/>
　始於隠者起周之不王終於麟者止周運之當厄也<lb/>
　雖然人事之變至此極矣春秋之紀變於此備矣然<lb/>
<pb n="14a"/>
　亦不特爲麟而止也故以世變大略觀之則始於無<lb/>
　王終於無霸始於諸侯强終於大夫强譬諸風日淒<lb/>
　𦂳草木黃落則隠桓而下之春秋也天地凜冽冰雪<lb/>
　陵厲則定哀而上之春秋也或問孟子曰王者之迹<lb/>
　熄而詩亡詩亡然後春秋作以詩攷之如衛鄭齊秦<lb/>
　風魯僖頌皆春秋時列國詩也而曰詩亡何哉曰孔<lb/>
　子作春秋盖在魯定哀之世是時不復有詩矣非謂<lb/>
　自隐始也先儒謂黍離降爲國風不復有雅故曰詩<lb/>
<pb n="14b"/>
　亡非也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋通說卷十三<lb/>
</p>
<p>
</p>
  </div>
</body>
</text>
</TEI>
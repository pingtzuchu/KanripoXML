<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋通說卷六</head>
    <p>
<pb n="1a"/>
欽定四庫全書<lb/>
　春秋通說卷六　　　　　宋　黃仲炎　撰<lb/>
　　僖公下<lb/>
十有五年春王正月公如齊<lb/>
楚人伐徐<lb/>
　楚自召陵之後雖復崛强然兵車徜徉猶未離乎近<lb/>
　楚之國也今徐居下邳而臨淮泗於齊魯為近而去<lb/>
　楚逺矣而楚乃逺攻至于徐以撼齊魯若渉無人之<lb/>
<pb n="1b"/>
　竟者非大有所侮而然哉書曰無怠無荒四夷來王<lb/>
　齊桓霸業既盛而志氣易盈葵丘之後謂中國已無<lb/>
　事諸侯已帖服震而矜之於是怠忽荒政之患形焉<lb/>
　楚雖南蠻而有智士黠才如屈完者為之謀計窺覘<lb/>
　中國是以敢於慢侮而不顧也春秋書楚人伐徐於<lb/>
　齊桓晩年荒怠之際其垂戒於後世明矣<lb/>
三月公㑹齊侯宋公陳侯衞侯鄭伯許男曹伯盟于牡<lb/>
丘遂次于匡公孫敖帥師及諸侯之大夫救徐<lb/>
<pb n="2a"/>
　諸侯在㑹而使大夫救徐齊侯荒怠之迹可見矣大<lb/>
　夫專中國之政蓋自是始也<lb/>
夏五月日有食之秋七月齊師曹師伐厲八月螽九月<lb/>
公至自㑹季姬歸于鄫<lb/>
己卯晦震夷伯之廟<lb/>
　夏侯勝謂漢武帝多殺士衆竭民財力無德澤於民<lb/>
　不宜為立廟樂蓋廟以觀德非可苟立也夷伯魯大<lb/>
　夫必有不當廟者故春秋因天變以示戒焉其書己<lb/>
<pb n="2b"/>
　卯晦者晦朔之晦爾公穀謂之晦冥非也僖十六年<lb/>
　戊申朔隕石于宋五成十六年甲午晦晉楚戰于鄢<lb/>
　陵可以類推矣<lb/>
冬宋人伐曹<lb/>
　齊桓晩歳不獨平時所忌之國果於抗衡而所厚如<lb/>
　宋襄亦動伐曹之師蓋欲乗其霸業之衰而代興也<lb/>
　大抵齊桓之霸成於未忘在莒之時而壊於震矜葵<lb/>
　丘之日一身而二變焉此國勢安危人情離合所由<lb/>
<pb n="3a"/>
　判也後世如唐明皇以憂勤致開元之治而卒以驕<lb/>
　盈召天寶之亂者不亦齊桓之類歟<lb/>
楚人敗徐于婁林<lb/>
十有一月壬戌晉侯及秦伯戰于韓獲晉侯<lb/>
　案左氏秦之伐晉也晉侯逆秦師使韓簡視師復曰師<lb/>
　少于我鬭士倍我公曰何如對曰出因其資入用其<lb/>
　寵饑食其粟三施而不報是以來也今又擊之我怠<lb/>
　秦奮倍猶未也公曰一夫不可狃況國乎戰于韓原<lb/>
<pb n="3b"/>
　敗之秦獲晉侯以歸夫兵以氣勝氣之餒壯由兵之<lb/>
　曲直我直彼曲則我氣壯而彼氣餒矣我曲彼直則<lb/>
　彼氣壯而我氣餒矣晉侯背惠食言以致秦師不反<lb/>
　已而鬬是已居其曲敵居其直此秦人之氣所以倍<lb/>
　於晉而晉所以敗於秦也春秋書韓之戰以為氣餒<lb/>
　而貪戰者之戒明矣哉或問秦西戎也始見於春秋<lb/>
　宜不以爵氏人名稱之也而書秦伯何哉曰秦守本<lb/>
　爵無呉楚之僭詩採秦風書録秦誓秦之列於諸夏<lb/>
<pb n="4a"/>
　久矣故春秋亦無外辭<lb/>
十有六年春王正月戊申朔隕石于宋五是月六鷁退<lb/>
飛過宋都<lb/>
　左氏曰隕星也凡星隕至地即為石隋大業十二年<lb/>
　有流星隕于呉郡為石本朝治平三年有星隕于義<lb/>
　興為石以是知隕石者隕星也莊七年書星隕而不<lb/>
　言石此言隕石而不言星者杜預云彼見星之隕不<lb/>
　見在地之驗此見在地之驗不見始隕之星史各據<lb/>
<pb n="4b"/>
　其實而書之故文異也六鷁退飛者飛而退却之狀<lb/>
　也或曰石後數鷁先數二傳以為目治耳治視之察<lb/>
　之信乎曰聖人肆筆而書從魯史舊文爾書曰三帛<lb/>
　二生一死贄此先數之辭也又曰牛一羊一豕一此<lb/>
　後數之辭也豈亦有所謂目耳視察之異哉春秋書<lb/>
　五石六鷁大㫖謂宋襄無德而圖霸故變異見于國<lb/>
　中星象顛墜鷁飛退却喪敗有證而猶不悟卒為泓<lb/>
　之戰敗而死之也後世人主其可睹天戒而不懼哉<lb/>
<pb n="5a"/>
　是月者文誤也上書戊申朔此承上文當云日<lb/>
三月壬申公子季友卒夏四月丙申鄫季姬卒秋七月<lb/>
甲子公孫兹卒<lb/>
冬十有二月公㑹齊侯宋公陳侯衞侯鄭伯許男邢侯<lb/>
曹伯于淮<lb/>
　淮水名也詩云鼓鐘將將淮水湯湯鼔鐘伐鼛淮有<lb/>
　三洲周幽王所以亡也此㑹于淮得非合諸侯以奉<lb/>
　舟楫之游乎齊桓之志荒矣<lb/>
<pb n="5b"/>
十有七年春齊人徐人伐英氏<lb/>
　楚病徐而齊不能治顧遷戮於附楚之國是以有伐<lb/>
　厲伐英氏之師所謂室於怒而市於色者也<lb/>
夏滅項<lb/>
　魯滅之也案左氏公有諸侯之事未歸而取項齊人<lb/>
　以為討而止公故聲姜以公故㑹齊侯于卞據經書<lb/>
　夏滅項猶言夏取邿秋取根牟則左氏之說信矣二<lb/>
　傳謂齊滅之而經為之諱者妄也若齊實滅項而經<lb/>
<pb n="6a"/>
　為之諱遂以魯滅之辭書則魯何罪哉<lb/>
秋夫人姜氏㑹齊侯于卞九月公至自㑹<lb/>
　春秋不書齊人止公而書至自㑹於夫人姜氏㑹齊<lb/>
　侯之下則公之止于齊而見釋於聲姜之請可知矣<lb/>
　孟子曰仁則榮不仁則辱觀魯僖之事非不仁而辱<lb/>
　者歟<lb/>
冬十有二月乙亥齊侯小白卒<lb/>
十有八年春王正月宋公曹伯衞人邾人伐齊<lb/>
<pb n="6b"/>
　左氏載齊桓公與管仲屬孝公于宋襄公以為太子<lb/>
　及管仲桓公卒易牙寺人貂立公子無虧孝公奔宋<lb/>
　宋襄公以諸侯伐齊齊人與宋人戰宋敗齊師于甗<lb/>
　立孝公而還蓋義兵也何以書曰左氏載事有牴牾<lb/>
　難盡從者如云齊桓與管仲屬孝公于宋襄公以為<lb/>
　太子是也此非左氏載事之誣乃不能辨誣爾夫當<lb/>
　國家未有事變之際而早立嗣子以君父命足矣何<lb/>
　待屬於鄰國之君以召外來之變哉管仲雖不以王<lb/>
<pb n="7a"/>
　道佐其君然非甚愚者何至若是蓋仲之罪特在於<lb/>
　不能為其君身後之慮早建嗣子致有後日之亂使<lb/>
　宋襄得以乗之而決非屬孝公于宋襄以為太子也<lb/>
　凡世之姦人苟欲濟其所欲者必附之於義如欺人<lb/>
　孤幼而利其財者必假曰吾受其先世所屬而經理<lb/>
　其家焉爾宋襄之謀何以異此蓋宋襄自僖十五年<lb/>
　伐曹已有圖諸侯之志幸而齊桓死諸子爭亂無虧<lb/>
　立而孝公奔宋宋襄之得孝公不啻如獲竒貨至寶<lb/>
<pb n="7b"/>
　矣於是挾之以伐齊而懼不足以勝也則託之曰是<lb/>
　齊侯仲父甞屬此於我也以孝公為先君所命則其<lb/>
　名正以已為齊侯所屬則其辭順名正辭順雖齊國<lb/>
　之人亦有不可致詰者幸而戰勝卒立孝公故國史<lb/>
　書之以為信然而不知宋襄實欲立威攘霸特借孝<lb/>
　公以挫齊所謂受屬於齊桓管仲者蓋誣死而誑生<lb/>
　者之辭爾此其為術不待智者而後能知之也左氏<lb/>
　乃受其誣可謂惑矣<lb/>
<pb n="8a"/>
夏師救齊五月戊寅宋師及齊師戰于甗齊師敗績狄<lb/>
救齊秋八月丁亥葬齊桓公<lb/>
　齊桓公卒踰年更甗之戰而後得葬春秋備書之以<lb/>
　見桓公身後之禍如此其甚也桓公霸諸侯幾四十<lb/>
　年伐楚郤狄因以成一匡之烈及身死在殯五公子<lb/>
　爭立國内大亂同盟之國攘臂伐之而霸者之澤遂<lb/>
　斬何哉古之王者由修身齊家而推之治國平天下<lb/>
　蓋其立治有本而施諸外者皆其餘功也是以享國<lb/>
<pb n="8b"/>
　長逺而無患若夫霸者惟區區用力於其外而所以<lb/>
　立其本者不暇講矣故齊桓内行不修嬖寵如夫人<lb/>
　者六人多愛牽之嗣不早定末年荒怠狎近羣小寺<lb/>
　貂易牙之徒弄權撓政而身殁之禍有必至者矣管<lb/>
　仲家備三歸無格君之學謂桓公淫欲無害於霸趣<lb/>
　辦目前而不為百年之計功烈卑陋宜曽西之所恥<lb/>
　而不為也<lb/>
冬邢人狄人伐衞<lb/>
<pb n="9a"/>
　宋師伐齊狄不義宋而救齊以其不能勝也而又挾<lb/>
　邢人以討從宋之衞是激於義也狄稱人何也以其<lb/>
　人邢不得不人狄也<lb/>
十有九年春王三月宋人執滕子嬰齊<lb/>
夏六月宋公曹人邾人盟于曹南<lb/>
　北杏之㑹齊霸之首事也雖人心始疑於齊然所致<lb/>
　者猶有四國也今宋襄圖霸為盟於曹國之南是不<lb/>
　能致曹而乃枉駕以盟曹也曹弱於宋而鄰於宋者<lb/>
<pb n="9b"/>
　猶且不服況諸侯乎故曹南之盟所與偕者僅一邾<lb/>
　人而已寡助如此而以求霸是亡舟楫而渉不測之<lb/>
　淵未有不死於溺者也<lb/>
鄫子㑹盟于邾己酉邾人執鄫子用之<lb/>
　左氏載宋公使邾文公用鄫子于次睢之社司馬子<lb/>
　魚曰古者六畜不相為用小事不用大牲況敢用人<lb/>
　乎觀此則知宋襄之惡甚於桀紂矣二傳謂用者扣<lb/>
　其鼻以血社非也孔子曰犂牛之子騂且角雖欲勿<lb/>
<pb n="10a"/>
　用山川其舎諸其言用者祭而已矣蓋夷蠻之俗往<lb/>
　往有殺人祭鬼者故左氏謂宋公使邾子用鄫子于<lb/>
　次睢之社欲以屬東夷是也<lb/>
秋宋人圍曹衞人伐邢<lb/>
冬㑹陳人蔡人楚人鄭人盟于齊<lb/>
　當人心渙散之際而借無忘齊桓之德之名以糾合<lb/>
　諸侯楚人之謀也楚人爭霸始於此矣春秋不先楚<lb/>
　乃所以深抑之<lb/>
<pb n="10b"/>
梁亡<lb/>
　案左氏梁伯好土功亟城而弗處民罷而弗堪則曰<lb/>
　某寇將至乃溝公宫曰秦將襲我民懼而潰秦遂取<lb/>
　梁是梁伯益其國而不能實亟城弗處以罷其民民<lb/>
　罷而潰則國已亡矣國亡而後秦取其地非因秦取<lb/>
　之而後亡也故春秋不得言秦取而以自亡為文焉<lb/>
　明自亡者民亡之也然則世之人君務廣地而不修<lb/>
　德設險而不得民封疆雖拓城池雖壯而百姓離散<lb/>
<pb n="11a"/>
　不足與守之者可無鑒於此哉是以秦皇帝兼并天下<lb/>
　東城北築雄據關中負百二山河之勢而德政不修<lb/>
　海内愁困民不勝敝遂起而亡秦故秦之亡亦以民<lb/>
　焉秦亡於民而後漢取之非因漢取之而亡也亦梁<lb/>
　亡之類也<lb/>
二十年春新作南門<lb/>
　新作者不因傾壊徒欲新美而改作也魯人為長府<lb/>
　閔子騫曰仍舊貫如之何何必改作孔子曰夫人不<lb/>
<pb n="11b"/>
　言言必有中是知聖人不欲勞其民於無益之務也<lb/>
　魯僖公甞修泮宫作新廟矣而春秋不書蓋為宫廟<lb/>
　以事祖考獻戎功魯人頌之殆有國者不可廢故不<lb/>
　書也新作南門新延廏皆所不必務者是以惡而書<lb/>
　之也故曰春秋之紀事為戒而已矣<lb/>
夏郜子來朝<lb/>
五月乙巳西宫災<lb/>
　西宫者公羊謂之小寢穀梁謂之閔宫從公羊之說<lb/>
<pb n="12a"/>
　則經何以不書小寢如薨于小寢之類從穀梁之說<lb/>
　則經何以不書閔宫如立煬宫之類而曰西宫何也<lb/>
　杜預云公别宫也蓋公宫之外更為宫於西如後世<lb/>
　所謂離宫别館者以其踰乎舊制故春秋因災變而<lb/>
　書之以為戒也<lb/>
鄭人入滑秋齊人狄人盟于邢冬楚人伐隨<lb/>
二十有一年春狄侵衞<lb/>
宋人齊人楚人盟于鹿上<lb/>
<pb n="12b"/>
　宋人為鹿上之盟以求諸侯於楚則是欲藉楚之力<lb/>
　以合諸侯也姦盟犯義至此極矣後世人君有苟圖<lb/>
　得志於天下而不憚於結外兵如唐髙祖之於突厥<lb/>
　石晉之於契丹者皆宋襄之徒歟<lb/>
夏大旱<lb/>
　春秋或言不雨或言旱或言大旱何也不雨之害比<lb/>
　旱為輕大旱之害比旱為重也<lb/>
秋宋公楚子陳侯蔡侯鄭伯許男曹伯㑹于盂執宋公<lb/>
<pb n="13a"/>
以伐宋<lb/>
　宋襄公求諸侯於楚而與之為㑹不虞楚人之詐而<lb/>
　執已也可謂甚愚而貪無德而求諸侯以自貽伊慼<lb/>
　者矣楚子執宋公而不書楚執者甚楚子而惡之也<lb/>
冬公伐邾<lb/>
楚人使宜申來獻㨗<lb/>
　㨗者宋㨗也齊㨗戎以中國而㨗戎狄可以言㨗也<lb/>
　故曰戎㨗楚㨗宋以夷狄而㨗中國不可以言㨗也<lb/>
<pb n="13b"/>
　故不曰宋㨗其不曰宋㨗者不忍言宋也愛中國之<lb/>
　道也<lb/>
十有二月癸丑公㑹諸侯于薄釋宋公<lb/>
　㑹于薄釋宋公者蓋諸侯請於楚而釋之也操縱在<lb/>
　楚也其不曰楚釋而以諸侯自釋為文者存中國也<lb/>
二十有二年春公伐邾取須句夏宋公衞侯許男滕子<lb/>
伐鄭秋八月丁未及邾人戰于升陘<lb/>
冬十有一月己巳朔宋公及楚人戰于泓宋師敗績<lb/>
<pb n="14a"/>
　宋襄公自執滕用鄫以失人心而反求諸侯於楚盂<lb/>
　之㑹為楚所執辱使諸侯請於楚而後釋之人心既<lb/>
　離國勢方挫楚宋之不敵已不待識者之見今乃不<lb/>
　量力而鬬以僥倖於萬一其衆敗身夷也不亦宜乎<lb/>
　蘇軾氏以宋襄比王莽謂其執鄫子用於次睢之社<lb/>
　若犬豕然此而忍為之天下孰有不忍者耶泓之戰<lb/>
　乃欲以不重傷不禽二毛不鼓不成列欺諸侯人能<lb/>
　紾其兄之臂以取食而不能忍於壺飱者天下必知<lb/>
<pb n="14b"/>
　其不情也信矣<lb/>
二十有三年春齊侯伐宋圍緡<lb/>
　宋襄公乗齊桓之喪伐齊以立威故齊孝公亦乗宋<lb/>
　襄之敗伐宋以修怨蓋出乎爾者反乎爾者也<lb/>
夏五月庚寅宋公兹父卒秋楚人伐陳冬十有一月把<lb/>
子卒<lb/>
二十有四年春王正月夏狄伐鄭秋七月<lb/>
冬天王出居于鄭<lb/>
<pb n="15a"/>
　襄王不聽富辰之諫道狄以伐鄭既又納狄女為后<lb/>
　醜其行而廢之狄人怨之故王子帶因之挾狄師以<lb/>
　伐周王出適鄭處于汜書曰天王出居于鄭以為後<lb/>
　世人主違忠諫之言啓異類之侮者之戒焉其云出<lb/>
　者自國都而出也其曰居者明天下皆王居也<lb/>
晉侯夷吾卒<lb/>
二十有五年春王正月丙午衞侯燬滅邢<lb/>
　諸侯滅人之國多矣未有書名者而衛侯獨名三傳<lb/>
<pb n="15b"/>
　皆謂惡滅同姓故名之也夫異姓之不可滅猶同姓<lb/>
　之不可滅爾況晉滅虢齊滅紀楚滅夔皆同姓而未<lb/>
　甞名也茍以為惡衞侯而名之則晉齊楚皆無惡乎<lb/>
　杜諤謂春秋上書衞侯滅邢而傳冩者見下文衞侯<lb/>
　燬卒遂誤増其名爾<lb/>
夏四月癸酉衞侯燬卒<lb/>
宋蕩伯姬來逆婦<lb/>
　禮未有姑而逆婦者也宋蕩伯姬來逆婦非禮可知<lb/>
<pb n="16a"/>
　矣<lb/>
宋殺其大夫秋楚人圍陳納頓子于頓葬衛文公冬十<lb/>
有二月癸亥公㑹衞子莒慶盟于洮<lb/>
一十有六年春王正月己未公㑹莒子衞寗速盟于向<lb/>
齊人侵我西鄙公追齊師至酅弗及<lb/>
　春秋書追有二莊公追戎與此追齊爾然莊公之追<lb/>
　戎也不先言戎侵伐我者戎不犯魯也不犯魯而追<lb/>
　之是無寇而生事也僖公之追齊也先言齊人侵我<lb/>
<pb n="16b"/>
　者見齊已寇魯也縱其已寇而後追之是兵不素備<lb/>
　也無寇而生事故追于濟西不言其所止兵不素備<lb/>
　故言至酅弗及見其懼而弗敢及也夫善為國者靜<lb/>
　而能安動而能强靜而不能安則自敝而疲民動而<lb/>
　不能强則自歉而畏敵故漢武帝窮征宛漠空竭海<lb/>
　内則靜而不能安者也即經書公追戎于濟西是也<lb/>
　文帝歳苦邊患師出無功則動而不能强者也即經<lb/>
　書公追齊師至酅弗及是也此可為有國者戒矣<lb/>
<pb n="17a"/>
夏齊人伐我北鄙衞人伐齊<lb/>
公子遂如楚乞師<lb/>
　千乗之國兵不素備一旦有倉卒之警則乞諸其鄰<lb/>
　已非立國之道矣況乞師於荆蠻者哉引非類以鬬<lb/>
　同室非義也示弱於楚人以啓其輕諸夏之志非謀<lb/>
　也故書曰公子遂如楚乞師以為後世失義與謀者<lb/>
　之戒焉<lb/>
秋楚人滅䕫以䕫子歸冬楚人伐宋圍緡公以楚師伐<lb/>
<pb n="17b"/>
齊取穀公至自伐齊<lb/>
二十有七年春把子來朝夏六月庚寅齊侯昭卒秋八<lb/>
月乙未葬齊孝公乙巳公子遂帥師入把<lb/>
冬楚人陳侯蔡侯鄭伯許男圍宋<lb/>
　楚人圍宋而四國從之助荆蠻以虐中國也春秋爵<lb/>
　四國而人楚者四國之君親至而楚子不親將也<lb/>
十有二月甲戌公㑹諸侯盟于宋<lb/>
二十有八年春晉侯侵曹晉侯伐衞<lb/>
<pb n="18a"/>
　侵曹伐衞兩舉晉侯而不言遂者蓋晉既侵曹更謀<lb/>
　伐衞非以侵曹之師遂加之衞故兩言之也曹衞楚<lb/>
　之與也晉欲討楚必先討曹衞義也何以書蓋文公<lb/>
　名為討曹衞附楚之罪然實以雪其不禮於晉公子<lb/>
　之憾爾湯一征自葛始為匹夫匹婦復讎也豈以報<lb/>
　已之私憾哉齊小白過譚譚不禮焉及得國而遂滅<lb/>
　譚其與晉文侵曹伐衞之事一耳故曰五霸者三王<lb/>
　之罪人也<lb/>
<pb n="18b"/>
公子買戍衞不卒戍刺之<lb/>
　晉强非公子買所能抗不卒戍衞非買之罪也而刺<lb/>
　之濫殺大夫也不言殺而言刺内辭也<lb/>
楚人救衞三月丙午晉侯入曹執曹伯畀宋人<lb/>
夏四月己巳晉侯齊師宋師秦師及楚人戰于城濮楚<lb/>
師敗績<lb/>
　晉文公城濮一戰大挫楚鋒不惟立濟霸業而南郢<lb/>
　之兵自是不窺中國者久之比齊桓盟召陵之明年<lb/>
<pb n="19a"/>
　而楚遂稱兵弦許無所忌憚優劣相逺矣何以書曰<lb/>
　春秋正其誼明其道而已矣功利不與也齊桓無王<lb/>
　命而專征卒不以侵陵問楚聖人以王道律之誠有<lb/>
　罪矣然齊桓必先得諸侯而後加師于楚氣象雍容<lb/>
　奉辭而致討以直情使人未有他技巧也至晉文乃<lb/>
　欲因挫楚以霸諸侯成功於期月於是竒謀詭計無<lb/>
　所不用矣當宋被楚兵而告急於晉晉侯曰宋人告<lb/>
　急舎之則絶告楚不許我欲戰矣齊秦未可若之何<lb/>
<pb n="19b"/>
　先軫曰使宋舎我而賂齊秦藉之告楚我執曹君分<lb/>
　曹衞之田以賜宋人楚愛曹衞必不許也喜賂怒頑<lb/>
　能無戰乎又曰楚有三施我有三怨怨讎已多將何<lb/>
　以戰不如私許復曹衞以擕之執宛春以怒楚既戰<lb/>
　而後圖之凡先軫所以為文公謀者皆詭道也晉文<lb/>
　卒用其計故能合齊秦之力堅宋人之志擕曹衞之<lb/>
　心而挑子玉以速戰雖荆楚頓挫霸業亟成而人謀<lb/>
　益以黠世變益以下矣故孔子曰晉文公譎而不正<lb/>
<pb n="20a"/>
　齊桓公正而不譎正之為言猶直也聖人合二霸而<lb/>
　論之若曰齊桓雖為有罪然較諸晉文之譎則猶直<lb/>
　爾自晉文以譎濟霸圖而後世之君臣凡求得志之<lb/>
　速勝敵之驟者咸祖之巧詐百出機穽横生化生人<lb/>
　為鬼魅使天下不得休息可勝嘆哉惟蜀諸葛亮用<lb/>
　兵行師本於仁義不用詐謀如魏㢟每隨亮出輒欲<lb/>
　請兵萬人與亮異道㑹于潼關亮制而不許又欲請<lb/>
　兵五千循秦嶺而東直取長安以為一舉而咸陽以<lb/>
<pb n="20b"/>
　西可定而亮亦不從蓋亮之規摹直欲以數十萬衆<lb/>
　據正道而臨有罪建旗鳴鼓直指魏都豈肯翳行竊<lb/>
　步事一旦之譎以窺咸陽哉斯可謂明春秋之義矣<lb/>
楚殺其大夫得臣<lb/>
　得臣楚子玉也城濮之戰子玉實為主帥貪戰而敗<lb/>
　見戮於國宜也何以書蓋聖人借楚以垂戒也自古<lb/>
　人君用兵致敗不自引咎類皆歸罪於謀臣主帥而<lb/>
　誅之以快敵國之意者未有能復振者也惟秦穆公<lb/>
<pb n="21a"/>
　以殽陵自責卒赦孟明魏司馬昭引二敗以罪已悉<lb/>
　宥諸將故能使人心愧恱轉敗為功況楚殺得臣而<lb/>
　晉文為之深喜則知得臣者固晉文之所忌也國有<lb/>
　人才使敵國望而忌之庸可殺乎今楚殺之以快敵<lb/>
　君子是以知楚之無能為也<lb/>
衞侯出奔楚<lb/>
五月癸丑公㑹晉侯齊侯宋公蔡侯鄭伯衞子莒子盟<lb/>
于踐土陳侯如㑹<lb/>
<pb n="21b"/>
　齊桓既殁諸侯之所畏者楚而已一戰勝楚則諸侯<lb/>
　將焉往哉故踐土之盟八國驟集若執劵而取諸鄰<lb/>
　者威驅勢廹之效非天下心恱而誠服也<lb/>
公朝于王所<lb/>
　公朝于王是也朝于王所非也蓋晉文致王于踐土<lb/>
　而因以諸侯朝之也齊桓自北杏創霸垂三十年而<lb/>
　後有定王世子于首止之事蓋前乎首止雖直為僭<lb/>
　竊而非挾天子以令諸侯也晉文入國之初即謀定<lb/>
<pb n="22a"/>
　襄王既勝楚即作王宫于踐土以諸侯見名為尊周<lb/>
　實挾天子以令諸侯爾蓋其規模由先軫教之曰求<lb/>
　諸侯莫如勤王諸侯信之且大義也志在求諸侯於<lb/>
　是託勤王之義以信服之如曹操挾獻帝以爭天下<lb/>
　名為漢相實漢賊爾故曰晉文公譎而不正齊桓公<lb/>
　正而不譎<lb/>
六月衞侯鄭自楚復歸于衞<lb/>
　晉文廢衞侯而立叔武故踐土之㑹稱衞子是也衞<lb/>
<pb n="22b"/>
　侯因楚以歸而殺叔武不書不罪其殺也孔子善夷<lb/>
　齊則叔武之義宜效死不立而已公羊子曰叔武辭<lb/>
　立而他人立則恐衞侯之不得反故於是已立然後<lb/>
　始反衞侯非也如公羊之言是教貪奪者為自文之<lb/>
　說也使衞侯終不利其國而長往則叔武將何辭乎<lb/>
　故觀春秋則知髙廟正刑辟於邦昌之偽立不為過<lb/>
　矣<lb/>
衞元咺出奔晉陳侯欵卒秋把伯姬來公子遂如齊<lb/>
<pb n="23a"/>
冬公㑹晉侯齊侯宋公蔡侯鄭伯陳子莒子邾子秦人<lb/>
于温<lb/>
　晉文公踐土之盟使衞之臣奪君位温之㑹使陳之<lb/>
　孤奪父喪蓋急功利者至於亂人父子君臣之義而<lb/>
　不顧也故曰五霸者三王之罪人也<lb/>
天王狩于河陽<lb/>
　晉重耳自踐土作王宫邀致天子至温之再㑹天子<lb/>
　猶在焉蓋自夏徂冬歴三時之間使璪旒黄屋役役<lb/>
<pb n="23b"/>
　於道塗以為已號令諸侯之柄則重耳不臣之罪可<lb/>
　勝誅哉左氏述晉侯召王以諸侯見而經不顯言召<lb/>
　王者明為臣子不忍直斥至尊之辱也其曰天王狩<lb/>
　于河陽者蓋天王因為晉侯所致而從獸于河陽也<lb/>
　王之不王亦已甚矣温即河陽也摠衆地曰河陽指<lb/>
　一地曰温<lb/>
壬申公朝于王所<lb/>
晉人執衞侯歸之于京師衞元咺自晉復歸于衞<lb/>
<pb n="24a"/>
　衞元咺訟衞侯于晉晉為之執衛侯而歸元咺是抑<lb/>
　君而臣是助也三綱五常之理熄矣<lb/>
諸侯遂圍許曹伯襄復歸于曹遂㑹諸侯圍許<lb/>
二十有九年春介葛盧來<lb/>
　介葛盧來逺人服也何以書春秋之義不欲其務勤<lb/>
　逺畧也魯僖有喜大好名之心而事不務實如詩頌<lb/>
　蠻夷率服可見矣介葛盧來公不在國豈無辭以郤<lb/>
　之哉饋之芻米期其再至是欲沽服逺之名而已他<lb/>
<pb n="24b"/>
　日侵蕭之禍魯實啓之也唐太宗時髙昌王麴文泰<lb/>
　入朝西域諸國咸欲因文泰納貢魏徵力諫以為逺<lb/>
　荒入貢勞敝邊民非中國之利信矣哉<lb/>
公至自圍許<lb/>
夏六月㑹王人晉人宋人齊人陳人蔡人秦人盟于翟<lb/>
泉<lb/>
　王人王子虎也晉人宋人齊人陳人蔡人秦人列國<lb/>
　之大夫也以大夫敵王人則諸侯敵王矣<lb/>
<pb n="25a"/>
秋大雨雹冬介葛盧來<lb/>
三十年春王正月夏狄侵齊秋衞殺其大夫元咺及公<lb/>
子瑕衞侯鄭歸于衞晉人秦人圍鄭介人侵蕭<lb/>
冬天王使宰周公來聘<lb/>
　聘諸侯非正也况三公兼冢宰乃坐而論道王朝之<lb/>
　大臣至貴重者也其可薦幣於諸侯之庭乎<lb/>
公子遂如京師<lb/>
　凡書大夫如京師者見諸侯不朝而聘也<lb/>
<pb n="25b"/>
遂如晉<lb/>
　公子遂受命而如京師不受命而如晉故曰遂如晉<lb/>
　其遂如晉者私事大國以求專其國也<lb/>
三十有一年春取濟西田<lb/>
　左氏謂取濟西田分曹地也濟西本曹地晉文討曹<lb/>
　分其地以與魯是魯得於晉賜而非以力取之也何<lb/>
　以書曰曹非天討而被削地之誅魯非王命而受加<lb/>
　地之賞奪彼與此徒出於晉人之私而已矣<lb/>
<pb n="26a"/>
公子遂如晉<lb/>
夏四月四卜郊不從乃免牲猶三望<lb/>
　戴禮明堂位謂成王以周公為有勲勞於天下於是<lb/>
　封周公于曲阜地方七百里革車千乗命魯公世祀<lb/>
　周公以天子之禮樂是以魯君孟春乗大路戴弧韣<lb/>
　旂十有二旒日月之章祀帝于郊配以后稷天子之<lb/>
　禮也末言魯相傳久矣君臣未甞相弑禮樂政俗未<lb/>
　甞相變也此皆漢儒夸語爾魯弑三君初稅畆作丘<lb/>
<pb n="26b"/>
　甲政逮於大夫豈得為君臣未甞相弑禮政未甞相<lb/>
　變哉即此觀之則前所言成王以天子禮樂賜周公<lb/>
　而魯公得用之皆不足信矣程氏說易之師有曰居<lb/>
　周公之位則為周公之事由其位而能為者皆所當<lb/>
　為也豈有為人臣所當為之事而可用人臣不得用<lb/>
　之禮樂哉蓋當周衰之時諸侯僭天子非一國矣齊<lb/>
　桓欲封禪晉亦郊鯀魯郊祀后稷以配天皆僭禮也<lb/>
　聖人以為書之不可勝書故特舉其非時災變卜不<lb/>
<pb n="27a"/>
　從者併為後世戒也所謂非時者禮曰三王之郊一<lb/>
　用夏正孟獻子曰郊祀后稷以祈農事也故啓蟄而<lb/>
　郊郊而後耕蓋啓蟄之時則夏正建寅之月周之三<lb/>
　月也經無書三月郊者蓋得時則不書也其以四月<lb/>
　五月九月郊則書之所謂災變者郊牛之口傷鼷䑕<lb/>
　食牛角牛死之類是也然則何以或言牛或言牲禮<lb/>
　養牲必在滌三月先郊之三月卜牛得吉而養之三<lb/>
　月始成牲也故經於正月則書牛如宣三年正月郊<lb/>
<pb n="27b"/>
　牛之口傷改卜牛牛死乃不郊之類是也正月牛方<lb/>
　在滌未得為牲也於四月則書牲如僖此年夏四月<lb/>
　四卜郊不從乃免牲之類是也牛在滌三月已成牲<lb/>
　也所謂卜不從者禮百神之祭不卜而郊獨卜以其<lb/>
　最大也卜之道三卜當郊之月上辛中辛下辛爾孫<lb/>
　覺謂月三旬之辛是也過乎三卜則非禮矣天心不<lb/>
　享故卜不從也三望者先儒謂分野之星非也虞典<lb/>
　稱望秩于山川楚昭謂江漢睢漳楚之望也而未甞<lb/>
<pb n="28a"/>
　及分野之星也禮天子祭天諸侯祭土天子有方望<lb/>
　之事無所不通諸侯山川凡不在其封内者則不祭<lb/>
　魯之三望必有出乎封域之外者故悉數之也<lb/>
秋七月冬把伯姬來求婦<lb/>
　昔把伯姬來朝其子是子未為君而挾之以朝也今<lb/>
　把伯姬來求婦是婚非使幣而茍焉以成也其悖禮<lb/>
　甚矣<lb/>
狄圍衞十有二月衞遷于帝丘<lb/>
<pb n="28b"/>
　春秋書遷有二義曰某人遷某者惡在遷之者也其<lb/>
　曰某遷于某者惡在自遷者也自遷者猶可以無遷<lb/>
　也夫國無小道用之則存不道用之則亡傳曰諸侯<lb/>
　有道守在四鄰夫何遷之有不知出此而惟偪是畏<lb/>
　惟地利是擇偪者無已則遷者亦將無已是徒勦民<lb/>
　而已非善為謀也周有西戎之難以東遷而遂衰楚<lb/>
　有羣蠻之叛以不徙而復振故經書衞遷于帝丘其<lb/>
　垂戒於後世明矣<lb/>
<pb n="29a"/>
三十有二年春王正月夏四月己丑鄭伯㨗卒衞人侵<lb/>
狄秋衞人及狄盟冬十有二月己卯晉侯重耳卒<lb/>
三十有三年春王二月秦人入滑齊侯使國歸父來聘<lb/>
夏四月辛巳晉人及姜戎敗秦師于殽<lb/>
　秦穆公違忠臣之諫而動無名之師千里襲人不知<lb/>
　人之得乗其後匹馬隻輪殄滅無反春秋諸侯用兵<lb/>
　之謬未有如秦之敗于殽者也然晉之敗秦亦有三<lb/>
　罪背惠一也君喪在殯而主乎戰二也兵以詐勝三<lb/>
<pb n="29b"/>
　也晉文公之得國也秦納之其敗楚也秦助之其㑹<lb/>
　諸侯也秦無役之不與焉是秦施德于晉也圍鄭之<lb/>
　役秦背晉而盟鄭子犯請擊之公曰不可微夫人之<lb/>
　力不及此是文公之深德秦也文公即世雖敵惠不<lb/>
　在後人而先志可忘乎禮喪不貳事有服金革而無<lb/>
　避者蓋以宼在門庭國之存亡所係也魯伯禽服喪<lb/>
　之日徐夷並興東郊不開事勢廹切而征築同舉此<lb/>
　蓋有不可一朝居之患不得已而然者秦師之襲鄭<lb/>
<pb n="30a"/>
　也孟明聞鄭有備曰圍之不可攻之不克遂滅滑而<lb/>
　還是秦自滅滑無關晉事且秦既旋師而晉之疆埸<lb/>
　固無恙也非有背君父之喪無臣子之慼也春秋之<lb/>
　法凡兵以詐勝者曰敗某師秦師還晉及姜戎要擊<lb/>
　之蓋姜戎素居西戎諳熟秦事上下山阪技與秦同<lb/>
　於是借為犄角出其不意扼之於殽陵險隘之間雖<lb/>
　幸而勝秦非用兵之正者矣或曰襄公欲紹文之業<lb/>
　不得不借强秦以立威强秦敗則列國不敢侮矣故<lb/>
<pb n="30b"/>
　先軫曰一日縱敵數世之患也且兵貴竒勝聖人惡<lb/>
　之何哉曰春秋正其誼明其道而已矣功利不與也<lb/>
　夫兵以竒勝者孫武之術豈聖人之教哉<lb/>
癸巳葬晉文公狄侵齊公伐邾取訾婁秋公子遂帥師<lb/>
伐邾晉人敗狄于箕冬十月公如齊十有二月公至自<lb/>
齊<lb/>
乙巳公薨于小寢<lb/>
　小寢非正也男子不絶於婦人之手以正終也<lb/>
<pb n="31a"/>
隕霜不殺草<lb/>
　經書隕霜二一曰隕霜不殺草一曰隕霜殺菽蓋周<lb/>
　之十二月夏之十月也霜當殺草而不殺草異也周<lb/>
　之十月夏之八月也未當隕霜而殺菽亦異也<lb/>
李梅實<lb/>
　李梅冬實物反常矣<lb/>
晉人陳人鄭人伐許<lb/>
　<lb/>
<pb n="31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋通說卷六<lb/>
</p>
<p>
</p>
  </div>
</body>
</text>
</TEI>
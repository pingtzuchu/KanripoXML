<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>慈湖詩傳卷十九</head>
    <p>
<pb n="1a"/>
欽定四庫全書<lb/>
　慈湖詩傳卷十九　　　　　宋　楊簡　撰<lb/>
魯頌<lb/>
駉駉牡馬在坰之野薄言駉者有驈有皇有驪有黄以<lb/>
車彭彭思無疆思馬斯臧駉駉牡馬在坰之野薄言駉<lb/>
者有騅有駓有騂有騏以車伾伾思無期思馬斯才駉<lb/>
駉牡馬在坰之野薄言駉者有驒有駱有駵有雒以車<lb/>
繹繹思無斁思馬斯作駉駉牡馬在坰之野薄言駉者<lb/>
<pb n="1b"/>
有駰有騢有驔有魚以車祛祛思無邪思馬斯徂<lb/>
　才柏梁臺七言才與時叶易林履之巽曰蹇驢不才<lb/>
　駿驥失時明夷之觀曰德積逢時宜其美才舜南風<lb/>
　之歌曰南風之時兮可以阜吾民之財兮史記龜筴<lb/>
　傳天地合氣以生百材隂陽有分不離四時<hi>按韻補有陸雲</hi>
　<hi>詩咨予頑矇蕞爾弱才沈矅元渚挹庇雲淇四語</hi>補音才前西切簡疑前移<lb/>
　切邪補音祥余切不正也太元法首邪與辜叶羡首<lb/>
　邪與夫叶班彪北征賦邪與圖叶班固王汲贊邪與徒<lb/>
<pb n="2a"/>
　叶急就章邪與胡叶　毛傳不言僖公而衛宏作序<lb/>
　曰駉頌僖公也僖公能遵伯禽之法儉以足用寛以<lb/>
　愛民務農重榖牧于坰野魯人尊之於是乎季孫行<lb/>
　父請命于周而史克作是頌衛宏固多妄而此序若<lb/>
　有所據者鄭云史克魯史也孔疏云僖公既薨之後<lb/>
　魯請為作頌既為天子所許而史官名克者作以左<lb/>
　傳文十八年季文子使太史克對故知史克魯史然<lb/>
　熟觀是頌殊無追頌情狀餘頌亦然安知非僖公末<lb/>
<pb n="2b"/>
　年公兩朝于王所後王使宰周公來聘時邪安知非<lb/>
　作頌以陳公之美而請錫命邪晉大夫為武公請命<lb/>
　于天子之使而作無衣亦此類爾以春秋觀魯君其<lb/>
　失道不一以詩觀魯君其得乎道亦不一明道不在<lb/>
　逺人心即道順則正不則邪毛傳曰駉駉良馬腹幹<lb/>
　肥張也坰逺野也邑外曰郊郊外曰野野外曰林林<lb/>
　外曰坰鄭箋云必牧於坰野者辟民居與良田也周<lb/>
　禮曰以官田牛田賞田牧田任逺郊之地釋畜云驪<lb/>
<pb n="3a"/>
　馬白跨驈孫炎曰驪黒色也白跨股脚色也郭璞曰<lb/>
　跨髀間也釋畜又云黄白皇孔疏云其驪與黄爾雅<lb/>
　無文月令孟冬云駕鐵驪檀弓曰夏后氏尚黒戎事<lb/>
　乗驪毛傳曰黄騂曰黄王氏曰彭彭張也車雖彭彭<lb/>
　張大馬能以之以者負之而行也魯君思慮政事無<lb/>
　有疆限言勤思廣博以至於思牧馬有驈皇驪黄之<lb/>
　臧善斯此也釋畜云蒼白雜毛騅黄白雜毛駓毛傳<lb/>
　曰赤黄曰騂蒼騏曰騏伾伾有力也孔疏云騂騏爾<lb/>
<pb n="3b"/>
　雅無文周人尚赤而牲用騂犅禮稱陽祀用騂牲是<lb/>
　騂為純赤色言赤黄者謂赤而㣲黄其色鮮明者也<lb/>
　上云黄騂曰黄謂黄而㣲赤此云赤黄曰騂謂赤而<lb/>
　㣲黄此其所以異也蒼騏曰騏謂青而㣲黒今之騘<lb/>
　馬也顧命曰四人騏弁注云青黒曰騏思無期限常<lb/>
　常動思也才者駑之反才猶良也釋畜云青驪驎驒<lb/>
　白馬黒鬛駱孫炎云驒色有淺深似魚鱗也郭璞云<lb/>
　淺深斑駮隠甐今之連錢騘禮記曰夏后氏駱馬黒<lb/>
<pb n="4a"/>
　鬛毛傳曰赤身黒鬛曰駵黒身白鬛曰雒孔疏云駵<lb/>
　雒爾雅無文釋畜云駵馬白腹騵駵白駮郭璞云駵<lb/>
　赤身黒鬛繹繹行不息也魯君思政理無厭斁作動作<lb/>
　也言其善行也釋畜云隂白雜毛駰舍人曰今之泥<lb/>
　騘也樊光曰駰者目下白也孫炎曰隂淺黒也今嚴<lb/>
　婺人皆以隂為因亦猶咽咽即淵淵釋畜云彤白雜<lb/>
　毛騢郭璞云即今之赭白馬也釋畜云二目白魚郭<lb/>
　云似魚目也毛傳曰豪骭曰驔骭户宴反孔疏云驔<lb/>
<pb n="4b"/>
　爾雅無文説文云骭骹也郭璞云骭脚脛然則骭者<lb/>
　膝下之名釋畜云四駮皆白驓無毫骭白之名傳言<lb/>
　毫骭白曰驔者蓋謂毫毛在骭而白長名為驔也驓<lb/>
　則四駮雜白而毛短故與驔異也孔疏此説少思爾<lb/>
　何其曲也毛傳止曰毫骭白不曰皆白自與驓不同<lb/>
　何必曲觧祛祛猶去去也魯君所思無邪僻思馬能<lb/>
　如此徂往也諸儒因孔子蔽三百篇以思無邪之一<lb/>
　言而疑思無邪之髙逺甚矣道之不明也自諸儒不<lb/>
<pb n="5a"/>
　省中庸不出日用庸常而道始不明矣洪範曰王道<lb/>
　平平易曰百姓日用而不知書曰彝曰常而諸儒自<lb/>
　不悟矣<lb/>
有駜有駜駜彼乗黄夙夜在公在公明明振振鷺鷺于<lb/>
下鼓咽咽醉言舞于胥樂兮有駜有駜駜彼乗牡夙夜<lb/>
在公在公飲酒振振鷺鷺于飛鼓咽咽醉言歸于胥樂<lb/>
兮有駜有駜駜彼乘駽夙夜在公在公載燕自今以始<lb/>
歳其有君子有穀詒孫子于胥樂兮<lb/>
<pb n="5b"/>
　毛傳曰駜馬肥強貎孔疏云四馬曰乗魯君燕羣臣<lb/>
　以車來此言于乗之馬悦其臣故亦悦其馬而見諸<lb/>
　詩稱臣夙夜在公之勤又稱其在公明哲無所不明<lb/>
　故曰明明鷺潔白羣飛可愛故以比羣臣來燕威儀<lb/>
　濟濟愛其臣故取可愛之物喻之燕羣臣有樂故鼓<lb/>
　咽咽鼓音也本淵淵方音訛而為咽隨方音皆可醉<lb/>
　而起舞者禮樂之事士大夫所習學燕而醉亦舞舞<lb/>
　與鼓節相應故連言之鼓而舞所以相樂也胥相也<lb/>
<pb n="6a"/>
　皆也黄釋見駉釋畜云青驪駽郭璞云今之鐵騘自<lb/>
　今以始嵗其有君子有穀詒孫子相與祈祝之辭也<lb/>
　有年豐年也詒遺也毛詩序曰有駜頌僖公也君臣<lb/>
　之有道也此序固無害于道然舉天下古今之人皆<lb/>
　可以言有道易曰百姓日用而不知僖公君臣亦有<lb/>
　時乎無道見諸春秋若此頌所言無失道者亦可以<lb/>
　言有道但恐衛宏本心未必明此以他序知之<lb/>
思樂泮水薄采其芹魯侯戾止言觀其旂其旂茷茷鸞<lb/>
<pb n="6b"/>
聲噦噦無小無大從公于邁思樂泮水薄采其藻魯侯<lb/>
戾止其馬蹻蹻其馬蹻蹻其音昭昭載色載笑匪怒伊<lb/>
教思樂泮水薄采其茆魯侯戾止在泮飲酒既飲㫖酒<lb/>
永錫難老順彼長道屈此羣醜穆穆魯侯敬明其德敬<lb/>
慎威儀維民之則允文允武昭假烈祖靡有不孝自求<lb/>
伊祜明明魯侯克明其德既作泮宫淮夷攸服矯矯虎<lb/>
臣在泮獻馘淑問如臯陶在泮獻囚濟濟多士克廣德<lb/>
心桓桓于征狄彼東南烝烝皇皇不呉不揚不告于訩<lb/>
<pb n="7a"/>
在泮獻功角弓其觩束矢其搜戎車孔博徒御無斁既<lb/>
克淮夷孔淑不逆式固爾猶淮夷卒獲翩彼飛鴞集于<lb/>
泮林食我桑黮懐我好音憬彼淮夷來獻其琛元龜象<lb/>
齒大賂南金<lb/>
　陶補音夷周反易林遁之既濟曰鎡基逢時稷契臯<lb/>
　陶貞良得願㣲子觧囚顔師古漢書注凡繇皆讀為<lb/>
　由獨於臯繇作士正五刑乃云繇弋昭反蓋未盡也<lb/>
　先儒謂秦人猶摇聲相近云猶即摇也古今字爾呉<lb/>
<pb n="7b"/>
　如字又音話訩音凶逆補音宜脚反荀朂正旦大㑹<lb/>
　歌明明天子臨下有赫四表宅心惠浹蠻貊柔逺能<lb/>
　邇孔淑不逆來格祁祁邦家是若　王氏曰思發語<lb/>
　辭也鄭箋云辟雝水外圓如璧泮半水王制天子辟<lb/>
　雍諸侯泮宫芹水菜也方言云戾至也止其語助歟<lb/>
　言亦語助魯人樂泮宫而從容焉薄采其芹而魯君<lb/>
　至矣觀其旂茷茷然車馬之鸞聲噦噦然魯人無小<lb/>
　大皆從公而往泮宫邁往也藻釋見采蘋蹻蹻馬足<lb/>
<pb n="8a"/>
　髙也馬髙者為美魯君語音清明故曰昭昭魯人愛<lb/>
　其君故云釋文之繞反非蓋拘於協韻如字亦協色<lb/>
　者顔色和美也和顔笑語無所有怒維教之毛傳曰<lb/>
　茆鳧葵也鄭小同云江東名之蓴菜生陂澤中草木<lb/>
　疏同或名水葵孔疏釋文同曰蓴菜永錫難老者獻<lb/>
　酢祈祝夀考也亦猶祭禮嘏辭眉夀萬年也後世亦<lb/>
　有以酒為夀人言道理有長有短俗曰從長魯侯從<lb/>
　羣臣所謀之理長者順之用以屈此羣醜羣醜謂淮<lb/>
<pb n="8b"/>
　夷叛亂之衆也醜類也穆穆淵黙也考之春秋魯君<lb/>
　毎毎失道而此曰敬明其德者亦非誣也人性自善<lb/>
　其德自明自敬維動乎意始昏始失如雲翳太虚及<lb/>
　雲斂則太虚清明如故矣是故人心善惡是非雜錯<lb/>
　是頌亦稱其善者是者爾是則是道非則非道其敬<lb/>
　明其慎儀誠可以為民則誠有文誠有武允信也誠<lb/>
　也假者格音之㣲轉也即格也至也烈祖周公魯公<lb/>
　歟魯君之德昭格之非徒祭而蒙嘏辭乃自求多福<lb/>
<pb n="9a"/>
　祜福也言魯君修已故致祜也既作泮宫未㡬而淮<lb/>
　夷服上言明德謂有德故能服之鄭箋云馘所格者<lb/>
　之左耳淑善也囚所虜獲者聴獄之寛平者即臯陶<lb/>
　之心也故言問譽淑善如臯陶古者士君子皆從軍<lb/>
　旅故克廣魯君之德心亦承上獻囚寛平之意不呉<lb/>
　譁不肆揚此文武周公之德化亦魯人德性之所自<lb/>
　有也不呉亦見絲衣桓桓武德之貎狄者夷狄之通<lb/>
　稱淮夷在魯之東南釋詁云烝進也烝烝進進也皇<lb/>
<pb n="9b"/>
　大也軍旅盛大也不告于訩不以凶敗聞也獻功以<lb/>
　有功聞也觩者角弓弛而觩曲也搜索其矢而束之<lb/>
　淮夷服我戢兵也戎車孔博以人不在車而寛博也<lb/>
　孔甚也無斁不厭倦也謹終如始用師之道也驕惰<lb/>
　者敗雖克淮夷甚淑善而不暴逆苟克勝而不淑善<lb/>
　或暴逆不順乎道則道雖始善而終敗矣今孔淑不<lb/>
　逆則其道益固不隳敗也故淮夷卒於得其心故以<lb/>
　鴞食我桑黮懐我好音為喻黮桑實也鴞雖惡鳥甘<lb/>
<pb n="10a"/>
　我桑黮而食之喻心服我以好音語寛諭之而彼心<lb/>
　懐服也説文云憬覺悟也毛傳曰琛寳也元龜尺二<lb/>
　寸賂遺也南荆揚也禹貢荆揚貢金三品琛或作賝<lb/>
　箋云大猶廣也廣賂者賂君及卿大夫也毛詩序曰<lb/>
　泮水頌僖公能修泮宫也未盡詩㫖<lb/>
閟宫有侐實實枚枚赫赫姜嫄其德不回上帝是依無<lb/>
災無害彌月不遲是生后稷降之百福黍稷重穋稙稺菽<lb/>
麥奄有下國俾民稼穡有稷有黍有稻有秬奄有下土<lb/>
<pb n="10b"/>
纘禹之緒后稷之孫實維大王居岐之陽實始翦商至<lb/>
于文武纘大王之緒致天之届于牧之野無貳無虞上<lb/>
帝臨女敦商之旅克咸厥功王曰叔父建爾元子俾侯<lb/>
于魯大啟爾宇為周室輔乃命魯公俾侯于東錫之山<lb/>
川土田附庸周公之孫荘公之子龍旂承祀六轡耳耳<lb/>
春秋匪解享祀不忒皇皇后帝皇祖后稷享以騂犠是<lb/>
饗是宜降福既多周公皇祖亦其福女秋而載嘗夏而<lb/>
楅衡白牡騂剛犧尊将将毛炰胾羮籩豆大房萬舞洋<lb/>
<pb n="11a"/>
洋孝孫有慶俾爾熾而昌俾爾夀而臧保彼東方魯邦<lb/>
是常不虧不崩不震不騰三夀作朋如岡如陵公車千<lb/>
乗朱英緑縢二矛重弓公徒三萬貝胄朱綅烝徒增增<lb/>
戎狄是膺荆舒是懲則莫我敢承俾爾昌而熾俾爾夀<lb/>
而富黄髪台背夀胥與試俾爾昌而大俾爾耆而艾萬<lb/>
有千歳眉夀無有害泰山巖巖魯邦所詹奄有龜蒙遂<lb/>
荒大東至于海邦淮夷來同莫不率從魯侯之功保有<lb/>
鳧繹遂荒徐宅至于海邦淮夷蠻貊及彼南夷莫不率<lb/>
<pb n="11b"/>
從莫敢不諾魯侯是若天錫公純嘏眉夀保魯居常與<lb/>
許復周公之宇魯侯燕喜令妻夀母宜大夫庶士邦國<lb/>
是有既多受祉黄髪兒齒徂來之松新甫之柏是斷是<lb/>
度是尋是尺松桷有舄路寝孔碩新廟奕奕奚斯所作<lb/>
孔曼且碩萬民是若<lb/>
　多補音一讀章移切廣雅祗也<hi>按原本祗誤多</hi>周公無祗悔<lb/>
　九家本作多論語多見其不知量本亦作祗揚雄冀<lb/>
　州牧箴仰觀前世厥用孔多初安如山後傾如崖故<lb/>
<pb n="12a"/>
　治不忘亂安不忘危何晏景福殿賦赩如蜿虹赫如<lb/>
　奔螭南距滎陽北極幽厓任重道逺厥用孔多一讀<lb/>
　當何切集韻亦有章移切巖補音魚杴切邦補音卜<lb/>
　功切繹補音弋灼切宅補音逹各切嘏補音果五切<lb/>
　母補音滿罪切有補音羽軌切斷音短度待洛反尺<lb/>
　補音勅畧切十寸也後漢長安語曰城中好髙髻四<lb/>
　方髙一尺城中好廣眉四方且半額城中好大袖四<lb/>
　方全疋帛額逆各切帛撲各切王襃僮約讀劵文訖<lb/>
<pb n="12b"/>
　窮咋索仡仡叩頭兩手自摶目淚下落鼻涕長一尺<lb/>
　審如王大夫言不如早歸黄土陌蚯蚓穿額早知當<lb/>
　是為王大夫沽酒真不敢作惡摶通莫切陌莫各切<lb/>
　額逆各切舄補音七約切碩補音常約切下同奕補<lb/>
　音弋灼切揚雄太常箴翼翼太常是為常伯穆穆靈<lb/>
　祗寝廟奕奕陸機七徴敷延袤之廣廡矯凌霄之髙<lb/>
　閣秀清輝于雲表騰藻䕃之奕奕<hi>按韻補有此四句今補入</hi>陸雲<lb/>
　祖考頌逺除尋軌崇基式廓昭明有家祖廟奕奕伯<lb/>
<pb n="13a"/>
　逋莫切且碩補音同上孔碩讀　毛傳曰孟仲子曰<lb/>
　閟宫禖宫也侐清淨也枚枚礱宻也毛傳先謂閟閉<lb/>
　也先妣姜嫄之廟在周常閉而無事是以大司樂饗<lb/>
　先妣故曰先妣而曰常閉而無事何也孔疏謂大司<lb/>
　樂云舞以大濩以饗先妣則先妣之廟有祭事矣且<lb/>
　立廟所以祭神而云閉而無事者案祭法王立七廟<lb/>
　五廟皆月祭之二祧饗嘗乃止彼文據周為説其言<lb/>
　不及先妣先妣立廟非常而祭之又疏月朔四時祭<lb/>
<pb n="13b"/>
　所不及比于七廟是閟而無事也荘三十二年左傳<lb/>
　稱公見孟任從之閟謂閉户拒公故閟為閉也毛傳<lb/>
　孔疏甚當時情但閟宫之名蓋世所稱非本立是名<lb/>
　諸儒謂魯有姜嫄廟蓋考是頌之不審是頌惟言僖<lb/>
　公之美推其本始故及姜嫄因稱其廟曰閟宫實實<lb/>
　枚枚申言其美使是頌專言姜嫄廟新廟奕奕謂姜<lb/>
　嫄廟則所謂路寝孔碩者何耶下言松柏斷度尋尺<lb/>
　蓋修治路寝并修羣廟奕奕明煥亦以為僖公之美<lb/>
<pb n="14a"/>
　故言之以修治非大功故言于卒章毛傳以新廟為<lb/>
　閔公廟則未安夫閔公之廟已新作於僖公之初年<lb/>
　常事亦不足稱頌况文承路寝之事情非閔廟蓋路<lb/>
　寝孔碩興役特盛故首言至于廟則畧修飾而新之<lb/>
　故言公子奚斯董其役至文公十三年大室屋壊以<lb/>
　此畧飾而不大治故壊歟鄭箋謂上新姜嫄之廟非<lb/>
　也鄭不善屬文于此益騐况是頌全篇蓋美僖公辭<lb/>
　情甚明非專頌姜嫄也此尤見康成之不善屬文不<lb/>
<pb n="14b"/>
　省文意不相接應毛傳謂常閉而無事蓋言其大常<lb/>
　非絶無祭事也實實壮實也不回者言正直而行不<lb/>
　囬邪也上帝是依履帝武敏歆也彌滿也滿十月即<lb/>
　生不遲内宰鄭司農注云先種後熟謂之穜後種先<lb/>
　熟謂之稑毛傳曰先種曰稙後種曰穉釋草云秬黒<lb/>
　黍李曰菽大豆后稷㓜而好種蓺種蓺輙豐茂穎栗<lb/>
　此降福之始後為后稷之官教民稼穡百穀豐熟奄<lb/>
　有下國則天降福多矣奄盡也下土猶下國言盡下<lb/>
<pb n="15a"/>
　土皆有黍稷重穋稙穉菽麥稻秬也禹治水后稷纉繼<lb/>
　其緒而稼穡焉大王避狄而居岐陽邠人從之如歸<lb/>
　市以大王不以其所養人者害人而去之之一言也<lb/>
　王業自此始故此曰實始翦商届至也武王至于牧<lb/>
　野即天致牧野此明武王之心一無已私皆天道也<lb/>
　無疑貳無虞度而懼上帝臨䕶女敦厚也旅衆也武<lb/>
　王遏劉止殺厚恤商之旅有道如此萬姓悦服故所<lb/>
　至皆克濟厥功咸皆也毛傳曰王成王也元首宇居<lb/>
<pb n="15b"/>
　也鄭箋云叔父周公也成王告周公欲封伯禽魯公<lb/>
　乃䇿命伯禽加賜之以山川土田及附庸王制名山<lb/>
　大澤不以封諸侯附庸則不得專臣也法不得有故<lb/>
　謂之賜降福既多云者<hi>按原本王制以下缺今補入</hi>亦猶少牢饋<lb/>
　食禮之嘏于主人曰使女受禄于天宜稼于田眉夀<lb/>
　萬年勿替引之也魯國于東使求保東方常常不絶<lb/>
　詩人因是廣其祝頌祈願之辭不小虧不大崩不震<lb/>
　動不騰踰此又言保其德也箋云三夀三卿也王氏<lb/>
<pb n="16a"/>
　曰夀考之三卿為公朋也朱曰三夀未詳或曰願公<lb/>
　夀與岡陵等為三也公車千乘者按司馬法成方十<lb/>
　里出革車一乗甲士三人歩卒七十二人明堂位謂<lb/>
　魯方七百里此張大之辭非事實明堂位之誣誤多<lb/>
　矣此不可信孟子謂周公之封於魯方百里子産亦<lb/>
　曰諸侯一同三子所見乃事實周禮謂諸侯封疆方<lb/>
　四百里者蓋周公懲三監淮夷之亂新封諸侯勢懼<lb/>
　于不敵故増武成三等之制著之周禮蓋武王始則<lb/>
<pb n="16b"/>
　因古制不變然自唐虞萬國歴夏商及周強凌弱大<lb/>
　并小何止于百里矣殷止三千諸侯至孟津者八百<lb/>
　國耳餘雖有未至大概又少于殷可見大益并小新<lb/>
　封百里之國七十里五十里之國力将不敵周公知<lb/>
　其不可不變故增其制蓋欲益周公之所封以藩屏<lb/>
　周室所增多者殆亦附庸并計焉是頌雖曰賜之附<lb/>
　庸亦不及四方百里之地矣至戰國之時孟子唯曰<lb/>
　今魯方百里者五爾侵并至是尚無方七百里而况<lb/>
<pb n="17a"/>
　于始封之時乎成王不能行周公之制大司徒地中<lb/>
　建王國是即洛邑成王終不能遷而安于西都則周<lb/>
　禮一書之不盡行者有矣今以成方十里出革車一<lb/>
　乗計之則方百里之國唯有百乗而此曰有車千乗<lb/>
　者以此頌不用司馬法出軍之制而言魯地實有之<lb/>
　數古者出軍非竭作而出之凡起徒役毋過家一人<lb/>
　而司馬法成方十里出車一乗則又寛優國方百里<lb/>
　方里而井井九夫方里百則為方一里者萬為九萬<lb/>
<pb n="17b"/>
　夫大約三分去一以為山林川澤城郭宫室途巷餘<lb/>
　六萬夫又以不易一易再易之地通之則六萬夫之<lb/>
　地實三萬夫正應夫三為一屋之義凡三夫之地實<lb/>
　一家也則方百里實有三萬家以家一人計之則三<lb/>
　萬故曰公徒三萬以大司馬全賦之制計之上地可<lb/>
　用者家三人中地家二人下地家一人今通以中地<lb/>
　計之則三萬家為七萬五千人正應千乗每乗甲士<lb/>
　三人歩卒七十二人共七十五人之數詩人所言亦<lb/>
<pb n="18a"/>
　不過制矣毛傳曰朱英矛飾也縢繩也重弓重于鬯<lb/>
　中也<hi>按原本中誤作弓</hi>箋云備折壊也兵車之法左人持弓右<lb/>
　人持矛中人御小戎云竹閉緄縢又云交韔二弓孔<lb/>
　疏云二矛共束以緑繩宣十二年楚許伯御樂伯攝<lb/>
　叔為右以致晉師樂伯曰吾聞致師者左射以菆樂<lb/>
　伯在左而云左射是左人持弓也成十六年晉欒鍼<lb/>
　為右<hi>按原本誤作左</hi>曰持矛哀二年衛太子為右曰備持矛<lb/>
　焉毛傳曰貝胄貝飾也朱綅以朱綅綴之增增衆也<lb/>
<pb n="18b"/>
　箋云僖公與齊桓舉義兵北當戎與狄南艾荆及羣<lb/>
　舒無敢當之詩人既鋪張公之功又致其祈願申言<lb/>
　俾爾昌熾夀富髪将白則黄台背釋見大雅行葦老<lb/>
　夀之状也胥相也相與試騐氣力神色以知夀考詩<lb/>
　人又重復申言所願昌大耆艾萬有千嵗眉夀無有<lb/>
　所害萬有千者萬而又千也有又同朱曰詹與瞻同<lb/>
　毛傳曰龜山蒙山奄盡也龜蒙二山則盡有之餘東<lb/>
　境甚廣大魯雖不盡有而大畧無不順而相違者荒<lb/>
<pb n="19a"/>
　畧也至于海邦及淮夷來同無有不率從者此魯侯<lb/>
　之功也毛傳曰鳬山繹山禹貢徐州之地魯之所宅<lb/>
　雖不盡有大畧包荒之矣毛傳曰南夷荆楚也<hi>按原本楚</hi>
　<hi>訛夷</hi>蠻貊蓋戎夷之通稱此謂淮夷之外又有餘蠻貊<lb/>
　故云若順也言之順應曰諾大畧無相違異者魯侯<lb/>
　是若謂莫不惟魯侯是若謂順魯侯也雖有福嘏而<lb/>
　雜之以禍灾非純嘏也僖公在位久故是頌多言夀<lb/>
　毛傳曰常許魯南鄙西鄙箋云許田魯朝宿之邑常<lb/>
<pb n="19b"/>
　或作嘗在薛之旁魯荘公三十一年築臺于薛六國<lb/>
　時齊有孟嘗君食邑于薛曰復周公之土是嘗失之<lb/>
　矣往者鄭以璧假許田至是復耶居云者欲其永止<lb/>
　之意耶燕安也令善也其妻令善其母夀考其大夫<lb/>
　士宜咸是有謂保有之釋文曰兒齒落更生細者也<lb/>
　毛傳曰徂來山新甫山也八尺曰尋桷榱也孔疏曰<lb/>
　桷與榱是椽之别名奚斯公子魚也有舄者圓而無<lb/>
　琢痕如舄也毛傳曰曼長也碩大也萬民是若民咸<lb/>
<pb n="20a"/>
　順之無忤也公之正寝曰路寝路者無所不通如路<lb/>
　也路寝通接外事君雖居宫中貴乎通逹而無壅蔽<lb/>
　也衛宏作序曰閟宫頌僖公能復周之宇也不盡詩<lb/>
　㫖<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>慈湖詩傳卷十六</head>
    <p>
<pb n="1a"/>
欽定四庫全書<lb/>
　慈湖詩傳卷十六　　　　　宋　楊簡　撰<lb/>
大雅一<lb/>
文王在上於昭于天周雖舊邦其命維新有周不顯帝<lb/>
命不時文王陟降在帝左右亹亹文王令聞不已陳錫<lb/>
哉周侯文王孫子文王孫子本支百世凡周之士不顯<lb/>
亦世世之不顯厥猶翼翼思皇多士生此王國王國克<lb/>
生維周之楨濟濟多士文王以寧穆穆文王於緝熙敬<lb/>
<pb n="1b"/>
止假哉天命有商孫子商之孫子其麗不億上帝既命<lb/>
侯于周服侯服于周天命靡常殷士膚敏祼將于京厥<lb/>
作祼將常服黼冔王之藎臣無念爾祖無念爾祖聿修<lb/>
厥徳永言配命自求多福殷之未喪師克配上帝宜鑒<lb/>
于殷駿命不易命之不易無遏爾躬宣昭義問有虞殷<lb/>
自天上天之載無聲無臭儀刑文王萬邦作孚<lb/>
　躬補音姑宏切説文躬從吕或從弓弓聲本如肱周<lb/>
　易震不于其躬于其鄰又曰艮其限危熏心也艮其<lb/>
<pb n="2a"/>
　身止諸躬也<hi>按原本四句脱</hi>班固東都賦登靈臺攷休徵俯<lb/>
　仰乎乾坤參象乎聖躬又與稜字叶崔瑗祭和帝文<lb/>
　元景寢曜雲物見徵馮相致妖遂當帝躬韓愈祭嫂<lb/>
　文苟容躁進不顧其躬禄仕而還以為家榮天補音<lb/>
　鐡因切　文王與天一也於者嘆美之辭昭者光明<lb/>
　不蔽之謂周雖舊邦其命維新者文王有天道紂失<lb/>
　天道天人一也人心去紂故天命亦去紂而在文王<lb/>
　矣有周不亦顯乎帝命不亦時乎適當其時也紂大<lb/>
<pb n="2b"/>
　惡文王盛徳時適相值故帝命去紂而在文王不顯<lb/>
　不時朱謂古語聲急而然詩人見文王之心即天之<lb/>
　心文王之所為即上帝之所為如升陟于天在帝左<lb/>
　右親承帝命降而行之于天下也亹亹不息也惟不<lb/>
　動乎意故能不息也動乎意則有作必有息不動乎<lb/>
　意故能無作亦無息舜之惟精惟一此也禹之安女<lb/>
　止此也文王之不識不知此也文王之徳不息故令<lb/>
　聞不已爾雅云哉始也天於是始陳示錫命於周天<lb/>
<pb n="3a"/>
　不言不為人心歸周即天命在周也人心所以歸周<lb/>
　者甚著則天之所以錫周者豈不亦著爾雅云侯維<lb/>
　也侯文王孫子謂文王有聖子賢孫又足以繼承文<lb/>
　王也謂文王又有子有孫也文王之孫子其本適為<lb/>
　王其支庶為諸侯世世有徳繼繼承承可以百世也<lb/>
　不惟文王之孫子光顯凡周之士亦世世光顯以文<lb/>
　王道之所成又擇其尤賢者而任之也詩人之辭始<lb/>
　也以不亦顯為不顯其後流傳習熟則即以不顯為<lb/>
<pb n="3b"/>
　顯不復問上下文勢不顯亦世此之謂也世世之所<lb/>
　以顯者以其猶之小心翼翼也猶猷也道也翼翼而<lb/>
　敬無放逸故無所失道道即文王之道也其道大故<lb/>
　曰皇皇大也思語助辭也他國賢士甚寡惟周賢士<lb/>
　甚多如特生於國也説文楨剛木也上郡有楨林縣<lb/>
　一曰築墻具題曰楨旁曰幹廣韻云女楨冬不凋木<lb/>
　也樓尚書云女貞即今之冬青惟木之剛者可為楨<lb/>
　幹多士為周之楨幹文王以生多士而寧文王不大<lb/>
<pb n="4a"/>
　聲以色故曰穆穆緝者緝理於思為細微之間熈有<lb/>
　理順之義緝熈者進徳精微之謂進徳之實非思也<lb/>
　非為也惟可以言敬敬非思為也惟可以言止止非思<lb/>
　為也寂然不動感而遂通而不屬於為所謂不識不<lb/>
　知者此也惟精惟一者此也安女止者此也文王之<lb/>
　所緝熈者此也惟不動乎意不屬乎思為故熈順融<lb/>
　釋如㸃雪之融於水微雲之散於太虛其緝熈於思<lb/>
　為微細之間融釋於無思無為之妙如此豈不甚羙<lb/>
<pb n="4b"/>
　而可嘆服哉故曰於惟其道心不識不知故聲音不<lb/>
　大形色亦不大而見為穆穆假大也假哉嘆天命之<lb/>
　大哉為絶句天命連下文是詩頗有參差不齊之語<lb/>
　不可拘執天命有商之孫子其麗數不止於億盡命<lb/>
　作諸侯于周六服之中既盡也服之為言服從也服<lb/>
　事也毛傳謂麗數也曰億者每國之公族子孫甚衆<lb/>
　也商之諸侯而今服于周見天命之無常武王擇殷<lb/>
　士之可用者亦用之故膚敏之士助祼將于京師祼<lb/>
<pb n="5a"/>
　者祼鬰鬯所以將誠通之於神故曰祼將天官小宰<lb/>
　凡祭祀賛祼將之事冔殷冠既歸周執禮而猶殷冠<lb/>
　者當是武王初有天下制作未定故殷士尚得服殷<lb/>
　之黼裳冔冠詩人見殷士黼冔祼將于京而傷之故<lb/>
　以為言因以戒成王曰王之忠藎之臣得無念爾祖<lb/>
　文王之徳乎不敢指成王而曰藎臣實戒成王也念<lb/>
　爾祖文王之徳則無敢放逸則天命可以永保周士<lb/>
　未遽至於祼將繼周者之京也無放逸則徳修矣徳<lb/>
<pb n="5b"/>
　修則天命在我矣可以永永配天之命多福非自外<lb/>
　至自求之而已矣自求之者無他也無放逸也無動<lb/>
　乎意也安女止也是數語者一也師衆也失衆心則<lb/>
　人去之天亦去之方殷之未喪失衆心則與人同心<lb/>
　與天同心是謂配天宜鑒于殷今殷失衆心而人去<lb/>
　之天命去之于以知天之峻命不可容易再言命之<lb/>
　不易者致意之深戒成王之切遏抑也毋遏抑爾躬<lb/>
　至於卑下也放逸則卑下矣當昭徳義之令問此非<lb/>
<pb n="6a"/>
　外飾而撰作之也問望由徳義而宣昭無義問者中<lb/>
　心之無義也動乎意而放逸則為無義矣有又也又<lb/>
　當憂虞恐又如殷之降喪自天也欲知天心乎而人<lb/>
　常患上天之載無聲無臭不可測度於是教之曰但<lb/>
　法則文王則萬邦自孚信我之徳矣載承載也上天<lb/>
　之所承載者何所有也上帝雖有名而不可見無聲<lb/>
　無臭而不可聞作是詩者灼知文王之即天故確然<lb/>
　曰儀刑文王則得天道矣萬邦之心不計術而取也<lb/>
<pb n="6b"/>
　吾心不動乎意則無逸無逸則無私無私則與人<lb/>
　心同矣與天道亦同矣天人形若有異道無異人<lb/>
　心即道故曰道心不動乎意常虚常明何思何慮<lb/>
　安女止是謂精一是謂帝則是則無聲無臭者此<lb/>
　惟自省自則者知焉作是詩者其周公乎聖人之<lb/>
　言也毛詩序惟曰受命作周也是何足以明是詩之<lb/>
　大㫖<lb/>
明明在下赫赫在上天難忱斯不易維王天位殷適使<lb/>
<pb n="7a"/>
不挾四方摯仲氏任自彼殷商来嫁于周曰嬪于京乃<lb/>
及王季維徳之行大任有身生此文王維此文王小心<lb/>
翼翼昭事上帝聿懐多福厥徳不回以受方國天監在<lb/>
下有命既集文王初載天作之合在洽之陽在渭之涘<lb/>
文王嘉止大邦有子大邦有子俔天之妹文定厥祥親<lb/>
迎于渭造舟為梁不顯其光有命自天命此文王于周<lb/>
于京纘女維莘長子維行篤生武王保右命爾燮伐大<lb/>
商殷商之旅其㑹如林矢于牧野維予侯興上帝臨女<lb/>
<pb n="7b"/>
無貳爾心牧野洋洋檀車煌煌駟騵彭彭維師尚父時<lb/>
維鷹揚亮彼武王肆伐大商㑹朝清明<hi>按亮字楊氏從韓詩</hi>
　身補音尸羊切荀卿成相篇天乙湯論舉當身讓卞<lb/>
　随舉牟光道古賢聖基必張易林䝉之垢曰足動目<lb/>
　瞤喜未加身舉家䝉懽吉利無殃渙之兑曰昭公失<lb/>
　常季氏悖狂遜齊處野䘮其龎身蹇之兊曰機餌設<lb/>
　張司暴子良范叔不廉凶害及身俔牽遍反俔韓詩<lb/>
　作磬<hi>按原本四字脱</hi>亮韓詩作亮毛詩作諒或作涼　明明<lb/>
<pb n="8a"/>
　在下天明照在下者之善惡也赫赫在上天明威之<lb/>
　可畏也天難忱信為王者不易難也天既以紂為殷<lb/>
　適嗣而位天位矣乃又使不得挾四方而有之然則<lb/>
　天果難忱難恃也毛傳曰摯國任姓仲仲女也自彼<lb/>
　殷商之國中来嫁于周朱曰自周而言則諸侯皆殷<lb/>
　商也京周京也曰嬪于京其國史所書之辭乎是謂<lb/>
　大任大任及王季皆維徳之行事上帝之道不在乎<lb/>
　他在乎善而已矣人性本善意動而遷斯喪厥善小<lb/>
<pb n="8b"/>
　心翼翼不動不遷是謂善事上帝懷藏也多福乃懷<lb/>
　藏于文王小心之中不在求之於外也亦文王篇自<lb/>
　求多福之意也進徳亹亹不復回轉故四方師之文<lb/>
　王遂受四方之歸也天監在下紂惡既盈維周世世<lb/>
　修徳至文王之徳益盛則天命自然集于周載年也<lb/>
　文王初生大姒作文王之配合在洽水陽毛傳曰洽<lb/>
　水穀梁傳曰水北曰陽涘厓也朱曰嘉昏禮也前漢地<lb/>
　理志馮翊有郃陽縣<hi>按原本三字脱</hi>洽水之陽渭水之涘莘<lb/>
<pb n="9a"/>
　國所在是為大邦子為大姒大姒盛徳配天天使配<lb/>
　文王文王為天子則王后非天妹乎俔者灼見也灼<lb/>
　見大姒之為天妹也說文謂俔譬喻許慎不明天人<lb/>
　之一致也何以喻為心疑而强為之説也字作人見<lb/>
　曷為譬喻人心無私之心也大姒寤寐思求淑女以<lb/>
　配君子此天地無私之心也無私即道心後學不知<lb/>
　道不悟中庸之心即天道故自昏自蔽自棄而又疑<lb/>
　大姒非天之妹文王行嘉禮於大姒止語助也納采<lb/>
<pb n="9b"/>
　問名納吉納徴請期皆嘉禮之吉事有祥者吉之初<lb/>
　兆也天生大姒作文王配初祥既兆至于文王親迎<lb/>
　于渭則其祥於是定矣造舟為梁孫炎云比舟為梁<lb/>
　也杜預云河橋之謂也孔䟽云繼大任之女事天命<lb/>
　文王于周京纉繼女事維莘國爾實維長女行猶嫁<lb/>
　也詩云女子有行篤實也實生武王保右武王命武<lb/>
　王燮伐大商燮和也聖王之征伐豈得已哉奉天命<lb/>
　平大亂誅君弔民歸馬放牛是謂燮和之伐非暴怒<lb/>
<pb n="10a"/>
　之伐旅衆也矢陳興起也孔疏云牧野紂南郊箋謂<lb/>
　諸侯予我也予雖諸侯而興起自上帝觀武王則曰<lb/>
　女帝臨䕶之又命之曰無貳爾心恐其以紂衆如林<lb/>
　之盛而疑懼也所謂天命帝命天帝不言即人之所<lb/>
　言人心恐武王之疑貳故謂上帝亦恐武王之疑貳<lb/>
　凡人事之所成即天命之所成車宜檀木毛傳曰煌<lb/>
　煌明也駵馬白腹曰騵本爾雅釋畜文郭注云駵赤<lb/>
　色黑鬛肆猶遂也有無所畏忌之意爾雅釋詁云亮<lb/>
<pb n="10b"/>
　介也左右亮也韓詩傳云相也毛傳曰佐也大公望<lb/>
　為大師號曰尚父孫子兵法曰周之興也吕牙在殷<lb/>
　齊世家曰吕尚國語王以二月癸亥夜陳未畢而雨<lb/>
　以夷則之上宫畢之則雨止矣詩人喜其㑹戰之朝<lb/>
　清明也故云毛詩傳曰大明文王有明徳故天復命<lb/>
　武王也此序既失詩㫖又不足以明文王武王之徳<lb/>
　徒為蕪贅<lb/>
緜緜瓜瓞民之初生自土沮漆古公亶父陶復陶穴未<lb/>
<pb n="11a"/>
有家室古公亶父来朝走馬率西水滸至于岐下爰<lb/>
及姜女聿来胥宇周原膴膴堇荼如飴爰始爰謀爰<lb/>
契我龜曰止曰時築室于茲廼慰廼止廼左廼右廼<lb/>
疆廼理廼宣廼畝自西徂東周爰執事乃召司空乃<lb/>
召司徒俾立室家其繩則直縮版以載作廟翼翼捄<lb/>
之陾陾度之薨薨築之登登削屢馮馮百堵皆興鼛<lb/>
鼓弗勝廼立臯門臯門有伉廼立應門應門將將廼<lb/>
立冡土戎醜攸行肆不殄厥愠亦不隕厥問柞棫拔<lb/>
<pb n="11b"/>
矣行道兑矣混夷駾矣維其喙矣虞芮質厥成文王蹶<lb/>
厥生予曰有疏附予曰有先後予曰有奔奏予曰有禦<lb/>
侮<lb/>
　爾雅釋草云瓞瓝其紹瓞舍人曰瓞名瓝<hi>按原本誤作瓞</hi>小<lb/>
　𤓰也邢疏云紹先歲之𤓰𤓰蔓近本之𤓰必小于先<lb/>
　歲之大𤓰以其小如瓝故謂之瓞周推本始繼繼承<lb/>
　承如𤓰蔓生緜延不絶初瓞雖小而後滋大生民篇<lb/>
　以后稷為民詳觀是詩通上下皆曰民謂周之子孫<lb/>
<pb n="12a"/>
　與凡周之民歟孟子莊子吕氏春秋皆言太王亶父<lb/>
　居豳狄人攻之事之以皮幣以犬馬以珠玉俱不得<lb/>
　免乃屬其耆老而告之曰狄人之所欲者吾土地也<lb/>
　吾聞君子不以其所以養人者害人遂去豳邑于岐<lb/>
　山之下孟子作邠邠人曰仁人也不可失也從之者<lb/>
　如歸市毛傳亦引此扵是陶復陶穴未有家室又曰周<lb/>
　京漆沮之間也按杜水出杜陽山東南流左㑹漆水<lb/>
　逕岐山西為岐水而屈逕周城南歴周原下徐廣曰<lb/>
<pb n="12b"/>
　漆水出杜陽西岐山許慎亦曰漆水出岐山杜陽縣<lb/>
　有漆溪謂之漆渠又西沮水出北地郡直路縣燋石<lb/>
　山東南流屈而夹山西流又西南逕宜君川又得黄<lb/>
　嶔水口乃東南逕祋祤縣夫宜君之南與今邠州接<lb/>
　境邠即豳今邠州有古豳亭有枸邑城古鶉觚縣漢<lb/>
　地理志右扶風郡有枸邑邑有豳鄉詩豳國公劉所<lb/>
　都而鶉觚乃在北地郡則知扶風郡與北地郡接境<lb/>
　今邠州西南接鳯翔府扶風郡界不過六十里本府<lb/>
<pb n="13a"/>
　之岐山又本府之東四十里則岐山與邠州益近岐<lb/>
　山去沮水亦不逺則岐周之地有杜水沮水漆水明<lb/>
　矣而鄭箋輙異毛傳而謂公劉遷豳居沮漆之地又<lb/>
　謂陶復陶穴本其在豳時也箋義殊未安豈有自公<lb/>
　劉居豳以来至于後古公亶父皆穴居而未有家室<lb/>
　乎此斷斷乎無是理康成不善屬文每毎見其箋注<lb/>
　文理不順于是益騐然地理志扶風杜陽注二詩自<lb/>
　杜沮漆齊詩作自杜言公劉避狄而来居杜與漆沮<lb/>
<pb n="13b"/>
　之地古書多差况非聖説此奚足信以本詩本文熟<lb/>
　讀之文理甚明非言豳地言古公亶父初遷岐周之<lb/>
　事也康成謂豳在岐山西北四百里亦然今考地理<lb/>
　岐山邠南下甚逺孔疏謂禹貢之漆沮與詩之自土<lb/>
　沮漆别又謂詩之沮水則未聞何地曰未聞者考之<lb/>
　未詳歟謂禹貢之漆水異乎詩之漆水則誠有故也<lb/>
　岐山所出之漆水在漆縣西唯與杜水合南至美陽<lb/>
　縣而南流于渭初未嘗與沮水合也故孔疏云異禹<lb/>
<pb n="14a"/>
　貢導渭㑹于灃又東㑹于涇又東過<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>沮入河者以<lb/>
　沮水一名<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>沮沮水入洛洛水入渭然則此二沮<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>
　水俗謂之<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>水又謂之沮水是水之入渭然則二<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>
　沮水與前所言<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>水出岐山與杜水合而入渭者又<lb/>
　異矣大抵渭水之北涇水之東水名<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>沮者三矣禹<lb/>
　貢曰又東過<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>沮不曰㑹而曰過者樓尚書云兩川<lb/>
　相似而合曰㑹大川所過而小川随之曰過小水入<lb/>
　大水曰入<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>沮小於渭古公之將遷岐必先相其地<lb/>
<pb n="14b"/>
　始至岐山陶土為穴而居未有家室来朝謂後朝之<lb/>
　日儀禮所謂来辰者自明日以後凡後来之日皆謂<lb/>
　之来也古公既相地至来朝遂與其妃姜女来胥相<lb/>
　其所居宇居也孔疏云古公猶云先王先公也大王<lb/>
　追號魯頌閟宫云寔維大王居岐之陽寔始翦商盖<lb/>
　以去豳居岐豳人從之如歸市四方悅其愛民而去<lb/>
　國王業由此而始故詩序曰緜文王之興本由大王<lb/>
　也孔疏引説文云陶瓦噐竈也<hi>按原本有誤今改正</hi>蓋竈以陶<lb/>
<pb n="15a"/>
　去其土而為之故謂之陶説文云穴土屋也復地室<lb/>
　也許氏淮南子注云復重窟也上古穴居野處古公<lb/>
　時殷世古質雍州地髙尤宜穴居岐周西夷之地逺<lb/>
　俗益近古故以穴居為常今俗猶謂取土而出之曰<lb/>
　陶所謂陶復陶穴者陶之復陶之謂穴以居乎自爾<lb/>
　雅訓釋猶多謬誤前儒訓釋亦難信釋水云滸水厓<lb/>
　率循也胥相也今俗猶以觀視為相相字平聲得非<lb/>
　字義本因相與觀視曰相而胥相同義乎箋云膴膴<lb/>
<pb n="15b"/>
　肥美釋文曰堇音謹廣雅云堇藋也今三輔之言猶<lb/>
　然藋徒弔反説文云藋堇艸也内則曰堇荁粉榆釋<lb/>
　草云芨堇草郭注云即烏頭也音靳本草謂煎之則<lb/>
　殺人然則生食之亦可乎荼釋見衛谷風堇荼甘如<lb/>
　飴以地之肥美也莆田鄭氏曰飴餳也周禮春官菙氏<lb/>
　掌共燋契以待卜事注契龜之鑿也箋云時是也卜<lb/>
　從則曰可止居于是可作室家于此也宣開也今俗<lb/>
　謂初作田曰開荒自豳遷岐必率循西之滸而至岐<lb/>
<pb n="16a"/>
　陽大王居岐之陽凡豳人自西而徂東從大王而遷<lb/>
　岐陽者皆執事効勞周遍也皆也箋云䋲者營其廣<lb/>
　輪方制之正也既正則以索縮其築板上下相承而<lb/>
　起司空掌營國邑司徒掌徒役之事翼翼者廟檐如<lb/>
　羽翼也説文曰捄盛土于器也毛傳曰捄虆也劉熈<lb/>
　云虆盛土籠也王氏曰度傳土也蘓氏曰削屢重複<lb/>
　削治也陾陾取土于虆衆多之狀也薨薨傳土者衆<lb/>
　多之聲也登登築土寖髙之謂也馮馮張氏曰削土<lb/>
<pb n="16b"/>
　聲箋云五版為堵李氏曰公羊傳五版為堵五堵為<lb/>
　雉何休以為堵四十尺許慎五經異義戴禮及韓詩<lb/>
　説八尺為版五版為堵版廣二尺積髙五版為一丈<lb/>
　考工記匠人注云雉長三丈髙一丈左傳隠元年杜<lb/>
　注云方丈曰堵三堵曰雉一雉之墻長三丈髙一丈<lb/>
　毛傳曰鼛大鼓也長一丈二尺周禮曰以鼛鼓役事<lb/>
　人聲之盛鼛鼓弗能勝也朱氏曰書天子有應門春<lb/>
　秋魯有雉門禮記魯有庫門家語衛有庫門皆無云<lb/>
<pb n="17a"/>
　諸侯有臯應者則臯應為天子之門明矣意者大王<lb/>
　之時未有制度作二門其名如此及周有天下遂尊<lb/>
　以為天子之門而諸侯不得立也箋云諸侯之宫外<lb/>
　門曰臯門朝門曰應門内有路門天子之宫加以庫<lb/>
　雉箋義殊未安孔疏云襄十七年傳宋人稱臯門之<lb/>
　晳遂謂諸侯有臯門而左傳乃曰澤門之晳非臯門<lb/>
　杜注亦曰澤門非訛誤也然則疏謂臯門之晳者其<lb/>
　心記之訛歟又案定二年雉門及兩觀災子家子謂<lb/>
<pb n="17b"/>
　兩觀為僣以觀者臺土之加髙者也于以知雉門非<lb/>
　僣而康成謂天子加以庫雉何也康成殆以魯得用<lb/>
　王禮故魯有雉庫以未見家語故不知衛有庫門明<lb/>
　堂位曰庫門天子臯門雉門天子應門是魯無臯應<lb/>
　特其制似之爾閌大也將將人出入之多也冢土社<lb/>
　也禮國主社主也尊之曰冡土毛傳曰起大事動大<lb/>
　衆<hi>按原本四字脱</hi>必先有事乎社戎大也醜衆也戎亦有兵<lb/>
　義肆猶縱也縱其愠怒我者不殄絶謂昆夷數侵侮<lb/>
<pb n="18a"/>
　而亦不足以隕墜我之令問孟子荅貉稽引此詩謂<lb/>
　文王也觀此詩蓋序大王以来至于文王之事亦不<lb/>
　止言文王樓尚書謂孟子斷章取義但取此詩以言<lb/>
　文王又云憂心悄悄愠于羣小孔子也邶柏舟之詩<lb/>
　孔子本無與及其乆也我之植木㧞㧞其盛行道之<lb/>
　人兌然而四國之人咸歸之國勢盛强昆夷畏其盛<lb/>
　服其徳故疾趨而来服維其喙者言其敬畏而形容<lb/>
　之也謂疾趨維喙息而已不敢有他也孟子曰文王<lb/>
<pb n="18b"/>
　之事昆夷以大事小箋云柞櫟也棫白桵也陸璣疏<lb/>
　云周秦人謂柞為櫟釋木云棫白桵注云桵小木叢<lb/>
　生有刺實如耳璫紫赤可啖陸璣疏云三蒼説棫即<lb/>
　柞也其材理全白無赤心者為白桵今人謂之白梂<lb/>
　二説不同未知孰是易曰兑説也邱氏曰混夷當為<lb/>
　昆字之誤也毛傳曰駾宇也説文曰駾馬疾行貎吕<lb/>
　曰喙張喙而息也蘓曰虞在陕之平陸芮在同之馮<lb/>
　翊平陸有閒原焉則虞芮之所讓也毛傳曰虞芮之<lb/>
<pb n="19a"/>
　君相與爭田乆而不平乃相謂曰西伯仁人也盍往<lb/>
　質焉乃相與朝周入其境則耕者讓畔行者讓路入<lb/>
　其邑男女異路班白不提挈入其朝士讓為大夫大<lb/>
　夫讓為卿二國之君感而相謂曰我等小人不可以<lb/>
　履君子之庭乃相讓以其所爭田為閒田而退天下<lb/>
　聞之而歸者四十餘國蹶者動之疾也生者虞芮之<lb/>
　善心由中以生也孟子曰樂則生矣生則烏可已也<lb/>
　虞芮之爭心忽變而為讓心何其疾也此實文王之<lb/>
<pb n="19b"/>
　徳有以感發之故曰文王蹶厥生謂文王發動其善<lb/>
　心也而文王退然而不敢當曰予有疏附之臣爾予<lb/>
　有先後之臣爾予有奔奏之臣爾予有禦侮之臣爾<lb/>
　謂皆羣臣之力爾此蓋當時有稱賛文王之徳者故<lb/>
　文有此讓辭歟疏者逺臣也附者近臣也行則在我<lb/>
　之先者在我之後者皆輔佐我以正者雖奔奏小臣<lb/>
　亦吉人善士禦侮雖無所先不得已而命將率以禦<lb/>
　之其將率皆行文王之徳意無暴無怒觀執訊連連<lb/>
<pb n="20a"/>
　攸馘安安之狀則文王禦侮之臣亦輔文王之徳<lb/>
　文王之臣無非聖賢文王此言亦非徒謙而空言<lb/>
　也文王之謙讓若是益以見文王之盛徳故詩著<lb/>
　之<lb/>
芃芃棫樸薪之槱之濟濟辟王左右趣之濟濟辟王左<lb/>
右奉璋奉璋峩峩髦士攸宜淠彼涇舟烝徒楫之周王<lb/>
于邁六師及之倬彼雲漢為章于天周王壽考遐不作<lb/>
人追琢其章金玉其相勉勉我王綱紀四方<lb/>
<pb n="20b"/>
　易剡木為楫漢書亡維楫有風波舟楫之危或言能<lb/>
　度水不用舟楫皆此讀　自文王大明緜而下皆成<lb/>
　王時所作之詩故曰文王曰武王至于棫樸其武王<lb/>
　時周人賛勉武王之詩歟毛詩序惟言文王能官人<lb/>
　而不及武王殊未安文王能使成人有徳小子有造<lb/>
　何止于能官人而已其言辟王或通言文武至于周<lb/>
　王于邁六師及之則惟言武王爾文王不可以言六<lb/>
　師人材之盛如棫樸之薪左右皆髦俊之士槱積也<lb/>
<pb n="21a"/>
　聚積人材固由選擇而人才之盛亦道化作成之功<lb/>
　至于武王往伐或廵守六師及之皆有徳有造之人<lb/>
　也盛矣哉觀文王伐崇攸馘安安有徳之容則知文<lb/>
　武之時作成人材之盛有至于此其曰趣之曰及之<lb/>
　曰峩峩皆髦士攸宜之意狀有不可形容之妙如彼<lb/>
　雲漢為章于天其變化之所及者廣矣今周王方壽<lb/>
　考未艾豈不能作人于遐逺乎以紂積惡化亦廣故<lb/>
　今有望于武王盡作成遐逺之人也武王聖學如追<lb/>
<pb n="21b"/>
　琢之章其性如金玉之質王其勉勉無怠綱者道徳<lb/>
　之本紀者禮樂刑政之詳本末具偹徳之流行速于<lb/>
　置郵而傳命無不有徳有造矣毛傳曰追雕也相質<lb/>
　也棫白桵也樸枹木也釋木云樸枹者郭注云樸屬<lb/>
　叢生者為枹考工記云凡察車之道欲其樸屬而微<lb/>
　至注云樸屬猶附著堅固貎也此言棫木樸附叢宻<lb/>
　芃芃然盛也趣趍辟君也淠舟行貌楫櫂也烝衆也<lb/>
　邁徃也倬髙也半圭曰璋箋云璋璋瓉也祭祀之禮<lb/>
<pb n="22a"/>
　王祼以圭瓉諸臣助之亞祼以璋瓉郊特牲云灌以<lb/>
　圭璋祭統云君執珪璋祼尸大宗伯執璋瓉亞祼王<lb/>
　肅云羣臣行禮之所奉顧命曰大保秉璋以酢王肅<lb/>
　説為安爾雅云峩峩祭也爾雅義多差謬奉璋可以<lb/>
　言助祭峩峩者璋之狀其髙峻巍峩非祭也又考工<lb/>
　記玉人云大璋中璋九寸邊璋七寸<hi>按原本四字脱</hi>射四寸<lb/>
　厚寸黄金勺有繅天子以廵守宗祝以前馬其宗人<lb/>
　與祝奉此三璋于天子車馬之前歟又云琢圭璋八<lb/>
<pb n="22b"/>
　寸以頫聘牙璋中璋七寸射二寸厚寸以起軍旅以<lb/>
　治兵守又云璋邸射索功以祀山川以致稍餼然則<lb/>
　王左右奉璋亦不特于祭見之靜觀是詩所謂于邁<lb/>
　六師及之其追記武王伐紂之事歟抑記武王廵守<lb/>
　薄震之師歟辭氣舒徐和緩殆言廵守時邁之事爾<lb/>
　抑總言之歟<lb/>
瞻彼旱麓榛楛濟濟豈弟君子干禄豈弟瑟彼玉瓚黄<lb/>
流在中豈弟君子福禄攸降鳶飛戾天魚躍于淵豈弟<lb/>
<pb n="23a"/>
君子遐不作人清酒既載騂牡既備以享以祀以介景<lb/>
福瑟彼柞棫民所燎矣豈弟君子神所勞矣莫莫葛藟<lb/>
施于條枚豈弟君子求福不回<lb/>
　毛傳曰旱山名也麓山足也干求也玉瓉圭瓉也黄金<lb/>
　所以飾流鬯也箋云黄流秬鬯也榛栗屬簡兮山有<lb/>
　榛陸璣云楛其形似荆而赤莖似蓍上黨人織以為<lb/>
　斗筥箱器又屈以為釵榛楛濟濟福禄之盛似之于<lb/>
　是稱賛君子所以求福禄者以豈弟而已豈弟之道<lb/>
<pb n="23b"/>
　何道也豈和樂也弟孫順也君子之和樂孫順初無<lb/>
　意説也融融怡怡是謂道心舜所謂精一執中者此<lb/>
　也禹所謂安女止者此也孔子所謂孝弟之至通于<lb/>
　神明光于四海無所不通者此也詩云自求多福此<lb/>
　之謂也君子之求之也其諸異乎人之求之歟瑟堅<lb/>
　膩貎考工記玉人之事祼圭尺有二寸<hi>按原本脫尺字</hi>有瓉<lb/>
　以祀宗廟<hi>按原本脫宗字</hi>此詩箋云圭瓉之狀以圭為柄黄<lb/>
　金為勺青金為外朱中央矣殷王帝乙之時王季為<lb/>
<pb n="24a"/>
　西伯以功徳受此賜毛傳言金飾鄭言其詳蓋據玉<lb/>
　人大璋中璋邊璋之制云黄金勺青金外朱中鼻寸<lb/>
　衡<hi>按原本衡訛作衛</hi>四寸有繅故意圭瓉之制亦同詳觀玉<lb/>
　人本文祼圭瓉與三璋黄金勺之文隔絶甚多文理<lb/>
　未見其同毛鄭説俱未安孔疏謂秬黒黍一秠二米<lb/>
　釀為酒以鬰金之草和之使之芬香鬱金色黄如金<lb/>
　酒在器流動故謂之黄流以璋制考之則祼圭之瓉<lb/>
　如勺歟其勺用瓉玉故圭勺名瓉歟孔叢子子思曰<lb/>
<pb n="24b"/>
　吾聞之子夏曰殷王帝乙之時王季以九命作伯于<lb/>
　西受圭瓉秬鬯之賜孔疏謂鄭不見孔叢之書其言<lb/>
　帝乙之時或當别有所據是章言受圭瓉秬鬯之賜<lb/>
　為福禄唯君子豈弟福禄所以降也攸所也謂福禄<lb/>
　因豈弟而降也説文云鳶鷙鳥鳶飛戾天魚躍于淵<lb/>
　喻豈弟之徳所以感動人心而興起之也孟子曰聖<lb/>
　人先得我心之所同然爾孔子所以能綏之斯来動<lb/>
　之斯和者所同者自然相感應也文王之所以蹶動<lb/>
<pb n="25a"/>
　虞芮之君善心由中以生者其機同也其機無他其<lb/>
　道無出豈弟而已是心甚神是心甚平無所不通無<lb/>
　所不感豈弟君子不能作人于遐逺乎言無所不作<lb/>
　成也成人有徳小子有造不獨文王有之自太王王<lb/>
　季同此心也同此豈弟也故亦同此化成也清酒非<lb/>
　止謂三酒自五齊皆酒也雖齊亦就中取其清者用<lb/>
　之至于三酒則卑矣商頌烈祖亦曰既載清酤非謂<lb/>
　在下之登酒也箋云載在樽中也騂牡赤色之牡是<lb/>
<pb n="25b"/>
　章言祭而獲福介大也景明也其福明著而大也無<lb/>
　徳者雖祭不獲福此介景福由豈弟以致之也瑟柞<lb/>
　棫堅膩甚美民取為薪以燎有濟乎民矣君子有濟<lb/>
　世之功似之君子豈弟濟世神所勞矣故降福禄如<lb/>
　榛楛葛藟施于條枚有福禄滋蔓之象豈弟之君子<lb/>
　求福有進而無退回者旋轉也退之謂也是求不以<lb/>
　思慮是進不以思為豈弟不已即求福不回之謂也<lb/>
　非果有心于求之也干禄求福詩人歌詠之辭也孟<lb/>
<pb n="26a"/>
　子曰説詩者不以辭害志以意逆志是為得之毛詩<lb/>
　序曰旱麓受祖也失本詩大㫖矣本詩專發明豈弟<lb/>
　道化之妙而序惟言受祖不知道也豈弟君子太王<lb/>
　王季文王武王之所同也<lb/>
思齊大任文王之母思媚周姜京室之婦大姒嗣徽音<lb/>
則百斯男恵于宗公神㒺時怨神㒺時恫刑于寡妻至<lb/>
于兄弟以御于家邦雝雝在宫肅肅在廟不顯亦臨無<lb/>
射亦保肆戎疾不殄烈假不瑕不聞亦式不諫亦入肆<lb/>
<pb n="26b"/>
成人有徳小子有造古之人無斁譽髦斯士<lb/>
　男補音尼心切釋名男任也典任事也白虎通男者<lb/>
　任也任功業也易林屯之離曰隂化為女陽化為男<lb/>
　治道得通君臣相承曹植宜男花頌草號宜男旣曄<lb/>
　且貞朱曰思語辭也至哉太任之思齊乎大任之神<lb/>
　氣定静如齊非太任堅持强取此定静也人心本定<lb/>
　本静動於意則失之太任不動乎意故常靜也愛媚<lb/>
　其姑周姜能順事也後武王有天下周地為京師故<lb/>
<pb n="27a"/>
　詩人尊稱太任為京室之婦文王之妃太姒又繼嗣<lb/>
　太任徽美之徳音徽音猶令聞也名聞不虚得由實<lb/>
　徳而生故不妒忌叙進衆妾致生男之多詩人美其<lb/>
　不妒忌之志極其美而言之謂亦可以致百男也觀<lb/>
　關雎寤寐求淑女以配君子至於寤寐思服悠哉悠<lb/>
　哉輾轉反側太姒盛徳至是不妒忌不足以言之故<lb/>
　詩人稱之曰則百斯男孔疏引定四年左傳曰武王<lb/>
　之母弟八人是通武王與伯邑考為十子也史記管<lb/>
<pb n="27b"/>
　蔡世家云武王同母兄弟十人母曰太姒文王之正<lb/>
　妃也其長子曰伯邑考次曰武王次曰管叔鮮次曰<lb/>
　周公旦次曰蔡叔度次曰曹叔振鐸次曰郕叔武次<lb/>
　曰霍叔處次曰康叔封次曰聃叔季載皇甫謐云文<lb/>
　王取太姒生伯邑考武王發次管叔鮮次蔡叔度次<lb/>
　郕叔武次霍叔處次周公旦次曹叔振鐸次康叔封<lb/>
　次聃叔季載杜預不言曹叔振鐸而有毛叔聃淵明<lb/>
　言曹叔而注云有毛叔圉其名與史記皆同其次則<lb/>
<pb n="28a"/>
　異毋則百斯男詩人意欲言其衆妾生男之多也恵<lb/>
　順也孔疏云宗公是宗廟先公毛傳曰恫痛也時是<lb/>
　也追王止於太王自公叔祖類而上曰先公盛稱婦<lb/>
　徳故及於承祭祀順恵宗廟神無怨恫晉語胥臣雖<lb/>
　謂文王詢于八虞咨于二虢度于閎夭謀于南宫諏<lb/>
　于蔡原訪于辛尹重之以周召畢榮為恵宗公然先<lb/>
　儒釋詩未必皆得且叔孫豹誤釋皇皇者華以忠信<lb/>
　為周又以懷和為周又以懷和為每懷左氏以為未<lb/>
<pb n="28b"/>
　安而削之然則雖古書亦難盡信夷攷思齊之詩上<lb/>
　下文理謂太姒恵順宗廟先公毛傳亦曰宗神國君<lb/>
　自稱曰寡人則稱其妻宜曰寡妻蓋王侯自稱孤寡<lb/>
　不榖謙辭也刑法也此曰寡妻殆文王嘗自稱寡妻<lb/>
　法度儀刑之善故載之詩歟宫中之事唯文王知之<lb/>
　詳歟是詩推本文王上有聖母下有聖妃雖大姒自<lb/>
　有盛徳亦文王盛徳感應至于兄弟以御子家邦道<lb/>
　化由中而逹于外詩人於是備贊文王盛徳謂在宫<lb/>
<pb n="29a"/>
　則雝雝在廟則肅肅雖居不顯之地亦若有臨之者<lb/>
　雖人心悦我無厭射亦兢兢保守無怠吕曰戎疾大<lb/>
　患難也羑里之囚是也昆夷玁狁之難則其餘也殄<lb/>
　絶也無也縱大患難不無而文王之功烈光大而無<lb/>
　瑕玷假大也心無所動自敬自善故雖室中屋漏人<lb/>
　所不聞知之地亦敬如式在車致敬則式他人諫而<lb/>
　後入於善文王雖不因規諫亦入於善肆有甚盛廣<lb/>
　肆之意又言文王道化廣大成人則有徳小子則有<lb/>
<pb n="29b"/>
　造造者造之既興起其善心又左右之輔翼之使之<lb/>
　入於善是謂造亦謂之作人古之人猶曰昔之人無<lb/>
　逸曰昔之人謂老成人成徳已乆惟亹亹無厭斁斯<lb/>
　士者總言成人小子及古老之人皆文王作成使之<lb/>
　有譽為髦俊也毛詩序曰思齊文王所以聖也蓋文<lb/>
　王之所以聖由上有太任之母下有太姒之妃故也<lb/>
　衛宏不知道故有斯言人心本善善非自外至書曰<lb/>
　惟民生厚因物有遷人心即道故曰道心動乎意始<lb/>
<pb n="30a"/>
　失之所謂作人亦作其所固有爾非能强其所無也<lb/>
　學者知道不信已心之即道故謂文王之聖亦由外<lb/>
　助縱有佐助亦不過助文王本心之善而輔成治化<lb/>
　爾衛序之言殊為害道使文王如舜不幸其母嚚豈<lb/>
　失其聖乎<lb/>
皇矣上帝臨下有赫監觀四方求民之莫維此二國其<lb/>
政不獲維彼四國爰究爰度上帝耆之憎其式廓乃眷<lb/>
西顧此維與宅作之屏之其菑其翳修之平之其灌其<lb/>
<pb n="30b"/>
栵啓之辟之其檉其椐攘之剔之其檿其柘帝遷明徳<lb/>
串夷載路天立厥配受命既固帝省其山柞棫斯拔松<lb/>
栢斯兑帝作邦作對自大伯王季維此王季因心則友<lb/>
則友其兄則篤其慶載錫之光受祿無喪奄有四方維<lb/>
此王季帝度其心貊其徳音其徳克明克明克類克長<lb/>
克君王此大邦克順克比比于文王其徳靡悔既受帝<lb/>
祉施于孫子帝謂文王無然畔援無然歆羨誕先登于<lb/>
岸密人不恭敢距大邦侵阮徂共王赫斯怒爰整其旅<lb/>
<pb n="31a"/>
以按徂旅以篤周祜以對于天下依其在京侵自阮疆<lb/>
陟我髙岡無矢我陵我陵我阿無飲我泉我泉我池度<lb/>
其鮮原居岐之陽在渭之將萬邦之方下民之王帝謂<lb/>
文王予懷明徳不大聲以色不長夏以革不識不知順<lb/>
帝之則帝謂文王詢爾仇方同爾兄弟以爾鉤援與爾<lb/>
臨衝以伐崇墉臨衝閑閑崇墉言言執訊連連攸馘安<lb/>
安是類是禡是致是附四方以無侮臨衝茀茀崇墉仡<lb/>
仡是伐是肆是絶是忽四方以無拂<lb/>
<pb n="31b"/>
　補音赫黒各切淮南子汙壑穽陷之中髙誘注云壑<lb/>
　讀如赫赫明明之赫荀勗大㑹行禮歌明明天子臨<lb/>
　下有赫四表宅心恵浹蠻貊柔逺能邇孔淑不逆来<lb/>
　格祈祈邦家是若禡補音滿補切野祭也説文以馬<lb/>
　得聲馬本音姥晉鼓吹曲師執提工執鼓坐作從節<lb/>
　有序盛矣允文允武蒐田表禡　赫者明威之謂莫<lb/>
　者其莫之音而字訛歟瘼病也不然則民心之所不<lb/>
　可者歟莫不可也二國其謂宻與崇歟是詩惟言按<lb/>
<pb n="32a"/>
　宻伐崇獲得也得其政不得謂失道也二國不道上<lb/>
　帝于是究度四方諸國可以使征伐之者然上帝不<lb/>
　遽伐之又乆待之尚覬其或改也耆老也猶乆也及<lb/>
　其乆也二國之惡終不悛反更張廓不少衰止式更<lb/>
　也上帝憎惡之乃眷顧西國西周也上帝無常心以<lb/>
　百姓之心為心民惡之則帝惡之民歸之則帝歸之<lb/>
　文王未遽伐二國乆待之即上帝之耆之此指西周<lb/>
　也維與西周安宅焉于是作治西周之宅而又屏障之<lb/>
<pb n="32b"/>
　作者作治其田爾雅釋地云田一歲曰菑釋木云立<lb/>
　死椔斃者翳郭注引詩其椔其翳周禮夏官掌固司<lb/>
　險五涂徑畛凃道路之上樹之林以為阻固林木宻<lb/>
　比蔽翳修理之平正之人為之所作即丄帝之所作<lb/>
　也毛傳曰木立死曰菑自斃為翳豈爾雅有别本歟<lb/>
　抑傳者意之歟國家作治庶務不必專言治其木况<lb/>
　爾雅亦多差誤今詩本文曰菑當從釋地田一歲曰<lb/>
　菑立國治田蓋其先務林木之盛有灌木之從生焉<lb/>
<pb n="33a"/>
　有栵木之比列焉釋木曰灌木叢木又曰栵栭郭注<lb/>
　云栭樹似槲樕而庳小子如細栗可食江東呼為栭<lb/>
　栗内則云芝栭䔖椇程曰行生曰栵啓之辟之謂芟<lb/>
　除釋木云檉河柳郭注云今河旁赤莖小楊釋木云<lb/>
　椐樻郭注云腫節可以為杖釋木曰檿山桑桑柘惟<lb/>
　可攘剔不可除伐矣以其可以蠶也凡此土田道凃<lb/>
　林木屏翳修治就叙則西周之居宅安矣周世世有<lb/>
　徳其徳昭明人心歸往至于所患之昆夷亦畏力懷<lb/>
<pb n="33b"/>
　徳恭順歸往往来載路遷往也串夷往服即上帝之<lb/>
　所以向往也人心之往即帝命之往天立厥配大王<lb/>
　得大姜王季得大任文王得大姒益助周徳周受天<lb/>
　命于是益固鄭箋云串夷即昆夷西戎國名爾雅釋<lb/>
　詁云妃媲也某氏曰詩云天立厥配帝省西周之山<lb/>
　柞棫㧞然而長松柏兊然而悦陶淵明曰木欣欣以<lb/>
　向榮易曰兊説也林木之盛其國富饒斧斤有時其<lb/>
　國有政其邦固矣人道之所至即天命之所作有王<lb/>
<pb n="34a"/>
　季又有大伯為對大伯能讓故王季得傳文王既有<lb/>
　王季又有文王為對既有文王又有武王周公自之<lb/>
　為言後有繼矣因心則友者友愛其本心之所固有<lb/>
　非自外而至非勉强而為后稷公劉大王天命漸歸<lb/>
　周矣至王季復有徳心犮其兄則天命之祥慶于是<lb/>
　益篤厚矣天命之慶非無故而自篤也王季之徳心<lb/>
　有以篤之也帝于是錫之以光輝周家之徳益著令<lb/>
　聞益廣國勢益强有光輝焉周家之所有即天之所<lb/>
<pb n="34b"/>
　錫受禄者享國也世襲不絶是謂無喪遂至于奄有<lb/>
　四方備言慶祥之篤厚左傳昭二十八年晉成<graphic n="KR2120" url="https://raw.githubusercontent.com/kanripo/KR-Gaiji/master/images/KR2120.png" mimeType="image/png"/>曰<lb/>
　詩曰唯此文王帝度其心莫其徳音其徳克明克明<lb/>
　克類克長克君王此大國克順克比比于文王其徳<lb/>
　靡悔既受帝祉施于孫子心能制義曰度徳正應和<lb/>
　曰莫照臨四方曰明勤施無私曰類敎誨不倦曰長<lb/>
　賞慶刑威曰君慈和徧服曰順擇善而從之曰比經<lb/>
　緯天地曰文九徳不愆作事無悔故襲天禄子孫頼<lb/>
<pb n="35a"/>
　之先儒以已意解釋古訓豈能一一皆中後世以左<lb/>
　傳古書也一切信之不敢有改而本詩帝度其心豈<lb/>
　成<graphic n="KR2120" url="https://raw.githubusercontent.com/kanripo/KR-Gaiji/master/images/KR2120.png" mimeType="image/png"/>之謂哉帝揆度王季之度爾而成<graphic n="KR2120" url="https://raw.githubusercontent.com/kanripo/KR-Gaiji/master/images/KR2120.png" mimeType="image/png"/>又誤言文<lb/>
　王豈所傳之誤也耶<hi>按王肅註及韓詩亦皆作文王</hi>審觀本詩上下<lb/>
　文勢當從此本維王季帝度其心成<graphic n="KR2120" url="https://raw.githubusercontent.com/kanripo/KR-Gaiji/master/images/KR2120.png" mimeType="image/png"/>言維此文王<lb/>
　非莫者廣莫溥大之謂明者無蔽類者倫類不亂咸<lb/>
　有其理惟克明故克類長猶君也析而言之則于親<lb/>
　族言長于臣民言君克盡其道則能君矣克能也王<lb/>
<pb n="35b"/>
　季而言王此大邦者追王之後作此詩故云也順者<lb/>
　順事殷王順事長老敬順臣民有順無悖比者親比<lb/>
　鄰國臣民親比宗族王季之徳衆善咸備比于文王<lb/>
　亦併比無異于王季無有愆失無可悔之事是謂靡<lb/>
　悔成<graphic n="KR2120" url="https://raw.githubusercontent.com/kanripo/KR-Gaiji/master/images/KR2120.png" mimeType="image/png"/>所釋未盡其義樂記作克順克俾傳之差也<lb/>
　比當毘至反而陸徳明必里反者陸從樂記陸多好<lb/>
　異失理既受帝之福祉又延及于孫子文王小心卑<lb/>
　恭當紂大難見囚羑里惟有覬援于他人之心如溺<lb/>
<pb n="36a"/>
　者求援于畔維慕古聖羡治世初不敢有自為之心<lb/>
　然是也帝謂文王無是畔援歆羡誕先登于岸勸文<lb/>
　王自奮自濟無小心卑恭太過也文王即古聖大抵<lb/>
　聖人不自以為聖上帝豈實有言諭文王哉太公之<lb/>
　所啓告武王周公之所賛助閎夭太顛諸臣之所輔<lb/>
　弼勉文王自奮自濟濟海内塗炭之苦無卑恭小心<lb/>
　而已人事即天道人言即天言宻人不恭敢拒違我<lb/>
　周大邦之命既侵阮又徂徃共國將侵之文王為西<lb/>
<pb n="36b"/>
　伯宻拒命侵小文王于是從衆聖羣賢之請一怒而<lb/>
　安民衆聖賢之言即上帝之言文王赫怒即上帝之<lb/>
　怒爰整師旅以按止徂共之旅孟子引此詩作遏莒<lb/>
　二者必有一誤若孟子徂莒為是則上亦當言侵阮<lb/>
　徂莒共莒二字近似故訛救衛小國足厚周福篤厚<lb/>
　也祜福也足以荅天下望救于周之心矣對荅也宻<lb/>
　人初依近周京先侵阮疆升陟我髙岡無矢射我陵<lb/>
　此我之陵也此我之阿也無飲我泉此我之泉我之<lb/>
<pb n="37a"/>
　池也此皆止遏之辭文王未欲遽誅伐之姑止遏之<lb/>
　故三軍之士從文王之㫖亦姑止遏之文王之怒非<lb/>
　私怒非生于忿之怒乃迫于義不得已之怒宻之事<lb/>
　情可以以師臨之諭之而止文王無過怒也宻服則<lb/>
　止釋山云小山别大山曰鮮郭注云不相連釋地云<lb/>
　廣平曰原文王于遏宻之後度其鮮原亦居岐山之<lb/>
　陽在渭水相將稍近之地而遷邑焉孔氏疏云周書<lb/>
　稱文王在程作程寐程典<hi>按原本三字脱</hi>皇甫謐云文王徙<lb/>
<pb n="37b"/>
　宅于程蓋謂此也箋嫌此即是豐故云後竟徙都于<lb/>
　豐知此非豐者以此居岐山之陽豐在岐之東南三<lb/>
　百里耳萬邦之方者雖居一方而萬邦之所歸也下<lb/>
　民之王也帝謂文王予懷爾之明徳爾卑恭小心聲<lb/>
　音顔色殊不大肆不以國勢滋長夏大而變革其心<lb/>
　如無所知如無所識常靜常敬常止常一是謂<lb/>
　順帝之則三才無二道道在人心人心即道故曰道<lb/>
　心是心無形是心無我虚明無際天地無間惟動乎<lb/>
<pb n="38a"/>
　意流乎邪故失之故與天地睽隔不動乎意則融融<lb/>
　渾渾即帝則也如水鑑未嘗有知識也而自能鑑物<lb/>
　如日月未嘗有知識也而自能照物文王之赫怒即<lb/>
　是心也文王之遏宻伐崇即是心也即舜之精一也<lb/>
　即禹之安女止也帝謂文王詢問爾之仇方詢其事<lb/>
　狀情理若不可不伐則同爾兄弟之國以爾鉤引攻<lb/>
　城之具與夫臨車衝車以伐崇國之城崇侯虎導紂<lb/>
　為惡虐囚文王于羑里文王非伐已仇乃伐天下之<lb/>
<pb n="38b"/>
　所仇非告語之所及故伐之凡可以在上臨下之具<lb/>
　皆臨也凡可以從旁衝擊之具皆衝也閑閑閑暇不<lb/>
　急遽之狀文王不得已而攻崇城猶或覬崇侯之忽<lb/>
　悔而改也人性本善因物有遷其本善終不磨滅聖<lb/>
　人心量如天地故三軍之士行文王之徳意其狀閑<lb/>
　閑毛傳謂言言髙大也安知非墉之崇人有順迎王<lb/>
　師之言不一乎毛傳亦多差謂此閑閑為動摇亦非<lb/>
　箋謂言言將壊貎訊言也執所生得者而言問之連<lb/>
<pb n="39a"/>
　連而至不絶也此順徳者故不殺而執至也如崇侯<lb/>
　惡黨凶徒則殺而馘之釋詁曰馘獲也不服者殺而<lb/>
　獻其左耳曰馘于内曰類于野曰禡其未致者猶招<lb/>
　致之使附不忍驟伐寛徐如此而四方無敢侮周者<lb/>
　王氏曰仡仡壮也説文引詩崇墉仡仡髙貎周書曰<lb/>
　仡仡勇夫箋云伐謂擊刺之肆犯突也毛傳曰忽滅<lb/>
　也朱曰拂戾也春秋傳曰文王伐崇三旬不降退修<lb/>
　教而復伐之因壘而降夫始攻之緩戰之徐非力不<lb/>
<pb n="39b"/>
　足也非示之弱也將以致附而全之也及其終不下<lb/>
　而肆之則天誅不可以留而罪人不可以不得故也<lb/>
　此所以為文王之師也茀茀者臨衝宻比如草之鬱<lb/>
　茀也毛詩序曰皇矣美周也天監代殷莫若周世周<lb/>
　世修徳莫若文王此序未為全非大扺贅語無所發<lb/>
　明是詩言天人無二不識不知閑閑安安非聖人豈<lb/>
　能作為序者固不識也又本詩惟言遏宻伐崇而伐<lb/>
　殷之意尚隠<lb/>
<pb n="40a"/>
經始靈臺經之營之庶民攻之不日成之經始勿亟庶<lb/>
民子来王在靈囿麀鹿攸伏麀鹿濯濯白鳥翯翯王在<lb/>
靈沼於牣魚躍虡業維樅賁鼓維鏞於論鼓鐘於樂辟<lb/>
廱於論鼓鐘於樂辟廱鼉鼓逢逢矇瞍奏公<lb/>
　囿音又麀音幽補音伏周官考工記不伏其轅必縊<lb/>
　其牛注云故書伏作偪杜子春云偪當為伏音同而<lb/>
　字異也賈誼鵩賦伏與域叶東方朔七諫伏與息叶<lb/>
　揚雄長楊賦伏與息叶班固幽通賦伏與逼叶揚雄<lb/>
<pb n="40b"/>
　上林苑令箴伏與碩叶補音伏筆力切未安集韻鼻<lb/>
　墨切偪筆力切又伯偪反同音有偪而唐韻堛茫逼<lb/>
　切簡謂伏宜茫逼切既與逼同韻又與諸賦箴韻叶<lb/>
　又與今音同毋特聲微轉爾服蔔菔若筆力切則異<lb/>
　毋翯音鶴孟子鶴鶴牣音刃　文王為臺方經畫而<lb/>
　營之而庶民咸来共攻治之不盡一日而已成之故<lb/>
　當時有言曰有司經始勿庸急庶民如子而来矣文<lb/>
　王為臺非如後世侈故不日而可成然民来如子成<lb/>
<pb n="41a"/>
　之速人異之於是謂其臺曰靈臺謂其沼曰靈沼謂<lb/>
　其囿曰靈囿謂其速若神靈然孟子所謂民歡樂之<lb/>
　謂臺沼曰靈麀鹿牝者獨言麀蓋所親見見所伏於<lb/>
　囿中見其光澤如洗濯然故曰濯濯劉曰鹿易驚易<lb/>
　逸王在靈囿徒御非少不驚不逸而攸伏者無害獸<lb/>
　之心鹿則信之而弗疑也然則首言麀伏亦以人異<lb/>
　故歟白鳥翯翯然張羽而髙滿沼魚多而躍此不為<lb/>
　異而詩人言之者民歡樂所覩皆樂故云也毛傳曰<lb/>
<pb n="41b"/>
　牣滿也植者曰虡横者曰栒業大板也樅崇牙也賁<lb/>
　大鼓也鏞大鐘也孫炎曰虡栒之植所以懸鐘磬也<lb/>
　釋器云大板謂之業孫炎曰業所以飾栒刻板<graphic n="KR1667" url="https://raw.githubusercontent.com/kanripo/KR-Gaiji/master/images/KR1667.png" mimeType="image/png"/>業<lb/>
　如鋸齒也孔疏云其懸鐘磬之處又以采色為大牙<lb/>
　其狀隆然謂之崇牙崇牙之狀樅樅然有瞽曰設業<lb/>
　設虡崇牙樹羽此樅亦文承虡業之下故知樅即崇<lb/>
　牙之貎考工記韗人鼓長八尺鼓四尺中圍加三之<lb/>
　一謂之鼖鼓釋樂云大鼓謂之鼖大鐘謂之鏞吕曰<lb/>
<pb n="42a"/>
　於歎美辭也樂記曰論倫無患樂之情也鄭箋云論<lb/>
　之言倫也得其倫理乎毛傳曰水旋邱如璧曰辟廱<lb/>
　以節約觀者鼉魚屬有眸子無見曰矇無眸子曰瞍<lb/>
　孔疏曰月令季夏命漁師伐蛟取鼉書傳云鼉如蜥<lb/>
　蜴長六尺陸璣疏云鼉形似水蜥蜴四足長丈餘生<lb/>
　卵大如鵝卵其皮堅厚可冒鼓毛傳曰公事也爾雅<lb/>
　釋詁云公事然爾雅及毛傳亦多差誤按燕禮樂正<lb/>
　告歌備于公公者諸侯之通稱文王時殷世尚質故<lb/>
<pb n="42b"/>
　矇瞍告歌備于公而不以樂正歟所謂矇者矇矇略<lb/>
　見故可奏公特目視不明之老稱歟視不明者聽必<lb/>
　精故樂工用矇瞍鼓鐘於樂音最著故言樂之倫理<lb/>
　必曰鼓鐘春秋傳曰公既視朔遂登觀臺以望而書<lb/>
　雲物楚椒舉曰先王之為臺不過望氛祥孟子曰民<lb/>
　之歡樂之樂其有麋鹿魚鼈毛詩序曰靈臺民始附<lb/>
　也文王受命而民樂其有靈徳以及鳥獸昆蟲焉夫<lb/>
　民心親附文王也乆矣奚始於此餘贅辭爾雅釋宫<lb/>
<pb n="43a"/>
　云四方而髙曰臺含神霧曰作邑於豐起靈臺左氏<lb/>
　説靈臺在太廟之中壅之靈沼謂之辟雍王制云太<lb/>
　學在郊天子曰辟雍諸侯曰頖宫康成謂辟雍及三<lb/>
　靈同處在郊矣為囿為沼可知在郊大戴禮盛徳篇<lb/>
　云明堂者九室室有四户以茅蓋屋上圓下方外水<lb/>
　曰辟雍夫文王追王詩作於後固可稱王至於辟雍<lb/>
　乃事實文王豈有僣天子制耶殆文王創之後周有<lb/>
　天下始定為天子制歟亦猶大王立臯門應門後定<lb/>
<pb n="43b"/>
　為制歟<lb/>
下武維周世有哲王三后在天王配于京王配于京世<lb/>
徳作求永言配命成王之孚成王之孚下土之式永言<lb/>
孝思孝思維則媚茲一人應侯順徳永言孝思昭哉嗣<lb/>
服昭茲来許繩其祖武於萬斯年受天之祜受天之祜<lb/>
四方来賀於萬斯年不遐有佐<lb/>
　今俗語下来謂後来也武歩武也有前歩而無後歩<lb/>
　者不繼也維周有後歩夏有禹有啓而無繼商有湯<lb/>
<pb n="44a"/>
　而無繼周有大王又有王季又有文王有武王如前<lb/>
　歩有後歩相繼不絶故以下武為喻而曰下武維周<lb/>
　謂有後歩者維周爾周世有哲王大王王季文王三<lb/>
　后雖已在天在天謂已殁也而武王配于周京配合<lb/>
　也其道與三后無異也周家世世以徳為務作求即<lb/>
　為務之謂也維世世求徳故永永配天命四海之内<lb/>
　皆願望周有天下皆信周之必王孚信也周成王業<lb/>
　天下咸信其必成三后之心與武王之心一也一者<lb/>
<pb n="44b"/>
　徳也四后之心與上帝之心亦一也與四海之心亦<lb/>
　一也是一徳之中無利心也無富天下之心也無動<lb/>
　心也禹曰安女止是心也舜曰精一執中是心也湯<lb/>
　與伊尹咸有一徳是心也是固海内之所共服其言<lb/>
　其行固海内所法式是心寂然不動如太虚感而遂<lb/>
　通如四海微動乎意則愆則尤何式之有湯表正萬<lb/>
　邦武王作式惟聖人王天下故天下咸師仰之世世<lb/>
　繼徳是永永能孝曰思者助辭歟其曰孝思則所思<lb/>
<pb n="45a"/>
　者徳心歟所思安止歟精一歟維是維則易曰乃見<lb/>
　天則詩曰順帝之則又曰有物有則則者大公至正<lb/>
　中庸不可變改之則也三才之所同也故天下同心<lb/>
　歸之媚武王雖諸侯而有天下咸媚之者應侯之順<lb/>
　徳不知者以武王伐紂為非順也知者以武王為順<lb/>
　徳也使武王有毫釐不順之心則何以為武王何以<lb/>
　配天命何以配三后之徳服事也大王王季文王順<lb/>
　事殷商武王乃伐商其事不同也而曰嗣繼其服事<lb/>
<pb n="45b"/>
　昭明者其徳同也其無利心無富天下之心同也寂<lb/>
　然不動同也故特曰昭哉嗣服真繼志述事也昏者<lb/>
　以跡為事明者以徳為事又曰昭茲来許許所也昭<lb/>
　其先祖之所自来者徳也安止者也精一者也不動<lb/>
　者也是謂来許是謂祖武是則三后之歩武也是則<lb/>
　武王之所繩也繩循也循繩而徃也詩人謂武王受<lb/>
　天之祜于萬年者知周世徳深入乎人心深入乎人<lb/>
　心則深得乎天心故云也今武王有天下四方来賀<lb/>
<pb n="46a"/>
　是受天之祜也詩人謂豈特于今遐逺之方咸来佐<lb/>
　助于後萬年亦無有遐逺而不来佐助乎毛詩序曰<lb/>
　下武繼文也武王有聖徳復受天命能昭先人之功<lb/>
　焉不以武為歩武而曰武王則何以曰維周也不曰<lb/>
　昭其徳而曰昭其功不明四后之心甚矣衛宏之害<lb/>
　詩也如此<lb/>
文王有聲遹駿有聲遹求厥寧遹觀厥成文王烝哉文<lb/>
王受命有此武功既伐于崇作邑于豐文王烝哉築城<lb/>
<pb n="46b"/>
伊淢作豐伊匹匪棘其欲遹追来孝王后烝哉王公伊<lb/>
濯維豐之垣四方攸同王后維翰王后烝哉豐水東注<lb/>
維禹之績四方攸同皇王維辟皇王烝哉鎬京辟廱自<lb/>
西自東自南自北無思不服皇王烝哉考卜維王宅是<lb/>
鎬京維龜正之武王成之武王烝哉豐水有芑武王豈<lb/>
不仕詒厥孫謀以燕翼子武王烝哉<lb/>
　亟或作棘毛詩此篇聿並作遹禮器作聿　聲聞譽<lb/>
　也文王有聲其聲甚駿美聿發語助也文王之所以<lb/>
<pb n="47a"/>
　有聲維求安寧而已求安民而已初無圖王之志其<lb/>
　後雖不得已而有伐紂之事實無利心無私心一於<lb/>
　求寧而已而卒觀厥成詩人賛之曰烝哉烝盛也爾<lb/>
　雅釋詁雖以烝為君然爾雅多差誤不可盡信烝衆<lb/>
　也故因有盛義盛有大義聖人無心於成功業惟有<lb/>
　志於安天下此文王之所以大也受命之義備見皇<lb/>
　矣無然畔援之章所謂天命即大義之必不可得而<lb/>
　已者是或因衆聖之啓告或因内志之聰明欲已而<lb/>
<pb n="47b"/>
　義不得已於是王赫斯怒爰整其旅以遏宻人徂侵<lb/>
　之師以伐崇墉此即受天命而行之有此武功也既<lb/>
　伐于崇作邑于豐天命也作豐邑當時人情事理必<lb/>
　利害曲折文王因其義之所當為而為之皆天也使<lb/>
　文王微置私意於其間不由乎天則必不合乎人何<lb/>
　以為文王何以有成再賛曰文王烝哉所以大其功<lb/>
　也亦以大其道也淢溝也有城必有淢取土為城因<lb/>
　以為溝為險匹兩也昔者作程今又作豐是為兩非<lb/>
<pb n="48a"/>
　急有所欲為也乃追奉其所自来之孝道也周世世<lb/>
　有道由道而行今更作豐亦由道而行雖欲以就王<lb/>
　業亦以順民之所欲順天之所欲順義理之所當而<lb/>
　作之也文王之心常安常止若亟其欲是人欲非天<lb/>
　道也周世世不失此道謂之孝文王亦追此道而已<lb/>
　王后亦謂文王也濯光潔也亦猶新臺之有泚有洒<lb/>
　光潔如洗滌也文王既追王其大臣後亦為公侯文<lb/>
　王與其臣潔濯豐邑之垣蓋凡百君臣同謀協議故<lb/>
<pb n="48b"/>
　詩人言王公也四方咸歸故曰攸同也豐邑漸臨中<lb/>
　國四方又咸歸豐邑城域又崇壮險固國勢益强文<lb/>
　王至是如揷羽翰而飛不可得而摧遏矣此在奸雄<lb/>
　以私意行之謂之術在文王由義理行之謂之天命<lb/>
　使有毫許私意則得罪於天矣豐水東注于渭禹導<lb/>
　治之功也因豐水思禹績曰王曰后曰皇曰辟皆大<lb/>
　君之通稱尊而大之屢更其辭愛敬文王之至也鄭<lb/>
　箋謂鎬京在豐水之東遂謂此章言武王未安觀文<lb/>
<pb n="49a"/>
　理猶謂文王也自鎬京辟廱以下則言武王矣康成<lb/>
　不善屬文故有此曲説豈平分此詩四章武王故斷<lb/>
　之歟然古詩與後之詩不同辭以逹意意止則止意<lb/>
　未止則未止奚拘整整為兒童態哉鎬京外水如璧壅<lb/>
　之故曰辟廱不必專言學後漢郡國志言鎬在上林<lb/>
　苑中注云長安西南有鎬池豐鎬相去二十五里文<lb/>
　王之時三分天下有其二餘一猶未盡服也至於武<lb/>
　王則四方無思不服故武王有天下考成也卜宅鎬<lb/>
<pb n="49b"/>
　京成謀本於文王卜而得吉是龜正之文王已得吉<lb/>
　武王成之而遷焉古者城邑宫室之制不侈費又庶<lb/>
　民子来共攻故易於遷得非四方㑹同日盛於昔故<lb/>
　豐邑又不足以容人又人情事理利於遷鎬為多故<lb/>
　不得已而遷歟毛傳曰芑草也仕事也人士之仕皆<lb/>
　從其事故仕事通稱歟古士事通稱詩陟降厥士保<lb/>
　有厥士康誥百工播民和見于周皆以士為事豐水<lb/>
　猶生芑武王豈得不有所事事猶生也言有滋生於<lb/>
<pb n="50a"/>
　昔以國勢益大而遷鎬猶滋生也祖父有成謀詒於<lb/>
　孫成王以燕安羽翼之遷鎬謀於文王成於武王本<lb/>
　於文王故以成王為孫又以武王言之故又曰子子<lb/>
　亦謂成王也是詩言文王武王同心於安寧天下作<lb/>
　豐作鎬皆所以奉天命慰人心也而衛宏作毛詩序<lb/>
　曰繼伐也武王能廣文王之聲卒其伐功也宏不明<lb/>
　文王本志於永寧奉天命武王同道而以繼伐為大<lb/>
　㫖失二聖之本心矣廣聲卒伐藻辭贅語殊為害道<lb/>
</p>
<p>
</p>
  </div>
</body>
</text>
</TEI>
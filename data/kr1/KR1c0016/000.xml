<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>慈湖詩傳</head>
    <p>
<pb n="1a"/>
欽定四庫全書　　　　經部三<lb/>
　慈湖詩傳　　　　　　詩類<lb/>
　　提要<lb/>
　　　　<hi>臣</hi>等謹案慈湖詩傳二十卷宋楊簡撰簡有<lb/>
　　　　慈湖易傳已著録是書原本二十卷焦竑國<lb/>
　　　　史經籍志及黄虞稷千頃堂書目尚載其名<lb/>
　　　　而朱彝尊經義考注曰已佚今海内藏書咸<lb/>
　　　　集<lb/>
<pb n="1b"/>
　　秘府而是書之目闕焉則彝尊所說為可信葢竑<lb/>
　　　　之所録皆據史志所載類多虚列虞稷徵刻<lb/>
　　　　書目亦多未見原書固不足盡據耳今從永<lb/>
　　　　樂大典所載裒輯成編仍勒為二十卷又從<lb/>
　　　　慈湖遺書内補録自序一篇總論四條而以<lb/>
　　　　攻媿集所載樓鑰與簡論詩解書一通附于<lb/>
　　　　卷首其他論辨若干條各附本解之下以資<lb/>
　　　　考証至其總論列國雅頌之篇永樂大典此<lb/>
<pb n="2a"/>
　　　　卷適缺無從採録其公劉以下詩十六篇則<lb/>
　　　　永樂大典不載其傳豈亦如吕祖謙之讀詩<lb/>
　　　　記獨闕公劉以下諸篇抑在明初即已殘缺<lb/>
　　　　耶是書大要本孔子無邪之㫖反覆發明而<lb/>
　　　　據後漢書之說以小序為出自衛宏不足深<lb/>
　　　　信篇中所論如謂左傳不可據謂爾雅亦多<lb/>
　　　　誤謂陸徳明多好異音謂鄭康成不善屬文<lb/>
　　　　甚至自序之中以大學之釋淇澳為多牽合<lb/>
<pb n="2b"/>
　　　　而詆子夏為小人儒葢簡之學出陸九淵故<lb/>
　　　　髙明之過至於放言自恣無所畏避其他箋<lb/>
　　　　釋文義如以聊樂我貟之員為姓以六駁為<lb/>
　　　　赤駁之訛以天子葵之之葵有向日之義間<lb/>
　　　　有附㑹穿鑿然其于一名一物一字一句必<lb/>
　　　　斟酌去取旁徵逺引曲暢其說其考核六書<lb/>
　　　　則自說文爾雅釋文以及史傳之音注無不<lb/>
　　　　悉蒐其訂正訓詁則自齊魯毛韓以下以至<lb/>
<pb n="3a"/>
　　　　方言雜說無不博引可謂折衷同異自成一<lb/>
　　　　家之言非其所作易傳以禪詁經者比也昔<lb/>
　　　　呉棫作詩補音十卷又别為韻補五卷韻補<lb/>
　　　　明人有刻本其書採摭詩騷以下及歐陽修<lb/>
　　　　蘇軾蘇轍之作頗為雜濫補音久佚惟此書<lb/>
　　　　所引尚存十之六七然往往以漢魏以下之<lb/>
　　　　韻牽合古音其病與韻補相等朱子語類謂<lb/>
　　　　才老補音亦有推不去者葢即指此類顧炎<lb/>
<pb n="3b"/>
　　　　武亦嘗作韻補正一書以糾其失考古音者<lb/>
　　　　固未可全以為準焉乾隆四十六年九月恭<lb/>
　　　　校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="4a"/>
慈湖詩傳自序<lb/>
孔子曰小子何莫學夫詩詩可以興可以觀可以羣可<lb/>
以怨邇之事父逺之事君多識扵鳥獸草木之名又曰<lb/>
興扵詩立扵禮成扵樂又曰詩三百一言以蔽之曰思<lb/>
無邪又謂伯魚曰女為周南召南矣乎人而不為周南<lb/>
召南其猶正牆面而立也與又曰誦詩三百授之以政<lb/>
不逹使扵四方不能專對雖多亦奚以為易詩書禮樂<lb/>
春秋其文則六其道則一故曰吾道一以貫之又曰志<lb/>
<pb n="4b"/>
之所至詩亦至焉詩之所至禮亦至焉禮之所至樂亦<lb/>
至焉樂之所至樂亦至焉樂之所至哀亦至焉嗚呼至<lb/>
哉至道在心奚必逺求人心自善自正自無邪自廣大<lb/>
自神明自無所不通孔子曰心之精神是謂聖孟子曰<lb/>
仁人心也變化云為興觀羣怨孰非是心孰非是正人<lb/>
心本正起而為意而後昬不起不昬直而逹之則關雎<lb/>
求淑女以事君子本心也鵲巢昬禮天地之大義本心<lb/>
也柏舟憂鬱而不失其本心也鄘柏舟之矢死靡它本<lb/>
<pb n="5a"/>
心也由是心而品節焉禮也其和樂樂也得失吉凶易<lb/>
也是非春秋也逹之扵政事書也迨夫動乎意而昬昬<lb/>
而困困而學學者取三百篇中之詩而歌之詠之其本<lb/>
有之善心亦未始不興起也善心雖興而不自知不自<lb/>
信者多矣舍平常而求深逺舍我所自有而求諸彼學<lb/>
者苟自信其本有而學禮焉則經禮三百曲禮三千皆<lb/>
我所自有而不可亂也是謂立至扵緝熙純一粹然和<lb/>
樂不勉而中無為而成雖學有三者之序而心無三者<lb/>
<pb n="5b"/>
之異知吾心所自有之六經則無所不一無所不通有所<lb/>
感興而曲折萬變可也有所觀扵萬物不可勝窮之形<lb/>
色可也相與羣居相親相愛相臨相治可也為哀為樂<lb/>
為喜為怒為怨可也邇事父可也逺事君可也授之以<lb/>
政可也使扵四方可也無所不通無所不一是謂不面<lb/>
牆有所不通有所不一則阻則隔道無二道正無二正<lb/>
獨曰周南召南者自其首篇言之亦其不雜者毛公之<lb/>
學自謂本諸子夏而孔子曰女為君子儒無為小人儒<lb/>
<pb n="6a"/>
盖謂子夏又曾子數子夏曰吾與女事夫子於洙泗之<lb/>
間退而老於西河之上使西河之人疑女於夫子爾罪<lb/>
一也喪爾親使民未有聞焉爾罪二也喪爾子喪爾明<lb/>
爾罪三也夫子夏之胸中若是其學可以弗問而知而<lb/>
況於子夏初未嘗有章句徒傳其說轉而至於毛乎齊<lb/>
魯詩今亡韓有其說韓與毛亦有善者今問取焉<lb/>
總論<lb/>
孔子曰詩三百一言以蔽之曰思無邪此無邪之心人<lb/>
<pb n="6b"/>
皆有之而不自知起不知其所自用不知其所以終不<lb/>
知其所歸此思與天地同變化此思與日月同運行故<lb/>
孔子曰夫孝天之經地之義又曰禮本于太一分而為<lb/>
天地轉而為隂陽變而為四時列而為鬼神又曰哀樂<lb/>
相生正明目而視之不可得而見也傾耳而聽之不可<lb/>
得而聞也一㫖也今所謂毛詩序者是奚知此㫖求諸<lb/>
詩而無說故委曲遷就意度穿鑿殊可歎笑孔子曰關<lb/>
雎樂而不淫哀而不傷此言關雎之音也非言關雎之<lb/>
<pb n="7a"/>
詩也為序者不得其説而謂關雎樂得淑女以配君子<lb/>
憂在進賢不淫其色哀窈窕思賢才而無傷善之心今<lb/>
取關雎之詩讀之殊無哀窈窕無傷善之心之意樛木<lb/>
之逮下意指君子而序言后妃桃夭言昬姻之正序者<lb/>
必推本諸后妃之不妒忌鵲巢之詩初無國君積行累<lb/>
功之意而序言國君積行累功甚者至扵何彼襛矣之<lb/>
詩初無車服不繫其夫下王后一等猶執婦道以成肅<lb/>
雝之徳之情而序推而詳言之盖為序者不知孔子所<lb/>
<pb n="7b"/>
刪之㫖亡矣毛氏之學自言子夏所傳而史氏亦言衞<lb/>
宏作序自子夏不得其門而入而況毛萇衞宏之徒歟<lb/>
詩之有序如日月之有雲如鑑之有塵學者愈面牆矣<lb/>
觀詩者既釋訓詁即詠歌之自足以興起良心雖不省<lb/>
其何世何人所作而已剖破正面之牆矣<lb/>
文王陟降在帝左右只是天人一理上天之載無聲無<lb/>
臭儀刑文王天即文王也不識不知順帝之則文王即<lb/>
天也其進退升降之間一而已矣穆穆文王於緝熙敬<lb/>
<pb n="8a"/>
止文王不大聲以色故曰穆穆緝者緝理扵思為細微<lb/>
之間熙有理順之義進徳之實非思也非為也惟可以<lb/>
言敬敬非思為也惟可以言止止非思為也寂然不動<lb/>
感而遂通而不屬扵思為所謂不識不知者此也安汝<lb/>
止者此也文王之所謂緝熙者緝熙此也惟不動乎意<lb/>
不屬乎思為故聲音不大形色亦不大而見為穆穆也<lb/>
子曰詩三百一言以蔽之曰思無邪學者往往疑三百<lb/>
篇當有深義聖人所謂無邪者必非常情所謂無邪是<lb/>
<pb n="8b"/>
不然聖言坦夷無勞穿鑿無邪者無邪而已矣正而已<lb/>
矣無越乎常情所云也但未明乎本心者不知此不信<lb/>
此知此信此則易直子諒之心油然而生生則惡可已<lb/>
惡可已則不知手之舞之足之蹈之有正而無邪有善<lb/>
而無惡有誠慤而無詐偽有純而無雜有一而無二三<lb/>
復周南召南必不面牆以興以觀以羣以怨無非正用<lb/>
不勞勉強不假操持油然自知所至皆妙人知徐行後<lb/>
長之心即堯舜之心則知之矣知乍見孺子將入井皆<lb/>
<pb n="9a"/>
有怵惕惻隠之心即仁者之心則知之矣此心人所自<lb/>
有故三百篇或出扵賤夫婦人所為聖人取焉取其良<lb/>
心之所發也至扵千百載之下取而誦之猶足以興起<lb/>
也故曰興於詩<hi>按序文一萹總論三萹俱從慈湖遺書補録</hi>
　附録樓鑰荅楊簡論詩解書<lb/>
　蒙示教詩解近始讀竟荷開發鄙陋至多感歎擊服<lb/>
　之餘恨未得一遂請益扵門下若夫發明無邪之思<lb/>
　一貫之㫖天人同心大道至平古說難盡信雖載之<lb/>
<pb n="9b"/>
　左傳者亦不可據爾雅亦多誤大學所引亦有牽合<lb/>
　詩序多失經意釋文多好異音詩人諷詠或有過扵<lb/>
　事實制度名數不盡合扵禮典先王皆在商世難拘<lb/>
　以周禮文王以服事殷不應作禮樂如此類未易概<lb/>
　舉皆前輩之所未發者尢用服膺然惟尊意毎不自<lb/>
　以為足而欲人之言某亦不能自己欲効所見試陳<lb/>
　其甚明者正欲反覆辨論以歸至當非恃相與之厚<lb/>
　非愛此書之深不及此也<hi>按此書從樓鑰攻媿集採録</hi>
</p>
<p>
</p>
  </div>
</body>
</text>
</TEI>
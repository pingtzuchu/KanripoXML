<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>慈湖詩傳卷七</head>
    <p>
<pb n="1a"/>
欽定四庫全書<lb/>
　慈湖詩傳卷七　　　　　　宋　楊簡　撰<lb/>
齊<lb/>
雞既鳴矣朝既盈矣匪雞則鳴蒼蠅之聲東方明矣朝<lb/>
既昌矣匪東方則明月出之光蟲飛薨薨甘與子同夢<lb/>
會且歸矣無庶予子憎<lb/>
　補音明謨郎切荀卿書昭昭乎其智之明與詳叶為<lb/>
　天下明與忘叶契元王生昭明與商叶又引古詩如<lb/>
<pb n="1b"/>
　雪霜之將將日月之光明楚辭夜皎兮既明與桑叶<lb/>
　步列星而極明與方叶秦東觀刻石原道至明與陽<lb/>
　叶㑹稽刻石追首高明與莊叶漢房中歌承帝之明<lb/>
　與彊叶唐虞之元首明哉與股肱良哉庶事康哉為<lb/>
　韻周易其辨明也與長叶不足與有明也與剛叶徐<lb/>
　邈楚辭釋音明音亡白虎通清明風者清芒也正月<lb/>
　詩視天夢夢沈重讀揚雄甘泉賦夢與繩叶太元遇<lb/>
　首幽遇神及師夢　雞既鳴矣朝既盈矣乃曰匪雞<lb/>
<pb n="2a"/>
　則鳴乃蒼蠅之聲爾妄言以却雞鳴之告蒼蠅有聲<lb/>
　則晏有甚於雞鳴時矣荒淫妄言以却告者東方明<lb/>
　矣士大夫之詣朝者已昌盛矣乃曰匪東方明乃月<lb/>
　出之光爾荒淫之狀益著蟲飛薨薨日出矣猶曰甘<lb/>
　與子同夢是詩兩言子皆謂婦人君子偕老子之不<lb/>
　淑子之清揚皆謂夫人也又曰彼來朝之士大夫行<lb/>
　且歸矣會者相將之意歸則無久伺之勞庶不憎惡<lb/>
　予與子也前言朝既盈朝既昌則士大夫來朝既久<lb/>
<pb n="2b"/>
　其意已明故此言會且歸者其指來朝之士大夫明<lb/>
　矣荒淫至於此極毛詩序歸之哀公容或有之但曰<lb/>
　思賢妃也故陳賢妃貞女夙夜警戒相成之道則差<lb/>
　矣諸儒不知序之不足盡信率以序解詩其有阻礙<lb/>
　必至於委曲穿鑿牽合<lb/>
子之還兮遭我乎峱之閒兮並驅從兩肩兮揖我謂我<lb/>
儇兮子之茂兮遭我乎峱之道兮並驅從兩牡兮揖我<lb/>
謂我好兮子之昌兮遭我乎峱之陽兮並驅從兩狼兮<lb/>
<pb n="3a"/>
揖我謂我臧兮<lb/>
　還音旋閒補音居賢切漢書李廣傳自以大黄射其<lb/>
　裨將服䖍曰黄有弩也晉灼曰黄肩即黄間也司馬<lb/>
　相如上林賦赤瑕駁犖雜臿其間鼂采琬琰和氏出<lb/>
　焉班固西都賦裛以藻綉絡以綸連隨侯明月錯落<lb/>
　其間張衝南都賦間與顛叶曹植瑟瑟歌間與阡叶<lb/>
　韓愈孟東野失子詩間與賢叶簡觀今京語間之餘<lb/>
　音亦有肩音儇許全反　毛詩傳謂還便捷之貌未<lb/>
<pb n="3b"/>
　安還囘旋也忽遭我於峱山之間於是子與我並驅<lb/>
　從逐兩肩其初相遭未揖及並驅從肩乃揖我謂我<lb/>
　儇兮儇駿捷之稱也茂昌皆謂盛也言氣貌之盛美<lb/>
　之之辭也好美也臧善也猶好也毛傳曰獸三歲曰<lb/>
　肩爾雅釋獸云狼牡貛牝狼舎人曰狼牡名貛牝名<lb/>
　狼毛詩序曰還刺荒也哀公好田獵從禽獸而無厭<lb/>
　國人化之遂成風俗習於田獵謂之賢閑於馳逐謂<lb/>
　之好焉漢地理志引此齊詩曰子之營兮遭我虖嶩<lb/>
<pb n="4a"/>
　之間兮顔師古注云齊國風營詩之辭也毛詩作還<lb/>
　韓詩作營之徃也嶩山名也字或作峱亦作□音皆<lb/>
　乃髙反言往適營邱而相逢于嶩山也董氏曰考于<lb/>
　地記嶩峱□皆山名在齊之郊故諸書或異崔靈恩<lb/>
　集注還茂昌三者皆地名也然平觀文勢則毛詩謂<lb/>
　還茂昌為貌是也孔疏曰士大夫聚說田事以為戲<lb/>
　樂而荒廢政事故刺之<lb/>
俟我於著乎而充耳以素乎而尚之以瓊華乎而俟我<lb/>
<pb n="4b"/>
於庭乎而充耳以青乎而尚之以瓊瑩乎而俟我於堂<lb/>
乎而充耳以黄乎而尚之以瓊英乎而<lb/>
　漢地理志言齊地風俗引齊詩曰俟我於著乎而此<lb/>
　亦舒緩之體也藝文志謂齊詩咸非其本義魯最為<lb/>
　近之然則班固謂為舒緩之體者魯詩之說也去二<lb/>
　家而取魯其考之亦詳矣今毛詩止一家之說況多<lb/>
　謬誤奚可盡從又況毛傳猶未明言刺不親迎至衞<lb/>
　宏作毛詩序始明言刺時不親迎亦不言何世則臆<lb/>
<pb n="5a"/>
　說也考本詩三章三言俟我殊非陳古之情衞宏蓋<lb/>
　意雞鳴還東方之日皆荒淫之詩而是詩次於其間<lb/>
　當亦非美故曲推其說夫詩之不可以次言也明矣<lb/>
　清人鄭文公之詩而次昭公之詩之上況齊俗近於<lb/>
　魯孔子曰齊一變至於魯則齊之禮儀亦美矣雖當<lb/>
　衰亂風俗豈盡變而為惡無一事一為之善乎況是<lb/>
　詩亦特美其禮儀而已三百篇蓋多平正無他雖無<lb/>
　深㫖而聖人取焉正以庸常平夷之即道也諸儒不<lb/>
<pb n="5b"/>
　知道故穿鑿而無說其害道甚矣俟待也爾雅釋宫<lb/>
　云門屏之間謂之宁而毛傳曰門屏之間曰著孔疏<lb/>
　謂著與宁音義同鄭康成謂以素充耳所以懸瑱者<lb/>
　或名為紞亦有理但謂人君五色臣三色織之未必<lb/>
　然初無典據惟以此詩曲推其說且以素為先見鑿<lb/>
　甚矣士冠禮元端元裳黄裳雜裳可也而康成妄析<lb/>
　其義曰上士元裳中士黄裳下士雜裳於以驗康成<lb/>
　不善屬文不達文理是詩充耳以素以青以黄安知<lb/>
<pb n="6a"/>
　非元裳黄裳雜裳之謂乎皆可也康成云瓊華者謂<lb/>
　懸紞之末所謂瑱也考工記玉人云天子用金則公<lb/>
　侯以下皆玉石雜說文曰瓊赤玉也玉石之雜而赤<lb/>
　者爾瓊華其色之盛者歟瓊瑩其色之瑩者歟瓊英<lb/>
　其精英歟尚者著之於紞端歟是詩禮儀其親迎歟<lb/>
　鄭風言俟我乎堂亦謂親迎也<lb/>
東方之日兮彼姝者子在我室兮在我室兮履我即兮<lb/>
東方之月兮彼姝者子在我闥兮在我闥兮履我發兮<lb/>
<pb n="6b"/>
　東方之日兮日始出之時也彼姝美之女子忽在我<lb/>
　之室兮再言在我室兮者駭之而情深也履者以足<lb/>
　躡我猶陳平躡漢王其意即通無俟乎言也履我使<lb/>
　即之為淫也即就也此肆焉無所忌者也東方之月<lb/>
　兮月始出之時也彼姝者子忽在我之闥兮闥門也<lb/>
　履我使發足而與之俱往也既入夜又不入我室此<lb/>
　則或有所忌者此與桑中溱洧同作詩以刺淫奔也<lb/>
　或在朝或在夜或在室或在闥刺彼故其事不一也<lb/>
<pb n="7a"/>
　然履我即兮未必果即之也履我發兮未必果發也<lb/>
　毛詩序曰東方之日刺衰也君臣失道男女淫奔不<lb/>
　能以禮化也夫不刺淫奔而刺國之衰是長淫奔者<lb/>
　之惡也本詩惟刺淫奔而序旁推其說衞宏不知道<lb/>
　其作序率類此<lb/>
東方未明顚倒衣裳顚之倒之自公召之東方未晞顚<lb/>
倒裳衣倒之顚之自公令之折柳樊圃狂夫瞿瞿不能<lb/>
辰夜不夙則莫<lb/>
<pb n="7b"/>
　顚補音典因切司馬相如上林賦長嘯哀鳴翩翻互<lb/>
　經天矯枝格偃蹇杪顚漢童謡黄雀巢其顚與人叶<lb/>
　易林賁之豐曰採薪得麟大命隕顚噬嗑之未濟顚<lb/>
　與民叶揚雄元后誄顚與盈叶倒都老反　觀是詩<lb/>
　知公未明而召羣臣臣急趨之故顚倒衣裳日未出<lb/>
　而東方先明晞者又其微明未晞則益早矣公如此<lb/>
　勤於政者然失時失節乃輕躁狂妄如折栁樊圃焉<lb/>
　栁質柔細而以為圃之藩籬何益於事無足為禁也<lb/>
<pb n="8a"/>
　又如狂夫瞿瞿然瞿瞿驚視之狀狂者驚視急於為<lb/>
　又何益於事哉晨夜謂早夜也不能晨夜言全不識<lb/>
　早夜若非太早而夙則太遲而莫矣大抵狂躁輕妄<lb/>
　之人忽急忽緩忽早忽夜皆不可測毛詩序曰東方<lb/>
　未明刺無節也朝廷興居無節號令不時挈壺氏不<lb/>
　能掌其職焉公號令失時則夜未終必令報夜終遂<lb/>
　使挈壺氏失職刻漏錯亂<lb/>
南山崔崔雄狐綏綏魯道有蕩齊子由歸既曰歸止曷<lb/>
<pb n="8b"/>
又懐止葛屨五兩冠緌雙止魯道有蕩齊子庸止既曰<lb/>
庸止曷又從止蓺麻如之何衡從其畝取妻如之何必<lb/>
告父母既曰告止曷又鞠止析薪如之何匪斧不克取<lb/>
妻如之何匪媒不得既曰得止曷又極止<lb/>
　補音雙疎工切<hi>按原本三字脫</hi>孔臧格虎賦耳目䘮精值網<lb/>
　而衝局然自縳或隻或雙史記龜筴傳禍與福因刑<lb/>
　與徳雙揚雄河東賦雙與東叶後漢語殿中無雙丁<lb/>
　孝公五經無雙許叔重天下無雙江夏黄童荀氏八<lb/>
<pb n="9a"/>
　龍慈明無雙任文公智無雙緌如誰反從音縱畝一<lb/>
　讀滿罪切古作畮說文以每得聲宋玉高唐賦畝與<lb/>
　止叶楚辭畝與芷叶張衡東京賦畝與已叶一讀滿<lb/>
　補切易林歸妹之坤畝與暑叶班固西都賦畝與矩<lb/>
　叶韓愈元和聖徳詩畝與祖叶栁宗元招海賈文畝與<lb/>
　覩舞叶　詳觀南山之詩其刺襄公鳥獸之行亦著<lb/>
　矣南山崔崔有人君尊嚴之象言雄知其對雌狐之<lb/>
　為獸多疑周易凡言狐皆取疑象襄公為鳥獸行與<lb/>
<pb n="9b"/>
　文姜淫慾已縱而不能止心愧沮而若疑又齊襄雖<lb/>
　由魯道而歸身則在塗心則在魯愧慾雜錯發諸精神見<lb/>
　諸步武有遲疑綏緩之狀故曰綏綏衛風有狐亦有<lb/>
　疑貳之意有蕩者因道路平蕩以寓譏魯蕩然無制<lb/>
　之意首章不言齊襄往而唯言襄公歸者明初往襄<lb/>
　公之惡未成未明及歸則成矣明矣故止言其歸詩<lb/>
　人於是致其譏曰既曰歸齊矣曷又懷之也謂其又<lb/>
　懷文姜也葛屨至賤之物也五兩當是文姜與其姪<lb/>
<pb n="10a"/>
　娣或從者共五人也冠緌居首之物所尊所貴者也<lb/>
　今也與葛屨雙止非類而並處以尊而混卑則鳥獸<lb/>
　之行又著矣據此則所亂又不止於文姜矣庸常也<lb/>
　齊侯既常在魯道路之中為淫矣曷又極其縱放也<lb/>
　從即縱字縱放之狀不可得而知據此可以想而知<lb/>
　矣非謂常在魯道為可也言其縱之甚也首章曷又<lb/>
　懷止其意同蓺種也蓺麻如之何衡從其畝以喻取<lb/>
　妻如之何必告父母衡横縱直無别義既曰告止謂<lb/>
<pb n="10b"/>
　文姜初嫁既告於廟矣曷又鞠止窮之不已也鞠之<lb/>
　為言言鳥獸行而微其辭者也匪媒不得亦兼明淫<lb/>
　亂之匪媒既曰得止曷又極止言魯桓既得文姜矣<lb/>
　齊侯曷又極之不已也極猶鞠也毛傳謂齊子謂文<lb/>
　姜既於是詩文㫖難通而載驅齊子發夕齊子豈弟<lb/>
　尤難通齊人之詩言齊子發夕謂襄公則明苟謂文<lb/>
　姜則文姜自魯發夕齊人何由知之謂男子豈弟則<lb/>
　宜謂婦人則難至於敝笱所言齊子則謂魯桓不能<lb/>
<pb n="11a"/>
　制文姜齊侯來淫而歸惟言歸者亦結證其惡齊人<lb/>
　不敢預料其君於惡也詩稱君曰子固多齊君至是<lb/>
　其體益輕故曰子亦為之隱也毛詩序曰南山刺襄<lb/>
　公也鳥獸之行淫乎其妹大夫遇是惡作詩而去之<lb/>
無田甫田維莠驕驕無思逺人勞心忉忉無田甫田維<lb/>
莠桀桀無思逺人勞心怛怛婉兮孌兮總角丱兮未幾<lb/>
見兮突而弁兮<lb/>
　爾雅釋詁云甫大也孔疏曰人治田無得田此大田<lb/>
<pb n="11b"/>
　若大田過度力不充給田必蕪穢維有莠草驕驕然無<lb/>
　思逺人徒勞心忉忉爾逺人諸侯也遠人不難致此<lb/>
　有徳則彼至矣曰無思逺人則其君之無徳徒勞可<lb/>
　見矣如田大田徒勞無獲驕縱也桀桀出也維莠驕<lb/>
　縱桀出則良苗不興不實矣婉孌言少年貌美毛傳<lb/>
　謂總角聚兩髦也孔疏謂兩角丱然未及幾次見之<lb/>
　而突然已冠弁矣此末章雖平言無譏而其含䕶不<lb/>
　敢言而卒已之意可見毛詩序曰甫田大夫刺襄公<lb/>
<pb n="12a"/>
　也無禮義而求大功不修徳而求諸侯志大心勞所<lb/>
　以求者非其道也<lb/>
盧令令其人美且仁盧重環其人美且鬈盧重鋂其人<lb/>
美且偲<lb/>
　環補音胡㳙切<hi>按原本五字脱</hi>馬融廣成頌環與園叶曹植<lb/>
　美女篇環與翩翩叶何晏景福殿賦環與源叶顔延<lb/>
　年北湖應詔詩環與天叶鬈音權董曰韓詩作盧泠<lb/>
　泠說文引詩作獜　毛詩序曰盧令刺荒也襄公好<lb/>
<pb n="12b"/>
　田獵畢弋而不修民事百姓苦之故陳古以風焉毛<lb/>
　傳曰盧田犬令令纓環聲言人君能有美徳盡其仁<lb/>
　愛百姓欣而奉之愛而樂之順時遊田與百姓共其<lb/>
　樂同其獲故百姓聞而說之其聲令令然攷序及傳<lb/>
　皆謂陳古而本詩辭情不然曰其人其辭指今非陳<lb/>
　古也苟陳古則宜每章稱仁稱徳而次章曰鬈末章<lb/>
　曰偲又三章皆曰美殊非陳古之意蓋序傳以襄公<lb/>
　之詩不應有美故曲推其說以為陳古以風不知詩<lb/>
<pb n="13a"/>
　不可以次序觀不可以執一觀以鄭叔段之惡而兩<lb/>
　叔于田之詩京人未嘗不說之以鄭清人文公之詩<lb/>
　而次於莊公詩中盧令未必果襄公之詩果襄公之<lb/>
　詩則叔于田之類也襄公雖無道而不聞其暴民故<lb/>
　田而民悅之歟民悅其君正也道也不然則齊有士<lb/>
　大夫之賢者民悅其田也亦正也道也百姓日用此<lb/>
　道而不知故不明已之道心又不知人之道心而況<lb/>
　於六經之大㫖乎毛傳曰重環子母環也鋂一環貫<lb/>
<pb n="13b"/>
　二也鬈好貌偲才也釋鬈曰好未安鬈其須之卷曲<lb/>
　歟<lb/>
敝笱在梁其魚魴鰥齊子歸止其從如雲敝笱在梁其<lb/>
魚魴鱮齊子歸止其從如雨敝笱在梁其魚唯唯齊子<lb/>
歸止其從如水<lb/>
　鰥補音姑倫切楚辭天問舜閔在家<hi>按原夲脫舜閃二字</hi>又何以<lb/>
　鰥堯不姚告二女何親　毛詩序曰敝笱刺文姜也<lb/>
　齊人惡魯桓公微弱不能防閑文姜使致淫亂為二<lb/>
<pb n="14a"/>
　國患焉此非魯桓時詩也何以明之魯桓公娶齊僖<lb/>
　公之女文姜魯桓十四年齊僖卒十五年魯桓雖嘗<lb/>
　與齊襄㑹盟而文姜不行至十八年魯桓始與文姜<lb/>
　如齊申繻諫焉齊襄於是通文姜魯桓謫文姜姜以<lb/>
　告夏四月齊人殺魯桓夫齊人未殺魯桓之前齊襄<lb/>
　與文姜為淫之迹未至於若是詩所述肆行而無忌<lb/>
　也是詩其魯莊二年姜氏會齊襄於禚四年姜氏享<lb/>
　齊襄于祝邱已後之詩歟是詩齊人譏襄公并譏魯<lb/>
<pb n="14b"/>
　莊微弱及文姜也笱者捕魚之器敝敗之笱在於魚<lb/>
　梁鰥大魚魴亦中魚喻魯莊㣲弱不能以禮防閑其<lb/>
　母止齊襄之來致齊襄疾驅於通道大都與文姜淫<lb/>
　不已也惟言齊襄之歸不言齊襄之往者齊人不敢<lb/>
　預臆其君於惡及成惡而歸始形於言其意與南山<lb/>
　同亦含隱矣魴雖非甚大之魚因鰥連文意在鰥也<lb/>
　鰥魚之大見孔叢子衛人得鰥魚其大盈車鱮亦非<lb/>
　甚小之魚欲易韻又鱮至不美之魚語曰網魚得鱮<lb/>
<pb n="15a"/>
　不如啗茹亦喻齊襄與文姜之惡也其從者如雲言<lb/>
　其盛如雨言其多如水言其疾驅也既見魯之無制<lb/>
　又見齊襄之肆惡無忌也釋魚云魴魾郭璞云江東<lb/>
　呼魴魚為鯿一名魾邢疏云陸璣云魴今伊洛濟潁<lb/>
　魴魚也廣而薄肥恬而少力細鱗遼東梁水魴特肥<lb/>
　而厚尤姜於中國魴其鄉語曰居就糧梁水魴<lb/>
載驅薄薄簟茀朱鞹魯道有蕩齊子發夕四驪濟濟垂<lb/>
轡濔濔魯道有蕩齊子豈弟汶水湯湯行人彭彭魯道<lb/>
<pb n="15b"/>
有蕩齊子翺翔汶水滔滔行人儦儦魯道有蕩齊子遊<lb/>
敖<lb/>
　夕補音祥龠切淮南子施之無窮而無所朝夕舒之<lb/>
　彌於六合卷之不盈一握李興諸葛亮表閭之文仁<lb/>
　智所處能無規廓日居月諸時隕其夕郭璞江賦域<lb/>
　之以盤巖豁之以洞壑疏之以沱汜鼓之以朝夕陶<lb/>
　潜自祭文故人淒其相悲同祖行於今夕羞以嘉蔬<lb/>
　薦以清酌陸雲夏府君誄瞻彼日月嵗聿云夕寒暑<lb/>
<pb n="16a"/>
　窮化四辰交錯　薄薄車行之聲也爾雅釋器云輿<lb/>
　革前謂之鞎後謂之茀竹前謂之禦後謂之蔽郭注<lb/>
　云茀以韋靶後户禦以簟衣軾蔽以簟衣後户毛傳<lb/>
　曰簟方文席也車之蔽曰茀諸侯之路車有朱革之<lb/>
　質而羽飾魯道平蕩亦寓蕩然無制之譏齊君夕而<lb/>
　發車趨魯道焉夕而發者亦有愧于中不敢朝發與<lb/>
　孫炎曰驪黒也爾雅釋畜云騋牝驪牡是詩孔疏云<lb/>
　駟馬皆鐵驪之色垂轡徐行之狀也豈弟樂易從容<lb/>
<pb n="16b"/>
　之貌雖刺譏其辭婉矣其辭雖婉其譏實深彭彭盛<lb/>
　貌儦儦衆貌翺翔遊遨垂轡皆從容候待文姜及濡<lb/>
　留不肯旋反之狀毛詩序曰載驅齊人刺襄公也疾<lb/>
　驅於通道大都與文姜淫播其惡於萬民焉<lb/>
猗嗟昌兮頎而長兮抑若揚兮美目揚兮巧趨蹌兮射<lb/>
則臧兮猗嗟名兮美目清兮儀既成兮終日射侯不出<lb/>
正兮展我甥兮猗嗟孌兮清揚婉兮舞則選兮射則貫<lb/>
兮四矢反兮以禦亂兮<lb/>
<pb n="17a"/>
　毛詩序曰猗嗟刺魯莊公也齊人傷魯莊公有威儀<lb/>
　技藝然而不能以禮防閑其母失子之道人以為齊<lb/>
　侯之子焉猗嗟嘆辭此嘆辭有美有傷昌容色之盛<lb/>
　也孔子言文王之狀頎然而長抑繼辭也上言昌言<lb/>
　長此又言揚故曰抑詩人言貌多言揚曰子之清揚<lb/>
　曰清揚婉兮方言云目黸瞳之子盱或謂之揚蓋目<lb/>
　之精神全在黸瞳言人之美多在精神故多言揚此<lb/>
　言若何之揚兮眞美目之揚也趨蹌之巧趨步之有<lb/>
<pb n="17b"/>
　儀也禮曰士蹌蹌射則甚善也臧善也朱曰名猶稱<lb/>
　也言其威儀枝藝之可名也朱意謂人稱譽其威儀<lb/>
　技藝之美有名譽也美目清明也儀既成兮言威儀<lb/>
　習熟成就也侯即今之垜正即帖即鵠梓人為侯廣<lb/>
　與崇方參分其廣而鵠居一焉射人之職王五正諸<lb/>
　侯三正孤卿大夫二正士亦二正毛詩傳曰二尺曰<lb/>
　正外孫曰甥鄭箋云姊妹之子曰甥蓋據爾雅釋親<lb/>
　而云魯莊公乃齊襄公時當曰姊妹之子爾雅曰展<lb/>
<pb n="18a"/>
　誠也孌好貌言目之美也非勁者也選者鄭謂於倫䓁㝡<lb/>
　上也貫者矢正中鵠貫而穿之也四矢乘矢也射禮<lb/>
　必乘矢者鄭箋云象其能禦四方之亂反者射終而<lb/>
　反其矢也射所以禦亂今魯莊射不出正而不能禦<lb/>
　閨門之亂譏而婉其辭也毛詩序謂人以為齊侯之<lb/>
　子焉贅矣失孔子之㫖<lb/>
魏<lb/>
糾糾葛屨可以履霜摻摻女手可以縫裳要之襋之好<lb/>
<pb n="18b"/>
人服之好人提提宛然左辟佩其象揥維是褊心是以<lb/>
為刺<lb/>
　補音服鼻墨切<hi>按原本三字脫</hi>易林困之中孚曰絲紵布帛<lb/>
　人所衣服摻摻女手紡績繕織士冠禮云令月吉日<lb/>
　始加元服棄爾㓜志順爾成徳秦泰山刻石皇帝臨<lb/>
　位作制明法臣下修飾廿有六年初并天下㒺不賔<lb/>
　服三句一韻<hi>按士冠禮以下從韻補補入</hi>　毛傳曰夏葛屨冬皮<lb/>
　屨葛屨非所以履霜鄭箋云葛屨賤皮屨貴魏俗至<lb/>
<pb n="19a"/>
　冬猶謂葛屨可以履霜利其賤也毛傳曰摻摻猶纎<lb/>
　纎也婦人三月廟見然後執婦功按士昬禮舅姑殁<lb/>
　乃有廟見之禮舅姑存則婦人三月然後祭行謂助<lb/>
　祭也鄭箋云言女手者未三月未成為婦裳男子之<lb/>
　下服賤又未可使縫魏俗使未三月婦縫裳者利其<lb/>
　事也毛傳曰要䙅也襋領也好人即摻摻女手之人<lb/>
　美好也要之縫䙅也襋之縫領也使好人服其勞爾<lb/>
　雅云提提安也凡辟當左左為卑右為尊宛婉娩柔<lb/>
<pb n="19b"/>
　順之容也以象骨搔首名曰揥毛詩序曰葛屨刺褊<lb/>
　也魏地陿隘其民機巧趨利其君儉嗇褊急而無徳<lb/>
　以將之夫本詩刺魏俗也刺魏俗之褊心也而序必<lb/>
　推及其君以園有桃觀之其君誠褊嗇陋甚而葛屨<lb/>
　之詩辭情不及其君衞宏不知道率為贅辭徒惑後<lb/>
　學<lb/>
彼汾沮洳言采其莫彼其之子美無度美無度殊異乎<lb/>
公路彼汾一方言采其桑彼其之子美如英美如英殊<lb/>
<pb n="20a"/>
異乎公行彼汾一曲言采其藚彼其之子美如玉美如<lb/>
玉殊異乎公族<lb/>
　王肅孫毓皆以為大夫采菜鄭康成亦如之箋云其<lb/>
　采莫之事則非公路之禮也毛傳曰路車也公行從<lb/>
　公之行也公族公屬不釋殊異之義以其言大夫文<lb/>
　義甚明無俟於釋乎集註序曰其君子儉以能勤釋<lb/>
　文亦以此本為正惟他本毛詩序則曰其君儉以能<lb/>
　勤苟以為君采則何為不以他官為比而獨以公路<lb/>
<pb n="20b"/>
　公行公族為比乎毛傳曰汾水也沮洳其漸洳者莫<lb/>
　菜也藚水蕮孔疏云沮洳潤濕之處陸璣疏云莫莖<lb/>
　大如箸赤節節一葉似栁葉厚而長有毛刺今人繅<lb/>
　以取繭緒其味酢而滑始生可以為羮又可以生食<lb/>
　五方通謂之酸迷冀州人謂之乾絳河汾之間謂之<lb/>
　莫言語助也鄭謂無度不可尺寸言美之至也美則<lb/>
　無度矣但殊異乎公路凡為公路者不如是也豈有<lb/>
　掌路車之官而采莫菜於汾水之沮洳乎是詩惟譏<lb/>
<pb n="21a"/>
　公路公行公族而不及他官者大抵上無禮教則公<lb/>
　族多不學文近君習君之儉陋寖至於采茹采桑不<lb/>
　知其不可也英如舜英之英美如華也孔疏謂公路<lb/>
　與下公行一也引春秋左傳宣二年晉事為證亦不<lb/>
　甚明以後晉證古魏豈能盡同況毛傳三釋甚明鄭<lb/>
　箋謂公路主君之軞車庶子為之晉趙盾為軞車之<lb/>
　族是也其箋未必當服䖍云軞車戎車之倅是詩公<lb/>
　路正掌公之路車非掌從公之行也爾雅藚牛脣郭<lb/>
<pb n="21b"/>
　注引詩傳曰水蕮也如續斷寸寸有節陸璣以為今<lb/>
　澤蕮郭氏所不取鄭箋云公族主君同姓毛詩序曰<lb/>
　汾沮洳刺儉也其君儉以能勤刺不得禮也韓詩三<lb/>
　章皆作彼已之子其已音近韓毛記音不同已音近<lb/>
　釋見崧髙<lb/>
園有桃其實之殽心之憂矣我歌且謠不知我者謂我<lb/>
士也驕彼人是哉子曰何其心之憂矣其誰知之其誰<lb/>
知之蓋亦勿思園有棘其實之食心之憂矣聊以行國<lb/>
<pb n="22a"/>
不知我者謂我士也㒺極彼人是哉子曰何其心之憂<lb/>
矣其誰知之其誰知之蓋亦勿思<lb/>
　殽者肉之有骨者也今儉而以桃實為殽過於儉矣<lb/>
　儉美徳也而過焉至於此甚知不得其道也知失其<lb/>
　條理而至是也得其條理者雖不過儉而財用自豐<lb/>
　失其條理者雖殽桃食棘而財用益匱孟子曰無政<lb/>
　事則財用不足故殽桃食棘國人以為善而智者以<lb/>
　為憂憂其無政事而末流至於危亂也憂鬱而發於<lb/>
<pb n="22b"/>
　歌謠歌音長謠音短不知我者謂我士君子也而驕<lb/>
　謂我不樂君之至儉為驕也彼人是哉謂君所為是<lb/>
　也子姑言之其說為何也其音如字其義自通他書<lb/>
　作何居者亦當音如字其義亦通其與居蓋記音不<lb/>
　同陸徳明音基未安詩人於是曰我心憂矣其誰知<lb/>
　之重言知之者誠寡也女蓋亦不思爾知此理者自<lb/>
　古以來罕其人也汾沮洳之是非人猶易知園有桃<lb/>
　之是非雖本自昭然而士大夫之有知者寡矣行於<lb/>
<pb n="23a"/>
　國中亦以舒憂罔極謂責人無已也謂論治無有窮<lb/>
　已無有畔岸也彼無智者觀智者率如是毛傳曰棘<lb/>
　棗也廣韻曰小棗今所在有之小而圓毛詩序曰園<lb/>
　有桃刺時也大夫憂其君國小而迫而儉以嗇不能<lb/>
　用其民而無徳教日以侵削故作是詩也衛宏此序<lb/>
　奚足以知此詩使宏居魏朝亦安能有所為哉亦拱<lb/>
　手以受侵削而已矣其言妄繆惟可發笑魏君儉陋<lb/>
　若是奚止不能用其民而已哉凡政事皆失矣忽云<lb/>
<pb n="23b"/>
　徳教瞢不知類此序既不足以發明詩情徒為謬贅<lb/>
　而諸儒率宗之何也<lb/>
陟彼岵兮瞻望父兮父曰嗟予子行役夙夜無已上愼<lb/>
旃哉猶來無止陟彼屺兮瞻望母兮母曰嗟予季行役<lb/>
夙夜無寐上愼旃哉猶來無棄陟彼岡兮瞻望兄兮兄<lb/>
曰嗟予弟行役夙夜必偕上愼旃哉猶來無死<lb/>
　母補音滿罪切易林泰之否曰陟屺望母役事未已<lb/>
　淮南子以天為父以地為母隂陽為經四時為紀蔡<lb/>
<pb n="24a"/>
　邕崔夫人誄昔在敬姜陪臣之母勞謙紡績仲尼是<lb/>
　紀偕苟起切<hi>按淮南子以下原本脫去四十四字</hi>楚辭九辯四時遞來<lb/>
　而卒歲兮陰陽不可與儷偕<hi>按原本儷誤作儼</hi>白日晼晚其<lb/>
　將入兮明月銷鑠而减毁太元親首次三失其體也<lb/>
　次四賔主偕也餘見豐年詩　爾雅釋山云多草木<lb/>
　岵無草木屺而是詩毛傳曰無草木岵有草木屺孔<lb/>
　䟽云當是傳冩誤也毛傳曰旃之也季少子也行役<lb/>
　者登岵山望父之在所思父臨行謂已曰嗟予子行<lb/>
<pb n="24b"/>
　役早夜無有已時閔之也又戒已曰上愼之哉今俗<lb/>
　亦曰上役上畨上陣卒曰獨當來歸不至永止于彼<lb/>
　而不反也無止即無死之㣲辭也無寐閔其不得寐<lb/>
　也無棄我亦祝其無死之㣲辭也必偕戒之必與衆<lb/>
　偕慮其以後期獲罪也無死謂其毋過于勇而必死<lb/>
　也毛詩序曰陟岵孝子行役思念父母也國迫而數<lb/>
　侵削役乎大國皆詩外之贅辭也不知父母兄弟之<lb/>
　至情乃天下之大道故為是贅也<lb/>
<pb n="25a"/>
十畝之間兮桑者閑閑兮行與子還兮十畝之外兮桑<lb/>
者泄泄兮行與子逝兮<lb/>
　閑補音何甄切<hi>按原本三字脱</hi>揚雄太僕箴閑與愆叶曹植<lb/>
　瑟瑟歌閑與然叶簡觀今京語率如此盖今京語之<lb/>
　餘音如軒而補音遂何甄則又過之矣還本亦作旋<lb/>
　李翱答進士王載言書作旋　釋文間間亦作閑字<lb/>
　本亦作閒閒暇也惟有閒故寛暇後世以中間之間<lb/>
　與閒暇之閒渾殽故假借防閑之閑以寄其音實非<lb/>
<pb n="25b"/>
　古字采桑者雖閒暇然采者多故曰閒閒只十畝之<lb/>
　間桑者之多若是故道途中謀居相宅者相謂曰行<lb/>
　與子逥還兮泄泄猶沓沓也亦多也行與子逝往兮<lb/>
　言此處迫隘不可謀居而他往毛詩序曰十畝之間<lb/>
　刺時也言其國削小民無所居焉若曰國以無道致<lb/>
　侵削則可刺惟曰國削小民無所居則不可刺矣況<lb/>
　詩中本無刺國之意衞宏不知道是詩無他亦無邪詠<lb/>
　而歌之必不感人邪僻之情莫非道者宏不逹是故<lb/>
<pb n="26a"/>
　外推贅説<lb/>
坎坎伐檀兮寘之河之干兮河水清且漣猗不稼不穡<lb/>
胡取禾三百廛兮不狩不獵胡瞻爾庭有縣貆兮彼君<lb/>
子兮不素餐兮坎坎伐輻兮寘之河之側兮河水清且<lb/>
直猗不稼不穡胡取禾三百億兮不狩不獵胡瞻爾庭<lb/>
有縣特兮彼君子兮不素食兮坎坎伐輪兮寘之河之<lb/>
漘兮河水清且淪猗不稼不穡胡取禾三百囷兮不狩<lb/>
不獵胡瞻爾庭有縣鶉兮彼君子兮不素飧兮<lb/>
<pb n="26b"/>
　餐補音郤正釋譏時獻一䇿偶進一言釋彼官責慰<lb/>
　此素餐輻説文以畐得聲許慎凡輻皆讀如偪荀子<lb/>
　引逸詩涓涓流水不壅不塞轂既破碎乃大其輻事<lb/>
　已敗矣乃重太息易林蹇之中孚曰登山伐輻虎在<lb/>
　我側簡案廣韻畐芒迪反簡疑輻芳逼切爾庶與今<lb/>
　讀不異母　檀木材之堅美者君子之美材似之有<lb/>
　美如此而寘之河干是不用之也毛傳曰坎坎伐檀<lb/>
　聲寘置也干厓也風行水成文曰漣伐檀以俟世用<lb/>
<pb n="27a"/>
　若俟河水清漣孔䟽云河水性濁清則難待襄公八<lb/>
　年左傳云俟河之清人壽幾何易緯云王者太平嘉<lb/>
　瑞之將出則河水先清毛傳曰種之曰稼斂之曰穡<lb/>
　貆獸名爾雅釋獸云貈子貆字林云貈似狐善睡其<lb/>
　子名貆郭云其雌者名<graphic n="KR2903" url="https://raw.githubusercontent.com/kanripo/KR-Gaiji/master/images/KR2903.png" mimeType="image/png"/>今江東呼貉為<graphic n="KR2543" url="https://raw.githubusercontent.com/kanripo/KR-Gaiji/master/images/KR2543.png" mimeType="image/png"/>
                    <graphic n="KR2543" url="https://raw.githubusercontent.com/kanripo/KR-Gaiji/master/images/KR2543.png" mimeType="image/png"/>字林<lb/>
　云<graphic n="KR2543" url="https://raw.githubusercontent.com/kanripo/KR-Gaiji/master/images/KR2543.png" mimeType="image/png"/>貍類□謂之<graphic n="KR2328" url="https://raw.githubusercontent.com/kanripo/KR-Gaiji/master/images/KR2328.png" mimeType="image/png"/>廣雅云<graphic n="KR2328" url="https://raw.githubusercontent.com/kanripo/KR-Gaiji/master/images/KR2328.png" mimeType="image/png"/>貁也然則皆貈之通<lb/>
　名而其間㣲有不同歟遂人云夫一㕓田百畝孟子<lb/>
　曰下士與庶人在官者同禄禄足以代耕也中士倍<lb/>
<pb n="27b"/>
　下士上士倍中士大夫倍上士小國之卿二大夫禄<lb/>
　其税十一則十夫之税始當一夫之獲下士禄一夫<lb/>
　中士禄二夫上士禄四夫大夫禄八夫魏小國卿禄<lb/>
　十六夫止當得百六十㕓之禾税今取三百㕓為三<lb/>
　百夫其貪冒之狀著矣毛詩序曰伐檀刺貪也在位<lb/>
　貪鄙無功而受禄君子不得仕進爾孔疏云曽孫之<lb/>
　稼非唯種之也湯誓云舍我穡事非唯斂之也以稼<lb/>
　穡相對皆先稼而後穡故知種之曰稼斂之曰穡若<lb/>
<pb n="28a"/>
　散則相通釋文云冬獵為狩又云火田為狩鄭箋云<lb/>
　宵田曰獵釋文云宵田為獠郭注云管子曰獠獵畢<lb/>
　弋今江東亦呼獵為獠或曰即今夜獵載鑪照也孔<lb/>
　疏云經云不狩不獵則狩與獵别故以獵為宵田此<lb/>
　對文耳散則獵通于晝夜狩兼於四時若周禮大田<lb/>
　獵王制云佐車止則百姓田獵不必皆宵田也素即<lb/>
　今俚語所謂白即毛傳所謂空之義也毛傳曰輻檀<lb/>
　輻也直直波也萬萬曰億獸三歲曰特鄭箋云十萬<lb/>
<pb n="28b"/>
　曰億三百億禾秉之數孔疏云萬萬曰億今數然也<lb/>
　傳以時事言之故今九章算術皆以萬萬為億箋以<lb/>
　詩書古人之言故以古數言之知古億十萬者以田<lb/>
　方百里於數為九百萬畝而王制云方百里為田九<lb/>
　十億畝是億為十萬也楚語云百姓千品萬官億醜<lb/>
　皆以數相十是億十萬也秉把也聘禮注云秉謂刈<lb/>
　禾盈把是也毛傳曰檀可以為輪漘厓也小風水文<lb/>
　轉如輪所以釋淪也毛傳曰圓者為囷匠人注云囷<lb/>
<pb n="29a"/>
　圓倉爾雅釋鳥云鷯鶉其雄鵲牝庫郭云鶉䳺屬今<lb/>
　曰䳺鶉爾雅疏云䳺即上云駕鴾母田鼠所化者鶉<lb/>
　舊説云蝦蟇所化者也毛傳曰熟食曰飧秋官掌客<lb/>
　云公飧五牢侯伯飧四牢子男飧三牢卿飧二牢大<lb/>
　夫飧一牢士飧少牢説文云飧水澆飯也宣六年公<lb/>
　羊傳曰晉靈公使勇士將殺趙盾入其門則無人焉<lb/>
　上其堂則無人焉俯而窺之方食魚飧孔疏云從夕<lb/>
　食言人旦則食飯夕則食飧鄭箋云飧讀如魚飧之<lb/>
<pb n="29b"/>
　飧鄭志答張逸云禮飧饔大多非可素不得與不素<lb/>
　飧相配故易之也毛傳熟食即魚飧鄭徒為異鄭亦<lb/>
　有誤不止于是毛傳即非言飧盛禮飧牽乃生牢毛<lb/>
　曰熟食正得夕食本義所謂飧盛禮亦以充夕食爾<lb/>
　飧饔魚飧初無二義<lb/>
碩鼠碩鼠無食我黍三歲貫女莫我肯顧逝將去女適<lb/>
彼樂土樂土樂土爰得我所碩鼠碩鼠無食我麥三歲<lb/>
貫女莫我肯德逝將去女適彼樂國樂國樂國爰得我<lb/>
<pb n="30a"/>
直碩鼠碩鼠無食我苖三歲貫女莫我肯勞逝將去女<lb/>
適彼樂郊樂郊樂郊誰之永號<lb/>
　是詩言去之而適樂土則怨君可知也言碩鼠無食<lb/>
　我黍則君貪而重斂之狀可覩也碩大也大鼠謂君<lb/>
　也貫慣也重斂盖三歲矣民積怨曰三歲重斂而民<lb/>
　輙從之致其習慣而不已又莫肯顧念我於是斷棄<lb/>
　曰誓將去女適彼樂土逝誓字之訛歟適樂土則得<lb/>
　所矣德者施德於我也莫肯施德於我也適樂國而<lb/>
<pb n="30b"/>
　得其直則居是國為不得其直矣益以明重歛之非<lb/>
　理勞者閔其勞而勞之又莫肯勞我也誓將去女而<lb/>
　適樂郊誰復永號於女之土乎永長也不勝其苦而<lb/>
　長號也毛詩序曰碩鼠刺重斂也國人刺其君重斂<lb/>
　蠶食於民不脩其政貪而若大鼠也據此末章則勞<lb/>
　當如字有音去聲者乃後世欲别其義故特轉為去<lb/>
　聲其實古不轉音一字自有二義文勢自明<lb/>
</p>
<p>
</p>
  </div>
</body>
</text>
</TEI>
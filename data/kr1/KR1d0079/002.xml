<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>三禮圖卷二</head> <lb/>
    <p>
<pb n="1a"/>
欽定四庫全書<lb/>
　三禮圖卷二<lb/>
　　　　　　　　　　　　明　劉績　撰<lb/>
<pb n="2a"/>
</p>
<p>
<pb n="3a"/>
</p>
<p>
<pb n="4a"/>
</p>
<p>
<pb n="5a"/>
司几筵掌五几五席之名物辨其用與其位大朝覲大<lb/>
享射凡封國命諸侯王位設黼依依前南鄉設莞筵紛<lb/>
純加繅席畫純加次席黼純左右玉几<hi>鄭𤣥曰紛如綬有文而狹者繅席削蒲蒻展之編以五采若今合歡矣畫謂雲氣也次席桃枝席有次列成文</hi>祀先王昨席亦<lb/>
如之<hi>鄭𤣥曰昨讀曰酢謂祭祀及王受酢之席尸卒食王酢之卒爵祝受之又酌授尸尸酢王于是席王于户内及諸侯致爵乃設席</hi>諸侯祭祀席蒲筵繢純加莞席紛純右<lb/>
彫几昨席莞筵紛純加繅席畫純<hi>昨亦讀作酢按諸侯祭祀乃祀先公也欲通于他故云諸侯祭祀繢雜采也祭乃諸侯受酢乃天子故雖同二種而以上席為下筵云凡酢席皆無几上<pb n="5b"/>文亦如之乃槩言惟祀先王先公有几也又按鬼神之祭單席此祀先王有三種先公有二種也彼乃指祭天地言歟</hi>筵國賓于牖前亦如之左彤几<hi>鄭氏曰國賓諸侯來朝孤卿大夫來聘後言几者使不䝉如也朝者彤几聘者彤几疏云筵諸侯與孤用莞筵繅席而卿大夫則用蒲筵萑席今總云國賓孤卿大夫同繅莞者廣解國賓之義</hi>甸役則設熊席右漆几<hi>熊席田兵尚威也神几右人几左乃以䘮禮處之故右</hi>凡䘮事設葦席右素几其柏席用<lb/>
萑黼純諸侯則紛純每敦一几<hi>䘮事大斂奠虞祭也柏乃詳字訛謂小祥大祥祭也士虞禮用素几葦席是也䘮祭仄吉席單異于吉云祥祭天子用萑席黼純諸侯亦用萑席但下其純為紛耳敦迫地也無筵而一席即迫地云敦如敦彼獨宿亦在車下之敦鄭𤣥謂柏乃椁字藏椁中神坐之席敦<pb n="6a"/>讀為燾棺在殯則椁燾既窆則加羃皆謂覆之周禮雖合葬及同時在殯皆異凡體實不同祭于廟同几精神合豈其然歟</hi>凡吉事變几㓙事仍几<hi>變几如徹几改筵類仍則始終相因而不變也</hi>
按蒲席老蒲最下者也以繢雜采純之書謂之底席五<lb/>
席冣下者也繢作綴同莞席蒲秀而未老者先儒以為<lb/>
蒲之細者是也郭璞云莞蒲一草蒲粗莞細爾雅莞苻<lb/>
離其上蒚註云其上臺别名蒚音翮書謂之筍席指蒚<lb/>
言紛帛也即書𤣥紛純也繅席鄭𤣥以為削蒲蒻展之<lb/>
編以五采若今合歡席註蒻蒲下入泥白處今俗呼蒲<lb/>
<pb n="6b"/>
白畫純畫繒縁之也書謂之豐席言其色之多也或曰<lb/>
表裏織而厚也次席桃枝竹四寸有節者比次為<lb/>
之書謂之篾席葢黼最貴畫次之𤣥紛又次之繢最下<lb/>
者也故各同其席云葦長大而萑小短有粗細之異實<lb/>
一種也今北方人皆種之猶蒲莞分粗細意爾雅葭葦<lb/>
蒹葭葮蘆菼薍則萑即蒹也細不及指而節稀可以為<lb/>
蒹蘆則粗大而節密矣菼即荻厚而不可為席秦風蒹<lb/>
葭蒼蒼幽風八月萑葦則極北無荻衛風葭菼揭揭王<lb/>
<pb n="7a"/>
風毳衣如菼葦未秀為蘆荻矣舊以萑為荻小正傳雚<lb/>
未秀為菼葦未秀為蘆字説蘆謂之葭其小曰萑荻謂<lb/>
之蒹其小曰葦其始生曰菼又謂之薍荻強而葭弱荻<lb/>
髙而葭下故謂之荻菼本中赤始生末黒黒已而赤故<lb/>
謂之菼其根旁行牽揉盤互其行無辨而又強故又謂<lb/>
之薍皆非也蘆葦實二種薍荻菼實一種公食大夫禮<lb/>
司宫具几與蒲筵常緇布純加萑席尋𤣥帛純上大夫<lb/>
蒲筵加萑席其純皆如下大夫純鄉飲酒鄉射蒲筵緇<lb/>
<pb n="7b"/>
布純葢筵席之制短不過尋八尺長不過常丈六尺中<lb/>
者不過九尺而已禮器謂天子五重諸侯三重大夫再<lb/>
與此不同者先儒謂書言敷重席王之次席繅席皆重<lb/>
焉與莞筵而五諸侯繅席亦重焉與蒲筵而三理或然<lb/>
也几筵席對言初在地者一重即謂之筵重在上者即<lb/>
謂之席<lb/>
<pb n="8a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="8b"/>
士之室前後薦簷曰庪居中眷柱曰棟棟庪之間曰楣<lb/>
前楣至庪曰南堂當東室曰東堂當西室曰西堂後楣<lb/>
至庪曰北堂前後楣下以横墻間之上皆有窓前謂<lb/>
之南牖南墉各為户後謂之北牖北墉極邊之直墻曰<lb/>
東序西序中之直墻曰東墉西墉為二室生居東室玉<lb/>
藻記云君子之居恒當户寢恒東首惟東室之奥當戸<lb/>
齋與死則居此室大斂朝夕奠俱于西室以賓事之也<lb/>
䘮禮云燕養饋羞湯沐之饌如他日朔月若薦新則不<lb/>
<pb n="9a"/>
饋于下室則以東室為下室猶射禮左物在東右物在<lb/>
西以左物為下物意莊生謂原憲環堵之室茨以生草<lb/>
蓬户不完桑以為樞而甕牖二室褐以為塞上漏下濕<lb/>
匡坐而絃是也其中一間棟下以墻間之為門二户左<lb/>
曰東户右曰西户非如二室户止一扇矣其内曰東房<lb/>
西房按内則曰妻抱子出自房當楣立則房不在楣下<lb/>
明矣先儒以大夫士東房西室天子諸侯西室之西又<lb/>
有房非也天文房星兩咸夾罰似房狀其形可知矣無<lb/>
<pb n="9b"/>
室曰序射禮序則物當棟堂則曰當楣序則鈎楹内堂<lb/>
則由楹外皆指庪下之楹也其制上下皆同但架數深<lb/>
淺異耳庶人三架士大夫五架爾雅桷直而遂謂之閲<lb/>
直不受檐謂之交直而遂則止一桷為檐耳乃三架屋<lb/>
直不受檐則二桷相接乃五架屋以是差之諸侯七架<lb/>
天子九架矣檐謂之滴説文齊名屋聨檐謂之儋楚謂<lb/>
之梠釋名檐接也接屋前後也梠旅也連旅之或謂之<lb/>
櫋櫋緜也連緜欀頭使平也上入曰雀頭形似爵也爾<lb/>
<pb n="10a"/>
雅西南隅謂之奥西北隅謂之屋漏東北隅謂之宧<hi>音夷</hi>
東南隅謂之穾<hi>音要</hi>士䘮禮奠于西室朔月掃室聚諸穾<lb/>
則四隅皆指家而言即室也周語民無縣耜野無奥草<lb/>
深也屋漏即中霤也<lb/>
<pb n="11a"/>
</p>
<p>
<pb n="12a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="12b"/>
踵承軫者也圍七寸七十五分寸之五十一即輈之末<lb/>
伏兎一名轐又名車庪考工記六尺六寸之車軹髙三<lb/>
尺有三寸加軫與轐為四尺也則伏兎與軫共七寸也<lb/>
兩端伏兎中有輈三處載軫車以下遞減十半輢後為<lb/>
隧深四尺四寸輿下有三面材名正其前空二尺二寸<lb/>
名范載兵器<lb/>
輈軓前十尺與隧四尺四寸長凡丈四尺四寸前項持<lb/>
衡後踵承軫良輈環灂自伏兎不至軓七寸軓中有灂<lb/>
<pb n="13a"/>
謂之國輈註環謂圻鄂如環詩五楘梁輈輈頸圍九寸<lb/>
十五分寸之九詩錯衡則有采飾輈縱而衡横於上若<lb/>
梁曰梁輈在下兩邊又馬頸者曰軥<hi>音鈎</hi>左傳射兩鉤而<lb/>
還説文轅端持衡曰軛軛下曲曰軥軛軥曰䡣<hi>呼昆</hi>
車人為車輪崇車廣衡長參如一謂之參稱參分車廣<lb/>
去一以為隧參分其隧一在前二在後以揉其式以其<lb/>
廣之半為之式崇以其隧之半為之較崇六分其廣以<lb/>
一為之軫圍參分軫圍去一以為式圍參分式圍去一<lb/>
<pb n="13b"/>
以為較圍參分較圍去一以為軹圍參分軹圍去一以<lb/>
為轛圍<lb/>
輪人為葢達常圍三寸桯圍倍之六寸信其桯圍以為<lb/>
部廣部廣六寸部長二尺桯長倍之四尺者二<hi>杠長八尺加逹長二尺則葢髙一丈</hi>十分寸之一謂之枚<hi>枚一/分</hi>部尊一枚<hi>葢斗上隆髙者一分</hi>弓鑿廣四枚鑿上二枚鑿下四枚<hi>廣大也</hi>鑿深二寸有<lb/>
半下直二枚鑿端一枚<hi>鑿深對為五寸是以不傷達常也下直二枚者鑿空下正而上低二分也其弓菑則撓之平剡其下二分而内之欲令葢之尊終平不䝉撓也端内題也</hi>弓長六尺<lb/>
<pb n="14a"/>
謂之庇軹五尺謂之庇輪四尺謂之庇軫三分弓長而<lb/>
揉其一參分其股圍去一以為蚤圍參分弓長以其一<lb/>
為之尊上欲尊而宇欲卑上尊而宇卑則吐水疾而霤<lb/>
逺<lb/>
<pb n="15a"/>
</p>
<p>
<pb n="16a"/>
周禮服車五乗孤乗夏篆卿乗夏縵大夫乗墨車士乗<lb/>
棧車庶人乗役車詩簟茀朱鞹又曰鞹鞃淺幭爾雅輿<lb/>
革前謂之艱後謂之茀竹前謂之禦後謂之蔽凡車皆<lb/>
以革鞔之而朱漆從周所尚也或雕入或篆起畫為飾<lb/>
故曰舟漆雕幾之美又謂之下者言其上之飾五乗備<lb/>
也惟夏縵則畫而不篆無雕幾故曰無文墨車則墨漆<lb/>
之而不畫棧車則不輓而弇上故曰飾車欲侈棧車欲<lb/>
弇玉路金路以金玉象各飾其末也猶夏意革路畫之<lb/>
<pb n="16b"/>
而已即縵車也木路亦不輓但不弇上異于棧車耳前<lb/>
則以幦覆之左右則以簟茀蔽之婦人則以翟茀耳凡<lb/>
有所敬則撫式故加幦焉其純曰植以存毛去毛分吉<lb/>
凶文質焉兵車則無幦以革衛之左右亦然爾雅所謂<lb/>
艱茀也韻書云車上竹席障塵者前曰藩後曰箳旁曰<lb/>
輸總曰笰通作屏星鄭𤣥謂夏篆五采畫轂約也夏縵<lb/>
亦五采畫無瑑爾墨車不畫也棧車不革輓而漆之役<lb/>
車方箱可載任器以供役但舉轂可見者而言猶詩約<lb/>
<pb n="17a"/>
軧錯衡意其實輢軫皆然<lb/>
<pb n="18a"/>
</p>
<p>
<pb n="19a"/>
王之五路一曰玉路錫樊纓十有再就建太常十有二<lb/>
斿以祀金路鈎樊纓九就建大旂以賓同姓以封象路<lb/>
朱樊纓七就建大赤以朝異姓以封革路龍勒條纓五<lb/>
就建大白以即戎以封四衛木路前樊鵠纓建大麾以<lb/>
田以封蕃國春秋傳曰晉車七百乗韅靷鞅靽註駕具<lb/>
在背曰韅在胷曰靷在腹曰鞅在後曰靽葢衡下止容<lb/>
二服馬駕衡在背為韅即著腋皮也然馬前進則韅後<lb/>
脱故鞅在膺所以制韅使不後脱是韅自背至腹鞅則<lb/>
<pb n="19b"/>
邪繫于膺亦名纓如婦人之褘謂之纓纓緌也意禮家<lb/>
説曰纓當胷以削革為之是也説文頸靻也註云在腹<lb/>
非左傳齊侯駕太子抽劍斷鞅乃止凡駕兩服之鞅為<lb/>
要也鞶馬大帶即纓下垂者先儒謂纓在膺前如索帬<lb/>
正釋樊字春秋傳曰鞶厲斿纓昭具數也厲如垂帶而<lb/>
厲之厲右列同言其鞶之垂列也又衛人請曲縣繁纓<lb/>
以朝則士以下有纓無鞶通作繁與樊同葢鞶可减而<lb/>
纓不可減也五采成行列為就先儒謂鞶及纓皆以五<lb/>
<pb n="20a"/>
色罽飾之葢如人之率帶以采縫辟積意革路尚武不<lb/>
文無樊其纓狹故曰條猶䘮冠條屬及轡亦名條之條<lb/>
木路裁毛皮為之曰前樊始不緶而尺吉矣鄭氏謂前<lb/>
讀為緇翦之翦是也以革本色為纓曰鵠纓淡黄如鵠<lb/>
也淺樊鵠纓則始無就飾矣驂馬之脊不當于衡别為<lb/>
二靷以引軸由前陰板之下而出為環以續繫之詩陰<lb/>
靷鋈續是也前繋驂馬之膺邪連于脊有鈎以結之曰<lb/>
鈎膺刻金為飾曰鏤膺衡下又服馬頸曰軥故此及驂<lb/>
<pb n="20b"/>
馬頸亦曰鈎然馬退後則靷前墮故絆在後所以制靷<lb/>
使不前墮也絡馬首曰羈額上當顱如月形曰月題莊<lb/>
子加之以衡扼齊之以月題其上鈴曰錫左傳錫鸞和<lb/>
鈴昭其聲也詩鏤錫鄭氏曰眉上曰錫馬面當盧刻金<lb/>
為之説文作錫是也馬口中曰銜又名橛莊子曰前有<lb/>
橛勒之患而後有鞭筴之威銜兩旁曰鑣爾雅鑣謂之<lb/>
钀<hi>魚列反</hi>一名排沬一名扇汗以朱纒曰朱幩轡纒於此<lb/>
而垂其末曰革爾雅轡首謂之革詩□革冲冲□革有<lb/>
<pb n="21a"/>
轡然轡緶皮為之故曰執轡如組六轡如絲言其柔也<lb/>
以鞚馬名䩓以繋馬名絏檀弓執羈靮左傳負羈絏以從<lb/>
是也古者行皆乗車故於馬駕車制詳非後世専乗馬<lb/>
而已玉路錫即有虞氏鸞車也則非徒馬有鈴車軾亦<lb/>
有鈴矣金路鉤即夏后氏鈎車也驂馬為靷始有鈎賈<lb/>
氏曰驂馬别有鈎鬲引車左傳良夫乗中甸兩牡先儒<lb/>
謂四馬為上乗兩馬為中乗孟子亦云一車兩馬豈夏<lb/>
后氏始添驂馬歟干旄疏云夏駕兩謂之麗殷益一騑<lb/>
<pb n="21b"/>
謂之驂周又益一騑謂之駟按黄帝時已服牛乗馬則<lb/>
兩馬在夏前矣傳又云趙旃以其良馬二濟其兄與叔<lb/>
父以他馬反遇敵不能去棄車而走林則兵車亦有兩<lb/>
馬者也司馬法戎車夏后氏曰鈎車先正也殷曰寅車<lb/>
先疾也周曰元戎先良也但不知在車鈎指何物鄭氏<lb/>
謂馬婁頷有鈎亦以金為之則鈎在羈前有錫後有鈎<lb/>
旁有朱鑣下加御即名勒矣但于鈎膺不合韓非子曰<lb/>
馬欲進則鈎飭禁之欲退則錯錣貫之馬因旁出則鈎<lb/>
<pb n="22a"/>
當如前説象路朱即周乗路也朱周所尚色幩赤而車<lb/>
亦赤也詩路車有奭是也革路龍勒龍古龎通雜色不<lb/>
純也上公用龍之龍兵車故馬加銜先儒謂無銜曰羈<lb/>
有銜曰勒鄭氏曰龍駹也以白黒飾韋雜色為勒是也<lb/>
顧命作綴路綴雜色也則車亦駹矣士䘮禮纓轡其勒<lb/>
縣于衡則凡車非上路皆有銜木路即殷路也周尚文<lb/>
文極則反本故次于後不輓以革仍木本色故不言色<lb/>
而止言前樊鵠纓象路朱則金玉路皆朱矣上得以兼<lb/>
<pb n="22b"/>
下下不得以兼上餘俱倣此王后之五路重翟錫面朱<lb/>
總厭翟勒面繢總安車雕面鷖總皆有容葢翟車貝面<lb/>
組總有握輦車組輓有翣羽葢鄭氏曰重翟重翟雉之<lb/>
羽也厭翟次其羽使相迫也勒面謂以如王龍勒之韋<lb/>
為當面飾也雕者畫之不龍其韋安車坐乗車凡婦人<lb/>
車皆坐乗鄭司農曰鷖總者青黒色以繒為之總著馬<lb/>
勒直兩耳與兩鑣容謂幨車山東謂之裳帷或曰幢容<lb/>
鄭𤣥曰葢如今小車葢也皆有容有葢則重翟厭翟皆<lb/>
<pb n="23a"/>
謂蔽也重翟后從王祭祀所乗厭翟后從王賓饗諸侯<lb/>
所乗安車無蔽后朝見于王所乗謂去飾也詩國風碩<lb/>
人翟茀以朝謂諸侯夫人始來乗翟蔽之車朝見于君<lb/>
盛之也此翟蔽葢厭翟也然則王后始來乗重翟乎翟<lb/>
車不重不厭以翟飾車之側耳貝面貝飾勒之當面也<lb/>
有幄則此無葢矣如今軿車是也后所乗以出桑輦車<lb/>
不言飾后居宫中從容所乗但漆之而已為輇輪人輓<lb/>
之以行有翣所以禦風塵以羽作小葢為翳日也按鄭<lb/>
<pb n="23b"/>
氏以總為羈之直者上文面既指羈言則總當為轡矣<lb/>
后云組總則婦人之轡皆織絲矣猶男鞶革女鞶絲意<lb/>
朱正色最上繢雜采次之鷖青黒間色最下組總則但<lb/>
織絲無色也組輓則以人輓之非馬矣重翟錫面朱總<lb/>
同王之玉路勒面同王之革路雕面如丹漆雕幾之雕文<lb/>
而有迹猶孤之夏篆也貝面如書厥篚織貝詩成是貝<lb/>
錦意言其文猶卿之夏縵也後世遂訛而用珂非也輦<lb/>
車無馬故不言面葢婦人質而少文重翟從王祭祀賓<lb/>
<pb n="24a"/>
客所乗有事則乗厭翟如姜女從太王遷都類無事則<lb/>
乗安車如出桑類厭猶厭冠之厭降殺厭帖也兼國中<lb/>
野外故云皆有容葢以别之翟車即翟茀車也國中所<lb/>
乗無容葢故云有幄輦車宫中所乗無幄故云有翣羽<lb/>
葢<lb/>
<pb n="25a"/>
</p>
<p>
<pb n="26a"/>
</p>
<p>
<pb n="27a"/>
</p>
<p>
<pb n="28a"/>
</p>
<p>
<pb n="29a"/>
</p>
<p>
<pb n="30a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="30b"/>
有虞氏綏以旄牛尾注于竿首無驂旒其竿木本色武<lb/>
王右秉白旄以麾其色亦白矣或曰虞旄同夏尚黒殷<lb/>
旄白云武王未改服色仍殷禮<lb/>
夏后氏綢練之以帛韜杠設緇廣充幅長八尺曰旐加<lb/>
鈴于旄曰旂檀弓云綢練設旐夏也<lb/>
殷崇牙湯以武興于旐旁刻繒如鋸齒為崇牙即斾郭<lb/>
璞所謂帛續旐末為燕尾者是也杠旐皆白故曰大白<lb/>
從殷正色無飾其杠仍練綢之周璧翣以采羽注下加<lb/>
<pb n="31a"/>
璧懸翣墜之其旄鈴則飾杠首而不注下所謂以旄牛<lb/>
尾為之綴於橦上周葢兼三代損益也大赤即通帛白<lb/>
旜葢杠旐斿斾皆纁故曰大赤從周正色無飾春秋傳<lb/>
綪茷旃旌是也其斾各隨命數亦曰斿爾雅因章曰旃<lb/>
謂杠同旗色也故杠亦可名旃孟子招虞人以皮冠庶<lb/>
人以旃士以旂大夫以旌葢旃則帷杠旂則建旄鈴旌<lb/>
則又加柝羽矣傳曰亡大斾之左旃説文旃旗曲柄也<lb/>
從于丹聲所以旃表士衆猶言甄也覲禮天子乗龍載<lb/>
<pb n="31b"/>
大旂日月升龍降龍穆天子傳曰天子葬盛姬建日月<lb/>
七星曲禮招摇在上則畫日月北斗於交龍驂上矣飾<lb/>
以組維以縷詩素絲紕之組之祝之則邊皆飾組以縷<lb/>
維之矣其屬于杠亦然以竹為弓而衣之横以縿首以<lb/>
張幅曰弧䪅旂亦有之考工記弧旌枉矢以象弧也妖<lb/>
星有枉矢蛇竹有毛目蒼黒長數尺葢指旌之垂動也<lb/>
凡旗文事則建旞武事則建旌通名曰綏其旌則俱有<lb/>
而旂則加鈴焉爾雅注旄首曰旌有鈴曰旂舊圖旂首<lb/>
<pb n="32a"/>
為金龍頭唐志云銜結綬及鈴綏<lb/>
士䘮禮為銘各以其物亡則以緇長半幅䞓末長終幅<lb/>
廣三寸書銘于末則縿上緇下纁矣故云雜帛曰物射<lb/>
禮無物則以白羽與朱羽操杠長三仭以鴻脰韜上二<lb/>
尋則韜杠用鳥革爾雅錯革鳥曰旟先儒但知鳥隼為<lb/>
旟而不知亦因之得名故誤釋<lb/>
按詩彼旟旐斯胡不斾斾又曰織文鳥章白斾央央旂<lb/>
旐央央悠悠斾旌則旗旂旟旐之斾皆白兵事舉同者<lb/>
<pb n="32b"/>
言故止曰斾春秋傳晉人馬還楚惎之以拔斾投衡<lb/>
又曰辛未治兵建而不斾壬申復斾之是也<lb/>
旞染五采全羽為之象夏秋色道車建之周禮縫人衣<lb/>
翣栁之材則璧有孔所以懸其繩翣則為其輕颺而下<lb/>
墜者鄭氏謂畫繒為翣戴以璧垂五采羽于其下恐非<lb/>
䘮大記翣皆戴圭乃自飾翣言與此不同<lb/>
旌旂五采羽為之一日大麾斿車建之田獵天子殺則<lb/>
下大綏諸侯殺則下小綏則其數亦有差等射則服不<lb/>
<pb n="33a"/>
氏以旌居之而待獲<lb/>
爾雅素錦綢杠纁帛縿素陞龍于縿練旒九飾以組維<lb/>
以鏤<hi>此言文事</hi>緇廣充幅長尋曰旐繼旐曰斾<hi>此言武事</hi>注旄首<lb/>
曰旌有鈴曰旂錯革鳥曰旟因章曰旃<hi>以上四者别文武旗杠名</hi>司<lb/>
常掌九旗之物名各有屬以待國事日月為常交龍為<lb/>
旂通帛為旜雜白為物熊虎為旗鳥隼為旟龜蛇為旐<lb/>
全羽為旞析羽為旌及國之大閱賛司馬頒旗物王建<lb/>
大常諸侯建旂孤卿建旜大夫士建物師都建旗州里<lb/>
<pb n="33b"/>
建旟縣鄙建旐道車載旞斿車載旌皆畫其象焉官府<lb/>
各象其事州里各象其名家各象其號凡祭祀各建其<lb/>
旗會同賓客亦如之凡軍事建旌旗及致民置旗弊之<lb/>
甸亦如之凡射共獲旌葢天子諸侯皆素錦韜杠弧䪅<lb/>
旞旄鈴纁帛縿練旒皆同但諸侯有降龍無升龍公建<lb/>
常九斿侯伯七斿子男五斿為等耳旂亦可名常凡此<lb/>
皆因夏制而損益之也孤卿建旜以纁帛韜杠其縿斿<lb/>
亦纁但變旒為崇牙色纁不白耳大夫士建物則以鴻<lb/>
<pb n="34a"/>
脰韜杠崇牙雖白而縿雜矣師都三等采地也州里六<lb/>
鄉也縣鄙六遂也三者自王畿逺近言則盡乎人矣旗<lb/>
旟旐崇牙之斿各隨命數凡此皆因殷制而損益之也<lb/>
曲禮前朱雀後𤣥武左青龍右白虎招摇在上即考工<lb/>
記龍旂九斿以象大火也<hi>蒼龍宿之心其属有兄尾九星</hi>鳥旟七斿以<lb/>
象鶉火也<hi>朱鳥宿之鳥其属有星星七星</hi>熊旗六斿以象伐也<hi>伐属白虎宿與參連體而六星</hi>龜蛇四斿以象宫室也<hi>𤣥武宿與東璧連體而四星</hi>弧旌枉<lb/>
失以象弧也葢言天子之行象方數耳非論旗次斿數<lb/>
<pb n="34b"/>
也道車文事也建全羽旞而有鈴斿車武事也建析羽<lb/>
旌而無鈴其杠皆建旄所謂羽毛之美傳稱晉人假羽<lb/>
旄于鄭明日斾之詩稱孑孑干旄干旟干旌是也凡此<lb/>
皆因虞制而損益之也博雅云天子杠九仭諸侯七仭<lb/>
大夫五仭士三仭天子十二斿至地諸侯九斿至軫卿<lb/>
大夫七斿至較士三斿至肩按大常使人維之則曳地<lb/>
可知矣楚令尹為王旌以田芊尹無宇㫁之齊欒髙伐<lb/>
虎門公卜使王黒以靈姑鉟率吉請㫁三尺焉而用之<lb/>
<pb n="35a"/>
則綏旗上下長短可知矣然論杠大長非車所能建參<lb/>
之人情不通其九旗以上文為次隨事序而用之故司<lb/>
馬治兵師都載旜以下與此不同云<lb/>
<pb n="36a"/>
</p>
<p>
<pb n="37a"/>
士冠禮緇纚廣終幅長六尺後世謂之幓頭即今之包<lb/>
紗所以斂髪束于頂上為髻見詩内則居䘮始死則以<lb/>
麻代之括髪哀殺則以麻布為之死則不用士䘮禮髪<lb/>
㑹用組是也亦不同總總以緇繒為之所以韜髻然後<lb/>
笄童子則但以錦束髮曰總角不笄也有縰無總故曰<lb/>
男女未冠笄者止云櫛縰婦人不冠但總笄故其制稍<lb/>
長檀弓云笄長尺總八寸䘮服云總六升長六寸箭筓<lb/>
長尺是也男子䘮則以麻布為之以别不冠故曰免後<lb/>
<pb n="37b"/>
世名幩卑賤不冠執事者所服方言云路頭陌頭也<hi>音貊</hi>
紗繢䰎帶<hi>羌位反</hi>䰂帶<hi>音/菜</hi>幣<hi>音/績</hi>㡋<hi>於怯反</hi>幧頭也自闗以西<lb/>
秦晉之郊曰絡頭南楚江湘之間曰帞頭自河以北趙<lb/>
魏之間曰幧頭或謂之□或謂之㡋其遍者謂之䰎帶<lb/>
或謂之䰂帶<hi>䰂亦結也</hi>覆結謂之幘巾或謂之承露或謂之<lb/>
覆䰂<hi>今結籠</hi>皆趙魏之間通語也<lb/>
<pb n="38a"/>
</p>
<p>
<pb n="39a"/>
傳曰人之有元百骸統焉古之制字者知其所以然是<lb/>
故能固其元為完具之完殘其所固為冦賊之㓂加法<lb/>
度焉為冠冕之冠士䘮禮缺項青組纓屬于缺鄭氏曰<lb/>
項讀如有頍者弁之頍緇布冠無笄著頍圍髪際結項<lb/>
中隅為四綴以固冠也項中有<graphic n="KR1362" url="https://raw.githubusercontent.com/kanripo/KR-Gaiji/master/images/KR1362.png" mimeType="image/png"/>亦由固頍為之今未<lb/>
冠笄者著巻幘頍象之所生也按鄭氏此説是矣但缺<lb/>
項謂至項而缺不合兩頭以青組纓連屬之少離去為<lb/>
二組既著則以纓各貫組結于項而已不加縷而乖于<lb/>
<pb n="39b"/>
前也隅為四綴則連冠于缺項者也武本此制<lb/>
<pb n="40a"/>
</p>
<p>
<pb n="41a"/>
</p>
<p>
<pb n="42a"/>
母追即變緇布冠去缺項為武而有緌者也鄭司農作<lb/>
牟古母牟通用如敦牟之牟追如追師之追班固云欲<lb/>
從堥敦而度髙乎太山爾雅敦丘如覆敦孔子曰古之<lb/>
王者有務而徇領者矣尚書傳作冒而句領淮南子作<lb/>
鍪而綣領下云豈必褒衣博帶句襟委章甫哉則堥以<lb/>
言山故從土務牟冒鍪一字也如牟而堆起所謂有覆<lb/>
杯之狀是也漢志云長七寸髙四寸制如覆杯前髙廣<lb/>
後卑鋭按古人髻在後當云後髙廣前卑鋭<lb/>
<pb n="42b"/>
章甫爾雅上正章丘之章甫方也平正而四方對牟堆<lb/>
而言舊以為章明丈夫非也甫字亦象形後世以為進<lb/>
賢冠制莊子曰原憲華冠縰履又曰宋鈃尹文聞其風<lb/>
而悦之作為華山之冠以自表注華山上下均平是也<lb/>
委即委武也鄭氏謂秦人曰委齊東曰武是也皃古○<lb/>
象形以委為皃則武髙矣惟䘮冠則條屬故曰厭冠言<lb/>
其低也古者冠布齊則緇之大白冠緇布冠不㽔委武<lb/>
𤣥縞而後蕤則古者日用以白布為冠所謂素冠也齋<lb/>
<pb n="43a"/>
則以陰幽思故緇之所謂緇布冠也然皆缺項結之<lb/>
不緌後世以縞為素冠以繒為𤣥冠加委武于下燕居<lb/>
則但屬于後有事則緌而垂于前始不用缺項矣然上<lb/>
直下横象乾坤之意猶在至周尚文其冠之縫亦如弁<lb/>
王冕旒各隨命數尊者縫多布直不能為故横縫惟䘮<lb/>
冠則無等縫少而仍直始失其制矣孟子云許子奚冠<lb/>
曰冠素則縞冠乃無爵者所常服大夫士又因入朝而<lb/>
𤣥冠云凡冠邊皆有縁<lb/>
<pb n="43b"/>
陳氏曰掌次之皇邸樂師之皇舞皆以鳳凰之羽為之<lb/>
則皇畫羽飾可知矣按古者衣獸皮毛則以鳥皮為冠<lb/>
以獸皮為衣春秋猶有鷸冠逸禮記曰知天文者冠鷸<lb/>
冠後訛為術氏冠其制非盡羽也莊子曰冠圎冠者知<lb/>
天時是也輿服志曰上古穴居而野處衣毛而冒皮後<lb/>
世聖人觀翬翟之文榮華之色乃染帛以效之成以為<lb/>
服見鳥獸有冠角頷胡之制遂作冠冕纓蕤凡十二章<lb/>
至周九章秦滅去禮學郊祀之服皆以袀𤣥袀紺繒也<lb/>
<pb n="44a"/>
</p>
<p>
<pb n="45a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="45b"/>
收收斂其上而小不同于冠也鄭氏謂所以收斂髪非<lb/>
也葢弁尊于冠非常服者冔從胃省從吁語之舒也冔<lb/>
亦訓人意變而大其上也王制以皇收冔對冕言皆以<lb/>
緇布為之歟弁師王之皮弁㑹五采玉<graphic n="KR0722" url="https://raw.githubusercontent.com/kanripo/KR-Gaiji/master/images/KR0722.png" mimeType="image/png"/>象邸玉笄王<lb/>
之弁絰弁而加環絰司服凡兵事韋弁服眡朝則皮弁<lb/>
服凡甸冠弁服凡㓙事服弁服凡弔事弁絰服葢周兼<lb/>
二代之制以去毛之皮為之曰韋弁染其色黄赤如雀<lb/>
曰爵弁書作雀弁其次蒼艾色曰綦弁詩作騏弁又其<lb/>
<pb n="46a"/>
次以有毛白鹿皮為之曰皮弁鄭氏曰㑹縫中也<graphic n="KR0722" url="https://raw.githubusercontent.com/kanripo/KR-Gaiji/master/images/KR0722.png" mimeType="image/png"/>結<lb/>
也説文<graphic n="KR0722" url="https://raw.githubusercontent.com/kanripo/KR-Gaiji/master/images/KR0722.png" mimeType="image/png"/>弁飾行行冒玉也冒如冒地而出之冒凡弁<lb/>
上合皮為直縫天子十二皮則十二縫每縫貫結五采<lb/>
玉十二以為飾謂之<graphic n="KR0722" url="https://raw.githubusercontent.com/kanripo/KR-Gaiji/master/images/KR0722.png" mimeType="image/png"/>上公以下各以其等為之其<graphic n="KR0722" url="https://raw.githubusercontent.com/kanripo/KR-Gaiji/master/images/KR0722.png" mimeType="image/png"/>
如旒數冕則逺而垂前後弁則近而飾于上也詩所謂<lb/>
㑹弁如星是也註見冕邸抵也其下横縫則以象齒為<lb/>
條而飾之惟韋弁與皮弁同春秋傳楚子玉自為瓊弁<lb/>
玉纓是也皮弁無玉飾差小加環絰曰弁絰夏收之變<lb/>
<pb n="46b"/>
也不收其上曰冠弁殷<graphic n="KR1168" url="https://raw.githubusercontent.com/kanripo/KR-Gaiji/master/images/KR1168.png" mimeType="image/png"/>之變也一曰皮冠孟子招虞<lb/>
人以皮冠春秋衛獻公射鴻于囿二子從之不釋皮冠<lb/>
而與之言是也䘮則各依升數布為之曰服弁始用布<lb/>
為之惟弁絰去絰不去絰亦名皮弁小記云諸侯弔必<lb/>
皮弁錫衰言有絰者也特牲曰皮弁素服而祭素服以<lb/>
送終也士冠禮郊特牲三王共皮弁素積皆指無絰者<lb/>
也<lb/>
<pb n="47a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="47b"/>
　<lb/>
説文冕大夫以上冠也從同免聲黄帝初作冕徐云後<lb/>
仰前俯主于恭也按冕即總也冒冕故曰冕非取俛也<lb/>
弁師掌王之五冕皆𤣥冕采裹延紐五采繅十有二就<lb/>
皆五采玉有十二玉笄朱紞諸侯<hi>當為公</hi>之繅斿九就琘<lb/>
玉三采其餘如王之事繅斿皆就玉瑱玉笄又云諸侯<lb/>
孤卿大夫之冕韋弁皮弁弁絰各以其等為之註曰冕<lb/>
服有六而言五冕者葢大䘮之冕無旒不聨數也延冕<lb/>
也覆在上是以名焉紐小鼻在武上笄所貫也今時冠<lb/>
<pb n="48a"/>
巻當簪者廣袤以冠縱其舊象與繅雜文之名也合五<lb/>
采絲為之繩垂于延之前後各十二所謂邃延也就成<lb/>
也繩每一匝而貫五采玉十二斿則十二玉也每就間<lb/>
葢一寸朱紘以朱組為紘也紘一條屬兩端于武繅不<lb/>
言皆有不皆者此為衮衣之冕十二斿則用玉二百八<lb/>
十八鷩衣之冕繅九斿用玉二百一十六毳衣之冕七<lb/>
斿用玉百六十八希衣之冕五斿用玉百二十𤣥衣之<lb/>
冕三斿用玉七十二侯當為公字之誤也三采朱白蒼<lb/>
<pb n="48b"/>
也其餘謂延紐皆𤣥覆朱袤與王同也出此則異繅斿<lb/>
皆就皆三采也每繅九成則九旒也公之冕用玉百六<lb/>
十二侯伯繅七就用玉九十八子男繅五就用玉五十<lb/>
繅玉皆三采孤繅四就用玉三十二三命之卿繅三就<lb/>
用玉十八再命之大夫繅再成用玉八繅玉皆朱緑韋<lb/>
弁皮弁則侯伯<graphic n="KR0722" url="https://raw.githubusercontent.com/kanripo/KR-Gaiji/master/images/KR0722.png" mimeType="image/png"/>飾也子男<graphic n="KR0722" url="https://raw.githubusercontent.com/kanripo/KR-Gaiji/master/images/KR0722.png" mimeType="image/png"/>飾五玉亦三采孤則<graphic n="KR0722" url="https://raw.githubusercontent.com/kanripo/KR-Gaiji/master/images/KR0722.png" mimeType="image/png"/>
飾四三命之卿<graphic n="KR0722" url="https://raw.githubusercontent.com/kanripo/KR-Gaiji/master/images/KR0722.png" mimeType="image/png"/>飾三再命之大夫<graphic n="KR0722" url="https://raw.githubusercontent.com/kanripo/KR-Gaiji/master/images/KR0722.png" mimeType="image/png"/>飾二玉亦二采<lb/>
按郊特牲載冕璪十有二旈則天數也則天子前後無<lb/>
<pb n="49a"/>
二十四旒之理禮器云天子之冕朱緑藻十有二旒諸<lb/>
侯九上大夫也下大夫五士三則自古旒制至三而止<lb/>
無二旒者弁合二皮二縫决不可成則弁制亦至三而<lb/>
止但殷<graphic n="KR1168" url="https://raw.githubusercontent.com/kanripo/KR-Gaiji/master/images/KR1168.png" mimeType="image/png"/>合皮六片為之則古制無等差可知矣經言<lb/>
各以其等為之亦槩言葢以三十升麻布上𤣥下朱裹<lb/>
冕板以采絲合為繩貫玉為旒水流趨下旗冕之垂者<lb/>
如之故曰旒取其文曰藻或作繅以絲為之也或作璪<lb/>
以玉貫之也謂之繁露言其形也合而成條曰就結而<lb/>
<pb n="49b"/>
分斷曰就就猶成也采色一成謂之就是也天子以五<lb/>
采繅貫青赤黄白黒玉十二每玉相去一寸旒長尺二<lb/>
寸前後各六諸侯繅琘玉皆朱白蒼葢朱兼赤黄蒼兼<lb/>
青黒上公九玉九旒長九寸前五後四侯伯七玉七旒<lb/>
長七寸前四後三子男三玉三旒長三寸前二後一天<lb/>
子之公卿大夫士視五等諸侯各下其君一等在外卿<lb/>
大夫其玉各依命數然一命再命者皆旒三長三寸但<lb/>
玉則或一或二耳其弁縫玉同此惟士無冕而有弁其<lb/>
<pb n="50a"/>
制亦合三片皮為之但無玉<graphic n="KR0722" url="https://raw.githubusercontent.com/kanripo/KR-Gaiji/master/images/KR0722.png" mimeType="image/png"/>耳<lb/>
　　紘纓色説<lb/>
記言籍田天子冕而朱紘諸侯冕而青紘以管仲朱紘<lb/>
為濫士冠禮皮弁爵弁笄緇組紘纁邊玉藻云𤣥冠朱<lb/>
組纓天子之冠也緇布冠繢縷諸侯之冠也𤣥冠丹組<lb/>
纓諸侯之齋冠也𤣥冠綦組纓士之齋冠也互考之則<lb/>
天子纓紘皆朱諸侯纓紘皆丹大夫纓紘皆緇士纓紘<lb/>
皆綦其織之兩邊綦者緇邊緇者纁邊丹者朱邊朱者<lb/>
<pb n="50b"/>
𤣥邊歟其青素黄赤上下通用也爾雅一染謂之縓再<lb/>
染謂之頳五染謂之纁青謂之葱黒謂之黝斧謂之黼<lb/>
考工記鍾氏染羽以朱湛丹秫三月而熾之淳而漬之<lb/>
三入為纁五入為緅七入為緇一染為縓赤黄色也又<lb/>
名韎以一命緼韍故曰士爵韋雀色黄而㣲赤非謂頭<lb/>
也馬赤黄曰騂齊則爵鞞戎則韎韐又曰士佩瓀玟而<lb/>
緼組綬再染為赬大赤也詩魴魚赬尾再命赤<lb/>
韍是也又名絳又名蒨三染為纁黄朱色所謂丹也又<lb/>
<pb n="51a"/>
彤也詩朱芾斯皇諸侯黄朱芾是也然與頳相亂故大<lb/>
夫𤣥頳即𤣥纁鄭氏曰四入為朱謂得宜則鮮明詩我<lb/>
朱孔揚毛氏曰深纁也天子純朱芾是也若入而過度<lb/>
則㣲黒為紺矣先儒謂入赤汁則為朱入黒汁則為紺<lb/>
更以此紺入黒則為緅按孔子不以紺緅飾即管仲之<lb/>
丹朱黼領猶言紫之奪朱也淮南子曰染紺以湼則黒<lb/>
于湼湼即黒汁也孔氏謂一入曰緅則紺尚染以赤汁<lb/>
而緅始染黒汁矣説文謂紺深青揚赤色非緅一入赤<lb/>
<pb n="51b"/>
多黒少再入黒汁則為𤣥鄭氏謂六入是也黒多赤少<lb/>
如燕故燕謂之𤣥鳥蟻謂之𤣥駒七入為緇則純黒矣<lb/>
然與𤣥相亂故緇衣名𤣥端考工記東方謂之青南方<lb/>
謂之赤西方謂之白北方謂之黒天謂之𤣥地謂之黄<lb/>
青與白相次也赤與黒相次也𤣥與黄相次也青與赤<lb/>
謂之文赤與白謂之章白與黒謂之黼黒與青謂之黻<lb/>
五采備謂之繡爾雅青謂之葱東方正色如葱也黒謂<lb/>
之黝北方正色暗也青白相次則為碧深縹色赤黒相<lb/>
<pb n="52a"/>
次則為皂深緅色𤣥黄相次則為鶡鳥之黄黒為鶡是<lb/>
也青赤之文即紫色與紺亂赤白之章紅也淺絳色白<lb/>
黒之黼蒼艾色綦也馬淺黒為駰所謂隂白也黒青之<lb/>
黻蒼也深青色馬青驪曰駽淺則為黲五采備為繡即<lb/>
繢也惟天𤣥色尊與地配而四方之色不能雜又白黄<lb/>
為緗青黄為緑不言云<lb/>
<pb n="53a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="53b"/>
大裘而冕無繁露書稱康王麻冕黻裳卿士邦君麻冕<lb/>
蟻裳太保太史太宗皆麻冕彤裳孔子曰今也純儉則<lb/>
不以麻為之惟郊用麻云王會篇天子南面立絻無繁<lb/>
露朝服八十物搢<graphic n="KR1256" url="https://raw.githubusercontent.com/kanripo/KR-Gaiji/master/images/KR1256.png" mimeType="image/png"/>唐叔荀叔周公在左太公望在右<lb/>
皆絻亦無繁露朝服七十物搢笏旁天子而立于堂上<lb/>
堂下之右唐公虞公南面立焉堂下之左殷公夏公焉<lb/>
皆南面絻露朝服五十物皆搢笏則為壇朝亦無繁露<lb/>
矣豈以祭天地山川而仍其服歟<lb/>
<pb n="54a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="54b"/>
　<lb/>
國語王后親織𤣥紞齊詩充耳以素以青以黄則純之<lb/>
色亦同前説矣天子諸侯皆玉瑱詩充耳琇瑩即琘玉<lb/>
類也大夫以下以瓊謂石也䘮則以角楚語靈王虐白<lb/>
公子張驟諫王病之曰子復語不穀雖不能用吾憖置<lb/>
之于耳對曰賴君之用也故言不然巴浦之犀犛兕象<lb/>
其可盡乎其又以規為瑱也則又用角犀象矣<lb/>
　<lb/>
　三禮圖卷二<lb/>
</p>
<p>
</p>
  </div>
</body>
</text>
</TEI>
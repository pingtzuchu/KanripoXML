<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東坡易傳卷二</head>
    <p>
<pb n="1a"/>
欽定四庫全書<lb/>
　東坡易傳卷二　　　　　宋　蘇軾　撰<lb/>
䷊<hi>乾下坤上</hi>
泰小往大來吉亨彖曰泰小往大來吉亨則是天地交<lb/>
而萬物通也上下交而其志同也内陽而外隂内健而<lb/>
外順内君子而外小人君子道長小人道消也<lb/>
　陽始於復而至於泰泰而後為大壯大壮而後為夬<lb/>
　泰之世不若大壯與夬之世小人愈衰而君子愈盛<lb/>
<pb n="1b"/>
　也然而聖人獨安夫泰者以為世之小人不可勝盡<lb/>
　必欲迫而逐之使之窮而无歸其勢必至於爭爭則<lb/>
　勝負之勢未有決焉故獨安夫泰使君子居中常制<lb/>
　其命而小人在外不為无措然後君子之患无由而<lb/>
　起此泰之所以為最安也<lb/>
象曰天地交泰后以財成天地之道輔相天地之宜以<lb/>
左右民<lb/>
　財材也物至於泰極矣不可以有加矣故因天地之<lb/>
<pb n="2a"/>
　道而材成之即天地之宜而輔相之以左右民使不<lb/>
　入扵否而已否未有不自其已甚者始故左右之使<lb/>
　不失其中則泰可以常保也<lb/>
初九拔茅茹以其彚征吉象曰拔茅征吉志在外也<lb/>
　王弼曰茅之為物拔其根而相連引者也茹相連之<lb/>
　貌也三陽同志俱志於外初為類首舉則類從故曰<lb/>
　以其彚征吉<lb/>
九二包荒用馮河不遐遺朋亡得尚于中行象曰包荒<lb/>
<pb n="2b"/>
得尚于中行以光大也<lb/>
　陽皆在内據用事之處而擯三隂於外此隂之所不<lb/>
　能堪也隂不能堪必疾陽疾陽斯争矣九二陽之主<lb/>
　也故包荒用馮河馮河者小人之勇也小人之可用<lb/>
　惟其勇者荒者其無用者也有用者用之無用者容<lb/>
　之不遐棄也此所以懐小人爾以君子而懐小人其<lb/>
　朋以為非也而或去之故曰朋亡然而得配於六五<lb/>
　有大援於上君子所以愈安也雖亡其朋而卒賴以<lb/>
<pb n="3a"/>
　安此所以為光大也<lb/>
九三无平不陂无往不復艱貞无咎勿恤其孚于食有<lb/>
福象曰无往不復天地際也<lb/>
　乾本上也坤本下也上下交故乾居於内而坤在外<lb/>
　苟乾不安其所而務進以迫坤則夫順者將至於逆<lb/>
　故曰无平不陂坤不獲安於上則将下復以奪乾乾<lb/>
　之往適所以速其復也故曰無往不復當是時也坤<lb/>
　已知難而貞於我則可以无咎之矣九三之所孚者<lb/>
<pb n="3b"/>
　初與二也以其所孚者為樂進以迫坤而重違之則<lb/>
　危矣故教之以勿恤其孚而安于食是以有泰之福<lb/>
六四翩翩不富以其鄰不戒以孚象曰翩翩不富皆失<lb/>
實也不戒以孚中心願也<lb/>
　王弼曰乾樂上復坤樂下復四處坤首六五上六皆<lb/>
　失其故處而樂下者故翩翩相從不必富而能用其<lb/>
　鄰不待戒而自孚<lb/>
六五帝乙歸妹以祉元吉象曰以祉元吉中以行願也<lb/>
<pb n="4a"/>
　妹女之少者也易女少而男長則權在女六五以隂<lb/>
　居尊位有帝乙歸妹之象焉坤樂下復下復而奪乾<lb/>
　乾則病矣而亦非坤之利也乾病而疾坤坤亦將傷<lb/>
　焉使乾不病坤不傷莫如以輔乾之意而行其下復<lb/>
　之願如帝女之歸其夫者帝女之歸也非求勝其夫<lb/>
　將以祉之坤之下復非以奪乾將以輔之如是而後<lb/>
　可<lb/>
上六城復于隍勿用師自邑告命貞吝象曰城復于隍<lb/>
<pb n="4b"/>
其命亂也<lb/>
　取土於隍而以為城封而髙之非城之利以利人也<lb/>
　泰之所以厚坤於外者非以利坤亦以衛乾爾坤之<lb/>
　在上而欲復於下猶土之為城而欲復於隍也有城<lb/>
　而不能固之使復於隍非城之罪人之過也故勿用<lb/>
　師上失其衛則下思擅命故自邑告命邑非所以出<lb/>
　命也然既以失之矣從而懐之則可正之則吝<lb/>
䷋<hi>坤下乾上</hi>
<pb n="5a"/>
否之匪人不利君子貞大徃小来彖曰否之匪人不利<lb/>
君子貞大往小來則是天地不交而萬物不通也上下<lb/>
不交而天下无邦也内隂而外陽内柔而外剛内小人<lb/>
而外君子小人道長君子道消也<lb/>
　春秋傳曰不有君子其能國乎君子道消雖有國與<lb/>
　无同矣<lb/>
象曰天地不交否君子以儉徳辟難不可榮以禄初六<lb/>
拔茅茹以其彚貞吉亨象曰拔茅貞吉志在君也<lb/>
<pb n="5b"/>
　自泰為否也易自否為泰也難何也隂陽易位未有<lb/>
　不志於復而其既復未有不安其位者也故泰有征<lb/>
　而否旡征夫苟无征則是終无泰也而可乎故坤處<lb/>
　内而不忘貞於乾斯所以為泰之漸矣故亨<lb/>
六二包承小人吉大人否亨象曰大人否亨不亂羣也<lb/>
　隂得其位欲包羣陽而以承順取之上説其順而不<lb/>
　知其害此小人之吉也大人之欲濟斯世也苟出而<lb/>
　争之上則君莫之信下則小人之所疾故莫如否大<lb/>
<pb n="6a"/>
　人否而退使君子小人之羣不相亂以為邪之勝正<lb/>
　也常於交錯未定之間及其羣分類别正未有不勝<lb/>
　者也故亨<lb/>
六三包羞象曰包羞位不當也<lb/>
　三本陽位故包承羣陽而知羞之矣<lb/>
九四有命无咎疇離祉象曰有命无咎志行也<lb/>
　君子之居否患无以自行其志爾初六有志於君而四<lb/>
　之應苟有命我无庸咎之矣故君子之疇獲離其福<lb/>
<pb n="6b"/>
　疇類也<lb/>
九五休否大人吉其亡其亡繫於苞桑象曰大人之吉<lb/>
位正當也<lb/>
　九五大人之得位宜若甚安且强者也然其實制在<lb/>
　於内席其安强之勢以與小人争而求勝則不可故<lb/>
　曰休否大人吉恃其安强之勢而不虞小人之内勝<lb/>
　亦不可故曰其亡其亡繫於苞桑休否者所謂大人<lb/>
　否也小人之不吾敵也審矣惟乗吾急則有以幸勝<lb/>
<pb n="7a"/>
　之利在於急不在於緩也苟否而不争以休息之必<lb/>
　有不吾敵者見焉故大人吉<lb/>
上九傾否先否後喜象曰否終則傾何可長也<lb/>
　否至於此不可復因非傾蕩埽除則喜無自至矣<lb/>
䷌<hi>離下乾上</hi>
同人於野亨利涉大川利君子貞彖曰同人柔得位得<lb/>
中而應乎乾曰同人<lb/>
　此專言二也<lb/>
<pb n="7b"/>
同人曰同人於野亨<lb/>
　此言五也故别之<lb/>
利涉大川乾行也<lb/>
　野者无求之地也立於無求之地則凡從我者皆誠<lb/>
　同也彼非誠同而能從我於野哉同人而不得其誠<lb/>
　同可謂同人乎故天與人同物之能同於天者蓋寡<lb/>
　矣天非求同於物非求不同於物也立乎上而天下<lb/>
　之能同者自至焉其不能者不至也至者非我援之<lb/>
<pb n="8a"/>
　不至者非我拒之不拒不援是以得其誠同而可以<lb/>
　涉川也故曰同人于野亨利涉大川乾行也苟不得<lb/>
　其誠同與之居安則合與之涉川則潰矣渉川而不<lb/>
　潰者誠同也<lb/>
文眀以健中正而應君子正也唯君子為能通天下之<lb/>
志象曰天與火同人君子以類族辨物<lb/>
　水之於地為比火之與天為同人同人與比相近而<lb/>
　不同不可不察也比以无所不比為比而同人以有<lb/>
<pb n="8b"/>
　所不同為同故君子以類族辨物<lb/>
初九同人于門无咎象曰出門同人又誰咎也<lb/>
　初九自内出同於上上九自外入同於下自内出故<lb/>
　言門自外入故言郊能出其門而同於人不自用者<lb/>
　也<lb/>
六二同人于宗吝象曰同人于宗吝道也<lb/>
　凡言媾者其外應也凡言宗者其同體也九五為媾<lb/>
　九三為宗從媾正也從宗不正也六二之所欲從者<lb/>
<pb n="9a"/>
　媾也而宗欲得之正者逺而不相及不正者近而足<lb/>
　以相困苟不能自力於難而安於易以同乎不正則<lb/>
　吝矣<lb/>
九三伏戎於莽升其髙陵三歳不興象曰伏戎于莽敵<lb/>
剛也三歳不興安行也九四乘其墉弗克攻吉象曰乘<lb/>
其墉義弗克也其吉則困而反則也<lb/>
　六二之欲同乎五也歴三與四而後至故三與四皆<lb/>
　欲得之四近於五五乘其墉其勢至迫而不可動是<lb/>
<pb n="9b"/>
　以雖有争二之心而未有起戎之迹故猶可知困而<lb/>
　不攻反而獲吉也若三之於五也稍逺而肆焉五在<lb/>
　其陵而不在其墉是以伏戎于莽而伺之既已起戎<lb/>
　矣雖欲反則可得乎欲興不能欲歸不可至於三歲<lb/>
　行將安入故曰三嵗不興安行也<lb/>
九五同人先號咷而後笑大師克相遇象曰同人之先<lb/>
以中直也大師相遇言相克也<lb/>
　子曰君子之道或出或處或黙或語二人同心其利<lb/>
<pb n="10a"/>
　斷金同心之言其臭如蘭由此觀之豈以用師而少<lb/>
　五哉夫以三四之强而不能奪始於號咷而卒達於<lb/>
　笑至於用師相克矣而不能散其同此所以知二五<lb/>
　之誠同也二隂也五陽也隂陽不同而為同人是以<lb/>
　知其同之可必也君子出處語黙不同而為同人是<lb/>
　以知其同之可必也苟可必也則雖有堅强之物莫<lb/>
　能間之矣故曰其利斷金蘭之有臭誠有之也二五<lb/>
　之同其心誠同也故曰其臭如蘭<lb/>
<pb n="10b"/>
上九同人於郊无悔象曰同人於郊志未得也<lb/>
　物之同於乾者已寡矣今又處乾之上則同之者尤<lb/>
　難以其无所苟同則可以无悔以其莫與共立則志<lb/>
　未得也<lb/>
䷍<hi>乾下離上</hi>
大有无亨彖曰大有柔得尊位大中而上下應之曰大<lb/>
有<lb/>
　謂五也大者皆見有於五故曰大有<lb/>
<pb n="11a"/>
其徳剛健而文眀應乎天而時行是以元亨象曰火在<lb/>
天上大有君子以遏惡揚善順天休命<lb/>
　以健濟眀可以進退善惡順天之休命也<lb/>
初九无交害匪咎艱則无咎<lb/>
　二應於五三通於天子四與上近焉獨立无交者惟<lb/>
　初而已雖然无交之為害也非所謂咎也獨立无恃<lb/>
　而知難焉何咎之有<lb/>
象曰大有初九无交害也<lb/>
<pb n="11b"/>
　明惟初九為然也<lb/>
九二大車以載有攸往无咎象曰大車以載積中不敗<lb/>
也<lb/>
　大車虚而有容者謂五也九二足以有為矣然非六<lb/>
　五虚而容之雖欲往可得乎積中明虚也<lb/>
九三公用亨於天子小人弗克象曰公用亨于天子小<lb/>
人害也<lb/>
　九三以陽居陽其勢足以通於天子以小人處之則<lb/>
<pb n="12a"/>
　敗矣<lb/>
九四匪其彭无咎象曰匪其彭无咎眀辨晳也<lb/>
　彭三也九四之義知有五而已夫九三之剛非强也<lb/>
　六五之柔非弱也惟眀者為能辨此<lb/>
六五厥孚交如威如吉象曰厥孚交如信以發志也威<lb/>
如之吉易而无備也<lb/>
　處羣剛之間而獨用柔无僃之甚者也以其无僃而<lb/>
　物信之故歸之者交如也此柔而能威者何也以其<lb/>
<pb n="12b"/>
　无備知其有餘也夫僃生於不足不足之形見於外<lb/>
　則威削<lb/>
上九自天祐之吉无不利象曰大有上吉自天祐也<lb/>
　曰祐曰吉曰无不利其為福也多矣而終不言其所<lb/>
　以致福之由而象又因其成文无所復説此豈真无<lb/>
　説也哉盖其所以致福者逺矣夫兩剛不能相用而<lb/>
　獨隂不可以用陽故必居至寡之地以隂附陽而後<lb/>
　衆予之履之六三大有之六五是也六三附於九五<lb/>
<pb n="13a"/>
　六五附於上九而羣陽歸之二隂既因羣陽而有功<lb/>
　九五上九又得以坐受二隂之成績故履有不疚之<lb/>
　光而大有有自天之祐此皆聖賢之高致妙用也故<lb/>
　孔子曰天之所助者順也人之所助者信也履信思<lb/>
　乎順又以尚賢也是以自天祐之吉无不利信也順<lb/>
　也尚賢也此三者皆六五之徳也易而无僃六五之<lb/>
　順也厥孚交如六五之信也羣陽歸之六五之尚賢<lb/>
　也上九特履之爾我之所履者能順且信又以尚賢<lb/>
<pb n="13b"/>
　則天人之助將安歸哉故曰聖人无功神人无名而<lb/>
　大有上九不見致福之由也<lb/>
䷎<hi>艮下坤上</hi>
謙亨君子有終彖曰謙亨天道下濟而光眀地道卑而<lb/>
上行<lb/>
　此所以為謙亨也<lb/>
天道虧盈而益謙地道變盈而流謙鬼神害盈而福謙<lb/>
人道惡盈而好謙謙尊而光卑而不可踰君子之終也<lb/>
<pb n="14a"/>
　此所以為君子有終也不於其終觀之則争而得謙<lb/>
　而失者盖有之矣惟相要於究極然後知謙之必勝<lb/>
　也<lb/>
象曰地中有山謙君子以裒多益寡稱物平施<lb/>
　裒取也謙之為名生於過也物過然後知有謙使物<lb/>
　不過則謙者乃其中爾過與中相形而謙之名生焉<lb/>
　聖人即世之所名而名之而其實則歸于中而已矣地<lb/>
　過乎卑山過乎高故地中有山謙君子之居是也多<lb/>
<pb n="14b"/>
　者取之謙也寡者益之亦謙也<lb/>
初六謙謙君子用涉大川吉象曰謙謙君子卑以自牧<lb/>
也<lb/>
　此最處下是謙之過也是道也无所用之用於涉川<lb/>
　而已有大難不深自屈折則不足以致其用牧者養<lb/>
　之以待用云爾<lb/>
六二鳴謙貞吉象曰鳴謙貞吉中心得也<lb/>
　雄鳴則雌應故易以隂陽唱和寄之於鳴謙之所以<lb/>
<pb n="15a"/>
　為謙者三也其謙也以勞故聞其風被其澤者莫不<lb/>
　相從於謙六二其鄰也上九其配也故皆和之而鳴<lb/>
　於謙而六二又以隂處内卦之中雖微九三其有不<lb/>
　謙乎故曰鳴謙又曰貞吉鳴以言其和於三貞以見<lb/>
　其出於性也<lb/>
九三勞謙君子有終吉象曰勞謙君子萬民服也<lb/>
　勞功也謙五隂一陽待是而後為謙其功多矣艮之<lb/>
　制在三而三親以艮下坤其謙至矣故曰勞謙勞而<lb/>
<pb n="15b"/>
　不伐有功而不徳非獨以自免而已又將以及人是<lb/>
　得謙之全者也故彖曰君子有終而三亦云<lb/>
六四无不利撝謙象曰无不利撝謙不違則也<lb/>
　是亦九三之所致也二近其内有配之象故曰鳴四<lb/>
　近其外三之所向故稱撝以柔居柔而當三之所向<lb/>
　三之所撝四之所趨也以謙撝謙孰不利者故曰无<lb/>
　不利<lb/>
六五不富以其鄰利用侵伐无不利象曰利用侵伐征<lb/>
<pb n="16a"/>
不服也<lb/>
　直者曲之矯也謙者驕之反也皆非徳之至也故兩<lb/>
　直不相容兩謙不相使九三以勞謙而上下皆謙以<lb/>
　應之内則鳴謙外則撝謙其甚者則謙謙相追於无<lb/>
　窮相益不已則夫所謂裒多益寡稱物平施者將使<lb/>
　誰為之若夫六五則不然以為謙乎則所據者剛也<lb/>
　以為驕乎則所處者中也惟不可得而謂之謙不可<lb/>
　得而謂之驕故五謙莫不為之使也求其所以能使<lb/>
<pb n="16b"/>
　此五謙者而无所有故曰不富以其鄰至於侵伐而<lb/>
　不害為謙故曰利用侵伐莫不為之用者故曰无不<lb/>
　利<lb/>
上六鳴謙利用行師征邑國象曰鳴謙志未得也可用<lb/>
行師征邑國也<lb/>
　其為鳴謙一也六二自得於心而上六志未得者以<lb/>
　其所居非安於謙者也特以其配之勞謙而强應焉<lb/>
　貌謙而實不至則所服者寡矣故雖其邑國而猶叛<lb/>
<pb n="17a"/>
　之夫實雖不足而名在於謙則叛者不利叛者不利<lb/>
　則征者利矣王弼曰吉凶悔吝生乎動者也動之所<lb/>
　起興於利者也故飲食必有訟訟必有衆起未有居<lb/>
　衆人之所惡而為動者所害處不競之地而為争者<lb/>
　所奪是以六爻雖有失位无應乘剛而皆无凶咎悔<lb/>
　吝者以謙為主也<lb/>
䷏<hi>坤下震上</hi>
豫利建侯行師<lb/>
<pb n="17b"/>
　豫之言暇也暇以樂之謂豫建侯所以豫豫所以行<lb/>
　師也故曰利建侯行師有民而不以分人雖欲豫可<lb/>
　得乎子重問晉國之勇欒鍼曰好以暇是故惟暇者<lb/>
　為能師<lb/>
彖曰豫剛應而志行順以動豫豫順以動故天地如之<lb/>
　言天地亦以順動也<lb/>
而况建侯行師乎天地以順動故日月不過而四時不<lb/>
忒聖人以順動則刑罰清而民服<lb/>
<pb n="18a"/>
　上以順動則凡入於刑罰者皆民之過也<lb/>
豫之時義大矣哉<lb/>
　卦未有非時者也時未有无義亦未有无用者也苟<lb/>
　當其時有義有用焉往而不為大故曰時義又曰時<lb/>
　用又直曰時者皆適遇其及之而已從而為之説則<lb/>
　過矣如必求其説則凡不言此者皆當求所以不言<lb/>
　之故无乃不勝異説而厭棄之歟盍取而觀之因其<lb/>
　言天地以及聖人王公則多有是言因其所言者大<lb/>
<pb n="18b"/>
　而後及此者則其言之勢也是説也且非獨此見天<lb/>
　地之情者四利見大人者五其餘同者不可勝數也<lb/>
　又可盡以為異於他卦而曲為之説歟<lb/>
象曰雷出地奮豫先王以作樂崇徳殷薦之上帝以配祖<lb/>
考初六鳴豫凶象曰初六鳴豫志窮凶也<lb/>
　所以為豫者四也而初和之故曰鳴已无以致樂而<lb/>
　恃其配以為樂志不逺矣因人之樂者人樂亦樂人<lb/>
　憂亦憂志在因人而已所因者窮不得不凶<lb/>
<pb n="19a"/>
六二介于石不終日貞吉象曰不終日貞吉以中正也<lb/>
　以隂居隂而處二隂之間晦之極静之至也以晦觀<lb/>
　眀以静觀動則凡吉凶禍福之至如長短黑白陳乎<lb/>
　吾前是以動静如此之果也介于石果於静也不終<lb/>
　日果於動也是故孔子以為知㡬也<lb/>
六三盱豫悔遲有悔象曰盱豫有悔位不當也<lb/>
　以陽居陽猶力人之馭健馬也有以制之夫三非六<lb/>
　之所能馭也乗非其任而聴其所之若是者神亂於<lb/>
<pb n="19b"/>
　中而目盱於外矣據静以觀物者見物之正六二是<lb/>
　也乗動以逐物者見物之似六三是也物之似福者<lb/>
　誘之似禍者劫之我且睢盱而赴之既而非也則後<lb/>
　雖有誠然者莫敢赴之矣故始失之疾而其終未嘗<lb/>
　不以遲為悔也<lb/>
九四由豫大有得勿疑朋盍簮象曰由豫大有得志大<lb/>
行也<lb/>
　盍何不也簮固結也五隂莫不由四而豫故大有得<lb/>
<pb n="20a"/>
　豫有三豫二貞三豫易懐而二貞難致難致者疑之<lb/>
　則附者皆以利合而已夫以利合亦以利散是故來<lb/>
　者去者觀望而不至者舉勿疑之則吾朋何有不固<lb/>
　者乎<lb/>
六五貞疾恒不死象曰六五貞疾乘剛也恒不死中未<lb/>
亡也<lb/>
　二與五皆貞者也貞者不志於利故皆不得以豫名<lb/>
　之其貞同其所以為貞者異故二以得吉五以得疾<lb/>
<pb n="20b"/>
　也二之貞非固欲不從四也可則進否則退其吉也<lb/>
　不亦宜乎五之於四也其質則隂其居則陽也質隂<lb/>
　則力莫能較居陽則有不服之心焉夫力莫能較而<lb/>
　有不服之心則其貞足以為疾而已三豫者皆内喪<lb/>
　其守而外求豫者也故小者悔吝大者凶六五之貞<lb/>
　雖以為疾而其中之所守者未亡則恒至於不死君<lb/>
　子是以知貞之可恃也<lb/>
上六㝠豫成有渝无咎象曰㝠豫在上何可長也<lb/>
<pb n="21a"/>
　㝠者君子之所宜息也豫至上六宜息矣故曰㝠豫<lb/>
　成有渝者盈輒變也盈輒變所以為无窮之豫也<lb/>
䷐<hi>震下兌上</hi>
隨元亨利貞无咎彖曰隨剛來而下柔動而説隨大亨<lb/>
貞无咎而天下隨時隨時之義大矣哉<lb/>
　大時不齊故隨之世容有不隨者也責天下以人人<lb/>
　隨已而咎其貞者此天下所以不説也是故大亨而<lb/>
　利貞者貞者无咎而天下隨時時者上之所制也不<lb/>
<pb n="21b"/>
　從已而從時其為隨也大矣<lb/>
象曰澤中有雷隨君子以嚮晦入宴息<lb/>
　雷在澤中伏而不用故君子晦則入息<lb/>
初九官有渝貞吉出門交有功象曰官有渝從正吉也<lb/>
出門交有功不失也<lb/>
　物有正主之謂官九五者六二之正主也二以逺五<lb/>
　而苟隨於初五以其隨初而疑之則官有變矣官有<lb/>
　變初可以有獲也而非其正故官雖有變而以從正<lb/>
<pb n="22a"/>
　不取為吉也初之取二也得二而失五初之不取二<lb/>
　也失二而得五何也可取而不取歸之於正主初信<lb/>
　有功於五矣五必徳之失門内之配而得門外之交<lb/>
　是故捨其近配而出門以求交於其所有功之人其<lb/>
　得也必多故君子以為未嘗失也<lb/>
六二係小子失丈夫象曰係小子弗兼與也<lb/>
　小子初也丈夫五也兼與必兩失<lb/>
六三係丈夫失小子隨有求得利居貞象曰係丈夫志<lb/>
<pb n="22b"/>
舍下也<lb/>
　四為丈夫初為小子三无適應有求則得之矣然而<lb/>
　從四正也四近而在上從上則順與近則固故係丈<lb/>
　夫而利居貞<lb/>
九四隨有獲貞凶有孚在道以明何咎象曰隨有獲其<lb/>
義凶也有孚在道明功也<lb/>
　六三固四之所當有也不可以言獲獲者取非其有<lb/>
　之辭也二之往配於五也厯四而後至四之勢可以<lb/>
<pb n="23a"/>
　不義取之取之則於五為凶不取則於五為有功二<lb/>
　之從五也甚難初處其鄰而四當其道處其鄰不忘<lb/>
　貞當其道不忘信使二得從其配者初與四之功也<lb/>
　故皆言功居可疑之地而有功足以自明其誰咎之<lb/>
九五孚于嘉吉象曰孚於嘉吉位正中也<lb/>
　嘉謂二也傳曰嘉偶曰配而昏禮為嘉故易凡言嘉<lb/>
　者其配也隨之時隂急於隨陽者也故隂以不苟隨<lb/>
　為貞而陽以不疑其叛已為吉六二以逺五而貳於<lb/>
<pb n="23b"/>
　初九五不疑而信之則初不敢有二不敢叛故吉<lb/>
上六拘係之乃從維之王用亨于西山象曰拘係之上<lb/>
窮也<lb/>
　居上无應而不下隨故拘係之而後從從而又維之<lb/>
　明强之而後從也强之而後從則其從也不固故教<lb/>
　之曰當如王之通于西山王文王也西山西戎也文<lb/>
　王之通西戎也待其自服而後從之不强以從也<lb/>
䷑<hi>巽下艮上</hi>
<pb n="24a"/>
蠱元亨利渉大川先甲三日後甲三日彖曰蠱剛上而<lb/>
柔下巽而止蠱蠱元亨而天下治也利渉大川往有事<lb/>
也先甲三日後甲三日終則有始天行也<lb/>
　器乆不用而蟲生之謂之蠱人乆宴溺而疾生之謂<lb/>
　之蠱天下乆安无為而弊生之謂之蠱易曰蠱者事<lb/>
　也夫蠱非事也以天下為无事而不事事則後將不<lb/>
　勝事矣此蠱之所以為事也而昧者乃以事為蠱則<lb/>
　失之矣器欲常用體欲常勞天下欲常事事故曰巽<lb/>
<pb n="24b"/>
　而止蠱夫下巽則莫逆上止則无為下莫逆而上无<lb/>
　為則上下大通而天下治也治生安安生樂樂生媮<lb/>
　而衰亂之萌起矣蠱之災非一日之故也必世而後<lb/>
　見故爻皆以父子言之明父養其疾至子而發也人<lb/>
　之情无大患難則日入於媮天下既已治矣而猶以<lb/>
　渉川為事則畏其婾也蠱之與巽一也上下相順與<lb/>
　下順而上止其為婾一也而巽之所以不為蠱者有<lb/>
　九五以幹之而蠱无是也故蠱之彖曰先甲三日後<lb/>
<pb n="25a"/>
　甲三日終則有始而巽之九五曰无初有終先庚三<lb/>
　日後庚三日吉陽生於子盡於已隂生於午盡於亥<lb/>
　陽為君子君子為治隂為小人小人為亂夫一日十<lb/>
　二干相值支五干六而後復世未有不知者也先甲<lb/>
　三日後甲三日則世所謂六甲也先庚三日後庚三<lb/>
　日則世所謂六庚也甲庚之先後隂陽相反故易取<lb/>
　此以寄治亂之勢也先甲三日子戌申也中盡於己<lb/>
　而陽盈矣盈將生隂治將生亂故受之以後甲後甲<lb/>
<pb n="25b"/>
　三日午辰寅也寅盡於亥然後隂極而陽生蠱無九<lb/>
　五以幹之則其治亂皆極其自然之勢勢窮而後變<lb/>
　故曰終則有始天行也夫巽則不然初雖失之後必<lb/>
　有以起之譬之於庚先庚三日午辰寅也後庚三日<lb/>
　子戌申也庚之所後甲之所先也故先庚三日盡於<lb/>
　亥後庚三日盡於已先隂而後陽先亂而後治故曰<lb/>
　无初有終又特曰吉不言之於巽彖而言之於九五<lb/>
　者明此九五之功非巽之功也<lb/>
<pb n="26a"/>
象曰山下有風蠱君子以振民育徳<lb/>
　鼔之舞之之謂振振民使不惰育徳使不竭<lb/>
初六幹父之蠱有子考无咎厲終吉象曰幹父之蠱意<lb/>
承考也<lb/>
　蠱之為災非一日之故也及其微而幹之初其任也<lb/>
　見蠱之漸子有改父之道其始雖危終必吉故曰有<lb/>
　子考无咎言无是子則考有咎矣孝愛之深者其迹<lb/>
　有若不順其迹不順其意順也<lb/>
<pb n="26b"/>
九二幹母之蠱不可貞象曰幹母之蠱得中道也<lb/>
　隂之為性安无事而惡有為是以為蠱之深而幹之<lb/>
　尤難者寄之母也正之則傷愛不正則傷義以是為<lb/>
　至難也非九二其孰能任之故責之二也二以陽居<lb/>
　隂有剛之實而无用剛之迹可以免矣<lb/>
九三幹父之蠱小有悔无大咎象曰幹父之蠱終无咎<lb/>
也<lb/>
　九三之徳與二无以異也特不知所以用之二用之<lb/>
<pb n="27a"/>
　以隂而三用之以陽故小有悔而无大咎<lb/>
六四裕父之蠱往見吝象曰裕父之蠱往未得也<lb/>
　六四之所居與二无以異也而无其徳斯益其疾而<lb/>
　已裕益也<lb/>
六五幹父之蠱用譽象曰幹父用譽承以徳也<lb/>
　父有蠱而子幹之猶其有疾而砭藥之也豈其所樂<lb/>
　哉故初以獲厲三以獲悔六五以柔居中雖有幹蠱<lb/>
　之志而无二陽之決故反以是獲譽譽歸於己則疾<lb/>
<pb n="27b"/>
　歸於父矣父之徳惟不可承也使其可承則非蠱矣<lb/>
　蠱而承徳是以无巽九五後庚之吉也<lb/>
上九不事王侯髙尚其事象曰不事王侯志可則也<lb/>
　君子見蠱之漸則渉川以救之及其成則不事王侯<lb/>
　以逺之蠱之成也良醫不治君子不事事<lb/>
䷒<hi>兌下坤上</hi>
臨元亨利貞至於八月有凶彖曰臨剛浸而長説而順<lb/>
剛中而應大亨以正天之道也至于八月有凶消不乆<lb/>
<pb n="28a"/>
也<lb/>
　復而陽生凡八月而二隂至則臨之二陽盡矣方長<lb/>
　而慮消者戒其速也<lb/>
象曰澤上有地臨君子以教思无窮容保民无疆<lb/>
　澤所以容水而地又容澤則无不容也故君子為无<lb/>
　窮之教保无疆之民記曰君子過言則民作辭過動<lb/>
　則民作則故言必慮其所終而行必稽其所弊<lb/>
初九咸臨貞吉象曰咸臨貞吉志行正也<lb/>
<pb n="28b"/>
　有應者為咸臨咸感也感以臨則其為臨也易故咸<lb/>
　臨所以行正也<lb/>
九二咸臨吉无不利象曰咸臨吉无不利未順命也<lb/>
　二陽在下方長而未盛也四隂在上雖危而尚强也<lb/>
　九二以方長之陽而臨衆隂隂負其强而未順命從<lb/>
　而攻之隂則危矣而陽不能无損故九二以咸臨之<lb/>
　而後吉陽得其欲而隂免於害故无不利<lb/>
六三甘臨无攸利既憂之无咎象曰甘臨位不當也既<lb/>
<pb n="29a"/>
憂之咎不長也<lb/>
　樂而受之謂之甘陽進而隂莫逆甘臨也甘臨者居<lb/>
　於不爭之地而後可以居於陽陽猶疑之拒之固傷<lb/>
　不拒猶疑之進退無所利者居之過也故六三之咎<lb/>
　位不當而已咎在其位不在其人則憂懼可以免矣<lb/>
六四至臨无咎象曰至臨无咎位當也<lb/>
　以隂居隂而應於初陽至而遂順之故曰至臨<lb/>
六五知臨大君之宜吉象曰大君之宜行中之謂也<lb/>
<pb n="29b"/>
　見於未然之謂知臨之世陽未足以害隂而其勢方<lb/>
　鋭隂尚可以抗陽而其勢方郤苟以其未足以害我<lb/>
　而不内以吾尚足以抗之而不受則陽将忿而攻隂<lb/>
　六五以柔居尊而應於二方其未足而收之故可使<lb/>
　為吾用方吾有餘而柔之故可使懐吾徳此所以為<lb/>
　知也天子以是服天下之强者則可小人以是畜君<lb/>
　子則不可故曰大君之宜吉惟大君為宜用是也大<lb/>
　君以是行其中小人以是行其邪<lb/>
<pb n="30a"/>
上六敦臨吉无咎象曰敦臨之吉志在内也<lb/>
　敦益也内下也六五既已應九二矣上六又從而附<lb/>
　益之謂之敦臨復之六四既已應初九矣六五又從<lb/>
　而附益之謂之敦復其義一也<lb/>
䷓<hi>坤下巽上</hi>
觀盥而不薦有孚顒若彖曰大觀在上順而巽中正以<lb/>
觀天下觀盥而不薦有孚顒若下觀而化也觀天之神<lb/>
道而四時不忒聖人以神道設教而天下服矣<lb/>
<pb n="30b"/>
　无器而民趨不言而物喻者觀之道也聖人以神道<lb/>
　設教則賞爵刑罰有設而不用者矣寄之宗廟則盥<lb/>
　而不薦者也盥者以誠薦者以味<lb/>
象曰風行地上觀先王以省方觀民設教初六童觀小<lb/>
人无咎君子吝象曰初六童觀小人道也<lb/>
　大觀在上故四隂皆以尚賔為事初六童而未仕者<lb/>
　也急於用以自衒賈惟器小而夙成者為无咎君子<lb/>
　則吝矣<lb/>
<pb n="31a"/>
六二闚觀利女貞象曰闚觀女貞亦可醜也<lb/>
　六二逺且弱宜處而未宜賔者也譬之於女利貞而<lb/>
　不利行者也苟以此為觀則是女不待禮而闚以相<lb/>
　求貞者之所醜也<lb/>
六三觀我生進退象曰觀我生進退未失道也<lb/>
　六三上下之際也故當自觀其生以卜進退夫欲知<lb/>
　其君則觀其民故我之生則君之所為也知君之所<lb/>
　為則進退決矣進退在我故未失道也<lb/>
<pb n="31b"/>
六四觀國之光利用賔於王象曰觀國之光尚賔也<lb/>
　進退之決在六三故自三以下利退而不利進自三<lb/>
　以上利進而不利退進至於四決不可退矣故利用<lb/>
　賔于王<lb/>
九五觀我生君子无咎象曰觀我生觀民也上九觀其<lb/>
生君子无咎象曰觀其生志未平也<lb/>
　此二觀所自言之者不同其實一也觀我生讀如觀<lb/>
　兵之觀觀其生讀如觀魚之觀九五以其至顯觀之<lb/>
<pb n="32a"/>
　於民以我示民故曰觀我生上九處於至高而下觀<lb/>
　之自民觀我故曰觀其生今夫乗車於道負者皆有<lb/>
　不平之心聖人以其一身擅天下之樂厚自奉以觀<lb/>
　示天下而天下不怨夫必有以大服之矣吾以吾可<lb/>
　樂之生而觀之人人亦觀吾生可樂則天下之争心<lb/>
　將自是而起故曰君子无咎君子而後无咎難乎其<lb/>
　无咎也<lb/>
　<lb/>
<pb n="32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東坡易傳卷二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東坡易傳卷六</head>
    <p>
<pb n="1a"/>
欽定四庫全書<lb/>
　東坡易傳卷六　　　　　宋　蘇軾　撰<lb/>
䷶<hi>離下震上</hi>
豐亨王假之勿憂宜日中彖曰豐大也眀以動故豐王<lb/>
假之尚大也勿憂宜日中宜照天下也日中則<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>月盈<lb/>
則食天地盈虛與時消息而況於人乎況於鬼神乎<lb/>
　豐者極盛之時也天下既平其勢必至於極盛故曰<lb/>
　王假之勿憂宜日中者不憂其不至而憂其已至也<lb/>
<pb n="1b"/>
　宜日之中而不宜其既中也既盈而虧天地鬼神之<lb/>
　所不免也而聖人何以處此曰豐者至足之辭也足<lb/>
　則餘餘則溢聖人處之以不足而安所求餘故聖人<lb/>
　无豐豐非聖人之事也<lb/>
象曰雷電皆至豐君子以折獄致刑<lb/>
　傳曰為刑罰威獄以類天之震曜故易至於雷電相<lb/>
　遇則必及刑獄取其明以動也至於離與艮相遇則<lb/>
　曰无折獄无留獄取其眀以止也<lb/>
<pb n="2a"/>
初九遇其配主雖旬无咎往有尚象曰雖旬无咎過旬<lb/>
災也<lb/>
　凡人智生於憂患而愚生於安佚豐之患常在於闇<lb/>
　故爻皆以眀闇為吉凶也初九六二九三三者皆離<lb/>
　也而有眀徳者也九四六五上六則所謂豐而闇者<lb/>
　也離火也日也以下升上其性也以眀發闇其徳也<lb/>
　故三離皆上適於震初九適四其配之所在也而九<lb/>
　四非其配故曰配主旬之為言猶曰周浹云爾尚配<lb/>
<pb n="2b"/>
　也九四以陽居隂不安於闇者也方其患蔽而求發<lb/>
　則雖兩剛可以相受故曰往有尚言其與配同也及<lb/>
　其闇去而眀全離之功既周浹矣則當去之既浹而<lb/>
　不去則有相疑之災九四之為人可與共憂患而不<lb/>
　可與同安樂者也<lb/>
六二豐其蔀日中見斗往得疑疾有孚發若吉象曰有<lb/>
孚發若信以發志也九三豐其沛日中見沬折其右肱<lb/>
无咎象曰豐其沛不可大事也折其右肱終不可用也<lb/>
<pb n="3a"/>
　蔀覆也蔽之全者也見斗闇之甚也沛斾也蔽之不<lb/>
　全者也沬小眀也眀闇雜者也六五之謂蔀上六之<lb/>
　謂沛何也二者皆隂也而六五處中居闇以求眀上<lb/>
　六處髙强眀以自用六二之適五也適於全蔽而甚<lb/>
　闇者也夫蔽全則患蔽也深闇甚則求眀也力六五<lb/>
　之闇不發則已發之則眀矣故曰往得疑疾有孚發<lb/>
　若吉以隂適隂其始未有不疑者也六二雖隂而所<lb/>
　以為離眀之所自出也故始疑而終信也若夫九三<lb/>
<pb n="3b"/>
　之適上六則適於眀闇雜者也用人則不能自用則<lb/>
　不足故不可以大事也君子不畏其蔽而畏其雜以<lb/>
　為无時而可發也為之用乎則不可不為之用乎則<lb/>
　不敢故折其右肱以示必不可用而後免也<lb/>
九四豐其蔀日中見斗遇其夷主吉象曰豐其蔀位不<lb/>
當也日中見斗幽不眀也遇其夷主吉行也<lb/>
　夷等夷也初九之謂夷主不得其配而得其類也幽<lb/>
　不眀者以言其闇之甚而不雜吉行者言初九之不<lb/>
<pb n="4a"/>
　可以乆留也<lb/>
六五來章有慶譽吉象曰六五之吉有慶也<lb/>
　六五以隂居陽有章者也而能來六二之明故曰來<lb/>
　章借眀於人而譽歸於己君子予之<lb/>
上六豐其屋蔀其家闚其户閴其无人三歲不覿凶象<lb/>
曰豐其屋天際翔也闚其戸閴其无人自藏也<lb/>
　上六翔於天際自以為明之至也而其闇則足以蔽<lb/>
　其身而已故曰豐其屋蔀其家九三自折其右肱而<lb/>
<pb n="4b"/>
　莫為之用豈真无人哉畏我而自藏也三歲不覿其<lb/>
　自以為眀者窮矣故凶<lb/>
䷷<hi>艮下離上</hi>
旅小亨旅貞吉彖曰旅小亨柔得中乎外而順乎剛止<lb/>
而麗乎眀是以小亨旅貞吉也旅之時義大矣哉<lb/>
　旅六二六五二隂據用事之地而九三九四上九三<lb/>
　陽寓於其間所以為旅也小者為主而大者為旅為<lb/>
　主者以得中而順乎剛為亨故曰小亨為旅者以居<lb/>
<pb n="5a"/>
　貞而不取為吉故曰旅貞吉止而麗乎明則居貞而<lb/>
　不取之謂也貞吉者指三陽非二隂為主者之事也<lb/>
　故特曰旅貞吉<lb/>
象曰山上有火旅君子以眀慎用刑而不留獄初六旅<lb/>
瑣瑣斯其所取災象曰旅瑣瑣志窮災也<lb/>
　羈旅之世物无正主近則相依自六二至上九皆隂<lb/>
　陽相隣而初獨孑然處六二之下其細已甚故曰旅<lb/>
　瑣瑣也斯隷也六二近於九三三之所取也初六窮<lb/>
<pb n="5b"/>
　而无依隷於六二役於九三三焚二次幷以及初故<lb/>
　曰斯其所取災也<lb/>
六二旅即次懷其資得童僕貞象曰得童僕貞終无尤<lb/>
也<lb/>
　六二九三之所即以為次也因三之資以隷初六故<lb/>
　曰得童僕貞初六雖四之應而四為三所隔終无尤<lb/>
　之者也<lb/>
九三旅焚其次喪其童僕貞厲象曰旅焚其次亦以傷<lb/>
<pb n="6a"/>
矣以旅與下其義喪也<lb/>
　下初六也六二我之次也而初隷於二懐二而幷有<lb/>
　之則初亦我之童僕矣九三以剛居上見得而忘義<lb/>
　焚二以取初則一舉而兩失之矣<lb/>
九四旅於處得其資斧我心不快象曰旅於處未得位<lb/>
也得其資斧心未快也<lb/>
　資斧所以除荆棘治次舎也九四剛而失位所乘者<lb/>
　九三有資斧而无地者也故處而心不快<lb/>
<pb n="6b"/>
六五射雉一矢亡終以譽命象曰終以譽命上逮也<lb/>
　居二陽之間可以德懷不可以力取如以一矢射兩<lb/>
　雉理无兼獲得四則失上矣若不志於取亡矢而不<lb/>
　射則夫二陽者皆可以其功譽而爵命之非獨得四<lb/>
　可以及上也<lb/>
上九鳥焚其巢旅人先笑後號咷喪牛於易凶象曰以<lb/>
旅在上其義焚也喪牛於易終莫之聞也<lb/>
　九三次於六二之上上九巢於六五之上皆以剛臨<lb/>
<pb n="7a"/>
　柔六二六五皆无應而在我下其勢必與我上九九<lb/>
　三知其无應而必我與也故易而取之九三焚其次<lb/>
　上九焚其巢其為不義一也而三止於貞厲上至於<lb/>
　號咷之凶者六五旅之主也離之彖曰畜牝牛吉六<lb/>
　五之謂牛矣易五以喪牛終莫之聞者驕亢之罪也<lb/>
䷸<hi>巽下巽上</hi>
巽小亨利有攸往利見大人彖曰重巽以申命<lb/>
　君子和而不同以巽繼巽小人之道也无施而可故<lb/>
<pb n="7b"/>
　用於申命而已<lb/>
剛巽乎中正而志行柔皆順乎剛是以小亨利有攸往<lb/>
利見大人<lb/>
　所以為巽者初與四也二五雖據用事之地而權不<lb/>
　在焉故曰剛巽乎中正而志行言必用初與四而後<lb/>
　得志也權雖在初與四而非用事之地故曰柔皆順<lb/>
　乎剛是以小亨言必順二五而後亨也利有攸往為<lb/>
　二五用也利見大人見九五也有其權而无其位非<lb/>
<pb n="8a"/>
　九五之大人孰能容之<lb/>
象曰隨風巽君子以申命行事<lb/>
　申重也兩風相因是謂隨風申命之象也古之為令<lb/>
　者必反覆申明之然後事必行<lb/>
初六進退利武人之貞象曰進退志疑也利武人之貞<lb/>
志治也<lb/>
　初六有其權而无其位九二九三之所病故疑而進<lb/>
　退也小人而權在焉則易謂之武人武人負其力而<lb/>
<pb n="8b"/>
　不貞於君志亂也及其治也則以貞於其君為利<lb/>
九二巽在牀下用史巫紛若吉无咎象曰紛若之吉得<lb/>
中也<lb/>
　九二以陽居隂能下人者也知權在初六故巽於牀<lb/>
　下下之而求用也初六武人也方且進退我則下之<lb/>
　而求其用故求者紛然而用者不力譬之用史巫將<lb/>
　以求福於神神之降福未可知而史巫先享其利也<lb/>
　故吉而後无咎紛然而求人者非吉之道也其所以<lb/>
<pb n="9a"/>
　吉者居得其中用事之地也<lb/>
九三頻巽吝象曰頻巽之吝志窮也<lb/>
　九三以陽居陽而非用事之地也知權之在初六也<lb/>
　下之則心不服制之則力不能故頻蹙以待之復之<lb/>
　六三不能止初九之為復也故頻復巽之九三不能<lb/>
　止初六之為巽也故頻巽<lb/>
六四悔亡田獲三品象曰田獲三品有功也<lb/>
　六四有其權而无其位者與初六均也蓋亦居可疑<lb/>
<pb n="9b"/>
　之地矣而有九五以為之主坦然以正待之故悔亡<lb/>
　九五不求而六四自求用故其用也力譬之於田田<lb/>
　者盡力以獲禽而利歸於君一為乾豆二為賓客三<lb/>
　為充君之庖君子不勞而獲三品其與史巫之功亦<lb/>
　逺矣<lb/>
九五貞吉悔亡无不利无初有終先庚三日後庚三日<lb/>
吉象曰九五之吉位正中也<lb/>
　九五履中正之位進不頻蹙以忌四退不過巽以下<lb/>
<pb n="10a"/>
　之蓋貞而已矣此四所以心服而為之用也是以吉<lb/>
　且悔亡而无不利无不利者四與五皆利也九五之<lb/>
　德如此故有後庚之終吉<lb/>
上九巽在牀下喪其資斧貞凶象曰巽在牀下上窮也<lb/>
喪其資斧正乎凶也<lb/>
　九二以陽居隂上九處巽之極故皆巽於牀下而上<lb/>
　九陽亢於上非能下人者也九二之巽將以用初六<lb/>
　而上九之巽將以圖六四也有用斧之意焉特以處<lb/>
<pb n="10b"/>
　於无位之地故喪其斧也以上下言之則正以勢言<lb/>
　之則凶<lb/>
䷹<hi>兌下兌上</hi>
兌亨利貞彖曰兌説也剛中而柔外説以利貞是以順<lb/>
乎天而應乎人説以先民民忘其勞説以犯難民忘其<lb/>
死説之大民勸矣哉<lb/>
　小惠不足以勸民<lb/>
象曰麗澤兌君子以朋友講習<lb/>
<pb n="11a"/>
　取其樂而不流者也<lb/>
初九和兌吉象曰和兑之吉行未疑也九二孚兌吉悔<lb/>
亡象曰孚兌之吉信志也<lb/>
　和而不同謂之和兌信於其類謂之孚兌六三小人<lb/>
　而初九九二君子也君子之説於小人將以有所濟<lb/>
　非以為利也初九以逺之而无嫌至九二則初九疑<lb/>
　之矣故必有以自信於初九者而後悔亡文予而實<lb/>
　不予所以信於初九也<lb/>
<pb n="11b"/>
六三來兌凶象曰來兌之凶位不當也九四商兌未寧<lb/>
介疾有喜象曰九四之喜有慶也<lb/>
　九五兑之主也上有上六下有六三皆其疾也傳曰<lb/>
　美疢不如惡石九四介於其間以剛輔五而議二隂<lb/>
　者也故曰商兌未寧介疾有喜言疾去而後有喜也<lb/>
　疾去而後有喜則易之所謂慶也<lb/>
九五孚於剝有厲象曰孚於剝位正當也上六引兌象<lb/>
曰上六引兌未光也<lb/>
<pb n="12a"/>
　六三上六皆兌之小人以隂為質以説為事者均也<lb/>
　六三履非其位而處於二陽之間以求説為兑者故<lb/>
　曰來兌言初與二不招而自來也其心易知其為害<lb/>
　淺故二陽皆吉而六三凶上六超然於外不累於物<lb/>
　此小人之託於无求以為兌者也故曰引兑言九五<lb/>
　引之而後至也其心難知其為害深故九五孚於剝<lb/>
　剝者五隂而消一陽也上六之害何至於此曰九五<lb/>
　以正當之位而孚於難知之小人其至於剝豈足怪<lb/>
<pb n="12b"/>
　哉雖然其心蓋不知而賢之非説其小人之實也使<lb/>
　知其實則去之矣故有厲而不凶然則上六之所以<lb/>
　不光何也曰難進者君子之事也使上六引而不兌<lb/>
　則其道光矣<lb/>
䷺<hi>坎下巽上</hi>
渙亨王假有廟利涉大川利貞彖曰渙亨剛來而不窮<lb/>
柔得位乎外而上同王假有廟王乃在中也利涉大川<lb/>
乘木有功也<lb/>
<pb n="13a"/>
　世之方治也如大川安流而就下及其亂也潰溢四<lb/>
　出而不可止水非樂為此蓋必有逆其性者泛溢而<lb/>
　不已逆之者必衰其性必復水將自擇其所安而歸<lb/>
　焉古之善治者未甞與民爭而聴其自擇然後從而<lb/>
　導之渙之為言天下流離渙散而不安其居此宜經<lb/>
　營四方之不暇而其彖曰王假有廟其象曰先王以<lb/>
　亨於帝立廟何也曰犯難而爭民者民之所疾也處<lb/>
　危而不婾者衆之所恃也先王居渙散之中安然不<lb/>
<pb n="13b"/>
　爭而自為長乆之計宗廟既立亨帝之位定而天下<lb/>
　之心始有所繫矣剛來而不窮者九二也柔得位乎<lb/>
　外而上同者六四也渙之得民惟是二者此所以亨<lb/>
　也然猶未免乎渙王假有廟謂五也王至於有廟而<lb/>
　後可以涉大川於是渙始有所歸矣有所歸而後有<lb/>
　川有川而後可涉乘木乘舟也舟之所行川之所在<lb/>
　也<lb/>
象曰風行水上渙先王以亨於帝立廟初六用拯馬壯<lb/>
<pb n="14a"/>
吉象曰初六之吉順也<lb/>
　九二在險中得初六而安故曰用拯馬壯吉眀夷之<lb/>
　六二有馬不以自乗而以拯上六之傷渙之初六有<lb/>
　馬不以自乘而以拯九二之險故象皆以為順言其<lb/>
　忠順之至也<lb/>
九二渙奔其机悔亡象曰渙奔其机得願也<lb/>
　得初六而安是謂机也<lb/>
六三渙其躬无悔象曰渙其躬志在外也<lb/>
<pb n="14b"/>
　渙之世民无常主六三有應於上志在外者也而近<lb/>
　於九二二者必爭焉故渙其躬无所適從惟有道者<lb/>
　是予而後安<lb/>
六四渙其羣元吉渙有丘匪夷所思象曰渙其羣元吉<lb/>
光大也<lb/>
　上九之有六三者以應也九五之有六四九二之有<lb/>
　初六者以近也皆有以羣之渙而至於羣天下始有<lb/>
　可收之漸其徳大者其所羣也大其徳小者其所羣<lb/>
<pb n="15a"/>
　也小小者合於大大者合於一是謂渙其羣也近五<lb/>
　而得位則四之所羣者最大也因君以得民有民以<lb/>
　自封殖是謂丘也夷平也民之蕩蕩焉未有所適從<lb/>
　者也彼方不知其所從而我則為丘以聚之豈夷者<lb/>
　之所思哉民之所思思夫有徳而爭民者也<lb/>
九五渙汗其大號渙王居无咎象曰王居无咎正位也<lb/>
　汗取其周浹而不反也宗廟既立亨帝之位定而大<lb/>
　號令出焉其曰渙王居何也彖曰王假有廟王乃在<lb/>
<pb n="15b"/>
　中也渙然之中不知其孰為臣孰為主至於有廟而<lb/>
　天下始知王之所在矣故曰渙王居言渙之中有王<lb/>
　居矣<lb/>
上九渙其血去逖出无咎象曰渙其血遠害也<lb/>
　上九求六三必與九二爭而傷焉渙其血不爭也九<lb/>
　二剛來而不窮不可與爭者也雖不爭而處爭之地<lb/>
　猶未免也故去而逺出然後无咎<lb/>
䷻<hi>兌下坎上</hi>
<pb n="16a"/>
節亨苦節不可貞彖曰節亨剛柔分而剛得中<lb/>
　剛柔分者兌下而坎上也剛得中者謂二五也此所<lb/>
　以為節亨也<lb/>
苦節不可貞其道窮也<lb/>
　謂六三也<lb/>
説以行險當位以節中正以通<lb/>
　謂九二也兌施節於坎故曰説以行險<lb/>
天地節而四時成節以制度不傷財不害民象曰澤上<lb/>
<pb n="16b"/>
有水節君子以制數度議徳行<lb/>
　數度者其政事也徳行者其教化也皆所以為民物<lb/>
　之節也<lb/>
初九不出户庭无咎象曰不出戸庭知通塞也九二不<lb/>
出門庭凶象曰不出門庭凶失時極也<lb/>
　節者事之會也君子見吉凶之㡬發而中其會謂之<lb/>
　節詩東方未眀刺无節也其詩曰不能晨夜不夙則<lb/>
　莫言无節者不識事之會或失則早或失則莫也澤<lb/>
<pb n="17a"/>
　上有水節以澤節水者也虚則納之滿則流之其權<lb/>
　在澤初九九二六三澤也節人者也六四九五上六<lb/>
　水也節於人者也節之於初九則太早節之於六三<lb/>
　則太莫故九二者施節之時當發之會也水之始至<lb/>
　澤當塞而不當通既至當通而不當塞故初九以不<lb/>
　出戸庭為无咎言當塞也九二以不出門庭為凶言<lb/>
　當通也至是而不通則失時而至於極六三是也是<lb/>
　禍福之交成敗之决也故孔子曰君不密則失臣臣<lb/>
<pb n="17b"/>
　不密則失身㡬事不密則害成<lb/>
六三不節若則嗟若无咎象曰不節之嗟又誰咎也<lb/>
　咨嗟而節之以為不可不節也九二之節節於未滿<lb/>
　節之者樂見節者丼焉六三之節節於既溢節之者<lb/>
　嗟見節者苦焉苦節者人之所不能堪而人終莫之<lb/>
　咎者知六三之不得已也嗟者不得已之見於外者<lb/>
　也<lb/>
六四安節亨象曰安節之亨承上道也<lb/>
<pb n="18a"/>
　六四承節於九五在其上不在其身故六四安焉<lb/>
九五甘節吉往有尚象曰甘節之吉居位中也<lb/>
　畜而至於極然後節之其節也必爭九二施節於不<lb/>
　爭之中此九五之所樂也故曰甘節樂則流丼則壞<lb/>
　故以往適上六隂陽相配甘苦相濟為吉也<lb/>
上六苦節貞凶悔亡象曰苦節貞凶其道窮也<lb/>
　易有凶而无咎者大過之上六困之九二是也則未<lb/>
　有凶而能悔亡者亦如人之未有既死而病愈者也<lb/>
<pb n="18b"/>
　上六貞凶悔亡者何也凶者六三悔亡者上六也是<lb/>
　以知節者在坎而見節者之在兌也六三施苦節於<lb/>
　我出於不得已則无咎以是為正則凶矣而我悔亡<lb/>
䷼<hi>兌下巽上</hi>
中孚豚魚吉利涉大川利貞彖曰中孚柔在内而剛得<lb/>
中說而巽孚乃化邦也<lb/>
　中孚信也而謂之中孚者如羽蟲之孚有諸中而後<lb/>
　能化也羽蟲之孚也必柔内而剛外然則頥曷為不<lb/>
<pb n="19a"/>
　中孚也曰内无陽不生故必柔内而剛外且剛得中<lb/>
　然後為中孚也剛得中則正而一柔在内則靜而乆<lb/>
　此羽蟲之所以孚天之道也君子法之行之以説輔<lb/>
　之以巽而民化矣<lb/>
豚魚吉信及豚魚也<lb/>
　信之及民容有偽其及豚魚不容有偽也至於豚魚<lb/>
　皆吉則其信也至矣<lb/>
利涉大川乗木舟虛也<lb/>
<pb n="19b"/>
　易至於巽在上而云涉川者其言必及木益之彖曰<lb/>
　木道乃行渙之彖曰乗木有功中孚之彖曰乗木舟<lb/>
　虚以眀此巽之功也以巽行兌乗天下之至順而行<lb/>
　於人之所説必无心者也舟虚者无心之謂也<lb/>
中孚以利貞乃應乎天也<lb/>
　天道不容僞<lb/>
象曰澤上有風中孚君子以議獄緩死<lb/>
　化邦之時不可以用刑<lb/>
<pb n="20a"/>
初九虞吉有它不燕象曰初九虞吉志未變也<lb/>
　虞戒也燕安也六四初九之應也而近於五為五所<lb/>
　攣所謂它也六四不專於應而有心於五其色不安<lb/>
　此必變者也初九及其未變而戒之不輕往應則遠<lb/>
　於爭矣故吉<lb/>
九二鳴鶴在隂其子和之我有好爵吾與爾靡之象曰<lb/>
其子和之中心願也<lb/>
　此中孚也而爻未有能中孚者也中孚者必正而一<lb/>
<pb n="20b"/>
　靜而乆而初九六四六三上九有應而相求九五无<lb/>
　應而求人者也皆非所謂正而一靜而乆者也惟九<lb/>
　二以剛履柔伏於二隂之下端慤无求而物自應焉<lb/>
　故曰鳴鶴在隂其子和之鶴鳴而子和者天也未有<lb/>
　能使之者也我有好爵吾與爾靡之有爵者求我之<lb/>
　辭也彼求我而我不求之之謂也<lb/>
六三得敵或鼓或罷或泣或歌象曰或鼓或罷位不當<lb/>
也<lb/>
<pb n="21a"/>
　六三履非其位雖應在上九而上九非下我者也上<lb/>
　不求三而三求之求之必過五五无應而寇我故曰<lb/>
　得敵也得敵而躁躁而失常故或鼔或罷或泣或歌<lb/>
　也<lb/>
六四月幾望馬匹亡无咎象曰馬匹亡絶類上也<lb/>
　初九以應而從我九五以近而攣我一隂而當二陽<lb/>
　之求盛之至也故曰月㡬望月㡬望者非四之所任<lb/>
　也故必捨五而從初如有二馬而亡其一然後无咎<lb/>
<pb n="21b"/>
　類五也四與五皆巽也故得稱類<lb/>
九五有孚攣如无咎象曰有孚攣如位正當也<lb/>
　有孚者六四也自五言之則以得四為无咎非應而<lb/>
　求從必攣而後固特以其位當是以无咎也<lb/>
上九翰音登於天貞凶象曰翰音登於天何可長也<lb/>
　翰音飛且鳴者也凡羽蟲之飛且鳴者其飛不長雉<lb/>
　雞之類是也處外而居上非中孚之道飛而求顯鳴<lb/>
　而求信者也故曰翰音登於天九二在隂而子和上<lb/>
<pb n="22a"/>
　九飛鳴而登天其道蓋相反也惟不下從隂得陽之<lb/>
　正故曰貞凶<lb/>
䷽<hi>艮下震上</hi>
小過亨利貞可小事不可大事飛鳥遺之音不宜上宜<lb/>
下大吉彖曰小過小者過而亨也<lb/>
　隂自外入據用事之地而囚陽於内謂之小過小過<lb/>
　者君弱而臣强之世也小者過而亨則大者失位而<lb/>
　否矣<lb/>
<pb n="22b"/>
過以利貞與時行也<lb/>
　彖之所謂利貞則象之所謂過乎恭儉與哀者時當<lb/>
　然也<lb/>
柔得中是以小事吉也剛失位而不中是以不可大事<lb/>
也<lb/>
　小過者臣强而專小事雖專之可也<lb/>
有飛鳥之象焉飛鳥遺之音不宜上宜下大吉上逆而<lb/>
下順也<lb/>
<pb n="23a"/>
　小過有鳥之象四隂據用事之地其翼也二陽囚於<lb/>
　内其腹背也翼欲往腹背不能止翼欲止腹背不能<lb/>
　作也故飛鳥之制在翼鳥之飛也上窮而忘返其身<lb/>
　遠矣而獨遺其音臣之僣也必孤其君遠其民使其<lb/>
　君如飛鳥之上窮使其民聞君之聲不見其形也而<lb/>
　後得志故曰飛鳥遺之音不宜上宜下大吉上逆而<lb/>
　下順也小過之世其臣則逆而其民順故不宜上宜<lb/>
　下上則无民而主孤下則近民而君强也<lb/>
<pb n="23b"/>
象曰山上有雷小過居子以行過乎恭喪過乎哀用過<lb/>
乎儉<lb/>
　小過之君弱是以臣子痛自貶以張君父也<lb/>
初六飛鳥以凶象曰飛鳥以凶不可如何也<lb/>
　大過之棟小過之飛鳥皆以為一卦之象而其於爻<lb/>
　也皆寄之於初上者本末之地也春秋傳曰凡師能<lb/>
　左右之曰以飛鳥見以於翼欲左而左欲右而右莫<lb/>
　如之何也故凶<lb/>
<pb n="24a"/>
六二過其祖遇其妣不及其君遇其臣无咎象曰不及<lb/>
其君臣不可過也<lb/>
　卦合而言之小過者臣强之世也爻别而觀之六五<lb/>
　當强臣六二以隂居隂臣强而不僣者也大過以夫<lb/>
　妻為君臣而小過寄之祖與妣者大過君驕故自君<lb/>
　父言之而小過臣强故為臣子之辭其義一也曰不<lb/>
　幸而過其祖矣而猶遇其妣妣未有不助祖者也不<lb/>
　幸而不及其君矣而猶遇其臣臣未有不忠於其君<lb/>
<pb n="24b"/>
　者也故小過之世君弱而不能為政臣得專之者惟<lb/>
　六二也然而於祖曰過於君曰不及者以見臣之不<lb/>
　可過其君也<lb/>
九三弗過防之從或戕之凶象曰從或戕之凶如何也<lb/>
九四无咎弗過遇之往厲必戒勿用永貞象曰弗過遇<lb/>
之位不當也往厲必戒終不可長也<lb/>
　小過陽失位而不中故其君在三四三之所臣者初<lb/>
　與二也四之所臣者五與上也春秋臣弑其君故曰<lb/>
<pb n="25a"/>
　弑或曰戕弑者其所從來有漸而戕者一朝一夕之<lb/>
　故也六二强臣也而未之過九三剛而不中莫能容<lb/>
　也故曰弗過防之從或戕之凶言六二弗過而九三<lb/>
　疑之故或從而戕其君謂之戕者以眀二本无意於<lb/>
　逆咎在三也九四以陽居隂可謂无咎矣然而失位<lb/>
　自卑臣雖弗過我則開之遇逢也臣未僣而逢其惡<lb/>
　故曰弗過遇之往厲必戒勿用永貞言九四失位而<lb/>
　往從五危而非正不可長也<lb/>
<pb n="25b"/>
六五密雲不雨自我西郊公弋取彼在宂象曰密雲不<lb/>
雨已上也<lb/>
　已上者其勢不可復下之辭也六五之權足以為密<lb/>
　雲而終不為雨次於西郊而不行豈真不能哉其謀<lb/>
　深也强臣之欲為變也憂在内是故見利而不為見<lb/>
　益而不取縕畜以自厚持滿而不發者凡皆以遂其<lb/>
　深謀也當是時也必有宂其間而為之用者故戒之<lb/>
　曰公弋取彼在宂君子之居此苟无意於為盜莫若<lb/>
<pb n="26a"/>
　取其在宂者以自眀於天下而天下信之矣<lb/>
上六弗遇過之飛鳥離之凶是謂災眚象曰弗遇過之<lb/>
已亢也<lb/>
　至於是則亢而不可復返也故曰弗遇過之言君雖<lb/>
　不逢其惡而臣自僣也離遭也君失其政而臣得之<lb/>
　其所從來逺矣而憂患集於我非我失政而遭其凶<lb/>
　者天禍也故曰飛鳥離之凶是謂災眚<lb/>
䷾<hi>離下坎上</hi>
<pb n="26b"/>
既濟亨小利貞初吉終亂彖曰既濟亨小者亨也<lb/>
　凡隂陽各安其所則靜而不用將發其用必有以蘊<lb/>
　之者水在火上火欲炎而不達此火之所以致其怒<lb/>
　也隂皆乗陽陽欲進而不遂此陽之所以奮其力也<lb/>
　火致其怒雖險必達陽奮其力雖難必遂此所以為<lb/>
　既濟也故曰既濟亨小者亨也言小者皆在上而亨<lb/>
　大者皆在下而否也<lb/>
利貞剛柔正而位當也<lb/>
<pb n="27a"/>
　坎上而離下剛柔正也隂皆居隂陽皆居陽位當也<lb/>
　剛柔正而位當則小者不可復進以貞為利也<lb/>
初吉柔得中也終止則亂其道窮也<lb/>
　柔皆乘剛非正也以濟則可既濟則當變而反其正<lb/>
　以此終焉止而不變則亂矣<lb/>
象曰水在火上既濟君子以思患而豫防之<lb/>
　既濟者難平而安樂之世也憂患常生於此<lb/>
初九曵其輪濡其尾无咎象曰曳其輪義无咎也<lb/>
<pb n="27b"/>
　濟者皆自内適外故既濟未濟皆以初為尾以上為<lb/>
　首曵者欲行而未進之象也初九方行於險未畢濟<lb/>
　者也故无咎<lb/>
六二婦喪其茀勿逐七日得象曰七日得以中道也<lb/>
　安樂之世人不思亂而小人開之開之有端必始於<lb/>
　爭爭則動動則无所不至君子居之以至靜受之以<lb/>
　廣大雖有好亂樂禍之人欲開其端而人莫之予蓋<lb/>
　未嘗不旋踵而敗也既濟爻爻皆有應六二六四居<lb/>
<pb n="28a"/>
　二陽之間在可疑之地寇之所謀而六二居中九五<lb/>
　之配也或者欲間之故竊其茀茀者婦之蔽也婦喪<lb/>
　其茀其夫必怒而求之求未必得而婦先見疑近其<lb/>
　婦者先見詰怨怒竝生而憂患之至不可以勝防矣<lb/>
　故凡竊吾茀者利在於吾之逐之也吾恬而不逐上<lb/>
　下晏然非盜者各安其位而盜者敗矣故曰勿逐七<lb/>
　日得<lb/>
九三髙宗伐鬼方三年克之小人勿用象曰三年克之<lb/>
<pb n="28b"/>
憊也<lb/>
　未濟方其未出于難也上下一心譬如胡越同舟而<lb/>
　遇風雖厲民以犯難可也及其既濟已出於難則上<lb/>
　之用其民也易以致怨而下之為其上用也易以致<lb/>
　疑故未濟之九四震用伐鬼方三年有賞於大國而<lb/>
　既濟之九三以是為憊也未濟之主在六五而九四<lb/>
　為之臣有震主之威者也其威不用之於主而用之<lb/>
　於伐鬼方雖三年之乆未見其克不克也而猶賞之<lb/>
<pb n="29a"/>
　以大國者以難未平也若出於難則臣必用其威於<lb/>
　主而主亦疑其臣矣既濟之九三以九五為主臣主<lb/>
　皆强故曰髙宗伐鬼方以見三之為五用也雖以髙<lb/>
　宗之賢三年而後克之者既濟之世民安於无事而<lb/>
　不可用也未濟之賞以大國也豈甞問其君子小人<lb/>
　哉有功斯國之矣而既濟則小人勿用蓋已疑其臣<lb/>
　矣<lb/>
六四繻有衣袽終日戒象曰終日戒有所疑也<lb/>
<pb n="29b"/>
　繻當作濡衣袽所以備舟隙也四居二陽之間而不<lb/>
　相得故備且戒如是也卦以濟為事故取於舟<lb/>
九五東鄰殺牛不如西鄰之禴祭實受其福象曰東鄰<lb/>
殺牛不如西鄰之時也實受其福吉大來也<lb/>
　東西者彼我之辭也祭未有不殺牛者而云殺牛不<lb/>
　如禴祭何也曰禴祭時祭也國之常事而殺牛者非<lb/>
　時特殺而祭以求福者也小人以為禴祭常事不足<lb/>
　以致福故以非時殺牛而求之而不知時祭之福不<lb/>
<pb n="30a"/>
　求而大來也人之情在難則厭事而无難之世常不<lb/>
　能安有其福故聖人以為既濟之主在於守常安法<lb/>
　而已求功名於法度之外則易之所謂殺牛也<lb/>
上六濡其首厲象曰濡其首厲何可乆也<lb/>
　既濟之上六畢濟之時也而以隂居之未免於危也<lb/>
䷿<hi>坎下離上</hi>
未濟亨小狐汔濟濡其尾无攸利彖曰未濟亨柔得中<lb/>
也<lb/>
<pb n="30b"/>
　謂六五也<lb/>
小狐汔濟未出中也濡其尾无攸利不續終也<lb/>
　未濟陽皆乗隂上下之分定未可以有為也汔涸也<lb/>
　坎在離上則水溢而火怒於下必進之象也是以雖<lb/>
　溢而可以濟坎在離下則水涸而火安於上不進之<lb/>
　象也是以雖涸而不可以濟君子見其逺者大者小<lb/>
　人見其小者近者初六六三小人也見水之涸以為<lb/>
　可濟也是謂小狐汔濟而九二君子也以為不可曵<lb/>
<pb n="31a"/>
　其輪而不進則小狐安能獨濟哉是謂未出中也二<lb/>
　隂輕進而九二不予是以六三征凶初六濡其尾雖<lb/>
　九二亦病矣故无攸利見易而輕犯之遇難而退雖<lb/>
　有智者不能善其後故曰不續終也<lb/>
雖不當位剛柔應也<lb/>
　易二三四五皆失位惟未濟與歸妹也故皆无攸利<lb/>
　而歸妹又征凶者剛柔不應也<lb/>
象曰火在水上未濟君子以慎辨物居方<lb/>
<pb n="31b"/>
　上下方安其位而不樂於進取則君子慎靜其身而<lb/>
　辨物居方以待其會<lb/>
初六濡其尾吝象曰濡其尾亦不知極也<lb/>
　水火相射極乃致用故濟必待其極汔濟非其極也<lb/>
九二曵其輪貞吉象曰九二貞吉中以行正也<lb/>
　外若不行中以行正也<lb/>
六三未濟征凶利涉大川象曰未濟征凶位不當也<lb/>
　未濟非不濟也有所待之辭也蓋將畜其全力一用<lb/>
<pb n="32a"/>
　之於大難大難既平而小者隨之矣故曰利涉大川<lb/>
　六三見水之涸幸其易濟而驟用之後有大川則其<lb/>
　用廢矣故曰征凶見涸而濟者初與三均也初吝而<lb/>
　已三至於凶位不當也<lb/>
九四貞吉悔亡震用伐鬼方三年有賞於大國象曰貞<lb/>
吉悔亡志行也<lb/>
　九四有震主之威苟不用於鬼方則无所行其志矣<lb/>
　震主者悔也貞於主而用於敵所以悔亡也<lb/>
<pb n="32b"/>
六五貞吉无悔君子之光有孚吉象曰君子之光其暉<lb/>
吉也<lb/>
　光出於形之表而不以力用君子之廣大者也下有<lb/>
　九二其應也旁有九四上九其鄰也險難未平三者<lb/>
　皆剛莫能相用將求用於我之不暇非謀我者也故<lb/>
　六五信是三者則三者為之盡力而我无為此貞吉<lb/>
　无悔君子之光也<lb/>
上九有孚於飲酒无咎濡其首有孚失是象曰飲酒濡<lb/>
<pb n="33a"/>
首亦不知節也<lb/>
　節事之會也是是時也至於是而不濟終不濟也故<lb/>
　未濟之可以濟者惟是也險難未平六五信我將以<lb/>
　用我也我則飲酒而已何也將安以待其會也故无<lb/>
　咎上九之謂首濡其首者可濟之時也若不赴其節<lb/>
　飲酒於可濟之時則信我者失是時矣<lb/>
　<lb/>
　<lb/>
<pb n="33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東坡易傳卷六<lb/>
</p>
<p>
</p>
  </div>
</body>
</text>
</TEI>
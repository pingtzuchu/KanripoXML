<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東坡易傳卷一</head>
    <p>
<pb n="1a"/>
欽定四庫全書<lb/>
　東坡易傳卷一　　　　　宋　蘇軾　撰<lb/>
䷀<hi>乾下乾上</hi>
乾元亨利貞初九濳龍勿用<lb/>
　乾之所以取于龍者以其能飛能潛也飛者其正也<lb/>
　不得其正而能潛非天下之至健其孰能之<lb/>
九二見龍在田利見大人<lb/>
　飛者龍之正行也天者龍之正處也見而在田明其<lb/>
<pb n="1b"/>
　可安而非正也<lb/>
九三君子終日乾乾夕惕若厲元咎<lb/>
　九三非龍徳歟曰否進乎龍矣此上下之際禍福之<lb/>
　交成敗之決也徒曰龍者不足以盡之故曰君子夫<lb/>
　初之所以能潛二之所以能見四之所以能躍五之<lb/>
　所以能飛皆有待於三焉甚矣三之難處也使三不<lb/>
　能處此則乾喪其所以為乾矣天下莫大之福不測<lb/>
　之禍皆萃於我而求決焉其濟不濟間不容髮是以<lb/>
<pb n="2a"/>
　終日乾乾至於夕而猶惕然雖危而无咎也<lb/>
九四或躍在淵无咎<lb/>
　下之上上之下其為重剛而不中上不在天下不在<lb/>
　田者均也而至於九四獨躍而不惕者何哉曰九四<lb/>
　既進而不可復反者也退則入於禍故教之躍其所<lb/>
　以異於五者猶有疑而已三與四皆禍福雜故有以<lb/>
　處之然後无咎<lb/>
九五飛龍在天利見大人<lb/>
<pb n="2b"/>
　今之飛者昔之潛者也而誰非大人歟曰見大人者<lb/>
　皆将有求也惟其處安居正而後可以求得九二者<lb/>
　龍之安九五者龍之正也<lb/>
上九亢龍有悔<lb/>
　夫處此者豈无无悔之道哉故言有者皆非必然者<lb/>
　也<lb/>
用九見羣龍无首吉<lb/>
　見羣龍眀六爻皆然也蔡墨云其姤曰潛龍勿用其<lb/>
<pb n="3a"/>
　同人曰見龍在田其大有曰飛龍在天其夬曰亢龍<lb/>
　有悔其坤曰見羣龍无首吉古之論卦者以不變論爻<lb/>
　者以變姤者初九之變也同人者九二之變也大有<lb/>
　者九五之變也夬者上九之變也各指其一而坤則<lb/>
　六爻皆變吾是以知用九之通六爻也用六亦然<lb/>
彖曰大哉乾元萬物資始乃綂天<lb/>
　此論元也元之為徳不可見也其可見者萬物資始<lb/>
　而已天之徳不可勝言也惟是為能綂之此所以為<lb/>
<pb n="3b"/>
　元也<lb/>
雲行雨施品物流形<lb/>
　此所以為亨也<lb/>
大明終始六位時成<lb/>
　此所以為利也生而成之乾之終始也成物之謂利<lb/>
　矣<lb/>
時乘六龍以御天<lb/>
　飛潛見躍各適其時以用我剛健之徳也<lb/>
<pb n="4a"/>
乾道變化各正性命<lb/>
　此所以為貞也<lb/>
保合太和乃利貞<lb/>
　通言之也貞正也方其變化各之於情无所不至反<lb/>
　而循之各直其性以至於命此所以為貞也世之論<lb/>
　性命者多矣因是請試言其粗曰古之言性者如告<lb/>
　瞽者以其所不識也瞽者未嘗有見也欲告之以是<lb/>
　物患其不識也則又以一物狀之夫以一物狀之則<lb/>
<pb n="4b"/>
　又一物也非是物矣彼惟无見故告之以一物而不<lb/>
　識又可以多物眩之乎古之君子患性之難見也故<lb/>
　以可見者言性夫以可見者言性皆性之似也君子<lb/>
　日脩其善以消其不善不善者日消有不可得而消<lb/>
　者焉小人日脩其不善以消其善善者日消亦有不<lb/>
　可得而消者焉夫不可得而消者堯舜不能加焉桀<lb/>
　紂不能亡焉是豈非性也哉君子之至於是用是為<lb/>
　道則去聖不逺矣雖然有至是者有用是者則其為<lb/>
<pb n="5a"/>
　道常二猶器之用於手不如手之自用莫知其所以<lb/>
　然而然也性至於是則謂之命命令也君之令曰命<lb/>
　天之令曰命性之至者亦曰命性之至者非命也无<lb/>
　以名之而寄之命也死生禍福莫非命者雖有聖智<lb/>
　莫知其所以然而然君子之於道至於一而不二如<lb/>
　手之自用則亦莫知其所以然而然矣此所以寄之<lb/>
　命也情者性之動也泝而上至於命沿而下至於情<lb/>
　无非性者性之與情非有善惡之别也方其散而有<lb/>
<pb n="5b"/>
　為則謂之情耳命之與性非有天人之辨也至其一<lb/>
　而无我則謂之命耳其於易也卦以言其性爻以言<lb/>
　其情情以為利性以為貞其言也互見之故人莫之<lb/>
　眀也易曰大哉乾乎剛健中正純粹精也夫剛健中<lb/>
　正純粹而精者此乾之大全也卦也及其散而有為<lb/>
　分裂四出而各有得焉則爻也故曰六爻發揮旁通<lb/>
　情也以爻為情則卦之為性也眀矣乾道變化各正<lb/>
　性命保合太和乃利貞以各正性命為貞則情之為<lb/>
<pb n="6a"/>
　利也亦眀矣又曰利貞者性情也言其變而之乎情<lb/>
　反而直其性也<lb/>
首出庶物萬國咸寧<lb/>
　至於此則无為而物自安矣<lb/>
象曰天行健君子以自强不息<lb/>
　夫天豈以剛故能健哉以不息故健也流水不腐用<lb/>
　器不蠱故君子莊敬日强安肆日婾强則日長婾則<lb/>
　日消<lb/>
<pb n="6b"/>
濳龍勿用陽在下也見龍在田徳施普也終日乾乾反<lb/>
復道也<lb/>
　王弼曰居上不驕在下不憂反復皆道也<lb/>
或躍在淵進无咎也飛龍在天大人造也亢龍有悔盈<lb/>
不可乆也用九天徳不可為首也<lb/>
文言曰元者善之長也亨者嘉之會也<lb/>
　隂陽和而物生曰嘉<lb/>
利者義之和也貞者事之幹也君子體仁足以長人嘉<lb/>
<pb n="7a"/>
會足以合禮利物足以和義貞固足以幹事君子行此<lb/>
四徳者故曰乾元亨利貞<lb/>
　禮非亨則偏滯而不合義非利則慘洌而不和<lb/>
初九曰潛龍勿用何謂也子曰龍徳而𨼆者也不易乎<lb/>
世<lb/>
　王弼曰不為世所易<lb/>
不成乎名遯世无悶不見是而无悶樂則行之憂則違<lb/>
之確乎其不可拔潛龍也九二曰見龍在田利見大人<lb/>
<pb n="7b"/>
何謂也子曰龍徳而正中者也庸言之信庸行之謹閑<lb/>
邪存其誠善世而不伐徳博而化易曰見龍在田利見<lb/>
大人君徳也<lb/>
　堯舜之所不能加桀紂之所不能亡是謂誠凡可以<lb/>
　閑而去者无非邪也邪者盡去則其不可去者自存<lb/>
　矣是謂閑邪存其誠不然則言行之信謹蓋未足以<lb/>
　化也<lb/>
九三曰君子終日乾乾夕惕若厲无咎何謂也子曰君<lb/>
<pb n="8a"/>
子進徳脩業忠信所以進徳也脩辭立其誠所以居業<lb/>
也<lb/>
　脩辭者行之必可言也脩辭而不立誠雖有業不居<lb/>
　矣<lb/>
知至至之可與㡬也知終終之可與存義也<lb/>
　至之為言往也終之為言止也乾之進退之決在三<lb/>
　故可往而往其㡬可止而止其義<lb/>
是故居上位而不驕在下位而不憂故乾乾因其時而<lb/>
<pb n="8b"/>
惕雖危无咎矣九四曰或躍在淵无咎何謂也子曰上<lb/>
下无常非為邪也進退无恒非離羣也君子進徳脩業<lb/>
欲及時也故无咎九五曰飛龍在天利見大人何謂也<lb/>
子曰同聲相應同氣相求水流濕火就燥雲從龍風從<lb/>
虎聖人作而萬物覩<lb/>
　燥濕不與水火期而水火即之龍虎非有求于風雲<lb/>
　而風雲應之聖人非有意於物而物莫不欲見之<lb/>
本乎天者親上本乎地者親下則各從其𩔖也<lb/>
<pb n="9a"/>
　明龍之在天也<lb/>
上九曰亢龍有悔何謂也子曰貴而无位髙而无民<lb/>
　王弼曰下无隂也<lb/>
賢人在下位而无輔<lb/>
　夫賢人者下之而後為用<lb/>
是以動而有悔也潛龍勿用下也見龍在田時舎也<lb/>
　時之所舍故得安於田<lb/>
終日乾乾行事也或躍在淵自試也飛龍在天上治也<lb/>
<pb n="9b"/>
亢龍有悔窮之災也乾元用九天下治也<lb/>
　王弼曰夫能全用剛直放逺善柔非天下至治未之<lb/>
　能也<lb/>
濳龍勿用陽氣潛藏見龍在田天下文明<lb/>
　以言行化物故曰文明<lb/>
終日乾乾與時偕行或躍在淵乾道乃革飛龍在天乃<lb/>
位乎天徳亢龍有悔與時偕極乾元用九乃見天則<lb/>
　天以无首為則<lb/>
<pb n="10a"/>
乾元者始而亨者也利貞者性情也乾始能以美利利<lb/>
天下不言所利大矣哉大哉乾乎剛健中正純粹精也<lb/>
六爻發揮旁通情也時乘六龍以御天也雲行雨施天<lb/>
下平也君子以成徳為行日可見之行也<lb/>
　君子度可成則行未嘗无得也故其行也日有所見<lb/>
　日可見之行也<lb/>
潛之為言也𨼆而未見行而未成是以君子弗用也君<lb/>
子學以聚之問以辨之寛以居之仁以行之易曰見龍<lb/>
<pb n="10b"/>
在田利見大人君徳也九三重剛而不中上不在天下<lb/>
不在田故乾乾因其時而惕雖危无咎矣九四重剛而<lb/>
不中上不在天下不在田中不在人故或之或之者疑<lb/>
之也故无咎<lb/>
　或者未必然之辭也其躍也未可必故以或言之非<lb/>
　以或為惑也<lb/>
夫大人者與天地合其徳與日月合其明與四時合其<lb/>
序與鬼神合其吉凶先天而天弗違後天而奉天時天<lb/>
<pb n="11a"/>
且弗違而況於人乎況於鬼神乎亢之為言也知進而<lb/>
不知退知存而不知亡知得而不知喪其唯聖人乎知<lb/>
進退存亡而不失其正者其唯聖人乎<lb/>
䷁<hi>坤下坤上</hi>
坤元亨利牝馬之貞<lb/>
　龍變化而自用者也馬馴服而用於人者也為人用<lb/>
　而又牝焉順之至也至順而不貞則陷於邪故利牝<lb/>
　馬之貞<lb/>
<pb n="11b"/>
君子有攸往先迷後得主利西南得朋東北喪朋安貞<lb/>
吉彖曰至哉坤元萬物資生乃順承天坤厚載物徳合<lb/>
无疆含𢎞光大品物咸亨牝馬地類行地无疆柔順利<lb/>
貞君子攸行先迷失道後順得常西南得朋乃與𩔖行<lb/>
東北喪朋乃終有慶安貞之吉應地无疆<lb/>
　坤之為道可以為人用而不可以自用可以為和而<lb/>
　不可以為倡故君子利有攸往往求用也先則迷而<lb/>
　失道後則順而得主此所以為利也西與南則兌也<lb/>
<pb n="12a"/>
　離也以及於巽吾朋也東與北則震也坎也以及於<lb/>
　乾與艮非吾朋也兩隂不能相用故必離𩔖絶朋而<lb/>
　求主於東北夫所以離朋而求主者非為邪也故曰<lb/>
　安貞吉<lb/>
象曰地勢坤君子以厚徳載物<lb/>
　坤未必无君徳其所居之勢宜為臣者也書曰臣為<lb/>
　上為徳為下為民<lb/>
初六履霜堅冰至象曰履霜堅冰隂始凝也馴致其道<lb/>
<pb n="12b"/>
至堅冰也<lb/>
　始於㣲而終於著者隂陽均也而獨於此戒之者隂<lb/>
　之為物弱而易入故易以陷人鄭子産曰水弱民狎<lb/>
　而翫之故多死<lb/>
六二直方大不習无不利象曰六二之動直以方也不<lb/>
習无不利地道光也<lb/>
　以六居二可謂柔矣夫直方大者何從而得之曰六<lb/>
　二順之至也君子之順豈有他哉循理无私而已故<lb/>
<pb n="13a"/>
　其動也為直居中而推其直為方既直且方非大而<lb/>
　何夫順生直直生方方生大君子非有意為之也循<lb/>
　理无私而三者自生焉故曰不習无不利夫有所習<lb/>
　而利則利止於所習者矣<lb/>
六三含章可貞或從王事无成有終象曰含章可貞以<lb/>
時發也或從王事知光大也<lb/>
　三有陽徳茍用其陽則非所以為坤也故有章而含<lb/>
　之坤之患弱而不可以正也有章則可以為正矣然<lb/>
<pb n="13b"/>
　以其可正而遂專之則亦非所以為坤也故從事而<lb/>
　不造事无成而代有終<lb/>
六四括囊无咎无譽象曰括囊无咎慎不害也<lb/>
　夫處上下之交者皆非安地也乾安於上以未至於<lb/>
　上為危故九三有夕惕之憂坤安於下以始至於上<lb/>
　為難故六四有括囊之慎隂之進而至於三猶可貞<lb/>
　也至於四則殆矣故自括結以求无咎无譽咎與譽<lb/>
　人之所不能免也出乎咎必入乎譽脱乎譽必罹乎<lb/>
<pb n="14a"/>
　咎咎所以致罪而譽所以致疑也甚矣无咎无譽之<lb/>
　難也<lb/>
六五黄裳元吉象曰黄裳元吉文在中也<lb/>
　黄中之色也裳下之飾也黄而非裳則君也裳而非<lb/>
　黄則臣爾非賢臣也六五隂之盛而有陽徳焉故稱<lb/>
　裳以明其臣稱黄以明其徳夫文生於相錯若隂陽<lb/>
　之專一豈有文哉六五以隂而有陽徳故曰文在中<lb/>
　也<lb/>
<pb n="14b"/>
上六龍戰於野其血𤣥黄象曰龍戰于野其道窮也<lb/>
　至於此則非隂之所能安矣隂雖欲不戰而不可得<lb/>
　故曰其道窮也<lb/>
用六利永貞象曰用六永貞以大終也<lb/>
　易以大小言隂陽坤之順進以小也其貞終以大也<lb/>
文言曰坤至柔而動也剛<lb/>
　夫物非剛者能剛惟柔者能剛耳畜而不發及其極<lb/>
　也發之必決故曰沉濳剛克<lb/>
<pb n="15a"/>
至静而徳方<lb/>
　夫物圓則好動故至静所以為方也<lb/>
後得主而有常含萬物而化光坤道其順乎承天而時<lb/>
行積善之家必有餘慶積不善之家必有餘殃臣弑其<lb/>
君子弑其父非一朝一夕之故其所由來者漸矣由辨<lb/>
之不早辨也易曰履霜堅冰至蓋言順也<lb/>
　惟其順也故能濟其剛如其不順則辨之乆矣<lb/>
直其正也方其義也君子敬以直内義以方外敬義立<lb/>
<pb n="15b"/>
而徳不孤直方大不習无不利則不疑其所行也<lb/>
　小人惟多愧也故居則畏動則疑君子必自敬也故<lb/>
　内直推其直於物故外方直在其内方在其外隱然<lb/>
　如名師良友之在吾側也是以獨立而不孤夫何疑<lb/>
　之有<lb/>
隂雖有美含之以從王事弗敢成也地道也妻道也臣<lb/>
道也地道无成而代有終也天地變化草木蕃天地閉<lb/>
賢人隱易曰括囊无咎无譽蓋言謹也<lb/>
<pb n="16a"/>
　方其變化雖草木猶蕃及其閉也雖賢人亦隱<lb/>
君子黄中通理正位居體美在其中而暢於四支發於<lb/>
事業美之至也<lb/>
　黄中之色也通是理然後有是色也君子之得位如<lb/>
　人之有四體為已用也有手而不能執有足而不能<lb/>
　馳神不宅其體也<lb/>
隂疑於陽必戰為其嫌於无陽也故稱龍焉猶未離其<lb/>
𩔖也故稱血焉夫𤣥黄者天地之雜也天𤣥而地黄<lb/>
<pb n="16b"/>
　嫌也疑也皆似之謂也隂盛似陽必戰方其盛也似<lb/>
　无陽焉故雖隂而稱龍然猶未離其隂陽之類也故<lb/>
　稱血以明其雜若隂已變而為陽則无復𤣥黄之雜<lb/>
　矣<lb/>
䷂<hi>震下坎上</hi>
屯元亨利貞勿用有攸往利建侯<lb/>
　因世之屯而務往以求功功可得矣而争功者滋多<lb/>
　天下之亂愈甚故勿用有攸往雖然我則不往矣而<lb/>
<pb n="17a"/>
　天下之欲往者皆是也故利建侯天下有侯人各歸<lb/>
　安其主雖有往者夫誰與為亂<lb/>
彖曰屯剛柔始交而難生動乎險中大亨貞雷雨之動<lb/>
滿盈天造草昧宜建侯而不寧<lb/>
　屯有四隂屯之義也其二隂以无應為屯其二隂以<lb/>
　有應而不得相從為屯故曰剛柔始交而難生物之<lb/>
　生未有不待雷雨者然方其作也充滿潰亂使物不<lb/>
　知其所從若將害之霽而後見其功也天之造物也<lb/>
<pb n="17b"/>
　豈物物而造之蓋草略茫昧而已聖人之求民也豈<lb/>
　人人而求之亦付之諸侯而已然以為安而易之則<lb/>
　不可<lb/>
象曰雲雷屯君子以經綸初九盤桓利居貞利建侯象<lb/>
曰雖盤桓志行正也以貴下賤大得民也<lb/>
　初九以貴下賤有君之徳而无其位故盤桓居貞以<lb/>
　待其自至惟其无位故有從者有不從者夫不從者<lb/>
　彼各有所為貞也初九不爭以成其貞故利建侯以<lb/>
<pb n="18a"/>
　明不專利而爭民也民不從吾而從吾所建猶從吾<lb/>
　耳<lb/>
六二屯如邅如乘馬班如匪宼婚媾女子貞不字十年<lb/>
乃字象曰六二之難乘剛也十年乃字反常也<lb/>
　志欲從五而内忌於初故屯邅不進也夫初九屯之<lb/>
　君也非宼也六二之貞於五也知有五而已苟異於<lb/>
　五者則吾宼矣吾焉知其徳哉是故以初為宼曰吾<lb/>
　非與宼為婚媾者也然且不爭而成其貞則初九之<lb/>
<pb n="18b"/>
　徳至矣<lb/>
六三即鹿无虞惟入于林中君子㡬不如舍往吝象曰<lb/>
即鹿无虞以從禽也君子舍之往吝窮也<lb/>
　勢可以得民從而君之者初九是也因其有民從而<lb/>
　建之使牧其民者九五是也苟不可得而强求焉非<lb/>
　徒不得而已後必有患六三非陽也而居於陽无其<lb/>
　徳而有求民之心將以求上六之隂譬猶无虞而以<lb/>
　即鹿鹿不可得而徒有入林之勞故曰君子㡬不如<lb/>
<pb n="19a"/>
　舎之㡬殆也<lb/>
六四乘馬班如求婚媾往吉无不利象曰求而往明也<lb/>
　方未知所從也而初來求婚從之吉可知矣<lb/>
九五屯其膏小貞吉大貞凶象曰屯其膏施未光也<lb/>
　屯无正主惟下之者為得民九五居上而專於應則<lb/>
　其澤施於二而已夫大者患不廣博小者患不貞一<lb/>
　故專於應為二則吉為五則凶<lb/>
上六乘馬班如泣血漣如象曰泣血漣如何可長也<lb/>
<pb n="19b"/>
　三非其應而五不足歸也不知五之不足歸惑於近<lb/>
　而不早自附於初九故窮而至於泣血也<lb/>
䷃<hi>坎下艮上</hi>
蒙亨匪我求童蒙童蒙求我初筮告再三瀆瀆則不告<lb/>
利貞彖曰蒙山下有險險而止蒙蒙亨以亨行時中也<lb/>
匪我求童蒙童蒙求我志應也初筮告以剛中也再三<lb/>
瀆瀆則不告瀆蒙也蒙以養正聖功也<lb/>
　蒙者有蔽於物而已其中固自有正也蔽雖甚終不<lb/>
<pb n="20a"/>
　能没其正將戰於内以求自達因其欲達而一發之<lb/>
　迎其正心彼将沛然而自得焉苟不待其欲達而强<lb/>
　發之一發不達以至於再三雖有得非其正矣故曰<lb/>
　匪我求童蒙童蒙求我彼將内患其蔽即我而求達<lb/>
　我何為求之夫患蔽不深則求達不力求達不力則<lb/>
　正心不勝正心不勝則我雖告之彼无自入焉故初<lb/>
　筮告者因其欲達而一發之也再三瀆瀆則不告者<lb/>
　發之不待其欲達而至於再三也蒙亨以亨行者言<lb/>
<pb n="20b"/>
　其一通而不復塞也夫能使之一通而不復塞者豈<lb/>
　非時其中之欲達而一發之乎故曰時中也聖人之<lb/>
　於蒙也時其可發而發之不可則置之所以養其正<lb/>
　心而待其自勝也此聖人之功也<lb/>
象曰山下出泉蒙君子以果行育徳<lb/>
　果行者求發也育徳者不發以養正也<lb/>
初六發蒙利用刑人用説桎梏以往吝象曰利用刑人<lb/>
以正法也<lb/>
<pb n="21a"/>
　所以發蒙者用於未發既發則无用既發而用者瀆<lb/>
　蒙也桎梏者用於未刑既刑則説既刑而不説者瀆<lb/>
　刑也發蒙者慎其初不可使至瀆故於初云爾<lb/>
九二包蒙吉納婦吉子克家象曰子克家剛柔接也<lb/>
　童蒙若无能為也然而容之則足以為助拒之則所<lb/>
　喪多矣明之不可以无蒙猶子之不可以无婦子而<lb/>
　无婦不能家矣<lb/>
六三勿用取女見金夫不有躬无攸利象曰勿用取女<lb/>
<pb n="21b"/>
行不順也<lb/>
　王弼曰童蒙之時隂求於陽上不求三而三求上女<lb/>
　先求男者也女之為體正行以待命者也見剛夫而<lb/>
　求之故曰不有躬也施之於女行不順矣<lb/>
六四困蒙吝象曰困蒙之吝獨逺實也<lb/>
　實陽也<lb/>
六五童蒙吉象曰童蒙之吉順以巽也<lb/>
　六五之位尊矣恐其不安於童蒙之分而自强於明<lb/>
<pb n="22a"/>
　故教之曰童蒙吉<lb/>
上九擊蒙不利為宼利禦宼象曰利用禦宼上下順也<lb/>
　以剛自高而下臨弱故至於用擊也發䝉不得其道<lb/>
　而至於用擊過矣故有以戒之王弼曰為之捍禦則<lb/>
　物咸附之若欲取之則物咸叛矣<lb/>
䷄<hi>乾下坎上</hi>
需有孚光亨貞吉利涉大川彖曰需須也險在前也剛<lb/>
健而不陷其義不困窮矣需有孚光亨貞吉位乎天位<lb/>
<pb n="22b"/>
以正中也<lb/>
　謂九五也乾之欲進凡為坎者皆不樂也是故四與<lb/>
　之抗傷而後避上六知不可抗而敬以求免夫敬以<lb/>
　求免猶有疑也物之不相疑者亦不以敬相攝矣至<lb/>
　於五則不然知乾之不吾害知己之足以御之是以<lb/>
　内之而不疑故曰有孚光亨貞吉光者物之神也盖<lb/>
　出於形器之表矣故易凡言光光大者皆其見逺知<lb/>
　大者也其言未光未光大者則隘且陋矣<lb/>
<pb n="23a"/>
利涉大川往有功也<lb/>
　見險而不廢其進斯有功矣<lb/>
象曰雲上於天需君子以飲食宴樂<lb/>
　乾之剛為可畏也坎之險為不可易也乾之於坎逺<lb/>
　之則无咎近之則致宼坎之於乾敬之則吉抗之則<lb/>
　傷二者皆莫能相懷也惟得廣大樂易之君子則可<lb/>
　以兼懷而兩有之故曰飲食宴樂<lb/>
初九需於郊利用恒无咎象曰需于郊不犯難行也利<lb/>
<pb n="23b"/>
用恒无咎未失常也<lb/>
　尚逺於坎故稱郊處下不忘進者乾之常也逺之不<lb/>
　惰近之不躁是為不失常也<lb/>
九二需於沙小有言終吉象曰需於沙衍在中也雖小<lb/>
有言以吉終也<lb/>
　衍廣衍也<lb/>
九三需於泥致宼至象曰需於泥災在外也自我致宼<lb/>
敬慎不敗也<lb/>
<pb n="24a"/>
　漸近則為沙逼近則為泥於沙則有言於泥則致宼<lb/>
　坎之為害也如此然於其言也告之以終吉於其致<lb/>
　宼也告之以敬慎不敗則乾以見險而不廢其進為<lb/>
　吉矣<lb/>
六四需於血出自穴象曰需於血順以聽也<lb/>
　需於血者抗之而傷也出自穴者不勝而避也<lb/>
九五需於酒食貞吉象曰酒食貞吉以中正也<lb/>
　敵至而不忌非有餘者不能夫以酒食為需去備以<lb/>
<pb n="24b"/>
　相待者非二隂之所能辦也故九五以此待乾乾必<lb/>
　心服而為之用此所以正而獲吉也<lb/>
上六入於穴有不速之客三人來敬之終吉象曰不速<lb/>
之客來敬之終吉雖不當位未大失也<lb/>
　乾已克四而達於五矣其勢不可復抗故入穴以自<lb/>
　固謂之不速之客者明非所願也以不願之意而固<lb/>
　守以待之可得為安乎其所以得免於咎者特以敬<lb/>
　之而已故不如五之當位而猶愈於四之大失也<lb/>
<pb n="25a"/>
䷅<hi>坎下乾上</hi>
訟有孚窒惕中吉終凶利見大人不利渉大川彖曰訟<lb/>
上剛下險險而健訟訟有孚窒惕中吉剛來而得中也<lb/>
終凶訟不可成也<lb/>
　初六信於九四六三信於上九而九二塞之故曰有<lb/>
　孚窒而九四上九亦不能置而不爭此訟之所以作<lb/>
　也故曰上剛下險險而健訟九二知懼則猶可以免<lb/>
　故曰惕中吉剛來而得中也言其來則息訟而歸矣<lb/>
<pb n="25b"/>
　終之則凶<lb/>
利見大人尚中正也<lb/>
　謂九五也<lb/>
不利涉大川入於淵也<lb/>
　夫使川為淵者訟之過也難未有不起於爭今又欲<lb/>
　以爭濟之是使相激為深而已<lb/>
象曰天與水違行訟君子以作事謀始<lb/>
　王弼曰聽訟吾猶人也必也使无訟乎夫无訟在於<lb/>
<pb n="26a"/>
　謀始契之不明訟之所以生也故有徳司契而訟自<lb/>
　息矣<lb/>
初六不永所事小有言終吉<lb/>
　九二處二隂之間欲兼有之初不予而强爭焉初六<lb/>
　有應於四不永事二而之四以為從强求之二不若<lb/>
　從有應之四也二雖有言而其辨則明故終吉<lb/>
象曰不永所事訟不可長也雖小有言其辨明也<lb/>
　若事二則相從於訟无已也<lb/>
<pb n="26b"/>
九二不克訟歸而逋其邑人三百戸无眚象曰不克訟<lb/>
歸逋竄也自下訟上患至掇也<lb/>
　初六六三本非九二之所當有也二以其近而强有<lb/>
　之以為邑人力征而心不服我克則來不克遂往以<lb/>
　我卜也故九二不克訟而歸則初六六三皆棄而違<lb/>
　之失衆知懼猶可少安故无眚眚災也其曰逋其邑<lb/>
　人三百户者猶曰亡其邑人三百户云爾<lb/>
六三食舊徳貞厲終吉或從王事无成象曰食舊徳從<lb/>
<pb n="27a"/>
上吉也<lb/>
　六三與上九為應二與四欲得之而强施徳焉夫六<lb/>
　三之應於上九者天命之所當有也非為其有徳於<lb/>
　我也雖二與四之徳不能奪之矣是以食舊徳以從<lb/>
　其配食者食而忘之不報之謂也猶曰食言云爾與<lb/>
　二陽近而不報其徳故厲而後吉或從王事无成者<lb/>
　有討於其舊從之可也成之過矣<lb/>
九四不克訟復即命渝安貞吉象曰復即命渝安貞不<lb/>
<pb n="27b"/>
失也<lb/>
　九四命之所當得者初六而已近於三而强求之故<lb/>
　亦不克訟然而有初之應退而就其命之所當得者<lb/>
　自改而安於貞則猶可以不失其有也<lb/>
九五訟元吉象曰訟元吉以中正也<lb/>
　處中得位而无私於應故訟者莫不取曲直焉此所<lb/>
　以為元吉也<lb/>
上九或錫之鞶帶終朝三褫之象曰以訟受服亦不足<lb/>
<pb n="28a"/>
敬也<lb/>
　六三上九之配也二與四甞有之矣不克訟而歸於<lb/>
　上九上九之得之也譬之鞶帶奪諸其人之身而已<lb/>
　服之於人情有赧焉故終朝三褫之既服之矣則又<lb/>
　褫之愧而不安之甚也二與四訟不勝者也然且終<lb/>
　於无眚與吉也上九訟而勝者也然且有三褫之辱<lb/>
　何也曰此止訟之道也夫使勝者自多其勝以夸其<lb/>
　能不勝者自恥其不勝以遂其惡則訟之禍吾不知<lb/>
<pb n="28b"/>
　其所止矣故勝者褫服不勝者安貞无眚止訟之道<lb/>
　也<lb/>
䷆<hi>坎下坤上</hi>
師貞丈人吉无咎<lb/>
　丈人詩所謂老成人也夫能以衆正有功而无後患<lb/>
　者其惟丈人乎故彖曰吉又何咎矣<lb/>
彖曰師衆也貞正也能以衆正可以王矣剛中而應行<lb/>
險而順以此毒天下而民從之吉又何咎矣<lb/>
<pb n="29a"/>
　用師猶以藥石治病故曰毒天下<lb/>
象曰地中有水師君子以容民畜衆<lb/>
　兵不可一日无然不可觀也祭公謀父曰先王耀徳<lb/>
　而不觀兵夫兵戢而時動動則威觀則翫翫則无震<lb/>
　故地中有水師言兵當如水行於地中而人不知也<lb/>
初六師出以律否臧凶象曰師出以律失律凶也<lb/>
　師出不可不以律也否則雖臧亦凶夫以律者正勝<lb/>
　也不以律者竒勝也能以竒勝可謂臧矣然其利近<lb/>
<pb n="29b"/>
　其禍逺其獲小其喪大師休之曰乃見之矣故曰凶<lb/>
九二在師中吉无咎王三錫命<lb/>
　夫師出不先得主於中雖有功患隨之矣九二有應<lb/>
　於五是以吉而无復有咎<lb/>
象曰在師中吉承天寵也王三錫命懷萬邦也<lb/>
　賞有功而萬邦懐之則其所賞皆以正勝者也<lb/>
六三師或輿尸凶象曰師或輿尸大无功也<lb/>
　九二體剛而居柔體剛則威居柔則順是以无專權<lb/>
<pb n="30a"/>
　之疑而有錫命之寵六三體柔而居剛體柔則威不<lb/>
　足居剛則勢可疑是以不得專其師而為或者之衆<lb/>
　主之也故凶而无功<lb/>
六四師左次无咎象曰左次无咎未失常也<lb/>
　王弼曰得位而无應无應則不可以行得位則可以<lb/>
　處故左次无咎行師之法欲左皆高故左次<lb/>
六五田有禽利執言无咎長子帥師弟子輿尸貞凶象<lb/>
曰長子帥師以中行也弟子輿尸使不當也<lb/>
<pb n="30b"/>
　夫以隂柔為師之主不患其好勝而輕敵也患其弱<lb/>
　而多疑爾故告之曰禽㬥汝田執之有辭矣何咎之<lb/>
　有既使長子帥師又使弟子與衆主之此多疑之故<lb/>
　也臣待命而行可謂正矣然將在軍則不可故曰貞<lb/>
　凶<lb/>
上六大君有命開國承家小人勿用象曰大君有命以<lb/>
正功也小人勿用必亂邦也<lb/>
　夫師始終之際聖人之所甚重也師出則嚴其律師<lb/>
<pb n="31a"/>
　休則正其功小人无自入焉小人之所由入者常自<lb/>
　不以律始惟不以律然後能以竒勝夫能以竒勝者<lb/>
　其人豈可與居安哉師休之日將録其一勝之功而<lb/>
　以為諸侯大夫則亂自是始矣聖人之師其始不求<lb/>
　苟勝故其終可以正功曰是君子之功邪小人之功<lb/>
　邪<lb/>
䷇<hi>坤下坎上</hi>
比吉原筮元永貞无咎不寧方來後夫凶彖曰比吉也<lb/>
<pb n="31b"/>
比輔也下順從也原筮元永貞无咎以剛中也<lb/>
　比吉比未有不吉者也然而比非其人今雖吉後必<lb/>
　有咎故曰原筮筮所從也原再也再筮慎之至也元<lb/>
　始也始既已從之矣後雖欲變其可得乎故曰元永<lb/>
　貞始既已從之則終身為之貞知將終身貞之故再<lb/>
　筮而後從孰為可從者非五歟故曰以剛中也<lb/>
不寧方來上下應也<lb/>
　不寧方來謂五隂也五隂不能自安而求安於五<lb/>
<pb n="32a"/>
後夫凶其道窮也<lb/>
　窮而後求比其誰親之<lb/>
象曰地上有水比先王以建萬國親諸侯初六有孚比<lb/>
之无咎有孚盈缶終來有他吉<lb/>
　五隂皆求比於五初六最處其下而上无應急於比<lb/>
　者也夫急於求人者必盡其誠故莫如初六之有信<lb/>
　也五以其急於求人也而忽之則來者懈矣故必比<lb/>
　之然後无咎是有信者其初甚㣲且約也其小盈缶<lb/>
<pb n="32b"/>
　而已然而因是可以致來者故曰終來有他吉<lb/>
象曰比之初六有他吉也<lb/>
　言致他者初六之功也<lb/>
六二比之自内貞吉象曰比之自内不自失也<lb/>
　以應為比故自内於二可謂貞吉不自失者於五則<lb/>
　陋矣<lb/>
六三比之匪人象曰比之匪人不亦傷乎<lb/>
　近者皆隂而逺无應故曰匪人<lb/>
<pb n="33a"/>
六四外比之貞吉象曰外比於賢以從上也<lb/>
　上謂五也非應而比故曰外比<lb/>
九五顯比王用三驅失前禽邑人不誡吉象曰顯比之<lb/>
吉位正中也舎逆取順失前禽也邑人不誡上使中也<lb/>
　王弼曰為比之主而有應在二顯比者也比而顯之<lb/>
　則所親者狹矣夫无私於物惟賢是與則去之與來<lb/>
　皆无失也三驅之禮禽逆來趨已則舎之背已而走<lb/>
　則射之愛於來而惡於去也故其所施常失前禽也<lb/>
<pb n="33b"/>
　以顯比而居王位用三驅之道者也故曰王用三驅<lb/>
　失前禽也用其中正征討有常伐不加邑動必討叛<lb/>
　邑人无虞故不誡也此可以為上之使非為上之道<lb/>
　也<lb/>
上六比之无首凶象曰比之无首无所終也<lb/>
　无首猶言无素也窮而後比是无素也<lb/>
䷈<hi>乾下巽上</hi>
小畜亨密雲不雨自我西郊彖曰小畜柔得位而上下<lb/>
<pb n="34a"/>
應之曰小畜<lb/>
　謂六四也六四之謂小矣五陽皆為六四之所畜是<lb/>
　以大而畜於小也<lb/>
健而巽剛中而志行乃亨<lb/>
　未畜而亨則巽之所以畜乾者順之而已<lb/>
密雲不雨尚徃也自我西郊施未行也<lb/>
　乾之為物難乎其畜之者也畜之非其人則乾不為<lb/>
　之用雖不為之用而眷眷焉不決去之卒受其病者<lb/>
<pb n="34b"/>
　小畜是也故曰密雲不雨自我西郊夫陽施於隂則<lb/>
　為雨乾非不知巽之不足以任吾施也然其為物也<lb/>
　健而急於用故進而嘗試焉既已為密雲矣能為密<lb/>
　雲而不能為雨豈真不能哉不欲雨也雨者乾之有<lb/>
　為之功也不可以輕用用之於非其人則喪其所以<lb/>
　為乾矣乾知巽之不足以任吾施也是以遲疑而重<lb/>
　發之欲之於巽而未决故次於我之西郊君子是以<lb/>
　知乾之終病也既以為雲矣則是欲雨之道也能終<lb/>
<pb n="35a"/>
　不雨乎既已次於郊矣則是欲往之勢也能終不往<lb/>
　乎雲而不雨將安歸哉故卦以為不雨而爻不免於<lb/>
　雨者勢也君子之於非其人也望而去之況與之為<lb/>
　雲乎既已為雲矣又可反乎乾知巽之不足與雨矣<lb/>
　而猶往從之故曰密雲不雨尚往也<lb/>
象曰風行天上小畜君子以懿文徳<lb/>
　夫畜已而非其人則君子不可以有為獨可以雍容<lb/>
　講道如子夏之在魏子思之在魯可也<lb/>
<pb n="35b"/>
初九復自道何其咎吉象曰復自道其義吉也九二牽<lb/>
復吉象曰牽復在中亦不自失也九三輿説輻夫妻反<lb/>
目象曰夫妻反目不能正室也<lb/>
　陽之畜乾也厲而畜之厲而畜之者非以害之也將<lb/>
　盈其氣而作之爾隂之畜乾也順而畜之順而畜之<lb/>
　者非以利之也將即其安而縻之爾故大畜將以用<lb/>
　乾而小畜將以制之乾進而求用則可進而受制則<lb/>
　不可故大畜之乾以之艮為吉小畜之乾以之巽為<lb/>
<pb n="36a"/>
　凶乾之欲去於巽必自其交之未深也去之則易初<lb/>
　九復自道何其咎吉進而嘗之知其不可反循故道<lb/>
　而復其所則无咎九二交深於初九矣故其復也必<lb/>
　自引而後脱蓋已難矣然猶可以不自失也至於九<lb/>
　三其交益深而不可復則脱輻而與之處與之處可<lb/>
　也然乾終不能自革其健而與巽乆處而无尤也故<lb/>
　終於反目<lb/>
六四有孚血去惕出无咎象曰有孚惕出上合志也九<lb/>
<pb n="36b"/>
五有孚攣如富以其鄰象曰有孚攣如不獨富也<lb/>
　凡巽皆隂也六四固隂矣九五上九其質則陽其志<lb/>
　則隂也以隂畜乾乾知其不可也易以質陽而志隂<lb/>
　者畜乾乾知其不可也難何則不知其志而見其類<lb/>
　也六四有孚血去惕出无咎六四之所孚者初九也<lb/>
　初九欲去之六四欲畜而留之隂陽不相能故傷而<lb/>
　去懼而出也以其傷且懼是以知隂之畜乾其欲害<lb/>
　乾之意見於外也如此以其為害也淺而乾去之速<lb/>
<pb n="37a"/>
　故无咎若夫九五之畜乾也則不然所孚者既已去<lb/>
　我矣我且挽援而留之若中心誠好之然此乾之所<lb/>
　以眷眷而不悟自引而後脱二者皆欲畜乾而制之<lb/>
　顧力不能是以六四與上合志而九五以其富附其<lb/>
　鄰幷力以畜之鄰上九也<lb/>
上九既雨既處尚徳載婦貞厲月幾望君子征凶象曰<lb/>
既雨既處徳積載也君子征凶有所疑也<lb/>
　小畜之世宜不雨者也九三之於上九其勢不得不<lb/>
<pb n="37b"/>
　雨者以密雲之不可反而舎上九則无與雨也既已<lb/>
　與之雨則為其人矣可不為之處乎乾非徳不止九<lb/>
　五上九質陽而志隂故能尚徳以載乾尚徳者非真<lb/>
　有徳之謂也九五上九知乾之難畜故積徳而共載<lb/>
　之此陽也而謂之婦明其實隂也以上畜下故貞乾<lb/>
　不心服故厲以隂勝陽故月㡬望君子之征自其交<lb/>
　之未合則无咎既已與之雨矣而去之則彼疑我矣<lb/>
　疑則害之故凶<lb/>
<pb n="38a"/>
䷉<hi>兌下乾上</hi>
履虎尾不咥人亨彖曰履柔履剛也説而應乎乾是以<lb/>
履虎尾不咥人亨剛中正履帝位而不疚光眀也<lb/>
　履之所以為履者以三能履二也有是物者不能自<lb/>
　用而无者為之用也乾有九二乾不能用而使六三<lb/>
　用之九二者虎也虎何為用於六三而莫之咥以六<lb/>
　三之應乎乾也故曰説而應乎乾是以履虎尾不咥<lb/>
　人亨應乎乾者猶可以用二而乾親用之不可何哉<lb/>
<pb n="38b"/>
　曰乾剛也九二亦剛也兩剛不能相下則有爭有爭<lb/>
　則乾病矣故乾不親用而授之以六三六三以不校<lb/>
　之柔而居至寡之地故九二樂為之用也九二為三<lb/>
　用而三為五用是何以異於五之親用二哉五未甞<lb/>
　病而有用二之功故曰履帝位而不疚光明也夫三<lb/>
　與五合則三不見咥而五不病五與三離則五至於<lb/>
　危而三見咥卦綂而論之故言其合之吉爻别而觀<lb/>
　之故見其離之凶此所以不同也<lb/>
<pb n="39a"/>
象曰上天下澤履君子以辨上下定民志初九素履往<lb/>
无咎象曰素履之往獨行願也<lb/>
　履六爻皆上履下也所履不同故所以履之者亦異<lb/>
　初九獨无所履則其所以為履之道者行其素所願<lb/>
　而已君子之道所以多變而不同者以物至之不齊<lb/>
　也如不與物遇則君子行願而已矣<lb/>
九二履道坦坦幽人貞吉象曰幽人貞吉中不自亂也<lb/>
　九二之用大矣不見於二而見於三三之所以能視<lb/>
<pb n="39b"/>
　者假吾目也所以能履者附吾足也有目不自以為<lb/>
　眀有足不自以為行者使六三得坦途而安履之豈<lb/>
　非才全徳厚隱約而不慍者欺故曰幽人貞吉<lb/>
六三眇能視跛能履履虎尾咥人凶武人為于大君象<lb/>
曰眇能視不足以有眀也跛能履不足以與行也咥人<lb/>
之凶位不當也武人為于大君志剛也<lb/>
　眇者之視跛者之履豈其自能哉必將有待於人而<lb/>
　後能故言跛眇者以眀六三之无能而待於二也二<lb/>
<pb n="40a"/>
　虎也所以為吾用而不吾咥者凡以為乾也六三不<lb/>
　知其眇而自有其明不量其跛而自與其行以虎為<lb/>
　畏已而去乾以自用虎見六三而不見乾焉斯咥之<lb/>
　矣九二有之而不居故為幽人六三无之而自矜故<lb/>
　為武人武人見人之畏已而不知人之畏其君是以<lb/>
　有為君之志也<lb/>
九四履虎尾愬愬終吉象曰愬愬終吉志行也<lb/>
　愬愬懼也九二之剛用於六三故三雖隂而九二之<lb/>
<pb n="40b"/>
　虎在焉則三亦虎爰雖然非誠虎也三為乾用而二<lb/>
　輔之四履其上可无懼乎及其去乾以自用而九二<lb/>
　叛之則向之所以為虎者亡矣故始懼終吉以九四<lb/>
　之終吉知六三之衰也六三之衰則九四之志得行<lb/>
　矣<lb/>
九五夬履貞厲象曰夬履貞厲位正當也<lb/>
　九二之剛不可以剛勝也惟六三為能用之九五不<lb/>
　付之於三而自以其剛決物以此為履危道也夫三<lb/>
<pb n="41a"/>
　與五之相離也豈獨三之禍哉雖五亦不能无危其<lb/>
　所以猶得為正者以其位君也<lb/>
上九視履考祥其旋元吉象曰元吉在上大有慶也<lb/>
　三與五其始合而成功其後離而為凶至於上九歴<lb/>
　見之矣故視其所履考其禍福之祥知二者之不可<lb/>
　以一日相離也而復其舊則元吉旋復也<lb/>
　<lb/>
　<lb/>
<pb n="41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東坡易傳卷一<lb/>
</p>
<p>
</p>
  </div>
</body>
</text>
</TEI>
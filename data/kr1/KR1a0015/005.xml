<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東坡易傳卷五</head>
    <p>
<pb n="1a"/>
欽定四庫全書<lb/>
　東坡易傳卷五　　　　　宋　蘇軾　撰<lb/>
䷪<hi>乾下兌上</hi>
夬揚於王庭孚號有厲告自邑不利即戎利有攸往彖<lb/>
曰夬決也剛決柔也健而説決而和揚于王庭柔乘五<lb/>
剛也孚號有厲其危乃光也<lb/>
　五陽而一隂隂至寡弱而皆乘於決者以其得所附<lb/>
　也上六之所乘者九五之剛所謂王也欲決上六必<lb/>
<pb n="1b"/>
　㬥揚之於王之庭此其勢有不便者故五陽雖相信<lb/>
　而不忘警以為有危道焉號者所以警也在强而知<lb/>
　危所以光也<lb/>
告自邑不利即戎所尚乃窮也<lb/>
　邑者民之所在也與小人處必先附其民彼无民將<lb/>
　无與立戎上六也五陽之强足以即之有餘然而不<lb/>
　即也此所以不窮也自以為不足雖弱有餘自以為<lb/>
　足雖强有所止矣故其所尚乃所以窮也<lb/>
<pb n="2a"/>
利有攸往剛長乃終也<lb/>
　陽盈則憂溢溢則憂覆故利有攸往往則有所施用<lb/>
　所以求不盈也<lb/>
象曰澤上於天夬君子以施禄及下居徳則忌<lb/>
　君子之於禄利欲其在人徳業欲其在己孔子曰脩<lb/>
　辭立其誠所以居業也澤上於天其勢不居故君子<lb/>
　以施禄不以居徳<lb/>
初九壯於前趾往不勝為咎象曰不勝而往咎也<lb/>
<pb n="2b"/>
　大壯之長則為夬故夬之初九與大壯之初九无異<lb/>
　也大壯之初九曰壯於趾而夬之初九曰壯於前趾<lb/>
　二者皆有羊之象見於其所施壯之爻是以知其无<lb/>
　異也曰前者通大壯之辭也必通大壯而為辭者明<lb/>
　其所壯同而所遇異也大壯之初九施壯於震震吾<lb/>
　朋也觸而遇其朋是以決藩而遂之因以為用夬之<lb/>
　初九施壯於兑兌非吾朋也苟不能勝則往見牽矣<lb/>
　豈復決藩而遂我哉君子之動見勝而後往故勝在<lb/>
<pb n="3a"/>
　往前不能必勝而往宜其為咎也<lb/>
九二惕號莫夜有戎勿恤象曰有戎勿恤得中道也<lb/>
　戎上六也惕號莫夜警也有戎勿恤靜也能靜而不<lb/>
　忘警能警而不用得中道矣與大壯九二貞吉同故<lb/>
　皆稱其得中<lb/>
九三壯於頄有凶君子夬夬獨行遇雨若濡有慍无咎<lb/>
象曰君子夬夬終无咎也<lb/>
　初九為趾故九三為頄與小人處而壯見于面顔有<lb/>
<pb n="3b"/>
　凶之道矣易凡稱其尤者申言之乾乾謙謙蹇蹇之<lb/>
　類是也九三之所以見壯於面顔者避私其配之嫌<lb/>
　也故告之以不然曰九三之君子以陽居陽夬之尤<lb/>
　者也何嫌於私其配也哉苟舎其朋而獨行以荅其<lb/>
　配使上六之隂和洽而為雨以至於濡雖有不知我<lb/>
　心而慍者然終必无咎<lb/>
九四臀无膚其行次且牽羊悔亡聞言不信象曰其行<lb/>
次且位不當也聞言不信聰不眀也<lb/>
<pb n="4a"/>
　九四上六之所謂臀也困之六三據于蒺蔾故初六<lb/>
　之臀困於株木夬之上六見夬故九四之臀无膚皆<lb/>
　謂其同體之末者為臀也與衆陽處而同體者見夬<lb/>
　故其行次且而不安也羊者初九也初九之觸則我<lb/>
　之悔也而能牽之故悔亡雖能悔亡而聰不明矣孰<lb/>
　與大壯九四既悔亡而得壯輹哉夫君子惟能釋怨<lb/>
　而收士故為之聰眀者衆大壯之九四是也今初九<lb/>
　觸我我牽而縻之莫肯釋則懼者衆矣雖其左右前<lb/>
<pb n="4b"/>
　後將无不可疑故聞言不信<lb/>
九五莧陸夬夬中行无咎象曰中行无咎中未光也<lb/>
　上六之不足夬如莧陸也九五以陽居陽夬之尤者<lb/>
　也於所不足夬用夬之尤雖中而未光故中行无咎<lb/>
　中行者反與四陽處而釋上六也此與上六為同體<lb/>
　者與九四均爾然不至於次且者以其剛之全也剛<lb/>
　之全者則不戚其同體之傷矣故九四之象以為位<lb/>
　不當也<lb/>
<pb n="5a"/>
上六无號終有凶象曰无號之凶終不可長也<lb/>
　无號者不警也陽不吾警則吾或有以乗之矣然終<lb/>
　亦必凶<lb/>
䷫<hi>巽下乾上</hi>
姤女壯勿用取女彖曰姤遇也柔遇剛也勿用取女不<lb/>
可與長也<lb/>
　姤者所遇而合无適意之謂也故其女不可與長<lb/>
天地相遇品物咸章也<lb/>
<pb n="5b"/>
　姤者乾之末坤之始也故曰天地相遇以四時言之<lb/>
　則建午之月品物咸章之際也易曰萬物相見乎離<lb/>
剛遇中正天下大行也姤之時義大矣哉<lb/>
　剛者二也中正者五也隂之長自九二之亡而後為<lb/>
　遯始无臣也自九五之亡而後為剝始无君也姤之<lb/>
　世上有君下有臣君子之欲有為无所不可故曰剛<lb/>
　遇中正天下大行也<lb/>
象曰天下有風姤后以施命誥四方初六繫於金柅貞<lb/>
<pb n="6a"/>
吉有攸往見凶羸豕孚蹢躅象曰繫於金柅柔道牽也<lb/>
　剛而能止物者謂之金柅九二是也初六之勢足以<lb/>
　兼獲五陽然其始遇而合者九二也既合於二若捨<lb/>
　而之他則終身无所容矣故以繫二而貞為吉有所<lb/>
　往見為凶初六者羸豕也雖羸而不可信者以權在<lb/>
　焉以其羸而信之則蹢躅而不可制矣<lb/>
九二包有魚无咎不利賓象曰包有魚義不及賓也<lb/>
　魚者初六也包者魚之所不能脱也賓者九四也姤<lb/>
<pb n="6b"/>
　者主求民之時非民求主之時也故近而先者得之<lb/>
　遠而後者不得也不論其應與否也嫌其若有咎故<lb/>
　曰无咎<lb/>
九三臀无膚其行次且厲无大咎象曰其行次且行未<lb/>
牽也<lb/>
　以姤之初六為夬之上六則姤之九三夬之九四也<lb/>
　故其象同九三之所謂臀者初六初六剝陽而進者<lb/>
　也處衆陽之間而同體者有剝陽之隂宜其次且而<lb/>
<pb n="7a"/>
　不安也夬之九四下牽初九之羊故有聰不明之咎<lb/>
　而九三无是也故雖危无大咎而象曰行未牽也<lb/>
九四包无魚起凶象曰无魚之凶遠民也<lb/>
　既已失民起而爭之則凶<lb/>
九五以杞包瓜含章有隕自天象曰九五含章中正也<lb/>
有隕自天志不舍命也<lb/>
　金柅也包也杞也皆九二也豕也魚也瓜也皆初六<lb/>
　也杞枸檵也木之至庳者也包瓜者籠而有之也瓜<lb/>
<pb n="7b"/>
　之為物得所附而後止不得所附則攀援而求无所<lb/>
　不至幸而遇喬木則雖欲抑之不可得矣故授之以<lb/>
　杞則杞能籠而有之杞之所至瓜之所及也九五者<lb/>
　姤之主也知初六之勢將至於剝盡而後止故授之<lb/>
　以九二九二之所至初六之所及也姤者隂長之卦<lb/>
　而九五以至陽而勝之故曰含章凡隂中之陽為章<lb/>
　隂長而消陽天之命也有以勝之人之志也君子不<lb/>
　以命廢志故九五之志堅則必有自天而隕者言人<lb/>
<pb n="8a"/>
　之至者天不能勝也<lb/>
上九姤其角吝无咎象曰姤其角上窮吝也<lb/>
　剛之上窮者角也姤其角以是為姤也以角為姤物<lb/>
　之所不樂遇也小人雖不能合而君子亦无自入焉<lb/>
　故吝无咎<lb/>
䷬<hi>坤下兌上</hi>
萃亨王假有廟利見大人亨利貞用大牲吉利有攸往<lb/>
彖曰萃聚也順以説剛中而應故聚也王假有廟致孝<lb/>
<pb n="8b"/>
亨也利見大人亨聚以正也<lb/>
　易曰方以類聚物以羣分有聚必有黨有黨必有爭<lb/>
　故萃者爭之大也盍取其爻而觀之五能萃二四能<lb/>
　萃初近四而无應則四能萃三近五而无應則五能<lb/>
　萃上此豈非其交爭之際也哉且天下亦未有萃於<lb/>
　一者也大人者惟能因其所萃而即以付之故物有<lb/>
　不萃於我而天下之能萃物者非我莫能容之其為<lb/>
　萃也大矣順以説剛中而應者二與五而已而足以<lb/>
<pb n="9a"/>
　為萃乎曰足矣有餘矣從我者納之不從者付之其<lb/>
　所欲從此大人也故萃有二亨萃未有不亨者而其<lb/>
　未見大人也則亨而不正不正者爭非其有之謂也<lb/>
　故曰利見大人亨聚以正也大人者為可以聚物之<lb/>
　道而已王至於有廟而盡其孝享非安且暇不能物<lb/>
　見其安且暇安得不聚而歸之此聚之正也<lb/>
用大牲吉利有攸往順天命也<lb/>
　易之言薦盥禴享非正言也皆有寄焉用大牲者猶<lb/>
<pb n="9b"/>
　曰用大利禄云爾易曰何以聚人曰財所聚者大則<lb/>
　所用者不可小矣天之命我為是物主非以厚我也<lb/>
　坐而享之則過矣故利有攸往順天命也<lb/>
觀其所聚而天地萬物之情可見矣<lb/>
　不期而聚者必其至情也<lb/>
象曰澤上於地萃君子以除戎器戒不虞<lb/>
　王弼曰聚而無防則衆生心<lb/>
初六有孚不終乃亂乃萃若號一握為笑勿恤往无咎<lb/>
<pb n="10a"/>
象曰乃亂乃萃其志亂也<lb/>
　初六之所應者九四也九四有信之者而不終六三<lb/>
　是也始以无應而萃於四終以四之有應咨嗟而去<lb/>
　之故其象曰萃如嗟如此志亂而苟聚者也若號一<lb/>
　握為笑者號且笑也一握者其聲也號笑雜也君子<lb/>
　之於禍福審矣故笑則不號號則不笑先否而後通<lb/>
　則先號而後笑未有號笑雜者也此其志已亂焉能<lb/>
　為我寇哉故勿恤往无咎<lb/>
<pb n="10b"/>
六二引吉无咎孚乃利用禴象曰引吉无咎中未變也<lb/>
　隂之從陽以難進為吉六二得位而安其中不急於<lb/>
　變志以從上者也故九五引之而後從引之而後從<lb/>
　則其聚也固是以吉而无復有咎禴者禮之薄者也<lb/>
　故用於既信之後上以利禄聚之下豈以利禄報之<lb/>
　哉故上用大牲而下用禴以為有重於此者矣<lb/>
六三萃如嗟如无攸利往无咎小吝象曰往无咎上巽<lb/>
也<lb/>
<pb n="11a"/>
　六三之萃於四四與我與初皆不利也去而之上上<lb/>
　亦无應巽而納我者也故雖小吝而无咎<lb/>
九四大吉无咎象曰大吉无咎位不當也<lb/>
　非其位而有聚物之權五之所忌也非大吉則有咎<lb/>
　矣<lb/>
九五萃有位无咎匪孚元永貞悔亡象曰萃有位志未<lb/>
光也<lb/>
　九五萃之主也萃有四隂而九四分其二以位為心<lb/>
<pb n="11b"/>
　者未有能容此者也故曰萃有位无咎挾位以忌四<lb/>
　為无咎而已志不光矣惟大人為能忘位以任四夫<lb/>
　能忘位以任四則四且為吾用而二隂者獨何往哉<lb/>
　匪孚者非其所孚也元者始也元永貞者始既以從<lb/>
　之則終身為之貞也自六二之外皆非我之所孚也<lb/>
　非我之所孚則我不求聚使各得永貞於其始之所<lb/>
　從悔亡之道也<lb/>
上六齎咨涕洟无咎象曰齎咨涕洟未安上也<lb/>
<pb n="12a"/>
　未安上者不樂在五上也<lb/>
䷭<hi>巽下坤上</hi>
升元亨用見大人勿恤南征吉彖曰柔以時升巽而順<lb/>
剛中而應是以大亨用見大人勿恤有慶也<lb/>
　巽之為物非能破堅達强者也幸而遇坤故能升其<lb/>
　升也有時故曰柔以時升坤既順之五又應之是以<lb/>
　大亨大人之於物也危者安之易者懼之下巽而上<lb/>
　順質柔而遇易志得而輕進以此見大人所畏者也<lb/>
<pb n="12b"/>
　故不曰利雖不利不可不見也見而知畏其為利也<lb/>
　大矣利之遠者曰慶以其有慶故雖有畏勿恤也<lb/>
南征吉志行也<lb/>
　彖曰巽而順剛中而應是以大亨而六五為升階由<lb/>
　此觀之非獨巽之上即坤亦坤之下援巽也巽之求<lb/>
　坤坤之求巽皆㑹於南南征吉二者相求之謂也<lb/>
象曰地中生木升君子以順徳積小以髙大初六允升<lb/>
大吉象曰允升大吉上合志也<lb/>
<pb n="13a"/>
　所以為升者巽也所以為巽者初也升之制在初故<lb/>
　初六雖隂柔而其於升也蓋誠能之故曰允升隂升<lb/>
　而遇陽若陽升而遇隂皆得其所升者也初六以誠<lb/>
　能之資而遇九二宜其為吉之大者矣<lb/>
九二孚乃利用禴无咎象曰九二之孚有喜也<lb/>
　九二升而遇九三蓋升而窮者也雖窮於三而配於<lb/>
　五窮而之五五亦无所升而納之故薄禮可以相縻<lb/>
　而无咎也<lb/>
<pb n="13b"/>
九三升虛邑象曰升虚邑无所疑也<lb/>
　九三以陽用陽其升也果矣六四以隂居隂其避之<lb/>
　也審矣故曰升虛邑无所疑也不言吉者以至强克<lb/>
　至弱其為禍福未可知也存乎其人而已<lb/>
六四王用亨於歧山吉无咎象曰王用亨於歧山順事<lb/>
　也<lb/>
　上有所適下升而避之失於此而償於彼雖不爭<lb/>
　可也今六四下為三之所升而上不為五之所納<lb/>
<pb n="14a"/>
　此人情必爭之際也然且不爭而虛邑以待之非<lb/>
　仁人其孰能為此太王避狄於豳而亨於岐方其<lb/>
　去豳也豈知百姓之相從而不去哉亦以順物之勢<lb/>
　而已以此獲吉夫何咎之有<lb/>
六五貞吉升階象曰貞吉升階大得志也<lb/>
　貞者貞於九二也巽之所以能升者以六五之應也<lb/>
　曰此升之階也階者有可升之道焉我惟為階故人<lb/>
　升之我不為階而人何自升哉木之生也克土而後<lb/>
<pb n="14b"/>
　能升而土以生木為功未有木生而土不願者也故<lb/>
　階而升巽則六五為得志矣<lb/>
上六㝠升利於不息之貞象曰㝠升在上消不富也<lb/>
　㝠者君子之所息也升至上六宜息也然而不息則<lb/>
　消之道也施於不息之正者則可孟子曰求則得之<lb/>
　舍則失之求在我者此不息之正者也求之有道得<lb/>
　之有命求在外者此不息之不正者也<lb/>
䷮<hi>坎下兌上</hi>
<pb n="15a"/>
困亨貞大人吉无咎有言不信彖曰困剛揜也<lb/>
　九二為初六六三之所揜九四九五為六三上六之<lb/>
　所揜故困困者坐而見制无能為之辭也隂之害陽<lb/>
　者多矣然皆有以侵之夫惟侵之是以陽不能堪而<lb/>
　至於戰戰者有危道也而无所謂困困之世惟不見<lb/>
　侵而見揜隂有以消陽而陽无所致其怒其為害也<lb/>
　深矣<lb/>
險以説困而不失其所亨其惟君子乎貞大人吉以剛<lb/>
<pb n="15b"/>
中也<lb/>
　剛中者二也二之謂大人貞於大人而後吉者五也<lb/>
有言不信尚口乃窮也象曰澤无水困君子以致命遂<lb/>
志<lb/>
　水潤下者也在澤上則居在澤下則逝矣故水在澤<lb/>
　下為澤无水命與志不相謀者也故各致其極而任<lb/>
　其所至也<lb/>
初六臀困於株木入於幽谷三歲不覿象曰入於幽谷<lb/>
<pb n="16a"/>
幽不眀也<lb/>
　初六揜九二者也揜者非一人之所能故初六之揜<lb/>
　九二必將有待於六三六三固以初為臀也臀得其<lb/>
　所據而後其身能有所為今六三之所據者蒺蔾也<lb/>
　則臀已困於株木身且廢矣株木也蒺蔾也皆非臀<lb/>
　之所據者也夫以柔助剛則其幽可明以柔揜剛其<lb/>
　誰眀之入谷者也有配在四而不善二是以三歳不<lb/>
　得見也<lb/>
<pb n="16b"/>
九二困於酒食朱紱方來利用亨祀征凶无咎象曰困<lb/>
於酒食中有慶也<lb/>
　困之世利以柔用剛二與五皆剛者也二以柔用之<lb/>
　而五以剛用之天下之易懐者惟小人也方其見揜<lb/>
　也爭之以力雖刀鋸有不足而將懐之也則酒食有<lb/>
　餘矣故九二困於酒食所以懐小人也九五則不然<lb/>
　揜我下者我劓之揜我上者我刖之輕用其威威窮<lb/>
　而物不服乃大困也既困而无助則雖欲不求二不<lb/>
<pb n="17a"/>
　可得矣赤紱者所以爵命二也故曰困於赤紱五以<lb/>
　赤紱為困而二以是為方來言此五之所困而二之<lb/>
　所不求而至也困而求二乃徐有説以其用説為已<lb/>
　晚矣説於未困則其所以為説者小故九二之所困<lb/>
　者酒食而已説於已困則其所以為説者重故九五<lb/>
　之所困者爵命也祭祀者人之求神而神无求也祭<lb/>
　之者人也享之者神也五求二故祭之二不求五故<lb/>
　享之而已享之者固不征而征以求之故凶雖然其<lb/>
<pb n="17b"/>
　義則不可咎以其所從者君也<lb/>
六三困於石據於蒺蔾入於其宫不見其妻凶象曰據<lb/>
於蒺蔾乗剛也入於其宫不見其妻不祥也<lb/>
　六三上揜四下揜二者也堅而不可勝者石也四之<lb/>
　謂石傷而不可據者蒺蔾也二之謂蒺蔾六三隂也<lb/>
　而居於陽自以為陽而求配於上六不祥也三之應<lb/>
　在上而上六非其應也宮則是矣而非其妻故曰入<lb/>
　於其宫不見其妻凶小人易合而難乆故困之三隂<lb/>
<pb n="18a"/>
　其始相與締交而揜剛其終初六之臀困六三之妻<lb/>
　亡<lb/>
九四來徐徐困於金車吝有終象曰來徐徐志在下也<lb/>
雖不當位有與也<lb/>
　初六我之配二之所惡也二剛而在下載已者也故<lb/>
　為金車欲下從初六而困於二故其來徐徐不急於<lb/>
　配配之所怨剛之所與也故雖吝而有終<lb/>
九五劓刖困於赤紱乃徐有説利用祭祀<lb/>
<pb n="18b"/>
　其曰赤紱正也朱紱嚴之也下受上之辭也<lb/>
象曰劓刖志未得也乃徐有説以中直也利用祭祀受<lb/>
福也<lb/>
　用九二也<lb/>
上六困於葛藟於臲卼曰動悔有悔征吉<lb/>
　柔而牽己者葛藟也三之謂葛藟剛而難乘者臲卼<lb/>
　也五之謂臲卼上六困於此二者而不能去則謀全<lb/>
　之過也曰不可動動且有悔而不知其不動乃所以<lb/>
<pb n="19a"/>
　有悔也上无揜我者則吉莫如征也而不征何哉以<lb/>
　柔用剛則乘之者至以為蒺蔾以剛用剛則乘之者<lb/>
　以為臲卼而已<lb/>
象曰困於葛藟未當也<lb/>
　上六足以為配而六三未足以當也<lb/>
動悔有悔吉行也<lb/>
䷯<hi>巽下坎上</hi>
井改邑不改井无喪无得往來井井汔至亦未繘井羸<lb/>
<pb n="19b"/>
其瓶凶彖曰巽乎水而上水井井養而不窮也改邑不<lb/>
改井乃以剛中也汔至亦未繘井未有功也羸其瓶是<lb/>
以凶也<lb/>
　食者往也不食者來也食不食存乎人所以為井者<lb/>
　存乎己存乎人者二存乎己者一故曰往來井井汔<lb/>
　燥也至井而未及水曰汔至得水而未出井曰未繘<lb/>
　井井未嘗有得喪繘井之為功羸瓶之為凶在汲者<lb/>
　爾<lb/>
<pb n="20a"/>
象曰木上有水井君子以勞民勸相<lb/>
　人之於井未有錮之者也故君子推是道以勞民勸<lb/>
　相<lb/>
初六井泥不食舊井无禽象曰井泥不食下也舊井无<lb/>
禽時舍也<lb/>
　易以所居為邪正然不可必也惟井為可必井未有<lb/>
　在潔而不清處穢而不濁者也故即其所居而邪正<lb/>
　決矣孔子曰君子惡居下流天下之惡皆歸焉初六<lb/>
<pb n="20b"/>
　惡之所鍾也君子所受於天者无幾養之則日新不<lb/>
　養則日亡擇居所以養也彖曰井養而不窮所以養<lb/>
　井者豈有他哉得其所居則潔潔則食食則日新日<lb/>
　新故不窮升泥者无禽之漸也泥而不食則廢矣舊<lb/>
　井廢井也其始无人其終无禽无人猶可治也无禽<lb/>
　不可治也所以為井者亡矣故時皆舎之<lb/>
九二井谷射鮒甕敝漏象曰井谷射鮒无與也<lb/>
　九二居非其正故无應於上則趨下而已下趨者<lb/>
<pb n="21a"/>
　谷之道也失井之道而為谷故曰井谷九二之所趨<lb/>
　者初六也初六之謂鮒井而有鮒則人惡之矣然猶<lb/>
　得志於甕何也彼有利器而肯以我汙之歟此必敝<lb/>
　漏之甕非是甕不汲是井也<lb/>
九三井渫不食為我心惻可用汲王眀竝受其福象曰<lb/>
井渫不食行惻也求王眀受福也<lb/>
　渫潔也九三居得其正井潔者也井潔而不食何哉<lb/>
　不中也不中者非邑居之所會也故不食井未有以<lb/>
<pb n="21b"/>
　不食為戚者也凡為我惻者皆行道之人爾故曰行<lb/>
　惻行惻者明人之惻我而非我之自惻也是井則非<lb/>
　敝漏之甕所能容矣故擇其所用汲者曰孰可用者<lb/>
　哉其惟器之潔者乎器之潔則王之明者也器潔王<lb/>
　眀則受福者非獨在我而已<lb/>
六四井甃无咎象曰井甃无咎脩井也<lb/>
　脩潔也陽為動為實隂為静為虛泉者所以為井也<lb/>
　動也實也井者泉之所寄也靜也虚也故三陽為泉<lb/>
<pb n="22a"/>
　三隂為井初六最下故曰泥上六最上故曰收六四<lb/>
　居其間而不失正故曰甃甃之於井所以禦惡而潔<lb/>
　井也井待是而潔故无咎<lb/>
九五井洌寒泉食象曰寒泉之食中正也<lb/>
　此其正與九三一也所以食者中也<lb/>
上六井收勿幕有孚元吉象曰元吉在上大成也<lb/>
　收者甃之上窮也收非所以為井而井之權在收夫<lb/>
　苟幕之則下雖有寒泉而不達上雖有汲者而不獲<lb/>
<pb n="22b"/>
　故勿幕則有孚元吉<lb/>
䷰<hi>離下兌上</hi>
革已曰乃孚元亨利貞悔亡彖曰革水火相息二女同<lb/>
居其志不相得曰革已日乃孚革而信之文眀以説大<lb/>
亨以正革而當其悔乃亡<lb/>
　水火則有男女之象然後能相生此非水火也二女<lb/>
　同居而已二女同居則暌所以不暌者兌欲下而遇<lb/>
　離離欲上而遇兌雖欲相違而不能也既不相得又<lb/>
<pb n="23a"/>
　不相違則不能无相攻攻而不已必有一勝勝者斯<lb/>
　革之矣火能革金離革兌者也故曰革火者金之所<lb/>
　畏也而金非火則无以就器用器成而後知火之利<lb/>
　也故夫革不信於革之日而信於已革之日以其始<lb/>
　之不信是以知悔者革之所不能免也特有以亡之<lb/>
　爾<lb/>
天地革而四時成湯武革命順乎天而應乎人革之時<lb/>
大矣哉象曰澤中有火革君子以治歷明時<lb/>
<pb n="23b"/>
　歷者天事也時者人事也<lb/>
初九鞏用黄牛之革象曰鞏用黃牛不可以有為也<lb/>
　以卦言之則離革兌者也以爻言之則陽革隂者也<lb/>
　六爻皆以陽革隂故初九九三九四九五四者所以<lb/>
　革人而六二上六者人革之初九九三所以為革者<lb/>
　火也而六二者火之所附初九九三之所欲革者也<lb/>
　火以有所附為利而所附者以得火為災故初九九<lb/>
　三常願六二之留而不去也夫六二苟留而不去其<lb/>
<pb n="24a"/>
　見革也无日矣六二之欲去如遯之九三之欲遯也<lb/>
　故初九當用遯之六二所以執九三者固而留之六<lb/>
　二之所以去者以我有革之之意也故不可以有為<lb/>
　有為則革之之意見矣<lb/>
六二已日乃革之征吉无咎象曰已日革之行有嘉也<lb/>
　初九之所以固我非愛我也畏我去之故未見其革<lb/>
　爾徒見其今之固我而不我革以為可信而與之處<lb/>
　則及矣君子見幾而作彼今日不革已日必革之故<lb/>
<pb n="24b"/>
　征吉為初九計則宜留自為計則宜征六二之所謂<lb/>
　嘉者五也五之所以為革者與初異矣捨初從五其<lb/>
　吉也豈復有咎哉<lb/>
九三征凶貞厲革言三就有孚象曰革言三就又何之<lb/>
矣<lb/>
　九三有應於上故其意常欲征也六二之所以不得<lb/>
　去者以我乗之也捨之而征則二去矣二苟去之則<lb/>
　我與初九无所施其革二陽相灼而喪其所附則窮<lb/>
<pb n="25a"/>
　之道也故征凶貞厲貞者不征之謂也不征則與六<lb/>
　二處而不相得以相革者也故危雖危而不凶言者<lb/>
　以也革言三就猶曰革以三成三者相持而成革眀<lb/>
　二之不可去也二存則初與三相信二去則初與三<lb/>
　相疑此必然之勢也故曰革言三就有孚<lb/>
九四悔亡有孚改命吉象曰改命之吉信志也<lb/>
　下之二陽以火為革者也故見革者惟欲去之此徳<lb/>
　不足者也徳不足而革則所革者亡革者亦凶故初<lb/>
<pb n="25b"/>
　九九三皆以六二之留為吉也上之二陽則不然其<lb/>
　革也以説革而人莫不説非有徳者其孰能之九四<lb/>
　未當位者也未當位而革故悔革而説故悔亡有孚<lb/>
　也改命者始受命也雖未當位而志自信矣<lb/>
九五大人虎變未占有孚象曰大人虎變其文炳也<lb/>
　易曰雲從龍風從虎虎有文而能神者也豹有文而<lb/>
　不能神者也故大人為虎君子為豹非大人而革者<lb/>
　皆毁人以自成廢人以自興故人之從之也必占其<lb/>
<pb n="26a"/>
　可從而後信若大人之革也則在我而已炳然日新<lb/>
　天下之所謂文者自廢矣此豈待占而後信者哉<lb/>
上六君子豹變小人革面征凶居貞吉象曰君子豹變<lb/>
其文蔚也小人革面順以從君也<lb/>
　上六見革於大人者也此見革者君子也則其向之<lb/>
　未革乃其避世之遇爾豹生而有文豈其无素而能<lb/>
　為之哉若小人也則革面而已朝為寇讎莫為腹心<lb/>
　无足怪者下之二陽徳不足者也故六二以征為吉<lb/>
<pb n="26b"/>
　上之二陽大人也故上六以征為凶<lb/>
䷱<hi>巽下離上</hi>
鼎元吉亨彖曰鼎象也<lb/>
　象者可見之謂也天之生物不可見既生而剛强之<lb/>
　者可見也聖人之創業其所以創之者不可見其成<lb/>
　就熟好使之堅凝而不壞者可見也故象曰君子以<lb/>
　正位凝命革所以改命而鼎所以凝之也知革而不<lb/>
　知鼎則上下之分不眀而位不正雖其所受於天者<lb/>
<pb n="27a"/>
　流泛而不可知矣<lb/>
以木巽火亨飪也聖人亨以享上帝而大亨以養聖賢<lb/>
　大器非器也大亨非亨也取鼎之用而施之天下謂<lb/>
　之大亨鼎之用極於亨帝而已以其道養聖賢則亨<lb/>
　之大者也國有聖賢則君位定而天命固矣<lb/>
巽而耳目聰眀柔進而上行得中而應乎剛是以元亨<lb/>
　元亨所謂元吉亨也柔進而上行者五也五得中而<lb/>
　應乎剛則所以為耳目者巽也<lb/>
<pb n="27b"/>
象曰木上有火鼎君子以正位凝命初六鼎顚趾利出<lb/>
否得妾以其子无咎象曰鼎顚趾未悖也利出否以從<lb/>
貴也<lb/>
　六爻皆鼎也當其處者有其象故以初為趾二與三<lb/>
　四為腹而實在焉五與上為耳初六上應九四顛趾<lb/>
　之象也夫鼎聖人將以正位凝命亨而熟之至於可<lb/>
　食而後已苟有不善者在焉則善與不善皆亨而竝<lb/>
　熟而善者棄矣鼎於是未有實也故及其未有實而<lb/>
<pb n="28a"/>
　顚之以出其不善如待其有實則夫不善已汙之矣<lb/>
　實非吾之所欲棄也於是焉而顚之以其所欲棄出<lb/>
　其所不欲棄則天下之亂或自是起矣故曰鼎顚趾<lb/>
　未悖也顛趾而出否盡去之道也盡去之則患鼎无<lb/>
　實聖人之於人也責其身不問其所從論其今不考<lb/>
　其素苟騂且角犂牛之子可也鼎雖以出否為利而<lb/>
　擇之太詳求之太備天下无完人故曰得妾以其子<lb/>
　无咎從其子之為貴則其出於妾者可忘也<lb/>
<pb n="28b"/>
九二鼎有實我仇有疾不我能即吉象曰鼎有實慎所<lb/>
之也我仇有疾終无尤也<lb/>
　九二始有實者仇者六五也所謂耳也九二之實六<lb/>
　五之所舉也故其象曰鼎黄耳中以為實也仇有疾<lb/>
　而不能即我畏九四也鼎以耳行故耳能即之則食<lb/>
　不能即之則不食之道也始有實者以不食為吉惡<lb/>
　其未足而輕用之也故曰鼎有實慎所之也<lb/>
九三鼎耳革其行塞雉膏不食方雨虧悔終吉象曰鼎<lb/>
<pb n="29a"/>
耳革失其義也<lb/>
　耳上九也九三之實上九之所舉也熟物之謂革鼎<lb/>
　之熟物以腹不以耳而上九離之極火之所炎以耳<lb/>
　革者也耳之受炎也足以廢塞其行而不足以革故<lb/>
　曰鼎耳革失其義也九三實之將盈者也於是可食<lb/>
　矣而其行廢故雖有雉膏而不食也耳以兩舉者也<lb/>
　六五之耳可鉉而上九之耳不可鉉則六五雖欲獨<lb/>
　舉得乎隂欲行而陽欲留其為悔也大矣故至於雨<lb/>
<pb n="29b"/>
　然後悔虧而終吉雨者隂陽之和玉鉉之功也<lb/>
九四鼎折足覆公餗其形渥凶象曰覆公餗信如何也<lb/>
　鼎之量極於四其上則耳矣受實必有餘量以為溢<lb/>
　地也故九三以不食為憂眀不可復加也至於九四<lb/>
　溢則覆矣故孔子曰徳薄而位尊知小而謀大力少<lb/>
　而任重鮮不及矣方其未及也必有告之者而不信<lb/>
　及其已信則无如之何矣<lb/>
六五鼎黄耳金鉉利貞象曰鼎黄耳中以為實也上九<lb/>
<pb n="30a"/>
鼎玉鉉大吉无不利象曰玉鉉在上剛柔節也<lb/>
　六五上九皆所謂耳也上九之耳見於九三故不復<lb/>
　出也在炎而不灼者玉也金則廢矣六五之為耳也<lb/>
　中而不亢柔而有容故曰黄耳則其所以為鉉者以<lb/>
　金足矣上九之為耳也炎而灼不可以迫故曰耳革<lb/>
　則其所以為鉉者玉而後可金鉉可以及五而不可<lb/>
　以及上玉鉉則可以兩及矣可以兩及則上九之剛<lb/>
　六五之柔我為之節也九二之實利在於不食故六<lb/>
<pb n="30b"/>
　五之耳利在於貞而不行九三之實以不食為憂故<lb/>
　上九之耳得玉鉉則大吉无不利无不利者上與五<lb/>
　與三之所利也以鼎熟物人皆能之至於鼎盈而憂<lb/>
　溢耳炎而不可舉非玉鉉不能此鼎之所以養聖賢<lb/>
　也<lb/>
䷲<hi>震下震上</hi>
震亨震來虩虩笑言啞啞震驚百里不喪匕鬯彖曰震<lb/>
亨震來虩虩恐致福也笑言啞啞後有則也震驚百里<lb/>
<pb n="31a"/>
驚遠而懼邇也出可以守宗廟社稷以為祭主也<lb/>
　震者陽徳之先震隂而達陽者也故亨震驚百里言<lb/>
　其及遠也不喪匕鬯言其和也若震而不和則必有<lb/>
　僵仆隕墜者矣匕鬯祭器也必取祭器者以見震長<lb/>
　子也若威而不猛則可以為祭主矣出之為言見也<lb/>
象曰洊雷震君子以恐懼修省初九震來虩虩後笑言<lb/>
啞啞吉<lb/>
　二陽震物者也四隂見震者也震之為道以威達徳<lb/>
<pb n="31b"/>
　者也故可試而不可遂試則養而无窮遂則玩而不<lb/>
　終初九試而不遂者也以虩虩之震而繼之以啞啞<lb/>
　之笑明其不常用也惟其不常用故二隂莫敢犯其<lb/>
　鋒皆以逃避而後免也<lb/>
象曰震來虩虩恐致福也笑言啞啞後有則也<lb/>
　以其威之不常用故知其所以震物者非以害之欲<lb/>
　其恐而致福也有則者言其不遂也<lb/>
六二震來厲億喪貝躋於九陵勿逐七日得象曰震來<lb/>
<pb n="32a"/>
厲乘剛也<lb/>
　初九之威不可犯也來則危往則安故雖喪貝而勿<lb/>
　逐躋於九陵以避之以初九之不遂其震而繼之以<lb/>
　笑言也故七日可以得所喪也喪貝以眀初九之威<lb/>
　七日得以眀初九之不以威窮物也<lb/>
六三震蘇蘇震行无眚象曰震蘇蘇位不當也<lb/>
　六三不鄰於震矣而猶蘇蘇然懼也行而避之然後<lb/>
　无眚以眀初九之威能及逺也<lb/>
<pb n="32b"/>
九四震遂泥象曰震遂泥未光也<lb/>
　震於已震之後遂而不知止者也故泥泥者以言其<lb/>
　不能及逺也故二隂皆以處而不避為吉<lb/>
六五震往來厲億无喪有事象曰震往來厲危行也其<lb/>
事在中大无喪也<lb/>
　九四以其遂泥之威加於六五非六五之所當畏其<lb/>
　衰可坐而待也夫九四雖未可乘然往而避之則過<lb/>
　矣故曰往來厲往來皆危則以處為安矣九四之威<lb/>
<pb n="33a"/>
　旣已泥矣豈復能如初九一震而喪六二之貝哉以<lb/>
　六五居中處而待之非獨无喪億將有功故曰億无<lb/>
　喪有事<lb/>
上六震索索視矍矍征凶震不於其躬於其鄰无咎婚<lb/>
媾有言象曰震索索中未得也雖凶无咎畏鄰戒也<lb/>
　九四至此其實不能為徒襲其餘威以加上六上六<lb/>
　未得其已衰之情故猶索索矍矍而畏之苟畏之不<lb/>
　已而征以避之則四張而不可止矣故凶聖人知其<lb/>
<pb n="33b"/>
　不足避也故告之曰震不於其躬於其鄰言九四之<lb/>
　威僅可以及五而不及上可以戒而无咎无庸征也<lb/>
　九四始欲以威加物及其泥而物莫之畏也則其及<lb/>
　於上六者有言而已衰之甚也六爻皆无應故九四<lb/>
　兼有二隂得稱婚媾也六二喪貝而五无喪六三震<lb/>
　行无眚而上六征凶九四之不及初也逺矣<lb/>
䷳<hi>艮下艮上</hi>
艮其背不獲其身行其庭不見其人无咎彖曰艮止也<lb/>
<pb n="34a"/>
時止則止時行則行動靜不失其時其道光眀艮其止<lb/>
止其所也上下敵應不相與也是以不獲其身行其庭<lb/>
不見其人无咎也<lb/>
　所貴於聖人者非貴其靜而不交於物貴其與物皆<lb/>
　入於吉凶之域而不亂也故夫艮聖人將有所施之<lb/>
　艮止也止與靜相近而不同方其動而止之則靜之<lb/>
　始也方其靜而止之則動之先也故曰時止則止時<lb/>
　行則行動靜不失其時其道光眀此言艮之得其所<lb/>
<pb n="34b"/>
　施者也施之於天下之至動是以為頥施之於天下<lb/>
　之至健是以為大畜今夫兼山艮是施之於背而已<lb/>
　背固已止矣艮何加焉所以為柅者為輪也所以為<lb/>
　防者為水也今也不然為輿為柅為山為防不亦近<lb/>
　於固歟故曰艮其止止其所也此所以不獲其身也<lb/>
　上下敵應不相與也此所以行其庭不見其人也物<lb/>
　各止於其所是果能止也哉背止於身身與之動而<lb/>
　背不知也今我施止於物之所止有大於是物者則<lb/>
<pb n="35a"/>
　挾而與之趨矣我焉得知之故曰艮其背不獲其身<lb/>
　其庭未嘗无人也有六人焉敵應而不相與則如无<lb/>
　人是道也非向之所謂光眀者也以為无咎而已<lb/>
象曰兼山艮君子以思不出其位初六艮其趾无咎利<lb/>
永貞象曰艮其趾未失正也六二艮其腓不拯其隨其<lb/>
心不快象曰不拯其隨未退聴也<lb/>
　自趾而上至於輔當其處者有其徳與咸一也咸以<lb/>
　上六為輔而五為脢艮之輔在五而脢不取何也脢<lb/>
<pb n="35b"/>
　則背也艮皆取於動者而已艮則何為皆取於動者<lb/>
　也曰卦合而觀之見兩艮焉見其施艮於止故取其<lb/>
　體之靜者而配之曰艮其背爻别而觀之不見艮之<lb/>
　所施而各見其所遇之位位有不同而吉凶悔吝生<lb/>
　焉故取其體之動者而不取其靜以為其靜者已見<lb/>
　於卦矣上止而用下下止而聽於上此艮之正也趾<lb/>
　能動而聽於腓者也艮其趾不害於腓之動也趾不<lb/>
　自動而已止而聽其上上止則止上行則行此艮之<lb/>
<pb n="36a"/>
　正者也故利永貞腓能動而不聽於股者也或曰咸<lb/>
　其股執其隨隨者股之德也故謂股為隨艮其腓則<lb/>
　股雖欲行而不能矣下止而不聽於上上雖有憂患<lb/>
　而莫之救則上之所不快也以是為失其正矣故曰<lb/>
　艮其趾未失正也<lb/>
九三艮其限列其夤厲薰心象曰艮其限危薰心也<lb/>
　三不艮於股而艮於限亦取諸動者也限者上下之<lb/>
　際所以俛仰之節也夤者自上而屬於下者也艮於<lb/>
<pb n="36b"/>
　下之極則其自上而下者絶矣上下絶心之憂也心<lb/>
　在六四故憂之及心也謂之薰<lb/>
六四艮其身无咎象曰艮其身止諸躬也<lb/>
　咸之九四曰朋從爾思則四者心之所在也施之於<lb/>
　一體則艮止於所施所不施者不及也施之於心則<lb/>
　无所不及矣故曰艮其身艮得其要故无咎<lb/>
六五艮其輔言有序悔亡象曰艮其輔以中正也<lb/>
　口欲止言欲寡<lb/>
<pb n="37a"/>
上九敦艮吉象曰敦艮之吉以厚終也<lb/>
　敦益也艮至於輔極矣而又止之故曰敦艮梏者不<lb/>
　忘釋痿者不忘起物之情也在止之極而不忘於動<lb/>
　非天下之至厚其孰能之<lb/>
䷴<hi>艮下巽上</hi>
漸女歸吉利貞彖曰漸之進也女歸吉也進得位往有<lb/>
功也進以正可以正邦也其位剛得中也<lb/>
　此文轉以次相釋也漸之中有進者則女歸之吉也<lb/>
<pb n="37b"/>
　而利於正正者孰謂謂得位而有功可以正邦者也<lb/>
　其得位者何也剛中者也由此觀之女則二與四所<lb/>
　歸則五也<lb/>
止而巽動不窮也<lb/>
　止而巽有所觀望而後進者故不窮<lb/>
象曰山上有木漸君子以居賢徳善俗<lb/>
　雲上於天天所不能居故君子不以居徳木生於山<lb/>
　山能居之山以有木為髙故君子以是居徳業善風<lb/>
<pb n="38a"/>
　俗<lb/>
初六鴻漸於干小子厲有言无咎象曰小子之厲義无<lb/>
咎也<lb/>
　鴻陽鳥而水居在水則以得陸為安在陸則以得水<lb/>
　為樂者也故六爻雖有隂陽之異而皆取於鴻也初<lb/>
　六鴻之在水者也逺則无應近則遇二以隂適隂故<lb/>
　曰鴻漸於干干水涯也兩隂不能相容故為小子之<lb/>
　所厲以至於有言雖然其所適非志於利也則未至<lb/>
<pb n="38b"/>
　於六三之凶无咎可也<lb/>
六二鴻漸於磐飲食衎衎吉象曰飲食衎衎不素飽也<lb/>
　六二鴻之在水者也近則遇三逺則遇五无適而不<lb/>
　得其欲故擇其尤可恃者從之二之從三也雖近而<lb/>
　難信其從五也雖逺而可恃二陽皆陸也在陸而尤<lb/>
　可恃以安者磐也九五之謂磐六二知五之可恃不<lb/>
　漸於三而漸於五則食且樂如是衎衎樂也素飽徒<lb/>
　飽也夫飲食何為若是樂也豈非以五之足恃而不<lb/>
<pb n="39a"/>
　徒飽歟苟為徒飽而已則雖三可從夫苟從三則飲<lb/>
　食未終而憂繼之矣<lb/>
九三鴻漸於陸夫征不復婦孕不育凶利禦寇象曰夫<lb/>
征不復離羣醜也婦孕不育失其道也利用禦寇順相<lb/>
保也<lb/>
　九三鴻之在陸者也而上九非其應故曰鴻漸於陸<lb/>
　无應於上而近於四見四之可欲則離類絶朋而趨<lb/>
　之故曰夫征不復六二之從我非正也將視我而進<lb/>
<pb n="39b"/>
　退者也上之所為下必有甚者九三適四而不反則<lb/>
　難以令於二矣故曰婦孕不育凶四順於五者而三<lb/>
　寇之言禦寇之利以明三之不利也<lb/>
六四鴻漸於木或得其桷无咎象曰或得其桷順以巽<lb/>
也<lb/>
　六四鴻之在水者也近於五而非其應故曰鴻漸於<lb/>
　木木生於陸而非鴻之所安也鴻之為物也足不能<lb/>
　握其漸於木而无咎盖得其大而有容如桷者焉九<lb/>
<pb n="40a"/>
　五之謂也或者幸而得之之辭也无應而從非其配<lb/>
　非巽順何以相保乎<lb/>
九五鴻漸於陵婦三歲不孕終莫之勝吉象曰終莫之<lb/>
勝吉得所願也<lb/>
　九五鴻之在陸者也進而遇上九上九陵也陵者陸<lb/>
　之又髙者也進而之陵動乎无嫌故六二之為婦也<lb/>
　三歲不孕而終莫之勝夫以陸之陵以為不得其願<lb/>
　矣而婦為之貞如此則願孰大焉故曰進以正可以<lb/>
<pb n="40b"/>
　正邦也不求之人而求之身雖服天下可也<lb/>
上九鴻漸於陸其羽可用為儀吉象曰其羽可用為儀<lb/>
吉不可亂也<lb/>
　上九鴻之在逵者也上无所適而三非其應故曰鴻<lb/>
　漸於逵漸有三陽其二為隂之所溷非其有應則近<lb/>
　而慕之惟上九不然夫无累於物則其進退之際雍<lb/>
　容而可觀矣<lb/>
䷵<hi>兑下震上</hi>
<pb n="41a"/>
歸妹征凶无攸利彖曰歸妹天地之大義也天地不交<lb/>
而萬物不興歸妹人之終始也説以動所歸妹也<lb/>
　説少者人之情也故説以動其所歸者妹也天地之<lb/>
　所以交必天降也男女之所以合必男下也若女長<lb/>
　而男少則大過之所謂老婦士夫烏肯下之夫苟不<lb/>
　下則天地不交男女不合矣故歸妹者女少而男長<lb/>
　女用事而男下之之謂也夫所以下之者豈一日之<lb/>
　故哉將相與終始故也<lb/>
<pb n="41b"/>
征凶位不當也无攸利柔乘剛也<lb/>
　歸妹之爻男女皆易位柔皆乘剛此男所以説女而<lb/>
　致其情者權以濟事一用而止可也以此而征則凶<lb/>
　且男女皆不利也<lb/>
象曰澤上有雷歸妹君子以永終知敝<lb/>
　歸妹女之方盛者也凡物之有敝者必自其方盛而<lb/>
　慮之迨其衰則无及矣<lb/>
初九歸妹以娣跛能履征吉象曰歸妹以娣以恒也跛<lb/>
<pb n="42a"/>
能履吉相承也九二眇能視利幽人之貞象曰利幽人<lb/>
之貞未變常也<lb/>
　歸妹以隂為君在兑則六三是也而初與二其娣也<lb/>
　在震則六五是也而四其娣也所以為兑者三也故<lb/>
　權在君所以為震者四也故權在娣權之在君也則<lb/>
　君雖不才而娣常為之用權之在娣也則娣雖无能<lb/>
　為損益猶要其君六三不中而居非其位跛眇者也<lb/>
　其所以能履且視者以初與二屈而為之娣也二者<lb/>
<pb n="42b"/>
　各致其能於六三故初九曰歸妹以娣跛能履征吉<lb/>
　已有能履之才不以自行而安為娣使跛者得之以<lb/>
　征何哉豈非上下之常分有不可易者邪故其象曰<lb/>
　歸妹以娣以恒也而九二之象亦曰未變常也九二<lb/>
　亦娣也其不言娣何也因初九之辭也且跛眇者一<lb/>
　人而為之視履者二人是二人者豈可以廢一歟故<lb/>
　其象曰跛能履吉相承也是以知其皆娣也已有其<lb/>
　能而不自用使无能者亨其名則九二非幽人而何<lb/>
<pb n="43a"/>
　哉<lb/>
六三歸妹以須反歸以娣象曰歸妹以須未當也<lb/>
　古者謂賤妾為須故天文有須女六三不知其託行<lb/>
　於初九而自以為能履不知其借明於几二而自以<lb/>
　為能視是以棄娣而用須未足以當娣也失二娣之<lb/>
　助則以跛眇見黜而歸矣歸然後知用娣故曰反歸<lb/>
　以娣<lb/>
九四歸妹愆期遲歸有時象曰愆期之志有待而行也<lb/>
<pb n="43b"/>
　九四六五之娣也以為權在己故愆期不行以要其<lb/>
　君君猶待之有時焉而後歸此其志以為吾君必有<lb/>
　所待而後能行者也<lb/>
六五帝乙歸妹其君之袂不如其娣之袂良月㡬望吉<lb/>
象曰帝乙歸妹不如其娣之袂良也其位在中以貴行<lb/>
也<lb/>
　歸妹未有如六五之貴者也故曰帝乙歸妹以帝乙<lb/>
　之妹而履得其中則其袂之良否不足以為損益非<lb/>
<pb n="44a"/>
　若跛者之託行眇者之借眀也而九四欲以袂之良<lb/>
　而加之夫袂之良豈足以加其君哉月㡬望者隂疑<lb/>
　於陽易之所惡也然至於娣之欲加其君則以月㡬<lb/>
　望為吉以為寧月之幾望而无寧娣之加其君也<lb/>
上六女承筐无實士刲羊无血无攸利象曰上六无實<lb/>
承虚筐也<lb/>
　歸妹男女皆易位柔皆乘剛此豈永終无敝者哉上<lb/>
　六則敝之所終也天地之情正大而已大者不正非<lb/>
<pb n="44b"/>
　其至情其終必有名存實亡之禍女承筐无實食不<lb/>
　績之蠶也士刲羊无血用已死之牲也皆實亡之禍<lb/>
　也彖曰歸妹征凶无攸利上六處其終故受其凶之<lb/>
　全也<lb/>
　<lb/>
　<lb/>
　<lb/>
　東坡易傳卷五<lb/>
</p>
<p>
</p>
  </div>
</body>
</text>
</TEI>
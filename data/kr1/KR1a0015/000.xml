<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東坡易傳</head>
    <p>
<pb n="1a"/>
欽定四庫全書　　　　經部一<lb/>
　東坡易傳　　　　　　易類<lb/>
　　提要<lb/>
　　　　<hi>臣</hi>等謹案東坡易傳九卷宋蘇軾撰軾事蹟<lb/>
　　　　具宋史本傳是書一名毘陵易傳陸游老學<lb/>
　　　　庵筆記謂其書初遭元祐黨禁不敢顯題軾<lb/>
　　　　名故稱毘陵先生以軾終於常州故也蘇籀<lb/>
　　　　欒城遺言記蘇洵作易傳未成而卒属二子<lb/>
<pb n="1b"/>
　　　　述其志軾書先成轍乃送所解於軾今蒙卦<lb/>
　　　　猶是轍解則此書實蘇氏父子兄弟合力為<lb/>
　　　　之題曰軾撰要其成耳籀又稱洵晚嵗讀易<lb/>
　　　　玩其爻象得其剛柔逺近喜怒逆順之情故<lb/>
　　　　朱子謂其惟發明愛惡相攻情偽相感之義<lb/>
　　　　而議其麤疎胡一桂記晁説之之言謂軾作<lb/>
　　　　易傳自恨不知數學而其學又襍以禪故朱<lb/>
　　　　子作襍學辨以軾是書為首然朱子所駁不<lb/>
<pb n="2a"/>
　　　　過十九條其中辨文義者四條又一條謂蘇<lb/>
　　　　説無病然有未盡其説者則朱子所不取者<lb/>
　　　　僅十四條不過全書百分之一未足以為是<lb/>
　　　　書病况朱子語類又嘗謂其於物理上亦有<lb/>
　　　　看得著䖏則亦未嘗竟廢之矣今觀其書如<lb/>
　　　　解乾卦彖傳性命之理諸條誠不免杳㝠恍<lb/>
　　　　惚淪於異學至其他推闡理勢言簡意明往<lb/>
　　　　往足以達難顯之情而深得曲譬之㫖盖大<lb/>
<pb n="2b"/>
　　　　體近於王弼而弼之説惟暢元風軾之説多<lb/>
　　　　切人事其文詞博辨足資啓發又烏可一槩<lb/>
　　　　屏斥耶李衡作周易義海撮要丁易東作周<lb/>
　　　　易象義董真卿作周易㑹通皆採録其説非<lb/>
　　　　徒然也明焦竑初得舊本刻之烏程閔齊伋<lb/>
　　　　以朱墨板重刻頗為工緻而無所校正毛晉<lb/>
　　　　又刻入津逮秘書中三本之中毛本最舛如<lb/>
　　　　漸卦上九併經文皆改為鴻漸於逵則他可<lb/>
<pb n="3a"/>
　　　　知矣今以焦本為主猶不甚失其真焉乾隆<lb/>
　　　　四十六年四月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
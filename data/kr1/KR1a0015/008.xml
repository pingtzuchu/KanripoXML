<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東坡易傳卷八</head>
    <p>
<pb n="1a"/>
欽定四庫全書<lb/>
　東坡易傳卷八　　　　　宋　蘇軾　撰<lb/>
繋辭傳下<lb/>
八卦成列象在其中矣因而重之爻在其中矣剛柔相<lb/>
推變在其中矣繫辭焉而命之動在其中矣吉凶悔吝<lb/>
者生乎動者也<lb/>
　有辭可繫未有非動者故雖括囊介石皆有為於世<lb/>
　者也如必運行而後為動則吉凶悔吝未有不生於<lb/>
<pb n="1b"/>
　動者也<lb/>
剛柔者立本者也變通者趣時者也吉凶者貞勝者也<lb/>
　貞正也一也老子曰王侯得一以為天下貞夫貞之<lb/>
　於天下也豈求勝之哉故勝者貞之衰也有勝必有<lb/>
　負而吉凶生矣<lb/>
天地之道貞觀者也日月之道貞明者也天下之動貞<lb/>
夫一者也<lb/>
　不以貞為觀者自大觀之則以為小自髙觀之則以<lb/>
<pb n="2a"/>
　為下不以貞為眀者意之所及則眀所不及則不眀<lb/>
　故天地无異觀日月无異明者以其正且一也<lb/>
夫乾確然示人易矣夫坤隤然示人簡矣爻也者效此<lb/>
者也象也者像此者也<lb/>
　剛而无心者其徳易其形確然柔而无心者其徳簡<lb/>
　其形隤然論此者明八卦皆以徳發於中而形著於<lb/>
　外也故爻效其德而象像其形非獨乾坤也<lb/>
爻象動乎内吉凶見乎外<lb/>
<pb n="2b"/>
　動者我也而吉凶自外應之<lb/>
功業見乎變<lb/>
　未甞无功業也因變而見<lb/>
聖人之情見乎辭<lb/>
　其性不可容言也<lb/>
天地之大徳曰生聖人之大寳曰位何以守位曰仁何<lb/>
以聚人曰財理財正辭禁民為非曰義<lb/>
　位之存亡寄乎民民之死生寄乎財故奪民財者害<lb/>
<pb n="3a"/>
　其生者也害其生者賊其位者也甚矣斯言之可畏<lb/>
　也以是亡國者多矣夫理財者疏理其出入之道使<lb/>
　不壅爾非取之也正辭者正名也孔子曰名不正則<lb/>
　言不順言不順則事不成事不成則刑罰不中刑罰<lb/>
　不中則民无所措手足故君子名之必可言也言之<lb/>
　必可行也无道之世唯不正名故上有愧於民而民<lb/>
　不直其上令之不行誅之不止其禍皆出於財故聖<lb/>
　人之言理財必與正名俱曰理財正辭以此二者為<lb/>
<pb n="3b"/>
　一言猶醫之用毒必與其畏者俱也名一正上之所<lb/>
　行皆可以名言則財之出入有道而民之為非者可<lb/>
　得而禁也民不為非則上之用財也約矣又安以多<lb/>
　取為哉<lb/>
古者包犧氏之王天下也仰則觀象於天俯則觀法於<lb/>
地觀鳥獸之文與地之宜近取諸身逺取諸物於是始<lb/>
作八卦以通神明之德以類萬物之情作結繩而為網<lb/>
罟以佃以漁蓋取諸離包犧氏沒神農氏作斵木為耜<lb/>
<pb n="4a"/>
揉木為耒耒耨之利以教天下蓋取諸益日中為市致<lb/>
天下之民聚天下之貨交易而退各得其所蓋取諸噬<lb/>
嗑神農氏沒黄帝堯舜氏作通其變使民不倦神而化<lb/>
之使民宜之易窮則變變則通通則乆是以自天祐之<lb/>
吉无不利黄帝堯舜垂衣裳而天下治蓋取諸乾坤刳<lb/>
木為舟剡木為楫舟楫之利以濟不通致逺以利天下<lb/>
蓋取諸渙服牛乘馬引重致逺以利天下蓋取諸隨重<lb/>
門擊柝以待㬥客蓋取諸豫斷木為杵掘地為臼臼杵<lb/>
<pb n="4b"/>
之利萬民以濟蓋取諸小過弦木為弧剡木為矢弧矢<lb/>
之利以威天下蓋取諸睽上古穴居而野處後世聖人<lb/>
易之以宫室上棟下宇以待風雨蓋取諸大壯古之葬<lb/>
者厚衣之以薪葬之中野不封不樹喪期无數後世聖<lb/>
人易之以棺椁蓋取諸大過上古結繩而治後世聖人<lb/>
易之以書契百官以治萬民以察蓋取諸夬<lb/>
　易有聖人之道四焉以制器者尚其象故凡此皆象<lb/>
　也以義求之則不合以象求之則獲<lb/>
<pb n="5a"/>
是故易者象也象也者像也彖者材也爻也者效天下<lb/>
之動者也是故吉凶生而悔吝著也<lb/>
　孔子之述彖象也蓋自為一篇而題其首曰彖曰象<lb/>
　也歟其初无彖曰象曰之文而後之學者散之卦爻<lb/>
　之下故以彖曰象曰别之然孔子所謂彖者蓋謂卦<lb/>
　辭如乾元亨利貞之類是也其所謂象者有大小其<lb/>
　大象指八卦震為雷巽為風之類是也其小象指一<lb/>
　爻濳龍勿用之類是也初不謂已所述者為彖象也<lb/>
<pb n="5b"/>
　而近世學者失之乃指孔子之言為彖象不可以不<lb/>
　辨也象者像也像之言似也其實有不容言者故以<lb/>
　其似者告也達者因似以識眞不達則又見其似似<lb/>
　者而日以逺矣彖者豕也爻者折俎也古者謂折俎<lb/>
　為爻其文蓋象折俎之形後世以易有六爻也故加<lb/>
　肉為肴以别之彖則何為取於豕也曰彖者材也八<lb/>
　卦相值材全而體備是以為豕也爻則何為取於折<lb/>
　俎也爻者效天下之動分卦之材裂卦之體而適險<lb/>
<pb n="6a"/>
　易之變也<lb/>
陽卦多隂隂卦多陽其故何也陽卦奇隂卦偶其徳行<lb/>
何也陽一君而二民君子之道也隂二君而一民小人<lb/>
之道也<lb/>
　陽卦以陽為君隂卦以隂為君其曰隂二君而一民<lb/>
　何也曰陽宜為君者也隂宜為民者也以民道而任<lb/>
　君事此所以為小人也<lb/>
易曰憧憧往來朋從爾思子曰天下何思何慮天下同<lb/>
<pb n="6b"/>
歸而殊塗一致而百慮天下何思何慮<lb/>
　致極也極則一矣其不一者蓋未極也四海之水同<lb/>
　一平也胡越之繩墨同一直也故致一而百慮皆得<lb/>
　也夫何思何慮<lb/>
日往則月來月往則日來日月相推而眀生焉寒往則<lb/>
暑來暑往則寒來寒暑相推而歳成焉往者屈也來者<lb/>
信也屈信相感而利生焉尺蠖之屈以求信也龍蛇之<lb/>
蟄以存身也<lb/>
<pb n="7a"/>
　易將眀乎一未有不用變化晦明寒暑往來屈信者<lb/>
　也此皆二也而以眀一者惟通二為一然後其一可<lb/>
　必故曰在天成象在地成形又曰變化者進退之象<lb/>
　剛柔者晝夜之象又曰闔户謂之坤闢户謂之乾皆<lb/>
　所以明一也<lb/>
精義入神以致用也利用安身以崇徳也<lb/>
　精義者窮理也入神者盡性以至於命也窮理盡性<lb/>
　以至於命豈徒然哉將以致用也譬之於水知其所<lb/>
<pb n="7b"/>
　以浮知其所以沉盡水之變而皆有以應之精義者<lb/>
　也知其所以浮沉而與之為一不知其為水入神者<lb/>
　也與水為一不知其為水未有不善游者也而況以<lb/>
　操舟乎此之謂致用也故善游者之操舟也其心閒<lb/>
　其體舒是何故則用利而身安也事至於身安則物<lb/>
　莫吾測而徳崇矣<lb/>
過此以往未之或知也窮神知化徳之盛也<lb/>
　恐天下沿其末流而不知反其宗故寄之不知以為<lb/>
<pb n="8a"/>
　无窮恐天下相追於无窮而不已故指其盛徳以為<lb/>
　蓺極<lb/>
易曰困於石據於蒺藜入於其宫不見其妻凶子曰非<lb/>
所困而困焉名必辱非所據而據焉身必危既辱且危<lb/>
死期將至妻其可得而見邪易曰公用射隼於高墉之<lb/>
上獲之无不利子曰隼者禽也弓矢者器也射之者人<lb/>
也君子藏器於身待時而動何不利之有動而不括是<lb/>
以出而有獲語成器而動者也子曰小人不恥不仁不<lb/>
<pb n="8b"/>
畏不義不見利不勸不威不懲小懲而大誡此小人之<lb/>
福也易曰屨校滅趾无咎此之謂也善不積不足以成<lb/>
名惡不積不足以滅身小人以小善為无益而弗為也<lb/>
以小惡為无傷而弗去也故惡積而不可揜罪大而不<lb/>
可解易曰何校滅耳凶子曰危者安其位者也亡者保<lb/>
其存者也亂者有其治者也是故君子安而不忘危存<lb/>
而不忘亡治而不忘亂是以身安而國家可保也易曰<lb/>
其亡其亡繫於苞桑子曰德薄而位尊知小而謀大力<lb/>
<pb n="9a"/>
小而任重鮮不及矣易曰鼎折足覆公餗其形渥凶言<lb/>
不勝其任也子曰知幾其神乎君子上交不諂下交不<lb/>
凟其知幾乎幾者動之㣲吉之先見者也君子見幾而<lb/>
作不俟終日易曰介於石不終日貞吉介如石焉寧用<lb/>
終日斷可識矣<lb/>
　夫无守於中者不有所畏則有所忽也忽者常失於<lb/>
　太早畏者常失於太後既失之又懲而矯之則終身<lb/>
　未嘗及事之會矣知㡬者不然其介也如石之堅上<lb/>
<pb n="9b"/>
　交不諂无所畏也下交不凟无所忽也上无畏下无<lb/>
　忽事至則發而已矣<lb/>
君子知㣲知彰知柔知剛萬夫之望<lb/>
　知幾者衆之所望以為進退之候也<lb/>
子曰顔氏之子其殆庶幾乎有不善未甞不知知之未<lb/>
嘗復行也<lb/>
　其心至靜而清眀故不善觸之未嘗不知知之故未<lb/>
　甞復行知之而復行者非眞知也世所以不食烏喙<lb/>
<pb n="10a"/>
　者徒以知之審也如使知不善如知烏喙則世皆顔<lb/>
　子矣所以不及聖人者猶恃知爾詩曰不識不知順<lb/>
　帝之則<lb/>
易曰不逺復无祗悔元吉天地絪縕萬物化醇男女搆<lb/>
精萬物化生易曰三人行則損一人一人行則得其友<lb/>
言致一也子曰君子安其身而後動易其心而後語定<lb/>
其交而後求君子脩此三者故全也危以動則民不與<lb/>
也懼以語則民不應也无交而求則民不與也莫之與<lb/>
<pb n="10b"/>
則傷之者至矣易曰莫益之或擊之立心勿恒凶子曰<lb/>
乾坤其易之門邪<lb/>
　闢闔以生變化易之所自出也<lb/>
乾陽物也坤隂物也隂陽合德而剛柔有體以體天地<lb/>
之撰以通神眀之德其稱名也雜而不越<lb/>
　隂陽二物也其合也未嘗不雜其分也乾道成男坤<lb/>
　道成女未嘗雜也故曰隂陽合徳而剛柔有體隂陽<lb/>
　合徳故雜剛柔有體故不越<lb/>
<pb n="11a"/>
於稽其類其衰世之意邪夫易彰往而察來<lb/>
　至靜而明故物之往來屈信者无遁形也<lb/>
而㣲顯闡幽<lb/>
　顯道神徳行<lb/>
開而當名辨物正言斷辭則備矣<lb/>
　此解剝至道自𤣥適著之叙也夫道之大全也未始<lb/>
　有名而易實開之賦之以名以名為不足而取諸物<lb/>
　以寓其意以物為不足而正言之以言為不足而斷<lb/>
<pb n="11b"/>
　之以辭則備矣名者言之約者也辭者言之悉者也<lb/>
其稱名也小其取類也大<lb/>
　夫名者取衆人之所知以況其所不知<lb/>
其旨逺<lb/>
　不得不逺<lb/>
其辭文<lb/>
　不得不文<lb/>
其言曲而中其事肆而隱因貳以濟民行以明失得之<lb/>
<pb n="12a"/>
報<lb/>
　兼三才而兩之所謂貳也夫道一而已然易之作必<lb/>
　因其貳者貳而後有内外有内外而後有好惡有好<lb/>
　惡而後有失得故孔子以易為衰世之意而興於中<lb/>
　古者以其因貳也一以自用貳以濟民<lb/>
易之興也其於中古乎作易者其有憂患乎是故履德<lb/>
之基也<lb/>
　基者厚下以自全也履之九五待六三而不疚六三<lb/>
<pb n="12b"/>
　待九二而能履故和則至乖則廢矣<lb/>
謙徳之柄也<lb/>
　旁出而起物者柄也謙之為道偏矣而徳非謙莫能<lb/>
　起者<lb/>
復徳之本也恒徳之固也損徳之脩也<lb/>
　脩之為言長也逺也民見其損之患而未見其終以<lb/>
　為益之效故先難而後易此徳之逺者也<lb/>
益徳之裕也困徳之辨也<lb/>
<pb n="13a"/>
　困則真偽别<lb/>
井徳之地也<lb/>
　地者所在之謂也老子曰埏埴以為器當其无有器<lb/>
　之用夫井亦然以其无有故徳在焉<lb/>
巽徳之制也<lb/>
　无忤於物而能勝物者風也故徳之制在巽而可以<lb/>
　行權<lb/>
履和而至謙尊而光復小而辨於物<lb/>
<pb n="13b"/>
　雖㣲也而其為陽物也審矣<lb/>
恒雜而不厭<lb/>
　雷風相與故雜雜故不厭如使專一則厭而遷矣<lb/>
損先難而後易益長裕而不設<lb/>
　有孚惠心何設之有<lb/>
困窮而通井居其所而遷<lb/>
　内足者不求於物而物求之<lb/>
巽稱而隱<lb/>
<pb n="14a"/>
　稱舉也舉而人莫見者風也<lb/>
履以和行謙以制禮復以自知恒以一德損以逺害<lb/>
　居憂患之世而有得民之形則害之者衆矣故損以<lb/>
　逺害<lb/>
益以興利困以寡怨<lb/>
　致命遂志故不怨天不尤人尤人者人亦尤之則多<lb/>
　怨矣<lb/>
井以辨義<lb/>
<pb n="14b"/>
　居有常所則分義眀矣<lb/>
巽以行權<lb/>
　此九卦者為憂患者言也其意以屬文王歟孔子之<lb/>
　於文王也見其禮樂讀其易考其行事而得其為人<lb/>
　其必有以合此九卦者而世莫足以知之也<lb/>
易之為書也不可逺<lb/>
　凡言為書者皆論其已造於形器者也其書可以指<lb/>
　見口授不當逺索於文辭之外也其道則逺矣<lb/>
<pb n="15a"/>
為道也屢遷變動不居周流六虛<lb/>
　六虛六位也此六者虛器爾吉凶悔吝存乎其人<lb/>
上下無常剛柔相易不可為典要唯變所適<lb/>
　此所謂屢遷屢遷者其道也非其書也<lb/>
其出入以度外内使知懼<lb/>
　卦所以有内外爻所以有出入者為之立敵而造憂<lb/>
　患之端使知懼也有敵而後懼懼而後用法此物之<lb/>
　情也<lb/>
<pb n="15b"/>
又眀於憂患與故<lb/>
　憂患之來苟不眀其故則人有苟免之志而怠於避<lb/>
　禍矣故易明憂患又明其所以致之之故<lb/>
无有師保如臨父母<lb/>
　去父母逺師保而不敢忘畏者知内外之懼眀憂患<lb/>
　之故也<lb/>
初率其辭而揆其方既有典常<lb/>
　此所謂不可逺不可逺者其書也非其道也不可以<lb/>
<pb n="16a"/>
　逺索故循其辭度其所向而已初者為未達者言也<lb/>
　未達者治其書用其出入之度審其内外之懼明其<lb/>
　憂患之故而蹈其典常可以寡過達者行其道无出<lb/>
　无入无内无外周流六位无往不適雖為聖人可也<lb/>
　故曰以言乎逺則不禦以言乎邇則靜而正<lb/>
苟非其人道不虛行<lb/>
　戒非其人而學其道者非其人而學其道則无所不<lb/>
　至矣<lb/>
<pb n="16b"/>
易之為書也原始要終以為質也<lb/>
　吉凶成敗非要終不得其實質實也<lb/>
六爻相雜唯其時物也<lb/>
　各以其時物之<lb/>
其初難知其上易知本末也<lb/>
　非固欲為難易本末之勢然也<lb/>
初辭擬之卒成之終若夫雜物撰徳辨是與非則非其<lb/>
中爻不備<lb/>
<pb n="17a"/>
　物雜而徳可撰者以有中爻也<lb/>
噫亦要存亡吉凶則居可知矣<lb/>
　不必在中爻故又以存亡吉凶要之<lb/>
知者觀其彖辭則思過半矣<lb/>
　彖者常論其用事之爻故觀其彖則其餘皆彖爻之<lb/>
　所用者也<lb/>
二與四同功而異位其善不同二多譽四多懼近也<lb/>
　四近於五也有善之名而近於君則懼矣故二之善宜<lb/>
<pb n="17b"/>
　著四之善宜隱<lb/>
柔之為道不利逺者其要无咎其用柔中也<lb/>
　柔者有依而後能立二逺无依而免於咎者中也<lb/>
三與五同功而異位三多凶五多功貴賤之等也<lb/>
　三與五者厚事之地也故大者先享其利而小者先<lb/>
　受其害<lb/>
其柔危其剛勝邪<lb/>
　以剛居之則勝柔則危自此以上皆典要之粗也皆<lb/>
<pb n="18a"/>
　非必然者也從其多者言之爾<lb/>
易之為書也廣大悉備有天道焉有人道焉有地道焉<lb/>
兼三才而兩之故六六者非他也三才之道也道有變<lb/>
動故曰爻爻有等故曰物<lb/>
　等類也凡乾之類皆陽物坤之類皆隂物<lb/>
物相雜故曰文文不當故吉凶生焉<lb/>
　物之不齊物之情也故吉凶者勢之所不免也<lb/>
易之興也其當殷之末世周之盛徳邪當文王與紂之<lb/>
<pb n="18b"/>
事邪是故其辭危危者使平易者使傾其道甚大百物<lb/>
不廢懼以終始其要无咎此之謂易之道也<lb/>
　得其大者縱横逆順无施不可而天下无廢物矣得<lb/>
　其小者懼以終始猶可以无咎<lb/>
夫乾天下之至健也德行恒易以知險夫坤天下之至<lb/>
順也德行恒簡以知阻<lb/>
　已險而能知險已阻而能知阻者天下未甞有也夫<lb/>
　險阻在躬則天下莫不備之天下莫不備之則其所<lb/>
<pb n="19a"/>
　備者衆矣又何暇知人哉是故處下以傾髙則髙者<lb/>
　畢赴用晦以求明則眀者必見易簡以觀險阻則險<lb/>
　阻无隱情矣<lb/>
能説諸心能研諸侯之慮<lb/>
　侯之衍文也吾心和易則可以究盡萬物之慮也<lb/>
定天下之吉凶成天下之亹亹者<lb/>
　向以此言蓍龜者重見於此誤也<lb/>
是故變化云為吉事有祥象事知器占事知來<lb/>
<pb n="19b"/>
　言易簡者无不知也禮曰至誠之道可以前知國家<lb/>
　將興必有禎祥國家將亡必有妖孽見乎蓍龜動乎<lb/>
　四體禍福將至必先知之故至誠如神<lb/>
天地設位聖人成能人謀鬼謀百姓與能<lb/>
　言易簡者取諸物而足也萬物自生自成故天地設<lb/>
　位而已聖人无能因天下之已能而遂成之故人為<lb/>
　我謀之明鬼為我謀之幽百姓之愚可使與知焉書<lb/>
　曰謀及卿士謀及庶人謀及卜筮<lb/>
<pb n="20a"/>
八卦以象告爻彖以情言剛柔雜居而吉凶可見矣變<lb/>
動以利言<lb/>
　以利言之則有變動而道固自如也<lb/>
吉凶以情遷<lb/>
　順其所愛則謂之吉犯其所惡則謂之凶夫我之所<lb/>
　愛彼有所甚惡則我之所謂吉者彼或以為凶矣故<lb/>
　曰吉凶以情遷<lb/>
是故愛惡相攻而吉凶生<lb/>
<pb n="20b"/>
　在我為吉則是天下未甞有凶在彼為凶則是天下<lb/>
　未嘗有吉然而吉凶如此其紛紛者是生於愛惡之<lb/>
　相攻也<lb/>
遠近相取而悔吝生<lb/>
　悔吝者生於不𢎞通者也天下孰為真遠自其近者<lb/>
　觀之則逺矣孰為眞近自其逺者觀之則近矣逺近<lb/>
　相資以為别也因其别也而各挾其有以自異則或<lb/>
　害之矣或害之者悔吝之所從出也<lb/>
<pb n="21a"/>
情偽相感而利害生<lb/>
　信其人則舉以為利己不信則舉以為害己此情偽<lb/>
　之蔽也<lb/>
凡易之情近而不相得則凶或害之悔且吝<lb/>
　此眀凶與悔吝輕重之差也近而不相得則相害故<lb/>
　凶或害之者非我之罪也然亦有以致之矣<lb/>
將叛者其辭慙中心疑者其辭枝吉人之辭寡躁人之<lb/>
辭多誣善之人其辭游失其守者其辭屈<lb/>
<pb n="21b"/>
　微之顯誠之不可掩也如此故或害之者我必有以<lb/>
　見於外也<lb/>
　<lb/>
　<lb/>
　<lb/>
　<lb/>
　<lb/>
　東坡易傳卷八<lb/>
</p>
<p>
</p>
  </div>
</body>
</text>
</TEI>
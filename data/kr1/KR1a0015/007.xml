<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東坡易傳卷七</head>
    <p>
<pb n="1a"/>
欽定四庫全書<lb/>
　東坡易傳卷七　　　　　宋　蘇軾　撰<lb/>
繫辭傳上<lb/>
天尊地卑乾坤定矣卑髙以陳貴賤位矣動靜有常剛<lb/>
柔斷矣<lb/>
　苟非其常則剛而靜柔而動者有之矣<lb/>
方以類聚物以羣分吉凶生矣<lb/>
　方本異也而以類故聚此同之生於異也物羣則其<lb/>
<pb n="1b"/>
　勢不得不分此異之生於同也有成而後有毁有廢<lb/>
　而後有興是以知吉凶之生於相形也<lb/>
在天成象在地成形變化見矣<lb/>
　天地一物也隂陽一氣也或為象或為形所在之不<lb/>
　同故在云者明其一也象者形之精華發於上者也<lb/>
　形者象之體質留於下者也人見其上下直以為兩<lb/>
　矣豈知其未嘗不一邪繇是觀之世之所謂變化者<lb/>
　未嘗不出於一而兩於所在也自兩以往有不可勝<lb/>
<pb n="2a"/>
　計者矣故在天成象在地成形變化之始也<lb/>
是故剛柔相摩八卦相盪鼔之以雷霆潤之以風雨日<lb/>
月運行一寒一暑乾道成男坤道成女<lb/>
　天地之間或貴或賤未有位之者也卑髙陳而貴賤<lb/>
　自位矣或剛或柔未有斷之者也動靜常而剛柔自<lb/>
　斷矣或吉或凶未有生之者也類聚羣分而吉凶自<lb/>
　生矣或變或化未有見之者也形象成而變化自見<lb/>
　矣是故剛柔相摩八卦相盪雷霆風雨日月寒暑更<lb/>
<pb n="2b"/>
　用迭作於其間雜然施之而未嘗有擇也忽然成之<lb/>
　而未嘗有意也及其用息而功顯體分而名立則得<lb/>
　乾道者自成男得坤道者自成女夫男者豈乾以其<lb/>
　剛强之徳為之女者豈坤以其柔順之道造之哉我<lb/>
　有是道物各得之如是而已矣聖人者亦然有惻隠<lb/>
　之心而未嘗以為仁也有分别之心而未嘗以為義<lb/>
　也所遇而為之是心著於物也人則從後而觀之其<lb/>
　惻隠之心成仁分别之心成義<lb/>
<pb n="3a"/>
乾知大始坤作成物乾以易知坤以簡能<lb/>
　上而為陽其漸必虚下而為隂其漸必實至虛極於<lb/>
　无至實極於有无為大始有為成物夫大始豈復有<lb/>
　作哉故乾特知之而已作者坤也乾无心於知之故<lb/>
　易坤无心於作之故簡易故无所不知簡故无所不<lb/>
　能<lb/>
易則易知簡則易從<lb/>
　易簡者一之謂也凡有心者雖欲一不可得也不一<lb/>
<pb n="3b"/>
　則无信矣夫无信者豈不難知難從哉乾坤惟无心<lb/>
　故一一故有信信故物知之也易而從之也不難<lb/>
易知則有親易從則有功有親則可乆有功則可大可<lb/>
乆則賢人之徳可大則賢人之業<lb/>
　知之與作易之與簡易知之與易從有親之與有功<lb/>
　可乆之與可大徳之與業皆有隱顯之别矣此乾坤<lb/>
　之辨也不可以不知也古之言賢人者賢於人之人<lb/>
　也猶曰君子云爾夫賢於人者豈有極哉聖人與焉<lb/>
<pb n="4a"/>
　而世乃曰聖人无徳業德業賢人也夫德業之名聖<lb/>
　人之所不能免也其所以異於人者特以其无心爾<lb/>
　見其謂之聖人則隆之見其謂之賢人則降之此近<lb/>
　世之俗學古无是論也<lb/>
易簡而天下之理得矣天下之理得而成位乎其中矣<lb/>
　夫无心而一一而信則物莫不得盡其天理以生以<lb/>
　死故生者不德死者不怨无怨无徳則聖人者豈不<lb/>
　備位於其中哉吾一有心於其間則物有僥倖夭枉<lb/>
<pb n="4b"/>
　不盡其理者矣僥倖者德之夭枉者怨之德怨交至<lb/>
　則吾任重矣雖欲備位可得乎<lb/>
聖人設卦觀象繫辭焉而明吉凶<lb/>
　繇此觀之繫辭則彖象是也以上下繫為繫辭失之<lb/>
　矣雖然世俗之所安也而无害於易故因而不改也<lb/>
剛柔相推而生變化<lb/>
　得之則吉失之則凶此理之常者以為未足以盡吉<lb/>
　凶之變也故又曰剛柔相推而生變化變化一生則<lb/>
<pb n="5a"/>
　吉凶之至亦多故矣是以有宜若吉而凶宜若凶而<lb/>
　吉者<lb/>
是故吉凶者失得之象也悔吝者憂虞之象也<lb/>
　失得未決則為憂虞及其已決則為吉凶<lb/>
變化者進退之象也剛柔者晝夜之象也<lb/>
　夫剛柔相推而變化生變化生而吉凶之理无定不<lb/>
　知變化而一之以為无定而兩之此二者皆過也天<lb/>
　下之理未嘗不一而一不可執知其未嘗不一而莫<lb/>
<pb n="5b"/>
　之執則㡬矣是以聖人既明吉凶悔吝之象又明剛<lb/>
　柔變化本出於一而相摩相盪至於无窮之理曰變<lb/>
　化者進退之象也剛柔者晝夜之象也象者以是觀<lb/>
　之之謂也夫出於一而至於无窮人之觀之以為有<lb/>
　无窮之異也聖人觀之則以為進退晝夜之間耳見<lb/>
　其今之進也而以為非向之退者可乎見其今之眀<lb/>
　也而以為非向之晦者可乎聖人以進退觀變化以<lb/>
　晝夜觀剛柔二觀立无往而不一也<lb/>
<pb n="6a"/>
六爻之動三極之道也<lb/>
　未極則為三既極則動動則為六三六无異道也<lb/>
是故君子所居而安者易之序也所樂而玩者爻之辭<lb/>
也是故君子居則觀其象而玩其辭動則觀其變而玩<lb/>
其占是以自天祐之吉无不利<lb/>
　至於占則君子之慮周矣故祐且吉无不利者也<lb/>
彖者言乎象者也爻者言乎變者也吉凶者言乎其失<lb/>
得也悔吝者言乎其小疵也无咎者善補過也是故列<lb/>
<pb n="6b"/>
貴賤者存乎位齊小大者存乎卦<lb/>
　隂陽各有所綂御謂之齊夫卦豈可以爻别而觀之<lb/>
　彼小大有所齊矣得其所齊則六爻之義未有不貫<lb/>
　者吾論六十四卦皆先求其所齊之端得其端則其<lb/>
　餘脈分理解无不順者蓋未嘗鑿而通也<lb/>
辨吉凶者存乎辭憂悔吝者存乎介<lb/>
　介小疵也<lb/>
震无咎者存乎悔是故卦有小大辭有險易辭也者各<lb/>
<pb n="7a"/>
指其所之<lb/>
　辭爻辭也卦有成體小大不可易而爻无常辭隨其<lb/>
　所適之險易故曰彖者言乎象爻者言乎變夫爻亦<lb/>
　未嘗无小大而獨以險易言者眀不在乎爻而在乎<lb/>
　所適也同是人也而賢於此愚於彼所適之不同也<lb/>
　如此<lb/>
易與天地凖故能彌綸天地之道<lb/>
　凖符合也彌周浹也綸經緯也所以與天地凖者以<lb/>
<pb n="7b"/>
　能知幽眀之故死生之説鬼神之情狀也<lb/>
仰以觀於天文俯以察於地理是故知幽眀之故<lb/>
　此與形象變化一也<lb/>
原始反終故知死生之説<lb/>
　人所以不知生死之説者駭之耳故原始反終者使<lb/>
　之了然而不駭也<lb/>
精氣為物遊魂為變是故知鬼神之情狀<lb/>
　必其所見而後知則聖人之所知者寡矣是故聖人<lb/>
<pb n="8a"/>
　之學也以其所見者推至其所不見者天文地理物<lb/>
　之終始精氣遊魂可見者也故聖人以是三者舉之<lb/>
　物鬼也變神也鬼常與體魄俱故謂之物神无適而<lb/>
　不可故謂之變精氣為魄魄為鬼志氣為魂魂為神<lb/>
　故禮曰體魄則降志氣在上鄭子産曰其用物也𢎞<lb/>
　矣其取精也多矣古之達者已知此矣一人而有二<lb/>
　知无是道也然而有魄者有魂者何也衆人之志不<lb/>
　出於飲食男女之間與凡養生之資其資厚者其氣<lb/>
<pb n="8b"/>
　强其資約者其氣㣲故氣勝志而為魄聖賢則不然<lb/>
　以志一氣清眀在躬志氣如神雖禄之以天下窮至<lb/>
　於匹夫无所損益也故志勝氣而為魂衆人之死為<lb/>
　鬼而聖賢為神非有二知也志之所在者異也<lb/>
與天地相似故不違<lb/>
　天地與人一理也而人常不能與天地相似者物有<lb/>
　以蔽之也變化亂之禍福劫之所不可知者惑之變<lb/>
　化莫大於幽眀禍福莫烈於死生所不可知者莫深<lb/>
<pb n="9a"/>
　於鬼神知此三者則其他莫能蔽之矣夫苟无蔽則<lb/>
　人固與天地相似也<lb/>
知周乎萬物而道濟天下故不過<lb/>
　知之未極道之不全是以有過故箕子以極為中眀<lb/>
　夫極則不過也知周萬物可謂極矣道濟天下可謂<lb/>
　全矣<lb/>
旁行而不流樂天知命故不憂<lb/>
　避礙故旁行<lb/>
<pb n="9b"/>
安土敦乎仁故能愛<lb/>
　使物各安其所然後厚之以仁不然雖欲愛之不能<lb/>
　也<lb/>
範圍天地之化而不過<lb/>
　範圍䂓摹也<lb/>
曲成萬物而不遺通乎晝夜之道而知<lb/>
　晝夜相反而能通之則不為變化之所亂可以知矣<lb/>
故神无方而易无體<lb/>
<pb n="10a"/>
一隂一陽之謂道繼之者善也成之者性也<lb/>
　隂陽果何物哉雖有婁曠之聰明未有得其彷彿者<lb/>
　也隂陽交然後生物物生然後有象象立而隂陽隱<lb/>
　矣凡可見者皆物也非隂陽也然謂隂陽為无有可<lb/>
　乎雖至愚知其不然也物何自生哉是故指生物而<lb/>
　謂之隂陽與不見隂陽之彷彿而謂之无有者皆惑<lb/>
　也聖人知道之難言也故借隂陽以言之曰一隂一<lb/>
　陽之謂道一隂一陽者隂陽未交而物未生之謂也<lb/>
<pb n="10b"/>
　喻道之似莫密於此者矣隂陽一交而生物其始為<lb/>
　水水者有无之際也始離於无而入於有矣老子識<lb/>
　之故其言曰上善若水又曰水幾於道聖人之徳雖<lb/>
　可以名言而不囿於一物若水之无常形此善之上<lb/>
　者㡬於道矣而非道也若夫水之未生隂陽之未交<lb/>
　廓然无一物而不可謂之无有此真道之似也隂陽<lb/>
　交而生物道與物接而生善物生而隂陽隱善立而<lb/>
　道不見矣故曰繼之者善也成之者性也仁者見道<lb/>
<pb n="11a"/>
　而謂之仁智者見道而謂之智夫仁智聖人之所謂<lb/>
　善也善者道之繼而指以為道則不可今不識其人<lb/>
　而識其子因之以見其人則可以為其人則不可故<lb/>
　曰繼之者善也學道而自其繼者始則道不全昔者<lb/>
　孟子以善為性以為至矣讀易而後知其非也孟子<lb/>
　之於性蓋見其繼者而已夫善性之效也孟子不及<lb/>
　見性而見夫性之效因以所見者為性性之於善猶<lb/>
　火之能熟物也吾未嘗見火而指天下之熟物以為<lb/>
<pb n="11b"/>
　火可乎夫熟物則火之效也敢問性與道之辨曰難<lb/>
　言也可言其似道之似則聲也性之似則聞也有聲<lb/>
　而後有聞邪有聞而後有聲邪是二者果一乎果二<lb/>
　乎孔子曰人能𢎞道非道𢎞人又曰神而明之存乎<lb/>
　其人性者其所以為人者也非是无以成道矣<lb/>
仁者見之謂之仁知者見之謂之知百姓日用而不知<lb/>
故君子之道鮮矣<lb/>
　夫屬目於无形者或見其意之所存故仁者以道為<lb/>
<pb n="12a"/>
　仁意存乎仁也智者以道為智意存乎智也賢者存<lb/>
　意而妄見愚者日用而不知是以知君子之道成之<lb/>
　以性者鮮矣<lb/>
顯諸仁藏諸用<lb/>
　仁者其已然之迹也用者其所以然也<lb/>
鼓萬物而不與聖人同憂<lb/>
　人見聖人之憂也豈知其中有不憂者未嘗與其所<lb/>
　見者同哉<lb/>
<pb n="12b"/>
盛徳大業至矣哉富有之謂大業<lb/>
　我未常有即物而有故富如使已有則其富有畛矣<lb/>
日新之謂盛徳<lb/>
　富有者未甞有日新者未甞新吾心一也新者物耳<lb/>
生生之謂易成象之謂乾效法之謂坤<lb/>
　相因而有謂之生生夫苟不生則无得无䘮无吉无<lb/>
　凶方是之時易存乎其中而人莫見故謂之道而不<lb/>
　謂之易有生有物物轉相生而吉凶得喪之變備矣<lb/>
<pb n="13a"/>
　方是之時道行乎其間而人不知故謂之易而不謂<lb/>
　之道聖人之作易也不有所設則无以交於事物之<lb/>
　域而盡得喪吉凶之變是以因天下之至剛而設以<lb/>
　為乾因天下之至柔而設以為坤乾坤交而得喪吉<lb/>
　凶之變紛然始起矣故曰成象之謂乾效法之謂坤<lb/>
　效見也言易之道至乾而始有成象至坤而始有可<lb/>
　見之法也<lb/>
極數知來之謂占通變之謂事隂陽不測之謂神<lb/>
<pb n="13b"/>
　生生之極則易成矣成則惟人之所用以數用之謂<lb/>
　之占以道用之謂之事夫豈惟是將天下莫不用之<lb/>
　用極而不勌者其惟神乎故終之曰隂陽不測之謂<lb/>
　神使隂陽而可測則其用廢矣<lb/>
夫易廣矣大矣以言乎逺則不禦以言乎邇則靜而正<lb/>
　逺邇猶深淺也得其深者雖為聖人有餘而其淺者<lb/>
　不失為君子<lb/>
以言乎天地之間則備矣夫乾其靜也専其動也直是<lb/>
<pb n="14a"/>
以大生焉夫坤其靜也翕其動也闢是以廣生焉<lb/>
　至剛之徳果至柔之徳深果則其靜也絶意於動而<lb/>
　其動也不可復回深則其靜也斂之无餘而其動也<lb/>
　發之必盡絶意於動專也不可復回直也斂之无餘<lb/>
　翕也發之必盡闢也夫小生於雜隘生於疑故專直<lb/>
　生大翕闢生廣<lb/>
廣大配天地變通配四時隂陽之義配日月易簡之善<lb/>
配至徳<lb/>
<pb n="14b"/>
　眀乾坤非專以為天地也天地得其廣大四時得其<lb/>
　變通日月得其隂陽之義至徳得其易簡之善<lb/>
子曰易其至矣乎夫易聖人所以崇徳而廣業也知崇<lb/>
禮卑崇效天卑法地<lb/>
　易之言徳業有隱顯之别而徳之㣲者莫若智業之<lb/>
　著者莫若禮故又以其尤者明之<lb/>
天地設位而易行乎其中矣<lb/>
　天地位則徳業成而易在其中矣以眀无别有易也<lb/>
<pb n="15a"/>
成性存存道義之門<lb/>
　性所以成道而存存也堯舜不能加桀紂不能亡此<lb/>
　真存也存是則道義所從出也<lb/>
聖人有以見天下之賾而擬諸其形容象其物宜是故<lb/>
謂之象聖人有以見天下之動而觀其㑹通以行其典<lb/>
禮繫辭焉以斷其吉凶是故謂之爻言天下之至賾而<lb/>
不可惡也言天下之至動而不可亂也<lb/>
　賾喧錯也古作嘖從口從臣一也春秋傳曰嘖有煩<lb/>
<pb n="15b"/>
　言象卦也物錯之際難言也聖人有以見之擬諸其<lb/>
　形容象其物宜而畫以為卦剛柔相交上下相錯而<lb/>
　六爻進退屈信於其間其進退屈信不可必其順之<lb/>
　則吉逆之則凶者可必也可必者其㑹通之處也見<lb/>
　其㑹通之處則典禮可行矣故卦者至錯也爻者至<lb/>
　變也至錯之中有循理焉不可惡也至變之中有常<lb/>
　守焉不可亂也<lb/>
擬之而後言議之而後動擬議以成其變化<lb/>
<pb n="16a"/>
　變化之間不容毫釐然且擬之而後言議之而後動<lb/>
　則虚以一物雍容之至也<lb/>
鳴鶴在隂其子和之我有好爵吾與爾靡之子曰君子<lb/>
居其室出其言善則千里之外應之況其邇者乎居其<lb/>
室出其言不善則千里之外違之況其邇者乎言出乎<lb/>
身加乎民行發乎邇見乎逺言行君子之樞機樞機之<lb/>
發榮辱之主也言行君子之所以動天地也可不慎乎<lb/>
同人先號咷而後笑子曰君子之道或出或處或黙或<lb/>
<pb n="16b"/>
語二人同心其利斷金同心之言其臭如蘭初六藉用<lb/>
白茅无咎子曰苟錯諸地而可矣藉之用茅何咎之有<lb/>
慎之至也夫茅之為物薄而用可重也慎斯術也以徃<lb/>
其无所失矣勞謙君子有終吉子曰勞而不伐有功而<lb/>
不徳厚之至也語以其功下人者也德言盛禮言恭謙<lb/>
也者致恭以存其位者也亢龍有悔子曰貴而无位髙<lb/>
而无民賢人在下位而无輔是以動而有悔也不出戸<lb/>
庭无咎子曰亂之所生也則言語以為階君不密則失<lb/>
<pb n="17a"/>
臣臣不密則失身㡬事不密則害成是以君子慎密而<lb/>
不出也子曰作易者其知盜乎易曰負且乘致寇至負<lb/>
也者小人之事也乘也者君子之器也小人而乘君子<lb/>
之器盜思奪之矣上慢下㬥盜思伐之矣慢藏誨盜冶<lb/>
容誨淫易曰負且乘致寇至盜之招也<lb/>
　夫論經者當以意得之非於句義之間也於句義之<lb/>
　間則破碎牽蔓之説反能害經之意孔子之言易如<lb/>
　此學者可以求其端矣<lb/>
<pb n="17b"/>
天一地二天三地四天五地六天七地八天九地十天<lb/>
數五地數五五位相得而各有合<lb/>
　合而相因則為五十<lb/>
天數二十有五地數三十凡天地之數五十有五<lb/>
　分而各數則為五十有五<lb/>
此所以成變化而行鬼神也大衍之數五十<lb/>
　五行蓋交相成也水火木金不得土土不得是四者<lb/>
　皆不能成夫五行之數始於一而至於五足矣自六<lb/>
<pb n="18a"/>
　以往者相因之數也水火木金得土而後成故一得<lb/>
　五而成六二得五而成七三得五而成八四得五而<lb/>
　成九土无定位无成名无專氣水火木金四者成而<lb/>
　土成矣故得水之一得火之二得木之三得金之四<lb/>
　而成十言十則一二三四在其中而言六七八九則<lb/>
　五在其中矣大衍之數五十者五不特數以為在六<lb/>
　七八九之中也一二三四在十之中然而特數者何<lb/>
　也水火木金特見於四時而土不特見言四時足以<lb/>
<pb n="18b"/>
　舉土而言土不足以舉四時也水曰潤下火曰炎上<lb/>
　木曰曲直金曰從革皆有以名之而土爰稼穡曰於<lb/>
　是稼穡而已五藏六府无胃脈則死而脾脈不可見<lb/>
　如雀之啄如水之漏下是脾之衰見也故曰土无定<lb/>
　位无成名无專氣<lb/>
其用四十有九<lb/>
　易有太極是生兩儀分而為二以象兩則其一不用<lb/>
　太極之象也<lb/>
<pb n="19a"/>
分而為二以象兩掛一以象三揲之以四以象四時歸<lb/>
奇於扐以象閏五歳再閏故再扐而後掛<lb/>
　分而為二一也掛一二也揲之以四三也歸奇於扐<lb/>
　四也<lb/>
乾之策二百一十有六坤之策百四十有四凡三百有<lb/>
六十當期之日二篇之䇿萬有一千五百二十當萬物<lb/>
之數也是故四營而成易十有八變而成卦八卦而小<lb/>
成<lb/>
<pb n="19b"/>
　四營而一變三變而一爻六爻為十八變也三變之<lb/>
　餘而四數之得九為老陽得六為老隂得七為少陽<lb/>
　得八為少隂故曰乾之䇿二百一十有六坤之策百<lb/>
　四十有四取老而言也九六為老七八為少之説未<lb/>
　之聞也或曰陽極於九其次則七也極者為老其次<lb/>
　為少則隂當老於十而少於八曰隂不可加於陽故<lb/>
　十不用十不用猶當老於八而少於六也則又曰陽<lb/>
　順而上其成數極於九隂逆而下其成數極於六自<lb/>
<pb n="20a"/>
　下而上隂陽均也穉於子午而壯於己亥始於復姤<lb/>
　而終於乾坤者隂猶陽也曷嘗有進陽而退隂與逆<lb/>
　順之别乎且此自然而然者天地且不能知而聖人<lb/>
　豈得與於其間而制其予奪哉惟唐一行之學則不<lb/>
　然以為易固已言之矣曰十有八變而成卦八卦而<lb/>
　小成則十八變之間有八卦焉人莫之思也變之扐<lb/>
　有多少其一變也不五則九其二與三也不四則八<lb/>
　八與九為多五與四為少少多者竒偶之象也三變<lb/>
<pb n="20b"/>
　皆少則乾之象也乾所以為老陽而四數其餘得九<lb/>
　故以九名之三變皆多則坤之象也坤所以為老隂<lb/>
　而四數其餘得六故以六名之三變而少者一則震<lb/>
　坎艮之象也震坎艮所以為少陽而四數其餘得七<lb/>
　故以七名之三變而多者一則巽離兌之象也巽離<lb/>
　兑所以為少隂而四數其餘得八故以八名之故七<lb/>
　八九六者因餘數以名隂陽而隂陽之所以為老少<lb/>
　者不在是而在乎三變之間八卦之象也此唐一行<lb/>
<pb n="21a"/>
　之學也<lb/>
引而伸之觸類而長之天下之能事畢矣<lb/>
　此生生之極也<lb/>
顯道神徳行<lb/>
　道神而不顯徳行顯而不神故易以顯道神徳行<lb/>
是故可與酬酢<lb/>
　應對萬物之求<lb/>
可與佑神矣<lb/>
<pb n="21b"/>
　助成神化之功<lb/>
子曰知變化之道者其知神之所為乎<lb/>
　神之所為不可知也觀變化而知之爾天下之至精<lb/>
　至變與聖人之所以極深研幾者毎以神終之是以<lb/>
　知變化之間神无不在因而知之可也指以為神則<lb/>
　不可<lb/>
易有聖人之道四焉以言者尚其辭以動者尚其變以<lb/>
制器者尚其象以卜筮者尚其占<lb/>
<pb n="22a"/>
　聖人之道求之而莫不皆有取之而莫不皆獲者也<lb/>
　以四人者之各有獲於易也故曰易有聖人之道四<lb/>
　焉而昧者乃指此以為道則過矣<lb/>
是以君子將有為也將有行也問焉而以言其受命也<lb/>
如嚮无有逺近幽深遂知来物非天下之至精其孰能<lb/>
與於此<lb/>
　此筮占之類<lb/>
參伍以變錯綜其數<lb/>
<pb n="22b"/>
　世之通於數者論三五錯綜則以九宫言之九宫不<lb/>
　經見見於乾鑿度曰太一行九宫九宫之數以九一<lb/>
　三七為四方以二四六八為四隅而五為中宫經緯<lb/>
　四隅交絡相値无不得十五者隂陽老少皆分取於<lb/>
　十五老陽取九餘六以為老隂少陽取七餘八以為<lb/>
　少隂此與一行之學不同然吾以為相表裏者二者<lb/>
　雖不經見而其説皆不可廢也<lb/>
通其變遂成天地之文極其數遂定天下之象非天下<lb/>
<pb n="23a"/>
之至變其孰能與於此<lb/>
　此厯術之類<lb/>
易无思也无為也寂然不動感而遂通天下之故非天<lb/>
下之至神其孰能與於此夫易聖人之所以極深而研<lb/>
㡬也唯深也故能通天下之志唯㡬也故能成天下之<lb/>
務<lb/>
　深者其理也㡬者其用也<lb/>
唯神也故不疾而速不行而至子曰易有聖人之道四<lb/>
<pb n="23b"/>
焉者此之謂也<lb/>
　至精至變者以數用之也極深研㡬者以道用之也<lb/>
　止於精與變也則數有時而差止於㡬與深也則道<lb/>
　有時而窮使數不差道不窮者其唯神乎故曰極數<lb/>
　知來之謂占變通之謂事隂陽不測之謂神而此二<lb/>
　者亦各以神終之既以神終之又曰易有聖人之道<lb/>
　四焉眀彼四者之所以得為聖人之道者以此也<lb/>
子曰夫易何為者也夫易開物成務冒天下之道如斯<lb/>
<pb n="24a"/>
而已者也<lb/>
　所謂斯者指此十者而學者不以此十者求之則過<lb/>
　矣水至隂也必待天一加之而後生者隂不得陽則<lb/>
　終不得烝而成也火至陽也必待地二加之而後生<lb/>
　者陽不得隂則无所傳而見也五行皆然莫不生於<lb/>
　隂陽之相加陽加隂則為水為木為土隂加陽則為<lb/>
　火為金苟不相加則雖有隂陽之資而无五行之用<lb/>
　夫易亦然人固有是材也而渾沌朴鄙不入於器易<lb/>
<pb n="24b"/>
　則開而成之然後可得而用也天下各治其道術自<lb/>
　以為至矣而支離專固不適於中易以其道被之然<lb/>
　後可得而行也是故乾剛而不折坤柔而不屈八卦<lb/>
　皆有成徳而不窳不然則天下之物皆棄材也天下<lb/>
　之道皆棄術也<lb/>
是故聖人以通天下之志以定天下之業以斷天下之<lb/>
疑是故蓍之徳圓而神卦之徳方以知六爻之義易以<lb/>
貢<lb/>
<pb n="25a"/>
　蓍有无窮之變故其徳圓而象知來之神卦著已然<lb/>
　之迹故其徳方而配藏往之智以圓適方以神行智<lb/>
　故六爻之義易以告也<lb/>
聖人以此洗心退藏於密<lb/>
　以神行智則心不為事物之所塵垢使物自運而已<lb/>
　不與斯所以為洗心退藏於密也<lb/>
吉凶與民同患神以知来知以藏往<lb/>
　其迹不出於吉凶之域故與民同患神以知來智以<lb/>
<pb n="25b"/>
　藏往故其實无患來者應之謂之知來已行者莫見<lb/>
　其迹謂之藏往<lb/>
其孰能與於此哉古之聰眀睿知神武而不殺者夫<lb/>
　莊子曰賊莫大於徳有心而心有眼夫能洗心退藏<lb/>
　則雖用武而未嘗殺況施徳乎不然則雖施徳有殺<lb/>
　人者矣況用武乎<lb/>
是以眀於天之道而察於民之故是興神物以前民用<lb/>
　天者死生禍福之制而民之所最畏也是故明天之<lb/>
<pb n="26a"/>
　道察民之故而作蓍龜蓍龜之於民用也其實何能<lb/>
　益亦前之而已以虚器前之而實用者得完是故禮<lb/>
　義亷恥以前賞罰則賞罰設而不用矣<lb/>
聖人以此齋戒以神明其徳夫<lb/>
　齋戒所以前祭祀也<lb/>
是故闔戸謂之坤闢户謂之乾一闔一闢謂之變往來<lb/>
不窮謂之通<lb/>
　同是户也闔則謂之坤闢則謂之乾闢闔之間而二<lb/>
<pb n="26b"/>
　物出焉故變者兩之通者一之不能一則往者窮於<lb/>
　伸來者窮於屈矣<lb/>
見乃謂之象形乃謂之器制而用之謂之法利用出入<lb/>
民咸用之謂之神<lb/>
　象而後器器而後用此徳業之叙也而神常終之<lb/>
是故易有太極是生兩儀兩儀生四象四象生八卦<lb/>
　太極者有物之先也夫有物必有上下有上下必有<lb/>
　四方有四方必有四方之間四方之間立而八卦成<lb/>
<pb n="27a"/>
　矣此必然之勢无使之然者<lb/>
八卦定吉凶吉凶生大業<lb/>
　入於吉凶之域然後大業可得而見<lb/>
是故法象莫大乎天地變通莫大乎四時縣象著眀莫<lb/>
大乎日月崇髙莫大乎富貴備物致用立成器以為天<lb/>
下利莫大乎聖人探賾索隱鉤深致逺以定天下之吉<lb/>
凶成天下之亹亹者莫大乎蓍龜<lb/>
　天地四時日月天事也天事所不及富貴者制之富<lb/>
<pb n="27b"/>
　貴者所不制聖人通之聖人所不通蓍龜决之<lb/>
是故天生神物聖人則之天地變化聖人效之天垂象<lb/>
見吉凶聖人象之河出圖洛出書聖人則之易有四象<lb/>
所以示也繫辭焉所以告也定之以吉凶所以斷也<lb/>
　天生神物聖人則之則之者則其无心而知吉凶也<lb/>
　天地變化聖人效之效之者效其體一而周萬物也<lb/>
　天垂象見吉凶聖人象之象之者象其不言而以象<lb/>
　告也河圖洛書其詳不可得而聞矣然著於易見於<lb/>
<pb n="28a"/>
　論語不可誣也而今學者或疑焉山川之出圖書有<lb/>
　時而然也魏晉之間張掖出石圖文字粲然時无聖<lb/>
　人莫識其義爾河圖洛書豈足怪哉且此四者聖人<lb/>
　之所取象以作易也當是之時有其象而无其辭示<lb/>
　人以其意而已故曰易有四象所以示也聖人以後<lb/>
　世為不足以知也故繫辭以告之定吉凶以斷之聖<lb/>
　人之憂世也深矣<lb/>
易曰自天祐之吉无不利子曰祐者助也天之所助者<lb/>
<pb n="28b"/>
順也人之所助者信也履信思乎順又以尚賢也是以<lb/>
自天祐之吉无不利也子曰書不盡言言不盡意然則<lb/>
聖人之意其不可見乎子曰聖人立象以盡意<lb/>
　聖人非不欲正言也以為有不可勝言者惟象為能<lb/>
　盡之故孟軻之譬喩立象之小者也<lb/>
設卦以盡情偽<lb/>
　情偽臨吉凶而後見吉凶至則情者自如而偽者敗<lb/>
　矣卦者起吉凶之端也<lb/>
<pb n="29a"/>
繫辭以盡其言<lb/>
　辭約而義廣故能盡其言<lb/>
變而通之以盡利<lb/>
　既變之復通之則反復於萬物之間无遺利矣<lb/>
鼔之舞之以盡神<lb/>
　孰鼓之歟孰舞之歟莫適為之則謂之神<lb/>
乾坤其易之縕邪乾坤成列而易立乎其中矣乾坤毁<lb/>
則无以見易易不可見則乾坤或㡬乎息矣<lb/>
<pb n="29b"/>
　縕蓄也隂陽相縕而物生乾坤者生生之祖也是故<lb/>
　為易之縕乾坤之於易猶日之於歲也除日而求歳<lb/>
　豈可得哉故乾坤毁則易不可見矣易不可見則乾<lb/>
　為獨陽坤為獨隂生生之功息矣<lb/>
是故形而上者謂之道形而下者謂之器化而裁之謂<lb/>
之變推而行之謂之通<lb/>
　道者器之上達者也器者道之下見者也其本一也<lb/>
　化之者道也裁之者器也推而行之者一之也<lb/>
<pb n="30a"/>
舉而措之天下之民謂之事業是故夫象聖人有以見<lb/>
天下之賾而擬諸其形容象其物宜是故謂之象聖人<lb/>
有以見天下之動而觀其會通以行其典禮繫辭焉以<lb/>
斷其吉凶是故謂之爻極天下之賾者存乎卦鼓天下<lb/>
之動者存乎辭化而裁之存乎變推而行之存乎通神<lb/>
而眀之存乎其人默而成之不言而信存乎德行<lb/>
　有其具而无其人則形存而神亡有其人而脩誠无<lb/>
　素則我不能黙成而民亦不能默喩也<lb/>
<pb n="30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東坡易傳卷七<lb/>
</p>
<p>
</p>
  </div>
</body>
</text>
</TEI>
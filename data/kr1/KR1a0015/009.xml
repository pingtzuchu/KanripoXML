<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東坡易傳卷九</head>
    <p>
<pb n="1a"/>
欽定四庫全書<lb/>
　東坡易傳卷九　　　　　宋　蘇軾　撰<lb/>
説卦傳<lb/>
昔者聖人之作易也幽賛於神明而生蓍<lb/>
　介紹以傳命謂之賛天地鬼神不能與人接也故以<lb/>
　蓍龜為之介紹<lb/>
參天兩地而倚數<lb/>
　天數五地數五其曰三兩何也自一至五天數三地<lb/>
<pb n="1b"/>
　數二眀數之止於五也自五以往非數也皆相因而<lb/>
　成者也故曰倚數以是知大衍之數五十孔子論之<lb/>
　已悉豈容有異説焉<lb/>
觀變於隂陽而立卦發揮於剛柔而生爻和順於道徳<lb/>
而理於義窮理盡性以至於命昔者聖人之作易也將<lb/>
以順性命之理是以立天之道曰隂與陽立地之道曰<lb/>
柔與剛立人之道曰仁與義兼三才而兩之故易六畫<lb/>
而成卦分隂分陽迭用柔剛故易六位而成章天地定<lb/>
<pb n="2a"/>
位山澤通氣雷風相薄水火不相射八卦相錯數往者<lb/>
順知來者逆是故易逆數也<lb/>
　何為順何為逆曰道德之變如江河之日趨於下也<lb/>
　沿其末流至於生蓍倚數立卦生爻而萬物之情備<lb/>
　矣聖人以為立於其末則不能識其全而盡其變是<lb/>
　以泝而上之反從其初道者其所行也德者其行而<lb/>
　有成者也理者道德之所以然而義者所以然之説<lb/>
　也君子欲行道德而不知其所以然之説則役於其<lb/>
<pb n="2b"/>
　名而為之爾夫苟役於其名而不安其實則大小相<lb/>
　害前後相陵而道德不和順矣譬如以機發木偶手<lb/>
　舉而足發口動而鼻隨也此豈若人之自用其身動<lb/>
　者自動止者自止曷嘗調之而後和理之而後順哉<lb/>
　是以君子貴性與命也欲至於性命必自其所以然<lb/>
　者泝而上之夫所以食者為饑也所以飲者為渇也<lb/>
　豈自外入哉人之於飲食不待學而能者其所以然<lb/>
　者明也盍徐而察之饑渇之所從出豈不有未甞饑<lb/>
<pb n="3a"/>
　渇者存乎於是性可得而見也有性者有見者孰能<lb/>
　一是二者則至於命矣此之謂逆聖人既得性命之<lb/>
　理則順而下之以極其變率一物而兩之以開生生<lb/>
　之門所謂因貳以濟民行者也故兼三才設六位以<lb/>
　行於八卦之中天地山澤雷風水火紛然相錯盡八<lb/>
　物之變而邪正吉凶悔吝憂虞進退得失之情不可<lb/>
　勝窮也此之謂順斷竹為籥竅而龡之唱和往來之<lb/>
　變清濁緩急之節師曠不能盡也反而求之有五音<lb/>
<pb n="3b"/>
　十二律而已五音十二律之初有哮然者而已哮然<lb/>
　者之初有寂然者而已古之作樂者其必立於寂然<lb/>
　者之中乎是以自性命而言之則以順為往以逆為<lb/>
　來故曰數往者順知來者逆六十四卦三百八十四<lb/>
　爻皆據其末而反求其本者也故易逆數也<lb/>
雷以動之風以散之雨以潤之日以晅之艮以止之兌<lb/>
以説之乾以君之坤以藏之<lb/>
　於是方以四時言也八卦之用於四時也震巽坎離<lb/>
<pb n="4a"/>
　各以其物故曰雷曰風曰雨曰日而不言其德也天<lb/>
　地山澤各以其德故曰乾曰坤曰艮曰兌而不言其<lb/>
　物也<lb/>
帝出乎震齊乎巽相見乎離致役乎坤説言乎兌戰乎<lb/>
乾勞乎坎成言乎艮<lb/>
　古有是説也<lb/>
萬物出乎震震東方也齊乎巽巽東南也齊也者言萬<lb/>
物之潔齊也離也者眀也萬物皆相見南方之卦也聖<lb/>
<pb n="4b"/>
人南面而聴天下嚮明而治蓋取諸此也坤也者地也<lb/>
萬物皆致養焉故曰致役乎坤兌正秋也萬物之所説<lb/>
也故曰説言乎兑戰乎乾乾西北之卦也言隂陽相薄<lb/>
也坎者水也正北方之卦也勞卦也萬物之所歸也故<lb/>
曰勞乎坎艮東北之卦也萬物之所成終而所成始也<lb/>
故曰成言乎艮神也者妙萬物而為言者也<lb/>
　此孔子從而釋之也曰是萬物之盛衰於四時之間<lb/>
　者也皆其自然莫或使之而謂之帝者萬物之中有<lb/>
<pb n="5a"/>
　妙於物者焉此其神也而謂之帝云爾震木也兌金<lb/>
　也離火也坎水也故各位於其方巽亦木也故從震<lb/>
　而位於東南乾亦金也故從兑而位於西北坤與艮<lb/>
　皆土也坤位於西南季夏之位也艮位於東北蓋從<lb/>
　坎也艮則曷為從坎季夏土十一月水其律皆黄鍾<lb/>
　傳曰夫水土衍而民用也古之達者其有以知此矣<lb/>
　坤不言其方何也所謂致養者取於地非獨取於季<lb/>
　夏也二言字衍文也當云説乎兌成乎艮古者兌説通<lb/>
<pb n="5b"/>
　无從言者或從而加之故遂以為説言而離誠以為<lb/>
　二也記曰誠者物之終始不誠无物内躁而外靜内<lb/>
　柔而外剛蓋有之矣至於死生終始之際其情必得<lb/>
　艮終始萬物者也亦不容偽也<lb/>
動萬物者莫疾乎雷撓萬物者莫疾乎風燥萬物者莫<lb/>
熯乎火説萬物者莫説乎澤潤萬物者莫潤乎水終萬<lb/>
物始萬物者莫盛乎艮故水火相逮雷風不相悖山澤<lb/>
通氣然後能變化既成萬物也<lb/>
<pb n="6a"/>
　此各以其物言也而不及乾坤者乾坤不可物六子<lb/>
　之功顯而乾坤之德存乎其中艮亦不言其物何也<lb/>
　艮之物山山之用坤兼之矣故艮亦不得以物言也<lb/>
乾健也坤順也震動也巽入也坎陷也離麗也艮止也<lb/>
兌説也<lb/>
　循萬物之理无往而不自得謂之順執柔而不爭无<lb/>
　往而不見納謂之入<lb/>
乾爲馬坤爲牛震為龍巽為雞坎為豕離為雉艮為狗<lb/>
<pb n="6b"/>
兌為羊乾為首坤為腹震為足巽為股坎為耳離為目<lb/>
艮為手兌為口乾天也故稱乎父坤地也故稱乎母震<lb/>
一索而得男故謂之長男巽一索而得女故謂之長女<lb/>
坎再索而得男故謂之中男離再索而得女故謂之中<lb/>
女艮三索而得男故謂之少男兌三索而得女故謂之<lb/>
少女乾為天為圜為君為父為玉為金為寒為冰為大<lb/>
赤為良馬為老馬為瘠馬為駁馬為木果坤為地為母<lb/>
為布為釡為吝嗇為均為子母牛為大輿為文為衆為<lb/>
<pb n="7a"/>
柄其於地也為黑震為雷為龍為𤣥黄為旉為大塗為<lb/>
長子為决躁為蒼筤竹為萑葦其於馬也為善鳴為馵<lb/>
足為作足為的顙其於稼也為反生其究為健為蕃鮮<lb/>
巽為木為風為長女為繩直為工為白為長為高為進<lb/>
退為不果為臭其於人也為寡髮為廣顙為多白眼為<lb/>
近利市三倍其究為躁卦坎為水為溝瀆為隱伏為矯<lb/>
輮為弓輪其於人也為加憂為心病為耳痛為血卦為<lb/>
赤其於馬也為美脊為亟心為下首為薄蹄為曵其於<lb/>
<pb n="7b"/>
輿也為多眚為通為月為盜其於木也為堅多心離為<lb/>
火為日為電為中女為甲胄為戈兵其於人也為大腹<lb/>
為乾卦為鼈為蠏為蠃為蚌為龜其於木也為科上槁<lb/>
艮為山為徑路為小石為門闕為果蓏為閽寺為指為<lb/>
狗為䑕為黔喙之屬其於木也為堅多節兌為澤為少<lb/>
女為巫為口舌為毁折為附决其於地也為剛鹵為妾<lb/>
為羊<lb/>
　凡八卦之所為至於俚俗雜亂无所不有其説固不<lb/>
<pb n="8a"/>
　可盡知蓋用於占筮者而已意不止於此將使人以<lb/>
　類求之歟不然則有亡逸不全者矣易有聖人之道<lb/>
　四焉以卜筮者尚其占是以得見於此矣<lb/>
序卦傳<lb/>
有天地然後萬物生焉盈天地之間者唯萬物故受之<lb/>
以屯屯者盈也屯者物之始生也物生必蒙故受之以<lb/>
蒙蒙者蒙也<lb/>
　義有不盡於名者履為禮蠱為事臨為大解為緩之<lb/>
<pb n="8b"/>
　類是也故曰蒙者蒙也屯者屯也比者比也剝者剝<lb/>
　也皆義盡於名者也<lb/>
物之穉也物穉不可不養也故受之以需需者飲食之<lb/>
道也飲食必有訟故受之以訟訟必有衆起故受之以<lb/>
師師者衆也衆必有所比故受之以比比者比也比必<lb/>
有所畜故受之以小畜<lb/>
　大畜小畜皆取於畜而已大過小過皆取於過而已<lb/>
　不復論其大小也故序卦之論易或直取其名而不<lb/>
<pb n="9a"/>
　本其卦者多矣若賦詩斷章然不可以一理求也<lb/>
物畜然後有禮故受之以履履而泰然後安故受之以<lb/>
泰泰者通也物不可以終通故受之以否物不可以終<lb/>
否故受之以同人與人同者物必歸焉故受之以大有<lb/>
有大者不可以盈故受之以謙有大而能謙必豫故受<lb/>
之以豫豫必有隨故受之以隨以喜隨人者必有事故<lb/>
受之以蠱<lb/>
　以喜隨人者溺於燕安者也故至於蠱蠱則有事矣<lb/>
<pb n="9b"/>
蠱者事也有事而後可大故受之以臨臨者大也物大<lb/>
然後可觀故受之以觀可觀而後有所合故受之以噬<lb/>
嗑嗑者合也物不可以苟合而已故受之以賁賁者飾<lb/>
也<lb/>
　君臣父子夫婦朋友之際所謂合也直情而行謂之<lb/>
　苟禮以飾情謂之賁苟則易合易則相瀆相瀆則易<lb/>
　以離賁則難合難合則相敬相敬則能乆<lb/>
致飾然後亨則盡矣故受之以剝<lb/>
<pb n="10a"/>
　飾極則文勝而實衰故剝<lb/>
剝者剝也物不可以終盡剝窮上反下故受之以復復<lb/>
則不妄矣故受之以无妄有无妄然後可畜<lb/>
　有无妄者不能必之以皆无妄之辭也<lb/>
故受之以大畜物畜然後可養故受之以頥頥者養也<lb/>
不養則不可動故受之以大過<lb/>
　養而不用其極必動動而不已其極必過<lb/>
物不可以終過故受之以坎坎者陷也陷必有所麗故<lb/>
<pb n="10b"/>
受之以離離者麗也有天地然後有萬物有萬物然後<lb/>
有男女有男女然後有夫婦有夫婦然後有父子有父<lb/>
子然後有君臣有君臣然後有上下有上下然後禮義<lb/>
有所錯夫婦之道不可以不乆也故受之以恒<lb/>
　夫婦者咸與恒也則男女者坎與離也有男女然後<lb/>
　有夫婦明咸恒之所以次坎離也六子皆男女而獨<lb/>
　取於坎離何也艮兑為少非少无以相感震巽為長<lb/>
　非長无以能乆是故少者為咸長者為恒而以其中<lb/>
<pb n="11a"/>
　者為男女之正<lb/>
恒者乆也物不可以乆居其所故受之以遯遯者退也<lb/>
物不可以終遯故受之以大壯物不可以終壯故受之<lb/>
以晉<lb/>
　晉以柔進也<lb/>
晉者進也進必有所傷故受之以眀夷夷者傷也傷於<lb/>
外者必反其家故受之以家人<lb/>
　人窮則反本疾痛則呼父母故傷則反於家<lb/>
<pb n="11b"/>
家道窮必乖故受之以睽睽者乖也乖必有難故受之<lb/>
以蹇蹇者難也物不可以終難故受之以解解者緩也<lb/>
緩必有所失故受之以損損而不已必益故受之以益<lb/>
益而不已必決故受之以夬夬者決也決必有所遇故<lb/>
受之以姤<lb/>
　施決於壅己者故有所遇也<lb/>
姤者遇也物相遇而後聚故受之以萃萃者聚也聚而<lb/>
上者謂之升故受之以升<lb/>
<pb n="12a"/>
　聚而无主則亂故必有相推而上之者<lb/>
升而不已必困故受之以困困乎上者必反下故受之<lb/>
以井井道不可不草故受之以革<lb/>
　不革則穢<lb/>
革物者莫若鼎故受之以鼎主器者莫若長子故受之<lb/>
以震震者動也物不可以終動止之故受之以艮艮者<lb/>
止也物不可以終止故受之以漸漸者進也進必有所<lb/>
歸故受之以歸妹<lb/>
<pb n="12b"/>
　漸女歸吉也<lb/>
得其所歸者必大故受之以豐豐者大也窮大者必失<lb/>
其居故受之以旅旅而无所容故受之以巽巽者入也<lb/>
入而後説之故受之以兌兌者説也說而後散之故受<lb/>
之以渙渙者離也物不可以終離故受之以節節而信<lb/>
之故受之以中孚有其信者必行之故受之以小過<lb/>
　君子之信也物信之而已不有故時行時止未甞必<lb/>
　也有其信而必行之則過矣<lb/>
<pb n="13a"/>
有過物者必濟故受之以既濟<lb/>
　權以濟物有時而過也<lb/>
物不可窮也故受之以未濟終焉<lb/>
　未濟所以為无窮也以雜卦觀之六十四卦皆兩不<lb/>
　相從非覆則變也變者八乾坤也頥大過也坎離也<lb/>
　中孚小過也覆變具者八泰否也隨蠱也漸歸妹也<lb/>
　既濟未濟也其餘四十八皆覆也卦本以覆相從不<lb/>
　得已而從變也何為其不得已也變者八皆不可覆<lb/>
<pb n="13b"/>
　者也雜卦皆相反序卦皆相因此理也而有二變者<lb/>
　八覆變具者八覆者四十八此數也而有三然則六<lb/>
　十四卦之叙果何義也曰理二曰數三五者无不可<lb/>
　此其所以為易也步歴而厯協吹律而律應考之人<lb/>
　事而人事契循乎天理而行无往而不相值也且非<lb/>
　獨此五者而已將世之所有莫不咸在是故從孔子<lb/>
　之言則既有二説矣曰物不可終過故受之以坎坎<lb/>
　者陷也陷必有所麗故受之以離又曰有男女然後<lb/>
<pb n="14a"/>
　有夫婦方其為男女則所謂陷與麗者不取也自是<lb/>
　以往吾豈敢一之哉<lb/>
雜卦傳<lb/>
乾剛坤柔比樂師憂<lb/>
　有親則樂動衆則憂<lb/>
臨觀之義或與或求<lb/>
　以我臨物故曰與物來觀我故曰求<lb/>
屯見而不失其居<lb/>
<pb n="14b"/>
　君子以經綸故曰見盤桓利居貞故曰不失其居<lb/>
蒙雜而著<lb/>
　蒙以養正蒙正未分故曰雜童蒙求我求人以自眀<lb/>
　故曰著雜則不見著則不居<lb/>
震起也艮止也損益盛衰之始也大畜時也无妄災也<lb/>
　以艮畜乾而可者時也以乾行震而不可者災也六<lb/>
　三行人得牛邑人之災又曰无妄之藥不可試也<lb/>
萃聚而升不來也<lb/>
<pb n="15a"/>
　易以上為往下為來澤上於地萃聚於下也地中生<lb/>
　木升升於上也<lb/>
謙輕而豫怠也<lb/>
　輕者鋭於有為怠者安於无事折節以下人必鋭於<lb/>
　有為者也知樂而不憂必安於无事者也<lb/>
噬嗑食也賁无色也<lb/>
　噬嗑自二至五皆以相噬為事躁於食者也賁自初<lb/>
　至四皆賁而不受汙安於无色者也<lb/>
<pb n="15b"/>
兌見而巽伏也<lb/>
　柔在外則見在内則伏<lb/>
隨无故也蠱則飾也<lb/>
　隨以隨時為安故其象曰君子以嚮晦入宴息蠱以<lb/>
　婾安為危故其象曰君子以振民育德故事也飾修<lb/>
　也<lb/>
剝爛也復反也<lb/>
　爛者非一日之故而不可反者也<lb/>
<pb n="16a"/>
晉晝也眀夷誅也<lb/>
　晝日三接故曰晝得其大首故曰誅<lb/>
井通而困相遇也<lb/>
　井居其所而人即之困欲行而遇剛揜也<lb/>
咸速也恒乆也渙離也節止也解緩也蹇難也暌外也<lb/>
家人内也否泰反其類也大壯則止遯則退也<lb/>
　大壯小人止而遯則君子退<lb/>
大有衆也同人親也<lb/>
<pb n="16b"/>
　親則於衆有所擇也<lb/>
革去故也鼎取新也小過過也中孚信也<lb/>
　隂在外據用事之地故為小過隂在内不據用事之<lb/>
　地故為中孚<lb/>
豐多故也親寡旅也<lb/>
　豐以盛大而多憂旅以寡弱而相親<lb/>
離上而坎下也小畜寡也履不處也<lb/>
　小畜之卦不雨其爻雨履之卦不咥人其爻咥人皆<lb/>
<pb n="17a"/>
　以一隂而遇五陽故曰寡小畜六四居隂而履六三<lb/>
　居陽有為君之志故曰不處<lb/>
需不進也訟不親也<lb/>
　天水相迫故不進相違故不親<lb/>
大過顛也姤遇也柔遇剛也漸女歸待男行也頥養正<lb/>
也既濟定也歸妹女之終也未濟男之窮也夬決也剛<lb/>
決柔也君子道長小人道憂也<lb/>
　雜卦自乾坤以至需訟皆以兩兩相從而眀相反之<lb/>
<pb n="17b"/>
　義自大過以下則非相從之次蓋傳者失之也凡八<lb/>
　卦今改而正之曰頥養正也大過顛也姤遇也柔遇<lb/>
　剛也夬決也剛決柔也君子道長小人道憂也漸女<lb/>
　歸待男行也歸妹女之終也既濟定也未濟男之窮<lb/>
　也其説日初上者本末之地也以陽居之則正以隂<lb/>
　居之則顛故曰頥養正也大過顛也艮下巽上為漸<lb/>
　男下女非其正也故曰漸女歸待男行也兌下震上<lb/>
　為歸妹男女之正也當以是終故曰歸妹女之終也<lb/>
<pb n="18a"/>
　離下坎上為既濟男女之正也故曰旣濟定也坎下<lb/>
　離上為未濟男失其位窮之道也故曰未濟男之窮<lb/>
　也如此而相從之次相反之義煥然若合符節矣<lb/>
　<lb/>
　<lb/>
　<lb/>
　<lb/>
　<lb/>
<pb n="18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東坡易傳卷九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮經㑹元巻四上</head>
    <p>
<pb n="1a"/>
欽定四庫全書<lb/>
　禮經㑹元巻四上　　　　宋　葉時　撰<lb/>
　　卜筮<lb/>
龜為卜筴為筮卜筮者先王所以使民信時日敬鬼神<lb/>
畏法令也洪範九疇七曰稽疑拳拳於卜筮之用先王<lb/>
之重卜筮可知矣此周官所以有太筮卜人也古者卜<lb/>
筮皆有三書曰乃卜三龜一習吉是卜用三也太卜掌<lb/>
三兆之法曰玉兆曰瓦兆曰原兆其經體皆百有二十<lb/>
<pb n="1b"/>
其頌皆千有二百此豈非三兆卜之制乎書曰三人占<lb/>
則從二人之言是筮亦用三也太卜掌三易之法曰連<lb/>
山曰歸藏曰周易其經卦皆八其别皆六十有四此豈<lb/>
非三筮之制乎案杜子春説三兆謂玉兆顓帝之兆瓦<lb/>
兆堯兆原兆周兆又説三易謂連山伏羲歸藏黄帝易<lb/>
説既非三兆亦不足據矣三兆漫不可考惟三易之名<lb/>
可得而辨者或曰連山神農歸藏黄帝周易伏羲<hi>皇甫諡誌</hi>
或曰連山夏禹歸藏商湯周易文王易賛連山始於艮<lb/>
<pb n="2a"/>
歸藏始於坤周易始於乾三易之首不同於是有三正<lb/>
三統之說或者又曰伏羲始畫八卦文王始重六爻今<lb/>
三易經卦皆八别皆六十有四豈止文王而後傳乎宋<lb/>
元豐中毛漸奉使契丹於民間得書有山墳形墳氣墳<lb/>
此古三墳書也山墳即連山易形墳即歸藏易氣墳即<lb/>
周易三墳為伏羲神農黄帝之書只有卦名未有卦繇<lb/>
至三代因之為易始有爻辭山墳神農書夏因之為連<lb/>
山易始於艮故名連山形墳黄帝書商因之為歸藏易<lb/>
<pb n="2b"/>
始於坤故曰歸藏氣墳伏羲書周因之為周易始於乾<lb/>
故名周易此三者皆卜筮之書周人兼而用之孔子曰<lb/>
以占筮者尚其卜是也然就卜筮而分之則筮短而龜<lb/>
長筮人曰凡卜之大事先筮而後卜蓋先筮以占之而<lb/>
後卜以決之也周掌卜筮凡六官太卜為卜筮之長而<lb/>
特以太卜名開龜兆則有卜師辨六龜則有龜人共燋<lb/>
契則有華氏皆卜官也易筮則惟簭人一人而已占人<lb/>
惟兼卜筮而首曰掌占龜鄭氏謂取其長是也是以虞<lb/>
<pb n="3a"/>
朝讓位則曰卜盤庚遷都則曰卜武王伐商則曰卜成<lb/>
王黜殷則曰卜周公營洛則曰卜言卜而不言筮其亦<lb/>
從長之謂乎甞觀太卜有八命之名是邦事有八者之<lb/>
疑而後卜非八者則勿卜矣簭人有九筮之名是國事<lb/>
有九者之疑而後筮非九者則勿筮矣故洪範稽疑曰<lb/>
汝則有大疑謀及乃心謀及卜筮是也太卜曰大貞大<lb/>
封大祭祀大遷大師則作龜命龜貞龜筮人曰凡國之<lb/>
大事則筮之又曰凡小事涖卜國事共筮是無事而不<lb/>
<pb n="3b"/>
卜筮也不幾於大䙝乎吁此猶先王謹微之意也一事<lb/>
之微則必稽之卜筮而後決是其不敢自專矣是故祭<lb/>
日有期而必卜祭牲可用而必卜葬兆可窐而必卜豈<lb/>
非欲致其誠敬之意乎或者曰凡祀大神祭大示享大<lb/>
鬼帥執事以卜日冬至圜㐀夏至方<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>之祭亦大矣卜<lb/>
而不吉則遂已乎曰宗伯所謂大享大祀大祭者必旅<lb/>
上帝旅四望與禘太廟之祭也非常祭而卜日亦奚不<lb/>
可圜<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>方<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>之祭必以二至豈待卜乎抑甞考之肆師<lb/>
<pb n="4a"/>
曰甞之日涖卜来嵗之芟獮之日涖卜来嵗之戒社之<lb/>
日涖卜来嵗之稼嗣嵗未興美惡未萌預而卜之何邪<lb/>
曰先事而為備也春秋時鄭石<graphic n="KR0930" url="https://raw.githubusercontent.com/kanripo/KR-Gaiji/master/images/KR0930.png" mimeType="image/png"/>言於子囊曰先王卜<lb/>
征五年嵗習其祥祥習則行不習則增脩徳而改卜石<lb/>
<graphic n="KR0930" url="https://raw.githubusercontent.com/kanripo/KR-Gaiji/master/images/KR0930.png" mimeType="image/png"/>雖為征伐設言然而不吉則增脩徳而改卜亦先王<lb/>
自警之意今也卜来嵗於秋甞獮社之日豈非因其卜<lb/>
之㐫吉而預為備乎當此秋之甞而預為来嵗芟田荒<lb/>
治之備當此秋之獮而預為来嵗冦賊不虞之備當此<lb/>
<pb n="4b"/>
秋之社而預為来嵗稼穡水旱之備先時而預備思患<lb/>
而預防故太卜曰以八命者賛三兆三易三夢之占以<lb/>
觀國家之吉㐫以詔救政救政者因其事而救之非徒<lb/>
卜之而遂已也雖然三卜三筮亦云足矣且有三夢之<lb/>
法占夢所掌且有六夢之占何邪曰此又天地之㑹隂<lb/>
陽之氣黙有所交而人之精神心術皆有所感也昔髙<lb/>
宗以夢而得説武王以夢而克商豈虚也哉宣王考室<lb/>
考牧之詩以熊羆之夢而占男以蛇虺之夢而占女以<lb/>
<pb n="5a"/>
夢魚而占豐年以夢旟而占家室則夢之有占尚矣是<lb/>
故致夢之法夏后氏作焉觭夢之法殷人作焉咸陟之<lb/>
法周人作焉三書經運皆十其别皆九十此占書也太<lb/>
卜又賛以八命之事以之占夢吉㐫亦足以詔王而救<lb/>
政事矣然夢之所感有六或出於正噩或出於思寤或<lb/>
出於喜懼占夢乃以日月星辰占之葢精神心術之運<lb/>
與日月星辰之行相交感鄭氏釋經運以為如眡祲之<lb/>
十煇夜有夢則畫視日旁之煇以占其吉㐫此以日占<lb/>
<pb n="5b"/>
夢之一法也月與星辰亦可以此法推之以此見夢之<lb/>
吉㐫猶神於卜筮也書曰朕夢協朕卜襲於休祥古人<lb/>
之重夢如此不然占夢何以曰季冬聘王夢聘之者問<lb/>
焉而奉幣以慶之也獻吉夢於王王何以拜而受之拜<lb/>
云者受焉而屈躬以禮之也此豈先王欲神其夢而徒<lb/>
為是禮哉<lb/>
　　史官<lb/>
昔司馬遷父子為漢太史乃以文史星歴為近卜祝之<lb/>
<pb n="6a"/>
門彼徒見周官太史列太卜太祝之後而在馮相保章<lb/>
之列故有此言爾不知周之太卜太祝太史皆以下大<lb/>
夫為之内史又以中大夫為之秩尊而權重矣成王封<lb/>
康叔乃曰太史司㓂蘇公是以太史而得預司㓂刑獄<lb/>
之事其權豈不重乎康王即位太保太史太宗皆麻冕<lb/>
彤裳是以太史而與公卿同服其秩豈不尊乎周書曰<lb/>
太史友内史友武王以太史内史為友則史職之不可<lb/>
輕也可知矣今觀太史所掌六典法則即太宰之所掌<lb/>
<pb n="6b"/>
者太宰以之待邦國官府都鄙之治太史以之逆邦國<lb/>
官府都鄙之治内宰所掌八柄之法亦太宰之所掌者<lb/>
太宰以之詔王馭羣臣内史以之詔王治太史内史雖<lb/>
為宗伯屬官而其權則與大臣相將矣法則有所辨而<lb/>
不信者刑之約劑有所藏而不信者刑之位常有所攷<lb/>
而不信者誅之太史雖為史官之長而實得以刑誅百<lb/>
官矣法令政事㑹計則攷逆之諸侯孤卿大夫則䇿命<lb/>
之制禄賞罰則賛為之内史雖處史官之列而實得以<lb/>
<pb n="7a"/>
禄命百官矣自漢以来史職往往見輕司馬遷為太史<lb/>
令且下腐刑故曰主上之所戲弄倡優畜之流俗所輕<lb/>
宜也周之史職有二等太史下大夫為小史等官之長<lb/>
一也内史中大夫為外史御史之長二也然皆以史名<lb/>
官則皆史也古者天子有史言則右史書之動則左史<lb/>
書之今太史内史等官曾無一語及天子言動之書何<lb/>
邪葢記言動於既形不若謹善惡於未𤼵垂得失於將<lb/>
来不若明是非於未萌今也一居必以詔王一動必以<lb/>
<pb n="7b"/>
詔王一忌諱必以詔王一納訪必以詔王是皆随事而<lb/>
謹微随時而正始其於言動之間葢已審之熟矣及其<lb/>
祭祀讀禮則有書㑹朝協禮則有書昭穆之叙則有書<lb/>
四方之事則有書是又以書而正王事也豈徒載筆螭<lb/>
坳執簡柱下聞王言動而特書之邪其有所書者若内<lb/>
史有王命則書之外史有外令則書之所謂書者只此<lb/>
二事而已葢内史掌書王命猶今之内制外史掌書外<lb/>
令猶今之外制故内史曰凡命諸侯及孤卿大夫則策<lb/>
<pb n="8a"/>
命之是策命内史掌之也外史曰若以書使於四方則<lb/>
書其令是命令外史掌之也御史一官掌賛書謂凡治<lb/>
者来受法令於冡宰則賛書之故其史有百二十人鄭<lb/>
氏謂若尚書作詔文非也周人制誥詔文出於内史外<lb/>
史非御史也或者則曰周史掌為制誥而周人之史籍<lb/>
何獨藏之史氏乎曰此則史官之掌也小史掌邦國之<lb/>
志謂諸侯邦國之圖籍文書也外史掌四方之志謂四<lb/>
方蠻夷之圖籍文書也世繫昭穆之書亦掌於小史三<lb/>
<pb n="8b"/>
皇五帝之書亦掌於小史又況邦之盟書則太史内史<lb/>
貳而藏之大比民數内史則貳之以制國用是盟書民<lb/>
數亦藏之史官也故韓宣子聘魯觀書於太史氏豈非<lb/>
以書籍為史官之所掌乎然侯國皆有史官齊之太史<lb/>
魯之史克晉之董狐史蘇史黯是也侯國皆有國史晉<lb/>
之乗魯之春秋楚之檮杌是也國史掌書國中之事以<lb/>
達於王故周禮曰凡四方之事書内史讀之可也所謂<lb/>
事書者豈非如小行人利害逆順暴亂㐫札康樂五書<lb/>
<pb n="9a"/>
之類乎内史讀四方事書則諸侯國史藏在史官可知<lb/>
矣漢人以郡國計書先上太史亦此意也王國之書侯<lb/>
國之志皆藏之史氏則作史非史官之職而誰歟夷攷<lb/>
周之史職自太史至御史凡七官馮相保章之掌天文<lb/>
猶星歴也内史外史之書命令猶制誥也詔王有言責<lb/>
之寄掌志有書籍之藏雖名為史而實叢是四者之職<lb/>
於以見史官之為重任矣後世置史徒知有左右言動<lb/>
之記而已其地則有星臺有祕閣有諫垣有翰苑之别<lb/>
<pb n="9b"/>
職分而意不相屬名别而事不相干成周史館之任恐<lb/>
不如是狹也<lb/>
　　明堂<lb/>
月令有春居青陽夏居明堂秋居緫章冬居𤣥堂中央<lb/>
居太室之文說者多疑吕氏之說為妄及觀周禮有閏<lb/>
月詔王居門之文則知先王每月各有攸居順時布政<lb/>
皆於此乎出也周之祭祀四方圭幣且放其色五帝郊<lb/>
兆必因其方豈於居處而獨無所取法邪葢明堂有五<lb/>
<pb n="10a"/>
室室有三居青陽緫章𤣥堂太室皆明堂也王者南靣<lb/>
而立向明而治故緫謂之明堂匠人曰夏世室殷重屋<lb/>
周人明堂鄭氏謂世室宗廟也重屋正寢也三代各舉<lb/>
其一明其制同也案孝經周公宗祀文王於明堂明堂<lb/>
乃宗祀之地則亦為宗廟矣有明堂則有太室書曰王<lb/>
入太室祼孔安國以太室為清廟清廟亦明堂也則亦<lb/>
為太室矣月令五室所居之中皆謂之太廟則亦為太<lb/>
廟可知矣古人建國左立祖廟乃在雉門之左此天子<lb/>
<pb n="10b"/>
七廟之制而明堂乃在南門之外有五廟之寢則明堂<lb/>
非祖廟即寢廟也夏官𨽻僕掌五寢鄭氏以為五廟之<lb/>
寢是也又引天子七廟惟祧無廟則非矣先王先公之<lb/>
廟祧乃守祧掌之非𨽻僕也明堂有五室故有五寢明<lb/>
堂之名不見於周禮而見於考工記意在當時或稱為<lb/>
寢廟歟天子十二月既有常居閏月非常月則太史詔<lb/>
王居門終月説者謂聽朔於明堂門中退處路寢門中<lb/>
玉藻曰天子聽朔於南門之外是明堂在南門之外每<lb/>
<pb n="11a"/>
月則聽朔於此又曰閏月則闔門左扉立於其中彼<lb/>
謂之立是閏月聽朔則立於明堂門中此謂之居<lb/>
是聽朔而退則居於路寢門中如此則明堂與路<lb/>
寢門相通故知其為寢廟矣世室謂之宗廟重屋<lb/>
謂之正寢同此制也周禮十二月所居之制固無<lb/>
明文然上文曰頌告朔於邦國下文曰閏月詔王<lb/>
居門則知每月聽朔必於明堂而閏月則在門矣先<lb/>
王重告朔之禮而閏月亦謹所居者葢閏以正時時<lb/>
<pb n="11b"/>
以序事書曰以閏月定四時成嵗時以閏定事以閏<lb/>
成閏月其不可謹乎魯文公閏月不告朔猶朝於廟<lb/>
春秋書之案鄭氏註周禮曰天子班朔於諸侯諸侯<lb/>
藏之祖廟至朔朝於廟告而受行之是諸侯告朔於<lb/>
廟也魯文不視朔多矣而首於閏月書之閏不告朔<lb/>
而朝廟之禮猶講此亦餼羊存禮之意也周禮雖不<lb/>
言十二月告朔之地而獨於閏月居門之禮致謹焉<lb/>
則先王重閏月之意可見矣不然則古人制字何取<lb/>
<pb n="12a"/>
於王在門謂之閏<lb/>
<pb n="13a"/>
　　繫世<lb/>
繫世之書重矣天子有帝繫諸侯有世本繫世不定則<lb/>
親疎何由而别昭穆何由而叙同姓異姓庶姓何由而<lb/>
辨乎商之祖也以契周之祖也以稷此亦可以定其帝<lb/>
繫之所從出也太伯之後為呉胡滿之後為陳此亦可<lb/>
以定其世本之所自来也然周人繫世之奠必屬之春<lb/>
官一諷之瞽矇一奠之小史厥有㫖哉小史掌讀禮者<lb/>
也讀禮而掌奠繫世則教以禮之序瞽矇掌誦詩者也<lb/>
<pb n="13b"/>
誦詩而掌世奠繫則教以樂之和序故有别和故有親<lb/>
有别則昭穆不相亂有親則親疎不相離周人定繫世<lb/>
之意葢如此豈徒原本繫之有逺近取閥閲之有髙下<lb/>
而已哉司馬遷作史記推帝劉之繫出於唐是帝繫猶<lb/>
有可考也叙司馬氏之元出於重黎是世本猶有可稽<lb/>
也葢司馬遷世為太史氏小史掌定繫世乃太史之屬<lb/>
故采世本而作史記明周譜而著世家是其繫世之書<lb/>
至漢猶存邪然甞讀尚書正義孔氏案帝繫云黄帝生<lb/>
<pb n="14a"/>
昌意昌意生顓帝顓帝生窮蟬窮蟬生敬康敬康生勾<lb/>
芒勾芒生蟜牛蟜牛生瞽叟瞽叟生舜又案帝繫及世<lb/>
本云黄帝生𤣥囂𤣥囂生僑極僑極生帝嚳帝嚳生堯<lb/>
此繫世之書至後世猶存焉孔氏又曰案世本堯是黄<lb/>
帝之孫舜是黄帝八代之孫堯女於舜之曾祖為四從<lb/>
姊妹以之為妻於義不可世本之言未可憑信如此則<lb/>
後世所謂繫世之書非小史所奠瞽矇所諷之書矣後<lb/>
世之繫世不明獨有氏族志存焉爾然自小史之職廢<lb/>
<pb n="14b"/>
瞽矇之官缺繫世既不復明則昭穆失其序親疎失其<lb/>
和而本支之所從出者已不可得而辨雖有氏族誰有<lb/>
氏族哉夫樂樂其所自生禮不忘其本瞽矇諷而誦之<lb/>
則人知其生之有可樂小史奠而序之則人知其本之<lb/>
不可忘先王習民於和序之教而陶民於忠厚之風繫<lb/>
世之功多矣不然何以𨽻之禮官樂官之掌邪<lb/>
　　名諱<lb/>
小史曰有事則詔王忌諱王制亦曰太史執簡記奉諱<lb/>
<pb n="15a"/>
惡小史太史之屬故奉諱詔諱之職同夫周人以諱事<lb/>
神名終將諱之此左氏之語也然達孝莫如周公周公<lb/>
作周禮名茍可諱則周公知所避矣今考之周禮文王<lb/>
名昌而醢人亦曰昌本麋臡武王名𤼵而小行人則曰<lb/>
時聘以𤼵四方之禁周公名旦雞人曰掌呼旦以嘂百<lb/>
官是猶曰君前不自諱也成王名誦大司樂曰興道諷<lb/>
誦言語撢人曰誦王志瞽矇曰諷誦詩甚至官名謂之<lb/>
誦訓胡為而亦不為君諱乎由是而觀之則周人以諱<lb/>
<pb n="15b"/>
事神之説左氏之語誣也不思文王名昌武王名𤼵而<lb/>
詩曰克昌厥後駿𤼵爾私周人不諱於詩矣魯莊公名<lb/>
同襄公名午而春秋曰同盟於幽陳侯午卒孔子不諱<lb/>
於春秋矣漢儒記禮乃曰詩書不諱臨文不諱廟中不<lb/>
諱嫌名不諱二名不偏諱亦知其諱之非而廣為是説<lb/>
爾孟子諱名不諱姓之語毋亦為人子者不忍自斥其<lb/>
父祖之名而他則未甞諱也然則太史之奉諱惡小史<lb/>
之詔忌諱果為何事邪曰此則如地官誦訓所謂掌道<lb/>
<pb n="16a"/>
方慝以詔辟忌之類是也人君行事當知就善而避惡<lb/>
即吉而忌㐫所謂忌者非謂忌日也君子有終身之憂<lb/>
故忌日不樂此則孝子慈孫之心尚何待於小史之詔<lb/>
彼鄭康成徒見忌諱之文屬於繫世昭穆之下故以死<lb/>
日為忌名為諱豈知王之所謂諱惡者以惡事之當諱<lb/>
避爾小史之所謂忌諱者其亦諱惡忌避之義歟自此<lb/>
義不明後世乃有以諱而易人之名者以諱而易人之<lb/>
姓者漢史之書蒯徹為通莊周為嚴是也嫌名而諱荀<lb/>
<pb n="16b"/>
卿為孫是也二名而諱世民為人是也甚至諱惡益繁<lb/>
辟忌愈衆有廣行之諱有梁山壤之諱愚者違禮以為<lb/>
孝謟者獻諛以為忠吾恐周公孔子之愛君父不如是<lb/>
之屑也故因小史之詔忌諱而為是論以祛漢儒之惑<lb/>
而明周禮之疑以附韓文公胡定公之辯<lb/>
　　天文<lb/>
太史内史皆史也馮相氏保章氏何以列於史官之中<lb/>
案春秋傳曰楚有雲如衆赤鳥夾日以飛楚子使問諸<lb/>
<pb n="17a"/>
周太史則是太史固司天道矣月令曰太史守典奉法<lb/>
司天日月星辰之行是以司天日月星辰為太史之職<lb/>
然則馮相保章氏不屬之太史而屬之何官邪二官皆<lb/>
稱氏以其有世功則以官名氏猶重黎之世序天地也<lb/>
掌天文而世其官猶有廢時亂日如夏仲康之羲和者<lb/>
况不世乎馮相氏曰掌嵗月日星之位而辨其叙事以<lb/>
㑹天位保章氏曰志星辰日月之變動以觀天下之遷<lb/>
辯其吉㐫以二職考之馮相氏則司天文之常保章氏<lb/>
<pb n="17b"/>
則司天文之變者也司其常以辨叙事所以敬授人時<lb/>
司其變以詔救政所以克謹天戒自子丑至戍亥十二<lb/>
嵗也自孟春至季冬十二月也自𤣥<graphic n="KR1102" url="https://raw.githubusercontent.com/kanripo/KR-Gaiji/master/images/KR1102.png" mimeType="image/png"/>至娵訾十二辰<lb/>
也自甲乙至壬癸十日也自角亢至翼軫二十八宿也<lb/>
周天三百六十五度四分度之一嵗日月星辰之行俱<lb/>
不失其度是之謂㑹大位而可以為時事之候冬至日<lb/>
在牽牛景長三尺長至也夏至日在東井景長五寸短<lb/>
至也日者實也必於長短極時致之故以冬夏致日春<lb/>
<pb n="18a"/>
分日在婁月上弦於東井圓於角下弦於牽牛秋分日<lb/>
在角月上弦於牽牛圓於婁下弦於東井月者闕也必<lb/>
以長短中時致之故以春秋致月日之長短月之盈闕<lb/>
以四時致之罔有差忒是之謂辯四時之叙而可以為<lb/>
時叙之期此馮相氏之辯叙事者以此也天位得其㑹<lb/>
四時得其叙固天文之常或者人事未脩天理未得而<lb/>
有日月星辰之變動保章氏因以辯其吉㐫又以星土<lb/>
之分而觀妖祥以嵗星所居而觀妖祥以五雲之色而<lb/>
<pb n="18b"/>
辯吉㐫之祲象以十有二風而命乖别之妖祥且如星<lb/>
見大辰梓慎知宋之將火此以星土觀妖祥也嵗紀𤣥<lb/>
<graphic n="KR1102" url="https://raw.githubusercontent.com/kanripo/KR-Gaiji/master/images/KR1102.png" mimeType="image/png"/>禆竈知楚子之將死此以嵗相觀妖祥也梓慎望氛<lb/>
而知宋鄭之多䘮則以雲而辯其吉㐫矣師曠歌風而<lb/>
知楚師之無功則以風而命乖别矣此保章氏之詔救<lb/>
政者以此也叙事者馮相之常救政者保章之變以保<lb/>
章之詔救政而訪馮相之叙事以此見保章之於馮相<lb/>
其職實相通也不惟此爾太史正嵗年以叙事是定四<lb/>
<pb n="19a"/>
時以叙授人時之事今保章氏之訪叙事以人時為重<lb/>
則其叙事又與太史通也然而吉凶妖祥保章掌之足<lb/>
矣眡祲一官掌十煇之法亦以辨吉凶觀妖祥乃以列<lb/>
之卜祝之間何邪葢星史卜祝職本相通古者設官分<lb/>
職其於吉凶妖祥之事若是拳拳而不敢忘者為備故<lb/>
也一則曰觀妖祥二則曰辨吉凶以此見保章之於眡<lb/>
祲其職又相通也至於太卜賛三卜三筮三夢之占以<lb/>
觀國家之吉凶而亦曰以詔救政今保章之詔救政見<lb/>
<pb n="19b"/>
天象而先為之備則其救政又與太卜通也或者則曰<lb/>
周官吉凶妖祥之占曰訪叙事曰詔救政足矣有如日<lb/>
月之眚非細故也胡為有救日月之鼓又胡為有救日<lb/>
月之弓矢此何益於救災之政邪葢先王克謹天戒人<lb/>
臣克有常憲非不知鳴鼓張弓無補於日月之救然亦<lb/>
不忍坐視薄蝕而不之救也至如大烖大變則不舉大<lb/>
烖大變則弛樂大荒大烖則素服亦非徒具虚文也其<lb/>
所以脩身恐懼思荅天戒者無所不用其極也豈徒區<lb/>
<pb n="20a"/>
區桴鼓弓矢之救而已哉後世之君子不惟叙事不訪<lb/>
救政不詔至於救災之禮亦不復講孔子作春秋故於<lb/>
日食之變必詳記而備録之以戒人君遇災而不知懼<lb/>
也間有伐鼓用牲又違其禮聖人屢致意焉然猶愈於<lb/>
坐視而不之救也他如夜星不見星隕如雨星孛入斗<lb/>
星孛東方之𩔖此皆天文之變者而時君世主恬不之<lb/>
畏毋亦馮相保章之職不舉歟<lb/>
　　分星<lb/>
<pb n="20b"/>
分野之疑何如乎曰二鄭之釋周禮也案大司徒曰以<lb/>
土宜之法辨十有二土之名物康成以為十二土分野<lb/>
十二邦繫十二次各有所宜保章氏曰以星土辨九州<lb/>
之地所封封域各有分星司農引春秋傳曰參為晉星<lb/>
商主大火國語曰嵗之所在則我有周之分野是也康<lb/>
成則曰今其存可言者十二次之分也此分野之辨所<lb/>
以紛紛而不一歟自時厥後或以十二州配之或以列<lb/>
郡配之或以山河兩界配之或以七星主九州<hi>後天文志劉昭</hi>
<pb n="21a"/>
或以七星主七國<hi>晉志</hi>或繫之二十八宿或繫之五星紛<lb/>
紛異論是以學者多疑焉主分野之是者則曰自栁九<lb/>
度至張十六度為鶉火之次當周之分武王克商嵗在<lb/>
鶉火伶州鳩曰嵗之所在則我有周之分野則周屬鶉<lb/>
火可知自畢十二度至東井十五度為實沈之次當晉<lb/>
之分晉文即位嵗在實沈董固曰實沈之次晉人是居<lb/>
則晉屬實沈可知自張十七度至軫十七度為鶉尾之<lb/>
次當楚之分魯襄公二十八年嵗淫於𤣥<graphic n="KR1102" url="https://raw.githubusercontent.com/kanripo/KR-Gaiji/master/images/KR1102.png" mimeType="image/png"/>而禆竈知<lb/>
<pb n="21b"/>
楚子之將死且曰嵗棄其次而旅於明年之次以害鳥<lb/>
帑周楚惡之説者謂帑鳥尾也則楚屬鶉尾可知自氐<lb/>
五度至尾九度為大火之次當宋之分昭公十七年星<lb/>
見大辰而梓慎知宋之將火且曰宋大辰之墟鄭祝融<lb/>
之墟也皆火房也説者謂辰大火也則宋屬大火可知<lb/>
此則分野之説為不疑矣辨分野之非者則曰呉越南<lb/>
而星紀北齊東而𤣥枵北衛東而娵訾北魯東而降婁<lb/>
西周宅中土而栁星乃位於南以栁星為周可乎秦在<lb/>
<pb n="22a"/>
西北而井鬼乃在乎西南以井鬼為秦可乎觜參在西<lb/>
魏在東北以觜參為魏可乎角亢東宿鄭在滎陽而屬<lb/>
於角亢可乎昴畢西宿趙居河朔而屬於昴畢可乎又<lb/>
曰牛女北也史記謂之揚州虚危北也史記謂之青州<lb/>
昴畢西也史記謂之冀州奎婁西也史記謂之徐州魏<lb/>
冀州之國也晉則不屬於冀而屬於益魯兖州之國也<lb/>
魯則不屬於兖而屬於徐此則分野之説為可疑矣然<lb/>
略分野之説而不信則周禮不應有星土之辨拘分野<lb/>
<pb n="22b"/>
之説以為驗則左氏未免有傅㑹之誣更以左氏考之<lb/>
無冰之災何闗於元枵星紀而梓慎以為宋鄭之饑<hi>襄二十八年</hi>日食之變何與於豕韋降婁而士文伯以為魯衛<lb/>
之惡<hi>昭七年</hi>星紀果同為呉分則呉亦得嵗史墨何以謂<lb/>
之越得嵗而呉伐之必受其凶<hi>昭三十二年</hi>參墟果為晉分<lb/>
則實沈為星子産何以謂之髙辛之子而能為晉侯之<lb/>
崇<hi>昭元年</hi>此又左氏之説又不足信也又以史冊觀之四<lb/>
星聚牛女而晉元王呉四星聚觜參而齊祖王魏彗星<lb/>
<pb n="23a"/>
掃東井而苻堅亡秦景星見箕尾而慕容徳復燕此又<lb/>
分野之驗而未可以盡略之也葢星土分星本不可以<lb/>
州國拘也且以職方氏言地理必指其東西南北之所<lb/>
在山鎮川澤之所分民畜榖利之所有獨於天文之紀<lb/>
如司徒只言十有二土未甞斥言其所應者何次保章<lb/>
氏言星土辨九州之地不明言其所辨者何星是星土<lb/>
分星不可以州國定名亦明矣愚以保章觀之随其土<lb/>
之所屬應其星之所臨故謂之星土辨九州之地非如<lb/>
<pb n="23b"/>
鄭氏言十二邦繫十二次也随其國之所封屬其星之<lb/>
所在故謂之所封封域皆有分星亦非如賈氏言受封<lb/>
之日嵗星所在國屬焉夫九州上應星土則三百餘度<lb/>
皆有其驗豈特十二次而已乎封域皆有分星則千八<lb/>
百國皆有所屬豈特十二國而已乎九州之土皆配星<lb/>
九州之國皆有分故因其星可以辨其州之地因其分<lb/>
可以觀其國之妖祥保章氏之說如是而已說者何必<lb/>
牽合傅㑹而定指後世郡國之名以求配之也昔孔子<lb/>
<pb n="24a"/>
作春秋日食隕星之變無所不記豈必皆周魯之分而<lb/>
後言之乎五星聚東井漢入秦之應也崔浩甞言其不<lb/>
在十月司馬公作通鑑乃異之而不取而歐陽志唐天<lb/>
文凡日食星孛之變一一記之而獨不言其事應亦豈<lb/>
拘拘於分野之説哉大扺周官所辨者欲以觀妖祥爾<lb/>
天子之所觀者九州也諸候之所觀者一國也諸侯以<lb/>
一國分星而驗一國天子以九州星土而辨九州諸侯<lb/>
觀一國之妖祥而為一國之備可也天子可以諉之一<lb/>
<pb n="24b"/>
國分星之所屬而不為之救政序事乎知乎此則可以<lb/>
言星土分星之説矣<lb/>
<pb n="25a"/>
</p>
<p>
<pb n="26a"/>
　　車旗<lb/>
車旗所以彰徳而辨等藏禮而正名一毫不容僣越也巾<lb/>
車掌車司常掌旗二職雖分而實通故其官相聫案巾車<lb/>
曰掌公車之政與其旗物而辨之則車旗之職通矣葢王<lb/>
與王后之路有等而孤卿大夫士庶人之車亦有等王與<lb/>
諸侯之旗有名而卿大夫士師州里縣鄙之旗亦有名名<lb/>
物之頒等級之叙章其有徳之别而禮存焉此巾車司常<lb/>
所以屬於禮官也且以路車言之玉路大路也大馭馭之<lb/>
<pb n="26b"/>
金路綴路也<hi>依孔安國説</hi>一名齊車僕馭之齊右前之象路先<lb/>
路也一名道車道僕馭之道右掌之木路亦次路也一曰<lb/>
斿車田僕馭之革路戎路也一名戎車戎僕馭之戎右掌<lb/>
之玉路木路無右者鄭註云齊右與僕齊同車有祭祀則<lb/>
兼玉路之右然則戎右兼田右歟此王之五路也重翟后<lb/>
從王祭祀所乗厭翟后從王賔諸侯所乗安車朝見於王<lb/>
所乗翟車王后出桑所乗輦車后居宫中所乗内司服掌<lb/>
后六服而三服以翟為飾巾車掌后五路而三車以翟為飾<lb/>
<pb n="27a"/>
豈非取其明歟然周禮不言后車之用鄭氏約五路而言<lb/>
之玉路以祀金路以賔象路以朝故鄭氏以三翟車當之<lb/>
此后之五路也至於孤卿大夫士庶人之車謂之服車五<lb/>
乗言服事之所乗也巾車不言公侯伯子男之車者以其<lb/>
服下王一等則其車亦下王一等也金路繁纓九就則上<lb/>
公金路矣象路七就則侯伯象路矣革路異姓以封革路<lb/>
以封四衛木路以封蕃國此四路之用有同異内外之别<lb/>
也以詩觀之采芑曰路車有奭鉤應鞗革者方叔也崧髙<lb/>
<pb n="27b"/>
曰鉤膺濯濯路車乗馬者申伯也韓奕曰鉤膺鏤錫乗馬<lb/>
路車者韓侯也三者皆非同姓而得乗金路矣豈非詩人<lb/>
所言以上公以九為節得乗金路侯伯以七為節當乗象<lb/>
路而巾車所謂以封者乃其賞賜之特恩而非所乗之制<lb/>
歟春秋傳曰武王封魯衛唐叔以大路杜預謂金路也王<lb/>
之大路曰玉路諸侯之大路曰金路此則以封同姓之車<lb/>
也又以旗常言之日月為常王建之蛟龍為旂諸侯建之<lb/>
通帛為旜孤卿建之雜帛為物大夫士建之熊虎為旗師<lb/>
<pb n="28a"/>
都建之鳥隼為旟州里建之龜蛇為旐縣都建之金羽為<lb/>
旞道車載之析羽為旌斿車載之此司常頒旗物之名也<lb/>
巾車曰玉路建大常金路建大旂象路建大赤革路建大<lb/>
白木路建大麾鄭註曰大赤周之正色大白殷之正色大<lb/>
赤通帛之旜大白雜帛之物大麾不在九旗之數愚案禮<lb/>
記言行前朱雀而後𤣥武左青龍而右白虎今五路所建<lb/>
既有日月之常此必中央所建之旗矣蛟龍為旂安知大<lb/>
旂非左青龍乎鳥隼為旟安知大赤非前朱雀乎龍虎為<lb/>
<pb n="28b"/>
旗安知大白非右白虎乎龜蛇為旐安知大麾非後𤣥武<lb/>
乎此巾車叙旗物之名也然司常言國之大閲賛司馬頒<lb/>
旗物而司馬教治兵言王載太常諸侯載旂與此同其他<lb/>
則否此言孤卿建旜彼則師都載之此言大夫士建物彼<lb/>
則鄉遂載之此言師都建旗彼則羣吏載之此言州里建<lb/>
旟彼則百官載之此言縣鄙建旐彼則郊野載之此言載<lb/>
旞載旌而司馬又闕之葢司常主大閲而言司馬主治兵<lb/>
而言大閲大禮也孤卿大夫士與鄉遂采地之大夫咸在師<lb/>
<pb n="29a"/>
都將都縣之兵州里縣鄙將鄉遂之兵此師都所以有旟<lb/>
州里所以有旗縣鄙所以有旐孤卿大夫士則從王爾所<lb/>
以建旜建物也治兵常禮也孤卿大夫士未必盡出其所<lb/>
從王者百官也命卿之為軍吏者也采地鄉遂之兵皆屬<lb/>
於命卿故雖師都不過載旜鄉遂不過載物至於郊野載<lb/>
旐特以采邑大夫將采邑之兵不屬乎命卿故也此其所<lb/>
載之旗或有不同歟故於司常司馬互言之也道車象路<lb/>
斿車木路此王路之所載故司馬闕之而與巾車所建之<lb/>
<pb n="29b"/>
旗亦不同也然路車則有繁纓旂常則有斿案巾車玉路<lb/>
樊纓十有二就太常十有二斿自此降殺以兩金路九就<lb/>
大旂九斿象路七就大赤七斿革路五就大白五斿木路<lb/>
則當三就大麾則當三斿可知矣鄭氏謂不言就與革路<lb/>
同非也考工記又曰熊旗六斿龜蛇四斿亦非也典命曰<lb/>
上公九命宫室車旗衣服皆以九為節侯伯七命以七為<lb/>
節子男五命以五為節三公八命卿六命大夫四命公之<lb/>
孤四命卿大夫士三命再命一命皆可以是推之郊特牲<lb/>
<pb n="30a"/>
乃云大路樊纓一就先路三就次路五就毋乃惑於漢儒<lb/>
事天尚質之説歟不思司常言大路以祀非祀天乎玉路<lb/>
一就則大常亦可一斿矣郊特牲又曰旂十有二斿龍章<lb/>
而設日月則旂常之制又皆無辨矣尚何足信哉周人以<lb/>
大裘祀天而漢儒謂裘冕無旒周人以大路祀天而漢儒<lb/>
謂路纓一就如此四圭尺有二寸以祀天胡亦不降而為<lb/>
一寸乎儒者欲明衣服車旗之制要當以周禮為定<lb/>
　　兵政<lb/>
<pb n="30b"/>
大宰人知其掌治也司徒人知其掌教也宗伯人知其掌<lb/>
禮也司馬治軍掌兵也今乃言掌邦政而不言兵政正也<lb/>
以正而帥不正也不得已而用兵則有征而無戰征之為<lb/>
言正也亦以正天下之不正者歟易曰師衆也貞正也能<lb/>
以衆正可以王矣剛中而應行險而順以此毒天下而民<lb/>
從之夫師出於正而猶曰毒天下葢才説用兵便未免一<lb/>
毒字兵豈先王所樂用也哉是故司馬一職首以建邦九<lb/>
法以佐王平邦國平之所以使正也正以畿國使固封域<lb/>
<pb n="31a"/>
等以儀位使安分守作以功賢使勉事功牧監以使之相<lb/>
維軍禁以使之相糾任之以職貢則無曠土用之以簡稽<lb/>
則無遊民均守平則使尊卑不得以相踰比大事小使小<lb/>
大不得以相陵如是則天下無有不正者矣於斯時也諸<lb/>
侯猶有違命者有憑陵暴犯盜賊者有放弑賊殺亂行者<lb/>
有負固不服犯陵不循荒散不治者則不得已随其罪之<lb/>
小大輕重而以九伐之法正之伐而言正豈非以上伐下<lb/>
而有正之之義邪觀此則司馬雖曰掌兵而未甞明民以<lb/>
<pb n="31b"/>
用武也又況軍藏於六卿而弗謂軍將藏於六卿而弗謂<lb/>
將以蒐田獮狩而隱其振旅茇舍治兵大閲之名以比閭<lb/>
族黨州鄉而易其伍兩卒旅師軍之名以井邑丘甸縣鄙<lb/>
而晦其車馬甲士步卒軍賦之名以軍伍而㑹於教官之<lb/>
司徒以軍禮而掌於禮官之大宗伯以大軍禁而徇於刑<lb/>
官之士師司馬雖有統兵之職拳拳於政象之垂汲汲<lb/>
於政職之施而於兵政若不敢專焉以至軍司馬輿司<lb/>
馬行司馬雖有其名而無其職則先王不樂用兵之<lb/>
<pb n="32a"/>
意概可知矣大扺先王以天下之不可去兵於是乎有<lb/>
治兵之法以武事之不可明民於是乎有寓兵之意四<lb/>
時有田則教兵不為不先六卿皆將則蓄將不為不豫<lb/>
尚何待刻畫兵號而明示之以毒天下之具哉是故徒<lb/>
役可盡起而所調惟一人鄉遂皆為兵而所制惟六軍<lb/>
先王不忍用兵之意已見於此愚故因小司徒之令賦<lb/>
而知先王之不忍用民因大司馬之掌政而知先王之<lb/>
不樂用兵<lb/>
<pb n="32b"/>
　　將權<lb/>
大司馬制六軍則兵屬大司馬矣至於軍旅大事則五<lb/>
官預有事焉冡宰掌政典是政與司馬通也宗伯掌軍<lb/>
禮是禮與司馬通也司冦掌軍刑是刑與司馬通也司<lb/>
徒一職乃統六鄉六遂之民六軍之所自出也故大軍<lb/>
旅大田役司徒以旗致之則民與司馬之軍通矣司空<lb/>
雖不可考然鄉師大役帥民徒而至以考司空之辟以<lb/>
逆役事則司空與司馬相通可知然此特六官預執事<lb/>
<pb n="33a"/>
於軍旅爾大司馬曰凡制軍萬有二千五百人為軍王<lb/>
六軍軍將皆命卿則是六軍軍將皆六卿為之也且如<lb/>
有扈之師六事咸在牧野之戰三軍並行皆將也豈特<lb/>
預執事而已哉葢古者寓兵於農寓將於卿愚於軍賦<lb/>
甞言及此矣然古人命卿為將此有事之時也無事而<lb/>
統兵亦不專屬之司馬不欲其權之專屬一人也甞考<lb/>
之書大保命仲桓南宫毛俾爰齊侯吕伋以二干戈虎<lb/>
賁百人逆子釗齊侯司馬掌兵也非有宰臣之命則不<lb/>
<pb n="33b"/>
敢一擅𤼵召公冡宰制命也非有二卿將命以往則不<lb/>
得以專行此則守衛之兵權不專屬於一人也又觀之<lb/>
詩王命卿士南仲太祖太師皇父整我六師王謂尹氏<lb/>
命程伯休父左右陳行戒我師旅程伯司馬出征者也<lb/>
非有尹氏之命則不得以戒旅尹氏世大夫出令者也<lb/>
非有卿士王命則不得以整師此則征伐之兵權不專<lb/>
屬於一人也古者兵無專將將無專權觀此亦可見矣<lb/>
是故周人制兵之法國子宿衛之士則屬之冡宰虎賁<lb/>
<pb n="34a"/>
宿衛之兵則屬之司馬師保四翟之𨽻既屬之地官又<lb/>
屬之秋官至如國有大事國子游倅雖屬於夏官之諸<lb/>
子而又弗征於司馬其衛兵之權散出可知也鄉遂之<lb/>
民皆軍也則屬之司徒四時之田皆兵也則屬之司馬<lb/>
閭師地官之屬軍旅之戒則受法於司馬至於鄉師帥<lb/>
民徒而致政令受役要可也而必致辟於司空其畿兵<lb/>
之權散出可知也葢古兵制自衛民之外六軍之制皆<lb/>
寓兵於農本無兵之可統寓將於卿本無將之可名又<lb/>
<pb n="34b"/>
況兵權散出不專屬之一人有事調兵則天子遣使一牙<lb/>
璋𤼵之其權又屬於天子是以兵滿中外居然若無迨<lb/>
及數世司馬世官爰以命氏馴至諸侯更伯列國專征<lb/>
世卿帥師大夫藏甲孔子作春秋凡書帥師譏權臣也<lb/>
聚民而為兵則兵安得而不惰聚兵而專將則將安得<lb/>
而不驕此其為患也久矣唐人府兵號為得井田大意<lb/>
然井田寓兵於農府兵寓農於兵其意已異而況兵有<lb/>
定額將有定貟更畨再世安能無將驕卒惰之患府兵<lb/>
<pb n="35a"/>
且爾而況不為府兵哉<lb/>
　　師田<lb/>
王制曰天子無事則嵗三田一為乾豆二為賔客三為<lb/>
充君之庖若然則田獵特為三事講也今觀大司馬四<lb/>
時之田皆因田而講武豈徒為賔客庖豆之奉而已哉<lb/>
葢王制特為𫉬禽設也非為講武言也周禮非區區於<lb/>
𫉬禽而實拳拳於講武也然知古人因田事而講武而<lb/>
不知古人因武事而寓田講武本非古人之得已而殺<lb/>
<pb n="35b"/>
禽亦豈古人之本心哉古人不以無事而講武亦不以<lb/>
無事而殺獸是以因振旅茇舍治兵大閲之教而寓蒐苗<lb/>
獮狩之儀因蒐苗獮狩之田而為社礿祊烝之祭如此則<lb/>
講武為有名而殺獸為有禮也且成周田獵之制見於<lb/>
地官如大司徒則以旗致民小司徒則㑹卒伍以作田<lb/>
役鄉師則前期出田法簡其鼓鐸兵器脩其卒伍州長<lb/>
則帥民而致之黨正則作民而治其政事族師則合其<lb/>
卒伍簡其兵器以鼓鐸旗物帥而至縣師則受法於司<lb/>
<pb n="36a"/>
馬作其衆庶牛馬車輦㑹其卒伍旗鼔兵器帥而至遂<lb/>
人則作野民帥而至遂師則平野民縣正則用野民帥<lb/>
而至稍人則以縣師之法作其同徒輂輦帥而至以聽<lb/>
於司馬鼓人則掌六鼔四金以正田役司常則賛司馬<lb/>
頒旗物及致民置旗弊之此田獵致民之禁令見於他<lb/>
官者然也山虞則莱山田之野及弊田植旗於中致禽<lb/>
而珥焉澤虞則莱澤野及弊田植虞旌以屬禽迹人則<lb/>
掌邦田之地為厲禁而守之牧師則賛焚莱獸人則時<lb/>
<pb n="36b"/>
田守罟及弊田令禽注於虞中小宗伯則帥有司而饁<lb/>
獸於郊遂頒禽肆師則四時田獵祭表貉則為位甸祝<lb/>
則致禽於虞中乃屬禽及郊饁獸合奠於祖禰乃頒禽<lb/>
田僕則設驅逆之車小子則斬牲左右徇陳此田獵致<lb/>
禽之禁令見於他官者然也成周田政必分掌於六官<lb/>
之屬以其皆預田也而四時教法則大司馬實緫之是<lb/>
以仲春而教振旅平列陳辨鼓鐸鐲鐃之用遂以蒐田<lb/>
祭社仲夏而教茇舍撰車徒讀書契辨號名之用遂以<lb/>
<pb n="37a"/>
苗田以享礿中秋而教治兵辨旗物之用遂以彌田以<lb/>
祀祊中冬而教大閲則合三時之所辨者而皆辨之遂<lb/>
以狩田以享烝此則大司馬因講武以寓田因致禽以<lb/>
脩祀其禮然也然四時之田鼓鐸鐲鐃必皆備旗物號<lb/>
名必皆舉今三時各辨其一而不辨其二則何以令六<lb/>
軍乎曰四時之田無不辨而随時所教各有所主每於<lb/>
一事加詳焉故迭言之而實皆辨也或者則曰春蒐夏<lb/>
苗秋獮冬狩雖云農隙以講事然古者寓兵於農農民<lb/>
<pb n="37b"/>
趨事赴功析因夷隩各順其時少有隙暇亦欲自休息<lb/>
也今以四時而講武使民奔走服役之不暇將恐春不<lb/>
及耕夏不及耘秋不及収冬不及藏終身擾擾而不得休<lb/>
息豈先王使民之政乎大扺成周制軍其於六鄉六遂<lb/>
之民本不盡用也雖曰田與追胥竭作必随逺近之地<lb/>
而遞征之何甞一一盡致於司徒而聽教於司馬也辨<lb/>
鼓鐸則有諸侯將軍師帥旅師卒長兩司馬公司馬之<lb/>
屬辨號令則有羣吏百官帥家縣鄙鄉野之屬辨旗物<lb/>
<pb n="38a"/>
則有諸侯羣吏師都郷遂郊野百官之屬四時必随其<lb/>
地之逺近帥屬而遞教之矣大司馬於四時之田亦姑<lb/>
緫其大綱言之爾如此盡舉畿内之民而教之吾恐所<lb/>
田之野四表相去才三百五十步爾雖容百官且不足<lb/>
況六軍乎都鄙去王城五百里雖一年調𤼵且不可況<lb/>
四時乎雖然亦觀先王教兵致禽之意可也凡師出曰<lb/>
治兵入曰振旅草止則曰茇舍簡兵則曰大閱今以仲<lb/>
春而教振旅則是教民之始而已為還兵之期以此見<lb/>
<pb n="38b"/>
先王之不樂用兵也特以戰不可以雖安而忘民不可<lb/>
以不教而戰由是乎有四時之教然茇舍則曰如振旅<lb/>
治兵則曰如振旅雖曰坐作進退疾徐䟽數之節皆如<lb/>
振旅之陳而不用兵之意已黙寓乎其中矣凡田搜擇<lb/>
取獸曰蒐為苗除害曰苗獸多可殺曰獮圍守不釋曰<lb/>
狩今以中春而行蒐田則是致苗之始已有愛物之心<lb/>
以此見先王之不忍殺獸也特以兵不可以無名而習<lb/>
田不可以無事而講於是乎有四時之田然夏苗則曰<lb/>
<pb n="39a"/>
如蒐秋獮則曰如蒐雖曰有司表貉誓民鼓遂圍禁皆<lb/>
如蒐田之法而不殺獸之仁已迭行乎其間矣觀此則<lb/>
講武豈先王之得已而殺獸豈先王之本心哉<lb/>
　<lb/>
　<lb/>
　<lb/>
　<lb/>
　<lb/>
<pb n="39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮經㑹元巻四上<lb/>
<pb n="40a"/>
欽定四庫全書<lb/>
　禮經㑹元卷四下　　　　　宋　葉時　撰<lb/>
　　功賞<lb/>
春官内宰稽功㑹食則制禄食必視功夏官司士以功<lb/>
詔禄則頒禄秩必視功至如小宗伯衣服車旗宫室之<lb/>
賞賜鄭氏亦云王以賞賜有功則是車服宫室之賞必<lb/>
視功也而況司勲六卿賞地之法如載師所謂賞田者<lb/>
賞之以土地可不眡其功以為輕重乎司勲所謂功者<lb/>
<pb n="40b"/>
何如哉王功曰勲以其定䇿立之功有勲於王者也國<lb/>
功曰功以其建邦設都有功於國者也民功曰庸為民<lb/>
興利而有不窮之用故曰庸事功曰勞奉公從事而有<lb/>
勲勞之績故曰勞治功曰力以其有治理効之力戰功<lb/>
曰多以其効首虜之多此六者特随其事而殊其名視<lb/>
其功而異其等爾緫而謂之功鄭氏以伊周禹稷臯陶<lb/>
韓信之功比之則拘矣功有六等則賞法必有六等功<lb/>
之大者賞必重功之小者賞必輕故曰凡賞無常輕重<lb/>
<pb n="41a"/>
眡功司勲之賞無常猶司勲之賜無常也葢以徳詔爵<lb/>
則爵有常品以功詔禄則禄有常秩以能詔事則事有<lb/>
常職以久奠食則食有常廩惟賞賜出於人君非常之<lb/>
恩如冡宰所謂匪頒如玉府所謂賜予皆一時之特恩<lb/>
茍有常額而無輕重多寡之裁則人人可以僥倖而得<lb/>
之矣今司勲所掌者賞地之法也猶詩所謂錫之山川<lb/>
土田附庸者也以地賞有功亦如采地之制必有稅法<lb/>
載師賞田在逺郊之地其稅二十而三今曰凡頒賞地<lb/>
<pb n="41b"/>
三之一食三分其地王食其一而受賞者禽其二是十<lb/>
而稅三也又何倍於賞田之稅乎案載師曰賞田此言<lb/>
賞地又曰惟加田無國正是田以實數言而地則不止<lb/>
為田亦如司徒封疆之謂爾故其言稅不同歟賞地之<lb/>
稅雖倍而如田無正安知其不為二十而二也然此特<lb/>
賞地之法爾而先王報功之意豈特錫以土田而遂已<lb/>
哉凡有功者必銘於王之太常祭之大烝是先王念功<lb/>
之意不忘也生則銘書於太常如書所謂服勞王家厥<lb/>
<pb n="42a"/>
有成績紀於太常是敬之如日月也死則祭於大烝如<lb/>
書所謂兹予大享于先王爾祖其從與享之是敬之如<lb/>
祖宗也先王報功既賞之以地又銘之以旂又享之以<lb/>
祭其拳拳念功之意葢將與國咸休相為終始豈若後<lb/>
世書劵之符方剖而葅醢之誅已随圖繪之象未形而<lb/>
赤族之禍已慘吁司勲賞地之法固已不敢望報而司<lb/>
冦功辟之議亦豈無可宥者哉然司勲猶今吏部司封<lb/>
司勲之職宜以屬天官也否則掌六鄉之賞地宜以屬<lb/>
<pb n="42b"/>
地官也今以屬之夏官司馬之後何邪葢六功雖以戰<lb/>
功居其末然人之蒙霜雪冐矢石出萬死一生之地而<lb/>
甘心不辭者為國家衛社稷爾其功不亦多乎先王用<lb/>
兵行師首以功賞為重甘誓有用命之賞鳴條有從誓<lb/>
之賞牧野有功多之賞出師無功何以為社稷之衛有<lb/>
功不賞何以為士卒之勸司馬法曰軍賞不踰旬如屬<lb/>
之地官則司存散隔文告回復而壅底之患生況有害<lb/>
功者乎馮唐言李牧為將賞賜決於外不從中覆乃能<lb/>
<pb n="43a"/>
成功魏尚以上功差首虜六級而文吏以法繩之其賞<lb/>
大輕則非所以用將由此觀之戰功之賞猶為急也周<lb/>
人固無害功之事而周公為後世慮故以司勲繼司馬<lb/>
之後厥有㫖哉<lb/>
　　馬政<lb/>
夏官制軍而以大司馬名官其次有軍司馬輿司馬行<lb/>
司馬其下有公司馬兩司馬又其外有都司馬家司馬<lb/>
設官命名皆曰司馬豈非軍政以馬為重乎成周六軍<lb/>
<pb n="43b"/>
之賦不知用若干馬考之稍人掌令<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>乗之政若有㑹<lb/>
同師田行役之事則以縣師之法作其同徒輂輦帥而<lb/>
至治其政令以聽於司馬案縣師若有軍旅㑹同田役<lb/>
則受法於司馬作其衆庶及馬牛車輦㑹其居人之卒<lb/>
伍此司馬頒法於縣師而稍人則以縣師之法帥而聽<lb/>
於司馬也縣師掌邦國都鄙郊里地域稍人乃掌甸稍<lb/>
之人受司馬之法令<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>乘之政則是法通行乎王畿侯<lb/>
國矣然則<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>乗之政車馬之賦也鄭氏讀乗為甸非也<lb/>
<pb n="44a"/>
彼徒見司馬法曰甸出長轂一乗馬四匹以為車乘非<lb/>
<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>所供也不知司馬法言甸出一乗調兵之數也周禮<lb/>
言<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>供一乘畜兵之數也畜之多所以存武備調之寡<lb/>
所以優民力況司馬法未必周制也何必於<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>乘而疑<lb/>
之乎<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>十六井一井八家共百二十八家共出車一乗<lb/>
馬四匹成周軍賦不可得見獨稍人<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>乘一法可得而<lb/>
推之<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>出一乘則甸當四乘縣十六乗都六十四乘共<lb/>
二百五十六匹馬矣以六鄉計之萬二千五百家約出<lb/>
<pb n="44b"/>
四百匹馬六鄉約得二千四百匹馬矣或者則曰魯作<lb/>
<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>甲聖人譏之以其賦役之重也今令<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>出車一乘馬<lb/>
四匹得無甚於<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>甲乎葢成公作<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>甲者令一<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>之家<lb/>
皆為甲士盡數調兵也<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>乗之法畜之而非盡調也鄭<lb/>
氏亦曰凡用役者不必一時皆徧以人數調之使勞逸<lb/>
遞焉然則<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>乗必有遞征之法也況軍政以馬為重今<lb/>
六鄉所出僅二千四百匹爾亦豈為多馬乎先王寓兵<lb/>
於農故亦藏馬於民特設馬質一官繼於司馬之後使<lb/>
<pb n="45a"/>
之為民平馬價之髙下而使民自畜焉一以為戎馬軍<lb/>
旅用之一以為田馬田役用之一以為駑馬給後用之<lb/>
田戎分為二物則其遞征可知矣校人謂駑馬三良馬<lb/>
之數則此駑馬當亦如之鄭氏以此三馬為給官府之<lb/>
役則非也曰受馬於有司者謂有司買其馬以授民也<lb/>
馬死則甸内必買馬以代之恐其久而缺備也甸外則<lb/>
入馬耳於有司恐其久而無信也更以其物欲其如本<lb/>
色也其外則否謂馬之難同則不必如本色也惡馬則<lb/>
<pb n="45b"/>
綱之所以調馬性馬行則齊之所以寛馬力有以馬争<lb/>
訟者則馬質聽之禁原蠶者欲其馬息之蕃也案鄭氏<lb/>
曰天文辰為馬蠶為龍精是馬與蠶同氣物莫能兩大<lb/>
禁原蠶者為傷馬歟凡此皆所以教民畜馬之政也至<lb/>
如校人所掌之六廐所辨之六種所養之十二閑則王<lb/>
馬之政也校人所謂凡軍事物馬而頒之謂頒之官府<lb/>
卿大夫共軍事者耳其於民馬無預如曰以共六軍則<lb/>
天子之馬一廐二百一十匹既欲以給郡吏又何以供<lb/>
<pb n="46a"/>
六軍乎且以周之馬數合鄉遂不滿五千匹與王馬共<lb/>
得八千匹爾詩人歌宣王則曰其車三千三千則當萬<lb/>
二千匹不知宣王安得有此馬也蓋詩人歌詠言大槩<lb/>
爾未必果有三千車也衛人歌文公而曰騋牝三千騋<lb/>
牝果有三千乎魯人歌僖公而曰公車千乗公車果有<lb/>
千乘乎或曰天子萬乘當馬四萬匹諸侯千乗當馬四<lb/>
千匹卿大夫百乗當馬四百匹今言若是然則彼皆非<lb/>
歟葢天子六軍指六卿也萬乗則合王畿千里言之大<lb/>
<pb n="46b"/>
國三軍指三卿也千乗則合封疆五百里而言之大夫<lb/>
采地視子男卿采地視伯則百乗宜未為過也考之校<lb/>
人天子十二閑分為左右三千四百五十六匹邦國半<lb/>
天子之閑馬四種則三良馬居二廐六百四十八匹駑<lb/>
馬三之一種亦六百四十八匹并千二百九十六匹爾<lb/>
卿大夫二閑良馬一百一十六匹駑馬三之為六百四<lb/>
十八匹并為八百六十四匹故家以實數言不啻百乗<lb/>
而侯國千乗天子萬乗是合言之凡此皆言馬乗之數<lb/>
<pb n="47a"/>
爾然甞疑之成周設官民馬之政特設馬質一職王馬<lb/>
之政乃有校人僕夫趣馬巫馬牧師廋人圉師圉人何<lb/>
其略於民牧而詳於王牧也葢民馬民自備而自畜之<lb/>
其畜也則有司授之其用也則有司帥之王馬則自為<lb/>
牧廐不有數官分任其責則孰為之畜牧乎是故校人<lb/>
緫馬政趣馬正良馬巫馬養疾馬牧師廋人則掌牧閑<lb/>
圉師圉人則掌芻養然後校人春祭馬祖夏祭先牧秋<lb/>
祭馬社冬祭馬歩豈特為王馬祭而不及民馬乎巫馬<lb/>
<pb n="47b"/>
與醫合為一官雖特為王馬設亦豈聽民馬之自為豐<lb/>
耗而不設巫醫乎馬質之禁原蠶廋人之祭馬祖亦互<lb/>
言之未必重此而遺彼也抑嘗因是而觀周人牧馬之<lb/>
職牧人以中大夫二人為之趣馬而下皆上士中士下<lb/>
士先王以士大夫而任牧廐之寄不幾於太䙝乎吁不<lb/>
如是不足以見馬政之重也天下事須還士大夫為之<lb/>
趣馬得人周政以立蹶惟趣馬詩人刺之一趣馬之職<lb/>
而必為吉士之是用豈若後世一付之輿𨽻皂牧之手<lb/>
<pb n="48a"/>
乎大抵馬政非得人則畜牧不蕃士大夫之心術不良<lb/>
則畜牧不蕃成周之士大夫皆徳行道藝之選以徳行<lb/>
道藝之人而𨽻師趣馭僕之職吾知其蓄牧之必善矣<lb/>
不然衛人美文公騋牝之富何以曰秉心塞淵魯人頌<lb/>
僖公駉牧之盛何以歸之曰思無邪信矣馬政之蕃不<lb/>
可無士大夫心術之良也<lb/>
　　火禁<lb/>
周官水火皆有禁水親而不尊易以溺人川游之人狎<lb/>
<pb n="48b"/>
於水者秋官萍氏禁之宜也火之有禁既有天官宫正<lb/>
以脩之又有秋官司烜脩之亦云足矣夏官司爟又特<lb/>
設一官以掌之何邪葢火之為物炎上就燥尊而不親<lb/>
又非水之比也不得其齊則疾不得其性則災故火星<lb/>
之伏見有時國火之變易亦有時過焉為災此司爟所<lb/>
以因時而施令變火以救時疾也先鄭云三月昬心星<lb/>
見辰上使民出火九月昬心星伏戍上使民内火春秋<lb/>
傳曰以出内火夫出以季春内以季秋則是二時出入<lb/>
<pb n="49a"/>
火矣又曰四時變國火以救時疾何邪葢季春出火非<lb/>
出火於民也火星昬見司爟乃禮而出之猶羲叔寅賔<lb/>
出日也季秋内火非令民内火也火星昬伏司爟乃以<lb/>
禮而内之猶和叔寅餞内日也二時之出内火星猶祭<lb/>
祀之祭爟不忘本也曰民咸從之民亦如之亦令民知<lb/>
有出内之禮也故宫正春秋以木鐸脩火禁以火星出<lb/>
入而脩禁也司烜中春以木鐸脩火禁於國中為火星<lb/>
將出而脩禁也宫正特嚴宫中之禁司烜泛脩國中之<lb/>
<pb n="49b"/>
禁故或以春秋或以中春有不同歟若夫四時變國火<lb/>
以救時疾則是順四時而改國火也鄭司農引鄒子之<lb/>
説春取榆栁之火夏取棗杏之火季夏取桑柘之火秋<lb/>
取柞楢之火冬取槐檀之火是有五時變火此惑於五<lb/>
行五色之説也周人取火之制司烜惟曰以夫遂取明<lb/>
火於日以共祭祀而司烜實預國中之火禁則司爟四<lb/>
時之變國火安知夫不以遂取火而易之乎取於日則<lb/>
為明火國火則不取於日爾語曰鑚燧改火是也然司<lb/>
<pb n="50a"/>
爟上士二人徒六人司烜下士六人徒十二人安能盡<lb/>
變國中之火盡脩國中之禁毋亦司爟施其令司烜施<lb/>
其禁而使民自易之歟司爟司烜二官分屬夏官秋官<lb/>
者司爟行火南方之事故司爟𨽻於夏司烜取水火司<lb/>
冦奉明水火故司烜𨽻於秋抑甞因火禁之脩宫正司<lb/>
烜皆以木鐸脩之木鐸振文教者也文事奮木鐸武事<lb/>
奮金鐸鼓人以金鐸通鼓司馬振鐸摝鐲奮武事也若<lb/>
非武事皆以木鐸徇之是以文教警衆不特脩火禁為<lb/>
<pb n="50b"/>
然書曰每嵗孟春遒人以木鐸徇於路古人將有新令<lb/>
無有不奮木鐸者是以小宰帥治官之屬而聽治象之<lb/>
法則徇於木鐸小司徒小司冦帥屬觀象亦如之鄉師<lb/>
四時召令以木鐸徇於市朝士師左右刑罰以木鐸徇<lb/>
之於朝一木鐸之徇而人心皆知有文教之警則孰不<lb/>
脩職攷法以共王事奉令道禁以從王命哉<lb/>
　　險固<lb/>
聖人設卦觀象坎有重險之象故聖人彖之曰天險不<lb/>
<pb n="51a"/>
可升也地險山川丘陵也王公設險以守其國險之時<lb/>
用大矣哉聖人守國豈不知固國不以山谿之險顧為<lb/>
設險之説以遺後世是豈恃險以為固哉葢險者天地<lb/>
之所設聖人固不恃險以立國亦未甞不因險而守國<lb/>
而其所以用險之道則大矣是故成周設官掌固一職<lb/>
掌脩城郭溝池𣗳渠之固而使士庶子及其衆庶守之<lb/>
此掌王畿之固也司險一職掌九州之圖以周知山林<lb/>
川澤之險設國溝涂而𣗳之林以為阻固皆有守禁此<lb/>
<pb n="51b"/>
司天下之險也二官屬於司馬者蓋將謹固封守而預<lb/>
為備也其亦如萃之除戎器以戒不虞豫之重門擊柝<lb/>
以待暴客之義與昔者周公營洛且曰有徳者易以興<lb/>
無徳者易以亡周公初非恃險以立國也今也險固二<lb/>
官倚城郭溝池以為固視山林川澤以為阻蓋亦因其<lb/>
天地之所設而使之為守爾今以掌固考之城郭溝池<lb/>
𣗳渠之固必脩也此守之必得地利也士庶子衆庶之<lb/>
守必頒也此守之必得人和也飾器之設材器之用是<lb/>
<pb n="52a"/>
城守之具必備也財用之分稍食之均是兵食之財必<lb/>
足也役則必移守政必通恐其力之有不足則人得以<lb/>
乗其鏬也晝必三巡夜必三鼜恐其守之不嚴則人得<lb/>
以投其隙也至於司險一官無事則通達其道路所以<lb/>
絶侯國負固之原有故則藩塞其阻路所以杜姦冦入<lb/>
侵之道周人之於守備必為是纎悉委曲者豈非以形<lb/>
勢為不可專恃而守備為不可暫弛邪若夫周之所以<lb/>
守國者則又不專在是六典皆守國之法六官皆守國<lb/>
<pb n="52b"/>
之人九畿有職則守在九畿四夷有衛則守在四夷三<lb/>
百六十屬之官無非周人所恃以守國者也如山林之<lb/>
有虎豹川澤之有蛇龍伏乎其中而凛乎其外國之險<lb/>
固孰有大於此者不然則山河魏國之寶呉起且知其<lb/>
在徳不在險豈以周公之智而不及此哉<lb/>
　　射儀<lb/>
射有三一曰大射二曰賔射三曰燕射大射者梓人曰<lb/>
張皮侯而棲鵠則春以功註謂天子將祭必與羣臣諸<lb/>
<pb n="53a"/>
侯射以作其容體合於禮樂者與之事鬼神是也賔射<lb/>
者梓人曰張五采之侯則逺國屬註謂諸侯朝㑹王張<lb/>
此侯與之射所謂賔射是也燕射者梓人曰張獸侯則<lb/>
王以息燕註謂燕勞使臣若與羣臣閒暇飲食則射是<lb/>
也案掌次賈疏曰天子大射六耦在郊賔射亦六耦在<lb/>
朝燕射三耦在寢此三射之所也射法射儀散見於六<lb/>
官而射人則專掌之也説者謂射人主賔射而言然曰<lb/>
王大射曰王射則三射皆掌之矣今以他官考之司裘<lb/>
<pb n="53b"/>
王大射則共虎熊豹三侯諸侯則共熊豹二侯卿大夫<lb/>
則共麋一侯皆射其鵠士射豻侯不言士侯以士不預<lb/>
祭故略之此射侯之别也樂師凡射王以騶虞為節諸<lb/>
侯以貍首大夫采蘋士采蘩此射節之異也司弓矢天<lb/>
子之弓合九而成規諸侯合七而成規大夫五士三大<lb/>
射燕射共弓矢如數并夾此射弓之分也樂師則大射<lb/>
令奏王夏騶虞燕射帥射夫以弓矢舞太師則大射帥<lb/>
瞽歌射節眡瞭則賔射奏鐘鼓鐘師奏射節笙師共鐘<lb/>
<pb n="54a"/>
笙鎛師鼓金奏車僕大射共三乏司常共𫉬旌掌次張<lb/>
耦次太僕王射則賛弓矢小臣賔射則掌事如太僕服<lb/>
不氏則賛張侯以旌居乏而待𫉬繕人則詔王射賛王<lb/>
弓矢之事太史則飾中舍筭而射入與太史數射中大<lb/>
司馬合諸侯六耦而射人佐司馬治射正凡此皆分掌<lb/>
王射之儀法也射人一職乃正射位而詔射事以射法<lb/>
而法射儀耦即掌次所張之次侯即司裘所共之侯𫉬<lb/>
即司常所共之旌容即車僕所共之乏節即樂師所歌<lb/>
<pb n="54b"/>
之節正即司馬所治之正而射人兼緫之此周之射法<lb/>
然也然古人享諸侯必以射宴羣臣必以射葢射可以<lb/>
觀徳也内志正外體直其容比於禮其節比於樂故射<lb/>
中者可以觀其徳之成射不中者必其徳之有未全也<lb/>
豈徒視其巧之能中與其力之能至而已哉中庸曰射<lb/>
有似乎君子失諸正鵠反求諸其身一射之不中而反<lb/>
身之學存焉此古人所以貴乎射也是故王與諸侯羣<lb/>
臣有大射燕射賔射之三禮至於教人之禮則有鄉射<lb/>
<pb n="55a"/>
存焉鄉老五物之禮而射行焉鄉大夫保氏六藝之教<lb/>
而射寓焉州長州序之㑹民必㑹於射諸子國子之考<lb/>
藝必合諸射其教人也以射其取士也以射異時得與<lb/>
於祭得為諸侯皆由此其選也此豈與羿蒙由基之技<lb/>
可同日而語哉後世小學之制不存而五射之教無有<lb/>
鄉飲之禮可講而五物之儀不閑冠帶縉紳之流類以<lb/>
張弓挾矢為甲胄之事雖曰上庠有矍圃之名殿庭存<lb/>
澤官之制亦徒具虚文而已吾何以觀徳哉<lb/>
<pb n="55b"/>
　　久任<lb/>
司士掌羣臣之版嵗登下其損益之數以詔王治而屬<lb/>
於司馬何也案王制曰司馬辨論官材論選士之賢者<lb/>
以告於王而定其論論定然後官之任官然後爵之位<lb/>
定然後禄之今司士曰以徳詔爵以功詔禄以能詔事<lb/>
以久奠食此司馬論定而官任官而爵位定而禄之意<lb/>
也以司士而屬司馬不亦可乎然司士之定稍食必以<lb/>
久何也蓋古人爵人以徳不觀其暫而觀其常禄人以<lb/>
<pb n="56a"/>
功不觀其驟而觀其素任事以能不揆其始而揆其終<lb/>
議論要諸久而後定功効要諸久而後成此先王所以<lb/>
久於任人而不驟遷也是故唐虞用人之法必三載而<lb/>
後考績必三考而後黜陟幽明皆久任也唐虞之官簡<lb/>
故九載而後黜陟成周之官衆故三年而誅賞愚於考<lb/>
課甞言之矣今司士以久奠食又曰凡邦國三嵗則稽<lb/>
士任而進退其爵禄以三年為任官之定制而升降黜<lb/>
陟之法乃視此而為進退歟是法也不惟行於朝廷王<lb/>
<pb n="56b"/>
畿而通行於天下都鄙矣所謂嵗登辨其損益之數者<lb/>
鄭氏謂用功過黜陟非也羣臣之在仕版或老或少或<lb/>
貴或賤或多或寡各随其嵗而上下其數爾大宰雖曰<lb/>
嵗終詔王廢置而羣吏之法亦必待三年之久然後大<lb/>
計而誅賞之吏治大計必以三嵗故司士亦以三嵗稽<lb/>
士任而進退其爵禄豈以一嵗功勞而遽為遷轉之序<lb/>
邪昔子産從政一年輿人誦而欲殺之迨至三年輿人<lb/>
誦而思嗣之方其謗而未誦也若驟去之雖子産亦無<lb/>
<pb n="57a"/>
所施其技矣故孔子曰如有用我三年有成子路曰比<lb/>
及三年可使足民要皆以三年而觀政也是故小司徒<lb/>
以三年而大比鄉老以三年而賔興州長以三年而賛<lb/>
廢興豈非以三年為中制而可以為賢能選舉官吏遷<lb/>
轉之敘乎然司士所掌者羣臣之版所稽者士任爾公<lb/>
卿侯伯有功徳者初豈可以例遷乎周公為太師及公<lb/>
為太保是則内而公卿蓋終其身而任也康叔之治殷<lb/>
民君陳之正周郊則是外而侯伯蓋老於國而任也豈<lb/>
<pb n="57b"/>
若後之任於内者銖功勞以計進仕於外者寸嵗月以<lb/>
希遷而已哉漢有嵗中超遷至中大夫者有旬月取宰<lb/>
相封侯者穹官隆秩可以驟致何其速也又有十年不<lb/>
得調者有三世不徙官者底僚下吏無以旌擢何其淹<lb/>
也故不待三年而驟遷者必有以起士大夫奔競之風<lb/>
有踰三年而不遷者必有以召士大夫淹滯之嘆有能<lb/>
以司士三年稽任進退爵禄之法行焉庶乎可得而言<lb/>
矣<lb/>
<pb n="58a"/>
　　圖籍<lb/>
土地有圖所以知天下地域廣輪之制人民有數所以<lb/>
知天下戸口登耗之由地官司徒佐王安擾邦國則掌<lb/>
土地之圖與夫人民之數可也然職方氏亦掌天下之<lb/>
圖辨邦國都鄙夷蠻閩貉戎狄之人民與夫財用九榖<lb/>
六畜之數要而乃𨽻於夏官司馬司民亦掌萬民之數<lb/>
自生齒以上皆出於版辨國中都鄙郊野異其男女嵗<lb/>
登下其死生而乃𨽻之於秋官司冦其故何邪葢司馬<lb/>
<pb n="58b"/>
辨邦政者也既有九法以平邦國又有九伐以正邦國<lb/>
又有九畿之籍以施政職又有四時之田以教民兵其<lb/>
所以謹固封守克詰戎兵者可謂嚴矣懐方氏又為之<lb/>
致貢物合方氏又為之達道路訓方氏又為之道政事<lb/>
形方氏又為之正封疆如此則職方氏得以土地之圖<lb/>
而辨九州之地使同貫利而九服之制乃得而辨馬則<lb/>
以地圖之掌而𨽻於夏官宜也司冦掌邦刑者也既有<lb/>
三典詰四方五刑糾萬民又有兩造禁民訟兩劑禁民<lb/>
<pb n="59a"/>
獄又有嘉石平罷民肺石達窮民其所以愛惜民命不<lb/>
輕刑殺者亦云至矣小司冦又為之登民數鄉士又為<lb/>
之掌鄉數遂士又為之掌遂數縣士又為之掌縣數如<lb/>
此則司民得以生齒之版而登萬民之數嵗登下其死<lb/>
生而三年大比乃得而獻焉則以民數之掌而𨽻於刑<lb/>
官宜也大扺夏官政職本以正封疆封疆不正始不得<lb/>
已而用兵秋官刑典本以禁暴亂暴亂不禁始不得已<lb/>
而用刑政官不知有土地之圖則不謹固封守刑官不<lb/>
<pb n="59b"/>
知有人民之數則不知愛惜民命雖有司徒掌教之職<lb/>
而欲以土地之圖人民之數以佐王安擾邦國得乎且<lb/>
如掌地圖者不止一二職也司書掌邦中之版土地之<lb/>
圖内宰掌書版圖之法遂人掌以土地之圖經田野土<lb/>
訓掌道地圖以詔地守司險掌九州之圖此皆掌地圖<lb/>
之官也民數不惟鄉士遂士縣士掌之如小司徒則稽<lb/>
人民之數閭師則掌民人之數縣師則辨人民之數此<lb/>
皆掌民數之官也然地圖則分掌之而已至於民數則<lb/>
<pb n="60a"/>
猶極其詳焉小司冦曰三年大比登民數於天府内史<lb/>
司㑹冡宰貳之以制國用又曰孟冬祀司民獻民數於<lb/>
王王拜受之以圖國用而進退之司民亦曰獻其數於<lb/>
王王拜受之登於天府内史司㑹冢宰貳之以賛王治<lb/>
一民數也國用之豐耗繫焉王治之興廢繫焉數官掌<lb/>
而辨之可也三官貳而圖之可也然必拜而受之如受<lb/>
賢能之書登於天府與司冦獄訟之登中者而與祖廟<lb/>
寶器俱藏焉以此見民數之與刑中皆同天物其愛民<lb/>
<pb n="60b"/>
恤刑之意葢常相闗也以刑官登民數以天子拜民數<lb/>
以天府藏民數猶足以見周人重民之意歟<lb/>
　　地理<lb/>
古者言九州者三禹貢之冀兖青徐揚荆豫梁雍夏制<lb/>
也爾雅之冀幽營兖徐揚荆豫雍商制也職方之揚荆<lb/>
豫青兖雍幽冀并周制也商有幽營而無禹貢之青梁<lb/>
周有幽并而無禹貢之徐梁此三代九州之不同也爾<lb/>
雅何以知其為商制以郭璞詩云也賈氏乃謂之夏制<lb/>
<pb n="61a"/>
葢以詩譜所謂梁雍荆豫徐揚之民被文王之化文王<lb/>
當商之末有雍梁之名爾雅無梁州則不可為商制不<lb/>
如鄭譜但言文王三分天下有其二州名不足憑也若<lb/>
以爾雅為夏制則禹貢當為何制乎然爾雅有九州之<lb/>
名無九州之界而禹貢職方之界有相侵者請得而言<lb/>
之且職方冀州視禹貢為小以分冀為幽并如舜時制<lb/>
是一分而為三也雖無徐州而青兖之閒是已雖無梁<lb/>
州而雍豫之間是已禹貢曰海岱及淮惟徐州又曰大<lb/>
<pb n="61b"/>
野既豬今職方青州之川淮泗兖州之澤大野是以徐<lb/>
而入青兖可知矣禹貢曰華陽黒水惟梁州又曰厥貢<lb/>
璆鐡銀鏤砮磬今職方豫州之山華山雍州之利玉石<lb/>
是以梁而入於雍豫可知矣職方既以青兖而包徐故<lb/>
青州多入禹貢之豫兖州多入禹貢之青禹貢豫州曰<lb/>
被孟豬而職方青州曰其澤望諸豈非青之入豫乎禹<lb/>
貢青州曰鹽絺海物而職方兖州曰其利蒲魚豈非兖<lb/>
之入青乎職方既分冀而為幽并故幽州多入禹貢之<lb/>
<pb n="62a"/>
青徐冀州多入禹貢之雍職方曰幽州其山醫無閭醫<lb/>
無閭在遼東漢光以遼東屬青州後又屬幽州兹非幽<lb/>
之入青乎職方曰幽州其澤貕養其浸菑時貕養在長<lb/>
廣菑出萊蕪地里志以長廣屬徐州琅邪自萊山兹非<lb/>
幽之入徐乎職方曰冀州其澤楊紆爾雅謂秦有楊紆<lb/>
李淳以為在扶風兹非冀之入雍乎大扺周以禹之一<lb/>
冀州分而為三以禹之八州合而為六其𫝑必不能如<lb/>
禹之舊杜氏與二鄭不本此説不改職方之字則改職<lb/>
<pb n="62b"/>
方之意後鄭以潁宜屬豫溠宜屬荆不知幽青雍梁兖<lb/>
豫尚多侵入況荆豫相距之州乎改其意而釋者此也<lb/>
先鄭以青之淮字當為睢沭當為洙直謂宋有次睢魯<lb/>
有洙泗曽不謂青之包徐也先鄭謂雍之弦當為汧蒲<lb/>
當為浦直謂雍有汧水曽不謂呉山在汧而有弦蒲之<lb/>
藪杜氏以荆之湛當為淮後鄭以兖之盧維為雷雍直<lb/>
以湛與盧維無所經見曽不謂地名變易不一不可一<lb/>
一知也改其字而釋者此也至如山鎮藪澤又有可得<lb/>
<pb n="63a"/>
而辨者九州山鎮分言之則曰四鎮五嶽緫言之皆曰<lb/>
山鎮揚之㑹稽青之沂山幽之醫無閭冀之霍山固為<lb/>
四鎮矣而五嶽在虞夏商周與漢世有不同舜典南嶽<lb/>
孔安國以為衡山職方曰山鎮曰衡山是衡為南嶽明<lb/>
矣而爾雅有二説河南衡山為南嶽又以霍山為南嶽<lb/>
葢漢武帝元封五年巡南郡禮天柱山號曰南嶽是以<lb/>
衡山之神遼逺又移其神於霍山也説者謂一山兩名<lb/>
則失之此漢嶽之與虞周不同也王制有恒山衡山而<lb/>
<pb n="63b"/>
不言太華嵩山舜典有四嶽而不言中嶽葢王制南北<lb/>
以山為至東西以水為至故五嶽言其二舜典言四方<lb/>
巡守所至之地故五嶽言其四泰山為東嶽華山為西<lb/>
嶽恒山為北嶽衡山為南嶽嵩山為中嶽嵩髙太室也<lb/>
即禹貢之外方也初無嶽山之名職方山鎮有恒有岱<lb/>
有華有衡不言嵩髙而有嶽山葢周都在五嶽之外故<lb/>
以雍之呉山為嶽山此周嶽之與虞夏商不同也故曰<lb/>
山鎮之有可辨者此也九州澤藪在職方為九在爾雅<lb/>
<pb n="64a"/>
為十葢職方以州言爾雅以國言也爾雅以呉越有其<lb/>
區即此揚也楚有雲夢即此荆也鄭有圃田即此豫也<lb/>
宋有孟瀦即此青也魯有大野即此兖也秦有楊紆即<lb/>
此冀也燕有昭餘祁即此并也此藪澤之名同也獨晉<lb/>
之大陸齊之海嵎周之焦穫爾雅與職方不同然爾雅<lb/>
之濟即職方之幽以其幽之澤藪貕養而貕養在徐也<lb/>
爾雅之燕為職方之并以其并之昭餘祁而燕為幽州<lb/>
也爾雅之周為職方之雍爾雅之秦亦為職方之雍職<lb/>
<pb n="64b"/>
方既以弦蒲為雍所以不受焦穫爾雅之晉為職方之<lb/>
冀職方既以冀之界入於秦以楊紆為冀所以不受大<lb/>
陸此澤藪之名異也故曰澤藪之可辨者此也然甞考<lb/>
之禹貢之别九州随山濬川而終之曰庶土交正底慎<lb/>
財賦咸則三壤成賦中邦故夏書謂之禹貢今職方之<lb/>
辨九州制畿封國而終之曰制其職各以其所能制其<lb/>
貢各以其所有故周官謂之職方氏鄭氏曰職主也主<lb/>
四方之職貢者其知成周設官之意乎周人設官以職<lb/>
<pb n="65a"/>
貢為名而制貢又曰各以其所有此正禹貢任土作貢<lb/>
之意也不原周人設官制貢之意而徒區區於九州山<lb/>
川之辨是特一地理書爾而於治道何益<lb/>
　　刑罰<lb/>
觀舜命臯陶蠻夷猾夏冦賊姦宄皆以為明刑之責今<lb/>
周官既以大司馬掌兵又以大司冦掌刑是以兵刑分<lb/>
而為二也葢大刑用甲兵小刑用刀鋸甲兵以威蠻夷<lb/>
猾夏者刀鋸以威冦賊姦宄者虞之官簡周之官衆故<lb/>
<pb n="65b"/>
以司馬掌兵司冦掌刑二者並行而不相悖歟且以刑<lb/>
官之屬自小司冦而下至禁暴氏其為職事亦詳矣曰<lb/>
墨曰劓曰宫曰刖曰殺此刑之有五罪也曰宫曰官曰<lb/>
國曰野曰軍此刑之有五禁也曰誓曰誥曰禁曰糾曰<lb/>
憲此刑之有五戒也曰辭曰色曰氣曰耳曰目此刑之<lb/>
有五聽也然刑者侀也侀者成也一成而不可易故君<lb/>
子盡心焉淺深之必測輕重之必論必原其情必權其<lb/>
義初豈徒法之是任邪是故舊染方新必以柔克乂之<lb/>
<pb n="66a"/>
故曰刑新國用輕典暴亂不馴必以剛克乂之故曰刑<lb/>
亂國用重典教化已明習俗已成必以正直乂之故曰<lb/>
刑平國用中典此刑典随時而為輕重也司冦以五刑<lb/>
之法詔刑罰而辨罪之輕重此詔刑而審輕重也司刺<lb/>
以三法求民情㫁民中而施上服下服之刑此訊刑而<lb/>
度輕重也掌囚掌守盜賊凡囚者上罪梏拲而桎中罪<lb/>
桎梏下罪梏此因刑而量輕重也以嘉石平罷民弗施<lb/>
刑也而且有重罪次罪下罪之别此非坐而役之亦察<lb/>
<pb n="66b"/>
輕重乎以圜土教罷民不虧體也而且有上罪中罪下<lb/>
罪之分此非收而教之亦測輕重乎葢刑者所以教中<lb/>
也權其輕重所以取中也司刺則曰㫁中士師則曰受<lb/>
中小司冦則曰登中無非以中用刑也然為政而必至<lb/>
於用刑豈聖人之得已哉姦慝必詰暴亂必刑非刑無<lb/>
以格其非心而使之遷善逺罪政官之後繼以刑官先<lb/>
王豈得已哉臯陶作士舜必告之以刑期無刑康叔司<lb/>
冦成王必告之以辟以止辟如必察察焉以治獄聽訟<lb/>
<pb n="67a"/>
為能事是非王政之所尚也是故司冦掌刑之官以五<lb/>
刑糾萬民吾意其必用刑罰也今也野刑則上功糾力<lb/>
軍刑則上命糾守鄉刑則上徳糾孝官刑則上能糾職<lb/>
國刑則上愿糾恭不施其刑而惟功命徳能愿之是上<lb/>
不察其罪而惟力守孝職恭之是守曰上者開其善而<lb/>
使向慕也曰糾者糾其過而使歸正也初何心於用刑<lb/>
乎以八辟麗邦法附刑罰吾意其必施刑罰也今也議<lb/>
親議故有辟議賢議能有辟議功議貴有辟議勤議賔<lb/>
<pb n="67b"/>
有辟以八辟之當刑固不可狥情而違法以八辟之當<lb/>
宥又不可記過而忘功麗於法者不出於私情附於刑<lb/>
者實在乎公議初何心於用辟乎此猶曰刑不上大夫<lb/>
士節不可不厲也至於萬民之有獄訟者司冦必思有<lb/>
以禁止之兩造具備使入束矢於朝取其辭之直而後<lb/>
聽之所以禁民訟兩劵俱至使入鈞金於朝取其信之<lb/>
堅而後聽之所以禁民獄豈非使民無訟者乎萬民之<lb/>
麗刑罰者士師必先有以佐助之以五禁左右刑罰狥<lb/>
<pb n="68a"/>
之於朝而又垂於門閭使之知所禁止也以五戒先後<lb/>
刑罰用之於其所而使無麗於罪使之知所警戒也此<lb/>
非刑期無刑者乎大司冦正月則垂刑象而使觀小司<lb/>
冦正嵗則帥官屬而憲刑禁士師正嵗則帥其屬而憲<lb/>
禁令布憲則以正月之吉執旌節而憲刑禁又有禁殺<lb/>
戮之官禁暴民之官禁其殺止其暴惟恐斯民之䧟乎<lb/>
罪也及其䧟乎罪也司刺則訊之羣臣又訊之羣吏又<lb/>
訊之萬民必其左右大夫與諸國人皆曰可刑然後刑<lb/>
<pb n="68b"/>
之如吏民以為不可刑小則宥之大則赦之宥之則以<lb/>
其不識過失遺忘也赦之則以其幼弱老耄惷愚也至<lb/>
於死刑之不可免也而猶欲免之鄉則王親㑹其期遂<lb/>
則王命三公㑹其期縣則王命六卿㑹其期㑹其期欲<lb/>
合衆議而免之也此非辟以止辟者乎詳觀司冦數官<lb/>
大抵恤刑之意多而用刑之意少施刑之語略而免刑<lb/>
之意詳故大司冦一官雖曰掌刑不言掌邦刑而曰掌<lb/>
邦禁成王周官亦如之則其設官分職之意葢以刑禁<lb/>
<pb n="69a"/>
民而非以刑刑民也雖然禁民以刑者固可遏其惡於<lb/>
未萌導民以教者斯足以格其非於無過書曰明於五<lb/>
刑以弼五教又曰勿庸殺之姑惟教之是先王先有以<lb/>
教之於其始而不待禁之於其終也教官之屬司諫一<lb/>
職糾其徳而勸之朋友正其行而强之道藝是有以驅<lb/>
民於善也驅之於善則有徳行道藝之可書國事有能<lb/>
之可任而廢置可得而詔赦宥可得而行司救一官衺<lb/>
惡過失則誅之以禮防禁而救之是又有以懲民於惡<lb/>
<pb n="69b"/>
也懲之以惡則有衺惡者三責而後罰三罰而未恥則<lb/>
以嘉石坐之有過失者三責而後罰三罰而未改則以<lb/>
圜土納之先王始拳拳於教官之救諌而後凛凛刑官<lb/>
之詰禁況大司冦之職嘉石則曰平罷民圜土則曰聚<lb/>
教罷民司圜一職亦曰收教罷民任之以事而收教之<lb/>
不惟教之於未犯刑之先而且教之於既麗刑之後是<lb/>
雖國有五刑而未甞輕用之也然甞疑周公制刑五刑<lb/>
之法各五百凡二千五百屬穆王訓夏贖刑五刑之屬<lb/>
<pb n="70a"/>
三千穆王為周子孫周公之刑果輕其欲祥刑則守周<lb/>
公之法可也然夏刑三千而死罪二百周刑二千五百<lb/>
而殺罪五百周之刑為重矣周公制刑之仁反不若穆<lb/>
王訓刑之仁哉班固乃以司刑二千五百為中典吕刑<lb/>
三千為重典以周刑為中典猶可豈有夏之死刑僅二<lb/>
百爾而可為重典乎孔子曰五刑之屬三千葢見穆王<lb/>
之刑為言也而周公乃有二千五百者豈非刑罰世輕<lb/>
世重乎葢五刑肉辟也肉辟之用虧人刑體聖人誠有<lb/>
<pb n="70b"/>
甚不得已也惟其不得而用肉形也於是乎有每降而<lb/>
為輕刑五刑以象之五流以宥之流宥不足降而為金<lb/>
贖金贖不足降而為鞭扑鞭扑不足又降而為肆赦如<lb/>
此則肉刑之用亦希矣況職金掌受士之金罰則刑之<lb/>
有贖可知矣司厲曰其奴男子入於罪𨽻則刑之有流<lb/>
可知矣條狼氏之誓曰鞭猶鞭刑也司市之罰曰扑亦<lb/>
扑刑也其有可赦者則司刺有三赦三宥之法在焉必<lb/>
不得已而用五刑死者猶欲免之墨者且使守門劓者<lb/>
<pb n="71a"/>
且使守闗宫者且使守内刖者且使守囿髠者且使守<lb/>
積而各以其器食之雖五刑之罪各五百輕者常見其<lb/>
輕重者亦不見其為重也以此見肉刑之法自唐虞三<lb/>
代以来相承而不敢廢者正以寓人主不忍用刑之仁<lb/>
也自文帝除肉刑而定笞今後世人主始有輕用刑之<lb/>
心彼其感一女子一時之言而輕變數聖人千百載之<lb/>
法是豈舜禹臯陶成王周公之智反不若一女子之智<lb/>
舜禹臯陶成王周公之仁反不及文帝之仁邪故曰肉<lb/>
<pb n="71b"/>
刑之刑刑也雖然肉刑所以濟乎治也井田所以立乎<lb/>
治也封建所以行乎治也秦漢以来井田廢而阡陌封<lb/>
建易而郡縣先王之制掃地迨盡而獨肉刑存焉是忽<lb/>
其所立廢其所行而徒恃其所濟以毒天下則其變而<lb/>
為笞箠亦宜矣不井田不封建皆置不問而徒曰不肉<lb/>
刑則不足以行周公之道是豈為知本之論哉<lb/>
　　詛盟<lb/>
榖梁子曰誥誓不及五帝盟詛不及三王愚謂五帝非<lb/>
<pb n="72a"/>
無詛盟也而後之誥誓則不及五帝之時三王非無盟<lb/>
詛也而後之盟詛則不及三王之時葢虞氏未施信而<lb/>
民信夏后氏未施敬而民敬商人作誓而民始叛周人<lb/>
作㑹而民始疑商人且爾他可知也故曰誥誓不及五<lb/>
帝蚩尤惟始作亂苗民弗用靈民興胥漸泯泯棼棼罔<lb/>
中於信以覆詛盟苗民且爾他可知也故曰詛盟不及<lb/>
三王今周官有詛祝有司盟先正横渠亦甞疑之以為<lb/>
王法不行人無所取直故要之於神決非周公之意亦<lb/>
<pb n="72b"/>
不可以此病周公之法又不可以此病周禮夫既不以<lb/>
盟詛病周公之意而又曰不可以此病周公之法葢周<lb/>
公立法非為當時慮為後世慮也周公知時變之不可<lb/>
回人情之不可遏故事為之制曲為之防如韁馬隄川<lb/>
庶其無□踶濫溢之患雖其□踶濫溢有不可遏不猶<lb/>
愈於壊隄徹韁乎詩云侯詛侯祝靡届靡究君子屢盟<lb/>
亂是用長周公逆知後之必至此也是故詛祝有官掌<lb/>
作盟詛之載辭以叙國之信用以質邦國之劑信司盟<lb/>
<pb n="73a"/>
有官掌盟載之法與盟約之禮儀邦國之有疑㑹同者<lb/>
則北面詔明神盟萬民之犯命者詛其不信者有獄訟<lb/>
者使之盟詛焉夫所以盟詛者獄訟一也有疑㑹同二<lb/>
也萬民犯命不信三也有是三事而盟詛焉則詔之於<lb/>
明神歃之於牲血祈之以酒脯約之以載辭亦期於相<lb/>
信而已故詛祝盟詛之辭亦惟叙信用爾曰質劑信爾<lb/>
此所以先結其信於未叛之前也既盟詛矣而又有不<lb/>
信者則司約如所掌若有訟者則珥而辟藏其不信者<lb/>
<pb n="73b"/>
服墨刑若大亂則六官辟藏其不信者殺也又以太史<lb/>
所掌邦國官府都鄙辨法者考焉不信者刑之六官之<lb/>
所登若約劑亂則辟法不信者刑之也此所以繼施其<lb/>
刑於不信之後也豈有王法不行人無所處置而姑一<lb/>
聽之神邪且以詛祝一官固為禮之屬而在大史之前<lb/>
司盟一職是為刑官之屬而繼於司約之後是其始焉<lb/>
之不信者固有盟終焉之不信者則有刑也不然則大<lb/>
司冦凡大盟約涖其盟書登於天府以司冦而涖盟特<lb/>
<pb n="74a"/>
以天府而藏盟書亦已重矣又何以使太史内史司㑹<lb/>
及六官皆受其貳而藏之何邪昔展禽有言曰周公太<lb/>
公股肱王室成王勞而賜之盟曰世世子孫無相害也<lb/>
載在盟府太史職之周公太公固無待於盟載然後人<lb/>
必以盟而為據則人心之賴盟者亦固矣迨至春秋之<lb/>
時斯盟替矣春秋之作始於隱公元年所書未遑他事<lb/>
首之以邾之盟繼之以宋之盟自時厥後有書来盟有<lb/>
書涖盟有書同盟然盟墨牲血之未乾使聘邦交之未<lb/>
<pb n="74b"/>
反而相侵相伐之兵已環四境是盟也果有信用之叙<lb/>
果有劑信之質否乎觀周禮之司盟而知世變之猶可<lb/>
防觀春秋之書盟而嘆世變之不可遏故甞謂周公立<lb/>
法為衰世慮而孔子作春秋亦所以救周禮之壊而拯<lb/>
世道之窮不獨詛盟一事為然也田制壊而春秋以稅畝<lb/>
田賦書軍賦壊而春秋以丘甲三軍書三日之役不均<lb/>
而春秋以城築書九伐之法不正而春秋以侵伐書講<lb/>
武之田不時而春秋以大蒐大閲書救荒之政不施而<lb/>
<pb n="75a"/>
春秋以大饑請糴書宗伯之賔禮廢而春秋有来朝来<lb/>
聘之書司徒之封疆廢而春秋有歸田易田之書太史<lb/>
之告朔不頒而春秋書不視朔司烜之火禁不脩而春<lb/>
秋書宣榭火保章失其官而春秋書日食書星孛職方<lb/>
失其官而春秋書彭城書虎牢圜丘之祀不典而春秋<lb/>
以卜郊書以猶望書廟祧之序不明而春秋以立宫書<lb/>
以躋祀書昏姻之禮失而春秋書曰夫人於齊曰季姬<lb/>
歸鄫貢獻之禮失而春秋書曰家父求車毛伯求金典<lb/>
<pb n="75b"/>
命之職不脩而春秋書曰天王使来錫命天府之藏不<lb/>
謹而春秋書曰盜竊寶玉大弓此類實繁未易殫舉無<lb/>
非以權衡一字之微而救禮經三百之壊也周公慮後<lb/>
世之深於是乎詳曲防之制孔子救後世之力於是乎<lb/>
嚴直筆之書世道盛衰實賴二聖人先後為之維持也<lb/>
不然孔子何拳拳於周公之夢而戚戚於周公之衰歟<lb/>
　　鳥獸<lb/>
觀天官獸醫一職凡獸有病痬者為之療養有以見先<lb/>
<pb n="76a"/>
王養物之仁葢仁者以天地萬物為一體牛羊犬馬之<lb/>
類一有不遂其生皆吾痒疴疾痛也其可坐視而不恤<lb/>
也哉不特此爾地官之辨物生必求其鱗介羽毛蠃物<lb/>
之得宜春官之作樂舞必求其鱗介羽毛蠃物之有所<lb/>
致藪牧必求其鳥獸之阜土地必求其鳥獸之蕃至於<lb/>
奉養有不可闕者則獸人以時田獸魚人以時田魚鼈<lb/>
人以時簎鼈推是心也以往則為舜之恩被動植湯之<lb/>
徳及禽獸禹之鳥獸魚鼈咸若文王之徳及鳥獸昆蟲<lb/>
<pb n="76b"/>
皆此心也然而夏官之屬掌養猛獸而教擾之則有服<lb/>
不氏掌養鳥而阜蕃教養之則有掌畜射鳥敺烏鳶則<lb/>
有射鳥氏作羅羅烏鳥則有羅氏不特養而擾之又必<lb/>
射而羅之何邪秋官之屬冥氏攻猛獸庶氏除毒蟲穴<lb/>
氏攻蟄獸翨氏攻猛鳥硩蔟氏以方書去夭鳥翦氏以<lb/>
榮莾草除蠧物赤犮氏以灰炭除貍物蟈氏以牡蘜去<lb/>
鼃黽壺涿氏以牡橭象齒殺淵神庭氏以救日月之弓<lb/>
矢射夭鳥不曰除而去之則曰攻而殺之何邪蓋奉養<lb/>
<pb n="77a"/>
有節而不忍暴殄天物者先王愛物之仁患害必除而<lb/>
不使紛擾民居者先王制物之義先王之於民物必使<lb/>
之相安而後得其所必使之相生而各遂其宜茍有猛<lb/>
摯而不馴大惡而不利者此先王刑政之所不容也是<lb/>
故夏官掌政而以服不氏等官𨽻之以見鳥獸之微雖<lb/>
非政令之所及而有惡必去焉不獨侵負固正賊殺之<lb/>
民而已秋官掌刑而以冥氏數官𨽻之以見昆蟲之微<lb/>
雖非刑罰之所加而有害必除焉不獨詰姦慝刑暴之<lb/>
<pb n="77b"/>
民而已説者則曰夏為養育之時故養育者屬夏官秋<lb/>
為刑殺之時故刑殺者屬秋官然而射鳥羅鳥豈皆養<lb/>
育之事乎秋官閩𨽻則掌役養畜鳥而阜蕃教擾之貉<lb/>
𨽻則役服不氏養獸而教擾之是秋官未甞不養育也<lb/>
觀此則刑政之説明矣甞觀孟子言禹抑洪水而及於<lb/>
驅龍蛇言周公兼夷狄而及於驅猛獸且與孔子之作<lb/>
春秋而亂臣賊子懼者並言之乃知鳥獸之為民害與<lb/>
洪水夷狄亂臣賊子同周公於百姓既寧之後明政刑<lb/>
<pb n="78a"/>
於閒暇之日安得不為天下無窮之慮哉周衰而政刑<lb/>
失先王興利除害之意已不復存服不氏廢則冬多麋<lb/>
矣壺涿氏廢則秋有<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>矣硩蔟氏廢則鸜鵒来巢矣射<lb/>
鳥氏廢則爰居有祀矣蓋其刑政不明是不足以弭民<lb/>
人之害而況能消鳥獸昆蟲之患邪漢有一宋均能去<lb/>
九江之虎唐有一韓愈能馴潮陽之鱷魚則當時以為<lb/>
創見駭聞之事獨不見禹之驅龍蛇周公之治猛獸與<lb/>
周官之攻治鳥獸昆蟲者哉<lb/>
<pb n="78b"/>
　　遣使<lb/>
甞讀詩至四牡皇華見周人以遣使為重事其遣之也<lb/>
歌皇華其勞之也歌四牡遣詩言送以禮樂勞詩言有<lb/>
功而見知夫遣使以循行天下本何功之可言況又求<lb/>
人君之見知邪然詩人且先勞詩而後遣詩者葢為民<lb/>
遣使非徒為禮樂光華而為美觀也生靈之休戚國家<lb/>
之利病風俗之美惡皆使者所當究心者焉驅馳之勞<lb/>
咨詢之博茍有功於其民而見知於其君則人君必因<lb/>
<pb n="79a"/>
使者之来而知究心於民事矣茍不見知則使臣之遣<lb/>
也為虚文使臣之行也為應故事其来也敷同日奏罔<lb/>
功而已而於事何補哉今觀周禮一書無非究心民事<lb/>
而於遣使一事必致其詳典瑞則有珍圭牙璋糓圭琬<lb/>
圭琰圭之瑞掌節則有虎節人節龍節英蕩之節此使<lb/>
臣之所持以為信者也若以書使於四方書其令則外<lb/>
史掌之凡國之使者共其幣馬則校人掌之此使臣之<lb/>
所將以為命者也作士適四方使為介則司士掌之適<lb/>
<pb n="79b"/>
四方使從士大夫則虎賁氏掌之此使臣之所藉以為<lb/>
伴也訓方氏則掌道四方之政事與上下之志匡人則<lb/>
掌達法則匡邦國而觀其慝撢人則掌誦王志道國之<lb/>
政事以巡天下之邦國而語之行夫凡其使也必以旌<lb/>
節使則介之掌交則掌以節與幣巡邦國之諸侯而道<lb/>
王之徳意志慮此皆奉王命而使於四方者也小行人<lb/>
一官固待四方之使者而王有事適四方則小行人實<lb/>
行焉夫行人之適四方也豈徒達六節而齊以為式邪<lb/>
<pb n="80a"/>
豈徒成六瑞而執以為信邪又豈徒合六幣而和以為<lb/>
好邪曰禮喪則賻補之凶荒則賙委之師役則稿禬之<lb/>
福事則慶賀之禍烖則哀弔之凡此五物者治其事故<lb/>
則小行人奉命以往者無非究心於邦國之民事也及<lb/>
其萬民之利害為一書其禮俗政事教治刑禁之逆順<lb/>
為一書悖逆暴亂作慝猶犯令為一書札喪凶荒貧厄<lb/>
為一書康樂和親安平為一書凡此五物者每國辯異<lb/>
之以反命於王以周知天下之故則小行人反命以告<lb/>
<pb n="80b"/>
者亦無非究心於邦國之民事者也觀小行人奉命以<lb/>
往之日與夫反命以告之時拳拳以民事為重則其周<lb/>
爰咨諏周爰咨詢者亦可謂詳緻矣豈若後世之朝辭<lb/>
禁門情態即異莫宿州縣威福便行者可同日語哉故<lb/>
曰觀周禮行人之職則知周之遣使者為究心於民觀<lb/>
小雅皇華之詩則知周之奉使者為有功於民<lb/>
　　夷狄<lb/>
司馬言九畿其外曰蠻夷藩鎮是天下封疆極四夷也<lb/>
<pb n="81a"/>
職方言九服其外亦曰蠻夷藩鎮是四夷皆服事天子<lb/>
也夷鎮藩服在行人緫謂之蕃國蠻服在行人變謂之<lb/>
要服是其要荒無常也且以職方地圖觀之言邦國都<lb/>
鄙而不及於四夷八蠻七閩九貉五戎六狄之人民如<lb/>
此則周家疆理通乎蠻夷閩貉戎狄矣行人何以謂之<lb/>
九州之外乎案王制謂西不盡流沙東不盡東海南不<lb/>
盡衡山北不盡恒山凡四海之内截長補短凡三千里<lb/>
說者謂言九州之實地也今職方九州之地荆州曰衡<lb/>
<pb n="81b"/>
山并州曰恒山則是盡東西南北言之矣而行人謂蕃<lb/>
國在九州之外者以其在六服外而非九州内地爾夫<lb/>
既在九州之外則其朝貢不常宜其一世以見而不及<lb/>
以中國之政也然周人所以待夷狄者豈以不在内地<lb/>
不及以政而盡置之度外乎夏官懐方氏掌来逺方之<lb/>
民致方貢逺物而送逆之治其委積館舍飲食則是待<lb/>
夷狄之民猶吾民也秋官象胥掌蠻夷閩貉戎狄之國<lb/>
使傳王言而諭說焉以和親之若以時入賔則協其禮<lb/>
<pb n="82a"/>
與其辭言傳之則是待夷狄之使猶中國使也不特此<lb/>
爾韎師掌教韎樂旄人掌舞夷樂鞮鞻氏掌四夷之樂<lb/>
與其聲歌祭祀燕享則龡而歌之是以夷狄之樂舞與<lb/>
中國之樂舞並陳於祭祀燕享之時矣司𨽻帥四翟之<lb/>
𨽻使服其服執其兵掌王宫蠻𨽻執兵以守王宫閩𨽻<lb/>
掌立世子則取𨽻夷𨽻貉𨽻則守王宫如蠻𨽻之事是<lb/>
以夷狄之兵衛而與王宫之兵衛共列於門庭宫禁之<lb/>
内矣夫逺民之来固宜有送逆之官逺使之至固宜有<lb/>
<pb n="82b"/>
傳諭之官若夫歌舞雜施於燕享豈能無耳目之眩兵<lb/>
服混處於守衛豈能無肘腋之虞漢安帝作西南夷樂<lb/>
而陳禪争之唐𤣥宗作潑寒胡戲而張說争之誠以夷<lb/>
樂之不可以亂華也宣帝金城之處降而殘羗猶為患<lb/>
光武玉門之謝質而侍子必遣還誠以非類必有異心<lb/>
也而周人不慮及此何哉葢王者洽四海以為和作夷<lb/>
樂以燕享所以說逺人天子合四夷以為守帥夷兵而<lb/>
守衛所以柔逺人古人雖曰内華而外夷貴中國而賤<lb/>
<pb n="83a"/>
夷狄而其所以待之之心未嘗不厚也此夷狄所以懐<lb/>
徳慕義而莫敢不來王也與雖然先王亦未嘗汲汲於<lb/>
夷狄之来王也懐方氏之来逺民其貢物則曰致致者<lb/>
聽其貢物之自至也象胥之論夷狄其和親則以言言<lb/>
者欲其志慮之相孚也西旅獻獒召公作誥巢伯来朝<lb/>
芮伯旅命周家法也此懐方氏之所以致逺象胥之所<lb/>
以和親是為周家待夷狄之法與知懐方氏之致物則<lb/>
張騫之使不必通廣利之師不必遣矣知象胥之和親<lb/>
<pb n="83b"/>
則婁敬之議不必行而賈誼之策不必施矣<lb/>
<pb n="84a"/>
　　補亡<lb/>
六經更秦火缺裂而不全者多矣書亡四十三篇周雅<lb/>
亡六篇魯雅亡六篇不獨周禮為然夫秦人之心何心<lb/>
哉已則不行先王之道而恐天下後世之人執經以議<lb/>
已故取聖經而寘之烈焰使後世不及見全書安得不<lb/>
追仇於秦火之酷雖然六經無全書固可以為秦人之<lb/>
罪而周禮一經不得其全不可獨咎秦人也葢自王道<lb/>
既衰伯圖迭起入春秋以来周公之禮雖不盡用而猶<lb/>
<pb n="84b"/>
可盡傳周禮之經雖不盡行而猶可盡見戰國暴君汙<lb/>
吏將欲肆其所為以求遂其所欲惡其害己而去其籍<lb/>
故至孟子之時井田之問爵禄之問孟子已不得其詳<lb/>
戰國諸侯之酷葢已先秦火矣漢室龍興山巖屋壁之<lb/>
間稍稍間出周禮六官缺一而五存天之未喪斯文亦<lb/>
幸矣河間獻王得之不啻如𫉬圭璧不吝千金重賞募<lb/>
求全書獻王之意厚矣然全書竟不可致獻王悵之乃<lb/>
求考工記以足其書謂可以備周官之缺不知以考工<lb/>
<pb n="85a"/>
記而補周禮何異拾賤醫之方以補盧扁之書庸人案<lb/>
之適足為病五官尚存武帝且以為末世瀆亂不驗之<lb/>
書則武帝之忽略聖經未必不自考工記一篇啓之也<lb/>
嗟夫書亡而張伯偽書作詩亡而束晢補詩作適資識<lb/>
者一捧腹爾曾謂考工記而可補禮經乎且百工細事<lb/>
爾固非周官所可無而於周官設官之意何補又況秋<lb/>
官有典瑞玉人不必補可也夏官有量人匠人不必補<lb/>
可也天官有染人鍾氏㡛氏雖缺何害乎地官有鼔人<lb/>
<pb n="85b"/>
鮑人韗人雖亡何損乎雖無車人而巾車之職尚存雖<lb/>
無弓人而司弓矢之職猶在匠人溝洫之制已見於遂<lb/>
人鼓人射侯之制已見於射人有如攻皮之工五既補<lb/>
以三而又闕其二不知韋氏裘氏豈非天官司裘掌皮<lb/>
之職乎周禮無待於考工記獻王以此補之亦陋矣大<lb/>
扺獻王之補亡也漢儒之習未脫也樂記一篇欲以備<lb/>
樂書之闕考工記一篇欲以補禮書之亡獻王之見然<lb/>
爾然而周禮廢興有不係是昔者仲孫湫来省魯難退<lb/>
<pb n="86a"/>
而曰魯秉周禮未可動也且魯當春秋之時非能盡秉<lb/>
周禮者也然於周禮雖未能盡用茍未至於盡亡而亦<lb/>
可以立國周禮六官雖缺其一不猶愈於盡亡乎後世<lb/>
誠能因五官之存而講求周禮之遺典而施行焉則西<lb/>
周之美可尋矣而況冬官之書雖亡冬官之意實未甞<lb/>
亡也太宰事典以富邦國以任百官以生萬民小宰事<lb/>
職以富邦國以養萬民以生百物則事官之意在周禮<lb/>
可考也書之周官亦曰司空掌邦土居四民時地利則<lb/>
<pb n="86b"/>
司空之意在周官可覆也觀此則司空職雖亡而未甞<lb/>
亡考工記不必補也愚既以考工記為不必補則區區<lb/>
百工之事亦不必論也<lb/>
　<lb/>
　<lb/>
　<lb/>
　<lb/>
　禮經㑹元卷四下<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋集傳纂例</head>
    <p>
<pb n="1a"/>
欽定四庫全書　　　　經部五<lb/>
　春秋集傳纂例　　　　春秋類<lb/>
　　提要<lb/>
　　　　<hi>臣</hi>等謹案春秋集傳纂例十卷唐陸淳撰葢<lb/>
　　　　釋其師啖助并趙匡之説也助字叔佐本趙<lb/>
　　　　州人徙闗中官潤州丹陽縣主簿匡字伯循<lb/>
　　　　河東人官洋州刺史淳字伯沖呉郡人官至<lb/>
　　　　給事中後避憲宗諱改名質二程遺書陳振<lb/>
<pb n="1b"/>
　　　　孫書録解題及朱臨作是編後序皆云淳師<lb/>
　　　　助匡舊唐書云淳師匡匡師助新唐書則云<lb/>
　　　　趙匡陸淳皆助髙弟案吕温集有代淳進書<lb/>
　　　　表稱以啖助為嚴師趙匡為益友又淳自作<lb/>
　　　　修傳始終記稱助為啖先生稱匡為趙子餘<lb/>
　　　　文或稱為趙氏重修集傳義又云淳秉筆執<lb/>
　　　　簡侍于啖先生左右十有一年而不及匡又<lb/>
　　　　栁宗元作淳墓表亦稱助匡為淳師友當時<lb/>
<pb n="2a"/>
　　　　序述顯然明白劉昫以下諸家並傳聞之悞<lb/>
　　　　也助之説春秋務在考三家得失彌縫漏闕<lb/>
　　　　故其論多異先儒如論左傳非邱明所作漢<lb/>
　　　　書邱明授魯曾申申傳呉起自起六傳至賈<lb/>
　　　　誼等説亦皆附會公羊名髙榖梁名赤未必<lb/>
　　　　是實又云春秋之文簡易先儒各守一傳不<lb/>
　　　　肯相通互相彈射其弊滋甚左傳序周晉齊<lb/>
　　　　宋楚鄭之事獨詳乃後代學者因師授衍而<lb/>
<pb n="2b"/>
　　　　通之編次年月以為傳記又襍采各國諸卿<lb/>
　　　　家傳及卜書夢書占書縱横小説故序事雖<lb/>
　　　　多釋經殊少猶不如公榖之于經為宻其論<lb/>
　　　　未免一偏故歐陽修晁公武諸人皆不滿之<lb/>
　　　　而程子則稱其絶出諸家有攘異端開正途<lb/>
　　　　之功葢舍傳求經寔導宋人之先路生臆斷<lb/>
　　　　之弊其過不可掩破附㑹之失其功亦不可<lb/>
　　　　没也助書本名春秋統例僅三卷卒後淳與<lb/>
<pb n="3a"/>
　　　　其子異裒錄遺文請匡損益始改名纂例成<lb/>
　　　　于大厯乙卯定著四十篇分為十卷始末具<lb/>
　　　　見第八篇中唐書藝文志卷數亦同此本卷<lb/>
　　　　數相符葢猶舊帙其第一篇至第八篇為全<lb/>
　　　　書總義第九篇為魯十三公併世緒第三十<lb/>
　　　　六篇以下為經傳文字脱謬及人名國名地<lb/>
　　　　名其發明筆削之例者寔二十六篇而已袁<lb/>
　　　　桷後序稱此書廢已久所得為寳章桂公校<lb/>
<pb n="3b"/>
　　　　本聞蜀有小字本惜未之見呉菜栁貫二後<lb/>
　　　　序皆稱得平陽府所刋金泰和三年禮部尚<lb/>
　　　　書趙秉文家本是元時已為難覯流傳得至<lb/>
　　　　今日亦可謂巋然獨存矣乾隆四十四年三<lb/>
　　　　月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　總　校　官　<hi>臣</hi>　陸　費　墀<lb/>
<pb n="4a"/>
春秋集傳纂例原序<lb/>
栁子厚與元次山論春秋書言自得集傳常願執灑掃<lb/>
於陸先生之門及先生為給事中始得執弟子禮未及<lb/>
卒業而先生云亡復有先生墓表謂説春秋者百千卒<lb/>
無有及其根源者獨先生講述三十年經學始大光瑩<lb/>
乃為先生能文聖人之書通于後世遂與門人世儒相<lb/>
與諡曰文通先生其見尊於當世如此子厚文章宗匠<lb/>
也以韓退之之賢猶不肯髙以為師獨肯執弟子禮於<lb/>
<pb n="4b"/>
陸氏前則陸氏之學從可論也自孔子沒前先生幾千餘<lb/>
年矣後先生又數百年矣皆未有出其書之右者豈非膠<lb/>
於偏見而然耶而漢通經者以董仲舒為第一然猶膠於<lb/>
榖梁不克别白餘可知也臨嘗從師學識其大略復得<lb/>
先生所為書乃益曉發惜乎不得人人傳之以速其<lb/>
逺到子厚謂使庸人小童皆可積學以入聖人之道況<lb/>
有明敏勤篤之資者乎近嵗取人以通經為尚學者無<lb/>
大小以不通經為恥則此書之傳為時羽翼豈可忽哉<lb/>
<pb n="5a"/>
慶厯戊子呉興朱臨謹序<lb/>
自唐世言文者一變而王楊盧駱再變而燕許三變而<lb/>
韓栁雖其文振八代之弊及見當世經生攻訓詁治義<lb/>
疏則深敬之太常殷侑新注公羊退之欲為之序幸得<lb/>
掛名經端以蘄不朽及寄詩盧仝又言其抱遺經束三<lb/>
傳然仝所著春秋摘微一巻間見一二未甚為學者輕<lb/>
重惟子厚答元饒州書恒願歸于陸先生之門執弟子<lb/>
禮會先生病子厚出邵州竟不克卒業先生葢河東陸<lb/>
<pb n="5b"/>
淳元沖也與子厚同郡且云先生師天水啖助及趙匡<lb/>
知聖人之㫖兼用二帝三王法至先生大備春秋集注<lb/>
纂例辨疑微㫖等書包羅旁魄轇轕上下一出于正于<lb/>
是乎春秋有啖趙陸氏之學往予北游京師始從國子<lb/>
學見陸氏纂例十巻是金泰和間禮部尚書趙秉文手<lb/>
本太原板行後又得陸氏辨疑七巻微㫖三巻而集注<lb/>
乆闕自唐世學者説經一本孔氏正義及宋之盛説者<lb/>
或不用正義六經各有新注爭為一已自見之論而欲<lb/>
<pb n="6a"/>
求勝于先儒已成之説宋子京傳唐書猶不滿于啖助<lb/>
者豈啖助實有以開之故歟雖然陸氏未可毁也後之<lb/>
學者自肆于藩籬閫域之外口傳耳剽而不難于議經<lb/>
者必引啖趙陸氏以自解是或未之思也夫元呉萊字<lb/>
立夫序<lb/>
唐丹陽主簿趙州啖助攷春秋三傳短長撰集傳復攝<lb/>
綱條為統例助卒其子異裒録遺稿於是門人洋州刺<lb/>
史河東趙匡損益之而給事中陸淳師事匡纂會其文<lb/>
<pb n="6b"/>
為春秋集傳纂例十卷集注自元已亡而纂例及辨疑<lb/>
微㫖三書延祐中從集賢學士曲出之請鋟板江西行<lb/>
省魏晉以前説春秋者創通大義而已有所未通則没<lb/>
而不説又或自亂其義自杜元凱以例釋左氏其說有<lb/>
正例變例非例之分别為五體以尋經傳之微㫖言春<lb/>
秋者宗之然猶略而未該至三子書出例乃大備庶乎<lb/>
絲麻之屨之不紊其有功于春秋甚大淳為韋執誼所<lb/>
援得侍講東宫栁子厚因執弟子禮歸安朱臨序是書<lb/>
<pb n="7a"/>
謂子厚文章宗匠以韓退之之賢猶不肯髙以為師獨<lb/>
肯執弟子禮於陸氏以此推陸氏之學要之子厚之師<lb/>
陸氏特出于黨人一時附和正未足以是為輕重也然<lb/>
唐人所尚者詩賦往往未暇究明經義陸氏獨能傳習<lb/>
其師説通聖人之書于後世其賢有過人者當其時蔡<lb/>
廣成以易施士匄以詩仲子陵袁彛韋彤韋<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>以禮强<lb/>
蒙以論語皆自名其學以顯于時今其書俱不傳惟三子<lb/>
書僅存錢塘龔主事蘅圃刻而傳之功不在曲出下矣<lb/>
<pb n="7b"/>
秀水朱彛尊序<lb/>
</p>
<p>
</p>
  </div>
</body>
</text>
</TEI>
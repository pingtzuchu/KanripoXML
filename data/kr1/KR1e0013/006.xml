<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋集傳纂例卷六</head> <lb/>
    <p>
<pb n="1a"/>
欽定四庫全書<lb/>
　春秋集傳纂例卷六<lb/>
　　　　　　　　　　　　　　唐　陸淳　撰<lb/>
　　都敘㑹例第十八<lb/>
啖子曰凡朝聘盟㑹用兵皆有㑹例今總論之非朝聘<lb/>
盟㑹用兵亦有列爵位之處用同此例天子大夫士雖<lb/>
㣲亦在諸侯上尊王室也<hi>僖八年公㑹王人齊侯云云盟于洮之類是也</hi>盟㑹<lb/>
則㑹主為首用兵則主兵者為首<hi>不以班爵也</hi>附庸主兵亦<lb/>
<pb n="1b"/>
在列國上邾人鄭人伐宋是也<hi>在隠五年</hi>大夫主兵則不在<lb/>
諸侯上㑹荀偃是也<hi>襄十六年叔老㑹鄭伯荀偃云云伐許之類是也</hi>餘皆以<lb/>
國小大為次當時失禮故不依爵命夷狄常在中國下<lb/>
義可知也齊太子光或在小國上非禮也故因書以示譏<lb/>
卿未主命者曰某人而在既命者下向之㑹<hi>在襄十四年</hi>齊<lb/>
人宋人在衛北宫括鄭公孫蠆上澶淵之㑹<hi>在襄二十六年</hi>晉<lb/>
人在鄭良霄上非禮也故因書以示譏陳本在衛下齊<lb/>
桓霸後<hi>莊十五十六年</hi>乃序衛上盖齊桓以其近楚故優寵之<lb/>
<pb n="2a"/>
令來屬也杜元凱云或問曰諸侯之㑹先後何如答曰<lb/>
左氏云叔孫豹曰宋衛吾匹也又曰諸侯之㑹寡君未嘗<lb/>
後衛君據此魯在衛上宋先代之後其國又大襄公復曽<lb/>
一合諸侯則魯當次在宋下凡朝聘同時至同行禮則列序<lb/>
之滕侯薛侯是也<hi>隠十一年</hi>一前一後不同行禮則各書之<lb/>
榖伯鄧侯是也<hi>桓七年榖伯綏來朝鄧侯吾離來朝</hi>故榖梁云犆言同時<lb/>
也<hi>謂四時之時也</hi>累數皆至也是也凡㑹盟以國為地者國主<lb/>
亦與㑹<hi>桓二年蔡侯鄭伯㑹于鄧襄二十七年晉楚㑹于宋之類是也</hi>省文從可知也<lb/>
<pb n="2b"/>
趙子曰凡盟㑹侵伐城等前巳列序而又須重言者皆<lb/>
前目後凡<hi>前目謂列序宋公鄭伯把子之類後總言諸侯從可知也</hi>凡公再與他國<lb/>
序<hi>謂已盟畢又盟</hi>則但言諸侯盟于首止<hi>僖五年公及齊侯云云㑹王世子于首止諸侯盟于首止</hi>諸侯盟于葵丘<hi>義同首止在僖九年之類是也</hi>魯卿再與他國<lb/>
序則再言其名豹及諸侯之大夫盟<hi>襄二十七年叔孫豹㑹晉趙武楚屈建云云于宋辛巳豹及諸侯之大夫盟所以然者卿恐渉他臣故言豹</hi>公則無二也<hi>不假重言公也</hi>臯鼬之盟再序獨言公者以盟㑹異處<hi>定四年三月公㑹劉子晉侯于召陵侵楚五月公及諸侯盟于臯鼬即召陵諸侯也</hi>故須言公以審之重丘之<lb/>
<pb n="3a"/>
盟<hi>襄二十五年公㑹晉侯宋公云云于夷儀八月諸侯同盟于重丘即夷儀之諸侯</hi>盟㑹亦異<lb/>
處不言公者以言同盟並㑹可知也<hi>言同則與㑹者皆盟也</hi>凡召<lb/>
盟而後至則曰㑹盟鄫子是也<hi>僖十九年宋人曹人邾人盟于曹南鄫子㑹盟于邾</hi>召伐而後至則曰㑹伐單伯㑹伐宋是也<hi>莊十四年齊人陳人曹人伐宋單伯㑹伐宋是也</hi>凡歸未及國而㑹圍則曰曹伯遂㑹諸侯圍<lb/>
許是也<hi>僖二十八年公㑹晉侯云云于溫時曹伯襄被執晉文釋之遂㑹諸侯也</hi>亦為巳舉<lb/>
諸侯故但書㑹從省文也屈完不言㑹者<hi>僖四年公㑹齊侯宋公云云伐楚次于陘屈完來盟于師</hi>本非召盟又非其君使請盟故特異其<lb/>
<pb n="3b"/>
文凡非召盟而來既㑹乃謀盟則先言如㑹如師後乃<lb/>
言盟袁僑<hi>襄三年公㑹單子晉侯云云同盟于雞澤陳侯使袁僑如㑹戊寅叔孫豹云云及陳袁僑盟</hi>國佐<hi>成二年季孫行父㑹晉卻克云云及齊侯戰于鞌齊師敗績齊侯使國佐如師己酉及國佐盟于袁婁之類是也</hi>凡他國自盟㑹多不書卿名唯昭二十七年<lb/>
晉士鞅宋樂祁犁衛北宫喜曹人邾人滕人㑹于扈定<lb/>
十年冬齊侯衛侯鄭游速㑹于安甫書名餘皆不書謂<lb/>
告辭例不具其名于扈㑹為納公<hi>昭公</hi>故獨具安甫則不<lb/>
詳其事迹<hi>三傳俱無事迹</hi>然則外盟㑹不書卿名者乃是其常<lb/>
<pb n="4a"/>
而左氏妄為義説<hi>左氏見外盟㑹書人者多言貶</hi>何不尋前後大例乎<lb/>
征伐㑹盟自僖公以前諸國卿書名者至少文公之後則<lb/>
多也成公之後齊晉宋衛陳蔡鄭七國唯三兩㑹書人<lb/>
餘並書卿名盖東周之初諸國皆不請命及霸者漸興<lb/>
則多請命以爭長又逺事難詳或有遺落所謂傳聞異<lb/>
辭也文宣間三十年中經書人者多矣左氏言其名氏<lb/>
而言貶之以他時雖有此類不書為義説夫子豈於此<lb/>
時徧貶諸卿又貶之而不名是隠其惡也何名貶乎凡<lb/>
<pb n="4b"/>
魯與一兩國盟及用兵而言及者乃是魯為之主<hi>説在盟例</hi>
若諸國大㑹而盟及言兵悉是盟主所召故徃就之非<lb/>
魯起意故悉不言及唯僖四年云及江人黄人伐陳是<lb/>
齊所命以伐我及江黄人同行耳非魯主也據上言齊<lb/>
人執轅濤塗義即可知又僖五年公及齊侯宋公㑹王<lb/>
世子于首止尊王世子齊不敢為㑹主故不言㑹齊侯<lb/>
而言及也並變例也凡外諸侵自盟及侵伐皆以謀主<lb/>
居首義即可知無㑹及之異唯三十三年晉人及姜戎<lb/>
<pb n="5a"/>
敗秦師于殽者衍及字耳僖三十三年衛人及狄盟縁<lb/>
就狄國中不可言衛人盟于狄故也凡魯㑹盟主之盟<lb/>
<hi>謂大㑹也</hi>若於㑹日便盟者即但云某日公㑹某侯盟于某<lb/>
若既行㑹禮别日又集而盟則書日以隔之以明㑹後<lb/>
更盟也<hi>文十四年公㑹宋公云云癸酉同盟于新城是也</hi>與他國戰亦然<hi>凡戰伐例書曰若不行㑹禮但合戰則云某日㑹某及某戰成二年鞌戰是也若先行㑹禮别日合戰則書日以隔之桓十三年公㑹紀鄭及齊戰是也</hi>若魯與他國同侵伐不行㑹禮而便侵<lb/>
伐者則但言㑹某伐某<hi>桓十六年公㑹宋公伐鄭之類也</hi>若成㑹禮而<lb/>
<pb n="5b"/>
後徃伐則書曰㑹于某伐某<hi>桓十五年公㑹宋公云云于袲伐鄭之類是也</hi>此<lb/>
並略舉大綱以示常例但文異者即皆有義各自見本<lb/>
傳矣<lb/>
　　軍旅例第十九<lb/>
　桓六年秋八月壬午大閲<hi>三傳並云閲兵車也榖梁又云平而修戎事非正也</hi>
　莊八年春甲午治兵<hi>榖梁云治兵而陳蔡不至言得備敵之道也</hi>夏師及<lb/>
　　齊師圍郕郕降于齊師秋師還<hi>以告廟故書記是以著非</hi>　三<lb/>
　　十一年六月齊侯來獻戎㨗<hi>當為齊人文誤</hi>
<pb n="6a"/>
　僖二十一年冬楚人使宜申來獻㨗<hi>左氏云諸侯不當相遺俘公羊</hi>
　　<hi>云貶楚子詐宋故稱人同年上有伐宋知是宋㨗故不言宋</hi>
　成元年三月作丘甲<hi>榖梁云甲非人人之所能為令丘作甲譏之也</hi>
　襄十一年春王正月作三軍<hi>公穀皆云不當作也</hi>
　昭五年正月舎中軍<hi>譏作舎自己也</hi>
啖子曰凡軍旅之事國之所以安危也故紀其善否焉<hi>統論書軍旅之意</hi>觀民以定賦<hi>賦不過什一</hi>量賦以制用於是經之以文<lb/>
董之以武使文足以經綸武足以禦寇故靜而自保則為<lb/>
<pb n="6b"/>
禮樂之邦動而救亂則為仁義之師是以天子六軍<hi>軍亦師也萬二千五百人為軍二千五百人為師傳或稱六軍或六師盖六卿分管為名人數不必常定</hi>大國<lb/>
三之一<hi>謂置三軍</hi>小國半大國<hi>謂一軍也</hi>數不必常所以示稱也<lb/>
<hi>言軍數與人力相稱</hi>因蒐狩以訓之<hi>習武備也</hi>有事則聚之無事則散<lb/>
之今政弛民困而増虚名以奉私欲危亡之道也<hi>譏作三軍</hi>
　　蒐狩例第二十<lb/>
　昭八年秋蒐于紅<hi>非時也</hi>　十一年夏大蒐于比蒲<lb/>
　　二十二年春大蒐于昌間<lb/>
<pb n="7a"/>
　定十三年夏大蒐于比蒲　十四年秋大蒐于比蒲<lb/>
　　<hi>巳上譏失禮而大為之</hi>
啖子曰蒐閲車馬逐田獵示威武也公羊曰蒐簡車徒<lb/>
是也蒐狩合禮者常事不書非時及越禮而為之則書<lb/>
以示譏也或曰言春包今之正月言夏包今之二月三<lb/>
月皆不失時也書春秋者非時也<lb/>
　桓四年春正月公狩于郎<hi>公羊云譏逺也</hi>
　莊四年冬公及齊人狩于郜<hi>與鄰國臣狩非禮也况仇國乎</hi>
<pb n="7b"/>
　僖二十八年冬天王狩于河陽<hi>為晉文避召天王之名也三傳意同</hi>
　哀十四年春西狩獲麟<hi>西狩常事為麟故書之</hi>
趙子曰四時之田其事各殊其名亦異春以閲武擇材<lb/>
故以蒐為稱夏以為苖除害故以苖為名秋則順天時<lb/>
以殺物故以獮為義冬則因守禽獸以習戰故以狩為<lb/>
目左氏曰春蒐夏苖秋獮冬狩是也<hi>周禮爾雅並同此説公羊則曰春曰苖秋曰蒐冬曰狩榖梁則曰春曰田夏曰苖秋曰蒐冬曰狩</hi>公羊榖梁冬狩秋蒐並<lb/>
同而苖則公羊在春榖梁在夏公羊則夏時無名榖梁<lb/>
<pb n="8a"/>
則春曰田田者四時獵之總名不當專在於春故非也<lb/>
公羊之義夏時務農不苖然則自非警急及有獸害苖<lb/>
則不苖也<lb/>
　　賦税例第二十一<lb/>
　宣十五年秋初税畆<hi>公羊云譏履畆而税之也</hi>
　成元年三月作丘甲<hi>公羊云唯工人解作甲使丘作甲非也</hi>
　哀十二年春用田賦<hi>以田多少出軍賦也</hi>
趙子曰賦税者國之所以治亂也故志之<hi>統論書賦税之意</hi>民<lb/>
<pb n="8b"/>
國之本也取之甚則流亡國必危矣故君子慎之<hi>有國者慎賦税</hi>
　　興作例第二十二<lb/>
　　　城及築<hi>臺囿五城邑二十四</hi>
　隠七年夏城中丘　九年夏城郎<lb/>
　桓五年夏城祝丘　十六年冬城向<lb/>
　莊元年秋築王姬之館于外　二十八年冬築<graphic n="KR1307" url="https://raw.githubusercontent.com/kanripo/KR-Gaiji/master/images/KR1307.png" mimeType="image/png"/>
　　二十九年冬城諸及防　三十一年夏築臺于薛<lb/>
<pb n="9a"/>
　　秋築臺于秦　三十二年春城小榖<hi>在它國例</hi>
　僖二年春城楚丘<hi>在它國例</hi>
　文七年春城郚　十二年冬季孫行父城諸及鄆<lb/>
　宣八年冬城平陽<lb/>
　成四年冬城鄆　九年冬城中城　十八年秋築鹿<lb/>
　　囿<lb/>
　襄七年夏城費　十三年冬城防　十五年夏季孫<lb/>
　　宿叔孫豹帥師城成郛　十九年冬城西郛城武<lb/>
<pb n="9b"/>
　　城<lb/>
　昭九年冬築郎囿<lb/>
　定六年冬城中城　十三年夏築蛇淵囿　十四年<lb/>
　　冬城莒父及霄　十五年冬城漆<lb/>
　哀三年夏季孫斯叔孫州仇帥師城啓陽<hi>有晉難也</hi>　四<lb/>
　　年夏城西郛　五年春城毗　六年春城邾瑕<lb/>
　　　雜興作七<lb/>
　莊九年冬浚洙　二十九年春新延廐<lb/>
<pb n="10a"/>
　僖二十年春新作南門<hi>左氏云不時穀梁云譏加其度</hi>
　文十六年秋毁泉臺<hi>公羊云先祖為之巳毁之不如勿居而已</hi>
　定二年冬十月新作雉門及兩觀　十二年夏叔孫<lb/>
　　州仇帥師墮郈<hi>義見下文</hi>季孫斯仲孫何忌帥師墮費<lb/>
　　<hi>公羊云夫子之謀又云墮正也</hi>
啖子曰凡土功皆當以農隙之時若有難亦有非時城<lb/>
者非得禮也榖梁云凡城之志皆譏也此説非也凡城<lb/>
國之急也但問時與不時不應一切是譏浚洙作兩觀<lb/>
<pb n="10b"/>
延廐之類皆當從土功之時王姬之館以非常不論不<lb/>
時也新作南門左氏云不時也凡啓塞從時謂作門戸<lb/>
為啓當用春分以後城郭為塞當用秋分以後順天時<lb/>
以開閉也延廐<hi>莊二十九年春</hi>又曰不時也凡馬日中而出日<lb/>
中而入<hi>謂春分秋分</hi>亦言馬春分入廐秋分出牧縱馬合依<lb/>
時出入新廐何妨用農隙之時既非開閉之物又何象<lb/>
乎故皆不用此義墮費及郈毁泉臺亦以非常書毁全<lb/>
除之也墮但損之令不周爾城與築義見凡例篇<lb/>
<pb n="11a"/>
　　　城他國<lb/>
　莊三十二年春城小榖<hi>左氏云為管仲城之不繫齊非為齊也説具本傳註中</hi>
　僖元年夏六月齊師宋師曹師城邢<hi>來告故書</hi>　二年春<lb/>
　　正月城楚丘<hi>穀梁云楚丘衛邑也不言城衛衛未遷也</hi>　十四年春諸<lb/>
　　侯城縁陵<hi>前年㑹鹹之諸侯不列序前目也縁陵杞邑也不言杞與楚丘同</hi>
　襄二年冬遂城虎牢<lb/>
　襄二十九年夏仲孫羯㑹晉荀盈齊高止宋華定衛<lb/>
　　世叔儀鄭公孫叚曹人莒人邾人薛人小邾人城<lb/>
<pb n="11b"/>
　　杞<lb/>
　昭三十二年冬仲孫何忌㑹晉韓不信齊高張宋仲<lb/>
　　幾衛世叔申鄭國參曹人莒人邾人杞人薛人小<lb/>
　　邾人城成周<lb/>
啖子曰凡興作必書重民力也<hi>動衆則皆書之</hi>觀其時而是非<lb/>
昭矣<hi>書秋夏則知非時書春冬則知得時</hi>凡外興作春秋不書闗於魯及<lb/>
來告故書之<lb/>
　　改革例第二十三<lb/>
<pb n="12a"/>
　隠五年九月考仲子之宫初獻六羽<hi>義見郊廟例</hi>
　文二年八月丁夘大事于太廟躋僖公<hi>義見郊廟例</hi>
　宣十五年秋初税畆<hi>義見賦税例</hi>
　成元年三月作丘甲<hi>義見賦税例</hi>　六年二月辛巳立武<lb/>
　　宫<hi>義見郊廟例</hi>
　襄十一年春正月作三軍<hi>義見軍旅例</hi>
　昭五年正月舎中軍<hi>義見軍旅例</hi>
　定元年秋立煬宫<hi>義見郊廟例</hi>　八年冬從祀先公<hi>義見郊廟</hi>
<pb n="12b"/>
　　<hi>例</hi>
　哀十二年春用田賦<hi>義見賦税例</hi>
趙子曰凡變常之事皆書公榖皆云用者不宜用也用<lb/>
田賦是也作者不宜作也作三軍是也立者不宜立也<lb/>
立武宫煬宫是也凡改舊而遂以為常者則曰初税畆<lb/>
及六羽是也言自此始而常行也躋僖公作三軍不言<lb/>
初者暫作暫用非常行也又云法者以保邦也中才守<lb/>
之久而有敝况淫君邪臣從而壊之哉故革而上者比<lb/>
<pb n="13a"/>
於治革而下者比於亂<hi>謂從渝制</hi>察其所革而興亡兆矣<hi>此統論春秋中凡改革事悉書之意</hi>
　　慶瑞例第二十四<lb/>
　桓三年冬有年<hi>公羊云僅有年</hi>
　宣十六年冬大有年<hi>公羊云豐年也</hi>
　哀十四年春西狩獲麟<lb/>
趙子曰符祥者天地所以答人也是以志之<hi>統論書符瑞之意國有政理則神祗答之以样騐也至如獲麟則孔子之應祥非為魯也</hi>凡豐年告于宗廟勤<lb/>
<pb n="13b"/>
民而敬先也<hi>見其告廟則表其憂念人庻尊敬祖考之心</hi>故書之記是以著<lb/>
非也<hi>告廟為是故書之則知不書為不告非也</hi>公羊云喜有年按合禮故書<lb/>
以表他年之不書為怠慢此存禮以示後世豈獨為喜<lb/>
哉二百四十二年唯兩度書之足知他年不告廟耳不<lb/>
應豐年如此之少也<lb/>
　　災異例第二十五<lb/>
　　　日食<hi>三十六</hi>
　隠三年春二月己巳日有食之<lb/>
<pb n="14a"/>
　桓三年秋七月壬辰朔日有食之既　十七年冬十<lb/>
　　月朔日有食之<lb/>
　莊十八年春王三月日有食之　二十五年六月辛<lb/>
　　未朔日有食之鼓用牲于社　二十六年冬十二<lb/>
　　月癸亥朔日有食之　三十年九月庚午朔日有<lb/>
　　食之鼓用牲于社<lb/>
　僖五年九月戊申朔日有食之　十二年春三月庚<lb/>
　　午日有食之　十五年夏五月日有食之<lb/>
<pb n="14b"/>
　文元年二月癸亥日有食之　十五年六月辛丑朔<lb/>
　　日有食之鼓用牲于社<lb/>
　宣八年秋七月甲子日有食之既　十年夏四月丙<lb/>
　　辰日有食之　十七年六月癸夘日有食之<lb/>
　成十六年六月丙寅朔日有食之　十七年十二月<lb/>
　　丁巳朔日有食之<lb/>
　襄十四年二月乙未朔日有食之　十五年秋八月<lb/>
　　丁巳朔日有食之　二十年冬十月丙辰朔日有<lb/>
<pb n="15a"/>
　　食之　二十一年九月庚戌朔日有食之　十月<lb/>
　　庚辰朔日有食之　二十三年二月癸酉朔日有<lb/>
　　食之　二十四年七月甲子朔日有食之既　八<lb/>
　　月癸巳朔日有食之　二十七年十二月乙亥朔<lb/>
　　日有食之<lb/>
　昭七年四月甲辰朔日有食之　十五年六月丁巳<lb/>
　　朔日有食之　十七年六月甲戌朔日有食之<lb/>
　　二十一年七月壬午朔日有食之　二十三年十<lb/>
<pb n="15b"/>
　　二月癸酉朔日有食之　二十四年五月乙未朔<lb/>
　　日有食之　三十一年十二月辛亥朔日有食之<lb/>
　定五年春三月辛亥朔日有食之　十二年十一月<lb/>
　　丙寅朔日有食之　十五年八月庚辰朔日有食<lb/>
　　之<lb/>
　　　地震<lb/>
　文九年九月癸酉地震<lb/>
　襄十六年五月甲子地震<lb/>
<pb n="16a"/>
　昭十九年五月己夘地震　二十三年八月乙未地<lb/>
　　震<lb/>
　哀三年四月甲午地震<lb/>
　　　震電<lb/>
　隠九年三月癸酉大雨震電<lb/>
　僖十五年九月己夘晦震夷伯之廟<lb/>
　　　山崩<lb/>
　僖十四年秋八月沙鹿崩<lb/>
<pb n="16b"/>
　成五年夏梁山崩<lb/>
　　　星異<lb/>
　莊七年夏四月辛夘夜恒星不見夜中星隕如雨<hi>啖子</hi>
　　<hi>曰為奔流者衆如雨之多詩曰衆多如雨傳曰謀臣如雨皆言多也</hi>
　昭十七年冬有星孛于大辰<hi>又十四年有星孛入于北斗</hi>
　哀十三年冬十一月有星孛于東方　十四年冬有<lb/>
　　星孛火災<lb/>
　桓十四年秋八月壬申御廪災<lb/>
<pb n="17a"/>
　莊二十年夏齊大災<lb/>
　僖二十年五月乙巳西宫災<lb/>
　宣十六年夏成周宣榭火<hi>趙子曰以樂器之所藏見周之所司無人焉示譏焉</hi>
　　<hi>耳</hi>
　成三年二月甲子新宫災三日哭<lb/>
　襄九年春宋災　三十年五月甲午宋災<lb/>
　昭九年夏四月陳災　十八年夏五月壬午宋衛陳<lb/>
　　鄭災<lb/>
<pb n="17b"/>
　定二年夏五月壬辰雉門及兩觀災<lb/>
　哀三年五月辛夘桓宫僖宫災　四年六月辛丑亳<lb/>
　　社災<lb/>
　　　大水<lb/>
　桓元年秋大水　十三年夏大水<lb/>
　莊七年秋大水　十一年秋宋大水　二十四年秋<lb/>
　　大水　二十五年秋大水鼓用牲于社于門<lb/>
　宣十年秋大水<lb/>
<pb n="18a"/>
　成五年秋大水<lb/>
　襄二十四年秋大水<lb/>
　　　大雨雹<lb/>
　僖二十九年秋大雨雹<lb/>
　昭三年冬大雨雹<lb/>
　四年春王正月大雨雹<lb/>
　　　大雨雪<lb/>
　隠九年三月庚辰大雨雪<lb/>
<pb n="18b"/>
　桓八年冬十月雨雪<lb/>
　僖十年冬大雨雪<lb/>
　　　無氷<lb/>
　桓十四年春無氷<lb/>
　成元年二月無氷<lb/>
　襄二十八年春無氷<lb/>
　　　雨大氷<lb/>
　成十六年春王正月雨大氷<lb/>
<pb n="19a"/>
　　　不雨<lb/>
　莊三十一年冬不雨<hi>趙子曰凡經時不雨告廟則書</hi>
　僖二年冬十月不雨　三年春王正月不雨　夏四<lb/>
　　月不雨<lb/>
　文二年自十二月不雨至于秋七月　十年自正月不雨<lb/>
　　至于秋七月　十三年自正月不雨至于秋七月<lb/>
　　　大旱<lb/>
　僖二十一年夏大旱<lb/>
<pb n="19b"/>
　宣七年秋大旱<lb/>
　　　螽<lb/>
　桓五年秋螽<hi>杜預曰蚣蝑之屬按爾雅蚣蝑乃斯螽俗呼蹐□未知是何物</hi>
　僖十五年八月螽<lb/>
　文三年秋雨螽于宋<hi>趙子曰自空而下又多有似雨耳有雨毛雨血雨土皆此類榖</hi>
　　<hi>梁義非</hi>　八年冬螽<lb/>
　宣六年八月螽　十三年秋螽　十五年秋螽<lb/>
　襄七年八月螽<lb/>
<pb n="20a"/>
　哀十二年十二月螽　十三年九月螽　十二月螽<lb/>
　　　螟<lb/>
　隠五年九月螟　八年九月螟<lb/>
　莊六年秋螟<lb/>
　　　饑<lb/>
　宣十年冬饑　十五年冬饑<lb/>
　襄二十四年冬大饑<lb/>
　　　麋<lb/>
<pb n="20b"/>
　莊十七年冬多麋<lb/>
　　　蝝<lb/>
　宣十五年冬蝝生<lb/>
　　　蜚<lb/>
　莊二十九年秋有蜚<lb/>
　　　<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>
　莊十八年秋有<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>
　　　隕石<hi>鷁退飛</hi>
<pb n="21a"/>
　僖十六年春正月戊申朔隕石于宋五是月六鷁退<lb/>
　　飛過宋都<lb/>
　　　鸜鵒<lb/>
　昭二十五年夏有鸜鵒來巢<lb/>
　　　霜<lb/>
　僖三十三年十二月隕霜不殺草李梅實<lb/>
　定元年冬十月隕霜殺菽<lb/>
　　　無麥<hi>無麥禾</hi>
<pb n="21b"/>
　莊七年秋無麥苖　二十八年冬大無麥禾<lb/>
已上陸淳辭亡<lb/>
　<lb/>
　<lb/>
　<lb/>
　<lb/>
　<lb/>
　春秋集傳纂例卷六<lb/>
</p>
<p>
</p>
  </div>
</body>
</text>
</TEI>
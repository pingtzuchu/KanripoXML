<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋集傳纂例卷五</head> <lb/>
    <p>
<pb n="1a"/>
欽定四庫全書<lb/>
　春秋集傳纂例卷五<lb/>
　　　　　　　　　　　　唐　陸淳　撰<lb/>
　　用兵例第十七<lb/>
趙子曰春秋紀兵曷無曲直之辭與<hi>怪不以客主曲直為褒貶</hi>曰兵<lb/>
者殘殺之道滅亡之由也故王者制之<hi>無王命及非侯伯不得興師</hi>
王政既替諸侯專恣於是仇黨構而戰爭興矣為利<hi>利其土地及黨與</hi>為怨<hi>以報仇怨</hi>王度滅矣故春秋紀師無曲直之異<lb/>
<pb n="1b"/>
<hi>時興師雖有曲直侵伐圉入之辭皆同</hi>一其非也<hi>其專恣罪同不復分其曲直</hi>不一之<lb/>
則禍亂之門闢矣<hi>若分曲直則謂自直者專興師轉相讎仇無巳</hi>其差者<hi>差有善意者</hi>甚者<hi>惡甚/者</hi>則存乎其文矣<hi>教患為善滅同姓為惡差甚之類也</hi>又曰兵<lb/>
出殊稱何也<hi>或稱師或稱人或稱帥師或稱某</hi>正名位也<hi>以辨正其將之名位</hi>王<lb/>
命之大夫曰某<hi>具名氏也</hi>君命之大夫曰某人<hi>王命君命卿例見僖八年傳</hi>不稱帥師避不成辭也<hi>成公已前侵伐稱人若言某人帥師則不成言辭</hi>年<lb/>
逺人多難詳<hi>成公已前侵伐稱人者多不必盡是君命之卿益逺事難詳從舊史書人耳義見隠元年公子益師卒傳</hi>下大夫稱師<hi>内外同此稱但以衆為文言將卑不足稱</hi>譏委重於<lb/>
<pb n="2a"/>
卑也<hi>兵者以凶危之事不當委之賤也</hi>内之師少則但稱伐或稱及詳<lb/>
内以異外也<hi>外師不必能審其多少故以將之品例為名目至於内師則多者稱師莊八年師及齊師圍郕之類是也少則但稱及稱伐桓十七年及宋人衛人伐邾八年秋伐邾之類是也</hi>大夫書<lb/>
帥師紀其為將也<hi>使當勝敗之榮辱也</hi>不書帥師不成師也<hi>此指内將也二千五百人為師不書帥師明師少也内大夫出將凡三十三不稱帥師凡十一故此例指為内言之也</hi>
外則一之莫能詳也<hi>外大夫一切稱帥師莫能審其多少</hi>君不稱師重君<lb/>
也<hi>此公羊舊義凡君出境必以師從重人君也况是稱伐必知師衆也</hi>外域舉號賤之也<lb/>
<hi>外域用兵不分其爵位及君臣但稱其國名而已</hi>諸侯稱國狄之也<hi>諸侯用兵為外域行<pb n="2b"/>者亦但稱國名而已此公羊義例只施於用兵不通於他處也</hi>公羊曰將尊師衆曰某<lb/>
帥師將尊師少曰某此例施於内師則可於外則不可<lb/>
何者凡外國來告侵伐但言其將何能悉以衆寡來告<lb/>
乎且春秋意在褒貶其事之是非不必須知其寡也故<lb/>
外大夫一切稱帥師内事不得云不知故須詳言其衆<lb/>
寡以異於外耳公羊又云將卑師少稱人按前後稱人<lb/>
以圍者凡十五<hi>宋人圍曹鄭人圍許之類</hi>若將卑師少何能圍國益<lb/>
知外師不可以多少為目也凡内外事皆異文况用兵<lb/>
<pb n="3a"/>
大事必不一例也明矣又凡師稱罪致討曰伐<hi>稱彼罪而興師</hi>
無名行師曰侵<hi>不言罪名但行殺掠</hi>左氏曰有鐘鼓曰伐無曰侵<lb/>
按前後凡書侵者齊侯侵蔡<hi>在僖四年</hi>晉侯侵楚<hi>在定四年</hi>之類<lb/>
皆用大師而總數國若無鐘鼓何以行師乎又狄師亦<lb/>
有稱伐者豈是能有鐘鼓乎則知左氏之例非矣國語<lb/>
亦有序鐘鼓為伐之義此則一門之書自相扶㑹不足<lb/>
疑也公羊則云觕者曰侵精者曰伐此則以深者為精<lb/>
淺者為觕按前後有侵師至破其國伐師不深者殊多<lb/>
<pb n="3b"/>
則公羊之例又非矣榖梁則云苞人民毆牛馬曰侵斬<lb/>
樹木壊宫室曰伐按齊桓伐楚不戰而服無壊宮室伐<lb/>
樹木之事又豈有二百四十二年行師悉皆如此暴亂<lb/>
乎則知榖梁亦非也今以趙氏為長戎伐凡伯者大天<lb/>
子之使非正例也<lb/>
或問淳曰三傳侵伐之例不當理則然矣今用趙氏之<lb/>
例何知必然答曰据春秋書侵者凡五十有七無事迹<lb/>
者莫知其可騐者亦可略舉如僖二十六年齊人侵我<lb/>
<pb n="4a"/>
西鄙公追齊師至嶲弗及据公聞有冦追之已不及則<lb/>
無名之騐也定四年大㑹于召陵侵楚据左氏本謀伐<lb/>
楚以荀寅之言而止足明不稱罪致討只侵掠而已又<lb/>
僖四年齊桓侵蔡遂伐楚文十五年齊侯侵我西鄙遂<lb/>
伐曹宣元年楚鄭侵陳遂侵宋定八年晉士鞅侵鄭遂<lb/>
侵衛其伐師而言遂者唯襄二十三年齊侯伐衛遂伐<lb/>
晉一處而已此又益明為無名行師之意也又自成公<lb/>
已前書侵者凡四十戎狄居其半即又夷狄侵掠無名<lb/>
<pb n="4b"/>
之騐也成公以後狄為晉所滅乃不見爾或曰侵伐之<lb/>
文皆從告也<hi>据魯有侵有伐則非從告也</hi>又曰師衆曰伐少曰侵<hi>据齊侯侵蔡及晉侯㑹于召陵侵楚皆衆國故知非</hi>又曰自興師而告者曰侵<hi>据魯亦言外來伐此又非矣</hi>又曰興師而直曰伐曲曰侵<hi>据前後夷狄伐中國多矣豈是直乎故知又非矣</hi>推据侵伐之例已上者皆似是而非故悉不<lb/>
用<hi>已上例推後後都不成文義如此切慮學者生疑故發明也</hi>
啖子曰凡侵伐不至國都則但書侵伐而已若至國都<lb/>
則書圍若他國伐魯不至國都則言某鄙至國都則但<lb/>
<pb n="5a"/>
言伐我皆不深言之理當然也又曰公羊云戰不言伐<lb/>
圍不言戰入不言圍滅不言出皆舉重也此說是有與<lb/>
例不合者則隨義釋之<lb/>
　　内伐<lb/>
　隠七年秋公伐邾<lb/>
　桓八年秋伐邾<lb/>
　莊二年夏公子慶父帥師伐於餘丘　九年夏公伐<lb/>
　　齊納子糾　二十六年春公伐戎<lb/>
<pb n="5b"/>
　僖二十一年冬公伐邾　三十年夏公伐邾　秋公<lb/>
　　子遂帥師伐邾<lb/>
　文七年春公伐邾　十四年春叔彭生帥師伐邾<lb/>
　宣四年春公伐莒　十年公孫歸父帥師伐邾　十<lb/>
　　八年春公伐杞<lb/>
　襄二十年秋仲孫速帥師伐邾　二十二年春公伐<lb/>
　　邾<lb/>
　昭十年秋七月季孫意如叔弓仲孫玃帥師伐莒<lb/>
<pb n="6a"/>
　哀元年冬仲孫何忌帥師伐邾　二年春二月季孫<lb/>
　　斯叔孫州仇仲孫何忌帥師伐邾取漷東田及沂<lb/>
　　西田　六年冬仲孫何忌帥師伐邾　七年秋公<lb/>
　　伐邾八月己酉入邾以邾子益來<lb/>
　　伐我<lb/>
　莊十九年冬齊人宋人陳人伐我西鄙<lb/>
　僖二十六年夏齊人伐北鄙<lb/>
　文十四年春邾人伐我南鄙　十七年夏齊侯伐我<lb/>
<pb n="6b"/>
　　西鄙<lb/>
　成二年春齊侯伐我北鄙<lb/>
　襄八年夏莒人伐我東鄙　十年秋莒人伐我東鄙<lb/>
　　十二年三月莒人伐我東鄙圍邰　十五年夏齊<lb/>
　　侯伐我北鄙圍成公救成至遇<hi>趙子曰書遇公畏齊不敢至成</hi>秋<lb/>
　　邾人伐我南鄙　十六年春齊侯伐我北鄙　秋<lb/>
　　齊侯伐我北鄙圍成　十七年秋齊侯伐我北鄙<lb/>
　　圍桃　齊髙厚帥師伐我北鄙圍防　冬邾人伐<lb/>
<pb n="7a"/>
　　我南鄙　十八年秋齊師伐我北鄙　二十五年<lb/>
　　春齊崔杼帥師伐我北鄙<lb/>
　定七年秋齊國夏帥師伐我西鄙　八年夏齊國夏<lb/>
　　帥師伐我西鄙<lb/>
　哀八年春吳伐我　十一年春齊國書帥師伐我<lb/>
　　外伐<lb/>
　隠二年冬鄭人伐衛　四年夏宋公陳侯蔡人衛人<lb/>
　　伐鄭　五年秋邾人鄭人伐宋　七年冬戎伐凡<lb/>
<pb n="7b"/>
　　伯于楚丘以歸<hi>公穀皆云大天子之使故曰伐伐用兵也變例也</hi>
　桓五年秋蔡人衛人陳人從王伐鄭<hi>啖子曰不言㑹及臣從君之辭</hi>
　　<hi>也</hi>　十四年冬宋人以齊人蔡人衛人陳人伐鄭<lb/>
　　<hi>趙子曰凡不用我師而用彼師曰以言用齊蔡等兵而不自交鋒也何以知其然經書以者唯此與</hi>
　　<hi>僖二十六年公以楚師伐齊取榖及定四年蔡侯以吳子及楚人戰于柏舉三處而已柏舉之戰左</hi>
　　<hi>氏所叙事迹並吳楚自戰都不言蔡經下文又云左庚辰吳入楚亦不言蔡師明吳楚自戰蔡不交鋒</hi>
　　<hi>氏云凡師能左右之曰以且齊桓晉文用諸侯師悉能左右之何不言以穀梁曰民君之本也使民</hi>
　　<hi>以其死非正也則諸處用兵悉不能死乎范寗注云本非所得制而今得制之盖言宋素不制齊而</hi>
<pb n="8a"/>
　　<hi>今制之則莊十五年宋人齊人邾人伐郳何不言以又定四年蔡侯以吳子豈是能制之哉</hi>
　莊十四年春齊人陳人曹人伐宋　十五年秋宋人<lb/>
　　齊人邾人伐郳　十六年夏宋人齊人衛人伐鄭<lb/>
　　　秋荆伐鄭　二十年冬齊人伐戎二十八年秋<lb/>
　　荆伐鄭　三十年冬齊人伐山戎三十二年冬狄<lb/>
　　伐邢<lb/>
　僖元年秋楚人伐鄭　三年冬楚人伐鄭　七年春<lb/>
　　齊人伐鄭　八年夏狄伐晉　十年夏齊侯許男<lb/>
<pb n="8b"/>
　　伐北戎　十一年冬楚人伐黄　十五年春楚人<lb/>
　　伐徐　秋七月齊師曹師伐厲　冬宋人伐曹<lb/>
　　十七年春齊人徐人伐英氏　十八年春宋公曹<lb/>
　　伯衛人邾人伐齊　冬邢人狄人伐衛<hi>凡夷狄用兵唯舉國</hi>
　　<hi>號如與諸侯列序侵伐盟㑹則稱人以便文而若臣同辭他皆倣此</hi>　十九年秋衛<lb/>
　　人伐邢　二十年冬楚人伐隨　二十一年秋宋<lb/>
　　公楚子陳侯蔡侯鄭伯許男曹伯㑹于盂執宋公<lb/>
　　以伐宋　二十二年夏宋公衛侯許男滕子伐鄭<lb/>
<pb n="9a"/>
　　　二十三年秋楚人伐陳　二十四年夏狄伐鄭<lb/>
　　二十六年夏衛人伐齊　二十八年春晉侯伐衛<lb/>
　　　三十三年冬晉人陳人鄭人伐許<lb/>
　文元年夏晉侯伐衛　衛人伐晉　二年冬晉人宋<lb/>
　　人陳人鄭人伐秦　三年夏秦人伐晉　四年秋<lb/>
　　晉侯伐秦　七年冬徐伐莒　九年春楚人伐鄭<lb/>
　　　十年夏秦伐晉<hi>書秦者狄之也傳無事迹凡但稱國者公羊云狄之也他倣此</hi>
　　　十一年春楚子伐䴢　十七年春晉人衛人陳<lb/>
<pb n="9b"/>
　　人鄭人伐宋<lb/>
　宣元年秋宋公陳侯衛侯曹伯㑹晉師于棐林伐鄭<lb/>
　　<hi>晉師先在棐林故言㑹又言伐也</hi>冬晉人宋人伐鄭　二年春秦<lb/>
　　師伐晉　三年春楚子伐陸渾之戎　四年冬楚<lb/>
　　子伐鄭　五年冬楚人伐鄭　八年夏晉師白狄<lb/>
　　伐秦　冬楚師伐陳　九年夏齊侯伐萊　秋晉<lb/>
　　荀林父帥師伐陳　冬楚子伐鄭　十年六月宋<lb/>
　　師伐滕　晉人宋人衛人曹人伐鄭　冬楚子伐<lb/>
<pb n="10a"/>
　　鄭　十二年冬宋師伐陳　十三年春齊師伐莒<lb/>
　　　夏楚子伐宋　十四年夏晉侯伐鄭　十五年<lb/>
　　夏秦人伐晉　十八年春晉侯衛世子臧伐齊<lb/>
　成三年夏鄭公子去疾帥師伐許　秋晉郤克衛孫<lb/>
　　良夫伐廧咎如<hi>趙子曰外大夫將兵凡七十餘惟五處不言帥師闕文也</hi>　鄭<lb/>
　　伐許<hi>書鄭者狄之也傳無事迹</hi>　四年冬鄭伯伐許　六年夏<lb/>
　　楚公子嬰齊帥師伐鄭　七年春吳伐郯　秋楚<lb/>
　　公子嬰齊帥師伐鄭　九年秋晉欒書帥師伐鄭<lb/>
<pb n="10b"/>
　　　冬楚公子嬰齊帥師伐莒庚申莒潰秦人白狄<lb/>
　　伐晉　十四年秋鄭公子喜帥師伐許　十五年<lb/>
　　夏楚子伐鄭　十八年夏楚子鄭伯伐宋<lb/>
　襄元年夏晉韓厥帥師伐鄭　二年春鄭師伐宋<lb/>
　　三年春楚公子嬰齊帥師伐吳　冬晉荀罃帥師<lb/>
　　伐許　五年冬楚公子貞帥帥伐陳　八年冬楚<lb/>
　　公子貞帥師伐鄭　九年冬楚子伐鄭　十年夏<lb/>
　　楚公子貞鄭公孫輙帥師伐宋　晉師伐秦　十<lb/>
<pb n="11a"/>
　　一年秋楚子鄭伯伐宋　冬秦人伐晉　十四年<lb/>
　　秋楚公子貞帥師伐吳　十七年春宋人伐陳<lb/>
　　夏衛石買帥師伐曹　十八年冬楚公子午帥師<lb/>
　　伐鄭　十九年夏衛孫林父帥師伐齊　二十三<lb/>
　　年秋齊侯伐衛遂伐晉　二十四年夏楚子伐吳<lb/>
　　　秋齊崔杼帥師伐莒　冬楚子蔡侯陳侯許男<lb/>
　　伐鄭　二十五年冬鄭公子夏帥師伐陳　十有<lb/>
　　二月吳子遏伐楚門于巢卒<hi>義同鄭伯髠頑如㑹未見諸侯卒于鄵其</hi>
<pb n="11b"/>
　　<hi>文見㑹例中</hi>　二十六年冬楚子蔡侯陳侯伐鄭<lb/>
　昭四年秋七月楚子蔡侯陳侯許男頓子胡子沈子<lb/>
　　淮夷伐吳執齊慶封殺之遂滅厲　五年冬楚子<lb/>
　　蔡侯陳侯許男頓子沈子徐人越人伐吳　六年<lb/>
　　秋楚薳罷帥帥伐吳　冬齊侯伐北燕　十二年<lb/>
　　冬楚子伐徐　晉伐鮮虞<hi>稱晉者狄之也左氏云因假道而伐之</hi>
　　十五年秋晉荀吳帥師伐鮮虞　十六年春齊侯<lb/>
　　伐徐　十九年春宋公伐邾　秋齊髙發帥師伐<lb/>
<pb n="12a"/>
　　莒　二十五年春齊侯伐莒　三十二年夏吳伐<lb/>
　　越<lb/>
　定二年秋楚人伐吳　四年秋晉士鞅衛孔圉帥師<lb/>
　　伐鮮虞　十二年夏衛公孟彄帥師伐曹　十三<lb/>
　　年夏衛公孟彄帥師伐曹　十五年夏鄭罕達帥<lb/>
　　師伐宋<lb/>
　哀元年秋齊侯衛侯伐晉　三年夏宋樂髠帥師伐<lb/>
　　曹　五年夏齊侯伐宋　晉趙鞅帥師伐衛　六<lb/>
<pb n="12b"/>
　　年春晉趙鞅帥師伐鮮虞　吳伐陳　冬宋向巢<lb/>
　　帥師伐曹　九年夏楚人伐陳　秋宋公伐鄭<lb/>
　　十年夏宋人伐鄭　冬楚公子結帥師伐陳　十<lb/>
　　二年秋宋向巢帥師伐鄭　十三年夏楚公子申<lb/>
　　帥師伐陳<lb/>
　　　㑹伐<hi>以及附</hi>
　隠四年秋翬帥師㑹宋公陳侯蔡人衛人伐鄭　十<lb/>
　　年夏翬帥師㑹齊人鄭人伐宋<lb/>
<pb n="13a"/>
　桓十五年冬十一月公㑹宋公衛侯陳侯于袲伐鄭<lb/>
　　　十六年夏四月公㑹宋公衛侯陳侯蔡侯伐鄭<lb/>
　　　十七年秋及宋人衛人伐邾<lb/>
　莊三年春正月溺㑹齊師伐衛　五年冬公㑹齊人<lb/>
　　宋人陳人蔡人伐衛　十四年夏單伯㑹伐宋<hi>㑹齊</hi>
　　<hi>陳曹也在外伐例中</hi>　二十六年秋公㑹宋人齊人伐徐<lb/>
　僖四年春正月公㑹齊侯宋公陳侯衛侯鄭伯許男<lb/>
　　曹伯侵蔡蔡潰遂伐楚次于陘<hi>趙子曰凡衆散曰潰</hi>　秋及<lb/>
<pb n="13b"/>
　　江人黄人伐陳　二十六年冬公以楚師伐齊取<lb/>
　　榖<hi>趙子曰以字例見桓十四年</hi>
　文三年春正月叔孫得臣㑹晉人宋人陳人衛人鄭<lb/>
　　人伐沈沈潰<lb/>
　宣七年夏公㑹齊侯伐萊　十一年夏公孫歸父㑹<lb/>
　　齊人伐莒<lb/>
　成三年春正月公㑹晉侯宋公衛侯曹伯伐鄭　八<lb/>
　　年冬叔孫僑如㑹晉士燮齊人邾人伐郯　十年<lb/>
<pb n="14a"/>
　　五月公㑹晉侯齊侯宋公衛侯曹伯伐鄭　十三<lb/>
　　年夏五月公自京師遂㑹晉侯宋公衛侯鄭伯曹<lb/>
　　伯邾人滕人伐秦　十六年秋公㑹尹子晉侯齊<lb/>
　　國佐邾人伐鄭　十七年夏公㑹尹子單子晉侯<lb/>
　　齊侯宋公衛侯曹伯邾人伐鄭六月乙酉同盟于<lb/>
　　柯陵　冬公㑹單子晉侯宋公衛侯曹伯齊人邾<lb/>
　　人伐鄭<lb/>
　襄九年冬公㑹晉侯宋公衛侯曹伯莒子滕子薛伯<lb/>
<pb n="14b"/>
　　把伯小邾子齊世子光伐鄭　十年秋公㑹晉侯<lb/>
　　宋公衛侯曹伯莒子邾子齊世子光滕子薛伯把<lb/>
　　伯小邾子伐鄭<hi>啖子曰世子光在諸侯上見非禮</hi>　十一年夏公<lb/>
　　㑹晉侯宋公衛侯曹伯齊世子光莒子邾子滕子<lb/>
　　薛伯把伯小邾子伐鄭　秋七月己未同盟于亳<lb/>
　　城北公㑹晉侯宋公衛侯曹伯齊世子光莒子邾<lb/>
　　子滕子薛伯把伯小邾子伐鄭㑹于蕭魚　十四<lb/>
　　年夏四月叔孫豹㑹晉荀偃齊人宋人衛北公括<lb/>
<pb n="15a"/>
　　鄭公孫蠆曹人莒人邾人滕人薛人把人小邾人<lb/>
　　伐秦　十六年夏叔老㑹鄭伯晉荀偃衛寗殖宋<lb/>
　　人伐許<lb/>
　哀十年春公㑹吳伐齊　十一年五月公㑹吳伐齊<lb/>
　　内侵<lb/>
　莊十年二月公侵宋<lb/>
　成六年二月仲孫蔑叔孫僑如帥師侵宋<lb/>
　襄二十四年春仲孫羯帥師侵齊<lb/>
<pb n="15b"/>
　定六年二月公侵鄭　八年正月公侵齊　二月公<lb/>
　　侵齊　九月季孫斯仲孫何忌帥師侵衛<lb/>
　　侵我<lb/>
　僖二十六年春齊人侵我西鄙公追齊師至嶲弗及<lb/>
　　<hi>趙子曰寇至不知追而不及言内之無戒警</hi>
　文七年夏狄侵我西鄙　十五年秋齊人侵我西鄙<lb/>
　　　冬齊侯侵我西鄙遂伐曹<lb/>
　襄十四年夏莒人侵我東鄙<lb/>
<pb n="16a"/>
　　外侵<lb/>
　莊十五年秋鄭人侵宋　二十四年冬戎侵曹　二<lb/>
　　十九年夏鄭人侵許<lb/>
　僖二年冬楚人侵鄭　十三年春狄侵衛　十四年<lb/>
　　秋狄侵鄭　二十一年春狄侵衛　二十八年春<lb/>
　　晉侯侵曹　三十年夏狄侵齊　秋介人侵蕭<lb/>
　　三十二年夏衛人侵狄　三十三年夏狄侵齊<lb/>
　文四年夏狄侵齊　九年夏狄侵齊　十年狄侵宋<lb/>
<pb n="16b"/>
　　　十一年秋狄侵齊　十三年冬狄侵衛<lb/>
　宣元年秋楚子鄭人侵陳遂侵宋　冬晉趙穿帥師<lb/>
　　侵崇　二年夏晉人宋人衛人陳人侵鄭　三年<lb/>
　　夏楚人侵鄭　秋赤狄侵齊　四年夏赤狄侵齊<lb/>
　　　六年春晉趙盾衛孫免侵陳<hi>趙子曰不書帥師闕文也</hi>
　成二年冬楚師鄭師侵衛　六年春衛孫良夫帥師<lb/>
　　侵宋　八年春晉欒書帥師侵蔡　十年春衛侯<lb/>
　　之弟黑背帥師侵鄭　十六年夏鄭公子喜帥師<lb/>
<pb n="17a"/>
　　侵宋　十七年春衛北宫括帥師侵鄭　十八年<lb/>
　　冬楚人鄭人侵宋<lb/>
　襄元年秋楚公子壬夫帥師侵宋　二年夏晉師宋<lb/>
　　師衛寗殖侵鄭<hi>不言帥師闕文</hi>　八年夏鄭人侵蔡獲蔡<lb/>
　　公子燮　十一年夏鄭公孫舎之帥師侵宋　十<lb/>
　　二年冬楚公子貞帥師侵宋　十九年秋晉士匄<lb/>
　　帥師侵齊至榖聞齊侯卒乃還<hi>左氏公羊皆云禮也</hi>
　定七年夏齊人執衛行人北宫結以侵衛　八年秋<lb/>
<pb n="17b"/>
　　晉士鞅帥師侵鄭遂侵衛<lb/>
　哀七年春宋皇瑗帥師侵鄭　晉魏曼多帥師侵衛<lb/>
　　　十年夏晉趙鞅帥師侵齊　十三年秋晉魏曼<lb/>
　　多帥師侵衛<lb/>
　　㑹侵<lb/>
　僖四年春正月公㑹齊侯宋公陳侯衛侯鄭伯許男<lb/>
　　曹伯侵蔡蔡潰遂伐楚次于陘　冬十二月公孫<lb/>
　　茲帥師㑹齊人宋人衛人鄭人許人曹人侵陳<lb/>
<pb n="18a"/>
　定四年三月公㑹劉子晉侯宋公蔡侯衛侯陳子鄭<lb/>
　　伯許男曹伯莒子邾子頓子胡子滕子薛伯把伯<lb/>
　　小邾子齊國夏于召陵侵楚<lb/>
趙子曰凡書侵伐不書勝敗殺掠而還也<hi>主人不出戰客軍殺人掠</hi>
　　<hi>物而還也</hi>
　　王師敗績<lb/>
　成元年秋王師敗績于貿戎<lb/>
啖子曰王師不言戰無敵也敗則但書敗而已人臣無<lb/>
<pb n="18b"/>
敵君之義也故雖君能敗臣之師亦不言敗不許其有<lb/>
師徒以敵君也鄭伯敗叚之師曰克即其義也<hi>在隠元年</hi>但<lb/>
書能破之而已時若有王師敗諸侯之師亦當言克也<lb/>
<hi>但春秋時無王師敗諸侯之師故無克文也</hi>
　　内戰及敗<lb/>
　隠十年六月公敗宋師于菅辛未取郜辛巳取防<lb/>
　桓十年冬十二月丙午齊侯衛侯鄭伯來戰于郎<hi>趙子</hi>
　　<hi>曰不書及罪專于外也</hi>　十二年十二月及鄭師伐宋丁未<lb/>
<pb n="19a"/>
　　戰于宋<hi>十一月公㑹鄭伯盟于武父十二月遂伐宋</hi>　十三年二月公<lb/>
　　㑹紀侯鄭伯己巳及齊侯宋公衛侯燕人戰齊師<lb/>
　　宋師衛師燕師敗績<hi>上已言㑹紀鄭及敵戰故須言敵國敗績也</hi>　十<lb/>
　　七年五月丙午及齊師戰于奚<lb/>
　莊九年八月庚申及齊師戰于乾時我師敗績<hi>趙子曰内</hi>
　　<hi>敗不書此書者納讎䘮師以惡内也</hi>　十年春正月公敗齊師于長<lb/>
　　勺夏公敗宋師于乘丘　十一年夏五月戊寅公<lb/>
　　敗宋師于鄑<lb/>
<pb n="19b"/>
　僖元年九月公敗邾師于郾　冬十月壬午公子友<lb/>
　　帥師敗莒師于酈獲莒拏　二十二年秋八月丁<lb/>
　　未及邾人戰于升陘<lb/>
　文十一年冬十月甲午叔孫得臣敗狄于鹹<lb/>
　成二年六月癸酉季孫行父臧孫許叔孫僑如公孫<lb/>
　　嬰齊帥師㑹晉卻克衛孫良夫曹公子手及齊侯<lb/>
　　戰于鞌齊師敗績<hi>書敗績義同桓十三年</hi>
　昭五年秋戊辰叔弓帥師敗莒師于蚡泉<lb/>
<pb n="20a"/>
啖子曰凡魯勝則曰敗某師榖梁云内不言戰舉其大<lb/>
者<hi>舉敗彼足知戰</hi>此說是也敗則但書戰而巳不可斥言也公<lb/>
羊云内不言戰言戰乃敗績也榖梁云内諱敗舉其可<lb/>
道二說並通<lb/>
趙子曰凡内戰公戰也<hi>謂但書戰不言勝敗也</hi>不書公諱也<hi>義與不書内盟者同</hi>榖梁曰不言其人<hi>不書/將也</hi>以吾敗也<hi>言耻敗故不書將</hi>若實<lb/>
公敗故不書公以示諱若大夫敗則明書以示罪豈有<lb/>
隠蔽之理乎<lb/>
<pb n="20b"/>
　　外戰及敗<lb/>
　莊十年九月荆敗蔡師于莘以蔡侯獻舞歸<hi>趙子曰不曰獲</hi>
　　<hi>見其戰之不力敗而不奔也言楚之易所以云以蔡侯也</hi>　二十八年三月甲<lb/>
　　寅齊人伐衛衛人及齊人戰衛人敗績<hi>趙子曰敗稱人罪衛</hi>
　　<hi>之不服王命故異其文</hi>
　僖十五年冬楚人敗徐于婁林　十八年春正月宋<lb/>
　　公曹伯衛人邾人伐齊夏師救齊　五月戊寅宋<lb/>
　　師及齊師戰于甗齊師敗績<hi>啖子曰據左氏事迹乃是齊伐宋也故反</hi>
<pb n="21a"/>
　　<hi>常例書之</hi>　二十二年冬十一月己巳朔宋公及楚人<lb/>
　　戰于泓宋師敗績　二十八年夏四月己巳晉侯<lb/>
　　齊師宋師秦師及楚人戰于城濮楚師敗績　三<lb/>
　　十三年夏四月辛巳晉人及姜戎敗秦于殽<hi>啖子曰秦</hi>
　　<hi>不言師狄之也狄趙子曰及衍文也何以知之据宣八年晉師白  伐秦成九年秦人白戎狄伐晉</hi>
　　<hi>如此例甚多並不言及故知此衍文耳蓋舊史例序皆以主兵者及同行者夫子修經舉主兵為首</hi>
　　<hi>義以明矣故悉去及字以從簡此誤存之耳是也</hi>　秋晉人敗狄于箕<lb/>
　文二年二月甲子晉侯及秦師戰于彭衙秦師敗績<lb/>
<pb n="21b"/>
　　　七年夏戊子晉人及秦人戰于令狐<hi>公羊曰不言師敗績</hi>
　　<hi>敵也言勝負敵也</hi>　十二年十二月戊午晉人秦人戰于<lb/>
　　河曲<hi>趙子曰凡戰不言及交為主也</hi>
　宣十二年夏六月乙卯晉荀林父帥師及楚子戰于<lb/>
　　邲晉師敗績<lb/>
　成二年夏四月丙戌衛孫良夫帥師及齊師戰于新<lb/>
　　築衛師敗績　十二年秋晉人敗狄于交剛　十<lb/>
　　六年夏甲午晦晉侯及楚子鄭伯戰于鄢陵楚子<lb/>
<pb n="22a"/>
　　鄭師敗績<hi>楚子傷目而退其師不敗故不言師</hi>
　昭元年夏荀吳帥師敗狄于太原　十七年冬楚人<lb/>
　　及吳戰于長岸<hi>不言敗義同文七年</hi>　二十三年戊辰吳敗<lb/>
　　頓胡沈蔡陳許之師于雞父胡子髠沈子盈滅獲<lb/>
　　陳夏齧<hi>公羊曰其言滅獲何别君臣故也</hi>
　定四年冬十有一月庚午蔡侯以吳子及楚人戰于<lb/>
　　柏舉楚師敗績<hi>趙子云以字見外伐例中桓十四年</hi>　十四年五月<lb/>
　　於越敗吳于檇李<lb/>
<pb n="22b"/>
　哀二年秋八月甲戌晉趙鞅帥師及鄭罕達帥師戰<lb/>
　　于鐵鄭師敗績<lb/>
啖子曰凡外戰皆先書被伐之國以及來伐者僖十八<lb/>
年宋師伐齊宋師及齊師戰獨違常例按左氏二國已<lb/>
和齊又伐宋<hi>時宋納孝公於齊齊人將立之不勝四公子之徒遂與宋人戰</hi>此乃齊伐<lb/>
宋也故可云宋及齊戰若魯國與他國戰則皆先書魯<lb/>
以及外此内外之體也凡外有不書勝敗者公羊云敵<lb/>
也言勝敗等也此說是左氏曰未陳而薄之曰敗某師<lb/>
<pb n="23a"/>
言師未成列則非戰也又曰大崩曰敗績言功績敗散<lb/>
也此說為外戰例則可通如内戰用此例並非也若是<lb/>
未陳則曰敗某師據魯敗外師凡八皆言敗某師豈是<lb/>
盡未陳乎惟兩處書敗績者即别有義<hi>巳見内戰及敗例中</hi>趙子<lb/>
曰凡戰先主人見不服也<hi>主人服罪則不戰故戰由主人而成是以春秋書中國之戰以主及客也</hi>又曰凡外師敵者曰戰<hi>師衆寡相敵或雖小國實有抗敵之心而戰者皆書曰戰</hi>戰而書及以主及客也<hi>中國戰悉以主客言之也</hi>以華及夷也<lb/>
<hi>華謂中國夷謂吳楚此但以内外為文彼此皆欲戰罪均故不以及字為貶責之文也</hi>掩敗之曰<lb/>
<pb n="23b"/>
敗某師<hi>敵未有備我掩敗之也此外師之例</hi>公羊曰伐者為主伐者為客<lb/>
夫文字本以記分别今同其文誰能了之又據晉楚戰<lb/>
皆及晉及楚則是内中國而外四夷也又戰之道以主<lb/>
及客也<hi>主人服則客不戰</hi>凡戰不言及交為主也<hi>如秦初伐晉而退晉復追之至河曲而戰之類是也</hi>榖梁云秦晉之戰已亟故略之<hi>亟數也言戰不可悉記</hi>今按經定書日月又書地則是一戰耳何得云數哉<lb/>
盖不曉交為主之意遂妄為此說<lb/>
　　滅獲<lb/>
<pb n="24a"/>
　莊十年九月荆敗蔡師于莘以蔡侯獻舞歸<hi>不書執獲義已</hi>
　　<hi>見上</hi>
　僖元年冬十月壬午公子友帥師敗莒師于酈獲莒<lb/>
　　拏　十五年十一月壬戌晉侯及秦伯戰于韓獲<lb/>
　　晉侯<lb/>
　宣二年春正月壬子宋華元帥師及鄭公子歸生帥<lb/>
　　師戰于大棘宋師敗績獲宋華元<lb/>
　襄八年夏鄭人侵蔡獲蔡公子燮<lb/>
<pb n="24b"/>
　昭二十三年秋吳敗頓胡沈蔡陳許之師于雞父胡<lb/>
　　子髠沈子盈滅獲陳夏齧<hi>言滅及獲義巳見上</hi>
　哀十一年夏甲戌齊國書帥師及吳戰于艾陵齊師<lb/>
　　敗績獲齊國書<lb/>
啖子曰凡戰而死者君曰滅胡子沈子是也言與國滅<lb/>
同也生禽曰獲獲晉侯是也言以力得之也大夫死生<lb/>
皆曰獲<hi>鄭獲華元生也吳獲陳夏齧死也</hi>但舉得之也諸侯滅則書名<lb/>
以其死也獲則依執例以失地不失地言之<hi>若遂失地則名之不<pb n="25a"/>失地則不名</hi>蔡侯獻舞戰敗之後隨楚子歸非見獲也<hi>不言戰故知戰敗後隨楚歸也</hi>故依國滅以歸例書名<lb/>
　　圍<lb/>
　莊八年夏師及齊師圍郕郕降于齊師秋師還<hi>趙子曰書</hi>
　　<hi>師還告廟也義見本傳</hi>
　僖六年秋楚人圍許　十九年秋宋人圍曹　二十<lb/>
　　五年秋楚人圍陳納頓子于頓<hi>納義見歸納例</hi>　二十七<lb/>
　　年冬楚人陳侯蔡侯鄭伯許男圍宋<hi>穀梁曰楚人楚子也人楚</hi>
<pb n="25b"/>
　　<hi>子所以人諸侯也</hi>　二十八年冬諸侯遂圍許遂㑹諸侯<lb/>
　　圍許<hi>上㑹之諸侯也義在㑹例中</hi>　三十年秋晉人秦人圍鄭<lb/>
　　　三十一年冬狄圍衛<lb/>
　文三年秋楚人圍江　十二年夏楚人圍巢<lb/>
　宣三年秋宋師圍曹　九年冬宋人圍滕　十二年<lb/>
　　春楚子圍鄭　十四年秋九月楚子圍宋<lb/>
　成九年冬鄭人圍許<lb/>
　襄四年冬陳人圍頓　七年冬楚公子貞帥師圍陳<lb/>
<pb n="26a"/>
　　　十八年冬十月公㑹晉侯宋公衛侯鄭伯曹伯莒<lb/>
　　子邾子滕子薛伯杞伯小邾子同圍齊<hi>榖梁云言同以病齊</hi>
　昭十一年夏楚公子棄疾帥師圍蔡<lb/>
　定四年秋楚人圍蔡　五年冬晉士鞅帥師圍鮮虞<lb/>
　　　十年夏晉趙鞅帥師圍衛<lb/>
　哀元年春楚子陳侯隨侯許男圍蔡　三年冬叔孫<lb/>
　　州仇仲孫何忌帥師圍邾　七年秋宋人圍曹<lb/>
啖子曰凡以兵圍其國都曰圍諸侯同心圍齊故特曰<lb/>
<pb n="26b"/>
同圍<hi>在襄十八年時齊背盟主數伐小國故諸侯同心圍之</hi>
　　圍邑<lb/>
　隠五年冬宋人伐鄭圍長葛<lb/>
　僖六年夏公㑹齊侯宋公陳侯衛侯曹伯伐鄭圍新<lb/>
　　城　二十三年春齊侯伐宋圍緡　二十六年冬<lb/>
　　楚人伐宋圍緡<lb/>
　襄元年春仲孫蔑㑹晉欒黶宋華元衛寗殖曹人莒<lb/>
　　人邾人滕人薛人圍宋彭城　十二年莒人伐我<lb/>
<pb n="27a"/>
　　東鄙圍台　十五年夏齊侯伐我北鄙圍成公救成<lb/>
　　至遇　十六年秋齊侯伐我北鄙圍成　十七年秋<lb/>
　　齊侯伐我北鄙圍桃　髙厚帥師伐我北鄙圍防<lb/>
　昭二十三年春晉人圍郊<lb/>
　哀三年春齊國夏衛石曼姑帥師圍戚<lb/>
趙子曰凡圍他國之邑皆繫其國<hi>伐宋圍緡伐鄭圍長葛之類</hi>不繫<lb/>
者皆變也<hi>其義名見夲傳</hi>
　　内圍<lb/>
<pb n="27b"/>
　成三年秋叔孫僑如帥師圍棘<lb/>
　昭十三年春叔弓帥師圍費　二十六年夏公圍成<lb/>
　　<hi>時昭公在外</hi>
　定六年夏季孫斯仲孫何忌帥師圍鄆　十年夏叔<lb/>
　　孫州仇仲孫何忌帥師圍郈　秋叔孫州仇仲孫<lb/>
　　何忌帥師圍費　十二年十二月公圍成<lb/>
趙子曰凡内自圍者皆叛邑<hi>義見叛例</hi>
　　伐國圍邑<lb/>
<pb n="28a"/>
　隠五年冬宋人伐鄭圍長葛<lb/>
　僖六年夏公㑹齊侯宋公陳侯衛侯曹伯伐鄭圍新<lb/>
　　城　二十三年春齊侯伐宋圍緡　二十六年冬<lb/>
　　楚人伐宋圍緡<lb/>
趙子曰伐國而圍邑皆書之不可偏遺也<hi>言其事輕重等故不偏舉之也</hi>公羊曰强也夫一邑之强亦何能為而特書乎且隠<lb/>
五年圍長葛明年又書取若長葛能强何可取乎榖梁<lb/>
曰乆也據春秋書伐國而言圍邑者凡四<hi>皆巳見上</hi>無乆師<lb/>
<pb n="28b"/>
之事盖見圍長葛明年書取以為經年不解圍故云爾<lb/>
殊不知今年自圍明年自取耳其二傳見圍者例不言<lb/>
伐故怪而發例耳凡圍不言伐自為圍國都成例不闗<lb/>
圍邑耳或問曰外諸侯相伐甚多其圍邑者四處而己<lb/>
魯一國而被伐圍邑亦四何也<hi>並見外入伐門</hi>答曰内事詳故<lb/>
多外事不告則不書故少不足疑也<lb/>
　　内入<lb/>
　隠二年夏無駭帥師入極　十一年秋七月壬午公<lb/>
<pb n="29a"/>
　　及齊侯鄭伯入許<lb/>
　桓二年九月入杞<lb/>
　僖二十七年秋公子遂帥師入把<lb/>
　襄十二年春季孫宿帥師救邰遂入鄆<hi>鄆莒邑</hi>
　哀七年八月己酉入邾以子益來<lb/>
　　外入<lb/>
　隠二年夏五月莒人入向　五年秋衛師入郕　十年<lb/>
　　秋宋人衛人入鄭　冬十月壬午齊人鄭人入郕<lb/>
<pb n="29b"/>
　莊十四年秋七月荆入蔡<lb/>
　閔二年十有二月狄入衛<lb/>
　僖二十年夏鄭人入滑　二十八年三月丙午晉侯<lb/>
　　入曹　三十三年春王二月秦人入滑<lb/>
　文五年夏秦人入鄀　十五年夏晉卻缺帥師伐蔡<lb/>
　　戊申入蔡<hi>趙子曰入而言伐言伐之不服而後入也所以兼惡蔡言晉本不欲入故與諸</hi>
　　<hi>入不同也</hi>　冬齊侯侵我西鄙遂伐曹入其郛<lb/>
　宣十一年冬丁亥楚子入陳<lb/>
<pb n="30a"/>
　成七年秋吳入州來　九年冬楚人入鄆<lb/>
　襄二十五年六月壬子鄭公孫舎之帥師入陳<lb/>
　昭十八年六月邾人入鄅<lb/>
　定四年冬十一月庚午蔡侯以吳子及楚人戰于栢<lb/>
　　舉楚師敗績楚嚢瓦出奔鄭庚辰吳入楚　五年<lb/>
　　夏於越入吳<lb/>
　哀八年春正月宋公入曹以曹伯陽歸　十三年夏<lb/>
　　於越入吳<lb/>
<pb n="30b"/>
趙子曰入者公羊所謂得而不居是也左氏曰弗地曰<lb/>
入言入其國而不有其地按侵伐圍滅等亦是不有其<lb/>
地何獨於入云爾乎榖梁曰入内不受也按侵伐圍滅<lb/>
皆用兵之事安有彼國願受之乎獨隠五年我入邴義<lb/>
與歸入之入同言不當入也與用兵之入不同<lb/>
　　滅<lb/>
　莊十年冬十月齊師滅譚譚子奔莒　十三年夏六<lb/>
　　月齊人滅遂<lb/>
<pb n="31a"/>
　僖二年夏虞師晉師滅下陽<hi>趙子曰言虢之罪由於虞於此書滅以惡虞也</hi>
　　<hi>義見本傳</hi>　五年秋楚人滅弦弦子奔黄　十年春狄<lb/>
　　滅温温子奔衛　十二年夏楚人滅黄　十七年<lb/>
　　夏滅項<hi>魯滅之也</hi>　二十五年正月丙午衛侯燬滅邢<lb/>
　　<hi>滅同姓故名</hi>　二十六年秋楚人滅䕫以䕫子歸<hi>趙氏曰楚</hi>
　　<hi>滅同姓䕫失國隨敵人俱不名者莫得而知之也時未與魯通也</hi>
　文四年秋楚人滅江　五年秋楚人滅六　十六年<lb/>
　　秋楚人秦人巴人滅庸<lb/>
<pb n="31b"/>
　宣八年夏楚人滅舒蓼　十二年冬十二月戊寅楚<lb/>
　　子滅蕭　十五年六月癸卯晉師滅赤狄潞氏以<lb/>
　　潞子嬰兒歸<hi>趙子曰所以書名也與魯近晉盟主來告知而書之故與䕫異也</hi>
　　十六年春正月晉人滅赤狄甲氏及留吁<lb/>
　成十七年冬楚人滅舒庸<lb/>
　襄六年秋莒人滅鄫　十有二月齊侯滅萊　十年<lb/>
　　春公㑹晉侯宋公衛侯曹伯莒子邾子滕子薛伯<lb/>
　　把伯小邾子齊世子光㑹吳于柤夏五月甲午遂<lb/>
<pb n="32a"/>
　　滅偪陽　二十五年楚屈建帥師滅舒鳩<lb/>
　昭四年秋七月楚子蔡侯陳侯許男頓子胡子沈子<lb/>
　　淮夷伐吳執齊慶封殺之遂滅賴　八年冬十月<lb/>
　　壬午楚師滅陳　十一年冬十一月丁酉楚師滅<lb/>
　　蔡執蔡世子有以歸用之<hi>啖子曰稱執者内繫之也趙子曰稱用者義同</hi>
　　<hi>僖十九年邾人用鄫子傳</hi>　十三年冬吳滅州來　十七年八<lb/>
　　月晉荀吳帥師滅陸渾氏之戎　二十三年秋七<lb/>
　　月戊辰胡子髠沈子盈滅　二十四年冬吳滅巢<lb/>
<pb n="32b"/>
　　　三十年冬十二月吳滅徐徐子章羽奔楚<hi>啖子曰徐</hi>
　　<hi>子名者初巳自服吳子吳子唁而送之非能自奔也</hi>
　定四年夏四月庚辰蔡公孫姓帥師滅沈以沈子嘉<lb/>
　　歸殺之<hi>啖子曰書殺言蔡罪甚也</hi>　六年正月癸亥鄭游速帥<lb/>
　　師滅許以許男斯歸　十四年二月辛巳楚公子<lb/>
　　結陳公孫佗人帥師滅頓以頓子牂歸　十五年<lb/>
　　二月辛丑楚子滅胡以胡子豹歸<lb/>
啖子曰凡滅國直書滅者罪來滅者其於見滅者<hi>楚子滅蕭<pb n="33a"/>衛侯燬滅邢之類是也</hi>言力屈而死故也凡書滅又書其君奔者<lb/>
<hi>譚子奔莒弦子奔黃之類</hi>則兩罪之且責其不死社稷也諸侯失地<lb/>
則名<hi>諸侯奔例書名</hi>國滅而奔者何以不名<hi>自發其問以辨其疑</hi>既書其<lb/>
滅罪巳昭矣縁隨敵人歸者書名以重其罪故奔者不<lb/>
名以示等差也凡書滅又書以歸及書名者罪重於奔<lb/>
者也既責其不死位又責其無興復之志也<hi>楚滅頓以頓子牂歸楚滅胡以胡子豹歸之類</hi>奔所以不名者位或未絶也以歸者則位<lb/>
必絶矣國滅君奔者四其三不書名<hi>譚子奔莒弦子奔黄温子奔衛是也</hi>
<pb n="33b"/>
唯徐子章羽書名傳以服吳後乃奔楚故依以歸例書<lb/>
名以罪之<hi>左氏曰吳滅徐徐子斷其髪攜夫人以逆吳子吳子唁而送之使其邇臣從之遂奔楚也</hi>
隨之以歸者皆名之<hi>言不復為人君也夔子不名名變例也巳具上注</hi>
趙子曰凡覆邦絶祀曰滅其惡著矣皆罪之也<hi>此解直書滅其君死者也言非但來滅者之罪亦見滅者無徳所致</hi>左氏曰用大師焉曰滅竊謂<lb/>
但敗而絶祀則書滅何必大師乎春秋用大師多矣何<lb/>
不盡書滅乎公羊曰滅上下同力者也據侵伐圍襲未<lb/>
必不同力也豈止滅乎又曰亡國之善辭豈有絶祀而<lb/>
<pb n="34a"/>
得稱善辭者哉此直當滅亡之文耳至於惡更深者則<lb/>
更異其文以彰罪重<hi>以前啖子諸例是也</hi>
　　滅同姓<lb/>
　僖二年夏虞師晉師滅下陽<hi>趙子曰不名虞晉虢未滅也義見本傳</hi>
　　二十五年春正月丙午衛侯燬滅邢　二十六年<lb/>
　　秋楚人滅䕫以䕫子歸<hi>趙子曰楚䕫俱不名以逺國義見本傳</hi>
啖子曰凡諸侯滅同姓則名之衛侯燬是也三傳意同<lb/>
<hi>變例者巳具上注</hi>
<pb n="34b"/>
　　得國不書滅<lb/>
　莊四年夏紀侯大去其國　十年三月宋人遷宿<lb/>
　　三十年秋七月齊人降鄣<lb/>
　閔二年春正月齊人遷陽<lb/>
　僖三年夏徐人取舒　五年冬晉人執虞公<hi>趙子曰以不絶</hi>
　　<hi>把故不稱滅義見本傳</hi>　二十一年春公伐邾取須句<lb/>
　宣九年秋取根牟<lb/>
　成六年春取剸<lb/>
<pb n="35a"/>
　襄十三年夏取邿<lb/>
　昭四年九月取鄫<lb/>
趙子曰凡得國而不言滅者<hi>諸取國及遷降之類</hi>不絶其祀也<hi>以為附庸</hi>又曰紀侯使弟以國屬齊為附庸宿及陽遷入封内<lb/>
為附庸鄣則降服為附庸虞則以君被執遂屬為附庸<lb/>
諸言取者並為有所繫屬而取之也但為得之事異所<lb/>
以異辭耳其義各見本傳<lb/>
　　内取田邑<hi>歸田邑附</hi>
<pb n="35b"/>
　隠八年三月鄭伯使宛來歸邴　十年六月壬戌公<lb/>
　　敗宋師于管辛未取郜辛巳取防<lb/>
　僖二十二年春公伐邾取須句　二十六年冬以楚<lb/>
　　師伐齊取榖<hi>榖梁云言以不當以也民者君之本也使民以其死非其正也</hi>　三<lb/>
　　十一年春取濟西田　三十三年春公伐邾取訾<lb/>
　　婁<lb/>
　文七年春公伐邾三月甲戌取須句<hi>啖子曰書日月者明不因伐而</hi>
　　<hi>取也趙子曰本非魯地嘗為魯取之中間却為邾取皆不書之例見於後不復繫於邾者省文從可</hi>
<pb n="36a"/>
　　<hi>知也</hi>
　宣四年春公伐莒取向　九年秋取根牟<hi>啖子云不分其國邑</hi>
　　十年春齊人歸我濟西田秋公孫歸父帥師伐邾<lb/>
　　取繹<lb/>
　成二年秋取汶陽田　六年春取鄟<hi>啖子云不分其國邑</hi>
　襄十三年夏取邿　十九年春取邾田自漷水<lb/>
　昭元年三月取鄆　四年九月取鄫　三十二年春<lb/>
　　取闞<hi>邑也</hi>
<pb n="36b"/>
　定十年夏齊人來歸鄆讙龜隂田<lb/>
　哀二年春二月季孫斯叔孫州仇仲孫何忌伐邾取<lb/>
　　郭東田及沂西田　八年夏齊人歸讙及闡<lb/>
　　外取邑<lb/>
　隠四年春二月莒人伐把取牟婁　六年冬宋人取<lb/>
　　長葛<hi>去年伐鄭圍長葛故出不重言鄭從省文也</hi>　十年秋宋人蔡人<lb/>
　　衛人伐戴鄭伯伐取之<lb/>
　僖三年夏徐人取舒<lb/>
<pb n="37a"/>
啖子曰凡先言伐國下言取邑者明其國之邑也伐莒<lb/>
取向伐把取牟婁之類是也伐邾取須句亦同如取郜<lb/>
取防上言敗宋師則宋邑可知也又曰凡取田者得其<lb/>
土田而不得其國邑也歸田亦然<lb/>
趙子曰凡力得之曰取<hi>或是邑或是附庸力得之故曰取取師義亦同也</hi>不當<lb/>
取也<hi>言取見其不當取也</hi>不是其專奪雖復取本邑亦無異辭<hi>其有本是我邑及我附庸為彼所奪之後却取得當異其文謂其不能申明直辭諸於王以正疆理但專以兵爭奪不得正道故悉同辭言之</hi>左氏云凡書取言易也榖梁亦曰取易辭<lb/>
<pb n="37b"/>
也按取者收奪之名何闗難易假令取之難而得之欲<lb/>
如何書之乎又云凡克邑不用師徒曰取今經文見云<lb/>
伐何得云不用師徒乎今謂凡係屬外而我克有之不<lb/>
論難易一切稱取其言伐某取某者是用師徒也取者<lb/>
或以師威偪或招收而得之既不侵伐方可是不用師<lb/>
徒乎然取之非正皆為力得春秋之義在辨其得之邪<lb/>
正<hi>若得合宜則不言取</hi>固不當唯以師徒為例又曰凡内取之邑<lb/>
不繫國者皆本是魯邑曽為外國所奪今却取之既是<lb/>
<pb n="38a"/>
本國邑不可繫之他國耳又曰凡有邑稱邑<hi>諸取邑歸邑皆是也</hi>
無邑稱田公羊曰田多邑少稱田邑多田少稱邑按田<lb/>
繫於邑若有邑則稱邑舉重也無邑自然稱田皆据事<lb/>
實耳<lb/>
　　外取内田邑<lb/>
　宣元年六月齊人取濟西田<hi>宣公賂齊</hi>
　成八年春晉侯使韓穿來言汶陽之田歸之于齊<lb/>
　昭二十五年十有二月齊侯取鄆<hi>居昭公也</hi>
<pb n="38b"/>
　哀八年夏齊人取讙及闡<hi>魯不與季姻故怒而取二邑也</hi>
趙子曰凡外取田邑多不書所繫取於我也不言我諱<lb/>
之也<hi>失邑大事故諱以示譏</hi>其不書者非我封也<hi>春秋時相侵奪田邑及附庸者多据魯取外邑凡二十二其彼外取者唯三耳且魯非强霸不應如此盖當時側近小國並被列國收為附庸其被取者本非魯邑不可繫之於魯若書之則與本封無異故悉不書之是魯本封乃書</hi>而此書之<lb/>
<hi>謂濟西田</hi>記䘮守地<hi>為失故/書本上</hi>内取悉書可别知也<hi>言伐某取某即彼田邑若不繫於外則本魯邑可分别而知故一切書之也</hi>榖梁但師資相傳知有外<lb/>
邑不書之義而不知其非魯本封之故遂云内不言取<lb/>
<pb n="39a"/>
言取授之也言我以賂外者乃書之且以賂外者是内<lb/>
之罪也以强取者是外之罪也若賂者則書而被兵取<lb/>
者不書斯乃掩外之惡揚内之醜考之情理豈然乎且<lb/>
疆邑社稷之本若失而不書豈成史冊故知榖梁之說<lb/>
非也<lb/>
　　取師<lb/>
　哀九年春宋皇瑗取鄭師于雍丘<hi>趙子云不言帥師闕文也</hi>　十<lb/>
　　三年春鄭罕逹帥師取宋師于嵒<lb/>
<pb n="39b"/>
趙子曰凡悉俘之曰取某師<hi>取者悉俘虜之故不言敗</hi>左氏曰覆而<lb/>
敗之曰取某師按取者得之之稱若但敗之彼不死者<lb/>
則走歸何名為取則當書云敗某師耳不當云取也公<lb/>
榖並云取易辭也按經以得為義故名為取不論難易<lb/>
假令用力甚難而悉取得豈得不名為取哉<hi>啖云取以得為義三傳之説並未安</hi>
　　救<lb/>
　莊六年春正月王人子突救衛<hi>救公子黔牟也</hi>　二十八年<lb/>
<pb n="40a"/>
　　秋公㑹齊人宋人救鄭<lb/>
　閔元年春正月齊人救邢<lb/>
　僖元年春正月齊師宋師曹師次于聶北救邢<hi>公榖並云</hi>
　　<hi>救不當次</hi>　六年秋諸侯遂救許　十五年春公孫敖<lb/>
　　帥師及諸侯之大夫救徐<hi>上㑹牡丘諸侯</hi>　十八年夏師<lb/>
　　救齊　秋救齊　二十八年春楚人救衛<lb/>
　文三年冬晉陽處父帥師伐楚以救江　九年春公<lb/>
　　子遂㑹晉人宋人衛人許人救鄭<lb/>
<pb n="40b"/>
　宣元年秋晉趙盾帥師救陳　九年冬晉卻缺帥師<lb/>
　　救鄭　十二年冬衛人救陳<lb/>
　成六年冬晉欒書帥師救鄭　七年秋公㑹晉侯齊<lb/>
　　侯宋公衛侯曹伯莒子邾子把伯救鄭<lb/>
　襄五年冬公㑹晉侯宋公衛侯鄭伯曹伯莒子邾子<lb/>
　　滕子薛伯齊世子光救陳　十年冬楚公子貞帥<lb/>
　　師救鄭　十二年春季孫宿帥師救台遂入鄆<lb/>
　　二十三年八月叔孫豹帥師救晉次于雍榆<hi>啖子曰先</hi>
<pb n="41a"/>
　　<hi>書救明魯君之命也後言次罪叔孫豹</hi>
　哀七年冬鄭駟𢎞帥師救曹　十年冬吳救陳<lb/>
啖子曰救者救其患難凡救患皆為美也凡救當奔命<lb/>
而徃救次失救道也公羊榖梁云救不言次言次非救<lb/>
此說是也救邢之師譏不速赴故先書次于聶北而救<lb/>
邢竟得其援故又言救邢<hi>言有成事</hi>又救晉之師君命徃救<lb/>
而叔孫次止故先書救晉明魯君之命也下言次于雍<lb/>
榆罪叔孫也<lb/>
<pb n="41b"/>
　　次<lb/>
　莊三年冬公次于郎　八年春師次于郎以俟陳人<lb/>
　　蔡人　十年夏六月齊師宋師次于郎　三十年<lb/>
　　夏師次于成<lb/>
　僖元年春正月齊師宋師曹師次于聶北救邢　十<lb/>
　　五年三月公㑹齊侯宋公陳侯衛侯鄭伯許男曹<lb/>
　　伯盟于牡丘遂次于匡<lb/>
　文十年冬楚子蔡侯次于厥貉<lb/>
<pb n="42a"/>
　襄元年仲孫蔑㑹齊崔杼曹人邾人把人次于鄫<lb/>
　　二十三年八月叔孫豹帥師救晉次于雍榆<lb/>
　定九年秋齊侯衛侯次于五氏　十三年春齊侯衛<lb/>
　　侯次于垂葭　十五年夏齊侯衛侯次于蘧蒢<lb/>
趙子曰凡師駐曰次惡興師也<hi>言非奉王伯之命以討罪救亂則不當興之惡其興師無名故書次以譏之</hi>兵者亂之大者也次猶不可<hi>次者無所用但次止耳經猶譏之</hi>况侵伐乎<hi>言小猶戒之况其大者</hi>唯莊八年次于郎以俟<lb/>
陳人蔡人俟寇以免其譏耳即明無寇而次是欲自為<lb/>
<pb n="42b"/>
寇也皆譏之也左氏云凡師一宿為舎再宿為信過信<lb/>
為次按經無信舎之文此例亦妄也公榖解次悉云有<lb/>
畏非也夫子意在刺其無王命而興師書之以懲亂耳<lb/>
豈譏其懦怯哉若譏其懦怯則當褒其勇者春秋乃鼓<lb/>
亂之書也决無是理<lb/>
　　遷<lb/>
　莊元年冬齊師遷紀郱鄑郚<hi>啖子曰齊欲滅紀故遷其三邑趙子曰遷邑唯</hi>
　　<hi>此一處與諸遷國不同例</hi>　十年三月宋人遷宿<hi>榖梁云其不地宿不復見</hi>
<pb n="43a"/>
　　<hi>也</hi>
　閔二年春正月齊人遷陽<hi>義與上同</hi>
　僖元年夏六月邢遷于夷儀　三十一年十二月衛<lb/>
　　遷于帝丘<lb/>
　成十五年冬許遷于葉<lb/>
　昭九年春許遷于夷　十八年冬許遷于白羽<lb/>
　定四年夏許遷于容城<lb/>
　哀二年十一月蔡遷于州來<lb/>
<pb n="43b"/>
啖子曰凡書遷者有二義如宋人遷宿齊人遷陽之類<lb/>
是移其國於國中而為附庸也公羊云遷之者非其意<lb/>
也<hi>被人强遷之耳</hi>此說是如邢遷于夷儀衛遷于帝丘之類或<lb/>
自請遷或見强遷皆猶為例國故不言某人遷之言所<lb/>
遷之地但言其移國都而已非為附庸也公羊云遷者<lb/>
其意<hi>言其意自欲遷</hi>此說是也<lb/>
趙子曰凡非所遷而遷之<hi>非其已邑而遷之</hi>其惡著矣<hi>凡遷他邑他國都必知非也</hi>又曰能以國遷曰某遷<hi>邢遷于夷儀之類也言存為列國</hi>徙而<lb/>
<pb n="44a"/>
臣之曰遷某<hi>移入封内以為附庸也宋人遷宿之類</hi>
　　興兵雜事<lb/>
　隠元年夏五月鄭伯克叚于鄢<lb/>
啖子曰克者君戡臣之稱也<hi>臣不敢敵君故變其文</hi>
　襄二十三年冬齊侯襲莒<lb/>
趙子曰掩其不備曰襲<hi>此兵家舊説義備故依之</hi>左氏云輕曰襲若<lb/>
不掩擊輕兵侵掠不得云襲<lb/>
　莊十八年夏公追戎于濟西<hi>啖子曰去社稷逺追戎危公</hi>
<pb n="44b"/>
　僖二十六年齊人侵我西鄙公追齊師至酅弗及<hi>趙子</hi>
　　<hi>云寇至不知追而不及言内之無戎備也</hi>
啖子曰追者寇巳去而躡之也<lb/>
　僖二十八年春公子買戍衛不卒戍刺之<lb/>
　襄五年冬戍陳　十年冬戍鄭虎牢<lb/>
啖子曰戍者以兵守之也<lb/>
　莊三十年秋齊人降鄣<lb/>
啖子曰凡服從内附曰降<hi>言内附為附庸</hi>不言滅不絶祀也不<lb/>
<pb n="45a"/>
言取異乎有繫也不言鄣降由於齊也<lb/>
　桓七年二月己亥焚咸丘<lb/>
公羊云以火攻<lb/>
　僖十九年冬梁亡<lb/>
三傳云自取滅亡故不書滅而以自亡為文其實亦因<lb/>
秦取之乃亡也<lb/>
　莊十七年夏齊人殱于遂<lb/>
啖子曰殱者自滅之義不言遂人殱之言齊人自取其<lb/>
<pb n="45b"/>
殱也<lb/>
　閔二年冬鄭棄其師<lb/>
啖子曰罪其不以禮退臣<hi>臣謂髙克</hi>故特異其文<lb/>
　昭元年秋叔弓帥師疆鄆田<lb/>
趙子曰凡疆田而有帥師者皆有難也城亦同此<hi>文十二年季孫行父帥師城諸及鄆之類</hi>
　莊八年秋師還<lb/>
趙子曰凡師還告廟則書重之也<hi>用師國之安危所繫故重之</hi>記其<lb/>
<pb n="46a"/>
是以著其非也<hi>記此則他時不告者皆失禮可知也</hi>又以二百四十二年<lb/>
唯一處書師還告廟義可疑也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="46b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋集傳纂例卷五<lb/>
</p>
<p>
</p>
  </div>
</body>
</text>
</TEI>
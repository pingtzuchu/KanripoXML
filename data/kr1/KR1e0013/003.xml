<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋集傳纂例卷三</head> <lb/>
    <p>
<pb n="1a"/>
欽定四庫全書<lb/>
　春秋集傳纂例卷三<lb/>
　　　　　　　　　　　　唐　陸淳　撰<lb/>
　　崩薨卒塟例第十四<lb/>
左氏曰凡崩薨來告則書不然則否<lb/>
啖子曰天子卒曰崩諸侯卒曰薨皆臣子之辭外諸侯<lb/>
則曰卒卒終也本國不言卒<hi>言卒如合終然</hi>故異其文如今凶<lb/>
儀稱親屬亡沒異於弔者之辭情禮然也<lb/>
<pb n="1b"/>
公羊曰天子曰崩諸侯曰薨大夫曰卒士曰不祿<hi>按此説不了何者天子至尊天下稱曰崩可也諸侯曰薨則本國臣子言之至於赴告猶曰不祿王史及他國之史則書卒自此以下其家臣赴告並言不祿史官書之則曰卒此則臣子及他國異辭爾何得定配以為品例邪自史記漢書已下既有爵臣死皆言薨乖失甚矣且魯史書外諸侯猶言卒況王臣乎</hi>
　　王崩<lb/>
　隱三年三月庚戌天王崩<hi>平王也</hi>
　桓十五年三月乙未天王崩<hi>桓王也比後莊王僖王不書崩</hi>
　僖八年冬十有二月丁未天王崩<hi>惠王也</hi>
<pb n="2a"/>
　文八年八月戊申天王崩<hi>襄王也此後頃王不書崩</hi>
　宣二年冬十月乙亥天王崩<hi>匡王也</hi>
　成五年冬十有一月己酉天王崩<hi>定王也</hi>
　襄元年九月辛酉天王崩<hi>簡王也</hi>　二十八年十有二<lb/>
　　月甲寅天王崩<hi>靈王也</hi>
　昭二十二年四月乙丑天王崩<hi>景王也</hi>
趙子曰春秋王崩三不書<hi>譏也謂不書於經莊王僖王頃王也</hi>見王室不<lb/>
告魯之不赴也<hi>王室使告國史當書之不然魯聞王崩使卿赴弔則知其日月亦當書也</hi>哀<lb/>
<pb n="2b"/>
王室之無人<hi>王室陵遲公卿非其人故禮闕爾</hi>著諸侯之不臣也<hi>王室雖不告諸侯聞之自當徃</hi>嗣王即位皆不書<hi>逾年而即位天下更始即當書其即位以見天下新有大君也</hi>不能施令於天下也<hi>但自即位而已不能有號令新政使天下知也亦猶詩有王風不為雅也</hi>罪諸侯不臣而莫之承也<hi>諸侯視之與不即位同不復重承也</hi>哀<lb/>
王道積微而莫之興也<hi>積漸也無復振興也</hi>又曰王后世子<hi>王之世子</hi>
廢興卒塟之不書何也王室不告諸侯不赴也<hi>不赴不慶弔</hi>
哀其微也<lb/>
　　公薨<lb/>
<pb n="3a"/>
　隱十一年冬十有一月壬辰公薨<hi>桓公與羽父弑之</hi>
　桓十八年夏四月丙子公薨于齊<hi>齊令彭生弑之也</hi>
　莊三十二年八月癸亥公薨于路寢<lb/>
　閔二年秋八月辛丑公薨<hi>共仲使卜齮賊公于武闈</hi>
　僖三十三年冬十有二月乙巳公薨于小寢<lb/>
　文十八年春二月公薨于臺下<hi>非路寢也</hi>
　宣十八年冬十月壬戌公薨于路寢<lb/>
　成十八年八月己丑公薨于路寢<lb/>
<pb n="3b"/>
　襄三十一年夏六月辛巳公薨于楚宫<lb/>
　昭三十二年十有二月己未公薨于乾侯<lb/>
　定十五年夏五月壬申公薨于髙寢<lb/>
啖子曰凡公薨必書其所<hi>小寢路寢髙寢之類</hi>詳内事重凶變也<lb/>
若遇弑則不地榖梁云公薨不地故也此説是趙子曰<lb/>
公必薨於正寢以就公卿也大位奸之窺也危病邪之<lb/>
伺也若蔽於隱是使小人女子得行其志也莊公正終<lb/>
而嗣禍分位不眀而閨闈不修也<hi>事見莊三十二年</hi>故宗嗣素<lb/>
<pb n="4a"/>
定之兵權散主之閨闈嚴飾之小人女子不尸重任賢<lb/>
良受託鼎足交輔則纂弑之禍曷由而至哉<lb/>
　　夫人薨<lb/>
　隱二年十有二月乙卯夫人子氏薨<hi>桓公母仲子也</hi>
　莊二十一年秋七月戊戌夫人姜氏薨<hi>桓公夫人文姜</hi>
　僖元年秋七月戊辰夫人姜氏薨于夷齊人以歸<hi>莊公</hi>
　　<hi>夫人哀姜閔公之嫡母也</hi>
　文四年冬十有一月壬寅夫人風氏薨<hi>僖公妾母成風也</hi>
<pb n="4b"/>
　　十六年秋八月辛未夫人姜氏薨<hi>僖公夫人聲姜文公母也</hi>
　宣八年夏戊子夫人嬴氏薨<hi>宣公母也</hi>
　襄二年五月庚寅夫人姜氏薨<hi>成公夫人齊姜也</hi>　四年秋<lb/>
　　七月戊子夫人姒氏薨<hi>襄公妾母</hi>　九年五月辛酉夫<lb/>
　　人姜氏薨<hi>成公母</hi>
　昭十一年五月甲申夫人歸氏薨<hi>昭公妾母</hi>
　定十五年秋七月壬申姒氏卒<hi>哀公妾母</hi>
　哀十二年夏五月甲辰孟子卒<hi>昭公夫人</hi>
<pb n="5a"/>
啖子曰凡夫人薨必書而不書地婦人無外事薨有常<lb/>
處也其君之妾母仲子則本以夫人禮娶<hi>事見隠元年</hi>又隠<lb/>
公以桓公為先君之嗣故行夫人喪禮書薨<hi>書夫人子氏薨</hi>自<lb/>
成風之後<hi>夫人風氏薨即僖公妾母也</hi>妾母皆僭用夫人禮故亦書<lb/>
薨著其非禮也哀公母定姒卒時子未踰年<hi>姒氏卒時定公已薨哀公初立未踰年未成君</hi>雖行喪禮不可加於子<hi>凡未踰年君卒亦不言薨</hi>故書<lb/>
卒子既未成君故不稱夫人也孟子呉女也<hi>昭公夫人</hi>魯人<lb/>
耻娶同姓不可書曰夫人姬氏薨而曰孟子卒<lb/>
<pb n="5b"/>
趙子曰若薨于外則書地記事實也榖梁曰夫人薨不<lb/>
地地故也<hi>故謂被殺</hi>此説非也假如夫人歸寜死於外豈得<lb/>
云不地乎且君皆記其寢被殺則不言地隠公是也桓<lb/>
公在齊被殺而亦書地故知在外薨不以有故無故皆<lb/>
當書其地理甚昭然<lb/>
　　未踰年君卒<lb/>
　莊三十二年冬十月乙未子般卒<lb/>
　文十八年冬十月子卒<hi>子赤也襄仲殺之也</hi>
<pb n="6a"/>
　襄三十年九月癸巳子野卒<hi>毁也</hi>
　昭二十二年冬十月王子猛卒<hi>啖氏云同年上言主居于皇足知是未踰</hi>
　　<hi>年之王卒特加子字義見本傳</hi>
啖子曰凡未踰年君卒皆書曰卒言嗣先君未成君也<lb/>
故不書崩薨而曰卒先君未塟則名之<hi>父前子名義也</hi>既塟則<lb/>
不名<hi>子赤是也</hi>外諸侯未踰年而卒則不書異於内也<lb/>
趙子曰子般子赤以被殺故不書地義與隠同子野非<lb/>
被殺而亦不書於地闕文也<lb/>
<pb n="6b"/>
　　諸侯卒<lb/>
趙子曰春秋記諸侯卒著易代也不曰薨異外内也<hi>與魯異也</hi>名之降於天子也<hi>唯天子不書名</hi>
　隠三年八月庚辰宋公和卒　七年三月滕侯卒<lb/>
　　八年六月己亥蔡侯考父卒　辛亥宿男卒<lb/>
　桓五年春正月甲戌己丑陳侯鮑卒　十年春正月<lb/>
　　庚申曹伯終生卒　十一年五月癸未鄭伯寤生<lb/>
　　卒　十二年八月壬辰陳侯躍卒　冬十一月丙<lb/>
<pb n="7a"/>
　　戌衛侯晉卒　十四年冬十有二月丁巳齊侯禄<lb/>
　　父卒　十七年六月丁丑蔡侯封人卒<lb/>
　莊元年冬十月乙亥陳侯林卒　二年冬十二月乙<lb/>
　　酉宋公馮卒　十六年十有二月邾子克卒　二<lb/>
　　十一年夏五月辛酉鄭伯突卒　三十三年冬十<lb/>
　　有一月曹伯射姑卒　二十五年夏五月癸丑衛<lb/>
　　侯朔卒　二十八年夏四月丁未邾子瑣卒　三<lb/>
　　十一年四月薛伯卒<lb/>
<pb n="7b"/>
　僖四年夏許男新臣卒<hi>脱月</hi>　七年七月曹伯般卒<lb/>
　　九年三月丁丑宋公御説卒　九月甲子晉侯佹<lb/>
　　諸卒　十二年冬十有二月丁丑陳侯杵臼卒<lb/>
　　十四年冬蔡侯肸卒<hi>脱月</hi>　十七年十有二月乙亥<lb/>
　　齊侯小白卒　二十三年夏五月庚寅宋公兹父<lb/>
　　卒　冬十有一月杞子卒　二十四年冬晉侯夷<lb/>
　　吾卒<hi>脱月</hi>　二十五年夏四月癸酉衛侯燬卒　二<lb/>
　　十七年夏六月庚寅齊侯昭卒　二十八年六月<lb/>
<pb n="8a"/>
　　陳侯欵卒　三十二年夏四月己丑鄭伯㨗卒<lb/>
　　冬十二月己邜晉侯重耳卒<lb/>
　文五年冬十月甲申許男業卒　六年八月乙亥晉<lb/>
　　侯驩卒　七年夏四月宋公王臣卒　九年八月<lb/>
　　曹伯襄卒　十三年夏五月壬午陳侯朔卒　邾<lb/>
　　子籧篨卒　十四年夏五月乙亥齊侯潘卒　十<lb/>
　　八年春二月丁丑秦伯罃卒<lb/>
　宣三年冬十月丙戌鄭伯蘭卒　四年春正月秦伯<lb/>
<pb n="8b"/>
　　稻卒　九年八月滕子卒　九月辛酉晉侯黒臀<lb/>
　　卒于扈　冬十月癸酉衛侯鄭卒　十四年夏五<lb/>
　　月壬申曹伯夀卒　十年夏四月己巳齊侯元卒<lb/>
　　　十七年春正月庚子許男錫我卒　丁未蔡侯<lb/>
　　申卒　十八年秋七月甲戌楚子旅卒<lb/>
　成二年八月壬午宋公鮑卒　庚寅衛侯速卒　四<lb/>
　　年三月壬申鄭伯堅卒　六年六月壬申鄭伯費<lb/>
　　卒　九年秋七月丙子齊侯無野卒　十年五月<lb/>
<pb n="9a"/>
　　丙午晉侯獳卒　十三年五月曹伯廬卒于師<lb/>
　　十四年正月莒子朱卒　冬十月庚寅衛侯臧卒<lb/>
　　　秦伯卒　十五年夏六月宋公固卒　十六年<lb/>
　　夏四月辛未滕子卒　十七年十有二月邾子貜<lb/>
　　且卒<lb/>
　襄二年六月庚辰鄭伯睔卒　四年春三月己酉陳<lb/>
　　侯午卒　六年三月壬午杞伯姑容卒　七年十<lb/>
　　有二月鄭伯髠頑如㑹未見諸侯丙戌卒于鄵<lb/>
<pb n="9b"/>
　　十二年秋九月呉子乘卒　十三年九月庚辰楚<lb/>
　　子審卒　十五年冬十有一月晉侯周卒　十七<lb/>
　　年春二月庚午邾子瞷卒　十八年冬十月曹伯<lb/>
　　負芻卒于師　十九年秋七月辛邜齊侯環卒<lb/>
　　二十三年三月己巳把伯匄卒　二十五年十有<lb/>
　　二月呉子謁伐楚門于巢卒　二十六年八月壬<lb/>
　　午許男寗卒于楚　二十八年十二月乙未楚子<lb/>
　　昭卒　二十九年五月庚午衛侯衎卒<lb/>
<pb n="10a"/>
　昭元年六月丁巳邾子華卒　冬十有一月己酉楚<lb/>
　　子糜卒　三年春正月丁未滕子原卒　五年七<lb/>
　　月秦伯卒　六年春正月把伯益姑卒　七年秋<lb/>
　　八月戊辰衛侯惡卒　八年夏四月辛丑陳侯溺<lb/>
　　卒　十年七月戊子晉侯彪卒　十二月甲子宋<lb/>
　　公成卒　十二年三月壬申鄭伯嘉卒　十四年<lb/>
　　三月曹伯滕卒　八月莒子去疾卒　十五年春<lb/>
　　正月呉子夷末卒　十六年八月己亥晉侯夷卒<lb/>
<pb n="10b"/>
　　　十八年春三月曹伯須卒　二十年十一月辛<lb/>
　　夘蔡侯廬卒　二十三年夏六月蔡侯東國卒于<lb/>
　　楚　二十四年八月丁酉杞伯郁釐卒　二十五<lb/>
　　年十有一月己亥宋公佐卒于曲棘　二十六年<lb/>
　　九月庚申楚子居卒　二十七年冬十月曹伯午<lb/>
　　卒　二十八年夏四月丙戌鄭伯寧卒　秋七月<lb/>
　　癸巳滕子寧卒　三十年夏六月庚辰晉侯去疾<lb/>
　　卒　三十一年夏四月丁巳薛伯榖卒<lb/>
<pb n="11a"/>
　定三年二月辛邜邾子穿卒　四年春二月癸巳陳<lb/>
　　侯呉卒　五月杞伯成卒于㑹　八年三月曹伯<lb/>
　　露卒　秋七月戊辰陳侯桞卒　九年夏四月戊<lb/>
　　申鄭伯蠆卒　秋秦伯卒<hi>脱月</hi>　十二年春薛伯定<lb/>
　　卒<hi>脱月</hi>　十四年五月呉子光卒<lb/>
　哀二年夏四月丙子衛侯元卒　三年冬十月癸邜<lb/>
　　秦伯卒　四年秋八月甲寅滕子結卒　五年秋<lb/>
　　九月癸酉齊侯杵臼卒　六年秋七月庚寅楚子<lb/>
<pb n="11b"/>
　　軫卒　八年冬十有二月癸亥把伯過卒　十年<lb/>
　　三月戊戌齊侯陽生卒　五月薛伯夷卒　十一<lb/>
　　年秋七月辛酉滕子虞母卒　十三年夏許男成<lb/>
　　卒<hi>脱月</hi>
趙子曰凡諸侯同盟名於載書<hi>載書者載盟誓之辭於冊者具標同盟諸侯之名而毎國執一也</hi>朝㑹名於要約<hi>相朝及㑹同者也要約約事之簡牘也若今㑹計文牒等也</hi>聘告名於簡牘<hi>使使來聘及有言命之事皆有簡書也</hi>故於卒赴可知<lb/>
而紀也<hi>彼來告喪國史按舊簡書知其名而紀之</hi>非此則否示詳慎也<hi>言若非素<pb n="12a"/>徃還雖傳聞其名不書於冊示詳審也</hi>
左氏云凡諸侯同盟故薨則赴以名此例於理不安豈<lb/>
有臣子正當創巨痛深之日乃忍稱君之名禮固不爾<lb/>
且禮篇所録亦云寡君不禄而已凡曽同盟會知其名<lb/>
故於死時書之以紀易代左氏但見舊説知有同盟書<lb/>
名之事不察其理遂妄發例爾據春秋諸侯卒不同盟<lb/>
者凡五十二人九人不書名餘並書名左氏又云從赴<lb/>
而書若未同盟實不合赴以名豈有如此衆國越禮而<lb/>
<pb n="12b"/>
稱亡君父之名乎左氏又云凡諸侯同盟於是稱名故<lb/>
薨則赴以名告終稱嗣以繼好息民<hi>告終告亡君名也</hi>據此意<lb/>
乃以稱亡父之名為求好之意何誣鄙之甚况於例之<lb/>
不合乎春秋中唯有九人卒不書名檢尋事迹並無朝<lb/>
㑹聘告處所以不知其名耳是其明證也餘則悉書名<lb/>
檢尋皆有徃來事迹則知必不同盟諸侯卒于他國<hi>蔡侯東國卒于楚之類</hi>及卒于㑹卒于師則書之雖在國不卒於其<lb/>
都亦書之晉侯卒于扈宋公卒于曲棘是也公羊云諸<lb/>
<pb n="13a"/>
侯卒其封内不地有何理哉解晉侯即云欲㑹故也解<lb/>
宋公即云憂内故也今按餘國君更無書地者是知諸<lb/>
侯不卒於其國都例書地耳如魯卿卒于垂卒于貍蜃<lb/>
之義鄭伯髠頑如㑹未見諸侯卒于鄵<hi>在襄七年</hi>從省文也<lb/>
榖梁云諸侯不生名此名於如㑹之上何也見其如㑹<lb/>
卒也言其為如㑹而卒也此説非也凡諸侯卒皆書名<lb/>
若言鄭伯如㑹髠頑卒于鄵則不成文辭也故云爾呉<lb/>
子謁伐楚門于巢卒書名於伐楚之上亦同此義<lb/>
<pb n="13b"/>
　　天子大夫卒<lb/>
　隠三年夏四月辛邜尹氏卒<hi>公羊云譏世卿趙子曰未嘗同盟㑹不知其名</hi>
　　<hi>故曰尹氏王臣赴告非禮也</hi>
　文三年夏五月王子虎卒<hi>同盟于狄泉故書名亦譏赴告也無采地但言王子</hi>
　　<hi>也</hi>
　定四年秋劉巻卒<hi>同盟于召陵故書名趙云畿内諸侯不同列國故不言劉子卷卒亦</hi>
　　<hi>譏其來赴故書之</hi>
趙子曰臣無外交之禮今死而赴故書以譏<lb/>
<pb n="14a"/>
　　内大夫卒<lb/>
趙子曰外大夫卒春秋不書<hi>不書外大夫也</hi>書内大夫吾史也<lb/>
<hi>魯卿有王命者則書卒</hi>尊吾命卿所以尊王命也<hi>不命卿不書卒是也</hi>不書<lb/>
塟降於君也<lb/>
　隠元年冬十二月公子益師卒　五年冬十二月辛<lb/>
　　巳公子彄卒　八年冬十二月無駭卒<hi>榖梁云隠不命大夫</hi>
　　<hi>故不書族</hi>　九年三月俠卒<hi>義同無駭</hi>
　莊三十二年秋七月癸巳公子牙卒<lb/>
<pb n="14b"/>
　僖十六年三月壬申公子季友卒<hi>公穀皆云稱字賢也</hi>　秋七<lb/>
　　月甲子公孫兹卒<lb/>
　文十年三月辛邜臧孫辰卒　十四年九月甲申公<lb/>
　　孫敖卒于齊<hi>魯卿卒于他國則地他皆放此</hi>
　宣五年秋九月叔孫得臣卒　八年夏六月辛巳有<lb/>
　　事于太廟仲遂卒于垂壬午猶繹萬入去籥<hi>義見郊廟</hi>
　　<hi>例</hi>　十七年冬十有一月壬午公弟叔肸卒<hi>榖梁云非</hi>
　　<hi>卿而書卒得弟道也</hi>
<pb n="15a"/>
　成四年夏四月甲寅臧孫許卒　十五年三月乙巳<lb/>
　　仲嬰齊卒　十七年冬十有一月壬申公孫嬰齊<lb/>
　　卒于貍脤<lb/>
　襄五年十有二月辛未季孫行父卒　十九年八月<lb/>
　　丙辰仲孫蔑卒　二十二年秋七月辛酉叔老卒<lb/>
　　　二十三年八月己邜仲孫叔卒　三十一年九<lb/>
　　月己亥仲孫羯卒<lb/>
　昭四年冬十有二月乙邜叔孫豹卒　七年冬十有<lb/>
<pb n="15b"/>
　　一月癸未季孫宿卒　十五年二月癸酉有事于<lb/>
　　武宫籥入叔弓卒去樂卒<hi>義見郊朝例</hi>　二十一年八<lb/>
　　月乙亥叔輙卒　二十三年正月癸丑叔鞅卒<lb/>
　　二十四年春王二月丙戌仲孫貜卒　二十五年<lb/>
　　冬十月戊辰叔孫婼卒　二十九年夏四月庚子<lb/>
　　叔倪卒<lb/>
　定五年六月丙申季孫意如卒　秋七月壬子叔孫<lb/>
　　不敢卒<lb/>
<pb n="16a"/>
　哀三年秋七月丙子季孫斯卒<lb/>
啖子曰魯卿既王命皆書卒隠公攝位不請命大夫故<lb/>
未命之卿亦書卒明非怠慢也俠無駭是也餘公則不<lb/>
命之卿無書卒者責不尊王室也<hi>桓十一年柔㑹宋公莊三年溺㑹齊侯並不書卒是也</hi>叔肸非卿而書弟卒美其得弟道特加之也<hi>宣公因公子遂殺子赤而立叔肸不食其禄又不去其國得弟道也</hi>公孫敖既奔書卒為喪<lb/>
歸赴也<hi>文八年公孫敖奔莒十四年卒于齊十五年齊人歸公孫敖之喪</hi>大夫卒於他<lb/>
國則書國<hi>諸出聘者經雖無其事理例昭然也</hi>卒於魯地則書地仲遂公<lb/>
<pb n="16b"/>
孫嬰齊是也趙子曰魯卿凡四十三人書族而不書卒<lb/>
者有公子慶父公子翬單伯公子結叔彭生凡五人公<lb/>
子慶父及公子翬並以弑君故不書卒以貶之單伯不<lb/>
書者以淫子叔姬及至自齊葢黜其卿位故不書卒叔<lb/>
彭生則以不發襄仲之謀令君及禍故亦不書襄仲亦<lb/>
弑君為記變禮之事也雖書其卒則去其族以貶之其<lb/>
公子結不書卒遂事也啖子曰非大夫也為嘉其及齊<lb/>
宋盟以安國家故褒之耳<hi>義見莊十九年</hi>或曰文公時單伯<hi>文十<pb n="17a"/>五年見經</hi>與莊公時單伯<hi>莊元年見經</hi>若是一人計已過百嵗是<lb/>
復能淫叔姬乎答曰近年有孫濟者歴典十餘郡年近<lb/>
百嵗猶更娶妻况古人壽長焉知其不然乎不爾則父<lb/>
子也但莊公之單伯何故不書卒不能詳也自此外則<lb/>
柔<hi>桓十一年見經</hi>溺<hi>莊三年見經</hi>不書卒非命卿故也公孫歸父叔<lb/>
孫僑如不書卒出奔故也仲孫何忌叔孫州仇叔還獲<lb/>
麟時未卒也餘三十一人並書卒<lb/>
　　内女卒<lb/>
<pb n="17b"/>
　莊四年三月紀伯姬卒　二十九年冬十二月紀叔<lb/>
　　姬卒<hi>歸于酅者</hi>
　僖九年秋七月乙酉伯姬卒<hi>公羊云許嫁故以成人之喪治之</hi>　十<lb/>
　　六年夏四月丙申鄫季姬卒<lb/>
　文十二年二月庚子叔姬卒<hi>書卒義同伯姬趙子曰時君之女故曰子以别</hi>
　　<hi>非先君之女也</hi>
　成八年冬十月癸卯杞叔姬卒<lb/>
　襄三十年五月甲午宋災伯姬卒<lb/>
<pb n="18a"/>
啖子曰内女為諸侯之夫人則書卒以公為之服故也<lb/>
<hi>禮諸侯絶朞故無服唯適國君者為之服大功九月以其尊卑敵故</hi>榖梁云外夫人書卒<lb/>
者適諸侯則尊同以吾為之變故卒之此説是也許嫁<lb/>
為夫人者亦然其為媵及嫁太子公子大夫則不書凡<lb/>
内女嫁為諸侯夫人而不書卒時魯公非其兄弟及兄<lb/>
弟之子也諸侯無大功已下之服故杞叔姬雖出猶書<lb/>
者為喪歸杞故也<hi>成八年杞叔姬卒九年杞伯來逆叔姬之䘮以歸也</hi>
　　外夫人卒<lb/>
<pb n="18b"/>
　莊二年秋七月齊王姬卒<lb/>
啖子曰外夫人卒不書書王婚者魯主姬公為之服也<lb/>
<hi>主其嫁則有兄弟之恩死則服也</hi>榖梁云為之主者卒之是也<hi>公羊同</hi>莊<lb/>
十一年王姬不書卒者不為之服故不書義可見也<lb/>
趙子曰記是以著非也<hi>記二年是十一年非也</hi>
　　王塟<lb/>
趙子曰凡天王塟不㑹則不書志不臣也<hi>志記也</hi>記是以<lb/>
著非也<hi>諸㑹者是則知不㑹者非也</hi>平王不書塟<lb/>
<pb n="19a"/>
　莊三年五月塟桓王<hi>改塟也此後莊王僖王惠王並不書塟</hi>
　文九年二月辛丑塟襄王<hi>七月而塟此後頃王不書塟</hi>
　宣三年春塟匡王<hi>三月而塟此後定王不書塟</hi>
　襄二年春正月塟簡王<hi>五月而塟此後靈王不書塟</hi>
　昭二十二年六月塟景王<hi>三月而塟</hi>
啖子曰凡天王之塟魯㑹則書不書者不㑹也故平王<lb/>
之塟不書而有武氏子來求賻<hi>若魯使人㑹塟豈有不行賻禮乎</hi>是其<lb/>
證也榖梁云天子志崩不志塟必其時也舉天下而塟<lb/>
<pb n="19b"/>
一人其義不疑也<hi>言合七月之禮悉不書也公羊同</hi>葢見書塟者多不<lb/>
得禮<hi>言不合七月之禮也</hi>故有此説耳且襄王之塟正合禮何以<lb/>
書乎是知妄也杜元凱云萬國之數至衆封疆之守至<lb/>
重故天子之喪諸侯不得越竟而奔修服於國卿徃弔<lb/>
送既塟卒哭而除凶<hi>榖梁云諸侯皆合親弔又恐難行未知周制定如何故存以示疑也</hi>
　　公塟<lb/>
趙子曰塟稱我君舉其諡也<hi>将塟方作諡若只言桓公則恐渉他國君故明言我君以舉其新加之諡也</hi>臣子之敬辭也<hi>若不然則辭不順敬也</hi>
<pb n="20a"/>
　桓十八年冬十有二月己丑塟我君桓公<hi>賊在異國故可塟凡</hi>
　　<hi>九月乃塟</hi>
　閔元年六月辛酉塟我君莊公<hi>十一月乃塟亂故也</hi>
　文元年夏四月丁巳塟我君僖公<hi>五月</hi>　十八年六月<lb/>
　　癸酉塟我君文公<hi>五月</hi>
　襄三十一年十月癸酉塟我君襄公<hi>五月</hi>
　定元年秋七月塟我君昭公<hi>八月乃塟</hi>　十五年九月丁<lb/>
　　巳塟我君定公雨不克塟戊午日下昃乃克塟<hi>五月</hi>
<pb n="20b"/>
　　<hi>而塟國君不當無雨備故譏不克塟若合為雨止則當不書故榖梁曰雨不克塟喪以制也</hi>
啖子曰凡公塟皆書唯隠公閔公<hi>並被殺見薨例</hi>不書者言賊<lb/>
不討如不塟然也公羊云君弑賊不討不書塟以為無<lb/>
臣子也榖梁曰君弑賊不討不書塟以罪下也此説皆<lb/>
是也凡未踰年之君不書塟<hi>謂子般子赤</hi>無子不列序於廟<lb/>
故也公羊云未踰年之君有子則廟廟則書塟無子則<lb/>
不廟不廟則不書塟此説是也<lb/>
　　夫人塟<lb/>
<pb n="21a"/>
　莊二十二年正月癸丑塟我小君文姜<hi>桓公夫人七月乃塟</hi>
　僖二年夏五月辛巳塟我小君哀姜<hi>莊公夫人齊所殺十一月而塟</hi>
　文五年三月辛亥塟我小君成風<hi>僖公妾母五年而塟</hi>　十七<lb/>
　　年夏四月癸亥塟我小君聲姜<hi>僖公夫人文公母九月乃塟</hi>
　宣八年冬十月己丑塟我小君敬嬴雨不克塟庚寅<lb/>
　　日中而克葬<hi>宣公妾母五月而塟定公同</hi>
　襄二年七月己丑塟我小君齊姜<hi>成公夫人三月而塟</hi>　四年<lb/>
　　八月辛亥塟我小君定姒<hi>襄公妾母踰月而塟</hi>　九年秋八<lb/>
<pb n="21b"/>
　　月癸未塟我小君穆姜<hi>宣公夫人成公母四月而塟</hi>
　昭十一年九月己亥塟我小君齊歸<hi>昭公母也五月而塟</hi>
　定十五年九月辛巳塟定姒<hi>哀公妾母三月而塟</hi>
啖子曰凡夫人塟皆書仲子不書塟者<hi>桓公母隠二年卒</hi>以諸<lb/>
侯不二嫡雖用夫人禮猶不列於廟也<hi>以别築宫是也</hi>自文公<lb/>
塟成風之後乃有二夫人祔廟非禮也定姒之塟不書<lb/>
小君以子未踰年故也<hi>哀公未踰年</hi>子未成君故母亦未成<lb/>
夫人後列於廟故書塟<hi>凡君母塟史官皆書夫子修經擇其祔廟者乃書以示例而明<pb n="22a"/>其禮</hi>趙子曰孟子<hi>昭公夫人哀十三年卒</hi>不書塟者以其與魯同姓<lb/>
不列於廟<lb/>
　　諸侯塟<lb/>
趙子曰凡諸侯塟皆如我之辭何也<hi>怪不言某國塟某公</hi>志我大<lb/>
夫之徃㑹也徃㑹禮也生嘗邀好<hi>謂朝聘㑹盟也</hi>死不弔塟君<lb/>
子薄之記其是以著其非也<hi>凡卒不書塟者以譏内之不㑹塟</hi>
　隠三年十二月癸未塟宋穆公　五年夏四月塟衛<lb/>
　　桓公<hi>被弑十五月而塟</hi>　八年八月塟蔡宣公<hi>三月</hi>
<pb n="22b"/>
　桓五年夏塟陳桓公<hi>脱月</hi>　十年夏五月塟曹桓公<lb/>
　　十一年秋七月塟宋莊公<hi>三月</hi>　十三年三月塟衛<lb/>
　　宣公　十五年夏四月己巳塟齊僖公　十七年<lb/>
　　秋八月癸巳塟蔡桓侯<hi>三月而塟葢蔡季請王諡</hi>
　莊二年春二月塟陳莊公　三年夏四月塟宋莊公<lb/>
　　　九年秋七月丁酉塟齊襄公<hi>被弑九月而塟</hi>　二十一<lb/>
　　年冬十二月塟鄭厲公<hi>八月</hi>　二十四年三月塟曹<lb/>
　　莊公<lb/>
<pb n="23a"/>
　僖四年八月葬許穆公　七年冬塟曹昭公<hi>脱月</hi>　十<lb/>
　　三年夏四月葬陳宣公　十八年秋八月丁亥塟<lb/>
　　齊桓公<hi>九月乃塟亂故也</hi>　二十五年塟衛文公<hi>脱月</hi>　二<lb/>
　　十七年秋八月乙未塟齊孝公<hi>三月</hi>　三十三年夏<lb/>
　　四月癸巳葬晉文公<lb/>
　文六年春塟許僖公<hi>脱月</hi>　冬十月塟晉襄公<hi>三月</hi>　九<lb/>
　　年冬塟曹共公<hi>脱月</hi>
　宣三年冬塟鄭穆公<hi>脱月</hi>　十年六月葬齊惠公<hi>三月</hi>
<pb n="23b"/>
　　十二年春塟陳靈公<hi>賊討國復二十一月乃塟</hi>　十四年九月<lb/>
　　塟曹文公　十七年夏塟許昭公<hi>六月</hi>塟蔡文公<hi>脱月</hi>
　成三年正月辛亥塟衛穆公<hi>六月</hi>　二月乙亥塟宋文<lb/>
　　公<hi>七月</hi>　四年夏四月塟鄭襄公<hi>二月</hi>　九年冬十一<lb/>
　　月葬齊頃公　十三年冬塟曹宣公<hi>脱月</hi>　十五年<lb/>
　　春二月葬衛定公　秋八月庚辰葬宋共公<lb/>
　襄四年秋七月塟陳成公　六年秋塟把桓公<hi>脱月</hi>
　　八年夏塟鄭僖公<hi>脱月</hi>　十六年正月葬晉悼公<hi>三月</hi>
<pb n="24a"/>
　　十九年正月塟曹成公<hi>四月</hi>　冬塟齊靈公<hi>脱月</hi>　二<lb/>
　　十三年夏塟杞孝公<hi>脱月</hi>　二十六年冬塟許靈公<lb/>
　　<hi>脱月</hi>　二十九年秋九月塟衛獻公　三十年冬十<lb/>
　　月塟蔡景公<hi>世子般殺之而自葬之十月乃塟</hi>
　昭元年秋塟邾悼公<hi>脱月</hi>　三年五月葬滕成公　六<lb/>
　　年正月塟秦景公<hi>七月</hi>　夏葬杞文公<hi>脱月</hi>　七年十<lb/>
　　二月癸亥葬衛襄公　八年冬十月壬午塟陳哀<lb/>
　　公<hi>七月乃塟國滅故也</hi>　十年九月葬晉平公<hi>三月</hi>　十一年<lb/>
<pb n="24b"/>
　　二月塟宋平公<hi>三月</hi>　十二年五月塟鄭簡公<hi>三月</hi>
　　十三年冬十月葬蔡靈公<hi>國復乃塟凡三十一月</hi>　十四年<lb/>
　　秋塟曹武公<hi>脱月</hi>　十六年冬十月塟晉昭公<hi>三月</hi>　十<lb/>
　　八年秋塟曹平公<hi>脱月</hi>　十九年冬葬許悼公<hi>脱月</hi>
　　二十一年三月塟蔡平公　二十四年冬塟把平<lb/>
　　公<hi>脱月</hi>　二十六年春正月塟宋元公<hi>三月</hi>　二十八<lb/>
　　年春三月塟曹悼公<hi>六月</hi>　六月葬鄭定公<hi>三月</hi>　冬<lb/>
　　塟滕悼公<hi>脱月</hi>　三十年秋八月塟晉頃公<hi>三月</hi>　三<lb/>
<pb n="25a"/>
　　十一年秋塟薛獻公<hi>脱月</hi>
　定三年秋塟邾莊公<hi>脱月</hi>　四年六月塟陳惠公　七<lb/>
　　月塟杞悼公<hi>三月</hi>　八年七月塟曹靖公　九月塟<lb/>
　　陳懐公<hi>三月</hi>　九年六月塟鄭獻公<hi>三月</hi>　冬塟秦哀<lb/>
　　公<hi>脱月</hi>　十二年夏塟薛襄公<hi>脱月</hi>
　哀二年冬十月塟衛靈公<hi>七月</hi>　四年二月塟秦惠公<lb/>
　　　冬十有二月塟蔡昭公<hi>被殺十一月而塟</hi>　塟滕頃公<lb/>
　　　五年冬閏月塟齊景公　九年春二月塟杞僖<lb/>
<pb n="25b"/>
　　公<hi>三月</hi>　十年五月塟齊悼公<hi>三/月</hi>　秋塟薛惠公<hi>脱月</hi>
　　　十一年冬十有一月塟滕隠公　十三年秋塟<lb/>
　　許元公<hi>脱月以前經下不標月者並合五月之禮</hi>
啖子曰凡諸侯塟魯徃㑹則書之其有書塟不書徃者<lb/>
徃非卿也呉楚之君不書塟者不可言塟楚某王也公<lb/>
羊云呉楚之君不書塟避其號也此説是也榖梁云變<lb/>
之不塟者三一曰失徳不書塟按時君失徳而書塟不<lb/>
失徳而不書塟者多矣不可通也二曰賊未討不書塟<lb/>
<pb n="26a"/>
本施於魯不及他國他國則從㑹不㑹之例但賊當國<lb/>
者多不得依常禮塟終不可為例也三曰國滅不塟言<lb/>
無人塟之也公羊云諸侯記卒記葬者有天子存不得<lb/>
必其時也按自為魯㑹故書何關不得必其時諸侯及<lb/>
時自塟無待天子命之禮何故云不得哉五等諸侯本<lb/>
國臣子皆稱之曰公塟既不請王命因而私諡為公<hi>正禮諸侯皆合請王諡</hi>從而書之以見非禮按史記世本左氏傳蔡<lb/>
之諸君皆諡為侯經則皆稱公者以其私諡與僭同也<lb/>
<pb n="26b"/>
唯蔡桓稱侯<hi>桓十七年塟蔡桓侯</hi>葢告王請諡故特書之明得禮<lb/>
也<hi>義見本傳</hi>
　　外夫人葬<lb/>
　莊二十七年秋公子友如陳塟原仲<lb/>
　定四年秋塟劉文公<lb/>
啖子曰陳原仲之塟書者見季友私事出境也趙子曰<lb/>
劉文公天子畿内諸侯列國不當與行交徃之禮今㑹<lb/>
其塟非禮也<lb/>
<pb n="27a"/>
　　内女塟<lb/>
　莊四年六月乙丑齊侯塟紀伯姬<hi>趙子云嫌國亡則非夫人故志之目</hi>
　　<hi>齊侯見其滅國之惡而塟之得禮</hi>　三十年八月癸亥塟紀叔姬<lb/>
　　<hi>歸于□者義與伯姬同也</hi>
　襄三十年秋七月叔弓如宋塟宋共姬<hi>為災而死髙其志行使卿</hi>
　　<hi>徃㑹所以書之</hi>
啖子曰凡内女之塟不書書者皆非常也<lb/>
　　雜喪事<lb/>
<pb n="27b"/>
趙子曰凡國之喪紀所以裁中而體政故紀其闕焉<hi>雜喪事合禮者皆常事故不書也</hi>
　隠元年秋七月天王使宰咺來歸惠公仲子之賵<hi>趙子</hi>
　　<hi>云天子而賵妾母是啟僭也</hi>　三年秋武氏子來求賻<hi>榖梁曰交譏之</hi>
　文元年二月天王使叔服來㑹塟<hi>㑹僖公塟記是以著非也</hi>　五<lb/>
　　年春正月王使榮叔歸含且賵<hi>啖子曰承上文成風薨故不言來趙</hi>
　　<hi>子曰譏天王厚禮妾母也</hi>　三月王使召伯來㑹塟<hi>㑹成文塟也趙子云</hi>
　　<hi>義與歸賵同</hi>　九年冬秦人來歸僖公成風之襚<hi>秦人不夫</hi>
<pb n="28a"/>
　　<hi>人也即外之不夫人以見正焉</hi>　十五年夏齊人歸公孫敖之喪<lb/>
　　<hi>啖子云魯大夫必知歸魯故不言來趙子云公孫之喪而使齊人歸之疪内也</hi>
　成九年春正月杞伯來逆叔姬之喪以歸<hi>榖云譏逆出妻之喪</hi>
　襄三十一年冬十月滕子來㑹塟<hi>啖子云非禮也</hi>
　定十五年夏邾子來奔喪<hi>義同襄十一年</hi>　九月滕子來㑹<lb/>
　　塟<lb/>
啖子曰凡他國以喪事來皆非常乃書<hi>具見上註</hi>
　　喪禮總論<lb/>
<pb n="28b"/>
啖子曰古者君喪皆斬衰三年小君喪則齊衰周年故<lb/>
禮曰大夫居倚廬士居堊室其吉事盟㑹征伐朝聘冠<lb/>
婚燕享皆不可衰麻從事昔魯公伯禽以戎冦來侵不<lb/>
得已而討之自此以後失禮之國引以為比漸染成俗<lb/>
既卒哭金革無避久已然矣春秋時失禮更甚故不可<lb/>
勝譏但引其年月即知居喪行吉事爾至於未踰年不<lb/>
稱子<hi>桓十三年衞侯戰于紀是也踰年而未塟亦當不得朝㑹用兵</hi>及在喪而吉<hi>閔三年在喪而吉禘于莊公是也</hi>居喪婚<hi>莊二十三年公如/齊納幣之類是也</hi>及未塟出㑹<hi>僖元<pb n="29a"/>年宋子盟于葵丘之類是也</hi>當時猶或未行故唯譏此數事而已其<lb/>
惡大也餘則不復一一罪之不可勝書也古者大夫士<lb/>
居喪致事於君君亦不奪其親春秋時世卿既多承襲<lb/>
不復循喪紀此亦覽文可知亦不復具譏也趙子曰凡<lb/>
諸侯在喪<hi>謂未踰年及雖踰年而未塟謂去年十二月遭喪者也</hi>而有竟外之事<lb/>
以喪行者稱子<hi>謂不釋喪服僖九年宋子是也</hi>以吉行者稱爵<hi>謂以吉服從事也即書其諸侯之爵位桓十三年衛侯會戰于紀之類是也</hi>志惡之淺深也<hi>言稱子者其罪淺於稱爵</hi>
<pb n="29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋集傳纂例卷三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>書蔡氏傳旁通卷五</head>
    <p>
<pb n="1a"/>
欽定四庫全書<lb/>
　書蔡氏傳旁通卷五　　　元　陳師凱　撰<lb/>
　　　召誥<lb/>
武王克商遷九鼎于洛邑<lb/>
　見左傳桓二年又宣三年云王孫滿對楚子曰昔<lb/>
　夏之方有徳也逺方圖物貢金九牧鑄鼎象物以<lb/>
　承天休桀有昏徳鼎遷于商載祀六百商紂暴虐<lb/>
　鼎遷于周成王定鼎于郟鄏卜世三十卜年七百<lb/>
<pb n="1b"/>
　天所命也<lb/>
史記載武王言我南望三途<hi>史作塗</hi>北望嶽鄙顧詹有河<lb/>
粤詹洛伊毋逺天室營周居於洛邑而後云<lb/>
　史記索隠云杜預曰三塗山名大行轘轅崤黽也在<lb/>
　陸渾縣南嶽蓋河北太行山鄙都鄙謂近嶽之邑愚<lb/>
　謂顧詹有河謂回視河水在後也粤詹雒伊毋逺天<lb/>
　室史記正義謂粤者審慎之辭言審慎詹雒伊二水<lb/>
　之陽無逺離此為天室也愚謂粤與越同及也及視<lb/>
<pb n="2a"/>
　雒伊二水之傍若天室之所在宜為王者之都毋捨<lb/>
　此而逺去也天室猶天府也<lb/>
既望十六日也乙未二十一日也<lb/>
　林氏曰漢志曰周公攝政七年二月乙亥朔庚寅既<lb/>
　望故二十一日為乙未<lb/>
戊申三月五日也<lb/>
　漢志曰三月甲辰朔三日丙午愚案二月小盡故三<lb/>
　月得甲辰朔五日得戊申<lb/>
<pb n="2b"/>
規度其城郭宗廟郊社朝市之位<lb/>
　周禮匠人營國方九里旁三門國中九經九緯經涂<lb/>
　九軌左祖右社面朝後市市朝一夫王宫門阿之制<lb/>
　五雉宫隅之制七雉城隅之制九雉經涂九軌環涂<lb/>
　七軌野涂五軌旁三門則四面通十二門也國中城<lb/>
　内也九經直路九條也九緯横路九條也涂路也九<lb/>
　軌言路之廣也軌車轍也乘車之轍六尺六寸兩旁<lb/>
　加各七寸通八尺九軌之廣七十二尺也左祖宗廟<lb/>
<pb n="3a"/>
　在王宫之東也右社社稷壇在西也面朝者面猶郷<lb/>
　也布政之朝廷在王宫之前也後市市在後也市朝<lb/>
　一夫市與朝各方百歩也阿棟也髙一丈長三丈謂<lb/>
　之一雉王宫之門屋脊髙五丈也隅者角上浮思也<lb/>
　䟽云浮思小樓也上刻畫雲氣蟲獸宫隅之制七雉<lb/>
　者王宫之四角髙七丈也城隅之制九雉者城角髙<lb/>
　九丈也環涂者遶城下路也七軌廣五丈六尺也野<lb/>
　涂國外之路也五軌廣四丈也○又案周書作雒云<lb/>
<pb n="3b"/>
　周公將致政乃作大邑成周于土中城方千七百二<lb/>
　十丈郛十七里南繋于洛水北因于郏山以為天下<lb/>
　湊乃設丘兆于南郊以祀上帝配后稷愚案以六尺<lb/>
　為歩算之則九里之城計方一千六百二十丈汲書<lb/>
　云七百者古本字訛耳郏山即郏鄏之郏史記正義<lb/>
　云郏山名鄏邑名括地志云故王城一名河南城本<lb/>
　郏鄏周公新築在洛州河南縣北九里苑内也<lb/>
郊祭天地也故用二牛社祭用太牢禮也<lb/>
<pb n="4a"/>
　孔氏云郊以后稷配故二牛䟽云記及公羊皆曰養<lb/>
　牲必養二帝牛不吉以為稷牛吕氏曰郊祭天社祭<lb/>
　地愚案上三說皆是也古者無天地合祭之禮所以<lb/>
　郊用二牛者一為上帝之牛一為配帝后稷之牛蔡<lb/>
　傳謂祭天地故用二牛此說誠誤社為土神即祭地<lb/>
　之禮朱子言之詳矣蔡氏不用何也王制曰天子社<lb/>
　稷皆太牢<lb/>
春秋傳曰士彌牟營成周<lb/>
<pb n="4b"/>
　見昭公十二年即周敬王十年<lb/>
揣髙低仞溝洫物土方<lb/>
　度髙曰揣度深曰仞物相也相取土之方面也<lb/>
邦伯者侯甸男服之邦伯也<lb/>
　邦伯諸侯之長也<lb/>
王氏曰成王欲宅洛邑者以天事言則日東景朝<hi>當作夕</hi>
多陽<hi>當作風</hi>日西景夕<hi>當作朝</hi>多隂日南景短多暑日北景<lb/>
長多寒洛天地之中風雨之所㑹隂陽之所和也<lb/>
<pb n="5a"/>
　大司徒云以土圭之法測土深正日景以求地中日<lb/>
　南則景短多暑日北則景長多寒日東則景夕多風<lb/>
　日西則景朝多隂日至之景尺有五寸謂之地中天<lb/>
　地之所合也四時之所交也風雨之所㑹也隂陽之<lb/>
　所和也然則百物阜安乃建王國焉制其畿方千里<lb/>
　而封樹之鄭司農云土圭之長尺有五寸以夏至之<lb/>
　日立八尺之表其景適與土圭等謂之地中今潁川<lb/>
　陽城地為然馮氏子亮云土中之說蔡氏引王氏所<lb/>
<pb n="5b"/>
　論而今本多訛日東景夕多風誤為景朝多陽日西<lb/>
　景朝多隂誤為景夕多隂宜正之又案王氏據周禮<lb/>
　而鄭註不明蓋地官司徒測土深正日景所以求地<lb/>
　之中也所謂日南景短日北景長日東景夕日西景<lb/>
　朝者是指其立表之處而言其不中也日南云者是<lb/>
　立表於晝日之南也表立於此則其影必短於圭而<lb/>
　其地多暑是偏於南矣日北者是立表於晝日之北<lb/>
　也表立於此則其影必長於圭而地多寒是偏於北<lb/>
<pb n="6a"/>
　矣表立於晝日之東則日至夕而表影方與圭齊是<lb/>
　又偏於東而其地多風矣表立於晝日之西則日方<lb/>
　朝而表影已與圭齊是又偏於西而其地多隂矣凡<lb/>
　此皆非地之中也而用此法者乃所以求中也案歩<lb/>
　占之說以為日與地相去一萬五千里為地之中土<lb/>
　圭之法圭長一尺五寸以一寸準千里當晝漏方半<lb/>
　置圭立表以測度之夏至之日立八尺之表其影適<lb/>
　與土圭等定此為地中也又案寰宇記云河南府登<lb/>
<pb n="6b"/>
　封縣測景臺在縣東南二十五里髙一丈周廻十六<lb/>
　歩周禮地中在此也縣北有陽城山<lb/>
王之初服若生子無不在於初生習為善則善矣自貽<lb/>
其哲命為政之道亦猶是也<lb/>
　新安陳氏曰明哲之性與生俱生初生之時習於善<lb/>
　則明可作哲習於惡則靡哲不愚哲則為天所命愚<lb/>
　則天不命焉是自貽哲命如所謂自求多福此所謂<lb/>
　無不在其初生時自貽哲命者王之初服亦猶是也<lb/>
<pb n="7a"/>
　此一節𤼵明王乃初服之意蓋今日作邑而自服土<lb/>
　中乃所謂初服是又中天下定四海之一初也天之<lb/>
　命吉凶判於此王之能敬徳祈永命與不能亦判於<lb/>
　此召公所以欲王乘此一初之機而疾敬徳也疾敬<lb/>
　徳則能用徳疾云者欲其乘此機而速勉之<lb/>
　　　洛誥<lb/>
復如逆復之復<lb/>
　逆復出周禮已見龍作納言下<lb/>
<pb n="7b"/>
復命于王<lb/>
　葉氏曰如孟子有復于王之復<lb/>
王莽居攝幾傾漢鼎皆儒者有以啟之<lb/>
　古註云周公言我復還明君之政於子新安陳氏曰<lb/>
　王莽廢漢孺子嬰為安定公執其手流涕曰昔周公<lb/>
　攝位終得復子明辟今予獨廹皇天威命不得如意<lb/>
　蓋因孔氏釋經之誤莽遂借此以文其姦也<lb/>
洛師猶言京師也<lb/>
<pb n="8a"/>
　京大也師衆也<lb/>
河朔黎水河北水交流之内也<lb/>
　蘇氏曰黎水今黎陽也黎陽漢縣今大名路濬州也<lb/>
　地有黎陽津亦名白馬津<lb/>
澗水東瀍水西王城也朝㑹之地瀍水東下都處商民<lb/>
之地王城在澗瀍之間下都在瀍水之外其地皆近洛<lb/>
水故兩云惟洛食也<lb/>
　史氏漸曰澗瀍之東西即洛之中也澗水之東即洛<lb/>
<pb n="8b"/>
　之偏也同名為洛而王城頑民之居不同非洛自為<lb/>
　洛澗瀍自為澗瀍洛邑居天下之中伊洛瀍澗實周<lb/>
　流於其間天子南響則澗水在洛之右瀍水在洛之<lb/>
　左周公於澗瀍之中龜兆告吉遂營王城以建王居<lb/>
　定郊社宗廟是為郏鄏之地今之河南是也又循之<lb/>
　左越瀍水之東龜復告吉遂營下都名曰成周又曰<lb/>
　東郊以居殷民今之洛陽是也二城相距十有八里<lb/>
下逮胞翟之賤亦皆有孚顒若<lb/>
<pb n="9a"/>
　祭統云夫祭者畀煇<hi>運</hi>胞<hi>庖</hi>翟閽者恵下之道也煇<lb/>
　者甲吏之賤者也胞者肉吏之賤者也翟者樂吏之<lb/>
　賤者也閽者守門之賤者也易云觀盥而不薦有孚<lb/>
　顒若程子云盥謂祭祀之始盥手酌鬰鬯於地求神<lb/>
　之時薦謂獻腥獻熟之時居上者正其表儀如始盥<lb/>
　之初勿使神意如既薦之後則天下之人莫不盡其<lb/>
　孚誠顒然瞻仰之矣顒仰望也<lb/>
予惟謂之曰庶幾其有所事乎公但微示其意以待成<lb/>
<pb n="9b"/>
王自教詔之也<lb/>
　新安陳氏曰周公言我今整齊共營洛之百官使從<lb/>
　王于宗周我惟謂之曰王庶㡬將適新邑而有事乎<lb/>
　國之大事在祀與戎故古人於祭祀皆曰有事公但<lb/>
　微示王將行祀事於洛之意於百官以待王之自教<lb/>
　詔之也<lb/>
宗周之四輔漢三輔本諸此<lb/>
　朱子云四輔猶四隣漢三輔京兆馮翊扶風三郡也<lb/>
<pb n="10a"/>
　案王制曰設四輔及三公四輔左輔右弼前疑後丞<lb/>
　也蔡不據此者以成周未嘗設四輔官時公旦任太<lb/>
　師在三公列不聞為四輔故止引漢三輔為比周家<lb/>
　非有三郡特以王城鎬京相為鄰輔如朱子四鄰之<lb/>
　義耳<lb/>
公又言其自是宅中圗治<lb/>
　此言曰其自時中乂案召誥云旦曰其作大邑其自<lb/>
　時配皇天毖祀于上下其自時中乂周公固嘗舉與<lb/>
<pb n="10b"/>
　召公言之此又舉以答成王也<lb/>
秬黒黍也一稃二米和氣所生鬯鬰金香草也<lb/>
　正義云以黒黍為酒煮鬰金之草築而和之使芬香<lb/>
　調暢謂之秬鬯徐鉉云稃米殻也音孚爾雅曰秬黒<lb/>
　黍秠一稃二米郭云秠亦黒黍但中米異耳漢和帝<lb/>
　時任城生黒黍或三四實實二米得黍三斛八斗是<lb/>
　也詳此則一稃二米名曰秠常罕得既名秬鬯則不<lb/>
　必其皆一稃二米也<lb/>
<pb n="11a"/>
卣中尊也<lb/>
　爾雅文也孫炎云尊彛為上罍為下卣居中郭璞云<lb/>
　卣不大不小者爾雅䟽云是在罍彛之間即周禮犧<lb/>
　象壺着大山六尊是也罍者尊之大者也案禮圗云<lb/>
　六彛為上受三斗六尊為中受五斗六罍為下受一<lb/>
　斛毛詩說金罍大一碩是也彛卣罍三者皆為盛酒<lb/>
　器也<lb/>
酒清人渴而不敢飲也肉乾人飢而不敢食也<lb/>
<pb n="11b"/>
　聘義文<lb/>
享有體薦<lb/>
　見左傳宣十六年<lb/>
敬之至者其禮如祭<lb/>
　新安陳氏曰寧如歸寧父母之寧曰明禋拜手稽首<lb/>
　休享者述王命使之辭曰此明潔以敬祀之酒今拜<lb/>
　稽而致休美以享公焉敬之至者其禮如祭傳曰享<lb/>
　有體薦一證也記曰君子敬則用祭器又一證也<lb/>
<pb n="12a"/>
宿與顧命三宿之宿同<lb/>
　宿進爵也顧命則謂三進爵於神前此則周公言我<lb/>
　不敢自進此酒則用以祭文武也<lb/>
戊辰十二月之戊辰日也<lb/>
　蔡氏於康誥篇首以三月哉生魄為周公攝政七年<lb/>
　之三月則此十二月亦在七年也康誥篇首乃洛誥<lb/>
　脫簡及召誥洛誥月日皆第七年中事今以漢志考<lb/>
　之云周公攝政七年二月乙亥朔召誥言二月既望<lb/>
<pb n="12b"/>
　十六日庚寅也越六日乙未二十一日也三月甲辰<lb/>
　朔惟丙午朏三月初三也越三日戊申初五日也越<lb/>
　三日庚戌初七日也越五日甲寅十一日也若翼日<lb/>
　乙卯十二日也越三日丁巳十四日也越翼日戊午<lb/>
　十五日也此接康誥三月哉生魄十六日己未也又<lb/>
　召誥越七日甲子二十一日也洛誥子惟乙卯即召<lb/>
　誥三月十二日也戊辰王在新邑十二月三十日也<lb/>
　唐孔氏謂此嵗有閏九月辛未朔小則十二月三十<lb/>
<pb n="13a"/>
　日戊辰晦也<lb/>
烝祭之禮<lb/>
　冬曰烝<lb/>
周尚赤故用騂<lb/>
　騂赤色毛也<lb/>
宗廟禮太牢<lb/>
　合用牛一羊一豕一<lb/>
此用特牛舉盛禮<lb/>
<pb n="13b"/>
　文武各一牛故為盛<lb/>
逸史佚也<lb/>
　時太史名佚古字通作逸<lb/>
太室清廟中央室也<lb/>
　明堂中央曰太廟太室樂記註云文王之廟為明堂<lb/>
　制周頌云清廟祀文王也䟽云天徳清明文王能象<lb/>
　天之清明故謂其廟為清廟然則清廟者洛邑文王<lb/>
　廟名以其制如明堂故亦有中央太室此蔡氏所以<lb/>
<pb n="14a"/>
　訓太室為清廟中央室也<lb/>
周公自留洛之後凡七年而薨也<lb/>
　周公位冢宰攝政已七年欲退休成王留之治洛又<lb/>
　歴七年自武王䘮後共十四年也兩經七年新安陳<lb/>
　氏以為惟七年即攝政之七年者非是<lb/>
　　　多士<lb/>
弗弔未詳<lb/>
　大誥引不弔昊天與此同<lb/>
<pb n="14b"/>
旻天秋天也<lb/>
　爾雅云春為蒼天夏為昊天秋為旻天冬為上天<lb/>
肆與康誥肆汝小子封同<lb/>
　肆故也<lb/>
弋取也弋鳥之弋<lb/>
　論語曰弋不射宿以生絲繋矢而射也<lb/>
栽者培之傾者覆之固其治而不固其亂者天之道也<lb/>
　仲虺之誥曰推亡固存與此固字同義蓋能自種其<lb/>
<pb n="15a"/>
　徳者天因以加培之自傾其徳者天因以覆滅之福<lb/>
　善禍淫天之道也聖人豈容心哉惟天所命耳<lb/>
降猶今法降等四國之民罪皆應死我大降爾命不忍<lb/>
誅戮<lb/>
　如今云減死一等也<lb/>
来自商奄<lb/>
　孟子註奄東方之國史記註云奄於險反兖州曲阜<lb/>
　縣奄里即奄地東齋陳氏曰此奄與淮夷三監同助<lb/>
<pb n="15b"/>
　武庚以叛周公東征一舉而誅四國獨言来自奄者<lb/>
　伐奄在後誅奄即来也四國殷管蔡霍也<lb/>
邑四井為邑之邑<lb/>
　四井三十二家也五畝之宅二畝半在田二畝半在<lb/>
　邑所謂宅爾邑也<lb/>
　　　無逸<lb/>
劉裕奮農畝而取江左一再傳後子孫見其服用反笑<lb/>
曰田舎翁得此亦過矣<lb/>
<pb n="16a"/>
　南史宋髙祖劉裕孫孝武帝駿壊髙祖所居隂室為<lb/>
　玉燭殿牀頭有土障壁上掛葛燈籠麻蠅拂袁顗因<lb/>
　盛稱髙祖儉徳上曰田舎翁得此已為過矣<lb/>
祖甲髙宗之子祖庚之弟漢孔氏以祖甲為太甲又經<lb/>
世書髙宗祖庚祖甲世次歴年皆與書合又周公言自<lb/>
殷王中宗及髙宗及祖甲及我周文王及云者因其先<lb/>
後次第而枚舉之辭也則祖甲之為祖甲而非太甲明<lb/>
矣<lb/>
<pb n="16b"/>
　西山真氏曰祖甲為太甲明矣蘇氏以享國多寡為<lb/>
　次得之新安陳氏曰祖甲為太甲較分明經世書與<lb/>
　三及字皆不足援以為辨太甲為商賢君萬萬不可<lb/>
　磨何苦極力挽從来無人齒及之帝甲以排太甲乎<lb/>
　○愚案真氏陳氏皆不取蔡氏說今且平論之蘇氏<lb/>
　謂以享國多寡為次則髙宗五十九年之後便當到<lb/>
　文王五十年何必逆取太甲以厠於其間此蘇氏之<lb/>
　說非也陳氏謂經世書三及字皆不足援其意黙取<lb/>
<pb n="17a"/>
　蘇說以破蔡傳然考之經文則祖甲享國下即云自<lb/>
　時厥後立王生則逸又云亦罔或克夀既以祖甲為<lb/>
　太甲則中宗髙宗皆太甲後人安得言生則逸罔或<lb/>
　夀邪既云不論世次則不可言自時厥後矣以兩自<lb/>
　時厥後詳之則蔡傳所考不可破而孔氏蘇氏真氏<lb/>
　陳氏諸說皆非是<lb/>
昃日昳也<lb/>
　昳徒結反<lb/>
<pb n="17b"/>
春秋貢於霸主<lb/>
　左傳昭十三年晉合諸侯于平丘子産爭承曰行理<lb/>
　之命無月不至貢之無藝小國有闕所以得罪也<lb/>
唐有送使之制<lb/>
　唐食貨志云憲宗時分天下之賦為三一曰上供二<lb/>
　曰送使三曰留州<lb/>
　　　君奭<lb/>
臣扈與湯時臣扈二人而同名者也<lb/>
<pb n="18a"/>
　疑至臣扈湯時二臣名輯纂陳氏云湯至太戊百三<lb/>
　十年必二人而名同也<lb/>
在武丁時不言傅說豈傅說不配食於配天之王乎其<lb/>
詳不得而聞矣<lb/>
　息齋余氏曰不言傅說即下文不言尚父之意愚案<lb/>
　周公以君奭為經歴之舊臣而留之故歴數商周之<lb/>
　老成是以武丁時不言傅說文武時不言太公傅說<lb/>
　太公非若甘盤虢叔之舊也<lb/>
<pb n="18b"/>
陟升遐也<lb/>
　如陟方乃死之陟<lb/>
通徹三極而無間<lb/>
　貫通天地人之理也<lb/>
卷阿鳴于髙岡者乃詠其實故周公云爾<lb/>
　卷阿召公所作曰鳯凰鳴矣于彼髙岡蓋衆人之所<lb/>
　聞見喻大賢處髙顯之地召公既言之矣今乃求去<lb/>
　故周公云我則鳴鳥不聞也<lb/>
<pb n="19a"/>
震撼撃撞欲其鎮定<lb/>
　言所以處人心之未服者<lb/>
辛甘燥濕欲其調齊<hi>才細反</hi>
　言所以處人情之未和者<lb/>
槃錯棼結欲其解紓<hi>音舒</hi>
　言所以處人事之未靖者<lb/>
黯闇污濁欲其茹納<lb/>
　言所以處人言之未順者<lb/>
<pb n="19b"/>
患失乾没者<lb/>
　患失即論語所謂鄙夫乾没出前漢張湯傳云始為<lb/>
　小吏乾没服䖍曰射成敗也如淳曰豫居物以待之<lb/>
　得利為乾失利為没乾音干<lb/>
召公親遭大變破斧缺斨之時<lb/>
　詩云既破我斧又缺我斨言周公東征誅戮兵器弊<lb/>
　壊之時也<lb/>
超然肥遯<lb/>
<pb n="20a"/>
　肥遯遯卦上九爻辭也程子曰肥者充大寛裕之意<lb/>
　遯者飄然逺逝無所繋滯之為善<lb/>
　　　蔡仲之命<lb/>
此篇次序當在洛誥之前<lb/>
　蓋以事在周公攝政七年之中不在留洛七年之内<lb/>
　也<lb/>
蘇氏曰郭虢也<lb/>
　當時聲訛以虢為郭如韓為何陳為田之類<lb/>
<pb n="20b"/>
管霍國名<lb/>
　今河南鄭州管城縣古管國也左傳閔二年晉滅霍<lb/>
　杜預云永安縣東北有霍太山今山西平陽路霍山<lb/>
　也<lb/>
周公留佐成王食邑於圻内圻内諸侯孟仲二卿故周<lb/>
公用仲為卿非魯之卿也<lb/>
　知非魯國之卿者以左傳定四年云蔡仲改行率徳<lb/>
　周公舉之以為己卿士周公未嘗居魯既曰己卿士<lb/>
<pb n="21a"/>
　是圻内之卿士也孟仲二卿猶言上下二卿皆命於<lb/>
　其君周公以仲為己卿士則是自命之卿也<lb/>
蔡左傳在汝淮之間<lb/>
　杜預云武王封叔度於汝南上蔡胡徙新蔡昭侯徙<lb/>
　九江下蔡愚案汝南上蔡今汝寧府上蔡縣也新蔡<lb/>
　舊亦為蔡州屬縣今廢下蔡宋為壽州倚縣今廢在<lb/>
　安豐路界内<lb/>
此章與伊尹申誥太甲之言相類而有深淺不同者太<lb/>
<pb n="21b"/>
甲蔡仲之有間也<lb/>
　伊尹曰克敬曰有仁曰克誠此語深且詳矣此以惟<lb/>
　徳惟惠言之則所包者廣不如敬仁誠分别之切蔡<lb/>
　氏所謂淺也蓋太甲敗度敗禮之餘仲則邁迹自身<lb/>
　彼則以臣而告君此則以上而訓下故其深淺詳略<lb/>
　之不同如此<lb/>
中者心之理而無過不及之差者也<lb/>
　中者本所以状性之徳今經言率自中是循而由之<lb/>
<pb n="22a"/>
　之義故直以心之理訓之若論其未𤼵則在中之中<lb/>
　無所偏倚是為天下之大本及其既𤼵而時中然後<lb/>
　見其無過無不及也所謂天下之達道也<lb/>
　　　多方<lb/>
光武成功若建瓴然<lb/>
　建音蹇瓴音苓漢書云居髙屋上建瓴水註云建翻<lb/>
　水也瓴盛水瓶也居髙而翻瓶水言易也西漢之末<lb/>
　王莽簒逆公孫述據成都隗囂據天水光武以漢宗<lb/>
<pb n="22b"/>
　室起兵南陽破莽兵海内豪傑響應皆殺莽牧守用<lb/>
　漢年號旬月徧天下更始殺王莽光武破隗囂撃殺<lb/>
　公孫述天下復為漢者二百年<lb/>
成王即政之明年商奄又叛成王征滅之<lb/>
　新安陳氏曰洛誥戊辰王在新邑孔註十二月戊辰<lb/>
　晦此七年之十二月即成王即政之年也多士作於<lb/>
　是年之三月曰昔朕来自奄是述東征時事乃自武<lb/>
　王誅紂伐奄後第二畨叛也多方作於即政之明年<lb/>
<pb n="23a"/>
　五月成王政序曰成王遂踐奄多方序曰成王歸自<lb/>
　奄此書曰成王来自奄乃奄之第三叛王墮其城遷<lb/>
　其君又因以告多方也以去年十二月戊辰晦筭之<lb/>
　則次年正月朔己巳五月朔非丁卯則戊辰丁亥非<lb/>
　二十即二十一日也多士與多方之作先後蓋一年<lb/>
　有三月云<lb/>
奄不知所在<lb/>
　解在多士寰宇記在曲阜縣奄中古奄國也<lb/>
<pb n="23b"/>
衛孔悝之鼎銘<lb/>
　見祭統孔悝衛荘公蒯瞶時大夫也鄭注云周既去<lb/>
　鎬京猶名王城為宗周也悝音恢<lb/>
時鎬已封秦<lb/>
　史記犬戎殺周幽王酈山下秦襄公以兵送平王遷<lb/>
　都雒封襄公為諸侯賜以岐豐之地<lb/>
克堪者能勝之謂也<lb/>
　新安陳氏曰克堪二字下得極有力非有仁以為己<lb/>
<pb n="24a"/>
　任之𢎞兼死而後己之毅不能堪而用之也克堪用<lb/>
　之必有非力之力如真積力乆之力而後可<lb/>
神天之主<lb/>
　東齋陳氏曰可為神與天之主山川宗社之得其安<lb/>
　三光寒暑之得其序皆人君有以主之<lb/>
讋服<lb/>
　讋質渉反漢書云羣臣震讋讋中自服也<lb/>
賔介之介<lb/>
<pb n="24b"/>
　相副相助者<lb/>
周官多以胥以伯以正為名<lb/>
　如大胥小胥象胥宗伯宫伯宫正酒正之類胥有才<lb/>
　智者也伯與正皆長也<lb/>
　　　立政<lb/>
葛氏曰綴衣周禮司服之類<lb/>
　天官有司裘有内司服有縫人春官亦有司服<lb/>
虎賁周禮之虎賁氏也<lb/>
<pb n="25a"/>
　蔡氏謂執射御者曰虎賁今案夏官虎賁氏掌先後<lb/>
　王而趨舎則守王閑在國則守王宫有大故則守王<lb/>
　門無執射御之事又有旅賁氏掌執戈盾夾王車而<lb/>
　趨<lb/>
牧民之長曰常伯任事之公卿曰常任守法之有司曰<lb/>
準人<lb/>
　吕氏曰常伯等即三宅三代之書他無所見意者公<lb/>
　卿輔相之别名歟官有别名如相曰阿衡保衡三卿<lb/>
<pb n="25b"/>
　曰圻父農父宏父此亦三代輔政大臣别名耳綴衣<lb/>
　虎賁特於侍御僕從中錯舉二者以見其餘耳職重<lb/>
　者有安危之寄職親者有染習之移其繋天下之本<lb/>
　一也新安陳氏曰吕說得之宅事常任所職必廣凡<lb/>
　任事之大臣也宅牧常伯主牧養之大臣也宅準準<lb/>
　人主平法之大臣也又案虞有十二牧夏周有九牧<lb/>
　皆在邦國意必有大臣在朝者以統之如虞四岳統<lb/>
　十二牧周六卿倡九牧立政所謂常伯宅牧必長牧<lb/>
<pb n="26a"/>
　養而在朝以統牧伯者歟<lb/>
甸者井牧其地什伍其民也<lb/>
　井牧者按小司徒云乃經土地而井牧其田野九夫<lb/>
　為井四井為邑四邑為丘四丘為甸四甸為縣四縣<lb/>
　為都什伍其民者大司徒云五家為比五比為閭四<lb/>
　閭為族五族為黨五黨為州五州為鄉又小司徒云<lb/>
　五人為伍五伍為兩四兩為卒五卒為旅五旅為師<lb/>
　五師為軍又遂人云五家為鄰五鄰為里四里為鄼<lb/>
<pb n="26b"/>
　五鄼為鄙五鄙為縣五縣為遂凡治野夫閒有遂十<lb/>
　夫有溝百夫有洫千夫有澮萬夫有川此井牧什伍<lb/>
　之大綱也<lb/>
以是立民長伯則體統立而下有所寄<lb/>
　新安陳氏曰立民長伯當時宅俊或有出而封為長<lb/>
　伯者愚案康叔為司宼是宅乃準者封於衛為孟侯<lb/>
　詩序言衛不能脩方伯連率之職是三宅為長伯之<lb/>
　證<lb/>
<pb n="27a"/>
趣馬掌馬之官<lb/>
　趣七口反周禮趣馬下士皁一人徒四人<lb/>
攜僕攜持僕御之人<lb/>
　周官有太僕下大夫祭僕中士御僕下士𨽻僕下士<lb/>
　大馭中大夫戎僕中大夫齊僕下大夫道僕上士田<lb/>
　僕上士馭夫中士車僕中士<lb/>
庶府若内府太府之屬也<lb/>
　周官有玉府内府外府泉府天府<lb/>
<pb n="27b"/>
大都之伯小都之伯<lb/>
　畿内之都大都為公之采邑小都為卿之采邑<lb/>
藝人者卜祝巫匠執技以事上者<lb/>
　卜如太卜卜師龜人菙人簭人占夢眡祲是也祝如<lb/>
　太祝䘮祝甸祝詛祝是也巫如司巫男巫女巫神士<lb/>
　是也匠如攻木攻金攻皮設色刮摩搏埴之工皆是<lb/>
　也王制云凡執技以事上者祝史射御醫卜及百工<lb/>
如庖人内饔膳夫則是數尹之伯也<lb/>
<pb n="28a"/>
　傳意謂庖人為庖尹内饔為饔尹而膳夫則兼二者<lb/>
　而為之伯也蓋庖饔各治其事而又統於膳夫也然<lb/>
　此二句以下文比之必有脫字<lb/>
鐘師尹鐘磬師尹磬太師司樂則是數尹之伯也<lb/>
　太師及司樂為鐘師磬師之伯此二節特舉例以解<lb/>
　尹伯以是求之尹伯固不止於此二者矣<lb/>
太史奉諱惡公天下後世之是非<lb/>
　王制云太史典禮執簡記奉諱惡簡記策書也動則<lb/>
<pb n="28b"/>
　左史書之言則右史書之大事書於策小事簡牘所<lb/>
　書善惡必以實録所謂公天下後世之是非也諱先<lb/>
　王名也惡忌日也先王死日及子卯不樂周官云小<lb/>
　史詔王之忌諱<lb/>
此諸侯之官也司徒主教司馬主政司空主土諸侯之<lb/>
官獨舉此者以其名位通於天子歟<lb/>
　愚案康誥言圻父農父宏父三卿亦與此同可見此<lb/>
　為諸侯之官蓋大國三卿兼攝六事傳謂名通天子<lb/>
<pb n="29a"/>
　者大國三卿皆命於天子也<lb/>
亳見史三亳蒙為北亳穀熟為南亳偃師為西亳<lb/>
　此據正義所引皇甫謐說也寰宇記考城縣有北亳<lb/>
　城今睢州考城縣也蒙縣名今廢又云宋州穀熟縣<lb/>
　亳城在縣西南三十五里宋州今歸徳府也穀熟縣<lb/>
　廢偃師縣屬河南府地志云河南偃師尸鄉殷湯所<lb/>
　都臣瓚曰湯居亳今濟隂縣是也今亳有湯冡己氏<lb/>
　有伊尹冡師古曰瓉說非也又如皇甫謐所云湯都<lb/>
<pb n="29b"/>
　在穀熟事並不經劉向云殷湯無𦵏處安得湯冡乎<lb/>
地志載王官所治非一<lb/>
　案地志中國四夷皆有都尉治在蠻夷謂之中部都<lb/>
　尉東部都尉南部都尉西部都尉北部都尉又有屬<lb/>
　國都尉宜禾都尉騎都尉農都尉江闗都尉匃奴都<lb/>
　尉等數十處意與夷微盧烝三亳阪尹相似皆王官<lb/>
　出治外地者<lb/>
蘇國名左傳蘇忿生以温為司寇<lb/>
<pb n="30a"/>
　地志云温己姓蘇忿生所封左傳語見成公十一年<lb/>
　温今孟州温縣也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　書蔡氏傳旁通卷五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>書蔡氏傳旁通卷三</head>
    <p>
<pb n="1a"/>
欽定四庫全書<lb/>
　書蔡氏傳旁通卷三　　　元　陳師凱　撰<lb/>
　　　湯誓<lb/>
契始封商湯因以為有天下之號<lb/>
　契帝嚳之子為唐虞司徒史記索隠曰堯封契於商<lb/>
　今商州也為陜西奉元路支郡湯國號商盤庚遷殷<lb/>
　之後又號殷<lb/>
湯號也或曰諡湯名履姓子氏<lb/>
<pb n="1b"/>
　史記索隠曰湯名履書曰子小子履是也又稱天<lb/>
　乙者譙周云夏殷之禮生稱王死稱廟主皆以帝<lb/>
　名配之天亦帝也殷人尊湯故曰天乙從契至湯<lb/>
　凡十四代張晏曰禹湯皆字也諡法曰除虐去殘<lb/>
　曰湯皇甫謐云商家生子以日為名其母以甲日<lb/>
　生子則稱某甲譙周以為死稱廟主曰甲愚案古<lb/>
　周書諡法解一百八十二諡並無以堯舜禹湯桀<lb/>
　紂為諡者鄭氏通志略云周人以諱事神故卒哭<lb/>
<pb n="2a"/>
　而諱將葬而諡其有堯舜禹湯桀紂六人乃人名<lb/>
　非諡法也如云巧言如流曰哿闢于四門曰穆有<lb/>
　文在手曰友乃聖乃神曰武持盈守成曰成此皆<lb/>
　採經傳之言大不通理者愚謂諡法當以周書所<lb/>
　載為正其餘諸家皆後人贅附之文如除殘去虐<lb/>
　曰湯之類皆不足據只以湯為號為是今史記首<lb/>
　卷有諡法一篇多周書一十二字皆後人所増者<lb/>
　也<lb/>
<pb n="2b"/>
亳<lb/>
　今河南府偃師縣也<lb/>
　　　仲虺之誥<lb/>
仲虺奚仲之後為湯左相<lb/>
　左傳定元年薛宰曰薛之皇祖奚仲居薛以為夏車<lb/>
　正奚仲遷于邳仲虺居薛以為湯左相<lb/>
士師以五戒先後刑罰<lb/>
　先後音去聲猶左右也<lb/>
<pb n="3a"/>
南巢地名廬江六縣有居巢城<lb/>
　在今淮西無為州巢縣<lb/>
愧徳之不古若<lb/>
　輯纂引陳氏云觀湯之慙湯之本心始見矣以居萬<lb/>
　世君臣之始變也吕氏曰此心之慙此誥之釋皆不<lb/>
　可少<lb/>
民生有耳目口鼻愛惡之欲無主則爭且亂矣<lb/>
　孟子曰口之於味也耳之於聱也目之於色也鼻之<lb/>
<pb n="3b"/>
　於臭也四支之於安佚也性也有命焉蓋命謂分也<lb/>
　富貴貧賤各有其分先王制禮不可踰越苟無聖人<lb/>
　以主之則人人各縱其氣質之性以極其欲而各求<lb/>
　所不當得者則必犯非其分而爭且亂矣<lb/>
史記言桀囚湯於夏臺<lb/>
　索隠云獄名夏曰均臺皇甫謐云地在陽翟是也陽<lb/>
　翟元屬許州今屬均州<lb/>
懋茂也<lb/>
<pb n="4a"/>
　左氏宣十五年伯宗曰酆舒怙其雋才而不以茂徳<lb/>
葛國名<lb/>
　在今歸徳府寧陵縣去亳百里<lb/>
禮義者所以建中者也<lb/>
　新安陳氏云動而以義制事即義以方外之謂能以<lb/>
　義方外則此徳應萬事之大用以行而此中無過不<lb/>
　及之用在是矣静而以禮制心即敬以直内之謂䏻<lb/>
　敬以直内則此徳具衆理之全體以立而此中不偏<lb/>
<pb n="4b"/>
　不倚之體在是矣<lb/>
　　　湯誥<lb/>
亳湯所都在宋州榖熟縣<lb/>
　寰宇記云殷謂之南亳亦嘗都之榖熟今廢案注䟽<lb/>
　云鄭元云亳今河南偃師漢書音義臣瓉云湯居亳<lb/>
　今濟隂亳縣是也杜預云梁國蒙縣北有亳城皇甫<lb/>
　謐云湯居亳與葛為鄰葛即今梁國寧陵之葛鄉也<lb/>
　若湯居偃師去寧陵八百餘里豈當使民為之耕乎<lb/>
<pb n="5a"/>
　亳今梁國榖孰縣是也諸說不同未知孰是<lb/>
衷中<lb/>
　朱子語錄云惟皇上帝降衷于下民孔安國以為降<lb/>
　善便是無意思衷不是善只是中與民受天地之中<lb/>
　一般又云看得衷字是箇無過不及恰好底道理又<lb/>
　云此衷字義本是如左氏所謂衷甲以見之義為其<lb/>
　在衷而當中也愚案說文云衷褻衣増韻云方寸所<lb/>
　藴也蓋是天以此理降付於人人受而具之於心無<lb/>
<pb n="5b"/>
　少偏倚本謂之中為其藴之方寸若褻衣之在裏故<lb/>
　謂之衷也其實則中也者天下之大本也故蔡氏直<lb/>
　以中訓之<lb/>
屈原曰人窮則反本故勞苦倦極未嘗不呼天也<lb/>
　當作屈原傳曰本太史公辭也云天者人之始也父<lb/>
　母者人之本也人窮則反本故勞苦倦極未嘗不呼<lb/>
　天也疾痛慘怛未嘗不呼父母也<lb/>
簡閱一聽於天<lb/>
<pb n="6a"/>
　朱子語錄云善與罪天皆知之如天點檢數過相似<lb/>
　爾之有善也在帝心我之有惡也在帝心<lb/>
　　　伊訓<lb/>
夏曰嵗商曰祀周曰年<lb/>
　歳木星也一年行一次十二年而亥子一周祀祭享<lb/>
　也一年而徧年禾一熟也<lb/>
商以建丑為正故以十二月為正<lb/>
　正正朔也王者易姓受命而改正朔夏正建寅取人<lb/>
<pb n="6b"/>
　生於寅之義商改而建丑取地闢於丑之義周改而<lb/>
　建子取天開於子之義此之謂三正又名三統又名<lb/>
　三微<lb/>
三代雖正朔不同然皆以寅月起數<lb/>
　建寅之月夏之正月也其月為孟春天時人事咸與<lb/>
　維新之時也故其月稱正月商周因之以起數以夏<lb/>
　稱嵗故以建寅之月為正歳周禮屢稱正嵗是也<lb/>
攺正朔而不改月數則於經史尤可考周建子矣而詩<lb/>
<pb n="7a"/>
言四月維夏六月徂暑則寅月起數周未嘗改也<lb/>
　愚案商秦二代不改建寅之數固為明甚惟周則建<lb/>
　寅建子並有左驗故辨者紛然迄無定説謂周不改<lb/>
　月數者指四月維夏六月徂暑也謂周改月數者禮<lb/>
　記有正月日至七月日至孟子有十一月徒杠成十<lb/>
　二月輿梁成及七八月之間旱朱子注云周七八月<lb/>
　夏五六月也左傳正月日南至據此則周又似改月<lb/>
　數矣朱子於豳七月傳引吕氏云三正之通於民俗<lb/>
<pb n="7b"/>
　尚矣周並舉而迭用之此説蓋是<lb/>
太甲之為嗣王嗣仲壬而王也太甲太丁之子仲壬其<lb/>
叔父也<lb/>
　湯三子太子太丁未即位而卒次外丙在位二年而<lb/>
　卒幼仲壬在位四年而卒外丙仲壬皆無子惟太丁<lb/>
　有子太甲伊尹立之為仲壬後繼仲壬而王也<lb/>
嗣叔父而王而為之服三年之喪為之後者為之子也<lb/>
　為之服為之子二為字並音去聱太甲為仲壬之子<lb/>
<pb n="8a"/>
　服仲壬之喪斬衰三年是為仲壬之後而為仲壬之<lb/>
　喪如子之居父喪也又案程氏云古人謂嵗為年湯<lb/>
　崩時外丙方二嵗仲壬方四嵗惟太甲差長故立之<lb/>
　也愚謂外丙仲壬皆太丁之弟若謂二年四年非在<lb/>
　位之數豈有兄乃二嵗而弟反四嵗乎此其在位之<lb/>
　歴年無疑也<lb/>
鳴條夏所宅也<lb/>
　䟽云今安邑有鳴條陌孟子云東夷鄭元云南夷或<lb/>
<pb n="8b"/>
　云陳留平丘皆非在今河東解州安邑縣也<lb/>
湯之克忠最為難看湯放桀以臣易君豈可為忠不知<lb/>
湯之心最忠者也天命未去人心未離事桀之心曷嘗<lb/>
斯湏替哉<lb/>
　案孟子云五就湯五就桀者伊尹也朱子引楊氏曰<lb/>
　伊尹之就湯以三聘之勤也其就桀也湯進之也湯<lb/>
　豈有伐桀之意哉其進伊尹以事之也欲其悔過遷<lb/>
　善而已伊尹既就湯則以湯之心為心矣及其終也<lb/>
<pb n="9a"/>
　人歸之天命之不得已而伐之耳若湯初求伊尹即<lb/>
　有伐桀之心而伊尹遂相之以伐桀是以取天下為<lb/>
　心也以取天下為心豈聖人之心哉輔氏曰楊氏真<lb/>
　得湯與伊尹之心足以洗世儒之惑愚謂孟子此章<lb/>
　楊氏此注亦見湯之克忠處<lb/>
巫覡<lb/>
　女曰巫男曰覡<lb/>
十愆<lb/>
<pb n="9b"/>
　恒舞一酣歌二殉貨三殉色四恒遊五恒畋六侮聖<lb/>
　言七逆忠直八逺耆徳九比頑童十<lb/>
墨即叔向所謂夏書昬墨賊殺臯陶之刑貪以敗官為<lb/>
墨<lb/>
　左傳昭十四年叔向曰己惡而掠美為昬貪以敗官<lb/>
　為墨殺人不忌為賊夏書曰昬墨賊殺臯陶之刑也<lb/>
　杜注云昬亂也墨不潔之稱忌畏也三者皆死刑<lb/>
　　　太甲上<lb/>
<pb n="10a"/>
顧常目在之也<lb/>
　朱子語錄云古注云顧謂常目在之也此語最好非<lb/>
　謂有一物常在目前可見也只是常存此心知得有<lb/>
　這道理光明不昧方其静坐未接物也此理固湛然<lb/>
　清明及其遇事而應接也此理亦随處𤼵見只要人<lb/>
　常提撕省察念念不忘存養久之則是理益明雖欲<lb/>
　忘之而不可得矣<lb/>
夏都安邑<lb/>
<pb n="10b"/>
　今河東解州安邑縣也<lb/>
虞虞人也<lb/>
　掌山澤之官<lb/>
括矢括也<lb/>
　括矢末也<lb/>
安汝止者聖君之事生而知者也欽厥止者賢君之事<lb/>
學而知者也<lb/>
　欽者肅恭收歛之謂安汝止者自然而然欽厥止者<lb/>
<pb n="11a"/>
　使然而然故有聖賢之别<lb/>
桐成湯墓陵之地<lb/>
　史記正義曰晉太康地記云尸鄉南有亳坂東有城<lb/>
　太甲所放處也案尸鄉在洛州偃師縣西南五里<lb/>
　　　太甲中<lb/>
冕冠也唐孔氏曰周禮天子六冕備物盡文惟衮冕耳<lb/>
此蓋衮冕之服<lb/>
　䟽云有虞氏皇而祭夏后氏收而祭殷人冔而祭周<lb/>
<pb n="11b"/>
　人冕而祭並是當代冠名冔是殷之祭冠今云冕者<lb/>
　蓋冕為通名愚案天子六冕祀昊天則大裘而冕享<lb/>
　先王則衮冕享先公享射則鷩冕祀四望山川則毳<lb/>
　冕祭社稷五祀則希冕祭羣小祀則𤣥冕祀天之冕<lb/>
　無旒餘五冕皆𤣥冕朱裏延紐五采十有二就皆五<lb/>
　采玉有十二玉笄朱紘冕之為體周禮無文叔孫通<lb/>
　作漢禮器制度取法於周凡冕以板廣八寸長尺六<lb/>
　寸上𤣥下朱覆之乃以五采繅繩貫五采玉垂於延<lb/>
<pb n="12a"/>
　前後謂之邃延周禮䟽云古者績麻三十升布染之<lb/>
　上以𤣥下朱衣之於冕之上下延者即是上𤣥者紐<lb/>
　者綴於冕之兩旁垂之或兩旁作孔以笄貫之使得<lb/>
　其牢固也冕前低一寸得冕名冕則俛也繅雜文之<lb/>
　名也合五采丝為之繩垂於延之前後各十二就成<lb/>
　也繩之每一匝貫五采玉十二斿則十二玉也每就<lb/>
　閒蓋一寸十二斿則用玉二百八十八紘者用朱繩<lb/>
　一條先屬一頭於左旁笄上以一頭繞於頥下至向<lb/>
<pb n="12b"/>
　上於右笄上繞之蓋有笄者屈組以為紘垂為飾無<lb/>
　笄者纓而結其絛也穎達以此為衮冕者蓋據享先<lb/>
　王言耳其實周冕文勝於商孔子云服周之冕可見<lb/>
　也<lb/>
　　　太甲下<lb/>
以上五事蓋欲太甲矯乎情之偏也<lb/>
　無輕民事一也無安厥位二也慎終于始三也必求<lb/>
　諸道四也求諸非道五也<lb/>
<pb n="13a"/>
　　　咸有一徳<lb/>
徳者善之緫稱善者徳之實行一者其本原統㑹者也<lb/>
　朱子語錄云横渠説徳主天下之善善原天下之一<lb/>
　最好四句三叚一叚緊似一叚徳且是大體説有吉<lb/>
　徳有凶徳然必主於善始為吉爾善亦是大叚説或<lb/>
　在此為善或在彼為不善或前日不善今日則善惟<lb/>
　湏協于克一乃是為善蓋善因一而後定也徳以事<lb/>
　言善以理言一以心言<lb/>
<pb n="13b"/>
張氏曰虞書精一數語之外惟此為精密<lb/>
　張敬夫語<lb/>
天子七廟三昭三穆與太祖之廟七七廟親盡則遷必<lb/>
有徳之主則不祧毁<lb/>
　注疏引王制云天子七廟三昭三穆與太祖之廟而<lb/>
　七祭法云王立七廟曰考廟曰王考廟曰皇考廟曰<lb/>
　顯考廟曰祖考廟逺廟為祧有二祧劉歆馬融王肅<lb/>
　皆以七廟為天子常禮所言二祧者王肅以為髙祖<lb/>
<pb n="14a"/>
　之父及祖也并髙祖以下共為三昭三穆耳中庸或<lb/>
　問云凡廟主在本廟之室中皆東向及其祫于太廟<lb/>
　之室中則惟太祖東向自如而為最尊之位羣昭之<lb/>
　入乎此者皆列於北牖下而南向羣穆之入乎此者<lb/>
　皆列於南牖下而北向南向者取其向明故謂之昭<lb/>
　北向者取其深逺故謂之穆蓋羣廟之列則左為昭<lb/>
　而右為穆祫祭之位則北為昭而南為穆也或問又<lb/>
　云商之七世三宗其詳今不可考又云周穆王時文<lb/>
<pb n="14b"/>
　王親盡當祧而以有功當宗故别立一廟於西北而<lb/>
　謂之文世室至共王時武王親盡當祧而亦以有功<lb/>
　當宗故别立一廟於東北而謂之武世室自是以後<lb/>
　則穆之祧者藏於文世室昭之祧者藏於武世室<lb/>
　　　盤庚上<lb/>
祖乙都耿圯於河水盤庚欲遷于殷<lb/>
　自祖乙至盤庚居耿者七世史記索隠曰河東皮氏<lb/>
　有耿鄉史記正義曰絳州龍門縣東南十二里有耿<lb/>
<pb n="15a"/>
　城殷今河南偃師也<lb/>
史記言祖乙遷邢或祖乙兩遷也<lb/>
　索隠曰邢音耿<lb/>
由古文作甹木生條也<lb/>
　説文㽕從弓由聱商書曰苦顛木之有㽕枿<graphic n="KR1887" url="https://raw.githubusercontent.com/kanripo/KR-Gaiji/master/images/KR1887.png" mimeType="image/png"/>乎感<lb/>
　切草木之華未𤼵也徐鍇曰今尚書只作由枿古文<lb/>
　省弓而後人因省之通用為因由等字臣鉉等案孔<lb/>
　安國注尚書直訓由作用用枿之語不通愚案枿字<lb/>
<pb n="15b"/>
　今又作蘖通五割反<lb/>
　　　盤庚中<lb/>
中者極至之理各以極至之理存于心<lb/>
　中者無過無不及舉天下無以加之故謂之極至之<lb/>
　理孔子曰中庸之為徳其至矣乎各設中于乃心者<lb/>
　言此心各以中為準而不為浮言所摇動也<lb/>
　　　盤庚下<lb/>
案立政三亳鄭氏曰東成臯南轘轅西降谷<lb/>
<pb n="16a"/>
　注疏之説如此而本傳立政又與此不同者彼亦出<lb/>
　疏文此為鄭氏説而彼為皇甫謐説蓋蔡氏有疑故<lb/>
　並舉之耳疏又云古書亡滅無證未知誰得旨矣成<lb/>
　臯春秋之虎牢也轘轅山名在河南府緱氏縣<lb/>
　　　説命上<lb/>
亮一作諒隂古作闇<lb/>
　諒據釋文又力章反本作梁一變為諒再變為亮<lb/>
鶉䳺之䳺<lb/>
<pb n="16b"/>
　烏南反<lb/>
柱楣所謂梁闇是也<lb/>
　柱知主反楣音眉楣即是梁闇即是廬梁闇者廬之<lb/>
　有梁者也禮疏又謂施梁而柱楣則楣與梁又似二<lb/>
　物未知孰是<lb/>
剪屏柱楣<lb/>
　剪當作翦書者誤朱子書説云始者户北向用草為<lb/>
　屏不翦其餘至是改而西向乃翦其餘草始者無柱<lb/>
<pb n="17a"/>
　與楣簷著於地至是乃施短柱及楣以柱其楣架起<lb/>
　其簷令稍髙而不可作户也愚案朱子謂至是者既<lb/>
　虞之後也<lb/>
宅憂亮隂言居喪於梁闇也<lb/>
　居喪二字今董氏輯纂誤書作宅憂<lb/>
先儒以亮隂為信黙<lb/>
　見安國傳<lb/>
語復而不可解<lb/>
<pb n="17b"/>
　復音福重也<lb/>
髙宗恭默思道之心純一不二與天無閒故夢寐之閒<lb/>
帝賚良弼其念慮所孚精神所格非偶然而得者也<lb/>
　輯纂引范氏云中庸曰誠則形形則著揚雄曰人心<lb/>
　其神矣乎髙宗之夢誠之形而心之神也<lb/>
傅巖在虞虢之閒<lb/>
　史記正義云傅險即傅説所隠之窟名聖人窟在今<lb/>
　陜州河北縣北七里即虞國虢國之界愚案河北縣<lb/>
<pb n="18a"/>
　唐天寳元年陜郡太守李齊物改為平陸今屬解州<lb/>
方言<lb/>
　揚雄書名輶軒使者<lb/>
　　　説命中<lb/>
治亂曰亂<lb/>
　亮軒馮氏云治之與亂其義相反古治字作乿經文<lb/>
　誤冩作亂傳者冝云亂當作乿與治同凡經中訓亂<lb/>
　為治者倣此<lb/>
<pb n="18b"/>
凶徳之人雖有過人之才爵亦不可及<lb/>
　既云凶徳又云有過人之才者何也才稟於氣美惡<lb/>
　不同随其徳之所成吉徳而有才則所為無不善凶<lb/>
　徳而有才則所為無不過才者有能之謂能之所為<lb/>
　或良或不良也徳而有凶有吉者蓋亦得於所稟之<lb/>
　初聖賢得剛柔之中氣故清明而純粹其餘剛善柔<lb/>
　善亦可以沈潛髙明勝之而就吉若稟剛惡柔惡之<lb/>
　氣則必强梁險譎自暴自棄而就為凶徳矣然未必<lb/>
<pb n="19a"/>
　無才也如桀紂智足以拒諫文足以餙非濟以凶徳<lb/>
　則無不為矣<lb/>
　　　説命下<lb/>
蘇氏謂甘盤遯于荒野以台小子語脉推之非是<lb/>
　東坡云武丁為太子則學于甘盤武丁即位而甘盤<lb/>
　遯去使人求之迹其所在則居于河濵自河徃亳不<lb/>
　知其所終武丁無所卒業乃相説也古注謂武丁遯<lb/>
　于荒野使為太子而遯則為吴太伯豈復立哉學者<lb/>
<pb n="19b"/>
　徒見書云髙宗舊勞于外乃小乙使之劬勞以知艱<lb/>
　難耳決非荒野之遯也朱子語錄云東坡解作甘盤<lb/>
　遯于荒野據某看只是髙宗自言觀上文曰台小子<lb/>
　可見但不知當初髙宗因甚遯于荒野兼無逸云髙<lb/>
　宗舊勞于外亦與此相應<lb/>
作酒者麴多則太苦糵多則太甘<lb/>
　麴酒母也糵牙米也<lb/>
斆敎也言教人居學之半<lb/>
<pb n="20a"/>
　朱子語錄云惟斆學半蓋已學既成居于人上則湏<lb/>
　敎人自學者學也而教人者亦學也蓋初學得者是<lb/>
　半既學而推以敎人與之講説已亦因此温得此段<lb/>
　文義是斆之功亦半也念終始典于學始之所以學<lb/>
　者學也終之所以敎人者亦學也<lb/>
或曰受教亦曰斆斆於為學之道半之半湏自得此説<lb/>
極為新巧<lb/>
　朱子語錄云因説斆學半或舉葛氏解云傅説與王<lb/>
<pb n="20b"/>
　説我敎你者只是一半事那一半要你自去行取故<lb/>
　謂之終始先生曰近見喻子才跋某人説命解後亦<lb/>
　引此説吕伯恭亦如此説某舊為同安簿時學中一<lb/>
　士子作書義如此説見他説得新巧大喜之先説王<lb/>
　人求多聞時惟建事此是人君且學且斆一面理㑹<lb/>
　敎人又一面窮義理後面説得監于先王成憲其永<lb/>
　無愆數語是平正實語不應中間翻空一句如此深<lb/>
　險如斆得一半不成那一半掉放冷處敎他自得此<lb/>
<pb n="21a"/>
　語全似禪語五通僊人問佛六通如何是那一通便<lb/>
　是妙處且如學記引此亦只依古注<lb/>
　　　髙宗肜日<lb/>
肜祭明日又祭之名殷曰肜周曰繹<lb/>
　爾雅云繹又祭也孫炎云繹者相尋不絶之意榖梁<lb/>
　傳云繹者祭之旦日之享賔也何休云繼昨日事但<lb/>
　不灌地降神耳祭禮經傳通解云為祊于外祊祭明<lb/>
　日之繹祭也謂之祊者於廟門之旁因名焉其祭之<lb/>
<pb n="21b"/>
　禮既設祭於室而事尸於堂孝子求神非一處也故<lb/>
　曰於彼乎於此乎詩云明𤼵不寐有懐二人祭之明<lb/>
　日明𤼵不寐饗而致之又從而思之又周頌絲衣繹<lb/>
　賔尸也箋曰天子諸侯曰繹以祭之明日卿大夫曰<lb/>
　賔尸與祭同日疏云祭宗廟之明日又設祭祀以尋<lb/>
　繹昨日之祭以賔事所祭之尸頌云兕觥其觩曹氏<lb/>
　注云旅酬之後恐有失禮者以此罰之祭禮通解陳<lb/>
　氏云所以醉飽尸也其飲至於無筭其罰至於兕觥<lb/>
<pb n="22a"/>
　則繹祭可知矣輯纂引陳氏云祭之明日以禮享尸<lb/>
　行事之有司助祭之賔客皆與焉然謂之又祭而不<lb/>
　謂之享者以尸猶有鬼神之道也<lb/>
昵者禰廟也<lb/>
　以親昵言之故知禰廟<lb/>
豐於昵失禮之正<lb/>
　豐於昵則必儉於逺厚於父則必薄於祖故云失禮<lb/>
　之正<lb/>
<pb n="22b"/>
意髙宗之祀必有祈年請命之事如漢武帝五畤祀之<lb/>
類<lb/>
　畤祭處也秦文公作鄜畤祭白帝秦宣公作密畤祭<lb/>
　青帝後二百五十年秦靈公作上畤祭黄帝作下畤<lb/>
　祭炎帝漢稱為雍鄜密上下四畤髙祖入關問秦畤<lb/>
　上帝祠何帝也對曰有四帝青白黄赤髙帝曰乃待<lb/>
　我而具五色遂立黒帝祠名北畤有司進祠帝不親<lb/>
　徃武帝即位初至雍郊見五畤後常三嵗一郊外有<lb/>
<pb n="23a"/>
　西畤畦畤不在五畤之数時有李少君以祠竈榖道<lb/>
　郤老方見上尊之謂數百嵗人也武帝慕道多祠祀<lb/>
　皆祈年請命之事<lb/>
　　　西伯戡黎<lb/>
黎國名在上黨壼關之地<lb/>
　今潞州壼關縣也又有黎城縣史記稱西伯伐飢國<lb/>
　又云敗耆注云飢耆即黎<lb/>
羑里之囚<lb/>
<pb n="23b"/>
　史記正義云羑一作牖音酉羑城在相州湯隂縣北<lb/>
　九里今彰徳路湯隂縣也<lb/>
獻洛西之地<lb/>
　史記正義云洛水一名漆沮水在同州洛西之地謂<lb/>
　文丹坊等州也<lb/>
或曰史記嘗載紂使膠鬲觀兵<lb/>
　史記不見所出武成䟽引帝王世紀云武王軍鮪水<lb/>
　紂使膠鬲候周師見王問曰西伯將焉之王曰將攻<lb/>
<pb n="24a"/>
　薛也膠鬲曰然願西伯母我欺王曰不子欺也將之<lb/>
　殷膠鬲曰何日至王曰以甲子日膠髙去而雨甚軍<lb/>
　卒請休王曰已令膠鬲報其主吾雨而行所以救膠<lb/>
　鬲之死也遂行<lb/>
　　　微子<lb/>
微子名啓帝乙長子紂之庶母兄也父師太師三公箕<lb/>
子也少師孤卿比干也<lb/>
　朱子云微子紂庶兄箕子比干紂諸父注疏云微箕<lb/>
<pb n="24b"/>
　二國皆在殷圻内司馬彪注莊子云箕子名胥餘<lb/>
色純曰犧<lb/>
　殷人尚白祭天地宗廟用白牛<lb/>
體完曰牷<lb/>
　牛羊豕之未體解者<lb/>
牛羊豕曰牲<lb/>
　緫名曰牲獨用曰特羊豕曰少牢緫用曰太牢<lb/>
用相容隠<lb/>
<pb n="25a"/>
　古注謂器實曰用疏以為簠簋之實則以容二字不<lb/>
　通故蔡氏不從<lb/>
箕子舊以微子長且賢勸帝乙立之不從卒立紂<lb/>
　正義引吕氏春秋仲冬紀云紂之母生微子啓與仲<lb/>
　衍其時猶尚為妾改而為妻後生紂紂之父欲立微<lb/>
　子啓為太子太史據法而爭曰有妻之子不可立妾<lb/>
　之子故立紂為後於時箕子蓋謂請立啓而帝乙不<lb/>
　聽今追恨其事<lb/>
<pb n="25b"/>
靖安也各安其義之所當盡以自達其志於先王使無<lb/>
愧於神明而已<lb/>
　張庭堅才叔曰君子之去就死生其志在於天下國<lb/>
　家而不在於一身故其死者非沽名其生者非懼禍<lb/>
　而引身以求去者非要利以忘君也仁之所存義之<lb/>
　所至鬼神其知之矣昔商之三仁或生或死或為之<lb/>
　奴而皆無愧於宗廟社稷豈非謀出於此歟<lb/>
　書蔡氏傳旁通卷三<lb/>
</p>
<p>
</p>
  </div>
</body>
</text>
</TEI>
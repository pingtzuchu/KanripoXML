<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>書蔡氏傳旁通卷一上</head>
    <p>
<pb n="1a"/>
欽定四庫全書<lb/>
　書蔡氏傳旁通卷一上　元　陳師凱　撰<lb/>
　　　序<lb/>
文文字也書書籍也<lb/>
　說文序云依𩔖象形故謂之文形聲相益即謂之<lb/>
　字字者言孳乳而浸多也著於竹帛謂之書書者<lb/>
　如也蓋制字之初以象形為本如日月蟲魚之屬<lb/>
　次則指事如上下字次則諧聲如江河字次則㑹<lb/>
<pb n="1b"/>
　意如武信字次則轉注如考老字次則假借如令<lb/>
　長字日圓月闕是象形也卜在一上為上卜在一<lb/>
　下為下是指事也工與江聲相近可與河聲相近<lb/>
　是諧聲也諧和也又名形聲如江字水形工聲河<lb/>
　字水形可聲也亡戈為武人言為信是㑹意也鄭<lb/>
　氏通志略云非止戈為武當云亡戈為武亡讀為<lb/>
　無也考字足左廻老字足右轉是轉注也使令之<lb/>
　令借音令尹之令長短之長借音長㓜之長是假<lb/>
<pb n="2a"/>
　借也此文字第一門故詳言之<lb/>
揆度也<lb/>
　度入聲孟子集註云其揆一者言度之而其道無不<lb/>
　同也<lb/>
伏羲以木徳王神農以火徳王黄帝以土徳王少昊以<lb/>
金徳王顓頊以水徳王髙辛以木徳王唐堯以火徳王<lb/>
虞舜以土徳王夏禹以金徳王商湯以水徳王周文武<lb/>
以木徳王<lb/>
<pb n="2b"/>
　此皆據釋文愚案終始五徳之傳起戰國鄒衍之說<lb/>
　其合於經者月令五人帝春帝太皥即伏羲也夏帝<lb/>
　炎帝即神農也中央黄帝即軒轅也秋帝少皥即少<lb/>
　昊也冬帝顓頊即髙陽也此其說之合者也其不合<lb/>
　於經者夏后氏尚黒非金徳也殷人尚白非水徳也<lb/>
　周人尚赤非本徳也此其不合者也<lb/>
顔師古曰家語云孔騰字子襄<lb/>
　此據前漢藝文志注文也陸氏釋文序録云秦禁學<lb/>
<pb n="3a"/>
　孔子之末孫惠壁藏之而釋文注又與師古說同故<lb/>
　蔡氏亦據之<lb/>
掌故晁錯<lb/>
　掌故官名錯初捕反<lb/>
齊人語多與潁川異<lb/>
　伏生齊人晁錯潁川人<lb/>
科斗蟲名蝦蟇子書形似之<lb/>
　即三代時字起於黄帝之史倉頡歴代修改至周宣<lb/>
<pb n="3b"/>
　王時太史籀又加損益為大篆十五篇與古文並行<lb/>
　孔子書六經時以黒漆寫之於竹簡漆書㸃畫稠濃<lb/>
　形𩔖蝦蟇子秦時獄吏程邈作隷書即今常行楷字<lb/>
　李斯作小篆即今玉筯篆時人以隷書便於徒隷書<lb/>
　冩簡易皆競習之故三代古文棄而不習至漢時無<lb/>
　能識者乃妄稱為科斗書在三代時無科斗之號也<lb/>
　幸伏生口傳於前孔壁發藏於後安國得以考論文<lb/>
　義遂使三代古文得傳於今日此萬世之功也<lb/>
<pb n="4a"/>
為隷古定謂用隷書以易古文<lb/>
　孔氏疏云言隷古者正謂就古文體而從隷定之釋<lb/>
　文序録云古文尚書皆科斗文字孔安國以校伏生<lb/>
　所誦為隷古冩之愚案隷古尚書宋時郴學有板其<lb/>
　字盖用隷書筆法冩古文㸃畫平正無詰屈蟠糾之<lb/>
　𫝑若今廣韻玉篇内所載古字非用隷書換易古文<lb/>
　也易字當是冩字之誤又案郭忠恕佩觿云尚書宋<lb/>
　齊舊本隷冩古文<lb/>
<pb n="4b"/>
焚書在三十四年<lb/>
　疏云始皇三十四年因置酒咸陽宫丞相李斯奏請<lb/>
　天下敢有藏詩書百家語者悉詣守尉雜燒之有敢<lb/>
　偶語詩書者棄市令下三十日不燒黥為城旦<lb/>
坑儒在三十五年<lb/>
　疏云三十五年始皇以方士盧生求僊藥不得以為<lb/>
　誹謗諸生連相告引四百六十餘人皆坑之咸陽又<lb/>
　衛宏古文竒字序云秦改古文以為篆隷國人多誹<lb/>
<pb n="5a"/>
　謗秦患天下不從而召諸生至者皆拜為郎凡七百<lb/>
　人又宻令冬月種瓜於驪山硎谷之中温處瓜實乃<lb/>
　使人上書曰瓜冬有實有詔天下博士諸生說之人<lb/>
　人各異則皆使往視之而為伏機諸生方相論難因<lb/>
　𤼵機從上填之以土皆終命也<lb/>
詳此章雖說書序序所以作者之意而未嘗以為孔子<lb/>
所作至劉歆班固始以為孔子所作<lb/>
　漢書藝文志云書之所起逺矣至孔子篹焉<hi>孟康曰篹音撰</hi>
<pb n="5b"/>
　上斷於堯下訖於秦凡百篇而為之序言其作意志<lb/>
　乃班固所刪劉歆七略中語也又案古周書七十篇<lb/>
　孔子所刪去者而今每篇亦皆有序冠其篇首則知<lb/>
　百篇小序决非孔子所作矣<lb/>
江充造巫蠱敗戻太子<lb/>
　疏云蠱者怪惑之名指體則毒藥害人者是若行符<lb/>
　厭俗之為魅令人蠱惑夭年傷性皆是也以蠱皆巫<lb/>
　之所為故曰巫蠱武帝末年滛惑鬼神由此姦人江<lb/>
<pb n="6a"/>
　充因而行詐先於太子宫埋桐人告上云太子宫有<lb/>
　蠱氣上信之使江充治之於太子宫果得桐人太子<lb/>
　知己不為此以江充故為陷己因而殺之而帝不知<lb/>
　太子實心謂江充言為實即詔丞相劉屈氂𤼵三輔<lb/>
　兵討之太子赦長安囚與鬬不勝而出走奔湖關自<lb/>
　殺<lb/>
古文<lb/>
　安國壁中書也<lb/>
<pb n="6b"/>
今文<lb/>
　伏生口傳書也<lb/>
裁二十餘篇陸氏曰即馬鄭所註二十九篇是也<hi>本二十八篇後加偽秦誓一篇</hi>
　堯典<hi>舜典合</hi>臯陶謨<hi>益稷/合</hi>禹貢廿誓湯誓盤庚<hi>三篇合</hi>髙<lb/>
　宗肜日西伯戡黎微子牧誓洪範金縢大誥康誥酒誥<lb/>
　梓材召誥洛誥多方多士立政無逸君奭顧命<hi>康王之誥</hi>
　<hi>合</hi>吕刑文侯之命費誓秦誓已上是伏生口傳二十八<lb/>
<pb n="7a"/>
　篇今開所合者共三十三篇蔡傳後云古文今文皆<lb/>
　有者此是也<lb/>
増多伏生二十五篇<lb/>
　大禹謨五子之歌𦙍征仲虺之誥湯誥伊訓太甲三<lb/>
　篇咸有一徳說命三篇泰誓三篇武城旅獒微子之<lb/>
　命蔡仲之命周官君陳畢命君牙冏命已上是壁中<lb/>
　書多於伏生者也蔡傳後云今文無古文有者此篇<lb/>
　是也凡今文所有古文亦有之故止稱今文無古文<lb/>
<pb n="7b"/>
　有不稱今文有古文無也<lb/>
復出此篇并序<lb/>
　舜典益稷盤庚中下二篇康王之誥此五篇伏生所<lb/>
　合安國析出之通前伏生二十八篇安國増多二十<lb/>
　五篇及此析出五篇并小序一篇共五十九篇除開<lb/>
　小序冠篇首正五十八篇也又案隷古尚書自堯典<lb/>
　稱第一至秦誓第五十八中間禹貢湯誓泰誓不更<lb/>
　稱第一也<lb/>
<pb n="8a"/>
古文讀應爾雅故解古今語而可知也<lb/>
　案藝文志故字上更有一雅字讀連下句顔師古於<lb/>
　詩經魯故下注云故者通其指義也它皆類此今流<lb/>
　俗毛詩改故訓傳為詁字失真耳又案爾雅有釋詀<lb/>
　篇如顔說則雅故者即爾雅釋詁也讀書者依雅故<lb/>
　解古今語則義可通矣故字上當補雅字<lb/>
晉書又云鄭沖以古文授蘇愉愉授梁栁栁之内兄皇<lb/>
甫謐又從栁得之而柳又以授臧曹曹始授梅頤頤乃<lb/>
<pb n="8b"/>
於前晉奏上其書而施行焉<lb/>
　據孔頴達敘此歴歴今本晉書無之恐太宗未修以<lb/>
　前舊史所載也隋書經籍志云伏生口傳二十八篇<lb/>
　又河内女子得泰誓一篇獻之武帝時魯恭王壊孔<lb/>
　子舊宅得其末孫惠所藏之書字皆古文孔安國以<lb/>
　今文校之得二十五篇其泰誓與河内女子所獻不<lb/>
　同又伏生所誦有五篇相合安國並依古文開其篇<lb/>
　第以隷古字冩之合成五十八篇作傳㑹巫蠱事起<lb/>
<pb n="9a"/>
　不得奏上私傳其業於都尉朝朝授膠東庸生謂之<lb/>
　尚書古文之學而未得立後漢扶風杜林傳古文尚<lb/>
　書同郡賈逵為之作訓馬融作傳鄭元亦為之注然<lb/>
　其所傳唯二十九篇又雜以今文非孔舊本自餘絶<lb/>
　無師說晉書祕府所存有古文尚書經文今無有傳<lb/>
　者及永嘉之亂歐陽大小夏侯尚書並亡濟南伏生<lb/>
　之傳唯劉向父子所著五行傳是其本法而又多乖<lb/>
　戾至東晉元帝時豫章内史汝南梅頤字仲真始得<lb/>
<pb n="9b"/>
　安國之傳奏之時又闕舜典一篇齊建武中吴興姚<lb/>
　方興於大桁市得其書奏上比馬鄭所注多二十八<lb/>
　字於是始列國學又云古文尚書舜典一卷晉豫章<lb/>
　太守范寗註釋文序録云齊明帝建武中吳興姚方<lb/>
　興采馬王之註造孔傳舜典一篇云於大桁頭買得<lb/>
　上之郭忠恕佩觿云吴興大<graphic n="KR2008" url="https://raw.githubusercontent.com/kanripo/KR-Gaiji/master/images/KR2008.png" mimeType="image/png"/>户剛反舩舶之類又<lb/>
　通鑑劉裕梟桓元首于大桁桁與<graphic n="KR2008" url="https://raw.githubusercontent.com/kanripo/KR-Gaiji/master/images/KR2008.png" mimeType="image/png"/>航同舩與市未<lb/>
　詳孰是<lb/>
<pb n="10a"/>
張霸所偽作<lb/>
　釋文序録云百兩篇者東萊張霸分析二十九篇以<lb/>
　為數十又採左傳書序為作首尾凡百二篇篇或數<lb/>
　簡文意淺陋成帝時劉向校之非是後遂黜其書<lb/>
　　　堯典<lb/>
說文典從冊在丌上尊閣之也<lb/>
　本注云典五帝之書也從冊在丌上尊閣之也丌居<lb/>
　之切下基也愚案典字於六書屬形兼意疏云策長<lb/>
<pb n="10b"/>
　二尺二寸簡長一尺二寸漢書藝文志云率簡二十<lb/>
　五字者脫亦二十五字簡二十二字者脫亦二十二<lb/>
　字愚觀書中脫簡錯簡多不過三十字則古書凡千<lb/>
　萬言者簡編甚繁不可無架閣之所也<lb/>
曰粤越通古文作粤<lb/>
　此即安國隷古文<lb/>
九族髙祖至𤣥孫之親<lb/>
　此本安國及馬氏鄭氏說髙祖一曽祖二祖三父四<lb/>
<pb n="11a"/>
　已五子六孫七曽孫八𤣥孫九<lb/>
舉近以該逺五服異姓之親亦在其中也<lb/>
　此是包歐陽夏侯及林氏說父族有四父本族一姑<lb/>
　夫二姊妹夫三女夫四母族有三母父族一母母族<lb/>
　二姨母家三妻族有二妻父族一妻母族二<lb/>
二十八宿衆星為經金木水火土五星為緯<lb/>
　經不動者也緯往来行動者也案通志略載殷巫咸<lb/>
　齊甘徳魏石申三家經星都三百座一千四百六十<lb/>
<pb n="11b"/>
　五星内二十八宿計一百六十六星<lb/>
辰以日月所㑹分周天之度為十二次也<lb/>
　晉天文志云自軫十二至氐四為夀星於辰在辰自<lb/>
　氐五至尾九為大火於辰在夘自尾十至斗十一為<lb/>
　析木於辰在寅自斗十二至女七為星紀於辰在丑<lb/>
　自女八至危十五為𤣥枵於辰在子自危十六至奎<lb/>
　四為諏訾於辰在亥自奎五至胃六為降婁於辰在<lb/>
　戌自胃七至畢十一為大梁於辰在酉自畢十二至<lb/>
<pb n="12a"/>
　井十五為實沈於辰在申自井十六至栁八為鶉首<lb/>
　於辰在未自栁九至張十六為鶉火於辰在午自張<lb/>
　十七至軫十一為鶉尾於辰在已凡二十八宿度數<lb/>
　闊狭多少隨時推歩故歴代移易不同今但據晉史<lb/>
　以見其槩耳其日月所㑹則每年立春後十六日有<lb/>
　餘而日躔諏訾之次其正月合朔則在𤣥枵矣<lb/>
春分之旦朝方出之日而識其初出之景<lb/>
　春分之日初出之景於地則在卯方之中於日則在<lb/>
<pb n="12b"/>
　卯時之中盖春分已前則冬至日出辰漸漸南来未<lb/>
　及乎卯中也春分已後漸漸北去至夏至而日出寅<lb/>
　又過乎卯中也直至秋分則又自北而来至于夘中<lb/>
　秋分以後又自卯中南行而至于辰為冬至故春分<lb/>
　秋分日皆出卯晝夜皆五十刻而氣候亦得寒温之<lb/>
　中也<lb/>
星鳥南方朱鳥七宿唐一行推以鶉火為春分昬之中<lb/>
星也<lb/>
<pb n="13a"/>
　朱鳥七宿井鬼栁星張翼軫也一行𤣥宗時僧舊唐<lb/>
　書云姓張名遂魏州人公謹之孫出家為僧於嵩山<lb/>
　<hi>一云改名敬賢</hi>推周易大衍之數撰開元大衍厯中星者所以<lb/>
　正四時日行之所在昬中則夕見於地之正南方旦<lb/>
　中則晨見於地之正南方月令記昬旦二中堯典止<lb/>
　記昏中古者玉衡之器以玉為管横設之以二端對<lb/>
　南北自南面北望之則北極正對管之北端自北面<lb/>
　南望之則昏時某星正直管之南端在南上正午之<lb/>
<pb n="13b"/>
　地故謂之中星其北極一處則凝然不動常對管端<lb/>
　其南上中星則逐時移動每夜定挨過一度盖太陽<lb/>
　所在星輝隱沒本不知其行在甚度惟從中星推之<lb/>
　中星挨至某宿第㡬度則黄道日軌亦退至西上日<lb/>
　入處某宿第㡬度晝考諸日影夜考諸中星則七政<lb/>
　之運皆可推而厯日不差矣鶉火午上栁星張三宿<lb/>
　也自驚蟄至清明則此三宿逐次為中星當春分之<lb/>
　夕則星宿為中星也然此只是就堯典論之後世如<lb/>
<pb n="14a"/>
　月令史漢晉隋唐宋諸書所載中星皆不同有二十<lb/>
　四氣中星又有五更中星盖後世厯法漸密推歩愈<lb/>
　精不如古厯之簡易也<lb/>
史記索隱作南為謂所當為之事也<lb/>
　索隱云譌依字讀春言東作夏言南譌皆是耕作營<lb/>
　為勸農之事史記正義云譌于偽反據此索隱仍依<lb/>
　史記作譌但闢孔本作訛耳<lb/>
敬致周禮所謂冬夏致日蓋以夏至之日中祠日而識<lb/>
<pb n="14b"/>
其景如所謂日至之景尺有五寸謂之地中者也<lb/>
　案周禮言致日者五處春官馮相氏云冬夏致日春<lb/>
　秋致月以辨四時之敘注云冬至日在牽牛景丈三<lb/>
　尺夏至日在東井景尺五寸疏云春秋分日在婁角<lb/>
　而景長七尺三寸六分地官大司徒云以土圭之法<lb/>
　測土深正日景以求地中又云日至之景尺有五寸<lb/>
　謂之地中疏云土圭尺有五寸周公欲求土中而營<lb/>
　王城故有土圭度日影之法測度也深謂日景長短<lb/>
<pb n="15a"/>
　之深也正日景者夏日至晝漏半表北得尺五寸景<lb/>
　正與土圭等即地中也古注云景尺有五寸者南戴<lb/>
　日下萬五千里地與星辰四遊升降於三萬里之中<lb/>
　是以半之得地之中也鄭司農云以夏至之日立八<lb/>
　尺之表其景適與土圭等謂之地中今潁川陽城地<lb/>
　為然疏云南戴日下萬五千里者景一寸差千里故<lb/>
　於地中尺五寸景去南戴日下萬五千里春官典瑞<lb/>
　云土圭以致四時日月疏云度其景至不至通卦驗<lb/>
<pb n="15b"/>
　云冬至立八尺之表晝漏半度之表北得丈三尺景<lb/>
　是其景至也或長或短則為不至也地官土方氏掌<lb/>
　土圭之法以致日景注云致日景者夏至景尺有五<lb/>
　寸冬至景丈三尺其間則日有長短疏云謂冬至日<lb/>
　極短夏至日極長其極長極短之間冬至後日漸長<lb/>
　夏至後日漸短假令冬至日南至之後日漸北之時<lb/>
　日行大分六小分四大分者一寸為十分小分者十<lb/>
　分寸之一分又為十分但日景一寸則於地千里大<lb/>
<pb n="16a"/>
　分一為百里小分一則為十里則冬至後日向南行<lb/>
　六百四十里但冬至丈三尺景除本尺五寸外加丈<lb/>
　一尺五寸從冬至至春分晝夜等之時則減五尺七<lb/>
　寸半景從春分到夏至又減五尺七寸半景則減盡<lb/>
　丈一尺五寸惟有尺五寸在以為夏至之景南戴日<lb/>
　下萬五千里謂之地中故云其閒則日有長短也冬<lb/>
　官玉人云土圭尺有五寸以致日以土地注云致日<lb/>
　度日景至否疏云於地中立八尺之表於晝漏半夏<lb/>
<pb n="16b"/>
　至日表北尺五寸景與土圭等冬至日丈三尺為景<lb/>
　至若不依此皆為不至故云度景至不也但景至與<lb/>
　不至皆由君政得失而来度之者若不至使君改徳<lb/>
　教也愚案歴代史志皆載日晷其長短並不同文多<lb/>
　不録學者當自於全史考之可也<lb/>
日至之景尺有五寸謂之地中<lb/>
　晉天文志云鄭衆說土圭之長尺有五寸以夏至之<lb/>
　日立八尺之表其景與土圭等謂之地中今潁川陽<lb/>
<pb n="17a"/>
　城地也鄭元云凡日景於地千里而差一寸景尺有<lb/>
　五寸者南戴日下萬五千里也以此推之日當去其<lb/>
　下地八萬里矣日邪射陽城則天徑之半也體圓如<lb/>
　彈丸地處天之半而陽城為中則日春秋冬夏昬明<lb/>
　晝夜去陽城皆等無盈縮矣故知從日斜射陽城為<lb/>
　天徑之半也以句股法言之旁萬五千里句也立極<lb/>
　八萬里股也從日斜射陽城弦也以句股求弦法入<lb/>
　之得八萬一千三百九十四里三十步五尺三寸六<lb/>
<pb n="17b"/>
　分天徑之半而地上去天之數也倍之得十六萬二<lb/>
　千七百八十八里六十一步四尺七寸二分天徑之<lb/>
　數也以周率乘之徑率約之得五十一萬三千六百<lb/>
　八十七里六十八步一尺八寸二分周天之數也<hi>一度</hi>
　<hi>凡千四百六里二十四步六寸四分</hi>隋天文志云先驗昬旦定刻漏分<lb/>
　辰次乃立儀表於準平之地名曰南表漏刻上水居<lb/>
　日之中更立一表於南表影末名曰中表夜依中表<lb/>
　以望北極樞而立北表令參相直三表皆以懸準定<lb/>
<pb n="18a"/>
　乃觀三表直者其立表之地即當子午之正三表曲<lb/>
　者地偏僻毎觀中表以知所偏中表在西則立表處<lb/>
　在地中之西更當向東求地中若中表在東則立表<lb/>
　處在地中之東更當向西求地中取三表直者為地<lb/>
　中之正又以春秋二分之日旦始出東方半體乃立<lb/>
　表於中表之東名曰東表令東表與日及中表參相<lb/>
　直是日之夕日入西方半體又立表於中表之西名<lb/>
　曰西表亦從中表西望西表及日參相直乃觀三表<lb/>
<pb n="18b"/>
　直者即地南北之中也若中表差近南則所測之地<lb/>
　在卯酉之南中表差在北則所測之地在卯酉之北<lb/>
　也進退南北求三表直正東西者則其地處中居卯<lb/>
　酉之正也宋元嘉十九年遣使往交州測景夏至日<lb/>
　影出表南三寸二分何承天計陽城去交州路當萬<lb/>
　里而景差一尺八寸二分是六百里而差一寸也唐<lb/>
　太史議曰交州去洛九千里盖山川回折使之然以<lb/>
　表考其弦當五千里平<hi>五千里影差一尺八寸二分則一千里管三寸六分四十</hi>
<pb n="19a"/>
　<hi>杪日至之景尺有五寸則止該四千里不盡四分四十杪</hi>開元二年遣使天下候<lb/>
　影太史監南宫說擇河南平地設水準繩墨植表以<lb/>
　引度之大率五百二十六里晷差二寸餘南候林邑<lb/>
　冬至晷六尺九寸夏至在表南五寸七分北候鐵勒<lb/>
　夏至晷四尺一寸三分冬至晷二丈九尺二寸六分<lb/>
　計陽城南距林邑經六千一百一十二里五月日在<lb/>
　天頂北六度北距鐵勒與林邑正等則五月日在天<lb/>
　頂南二十七度四分舊說千里而差一寸疎矣<lb/>
<pb n="19b"/>
東方蒼龍七宿火謂大火<lb/>
　蒼龍七宿角亢氐房心尾箕也大火卯宫氐房心也<lb/>
　心亦獨稱大火<lb/>
北方𤣥武七宿之虚星<lb/>
　𤣥武七宿斗牛女虚危室壁也<lb/>
日行至是則淪於地中萬象幽暗故曰幽都<lb/>
　日出止於寅日入止於戌所行黄道則斜繞東南西<lb/>
　三方其北方亥子丑三位日行之所不到惟夜半然<lb/>
<pb n="20a"/>
　後轉至地下北方而其光景沈伏不能反照故曰淪<lb/>
　於地中萬象幽暗也<lb/>
西方白虎七宿之昴宿<lb/>
　白虎七宿奎婁胃昴畢觜參也<lb/>
唐一行所謂嵗差者是也<lb/>
　一行日度議曰考古史及日官候簿以通法之三十<lb/>
　九分太為一嵗之差自帝堯演紀之端在虚一度及<lb/>
　今開元甲子卻三十六度日在虚一則鳥火昴虚皆<lb/>
<pb n="20b"/>
　以仲月昬中合于堯典石刻尚書圖云古法以紀蔀<lb/>
　為宗從伏羲先天甲寅積周一千八百一十四紀再<lb/>
　入十五紀人元一十有二蔀當癸酉蔀嵗在己丑而<lb/>
　生帝堯至甲辰嵗十有六即位越二十有一嵗得甲<lb/>
　子而演紀作厯是年天正冬至日在虚一度又案紀<lb/>
　元厯嵗周三百六十五度二千四百三十六分此一<lb/>
　嵗之氣積也周天三百六十五度二千五百六十四<lb/>
　分太陽所躔周天之度也嵗差一百二十八分注云<lb/>
<pb n="21a"/>
　以嵗周數除周天數即得太陽嵗行不及之分度每<lb/>
　一萬注以一度為萬分自演紀至開元十二年甲子<lb/>
　冬至日在斗十度凡退三十八度四千一百二十八<lb/>
　分至乾徳二年甲子冬至日在斗六度凡退四十一<lb/>
　度四千八百四十八分至仁宗慶厯四年甲申冬至<lb/>
　日在斗五度此法通古合今故知堯厯日在虚一度<lb/>
　而鳥火昴虚以仲月昏中合堯典愚案自堯二十一<lb/>
　年甲子至今至治元年辛酉計三千六百五十八年<lb/>
<pb n="21b"/>
　堯時冬至日在虚一今在箕九退過四十三度即以<lb/>
　四十三為法除三千六百五十八得八十五是大約<lb/>
　八十五年退一度矣<lb/>
三百六十五度四分度之一者<lb/>
　三百六十五度之外其餘分於一度之中當四分之<lb/>
　一如以一度分作九百四十分當得二百三十五分<lb/>
　也<lb/>
繞地左旋者<lb/>
<pb n="22a"/>
　坐北面南則東為左西為右天運降於西升於東故<lb/>
　為左旋<lb/>
常一日一周而過一度者<lb/>
　天運一日夜轉一匝三百六十五度四分度之一之<lb/>
　外又攙進一度也朱子語録云日月皆從角起日則<lb/>
　一日運一周依舊只到那角上天則周了又過那角<lb/>
　些子日日累將去到一年便與日㑹又曰而今若就<lb/>
　天裏看時只是行得三百六十五度四分度之一若<lb/>
<pb n="22b"/>
　把天外来說則是一日過了一度季通嘗言論日月<lb/>
　則在天裏論天則在太虚空裏若去那太虚空裏觀<lb/>
　天自是日日衮得不在舊時處<lb/>
麗天<lb/>
　麗者附而不綴之義二十八宿及衆星不動者皆綴<lb/>
　定於天體矣<lb/>
不及一度者<lb/>
　恰行一周不及天所攙過一度也朱子語録陳安卿<lb/>
<pb n="23a"/>
　嘗問天道左旋自東而西日月右行則如何朱子曰<lb/>
　横渠說日月皆是左旋說得好盖天行甚健一日一<lb/>
　夜周天三百六十五度四分度之一而又過一度日<lb/>
　行速健次於天一日一夜周三百六十五度四分度<lb/>
　之一正恰好被天進一度則日卻成每日退了一度<lb/>
　積至三百六十五日四分日之一則天所進過之度<lb/>
　又恰周得本數而日所不及之度亦恰退盡本數遂<lb/>
　與天㑹而成一年月行遲一日一夜三百六十五度<lb/>
<pb n="23b"/>
　四分度之一行不盡比之天郤成退了十三度有竒<lb/>
　進數為順天而左退數若逆天而右厯家以進數難<lb/>
　筭只以退數筭之故謂之右行且曰日行遲月行速<lb/>
　也<lb/>
九百四十分者<lb/>
　厯家額設一日細數也<lb/>
九百四十分日之二百三十五者<lb/>
　即四分日之一也<lb/>
<pb n="24a"/>
與天㑹者<lb/>
　天每日攙過一度則是日每日追不及一度直待三<lb/>
　百六十五日四分日之一而後日追及天也如是觀<lb/>
　之卻不是日一年一周天乃是天一年而攙過一周<lb/>
　天也日一日一周天一年有三百六十五次周天天<lb/>
　一年三百六十六次周天<lb/>
十九分度之七者<lb/>
　以一度分作十九分月行不及天十三度之外於十<lb/>
<pb n="24b"/>
　九分度之中又不及七分也此是并天攙過一度筭<lb/>
　如以一度為九百四十分而以十九除之則每分該<lb/>
　四十九分四釐七毫三絲六忽八微以七乘之該三<lb/>
　百四十六分三釐一毫五絲七忽六微以十九乗為<lb/>
　全度該九百三十九分九釐九毫九絲九忽二微虧<lb/>
　八微月一日夜實行三百五十二度八百二十八分<lb/>
　六釐八毫四絲三忽四微不及天十三度三百四十<lb/>
　六分三釐一毫五絲七忽六微<lb/>
<pb n="25a"/>
九百四十分日之四百九十九者<lb/>
　以一日十二時除九百四十則一時該七十八分三<lb/>
　分分之一此云四百九十九者是六時令二十九分<lb/>
　也<lb/>
而與日㑹者<lb/>
　日月合朔也每年正月朔或立春前或立春後皆㑹<lb/>
　于𤣥枵二月朔㑹娵訾逆周十二位<lb/>
十二㑹得全日三百四十八者<lb/>
<pb n="25b"/>
　十二箇二十九日也<lb/>
五千九百八十八者<lb/>
　十二箇四百九十九分也<lb/>
如日法九百四十而一得六者<lb/>
　以九百四十為一日之法而除五千九百八十八得<lb/>
　六箇九百四十為六日也<lb/>
不盡三百四十八者<lb/>
　除六箇九百四十該五千六百四十之外尚餘三百<lb/>
<pb n="26a"/>
　四十八也<lb/>
通計得日三百五十四者<lb/>
　有全日三百四十八并餘分之積得六日也<lb/>
九百四十分日之三百四十八者<lb/>
　即上除不盡之數計四時令三十四分三分分之二<lb/>
　也<lb/>
三百六十者<lb/>
　厯家設此為常額多於此者為盈少於此者為虚易<lb/>
<pb n="26b"/>
　曰乾之策二百一十有六坤之策百四十有四凡三<lb/>
　百有六十當朞之日正謂此也<lb/>
氣盈者<lb/>
　從二十四氣筭来三百六十之外所多者也<lb/>
朔虚者<lb/>
　從十二月朔筭来三百六十之内所少者也<lb/>
一嵗閏率者<lb/>
　合氣盈朔虚之數也其詳具於左方<lb/>
<pb n="27a"/>
　一日九百四十分<lb/>
　一月二十九日四百九十九分<lb/>
　一嵗三百六十五日二百三十五分是日行之數二<lb/>
　十四氣一周也<lb/>
　一年三百五十四日三百四十八分是月行之數十<lb/>
　二月朔一周也<lb/>
　一朞大約三百六十日以為常數<lb/>
　從二十四氣筭来則日與天㑹多五日二百三十五<lb/>
<pb n="27b"/>
　分為氣盈<lb/>
　從十二月朔筭来則月與日㑹少五日五百九十二<lb/>
　分為朔虚合氣盈朔虚而閏生焉<lb/>
　一年閏率十日八百二十七分<lb/>
　二年閏率二十一日七百一十四分<lb/>
　三年閏率三十二日六百一分<hi>除二十九日四百九十九分作一閏外餘</hi>
　<hi>三日一百二分</hi>
　四年閏率一十三日九百二十九分<lb/>
<pb n="28a"/>
　五年閏率二十四日八百一十六分<hi>借下年四日六百二十三分凑</hi>
　<hi>作再閏</hi>
　六年閏率六日二百四分<lb/>
　七年閏率一十七日九十一分<lb/>
　八年閏率二十七日九百一十八分<hi>借下年一日五百二十一分作</hi>
　<hi>第三閏</hi>
　九年閏率九日三百六分<lb/>
　十年閏率二十日一百九十三分<lb/>
<pb n="28b"/>
　十一年閏率三十一日八十分<hi>作第四閏外餘一日五百二十一分</hi>
　十二年閏率一十二日四百八分<lb/>
　十三年閏率二十三日二百九十五分<lb/>
　十四年閏率三十四日一百八十二分<hi>作第五閏外餘四日六百</hi>
　<hi>二十三分</hi>
　十五年閏率一十五日五百一十分<lb/>
　十六年閏率二十六日三百九十七分<hi>借下年三日一百二分凑</hi>
　<hi>作第六閏</hi>
<pb n="29a"/>
　十七年閏率七日七百二十五分<lb/>
　十八年閏率一十八日六百一十二分<lb/>
　十九年閏率二十九日四百九十九分<hi>正作第七閏無餘無欠</hi>
　一年率十日八百二十七分十九年積一百九十日<lb/>
　一萬五千七百一十三分除為二百六日六百七十<lb/>
　三分分為七閏每閏二十九日四百九十九分除盡<lb/>
　無餘故曰氣朔分齊謂之一章一行云厯法合二始<lb/>
　以定剛柔二中以定律厯二終以紀閏餘二始者一<lb/>
<pb n="29b"/>
　為陽始二為隂始一竒為剛二偶為柔<hi>甲丙戊庚壬為剛日乙丁</hi>
　<hi>己辛癸為柔日</hi>二中者五為陽中六為隂中五者十日六者<lb/>
　十二辰也<hi>五音及十二律為六十十日十二辰亦為六十故律厯志兼之</hi>二終者十<lb/>
　為隂終九為陽終故閏法以十九嵗為一章也三嵗<lb/>
　一閏非四則三五嵗再閏非十一則十二八嵗三閏<lb/>
　非八則九十一嵗四閏非四則五十四嵗五閏非正<lb/>
　則二十六嵗六閏非十則九十九嵗七閏非六則七<lb/>
鯀崇伯名<lb/>
<pb n="30a"/>
　疏云崇國伯爵史正義引皇甫謐云崇夏鯀封虞夏<lb/>
　商周皆有崇國殷之崇國文王所伐者寰宇記在京<lb/>
　兆鄠縣<lb/>
鯀婞直<lb/>
　楚辭注婞胡冷反很也<lb/>
　<lb/>
　<lb/>
　<lb/>
<pb n="30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　書蔡氏傳旁通卷一上<lb/>
<pb n="31a"/>
欽定四庫全書<lb/>
　書蔡氏傳旁通卷一中　　元　陳師凱　撰<lb/>
　　　舜典<lb/>
東晉梅賾上孔傳<lb/>
　案此注全用孔氏疏檢晉書無之惟隋書經籍志有<lb/>
　此事而以姚方興為姚興以方字讀連下文又以大<lb/>
　航為大桁未知孰是<lb/>
王范之註<lb/>
<pb n="31b"/>
　王肅范寗也隋志有王肅註古文尚書十一卷范寗<lb/>
　註古文尚書舜典一卷陸氏釋文云舜典王氏註相<lb/>
　承云梅賾上孔氏傳古文尚書亡舜典一篇時以王<lb/>
　肅註頗類孔氏故取王註從慎徽五典以下為舜典<lb/>
　以續孔傳徐僊民亦音此本今依舊音之曰若稽古<lb/>
　帝舜曰重華協于帝此十二字是姚方興所上孔氏<lb/>
　傳本無阮孝緒七錄亦云然方興本或此下更有濬<lb/>
　哲文明温恭允塞𤣥徳升聞乃命以位凡二十八字<lb/>
<pb n="32a"/>
　異聊出之於王注無施也愚案此前題云王氏注又<lb/>
　云今依舊音之又云聊出之於王注無施則陸氏似<lb/>
　謂此注仍是王氏本特附入方興所上二十八字或<lb/>
　十二字又案序録云舜典一篇仍用王肅本則今古<lb/>
　注舜典是王氏注明矣<lb/>
齊蕭鸞<lb/>
　南朝齊明帝<lb/>
隋開皇初購求遺典<lb/>
<pb n="32b"/>
　開皇三年因祕書牛宏上表言典籍散逸詔獻書一<lb/>
　卷賚縑一匹<lb/>
左氏所謂無違敎也<lb/>
　見文十八年<lb/>
此盖又兼四岳之官<lb/>
　四岳主四方之諸侯經云賔于四門故知舜以百揆<lb/>
　兼四岳也<lb/>
易震驚百里不喪匕鬯意為近之<lb/>
<pb n="33a"/>
　程子曰雷之震動驚及百里人無不懼而自失唯宗<lb/>
　廟祭祀執匕鬯者則不致於喪失人之致其誠敬莫<lb/>
　如祭祀則雖雷震之威不能使之懼而失守故臨大<lb/>
　震懼能安而不自失者唯誠敬而已朱子曰匕所以<lb/>
　舉鼎實鬯以秬黍酒和鬱金所以灌地降神者也<lb/>
天文志云言天體者三家<lb/>
　案此段注全據孔氏疏此所謂天文志乃蔡邕所作<lb/>
　非諸史之志也<lb/>
<pb n="33b"/>
一曰周髀<hi>傍米切</hi>二曰宣夜三曰渾天<lb/>
　晉書云一曰盖天蔡邕所謂周髀者即盖天之說也<lb/>
　其本包犧氏立周天歴度其所傳則周公受於殷商<lb/>
　周人志之故曰周髀<lb/>
宣夜絶無師說不知其狀如何<lb/>
　孔疏云宣明也夜幽也幽明之數其術兼之但絶無<lb/>
　師說今案晉志云宣夜之書云惟漢袐書郎郗萌記<lb/>
　先師相傳云天了無質仰而瞻之髙逺無極眼瞀精<lb/>
<pb n="34a"/>
　絶故蒼蒼然也譬之旁望逺道之黄山而皆青俯察<lb/>
　千仭之深谷而窈黑夫青非真色而黑非有體也日<lb/>
　月衆星自然浮生虛空之中其行其止皆湏氣焉是<lb/>
　以七曜或逝或住或順或逆伏見無常進退不同由<lb/>
　乎無所根繋故各異也故辰極常居其所而北斗不<lb/>
　與衆星西沒也攝提填星皆東行日行一度月行十<lb/>
　三度遲疾任情其無所繫著可知矣若綴附天體不<lb/>
　得爾也愚按此說頗似朱子所謂天無形質只是氣<lb/>
<pb n="34b"/>
　旋轉之說<lb/>
周髀之術<lb/>
　晉志云髀股也股者表也其言天似盖笠地法覆槃<lb/>
　天地皆中髙外下北極之下為天地之中其地㝡髙<lb/>
　而滂沲四隤三光隐映以為晝夜天中髙於外衡冬<lb/>
　至日之所在六萬里北極下地髙於外衡下地亦六<lb/>
　萬里外衡髙於北極下地二萬里天地隆髙相從日<lb/>
　去地恒八萬里日麗天而平轉分冬夏之間行道為<lb/>
<pb n="35a"/>
　七衡六間每衡周徑里數各依筭術用句股重差推<lb/>
　晷景極游以為逺近之數皆得於表股者也故曰周<lb/>
　髀漢王仲任據盖天之說日隨天而轉非入地夫人<lb/>
　目所望不過十里天地合矣實非合也逺使然耳今<lb/>
　視日入非入也亦逺耳當日入西方之時其下之人<lb/>
　亦將謂之為中也四方之人各以其近者為出逺者<lb/>
　為入矣何以明之今試使一人把大炬火夜行於平<lb/>
　地去人十里火光滅矣非滅也逺使然耳今日西轉<lb/>
<pb n="35b"/>
　不復見是火滅之類也愚案孔疏下天似下脫盖笠<lb/>
　地法四字蔡傳亦脫之當補<lb/>
渾天說曰天包地外猶卵之裏黄圓如彈丸<lb/>
　此說是吴中常侍廬江王蕃所作也晉志亦引之又<lb/>
　案晉志及孔疏裏字皆作裹取包裹之義今蔡傳諸<lb/>
　本並訛作裏字又隋書謂如卵則稍長不若如彈丸<lb/>
　為是<lb/>
其天居地上見者一百八十二度半強<lb/>
<pb n="36a"/>
　此度是自東數向西去直排定者如機上數經絲也<lb/>
北極出地上三十六度南極入地下亦三十六度<lb/>
　此下數句論度數直至冬至去極一百一十五度皆<lb/>
　是自北數向南去横布定者如機上數緯絲也愚案<lb/>
　在天度數其初止以為日行之限布在黄道上斜繞<lb/>
　天腹其三百六十五度如甜𤓰文北極如甜瓜蔕其<lb/>
　後渾天家見天體圓如彈丸南北東西縱廣如一遂<lb/>
　借三百六十五度闊狹之限横布於天以記三極相<lb/>
<pb n="36b"/>
　去及出地入地冬夏二至春秋二分日行相去中間<lb/>
　所隔廣狹多寡之數是以渾天說中所論度數有以<lb/>
　縱言者有以横言者讀者宜别之<lb/>
洛下閎始經營之鮮于妄人又量度之至宣帝時耿夀<lb/>
昌始鑄銅為之象<lb/>
　此皆據孔疏漢志不載今案晉志云漢太初初洛下<lb/>
　閎鮮于妄人耿夀昌等造圓儀以考厯度又案隋志<lb/>
　云渾天儀者羲和之舊器積代相傳謂之機衡又有<lb/>
<pb n="37a"/>
　渾天象者以著天體以布星辰古舊渾象以二分為<lb/>
　一度周七尺三寸半而莫知何代所造今案歴喜云<lb/>
　洛下閎為武帝於地中轉渾天定時節作泰初厯或<lb/>
　其所製也<hi>一云洛下閎姓姚氏字長公隠於洛下巴人也</hi>愚案隋志分儀象<lb/>
　為二篇謂機衡為儀謂有機無衡者為象故注疏及<lb/>
　傳亦或言象或言儀各有所指也<lb/>
宋錢樂又作渾天儀衡長八尺孔徑一寸璣徑八尺圓<lb/>
周二丈五尺強<lb/>
<pb n="37b"/>
　錢樂本名樂之孔疏脫之字南史無傳隋志言徑八<lb/>
　尺者漢候臺銅儀也又梁華林重雲殿前所置銅儀<lb/>
　亦徑八尺檢其鐫題是劉曜光初六年史官丞孔挺<lb/>
　所造又云宋文帝元嘉十三年太史令錢樂之采效<lb/>
　儀象鑄銅為之徑六尺八分少周一丈八尺二寸六<lb/>
　分少地在天内不動以為渾儀則内缺衡管以為渾<lb/>
　象則地不在外是别為一體愚案孔疏與正史大同<lb/>
　小異蔡傳正據疏義耳<lb/>
<pb n="38a"/>
歴代以來其法漸宻本朝因之為儀三重其在外曰六<lb/>
合儀次其内曰三辰儀最其内曰四逰儀<lb/>
　渾儀至唐李淳風一行而法甚宻本朝因之者言宋<lb/>
　亦因用舊儀之法不曽改創法度也案新唐書天文<lb/>
　志貞觀初李淳風上言舜在璿璣玉衡以齊七政則<lb/>
　渾天儀也太宗因詔為之七年儀成表裏三重下據<lb/>
　準基状如十字末樹鼇足以張四表一曰六合儀有<lb/>
　天經雙規金渾緯規金常規相結於四極之内列二<lb/>
<pb n="38b"/>
　十八宿十日十二辰經緯三百六十五度二曰三辰<lb/>
　儀圓徑八尺有璿璣規月逰規列宿距度七曜所行<lb/>
　轉於六合之内三曰四㳺儀𤣥樞為軸以連結玉衡<lb/>
　逰筩而貫約規矩又𤣥樞北樹北辰南距地軸傍轉<lb/>
　於内玉衡在𤣥樞之間而南北㳺仰以觀天之辰宿<lb/>
　下以識器之晷度皆用銅帝稱善置於凝暉閣又舊<lb/>
　唐書天文志云開元九年詔一行與梁令瓚更造渾<lb/>
　儀鑄銅為圓天之象上具赤道黄道周天度數注水<lb/>
<pb n="39a"/>
　激輪令其自轉一日一夜天轉一周命之曰水運渾<lb/>
　天俯視圖置於武成殿前其規環尺寸具載唐志文<lb/>
　多不錄宋太宗更名太平渾儀<lb/>
四游儀<lb/>
　爾雅疏云地與星辰俱有四游升降立春西游春分<lb/>
　正中立夏北游夏至極下立秋東游秋分正中立冬<lb/>
　南㳺冬至極上夏至之時地下萬五千里冬至上㳺<lb/>
　萬五千里升降於三萬里之中愚謂天動地静地氣<lb/>
<pb n="39b"/>
　雖升降而地之體則隤然不動所謂四游決無此理<lb/>
　輒據此以釋四游儀之所以得名耳<lb/>
黒雙環所刻去極度數<lb/>
　皆是自北數向南去之度<lb/>
赤單環黄單環所刻度數<lb/>
　皆是自西數向東去之度<lb/>
厯家之說又以北斗魁四星為璣杓三星為衡<lb/>
　史記天官書云北斗七星所謂琁璣玉衡以齊七政<lb/>
<pb n="40a"/>
　索隐曰春秋運斗樞云斗第一天樞第二璇第三璣<lb/>
　第四權第五衡第六開陽第七摇光第一至第四為<lb/>
　魁第五至第七為杓晉志云魁四星為琁璣杓三星<lb/>
　為玉衡<lb/>
郊祀者祭昊天之常祭<lb/>
　古者天子以冬至日於國之南郊祭天於圜丘於郊<lb/>
　故謂之郊鄭氏通志略云祀昊天上帝禮神之玉以<lb/>
　蒼璧其牲及幣各隨玉色牲用一犢幣用繒長丈八<lb/>
<pb n="40b"/>
　尺王服大裘其冕無旒尸服亦然乗玉輅錫繁纓十<lb/>
　有再就建太常十有二旒罇及葅醢之器以瓦爵以<lb/>
　匏藉神之席以藁秸及蒲翦而不納配以帝嚳<lb/>
禋精意以享之謂<lb/>
　見國語<lb/>
所尊祭者其祀有六<lb/>
　禮記疏云埋少牢於泰昭祭時也者謂祭四時隂陽<lb/>
　之神也泰昭壇名也昭取明也春夏為陽秋冬為隂<lb/>
<pb n="41a"/>
　若祈隂則埋牲祈陽則不應埋之今總云埋者以隂<lb/>
　陽之氣俱出入於地中而生萬物故並埋之以享隂<lb/>
　陽為義也用少牢者降於天地也自此以下及日月<lb/>
　至山林並少牢也先儒並云不薦熟唯殺牲埋之也<lb/>
　相近於坎壇祭寒暑也者相近當為攘祈攘郤也寒<lb/>
　暑之氣應退而不退則祭攘郤之令退也祈求也寒<lb/>
　暑之氣應至而不至則祭求之令至也寒則於坎寒<lb/>
　隂也暑則於壇暑陽也王宫祭日也者王君也宫亦<lb/>
<pb n="41b"/>
　壇也營域如宫也日神尊故其壇曰君宫也夜明祭<lb/>
　月也者祭月壇名也月明於夜故謂其壇為夜明也<lb/>
　幽宗祭星也者祭星壇名也幽闇也宗當為禜禜壇<lb/>
　域也星至夜而出故曰幽也為營域而祭之故曰幽<lb/>
　禜也雩宗祭水旱也者亦壇名也雩吁嗟也水旱為<lb/>
　人所吁嗟禜亦營域也為營域而祭之故曰雩禜也<lb/>
羣神謂丘陵墳衍古昔聖賢之類<lb/>
　周禮大司徒辨其山林川澤丘陵墳衍原隰之物注<lb/>
<pb n="42a"/>
　云積石曰山竹木曰林注瀆曰川水鍾曰澤土髙曰<lb/>
　丘大阜曰陵水涯曰墳下平曰衍髙平曰原下濕曰<lb/>
　隰愚謂地有十等蔡傳止云丘陵墳衍者又案小宗<lb/>
　伯兆山川丘陵墳衍各因其方山川已見上文故此<lb/>
　止稱丘陵墳衍也古昔聖賢者小宗伯注云三皇五<lb/>
　帝九皇六十四民咸祀之愚謂如祭法有功烈於民<lb/>
　者皆是也<lb/>
桓圭<lb/>
<pb n="42b"/>
　周禮疏云桓若屋之桓楹桓宫室之象所以安其上<lb/>
　也四植謂之桓柱之豎者豎之則有四稜也桓圭盖<lb/>
　以桓為琢飾長九寸<lb/>
信圭躬圭<lb/>
　周禮注云信當作身皆象以人形為琢飾欲其慎行<lb/>
　保身皆長七寸<lb/>
榖璧蒲璧<lb/>
　周禮注云榖所以養人蒲為席所以安人二玉盖以<lb/>
<pb n="43a"/>
　榖蒲為琢飾皆徑五寸不執圭者未成國也愚按大<lb/>
　宗伯云七命賜國子男五命故云未成國也<lb/>
天子執冒<lb/>
　周禮疏云方四寸邪刻之<lb/>
燔柴以祀天<lb/>
　禮記燔柴於泰壇燔音煩疏云燔柴於泰壇者謂積<lb/>
　薪於壇上而取玉幣及牲置柴上燔之使氣達于天<lb/>
　也祭禮通解云陽祀自煙始隂祀自血起<lb/>
<pb n="43b"/>
五岳視三公四瀆視諸侯其餘視伯子男者也<lb/>
　王制疏云五岳視三公四瀆視諸侯其餘山川視伯<lb/>
　小者視子男鄭注云謂其牲幣粢盛籩豆爵獻之數<lb/>
　非謂尊卑劉向說苑曰五嶽何以視三公能大布雲<lb/>
　雨焉能大斂雲雨焉觸石而出膚寸而合不崇朝而<lb/>
　雨天下施徳博大故視三公也四瀆何以視諸侯能<lb/>
　蕩滌垢濁焉能遹百川於海焉能出雲雨千里焉為<lb/>
　施甚大故視諸侯也山川何以視子男也能出物焉<lb/>
<pb n="44a"/>
　能潤澤物焉能生雲雨為恩多然品類以百数故視<lb/>
　子男也<lb/>
肆覲東后<lb/>
　王制疏曰覲見也謂見東方諸侯案覲禮云諸侯覲<lb/>
　於天子為宫方三百步四門壇十有二尋深四尺鄭<lb/>
　注云王廵守至于方岳之下諸侯㑹之亦為此宫以<lb/>
　見之王升立於壇上南面諸公中階之前北面諸侯<lb/>
　東階之東西面諸伯西階之西東面諸子門東北面<lb/>
<pb n="44b"/>
　諸男門西北面王降階南面而見之三揖既升壇使<lb/>
　諸侯升公拜於上等侯伯於中等子男於下等<lb/>
律凡十二管皆徑三分有竒空<hi>音孔</hi>圍九分而黄鍾之長<lb/>
九寸<lb/>
　律呂本原云天地之數始於一終於十其一三五七<lb/>
　九為陽九者陽之成也其二四六八十為隂十者隂<lb/>
　之成也黄鍾者陽聲之始陽氣之動也故其數九分<lb/>
　寸之數具于聲氣之元不可得而見及斷竹為管吹<lb/>
<pb n="45a"/>
　之而聲和候之而氣應而後數始形焉均其長得九<lb/>
　寸審其圍得九分積其實得八百一十分是為律本<lb/>
　度量權衡於是而受法十一律由是而損益焉<lb/>
大吕以下律吕相間以次而短至應鍾而極焉<lb/>
　律吕本原云黄鍾九寸大吕八寸三分七氂六毫太<lb/>
　蔟八寸夾鍾七寸四分三釐七毫三絲姑洗七寸一<lb/>
　分仲吕六寸五分八氂三毫四絲六忽蕤賔六寸二<lb/>
　分八釐林鍾六寸夷則五寸五分五氂一毫南吕五<lb/>
<pb n="45b"/>
　寸三分無射四寸八分八氂四毫八絲應鍾四寸六<lb/>
　分六氂<lb/>
以之制樂而節聲音<lb/>
　律吕本原云黄鍾之數九九八十一是為五聲之本<lb/>
　故宫聲八十一三分損一以下生徵徵聲五十四三<lb/>
　分益一以上生商商聲七十二三分損一以下生羽<lb/>
　羽聲四十八三分益一以上生角角聲六十四以三<lb/>
　分之不盡一筭數不可行此聲之數所以止於五也<lb/>
<pb n="46a"/>
　朱子曰五聲之序宫㝡大而沈濁羽最細而輕清商<lb/>
　之大次宫徵之細次羽而角居四者之中焉愚謂五<lb/>
　聲之大小出於五行之生數數少者清數多者濁天<lb/>
　一生水數最少故羽最清天五生土數最多故宫㝡<lb/>
　濁地二生火故徵之清次羽地四生金故商之濁次<lb/>
　宫天三生木居四者之中故角音之清濁亦居四者<lb/>
　之中也實本於河洛之自然豈人力之所強為哉<lb/>
以之審度而度長短<lb/>
<pb n="46b"/>
　律吕本原云度者分寸尺丈引所以度長短也生於<lb/>
　黄鍾之長以子榖秬黍中者九十枚度之一為一分<lb/>
　十分為寸十寸為尺十尺為丈十丈為引注云凡黍<lb/>
　實於管中則十三黍三分黍之一而滿一分積九十<lb/>
　分則千有二百黍矣故此九十黍之數與下章千二<lb/>
　百黍之數其實一也前漢律厯志云以子榖秬黍中<lb/>
　者一黍之廣度之蔡元定云一黍之廣為分故累九<lb/>
　十黍為黄鍾之長積一千二百黍為黄鍾之廣愚案<lb/>
<pb n="47a"/>
　孔疏云以一黍之廣度之千二百黍為一分非也<lb/>
以之審量而量多少<lb/>
　律吕本原云量者龠合升斗斛所以量多少也生於<lb/>
　黄鍾之容以子榖秬黍中者一千二百實其龠以井<lb/>
　水準其概以度數審其容合龠為合注云兩龠也十<lb/>
　合為升二十龠也十升為斗二百龠也十斗為斛二<lb/>
　千龠也愚案元定律吕書以合龠為合而蔡傳謂十<lb/>
　龠為合盖誤於孔疏也孔疏謂十龠為合非也漢志<lb/>
<pb n="47b"/>
　亦謂合龠為合盖合者取合幷二龠之義故一升該<lb/>
　二十龠一斛該二千龠也若謂十龠為合則一斛該<lb/>
　萬龠而量過於大矣西山父子以律吕名家不應相<lb/>
　反是殆誤録疏文而失於檢正也據朱子文集亦作<lb/>
　合龠為合洪範内篇亦作合龠為合蔡傳之訛當改<lb/>
以之平衡而權輕重<lb/>
　律吕本原云權衡者銖兩斤鈞石所以權輕重也生<lb/>
　於黄鍾之重以子榖秬黍中者一千二百實其龠百<lb/>
<pb n="48a"/>
　黍重一銖一龠重十二銖二十四銖為一兩注云兩<lb/>
　龠也十六兩為斤三十二龠也三十斤為鈞九百六<lb/>
　十龠也四鈞為石三千八百四十龠也孔疏云衡平<lb/>
　也權重也稱上謂之衡稱鎚謂之權<lb/>
黄鍾所以為萬事根本<lb/>
　史記律書王者制事立法物度軌則壹禀於六律六<lb/>
　律為萬事根本焉蔡氏又推黄鍾為六律之元故曰<lb/>
　黄鍾為萬事根本也<lb/>
<pb n="48b"/>
五禮吉凶軍賔嘉<lb/>
　周禮大宗伯以吉禮事邦國之鬼神示<hi>祇</hi>以禋祀祀<lb/>
　昊天上帝以實柴祀日月星辰以槱燎祀司中司命<lb/>
　飌<hi>風</hi>師雨師以血祭祭社稷五祀五嶽以貍<hi>埋/</hi>沈<hi>沉</hi>
　祭山林川澤以疈<hi>僻</hi>辜祭四方百物以肆<hi>剔</hi>獻祼享<lb/>
　先王以饋食享先王以祠春享先王以禴夏享先王<lb/>
　以嘗秋享先王以烝冬享先王以凶禮哀邦國之憂<lb/>
　以䘮禮哀死亡以荒禮哀凶札以弔禮哀禍烖以禬<lb/>
<pb n="49a"/>
　禮哀圍敗以恤禮哀宼亂以賔禮親邦國春見曰朝<lb/>
　夏見曰宗秋見曰覲冬見曰遇時見曰㑹殷見曰同<lb/>
　時聘曰問殷覜曰視以軍禮同邦國大師之禮用衆<lb/>
　也大均之禮恤衆也大田之禮簡衆也大役之禮任<lb/>
　衆也大封之禮合衆也以嘉禮親萬民以飲食之禮<lb/>
　親宗族兄弟以昬冠之禮親成男女以賔射之禮親<lb/>
　故舊朋友以饗燕之禮親四方之賔客以脤膰之禮<lb/>
　親兄弟之國以賀慶之禮親異姓之國注云禋祀煙<lb/>
<pb n="49b"/>
　氣之臭聞者槱積也詩薪之槱之三祀皆積柴實牲<lb/>
　體焉或有玉帛燔燎而升煙所以報陽也司中三能<lb/>
　<hi>台</hi>司命文昌宫風師箕也雨師畢也隂祀自血起貴<lb/>
　氣臭也社稷土榖之神社祀勾龍稷祀棄五祀五官<lb/>
　之神少昊氏之子曰重為勾芒食於木該為蓐收食<lb/>
　於金脩及熙為𤣥㝠食於水顓頊氏之子曰黎為祝<lb/>
　融后土食於火土五嶽東岱南衡西華北恒中嵩髙<lb/>
　祭山林曰埋川澤曰沈疈辜疈牲胷也謂磔攘及蜡<lb/>
<pb n="50a"/>
　祭肆進所解牲體謂薦孰時也獻獻醴謂薦血腥也<lb/>
　祼灌以鬱鬯謂始獻尸求神也祫言肆獻祼禘言饋<lb/>
　食著有黍稷互相備也札疫癘也禍災水火也禬禮<lb/>
　同盟者合㑹財貨以更其所喪恤鄰國相憂也殷見<lb/>
　殷猶衆也殷頫諸侯使卿以大禮衆聘大師用其義<lb/>
　勇大均均其地政地守地職所以憂民大田簡車徒<lb/>
　大役築宫室大封正封疆嘉善也所以因人心之善<lb/>
　者而為之制脤膰社稷宗廟之肉<lb/>
<pb n="50b"/>
纁𤣥黄<lb/>
　不見禮經蔡傳只據古注孔疏亦云未知出何書王<lb/>
　肅所注同<lb/>
羔雁雉<lb/>
　疏云羔取其羣而不失其類鴈取其候時而行雉取<lb/>
　其守介死不失節雉不可生知一死是雉也<lb/>
民功曰庸<lb/>
　夏官司勲文王功曰勲若周公國功曰功若伊尹民<lb/>
<pb n="51a"/>
　功曰庸若后稷事功曰勞若禹治功曰力若咎繇戰<lb/>
　功曰多若韓信<lb/>
中古之地但為九州<lb/>
　中古指禹治水以前朱子大全集作古者中國之地<lb/>
始分冀東恒山之地為幷州<lb/>
　東字誤夏官職方氏云正北曰幷州其山鎮曰恒山<lb/>
　朱子語類云分冀州西為并州今案長安禹迹圖及<lb/>
　東坡地理指掌圖皆以幷州在冀州之西通典云幷<lb/>
<pb n="51b"/>
　州左有恒山之險右有大河之固則在冀之西明矣<lb/>
其東北醫無閭之地為幽州<lb/>
　職方氏云東北曰幽州其山鎮曰醫無閭注云醫無<lb/>
　閭在遼東書疏云知分冀州為幷州者以職方有幽<lb/>
　幷周立州名必因於古知舜時當有幽幷且職方幽<lb/>
　幷山川於禹貢皆冀州之域知分冀州為之也<lb/>
又分青之東北遼東等處為營州<lb/>
　爾雅曰齊曰營州疏云齊有營丘豈是名乎書疏云<lb/>
<pb n="52a"/>
　齊即青州之地知分青州為之董氏輯纂引曾氏謂<lb/>
　分冀為營又引王氏謂非分青為營二說皆非又案<lb/>
　杜氏通典以安東府屬古青州指掌圖云以青州越<lb/>
　海析遼東之地為營州注云今安東府與通典合營<lb/>
　非分於冀明甚又案指掌圖云舜肈分為十二州盖<lb/>
　以古冀州南北闊大分衛水為幷州衛水在真定分<lb/>
　燕以北為幽州又案堯都平陽後為唐國唐後為晉<lb/>
　今為平陽路舜都蒲坂為今河中府禹都晉陽又徙<lb/>
<pb n="52b"/>
　安邑安邑屬解州在禹貢時皆屬冀州在舜分十二<lb/>
　州時皆屬幷州通典言左有恒山右有大河則唐虞<lb/>
　夏所都皆在幷州之域但幷州設未久後復合於冀<lb/>
　故五子之歌曰惟彼陶唐有此冀方後世地理書皆<lb/>
　以禹貢為定莫能别此三都為幷州爾<lb/>
冀州止有河内之地今河東一路是也<lb/>
　案地理指掌圖宋河東路所管平陽隆徳威勝平定<lb/>
　太原大通寧化岢嵐汾遼綘隰火山靖康代忻石憲<lb/>
<pb n="53a"/>
　麟豐保徳二十一郡然皆正幷州之境不知何以指<lb/>
　為冀州之地恐以職方有其浸汾潞之文而幷州浸<lb/>
　淶易故以河東為冀州歟然汾晉之地自史漢而下<lb/>
　皆以為幷輿地所載沿革甚詳尚再思之<lb/>
每州封表一山為一州之鎮如職方氏<lb/>
　職方氏云東南曰揚州其山鎮曰㑹稽澤藪曰具區<lb/>
　川三江浸五湖正南曰荆州山鎮曰衡山澤藪曰雲<lb/>
　夢川江漢浸潁湛河南曰豫州山鎮曰華山澤藪曰<lb/>
<pb n="53b"/>
　圃田川滎雒浸波溠正東曰青州山鎮曰沂山澤藪<lb/>
　曰望諸川淮泗浸沂沭河東曰兖州山鎮曰岱山澤<lb/>
　藪曰大野川河泲浸盧維正西曰雍州山鎮曰嶽山<lb/>
　澤藪曰弦蒲川涇汭浸渭洛東北曰幽州山鎮曰醫<lb/>
　無閭澤藪曰貕養川河泲浸淄時河内曰冀州山鎮<lb/>
　曰霍山澤藪曰楊紆川漳浸汾潞正北曰并州山鎮<lb/>
　曰恒山澤藪曰昭餘祈川虖池嘔夷浸淶易<lb/>
然舜既分十有二州至商時又但言九圍九有周禮職<lb/>
<pb n="54a"/>
方氏亦止列為九州則是十二州盖不甚久不知其自<lb/>
何時復合為九也<lb/>
　周禮疏云此州界揚荆豫兖雍冀與禹貢略同者不<lb/>
　失本處雖得舊處猶有相侵入不得正若周之兖州<lb/>
　於禹貢侵青徐之地周之青州於禹貢侵豫州之地<lb/>
　周之雍豫於禹貢兼梁州之地周之冀州小於禹貢<lb/>
　時冀州以其北有幽燕幷州故知也周之九州無徐<lb/>
　梁禹貢有徐梁無幽幷爾雅云兩河間有冀州河南<lb/>
<pb n="54b"/>
　曰豫州濟東曰徐州河西曰雍州漢南曰荆州江南<lb/>
　曰揚州燕曰幽州濟河間曰兖州齊曰營州詩譜曰<lb/>
　雍梁荆豫徐揚之民咸被其化數不同者禹貢所云<lb/>
　堯舜法爾雅所云似夏法詩譜所云似殷法自古以<lb/>
　來皆有九州惟舜時暫置十二州至夏時還為九州<lb/>
　故春秋云夏之方有徳也貢金九牧是也愚案十二<lb/>
　州至禹即位時必復為九州而其州名必合爾雅而<lb/>
　不合禹貢爾雅又云從釋地以下至九河皆禹所名<lb/>
<pb n="55a"/>
　既為禹所名乃有幽營而無青梁是不用禹貢舊名<lb/>
　也謂禹時未復九州歟則既有十二州何為貢金九<lb/>
　牧而所鑄者九鼎邪何為五子之歌以所都為冀方<lb/>
　邪可以知省十二為九者必禹時無疑也<lb/>
夏楚二物<lb/>
　學記注云夏槄也古雅反楚荆也爾雅注云槄今之<lb/>
　山楸<lb/>
金黄金贖贖其罪<lb/>
<pb n="55b"/>
　黄金依孔氏傳疏云黄金銅也古之贖罪皆用銅漢<lb/>
　始用黄金但少其斤兩令與銅相敵愚謂贖者贖鞭<lb/>
　扑之罪<lb/>
此五句從重入輕<lb/>
　典刑最重流宥次之鞭輕扑又輕贖又輕<lb/>
二句或由重而即輕<lb/>
　指眚災肆赦所犯雖重然出於過誤不幸直赦之也<lb/>
或由輕而即重<lb/>
<pb n="56a"/>
　指怙終賊刑所犯雖輕然有所倚恃故意再犯必賊<lb/>
　殺之也<lb/>
據此經文則五刑有流宥而無金贖<lb/>
　金贖在鞭扑之下鞭扑已在五刑之外以待罪之輕<lb/>
　者金贖又在鞭扑之外則輕之又輕者盖典刑至重<lb/>
　鞭扑至輕流宥以待典刑之稍輕金贖以待鞭扑之<lb/>
　尤輕者當分作三段看典刑流宥為一段所以言其<lb/>
　重也鞭扑金贖為一段所以言其輕也眚災怙終為<lb/>
<pb n="56b"/>
　一段所以言法外意也<lb/>
殛則拘囚困苦之<lb/>
　朱子語録云殛非殺也洪範云殛死猶今言貶死又<lb/>
　云殛鯀于羽山想是偶然在彼而殛之<lb/>
隨其罪之輕重而異法<lb/>
　輯纂引孫氏云放重於流竄重於放殛重於竄<lb/>
怒在四凶舜何與焉<lb/>
　可怒者在四凶非舜之私意怒之也程子云喜怒在<lb/>
<pb n="57a"/>
　事則理之當喜怒者也又云如鑑之照物姸媸在彼<lb/>
　隨物應之而已<lb/>
春秋傳所記四凶之名與此不同說者以窮竒為共工<lb/>
渾敦為驩兜饕餮為三苗檮杌為鯀<lb/>
　文公十八年注云渾敦不開通之貌窮竒其行窮其<lb/>
　好竒檮杌頑凶無儔匹之貌貪財為饕貪食為餮<lb/>
堯十六即位<lb/>
　在位七十載該八十六年又試舜三載該八十九年<lb/>
<pb n="57b"/>
　又不聽政二十八載該一百一十七年稽古録云夀<lb/>
　百一十七歳而崩<lb/>
孔氏云喪畢之明年不知何所據<lb/>
　盖以上文有三載字此繋以月正元日故意為百姓<lb/>
　既喪三載則舜亦為喪畢之明年也孟子云堯崩三<lb/>
　年之喪畢舜避堯之子於南河之南是也<lb/>
能者擾而習之也<lb/>
　左傳云不相能也與此能字義相近<lb/>
<pb n="58a"/>
僉衆也四岳所領四方諸侯有在朝者也<lb/>
　舜問四岳四岳止一人而稱僉曰者可知為四岳所<lb/>
　領諸侯之辭也<lb/>
平水土者司空之職<lb/>
　周官云司空掌邦土居四民時地利<lb/>
如周以六卿兼三公<lb/>
　輯纂引傅良云周召以師保為冢宰是卿兼三公也<lb/>
　顧命自同召太保奭以下皆卿也是時召公為保兼<lb/>
<pb n="58b"/>
　冢宰芮伯為司徒彤伯為宗伯畢公為司馬皆是以<lb/>
　三公兼之<lb/>
後世以他官平章事知政事亦此類也<lb/>
　李沆制詞吕蒙正中書侍郎兼户部尚書平章事鄭<lb/>
　獬制詞富弼尚書左僕射兼門下侍郎同中書門下<lb/>
　平章事<lb/>
士理官也<lb/>
　月令注理獄官也夏曰大理韻㑹云臯陶為大理<lb/>
<pb n="59a"/>
吕刑所謂上服下服是也<lb/>
　吕刑云上刑適輕下服下刑適重上服蔡傳云事在<lb/>
　上刑而情適輕則服下刑舜之宥過無大康誥所謂<lb/>
　大罪非終者是也事在下刑而情適重則服上刑舜<lb/>
　之刑故無小康誥所謂小罪非眚者是也<lb/>
惟大辟棄之於市宫刑則下蠶室餘刑亦就屏處盖非<lb/>
死刑不欲使風中其瘡誤而至死<lb/>
　宫刑腐刑也如草木腐而生意絶也前漢司馬遷傳<lb/>
<pb n="59b"/>
　茸以蠶室師古云茸人勇反推也蠶室初腐刑所居<lb/>
　温宻之室也又衛宏漢官舊儀云皇后親桑於苑中<lb/>
　蠶室置蠶官令丞諸天下官下法皆詣蠶室與婦人<lb/>
　從事又三輔黄圖云蠶室行腐刑之所司馬遷下蠶<lb/>
　室屛處隐風處也朱子語録云宫刑下蠶室其他底<lb/>
　刑也是就箇隐風處不然牽去當風割了耳鼻豈不<lb/>
　害破傷風胡亂死了人又祭義云古者天子諸侯必<lb/>
　有公桑蠶室近川而為之築宫仞有三尺棘牆而外<lb/>
<pb n="60a"/>
　閉之疏云仞三尺髙一丈也棘牆者牆上置棘外閉<lb/>
　謂扇在户外閉也<lb/>
曲禮六工<lb/>
　殷制<lb/>
周禮有攻木之工<lb/>
　考工記云攻木之工七輪輿弓廬匠車梓攻金之工<lb/>
　六築冶鳧㮚段桃攻皮之工五函鮑韗韋裘設色之<lb/>
　工五畫繢鍾筐㡛刮摩之工五玉楖雕矢磬摶埴之<lb/>
<pb n="60b"/>
　工二陶旊<lb/>
攦工垂之指<lb/>
　陸氏釋文云攦吕係反又力結反<lb/>
虞山澤之官周禮分為虞衡屬於夏官<lb/>
　夏字誤案周禮地官山虞毎大山中士四人下士八<lb/>
　人中山下士六人小山下士二人林衡每大林麓下<lb/>
　士十有二人中林麓如中山之虞小林麓如小山之<lb/>
　虞川衡每大川下士十有二人中川下士六人小川<lb/>
<pb n="61a"/>
　下士二人澤虞每大澤大藪中士四人下士八人中<lb/>
　澤中藪如中川之數小澤小藪如小川之數府史胥<lb/>
　徒在外輯纂引曽氏云益盖為衆虞之長耳又周禮<lb/>
　注云虞度也度知山之大小及所生者衡平也平林<lb/>
　麓之大小及所生者<lb/>
三禮祀天神享人鬼祭地祗之禮<lb/>
　其詳已見上文五禮下天神昊天上帝日月星辰司<lb/>
　中司命風師雨師是也人鬼先王宗廟是也地祗社<lb/>
<pb n="61b"/>
　稷五祀五嶽山林川澤是也<lb/>
周禮亦謂之宗伯而都家皆有宗人之官<lb/>
　周禮春官宗伯掌邦禮其屬有都宗人家宗人注云<lb/>
　都王子弟所封及公卿所食邑家謂大夫所食采地<lb/>
大司樂掌成均之法<lb/>
　賈氏疏云成均五帝學名大司樂以樂徳敎國子中<lb/>
　和祇庸孝友以樂語敎國子興道諷誦言語以樂舞<lb/>
　教國子舞雲門大卷大咸大㲈大夏大濩大武<lb/>
<pb n="62a"/>
蕩滌邪穢斟酌飽滿<lb/>
　出史記樂書主聲音而言其和平足以蕩滌人之邪<lb/>
　穢其節奏足以斟酌人之飽滿所謂樂而不淫和而<lb/>
　不流也周子通書曰樂聲淡而不傷和而不淫入其<lb/>
　耳感其心莫不淡且和焉淡則欲心平和則躁心釋<lb/>
動盪血脉流通精神<lb/>
　亦出史記主舞蹈而言其動以干戚飾以羽旄屈伸<lb/>
　俯仰綴兆舒疾足以動盪人之血脉流通人之精神<lb/>
<pb n="62b"/>
　所謂樂行而倫清耳目聦明血氣和平者也<lb/>
養其中和之徳而救其氣質之偏者也<lb/>
　樂記云先王本之情性稽之度數制之禮義合生氣<lb/>
　之和道五常之行使之陽而不散隂而不宻剛氣不<lb/>
　怒柔氣不懾四暢交於中而發作於外皆安其位而<lb/>
　不相奪也又曰樂也者天地之命中和之紀又周子<lb/>
　通書云優柔平中徳之盛也天下化中治之至也又<lb/>
　曰樂者本乎政也政善民安則天下之心和故聖人<lb/>
<pb n="63a"/>
　作樂以宣暢其和心達于天地天地之氣感而大和<lb/>
　焉愚案周子之言中和是兼内外體用而言若中庸<lb/>
　所謂中和則中為性之徳和為情之徳静而無少偏<lb/>
　倚則能養其中矣動而無少差繆則能養其和矣盖<lb/>
　氣質之性有剛善剛惡柔善柔惡之偏惟能養其中<lb/>
　和之德則直者必温寛者必栗剛者不至於虐簡者<lb/>
　不至於傲矣<lb/>
大抵歌聲長而濁者為宫以漸而清且短則為商為角<lb/>
<pb n="63b"/>
為徵為羽所謂聲依永也<lb/>
　朱子語類云古人曉音律風角鳥占皆能之愚案管<lb/>
　子地貟篇云凡聽徵如負猪豕覺而駭凡聽羽如鳴<lb/>
　馬在野凡聽宫如牛鳴窌中凡聽商如離羣羊凡聽<lb/>
　角如雉登木以鳴音疾以清李淳風云宫音如牛鳴<lb/>
　牢中隆隆如雷聲響商音如離羣之羊如叩鐘如飛<lb/>
　集之羽如汲水咨嗟聲感人角音如千人語銀銀然<lb/>
　令人悲哀如人呌啾啾如千人呼嘯如雞登木徵音<lb/>
<pb n="64a"/>
　如奔馬炎上如縛彘駭起羽音如擊濕鼓如流水揚<lb/>
　浪激聲相磋如麋鹿鳴人之歌聲難以類比愚甞察<lb/>
　之人聲怒聲多宫哀聲多商樂聲多角喜聲多徵聚<lb/>
　聲多羽如歌聲則又以其抑揚髙下而辨之如燕太<lb/>
　子丹送荆軻至易水上髙漸離擊筑荆軻和而歌為<lb/>
　變徵之聲士皆垂淚涕泣又前而為歌曰風蕭蕭兮<lb/>
　易水寒壯士一去兮不復還復為羽聲忼慨士皆瞋<lb/>
　目髪盡上指冠如此皆在歌呼抑揚之間變徵之聲<lb/>
<pb n="64b"/>
　清楚故能使人幽憂涕泣復為羽聲本尚幽怨纔加<lb/>
　忼慨則其聲頓揚近於變宫便能聳動感激使人瞋<lb/>
　目豎髪故人之聽聲必在聲入心通之妙難以言述<lb/>
　古之雅歌今皆不傳雖詩章具在終不得其抑揚髙<lb/>
　下之法也<lb/>
假令黄鍾為宫則太蔟為商姑洗為角林鍾為徵南吕<lb/>
為羽盖以三分損益隔八相生而得之餘律皆然即禮<lb/>
運所謂五聲六律十二管還相為宫也<lb/>
<pb n="65a"/>
　三分損益隔八相生者三分黄鍾之長而損其一自<lb/>
　子至未下生林鍾<hi>長短已見前如黄鍾九寸三分而損一則得六寸為林鍾之長</hi>三<lb/>
　分林鍾之長而益其一自未至寅上生太蔟三分太<lb/>
　蔟之長而損其一自寅至酉下生南吕三分南吕之<lb/>
　長而益其一自酉至辰上生姑洗三分姑洗之長而<lb/>
　損其一自辰至亥下生應鍾三分應鍾之長而益其<lb/>
　一自亥至午上生蕤賔三分蕤賔之長而益其一自<lb/>
　午至丑上生大吕三分大吕之長而損其一自丑至<lb/>
<pb n="65b"/>
　申下生夷則三分夷則之長而益其一自申至夘上<lb/>
　生夾鍾三分夾鍾之長而損其一自卯至戌下生無<lb/>
　射三分無射之長而益其一自戌至已上生仲吕陽<lb/>
　律生隂吕謂之下生凡五位布筭者倍其實三其法<lb/>
　隂吕生陽律謂之上生凡六位四其實三其法又案<lb/>
　蔡氏律吕證辨云大吕夾鍾仲吕止得半聲必用倍<lb/>
　數乃與天地之氣相應故應鍾上生蕤賔蕤賔又復<lb/>
　上生大吕也朱子語類云自唐以前樂律尚有制度<lb/>
<pb n="66a"/>
　可考唐以後都無可考杜佑通典所筭本朝范馬諸<lb/>
　公非惟不識古制自是於唐制亦不曽看通典又不<lb/>
　是隐僻底書不知當時諸公何故皆不看愚案語録<lb/>
　朱子多責人不讀通典今據五聲六律十二管還相<lb/>
　為宫禮運注疏極詳諸史志亦言之西山蔡氏律吕<lb/>
　本原尤為明白兹不遍録具載通典說于后云五聲<lb/>
　六律旋相為宫其用之法先以本管為均八音相生<lb/>
　或上或下取五聲令足然後為十二律旋相為宫若<lb/>
<pb n="66b"/>
　黄鍾之均以黄鍾為宫黄鍾下生林鍾為徵林鍾上<lb/>
　生太蔟為商太蔟下生南吕為羽南吕上生姑洗為<lb/>
　角此黄鍾之調也姑洗皆三分之次故用正律之聲<lb/>
　也若大吕之均以大吕為宫大吕下生夷則為徵夷<lb/>
　則上生夾鍾為商夾鍾下生無射為羽無射上生仲<lb/>
　吕為角此大吕之調也仲吕皆三分之次故用正律<lb/>
　之聲也太蔟之均以太蔟為宫太蔟下生南吕為徵<lb/>
　南吕上生姑洗為商姑洗下生應鍾為羽應鍾上生<lb/>
<pb n="67a"/>
　蕤賔為角此太蔟之調也蕤賔皆三分之次故用正<lb/>
　律之聲也夾鍾之均以夾鍾為宫夾鍾下生無射為<lb/>
　徵無射上生仲吕為商仲吕上生黄鍾為羽黄鍾正<lb/>
　律之聲長非商三分去一之次此用其子聲為羽也<lb/>
　黄鍾下生林鍾為角林鍾子聲短非仲吕為商之次<lb/>
　故還用林鍾正管之聲為角夾鍾之調有四正聲一<lb/>
　子聲姑洗之均以姑洗為宫姑洗下生應鍾為徵應<lb/>
　鍾上生蕤賔為商蕤賔上生大吕為羽正聲長用其<lb/>
<pb n="67b"/>
　子聲為羽大吕下生夷則為角夷則子聲短故還用<lb/>
　正聲為角此姑洗之調亦正聲四子聲一也仲吕之<lb/>
　均以仲吕為宫仲吕上生黄鍾為徵正聲長用其子<lb/>
　聲黄鍾下生林鍾為商林鍾子聲短用正聲為商林<lb/>
　鍾上生太蔟為羽大蔟正聲長故用其子聲為羽太<lb/>
　蔟下生南吕為角此仲吕之調正聲三子聲二也蕤<lb/>
　賔之均以蕤賔為宫蕤賔上生大吕為徵大吕正聲<lb/>
　長故用子聲為徵大吕下生夷則為商夷則上生夾<lb/>
<pb n="68a"/>
　鍾為羽正聲長故用子聲為羽夾鍾上生無射為角<lb/>
　子聲短還用正聲為角此蕤賔之調亦二子聲三正<lb/>
　聲也林鍾之均以林鍾為宫林鍾上生太蔟為徵太<lb/>
　蔟正聲長用子聲為徵太蔟下生南吕為商南吕上<lb/>
　生姑洗為羽姑洗正聲長故用子聲姑洗下生應鍾<lb/>
　為角應鍾子聲短還用正聲為角此林鍾之調亦子<lb/>
　聲二正聲三也夷則之均以夷則為宫夷則上生夾<lb/>
　鍾為徵夾鍾正聲長故用子聲為徵夾鍾下生無射<lb/>
<pb n="68b"/>
　為商子聲短故還用正聲為商無射上生仲吕為羽<lb/>
　仲吕正聲長故用子聲為羽仲吕上生黄鍾為角黄<lb/>
　鍾正聲長故用子聲為角此夷則之調正聲二子聲<lb/>
　三也南吕之均以南吕為宫南吕上生姑洗為徵姑<lb/>
　洗正聲長故用子聲為徵姑洗下生應鍾為商應鍾<lb/>
　子聲短故用正聲為商應鍾上生蕤賔為羽蕤賔正<lb/>
　聲長用子聲為羽蕤賔上生大吕為角正聲長用子<lb/>
　聲為角此南吕之調正聲二子聲三也無射之均以<lb/>
<pb n="69a"/>
　無射為宫無射上生仲吕為徵仲吕正聲長用子聲<lb/>
　為徵仲吕上生黄鍾為商正聲長用子聲為商黄鍾<lb/>
　下生林鍾為羽正聲長用子聲為羽林鍾上生太蔟<lb/>
　為角正聲長用子聲為角此無射之調正聲一子聲<lb/>
　四也應鍾之均以應鍾為宫應鍾上生蕤賔為徵正<lb/>
　聲長用子聲為徵蕤賔上生大吕為商正聲長用子<lb/>
　聲為商大吕下生夷則為羽正聲長用子聲為羽夷<lb/>
　則上生夾鍾為角正聲長用子聲為角此應鍾之調<lb/>
<pb n="69b"/>
　正聲一子聲四也朱子語類云旋相為宫若到應鍾<lb/>
　為宫則下四聲都當低去所以有半聲亦謂之子聲<lb/>
　近時所謂清聲是也大率樂家㝡忌臣民陵君故商<lb/>
　聲不得過宫聲愚案如黄鍾全用九寸謂之正聲折<lb/>
　半取四寸五分謂之子聲餘皆倣此又案律吕本原<lb/>
　黄鍾自為宫變半為無射商變半為夷則角變半為<lb/>
　仲吕徵變半為夾鍾羽大吕自為宫半之為應鍾商<lb/>
　半之為南吕角半之為蕤賔徵半之為姑洗羽太蔟<lb/>
<pb n="70a"/>
　自為宫全為黄鍾商變半為無射角半之為林鍾徵<lb/>
　變半為仲吕羽夾鍾自為宫全為大吕商半之為應<lb/>
　鍾角半之為夷則徵半之為蕤賔羽姑洗自為宫全<lb/>
　為大蔟商全為黄鍾角半之為南吕徵半之為林鍾<lb/>
　羽仲吕自為宫全為夾鍾商全為大吕角半之為無<lb/>
　射徵半之為夷則羽蕤賔自為宫全為姑洗商全為<lb/>
　太蔟角半之為應鍾徵半之為南吕羽林鍾自為宫<lb/>
　變為仲吕商變為夾鍾角全為黄鍾徵變半為無射<lb/>
<pb n="70b"/>
　羽夷則自為宫全為蕤賔商全為姑洗角全為大吕<lb/>
　徵半之為應鍾羽南吕自為宫全為林鍾商變為仲<lb/>
　吕角全為太蔟徵全為黄鍾羽無射自為宫全為夷<lb/>
　則商全為蕤賔角全為夾鍾徵全為大吕羽應鍾自<lb/>
　為宫全為南吕商全為林鍾角全為姑洗徵全為太<lb/>
　蔟羽又律吕本原云十二律旋相為宫各有七聲合<lb/>
　八十四聲宫聲十二商聲十二角聲十二徵聲十二<lb/>
　羽聲十二凡六十聲為六十調其變宫十二在羽聲<lb/>
<pb n="71a"/>
　之後宫聲之前變徵十二在角聲之後徵聲之前宫<lb/>
　不成宫徵不成徵凡二十四聲不可為調黄鍾宫至<lb/>
　夾鍾羽並用黄鍾起調黄鍾畢曲大吕宫至姑洗羽<lb/>
　並用大吕起調大吕畢曲太蔟宫至仲吕羽並用太<lb/>
　蔟起調太蔟畢曲夾鍾宫至蕤賔羽並用夾鍾起調<lb/>
　夾鍾畢曲姑洗宫至林鍾羽並用姑洗起調姑洗畢<lb/>
　曲仲吕宫至夷則羽並用仲吕起調仲吕畢曲蕤賔<lb/>
　宫至南吕羽並用蕤賔起調蕤賔畢曲林鍾宫至無<lb/>
<pb n="71b"/>
　射羽並用林鍾起調林鍾畢曲夷則宫至應鍾羽並<lb/>
　用夷則起調夷則畢曲南吕宫至黄鍾羽並用南吕<lb/>
　起調南吕畢曲無射宫至大吕羽並用無射起調無<lb/>
　射畢曲應鍾宫至太蔟羽並用應鍾起調應鍾畢曲<lb/>
　朱子語類云宫與羽角與徵相去獨逺故於其間製<lb/>
　變宫徵二聲愚案律吕本原七聲之序宫一商二角<lb/>
　三變徵四徵五羽六變宫七如黄鍾為宫則太蔟為<lb/>
　商姑洗為角蕤賔為變徵林鍾為徵南吕為羽應鍾<lb/>
<pb n="72a"/>
　為變宫皆以隔八相生得之其生之序則宫一徵二<lb/>
　商三羽四角五變宫六變徵七若正聲長而不能為<lb/>
　七聲之次則亦用半聲也盖聲音之數往而不返故<lb/>
　黄鍾不復為他律役而獨為聲氣之元也五聲十二<lb/>
　律合之為六十調七聲十二律合之為八十四調通<lb/>
　典云殷以前但有五音自周以來加文武二聲謂之<lb/>
　為七其五聲為正二聲為變變者和也朱子云二者<lb/>
　是樂之和相連接處朱子又云今人曲子所謂黄鍾<lb/>
<pb n="72b"/>
　宫大吕羽這便是調謂如頭一聲是宫聲尾後一聲<lb/>
　亦是宫聲這便是宫調愚案前段所謂黄鍾起調黄<lb/>
　鍾畢曲者此之謂也愚又案隔八相生至無射生仲<lb/>
　吕其道窮矣復變而上生黄鍾謂之變律如仲吕再<lb/>
　生黄鍾則不及九寸仲吕律長六寸五分八氂三毫<lb/>
　四絲六忽隂生陽四因其實三其除法得八寸七分<lb/>
　七釐七毫九絲四忽不盡二筭如前所謂變半者則<lb/>
　以此變律復折半為用也又案朱子大全集云俗樂<lb/>
<pb n="73a"/>
　之譜合為黄鍾四下為大吕四上為太蔟乙下為夾<lb/>
　鍾乙上為姑洗上為仲吕勾為蕤賔尺為林鍾工下<lb/>
　為夷則工上為南吕凡下為無射凡上為應鍾六為<lb/>
　黄清五下為大清五上為蔟清五尖為夾清此聲俗<lb/>
　工皆能知之但或未識古律之名不能移彼以為此<lb/>
　故附見其說云<lb/>
被之八音<lb/>
　金為鐘石為磬絲為絃竹為管匏為笙土為塤革為<lb/>
<pb n="73b"/>
　皷木為柷敔<lb/>
敷奏復逆<lb/>
　復逆者周禮云小臣掌三公及孤卿之復逆注疏云<lb/>
　復是報白之義逆謂上書<lb/>
納言官名周之内史漢之尚書魏晉以來所謂中書門<lb/>
下省皆此職也<lb/>
　周禮春官内史掌王之八枋之法以詔王治一曰爵<lb/>
　二曰禄三曰廢四曰置五曰殺六曰生七曰予八曰<lb/>
<pb n="74a"/>
　奪執國灋及國令之貳以考政事以逆㑹計掌叙事<lb/>
　之灋受納訪以詔王聽治李埴續補漢官儀云尚書<lb/>
　唐虞官也書曰龍作納言詩云仲山甫王之喉舌秦<lb/>
　改稱尚書漢亦尊此官典機宻明帝詔曰尚書盖古<lb/>
　之納言出納朕命機事不宻則害成可不慎歟漢尚<lb/>
　書稱臺魏晉以來為省晉志云給事黄門侍郎與侍<lb/>
　中俱管門下衆事舊唐志云秦漢初置侍中曽無臺<lb/>
　省之名自晉始置門下省南北朝皆因之侍中二貟<lb/>
<pb n="74b"/>
　隋曰納言武徳改侍中掌出納帝命所謂佐天子而<lb/>
　統大政者也新唐志云下之通上其制有六一曰奏<lb/>
　鈔<hi>舊志作抄</hi>以度支國用授六品以下官斷流以下罪及<lb/>
　除免官用之二曰奏彈三曰露布四曰議五曰表六<lb/>
　曰狀自露布以上乃審其餘覆奏書制可而授尚書<lb/>
　省<lb/>
此以平水土若百工各為一官而周制同領於司空<lb/>
　周官司空掌邦土居四民時地利王制云司空執度<lb/>
<pb n="75a"/>
　度地居民山川沮澤時四時量地逺近興事任力所<lb/>
　謂平水土若百工同領於司空也冬官司空之職編<lb/>
　簡散亂錯雜於五官之中如土冝土均之法懐方合<lb/>
　方之職皆司空之事漢儒不察獨以考工記補之良<lb/>
　可歎也<lb/>
此以士一官兼兵刑之事而周禮分為夏秋兩官<lb/>
　杜佑通典以兵附於刑謂大刑用兵甲其次用五刑<lb/>
　亦猶古意<lb/>
<pb n="75b"/>
韓子曰竹書紀年帝王之沒皆曰陟<lb/>
　見退之黄陵廟碑晉束晳傳云太康二年汲郡人不<lb/>
　準<hi>不方鳩反</hi>盗發魏襄王墓或言安釐王冢得竹書數十<lb/>
　車其紀年十三篇<lb/>
方猶雲徂乎方之方<lb/>
　揚子法言云雲徂乎方雨流乎淵注云徂徃也方四<lb/>
　方也<lb/>
零陵蒼梧<lb/>
<pb n="76a"/>
　零陵今湖南永州郡名舜冢在道州界蒼梧今廣西<lb/>
　梧州也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="76b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　書蔡氏傳旁通卷一中<lb/>
<pb n="77a"/>
欽定四庫全書<lb/>
　書蔡氏傳旁通卷一下　　元　陳師凱　撰<lb/>
　　　大禹謨<lb/>
九州之外世一見曰王<lb/>
　周禮秋官大行人云九州之外謂之蕃國世壹見注<lb/>
　云九州之外無朝貢之歳父死子立及嗣王即位乃<lb/>
　一來耳<lb/>
水火金木土榖惟修者水克火火克金金克木木克土<lb/>
<pb n="77b"/>
而生五榖或相制以洩其過或相助以補其不足而六<lb/>
者無不修矣<lb/>
　水克火以烹飪火克金以鍛冶金克木以成器此相<lb/>
　制以洩其過者也斲木為耜揉木為耒耒耨之利以<lb/>
　敎天下此木克土而生五榖相助以補其不足者也<lb/>
　雖然此以人事言之也五行之用質生於地而氣行<lb/>
　於天聖人因五材而修之其功可見也所以爕調元<lb/>
　氣財成輔相而致其參贊化育之功者則不可得而<lb/>
<pb n="78a"/>
　見也然政在養民而又謂之六府則是當以在人者<lb/>
　論不以在天者論<lb/>
正徳者父慈子孝兄友弟恭夫義婦聽所以正民之徳<lb/>
也又云為之惇典敷敎以正其徳<lb/>
　惇典惇五典也敷敎敷五敎也上云父子兄弟夫婦<lb/>
　是五典五敎中切於民者也其實并五典盡敎之三<lb/>
　者舉其近耳<lb/>
九者既已修和各由其理民享其利莫不歌詠而樂其<lb/>
<pb n="78b"/>
生也<lb/>
　朱子語録云九歌便是作韶樂之本看得此歌本是<lb/>
　在下之人作歌不知當時如何取之以為樂又曰九<lb/>
　歌只是九功之叙可歌想那時田野自有此歌今不<lb/>
　可得見<lb/>
周禮所謂九徳之歌九韶之舞<lb/>
　大司樂云九徳之歌九㲈之舞注引左氏云九功之<lb/>
　徳皆可歌也謂之九歌九㲈讀為大韶<lb/>
<pb n="79a"/>
太史公所謂佚能思初安能惟始沐浴膏澤而歌詠勤<lb/>
苦者也<lb/>
　史記樂書云君子不為約則修徳滿則棄禮佚能思<lb/>
　初安能惟始沐浴膏澤而歌詠勤苦非大徳誰能如<lb/>
　斯<lb/>
洚水洚洞<lb/>
　孟子集注頭音降又胡貢胡工二反今訓為洚洞當<lb/>
　從胡貢反<lb/>
<pb n="79b"/>
心者人之知覺主於中而應於外者也<lb/>
　中庸序云心之虚靈知覺一而已矣盖虚靈是未發<lb/>
　時心之體也知覺是已發時心之用也人心道心皆<lb/>
　是已發之心故以知覺言之不必下虚靈字然又云<lb/>
　主於中則所主者即體也<lb/>
指其發於形氣者而言則謂之人心<lb/>
　如寒欲衣飢欲食目欲色耳欲聲口欲味鼻欲臭四<lb/>
　肢欲安佚之類皆從形氣上來此人字非人已之人<lb/>
<pb n="80a"/>
　如天人之人以其皆屬自家身已上事故曰人心<lb/>
指其發於義理者而言則謂之道心<lb/>
　如渇不飲盗泉水餓不食嗟來食見孺子入井而怵<lb/>
　惕之類皆從義理上來即知覺之得其正者以其合<lb/>
　於事物當然之理故曰道心<lb/>
人心易私而難公故危<lb/>
　私者我之所獨盖耳目鼻口皆屬自家體段如專欲<lb/>
　求利於己則必違義而生害以至於危而不安矣<lb/>
<pb n="80b"/>
道心難明而易昧故㣲<lb/>
　道者人之所共由盖四端之發原於仁義禮智是天<lb/>
　下公共之理也然不能即其善端發見而充廣之則<lb/>
　人欲縱肆而所謂道者微妙難見矣<lb/>
道心常為之主而人心每聽命焉<lb/>
　人心不能無也必道心常為之主則理可勝欲雖形<lb/>
　氣之所發者亦無不合乎義理之正而無一毫私意<lb/>
　於其間矣<lb/>
<pb n="81a"/>
動静云為自無過不及之差而信能執其中矣<lb/>
　此時中之中指已發而言也先儒於未發之中則以<lb/>
　不偏不倚訓之於已發之中則以無過不及訓之盖<lb/>
　未發之前不見其過與不及也必已發而時中然後<lb/>
　見其無過亦無不及焉所謂允執者亦性焉安焉之<lb/>
　謂欲執其中者必在精一至於允執則不思不勉而<lb/>
　亦無事乎精一矣唯聖者能之大賢以下則擇善固<lb/>
　執而已<lb/>
<pb n="81b"/>
可願猶孟子所謂可欲<lb/>
　孟子集注云天下之理其善者必可欲其惡者必可<lb/>
　惡其為人也可欲而不可惡則可謂善人矣孟子是<lb/>
　論觀人之法書是論修己之法然可欲之善則同<lb/>
龜卜蓍筮<lb/>
　蓍所以筮龜所以卜史記云上有擣蓍<hi>擣逐留反</hi>下有神<lb/>
　龜龜千歳乃滿尺二寸蓍百年而一本生百莖分而<lb/>
　為五十者二每用四十九莖分掛揲歸十有八變而<lb/>
<pb n="82a"/>
　成卦以占吉凶卜官得大龜以庚辛日殺之剔取其<lb/>
　甲以清水澡之東向立灼以荆若剛木灼鑽畢以五<lb/>
　兆占之以辨吉凶其祝龜曰假爾泰龜有常祝蓍曰<lb/>
　假爾泰筮有常詳見洪範七稽疑<lb/>
神宗堯廟也<lb/>
　蘓子古史云神宗者舜之所宗堯也注云舜受命于<lb/>
　文祖禹受命于神宗盖將以天下與人必告其所從<lb/>
　受天下者也祭法疏云有虞氏以上尚徳禘郊祖宗<lb/>
<pb n="82b"/>
　配用有徳者而已虞氏禘郊祖宗之人皆非虞氏之<lb/>
　親是尚徳也自夏以下稍用其姓代之<lb/>
軍旅曰誓<lb/>
　見周禮士師<lb/>
商作誓周作㑹<lb/>
　見禮記檀弓<lb/>
歴山在河中府河東縣<lb/>
　韻㑹云蒲州河東縣雷首山一名中條亦名歴山又<lb/>
<pb n="83a"/>
　越州餘姚縣濮州雷澤及嬀州皆有歴山舜井<lb/>
仁覆閔下謂之旻<lb/>
　爾雅云秋為旻天詩序云旻愍也毛公云仁覆閔下<lb/>
　則稱旻天閔愍通用書疏云求天愍已故呼曰旻天<lb/>
號呼于旻天于其父母<lb/>
　朱子語録云號泣于是天呼天而泣也于父母呼父<lb/>
　母而泣也<lb/>
怨慕之深<lb/>
<pb n="83b"/>
　孟子集註云怨已之不得其親而思慕也又云自責<lb/>
　不知已有何罪耳非怨父母也<lb/>
即孟子所謂底豫也<lb/>
　集註云底致也豫恱樂也書所謂不格姦亦允若是<lb/>
　也<lb/>
瞍長老之稱<lb/>
　集註云瞽瞍舜父名蔡氏於堯典云瞽無目之名於<lb/>
　此又云瞍長老之稱盖舜父老而無目號曰瞽瞍而<lb/>
<pb n="84a"/>
　蔡傳釋其所以為號之由也<lb/>
干楯羽翳也皆舞者所執也<lb/>
　爾雅疏云干扞也郭云相扞衛孫炎云干盾自蔽扞<lb/>
　纛翳也孫炎云舞者所持羽也郭云今之羽葆幢舞<lb/>
　者所以自蔽翳又案周禮春官樂師有羽舞有干舞<lb/>
　注云宗廟以羽兵事以干疏云析羽為旌羽舞析羽<lb/>
　也干戈兵事所用故以干舞為兵孔氏書疏云武舞<lb/>
　執楯文舞執羽干羽皆舞者所執據器言之有武有<lb/>
<pb n="84b"/>
　文用以為舞而不用於敵故敎為文也<lb/>
　　　皋陶謨<lb/>
大包藏凶惡之人<lb/>
　此指孔壬與舜典而難任人同說文云象人懐姙之<lb/>
　形故以包藏訓之<lb/>
禹言三凶而不及鯀者為親者諱也<lb/>
　榖梁傳云為尊者諱恥為賢者諱過為親者諱疾公<lb/>
　羊傳云春秋為尊者諱為親者諱為賢者諱<lb/>
<pb n="85a"/>
正言而反應者<lb/>
　寛正言也栗反應也餘倣此<lb/>
所以明其徳之不偏<lb/>
　寛而不栗是偏於寛也栗而不寛是偏於栗也今云<lb/>
　寛而栗是能兼有之所以明其徳之不偏如伯夷是<lb/>
　偏於清也栁下惠是偏於和也若伯夷清而和栁下<lb/>
　惠和而清則不偏矣餘倣此<lb/>
皆指成徳之自然非以彼濟此之謂也<lb/>
<pb n="85b"/>
　凡寛而且栗柔而且立者皆因氣禀之不偏故其徳<lb/>
　性之美成於自然非寛者勉求為栗以濟寛柔者強<lb/>
　求為立以濟柔也朱子云九徳凡十八種是好底氣<lb/>
　質<lb/>
木火金水旺於四時而土則寄旺於四季也<lb/>
　自立春後木旺七十二日立夏後火旺七十二日立<lb/>
　秋後金旺七十二日立冬後水旺七十二日季春辰<lb/>
　土旺十八日寄在立夏前季夏未土旺十八日寄在<lb/>
<pb n="86a"/>
　立秋前季秋戌土旺十八日寄在立冬前季冬丑土<lb/>
　旺十八日寄在立春前亦共七十二日通為三百六<lb/>
　十日<lb/>
有庸馬本作五庸<lb/>
　據釋文云<lb/>
衷降衷之衷即所謂典禮也<lb/>
　湯誥傳云天之降命而具仁義禮智信之理無所偏<lb/>
　倚所謂衷也人之禀命而得仁義禮智信之理與心<lb/>
<pb n="86b"/>
　俱生所謂性也愚案以此為即典禮者盖父子君臣<lb/>
　夫婦長幼朋友之常即仁義禮智信之道聖人所以<lb/>
　因而品節為吉凶軍賔嘉之五禮亦無往而非此道<lb/>
　故曰天叙又曰天秩盖本於天而備於我其體則具<lb/>
　於中而無少偏倚其用則行於外而非過不及此蔡<lb/>
　氏所以謂之即典禮也<lb/>
典禮雖天所秩叙然正之使叙倫而益厚用之使品秩<lb/>
而有常則在我而已<lb/>
<pb n="87a"/>
　朱子云因其生而第之以所當處者謂之叙因其叙<lb/>
　而與之以其所當得者謂之秩又云許多典禮都是<lb/>
　天叙天秩下了聖人只是因而勅正之因而用出去<lb/>
　凡其所謂冠昬喪祭之禮與夫典章制度文物禮樂<lb/>
　車輿衣服無一件是聖人自做底都是天做下了聖<lb/>
　人只是依傍他天理行將去如推箇車子本自轉將<lb/>
　去我這裏只是略扶助之而已<lb/>
民彛物則各得其正所謂和衷也<lb/>
<pb n="87b"/>
　各得其正則發必中節而於天理之自然者皆無所<lb/>
　乖沴是以能和衷也輯纂引齊氏云聖人為禮以節<lb/>
　之歐陽公所謂順其情而節文之使知尊卑長幼凡<lb/>
　人之大倫也此其髙下之宜豐殺之别貴賤偏全之<lb/>
　等所以明於人心習熟於人之耳目而終其身不敢<lb/>
　肆其情欲於度數之外也此三代帝王防範人心之<lb/>
　先務隄防世變之大端也<lb/>
五服五等之服自九章以至一章是也<lb/>
<pb n="88a"/>
　周禮春官司服注云九章一曰龍二曰山三曰華蟲<lb/>
　四曰火五曰宗彛皆畫以為繢六曰藻七曰粉米八<lb/>
　曰黼九曰黻皆希以為繡公之服自衮冕而下衣五<lb/>
　章裳四章如王之服侯伯之服自鷩冕而下鷩即華<lb/>
　蟲雉也衣三章裳四章凡七無龍與山也子男之服<lb/>
　自毳冕而下毳畫虎蜼二獸於宗彛之器衣三章宗<lb/>
　彛藻米裳二章黼黻凡五無龍山蟲火也孤之服自<lb/>
　希冕而下希者刺粉米於衣無畫也衣一章裳二章<lb/>
<pb n="88b"/>
　黼黻而已凡三大夫之服自𤣥冕而下𤣥者衣無文<lb/>
　裳一章刺黻而已凡冕服皆𤣥衣纁裳五服同用冕<lb/>
　其旒數則亦異又案楊信齋祭禮經傳通解云衮衣<lb/>
　之冕十二斿用玉二百八十八鷩衣之冕九斿用玉<lb/>
　二百一十六毳衣之冕七斿用玉百六十八希衣之<lb/>
　冕五斿用玉百二十𤣥衣之冕三斿用玉七十二<lb/>
天之明畏非有好惡也因民之好惡以為明畏<lb/>
　輯録云問聰明明畏不知明畏是兩字還是一字林<lb/>
<pb n="89a"/>
　氏以為聰明言視聽明畏言好惡未知如何先生曰<lb/>
　林氏似是明畏言天之所明所畏所明如明明揚側<lb/>
　陋之明所畏如董之用威威用六極之意愚案此盖<lb/>
　謂民之所好者天必明之民之所惡者天必畏之畏<lb/>
　與威同<lb/>
　　　益稷<lb/>
四載水乗舟陸乗車泥乗輴山乗樏<lb/>
　此據古注也陸氏云輴丑倫反樏力追反<lb/>
<pb n="89b"/>
輴史記作橇漢書作毳以板為之其狀如箕擿行泥上<lb/>
樏史記作橋漢書作梮以鐵為之其形似錐長半寸施<lb/>
之履下以上山不蹉跌也<lb/>
　陸氏云輴漢書作橇如淳音蕝以板置泥上服䖍云<lb/>
　木橇形如木箕擿行泥上尸子云澤行乗蕝子絶反<lb/>
　樏史記作橋徐音近遥反漢書作梮九足反書疏云<lb/>
　史記河渠書泥行蹈蕝山行即橋丘遥反徐廣曰橋<lb/>
　一作輂几玉反輂直轅車也漢溝洫志泥行乗毳山<lb/>
<pb n="90a"/>
　行則梮居足反毳如箕擿行泥上如淳云以板置泥<lb/>
　上通行路也梮謂以鐵如錐頭長半寸施之履下以<lb/>
　上山不蹉跌也韋昭云梮木器也如今轝牀人轝以<lb/>
　行也輴與毳為一樏與梮輂為一古篆變形字體改<lb/>
　易說者不同未知孰是又史記夏紀云陸行乗車水<lb/>
　行乗船泥行乗橇山行乘檋正義云橇形如舩而短<lb/>
　小兩頭微起人曲一脚泥上擿進用拾泥上之物今<lb/>
　杭州温州海邉有之也檋上山前齒短後齒長下山<lb/>
<pb n="90b"/>
　前齒長後齒短也<lb/>
左傳云井堙木刋<lb/>
　見襄二十五年<lb/>
周禮一畆之間廣尺深尺曰畎一同之間廣二尋深二<lb/>
仞曰澮畎澮之間有遂有溝有洫皆通田間水道以小<lb/>
注大言畎澮而不及遂溝洫者舉小大以色其餘也<lb/>
　周禮冬官考工記云耜廣五寸二耜為耦一耦之伐<lb/>
　廣尺深尺謂之<graphic n="KR0850" url="https://raw.githubusercontent.com/kanripo/KR-Gaiji/master/images/KR0850.png" mimeType="image/png"/>田首倍之廣二尺深二尺謂之遂<lb/>
<pb n="91a"/>
　九夫為井井間廣四尺深四尺謂之溝方十里為成<lb/>
　成間廣八尺深八尺謂之洫方百里為同同間廣二<lb/>
　尋深二仞謂之澮專達於川各載其名凡天下之地<lb/>
　勢兩山之間必有川焉大川之上必有涂焉<lb/>
翼為明聽即作股肱耳目之義<lb/>
　翼為在股肱明聽在耳目<lb/>
宗彛虎蜼取其孝也<lb/>
　爾雅云蜼卬鼻而長尾郭璞云蜼似獼猴而大黄黑<lb/>
<pb n="91b"/>
　色尾長數尺似獺尾末有岐鼻露向上雨即自懸於<lb/>
　樹以尾塞鼻或以兩指江東人亦取養之為物㨗健<lb/>
　蜼音誄廣韻音余救以季二反周禮注讀如蛇虺之<lb/>
　虺又讀如公用射隼之隼釋文又音以水反周禮注<lb/>
　疏云宗彛者據周之彛尊有虎彛蜼彛因於前代則<lb/>
　虞氏有虎彛蜼彛可知若然宗彛是宗廟彛非蟲獸<lb/>
　之號而言宗彛者以虎蜼畫於宗彛則因號虎蜼為<lb/>
　宗彛其實是虎蜼也但虎蜼同在於彛故此亦并為<lb/>
<pb n="92a"/>
　一章也虎取其嚴猛蜼取其有智以其雨則以尾塞<lb/>
　鼻是其智也愚案禮疏謂虎蜼取其嚴猛與智而蔡<lb/>
　傳云取其孝者盖以虎彛蜼彛為四時享祼之器不<lb/>
　與諸尊彛同孝思之所在也<lb/>
黼若斧形取其斷也<lb/>
　書疏云考工記白與黑謂之黼釋器云斧謂之黼孫<lb/>
　炎云黼文如斧形盖半白半黑似斧刃白而身黑<lb/>
黻為兩已相背取其辨也<lb/>
<pb n="92b"/>
　書疏云刺繡為兩已字相背也考工記云黑與青謂<lb/>
　之黻以青黑線刺也取其善惡相背也<lb/>
絺鄭氏讀為黹紩也紩以為繡也<lb/>
　釋文絺勅私反此據周禮注釋文云黹張里反疏云<lb/>
　鄭君讀希為黹黹紩也謂刺繒為繡也紩音姪韻㑹<lb/>
　云縫也<lb/>
衣之六章其序自上而下裳之六章其序自下而上<lb/>
　此言繪繡於衣裳其序如此衣六章日月在上華蟲<lb/>
<pb n="93a"/>
　在下裳六章宗彛在下黼黻在上<lb/>
繪於衣繡於裳皆雜施五采以為五色也<lb/>
　考工記云畫繪之事雜五色東方謂之青南方謂之<lb/>
　赤西方謂之白北方謂之黑天謂之𤣥地謂之黄青<lb/>
　與白相次也赤與黑相次也𤣥與黄相次也青與赤<lb/>
　謂之文赤與白謂之章白與黑謂之黼黑與青謂之<lb/>
　黻五采備謂之繡土以黄其象方天時變火以圜<hi>音環</hi>
　山以章水以龍鳥獸虵雜四時五色之位以章之謂<lb/>
<pb n="93b"/>
　之巧凡畫繢之事後素功注云𤣥黄相次以上六色<lb/>
　繢以為衣五采備以上繡以為裳火以圜者形如半<lb/>
　環山以章獐也在衣水以龍在衣鳥獸虵華蟲也蠱<lb/>
　之毛鱗有文采者在衣疏云畫山兼畫獐畫龍兼畫<lb/>
　水衣在上陽主輕浮故畫之裳下隂主沈重故刺之<lb/>
　也<lb/>
又案周制<lb/>
　見春官司服注<lb/>
<pb n="94a"/>
以日月星辰畫於旂<lb/>
　鄭元云王者相變至周而以日月星辰畫於旌旗所<lb/>
　謂三辰旂旗昭其明也案書疏云桓二年左傳云三<lb/>
　辰旂旗三辰即日月星也周禮司常掌九旗之物惟<lb/>
　日月為常不言畫星盖太常之上又畫星也周禮疏<lb/>
　云若孔君安國義虞時亦以日月星畫於旌旗與周<lb/>
　同鄭意虞時無日月星畫於旌旗若虞時日月星畫<lb/>
　於旌旗則衣無日月星也<lb/>
<pb n="94b"/>
冕服九章登龍於山登火於宗彞<lb/>
　周禮疏云鄭知登龍於山者周法皆以蟲獸為章首<lb/>
　若不登龍於山則當以山為章首何得猶名衮龍乎<lb/>
　又知登火於宗彞者宗彞則毳也若不登火於宗彞<lb/>
　上則毳是六章之首不得以毳為五章之首故知登<lb/>
　火於宗彞也<lb/>
衮冕九章以龍為首<lb/>
　畫龍山華蟲火宗彞五者於衣刺藻米黼黻四者於<lb/>
<pb n="95a"/>
　裳王享先王則衮冕公之服自衮冕而下如王之服<lb/>
鷩冕七章以華蟲為首<lb/>
　鷩必列反即華蟲華蟲即雉畫華蟲火宗彞三者於<lb/>
　衣刺藻米黼黻四者於裳王享先公享射則鷩冕侯<lb/>
　伯之服自鷩冕而下如公之服<lb/>
毳冕五章以虎蜼為首<lb/>
　毳虎蜼之毛也畫虎蜼二獸於彞器之腹也其衣三<lb/>
　章畫宗彞與藻刺粉米其裳二章刺黼黻凡五也疏<lb/>
<pb n="95b"/>
　云粉米不可畫之物雖在衣亦刺之王祀四望山川<lb/>
　則毳冕子男之服自毳冕而下如侯伯之服愚案此<lb/>
　下再有希冕三章𤣥冕一章蔡傳略舉不備録也今<lb/>
　具如左希冕三章<hi>希音止</hi>希刺也<hi>刺七亦反</hi>刺粉米於衣刺<lb/>
　黼黻於裳凡三也王祭社稷五祀則希冕孤之服自<lb/>
　希冕而下如子男之服𤣥冕一章衣無文裳刺黻而<lb/>
　已凡冕服皆𤣥衣纁裳故𤣥冕一章仍以𤣥為名眀<lb/>
　衣無文𤣥色而已也王祭羣小祀則𤣥冕大夫之服<lb/>
<pb n="96a"/>
　自𤣥冕而下如孤之服又案楊信齋祭禮經傳通解<lb/>
　云林之竒曰黄帝始備衣裳之制舜觀古人之象繪<lb/>
　日月星辰山龍華蟲於衣繡宗彞藻火粉米黼黻於<lb/>
　裳以法乾坤以昭象物所以彰天子之盛徳能備此<lb/>
　十二物者也使服其服者當湏有盛徳焉繪以三辰<lb/>
　所以則天之眀尤為君徳之光自黄帝以來歴代之<lb/>
　制莫不然也周人特備以斿<hi>留</hi>繅<hi>皁</hi>之數耳周禮乃<lb/>
　無十二章之文司服惟有衮冕至𤣥冕說者謂周登<lb/>
<pb n="96b"/>
　三辰於旂冕服惟有九章嗚呼何說之異也自堯舜<lb/>
　至于三代文物日以盛名分日以嚴儀章日以著夫<lb/>
　子於四代禮樂特曰服周之冕取其文之備尊卑之<lb/>
　有辨也何得至周反去三辰之飾文乃不足乎盖不<lb/>
　過據左氏三辰旂旗之文左氏謂旗有三辰何嘗謂<lb/>
　衣無三辰邪豈有王者象三辰之眀歴代皆飾於衣<lb/>
　周人特飾於旗有何意乎況又謂上公冕服九章而<lb/>
　王服亦九將何所别周公制禮防亂萬世乃至於無<lb/>
<pb n="97a"/>
　别歟郊特牲曰祭之日王被衮以象天則十二章備<lb/>
　矣鄭氏曰謂有日月星辰之章此魯禮也夫被衮以<lb/>
　象天周制固然也何魯之足云豈有周制止九章魯<lb/>
　乃加以十二章之理乎楊氏云周制大裘之上有𤣥<lb/>
　衣𤣥衣之上有十二章鄭說周止九章非是<lb/>
六律陽律也不言六吕者陽統隂也<lb/>
　六律黄鍾太蔟姑洗蕤賔夷則無射六吕大吕夾鍾<lb/>
　仲吕林鍾南吕應鍾也六吕又名六同案周禮大師<lb/>
<pb n="97b"/>
　樂注黄鍾子之氣也十一月建焉而辰在星紀大吕<lb/>
　丑之氣也十二月建焉而辰在𤣥枵太蔟寅之氣也<lb/>
　正月建焉而辰在娵訾應鍾亥之氣也十月建焉而<lb/>
　辰在析木姑洗辰之氣也三月建焉而辰在大梁南<lb/>
　吕酉之氣也八月建焉而辰在夀星蕤賔午之氣也<lb/>
　五月建焉而辰在鶉首林鍾未之氣也六月建焉而<lb/>
　辰在鶉火夷則申之氣也七月建焉而辰在鶉尾仲<lb/>
　吕已之氣也四月建焉而辰在實沈無射戌之氣也<lb/>
<pb n="98a"/>
　九月建焉而辰在大火夾鍾夘之氣也二月建焉而<lb/>
　辰在降婁愚案建者謂斗柄所指也辰者謂日月所<lb/>
　㑹也建與辰各自為合而陽律統隂吕之象亦可見<lb/>
　矣子與丑合黄鍾統大吕也寅與亥合太蔟統應鍾<lb/>
　也戌與夘合無射統夾鍾也辰與酉合姑洗統南吕<lb/>
　也申與已合夷則統仲吕也午與未合蕤賔統林鍾<lb/>
　也又有律娶妻吕生子之說以類附于下周禮注云<lb/>
　黄鍾初九也下生林鍾之初六林鍾上生太蔟之九<lb/>
<pb n="98b"/>
　二太蔟下生南吕之六二南吕上生姑洗之九三姑<lb/>
　洗下生應鍾之六三應鍾上生蕤賔之九四蕤賔上<lb/>
　生大吕之六四大吕下生夷則之九五夷則上生夾<lb/>
　鍾之六五夾鍾下生無射之上九無射上生仲吕之<lb/>
　上六同位者象夫妻異位者象子母所謂律娶妻而<lb/>
　吕生子也賈氏疏云同位謂若黄鍾之初九下生林<lb/>
　鍾之初六俱是初之第一夫婦一體是象夫婦也異<lb/>
　位象子母謂若林鍾上生太蔟之九二二於第一為<lb/>
<pb n="99a"/>
　異位象母子但律所生者為夫婦吕所生者為母子<lb/>
　十二律吕律所生者常同位吕所生者常異位故云<lb/>
　律娶妻而吕生子也黄鍾為天統律長九寸林鍾為<lb/>
　地統律長六寸太蔟為人統律長八寸林鍾位在未<lb/>
　得為地統者以未衝丑故也<lb/>
有律而後有聲有聲而後八音得以依據<lb/>
　周禮云大師掌六律六同以合隂陽之聲皆文之以<lb/>
　五聲宫商角徵羽皆播之以八音金石土革絲竹匏<lb/>
<pb n="99b"/>
　木愚謂有律而後有聲者如黄鍾既生十二律然後<lb/>
　律吕旋相為宫徵商羽角五聲五聲既具然後八音<lb/>
　有所依據而成樂如黄鍾九九八十一以為宫即八<lb/>
　十一絲為宫七十二絲為商之類是也<lb/>
聲音之道與政通故審音以知樂審樂以知政<lb/>
　樂記云治世之音安以樂其政和亂世之音怨以怒<lb/>
　其政乖亡國之音哀以思其民困聲音之道與政通<lb/>
　矣宫為君商為臣角為民徵為事羽為物五者不亂<lb/>
<pb n="100a"/>
　則無怗滯之音矣宫亂則荒其君驕商亂則陂其官<lb/>
　壊角亂則憂其民怨徵亂則哀其事勤羽亂則危其<lb/>
　財匱五者皆亂迭相陵謂之慢如此則國之滅亡無<lb/>
　日矣鄭衛之音亂世之音也其政散其民流誣上行<lb/>
　私而不可止也凡音者生於人心者也樂者通倫理<lb/>
　者也是故知聲而不知音者禽獸是也知音而不知<lb/>
　樂者衆庶是也唯君子為能知樂是故審聲以知音<lb/>
　審音以知樂審樂以知政而治道備矣<lb/>
<pb n="100b"/>
五言者詩歌之協於五聲者也自上達下謂之出自下<lb/>
達上謂之納<lb/>
　輯纂引蘇氏云五言詩也以諷詠之言寄於五聲也<lb/>
　陳氏曰納采詩而納之於上如命太史陳詩以觀民<lb/>
　風與工以納言是也出出詩而播之樂章如闗雎用<lb/>
　之鄉人用之邦國與時而颺之是也<lb/>
盖射所以觀徳<lb/>
　射義云射者進退周還必中禮内志正外體直然後<lb/>
<pb n="101a"/>
　持弓矢審固持弓矢審固然後可以言中此可以觀<lb/>
　徳行矣<lb/>
其容體必不能比於禮其節奏必不能比於樂其中必<lb/>
不能多<lb/>
　射義云古者天子之制諸侯歳獻貢士於天子天子<lb/>
　試之於射宫其容體比於禮其節比於樂而中多者<lb/>
　得與於祭其容體不比於禮其節不比於樂而中少<lb/>
　者不得與於祭<lb/>
<pb n="101b"/>
周禮王大射則供虎侯熊侯豹侯諸侯則供熊侯豹侯<lb/>
卿大夫供麋侯皆設其鵠<lb/>
　此天官司裘職文也大射者祭祀之射王將有郊廟<lb/>
　之事以射擇諸侯及羣臣與邦國所貢之士可以與<lb/>
　祭者侯者其所射者也以布為之以虎熊豹麋之皮<lb/>
　飾其側又方制之以為<graphic n="KR1647" url="https://raw.githubusercontent.com/kanripo/KR-Gaiji/master/images/KR1647.png" mimeType="image/png"/>
                    <hi>音準</hi>謂之鵠著於侯中王之<lb/>
　大射虎侯王所自射也熊侯諸侯所射豹侯卿大夫<lb/>
　以下所射諸侯之大射熊侯諸侯所自射豹侯羣臣<lb/>
<pb n="102a"/>
　所射卿大夫之大射麋侯君臣共射焉<lb/>
又梓人為侯廣與崇方三分其廣而鵠居一焉<lb/>
　梓人冬官職也崇髙也方等也三分周禮作参分鵠<lb/>
　居侯中於髙廣當三分之一也制弓長六尺以射故<lb/>
　制侯以弓為節天子大射侯道九十弓每弓取二寸<lb/>
　二九一十八是九十弓得一丈八尺為虎侯之崇廣<lb/>
　熊侯七十弓崇廣一丈四尺豹侯麋侯五十弓崇廣<lb/>
　一丈以三分之則一丈八尺者其鵠方六尺一丈四<lb/>
<pb n="102b"/>
　尺者其鵠方四尺六寸六分一丈者其鵠方三尺三<lb/>
　寸三分此所謂参分其廣而鵠居一也諸侯之在國<lb/>
　中者亦如之此祭祀之射也其次有賔射諸侯來朝<lb/>
　天子入而與之射或諸侯相朝而與之射其次為燕<lb/>
　射謂燕息而與之射也天子諸侯大夫三射皆具惟<lb/>
　士無大射而有賔射燕射三射之外又有鄉射鄉大<lb/>
　夫貢賢能之後行鄉射之禮而詢衆庶又有州長射<lb/>
　于州序其侯並同賔射之法又有主皮之射二一是<lb/>
<pb n="103a"/>
　卿大夫從君田獵班餘獲而射一是庶人之射主皮<lb/>
　者無侯張獸皮而射之也又有習武之射司弓矢職<lb/>
　云弧弓以授射甲革椹質者是也又梓人職云張皮<lb/>
　侯而棲鵠此言大射也張五采之侯則逺國屬此賔<lb/>
　射也張獸侯則王以燕息此言燕射也朱子中庸云<lb/>
　畫布曰正棲皮曰鵠大射則以虎熊豹麋之皮棲于<lb/>
　侯中而又以其皮飾于上下惟大射用之賔射用五<lb/>
　采之侯所謂畫布曰正也射人注云正之言正也射<lb/>
<pb n="103b"/>
　者内志正也又訓為鳥名射義疏云齊魯之間名懸<lb/>
　肩為正射人職云王射三侯五正諸侯射二侯三正<lb/>
　卿大夫射一侯二正士射豻侯二正五正者中朱次<lb/>
　白次蒼次黄𤣥居外各從五行所克為次三正損𤣥<lb/>
　黄二正畫朱緑<hi>三侯者五正三正二正之侯也餘倣此</hi>其侯亦如虎熊<lb/>
　豹之崇廣凡中央之赤皆方二尺以外之色分布之<lb/>
　其外又畫雲氣以為飾惟士豻侯飾以豻皮豻胡犬<lb/>
　也天子以下燕射尊卑皆用一侯禮記疏云天子熊<lb/>
<pb n="104a"/>
　侯白質諸侯麋侯赤質大夫布侯畫以虎豹士布侯<lb/>
　畫以鹿豕白質赤質皆以白土赤土塗之大夫士言<lb/>
　布則白布不塗也熊麋虎豹鹿豕皆正面畫其頭象<lb/>
　於正鵠之處耳所畫處皆丹質君畫一臣畫二陽竒<lb/>
　隂耦之數也天子以下其侯道同五十弓崇廣方一<lb/>
　丈也又六藝五射一曰參連二曰白矢三曰剡注四<lb/>
　曰襄<hi>音讓</hi>尺五月井儀是射法也<lb/>
如周制鄉黨之官以時書民之孝悌睦婣有學者<lb/>
<pb n="104b"/>
　地官黨正云正歳屬民讀灋而書其徳行道藝以歳<lb/>
　時涖校比族師云月吉則屬民而讀邦灋書其孝悌<lb/>
　睦婣有學者閭胥云既比則讀法書其敬敏任恤者<lb/>
　愚案閭二十五家也族百家也黨五百家也五家為<lb/>
　比五比為閭四閭為族五族為黨五黨為州五州為<lb/>
　鄉黨正族師閭胥皆鄉大夫所屬故蔡傳不别言之<lb/>
　總稱為鄉黨之官也<lb/>
蒼生者蒼蒼然而生視逺之義也<lb/>
<pb n="105a"/>
　荘子云天之蒼蒼其正色邪其逺而無所至極邪其<lb/>
　視下也亦若是則已矣<lb/>
漢志堯處子朱於丹淵為諸侯丹朱之國名也<lb/>
　見前漢律厯志<lb/>
奡盪舟<lb/>
　奡寒浞之子左傳作澆<hi>魚弔反</hi>力能陸地行舟<lb/>
塗山國名在今夀春縣東北<lb/>
　此據孔氏疏文也在今淮西道臨濠府鍾離縣寰宇<lb/>
<pb n="105b"/>
　記云塗山在縣西九十五里太康地志云塗山古當<lb/>
　塗國夏禹所娶也山西南盖禹㑹諸侯之地今邑界<lb/>
　有當塗故縣後廢<lb/>
五千里者毎服五百里五服之地東西南北相距五千<lb/>
里<lb/>
　五百里詳見禹貢篇末禹貢之制五百里甸服即自<lb/>
　王之宫城筭起毎面五百里是穿心一千里即為王<lb/>
　畿故五服穿心止有五千里也周制則除王畿千里<lb/>
<pb n="106a"/>
　起筭通外九服穿心萬里也禹服五千開方為方千<lb/>
　里者二十五止得周制四分之一耳<lb/>
十二師者每州立十二諸侯以為之師使之相牧以糾<lb/>
羣后也<lb/>
　如王制所載鄭氏以為夏制每州二百一十國除十<lb/>
　二國為師外餘一百九十八國以十二師分治之則<lb/>
　所掌各得一十六國半天下九州惟天子縣内九十<lb/>
　三國通八州千七百七十三國内除為師者一百丹<lb/>
<pb n="106b"/>
　八國餘一千六百六十五國為羣后矣然傳言㑹諸<lb/>
　侯於塗山執玉帛者萬國亦槩言其多乎將通薄海<lb/>
　内外而計之乎若以五千五服開平方計之止得方<lb/>
　百里者二千五百必如周制九畿之數而後得百里<lb/>
　之國者萬也然除山川丘陵之外亦不得以滿此數<lb/>
　矣書疏云傳稱萬盈數也萬國舉盈數而言非謂其<lb/>
　數滿萬也詩桓曰綏萬邦烝民曰揉此萬邦豈周之<lb/>
　建國復有萬乎天地之勢平原者甚少山川所在不<lb/>
<pb n="107a"/>
　啻居半此以不食之地亦封建國乎又案孔氏古注<lb/>
　以二千五百人為師每州用三萬庸是為十二師東<lb/>
　萊謂一州一師十二州共立十二師如十二牧蔡氏<lb/>
　俱不從者以如古注之說則州境有闊狹用功有多<lb/>
　少例言三萬人不知用工日數且治水四年施工必<lb/>
　多計日則不合人數計人則不合日數故不從也如<lb/>
　吕氏之說則禹治水之時弼成五服之日又止九州<lb/>
　不合十二州之數且經文州字居十二上是言每州<lb/>
<pb n="107b"/>
　有十二師非十二州故亦不從也惟注疏引鄭氏之<lb/>
　說以為毎州十有二師然彼又謂百國一師州十二<lb/>
　師則州千二百國八州凡九千六百國餘四百國在<lb/>
　圻内則又妄之甚者也蔡傳特取其每州十二師一<lb/>
　語其外亦不從也<lb/>
九州之外廹於四海每方各建五人以為之長而統率<lb/>
之也<lb/>
　書疏引王制五國以為屬屬有長是通内外皆五國<lb/>
<pb n="108a"/>
　立一人以為長也而蔡傳不從者以十二師繋於州<lb/>
　五長繋於海故知五長專在外所謂咸建者是指東<lb/>
　西南北皆建之也<lb/>
帝之此言乃在禹未攝位之前非徂征後事盖威以象<lb/>
刑而苖猶不服然後命禹征之征之不服以益之諌而<lb/>
又増修徳敎及其來格然後分背之<lb/>
　朱子語録云苗頑弗即工此是禹治水時調役他國<lb/>
　人夫不動也後方征之既格而服則治其前日之罪<lb/>
<pb n="108b"/>
　而竄之竄之而後分北之今說者謂苗既格而又叛<lb/>
　恐無此事又文集云頃在湖南見說溪洞蠻傜略有<lb/>
　四種曰獠曰犵曰狑而其㝡輕㨗者曰猫近年數出<lb/>
　剽掠為邉患者多此種也豈三苗氏之遺民乎古字<lb/>
　少而多通用然則所謂三苗者亦當正作猫字耳詹<lb/>
　元善說苗民之國三徙其都初在今之筠州次在今<lb/>
　之興國皆在深山中人不可入而已亦難出㝡後在<lb/>
　今之武昌縣則據江山之險可以四出為宼而人不<lb/>
<pb n="109a"/>
　得而近之矣未及問其所據聊倂記于此<lb/>
戛擊考擊也<lb/>
　考扣也<lb/>
搏至拊循也<lb/>
　說文云搏至也廣韻云手擊也然則至者言手之所<lb/>
　至也韻㑹訓撫為循訓拊為擊然則蔡傳訓拊為循<lb/>
　者亦取撫摩琴瑟以成輕清之聲歟漢趙充國傳拊<lb/>
　循和輯則拊亦訓循矣古注及疏皆以搏拊為一樂<lb/>
<pb n="109b"/>
　器之名以韋為之實之以糠形如鼓所以節樂者而<lb/>
　蔡傳不從者以戛擊是作用之名搏拊對之亦當為<lb/>
　作用之辭且節樂者不當獨見於堂上又非輕清之<lb/>
　聲以合詠歌者故不從舊說也然蔡氏所據則案周<lb/>
　禮大師云大祭祀帥瞽登歌令奏擊拊鄭司農云樂<lb/>
　或當擊或當拊疏云先鄭之意謂若尚書云擊石拊<lb/>
　石皆是作用之名拊非樂器後鄭不從然則蔡氏實<lb/>
　據先鄭司農之說也<lb/>
<pb n="110a"/>
升歌於堂上<lb/>
　升瞽人登階也周禮疏云將作樂時大師帥取瞽人<lb/>
　登歌於西階之東北面坐而歌者鼓瑟以歌詩也郊<lb/>
　特牲云歌者在上貴人聲也<lb/>
神之格思之格<lb/>
　朱子云格來也隨感而至也<lb/>
虞賔丹朱也堯之後為賔於虞猶微子作賔於周也<lb/>
　微子之命傳云賔以客禮遇之也<lb/>
<pb n="110b"/>
管猶周禮所謂隂竹之管孤竹之管孫竹之管也<lb/>
　周禮大司樂孤竹之管以祀天神孫竹之管以祭地<lb/>
　示隂竹之管以享人鬼鄭氏注云孤竹竹特生者孫<lb/>
　竹竹枝根之末生者隂竹生於山北者又案小師注<lb/>
　云管如篪六孔疏云廣雅云管象簫長尺圍寸八孔<lb/>
　無底八孔者盖轉寫誤當從六孔為正也鄭元云管<lb/>
　如篴<hi>音笛</hi>而小併兩而吹之如今賣飴餳所吹者爾雅<lb/>
　疏云長尺圍寸併漆之有底愚案大師注云登歌下<lb/>
<pb n="111a"/>
　管貴人聲也特言管者貴人氣也<lb/>
鼗鼓如鼓而小有柄持而摇之則旁耳自擊<lb/>
　此小師注文也又案大司樂祀天神用靁鼓靁鼗祭<lb/>
　地示用靈鼓靈鼗享人鬼用路鼓路鼗蔡氏既引隂<lb/>
　竹孤竹等以證管而不引此以證鼗者以大師下管<lb/>
　奏鼓朄<hi>音𦙍</hi>小師下管擊應鼓朄與應皆鼓之小者注<lb/>
　謂擊鼓者即事之漸先擊小後擊大鼗亦鼓之小者<lb/>
　必先摇鼗後擊鼓故即引小師注而不復引大司樂<lb/>
<pb n="111b"/>
　之文也且後鄭謂靁鼓靁鼗皆八面靈鼓靈鼗皆六<lb/>
　面路鼓路鼗皆四面則其器不為小矣是以不取為<lb/>
　證也<lb/>
郭璞云柷如漆桶方二尺四寸深一尺八寸中有椎柄<lb/>
連底撞之令左右擊<lb/>
　愚案非如桶也正方如斗耳但不如斗上大下小此<lb/>
　則上下皆方二尺四寸深一尺八寸不存斗口六面<lb/>
　皆用板平之底板有孔穿柄所謂椎柄正似斛槩耳<lb/>
<pb n="112a"/>
　造時先穿柄於底板然後合成故柄横木得陷於内<lb/>
　引柄撞之其横木自左右擊也蔡傳所引即爾雅注<lb/>
　文但彼注撞作挏爾雅又云所以鼓柷謂之止郭云<lb/>
　止者其椎名<lb/>
敔狀如伏虎背上有二十七鉏鋙刻以籈櫟之<lb/>
　此亦據爾雅注文爾雅云所以鼓敔謂之籈郭云以<lb/>
　木長尺櫟之籈者其名籈者音真書疏云櫟即戛也<lb/>
笙以匏為之列管於匏中又施簧於管端<lb/>
<pb n="112b"/>
　笙師注云笙十三簧疏引廣雅云笙以匏為之十三<lb/>
　管宫管在左方爾雅云大笙謂之巢小者謂之和注<lb/>
　云大者十九簧疏云簧者笙管之中金薄鐷也韻㑹<lb/>
　引潛夫論云簧削銳其頭塞蜜蠟有口舌之類<lb/>
鏞大鍾也葉氏曰鍾與笙相應者曰笙鍾與歌相應者<lb/>
曰頌鍾頌或謂之鏞詩賁鼓維鏞是也<lb/>
　爾雅云大鍾謂之鏞愚案大射禮云樂人宿縣于阼<lb/>
　階東笙磬西面其南笙鍾其南鎛西階之西頌磬東<lb/>
<pb n="113a"/>
　面其南頌鍾其南鎛周禮眡瞭擊頌磬笙磬注云磬<lb/>
　在東方曰笙在西方曰頌頌或作庸功也疏云東方<lb/>
　是生長之方故云笙西方是成功之方故云庸由是<lb/>
　觀之則鍾磬俱有笙頌之名不當為賁鼓維鏞之鏞<lb/>
　也然蔡氏取之者以經文作鏞且合二孔注疏及爾<lb/>
　雅大鍾之義故從之也頌戚氏音容又案郭氏注爾<lb/>
　雅云書曰笙鏞以間亦名鑮音博據此則鏞正為其<lb/>
　南鎛之鎛不當訓為頌鍾之頌也<lb/>
<pb n="113b"/>
歌鹿鳴笙南陔間歌魚麗笙由庚或其遺制也<lb/>
　朱子詩傳云間代也言一歌一吹又云笙詩有聲無<lb/>
　詞意古經篇題之下必有譜焉輯纂引新安陳氏云<lb/>
　戛擊之搏拊之以歌詠詩章所謂歌者在上也管鼗<lb/>
　鼓柷敔笙鏞皆堂下之樂管竹也笙匏也皆在堂下<lb/>
　以間此衆樂與堂上之樂更代而間作也所謂匏竹<lb/>
　在下也奏石絲以詠歌之時則堂下之樂不作奏匏<lb/>
　竹等衆樂之時則堂上之樂不作以今人之樂觀之<lb/>
<pb n="114a"/>
　亦如此耳今諸解者徒見儀禮鄉飲酒禮燕禮並有<lb/>
　間歌魚麗之文遂引以證此章林氏倡於前蔡氏述<lb/>
　於後其辭欠明盖間歌魚麗南有嘉魚南山有臺與<lb/>
　笙由庚崇丘由儀相更替也與此以間初不相干不<lb/>
　過一間字同間代更替之義亦同耳王氏炎以為堂<lb/>
　上登歌堂下間歌直引間歌魚麗之間以解笙鏞以<lb/>
　間之間謂以間即是間歌殊不知堂下安得有歌乎<lb/>
簫古文作箾舞者所執之物說文云樂名箾韶季札觀<lb/>
<pb n="114b"/>
周樂見舞韶箾者則箾韶盖舜樂之總名也<lb/>
　左傳襄二十九年云見舞象箾南籥者注云象箾舞<lb/>
　所執文王之樂也箾音朔又云見舞韶箾者注云舜<lb/>
　樂箾音簫然則箾有二音於舜樂則音簫於文王樂<lb/>
　則音朔然獨於象箾注為舞所執於箾韶不注而蔡<lb/>
　氏亦以為舞者所執何也盖左傳既云見舞韶箾者<lb/>
　則為舞者所執可知或云簫韶或云詔箾或音朔或<lb/>
　音簫其實一耳韻㑹入聲注云舞竿也<lb/>
<pb n="115a"/>
先儒誤以簫管釋之<lb/>
　右注及疏皆然<lb/>
九成者樂之九成也功以九叙故樂以九成九成猶周<lb/>
禮所謂九變也<lb/>
　周禮大司樂疏云言六變八變九變者謂在天地及<lb/>
　廟庭而立四表舞人從南表向第二表為一成一成<lb/>
　則一變從第二至第三為二成從第三至北頭第四<lb/>
　表為三成舞人各轉身南向於北表之北還從第一<lb/>
<pb n="115b"/>
　至第二為四成從第二至第三為五成從第三至南<lb/>
　頭第一表為六成則天神皆降若八變者更從南頭<lb/>
　北向第二為七成又從第二至第三為八成地祇皆<lb/>
　出若九變者又從第三至北頭第一為九變人鬼可<lb/>
　得禮焉此約周之大武象武王代紂故樂記云且夫<lb/>
　武始而北出再成而滅商三成而南四成而南國是<lb/>
　疆五成而分陜周公左召公右六成復綴以崇其餘<lb/>
　大濩以上雖無滅商之事但舞人湏有限約亦應立<lb/>
<pb n="116a"/>
　四表以與舞人為曲别也<lb/>
或曰笙之形如鳥翼<lb/>
　風俗通云舜作簫其形參差以象鳳翼五經通義曰<lb/>
　簫編竹為之長尺有五寸博雅云大者二十三管無<lb/>
　底小者十六管有底云笙形如鳥翼未詳<lb/>
鏞之簴為獸形<lb/>
　冬官梓人云厚唇弇口出目短大胷耀<hi>所敎反</hi>後大體<lb/>
　短脰若是者謂之臝屬<hi>虎豹貔螭之屬</hi>恒有力而不能走其<lb/>
<pb n="116b"/>
　聲大而宏有力而不能走則於任重宜聲大而宏則<lb/>
　於鍾宜若是者以為鍾簴<lb/>
瓠巴鼓瑟而㳺魚出聽伯牙鼓琴而六馬仰秣<lb/>
　事見荀子注云瓠巴伯牙不知何代人<lb/>
有大磬有編磬有歌磬<lb/>
　周禮磬氏疏云磬前長三律二尺七寸後長二律尺<lb/>
　八寸是磬有大小之制也爾雅云大磬謂之毊<hi>虗嬌反</hi>
　郭璞云毊形似犂錧疏云犂刃為錧韻㑹云股廣三<lb/>
<pb n="117a"/>
　寸長尺三寸半十六枚同一簴謂之編磬周禮注云<lb/>
　股磬之上大者鼓其下小者所當擊者也假令股廣<lb/>
　四寸半者股長九寸也鼓廣三寸長尺三寸半厚一<lb/>
　寸愚案韻㑹誤以鼓作股又案編鍾編磬所以用十<lb/>
　六枚者盖十二律當十二枚又有四清聲作四枚共<lb/>
　十六枚也歌聲即上文鳴球是也<lb/>
石音屬角㝡難諧和<lb/>
　角音不髙不下太下則近商太髙則近徵為清濁之<lb/>
<pb n="117b"/>
　中故難和也<lb/>
記曰磬以立辨<lb/>
　見樂記磬罄罄然辨别也<lb/>
或曰玉振之也者終條理之事故舉磬以終焉<lb/>
　孟子集註云玉磬也振收也並奏八音則於其未作<lb/>
　而先擊鎛鍾以宣其聲俟其既闋而後擊特磬以収<lb/>
　其韻<lb/>
考工記曰天下之大獸五脂者膏者臝者羽者鱗者<lb/>
<pb n="118a"/>
　注云脂牛羊屬膏豕屬臝謂虎豹貔螭為獸淺毛者<lb/>
　之屬羽鳥屬鱗龍蛇之屬<lb/>
舜與臯陶之賡歌三百篇之權輿也<lb/>
　韵㑹云權輿始也造衡自權始造車自輿始<lb/>
　<lb/>
　<lb/>
　<lb/>
　<lb/>
<pb n="118b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　書蔡氏傳旁通卷一下<lb/>
</p>
<p>
</p>
  </div>
</body>
</text>
</TEI>
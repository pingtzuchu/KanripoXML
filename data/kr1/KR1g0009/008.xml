<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>融堂四書管見卷八</head> <lb/>
    <p>
<pb n="1a"/>
欽定四庫全書<lb/>
　融堂四書管見卷八<lb/>
　　　　　　　　　　　　　宋　錢時　撰<lb/>
　論語<lb/>
　　衛靈公第十五<lb/>
衛靈公問陳<hi>去聲</hi>於孔子孔子對曰俎豆之事則嘗聞之<lb/>
矣軍旅之事未之學也明日遂行在陳絶糧從<hi>去聲</hi>者病<lb/>
莫能興子路慍<hi>紓問切</hi>見<hi>賢遍切</hi>曰君子亦有窮乎子曰君<lb/>
<pb n="1b"/>
子固窮小人窮斯濫矣<hi>陳謂軍師行伍之列俎豆禮噐在陳者自衛適陳也興起也固者堅守節行確乎其不可㧞之謂非毋固疾固之固也濫泛溢</hi>
不可則止寧用終日困徳之辨不失其亨此聖人明去<lb/>
就之宜處患難之道也固者至死不變况窮乎小人惟<lb/>
不能固所以溢<lb/>
子曰賜也女<hi>音汝</hi>以予為多學而識<hi>如/字</hi>之者與<hi>平聲下同</hi>對曰<lb/>
然非與曰非也予一以貫之<lb/>
參也魯無支離浮雜之病况又功深力到故竟以一貫<lb/>
<pb n="2a"/>
語之言下便領子貢聰明多知正是他礙事處不多之<lb/>
㫖既嘗發之矣於此復先提其所病而後語以一貫之<lb/>
妙惜乎猶未領也觀其平日號為多言如何到這裏却<lb/>
道不得一箇唯字此殆未悟性天道不可聞之先歟<lb/>
子曰由知徳者鮮矣<hi>鮮上聲</hi>
人孰無此徳所以不知者其病安在鳶飛魚躍葢甚昭<lb/>
昭也夫子呼由而語之警䇿深矣<lb/>
子曰無為而治者其舜也與<hi>平聲</hi>夫<hi>音扶</hi>何為哉恭已正南<lb/>
<pb n="2b"/>
面而已矣<lb/>
觀舜受堯禪朝覲諸侯遍厯四岳庶事從頭多整頓過<lb/>
如何却道無為如何又道有天下而不與聖心虚明變<lb/>
化無方雖為而實未嘗為也雖有天下而實未嘗與也<lb/>
後世纔説勤政便焦勞纔説無為便不事事安知所謂<lb/>
恭已正南面也哉<lb/>
子張問行子曰言忠信行<hi>去聲</hi>篤敬雖蠻貊<hi>亡百切</hi>之邦行<lb/>
矣言不忠信行<hi>去聲</hi>不篤敬雖州里行乎哉立則見其參<lb/>
<pb n="3a"/>
<hi>七南切</hi>於前也在輿則見其倚於衡也夫<hi>音扶</hi>然後行子張<lb/>
書諸紳<hi>篤厚也蠻南蠻貊北狄二千五百家為州其指忠信篤敬參於前參錯於前也衡軛也紳大帶之垂者書之誌不忘也</hi>
子張嘗問干禄嘗問達此又問行大抵皆務外以求遂<lb/>
其所欲夫子一使反求諸已就言行上切實用功正切<lb/>
子張之病而教之也逺而蠻貊近而州里習俗雖異本<lb/>
心則同忠信篤敬感無不通見其參前見其倚衡則是<lb/>
無時而非忠信篤敬也無徃而非忠信篤敬也舉天地萬<lb/>
<pb n="3b"/>
物萬變萬化皆我忠信篤敬之妙也行矣雖百世以俟<lb/>
聖人而不惑矣何州里蠻貊之間哉子張書紳惜乎未<lb/>
領<lb/>
子曰直哉史魚邦有道如矢邦無道如矢君子哉蘧伯<lb/>
玉邦有道則仕邦無道則可卷而懐之<hi>史官名也魚衛大夫名鰌如矢言直也史魚自以不能進賢退不肖既死猶以尸諫卷收也懐藏也</hi>
邦無道如矢最見得他直處有道之世能直固難至於<lb/>
所遭之時﨑嶇艱棘而不能變其守非獨立不懼不易<lb/>
<pb n="4a"/>
乎世未易語也有道則仕無道則可卷而懐之可字最<lb/>
宜玩味若無可卷懐而徒為髙尚特素隠耳不得為之<lb/>
君子<lb/>
子曰可與言而不與之言失人不可與言而與之言失<lb/>
言知<hi>去聲</hi>者不失人亦不失言<lb/>
聖人之於語黙如是其不苟哉自非清明洞然有以真<lb/>
知其人之可不可必未免二者之失也是故失人者不<lb/>
足以成物失言者必至於招憂<lb/>
<pb n="4b"/>
子曰志士仁人無求生以害仁有殺身以成仁<lb/>
仁者不失其本心之謂義所當死而幸生苟免則本心<lb/>
亡矣生猶無生也當死而死浩然無媿乃所以成仁雖<lb/>
然各惟其可而已苟可以不死而勇於自殺則與求生<lb/>
害仁者均一失也豈志士仁人之所為哉<lb/>
子貢問為仁子曰工欲善其事必先利其噐居是邦也<lb/>
事其大夫之賢者友其士之仁者<lb/>
入芝蘭之室久而不聞其香己欲為仁而所事所友者<lb/>
<pb n="5a"/>
或非其類其不至於波流風靡者㡬希矣<lb/>
顔淵問為邦子曰行夏之時乗殷之輅<hi>音路車名</hi>服周之冕<lb/>
樂則韶舞放鄭聲逺<hi>去聲</hi>佞人鄭聲滛佞人殆<hi>夏時以建寅之月為嵗首商輅木輅也輅者大車之名周冕有五祭祀之冠也韶舜樂也放者禁絶之鄭聲鄭國之音佞人者邪諂之人殆危也</hi>
四代禮樂經世之大法夫子之得邦家其規模可見矣<lb/>
顔淵此問其在請事斯語之後乎克己復禮大本既立<lb/>
為邦之道可由是而推己夫子既告之以四代禮樂而<lb/>
<pb n="5b"/>
復以鄭聲佞人為慮於此二者少不加謹則克己之功<lb/>
且從而隳矣如禮樂何<lb/>
子曰人無逺慮必有近憂<lb/>
慮不經逺患在目前此必然之理也<lb/>
子曰已矣乎吾未見好<hi>去聲下同</hi>徳如好色者也<lb/>
夫子再發此歎而加已矣乎三字其辭愈切而所以警<lb/>
人者愈深矣一日克己豈易得哉<lb/>
子曰臧文仲其竊位者與<hi>平聲</hi>知栁下恵之賢而不與立<lb/>
<pb n="6a"/>
也<hi>竊者盜竊而私於己之謂栁下恵魯大夫展獲字禽食邑栁下諡曰恵與立與之並立於朝也</hi>
賢如栁下恵邦家之光也豈易得哉秉政之臣不知則<lb/>
已知之而不與立此文仲之所以竊位歟一竊字所以<lb/>
誅其心若大公無我推國之名噐與賢者共之安得有<lb/>
此病也惟是若一已之私物是以惴惴患失常恐賢者<lb/>
之進為己不利百方而擠之而斥逺之矣何暇與之並<lb/>
也哉<lb/>
子曰躬自厚而薄責於人則逺<hi>去聲</hi>怨矣<lb/>
<pb n="6b"/>
薄於責己厚於責人則人不心服而召怨也必矣<lb/>
子曰不曰如之何如之何者吾末如之何也已矣<lb/>
輕慮躁發必不能為此丁寧戒懼之辭也雖聖人且奈<lb/>
何哉事到兢兢然若不勝其任處方有商量<lb/>
子曰羣居終日言不及義好<hi>去聲</hi>行小慧難矣哉<hi>小慧者機巧小數也</hi>
所貴於羣居者相規以正相觀而善也為無益之談為<lb/>
機變之巧此其為害有不可勝言者故曰難矣哉然飽<lb/>
<pb n="7a"/>
食終日無所用心則未免此弊耳真有志者不如是也<lb/>
是故學必貴友<lb/>
子曰君子義以為質禮以行之孫<hi>去聲</hi>以出之信以成之<lb/>
君子哉<hi>質猶體也孫和順也</hi>
質是立骨子處骨子端正方説得禮方説得孫方説得<lb/>
信且如老佛之教亦能禮其所謂禮亦能孫亦能信只<lb/>
為滅天倫壊人道從頭錯了是以徹底皆差為萬世大<lb/>
法之罪人一義字吾聖人所以立極所以維持三綱五<lb/>
<pb n="7b"/>
常自别於夷狄禽獸者也義以為質乃是制事之本不<lb/>
可草草放過有此質後却不可無禮無禮則斷不可行<lb/>
有禮矣不孫則斷不可出孫矣無信則斷不可成<lb/>
子曰君子病無能焉不病人之不已知也<lb/>
苟能矣何患人之不己知哉以人不知為病其病始大<lb/>
子曰君子疾沒世而名不稱焉<lb/>
非疾無名也疾其無可稱耳<lb/>
子曰君子求諸己小人求諸人<lb/>
<pb n="8a"/>
小人求諸人非特要譽而已凡所以汲汲皇皇遂私從<lb/>
欲而不知止者無一而不求諸人也君子務内只是自<lb/>
反<lb/>
子曰君子矜而不争羣而不黨<hi>矜莊不放逸也</hi>
信道不回非好勝也故雖矜而不争和氣接物非偏私<lb/>
也故雖羣而不黨<lb/>
子曰君子不以言舉人不以人廢言<lb/>
必考其實故不以言舉人不狥其名故不以人廢言此<lb/>
<pb n="8b"/>
心公明方可語此<lb/>
子貢問曰有一言而可以終身行之者乎子曰其恕乎<lb/>
己所不欲勿施於人<lb/>
子貢方人一恕字正中其病昔也謂非所及而今之語<lb/>
其可進此矣夫<lb/>
子曰吾之於人也誰毁誰譽<hi>平聲下同</hi>如有所譽者其有所<lb/>
試矣斯民也三代之所以直道而行也<hi>毁毁短之也譽者過揚人善而不以實也三代夏商周也</hi>
<pb n="9a"/>
毁則沒其實譽則過其實夫子豈苟譽人者有所試而<lb/>
後稱之耳三代之民所以直道而行其故也毁譽不實<lb/>
則矯情飾偽得以欺世而風俗靡然矣何由而行直道<lb/>
也哉直只是樸實不回曲心本直也有一㸃私意便失<lb/>
其直<lb/>
子曰吾猶及史之闕文也有馬者借人乗之今亡<hi>與無通</hi>
矣夫<hi>音扶</hi>
史闕文馬借乗恐古人有此語故夫子舉而言曰史之<lb/>
<pb n="9b"/>
闕文吾尚可以及之如闕疑闕殆郭公夏五之類可見<lb/>
若借乗之事則今無有矣葢嘆世道益薄人情益偷公<lb/>
私藩籬形骸爾我其意非專指馬也<lb/>
子曰巧言亂徳小不忍則亂大謀<hi>忍者必有忍之忍</hi>
無定見必為巧言所亂無定力必為小不忍所亂自昔<lb/>
聖賢所貴乎致知者只是理㑹箇不亂耳禹曰安汝止<lb/>
伊尹曰欽厥止不亂之謂也亂後都差<lb/>
子曰衆惡<hi>去聲</hi>之必察焉衆好<hi>去聲</hi>之必察焉<lb/>
<pb n="10a"/>
衆好衆惡特衆人之好惡耳或是或否皆未可知而流<lb/>
俗則未必能察也聖人於此都要契勘孟子所謂皆曰<lb/>
賢然後察之正是此意<lb/>
子曰人能𢎞道非道𢎞人<hi>𢎞大也</hi>
道本大也豈人有以大之而後大哉只為常人意蔽欲<lb/>
窒是以日用而不知其為大耳功深力到一旦洞然六<lb/>
通四闢範圍無外而後知其為大焉非昔小而今大也<lb/>
昔迷而今悟也故曰人能𢎞道若夫不學本心晦蝕自<lb/>
<pb n="10b"/>
窘自求如蝸在封則是道之大雖自若也如人何哉故<lb/>
曰非道𢎞人<lb/>
子曰過而不改是謂過矣<lb/>
人誰無過改之為貴是故聖人貴乎復也若不能改其<lb/>
過成矣終何説哉一改字是聖狂之分學者所宜深體<lb/>
子曰吾嘗終日不食終夜不寢以思無益不如學也<lb/>
思曰睿睿作聖豈可不思此章特戒無益而思者耳聖<lb/>
人自謂吾嘗廢食忘寢以思之而無所益故不如學也<lb/>
<pb n="11a"/>
託諸己以勉人<lb/>
子曰君子謀道不謀食耕也餒<hi>奴罪切</hi>在其中矣學也禄<lb/>
在其中矣君子憂道不憂貧<lb/>
耕所以謀食宜可無餒也而曰餒在其中餒非飢之謂<lb/>
也志於食者道必餒行有不慊於心之謂也學所以謀<lb/>
道非志於禄也而曰禄在其中禄非必爵禄之謂也道<lb/>
之腴者固禄之理干禄豈弟之謂也然則君子之所憂<lb/>
者道耳而憂貧乎哉<lb/>
<pb n="11b"/>
子曰知<hi>去聲下同</hi>及之仁不能守之雖得之必失之知及之<lb/>
仁能守之不莊以莅之則民不敬知及之仁能守之莊<lb/>
以莅之動之不以禮未善也<hi>及言至也莊端莊也莅臨民也動舉措施為也</hi>
知及之者覺此本心之謂也覺則至矣故曰知及大學<lb/>
之道在明明徳晉之象曰君子以自昭明徳明此斯謂<lb/>
之知守此知而不失斯謂之仁舊習蔽錮安能盡净意<lb/>
欲念動如雲忽興兢業不繼用力微懈雖得必失昏昏<lb/>
如故甚可畏也仁能守矣至於臨民則又不可不莊莊<lb/>
<pb n="12a"/>
矣至於舉措施為則又不可不以禮知及仁守所以成<lb/>
已也莊莅禮動所以經世也異端之教自謂識心見性<lb/>
而呵佛罵祖果莊已乎離倫絶類果禮已乎愚嘗有詩<lb/>
云聖道大明備異端何偏虧晚學敢妄僣因依相發揮<lb/>
昏昏若醉夢日用不自知一旦有先覺渙然脱沉迷勿<lb/>
忘勿助長斯須那可違乃若夢乍醒麴車仍朶頥偃蹇<lb/>
不自愛雖得必失之守此之謂仁失此之謂愚炳炳兩<lb/>
端揭巍巍大訓垂若為莊與禮丁寧猶費辭嗚呼至矣<lb/>
<pb n="12b"/>
哉斯言豈予欺此心萬古同本無夷夏殊民彞大冺亂<lb/>
世道誰綱維恭惟彼陶唐六合同光輝睦我九族親協<lb/>
彼萬邦黎從根到枝葉整整無漏遺試舜第一義二女<lb/>
徃嬪虞諸難乃遍厯首事五典徽載觀巖廊上君臣<lb/>
相俞吁欽哉不離口此豈笑貌為敷教得汝契降典咨<lb/>
汝夷大禹九功成臯陶象刑施刑所以弼教功所以叙<lb/>
彞穆穆我文王敬止於緝熈江漢無犯禮化行自闗雎<lb/>
金科垂玉律如日行天衢有志扶世道何能易此規去<lb/>
<pb n="13a"/>
聖日以逺禮壊俗澆漓裔夷來用夏異端轉交馳瑣碎<lb/>
不暇問髠耏者為誰棄三綱九法其教方得推羣居抱<lb/>
空寂髙談𤣥妙機或推倒禪床或拗折竹篦溺尿與屙<lb/>
屎呵佛罵祖師先聖答問仁諸賢請事斯雍容洙泗上<lb/>
安有此行移只消一不莊坐見百度隳况復離倫類家<lb/>
國何由齊佛者西方仙顧敢相瑕疵渠自用渠法我實<lb/>
無用兹吾黨有家風所宜日孜孜輕俊樂便捷徃徃不<lb/>
自持駸駸墮其網氣習易轉樞相延無忌憚陋視六藝<lb/>
<pb n="13b"/>
書浸滛去不反寧顧百世非民日化魑魅義同救溺飢<lb/>
物物皆我心此責将安歸於此有欠闕恐非仁者宜時<lb/>
也抑何幸投老得所依到此重感激端拜聊陳詩<lb/>
子曰君子不可小知而可大受也小人不可大受而可<lb/>
小知也<lb/>
君子只就末節細故上看他不得直是到常人所不可<lb/>
能處擔荷得去方見君子雖然勤小物矜細行固無一<lb/>
節之不善也特不專在這上耳小人則不然淺中狹量<lb/>
<pb n="14a"/>
如何大受愚舊說如此後聞先師云君子而不大受則道<lb/>
不明小人大受則為無忌憚矣君子於此可不慎歟<lb/>
子曰民之於仁也甚於水火水火吾見蹈而死者矣未<lb/>
見蹈仁而死者也<lb/>
民之憚於為仁不啻如蹈水火水火固有焚溺之患矣<lb/>
未有以仁而傷生者然則何所憚而不為哉至於人欲<lb/>
之横流情偽之滋熾滔滔焰焰自益深益熱矣乃反甘<lb/>
心而不悔此下愚之所以不移聖人之所以哀矜也<lb/>
<pb n="14b"/>
子曰當仁不讓於師<lb/>
仁之為道是聖門第一工夫進之唯恐其不亟行之惟<lb/>
恐其不力非可與人相讓而為者也到此地雖師有所<lb/>
不讓豈可謂師為之而不敢為哉不讓非争勝之謂<lb/>
子曰君子貞而不諒<lb/>
貞者萬變而不失其正豈若匹夫匹婦之為諒哉諒者<lb/>
守小信而不知變必不能正也<lb/>
子曰事君敬其事而後其食<lb/>
<pb n="15a"/>
敬其事者盡忠於君夙夜匪懈之謂也人患不能敬耳<lb/>
利禄豈可急哉若以利禄先入其心只是私意安得能<lb/>
敬<lb/>
子曰有教無類<lb/>
種類雖或不同然同有此心則同有此理安有不可教<lb/>
者但患不真有教耳真有教方不論其類直是能轉移<lb/>
變化方可言有啟廸之不得其㫖感發之不得其道雖<lb/>
諄諄其誨謂之有可乎<lb/>
<pb n="15b"/>
子曰道不同不相為<hi>去聲</hi>謀<lb/>
謀者相資以取益也功利而與之謀道問學而與之謀<lb/>
利可乎二者不啻氷炭<lb/>
子曰辭達而已矣<lb/>
古人非泛濫於文也所以明理耳故曰辭達而已矣雖<lb/>
然敷暢厥㫖了然無疑方謂之達辭至於能達豈易得<lb/>
哉<lb/>
師冕見<hi>賢遍切</hi>及階子曰階也及席子曰席也皆坐子告<lb/>
<pb n="16a"/>
之曰某在斯某在斯師冕出子張問曰與師言之道與<lb/>
<hi>平聲</hi>子曰然固相<hi>去/聲</hi>師之道也<hi>師樂師瞽者冕名再言某在斯舉在坐之人以詔之相助也古者瞽必有相</hi>
觀夫子相師之道豈薄俗所可知哉哀矜惻怛之意温<lb/>
然見於辭㫖之外一物失所如己隠憂此天地之心也<lb/>
　　季氏第十六<lb/>
季氏将伐顓<hi>音専</hi>臾<hi>音/俞</hi>冉有季路見<hi>賢遍切</hi>於孔子曰季氏<lb/>
将有事於顓臾孔子曰求無乃爾是過與夫<hi>音扶</hi>顓臾昔<lb/>
<pb n="16b"/>
者先王以為東䝉主且在邦域之中矣是社稷之臣也<lb/>
何以伐為冉有曰夫子欲之吾二臣者皆不欲也孔子<lb/>
曰求周任<hi>平聲</hi>有言曰陳力就列不能者止危而不持顛<lb/>
而不扶則将焉<hi>於䖍切</hi>用彼相<hi>去/聲</hi>矣且爾言過矣虎兕<hi>徐履切</hi>出於柙<hi>户甲/切</hi>龜玉毁於櫝<hi>音/獨</hi>中是誰之過與<hi>平聲</hi>冉有<lb/>
曰今夫<hi>音扶</hi>顓臾固而近於費今不取後世必為子孫憂<lb/>
孔子曰求君子疾夫<hi>音扶</hi>舎<hi>上聲</hi>曰欲之而必為之辭丘也<lb/>
聞有國有家者不患寡而患不均不患貧而患不安葢<lb/>
<pb n="17a"/>
均無貧和無寡安無傾夫<hi>音扶</hi>如是故逺人不服則脩文<lb/>
徳以來之既來之則安之今由與求也相夫子逺人不<lb/>
服而不能來也邦分崩離析而不能守也而謀動干戈<lb/>
於邦内吾恐季孫之憂不在顓臾而在蕭牆之内也<hi>顓臾國名魯附庸也東䝉山名先王封顓臾於此山之下使主其祭在魯地之中夫子指季孫周任古之良史陳布也列位也相輔相也兕野牛也柙檻也櫝匱也在柙而出在櫝而毁乃典守者之罪所以責二子也固謂城郭完固費季氏私邑寡少也貧乏也均平也安安寧也逺人謂顓臾分崩離析謂公室四分家臣屢叛干楯也戈㦸也蕭牆屏也</hi>
<pb n="17b"/>
夫子始責之以爾是過與則曰二臣皆不欲及再責之<lb/>
以是誰之過歟則曰不取必為憂屢遁其説而情實畢<lb/>
露矣不曰欲之而必為之辭此君子所以疾惡之也大<lb/>
抵國家先治内後治外不患寡而下治内之道也夫如<lb/>
是而下治外之道也今也逺人不服則不能來邦分崩<lb/>
離析則不能守而乃謀伐顓臾於邦内扶顛持危恐不<lb/>
如是二子之罪安所逃乎憂在蕭牆所以警懼而教之<lb/>
也此章辭㫖明暢事之是非利害切中二子之隠微昭<lb/>
<pb n="18a"/>
然如數黒白於照臨之下非聖人孰能與於此哉<lb/>
孔子曰天下有道則禮樂征伐自天子出天下無道則<lb/>
禮樂征伐自諸侯出自諸侯出葢十世希不失矣自大<lb/>
夫出五世希不失矣陪臣執國命三世希不失矣天下<lb/>
有道則政不在大夫天下有道則庶人不議<hi>先王之制諸侯不得變禮樂專征伐陪臣家臣也</hi>
臣無有作福作威玉食此一王之權所以尊無二上者<lb/>
也禮樂征伐自諸侯出則世數久逺固已可占况大夫<lb/>
<pb n="18b"/>
乎又况陪臣執國命乎此葢為當時而歎也天下有道<lb/>
人主之威權日行於上諸侯有不然者則變置之安得<lb/>
使大夫而竊政於其下哉有道則自無可議<lb/>
孔子曰禄之去公室五世矣政逮於大夫四世矣故夫<lb/>
<hi>音扶</hi>三桓之子孫微矣<hi>魯自文公薨公子遂殺子赤立宣公而君失其政厯成襄昭定凡五公逮及也自季武子始專國政厯悼平桓子几四世而為家臣陽虎所執三桓三家皆桓公之後</hi>
禄去公室即其大夫專政之漸也政逮大夫即其子孫<lb/>
衰微之兆也安有上失操柄盜弄威權而能遺子孫以<lb/>
<pb n="19a"/>
無禍者哉後世姦臣擅國自謂得志然而禍不旋踵族<lb/>
無噍類此可以為鑒矣夫子雖為三桓而發實萬世之<lb/>
大戒<lb/>
孔子曰益者三友損者三友友直友諒友多聞益矣友<lb/>
便<hi>平聲下同</hi>辟<hi>婢亦/切</hi>友善柔友便佞損矣<hi>諒信也便者慣於其事善者長於此也</hi>
直則不回諒則無偽多聞則可以質疑辨惑辟與柔佞<lb/>
如滛聲美色最易入人非早辨而痛絶之未有不濡染<lb/>
<pb n="19b"/>
於此者世之人徃徃不知損之為損而反憚益者之難親<lb/>
夫子别白兩端開示深矣<lb/>
孔子曰益者三樂<hi>五教切下不音者同</hi>損者三樂樂節禮樂<hi>音岳</hi>樂<lb/>
道人之善樂多賢友益矣樂驕樂<hi>音洛</hi>樂佚遊樂宴樂<hi>音洛</hi>
損矣<hi>道稱道也驕縱也佚遊嬉遊也宴宴安也</hi>
樂者心之所好向慕而不忘也所好者善自然為益所<lb/>
好者不善自然為損則是非向背發乎一念之微可不<lb/>
謹哉節者裁制而歸於中也<lb/>
<pb n="20a"/>
孔子曰侍於君子有三愆言未及之而言謂之躁言及<lb/>
之而不言謂之隠未見顔色而言謂之瞽<hi>愆過也瞽無目也</hi>
言未及者猶云未説到此言及之者猶云正説到此人<lb/>
之顔色可以占其意向不知其意向如何而遽言之安<lb/>
知不至於失言乎是非要探伺顔色為容悦也侍君子<lb/>
而言其不可苟如此<lb/>
孔子曰君子有三戒少之時血氣未定戒之在色及其<lb/>
壯也血氣方剛戒之在鬭及其老也血氣既衰戒之在<lb/>
<pb n="20b"/>
得<hi>得貪得也</hi>
人之私欲隨其血氣各有所偏自少壯至老毎就其偏<lb/>
而戒之則始終不動於血氣矣此克己之大㫖也雖然<lb/>
槩論人生有此三節爾若真能用力於仁毋意毋我後<lb/>
面許多節病亦自然不作<lb/>
孔子曰君子有三畏畏天命畏大人畏聖人之言小人<lb/>
不知天命而不畏也狎大人侮聖人之言<lb/>
知天命則畏之矣古之君子所以戰戰兢兢臨深履薄<lb/>
<pb n="21a"/>
戒謹恐懼不敢少懈者果為何事也哉惟其不知是以<lb/>
不畏大人全天命者也聖言明天命者也君子無徃而<lb/>
不敬小人無徃而不慢<lb/>
孔子曰生而知之者上也學而知之者次也困而學之<lb/>
又其次也困而不學民斯為下矣<lb/>
此章是聖人道與人最深切處生知者不假脩習自然<lb/>
清明所謂性之所謂上知下是必須學而後得所以致<lb/>
其知也又下是却又未能便學直待間闗險阻怵廹無<lb/>
<pb n="21b"/>
聊乃向此一路方肯用力此三者資質雖各不同及其<lb/>
知之則一而已若夫困後又復不學顛倒㝠迷醉生夢<lb/>
死終身由之而不知耳可憐矣哉嗚呼生而知之者不<lb/>
得見矣真能有志於學者且不易遇也悲哉<lb/>
孔子曰君子有九思視思明聽思聰色思温貌思恭言<lb/>
思忠事思敬疑思問忿思難<hi>去聲</hi>見得思義<lb/>
此一章正是行著習察精宻處人之行已那一事不就<lb/>
不思上壊了其目雖九其本則一何謂一曰由乎心不<lb/>
<pb n="22a"/>
明乎心而欲逐項正救難矣思明則非禮勿視思聰則<lb/>
非禮勿聽思忠則非禮勿言此外大抵非禮勿動之事<lb/>
也<lb/>
孔子曰見善如不及見不善如探<hi>吐南切</hi>湯吾見其人矣<lb/>
吾聞其語矣隠居以求其志行義以達其道吾聞其語<lb/>
矣未見其人也齊景公有馬千駟死之日民無得而稱<lb/>
焉伯夷叔齊餓於首陽之下民到於今稱之其斯之謂<lb/>
與<hi>平聲駟四馬也首陽山名</hi>
<pb n="22b"/>
如不及惟恐不得到也如探湯畏之不敢近也此事固<lb/>
有能行者矣若夫隠居以求其志行義以逹其道則非<lb/>
遯世無悶確乎不㧞者不能今之世徒能言耳吾未見<lb/>
其人也必若伯夷叔齊而後可以當此故曰其斯之謂<lb/>
歟餓於首陽之下便是他求其志達其道處徒有千駟<lb/>
何徳之可稱哉<lb/>
陳亢<hi>音剛</hi>問於伯魚曰子亦有異聞乎對曰未也嘗獨立<lb/>
鯉趨而過庭曰學詩乎對曰未也不學詩無以言鯉退<lb/>
<pb n="23a"/>
而學詩他日又獨立鯉趨而過庭曰學禮乎對曰未也<lb/>
不學禮無以立鯉退而學禮聞斯二者陳亢退而喜曰<lb/>
問一得三聞詩聞禮又聞君子之逺其子也<hi>逺其子者謂不有其私也</hi>
詩書執禮皆雅言也伯魚於夫子獨立之時而所聞者<lb/>
不外乎此葢可見矣陳亢始以異聞為問終也以逺其<lb/>
子為喜私意淺見安知聖人大公無我之心哉詩優柔<lb/>
而和平人情物理靡不曲盡故能言禮防人情之流秩<lb/>
<pb n="23b"/>
然有度故能立<lb/>
邦君之妻君稱之曰夫人夫人自稱曰小童邦人稱之<lb/>
曰君夫人稱諸異邦曰寡小君異邦人稱之亦曰君夫<lb/>
人<hi>寡鮮少自卑之辭</hi>
邦君之妻稱呼不一如此名之所以正分之所以嚴也<lb/>
記此一端其他可例<lb/>
　<lb/>
　融堂四堂管見卷八<lb/>
</p>
<p>
</p>
  </div>
</body>
</text>
</TEI>
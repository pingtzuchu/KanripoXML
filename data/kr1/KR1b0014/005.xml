<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>尚書説卷五</head>
    <p>
<pb n="1a"/>
欽定四庫全書<lb/>
　尚書説卷五　　　　　　宋　黄度　撰<lb/>
　　周書<lb/>
武王崩三監及淮夷叛周公相成王將黜殷作大<lb/>
誥<hi>古説三監管蔡殷非也盖以監為諸侯各監一國故亦以殷為監非也王制又以天子使大夫為三監監於方伯之國國三人亦非也使大夫監諸侯秦漢間事非三代令典周官建州牧牧州伯一州一伯最長立其監為卒正連帥屬長位皆居牧下而稱監言有所監臨也設其參謂大國三卿命於天子者也諸侯之卿命於天子謂之天子之守尊王命也豈以監其國哉然則管蔡霍為三監<pb n="1b"/>監殷者謂為屬正連帥使監殷民也大誥専為黜殷而作序謂事起三監指三監為叛首而武庚遂因以叛殷固為當黜也湯伐夏遂黜夏命武王伐殷不黜殷命因其國立武庚武庚叛乃黜殷命何也曰湯黜夏命固以為天下之公也天下不幸而復有放伐之事不可以為典常故武王𤣥武庚繼殷後其意以為天遂廢之雖其國猶在不能病天下天將興之則雖周亦當退聼以俟天命之所授是亦為天下之公也天卒歸周未嘗改命武庚為亡國後而弗克畏天悁忿妄作盖嘗受周封爵而臣周矣今乃叛之而招天下以為亂是豈得復存哉天命去就之際常人不能識而又其叛連三監故人益以東征為難耳或曰武庚於周為讎得間稱兵無乃亦可乎曰非也凡殺人而不義雖國君不得行於匹夫故其讐當復其殺之而義者雖匹夫不得讐讐之則死武王行天討為天下誅殘賊而可讐乎武庚能從父於<pb n="2a"/>死則可既受周封爵而叛周則不可凢此天下之通義也黜殷當由天子行之故序稱周公相成王將黜殷與伊尹相湯伐桀同辭</hi>
大誥<lb/>
王若曰猷大誥爾多邦越爾御事<hi>武王之喪未除周公位冢宰緫百官其號令天下則必以王命若順猷道言黜殷不違於道也黜殷當與天下共之故大誥多方及其治事之臣</hi>弗<lb/>
弔天降割于我家不少延洪惟我幼沖人嗣無疆大厯<lb/>
服弗造哲迪民康矧曰其有能格知天命<hi>弗弔古不幸之辭詩不弔昊天弔至也言人事不至而得禍於天也割害降害不少謂武王崩延長𢎞大惟我幼沖人嗣無疆大厯而服<pb n="2b"/>之文武受命其大厯無窮竟所謂天之厯數也然吾弗能自造於明哲以迪民康而矧敢自謂能格知天命格知知之至也黜殷興周皆繋天命故首稱此</hi>已予惟小子若涉淵水予惟往<lb/>
求朕攸濟敷賁敷前人受命兹不忘大功予不敢閉于天<lb/>
降威用<hi>已止歎辭天道誠難知譬之於涉求濟而已敷布賁大或曰賁飾謂潤色之也布大事布文武受命此乃為不忘大功武王崩天實降威用憂懼我是亦有以通之而豈敢閉塞之乎</hi>寜王遺我<lb/>
大寳龜紹天明即命曰有大艱于西土西土人亦不静<lb/>
<hi>寜王古說以為文王而中篇稱寜考則武王也武王有輯寕天下之功故稱之曰寜王武王繼文王之功而伐紂今成王繼武王而黜殷故其後稱考室父菑皆謂當有克家之效也則寜王為武王為是武王以其大寳龜<pb n="3a"/>遺我使繼天明而即就其命其占固嘗有預見之辭曰將有大艱于西土西土人亦不得寜息是則武庚之叛鬼神嘗告其事矣</hi>越茲蠢殷小腆誕敢紀其叙天降威知我國<lb/>
有疵民不康曰予復反鄙我周邦<hi>越於蠢動於此果有動者龜告驗矣腆小貌或曰厚言小厚而思變也殷之小腆乃大敢紀其統叙謂以紂承帝乙而武庚承紂也紂䘮國誅死不當承宗廟武庚受周封爵天降威武王崩不幸而三叔流言武庚知我國之有疵瑕民不安乗間而起自謂當復其先業而反鄙我周邦鄙猶薄也文武盛徳誰敢薄之武庚必有醜周之言或曰以周為邊鄙盖欲自據東土也自文王獻洛西之地商人蓋鄙周於陜矣</hi>今蠢今翼日民獻有十夫予翼以<lb/>
于敉寜武圖功我有大事休朕卜并吉<hi>今翼日今日與明日也獻賢也<pb n="3b"/>今動之今翼日民之賢者相繼有十夫翼佐我言其識髙見早也敉撫也用以往撫定寜考之以武事所圖功大事兵也我有大事必休美矣於是卜之而并吉本人謀也金縢曰乃并是吉</hi>肆予告我友邦<lb/>
君越尹氏庶士御事曰予得吉卜予惟以爾庶邦于伐<lb/>
殷逋播臣爾庶邦君越庶士御事罔不反曰艱大民不<lb/>
靜亦惟在王宫邦君室越予小子考翼不可征王害不<lb/>
違卜<hi>尹正古者以官氏武庚為周逋亡播越之臣正其罪必當伐而爾諸侯君臣無不反曰其事艱大武庚挾舊國之資乗管蔡睽離之釁用蠻夷連衡之勢東征誠艱且大矣而况武王誅紂立其子今將黜之動天下觀聽此亦其艱者又民之不寜實自王宫邦君室王宫以親言也邦君室謂管蔡舉國應殷也考成翼敬於<pb n="4a"/>予小子自成敬而不可用師害曷事既艱大故以為王何不違卜也如諸侯之言豈惟殷不可征雖三監亦不可征公将不利孺子之言彼固自以為忠也至親骨肉自以輸忠王室而其是非未可盡見乃不能成敬以輯睦之而謀動干戈誠若有所未然者周公以為逆黨已合山東摇動傾危王室火燃頭目之勢救之豈容少緩三監雖親以誣為忠懷私未論起釁召禍實為叛首是必當誅無可言者武庚作賔王家與國咸休乃其道也而紀殷鄙周豈復可存哉此周公東征定計民獻賛之卜筮成之為不可易者諸侯國人其言亦非無理故於此盡異同之論焉大誥無一語及三監為親諱不忍言也夫子書序乃表出之</hi>肆予沖人永思<lb/>
艱曰嗚呼允蠢鰥寡哀哉予造天役遺大投艱于朕身<lb/>
越予沖人不卭自恤義爾邦君越爾多士尹氏御事綏<lb/>
<pb n="4b"/>
予曰無毖于恤不可不成乃寜考圖功<hi>故今我沖人以爾邦君上下之言長思其艱將言而嗟歎之言之為難盡也東征信騷動鰥寡甚可哀矣此役予雖造之而奉天意故謂之天役然其事誠大乃以遺我其勢誠艱乃以役我是皆在朕身矣卬我於我沖人不我自憂言不以我自憂為能濟也實尚義爾邦君及爾羣臣期之以義故曰義爾邦君茍為此義必且綏安我而言曰無慎乎憂言無大自苦也不可不成汝寕考武王所圖功如此則必能同心恊力濟吾事矣</hi>已予惟小子不敢<lb/>
替上帝命天休于寜王興我小邦周寜王惟卜用克綏<lb/>
受茲命今天其相民矧亦惟卜用嗚呼天明畏弼我丕<lb/>
丕基<hi>替廢予不敢廢天命天美武王興我小邦周武王何自而知天命哉武王惟卜是用故能安受茲命<pb n="5a"/>今天輔相我民矧我亦惟卜用而汝乃使我違卜豈所以綏安我乎天明可畏輔我之大夫基業卜必不可違也古人敬鬼神信卜筮惟其誠也本之於人謀協之於鬼神無本則誑不協則肆</hi>王曰爾惟舊<lb/>
人爾丕克逺省爾知寜王若勤哉天閟毖我成功所予<lb/>
不敢不極卒寜王圖事<hi>天意人心本不相逺耳惟舊人爾大能逺省前事爾知寜王之勤何如哉閟毖皆慎也閟有護惜之意極終卒竟天猶閟毖我周成功所在而我豈敢不終竟武王所圖事哉武庚能率由典常則無他事矣而方反側如此其事誠未竟也</hi>肆予大化誘我友邦君<lb/>
天棐忱辭其考我民予曷其不于前寜人圖功攸終<hi>棐輔忱誠故今我大化誘我友邦君而方尚辭為不得已矣然其辭皆誠合天意故天輔之天又考之於民天人協<pb n="5b"/>從則我何其不於前寜天下之人圖功之所終乎</hi>天亦惟用勤毖我民若有疾<lb/>
予曷敢不于前寜人攸受休畢<hi>天亦惟用勤勞毖慎我民如疾者之不㤀起則予曷敢不於前安寜天下之人所受天之休命而畢之</hi>王曰若昔朕其逝朕言艱<lb/>
日思若考作室既底法厥子乃弗肯堂矧肯構厥父菑<lb/>
厥子乃弗肯播矧肯穫厥考翼其肯曰予有後弗弃基<lb/>
肆予曷敢不越卬敉寜王大命<hi>往順來逆順於往昔而朕日月其逝矣猶言往事非吾所及也今事之艱不惟言之而又日思之正如其父作室已致法言經營之有其緒也堂基而其子猶弗肯堂其肯構立屋乎又如其父已菑發其田田一嵗曰菑謂如菑除其草也而其子猶弗肯播種其肯割穫<pb n="6a"/>之乎翼敬其父敬矣待時乗勢惟日不足而遑自暇逸乃謂吾有後能弗弃基業留以遺之乎凡其事之未竟者惟後之人自不能已也故今我何敢不於此撫定寜王受天之大命乎</hi>若兄考乃有友伐<lb/>
厥子民養其勸弗救<hi>譬若父兄之子其友伐之凡人則養其勸心而不救同室則被髮纓冠而往矣勸勉也當勉而養之言不敢其力也在民則可同室則不可</hi>王曰嗚呼肆哉爾<lb/>
庶邦君越爾御事爽邦由哲亦惟十人迪知上帝命越<lb/>
天棐忱爾時罔敢易法矧今天降戻于周邦惟大艱人<lb/>
誕鄰胥伐于厥室爾亦不知天命不易<hi>肆故今也猶曰及今以往哉爽明邦論之明實由智哲之人亦惟是十人能蹈知天命可以明邦矣卜而得吉則於天為輔誠人謀雖協卜之<pb n="6b"/>不吉則天不輔也康强逢吉作内作外用静用作皆有常法今謀於賢者而協卜之以析天心而吉於法當從而反使我違卜豈非易法乎而况天今降戾于周邦武王崩王業未終而惟是大艱在人大若比鄰之胥伐于厥室将覆棄其家其事急矣而吾將征之以救危亂爾亦不知天命之不易而反欲違卜乎友伐厥子固為蹙矣鄰伐厥室殆又甚焉故鴟鴞曰既取我子無毁我室</hi>予永念曰天惟喪殷若穡<lb/>
夫予曷敢不終朕畝天亦惟休于前寜人予曷其極卜<lb/>
敢弗于從率寜人有指疆土矧今卜并吉<hi>我長念曰天之喪殷譬若穡夫除草未終畝矣予何敢不終之武庚能知天命約已敬慎以承餘業尚庶幾能協武王之意而自作不靖以速其亡除草終畝夫豈當恤哉黜殷定王業是為天休美武王見於蓍龜者予何其極卜而敢弗于從乎極<pb n="7a"/>盡也謀及乃心謀及卿士謀及庶人謀及卜筮詢謀至卜筮而盡故曰極卜大封于韓齊魯燕管蔡布在侯衛武王又嘗欲作洛是為有指疆土矧卜之并吉其敢違之哉觀此及武庚鄙周之語則當時議論似有欲并棄豫洛以東者矣如當時事勢摇動震驚非文武之盛徳周公之善應變山東誠難保</hi>肆朕誕以爾<lb/>
東征天命不僭卜陳惟若茲<hi>僭差卜陳陳其卜之得吉也衆人揣度事勢故以為艱大而不可征周公憑藉前烈審察天命故専陳卜吉以為當必征古人作事反覆議論窮盡事理皆如此</hi>
成王既黜殷命殺武庚命微子啓代殷後作微子之命<lb/>
<hi>微子為宋始祖而代殷後使祭湯宋國在應天府宋城縣商故亳都之畿内</hi>
㣲子之命<lb/>
<pb n="7b"/>
王若曰猷殷王元子<hi>吕氏春秋曰紂母為帝乙妾生微子啓及仲衍及為妻生紂帝乙將立啓為太子太史據法而爭曰有妻之子不可立妾之子故立紂周公稱微子曰殷王元子則太史之争非也一人之身而分妻妾豈有是理太史之争當在立妻時</hi>惟稽古崇徳象賢統承先<lb/>
王修其禮物作賔于王家與國咸休永世無窮<hi>崇徳象賢古之道也統承先王故使修其禮物以奉其祭祀古者父為又子子為士其尸服以父服故二代之後各行其禮樂有喪拜焉有事膰焉待以客禮不純臣也與國咸休永世無窮惟識天命者可以言此</hi>嗚呼乃祖<lb/>
成湯克齊聖廣淵皇天眷佑誕受厥命撫民以寛除其<lb/>
邪虐功加于時徳垂後裔<hi>齊一淵深除其邪虐謂革夏也功大徳盛當百世祀之有<pb n="8a"/>不敢盡言之意焉懼傷微子也使立湯廟以祭湯而殷之先王嵗時合祭之</hi>爾惟踐修厥猷<lb/>
舊有令聞恪慎克孝肅恭神人予嘉乃徳曰篤不忘<hi>嘉汝之徳謂宜篤厚而不可忘</hi>上帝時歆下民祗協<hi>杞之郊也禹也宋之郊也契也案夏郊鯀商郊𠖇而祀之郊禹宋之郊契則時王之命也契配天非克歆上帝則莫能承其祭於周為不純臣則必以忠孝敬協其民</hi>庸建爾于上公尹茲東夏<hi>尹正二王之後爵皆上公與三公之九命作伯者同其禮秩齊尹東海宋尹東夏皆上公也上公尊内外一體</hi>欽哉往敷乃訓慎乃<lb/>
服命率由典常以蕃王室𢎞乃烈祖律乃有民永綏厥<lb/>
位毗予一人世世享徳萬邦作式俾我有周無斁<hi>訓命訓之<pb n="8b"/>辭敷布之勿遏服司服所掌命典命所掌微子上公九命其服自衮冕而下微子助祭則服黼冔朝饗則服衮慎言謹也皆有典常不容不謹率由典常則有蕃屏之功烈祖湯𢎞大湯徳以律其所有民律言以法度整齊之也湯伐夏救民天命去來何容心焉不忱裕之于爾多方不夾介乂我周王享天之命武庚為無以律之矣綏安毗輔必使世世享徳萬邦承式則於我周為無厭斁尹此東夏故言萬邦承式杞宋一體杞遂微弱不振宋歴春秋為望國與周俱亡微子之徳為有𫝊也</hi>嗚呼往哉惟休無替朕命<lb/>
唐叔得禾異畝同穎獻諸天子王命唐叔歸周公于東<lb/>
作歸禾<hi>唐叔成王弟名虞封唐今并州迎周公歸以嘉禾示意書亡得禾事當在風變後</hi>
周公既得命禾旅天子之命作嘉禾<hi>旅陳也</hi>
<pb n="9a"/>
成王既伐管叔蔡叔以殷餘民封康叔作康誥酒誥梓<lb/>
材<hi>管蔡皆用兵克之既遷殷民遂以其餘民封康叔孔氏曰康畿内國名於是封衛侯使監冀州梓材曰王啓監是也康誥告以徳刑之叙使推明文王之徳以監臨其民也酒誥嚴淫湎之禁其事於當時為急也梓材治道貴有終也衛國始封為朝歌地衛州衛縣也今并入黎陽康闕</hi>
康誥<lb/>
惟三月哉生魄周公初基作新大邑于東國洛四方民<lb/>
大和㑹侯甸男邦采衞百工播民和見士于周周公咸<lb/>
勤乃洪大誥治<hi>營洛之三月始生魄月十六日洛誥三月丙午朏戊午社于新邑其明日已未<pb n="9b"/>始生魄諸侯各以其衆至喜恱供事故曰和㑹侯甸男稱邦言以國典供王事也其事詳采衛略故召誥用書命作亦止於侯甸男邦諸侯百官各播其民和㑹之意由士以上皆見于周百工以役言也周官鄉自比長而上至族師遂自里宰而上至鄙師皆士也民不見不為臣不見也勤勞求之洪亦大也洪大誥治道使治殷民</hi>
王若曰孟侯朕其弟小子封惟乃丕顯考文王克明徳<lb/>
慎罰不敢侮鰥寡庸庸祗祗威威顯民用肇造我區夏<lb/>
越我一二邦以修我西土惟時怙冐聞于上帝帝休天<lb/>
乃大命文王殪戎殷誕受厥命越厥邦厥民惟時叙乃<lb/>
寡兄勗肆汝小子封在茲東土<hi>王順康叔之賢命為孟侯孟長也為冀州諸侯<pb n="10a"/>長也周公將申告教之意故自以其屬稱之曰朕其弟小子封封康叔名自此已下皆周公之言必以王命誥者事體也必紀周公之言者事實也康叔封衛周公固以告成王矣周公入而告成王以其事出而告康叔自以其所欲者史盡記載之自古未嘗有七年攝政者亦未嘗有主少國疑之際而以其身任天下國家之事無一不為者非成王能知周公之忠非周公能承文武之艱難祈天永命不可一日無緝熙之功則安能為此此皆非世間常有之事故史官自一話一言無不紀實以為天下後世法丕大惟汝大顯父文王克明徳慎罰明自明也明徳慎罰本末之叙也不敢侮鰥寡慎之至也庸通也常也聖人之道雖夫婦之不肖可以與行而須臾不可離也祗祗敬也不顯亦臨無射亦保文王之所以為聖也威威徳威惟畏也顯用也凡此皆所以明民使克綏厥猷也肇始也言文王用是道以造區夏始不過所統率之國一二邦以修而已久之莫不皆修故西<pb n="10b"/>土惟是依怙冐被文王之徳聞于上帝帝美之乃大命文王以殪戎殷之事而大受其命以王天下所謂受命作周也殪殺也戎兵也大刑陳諸原野小之不侮鰥寡大之殪戎殷皆明徳慎罰也於其所統庶邦於其所治萬物無非惟是叙者汝寡兄勉而行之故今汝小子封得國於茲東土寡兄周公自稱孤寡不榖之義</hi>王<lb/>
若曰嗚呼封汝念哉今民將在祗遹乃文考紹聞衣徳<lb/>
言往敷求于殷先哲王用保乂民汝丕逺惟商耉成人<lb/>
宅心知訓别求聞由古先哲王用康保民𢎞于天若徳<lb/>
裕乃身不廢在王命<hi>念哉念之不可忘也遹述也今此民將在汝敬述文考之事繼其令聞服行其道徳之言文王之化行乎江漢之國惟殷土未蒙被然其聞譽固已洋溢矣是宜繼紹而服行之汝<pb n="11a"/>往之汝國必布求殷先哲王之保治斯民者殷故家遺俗流風善政猶可求也汝又當自期於逺大惟商之老成人師事之以宅心知訓别求所聞用古先哲王堯舜禹湯之安保斯民者凢此皆所以恢𢎞天理而順於徳以寛裕汝身夫識量淺狹則不如此身之可與天地參也聞見雖多而不能體之於其身則非所以協於克一也汝能如是則誠為念之不廢常在王之所以命汝者矣敷求徧求之也别求求之不一猶曰更求之也克宅厥心則知訓矣誨爾諄諄聼我藐藐此心安在</hi>王曰嗚呼小子封恫瘝乃身敬<lb/>
哉天畏棐忱民情大可見小人難保往盡乃心無康好<lb/>
逸豫乃其又民我聞曰怨不在大亦不在小惠不惠懋<lb/>
不懋已汝惟小子乃服惟𢎞王應保殷民亦惟助王宅<lb/>
<pb n="11b"/>
天命作新民<hi>恫痛瘝病記曰未有學養子而後嫁者也心誠求之雖不中不逺故凡民之痛苦疾疴皆於乃身察之其大要則在乎敬而已天之威可畏而所輔者誠也民之情大可見而難保者小人也今汝往必盡乃心無自安好逸豫其専務治民自安好逸豈能盡其心哉我聞於昔之人曰怨不在大亦不在小怨大怨小皆為失人心耳故必順其所不順勉其所不勉以逺於怨己乎汝惟小子乃能服行此則惟𢎞王應保殷民亦惟助王宅居天命作新其民殷民迪屢未同天命為未定也殷多士將遷洛其遺民在殷者康叔實統治之誠使仁漸義摩無一夫阻隔王化豈非𢎞王應保殷民哉誠使天之佑周者不庸釋而殷民亦遂日遷善逺罪而不知豈非助王宅天命作新民哉</hi>王曰嗚呼封敬明乃罰人有小罪<lb/>
非𤯝乃惟終自作不典式爾有厥罪小乃不可不殺乃<lb/>
<pb n="12a"/>
有大罪非終乃惟眚災適爾既道極厥辜時乃不可殺<lb/>
<hi>臯陶曰眚災肆赦怙終賊刑此其辭之詳者也敬盡已心明盡物理而後罰為可行典法式用罪小不可不殺非惟其盡當殺也或輕或重亦各以其罪耳死人之所矜今至於殺亦不赦以見法之為必行舉重以明經也既道極厥辜言以理窮其罪狀也事之似是而非為難察故適邇者加詳焉</hi>王曰嗚呼封有<lb/>
叙時乃大明服惟民其勅懋和若有疾惟民其畢弃咎<lb/>
若保赤子惟民其康乂非汝封刑人殺人無或刑人殺<lb/>
人非汝封又曰劓刵人無或劓刵人<hi>有叙言有本末也舜曰迪朕德時乃功惟叙臯陶方祗厥叙方施象刑惟明即此叙也汝大明其徳而服行之則民勅正而勉於和去惡如去疾示<pb n="12b"/>之以好惡也故民皆弃咎而遷善赤子匍匐將入井非赤子之罪也是故罔民之不為則民安治此其叙為甚明也刑不得已而用之要為奉行天討吾何容心焉故曰非汝封刑人殺人非汝封劓刵人劓刵輕又曰丁寜之辭刑輕人亦輕用之故丁寜之如此劓截鼻刵截耳周官五刑無刵吕刑曰劓刵㭬黥劓刵相屬豈二罪同科而有輕重歟鄭康成謂臣從君坐人刑未見所據</hi>王曰外事汝陳時臬司師茲<lb/>
殷罰有倫又曰要囚服念五六日至于旬時丕蔽要囚<lb/>
<hi>外事非其國事諸侯之以獄請者今謂之讞是也臬射的也孔氏訓為法法之為臬者言議法如射之有的必求其中此因物立義也臬讞音近漢以來稱讞獄恐今人緣義而易歟或曰闑讞音同讞為闑闑門梱言有限節也自侯國上監牧自監牧上朝廷有限節猶闑也案周官大司馬建牧立監以維邦國制軍詰禁以糾邦國<pb n="13a"/>布憲掌憲邦之刑禁正月之吉執旌節以宣布于四方而憲邦之刑禁以詰四方邦國詰謂詰其不如法令者若漢行春使者舉寃獄也布憲詰禁通乎大司馬之職而大司馬條于建牧立監之下又以康誥參攷之則邦國之獄請于牧監牧監裁決之為足證也周公謂康叔汝所統國猶以獄請汝陳是法以司察其所監臨之衆此殷罰之為有倫者謂之殷罰其事始於殷也又曰屬上之說而史略其文也猶曰又若要囚蔽斷之有期日則亦為殷法之良要囚死獄之要節也服膺念之自五六日至十日又至三月而後大斷之周官鄉士掌國中辨其獄訟異其死刑之罪而要之旬而職聽于朝遂士掌四郊辨其獄訟異其死刑之罪而要之二旬而職聼于朝又朝士凡士之治有期日國中一旬郊二旬野三旬都三月邦國朞期内之治聼期外不聼不使造次立斷而為之期服念之反覆求其情理而後大斷焉言其慎也</hi>王曰汝陳時臬事罰蔽<lb/>
<pb n="13b"/>
殷彞用其義刑義殺勿庸以次汝封乃汝盡遜曰時叙<lb/>
惟曰未有遜事已汝惟小子未其有若汝封之心朕心<lb/>
朕徳惟乃知<hi>汝陳時臬事罰蔽覆說上汝陳時臬司師丕蔽要囚二語也臬蔽為殷常法而必當用其義刑義殺次就勿用以就汝也獄情輕重可以遷就不由義斷則害治矣正使汝陳臬蔽斷皆順是叙則亦曰未有順事誠恐猶有逆於理者也如此則其心廣大虛明無所偏倚必能制義矣周公因四方和㑹大誥治道而建康叔為庶殷長則以其心人未有若之者而周公之心與其徳康叔實能知之</hi>凡民自得<lb/>
罪宼攘姦宄殺越人于貨暋不畏死㒺弗憝<hi>自此以下皆陳臬罰蔽之大端也暋强憝惡凡民之寇盜攘竊為姦宄殺人顛越人以取貨强不畏死者人所共惡之皆得討之朝<pb n="14a"/>士曰凡盜賊軍鄉邑及家人殺之無罪孟子曰不待教而誅之是也</hi>王曰封元惡大憝矧<lb/>
惟不孝不友子弗祗服厥父事大傷厥考心于父不能<lb/>
字厥子乃疾厥子于弟弗念天顯乃弗克恭厥兄兄亦<lb/>
不念鞠子哀大不友于弟惟弔兹不于我政人得罪天<lb/>
惟與我民彞大泯亂<hi>寇攘姦宄殺越人于貨猶為大憝而況於父子兄弟之相賊害者字愛也長幼之序天有顯道鞠養也父母遺體為可哀也弔至惟人之至於不孝不慈弗恭弗友豈有不於我為政之人得罪者天與我民五常而大泯亂之得罪宜矣</hi>曰乃其速由文王作罰刑<lb/>
茲無赦不率大戛矧惟外庶子訓人惟厥正人越小臣<lb/>
<pb n="14b"/>
諸節乃别播敷造民大譽弗念弗庸瘝厥君時乃引惡<lb/>
惟朕憝<hi>泯亂民彝速用文王所作罰刑此必無赦戛轢也以其不率典常陵轢徳義是固當刑之然此凡民也況惟外庶子訓人之官言外者對下文家人也庶子周官諸子掌教治國子諸侯異其名稱庶子正人長官周官小臣上士掌王之小命王燕出入前驅又有内小臣奄上士掌王后禮事正内人禮事掌王之隂事隂令諸節閽寺内豎限節内外者乃皆别異條品播布敷施政化作民而立之風聲今乃弗念厥職弗庸厥道以病其君吏奉君之法以治人者也而出禮麗法則君病矣引導也是方導民為患而豈能化民成俗乎罔不憝夫人而得治之也惟朕憝非王莫可治也諸侯之臣功罪王誅賞之臣工曰王釐爾成庶子為稱首教治國之子弟為功也特出小臣諸節内外正位闗雎鵲巢之盛由此出也</hi>已汝乃其速由茲義<lb/>
<pb n="15a"/>
率殺亦惟君惟長不能厥家人越厥小臣外正惟威惟<lb/>
虐大放王命乃非徳用乂<hi>已止也事止此耳過此則有難言者矣吏弗念弗庸瘝厥君速用此義率殺之非謂盡當殺亦舉重也民稱刑吏稱殺輕重可見雖然事猶當知所自始也則亦惟其君其長不能于其家人言身不行道不行于妻子也夫不能于其家人故於其小臣及其外正長官崇尚威虐大廢放王命乃不用徳治民是以其民强暴姦宄廢棄典常弗克用又以至于此元惡大憝人皆得治之泯亂民彝政人治之吏導民為惡王治之惟君惟長而不能厥家人遂使諸臣廢放王命不用徳治其誰之咎哉此所謂難言者也大抵康誥論德刑之叙推其極必使人君正心以正朝廷正朝廷以正百官正百官以正萬民本末先後昭然可覩其言盖與三謨相表裏自外而入者小臣也自内而出者亦小臣也故兩見之</hi>汝亦㒺不<lb/>
<pb n="15b"/>
克敬典乃由裕民惟文王之敬忌乃裕民曰我惟有及<lb/>
則予一人以懌<hi>汝亦宜自反無不克敬典常用以裕民裕寛舜命司徒曰敬敷五教在寛惟文王之所敬者敬之其所忌者忌之乃以裕其民曰視我為法我亦庶幾能有及於文王則天子予一人恱懌汝矣勉之</hi>王曰封爽惟民迪吉康我時其惟殷先哲王徳用<lb/>
康乂民作求矧今民罔迪不適不迪則罔政在厥邦<hi>爽明也明者非自明而已也所以明民也迪蹈吉善康安明民則能使蹈於安善故我於殷先哲王之有徳能用以安治民者起而求之大雅曰世徳作求況今民無能蹈道而皆冥行不能有所適夫不能迪民則為無政在其國矣此王自謂未能乂殷民故其下有天罰殛我之言</hi>王曰封予惟不可不監告<lb/>
<pb n="16a"/>
汝徳之説于罰之行今惟民不静未戾厥心迪屢未同<lb/>
爽惟天其罰殛我我其不怨惟厥罪無在大亦無在多<lb/>
矧曰其尚顯聞于天<hi>予惟不可不有所監觀而後告汝徳之説于罰之行言徳刑之叙古先哲王莫不可監觀也夫子教我以正夫子未出於正其何能行罰之行由徳也四罪而天下咸服夫是之謂行戾止也民之不盡由其心之未有所止也訓迪雖數而猶未齊同為君師者實任其咎天之明必且罰殛我我實不能其又奚怨凡罪雖小且寡無不得禍罰而况顯聞于天乎湯曰罪在朕躬不敢自赦夫天子奉天道而不克若天天罰之不敢怨諸侯奉天子用不克又民天子討之而又何辭焉此終不能厥家人義故其下曰不汝瑕殄又曰無我殄享皆此意也此不惟告戒康叔凡庶殷君長皆感厲之</hi>王曰嗚呼封敬<lb/>
<pb n="16b"/>
哉無作怨勿用非謀非彞蔽時忱丕則敏徳用康乃心<lb/>
顧乃徳逺乃猷裕乃以民寜不汝瑕殄<hi>不慎厥徳怨之所由作也謀必可用必可常凡所斷制必於是誠致其廣大而敏於徳敏日新也康平易也顧省察也逺使可繼也優柔而使自得之各止於其所止裕乃以民寜也如此則不汝瑕庛殄絶矣</hi>王曰嗚呼肆汝小子<lb/>
封惟命不于常汝念哉無我殄享明乃服命髙乃聴用<lb/>
康乂民<hi>惟命不于常汝必自念此無使我殄絶汝享王室是頼而殄絶之豈吾心哉汝當明此服命康叔侯伯七命其服自鷩冕而下為牧則加一命𤣥衮及黻皆有典章明明有徳也五服五章也髙乃聴則道徳仁義之言日聞推之以安治民其則不逺矣</hi>王若曰往哉封勿替敬典聴朕<lb/>
<pb n="17a"/>
誥汝乃以殷民世享<hi>告戒已盡又順道而申儆之其大要則在於勿替敬典一語而已告語不過如此惟汝能聽我則遂為衛太祖以殷民世享前曰無我殄後曰乃以殷民世享戒勸之</hi>
酒誥<lb/>
王若曰明大命于妹邦<hi>殷民化紂沈湎于酒周公使康叔禁之特作書謂之大命見其為戒令之大者也妹沫古字通沫水在衛之北沫邦紂都庶殷無不嗜酒而風化始於紂都故使明大命于此衛詩既變淫俗復作桑中所稱沬鄉是也</hi>乃穆考文王肇國在西土厥誥毖<lb/>
庶邦庶士越少正御事朝夕曰祀兹酒<hi>自后稷至文王十五世其次第為穆故詩書稱文王為穆考武王為昭考周之王自文王為西伯始故曰肇國在西土毖慎也庶邦文王為西<pb n="17b"/>伯時所統治之國也庶士庶邦之臣也少貳正長御治也文王為西伯誥教其所統治庶邦之庶士或少或長凡治事者使戒慎朝夕不廢惟曰祀則用茲酒文王為西伯禁酒之令行於庶邦則三代牧伯之職為可見羔羊曰召南之國被文王之化在位皆節儉正直</hi>惟天降命肇我民惟元祀天降<lb/>
威我民用大亂喪徳亦罔非酒惟行越小大邦用喪亦<lb/>
罔非酒惟辜<hi>秣麴為酒自天降命也肈始也言其開端我民實惟元祀元大也謂天地宗廟之事自是為酒為醴烝畀祖妣以洽百禮雖庶人亦用之人不勝嗜慾而沈湎以滅天理天降威罰於人由其大亂喪徳亦無非酒惟淫佚之行於小大國用喪亡亦無非酒惟迷亂之罪</hi>文王誥教小子有<lb/>
正有事無彞酒越庶國飲惟祀徳將無醉<hi>小子幼少之稱必自其幼<pb n="18a"/>少教之而後能成其性此謂士大夫子弟也正董正事作而行之彞常也士大夫子弟世業將有正有事而常酒躭樂何以在此選乎文王誥教國之子弟推之於其所統治庶國使惟祀得飲而猶將之以徳無量不及亂</hi>
惟曰我民迪小子惟土物愛厥心臧聦聽祖考之彞訓<lb/>
越小大徳小子惟一<hi>惟曰稱其所以教民者也上之人無彞酒而後教其民者亦惟是也臧善我民教迪其小子惟土物愛則其心善能聦聴祖考常訓百畝之田五畝之桑雞豚狗彘之畜皆土物也詩曰民之質矣日用飲食奚暇乎他幕哉於其小知大受雖不同量而必皆質樸淳龎若出於一</hi>妹土<lb/>
嗣爾股肱純其藝黍稷奔走事厥考厥長肈牽車牛逺<lb/>
服賈用孝養厥父母厥父母慶自洗腆致用酒<hi>文王之教庶殷<pb n="18b"/>未霑被也故汝明大命必自妹土始使其民嗣承父祖竭股肱之力其心純一藝黍稷以事父兄農功畢始牽車牛逺載賈鬻以所有易所無用孝養父母慶善洗潔腆厚也父母善之乃自潔厚致用酒</hi>庶士有<lb/>
正越庶伯君子其爾典聴朕教爾大克羞耉惟君爾乃<lb/>
飲食醉飽丕惟曰爾克永觀省作稽中徳爾尚克羞饋<lb/>
祀爾乃自介用逸茲乃允惟王正事之臣茲亦惟天若<lb/>
元徳永不忘在王家<hi>庶士庶官皆有長故曰庶士有正伯亦長也庶伯君子謂孤卿也以徳選進長於其國其爾常聴朕教羞進也爾大能進徳為國耆耉尊禮於其君君飲食之而得醉飽大惟曰猶言其大者如此也爾克長觀省有所興作必稽于中徳酒不能廢也祭享闕則旨酒不可嗜也歌舞興則桀皆<pb n="19a"/>非中徳也作稽中徳則能保其禄位爾尚庶幾能進饋祀於其祖考以介景福用逸飲酒自介用逸對上飲食醉飽謂以君饗燕則飲於家祭祀則飲如此乃信惟王正長御事之臣如此亦惟天順其大徳長不廢忘在王家周公禁商人淫湎敎其民以孝養之飲教其士大夫以燕饗之飲福胙之飲使民能勤於業士大夫能進於徳而羣飲之樂不足與易之則酒令行矣夫必樂乎此而後躭乎此也茍無以趨之而强禁之民不從也</hi>王<lb/>
曰封我西土棐徂邦君御事小子尚克用文王教不腆<lb/>
于酒故我至于今克受殷之命<hi>我文王能輔往日邦君與其治事之臣及小子今尚能用文王教不厚于酒故我至于今能受殷之命亦由此</hi>王曰封我聞惟曰在昔<lb/>
殷先哲王迪畏天顯小民經徳秉哲自成湯咸至于帝<lb/>
<pb n="19b"/>
乙成王畏相惟御事厥棐有恭不敢自暇自逸矧曰其<lb/>
敢崇飲<hi>我所聞惟曰昔殷先哲王蹈道畏天顯明小民經常常厥徳終始惟一秉持哲智緝熙光明能成王徳使四海咸仰敬畏輔相能自得師惟治事之臣其修輔又皆有恭敬之徳故其君不敢自寛暇自安逸況敢崇尚飲酒</hi>越在外服侯甸男衛邦伯越在内服百僚庶尹<lb/>
惟亞惟服宗工越百姓里居罔敢湎于酒不惟不敢亦<lb/>
不暇惟助成王徳顯越尹人祗辟<hi>邦伯諸侯長同官為僚尹其長也亞其貳也服服其事周官宰夫旅掌官常以治教者也宗工大臣也外服諸侯統於長内服百官統於宗工於百官族姓與致仕里居者皆無敢湎于酒不惟不敢而亦不暇惟助成王德使光明顯大於尹人祗辟尹正祗敬辟君<pb n="20a"/>助王徳顯而後正人使敬君奉令君正莫不正也殷先王畏相御事修輔有恭故不敢暇逸崇飲殷諸侯百官惟助成王德顯正人敬君不惟不敢湎而亦不暇其君臣當務如此</hi>我聞亦惟曰在今後<lb/>
嗣王酣身厥命罔顯于民祗保越怨不易誕惟厥縱淫<lb/>
佚于非彞用燕喪威儀民罔不䀌傷心惟荒腆于酒不<lb/>
惟自息乃逸厥心疾很不克畏死辜在商邑越殷國<lb/>
滅無罹弗惟徳馨香祀登聞于天誕惟民怨庶羣自酒<lb/>
腥聞在上故天降喪于殷罔愛于殷惟逸天非虐惟民<lb/>
自速辜<hi>我聞亦惟曰言我又聞惟如是也嗣王紂酣樂其身其命令無能顯民使得敬保其常性而于斂怨<pb n="20b"/>不復可變易大惟其縱淫佚于非常用燕樂喪其威儀䀌痛意民愍其亂亡無不䀌然痛傷而猶惟荒躭厚于酒息止也記曰逰焉不能不息而好樂大荒則甚矣故紂不惟自息乃至于逸其心疾很無忌憚雖死不畏紂心豈獨異夫人哉酒變易之酒之禍大矣辜在商邑言罪人之所在也罪起商邑於殷庶國與之偕滅亦無憂懼言遂喪天下而不悔也弗惟徳馨香祀使登聞于天大惟民怨咨庶羣自酒言小大以之其腥穢聞于上故天下喪亡于殷無愛于殷其罪惟逸而已速召也天豈虐民惟民自召罪耳</hi>王曰封予不惟<lb/>
若茲多誥古人有言曰人無于水監當于民監今惟殷<lb/>
墜厥命我其可不大監撫于時<hi>不若兹多誥必有所監觀乃為有徵水監監形妍媸民監監國存亡撫安殷用酒墜厥命我其可不大監求安於是哉</hi>予惟曰汝劼毖殷<lb/>
<pb n="21a"/>
獻臣侯甸男衛矧太史友内史友越獻臣百宗工矧惟<lb/>
爾事服休服采矧惟若疇圻父薄違農父若保宏父定<lb/>
辟矧汝剛制于酒<hi>劼固毖慎獻賢也固慎猶曰秉心致敬也周公教康叔敬禮殷之賢臣與其侯甸男衛之賢侯上言殷諸侯百官皆能助王徳顯尹人祗辟故此教康叔敬禮之周官太史掌典灋則之貳辨法者攷焉㑹同朝覲以書協禮事内史掌王八柄之法以詔王治受納訪掌書王命侯國設職槩此可見習典章識故事博物洽聞故天子諸侯皆以為友百宗工百官宗工也爾事爾事之者也服休任道者也休美四方風動惟乃之休師氏保氏之屬服采任事者也射人太僕之屬射人太僕皆法度之官射人掌朝位射法太僕掌正王服位皆事也記稱射人師僕人師則皆有師遒事之者也古者天子諸侯有師事之臣有賔友之<pb n="21b"/>臣孟子曰事之云乎豈曰友之云乎若順疇誰薄迫迫切之諫爭風厲之謂也宏大也圻父司馬掌封圻之稱農父司徒掌民之稱宏父司空掌事之稱司空掌事以大名者使民非小事也孔子曰使民如承大祭司馬司徒司空國之三卿若疇咨訪道徳迫違糾正過失若保順而保其身體皆安定其君者也周公教康叔秉心致敬以尊禮殷之賢臣與其賢侯況惟所當賔友太史内史與賢臣之為百宗工者乎矧惟所當師事暇休服采者乎矧惟司馬司徒司空國之三卿定君者乎矧惟汝又能正身率下而剛制乎酒乎一一墮於佚凡土諸事皆不能為故必本之於其身</hi>厥或誥曰羣飲汝勿佚盡執拘以歸于<lb/>
周予其殺<hi>尊賢修身其道略盡而後頒酒禁焉敗禁亂俗皆由淫朋故羣飲法特重無遺佚盡執拘周寘之於殺因事為制也予其殺未必殺也猶今律之當行處斬也康叔得專殺而歸之京師盖猶有輕重之<pb n="22a"/>權焉</hi>又惟殷之迪諸臣惟工乃湎于酒勿庸殺之姑惟教<lb/>
之有斯明享乃不用我教辭惟我一人弗恤弗蠲乃事<lb/>
時同于殺<hi>羣飲當殺又惟殷之迪蹈諸臣惟工于沈湎之事所從來乆其或未嘗受教令註誤適爾則勿用殺之姑惟教之太宰生以馭其福不殺而生之福也有此明享其福必且能自新乃若嘗訓教之而不用我教辭是弗復恤念我一人蠲潔也弗潔猶弗屑也弗屑汝行事惟終𤯝是同于殺猶今律不分首從也</hi>
王曰封汝典聴朕毖勿辯乃司民湎于酒<hi>毖慎司察汝當聴朕而敬慎之其可勿辨乃所司察之民而使湎于酒乎適爾非終則教之惟終則殺之所謂辨也</hi>
梓材<hi>刈穫而後田功畢塗塈茨而後作室之功畢丹漆絢飾而後作器之功畢治道必有終也文王之化<pb n="22b"/>自北而南行乎江漢之域自洛以東未漸被也今康叔分殷而治誠能勤用明徳刑不施而姦暴止酒不禁而淫酗革先後迷民則天下純被文王之化而治道終焉此名篇之意也</hi>
王曰封以厥庶民暨厥臣達大家以厥臣達王惟邦君<lb/>
<hi>以厥庶民暨厥臣達大家家邑之民與夫治民之官臣於家者也以厥臣達王卿大夫士臣於諸侯者也諸侯之卿大夫皆大家也諸侯之卿大夫之情故常患其隔絶不得達王而家邑臣民之情達家亦患其不能達限節相臨勢使之然也諸侯能以其家邑之民與其臣之情達於大家而又能以其國之卿大夫士之情達於天子合上下之體而聨屬之此三代封建之盛意也而夏商之季犬家已梗盤庚遷都其胥動浮言以撓上令者大家也導紂為惡朋家相滅遂至於亡者大家也殷既為周而迪屢不寜盖乆而後定者亦大家也馴至于春<pb n="23a"/>秋之未其事轉乖陪臣遂執國命三桓子孫浸以微弱家臣之禍乃至于此周公為能見其幾矣周公既作洛遷殷民自治之又使康叔為庶殷長治其不遷而留者梓材論治道之所終首言此使康叔知治體而救其患焉康叔封衛分殷民七族陶氏施氏繁氏錡氏樊氏饑氏終葵氏</hi>汝若恒越曰我有師<lb/>
師司徒司馬司空尹旅曰予罔厲殺人亦厥君先敬勞<lb/>
肆徂厥敬勞肆往姦宄殺人歴人宥肆亦見厥君事戕<lb/>
敗人宥<hi>汝康叔順常道於是曰我有師師則國之三卿與其正長旅衆也師師言其風聲氣習相慕尚也微子曰卿士師師非度今其言曰予無庸虐殺人亦豈不由其君先敬勞其民故其卿大夫士往亦敬勞其民故其往而姦宄殺人歴人者宥之則亦見其君有以戕敗人獲宥者而效之國之三卿與正旅之大夫皆大<pb n="23b"/>家也其為善為惡固相慕尚然無不由其君身率之者紂為天下逋逃主其民好草竊姦宄凡有辜罪乃罔恒獲其遺俗宜有存者故周公特舉此虐厲殺人與縱容姦宄使為民患民之情或不得達皆亂之道也使康叔加之意焉歴人過缺</hi>王啓監厥亂為民曰無胥戕無胥虐至于敬<lb/>
寡至于屬婦合由以容王其效邦君越御事厥命曷以<lb/>
引養引恬自古王若兹監罔攸辟<hi>王之啓監司察其治為民而已民當使胥匡以生必曰無相戕賊無相虐害至于人情易忽之鰥寡至于人情易乖之妾媵當屬于其婦者皆能和合含容之王亦宜責效今邦君與其治事之臣其發號出令果何以誠使能長養民長安民則古王設監不過如此辟法也民不犯有司無所用刑戮是為治道之盛</hi>惟曰若稽田既勤敷菑惟其<lb/>
<pb n="24a"/>
陳修為厥疆畎若作室家既勤垣墉惟其塗塈茨若作<lb/>
梓材既勤樸斵惟其塗丹雘<hi>稽察也自種至刈皆有候察之必詳勤勞敷布也菑除草陳列修治為疆畔畎壟若作室屋勤立垣墉必塗塈茨覆盖之若梓人治材為器勤樸治斵削必當塗漆丹朱事皆有次第有始必有卒始勤終多怠故戒之</hi>今王惟曰先王既勤用明徳<lb/>
懷為夾庶邦享作兄弟方來亦既用明徳后式典集庶<lb/>
邦丕享皇天既付中國民越厥疆土于先王<hi>今王惟曰先王文武既勤用明徳綏懷四方夾音協字當作挾古字省或脱謂挾而有之詩使不挾四方庶邦皆朝享作兄弟之國四方來王今亦既用明徳作元后用典禮集㑹庶邦大享周公作洛四方民大和㑹故云是則皇天全付中國<pb n="24b"/>民於其先王有指疆土誠廣大矣肆大也或曰肆字當下屬此言周得天下正如稽田作室陳力在前事今日成務當有以終之</hi>肆王惟徳用和懌先後迷民用懌先王受命<lb/>
<hi>王惟懋徳用以和懌先後迷頑之民使同底于道和謂調適之懌謂懽恱之先謂居前導之後謂從後推之夫能和懌先後迷民則是用恱懌先王受命功力次第至此殷民未寕先王受命未能恱懌之其事為未終也</hi>
已若茲監惟曰欲至于萬年惟王子子孫孫永保民<hi>已止止矣必若此監司其民惟曰欲使至于萬年惟王之子子孫孫長保斯民則康叔之功在王室矣</hi>
成王在豐欲宅洛邑使召公先相宅作召誥<hi>王都在鎬而文武廟在豐王出入則誥豐鎬相去二十五里武王欲營洛成王述而成之周雖都鎬而巡守㑹同則於是與宗周對<pb n="25a"/>稱東西都今河南府是也召公既相宅作誥旅王若公告庶殷</hi>
召誥<lb/>
惟二月既望越六日乙未王朝步自周則至于豐惟太<lb/>
保先周公相宅<hi>成王七年二月也於是成王將營洛自周行至豐告廟先遣太保相宅成王是年冠必以十一月周嵗首行禮見廟矣</hi>越若來三月惟丙午朏越三日戊<lb/>
申太保朝至于洛卜宅厥既得卜則經營越三日庚戌<lb/>
太保乃以庶殷攻位于洛汭越五日甲寅位成<hi>於二月順來其次三月朏月三日也攻治郊社宗廟朝市之位水北曰汭</hi>若翼日乙夘周公朝至于<lb/>
<pb n="25b"/>
洛則達觀于新邑營越三日丁巳用牲于郊牛二越翼<lb/>
日戊午乃社于新邑牛一羊一豕一<hi>郊社位定乃用特牛告天地用太牢告社稷牛二合祭也郊類祭新國故用事郊社焉</hi>越七日甲子周公乃朝用書<lb/>
命庶殷侯甸男邦伯厥既命殷庶庶殷丕作<hi>用賦役之書命庶殷侯甸男諸侯使其長率之長即周公東伯也康誥有采衛遠不供役來享而已丕大也</hi>太保乃以<lb/>
庶邦冢君出取幣乃復入錫周公曰拜手稽首旅王若<lb/>
公誥告庶殷越自乃御事<hi>周公作洛將歸政召公率諸侯以禮見周公陳周公攝政王能順周公成周道之事誥告庶殷君臣使咸知之幣𤣥纁帛取幣稱庶邦冢君四方諸侯咸在也特誥告庶<pb n="26a"/>殷自伐三監至此事始定且遂將遷殷民也</hi>嗚呼皇天上帝改厥元子兹大<lb/>
國殷之命惟王受命無疆惟休亦無疆惟恤<hi>元子大子紂為天元子無道天改此大國殷之命而授周今王繼文武受命固惟無窮之美而亦惟無窮之憂祈天永命兢兢業業憂豈有已乎</hi>嗚呼曷其奈何弗敬天既遐終大邦殷之命兹<lb/>
殷多先哲王在天越厥後王後民兹服厥命厥終智藏<lb/>
瘝在夫知保抱攜持厥婦子以哀籲天徂厥亡出執嗚<lb/>
呼天亦哀于四方民其眷命用懋<hi>何其奈何不敬言何為而敢不敬也天已逺終殷命此殷多先哲王精神在天後王紂也後民紂之民也方紂之君民慿藉先王遺烈兹服厥命矣至其<pb n="26b"/>終沈酣昬迷智識隠藏諸病盡在暴虐傲慢淫荒無度也故其民始離惟知保䕶抱負㩦持其妻子哀號呼天告愬無辜往而逃亡越出而又見執殺民窮甚矣天亦哀四方民之至于此極為之擇主其眷命用勉於徳者殷先哲王豈不欲救紂民心既去天命随之孟子曰三代之得天下也得其民也其失天下也失其民也此祈天永命真切之論</hi>王其疾敬徳相古先民有夏天迪從子保面<lb/>
稽天若今時既墜厥命今相有殷天迪格保面稽天若<lb/>
今時既墜厥命今沖子嗣則無遺夀耉曰其稽我古人<lb/>
之徳矧曰其有能稽謀自天<hi>疾敏速也天之去就如是王必敏速敬徳相視先民有夏若禹盛徳天啓迪之順從之保之如子禹亦面稽天而順之今天既墜其命矣面稽言若對面稽察之也<pb n="27a"/>今又相視有殷若湯盛徳格至天亦啓迪之至保之湯亦面稽天而順之今天亦墜其命矣天之難諶如此文王受天命今沖子嗣必當無遺夀耉指謂周公盖曰将於此老成人稽考古人之徳遵行之況曰更有能稽謀自天乎言周公有天徳苟有圖謀皆可稽參則亦面稽天若也此旅王若公本意從子保格保意同文變無别義</hi>嗚呼有王雖小元子哉其丕能諴于小民今休王不<lb/>
敢後用顧畏于民碞王來紹上帝自服于土中<hi>王雖年少為天元子必承天意以從事其大能和于小民則於今為美碞僣也王為是不敢遲後用顧視畏懼于民情之僭差不得於其上則僣差作矣謂殷民也故王來紹繼上帝自兹服行政教于土中</hi>旦曰其作大邑<lb/>
其自時配皇天毖祀于上下其自時中乂王厥有成命<lb/>
<pb n="27b"/>
治民今休王先服殷御事比介于我有周御事節性惟<lb/>
日其邁王敬作所不可不敬徳<hi>周公稱名答召公逺嫌不敢當諸侯禮見也左氏傳曰王合諸侯伯帥侯牧以見于王伯合諸侯侯帥子男以見于伯召公率諸侯奉伯見周公略用伯合諸侯之禮周公將復子明辟王且至新邑故不敢當此禮也周公言其作大邑其自是配皇天京邑所以配天也皇矣帝作邦作對郊社之位莫不咸在於是慎祀上下其自時土中布治于四方王其保有天之成命治民今日為休美然王有先務必服馴有殷治事之臣使比附介助于我有周治事之臣裁節其性惟日其往使歸於道然後王化純被矣此事必在人主王當敬作所作動也念縁而動體随而動時逝而動事變而動皆動也動必有所自故謂之作所抑曰相在爾室尚不愧于屋漏無曰不顯莫予云覯敬作所也思齊曰雝雝在宫肅肅<pb n="28a"/>在廟不顯亦臨無斁亦保雖動而未嘗不止也不可不敬徳申言之一歸於敬而已殷民遷洛者皆大家固將於此選其賢者服在百僚舉善而教之必使比介有周御事以此為先務</hi>我不可不監于有<lb/>
夏亦不可不監于有殷我不敢知曰有夏服天命惟有<lb/>
歴年我不敢知曰不其延惟不敬厥徳乃早墜厥命我<lb/>
不敢知曰有殷受天命惟有歴年我不敢知曰不其延<lb/>
惟不敬厥徳乃早墜厥命今王嗣受厥命我亦惟兹二<lb/>
國命嗣若功<hi>夏殷興亡不可不監而其歴年與墜命則一聴於天不敢容知今王嗣夏殷受其命我亦惟此二國之命承順其功為禹湯之所以興啓太甲之所以繼皆為有功吾則承順之其當聴于天者吾<pb n="28b"/>不敢容心焉孟子曰若夫成功則天也君如彼何哉强為善而已</hi>王乃初服嗚呼若生<lb/>
子罔不在厥初生自貽哲命今天其命哲命吉凶命歴<lb/>
年知今我初服宅新邑肆惟王其疾敬徳王其徳之用<lb/>
祈天永命<hi>王今初服厥政譬之生子教之必于其初生其智識雖命於天而少成之教則為自貽之也今天於是而命哲命吉凶命歴年為知今我初服厥政宅新邑故知愚吉凶歴年長短皆於此命之王必當疾敬徳王惟徳之用祈天永命乃在此時智與愚對吉與凶對歴年長與短對而獨言命哲者夫豈可使之愚哉是為師保之功故曰自貽哲命吉凶長短惟天所命耳故曰我不敢知夫既不敢知而又祈焉何也夫子曰丘之禱久矣</hi>其惟王勿以小民淫用非彞亦敢殄戮用乂民<lb/>
<pb n="29a"/>
若有功其惟王位在徳元小民乃惟刑用于天下越王<lb/>
顯<hi>王勿以小民過用非常亦豈敢殄滅誅戮之用此治民此二語専為殷民驕淫矜夸皆非彞也必惟禮義之迪而又不敢以刑戮威迫之故殷民為難治順古先哲王之有功在民者其惟王居位必在徳之首易曰君子體仁足以長人法古脩已小民乃惟有所儀刑用於天下不即慆淫不施刑辟於王為顯矣</hi>上下勤<lb/>
恤其曰我受天命丕若有夏歴年式勿替有殷歴年欲<lb/>
王以小民受天永命<hi>上承天下乂民勤勞憂恤其曰我受天命大當如夏之歴年又當用勿替有殷歴年我欲王能以小民受天永命載祀兼夏殷之數</hi>拜手稽首曰予小臣敢<lb/>
以王之讎民百君子越友民保受王威命明徳王末有<lb/>
<pb n="29b"/>
成命王亦顯<hi>周公既荅召公以作洛之意則又拜手稽首答其禮自稱予小臣逺其逼也讐匹也民與君匹百君子衆諸侯與其御事也為王治民皆王之匹民者也於其友愛此民者保受王之威命明徳勿替引之王終能保有成命王亦有顯名</hi>我非敢勤惟恭奉幣用供王能祈<lb/>
天永命<hi>我非敢勤諸侯禮見受其幣恭奉之供亦奉也言将以供王蓋以太保與周公誥告之言復於王使王能祈天永命</hi>
召公既相宅周公往營成周使來告卜作洛誥<hi>召公先相宅周公繼至卜得吉乃遣使告卜遂經營庶殷丕作作洛誥於是周公歸周復子明辟成王留周公事相屬也</hi>
洛誥<lb/>
<pb n="30a"/>
周公拜手稽首曰朕復子明辟<hi>子成王也成人矣故稱之曰子復子明君使自為政也必言明者主道利明不利幽也</hi>王如弗敢及天基命定命予乃𦙍<lb/>
保大相東土其基作民明辟<hi>王如弗敢言王退託有如弗敢然勅天之命惟時惟幾夫欲及天命所嚮而承之而退託弗敢則時幾逝矣成王能為其事而退托弗敢足以觀徳矣非能自得師何以有此基始基之也始基此命安定此命不可不及天心所𦙍嗣故予嗣太保大相東土復子明辟使成王宅新邑行政化始基作民明辟文武功業至此遂定</hi>予惟乙卯朝至于洛師我卜<lb/>
河朔黎水我乃卜澗水東瀍水西惟洛食我又卜瀍水<lb/>
東亦惟洛食伻來以圖及獻卜<hi>師衆也鎬稱京王所居也洛稱師王時會所至<pb n="30b"/>也至春秋遂稱洛為京師黎水闕案今潞州上黨黎城壺關三縣皆古黎國地漳水流經三縣即潞水也職方冀寖潞漳水東至今洺州入河黎水豈即漳永歟禹貢覃懷厎繢至于衡漳又案淮南子武王欲築宫于五行山周公曰五行險固徳能覆也納貢徃矣使吾暴亂則伐我難矣君子謂之能持滿五行即太行髙誘云上黨闗也然則周公卜河朔黎水猶以武王嘗有其意歟卜不吉乃卜洛亦武王意也澗瀍二水皆入洛注水經瀍猶有瀆可攷澗不可攷矣卜澗東瀍西惟洛食孔氏以為河南城又卜瀍東亦惟洛食孔氏以為今洛陽将定下都遷頑民故并卜之孔氏所謂河南盖漢郡洛陽其屬縣也王城不見所出其説自孔氐始春秋王室亂書王城又書成周最後書城成周杜元凱注子朝餘黨多在王城敬王畏之徙居成周敬王徙居成周亦不見所出其說自杜元凱始由是世遂以河南為王城洛陽為成周而於經有所未協故說者又以意通之謂下都為<pb n="31a"/>保釐大臣之所周人朝夕受事習見久遂獨指以為成周亦無所據也余案東周稱成周猶西周稱宗周也成周洛邑猶宗周鎬京也宗周成周其大名鎬京王之所常居洛邑王不常居時㑹則居之故又稱王成焉猶今稱行都也虢作王宫于玤晉作王宫于踐土皆以待巡幸故謂之王宫然則王城亦猶是也水經洛水過河南注引孝經援神契周洛為中謂之洛邑洛水又過洛陽注稱周公所營洛邑其城方七百二十丈南繫于洛水北因于邙山以為天下之凑方六百里因西周為千里是則雖桑酈河南洛陽通為周洛邑未嘗析而為二也又案書序成周與春秋成周一也書序稱周公往營成周不應不指王城而指下都其為王城必矣春秋書城成周不應與書序異處書序自為王城春秋自為下都必宜矣周人遷殷民皆大夫士大夫有邑士有田多士曰宅爾邑繼爾居爾厥有幹有年于兹洛多方曰爾乃自時洛邑尚永力畋爾田用王畿之制土田在郊家邑<pb n="31b"/>在稍是則殷民遷者皆在王城之外各置邑受田必不築一大城聚居之苦拘囚之者也故王城宗周析而為二其說始於孔氏成於杜氏皆非也大抵説經當有據詩書王制孟子左氏傳國語可據史記已有不可據者其他傳記茍不可攷實則必難據也周公既卜澗東瀍西而又卜瀍東何也周人自郊關之内皆為國中方百里澗東瀍西南屬于洛其定為都邑者不能百里故又卜瀍東亦屬于洛跨瀍水東西通其地大名成周又名洛邑王城則故在郟鄏也水經地方七百二十文其為宫城盖無可疑者惟洛食盖洛旁地皆卜之惟南屬洛為吉相視經營皆人謀卜吉乃定定之方中曰望楚與堂景山與京人謀也又曰卜云其吉終焉允臧得卜乃定也</hi>王拜手稽首曰公不敢不敬天之休來相宅其作周<lb/>
匹休公既定宅伻來來視予卜休恒吉我二人共貞公<lb/>
<pb n="32a"/>
其以予萬億年敬天之休拜手稽首誨言<hi>王拜手稽首尊師傅也匹配配天休命也恒乆貞正有堅凝之意易貞固是以幹事王自以為與周公當共貞此卜吉也拜手稽首以聽誨言</hi>周公曰王肈稱殷禮祀于新邑咸秩無文予齊百工<lb/>
伻從王于周予惟曰庶有事今王即命曰記功宗以功<lb/>
作元祀<hi>新邑行事祀其首也肈始稱舉周因於殷故曰殷禮凡不在禮文典祀之所未及者皆於此秩序而祀之則所謂損益可知者也制禮作樂此其始矣咸秩無文言雖小不遺也盖自作文武廟于洛明堂升配星辰河嶽禘祫烝嘗以至于户竈行厲酺禜禬祈必皆通於幽明之故知鬼神之情狀損益行之是為成王首政故予整齊百工使從王自周往洛予惟曰庶有事言俟王所為也今王當即出命曰記功之可尊者以功<pb n="32b"/>之大小為序大功列大祀元大也獨言大祀尊也大祀定則中小皆定矣</hi>惟命曰汝受命篤<lb/>
弼丕視功載乃汝其悉自教工孺子其朋孺子其朋其<lb/>
往無若火始燄燄厥攸灼叙弗其絶<hi>惟王此命之出其大要則固曰汝受命厚輔言山川鬼神百辟卿士之有功者當秩而祭之汝必當以厚輔我大視功載定其髙下百官於是禀命而行乃汝悉自教之也天子百官承式是為教之若其小大髙下行之不以理而以情稍有朋比則佞諛容恱固將自此出其端一啓其往必將如火始燄燄其所灼次敘及之豈能絶乎或曰周公大閲視功賞載籍皆成王自受教之官皆汝私人非也方復子明辟成王猶未受安得已有功賞載籍置私人於其中又周公教成王七年於此即政而遽以其私人亂賞典無乃畔周公為太早乎諸葛孔明既沒而後黄皓始用事若是則成王<pb n="33a"/>有媿於後主多矣又周公以師保為冢宰而成王宫中乃有私人相為朋比恐無此理又本為秩祀非行賞也</hi>
厥若彞及撫事如予惟以在周工往新邑伻嚮即有僚<lb/>
明作有功惇大成裕汝永有辭<hi>周公誥召公曰王先服殷御事比介于我有周御事是則周百官不可不自正也然必有所本始王其順常道及撫事如我惟以在周百官往新邑必使各知所趨向就其僚明作有功言各務職業厚大成寛裕則汝永有美譽之辭伐柯白伐柯伐柯其則不逺周公以師道自居敎成王能如我順常撫事則百官為可用此因新邑秩祀遂教成王以君道當如此觀周官之作成王可以教百官矣而周公警䇿之猶如此禹曰惟帝其難之成王安可以不知其祈不及也</hi>公曰已<lb/>
汝惟沖子惟終汝其敬識百辟享亦識其有不享享多<lb/>
<pb n="33b"/>
儀儀不及物惟曰不享惟不役志于享凡民惟曰不享<lb/>
惟事其爽侮<hi>殊稱公曰又一事也已歎言之而不盡之意新邑既祀遂受諸侯朝享故周公又教成王以此事必惟其終也奉上之謂享汝必自盡敬則能識諸侯享與不享吾心自不能盡豈能知人享不享哉享多儀物非所貴也儀不稱物為不享惟其不役志于享故闕於儀也凡人所謂不享其事必爽忒且侮慢既醉曰其告維何籩豆靜嘉朋友攸攝攝以威儀</hi>乃惟孺子頒朕不暇聽朕教<lb/>
汝于棐民彞汝乃是不蘉乃時惟不永哉<hi>古字頒班通逋還反頒賜也班列也書班宗彞字作班則其義亦通孟子若是班乎頒朕不暇言成王沖子欲登於我列則有不暇成王之學未能至是也顔子曰瞻之在前忽焉在後既竭吾才欲罷不能豈非頒朕不暇者乎或曰詩魚藻有頒其<pb n="34a"/>首頒符云反大首貌或作盼頒有文義則周公之德光明盛大矣周公言成王頒服不暇必當聴我教汝于輔民彞父子主恩君臣主敬皆民彞也百辟之或不享其教之有未至歟沔水曰念彼不蹟載起載行我友敬矣讒言其興孟子三自反卒曰是必妄人是於禽獸奚擇言不復以人待之君子猶以為非忠厚之至蘉勉汝於是不能勉則為不圖其長</hi>篤敘乃正父罔不若予不敢廢乃命<hi>武王周公為達孝以其能繼志述事也汝能厚叙乃正父武王又能無不順其無克孝可以儀刑天下四方諸侯不敢廢乃命奚敢不享上哉周公曰厥若彞及撫事如予又曰頒朕不暇聴朕教汝于棐民彝又曰篤叙乃正父罔不若予皆家人父子閒語不獨以師道自居也</hi>汝往敬哉兹予其明農哉彼裕<lb/>
我民無逺用戾<hi>汝往必敬哉此為我所昭明篤厚哉五典五惇五禮有庸明且厚者也彼諸侯<pb n="34b"/>皆以此寛裕吾民而豈不知敬其君汝無踈逺之使蹈于罪戾</hi>王若曰公明保予沖子<lb/>
公稱丕顯徳以予小子揚文武烈奉荅天命和恒四方<lb/>
民居師惇宗將禮稱秩元祀咸秩無文惟公徳明光于<lb/>
上下勤施于四方旁作穆穆迓衡不迷文武勤教予沖<lb/>
子夙夜毖祀<hi>王順周公曰明保予沖子公稱舉丕大顯明之徳以予小子掦文武功烈奉荅天命和協恒久四方民居于洛師凡今厚尊大禮稱舉秩序元祀遂咸秩無文公實當任其事此荅初教秩祀意惇宗稱秩即伯夷秩宗也周為宗伯故謂之宗禮宗尊也禮莫尊於祀惟公徳明光于天地勤施于四方旁作穆穆敬美迎于平不迷文武之所勤教此荅後教百辟享意勤施四方旁作穆穆迓衡即舜賔四門也周公為諸<pb n="35a"/>侯長乃其職予小子夙夜當慎祀言禮樂政化皆由公而成予小子惟慎主祭祀而已鳧鷖守成專言公尸燕飲福禄集之天下治安無事人君所慎者惟此紂惟不慎故昬棄厥肆祀弗荅周人祀典一嵗之中祀之日居多盖常使人君清明其心齊潔其身日與鬼神接恪共不懈而邪僻自消夫以是正其君使持盈守成焉然必使人君能自如此則有以盡其心不然怠忽生之浸至於謂祭無益矣</hi>王曰公功棐迪篤<lb/>
罔不若時<hi>輔我迪徳甚厚無不順足者皆荅罔不若予</hi>王曰公予小子其退<lb/>
即辟于周命公後四方迪亂未定于宗禮亦未克敉公<lb/>
功迪將其後監我士師工誕保文武受民亂為四輔<hi>王言予小子退當即辟于周遂命立公後謂封伯禽於魯也四方雖已蹈於治而未定宗禮則亦未能敉寜公之功<pb n="35b"/>制禮作樂周道大成而後公之功順定焉將大公徳已勤施於前更當蹈大其後監董我衆士為師為工者大保文武所受命民治之而為四輔師保丞疑也此又荅厥若彞及撫事如予惟以在周公伻嚮即有僚意周公本以太傅為太宰至君奭始稱周公為師盖始居太師之職監百工則仍為太宰也</hi>王曰公定予<lb/>
往已公功肅將祗歡公無困哉我惟無斁其康事公勿<lb/>
替刑四方其世享<hi>公當留安定我往新邑雖言之有不能盡也公功恭肅将大祗敬歡樂言人無不尊敬恱樂公德也然則公安可去我公無使我因哉我固惟無所厭斁其安天下事公亦勿替儀刑則四方世世享其上矣此廣旁作穆穆迓衡荅百辟享意大抵洛誥復辟遂往宅新邑周公因秩祀教成王正百官服殷御事因受四方諸侯朝享教成王先自敬慎威儀以識享不享加㤙意親睦諸侯成王一以倚重周公<pb n="36a"/>雖親政留周公監董百工定宗禮居師位勿替儀刑使四方世享其大指如此然成王遂能知所不足知所以自輔必不可無周公虚已盡心乃至於此周公之所以教之者可謂盛矣不如是何以為周公惟予沖人弗及知疑亡之證公無困哉公勿替刑進徳之證</hi>周公拜手稽首曰王命予來承<lb/>
保乃文祖受命民越乃光烈考武王𢎞朕恭孺子來相<lb/>
宅其大惇典殷獻民亂為四方新辟作周恭先曰其自<lb/>
時中乂萬邦咸休惟王有成績<hi>周公承王命拜而荅王言王命予承保文徳之祖文王受命于天之四方民於乃先有功烈之考武王𢎞大朕恭敬孺子來相宅其大惇厚典常尊禮殷之賢人治為四方新君作周恭先盖曰其自是土中治使萬方咸休惟王乃有成功此言新君以恭敬先施之將與<pb n="36b"/>殷之賢臣同自此土中治四方使王有成功也</hi>予旦以多子越御事篤前人成<lb/>
烈荅其師作周孚先考朕昭子刑乃單文祖徳伻來毖<lb/>
殷<hi>予旦以此多于羣卿大夫於治事之臣篤厚前人已成之烈荅其衆作周孚先成朕昭明子臣王典刑乃盡文王武王之徳使之慎殷事此言周公帥百官以忠信先施之共成周公昭明成王典刑慎殷事也此亦為終服殷御事比介周御事之意</hi>乃命寜予以秬鬯二卣曰明禋拜手稽<lb/>
首休享予不敢宿則禋于文王武王<hi>孔氏乃命寜句絶非周公言王乃明安我以黒秬黍酒二卣中器言曰明潔致敬文武美享謂告文武此為休美必享也言安我者周公遂留也予承王命不敢經宿潔告文王武王不敢經宿不暇齊也周制九命作伯賜秬鬯圭瓉周公為東伯乆矣至此成<pb n="37a"/>王親政始賜之</hi>惠篤叙無有遘自疾萬年厭于乃徳殷乃引考<lb/>
王伻殷乃承叙萬年其永觀朕子懐徳<hi>周公又謂王當順厚其叙言事有先後無有不順不厚而遇自疾盖禍福無有不自已求之者必使至千萬年猒飫乃徳如此殷乃能長成言殷民服化也王使殷乃承此叙萬年其長觀朕子成王而懷其徳</hi>戊辰王在新邑烝祭<lb/>
嵗文王騂牛一武王騂牛一王命作冊逸祝冊惟告周<lb/>
公其後王賔殺禋咸格<hi>成王八年十一月戊辰也史載作洛復辟成王至新邑前後皆可攷周公七年三月至洛經營命殷丕作周公還周經無日月至建子十一月周正月朔復辟是為成王八年伊尹還政以冕服奉太甲歸亳亦以建丑十二月殷正月朔以此見成王即辟亦必以建子十一月周正月朔<pb n="37b"/>明矣春秋書即位必正月王即以此月往洛戊辰烝祭嵗事周官司馬中冬大閲享烝則建子之月也又至十二月是為周公攝政七年建丑十二月嵗終史特於篇末緫其事曰在十有二月惟周公誕保文武受命惟七年此其嵗月前後皆可攷商周正建雖異而史序事數月必用夏正所以正天時也因烝祭文武廟各加特牲王命作冊也命史逸作之書于冊惟告文武立魯侯為公後祭有賔殺殺牲禋告此告也亦有賔殺牲格至言王自命賔至祼太室皆親至行禮重其事也即辟因朝王於豐告文武命周公後因烝祭於洛告文武洛有文武廟祖文王而宗武王也豐廟已如此</hi>王入太室祼王命周公後作册逸<lb/>
誥<hi>太室清廟封于祖廟故王入太室祼鬯此所謂禋也成王命周公以秬鬯二卣告文武亦曰禋此言王入太室祼王命周公後謂告立伯禽也作册誥册也王作之韓奕曰王親命之是也以王命書于册史逸告之故<pb n="38a"/>曰逸誥内史王命諸侯則册命之是也祝册命作誥册親作足見王言之體史皆詳之周公本與太公召公同封皆留為王官今命伯禽為魯侯使之國為周公後則周公為魯始祖而猶食采于周號周公周公傳嫡國于魯庶封邑于周皆特制也</hi>在十有二月惟周公誕保文武受命惟七<lb/>
年<hi>孔氏曰自戊辰以下史所終述</hi>
　<lb/>
　<lb/>
　<lb/>
　<lb/>
<pb n="38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　尚書說卷五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>左傳杜林合注卷十一</head>
    <p>
<pb n="1a"/>
欽定四庫全書<lb/>
　左傳杜林合注卷十一　明　王道焜<lb/>
　　　　　　　　　　　　趙如源　同編<lb/>
　　僖公三<lb/>
經<hi>丁丑</hi>十有六年春王正月戊申朔隕石于宋五<hi>杜隕落也聞其隕視之石數之五各隨其聞見先後而記之莊七年星隕如雨見星之隕而墜於四逺若山若水不見在地之騐此則見在地之騐而不見始隕之星史各據事而書○隕十敏反</hi>是月六鷁退飛過宋<lb/>
都<hi>杜是月隕石之月重言是月嫌同日鷁水鳥高飛遇風而退宋人以為災告於諸侯故書林言是月與隕<pb n="1b"/>石同月而不同日也望之六見之鷁察之退飛此亦隨聞見先後而記之與上同○是月本或作是日鷁五厯反本或作鷁音同六其數也過古禾反</hi>○三月壬申公子季友卒<hi>杜無傳稱字者貴之公與小歛故書日林自是季氏世為卿</hi>○夏四月丙申鄫季姬卒<hi>無傳○鄫似陵反</hi>○秋七月甲子公孫兹卒<hi>無傳</hi>○冬十有二月公㑹<lb/>
齊侯宋公陳侯衛侯鄭伯許男邢侯曹伯于淮<hi>杜臨淮郡左右林兵車之㑹四邢音刑淮音懷</hi>
傳十六年春隕石于宋五隕星也<hi>杜但言星則嫌星使石隕故重言隕星林星陽物隕至地則化為石</hi>六鷁退飛過宋都風也<hi>六鷁遇迅風而退飛風高不為物害<pb n="2a"/>故不記風之異</hi>周内史叔興聘于宋宋襄公聞焉曰是何祥也<lb/>
吉凶焉在<hi>杜祥吉凶之先見者襄公以為石隕鷁退能為禍福之始故問其所在○焉於䖍反</hi>對<lb/>
曰今兹魯多大喪<hi>杜今兹此嵗林魯季友公孫兹卒</hi>明年齊有亂君將<lb/>
得諸侯而不終<hi>杜魯喪齊亂宋襄公不終别以政刑吉凶他占知之</hi>退而告人曰<lb/>
君失問是隂陽之事非吉凶所生也<hi>杜言石隕鷁退陰陽錯逆所為非人所生襄公不知陰陽而問人事故曰君失問叔興自以對非其實恐為有識所譏故退而告人</hi>吉凶由<lb/>
人吾不敢逆君故也<hi>杜積善餘慶積惡餘殃故曰吉凶由人君問吉凶不敢逆之故假他占以對</hi>○夏齊伐厲不克救徐而還<hi>杜十五年齊伐厲以救徐</hi>○秋狄侵<lb/>
<pb n="2b"/>
晉取狐廚受鐸涉汾及昆都因晉敗也<hi>杜狐廚受鐸昆都晉三邑平陽臨汾縣西北有狐谷亭汾水出太原南入河○狐音胡㕑直誅反鐸徒各反汾扶云反</hi>○王以戎<lb/>
難告于齊齊徴諸侯而戍周<hi>杜十一年戎伐京師以來遂為王室難○難乃旦反</hi>
○冬十一月乙卯鄭殺子華<hi>終管仲之言事在十年</hi>○十二月㑹<lb/>
于淮謀鄫且東略也<hi>杜鄫為淮夷所病故林畧巡行也終九年宰孔之言</hi>城鄫役<lb/>
人病有夜登丘而呼曰齊有亂不果城而還<hi>杜役人遇厲氣不堪久駐故作妖言○呼火故反還音旋</hi>
經<hi>戊寅</hi>十有七年春齊人徐人伐英氏<hi>○英於京反</hi>○夏滅項<lb/>
<pb n="3a"/>
<hi>杜項國今汝陰項縣公在㑹别遣師滅項不言師諱之林公猶在㑹而師滅項非公命也此失兵權之漸○項胡講反魯滅之也二傳以為齊滅</hi>○秋夫人姜氏㑹齊侯于卞<hi>杜卞今魯國下縣○卞皮彦反</hi>○九月公至自㑹<hi>公既見執於齊猶以㑹致者諱之</hi>
○冬十有二月乙亥齊侯小白卒<hi>杜與僖公八同盟赴以名林桓公卒齊亂明年孝公立</hi>
傳十七年春齊人為徐伐英氏以報婁林之役也<hi>英氏楚與國婁林役在十五年○為于偽反</hi>○夏晉大子圉為質于秦秦歸河東<lb/>
而妻之<hi>杜秦征河東置官司在十五年○圉魚吕反質音致下同妻七計反下同</hi>惠公之在<lb/>
<pb n="3b"/>
梁也<hi>林惠公以六年奔梁</hi>梁伯妻之梁嬴孕過期<hi>杜過十月不産懐子曰孕○嬴音盈下同孕以證反過古禾反</hi>卜招父與其子卜之<hi>卜招父梁太卜○招上遙反</hi>其<lb/>
子曰將生一男一女招曰然男為人臣女為人妾故名<lb/>
男曰圉女曰妾<hi>杜圉養馬者不聘曰妾</hi>及子圉西質妾為宦女焉<lb/>
<hi>林秦居西方故曰西質妾亦同時宦事秦為妾志招父之言騐○宦音患</hi>○師滅項<hi>杜師魯師</hi>淮<lb/>
之㑹公有諸侯之事未歸而取項<hi>杜淮㑹在前年冬諸侯之事㑹同講禮之事</hi>齊人以為討而止公<hi>杜内諱執皆言止</hi>○秋聲姜以公故㑹<lb/>
齊侯于卞<hi>聲姜僖公夫人齊女林為僖公被執之故㑹齊以請僖公</hi>九月公至書曰<lb/>
<pb n="4a"/>
至自㑹猶有諸侯之事焉<hi>林猶若有諸侯㑹同之事焉</hi>且諱之也<hi>恥見執故託㑹以告廟</hi>○齊侯之夫人三王姬徐嬴蔡姬皆無子齊<lb/>
侯好内<hi>林好女色也○好呼報反</hi>多内寵内嬖如夫人者六人<hi>林妾媵之得嬖寵如夫人禮秩者六人○嬖必計反</hi>長衛姬生武孟<hi>杜武孟公子無虧林有衛二姬故以長少别之○長丁丈反</hi>少衛姬生惠公<hi>杜公子元○少詩照反</hi>鄭姬生孝公<lb/>
<hi>杜公子昭</hi>葛嬴生昭公<hi>杜公/子潘</hi>密姬生懿公<hi>杜公子商人</hi>宋華子生<lb/>
公子雍<hi>杜華氏之女子姓○華户化反</hi>公與管仲屬孝公於宋襄公以<lb/>
為大子雍巫有寵於衛共姬因寺人貂以薦羞於公<hi>杜雍<pb n="4b"/>巫雍人名巫即易牙林共姬長衛姬寺人閹宦名貂者有寵於桓公故易牙因之而薦食味於公羞食味也易牙善烹羞故以滋味進○屬音燭共音恭本亦作恭貂音彫</hi>亦有寵公許之立武孟<lb/>
<hi>杜易牙既有寵於公為長衛姬請立武孟</hi>管仲卒五公子皆求立冬十月乙<lb/>
亥齊桓公卒<hi>杜乙亥月八日林此言齊桓公不能修身齊家以至身死國亂為天下笑</hi>易牙<lb/>
入與寺人貂因内寵以殺羣吏<hi>杜内寵内官之有權寵者</hi>而立公子<lb/>
無虧孝公奔宋十二月乙亥赴辛巳夜殯<hi>杜六十七日乃殯○殯必刃反</hi>
經<hi>己卯</hi>十有八年春王正月宋公曹伯衛人邾人伐齊<hi>納孝<pb n="5a"/>公</hi>○夏師救齊<hi>無傳</hi>○五月戊寅宋師及齊師戰于甗齊<lb/>
師敗績<hi>無虧既死曹衛邾先去魯亦罷歸故宋師獨與齊戰不稱宋公不親戰也大崩曰敗績甗齊地○甗魚免反又魚偃反又音言一音彦</hi>○狄救齊<hi>無傳救四公子之徒</hi>○秋八月丁<lb/>
亥葬齊桓公<hi>杜十一月而葬亂故八月無丁亥日誤</hi>○冬邢人狄人伐衛<lb/>
<hi>杜狄稱人者史異辭傳無義例林狄稱人之始</hi>
傳十八年春宋襄公以諸侯伐齊<hi>林宋襄公受齊侯管仲立孝公之託孝公又奔在宋故宋以諸侯伐齊納之</hi>三月齊人殺無虧<hi>杜以説宋</hi>○鄭伯始朝<lb/>
于楚<hi>中國無覇故</hi>楚子賜之金<hi>林金銅鐵之屬</hi>既而悔之與之盟曰<lb/>
<pb n="5b"/>
無以鑄兵<hi>杜楚金利故○鑄之樹反</hi>故以鑄三鐘<hi>杜古者以銅為兵傳言楚無霸者逺畧</hi>○齊人將立孝公不勝四公子之徒遂與宋人戰<hi>杜無虧已死故曰四公子○勝音升又升證反</hi>夏五月宋敗齊師于甗立孝公而<lb/>
還○秋八月葬齊桓公<hi>孝公立而後得葬</hi>○冬邢人狄人伐衛<lb/>
圍菟圃衛侯以國讓父兄子弟及朝衆曰茍能治之燬<lb/>
請從焉<hi>杜燬衛文公名林衛文公遭狄之禍乃以衛國遜讓其諸伯父叔父兄弟及在朝之臣言衛國患害茍父兄諸臣能治衛國之事請從其後也○莬音徒圃布古反又音布燬吁委反</hi>衆不可<hi>杜不聼衛侯讓</hi>而後師于訾婁<hi>杜訾婁衛邑林蓋衛文公以讓國激怒國人而後陳師禦狄于訾婁<pb n="6a"/>之邑○訾子斯反婁即句反又即釣反</hi>狄師還<hi>杜獨言狄還則邢畱距衛言邢所以終為衛所滅</hi>
○梁伯益其國而不能實也<hi>杜多築城邑而無民以實之</hi>命曰新里<lb/>
秦取之<hi>林秦乘其虚而取其地</hi>
經<hi>庚辰</hi>十有九年春王三月宋人執滕子嬰齊<hi>杜稱人以執宋以罪及民告例在成十五年傳例不以民為義書名及不書名皆從赴見宋襄公圗覇○嬰于盈反</hi>○夏六<lb/>
月宋公曹人邾人盟于曹南<hi>無傳曹雖與盟而猶不服不肯致餼無地主之禮故不以國地而曰曹南所以及秋而見圍</hi>鄫子㑹盟于邾<hi>不及曹南之盟諸侯既罷鄫乃㑹之於邾故不言如㑹</hi>己酉邾人執鄫子用之<hi>杜稱人以執宋以罪及民告也鄫雖失大<pb n="6b"/>國㑹盟之信然宋用之為罰已虐故直書用之言若用畜産也不書社赴不及也不書宋使邾而以邾自用為文南面之君善惡自專不得託之於他命</hi>○秋宋人圍曹<hi>林諸夏圍國始此</hi>○衛人<lb/>
伐邢<hi>伐邢在圍曹前經書在後從赴</hi>○冬㑹陳人蔡人楚人鄭人盟于<lb/>
齊<hi>杜地於齊齊亦與盟林楚始與夏盟書法如盟幽翟泉謹始也</hi>○梁亡<hi>杜以自亡為文非取者之罪所以惡梁</hi>
傳十九年春遂城而居之<hi>豕上年傳取新里故不復言秦也為此冬梁亡傳</hi>○<lb/>
宋人執滕宣公<hi>林即經書嬰齊</hi>○夏宋公使邾文公用鄫子于<lb/>
次睢之社欲以屬東夷<hi>杜睢水受汴東經陳畱梁譙沛彭城縣入泗此水次有妖神東<pb n="7a"/>夷皆社祠之蓋殺人而用祭林宋襄公圖霸故使邾殺鄫子為犠牲以祭之欲徼福于神以屬東夷之衆○睢音雖屬邾欲反</hi>司馬子魚曰古者六畜不相為用<hi>杜司馬子魚公子目夷也六畜不相為用謂若祭馬先不用馬林六畜牛馬羊犬豕雞也○畜許又反為于偽反下為人同又如字</hi>小<lb/>
事不用大牲<hi>林謂若釁廟用羊釁門及夾室用雞之類</hi>而况敢用人乎祭祀<lb/>
以為人也民神之主也用人其誰享之齊桓公存三亡<lb/>
國以屬諸侯<hi>杜三亡國魯衛邢林閔二年立僖城魯僖元年城邢夷儀二年城衛楚丘或曰城邢城衛城縁陵也以存亡繼絶之義聯屬中國之諸侯</hi>義士猶曰薄徳<hi>杜謂欲因亂取魯緩救邢衛</hi>　今一㑹而虐二國之君<hi>杜宋公三月以㑹召諸侯執滕子六月而㑹盟其月<pb n="7b"/>二十三日執鄫子故云一㑹而虏二國之君</hi>又用諸淫昬之鬼<hi>杜非周社故</hi>將以<lb/>
求霸不亦難乎得死為幸<hi>杜恐其亡國</hi>○秋衛人伐邢以報<lb/>
菟圃之役<hi>杜邢不速退所以獨見伐</hi>於是衛大旱卜有事于山川不<lb/>
吉<hi>林有事祭也卜祭山川以祈雨</hi>甯莊子曰昔周飢克殷而年豐今邢<lb/>
方無道諸侯無伯<hi>伯長也林諸侯無伯長以任征討</hi>天其或者欲使衛<lb/>
討邢乎從之師興而雨<hi>林釋言伐邢合天意</hi>○宋人圍曹討不服<lb/>
也<hi>曹南盟不修地主之禮故</hi>子魚言於宋公曰文王聞崇徳亂而伐<lb/>
之軍三旬而不降<hi>杜崇崇侯虎○降户江反下同</hi>退修教而復伐之因<lb/>
<pb n="8a"/>
壘而降<hi>林壘軍壘也言不増兵但因舊壘而崇自服○復扶又反一本作而復之伐衍字壘力軌反</hi>
詩曰刑于寡妻至于兄弟以御于家邦<hi>杜詩大雅言文王之教自近及逺寡妻嫡妻謂大似也刑法也○御如字治也詩音五嫁反迎也</hi>今君徳無乃猶有所<lb/>
闕而以伐人若之何<hi>林此言不正已而正人如之何可以服人</hi>盍姑内省徳<lb/>
乎無闕而後動<hi>○盍胡臘反</hi>○陳穆公請修好於諸侯以無<lb/>
忘齊桓之徳冬盟于齊修桓公之好也<hi>杜宋襄暴虐故思齊桓○好呼報反下同</hi>○梁亡不書其主自取之也<hi>不書取梁者主名</hi>初梁伯好<lb/>
土功亟城而弗處民罷而弗堪則曰某宼將至乃溝公<lb/>
<pb n="8b"/>
宫<hi>林亟城其邑而無民以居處其地民人罷勞而弗堪其工役則誑其民曰某處之寇盜將至乃塹公宫蓋鑿池環城公宫杜溝塹○亟欺冀反罷音皮</hi>曰秦將襲我民懼而潰秦遂取<lb/>
梁<hi>林無故而塹其宫懼民不從役乃誑之以秦將掩我之不備民懼秦宼遂恐懼而逃散○潰户外反</hi>
經<hi>辛巳</hi>二十年春新作南門<hi>杜魯城南門也本名稷門僖公更高大之今猶不與諸門同改名高門也言新以易舊言作以興事皆更造之文也</hi>○夏郜子來朝<hi>無傳郜姬姓國○郜古報反字林工竺反</hi>○五月乙巳西宫災<hi>杜無傳西宫公别宫也天火曰災例在宣十六年</hi>○鄭人入滑<hi>杜入例在襄十三年林滑姬姓國○滑于八反</hi>○秋齊人狄人<lb/>
盟于邢○冬楚人伐隨<lb/>
<pb n="9a"/>
傳二十年春新作南門書不時也<hi>失土功之時也</hi>凡啟塞從時<lb/>
<hi>門户道橋謂之啟城郭牆塹謂之塞皆官民之開閉不可一日而闕故特隨壊時而治之今僖公修餙城門非開閉之急故以土功之制譏之傳嫌啟閉皆從土功之時故别起從時之例○塞素則反</hi>○滑人叛<lb/>
鄭而服於衛夏鄭公子士洩堵宼帥師入滑<hi>杜公子士鄭文公子洩堵宼鄭大夫○洩息列反堵丁吕反又音者</hi>○秋齊狄盟于邢為邢謀衛難<lb/>
也<hi>林二國為盟衛伐邢故○為于偽反難乃旦反</hi>於是衛方病邢<hi>林衛自前年伐邢至今常為邢病</hi>○隨以漢東諸侯叛楚<hi>林隨居漢水之東故以漢東諸侯叛背楚國</hi>冬<lb/>
楚鬭榖於菟帥師伐隨取成而還<hi>林取平於隨而還師○穀奴口反於音烏<pb n="9b"/>菟音徒</hi>君子曰隨之見伐不量力也量力而動其過鮮矣<lb/>
善敗由已而由人乎哉<hi>林善成也成敗無不由已求之也○鮮息淺反下同</hi>詩曰<lb/>
豈不夙夜謂行多露<hi>杜詩名南言豈不欲早暮而行懼多露之濡已以喻違禮而行必有汚辱是亦量宜相時而動之義</hi>○宋襄公欲合諸侯<hi>林宋襄公圖霸故欲合諸侯</hi>臧<lb/>
文仲聞之曰以欲從人則可<hi>杜屈己之欲從衆之善</hi>以人從欲鮮<lb/>
濟<hi>林屈人之情從已之欲少有能濟者杜為明年鹿上盟傳</hi>
經<hi>壬午</hi>二十有一年春狄侵衛<hi>無傳為邢故</hi>○宋人齊人楚人<lb/>
盟于鹿上<hi>杜鹿上宋地汝陰有原鹿縣宋為盟主故在齊人上</hi>○夏大旱<hi>雩不獲雨故書<pb n="10a"/>旱自夏及秋五稼皆不收</hi>○秋宋公楚子陳侯蔡侯鄭伯許男曹伯<lb/>
㑹于盂<hi>杜盂宋地楚始與中國行㑹禮故稱爵林楚始書子宋楚初爭長也○盂音于</hi>執宋公<lb/>
以伐宋<hi>杜不言楚執宋公者宋無徳而爭盟為諸侯所疾故總見衆國共執之文林不言楚執宋公不以夷狄執中國之辭也</hi>○冬公伐邾<hi>無傳為邾滅須句故</hi>○楚人使宜申來<lb/>
獻㨗<hi>杜無傳獻來㨗也不言宋者秋伐宋冬來獻㨗事不異年從可知不稱楚子使來不稱君命行禮林楚大夫始見經○獻軒建反㨗在接反</hi>○十有二月癸丑公㑹諸侯盟于<lb/>
薄釋宋公<hi>杜諸侯既與楚兵伐宋宋服故為薄盟以釋之公本無㑹期聞盟而往故書公㑹諸侯林書諸侯不予楚之専執専釋也○薄如字</hi>
<pb n="10b"/>
傳二十一年春宋人為鹿上之盟以求諸侯於楚<hi>林乞靈於楚以求諸侯為霸</hi>楚人許之公子目夷曰小國爭盟禍也宋其<lb/>
亡乎幸而後敗<hi>林宋小於楚而爭為盟主禍難之階宋其將有滅亡之憂以敗軍為天幸</hi>○<lb/>
夏大旱公欲焚巫尫<hi>杜巫尫女巫也主祈禱請雨者或以為尫非巫也瘠病之人其面上向俗謂天哀其病恐雨入其鼻故為之旱林公以巫舞雩不雨尫上向致旱欲焚之○尫烏黄反</hi>臧文<lb/>
仲曰非旱僃也修城郭貶食省用務穡勸分此其務也<lb/>
<hi>林修築城郭則飢民得就食君去盛饌減省用以稼穡為先務如今貨種借牛之類勸富民分財粟以賑貧民此五者備旱之先務杜穡儉也○貶彼撿反省所景反</hi>巫尫何為天欲殺之<hi>林殺之可<pb n="11a"/>以弭旱是天欲殺之</hi>則如勿生若能為旱焚之滋甚<hi>林焚之則逆天意將愈甚其旱</hi>公從之是嵗也饑而不害<hi>林以饑民得食賑恤有方故雖饑而不為害杜不傷害民</hi>
○秋諸侯㑹宋公于盂子魚曰禍其在此乎君欲已甚<lb/>
其何以堪之<hi>林宋君之貪欲已甚其何以堪成霸之事言必不堪得諸侯也</hi>於是楚執<lb/>
宋公以伐宋冬㑹于薄以釋之子魚曰禍猶未也未足<lb/>
以懲君<hi>林子魚見宋公得釋殊無戒懼之心知襄公猶貪諸侯禍尚未已杜為二十二年戰泓傳○懲直升反</hi>○任宿須句顓臾風姓也實司大皥與有濟之祀<lb/>
<hi>杜司主也大皥伏羲四國伏羲之後故主其祀任今任城縣也顓臾在泰山南武陽縣東北須句在東平須昌<pb n="11b"/>縣西北四國封近於濟故世祀之○任音壬顓音専臾羊朱反風姓也本或作皆風姓太音泰皥胡老反濟子禮反</hi>以服事諸夏<hi>與諸夏同服王事○夏户雅反下同</hi>邾人滅須句須句子<lb/>
來奔因成風也<hi>林成風僖公之母須句之女故須句子因之</hi>成風為之言於<lb/>
公曰崇明祀保小寡周禮也<hi>杜明祀太皥有濟之祀保安也林尊崇神明之祭祀保安小國之寡弱周室之典禮也○為于偽反</hi>蠻夷猾夏周禍也<hi>杜此邾滅須句而曰蠻夷昭二十三年叔孫豹曰邾又夷也然則邾雖曹姓之國迫近諸戎雜用夷禮故極言之猾夏亂諸夏林諸侯皆周之臣子故言周室之禍○猾于八反</hi>若封須句<hi>林須句已為邾所滅故勸公封之</hi>是崇<lb/>
皥濟而修祀紓禍也<hi>林是尊崇太皥有濟而修周室祭祀之禮警蠻夷而紓周室猾夏之<pb n="12a"/>禍杜紓嶰也為明年伐邾傳○紓音舒</hi>
經<hi>癸未</hi>二十有二年春公伐邾取須句<hi>杜須句雖别國而削弱不能自通為魯私屬若顓臾之比魯謂之社稷之臣故滅奔及反其君皆略不備書唯書伐邾取須句林春秋嚴義利之辨茍以為利一以取書之是故雖邾滅須句須句子來奔伐邾取須句反其君焉書取須句鉏莒著丘公立而不撫鄫鄫叛而來書取鄫</hi>○夏宋公衛侯許男滕子伐鄭○秋八月<lb/>
丁未及邾人戰于升陘<hi>杜升陘魯地邾人縣公胄于魚門故深恥之不言公又不言師敗績○陘音刑</hi>○冬十有一月己巳朔宋公及楚人戰于泓宋<lb/>
師敗績<hi>杜泓水名宋伐鄭楚救之故戰也楚告命不以主帥人數故畧稱人</hi>
<pb n="12b"/>
傳二十二年春伐邾取須句及其君焉禮也<hi>得恤寡小之禮</hi>○<lb/>
三月鄭伯如楚○夏宋公伐鄭子魚曰所謂禍在此矣<lb/>
<hi>杜怒鄭至楚故伐之為下泓戰起林前年所謂爭盟之禍在此役矣蓋知楚必救鄭也</hi>○初平王<lb/>
之東遷也<hi>杜周幽王為犬戎所滅平王嗣立故東遷洛邑</hi>辛有適伊川見被髮<lb/>
而祭於野者<hi>辛有周大夫伊川周地伊水也○被皮寄反</hi>曰不及百年此其<lb/>
戎乎其禮先亡矣<hi>杜被髮而祭有象夷狄林中國衣冠之禮先亡知其必為夷狄也</hi>秋<lb/>
秦晉遷陸渾之戎于伊川<hi>杜允姓之戎居陸渾在秦晉西北二國誘而徙之伊川遂從戎號至今為陸渾縣也計此去辛有過百年而云不及百年傳舉其事驗不必其年信○渾户門反一音胡<pb n="13a"/>因反</hi>○晉大子圉為質於秦將逃歸謂嬴氏曰與子歸乎<lb/>
<hi>杜嬴氏秦所妻子圉懐嬴也○質音致</hi>對曰子晉大子而辱於秦子之欲<lb/>
歸不亦宜乎寡君之使婢子侍執巾櫛<hi>杜婢子婦人之卑稱也林懐嬴謙言秦君使我陪侍執巾櫛之賤役巾以帨手櫛以理髮皆賤役○櫛側已反</hi>以固子也<hi>林蓋欲以安固子之心也</hi>從子而歸棄君命也不敢從亦不敢言遂逃歸<lb/>
<hi>林不敢從汝而歸恐失君臣之義不敢漏泄此言恐傷夫婦之恩傳終史蘇之占</hi>○富辰言於<lb/>
王曰請召大叔<hi>杜富辰周大夫大叔王子帶十二年奔齊○大音泰</hi>詩曰協比其<lb/>
鄰昏姻孔云<hi>杜詩小雅言王者為政先和協近親則昏姻甚相歸附也鄰猶近也孔甚也云旋也<pb n="13b"/>○比毗志反</hi>吾兄弟之不恊焉能怨諸侯之不睦<hi>林子帶為襄王之貴介弟尚出奔在外而不能和恊又安能怨四方諸侯之不親睦於王室哉○焉於䖍反</hi>王説王子<lb/>
帶自齊復歸于京師王召之也<hi>傳終仲孫湫之言也為二十四年天王出居于鄭起○説音悦</hi>○邾人以須句故出師<hi>林邾以取須句之役怨魯故出師伐魯</hi>公<lb/>
卑邾不設僃而禦之<hi>杜卑小也○御本亦作御音魚呂反</hi>臧文仲曰國無<lb/>
小不可易也<hi>林既謂之國無有弱小言不可輕易○易以豉反下同</hi>無僃雖衆不<lb/>
可恃也<hi>林無戰守之備則我師雖衆多不可恃以必勝</hi>詩云戰戰兢兢如臨深<lb/>
淵如履薄冰<hi>杜詩小雅言常戒懼兢居陵反本或作矜</hi>○又曰敬之敬之天<lb/>
<pb n="14a"/>
惟顯思<hi>顯明也思猶辭也</hi>命不易哉<hi>杜周頌言有國宜敬戒天明臨下奉承其命甚難</hi>
先王之明徳猶無不難也無不懼也况我小國乎君其<lb/>
無謂邾小蠭蠆有毒而况國乎<hi>林我周先王之有明徳奉若天道猶以天命不易為難保猶以戰兢臨深履薄為懼况魯之小國未有先王之明徳其可易而忽之乎蜂蠆至微之物螫人尚有毒何況鄰國甲兵之力比之蠭蠆不亦多乎○蠭芳林容及本又作螽俗作蜂皆同蠆勅邁反一音勅戒反字作蠆丑介反又他割反</hi>弗聼八月丁未公及邾師戰于升陘我師<lb/>
敗績邾人獲公胄縣諸魚門<hi>杜胄兠鍪魚門邾城門○升陘本亦作登陘縣音𤣥</hi>
○楚人伐宋以救鄭宋公將戰大司馬固諌曰天之棄<lb/>
<pb n="14b"/>
商乆矣君將興之弗可赦也已<hi>杜大司馬固莊公之孫公孫固也言君興天所棄必不可不如赦楚勿與戰</hi>弗聼冬十一月己巳朔宋公及楚人戰<lb/>
于泓宋人既成列楚人未既濟<hi>杜未盡渡泓水</hi>司馬曰<hi>杜子魚也</hi>彼<lb/>
衆我寡及其未既濟也請擊之公曰不可既濟而未成<lb/>
列又以告公曰未可<hi>林請乘其半濟而擊之襄公曰不可迫人於險請乘其陣亂而擊之襄公曰未可乘人之亂</hi>既陳而後擊之宋師敗績公傷股門官殲<lb/>
焉<hi>門官守門者師行則在君左右殱盡也○陳直覲反殱将廉反</hi>國人皆咎公公曰君<lb/>
子不重傷不禽二毛<hi>林言君子之用兵敵人被傷者不忍重傷之杜二毛頭白有二色○<pb n="15a"/>咎其久反重直用反下同</hi>古之為軍也不以阻隘也<hi>不因阻隘以求勝○隘於賣反</hi>
寡人雖亡國之餘<hi>宋商紂之後</hi>不鼓不成列<hi>林鼓以進兵故不鼓以擊不成列之人恥以詐勝</hi>子魚曰君未知戰<hi>林言襄公末知戰鬭之道</hi>勍敵之人隘<lb/>
而不列天贊我也<hi>杜勍强也言楚在險隘不得陳列天所以佐宋○勍其京反</hi>阻而<lb/>
鼓之不亦可乎猶有懼焉<hi>杜雖因阻擊之猶恐不勝</hi>且今之勍者皆<lb/>
吾敵也雖及胡耉獲則取之何有於二毛<hi>林且今之與吾競强者皆我之仇敵也雖及元老之尊為三軍獲則取之以歸何愛於班白二毛之人杜胡耉元老之稱○耉音苟</hi>明<lb/>
恥教戰求殺敵也<hi>杜明設刑戮以恥不果</hi>傷未及死如何勿重<hi>杜言<pb n="15b"/>尚能害已</hi>若愛重傷則如勿傷愛其二毛則如服焉<hi>杜言茍不欲傷殺敵人則本可不須鬭</hi>三軍以利用也<hi>林以利興軍國之用</hi>金鼓以聲氣也<lb/>
<hi>杜鼓以佐士衆之聲氣林兵金鉦也鼓以進兵鉦以収</hi>利而用之阻隘可也聲盛致<lb/>
志鼓儳可也<hi>林既以利而興軍國之用迫敵人之隘以利吾國可也既以聲盛而致士卒勇鋭之志乘敵人之儳巖未陳阻而鼓之可也○儳仕銜仕減二反</hi>○丙子晨鄭文夫人芉<lb/>
氏姜氏勞楚子於柯澤<hi>杜楚子還過鄭鄭文公夫人芉氏楚女姜氏齊女也柯澤鄭地○芉彌爾反楚姓也勞力報反柯音哥</hi>楚子使師縉示之俘馘<hi>杜師縉楚樂師也俘所得囚馘所截耳○縉音晉俘芳扶反馘古獲反</hi>君子曰非禮也婦人送迎不<lb/>
<pb n="16a"/>
出門見兄弟不踰閾<hi>林婦人送迎賔客不出門此言二夫人往勞非禮接見兄弟不踰門限此言芉氏與楚子兄弟也相見非禮杜閾門限○閾音域一音况域反</hi>戎車不邇女器<hi>杜邇近也器物也言俘馘非近婦人之物</hi>丁丑楚子入享于鄭<hi>杜為鄭/所享</hi>九獻<hi>用上公之禮九獻酒而禮畢</hi>庭實旅百<hi>杜庭中所陳/品數百也</hi>加籩豆六品<hi>杜食物六品加於籩豆禮食器</hi>享畢夜出文芉送于軍取鄭二姬以歸<hi>杜二姬文芉女也</hi>叔詹曰<hi>林叔詹鄭大夫/○詹章亷反</hi>楚王其不没乎<hi>杜不以夀終○没門忽反</hi>為禮卒于無别無别不可謂禮將何以没諸侯是以<lb/>
知其不遂霸也<hi>林受享為禮也而終之以取二甥女是終於尊卑無别多行無禮故知其將不得其<pb n="16b"/>死杜言楚子所以師敗城濮終為商臣所弑○卒子恤反别彼列反下同</hi>
經<hi>甲申</hi>二十有三年春齊侯伐宋圍緍<hi>杜緍宋邑高平昌邑縣東南有東緍城○緍亡巾反</hi>　夏五月庚寅宋公兹父卒<hi>杜三同盟○襄公卒子成公王成立</hi>
○秋楚人伐陳○冬十有一月杞子卒<hi>杜傳例曰不書名未同盟也杞入春秋稱侯莊二十七年絀稱伯至此用夷禮貶稱子林成公卒弟桓公姑容立</hi>
傳二十三年春齊侯伐宋圍緡以討其不與盟于齊也<lb/>
<hi>十九年盟于齊以無忘桓公之徳而宋獨不㑹復召齊人共盟鹿上故今討之○與音預</hi>○夏五月<lb/>
宋襄公卒傷於泓故也<hi>林戰泓傷股而病以至於死終子魚之言得死為幸</hi>○秋<lb/>
<pb n="17a"/>
楚成得臣帥師伐陳討其貳於宋也<hi>成得臣子玉也</hi>遂取焦夷<lb/>
城頓而還<hi>杜焦今譙縣也夷一名城父今譙郡城父縣二地皆陳邑頓國今汝陰南頓縣○焦子消反</hi>子文以為之功使為令尹<hi>林使子玉代已為令尹</hi>叔伯曰子若<lb/>
國何<hi>杜叔伯楚大夫薳呂臣也以為子玉不任令尹</hi>對曰吾以靖國也夫有大<lb/>
功而無貴仕其人能靖者與有幾<hi>林言我正欲以安靖楚國夫人有莫大之功而無顯貴之仕以處之其人能安靖而不矜功者歟不矜而安靖能有幾人言不多也杜言必矜功為亂不可不賞○其人能靖者與絶句與音餘幾居豈反</hi>○九月晉惠公卒<hi>杜經在明年從赴</hi>
懐公命無從亡人<hi>杜懐公子圉亡人重耳</hi>期期而不至無赦<hi>林約朞月<pb n="17b"/>而不歸殺之無所赦宥○期期上如字下音基本亦作朞</hi>狐突之子毛及偃從重耳<lb/>
在秦弗召<hi>杜偃子犯也○從才用反</hi>冬懐公執狐突曰子來則免<hi>杜未期而執突以不召之故</hi>對曰子之能仕父教之忠古之制也策名<lb/>
委質貳乃辟也<hi>林自子之長能仕於君為父者則教其子以忠於所事此乃古先之法制杜名書於所臣之䇿屈膝而君事之則不可以貳辟罪也○質如字辟婢亦反</hi>今臣之子名在重<lb/>
耳有年數矣若又召之教之貳也父教子貳何以事君<lb/>
刑之不濫君之明也臣之願也淫刑以逞誰則無罪<hi>林狐毛狐偃名書重耳之策非一年於此矣若又召之使歸是教之懐二心父不教子以忠而教子以貳何以盡事<pb n="18a"/>君之道若用刑罰而不滛濫君徳之明我所願欲若欲滛濫刑罰以快君心誰無辭可加罪○濫力暫反</hi>臣<lb/>
聞命矣乃殺之卜偃稱疾不出曰周書有之乃大明服<lb/>
<hi>杜周書康誥言君能大明則民服</hi>已則不明而殺人以逞不亦難乎民<lb/>
不見徳而唯戮是聞其何後之有<hi>言懐公必無後於晉為二十四年殺懐公張本○逞本亦作呈勑景反</hi>○十一月杞成公卒書曰子杞夷也<hi>杜成公始行夷禮以終其身故於卒貶之杞實稱伯仲尼以文貶稱子故傳言書曰子以明之</hi>不書名未<lb/>
同盟也凡諸侯同盟死則赴以名禮也<hi>杜隠七年已見今重𤼵不書名者疑降爵故也此凡又為國史承告而書例</hi>赴以名則亦書之<hi>杜謂未同盟</hi>不然<lb/>
<pb n="18b"/>
則否<hi>謂同盟而不以名告</hi>辟不敏也<hi>杜敏猶審也同盟然後告名赴者之禮也承赴然後書策史官之制也内外之宜不同故傳重詳其義</hi>○晉公子重耳之及於難也晉<lb/>
人伐諸蒲城<hi>事在五年○難乃旦反</hi>蒲城人欲戰重耳不可曰保<lb/>
君父之命而享其生禄<hi>杜享受也保猶恃也林言臣子所恃者以有君父之命而受其養生之禄邑</hi>於是乎得人<hi>林有禄邑而後能聚人</hi>有人而校罪莫大焉<lb/>
<hi>杜校報也林有民人而與君父校勝負其罪莫大于此○校音教</hi>吾其奔也遂奔狄從<lb/>
者狐偃趙衰<hi>杜衰趙夙弟○衰初危反</hi>顛頡魏武子<hi>武子魏犨○頡月結反</hi>司<lb/>
空季子<hi>胥臣臼季也時狐毛賈佗皆從而獨舉此五人賢而有大功</hi>狄人伐廧咎如<lb/>
<pb n="19a"/>
<hi>廧咎如赤狄之别種也隗姓○屬在良反咎古刀反</hi>獲其二女叔隗季隗納諸公<lb/>
子公子取季隗生伯鯈叔劉以叔隗妻趙衰生盾<hi>杜盾趙宣子○鯈直由反妻七計反下同盾徒本反</hi>將適齊謂季隗曰待我二十五年<lb/>
不來而後嫁對曰我二十五年矣又如是而嫁則就木<lb/>
焉<hi>杜言將死入木不復成嫁</hi>請待子處狄十二年而行<hi>林請終身待子不嫁重耳以五年奔狄至十六年適齊凡十二年而去○請待子絶句</hi>過衛衛文公不禮焉出<lb/>
於五鹿<hi>杜五鹿衛地今衛縣西北有地名五鹿陽平元城縣東亦有五鹿</hi>乞食於野人<lb/>
野人與之塊公子怒欲鞭之子犯曰天賜也<hi>杜得土有固之祥故<pb n="19b"/>以為天賜○塊苦對及又苦怪反</hi>稽首受而載之<hi>林重耳聞狐偃之言乃稽首禮謝受所予土而載之車</hi>及齊齊桓公妻之<hi>林以宗女姜/氏妻重耳</hi>有馬二十乘<hi>四馬為乘八十匹也○乘䋲證反下同</hi>公子安之<hi>林以齊為可安不復有四方之志</hi>從者以<lb/>
為不可將行謀於桑下<hi>杜齊桓既卒知孝公不可恃故</hi>蠶妾在其上<hi>林姜氏肓蠶之妾適采桑在其上而聞其謀</hi>以告姜氏姜氏殺之<hi>杜姜氏重耳妻恐孝公怒其去故殺妾以滅口</hi>而謂公子曰子有四方之志其聞之者吾殺<lb/>
之矣公子曰無之姜曰行也懐與安實敗名<hi>林懷人之寵與安已之居實足以敗壊功名○敗必邁反</hi>公子不可姜與子犯謀醉而遣之<hi>林醉<pb n="20a"/>重耳以酒使從者載之而去</hi>醒以戈逐子犯<hi>杜無去志故怒○醒星頂反</hi>及曹曹<lb/>
共公聞其駢脅欲觀其裸浴薄而觀之<hi>杜薄迫也駢脅合幹林駢合也脅肋也蓋腋下肋骨合比若一裸赤體也肋骨合比非赤體不可見故欲觀其裸伺重耳就浴迫近而觀之○共音恭聞其駢脅絶句駢薄賢反脅許業反説文駢脅并也廣雅云脅幹謂之肋通俗云腋下謂之脅欲觀如字絶句一讀至裸字絶句裸力果戸化二反浴音欲薄如字國語云薄簾也</hi>僖負羈之妻曰<lb/>
<hi>林僖負羈曹大夫○羈紀宜反</hi>吾觀晉公子之從者皆足以相國若以<lb/>
相<hi>若遂以為傳相○相息亮反</hi>夫子必反其國<hi>林夫子謂重耳必得復反晉而為君</hi>反<lb/>
其國必得志於諸侯得志於諸侯而誅無禮曹其首也<lb/>
<pb n="20b"/>
子盍蚤自貳焉<hi>杜自貳自别異于曹○盍户臘反蚤音早</hi>乃饋盤飱寘璧焉<lb/>
<hi>臣無竟外之交故用盤藏璧飱中不欲令人見○饋其貴反送也飱音孫説文云餔也字林云水澆飯也寘之豉反</hi>公子受飱反璧<hi>林受飱以領其意反璧以示不貪</hi>及宋宋襄公贈之<lb/>
以馬二十乘<hi>杜贈送也</hi>及鄭鄭文公亦不禮焉叔詹諌曰臣<lb/>
聞天之所啓人弗及也<hi>杜啓開也林天意所欲聞道之人人皆不可及</hi>晉公子<lb/>
有三焉天其或者將建諸<hi>林重耳有人不可及者三事疑是天意將建立之以為君也</hi>君其禮焉男女同姓其生不蕃晉公子姬出也而至<lb/>
于今一也<hi>林凡男女配合而以同姓者其美先盡故其子孫必不蕃盛故古者娶妻不娶同姓買妾<pb n="21a"/>不知其姓則卜之重耳乃犬戎狐姬所生而蕃盛至于今日此天意之可疑者也杜蕃息也○蕃音煩</hi>離<lb/>
外之患而天不靖晉國殆將啓之二也<hi>林遭離驪姬之難出奔在外國而天不安靖晉國禍亂相仍庶幾將開道之此天意之可疑者二</hi>有三士足以上人而<lb/>
從之三也<hi>林國語狐偃趙衰賈佗三人皆相材足以居人之上而從重耳以為左右此天意之可疑者三○從如字一音才用反</hi>晉鄭同儕<hi>杜儕等也儕壯皆反</hi>其過子弟固將禮<lb/>
焉况天之所啓乎弗聼及楚楚子饗之曰公子若反晉<lb/>
國則何以報不穀<hi>林不穀諸侯謙稱言何以報我之徳將以觀其志也○過古禾反</hi>對<lb/>
曰子女玉帛則君有之羽毛齒革則君地生焉其波及<lb/>
<pb n="21b"/>
晉國者君之餘也其何以報君<hi>林子女聲色之奉玉帛府庫之積則楚君之所素有鳥之長羽細毛獸之齒牙皮革則君地之所素産其餘波沾溉以及晉國者皆楚君享用之棄物也其將何物以報君徳</hi>曰雖然何以報我對曰若以君之靈得反晉國<lb/>
晉楚治兵遇於中原其辟君三舍若不獲命<hi>林三十里為一舍杜三退不得楚止命也</hi>其左執鞭弭右屬櫜鞬以與君周旋<hi>杜弭弓末無縁者櫜以受箭鞬以受弓屬著也周旋相追逐也○弭莫國反屬音燭櫜古刀反鞬九言反</hi>子玉請殺<lb/>
之<hi>杜畏其志大</hi>楚子曰晉公子廣而儉<hi>杜志廣/而體儉</hi>文而有禮<hi>林言雖文華而能約之以禮</hi>其從者肅而寛忠而能力<hi>林遇事肅敬而濟之以寛容盡<pb n="22a"/>忠事主而加之以勤力</hi>晉侯無親外内惡之<hi>杜晉侯惠公也林外如秦國内如里平之黨無不惡之○惡烏路反</hi>吾聞姬姓唐叔之後其後衰者也其將由<lb/>
晉公子乎天將興之誰能廢之違天必有大咎乃送諸<lb/>
秦秦伯納女五人懐嬴與焉<hi>杜懷嬴子圉妻子圉諡懐公故號為懷嬴○咎其九反與音預</hi>奉匜沃盥既而揮之<hi>杜匜沃盥器也揮煎也林奉匜以供沃盥既盥而揮匜水湔湎重耳○奉芳勇反匜以支反一音以紙反説文云似羮魁柄中有道可注水盥古緩反揮許韋反</hi>怒<lb/>
曰秦晉匹也何以卑我<hi>林言秦晉匹敵之國也何故不敬吾君而使我奉匜供沃</hi>公<lb/>
子懼降服而囚<hi>去上服自拘囚以謝之</hi>他日公享之子犯曰吾不<lb/>
<pb n="22b"/>
如衰之文也<hi>杜有文辭也○衰初危反下同</hi>請使衰從公子賦河水<hi>河水逸詩義取河水朝宗于海海喻秦</hi>公賦六月<hi>六月詩小雅道尹吉甫佐宣王征伐喻公子還晉必能匡王國古者禮㑹因古詩以見意故言賦詩斷章也其全稱詩篇者多取首章之義他皆放此</hi>趙衰<lb/>
曰重耳拜賜<hi>林君前臣名故名重耳使拜秦賜</hi>公子降拜稽首公降一<lb/>
級而辭焉<hi>杜下階一級辭公子稽首○級音急</hi>衰曰君稱所以佐天子者<lb/>
命重耳重耳敢不拜<hi>杜詩首章言匡王國次章言佐天子故趙衰因通言之為明年秦伯納之張本</hi>
　左傳杜林合注卷十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>左傳杜林合注卷二十</head>
    <p>
<pb n="1a"/>
欽定四庫全書<lb/>
　左傳杜林合注卷二十　明　王道焜<lb/>
　　　　　　　　　　　　　趙如源　同編<lb/>
　　宣公三<lb/>
經<hi>乙丑</hi>十有三年春齊師伐莒○夏楚子伐宋○秋螽<hi>無傳為災故書</hi>○冬晉殺其大夫先縠<hi>書名以罪討</hi>
傳十三年春齊師伐莒莒恃晉而不事齊故也<hi>林莒近齊而不事齊故齊伐之</hi>○夏楚子伐宋以其救蕭也<hi>林救蕭在前年</hi>君子曰清<lb/>
<pb n="1b"/>
丘之盟唯宋可以免焉<hi>宋討陳之貳今宋見伐晉衞不顧盟以恤宋而經同貶宋大夫𫝊嫌華椒之罪累及其國故曰唯宋可以免</hi>○秋赤狄伐晉及清先縠召之<lb/>
也<hi>杜邲戰不得志故召狄欲為變清一名清原</hi>○冬晉人討邲之敗與清之<lb/>
師歸罪於先縠而殺之盡滅其族君子曰惡之來也已<lb/>
則取之其先縠之謂乎<hi>杜盡滅其族謂誅已甚故曰惡之來也林此言惡不積不足以滅身其先縠之謂也</hi>○清丘之盟晉以衛之救陳也討焉<hi>杜尋清丘之盟以責衛</hi>使人弗去曰罪無所歸將加而師孔逹曰苟利社<lb/>
稷請以我説<hi>杜欲自殺以説晉林孔逹衛正卿○使所吏反説音悦又如字</hi>罪我之由<lb/>
<pb n="2a"/>
我則為政而亢大國之討將以誰任<hi>杜亢禦也謂禦宋討陳也○亢苦浪反任音壬</hi>我則死之<hi>為明年殺孔逹傳</hi>
經<hi>丙寅</hi>十有四年春衛殺其大夫孔逹<hi>書名背盟于大國之罪</hi>○夏<lb/>
五月壬申曹伯夀卒<hi>杜無傳文十四年盟新城林文公卒子宣公廬立</hi>○晉侯<lb/>
伐鄭○秋九月楚子圍宋○葬曹文公<hi>無傳</hi>○冬公孫歸<lb/>
父㑹齊侯于榖<lb/>
傳十四年春孔逹縊而死衛人以説于晉而免<hi>以殺告故免于伐○縊一賜反</hi>遂告于諸侯曰寡君有不令之臣逹搆我敝邑<lb/>
<pb n="2b"/>
于大國既伏其罪矣敢告<hi>林言衛君有不美之臣孔逹使我衛國結怨于晉既伏其罪就刑辟矣杜諸殺大夫亦皆告</hi>衛人以為成勞復室其子<hi>杜以有平國之功故以女妻之○復扶又反</hi>使復其位<hi>杜襲父禄位</hi>○夏晉侯伐鄭為邲故<lb/>
也<hi>晉敗於邲鄭遂屬楚○為于偽反</hi>告于諸侯蒐焉而還<hi>蒐簡閲車馬</hi>中行<lb/>
桓子之謀也曰示之以整使謀而來<hi>林言治兵示鄭人以整使鄭自謀而來服晉○行户郎反</hi>鄭人懼使子張代子良于楚<hi>杜十二年子良質于楚子張穆公孫</hi>鄭伯如楚謀晉故也鄭以子良為有禮故召之<hi>杜有讓國之禮</hi>○楚子使申舟聘于齊曰無假道於宋<hi>杜申舟無畏</hi>亦使<lb/>
<pb n="3a"/>
公子馮聘于晉不假道于鄭申舟以孟諸之役惡宋<hi>文十年楚子田孟諸無畏扶宋公僕○馮皮冰反惡烏路反</hi>曰鄭昭宋聾<hi>杜昭明也聾暗也○聾力工反</hi>晉使不害我則必死<hi>林晉使不假道于鄭不害于事我使齊不假道于宋必為所殺○使所吏反下同</hi>王曰殺女我伐之見犀而行<hi>杜犀申舟子以子託王示必死見女音汝  賢遍反</hi>及宋宋人止之華元曰過我而不假道鄙我<lb/>
也鄙我亡也<hi>杜以我比其邊鄙是與亡國同○過古卧反又古禾反</hi>殺其使者必<lb/>
伐我伐我亦亡也亡一也乃殺之楚子聞之投袂而起<lb/>
<hi>杜投振也袂袖也○袂靣世反</hi>屨及於窒皇<hi>杜窒皇寢門闕○屨九其反窒直結反</hi>劒及<lb/>
<pb n="3b"/>
於寢門之外<hi>林劒及門外比窒皇又差逺</hi>車及於蒲胥之市<hi>林蒲胥楚市名屨及窒皇劒及寢門外車及楚市言其速也</hi>秋九月楚子圍宋○冬公孫歸<lb/>
父㑹齊侯于榖見晏桓子與之言魯樂桓子告高宣子<lb/>
<hi>杜桓子晏嬰父宣子高固○樂音洛</hi>曰子家其亡乎懷於魯矣<hi>子家歸父字懷思也</hi>
懷必貪貪必謀人謀人人亦謀已一國謀之何以不亡<lb/>
<hi>杜一國之人畏其貪而皆謀之何以得不滅亡為十八年歸父奔齊傳</hi>○孟獻子言於公<lb/>
曰臣聞小國之免於大國也聘而獻物<hi>杜物玉帛皮幣也</hi>於是<lb/>
有庭實旅百<hi>主人亦設籩豆百品實於庭以答賓</hi>朝而獻功<hi>杜獻其治國若征伐之功<pb n="4a"/>於牧伯</hi>於是有容貌采章嘉淑而有加貨<hi>容貌威儀容顔也采章車服文章也嘉淑令辭稱讃也加貨命宥幣帛也言往共則來報亦備</hi>謀其不免也誅而薦賄<lb/>
則無及也<hi>林誅責也杜薦進也見責而往則不足解罪</hi>今楚在宋君其圖之<lb/>
<hi>林君其圖謀所以自免</hi>公説<hi>杜為明年歸父㑹楚子傳○説音悦</hi>
經<hi>丁夘</hi>十有五年春公孫歸父㑹楚子于宋<hi>林吾大夫始特㑹楚</hi>○<lb/>
夏五月宋人及楚人平<hi>杜平者總言二國和故不書其人林凡平不書必闗天下之故也而後書文九年陳平不書宣十年鄭平不書昭二十四年宋嘗及楚平矣不書必莊王得宋天下將有南北之勢始書之</hi>○六月癸夘晉師滅赤狄潞氏以潞子嬰兒歸<lb/>
<pb n="4b"/>
<hi>杜潞赤狄之别種潞氏國故稱氏子爵也林父稱師從告林林父稱師滅國之大夫猶貶也是故荀林父滅潞氏不書隨㑹滅申氏不書○潞音路</hi>○秦人伐晉<hi>無傳</hi>○王札子殺召伯毛<lb/>
伯<hi>稱殺者名兩丁相殺之辭兩丁相殺則殺者有罪王札子王子札也蓋經文倒札字○札側八反徐側乙反召上照反</hi>○秋螽<hi>無傳○/螽音終</hi>○仲孫蔑㑹齊高固于無婁<hi>無傳無婁杞邑</hi>○初税畝<hi>公田之法十取其一今又履其餘畝復十收其一故哀公曰二吾猶不足遂以為常故曰初○税始鋭反</hi>○冬蝝生<hi>螽子以冬生遇寒而死故不成螽○蝝税全反字林尹絹反劉歆云蚍蜉子也董仲舒云蝗子</hi>○饑<hi>風雨不和五稼不豐</hi>
傳十五年春公孫歸父㑹楚子于宋<hi>杜終前年傳</hi>○宋人使<lb/>
<pb n="5a"/>
樂嬰齊告急于晉<hi>林楚自前年秋圍宋至今不解故使人告急于晉</hi>晉侯欲救<lb/>
之伯宗曰不可<hi>伯宗晉大夫</hi>古人有言曰雖鞭之長不及馬<lb/>
腹<hi>林捶馬不及其腹言非所當撃也</hi>天方授楚未可與争雖晉之彊能<lb/>
違天乎諺曰高下在心<hi>杜度時制宜</hi>川澤納汙<hi>林流水為川止水為澤汙濁之水無不容納○汙音烏</hi>山藪藏疾<hi>杜山之有林藪毒害者居之○藪素口反</hi>瑾瑜匿<lb/>
瑕<hi>杜匿亦藏也雖美玉之質亦或居藏瑕穢○瑾其斳反瑜羊朱反匿女力反</hi>國君含垢<hi>杜忍垢恥○垢古口反本或作詬音同</hi>天之道也<hi>晉侯恥不救宋故伯宗為説小惡不損大徳之喻</hi>
君其待之<hi>杜待楚衰</hi>乃止使解揚如宋使無降楚曰晉師悉<lb/>
<pb n="5b"/>
起將至矣鄭人囚而獻諸楚楚子厚賂之使反其言<hi>杜反言晉不救○解音蟹降户江反</hi>不許三而許之登諸樓車使呼宋人而<lb/>
告之<hi>杜樓車車上望櫓</hi>遂致其君命<hi>林解揚既見宋人遂以晉君悉師將至之命致之</hi>
楚子將殺之使與之言曰爾既許不榖而反之何故非<lb/>
我無信女則弃之速即爾刑對曰臣聞之君能制命為<lb/>
義臣能承命為信信載義而行之為利謀不失利以衛<lb/>
社稷民之主也<hi>林為人君者能制作命令是為合宜之義為人臣者能承順命令是為共時之信以臣之信載君之義而行之是為國家無疆之利人臣謀國而不失以信載義之利以扞衛其社稷如此則<pb n="6a"/>可為萬民之主○女音汝</hi>義無二信<hi>欲為義者/不行兩信</hi>信無二命<hi>欲行信者不受二命</hi>
君之賂臣不知命也受命以出有死無霣<hi>林楚子之賂解揚是不知制命之義也臣受君命以出奉使有死而已不敢廢隊杜霣廢隊也○霣于敏反</hi>又可賂乎臣<lb/>
之許君以成命也<hi>杜成其君命</hi>死而成命臣之禄也<hi>林為臣而不辱君命以死是能享其天禄也</hi>寡君有信臣<hi>杜已不/廢命</hi>下臣獲考<hi>杜考成也</hi>死<lb/>
又何求楚子舍之以歸<hi>林以解揚歸于晉</hi>夏五月楚師將去宋<lb/>
<hi>在宋積九月不能服宋故</hi>申犀稽首於王之馬前曰毋畏知死而不<lb/>
敢廢王命<hi>林申犀申舟之子母畏申舟名也君前臣名故名其父</hi>王棄言焉王不<lb/>
<pb n="6b"/>
能答<hi>杜未服宋而去故曰棄言</hi>申叔時僕<hi>杜僕御車</hi>曰築室反耕者宋必<lb/>
聴命從之<hi>杜築室于宋分兵歸田示無去志王從其言</hi>宋人懼使華元夜入<lb/>
楚師登子反之牀起之曰寡君使元以病告<hi>杜兵法因其鄉人而用之必先知其守將左右謁者門者舍人之姓名因而利道之華元蓋用此術得以自通</hi>曰敝邑易<lb/>
子而食析骸以㸑<hi>杜㸑炊也○析思歴反骸户皆反本一作骨㸑七亂反</hi>雖然城<lb/>
下之盟有以國斃不能從也<hi>杜寧以國斃不從城下盟  斃婢世反</hi>去我<lb/>
三十里唯命是聴子反懼<hi>林子反既為所刧又聞其辭强故懼</hi>與之盟而<lb/>
告王退三十里宋及楚平華元為質盟曰我無爾詐爾<lb/>
<pb n="7a"/>
無我虞<hi>杜楚不詐宋宋不備楚盟不書不告○質音致</hi>○潞子嬰兒之夫人晉<lb/>
景公之姊也酆舒為政而殺之又傷潞子之目<hi>杜酆舒潞相○酆芳忠反</hi>晉侯將伐之諸大夫皆曰不可酆舒有三雋才<hi>杜雋絶異也言有才藝勝人者三○雋音俊</hi>不如待後之人伯宗曰必伐之狄<lb/>
有五罪雋才雖多何補焉不祀一也耆酒二也棄仲章<lb/>
而奪黎氏地三也<hi>杜仲章潞賢人也黎氏黎侯國上黨壺國縣有黎亭○耆市志反黎禮兮反</hi>虐我伯姬四也傷其君目五也怙其雋才而不以茂<lb/>
徳茲益罪也後之人或者將敬奉徳義以事神人而申<lb/>
<pb n="7b"/>
固其命<hi>杜審其政令</hi>若之何待之不討有罪曰將待後後有<lb/>
辭而討焉毋乃不可乎夫恃才與衆亡之道也商紂由<lb/>
之故滅<hi>杜由用也</hi>天反時為災<hi>杜寒暑/易節</hi>地反物為妖<hi>杜羣物失信</hi>
民反徳為亂亂則妖災生<hi>林人有禍亂故羣物失信之妖寒暑失節之災並生焉</hi>
故文反正為乏盡在狄矣<hi>林文字反其正則為乏字災妖亂乏之理盡在狄矣</hi>晉<lb/>
侯從之六月癸夘晉荀林父敗赤狄于曲梁辛亥滅潞<lb/>
<hi>杜曲梁今廣平曲梁縣也書癸夘從赴</hi>酆舒奔衛衛人歸諸晉晉人殺之<lb/>
○王孫蘇與召氏毛氏争政<hi>杜三人皆王卿士</hi>使王子捷殺召<lb/>
<pb n="8a"/>
戴公及毛伯衛<hi>杜王子捷即王世子</hi>卒立召襄<hi>杜襄召戴公之子林不絶召伯之後</hi>
○秋七月秦桓公伐晉次于輔氏<hi>杜晉地</hi>壬午晉侯治兵<lb/>
于稷以畧狄土<hi>杜畧取也稷晉地河東聞喜縣西有稷山壬午七月二十九日晉時新破狄土地未安權秦師之弱故别遣魏顆距秦而東行定狄地</hi>立黎侯而還<hi>杜狄奪其地故晉復立之</hi>
及雒魏顆敗秦師于輔氏<hi>杜晉侯還及雒也雒晉地</hi>獲杜回秦之力<lb/>
人也初魏武子有嬖妾無子武子疾命顆曰必嫁是<hi>武子魏犨顆之父○嬖必計反</hi>疾病則曰必以為殉及卒顆嫁之曰疾病<lb/>
則亂吾從其治也<hi>林言疾病則神昏亂我從其治命也○殉似俊反本或作必以殉治直吏<pb n="8b"/>反下同</hi>及輔氏之役顆見老人結艸以亢杜回<hi>杜亢禦也○亢苦浪反</hi>杜回躓而顛<hi>林杜回履之而躓失足以仆于地○躓陟吏反徐丁四反</hi>故獲之夜<lb/>
夢之曰余而所嫁婦人之父也<hi>杜而女也</hi>爾用先人之治命<lb/>
余是以報<hi>杜傳舉此以示報</hi>○晉侯賞桓子狄臣千室<hi>林以狄臣千家賞荀林父</hi>亦賞士伯以瓜衍之縣<hi>杜士伯士貞子○衍以善反</hi>曰吾獲狄<lb/>
土子之功也微子吾喪伯氏矣<hi>杜伯桓子字邲之敗晉侯將殺林父士伯諌而止○喪息浪反</hi>羊舌職説是賞也<hi>杜職叔向父林以是賞典為可喜悦○説音悦</hi>曰周<lb/>
書所謂庸庸祗祗者謂此物也夫<hi>杜周書康誥庸用也祗敬也物事也言文<pb n="9a"/>王能用可用敬可敬○夫音扶</hi>士伯庸中行伯<hi>杜言中行伯可用</hi>君信之亦庸<lb/>
士伯此之謂明徳矣文王所以造周不是過也故詩曰<lb/>
陳鍚載周能施也<hi>杜錫賜也詩大雅言文王布陳大利以賜天下故能載行周道福流子孫○施式䜴反</hi>率是道也其何不濟○晉侯使趙同獻狄俘于<lb/>
周不敬劉康公曰不及十年原叔必有大咎<hi>杜劉康公王季子也原叔趙同也○俘芳夫反不敬一本作而傲</hi>天奪之魄矣<hi>杜心之精爽是謂魂魄為成八年晉殺趙同傳</hi>○初税畝非禮也<hi>林非取民/之禮也</hi>榖出不過藉<hi>周法民耕百畝分田十畝借民力而治之税不過此</hi>以豐財也<hi>林百姓足君孰與不足此豐財之道也</hi>○冬<lb/>
<pb n="9b"/>
蝝生饑幸之也<hi>蝝未為災而書之者幸其冬生不為物害時歳雖饑猶喜而書之</hi>
經<hi>戊辰</hi>十有六年春王正月晉人滅赤狄甲氏及留吁<hi>杜甲氏留吁赤狄别種晉既滅潞氏今又并盡其餘黨士㑹稱人從告○吁况于反</hi>○夏成周宣榭<lb/>
火<hi>杜傳例曰人火之也成周洛陽宣榭講武屋别在洛陽者爾雅曰無室曰榭謂屋歇前</hi>○秋郯<lb/>
伯姬來歸<hi>○郯音談</hi>○冬大有年<hi>無傳</hi>
傳十六年春晉士㑹帥師滅赤狄甲氏及留吁鐸辰<hi>杜鐸辰不書留吁之屬○鐸待洛反</hi>三月獻狄俘<hi>杜獻于王也</hi>晉侯請于王戊申<lb/>
以黻冕命士㑹將中軍且為太傅<hi>杜代林父將中軍且加以太傅之官黻冕<pb n="10a"/>命卿之服太傅孤卿○黻音弗將子匠反大音泰</hi>於是晉國之盜逃奔于秦羊<lb/>
舌職曰吾聞之禹稱善人不善人逺此之謂也夫<hi>林言夏禹舉用善人不善之人自然逺去晉用士㑹亦猶禹之用善也夫○逺于萬反夫音扶</hi>詩曰戰戰兢<lb/>
兢如臨深淵如履薄冰善人在上也<hi>杜言善人居位則無不戒懼○兢居陵反本亦作矜</hi>善人在上則國無幸民<hi>林賞不僭刑不濫也</hi>諺曰民之多<lb/>
幸國之不幸也是無善人之謂也<hi>林賞僭則及滛人刑濫則及善人此國家之不幸也是無善人在上位之謂也○諺音彦</hi>○夏成周宣榭火人火之也凡<lb/>
火人火曰火天火曰災○秋郯伯姬來歸出也<hi>林伯姬魯女嫁<pb n="10b"/>郯者被出故大歸也</hi>○為毛召之難故王室復亂<hi>杜毛召難在前年林毛召之黨欲報仇故復亂○為于偽反難乃旦反復扶又反</hi>王孫蘇奔晉晉人復之<hi>杜毛召之黨欲討蘇氏故出奔</hi>○冬晉侯使士㑹平王室定王享之原襄公<lb/>
相禮<hi>杜原襄公周大夫相佐也○相息亮反</hi>殽烝<hi>杜烝升也升殽于俎○殽户交及烝之承反</hi>
武季私問其故<hi>杜享當體薦而殽烝故怪問之武士㑹謚季其字</hi>王聞之召武<lb/>
子曰季氏而弗聞乎王享有體薦<hi>杜享則半解其體而薦之所以示其儉</hi>
宴有折俎<hi>杜體解節折升之於爼物皆可食所以示慈恵也○折之設反</hi>公當享卿當<lb/>
宴王室之禮也<hi>杜公謂諸侯林言士㑹卿也雖享亦當用宴禮</hi>武子歸而講求<lb/>
<pb n="11a"/>
典禮以修晉國之法<hi>杜傳言典禮之廢久</hi>
經<hi>己巳</hi>十有七年春王正月庚子許男錫我卒<hi>杜無傳再與文同盟林昭公卒靈公立○錫星歴反</hi>○丁未蔡侯申卒<hi>杜無傳未同盟而赴以名丁未四月四日林文公卒子景侯固立</hi>○夏葬許昭公<hi>無/傳</hi>○葬蔡文公<hi>無傳</hi>○六月<lb/>
癸夘日有食之<hi>無傳不書朔官失之</hi>○己未公㑹晉侯衛侯曹伯<lb/>
邾子同盟于斷道<hi>杜斷道晉地林同盟至新城而再見斷道之後不曰同盟者寡矣○斷直管反一音短</hi>○秋公至自㑹<hi>無傳</hi>○冬十有一月壬午公弟叔<lb/>
肸卒<hi>杜傳例曰公母弟○肸許乙反</hi>
<pb n="11b"/>
傳十七年春晉侯使郤克徴㑹于齊<hi>徵召也欲為斷道㑹</hi>齊頃公<lb/>
帷婦人使觀之郤子登婦人笑於房<hi>林帷幙帟也穀梁謂婦人乃蕭同叔子頃公之母杜跛而登階故笑之○頃音傾</hi>獻子怒出而誓曰所不此報無<lb/>
能涉河<hi>不復渡河而東</hi>獻子先歸<hi>林獻子即郤克</hi>使欒京廬待命于齊<lb/>
曰不得齊事無復命矣<hi>杜欒京廬郤克之介使得齊之罪乃復命○廬音盧又力於反</hi>
郤子至請伐齊晉侯弗許請以其私屬又弗許<hi>杜私屬家衆也為成二年戰于鞌傳</hi>齊侯使高固晏弱蔡朝南郭偃㑹<hi>杜晏弱桓子林齊侯不出故使四子往㑹斷道○朝如字</hi>及歛盂高固逃歸<hi>杜聞郤克怒故○歛徐音亷一音力<pb n="12a"/>漸反盂音于</hi>夏㑹于斷道討貳也盟于卷楚<hi>杜卷楚即斷道○卷音權一音居免反</hi>辭齊人晉人執晏弱于野王執蔡朝于原執南郭<lb/>
偃于温<hi>杜執三子不書非卿野王縣今屬河内</hi>苗賁皇使見晏桓子<hi>杜賁皇楚鬬椒之子楚滅鬬氏而奔晉食邑于苗地晏弱時在野王故因使而見之○賁扶云反使所吏反下同</hi>歸<lb/>
言於晉侯曰夫晏子何罪昔者諸侯事吾先君皆如不<lb/>
逮<hi>杜言汲汲也○逮音代或大計反</hi>舉言羣臣不信諸侯皆有貳志<hi>杜舉亦皆也</hi>齊君恐不得禮<hi>杜不見禮待</hi>故不出而使四子來左右<lb/>
或沮之<hi>杜沮止也○沮在吕反</hi>曰君不出必執吾使故高子及歛<lb/>
<pb n="12b"/>
盂而逃夫三子者曰若絶君好寧歸死焉<hi>林寜來㑹而歸死於晉○好呼報反</hi>為是犯難而來吾若善逆彼<hi>杜彼齊三人○為于偽反難乃旦反</hi>以<lb/>
懐來者<hi>杜以綏懐諸侯來歸于我者</hi>吾又執之以信齊沮<hi>林以信齊人沮止三子之言</hi>吾不既過矣乎過而不改而又久之以成其悔何<lb/>
利之有焉<hi>林久執三子以成三子悔來之心則于晉國亦何利益之有</hi>使反者得辭<lb/>
<hi>杜反者高固謂得不當來之辭</hi>而害來者以懼諸侯將焉用之晉侯緩<lb/>
之逸<hi>杜緩不拘執使得逃去也傳言晉不能修禮諸侯所以貳○焉於䖍反</hi>○秋八月晉<lb/>
師還<hi>林君行師從故斷道盟歸稱晉師還</hi>○范武子將老<hi>杜老致仕初受隨故曰隨武子<pb n="13a"/>後更受范復為范武子</hi>召文子曰燮乎吾聞之喜怒以類者鮮<hi>杜文子士㑹之子燮其名○燮素協反鮮息淺反</hi>易者實多<hi>杜易遷怒也</hi>詩曰君子如<lb/>
怒亂庶遄沮君子如祉亂庶遄已<hi>杜詩小雅也遄速也沮止也祉福也林如而也○遄市專反祉音恥</hi>君子之喜怒以已亂也弗已者必益之郤<lb/>
子其或者欲已亂於齊乎不然余懼其益之也<hi>林懼郤克畜憾日深必且増益禍亂於齊</hi>余將老使郤子逞其志庶有豸乎<hi>杜豸解也欲使郤子從政快志以止亂○豸本又作鳴直是反或音居牛反非也</hi>爾從二三子唯敬<hi>杜二三子晉諸大夫</hi>乃請老郤獻子為政○冬公弟叔肸卒公母弟<lb/>
<pb n="13b"/>
也凡大子之母弟公在曰公子不在曰弟<hi>林父在則以父為尊故稱公子父不在則以兄為尊故稱弟</hi>凡稱弟皆母弟也<hi>杜此策書之通例也庶弟不得稱公弟而母弟或稱公子若嘉好之事則仍舊史之文唯相殺害然後據例以示義所以篤親親之恩崇友于之好釋例論之備矣</hi>
經<hi>庚午</hi>十有八年春晉侯衛世子臧伐齊<hi>郎臧子  反</hi>○公伐<lb/>
杞<hi>林無傳自是内不書君將征伐在大夫也宣公而下征伐在大夫是故自伐邾取繹凡取皆不書其人自伐杞凡伐皆不書公</hi>○夏四月○秋七月邾人戕鄫子于鄫<hi>傳例曰自外曰戕邾大夫就鄫殺鄫子○戕在良反徐在精反鄫才陵反</hi>○甲戌楚子旅卒<hi>林莊王卒<pb n="14a"/>子共王立楚始書卒杜宋同盟而赴以名呉楚之葬僭而不與故絶而不書同之夷蠻以懲求名之偽</hi>○<lb/>
公孫歸父如晉○冬十月壬戌公薨于路寢○歸父還<lb/>
自晉至笙遂奔齊<hi>大夫還不書春秋之常也今書歸父還奔善其能以禮退不書族者非常所及今特書畧之笙魯竟也故不言出○笙音生徐又勑貞反</hi>
傳十八年春晉侯衛大子臧伐齊<hi>林大子臧穆公子</hi>至于陽榖<lb/>
齊侯㑹晉侯盟于繒以公子疆為質于晉晉師還蔡朝<lb/>
南郭偃逃歸<hi>杜晉既興齊盟守者解緩故得逃○繒才陵反質音致</hi>○夏公使如<lb/>
楚乞師欲以伐齊<hi>杜公不事齊齊與晉盟故懼而乞師于楚不書微者行</hi>○秋邾<lb/>
<pb n="14b"/>
人戕鄫子于鄫凡自虐其君曰弑自外曰戕<hi>杜弑戕皆殺也所以别内外之名弑者積微而起所以相測量非一朝一夕之漸戕者卒暴之名</hi>○楚莊王卒楚<lb/>
師不出既而用晉師<hi>杜成二年戰于鞌</hi>楚於是乎有蜀之役<hi>杜在成二年冬蜀魯地泰山博縣西北有蜀亭</hi>○公孫歸父以襄仲之立公也有<lb/>
寵<hi>歸父襄仲子</hi>欲去三桓以張公室<hi>時三桓强公室弱故欲去之以張大公室○去起吕反張如字一音陟亮反</hi>與公謀而聘于晉欲以晉人去之<hi>林欲藉晉之力以去三桓</hi>冬公夢季文子言於朝曰使我殺適立庶以失<lb/>
大援者仲也夫<hi>適謂子惡齊外甥襄仲殺之而立宣公南通于楚既不能固又不能堅事齊晉<pb n="15a"/>故云失大援也林季文子怨歸父欲去三桓故借此以為之罪○適丁歴反援于眷反夫音扶</hi>臧宣叔<lb/>
怒曰當其時不能治也後之人何罪子欲去之許請去<lb/>
之<hi>杜宣叔文仲子武仲父許其名也時為司冦主行刑言子自以歸父害巳欲去者許請為子去之</hi>遂<lb/>
逐東門氏<hi>襄仲居東門故曰東門氏</hi>子家還及笙<hi>杜子家歸父字</hi>壇帷復命<lb/>
於介<hi>杜除地為壇而張帷介副也將去使介反命於君○壇音善介音界</hi>既復命袒括髪<lb/>
<hi>林袒衣以麻約髪從初喪之服○袒音但括古活反</hi>即位哭三踊而出<hi>杜依在國喪禮設哭位公薨故</hi>遂奔齊書曰歸父還自晉善之也<lb/>
　<lb/>
<pb n="15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　左傳杜林合注卷二十<lb/>
</p>
<p>
</p>
  </div>
</body>
</text>
</TEI>
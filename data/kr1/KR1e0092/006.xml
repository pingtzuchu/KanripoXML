<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>左傳杜林合注卷六</head>
    <p>
<pb n="1a"/>
欽定四庫全書<lb/>
　左傳杜林合注卷六　　明　王道焜<lb/>
　　　　　　　　　　　　　趙如源　同編<lb/>
　　莊公二<lb/>
經<hi>戊戌</hi>十有一年春王正月<hi>無傳</hi>○夏五月戊寅公敗宋師<lb/>
于鄑<hi>杜鄑魯地傳例曰敵未陳曰敗某師○鄑子斯反</hi>○秋宋大水<hi>公使弔之故書</hi>○<lb/>
冬王姬歸于齊<hi>魯主昬不書齊侯逆不見公</hi>
傳十一年夏宋爲乘丘之役故侵我公禦之宋師未陳<lb/>
<pb n="1b"/>
而薄之<hi>林宋師未成列而薄之迫與之戰也○為于偽反</hi>敗諸鄑凡師敵未陳<lb/>
曰敗某師<hi>通謂設權譎變詐以勝敵彼我不得成列成列而不得用故以未陳獨敗為文○陳直覬反下同</hi>皆陳曰戰<hi>堅而有備各得其所/成敗決於志力者也</hi>大崩曰敗績<hi>師徒撓敗若沮岸崩山喪其功績故曰敗績</hi>得雋曰克<hi>謂若大叔段之比才力足以服衆威權足以自固進不成為外寇强敵退復狡壯有二君之難而實非二君克而勝之則不言彼敗績但書所克之名○雋音俊本或作俊</hi>覆而敗之曰取某師<hi>覆謂威力兼備若羅綱所掩覆一軍皆見禽制故以取為文</hi>京師敗曰王師敗績于某<hi>王者無敵於天下天下非所得與戰者然春秋之世據有其事事列於經則不得不因申其義有時而敗則以自敗為文明天下莫之得校○京師敗本或作京師<pb n="2a"/>敗績者非</hi>○秋宋大水公使弔焉曰天作淫雨害於粢盛<hi>林黍稷為粢在器為盛言粢盛蓋以宗廟祭祀為重</hi>若之何不弔<hi>不為天所愍弔</hi>對曰孤實<lb/>
不敬<hi>林言孤實不敬天地宗廟諸侯降名稱孤</hi>天降之災又以為君憂拜命<lb/>
之辱<hi>杜謝辱厚命</hi>臧文仲曰宋其興乎<hi>臧文仲魯大夫</hi>禹湯罪已其<lb/>
興也悖焉<hi>杜悖盛貌○悖蒲忽反一作勃同</hi>桀紂罪人其亡也忽焉<hi>杜忽速貌○紂直久反</hi>且列國有凶稱孤禮也<hi>杜列國諸侯無凶則常稱寡人林不以常辭稱寡人而以降名稱孤得引咎自責之禮</hi>言懼而名禮其庶乎<hi>杜言懼罪已名禮稱孤其庶庶幾於興○言懼而名禮絶句或以名絶句者非</hi>既而聞之曰公子御説之<lb/>
<pb n="2b"/>
辭也<hi>杜宋莊公子○御魚呂反本或作禦說音悅</hi>臧孫達<hi>林即臧文仲</hi>曰是宜為<lb/>
君有恤民之心<hi>林蓋明年御說立為宋君之後文仲方聞其辭故曰是宜得為宋君百姓有過在于一人是恤民也故傳以宋引咎自責為恤民蓋宋興之言既不驗而御說得為君傳因備其事以為證驗</hi>
○冬齊侯來逆共姬<hi>林共姬即王姬齊桓公之夫人二共姬其一也○共音恭</hi>○乘<lb/>
丘之役<hi>杜在十年</hi>公以金僕姑射南宫長萬<hi>杜金僕姑矢名南宫長萬宋大夫○射食亦反長丁丈反</hi>公右歂孫生搏之<hi>杜搏取也不書獲萬時未為卿○歂市專反搏音博</hi>宋人請之宋公靳之<hi>杜戲而相愧曰靳魯聽長萬還○靳居覬反服云恥而惡之曰靳</hi>曰始吾敬子今子魯囚也吾弗敬子矣<hi>林萬嘗為魯獲故謂之魯<pb n="3a"/>囚此皆戲萬之言</hi>病之<hi>杜萬不以為戲而以為已病為宋萬弑君傳</hi>
經<hi>己亥</hi>十有二年春王三月紀叔姬歸于<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>
                    <hi>杜無傳紀侯去國而死叔姬歸魯紀季自定於齊而後歸之全守節義以終婦道故繋之紀而以初嫁為文賢之也來歸不書非寧且非大歸○<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>音擕</hi>○夏四月○秋八月甲午宋萬弑其君捷及其<lb/>
大夫仇牧<hi>杜捷閔公不書葬亂也萬及仇牧皆宋卿仇牧稱名不警而遇賊無善事可褒林閔公捷弑桓公御說立</hi>冬十月宋萬出奔陳<hi>杜奔例在宣十年</hi>
傳十二年秋宋萬弑閔公于蒙澤<hi>杜蒙澤宋地梁國有蒙縣林宋萬即南宫長萬</hi>遇仇牧于門批而殺之<hi>林宋萬多力故以手批仇牧而殺之○批普述反又蒲宂<pb n="3b"/>反字林云撃也</hi>遇大宰督于東宫之西又殺之<hi>杜殺督不書宋不以告○大音泰</hi>立子游<hi>杜子游/宋公子</hi>羣公子奔蕭公子御說奔亳<hi>杜蕭宋邑今沛國蕭縣亳宋邑蒙縣西北有亳城○亳歩各反</hi>南宫牛猛獲帥師圍亳<hi>杜牛長萬之子猛獲其黨</hi>○冬十月蕭叔大心<hi>杜叔蕭大夫名</hi>及戴武宣穆莊之族<lb/>
<hi>宋五公之子孫</hi>以曹師伐之殺南宫牛于師殺子游于宋<hi>林以曹師伐南宫牛圍亳之師乘勝入宋而殺子游</hi>立桓公<hi>桓公御說</hi>猛獲奔衛南宫萬奔<lb/>
陳以乘車輦其母一日而至<hi>乘車非兵車駕人曰輦宋去陳二百六十里言萬之多力○南宫萬本或作長萬長衍字也下亦然乘繩證反</hi>宋人請猛獲于衛衛人欲<lb/>
<pb n="4a"/>
勿與石祁子曰不可<hi>石祁子衛大夫</hi>天下之惡一也惡於宋而<lb/>
保於我保之何補得一夫而失一國與惡而弃好非謀<lb/>
也<hi>林言弑逆為天下之大惡其惡則一宋人以為大惡而我獨保庇之保庇猛獲何補於衛得一猛獲而失一衛輿猛獲之惡而棄衛國之好非善謀也杜宋衛本同好國○好呼報反</hi>衛人歸之亦請<lb/>
南宫萬于陳以賂陳人使婦人飲之酒而以犀革裹之<lb/>
比及宋手足皆見宋人皆醢之<hi>林萬多力故設計先使婦人醉之以酒乘其醉而以犀牛之革裹之皮去毛曰革萬蹴踏犀革皆破故萬之手足皆見益見萬之多力杜醢肉醬并醢猛獲故言皆○亦請南宫萬于陳以賂絶句飲於鴆反犀音西裹音果比必利反見賢遍反醢音海</hi>
<pb n="4b"/>
經<hi>庚子</hi>十有三年春齊侯宋人陳人蔡人邾人會于北杏<lb/>
<hi>林北杏齊地衣裳之㑹一序齊於諸侯之上而獨書爵始伯之辭也自是無特相㑹者矣王風之什絶筆於莊王而僖王之立齊桓之伯皆在是年此王伯興衰之機也○杏尹猛反</hi>○夏六月齊人滅<lb/>
遂<hi>杜遂國在濟北蛇丘縣東北林舜之後</hi>○秋七月○冬公會齊侯盟于<lb/>
柯<hi>杜此柯今濟北東阿齊之阿邑猶祝柯今為祝柯林曹劌劫盟魯之從齊獨後他國而復劫盟所以為禮義之國也柯古河反</hi>
傳十三年春會于北杏以平宋亂<hi>宋有弑君之亂齊桓欲修霸業</hi>遂人<lb/>
不至○夏齊人滅遂而戍之<hi>杜戍守也</hi>○冬盟于柯始及齊<lb/>
<pb n="5a"/>
平也<hi>始與齊桓通好</hi>○宋人背北杏之會<hi>林齊人既㑹北杏而背齊好○背音佩</hi>
經<hi>辛丑</hi>十有四年春齊人陳人曹人伐宋<hi>杜背北杏㑹故</hi>○夏單<lb/>
伯會伐宋<hi>杜既伐宋單伯乃至故曰會伐宋單伯周大夫林於是諸侯初用王師</hi>○秋七<lb/>
月荆入蔡<hi>杜入例在文十五年</hi>○冬單伯會齊侯宋公衞侯鄭伯<lb/>
干鄄<hi>杜鄄衛地今東郡甄城也齊桓修覇業卒平宋亂宋人服從欲歸功天子故赴以單伯會諸侯為文林衣裳之會二此諸侯會王臣之始是年鄭殺子儀鄭厲公復國會鄄即鄭厲公也○鄄音絹</hi>
傳十四年春諸侯伐宋齊請師于周<hi>杜齊欲榮天子故請師假王命以示大順經書人傳言諸侯總衆國之辭</hi>夏單伯會之取成于宋而還<hi>林周使單伯會<pb n="5b"/>齊伐宋宋人聼命諸侯取成而反</hi>○鄭厲公自櫟侵鄭<hi>杜厲公以桓十五年入櫟遂居之○櫟音厯</hi>及大陵獲傅瑕<hi>杜大陵鄭地傳瑕鄭大夫</hi>傅瑕曰苟舍我吾<lb/>
請納君與之盟而赦之六月甲子傅瑕殺鄭子及其二<lb/>
子而納厲公<hi>杜鄭子荘四年稱伯會諸侯今見殺不稱君無諡者微弱臣子不以君禮成喪告諸侯○舍音捨鄭子子儀</hi>初内蛇與外蛇鬭於鄭南門中内蛇死六<lb/>
年而厲公入<hi>林先時鄭南門内一蛇與門外一蛇相鬭門内之蛇死後六年傅瑕殺鄭子納厲公應内蛇死外蛇勝之象○蛇市奢反</hi>公聞之問於申繻曰猶有妖乎對曰<lb/>
人之所忌其氣燄以取之妖由人興也<hi>杜尚書洛誥無若火始燄燄未<pb n="6a"/>盛而進退之時以喻人心不堅正林子儀在鄭常畏忌厲公之奪其國畏忌之氣燄足以致蛇妖之異妖由子儀畏忌厲公太過所致故曰由人興也○繻音須妖扵驕反燄音豔</hi>人無釁焉妖不自作<lb/>
人弃常則妖興故有妖<hi>林苟人無釁隙之可乘則妖不能自作興言子儀棄其常道則蛇妖乘其釁隙而興故鄭有蛇妖之禍○釁許靳反</hi>厲公入遂殺傅瑕使謂原繁<lb/>
曰傅瑕貳<hi>杜言有二心於已</hi>周有常刑既伏其罪矣納我而無<lb/>
二心者吾皆許之上大夫之事吾願與伯父圖之<hi>林諸侯皆用周法故言周家有典常之刑杜上大夫郷也伯父謂原繁疑原繁有二心</hi>且寡人出伯父<lb/>
無裏言<hi>杜無納我之言○裏音里</hi>入又不念寡人<hi>杜不親附已</hi>寡人憾焉<lb/>
<pb n="6b"/>
對曰先君桓公命我先人典司宗祏<hi>林桓公鄭始受封君也宗祏宗廟中藏主石室言已世為宗廟守臣○憾戸暗反祏音石</hi>社稷有主而外其心其何貳<lb/>
如之茍主社稷國内之民其誰不為臣臣無二心天之<lb/>
制也子儀在位十四年矣而謀召君者庸非貳乎<hi>林子儀既為鄭國社稷之主更復謀納厲公是外其心其何二心如之苟主鄭國之社稷以為君凡在國内之民其誰敢不為之臣為人臣不敢懷二心事君此上天之所制鄭既有君而謀召厲公者用非有二心者乎杜庸用也</hi>
莊公之子猶有八人若皆以官爵行賂勸貳而可以濟<lb/>
事君其若之何臣聞命矣乃縊而死<hi>林設使八人者皆如厲公以上大夫<pb n="7a"/>之官爵行賂而勸二心之臣使之納已而可以齊其篡奪之事則貳心之臣又將殺厲公以取厚利厲公亦將末如之何也已○荘公之子猶有八人傳唯見四人子忽子亹子儀並死獨厲公在八人名字記傳無聞縊一賜反</hi>○蔡哀侯為莘故繩息媯以語楚子<hi>杜莘役在十年䋲譽也林蔡哀侯為息侯誘蔡而敗之于莘之故譽息媯之羙以告楚文王○為于偽反莘所巾反語魚據反繩食承反説文作譝</hi>楚子如息以食入享遂滅息<hi>杜偽設享食之具○食音嗣</hi>以息媯<lb/>
歸生堵敖<hi>林息媯長子楚人謂未成君為敖○堵丁古反敖五羔反史記作杜敖</hi>　及成王<lb/>
焉<hi>林息媯次子</hi>未言<hi>杜未與王言</hi>楚子問之對曰吾一婦人而事<lb/>
二夫縱弗能死其又奚言楚子以蔡侯滅息遂伐蔡秋<lb/>
<pb n="7b"/>
七月楚入蔡<hi>林楚子感息媯之言因思滅息取媯之故實由蔡侯伐蔡以説息媯弗地曰入言入蔡弗有其地也</hi>君子曰商書所謂惡之易也如火之燎于原不<lb/>
可鄉邇其猶可撲滅者其如蔡哀侯乎<hi>杜尚書盤庚言惡易長而難滅○易以豉反燎力召反又力弔反鄉許亮反撲普十反</hi>○冬會于鄄宋服故也<lb/>
經<hi>壬寅</hi>十有五年春齊侯宋公陳侯衛侯鄭伯會于鄄<hi>林衣裳之會三齊桓公始伯</hi>○夏夫人姜氏如齊<hi>無傳夫人文姜齊桓公姊妹父母在則禮有歸寕殁則使卿寧</hi>○秋宋人齊人邾人伐郳<hi>林郳即小邾宋主兵故序齊上○郳五兮反</hi>○鄭人侵宋○冬十月<lb/>
<pb n="8a"/>
傳十五年春復會焉齊始霸也<hi>杜始為諸侯長○復扶又反</hi>○秋諸<lb/>
侯為宋伐郳<hi>郳附庸屬宋而叛故齊桓為之伐郳○為于偽反</hi>　鄭人間之而<lb/>
侵宋<hi>林間諸侯有伐郳之事間間厠之間一本作聞</hi>
經<hi>癸卯</hi>十有六年春王正月○夏宋人齊人衞人伐鄭<hi>杜宋主兵也班次上下以國大小為次征伐則以主兵為先春秋之常也他皆放此林齊楚爭鄭於是始</hi>○秋<lb/>
荆伐鄭<hi>林荆患自蔡及鄭矣</hi>○冬十有二月會齊侯宋公陳侯衛<lb/>
侯鄭伯許男滑伯滕子同盟于幽<hi>杜書㑹魯會之不書其人微者也言同盟服異也陳國小每盟會皆在會下齊桓始霸楚亦始彊陳侯介在三大國之間而為三恪之客故齊桓因而進<pb n="8b"/>之遂班在衛上終於春秋滑國都費河南緱氏縣幽宋地林衣裳之會四齊桓公初主盟也自是無特相盟者矣</hi>○邾子克卒<hi>杜無傳克儀父名稱子者蓋齊桓請王命以為諸侯再同盟林儀父卒邾子瑣立</hi>
傳十六年夏諸侯伐鄭宋故也<hi>杜鄭侵宋故○宋故也本或作為宋故</hi>
鄭伯自櫟入<hi>杜在十四年</hi>緩告于楚<hi>林緩遣使告入國于楚</hi>秋楚伐鄭<lb/>
及櫟為不禮故也<hi>○為于偽反</hi>○鄭伯治與扵雍糾之亂者<lb/>
<hi>林桓十五年鄭祭仲殺雍糾逐厲公今厲公返國祭仲已死故治與於殺糾逐君之亂者○與音預</hi>九月<lb/>
殺公子閼刖强鉏<hi>二子祭仲黨斷足曰刖○閼安末反按隱十一年鄭有公孫閼距此三十<pb n="9a"/>五年不容復有公子閼若非閼字誤則子當為孫刖音月又五刮反鉏仕魚反</hi>公父定叔出奔<lb/>
衛<hi>共叔叚之孫定諡也○父音甫</hi>三年而復之曰不可使共叔無後於<lb/>
鄭使以十月入曰良月也就盈數焉<hi>林定叔奔衛三年後而復召之言定叔雖有罪不可絶共叔叚之祀使定叔以十月入鄭數始於一盈於十故以盈數為良月</hi>君子謂强<lb/>
鉏不能衞其足<hi>杜言其不能早辟害</hi>○冬同盟于幽鄭成也<hi>林得鄭之成也</hi>○王使虢公命曲沃伯以一軍為晉侯<hi>杜曲沃武公遂并晋國僖王因就命為晋侯小國故一軍</hi>○初晉武公伐夷執夷詭諸<hi>杜夷說諸周大夫夷采地名○詭九委反</hi>蒍國請而免之<hi>杜蒍國周大夫林請詭諸扵晋武而免其執○蒍于委反</hi>
<pb n="9b"/>
既而弗報<hi>杜詭諸不報施於蒍國</hi>故子國作亂謂晉人曰與我伐<lb/>
夷而取其地<hi>林子國即蒍國怨詭諸而作亂使晋人與我伐夷而以其地與晋</hi>遂以晉<lb/>
師伐夷殺夷詭諸周公忌父出奔虢<hi>杜周公忌父王卿士辟子國之難</hi>
惠王立而復之<hi>魯桓十五年經書桓王崩魯荘三年經書葬桓王自此以來周有荘王又有僖王崩葬皆不見於經傳王室㣲弱不能復自通於諸侯故傳因周公忌父之事而見惠王惠王立在此年之末</hi>
經<hi>甲辰</hi>十有七年春齊人執鄭詹<hi>杜齊桓始霸鄭既伐宋又不朝齊詹為鄭執政大臣詣齊見執不稱行人罪之也行人例在襄十一年諸執大夫皆稱人以執之大夫賤故○詹之亷反</hi>
夏齊人殱于遂<hi>殱盡也齊人戊遂翫而無備遂人討而盡殺之故時史因以自盡為文○殱子<pb n="10a"/>廉反</hi>○秋鄭詹自齊逃來<hi>無傳詹不能伏節守死以解國患而遁逃苟免書逃以賤之</hi>
○冬多麋<hi>無傳麋多則害五稼故以災書○麋亡悲反</hi>
傳十七年春齊人執鄭詹鄭不朝也○夏遂因氏領氏<lb/>
工婁氏須遂氏饗齊戌醉而殺之齊人殱焉<hi>杜饗酒食也四族遂之彊宋齊㓕遂戊之在十三年林四族以酒食享齊戍乘齊戍之醉而殺之齊人盡為所殺無得免者○領烏納反又苦答反婁力侯反饗本又作享</hi>
經<hi>乙巳</hi>十有八年春王三月日有食之<hi>無傳不書日官失之</hi>○夏公<lb/>
追戎于濟西<hi>杜戎來侵魯公逐之於濟水之西林魯始治戎</hi>○秋有<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>
                    <hi>杜<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>短狐也蓋<pb n="10b"/>以舍沙射人為災○<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>本又作作蜮音或本草謂之射工</hi>○冬十月<lb/>
傳十八年春虢公晉侯朝王王饗醴命之宥<hi>林時惠王新即位故西虢公與晋獻公俱朝于周杜王之覲羣后始則行饗禮先置醴酒示不忘古飲宴則命以幣物宥助也所以助勸敬之意言備設○醴音禮宥音又</hi>皆賜玉五瑴馬三匹非禮也<hi>杜雙玉為瑴林非命宥之禮也○瑴音角本又作珏</hi>王命諸侯名位不同禮亦異數不<lb/>
以禮假人<hi>林公侯之名位不同上公八命侯伯七命杜侯而與公同賜是借人禮</hi>○虢公<lb/>
晉侯鄭伯使原莊公逆王后于陳陳嬀歸于京師<hi>杜虢晉朝王鄭伯又以齊執其卿故求王為援皆在同倡義為王定昬陳人敬從得同姓宗國之禮故傳詳其事不書不<pb n="11a"/>告</hi>實惠后<hi>陳媯後號惠后寵愛少子亂周室事在僖二十四年故傳扵此並正其后稱</hi>○夏<lb/>
公追戎于濟西不言其來諱之也<hi>戎來侵魯魯人不知去乃追之故諱不言其來</hi>○秋有<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>為災也○初楚武王克權使鬬緡尹之<hi>杜權國名南郡嘗陽縣東南有權城鬬緡楚大夫○緡亡巾反</hi>以叛圍而殺之<hi>緡以權叛○以叛絶句本或作畔</hi>遷權於那處<hi>杜那處楚地南郡編縣東南有那口城○那又作𣆀同乃多反處昌吕反又吕慮反</hi>使閻敖尹之<hi>閻敖楚大夫</hi>及文王即位與巴人伐申<lb/>
<hi>林在六年</hi>而驚其師<hi>楚驚巴師</hi>巴人叛楚而伐那處取之遂門于<lb/>
楚<hi>杜攻楚城門</hi>閻敖游涌而逸<hi>杜涌水在南郡華容縣閻敖既不能守城又游涌水而走<pb n="11b"/>○涌音勇</hi>楚子殺之其族為亂冬巴人因之以伐楚<hi>林楚又討其罪而殺之閻敖之族為亂巴人因閻敖之亂以伐楚國</hi>
經<hi>丙午</hi>十有九年春王正月○夏四月○秋公子結媵陳<lb/>
人之婦于鄄遂及齊侯宋公盟<hi>無傳公子結魯大夫公羊穀梁皆以為魯女媵陳侯之婦其稱陳人之婦未入國畧言也大夫出竟有可以安社稷利國家者則專之可也結在鄄聞齊宋有會權事之冝去其本職遂與二君為盟故備言之木非魯公意而又失媵陳之好故冬各來伐○媵以證反又䋲證反送也</hi>○夫人姜氏如莒<hi>無傳非父母國而往書姦</hi>○冬齊人宋人<lb/>
陳人伐我西鄙<hi>無傳幽之盟魯使㣲者會鄄之盟又使媵臣行所以受敵鄙邊邑</hi>
<pb n="12a"/>
傳十九年春楚子禦之大敗於津<hi>杜禦巴人為巴人所敗津楚地或曰江陵縣有津鄉林承上文禦巴人伐楚之師</hi>還鬻拳弗納遂伐黄<hi>杜鬻拳楚大閽黄嬴姓國今弋陽縣林弗納楚子激其志使别立功楚子感其忠遂伐黄國○鬻音育拳求圓反</hi>敗黄師于<lb/>
踖陵<hi>杜踖陵黄地○踖在亦十畧二反</hi>還及湫有疾<hi>杜南郡鄀縣東南有湫城○湫子小反</hi>夏六月庚申卒<hi>林楚文王卒/子堵敖立</hi>鬻拳葬諸夕室<hi>杜夕室地名夕朝夕之夕</hi>亦自殺也而葬於絰皇<hi>杜絰皇冢前闕生守門故死不失職○絰田結反</hi>初鬻拳强諫楚子楚子弗從臨之以兵懼而從之鬻<lb/>
拳曰吾懼君以兵罪莫大焉遂自刖也楚人以為大閽<lb/>
<pb n="12b"/>
謂之大伯<hi>林言我以兵懼吾君人臣之罪莫大扵此遂自刖其足以示刦君之罪楚子以鬻拳為賢但既自刖不可復用故以為大閽杜若今城門校尉官○强其丈反大音泰</hi>使其後掌之<hi>杜使其子孫常主此官</hi>君子曰鬻拳可謂愛君矣諫以自納於刑刑<lb/>
猶不忘納君於善<hi>林以兵諫君而自刖其足既刖其足猶時進忠諫不忘納君於善此言鬻拳所為非人臣之法但其心忠愛宛轉自白惟楚文王能盡其忠愛所以興也</hi>○初王姚嬖于<lb/>
莊王生子頽<hi>杜王姚莊王之妾也姚姓也○姚羊消反嬖必計反頽徒回反</hi>子頽有寵<lb/>
蒍國為之師<hi>林其母嬖故子頽有寵莊王使蒍國為子頽師</hi>及惠王即位<hi>杜周惠王莊王孫</hi>取蒍國之圃以為囿<hi>杜圃園也囿苑也○圃必古反又音布囿音又</hi>邊伯<lb/>
<pb n="13a"/>
之宫近於王宫王取之<hi>杜邊伯周大夫林惠王又取邊伯之宫室以益王之宫室</hi>王<lb/>
奪子禽祝跪與詹父田<hi>杜三子周大夫○跪求委反</hi>而收膳夫之秩<lb/>
<hi>杜膳夫石速也秩禄也○收式周反</hi>故蒍國邊伯石速詹父子禽祝跪作<lb/>
亂因蘇氏<hi>林傳詳言六人作亂之由杜蘇氏周大夫桓王奪其十二邑以與鄭自此以來遂不和</hi>
○秋五大夫奉子頽以伐王<hi>杜石速士也故不在五大夫數</hi>不克出奔<lb/>
温<hi>林温燕氏邑五大夫奉子頽以奔蘇</hi>蘇子奉子頽以奔衛衛師燕師伐<lb/>
周<hi>林衛惠公亦抗莊王以入國者與周不和故蘇子奉子頽以奔衞國○燕南燕</hi>冬立子頽<lb/>
經<hi>丁未</hi>二十年春王二月夫人姜氏如莒<hi>無傳</hi>○夏齊大災<lb/>
<pb n="13b"/>
<hi>杜無傳來告以大故書天火曰災例在宣十六年</hi>○秋七月○冬齊人伐戎<hi>林無傳齊始治戎</hi>
傳二十年春鄭伯和王室不克<hi>林鄭厲公與惠王子頽為和欲使各復其舊不能得和</hi>執燕仲父<hi>材燕仲父南燕伯為伐周故</hi>夏鄭伯遂以王歸王處<lb/>
于櫟秋王及鄭伯入于鄔<hi>杜鄔王所取鄭邑○鄔烏苦反</hi>遂入成周取<lb/>
其寳器而還冬王子頽享五大夫樂及徧舞<hi>林王子頽既立乃為蒍國等五大夫設享燕之禮徧舞黄帝堯舜憂商周六代之樂○徧音遍</hi>鄭伯聞之見虢叔<lb/>
<hi>杜叔虢公字</hi>曰寡人聞之哀樂失時殃咎必至今王子頽歌<lb/>
<pb n="14a"/>
舞不倦樂禍也<hi>林人之哀樂各有其時當哀而樂當樂而哀謂之失時凡失時者災殃咎戾必至其身時頽已立而稱王子不與其為王也樂必歌舞協律故曰歌舞不倦言不怠也是以王室之禍為可樂也○樂音洛殃扵良反咎其久反</hi>夫司寇行戮<hi>司冦/刑官</hi>君為之不舉<hi>杜去盛饌</hi>
而况敢樂禍乎奸王之位禍孰大焉臨禍忘憂憂必及<lb/>
之盍納王乎<hi>林謂子頽奸犯惠王而簒其位天下之患難孰大扵此子頽當王室之禍而無憂戚之心必有殺戮之憂及乎其身何不相輿以討子頽而舉納王之義乎○奸音干盍胡臘反何不也</hi>虢公<lb/>
<hi>林虢叔之父</hi>曰寡人之願也<lb/>
經<hi>戊申</hi>二十有一年春王正月○夏五月辛酉鄭伯突卒<lb/>
<pb n="14b"/>
<hi>杜十六年與魯大夫盟于幽林鄭厲公卒子文公捷立</hi>○秋七月戊戌夫人姜氏<lb/>
薨<hi>杜無傳薨寢祔姑赴於諸侯故具小君禮書之</hi>○冬十有二月葬鄭厲公<hi>無傳八月乃葬緩慢也</hi>
傳二十一年春胥命于弭夏同伐王城<hi>杜鄭虢相命弭鄭地○弭而爾反</hi>鄭伯將王自圉門入虢叔自北門入殺王子頽及五<lb/>
大夫鄭伯享王于闕西辟樂備<hi>杜闕象魏也林鄭厲公以惠王復辟故為王設享禮于象魏之西偏亦備六代之樂樂及徧舞樂備其理則一特文樂之變○圉魚呂反辟蒲歴反</hi>王與<lb/>
之武公之畧自虎牢以東<hi>杜略界也鄭武公傅平王平王賜之自虎牢以東後失其<pb n="15a"/>地故惠王今復與之虎牢河南成臯縣</hi>原伯曰鄭伯效尤其亦將有咎<hi>杜原伯原荘公也言效子頽舞徧樂林言鄭伯效學子頽之過備樂享燕於子頽新死之餘蓋子頽惠王之叔父雖有罪當誅豈可從而歌舞之乎言鄭伯亦必有殃咎及之○效戸教反</hi>五月鄭厲公卒王<lb/>
巡虢守<hi>杜巡守扵虢國也天子省方謂之巡守○守音狩本或作狩後放此</hi>虢公為王宫<lb/>
干玤<hi>杜玤虢地○玤蒲項反</hi>王與之酒泉<hi>杜酒泉周邑</hi>鄭伯之享王也<lb/>
王以后之鞶鑑予之<hi>杜后王后也鞶帶而以鑑為飾也今西方羌胡猶然古之遺服○鞶歩于反紳帶也又蒲官反鑑工暫反鏡也</hi>虢公請器王予之爵<hi>杜爵飲酒器</hi>鄭伯<lb/>
由是始惡扵王<hi>林鄭厲公以王與虢厚與鄭薄由是始與王室有惡為僖二十四年鄭執王使<pb n="15b"/>張本○惡烏路反又如字</hi>冬王歸自虢<hi>傳言王之偏也</hi>
經<hi>己酉</hi>二十有二年春王正月肆大𤯝<hi>無傳赦有罪也易稱赦過宥罪書稱𤯝災肆赦傳稱肆𤯝圉鄭皆放赦罪人蕩滌衆故以新其心有時而用之非制所常故書○𤯝所景反</hi>
癸丑葬我小君文姜<hi>無傳反哭成喪故稱小君</hi>○陳人殺其公子御<lb/>
寇<hi>宣公大子也陳人惡其殺大子之召故不稱君父以國討公子告○御音禦本亦作禦</hi>○夏五<lb/>
月<hi>林無事以首時書者五十九惟此書五月昭十年書十二月</hi>○秋七月丙申及齊<lb/>
髙傒盟于防<hi>無傳髙傒齊之貴卿而與魯之㣲者盟齊桓謙接諸侯以崇霸業</hi>○冬公<lb/>
如齊納幣<hi>無傳公不使卿而親納幣非禮也母喪未再期而圖昏二傳不見所譏左氏又無傳失禮<pb n="16a"/>明故</hi>
傳二十二年春陳人殺其大子御寇<hi>杜傳稱太子以實言</hi>陳公子<lb/>
完與顓孫奔齊<hi>公子完顓孫皆御寇之黨○顓音專</hi>顓孫自齊來奔<hi>杜不書非卿</hi>齊侯使敬仲為卿<hi>杜敬仲陳/公子完</hi>辭曰羇旅之臣<hi>杜羇寄也旅客也</hi>幸若獲宥及於寛政<hi>林所幸得陳君之赦宥及於齊國寛大之政</hi>赦其不<lb/>
閑於敎訓而免於罪戾弛於負擔<hi>林赦其不閑習教訓之罪而不計其出奔之罪戾去其負擔奔走之勞而得息肩於此杜弛去離也○弛失氏反擔丁暫反</hi>君之惠也所<lb/>
獲多矣敢辱髙位以速官謗<hi>林敢不敢也言不敢辱齊卿之高位以速召官府之<pb n="16b"/>謗讟蓋當官不能共職則謗讟繁興故云官謗○謗布浪反</hi>請以死告<hi>杜以死自誓林請昧死告免齊郷之位</hi>詩云翹翹車乘招我以弓豈不欲往畏我友朋<lb/>
<hi>杜逸詩也翹翹遠貌古者聘士以弓言雖貪顯命懼為朋友所譏責○翹祁堯反乘䋲證反</hi>使為工<lb/>
正<hi>杜掌百工之官</hi>飲桓公酒樂<hi>杜齊桓賢之故就其家會據主人之辭故言飲桓公酒○飲於鴆反樂音洛下同</hi>公曰以火繼之辭曰臣卜其晝未卜其夜不<lb/>
敢君子曰酒以成禮不繼以淫義也以君成禮弗納於<lb/>
淫仁也<hi>林樂餘不忍輒散故欲繼之以燭臣之享君禮當卜日重其事也故曰臣嘗卜其畫曰若夜飲則未之卜也飲酒之道以成歡敬之禮而已淫沉湎也不敢夜飲而繼之以淫湎是為合宜之義以其君成飲<pb n="17a"/>酒之禮不敢夜飲而納君扵淫湎是為愛君之仁</hi>初懿氏卜妻敬仲<hi>杜懿氏陳大夫龜曰卜○妻七計反</hi>其妻占之曰吉<hi>杜懿氏妻</hi>是謂鳯凰于飛和鳴鏘鏘<lb/>
<hi>杜雄曰鳯雌曰皇雄雌俱飛相和而鳴鏘鏘然猶敬仲夫妻相隨適齊有聲譽○和如字又戸臥反鏘七羊反本又作將</hi>有嬀之後將育于姜<hi>杜嬀陳姓姜齊姓林言敬仲將長育于齊也</hi>五世<lb/>
其昌並于正卿八世之後莫之與京<hi>杜京大也林此皆所占之辭○並下本或作並為誤</hi>陳厲公蔡出也<hi>杜姊妹之子曰出</hi>故蔡人殺五父而立<lb/>
之<hi>杜五父陳佗也殺陳佗在桓六年</hi>生敬仲其少也周史有以周易見<lb/>
陳侯者<hi>林敬仲年少時周大史有以周易象數之學見陳侯言吉凶者○少詩照反見如字又賢遍反</hi>
<pb n="17b"/>
陳侯使筮之<hi>杜蓍曰筮筮上制反</hi>　遇觀䷓<hi>杜坤下㢲上觀○觀古亂反</hi>之<lb/>
否䷋<hi>坤下乾上否觀六四爻變而為否○否備矣反</hi>曰是謂觀國之光利用<lb/>
賔于王<hi>杜此周易觀卦六四爻辭易之為書六爻皆有變象又有互體聖人隨其義而論之林舉觀六四之爻以為六四近五六之君是謂觀國家之光華利用作賔于王家</hi>此其代陳有國乎<lb/>
<hi>林此下乃周史釋爻辭之義以為陳為舜後作賔於周家者也今敬仲得此卦其當代陳有國乎</hi>不在<lb/>
此其在異國非此其身在其子孫光逺而自他有耀者<lb/>
也坤土也㢲風也乾天也風為天扵土上山也<hi>林言敬仲代陳不在此國當在他國非此敬仲之身代陳有國在敬仲之子孫其光尚逺而自他處逺地有光明者也坤為土<pb n="18a"/>此觀下卦㢲為風此觀上卦乾為天此觀六四變為乾卦㢲變為乾乾上坤下故曰於土上此否卦正卦三四五爻為艮變卦二三四爻亦為艮故曰山也此互體○乾其然反</hi>有山之材而照之以<lb/>
天光於是乎居土上<hi>杜山則材之所生上有乾下有坤故言居土上照之以天光林艮為山㢲為木故曰有山之材此以互體言之㢲變為乾故曰照之以天光此以變卦言山之材天之光皆居坤之上故曰居土上此以正卦變卦互體詳言之</hi>故曰觀國之光利用賔于王<hi>杜四為諸侯變而之乾有國朝王之象</hi>庭實旅百奉之以玉帛天地之羙具<lb/>
焉故曰利用賔于王<hi>杜艮為門庭乾為金玉坤為布帛諸侯朝王陳贄幣之象旅陳也百言物備</hi>猶有觀焉故曰其在後乎<hi>杜因觀文以傳占故言猶有觀非在已之言故<pb n="18b"/>知在子孫林此以卦義言觀感而化非朝夕所能故曰在後○觀古亂反</hi>風行而著於土故<lb/>
曰其在異國乎<hi>林行而著於土則不在本國明矣故曰在異國○著直畧反</hi>若在異<lb/>
國必姜姓也姜大嶽之後也<hi>杜姜姓之先為堯四嶽○大音泰嶽音岳</hi>山嶽<lb/>
則配天物莫能兩大陳衰此其昌乎<hi>杜變而象艮故知當興於大嶽之後得大嶽之權則有配天之大功故知陳必衰林山嶽之大則興雲降雨有配天之功此亦以艮乾變卦互體言凡天下之物莫能兩大陳國衰微敬仲子孫其昌盛乎</hi>及陳之初亡也<hi>昭八年楚滅陳</hi>陳<lb/>
桓子始大於齊<hi>杜桓子敬仲五世孫陳無宇</hi>其後亡也<hi>哀十七年楚復滅陳</hi>成<lb/>
子得政<hi>成子陳常也敬仲八世孫陳完有禮於齊子孫世不忘徳徳恊於卜故傳備言其終始卜筮者<pb n="19a"/>聖人所以定猶豫決疑似因生義教者也尚書洪範通龜筮以同卿士之數南蒯卜亂而遇元吉惠伯答以忠信則可臧會卜僣遂獲其應丘明故舉諸懸驗扵行事若以示來世而君子志其善者逺者他皆放此</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　左傳杜林合注卷六<lb/>
</p>
<p>
</p>
  </div>
</body>
</text>
</TEI>
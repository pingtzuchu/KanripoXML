<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>左傳杜林合注卷十三</head>
    <p>
<pb n="1a"/>
欽定四庫全書<lb/>
　左傳杜林合注卷十三　明　王道焜<lb/>
　　　　　　　　　　　　趙如源　同編<lb/>
　　僖公五<lb/>
經<hi>戊子</hi>二十有七年春杞子來朝○夏六月庚寅齊侯昭<lb/>
卒<hi>杜十九年與魯大夫盟于齊林孝公卒弟昭公潘立</hi>○秋八月乙未葬齊孝公<lb/>
<hi>杜無傳三月而葬速</hi>○乙巳公子遂帥師入杞<hi>杜弗地曰入八月無乙巳乙巳九月六日</hi>○冬楚人陳侯蔡侯鄭伯許男圍宋<hi>杜傳言楚子使子玉去宋經書<pb n="1b"/>人者恥不得志以微者告猶序諸侯之上楚主兵故林楚序諸侯上而稱人嫌予楚以霸也</hi>十有二<lb/>
月甲戍公㑹諸侯盟于宋<hi>杜無傳諸侯伐宋公與楚有好而往㑹之非後期宋方見圍無嫌於與盟故直以宋地</hi>
傳二十七年春杞桓公來朝用夷禮故曰子<hi>杜杞先代之後而迫於東夷風俗雜壊言語衣服有時而夷故杞子卒傳言其夷也今稱朝者始於朝禮終而不全異於介葛盧故唯貶其爵</hi>公卑杞杞不共也<hi>杜杞用夷禮故賤之共音恭○本亦作恭</hi>○夏齊孝<lb/>
公卒有齊怨<hi>杜前年齊再伐魯</hi>不廢喪紀禮也<hi>杜弔贈之數不有廢林得交鄰之禮</hi>
○秋入杞責無禮也<hi>杜責不共也○責無禮本或作責禮也</hi>○楚子將圍<lb/>
<pb n="2a"/>
宋使子文治兵於睽<hi>杜子文時不為令尹故云使治兵習號令也睽楚邑○睽苦圭反又音圭</hi>終朝而畢不戮一人<hi>杜終朝自旦及食時也子文欲委重於子玉故略其事○朝如字戮音六</hi>子玉復治兵於蒍<hi>杜子玉為令尹故蒍楚邑○復扶又反蒍又于委反</hi>終日<lb/>
而畢鞭七人貫三人耳<hi>林以矢穿其耳○貫音官又古亂反</hi>國老皆賀子<lb/>
文子文飲之酒<hi>林國老卿大夫之致仕者也皆賀子文使子玉為令尹能堪其事○飲於鴆反</hi>
蒍賈尚幼後至不賀<hi>杜蒍賈伯嬴孫叔敖之父幼少也○嬴音盈</hi>子文問之<lb/>
對曰不知所賀<hi>林言不知所以可賀之由</hi>子之傳政於子玉曰以靖<lb/>
國也靖諸内而敗諸外所獲幾何<hi>林述子文二十三年答叔伯之言一時雖<pb n="2b"/>獲安靖於内而異日驕功生事必致喪敗於外言所得不補所喪○傳自專反幾居豈反</hi>子玉之敗<lb/>
子之舉也舉以敗國將何賀焉<hi>林子玉若敗楚師於外由子文實舉以自代舉子玉而以敗國事將何足以為賀</hi>子玉剛而無禮不可以治民過三百<lb/>
乘其不能以入矣茍入而賀何後之有<hi>林言子玉力小任重將不能以入其衆而治之也茍子玉能入其衆而舉賀典未為後時而失禮言不勝其任不足賀杜三百乘二萬二千五百人○乘繩證反</hi>○冬楚子及諸侯圍宋宋公孫固如晉告急<lb/>
<hi>杜公孫固宋莊公孫林即二十二年大司馬固</hi>先軫曰報施救患取威定霸於<lb/>
是乎在矣<hi>杜先軫晉下軍之佐原軫也林報宋贈馬之施救宋被圍之患取威重於諸侯定霸業於<pb n="3a"/>晉國四事皆在救宋之一舉矣○軫之忍反施式豉反</hi>狐偃曰楚始得曹而新昏<lb/>
於衛若伐曹衛楚必救之則齊宋免矣<hi>杜前年楚使申叔侯戍穀以逼齊</hi>於是乎蒐于被廬<hi>杜晉常以春蒐禮改政令敬其始也被廬晉地林蒐治兵也○蒐所求反被皮義反廬力居反</hi>作三軍<hi>杜閔元年晉獻公作二/軍今復大國之禮</hi>謀元帥<hi>林諮謀于衆以誰可當中軍大帥之任○帥所類反</hi>趙衰曰郤縠可臣亟聞其言矣説<lb/>
禮樂而敦詩書詩書義之府也禮樂德之則也德義利<lb/>
之本也夏書曰賦納以言明試以功車服以庸<hi>林言臣數聞郤縠之言其所喜説者禮樂之事其所崇敦者詩書之文詩備美刺善惡書載帝王興廢此義理之府藏也禮以<pb n="3b"/>導中樂以導和此德行之法則也德行義理利國利民之本也杜尚書虞夏書也取納以言觀其志也明試以功考其事也車服以庸報其勞也賦猶取也庸功也○縠本又作穀同胡本反亟欺冀反數也説音説</hi>君<lb/>
其試之<hi>林言臣既聞其言君盍明試以功</hi>乃使郤縠將中軍郤溱佐之<lb/>
使狐偃將上軍讓於狐毛而佐之<hi>杜狐毛偃之兄○將子匠反下皆同溱側巾反</hi>命趙衰為卿<hi>林將/下軍</hi>讓於欒枝先軫<hi>杜欒枝貞子也欒賓之孫○欒魯官反</hi>使欒枝將下軍先軫佐之荀林父御戎魏犫為右<hi>杜荀林父中行桓子</hi>晉侯始入而敎其民二年欲用之<hi>杜二十四年入</hi>子犯<lb/>
曰民未知義未安其居<hi>林無義則茍生用之易至於逃散</hi>於是乎出定<lb/>
<pb n="4a"/>
襄王<hi>二十五年定襄王以示事君之義</hi>入務利民民懐生矣<hi>林民皆懐生安居知生之可樂</hi>將用之子犯曰民未知信未宣其用<hi>杜宣明也未明於見用之信</hi>
於是乎伐原以示之信<hi>杜伐原在二十五年林待三日糧退三十里以示之信</hi>民<lb/>
易資者不求豐焉明徴其辭<hi>林民以貨物易資財者不詐以求豐多明定其辭不二價重言信也</hi>公曰可矣乎子犯曰民未知禮未生其共於是<lb/>
乎大蒐以示之禮<hi>杜蒐順少長明貴賤</hi>作執秩以正其官<hi>杜執秩主爵秩之官○秩直乙反</hi>民聽不惑而後用之<hi>林民知義知信知禮則聽上之命而不疑惑然後用民以圖霸業如下文所云</hi>出穀戍釋宋圍<hi>杜楚子使申叔去穀子玉去宋</hi>一戰而霸<lb/>
<pb n="4b"/>
文之教也<hi>杜謂明年戰城濮林由晉侯以文徳教民故也</hi>
經<hi>己丑</hi>二十有八年春晉侯侵曹晉侯伐衛<hi>杜再舉晉侯者曹衛兩來告林晉文公始圖霸自此至踐土凡五書晉侯予晉以霸也</hi>○公子買戍衛不卒戍<lb/>
刺之<hi>杜公子買魯大夫子叢也内殺大夫皆書刺言用周禮三刺之法示不枉濫也公實畏晉殺子叢而遂誣叢以廢戍罪恐不為遠近所信故顯書其罪○刺七賜反</hi>楚人救衛○三月丙午<lb/>
晉侯入曹執曹伯畀宋人<hi>杜畀與也執諸侯當以歸京師晉欲怒楚使戰故以與宋所謂譎而不正○畀必利反</hi>○夏四月己巳晉侯齊師宋師秦師及<lb/>
楚人戰于城濮楚師敗績<hi>杜宋公齊國歸父秦小子憖既次城濮以師屬晉不與戰<pb n="5a"/>也子玉及陳蔡之師不書楚人恥敗告文略也大崩曰敗績林城濮衛地○濮音卜</hi>○楚殺其大<lb/>
夫得臣<hi>杜子玉違其君命以取敗稱名以殺罪之</hi>○衛侯出奔楚○五月癸<lb/>
丑公㑹晉侯齊侯宋公蔡侯鄭伯衛子莒子盟于踐土<lb/>
<hi>杜踐土鄭地王子虎臨盟不同歃故不書衛侯出奔其弟叔武攝位受盟非王命所加從未成君之禮故稱子而序鄭伯之下經書癸丑月十八日也傳書癸亥月二十八日經傳必有誤○踐侣淺反土如字或又音杜</hi>
○陳侯如㑹<hi>杜無傳陳本與楚楚敗懼而屬晉來不及盟故曰如㑹</hi>○公朝于王<lb/>
所<hi>杜無傳王在踐土非京師故曰王所林書朝王始此先朝王而後盟是以天子與斯盟也書盟而後朝春春秋不以天子與斯盟之辭也</hi>○六月衛侯鄭自楚復歸于衛<hi>杜復其位曰復<pb n="5b"/>歸晉人感叔武之賢而復衛侯衛侯之入由于叔武故以國逆為文例在成十八年</hi>衛元咺出奔<lb/>
晉<hi>杜元咺衛大夫雖為叔武訟訴失君臣之節故無賢文奔例在宣十年○咺况晩反</hi>○陳侯款<lb/>
卒<hi>杜無傳凡四同盟林穆公卒子共公朔立</hi>○秋杞伯姬來<hi>杜無傅荘公女歸寜曰來</hi>○<lb/>
公子遂如齊<hi>杜無傳聘也</hi>○冬公㑹晉侯齊侯宋公蔡侯鄭伯<lb/>
陳子莒子邾人秦人于温<hi>杜陳共公稱子先君未葬例在九年宋襄公稱子自在本班陳共公稱子降在鄭下陳懐公稱子而在鄭上傳無義例蓋主㑹所次非褒貶也</hi>○天王狩于<lb/>
河陽<hi>杜晉地今河内有河陽縣晉實召王為其辭逆而意順故經以王狩為辭林晉侯召王以諸侯見是先狩而后㑹也春秋先書㑹后書狩者書狩而后㑹是以天子與斯㑹也先書㑹后書狩春秋不以天子與私<pb n="6a"/>㑹之辭也○狩本又作守音同</hi>壬申公朝于王所<hi>杜壬申十月十日有日而無月史闕文</hi>
○晉人執衛侯歸之于京師<hi>杜稱人以執罪及民也例在成十五年諸侯不得相治故歸之京師</hi>衛元咺自晉復歸于衞<hi>杜元咺與衛侯訟得勝而歸從國逆例者明衛侯無道于民國人與元咺</hi>○諸侯遂圍許<hi>杜㑹温諸侯也許比再㑹不至故因㑹共伐之</hi>曹<lb/>
伯襄復歸于曹<hi>杜晉感侯獳之言而復曹伯故從國逆例</hi>遂㑹諸侯圍許<hi>杜言遂得復而行不歸國也</hi>
傳二十八年春晉侯將伐曹假道于衛<hi>杜曹在衛東故</hi>衛人弗<lb/>
許還自南河濟<hi>杜從汲郡南渡自衛南而東</hi>侵曹伐衛<hi>林無鐘鼔曰侵有鐘鼓曰伐</hi>
<pb n="6b"/>
正月戊申取五鹿<hi>杜五鹿衞地</hi>○二月晉郤縠卒原軫將中軍<lb/>
胥臣佐下軍上德也<hi>杜先軫以下軍佐超將中軍故曰上徳胥臣司空季子○將子匠反胥思徐反</hi>晉侯齊侯盟于斂盂<hi>杜斂孟衛地林齊侯以谷戍之迫故從晉求援○斂徐音亷又力儉反盂音于</hi>衛侯請盟晉人弗許衛侯欲與楚國人不欲<lb/>
故出其君以説于晉衛侯出居于襄牛<hi>林晉文公怨其不禮又不假道故不許衛盟衛人以其君欲從楚故逐出其君以自解説于晉杜襄牛衛地○説音悦或如字</hi>○公子<lb/>
買戍衛<hi>杜晉伐衛衛楚之昏姻魯欲與楚故戍衛</hi>楚人救衛不克公懼於晉<lb/>
殺子叢以説焉<hi>林楚欲救衛而不能魯見晉强楚弱故懼晉討杜召子叢而殺之以謝晉○説<pb n="7a"/>音悦</hi>謂楚人曰不卒戍也<hi>杜詐告楚人言子叢不終戍事而歸故殺之殺子叢在楚救衛下經在上者救衛赴晩至</hi>○晉侯圍曹門焉多死<hi>林攻曹城門晉人多死</hi>曹人<lb/>
尸諸城上<hi>杜磔晉死人于城上</hi>晉侯患之聽輿人之謀曰稱舍于<lb/>
墓<hi>林晉文公患其搖動軍心聽衆人之計謀順衆心也杜輿衆也舍墓為將發冢○輿音餘</hi>師遷焉<lb/>
曹人兇懼<hi>杜遷至曹人墓兇兇恐懼聲○兇凶勇反</hi>為其所得者棺而出之<lb/>
因其兇也而攻之<hi>林為其所得晉人棺斂其尸而出之于外欲加禮于晉師以免發冢之禍晉師因曹人之兇攻曹之城○棺古患反一音官</hi>三月丙午入曹數之以其不<lb/>
用僖負羈而乘軒者三百人也且曰獻狀<hi>杜軒大夫車言其無德居<pb n="7b"/>位者多故責其功狀○軒許言反</hi>令無入僖負羈之宫而免其族報施<lb/>
也<hi>杜報飱璧之施○施始䜴反</hi>魏犫顛頡怒曰勞之不圖報於何有<lb/>
<hi>林二子各有從亡之勞故怒言從亡之勞苦尚不圖謀何有于報人之微施○頡户結反</hi>爇僖負羈<lb/>
氏<hi>杜爇燒也○爇如悦反</hi>魏犫傷於胸公欲殺之而愛其材使問<lb/>
且視之病將殺之<hi>杜文公欲討其違命而愛其有材力使人責問魏犫且視其傷胸之病將待其復命而殺之</hi>魏犫束胸見使者曰以君之靈不有寧也<hi>杜言不以病故自安寧也○見賢遍反使所吏反</hi>距躍三百曲踊三百<hi>杜距躍超越也曲踊跳踊也百猶勵也林蓋距地向前超躍越物而過凡三次勉勵而為之○距音巨躍羊略反三如字又息暫反百<pb n="8a"/>音陌下放此</hi>乃舍之<hi>林文公以其有禮乃赦不殺○舍如字又音捨下同</hi>殺顛頡以徇<lb/>
于師立舟之僑以為戎右<hi>杜舟之僑故虢臣閔二年奔晉以代魏犫為先歸張本林蓋赦魏犫而黜其職○徇似俊反</hi>宋人使門尹般如晉師告急<hi>杜門尹般宋大夫林楚人猶未解圍故告急○般音斑</hi>公曰宋人告急舍之則絶<hi>杜與晉絶</hi>告楚<lb/>
不許<hi>林告楚釋宋楚又不許蓋兵交使在其間此必晉嘗為宋請傳不備載</hi>我欲戰矣齊<lb/>
秦未可若之何<hi>林齊秦二國未肯助我與楚戰</hi>先軫曰使宋舍我而賂<lb/>
齊秦<hi>林設計使宋捨晉而以賂求救于齊秦○舍音捨</hi>藉之告楚<hi>杜假借齊秦使為宋請○藉在亦反</hi>我執曹君而分曹衛之田以賜宋人<hi>林欲以激怒楚師</hi>楚<lb/>
<pb n="8b"/>
愛曹衛必不許也<hi>杜不許齊秦之請</hi>喜賂怒頑能無戰乎<hi>杜言齊秦喜得宋賂而怒楚之頑必自戰也不可告請故曰頑</hi>公説執曹伯分曹衛之田以<lb/>
畀宋人<hi>林盡如先軫之計○説音悦畀必利反</hi>楚子入居于申<hi>杜申在方城内故曰入</hi>使申叔去穀<hi>二十六年/申叔戌穀</hi>使子玉去宋<hi>林二十七年楚圍宋今使撤圍而去</hi>曰無從晉師<hi>林言無得從晉師與之爭戰</hi>晉侯在外十九年矣而<lb/>
果得晉國<hi>杜晉侯生十七年而亡亡十九年而反凡三十六年至此四十矣</hi>險阻艱難<lb/>
備嘗之矣民之情偽盡知之矣天假之年<hi>林難險備嘗則志慮堅情偽盡知則見識明杜獻公之子九人唯文公在故曰天假之年</hi>而除其害<hi>杜除惠懐吕郤</hi>天之<lb/>
<pb n="9a"/>
所置其可廢乎軍志曰允當則歸<hi>杜軍志兵書杜引此蓋謂齊秦既為宋請則赦宋而歸可謂允當無求過分○當丁浪反</hi>又曰知難而退又曰有德不可<lb/>
敵<hi>林蓋謂晉師武臣力難以勝之可以退也晉侯備嘗難險盡知情偽為有德不可與之敵也</hi>此三<lb/>
志者晉之謂矣<hi>杜謂今與晉遇當用此三志</hi>子玉使伯棼請戰<hi>林伯棼子越椒也鬭伯比之孫請戰于楚成王求益師與晉戰也○棼扶云反又扶粉反</hi>曰非敢必有功<lb/>
也願以間執䜛慝之口<hi>杜間執猶塞也䜛慝若蒍賈之言謂子玉不能以三百乘入○間間厠之間慝吐得反</hi>王怒<hi>林楚成王怒其不肯去宋而請兵以戰</hi>少與之師唯西<lb/>
廣東宫與若敖之六卒實從之<hi>林楚子還申遣此兵以就前圍宋之衆楚有左<pb n="9b"/>右廣又大子有宫甲分取以給之若敖楚武王之祖父葬若敖者子玉之祖也六卒子玉宗人之兵六百人言不悉師以益之○廣古曠反卒子忽反</hi>子玉使宛春告於晉師曰請復衛<lb/>
侯而封曹臣亦釋宋之圍<hi>林宛春楚大夫杜衛侯未出竟曹伯見執在宋已失位故言復衛封曹○宛于元反又于阮反</hi>子犯曰子玉無禮哉君取一臣取二<lb/>
<hi>杜君取一以釋宋圍惠晉侯臣取二復曹衛為已功</hi>不可失矣<hi>林言可伐其罪勿失此機㑹矣</hi>先<lb/>
軫曰子與之定人之謂禮楚一言而定三國我一言而<lb/>
亡之我則無禮何以戰乎不許楚言是弃宋也救而弃<lb/>
之謂諸侯何<hi>林先軫以子犯之言為不然故曰子許之言安定人國謂之有禮子玉一言而復衛<pb n="10a"/>封曹釋宋是安三國晉不許楚則晉亡曹衛楚亦亡宋是亡三國我則無禮可以安定三國何以為戰之本乎不許楚復曹衛之言是棄宋不欲楚解圍而去救宋而反棄之將為諸侯所怪</hi>楚有三施我有<lb/>
三怨怨讐已多將何以戰不如私許復曹衛以攜之<hi>林此下乃先軫畫䇿杜私許二國使告絶于楚而後復之攜離也○施始䜴反</hi>執宛春以怒楚既<lb/>
戰而後圖之<hi>杜須勝負決乃定計</hi>公説乃拘宛春於衛且私許復<lb/>
曹衛曹衛告絶於楚子玉怒從晉師<hi>林從晉師求戰也○説音悦拘音俱</hi>
晉師退軍吏曰以君辟臣辱也且楚師老矣何故退<hi>林以晉君而避子玉故曰以君辟臣且楚師連年在外疲敝已極何故退師避之</hi>子犯曰師直為<lb/>
<pb n="10b"/>
壯曲為老豈在久乎<hi>林凡用師之道理直為强壯理曲為衰老豈以久出為老乎</hi>微<lb/>
楚之惠不及此<hi>林重耳過楚楚成王有贈送之惠</hi>退三舍辟之所以報<lb/>
也<hi>杜一舍三十里初楚子云若反國何以報我故以退三舍為報</hi>背惠食言以亢其讐<lb/>
<hi>杜亢猶當也讐謂楚也林背楚之惠而自食其避楚之言以當楚人之讐怨○背音佩下同亢苦浪反</hi>我<lb/>
曲楚直其衆素飽不可謂老<hi>杜直氣盈飽</hi>我退而楚還我將<lb/>
何求若其不還君退臣犯曲在彼矣退三舍楚衆欲止<lb/>
子玉不可夏四月戊辰晉侯宋公齊國歸父崔夭秦小<lb/>
子憖次于城濮<hi>杜國歸父崔夭齊大夫也小子憖秦穆公子也城濮衛地林師過信為次○夭<pb n="11a"/>於表反</hi>楚師背酅而舍<hi>杜酅丘陵險阻名林蓋楚從晉師舍止之地其背負險此所謂君退臣犯也○酅户圭反</hi>晉侯患之聽輿人之誦<hi>杜恐衆畏險故聽其歌誦</hi>曰原田<lb/>
每每舍其舊而新是謀<hi>杜髙平曰原喻晉君美盛若原田之草每每然可以謀立新功不足念舊惠○每亡回反又梅對反舍音捨</hi>公疑焉<hi>杜疑衆謂已背舊謀</hi>子犯曰戰也戰<lb/>
而捷必得諸侯若其不捷表裏山河必無害也<hi>杜晉國外河而内山</hi>公曰若楚惠何欒貞子曰漢陽諸姬楚實盡之<hi>杜貞子欒枝也水北曰陽姬姓之國在漢北者楚盡滅之</hi>思小惠而忘大恥不如戰也<hi>林思楚贈送之小惠而忘其滅諸姬之大恥不如與楚一戰以決勝負</hi>晉侯夢與楚子搏<hi>杜搏<pb n="11b"/>手搏○搏音博</hi>楚子伏已而盬其腦<hi>杜盬啑也林夢搏時楚子伏晉侯之上而以口啑具腦也○盬音古腦乃老反</hi>是以懼子犯曰吉我得天楚伏其罪吾且<lb/>
柔之矣<hi>杜晉侯上向故得天楚子下向地故伏其罪腦所以柔物子犯審見事宜故權言以答夢</hi>子<lb/>
玉使鬭勃請戰<hi>杜鬭勃楚大夫</hi>曰請與君之士戲<hi>林以戰為戲可見子玉輕用民命</hi>君馮軾而觀之得臣與寓目焉<hi>林得臣子玉名杜寓寄也○馮皮氷反軾音式與音預寓音遇</hi>晉侯使欒枝對曰寡君聞命矣楚君之惠<lb/>
未之敢忘是以在此為大夫退其敢當君乎<hi>林言晉君聞楚欲戰之命矣楚君皆日贈送之惠中心未敢弭忘是以未敢決戰遲回在此大夫謂子玉言為子玉退三舍其何敢<pb n="12a"/>輒與君敵乎○為于偽反</hi>既不獲命矣<hi>杜不獲止命</hi>敢煩大夫謂二三子<lb/>
<hi>杜煩鬭勃令戒勅子玉子西之屬</hi>戒爾車乘敬爾君事詰朝將見<hi>杜詰朝平旦林言平旦將以軍禮見○乘繩證反下皆同詰起吉反朝如字見如字又賢遍反</hi>晉車七百乘<lb/>
韅靷鞅靽<hi>杜五萬二千五百人在背曰韅在胸曰靷在腹曰鞅在後曰靽言駕乘修備林一云著掖皮曰韅軸曰靷頸皮曰鞅縶曰靽○韅許見反王又去見反説文作□靷以忍反鞅於杖反靽音半</hi>晉侯<lb/>
登有莘之虛以觀師曰少長有禮其可用也<hi>杜有莘故國名少長猶言大小林登高以觀晉師之强弱少者在前長者在後如軍禮也○莘所巾反虛丘魚反少詩照反長丁丈反</hi>遂伐其木以益其兵<hi>杜伐木以益攻戰之具輿曳柴亦是也</hi>己巳晉師<lb/>
<pb n="12b"/>
陳于莘北胥臣以下軍之佐當陳蔡子玉以若敖之六<lb/>
卒將中軍曰今日必無晉矣子西將左子上將右<hi>林莘北即城濮胥臣佐下軍自以其軍當陳人蔡人子玉以其宗人之兵六百人為親兵自衛以將中軍子玉自誇其强言今日必盡滅晉師杜子西鬬宜申子上鬬勃○陳直覲反卒子忽反下同將于匠反下同</hi>胥臣蒙<lb/>
馬以虎皮先犯陳蔡<hi>林馬見虎則伏胥臣以虎皮蒙馬欲使楚馬見之而懼也</hi>陳蔡<lb/>
奔楚右師潰<hi>杜陳蔡屬楚右師○潰户内反</hi>狐毛設二斾而退之<hi>杜斾火旗也又建二斾而退使若大將稍却○斾濤具反</hi>欒枝使輿曳柴而偽遁<hi>杜曳柴起塵詐為衆走○遁徒困反</hi>楚師馳之<hi>杜楚師見二斾先退曳柴塵起以為晉師已走故馳而逐之</hi>原<lb/>
<pb n="13a"/>
軫郤溱以中軍公族横擊之<hi>林原軫即先軫杜公族公所率之軍</hi>狐毛狐<lb/>
偃以上軍夾攻子西楚左師潰楚師敗績子玉收其卒<lb/>
而止故不敗<hi>杜三軍唯中軍完是大崩○夾古洽反又音頰</hi>晉師三日館穀<lb/>
<hi>杜館舍也食楚軍穀三日</hi>及癸酉而還甲午至于衡雍作王宫于踐<lb/>
土<hi>杜衡雍鄭地今滎陽卷縣襄王聞晉戰勝自徃勞之故為作宫○雍於用反</hi>鄉役之三月<lb/>
<hi>杜鄉猶屬也城濮役之前三月○鄉許亮反又作卿同</hi>鄭伯如楚致其師為楚師既<lb/>
敗而懼使子人九行成于晉<hi>杜子人氏九名林行成求服也○為于偽反</hi>晉<lb/>
欒枝入盟鄭伯五月丙午晉侯及鄭伯盟于衡雍丁未<lb/>
<pb n="13b"/>
獻楚俘于王駟介百乘徒兵千<hi>杜駟介四馬被甲徒兵步卒○駟音四介音界</hi>
鄭伯傅王用平禮也<hi>杜傅相也以周平王享晉文侯仇之禮享晉侯</hi>己酉王享<lb/>
醴命晉侯宥<hi>杜既享又命晉侯助以束帛以將厚意</hi>王命尹氏及王子虎<lb/>
内史叔興父策命晉侯為侯伯<hi>杜以策書命晉侯為伯也周禮九命作伯尹氏王子虎皆王卿士也叔興父大夫也三官命之以寵晉</hi>賜之大輅之服戎輅之服<lb/>
<hi>林大輅金輅也祭祀所乘其服鷩冕戎輅戎車也兵事所乘其服韋弁○輅音路</hi>彤弓一彤矢<lb/>
百玈弓矢千<hi>杜彤赤弓玈黑弓弓一犬百則矢千弓十矣諸侯賜弓矢然後專征伐○彤徒冬反玈音盧本或作旅字非也矢千本或作玈弓十玈矢千後人専輒加也</hi>秬鬯一卣<hi>杜秬黑黍鬯香酒<pb n="14a"/>所以降神卣器名○秬音巨鬯勅亮反卣音酉又音由爾雅云卣中尊也</hi>虎賁三百人<hi>林周禮虎賁氏以虎士三百人先後王而趍侯伯始受此賜○賁音奔</hi>曰王謂叔父敬服王命<lb/>
以綏四國糾逖王慝<hi>林晉與周同姓故稱曰叔父敬謹佩服王室之休命以撫綏四方諸侯之國杜逖遠也有惡於王者糾而遠之○逖勅歴反慝他得反</hi>晉侯三辭從命曰重<lb/>
耳敢再拜稽首奉揚天子之丕顯休命<hi>杜稽首首至地丕大也休美也○三息暫反又如字丕普悲反休許虯反</hi>受策以出出入三覲<hi>杜出入猶去來也從來至去凡三見王</hi>衛侯聞楚師敗懼出奔楚遂適陳<hi>杜自襄牛出</hi>使元咺<lb/>
奉叔武以受盟<hi>林元咺衛大夫叔武衛侯弟杜奉使攝君事</hi>癸亥王子虎盟<lb/>
<pb n="14b"/>
諸侯于王庭<hi>杜踐王宫之庭書踐土别於京師</hi>要言曰皆奬王室無相害<lb/>
也有渝此盟明神殛之俾隊其師無克祚國<hi>林載書要約之言使諸侯同心奬助王室無得私相侵害有敢渝變今日盟誓之言則明神共誅殛之使隕墜其師衆無能世祚其國家○奬將丈反渝羊朱反殛紀力反本又作極下是殛同俾本亦作卑必爾反隊直類反祚才故反</hi>及<lb/>
其𤣥孫無有老幼<hi>林曾孫之子曰𤣥孫自𤣥孫而下無問老幼俱受變盟之禍</hi>君子謂<lb/>
是盟也信<hi>杜合義信</hi>謂晉於是役也能以德攻<hi>杜以文徳教民而後用之○攻如字一音公送反</hi>○初楚子玉自為瓊弁玉纓未之服也<hi>杜弁以鹿子皮為之瓊美玉之别名次之以飾弁及纓詩云㑹弁如星林纓所以結於頷下而埀者○瓊求營反説<pb n="15a"/>文云赤玉弁本又作玣皮彦反</hi>先戰夢河神謂已曰畀余<hi>林先城濮未戰時子玉自夢有河之神謂已言以弁纓與我○先如字又悉薦反畀必利反與也</hi>余賜女孟諸之麋<lb/>
<hi>杜孟諸宋藪澤水草之交曰麋林蓋神言以宋之地利送子玉○女音汝麋亡皮反</hi>弗致也大心<lb/>
與子西使榮黄諫<hi>杜大心子玉之子子西子玉之族子玉剛愎故因榮黄榮黄榮季也林諌子玉使以弁纓禱于河神</hi>弗聽榮季曰死而利國猶或為之况瓊玉<lb/>
乎是糞土也而可以濟師將何愛焉<hi>林言死而可以利國家忠臣義士猶或肯為之况瓊弁玉纓之屬乎不過糞土之類爾言其不足愛也杜因神之欲以附百姓之願濟師之理○糞弗問反</hi>弗聽出告二子曰非神敗令尹令尹其不勤民實<lb/>
<pb n="15b"/>
自敗也<hi>杜盡心盡力無所愛惜為勤林蓋禱河本無預于戰而足以繫屬民心今子玉吝惜瓊玉不為民禱戰是無勤民之心實自取禍敗</hi>既敗王使謂之曰大夫若入其若申<lb/>
息之老何<hi>杜申息二邑子弟皆從子玉而死言何以見其父老</hi>子西孫伯曰得臣<lb/>
將死二臣止之曰君其將以為戮<hi>杜孫伯即大心子玉子也二子以此答王使言欲令子玉往就君戮</hi>及連穀而死<hi>杜至連穀王無赦㑹故自殺也文十年傳曰城濮之役王使止子玉曰無死不及子西亦自殺縊而縣絶故得不死王時别遣追前使連穀楚地殺得臣經在踐土盟上傳在下者説晉事畢而次及楚屬文之宜○穀胡木反</hi>晉侯聞之而後喜可知也<lb/>
<hi>杜喜見于顔色</hi>曰莫余毒也已蒍吕臣實為令尹奉已而已不<lb/>
<pb n="16a"/>
在民矣<hi>林言子玉既死莫有為我之毒害也已蒍吕臣即叔伯代子玉為令尹但能奉已苟幸無過而已杜言其自守無大志</hi>○或訴元咺於衛侯曰立叔武矣其子角<lb/>
從公公使殺之<hi>林訴猶譖也而有緩急之異語曰浸潤之譖膚受之愬是譖如水之潤物以漸而入訴如風寒之襲人以暴而至此言訴蓋暴至也杜角元咺子○從才用反又如字</hi>咺不廢命<lb/>
奉夷叔以入守<hi>林咺不敢以子殺之故廢衛侯之命奉夷叔以入衛守國夷叔即叔武杜夷謚○守手又反</hi>六月晉人復衛侯<hi>杜以叔武受盟于踐土故聽衛侯歸</hi>甯武子與<lb/>
衛人盟于宛濮<hi>杜武子甯俞也陳留長垣縣西南有宛亭近濮水○宛於阮反</hi>曰天禍<lb/>
衛國君臣不協以及此憂也<hi>杜衛侯欲與楚國人不欲故不和也</hi>今天誘<lb/>
<pb n="16b"/>
其衷<hi>杜衷中也林上天悔禍而誘掖衛人之中心○衷音忠或丁仲反下同</hi>使皆降心以<lb/>
相從也不有居者誰守社稷不有行者誰扞牧圉<hi>杜牛曰牧馬曰圉○扞户旦反牧音目</hi>不協之故<hi>林恐居者行者不和協相安之故</hi>用昭乞盟<lb/>
于爾大神以誘天衷<hi>林以誘掖中心之天理</hi>自今日以往既盟之<lb/>
後行者無保其力居者無懼其罪有渝此盟以相及也<lb/>
明神先君是糾是殛<hi>林凡從君出行者無保恃其宣效勞力凡在國不出者無恐懼其遭罹罪戾苟有渝變此盟誓以惡相及司盟之明神與衛國之先君糾正其罪而誅殛其人</hi>國人聞此<lb/>
盟也而後不貳<hi>林然後各安其所無有二心杜傳言叔武之賢甯俞之忠衛侯所以書復歸</hi>
<pb n="17a"/>
衛侯先期入<hi>杜不信叔武○先悉薦反</hi>甯子先長牂守門以為使也<lb/>
與之乘而入<hi>杜甯子患公之欲速故先入欲安喻國人林長牂衛大夫時為衛守門以甯子為成公使衛共載而入國○牂子郎反使所吏反</hi>公子歂犬華仲前驅<hi>杜衛侯遂驅掩寗子未備二子衛大夫○歂市專反華户化反又如字</hi>叔武將沐聞君至喜捉髪走出<lb/>
前驅射而殺之公知其無罪也枕之股而哭之<hi>杜公以叔武尸枕其股○射食亦反枕支鴆反</hi>歂犬走出<hi>杜手射叔武故</hi>公使殺之元咺出奔<lb/>
晉<hi>杜元咺以衛侯驅入殺叔武故至晉愬之</hi>○城濮之戰晉中軍風于澤<hi>杜牛馬因風而走皆失之○牛馬牝牡相誇曰風</hi>兦大斾之左旃<hi>杜大斾旗名繫旐曰斾通帛曰<pb n="17b"/>旃○旃章然反爾雅云因章曰旃</hi>祁瞞奸命<hi>杜掌此二事而不修為奸軍令○瞞莫干反奸音干</hi>
司馬殺之以徇于諸侯使茅茷代之師還壬午濟河舟<lb/>
之僑先歸<hi>林舟之僑為戎右棄其職而先歸○茷扶廢反僑其驕反</hi>士㑹攝右<hi>杜權之代舟僑也士㑹隨武子士蒍之孫</hi>秋七月丙申振旅愷以入于晉<hi>林入曰振旅整行列也長者在前少者在後殿師之義也軍樂曰愷師出有功則愷歌入國以獻于社○愷開在反</hi>獻俘<lb/>
授馘飲至大賞<hi>杜獻楚俘於廟林授數也數所截耳馘○馘古獲反</hi>徴㑹討貳<hi>杜徴召諸侯將冬㑹于温林討諸侯之有二心者</hi>殺舟之僑以徇于國民於是大<lb/>
服君子謂文公其能刑矣三罪而民服<hi>杜三罪顛頡祁瞞舟之僑</hi>詩<lb/>
<pb n="18a"/>
云惠此中國以綏四方不失賞刑之謂也<hi>杜詩大雅言賞刑不失則中國受惠四方安靖</hi>○冬㑹於温討不服也<hi>杜討衛許</hi>衛侯與元咺訟<lb/>
<hi>杜爭殺叔武事</hi>甯武子為輔鍼莊子為坐士榮為大士<hi>杜大士治獄官也周禮命夫命婦不躬坐獄訟元咺又不宜與其君對坐故使鍼莊子為坐又使衛之忠臣及其獄官質正元咺傳曰王叔之宰與伯輿之大夫坐獄於王庭各不身親蓋今長吏有罪先驗吏卒之義○鍼其亷反坐如字或音才卧反</hi>衛侯不勝<hi>杜三子辭屈</hi>殺士榮刖鍼莊子謂甯俞忠而免<lb/>
之執衛侯歸之于京師寘諸深室<hi>林斷足曰刖杜深室别為囚室○刖音月又五割反寘之豉反</hi>甯子職納橐饘焉<hi>杜甯俞以君在幽隘故親以衣食為已職槖衣囊饘麋<pb n="18b"/>也言其忠至所慮者深○槖音託饘之然反</hi>元咺歸于衛立公子瑕<hi>杜瑕衛公子適也</hi>是㑹也晉侯召王以諸侯見且使王狩<hi>杜晉侯大合諸侯而欲尊事天子以為名義自嫌强大不敢朝周喻王出狩因得盡羣臣之禮皆譎而不正之事○見賢遍反</hi>仲尼<lb/>
曰以臣召君不可以訓故書曰天王狩于河陽言非其<lb/>
地也<hi>杜使若天王自狩以失地故書河陽實以屬晉非王狩地林水北為陽</hi>且明德也<hi>杜隠其召君之闕欲以明晉之功徳河陽之狩趙盾之弑泄冶之罪皆違凡變例以起大義危疑之理故特稱仲尼以明之</hi>壬申公朝于王所<hi>杜執衛侯經在朝王下傳在上者告執晚</hi>○丁丑諸侯<lb/>
圍許<hi>杜十月十五日有日無月</hi>晉侯有疾曹伯之豎侯獳貨筮史<hi>杜豎<pb n="19a"/>掌通内外者林曹共公之小臣姓侯名儒納貨賂于晉大史之掌卜筮者</hi>使曰以曹為解<hi>杜以滅曹為解故○解户賣反又古買反</hi>齊桓公為㑹而封異姓<hi>杜封邢衛</hi>今君為<lb/>
㑹而滅同姓曹叔振鐸文之昭也<hi>杜叔振鐸曹始封君文王之子○鐸待洛反</hi>先君康叔武之穆也且合諸侯而滅兄弟非禮也<hi>林曹與晉為兄弟之國而晉滅之非盟主之禮也</hi>與衛偕命<hi>杜私許復曹衛</hi>而不與偕復<lb/>
非信也<hi>林已復衛侯而曹不與衛同時俱復非出令之信也</hi>同罪異罰非刑也<hi>林曹衛皆有不禮從楚之罪而衛復曹否非罰罪之刑也</hi>禮以行義信以守禮刑以正<lb/>
邪舍此三者君將若之何公説復曹伯遂㑹諸侯圍許<lb/>
<pb n="19b"/>
<hi>○邪似嗟反舍音捨説音悦</hi>○晉侯作三行以禦狄荀林父將中行<lb/>
屠擊將右行先蔑將左行<hi>杜晉置上中下三軍今復増置三行以辟天子六軍之名三行無佐疑大夫帥○行户郎反將子匠反屠音徒擊古狄反一音計蔑亡結反</hi>
　<lb/>
　<lb/>
　<lb/>
　<lb/>
　左傳杜林合注卷十三<lb/>
</p>
<p>
</p>
  </div>
</body>
</text>
</TEI>
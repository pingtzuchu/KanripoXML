<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>左傳杜林合注卷四十五</head>
    <p>
<pb n="1a"/>
欽定四庫全書<lb/>
　左傳杜林合注卷四十五　明　王道焜<lb/>
　　　　　　　　　　　　　趙如源　同編<lb/>
　　定公二<lb/>
經<hi>丙申</hi>五年春王三月辛亥朔日有食之<hi>無傳</hi>○夏歸粟于<lb/>
蔡<hi>蔡為楚所圍饑之故魯歸之粟</hi>○於越入吴<hi>林於發聲也向曰越人今曰於越復從其舊號也越未有聞也昭定之春秋吴楚爭而後越入中國昭五年㑹于瑣也越常夀過始見於經而亟稱人後三十年而入吴不復稱人矣晉楚之初春秋未以敵言之戰于邲也則楚稱子矣吴楚之初春秋未以敵言之戰于<pb n="1b"/>柏舉也則吴稱子矣至於吴越終春秋不以敵言之也是故越入吴書吴入越不書</hi>○六月丙申<lb/>
季孫意如卒○秋七月壬子叔孫不敢卒<hi>無傳</hi>○冬晉士<lb/>
鞅帥師圍鮮虞<lb/>
傳五年春王人殺子朝于楚<hi>因楚亂也終閔馬父之言</hi>○夏歸粟干<lb/>
蔡以周亟矜無資<hi>林亟急也以周濟蔡人之亟難矜哀蔡人之無資糧○亟紀力反</hi>
越入吴吴在楚也<hi>林乗吴之在楚而入其國也</hi>○六月季平子行東<lb/>
野<hi>東野季氏邑○行下孟反下同</hi>還未至丙申卒于房陽貨將以璵璠<lb/>
歛<hi>杜璵璠美玉君所佩○璵音餘璠音煩又方煩反歛力驗反</hi>仲梁懐弗與<hi>懐亦季氏家臣</hi>
<pb n="2a"/>
曰改步改玉<hi>杜昭公之出季縣行君事佩璵璠祭宗廟今定公立復臣位改君步則亦當去璵璠</hi>
陽貨欲逐之告公山不狃不狃曰彼為君也子何怨焉<lb/>
<hi>杜不狃季氏臣費宰子洩也為君不欲使僣林君謂意如○狃女九反為于偽反</hi>既葬桓子行<lb/>
東野<hi>杜桓子意如子季孫斯</hi>及費子洩為費宰逆勞於郊桓子敬<lb/>
之勞仲梁懐仲梁懐弗敬<hi>杜懐時從桓子行輕慢子洩○勞力報反下同</hi>子洩怒<lb/>
謂陽貨子行之乎<hi>杜行逐懐也為下陽貨囚桓子起</hi>○申包胥以秦師<lb/>
至秦子蒲子虎帥車五百乗以救楚<hi>五百乗三萬七千五百人○乗繩證反</hi>子蒲曰吾未知吴道<hi>林道猶法術也言我未知制吴之法術</hi>使楚人先<lb/>
<pb n="2b"/>
與吴人戰而自稷㑹之大敗夫槩王于沂<hi>杜稷沂皆楚地</hi>吴人<lb/>
獲薳射於柏舉<hi>薳射楚大夫○射食亦反又食夜反</hi>其子帥奔徒<hi>杜奔徒楚散卒</hi>
以從子西敗吴師於軍祥<hi>楚地</hi>秋七月子期子蒲滅唐<hi>杜從吴伐楚故</hi>九月夫槩王歸自立也以與王戰而敗<hi>自立為吴王號夫槩</hi>
奔楚為堂谿氏<hi>傳終言之</hi>吴師敗楚師于雍澨秦師又敗吴<lb/>
師吴師居麇<hi>麇地名○麇九倫反下同</hi>子期將焚之<hi>林楚子期將以火攻吴師</hi>子<lb/>
西曰父兄親暴骨焉不能收又焚之不可<hi>杜前年楚人與吴戰多死麇中言不可并焚○暴步卜反</hi>子期曰國亡矣死者若有知也可以歆<lb/>
<pb n="3a"/>
舊祀<hi>杜言焚吴復楚則祭祀不廢</hi>豈憚焚之焚之而又戰吴師敗又<lb/>
戰于公壻之谿<hi>楚地名</hi>吴師大敗吴子乃歸囚闉輿罷闉<lb/>
輿罷請先遂逃歸<hi>杜輿罷楚大夫請先至吴而逃歸言吴唯得楚一大夫復失之所以不克○闉音因罷音皮</hi>葉公諸梁之弟后臧從其母於吴不待而歸<lb/>
<hi>諸梁司馬沈尹戌之子葉公子高也吴入楚獲后臧之母楚定臧棄母而歸○葉舒涉反從如字又才用反</hi>
葉公終不正視<hi>杜不義之</hi>○乙亥陽貨囚季桓子及公父文<lb/>
伯<hi>文伯季桓子從父昆弟也陽貨欲為亂恐二子不從故囚之○父音甫</hi>而逐仲梁懐<hi>林以其不順已故</hi>冬十月丁亥殺公何藐<hi>藐季氏族</hi>己丑盟桓子于稷<lb/>
<pb n="3b"/>
門之内<hi>魯南城門</hi>庚寅大詛<hi>林詛謂違盟者當受罰○詛莊慮反</hi>逐公父歜及<lb/>
秦遄皆奔齊<hi>杜歜即文伯也秦遄平子姑壻也傳言季氏之亂○歜昌欲反</hi>○楚子入<lb/>
于郢<hi>吴師已歸</hi>初鬭辛聞吴人之爭宫也曰吾聞之不讓則<lb/>
不和不和不可以逺征吴爭於楚必有亂有亂則必歸<lb/>
焉能定楚<hi>林吴始入楚已有所爭爭而不已其勢必亂禍亂既起其勢必歸安能定楚之地○焉於䖍反</hi>王之奔隨也將渉於成自<hi>江夏竟陵縣有白水出聊屈山西南入漢○白其乆反</hi>藍尹亹涉其帑<hi>林亹楚大夫先在白水涉其妻子○亹亡匪反帑音奴</hi>不與王<lb/>
舟及寧王欲殺之<hi>杜寧安定也</hi>子西曰子常唯思舊怨以敗<lb/>
<pb n="4a"/>
君何效焉王曰善使復其所吾以志前惡<hi>林惡過也我用此以識前日之過</hi>王賞鬭辛王孫由于王孫圉鍾建鬭巢申包胥王<lb/>
孫賈宋木鬭懐<hi>九子皆從王有大功者</hi>子西曰請舍懐也<hi>杜以初謀弑王也○舍音捨又音赦</hi>王曰大德滅小怨道也<hi>杜終從其兄免王大難是大德</hi>申包<lb/>
胥曰吾為君也非為身也君既定矣又何求且吾尤子<lb/>
旗其又為諸<hi>林言我乞師於秦王欲為君救難非以為身求賞今君既已安定在我又復何求且我常以子旗為過其可又為子旗所為以自速禍杜子旗蔓成然也以有德于平王求欲無厭平王殺之在昭十四年○為君為身于偽反</hi>遂逃賞王將嫁季芊季芊辭曰所以為<lb/>
<pb n="4b"/>
女子逺丈夫也鍾建負我矣<hi>林前年楚大夫鍾建負季芊以從奔鄖○逺于萬反</hi>
以妻鍾建以為樂尹<hi>杜司樂大夫○妻七計反</hi>王之在隨也子西為<lb/>
王輿服以保路國于脾洩<hi>杜脾洩楚邑也失王恐國人潰散故偽為王車服立國脾洩以保安道路人</hi>聞王所在而後從王王使由于城麇<hi>杜於麇築城</hi>
復命子西問髙厚焉弗知子西曰不能如辭<hi>杜言自知不能當辭勿行</hi>城不知髙厚小大何知<hi>林築城尚不知其髙厚小大之數當復與知何事</hi>對<lb/>
曰固辭不能子使余也人各有能有不能王遇盜於雲<lb/>
中余受其戈其所猶在<hi>杜其被傷處猶在</hi>袒而視之背曰此余<lb/>
<pb n="5a"/>
所能也脾洩之事余亦弗能也<hi>傳言昭王所以復國有賢臣也○袒音但</hi>○<lb/>
晉士鞅圍鮮虞報觀虎之役也<hi>三年鮮虞獲晉觀虎</hi>
經<hi>丁酉</hi>六年春王正月癸亥鄭游速帥師滅許以許男斯<lb/>
歸<hi>杜游速大叔子林斯執元公成立</hi>○二月公侵鄭<hi>林自宣之季年凡伐不言公魯無君將者八十年矣至是書侵鄭則以公出不狃侯犯陽虎之専也故曰政逮于大夫四世矣故夫三桓之子孫微矣</hi>公至自侵鄭<hi>無傳</hi>○夏季孫斯仲孫何忌如晉○秋晉<lb/>
人執宋行人樂祁犂<hi>稱行人言非其罪</hi>○冬城中城<hi>無傳公為晉侵鄭故懼而城之</hi>○季孫斯仲孫忌帥師圍鄆<hi>杜無傳何忌不言何闕文鄆貳於齊故圍<pb n="5b"/>之○鄆音運</hi>
傳六年春鄭滅許因楚敗也<hi>林因楚敗故滅其與國</hi>○二月公侵<lb/>
鄭取匡為晉討鄭之伐胥靡也<hi>杜胥靡周地也周儋翩因鄭人以作亂鄭為之伐胥靡故晉使魯討之匡鄭地取匡不書歸之晉○為于偽反</hi>往不假道於衛及還陽虎<lb/>
使季孟自南門入出自東門<hi>陽貨將逐三桓欲使得罪於鄰國</hi>舍於豚<lb/>
澤衛侯怒使彌子瑕追之<hi>彌子瑕衛嬖大夫</hi>公叔文子老矣<hi>杜文子公叔發</hi>輦而如公曰尤人而效之非禮也<hi>林尤責也責人之過而倣效其所為知禮者宜不為此</hi>昭公之難君將以文之舒鼎<hi>衛文公之鼎○難乃旦反</hi>
<pb n="6a"/>
成之昭兆<hi>杜寳龜</hi>定之鞶鑑<hi>杜鞶帶而以鏡為飾也今西方羌胡猶然古之遺服○鞶步丹反</hi>苟可以納之擇用一焉公子與二三臣之子諸侯<lb/>
苟憂之<hi>林諸侯苟有憂恤魯侯者</hi>將以為之質<hi>林為質求納魯昭公○質音致</hi>此羣<lb/>
臣之所聞也今將以小忿蒙舊德<hi>蒙覆也</hi>無乃不可乎大<lb/>
姒之子<hi>大姒文王妃○大音泰</hi>唯周公康叔為相睦也而效小人<lb/>
以棄之不亦誣乎天將多陽貨之罪以斃之<hi>林陽虎本有罪天意又欲甚其罪而後斃踣之言此不假道皆陽貨所為</hi>君姑待之若何乃止<hi>杜止不伐魯師</hi>
○夏季桓子如晉獻鄭俘也<hi>獻此春取匡之俘</hi>陽貨强使孟懿<lb/>
<pb n="6b"/>
子往報夫人之幣<hi>虎欲困辱三桓并求媚於晉故强使正卿報晉夫人之聘○强其丈反</hi>
晉人兼享之<hi>杜賤魯故不復兩設禮明經所以不備書</hi>孟孫立于房外<hi>杜孟孫即孟懿子立於更衣房之外</hi>謂范獻子曰陽貨若不能居魯而息肩於<lb/>
晉所不以為中軍司馬者有如先君<hi>林息肩猶任重者止息其兼擔之勞此言陽貨不能任重於魯而求息肩於晉若為陽貨請晉必處之以中軍司馬之官杜稱先君以徴其言若欲使晉必厚待之</hi>獻子曰寡君有官將使其人<hi>杜擇得其人</hi>鞅何知焉<lb/>
獻子謂簡子曰魯人患陽貨矣孟孫知其釁以為必適<lb/>
晉故强為之請以取入焉<hi>杜欲令晉人聞虎當逃走故强設請託之辭因此言以入<pb n="7a"/>晉令晉素知之○為之于偽反</hi>○四月己丑吴大子終纍敗楚舟師<hi>杜終纍闔廬子夫差兄舟師水戰○纍力追反又力軌反</hi>獲潘子臣小惟子<hi>二于楚舟師之帥○惟位悲反本又作帷亦如字</hi>及大夫七人楚國大惕懼亡子期又以<lb/>
陵師敗于繁揚<hi>杜陵師陸軍林以上文有舟師故以陵師别之</hi>令尹子西喜曰<lb/>
乃今可為矣<hi>言知懼而後可治</hi>於是乎遷郢於鄀<hi>林改鄀為郢故曰遷郢於鄀○鄀音若</hi>而改紀其政<hi>林改其政而新之/紀其政而理之</hi>以定楚國<hi>傳言楚頼子西以安</hi>○周儋翩率王子朝之徒因鄭人將以作亂于周<lb/>
<hi>枉儋翩子朝餘黨</hi>鄭於是乎伐馮滑胥靡負黍狐人闕外<hi>杜鄭伐周<pb n="7b"/>六邑在魯伐鄭取匡前於此見者為戍周起也陽城縣西南有負黍亭○見賢遍反下同</hi>六月晉閻<lb/>
没戍周且城胥靡<hi>杜為下天王出君姑蕕起</hi>○秋八月宋樂祁言於<lb/>
景公曰諸侯唯我事晉今使不往晉其憾矣樂祁告其<lb/>
宰陳寅<hi>杜以與公言告之○使所吏反</hi>陳寅曰必使子往他日公謂樂<lb/>
祁曰唯寡人説子之言子必往陳寅曰子立而後行<hi>寅知晉政多門往必有難故使樂祁立後而行○説音悦</hi>吾室亦不亡<hi>林已為先人立後故雖身死不亡其家</hi>唯君亦以我為知難而行也<hi>林亦使宋君知樂祁此行為不易</hi>見<lb/>
溷而行<hi>杜溷樂祁子也見子君立以為後○溷侯温反又侯困反</hi>趙簡子逆而飲之<lb/>
<pb n="8a"/>
酒於緜上獻楊楯六十於簡子<hi>林楯干楯也以楊木為之○飲於鴆反楯食允反又音允</hi>陳寅曰昔吾主范氏今子主趙氏又有納焉以楊<lb/>
楯賈禍弗可為也已<hi>林納猶獻也寅知范氏必怨將得禍○賈音古</hi>然子死晉<lb/>
國子孫必得志於宋<hi>杜以其為國死</hi>范獻子言於晉侯曰以君<lb/>
命越疆而使未致喪而私飲酒不敬二君不可不討也<lb/>
乃執樂祁<hi>杜獻子怒祁比趙氏經所以稱行人○使所吏反下同</hi>○陽虎又盟公<lb/>
及三桓於周社盟國人于亳社詛于五父之衢<hi>傳言三桓微陪臣専政為八年陽虎作亂起○詛側慮反父音甫</hi>○冬十二月天王處于姑蕕<lb/>
<pb n="8b"/>
<hi>杜姑蕕周地</hi>辟儋翩之亂也<hi>杜為明年單劉逆王起</hi>
經<hi>戊戌</hi>七年春王正月○夏四月○秋齊侯鄭伯盟于鹹<lb/>
<hi>杜衛地林此特相盟也特相盟自齊桓以來未之有也於是再見諸侯無主盟矣是故書石門以志諸侯之合書鹹以志諸侯之散此春秋之終始也</hi>○齊人執衛行人北宫結以侵衛<lb/>
<hi>稱行人非使人之罪</hi>齊侯衛侯盟于沙<hi>杜結叛晉也陽平元城縣東南有沙亭</hi>○大<lb/>
雩<hi>無傳過也</hi>○齊國夏帥師伐我西鄙<hi>夏國/佐孫</hi>○九月大雩<hi>無傳過也</hi>○冬十月<lb/>
傳七年春二月周儋翩入于儀栗以叛<hi>儀栗周邑</hi>○齊人歸<lb/>
<pb n="9a"/>
鄆陽關陽虎居之以為政<hi>杜鄆陽關皆魯邑中貳於齊齊今歸之不書虎専之</hi>○<lb/>
夏四月單武公<hi>穆公子</hi>劉桓公<hi>文公/子</hi>敗尹氏于窮谷<hi>杜尹氏復黨儋翩共為亂也</hi>○秋齊侯鄭伯盟于鹹徵㑹于衛<hi>杜徵召也</hi>衛侯<lb/>
欲叛晉<hi>杜屬齊鄭也</hi>諸大夫不可使北宫結如齊而私於齊<lb/>
侯曰執結以侵我<hi>欲以齊師懼諸大夫</hi>齊侯從之乃盟于瑣<hi>瑣即沙也為明年涉佗捘衛侯手起</hi>○齊國夏伐我<hi>杜齊叛晉故</hi>陽虎御季桓子公<lb/>
歛處父御孟懿子<hi>杜處父孟氏家臣成宰公歛陽○歛力檢反又音亷</hi>將宵軍齊<lb/>
師<hi>林將乗夜以攻齊師</hi>齊師聞之墮伏而待之<hi>杜墮毁其軍以誘敵而設伏兵將夾<pb n="9b"/>擊之○墮許規反</hi>處父曰處不圖禍而必死<hi>林言陽虎汝不圖度禍難以攻齊師汝必當死而女也</hi>苫夷曰虎陷二子於難<hi>杜苫夷季氏家臣二子季孟○苫始占反難乃旦反</hi>不待有司余必殺女<hi>不待魯之有司討治汝罪余必先自殺汝○女音汝</hi>虎<lb/>
懼乃還不敗<hi>傳言陪臣强能自相制季孟不敢有心</hi>○冬十一月戊午單<lb/>
子劉子逆王于慶氏<hi>杜慶氏守姑蕕大夫天王前年出居於此故單劉逆王以歸</hi>晉<lb/>
籍秦送王己巳王入于王城<hi>杜己巳十二月五日有日無月</hi>館于公族<lb/>
黨氏<hi>杜黨氏周大夫○黨音掌</hi>而後朝于莊宫<hi>杜莊王廟也</hi>
經<hi>己亥</hi>八年春王正月公侵齊<hi>報前年伐/我西鄙</hi>公至自侵齊<hi>無傳</hi>
<pb n="10a"/>
○二月公侵齊<hi>杜未得志故林見魯之後於棄晉也</hi>三月公至自侵齊<hi>無傳</hi>
○曹伯露卒<hi>杜無傳四年盟臯鼬林靖公卒子伯陽立</hi>○夏齊國夏帥師伐<lb/>
我西鄙○公㑹晉師于瓦<hi>杜瓦衛地將來救魯公逆㑹之東郡燕縣東北有瓦亭林不曰㑹士鞅而曰㑹晉師重師也鞌之戰公㑹晉師于上隕不書諱之也四卿並將而以禽鄭自師逆公三家之張成於此矣故諱之也於是齊師伐我晉士鞅趙鞅荀寅救我公㑹晉師于瓦勿諱可也</hi>公至自<lb/>
瓦<hi>無傳</hi>○秋七月戊辰陳侯栁卒<hi>杜無傳四年盟臯鼬林懐公卒子閔公越立</hi>
○晉士鞅帥師侵鄭遂侵衛<hi>杜兩事故曰遂林此其言遂何晉始伐與國也於襄之二十三年齊始叛晉取朝歌去年鄭始叛晉盟齊于鹹衛始叛晉盟齊于沙于是侵鄭衛又明年及齊平雖<pb n="10b"/>魯亦叛晉矣故悉書之也</hi>○葬曹靖公<hi>無/傳</hi>○九月葬陳懐公<hi>無傳三月而葬速</hi>○季孫斯仲孫何忌帥師侵衛○冬衛侯鄭伯盟于<lb/>
曲濮<hi>杜無傳結叛晉曲濮衛地○濮音卜</hi>○從祀先公<hi>杜從順也先公閔公僖公也將正二公之位次所順非一親盡故通言先公林陽虎欲去三桓而為此也</hi>○盜竊寳玉大弓<hi>杜盜謂陽虎也家臣賤名氏不見故曰盜寳玉夏后氏之璜大弓封父之繁弱林書曰盜竊寳玉大弓魯無人之辭也是故陪臣叛皆不書書陽虎為盜是治陪臣也君子之作春秋治至於陪臣斯極矣</hi>
傳八年春王正月公侵齊門于陽州<hi>杜攻其門</hi>士皆坐列<hi>言無鬭志</hi>曰顔高之弓六鈞<hi>顔髙魯人三十斤為鈞六鈞百八十斤古稱重故以為異强</hi>皆<lb/>
<pb n="11a"/>
取而傳觀之陽州人出顔髙奪人弱弓籍丘子鉏擊之<lb/>
與一人俱斃<hi>杜子鉏齊人斃仆也○傳直專反</hi>偃且射子鉏<hi>林顔髙雖為子鉏所擊偃仆在地猶射子鉏○射食亦反下同</hi>中頰殪<hi>杜子鉏死林見顔髙有力善射○中丁仲反下同</hi>
顔息射人中睂<hi>顔息魯人</hi>退曰我無勇吾志其目也<hi>林言志射其目乃誤中眉益謙以自矜</hi>師退冉猛偽傷足而告<hi>杜猛魯人欲先歸</hi>其兄㑹<lb/>
乃呼曰猛也殿<hi>杜㑹見師退而猛不在列乃大呼詐言猛在後為殿傳言魯無軍政○殿丁電反</hi>○二月己丑單子伐穀城劉子伐儀栗<hi>杜討儋翩之黨穀城在河南縣西○單音善</hi>辛夘單子伐簡城劉子伐孟<hi>林亦討儋翩之黨</hi>以定<lb/>
<pb n="11b"/>
王室<hi>傳終王室之亂</hi>○趙鞅言於晉侯曰諸侯唯宋事晉好逆<lb/>
其使猶懼不至今又執之是絶諸侯也將歸樂祁士鞅<lb/>
曰<hi>林即范獻子○好呼報反使所吏反</hi>三年止之無故而歸之宋必叛晉<lb/>
<hi>林執祁在六年故曰三年止之宋不求晉是無故而歸之</hi>獻子私謂子梁<hi>杜獻子范鞅子梁樂祁</hi>曰寡君懼不得事宋君是以止子子姑使溷代子<hi>杜溷樂祁子○溷侯温反又侯困反</hi>子梁以告陳寅陳寅曰宋將叛晉是棄<lb/>
溷也不如待之<hi>林言宋怨晉勢將背叛如宋必叛而以溷自代是棄之也不如且自留晉以待其定勿以子自代</hi>樂祁歸卒于大行<hi>杜大行晉東南山○大音泰行户郎反一音衡</hi>士<lb/>
<pb n="12a"/>
鞅曰宋必叛不如止其尸以求成焉乃止諸州<hi>州晉地為明年宋公使樂大心如晉張本</hi>○公侵齊攻廩丘之郛<hi>杜郛/郭也</hi>主人焚衝<hi>杜衝戰車林此蓋齊人焚魯攻廩郛者之戰車○衝昌容反説文作䡴云陷陣車也</hi>或濡馬褐以救<lb/>
之<hi>杜馬褐馬衣</hi>遂毁之<hi>杜毁/郛</hi>主人出<hi>林廩丘/入出戰</hi>師奔<hi>杜攻郛人少故遣後師走往助之</hi>陽虎偽不見冉猛者曰猛在此必敗<hi>杜陽州之役猛先歸言若在此必復敗</hi>猛逐之顧而無繼偽顛<hi>林冉猛聞言怒逐廩丘人反顧莫有繼其後者復偽顛仆而止</hi>虎曰盡客氣也<hi>杜言皆客氣非勇</hi>苫越生子將待事<lb/>
而名之<hi>杜苫越苫夷○苫式占反</hi>陽州之役獲焉<hi>林苫夷獲俘焉</hi>名之曰陽<lb/>
<pb n="12b"/>
州<hi>欲自比僑如</hi>○夏齊國夏高張伐我西鄙<hi>杜報上二侵</hi>晉士鞅<lb/>
趙鞅荀寅救我<hi>杜救不書齊師已去未入竟</hi>公㑹晉師于瓦范獻子<lb/>
執羔趙簡子中行文子皆執雁魯於是始尚羔<hi>杜獻子士鞅也簡子趙鞅也中行文子荀寅也禮卿執羔大夫執雁魯則同之今始知執羔之尊也卿不書禮不敵公史略之○行户郎反</hi>○晉師將盟衛侯于剸澤<hi>杜自瓦還就衛地盟○剸音専又市轉反</hi>
趙簡子曰羣臣誰敢盟衛君者<hi>前年衛叛晉屬齊簡子意欲摧辱之</hi>涉佗<lb/>
成何曰我能盟之<hi>二子晉大夫○佗徒何反</hi>衛人請執牛耳<hi>盟禮尊者涖牛耳主次盟者衛侯與晉大夫盟自以當涖牛耳故請</hi>成何曰衛吾温原也焉得視<lb/>
<pb n="13a"/>
諸侯<hi>杜言衛小可比晉縣不得從諸侯禮○焉於䖍反</hi>將歃涉佗捘衛侯之手<lb/>
及捥<hi>杜捘擠也血至捥○歃所治反捘子對反捥烏喚反</hi>衛侯怒王孫賈趨進<hi>杜賈衛大夫</hi>曰盟以信禮也<hi>信猶明也</hi>有如衛君其敢不唯禮是事<lb/>
而受此盟也<hi>言晉無禮不欲受其盟</hi>衛侯欲叛晉而患諸大夫王<lb/>
孫賈使次于郊大夫問故<hi>杜問不入故</hi>公以晉詬語之<hi>杜詬恥也○詬呼豆反語魚據反</hi>且曰寡人辱社稷其改卜嗣寡人從焉<hi>杜使改卜他公子以嗣先君我從大夫所立</hi>大夫曰是衛之禍豈君之過也公<lb/>
曰又有患焉謂寡人必以而子厚與大夫之子為質<hi>杜為質於<pb n="13b"/>晉○質音致下同</hi>大夫曰苟有益也公子則往羣臣之子敢不<lb/>
皆負羈絏以從<hi>林羈馬絡頭絏馬繮也言從公子之賤役○絏息列反從才用反下同</hi>將<lb/>
行王孫賈曰苟衛國有難工商未嘗不為患使皆行而<lb/>
後可<hi>林言苟衛國有侵伐之禍難亦未嘗不為工商之患使工商皆行欲激國人使皆怒○難乃旦反</hi>
公以告大夫乃皆將行之行有日<hi>有期日</hi>公朝國人使賈<lb/>
問焉曰若衛叛晉晉五伐我病何如矣皆曰五伐我猶<lb/>
可以能戰<hi>林尚可竭其材能以戰</hi>賈曰然則如叛之病而後質焉<lb/>
何遲之有乃叛晉晉人請改盟弗許<hi>林晉亦自悔無禮故請改盟</hi>○<lb/>
<pb n="14a"/>
秋晉士鞅㑹成桓公侵鄭圍蟲牢報伊闕也<hi>杜桓公周卿士不書監帥不親侵也六年鄭伐周闕外晉為周報之</hi>遂侵衛<hi>杜討叛</hi>○九月師侵衛晉故<lb/>
也<hi>魯為晉討衛</hi>○季寤<hi>季桓子/之弟</hi>公鉏極<hi>杜公彌曽孫桓子族子</hi>公山不<lb/>
狃<hi>杜費宰○狃女九反</hi>皆不得志於季氏叔孫輒無寵於叔孫氏<lb/>
<hi>輒叔孫氏之庶子</hi>叔仲志不得志於魯<hi>志叔孫帶之孫皆為國人所薄</hi>故五人<lb/>
因陽虎陽虎欲去三桓<hi>林孟叔季三族皆出自桓公號三桓</hi>以季寤更季<lb/>
氏<hi>杜代桓子○更音庚舊古孟反下同</hi>以叔孫輒更叔孫氏<hi>杜代孟叔</hi>已更孟<lb/>
氏<hi>杜陽虎自代懿子</hi>冬十月順祀先公而祈焉<hi>杜將作大事欲以順祀取媚</hi>
<pb n="14b"/>
辛夘禘于僖公<hi>辛夘十月二日不於大廟者順祀之義當退僖公懼於僖神故於僖廟行順祀</hi>
壬辰將享季氏于蒲圃而殺之戒都車曰癸巳至<hi>杜都邑之兵車也陽虎欲以壬辰夜殺季孫明日癸巳以都車攻二家</hi>成宰公歛處父告孟孫<lb/>
曰季氏戒都車何故孟孫曰吾弗聞處父曰然則亂也<lb/>
必及於子先備諸與孟孫以壬辰為期<hi>處父期以兵救孟氏壬辰先癸巳一日</hi>陽虎前驅林楚御桓子虞人以鈹盾夾之<hi>林鈹劔也盾干櫓也虞人之官以鈹盾夾衛桓子○鈹普皮反盾食允反又音允</hi>陽越殿<hi>越陽虎從弟○殿丁見反</hi>
將如蒲圃桓子咋謂林楚<hi>林咋暫也季桓子覺其景象頓異乃咋謂林楚○咋仕詐<pb n="15a"/>反</hi>曰而先皆季氏之良也<hi>林而汝也言汝之先人皆季氏之良大夫也</hi>爾以<lb/>
是繼之<hi>杜欲使林楚免己於難以繼其先人之良</hi>對曰臣聞命後<hi>杜後猶晚也</hi>陽<lb/>
虎為政魯國服焉違之徵死<hi>林若違之必速召其死</hi>死無益於主<lb/>
桓子曰何後之有<hi>林言未為差晚</hi>而能以我適孟氏乎對曰不<lb/>
敢愛死懼不免主桓子曰往也<hi>言必往</hi>孟氏選圉人之壯<lb/>
者三百人以為公期築室於門外<hi>杜實欲以備難不欲使人知故偽築室於門外因得聚衆公期孟氏支子○為干偽反</hi>林楚怒馬及衢而騁<hi>林林楚乃激怒其馬及通達之衢而馳騁以走孟氏</hi>陽越射之不中築者闔門<hi>杜季孫既得入乃閉門○<pb n="15b"/>射食亦反下同中丁仲反</hi>有自門間射陽越殺之陽虎刼公與武叔<lb/>
<hi>杜武叔叔孫不敢之子州仇也</hi>以伐孟氏公歛處父帥成人自上東門<lb/>
入<hi>林處父與孟氏期以壬辰故帥成人自魯東城之北門入救孟氏</hi>與陽氏戰于南門<lb/>
之内弗勝又戰于棘下<hi>杜城内地名</hi>陽氏敗陽虎説甲如公<lb/>
宫<hi>林示無所畏○説他活反</hi>取寳玉大弓以出舍于五父之衢寢而<lb/>
為食其徒曰追其將至虎曰魯人聞余出喜于徵死何<lb/>
暇追余<hi>杜徴召也陽虎召季氏於蒲圃將殺之今得脫必喜故言喜於召死</hi>從者曰嘻速<lb/>
駕公歛陽在<hi>杜嘻懼聲林公斂陽即處父言其必來追己○嘻許其反</hi>公斂陽請追<lb/>
<pb n="16a"/>
之孟孫弗許<hi>杜畏陽虎</hi>陽欲殺桓子<hi>杜欲因亂討季氏以强孟氏</hi>孟孫懼<lb/>
而歸之<hi>杜不敢殺</hi>子言辨舍爵於季氏之廟而出<hi>杜子言季寤辨猶周徧也徧告廟飲酒示無懼○辨音徧</hi>陽虎入于讙陽關以叛<hi>杜叛不書略家臣○讙音歡</hi>○鄭駟歂嗣子大叔為政<hi>杜歂駟乞子子然也為明反年殺鄧析張本○歂市専</hi>
經<hi>庚子</hi>九年春王正月○夏四月戊申鄭伯蠆卒<hi>杜無傳四年盟臯鼬林獻公卒子聲公勝立○蠆勅邁反</hi>○得寳玉大弓<hi>弓玉國之分器得之足以為榮失之足以為辱故重而書之</hi>○六月葬鄭獻公<hi>無傳三月而葬速</hi>○秋齊侯衛<lb/>
侯次于五氏<hi>杜五氏晉地不書伐者諱伐盟主以次告林外㑹書次自厥貉以來未之有也於是<pb n="16b"/>再見其再見何中國無伯也齊衛伐盟主則其不書伐何春秋重絶晉也於襄之二十三年嘗書齊伐晉至是而不書何齊始叛晉諸侯猶有盟主也前年鄭叛晉盟齊于鹹衛叛晉盟齊于沙明年及齊平魯亦叛晉諸侯無盟主矣有盟主非美事也無盟主非細故也是故春秋重絶晉也</hi>○秦伯卒<hi>杜無傳不書名未同盟林哀公卒孫惠公立</hi>○冬葬秦哀公<hi>無傳</hi>
傳九年春宋公使樂大心盟于晉且逆樂祁之尸辭偽<lb/>
有疾乃使向巢如晉盟且逆子梁之尸<hi>林巢向戌曽孫子梁即樂祁</hi>
子明謂桐門右師出<hi>杜子明樂祁之子溷也右師樂大心子明族父也右師往到子明舍子明逐使出門去</hi>曰吾猶衰絰而子撃鐘何也<hi>忿其不逆父喪因責其無同族<pb n="17a"/>之恩○衰七雷反</hi>右師曰喪不在此故也<hi>林言樂祁之喪未歸故不廢樂</hi>既而<lb/>
告人曰已衰絰而生子余何故舍鐘<hi>杜己子明也林言生子罪重不廢樂罪輕○舍音捨</hi>子明聞之怒言於公曰右師將不利戴氏<hi>樂氏戴公族</hi>不肯適晉將作亂也不然無疾乃逐桐門右師<hi>逐之在明年終叔孫昭子之言</hi>○鄭駟歂殺鄧析而用其竹刑<hi>杜鄧析鄭大夫欲改鄭所鑄舊制不受君命而私造刑法書之於竹簡故言竹刑</hi>君子謂子然於是不忠<hi>林子然即駟歂謂其殺賢能不忠於國</hi>苟有可以加於國家者棄其邪可也<lb/>
<hi>杜加猶益也棄不責其邪惡也○邪似嗟反</hi>靜女之三章取彤管焉<hi>杜詩弼風也言<pb n="17b"/>靜女三章之詩雖説美女意在彤管彤管赤管筆女史記事規誨之所執</hi>竿旄何以告之取<lb/>
其忠也<hi>杜詩鄘風也録竿旄詩者恥其中心願告人以善道也言此二詩皆以一善見采而鄧析不以善存身</hi>故用其道不棄其人<hi>林以其道可為世用如彤管素絲之類則説懌美女彼姝者子皆不可棄</hi>詩云蔽芾甘棠勿翦勿伐召伯所茇<hi>杜詩召南也召伯决訟於蔽芾甘棠之下詩人思之不伐其樹茇草舍也○芾方味反召音邵茇畔末反</hi>思其人猶愛<lb/>
其樹况用其道而不恤其人乎子然無以勸能矣<hi>傳言子然嗣大叔為政鄭所以衰弱</hi>○夏陽虎歸寳玉大弓<hi>無益近用而祗為名故歸之</hi>書<lb/>
曰得器用也凡獲器用曰得<hi>杜器用者謂物之成器可為人用者也</hi>得用<lb/>
<pb n="18a"/>
焉曰獲<hi>謂用器物以有獲若麟為田獲俘為戰獲</hi>六月伐陽關<hi>討陽虎也</hi>陽虎使<lb/>
焚萊門<hi>陽關邑門</hi>師驚<hi>林魯師見/火起故驚</hi>犯之而出<hi>林陽虎犯師而出</hi>奔齊<lb/>
請師以伐魯曰三加必取之<hi>杜三加兵於魯</hi>齊侯將許之鮑文<lb/>
子諫曰臣嘗為𨽻於施氏矣<hi>杜施氏魯大夫文子鮑國也成十七年齊人召而立之至今七十四嵗於是文子蓋九十餘矣</hi>魯未可取也上下猶和衆庶猶睦<lb/>
能事大國<hi>杜大國晉也</hi>而無天菑若之何取之陽虎欲勤齊<lb/>
師也齊師罷大臣必多死亡已於是乎奮其詐謀<hi>林陽虎之意但欲勤勞齊師耳齊師疲敝卿大夫必多死於戰鬬始欲奮其詐謀以圖齊國  菑音災罷音皮</hi>夫陽<lb/>
<pb n="18b"/>
虎有寵於季氏而將殺季孫以不利魯國而求容焉<hi>杜求自容</hi>親富不親仁<hi>林惟親富人以圖其利不親仁人以圖其道</hi>君焉用之君富<lb/>
於季氏而大於魯國兹陽虎所欲傾覆也魯免其疾<hi>林陽虎出奔魯得免其疾害○焉於䖍反覆芳服反</hi>而君又收之無乃害乎齊侯執<lb/>
陽虎將東之陽虎願東<hi>陽虎欲西奔晉知齊必反己故詐以東為願</hi>乃囚諸<lb/>
西鄙盡借邑人之車鍥其軸麻約而歸之<hi>杜鍥刻也林陽虎盡借所居邑人之車刻其軸使易毁折以麻約縳刻處而歸之其主欲絶追者○鍥苦結反</hi>載葱靈寢於<lb/>
其中而逃<hi>林葱靈輜車名盖車之有障蔽者○葱初江反</hi>追而得之囚於齊又<lb/>
<pb n="19a"/>
以葱靈逃奔宋遂奔晉適趙氏仲尼曰趙氏其世有亂<lb/>
乎<hi>杜受亂人故</hi>○秋齊侯伐晉夷儀<hi>為衛討也</hi>敝無存之父將室<lb/>
之辭以與其弟<hi>杜無存齊人也室之為取婦林無存辭不願娶以所娶室先與其弟</hi>曰此<lb/>
役也不死反必娶於高國<hi>杜高氏國氏齊貴族也無存欲必有功還娶卿相之女</hi>
先登求自門出死於霤下<hi>杜既入城夷儀人不服故鬬死於門屋霤下也○霤力又反</hi>東郭書讓登<hi>杜登城非人所樂故讓衆使後而已先登</hi>犂彌從之曰子讓<lb/>
而左我讓而右使登者絶而後下<hi>林子謂東郭書讓衆而立於城之左我犂彌自稱讓衆而立於城之右使登城若盡終而後下入城盖彌恐書先下故又譎以讓之</hi>書左彌先<lb/>
<pb n="19b"/>
下<hi>杜書從彌言左行彌遂自先下亦讓也</hi>書與王猛息<hi>林王猛齊人戰訖共止息</hi>猛曰<lb/>
我先登書歛甲曰曩者之難今又難焉<hi>杜歛甲起欲撃猛林言昔者有登城之難今又有王猛之難○難乃旦反</hi>猛笑曰吾從子如驂之靳<hi>杜靳車中馬也猛不敢與書爭言己從書如驂馬之隨靳也傳言齊師和所以能克○靳居覲反</hi>晉車千乗<lb/>
在中牟<hi>杜救夷儀也今滎陽有中牟縣迥逺疑非也○乗繩證反</hi>衛侯將如五氏<hi>齊侯在五氏將往助之</hi>卜過之龜焦<hi>衛至五氏道遇中牟畏晉故卜龜焦兆不成不可以行事也</hi>
衛侯曰可也衛車當其半寡人當其半敵矣<hi>林衛侯怒晉甚不復顧卜故言可也衛之兵車當晉五百乗自欲以身當五百乗其數可以相敵矣</hi>乃過中牟中牟<lb/>
<pb n="20a"/>
人欲伐之衛褚師圃亡在中牟<hi>林褚師圃衛舊大夫時已奔在中牟○褚中吕反</hi>曰衛雖小其君在焉未可勝也齊師克城而驕其帥<lb/>
又賤<hi>杜城謂夷儀也帥謂東郭書林非命卿故賤○帥所類反</hi>遇必敗之不如從齊<lb/>
乃伐齊師敗之<hi>獲齊車五百乗事見哀十五年</hi>齊侯致禚媚杏於衛<hi>杜三邑皆齊西界以答謝衛意○禚諸若反杏户猛反</hi>齊侯賞犂彌犂彌辭曰有先<lb/>
登者臣從之晳幘而衣貍製<hi>杜晳白也幘齒上下相值製裘也○幘音策又音責衣於既反</hi>公使視東郭書曰乃夫子也<hi>林夫子謂/東郭書</hi>吾貺子<hi>杜貺賜也</hi>公賞東郭書辭曰彼賓旅也<hi>林彼謂犂彌杜言彼與我若賓主相讓旅俱進<pb n="20b"/>退</hi>乃賞犂彌齊師之在夷儀也齊侯謂夷儀人曰得敝<lb/>
無存者以五家免<hi>給其五家令常不共役事</hi>乃得其尸公三襚之<hi>禭衣也比殯三加襚深禮厚之</hi>與之犀軒與直蓋<hi>杜犀軒卿車直蓋髙蓋</hi>而先歸之<lb/>
<hi>林先歸敝無存之喪</hi>坐引者以師哭之<hi>杜停喪車以盡哀也君方為位而哭故挽喪者不敢立</hi>親推之三<hi>齊侯自推喪車輪三轉○推如字又他回反</hi>
　<lb/>
　<lb/>
　左傳杜林合注卷四十五<lb/>
</p>
<p>
</p>
  </div>
</body>
</text>
</TEI>
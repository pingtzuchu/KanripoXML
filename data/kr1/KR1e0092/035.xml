<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>左傳杜林合注卷三十五</head>
    <p>
<pb n="1a"/>
欽定四庫全書<lb/>
　左傳杜林合注卷三十五　明　王道焜<lb/>
　　　　　　　　　　　　　趙如源　同編<lb/>
　　昭公二<lb/>
經<hi>辛酉</hi>二年春晉侯使韓起來聘○夏叔弓如晉<hi>叔弓叔老子</hi>
○秋鄭殺其大夫公孫黑<hi>書名惡之薰隧盟子産不討遂以為卿故書之</hi>○冬<lb/>
公如晉至河乃復<hi>弔少姜也晉人辭之故還</hi>○季孫宿如晉<hi>杜致襚服也公實以秋行冬還乃書</hi>
<pb n="1b"/>
傳二年春晉侯使韓宣子來聘<hi>杜公即位故林韓宣子即韓起</hi>且告為<lb/>
政而來見禮也<hi>杜代趙武為政雖盟主而修好周盟故曰禮○見賢遍反</hi>觀書於大<lb/>
史氏見易象與魯春秋曰周禮盡在魯矣<hi>杜易象上下經之象辭魯春秋史記之策書春秋遵周公之典以序事故曰周禮盡在魯矣</hi>吾乃今知周公之德<lb/>
與周之所以王也<hi>易象春秋文王周公之制當此時儒道廢諸國多闕唯魯備故宣子適魯而説之○王之况反</hi>公享之季武子賦緜之卒章<hi>杜緜詩大雅卒章義取文王有四臣故能以緜緜致興盛以晉侯比文王以韓子比四輔</hi>韓子賦角弓<hi>杜角弓詩小雅取其兄弟昏姻無胥逺矣言兄弟之國宜相親</hi>季武子拜曰敢拜子之彌縫敝邑寡<lb/>
<pb n="2a"/>
君有望矣<hi>杜彌縫猶補合也謂以兄弟之義○縫扶恭反</hi>武子賦節之卒章<hi>杜節詩小雅卒章取式訛爾心以畜萬邦以言晉徳可以畜萬邦○節才結反徐如字</hi>既享宴于季<lb/>
氏有嘉樹焉宣子譽之<hi>杜譽其好也○譽音餘</hi>武子曰宿敢不封<lb/>
殖此樹以無忘角弓<hi>杜封厚也殖長也</hi>遂賦甘棠<hi>杜甘棠詩召南召伯息於甘棠之下詩人思之而愛其樹武子欲封殖嘉樹如甘棠以宣子比召伯</hi>宣子曰起不堪也<lb/>
無以及召公宣子遂如齊納幣<hi>杜為平公聘少姜</hi>見子雅子雅<lb/>
召子旗<hi>子旗子雅之子</hi>使見宣子宣子曰非保家之主也不臣<lb/>
<hi>杜志氣亢林亢極將有無君之心○見賢遍反下同</hi>見子尾子尾見彊<hi>彊子尾之子</hi>宣<lb/>
<pb n="2b"/>
子謂之如子旗<hi>杜亦不臣</hi>大夫多笑之<hi>林齊諸大夫笑其遏言</hi>唯晏子<lb/>
信之曰夫子君子也<hi>杜夫子韓起</hi>君子有信其有以知之矣<lb/>
<hi>為十年齊欒施高彊來奔張本</hi>自齊聘於衛衛侯享之北宫文子賦淇<lb/>
澳<hi>杜淇澳詩衛風美武公也言宣子有武公之徳○淇音其澳於六反</hi>宣子賦木瓜<hi>杜木瓜亦衛風義取於欲厚報以為好</hi>○夏四月韓須如齊逆女<hi>須韓起之子逆少姜</hi>齊<lb/>
陳無宇送女致少姜少姜有寵於晉侯晉侯謂之少齊<lb/>
<hi>杜為立别號所有寵異之○少詩照反</hi>謂陳無宇非卿<hi>杜欲使齊以適夫人禮送少姜</hi>執<lb/>
諸中都<hi>杜中都晉邑在西河界休縣東南</hi>少姜為之請曰送從逆班<hi>林班<pb n="3a"/>列也言送女當從逆女之班</hi>畏大國也猶有所易是以亂作<hi>杜韓須公族大夫陳無宇上大夫言齊畏晉改易禮制使上大夫送遂致此執辱之罪蓋少姜謙以示譏</hi>○叔弓聘<lb/>
于晉報宣子也<hi>杜此春韓宣子來聘</hi>晉侯使郊勞<hi>聘禮賔至近郊君使卿勞之○勞力報反</hi>辭曰寡君使弓來繼舊好固曰女無敢為賓徹命<lb/>
於執事敝邑𢎞矣<hi>杜徹達也○女音汝下同</hi>敢辱郊使請辭<hi>杜辭郊勞○使所使反下同</hi>致館辭曰寡君命下臣來繼舊好好合使成臣<lb/>
之禄也<hi>杜已通君命則於得為榮禄</hi>敢辱大館<hi>杜敢不敢</hi>叔向曰子叔子<lb/>
知禮哉<hi>林子叔子即叔弓</hi>吾聞之曰忠信禮之器也卑讓禮之<lb/>
<pb n="3b"/>
宗也<hi>杜宗猶主也</hi>辭不忘國忠信也<hi>杜謂稱舊好</hi>先國後已卑讓<lb/>
也<hi>杜始稱敝邑之𢎞先國也次稱臣之禄後已也</hi>詩曰敬慎威儀以近有徳夫<lb/>
子近徳矣<hi>杜詩大雅林夫子謂叔弓</hi>○秋鄭公孫黑將作亂欲去游<lb/>
氏而代其位<hi>游氏大叔之族黑為游楚所傷故欲害其族</hi>傷疾作而不果<hi>杜前年游楚所擊創</hi>駟氏與諸大夫欲殺之<hi>駟氏黑之族</hi>子産在鄙聞之<lb/>
懼弗及乗遽而至<hi>林遽傳車驛馬也乗遽欲速至也○遽其據反</hi>使吏數之<hi>杜責數其罪</hi>曰伯有之亂<hi>杜在襄/二十年</hi>以大國之事而未爾討也<hi>杜務共大國之命不腵治女罪</hi>爾有亂心無厭國不女堪專伐伯有而罪<lb/>
<pb n="4a"/>
一也昆弟爭室而罪二也<hi>杜謂爭徐吾犯之妹○厭於鹽反</hi>薰隧之盟<lb/>
<hi>杜在元年六月</hi>女矯君位而罪三也<hi>謂使大史書七子○矯居表反</hi>有死罪三<lb/>
何以堪之不速死大刑將至再拜稽首辭曰死在朝夕<lb/>
<hi>林言已傷重不久將死</hi>無助天為虐子産曰人誰不死凶人不終<lb/>
命也作凶事為凶人不助天其助凶人乎請以印為禇師<lb/>
<hi>杜印子晳之子禇師市官○禇張吕反</hi>子産曰印也若才君將任之不才<lb/>
將朝夕從女女罪之不恤而又何詩焉不速死司㓂<lb/>
將至七月壬寅縊尸諸周氏之衢<hi>林衢道也陳子晳之尸於衢道以示戮</hi>
<pb n="4b"/>
加木焉<hi>書其罪於木以加尸上</hi>○晉少姜卒公如晉及河晉侯使<lb/>
士文伯來辭曰非伉儷也<hi>杜晉侯溺於所幸為少姜行夫人之服故諸侯弔不敢以私煩諸侯故止之○伉若浪反儷力計反</hi>請君無辱公還季孫宿遂致服焉<lb/>
<hi>杜致少姜之襚服公以末秋行始冬還還乃書之放經在冬</hi>叔向言陳無宇於晉侯<lb/>
曰彼何罪<hi>杜彼無宇</hi>君使公族逆之齊使上大夫送之猶曰<lb/>
不共君求以貪<hi>林送過逆班猶以齊為不共是晉之求於齊已過於貪</hi>國則不共<lb/>
<hi>逆卑於送是晉國不共</hi>而執其使君刑已頗何以為盟主<hi>杜頗不平○使所吏反頗普多反</hi>且少姜有辭<hi>杜謂請無/字之辭</hi>冬十月陳無宇歸<hi>杜晉<pb n="5a"/>侯赦之</hi>○十一月鄭印段如晉弔<hi>杜弔少姜</hi>
經<hi>壬戌</hi>三年春王正月丁未滕子原卒<hi>杜襄二十五年盟重丘林成公卒悼公寜立</hi>○夏叔弓如滕○五月葬滕成公<hi>卿共小國之葬禮過厚葬襄公滕子來㑹故魯厚報之</hi>○秋小邾子來朝○八月大雩○冬大雨<lb/>
雹<hi>無傳記災○雨于付反雹蒲學反</hi>○北燕伯款出奔齊<hi>不書大夫逐之而言奔罪之也書名從告</hi>
傳三年春王正月鄭游吉如晉送少姜之葬梁丙與張<lb/>
趯見之<hi>二子晉大夫○趯他厯反</hi>梁丙曰甚矣哉子之為此來也<hi>杜卿<pb n="5b"/>共妾葬過禮甚○為于偽反</hi>子太叔曰將得已乎<hi>言不得止</hi>昔文襄之霸<lb/>
也<hi>杜晉文公襄公</hi>其務不煩諸侯令諸侯三嵗而聘五嵗而朝<lb/>
有事而㑹不協而盟<hi>杜明王之制嵗聘問朝在十二年今簡之</hi>君薨大夫弔<lb/>
卿共葬事夫人士弔大夫送葬<hi>先王之制諸侯之喪士弔大夫送葬在三十年蓋時俗過制故文襄雖節之猶過於古</hi>足以昭禮命事謀闕而已<hi>杜朝聘以昭禮盟㑹以謀闕命事則總朝聘盟㑹而言之</hi>無加命矣<hi>杜命有常</hi>今嬖寵之喪不敢<lb/>
擇位而數於守適<hi>杜不敢以其位卑而令禮數如守適夫人然則時適夫人之喪弔送之禮己過文襄之制○數所具反徐所主反適丁歴反下同</hi>唯懼獲戾豈敢憚煩少姜<lb/>
<pb n="6a"/>
有寵而死齊必繼室<hi>杜繼室復薦女</hi>今兹吾又將來賀不唯此<lb/>
行也張趯曰善哉吾得聞此數也然自今子其無事矣<lb/>
譬如火焉<hi>杜火心星</hi>火中寒暑乃退<hi>杜心以季夏昏中而暑退季冬旦中而寒退</hi>
此其極也能無退乎<hi>杜季夏暑極季冬寒極極則必退理之必然以喻晉强之極宜漸衰弱</hi>晉將失諸侯諸侯求煩不獲<hi>杜言將不能復煩諸侯</hi>二大夫退<lb/>
子太叔告人曰張趯有知其猶在君子之後乎<hi>林君子為專者諱親者諱譏其不為晉諱故在君子之後也○知音智</hi>○丁未滕子原卒同盟故<lb/>
書名<hi>杜同盟於襄之世亦應從同盟之禮故傳發之</hi>○齊侯使晏嬰請繼室于<lb/>
<pb n="6b"/>
晉<hi>復以女繼少姜</hi>曰寡君使嬰曰寡人願事君朝夕不倦將奉<lb/>
質幣以無失時則國家多難是以不獲<hi>杜不得自來○質之二反又扣字難乃旦反</hi>不腆先君之適<hi>杜謂少姜○腆他燕反</hi>以備内官焜燿寡<lb/>
人之望<hi>杜焜明也燿照也○焜胡本反又音昆耀羊照反</hi>則又無禄早世隕命<lb/>
寡人失望君若不忘先君之好恵顧齊國辱收寡人徼<lb/>
福於大公丁公<hi>杜徼要也二公齊先君言收恤寡人則先君輿之福也○隕于敏反好呼報反徼古堯反大音泰</hi>照臨敝邑鎮撫其社稷則猶有先君之適<hi>杜適夫人之女</hi>及遺姑姊妹<hi>遺餘/也</hi>若而人<hi>杜言如常人不敢譽</hi>君若不棄敝<lb/>
<pb n="7a"/>
邑而辱使董振擇之以備嬪嫡寡人之望也<hi>杜董正也振整也嬪嬙媍官○振之刃反一音真</hi>韓宣子使叔向對曰寡君之願也寡君<lb/>
不能獨任其社稷之事未有伉儷在縗絰之中是以未<lb/>
敢請<hi>制夫人之服則葬訖君臣乃釋服○任音壬縗上雷反絰直結反</hi>君有辱命恵莫<lb/>
大焉若恵顧敝邑撫有晉國賜之内主豈唯寡君舉羣<lb/>
臣實受其貺其自唐叔以下實寵嘉之<hi>杜唐叔晉之祖</hi>既成昏<lb/>
<hi>許昏成</hi>晏子受禮<hi>杜受賔享之禮</hi>叔向從之宴相與語叔向曰齊<lb/>
其柯如<hi>杜問興衰</hi>晏子曰此季世也吾弗知齊其為陳氏矣<lb/>
<pb n="7b"/>
<hi>杜不知其他唯知齊將為陳氏○吾弗知絶句</hi>公棄其民而歸于陳氏<hi>杜棄民不恤</hi>
齊舊四量豆區釜鍾<hi>林此四等量之别名○量音亮下同區烏侯反</hi>四升為豆<lb/>
各自其四以登於釜<hi>杜四豆為區區斗六升四區為釜釜六斗四升登成也林自豆而區自區而釜各加其四而成釜之数</hi>釜十則鍾<hi>杜六斛/四斗</hi>陳氏三量<hi>林豆區釜三等之董</hi>皆登一焉鍾乃大矣<hi>林登加也加一謂加舊量之一也以五升為豆五豆為區五區為釡則區二斗釜八斗鍾八斛</hi>以家量貸而以公量收之<hi>杜貸厚而收薄○貸他代反</hi>山木如市弗加於山魚鹽蜃蛤弗加於海<hi>林如徃也山木徃賣於市價如在山不加貴海之雜利徃賣於市價如在海不加貴○蜃食軫反蛤古答反</hi>民參其力<lb/>
<pb n="8a"/>
二入於公而衣食其一<hi>林齊國之民三分其力役之所得其二分入於公而共衣食其一分言公重賦歛○參七南反又音三</hi>公聚朽蠧而三老凍餒<hi>杜三老謂上壽中壽下壽皆八十已上不見養過○聚在喻反又在主反</hi>國之諸市屨賤踊貴<hi>杜踊刖足者屨言刑多○屨九具反踊音勇</hi>民人痛疾而或燠休之<hi>杜燠休痛念之聲謂陳氏也○燠於喻反又於六反休虚喻反徐許留反賈云燠厚也休美也</hi>其愛之如父母而歸之<lb/>
如流水欲無獲民將焉辟之箕伯直柄虞遂伯戲<hi>四人皆舜後陳氏之先○焉於䖍反戲許宜反</hi>其相胡公大姬已在齊矣<hi>杜胡公四人之後周始封陳之祖大姬其妃也言陳氏雖為人臣然將有國其先祖鬼神已與胡公共在齊○相息亮反大音泰</hi>
<pb n="8b"/>
叔向曰然雖吾公室今亦季世也戎馬不駕卿無軍行<lb/>
<hi>林晉國衰弱不能征討故戎車不復駕馬晉政離散不能統一故諸卿不備軍行○行戸郎反</hi>公乗無<lb/>
人卒列無長<hi>杜百人為卒言人皆非其人非其長○乗繩證反卒子忽反長丁丈反</hi>庶民<lb/>
罷敝而宫室滋侈<hi>杜滋益也○罷音皮</hi>道殣相望<hi>饑死為殣○殣音覲</hi>而女<lb/>
富溢尤<hi>林嬖寵女家富貴過甚</hi>民聞公命如逃宼讐欒郤胥原狐<lb/>
續慶伯降在皁𨽻<hi>杜人姓晉舊臣之族也皁𨽻賤官</hi>政在家門<hi>杜大夫專政</hi>
民無所依君日不悛以樂慆憂<hi>杜慆藏也悛改也林以逸樂之過藏憂患之萌○悛七全反樂音洛又音岳慆他刀反</hi>公室之卑其何日之有<hi>杜言今日</hi>讒鼎<lb/>
<pb n="9a"/>
之銘<hi>杜讒鼎名也○讒仕咸反服示疾讒之鼎也</hi>曰昧旦㔻顯後世猶怠<hi>杜昧旦早起也㔻大也言夙興以務大顯後世猶解怠○昧音妹㔻普悲反</hi>况日不悛其能久<lb/>
乎晏子曰子將若何<hi>杜問何以免此難</hi>叔向曰晉之公族盡矣<lb/>
肸聞之公室將卑其宗族枝葉先落則公從之<hi>林國家之有宗族如樹木之有枝葉也本將撥枝葉必先衰落公族衰落則國家從之○肸許乙反</hi>肸之宗十一<lb/>
族<hi>杜同祖為宗</hi>唯羊舌氏在而已肸又無子<hi>無賢子</hi>公室無度<lb/>
<hi>杜無法度</hi>幸而得死<hi>杜言得以/壽終為幸</hi>豈其獲祀<hi>杜言必不祀</hi>初景公欲<lb/>
更晏子之宅曰子之宅近市湫隘囂塵不可以居<hi>湫下隘小<pb n="9b"/>囂聲塵土○湫子小反徐音秋又在酒反隘於賣反囂許驕反又五髙反</hi>請更諸爽塏者<hi>杜爽明塏燥○塏苦代反</hi>辭曰君之先臣容焉<hi>杜先臣晏子之先人</hi>臣不足以嗣<lb/>
之於臣侈矣<hi>杜侈奢也</hi>且小人近市朝夕得所求小人之利<lb/>
也敢煩里旅<hi>杜旅衆也不敢勞衆為已宅</hi>公笑曰子近市識貴賤乎<lb/>
對曰既利之敢不識乎公曰何貴何賤於是景公繁于<lb/>
刑<hi>杜繁多也</hi>有鬻踊者故對曰踊貴屨賤既已告於君故與<lb/>
叔向語而稱之<hi>傳䕶晏子令不與張趯同譏○鬻羊六反賣也</hi>景公為是省於<lb/>
刑君子曰仁人之言其利博哉晏子一言而齊侯省刑<lb/>
<pb n="10a"/>
詩曰君子如祉亂庶遄已<hi>杜詩小雅如行也祉福也遄疾也言君子行福則庶幾亂疾止也○為干偽反省所景反下同祉音恥遄市專反</hi>其是之謂乎及晏子如晉<lb/>
公更其宅反則成矣既拜<hi>杜拜謝新宅</hi>乃毁之而為里室皆<lb/>
如其舊<hi>杜本壞里室以大晏子之宅故復之○壞音怪</hi>則使宅人反之<hi>林使其宅之人各還其故室</hi>且詩曰非宅是卜唯鄰是卜<hi>杜卜良鄰○諺音彦</hi>二三子<lb/>
先卜鄰矣<hi>二三子謂鄰人</hi>違卜不祥君子不犯非禮<hi>去儉即奢為非禮</hi>
小人不犯不祥<hi>林違卜遷居為不祥</hi>古之制也吾敢違諸乎卒復<lb/>
其舊宅<hi>林卒復其隣人之舊宅</hi>公弗許因陳桓子以請乃許之<hi>傳言<pb n="10b"/>齊晉之衰賢臣懷憂且言陳氏之興</hi>○夏四月鄭伯如晉公孫段相甚敬<lb/>
而卑禮無違者晉侯嘉焉授之以策<hi>杜策賜命之書○相息亮反</hi>曰<lb/>
子豐有勞於晉國<hi>子豐段之父</hi>余聞而弗忘賜女州田<hi>杜州縣今屬河内郡○女音汝</hi>以胙乃舊勲<hi>林以胙報汝父舊日之勲勞</hi>伯石再拜稽首<lb/>
受策以出君子曰禮其人之急也乎<hi>林言人莫急於禮</hi>伯石之<lb/>
汰也<hi>杜汰驕也○汰音泰</hi>一為禮於晉猶荷其禄况以禮終始乎<lb/>
詩曰人而無禮胡不遄死其是之謂乎<hi>林反證伯石有禮可取○荷戸可反任也</hi>初州縣欒豹之邑也<hi>杜欒豹/盈族</hi>及欒氏亡<hi>林在襄二十三年</hi>
<pb n="11a"/>
范宣子趙文子韓宣子皆欲之文子曰温吾縣也<hi>州本屬温温趙氏邑</hi>二宣子曰自郤稱以别三傳矣<hi>杜郤稱晉大夫始受州自是州與温别至今傳三家○稱尺證反以别絶句傳直尊反</hi>晉之别縣不唯州誰獲治之<lb/>
<hi>杜言縣邑既别甚多無有得追而治取之</hi>文子病之乃舍之二子曰吾不可<lb/>
以正議而自與也<hi>林言我不可以正議責人而自取其邑○舍音赦又音捨下同</hi>皆舍<lb/>
之及文子為政趙獲曰可以取州矣<hi>獲趙文子之子</hi>文子曰退<lb/>
<hi>使獲退也</hi>二子之言義也<hi>杜二子二宣子也</hi>違義禍也余不能治余<lb/>
縣又焉用州<hi>林我若招禍且將不能治我之縣又安用州為哉○焉於䖍反</hi>其以徼禍<lb/>
<pb n="11b"/>
也君子曰弗知實難<hi>杜患不知禍所起</hi>知而弗從禍莫大焉有<lb/>
言州必死<hi>杜有敢言取州者坐以死罪</hi>豐氏故主韓氏<hi>故猶舊也豐氏至晉舊以韓氏為主人</hi>伯石之獲州也韓宣子為之請之為其復取之<lb/>
之故<hi>後若還晉因自欲取之為十年豐氏歸州張本○為于偽反</hi>○五月叔弓如滕<lb/>
葬滕成公子服椒為介及郊遇懿伯之忌敬子不入<hi>杜忌怨也懿伯椒之叔父敬子叔弓也叔弓禮椒為之辟仇</hi>恵伯曰公事有公利無私<lb/>
忌椒請先入乃先受館敬子從之<hi>杜恵伯子服椒也傳言叔弓之有禮</hi>○<lb/>
晉韓起如齊逆女<hi>杜為平公逆</hi>公孫蠆為少姜之有寵也以<lb/>
<pb n="12a"/>
其子更公女而嫁公子<hi>更嫁公女○蠆敕邁反</hi>人謂宣子子尾欺<lb/>
晉晉胡受之宣子曰我欲得齊而逺其寵寵將來乎<hi>杜寵謂子尾林我欲得齊人之心子尾有寵于齊而我反疎逺之子尾其將以齊歸我乎○逺于萬反</hi>○秋<lb/>
七月鄭罕虎如晉賀夫人且告曰楚人日徴敝邑以不<lb/>
朝立王之故<hi>杜楚靈王新立</hi>敝邑之徃則畏執事其謂寡君而<lb/>
固有外心其不徃則宋之盟云<hi>杜云交相見</hi>進退罪也<hi>林徃朝則恐得罪於晉不徃則恐得罪於楚</hi>寡君使虎布之<hi>杜布陳也</hi>宣子使叔向對<lb/>
曰君若辱有寡君在楚何害<hi>林言鄭君若有心服事晉君雖在楚國何害於好</hi>
<pb n="12b"/>
修宋盟也君苟思盟寡君乃知免於戾矣君若不有寡<lb/>
君雖朝夕辱於敝邑寡君猜焉<hi>猜疑也○猜七才反</hi>君實有心何<lb/>
辱命焉<hi>杜言若有事晉心至楚可不須告</hi>君其徃也苟有寡君在楚猶<lb/>
在晉也張趯使謂大叔曰自子之歸也<hi>歸在此年春</hi>小人糞<lb/>
除先人之敝廬曰子其將來今子皮實來小人失望大<lb/>
叔曰吉賤不獲來<hi>杜賤非上卿</hi>畏大國尊夫人也且孟曰而<lb/>
將無事吉庶幾焉<hi>杜孟張趯也庶幾如趯言</hi>○小邾穆公來朝季武<lb/>
子欲卑之<hi>不欲以諸侯禮待之</hi>穆叔曰不可曹滕二邾實不忘我<lb/>
<pb n="13a"/>
好敬以逆之猶懼其貳又卑一睦焉<hi>一睦謂小邾</hi>逆羣好也<lb/>
<hi>林是不順和好而逆衆心也○好呼報反</hi>其如舊而加敬焉志曰能敬無災<lb/>
又曰敬逆來者天所福也季孫從之○八月大雩旱也<lb/>
○齊侯田於莒<hi>杜莒齊東竟</hi>盧蒲嫳見泣且請曰余髪如此<lb/>
種種余奚能為<hi>杜嫳慶封之黨襄二十八年放之於竟種種短也自言衰老不能復為害○嫳普結反又因舌反見賢遍反種章勇反</hi>公曰諾吾告二子<hi>杜二子子雅子尾</hi>歸而<lb/>
告之子尾欲復之子雅不可曰彼其髪短而心甚長其<lb/>
或寢處我矣<hi>林彼謂盧蒲嫳其髪雖短而心之所圖甚長襄二十八年盧蒲嫳謂子雅子尾譬如<pb n="13b"/>禽獸吾寢處之矣故子雅謂其不可測以此為對</hi>九月子雅放盧蒲嫳于北燕<lb/>
<hi>杜恐其復作亂</hi>○燕簡公多嬖寵欲去諸大夫而立其寵人冬<lb/>
燕大夫比以殺公之外嬖<hi>杜比相親比○比毘志反</hi>公懼奔齊書曰<lb/>
北燕伯款出奔齊罪之也<hi>款罪輕於衛衎重于蔡朱故舉中示例</hi>○十月<lb/>
鄭伯如楚子産相楚子享之賦吉日<hi>杜吉日詩小雅宣王田獵之詩楚王欲與鄭伯共田故賦之○相息亮反</hi>既享子産乃具田備王以田江南之<lb/>
夢<hi>楚之雲夢跨江南北○夢如字徐莫公反</hi>○齊公孫竈卒<hi>杜竈子雅</hi>司馬竈見<lb/>
晏子<hi>司馬竈齊大夫</hi>曰又喪子雅矣晏子曰惜也子旗不免殆<lb/>
<pb n="14a"/>
哉<hi>林子旗子雅之子其父既死子旗必不免於危殆也杜以其不臣○喪息浪反</hi>姜族弱矣而<lb/>
媯將始昌<hi>杜媯陳氏○媯九危反</hi>二恵競爽猶可<hi>林子雅子尾皆齊恵公之孫競彊也爽明也言子雅子尾二恵彊明猶可以為國</hi>又弱一个焉姜其危哉<hi>林宗族公室之枝葉也姜之公族衰落國必危矣故齊終為陳氏所有○个古賀反</hi>
經<hi>癸亥</hi>四年春王正月大雨雹<hi>當雪而雹故以為災而書之○雨于付反傳同雹蒲學反</hi>○夏楚子蔡侯陳侯鄭伯許男徐子滕子頓子胡子<lb/>
沈子小邾子宋世子佐淮夷㑹于申<hi>杜楚靈王始合諸侯林楚專合諸侯始此以楚莊之賢辰陵之盟從之者陳鄭焉耳申之㑹合十有二國楚之得志於中國未有盛於此時也○沈<pb n="14b"/>音審</hi>○楚人執徐子<hi>杜稱人以執以不道於其民告林書執徐子危㑹申之諸侯也</hi>○秋<lb/>
七月楚子蔡侯陳侯許男頓子胡子沈子淮夷伐吴<hi>杜因申㑹以伐吴不言諸侯者鄭徐滕小邾宋不在故也胡國汝陰縣西北有胡城</hi>執齊慶封殺之<lb/>
<hi>楚子欲行霸為齊討慶封故稱齊</hi>遂滅賴○九月取鄫<hi>鄫莒邑傳例曰克邑不用師徒曰取○鄫才陵反</hi>○冬十有二月乙卯叔孫豹卒<lb/>
傳四年春王正月許男如楚楚子止之<hi>欲與俱田</hi>遂止鄭伯<lb/>
復田江南許男與焉<hi>杜前年楚子已與鄭伯田江南故言復○與音預</hi>使椒舉<lb/>
如晉求諸侯<hi>林楚靈王欲專㑹諸侯使椒舉徃晉求之</hi>二君待之<hi>杜二君鄭許</hi>椒<lb/>
<pb n="15a"/>
舉致命曰寡君使舉曰日君有恵賜盟于宋<hi>宋盟在襄二十七年</hi>
曰晉楚之從交相見也以嵗之不易<hi>杜不易言有難○易以豉反</hi>寡<lb/>
人願結驩於二三君<hi>杜欲得諸侯謀事補闕○驩喚端反</hi>使舉請問君若<lb/>
苟無四方之虞<hi>杜虞度也○間音閑又如字</hi>則願假寵以請於諸侯<lb/>
<hi>杜欲借君之威寵以致諸侯</hi>晉侯欲勿許司馬侯曰不可楚王方侈<lb/>
天或者欲逞其心以厚其毒而降之罰未可知也其使<lb/>
能終亦未可知也晉楚唯天所相<hi>杜相助也○逞勅景反相息亮反</hi>不<lb/>
可與爭君其許之而修徳以待其歸<hi>杜增修晉徳以待楚君之所歸</hi>若<lb/>
<pb n="15b"/>
歸於徳吾猶將事之况諸侯乎若適淫虐楚將棄之<hi>林雖楚國猶將棄之不以為君</hi>吾又誰與爭公曰晉有三不殆其何敵之<lb/>
有<hi>殆危也○殆直改反</hi>國險而多馬齊楚多難<hi>林表裏山河是國險也冀北産馬是多馬也齊楚多簒弑之禍是多難也</hi>有是三者何鄉而不濟對曰恃險與<lb/>
馬而虞鄰國之難是三殆也四嶽<hi>林東嶽岱山在兖州西嶽華山在雍州南嶽衛山在荆州北嶽恒山在冀州○鄉許亮反</hi>三塗<hi>林山名大行轘轅崤黽也在河南陸渾縣南</hi>陽<lb/>
城<hi>在陽城縣城北</hi>大室<hi>杜在河南陽城縣西南林即中嶽嵩高山也在豫州○大音泰下同</hi>荆山<lb/>
<hi>在新城汴鄉縣南</hi>中南<hi>在始平武/功縣南</hi>九州之險也是不一姓<hi>杜雖是天<pb n="16a"/>下至險無徳則滅亡</hi>冀之北土<hi>燕代</hi>馬之所生無興國焉恃險與馬<lb/>
不可以為固也從古以然是以先王務修徳音以亨神<lb/>
人<hi>林亨通也幽則徳通於神明則徳通於人○亨許庚反</hi>不聞其務險與馬也鄰<lb/>
國之難不可虞也或多難以固其國啓其疆土或無難<lb/>
以喪其國失其守宇<hi>杜於國則四垂為字○疆居良反喪息浪反下同</hi>若何虞<lb/>
難齊有仲孫之難而獲桓公至今賴之<hi>杜仲孫公孫無知事在莊九年</hi>
晉有里㔻之難而獲文公是以為盟主<hi>里克㔻鄭事在僖九年</hi>衛<lb/>
邢無難敵亦喪之<hi>閔二年狄滅衛僖二十五年衛滅邢○邢音刑</hi>故人之難不<lb/>
<pb n="16b"/>
可虞也恃此三者而不修政徳亡於不暇又何能濟君<lb/>
其許之紂作淫虐文王恵和殷是以隕周是以興夫豈<lb/>
爭諸侯<hi>林殷以不徳而隕滅周以有徳而興盛興亡惟在於徳豈在爭諸侯哉</hi>乃許楚使<lb/>
使叔向對曰寡君有社稷之事是以不獲春秋時見<hi>杜言不得自徃謙辭○使所吏反見賢遍反</hi>諸侯君實有之何辱命焉椒舉遂<lb/>
請昏<hi>蓋楚子遣舉時兼使求昏</hi>晉侯許之楚子問於子産<hi>林子産時從鄭簡公在楚故楚子問之</hi>曰晉其許我諸侯乎對曰許君晉君少安不<lb/>
在諸侯<hi>杜安於小小不能逺圖</hi>其大夫多求<hi>杜貪也</hi>莫匡其君在宋<lb/>
<pb n="17a"/>
之盟又曰如一<hi>晉楚同也</hi>若不許君將焉用之<hi>焉用宋盟○焉於䖍反</hi>
王曰諸侯其來乎對曰必來從宋之盟承君之歡不畏<lb/>
大國<hi>杜大國晉也</hi>何故不來不來者其魯衛曹邾乎曹畏宋<lb/>
邾畏魯魯衛偪於齊而親於晉唯是不來其餘君之所及<lb/>
也誰敢不至<hi>杜言楚威力所能及○偪彼力反</hi>王曰然則吾所求者<lb/>
無不可乎對曰求逞于人不可<hi>逞快也求人以快意人必達之</hi>與人同<lb/>
欲盡濟<hi>杜為下㑹申傳</hi>○大雨雹季武子問于申豐曰雹可禦<lb/>
乎<hi>杜禦止也申豐魯大夫</hi>對曰聖人在上無雹雖有不為災古者<lb/>
<pb n="17b"/>
日在北陸而藏氷<hi>陸道也謂夏十二月日在虚危氷堅而藏之</hi>西陸朝覿而<lb/>
出之<hi>杜謂夏三月日在昴畢蟄蟲出而用氷春分之中奎星朝見東方○朝如字覿徒厯反</hi>其藏<lb/>
氷也深山窮谷固隂沍寒於是乎取之<hi>林深山窮谷氷之所積固隂沍寒陽之所鬱杜沍閉也必取積險之氷所以達道其氣使不為災○沍户故反</hi>其出之也朝之<lb/>
禄位賓食喪祭於是乎用之<hi>林朝廷之臣食禄在位者公私皆得用氷不獨其君之用</hi>其藏之也黑牡秬黍以享司寒<hi>杜黑牡黑牲也秬黑黍也司寒𤣥冥北方之神故物皆用黑有事於氷故祭其神○牡筏后反秬音巨</hi>其出之也桃弧棘矢以<lb/>
除其災<hi>杜桃弧棘箭所以攘除凶邪將御至尊故○弧音胡</hi>其出入也時食肉之<lb/>
<pb n="18a"/>
禄氷皆與焉<hi>杜食肉之禄謂在朝廷治其職事就官食者○與音預</hi>大夫命婦喪<lb/>
浴用氷<hi>杜命婦大夫妻林天時向熱則喪浴皆得用氷</hi>祭寒而藏之<hi>杜享司寒</hi>獻羔<lb/>
而啓之<hi>杜謂二月春分獻羔祭韭始開氷室</hi>公始用之<hi>杜公先用優尊</hi>火出而畢<lb/>
賦<hi>火星昏見東方謂三月四月中</hi>自命夫命婦至于老疾無不受氷<hi>杜老致仕在家者</hi>山人取之縣人傳之<hi>杜山人虞官縣人遂屬○傳直專反</hi>輿人納<lb/>
之隸人藏之<hi>杜輿隸皆賤官</hi>夫水以風壯<hi>杜水因風寒而堅</hi>而以風出<lb/>
<hi>順春風而散用</hi>其藏之也周<hi>杜周/密也</hi>其用之也徧<hi>杜及老疾</hi>則冬無愆<lb/>
陽<hi>杜愆過也謂冬温</hi>夏無伏隂<hi>杜伏隂/謂夏寒</hi>春無凄風<hi>凄寒也○凄七西反</hi>秋<lb/>
<pb n="18b"/>
無苦雨<hi>杜霖雨為人所患苦</hi>雷出不震<hi>杜震霆也</hi>無菑霜雹癘疾不降<lb/>
<hi>杜癘惡氣也林時和故癘疾不降○菑音災下同癘音例</hi>民不天札<hi>短折為天天死為札○札側八反又音戲</hi>今藏川池之氷棄而不用<hi>杜既不藏深山窮谷之氷又大出不畢賦有餘則棄之</hi>風不越而殺雷不發而震<hi>杜越散也言隂陽失序雷風為害○殺如字又色界反</hi>雹之為菑誰能禦之七月之卒章藏氷之道也<hi>杜七月詩豳風卒章曰二之日鑿氷沖沖謂十二月鑿而取之三之日納于凌隂凌隂氷室也四之日其蚤獻羔祭韭謂二月春分蚤開氷室以薦宗廟</hi>○夏諸侯如楚魯衛曹邾不㑹曹邾<lb/>
自以為難公辭以時祭衛侯辭以疾<hi>杜如子産言○難乃旦反</hi>鄭伯<lb/>
<pb n="19a"/>
先待于申<hi>林自楚先至㑹地</hi>六月丙午楚子合諸侯于申椒舉<lb/>
言於楚子曰臣聞諸侯無歸禮以為歸<hi>林諸侯無常依歸惟有禮者乃依歸之</hi>今君始得諸侯其慎禮矣霸之濟否在此㑹也夏<lb/>
啓有鈞臺之享<hi>杜啓禹子也河南陽翟縣南有鈞臺陂蓋啓享諸侯於此</hi>商湯有景<lb/>
亳之命<hi>河南鞏縣西南有湯亭或言亳即偃師○亳步各反</hi>周武有孟津之誓<hi>將伐紂也</hi>成有岐陽之蒐<hi>杜周成王歸自奄大蒐於岐山之陽岐山在扶風美陽縣西北</hi>康有<lb/>
酆宫之朝<hi>杜酆在始平鄠縣東有靈臺康王於是朝諸侯○酆芳弓反</hi>穆有塗山之<lb/>
㑹<hi>杜周穆王㑹諸侯於塗山塗山在壽春東北</hi>齊桓有召陵之師<hi>在僖四年○召上照<pb n="19b"/>反</hi>晉文有踐土之盟<hi>在僖二/十八年</hi>君其何用<hi>林君謂靈王當於六王二公之事擇用何禮</hi>宋向戌鄭公孫僑在諸侯之良也君其選焉<hi>杜選擇所用○向舒亮反戍音恤僑其驕反</hi>王曰吾用齊桓<hi>用㑹召陵之禮</hi>王使問禮<lb/>
於左師與子産左師曰小國習之大國用之敢不薦聞<lb/>
<hi>言所聞謙示所未行</hi>獻公合諸侯之禮六<hi>杜其禮六儀也宋爵公故獻公禮</hi>子産<lb/>
曰小國共職敢不薦守獻伯子男㑹公之禮六<hi>杜鄭伯爵故獻伯子男㑹公之禮其禮同所從言之異○共音恭守手又反</hi>君子謂合左師善守先<lb/>
代子産善相小國王使椒舉侍於後以規過<hi>杜規正二子之過○<pb n="20a"/>相息亮反</hi>卒事不規王問其故對曰禮吾未見者有六焉又<lb/>
何以規<hi>杜左師子産所獻六禮楚皆未嘗行</hi>宋太子佐後至王田於武城<lb/>
久而弗見椒舉請辭焉<hi>請王辭謝之</hi>王使徃曰屬有宗祧之<lb/>
事於武城<hi>杜言為宗廟田獵○屬章玉反適也祧他肜反</hi>寡君將墮幣焉敢謝<lb/>
後見<hi>杜恨其後至故言將因諸侯㑹布幣乃相見經并書宋太子佐知此言在㑹前○墮詩規反布也輸反見如字又賢遍反</hi>徐子吴出也以為貳焉故執諸申<hi>言楚子以疑罪執諸侯</hi>楚子示諸侯侈<hi>杜自/奢侈</hi>椒舉曰夫六王二公之事<hi>六王啓湯武成康穆也二公齊桓晉文</hi>皆所以示諸侯禮也諸侯所由用命也<lb/>
<pb n="20b"/>
夏桀為仍之㑹有緡叛之<hi>杜仍緡皆國名○緡亡中反</hi>商紂為黎之<lb/>
蒐東夷叛之<hi>黎東夷國名</hi>周幽為大室之盟戎狄叛之<hi>杜大室中嶽</hi>皆所以示諸侯汰也諸侯所由棄命也今君以汰無<lb/>
乃不濟乎王弗聴子産見左師曰吾不患楚矣汰而愎<lb/>
諫<hi>林愎狠也汰侈而愎狠以拒諫諍○愎皮逼反</hi>不過十年<hi>林十數之小成也故知其不能過十年</hi>左師曰然不十年侈其惡不逺逺惡而後棄<hi>惡及逺方則人棄之</hi>善亦如之徳逺而後興<hi>林善不積不足以成名故亦如惡久而復興杜為十三年楚弑其君傳</hi>○秋七月楚子以諸侯伐吴宋大子鄭伯先歸<lb/>
<pb n="21a"/>
<hi>經所以更敘諸侯也時晉之屬國皆歸獨言二國者鄭伯久於楚宋太子不得時見故慰遣之</hi>宋華費<lb/>
遂鄭大夫從<hi>杜從伐吴以答見慰○費扶味反從才用反</hi>使屈申圍朱方<hi>朱方吴邑齊慶封所封也屈申屈蕩之子○屈居勿反</hi>八月甲申克之執齊慶封而<lb/>
盡滅其族<hi>杜慶封以襄二十八年奔吴八月無甲申日誤林楚假大義為齊討慶封故盡滅慶氏之族</hi>將戮慶封椒舉曰臣聞無瑕者可以戮人慶封唯逆<lb/>
命是以在此<hi>杜逆命謂性不恭順</hi>其肯從於戮乎<hi>杜言不肯黙而從戮</hi>播於<lb/>
諸侯焉用之<hi>林播揚也將戮慶封而日播揚其惡於諸侯安用如此○焉于䖍反</hi>王弗聴<lb/>
負之斧鉞以徇於諸侯<hi>林使慶封自負斧鉞以徇告於諸侯使以為戒</hi>使言曰<lb/>
<pb n="21b"/>
無或如齊慶封弑其君弱其孤以盟其大夫<hi>杜齊崔杼弑君慶封其黨也故以弑君罪責之林襄二十五年盟于大宫日不與崔慶者</hi>慶封曰無或如楚共<lb/>
王之庶子圍弑其君兄之子麋而代之以盟諸侯王使<lb/>
速殺之遂以諸侯滅賴賴子面縛銜璧士袒輿櫬從之<lb/>
造於中軍<hi>林賴子賴之君自縛惟露其面手縛故口銜璧以為質士袒衣輿載棺以從賴子之後示歸死中軍王所將故造焉○共音恭櫬初覲反造七報反</hi>王問諸椒舉對曰成王克<lb/>
許<hi>在僖六年</hi>許僖公如是王親釋其縛受其璧焚其櫬王從<lb/>
之<hi>杜從舉言○縛如字舊扶臥反</hi>還賴於鄢<hi>杜鄢楚邑○鄢於晩及又於建反</hi>楚子欲<lb/>
<pb n="22a"/>
遷許於賴使鬭韋龜與公子棄疾城之而還<hi>杜為許城也韋龜子文之𤣥孫</hi>申無宇曰楚禍之首將在此矣召諸侯而來伐國<lb/>
而克城竟莫校<hi>杜謂築城於外竟諸侯無與爭○竟音境</hi>王心不違<hi>林王之欲心莫有違者</hi>民其居乎<hi>杜言將有事不得安也</hi>民之不處其誰堪之不堪<lb/>
王命乃禍亂也○九月取鄫言易也莒亂著丘公立而<lb/>
不撫鄫鄫叛而來故曰取凡克邑不用師徒曰取<hi>杜著丘公去疾也不書奔者潰散而來將帥微也重發创者以通叛而自來○易以豉反著直居反徐直據反</hi>○鄭<lb/>
子産作丘賦<hi>丘十六井當出馬一匹牛三頭今子産别賦其田如魯之田賦田賦在哀十一年</hi>
<pb n="22b"/>
國人謗之<hi>杜謗毁也</hi>曰其父死於路<hi>謂子國為/尉氏所殺</hi>已為蠆尾<hi>林謂子産重賦毒害百姓如蜂蠆之尾</hi>以令於國國將若之何子寛以告<hi>子寛鄭大夫</hi>子産曰何害苟利社稷死生以之<hi>杜以用也</hi>且吾聞為<lb/>
善者不改其度故能有濟也民不可逞度不可改<hi>杜度法也林欲為善者不改其所守之法度故能有成功民心不可使之逞快法度不可使之改變</hi>詩曰禮義<lb/>
不愆何恤於人言<hi>杜逸詩子産自以為權制濟國於禮義無愆</hi>吾不遷矣<hi>杜遷移也</hi>渾罕曰國氏其先亡乎<hi>杜渾罕子寛林國氏以子産父字為氏也言其歛怨於民先亡○渾侯温反罕許但反</hi>君子作法於涼其敝猶貪<hi>林涼薄也言君子作法什<pb n="23a"/>一取民歛從其薄其流敝猶至於貪○涼音良徐音亮</hi>作法於貪敝將若之何<hi>言不可久行</hi>姬在列者<hi>杜在列國也</hi>蔡及曹滕其先亡乎偪而無禮<lb/>
<hi>林蔡偪楚曹滕偪宋又無禮以為之本</hi>鄭先衛亡偪而無法<hi>林鄭偪於晉楚而無法以為之備</hi>政不率法而制於心民各有心何上之有<hi>子産權時救急渾罕譏以正道</hi>○冬吴伐楚入棘櫟麻<hi>杜棘櫟麻皆楚東鄙邑譙國鄼縣東北有棘亭汝隂新蔡縣東北有櫟亭○櫟力狄反徐失灼反</hi>以報朱方之役<hi>未方役在此年秋</hi>楚<lb/>
沈尹射奔命於夏汭<hi>夏汭漢水曲入江今夏口也吴兵在東北楚盛兵在東南以絶其後○射食夜反又食亦反汭如鋭反</hi>箴尹宜咎城鍾離<hi>宜咎本陳大夫襄二十四年奔楚○<pb n="23b"/>箴之林反</hi>薳啓疆城巢然丹城州來<hi>然丹鄭穆公孫襄十九年奔楚○薳子委反疆其良反又居良反</hi>東國水不可以城<hi>杜東國郡賴之故國也時大水不可興城築之役</hi>
彭生罷賴之師<hi>杜彭生楚大失罷鬬韋龜城賴之師○罷皮買反徐甫綺反</hi>○初穆<lb/>
子去叔孫氏及庚宗<hi>杜成十六年辟僑如之難奔齊庚宗魯地</hi>遇婦人使私<lb/>
為食而宿焉問其行告之故哭而送之<hi>杜婦人聞而哭之</hi>適齊<lb/>
娶於國氏<hi>國氏齊正卿姜姓</hi>生孟丙仲壬夢天壓已弗勝<hi>林穆子夢天墜壓已力不能勝○壓於申反又於輙反勝音升下同</hi>顧而見人黑而上僂<hi>林色黑而肩上僂傴○僂力主反</hi>深目而豭喙<hi>林目深而口象猪○豭音加喙許穢反</hi>號之曰<lb/>
<pb n="24a"/>
牛助余乃勝之旦而皆召其徒無之<hi>杜徒從者林穆子夜夢既旦皆召其徒黨而視之無人相貌名牛與所夢相似○號胡到反又戸刀反下同</hi>且曰志之<hi>杜志識也</hi>及<lb/>
宣伯奔齊饋之<hi>杜宣伯僑如穆子之兄成十六年奔齊穆子饋宣伯○饋求位反餉也</hi>宣<lb/>
伯曰魯以先子之故<hi>杜先子宣伯生人</hi>將存吾宗必召女召女<lb/>
何如對曰願之久矣<hi>杜兄始為亂已則有今日之願蓋忿言○女音汝下同</hi>魯人<lb/>
召之不告而歸<hi>林不告僑如而歸</hi>既立<hi>杜在齊生孟丙仲壬魯召之立為卿襄二年始見經</hi>所宿庚宗之婦人獻以雉<hi>杜獻/穆子</hi>問其姓<hi>杜問有子否○女生日姓姓謂子也</hi>對曰余子長矣能奉雉而從我矣<hi>杜襄二年豎牛五六嵗○長丁<pb n="24b"/>丈反下同奉芳勇反</hi>召而見之則所夢也未問其名號之曰牛<hi>林試號其名曰牛以驗所夢</hi>曰唯皆召其徒使視之遂使為豎<hi>豎小臣也傳言從夢未必吉○唯維癸反徐以永反</hi>有寵<hi>林穆子以牛應/夢故寵愛之</hi>長使為政<hi>杜為家政</hi>
公孫明知叔孫於齊<hi>杜公孫明齊大夫子明也與叔孫相親知</hi>歸未逆國姜<lb/>
子明取之<hi>○國姜孟仲母○姜七佳反又如字</hi>故怒其子長而後使逆之<lb/>
<hi>杜子孟丙仲壬</hi>田於丘蕕<hi>林穆子田獵於丘蕕之地○蕕音由</hi>遂遇疾焉豎牛欲<lb/>
亂其室而有之强與孟盟不可<hi>杜欲使從已孟不肯○强其丈反下同</hi>叔<lb/>
孫為孟鐘<hi>林叔孫為其子孟丙鑄鐘○為于偽反又如字</hi>曰爾未際<hi>杜際接也孟未與諸<pb n="25a"/>大夫相接也</hi>饗大夫以落之<hi>以豭猪血/釁鐘曰落</hi>既具<hi>杜饗禮具</hi>使豎牛請<lb/>
日<hi>杜請饗日</hi>入弗謁<hi>杜謁白也林豎牛既/入弗謁告於叔孫</hi>出命之日<hi>杜許命日</hi>及<lb/>
賓至聞鐘聲<hi>林叔孫不知享賓聞鐘聲而怪之</hi>牛曰孟有北婦人之客<lb/>
<hi>杜北婦人國姜也客謂公孫明林蓋豎牛投穆子所忌謂孟丙享公孫明以落鐘</hi>怒將徃牛止<lb/>
之賓出使拘而殺諸外<hi>杜殺孟丙</hi>牛又强與仲盟不可仲與<lb/>
公御萊書觀於公<hi>杜萊書公御士名仲與之私遊觀於公宫○萊音來觀古亂反又如字</hi>
公與之環<hi>林賜玉環</hi>使牛入示之<hi>林仲壬使豎牛以賜環入示叔孫</hi>入不示<lb/>
出命佩之牛謂叔孫見仲而何<hi>杜而何如何○見賢遍反下同</hi>叔孫曰<lb/>
<pb n="25b"/>
何為<hi>杜怪牛言</hi>曰不見既自見矣<hi>杜言仲已自徃見公</hi>公與之環而佩<lb/>
之矣遂逐之奔齊疾急命召仲牛許而不召杜洩見告<lb/>
之饑渇授之戈<hi>杜杜洩叔孫氏宰也牛不食叔孫叔孫怒欲使杜洩殺之○洩息列反</hi>對<lb/>
曰求之而至又何去焉<hi>杜言求食可得無為去豎牛蓋杜洩力不能去設辭以勉</hi>豎<lb/>
牛曰夫子疾病不欲見人使寘饋于个而退<hi>杜寘置也个東西廂○寘之豉反个東賀反</hi>牛弗進則置虚命徹<hi>杜冩器令空示若叔孫已食命去之</hi>十<lb/>
二月癸丑叔孫不食乙卯卒<hi>杜二日絶糧</hi>牛立昭子而相之<lb/>
<hi>昭子豹之庶子叔孫婼也○相息亮反</hi>公使杜洩葬叔孫豎牛賂叔仲昭<lb/>
<pb n="26a"/>
子與南遺<hi>杜昭子叔仲帶也南遺季氏家臣</hi>使惡杜洩於季孫而去之<lb/>
<hi>杜憎洩不與已同志○惡烏路反</hi>杜洩將以路葬且盡卿禮<hi>杜路王所賜叔孫車</hi>
南遺謂季孫曰叔孫未乗路葬焉用之且冢卿無路介<lb/>
卿以葬不亦左乎<hi>杜冢卿謂季孫介次也左不便○焉於䖍反下同左如字舊音佐</hi>季<lb/>
孫曰然使杜洩舍路<hi>杜舍置也○舍式夜反或音捨</hi>不可曰夫子受命<lb/>
於朝而聘於王<hi>杜在襄二十四年夫子謂叔孫</hi>王思舊勲而賜之路<hi>杜感其有禮以念其先人</hi>復命而致之君<hi>杜豹不敢自乗</hi>君不敢逆王命而復<lb/>
賜之使三官書之吾子為司徒實書名<hi>杜謂季孫也書名定位號</hi>夫<lb/>
<pb n="26b"/>
子為司馬與工正書服<hi>杜謂叔孫也服車服之器工正所書</hi>孟孫為司空<lb/>
以書勲<hi>杜勲功也</hi>今死而弗以是棄君命也書在公府而弗<lb/>
以是廢三官也<hi>杜書名書服書勲皆在公府而弗用是廢三官之所書也</hi>若命服生<lb/>
弗敢服死又不以將焉用之乃使以葬季孫謀去中軍<lb/>
豎牛曰夫子固欲去之<hi>杜誣叔孫以媚季孫</hi>
　<lb/>
　<lb/>
　左傳杜林合注卷三十五<lb/>
</p>
<p>
</p>
  </div>
</body>
</text>
</TEI>
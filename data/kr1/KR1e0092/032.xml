<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>左傳杜林合注巻三十二</head>
    <p>
<pb n="1a"/>
欽定四庫全書<lb/>
　左傳杜林合注巻三十二　明　王道焜<lb/>
　　　　　　　　　　　　　趙如源　同編<lb/>
　　襄公八<lb/>
經<hi>丙辰</hi>二十有八年春無冰<hi>前年知其再失閏頓置兩閏以應天正故此年正月建子得以無冰為災而書</hi>○夏衛石惡出奔晉<hi>寗喜之黨書名惡之</hi>○邾子來朝<lb/>
○秋八月大雩○仲孫羯如晉<hi>告將朝楚○羯居謁反</hi>○冬齊慶<lb/>
封來奔<hi>崔柕之黨耆酒荒淫而出書名罪之自魯奔吳不書以絶位不為卿</hi>○十有一月<lb/>
<pb n="1b"/>
公如楚<hi>杜為宋之盟故朝楚林於是公及宋公陳侯鄭伯許男如楚諸夏之君旅見於楚始於此是故書公朝王所以見王業之衰書公如楚以見伯業之衰</hi>○十有二月甲寅天王崩<lb/>
<hi>林靈王崩景王立</hi>○乙未楚子昭卒<hi>杜十二月無乙未日誤林康王卒郟敖立</hi>
傳二十八年春無冰梓慎曰今兹宋鄭其饑乎<hi>杜梓慎魯大夫今年鄭游吉宋向戌言之明年饑甚傳乃詳其事○梓音子</hi>歲在星紀而淫於𤣥枵<lb/>
<hi>杜歲歲星也星紀在丑斗牛之次𤣥枵在子虚危之次十八年晉董叔曰天道多在西北是歲星在亥至此年十一歲故在星紀明年乃當在𤣥枵今已在𤣥枵淫行失次○枵許驕反</hi>以有時菑隂不堪<lb/>
陽<hi>杜時菑無冰也盛隂用事而温無冰是隂不勝陽地氣發洩○菑音災</hi>蛇乗龍<hi>蛇𤣥武之宿虚<pb n="2a"/>危之星龍歲星歲星木也木為青龍失次出虛危下為蛇所乘</hi>龍宋鄭之星也<hi>歲星本位在東方東方房心為宋角亢為鄭故以龍為宋鄭之星</hi>宋鄭必饑𤣥枵虛中也<hi>杜𤣥枵三宿虛星在其中</hi>枵耗名也土虛而民耗不饑何為<hi>歲為宋鄭之星今失常淫入虛耗之次時復無冰地氣發洩故曰士虛民耗○耗呼報反</hi>○夏齊侯陳侯蔡侯北<lb/>
燕伯杞伯胡子沈子白狄朝于晉宋之盟故也<hi>杜陳侯蔡侯胡子沈子楚屬也宋盟日晉楚之從交相見故朝晉燕國今薊縣林宋盟在二十七年○燕烏賢反</hi>齊侯<lb/>
將行慶封曰我不與盟何為於晉<hi>杜以宋盟釋齊秦故言齊不與盟何為而朝於晉○與音預下同</hi>陳文子曰先事後賄禮也<hi>事大國當先從其政事而後薦賄以<pb n="2b"/>副已心</hi>小事大未獲事焉從之如志禮也<hi>杜言當從大國請事以順其志</hi>
雖不與盟敢叛晉乎重丘之盟未可忘也子其勸行<hi>重丘盟在二十五年○重直龍反</hi>○衛人討甯氏之黨故石惡出奔晉衛<lb/>
人立其從子圃以守石氏之祀禮也<hi>石惡之先石碏有大功於衛國惡之罪不及不祀故曰禮○從才用反</hi>○邾悼公來朝時事也<hi>傳言來朝非宋盟宋盟唯施於朝晉楚</hi>○秋八月大雩旱也<hi>林為旱而雩非過時也</hi>○蔡侯歸自<lb/>
晉入于鄭鄭伯享之不敬子産曰蔡侯其不免乎<hi>杜不免禍</hi>
日其過此也<hi>杜在日至晉時○過古未反又古卧反</hi>君使子展廷勞於東<lb/>
<pb n="3a"/>
門之外而傲<hi>杜廷往也○廷于况反後同勞力報反傲五報反下同</hi>吾曰猶將更<lb/>
之今還受享而惰乃其心也<hi>林是不敬乃出其中心</hi>君小國事大<lb/>
國而惰傲以為已心将得死乎<hi>林為小國之君服大國之事而以怠惰驕傲為已之常心将得善終而死乎○惰徒卧反</hi>若不免必繇其子其為君也淫而<lb/>
不父<hi>杜通太子班之妻</hi>僑聞之如是者恒有子禍<hi>林凡人之所為如此者禍亂常起於父子之間為三十年蔡世子班弑其君傳</hi>○孟孝伯如晉告將為宋之<lb/>
盟故如楚也<hi>林孟孝伯即仲孫羯杜魯晉屬故告晉而行○為于偽反</hi>蔡侯之如晉<lb/>
也鄭伯使游吉如楚及漢楚人還之<hi>林游吉即子大叔楚人不受游吉之<pb n="3b"/>使而命之還</hi>曰宋之盟君實親辱<hi>杜君謂鄭伯</hi>今吾子來寡君謂<lb/>
吾子姑還吾將使馹奔問諸晉而以告<hi>林馹𫝊車也杜問鄭君應來朝否○馹人實反</hi>子大叔曰宋之盟君命將利小國而亦使安定<lb/>
其社稷鎮撫其民人以禮承天之休此君之憲令而小<lb/>
國之望也<hi>林言在宋之盟楚君之命將以弭兵為小國之利亦使小國解兵釋甲得以安定其社稷服田力穡得以鎮撫其民人使得興其禮遜以承受上天之福禄此楚君之憲章命令而小國之所仰望於楚者也杜憲法也</hi>寡君是故使吉奉其皮幣<hi>聘用乘皮束帛</hi>以歲之不易<lb/>
聘於下執事<hi>杜言歲有饑荒之難故鄭伯不得自朝楚○易以䜴反</hi>今執事有命<lb/>
<pb n="4a"/>
曰女何與政令之有<hi>林言汝小國大夫何得與楚國之政令○女音汝與音預</hi>必使<lb/>
而君棄而封守<hi>林而汝也</hi>跋涉山川<hi>林草行為䟦水行為渉○䟦自末反</hi>蒙犯<lb/>
霜露以逞君心小國將君是望敢不唯命是聽無乃非<lb/>
盟載之言以闕君徳而執事有不利焉小國是懼<hi>林失徳則諸侯背楚亦將為楚君不利小國恐懼正坐於此</hi>不然其何勞之敢憚子大叔<lb/>
歸復命告子展曰楚子將死矣不修其政徳而貪昧於<lb/>
諸侯以逞其願欲久得乎周易有之在復䷗<hi>震下坤上復</hi>
之頤䷚<hi>震下艮上頤復上六變得頤○頤以之反</hi>曰迷復凶<hi>復上六爻辭也復反也極<pb n="4b"/>陰反陽之卦上處極位迷而復反失道已逺逺而無應故凶</hi>其楚子之謂乎欲復其<lb/>
願<hi>杜謂欲得鄭朝以復其願</hi>而棄其本<hi>杜不/修徳</hi>復歸無所是謂迷復<hi>失道已逺又無所歸</hi>能無凶乎君其往也送葬而歸以快楚心<hi>杜言楚子必死君往當送其葬</hi>楚不㡬十年未能恤諸侯也<hi>杜幾近也言失道逺者復之亦難○㡬居依反又音祈</hi>吾乃休吾民矣<hi>杜休息也言楚不能復為害</hi>禆竈曰今<lb/>
茲周王及楚子皆將死<hi>禆竈鄭大夫○禆避支反</hi>歲棄其次而旅於<lb/>
明年之次以害鳥帑周楚惡之<hi>杜旅客處也歲星棄星紀之次客在𤣥枵歲星所在其國有福失次於北禍衝在南南為朱鳥鳥尾曰帑鶉火鶉尾周楚之分故周王楚子受其咎俱論歲星<pb n="5a"/>過次梓慎則曰宋鄭饑禆竈則曰周楚王死傳故備舉以示卜占惟人所在○帑音奴惡如字又烏路反</hi>○<lb/>
九月鄭游吉如晉告將朝于楚以從宋之盟子産相鄭<lb/>
伯以如楚舎不為壇<hi>至敵國郊除地封土為壇以受郊勞○相怠亮反下同壇徒丹反</hi>
外僕言曰昔先大夫相先君適四國未嘗不為壇<hi>杜外僕掌次舎者</hi>自是至今亦皆循之今子草舎無乃不可乎子産<lb/>
曰大適小則為壇小適大苟舎而已焉用壇僑聞之大<lb/>
適小有五美宥其罪戾赦其過失救其菑患賞其徳刑<lb/>
<hi>杜刑法也○焉於䖍反下同菑音災</hi>敎其不及小國不困懐服如歸是故<lb/>
<pb n="5b"/>
作壇以昭其功宣告後人無怠於徳<hi>杜怠解也</hi>小適大有五<lb/>
惡說其罪戾<hi>杜自解說也</hi>請其不足<hi>杜請謝其不足惟恐被譴</hi>行其政事<lb/>
<hi>奉行大國之政</hi>共其職貢從其時命<hi>言從朝㑹之命○共音恭</hi>不然則重其<lb/>
幣帛以賀其福而弔其凶皆小國之禍也焉用作壇以<lb/>
昭其禍所以告子孫無昭禍焉可也<hi>杜無昭禍以告子孫</hi>○齊慶<lb/>
封好田而耆酒與慶舎政<hi>杜舍慶封子慶封當國不自為政以付舍○好呼報反耆市志反</hi>則以其内實遷于盧蒲嫳氏<hi>杜内實寳物妻妾也移而居嫳家</hi>易<lb/>
内而飲酒數日<hi>林慶封與盧蒲嫳交易其内人而飲酒數日不已○數所主反</hi>國遷朝<lb/>
<pb n="6a"/>
焉<hi>杜就於盧蒲氏朝見封</hi>使諸亡人得賊者以告而反之<hi>杜亡人辟崔氏難出奔者林能捕執得盜賊以賊告而反其身使以功贖已罪</hi>故反盧蒲癸癸臣子之<lb/>
<hi>林盧蒲癸莊公黨以告賊得反子之即慶舍盧蒲癸臣事之</hi>有寵妻之<hi>杜子之以其女妻癸○妻七計反</hi>慶舍之士謂盧蒲癸曰男女辨姓子不辟宗何也<lb/>
<hi>辨别也别姓而後可相取慶氏盧蒲氏皆姜姓</hi>曰宗不余辟<hi>杜言舍欲妻已</hi>余獨焉辟<lb/>
之賦詩斷章余取所求焉惡識宗<hi>杜言已苟欲有求於慶氏不能復顧禮譬如賦詩者取其一章而已○斷音短惡音烏</hi>癸言王何而反之二人皆嬖<hi>杜二子皆莊公黨二十五年崔氏弑莊公癸何出奔今還求寵於慶氏欲為莊公報讐○嬖必計反下同</hi>使執<lb/>
<pb n="6b"/>
寢戈而先後之<hi>寢戈親近兵杖○先悉薦反後戸豆反</hi>公膳日雙雞<hi>杜卿大夫之膳食○膳市戰反謂公家供卿大夫之常膳</hi>饔人竊更之以鶩御者知之則<lb/>
去其肉而以其洎饋<hi>御進食者饔人御者欲使諸大夫怒慶氏減其膳葢盧蒲癸王何之謀○騖徐音木鴨也洎其器反肉汁也說文云洎灌釡也字林已莅反</hi>子雅子尾怒<hi>二子皆惠公孫</hi>慶封告盧蒲嫳<hi>杜以二子怒告嫳</hi>盧蒲嫳曰譬之如禽獸吾<lb/>
寢處之矣<hi>杜言能殺而席其皮</hi>使析歸父告晏平仲<hi>杜欲與其謀子雅子尾</hi>
平仲曰嬰之衆不足用也知無能謀也言弗敢出有盟<lb/>
可也<hi>林言其兵衆不足用以討亂其知謀不足用以慮事不敢出言以洩慶氏之謀請為盟以誓不敢洩<pb n="7a"/>○知音智</hi>子家曰子之言云<hi>杜子家析歸父</hi>又焉用盟告北郭子車<lb/>
<hi>杜子車齊大夫</hi>子車曰人各有以事君非佐之所能也<hi>杜佐子車名○言凡人各有材能以事其君非佐之材所能及</hi>陳文子謂桓子<hi>杜桓子文子之子無宇</hi>曰<lb/>
禍將作矣吾其何得<hi>林言齊之禍亂將起矣我其當得何物</hi>對曰得慶氏<lb/>
之木百車於莊<hi>慶封時有此木積於六軌之道</hi>文子曰可慎守也已<hi>林善其子不志於貨財言可慎守其家也</hi>盧蒲癸王何卜攻慶氏示子之兆<hi>林以龜兆示慶舍</hi>曰或卜攻讐敢獻其兆<hi>林敢獻兆請問其吉凶</hi>子之曰克<lb/>
見血<hi>林主殺戮見血</hi>冬十月慶封田于萊陳無宇從丙辰文子<lb/>
<pb n="7b"/>
使召之請曰無宇之母疾病請歸<hi>林詐言其母疾病請先歸視其母○萊音來從才用反</hi>慶季卜之<hi>杜季慶封林為無宇卜母疾病</hi>示之兆曰死奉龜而<lb/>
泣<hi>杜無宇泣○奉芳勇反</hi>乃使歸慶嗣聞之<hi>嗣慶封之族</hi>曰禍將作矣<lb/>
謂子家速歸<hi>子家慶封字</hi>禍作必於嘗<hi>杜嘗秋祭</hi>歸猶可及也子<lb/>
家弗聽亦無悛志<hi>悛改悟也○悛七全反</hi>子息曰亡矣幸而獲在<lb/>
吴越<hi>杜子息慶嗣</hi>陳無宇濟水而戕舟發梁<hi>林戕害其舟楫發壊其橋梁不欲慶封得救難○戕在羊反</hi>盧蒲姜謂癸曰有事而不告我必不㨗<lb/>
矣<hi>杜姜癸妻慶舍女</hi>癸告之<hi>杜告欲殺慶舍</hi>姜曰夫子愎莫之止將不<lb/>
<pb n="8a"/>
出我請止之<hi>夫子謂慶舍○愎皮逼反</hi>癸曰諾十一月乙亥嘗于太<lb/>
公之廟慶舍涖事<hi>林臨祭事○天音泰</hi>盧蒲姜告之且止之弗聽<lb/>
曰誰敢者<hi>林慶舍之女告其父以有變且止其父勿出臨祭慶舍不從言誰敢為亂者以此見其愎也</hi>遂如公<hi>杜至/公所</hi>麻嬰為尸<hi>為祭/尸</hi>慶集為上獻<hi>上獻先獻者○集戸結反</hi>盧蒲癸王何執寢戈<hi>林二人執親兵以從慶舍</hi>慶氏以其甲環公<lb/>
宫<hi>林廟在公宫之肉故慶氏以其私甲環衛公宫○環如字徐音忠</hi>陳氏鮑氏之圉人<lb/>
為優<hi>林陳鮑二氏養馬人為優俳之獻○優於求反</hi>慶氏之馬善驚士皆釋甲<lb/>
束馬<hi>杜束絆之也</hi>而飲酒且觀優至於魚里<hi>林魚里里名優在魚里就觀之</hi>
<pb n="8b"/>
欒髙陳鮑之徒介慶氏之甲<hi>杜欒子雅髙子尾陳陳須無鮑鮑國林介因也慶氏之士釋甲而觀優故四族因慶氏之甲</hi>子尾抽桷撃扉三<hi>桷椽也扉門闔也以桷撃扉為期○桷音角扉音非門扇也</hi>盧蒲癸自後刺子之王何以戈擊之解<lb/>
其左肩猶援廟桷動於甍<hi>杜甍屋棟林慶舍雖傷重猶能援大廟之掾動於屋角○刺七亦反援音爰甍亡耕反</hi>以俎壺投殺人而後死<hi>林俎壺皆祭器杜言其多力</hi>
遂殺慶繩麻嬰<hi>杜慶繩慶集</hi>公懼鮑國曰羣臣為君故也<hi>杜言欲尊公室非為亂階○為于偽反</hi>須無以公歸税服而如内宫<hi>林税祭服而往内宫言公懼於外難○税叶活反又如字</hi>慶封歸遇告亂者丁亥伐西門弗<lb/>
<pb n="9a"/>
克還伐北門克之入伐内宫<hi>林陳鮑在公所故</hi>弗克反陳于嶽<lb/>
<hi>嶽里名○陳直覲反</hi>請戰弗許遂來奔獻車於季武子美澤可以<lb/>
鑑<hi>杜光鑑形也</hi>展莊叔見之<hi>杜魯大夫</hi>曰車甚澤人必瘁宜其亡<lb/>
也<hi>林竭民力而為車人必困瘁竭人以奉已宜其滅亡也○瘁在罪反</hi>叔孫穆子食慶封<lb/>
慶封汜祭<hi>禮食有祭示有所先也汜祭逺散所祭不共○食音嗣汜芳劍反</hi>穆子不說<lb/>
使工為之誦茅鴟<hi>工樂師茅䲭逸詩刺不敬○說音悦䲭人之反</hi>亦不知既而<lb/>
齊人來讓<hi>杜譲魯受慶封</hi>奔吴吴勾餘予之朱方<hi>杜勾餘吴子夷未也朱方吴邑○勾古侯反下勾瀆同</hi>聚其族焉而居之富於其舊子服惠伯<lb/>
<pb n="9b"/>
謂叔孫曰天殆富淫人慶封又富矣穆子曰善人富謂<lb/>
之賞淫人富謂之殃天其殃之也其將聚而殱旃<hi>杜殱盡也旃之也為昭四年殺慶封傳○殱子潛反</hi>○癸巳天王崩未來赴亦未書<hi>林經書十二月甲寅</hi>禮也<hi>嫌時已聞喪當書故發例</hi>○崔氏之亂喪羣公子故鉏<lb/>
在魯叔孫還在燕賈在句瀆之丘<hi>在襄二十一年○喪息浪反鉏仕居反公子鉏也凟音豆</hi>及慶氏亡皆召之具其器用而反其邑焉<hi>皆反還也</hi>
與晏子邶殿其鄙六十<hi>杜邶殿齊别都以邶殿邊鄙六十邑與晏嬰○邶蒲對反殿多薦反又如字</hi>弗受子尾曰富人之所欲也何獨弗欲對曰慶<lb/>
<pb n="10a"/>
氏之邑足欲故亡<hi>林慶封邑多厭足其欲驕侈横生故有滅亡之禍</hi>吾邑不足<lb/>
欲也益之以邶殿乃足欲足欲亡無日矣在外不得宰<lb/>
吾一邑<hi>林若奔亡在外國雖我之一邑亦不可得而宰制</hi>不受邶殿非惡富也<lb/>
恐失富也且夫富如布帛之有幅焉為之制度使無遷<lb/>
也<hi>林如織布帛須有幅尺為之制度使其富不可遷移○惡鳥路反夫音扶幅音福</hi>夫民生厚<lb/>
而用利<hi>林生理豐厚財用利益</hi>於是乎正徳以幅之<hi>杜言厚利皆人之所欲唯正徳可以為之幅</hi>使無黜嫚<hi>杜黜猶故也○黜/勑作反嫚音慢</hi>謂之幅利<hi>杜謂用利之幅尺</hi>利過則為敗<hi>林利過驕生禍敗必至</hi>吾不敢貪多所謂幅也<lb/>
<pb n="10b"/>
與北郭佐邑六十受之與子雅邑辭多受少與子尾邑<lb/>
受而稍致之<hi>杜致還公</hi>公以為忠故有寵釋盧蒲嫳于北竟<lb/>
<hi>釋放也○竟音境</hi>求崔杼之尸將戮之不得叔孫穆子曰必得<lb/>
之武王有亂臣十人<hi>亂治也</hi>崔杼其有乎不十人不足以<lb/>
葬<hi>葬必須十人崔氏不能令十人同心故必得</hi>既崔氏之臣曰與我其拱璧<lb/>
<hi>杜崔氏大璧○拱居勇反徐音恭</hi>吾獻其柩於是得之十二月乙亥朔<lb/>
齊人遷莊公殯于大寢<hi>杜更殯之於路寢也十二月戊戌朔乙亥誤林二十五年崔氏側莊公于北郭今始遷其柩</hi>以其棺尸崔杼於市<hi>崔氏弑莊公又葬不如禮故以莊公<pb n="11a"/>棺著崔杼尸邊以章其罪</hi>國人猶知之皆曰崔子也<hi>杜始求崔杼之尸不得故傳云國人皆知之</hi>○為宋之盟故公及宋公陳侯鄭伯許男如楚<lb/>
公過鄭鄭伯不在<hi>杜已在楚○為干偽反過古禾反</hi>伯有廷勞於黄崖<lb/>
不敬<hi>杜滎陽宛陵縣西有黄水西南至新鄭城西入洧○勞力報反</hi>穆叔曰伯有無戾<lb/>
於鄭鄭必有大咎<hi>杜伯有不受戮必還為鄭國害</hi>敬民之主也而棄之<lb/>
何以承守<hi>言無以承先祖守其家</hi>鄭人不討必受其辜濟澤之阿<lb/>
<hi>杜言薄土○齊子禮反</hi>行潦之蘋藻<hi>杜言賤菜○潦音老蘋音頻藻音早</hi>寘諸宗室<lb/>
<hi>杜薦宗廟</hi>季蘭尸之敬也<hi>杜言取蘋藻之菜於阿澤之中使服蘭之女而為之主神猶享之以<pb n="11b"/>其敬也</hi>敬可棄乎<hi>杜為三十年鄭殺良霄傳</hi>及漢楚康王卒公欲反叔<lb/>
仲昭伯曰我楚國之為豈為一人行也<hi>杜昭伯叔仲帶林言我之朝楚為楚國而來豈為康王一人而來○為于偽反下同</hi>子服惠伯曰君子有逺慮小<lb/>
人從邇<hi>杜邇近也</hi>饑寒之不恤誰遑其後<hi>杜遑睱也林目前饑寒尚不憂恤誰睱憂其後</hi>不如姑歸也叔孫穆子曰叔仲子專之矣<hi>杜言足專任</hi>
子服子始學者也<hi>此言未識逺</hi>榮成伯曰逺圖者忠也<hi>杜成伯榮駕鵝</hi>公遂行<hi>杜從昭伯謀</hi>宋向戌曰我一人之為非為楚也饑<lb/>
寒之不恤誰能恤楚姑歸而息民待其立君而為之備<lb/>
<pb n="12a"/>
宋公遂反○楚屈建卒趙文子喪之如同盟禮也<hi>杜未盟有𠂻甲之隙不以此廢好故曰禮○喪如字又息浪反</hi>○王人來告喪問崩日以甲<lb/>
寅告<hi>林實十一月癸巳崩而以十二月甲寅告</hi>故書之以徵過也<hi>徵審也此緩告非有事宜直臣子怠慢故於此發例○徴音真本作懲誤</hi>
經<hi>癸巳</hi>二十有九年春王正月公在楚<hi>杜公在外闕朝正之禮甚多而唯書此一年者魯公如楚既非常比公又踰年故發此一事以明常也</hi>○夏五月公至自楚<lb/>
○庚午衛侯衎卒<hi>杜無傳四同盟林獻公卒子襄公立○衎苦旦反</hi>○閽弑吴<lb/>
子餘祭<hi>杜閽守門者下賤非士故不言盜林餘祭卒夷昧立一名餘昧○閽音昏祭側界反</hi>○仲<lb/>
<pb n="12b"/>
孫羯㑹晉荀盈齊高止宋華定衛世叔儀鄭公孫段曹<lb/>
人莒人滕人薛人小邾人城杞<hi>杜公孫段伯石也三十年伯有死乃命為卿今蓋以攝卿行○羯居謁反</hi>○晉侯使士鞅來聘○杞子來盟<hi>杜杞復稱子用夷禮也林傳曰書曰子賤之也凡來盟皆大夫也杞伯親之故賤之也杞雖稱子矣前乎此夷儀之㑹稱伯後乎此卒復稱伯來盟特稱子見春秋之貶諸侯也春秋之褒貶君大夫莫備於隠桓莊之世成襄而下舍杞子無削其爵者舍楚子䖍無生名之者經之變文也</hi>○吴子使札來聘<hi>杜吴子餘祭既遣札聘上國而後死札以六月到魯未聞喪也不稱公子其禮未同於上國林吴始聘始書子始君臣並見吴驟強也○札側八反</hi>○秋九月葬衛獻公<hi>無/傳</hi>○齊高止出奔北燕<hi>杜止<pb n="13a"/>髙厚之子杜北燕始見經○燕音煙</hi>○冬仲孫羯如晉<lb/>
傳二十九年春王正月公在楚釋不朝正于朝也<hi>釋解也告廟在楚解公所以不朝正</hi>楚人使公親禭<hi>諸侯有遣使賵禭之禮今楚欲依遣使之比○禭音遂說文云衣死人衣</hi>公患之穆叔曰袚殯而襚則布幣也<hi>先使巫袚除殯之凶邪而行襚禮與朝而布幣無異○袚音拂徐音廢</hi>乃使巫以桃茢先袚殯<hi>茢黍穰○茢音列徐音例鄭注周禮云茢苕箒</hi>楚人弗禁既而悔之<hi>禮君臨臣喪乃袚殯故楚悔之</hi>○二月癸卯齊人葬莊公於北郭<hi>杜兵死不入兆城故葬北郭</hi>○<lb/>
夏四月葬楚康王<hi>林經不書葬略夷狄也</hi>公及陳侯鄭伯許男送<lb/>
<pb n="13b"/>
葬至于西門之外諸侯之大夫皆至于墓楚郟敖即位<lb/>
<hi>郟敖康王子熊麇也○郟古治反</hi>王子圍為令尹<hi>圍康王弟</hi>鄭行人子羽曰<lb/>
是謂不宜必代之昌松栢之下其草不殖<hi>杜言楚君弱令尹強物不兩盛為昭元年圍弑郟敖起本</hi>公還及方城季武子取卞<hi>杜取卞邑以自益○卞皮産反</hi>使公冶問<hi>杜問公起居公冶季/氏屬大夫○冶音也</hi>璽書追而與之<hi>杜璽印也○璽音徙廣雅云卬謂之璽說文作璽從上云玉者印也籕文從王</hi>曰<hi>林書辭曰</hi>聞守卞者將<lb/>
叛臣師徒以討之既得之矣敢告<hi>林飾辭</hi>公冶致使而退<lb/>
<hi>杜致季氏使命○使所吏反</hi>及舍而後聞取卞<hi>杜發書乃聞之</hi>公曰欲之而<lb/>
<pb n="14a"/>
言叛祗見疏也<hi>杜言季氏欲得卞而欺我言叛益疏我○祇音支</hi>公問公冶曰吾<lb/>
可以入乎<hi>以季氏疏已故不敢入</hi>對曰君實有國誰敢違君公與公<lb/>
冶冕服<hi>杜以卿服𤣥冕賞之</hi>固辭強之而後受公欲無入榮成伯賦<lb/>
式微乃歸<hi>杜式微詩弼風曰式微式微胡不歸式用也義取寄寓之微陋勸公歸也○強其丈反</hi>
五月公至自楚公冶致其邑於季氏<hi>杜本從季氏得邑故還之</hi>而終不<lb/>
入焉<hi>杜不入季孫家</hi>曰欺其君何必使余<hi>林言季氏欲欺其君以取邑何必使我往使</hi>
季孫見之則言季氏如他日不見則終不言季氏<hi>林季武子若就其家見之則公冶言季氏政事如前日若不見季武子則已不肯復言季氏政事</hi>及疾聚其臣<lb/>
<pb n="14b"/>
<hi>杜大夫家臣</hi>曰我死必無以冕服斂非徳賞也<hi>言公畏季氏而賞其使非以我有徳○斂力驗反</hi>且無使季氏葬我<hi>林不義李氏欺君故生不入季氏之家死不受季氏之葬</hi>
○葬靈王<hi>杜不書魯不㑹</hi>鄭上卿有事<hi>林時鄭簡公在楚鄭上卿有居守之事</hi>子<lb/>
展使印段往伯有曰弱不可<hi>印段年少官卑</hi>子展曰與其莫往弱<lb/>
不猶愈乎<hi>林言與其不遣人往周㑹葬官卑年少猶愈於不往也</hi>詩云王事靡盬不<lb/>
遑啟處<hi>杜詩小雅盬不堅固也啟跪也言王事無不堅固故不暇跪處○盬音古</hi>東西南北誰<lb/>
敢寧處<hi>杜謂上卿</hi>堅事晉楚以蕃王室也<hi>杜言我固事晉楚乃所以蕃屏王室○蕃芳元反</hi>王事無曠何常之有<hi>林供王室之事無有曠失足矣亦有何常法</hi>遂使印<lb/>
<pb n="15a"/>
段如周<hi>傳言周哀卑於晉楚</hi>○吴人伐越獲俘焉以為閽<hi>林吴刖越俘之足以為閽人</hi>使守舟吴子餘祭觀舟閽以刀弑之<hi>杜言以刀○近刑人</hi>○鄭<lb/>
子展卒子皮印位<hi>林子皮即罕虎代父為上卿</hi>於是鄭饑而未及麥民<lb/>
病<hi>林民病於乏食</hi>子皮以子展之命餼國人粟戸一锺<hi>林餼猶饋也因在喪故以父命也六斛四斗曰鍾</hi>是以得鄭國之民故罕氏常掌國政以為<lb/>
二卿宋司城子罕聞之曰鄰於善民之望也<hi>林言鄰近於善人民亦望君為善</hi>宋亦饑請於平公出公粟以貸使大夫皆貸司城氏<lb/>
貸而不書<hi>林司城氏即子罕氏貨而不書於策施而不以為徳也○貸他代反下同</hi>為大夫<lb/>
<pb n="15b"/>
之無者貸<hi>林子罕為宋大夫之無粟者貸</hi>宋無饑人叔向聞之曰鄭之罕<lb/>
<hi>林鄭子皮氏○向許丈反</hi>宋之樂<hi>林宋子罕氏</hi>其後亡者也二者其皆得國<lb/>
乎<hi>林得掌國政</hi>民之歸也施而不徳樂氏加焉其以宋升降乎<lb/>
<hi>杜升降隨宋盛衰</hi>○晉平公杞出也<hi>林晉平公/母杞女</hi>故治杞<hi>杜治理其地修其城</hi>六月知悼子合諸侯之大夫以城杞孟孝伯㑹之鄭子<lb/>
大叔與伯石往<hi>杜大叔不書不親事林知悼子即晉荀盈孟孝伯即仲孫羯子大叔即游吉伯石即公孫段○知音智大叔音泰下同</hi>子大叔見大叔文子<hi>杜文子衛大叔儀</hi>與<lb/>
之語文子曰甚乎其城杞也子大叔曰若之何哉晉國不<lb/>
<pb n="16a"/>
恤周宗之闕而夏肄是屏<hi>杜周宗諸姬也夏肄杞也肄餘也屏城也○肄以二反詩傳云斬而復生曰肄方言云枿餘也秦晉之間日肄</hi>其棄諸姬亦可知也已諸姬是<lb/>
棄其誰歸之<hi>林晉姬姓也棄我諸姬所厚者薄其誰望晉而歸之</hi>吉也聞之棄同<lb/>
即異是謂離徳詩曰協比其鄰昏姻孔云<hi>杜詩小雅言王者和恊近親則昏姻甚歸附也林孔甚也云猶旋旋歸之○比毘志反</hi>晉不鄰矣其誰云之<hi>杜晉不恤鄰近之親其誰旋旋而歸之</hi>○齊髙子容與宋司徒見知伯女齊相禮<lb/>
<hi>杜子容髙止也司徒華定也知伯荀盈也女齊司馬侯也相禮侍威儀也○女音汝相息亮反</hi>賔出司<lb/>
馬侯言於知伯曰二子皆將不免子容專<hi>専自是也</hi>司徒侈<hi>林侈<pb n="16b"/>驕縱也○侈昌氏反</hi>皆亡家之主也知伯曰何如<hi>杜言二子禍福之遲速何如</hi>對<lb/>
曰專則速及<hi>言速及禍也</hi>侈將以其力斃<hi>杜力盡而自斃○斃其世反</hi>專<lb/>
則人實斃之將及矣<hi>為此秋髙止出奔燕昭二十年華定出奔陳傳○専則人實斃之絶句</hi>○范獻子來聘拜城杞也<hi>杜范獻子即士鞅林謝魯為杞城</hi>公享之<lb/>
展莊叔執幣<hi>杜公將以酬賓</hi>射者三耦<hi>二人為耦○耦五口反</hi>公臣不足<lb/>
取於家臣家臣展瑕展玉父為一耦公臣公巫召伯仲顔<lb/>
莊叔為一耦鄫鼓父黨叔為一耦<hi>杜言公室卑微公臣不能備於三耦○召上昭反鄫才陵反黨音掌</hi>○晉侯使司馬女叔侯來治杞田<hi>杜司馬女叔侯即司<pb n="17a"/>馬侯杜使魯歸前侵杞田所歸少故不書</hi>弗盡歸也晉悼夫人愠曰齊也取<lb/>
貨<hi>杜夫人平公母杞女也謂叔侯取貨於魯故不盡歸杞田○愠紆運反</hi>先君若有知也不<lb/>
尚取之<hi>不尚叔侯之取貨</hi>公告叔侯叔侯曰虞虢焦滑霍揚韓魏<lb/>
皆姬姓也<hi>杜八國皆晉所滅焦在陕縣揚屬平陽郡○虢瓜百反滑乎八反</hi>晉是以大<lb/>
若非侵小將何所取武獻以下兼國多矣<hi>武公獻公晉始盛之君</hi>誰<lb/>
得治之杞夏餘也而即東夷<hi>杜行夷禮</hi>魯周公之後也而睦於<lb/>
晉以杞封魯猶可而何有焉<hi>杜以杞土地加封於魯於理猶可何有盡歸杞伯</hi>魯<lb/>
之於晉也職貢不乏玩好時至公卿大夫相繼於朝史不<lb/>
<pb n="17b"/>
絶書<hi>杜書魯之朝聘○好呼報反下同</hi>府無虛月<hi>杜無月不受魯貢</hi>如是可矣<lb/>
何必瘠魯以肥杞且先君而有知也毋寧夫人而焉用老<lb/>
臣<hi>杜言先君毋寧怪夫人之所為無用責我○瘠在亦反毋音無焉於䖍反</hi>○杞文公來盟<lb/>
<hi>魯歸其田故來盟</hi>書曰子賤之也<hi>賤其用夷禮</hi>○吴公子札來聘見叔<lb/>
孫穆子說之謂穆子曰子其不得死乎<hi>杜不得以夀死○說音悦</hi>好善<lb/>
而不能擇人<hi>林心雖好善而智不能決擇人之賢否</hi>吾聞君子務在擇人<lb/>
吾子為魯宗卿而任其大政不慎舉何以堪之禍必及子<lb/>
<hi>為昭四年豎牛作亂起本</hi>請觀於周樂<hi>魯以周公故有天子禮樂</hi>使工為之歌周<lb/>
<pb n="18a"/>
南召南<hi>杜此皆各依其本國歌所常用聲曲○召上照反</hi>曰美哉<hi>杜美其聲</hi>始基之<lb/>
矣<hi>周南召南王化之基</hi>猶未也<hi>猶有商紂/未盡善也</hi>然怒而不怨矣<hi>杜未能安樂然其音不怨怒</hi>為之歌邶鄘衛<hi>杜武王伐紂分其地為三監三監叛周公滅之更封康叔并三監之地故三國盡被康叔之化○鄘音庸</hi>曰美哉淵乎憂而不困者也<hi>淵深也亡國之音哀以思其民因衛康叔武公徳化深逺雖遭宣公淫亂懿公滅亡民猶秉義不至於困</hi>吾聞衛<lb/>
康叔武公之徳如是是其衛風乎<hi>康叔周公弟武公康叔九世孫皆衛之令徳君也聽聲以為别故有疑言</hi>為之歌王<hi>杜王黍離也幽王過西戎之禍平王東遷王政不行於天下風俗下與諸候同故不為雅</hi>曰美哉思而不懼其周之東乎<hi>宗周隕滅故憂<pb n="18b"/>思猶有先王之遺風故不懼</hi>為之歌鄭<hi>杜詩第七</hi>曰美哉其細已甚民弗<lb/>
堪也是其先亡乎<hi>既美其有治政之音譏其煩碎知不能乆</hi>為之歌齊<hi>杜詩第八</hi>
曰美哉泱乎大風也哉<hi>杜泱泱𢎞大之聲○泱於良反又於浪反韋昭於康反</hi>表<lb/>
東海者其大公乎<hi>杜大公封齊為東海之表式○大音泰</hi>國未可量也<hi>杜言其或將復興</hi>為之歌豳<hi>杜詩第十五豳周之舊國在新平漆縣東北○豳彼貧反</hi>曰美哉<lb/>
蕩乎樂而不淫其周公之東乎<hi>杜蕩乎蕩然也樂而不淫言有節周公遭管蔡之變東征三年為成王陳后稷先公不敢荒淫以成王業故言其周公之東乎○樂音岳又音洛下放此</hi>為<lb/>
之歌秦<hi>杜詩第十一後仲尼剛定故不同</hi>曰此之謂夏聲夫能夏則大<lb/>
<pb n="19a"/>
大之至也其周之舊乎<hi>杜秦本在西戎汧隴之西秦仲始有車馬禮樂去戎狄之音而有諸夏之聲故謂之夏聲及襄公佐周平王東遷而受其故地故曰周之舊</hi>為之歌魏<hi>杜詩第九魏姬姓國閔元年晉獻公滅之</hi>曰美哉渢渢乎大而婉險而易行以徳<lb/>
輔此則明主也<hi>杜渢渢中庸之聲婉約也險當為儉字之誤也大而約則險節易行惜其國小無明君也○渢扶弓反徐敷劍反韋昭音凡婉紆阮反險依注音儉易以豉反</hi>為之歌唐<hi>杜詩第十○此晉詩也而謂之唐本唐叔虞始封之地</hi>曰思深哉其有陶唐氏之遺民<lb/>
乎不然何憂之逺也<hi>杜晉本唐地故有堯之遺風憂深思逺情發於聲○思息嗣反</hi>非<lb/>
令徳之後誰能若是為之歌陳<hi>杜詩第十二</hi>曰國無主其能<lb/>
<pb n="19b"/>
久乎<hi>杜淫聲放蕩無所畏忌故曰國無主</hi>自鄫以下無譏焉<hi>杜鄫第十三曹第十四言季子聞此二國歌不復譏論之以其微也○鄫古外反</hi>為之歌小雅<hi>小雅小正亦樂歌之常</hi>
曰美哉思而不貳<hi>思文武之徳無貳叛之心</hi>怨而不言<hi>杜怨商紂之政而能忍而不言</hi>
其周徳之衰乎<hi>林衰小也此周徳尚小之時乎</hi>猶有先王之遺民焉<hi>杜謂有殷王餘俗故未大</hi>為之歌大雅<hi>大雅陳文王之徳以正天下</hi>曰廣哉熈熈乎<lb/>
<hi>杜熈熈和樂聲</hi>曲而有直體<hi>杜其聲委曲而/有正直之體</hi>其文王之徳乎<hi>雅頌所以詠盛徳形容故伹歌其美者不皆歌變雅</hi>為之歌頌<hi>頌者以其成功告於神明</hi>曰至矣<lb/>
哉<hi>杜言道備</hi>直而不倨<hi>杜直者易至於倨傲故以不傲為徳○倨音據徐音居</hi>曲而不<lb/>
<pb n="20a"/>
屈<hi>林曲者易至於屈撓故以不撓為徳</hi>邇而不偪<hi>林近者易至於偪害故以不害為徳○偪彼力反</hi>逺而不攜<hi>林逺者易至於携/貳故以不貳為徳</hi>遷而不淫復而不厭<hi>林遷動者淫蕩之漸以徳自守不過蕩矣反復者厭棄之漸以徳自守常日新矣○厭於端反又於瞻反</hi>哀而<lb/>
不愁<hi>杜知命</hi>樂而不荒<hi>杜節之/以禮</hi>用而不匱<hi>杜徳𢎞大</hi>廣而不宣<lb/>
<hi>杜不自顯</hi>施而不費<hi>杜因民所利而利之○/施始䜴反費芳味反</hi>取而不貪<hi>杜義然後取</hi>處而不底<hi>林守之以道雖復止處/不底滯也○底丁禮反</hi>行而不流<hi>林制之以義雖常運行不流放也</hi>五聲和<hi>宫商角徴羽/謂之五聲</hi>八風平<hi>八方之氣謂之八風</hi>節有<lb/>
度守有序<hi>八音克諧節有度也無相奪倫守有序也</hi>盛徳之所同也<hi>頌有殷魯故曰<pb n="20b"/>盛徳之所同</hi>見舞象箾南籥者<hi>象箾舞所執南籥以籥舞也皆文王之樂○箾音朔籥羊略反</hi>曰美哉猶有憾<hi>杜美哉美其容也文王恨不及已致太平○憾戸暗反</hi>見舞大<lb/>
武者<hi>杜武王樂</hi>曰美哉周之盛也其若此乎見舞韶濩者<hi>杜殷湯樂○韶上昭及濩音䕶徐戸郭反</hi>曰聖人之𢎞也而猶有慙徳<hi>杜慙於始伐</hi>
聖人之難也<hi>林聖人處世變之難也</hi>見舞大夏者<hi>杜禹之樂</hi>曰美哉勤<lb/>
而不徳非禹其誰能修之<hi>杜盡力溝洫勤也林勤勞水土而不自矜其徳非禹之聖誰能修治其功</hi>見舞韶箾者<hi>杜舜樂○箾音簫</hi>曰徳至矣哉大矣如天<lb/>
之無不幬也<hi>幬覆也○幬徒報反</hi>如地之無不載也雖甚盛徳其<lb/>
<pb n="21a"/>
蔑以加於此矣觀止矣若有他樂吾不敢請已<hi>杜魯用四代之樂故及韶箾而季子知其終也季札賢明才博在吴雖已渉見此樂歌之文然末聞中國推聲故請作周樂欲聽其聲然後依聲以參時政知其興衰也聞秦詩謂之夏聲聞頌曰五聲和八風平皆論聲以參政也舞畢知其樂終是素知其篇數</hi>其出聘也通嗣君也<hi>杜吴子餘祭嗣立</hi>故遂聘于<lb/>
齊說晏平仲謂之曰子速納邑與政<hi>杜納歸之公○說音悦下皆同</hi>無<lb/>
邑無政乃免於難齊國之政將有所歸未獲所歸難未<lb/>
歇也<hi>歇盡也○難乃且反下皆同歇許謁反</hi>故晏子因陳桓子以納政與<lb/>
邑是以免於欒高之難<hi>林樂子雅高子尾難在昭八年</hi>聘於鄭見子産<lb/>
<pb n="21b"/>
如舊相識<hi>杜見如故交二子相知以心也</hi>與之縞帶子産獻紵衣焉<hi>杜大帶也吴地貴縞鄭地貴紵故各獻已所貴示損已而不為彼貨利○縞古老反徐古到反繒也紵直吕反</hi>謂<lb/>
子産曰鄭之執政侈難將至矣政必及子子為政慎之<lb/>
以禮不然鄭國將敗<hi>杜侈謂伯有林明年子晳果殺伯有</hi>適衛說蘧瑗<hi>林蘧伯玉○瑗于眷反</hi>史狗<hi>史朝之/子文子</hi>史鰌<hi>史魚○/鰌音秋</hi>公子荆<hi>林字南楚</hi>公叔<lb/>
發<hi>公叔文子</hi>公子朝曰衛多君子未有患也自衛如晉將宿<lb/>
於戚<hi>戚孫文子之邑</hi>聞鐘聲焉<hi>林聞孫文子奏樂擊鐘之聲</hi>曰異哉吾聞之<lb/>
也辯而不徳必加於戮<hi>杜辯猶争也</hi>夫子獲罪於君以在此<lb/>
<pb n="22a"/>
<hi>杜孫文子以戚叛</hi>懼猶不足而又何樂夫子之在此也猶燕之<lb/>
巢于幕上<hi>杜言至危</hi>君又在殯而可以樂乎<hi>林衛獻公卒未葬禮為舊君有服豈可作樂</hi>遂去之<hi>杜不/止宿</hi>文子聞之終身不聽琴瑟<hi>杜聞義能改</hi>
適晉說趙文子韓宣子魏獻子曰晉國其萃於三族乎<lb/>
<hi>杜言晉國之政事將集於三家○萃在薛反</hi>說叔向將行謂叔向曰吾子勉<lb/>
之君侈而多良<hi>林晉君汰侈而多自賢其臣</hi>大夫皆富政將在家<hi>杜富必厚施故政在家</hi>吾子好直必思自免於難○秋九月齊公孫<lb/>
蠆公孫竈放其大夫高止於北燕<hi>杜蠆子尾竈子雅放者宥之以逺○蠆楚<pb n="22b"/>邁反</hi>乙未出書曰出奔罪髙止也<hi>杜實放書奔所以示罪</hi>髙止好以<lb/>
事自為功且專故難及之<hi>林髙止好掠人之善以為已功且專權故禍難及於其身杜好呼報反</hi>○冬孟孝伯如晉報范叔也<hi>范叔士鞅也此年夏來聘</hi>○為<lb/>
髙氏之難故髙豎以盧叛<hi>豎髙止子○為于偽反豎上主反</hi>十月庚寅<lb/>
閭邱嬰帥師圍盧髙豎曰苟使髙氏有後請致邑<hi>杜還邑於君</hi>齊人立敬仲之曾孫酀<hi>杜敬仲髙傒/○酀於顯反</hi>良敬仲也<hi>杜良猶賢也</hi>十一月乙卯髙豎致盧而出奔晉晉人城緜而寘旃<lb/>
<hi>杜晉人善其致邑林旃猶之也○寘之䜴反旃之然反</hi>○鄭伯有使公孫黑如楚<lb/>
<pb n="23a"/>
<hi>杜黑子晳</hi>辭曰楚鄭方惡而使余往是殺余也伯有曰世行<lb/>
也<hi>杜言女世為行人</hi>子晳曰可則往難則已何世之有伯有將<lb/>
强使之子晳怒將伐伯有氏大夫和之十二月己巳鄭<lb/>
大夫盟於伯有氏禆諶曰是盟也其與幾何<hi>杜言不能久也禆諶鄭大夫○強其丈反禆婢支反諶市林反與如字或音預幾居豈反</hi>詩曰君子屢盟亂是<lb/>
用長<hi>杜舉小雅巧言詩屢盟則無信無信則情疏此禍亂所以滋長也○屢力住反</hi>今是長亂之<lb/>
道也禍未歇也必三年而後能紓<hi>紓解也○長丁丈反下同紓直吕反徐音舒</hi>然明曰政將焉往禆諶曰善之代不善天命也其焉<lb/>
<pb n="23b"/>
辟子産<hi>言政必歸子産○焉於䖍反下同</hi>舉不踰等則位班也<hi>子産位班次應知政</hi>擇善而舉則世隆也<hi>林子産之徳為世所髙</hi>天又除之奪伯有<lb/>
魄<hi>杜喪其精神為子産驅除</hi>子西即世將焉辟之天禍鄭久矣其必<lb/>
使子産息之乃猶可以戾<hi>戾定也</hi>不然將亡矣<lb/>
　<lb/>
　<lb/>
　<lb/>
　左傳杜林合注卷三十二<lb/>
</p>
<p>
</p>
  </div>
</body>
</text>
</TEI>
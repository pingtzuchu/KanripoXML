<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>左傳杜林合注卷三十四</head>
    <p>
<pb n="1a"/>
欽定四庫全書<lb/>
　左傳杜林合注卷三十四　明　王道焜<lb/>
　　　　　　　　　　　　趙如源　同編<lb/>
　　昭公一<hi>公名裯襄公子母齊歸在位二十五年遜于齊在外八年凡三十三年薨于乾候諡</hi>
　　　<hi>法威儀恭明曰昭</hi>
周<hi>景王四年○魯昭公二十二年景王崩王猛立是年卒王室亂弟敬王立昭二十三年尹氏立王子朝昭</hi>
　<hi>二十六年敬王入于成周王子朝出奔楚</hi>
鄭<hi>簡公二十五年○魯昭公十二年簡公卒子定公立昭二十八年定公卒子獻公蠆立</hi>
<pb n="1b"/>
齊<hi>景公七年</hi>
宋<hi>平公三十五年○魯昭公十年平公卒子元公佐立昭二十五年元公卒子景公頭曼立</hi>
晉<hi>平公十七年○晉趙武為政魯昭公元年冬趙武卒韓起為政魯昭公十年平公卒子昭公夷立魯昭公</hi>
　<hi>十六年晉昭公卒子頃公去疾立昭二十八年魏舒為政昭三十年頃公卒子定公午立</hi>
衛<hi>襄公三年○魯昭公七年襄公卒子靈公元立</hi>
蔡<hi>靈公三年○魯昭公十一年楚殺蔡靈公滅蔡昭十三年楚平王封蔡蔡侯廬立是為平公昭二十年平</hi>
　<hi>公卒大子朱立昭二十一年朱奔楚平公弟悼公東國立昭二十三年悼公卒弟昭公申立</hi>
曺<hi>武公十四年○魯昭公十四年武公卒子平公須立昭十八年平公卒子悼公午立昭二十七年悼公卒</hi>
<pb n="2a"/>
　<hi>弟聲公野立昭三十二年平公弟通弑聲公代立是為隱公</hi>
滕<hi>成公三十五年○魯昭公三年成公卒悼公寧立昭二十八年悼公卒頃公結立</hi>
陳<hi>哀公二十八年○魯昭公八年哀公卒楚滅陳昭十三年楚平王封陳陳侯呉立是為恵公</hi>
杞<hi>文公九年○魯昭公六年文公卒弟平公郁釐立昭二十四年平公卒子悼公成立</hi>
薛<hi>魯昭三十一年見薛獻公榖卒自入春秋來薛始書名子襄公定立</hi>
莒<hi>展輿元年○魯昭公元年齊納莒公子去疾是為著丘公展輿奔呉昭十四年著丘公卒子郊公立是年</hi>
　<hi>奔齊著丘公弟庚輿立是為共公昭二十三年庚輿來奔齊納郊公</hi>
邾<hi>悼公十五年○魯昭公元年悼公卒莊公穿立</hi>
<pb n="2b"/>
許<hi>悼公六年○魯昭公九年遷于夷昭十八年遷于白羽昭十九年悼公弑斯立</hi>
小邾<hi>穆公二十一年○魯昭公十七年小邾穆公來朝</hi>
楚<hi>郟敖四年○魯昭公元年楚圍弑郟敖而自立改名虔是為靈王楚薳罷為令尹昭十三年靈王弑平王</hi>
　<hi>居立即棄疾使子旂為令尹昭十四年殺成然子瑕為令尹昭二十三年子常為令尹昭二十三年平王</hi>
　<hi>卒子昭王軫立</hi>
秦<hi>景公三十六年○魯昭公五年景公卒子哀公立</hi>
吳<hi>夷昧三年○魯昭公十五年夷昩卒子王僚立昭二十七年僚弑闔廬立一名光諸樊子</hi>
越<hi>魯昭公五年越㑹楚伐呉始見經即書人</hi>
<pb n="3a"/>
經<hi>庚申</hi>元年春王正月公即位<hi>無傳</hi>○叔孫豹㑹晉趙武楚<lb/>
公子圍齊國弱宋向戌衞齊惡陳公子招蔡公孫歸生<lb/>
鄭罕虎許人曹人于虢<hi>杜招實陳侯母弟不稱弟者義與莊二十五年公子友同今讀舊書則楚當先晉而先書趙武者亦取宋盟貴武之信故尚之也衛在陳蔡上先至於㑹○招常遥反虢瓜百反</hi>○三月取鄆<hi>杜不稱將卑師少書取言易也○於是季孫宿伐莒取鄆則書法何以異於宣十年歸父伐邾歸父伐邾猶公命也此專取邑而已○鄆音運</hi>○夏秦伯之弟鍼出奔<lb/>
晉<hi>稱弟罪秦伯○鍼其廉反</hi>○六月丁巳邾子華卒<hi>杜無傳三同盟○悼公卒莊公穿立</hi>○晉荀呉帥師敗狄于大鹵<hi>杜大鹵太原晉陽縣林晉自悼公以來狄師不<pb n="3b"/>出敗狄至是而再見其再見何晉彌衰也至伐鮮虞春秋遂狄晉矣○大如字徐音泰鹵音魯穀梁傳云中國曰太原夷狄曰大鹵</hi>○秋莒去疾自齊入于莒<hi>杜國逆而立之曰入○前言齊無知弑其君後言齊小白入于齊前言莒人弑其君後言去疾入于莒則不與弑之辭也前言衞候入于齊陳乞弑其君與弑之辭也辭有先後罪有大小故曰屬辭比事春秋教也○去起吕反</hi>○莒展輿出奔<lb/>
呉<hi>杜弑君賊未㑹諸候故不稱爵</hi>○叔弓帥師疆鄆田<hi>春取鄆今正其封疆○疆居良反</hi>○葬邾悼公<hi>無/傳</hi>○冬十有一月己酉楚子麋卒<hi>楚以痛疾赴故不書弑○麋九倫反</hi>楚公子比出奔晉<hi>書名罪之</hi>
傳元年春楚公子圍聘于鄭且娶於公孫段氏伍舉為<lb/>
<pb n="4a"/>
介<hi>林叚子石也○伍舉椒舉介副也</hi>將入館<hi>杜就/客舍</hi>鄭人惡之<hi>知楚懐詐○惡烏路反</hi>使行人子羽與之言乃館於外<hi>杜舍城外</hi>既聘將以衆逆<lb/>
<hi>○以兵入逆婦</hi>子産患之使子羽辭曰以敝邑𥚹小不足以容<lb/>
從者請墠聽命<hi>杜欲於城外除地為墠行昏禮○𥚹必淺反下同從才用反墠音善</hi>令尹<lb/>
命大宰伯州犂對曰<hi>林令尹即公子圍伯州犂時從行故使對答子羽</hi>君辱貺<lb/>
寡大夫圍謂圍將使豐氏撫有而室<hi>杜豐氏公孫段也言將使公孫段之女撫有汝之室家</hi>圍布几筵告於莊共之廟而來<hi>莊王圍之祖共王圍之父○共音恭</hi>若野賜之<hi>林若於城外為墠是賜之於郊野</hi>是委君貺於草莽也<lb/>
<pb n="4b"/>
是寡大夫不得列于諸卿也<hi>杜言不得從卿禮</hi>不寧唯是又使<lb/>
圍䝉其先君<hi>杜䝉欺也告先君而來不得成禮於女氏之廟故以為欺先君</hi>將不得為<lb/>
寡君老<hi>大臣稱老懼辱而黜退</hi>其蔑以復矣唯大夫圖之子羽曰<lb/>
小國無罪恃實其罪<hi>杜恃大國而無備則是罪</hi>將恃大國之安靖已<lb/>
而無乃包藏禍心以圖之<hi>林鄭之婚楚本欲恃楚以安靖其國家今楚以兵入逆無乃包藏禍心以圖襲鄭</hi>小國失恃而懲諸候使莫不憾者距違君<lb/>
命而有所壅塞不行是懼<hi>杜言已失所恃則諸候懲恨以距君命壅塞不行所懼唯此</hi>不然蔽邑館人之屬也<hi>杜館人守舍人也</hi>其敢愛豐氏之祧<lb/>
<pb n="5a"/>
<hi>杜祧逺祖廟○祧他彫反</hi>伍舉知其有備也請櫜而入<hi>杜埀櫜示無弓○櫜古刀反衣衣也</hi>許之正月乙未入逆而出遂㑹于虢<hi>杜虢鄭地</hi>尋宋之<lb/>
盟也<hi>宋盟在襄二十七年</hi>祁午謂趙文子曰宋之盟楚人得志于<lb/>
晉<hi>杜得志謂先㰱午祁奚子</hi>今令尹之不信諸候之所聞也子弗戒<lb/>
愳又如宋<hi>杜恐楚復得志</hi>子木之信稱於諸候猶詐晉而駕焉<lb/>
<hi>杜駕猶陵也詐謂衷甲○駕如字又音加下同</hi>况不信之尤者乎<hi>尤甚也</hi>楚重得<lb/>
志於晉晉之恥也<hi>林重再也○重直用反</hi>子相晉國以為盟主於<lb/>
今七年矣<hi>杜襄二十五年始為政以春言故云七年○相息亮反</hi>再合諸侯<hi>襄二十五<pb n="5b"/>年㑹夷儀二十六年㑹澶淵</hi>三合大夫<hi>杜襄二十七年㑹于宋三十年㑹澶淵及今㑹虢也</hi>服<lb/>
齊狄寧東夏<hi>杜襄二十八年齊侯白狄朝晉林齊狄服則東方諸候皆安</hi>平秦亂<hi>襄二十六年秦晉為成</hi>城淳于<hi>襄二十九年城杞之淳于杞遷都○淳音純</hi>師徒不頓國<lb/>
家不罷民無謗讟<hi>讟誹也○罷音皮讟音獨</hi>諸候無怨天無大災子<lb/>
之力也有令名矣而終之以恥午也是懼吾子其不可<lb/>
以不戒文子曰武受賜矣<hi>杜受午言</hi>然宋之盟子木有禍人<lb/>
之心武有仁人之心是楚所以駕於晉也<hi>林子木稱兵是有禍人之心武欲弭兵是有愛人之心此楚所以得志陵駕於晉</hi>今武猶是心也楚又行僭<lb/>
<pb n="6a"/>
<hi>僭不信○僭子念反下同</hi>非所害也武將信以為本循而行之譬如<lb/>
農夫是穮是蓘<hi>林穮耘也壅苖為蓘○穮彼驕反蓘古本反</hi>雖有饑饉必有豐<lb/>
年<hi>杜言耕鉏不以水旱息必獲豐年之收林以喻守信者有所屈必有所伸○僅其靳反</hi>且吾聞<lb/>
之能信不為人下吾未能也<hi>自恐未能信也</hi>詩曰不僭不賊鮮不<lb/>
為則信也<hi>杜詩大雅僭不信賊害人也○鮮息淺反</hi>能為人則者不為人下<lb/>
矣吾不能是難楚不為患楚令尹圍請用牲讀舊書加<lb/>
于牲上而已<hi>杜舊書宋之盟書楚恐晉先㰱故欲從舊書加于牲上不歃血經所以不書盟○難乃旦反</hi>晉人許之三月甲辰盟楚公子圍設服離衞<hi>杜設君服<pb n="6b"/>二人執戈陳於前以自衞離陳也</hi>叔孫穆子曰楚公子美矣君哉<hi>杜美服似君</hi>鄭子皮曰二執戈者前矣<hi>禮國君行有二執戈者在前</hi>蔡子家曰<lb/>
蒲宫有前不亦可乎<hi>杜公子圍在㑹特緝蒲為王殿屋屏蔽以自殊異言既造王宫而居之雖服君服無所怪也</hi>楚伯州犂曰此行也辭而假之寡君<hi>林言公子圍此役嘗以辭令假借君服於楚君杜間諸大夫譏之故言假以飾令尹過</hi>鄭行人揮曰假<lb/>
不反矣<hi>杜言將遂為君</hi>伯州犂曰子姑憂子晳之欲背誕也<hi>襄三十年鄭子晳殺伯有背命放誕將為國難言子且自憂此無為憂令尹不反戈○背音佩誕音但</hi>子羽<lb/>
曰當璧猶在假而不反子其無憂乎<hi>杜子羽行人揮當璧謂棄疾事在昭<pb n="7a"/>十三年言棄疾有當璧之命圍雖取國猶將有難不無憂也</hi>齊國子曰吾代二子愍<lb/>
矣<hi>杜國子國弱也二子謂王子圍及伯州犂圍此冬便簒位不能自終州犂亦尋為圍所殺故言可愍</hi>陳<lb/>
公子招曰不憂何成二子樂矣<hi>杜言以憂生事事成而樂○樂音洛下同</hi>衞<lb/>
齊子曰苟或知之雖憂何害<hi>杜齊子齊惡言先知為備雖有憂難無所損害</hi>宋<lb/>
合左師曰大國令小國共吾知共而已<hi>杜共承大國命不能知其禍福○共音恭</hi>晉樂王鮒曰小旻之卒章善矣吾從之<hi>杜小旻詩小雅其卒章義取非唯暴虎馮河之可畏也不敬小人亦危殆王鮒從斯義故不敢譏議公子圍○鮒音附旻亡巾反</hi>
退㑹子羽謂子皮曰叔孫絞而婉<hi>杜絞切也譏議似君反謂之美故曰婉○<pb n="7b"/>絞古卯反姺紆阮反</hi>宋左師簡而禮<hi>無所臧否故曰簡共事大國故曰禮</hi>樂王鮒字<lb/>
而敬<hi>字愛也不犯凶人所以自愛敬</hi>子與子家持之<hi>杜子子皮子家蔡公孫歸生持之言無所取與</hi>皆保世之主也齊衞陳大夫其不免乎國子代人憂<lb/>
子招樂憂齊子雖憂弗害<hi>林國弱云代二子愍故為代人憂陳公子招云不憂何成二子樂矣是以憂為樂衛齊惡云雖憂何害是以憂為無害</hi>夫弗及而憂與可憂而<lb/>
樂與憂而弗害皆取憂之道也憂必及之大誓曰民之<lb/>
所欲天必從之<hi>杜逸書</hi>三大夫兆憂憂能無至乎<hi>言開憂兆也</hi>
言以知物其是之謂矣<hi>杜物類也察言以知禍福之類八年陳招殺大子國弱齊惡當<pb n="8a"/>身各無患</hi>○季武子伐莒取鄆<hi>兵未加莒而鄆服故書取而不言伐</hi>莒人告於<lb/>
㑹楚告于晉曰尋盟未退<hi>杜尋弭兵之盟</hi>而魯伐莒瀆齊盟<hi>林瀆慢齊一之盟</hi>請戮其使<hi>杜時叔孫豹在㑹欲戮之○使所吏反下同</hi>樂桓子相趙<lb/>
文子<hi>杜桓子樂王鮒相佐也○相息亮反</hi>欲求貨於叔孫而為之請使請<lb/>
帶焉<hi>杜難指求貨故以帶為辭○為子偽反</hi>弗與梁其踁曰貨以藩身子<lb/>
何愛焉<hi>杜踁叔孫家臣林言人之有貨賄所以藩衞其身如藩籬然何愛於貨不以免禍○踁戸定反藩方元反</hi>叔孫曰諸候之㑹衞社稷也我以貨免魯必受師<hi>言不戮其使必伐其國</hi>是禍之也何衞之為人之有牆以蔽惡也<hi>喻已<pb n="8b"/>為國衞如牆為人蔽</hi>牆之隙壊誰之咎也<hi>林既為垣牆而有隙可窺有壊可踰是不能蔽惡其咎在牆也○隙去逆反</hi>衞而惡之吾又甚焉<hi>林既為國衞而露其惡則吾之罪又甚于牆</hi>雖怨季孫魯國何罪<hi>杜怨季孫之伐莒</hi>叔出季處有自來<lb/>
矣吾又誰怨<hi>杜季孫守國叔孫出使所從來乆今遇此戮無所怨也</hi>然鮒也賄弗<lb/>
與不已召使者裂裳帛而與之曰帶其𥚹矣<hi>言帶𥚹盡故裂裳示不相逆○賄呼罪反</hi>趙孟聞之曰臨患不忘國忠也<hi>杜謂言魯國何罪</hi>思<lb/>
難不越官信也<hi>杜謂言叔出季處○難乃旦反下同</hi>圖國忘死貞也<hi>杜謂不以貨免</hi>謀主三者義也<hi>杜三者/忠信貞</hi>有是四者又可戮乎<hi>杜併義而四</hi>
<pb n="9a"/>
乃請諸楚曰魯雖有罪其執事不辟難<hi>執事謂叔孫</hi>畏威而<lb/>
敬命矣<hi>謂不敢辟戮</hi>子若免之以觀左右可也若子羣吏處<lb/>
不辟汚<hi>杜污勞事○汚音烏下同</hi>出不逃難<hi>杜不苟免</hi>其何患之有患之<lb/>
所生汚而不治難而不守所由來也能是二者又何患<lb/>
焉不靖其能其誰從之<hi>杜安靖賢能則衆附從</hi>魯叔孫豹可謂能<lb/>
矣請免之以靖能者子㑹而赦有罪<hi>杜不伐於魯</hi>又賞其賢<lb/>
<hi>○赦叔孫</hi>諸候其誰不欣焉望楚而歸之視逺如邇<hi>林視楚之逺如在近境不憚勤勞以事楚國</hi>疆場之邑一彼一此何常之有<hi>言今哀世疆場<pb n="9b"/>無定主○疆居良反場音昜</hi>王伯之令也<hi>杜言三王五/伯有令命時</hi>引其封疆<hi>杜引正也正封界</hi>而樹之官<hi>杜樹立也立/官以守國</hi>舉之表旗<hi>杜旌旗以表貴賤</hi>而<lb/>
著之制令<hi>為諸侯作制度法令使不得相侵犯</hi>過則有刑猶不可壹於是<lb/>
乎虞有三苗<hi>三苗饕餮於三危者</hi>夏有觀扈<hi>杜觀國今頓丘衞縣扈在始平鄠縣書序曰啓與有扈戰于甘之野○觀音館舊音官扈音戸</hi>商有姺邳<hi>杜二國商諸候邳今下邳縣○姺西典反又西禮反邳皮悲反</hi>周有徐奄<hi>二國皆嬴姓書序曰成王伐淮夷遂踐奄徐即淮夷</hi>自無<lb/>
令王諸候逐進<hi>逐猶競也</hi>狎主齊盟其又可壹乎<hi>杜彊弱無常故更主盟○狎戸甲反</hi>恤大舎小足以為盟主<hi>林憂恤其大者如篡弑滅亡之禍舎棄其小者<pb n="10a"/>如戰伐侵奪之事</hi>又焉用之<hi>杜焉用治小事○焉於䖍反</hi>封疆之削何國蔑<lb/>
有主齊之盟者誰能辯焉<hi>杜辨治也</hi>吳濮有釁楚之執事豈<lb/>
其顧盟<hi>杜吴在東濮在南今建寧郡南有濮夷釁過也○言濮有過於楚楚之為執政者豈有顧弭兵之盟不稱兵以治其過○濮音卜釁許靳反</hi>莒之疆事楚勿與知諸候無煩<lb/>
不亦可乎莒魯爭鄆為日久矣苟無大害於其社稷可<lb/>
無亢也<hi>林苟不為莒國社稷之大害不必亢禦之可也○輿音預亢苦浪反徐音剛</hi>去煩宥<lb/>
善莫不競勸<hi>林去煩細之事宥善良之人則人莫不争勸於為善</hi>子其圖之固請<lb/>
楚人許之乃免叔孫令尹享趙孟賦大明之首章<hi>杜大明詩<pb n="10b"/>大雅首章言文王明明照於下故能赫赫盛於上令尹意在首章故特稱首章以自光大</hi>趙孟賦小<lb/>
宛之二章<hi>杜小宛詩小雅二章取其各敬爾儀天命不又言天命一去不可復還以戒令尹○宛紆阮反</hi>事畢趙孟謂叔向曰令尹自以為王矣何如<hi>問將能成否</hi>
對曰王弱令尹彊其可哉<hi>杜言可成</hi>雖可不終趙孟曰何故<lb/>
對曰彊以克弱而安之彊不義也<hi>林以臣之彊勝君之弱而安之以為當然是臣彊而不義</hi>不義而彊其斃必速詩曰赫赫宗周褒姒滅之<lb/>
彊不義也<hi>杜詩小雅褒如周幽王后幽王惑焉而不行義遂至滅亡言雖赫赫盛彊不義足以滅之</hi>
令尹為王必求諸候晉少懦矣<hi>杜懦弱也○懦乃亂反</hi>諸候將徃<lb/>
<pb n="11a"/>
若獲諸侯其虐滋甚<hi>滋益也</hi>民弗堪也將何以終夫以彊<lb/>
取<hi>杜取不以道</hi>不義而克必以為道道以淫虐弗可久已矣<lb/>
<hi>林身既不義而又克勝必以不義為道以淫縱暴虐為常道不能久居天位也已為十二年楚弑靈王傳</hi>○<lb/>
夏四月趙孟叔豹曹大夫入于鄭<hi>杜㑹罷過鄭</hi>鄭伯兼享之<lb/>
子皮戒趙孟<hi>戒享期</hi>禮終趙孟賦瓠葉<hi>杜受所戒禮畢而賦詩瓠葉詩小雅義取古人不以微薄廢禮雖瓠葉兔首猶與賔客享之○瓠戶故反</hi>子皮遂戒穆叔且告<lb/>
之<hi>杜告以趙孟賦瓠葉</hi>穆叔曰趙孟欲一獻<hi>杜瓠葉詩義取薄物而以獻酧知欲一獻</hi>
子其從之子皮曰敢乎<hi>杜言不敢</hi>穆叔曰夫人之所欲也又<lb/>
<pb n="11b"/>
何不敢<hi>杜夫人趙孟○夫音扶</hi>及享具五獻之籩豆於幕下<hi>朝聘之制大國之卿五獻</hi>私於子産<hi>杜私/語</hi>曰武請於冡宰矣<hi>杜冡宰子皮請謂賦瓠葉</hi>
乃用一獻趙孟為客禮終乃宴<hi>卿㑹公候享宴皆折爼不體薦</hi>穆叔賦<lb/>
鵲巢<hi>杜鵲巢詩召南言鵲有巢而鳩居之喻晉君有國趙孟治之</hi>趙孟曰武不堪也<lb/>
又賦采蘩<hi>杜亦詩召南義取蘩菜薄物可以薦公候享其信不求其厚○蘩音煩</hi>曰小國<lb/>
為蘩大國省穡而用之其何實非命<hi>杜穆叔言小國微薄猶蘩菜大國能省愛用之而不棄則何敢不從命穡愛也○省所景反徐所幸反</hi>子皮賦野有死麕之<lb/>
卒章<hi>杜野有死麕詩召南卒章曰舒而脫脫兮無感我帨兮無使尨也吠脫脫安徐帨佩巾義取君子徐<pb n="12a"/>以禮來無使我失節而使狗驚吠喻趙孟以義撫諸候無以非禮相加陵○麕九倫反</hi>趙孟賦常<lb/>
棣<hi>杜常棣詩小雅取其凡今之人莫如兄弟言欲親兄弟之國○棣直計反</hi>且曰吾兄弟比<lb/>
以安尨也可使無吠<hi>林受子皮之詩言我兄弟比合以安靖尨狗可使無驚吠之恐○比毘志反尨武江反</hi>穆叔子皮及曹大夫興拜<hi>杜三大夫皆兄弟國興起也</hi>舉<lb/>
兕爵曰小國頼子知免於戾矣<hi>杜兕爵所以罸不敬言小國䝉趙孟徳比以安自知免此罸戮○兕徐履反戾力計反下同</hi>飲酒樂趙孟出曰吾不復此矣<lb/>
<hi>杜不復見此樂○樂音洛</hi>○天王使劉定公勞趙孟于潁館於雒汭<lb/>
<hi>杜王周景王定公劉夏潁水出陽城縣雒汭在河南鞏縣南水曲流為汭○勞力報反下同潁營井反汭如鋭<pb n="12b"/>反</hi>劉子曰美哉禹功<hi>杜見河雒而思禹功</hi>明徳逺矣微禹吾其魚<lb/>
乎吾與子弁冕端委以治民臨諸候禹之力也<hi>杜弁冕冠也端委禮衣言今得共服冠冕有國家者皆由禹之功</hi>子盍亦逺績禹功而大庇民<lb/>
乎<hi>杜勸趙孟使纂禹功○盍戸獵反績或作續庇必利反又音秘</hi>對曰老夫罪戾是懼<lb/>
焉能恤逺吾儕偷食朝不謀夕何其長也<hi>言欲苟免目前不能念長久○焉於䖍反下同</hi>劉子歸以語王曰諺所謂老將知而耄及之<lb/>
者<hi>杜八十曰耄耄亂也林言人至老當有智識而耄亂反及之○語魚㨿反知音智耄莫報反</hi>其趙<lb/>
孟之謂乎為晉正卿以主諸候而儕于隸人朝不謀夕<lb/>
<pb n="13a"/>
<hi>杜言其自比於賤人而無恤民之心</hi>棄神人矣<hi>民為神主不恤民故神人皆去</hi>神怒民叛<lb/>
何以能乆趙孟不復年矣<hi>杜言將死不復見明年</hi>神怒不歆其祀<lb/>
民叛不即其事<hi>林神所忿怒不歆享其祭祀民所怨叛不即就其事功</hi>祀事不從<lb/>
又何以年<hi>為此冬趙孟卒起本</hi>○叔孫歸<hi>杜虢㑹歸</hi>曽天御季孫以勞<lb/>
之旦及日中不出<hi>杜恨季孫伐莒使已幾被戮○天於非反</hi>曽夭謂曽阜<hi>曽阜叔孫家臣○阜扶九反</hi>曰旦及日中吾知罪矣魯以相忍為國也<lb/>
<hi>林言魯國褊小但以能相容忍故立國不為人所叛</hi>忍其外不忍其内焉用之<hi>欲受楚戮是忍其外日中不出是不忍其内</hi>阜曰數月于外<hi>言叔孫勞役在外數月○數所主反</hi>
<pb n="13b"/>
一旦於是庸何傷<hi>林言季孫一旦相待於此用何傷害</hi>賈而欲贏而惡囂<lb/>
乎<hi>言譬如商賈求贏利者不得惡誼囂之聲○賈音古贏音盈惡烏路反下同囂許驕反徐五髙反</hi>阜<lb/>
謂叔孫曰可以出矣叔孫指楹曰雖惡是其可去乎乃<lb/>
出見之<hi>杜楹柱也以喻魯有季孫猶屋有柱</hi>○鄭徐吾犯之妹美<hi>杜犯鄭大夫</hi>
公孫楚聘之矣<hi>杜楚子南穆公孫</hi>公孫黑又使强委禽焉<hi>禽鴈也納采用鳫○强其丈反</hi>犯懼告子産子産曰是國無政非子之患也<lb/>
<hi>林言此乃鄭國政令不正所致非徐吾氏之憂</hi>唯所欲與犯請於二子請使女<lb/>
擇焉皆許之子晳盛飾入布幣而出<hi>杜布陳贄幣子晳公孫黒</hi>子南<lb/>
<pb n="14a"/>
戎服入左右射超乘而出女自房觀之曰子晳信美矣<lb/>
抑子南夫也<hi>杜言丈夫乘繩證反</hi>夫夫婦婦所謂順也適子南氏<lb/>
子晳怒既而櫜甲以見子南欲殺之而取其妻子南知<lb/>
之執戈逐之及衝擊之以戈<hi>杜衝交道</hi>子晳傷而歸告大夫<lb/>
曰我好見之不知其有異志也故傷大夫皆謀之子産<lb/>
曰直鈞㓜賤有罪罪在楚也<hi>杜先聘子南直也子南用戈子晳直也子産力未能討故鈞其事歸罪于楚○好如字又呼報反直鈞音均絶句</hi>乃執子南而數之曰國<lb/>
之大節有五女皆奸之<hi>奸犯也○女音汝下皆同奸音干</hi>畏君之威聽<lb/>
<pb n="14b"/>
其政尊其貴事其長養其親五者所以為國也今君在<lb/>
國女用兵焉不畏威也奸國之紀不聽政也<hi>杜奸國之紀謂傷人○長丁丈反養如字下同</hi>子晳上大夫女嬖大夫而弗下之不尊貴也<lb/>
幼而不忌不事長也<hi>杜忌畏也○嬖必計反下戸嫁反</hi>兵其從兄<hi>林子晳子南之從父兄也而以兵傷之○從如字又才用反</hi>不養親也君曰余不女忍殺<lb/>
宥女以逺勉速行乎無重而罪<hi>林稱鄭伯之命言我不忍遽然而便殺汝始從寛宥放汝於逺地女可自勉速行逺去無增重汝之罪○重直用反又直勇反</hi>五月庚辰鄭放<lb/>
游楚於吳<hi>林游楚即公孫楚子南也</hi>子産咨于太叔<hi>大叔游楚之兄子</hi>大叔<lb/>
<pb n="15a"/>
曰吉不能亢身焉能亢宗<hi>杜亢蔽也○亢苦浪反</hi>彼國政也非私<lb/>
難也<hi>林彼謂子南被逐乃國之政令非私家之患難也○難乃且反</hi>子圖鄭利則行之<lb/>
又何疑焉周公殺管叔而蔡蔡叔<hi>杜蔡放也○昔周公攝政二叔流言周公乃辟管叔于商囚蔡叔于郭鄰○上蔡字素葛反說文作<graphic n="KR1281" url="https://raw.githubusercontent.com/kanripo/KR-Gaiji/master/images/KR1281.png" mimeType="image/png"/>音同云□<graphic n="KR1281" url="https://raw.githubusercontent.com/kanripo/KR-Gaiji/master/images/KR1281.png" mimeType="image/png"/>散之也下蔡叔如字</hi>夫豈不<lb/>
愛王室故也吉若獲戾子將行之何有於諸游<hi>為二年鄭殺公孫黑傳○夫音扶</hi>○秦后子有寵於桓如二君於景<hi>杜后子秦桓公子景公母弟鍼也其權寵如兩君</hi>其母曰弗去懼選<hi>選數也恐景公數其罪而加戮○選息轉反徐素短反下同</hi>癸卯鍼適晉其車千乘書曰秦伯之弟鍼出<lb/>
<pb n="15b"/>
奔晉罪秦伯也<hi>杜罪失敎○乘繩證反下同</hi>后子享晉侯<hi>為晉侯設享禮</hi>造<lb/>
舟于河<hi>造舟為梁通秦晉之道○造七報反李廵注爾雅云比其船而度也郭云併舟為橋</hi>十里<lb/>
舎車<hi>杜一舎八乘為八反之備</hi>自雍及絳<hi>林雍秦都絳晉都杜雍絳相去千里用車八百乘○雍于用反</hi>歸取酬幣<hi>杜備九獻之儀始禮自齎/其一故續送其八酧酒幣</hi>終事八反<hi>每十里以八乘車各以次載幣相授而還不徑至故言八反千里用車八百乘其二百乘以自隨故言千乘傳言秦鍼之出極奢富以成禮欲盡敬於所赴</hi>司馬侯問焉曰子之車盡於此而<lb/>
已乎對曰此之謂多矣若能少此吾何以得見<hi>言已坐車多故出奔○見賢遍反</hi>女叔齊以告公<hi>杜叔齊司馬侯○女音汝</hi>且曰秦公子必<lb/>
<pb n="16a"/>
歸臣聞君子能知其過必有令圖令圖天所贊也后子<lb/>
見趙孟趙孟曰吾子其曷歸<hi>杜問何時當歸</hi>對曰鍼懼選於寡<lb/>
君是以在此將待嗣君趙孟曰秦君何如對曰無道趙<lb/>
孟曰亡乎對曰何為一世無道國未艾也<hi>杜艾絶也林先君之徳澤在人心國未艾絶也○艾魚廢反</hi>國於天地有與立焉<hi>言欲輔助之者多</hi>不數<lb/>
世淫弗能斃也趙孟曰天乎對曰有焉趙孟曰其幾何<lb/>
對曰鍼聞之國無道而年榖和熟天贊之也<hi>杜贊佐助也○幾居豈反下同</hi>鮮不五稔<hi>杜鮮少也少尚當歴五年多則不啻○鮮息淺反稔而甚反</hi>趙孟視<lb/>
<pb n="16b"/>
蔭曰朝夕不相及誰能待五<hi>杜蔭日景也趙孟意衰以日景自喻故言朝夕不相及誰能待五○蔭於金反</hi>后子出而告人曰趙孟將死矣主民翫歳<lb/>
而愒日<hi>林翫愒皆貪也言執政為民之主反而貪翫歲日○翫五喚反愒苦蓋</hi>其與幾何<hi>言不能久○與如字又音預</hi>○鄭為游楚故<hi>杜游楚子南○為于偽反</hi>六月丁巳鄭<lb/>
伯及其大夫盟于公孫段氏罕虎公孫僑公孫段印段<lb/>
游吉駟帶私盟于閨門之外實薰隧<hi>杜閨門鄭城門薰隧門外道名實之者為明年子産數子晳罪稱薰隧盟起本○閨音圭薰許云反隧音遂</hi>公孫黑彊與於盟<lb/>
使大史書其名且曰七子<hi>自欲同於六卿故曰七子○彊其丈反與音預</hi>子産<lb/>
<pb n="17a"/>
弗討<hi>杜子晳彊討之恐亂國</hi>○晉中行穆子敗無終及羣狄于大<lb/>
原<hi>杜即大鹵也無終山戎○大音泰</hi>崇卒也<hi>杜崇聚也○卒子忽反下同</hi>將戰魏舒<lb/>
曰彼徒我車所遇又阨<hi>言地險不便車○阨本又作隘於懈反</hi>以什共車<lb/>
必克<hi>更增十人以當一車之用○共音恭</hi>困諸阨又克<hi>車每困於阨道今去車故為必克</hi>
請皆卒<hi>去車為歩卒</hi>自我始乃毁車以為行<hi>魏舒先自毁其屬車為步陳○行户即反</hi>五乘為三伍<hi>乘車者車三人五乘十五人今改去車更以五人為伍分為三伍○乘繩證反</hi>荀吴之嬖人不肻即卒斬以徇<hi>杜魏舒輒斬之荀吴不恨所以能立功○徇辭俊反</hi>為五陳以相離<hi>林制步卒為五陳互相救援蓋以道阨難於用衆故臨時之宜制為<pb n="17b"/>五陳不相聨屬易於進退如下文所云</hi>兩於前伍於後專為右角參為左<lb/>
角偏為前拒<hi>林其居前之陳名日兩一也其居後之陳名曰伍二也其右軍之陳名曰專三也其左軍之陳名曰參四也其前拒之陳名曰偏五也此皆臨時處置之名○拒九甫反</hi>以誘之翟人<lb/>
笑之<hi>笑其失常</hi>未陳而薄之<hi>林乘狄人未/陳迫而擊之</hi>大敗之<hi>傳言荀吴能用善謀</hi>
○莒展輿立而奪羣公子秩公子召去疾于齊<hi>按前年去疾奔齊今羣公子怒展輿故召欲立之</hi>秋齊公子鉏納去疾<hi>齊雖納去疾莒人先召之故從國逆例書入</hi>展輿奔吴<hi>杜吴外孫</hi>○叔弓帥師疆鄆田因莒亂也<lb/>
<hi>此春取鄆今正其疆界○疆居良反</hi>於是莒務婁瞀胡及公子滅明以大<lb/>
<pb n="18a"/>
厖與常儀靡奔齊<hi>杜二子展輿黨大厖常儀靡莒二邑○務如字又音謀一音無瞀音茂一音謀厖武江反</hi>君子曰莒展之不立<hi>林莒展即展輿不終立為君</hi>棄人也夫<lb/>
<hi>奪羣公子秩是棄人○夫音扶</hi>人可弃乎詩曰無競維人善矣<hi>杜詩周頌言惟得人則國家彊○競彊也言莫彊於用人</hi>○晉侯有疾鄭伯使公孫僑如晉<lb/>
聘且問疾叔向問焉曰寡君之疾病卜人曰實沈臺駘<lb/>
為祟史莫之知敢問此何神也子産曰昔髙辛氏有二<lb/>
子伯曰閼伯季曰實沈<hi>杜髙辛帝嚳○駘他才反祟息遂反閼於葛反</hi>居于曠<lb/>
林不相能也<hi>曠林地闕○能如字又奴代反</hi>日尋干戈以相征討<hi>杜尋用也</hi>
<pb n="18b"/>
后帝不臧<hi>杜后帝堯也臧善也○不善二子所為</hi>遷閼伯于商丘主辰<hi>杜商丘宋地主祀辰星辰大火也</hi>商人是因故辰為商星<hi>杜商人湯先相土封商丘因閼伯故國祀辰星</hi>遷實沈于大夏主參<hi>杜大夏今晉陽縣林參水星也主祀參星○參所林反</hi>唐人是因以服事夏商<hi>杜唐人若劉累之等累遷魯縣此在大夏</hi>其季世<lb/>
曰唐叔虞<hi>杜唐人之季世其君曰叔虞</hi>當武王邑姜方震大叔<hi>邑姜武王后齊大公之女懐胎為震大叔成王之弟叔虞○震本又作娠之慎反又音申大音泰下同</hi>夢帝謂<lb/>
己余命而子曰虞<hi>杜帝天取唐君之名</hi>將與之唐屬諸參<hi>林屬諸參星之分野</hi>而<lb/>
蕃育其子孫及生有文在其手曰虞遂以命之及成王<lb/>
<pb n="19a"/>
滅唐而封大叔焉故參為晉星<hi>叔虞封唐是為晉侯○屬之王反蕃音煩</hi>由<lb/>
是觀之則實沈參神也昔金天氏有裔子曰昧為𤣥㝠<lb/>
師生允格臺駘<hi>杜金天氏帝少皥裔逺也𤣥㝠水官昧為水官之長○裔以制反</hi>臺駘<lb/>
能業其官<hi>林纂昧之業</hi>宣汾洮<hi>宣猶通也汾洮二水名○汾扶云反洮他刀反</hi>障大澤<lb/>
<hi>杜陂障之○障之尚反又音章</hi>以處大原<hi>大原音陽也臺駘之所居</hi>帝用嘉之封諸<lb/>
汾川<hi>杜帝顓頊</hi>沈姒蓐黄實守其祀<hi>四國臺駘之後○沈音審姒音以</hi>今晉<lb/>
主汾而滅之矣<hi>杜滅四國</hi>由是觀之則臺駘汾神也抑此二<lb/>
者不及君身<hi>林抑此二神所降災福不及國君之身生其疾病</hi>山川之神則水<lb/>
<pb n="19b"/>
旱癘疫之災於是乎禜之<hi>杜有水旱之災則禜祭山川之神若臺駘者周禮四曰禜祭為營攅用幣以祈福祥○癘音例疫音役禜音詠徐音榮</hi>日月星辰之神則雪霜<lb/>
風雨之不時於是乎禜之<hi>杜星辰之神若實沈者</hi>若君身則亦出<lb/>
入飲食哀樂之事也山川星辰之神又何為焉<hi>杜言實沈臺駘不為君疾○樂音洛</hi>僑聞之君子有四時朝以聽政晝以訪問夕<lb/>
以修令夜以安身<hi>杜一日之中君子分為四時各治其事且氣清明又事之始故以聽治國政日中為市衆之所聚故以訪問可否日之所為夕而念之故以修節號令夜氣所存良心可復安故安息身體</hi>於是乎節宣其氣<hi>宣散也</hi>勿使有所壅閉湫底以露其<lb/>
<pb n="20a"/>
體<hi>林壅謂氣止而不行閉謂氣塞而不通湫謂氣聚而不散底謂氣泄而不快露羸也節宣失時則血氣集滯而肌體羸露也○湫子小反徐音秋底丁禮反</hi>兹心不爽而昏亂百度<hi>杜茲此也爽明也/百度百事之節</hi>今無乃壹之<hi>言同四時也</hi>則生疾矣僑又聞之内官不及同姓<hi>杜内官/嬪御</hi>其生不殖<hi>林殖長也蓋男女同姓雖有生産不能長殖</hi>美先盡矣則相生疾<hi>杜同姓之相與先美矣美極則盡盡則生疾</hi>君子是以惡之故志曰買妾不知其姓則卜之<hi>林卜而得吉必非同姓者矣○惡如字又烏路反</hi>違此二者古之所慎也<hi>杜壹四時取同姓二者古人所慎</hi>男女辨姓禮之大司也<hi>杜辨别也</hi>今君内實有四姬<lb/>
焉<hi>杜同姓姬四人</hi>其無乃是也乎<hi>林其毋乃由是生疾乎</hi>若由是二者弗<lb/>
<pb n="20b"/>
可為也已<hi>為治也</hi>四姬有省猶可無則必生疾矣<hi>林言平公平時若據異姓去同姓於四姬進御猶有減省則病猶可已若無減省則必美盡而生疾矣○省所景反徐所幸反</hi>
叔向曰善哉肸未之聞也此皆然矣叔向出行人揮送<lb/>
之<hi>杜送叔向</hi>叔向問鄭故焉且問子晳對曰其與幾何<hi>杜言將敗不久○與如字又音預幾豈居反</hi>無禮而好陵人怙富而卑其上<hi>林無禮而剛故好陵犯於人怙富而驕故敢卑弱其上○好呼報反怙音戸</hi>弗能久矣<hi>為明年鄭殺公孫黑傳</hi>晉侯聞子産之言曰博物君子也重賄之晉侯求醫<lb/>
於秦秦伯使醫和視之曰疾不可為也是謂近女室疾<lb/>
<pb n="21a"/>
如蠱<hi>杜蠱惑疾○蠱音古</hi>非鬼非食<hi>林非由鬼神/非由飲食</hi>惑以喪志<hi>杜惑女色而失志○喪息浪反</hi>良臣將死天命不祐<hi>杜良臣不匡救君過故將死而不為天所祐○祐昔又</hi>公曰女不可近乎對曰節之<hi>林言女色非不可近伹當有節</hi>先王<lb/>
之樂所以節百事也故有五節<hi>杜五聲之節</hi>遲速本末以相<lb/>
及<hi>林其為聲也由遲而速由本而未以成中和之聲</hi>中聲以降五降之後不容<lb/>
彈矣<hi>林降罷退也此謂先王之樂得中聲聲成而罷退五降而息不容彈作○降音絳下同或戸江反彈徒丹反又徒且反</hi>於是有煩手淫聲慆堙心耳乃忘平和君子<lb/>
弗聽也<hi>林五降不息則襍聲並奏非彈之正是為煩手非聲之正是為淫聲慆藏其心堙塞其耳乃忘<pb n="21b"/>平和之聲所為鄭衞之聲○慆吐刀反下同堙音因</hi>物亦如之<hi>言百事皆如樂不可失節</hi>至于<lb/>
煩乃舎也巳無以生疾<hi>杜煩不舍則生疾○舍音捨</hi>君子之近琴瑟<lb/>
以儀節也非以慆心也<hi>杜為心之節儀使動不過度</hi>天有六氣<hi>謂陰陽風雨晦明也</hi>降生五味<hi>謂金味辛木味酸水味鹹火味苦土味甘皆由陰陽風雨而生</hi>發為五<lb/>
色<hi>辛色白酸色青鹹色黑苦色赤甘色黄發見也</hi>徵為五聲<hi>言白聲商青聲角黑聲羽赤聲徵黄聲宫徵驗也</hi>淫生六疾<hi>杜淫過也滋味聲色所以養人然過則生害</hi>六氣曰陰陽<lb/>
風雨晦明也分為四時序為五節<hi>杜六氣之化分而序之則成四時得五行之節</hi>過則為菑陰淫寒疾<hi>寒過則為冷○/菑音災下同</hi>陽淫熱疾<hi>熱過則喘<pb n="22a"/>渴</hi>風淫末疾<hi>杜未四支也/風為緩急</hi>雨淫腹疾<hi>杜雨濕之氣為洩注</hi>晦淫惑<lb/>
疾<hi>晦夜生為晏寢過節則心惑亂</hi>明淫心疾<hi>明晝也思慮煩多心勞生疾</hi>女陽物而<lb/>
晦時淫則生内熱惑蠱之疾<hi>杜女常隨男故言陽物家道常在夜故言晦時林以其陽淫故生内熱之疾以其晦淫故生惑蠱之疾</hi>今君不節不時能無及此乎<lb/>
<hi>林好樂既無其節宴寢不有其時能無至此不可治療之疾乎</hi>出告趙孟趙孟曰誰當<lb/>
良臣對曰主是謂矣主相晉國於今八年晉國無亂諸<lb/>
侯無闕可謂良矣和聞之國之大臣榮其寵禄任其大<lb/>
節有菑禍興而無改焉必受其咎<hi>林享君之尊寵厚禄以為已榮受君之政<pb n="22b"/>事節度以為已任國家將有失道之禍而不能改行以救其災必自受其咎殃○相自亮反</hi>今君至<lb/>
于淫以生疾將不能圖恤社稷禍孰大焉主不能禦吾<lb/>
是以云也<hi>林趙孟身為大臣不能格君而禦止之我是以云趙孟將死也</hi>趙孟曰何謂<lb/>
蠱對曰淫溺惑亂之所生也<hi>杜溺沈沒於嗜欲</hi>於文皿蟲為蠱<lb/>
<hi>杜文字也皿器也器受蟲害者為蠱○血命景反字林音猛</hi>榖之飛亦為蠱<hi>言穀久積則變為飛蟲名曰蠱</hi>在周易女惑男風落山謂之蠱䷴<hi>杜巽下艮上蠱林巽為長女艮為少男少男而說長女非匹蠱惑之象巽為風艮為山山木為風所落蠱壊之象</hi>皆同物<lb/>
也<hi>林物猶類也言此三者為蠱皆同物類也</hi>趙孟曰良醫也厚其禮而歸之<lb/>
<pb n="23a"/>
<hi>杜贈賄之禮</hi>○楚公子圍使公子黑肱伯州犂城犨櫟郟<hi>杜黑肱王子圍之弟子晳也犨縣屬南陽郟縣屬襄城櫟今河南陽翟縣三邑本鄭地○犨尺州反櫟音歴徐失灼反郟古洽反</hi>鄭人懼子産曰不害令尹將行大事<hi>林令尹即公子圍謂將弑</hi>而先除二子也<hi>杜二子謂黒肱伯州犂</hi>禍不及鄭何患焉冬<lb/>
楚公子圍將聘于鄭伍舉為介未出竟聞王有疾而還<lb/>
伍舉遂聘十一月己酉公子圍至入問王疾縊而殺之<lb/>
<hi>杜縊絞也孫卿曰以冠纓絞之長厯推己酉十二月六日經傳皆言十一月月誤也○竟音境縊一鼔反</hi>遂<lb/>
殺其二子幕及平夏<hi>杜皆郟敖子</hi>右尹子干出奔晉<hi>杜子干王子比</hi>
<pb n="23b"/>
宫廐尹子晳出奔鄭<hi>杜因築城而去○廏居又反</hi>殺大宰伯州犂于<lb/>
郟<hi>林因州犂城卯而殺之</hi>葬王于郟謂之郟敖<hi>杜郟放楚子麋林楚人謂未成君為敖</hi>使赴于鄭伍舉問應為後之辭焉<hi>言伍舉時奉使在鄭問使者以應立為楚後之辭</hi>對曰寡大夫圍伍舉更之曰共王之子圍為長<lb/>
<hi>言伍舉更赴辭使從禮此告終稱嗣不以簒弑赴諸侯○其音恭長丁丈反</hi>子干奔晉從車<lb/>
五乘叔向使與秦公子同食<hi>杜食禄同○從才用反乘繩證反下同</hi>皆百<lb/>
人之餼<hi>百人一卒也其禄足百人○餼許氣反</hi>趙文曰秦公子富<hi>杜謂秦鍼富強秩禄不宜與子干同</hi>叔向曰底禄以徳<hi>林底致也徳之厚薄致禄因也○底音㫖</hi>徳鈞<lb/>
<pb n="24a"/>
以年年同以尊公子以國<hi>林徳厚薄鈞則以年齒為髙下年長幼同則以尊卑為髙下皆公子也則以其國大小為髙下</hi>不聞以富且夫以千乘去其國彊禦<lb/>
己甚詩曰不侮鰥寡不畏彊禦<hi>杜詩大雅侮陵也○夫音扶鰥古顔反</hi>秦<lb/>
楚匹也使后子與子干齒<hi>杜以年齒為髙下而坐</hi>辭曰鍼懼選楚<lb/>
公子不獲是以皆來亦唯命<hi>杜不獲不得自安言俱奔事有優劣唯主人命所處謙辭</hi>且臣與羈齒無乃不可乎<hi>后子先來仕欲自同於晉臣為主人子干后來奔以為羈旅之客</hi>史佚有言曰非羈何忌<hi>林忌敬也言不敬羈客當誰敬哉秦鍼欲謙辭以自别</hi>楚靈王即位薳罷為令尹薳啟彊為大宰<hi>杜靈王公子圍<pb n="24b"/>也即位易名熊䖍○罷音皮彊其良反又居良反</hi>鄭游吉如楚葬郟敖且聘立<lb/>
君歸謂子産曰具行器矣楚王汰侈而自說其事必合<lb/>
諸侯吾往無日矣<hi>林言可具如楚之器備靈王驕汰奢侈且自喜其彊而不義之事必合諸侯以圖伯業我往㑹楚必不久矣○汰音泰說音悦又始悦反</hi>子産曰不數年未能也<lb/>
<hi>林不數年之後未能合諸侯也為四年㑹申𫝊○數所主反</hi>○十二月晉既烝<hi>烝冬祭也</hi>
趙孟適南陽將㑹孟子餘<hi>孟子餘趙衰趙武之曽祖其廟在於晉之南陽温縣往㑹祭之</hi>甲辰朔烝于温<hi>杜趙氏烝祭甲辰十二月朔晉既烝趙孟乃烝其家廟則晉烝當在甲辰之前𫝊言十二月月誤</hi>庚戌卒<hi>杜十二月七日終劉定公秦后子之言</hi>鄭伯如晉弔<lb/>
<pb n="25a"/>
及雍乃復<hi>杜弔趙氏蓋趙氏辭之而還𫝊言大夫彊諸侯畏而弔之○雍於用反</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　左傳杜林合注卷三十四<lb/>
</p>
<p>
</p>
  </div>
</body>
</text>
</TEI>
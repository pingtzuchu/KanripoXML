<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>左傳杜林合注卷四十六</head>
    <p>
<pb n="1a"/>
欽定四庫全書<lb/>
　左傳杜林合注卷四十六　明　王道焜<lb/>
　　　　　　　　　　　　　趙如源同編<lb/>
　　定公三<lb/>
經<hi>辛丑</hi>十年春王三月及齊平<hi>平前八年再侵齊之怨</hi>○夏公㑹齊<lb/>
侯于夾谷<hi>杜平故林夾谷齊地孔子相○夾古洽反又古協反</hi>公至自夾谷<hi>無傳</hi>○<lb/>
晉趙鞅帥師圍衛<hi>林報夷儀也</hi>○齊人來歸鄆讙龜隂田<hi>杜三邑皆汶陽田也泰山博縣北有龜山隂田在其北也㑹夾谷孔子相齊人服義而歸魯田林未有言來歸田者<pb n="1b"/>言來歸鄆讙龜隂田以是為齊人之願也濟西言取讙闡言取鄆讙龜隂田不言取以是為齊人之願則以夫子相夾谷之㑹也○鄆音運讙火官反</hi>○叔孫州仇仲孫何忌帥師圍郈<lb/>
<hi>郈叔孫氏邑○郈音后</hi>○秋叔孫州仇仲孫何忌帥師圍郈○宋<lb/>
樂大心出奔曹<hi>杜傳在前年春書名罪其稱疾不適晉</hi>○宋公子地出奔<lb/>
陳<hi>杜貪弄馬以距君命書名罪之也</hi>○冬齊侯衛侯鄭游速㑹于安甫<lb/>
<hi>無傳安甫地闕</hi>○叔孫州仇如齊○宋公之弟辰暨仲佗石彄<lb/>
出奔陳<hi>杜暨與也宋公寵向魋不聴辰請辰忿而將大臣出奔虚請自忿稱弟示首惡也仲佗石彄皆為國卿不能匡君靖難而為辰所牽帥出奔稱名亦罪之也○佗徒何反彄苦侯反</hi>
<pb n="2a"/>
傳十年春及齊平○夏公㑹齊侯于祝其實夾谷<hi>杜夾谷即祝其也</hi>孔丘相<hi>相㑹儀也○/相息亮反</hi>犂彌言于齊侯<hi>林犂彌前年夷儀讓登者</hi>
曰孔丘知禮而無勇若使萊人以兵劫魯侯必得志焉<lb/>
<hi>萊人齊所滅萊夷也</hi>齊侯從之孔丘以公退曰士兵之<hi>林令士官以兵撃萊人</hi>兩君合好而裔夷之俘以兵亂之<hi>杜裔逺也萊已滅故言逺夷之俘○好呼報反下同</hi>非齊君所以命諸侯也裔不謀夏夷不亂華俘<lb/>
不干盟兵不偪好於神為不祥<hi>林盟將告神犯之為不善</hi>於德為愆<lb/>
義於人為失禮君必不然<hi>林齊君本心必不如此</hi>齊侯聞之遽辟<lb/>
<pb n="2b"/>
之<hi>杜辟去萊兵也○辟婢亦反又音避</hi>將盟齊人加於載書曰齊師出竟<lb/>
而不以甲車三百乗從我者<hi>林三百乗二萬二千五百人○竟音境乗繩證反</hi>
有如此盟<hi>如此盟詛之禍</hi>孔丘使兹無還揖對<hi>無還魯大夫○還音旋</hi>曰<lb/>
而不反我汶陽之田吾以共命者亦如之<hi>林汶陽田即鄆讙龜隂田杜須齊歸汶陽田乃當共齊命於是孔子以公退賤者終其事要盟不潔故略不書○共音恭</hi>齊侯將<lb/>
享公孔丘謂梁丘據曰齊魯之故吾子何不聞焉<hi>杜故舊典</hi>
事既成矣<hi>杜㑹事成</hi>而又享之是勤執事也且犧象不出門<lb/>
嘉樂不野合<hi>杜犧象酒器犧尊象尊也嘉樂鐘磬也林禮器用於朝廷宗廟不可出於國門禮樂<pb n="3a"/>設於朝廷宗廟不可合於原野○犧許宜反又息倚反</hi>享而既具是棄禮也若其<lb/>
不具用秕稗也<hi>杜秕穀不成者稗草之似穀者言享不具禮穢薄若秕稗○秕音鄙稗皮賣反</hi>
用秕稗君辱棄禮名惡<hi>林若禮不成如用秕稗是辱兩君也若禮成而棄其舊典是取惡名也</hi>子盍圖之夫享所以昭德也不昭不如其己也乃<lb/>
不果享<hi>孔子知齊侯懐詐故以禮距之</hi>齊人來歸鄆讙龜隂之田<hi>陽虎九年以此奔齊經文倒者次魯事</hi>○晉趙鞅圍衛報夷儀也<hi>杜前年齊為衛伐晉夷儀故伐衛以為報</hi>初衛侯伐邯鄲午於寒氏<hi>杜邯鄲廣平縣也午晉邯鄲大夫寒氏即五氏也前年衛人助齊伐五氏○邯音寒鄲音丹</hi>城其西北而守之宵熸<hi>午衆宵散<pb n="3b"/>○熸子替反</hi>及晉圍衛午以徒七十人門於衛西門殺人於<lb/>
門中<hi>林衛開門與午鬬故殺人於門中</hi>曰請報寒氏之役涉佗曰夫子<lb/>
則勇矣然我往必不敢啓門<hi>林夫子謂邯鄲午弑人門中可謂勇矣然我若往攻其門衛人必不敢開門與我鬭○佗徒河反</hi>亦以徒七十人且門焉步左右<lb/>
皆至而立如植<hi>杜至其門下步行門左右然後立待如立木不動以示整</hi>日中不啓<lb/>
門乃退反役<hi>林圍衛反役</hi>晉人討衛之叛故曰由涉佗成何<lb/>
於是執涉佗以求成於衛<hi>林涉佗捘衛侯手成何比衛温原以捘手罪重故獨執佗</hi>
衛人不許晉人遂殺涉佗成何奔燕君子曰此之謂棄<lb/>
<pb n="4a"/>
禮必不鈞<hi>杜言必見殺不得與人等</hi>詩曰人而無禮胡不遄死涉佗<lb/>
亦遄矣哉<hi>杜詩鄘風遄速也</hi>○初叔孫成子欲立武叔公若藐<lb/>
固諫曰不可<hi>林成子即叔孫不敢武叔即叔孫州仇藐叔孫氏之族</hi>成子立之而<lb/>
卒公南使賊射之不能殺<hi>林公南叔孫家臣武叔之黨使賊射公若藐○射食亦反下同</hi>公南為馬正使公若為郈宰武叔既定使郈馬正侯<lb/>
犯殺公若弗能其圉人曰<hi>杜武叔之圉人</hi>吾以劔過朝公若必<lb/>
曰誰之劔也吾稱子以告必觀之吾偽固而授之末則<lb/>
可殺也<hi>杜偽為固陋不知禮者以劔鋒末授之</hi>使如之公若曰爾欲吴王<lb/>
<pb n="4b"/>
我乎<hi>杜見劔向己逆呵之鱄諸殺吴王亦用劔刺之</hi>遂殺公若郈犯以郈叛<hi>杜犯以不能副武叔之命故叛叛而以圍告廟故書圍</hi>武叔懿子圍郈弗克秋二子<lb/>
及齊師復圍郈弗克叔孫謂郈工師駟赤<hi>杜工師掌工匠之官</hi>曰<lb/>
郈非唯叔孫氏之憂社稷之患也將若之何對曰臣之<lb/>
業在揚水卒章之四言矣<hi>杜揚水詩唐風卒章四言曰我聞有命</hi>叔孫稽<lb/>
首<hi>杜謝其受己命</hi>駟赤謂侯犯曰居齊魯之際而無事必不可<lb/>
矣<hi>林言郈邑居齊魯之間既叛魯又不事齊必不可以乆存</hi>子盍求事於齊以臨民<lb/>
不然將叛侯犯從之齊使至駟赤與郈人為之宣言於<lb/>
<pb n="5a"/>
郈中<hi>杜詐為齊使言也○使所吏反為于偽反</hi>曰侯犯將以郈易于齊齊人<lb/>
將遷郈民<hi>杜為易其民人</hi>衆兇懼<hi>杜不欲遷○兇音凶又凶勇反</hi>駟赤謂侯犯<lb/>
曰衆言異矣<hi>杜不與始同</hi>子不如易於齊與其死也猶是郈<lb/>
也而得紓焉何必此<hi>杜言以郈民易取齊人與郈無異勝于守郈為叛人所殺</hi>齊人<lb/>
欲以此偪魯必倍與子地<hi>杜言非徒得民又將得齊地○倍步罪反</hi>且盍多<lb/>
舍甲于子之門以備不虞侯犯曰諾乃多舍甲焉侯犯<lb/>
請易于齊齊有司觀郈<hi>林齊使有司觀郈度其虚實</hi>將至駟赤使周<lb/>
走呼曰齊師至矣郈人大駭介侯犯之門甲以圍侯犯<lb/>
<pb n="5b"/>
<hi>林介因也因侯犯之門甲圍侯犯將殺之</hi>駟赤將射之<hi>杜偽為侯犯射郈人</hi>侯犯止之<lb/>
曰謀免我<hi>杜言且思謀免我於禍</hi>侯犯請行許之<hi>郈人許之</hi>駟赤先如<lb/>
宿<hi>宿東平無鹽縣故宿國</hi>侯犯殿每出一門郈人閉之<hi>閉其後門○殿丁見反</hi>及郭門止之曰子以叔孫氏之甲出有司若誅之羣<lb/>
臣懼死<hi>林子謂侯犯帶叔孫氏之甲以出奔有司若誅責其數羣臣恐得死罪</hi>駟赤曰叔<lb/>
孫氏之甲有物吾未敢以出<hi>杜物識也赤還救侯犯也林言叔孫之甲自有識别我未當敢以之出奔</hi>犯謂駟赤曰子止而與之數<hi>數甲以相付○數色主反</hi>駟<lb/>
赤止而納魯人<hi>林納魯圍郈之師</hi>侯犯奔齊齊人乃致郈<hi>致其名簿<pb n="6a"/>也為下武叔如齊傳</hi>○宋公子地嬖蘧富獵<hi>杜地宋景公弟辰之兄也</hi>十一分<lb/>
其室而以其五與之<hi>杜與富獵也</hi>公子地有白馬四公嬖向<lb/>
魋魋欲之<hi>杜向魋司馬桓魋也</hi>公取而朱其尾鬛以與之<hi>杜與魋也○鬛力輒反馬髪也</hi>地怒使其徒抶魋而奪之魋懼將走公閉門而<lb/>
泣之目盡腫母弟辰曰子分室以與獵也而獨卑魋亦<lb/>
有頗焉<hi>林子謂地以五分家財與富獵獨愛四馬不與向魋是卑魋也亦有所偏頗不平○抶勅亦反腫章勇反頗普多反</hi>子為君禮<hi>杜禮辟/君也</hi>子過出竟君必止子<hi>林既無大過君必使人留行</hi>公子地出奔陳公弗止辰為之請弗聴辰曰<lb/>
<pb n="6b"/>
是我廷吾兄也<hi>杜廷欺也○為于偽反廷求往反又古况反</hi>吾以國人出君<lb/>
誰與處<hi>林我以國人之賢者出宋君當與誰共守其國</hi>冬母弟辰暨仲佗石彄<lb/>
出奔陳<hi>佗仲幾子彄褚師段子皆宋卿衆之所望故言國人</hi>○武叔聘于齊<hi>杜謝致郈也經書辰奔在聘後者從告</hi>齊侯享之曰子叔孫若使郈在君之他<lb/>
竟寡人何知焉屬與敝邑際故敢助君憂之<hi>杜以致郈徳叔孫○屬音燭</hi>對曰非寡君之望也所以事君封疆社稷是以<hi>林以猶為也言將以為其封疆社稷之大事</hi>敢以家𨽻勤君之執事<hi>林言不敢以家臣勤勞齊君之執事</hi>夫不令之臣天下之所惡也君豈以為寡君賜<lb/>
<pb n="7a"/>
<hi>杜言義在討惡非所以賜寡君○惡烏路反</hi>
經<hi>壬寅</hi>十有一年春宋公之弟辰及仲佗石彄公子地自<lb/>
陳入于蕭以叛<hi>杜蕭宋邑稱地例在前年</hi>○夏四月○秋宋樂大心<lb/>
自曹入于蕭<hi>入蕭從叛人叛可知故不書叛</hi>○冬及鄭平<hi>杜平六年侵鄭取匡之怨林平不書必關天下之大故而後書書渝平以志諸侯之合書及鄭平以志諸侯之散此春秋之所以終始也</hi>
叔還如鄭涖盟<hi>林還叔弓曾孫一云叔詣曽叔誤○還音旋</hi>
傳十一年春宋公母弟辰暨仲佗石彄公子地入于蕭<lb/>
以叛秋樂大心從之<hi>林樂大心九年被逐今從辰地以叛</hi>大為宋患寵向<lb/>
<pb n="7b"/>
魋故也<hi>惡宋公寵不義以致國患</hi>○冬及鄭平始叛晉也<hi>魯自僖公以來世服於晉至今而叛故曰始</hi>
經<hi>癸夘</hi>十有二年春薛伯定卒<hi>杜無傳四年盟臯鼬林襄公卒比立</hi>○夏葬<lb/>
薛襄公<hi>無傳</hi>○叔孫州仇帥師墮郈<hi>杜墮毁也患其險固故毁壊其城林郈叔孫氏之邑也費季氏之邑也叔孫州仇墮郈季孫斯墮費以是為二家之願也則以孔子之事魯也○墮許規反下傳同</hi>○衛公孟彄帥師伐曹<hi>彄孟縶子○彄苦侯反</hi>○季孫斯仲<lb/>
孫何忌帥師墮費<hi>○費音秘</hi>○秋大雩<hi>無傳書過</hi>○冬十月癸亥<lb/>
公㑹齊侯盟于黄<hi>杜無傳結叛晉</hi>○十有一月丙寅朔日有食<lb/>
<pb n="8a"/>
之<hi>無傳</hi>○公至自黄<hi>無/傳</hi>○十有二月公圍成<hi>林成孟氏邑</hi>公至<lb/>
自圍成<hi>杜無傳國内而書至者成彊若列國興動大衆故出入皆告廟林公行不越竟不至至圍成危之也初作三軍三分公室而各有其一季氏盡征之叔孫氏臣其子弟孟氏取其半焉三家之强孟氏為有君也莫難于墮郈費墮成易耳而公自將圍成弗克是不足與有為也齊人歸女樂三日不朝是以微罪行也</hi>
傳十二年夏衛公孟彄伐曹克郊<hi>郊曹邑</hi>還滑羅殿<hi>杜羅衛大夫○殿丁見反下同</hi>未出不退於列<hi>杜未出曹竟羅不退在行列之後</hi>其御曰殿<lb/>
而在列其為無勇乎羅曰與其素厲寧為無勇<hi>杜索空也厲猛也言伐小國當如畏者以誘致之</hi>○仲由為季氏宰<hi>杜仲由子路</hi>將墮三都<lb/>
<pb n="8b"/>
<hi>杜三都費郈成也彊盛將為國害故仲由欲毁之</hi>於是叔孫氏墮郈季氏將墮<lb/>
費公山不狃叔孫輒帥費人以襲魯<hi>不狃費宰也輒不得志於叔孫氏</hi>
公與三子入于季氏之宫登武子之臺費人攻之弗克<lb/>
入及公側<hi>杜至臺下</hi>仲尼命申句須樂頎下伐之<hi>二子魯大夫仲尼時為司寇○句音劬頎音祈</hi>費人北國人追之敗諸姑蔑二子奔齊<hi>杜二子不狃叔孫輒</hi>遂墮費將墮成公歛處父謂孟孫墮成齊人必<lb/>
至于北門<hi>成在魯北竟故</hi>且成孟氏之保障也無成是無孟氏<lb/>
也子偽不知<hi>杜佯不知</hi>我將不墮冬十二月公圍成弗克<lb/>
<pb n="9a"/>
經<hi>甲辰</hi>十有三年春齊侯衛侯次于垂葭<hi>林垂葭衛地二君將使師伐晉次垂葭以為之援</hi>○夏築蛇淵囿<hi>無傳書/不時也</hi>○大蒐于比蒲<hi>無傳夏蒐非時○比音毘</hi>○衛公孟彄帥師伐曹<hi>無傳</hi>○秋晉趙鞅入于晉<lb/>
陽以叛<hi>杜書叛惡可知</hi>○冬晉荀寅士吉射入于朝歌以叛<hi>杜吉射士鞅子林荀寅士吉射伐趙氏鞅奔晉陽韓魏伐范中行氏寅吉射奔朝歌鞅非始禍者也則曷為皆以叛書之春秋之季家有藏甲邑有百雉之城矣鞅必奔晉陽寅吉射必奔朝歌則是皆叛也○射食亦反又食夜反</hi>○晉趙鞅歸于晉<hi>杜韓魏請而復之故曰歸言韓魏之彊猶列國林歸易辭也欒盈魚石猶言入至鞅而後言歸則晉無人之辭也此韓趙魏分晉之本也叛臣至於書歸則佚賊不足録矣</hi>○<lb/>
<pb n="9b"/>
薛弑其君比<hi>杜無傳稱君君無道林比弑惠公夷立又名寅</hi>
傳十三年春齊侯衛侯次于垂葭實郥氏<hi>杜垂葭改召郥氏高平鉅野縣西南有郥亭○郥古閴反</hi>使師伐晉將濟河諸大夫皆曰不可邴<lb/>
意兹曰可<hi>杜意兹齊大夫○邴彼命反又音丙</hi>鋭師伐河内<hi>杜今河内汲郡</hi>傳必<lb/>
數日而後及絳<hi>林傳車告晉亦必數日而後至晉之絳都○傳張戀反又直専反</hi>絳不<lb/>
三月不能出河則我既濟水矣<hi>林晉自絳都非九十日不能出河而救河内則我已卒事濟河而歸矣</hi>乃伐河内齊侯皆歛諸大夫之軒<hi>林大夫乗軒皆收歛之以示薄罰</hi>唯邴意兹乗軒<hi>杜以其/言當</hi>齊侯欲與衛侯乗<hi>共載<pb n="10a"/>○乗繩證反下同</hi>與之宴而駕乗廣載甲焉使告曰晉師至矣<lb/>
齊侯曰比君之駕也寡人請攝<hi>林比猶待也言待衛君必駕恐緩不及事請以己車攝代衛車○廣古曠反比必利反</hi>乃介而與之乗驅之<hi>林介甲也</hi>或告曰<lb/>
無晉師乃止<hi>傳言齊侯輕所以不能成功</hi>○晉趙鞅謂邯戰午曰歸<lb/>
我衛貢五百家吾舍諸晉陽午許諾<hi>杜十年趙鞅圍衛衛人懼貢五百家鞅置之邯鄲今欲徙著晉陽晉陽趙鞅邑</hi>歸告其父兄父兄皆曰不可衛是<lb/>
以為邯鄲<hi>言衛以五百家在邯鄲當為是故與邯鄲親○為于偽反</hi>而寘諸晉陽絶<lb/>
衛之道也不如侵齊而謀之<hi>侵齊則齊當來報欲因懼齊而徙則衛與邯鄲好不<pb n="10b"/>絶</hi>乃如之而歸之于晉陽<hi>杜欲如是謀而後歸衛貢</hi>趙孟怒召午而<lb/>
囚諸晉陽<hi>杜趙鞅不察其謀謂午不用命故囚之</hi>使其從者説劔而入涉<lb/>
賓不可<hi>涉賓午家臣不肯説劔入欲謀叛○從才用反説他活反</hi>乃使告邯鄲人曰<lb/>
吾私有討于午也二三子唯所欲立<hi>午趙鞅同族别封邯鄲故使邯鄲人更立午宗親</hi>遂殺午趙稷涉賔以邯鄲叛<hi>稷趙午子</hi>夏六月上軍<lb/>
司馬籍秦圍邯鄲邯鄲午荀寅之甥也<hi>林午之母荀寅姊妹故為甥</hi>
荀寅范吉射之姻也<hi>壻父曰姻荀寅子娶吉射女</hi>而相與睦故不與<lb/>
圍邯鄲將作亂<hi>杜作亂攻趙鞅○不與音預又如字</hi>董安于聞之<hi>安于趙氏臣</hi>
<pb n="11a"/>
告趙孟曰先備諸趙孟曰晉國有命始禍者死為後可<lb/>
也<hi>林待其先發而後應之可也</hi>安于曰與其害於民寧我獨死<hi>杜懼見攻必傷害民</hi>請以我説趙孟不可<hi>晉國若討可殺我以自解説</hi>秋七月范氏<lb/>
中行氏伐趙氏之宫趙鞅奔晉陽晉人圍之范臯夷無<lb/>
寵於范吉射而欲為亂於范氏<hi>臯夷范氏側室子○行户郎反</hi>梁嬰父<lb/>
嬖於知文子<hi>杜文子荀躒○知音智</hi>文子欲以為卿韓簡子與中<lb/>
行文子相惡<hi>杜簡子韓起孫不信也中行文子荀寅也○惡如字又烏路反下同</hi>魏襄子<lb/>
亦與范昭子相惡<hi>杜襄子魏舒孫曼多也昭子士吉射</hi>故五子謀<hi>杜五子范臯夷<pb n="11b"/>梁嬰父知文子韓簡子魏襄子</hi>將逐荀寅而以梁嬰父代之逐范吉射<lb/>
而以范臯夷代之荀躒言於晉使曰君命大臣始禍者<lb/>
死載書在河<hi>杜為盟書沈之河○躒力狄反</hi>今三臣始禍而獨逐鞅刑<lb/>
已不鈞矣請皆逐之冬十一月荀躒韓不信魏曼多奉<lb/>
公以伐范氏中行氏弗克二子將伐公齊高彊曰三折<lb/>
肱知為良醫<hi>杜高彊齊子尾之子昭十年奔魯遂適晉林言必三折其臂厯病痛多者然後深知良醫治療之法○三如字又息暫反折之設反</hi>唯伐君為不可民弗與也我以<lb/>
伐君在此矣三家未睦<hi>杜三家知韓魏</hi>可盡克也克之君將誰<lb/>
<pb n="12a"/>
與若先伐君是使睦也<hi>林是急三家使相親睦而拒我也</hi>弗聴遂伐公<lb/>
國人助公二子敗從而伐之丁未荀寅士吉射奔朝歌<lb/>
韓魏以趙氏為請<hi>林以趙鞅非始禍請復趙氏杜經所以書趙鞅歸</hi>十二月辛<lb/>
未趙鞅入于絳盟于公宫<hi>林傳録晉衰亂以見三家分晉之始</hi>○初衛公<lb/>
叔文子朝而請享靈公<hi>杜欲令公臨其家</hi>退見史鰌而告之<hi>杜史鰌史魚○鰌音秋</hi>史鰌曰子必禍矣子富而君貪罪其及子乎<lb/>
文子曰然吾不先告子是吾罪也君既許我矣其若之<lb/>
何史鰌曰無害子臣可以免<hi>杜言能執臣禮</hi>富而能臣必免于<lb/>
<pb n="12b"/>
難上下同之<hi>杜言尊卑皆然○難乃旦反</hi>戍也驕其亡乎<hi>戍文子之子</hi>富<lb/>
而不驕者鮮吾唯子之見<hi>林我之所見惟有子耳○鮮息淺反</hi>驕而不亡<lb/>
者未之有也戍必與焉<hi>杜與禍難○與音預</hi>及文子卒衛侯始惡<lb/>
於公叔戍以其富也公叔戍又將去夫人之黨<hi>杜靈公夫人南子黨宋朝之徒○惡烏路反</hi>夫人愬之曰戍將為亂<hi>為明年戍來奔傳</hi>
經<hi>乙巳</hi>十有四年春衛公叔戍來奔衛趙陽出奔宋<hi>陽趙黶孫書名者親富不親仁</hi>○二月辛巳楚公子結陳公孫佗人帥師滅<lb/>
頓以頓子牂歸<hi>林頓欲事晉而絶陳好故○佗吐何反牂子郎反</hi>○夏衛北宫<lb/>
<pb n="13a"/>
結來奔<hi>杜亦黨公叔戍皆惡之</hi>○五月於越敗吴于檇李<hi>杜於越越國也使罪人詐吴亂陳故從未陳之例書敗也檇李吴郡嘉興縣南醉李城林此越勾踐元年也史記吴闔廬聞越允常死興師伐越勾踐襲敗吴師射殺闔廬○檇音醉</hi>吴子光卒<hi>杜未同盟而赴以名林闔廬卒子夫差立</hi>○公㑹齊侯衛侯于牽<hi>杜魏郡黎陽縣東北有牽城林齊魯為㑹止此晉人圍朝歌公㑹齊侯衛侯于脾上梁之間謀救范中行氏也鄭得罪於王而齊挾之以叛晉范中行得罪於君而齊挾之以撓晉景公問政子曰君君臣臣其以是歟</hi>公至自㑹<hi>無傳</hi>○秋齊侯宋公<lb/>
㑹于洮<hi>杜洮曹地○洮吐刀反</hi>○天王使石尚來歸脤<hi>杜無傳石尚天子之士石氏尚名脤祭社之肉盛以脤器以賜同姓諸侯親兄弟之國與之共福林周魯之交止此○脤市軫反</hi>
<pb n="13b"/>
○衛世子蒯聵出奔宋<hi>○蒯苦怪反瞶五怪反</hi>衛公孟彄出奔鄭<lb/>
<hi>杜彄書名與蒯瞶黨罪之</hi>○宋公之弟辰自蕭來奔<hi>杜無傳稱宋公之弟例在十年</hi>
○大蒐于比蒲<hi>林大蒐止此自舍中軍公不與兵政者四十年矣於是蒐比蒲則以季孫斯叔孫州仇之墮郈費也故曰政逮於大夫四世矣故夫三桓之子孫微矣○比音毗</hi>○邾子來㑹<lb/>
公<hi>杜無傳㑹公于比蒲來而不用朝禮故曰㑹</hi>○城莒父及霄<hi>杜無傳公叛晉助范氏故懼而城二邑也此年無冬史闕文○父音甫</hi>
傳十四年春衛侯逐公叔戍與其黨故趙陽奔宋戍來<lb/>
奔<hi>終史魚之言</hi>○梁嬰父惡董安于謂知文子曰不殺安于<lb/>
<pb n="14a"/>
使終為政於趙氏趙氏必得晉國盍以其先發難也討<lb/>
于趙氏文子使告於趙孟曰范中行氏雖信為亂安于<lb/>
則發之是安于與謀亂也晉國有命始禍者死二子既<lb/>
伏其辠矣敢以告<hi>杜告使討安于○惡烏路反知音智難乃旦反與音預</hi>趙孟患<lb/>
之安于曰我死而晉國寧趙氏定將焉用生人誰不死<lb/>
吾死莫矣乃縊而死趙孟尸諸市而告於知氏曰主命<lb/>
戮罪人安于既伏其罪矣敢以告知伯從趙孟盟<hi>杜知伯荀躒○焉於䖍反莫音暮縊一賜反</hi>而後趙氏定祀安于於廟<hi>林祀安于於趙氏之<pb n="14b"/>廟報其忠也</hi>○頓子牂欲事晉背楚而絶陳好二月楚滅頓<lb/>
<hi>傳言小不事大所以亡○背音佩好呼報反</hi>○夏衛北宫結來奔公叔戍之<lb/>
故也○吴伐越<hi>杜報五年越入吴</hi>越子句踐禦之陳于檇李<hi>杜句踐越王允常子○句古侯反陳直覲反</hi>句踐患吴之整也使死士再禽焉<lb/>
不動<hi>杜使敢死之士往輒為吴所禽欲使吴師亂取之而吴不動</hi>使罪人三行屬劔<lb/>
於頸<hi>杜以劔注頸○行户郎反下同屬之欲反</hi>而辭曰二軍有治<hi>杜治軍旅</hi>臣奸<lb/>
旗鼓<hi>杜犯軍令</hi>不敏於君之行前不敢逃刑敢歸死<hi>林以不敏達在君行陣之前不敢逃竄於刑戮敢自歸死於吴</hi>遂自剄也師屬之目<hi>林吴師怪其所為皆<pb n="15a"/>注目而視之○頸古頂反</hi>越子因而伐之大敗之靈姑浮以戈撃闔<lb/>
廬<hi>姑浮越大夫</hi>闔廬傷將指取其一屨<hi>杜其足大指見斬遂失屨姑浮取之○將子匠反</hi>還卒於陘去檇李七里<hi>釋經所以不書滅○陘音刑</hi>夫差使人<lb/>
立於庭<hi>杜夫差闔廬嗣子○夫音扶</hi>苟出入必謂己曰夫差而忘越<lb/>
王之殺而父乎<hi>林而汝也</hi>則對曰唯不敢㤀三年乃報越<hi>杜後三年哀元年林為哀元年吴入越傳○唯唯癸反舊以水反</hi>○晉人圍朝歌公㑹齊<lb/>
侯衛侯于脾上梁之間<hi>杜脾上梁間即牽○脾脾支反</hi>謀救范中行氏<lb/>
<hi>杜齊魯叛晉故助范中行也</hi>析成鲋小王桃甲率狄師以襲晉<hi>二子晉大<pb n="15b"/>夫范中行氏之黨</hi>戰于絳中不克而還士鮒奔周小王桃甲入<lb/>
于朝歌秋齊侯宋公㑹于洮范氏故也<hi>謀救范氏</hi>○衛侯為<lb/>
夫人南子召宋朝<hi>杜南子宋女也朝宋公子舊通于南子在宋呼之○為于偽反</hi>㑹于<lb/>
洮大子蒯聵獻盂于齊過宋野<hi>杜蒯聵衛靈公大子孟邑名也就㑹獻之故自衛行而過宋野</hi>野人歌之曰既定爾婁豬盍歸吾艾豭<hi>林婁豬求子豬也得牡則定以喻南子艾老也豭牡豕也以喻宋朝○豭音加</hi>太子羞之謂戲陽速曰<lb/>
從我而朝少君<hi>杜速大子家臣林少君即夫人南子○戲許宜反少詩照反</hi>少君見<lb/>
我我顧乃殺之速曰諾乃朝夫人夫人見大子大子三<lb/>
<pb n="16a"/>
顧速不進夫人見其色啼而走<hi>杜見大子色變知其欲殺己</hi>曰蒯聵<lb/>
將殺余公執其手以登臺大子奔宋盡逐其黨故公孟<lb/>
彄出奔鄭自鄭奔齊大子告人曰戲陽速禍余戲陽速<lb/>
告人曰大子則禍余大子無道使余殺其母余不許將<lb/>
戕於余若殺夫人將以余説余是故許而弗為以紓余<lb/>
死<hi>林我不許為之用則將殘殺於我若己殺其母南子又將殺我以自解説我是故陽許大子而不殺夫人以紓緩我之死</hi>諺曰民保於信<hi>林言民必有信/然後保其身</hi>吾以信義也<hi>杜使義可信不必信言</hi>○冬十二月晉人敗范中行氏之師於潞<hi>林潞<pb n="16b"/>晉地</hi>獲籍秦高彊<hi>二子黨范氏者終景王言籍父無後</hi>又敗鄭師及范氏之<lb/>
師于百泉<hi>林鄭助范氏故并敗百泉鄭地</hi>
經<hi>丙午</hi>十有五年春王正月邾子來朝○鼷䑕食郊牛牛<lb/>
死改卜牛<hi>無傳不言所食處舉死重也改卜禮也○鼷音兮</hi>○二月辛丑楚子<lb/>
滅胡以胡子豹歸○夏五月辛亥郊<hi>無傳書過</hi>○壬申公薨<lb/>
于高寢<hi>高寢宫名不於路寢失其所</hi>○鄭罕達帥師伐宋○齊侯衛<lb/>
侯次于渠蒢<hi>林渠蒢宋地不果救故書次○蒢直居反</hi>○邾子來奔喪<hi>杜無傳諸侯奔喪非禮林諸侯來奔喪於是終</hi>○秋七月壬申姒氏卒<hi>定公夫人</hi>○八月<lb/>
<pb n="17a"/>
庚辰朔日有食之<hi>無傳</hi>○九月滕子來㑹葬<hi>無傳諸侯㑹葬非禮也</hi>
○丁巳葬我君定公雨不克葬戊午日不昃乃克葬○<lb/>
辛巳葬定姒<hi>辛巳十月三日有日無月</hi>○冬城漆<hi>邾庶其邑</hi>
傳十五年春邾隱公來朝<hi>邾子益</hi>子貢觀焉邾子執玉高<lb/>
其容仰公受玉卑其容俯<hi>杜玉朝者之贄</hi>子貢曰以禮觀之二<lb/>
君者皆有死亡焉夫禮死生存亡之體也<hi>林死生存亡皆係於禮如人之有體</hi>將左右周旋進退俯仰於是乎取之朝祀喪戎於<lb/>
是乎觀之今正月相朝而皆不度<hi>杜不合法度</hi>心已亡矣<hi>言心<pb n="17b"/>之精爽已先亡矣</hi>嘉事不體何以能乆<hi>林朝禮嘉事也而不得其體之正何以能乆居其位</hi>高仰驕也卑俯替也驕近亂替近疾君為主其先亡<lb/>
乎<hi>為此年公薨哀七年以邾子益歸傳</hi>○吴之入楚也<hi>在四年</hi>胡子盡俘楚<lb/>
邑之近胡者<hi>杜俘取也</hi>楚既定胡子豹又不事楚曰存亡有<lb/>
命事楚何為多取費焉二月楚滅胡<hi>傳言小不事大所以亡○費芳味反</hi>
○夏五月壬申公薨仲尼曰賜不幸言而中是使賜多<lb/>
言者也<hi>林賜子貢名杜以微知著知之難者子貢言語之士今言而中仲尼懼其易言故抑之○中丁仲反</hi>○鄭罕達敗宋師于老丘<hi>罕達子齹之子老五宋地宋公子地奔鄭鄭人為之<pb n="18a"/>伐宋欲取地以處之事見哀十二年</hi>齊侯衛侯次于蘧挐謀救宋也<hi>林蘧挐即渠蒢○挐女居反又女加反</hi>○秋七月壬申姒氏卒不稱夫人不赴<lb/>
且不祔也<hi>赴同祔姑夫人之禮三者皆闕故不曰夫人</hi>○葬定公雨不克襄<lb/>
事禮也<hi>杜襄成也雨而成事若汲汲於欲葬林次日雨霽而葬得必誠必信之道故曰禮</hi>○葬<lb/>
定姒不稱小君不成喪也<hi>公未葬而夫人薨煩於喪禮不赴不祔故不稱小君臣子怠慢也反哭於寢故書葬</hi>○冬城漆書不時告也<hi>實以秋城冬以告廟魯知其不時故緩告從而書之以示譏</hi>
　<lb/>
<pb n="18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　左傳杜林合注卷四十六<lb/>
</p>
<p>
</p>
  </div>
</body>
</text>
</TEI>
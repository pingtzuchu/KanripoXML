<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>左傳杜林合注卷五十</head>
    <p>
<pb n="1a"/>
欽定四庫全書<lb/>
　左傳杜林合注卷五十　明　王道焜<lb/>
　　　　　　　　　　　　　趙如源　同編<lb/>
　　哀公四<lb/>
傳<hi>癸亥</hi>十七年春衛侯為虎幄于藉圃<hi>杜于藉田之圍新造幄幕皆以虎獸</hi>
　<hi>為飾</hi>成求令名者而與之始食焉<hi>林始食以落其成○成絶句</hi>大子<lb/>
　請使良夫<hi>以良夫應為令名</hi>良夫乗衷甸兩牡<hi>衷甸一轅卿車</hi>紫衣<lb/>
　狐裘<hi>紫衣君服</hi>至<hi>林至/虎幄</hi>袒裘不釋劔而食<hi>杜食而熱故偏袒亦不敬○袒</hi>
<pb n="1b"/>
　<hi>音但</hi>大子使牽以退數之以三罪而殺之<hi>杜三罪紫衣袒裘帶劔</hi>
　○三月越子伐吴吴子禦之笠澤夾水而陳越子為<lb/>
　左右句卒<hi>句卒鉤伍相著别為左右屯○陳直覲反句古侯反</hi>使夜或左或右<lb/>
　鼓譟而進吴師分以御之越子以三軍潜涉當吴中<lb/>
　軍而鼓之吴師大亂遂敗之<hi>杜左右句卒為聲勢以分吴軍而三軍精卒并</hi>
　<hi>力撃其中軍故得勝也</hi>○晉趙鞅使告于衛曰君之在晉也志<lb/>
　父為主<hi>林志父趙鞅名言我實主莊公</hi>請君若大子來以免志父<hi>林請</hi>
　<hi>莊公來朝或使大子來朝以免我于罪</hi>不然寡君其曰志父之為也<hi>杜恐</hi>
<pb n="2a"/>
　<hi>晉君謂志父教使不來</hi>衛侯辭以難大子又使椓之<hi>杜椓訴父欲速得其</hi>
　<hi>處○難乃旦反</hi>夏六月趙鞅圍衛齊國觀陳瓘救衛<hi>林國觀國書之</hi>
　<hi>子陳瓘陳恒兄○觀王喚反</hi>得晉人之致師者子玉使服而見之<lb/>
　<hi>杜釋凶服服其本服林子玉即陳瓘</hi>曰國子實執齊柄而命瓘曰無辟<lb/>
　晉師豈敢廢命<hi>欲必敵晉</hi>子又何辱<hi>杜言不須來致師自將往戰</hi>簡子<lb/>
　曰我卜伐衛未卜與齊戰乃還<hi>杜畏子玉</hi>○楚白公之亂<lb/>
　陳人恃其聚而侵楚<hi>杜聚積聚也</hi>楚既寧將取陳麥楚子<lb/>
　問帥于大師子穀與葉公諸梁子穀曰右領差車與<lb/>
<pb n="2b"/>
　左史老<hi>林二人皆楚大夫</hi>皆相令尹司馬以伐陳其可使也<lb/>
　<hi>杜言此二人皆嘗輔相子西子期伐陳今復可使○帥所類反相息亮反下同</hi>子髙曰率賤<lb/>
　民慢之懼不用命焉<hi>杜右領左史皆楚賤官○率所類反下同</hi>子穀曰觀<lb/>
　丁父鄀俘也武王以為軍率<hi>杜楚武王○鄀音若</hi>是以克州蓼<lb/>
　服隨唐大啟羣蠻彭仲爽申俘也文王以為令尹實<lb/>
　縣申息<hi>杜楚文王滅申息以為縣</hi>朝陳蔡封畛于汝<hi>開封畛北至汝水○畛之</hi>
　<hi>忍反一音真</hi>唯其任也何賤之有子髙曰天命不諂<hi>諂疑也○諂徒</hi>
　<hi>刀反</hi>令尹有憾于陳<hi>杜十五年子西伐吴陳使貞子弔吴以此為恨</hi>天若亡之<lb/>
<pb n="3a"/>
　其必令尹之子是與<hi>林天意若欲亡陳其必與子西之子以為功</hi>君盍舍<lb/>
　焉<hi>杜舍右領與左史○舍音捨又音赦</hi>臣懼右領與左史有二俘之賤<lb/>
　而無其令德也<hi>林二俘謂觀丁父彭仲爽</hi>王卜之武城尹吉<hi>武城尹子</hi>
　<hi>西子公孫朝</hi>使帥師取陳麥陳人御之敗遂圍陳秋七月<lb/>
　己夘楚公孫朝帥師滅陳<hi>終鄭裨竈言五及鶉火陳卒亡</hi>王與葉公<lb/>
　枚卜子良以為令尹<hi>枚卜不斥言所卜以令龜子良惠王弟</hi>沈尹朱曰<lb/>
　吉過于其志<hi>杜志望也</hi>葉公曰王子而相國過將何為<hi>過相</hi>
　<hi>將為王也</hi>他日改卜子國而使為令尹<hi>杜子國寧也</hi>○衛侯夢<lb/>
<pb n="3b"/>
　于北宫見人登昆吾之觀<hi>杜衛有觀在古昆吾氏之虚今濮陽城中○觀工喚</hi>
　<hi>反</hi>被髮北面而譟曰登此昆吾之虚辭繇生之瓜<hi>緜緜</hi>
　<hi>瓜初生也良夫言已有以小成大之功若瓜之初生謂使衛侯得國○虚去魚反</hi>余為渾良<lb/>
　夫叫天無辜<hi>本盟當免三死而并數一時之事為三罪殺之故自謂無辜</hi>公親筮<lb/>
　之胥彌赦占之<hi>杜赦衛筮史</hi>曰不害<hi>林言所夢不害于事</hi>與之邑寘<lb/>
　之而逃奔宋<hi>言衛侯無道卜人不敢以實對懼難而逃也</hi>衛侯貞卜<hi>正卜夢之</hi>
　<hi>吉凶</hi>其繇曰如魚竀尾<hi>杜竀赤也魚勞則尾赤○繇直又反竀敕呈反</hi>衡流而<lb/>
　方羊裔焉<hi>杜横流方羊不能自安裔水邊言衛侯將若此魚○衡華盲反又如字方蒲郎反</hi>
<pb n="4a"/>
　大國滅之將亡闔門塞竇乃自後踰<hi>此皆繇辭</hi>冬十月晉<lb/>
　復伐衛<hi>春伐未得志故</hi>入其郛將入城簡子曰止叔向有言<lb/>
　曰怙亂滅國者無後<hi>不欲乗人之衰</hi>衛人出莊公而與晉平<lb/>
　晉立襄公之孫般師而還十一月衛侯自鄄入般師<lb/>
　出<hi>辟蒯瞶也○般音班鄄音絹</hi>初公登城以望見戎州<hi>戎州戎邑</hi>問之<lb/>
　以告<hi>林問此何地從者以戎州告</hi>公曰我姬姓也何戎之有焉<hi>杜言</hi>
　<hi>姬姓國何故有戎邑</hi>翦之<hi>翦壊其/邑聚</hi>公使匠乆<hi>乆不休息</hi>公欲逐石圃<lb/>
　<hi>杜石圃衛卿石惡從子</hi>未及而難作辛巳石圃因匠氏攻公公<lb/>
<pb n="4b"/>
　閉門而請弗許踰于北方而隊折股<hi>終如卜言乃自後踰○隊直類</hi>
　<hi>反</hi>戎州人攻之大子疾公子青踰從公<hi>杜青疾弟</hi>戎州人<lb/>
　殺之<hi>林殺大子疾公子青</hi>公入于戎州己氏<hi>己氏戎人姓○己音紀又音祀</hi>初<lb/>
　公自城上見己氏之妻髮美使髠之以為吕姜髢<hi>吕姜莊公</hi>
　<hi>夫人髢髲也○髠苦存反髢大計反</hi>既入焉而示之璧曰活我吾與女<lb/>
　璧己氏曰殺女璧其焉往遂殺之而取其璧衛人復<lb/>
　公孫般師而立之十二月齊人伐衛衛人請平立公<lb/>
　子起<hi>起靈公子○女音汝焉於䖍反</hi>執般師以歸<hi>林般師乃晉所立故執以歸</hi>舍<lb/>
<pb n="5a"/>
　諸潞<hi>杜潞齊邑</hi>○公㑹齊侯盟于蒙<hi>杜齊侯簡公弟平公敖也蒙在東莞蒙隂</hi>
　<hi>縣西故蒙隂城也</hi>孟武伯相齊侯稽首公拜齊人怒武伯曰<lb/>
　非天子寡君無所稽首武伯問于高柴曰諸侯盟誰<lb/>
　執牛耳<hi>執牛耳尸盟者○相息亮反</hi>季羔曰鄫衍之役吴公子姑<lb/>
　曹<hi>杜季羔髙柴也鄫衍在七年</hi>發陽之役衛石魋<hi>杜發陽鄖也在十二年石魋石</hi>
　<hi>曼姑之子</hi>武伯曰然則彘也<hi>彘武伯名也鄫衍則大國執發陽則小國執據時執者無</hi>
　<hi>常故武伯自以為可執</hi>○宋皇瑗之子麋<hi>杜瑗宋右師○麋九皮反</hi>有友曰<lb/>
　田丙而奪其兄酁般邑以與之<hi>林奪酁般邑以與田丙○酁仕感反</hi>酁<lb/>
<pb n="5b"/>
　般愠而行告桓司馬之臣子儀克<hi>杜克在下邑不與魋亂故在</hi>子<lb/>
　儀克適宋告夫人曰麋將納桓氏公問諸子仲<hi>杜子仲皇</hi>
　<hi>野</hi>初子仲將以杞姒之子非我為子<hi>杜為適子杞姒子仲妻</hi>麋<lb/>
　曰必立伯也<hi>伯非我兄</hi>是良材子仲怒弗從故對曰<hi>林皇野對</hi>
　<hi>景公</hi>右師則老矣不識麋也<hi>杜言右師老不能為亂麋則不可知</hi>公執之<lb/>
　<hi>執麋</hi>皇瑗奔晉<hi>林執其子故/瑗懼禍出奔</hi>召之<hi>復召令還</hi>
𫝊<hi>甲子</hi>十八年春宋殺皇瑗公聞其情<hi>林景公徐聞其情實</hi>復皇氏<lb/>
　之族使皇緩為右師<hi>杜言宋景公無常也緩瑗從子</hi>○巴人伐楚圍<lb/>
<pb n="6a"/>
　鄾<hi>林巴近楚小國鄾楚邑○鄾音憂</hi>初右司馬子國之卜也觀瞻曰<lb/>
　如志<hi>杜子國未為令尹時卜為右司馬得吉兆如其志觀瞻楚問卜大夫觀從之後</hi>故命之<lb/>
　<hi>杜命以為右司馬</hi>及巴師至將卜帥王曰寧如志何卜焉<hi>杜寧</hi>
　<hi>子國也○帥所類反</hi>使帥師而行請承<hi>承佐</hi>王曰寢尹工尹勤先<lb/>
　君者也<hi>柏舉之役寢尹吴由于以背受戈工尹固執燧象奔吴師皆為先君勤勞</hi>三月楚<lb/>
　公孫寧吴由于薳固敗巴師于鄾故封子國于析君<lb/>
　子曰惠王知志<hi>杜知用其意○薳干委反</hi>夏書曰官占唯能蔽志<lb/>
　昆命于元龜<hi>林舉虞書大禹謨杜逸書也官占卜筮之官蔽㫁也昆後也言當先㫁意後用</hi>
<pb n="6b"/>
　<hi>龜也</hi>其是之謂乎志曰聖人不煩卜筮恵王其有焉<hi>杜不</hi>
　<hi>疑故不卜也</hi>○夏衛石圃逐其君起起奔齊<hi>齊所立故</hi>衛侯輒<lb/>
　自齊復歸逐石圃<hi>林以圃逐兩君故逐之</hi>而復石魋與大叔遺<lb/>
　<hi>皆蒯瞶所逐</hi>
𫝊<hi>乙丑</hi>十九年春越人侵楚以誤吴也<hi>誤吴使不為備</hi>○夏楚公<lb/>
　子慶公孫寛追越師至冥不及乃還<hi>杜冥越地</hi>○秋楚沈<lb/>
　諸梁伐東夷<hi>報越</hi>三夷男女及楚師盟于敖<hi>杜從越之夷三種敖</hi>
　<hi>東夷地</hi>○冬叔青如京師敬王崩故也<hi>杜言敬王能終其世終萇𢎞言</hi>
<pb n="7a"/>
　<hi>東王必大克叔青叔還子林案左氏敬王崩在此年世族譜云敬王四十二年崩敬王子元王十年春秋</hi>
　<hi>之𫝊終矣則敬王崩當在哀十七年史記周本紀及十二諸侯年表敬王四十二年崩子元王仁立則敬</hi>
　<hi>王是魯哀十八年崩也六國年表起自元王及本紀皆云元王八年崩子定王介立是魯哀公之二十七</hi>
　<hi>年與杜預世族譜為異又世本云魯哀公二十年是定王介崩子元主赤立衆説不同未詳其正也</hi>
𫝊<hi>丙寅</hi>二十年春齊人來徴㑹夏㑹于廩丘為鄭故謀伐<lb/>
　晉<hi>杜十五年晉伐鄭○廩力甚反為于偽反下同</hi>鄭人辭諸侯<hi>林不敢伐晉</hi>秋師<lb/>
　還<hi>終叔向言晉公室卑</hi>○吴公子慶忌驟諫吴子曰不改必亡<lb/>
　弗聴<hi>杜吴子弗聴</hi>出居于艾<hi>杜艾吴邑豫章有艾縣○艾五蓋反</hi>遂適楚聞<lb/>
<pb n="7b"/>
　越將伐吴冬請歸平越遂歸欲除不忠者以説于越<lb/>
　吴人殺之<hi>杜言其不量力○説如字又音悦</hi>○十一月越圍吴趙孟<lb/>
　降于喪食<hi>杜趙孟襄子無恤時有父簡子之喪林飲食又降于居喪</hi>楚隆曰三年<lb/>
　之喪親暱之極也主又降之無乃有故乎<hi>杜楚隆襄子家臣</hi>
　趙孟曰黄池之役先主與吴王有質<hi>杜黄池在十三年先主簡子質</hi>
　<hi>盟信也</hi>曰好惡同之今越圍吴嗣子不廢舊業而敵之<lb/>
　<hi>嗣子襄子自謂欲敵越救吴</hi>非晉之所能及也吾是以為降<hi>林吴晉相</hi>
　<hi>距甚逺非晉力之所能及也我是以為降于喪食</hi>楚隆曰若使吴王知之若<lb/>
<pb n="8a"/>
　何趙孟曰可乎隆曰請嘗之<hi>杜嘗試也</hi>乃往先造于越軍<lb/>
　曰吴犯間上國多矣聞君親討焉諸夏之人莫不欣<lb/>
　喜唯恐君志之不從請入視之<hi>林請入吴而視其動息○造七報反間間</hi>
　<hi>厠之間</hi>許之告于吴王曰寡君之老無恤<hi>林大夫稱老無恤襄子名</hi>
　<hi>也</hi>使陪臣隆敢展謝其不共<hi>杜展陳也○共音恭</hi>黄池之役君<lb/>
　之先臣志父<hi>林即趙簡子</hi>得承齊盟曰好惡同之今君在<lb/>
　難無恤不敢憚勞非晉國之所能及也使陪臣敢展<lb/>
　布之王拜稽首曰寡人不佞不能事越以為大夫憂<lb/>
<pb n="8b"/>
　拜命之辱與之一簟珠<hi>杜簟小笥○難乃旦反</hi>使問趙孟<hi>問遺也</hi>
　曰句踐將生憂寡人寡人死之不得矣<hi>林言句踐將使我生受其</hi>
　<hi>憂患我雖欲為之死不可得矣○句古侯反</hi>主曰溺人必笑吾將有問也<lb/>
　<hi>杜以自喻所問不急猶溺人不知所為而反笑</hi>史黯何以得為君子<hi>林史黯即晉大</hi>
　<hi>史蔡墨也杜晉史黯云不及四十年吴當亡吴王感問此也</hi>對曰黯也進不見惡<lb/>
　<hi>時行則行</hi>退無謗言<hi>時止/則止</hi>王曰宜哉<hi>林宜其為君子也</hi>
𫝊<hi>丁夘</hi>二十一年夏五月越人始來<hi>越既勝吴欲霸中國始遣使適魯</hi>○<lb/>
　秋八月公及齊侯邾子盟于顧齊人責稽首<hi>杜責十七年齊</hi>
<pb n="9a"/>
　<hi>侯為公稽首不見答顧齊地</hi>因歌之曰魯人之臯數年不覺使我<lb/>
　髙蹈<hi>杜臯緩也髙蹈猶逺行也言魯人臯緩數年不知答齊稽首故使我髙蹈來為此㑹</hi>唯其<lb/>
　儒書以為二國憂<hi>杜二國齊邾也言魯據周禮不肯答稽首令齊邾逺至</hi>是行<lb/>
　也公先至于陽穀<hi>杜先期至也</hi>齊閭丘息曰君辱舉玉趾<lb/>
　以在寡君之軍<hi>杜息閭丘明之後林先至齊地故言在寡君之軍</hi>羣臣將傳<lb/>
　遽以告寡君比其復也君無乃勤為僕人之未次<hi>林為</hi>
　<hi>魯君僕従之人未有次舍○傳中戀反比必利反為于偽反</hi>請除館于舟道<hi>舟道齊地</hi>
　辭曰敢勤僕人<hi>杜不敢勤齊僕為魯除館</hi>
<pb n="9b"/>
𫝊<hi>戊辰</hi>二十二年夏四月邾隱公自齊奔越曰吴為無道<lb/>
　執父立子越人歸之大子革奔越<hi>邾隱公八年為吴所囚十年奔齊</hi>
　○冬十一月丁夘越滅吴<hi>杜越自二十年圍吴至是滅之</hi>請使吴王<lb/>
　居甬東<hi>甬東越地㑹稽句章縣東海中州也○甬音勇</hi>辭曰孤老矣焉能事<lb/>
　君乃縊越人以歸<hi>以其尸歸終史墨子胥之言也○焉于䖍反</hi>
𫝊<hi>己巳</hi>二十三年春宋景曹卒<hi>杜景曹宋元公夫人小邾女季桓子外祖母</hi>季<lb/>
　康子使冉有弔<hi>林冉有季氏家臣</hi>且送葬曰敝邑有社稷之<lb/>
　事使肥與有職競焉<hi>肥康子名競遽也○與音預</hi>是以不得助執<lb/>
<pb n="10a"/>
　紼<hi>林送葬者必執紼</hi>使求從輿人<hi>杜求冉有名輿衆也</hi>曰以肥之得備<lb/>
　彌甥也<hi>彌逺也康子父之舅氏故稱彌甥</hi>有不腆先人之産馬使求<lb/>
　薦諸夫人之宰<hi>林薦進也進諸夫人之宰不敢斥尊</hi>其可以稱旌繁乎<lb/>
　<hi>稱舉也繁馬飾繁纓也終樂祈之言政在季氏○繁步干反</hi>○夏六月晉荀瑶伐<lb/>
　齊<hi>荀瑶荀躒之孫知伯襄子</hi>髙無㔻帥師禦之知伯視齊師<hi>林智伯即</hi>
　<hi>荀瑶</hi>馬駭遂驅之曰齊人知余旗其謂余畏而反也及<lb/>
　壘而還將戰長武子請卜<hi>杜武子晉大夫</hi>知伯曰君告于天<lb/>
　子而卜之以守龜于宗祧吉矣吾又何卜焉且齊人<lb/>
<pb n="10b"/>
　取我英丘君命瑶非敢耀武也治英丘也<hi>杜治齊取英丘○守</hi>
　<hi>手又反</hi>以辭伐罪足矣何必卜壬辰戰于犂丘<hi>杜犂丘隰也</hi>
　齊師敗績知伯親禽顔庚<hi>杜顔庚齊大夫顔涿聚</hi>○秋八月叔<lb/>
　青如越始使越也越諸鞅來聘報叔青也<hi>○使所吏也</hi>
傳<hi>庚午</hi>二十四年夏四月晉侯將伐齊使來乞師曰昔臧<lb/>
　文仲以楚師伐齊取穀<hi>在僖二十六年</hi>宜叔以晉師伐齊取<lb/>
　汶陽<hi>在成二年</hi>寡君欲徼福于周公願乞靈于臧氏<hi>以臧氏世</hi>
　<hi>勝齊故欲乞其威靈</hi>臧石帥師㑹之取廩五<hi>石臧賓如之子</hi>軍吏令繕<lb/>
<pb n="11a"/>
　將進<hi>杜晉軍吏也繕治戰備</hi>萊章曰君卑政暴<hi>杜萊章齊大夫林晉君卑小晉</hi>
　<hi>政暴虐</hi>往嵗克敵<hi>禽顔/庚</hi>今又勝都<hi>取廩丘</hi>天奉多矣又焉<lb/>
　能進是躗言也<hi>林躗過也是過謬不信之言也○焉于䖍反躗户快反</hi>役將班<lb/>
　矣<hi>林言晉之役已將班逺</hi>晉師乃還<hi>林果如萊/章之言</hi>餼臧石牛<hi>杜生曰餼</hi>
　大史謝之<hi>杜晉大史○大音泰</hi>曰以寡君之在行<hi>杜在軍行</hi>牢禮不<lb/>
　度<hi>杜不如禮度</hi>敢展謝之<hi>杜終臧氏有後于魯</hi>○邾子又無道越人<lb/>
　執之以歸<hi>杜終子贛之言</hi>而立公子何何亦無道<hi>何大子革弟</hi>○<lb/>
　公子荆之母嬖<hi>荆哀公庶子</hi>將以為夫人使宗人釁夏獻<lb/>
<pb n="11b"/>
　其禮<hi>林宗人禮官釁夏名使獻立夫人之禮</hi>對曰無之公怒曰女為宗<lb/>
　司立夫人國之大禮也何故無之對曰周公及武公<lb/>
　娶于薛<hi>杜武公敖也○女音汝</hi>孝惠娶于商<hi>杜孝公稱惠公弗皇商宋也林稱商</hi>
　<hi>避定公諱也</hi>自桓以下娶于齊<hi>杜桓公始/娶文姜</hi>此禮也則有<hi>林君</hi>
　<hi>娶列國之女則有此禮</hi>若以妾為夫人則固無其禮也公卒立<lb/>
　之而以荆為大子國人始惡之<hi>杜惡公○惡烏路反</hi>○閏月公<lb/>
　如越得大子適郢<hi>杜適郢越王大子得相親説也</hi>將妻公而多與之<lb/>
　地公孫有山使告于季孫季孫懼使因大宰嚭而納<lb/>
<pb n="12a"/>
　賂焉乃止<hi>杜嚭故吴臣也季孫恐公因越討己故懼○妻七計反嚭普美反</hi>
傳<hi>辛未</hi>二十五年夏五月庚辰衛侯出奔宋<hi>杜衛侯輒也</hi>衛侯<lb/>
　為靈臺于藉圃與諸大夫飲酒焉褚師聲子韈而登<lb/>
　席<hi>林聲子即褚師比古者見君解韈</hi>公怒辭曰臣有疾異于人<hi>杜足有創</hi>
　<hi>疾</hi>若見之君將㱿之<hi>㱿嘔吐也○㱿許/角反又許各反</hi>是以不敢<hi>不敢</hi>
　<hi>解韈</hi>公愈怒大夫辭之不可<hi>杜共辭謝公公不可解</hi>褚師出公㦸<lb/>
　其手<hi>杜使其手屈肘如㦸形</hi>曰必㫁而足聞之褚師與司宼亥<lb/>
　乗曰今日幸而後亡<hi>恐死以得亡為幸○㫁丁管反乗繩證反</hi>公之入也<lb/>
<pb n="12b"/>
　<hi>林在十八年</hi>奪南氏邑<hi>杜南氏子南之子公孫彌牟</hi>而奪司寇亥政公<lb/>
　使侍人納公文懿子之車于池<hi>杜懿子公文要公有忿使人投其車于池</hi>
　<hi>水中</hi>初衛人翦夏丁氏<hi>在十/一年</hi>以其帑賜彭封彌子<hi>杜彭封彌</hi>
　<hi>子彌子瑕○帑音奴</hi>彌子飲公酒納夏戊之女嬖以為夫人其<lb/>
　弟期大叔疾之從孫甥也<hi>杜期夏戊之子姊妹之孫為從孫甥與孫同列○飲</hi>
　<hi>于鴆反大音泰從如字又才用反</hi>少畜于公以為司徒夫人寵衰期<lb/>
　得罪公使三匠乆公使優狡盟拳彌<hi>優狡俳優也拳彌衛大夫使俳</hi>
　<hi>優盟之欲恥辱也○少時照反</hi>而甚近信之故褚師比<hi>韈登席者</hi>公孫彌<lb/>
<pb n="13a"/>
　牟<hi>喪邑者</hi>公文要<hi>失車/者</hi>司寇亥<hi>奪政/者</hi>司徒期<hi>林得罪者</hi>因三<lb/>
　匠<hi>杜乆沒者</hi>與拳彌<hi>林優狡盟者</hi>以作亂皆執利兵無者執斤<lb/>
　<hi>斤工匠所執</hi>使拳彌入于公宫<hi>信近之故得入</hi>而自大子疾之宫<lb/>
　<hi>林大子疾蒯瞶大子也詩疾已死故宫尚存</hi>譟以攻公鄄子士請禦之<hi>鄄子</hi>
　<hi>士衛大夫○鄄音絹</hi>彌援其手曰子則勇矣將若君何<hi>林言不可救</hi>
　不見先君乎君何所不逞欲<hi>杜先君蒯瞶也亂不速奔故為戎州所殺欲令</hi>
　<hi>早去</hi>且君嘗在外矣豈必不反當今不可衆怒難犯休<lb/>
　而易間也<hi>林輒出奔嘗以十八年復歸故言豈必不反其國當今不可與爭衆之方怒必不可</hi>
<pb n="13b"/>
　<hi>犯衆怒休息而後易間○易以䜴反間間厠之間</hi>乃出將適蒲<hi>蒲近晉邑</hi>彌曰晉<lb/>
　無信不可將適鄄<hi>鄄齊晉界上邑彌詐不知謀故公信之</hi>彌曰齊晉爭<lb/>
　我不可將適泠<hi>泠近魯邑○泠力丁反</hi>彌曰魯不足與請適城<lb/>
　鉏<hi>杜城鉏近宋邑</hi>以鉤越越有君<hi>林宋南近越轉相鉤牽越句踐方强故言有君</hi>乃<lb/>
　適城鉏彌曰衛盜不可知也請速自我始乃載寳以<lb/>
　歸<hi>杜欺衛君言君以寳自隨將致衛盜請速行已為先發而同載寳歸衛也</hi>公為支離之<lb/>
　卒<hi>支離陳名</hi>因祝史揮以侵衛<hi>揮衛祝史</hi>衛人病之懿子知之<lb/>
　<hi>杜知揮為内間</hi>見子之<hi>杜子之公孫彌牟文子也</hi>請逐揮文子曰無罪懿<lb/>
<pb n="14a"/>
　子曰彼好專利而妄<hi>杜妄不法○好呼報反</hi>夫見君之入也將<lb/>
　先道焉<hi>杜若見君有入勢必道助之</hi>若逐之必出于南門而適君<lb/>
　所<hi>杜雖知其為君間不審察私共評之</hi>夫越新得諸侵將必請師焉揮<lb/>
　在朝使吏遣諸其室<hi>難而逐之先逐其家</hi>揮出信弗内<hi>再宿為信○内</hi>
　<hi>如字又音納</hi>五日乃館諸外里<hi>外里公所在</hi>遂有寵使如越請<lb/>
　師<hi>杜請師伐衛求入</hi>○六月公至自越<hi>前年行今還</hi>季康子孟武<lb/>
　伯逆于五梧<hi>杜魯南鄙也</hi>郭重僕<hi>為公僕○重直龍反又直用反</hi>見二子<lb/>
　曰惡言多矣君請盡之<hi>二子不臣之言甚多欲使公盡極以觀之</hi>公宴于<lb/>
<pb n="14b"/>
　五梧武伯為祝<hi>祝上壽酒</hi>惡郭重曰何肥也<hi>杜訾毁其貌○惡烏路反</hi>
　季孫曰請飲彘也<hi>杜飲罰之○飲于鴆反</hi>以魯國之密邇仇讐<lb/>
　臣是以不獲從君克免于大行又謂重也肥<hi>言重隨君逺行</hi>
　<hi>劬勞不宜稱肥○從才用反又如字</hi>公曰是食言多矣能無肥乎<hi>以激三桓</hi>
　<hi>之數食言</hi>飲酒不樂<hi>林言語相猜故飲酒失觀○樂音洛</hi>公與大夫始有惡<lb/>
　<hi>為二十七年公孫邾起</hi>
傳<hi>壬申</hi>二十六年夏五月叔孫舒帥師㑹越臯如后庸宋<lb/>
　樂茷納衛侯<hi>杜舒武叔之子文子也臯如后庸越大夫樂茷宋司城子潞衛侯輒也○茷扶</hi>
<pb n="15a"/>
　<hi>廢反</hi>文子欲納之<hi>林文子即彌牟</hi>懿子曰君愎而虐少待之必<lb/>
　毒于民乃睦于子牟<hi>林言衛君愎狠而暴虐若少待之必貽毒于吾民民畏君虐乃</hi>
　<hi>親睦于子矣○愎皮逼反</hi>師侵外州大獲<hi>越納輒/之師</hi>出禦之大敗<hi>衛師</hi>
　<hi>敗</hi>掘褚師定子之墓焚之于平莊之上<hi>杜定子褚師比之父也平</hi>
　<hi>莊陵名也</hi>文子使王孫齊私于臯如<hi>杜齊衛大夫王孫賈之子昭子也</hi>曰<lb/>
　子將大滅衛乎抑納君而已乎臯如曰寡君之命無<lb/>
　他納衛君而已文子致衆而問焉曰君以蠻夷伐國<lb/>
　國幾亡矣請納之衆曰勿納曰彌牟亡而有益請自<lb/>
<pb n="15b"/>
　北門出<hi>林文子自言若我出亡而有補于衛國請自衛北門以出奔杜欲以觀衆心○幾音祈又</hi>
　<hi>音機</hi>衆曰勿出<hi>林衆方親睦于文子故使勿出</hi>重賂越人申開守陴而<lb/>
　納公<hi>杜申重也開重門而嚴設守備欲以恐公使不敢入○陴毗支反</hi>公不敢入師<lb/>
　還立悼公<hi>悼公蒯瞶庶弟公子黚也</hi>南氐相之<hi>林南氏即公孫彌牟○相息亮反</hi>
　以城鉏與越人公曰期則為此<hi>杜司徒期也林言逐君之事司徒期為之</hi>
　令苟有怨于夫人者報之<hi>杜夫人期姊也怒期而不得加戮故勅宫女令苦困</hi>
　<hi>期姊○令力呈反</hi>司徒期聘于越<hi>杜為悼公聘</hi>公攻而奪之幣期<lb/>
　告王<hi>杜越王也</hi>王命取之期以衆取之公怒殺期之甥之<lb/>
<pb n="16a"/>
　為大子者<hi>忿期而及其姊為夫人者遂復其夫人之子</hi>遂卒于越<hi>終言之也終效</hi>
　<hi>夷言死于夷</hi>○宋景公無子取公孫周之子得與啓畜諸<lb/>
　公宫<hi>杜周元公孫子高也得昭公也啓得弟畜養也</hi>未有立焉于是皇緩為<lb/>
　右師皇非我為大司馬皇懐為司徒<hi>皇懐非我從昆弟</hi>靈不<lb/>
　緩為左師<hi>不緩子靈圍龜之後</hi>樂茷為司城<hi>茷樂溷之子</hi>樂朱鉏為<lb/>
　大司寇<hi>朱鉏樂輓之子</hi>六卿<hi>林右師大司馬司徒左師司城大司寇</hi>三族降聴<lb/>
　政<hi>杜三族皇靈樂也降和同也</hi>因大尹以達<hi>大尹近官有寵者六卿因之以自通達于</hi>
　<hi>君</hi>大尹常不告而以其欲稱君命以令<hi>杜不告君也</hi>國人<lb/>
<pb n="16b"/>
　惡之司城欲去大尹左師曰縱之使盈其罪<hi>杜盈滿也○惡</hi>
　<hi>烏路反</hi>重而無基能無敝乎<hi>杜言勢重而無德以為基必敗也</hi>冬十月<lb/>
　公游于空澤<hi>空澤宋邑</hi>辛巳卒于連中<hi>連中館名</hi>大尹興空澤<lb/>
　之士千甲<hi>甲士千人</hi>奉公自空桐入如沃宫<hi>杜奉公尸也梁國虞縣東</hi>
　<hi>南有地名空桐沃宫宋都内宫名</hi>使召六子曰聞下有師君請六子<lb/>
　畫<hi>林言下國將有師旅宋君請六卿共畫計䇿</hi>六子至以甲劫之曰君有<lb/>
　疾病請二三子盟乃盟于少寢之庭曰無為公室不<lb/>
　利大尹立啓奉喪殯于大宫三日而後國人知之司<lb/>
<pb n="17a"/>
　徒茷使宣言于國曰大尹惑蠱其君而専其利今君<lb/>
　無疾而死死又匿之是無他矣大尹之罪也<hi>言大尹所弑○</hi>
　<hi>少詩照反大宫音泰</hi>得夢啓北首而寢于盧門之外<hi>林得即昭公景公所</hi>
　<hi>畜公孫周之子也杜盧門宋東門北首死象在門外失國也○首手又反</hi>己為烏而集于<lb/>
　其上<hi>林得又自夢身化為烏而集于啓之上</hi>咮加于南門尾加于桐門<lb/>
　曰余夢美必立<hi>林咮鳥啄也杜桐門北門○咮張又反</hi>大尹謀曰我不<lb/>
　在盟<hi>杜少寢盟但以君命盟六卿大尹不盟</hi>無乃逐我復盟之乎<hi>林復與六</hi>
　<hi>卿為盟而後可</hi>使祝為載書六子在唐盂<hi>地名</hi>將盟之祝襄以<lb/>
<pb n="17b"/>
　載書告皇非我<hi>杜襄祝名</hi>皇非我因子潞<hi>杜子潞樂茷</hi>門尹得<lb/>
　<hi>杜樂得</hi>左師謀曰民與我逐之乎<hi>林言宋國之民與我親暱何不逐大尹</hi>
　皆歸授甲使徇于國曰大尹惑蠱其君以陵虐公室<lb/>
　與我者救君者也衆曰與之大尹徇曰戴氏皇氏將<lb/>
　不利公室<hi>戴氏即樂氏</hi>與我者無憂不富衆日無别<hi>惡其號令</hi>
　<hi>與君無别○别彼列反</hi>戴氏皇氏欲伐公<hi>公謂啓</hi>樂得曰不可彼<lb/>
　以陵公有罪<hi>林彼謂大尹</hi>我伐公則甚焉使國人施于大<lb/>
　尹<hi>杜施罪于大尹</hi>大尹奉啓以奔楚乃立得司城為上卿盟<lb/>
<pb n="18a"/>
　曰三族共政無相害也○衛出公自城鉏使以弓問<lb/>
　子贛且曰吾其入乎子贛稽首受弓對曰臣不識也<lb/>
　<hi>林言臣不識其所由入</hi>私于使者曰昔成公孫于陳<hi>僖二十八年衛成公</hi>
　<hi>奔楚遂適陳○使所吏反孫音遜</hi>寗武子孫莊子為宛濮之盟而君<lb/>
　入<hi>杜盟在僖二十八年○濮音卜</hi>獻公孫于齊<hi>在襄十四年○孫音遜下同</hi>子鮮<lb/>
　子展為夷儀之盟而君入<hi>杜在襄二十六年</hi>今君再在孫矣<lb/>
　<hi>杜謂十五年孫魯今又孫宋</hi>内不聞獻之親外不聞成之卿<hi>林内而兄</hi>
　<hi>弟則不聞有獻公推輓之義外而諸臣又不聞有成公盡忠之卿</hi>則賜不識所由入<lb/>
<pb n="18b"/>
　也詩曰無競惟人四方其順之<hi>杜詩周頌言無强惟得人也林按詩大雅</hi>
　<hi>抑詩周頌烈文詩並有此二句皆作四方其訓之</hi>若得其人四方以為主<hi>杜為</hi>
　<hi>主主四方</hi>而國于何有<lb/>
傳<hi>癸酉</hi>二十七年春越子使后庸來聘且言邾田封于駘<lb/>
　上<hi>杜欲使魯還邾田封竟至駘上○駘他來反又音臺</hi>二月盟于平陽<hi>西平陽</hi>三<lb/>
　子皆從<hi>季康子叔孫文子孟武伯皆從后庸盟</hi>康子病之<hi>杜恥從蠻夷盟</hi>言及<lb/>
　子贛<hi>思子贛</hi>曰若在此吾不及此夫<hi>杜不及與越盟林蓋子贛十二年嘗</hi>
　<hi>辭吴盟故思之○夫音扶</hi>武伯曰然何不召曰固將召之文子曰<lb/>
<pb n="19a"/>
　他日請念<hi>言季孫不能用子贛臨難而思之</hi>○夏四月己亥季康子<lb/>
　卒公弔焉降禮<hi>禮不備也言公之多妄</hi>○晉荀瑤帥師伐鄭次<lb/>
　于桐丘<hi>林荀瑤即知襄子</hi>鄭駟𢎞請救于齊<hi>𢎞駟歂子</hi>齊師將興<lb/>
　陳成子屬孤子三日朝<hi>屬㑹死事者之子使朝三日以禮之○屬音燭</hi>設乗<lb/>
　車兩馬繫五邑焉<hi>杜乗車兩馬大夫服又加之五邑○乗繩證反下同</hi>召顔涿<lb/>
　聚之子晉曰隰之役而父死焉<hi>杜隰役在二十三年</hi>以國之多<lb/>
　難未女恤也今君命女以是邑也服車而朝毋廢前<lb/>
　勞乃救鄭及留舒違穀七里穀人不知<hi>杜言其整也留舒齊地違</hi>
<pb n="19b"/>
　<hi>去也○難乃旦反女音汝毋音無</hi>及濮雨不涉<hi>濮水在陳留酸棗縣傍河東北經濟隂至</hi>
　<hi>髙平入濟</hi>子思曰大國在敝邑之宇下是以告急今師不<lb/>
　行恐無及也<hi>杜子思國參</hi>成子衣製杖戈<hi>製雨衣也○衣于既反</hi>立<lb/>
　于阪上馬不出者助之鞭之<hi>杜軍中之馬畏而不肯出者助軍入鞭其馬</hi>
　知伯聞之<hi>林即知襄子</hi>乃還<hi>畏其得衆心</hi>曰我卜伐鄭不卜敵<lb/>
　齊使謂成子曰大夫陳子陳之自出陳之不祀鄭之<lb/>
　罪也<hi>十七年楚獨滅陳非鄭之罪蓋知伯誣陳子故陳子怒謂其多陵人</hi>故寡君使瑤<lb/>
　察陳衷焉<hi>林衷善也謂晉君使已察陳之善以討鄭罪</hi>謂大夫其恤陳乎<lb/>
<pb n="20a"/>
　若利本之顛瑤何有焉<hi>杜言陳滅于已無傷</hi>成子怒曰多陵人<lb/>
　者皆不在知伯其能乆乎<hi>林言人之多侵侮他人者皆不在于其位知伯陵人</hi>
　<hi>如此其能乆于其位乎</hi>中行文子告成子<hi>杜文子荀寅此時奔在齊○行户郎反</hi>
　曰有自晉師告寅者將為輕車千乗以厭齊師之門<lb/>
　則可盡也成子曰寡君命恒曰無及寡無畏衆<hi>林寡弱者</hi>
　<hi>無陵暴之衆强者無畏避之</hi>雖過千乗敢避之乎將以子之命告<lb/>
　寡君<hi>杜成子疑其有為晉之心也○輕遣政反厭于甲反又于輒反</hi>文子曰吾乃今<lb/>
　知所以亡<hi>杜自恨己無知</hi>君子之謀也始衷終皆舉之而後<lb/>
<pb n="20b"/>
　入焉<hi>杜謀一事則當慮此三變然後入而行之所謂君子三思</hi>今我三不知而入<lb/>
　之不亦難乎<hi>悔其言不可復</hi>○公患三桓之侈也欲以諸侯<lb/>
　去之<hi>杜欲求諸侯師以逐三桓</hi>三桓亦患公之妄也故君臣多間<hi>杜間</hi>
　<hi>隙也</hi>公游于陵阪遇孟武伯于孟氏之衢曰請有問于<lb/>
　子余及死乎<hi>問已可得以夀死不</hi>對曰臣無由知之三問卒辭<lb/>
　不對公欲以越伐魯而去三桓秋八月甲戌公如公<lb/>
　孫有陘氏<hi>杜有陘氏即有山氏</hi>因孫于邾乃遂如越國人施公<lb/>
　孫有山氏<hi>林施罪于有山氏以公自其家出故也終子贛之言君不没于魯○因孫音遜</hi>○<lb/>
<pb n="21a"/>
　悼之四年晉荀瑶帥師圍鄭<hi>悼公哀公之子寧也哀公出孫魯人立悼公</hi>
　未至鄭駟𢎞曰知伯愎而好勝早下之則可行也<hi>杜行</hi>
　<hi>去也林早服而為之下則可以去其師○好呼報反下户嫁反</hi>乃先保南里以待之<lb/>
　<hi>林保守也南里在城外</hi>知伯入南里門于桔柣之門鄭人俘<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>
　魁壘<hi>杜<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>魁壘晉士○桔户結/反柣入結反<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>户圭反</hi>賂之以知政<hi>欲使反為鄭</hi>
　閉其口而死<hi>林晉魁壘閉口不答而死</hi>將門<hi>杜攻鄭門</hi>知伯謂趙孟入<lb/>
　之對曰主在此<hi>主謂知伯言主在此何不自入</hi>知伯曰惡而無勇何<lb/>
　以為子<hi>杜惡貌醜也簡子廢嫡子伯魯而立襄子故知伯言其醜且無勇何故立以為子</hi>對<lb/>
<pb n="21b"/>
　曰以能忍恥庶無害趙宗乎知伯不悛趙襄子由是<lb/>
　惎知伯<hi>惎毒也○悛七全反惎其冀反</hi>遂喪之知伯貪而愎故韓魏<lb/>
　反而喪之<hi>史記晉懿公之四年魯悼公之十四年知伯帥韓魏圍趙襄子于晉陽韓魏反與趙</hi>
　<hi>氏謀殺知伯于晉陽之下在春秋後二十七年○喪息浪反</hi>
　<lb/>
　<lb/>
　<lb/>
　左傳杜林合注卷五十<lb/>
</p>
<p>
</p>
  </div>
</body>
</text>
</TEI>
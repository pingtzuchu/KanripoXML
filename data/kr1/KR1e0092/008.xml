<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>左傳杜林合注卷八</head>
    <p>
<pb n="1a"/>
欽定四庫全書<lb/>
　左傳杜林合注卷八　　明　王道焜<lb/>
　　　　　　　　　　　　趙如源　同編<lb/>
　　閔公<hi>公名啟方荘公之子史記云名開諡法在國遭難曰閔</hi>
周<hi>恵王十六年</hi>
鄭<hi>文公十二年</hi>
齊<hi>桓公二十五年  管仲為政</hi>
宋<hi>桓公二十一年</hi>
<pb n="1b"/>
晉<hi>獻公十六年軍是年晉作二</hi>
衛<hi>懿公八年于魯閔公二年狄滅衛宋桓公立衛戴公以廬  曹戴公名申立其年卒而立文公</hi>
蔡<hi>穆公十四年</hi>
曹<hi>昭公元年</hi>
滕<hi>詳見隠公元年</hi>
陳<hi>宣公三十二年</hi>
杞<hi>詳見隠公元年及僖公元年</hi>
薛<hi>魯荘公三十一年薛伯卒</hi>
<pb n="2a"/>
莒<hi>詳見隠公元年</hi>
邾<hi>文公五年</hi>
許<hi>穆公三十七年</hi>
小邾<hi>見荘公元年</hi>
楚<hi>成王十一年政令尹子文為</hi>
秦<hi>詳見隠公元年</hi>
吳<hi>詳見隠公元年</hi>
越<hi>詳見隠公元年</hi>
<pb n="2b"/>
經<hi>庚申</hi>元年春王正月○齊人救邢○夏六月辛酉葬我君荘公○秋<lb/>
八月公及齊侯盟于落姑<hi>落姑齊地</hi>季子来歸<hi>杜季子公子友之字季子忠于社稷為國人所思故賢而字之齊侯許納故曰歸林是為季氏奔陳如邾不書賢季子故全之也</hi>○冬齊仲孫来<hi>杜仲孫齊大夫以事出疆因来省難非齊侯命故不稱使也還使齊侯務寜魯難故嘉而字之来者事實省難其志也故經但書仲孫之来而傳尋仲孫之志</hi>
傳元年春不書即位亂故也<hi>杜國亂不得成禮</hi>○狄人伐邢<hi>狄伐邢在往年冬</hi>管敬仲言于齊侯曰戎狄豺狼不可厭也<hi>杜敬仲管夷吾林言狄既逞志于邢又将荐食諸侯○豺仕皆反狼音郎厭一鹽反</hi>諸夏親暱不可弃<lb/>
也<hi>杜諸夏中國也暱近也○夏户雅反暱反乙反</hi>宴安酖毒不可懐也<hi>杜以宴安比之<pb n="3a"/>酖毒○宴於見反本又作晏音同一音烏諫反酖直䕃反</hi>詩云豈不懐歸畏此簡書<lb/>
<hi>杜詩小雅也文王為西伯勞來諸侯之詩林言將帥出征豈不懐歸家之念所以不敢懐歸者畏此簡䇿之所書</hi>簡書同惡相恤之謂也<hi>杜同恤所惡林蓋戎狄亂華人所同惡簡書所載不過分災救患爾</hi>請救邢以從簡書齊人救邢○夏六月葬莊公亂<lb/>
故是以緩<hi>十一月乃葬</hi>○秋八月公及齊侯盟于落姑請復<lb/>
季友也<hi>林閔公初立國家多難以季子忠賢故請霸主而復之</hi>齊侯許之使召諸<lb/>
陳公次于郎以待之<hi>杜非師旅之事故不書次</hi>季子來歸嘉之也○<lb/>
冬齊仲孫湫來省難<hi>湫仲孫名○湫子小反</hi>書曰仲孫亦嘉之也<lb/>
<pb n="3b"/>
仲孫歸曰不去慶父魯難未已<hi>杜時慶父亦還魯○去起呂反下同</hi>公曰<lb/>
若之何而去之對曰難不已將自斃<hi>杜斃踣也○斃婢世反</hi>君其<lb/>
待之公曰魯可取乎對曰不可猶秉周禮周禮所以本<lb/>
也臣聞之國將亡本必先顛而後枝葉從之魯不弃周<lb/>
禮未可動也君其務寧魯難而親之親有禮因重固<hi>林國之有禮如木之有根本根本必先顚仆而後枚葉從而彫枯言禮亡則國亡今魯不弃周公之典禮則其根本尚固言其未可動搖也魯秉周禮而親睦之是親有禮魯國根本安重堅固因而成就之是因重固</hi>間攜<lb/>
貳<hi>杜離而相疑者則當因而間之○間間厠之間</hi>覆昏亂<hi>杜覆敗也林昏迷而暴亂者乃可覆而取<pb n="4a"/>之○覆芳服反</hi>霸王之器也<hi>杜霸王所用故以器為喻○王于況反</hi>○晉侯作二<lb/>
軍<hi>杜周制大國三軍次國二軍小國一軍晉本大國自曲沃武公覆滅宗國魯莊公十六年僖王命曲沃伯以一軍為晉侯遂從小國之制今始作二軍</hi>公將上軍大子申生將下軍趙<lb/>
夙御戎畢萬為右<hi>杜為公御右也夙趙襄兄畢萬魏犫祖父○將子匠反下同</hi>以滅<lb/>
耿滅霍滅魏<hi>杜平陽皮氏縣東南有耿鄉永安縣東北有霍大山三國皆姬姓○耿古幸反</hi>還<lb/>
為大子城曲沃賜趙夙耿賜畢萬魏以為大夫士蔿曰<lb/>
大子不得立矣分之都城而位以卿先為之極又焉得<lb/>
立<hi>林先是荘公二十八年使大子居曲沃蓋未修城至是始為之増築卿始有軍行今大子將下軍故曰位<pb n="4b"/>以卿先為大子之極處又安得復立為後蓋天下事未極則有増已極則無以復加此必然之理○為于偽反焉於䖍反</hi>不如逃之無使罪至為吳大伯不亦可乎<hi>杜大伯周太王之適子知其父欲立季厯故譲位而適呉○大音泰</hi>猶有令名與其及也<hi>杜言雖去猶有令名勝於畱而及禍</hi>且諺曰心茍無瑕何恤乎無家天若祚大子<lb/>
其無晉乎<hi>林言吾心苟無瑕疵之可指則不必以無家為憂恤也天若福祚大子其無晉國乎杜為晉殺申生傳○諺音彦祚在路反</hi>卜偃曰畢萬之後必大<hi>杜卜偃晉掌卜大夫林此以下言畢萬事</hi>萬盈數也魏大名也以是始賞天啓之矣<hi>林自一至十百千萬而滿故萬為數之至滿魏之為名其義至大獻公以魏始賞畢萬之功是天開啓畢萬而將昌其子<pb n="5a"/>孫</hi>天子曰兆民諸侯曰萬民今名之大以從盈數其必<lb/>
有衆<hi>林十萬為兆天子主有天下故曰兆民十千為萬諸侯主有一國故曰萬民以魏封軍萬是以魏從萬從盈數也此得國得民之象</hi>初畢萬筮仕於晉遇屯☵☳<hi>杜震下坎上屯○屯張倫反</hi>之比☵☷<hi>杜坤下坎上比屯初九變而為比○比毗志反下同</hi>辛廖占之曰<lb/>
吉<hi>杜辛廖晉大夫○廖力彫反</hi>屯固比入吉孰大焉其必蕃昌<hi>屯險難所以為堅固比親宻所以得入○蕃音煩</hi>震為土<hi>杜震變/為坤</hi>車從馬<hi>杜震為車坤為馬震變為坤故車從馬</hi>足居之<hi>林震為足動而遇坤/安静之象故居之</hi>兄長之<hi>林震為長男兄也初又最長故長之○長下丈反</hi>母覆之<hi>杜坤/為母</hi>衆歸之<hi>杜坤為衆</hi>六體不易<lb/>
<pb n="5b"/>
<hi>初一爻變有此六義不可易也</hi>合而能固安而能殺公侯之卦也<hi>林水地比有合之義水雷屯有固之義以此承屯之變故合而能固比之下卦有坤坤為土安之象屯之下卦有震震為雷殺之象以坤承震之變故安而能殺此合屯固坤安震殺故曰公侯之卦屯之初九曰利建侯比之大象曰建萬國親諸侯亦公侯之卦</hi>公侯之子孫必復其始<hi>林畢萬畢公髙之子孫言其子孫必復其始為公侯也傳為魏之子孫衆多張本</hi>
經<hi>辛酉</hi>二年春王正月齊人遷陽<hi>杜無傳陽國名蓋齊人偪徙之</hi>○夏五<lb/>
月乙酉吉禘于莊公<hi>杜三年喪畢致新死者之主於廟廟之逺主當遷入祧因是大祭以審昭穆謂之禘莊公喪制未關時别立廟廟成而吉祭又不於大廟故詳書以示譏林禘天子之禮魯之郊禘<pb n="6a"/>惠公請之東周之僭禮也故孔子曰魯之郊禘非禮也又曰吾不欲觀之矣○禘大計反</hi>○秋八月<lb/>
辛丑公薨<hi>實弑書薨又不地者皆史䇿諱之</hi>○九月夫人姜氏孫于邾<lb/>
<hi>哀姜外淫故孫稱姜氏○孫音遜</hi>○公子慶父出奔莒<hi>杜弑閔公故林是為孟氏</hi>○<lb/>
冬齊高子來盟<hi>無傳葢髙傒也齊侯使來平魯亂僖公新立因遂結盟故不稱使也魯人貴之故不書名子男子之美稱</hi>○十有二月狄入衞<hi>杜書入不能有其地例在襄十三年</hi>○<lb/>
鄭棄其師<hi>杜高克見惡久不得還師潰而克奔陳故克狀其事以告魯也</hi>
傳二年春虢公敗犬戎于渭汭<hi>犬戎西戎别在中國者渭水出隴西東入河水之隈曲曰汭○汭如鋭反</hi>舟之僑曰無徳而禄殃也殃將至矣遂奔<lb/>
<pb n="6b"/>
晉<hi>杜舟之僑虢大夫林虢公無君人之徳而享大禄蓋敗戎斥地必有所獲故總言祿驟勝而驕殃咎將至○驕音喬</hi>○夏吉禘于莊公速也○初公傅奪卜齮田公不<lb/>
禁<hi>杜卜齮魯大夫也公即位年八嵗知愛其傅而遂成其意以奪齮田齮忿其傅并及公故慶父因之○齮魚綺反</hi>秋八月辛丑共仲使卜齮賊公于武闈<hi>林宮中小門謂之闈杜共仲即慶仲賊殺也○共音恭闈音韋一音軃</hi>成季以僖公適邾<hi>杜僖公閔公庻兄成風之子</hi>共仲奔莒乃入立之<hi>林慶父殺般又殺閔公國人不與故出奔莒季友乃以僖公入魯立之為君</hi>以賂求共仲于莒莒人歸之<hi>杜按僖无年莒人來求賂知此許賂之也</hi>及密使公子魚請<hi>杜密魯地琅琊費縣北有密如亭公子魚奚斯也林慶父使奚<pb n="7a"/>斯請免其死</hi>不許哭而往共仲曰奚斯之聲也<hi>林公子魚難面言故哭而往報慶父識奚斯之聲而解其意</hi>乃縊<hi>杜慶父之罪雖重季子推親親之恩欲同之叔牙存孟氏之族故略其罪不書卒○縊一賜反</hi>閔公哀姜之娣叔姜之子也故齊人立<lb/>
之<hi>林叔姜齊女故齊人欲立其所出</hi>共仲通於哀姜哀姜欲立之閔公<lb/>
之死也哀姜與知之故孫于邾<hi>林哀姜懼討故出奔邾内奔曰孫○與音預孫音遜</hi>齊人取而殺之于夷以其尸歸<hi>林蓋齊惡哀姜之淫亂而為魯討也杜為僖元年齊人殺哀姜傳夷魯地</hi>僖公請而葬之<hi>哀姜之罪已重而僖公請其䘮還者外欲固齊以居厚内存母子不絶之義為國家之大計</hi>○成季之將生也桓公使卜楚<lb/>
<pb n="7b"/>
丘之父卜之<hi>杜卜楚丘魯掌卜大夫</hi>曰男也其名曰友在公之右<lb/>
<hi>林凡人皆以右手用事在公之右當用事相魯</hi>間于兩社為公室輔<hi>杜兩杜周社毫杜兩社之間朝廷執政所在</hi>季氏亡則魯不昌<hi>林言季氏之後當與魯國相為存亡也</hi>又<lb/>
筮之遇大有☲☰<hi>杜乾下離上大有</hi>之乾☰☰<hi>杜乾下乾上乾大有六五變而為乾</hi>曰同復于父敬如君所<hi>林筮者之辭也乾為君父離變為乾故曰同復於父見敬與君同</hi>及生有文在其手曰友遂以命之<hi>杜遂以為名</hi>○冬十<lb/>
二月狄人伐衞<hi>林狄禍自邢及衛此管仲所謂南夷與北夷交中國不絶如綫也</hi>衞懿<lb/>
公好鶴鶴有乘軒者<hi>杜軒大夫車○好呼報反鶴戸谷反軒許言反</hi>將戰國人<lb/>
<pb n="8a"/>
受甲者皆曰使鶴鶴實有禄位余焉能戰<hi>林凡國人之受甲以禦狄者合辭皆曰使鶴與狄戰此蓋激辭言鶴乘軒實有大夫之禄與位我平時不得君之寵禄安能與狄戰乎○焉於䖍反</hi>公與石祁子玦與甯莊子矢使守<hi>杜莊子甯速也玦玉玦○玦古穴反守手又反下告守同</hi>曰以此贊國擇利而為之<hi>杜贊助也玦示以當決㫁矢示以禦難</hi>與夫人繡衣曰聽於二子<hi>杜取其文章順序</hi>渠孔禦戎子<lb/>
伯為右黄夷前驅孔嬰齊殿<hi>林前驅先鋒備不虞殿師後殿反禦也傳言衞侯失民有素雖臨事而戒猶無所及○殿可練反</hi>及狄人戰于熒澤衞師敗績遂<lb/>
滅衞<hi>杜此熒澤當在河北君死國敗經不書滅者狄不能赴衞之君臣皆盡無復文告齊桓為之告諸侯<pb n="8b"/>言狄已去言衞之存故但以入為文○熒戸扄反</hi>衞侯不去其旗是以甚敗<hi>林師之耳目在旗衞懿公既敗而不去其旗是以甚敗至君臣皆盡也○去起呂反藏也一云除也</hi>狄人囚<lb/>
史華龍滑與禮孔以逐衞人二人曰我大史也實掌其<lb/>
祭不先國不可得也<hi>林夷狄畏鬼故恐之言若不使我先往白神鬼神不佑則衞國不可得也○華户化反大音泰</hi>乃先之至則告守曰不可待也<hi>杜守石寗二大夫杜言狄師盛强不可坐而待滅也</hi>夜與國人出<hi>林二子信其言不敢固守</hi>狄入衞遂從<lb/>
之又敗諸河<hi>衞將東走渡河狄復逐而敗之</hi>初惠公之即位也少<hi>杜蓋年十五六○少詩照反</hi>齊人使昭伯烝於宣姜不可强之<hi>林昭伯惠公庻兄宣<pb n="9a"/>公子頑也林宣姜即宣公所取急子之妻姜齊女故齊人使烝之昭伯不可○烝之承反强其丈反</hi>生齊<lb/>
子戴公文公宋桓夫人許穆夫人<hi>林昭伯烝宣姜而生男女五人牆有茨詩云公子頑通乎君母即其事也</hi>文公為衞之多患也先適齊<hi>林先適齊以避衞難</hi>
及敗宋桓公逆諸河<hi>杜迎衞敗衆</hi>宵濟<hi>杜夜渡畏狄</hi>衞之遺民男<lb/>
女七百有三十人益之以共滕之民為五千人<hi>共及滕衞别邑○共音泰</hi>立戴公以廬于曹<hi>杜廬舍也曹衛下邑戴公名申立其年卒而立文公○廬力居反曹詩作漕音同</hi>許穆夫人賦載馳<hi>杜載馳詩衞風也許穆夫人痛衞之亡思歸唁之不可故作詩以言志</hi>齊侯使公子無虧帥車三百乘甲士三千人<lb/>
<pb n="9b"/>
以戍曹<hi>林無虧齊桓公子武孟也車甲之賦異扵常故傳别見之戍曹為衛禦狄也○虧去危反乗繩證反下同</hi>歸公乘馬祭服五稱牛羊豕鷄狗皆三百與門材<lb/>
<hi>杜歸遺也四馬曰乘林衣單複具曰稱祭服重宗廟也五牲各三百事所以備祭祀軍國之用材木也遺之門材使先立門戶○稱尺證及狗音苟</hi>歸夫人魚軒<hi>杜魚軒夫人車以魚皮為飾</hi>重錦三<lb/>
十兩<hi>重錦錦之熟細者以二丈雙行故曰兩三十兩三十匹也</hi>○鄭人惡高克使帥<lb/>
師次于河上久而弗召師潰而歸高克奔陳<hi>杜高克鄭大夫也好利而不顧其君文公惡之而不能逺故使帥師而不召林高克身惡衆散故懼罪而奔陳○惡烏路反</hi>鄭<lb/>
人為之賦清人<hi>清人詩鄭風也刺文公退臣不以道危圖亡師之本○為于僞反</hi>○晉<lb/>
<pb n="10a"/>
侯使大子申生伐東山臯落氏<hi>杜赤狄别種也臯落其氏族林臯古刀反</hi>里<lb/>
克諫曰大子奉冡祀社稷之粢盛<hi>杜里克晉大夫冡大也林言大子奉國家之祭祀與社禝之粢盛○粢音咨盛音成</hi>以朝夕視君膳者也<hi>杜膳㕑膳林君之㕑膳則大子朝夕視之蓋大子有視膳之禮○朝如字又張遙反膳市戰及</hi>故曰冡子君行則守<lb/>
有守則從從曰撫軍守曰監國古之制也<hi>林號曰冡子言其大異於諸子也君有朝㑹征伐行殺之事則代君守國君使大臣守國則大子從君而行從君號曰撫軍言助君鎭撫士卒守國號曰監國言代君監臨國家○守手又反下同從才用反下同監古銜反</hi>夫帥師專行<lb/>
謀<hi>杜帥師者必專謀軍事</hi>誓軍旅<hi>杜宣號令也</hi>君與國政之所圖也非<lb/>
<pb n="10b"/>
大子之事也<hi>杜國政正卿</hi>師在制命而已<hi>杜命將軍所制</hi>稟命則不<lb/>
威專命則不孝<hi>林若大子帥師稟君之命而後行事則權不在已而無威重專制命令則失子之道是為不孝</hi>故君之嗣適不可以帥師君失其官帥師不威将焉用<lb/>
之<hi>杜大子統師是失其官也専命則不孝是為師必不威也○適丁歴反本又作嫡下配適同焉於䖍反</hi>且臣聞<lb/>
臯落氏將戰君其舍之<hi>林臯落氏將與晉兵接戰里克恐大子軍敗得罪故陳説利害以説獻公使捨大子勿使將</hi>公曰寡人有子未知其誰立焉<hi>林蓋微示里克以欲廢申生之意</hi>不對而退見大子大子曰吾其廢乎對曰告<lb/>
之以臨民<hi>杜謂居曲沃</hi>敎之以軍旅<hi>杜謂將下軍○將子匠反</hi>不共是懼<lb/>
<pb n="11a"/>
何故廢乎且子懼不孝無懼弗得立修已而不責人則<lb/>
免於難<hi>林言大子當以任大責重不共其職為懼何故以廢立為懼乎修飭其身而不怨尤於人如此則順時委命可免于禍患矣○共音恭本又作供難乃旦反下同</hi>太子帥師公衣之偏<lb/>
衣<hi>偏衣左右異色其半似公服○衣于既反下衣身之偏衣之純衣之厖服同</hi>佩之金玦<hi>林玦如環而不連以金為之為偏衣之佩飾</hi>狐突御戎先友為右<hi>杜狐突伯行重耳外祖父也為申生御申生以大子將上軍</hi>梁餘子養御罕夷先丹木為右<hi>杜罕夷晉下軍卿也梁餘子養為罕夷御</hi>羊舌大夫為尉<hi>杜羊舌大夫叔向祖父也尉軍尉</hi>先友<lb/>
曰衣身之偏<hi>杜偏半也</hi>握兵之要<hi>謂佩金玦/將上軍</hi>在此行也<hi>林兼是二<pb n="11b"/>羙在此一行</hi>子其勉之偏躬無慝<hi>分身衣之半非惡意也○慝他得反</hi>兵要逺<lb/>
災<hi>杜威權在已可以遠害○遠于萬反下同</hi>親以無災<hi>林有偏衣之親而無災害</hi>又何患<lb/>
焉狐突歎曰時事之徵也<hi>杜歎以先友為不知君心林在天為時事之徴應可以知終始</hi>衣身之章也佩衷之旗也<hi>林在身為衣身之文章可以别貴賤在腰為佩中心之表旗可以明向背杜旗表也○衷音忠旗音其</hi>故敬其事則命以始<hi>杜賞以春夏林謂君若敬大子之事當命以四時之始</hi>服其身則衣之純<hi>杜必以純色為服</hi>用其<lb/>
衷則佩之度<hi>杜衷中也佩玉者士君子常度</hi>今命以時卒閟其事也<hi>杜冬十二月閟盡之時○閟音必</hi>衣之厖服逺其躬也<hi>杜尨雜色○尨莫江反</hi>佩以<lb/>
<pb n="12a"/>
金玦弃其衷也服以遠之時以閟之尨凉冬殺金寒玦<lb/>
離胡可恃也雖欲勉之狄可盡乎<hi>林衣之尨雜則有涼薄之意命以窮冬則有肅殺之意金屬秋方其性剛而寒玦如環而缺離不相連屬皆無温潤無一可恃雖欲勉之以從戎事東山之狄可得而盡滅之乎</hi>梁餘子養曰帥師者受命於廟受脤於社<lb/>
<hi>杜脤宜社之肉盛以脤噐○脤市軫反</hi>有常服矣不獲而尨命可知也<hi>杜韋弃服軍之常也林不獲韋便之常服而衣尨雜之偏衣君命亦可知也</hi>死而不孝<hi>林雖死而使父有殺子之名是為不孝</hi>不如逃之罕夷曰尨竒無常<hi>雜色奇怪非常之服</hi>金<lb/>
玦不復<hi>林剛玦而缺離不復反之象</hi>雖復何為君有心矣<hi>杜有害大子之心</hi>
<pb n="12b"/>
先丹木曰是服也狂夫阻之<hi>杜阻疑也言雖狂夫猶知有疑○阻莊呂反</hi>曰<lb/>
盡敵而反<hi>曰公辭○盡子忍反下同</hi>敵可盡乎雖盡敵猶有内䜛不<lb/>
如違之<hi>杜違去也林猶有驪姬二五在内之䜛譛不如去之以免其禍</hi>孤突欲行<hi>杜行亦去也</hi>羊舌大夫曰不可違命不孝弃事不忠雖知其寒惡<lb/>
不可取子其死之<hi>杜寒薄也林雖知君心寒薄然而不孝不忠之畱名不可取</hi>大子<lb/>
將戰狐突諫曰不可昔辛伯諗周桓公<hi>杜諗告也事在桓十八年○諗音審説文云深謀</hi>云内寵並后外寵二政嬖子配適大都耦國<lb/>
亂之本也周公弗從故及於難今亂本成矣<hi>杜驪姬為内寵二五<pb n="13a"/>為外寵奚齊為嬖子曲沃為大都故曰亂本成矣</hi>立可必乎孝而安民子其圖<lb/>
之<hi>杜奉身為孝不戰為安民</hi>與其危身以速罪也<hi>杜有功益見害故言孰與危身以召罪</hi>○成風聞成季之繇乃事之<hi>林成風荘公之妾僖公之母也聞卜楚丘占成季之繇辭乃禮事成季繇卦北之占辭○繇直救反</hi>而屬僖公焉故成季立之○<lb/>
僖之元年齊桓公遷邢于夷儀二年封衞于楚丘邢遷<lb/>
如歸衞國忘亡<hi>杜齊桓具邢器用而遷之故邢遷夷儀如歸其國衞國被齊安集之恩亡其滅亡之國</hi>○衞文公大布之衣大帛之冠<hi>林衞文公名燬戴公之弟也杜大布麤布大帛厚繒蓋用諸侯諒闇之服○衞文公大布之衣本或作衣大布之衣誤</hi>務材訓農通<lb/>
<pb n="13b"/>
商惠工<hi>林務蓄材木以立門戸宗廟宫室廬舍訓飭農事服田力穡通達商旅貿遷有無加惠百工賴其利器用</hi>敬敎勸學<hi>林敬重五敎勸/勉為學之士</hi>授方任能<hi>杜方百事之宜也</hi>元<lb/>
年革車三十乘季年乃三百乘<hi>杜衞文公以此年冬立齊桓公始平魯亂故傳因言齊之所以霸衞之所由興革車兵車季年在僖二十五年篕招懐迸散故能致十倍之衆○乘繩證反下同</hi>
　<lb/>
　<lb/>
　左傳杜林合注卷八<lb/>
</p>
<p>
</p>
  </div>
</body>
</text>
</TEI>
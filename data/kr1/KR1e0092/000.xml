<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>左傳杜林合注</head>
    <p>
<pb n="1a"/>
欽定四庫全書　　　　　經部五<lb/>
　左傳杜林合注　　　　　春秋類<lb/>
　　提要<lb/>
　　　　<hi>臣</hi>等謹案左傳杜林合注五十卷明王道焜<lb/>
　　　　趙如源同編案朱彛尊經義考載宋林堯叟<lb/>
　　　　春秋左傳句解四十卷引鄭玥之言曰堯叟<lb/>
　　　　字唐翁崇禎中杭州書坊取其書合杜注行<lb/>
　　　　之又載此書五十卷引陸元輔之言曰王道<lb/>
<pb n="1b"/>
　　　　焜杭州人中天啟辛酉鄉試與里人趙如源<lb/>
　　　　濬之共輯此書云云今書肆所行卷數與彛<lb/>
　　　　尊所記合而削去道焜如源之名又首載凡<lb/>
　　　　例題為堯叟所述而中引永樂春秋大全殆<lb/>
　　　　足咍噱葢即以二人編書之凡例改題堯叟<lb/>
　　　　也杜預注左氏號為精密雖隋劉炫已有所<lb/>
　　　　規元趙汸明邵寳傅遜陸粲<lb/>
　　　國朝顧炎武惠棟又遞有所補正而宏綱巨目<lb/>
<pb n="2a"/>
　　　　終越諸家堯叟之書徒以箋釋文句為事實<lb/>
　　　　非其匹第古注簡奥或有所不盡詳堯叟補<lb/>
　　　　苴其義使淺顯易明于讀者亦不無所益且<lb/>
　　　　不似朱申句解于傳文横肆刋削故仍録存<lb/>
　　　　之以備一解中附陸徳明音義當亦道焜等<lb/>
　　　　所加原本所有今亦並存焉乾隆四十六年<lb/>
　　　　十二月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="2b"/>
　　　　　　　　　　總　校　官<hi>臣</hi>陸　費　墀<lb/>
<pb n="3a"/>
欽定四庫全書<lb/>
　　春秋左傳原序<lb/>
春秋者魯史記之名也記事者以事繫日以日繫月以<lb/>
月繫時以時繫年所以紀逺近别同異也故史之所記<lb/>
必表年以首事年有四時故錯舉以為所記之名也周<lb/>
禮有史官掌邦國四方之事逹四方之志諸侯亦各有<lb/>
國史大事書之於策小事簡牘而巳孟子曰楚謂之檮<lb/>
杌晉謂之乘而魯謂之春秋其實一也韓宣子適魯見<lb/>
<pb n="3b"/>
易象與魯春秋曰周禮盡在魯矣吾乃今知周公之徳<lb/>
與周之所以王韓子所見蓋周之舊典禮經也周徳既<lb/>
衰官失其守上之人不能使春秋昭明赴告策書諸所<lb/>
記註多違舊章仲尼因魯史策書成文考其真偽而志<lb/>
其典禮上以遵周公之遺制下以明將來之法其教之<lb/>
所存文之所害則刋而正之以示勸戒其餘則皆即用<lb/>
舊史史有文質辭有詳畧不必改也故傳曰其善志又<lb/>
曰非聖人孰能修之蓋周公之志仲尼從而明之左丘<lb/>
<pb n="4a"/>
明受經於仲尼以為經者不刋之書也故傳或先經以<lb/>
始事或後經以終義或依經以辯理或錯經以合異隨<lb/>
例而發其例之所重舊史遺文畧不盡舉非聖人所修<lb/>
之要故也身為國史躬覽載籍必廣記而備言之其文<lb/>
緩其㫖逺將令學者原始要終尋其枝葉究其所窮優<lb/>
而柔之使自求之饜而飫之使自趨之若江海之浸膏<lb/>
澤之潤渙然冰釋怡然理順然後為得也其發凡以言<lb/>
例皆經國之常制周公之垂法史書之舊章仲尼從而<lb/>
<pb n="4b"/>
修之以成一經之通體其微顯闡幽裁成義類者皆據<lb/>
舊例而發義指行事以正褒貶諸稱書不書先書故書<lb/>
不言不稱書曰之類皆所以起新舊發大義謂之變例<lb/>
然亦有史所不書即以為義者此蓋春秋新意故傳不<lb/>
言凡曲而暢之也其經無義例因行事而言則傳直言<lb/>
其歸趣而已非例也故發傳之體有三而為例之情有<lb/>
五一曰微而顯文見於此起義在彼稱族尊君命舍族<lb/>
尊夫人梁亡城縁陵之類是也二曰志而晦約言示制<lb/>
<pb n="5a"/>
推以知例參㑹不地與謀曰及之類是也三曰婉而成<lb/>
章曲從義訓以示大順諸所諱辟璧假許田之類是也<lb/>
四曰盡而不汙直書其事具文見意丹楹刻桷天王求<lb/>
車齊侯獻捷之類是也五曰懲惡而勸善求名而亡欲<lb/>
蓋而章書齊豹盜三叛人名之類是也推此五體以尋<lb/>
經傳觸類而長之附于二百四十二年行事王道之正<lb/>
人倫之紀備矣或曰春秋以錯文見義若如所論則經<lb/>
當有事同文異而無其義也先儒所傳皆不其然答曰<lb/>
<pb n="5b"/>
春秋雖以一字為褒貶然皆須數句以成言非如八卦<lb/>
之爻可錯綜為六十四也固當依傳以為斷古今言左<lb/>
氏春秋者多矣今其遺文可見者十數家大體轉相祖<lb/>
述進不得為錯綜經文以盡其變退不守丘明之傳於<lb/>
丘明之傳有所不通皆没而不說而更膚引公羊穀梁<lb/>
適足自亂預今所以為異專修丘明之傳以釋經經之<lb/>
條貫必出於傳傳之義例總歸諸凡推變例以正褒貶<lb/>
簡二傳而去異端蓋丘明之志也其有疑錯則備論而<lb/>
<pb n="6a"/>
闕之以俟後賢然劉子駿創通大義賈景伯父子許惠<lb/>
卿皆先儒之美者也末有頴子嚴者雖淺近亦復名家<lb/>
故持舉劉賈許頴之違以見同異分經之年與傳之年<lb/>
相附比其義類各隨而解之名曰經傳集解又别集諸<lb/>
例及地名譜第厯數相與為部凡四十部十五卷皆顯<lb/>
其異同從而釋之名曰釋例將令學者觀其所聚異同<lb/>
之説釋例詳之也或曰春秋之作左傳及穀梁無明文<lb/>
說者以為仲尼自衛反魯修春秋立素王丘明為素臣<lb/>
<pb n="6b"/>
言公羊者亦云黜周而王魯危行言孫以辟當時之害<lb/>
故微其文隱其義公羊經止獲麟而左氏經終孔丘卒<lb/>
敢問所安答曰異乎余所聞仲尼曰文王既没文不在<lb/>
兹乎此制作之本意也歎曰鳳鳥不至河不出圖吾巳<lb/>
矣夫蓋傷時王之政也麟鳳五靈王者之嘉瑞也今麟<lb/>
出非其時虚其應而失其歸此聖人所以為感也絶筆<lb/>
於獲麟之一句者所感而起固所以為終也曰然則春<lb/>
秋何始於魯隠公答曰周平王東周之始王也隠公讓<lb/>
<pb n="7a"/>
國之賢君也考乎其時則相接言乎其位則列國本乎<lb/>
其始則周公之祚𦙍也若平王能祈天永命紹開中興隠<lb/>
公能𢎞宣祖業光啟王室則西周之美可尋文武之迹<lb/>
不隊是故因其厯數附于行事采周之舊以㑹成王義<lb/>
垂法將來所書之王即平王也所用之厯即周正也所<lb/>
稱之公即魯隠也安在其黜周而王魯乎子曰如有用<lb/>
我者吾其為東周乎此其義也若夫制作之文所以彰<lb/>
徃考來情見乎辭言髙則㫖逺辭約則意微此理之常<lb/>
<pb n="7b"/>
非隠之也聖人包周身之防既作之後方復隠諱以辟<lb/>
患非所聞也子路欲使門人為臣孔子以為欺天而云<lb/>
仲尼素王丘明素臣又非通論也先儒以為制作三年<lb/>
文成致麟既巳妖妄又引經以至仲尼卒亦又近誣據<lb/>
公羊經止獲麟而左氏小邾射不在三叛之數故余以<lb/>
為感麟而作作起獲麟則文止於所起為得其實至於<lb/>
反袂拭面稱吾道窮亦無取焉<lb/>
<pb n="8a"/>
春秋提要<lb/>
　　周十二王<hi>春秋歴十有四王悼王立未踰年敬王崩在春秋後故止曰十</hi>
　　<hi>二王</hi>
平王<hi>四十九年入春秋隠元年也三年崩在位五十一年</hi>
桓王<hi>元年隠四年也相十五年崩在位二十三年</hi>
荘王<hi>元年桓十六年也荘十二年崩在位十五年</hi>
僖王<hi>元年荘十三年也十七年崩在位五年</hi>
惠王<hi>元年莊十八年也僖八年崩在位二十五年</hi>
<pb n="8b"/>
襄王<hi>元年僖九年也文八年崩在位三十三年</hi>
頃王<hi>元年文九年也十四年崩在位六年</hi>
匡王<hi>元年文十五年也宣二年崩在位六年</hi>
定王<hi>元年宣三年也成五年崩在位二十一年</hi>
簡王<hi>元年成六年也襄元年崩在位十四年</hi>
靈王<hi>元年襄二年也二十八年崩在位二十七年</hi>
景王<hi>元年襄二十九年也昭二十二年崩在位二十五年</hi>
敬王<hi>元年昭二十三年也崩在春秋後</hi>
<pb n="9a"/>
　　列國見於年表者十九<lb/>
魯蔡曹衛滕晉鄭齊秦楚宋杞陳呉邾莒薛許小邾<lb/>
　　魯十二公<lb/>
隠公<hi>不書即位</hi>桓公<hi>四年七年去/秋冬二時</hi>莊公<hi>不書/即位</hi>閔公<hi>不書即位</hi>僖公<lb/>
<hi>不書即位</hi>文公　宣公　成公　襄公　昭公　定公<hi>元年無正月</hi>哀公<lb/>
　　五伯<hi>春秋終入呉黄池之役呉越亦爭伯矣</hi>
齊桓公<hi>莊十三年㑹北杏</hi>宋襄公<hi>僖十九年/盟曹南</hi>晉文公<hi>僖二十八年戰城濮</hi>
<pb n="9b"/>
秦穆公<hi>文三年伐晉</hi>楚莊王<hi>宣十一年盟辰陵</hi>
　　晉十一世<lb/>
文公<hi>僖二十八年立三十二年卒</hi>襄公<hi>僖三十三年/立文六年卒</hi>靈公<hi>文七年立宣二年卒</hi>
成公<hi>宣三年立宣九年卒</hi>景公<hi>宣九年立/成十年卒</hi>厲公<hi>成十一年立/十八年卒</hi>悼公<hi>成十八年立襄十五年卒</hi>平公<hi>襄十六年立/昭十年卒</hi>昭公<hi>昭十一年立/十六年卒</hi>頃公<hi>昭十七年立三十年卒</hi>定公<hi>昭三十年立卒在春秋後</hi>
　　魯三桓<lb/>
仲孫氏<hi>又曰孟孫</hi>叔孫氏　季孫氏<lb/>
<pb n="10a"/>
　　晉八卿<lb/>
智罃　　士匄　　荀偃　　韓起<lb/>
欒黶　　士魴　　魏絳　　趙武<lb/>
　　晉六卿<lb/>
趙氏　范氏　智氏　荀氏　魏氏　韓氏<lb/>
　　晉三卿<lb/>
魏斯　韓䖍　趙籍<lb/>
　　周來聘七<lb/>
<pb n="10b"/>
隠七年凡伯　九年南季　桓四年宰渠伯糾　五年<lb/>
仍叔之子　八年家父　僖三十年宰周公　宣十年<lb/>
王季子<lb/>
　　周錫命三<lb/>
莊元年榮叔　文元年毛伯　成八年召伯<lb/>
　　周歸脤一<lb/>
定十四年石尚<lb/>
　　周賵塟四<lb/>
<pb n="11a"/>
隠元年宰咺　文元年叔服　五年榮叔召伯<lb/>
　　周來求三<lb/>
隠三年武氏子求賻　桓十五年家父求車　文九年<lb/>
毛伯求金<lb/>
　　魯君臣朝聘于周八<hi>文元年叔孫得臣二十二年叔鞅㑹塟故不數</hi>
僖二十八年公兩朝王所　成十三年公如京師　僖<lb/>
三十年公子遂　文元年叔孫得臣　八年公孫敖<lb/>
宣九年仲孫蔑　襄二十四年叔孫豹<lb/>
<pb n="11b"/>
　　公如齊十有一<hi>春秋公如齊者十有五桓莊四如齊非朝故不數</hi>
僖公三　宣公六　昭公二<lb/>
　　公如晉二十<lb/>
文公二　成公四　襄公五　昭公八　定公一<lb/>
　　公如楚二<lb/>
襄公一　昭公一<lb/>
　　魯大夫聘列國五十有六<hi>又如齊四如宋三如晉二如陳滕各一皆因事</hi>
　　　<hi>而徃非専行聘禮故不數</hi>
<pb n="12a"/>
如齊十有九　如晉二十有五　如陳二<lb/>
如宋五　　　如牟如衛如楚如莒如邾各一<lb/>
　　諸侯朝魯四十<lb/>
曹滕小邾各五　杞邾各七　郯二<lb/>
薛紀穀鄧鄫郜葛牟蕭各一<lb/>
　　齊聘魯五<lb/>
隠七年弟年　桓三年弟年　僖三十三年國歸父<lb/>
宣十年國佐　襄二十七年慶封<lb/>
<pb n="12b"/>
　　晉聘魯十有一<lb/>
成三年荀庚　八年士燮　十一年卻犫　十八年士<lb/>
匄　襄元年荀罃　八年士匄　十二年士魴　二十<lb/>
六年荀呉　二十九年士鞅　昭二年韓起　昭二十<lb/>
一年士鞅<lb/>
　　宋聘魯四<lb/>
成四年華元　　　八年華元<lb/>
襄十五年向戌　　昭十二年華定<lb/>
<pb n="13a"/>
　　衛聘魯四<lb/>
文四年寗俞　　　成三年孫良夫<lb/>
襄元年公孫剽　　襄七年孫林父<lb/>
　　陳鄭秦呉聘魯各一<lb/>
莊二十五年陳女叔　文十二年秦術<lb/>
襄五年鄭公子發　　襄二十九年呉札<lb/>
　　楚聘魯三<lb/>
莊二十三年荆人　文九年椒　襄三十年薳罷<lb/>
<pb n="13b"/>
　　盟一百有九<hi>凡盟㑹侵伐内為主書及外為主書㑹所以别首從而謹善惡之首也</hi>
始隠元年蔑　　　　終哀二年句繹<lb/>
　　特盟參盟同盟始終<lb/>
石門于鹹特盟之始終也　瓦屋鄟陵參盟之始終也<lb/>
　于幽平丘同盟之始終也<lb/>
　　同盟十有六<hi>齊盟二皆同尊周也晉盟十有四皆同外楚也</hi>
兩幽<hi>齊桓</hi>新城<hi>晉靈</hi>清丘　斷道　虫牢　馬陵<lb/>
于蒲<hi>晉景</hi>于戚　柯陵<hi>晉厲</hi>虚朾　雞澤　于戲<lb/>
<pb n="14a"/>
亳城北<hi>晉悼</hi>重丘<hi>晉/平</hi>平丘<hi>晉昭</hi>
　　殊盟二<lb/>
僖五年首止　　　　僖九年葵丘<lb/>
　　涖盟四<lb/>
僖三年公子友如齊　文七年公孫敖如莒<lb/>
昭七年叔孫婼如齊　定十一年叔還如鄭<lb/>
　　來盟五<lb/>
桓十四年鄭弟語　閔二年齊髙子　僖四年楚屈完<lb/>
<pb n="14b"/>
　文十五年宋司馬華孫　宣七年衛孫良夫<lb/>
　　外大夫聘而遂盟五<lb/>
成三年荀庚良夫　　十一年卻犫<lb/>
襄七年林父　　　　十五年向戌<lb/>
　　㑹九十七<lb/>
始隠二年潛　　　　終哀十三年黃池<lb/>
　　殊㑹四<lb/>
僖五年首止　　　　成十五年鍾離<lb/>
<pb n="15a"/>
襄十年于柤　　　　襄十四年于向<lb/>
　　遇七<hi>志内之遇者四而皆書及若曰以此及彼然也志外之遇者三而皆以爵若曰以尊及卑</hi>
　　　<hi>然也</hi>
隠四年遇清　莊二十三年遇穀　三十年遇魯濟<lb/>
僖十四年遇防　隠八年宋衛遇垂　莊四年齊陳鄭<lb/>
遇垂　三十二年宋齊遇梁丘<lb/>
　　平五<hi>如宣四年平莒及郯為六</hi>
隠六年鄭來輸平　宣十五年宋及楚平　昭七年暨<lb/>
<pb n="15b"/>
齊平　定十年及齊平　定十一年及鄭平<lb/>
　　來七<lb/>
隠元年祭伯來　　　桓六年實來<lb/>
八年祭公來　　　　閔元年齊仲孫來<lb/>
僖二十九年兩介葛盧來　襄十八年白狄來<lb/>
　　人自為盟三<lb/>
桓十一年惡曹<hi>中國未有伯而人自為盟</hi>僖二十一年鹿上<hi>中國始無伯而人自為盟</hi>宣十二年清丘<hi>中國又將無伯而人自為盟</hi>
<pb n="16a"/>
　　侵六十<hi>潛師掠境曰侵</hi>
始莊十年公侵宋　終哀十三年晉魏曼多侵衛<lb/>
　　伐二百十有三<hi>聲罪致討曰伐</hi>
始隠二年鄭人伐衛<lb/>
終哀十三年楚公子申伐陳<lb/>
　　戰二十三<hi>兩兵相接曰戰書敗績者十五又内兵書敗曰戰若僖公戰于井陘我師敗績</hi>
　　　<hi>獲公冑懸諸魚門諱不書敗唯莊公乾時之敗以與讐戰雖敗不諱</hi>
始桓十年來戰于郎　終哀十一年戰于艾陵<lb/>
<pb n="16b"/>
　　圍四十四<hi>繯其城邑曰圍</hi>
始隠五年宋圍長葛　終哀七年宋人圍曹<lb/>
　　入二十七<hi>造其國都曰入</hi>
始隠二年莒人入向　終哀十三年於越入呉<lb/>
　　遷十<hi>徙其朝市曰遷</hi>
始莊元年齊師遷紀郱鄑郚<lb/>
終哀二年蔡遷州來<lb/>
　　滅三十<hi>毁其宗廟社稷曰滅内兵書滅曰取若取鄟取邿取鄫是也唯僖公滅項乃公在㑹</hi>
<pb n="17a"/>
　　　<hi>而季孫滅之故不諱</hi>
始莊十年齊師滅譚　終定十五年楚子滅胡<lb/>
　　敗師十有六<hi>詭道而勝之曰敗</hi>
始隠十年公敗宋師于菅<lb/>
終定十四年於越敗呉于檇李<lb/>
　　取師三<hi>悉虜而俘之曰取</hi>
隠十年伐戴取之　哀九年雍丘　十三年于嵒<lb/>
　　取國邑十有六<hi>胡氏曰取者收奪之名趙子曰凡力得之曰取</hi>
<pb n="17b"/>
始隠四年取牟婁　終哀八年取讙及闡<lb/>
　　襲一<hi>輕行而掩之曰襲</hi>
襄二十三年齊侯襲莒<lb/>
　　追二<hi>巳去而躡之曰追</hi>
莊十八年公追戎于濟西<lb/>
僖二十六年公追齊至酅弗及<lb/>
　　戌三<hi>聚兵而守之曰戌</hi>
僖二十八年公子買戌衛<lb/>
<pb n="18a"/>
襄五年戌陳　　　十年戌鄭虎牢<lb/>
　　以一國而用諸侯之師三<hi>以弱假強而能左右之曰以</hi>
桓十四年宋以四國伐鄭　僖二十六年魯以楚師伐<lb/>
齊　定四年蔡以呉子伐楚<lb/>
　　城二十有九<hi>城者完舊也内城二十三不時害義固為罪矣雖時且義亦書見勞民為</hi>
　　　<hi>重事也齊伯外城三邢也楚丘也縁陵也獨城邢為美晉伯外城三虎牢也杞也成周也獨成周</hi>
　　　<hi>無譏</hi>
始隠七年城中丘　　終哀六年城邾瑕<lb/>
<pb n="18b"/>
　　築八<hi>築者創始也</hi>
莊元年築王姬之館　二十八年築郿<lb/>
三十一年三築臺　　成十八年築鹿囿<lb/>
昭九年築郎囿　　　定十三年築蛇淵囿<lb/>
　　執三十有一<hi>齊執者五晉執者十五宋執者三邾執者一楚執者七</hi>
始桓十一年宋人執鄭祭仲<lb/>
終哀四年晉執戎蠻子赤歸于楚<lb/>
　　獲六<hi>凡君戰而死者曰滅生禽曰獲大夫生死皆曰獲</hi>
<pb n="19a"/>
僖元年于酈獲莒拏　十五年于韓獲晉侯　宣二年<lb/>
大棘獲宋華元　襄八年鄭侵蔡公子燮　昭二十三<lb/>
年雞父獲陳夏齧　哀十一年艾陵獲齊國書<lb/>
　　降二<hi>降者脅服之詞</hi>
莊八年郕降于齊師　莊三十年齊人降鄣<lb/>
　　潰四<hi>民逃其上曰潰</hi>
僖四年侵蔡蔡潰　文三年伐沈沈潰<lb/>
成九年伐莒莒潰　昭二十九年鄆潰<lb/>
<pb n="19b"/>
　　講武二<hi>桓公有所畏而大閲非其時莊公有所俟而治兵非其地</hi>
桓六年大閱<hi>簡車馬也</hi>莊八年治兵<hi>習戰也申明軍法以整齊之也</hi>
　　蒐五<hi>中春教振旅遂以蒐謂蒐索擇取不孕者大云者僭天子之制也</hi>
昭八年蒐于紅　　　十一年大蒐比蒲<lb/>
二十二年大蒐昌間　定十三年大蒐比蒲<lb/>
十四年大蒐比蒲<lb/>
　　狩四<hi>中冬教大閲遂以狩謂守取之無所擇也</hi>
桓四年于郎　　　　莊四年于禚<lb/>
<pb n="20a"/>
僖二十八年河陽　　哀十四年獲麟<lb/>
　　乞師五<hi>乞者卑遜自屈之辭又曰乞不保得之辭</hi>
僖二十六年公子遂如楚<lb/>
成十三年晉郤錡來　十六年晉欒黶來<lb/>
十七年晉荀罃來　　十六年晉士魴來<lb/>
　　次師十有三<hi>齊次者四魯次者四齊衛次者三晉楚次者各一伐而書次其次為善伐</hi>
　　　<hi>楚次陘是也救而書次其次為貶聶北救邢是也又曰莊十年次于郎見齊伯之難文十年次</hi>
　　　<hi>厥貉見楚伯之難襄元年次于鄫見晉復伯之難矣</hi>
<pb n="20b"/>
始莊三年公次于滑　終定十五年齊衛次于渠蒢<lb/>
　　制楚得失七<lb/>
召陵以義勝　城濮以威勝　鄢陵以幸勝　蕭魚以<lb/>
善勝　于泓以不度徳不量力而敗　于邲以將不用<lb/>
命而敗　召陵以求貨弗得而還<lb/>
　　救二十三<hi>救在王室則罪諸侯子突救衛是也救在逺國則罪四鄰晉陽處父救江是也</hi>
　　　<hi>救在夷狄則罪中國楚貞救鄭狄救齊呉救陳是也</hi>
始莊六年子突救衛　終哀十年呉救陳<lb/>
<pb n="21a"/>
　　獻捷二<hi>獻者下奉上之詞軍獲曰捷</hi>
莊三十一年齊侯來獻戎捷<lb/>
僖二十一年楚宜申來獻捷<lb/>
　　雩二十有一<hi>旱祭也諸便雩于境内之山川蓋以山川百源能興雲雨故也</hi>
書秋者七　書八月者四　書七月者二<lb/>
書九月者七　書冬者一<lb/>
　　郊九<hi>龜違者四牛災者四非時大不敬者一盖郊所以祭天魯諸侯而用天子之祭僭也</hi>
僖三十一年四月卜郊　宣三年正月牛傷乃不郊<lb/>
<pb n="21b"/>
成七年正月牛傷不郊　十年四月五卜郊　十七年<lb/>
九月辛丑用郊　襄七年四月三卜郊　十一年四月<lb/>
四卜郊　定十五年正月牛傷五月辛亥郊　哀元年<lb/>
正月牛傷四月辛已郊<lb/>
　　望三<hi>望祭也望于山川</hi>
僖三十一年　　宣三年　　成七年<lb/>
　　烝嘗三<hi>冬曰烝衆也謂萬事畢成所薦衆多也秋曰甞以物成而薦新為義</hi>
桓八年春正月已夘烝　　夏五月丁丑烝<lb/>
<pb n="22a"/>
十四年乙亥嘗<lb/>
　　土田十<lb/>
假一　取五　歸我一　歸之于一　疆一<lb/>
來歸一<lb/>
　　災異一百二十二<lb/>
日食三十六　星孛三　星隕隕石各一　不雨七<lb/>
無氷三　大雨震電一　雨雪三　大雨雹三　地震<lb/>
五　山崩二　大水九　有年二　大旱二　饑三<lb/>
<pb n="22b"/>
無麥苖一　大無麥禾一　隕霜不殺草李梅實一<lb/>
　隕霜殺菽一　雨木氷一　多麋有<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>有蜚蝝生各<lb/>
一　六鷁退飛一　螟三　螽十　牛傷四　牛死二<lb/>
　宫室災六　震廟一　屋壊二　齊大災一　宋陳<lb/>
衛鄭災一　宋陳災各一<lb/>
　　齊桓衣裳之㑹十有一<lb/>
北杏　兩鄄　兩幽　于檉　于貫　陽榖　首止<lb/>
寗母　葵丘<lb/>
<pb n="23a"/>
　　齊桓兵車之㑹四<lb/>
于洮　于鹹　牡丘　于淮<lb/>
　　晉文五書爵<lb/>
侵曹　伐衛　入曹　城濮　踐土<lb/>
　　晉襄退三强<lb/>
僖三十三年敗秦于殽　　敗狄于箕<lb/>
伐許<hi>許貳於楚伐許所以離楚也</hi>
　　晉悼五㑹<lb/>
<pb n="23b"/>
雞澤　于戚　救陳　于鄬　邢丘<lb/>
　　晉悼三駕<lb/>
襄十年伐鄭　十一年伐鄭　同年伐鄭<lb/>
　　晉平七合諸侯<lb/>
溴梁　祝何　澶淵　商任　沙隨　兩夷儀<lb/>
　　晉平五合諸侯<lb/>
澶淵　于宋　城杞　澶淵　于虢<lb/>
　　春秋五始<lb/>
<pb n="24a"/>
元者氣之始　春者四時之始　王者受命之始<lb/>
正月者政教之始　即位者一國之始<lb/>
　　孔子相魯<lb/>
定十年㑹于夾谷　　齊人來歸鄆讙龜隂田<lb/>
十二年叔孫墮郈　　季孫仲孫墮費<lb/>
十四年石尚來歸脤<lb/>
　　子路用魯<lb/>
定十二年墮郈　　　墮費<lb/>
<pb n="24b"/>
　　子貢用魯<lb/>
定十五年邾子來朝　哀七年公㑹呉于鄫<lb/>
十二年公㑹呉于槖皋　公㑹衛宋于鄓<lb/>
　　冉求用魯<lb/>
哀十一年齊國書伐我<lb/>
　　王人三<lb/>
莊六年子突救衛　　僖八年于洮<lb/>
僖二十九年翟泉<lb/>
<pb n="25a"/>
　　命大夫三<lb/>
魯單伯　　　鄭祭仲　　　陳女叔<lb/>
　　魯三家所始<hi>即三桓也</hi>
僖元年公子友敗莒于酈<hi>是役公賜季友汶陽之田及費而季孫氏始</hi>
四年公孫兹侵陳<hi>叔孫氏始</hi>
十五年公孫敖救徐<hi>孟孫氏始</hi>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>左傳杜林合注卷十二</head>
    <p>
<pb n="1a"/>
欽定四庫全書<lb/>
　左傳杜林合注卷十二　明　王道焜<lb/>
　　　　　　　　　　　　趙如源　同編<lb/>
　　僖公四<lb/>
經<hi>乙酉</hi>二十有四年春王正月○夏狄伐鄭○秋七月○<lb/>
冬天王出居于鄭<hi>杜襄王也天子以天下為家故所在稱居天子無外而書出者譏王敝於匹夫之孝不顧天下之重因其辟母弟之難書出言其自絶於周</hi>○晉侯夷吾卒<hi>杜文公定位而後告未同盟而赴以名</hi>
<pb n="1b"/>
傳二十四年春王正月秦伯納之不書不告入也<hi>杜納重耳也</hi>及河子犯以璧授公子曰臣負羈絏從君巡於天下<lb/>
<hi>杜覊馬覊絏馬繮○覊紀宜反説文云馬絡頭也絏息列反説文云係也從才用反又如字</hi>臣之罪<lb/>
甚多矣臣猶知之而況君乎請由此亡公子曰所不與<lb/>
舅氏同心者有如白水<hi>林臣猶自知其罪何况於君而不記臣之罪乎請君自歸國我由此而逃去也杜子犯重耳舅也言與舅氏同心之明如此白水猶詩言謂子不信有如皦日</hi>投其璧<lb/>
于河<hi>杜質信於河</hi>濟河圍令狐入桑泉取臼衰<hi>杜桑泉在河東解縣西解縣東南有臼城○令力丁反衰初危反</hi>二月甲午晉師軍於廬柳<hi>杜懐公遣軍距<pb n="2a"/>重耳○廬力居反柳力九反</hi>秦伯使公子縶如晉師師退軍於郇<hi>林晉師從秦命納文公故退師杜解縣西北有郇城○縶張立反郇音荀</hi>辛丑狐偃及秦晉之<lb/>
大夫盟于郇壬寅公子入于晉師丙午入于曲沃丁未<lb/>
朝于武宫<hi>杜文公之祖武公廟</hi>戊申使殺懐公于高梁不書亦不<lb/>
告也<hi>杜懐公奔高梁高梁在平陽楊縣西南再𤼵不告者言外諸侯入及見殺亦皆須告乃書於䇿</hi>吕<lb/>
郤畏偪<hi>吕甥卻芮惠公舊臣故畏為文公所偪害○偪音逼</hi>將焚公宫而弑晉侯<lb/>
<hi>林將焚公宫因救火作難而弑晉文公○弑音試又作殺</hi>寺人披請見公使讓之且<lb/>
辭焉<hi>林披嘗得罪於文公故使人貴之且辭不見○寺本又作侍披普皮反見賢遍反</hi>曰蒲城<lb/>
<pb n="2b"/>
之役<hi>杜在五年</hi>君命一宿女即至<hi>杜即日至○女音汝下皆同</hi>其後余從<lb/>
狄君以田渭濵<hi>杜田獵○渭音謂水名濵音賔</hi>女為惠公來求殺余命<lb/>
女三宿女中宿至雖有君命何其速也夫袪猶在<hi>杜披所斬文公衣袂也○為于偽反中丁仲反女中宿至或無至字祛起魚反</hi>女其行乎<hi>林言㸔女以逺也</hi>
對曰臣謂君之入也其知之矣若猶未也又將及難<hi>林謂君之以艱難得國也其知為君之道矣若猶未知為君之道又將及於患難○難乃旦反</hi>君命無二<lb/>
古之制也除君之惡惟力是視蒲人狄人余何有焉<hi>林言我奉君命則為除去君之惡惟視吾力之所能及謂即至蒲次宿至狄當此之時我知為獻公惠公而已何有<pb n="3a"/>於文公哉○當二君世君為蒲狄之人於我有何義</hi>今君即位其無蒲狄乎<hi>林其無如蒲如狄欲為君害者乎</hi>齊桓公置射鈎而使管仲相<hi>杜乾時之役管仲射桓公中帶鈎○射食亦反相息亮反</hi>君若易之何辱命焉<hi>杜言若反齊桓已將自去不須辱君命</hi>行者甚衆豈唯刑臣<hi>林懼罪而出奔者甚多豈止我一人而已杜披奄人故稱刑臣○甚一本作其</hi>公見之以難告<hi>杜告吕卻欲焚公宫</hi>三月晉侯潛㑹秦伯<lb/>
于王城<hi>林不使吕郤知</hi>己丑晦公宫火瑕甥郤芮不獲公乃如<lb/>
河上秦伯誘而殺之晉侯逆夫人嬴氏以歸<hi>秦穆公女文嬴也</hi>
秦伯送衛於晉三千人實紀綱之僕<hi>杜新有吕郤之難國未輯睦故以兵<pb n="3b"/>衛文公請公諸門户僕𨽻之事皆秦卒共之為之紀綱</hi>初晉侯之豎頭須守藏者<lb/>
也<hi>杜頭須一曰里鳬須豎左右小吏林晉文公之守帑藏者○豎上注反藏才浪反下同韓詩外傳云晉文公亡過曹里鳬須從因盜重耳資而亡重耳無糧餒不能行介子推割股以食重耳然後能行</hi>其出也<lb/>
竊藏以逃<hi>杜文公出時</hi>盡用以求納之<hi>杜求納文公○盡津忍反</hi>及入求<lb/>
見公辭焉以沐謂僕人曰沐則心覆心覆則圖反宜吾<lb/>
不得見也<hi>林洗頭曰沐沐則頭低而心則反覆心主謀盡心既反覆則所圖謀者宜亦反覆宜我求見而不得見○見賢遍反覆芳服反</hi>居者為社稷之守行者為羈絏之僕<lb/>
其亦可也何必罪居者<hi>林居者行者皆可以事君何必以居者為有罪○守手又反又<pb n="4a"/>如字</hi>國君而讐匹夫懼者甚衆矣僕人以告公遽見之<hi>言文公棄小怨所以能安衆○甚衆本或作其衆遽其據反</hi>○狄人歸季隗于晉而請<lb/>
其二子<hi>杜二子伯鯈叔劉林請其進退之命</hi>文公妻趙衰生原同屏括樓<lb/>
嬰<hi>林文公以女妻趙衰杜原屏樓三子之邑○妻七計反屏步丁反括古活反</hi>趙姬請逆盾<lb/>
與其母<hi>杜趙姬文公女也盾狄女叔隗之子</hi>子餘辭<hi>杜子餘趙衰字</hi>姬曰得寵而忘舊<lb/>
何以使人<hi>林得新寵而忘舊愛何以使人心悦服</hi>必逆之固請許之來<hi>林叔隗與盾來歸至晉</hi>以盾為才固請于公以為嫡子而使其三子<lb/>
下之以叔隗為内子而已下之<hi>杜卿之嫡妻為内子皆非此年事蓋因狄人歸<pb n="4b"/>季隗遂終言叔隗○嫡本亦作適丁厯反下遐嫁反</hi>○晉侯賞從亡者介之推不<lb/>
言禄禄亦弗及<hi>介推文公微臣之語助○從才用反介音界推昌誰反</hi>推曰獻公<lb/>
之子九人唯君在矣惠懐無親外内棄之天未絶晉必<lb/>
將有主主晉祀者非君而誰天實置之而二三子以為<lb/>
已力不亦誣乎<hi>林惠公懐公無親黨之援外之親鄰内之臣民皆共棄之天意未忍絶晉之祀必將有君以主其社稷主晉國宗廟社稷之祭祀者非屬之文公而誰屬天實置立以為晉君而二三從亡之臣乃以復國為已力所致不亦欺天而罔人乎</hi>竊人之財猶謂之盜况貪天之<lb/>
功以為已力乎下義其罪上賞其姦上下相蒙<hi>林貪天之功罪<pb n="5a"/>也在下者反以為立君之義貪天之功奸也在上者反以推立君之賞下不知其罪而求之是欺其上上不討其奸而賞之是欺其下杜蒙欺也</hi>難與處矣其母曰盍亦求之以死誰<lb/>
懟對曰尤而效之罪又甚焉且出怨言不食其食<hi>林不求而死將以誰怨尤過也以彼之貪天為過而又效之求賞知而故犯其罪又甚於不知而冒犯者且我既出怨言謂上下相䝉難與處矣不當更食共食肉之禄○盍户臘及懟直類反</hi>其母曰亦使知之<lb/>
若何<hi>杜既不求之且欲令推達言於文公</hi>對曰言身之文也身將隐焉用<lb/>
文之是求顯也<hi>林是偽隐而有求顯達之心○焉於䖍反</hi>其母曰能如是乎<lb/>
與女偕隐<hi>杜偕俱也○女音汝</hi>遂隐而死晉侯求之不獲以緜上<lb/>
<pb n="5b"/>
為之田曰以志吾過且旌善人<hi>林以綿上之地為介推私田以供祭祀以記吾推賞忘善之過且表介推隐逸不貪之善杜旌表也西河界休縣南有地名緜上</hi>○鄭之入滑<lb/>
也滑人聼命<hi>入滑在二十年</hi>師還又即衛<hi>言鄭師既歸又叛鄭通好於衞</hi>鄭公<lb/>
子士洩堵俞彌帥師伐滑<hi>堵俞彌鄭大夫○俞羊朱反彌亡皮反</hi>王使伯<lb/>
服游孫伯如鄭請滑<hi>杜二子周大夫</hi>鄭伯怨惠王之入而不與<lb/>
厲公爵也又怨襄王之與衞滑也<hi>怨王助衛為滑請</hi>故不聼王<lb/>
命而執二子王怒將以狄伐鄭富辰諌曰不可臣聞之<lb/>
大上以徳撫民<hi>杜無親疏也○聼吐定反而執二子本或作而執其二子其衍字也大音泰</hi>
<pb n="6a"/>
其次親親以相及也<hi>杜先親以及疏推恩以成義</hi>昔周公弔二叔之<lb/>
不咸故封建親戚以蕃屏周<hi>杜弔傷也咸同也○周公傷夏殷之二叔世疏其親戚不能同心以至滅亡故廣封兄弟建為諸侯以為周室之蕃翰屏蔽或以二叔為管蔡者非蓋下文方列管蔡為文昭故不得以二叔為管蔡又管叔蔡叔霍叔三叔不得稱二叔○蕃方元反</hi>管蔡郕霍魯<lb/>
衞毛聃郜雍曹滕畢原鄷郇文之昭也<hi>杜十六國皆文王子也管國在滎陽京縣東北雍國在河内山陽縣西畢國在長安縣西北酆國在始平鄠縣東林文王於周為穆穆生昭故曰文之昭○郕音成𣆀乃甘反雍於用反酆音豐郇音荀</hi>邗晉應韓武之穆也<hi>杜四國皆武王子應國在襄陽城父縣西南韓國在河東郡界河内野王縣西北有邗城林武王於周為昭昭生穆故曰<pb n="6b"/>武之穆○邗音干</hi>凡蔣邢茅胙祭周公之𦙍也<hi>杜𦙍嗣也蔣在戈陽期思縣高平昌邑縣西有茅鄉東郡燕縣西南有胙亭○蔣將文反茅亡交反胙才故反祭側界反</hi>召穆公思<lb/>
周徳之不類故糾合宗族于成周而作詩<hi>杜類善也糾收也召穆公周卿士名虎召采地扶風雍縣東南有召亭周厲王之時周徳衰㣲兄弟道缺召穆公于東都收㑹宗族特作此周公之樂歌常棣詩屬小雅○召上照反糾居黝反</hi>曰常棣之華鄂不韡韡<hi>杜常棣棣也鄂鄂然華外𤼵貌韡韡光明貌以喻兄弟和睦則强盛而有光輝韡韡然○卾五各反不方九反韡音偉</hi>凡今之人莫如兄弟<hi>言致韡韡之盛莫如親兄弟</hi>其四章曰兄弟<lb/>
鬩于牆外禦其侮<hi>林鬩訟争貎言内雖不和然有外侮則同心禦之矣此詩乃周公閔管蔡<pb n="7a"/>失道而作今富辰以為召穆公所作者蓋樂章久廢召穆公所作周公樂歌也○鬩呼厯反毛詩傳云狠也禦魚吕反不同侮亡甫反詩作務</hi>如是則兄弟雖有小忿不廢懿親<hi>杜懿美也</hi>
今天子不忍小忿以棄鄭親其若之何庸勲親親暱近<lb/>
尊賢徳之大者也<hi>杜庸用也暱親也○暱女乙反</hi>即聾從昧與頑用嚚<lb/>
姦之大者也棄徳崇姦禍之大者也<hi>杜崇聚也○聾鹿工反昧音妹嚚魚巾反</hi>鄭有平惠之勲<hi>平王東遷晉鄭是依惠王出奔虢鄭納之是其勲也</hi>又有厲宣<lb/>
之親<hi>鄭始封之祖桓公友周厲王之子宣王之母弟</hi>棄嬖寵而用三良<hi>杜七年殺嬖臣申侯十六年殺寵子子華也賢三良叔詹堵叔師叔所謂尊</hi>於諸姬為近<hi>林鄭居河洛北之姬姓諸<pb n="7b"/>侯去周最近所當親暱</hi>四徳具矣耳不聼五聲之和為聾目不别<lb/>
五色之章為昧心不則徳義之經為頑口不道忠信之<lb/>
言為嚚狄皆則之<hi>林五聲宫商角徴羽樂之正聲也故有耳而不聽五聲之和諧是其聾也五色蒼赤白黑黄五方之正色也故有目而不辨五色之文章是其昧也有得於已之謂徳合宜之謂義故有心而不法徳義之經常是其頑也盡已之謂忠誠實之謂信故有口而不談道忠信之言是其嚚也狄皆以四者為法則○别彼列反</hi>四姦具矣周之有懿徳也猶曰莫如兄弟<lb/>
故封建之<hi>杜當周公時故言周之有懿徳</hi>其懐柔天下也猶懼有外侮<lb/>
扞禦侮者莫如親親故以親屏周<hi>林以同姓諸侯為周屏翰</hi>召穆公<lb/>
<pb n="8a"/>
亦云<hi>周公作詩召公歌之故言亦云</hi>今周徳既衰於是乎又渝周召以<lb/>
從諸姦無乃不可乎<hi>杜變周召親兄弟之道林以狄伐鄭是從狄之諸奸○渝羊朱反</hi>
民未忘禍王又興之<hi>杜前有子頽之亂中有叔帶召狄故曰民未忘禍</hi>其若文<lb/>
武何<hi>言將廢文武之功業</hi>王弗聼使頽叔桃子出狄師<hi>杜二子周大夫○桃如字本或作姚亦宜音桃</hi>○夏狄伐鄭取櫟王徳狄人將以其女為<lb/>
后富辰諌曰不可臣聞之曰報者倦矣施者未厭<hi>林言報人之施者力已倦怠自謂所報已過有勞而望報者未有厭足之心杜施功勞也有勞則望報過甚○櫟力狄反施如字厭於艷反又於鹽反</hi>狄固貪惏王又啓之<hi>林戎狄之性本自貪惏無厭王又開<pb n="8b"/>其無厭之心將以其女為后○惏力南反方言云殺人而取其財曰惏</hi>女徳無極婦怨無<lb/>
終<hi>杜婦女之志近之則不知止足逺之則忿怨無已終猶已也</hi>狄必為患<hi>林言狄貪女怨必為異日之患害</hi>王又弗聼初甘昭公有寵於惠后<hi>杜甘昭公王子帶也食邑於甘河南縣西南有甘水</hi>惠后將立之未及而卒<hi>林未及立子帶而惠后先死</hi>昭<lb/>
公奔齊<hi>杜奔齊在十二年</hi>王復之<hi>杜在二/十二年</hi>又通於隗氏<hi>杜隗氏王所立狄后</hi>王替隗氏<hi>杜替廢也○替他計反</hi>頽叔桃子曰我實使狄狄其<lb/>
怨我<hi>林我實使狄師伐鄭及其女為后今廢狄女則狄將以其怨王者而怨我</hi>遂奉大叔以<lb/>
狄師攻王王御士將禦之<hi>杜周禮王之御士十二人</hi>王曰先后其謂<lb/>
<pb n="9a"/>
我何<hi>杜先后惠后也誅大叔恐違先后志</hi>寧使諸侯圖之<hi>林蓋不欲親誅叔帶</hi>王遂<lb/>
出及坎欿國人納之<hi>杜坎欿周地在河南鞏縣東林國人納襄王于周不聼王出○坎若感反欿大感反</hi>秋頽桃子奉大叔以狄師伐周大敗周師獲周<lb/>
公忌父原伯毛伯富辰<hi>杜原毛皆采邑林四子皆襄王黨</hi>王出適鄭處<lb/>
于汜<hi>杜鄭南汜也在襄城縣南○汜音凡後皆同</hi>大叔以隗氏居于溫○鄭<lb/>
子華之弟子臧出奔宋<hi>十六年殺子華故</hi>好聚鷸冠<hi>鷸鳥名聚鷸羽以為冠非法之服○好呼報反鷸尹橘反翠鳥也</hi>鄭伯聞而惡之<hi>惡其服非法○惡烏路反</hi>使<lb/>
盜誘之八月盜殺之于陳宋之間君子曰服之不衷身<lb/>
<pb n="9b"/>
之災也<hi>杜𠂻猶適也言衣服之不適其中則災必及其身○𠂻音忠一音丁仲反</hi>詩曰彼己<lb/>
之子不稱其服<hi>杜詩曹風刺小人在位言彼人之徳不稱其服○已音記稱尺證反下同</hi>子<lb/>
臧之服不稱也夫<hi>林無徳以稱之也○之服一本作之及夫音扶</hi>詩曰自詒伊<lb/>
慼其子臧之謂矣<hi>杜詩小雅詒遺也慼憂也取其自遺憂○詒以支反</hi>夏書曰地<lb/>
平天成稱也<hi>杜夏書逸書地平其化天成其施上下相稱為宜○夏户雅反後夏書皆放此</hi>○<lb/>
宋及楚平<hi>林宋自於泓之敗與楚不睦至是成公改紀始及楚平</hi>宋成公如楚還<lb/>
入於鄭鄭伯將享之問禮於皇武子<hi>杜皇武子鄭卿</hi>對曰宋先<lb/>
代之後也於周為客天子有事膰焉<hi>杜有事祭宗廟也膰祭肉尊之故賜<pb n="10a"/>以祭胙○膰符袁反周禮又作㸋反音義皆同</hi>有喪拜焉<hi>宋弔周喪王特拜謝之</hi>豐厚可<lb/>
也<hi>林言天子尚尊敬之則鄭享宋公宜豐厚其禮</hi>鄭伯從之享宋公有加禮也<lb/>
<hi>杜禮物事事加厚善鄭能尊先代○享宋公有加絶句禮也一本無也字讀總為一句</hi>○冬王使<lb/>
來告難曰不穀不徳得罪于母弟之寵子帶鄙在鄭地<lb/>
氾<hi>林王引咎自責故云得罪於同母弟以子帶為惠后所寵故云寵子帶鄙野也言野處於鄭國之氾地○難乃旦反下同</hi>敢告叔父<hi>杜天子謂同姓諸侯曰叔父</hi>臧文仲對曰天子蒙<lb/>
塵于外敢不奔問官守<hi>杜官守王之羣臣林天子出奔謂之蒙塵不敢斥尊故言奔問王之官守○守手又反</hi>王使簡師父告于晉使左鄢父告于秦<hi>杜二<pb n="10b"/>子周大夫鄢於晚反</hi>天子無出<hi>杜普天之下莫非王土故無出</hi>書曰天王出居于<lb/>
鄭辟母弟之難也<hi>杜叔帶襄王同母弟</hi>天子凶服降名禮也<hi>杜凶服素服降名稱不穀林得恐懼修省之禮</hi>○鄭伯與孔將鉏石甲父侯宣多省<lb/>
視官具于氾<hi>林三子鄭大夫省官司具器用○鉏仕居反</hi>而後聼其私政禮<lb/>
也<hi>得先君後已之禮○聼吐定反</hi>○衛人將伐邢禮至曰不得其守國<lb/>
不可得也<hi>杜禮至衛大夫守謂邢正卿國子</hi>我請昆弟仕焉<hi>林我請為衛間謀先以兄弟往邢求仕焉此其為得國子之道</hi>乃往得仕<hi>林果得仕為明年滅邢傳</hi>
經<hi>丙戌</hi>二十有五年春王正月丙午衞侯燬滅邢<hi>杜衞邢同姬姓<pb n="11a"/>惡其親親相滅故稱名罪之○燬况委反</hi>○夏四月癸酉衞侯燬卒<hi>杜無傳五同盟林文公卒子成公鄭立</hi>○宋蕩伯姬來逆婦<hi>杜無傳伯姬魯女為宋大夫蕩氏妻也自為其子來逆稱婦姑存之辭婦人越竟迎婦非禮故書</hi>○宋殺其大夫<hi>無傳其事則未聞於例為大夫無罪故不稱名</hi>○秋楚人圍陳納頓子于頓<hi>杜頓迫於陳而出奔楚故楚圍陳以納頓子不言遂明一事也子玉稱人從告頓子不言歸興師見納故</hi>○葬衞文公<hi>無傳</hi>
○冬十有二月癸亥公㑹衛子莒慶盟于洮<hi>杜洮魯地衛文公既葬成公不稱爵者述父之志降名從未成君故書子以善之莒慶不稱氏未賜族○洮吐名反</hi>
傳二十五年春衞人伐邢二禮從國子巡城掖以赴外<lb/>
<pb n="11b"/>
<hi>林禮至兄弟從國子巡城申警守備手掖國子以赴外師</hi>殺之正月丙午衞侯燬滅<lb/>
邢同姓也故名禮至為銘曰余掖殺國子莫余敢止<hi>林言我手掖而殺國子莫我敢止言其勇也惡其不知耻詐以滅同姓而反銘功於器○掖音亦説文云以手持人臂曰掖</hi>○秦伯師于河上將納王狐偃言於晉侯曰求諸<lb/>
侯莫如勤王<hi>杜勤納王也</hi>諸侯信之且大義也繼文之業而<lb/>
信宣於諸侯今為可矣<hi>杜晉文侯仇為平王侯伯匡輔周室林勤王之信義宣布於諸侯今機㑹為可乘矣</hi>使卜偃卜之<hi>林此大卜名偃非狐偃也</hi>曰吉遇黄帝戰于<lb/>
阪泉之兆<hi>杜黄帝與神農之後姜氏戰於阪泉之野勝之今得其兆故以為吉</hi>公曰吾不<lb/>
<pb n="12a"/>
堪也<hi>文公自以為已當此兆故曰不堪</hi>對曰周禮未改今之王古之帝<lb/>
也<hi>杜言周徳雖衰其命未改今之周王自當帝兆不謂晉林禮天子之禮</hi>公曰筮之筮之<lb/>
遇大有䷍<hi>乾下離上大有</hi>之暌䷥<hi>兑下離上暌大有九三變而為暌</hi>曰吉<lb/>
遇公用享于天子之卦<hi>大有九三爻辭也三為三公而得位變而為兑兑為説得位而説故能為王所宴饗也</hi>戰克而王享吉孰大焉<hi>林言卜筮協占卜遇阪泉之兆是戰克筮得大有九三之卦是王享也</hi>且是卦也<hi>方更總言二卦之義不繫於一爻</hi>天為澤<lb/>
以當日天子降心以逆公不亦可乎<hi>乾為天兑為澤乾變為兑而上當離離為日日之在天垂曜在澤天子在上説心在下是降心逆公之象</hi>大有去暌而復亦其<lb/>
<pb n="12b"/>
所也<hi>杜言去暌卦還論大有亦有天子降心之象乾尊離卑降尊下卑亦其義也</hi>晉侯辭秦<lb/>
師而下<hi>林晉文辭讓秦師使還獨以晉師順流而下以納襄王</hi>三月甲辰次于陽<lb/>
樊右師圍温<hi>杜大叔在温故</hi>左師逆王○夏四月丁巳王入于<lb/>
王城取大叔于温殺之于隰城戊午晉侯朝王王饗醴<lb/>
命之宥<hi>杜既行饗禮而設醴酒又加之以幣帛以助歡也宥助也○隰音習醴音禮宥音又</hi>請隧弗<lb/>
許<hi>闕地通路曰隧王之葬禮也諸侯皆縣柩而下○隧音遂今之延道</hi>曰王章也<hi>章顯王者與諸侯異</hi>未有代徳而有二王<hi>林言周徳雖衰天下未有代周之徳者而晉欲擬天子之禮是有二王</hi>亦叔父之所惡也與之陽樊温原攢茅之田晉於<lb/>
<pb n="13a"/>
是始啓南陽<hi>林此襄王不許晉隧葬而割周四邑以塞晉文之意也晉於是始開南陽之疆土四邑在晉山南河北故曰南陽○惡烏路反攢才官反</hi>陽樊不服圍之倉葛呼曰<hi>杜倉葛陽樊人○呼喚故反</hi>徳以柔中國刑以威四夷宜吾不敢服也<lb/>
此誰非王之親姻其俘之也乃出其民<hi>林言惟徳之善者可以柔懐中國亦惟刑之善者可以威懼四夷晉不尚徳政而尚威刑宜吾之不敢服晉凡居此地者誰非王室之親戚姻婭若何執拘以為俘囚晉聞倉葛之言知不可强取乃出陽樊之民取其土而已○俘芳夫反</hi>○秋秦<lb/>
晉伐鄀<hi>鄀本在商宻秦楚界上小圍其後遷於南郡鄀縣○鄀音若字林云楚邑楮斫反</hi>楚鬭<lb/>
克屈禦㓂以申息之師戍商密<hi>杜鬭克申公子儀屈禦宼息公子邊商宻鄀别<pb n="13b"/>邑今南鄉丹水縣戍守也二子屯兵於析以為商宻援○禦魚吕反</hi>秦人過析隈入而係<lb/>
輿人以圍商密昬而傅焉<hi>杜析楚邑一名白羽今南鄉析縣隈隐蔽之處係縳輿人詐為克析得其囚俘者昬而傅城不欲令商宻知囚非祈人○過古卧反又音戈析星厯反隈烏囘反係音計輿音餘傅音附</hi>宵坎血加書偽與子儀子邊盟者<hi>杜掘地為坎以埋盟之餘血加盟書其上</hi>商密人懼曰秦取析矣戍人反矣<hi>林見縳囚故疑取析見盟徵故疑二子已與衆及叛</hi>乃降秦師囚申公子儀息公子邊以歸<hi>商宻既降析戍亦敗故得囚二子○降户江反後皆同</hi>楚令尹子玉追秦師弗及<hi>不復言晉者秦為兵主</hi>遂圍陳納頓子于頓<hi>為頓/圍陳</hi>○冬晉侯圍原<hi>林原<pb n="14a"/>亦如陽樊不服故晉文公圍原</hi>命三日之糧原不降命去之<hi>林三日期滿故命撤圍而去之</hi>諜出<hi>杜諜間也○諜音牒</hi>曰原將降矣軍吏曰靖待之公曰<lb/>
信國之寳也民之所庇也得原失信何以庇之所亡滋<lb/>
多<hi>林民無信不立故以信庇其身我命三日降原復少待之是得一原而失信於我師無信何以庇民得原所得少失信所失多○庇必利反又音秘</hi>退一舍而原降遷原伯貫于冀<hi>杜伯貫周守原大夫也○貫古亂反</hi>趙衰為原大夫狐溱為温大夫<hi>杜狐溱狐毛之子○溱側申反</hi>○衞人平莒于我十二月盟于洮修衞文公之<lb/>
好且及莒平也<hi>杜莒以元年酈之役怨魯衛文公脟平之未及而卒成公追成父志降名以行<pb n="14b"/>事故曰修文公之好○好呼報反</hi>○晉侯問原守於寺人勃鞮<hi>杜勃鞮披也○守手又反勃歩忽反鞮丁兮反</hi>對曰昔趙衰以壺飱從徑餒而弗食<hi>林飱脯也水澆飯也言趙衰昔者以壺承飯從文公於行役雖饑而不敢食杜言其亷且仁不忘君也徑猶行也○飱音孫從才用反舊如字徑古定反一讀以壺飱從絶句讀徑為經連下句乖於杜義餒奴罪反餓也</hi>故<lb/>
使處原<hi>從披言也衰雖有大功猶簡小善以進之示不遺勞</hi>
經<hi>丁亥</hi>二十有六年春王正月己未公㑹莒子衞甯速盟<lb/>
于向<hi>杜向莒地甯速衞大夫莊子也○向舒亮反</hi>○齊人侵我西鄙公追齊<lb/>
師至酅弗及<hi>杜公逐齊師逺至齊地故書之齊北穀城縣西有地名<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>下○<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>本又作嶲户圭反<pb n="15a"/>一音似轉反</hi>○夏齊人伐我北鄙<hi>杜孝公未入魯竟先使微者伐之林此齊侯也其稱人何自隐以來以兵加我君大夫將皆書人君將書君自文十五年齊懿公始大夫將書大夫自齊高厚始訖春秋惟邾莒書人</hi>○衞人伐齊○公子遂如楚乞師<hi>杜公子遂魯卿也乞不保得之辭林乞師始此内乞師不書書乞師于楚誌中國之屈於夷狄也</hi>○秋楚人滅夔<lb/>
以夔子歸<hi>杜夔楚同姓國今建平秭歸縣夔有不祀之罪故不譏楚滅同姓○夔求龜反</hi>○冬<lb/>
楚人伐宋圍緡公以楚師伐齊取穀<hi>杜傳例曰師能左右之曰以林穀齊地○緡亡巾反</hi>公至自伐齊<hi>無傳</hi>
傳二十六年春王正月公㑹莒兹㔻公<hi>兹㔻時君之號莒夷無諡以號<pb n="15b"/>為稱○㔻普悲反</hi>甯莊子<hi>林即/甯速</hi>盟于向尋洮之盟也<hi>洮盟在前年</hi>○<lb/>
齊師侵我西鄙討是二盟也<hi>杜討魯與衞莒為洮向之二盟</hi>○夏齊孝<lb/>
公伐我北鄙衞人伐齊<hi>林衛救魯故伐齊</hi>洮之盟故也公使展<lb/>
喜犒師<hi>杜勞齊師○犒若報反</hi>使受命于展禽<hi>林使展喜受勞師之辭命于栁下惠</hi>
齊侯未入竟展喜從之曰寡君聞君親舉玉趾將辱於<lb/>
敝邑使下臣犒執事<hi>杜言執事不敢斥尊○趾音止足也</hi>齊侯曰魯人恐<lb/>
乎對曰小人恐矣君子則否<hi>林言小人無知則畏恐也其君子有見識則不畏恐</hi>
齊侯曰室如縣罄野無青草何恃而不恐<hi>杜如而也時夏四月<pb n="16a"/>今之二月野物未成故言居室而資糧縣盡在野則無蔬食之物所以當恐○恐曲勇反下同縣音𤣥罄亦作磬盡也</hi>對曰恃先王之命昔周公大公股肱周室夾輔成<lb/>
王成王勞之而賜之盟曰世世子孫無相害也載在盟<lb/>
府<hi>林言魯之所恃者以有先王之命所以不恐周公魯之祖太公齊之祖二公相成王為周室之股肱成王嘉二公之功而慰勞之賜二公以盟齊魯二國世世之子孫無得相為患害此二句乃載書之辭載在盟書而藏於司盟之府杜載載書也○太音泰下同夾古洽反舊音古協反</hi>太師職之<hi>杜職主也大公為太師兼主司盟之官</hi>桓公是以糾合諸侯而謀其不協<hi>林桓公承齊之緒是以能糾率列國之諸侯有不和協者則㑹盟以圖謀之</hi>彌縫其闕而匡救其災昭<lb/>
<pb n="16b"/>
舊職也<hi>林言桓公所以成霸業者昭明大公夾輔之舊職○縫扶容反</hi>及君即位諸侯<lb/>
之望曰其率桓之功<hi>杜率循也</hi>我敝邑用不敢保聚<hi>杜用此舊盟故不聚衆保守</hi>曰豈其嗣世九年而棄命廢職<hi>林棄先王之命廢大公之職</hi>
其若先君何君必不然恃此以不恐齊侯乃還○東門<lb/>
襄仲臧文仲如楚乞師<hi>杜襄仲居東門故以為氏臧文仲為襄仲副使故不書林襄仲即公子遂</hi>臧孫見子玉而道之伐齊宋以其不臣也<hi>杜言其不臣事周室可以此罪責而伐之○道音導</hi>○夔子不祀祝融與鬻熊<hi>祝融高辛氏之火正楚之逺祖也鬻熊祝融之十一世孫夔楚之别封故亦世紹其祀○融餘忠反鬻音育</hi>楚人讓之<lb/>
<pb n="17a"/>
對曰我先王熊摰有疾鬼神弗赦而自竄于夔<hi>杜熊摰楚嫡子有疾不得嗣位故别封為夔子林熊摰即楚熊渠之中子紅立為卾王者也○摰音至竄七亂反字林又于外反</hi>吾是以失楚又何祀焉<hi>杜廢其常祀而飾辭文過</hi>秋楚成得臣鬭<lb/>
宜申帥師滅夔以夔子歸<hi>杜成得臣令尹子玉也鬭宜申司馬子西也</hi>○宋<lb/>
以其善於晉侯也<hi>杜重耳之出也宋襄公贈馬二十乘</hi>叛楚即晉<hi>林宋自二十四年朝楚為平至是叛楚即晉</hi>冬楚令尹子玉司馬子西帥師伐宋圍<lb/>
緍○公以楚師伐齊取穀凡師能左右之曰以<hi>杜左右謂進退在已○左右並如字</hi>寘桓公子雍於穀易牙奉之以為魯援<hi>雍本與孝<pb n="17b"/>公爭立故使居穀以偪齊○寘之豉反援于眷反</hi>楚申公叔侯戍之<hi>為二十八年楚子使申叔去穀張本</hi>桓公之子七人為七大夫於楚<hi>言孝公不能撫公族</hi>
　<lb/>
　<lb/>
　<lb/>
　<lb/>
　<lb/>
　左傳杜林合注卷十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>左傳杜林合注卷十七</head>
    <p>
<pb n="1a"/>
欽定四庫全書<lb/>
　左傳杜林合注卷十七　明　王道焜<lb/>
　　　　　　　　　　　　　趙如源　同編<lb/>
　　文公三<lb/>
經<hi>戊申</hi>十有四年<hi>林是年周頃王崩子匡王立春秋皆不書崩𦵏</hi>春王正月公至<lb/>
自晉<hi>杜無傳告於廟</hi>○邾人伐我南鄙叔彭生帥師伐邾○夏<lb/>
五月乙亥齊侯潘卒<hi>杜七年盟於扈乙亥四月二十九日書五月從赴林昭公卒子舍立○潘判于反</hi>○六月公㑹宋公陳侯衛侯鄭伯許男曹伯晉<lb/>
<pb n="1b"/>
趙盾癸酉同盟於新城<hi>杜新城宋地在梁國穀熟縣西</hi>秋七月有星孛<lb/>
入於北斗<hi>孛彗也既見而後入北斗非常所有故書之○孛音佩徐扶憒反</hi>○公至自<lb/>
㑹<hi>無傳</hi>○晉人納捷菑於邾弗克納<hi>杜邾有成君晉趙盾不度於義而大興諸侯之師涉邾之竟見辭而退雖有服義之善所興者廣所害者衆故貶稱人○菑側其反</hi>○九月甲<lb/>
申公孫敖卒於齊<hi>既許復之故從大夫例書卒</hi>○齊公子商人弑其<lb/>
君舍<hi>舍未逾年而稱君者先君既𦵏舍已即位弑君例在宣四年林商人弑舍自立是為懿公舍未踰年稱君者正商人之罪也</hi>○宋子哀來奔<hi>大夫奔例書名氏貴之故書字</hi>○冬單伯<lb/>
如齊<hi>單伯周卿士為魯如齊故書○單音善</hi>○齊人執單伯<hi>諸侯無執王使之義故不<pb n="2a"/>依行人例</hi>○齊人執子叔姬<hi>叔姬魯女齊侯舍之母不稱夫人自魯録之父母辭</hi>
傳十四年春頃王崩周公閲與王孫蘓爭政故不赴凡<lb/>
崩薨不赴則不書禍福不告亦不書<hi>奔亡禍也歸復福也○頃音傾閲音恱</hi>懲不敬也<hi>杜欲使怠慢者自/戒○懲直升反</hi>○邾文公之卒也<hi>在前年</hi>
公使弔焉不敬邾人來討<hi>林邾人來治魯使不敬之罪</hi>伐我南鄙故<lb/>
惠伯伐邾<hi>林惠伯即叔彭生報南鄙之役也</hi>○子叔姬妃齊昭公生舍<lb/>
叔姬無寵舍無威公子商人驟施於國<hi>杜驟數也商人桓公子○妃音配本亦作配驟仕救反施式䜴反</hi>而多聚士盡其家貸於公有司以繼<lb/>
<pb n="2b"/>
之<hi>杜家財盡從公及國之有司富者貸○盡津忍反貸音待又音忒</hi>夏五月昭公卒舍<lb/>
即位○邾文公元妃齊姜生定公二妃晉姬生捷菑文<lb/>
公卒邾人立定公捷菑奔晉○六月同盟於新城從於<lb/>
楚者服<hi>杜從楚者陳鄭宋</hi>且謀邾也<hi>杜謀納捷菑</hi>○秋七月乙夘夜<lb/>
齊商人弑舍而讓元<hi>杜元商人兄齊惠公也書九月從告七月無乙夘日誤○弑本作殺音試</hi>元曰爾求之久矣我能事爾爾不可使多蓄憾<hi>杜不為君則恨多○蓄勑六反本又作畜憾本又作感户暗反</hi>將免我乎爾為之<hi>杜言將復殺我</hi>○<lb/>
有星孛入於北斗周内史叔服曰不出七年宋齊晉之<lb/>
<pb n="3a"/>
君皆將死亂<hi>杜後三年宋弑昭公五年齊弑懿公七年晉弑靈公史服但言事徴而不論其占固非末學所得詳言</hi>○晉趙盾以諸侯之師八百乗納捷菑於邾<lb/>
<hi>八百乘六萬人言力有餘○乘繩證反</hi>邾人辭曰齊出貜且長<hi>林貜且定公齊姜所生居長○貜俱縛反徐居碧反且子餘反長丁丈反</hi>宣子曰辭順而弗從不祥乃<lb/>
還<hi>杜立適以長故曰辭順林傳言宣子聞義而服</hi>○周公將與王孫蘇訟於晉<lb/>
王叛王孫蘇<hi>杜王匡王叛不與</hi>而使尹氏與聃啓訟周公於晉<lb/>
<hi>杜訟理之尹氏周卿士聃啓周大夫○聃乃甘反</hi>趙宣子平王室而復之<hi>杜復使和親</hi>○楚莊王立<hi>杜穆王子也</hi>子孔潘崇將襲羣舒使公子燮<lb/>
<pb n="3b"/>
與子儀守而伐舒蓼<hi>即羣舒○燮昔協反守手又反蓼音了</hi>二子作亂城<lb/>
郢而使賊殺子孔不克而還八月二子以楚子出將如<lb/>
商密<hi>杜國語曰楚莊王幼弱子儀為師王子燮為傅○還音旋</hi>廬戢黎及叔麋誘之<lb/>
遂殺鬭克及公子燮<hi>杜廬今襄陽中盧縣戢黎廬大夫叔麋其佐鬭克子儀也○廬力於反又音盧戢側立反麋九倫反</hi>初鬭克囚於秦<hi>在僖二/十五年</hi>秦有殽之敗<hi>在僖三十三年</hi>而使歸求成成而不得志<hi>杜無賞報也</hi>公子燮求令尹<lb/>
而不得故二子作亂<hi>林傳言二子作亂之由杜傳言楚莊幼弱國内亂所以不能與晉競</hi>
穆伯之從已氏也<hi>在八年○已音紀又音祀</hi>魯人立文伯<hi>穆伯之子穀也</hi>穆<lb/>
<pb n="4a"/>
伯生二子於莒而求復文伯以為請襄仲使無朝聽命<lb/>
復而不出<hi>杜不得使與聽政事終寢於家故出入不書林襄仲與穆伯争妻者使穆伯復國而無朝於君不得使與聽魯國政事穆伯急於復國故聽襄仲無朝之命既復國而不出入終寢於家○為如字又於偽反下為請同十五年亦放此</hi>三年而盡室以復適莒文伯疾而請<hi>林及文伯疾病而請立後於君○盡津忍反復扶又反</hi>曰穀之子弱<hi>杜子孟獻子年尚少</hi>請立<lb/>
難也<hi>林請立難為孟氏後難穀弟○難乃多反又如字</hi>許之文伯卒立惠叔穆<lb/>
伯請重賂以求復惠叔以為請許之將來九月卒於齊<lb/>
告喪請𦵏弗許<hi>請以卿禮𦵏</hi>○宋髙哀為蕭封人以為卿<hi>杜蕭<pb n="4b"/>宋附庸仕附庸還升為卿</hi>不義宋公而出遂來奔<hi>杜出而待放從放所來故曰遂</hi>書<lb/>
曰宋子哀來奔貴之也<hi>貴其不食汙君之禄辟禍速也</hi>○齊人定懿公<lb/>
使來告難故書以九月<hi>杜齊人不服故三月而後定書以九月明經日月皆從赴○難乃旦反</hi>齊公子元不順懿公之為政也<hi>林公子元懿公之兄</hi>終不曰<lb/>
公曰夫已氏<hi>猶云某甲○夫音扶已音紀</hi>○襄仲使告於王請以王<lb/>
寵求昭姬於齊<hi>林請借周之恩寵以請齊求歸子叔姬</hi>曰殺其子焉用其<lb/>
母請受而罪之冬單伯如齊請子叔姬齊人執之<hi>杜恨魯恃王勢以求女故○焉於䖍反</hi>又執子叔姬<hi>杜欲以恥辱魯</hi>
<pb n="5a"/>
經<hi>己酉</hi>十有五年春季孫行父如晉○三月宋司馬華孫<lb/>
來盟<hi>華孫奉使隣國能臨事制宜至魯而後定盟故不稱使其官皆從故書司馬○華户化反</hi>○夏<lb/>
曹伯來朝○齊人歸公孫敖之喪<hi>大夫喪還不書善魯感子以赦父敦公族之恩崇仁孝之教故特録敖喪歸以示義</hi>○六月辛丑朔日有食之鼔用牲<lb/>
於社<hi>杜傳例曰非禮也</hi>○單伯至自齊○晉郤缺帥師伐蔡戊<lb/>
申入蔡<hi>杜傳例曰獲大城曰入林入國書大夫於是始是故自伐書陽處父入書郤缺侵書趙穿由是凡役書大夫</hi>○秋齊人侵我西鄙○季孫行父如晉○冬十<lb/>
有一月諸侯盟於扈<hi>將伐齊晉侯受賂而止故總曰諸侯言不足序列</hi>○十有<lb/>
<pb n="5b"/>
二月齊人來歸子叔姬<hi>齊人以王故來送子叔姬故與直出者異文</hi>○齊侯<lb/>
侵我西鄙遂伐曹入其郛<hi>林兵事言遂必天下之大過也此言遂伐曹以齊始敗夏盟晉遂不競也杜郛郭也○郛音孚</hi>
傳十五年<hi>林是年蔡莊侯卒子文侯申立</hi>春季文子如晉為單伯與子<lb/>
叔姬故也<hi>杜因晉請齊○為于偽反下為孟氏同</hi>○三月宋華耦來盟其<lb/>
官皆從之書曰宋司馬華孫貴之也<hi>古之盟㑹必備威儀崇贄幣賔主以成禮為敬故傳曰卿行旅從春秋時率多不能備儀華孫能率其屬以從古典所以敬事而自重使重而事敬則魯尊而禮篤故貴而不名○從才用反又音如字</hi>公與之宴辭曰君之先臣督<lb/>
<pb n="6a"/>
得罪於宋殤公名在諸侯之策臣承其祀其敢辱君<hi>杜耦華督曽孫也督弑殤公在桓二年耦自以罪人子孫故不敢屈辱魯君對共宴㑹</hi>請承命於亞<lb/>
旅<hi>杜亞旅上大夫也○亞於嫁反</hi>魯人以為敏<hi>杜無故揚其先祖之罪是不敏魯人以為敏明君子所不與也</hi>○夏曹伯來朝禮也諸侯五年再相朝以脩王<lb/>
命古之制也<hi>十一年曹伯來朝雖至此乃來亦五年傳為東齊侯伐曹張本</hi>○齊人或<lb/>
為孟氏謀<hi>孟氏公孫敖家慶父為長庶故或稱孟氏</hi>曰魯爾親也飾棺寘諸<lb/>
堂阜<hi>杜堂阜齊魯竟上地飾棺不殯示無所歸○寘之鼔反</hi>魯必取之從之卞人<lb/>
以告<hi>杜卞人魯卞邑大夫○卞皮彦反</hi>惠叔猶毁以為請<hi>敖卒則惠叔請之至今期<pb n="6b"/>年而猶未已毁過喪禮</hi>立於朝以待命<hi>林立於公朝以待見許之命示哀戚也</hi>許之<lb/>
取而殯之<hi>杜殯於孟氏之寢終叔服之言</hi>齊人送之書曰齊人歸公孫<lb/>
敖之喪為孟氏且國故也<hi>為惠叔毁請且國之公族故聽其歸殯而書之○為于偽反</hi>𦵏視共仲<hi>杜制如慶父皆以/罪降○共音恭</hi>聲已不視帷堂而哭<hi>杜聲已惠叔母怨敖從莒女故不視敖喪以帷自蔽於堂而哭○已音紀</hi>襄仲欲勿哭<hi>杜怨敖取其妻</hi>
惠伯曰<hi>林即叔彭生</hi>喪親之終也雖不能始善終可也<hi>林死喪之事此親戚終天之别也雖襄仲與敖始不相能善送其終可也</hi>史佚有言曰兄弟致<lb/>
美<hi>杜各盡其美義乃終</hi>救乏賀善弔災祭敬喪哀情雖不同母絶其<lb/>
<pb n="7a"/>
愛親之道也<hi>林兄弟之情雖有齟齬不相和同毋絶其天性之至愛親親之道也○母音無</hi>子<lb/>
無失道何怨於人襄仲說帥兄弟以哭之他年其二子<lb/>
來<hi>杜敖在莒所生○說音悦</hi>孟獻子愛之聞於國<hi>杜獻子穀之子仲孫蔑○聞音問或如字下同</hi>或譖之曰將殺子獻子以告季文子二子曰夫子<lb/>
以愛我聞我以將殺子聞不亦逺於禮乎逺禮不如死<lb/>
一人門於句鼆一人門於戾丘皆死<hi>杜句鼆戾丘魯邑有宼攻門二子禦之而死林蓋欲致死以明其無欲殺獻子之心○逺于萬反下同句古侯反鼆又作黽莫幸反戾力計反</hi>○<lb/>
六月<hi>林周六月夏之四月也</hi>辛丑朔日有食之鼔用牲於社<hi>林並同莊<pb n="7b"/>公二十五年</hi>非禮也<hi>得常鼔之月而於/社用牲為非禮</hi>日有食之<hi>林言日食之禮</hi>天<lb/>
子不舉<hi>去盛饌而不舉樂</hi>伐鼔於社<hi>杜責羣隂伐猶擊也</hi>諸侯用幣於社<lb/>
<hi>杜社尊於諸侯故請救而不敢責之</hi>伐鼔於朝<hi>杜退自責</hi>以昭事神訓民事君<lb/>
<hi>盖天子不舉諸侯用幣所以事禆尊卑異制所以訓民</hi>示有等威古之道也<hi>杜等威威儀之等次</hi>○齊人許單伯請而赦之使來致命<hi>杜以單伯執節不移且畏晉故許之林使單伯來魯致歸子叔姬之命</hi>書曰單伯至自齊貴之也<hi>單伯為魯拘執既免而不廢禮終來致命故貴而告廟</hi>○新城之盟<hi>在前/年</hi>蔡人不與<hi>杜不㑹盟○與音預下同</hi>晉郤缺以上軍下軍伐蔡<hi>杜兼帥二軍</hi>曰君弱不<lb/>
<pb n="8a"/>
可以怠<hi>杜怠解也</hi>戊申入蔡以城下之盟而還凡勝國曰滅<lb/>
之<hi>杜勝國絶其社稷有其土地●還音旋</hi>獲大城焉曰入之<hi>得大都而不有</hi>○秋<lb/>
齊人侵我西鄙故季文子告於晉○冬十一月晉侯宋<lb/>
公衛侯蔡侯陳侯鄭伯許男曹伯盟於扈尋新城之盟<lb/>
<hi>林在前年</hi>且謀伐齊也<hi>杜齊執王使且數伐魯</hi>齊人賂晉侯故不克而<lb/>
還於是有齊難是以公不㑹<hi>杜明今不序諸侯不以公不㑹故○難乃旦反</hi>書<lb/>
曰諸侯盟於扈無能為故也<hi>杜惡其受賂不能討齊</hi>凡諸侯㑹公<lb/>
不與不書諱君惡也<hi>杜謂國無難不㑹義事故為惡不書謂不國别序諸侯</hi>與而<lb/>
<pb n="8b"/>
不書後也<hi>杜謂後期也今貶諸侯似為公諱故傳發例以明之</hi>○齊人來歸子叔<lb/>
姬王故也<hi>單伯雖見執能守節不移終達王命使叔姬得歸</hi>○齊侯侵我西鄙<lb/>
謂諸侯不能也<hi>杜不能討已</hi>遂伐曹入曹郛討其來朝也<hi>杜此年夏朝</hi>季文子曰齊侯其不免乎<hi>林言齊懿公必不得以夀終</hi>已則無<lb/>
禮<hi>杜執王使而伐無罪○已音紀</hi>而討於有禮者曰女何故行禮禮以<lb/>
順天<hi>林先王制禮本因上天下澤之理故曰順天○女音汝</hi>天之道也已則反天<lb/>
而又以討人難以免矣詩曰胡不相畏不畏於天<hi>杜詩小雅○相息亮反又如字</hi>君子之不虐幼賤畏於天也在周頌曰畏天<lb/>
<pb n="9a"/>
之威于時保之<hi>杜詩周頌言畏天威于是保福禄</hi>不畏於天將何能保<lb/>
以亂取國<hi>林言懿公以篡弑取國</hi>奉禮以守猶懼不終多行無禮<lb/>
弗能在矣<hi>林不能久居人上矣為十八年齊弑商人傳○守手又反</hi>
經<hi>庚戌</hi>十有六年春季孫行父㑹齊侯於陽穀<hi>林齊地</hi>齊侯<lb/>
弗及盟<hi>及與也</hi>○夏五月公四不視朔<hi>林諸侯毎月必告朔聽政因朝於廟今公以疾闕不得視二月三月四月五月朔也春秋十二公以疾不視朔非一也義無所取故特舉此以表行事因明公之實有疾非詐齊</hi>○六月戊辰公子遂及齊侯盟於郪丘<lb/>
<hi>杜言公疾且以賂故郪丘齊地○郪音西又七西反</hi>○秋八月辛未夫人姜氏薨<lb/>
<pb n="9b"/>
<hi>僖公夫人文公母也</hi>○毁泉臺<hi>泉臺臺名毁壊之也</hi>○楚人秦人巴人滅庸<lb/>
<hi>○巴必麻反</hi>○冬十有一月宋人弑其君杵臼<hi>稱君君無道也例在宣四年林昭公弑弟文公鮑立○杵昌莒反臼强抑反</hi>
傳十六年春王正月及齊平<hi>齊前年再伐魯魯為受弱故平</hi>公有疾使<lb/>
季文子㑹齊侯於陽穀請盟齊侯不肯曰請候君間<hi>杜間疾瘳○間如字</hi>○夏五月公四不視朔疾也公使襄仲納賂於<lb/>
齊侯故盟於郪丘○有蛇自泉宫出入於國如先君之<lb/>
數<hi>林泉宫即泉臺自伯禽至僖公十七君此蛇妖數亦十七也○史記魯世家魯公伯禽子考公酋弟煬公<pb n="10a"/>熙子幽公宰弟魏公費子厲公躍子獻公具子順公濞弟武公敖子懿公獻弟孝公稱子惠公弗皇子隠公息姑弟桓公允子莊公周子閔公開兄僖公申十七君魏公世本作徽公順公一作慎公</hi>秋八月辛<lb/>
未聲姜薨毁泉臺<hi>魯人以為蛇妖所出而聲姜薨故壊之</hi>○楚大饑戎伐<lb/>
其西南至於阜山師於大林又伐其東南至於陽丘以<lb/>
侵訾枝<hi>戎山夷也大林陽丘訾枝皆楚邑○饑音飢一音机訾子斯反</hi>庸人率羣蠻以<lb/>
叛楚<hi>杜庸今上庸縣屬楚之小國</hi>麇人率百濮聚於選將伐楚<hi>杜選楚地百濮夷也○麇九倫反濮音卜選息兖反又息戀反</hi>於是申息之北門不啓<hi>杜備中國</hi>
楚人謀徙於阪髙<hi>林楚以羣蠻共叛故謀徙於阪髙之險地以避難○阪音反一音扶板反</hi>
<pb n="10b"/>
蒍賈曰不可我能往宼亦能往不如伐庸夫麇與百濮<lb/>
謂我饑不能師故伐我也若我出師必懼而歸百濮離<lb/>
居將各走其邑誰暇謀人乃出師旬有五日百濮乃罷<lb/>
<hi>林蒍賈伯嬴也孫叔敖之父杜濮夷無屯聚見難則散歸○蒍于委反</hi>自廬以往振廪同<lb/>
食<hi>杜往往伐庸也振發也廩倉也同食上下無異饌也○廬力於反又音盧廩力甚反</hi>次於句澨<hi>杜楚西界地○句古侯反澨市世反</hi>使廬戢黎侵庸<hi>戢黎廬/大夫</hi>及庸方城<hi>杜方城庸地上庸縣東有方城亭</hi>庸人逐之囚子揚窻<hi>窻戢黎官屬○窻初江反</hi>三宿而<lb/>
逸<hi>林被囚三宿而走歸</hi>曰庸師衆羣蠻聚焉不如復大師<hi>杜還復句澨師</hi>
<pb n="11a"/>
且起王卒合而後進<hi>林與王師合勢而後進兵伐庸○卒子忽反</hi>師叔曰不<lb/>
可<hi>師叔楚大夫潘尫也</hi>姑又與之遇以驕之彼驕我怒<hi>林庸屢勝故驕楚屢敗故怒</hi>而後可克先君蚡冒所以服陘隰也<hi>杜蚡冒楚武王父陘隰地名○可克或作可擊蚡扶粉反冒莫報反史記楚世家云蚡冒卒弟熊逹殺蚡冒子而伐立是為楚武王與杜異陘音刑隰音習</hi>又與之遇七遇皆北<hi>軍走曰北○北如字一音佩</hi>唯禆鯈<lb/>
魚人實逐之<hi>杜禆鯈魚庸三邑魚魚復縣今巴東永安縣輕楚故但使三邑人逐之○禆婢支反鯈直畱反</hi>庸人曰楚不足與戰矣遂不設備楚子乘驛㑹師<lb/>
於臨品<hi>杜驛傳車也臨品地名○驛人實反</hi>分為二隊<hi>杜隊部也兩道攻之○隊徒對反</hi>
<pb n="11b"/>
子越自石溪子貝自仞以伐庸<hi>杜子越鬭椒也石溪仞入庸道○溪苦兮反本又作谿貝補蓋反今俗本多作員音云仞人慎反</hi>秦人巴人從楚師羣蠻從楚<lb/>
子盟<hi>杜蠻見楚强故</hi>遂滅庸<hi>傳言楚有謀臣所以興</hi>○宋公子鮑禮於國<lb/>
人<hi>鮑昭公庶弟文公也○鮑步夘反</hi>宋饑竭其粟而貸之<hi>林言鮑之䘏民也</hi>年<lb/>
自七十以上無不饋詒也時加羞珍異<hi>林羞進也言鮑之養老○上時掌反饋其媿反詒以支瓜又以志反遺也</hi>無日不數於六卿之門<hi>杜數不疏○數音朔</hi>
國之材人無不事也<hi>杜有賢材者林言鮑之尊賢</hi>親自桓以下無不<lb/>
恤也<hi>杜桓鮑之曽祖林言鮑之親親</hi>公子鮑美而艶襄夫人欲通之<hi>杜鮑<pb n="12a"/>適祖母○艷移騐反</hi>而不可<hi>杜以禮自防閑</hi>乃助之施昭公無道國人奉<lb/>
公子鮑以因夫人於是華元為右師<hi>元華督曽孫代公子成○施式䜴反</hi>
公孫右為左師<hi>林友目夷子</hi>華耦為司馬<hi>代公子卬</hi>鱗矔為司徒<lb/>
<hi>林矔桓公孫○矔古亂反</hi>蕩意諸為司城公子朝為司寇<hi>代華御字○朝如字</hi>
初司城蕩卒公孫夀辭司城<hi>壽蕩之子</hi>請使意諸為之<hi>杜意諸壽之子</hi>既而告人曰君無道吾官近懼及焉<hi>杜禍及已</hi>棄官則族<lb/>
無所庇子身之貳也姑紓死焉<hi>杜姑且也紓緩也○庇必利反又悲丘反紓音舒</hi>雖亡子猶不亡族<hi>杜已在/故也</hi>既<hi>林既卒事也</hi>夫人將使公田<lb/>
<pb n="12b"/>
孟諸而殺之公知之盡以寳行蕩意諸曰盍適諸侯公<lb/>
曰不能其大夫至于君祖母以及國人<hi>杜君祖母諸侯祖母之稱謂襄夫人林謂得罪於上下○盍户臘反</hi>諸侯誰納我且既為人君而又為人<lb/>
臣不如死盡以其寳賜左右而使行<hi>杜行去也</hi>夫人使謂司<lb/>
城去公對曰臣之而逃其難若後君何<hi>言無以事後君○難乃旦反</hi>
冬十一月甲寅宋昭公將田孟諸未至夫人王姬使帥<lb/>
甸攻而殺之<hi>杜襄夫人周襄王姊故稱王姬帥甸郊甸之師○甸徒遍反</hi>蕩意諸死<lb/>
之<hi>杜不書不告</hi>書人宋人弑其君杵臼君無道也<hi>杜始例發於臣之罪<pb n="13a"/>今稱國人故重明君罪</hi>文公即位使母弟須為司城<hi>代意諸</hi>華耦卒<lb/>
而使蕩虺為司馬<hi>虺意諸之弟○虺况鬼反</hi>
經<hi>辛亥</hi>十有七年春晉人衛人陳人鄭人伐宋<hi>自閔僖以下終於春秋陳侯常在衛侯上今大夫㑹在衛下傳不言陳公孫寧後至則寜位非上卿故也</hi>○夏四月癸<lb/>
亥𦵏我小君聲姜○齊侯伐我西鄙<hi>西當為北蓋經誤</hi>六月癸<lb/>
未公及齊侯盟於穀○諸侯㑹於扈<hi>昭公雖以無道見弑而文公猶宜以弑君受討故林父伐宋以夫所稱人晉侯平宋以無功不序明君雖不君臣不可不臣所以督大教</hi>○秋<lb/>
公至自穀<hi>無傳</hi>○冬公子遂如齊<lb/>
<pb n="13b"/>
傳十七年春晉荀林父衛孔逹陳公孫寧鄭石楚伐宋<lb/>
討曰何故弑君猶立文公而還卿不書失其所也<hi>杜卿不書謂稱人林失其所討之罪</hi>○夏四月癸亥𦵏聲姜有齊難是以緩<hi>林聲姜前年八月薨杜過五月之例○難乃旦反下同</hi>○齊侯伐我北鄙襄仲請盟<lb/>
六月盟於穀<hi>杜晉不能救魯故請服</hi>○晉侯蒐於黄父<hi>杜一名黒壊晉地父音甫</hi>遂復合諸侯於扈平宋也<hi>傳不列諸國而言復合則如一十五年㑹扈之諸侯可知也○復扶又反</hi>公不與㑹齊難故也書曰諸侯無功也<hi>杜刺欲平宋而復不能○與音預</hi>於是晉侯不見鄭伯以為貳於楚也鄭<lb/>
<pb n="14a"/>
子家使執訊而與之書以告趙宣子<hi>杜執訊通訊問之官為書與宣子訊音信</hi>曰寡君即位三年<hi>魯文/二年</hi>召蔡侯而與之事君<hi>林時蔡未服晉故鄭召蔡侯與之事晉</hi>九月蔡侯入於敝邑以行<hi>杜行朝晉也</hi>敝邑<lb/>
以侯宣多之難寡君是以不得與蔡侯偕<hi>宣多既立穆公恃寵專權○偕音皆</hi>十一月克減侯宣多而隨蔡侯以朝於執事<hi>杜减損也雖未盡而行言汲汲於朝晉</hi>十二年六月歸生佐寡君之嫡夷<hi>歸生子家名夷太子名○嫡丁歴反</hi>以請陳侯於楚而朝諸君<hi>杜請陳於楚與俱朝晉</hi>十<lb/>
四年七月寡君又朝以蕆陳事<hi>杜蕆勑也勑成前好○蕆勑展反</hi>十五<lb/>
<pb n="14b"/>
年五月陳侯自敝邑往朝於君往年正月燭之武往朝<lb/>
夷也<hi>杜將夷往朝晉</hi>八月寡君又往朝以陳蔡之密邇於楚而<lb/>
不敢貳焉則敝邑之故也<hi>密邇比近也</hi>雖敝邑之事君何以<lb/>
不免<hi>杜免免罪也</hi>在位之中<hi>林言穆公在/君位之中</hi>一朝於襄<hi>杜襄公○朝直遙反</hi>而再見於君<hi>杜君靈公也○見賢遍反</hi>夷與孤之二三臣相及於<lb/>
絳<hi>杜孤之二三臣謂燭之武歸生自謂也絳晉國都</hi>雖我小國則蔑以過之矣<lb/>
今大國曰爾未逞吾志敝邑有亡無以加焉<hi>林雖我鄭之小國則無以復加此矣今晉國乃曰爾之事我未足以快吾之志願鄭國但有滅亡而已無以復加其事晉之禮</hi>古<lb/>
<pb n="15a"/>
人有言曰畏首畏尾身其餘幾<hi>杜言首尾有畏則身中不畏者少林喻鄭雖小國北畏晉南畏楚則中間之不畏者少矣○幾居豈反</hi>又曰鹿死不擇音<hi>林音所茠蔭之處古字聲同皆相假借言鹿死不擇茠蔭之所喻鄭既滅亡當不擇所從之國也</hi>小國之事大<lb/>
國也徳則其人也<hi>以徳加已則以人道相事</hi>不徳則其鹿也鋌而走<lb/>
險急何能擇<hi>林不加徳而亂以徼之則不免以鹿死不擇蔭自比林鋌疾走貌言急則欲䕃茠於楚如鹿赴險○鋌他頂反</hi>命之罔極亦知亡矣<hi>林言晉命令無所止極鄭國亦知不免滅亡之禍</hi>將悉敝賦以待於鯈唯執事命之<hi>鯈晉鄭之竟言欲以兵距晉○鯈直留反</hi>文公二年六月壬申朝於齊<hi>杜鄭文二年六月壬申魯莊二十三年六<pb n="15b"/>月二十四日</hi>四年二月壬戌為齊侵蔡<hi>杜魯莊二十五年二月無壬戌壬戌三月二十日○為於偽反</hi>亦獲成於楚<hi>杜鄭與楚成</hi>居大國之間而從於强<lb/>
令豈其罪也<hi>杜令號令也林此言鄭文公背齊從楚亦非其罪蓋逺引前事之騐以為近世之證</hi>
大國若弗圖無所逃命<hi>林晉國若不圖恤鄭之社稷無所逃於見討之罪言將叛晉也</hi>
晉鞏朔行成於鄭趙穿公壻池為質焉<hi>趙穿卿也公壻池晉侯女壻○鞏九勇反質音致下同</hi>○秋周甘歜敗戎於□垂乘其飲酒也<hi>杜歜周大夫□垂周地河南新城縣北有垂亭為成元年晉侯平戎於王張本○歜昌欲反□音審</hi>○冬十<lb/>
月鄭太子夷石楚為質於晉<hi>林夷靈公也石楚鄭大夫為質於晉報趙穿公壻池<pb n="16a"/>之質</hi>○襄仲如齊拜穀之盟<hi>林在六月</hi>復曰臣聞齊人將食魯<lb/>
之麥<hi>林言齊人將伐魯</hi>以臣觀之將不能齊君之語偷臧文仲<lb/>
有言曰民主偷必死<hi>杜偷猶苟且也○偷他侯反</hi>
經<hi>壬子</hi>十有八年春王二月丁丑公薨於臺下○秦伯罃<lb/>
卒<hi>杜無傳未同盟而赴以名林康公卒子共公立○罃於耕反</hi>○夏五月戊戌齊人<lb/>
弑其君商人<hi>杜不稱盜罪商人林懿公弑兄惠公元立</hi>○六月癸酉𦵏我君<lb/>
文公○秋公子遂叔孫得臣如齊<hi>書二卿以兩事行非相為介</hi>○冬<lb/>
十月子卒<hi>先君既𦵏不稱君者魯人諱弑以未成君書之子在喪之稱</hi>○夫人姜氏<lb/>
<pb n="16b"/>
歸於齊○季孫行父如齊<hi>無傳</hi>○莒弑其君庻其<hi>稱君君無道也</hi>
傳十八年春齊侯戒師期<hi>將以伐魯</hi>而有疾醫曰不及秋將<lb/>
死公聞之卜曰尚無及期<hi>杜尚庶幾也欲令先師期死</hi>惠伯令龜<hi>杜以卜事告龜</hi>卜楚丘占之曰齊侯不及期非疾也<hi>林非以疾終將見弑</hi>君<lb/>
亦不聞<hi>杜言君先齊侯終</hi>令龜有咎<hi>杜言令龜者亦有凶咎見於卜兆為惠伯死張本</hi>
二月丁丑公薨○齊懿公之為公子也與邴歜之父争<lb/>
田弗勝及即位乃掘而刖之<hi>林時邴<graphic n="KR2540" url="https://raw.githubusercontent.com/kanripo/KR-Gaiji/master/images/KR2540.png" mimeType="image/png"/>之父已死乃掘其尸而刖斷其足○邴音丙又彼病反歜昌欲反掘其勿反又其月反刖音月又五刮反</hi>而使歜僕<hi>杜僕御也</hi>納閻軄<lb/>
<pb n="17a"/>
之妻而使軄驂乘<hi>杜驂乘陪乘○驂七南反乘繩證反</hi>夏五月公遊於申<lb/>
池<hi>齊南城西門名申門齊城無池唯此門左右有池疑此即是</hi>二人浴於池歜以扑<lb/>
抶軄<hi>扑箠也抶撃也欲以相感激○扑音卜反字宜從手作木邊非也抶勑乙反</hi>軄怒歜曰<lb/>
人奪女妻而不怒一抶女庸何傷軄曰與刖其父而弗<lb/>
能病者何如<hi>杜言不以父刖為病恨○女音汝</hi>乃謀殺懿公納諸竹中<lb/>
<hi>林納懿公於申池之竹中傳焚申池之竹本是此地有竹也</hi>歸舍爵而行<hi>杜飲酒訖乃去言齊人惡懿公二人無所畏○舍音赦置也</hi>齊人立公子元<hi>杜桓公子惠公</hi>○六月𦵏<lb/>
文公<hi>林五月而𦵏</hi>○秋襄仲莊叔如齊惠公立故且拜𦵏也<lb/>
<pb n="17b"/>
<hi>襄仲賀惠公立莊叔謝齊來㑹塟</hi>○文公二妃敬嬴生宣公敬嬴嬖而<lb/>
私事襄仲宣公長而屬諸襄仲襄仲欲立之叔仲不可<lb/>
<hi>杜叔仲惠伯○嬴音盈嬖必計反長丁丈反屬音燭</hi>仲見於齊侯而請之齊侯新<lb/>
立而欲親魯許之<hi>○見賢遍反</hi>○冬十月仲殺惡及視而立<lb/>
宣公<hi>杜惡太子視其母弟殺視不書賤之</hi>書曰子卒諱之也仲以君命召<lb/>
惠伯<hi>杜詐以子惡命</hi>其宰公冉務人止之曰入必死叔仲曰死<lb/>
君命可也公冉務人曰若君命可死非君命何聽<hi>林若有君命死之可也若非子惡之命雖死而何聽○聽吐定反</hi>弗聽乃入殺而埋之馬矢<lb/>
<pb n="18a"/>
之中<hi>杜惠伯死不書者史畏襄仲不敢書殺惠伯</hi>公冉務人奉其帑以奔蔡<lb/>
既而復叔仲氏<hi>杜不絶其後</hi>○夫人姜氏歸於齊大歸也<hi>杜惡視之母出姜也嫌與有罪出者異故復發傳</hi>將行哭而過市曰天乎仲為不<lb/>
道殺適立庶市人皆哭魯人謂之哀姜<hi>所謂出姜不允於魯○過古禾反又古卧反適丁歴反</hi>○莒紀公生大子僕又生季佗愛季佗而<lb/>
黜僕且多行無禮於國<hi>杜紀號也莒夷無諡故有别號○佗徒何反</hi>僕因國<lb/>
人以弑紀公<hi>林大子僕因國人之怒而殺其父</hi>以其寳玉來奔納諸宣<lb/>
公公命與之邑曰今日必授季文子使司寇出諸竟曰<lb/>
<pb n="18b"/>
今日必逹<hi>杜未見公而文子出之故來不書○竟音境</hi>公問其故季文子使<lb/>
大史克對曰先大夫臧文仲敎行父事君之禮行父奉<lb/>
以周旋弗敢失隊曰見有禮於其君者<hi>林有禮謂恪守名分盡敬於所事之君○大音泰隊直類反</hi>事之如孝子之養父母也<hi>林盡其心力而養之○養餘亮反</hi>見無禮於其君者<hi>林無禮謂好犯名分悖亂於所事之君</hi>誅之如鷹<lb/>
鸇之逐鳥雀也<hi>林盡其心力而搏之○鷹于陵反鸇之然反說上文仙反字林已僊反</hi>先<lb/>
君周公制周禮曰則以觀徳徳以處事事以度功功以<lb/>
食民<hi>林則者君臣父子兄弟夫婦朋友之法則也合此法則為吉徳違此法則為凶徳故以觀徳徳之吉<pb n="19a"/>凶所以處制事之是非事之是非所以量度功之成否功之成否所以食養民之厚薄○度待洛反下同食音嗣</hi>作誓命曰毁則為賊<hi>杜誓要信也/毁則壊法也</hi>掩賊為藏<hi>杜掩匿也</hi>竊<lb/>
賄為盜<hi>杜賄財也</hi>盜器為姦<hi>杜器國/用也</hi>主藏之名<hi>以掩賊為名</hi>賴姦<lb/>
之用<hi>杜用姦器也</hi>為大凶徳<hi>林毁君臣父子兄弟夫婦朋友之法則故為大凶徳</hi>有常<lb/>
無赦<hi>杜刑有常</hi>在九刑不忘<hi>杜誓命以下皆九刑之書九刑之書今亡</hi>行父還觀<lb/>
莒僕莫可則也<hi>杜還猶周旋○還音旋</hi>孝敬忠信為吉徳盜賊藏<lb/>
姦為凶徳夫莒僕則其孝敬則弑君父矣則其忠信則<lb/>
竊寳玉矣其人則盜賊也其器則姦兆也<hi>杜兆域也</hi>保而利<lb/>
<pb n="19b"/>
之則主藏也以訓則昏民無則焉不度於善而皆在於<lb/>
凶徳是以去之<hi>林若保其人而利其物則是我有主藏之名若以敎訓則為昏亂無一事可為民人之法則莒僕不居於孝敬忠信之善而皆在於盜賊藏姦之凶徳是以逐去莒僕而不聽少留也○去起吕反</hi>昔髙陽氏有才子八人<hi>髙陽帝顓頊之號八人其苗裔</hi>蒼舒隤敳檮<lb/>
戭大臨尨降庭堅仲容叔達<hi>此即垂益禹臯陶之倫庭堅即臯陶字○隤徒回反敳五才反一音五回反幸昭音瑰檮直由反韋昭音桃戭以善反漢書作戭韋昭已震反尨莫江反降下江反</hi>
齊聖廣淵明允篤誠天下之民謂之八愷<hi>杜齊中也淵深也允信也篤厚也愷和也○愷開在反</hi>髙辛氏有才子八人<hi>髙卒帝嚳之號八人亦其苗裔</hi>伯<lb/>
<pb n="20a"/>
奮仲堪叔獻季仲伯虎仲熊叔豹季貍<hi>此即稷契朱虎熊羆之倫○奮甫問反熊音雄貍力之反</hi>忠肅共懿宣慈惠和天下之民謂之八元<lb/>
<hi>杜肅敬也懿美也宣徧也林慈愛之出於心者也惠愛之及乎人者也和中節也元善也</hi>此十六族<lb/>
也世濟其美不隕其名<hi>杜濟成也隕隊也○隕于敏反</hi>以至於堯堯不<lb/>
能舉舜臣堯舉八愷使主后土<hi>后土地官禹作司空平水土即主地之官</hi>以<lb/>
揆百事莫不時序地平天成<hi>杜揆度也成亦平也林以揆度百工之事莫不一時得其次序而無廢事水土既平天道亦成○揆葵癸反</hi>舉八元使布五敎於四方<lb/>
<hi>契作司徒五教在寛故知契在八元之中</hi>父義母慈兄友弟共子孝内平外<lb/>
<pb n="20b"/>
成<hi>林内諸夏外夷狄</hi>昔帝鴻氏有不才子<hi>杜帝鴻黄帝也</hi>掩義隠賊好<lb/>
行凶徳醜類惡物頑嚚不友是與比周<hi>林有義之人則掩蔽而不用賊盜之人則隠庇而必用平日所好惟行凶徳凡惡人之不可親友者則不才子是與之比近而周密杜醜亦惡也○好呼報反嚚魚巾反心不則徳義之經為頑口不道忠信之言為嚚比毗志反</hi>天下之民謂<lb/>
之渾敦<hi>杜謂驩兠渾敦不開通之貌○渾户本反敦徒本反</hi>少皥氏有不才子<hi>少皥金天氏之號次黄帝○少詩照反皥胡老反</hi>毁信廢忠崇飾惡言靖譖庸回<lb/>
服讒蒐慝以誣盛徳<hi>林毁壞誠信之道廢棄忠直之人崇聚修飾穢惡之言安於讒譖用其回邪行人之讒言求人之隠慝以誣衊盛徳之士○蒐所留反慝地得反</hi>天下之民謂之<lb/>
<pb n="21a"/>
窮奇<hi>杜謂共工其行窮其好竒○竒其宜反</hi>顓頊氏有不才子不可教訓<lb/>
不知話言<hi>杜話善也○話户快反</hi>告之則頑<hi>杜徳義/本天心</hi>舍之則嚚<hi>杜不道忠信○舍音赦</hi>傲狠明徳以亂天常<hi>林傲慢狠暴不修明徳以悖亂天地之常理傲五報反狠户墾反</hi>天下之民謂之檮杌<hi>杜謂鯀檮杌頑凶無儔匹之貌○檮徒刀反杌五忽反</hi>此三族也世濟其凶増其惡名以至於堯堯不能<lb/>
去<hi>杜方以宣公比堯行父比舜故言堯亦不能去須賢臣而除之○去起吕反下同</hi>縉雲氏有<lb/>
不才子<hi>縉雲黄帝時官名</hi>貪於飲食冒於貨賄侵欲崇侈<hi>林恣已之欲盡人之才貪食甚則侵欲於人貪財甚則崇侈於己</hi>不可盈厭聚歛積實不知<lb/>
<pb n="21b"/>
紀極不分孤寡不恤窮匱<hi>杜盈滿也實財也○厭於艶反匱其媿反</hi>天下之<lb/>
民以比三凶<hi>杜非帝王子孫故别以比三凶</hi>謂之饕餮<hi>貪財為饕貪食為餮○饕他刀反餮他結反</hi>舜臣堯<hi>杜為/堯臣</hi>賔於四門<hi>闢四門逹四聰以賔禮衆賢</hi>流四凶<lb/>
族<hi>案四凶罪狀而流放之</hi>渾敦窮奇檮杌饕餮投諸四裔以禦魑<lb/>
魅<hi>杜投棄也裔逺也放之四逺使當魑魅之災魑魅山林異氣所生為人害者○禦魚吕反魑勑知反山神獸形魅亡備反說文作魅云老精物也</hi>是以堯崩而天下如一同心戴舜<lb/>
以為天子以其舉十六相去四凶也故虞書數舜之功<lb/>
曰慎徽五典五典克從無違敎也<hi>杜徽美也典常也此八元之功○戴多代<pb n="22a"/>反相息亮反去起吕反數色主反徽許歸反</hi>曰納於百揆百揆時序無廢事<lb/>
也<hi>杜此八愷之功</hi>曰賔于四門四門穆穆無凶人也<hi>林去四凶之功</hi>舜<lb/>
有大功二十而為天子<hi>杜舉十六相去四凶也</hi>今行父雖未獲一<lb/>
吉人去一凶矣於舜之功二十之一也庶幾免於戾乎<lb/>
<hi>史克激稱以辨宣公之惑釋行父之志故其言美惡有過辭蓋事宜也</hi>○宋武氏之族<hi>林宋武公之子孫○本或作宋武穆之族者後人取下文妄加也</hi>道昭公子將奉司城須<lb/>
以作亂<hi>杜文公弑昭公故武族欲因其子以作亂司城須文公弟○道音導</hi>十二月宋公<lb/>
殺母弟須及昭公子使戴莊桓之族攻武氏於司馬子<lb/>
<pb n="22b"/>
伯之館<hi>杜戴族華樂也莊族公孫師也桓族向魚麟蕩也司馬子伯華耦也</hi>遂出武穆之<lb/>
族<hi>杜穆族黨於武氏故</hi>使公孫師為司城<hi>林公孫師莊公之孫代母弟須</hi>公子朝<lb/>
卒使樂吕為司寇以靖國人<hi>杜樂吕戴公子曽孫為宣三年宋師圍曹傳</hi>
　<lb/>
　<lb/>
　<lb/>
　<lb/>
　左傳杜林合注卷十七<lb/>
</p>
<p>
</p>
  </div>
</body>
</text>
</TEI>
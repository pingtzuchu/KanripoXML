<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>左傳杜林合注卷四十四</head>
    <p>
<pb n="1a"/>
欽定四庫全書<lb/>
　左傳杜林合注卷四十四　明　王道焜<lb/>
　　　　　　　　　　　　　趙如源　同編<lb/>
　　定公一<hi>公名宋襄公之子昭公之弟諡法安民大慮曰定</hi>
周<hi>敬王十一年</hi>
鄭<hi>獻公五年○魯定公九年獻公卒子聲公勝立</hi>
齊<hi>景公三十九年</hi>
宋<hi>景公八年</hi>
<pb n="1b"/>
晉<hi>定公三年○晉魏舒為政是年卒范鞅為政定十四年晉逐范中行氏趙鞅歸于晉自是晉知氏韓氏魏</hi>
　<hi>氏趙氏並彊分晉之勢成矣</hi>
衛<hi>靈公二十六年</hi>
蔡<hi>昭侯十年</hi>
曹<hi>隱公元年○魯定公四年聲公弟露弑隱公代立是為靖公定八年靖公卒子伯陽立</hi>
滕<hi>頃公五年</hi>
陳<hi>恵公二十一年○魯定公四年悼公卒子懐公栁立定八年懐公卒子閔公越立</hi>
杞<hi>悼公九年○魯定公四年悼公卒子隱公乞立是年七月隱公弟遇弑隱公自立是為僖公</hi>
<pb n="2a"/>
薛<hi>襄公二年○魯定公十二年襄公卒比立定十三年比弑惠公夷立又名寅</hi>
莒<hi>郊公</hi>
邾<hi>莊公三十三年○魯定公三年莊公卒隱公益立</hi>
許<hi>許男斯十四年○魯定公六年鄭滅許以斯歸元公成立</hi>
小邾<hi>詳見昭公元年</hi>
楚<hi>昭王七年○魯定公四年吴入楚楚令尹子常奔鄭昭王復國子西為令尹</hi>
秦<hi>哀公二十八年○魯定公九年哀公卒孫惠公立</hi>
吴<hi>闔廬六年○魯定公四年吴入楚於越入吴定十四年於越敗吴於檇李闔廬傷而卒子夫差立</hi>
<pb n="2b"/>
越<hi>允常○魯定公四年越入吴定十四年允常卒勾踐立吴闔廬聞允常死吴師伐越越勾踐襲敗吴于檇</hi>
　<hi>李射殺闔廬</hi>
經<hi>壬辰</hi>元年春王<hi>公之始年而不書正月公即位在六月故</hi>○三月晉人執宋<lb/>
仲幾于京師<hi>杜晉執人于天子之側而不以歸京師故但書其執不書所歸林大夫専執於是始○幾音機</hi>○夏六月癸亥公之喪至自乾侯<hi>告於廟故書至</hi>○戊辰<lb/>
公即位<hi>定公不得以正月即位失其時故詳而日之記事之宜無義例</hi>○秋七月癸巳<lb/>
塟我君昭公<hi>公在外薨故八月乃葬</hi>○九月大雩<hi>無傳過也</hi>○立煬宫<lb/>
<hi>杜煬公伯禽子也其廟已毁季氏禱之而立其宫書以譏之○煬羊讓反</hi>○冬十月隕霜殺<lb/>
<pb n="3a"/>
菽<hi>無傳周十月今八月隕霜殺菽非常之災</hi>
傳元年春王正月辛巳晉魏舒合諸侯之大夫于狄泉<lb/>
<hi>林狄泉在王城東</hi>將以城成周魏子涖政<hi>涖臨也代天子大夫為政</hi>衛彪傒<lb/>
<hi>衛大夫</hi>曰將建天子<hi>杜立天/子之居</hi>而易位以令非義也<hi>林以晉大夫代周大夫為政是易位以號令諸侯</hi>大事奸義必有大咎晉不失諸侯魏<lb/>
子其不免乎是行也魏獻子屬役於韓簡子及原夀過<lb/>
<hi>杜簡子韓起孫不信也原夀過周大夫林屬役以役事記之也○奸音干屬之欲反過古禾反</hi>而田於<lb/>
大陸焚焉<hi>杜禹貢大陸在鉅鹿北嫌絶逺疑此田在汲郡吴澤荒蕪之地火田并見燒也爾雅廣平<pb n="3b"/>曰陸</hi>還卒於寗<hi>寗今修武縣近吴澤</hi>范獻子去其柏椁以其未復命<lb/>
而田也<hi>杜范獻子代魏子為政去其柏椁示貶之</hi>孟懿子㑹城成周<hi>杜不書公未即位林孟懿子即仲孫何忌</hi>庚寅栽<hi>栽設版築○栽才代反又音再</hi>宋仲幾不受功曰<lb/>
滕薛郳吾役也<hi>杜欲使三國代宋受功役也林郳即小邾舊號○郳五兮反</hi>薛宰曰<lb/>
宋為無道絶我小國於周以我適楚<hi>林絶我小國使不得自通於天子以我服事蠻夷之楚</hi>故我常從宋晉文公為踐土之盟<hi>在僖二十八年</hi>曰<lb/>
凡我同盟各復舊職若從踐土若從宋亦唯命<hi>林若從踐土復舊職以役於天子若從宋共舊職以役於諸侯惟晉所以命之</hi>仲幾曰踐土固然<hi>杜固曰從<pb n="4a"/>舊薛舊為宋役</hi>薛宰曰薛之皇祖奚仲居薛以為夏車正<hi>杜皇大也奚仲為夏禹掌車服大夫</hi>奚仲遷于邳<hi>杜邳下邳縣○邳皮悲反</hi>仲虺居薛以為<lb/>
湯左相<hi>仲虺奚仲之後○虺許鬼反相息亮反</hi>若復舊職將承王官何故<lb/>
以役諸侯<hi>杜承奉也林若如踐土之言復其舊職當如奚仲仲虺奉天子為王官何故舍天子從宋諸侯之服役</hi>仲幾曰三代各異物薛焉得有舊<hi>杜言居周世不得以夏殷為舊○焉於䖍反</hi>為宋役亦其職也士彌牟曰晉之從政者新<lb/>
<hi>言范獻子新為政未習故事</hi>子姑受功<hi>○子謂/仲幾</hi>歸吾視諸故府<hi>杜求故事</hi>
仲幾曰縱子㤀之<hi>○子謂士彌牟</hi>山川鬼神其㤀諸乎<hi>杜山川鬼神盟<pb n="4b"/>所告</hi>士伯怒謂韓簡子曰薛徵於人<hi>杜典籍故事人所知也</hi>宋徵於<lb/>
鬼<hi>杜取證於鬼神</hi>宋罪大矣且已無辭而抑我以神誣我也啓<lb/>
寵納侮其此之謂矣<hi>林開寵過分則納受侵侮商書説命有此言今仲幾侮晉正合此義</hi>
必以仲幾為戮乃執仲幾以歸三月歸諸京師<hi>杜知以歸不可故復歸之京師</hi>城三旬而畢乃歸諸侯之戍<hi>林先是昭二十七年晉籍秦致諸侯之戍于是至是歸之</hi>齊高張後不從諸侯<hi>杜後期不及諸侯之役</hi>晉女叔寛<lb/>
曰周萇𢎞齊高張皆將不免<hi>杜叔寛女寛也○萇直良反</hi>萇叔違天<lb/>
高子違人<hi>杜天既厭周德萇𢎞欲遷都以延其祚故曰違天諸侯相帥以崇天子而高子後期故曰<pb n="5a"/>違人</hi>天之所壊不可支也衆之所為不可奸也<hi>為哀三年周人殺萇𢎞六年高張來奔起</hi>○夏叔孫成子逆公之喪于乾侯<hi>杜成子叔孫婼之子</hi>
季孫曰子家子亟言于我未嘗不中吾志也吾欲與之<lb/>
從政子必止之且聴命焉<hi>林言子家羈屢諌昭公言我之事其所言皆與我志合我欲用之使助為政子謂叔孫必留子家子勿聴其去諸臣之去留皆諮問於子家子聴從其命令○亟起冀反中丁仲反</hi>子家子不見叔孫易幾而哭<hi>幾哭㑹也不欲見叔孫故朝夕哭不同㑹</hi>
叔孫請見子家子子家子辭曰羈未得見而從君以出<lb/>
<hi>杜出時成子未為卿○羈居宜反見賢遍反從才用反下同</hi>君不命而薨羈不敢見<lb/>
<pb n="5b"/>
<hi>杜言未受昭公之命託辭以距叔孫</hi>叔孫使告之曰公衍公為實使羣臣<lb/>
不得事君<hi>二子始謀逐季氏</hi>若公子宋主社稷則羣臣之願也<lb/>
<hi>杜宋昭公弟定公</hi>凡從君出而可以入者將唯子是聴子家氏<lb/>
未有後季孫願與子從政此皆季孫之願也使不敢以<lb/>
告<hi>不敢叔孫成子名</hi>對曰若立君則有卿士大夫與守龜在羈<lb/>
弗敢知若從君者則貌而出者入可也<hi>貌出謂以義從公與季氏無實怨○守手又反</hi>寇而出者行可也<hi>杜與季氏為寇讐者自可去</hi>若羈也則君<lb/>
知其出也<hi>杜君昭公</hi>而未知其入也羈將逃也喪及壊隤公<lb/>
<pb n="6a"/>
子宋先入從公者皆自壊隤反<hi>杜出奔○壊音懐又户怪反隤徒回反</hi>六<lb/>
月癸亥公之喪至自乾侯戊辰公即位<hi>杜諳侯薨五日而殯殯則嗣子即位癸亥昭公喪至五日殯於宫定公乃即位</hi>季孫使役如闞公氏將溝焉<hi>杜闞魯羣公墓所在也季孫惡昭公欲溝絶其兆域不使與先君同林公氏猶言公之墓宅</hi>榮駕鵝曰<lb/>
生不能事死又離之以自旌也<hi>杜駕鵝魯大夫榮成伯也旌章也林以自章其逐君之惡○駕音加鵝五何反</hi>縱子忍之後必或恥之<hi>林後世子孫必恥其惡</hi>乃<lb/>
止季孫問於榮駕鵝曰吾欲為君諡使子孫知之<hi>杜為惡諡</hi>
對曰生弗能事死又惡之以自信也將焉用之乃止<hi>林信<pb n="6b"/>明也以自明其不臣之迹○惡如字又烏路反焉十䖍反</hi>秋七月癸巳葬昭公於墓<lb/>
道南<hi>林雖不為溝猶别葬于先君墓道之外</hi>孔子之為司寇也<hi>林在定公十年後</hi>
溝而合諸墓<hi>林自昭公墓外為溝使與先君墓合明臣無貶君之義</hi>昭公出故季<lb/>
平子禱于煬公九月立煬宫<hi>杜平子逐君懼而請禱於煬公昭公死於外自以為獲福故立其宫</hi>○周鞏簡公棄其子弟而好用逺人<hi>杜簡公周卿士逺人異族也為明年鞏氏賊簡公張本○好呼報反</hi>
經<hi>癸巳</hi>二年春王正月○夏五月壬辰雉門及兩觀災<hi>無傳雉門公宫之南門兩觀闕也天火曰災○觀古亂反下同</hi>○秋楚人伐吴<hi>杜囊瓦稱人見誘以<pb n="7a"/>敗軍</hi>○冬十月新作雉門及兩觀<hi>無傳</hi>
傳二年夏四月辛酉鞏氏之羣子弟賊簡公<hi>傳言棄親用疎所以敗也</hi>○桐叛楚<hi>林桐小國廬江舒縣西南有桐鄉</hi>吴子使舒鳩氏誘楚人<lb/>
<hi>社舒鳩楚屬國</hi>曰以師臨我<hi>教舒鳩誘楚使以師臨吴</hi>我伐桐為我使之無<lb/>
忌<hi>吴伐桐也偽若畏楚師之臨已而為伐其叛國以取媚者也欲使楚不忌吴所謂多方以誤之○為于偽反下同</hi>秋楚囊瓦伐吴師于豫章<hi>從舒鳩言</hi>吴人見舟于豫章<lb/>
<hi>偽將為楚伐桐○見賢遍反</hi>而潛師于巢<hi>杜實欲以擊楚</hi>冬十月吴軍楚師<lb/>
于豫章敗之<hi>林吴出不意攻楚師于豫章楚不忌吴故敗</hi>遂圍巢克之獲楚<lb/>
<pb n="7b"/>
公子繁<hi>杜繁守巢大夫</hi>○邾莊公與夷射姑飲酒私出<hi>林射姑邾大夫出辟酒○射音亦又音夜</hi>閽乞肉焉奪之杖以敲之<hi>杜奪閽杖以敲閽頭也為明年邾子卒傳○敲苦孝反又苦學反</hi>
經<hi>甲午</hi>三年春王正月公如晉至河乃復<hi>無傳</hi>○二月辛夘<lb/>
邾子穿卒<hi>杜再同盟○莊公卒子隱公乞立</hi>○夏四月○秋葬邾莊公<lb/>
<hi>六月乃葬緩</hi>○冬仲孫何忌及邾子盟于拔<hi>拔地闕○抜皮入反</hi>
傳三年春二月辛夘邾子在門臺<hi>門上有臺</hi>臨廷閽以缾水<lb/>
沃廷邾子望見之怒閽曰夷射姑旋焉<hi>杜旋小便</hi>命執之<hi>○見<pb n="8a"/>其不潔執射姑</hi>弗得滋怒自投于牀廢于鑪炭爛遂卒<hi>廢墮也</hi>先<lb/>
塟以車五乗殉五人<hi>杜欲藏中之潔故先内車及殉别為便房蓋其遺命○先悉薦反又如字乗繩證反</hi>莊公卞急而好潔故及是<hi>卞躁疾也○好呼報反下同</hi>○秋<lb/>
九月鮮虞人敗晉師于平中<hi>平中晉地</hi>獲晉觀虎恃其勇也<lb/>
<hi>林觀虎恃勇故獲為五年士鞅圍鮮虞張本</hi>○冬盟于郯<hi>杜郯即拔也○郯音談</hi>修邾<lb/>
好也<hi>杜公即位故修好</hi>○蔡昭侯為兩佩與兩裘<hi>佩佩玉也</hi>以如楚<lb/>
獻一佩一裘於昭王昭王服之以享蔡侯蔡侯亦服其<lb/>
一子常欲之弗與三年止之唐成公如楚有兩肅爽馬<lb/>
<pb n="8b"/>
子常欲之<hi>成公唐惠侯之後肅爽駿馬名○肅如字人所六反爽音霜</hi>弗與亦三年<lb/>
止之唐人或相與謀請代先從者許之飲先從者酒<hi>林偽若受代而飲先從人以酒○從才用反飲於鴆反</hi>醉之竊馬而獻之子常子常<lb/>
歸唐侯自拘於司敗<hi>杜竊馬者自拘</hi>曰君以弄馬之故隱君身<lb/>
<hi>杜隱憂約也</hi>棄國家羣臣請相夫人以償馬必如之<hi>杜相助也夫人謂養馬者林言請相助養馬者養馬以償君必有駿馬如肅爽者○相息亮反夫音扶</hi>唐侯曰寡<lb/>
人之過也二三子無辱皆賞之蔡人聞之固請而獻佩<lb/>
于子常<hi>林不言裘承上文</hi>子常朝見蔡侯之徒命有司曰蔡君<lb/>
<pb n="9a"/>
之乆也官不共也<hi>杜言楚所以禮遣蔡侯之物不共備故○共音恭</hi>明日禮不<lb/>
畢<hi>杜遣蔡侯之禮</hi>將死<hi>林將坐以死罪</hi>蔡侯歸及漢執玉而沈曰余所<lb/>
有濟漢而南者有若大川<hi>杜自誓言若復渡漢當受禍明如大川○沈音鳩</hi>蔡<lb/>
侯如晉以其子元與其大夫之子為質焉而請伐楚<hi>杜為明年㑹召陵張本○質音致</hi>
經<hi>乙未</hi>四年春王二月癸巳陳侯吴卒<hi>杜無傳未同盟而赴以名癸巳正月七日書二月從赴林恵公卒子懐公栁立</hi>○三月公㑹劉子晉侯宋公蔡侯<lb/>
衛侯陳子鄭伯許男曹伯莒子邾子頓子胡子滕子薛<lb/>
<pb n="9b"/>
伯杞伯小邾子齊國夏于召陵侵楚<hi>杜於召陵先行㑹禮入楚竟故書侵林晉楚國交止此傳曰劉文公合諸侯至平丘而止則是役劉子為之也劉文定内難復辟于周而楚納子朝於是合十有六國之師伐楚雖五伯未有盛於此者也以周之不競而能合諸侯盛於五伯俄而劉子卒君子蓋深悲之也</hi>○夏四月庚辰蔡公孫姓帥師滅沈以沈子嘉<lb/>
歸殺之<hi>○姓音生又作生</hi>○五月公及諸侯盟于臯鼬<hi>杜召陵㑹劉子諸侯摠言之也繁昌縣東南有城臯亭復稱公者㑹盟異處故林有晉侯在何以書公及諸侯盟非晉主盟也公㑹諸侯盟于薄公㑹諸侯盟于宋皆後至之文也非後至也而曰公及諸侯盟則以魯主之也是故書及劉卷卒諸侯無㑹同於是有特相盟者矣○鼬由又反</hi>杞伯成卒于㑹<hi>無傳</hi>○六月葬<lb/>
<pb n="10a"/>
陳惠公<hi>無傳</hi>○許遷于容城<hi>無/傳</hi>○秋七月公至自㑹<hi>無傳</hi>○<lb/>
劉卷卒<hi>杜無傳即劉蚠也劉子奉命出盟召陵死則天王為告同盟故不具爵林王卿士不卒有關於天下之故則卒之於襄王之難有王子虎焉於敬王之難有劉卷焉君子曰王室其庶幾乎而無救於周室故特卒之也司馬遷盖知此者也於諸國世家多卒孔子知此者也○卷音權又眷勉反</hi>○葬杞悼<lb/>
公<hi>無傳</hi>○楚人圍蔡<hi>不服故也</hi>○晉士鞅衛孔圉帥師伐鮮虞<lb/>
<hi>杜無傳孔圉孔羈孫士鞅即范鞅</hi>○葬劉文公<hi>無傳</hi>○冬十有一月庚午<lb/>
蔡侯以吴子及楚人戰于柏舉楚師敗績<hi>杜師能左右之曰以皆陳曰戰大崩曰敗績吴為蔡討楚從蔡計謀故書蔡侯以吴子言能左右之也囊瓦稱人貪以致敗不能死難罪<pb n="10b"/>賤之柏舉楚地昭三十一年傳曰六年十二月庚辰吴其入郢今以十一月者并數閏林於是晉辭蔡侯天下諸侯無與憂蔡者而愬之吴吴子興師以伐楚是則夷狄憂中國也是故吴始稱子書戰書伐書敗績皆進吴而楚囊瓦敗稱人</hi>楚囊瓦出奔鄭<hi>杜書名/惡之</hi>庚辰吴入郢<hi>杜弗地曰入吴不稱子史略文林郢楚都也入國不言邑入楚也而曰入郢非得國之辭也前曰吴子今曰吴復從其舊號也㑹黄池書吴而已</hi>
傳四年春正月劉文公合諸侯于召陵謀伐楚也<hi>杜文公王官伯也晉人假王命以討楚之乆留蔡侯故曰文公合諸侯</hi>晉荀寅求貨於蔡侯<hi>林荀寅荀吴之子</hi>弗得言於范獻子曰國家方危諸侯方貳將以<lb/>
<pb n="11a"/>
襲敵不亦難乎水潦方降疾瘧方起<hi>林春雨正時故多水潦寒燠不常故多疾疫</hi>中山不服<hi>杜中山/鮮虞</hi>棄盟取怨無損於楚<hi>杜晉楚同盟伐之為取怨</hi>而失中山不如辭蔡侯吾自方城以來楚未可以得<lb/>
志<hi>晉敗楚侵方城在襄十六年</hi>祗取勤焉<hi>林適以自取勤勞之辱○祗音支</hi>乃辭蔡<lb/>
侯晉人假羽旄於鄭鄭人與之<hi>杜析羽為旌王者遊車之所建鄭私有之因謂之羽旄借觀之</hi>明日或斾以㑹<hi>杜或賤者也繼旐曰斾令賤人施其斾執以從㑹示卑鄭</hi>晉<lb/>
於是乎失諸侯<hi>傳言晉無禮所以遂弱</hi>將㑹衛子行敬子言于靈<lb/>
公<hi>子行敬子衛大夫</hi>曰㑹同難<hi>○難/得宜</hi>嘖有煩言莫之治也<hi>林嘖至也<pb n="11b"/>至有忿爭之煩言恐莫之能治○嘖仕責反一音責</hi>其使祝佗從<hi>杜祝佗大祝子魚○佗徒河反從才用反下同</hi>公曰善乃使子魚子魚辭曰臣展四體以率舊<lb/>
職猶懼不給而煩刑書若又共二徼大罪也<hi>林言臣展布四肢之力以率循大祝之舊職猶恐不能供給得罪以煩瀆於刑書若又使供二職是自要求其大罪也○共音恭下同</hi>且夫祝社稷之常𨽻也<hi>杜𨽻賤臣也○夫音扶</hi>社稷不動祝不<lb/>
出竟官之制也<hi>社稷動謂國遷○竟音境下同</hi>君以軍行祓社釁鼓<hi>杜師出先有事祓禱於社謂之宜社於是殺牲以血塗鼓鼙為釁鼔○祓音弗徐音廢</hi>祝奉以從<hi>杜奉社主也○從如字又才用反</hi>於是乎出竟若嘉好之事<hi>杜謂朝㑹○好呼報反</hi>
<pb n="12a"/>
君行師從卿行旅從<hi>林二千五百人為師五百人為旅</hi>臣無事焉<hi>杜言臣無與於從行之制</hi>公曰行也及臯鼬<hi>將/盟</hi>將長蔡於衛<hi>欲令蔡先衛歃○長丁丈反</hi>衛侯使祝佗私於萇𢎞曰聞諸道路不知信否若聞<lb/>
蔡將先衛信乎萇𢎞曰信蔡叔康叔之兄也<hi>杜蔡叔周公兄康叔周公弟</hi>先衛不亦可乎子魚曰以先王觀之則尚德也昔<lb/>
武王克商成王定之選建明德以藩屏周故周公相王<lb/>
室以尹天下<hi>杜尹正也○相息亮反</hi>於周為睦<hi>杜睦親厚也以盛德見親厚</hi>分<lb/>
魯公以大路大旂<hi>魯公伯禽也此大路金路錫同姓諸侯車也交龍為旂周禮同姓以封<pb n="12b"/>分扶問反下並同</hi>夏后氏之璜<hi>璜美玉名/○璜音黄</hi>封父之繁弱<hi>封父古諸侯也繁弱大弓名○父音甫下同繁扶元反</hi>殷氏六族<hi>林殷之遺民凡六族</hi>條氏徐氏蕭<lb/>
氏索氏長勺氏尾勺氏使帥其宗氏輯其分族將其類<lb/>
醜<hi>杜醜衆也林使帥領其同宗之親輯睦其分族之屬將帥其同類之衆○索素各反下同勺市灼反下同輯音集又七吉反</hi>以法則周公用即命于周<hi>杜即就也使六族就周受周公之法制</hi>是使之職事于魯<hi>共魯公/之職事</hi>以昭周公之明德<hi>杜昭顯也</hi>分<lb/>
之土田陪敦<hi>杜陪増也敦厚也分封魯為大國土田増厚凡七百里○陪步回反</hi>祝宗卜<lb/>
史<hi>大祝宗人大卜大史凡四官</hi>備物典䇿<hi>典策春/秋之制</hi>官司彛器<hi>杜官司百官也<pb n="13a"/>彛器常用器</hi>因商奄之民<hi>商奄國名也與四國流言或迸散在魯皆令即屬魯懐柔之</hi>命<lb/>
以伯禽<hi>伯禽周公世子時周公唯遣伯禽之國故皆以付伯禽</hi>而封於少皥之虚<lb/>
<hi>少皥虚曲阜也在魯城内○少詩照反虚起居反下皆同</hi>分康叔<hi>康叔衛之祖</hi>以大路少<lb/>
帛綪茷旃旌<hi>少帛雜帛也綪茷大赤取染草名也通帛為旃析羽為旌○綪七見反茷步貝反又音吠</hi>大吕<hi>鐘/名</hi>殷民七族<hi>林殷之遺民凡七族</hi>陶氏施氏繁氏錡氏樊<lb/>
氏饑氏終葵氏封畛土略自武父以南及圃田之北竟<lb/>
<hi>畛塗所徑也略界也武父衛北界圃田鄭藪名○繁步何反錡魚綺反畛之忍反一音真</hi>取於有閻<lb/>
之土以共王職<hi>杜有閻衛所受朝宿邑蓋近京畿林取其土地之入以供王室之職貢也</hi>取<lb/>
<pb n="13b"/>
於相土之東都以㑹王之東蒐<hi>杜為湯沐邑王東巡守以助祭泰山○相息亮反</hi>𥅆季授土<hi>杜𥅆季周公弟司/空○𥅆乃甘反</hi>陶叔授民<hi>杜陶叔司徒</hi>命以<lb/>
康誥而封於殷虚<hi>杜康誥周書殷虚朝歌也林成王封康叔周公懼其幼弱作康誥以命之</hi>
皆啓以商政疆以周索<hi>杜皆魯衛也啓開也居殷故地因其風俗開用其政疆理土地以周法索法也○疆居良反下同</hi>分唐叔<hi>唐叔晉/之祖</hi>以大路密須之鼓<hi>林密須國名昔周文王伐密須獲其大鼓</hi>闕鞏<hi>甲/名</hi>姑洗<hi>鐘名○洗息典反</hi>懐姓九宗職<lb/>
官五正<hi>杜懐姓唐之餘民九宗一姓為九族職官五正五官之長林杜云五官之長則謂五官之長子孫耳典禮云天子之五官曰司徒司馬司空司土司寇鄭𤣥云此殷時制也然則殷時五官居在唐地世為貴<pb n="14a"/>族以賜唐叔使主領之所以榮寵唐叔也或以為懐姓之内立五正使分主九宗未知誰是</hi>命以唐<lb/>
誥而封於殷虚<hi>杜唐誥誥命篇名也夏虚大夏今大原晉陽也</hi>啓以夏政<hi>亦因夏風俗開用其政</hi>疆以戎索<hi>杜大原近戎而寒不與中國同故自以戎法</hi>三者皆叔也<lb/>
<hi>林周公康叔成王叔父唐叔康王叔父故曰皆叔</hi>而有令德故昭之以分物不<lb/>
然文武成康之伯猶多而不獲是分也唯不尚年也管<lb/>
蔡啓商惎間王室<hi>杜惎毒也周公攝政管叔蔡叔開道紂子禄父以毒亂王室○惎音忌間間厠之間</hi>王於是乎殺管叔而蔡蔡叔<hi>杜周公稱王命以討二叔蔡放也○蔡蔡叔上素達反下如字</hi>以車七乗徒七十人<hi>林尚書四蔡叔于郭鄰以車七乗杜與蔡叔車<pb n="14b"/>徒而放之○乗繩證反</hi>其子蔡仲改行帥德周公舉之以為已卿<lb/>
士<hi>為周公臣○行卜孟反</hi>見諸王而命之以蔡<hi>杜命為蔡侯○見賢遍反</hi>其命<lb/>
書云<hi>林尚書蔡仲之命</hi>王曰胡<hi>胡蔡/仲名</hi>無若爾考之違王命也<hi>林生曰父死曰考</hi>若之何其使蔡先衛也<hi>林言康叔之明德如此蔡仲之惎間如彼何可使蔡先衛</hi>武王之母弟八人周公為大宰康叔為司寇聃季<lb/>
為司空五叔無官豈尚年哉<hi>五叔管叔鮮蔡叔度成叔武霍叔處毛叔聃也</hi>曹<lb/>
文之昭也<hi>文王子與周公異母○昭上饒反説文作紹</hi>晉武之穆也<hi>武王子</hi>曹<lb/>
為伯甸非尚年也<hi>林曹伯以伯爵居甸服言小於晉文昭國反小武穆國反大故知非尚年<pb n="15a"/>也</hi>今將尚之<hi>林今將以蔡叔為兄而先康叔</hi>是反先王也晉文公為踐<lb/>
土之盟衛成公不在<hi>林僖二十八年衛成公時奔楚不在於㑹</hi>夷叔<hi>林即衛叔武</hi>
其母弟也猶先蔡<hi>踐土召陵二㑹經書蔡在衛上霸主以國大小之序也子魚所言盟歃之次</hi>其載書云王若曰<hi>林時王子虎盟/諸侯故稱王命</hi>晉重<hi>文公○重直龍反</hi>魯<lb/>
申<hi>僖公</hi>衛武<hi>叔/武</hi>蔡甲午<hi>莊/侯</hi>鄭捷<hi>文/公</hi>齊潘<hi>昭/公</hi>宋王臣<hi>成公○王或作壬如林反</hi>莒期<hi>杜兹㔻公也齊序鄭下周之宗盟異姓為後</hi>藏在周府可覆視也<lb/>
吾子欲復文武之略<hi>林略道也吾子謂萇𢎞○覆芳服反</hi>而不正其德將<lb/>
如之何萇𢎞説告劉子與范獻子謀之乃長衛侯於盟<lb/>
<pb n="15b"/>
反自召陵鄭子大叔未至而卒晉趙簡子為之臨甚哀<lb/>
曰黄父之㑹<hi>在昭二十五年○説音悦為于偽反下同臨力鴆反父音甫</hi>夫子語我<lb/>
九言<hi>杜夫子謂子大叔○語魚據反</hi>曰無始亂<hi>林無為禍首</hi>無怙富無恃寵<lb/>
<hi>林富而好禮寵而不驕</hi>無違同無敖禮<hi>林以欲從人執禮無失○敖五報反</hi>無驕能<lb/>
<hi>杜以能驕人</hi>無復怒<hi>林復重也不/重人之怒</hi>無謀非德無犯非義<hi>林不德之事非所謀也不義之事非所為也傳言簡子能用善言所以遂興</hi>○沈人不㑹于召陵<lb/>
晉人使蔡伐之夏蔡滅沈秋楚為沈故圍蔡伍員為吴<lb/>
行人以謀楚楚之殺卻宛也<hi>在昭二十七年○員音云</hi>伯氏之族出<lb/>
<pb n="16a"/>
<hi>杜卻宛黨</hi>伯州犂之孫嚭為吴大宰以謀楚楚自昭王即位<lb/>
<hi>林在魯昭公二十六年○犂力兮反嚭普鄙反</hi>無嵗不有吴師<hi>林自闔廬立始為三軍以肄楚</hi>
蔡侯因之以其子乾與其大夫之子為質於吴冬蔡侯<lb/>
吴子唐侯伐楚<hi>唐侯不書兵屬於吴蔡○乾其連反質音致</hi>舍舟于淮汭<hi>杜吴乗舟從淮來過蔡而舍之○舍音赦置也又音捨棄也</hi>自豫章與楚夾漢<hi>林豫章漢東江北地名吴自此與楚人夾漢水而軍</hi>左司馬戍謂子常曰子㳂漢而與之<lb/>
上下<hi>杜㳂緣也緣漢上下遮使勿渡</hi>我悉方城外以毁其舟<hi>杜以方城外人毁吴所舍舟</hi>還塞大隧直轅㝠阨<hi>三者漢東之隘道○㝠亡丁反或作寘之鼔反阨於懈反</hi>
<pb n="16b"/>
子濟漢而伐之我自後擊之必大敗之既謀而行武城<lb/>
黑謂子常<hi>黑楚武城大夫</hi>曰吴用木也我用革也不可乆也<hi>林吴用木為兵椎鈍我用革為兵犀利不必乆與相持</hi>不如速戰史皇謂子常楚人<lb/>
惡子而好司馬<hi>杜史皇楚大夫司馬沈尹戍○惡烏路反好呼報反</hi>若司馬毁吴<lb/>
舟于淮塞城口而入<hi>杜城口三隘道之總名</hi>是獨克吴也子必速<lb/>
戰不然不免乃濟漢而陳自小别至于大别<hi>禹貢漢水至大别南入江然則此二别在江夏界○陳直覲反下同</hi>三戰子常知不可欲奔<hi>知吴不可勝</hi>
史皇曰安求其事難而逃之將何所入<hi>林楚國安寧則求知其政事有<pb n="17a"/>難則逃避以求免將入何國以安其身○難乃旦反</hi>子必死之初罪必盡説<hi>言致死以克吴可以免貪賄致寇之罪</hi>十一月庚午二師陳于柏舉<hi>杜經所以書戰二師吴楚師</hi>闔廬之弟夫槩王晨請於闔廬曰楚瓦不仁<hi>杜瓦子常名</hi>其臣莫有死志<hi>林君之視臣如犬馬則臣視君如國人故無死戰之志</hi>先伐之<lb/>
其卒必奔而後大師繼之必克弗許夫槩王曰所謂臣<lb/>
義而行不待命者其此之謂也今日我死楚可入也<hi>林言古書所謂人臣之道見義則為有不待君命者今日之事正合此語若我致死必可乗勝以入楚國</hi>以其<lb/>
屬五千先擊子常之卒子常之卒奔楚師亂吴師大敗<lb/>
<pb n="17b"/>
之子常奔鄭史皇以其乗廣死<hi>杜以戰死○乗繩證反廣古曠反</hi>吴從<lb/>
楚師及清發<hi>清發水名</hi>將擊之夫槩王曰困獸猶鬭况人手<lb/>
若知不免而致死必敗我若使先濟者知免後者慕之<lb/>
蔑有鬭心矣半濟而後可擊也從之又敗之楚人為食<lb/>
吴人及之奔食而從之敗諸雍澨五戰及郢<hi>林楚師將為食吴人追而及之楚師奔走不暇食故吴人食其食而又從之杜奔食食者走不陳故不在戰數○澨市制反</hi>己<lb/>
夘楚子取其妹季芊畀我以出<hi>林世族譜季芊畀我皆平王女也服云畀我季芊之字未知孰是○芊面爾反楚姓</hi>涉雎<hi>杜睢水出新城昌魏縣東南至枝江縣入江是楚王西走○睢<pb n="18a"/>七餘反下同</hi>鍼尹固與王同舟王使執燧象以奔吴師<hi>杜燒火燧繫象尾使赴吴師驚却之○鍼之林反</hi>庚辰吴入郢以班處宫<hi>以尊卑班次處楚王宫室</hi>子山處令尹之宫<hi>子山吴/王子</hi>夫槩王欲攻之<hi>林夫槩王子山叔父怒其軋已欲攻之</hi>懼而去之夫槩王入之<hi>杜入令尹宫也言吴無禮所以不能遂克</hi>
左司馬戍及息而還<hi>杜息汝南新息也聞楚敗故還</hi>敗吴師于雍澨傷<lb/>
<hi>杜司馬先敗吴師而身被創</hi>初司馬臣闔廬故恥為禽焉<hi>杜司馬嘗在吴為闔廬臣是以今恥于見禽</hi>謂其臣曰誰能免吾首吴句卑曰臣賤可<lb/>
乎<hi>林言我若戰死誰能取我首以免句卑吴人為司馬臣言我賤人也可用乎○句古侯反</hi>司馬曰<lb/>
<pb n="18b"/>
我實失子可哉<hi>杜失不知子賢</hi>三戰皆傷曰吾不可用也已句<lb/>
卑布裳剄而裹之<hi>司馬已死剄取其首○頸古頂反</hi>藏其身而以其首<lb/>
免<hi>杜傳言司馬之忠壯</hi>楚子涉睢濟江入于雲中<hi>入雲夢澤中所謂江南之夢○夢如字又音蒙</hi>王寢盜攻之以戈撃王王孫由于以背受之中<lb/>
肩王奔鄖鍾建負季芊以從<hi>鍾建楚大夫○巾丁仲反鄖音云從才用反下同又如字</hi>由于徐蘇而從<hi>杜以背受戈故當時悶絶</hi>鄖公辛之弟懐將弑王<lb/>
曰平王殺吾父我殺其子不亦可乎<hi>辛蔓成然之子鬬辛也昭十四年楚平王殺成然</hi>辛曰君討臣誰敢讐之君命天也若死天命將<lb/>
<pb n="19a"/>
誰讐詩曰柔亦不茹剛亦不吐不侮矜寡不畏彊禦唯<lb/>
仁者能之<hi>杜詩大雅言仲山甫不辟强陵弱○茹音汝矜古頑反</hi>違彊陵弱非勇<lb/>
也乗人之約非仁也滅宗廢祀非孝也<hi>弑君罪應滅宗</hi>動無令<lb/>
名非知也必犯是余將殺女鬭辛與其弟巢以王奔隨<lb/>
吴人從之謂隨人曰周之子孫在漢川者楚實盡之天<lb/>
誘其衷致罰於楚而君又竄之<hi>竄匿也○知音智女音汝</hi>周室何罪<lb/>
君若顧報周室施及寡人以奬天衷<hi>奬成也○施以䜴反</hi>君之惠<lb/>
也漢陽之田君實有之楚子在公宫之北<hi>杜隨公宫也</hi>吴人<lb/>
<pb n="19b"/>
在其南子期似王<hi>子期昭王兄公子結也</hi>逃王而已為王曰以我<lb/>
與之王必免隨人卜與之不吉乃辭吴曰以隨之辟小<lb/>
而密邇於楚楚實存之世有盟誓至於今未改若難而<lb/>
棄之何以事君執事之患不唯一人<hi>杜一人楚王○辟匹亦反難乃旦反</hi>
若鳩楚竟敢不聴命吴人乃退<hi>鳩安集也○竟音境</hi>鑪金初宦於<lb/>
子期氏實與隨人要言<hi>要言無以楚王與吴并欲脱子期○鑪本又作鑢</hi>王使<lb/>
見<hi>王喜其意欲引見之以比王臣且欲使盟隨人○見賢遍反</hi>辭曰不敢以約為利<lb/>
<hi>此約謂要言也此一時之事非為德舉故辭不敢見亦不肯為盟主○約如字又於妙反</hi>王割子期<lb/>
<pb n="20a"/>
之心以與隨人盟<hi>杜當心前割取血以盟示其至心</hi>初伍員與申包胥<lb/>
友<hi>包胥楚大夫</hi>其亡也<hi>杜伍員出奔吴在昭二十年</hi>謂申包胥曰我必復<lb/>
楚國<hi>復報也</hi>申包胥曰勉之子能復之我必能興之及昭<lb/>
王在隨申包胥如秦乞師曰吴為封豕長蛇以荐食上<lb/>
國<hi>杜荐數也言吴貪害如蛇豕○荐在薦反</hi>虐始於楚寡君失守社稷越在<lb/>
草莽使下臣告急曰夷德無厭若鄰於君疆埸之患也<lb/>
<hi>林吴有楚則與春鄰○厭於鹽反疆居良反埸音亦</hi>逮吴之未定君其取分焉<hi>杜與吴共分楚地○分抉問反</hi>若楚之遂亡君之土也若以君靈撫之世<lb/>
<pb n="20b"/>
以事君<hi>杜撫存恤也</hi>秦伯使辭焉曰寡人聞命矣子姑就館<lb/>
將圖而告對曰寡君越在草莽未獲所伏<hi>伏猶處也</hi>下臣何<lb/>
敢即安立依於庭牆而哭日夜不絶聲勺飲不入口七<lb/>
日秦哀公為之賦無衣<hi>杜詩秦風取其王于興師修我戈矛與子同仇與子偕作與子偕行○勺市灼反又音灼為于偽反</hi>九頓首而坐<hi>杜無衣三章章三頓首</hi>秦師乃出<lb/>
<hi>為明年包胥以秦師至張本</hi>
　<lb/>
　左傳杜林合注卷四十四<lb/>
</p>
<p>
</p>
  </div>
</body>
</text>
</TEI>
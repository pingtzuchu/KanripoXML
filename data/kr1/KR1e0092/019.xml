<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>左傳杜林合注卷十九</head>
    <p>
<pb n="1a"/>
欽定四庫全書<lb/>
　左傳杜林合注卷十九　明　王道焜<lb/>
　　　　　　　　　　　　趙如源　同編<lb/>
　　宣公二<lb/>
經<hi>辛酉</hi>九年春王正月公如齊<hi>無/傳</hi>公至自齊<hi>無傳</hi>○夏仲孫<lb/>
蔑如京師○齊侯伐萊<hi>無傳</hi>○秋取根牟<hi>杜根牟東夷國也今琅邢陽都縣東有牟鄉林取言公不言公非公命也自宣而下征伐在大夫矣</hi>○八月滕子卒<hi>杜未同盟○昭公卒文公立</hi>○九月晉侯宋公衞侯鄭伯曹伯㑹于扈<hi>林扈<pb n="1b"/>鄭地</hi>○晉荀林父帥師伐陳○辛酉晉侯黑臀卒于扈<hi>杜卒于竟外故書地四與文同盟九月無辛酉曰誤○成公卒子景公儒立</hi>○冬十月癸酉衞<lb/>
侯鄭卒<hi>杜無傳三與文同盟林成公卒子穆公遫立</hi>宋人圍滕<hi>林滕恃晉而宋圍滕以見晉霸之衰也</hi>○楚子伐鄭○晉郤缺帥師救鄭○陳殺其大<lb/>
夫洩冶<hi>杜洩冶直諌於淫亂之朝以取死故不為春秋所貴而書名洩息列反冶音也</hi>
傳九年春王使來徴聘<hi>杜徴召也言周徵也徵聘不書微加諷諭不指斥</hi>○孟<lb/>
獻子聘於周王以為有禮厚賄之<hi>林孟獻子即仲孫蔑也厚其贈賄之禮○賄呼罪反字林音悔</hi>○秋取根牟言易也<hi>○易以/豉反</hi>○滕昭公卒<hi>為宋<pb n="2a"/>圍滕○傳</hi>㑹于扈討不睦也<hi>杜謀/齊陳</hi>陳侯不㑹<hi>杜前年與楚成故</hi>晉<lb/>
荀林父以諸侯之師伐陳<hi>杜不書諸侯師林父帥之無將帥</hi>晉侯卒于<lb/>
扈乃還○冬宋人圍滕因其喪也○陳靈公與孔寧儀<lb/>
行父通於夏姬皆衷其衵服以戲於朝<hi>杜二子陳卿夏姬鄭穆公女陳大夫御叔妻衷懐也衵服近身衣林詩人所為賦株林澤陂者也○夏户雅反衷音忠王丁仰反衵女乙反一音汝栗反說文云日日所衣裳也</hi>洩冶諫曰公卿宣滛民無效焉<hi>林言靈公與二卿宣示滛亂于朝國之人民無所視效以為法則</hi>且聞不令君其納之<hi>林且所聞非令美之事君其納藏衵服無示淫亂○聞如字一音問</hi>公曰吾能改矣公告二子<lb/>
<pb n="2b"/>
二子請殺之公弗禁遂殺洩冶孔子曰詩云民之多辟<lb/>
無自立辟其洩冶之謂乎<hi>杜辟邪也辟法也詩大雅言邪辟之世不可立法國無道危行言孫○禁居鴆反又音金多辟本又作僻匹亦反立辟婢亦反</hi>○楚子為厲之役故<lb/>
伐鄭<hi>六年楚伐鄭取成于厲既成鄭伯迯歸事見十一年○為于偽反</hi>晉郤缺救鄭鄭<lb/>
伯敗楚師于桞棼<hi>桞棼鄭地○桞力手反棼扶云反</hi>國人皆喜唯子良<lb/>
憂曰是國之災也<hi>林子良襄公弟弃疾也獨以勝楚為憂言以小勝大是鄭國之災也</hi>吾<lb/>
死無日矣<hi>自是晉楚交兵伐鄭十二年卒有楚子入鄭之禍</hi>
經<hi>壬戌</hi>十年春公如齊公至自齊<hi>無傳</hi>○齊人歸我濟西田<lb/>
<pb n="3a"/>
<hi>元年以賂齊也不言來公如齊因受之○濟子禮反</hi>○夏四月丙辰日有食之<hi>無傳不書朔官失之</hi>○己巳齊侯元卒<hi>林未同盟而赴以名林惠公卒子頃公無野立</hi>○齊<lb/>
崔氏出奔衞<hi>齊略見舉族出因其告辭以見無罪</hi>○公如齊<hi>林魯朝于齊止此</hi>○<lb/>
五月公至自齊<hi>無傳</hi>○癸已陳夏徴舒弑其君平國<hi>杜徴舒陳大夫也靈公惡不加民故稱臣以弑林靈公弑子成公午立○夏户雅反</hi>○六月宋師伐滕<lb/>
○公孫歸父如齊𦵏齊恵公<hi>杜無傳歸父襄仲之子</hi>○晉人宋人<lb/>
衛人曹人伐鄭<hi>鄭及楚平故</hi>○秋天王使王季子來聘<hi>杜王季子者公羊以為天王之母弟然則字季子天子大夫稱字○王季子即劉康公周聘止此</hi>○公孫歸父帥<lb/>
<pb n="3b"/>
師伐邾取繹<hi>杜繹邾邑魯國鄒縣北有繹山林宣公而下征伐在大夫故自取繹凡取皆不書其人自伐杞凡伐皆不書公○繹音亦</hi>○大水<hi>無傳</hi>○季孫行父如齊○冬公孫<lb/>
歸父如齊<hi>杜宣公聘齊止此</hi>齊侯使國佐來聘<hi>杜既𦵏成君故稱君命使林齊魯之交自是疎矣</hi>○饑<hi>無傳有水災嘉穀不成</hi>○楚子伐鄭<lb/>
傳十年春公如齊齊侯以我服故歸濟西之田<hi>公比年朝齊故</hi>
○夏齊恵公卒崔杼有寵於惠公髙國畏其偪也<hi>林崔杼齊大夫髙國二家齊正郷○杼直吕反偪彼力反</hi>公卒而遂之奔衞書曰崔氏非<lb/>
其罪也且告以族不以名<hi>杜典策之法告者皆當書以名今齊特以族告夫子因而<pb n="4a"/>存之以示無罪又言且告以族不以名者明春秋有因而用之不皆改舊史</hi>凡諸侯之大夫<lb/>
違<hi>違奔放也</hi>告於諸侯曰某氏之守臣某<hi>杜上某氏者姓下某名○守手又反</hi>
失守宗廟<hi>林大夫出奔故言失守其宗廟</hi>敢告所有玉帛之使者則告<lb/>
<hi>○玉帛之使謂聘林言有聘問徃來則告○使所吏反</hi>不然則否<hi>杜恩好不接故亦不告</hi>○<lb/>
公如齊奔喪<hi>公親奔喪非禮也公出朝㑹奔喪㑹𦵏皆書如不言其事史之常也</hi>○陳靈<lb/>
公與孔寧儀行父飲酒於夏氏公謂行父曰徴舒似女<lb/>
<hi>林徴舒夏姬子也○女音汝</hi>對曰亦似君徵舒病之<hi>杜靈公即位於今十五年徴舒已為卿年大無嫌是公子盖以夏姬淫放故謂其子多似以為戲</hi>公出自其廏射而殺<lb/>
<pb n="4b"/>
之二子奔楚<hi>○廏居又反射食亦反</hi>○滕人恃晉而不事宋六月<lb/>
宋師伐滕○鄭及楚平<hi>杜前年敗楚師恐楚深怨故與之平</hi>諸侯之師伐<lb/>
鄭取成而還○秋劉康公來報聘<hi>杜報孟獻子之聘即王季子也其後食采於劉</hi>○師伐邾取繹<hi>為子家/如齊傳</hi>○季文子初聘于齊<hi>杜齊侯初即位</hi>
○冬子家如齊伐邾故也<hi>魯侵小恐為齊所討故徃謝</hi>國武子來報<lb/>
聘<hi>報文子也</hi>○楚子伐鄭晉士㑹救鄭逐楚師於潁北<hi>杜潁水出河南陽城至于蔡入淮</hi>諸侯之師戍鄭鄭子家卒鄭人討幽公之<lb/>
亂斵子家之棺而逐其族<hi>杜以四年弑君故也斵薄其棺不使從卿禮○斵竹角反</hi>
<pb n="5a"/>
改葬幽公諡之曰靈<hi>林靈公初諡幽公葬不如禮故改葬</hi>
經<hi>癸亥</hi>十有一年春王正月○夏楚子陳侯鄭伯盟于辰<lb/>
陵<hi>杜楚復伐鄭故受盟也辰陵陳地潁川長平縣東南有辰亭林序楚子於陳侯鄭伯之上初予楚莊以霸也</hi>○公孫歸父㑹齊人伐莒<hi>無傳</hi>○秋晉侯㑹狄于欑函<lb/>
<hi>以晉侯徃㑹之故以狄為㑹主欑函狄地林楚方倡義于天下而晉孜孜於羣狄至徃㑹焉晉卑甚矣○欑才端反函音咸</hi>○冬十月楚人殺陳夏徵舒<hi>經不言楚子而稱人討賊辭也</hi>○<lb/>
丁亥楚子入陳<hi>杜楚子先殺徵舒而欲縣陳後得申叔時諌乃復封不有其地故書入在殺徵舒之後楚入國書爵始此先書殺後書入予楚以討賊之義也不以利陳累莊王也</hi>
<pb n="5b"/>
納公孫寧儀行父于陳<hi>杜二子淫昏亂人也君弑之後能外託楚以求報君之讐内結強援於國故楚莊得平歩而討陳除弑君之賊於時陳成公播蕩於晉定亡君之嗣靈公成喪賊討國復功足以補過故君子善楚復之</hi>
傳十一年春楚子伐鄭及櫟子良曰晉楚不務徳而兵<lb/>
爭與其來者可也晉楚無信我焉得有信乃從楚夏楚<lb/>
盟于辰陵陳鄭服也<hi>林言二國不先尚徳而惟以兵爭諸侯因其來伐而與之和其亦可也晉楚無信可以主盟我安得有信而不兩屬於晉楚杜傳言楚與晉狎主盟○櫟力狄反爭爭鬬之爭焉於䖍反</hi>○楚左尹子重侵宋<hi>杜子重公子/嬰齊莊王弟</hi>王待諸郔<hi>郔楚地郔音延</hi>
<pb n="6a"/>
令尹蔿艾獵城沂<hi>杜艾獵孫叔敖也沂楚邑艾五蓋反獵力渉反沂魚依反</hi>使封<lb/>
人慮事<hi>封人其時主築城者慮事謀慮計功○慮如字一音力於反</hi>以受司徒<hi>司徒掌役</hi>
量功命日<hi>杜命作日數</hi>分財用<hi>杜財用築作具/林分之使均</hi>平板榦<hi>杜榦楨也林立榦而後施板以築之平之使治○榦古旦反</hi>稱畚築<hi>杜量輕重畚盛土器林築實土器○畚音本</hi>程土物<hi>杜為作/程限</hi>議逺邇<hi>杜均/勞逸</hi>略基趾<hi>杜趾城足略行也○趾音止</hi>
具餱糧<hi>餱乾食也○餱音侯糧音良</hi>度有司<hi>杜謀監主度待洛反</hi>　事三旬而<lb/>
成<hi>十日為句</hi>不愆于素<hi>不過素所慮之期也傳言叔敖之能使民○愆起䖍反</hi>○晉郤<lb/>
成子求成于衆狄<hi>林郤成子即郤缺</hi>衆狄疾赤狄之役遂服于<lb/>
<pb n="6b"/>
晉<hi>杜赤狄潞氏最強故服役衆狄</hi>秋㑹于欑函衆狄服也是行也諸大<lb/>
夫欲召狄郤成子曰吾聞之非徳莫如勤非勤何以求<lb/>
人能勤有繼其從之也<hi>杜言非徳足以服人則莫如勤以求之若非勤力何以求人能勤力則有功繼之其從狄以求㑹已</hi>詩曰文王既勤止<hi>詩頌文王勤以創業</hi>文王猶<lb/>
勤况寡徳乎○冬楚子為陳夏氏亂故伐陳<hi>杜十年夏徴舒弑君○為于偽反</hi>謂陳人無動將討於少西氏<hi>杜少西徴舒之祖子夏之名林告陳人無得輕動拒師言將討徵舒弑君之罪○少師照反</hi>遂入陳殺夏徴舒轘諸栗<lb/>
門<hi>杜轘車裂也栗門陳城門○轘音患</hi>因縣陳<hi>杜滅陳以/為楚縣</hi>陳侯在晉<hi>杜靈公子<pb n="7a"/>成公午</hi>申叔時使於齊反復命而退王使讓之曰夏徴舒<lb/>
為不道弑其君寡人以諸侯討而戮之諸侯縣公皆慶<lb/>
寡人<hi>林申叔時楚大夫林楚縣大夫皆僭稱公○使所吏反</hi>女獨不慶寡人何故<lb/>
對曰猶可辭乎<hi>林言尚可有辭以自解乎○女音汝</hi>王曰可哉曰夏徴舒<lb/>
弑其君其罪大矣討而戮之君之義也抑人亦有言曰<lb/>
牽牛以蹊人之田<hi>杜抑辭也蹊徑也○蹊音兮</hi>而奪之牛牽牛以蹊<lb/>
者信有罪矣而奪之牛罰已重矣諸侯之從也曰討有<lb/>
罪也今縣陳貪其富也以討召諸侯而以貪歸之無乃<lb/>
<pb n="7b"/>
不可乎王曰善哉吾未之聞也反之可乎對曰可哉吾<lb/>
儕小人所謂取諸其懐而與之也<hi>叔時謙言小人意淺謂譬如取人物於其懐而還之為愈於不還○儕仕皆反</hi>乃復封陳鄉取一人焉以歸謂之夏<lb/>
州<hi>杜州鄉屬示討夏氏所獲也○復扶又反夏户雅反</hi>故書曰楚子入陳納公孫<lb/>
寧儀行父于陳書有禮也<hi>没其縣陳本意全以討亂存國為文善其得禮</hi>○厲<lb/>
之役鄭伯逃歸<hi>杜蓋在六年傳所稱楚人伐鄭取成而還也</hi>自是楚未得志<lb/>
焉鄭既受盟于辰陵又徼事于晉<hi>為明年楚圖鄭傳十事年鄭及楚平既無其辰陵盟後鄭徼事晉又無端跡傳皆特發以明經也自厲之役鄭南北兩屬故未得志九年楚子伐鄭不以黑壤<pb n="8a"/>興伐逺稱厲之役者恨在厲役此皆傳上下相包通之義也○徼古堯反</hi>
經<hi>甲子</hi>十有二年春葬陳靈公<hi>無傳賊討國復二十二月然後得葬</hi>○楚子<lb/>
圍鄭<hi>前年盟辰陵而又徼事晉故</hi>○夏六月乙卯晉荀林父帥師及<lb/>
楚子戰于邲晉師敗績<hi>杜晉上軍成陳故書戰邲鄭地○邲扶必反一音弼</hi>○秋<lb/>
七月○冬十有二月戊寅楚子滅蕭<hi>按蕭宋附庸國十二月無戊寅戊寅十一月九日</hi>○晉人宋人衞人曹人同盟于清丘<hi>杜晉衞背盟故大夫稱人宋華椒承羣偽之言以誤其國宋雖有守信之善而椒猶不免譏清丘衞地在今濮陽縣東南○書人同盟猶曰人自為盟也書法如惡曹鹿上中國又無霸也</hi>○宋師伐陳衞人救陳<hi>伐背<pb n="8b"/>清丘之盟</hi>
傳十二年春楚子圍鄭旬有七日鄭人卜行成不吉卜<lb/>
臨于大宫<hi>杜臨哭也大宫鄭祖廟○臨力鳩反大音泰</hi>且巷出車吉<hi>出車於巷示將見遷不得安居</hi>國人大臨守陴者皆哭<hi>杜陴城上僻倪皆哭所以告楚窮也○陴婢支反徐扶移反</hi>楚子退師鄭人修城進復圍之三月克之<hi>杜哀其窮哭故為退師而猶不服故復圍之九十日○復扶又反</hi>入自皇門至於逵路<hi>杜塗方九軌曰逵○逵求龜反爾雅云九逹謂之逵說文作馗云九逹道似龜背故謂之馗逵或馗字</hi>鄭伯肉<lb/>
袒牽羊以逆<hi>杜肉袒牽羊示服為臣僕○袒徒旦反</hi>曰孤不天<hi>言不為天所祐</hi>不<lb/>
<pb n="9a"/>
能事君使君懐怒以及敝邑孤之罪也敢不唯命是聴<lb/>
其俘諸江南以實海濵亦唯命<hi>林楚國土地多在江南故言其俘囚鄭以歸江南以實南海之濱亦唯楚君之命○俘芳扶反濱音賔</hi>其剪以賜諸侯使臣妾之<lb/>
亦唯命<hi>杜剪削也林其剪削鄭以賜從楚之諸侯使鄭國之人男為臣女為妾亦唯楚君之命○剪子淺反</hi>若惠顧前好<hi>杜楚鄭世有盟誓之好○好呼報反</hi>徼福於厲宣桓武不<lb/>
泯其社稷<hi>杜周厲王宣王鄭之所自出也鄭桓公武公始封之賢君也願楚要福于此四君使社稷不泯泯猶滅也○厲宣鄭桓公友周厲王之子宣王之母弟桓武鄭武公名滑突桓公之子泯彌忍反</hi>使<lb/>
改事君夷於九縣<hi>楚滅九國以為縣願得比之○九縣莊十四年滅息十六年滅鄧僖五年<pb n="9b"/>滅弦十二年滅黄二十六年滅夔文四年滅江五年滅六滅蓼十六年滅庸傳稱楚武王克權使鬬緡尹之又稱文王縣申息凡十一國不知何以言九</hi>君之惠也孤之願也非所敢望也<lb/>
敢布腹心君實圖之左右曰不可許也得國無赦王曰<lb/>
其君能下人必能信用其民矣庸可幾乎<hi>林言鄭之君能肉袒牽羊以下於人必能誠信以用其國之民矣庸可幾望得其國乎○下遐嫁反幾音冀</hi>退三十里而<lb/>
許之平<hi>杜退一舍以禮鄭</hi>潘尫入盟子良出質<hi>潘尫楚大夫子良鄭伯弟○尫烏黄反質音致</hi>○夏六月晉師救鄭荀林父將中軍<hi>杜代郤缺○將子匠反下皆放此</hi>先縠佐之<hi>杜彘季代林父子穀/户木反本又作榖同</hi>士㑹將上軍<hi>河曲<pb n="10a"/>之役郤缺將上軍宣八年代趙盾為政將中軍士㑹代將上軍</hi>郤克佐之<hi>郤缺之子代臾駢</hi>趙<lb/>
朔將下軍<hi>代欒盾</hi>欒書佐之<hi>欒盾之子代趙朔</hi>趙括趙嬰齊為中<lb/>
軍大夫<hi>括嬰齊皆趙盾異母弟</hi>鞏朔韓穿為上軍大夫荀首趙同<lb/>
為下軍大夫<hi>荀首林父弟趙同趙嬰兄○鞏九勇反</hi>韓厥為司馬<hi>韓萬𤣥孫</hi>及<lb/>
河聞鄭既及楚平桓子欲還曰無及於鄭而勦民焉用<lb/>
之<hi>杜桓子林父勦勞也○勦初交反徐子小反焉於䖍反</hi>楚歸而動不後<hi>林待楚師既歸而動兵以伐鄭未為後時</hi>隨武子曰善<hi>杜武子士㑹</hi>㑹聞用師觀釁而動<lb/>
<hi>林釁罪也○釁許靳反服云閒也</hi>徳刑政事典禮不易不可敵也<hi>林徳刑政<pb n="10b"/>事典禮六者無所變易則是國強盛不可敵也</hi>不為是征<hi>言征伐為有罪不為有禮○為于偽反</hi>
楚軍討鄭怒其貳而哀其卑叛而伐之服而舍之徳刑<lb/>
成矣伐叛刑也柔服徳也二者立矣昔歳入陳<hi>謂討徴舒</hi>今<lb/>
兹入鄭民不罷勞君無怨讟<hi>杜讟誘也言無有怨嗟謗讟於其君者○罷音皮讟徙木反</hi>政有經矣<hi>杜經/常也</hi>荆尸而舉<hi>荆楚也尸陳也楚武王始更為此陳法遂以為名</hi>商農工賈不敗其業而卒乘輯睦<hi>林行商坐賈農主耕種工執技藝各得其業毋有敗闕步曰卒車曰乘皆安輯而和睦○賈音古卒子忽反乘繩證反輯音集又七入反</hi>　事不<lb/>
奸矣<hi>杜奸犯也奸音干</hi>蔿敖為宰擇楚國之令典<hi>敖宰令尹蔿  孫叔敖○<pb n="11a"/>蔿干委反</hi>軍行右轅左追蓐<hi>杜在車之右者挾轅為戰偹在左者追求草蓐為宿備傳曰令尹南轅又曰改乗轅楚陳以轅為主○蓐音辱</hi>前茅慮無<hi>慮無如今軍行前有斥候蹹伏皆持以絳及白為幡見騎賊舉絳幡見歩賊舉白幡備慮有無也茅明也或曰時楚以茅為旌幟</hi>中權後勁<lb/>
<hi>杜中軍制謀後以精兵為殿○勁吉政反</hi>百官象物而動軍政不戒而備<hi>杜物猶類也戒勑命林楚之百官皆象其物類而後動無妄動也楚之軍政不待勅令而先備無不備也</hi>能用<lb/>
典矣其君之舉也内姓選於親外姓選於舊<hi>林内姓之有才者則選於親戚之中外姓之有才者則選於故舊之中杜言親踈並用</hi>舉不失徳賞不失勞<lb/>
老有加惠<hi>杜賜老則不計勞</hi>旅有施舍<hi>旅客來者施之以惠舍不勞役</hi>君子小<lb/>
<pb n="11b"/>
人物有服章<hi>杜尊卑别也</hi>貴有常尊賤有等威<hi>林其處貴者有常尊之勢分其處賤者有威儀之等差</hi>禮不逆矣徳立刑行政成事時典從禮<lb/>
順若之何敵之見可而進知難而退軍之善政也兼弱<lb/>
攻昧武之善經也子姑整軍而經武乎猶有弱而昧者<lb/>
何必楚<hi>林徳以柔服而立刑以伐叛而行政以有經而成事以不奸而得其時稽之典故有從無違揆之禮經有順無逆若之何而能與楚敵見時之可則進而與爭知時之難則退而不校此行軍之善政也弱不自振者則兼而有之昧而昏亂者則攻而取之凡用武之善經也言桓子且整頓軍旅而經畧武備乎天下猶有衰弱而昏昧可攻者何必獨與楚爭○昧音妹</hi>仲虺有言曰取亂侮亡兼弱<lb/>
<pb n="12a"/>
也<hi>杜仲虺湯左相薛之祖奚仲之後○虺許鬼反</hi>汋曰於鑠王師遵養時晦<hi>杜汋詩頌篇名鑠美也言美武王能遵天之道須暗昧者惡積而後取之○汋章畧反於音烏鑠舒若反</hi>耆昧<lb/>
也<hi>杜耆致也致討於昧○耆音㫖昧其夷反</hi>武曰無競惟烈<hi>杜武詩頌篇名烈業也言武王兼弱取昧故成無疆之業</hi>撫弱耆昧以務烈所可也<hi>杜言當務從武王之功業撫而取之以務烈所絶句</hi>彘子曰不可<hi>杜彘子先穀</hi>晉所以霸師武臣力也<lb/>
今失諸侯不可謂力有敵而不從不可謂武由我失霸<lb/>
不如死<hi>林晉之所以為霸于諸侯以兵師之武勇與羣臣之勤力也今當吾世而失諸侯不可謂之勤力有敵在前而不從之决戰不可謂之武勇由我不力不武而失霸業不如决死之為愈</hi>且成師以<lb/>
<pb n="12b"/>
出聞敵彊而退非夫也<hi>言非丈夫</hi>命為軍帥而卒以非夫唯<lb/>
羣子能我弗為也以中軍佐濟<hi>林言受命於君而為軍帥而終之以非丈夫唯羣子能受此辱我不能為此事中軍佐彘子所帥故彘子以之先濟○帥所類反下同</hi>知莊子曰<lb/>
此師殆哉<hi>杜莊子荀首○知音智</hi>周易有之在師䷆<hi>坎下坤上師</hi>之<lb/>
臨䷒<hi>兌下坤上臨師初六變而之臨</hi>曰師出以律否臧凶<hi>盖此師卦初六爻辭律法否不也○臧子郎反</hi>執事順成為臧逆為否<hi>林凡執事之人順命以成其功則為臧善今彘子逆命不順成故應否臧之凶</hi>衆散為弱<hi>杜坎為衆今變為兌兌柔弱</hi>川壅為<lb/>
澤<hi>坎為川今變為兌兌為澤是川見壅○壅於勇反本又作壅</hi>有律<hi>林言師之有法</hi>以如已<lb/>
<pb n="13a"/>
也<hi>如從也法行則人從法法敗則法從人坎為法象今為衆則散為川則壅是失法之用從人之象</hi>故<lb/>
曰律否臧且律竭也<hi>竭散也坎變為兌是法敗</hi>盈而以竭<hi>言水以盈為功以竭則敗也</hi>夭且不整所以凶也<hi>水遇夭塞不得正流則竭涸也○夭於表反</hi>不行<lb/>
之謂臨<hi>水變為澤乃成臨卦澤不行之物</hi>有帥而不從臨孰甚焉此之<lb/>
謂矣<hi>臨有元帥而不從其命令不行之臨孰甚于此杜譬彘子之違命亦不可行</hi>果遇必敗<lb/>
彘子尸之雖免而歸必有大咎<hi>言若果遇敵師必敗衂彘子實主此禍雖幸免而歸國必有大殃咎為明年晉殺先穀傳</hi>韓獻子謂桓子<hi>杜獻子韓厥</hi>曰彘子以<lb/>
偏師陷子罪大矣子為元帥師不用命誰之罪也失屬<lb/>
<pb n="13b"/>
亡師為罪已重不如進也<hi>今鄭屬楚故曰失屬彘子以偏師陷故曰亡師</hi>事之<lb/>
不捷惡有所分<hi>杜捷成也</hi>與其專罪六人同之不猶愈乎<hi>言三軍皆敗則六卿同罪不得獨責元帥</hi>師遂濟楚子北師次于郔<hi>林楚荘王以師向北行次郔鄭北地○郔音延</hi>沈尹將中軍<hi>沈或作寢寝縣也今汝隂固始縣○沈音審</hi>子重<lb/>
將左子反將右將飲馬於河而歸<hi>杜子反公子側○飲於鳩反</hi>聞晉<lb/>
師既濟王欲還嬖人伍參欲戰<hi>參伍奢之祖父○嬖必計反又甫詣反字林方豉反參七南反</hi>令尹孫叔敖弗欲曰昔歳入陳今兹入鄭不無<lb/>
事矣戰而不捷參之肉其足食乎<hi>林言前年入陳今年入鄭在楚國不為無<pb n="14a"/>事勞民矣若與晉戰而不勝捷雖食其肉足以雪恥乎</hi>參曰若事之捷孫叔為無<lb/>
謀矣不捷參之肉將在晉軍可得食乎令尹南轅反斾<lb/>
<hi>杜迴軍南鄉斾軍前大旗○斾蒲貝反</hi>伍參言於王曰晉之從政者新未<lb/>
能行令<hi>林言晉之林父新將中軍執晉政未能專行其號令</hi>其佐先縠剛愎不仁<lb/>
未肯用命<hi>杜愎狠也林既剛且狠又無仁心未肯用其上人之命○愎皮逼反</hi>其三帥者<lb/>
專行不獲<hi>言其上中下三軍之師欲專其所行而不得</hi>聴而無上衆誰適從<lb/>
<hi>杜聴彘子趙同趙括則為軍無上令衆不知所從○適丁歴反</hi>此行也晉師必敗且君<lb/>
而逃臣若社稷何<hi>林言晉師號令不一必敗且楚王以君而逃晉之諸臣若楚國之社稷何</hi>
<pb n="14b"/>
王病之告令尹改乘轅而北之次于管以待之晉師在<lb/>
敖鄗之間<hi>杜滎陽京縣東北有管城敖鄗二山在滎陽縣西北○乗繩證反管古緩反管城管叔所封也敖五刀反鄗苦交反</hi>鄭皇戌使如晉師曰鄭之從楚社稷之故<lb/>
也未有貳心楚師驟勝而驕其師老矣而不設備子撃<lb/>
之鄭師為承<hi>杜承繼也以鄭師為晉後繼○戌雖律反使所吏反驟仕救反</hi>楚師必敗<lb/>
彘子曰敗楚服鄭於此在矣必許之欒武子曰<hi>杜武子欒書○敗必邁反</hi>楚自克庸以來<hi>在文十六年</hi>其君無日不討國人而訓<lb/>
之<hi>杜討治也</hi>于民生之不易禍至之無日戒懼之不可以怠<lb/>
<pb n="15a"/>
<hi>杜于日也曰斯民生理之艱難無日不虞禍患之至警戒恐懼之心不可少有怠忽○易以豉反</hi>在軍<lb/>
無日不討軍實而申儆之于勝之不可保紂之百克<lb/>
而卒無後<hi>林及其治兵也無一日不治軍資器械而申重儆戒之命曰戰勝之不可保恃昔商紂恃其百戰百克之威其後武王滅之卒殄其祀○儆敬領反紂直九反</hi>訓之以若敖蚡冒篳<lb/>
路藍縷以啟山林<hi>杜若敖蚡冒皆楚之先君篳路柴車藍縷敝衣言此二君勤儉以啟土○蚡扶粉反冒莫報反篳音必藍力甘反縷力主反</hi>箴之曰民生在勤勤則不匱<lb/>
不可謂驕<hi>杜箴誡林言民之生理惟在勤力勤以治生則不匱乏楚能如此不可謂之驟勝而驕○章金反匱其位反</hi>先大夫子犯有言曰師直為壯曲為老我則<lb/>
<pb n="15b"/>
不徳而徼怨于楚我曲楚直不可謂老<hi>杜不徳謂以力爭諸侯徼要也</hi>
其君之戎分為二廣<hi>杜君之親兵○廣古曠反下同</hi>廣有一卒卒偏之<lb/>
兩<hi>杜十五乘為一廣司馬法百人為卒二十五人為兩車十五乘為大偏今廣十五乘亦用舊偏法復以二十五人為承副○卒子忽反</hi>右廣初駕數及日中左則受之以至于<lb/>
昏<hi>林每日右廣鷄鳴而初駕馬數其時刻至日向中而止左廣則代而受之至于日入昏黄而止</hi>内官<lb/>
序當其夜<hi>杜内官近官序次也○序當其夜一本作序當其次</hi>以待不虞不可謂<lb/>
無備子良鄭之良也師叔楚之崇也<hi>杜師叔潘尫為楚人所崇貴</hi>師<lb/>
叔入盟子良在楚楚鄭親矣來勸我戰我克則來不克<lb/>
<pb n="16a"/>
遂徃以我卜也鄭不可從<hi>林言鄭人來勸我與楚戰我若克楚則鄭來晉我若不克則鄭遂徃從楚是以我卜其去就也鄭人之言不可從</hi>趙括趙同曰率師以來唯<lb/>
敵是求克敵得屬又何俟必從彘子<hi>林言率師以來救鄭惟求勝敵勝楚是克敵國服鄭是得屬國又將何待</hi>知季曰原屏咎之徒也<hi>杜知季荘子也原趙同屏趙括徒黨也咎指彘子○知音智荀首後為智氏屏歩丁反</hi>趙莊子曰欒伯善哉<hi>杜莊子趙朔欒伯武子</hi>實其言必長晉國<hi>林實猶充也言欒書之身行能充此言則當執晉國之政也○長丁丈反</hi>楚少宰如晉師<hi>杜少宰官名○少詩照反下同</hi>曰寡君少遭<lb/>
閔凶不能文<hi>杜閔憂也林言楚荘王立時少小遭楚國憂凶之難不能文飾其辭</hi>聞二先<lb/>
<pb n="16b"/>
君之出入此行也<hi>杜二先君楚成王穆王</hi>将鄭是訓定豈敢求罪<lb/>
于晉<hi>林将取鄭人而教訓安定之謙言豈敢與晉爭戰而求得罪于晉</hi>二三子無淹乆<lb/>
<hi>杜淹留也</hi>隨季對曰昔平王命我先君文侯曰與鄭夾輔周<lb/>
室毋廢王命今鄭不率<hi>杜率遵也○夾古洽反舊古恊反毋音無</hi>寡君使羣<lb/>
臣問諸鄭豈敢辱候人<hi>杜候人謂伺候望敵者○候户豆反</hi>敢拜君命之<lb/>
辱彘子以為諂使趙括從而更之曰行人失辭<hi>杜言誤對○諂勅檢反</hi>寡君使羣臣遷大國之迹於鄭<hi>杜遷徙也</hi>曰無辟敵羣臣無所<lb/>
逃命<hi>林言受命如此羣臣無所逃之</hi>楚子又使求成于晉晉人許之盟<lb/>
<pb n="17a"/>
有日矣<hi>杜有期日</hi>楚許伯御樂伯攝叔為右以致晉師<hi>單車挑戰又示不欲崇和以疑晉之羣帥</hi>許伯曰吾聞致師者<hi>林此言御車者致師之道</hi>御靡<lb/>
旌摩壘而還<hi>杜靡旌驅疾也摩近也林近敵人之軍壘而還○摩末多反壘力軌反</hi>樂伯<lb/>
曰吾聞致師者<hi>林此言乘車者致師之道</hi>左射以菆<hi>杜左車左也菆矢之善者○射食亦反下同菆側留反</hi>代御執轡御下兩焉掉鞅而還<hi>杜兩飾也掉正也言自代其御以執轡使御下車飾馬正鞅以示閒暇而還○兩或作檷皆力掌反又音亮掉徒吊反鞅於丈反</hi>
攝叔曰吾聞致師者<hi>林此言車右致師之道</hi>左入壘折馘執俘而<lb/>
還<hi>林車右入敵人之營壘折馘取其左耳執俘取其俘囚也○折之設反馘古獲反</hi>皆行其所<lb/>
<pb n="17b"/>
聞而復晉人遂之左右角之<hi>杜張兩角從旁夾攻之</hi>樂伯左射馬<lb/>
而右射人角不能進矢一而已<hi>林樂伯矢盡僅存其一</hi>麋興於前<lb/>
射麋麗龜<hi>杜麗著也龜背之隆高當心者○麋亡悲反</hi>晉鮑癸當其後使攝<lb/>
叔奉麋獻焉曰以歳之非時獻禽之未至敢膳諸從者<lb/>
<hi>林言以歳之不時獻獸之人或者未至敢以此供從者之膳此蓋射麋以恐晉師而以善能求免○從才用反</hi>
鮑癸止之曰其左善射其右有辭君子也既免<hi>杜止不復逐</hi>
晉魏錡求公族未得<hi>林錡魏犨子欲為公族大夫○錡魚竒反</hi>而怒欲敗晉<lb/>
師請致師弗許請使許之遂徃請戰而還楚潘黨逐之<lb/>
<pb n="18a"/>
及滎澤見六麋射一麋以顧獻曰子有軍事獸人無乃<lb/>
不給於鮮敢獻於從者<hi>林魏錡見六麋在其前射一麋中之以顧潘黨而獻之言子有三軍之事掌禽獸之人無乃不供給於新殺之鮮敢獻於從行者杜滎澤在滎陽縣東新殺為鮮見六得一言其不如楚○敗必邁反又如字使所吏反榮户扄反射食亦反鮮音仙</hi>叔黨命去之<hi>杜叔黨潘尫之子○命逐去魏錡勿復</hi>趙旃求卿未得<hi>杜趙旃穿子</hi>且怒於失楚之致<lb/>
師者<hi>林且怒於失楚樂伯致師之徒</hi>請挑戰弗許請召盟許之與魏錡<lb/>
皆命而徃郤獻子曰<hi>杜獻子郤克</hi>二憾徃矣弗備必敗<hi>林言趙旃魏錡二有恨之人徃矣若弗設備必為楚敗○憾胡愔反</hi>彘子曰鄭人勸戰勿敢從<lb/>
<pb n="18b"/>
也楚人求成弗能好也師無成命多備何為<hi>林言鄭皇戌來勸晉戰既弗敢從鄭人之請楚使人來求成又不能成其和好出師而不能决和戰之成命雖多設備欲何所為○好呼報反下同</hi>士季曰備之善若二子怒楚楚人乘我喪師無<lb/>
日矣<hi>杜乘猶登也林楚人卒然進兵乘我不備晉師喪敗必不乆矣○喪息浪反</hi>不如備之<lb/>
楚之無惡除備而盟何損於好若以惡來有備不敗且<lb/>
雖諸侯相見軍衞不徹警也<hi>林若楚人無有惡意則除去兵備而相從為盟何損於二國之好若以惡意而來有兵備亦必不至喪敗且雖諸侯以和好之禮相見君行師從故軍衞不徹去戒之至也</hi>彘子不可<hi>不肯設備</hi>士季使鞏朔韓穿帥七覆於敖前<lb/>
<pb n="19a"/>
<hi>杜帥將也覆為伏兵七處○覆扶又反</hi>故上軍不敗趙嬰齊使其徒先具<lb/>
舟于河故敗而先濟潘黨既逐魏錡<hi>言魏錡見逐而退</hi>趙旃夜<lb/>
至于楚軍<hi>杜二人雖俱受命而行不相隨趙旃在後至</hi>席於軍門之外使其<lb/>
徒入之<hi>杜布席坐示無所畏也</hi>楚子為乘廣三十乘分為左右右<lb/>
廣鷄鳴而駕日中而說<hi>林乘廣兵車名也說舍也○乘䋲證反下同說舒鋭反下同</hi>
左則受之日入而說許偃御右廣養由基為右彭名御<lb/>
左廣屈蕩為右<hi>杜楚王更迭載之故各有御右○屈居勿反</hi>乙卯王乘在廣<lb/>
以逐趙旃趙旃棄車而走林屈蕩搏之得其甲裳<hi>衣下曰裳<pb n="19b"/>林蓋得趙旃之甲裙○搏音博</hi>晉人懼二子之怒楚師也使軘車逆之<lb/>
<hi>杜軘車兵車名○軘徙温反</hi>潘黨望其塵使騁而告曰晉師至矣楚<lb/>
人亦懼王之入晉軍也遂出陳孫叔曰進之寧我薄人<lb/>
無人薄我詩云元戎十乘以先啟行先人也<hi>林楚師既陳而無晉軍故孫叔敖使之進兵寧使我師先進迫人無使他人進來迫我杜元戎戎車在前也詩小雅言王者軍行必有戎車十乗在前問道先人為備○騁勅景反陳直勤反下同先悉存反下同</hi>　軍志曰先人有<lb/>
奪人之心薄之也<hi>林先登制人所以奪敵人之戰心迫之使不暇為謀</hi>遂疾進師<lb/>
車馳卒奔<hi>杜車馬馳驟歩卒趨走志其速也○卒子忽反下同</hi>乘晉軍桓子不知<lb/>
<pb n="20a"/>
所為鼓於軍中曰先濟者有賞中軍下軍爭舟舟中之<lb/>
指可掬也<hi>杜兩手曰掬言二軍爭舟故砍斷手指在舟中者可以兩手掬之言其多也○掬九六反</hi>晉師右移<lb/>
上軍未動<hi>杜言餘軍皆移去唯上軍在經所以書戰言猶有陳</hi>工尹齊將右拒卒<lb/>
以逐下軍<hi>杜工尹齊楚大夫右拒陳多○拒音矩下同</hi>楚子使唐狡與蔡鳩<lb/>
居告唐惠侯<hi>杜二子楚大夫唐屬楚之小國義陽安昌縣東南有上唐鄉○狡古卯反</hi>曰不<lb/>
榖不徳而貪以遇大敵不榖之罪也<hi>述楚子自稱不穀言不穀無徳而貪有功以遇晉之大敵此皆我之罪也</hi>然楚不克君之羞也敢藉君靈以濟<lb/>
楚師<hi>林唐屬楚故楚之羞亦唐之羞也杜藉猶假借也</hi>使潘黨率㳺闕四十乘<lb/>
<pb n="20b"/>
<hi>杜㳺車補闕者○乘䋲證反下同</hi>從唐侯以為左拒以從上軍駒伯曰<lb/>
待諸乎<hi>杜駒伯郤克上軍佐也林言且待楚之來與之戰乎</hi>隨季曰楚師方壯若<lb/>
萃於我吾師必盡<hi>林言楚兵方強盛若萃集以攻於我軍則我之上軍必盡為所敗○萃似醉反</hi>不如收而去之分謗生民不亦可乎<hi>杜同奔為分謗不戰為生民</hi>
殿其卒而退不敗<hi>杜以其所將卒為軍後殿○殿多練反</hi>王見右廣將從<lb/>
之乘屈蕩尸之曰君以此始亦必以終<hi>林言楚王以左廣始出亦必以左廣終歸杜尸止也中易乘則恐軍人惑</hi>自是楚之乘廣先左<hi>杜以乘左得勝故</hi>晉<lb/>
人或以廣隊不能進<hi>杜廣兵車林車重故不能進○隊互類反</hi>楚人惎之脱<lb/>
<pb n="21a"/>
扄<hi>杜惎教也扄車上兵闌○惎其器反扄古熒反徐公冥反服云扄横木校輪間一曰車前横木也西京賦云旗不脱扄薛綜云扄所以止旗也</hi>少進馬還又惎之㧞斾投衡乃出<hi>杜還便旋不進斾大旗也㧞斾投衡上使不㠶風差輕</hi>顧曰吾不如大國之數奔也<lb/>
<hi>林晉師既出險乃顧楚人而慢之言我師不熟奔北不如楚為大國數奔之習熟也○數所角反</hi>趙旃<lb/>
以其良馬二濟其兄與叔父以他馬反遇敵不能去<hi>林自以他馬駕車而歸馬鈍車遲故遇楚不能疾驅而去</hi>棄車而走林逢大夫與其二<lb/>
子乘<hi>林逢大夫晉人○乘䋲證反</hi>謂其二子無顧<hi>杜不欲見趙旃</hi>顧曰趙傁<lb/>
在後<hi>杜傁老稱也○傁素口反</hi>怒之使下指木曰尸女於是授趙旃<lb/>
<pb n="21b"/>
綏以免<hi>林逢大夫怒其子違命使其二子下車指木而謂之曰止汝尸於此木綏轡也以車綏授趙旃○女音汝</hi>明日以表尸之<hi>即表所指/木取其尸</hi>皆重獲在木下<hi>林兄弟累尸而死故重獲於木下累直龍反</hi>楚熊負羈囚知罃知荘子以其族反之<lb/>
<hi>杜負覊楚大夫知罃知荘子之子嗾家兵反還戰○罃於耕反</hi>厨武子御<hi>杜武子魏錡○厨直誅反</hi>
下軍之士多從之<hi>杜知荘子下軍大夫故</hi>每射抽矢菆納諸厨子<lb/>
之房<hi>杜抽擢也菆好箭房箭舍林蓋知莊子擇好反箭而納諸厨子之箭舍○射食亦反又食夜</hi>厨子<lb/>
怒曰非子之求而蒲之愛<hi>杜蒲楊桞可以為箭林本為求子而來而反愛楊柳之箭何也</hi>董澤之蒲可勝既乎<hi>林董澤晉澤名其地多出楊栁杜河東聞喜縣東北有董池陂<pb n="22a"/>既盡也○勝音升</hi>知季曰不以人子吾子其可得乎吾不可以<lb/>
苟射故也<hi>林言不得他人之子我子其可得乎我必擇其人而以好箭射之不可苟然而射故也</hi>
射連尹襄老獲之遂載其尸射公子榖臣囚之以二者<lb/>
還<hi>杜榖臣楚王子○射食亦反下同</hi>及昏楚師軍於邲晉之餘師不能<lb/>
軍<hi>杜不能成營也</hi>宵濟亦終夜有聲<hi>杜言其兵衆將不能用</hi>丙辰楚重至<lb/>
於邲<hi>杜重輜重也○重直勇反又直用反</hi>遂次于衡雍潘黨曰君盍築武<lb/>
軍<hi>杜築軍營以彰武功○雍於用反盍户臘反</hi>而收晉尸以為京觀<hi>積尸封土其上謂之京觀○按觀古亂反下同</hi>臣聞克敵必示子孫以無忘武功<hi>杜克勝敵<pb n="22b"/>國必留以示子孫使子孫無忘先君之武功</hi>楚子曰非爾所知也夫文止戈<lb/>
為武<hi>杜文字林武字之義以止戈也</hi>武王克商作頌曰載戢干戈載櫜弓矢<lb/>
<hi>引周頌時邁詩戢藏也櫜韜也詩美武王能誅滅暴亂而息兵○戢側立反櫜古刀反</hi>我求懿徳<lb/>
肆於時夏允王保之<hi>杜肆遂也夏大也言武王既息兵又能求美徳故遂大而信王保天下○夏户雅反</hi>又作武其卒章曰耆定爾功<hi>杜武頌篇名耆致也言武王誅紂致定其功○耆音㫖</hi>其三曰鋪時繹思我徂惟求定<hi>杜其三三篇鋪布也繹陳也時是也思辭也頌美武王能布政陳教使天下歸徃求安定○鋪普吳反徐音敷繹音亦</hi>其六<lb/>
曰綏萬邦屢豐年<hi>杜其六六篇綏安也屢數也言武王既安天下數致豐年此三六之數與<pb n="23a"/>今詩頌篇次不同蓋楚樂歌之次第○屢力住反</hi>夫武禁暴戢兵保大定功安<lb/>
民和衆豐財者也<hi>杜此武七徳</hi>故使子孫無忘其章<hi>著之篇章使子孫不忘</hi>今我使二國暴骨暴矣觀兵以威諸侯兵不戢矣<lb/>
暴而不戢安能保大猶有晉在焉得定功所違民欲猶<lb/>
多民何安焉無徳而强爭諸侯何以和衆利人之幾而<lb/>
安人之亂以為已榮何以豐財<hi>林使晉楚之民暴骨以戰是不能禁暴也觀兵以威服諸侯是不能戢兵也既暴亂而不能戢兵是不能保大也晉雖敗而尚在必來求報是不能定功也用兵則四民失業故所違其欲猶多是不能安民也楚則無徳而恃兵力以爭諸侯是不能和衆也以人之危而<pb n="23b"/>為己利以人之亂而為己安以晉之危亂而勝之以為楚榮兵動則年荒是不能豐財也杜幾危也○骨蒲卜反焉於䖍反強其丈反</hi>武有七徳我無一焉何以示子孫其為先<lb/>
君宫告成事而已武非吾功也<hi>林告服鄭勝晉之成事於先君而已盖古者出軍必載遷廟之主以行今作先君宫告成事謂祭告所載主于宫中而已築武軍以示子孫非吾之功業也</hi>
古者明王伐不敬取其鯨鯢而封之以為大戮於是乎<lb/>
有京觀以懲淫慝<hi>杜鯨鯢大魚名以喻不義之人吞食小國言取而殺之以土封其尸骸以為大戮辱以戒來者於是有京觀之號京大也觀示也○鯨其京反鯢五兮反懲直升反慝它得反</hi>今罪<lb/>
無所<hi>杜晉罪無所犯也</hi>而民皆盡忠以死君命又可以為京觀<lb/>
<pb n="24a"/>
乎<hi>林言晉之死者非有淫慝可以示戒又何所取以為京觀示子孫乎</hi>祀于河作先君宫<lb/>
告成事而還<hi>杜傳言楚荘有禮所以遂興</hi>是役也鄭石制實入楚師<lb/>
<hi>按石制鄭大夫</hi>將以分鄭而立公子魚臣辛未鄭殺僕叔及子<lb/>
服<hi>杜僕叔魚臣也子服石制也林鄭知其謀故殺之以弭禍</hi>君子曰史佚所謂毋怙<lb/>
亂者謂是類也<hi>杜言恃人之亂以要利○佚音逸毋音無怙音户</hi>詩曰亂離瘼<lb/>
矣爰其適歸<hi>杜詩小雅離憂也瘼病也爰於也言禍亂憂病於何所歸乎歎之○瘼音莫</hi>歸<lb/>
於姑亂者也夫<hi>杜恃亂則禍歸之○夫音扶</hi>○鄭伯許男如楚<hi>為十四年晉伐鄭傳</hi>○秋晉師歸桓子請死晉侯欲許之士貞子諌曰<lb/>
<pb n="24b"/>
不可<hi>杜貞子士渥濁</hi>城濮之役晉師三日榖<hi>杜在僖二十八年○濮音卜</hi>文<lb/>
公猶有憂色左右曰有喜而憂如有憂而喜乎<hi>林言戰勝當喜如有憂而反喜乎言文公憂喜失時</hi>公曰得臣猶在憂未歇也<hi>杜歇盡也林言子玉必思報怨則晉之憂未盡也○歇許竭反</hi>困獸猶鬭况國相乎及楚殺子玉<lb/>
公喜而後可知也<hi>杜喜見於顔色○相息亮反</hi>曰莫余毒也已是晉<lb/>
再克而楚再敗也楚是以再世不競<hi>杜成王至穆王○競其敬反</hi>今<lb/>
天或者大警晉也<hi>杜警戒也</hi>而又殺林父以重楚勝其無乃<lb/>
乆不競乎林父之事君也進思盡忠退思補過社稷之<lb/>
<pb n="25a"/>
衞也若之何殺之<hi>林進諌於君則思盡已之忠退食於公則思補君之過此晉國社稷之扞衞也若之何聴其自盡○重直用反</hi>夫其敗也如日月之食焉何損於明<lb/>
<hi>林日月雖食而無傷於本體之明林父雖敗而無傷於本體之善</hi>晉侯使復其位<hi>杜言晉景所以不失霸</hi>○冬楚子伐蕭宋華椒以蔡人救蕭蕭人囚熊<lb/>
相宜僚及公子丙王曰勿殺吾退蕭人殺之王怒遂圍<lb/>
蕭蕭潰申公巫臣曰<hi>林巫臣楚申縣尹○僚子雕反潰户内反</hi>師人多寒王<lb/>
巡三軍拊而勉之<hi>杜拊撫慰勉之○拊芳甫反</hi>三軍之士皆如挾纊<lb/>
<hi>纊綿也言說以忘寒○扶户牒反纊音曠</hi>遂傅於蕭還無杜與司馬卯言號<lb/>
<pb n="25b"/>
申叔展<hi>還無杜蕭大夫司馬卯申叔展皆楚大夫也無杜素識叔展故因卯呼之○傅音附還音旋卯馬鮑反號徐户到反一音户力反</hi>叔展曰有麥麴乎曰無有山鞠窮乎<lb/>
曰無<hi>杜麥麴鞠窮所以禦濕欲使無杜逃泥水中無杜不解故曰無軍中不敢正言故謬語○麴去六反鞠起弓反</hi>河魚腹疾奈何<hi>杜叔展言無禦濕藥將病</hi>曰目於眢井而拯之<lb/>
<hi>杜無杜意解欲入井故使叔展視虛廢井而求拯已出溺為拯○眢烏丸反字林云井無水也拯拯救之拯</hi>
若為茅絰哭井則已<hi>杜叔展又教結茅以表井須哭乃應以為信○絰直結反已音紀舊音以</hi>明日蕭潰申叔視其井則茅絰存焉號而出之<hi>杜號哭也傳言蕭人無守心○號户刀反</hi>○晉原縠宋華椒衞孔達曹人同盟于<lb/>
<pb n="26a"/>
清丘<hi>杜原穀先穀</hi>曰恤病討貳於是卿不書<hi>林經俱稱人</hi>不實其<lb/>
言也<hi>宋伐陳衞救之不討貳也楚伐宋晉不救不恤病也</hi>宋為盟故伐陳<hi>林陳貳於楚故○爲于偽反</hi>衞人救之孔達曰先君有約言焉若大國討我<lb/>
則死之<hi>杜衞成公與陳共公有舊好故孔逹欲背盟救陳而以死謝晉為十四年衞殺孔達傳○約於妙反又如字</hi>
　<lb/>
　<lb/>
　<lb/>
<pb n="26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　左傳杜林合注卷十九<lb/>
</p>
<p>
</p>
  </div>
</body>
</text>
</TEI>
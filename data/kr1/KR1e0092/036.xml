<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>左傳杜林合注卷三十六</head>
    <p>
<pb n="1a"/>
欽定四庫全書<lb/>
　左傳杜林合注卷三十六　明　王道焜<lb/>
　　　　　　　　　　　　　趙如源　同編<lb/>
　　昭公三<lb/>
經<hi>甲子</hi>五年春王正月舍中軍<hi>林襄十一年始主中軍至是舍之舍中軍從祀先公皆善辭也非國史無以知舍中軍為季氏専魯從祀先公為陽虎専季氏也○舍音捨傳同</hi>○楚殺<lb/>
其大夫屈申<hi>書名罪之</hi>○公如晉○夏莒牟夷以牟婁友防<lb/>
兹來奔<hi>杜城陽平昌縣西南有防亭姑幕縣東北有兹亭林牟婁防兹莒三邑○牟亡侯反</hi>○秋<lb/>
<pb n="1b"/>
七月公至自晉○戊辰叔弓帥師敗莒布于蚡泉<hi>蚡泉魯地○蚡扶粉反</hi>○秦伯卒<hi>杜無傳不書名未同盟林景公卒子哀公卒</hi>○冬楚子蔡<lb/>
侯陳侯許男頓子沈子徐人越人伐吴<hi>林越始見經而常夀過得稱人越驟强也通吴以疲楚者晉謀之失也通越以困吴者楚謀之失也</hi>
傳五年春王正月舍中軍卑公室也<hi>罷中軍季孫稱左師孟氏稱右師叔孫氏則自以知孫為軍名</hi>毁中軍于施氏成諸臧氏<hi>杜季孫不欲親其議勑二家㑹諸大夫發毁置之計又取其令名○臧子郎反</hi>初作中軍三分公室而各有其<lb/>
一<hi>三家各有一軍家屬</hi>季氏盡征之<hi>無所入/於公</hi>叔孫氏臣其子弟<hi>以父<pb n="2a"/>兄歸公</hi>孟氏取其半焉<hi>復以子弟之半歸公</hi>及其舍之也四分公室<lb/>
季氏擇二<hi>杜簡擇取二分</hi>二子各一皆盡征之而貢于公<hi>杜國人盡屬三家三家隨時獻公而已</hi>以書使杜洩告於殯<hi>杜告叔孫之柩○殯必刃反</hi>曰<lb/>
子固欲毁中軍既毁之矣故告杜洩曰夫子唯不欲毁<lb/>
也故盟諸僖閎詛諸五父之衢<hi>昔在襄十一年○詛側慮反</hi>受其書<lb/>
而投之<hi>杜投擲也林受季孫之書而投棄之不以告</hi>帥士而哭之<hi>痛叔孫之見誣</hi>叔<lb/>
仲子謂季孫曰<hi>林叔仲子即叔仲帶受豎牛賂惡杜洩者</hi>帶受命於子叔孫<lb/>
曰葬鮮者自西門<hi>不以壽終為鮮西門非魯朝正門○鮮音仙徐息淺反</hi>季孫命<lb/>
<pb n="2b"/>
杜洩<hi>杜命使從西門</hi>杜洩曰卿喪自朝魯禮也<hi>杜從生存朝覲之正路</hi>吾<lb/>
子為國政未改禮而又遷之<hi>林吾子謂季孫為魯國之政未改典禮而又遷易其法</hi>羣臣懼死不敢自也<hi>自從/也</hi>既葬而行<hi>杜善杜洩能辟禍</hi>仲至<lb/>
自齊<hi>林仲壬聞父喪而來</hi>季孫欲立之南遺曰叔孫氏厚則季氏<lb/>
薄彼實家亂子勿與知不亦可乎南遺使國人助豎牛<lb/>
以攻諸大庫之庭<hi>攻仲壬也魯城内有大庭氏之虚於其上作庫○與音預</hi>司宫射<lb/>
之中目而死豎牛取東鄙三十邑以與南遺<hi>杜取叔孫氏邑○射食亦反中丁仲反</hi>昭子即位朝其家衆曰豎牛禍叔孫氏使亂<lb/>
<pb n="3a"/>
大從<hi>杜使從於亂林使亂大和順之道○從如字</hi>殺適立庶又披其邑將以<lb/>
赦罪<hi>披析也謂以邑與南遺昭子不知豎牛餓殺其父故但言其見罪○適丁厯反披普皮反</hi>罪莫<lb/>
大焉必速殺之豎牛懼奔齊孟仲之子<hi>林孟丙仲壬之子</hi>殺諸<lb/>
塞闗之外<hi>杜齊魯界上闕○塞悉代反</hi>投其首于寧風之棘上<hi>寧風齊地</hi>
仲尼曰叔孫昭子之不勞不可能也<hi>杜不以立已為功勞據其所言善之時魯人不以餞死語昭子</hi>周任有言曰為政者不賞私勞不罰私怨<lb/>
詩云有覺徳行四國順之<hi>杜詩大雅覺直也言徳行直則四方順從之○任音壬行下孟反</hi>初穆子之生也莊叔以周易筮之<hi>杜莊叔穆子父得臣也</hi>遇<lb/>
<pb n="3b"/>
明夷䷣<hi>離下坤上明夷</hi>之謙䷎<hi>艮下坤上謙明夷初九變為謙</hi>以示卜楚<lb/>
丘<hi>杜楚丘卜人姓名</hi>曰是將行<hi>林此子主/先出奔</hi>而歸為子祀<hi>杜奉祭祀</hi>以<lb/>
讒人入其名曰牛卒以餒死明夷日也<hi>林雛為日明入地中故為夷傷</hi>
日之數十<hi>杜甲至癸</hi>故有十時亦當十位<hi>日中當王食時當公平旦為卿鷄鳴為士夜半為皂人定為輿黄昏為隸日入為僚脯時為僕日昳為臺隅中日出闕不在第尊王公曠其位</hi>自<lb/>
王以下其二為公其三為卿<hi>林王天子也天子至尊故居盛位公諸侯降於天子故其位居於第二卿大夫也降於諸侯故其位居於第三</hi>日上其中<hi>杜日中盛明故以當王</hi>食<lb/>
日為二<hi>杜公位</hi>旦日為三<hi>杜卿位</hi>明夷之謙明而未融其當<lb/>
<pb n="4a"/>
旦乎<hi>杜融朗也離在坤下日在地中之象又變為謙謙道卑退故曰明而未融日明未融故曰其當旦乎</hi>
故曰為子祀<hi>杜莊叔卿也卜豹為卿故知為子祀</hi>日之謙當鳥故曰明夷<lb/>
于飛<hi>杜離為日為鳥離變為謙日光不足故當鳥鳥飛行故曰于飛</hi>明而未融故曰垂<lb/>
其翼<hi>於日為未融於烏為垂翼</hi>象日之動<hi>林日動物也雖有夷傷其動不爽君子象之</hi>故<lb/>
曰君子于行<hi>明夷初九得位有應君子象也在明傷之世居謙下之位故將辟難而行</hi>當三<lb/>
在旦故曰三日不食<hi>旦位在三又非食時故日三日不食</hi>離火也艮山也<lb/>
離為火火焚山山敗<hi>林離屬南方故為火離變為艮為火焚山火焚山則革木焦枯山敗可知</hi>於人為言<hi>艮為/言</hi>敗言為讒<hi>杜為離所焚故言敗</hi>故曰有攸徃主<lb/>
<pb n="4b"/>
人有言言必讒也<hi>杜離變為艮故言有所徃徃而見燒故主人有言言而見敗故必讒言</hi>
純離為牛<hi>仕易離上離下離畜牝牛吉故言純離為牛</hi>世亂讒勝勝將適離<lb/>
故曰其名曰牛<hi>杜離焚山則離勝譬世亂則讒勝山焚則離獨存故知名牛也豎牛非牝牛故不吉</hi>謙不足飛不翔<hi>杜謙道沖退/故飛不逺翔</hi>垂不峻翼不廣<hi>杜峻髙也翼垂下故不能廣逺</hi>故曰其為子後乎<hi>杜不逺翔故知不逺去</hi>吾子亞卿也抑<lb/>
少不終<hi>杜旦日正卿之位莊叔父子世為亞卿位不足以終盡卦體蓋引而致之</hi>○楚子以<lb/>
屈申為貳於吴乃殺之<hi>杜造生貳心</hi>以屈生為莫敖<hi>杜生屈建子</hi>
使與令尹子蕩如晉逆女<hi>林子蕩即薳罷</hi>過鄭鄭伯勞子蕩于<lb/>
<pb n="5a"/>
汜勞屈生于菟氏<hi>林汜菟氏皆鄭地所以别勞二使者盡敬也○過古禾反勞力報反後皆同汜扶嚴反菟大胡反</hi>晉侯送女于邢丘子産相鄭伯㑹晉侯于<lb/>
邢丘<hi>杜傳言楚强諸侯畏敬其使○相息亮反</hi>○公如晉<hi>即位而徃見</hi>自郊勞至<lb/>
于贈賄<hi>杜來有郊勞去有贈賄</hi>無失禮<hi>杜揖讓/之禮</hi>晉侯謂女叔齊曰<hi>林女叔齊即司馬侯○女音汝</hi>魯侯不亦善于禮乎對曰魯侯焉知禮公<lb/>
曰何為自郊勞至于贈賄禮無違者何故不知對曰是<lb/>
儀也不可謂禮<hi>林言揖讓進退此儀文也不可謂之禮經○焉於䖍反</hi>禮所以守<lb/>
其國行其政令無失其民者也今政令在家<hi>林在大夫</hi>不能<lb/>
<pb n="5b"/>
取也有子家羈弗能用也<hi>杜羈莊公𤣥孫懿伯也林此言昭公不知禮無以守其國家○羈居宜反</hi>奸大國之盟<hi>林奸犯元年/㑹虢之盟</hi>陵虐小國<hi>謂伐莒取鄆</hi>利<lb/>
人之難<hi>杜謂徃年莒亂而取鄫○難乃旦反下同</hi>不知其私<hi>杜不自知有私難林此言昭公不知禮無以行其政令</hi>公室四分民食於他<hi>他謂三家也言魯君與民無異</hi>思莫<lb/>
在公不圖其終<hi>杜無為公謀終始者林此言昭公不知禮盡失其民○思息吏反謂羣臣慮也又如字</hi>為國君難將及身不恤其所禮之本末將於此乎<lb/>
在<hi>在恤民與憂國</hi>而屑屑焉習儀以亟<hi>杜言以習儀為急○屑先結反亟紀力反</hi>言<lb/>
善於禮不亦逺乎君子謂叔侯於是乎知禮<hi>杜時晉侯亦失政叔<pb n="6a"/>齊以此諷諌</hi>○晉韓宣子如楚送女叔向為介鄭子皮子大<lb/>
叔勞諸索氏<hi>杜河南城臯縣東有大索城○大音泰索悉洛反</hi>大叔謂叔向曰<lb/>
楚王汰侈已甚子其戒之叔向曰汰侈已甚身之災也<lb/>
焉能及人若奉吾幣帛慎吾威儀守之以信行之以禮<lb/>
敬始而思終終無不復<hi>林事雖已終皆可復行○焉於䖍反</hi>從而不失儀<lb/>
<hi>杜從順也</hi>敬而不失威道之以訓辭奉之以舊法<hi>林先王訓辭道之以通其意奉使舊法奉之以致其命</hi>考之以先王<hi>杜以先王之禮成其好</hi>度之以二<lb/>
國<hi>度晉楚之勢而行之○度待洛反</hi>雖汰侈若我何及楚楚子朝其大<lb/>
<pb n="6b"/>
夫曰晉君仇敵也苟得志焉無恤其他今其來者上卿<lb/>
上大夫也若吾以韓起為閽<hi>杜刖足使守門○閽音昏</hi>以羊舌肸為<lb/>
司宫<hi>杜加宫刑○肸許乙反</hi>足以辱晉吾亦得志矣可乎大夫莫<lb/>
對薳啓疆曰可苟有其備何故不可恥匹夫不可以無<lb/>
備況恥國乎是以聖王務行禮不求恥人朝聘有珪<hi>林朝聘之禮皆以珪為信上公圭九寸聘珪八寸侯伯珪七寸聘珪六寸子男琮璧五寸聘璧四寸臣降於君一等也</hi>享頫有璋<hi>林享頳服云獻也以為獻國所有杜云享也以為既朝聘而享享頫見也其義皆通有璋執璋以行禮也○視他弔反徐他彫反</hi>小有述職<hi>林諸侯適天子曰述職述所治國之功職<pb n="7a"/>也</hi>大有巡功<hi>林天子巡守曰巡功巡所守之功績也</hi>設機而不倚爵盈而<lb/>
不飲<hi>林朝聘之禮有設機進爵之時朝禮雖亡而聘禮有其畧也聘義曰聘射之禮至大禮也質明而始行事日幾中而後禮成非强有力者弗能行也故設機而不倚酒清人渇而不敢飲肉敗人餒而不敢食故爵盈而不飲杜言務行禮○机音几</hi>宴有好貨<hi>宴飲以貨為好衣服車馬在容所無○好呼執反</hi>
飱有陪鼎<hi>熟食為飱陪加也加鼎所以厚殷勤○飱音孫</hi>入有郊勞<hi>賓至逆勞之於郊</hi>
出有贈賄<hi>杜去則贈之以貨賄</hi>禮之至也國家之敗失之道也則<lb/>
禍亂興<hi>杜失朝聘晏好之道</hi>城濮之役<hi>在僖二十八年</hi>晉無楚備以敗於<lb/>
邲<hi>在宣十二年言兵禍始於城濮○邲皮必反</hi>邲之役楚無晉備以敗於鄢<lb/>
<pb n="7b"/>
<hi>在成十六年○鄢於晩反</hi>自鄢以來晉不失備而加之以禮重之以<lb/>
睦<hi>杜君臣和也○重直用反</hi>是以楚弗能報而求親焉既獲姻親又<lb/>
欲恥之以召冦讐備之若何<hi>杜言何以為備</hi>誰其重此<hi>杜重怨也</hi>若<lb/>
有其人恥之可也<hi>杜謂有賢人以敵晉則可恥之</hi>若其未有君亦圖之<lb/>
晉之事君臣曰可矣求諸侯而麇至<hi>杜麇羣也○麇丘隕反又其隕反</hi>
求昏而薦女<hi>杜薦進也</hi>君親送之<hi>林晉平公親送女至于邢丘</hi>上卿及上<lb/>
大夫致之猶欲恥之君其亦有備矣不然奈何韓起之<lb/>
下趙成中行吴魏舒范鞅知盈<hi>杜五卿位在韓起之下皆三軍之將佐也成趙<pb n="8a"/>武之子吴荀偃之子○行户郎反鞅於丈反知音智</hi>羊舌肸之下祁午張趯籍談<lb/>
女齊梁丙張骼輔躒苗賁皇皆諸侯之選也<hi>杜言非凡人○趯他厯反骼古百反或音各躒力狄反音各反賁扶云反一音悉變反</hi>韓襄為公族大夫韓<lb/>
須受命而使矣<hi>襄韓無忌子也為公族大夫須起之門子年雖㓜已任出使○使所吏反</hi>箕<lb/>
襄邢帶叔禽叔椒子羽皆大家也韓賦七邑<hi>林韓襄起之兄子箕襄邢帶二人韓氏族韓須叔禽叔椒子羽四人皆韓起子凡七人人一邑</hi>皆成縣也<hi>杜成縣賦百乗也</hi>羊舌四族皆彊家也<hi>銅鞮伯華叔向叔魚叔虎兄弟四人</hi>晉人若喪韓<lb/>
起楊肸五卿八大夫<hi>五卿趙成以下八大夫祁午以下○喪息浪反叔向本羊舌氏食采<pb n="8b"/>於於楊故又號楊肸</hi>輔韓須楊石<hi>石叔向子/食我也</hi>因其十家九縣<hi>杜韓氏七羊舌氏四而言十家舉大數也羊舌四家其二縣故但言彊家</hi>長轂七百<hi>長轂戎車也縣百乗</hi>其<lb/>
餘四十縣遺守四干<hi>計遺守國者尚有四千乗○遺唯季反</hi>奮其武怒以<lb/>
報其大恥伯華謀之<hi>杜伯華叔向兄</hi>中行伯魏舒帥之<hi>杜伯中行吴</hi>
其蔑不濟矣君將以親易怨<hi>杜失婚姻之親</hi>實無禮以速冦而<lb/>
未有其備使羣臣徃遺之禽<hi>林使楚之羣臣徃遺晉之禽獲</hi>以逞君心<lb/>
何不可之有<hi>林反説何有不可言其甚不可也</hi>王曰不榖之過也大夫<lb/>
無辱<hi>杜謝薳啓疆</hi>厚為韓子禮王欲敖叔向以其所不知而<lb/>
<pb n="9a"/>
不能<hi>言叔向之多知○敖五報反所不知絶句</hi>亦厚其禮韓起反鄭伯勞諸<lb/>
圉<hi>圉鄭地名</hi>辭不敢見禮也<hi>杜奉使君命未反故○見賢遍反</hi>○鄭罕虎如<lb/>
齊娶於子尾氏<hi>杜自為逆也</hi>晏子驟見之陳桓子問其故對<lb/>
曰能用善人民之主也<hi>杜謂授子産政</hi>○夏莒牟夷以牟婁及<lb/>
防兹來奔牟夷非卿而書尊地也<hi>尊重也重地故書以名其人終為不義</hi>
莒人愬于晉<hi>杜愬魯受牟夷○愬悉路反</hi>晉侯欲止公范獻子曰不<lb/>
可人朝而執之誘也討不以師而誘以成之惰也為盟<lb/>
主而犯此二者無乃不可乎請歸之閒而以師討之<hi>杜閒<pb n="9b"/>暇也○閒音閑又如字</hi>乃歸公秋七月公至自晉莒人來討<hi>杜討受牟夷</hi>不設備<hi>林莒人不設攻戰之備</hi>戊辰叔弓敗諸蚡泉莒未陳也<lb/>
<hi>嫌君臣異故重發例○陳直覲反</hi>○冬十月楚子以諸侯及東夷伐吴<lb/>
以報棘櫟麻之役<hi>役在四年</hi>薳射以繁揚之師㑹于夏汭<hi>林薳射楚大夫杜㑹楚子○射食夜反又食亦反</hi>越大夫常夀過帥師㑹楚子于<lb/>
瑣<hi>瑣楚地○過古禾反</hi>聞吴師出薳啓疆帥師從之<hi>杜從吴師也</hi>遽不<lb/>
設備吴人敗諸鵲岸<hi>廬江舒縣有鵲尾渚○遽其據反</hi>楚子以馹至于<lb/>
羅汭<hi>杜馹𫝊也羅水名○馹人實反</hi>吴子使其弟蹶由犒師<hi>杜犒勞○蹶居衛反<pb n="10a"/>犒苦報反</hi>楚人執之將以釁鼓王使問焉曰女卜來吉乎對<lb/>
曰吉寡君聞君將治兵於敝邑卜之以守龜<hi>林卜之以守國之龜○女音汝守手又反下同</hi>曰余亟使人犒師請行以觀王怒之疾徐<lb/>
而為之備尚克知之<hi>林言我急使人徃勞楚師以觀楚王忿怒之緩急而為之戰守之備庶幾能知其意言吴卜龜如此○亟紀力反</hi>龜兆告吉曰克可知也<hi>林卜龜之辭止此</hi>君若驩焉好逆使臣兹敝邑休怠<hi>杜林解也○好呼報反使所吏反下並同</hi>而忘其死亡無日矣今君奮焉震電馮怒<hi>杜馮盛也林奮發盛怒如雷震電製○馮皮水反</hi>虐執使臣將以釁鼓則吴知所備矣敝<lb/>
<pb n="10b"/>
邑雖羸若早修完<hi>杜完器備○羸力危反</hi>其可以息師<hi>杜息興之師</hi>難<lb/>
易有備<hi>林度事勢之難易而有其備○易以䜴反</hi>可謂吉矣且吴社稷是卜<lb/>
豈為一人使臣獲釁軍鼓而敝邑知備以禦不虞其為<lb/>
吉孰大焉國之守龜其何事不卜<hi>言常卜○豈為于偽反</hi>一臧一<lb/>
否其誰能常之<hi>林不可必其常吉○否悲矣反舊方育反</hi>城濮之兆其報在<lb/>
邲<hi>杜城濮戰楚卜吉其效乃在邲</hi>今此行也其庸有報志<hi>杜言吴有報楚意</hi>乃<lb/>
弗殺楚師濟於羅汭沈尹赤㑹楚子<hi>林沈尹赤楚大夫</hi>次於萊<lb/>
山薳射帥繁揚之師先入南懷楚師從之及汝清<hi>杜南懐汝<pb n="11a"/>清皆楚界</hi>吴不可入<hi>杜有/備</hi>楚子遂觀兵於坻箕之山<hi>杜觀示也○坻直夷反</hi>是行也吴早設備楚無功而還以蹶由歸楚子懼<lb/>
吴使沈尹射待命于巢薳啓疆待命于雩婁禮也<hi>杜善有備○雩音于徐泥于反婁力侯反徐力俱反</hi>○秦后子復歸于秦<hi>杜元年奔晉</hi>景公<lb/>
卒故也<hi>終五稔之言</hi>
經<hi>乙丑</hi>六年春王正月杞伯益姑卒<hi>杜再同盟林文公卒平公立</hi>○葬<lb/>
秦景公○夏季孫宿如晉○葬杞文公<hi>無傳</hi>○宋華合比<lb/>
出奔衛<hi>杜合比事君不以道自取奔亡書名罪之○華户化反比如字又昆志反</hi>○秋九月<lb/>
<pb n="11b"/>
大雩○楚薳罷帥師伐吴<hi>○罷音皮</hi>○冬叔弓如楚○齊侯<lb/>
伐北燕<lb/>
傳六年春王正月杞文公卒弔如同盟禮也<hi>杜魯怨杞因晉取其田而今不廢喪紀故禮之</hi>大夫如秦葬景公禮也<hi>合先王士弔大夫送葬之禮</hi>○<lb/>
二月鄭人鑄刑書<hi>鑄刑書於鼎以為國之常法</hi>叔向使詒子産書<hi>杜詒遺也○詒以之反</hi>曰始吾有虞於子<hi>虞度也言準度子産以為已法</hi>今則已矣<lb/>
<hi>已止也</hi>昔先王議事以制不為刑辟懼民之有爭心也<hi>杜臨事制刑不豫設法也法豫設則民知爭端○辟婢亦反下皆同</hi>猶不可禁禦是故閑之<lb/>
<pb n="12a"/>
以義糾之以政行之以禮守之以信奉之以仁<hi>林防閑以義使得其宜糾舉以政使莫不正施行以禮使莫不敬諱守以信使莫不實奉養乏以仁心使若民若物各得其所</hi>
制為禄位以勸其從<hi>杜勸從教</hi>嚴㫁刑罰以威其淫<hi>杜淫放也○㫁丁亂反下同</hi>懼其未也<hi>林懼其未盡治民之道</hi>故誨之以忠聳之以行<lb/>
<hi>杜聲懼也○聳息勇反行下孟反</hi>敎之以務<hi>杜時/所急</hi>使之以和<hi>杜説以使民</hi>臨<lb/>
之以敬涖之以彊<hi>施之於事為涖○涖音利又音類</hi>㫁之以剛<hi>杜義㫁恩</hi>猶<lb/>
求聖哲之上明察之官<hi>上公王也官卿大夫也</hi>忠信之長慈恵之<lb/>
師民於是乎可任使也而不生禍亂<hi>林禮義洋溢禍亂消弭○長丁丈反</hi>
<pb n="12b"/>
民知有辟則不忌於上<hi>權移於法故民不畏上</hi>並有爭心以徵於<lb/>
書而徼幸以成之<hi>杜因危文以生爭緣徼幸以成其巧偽○徼古堯反巧如字又苦孝反</hi>
弗可為矣<hi>杜如此則有罪者或至幸免無罪者或墮飛文民不可得以治也</hi>夏有亂政<lb/>
而作禹刑商有亂政而作湯刑<hi>杜夏商之亂著禹湯之法言不能議事以制</hi>
周有亂政而作九刑<hi>杜周之衰亦為刑書謂之九刑林按書吕刑周穆王享國百年耄荒度作刑以告四方恐即此也</hi>三辟之興皆叔世也<hi>杜言刑書不起于始盛之世</hi>今<lb/>
吾子相鄭國作封洫<hi>在襄三十年○相息亮反</hi>立謗政<hi>杜作丘賦在四年</hi>制<lb/>
參辟鑄刑書<hi>杜制參辟謂用三代之末法○參七南反一音三</hi>將以靖民不亦<lb/>
<pb n="13a"/>
難乎詩曰儀式刑文王之徳日靖四方<hi>杜詩頌言文王以徳為儀式故能日有安靖四方之功刑法也</hi>又曰儀刑文王萬邦作孚<hi>杜詩大雅言文王作儀法為天下所信孚信也</hi>如是何辟之有<hi>杜言詩唯以徳興信不以刑也</hi>民知爭端矣<lb/>
將棄禮而徵於書<hi>杜以刑書為徴</hi>錐刀之末將盡爭之<hi>杜錐刀末喻小事</hi>亂獄滋豐賄賂並行<hi>林或以賄賂文致人罪或以賄賂幸脱刑辟</hi>終子之<lb/>
世鄭其敗乎肸聞之國將亡必多制<hi>杜數改法</hi>其此之謂乎<lb/>
復書曰若吾子之言<hi>杜復報也</hi>僑不才不能及子孫吾以救<lb/>
世也既不承命敢忘大恵<hi>林言我無才能不能為後世子孫慮吾以救當世之弊也<pb n="13b"/>既不能承順教命改其所為敢忘叔向箴戒之大恵</hi>士文伯曰火見鄭其火乎<hi>火心星也周五月昏見○見賢遍反</hi>火未出而作火以鑄刑器<hi>刑器鼎也</hi>藏爭辟<lb/>
焉<hi>林藏爭罪之法也</hi>火如象之不火何為<hi>杜象類也同氣相求火未出而用火相感而致災</hi>○夏季孫宿如晉拜莒田也<hi>謝前年受牟夷邑不見討</hi>晉侯享<lb/>
之有加籩<hi>籩豆之數多于常禮</hi>武子退使行人告曰小國之事大<lb/>
國也苟免於討不敢求貺<hi>杜貺賜也</hi>得貺不過三獻<hi>周禮大夫三獻</hi>
今豆有加下臣弗堪<hi>林下臣季武子自謂言弗能當此貺賜</hi>無乃戾也<hi>杜懼以不堪為罪</hi>韓宣子曰寡君以為驩也<hi>杜以加禮致驩心○驩音歡</hi>對曰<lb/>
<pb n="14a"/>
寡君猶未敢<hi>杜未敢當此加也</hi>況下臣君之𨽻也敢聞加貺固<lb/>
請徹加而後卒事晉人以為知禮重其好貨<hi>杜晏好之貨○好呼報反</hi>○宋寺人柳有寵<hi>杜有寵於平公○柳良久反寺人名</hi>大子佐惡之華<lb/>
合比曰我殺之<hi>杜欲以求媚大子○惡烏路反</hi>柳聞之乃坎用牲埋書<lb/>
<hi>林掘地為坎用牲埋盟書詐為盟處</hi>而告公曰合比將納亡人之族<hi>亡人華臣也襄十七年奔衛</hi>既盟于北郭矣公使視之有焉遂逐華合比<lb/>
合比犇衛于是華亥欲代右師<hi>杜亥合比弟欲得合比處</hi>乃與寺人<lb/>
栁比從為之徴曰聞之久矣<hi>杜聞合比欲納華臣○比昆志反</hi>公使代<lb/>
<pb n="14b"/>
之<hi>代合比為右師</hi>見於左師<hi>杜左師向戍○見賢遍反又如字</hi>左師曰女夫也<lb/>
必亡<hi>杜夫謂華亥○女音汝下同夫方于反</hi>女喪而宗室於人何有人亦<lb/>
於女何有<hi>杜言合比與汝同宗汝忍喪而亡之所厚者薄無所不薄且何有於他人出乎爾者反乎爾者也故人亦不能有愛於汝○喪息浪反</hi>詩曰宗子維城毋俾城壞毋獨<lb/>
斯畏<hi>杜詩大雅林言宗子之固若城毋使宗室衰落若城之有墮壞城壞則藩屏皆壞獨居則親戚叛之可畏者至矣</hi>女其畏哉<hi>為二十年華/亥出奔傳</hi>○六月丙戌鄭災<hi>終士文伯之言</hi>○楚公子棄疾如晉報韓子也<hi>報前年送女</hi>過鄭鄭罕虎公<lb/>
孫僑游吉從鄭伯以勞諸柤辭不敢見<hi>杜不敢當國君之勞柤鄭<pb n="15a"/>地○過古臥反又古禾反從才用反或如字勞力報反下同相側加反見賢遍反下同</hi>固請見之<lb/>
見如見王<hi>見鄭伯如見楚王言棄疾共而有禮</hi>以其乗馬八匹私面<hi>私見鄭伯○乗繩證反</hi>見子皮如上卿<hi>如見楚卿</hi>以馬六匹見子産以馬四<lb/>
匹見子大叔以馬二匹<hi>降殺以兩</hi>禁芻牧採樵<hi>林禁止芻牧牛羊者採樵供焚者</hi>不入田<hi>不犯/田種</hi>不樵樹不采蓺<hi>林不伐嘉樹為樵不採蓺種為芻</hi>不<lb/>
抽屋不强匄誓曰有犯命者君子廢小人降<hi>君子則廢黜不得居位小人則退給下劇也○强其丈反又其良反匄音蓋乞也</hi>舍不為暴主不慁賓<hi>杜慁患也林其所舍止不為暴虐主人不以賓客為患○慁户困反</hi>徃來如是鄭三卿皆知<lb/>
<pb n="15b"/>
其將為王也<hi>林三卿罕虎公孫僑游吉皆知棄疾將為楚王以其愛人也</hi>韓宣子之<lb/>
適楚也<hi>林前年如楚致女</hi>楚人弗逆公子棄疾及晉竟晉侯將<lb/>
亦弗逆叔向曰楚辟我衷<hi>杜辟邪也衷正也○竟音境辟匹亦反下同衷音忠</hi>若<lb/>
何效辟詩曰爾之教矣民胥效矣<hi>杜詩小雅言上教下效</hi>從我而<lb/>
已焉用效人之辟書曰聖作則<hi>杜逸書則法也○焉於䖍反</hi>無寧以<lb/>
喜人為則<hi>無寧寧也</hi>而則人之辟乎匹夫為善民猶則之况<lb/>
國君乎晉侯説乃逆之<hi>傳言叔向知禮○説音悦</hi>○秋九月大雩旱<lb/>
也○徐儀楚聘于楚<hi>儀楚徐大夫</hi>楚子執之逃歸懼其叛也<lb/>
<pb n="16a"/>
使薳洩伐徐<hi>薳洩楚大夫○洩息列反</hi>吴人救之令尹子蕩帥師伐<lb/>
吴師于豫章而次于乾谿<hi>杜乾谿在譙國城父縣南楚東竟</hi>吴人敗其<lb/>
師于房鍾<hi>房鍾吴地</hi>獲宫廐尹棄疾<hi>林鬬韋龜之父非公子棄疾也○廐九又反</hi>
子蕩歸罪於薳洩而殺之<hi>林歸罪於薳洩以其始禍伐徐也杜不以敗告故不書</hi>
○冬叔弓如楚且弔敗也<hi>杜弔為吴所敗</hi>○十一月齊侯如晉<lb/>
請伐北燕也<hi>告盟主</hi>士匄相士鞅逆諸河禮也<hi>林士匄即士文伯杜士匄晉大夫相為介得敬逆來者之禮○相息亮反鞅於丈反</hi>晉侯許之十二月齊侯<lb/>
遂伐北燕將納簡公<hi>杜簡公北燕伯三年出奔齊</hi>晏子曰不入<hi>林言北燕<pb n="16b"/>簡公不得入國</hi>燕有君矣民不貳吾君賄左右諂諛作大事不<lb/>
以信未嘗可也<hi>為明年暨齊平傳○謁敇檢反諛羊朱反</hi>
經<hi>丙寅</hi>七年春王正月暨齊平<hi>杜暨與也燕與齊平前年冬齊伐燕間無異事故不重言燕從可知林平不書必鬬天下之大故而後書是故昭定而下春秋多罪齊書伐衛遂伐晉同圍齊襲莒暨齊平盟平鹹次于伍氏皆特筆也夫子曰齊景公有馬千駟死之日民無得而稱焉蓋不予齊也○暨其器反傳同</hi>○三月公如楚○叔孫婼如齊涖盟<hi>無傳公將逺適楚故叔孫如齊尋舊好○婼敕畧反</hi>○夏四月甲辰朔日有食之○秋入月戊<lb/>
辰衛侯惡卒<hi>杜元年大夫盟于虢林襄公卒子靈公元立</hi>○九月公至自楚<lb/>
<pb n="17a"/>
○冬十有一月癸未季孫宿卒○十有二月癸亥葬衛<lb/>
襄公<lb/>
傳七年春王正月暨齊平齊求之也<hi>齊伐燕燕人賂之反從求平如晏子言</hi>癸巳齊侯次于虢<hi>虢燕竟○虢𤓰百反</hi>燕人行成曰敝邑知辠<lb/>
敢不聴命先君之敝器請以謝辠<hi>敝器瑶罋玉櫝之屬</hi>公孫晳曰<lb/>
受服而退俟釁而動可也<hi>杜晳齊大夫林燕人已服始受而退俟燕釁隙而後再動其亦可也○晳星厯反徐思益反釁許覲反</hi>二月戊午盟于濡上<hi>杜濡水出髙陽縣東北至河間鄭縣入易水○濡音須又女于反</hi>燕人歸燕姬<hi>杜嫁女與齊侯</hi>賂以瑶罋<lb/>
<pb n="17b"/>
玉櫝斚耳<hi>瑶玉也櫝匱也斚耳玉爵○斚古雅反一音嫁禮記夏曰醆殷曰斚周曰爵</hi>不克<lb/>
而還<hi>林不克納簡公而歸</hi>○楚子之為令尹也為王旌以田<hi>析羽為旌王旌游至於軫</hi>芋尹無宇㫁之<hi>林斷子圉之旌○芋于付反斷音短</hi>曰一國兩君<lb/>
其誰堪之及即位為章華之宫納亡人以實之<hi>杜章華南郡華容縣</hi>無宇之閽入焉<hi>有罪亡入/章華宫</hi>無宇執之有司弗與<hi>杜王有司也</hi>曰執人於王宫其罪大矣執而謁諸王<hi>林執無宇也杜謁告也</hi>
王將飲酒<hi>遇其歡也</hi>無宇辭曰天子經畧<hi>杜經營天下畧有四海故曰經畧</hi>
諸侯正封<hi>杜封疆有定分</hi>古之制也封略之内何非君土食土<lb/>
<pb n="18a"/>
之毛誰非君臣<hi>杜毛草也林君者天子諸侯之總名</hi>故詩曰普天之下莫<lb/>
非王土率土之濱莫非王臣<hi>杜詩小雅濱涯也</hi>天有十日<hi>杜甲至癸</hi>
人有十等<hi>杜天至臺</hi>下所以事上上所以共神也故王臣公<lb/>
<hi>林臣者服屬之以為臣也下皆同○共音㳟</hi>公臣大夫大夫臣士士臣皁皁<lb/>
臣輿輿臣隸隸臣僚僚臣僕僕臣臺<hi>林士謂能理庶事卓謂造成事也輿衆也謂佐皁舉衆事也隸謂隸屬於吏也僚勞也謂供勞事也僕僕豎生藏者也臺給臺下厮役所謂人之十等也</hi>馬有圉牛有牧<hi>養馬曰圉養牛曰牧</hi>以待百事今有司曰女胡<lb/>
執人於王宫將焉執之<hi>林如此則將安所執其逃亡之臣○女音汝焉於䖍反</hi>周<lb/>
<pb n="18b"/>
文王之法曰有亡荒閲<hi>荒大也閲蒐也有亡人當大蒐其衆</hi>所以得天下<lb/>
也吾先君文王<hi>杜楚文王</hi>作僕區之法<hi>僕區刑書名○區烏侯反徐如字服云僕隠也區匿也為隠匿亡人之法也</hi>曰盜所隠器<hi>杜隠盜所得器</hi>與盜同罪所以<lb/>
封汝也<hi>杜行善法故能啓疆北至汝水</hi>若從有司是無所執逃臣也逃<lb/>
而舍之是無陪臺也王事毋乃闕乎<hi>林臣僕逃亡而遂舍止之則皆將相帥而逃亡是無陪臺之臣也國家之事無乃有所廢闕乎</hi>昔武王數紂之辠以告諸<lb/>
侯曰紂為天下逋逃主萃淵藪<hi>杜萃聚也天下逋逃悉以紂為淵藪集而歸之林亡人歸紂如魚集於深淵獸集于大藪也○數色具反又色主反逋布吴反藪素口反</hi>故夫致死<lb/>
<pb n="19a"/>
焉<hi>杜人欲致死討紂○夫音扶又方于反</hi>君王始求諸侯而則紂無乃不<lb/>
可乎若以二文之法取之盜有所在矣<hi>林言王亦為盜</hi>王曰取<lb/>
而臣以徃<hi>林言取汝之臣閽人以去</hi>盜有寵未可得也<hi>林盜有寵靈王戲言若以二文之法指我為盜則我方有寵于君未可得而取也杜為葬靈王張本</hi>遂赦之<hi>杜赦無宇</hi>○楚<lb/>
子成章華之臺願與諸侯落之<hi>杜宫室始成祭之為落臺今在華容城内</hi>大<lb/>
宰薳啓疆曰臣能得魯侯薳啓疆來召公辭曰昔先君<lb/>
成公命我先大夫嬰齊<hi>林嬰齊楚令尹子重也</hi>曰吾不忘先君之<lb/>
好將使衡父照臨楚國<hi>林成二年魯使公衡為質於楚以請盟故言照臨楚國○好呼<pb n="19b"/>報反</hi>鎮撫其社稷以輯寧爾民嬰齊受命于蜀<hi>杜蜀盟在成二年○輯音集</hi>奉承以來弗敢失隕而致諸宗祧<hi>林言奉成公此語以告宗廟○祧他彫反</hi>曰我先君共王引領北望<hi>林楚居南方故引領北向以望中原○共音恭</hi>
日月以冀<hi>杜冀魯朝</hi>傳序相授於今四王矣<hi>杜四王共康郯敖及靈王○傳直專反</hi>嘉恵未至唯襄公之辱臨我喪<hi>杜襄公二十八年知楚臨康王喪</hi>
孤與其二三臣悼心失圖<hi>林哀感之中其心傷悼失所圖謀杜在哀喪故</hi>社稷<lb/>
之不皇況能懷思君徳<hi>杜皇暇也言有大喪多不暇</hi>今君若步玉趾<lb/>
辱見寡君<hi>趾足也</hi>寵靈楚國以信蜀之役<hi>林以示于蜀之言有信</hi>致<lb/>
<pb n="20a"/>
君之嘉恵是寡君既受貺矣何蜀之敢望<hi>杜言但欲使君來不敢望如蜀復有質子</hi>其先君鬼神實嘉賴之豈唯寡君君若不來使<lb/>
臣請問行期<hi>問魯見伐之期  使所吏反</hi>寡君將承質幣而見于蜀<lb/>
以請先君之貺<hi>杜請問也以問成公所賜何不踐言○質音至徐之二反又如字見賢遍反</hi>
公將徃夢襄公祖<hi>杜祖祭道神</hi>梓慎曰君不果行襄公之適<lb/>
楚也夢周公祖而行今襄公實祖君其不行子服恵伯<lb/>
曰行先君未嘗適楚故周公祖以道之<hi>林先君謂襄公○道音導下同</hi>
襄公適楚矣而祖以道君不行何之<hi>林之去也</hi>三月公如楚<lb/>
<pb n="20b"/>
鄭伯勞于師之梁<hi>杜鄭城門○勞力報反下同</hi>孟僖子為介不能相<lb/>
儀<hi>杜僖子仲孫貜○相息亮反</hi>及楚不能答郊勞<hi>為下僖子病不能相禮張本</hi>○<lb/>
夏四月甲辰朔日有食之晉侯問于士文伯曰誰將當<lb/>
日食對曰魯衛惡之<hi>杜受其凶惡○惡如字</hi>衛大魯小公曰何故<lb/>
對曰去衛地如魯地<hi>杜衛地豕韋也魯地降婁也日食於豕韋之末及降婁之始乃息故禍在衛大在魯小也周四月今二月故日在降婁</hi>於是有災魯實受之<hi>杜災發於衛而魯受其餘禍</hi>其大咎其衛君乎魯將上卿<hi>林其衛君實當此咎魯將上卿當之杜八月衛侯卒十一月李孫宿卒</hi>公曰詩所謂彼日而食于何不臧者<lb/>
<pb n="21a"/>
何也<hi>杜感日食而問詩</hi>對曰不善政之謂也國無政不用善則<lb/>
自取謫于日月之災<hi>林言所謂不臧者不善政之所感召也國無善政不能信用善人則自取言謫于天而有日月薄食之災○謫直革反</hi>故政不可不慎也務三而已<lb/>
一曰擇人<hi>杜擇賢人</hi>二曰因民<hi>因民所利/而利之</hi>三曰從時<hi>杜順四時之所務</hi>○晉人來治杞田<hi>前女叔侯不盡歸今公適楚晉人恨故復來治杞田</hi>季孫將<lb/>
以成與之<hi>成孟氏邑本杞田</hi>謝息為孟孫守不可<hi>杜謝息僖子家臣○為于偽反守手又反下同</hi>曰人有言曰雖有挈缾之知守不假器禮也<lb/>
<hi>杜挈缾汲者喻小知為人守器猶知不以借人○挈苦結反缾蒲丁反知音智</hi>夫子從君而守<lb/>
<pb n="21b"/>
臣喪邑<hi>夫子謂孟僖子從公如楚○喪息浪反</hi>雖吾子亦有猜焉<hi>杜言季孫亦將疑我不忠○猜七才反</hi>季孫曰君之在楚於晉罪也<hi>言晉罪君之至楚</hi>又<lb/>
不聴晉魯罪重矣晉師必至吾無以待之不如與之間<lb/>
晉而取諸杞<hi>候晉問隙可復伐杞取之○間如字</hi>吾與子桃<hi>杜晉國汴縣東南有桃虚</hi>
成反誰敢有之是得二成也<hi>林他日取成而歸必復歸之孟氏誰敢有此成邑是孟氏得桃并成為二也</hi>魯無憂而孟孫益邑子何病焉辭以無山<lb/>
<hi>林謝息又辭以為桃邑無山</hi>與之萊柞<hi>杜萊柞二山○柞子洛反又音昨</hi>乃遷于桃<lb/>
<hi>杜謝息遷也</hi>晉人為杞取成<hi>不書非/公命</hi>○楚子享公于新臺<hi>杜章<pb n="22a"/>華臺也</hi>使長鬛者相<hi>鬛鬚也欲先夸魯侯○/鬛力輒反相息亮反</hi>好以大屈<hi>杜晏好之賜大屈弓名○好呼報反屈居勿反大屈賈云良金可以為劒出大屈也</hi>既而悔之薳啓<lb/>
疆聞之見公公語之<hi>林昭公以所賜告之○見賢遍反語魚據反</hi>拜賀公曰<lb/>
何賀對曰齊與晉越欲此久矣寡君無適與也而𫝊諸<lb/>
君君其備禦三鄰<hi>言齊晉越將伐魯而取之○適下厯反傳直專反</hi>慎守寶矣<lb/>
敢不賀乎公懼乃反之<hi>杜傳言楚靈不信所以不終</hi>○鄭子産聘于<lb/>
晉晉侯有疾韓宣子逆客<hi>林逆迎也客謂子産</hi>私焉<hi>杜私語</hi>曰寡君<lb/>
寢疾於今三月矣並走羣望<hi>晉所望祀山川皆走徃祈禱</hi>有加而無<lb/>
<pb n="22b"/>
瘳<hi>林病勢有加增無瘳減</hi>今夢黄熊入于寢門其何厲鬼也對曰<lb/>
以君之明子為大政其何厲之有昔堯殛鯀于羽山<hi>羽山在東海祝其縣西南○瘳敕留反熊音雄獸名亦作能三足鼈也解者云獸非入水之物故是鼈也案説文及字林皆云能熊屬足似鹿殛記力反鯀古本反</hi>其神化為黄熊以入于羽淵實<lb/>
為夏郊三代祀之<hi>鯀禹父夏家郊祭之厯殷周二代又通在羣臣之數非見祀</hi>晉為<lb/>
盟主其或者未之祀也乎<hi>言周衰晉為盟主得佐天子杞羣神</hi>韓子祀夏<lb/>
郊<hi>祀鯀</hi>晉侯有間<hi>間差/也</hi>賜子産莒之二方鼎<hi>方鼎莒所貢</hi>子産<lb/>
為豐施歸州田於韓宣子<hi>林豐施鄭公孫段之子三年晉以州田賜段今段卒故子<pb n="23a"/>産歸之於晉○為于偽反下為初言同</hi>曰日君以夫公孫段為能任其事<lb/>
而賜之州田今無禄早世不獲久享君徳其子弗敢有<lb/>
不敢以聞於君私致諸子<hi>此年正月公孫段卒○夫音扶任音壬下同</hi>宣子<lb/>
辭子産曰古人有言曰其父析薪其子弗克負荷<hi>林言其父析木而為薪其子不能背負肩荷以歸其家荷擔也以㣲薄喻貴重○荷何可反又音河</hi>施將懼不<lb/>
能任其先人之禄其况能任大國之賜縱吾子為政而<lb/>
可後之人若屬有疆埸之言敝邑獲戾<hi>杜恐後代宣子者將以鄭取晉邑罪鄭○屬音燭疆居良反埸音亦</hi>而豐氏受其大討<hi>林豐施之家遽有此邑必受大討</hi>
<pb n="23b"/>
吾子取州是免敝邑於戾而建置豐氏也敢以為請<hi>杜傳言子産貞而不諒</hi>宣子受之以告晉侯晉侯以與宣子宣子為<lb/>
初言<hi>初言謂與趙文子爭州田</hi>病有之<hi>林以有取州田為已病</hi>以易原縣於樂<lb/>
大心<hi>林樂大心宋大夫原晉邑以賜樂大心</hi>○鄭人相驚以伯有曰伯有<lb/>
至矣則皆走不知所徃<hi>杜襄三十年鄭人殺伯有言其男至</hi>鑄刑書之嵗<lb/>
二月<hi>在前年</hi>或夢伯有介而行<hi>杜介/甲也</hi>曰<hi>林此曰字以下至又將殺段也皆夢伯有言</hi>壬子余將殺帶也<hi>杜駟帶助子晳殺伯有壬子六年三月三日</hi>明年壬<lb/>
寅余又將殺段也<hi>杜公孫段豐氏黨人壬寅此年正月二十八日</hi>及壬子駟帶<lb/>
<pb n="24a"/>
卒國人益懼齊燕平之月<hi>杜此年正月</hi>壬寅公孫段卒國人<lb/>
愈懼其明月子産立公孫洩及良止以撫之乃止<hi>杜公孫洩子孔之子也襄十九年鄭殺子孔良止伯有子也立以為大夫使有宗廟○洩息列反</hi>子大叔問<lb/>
其故子産曰鬼有所歸乃不為厲吾為之歸也<hi>林言鬼有宗廟則得其所鬼乃不為惡厲以害於民我立二人使有宗廟以為之依歸也</hi>太叔曰公孫洩何<lb/>
為<hi>杜子孔不為厲問何為復立洩</hi>子産曰説也為身無義而圖説<hi>伯有無義以妖鬼故立之恐惑民并立洩使若自以大義存誅絶之後者以解悦民心○説如字徐始鋭反</hi>從政<lb/>
有所反之以取媚也<hi>杜民不可使知之故治政或當反道以求媚於民</hi>不媚不<lb/>
<pb n="24b"/>
信<hi>林説而後信之民苟不説不信之招也</hi>不信民不從也<hi>林信而後從其言民苟不信不從之漸也</hi>及子産適晉趙景子問焉<hi>景子晉中軍佐趙成</hi>曰伯有猶能<lb/>
為鬼乎子産曰能人生始化曰魄<hi>林魄形也始化為形其神形曰魄此有生之初也○魄普白反</hi>既生魄陽曰魂<hi>林魄屬靜主靜至靜生動陽也魄陽為氣其神氣曰魂此既生之後也</hi>用物精多則魂魄彊<hi>杜物權勢林居移氣故魂彊養移體故魄彊</hi>是<lb/>
以有精爽至於神明<hi>杜爽明也林精者神之未著爽者神之未融是以積精而至於神積爽而至於明</hi>匹夫匹婦彊死其魂魄猶能馮依於人以為淫<lb/>
厲<hi>杜彊死不病也人謂匹夫匹婦賤身○彊其丈反馮皮水反下同</hi>況良霄我先君穆<lb/>
<pb n="25a"/>
公之胄子良之孫子耳之子敝邑之卿從政三世矣<hi>林去疾輙良霄三世執鄭政</hi>鄭雖無腆<hi>杜腆厚也○/腆他典反</hi>抑諺曰蕞爾國<hi>蕞小貌○蕭在最反</hi>而三世執其政柄其用物也宏矣其取精也多<lb/>
矣<hi>林其用權勢則甚宏大其致精爽則甚衆多</hi>其族又大所馮厚矣<hi>杜良霄魂魄所馮者貴重</hi>而彊死能為鬼不亦宜乎<hi>傳言子産之博敏</hi>○子皮之族<lb/>
飲酒無度<hi>相尚以奢相困以酒</hi>故馬師氏與子皮氏有惡<hi>杜馬師氏公孫詛之子竿叔也襄三十年馬師頡出奔公孫詛代之為馬師與子皮俱同一族</hi>齊師還自燕之<lb/>
月<hi>杜在此年二月</hi>罕朔殺罕魋<hi>杜魋子皮弟○魋徒曰反</hi>罕朔奔晉韓宣子<lb/>
<pb n="25b"/>
問其位於子産<hi>杜問朔可使在何位</hi>子産曰君之羈臣<hi>林謂罕朔出奔乃晉君羈旅之臣</hi>苟得容以逃死何位之敢擇卿違從大夫之位<lb/>
<hi>杜謂以禮去者降位一等</hi>罪人以其罪降<hi>杜罪重則降多</hi>古之制也朔於敝<lb/>
邑亞大夫也其官馬師也<hi>杜大夫位馬師職</hi>獲戾而逃唯執政<lb/>
所寘之得免其死為恵大矣又敢求位宣子為子産之<lb/>
敏也使從嬖大夫<hi>杜嬖大夫下大夫也罕朔本亞大夫今從下大夫但降一等不以罪降○為子于偽反</hi>○秋八月衛襄公卒晉大夫言於范獻子曰衛<lb/>
事晉為睦<hi>杜睦和也</hi>晉不禮焉庇其賊人而取其地<hi>杜賊人孫林父<pb n="26a"/>其地戚也林謂襄二十六年晉疆戚田取懿氏邑六十以與林父○庇必利反又音秘</hi>故諸侯貳<lb/>
詩曰䳭鴒在原兄弟急難<hi>杜詩小雅䳭鴒雖梁也飛則鳴行則採喻兄弟相救於急難不可自舍○䳭精亦反鴒力丁反難如字又乃旦反</hi>又曰死喪之威兄弟孔懷<lb/>
<hi>杜威畏也言有死喪則兄弟宜相懷思</hi>兄弟之不睦於是乎不弔<hi>杜不相弔恤</hi>
况逺人誰敢歸之今又不禮於衛之嗣<hi>嗣新君也</hi>衛必叛我<lb/>
是絶諸侯也獻子以告韓宣子宣子説使獻子如衛弔<lb/>
且反戚田<hi>傳言戚田所由還衛○説音悦</hi>衛齊惡告喪于周且請命王<lb/>
使成簡公如衛弔<hi>杜簡公王卿士也</hi>且追命襄公曰叔父陟恪<lb/>
<pb n="26b"/>
在我先王之左右以佐事上帝<hi>杜陟登也恪敬也帝天也叔父謂襄公命如今之哀策○恪苦各反</hi>余敢忘髙圉亞圉<hi>二圉周之先也為殷諸侯亦受殷王追命者</hi>○<lb/>
九月公至自楚孟僖子病不能相禮<hi>杜不能相禮答郊勞以此為已病○相息亮反</hi>乃講學之<hi>杜講/習也</hi>苟能禮者從之及其將死也<hi>杜二十四年孟僖子卒傳終言之</hi>召其大夫<hi>杜僖子屬大夫</hi>曰禮人之幹也無禮無<lb/>
以立<hi>林人之有禮如木之有幹人無禮無以立其身木無幹無以立其形</hi>吾聞將有達者<lb/>
曰孔丘<hi>杜僖子卒時孔丘年三十五</hi>聖人之後也<hi>杜聖人殷湯</hi>而滅於宋<lb/>
<hi>孔子六代祖孔父嘉為宋督所殺其子奔魯</hi>其祖弗父何以有宋而授厲公<lb/>
<pb n="27a"/>
<hi>杜弗父何孔父嘉之高祖宋閔公之子厲公之兄何適嗣當立以讓厲公</hi>及正考父<hi>林弗父何之曽孫孔父嘉之父也</hi>佐戴武宣<hi>杜三人/皆宋君</hi>三命兹益共<hi>杜三命上卿也言位髙益共</hi>故其鼎銘云<hi>杜考父廟之鼎</hi>一命而僂再命而傴三命而俯<lb/>
<hi>杜俯共於傴傴共於僂○僂力主反傴紆羽反</hi>循牆而走<hi>杜言不敢妄行</hi>亦莫余敢侮<lb/>
<hi>杜其共如是亦不敢侮慢之</hi>饘於是鬻於是以餬余口<hi>杜於是鼎中為饘鬻饘鬻餬屬言至儉○饘之然反鬻之六反孫炎云淖麇也餬音胡</hi>其共也如是臧孫紇有<lb/>
言<hi>杜紇武仲也</hi>曰聖人有明徳者若不當世其後必有達人<lb/>
<hi>杜聖人之後有明徳而不當大位謂正考父</hi>今其將在孔丘乎我若獲没<hi>杜得<pb n="27b"/>以壽終</hi>必屬説與何忌於夫子使事之<hi>杜説南宫敬叔何忌孟懿子皆僖子之子林夫子謂仲尼○屬音燭</hi>而學禮焉以定其位<hi>杜知禮則位安</hi>故孟懿子<lb/>
與南宫敬叔師事仲尼仲尼曰能補過者君子也詩曰<lb/>
君子是則是效<hi>杜詩小雅</hi>孟僖子可則效已矣<hi>杜孟僖子能補過合此詩則效之義</hi>○單獻公棄親用羈<hi>杜獻公周卿士單靖公之子頃公之孫羈寄客也○單音善</hi>冬十月辛酉襄頃之族殺獻公而立成公<hi>杜襄公頃公之父成公獻公弟○頃音傾</hi>○十一月季武子卒晉侯謂伯瑕<hi>杜伯瑕士文伯</hi>曰<lb/>
吾所問日食從矣可常乎<hi>杜衛侯武子皆卒故林言我此年四月所問日食災福皆<pb n="28a"/>順從子之言可常必不差否</hi>對曰不可六物不同<hi>林嵗時日月星辰各異其時</hi>民<lb/>
心不壹<hi>杜政教殊</hi>事序不類<hi>杜有/變易</hi>官職不則<hi>治官居職非一法</hi>同始<lb/>
異終胡可常也詩曰或燕燕居息或憔悴事國<hi>杜詩小雅林燕燕安閑貌言同為王臣或安閑而居息或憔悴以從國事○憔在遙反詩作盡瘁</hi>其異終也如<lb/>
是公曰何謂六物對曰嵗時日月星辰是謂也公曰多<lb/>
語寡人辰而莫同何謂辰<hi>林言詳以告我凡謂之辰如北辰大辰之類其義莫同何者謂之辰○語魚據反</hi>對曰日月之㑹是謂辰<hi>杜一嵗日月十二㑹所㑹謂之辰</hi>
故以配日<hi>謂以子丑配甲乙</hi>○衛襄公夫人姜氏無子<hi>杜姜氏宣姜</hi>
<pb n="28b"/>
嬖人婤姶生孟縶孔成子夢康叔謂已立元<hi>杜成子衛卿孔達之孫烝鉏也元孟縶弟夢時元未生○婤音周又直周反姶烏答反縶張立反</hi>余使羈之孫圉<lb/>
與史苟相之<hi>杜羈烝鉏子苟史朝子○羈居宜反相息亮反下同</hi>史朝亦夢康叔<lb/>
謂已余將命而子苟與孔烝鉏之曾孫圉相元史朝見<lb/>
成子告之夢夢協<hi>杜協合也</hi>晉韓宣子為政聘于諸侯之嵗<lb/>
<hi>在二年</hi>婤姶生子名之曰元孟縶之足不良弱行<hi>跛也</hi>孔成<lb/>
子以周易筮之曰元尚享衛國主其社稷<hi>杜令蓍辭林尚庶幾也言元庶幾享有衛國能主衛之社稷</hi>遇屯䷂<hi>震下坎上屯○屯張倫反</hi>又曰余尚立<lb/>
<pb n="29a"/>
縶尚克嘉之<hi>林嘉善也庶幾縶能善於元</hi>遇屯䷂之比䷇<hi>杜坤下坎上比屯初九爻變○比昆志反</hi>以示史朝史朝曰元亨又何疑焉<hi>北周易曰屯元亨○亨許庚反</hi>成子曰非長之謂乎<hi>杜言屯之元亨謂年長非謂名元○長丁丈反</hi>
對曰康叔名之可謂長矣<hi>杜善之長也</hi>孟非人也將不列於<lb/>
宗不可謂長<hi>杜足跛非全人不可列為宗主</hi>且其繇曰利建侯<hi>杜繇卦辭○繇直又反</hi>嗣吉何建建非嗣也<hi>林嗣子有常位故無所卜又無所建今以位不定卜嗣得吉則當從吉而建之也</hi>二卦皆云<hi>謂再得屯卦皆有建侯之文</hi>子其建之康叔<lb/>
命之二卦告之筮襲於夢武王所用也弗從何為<hi>杜外傳云<pb n="29b"/>大誓曰朕夢協朕卜襲於休祥戎商必克此武王辭</hi>弱足者居<hi>跛則偏弱居其家不能行</hi>侯主<lb/>
社稷臨祭祀奉民人事鬼神從㑹朝又焉得居各以所<lb/>
利不亦可乎<hi>孟跛利居元吉利建○焉於䖍反</hi>故孔成子立靈公十二<lb/>
月癸亥葬衛襄公<hi>杜靈公元也</hi>
　<lb/>
　<lb/>
　<lb/>
　左傳杜林合注巻三十六<lb/>
</p>
<p>
</p>
  </div>
</body>
</text>
</TEI>
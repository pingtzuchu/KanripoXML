<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>左傳杜林合注卷二十四</head>
    <p>
<pb n="1a"/>
欽定四庫全書<lb/>
　左傳杜林合注卷二十四　明　王道焜<lb/>
　　　　　　　　　　　　　趙如源　同編<lb/>
　　成公四<lb/>
經<hi>丙戌</hi>十有六年春王正月雨水冰<hi>無傳記寒過節水封著樹○雨水冰如字公羊傳云雨而水冰也傳子付反</hi>○夏四月辛未滕子卒<hi>杜不書名未同盟林文公卒成公原立</hi>○鄭公子喜帥師侵宋<hi>杜喜穆公子子罕也</hi>○六月丙寅<lb/>
朔日有食之<hi>無傳</hi>○晉侯使欒黶來乞師<hi>杜將伐鄭黶欒書子○黶於斬<pb n="1b"/>反徐於玷反</hi>○甲午晦晉侯及楚子鄭伯戰于鄢陵楚子鄭<lb/>
師敗績<hi>杜楚師未大崩楚子傷目而退故曰楚子敗績鄢陵鄭地今屬潁川郡○鄢謁晩反又於建反</hi>
○楚殺其大夫公子側<hi>側子反背盟無禮卒以敗師故書名</hi>○秋公㑹晉<lb/>
侯齊侯衛侯宋華元邾人于沙隨<hi>杜沙隨宋地梁國寧陵縣北有沙隨亭</hi>
不見公<hi>不及鄢陵戰故不諱者恥於執止</hi>○公至自會<hi>無傳</hi>○公會尹子<lb/>
晉侯齊國佐邾人伐鄭<hi>杜尹子王卿士子爵林於是始以王臣與伐</hi>○曹伯<lb/>
歸自京師<hi>杜為晉侯所赦故書歸諸侯歸國或書名或不書名或言歸自某或言自某歸傳無義例從告辭</hi>○九月晉人執季孫行父舍之于苕丘<hi>苕丘晉地舍之苕丘<pb n="2a"/>明不以歸不稱行人非使人○苕音條</hi>○冬十月乙亥叔孫僑如出奔齊<lb/>
<hi>杜公未歸命國人逐之</hi>○十有二月乙丑季孫行父及晉卻犫盟<lb/>
于扈<hi>晉許魯平故盟</hi>○公至自㑹<hi>無傳伐而以㑹致史異文</hi>○乙酉刺公子<lb/>
偃<hi>魯殺大夫皆言刺義取於周禮三刺之法○刺本又作㓨七賜反爾雅云殺也</hi>
傳十六年春楚子自武城使公子成以汝隂之田求成<lb/>
于鄭<hi>杜汝水之南近鄭地</hi>鄭叛晉子駟從楚子盟于武城<hi>杜為晉伐鄭起</hi>
○夏四月滕文公卒鄭子罕伐宋<hi>滕宋之與國鄭因滕有喪而伐宋故𫝊舉滕侯卒侵伐經傳異文經從古傳言實他皆放此</hi>宋將鉏樂懼敗諸汋陂<hi>杜敗鄭師<pb n="2b"/>也樂懼戴公六世孫將鉏樂氏族○鉏仕魚反汋七藥反徐音酌陂彼宜反</hi>退舍於夫渠不<lb/>
儆<hi>宋帥不儆備○夫音扶儆京領反</hi>鄭人覆之<hi>林鄭人乗其不備覆而掩之○覆徐敷目反又芳又反</hi>敗諸汋陵獲將鉏樂懼宋恃勝也<hi>杜汋陂夫渠汋陵皆宋地</hi>○<lb/>
衛侯伐鄭至于鳴雁為晉故也<hi>杜鳴雁在陳留雍丘縣西北○為于偽反</hi>○<lb/>
晉侯將伐鄭范文子曰若逞吾願諸侯皆叛晉可以逞<lb/>
<hi>逞快也晉厲公無道三卻驕故欲使諸侯叛冀其懼而思徳</hi>若唯鄭叛晉國之憂可<lb/>
立俟也欒武子曰不可以當吾世而失諸侯<hi>林言不可以當我執政之世而失諸侯</hi>必伐鄭乃興師欒書將中軍士燮佐之<hi>代苟庚</hi>
<pb n="3a"/>
卻錡將上軍<hi>代士燮</hi>荀偃佐之<hi>杜代卻錡偃荀庚子</hi>韓厥將下軍卻<lb/>
至佐新軍荀罃居守<hi>荀罃下軍佐於是卻犫代趙旃將新軍新上下軍罷矣○守手又反</hi>
卻犫如衛遂如齊皆乞師焉欒黶來乞師孟獻子曰有<lb/>
勝矣<hi>杜卑讓有禮故知其將勝楚</hi>戊寅晉師起鄭人聞有晉師使告<lb/>
于楚姚句耳與往<hi>杜句耳鄭大夫與往非使也為先歸張木○句古侯反與音預</hi>楚子<lb/>
救鄭司馬將中軍<hi>杜子反</hi>令尹將左<hi>杜子重</hi>右尹子辛將右<lb/>
<hi>杜公子壬夫</hi>過申子反入見申叔時<hi>叔時老在申○過古禾反</hi>曰師其何<lb/>
如對曰徳<hi>林澤也</hi>刑<hi>林法/也</hi>詳<hi>林祥/也</hi>義<hi>林宜/也</hi>禮<hi>林理/也</hi>信<hi>林實也</hi>
<pb n="3b"/>
戰之器也<hi>杜器猶用也林有此六者則可以戰如器用之不可闕</hi>徳以施惠刑以<lb/>
正邪詳以事神義以建利禮以順時信以守物<hi>林徳澤可以施恩恵于民刑法可以正奸邪于國詳以事神則休祥降義以建利則利皆得宜人皆知禮則順時而動不妄人皆知信則守物而事無失○邪似嗟反</hi>民生厚而徳正<hi>杜財足則思無邪林徳以施恵故民生冨厚刑以正邪故民徳歸正</hi>用利而事節<hi>杜動不失利則事得其節林義以生利故民用自利祥以事神故祀事有節</hi>時順而物成<hi>杜羣生得所林禮以順時故民時皆順信以守物故百物用成</hi>
上下和睦周旋不逆<hi>杜動順理</hi>求無不具<hi>杜下/應上</hi>各知其極<hi>林極中也各知其中無有貳心</hi>故詩曰立我烝民莫匪爾極<hi>杜烝衆也極中也詩頌言<pb n="4a"/>先王立其民民無不得中正○烝之乗反</hi>是以神降之福時無災害民生敦<lb/>
龎和同以聴<hi>杜敦厚也龎大也林和同以心惟君上之為聴○龎莫邦反</hi>莫不盡力<lb/>
以從上命致死以補其闕<hi>杜闕戰死者</hi>此戰之所由克也今<lb/>
楚内棄其民<hi>杜不施惠</hi>而外絶其好<hi>杜義不建利/○好呼報反</hi>瀆齊盟<hi>杜不詳事神○瀆徒木反</hi>而食話言<hi>杜信不守物/○話户快反</hi>奸時以動<hi>杜禮不順時周四月今二月妨農業○奸音兼</hi>而疲民以逞<hi>杜刑不正邪而苟快意○疲本亦作罷音皮</hi>民不<lb/>
知信進退罪也人恤所底其誰致死<hi>林民不知君上之信或進或退皆陷罪戾不知所從人各憂恤其所底至之地其誰肯致死力以與晉戰○底徐音㫖又之履反</hi>子其勉<lb/>
<pb n="4b"/>
之吾不復見子矣<hi>言其必敗不反○復見一本無復字復扶又反</hi>姚句耳先歸<lb/>
子駟問焉對曰其行速過險而不整速則失志<hi>言不思慮也</hi>
不整喪列志失列喪將何以戰楚懼不可用也<hi>杜楚救鄭之師恐不可用也○喪息浪反下同</hi>五月晉師濟河聞楚師將至范文子欲<lb/>
反曰我偽逃楚可以紓憂<hi>杜紓緩也林言我詐為畏怯逃避楚兵君臣修省可以緩晉國之憂○紓音舒</hi>夫合諸侯非吾所能也以遺能者我若羣臣<lb/>
輯睦以事君多矣武子曰不可六月晉楚遇於鄢陵范<lb/>
文子不欲戰卻至曰韓之戰惠公不振旅<hi>杜衆散敗也在僖十五年<pb n="5a"/>○遺唯季反輯音集又七八反</hi>箕之役先軫不反命<hi>杜死於狄也在僖三十三年</hi>邲<lb/>
之師荀伯不復從<hi>杜荀林父奔走不復故道在宣十二年○從徐子容反或如字</hi>皆晉<lb/>
之恥也子亦見先君之事矣<hi>杜見先君成敗之事</hi>今我避楚又益<lb/>
恥也文子曰吾先君之亟戰也有故<hi>亟數也○亟去吏反</hi>秦狄齊<lb/>
楚皆彊不盡力子孫將弱今三彊服矣<hi>杜齊秦狄</hi>敵楚而已<lb/>
唯聖人能外内無患自非聖人外寕必有内憂盍釋楚<lb/>
以為外懼乎<hi>林聖人安不忘危治不忘亂故外患既息内患不生至於中才常主外患既平未有不以驕亢而生在内之憂患者何不姑釋楚患不治以為晉君之敵國外患乎</hi>甲午晦楚晨壓<lb/>
<pb n="5b"/>
晉軍而陳<hi>杜壓乗其未備○壓於甲反徐於輒反陳直覲反下同</hi>軍吏患之范匄<lb/>
趨進<hi>杜匄士爕子○匄古害反</hi>曰塞井夷竈陳於軍中而疏行首<hi>林軍屯必鑿井結竈以自結今為楚壓晉軍戰地迫狹故自塞其井自平其竈以為戰地楚壓晉軍不可出陳故結陳於晉之軍中杜疏行首者當陳前決開營壘為戰道○行户郎反又如字</hi>晉楚唯天所授<lb/>
何患焉文子執戈逐之曰國之存亡天也童子何知焉<lb/>
<hi>林其父執戈以逐范匄怒其多言言晉軍勝楚是天蹙晉於亂亡晉軍不勝是天俾晉以安存童子豈知此意</hi>
欒書曰楚師輕窕<hi>林窕亦輕也○窕勑彫反又勑弔反</hi>固壘而待之三日<lb/>
必退退而撃之必獲勝焉卻至曰楚有六間不可失也<lb/>
<pb n="6a"/>
其二卿相惡<hi>林子重子反二卿相惡不和一間也○惡如字又烏路反</hi>王卒以舊<hi>林楚王之親兵罷老不代二間也○卒子忽反下皆同</hi>鄭陳而不整<hi>林鄭師從楚雖成陣而不整齊三間也</hi>蠻軍而不陳<hi>林蠻夷從楚雖成軍/而不結陣四間也</hi>陳不違晦<hi>林晦月終隂盡兵家所忌今楚壓晉軍而陳不避晦日五間也</hi>在陳而嚻<hi>杜嚻喧嘩也○嚻許驕反徐讀曰嗷五髙反</hi>合而加嚻<hi>杜陳合宜静/而益有聲</hi>各顧其後莫有鬭心<hi>林人恤所底各懐後顧莫有戰鬬之心六間也</hi>舊不必良<hi>林王卒以舊必非精兵</hi>以犯天忌我<lb/>
必克之楚子登巢車以望晉軍<hi>杜巢車車上為櫓○巢說文作轈云兵車髙如巢以望敵也</hi>子重使大宰伯州犂侍于王後<hi>杜州犂晉伯宗子前年奔楚○<pb n="6b"/>大音泰</hi>王曰騁而左右何也<hi>林言晉軍有騁走者或左或右何也</hi>曰召軍吏<lb/>
也<hi>林軍吏散居軍中故左右走而召之</hi>皆聚於中軍矣曰合謀也張幕矣<lb/>
曰䖍卜於先君也<hi>杜䖍敬也○幕音莫</hi>徹幕矣曰將發命也甚嚻<lb/>
且塵上矣曰將塞井夷竈而為行也<hi>杜夷平也○上時掌反行户郎反下公行同</hi>皆乗矣左右執兵而下矣曰聴誓也<hi>左將帥右車右○乗繩證反下同</hi>戰乎曰未可知也乗而左右皆下矣曰戰禱也<hi>杜禱請於鬼神○禱丁老反或丁報反</hi>伯州犂以公卒告王<hi>杜公晉侯林伯州犂晉人知晉之情故以晉侯之卒告其王</hi>苖賁皇在晉侯之側亦以王卒告<hi>杜賁皇楚<pb n="7a"/>鬪椒子宣四年奔晉林賁皇知楚之情故亦以楚王之卒告晉侯○賁扶云反</hi>皆曰國士在且<lb/>
厚不可當也<hi>杜晉侯左右皆以伯州犁在楚知晉之情且謂楚衆多故憚合戰與苖賁皇意異</hi>
苖賁皇言於晉侯曰楚之良在其中軍王族而已請分<lb/>
良以撃其左右而三軍萃於王卒<hi>林請分晉精兵以撃楚之左右二軍既撃楚左右軍乃以晉三軍聚合而撃楚中軍之王卒杜萃集也○萃以醉反</hi>必大敗之公筮之<lb/>
史曰吉其卦遇復䷗<hi>杜震下坤上復無變</hi>曰南國䠞射其元王中<lb/>
厥目<hi>杜此卜者辭也復陽長之卦陽氣起于南行推隂故曰南國䠞也南國勢䠞則離受其咎離為諸侯又為目陽氣激南飛矢之象故曰射其元王中厥目○䠞子六反射食亦反下射之同中丁仲反</hi>國䠞<lb/>
<pb n="7b"/>
王傷不敗何待公從之<hi>從其言而戰</hi>有淖於前<hi>杜淖泥也○淖乃孝反徐徒較反</hi>乃皆左右相違於淖<hi>杜違避也林晉師乃皆左右行相違避於淖</hi>步毅<lb/>
御晉厲公欒鍼為右<hi>步毅即卻毅</hi>彭名御楚共王潘黨為右<lb/>
石首御鄭成公唐苟為右欒范以其族夾公行<hi>杜二族强故在公左右○共音恭夾古洽反</hi>陷於淖欒書將載晉侯<hi>林晉厲公之車陷於泥淖中欒書見公車陷淖故欲載晉侯以行</hi>鍼曰書退國有大任焉得專之<hi>杜在君前故子名其父大任謂元帥之職林言書既當大任又安得専命復為戎御○焉於䖍反</hi>且侵官冒<lb/>
也<hi>杜載公為侵官○冒莫報反徐莫北反</hi>失官慢也<hi>杜去將而御失官也</hi>離局姦也<lb/>
<pb n="8a"/>
<hi>杜逺其部曲為離局○離力智反</hi>有三罪焉不可犯也乃掀公以出於<lb/>
淖<hi>杜掀舉也○掀徐許言反云捧轂舉之則公軒起也又丘近反</hi>癸巳潘尫之黨與養<lb/>
由基蹲甲而射之徹七札焉<hi>杜黨潘尫之子蹲聚也一發達七札言其能陷堅○尫烏黄反蹲在尊反徐在損反又才言反禮側八反徐側乙反</hi>以示王曰君有二臣如<lb/>
此何憂於戰<hi>杜二于以射夸王</hi>王怒曰大辱國<hi>杜賤其不尚知謀</hi>詰朝<lb/>
爾射死藝<hi>杜言女以射自多必當以藝死也詰朝猶明朝是戰日○朝如字</hi>吕錡夢射<lb/>
月中之退入於泥<hi>吕錡魏錡○射食亦反中丁仲反下皆同</hi>占之曰姬姓日<lb/>
也<hi>杜周世姬姓尊</hi>異姓月也<hi>杜異姓卑</hi>必楚王也射而中之退入於<lb/>
<pb n="8b"/>
泥亦必死矣<hi>杜錡自入泥亦死象</hi>及戰射共王中目王召養由基<lb/>
與之兩矢使射吕錡中項伏弢<hi>杜弢弓衣林中吕錡之項伏於弓衣而死○項戸講反弢他刀反</hi>以一矢復命<hi>杜言一發而中</hi>卻至三遇楚子之卒見<lb/>
楚子必下免冑而趨風<hi>林免其首胄而趨走疾如風皆致恭</hi>楚子使工尹<lb/>
襄問之以弓<hi>杜問遺也林工尹楚官名襄楚共王使遺卻至以弓答其意</hi>曰方事之<lb/>
殷也<hi>杜殷盛也</hi>有韎韋之跗注君子也<hi>杜韎赤色跗注戎服若袴而屬於跗與袴連林韋熟皮也○韎莫拜反又音妹徐莫葢反附方于反注之樹反</hi>識見不榖而趨無乃<lb/>
傷乎<hi>杜恐其傷林此皆問勞卻至之辭</hi>卻至見客免胄承命<hi>林免胄以承楚王之<pb n="9a"/>命示敬</hi>曰君之外臣至從寡君之戎事以君之靈間蒙甲<lb/>
胄<hi>間猶近也</hi>不敢拜命<hi>林禮介者不拜介甲也故不敢拜楚君之命</hi>敢告不寕君<lb/>
命之辱<hi>杜以君辱賜命故不敢自安</hi>為事之故敢肅使者<hi>杜言君辱命女問以有軍事不得答故肅使者肅手至地若今㯛○為于為反使所吏反下同</hi>三肅使者而退晉<lb/>
韓厥從鄭伯<hi>杜從逐也</hi>其御杜溷羅曰速從之其御屢顧不<lb/>
在馬可及也<hi>林鄭伯之御屢回顧心不在御馬逐之可及○溷戸昏戸本二反</hi>韓厥曰<lb/>
不可以再辱國君乃止<hi>杜二年鞍戰韓厥已辱齊侯</hi>卻至從鄭伯其<lb/>
右茀翰胡曰諜輅之余從之乗而俘以下<hi>杜欲遣輕兵單進以距鄭<pb n="9b"/>伯車前而自後登其車以執之○茀府勿反翰徐音韓諜音牒輅五嫁反乗繩證反</hi>卻至曰傷國<lb/>
君有刑亦止石首曰衛懿公唯不去其旗是以敗於熒<lb/>
乃内旌於弢中<hi>熒戰在閔二年○去起吕反熒戸扃反旌音精</hi>唐苟謂石首曰<lb/>
子在君側敗者壹大我不如子子以君免我請止乃死<lb/>
<hi>杜敗者壹大謂君大崩也言石首亦君之親臣而執御與車右不同故首當御君以退已當死職</hi>楚師<lb/>
薄於險<hi>杜薄迫也</hi>叔山冉謂養由基曰<hi>林叔山冉楚人</hi>雖君有命為<lb/>
國故子必射<hi>杜王有死藝命○冉如炎反為于偽反</hi>乃射再發盡殪<hi>林殪死也言所射盡死矢無虚發○殪於計反</hi>叔山冉搏人以投中車折軾晉師乃<lb/>
<pb n="10a"/>
止<hi>林叔山冉以手搏晉人以投其車中晉人之車而折其軾杜言二子皆有過人之能○搏音搏中丁仲反折之設反又市列反試音式</hi>囚楚公子茷<hi>為卻至見譛張本○茷扶廢反</hi>欒鍼見子<lb/>
重之旌請曰楚人謂夫旌子重之麾也彼其子重也<hi>林言楚人請夫所見之旌旗令尹子重之麾節也彼其子重之所在也○夫音扶麾許危反</hi>曰臣之使<lb/>
於楚也子重問晉國之勇臣對曰好以衆整<hi>林言晉國好以整齊軍旅為勇○使所吏反好乎報反下皆同</hi>曰又何如<hi>杜又問其餘</hi>臣對曰好以暇<lb/>
<hi>林雖急遽之中好以閒暇為勇</hi>今兩國治戎行人不使不可謂整臨事<lb/>
而食言不可謂暇<hi>林兵交使在其間今不使行人使于楚不可謂之整齊如一臨事而消食<pb n="10b"/>其好整之言不可謂之閒暇不迫</hi>請攝飲焉<hi>杜攝持也持飲往飲子重</hi>公許之使行<lb/>
人執榼承飲造于子重<hi>林榼飲器杜承奉也○榼苦臘反造七報反</hi>曰寡君<lb/>
乏使使鍼御持矛是以不得犒從者使某攝飲<hi>林使行人致辭車右主撃刺持矛其職也故云使欒鍼侍君而持矛某行人名○犒若報反從才用反</hi>子重曰夫<lb/>
子甞與吾言於楚必是故也不亦識乎<hi>林不亦識於禮乎杜知其以往言好暇故致飲</hi>受而飲之免使者而復鼓<hi>林免脱也既脱使者而復鳴鼓</hi>旦而<lb/>
戰見星未巳子反命軍吏察夷傷<hi>杜夷亦傷也</hi>補卒乗<hi>杜補死亡○乗繩登反下同</hi>繕甲兵<hi>杜繕/治也</hi>展車馬<hi>杜展陳也</hi>雞鳴而食唯命是<lb/>
<pb n="11a"/>
聴<hi>復欲戰</hi>晉人患之苖賁皇徇曰蒐乗補卒<hi>林蒐閱車乗補益士卒○徇似俊反蒐所留反</hi>秣馬利兵<hi>林秣穀戰馬修利/兵器○秣音末</hi>脩陳固列<hi>林修明行陳堅固伍列○陳直覲反又如字</hi>蓐食申禱<hi>林食於寢蓐之間申重祈祝○蓐音辱</hi>明日<lb/>
復戰乃逸楚囚<hi>杜逸縱也</hi>王聞之召子反謀榖陽豎獻飲於<lb/>
子反子反醉而不能見<hi>榖陽子反内豎○見賢遍反</hi>王曰天敗楚也<lb/>
夫余不可以待乃宵遁晉入楚軍三日榖<hi>杜食楚粟三日也○夫音扶</hi>范文子立於戎馬之前曰君幼諸臣不佞<hi>佞才也</hi>何以<lb/>
及此君其戒之<hi>一戒勿驕</hi>周書曰惟命不于常有徳之謂<hi>杜周<pb n="11b"/>書康誥言勝無常命惟徳是與</hi>楚師還及瑕<hi>杜瑕楚地</hi>王使謂子反曰先大<lb/>
夫之覆師徒者君不在<hi>杜謂子玉敗城濮時王不在軍○覆芳服反</hi>子無以<lb/>
為過不榖之罪也<hi>林言今共王自在軍中子反無以為己之過杜王引過亦所以責子反</hi>
子反再拜稽首曰君賜臣死死且不朽臣之卒實奔臣<lb/>
之罪也<hi>林時子反為中軍帥故言臣之卒實奔○卒從此己前皆子忽反</hi>子重使謂子<lb/>
反曰初隕師徒者而亦聞之矣盍圖之<hi>林而汝也言初時子玉隕喪師徒汝亦聞子玉自殺之事矣何不圖謀其事今自殺也杜終二卿相惡○隕于敏反盍户臘反</hi>對曰雖<lb/>
微先大夫有之大夫命側側敢不義<hi>林大夫謂子重也側子反名言雖無<pb n="12a"/>先大夫子玉自殺之事子重以義責我已敢不引義自裁</hi>側亡君師敢忘其死王使<lb/>
止之弗及而卒戰之曰齊國佐髙無咎至于師<hi>無咎髙固子</hi>
衛侯出于衛<hi>林衛獻公亦以是日出師於衛</hi>公出于壊隤<hi>杜壊隤魯邑齊衛皆後非獨魯明晉以僑如故不見公○壊户怪反徐音懐隤走回反</hi>宣伯通於穆姜<hi>林宣伯即僑如杜穆姜成公母</hi>欲去季孟而取其室<hi>杜季文子/孟獻子</hi>將行<hi>林成公將去㑹晉師</hi>
穆姜送公而使逐二子公以晉難告<hi>杜㑹晉伐鄭○難乃旦反</hi>曰請<lb/>
反而聴命姜怒公子偃公子鉏趨過<hi>杜二子公庶弟○鉏仕居反</hi>指<lb/>
之曰女不可是皆君也<hi>言欲廢公更立君○女音汝</hi>公待於壞隤申<lb/>
<pb n="12b"/>
宫儆備設守而後行是以後<hi>林申重公宫儆戒守備設置留守而後去㑹晉師是以後於晉楚戰期○儆京領反守手又反</hi>使孟獻子守于公宫<hi>林此即上文所謂設守</hi>
秋㑹于沙隨謀伐鄭也<hi>鄭猶未服</hi>宣伯使告卻犫曰魯侯待<lb/>
于壞隤以待勝者<hi>林觀晉楚之勝負待勝者以從之</hi>卻犫將新軍且為<lb/>
公族大夫以主東諸侯<hi>杜主齊魯之屬</hi>取貨于宣伯而訴公于<lb/>
晉侯<hi>林訴猶譖也而有緩急之異此訴公於晉侯葢膚受也</hi>晉侯不見公○曺人<lb/>
請于晉曰自我先君宣公即世<hi>在十三年</hi>國人曰若之何憂<lb/>
猶未弭<hi>弭息也既葬國人皆將從子臧所謂憂未息○弭亡氏反</hi>而又討我寡君<hi>杜前<pb n="13a"/>年晉侯執曺伯</hi>以亡曺國社稷之鎮公子<hi>杜謂子臧逃奔宋</hi>是大泯曺<lb/>
也<hi>杜泯滅也</hi>先君無乃有罪乎<hi>言今君無罪而見討得無以先君故</hi>若有罪則<lb/>
君列諸㑹矣<hi>諸侯雖有簒弑之罪侯伯已與之㑹則不復討前年㑹于戚曺伯在列盟畢乃執之故曺人以為無罪</hi>君唯不遺徳刑以伯諸侯豈獨遺諸敝邑敢<lb/>
私布之<hi>林遺失也言晉君惟不失其德刑以為諸侯方伯豈獨以執曺伯之故而失德刑於敝邑杜為曺伯歸不以名告傳○伯如字又音霸</hi>○七月公㑹尹武公及諸侯伐鄭<lb/>
將行姜又命公如初<hi>林姜即穆姜杜復欲使公逐季孟</hi>公又申守而行<lb/>
諸侯之師次于鄭西我師次于督揚不敢過鄭<hi>杜督揚鄭東地<pb n="13b"/>林畏鄭强故不敢過鄭○守手又反過古卧反又古禾反</hi>子叔聲伯使叔孫豹請逆<lb/>
于晉師<hi>豹叔孫僑如弟也僑如於是遂作亂豹因奔齊</hi>為食於鄭郊<hi>林聲伯為食于鄭之郊</hi>師逆以至<hi>聲伯戒叔孫以必須所逆晉師至乃食</hi>聲伯四日不食以待<lb/>
之食使者而後食<hi>林晉逆四日不至聲伯凡四日不食以待之使者豹之介及晉逆既至聲伯又先食豹之介而後聲伯自食言其忠也○食音嗣使所吏反</hi>諸侯遷于制田<hi>杜熒楊宛陵縣東有制澤林伐鄭之師遷屯于此</hi>知武子佐下軍<hi>杜武子荀罃</hi>以諸侯之<lb/>
師侵陳至于鳴鹿<hi>杜陳國式平縣西南有鹿邑</hi>遂侵蔡未反<hi>杜侵陳蔡不書公不與</hi>諸侯遷于潁上戊午鄭子罕宵軍之<hi>林鄭子罕以夜攻諸侯之<pb n="14a"/>軍</hi>宋齊衛皆失軍<hi>杜將士與軍相失宋衛不書後也</hi>曺人復請于晉晉<lb/>
侯謂子臧反吾歸而君<hi>以曺人重子臧故</hi>子臧反曺伯歸<hi>杜子臧自宋還</hi>子臧盡致其邑與卿而不出<hi>林子臧盡致其禄邑與卿之職守於君而不出仕</hi>○宣伯使告卻犫曰魯之有季孟猶晉之有欒范也<lb/>
政令於是乎成<hi>林言魯國政令成於季孟猶晉國政令成於欒范</hi>今其謀曰晉<lb/>
政多門不可從也<hi>林言晉國政令不一出於多門不可從其命令</hi>寜事齊楚有<lb/>
亡而已蔑從晉矣<hi>蔑無也</hi>若欲得志於魯請止行父而殺<lb/>
之<hi>杜行父季文子也</hi>我斃蔑也<hi>蔑孟獻子時留守公宫○斃婢世反</hi>而事晉蔑有<lb/>
<pb n="14b"/>
貳矣<hi>林無有貳心也</hi>魯不貳小國必睦不然歸必叛矣九月晉<lb/>
人執季文子于苕丘<hi>林用僑如之譖</hi>公還待于鄆<hi>鄆魯西邑東郡廩丘縣東有鄆城</hi>使子叔聲伯請季孫于晉卻犫曰苟去仲孫蔑而<lb/>
止季孫行父吾與子國親於公室<hi>杜親魯甚於晉公室○去起吕反</hi>對<lb/>
曰僑如之情子必聞之矣<hi>杜聞其淫慝情</hi>若去蔑與行父是大<lb/>
棄魯國而罪寡君也若猶不棄而恵徼周公之福使寡<lb/>
君得事晉君則夫二人者魯國社稷之臣也<hi>林二子存亡闗於魯之社稷故謂魯國社稷之臣○夫音扶</hi>若朝亡之魯必夕亡<hi>林夕隨之亡屬於他國○<pb n="15a"/>朝如字</hi>以魯之宻邇仇讎<hi>杜仇讎/謂齊楚</hi>亡而為讎治之何及<hi>杜言魯屬齊楚則還為晉讎</hi>卻犫曰吾為子請邑對曰嬰齊魯之常𨽻<lb/>
也<hi>林卻犫喜聲伯之言故欲為聲伯請益禄邑嬰齊聲伯名杜𨽻賤官○為于為反</hi>敢介大國<lb/>
以求厚焉<hi>林敢因介於晉之大國以自求富貴</hi>承寡君之命以請<hi>承奉也</hi>若<lb/>
得所請吾子之賜多矣又何求范文子謂欒武子曰季<lb/>
孫於魯相二君矣<hi>杜二君宣成○相息亮反</hi>妾不衣帛馬不食粟可<lb/>
不謂忠乎信讒慝而棄忠良若諸侯何<hi>林謂受僑如之譖執季孫之賢必為諸侯之所譏也○衣於既反食舊如字對上句應作嗣音</hi>子叔嬰齊奉君命無私<lb/>
<pb n="15b"/>
<hi>杜不受卻犫請邑</hi>謀國家不貳<hi>杜謂四日不食以堅事晉</hi>圖其身不忘其君<lb/>
<hi>辭邑不食皆先君而後身</hi>若虛其請是棄善人也<hi>林善人謂聲伯</hi>子其圖之<lb/>
乃許魯平赦季孫冬十月出叔孫僑如而盟之僑如奔<lb/>
齊<hi>諸大夫共盟以僑如為戒</hi>十二月季孫及卻犫盟于扈歸刺公子<lb/>
偃<hi>偃與鉏俱為姜所指而獨殺偃偃與謀</hi>召叔孫豹于齊而立之<hi>杜近此七月聲伯侵豹請逆於晉聞魯人將討僑如豹乃辟其難先奔齊生二子而魯乃召之故襄二年豹始見經傳於此因言其終</hi>○齊聲孟子通僑如<hi>杜聲孟子齊靈公母宋女</hi>使立於髙國之<lb/>
間<hi>杜位比二卿</hi>僑如曰不可以再罪<hi>林僑如自以在魯淫于穆姜得罪不可在齊再<pb n="16a"/>以滛于聲孟子得罪</hi>奔衛亦間於卿<hi>傳亦終言僑如之佞○間徐音間厠之間讀者或如字</hi>
○晉侯使卻至獻楚捷于周與單襄公語驟稱其伐<hi>杜伐功也</hi>單子語諸大夫曰温季其亡乎<hi>林温季即卻至食邑於温季其字言將有滅亡之禍○語魚據反</hi>位於七人之下<hi>杜佐新軍/位在八</hi>而求掩其上<hi>杜稱已之伐掩上功</hi>怨之所聚亂之本也多怨而階亂何以在位<hi>林積怨而多是階他人為亂何以久在其位言必亡也</hi>夏書曰怨豈在明不見是圖<lb/>
<hi>杜逸書也不見細㣲也林夏書五子之歌言民怨豈在於明白之時當及其未見而圖度之○見賢遍反又如字</hi>將慎其細也今而明之其可乎<hi>杜言卻至顯稱已功所以明怨咎林為明<pb n="16b"/>年晉殺三卻傳</hi>
經<hi>丁亥</hi>十有七年春衛北宫括帥師侵鄭<hi>杜括成公曾孫○括古活反</hi>○夏公㑹尹子單子晉侯齊侯宋公衛侯曺伯邾人<lb/>
伐鄭<hi>杜晉未能服鄭故假天子威周使二卿㑹之晉為兵主而猶先尹單尊王命也單伯稱子葢降爵</hi>
○六月乙酉同盟于柯陵<hi>杜柯陵鄭西地言同盟尹單與盟之辭也○柯古河反</hi>
○秋公至自㑹<hi>無傳</hi>○齊髙無咎出奔莒○九月辛丑用<lb/>
郊<hi>無傳九月郊祭非禮明矣書用郊従史文</hi>○晉侯使荀罃來乞師<hi>無傳將伐鄭</hi>
○冬公㑹單子晉侯宋公衛侯曺伯齊人邾人伐鄭<hi>杜鄭<pb n="17a"/>猶未服故也</hi>○十有一月公至自伐鄭<hi>無傳</hi>○壬申公孫嬰齊<lb/>
卒于貍脤<hi>杜十一月無壬申日誤也貍脤闕○貍力之反脤市軫反</hi>○十有二月丁<lb/>
巳朔日有食之<hi>無傳</hi>○邾子貜且卒<hi>杜無傳五同盟林定公卒宣公牼立○貜俱縳反徐居碧反且字餘反</hi>○晉殺其大夫卻錡卻犫卻至○楚人<lb/>
滅舒庸<lb/>
傳十七年春王正月鄭子駟侵晉虛滑<hi>虛滑晉二邑滑故滑國為秦所滅時屬晉後屬周○虛起居反</hi>衛北宫括救晉侵鄭至于髙氏<hi>杜不書救以侵告髙氏在陽翟縣西南</hi>夏五月鄭大子髠頑侯獳為質於楚<hi>林侯獳鄭<pb n="17b"/>大夫鄭懼晉故使二子為質於楚○髠苦門反獳乃侯反質音致</hi>楚公子成公子寅戍<lb/>
鄭<hi>林楚使二子戍鄭以備晉</hi>○公㑹尹武公單襄公及諸侯伐鄭自<lb/>
戲童至于曲侑<hi>杜今新汲縣治曲洧城臨洧水○戲許宜反洧于軌反</hi>晉范文子<lb/>
反自鄢陵<hi>杜前年鄢陵戰還</hi>使其祝宗祈死<hi>杜祝宗主祭祀祈禱者林祝大祝宗宗人</hi>曰君驕侈而克敵是天益其疾也<hi>林言晉厲公本自驕侈而又克勝强敵是天益晉侯驕侈之疾也○侈尺氏反又尸氏反</hi>難將作矣愛我者唯祝我使<lb/>
我速死無及於難范氏之福也六月戊辰士燮卒<hi>傳言厲公無道故賢臣憂懼因禱自裁○難乃旦反下同祝之又反</hi>○乙酉同盟于柯陵尋戚<lb/>
<pb n="18a"/>
之盟也<hi>戚盟在十五年</hi>○楚子重救鄭師于首止<hi>林首止衛地</hi>諸侯<lb/>
還<hi>畏楚强</hi>○齊慶克通于聲孟子與婦人蒙衣乗輦而入<lb/>
于閎<hi>杜慶克慶封父蒙衣亦為婦人服與婦人相冒閎巷門○與如字徐音預閎音宏</hi>鮑牽見<lb/>
之以告國武子<hi>鮑牽鮑叔牙之曾孫</hi>武子召慶克而謂之<hi>林召慶克而告之使改其所為</hi>慶克久不出<hi>杜慙卧於家夫人所以怪之</hi>而告夫人曰國子<lb/>
謫我<hi>謫遣責也○謫直革反</hi>夫人怒國子相靈公以㑹<hi>杜㑹伐鄭○相息亮反下同</hi>髙鮑處守<hi>杜髙無咎鮑牽○守手又反</hi>及還將至閉門而索客<lb/>
<hi>杜蒐索備姦人○索所白反</hi>孟子訴之曰髙鮑將不納君而立公子<lb/>
<pb n="18b"/>
角國子知之<hi>角頃公子</hi>秋七月壬寅刖鮑牽而逐髙無咎無<lb/>
咎奔莒髙弱以盧叛<hi>林斷足為刖杜弱無咎子盧髙氏邑○刖音月又五刮反</hi>齊人<lb/>
來召鮑國而立之<hi>杜國牽之弟文子</hi>初鮑國去鮑氏而來為施<lb/>
孝叔臣<hi>林先時鮑國去齊鮑氏而來魯為施孝叔家臣</hi>施氏卜宰匡句須吉<hi>杜卜立冢宰林匡句須亦施氏家臣卜兆告吉○句其俱反</hi>施氏之宰有百室之邑<hi>林施氏有百室之邑以為其家宰禄邑</hi>與匡句須邑使為宰以讓鮑國而致<lb/>
邑焉<hi>林匡句須以宰讓遜鮑國且致其邑不受</hi>施孝叔曰子實吉對曰能與<lb/>
忠良吉孰大焉<hi>林能以職位遜與忠良其為吉莫大於此</hi>鮑國相施氏忠故<lb/>
<pb n="19a"/>
齊人取以為鮑氏後仲尼曰鮑荘子之知不如葵葵猶<lb/>
能衛其足<hi>杜葵傾葉向日以蔽其根言鮑牽居亂不能危行言孫○知音智</hi>○冬諸侯<lb/>
伐鄭<hi>杜前夏未得志故</hi>十月庚午圍鄭楚公子申救鄭師于汝<lb/>
上十一月諸侯還<hi>不書圍畏楚救不成圍而還</hi>初聲伯夢涉洹<hi>杜洹水出汲郡林慮縣東北至魏郡長樂縣入清水○洹音桓一音桓今上俗音袁</hi>或與己瓊瑰食之<lb/>
<hi>杜瓊玉瑰珠也食珠玉含象○瓊求營反瑰古回反</hi>泣而為瓊瑰盈其懐<hi>杜淚下化為珠玉滿其懷</hi>從而歌之曰濟洹之水贈我以瓊瑰歸乎歸乎瓊<lb/>
瑰盈吾懐乎<hi>社從就也夢中為此歌林再言歸乎必死之兆</hi>懼不敢占也還自<lb/>
<pb n="19b"/>
鄭壬申至于貍脤而占之曰余恐死故不敢占也今衆<lb/>
繁而従余三年矣無傷也<hi>林衆人繁多而從於我又過三年矣言其夢無傷於己或應在他事</hi>言之之莫而卒<hi>杜傳戒數占夢○莫音暮</hi>○齊侯使崔杼為大<lb/>
夫使慶克佐之帥師圍盧<hi>杜討髙弱○杼直吕反</hi>國佐從諸侯圍<lb/>
鄭以難請而歸<hi>杜請於諸侯○難乃旦反下同</hi>遂如盧師殺慶克以榖<lb/>
叛<hi>杜疾克淫亂故殺之</hi>齊侯與之盟于徐闗而復之十二月盧降<lb/>
使國勝告難于晉待命于清<hi>杜勝國佐子使以髙氏難告晉齊欲討國佐故留其子於外清陽平樂縣是為明年殺國佐傳○降户江反</hi>○晉厲公侈多外嬖<hi>杜外嬖愛<pb n="20a"/>幸大夫○嬖必計反</hi>反自鄢陵欲盡去羣大夫而立其左右<hi>林自鄢陵役歸愈驕侈欲盡去晋之諸大夫而立其嬖幸左右之人杜終如士燮言○去起吕反</hi>胥童以胥<lb/>
克之廢也怨卻氏<hi>杜童胥克之子宣八年卻缺廢胥克</hi>而嬖於厲公卻錡<lb/>
奪夷陽五田五亦嬖於厲公卻犫與長魚矯争田執而<lb/>
梏之<hi>杜梏械也林足械曰梏○矯居表反梏古毒反</hi>與其父母妻子同一轅<hi>杜繋之車轅</hi>既<hi>林既卒事也</hi>矯亦嬖於厲公欒書怨卻至以其不從<lb/>
已而敗楚師也欲廢之<hi>杜鄢陵戰欒書欲固壘卻至言楚有六閒以取勝也</hi>使楚<lb/>
公子茷告公曰此戰也卻至實召寡君<hi>杜鄢陵戰晉囚公子茷以歸<pb n="20b"/>卻至嘗使召楚故言卻至實  楚君</hi>以東師之未至也<hi>杜齊魯衛之師</hi>與軍帥之<lb/>
不具也曰此必敗<hi>杜荀罃佐下軍居守卻犫將新軍乞師故言不具林以東方諸侯之師未至晉之軍帥不備卻至且曰此役晉必敗○帥所類反</hi>吾因奉孫周以事君<hi>林孫周晉襄公曾孫悼公也言卻欲因晉敗立孫周以事楚君</hi>公告欒書書曰其有焉不然<lb/>
豈其死之不恤而受敵使乎<hi>杜謂鄢陵戰時楚子問卻至以弓○使所吏反</hi>君<lb/>
盍嘗使諸周而察之<hi>杜嘗試也林言晉君何不試使卻至奉使於周室而察其有無欲奉孫周之意時孫周在周故云○盍戸臘反使所吏反又如字</hi>卻至聘于周欒書使孫<lb/>
周見之公使覘之信<hi>杜覘伺也林果見有卻至孫周交通之跡○覘勑㢘反</hi>遂怨<lb/>
<pb n="21a"/>
卻至厲公田與婦人先殺而飲酒後使大夫殺<hi>休田獵之禮尊者先殺杜傳言厲公無道先婦人而後卿佐</hi>卻至奉豕<hi>杜進之於公</hi>寺人孟張奪<lb/>
之<hi>杜寺人奄士</hi>卻至射而殺之公曰季子欺余<hi>杜季子卻至公反以為卻至奪孟張豕○射食亦反</hi>厲公將作難<hi>林将作禍難去諸大夫</hi>胥童曰必先三<lb/>
卻族大多怨<hi>林其族既大又且多怨</hi>去大族不偪<hi>杜不偪公室○偪彼力反下同</hi>
敵多怨有庸<hi>杜計多怨者易有功</hi>公曰然郤氏聞之卻錡欲攻公<lb/>
曰雖死君必危<hi>林言雖無攻而死厲公亦必危亡</hi>卻至曰人所以立信<lb/>
知勇也信不叛君知不害民勇不作亂失兹三者其誰<lb/>
<pb n="21b"/>
與我死而多怨將安用之<hi>杜言俱死無多用其怨咎○知音智下同</hi>君實有<lb/>
臣而殺之其謂君何<hi>林言不可如君何</hi>我之有罪吾死後矣若<lb/>
殺不辜將失其民<hi>林我若有罪而見殺吾之死已晚矣若殺無罪之人則民心不服君將自失其民</hi>欲安得乎<hi>杜言不得安君位</hi>待命而已受君之禄是以聚<lb/>
黨有黨而争命罪孰大焉<hi>林言人臣受其君之爵禄故以餘禄聚其私黨既有私黨而與其君争一旦之死命其為罪孰大於此傳言卻至無反心</hi>壬午胥童夷羊五帥甲<lb/>
八百將攻郤氏<hi>杜八百人</hi>長魚矯請無用衆公使清沸魋助<lb/>
之<hi>杜沸魋亦嬖人○沸甫味反魋徒回反</hi>抽戈結衽<hi>杜衽裳際○衽而甚反徐而鴆反</hi>而<lb/>
<pb n="22a"/>
偽訟者<hi>林偽若二人將訟曲直於卻氏者</hi>三卻將謀於榭<hi>杜榭講武堂</hi>矯以<lb/>
戈殺駒伯苦成叔於其位<hi>杜位所坐處也駒伯卻錡苦成叔卻犫</hi>温季曰<lb/>
逃威也遂趨<hi>卻至本意欲稟君命而死今矯等不以君命而來故欲逃凶賊為害故曰威言可畏也或曰畏當為藏</hi>矯及諸其車以戈殺之皆尸諸朝<hi>杜陳其尸於朝</hi>胥<lb/>
童以甲刧欒書中行偃於朝矯曰不殺二子憂必及君<lb/>
<hi>林言二子必為公害</hi>公曰一朝而尸三卿余不忍益也對曰人將<lb/>
忍君<hi>杜人謂書與偃○朝如字</hi>臣聞亂在外為姦在内為軌御姦以<lb/>
徳<hi>杜德緩逺○御魚吕反下同</hi>御軌以刑<hi>杜刑治近</hi>不施而殺不可謂徳<lb/>
<pb n="22b"/>
臣偪而不討不可謂刑<hi>杜不施徳於三卻而遽殺之不可謂御姦之徳欒范偪君而不能討不可謂御軌之刑○施如字或式豉反</hi>徳刑不立姦軌並至臣請行遂<lb/>
出奔狄<hi>杜行去也林長魚矯請去以避禍</hi>公使辭於二子<hi>杜辭謝書與偃</hi>曰寡<lb/>
人有討於卻氏卻氏既伏其辜矣大夫無辱其復職位<lb/>
<hi>杜胥童刼而執之故云辱</hi>皆再拜稽首曰君討有罪而免臣於死君<lb/>
之恵也二臣雖死敢忘君徳乃皆歸公使胥童為卿公<lb/>
遊于匠麗氏<hi>杜匠麗嬖大夫家</hi>欒書中行偃遂執公焉召士匄<lb/>
士匄辭<hi>杜辭不往</hi>召韓厥韓厥辭曰昔吾畜於趙氏孟姬之<lb/>
<pb n="23a"/>
讒吾能違兵<hi>杜畜養也違去也韓厥少為趙盾所待養及孟姬之亂晉將討趙氏而厥去其兵示不與黨言此者明已無所偏助孟姬亂在八年林孟姬即趙荘姬</hi>古人有言曰殺老牛<lb/>
莫之敢尸而況君乎二三子不能事君焉用厥也<hi>林尸主也言老牛而殺之猶莫之敢主而況國君之尊乎二三子不能事其君而欲殺之安欲召我為也○焉䖍䖍反</hi>
○舒庸人以楚師之敗也<hi>杜敗於鄢陵舒庸東夷國</hi>道吳人圍巢伐<lb/>
駕圍釐虺<hi>杜巢駕釐虺楚四邑○道音導下同駕如字一音加釐力之反虺許鬼反</hi>遂恃吳<lb/>
而不設備楚公子槖師襲舒庸滅之<hi>○槖他洛反</hi>○閏月乙<lb/>
夘晦欒書中行偃殺胥童<hi>杜以其刼已故</hi>民不與卻氏胥童道<lb/>
<pb n="23b"/>
君為亂故皆書曰晉殺其大夫<hi>杜厲公以私欲殺三卻而三卻死不以無罪書書偃以家怨害胥童而胥童受國討又明卻氏失民胥童道亂宜其為國戮</hi>
經<hi>戊子</hi>十有八年春王正月晉殺其大夫胥童<hi>傳在前年經在今春從告</hi>○庚申晉弑其君州蒲<hi>杜不稱臣君無道林厲公弑悼公周立</hi>○齊殺<lb/>
其大夫國佐<hi>國武子</hi>○公如晉○夏楚子鄭伯伐宋宋魚<lb/>
石復入于彭城<hi>杜傳例曰以惡入也彭城宋邑今彭城縣○復扶又反</hi>○公至自<lb/>
晉○晉侯使士匄來聘○秋杞伯來朝○八月邾子來<lb/>
朝○築鹿囿<hi>築牆為鹿苑○囿音又</hi>○己丑公薨于路寢○冬楚<lb/>
<pb n="24a"/>
人鄭人侵宋<hi>杜子重先遣輕軍侵宋故稱人而不言伐</hi>○晉侯使士魴來乞<lb/>
師<hi>○魴音房</hi>○十有二月仲孫蔑㑹晉侯宋公衛侯邾子齊<lb/>
崔杼同盟于虛朾<hi>杜虛朾地闕○虛起居反朾他工反</hi>○丁未葬我君成<lb/>
公<lb/>
傳十八年春王正月庚申晉欒書中行偃使程滑弑厲<lb/>
公<hi>程滑晉大夫</hi>葬之于翼東門之外以車一乗<hi>林翼晉故都杜言不以君禮葬諸侯葬車七乗○乗繩證反</hi>使荀罃士魴逆周子于京師而立之<lb/>
<hi>杜悼公周</hi>生十四年矣大夫逆于清原周子曰孤始願不及<lb/>
<pb n="24b"/>
此雖及此豈非天乎<hi>杜言有命</hi>抑人之求君使出命也立而<lb/>
不從將安用君<hi>林言人之所以求君將使其君出命令以治國既立為君而不從其命令則安用立君為哉</hi>二三子用我今日否亦今日共而從君神之所<lb/>
福也<hi>林恭敬事君而從其命臣盡臣道此鬼神之所福祐也傳言其少有才所以能自固</hi>對曰羣<lb/>
臣之願也敢不惟命是聴庚午盟而入<hi>杜與諸大夫盟</hi>館于伯<lb/>
子同氏<hi>杜晉大夫家館舍也</hi>辛巳朝于武宫<hi>杜武公曲沃始命君</hi>逐不臣者<lb/>
七人<hi>杜夷羊五之屬</hi>周子有兄而無慧不能辨菽麥故不可立<lb/>
<hi>杜菽大豆也豆麥殊形易别故以為癡者之証不慧葢世所謂曰癡林傳著悼公所以立○菽音叔</hi>○齊<lb/>
<pb n="25a"/>
為慶氏之難<hi>前年國佐殺慶克○為于偽反難乃旦反</hi>故甲申晦<hi>林故字當屬上句杜注屬下句姑從之</hi>齊侯使士蕐免以戈殺國佐于内宫之朝<hi>蕐免齊大夫内宫夫人宫</hi>師逃于夫人之宫<hi>杜㐲兵内宫恐不勝</hi>書曰齊殺其大<lb/>
夫國佐棄命<hi>林以國佐棄㑹伐鄭之命而先歸</hi>專殺以榖叛故也<hi>言國佐本疾淫亂殺慶克齊以是討之嫌其罪不及死故傳明言其三罪</hi>使清人殺國勝<hi>杜勝國佐子前年待命于清者</hi>國弱來奔<hi>弱勝/之弟</hi>王湫奔萊<hi>杜湫國佐黨○湫子小反萊音來</hi>慶<lb/>
封為大夫慶佐為司宼<hi>杜封佐皆慶克子</hi>旣<hi>林旣卒事也</hi>齊侯反國<lb/>
弱使嗣國氏禮也<hi>佐之罪不及不祀</hi>○二月乙酉朔晉悼公卽<lb/>
<pb n="25b"/>
位于朝<hi>朝廟五日而即位也厲公殺絶故悼公不以嗣子居喪</hi>始命百官<hi>杜始為政</hi>施<lb/>
舍己責<hi>施恩惠舍勞役止逋責○施如字又始䜴反</hi>逮鰥寡<hi>杜惠及微林無妻曰鰥無夫曰寡窮而無告之人○鰥古頑反</hi>振廢滯<hi>杜起/舊德</hi>匡乏困救災患<hi>匡亦救也</hi>禁淫<lb/>
慝薄賦歛宥罪戾<hi>杜宥寛也○慝他得反歛力驗反宥音又戾力制反</hi>節器用<hi>杜節省也</hi>時用民<hi>使民/以時</hi>欲無犯時<hi>林不縱私欲以奪農時</hi>使魏相士魴魏<lb/>
頡趙武為卿<hi>杜相魏錡子魴士㑹子頡魏顆子武趙朔子此四人其父祖皆有勞於晉國○相息亮反頡户結反</hi>荀家荀㑹<hi>林二荀杜注不言其所出</hi>欒黶韓無忌為公族大<lb/>
夫使訓卿之子弟共儉孝弟<hi>杜無忌韓厥子林國語荀家惇㑹荀㑹文敏黶也果<pb n="26a"/>敢無忌鎮静使兹四人為之</hi>使士渥濁為大傅使修范武子之法<hi>杜渥濁士貞子武子為景公大傅林范武子即士㑹作執秩之法故使士貞子修之國語君知士貞子帥志博聞宣惠於教使為大𫝊○渥於角反</hi>右行辛為司空使修士蔿之法<hi>杜辛將右行因以為氏林士蔿獻公司空使修建都邑起宫室經溝洫之法國語知右行辛能以數宣物定功也使為元司空○行户郎反蔿于委反</hi>弁糾御戎校正屬焉<hi>杜弁糾欒糾也校正主馬官林國語知欒糾之能御以和于政使為戎御○弁皮彦反糾居黝反校月孝反</hi>使訓諸御知義<hi>杜戎士尚節義</hi>荀賔為右司士屬焉<hi>杜司士車右之官林國語知荀賔之有力而不暴也使為戎右</hi>
使訓勇力之士時使<hi>杜勇力皆車右也勇力多不順命故訓之以共時之使</hi>卿無<lb/>
<pb n="26b"/>
共御立軍尉以攝之<hi>杜省卿戎御令軍尉攝御而已</hi>祁奚為中軍尉羊<lb/>
舌職佐之<hi>林國語知祁奚之果而不淫也使為元尉知羊舌職之聰敏肅給也使佐之</hi>魏絳<lb/>
為司馬<hi>杜魏犫子也林國語知魏絳之勇而不亂也使為元司馬</hi>張老為候奄<hi>林候奄中軍主斥候之官國語知張老之智而不詐也使為元侯</hi>鐸遏寇為上軍尉籍偃為<lb/>
之司馬<hi>杜偃籍談父為上軍司馬林國語知鐸遏宼之恭敬而侵疆也使為輿尉知籍偃之惇帥舊職而恭給也使為輿司馬○鐸待洛反遏於葛反徐音謁</hi>使訓卒乘親以聽命<hi>杜相親以聽上命○卒子忽反乘繩證反下同</hi>程鄭為乘馬御六騶屬焉使訓羣騶<lb/>
知禮<hi>杜程鄭荀氏别族乘馬御乗車之僕也六騶六閑之騶周禮諸侯有六閑馬乘車尚禮容故訓羣騶<pb n="27a"/>使知禮林國語知程鄭端而不淫好諫不隱使為贊僕○騶側留反</hi>凡六官之長皆民譽<lb/>
也<hi>林皆民之所譽望者也杜大國三卿晉時置六卿為軍帥故總舉六官則知羣官無非其人○長丁丈反</hi>
舉不失職官不易方<hi>杜官守其業無相踰易</hi>爵不踰德<hi>杜量德授爵</hi>師<lb/>
不陵正旅不偪師<hi>杜正軍將命卿也師二千五百人之師也旅五百人之帥也言上下有禮不相陵偪</hi>民無謗言所以復霸也<hi>杜此以上通言悼公所行未必皆在卽位之年○復扶又反</hi>○公如晉朝嗣君也○夏六月鄭伯侵宋及曹門<lb/>
外<hi>杜曹門宋城門</hi>遂㑹楚子伐宋取朝郟楚子辛鄭皇辰侵城<lb/>
郜取幽丘同伐彭城<hi>杜朝郟城郜幽丘皆宋邑林彭城亦宋邑吳晉徃來之道也○朝如<pb n="27b"/>字郟古洽反郜古報反</hi>納宋魚石向為人鱗朱向帶魚府焉<hi>杜五子以十五年出奔楚獨書魚石為帥告</hi>以三百乘戍之而還書曰復入<hi>惡其依阻大國以兵威還故書復入○乘繩證反</hi>凡去其國國逆而立之曰入<hi>林謂身本無位本國迎而立之以繼人後故書曰入</hi>復其位曰復歸<hi>林謂身本有位本國迎而復其位故書曰復歸○復音服又扶又反</hi>諸侯納之曰歸<hi>謂諸侯以言語告請而納之有位無位皆曰歸</hi>
以惡曰復入<hi>謂身為戎首稱兵入伐害國殄民者也此四條所以明外内之援辨逆順之辭通君臣有國有家之大例</hi>宋人患之<hi>林宋人以楚納五大夫於彭城為患害</hi>西鉏吾曰何<lb/>
也<hi>西鉏吾宋大夫○鉏仕居反徐在居反吾音魚</hi>若楚人與吾同惡以德於我<lb/>
<pb n="28a"/>
吾固事之也不敢貳矣<hi>林不令之臣天下所同惡若楚人與我同惡魚石等以施恩德於我我感楚德則堅固事楚也不敢有携貳之心矣</hi>大國無厭鄙我猶憾<hi>言巳事之則以我為鄙邑猶憾不足此吾患也○厭於鹽反憾戸暗反</hi>不然而收吾憎使贊其政<lb/>
<hi>林收我國所憎嫉之人以為己用杜謂不同惡魚石而用之使佐政</hi>以間吾釁亦吾患也<lb/>
今將崇諸侯之姦而披其地<hi>杜崇長也謂楚今取彭城以封魚石披猶分也○間如字又間厠之間釁許覲反披曾彼反長丁丈反</hi>以塞夷庚<hi>夷庚吳晉往來之要道楚封魚石於彭城欲以絶呉晉之道</hi>逞姦而攜服毒諸侯而懼呉晉吾庸多矣<lb/>
非吾憂也<hi>杜使奸邪者得快其志而服從者皆有攜心毒害諸侯而隔吳晉之道使之恐懼吾之有<pb n="28b"/>功多矣非宋國之憂患也</hi>且事晉何為晉必恤之<hi>杜言宋常事晉何為顧有此患難</hi>
○公至自晉晉范宣子來聘且拜朝也<hi>杜拜謝公朝</hi>君子謂<lb/>
晉於是乎有禮<hi>杜有卑讓之禮</hi>○秋杞桓公來朝勞公且問晉<lb/>
故公以晉君語之<hi>杜語其德政○勞力報反語魚據反</hi>杞伯於是驟朝于<lb/>
晉而請為昏<hi>為平公不徹樂張本</hi>○七月宋老佐蕐喜圍彭城老<lb/>
佐卒焉<hi>言所以不克彭城</hi>○八月邾宣公來朝即位而來見也<lb/>
<hi>○見賢遍反</hi>○築鹿囿書不時也<hi>杜非士功時</hi>○己丑公薨于路<lb/>
寢言道也<hi>在路寢得君薨之道</hi>○冬十一月楚子重救彭城伐宋<lb/>
<pb n="29a"/>
<hi>杜使偏師與鄭人侵宋子重為後鎮</hi>宋蕐元如晉告急韓獻子為政<hi>於是欒書卒韓厥代將中軍</hi>曰欲求得人必先勤之<hi>林言晉欲求得諸侯之從己必先勤恤其急</hi>成霸安疆自宋始矣<hi>林昔者晉文公成就霸業而致安疆之功僖二十八年亦以救宋始事故敗楚遂成數世之伯</hi>晉侯師于台谷以救宋<hi>台谷地闕○台勑才反一音臺</hi>
遇楚師於靡角之谷楚師還<hi>杜畏晉強也靡角宋地</hi>○晉士魴來<lb/>
乞師<hi>杜將救宋</hi>季文子問師數於臧武仲<hi>武仲宣叔之子</hi>對曰伐鄭<lb/>
之役知伯實來下軍之佐也<hi>杜知伯荀罃</hi>今彘季亦佐下軍<lb/>
<hi>杜彘季士魴○彘直例反</hi>如伐鄭可也<hi>伐鄭在十七年</hi>事大國無失班爵而<lb/>
<pb n="29b"/>
加敬焉禮也<hi>林事大國之道無失班爵之序而加恭敬於其使者此事大國之禮</hi>從之<hi>杜從武仲言</hi>○十二月孟獻子㑹于虚朾謀救宋也宋人辭諸<lb/>
侯而請師以圍彭城<hi>杜不敢煩諸侯故但請其師為襄元年圍彭城傳</hi>孟獻子<lb/>
請于諸侯而先歸㑹葬○丁未葬我君成公書順也<hi>杜薨于路寢五月而葬國家安静世適承嗣故曰書順也</hi>
　<lb/>
　<lb/>
　左傳杜林合注卷二十四<lb/>
</p>
<p>
</p>
  </div>
</body>
</text>
</TEI>
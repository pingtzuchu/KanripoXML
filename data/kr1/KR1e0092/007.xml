<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>左傳杜林合注卷七</head>
    <p>
<pb n="1a"/>
欽定四庫全書<lb/>
　左傳杜林合注卷七　　明　王道焜<lb/>
　　　　　　　　　　　　　趙如源　同編<lb/>
　　莊公三<lb/>
經<hi>庚戌</hi>二十有三年春公至自齊<hi>無/傳</hi>○祭叔來聘<hi>杜無傳穀梁以祭叔為祭公來聘魯天子内臣不得外交故不言使不與其得使聘○祭側界反</hi>○夏公如齊<lb/>
觀社<hi>齊因祭社蒐軍實故公往觀之</hi>公至自齊<hi>無/傳</hi>○荆人來聘<hi>杜無傳不書荆子使某來聘君臣同辭者蓋楚之始通未成其禮</hi>○公及齊侯遇于榖<hi>無傳○穀音谷</hi>
<pb n="1b"/>
○蕭叔朝公<hi>杜無傳蕭附庸國叔名就榖朝公故不言來凡在外朝則禮不得具嘉禮不野合○此僣朝於方嶽之禮</hi>○秋丹桓宫楹<hi>桓公廟也楹柱也○楹音盈</hi>○冬十有一<lb/>
月曹伯射姑卒<hi>杜無傳未同盟而赴以名林曹莊公卒子僖公夷立○射示亦反又音亦</hi>
十有二月甲寅公會齊侯盟于扈<hi>杜無傳扈鄭地在榮陽卷縣西北○扈音戸</hi>
傳二十三年夏公如齊觀社非禮也曹劌諫曰不可夫<lb/>
禮所以整民也故會以訓上下之則制財用之節朝以<lb/>
正班爵之義帥長㓜之序征伐以討其不然諸侯有王<lb/>
<pb n="2a"/>
王有巡守以大習之非是君不舉矣君舉必書書而不<lb/>
法後嗣何觀<hi>林觀蒐軍實非交鄰國之禮也先王辨上下定民志所以整齊萬民也故制為會同之禮以教訓諸侯上下尊卑之法制制貢賦多少之節度制為朝覲之禮以王五等班爵後先之冝其班爵同者則以年齒長㓜為次序不然不用命也謂不朝不㑹則以征伐討之諸侯朝於天子曰述職有王事也天子適於諸侯曰巡守省方也以大習㑹朝之禮如舜覲羣后禹㑹塗山之類非是㑹朝之事國君不輕舉動矣人君舉動史官必書扵䇿書之史䇿而不合先王之法後嗣子孫何所觀瞻以為貽謀燕翼之道○長丁丈反</hi>
○晉桓莊之族偪<hi>桓叔莊伯之子孫强盛偪廹公室○偪彼力反</hi>獻公患之士<lb/>
蒍曰去富子則羣公子可謀也已<hi>杜士蒍晉大夫富子二族之富強者林去<pb n="2b"/>富子伐其本根之法也本根既去則枝葉随之也○蒍于委反去起吕反下同</hi>公曰爾試其事<lb/>
<hi>林爾試用去富子之策</hi>士蒍與羣公子謀譛富子而去之<hi>杜以罪狀誣之同族惡其富强故士蒍得因而間之用其所親為譛則似信離其骨肉則黨弱羣公子終所以見滅</hi>○秋<lb/>
丹桓公之楹<lb/>
經<hi>辛亥</hi>二十有四年春王三月刻桓宫桷<hi>刻鏤也桷椽七將逆夫人故為盛飾○刻音克桷音角字林云齊魯謂榱為桷</hi>○葬曹莊公<hi>無傳</hi>○夏公如齊逆<lb/>
女<hi>無傳親逆禮也</hi>○秋公至自齊<hi>無傳</hi>○八月丁丑夫人姜氏入<lb/>
<hi>杜哀姜也公羊傳以為姜氏要公不與公俱入蓋以孟任故丁丑入而明日乃朝廟</hi>戊寅大夫宗<lb/>
<pb n="3a"/>
婦覿用幣<hi>杜宗婦同姓大夫之婦禮小君至大夫執贄以見明臣子之道莊公欲奢夸夫人故使大夫宗婦同贄俱見○覿徒歴反</hi>○大水<hi>無/傳</hi>○冬戎侵曹<hi>無傳</hi>○曹羈出奔<lb/>
陳<hi>無傳羈蓋曹世子也先君既葬而不稱爵者㣲弱不能自定曹人以名赴</hi>○赤歸于曹<hi>無傳赤曹僖公也蓋為戎所納故曰歸</hi>○郭公<hi>無傳蓋經闕誤也自曹覊以下公羊穀梁之説既不了又不可通之於左氏故不采用</hi>
傳二十四年春刻其桷皆非禮也<hi>杜并非丹楹故言皆</hi>御孫諫曰<lb/>
臣聞之儉徳之共也侈惡之大也<hi>杜御孫魯大夫林司馬公訓儉文引此言儉者上下共行之徳而後漢翟輔疏亦引此作恭○御魚呂反本亦作禦侈昌紙反又已民反</hi>先君有<lb/>
<pb n="3b"/>
共徳而君納諸大惡無乃不可乎<hi>杜以不丹楹刻桷為共</hi>○秋哀<lb/>
姜至公使宗婦覿用幣非禮也<hi>杜傳不言大夫惟舉非常</hi>御孫曰男<lb/>
贄大者玉帛<hi>公侯伯子男執玉諸侯世子附庸孤卿執帛○贄真至反</hi>小者禽鳥<hi>卿執羔大夫執鴈士執雉</hi>以章物也<hi>杜章所執之物别貴賤林兼取其羣而不失其類鴈取其侯而行雉取其守介而死不失其節</hi>女贄不過榛栗棗脩以告䖍也<hi>杜榛小栗脩脯䖍敬也皆取其名以示敬林栗取其戰栗也棗取其早起也脩取其自脩也惟榛無説蓋以榛聲近䖍取其䖍扵事也○榛側巾反鍜脯加薑桂曰修䖍音乾</hi>今男女同贄是無别也男女之别<lb/>
國之大節也而由夫人亂之無乃不可乎<hi>林家齊而後國治所以為<pb n="4a"/>國之大節今乃由覿夫人而亂男女之别言其甚不可也</hi>○晉士蒍又與羣公子謀<lb/>
使殺游氏之二子<hi>杜游氏二子亦桓莊之族</hi>士蒍告晉侯曰可矣不<lb/>
過二年君必無患<hi>林自去年受命獻公曰爾試其事至是乃復命言富子既去游氏之二子又死桓莊之族漸徵君必無害矣</hi>
經<hi>壬子</hi>二十有五年春陳侯使女叔來聘<hi>杜女叔陳卿女氏叔字○女音汝</hi>○夏五月癸丑衛侯朔卒<hi>杜無傳惠公也書名十六年與内大夫盟于幽林惠公卒子懿公赤立</hi>○六月辛未朔日有食之鼓用牲于社<hi>杜鼔伐鼓也用牲以祭社傳例曰非常也</hi>○伯姬歸于杞<hi>杜無傳不書逆女逆者微</hi>○秋大水<lb/>
<pb n="4b"/>
鼓用牲于社于門<hi>杜門國門也傳例曰亦非常也</hi>○冬公子友如陳<hi>杜無傳報女叔之聘諸魯出朝聘皆書如不果彼國必成其禮故不稱朝聘春秋之常也公子友荘公之母弟稱公子者史策之通言母弟至親異於他臣其相殺害則稱弟以示義至於嘉好之事兄弟篤睦非例所興或稱弟或稱公子仍舊史之文也母弟例在宣十七年林此内大夫出聘之始</hi>
傳二十五年春陳女叔來聘始結陳好也嘉之故不名<lb/>
<hi>杜季友相魯原仲相陳二人有舊故女叔來聘季友冬亦報聘嘉好接<graphic n="KR0640" url="https://raw.githubusercontent.com/kanripo/KR-Gaiji/master/images/KR0640.png" mimeType="image/png"/>卿以字為嘉則稱名其常也</hi>
夏六月辛未朔日有食之鼓用牲于社非常也<hi>非常鼓之月長厯推之辛未實七月朔置閏失所故致月錯</hi>唯正月之朔慝未作<hi>杜正月夏之四月周<pb n="5a"/>之六月謂正陽之月今書六月而傳云唯者明此月非正陽月也慝隂氣林正陽之月建已六陽用事故隂氣未作○正音政建已之月慝他得反</hi>日有食之於是乎用幣于社伐鼓于<lb/>
朝<hi>杜日食厯之常也然食扵正陽之月則諸侯用幣于社請救於上公伐鼓於朝退而自責以明隂不宜侵陽臣不宜掩君以示大義</hi>○秋大水鼓用牲于社于門亦非常也<hi>失常禮</hi>凡天災有幣無牲<hi>杜天災日月食大水也祈請而已不用牲也</hi>非日月之<lb/>
𤯝不鼓<hi>杜𤯝猶災也月侵日為𤯝隂陽逆順之事賢聖所重故特鼔之○𤯝所景反</hi>○晉士<lb/>
蒍使羣公子盡殺游氏之族乃城聚而處之<hi>林聚晉邑乃城聚邑而處羣公子外示優寵○聚才喻反</hi>冬晉侯圍聚盡殺羣公子<hi>杜卒如士蒍之計</hi>
<pb n="5b"/>
經<hi>癸丑</hi>二十有六年春公伐戎<hi>無/傳</hi>○夏公至自伐戎<hi>無傳</hi>○<lb/>
曹殺其大夫<hi>杜無傳不稱名非其罪例在文七年</hi>○秋公㑹宋人齊人伐<lb/>
徐<hi>無傳宋序齊上主兵</hi>○冬十有二月癸亥朔日有食之<hi>無傳</hi>
傳二十六年春晉士蒍為大司空<hi>杜大司空郷官林賞去桓荘之功</hi>夏<lb/>
士蒍城絳以深其宫<hi>杜絳晉所都也今平陽絳邑縣林以深公宫備豫也史記是年晉始都絳</hi>○秋虢人侵晉冬虢人又侵晉<hi>杜為傳明年晉將伐虢張本此年經傳各自言其事者或經是直文或策書雖存而簡牘散落不究其本末故傳不復申解但言傳事而已</hi>
經<hi>甲寅</hi>二十有七年春公㑹杞伯姬于洮<hi>伯姬莊公女洮魯地○洮他刀<pb n="6a"/>反</hi>○夏六月公㑹齊侯宋公陳侯鄭伯同盟于幽<hi>林衣裳之㑹五齊初主盟於是書公矣</hi>○秋公子友如陳葬原仲<hi>杜原仲陳大夫原氏仲字也禮臣既卒不名故稱字季友違禮㑹外大夫葬具見其事亦所以知譏</hi>○冬杞伯姬來<hi>傳例曰歸寧</hi>○莒慶來逆叔姬<hi>杜無傳慶莒大夫叔姬莊公女卿自為逆則稱字例在宣五年</hi>
○杞伯來朝<hi>無傳杞稱伯者蓋為時王所黜</hi>○公㑹齊侯于城濮<hi>無傳城濮衛地將討衛也○濮音卜</hi>
傳二十七年春公會杞伯姬于洮非事也<hi>非諸侯之事也</hi>天子<lb/>
非展義不巡守<hi>杜天子巡守所以宣布德義</hi>諸侯非民事不舉卿非<lb/>
<pb n="6b"/>
君命不越竟<hi>林諸侯非經理民事則不輕舉動諸侯之卿大夫非将其君之命則不越出其國之境土○竟音境</hi>○夏同盟于幽陳鄭服也<hi>杜二十二年陳亂而齊納敬仲二十五年鄭文公之四年獲成于楚皆有二心於齊今始服也</hi>○秋公子友如陳葬原仲非<lb/>
禮也<hi>林非大夫不越竟之禮也</hi>原仲季友之舊也○冬杞伯姬來歸<lb/>
寧也<hi>杜寧問父母安否</hi>凡諸侯之女歸寧曰來出曰來歸<hi>林言凡春秋書諸侯之女出入之法歸而寧問父母則書之曰來為人所出而歸其國則書曰來歸言不反其國也</hi>夫<lb/>
人歸寧曰如某出曰歸于某<hi>林此言書夫人出入之法歸寧其父母則書曰如某為吾國所出而歸其國則曰歸于某</hi>○晉侯將伐虢士蒍曰不可虢公驕<lb/>
<pb n="7a"/>
若驟得勝於我必弃其民無衆而後伐之欲禦我誰與<lb/>
夫禮樂慈愛戰所畜也夫民讓事樂和愛親哀喪而後<lb/>
可用也<hi>林言虢公為人驕矜時號屢伐晉而晉不能報是驟得勝於我必易晉而不撫養其民人棄民則失其心是無衆也然後從而伐之虢公雖欲禦我晉師誰與之效死哉孟子曰城非不髙池非不深兵甲非不堅利米粟非不多委而去之是誰與之守也禮以導中樂以導和父慈子孝兄愛弟恭人君以此四者教民涵養有素然後以我之中和慈愛討彼之不中不和不慈不愛名正言順戰無不克杜上之使民以義讓哀樂為本言不可力强○畜勅六反下同樂音洛</hi>虢弗畜也亟戰將饑<hi>杜虢弗畜此禮樂慈愛之道而以數戰為事則妨奪農時將有饑饉之患此謂兵戈之後必有凶年是也○亟欺冀反饑居疑反又<pb n="7b"/>音機</hi>○王使召伯廖賜齊侯命<hi>杜召伯廖王卿士賜命為侯伯○召音邵廖力彫反</hi>
且請伐衛以其立子頽也<hi>林衛立子頽在十九年後惠王復辟未會正衛人立子頽之罪</hi>
經<hi>乙卯</hi>二十有八年春王三月甲寅齊人伐衞衞人及齊<lb/>
人戰衞人敗績<hi>齊侯稱人者諱取賂而還以賤者告不地者史失之</hi>○夏四月丁<lb/>
未邾子瑣卒<hi>杜無傳未同盟而赴以名林文公籧篨立○瑣素果反</hi>○秋荆伐鄭<lb/>
公會齊人宋人救鄭<hi>林會諸侯救始此</hi>○冬築郿<hi>杜郿魯下邑傳例曰邑曰築○郿亡悲反</hi>○大無麥禾<hi>書於冬者五穀畢入計食不足而後書也</hi>臧孫辰告糴<lb/>
<pb n="8a"/>
于齊<hi>杜臧孫辰魯大夫臧文仲○糴徒歴反</hi>
傳二十八年春齊侯伐衞戰敗衞師數之以王命取賂<lb/>
而還<hi>林言不能正衛之罪</hi>○晉獻公娶于賈無子<hi>杜賈姬姓國也</hi>烝於齊<lb/>
姜<hi>杜齊姜武公妾○烝之承反</hi>生秦穆夫人及大子申生又娶二女<lb/>
於戎大戎狐姬生重耳<hi>杜大戎唐叔子孫别在戎狄者林姬姓以狐為氏是為狐姬狐偃其兄弟也○重直龍反</hi>小戎子生夷吾<hi>杜小戎允姓之戎子女也</hi>晉伐驪戎驪<lb/>
戎男女以驪姬<hi>杜驪戎在京兆新豐縣其君姬姓其爵男也納女于人曰女林獻公五年伐驪戎是為莊公二十三年蓋驪戎受伐而納其女於獻公以求成也○驪力知反女眤據反</hi>歸<hi>林獻公以驪姬歸晉</hi>
<pb n="8b"/>
生奚齊其娣生卓子驪姬嬖欲立其子賂外嬖梁五與<lb/>
東關嬖五<hi>杜姓梁名五在閨闥之外者東關嬖五别在關塞者亦名五皆大夫為獻公所嬖幸視聼外事○卓勅角反</hi>使言於公曰曲沃君之宗也<hi>杜曲沃桓叔所封先君宗廟所在</hi>蒲與二屈君之疆也<hi>杜蒲今平陽蒲子縣二屈今平陽北屈縣或云二當為北林晉國疆場之邑○屈求勿反又居勿反疆居良反</hi>不可以無主宗邑無主則民不<lb/>
威疆場無主則啓戎心戎之生心民慢其政國之患也<lb/>
<hi>林戎生心則窺伺扵外民不威則慢政於内此二者晉國之大患○場音亦</hi>若使大子主曲<lb/>
沃而重耳夷吾主蒲與屈則可以威民而懼戎且旌君<lb/>
<pb n="9a"/>
伐<hi>杜旌章也伐功也</hi>使俱曰<hi>林又使二人合辭而稱羙其事</hi>狄之廣莫於晉為<lb/>
都晉之啓土不亦宜乎<hi>杜廣莫狄地之曠絶也即謂蒲子北屈也言遣二公子出都之則晉方當大閒土界林蓋二人始進使太子居曲沃重耳夷吾居蒲與屈之説獻公未決故復使稱説此羙</hi>
晉侯説之夏使大子居曲沃重耳居蒲城夷吾居屈羣<lb/>
公子皆鄙<hi>杜鄙邊邑○説音悦</hi>唯二姬之子在絳二五卒與驪姬<lb/>
譛羣公子而立奚齊<hi>林二五梁五東關五也蓋大子以下皆出居外故讒譖得行○譖責鴆反</hi>晉人謂之二五耦<hi>二耜相耦廣一尺共起一伐言二人俱共墾傷晉室若此</hi>○楚<lb/>
令尹子元欲蠱文夫人<hi>杜文王夫人息媯也子元文王弟蠱惑以淫事○蠱音古</hi>爲<lb/>
<pb n="9b"/>
館於其宫側而振萬焉<hi>杜振動也萬舞也</hi>夫人聞之泣曰先君<lb/>
以是舞也習戎備也今令尹不尋諸仇讎而於未亡人<lb/>
之側不亦異乎<hi>杜尋用也婦人既寡自稱未亡人林舞者以羽為文以干為武國之祀戎皆習用之仇讎謂鄭也言子元不用此樂習武備以討鄭而用於我未亡人之側不亦與先君用樂之意異乎</hi>御<lb/>
人以告子元<hi>杜御人夫人之侍人</hi>子元曰婦人不忘襲讎我反忘<lb/>
之秋子元以車六百乘伐鄭入于桔柣之門<hi>杜桔柣鄭遠郊之門也林伐鄭欲以説文夫人之心○乘繩證反桔戸結反柣侍結反</hi>子元鬭御彊鬭梧耿<lb/>
之不比為斾<hi>子元自與三子特建斾以居前廣充幅長尋曰旐繼旐曰斾○御魚呂反本亦作禦<pb n="10a"/>彊其良反又居良反梧音吾比并里反施蒲具反</hi>鬭班王孫游王孫喜殿<hi>杜二子在後爲反禦○殿丁見反</hi>衆車入自純門及逵市<hi>杜純門鄭外郭門也逵市郭内道上市○純如字逵求龜反</hi>縣門不𤼵楚言而出子元曰鄭有人焉<hi>縣門施於内城門鄭示楚以閒暇故不閉城門出兵而效楚言故子元畏之不敢進○縣音𤣥</hi>諸侯救鄭<lb/>
楚師夜遁鄭人將奔桐丘<hi>杜許昌縣東北有桐丘城林鄭亦畏楚將奔于桐丘之地○遁徒困反</hi>諜告曰楚幕有烏乃止<hi>杜諜間也幕帳也林大將所居以幕帳蔽禦風雨軍衆屯聚烏不敢止今楚幕有烏知楚師已遁也○諜音牒幕音莫</hi>○冬饑臧孫辰告<lb/>
糴于齊禮也<hi>杜經書大無麥禾傳言饑傳又先書饑在築郿上者說始糴經書在下須得糴嫌或<pb n="10b"/>諱饑故曰禮</hi>○築郿非都也凡邑有宗廟先君之主曰都無<lb/>
曰邑邑曰築都曰城<hi>杜周禮四縣為都四井為邑然宗廟所在則雖邑曰都尊之也言凡邑則他築非例</hi>
經<hi>丙辰</hi>二十有九年春新延廏<hi>傳例曰書不時言新者皆舊物不可用更造之辭廐居又反</hi>○夏鄭人侵許<hi>杜傳例曰無/鐘鼓曰侵</hi>○秋有蜚<hi>杜傳例曰為災○蜚扶味反</hi>○冬十有二月紀叔姬卒<hi>無傳紀國雖滅叔姬執節守義故繫之紀賢而錄之</hi>○城諸及防<hi>杜諸防皆魯邑傳例曰書時也諸非備難而興作傳皆重云時以釋之他皆放此諸今城陽諸縣</hi>
<pb n="11a"/>
傳二十九年春新作延廏書不時也<hi>杜經無作字葢闕</hi>凡馬日<lb/>
中而出日中而入<hi>杜日中春秋分也治廄當以秋分因馬冋入而修之今以春作故曰不時林春分百草始繁則牧于坰野故日中而出秋分農功始藏水寒草枯則馬還廄故日中而入○向本或作嚮許亮反</hi>○夏鄭人侵許凡師有鐘鼓曰伐<hi>杜聲/其罪</hi>無曰侵<hi>杜鐘鼓無聲</hi>輕曰襲<hi>杜掩其不備林言襲者如風寒之襲人不知其至○輕遣政反</hi>○秋有蜚<lb/>
為災也凡物不為災不書○冬十二月城諸及防書時<lb/>
也凡土功龍見而畢務戒事也<hi>杜謂今九月周十一月龍星角亢晨見東方三務始畢戎民以土功事○見賢遍反下同</hi>火見而致用<hi>杜大火心星次角亢見者致築作之物</hi>
<pb n="11b"/>
水昏正而栽<hi>杜謂今十月定星昏而中於是樹板幹而興作○栽才代反一音再説文云築牆長板</hi>日至而畢<hi>日南至微陽始/動故土功息</hi>○樊皮叛王<hi>杜樊皮周大夫樊其采地皮名</hi>
經<hi>丁巳</hi>三十年春王正月○夏次于成<hi>杜無傳將卑師少故直言次齊將降鄣故設備</hi>○秋七月齊人降鄣<hi>杜無傳鄣紀附庸國東平無鹽縣東北有鄣城小國孤危不能自固葢齊遙以兵威脅使降附</hi>○八月癸亥葬紀叔姬<hi>無傳以賢錄也無臣子故不作諡</hi>○九月庚午朔日有食之鼔用牲于社<hi>無傳</hi>○冬公<lb/>
及齊侯遇于魯濟<hi>濟水歴齊魯界在齊界為齊濟在魯界為魯濟葢魯地○濟子禮反</hi>
<pb n="12a"/>
齊人伐山戎<hi>杜山戎北狄</hi>
傳三十年春王命虢公討樊皮夏四月丙辰虢公入樊<lb/>
執樊仲皮<hi>林即樊皮</hi>歸于京師<hi>林歸于周也天子所居故曰京師</hi>○楚公子<lb/>
元歸自伐鄭而處王宮<hi>欲遂蠱文夫人</hi>鬭射師諌則執而梏之<lb/>
<hi>射師鬭亷也足曰桎手曰梏○射食亦反又食夜反梏古毒反</hi>○秋申公鬭班殺子元<lb/>
<hi>申楚縣也楚僣號縣尹皆稱公</hi>鬭榖於莵為令尹自毁其家以紓楚國<lb/>
之難<hi>杜鬭穀於莬令尹子文也毁減紓緩也林楚國之難由家强而國弱故子文自毁其家以緩楚國之患難○穀奴走反楚人謂乳曰穀漢書作穀音同於音烏莵音徒紓音舒又直汝反難乃旦反</hi>○冬遇<lb/>
<pb n="12b"/>
于魯濟謀山戎也以其病燕故也<hi>杜齊桓行霸故欲為燕謀難燕國今薊縣</hi>
經<hi>戊午</hi>三十有一年春築臺于郎<hi>無傳刺奢且非土功之時</hi>○夏四月<lb/>
薛伯卒<hi>無傳未同盟</hi>○築臺于薛<hi>無傳薛魯地</hi>○六月齊侯來獻<lb/>
戎㨗<hi>杜傳例曰諸侯不相遺俘捷獲也獻奉上之辭齊侯以獻捷禮來故書以示遏○捷在妾反</hi>
秋築臺于秦<hi>杜無傳束平范縣西北有秦亭林魯地</hi>○冬不雨<hi>杜無傳不書旱不為災例在僖三年</hi>
傳三十一年夏六月齊侯來獻戎㨗非禮也凡諸侯有<lb/>
四夷之功則獻于王王以警于夷<hi>杜以警懼夷狄○警音景</hi>中國則<lb/>
<pb n="13a"/>
否<hi>林若伐中國諸侯有功則不獻其㨗於王崇恩愛示不忍也</hi>諸侯不相遺俘<hi>杜雖夷狄俘猶不以相遺林俘囚警也○遺唯季反</hi>
經<hi>已未</hi>三十有二年春城小穀<hi>林小穀齊邑濟北穀城縣城中有管仲井大都國名通者則不繫國林齊管仲私邑</hi>○夏宋公齊侯遇于梁丘<hi>杜齊善宋之請見故進其班梁丘在高平昌邑縣西南</hi>○秋七月癸巳公子牙卒<hi>杜牙慶父同母弟僖叔也飲酖而死不以罪告故得書卒書日者公有疾不貴公不與小歛林是為叔孫氏</hi>○八月癸亥<lb/>
公薨于路寢<hi>路寢正寢也公薨皆書其所詳凶變</hi>○冬十月己未子般卒<lb/>
<hi>子般莊公大子先君未葬故不稱爵不書殺諱之也○般音班</hi>○公子慶父如齊<hi>無傳慶父<pb n="13b"/>既弑子般季友出奔國人不與故懼而適齊欲以求援時無君假赴告之禮而行</hi>○狄伐邢<hi>杜無傳邢國在廣平襄國縣林此狄人伐之始</hi>
傳三十二年春城小穀為管仲也<hi>公感齊桓之徳故為管仲城私邑○為于偽反下同</hi>○齊侯為楚伐鄭之故請㑹于諸侯<hi>杜楚伐鄭在二十八年謀為鄭報楚</hi>宋公請先見于齊侯夏遇于梁丘<hi>林宋公志輔齊霸請先與齊侯相見齊桓公從宋之請故簡禮遇于梁丘○見賢遍反又如字</hi>○秋七月有神降于莘<lb/>
<hi>杜有神聲以接人莘虢地○莘所巾反</hi>惠王問諸内史過曰是何故也<hi>内史過同大夫林言神何故而降○過古禾反</hi>對曰國之將興明神降之監其德<lb/>
<pb n="14a"/>
也<hi>林監察其君徳之厚薄○監本亦作鑑古暫反</hi>將亡神又降之視其惡也<hi>林觀視其積惡之深淺</hi>故有得神以興亦有以亡虞夏商周皆有之<lb/>
<hi>杜亦有神異</hi>王曰若之何<hi>林將何道以處之</hi>對曰以其物享焉其至<lb/>
之日亦其物也<hi>杜享祭也若以甲乙口至癸先脾玉用蒼服上青以此類祭之</hi>王從之<lb/>
内史過徃<hi>林使内史過往以其物享神</hi>聞虢請命<hi>杜聞虢請於神求賜土田之命</hi>反<lb/>
曰虢必亡矣虐而聽於神<hi>林夫民神之主也虢公虐民而聽命於神此以知其必亡</hi>
神居莘六月虢公使祝應宗區史嚚享焉神賜之土田<lb/>
<hi>杜祝大祝宗宗人史大史應區嚚皆名○區丘于反嚚五巾反</hi>史嚚曰虢其亡乎吾聞<lb/>
<pb n="14b"/>
之國將興聽於民<hi>杜政順民心</hi>將亡聽於神<hi>杜求福於神</hi>神聰明<lb/>
正直而壹者也<hi>林聰則無所不聞明則無所不見正則自正於已直則能正於人而一者專一於聰明正直無有二心者也</hi>依人而行<hi>杜唯徳是與林善則降之福惡則降之禍神無私其禍福故依人善惡而行</hi>虢多涼德其何土之能得<hi>林言賜之土田皆以禍之也杜涼薄也為僖二年晉滅下陽傳○涼音良</hi>○初公築臺臨黨氏<hi>杜黨氏魯大夫築臺不書不告廟○黨音掌</hi>見孟任從之閟<hi>杜孟任黨氏女閟不從公○閔音秘</hi>而以夫人言<lb/>
許之<hi>杜許以為夫人</hi>割臂盟公<hi>林孟任割臂血以與莊公盟</hi>生子般焉雩講<lb/>
于梁氏女公子觀之<hi>杜雩祭天也講肆也梁氏魯大夫女公子子般妹</hi>圉人犖<lb/>
<pb n="15a"/>
自牆外與之戲<hi>圉人掌飬馬者以慢言戲之○犖音洛又力角反</hi>子般怒使鞭<lb/>
之公曰不如殺之是不可鞭犖有力焉能投蓋于稷門<lb/>
<hi>杜蓋覆也稷門魯南城門走而自投接其屋之桷反覆門上林言其有勇力之甚</hi>公疾問後於<lb/>
叔牙對曰慶父材<hi>杜蓋欲進其同母兄</hi>問於季友對曰臣以死奉<lb/>
般<hi>杜季友莊公母弟故欲立般</hi>公曰鄉者牙曰慶父材成季使以君<lb/>
命命僖叔侍于鍼巫氏<hi>杜成季季友也鍼巫氏魯大夫林成季聞叔牙欲立慶父乃矯君命使人命叔牙侍命于魯大夫鍼巫氏○鄕許亮反鍼其亷反</hi>使鍼季酖之<hi>杜酖鳥名其羽有毒以晝酒飲之則死</hi>曰飲此則有後於魯國不然死且無後飲<lb/>
<pb n="15b"/>
之歸及逵泉而卒立叔孫氏<hi>杜逹泉魯地不以罪誅故得立後世其禄</hi>○八<lb/>
月癸亥公薨于路寢子般即位次于黨氏<hi>杜即喪位次舍也</hi>
冬十月己未共仲使圉人犖賊子般于黨氏<hi>杜共仲慶父○共音恭</hi>成季奔陳<hi>杜出奔不書/國亂史失之</hi>立閔公<hi>杜閔公莊公庻子於是年八嵗○閔亡謹反</hi>
　<lb/>
　<lb/>
　左傳杜林合注卷七<lb/>
</p>
<p>
</p>
  </div>
</body>
</text>
</TEI>
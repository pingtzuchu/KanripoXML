<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>左傳杜林合注卷二十八</head>
    <p>
<pb n="1a"/>
欽定四庫全書<lb/>
　左傳杜林合注卷二十八　明　王道焜<lb/>
　　　　　　　　　　　　　趙如源　同編<lb/>
　　襄公四<lb/>
經<hi>癸卯</hi>十有五年春宋公使向戌來聘二月己亥及向戌<lb/>
盟于劉○劉夏逆王后于齊<hi>劉采地夏名也天子卿書字劉夏非卿故書名天子無外所命則成故不言逆女</hi>○夏齊侯伐我北鄙圍成公救成至遇<lb/>
<hi>無傳遇魯地書至遇公畏齊不敢至成</hi>○季孫宿叔孫豹帥師城成郛<hi>傳齊<pb n="1b"/>故夏城非例所譏</hi>○秋八月丁巳日有食之<hi>杜無傳八月無丁巳丁巳七月一日也日月必有誤</hi>○邾人伐我南鄙○冬十有一月癸亥晉侯周<lb/>
卒<hi>凡四同盟○悼公卒子平公彪立</hi>
傳十五年春宋向戌來聘且尋盟<hi>報二年豹之聘尋十一年亳之盟</hi>見<lb/>
孟獻子尤其室<hi>尤責過也</hi>曰子有令聞而美其室非所望也<lb/>
對曰我在晉吾兄為之毁之重勞且不敢間<hi>傳言獻子友于兄且不隠其實○聞音問重直用反間間厠之間</hi>○官師從單靖公逆王后于齊<lb/>
卿不行非禮也<hi>杜官師劉夏也天子官師非卿也劉夏獨過魯告昏故不書單靖公天子不親<pb n="2a"/>昏使上卿逆而公監之故曰卿不行非禮</hi>○楚公子午為令尹<hi>林公子午即子庚杜代子囊</hi>公子罷戎為右尹蒍子馮為大司馬<hi>杜子馮叔敖從子○罷音皮蒍于委反馮皮氷反</hi>公子橐師為右司馬公子成為左司馬屈到<lb/>
為莫敖<hi>杜屈到屈蕩子○槖音託成音城屈居勿反</hi>公子追舒為箴尹<hi>杜追舒莊王子子南○箴之林反</hi>屈蕩為連尹養由基為宫廐尹以靖國人<lb/>
君子謂楚於是乎能官人官人國之急也能官人則民<lb/>
無覦心<hi>杜無覬覦以求幸○廐徐音救覦羊朱反覦音喻</hi>詩云嗟我懷人寘彼<lb/>
周行能官人也<hi>杜詩周南也寘置也行列也周徧也詩則人嗟歎言我思得賢人置之徧於列位<pb n="2b"/>是后妃之志以官人為急○寘之豉反行户郎反下同</hi>王及公侯伯子男甸采衛<lb/>
大夫各居其列所謂周行也<hi>杜言自王以下諸侯大夫各任其職則是詩人周行之志也甸采衛五服之名也天子所居千里日圻其外曰侯服次曰向服次曰男服次曰采服次曰衛服五百里為一服不言侯男畧舉也</hi>○鄭尉氏司氏之亂其餘盜在宋<hi>亂在十年</hi>
鄭人以子西伯有子産之故納賂于宋<hi>林鄭人以三子之父皆為尉氏所殺故納賂于宋以請餘盜</hi>以馬四十乘<hi>百六十匹○乘繩證反下同</hi>與師筏師<lb/>
慧<hi>樂師也筏慧其名○筏扶廢反徐音伐</hi>三月公孫黑為質焉<hi>公孫黑子晢○質音致</hi>司城子罕以堵女父尉翩司齊與之良司臣而逸之<lb/>
<pb n="3a"/>
<hi>林以司臣為賢而放之○女音汝</hi>託諸季武子武子寘諸卞<hi>言子罕以司臣托季氏○卞皮彥反</hi>鄭人醢之三人也<hi>杜三人堵女父尉翩司齊林别言三人以見司臣獨存</hi>
師慧過宋朝將私焉<hi>私小便</hi>其相曰朝也<hi>相師者○相息亮反下同</hi>慧<lb/>
曰無人焉<hi>林言無人焉可以便旋</hi>相曰朝也何故無人慧曰必無<lb/>
人焉若猶有人豈其以千乘之相易淫樂之矇必無人<lb/>
焉故也<hi>杜千乗相謂子産等也言不為子産殺三盜得賂而歸之是重淫樂而輕相國○易以豉反輕也矇音蒙</hi>子罕聞之固請而歸之<hi>言子罕能改過</hi>○夏齊侯圍成貳<lb/>
於晉故也<hi>杜不畏霸王故敢伐魯</hi>於是乎城成郛<hi>林郛郭也於是魯城成郛以備<pb n="3b"/>齊</hi>○秋邾人伐我南鄙<hi>亦貳於晉故</hi>使告于晉晉將為㑹以<lb/>
討邾莒<hi>杜十二年十四年莒人伐魯未之討也</hi>晉侯有疾乃止冬晉公卒<lb/>
遂不克㑹<hi>為明年㑹溴梁傳</hi>○鄭公孫夏如晉奔喪子蟜送葬<lb/>
<hi>杜夏子西也言諸侯畏晉故卿共葬</hi>○宋人或得玉獻諸子罕子罕弗受<lb/>
獻玉者曰以示玉人<hi>杜玉人能治玉者</hi>玉人以為寶也故敢獻<lb/>
之子罕曰我以不貪為寶爾以玉為寶若以與我皆喪<lb/>
寶也不若人有其寶稽首而告曰小人懷璧不可以越<lb/>
鄉<hi>言必為盜所害○喪息浪反</hi>納此以請死也<hi>杜請免死</hi>子罕寘諸其里<lb/>
<pb n="4a"/>
使玉人為之攻之<hi>杜攻治也</hi>富而後使復其所<hi>林賣玉得富而後使或人歸於其所居</hi>○十二月鄭人奪堵狗之妻而歸諸范氏<hi>林堵狗者女父之族狗娶於晉范氏鄭人既誅女父畏狗因范氏而作亂故奪其妻歸范氏先絶之傳言鄭之有謀○堵音者狗或作苟</hi>
經<hi>甲辰</hi>十有六年春王正月葬晉悼公<hi>踰月而葬速也</hi>○三月公<lb/>
㑹晉侯宋公衛侯鄭伯曹伯莒子邾子薛伯杞伯小邾<lb/>
子于溴梁<hi>杜不書髙厚逃歸故也溴水出河内軹縣東南至温入河○溴古閴反徐公壁反</hi>○<lb/>
戊寅大夫盟<hi>杜諸大夫本欲盟髙厚髙厚逃歸故遂自共盟雞澤會重序諸侯今此間無異事即<pb n="4b"/>上諸侯大夫可知林凡伯在焉而但曰諸侯者無伯也君在焉而但曰大夫者無君也是故自文而下盟于扈㑹于扈則有斥言諸侯而不序自襄而下溴梁之盟則有斥言大夫而不序</hi>○晉人執莒子<lb/>
邾子以歸<hi>杜邾莒二國數侵魯又無道於其民故稱人以執而以歸京師非禮也○執以歸始此</hi>
○齊人伐我北鄙<hi>無傳齊二晉故</hi>○夏公至自㑹<hi>無傳</hi>○五月甲<lb/>
子地震<hi>無傳</hi>○叔老㑹鄭伯晉荀偃衛甯殖宋人伐許<hi>杜荀偃主兵當序鄭上方示叔老可以㑹鄭伯故荀偃在下林鄭非主兵也則曷為書鄭伯春秋不以大夫主諸侯則推而屬之鄭也春秋之大義夷夏之主君臣之分而已是故僖十九年盟于齊陳非主盟也不以夷狄主中國則書㑹陳今年伐許鄭非主兵也不以大夫主諸侯則書㑹鄭</hi>○秋齊侯伐我北鄙<lb/>
<pb n="5a"/>
圍郕<hi>○郕音成</hi>○大雩<hi>無傳書過</hi>○冬叔孫豹如晉<lb/>
傳十六年春葬晉悼公平公即位<hi>平公悼公子彪</hi>羊舌肸為傅<lb/>
<hi>肸叔向也代士渥濁○肸許吉反</hi>張君臣為中軍司馬<hi>張老子代其父</hi>祁奚韓<lb/>
襄欒盈士鞅為公族大夫<hi>祁奚去中軍尉為公族大夫去劇職就閒官韓襄無忌子也</hi>虞丘書為乘馬御<hi>代程鄭○/乘繩證反</hi>改服修官烝于曲沃<hi>既葬改喪服修官選賢能曲沃晉祖廟烝冬祭也諸侯五月而葬既葬卒哭作主然後烝祭於廟今晉踰月葬作主而烝祭傳言晉將有溴梁之㑹故速葬</hi>警守而下㑹于溴梁<hi>林警戒晉國守備順河東行故曰下○警居領反守手又反</hi>命歸侵田<hi>杜諸侯相攻取之田</hi>以我故執邾宣<lb/>
<pb n="5b"/>
公莒犂比公<hi>犂比莒子號也十二年十四年莒人侵魯前年邾人伐魯晉將為魯討之悼公卒不克㑹故平公終其事○犂徐力私反又力兮反比音毗</hi>且曰通齊楚之使<hi>杜邾莒在齊楚往來道中故并以此責之經書執在大夫盟下既盟而後告○使所吏反</hi>○晉侯與諸侯宴<lb/>
于温使諸大夫舞<hi>林使諸侯之大夫起舞以助歡宴</hi>曰歌詩必類<hi>歌古詩當使各從義類</hi>齊髙厚之詩不類<hi>齊有二心故</hi>荀偃怒且曰諸侯有<lb/>
異志矣使諸大夫盟髙厚髙厚逃歸<hi>齊為大國髙厚若此知小國必當有從者</hi>於是叔孫豹晉荀偃宋向戌衛寗殖鄭公孫蠆小邾<lb/>
之大失盟曰同討不庭<hi>杜自曹以下大夫不書故傳舉小邾以包之林凡諸侯朝聘皆<pb n="6a"/>成禮於庭中故欲同討不來庭服者○向舒亮反戌音恤蠆勑邁反</hi>○許男請遷于晉<hi>杜許欲叛楚</hi>諸侯遂遷許許大夫不可晉人歸諸侯<hi>唯以其師討許之不肯遷</hi>鄭子蟜聞將伐許遂相鄭伯以從諸侯之師<hi>杜鄭與許有宿怨故其君親行○蟜居表反相息亮反</hi>穆叔從公<hi>杜從公歸○從才用反又如字</hi>齊子帥<lb/>
師㑹晉荀偃<hi>林齊子即叔老</hi>書曰㑹鄭伯為夷故也<hi>杜夷平也春秋於魯事所記不與外事同者客主之言所以為文固當異也魯卿毎㑹公侯春秋無譏故於此示例不先書主兵之荀偃而書後至之鄭伯時皆諸侯大夫義取皆平故得會鄭伯林杜氏謂不先書主兵之荀偃而書後至鄭伯義取皆平故得㑹鄭伯然於義無取當以經註止齊之說為正</hi>夏六月次于棫林庚寅<lb/>
<pb n="6b"/>
伐許次于函氏<hi>杜棫林函氏皆許地○棫為逼反徐于目反函音咸</hi>晉荀偃欒黶<lb/>
帥師伐楚以報宋揚梁之役<hi>晉師獨進揚梁役在十二年○黶於斬反</hi>楚公<lb/>
子格帥師及晉師戰于湛阪<hi>杜襄城昆陽縣北有湛水東入汝○湛市林反又直斬反阪音反徐扶板反</hi>楚師敗績晉師遂侵方城之外<hi>杜不書不告</hi>復<lb/>
伐許而還<hi>許未遷故○復扶又反</hi>○秋齊侯圍成<hi>成魯孟氏邑貳晉故伐魯</hi>孟<lb/>
孺子速徼之<hi>杜孟獻子之子莊子速也徼要也○徼古堯反</hi>齊侯曰是好勇去<lb/>
之以為之名<hi>林齊靈公言孟莊子好勇以師去之不與之戰以成其名○好呼報反</hi>速遂<lb/>
塞海陘而還<hi>杜海陘魯隘道○陘音刑徐古定及</hi>○冬穆叔如晉聘且言<lb/>
<pb n="7a"/>
齊故<hi>言齊再伐魯</hi>晉人曰以寡君之未禘祀<hi>禘祀三年喪畢之吉祭○禘大計反</hi>與民之未息<hi>新伐許及楚</hi>不然不敢忘穆叔曰以齊人之<lb/>
朝夕釋憾於敝邑之地是以大請<hi>林是以大有請於晉國○朝夕如字下同憾户暗反</hi>敝邑之急朝不及夕引領西望曰庶幾乎<hi>庶幾晉來救</hi>
比執事之閒恐無及也<hi>林若欲待晉國閒暇之時恐魯已亡無及於事○比必利反間音閒</hi>見中行獻子賦圻父<hi>杜圻父詩小雅周司馬掌封畿之兵甲故謂之圻父詩人責圻父為王爪牙不修其職使百姓受困苦之憂而無所止居○行户郎反圻其依反父音甫</hi>獻子曰偃<lb/>
知罪矣敢不從執事以同恤社稷而使魯及此<hi>林及此無所止<pb n="7b"/>居之禍</hi>見范宣子賦鴻雁之卒章<hi>杜鴻鴈詩小雅卒章曰鴻鴈于飛哀鳴嗸嗸唯此哲人謂我劬勞言魯憂困嗸嗸然若鴻鴈之失所大曰鴻小曰鴈</hi>宣子曰匄在此敢使<lb/>
魯無鳩乎<hi>林鳩集也豈敢使魯無所鳩集如鴻雁卒章所云乎○匄古害反鳩居牛反</hi>
經<hi>乙巳</hi>十有七年春王二月庚午邾子牼卒<hi>杜無傳宣公也四同盟宣公卒悼公華立○牼苦耕反徐戸耕反</hi>○宋人伐陳○夏衛石買帥師伐<lb/>
曹<hi>買石稷子</hi>○秋齊侯伐我北鄙圍桃<hi>魯弁縣東南有桃虚</hi>髙厚帥師<lb/>
伐我北鄙圍防<hi>林伐我大夫將書大夫始此自隠以來齊伐我皆書人若君將書君自文十五年始大夫將書大夫自髙厚始</hi>○九月大雩<hi>無傳/書過</hi>○宋華臣出奔陳<hi>杜暴<pb n="8a"/>亂宗室懼而出奔竇以冬出書秋者以始作亂時來告○華戸化反</hi>○冬邾人伐我南鄙<lb/>
傳十七年春宋莊朝伐陳獲司徒卬卑宋也<hi>杜司徒卬陳大夫卑宋不設備○朝如字凡人名字皆放此卬五郎反</hi>○衛孫蒯田于曹隧<hi>杜越境而獵孫蒯林父之子○蒯苦怪反隧音遂</hi>飲馬于重丘<hi>重丘曹邑○飲於鴆反重直龍反</hi>毁其<lb/>
瓶<hi>林或以瓶為飲器但於飲馬義類不相干未知是否</hi>重丘人閉門而訽之<hi>訽罵也○訽呼豆反</hi>曰親逐而君爾父為厲<hi>杜厲惡鬼林父逐君在十四年前而汝也言孫蒯之父親逐汝君死當為厲鬼</hi>是之不憂而何以田為夏衛石買孫蒯伐<lb/>
曹取重丘<hi>杜孫蒯不書非卿</hi>曹人愬于晉<hi>為明年晉人執石買傳○愬悉路反</hi>○<lb/>
<pb n="8b"/>
齊人以其未得志于我故<hi>前年圍成辟孟孺子</hi>秋齊侯伐我北鄙<lb/>
圍桃髙厚圍臧紇于防<hi>防臧紇邑○紇恨發反</hi>師自陽闗逆臧孫<lb/>
至于旅松<hi>林魯師自陽闗往逆臧紇杜陽闗在泰山鉅平縣東旅松近防地也魯師畏齊不敢至防</hi>
郰叔紇臧疇臧賈帥甲三百宵犯齊師送之而復<hi>杜郰叔紇叔梁紇臧疇臧賈臧紇之昆弟也三子與臧紇共在防故夜送臧紇於旅松而復還守防○郰側留反</hi>齊<lb/>
師去之<hi>杜失臧紇故</hi>齊人獲臧堅<hi>堅臧紇之族</hi>齊侯使夙沙衛唁<lb/>
之且曰無死<hi>使無自殺○言音彦</hi>堅稽首曰拜命之辱抑君賜不<lb/>
終姑又使其刑臣禮於士以杙抉其傷而死<hi>杜言使賤人來唁已<pb n="9a"/>是恵賜不終也夙沙衛奄人故謂之刑臣林杙小木也椽屬臧堅義不受辱乃以杙自抉其所傷而死木杙羊職反扶烏穴反徐古穴反</hi>○冬邾人伐我南鄙為齊故也<hi>齊未得志於魯故邾</hi>
　<hi>助之○為于偽反</hi>宋華閱卒華臣弱臯比之室<hi>杜臣閲之弟臯比閱之子弱侵</hi>
　<hi>易之也○比音毗</hi>使賊殺其宰華吳賊六人以鈹殺諸盧門合<lb/>
左師之後<hi>杜盧門宋城門合向戌邑後屋後林鈹刀劍屬○鈹普皮反</hi>左師懼曰老<lb/>
夫無罪賊曰臯比私有討於吳遂幽其妻<hi>林向戌見賊而懼言已無罪賊謬言臯比私有討於華吳遂幽閉華吳之妻</hi>曰畀余而大璧<hi>林畀與也而汝也言與我以汝大璧玉</hi>宋公聞之曰臣也不唯其宗室是暴大亂宋國<lb/>
<pb n="9b"/>
之政<hi>林華臣與華閱為兄弟故言不惟侵暴其宗室使賊私殺華吳是大亂宋國之政刑</hi>必逐之<lb/>
左師曰臣也亦卿也大臣不順國之恥也不如蓋之<hi>林言華臣亦宋之卿也國有大臣不相從順此國家之恥辱不如掩蓋其罪勿問</hi>乃舍之左師為<lb/>
已短䇿苟過華臣之門必騁<hi>林策馬捶也向戌悔其初謀之失乃自為短馬捶助御鞭馬惡華臣不欲俱相見故過其門必馳聘而去○騁敕領反</hi>十一月甲午國人逐<lb/>
瘈狗瘈狗入於華臣氏國人從之華臣懼遂奔陳<hi>林瘈狗征狗也杜華臣心不自安見逐狗而驚走○瘈徐居世反一音制</hi>○宋皇國父為大宰為<lb/>
平公築臺妨於農收<hi>杜周十一月今九月收歛時○大音泰為于偽反妨音房</hi>子罕<lb/>
<pb n="10a"/>
請俟農功之畢公弗許築者謳曰澤門之晳實興我役<lb/>
<hi>澤門宋東城南門也皇國父白晳而居近澤門○謳烏侯反晳星厯反徐思益反</hi>邑中之黔實<lb/>
慰我心<hi>子罕黑色而居邑中○黔徐音琴又其廉反</hi>子罕聞之親執扑<hi>杜扑杖○扑普卜反</hi>以行築者而抶其不勉者曰吾儕小人皆有闔廬<lb/>
以辟燥濕寒暑<hi>杜抶決罰也林闔謂門戸閉塞○行下孟反抶恥乙反闔戸臘反廬力居反</hi>
今君為一臺而不速成何以為役<hi>杜役事也</hi>謳者乃止<hi>林謳者本為子罕有緩役之請今見其督役遂疑其過言乃止不謳</hi>或問其故子罕曰宋國區<lb/>
區而有詛有祝禍之本也<hi>林言以區區不足道之宋國而有詛興役者有祝緩役者<pb n="10b"/>詛祝不同則喜惡不同此禍亂之本也傳善子罕分謗○區丘于反詛茌慮反祝之又反</hi>○齊晏桓<lb/>
子卒<hi>杜晏嬰父也</hi>晏嬰麤縗斬<hi>杜斬不絶之也縗在胸前麤三升布○縗七雷反</hi>苴<lb/>
絰帶杖菅屨<hi>苴麻之有子者取其麤也杖竹杖菅屨草屨○苴七徐反絰直結反以苴麻為絰及帶杖禮記云苴杖竹也菅古顔反屨九具反</hi>食鬻居倚廬寢苫枕草<hi>此禮與士喪禮畧同其異惟枕草耳然枕苫亦非喪服正文○鬻之六反謂朝一溢米暮一溢米倚於綺反廬倚東牆而為之故曰倚廬苦傷廉反編草也枕之鴆反王儉云夏枕苫冬枕草</hi>其老曰非大夫之禮也<lb/>
<hi>時之所行士及大夫縗服各有不同晏子為大夫而行士禮其家臣不解故譏之</hi>曰唯卿為大<lb/>
夫<hi>杜晏子惡直已以斥時失禮故孫辭畧答家老林諸侯之制降於天子一等故惟卿然後得用大夫之禮<pb n="11a"/>晏子自言已乃大夫也視士故不當用大夫之禮</hi>
經<hi>丙午</hi>十有八年春白狄來<hi>不言朝不能行朝禮</hi>○夏晉人執衛行<lb/>
人石買<hi>石買即是伐曹者宜即懲治本罪而晉因其為行人之使執之故書行人以罪晉</hi>○秋<lb/>
齊師伐我北鄙<hi>不書齊侯齊侯不入竟</hi>○冬十月公㑹晉侯宋公<lb/>
衛侯鄭伯曹伯莒子邾子滕子薛伯杞伯小邾子同盟<lb/>
齊<hi>杜齊數行不義諸侯同心俱圍之林同圍齊非但晉志也自圍齊之後晉師無君將雖大夫之師出無與於諸夏之義矣</hi>曹伯負芻卒于師<hi>無傳禮當與許男同三同盟○芻初俱反</hi>○楚公<lb/>
子午帥師伐鄭<lb/>
<pb n="11b"/>
傳十八年春白狄始來<hi>白狄狄之别名未嘗與魯接故曰始</hi>○夏晉侯執<lb/>
衛行人石買于長子執孫蒯于純留<hi>杜長子純留二縣今皆屬上黨郡孫蒯不書父在位蒯非卿○長丁丈反或如字純徒温反或如字地理志作屯</hi>為曹故也<hi>杜前年衛伐曹○為于為反</hi>○秋齊侯伐我北鄙中行獻子將伐齊夢與<lb/>
厲公訟弗勝<hi>厲公獻子所弑者</hi>公以戈擊之首隊於前跪而戴<lb/>
之奉之以走見梗陽之巫臯<hi>杜梗陽晉邑在太原晉陽縣南臯巫名也夢并見之○隊直位反跪其委反奉芳勇反梗古杏反</hi>他日見諸道與之言同<hi>巫亦夢見獻子與厲公訟</hi>巫曰今兹主必死若有事於東方則可以逞<hi>林主大夫<pb n="12a"/>之稱齊居東方有事謂伐齊也巫知獻子有死徵故勸使決意伐齊</hi>獻子許諾晉侯伐齊<lb/>
將濟河獻子以朱絲係玉二㲄<hi>雙玉曰瑴○㲄古學反</hi>而禱曰齊<lb/>
環怙恃其險負其衆庶<hi>杜環齊靈公名負依也○估音户</hi>棄好背盟陵<lb/>
虐神主<hi>杜神主民也謂數伐魯殘民人○好呼報反背音佩</hi>曽臣彪將率諸侯以<lb/>
討焉<hi>杜彪晉平公名稱臣者明上有天子以謙告神曾臣猶未臣</hi>其官臣偃實先後<lb/>
之<hi>杜守官之臣偃獻子名○先悉薦反後户豆反</hi>苟捷有功無作神羞<hi>杜羞恥也</hi>官<lb/>
臣偃無敢復濟<hi>偃信巫前故以死自誓</hi>唯爾有神裁之沈玉而濟<lb/>
<hi>林沈玉於河以質信於神而後濟○沈音鴆或如字</hi>冬十月㑹于魯濟尋溴梁之<lb/>
<pb n="12b"/>
言同伐齊<hi>溴梁在十六年盟曰同討不庭○濟子禮反</hi>齊侯禦諸平陰塹防<lb/>
門而守之廣里<hi>杜平陰城在濟北廬縣東北其城南有防防有門於門外作塹横行廣一里故經書圍○塹七艷反廣古曠反</hi>夙沙衛曰不能戰莫如守險<hi>謂防門不足為險</hi>
弗聽諸侯之士門焉齊人多死范宣子告析文子<hi>析文子齊大夫子家</hi>曰吾知子敢匿情乎<hi>林言我與子相知不敢隠匿其情實○匿女力反</hi>魯<lb/>
人莒人皆請以車千乘自其鄉八<hi>林千乘十萬五千人魯莒在齊之東言自其鄉八蓋自東道以八齊○乗繩證反</hi>既許之矣<hi>林晉既許魯莒之請</hi>若入君必失<lb/>
國子盍圖之子家以告公公恐晏嬰聞之曰君固無勇<lb/>
<pb n="13a"/>
而又聞是弗能久矣<hi>不能久敵晉</hi>齊侯登巫山以望晉師<hi>林巫山正盧縣東北</hi>晉人使司馬斥山澤之險雖所不至必斾而疏陳<lb/>
之<hi>杜斥候也疏建旌旗以為陳示衆也○斥音尺又昌夜反斾步蓋反陳直覲反</hi>使乘車者左<lb/>
實右偽以斾先<hi>杜偽以衣服為人形也建斾以先驅</hi>輿曳柴而從之<hi>杜輿衆也衆曳柴從車後而揚塵</hi>齊侯見之畏其衆也乃脫歸<hi>脫不張旗幟○脫勑活反又他外反</hi>丙寅晦齊師夜遁師曠告晉侯曰鳥烏之聲樂齊<lb/>
師其遁<hi>杜鳥烏得空營故樂也○遁徒固反樂音洛</hi>邢伯告中行伯<hi>杜邢伯晉大夫邢侯也中行伯獻子</hi>曰有班馬之聲<hi>林班别也夜遁馬不相見故作離别聲</hi>齊師其<lb/>
<pb n="13b"/>
遁叔向告晉侯曰城上有烏齊師其遁<hi>林兵衆守城烏不敢止今齊城上有烏齊師其必遁走</hi>十一月丁夘朔入平陰遂從齊師夙沙衛<lb/>
連大車以塞隧而殿<hi>林以大車連相塞隧道而殿軍後此衛所欲守險○殿都練反下同</hi>
殖綽郭最曰子殿國師齊之辱也<hi>林殖綽郭最齊之勇士杜奄人殿師故以為辱○最徐子㑹反</hi>子姑先乎乃代之殿衛殺馬於隘以塞道<hi>杜恨二子故塞其道欲使晉得之○隘於懈反</hi>晉州綽及之射殖綽中肩兩矢夾<lb/>
脰<hi>脰頸也○射食亦反中下仲反夾古洽反或古協反脰音豆</hi>曰止將為三軍獲<hi>林生為三軍俘獲</hi>不止將取其衷<hi>杜不止復欲射兩矢中央○衷音忠</hi>顧曰為私誓<lb/>
<pb n="14a"/>
州綽曰有如日<hi>杜言必不殺女明如日</hi>乃弛弓而自後縛之<hi>杜反縛之○弛式氏反本又作施音同</hi>其右具丙<hi>杜州綽/之右</hi>亦舍兵<hi>林右主擊刺故舍兵○舍音捨</hi>而縛郭最皆衿甲面縛<hi>林皆不解甲反縛惟露其面○衿其鴆反</hi>坐于中<lb/>
軍之鼓下晉人欲逐歸者魯衛請攻險<hi>杜險固城守者</hi>己夘荀<lb/>
偃士匄以中軍克京兹<hi>杜在平陰城東南</hi>乙酉魏絳欒盈以下<lb/>
軍克邿<hi>欒黶死其子盈佐下軍平陰西有邿山○邿音詩</hi>趙武韓起以上軍圍<lb/>
盧<hi>林盧齊邑</hi>弗克十二月戊戌及秦周伐雍門之萩<hi>秦周魯大夫趙武及之其伐萩也雍門齊城門○雍於用反萩音秋</hi>范鞅門于雍門其御追喜以<lb/>
<pb n="14b"/>
戈殺犬于門中<hi>杜殺犬示間暇</hi>孟莊子斬其橁以為公琴<hi>杜莊子孺子速也橁木名○橁勑倫反又相倫反</hi>己亥焚雍門及西郭南郭劉難士<lb/>
弱率諸侯之師焚申池之竹木<hi>林二子晉大夫申池齊南城西門齊城無池惟北門有池文十八年殺懿公納諸竹中其地多竹木○難乃多反又如字</hi>壬寅焚東郭北郭<lb/>
范鞅門于揚門<hi>齊西門</hi>州綽門于東閭<hi>齊東門</hi>左驂迫還于<lb/>
東門中以枚數闔<hi>林州綽之左驂追還于齊東門之中杜枚馬檛也闔門扇也數其板示不恐○驂七南反還音旋一音患數所主反闔户臘反</hi>齊侯駕將走郵棠<hi>郵棠齊邑○郵音尤</hi>
太子與郭榮扣馬<hi>杜太子光也榮齊大夫○扣音口</hi>曰師速而疾略也<lb/>
<pb n="15a"/>
<hi>言欲畧行其地無久攻意</hi>將退矣君何懼焉且社稷之主不可以輕<lb/>
輕則失衆君必待之將犯之大子抽劒斷鞅乃止<hi>林齊侯將犯之而行太子恐齊侯不止乃抽劒斷乘馬之鞅齊侯乃止不奔在馬腹曰鞅○輕遣政反斷音短</hi>甲辰<lb/>
東侵及濰南及沂<hi>杜濰水在東莞東北至北海都昌縣入海沂水出東莞葢縣至下邳入泗○濰本又作維音同沂魚依反</hi>○鄭子孔欲去諸大夫<hi>林子孔即公子嘉杜欲専權</hi>
將叛晉而起楚師以去之<hi>林知晉不輿已故將叛晉而起楚師伐鄭藉楚力以去之</hi>
使告子庚子庚弗許<hi>杜子庚楚令尹公子午</hi>楚子聞之使揚豚尹<lb/>
宜<hi>林揚豚邑大夫名宜○豚徒門反</hi>告子庚曰國人謂不穀主社稷而<lb/>
<pb n="15b"/>
不出師死不從禮<hi>杜不能承先君之業死不得從先君之隆禮</hi>不穀即位於<lb/>
今五年<hi>林即位在十四年</hi>師徒不出人其以不榖為自逸而忘<lb/>
先君之業矣<hi>杜謂己未嘗統師自出</hi>大夫圖之其若之何子庚歎<lb/>
曰君王其謂午懷安乎吾以利社稷也<hi>杜言君王其謂我懷土而安逸乎所以不許鄭人之請者正以休息楚國而利社稷也</hi>見使者稽首而對曰諸侯<lb/>
方睦於晉臣請嘗之<hi>杜嘗試其難易也○使所吏反</hi>若可君而繼之不<lb/>
可收師而退可以無害君亦無辱<hi>杜若鄭可攻楚君則以師繼其後若不可攻臣請收兵而歸可以不為楚之患害楚君亦不至親出以受恥辱</hi>子庚帥師治兵於汾<lb/>
<pb n="16a"/>
<hi>杜襄城縣東北有汾丘城○汾扶云反</hi>於是子蟜伯有子張從鄭伯伐齊<lb/>
<hi>杜子張公孫黒肱</hi>子孔子展子西守二子知子孔之謀<hi>二子子展子西○守手又反下同</hi>完守入保<hi>完城郭/内保守</hi>子孔不敢㑹楚師<hi>林子孔見二子有備故不敢出㑹楚師</hi>楚師伐鄭次於魚陵<hi>杜魚陵魚齒山也在南陽犨縣北鄭地</hi>
右師城上棘遂涉潁次于旃然<hi>杜將涉潁故於水邊權築小城以為進退之備旃然水出滎陽成臯縣束入汴○旃之然反</hi>蒍子馮公子格率銳師侵費滑<lb/>
胥靡獻于雍梁<hi>杜胥靡獻于雍梁皆鄭邑河南陽翟縣東北有雍氏城○蒍本又作薳干委反馮皮氷反費扶味反滑了八反雍於用反</hi>右回梅山<hi>林楚師右回鄭之梅山杜在滎陽密縣東北○<pb n="16b"/>回如字徐胡猥反</hi>侵鄭東北至于蟲牢而反子庚門于純門信<lb/>
于城下而還<hi>信再宿也○純如字又市荀反</hi>涉於魚齒之下<hi>魚齒山之下有滍水故言涉</hi>甚雨及之<hi>林甚雨及於楚師</hi>楚師多凍役徒幾盡晉人聞<lb/>
有楚師師矌曰不害吾驟歌北風又歌南風南風不競<lb/>
<hi>杜歌者吹律以詠八風南風音微故曰不競也師矌唯歌南北風者聽晉楚之強弱○凍丁弄反幾音祈</hi>多<lb/>
死聲<hi>林南風之中又多肅殺之聲</hi>楚必無功董叔曰<hi>林晉大夫</hi>天道多在<lb/>
西北<hi>歳在豕韋月又建亥故曰多在西北</hi>南師不時必無功<hi>不時謂觸歲月</hi>叔向<lb/>
曰在其君之徳也<hi>言夫時地利不如人和</hi>
<pb n="17a"/>
經<hi>丁未</hi>十有九年春王正月諸侯盟于祝柯<hi>前年圍齊之諸侯也祝柯縣今屬濟南郡○柯古多反</hi>晉人執邾子<hi>稱人以執惡及民也</hi>○公至自伐齊<lb/>
<hi>無傳</hi>○取邾田自漷水<hi>杜取邾田以漷水為界也漷水出東海合郷縣西南經魯國至髙平湖陸縣入泗○漷好虢反徐音郭又虎伯反字林口郭口獲二反</hi>○季孫宿如晉○葬<lb/>
曹成公<hi>無傳</hi>○夏衛孫林父帥師伐齊○秋七月辛夘齊<lb/>
侯環卒<hi>杜世子光三與魯同盟林靈公卒子莊公光立</hi>○晉士匄帥師侵齊至<lb/>
穀聞齊侯卒乃還<hi>詳錄所至及還者善得禮</hi>○八月丙辰仲孫蔑卒<lb/>
<hi>無傳</hi>○齊殺其大夫髙厚○鄭殺其大夫公子嘉○冬葬<lb/>
<pb n="17b"/>
齊靈公<hi>無傳</hi>○城西郛<hi>魯西郭○郛若夫反</hi>○叔孫豹㑹晉士匄于<lb/>
柯<hi>杜魏郡内黄縣東北有柯城</hi>○城武城<hi>杜泰山南武城縣</hi>
𫝊十九年春諸侯還自沂上盟于督揚曰大毋侵小<hi>督揚即祝柯也○毋音旡</hi>執邾悼公以其伐我故<hi>伐魯在十七年</hi>遂次于泗上<lb/>
疆我田<hi>杜正邾魯之界也泗水名○疆居良反</hi>取邾田自漷水歸之于我<lb/>
<hi>邾田在漷水北今更以漷為界故曰取邾田</hi>晉侯先歸公享晉六卿于蒲圃<lb/>
<hi>杜六卿過魯</hi>賜之三命之服軍尉司馬司空輿尉候奄皆受<lb/>
一命之服<hi>杜如鞍戰還之賜唯無先輅</hi>賄荀偃束錦加璧乘馬先吳<lb/>
<pb n="18a"/>
壽夢之鼎<hi>荀偃中軍元帥故特賄之五匹為束四馬為乘壽夢吳子乘也獻鼎於魯因以為名古之獻物必有以先今以璧馬為鼎之先○乘繩證反先悉薦反又如字夢莫公反</hi>荀偃癉疽生瘍<lb/>
於頭<hi>杜癉疽惡創林瘍疸屬在頭曰瘍荀偃既患惡創又生瘍於頭○癉丁但反徐音旦疽七徐反瘍音羊</hi>濟河及著雍病目出<hi>林因病痛而目睛努出○著張慮反雍於用反</hi>大夫先<lb/>
歸者皆反士匄請見弗内請後曰鄭甥可<hi>杜士匄中軍佐故問後也鄭甥荀吳其母鄭女見賢遍反</hi>二月甲寅卒而視不可含<hi>杜目開口噤○視如字徐市至反含户暗反下同</hi>宣子盥而撫之曰事吳敢不如事主猶視<lb/>
<hi>杜大夫稱主林言不合其心目猶開視○盥音管</hi>欒懷子曰其為未卒事於齊<lb/>
<pb n="18b"/>
故也乎<hi>杜懷子欒盈○為于僞反</hi>乃復撫之曰主苟終所不嗣事於<lb/>
齊者有如河乃瞑受含<hi>杜嗣續也○瞑亡丁反又亡千反桓譚以為荀偃病而目出初死其目未合尸冷乃合非其有所知也傳因其異而記之耳</hi>宣子出曰吾淺之為丈<lb/>
夫也<hi>自愧以私待人</hi>○晉欒魴帥師從衛孫文子伐齊<hi>為懷子之言故也欒魴欒氏族不書兵并林父不别告也經書夏從告</hi>○季武子如晉拜師<hi>杜謝討齊</hi>
晉侯享之范宣子為政<hi>代荀偃將中軍</hi>賦黍苗<hi>杜黍苗詩小雅美召伯勞來諸侯如陰雨之長黍苗也喻晉君憂勞魯國猶召伯</hi>季武子興再拜稽首曰小國<lb/>
之仰大國也如百穀之仰膏雨焉若常膏之其天下輯<lb/>
<pb n="19a"/>
睦豈唯敝邑賦六月<hi>六月尹吉甫佐天子征伐之詩以晉侯比吉甫出征以匡王國○仰如字徐五亮反下同膏如字徐古報反輯音集</hi>○季武子以所得於齊之兵作<lb/>
林鐘而銘魯功焉<hi>林鐘律名鑄鐘應林鐘因以為</hi>聲名臧武仲謂季孫曰<lb/>
非禮也夫銘天子令徳<hi>天子銘徳不銘功</hi>諸侯言時計功<hi>杜舉得時動有功則可銘也</hi>大夫稱伐<hi>銘其功伐之勞</hi>今稱伐則下等也計功則<lb/>
借人也<hi>林今林鐘銘功若從稱伐之例則三等之中此為最下若欲計其功勞則借晉之力非已功也○借如字又積亦反</hi>言時則妨民多矣何以為銘且夫大伐小取<lb/>
其所得以作彛器<hi>杜彛常也謂鐘鼎為宗廟之常器○夫音扶彛以之反</hi>銘其功<lb/>
<pb n="19b"/>
烈以示子孫昭明徳而懲無禮也<hi>杜昭已之明徳而懲戒他人之無禮</hi>今<lb/>
將借人之力以救其死若之何銘之小國幸於大國<hi>杜以勝大國為幸</hi>而昭所獲焉以怒之亡之道也<hi>林昭明其所獲之兵器以取怒大國是乃危亡之道為城西郛武城傳</hi>○齊侯娶于魯曰顏懿姬無子其<lb/>
姪鬷聲姬生光以為太子<hi>杜兄子曰姪顏鬷皆二姬母姓因以為號懿聲皆諡○姪直結反鬷子公反</hi>諸子仲子戎子戎子嬖<hi>諸子諸妾姓子者二子皆宋女○嬖必計反</hi>仲子生牙屬諸戎子<hi>材仲子以戎子嬖幸故以所生子托之○屬之蜀反</hi>戎子<lb/>
請以為大子許之<hi>齊侯許之</hi>仲子曰不可廢常不祥<hi>廢立嫡之常</hi>
<pb n="20a"/>
間諸侯難<hi>林間諸侯之列事難成也○間間側之間</hi>光之立也列于諸侯矣<lb/>
<hi>杜列諸侯之㑹</hi>今無故而廢之是專黜諸侯<hi>謂光已有諸侯之尊</hi>而以難<lb/>
犯不祥也<hi>林又以難成之事而犯不善</hi>君必悔之公曰在我而已遂<lb/>
東太子光<hi>杜廢而徙之東鄙</hi>使髙厚傅牙以為大子夙沙衛為<lb/>
少傅齊侯疾崔杼微逆光疾病而立之光殺戎子<hi>林崔杼使徵服迎故大子光靈公疾病而立光以為君光怨戎子廢已故殺之○少詩照反杼直吕反</hi>尸諸朝<lb/>
非禮也婦人無刑<hi>無黥刖之刑</hi>雖有刑不在朝市<hi>杜謂犯死刑者猶不暴尸</hi>夏五月壬辰晦齊靈公卒<hi>經書七月辛夘光定位而後起</hi>莊公即位<lb/>
<pb n="20b"/>
<hi>大子光也</hi>執公子牙於句瀆之丘以夙沙衛易已衛奔髙唐<lb/>
以叛<hi>杜光謂衛教公易已髙唐在祝柯縣西北○句古侯反瀆音豆</hi>○晉士匄侵齊及<lb/>
穀聞喪而還禮也<hi>杜禮之常不必待君命林禮不伐喪故善其還師</hi>○於四月<lb/>
丁未<hi>於此年四月</hi>鄭公孫蠆卒赴於晉大夫范宣子言於晉<lb/>
侯以其善於伐秦也<hi>十四年晉伐秦子蟜見諸侯師而勸之濟涇</hi>六月晉侯<lb/>
請於王王追賜之大路使以行禮也<hi>杜大路天子所賜車之總名以行葬禮傳言大夫有功則賜服路</hi>○秋八月齊崔杼殺髙厚於灑藍而兼<lb/>
其室<hi>林髙厚為公子牙太傅故殺之林灑藍齊地○灑色買反徐所綺反藍力甘反</hi>書曰齊殺<lb/>
<pb n="21a"/>
其大夫從君於昏也<hi>傳解經不言崔杼殺而為國討文</hi>○鄭子孔之為<lb/>
政也專<hi>杜專權</hi>國人患之乃討西宫之難<hi>十年尉止等作難西宫子孔知而不言○難乃旦反下同</hi>與純門之師<hi>前年子孔召楚師至純門</hi>子孔當罪以其<lb/>
甲及子革子良氏之甲守<hi>杜以自守也○守手又反下同</hi>甲辰子展子<lb/>
西率國人伐之殺子孔而分其室書曰鄭殺其大夫專<lb/>
也<hi>亦以國討為文</hi>子然子孔宋子之子也<hi>子然子華父</hi>士子孔圭媯<lb/>
之子也<hi>杜宋子圭媯皆鄭穆公妾士子孔子良父○媯居危反</hi>圭媯之班亞宋子<lb/>
而相親也<hi>○亞次也</hi>士子孔亦相親也<hi>林二毋相親故士子孔與子然子孔亦甚<pb n="21b"/>相親愛</hi>僖之四年子然卒<hi>杜鄭僖四年魯襄六年</hi>簡之元年士子孔<lb/>
卒<hi>杜魯襄八年</hi>司徒孔實相子革子良之室<hi>杜司徒孔即子孔林司徒孔與二父相親故相助其子○相息亮反</hi>三室如一<hi>杜言/同心</hi>故及於難<hi>杜故二子并及難</hi>
子革子良出奔楚子革為右尹<hi>林子革即鄭舟為楚右尹之官</hi>鄭人使<lb/>
子展當國子西聽政立子產為卿<hi>林簡公猶幼故大夫當國</hi>○齊慶<lb/>
封圍髙唐弗克<hi>杜夙沙衛以叛故圍之</hi>冬十一月齊侯圍之見衛<lb/>
在城上號之乃下<hi>杜衛下與齊侯語○號徐胡報反召也又戸刀反</hi>問守備焉<lb/>
以無備告揖之乃登<hi>杜齊侯以衛告誠揖而禮之欲生之也衛志於戰死故不順齊侯之<pb n="22a"/>揖而還登城</hi>聞師將傅食髙唐人殖綽工僂㑹夜縋納師<hi>杜殖綽工僂㑹齊大夫因其㑹食夜縋城納齊師○傅音附食音嗣僂力侯反縋直偽反</hi>醢衛于軍<hi>○醢音海</hi>○城西郛懼齊也<hi>杜前年與晉伐齊又鑄其器為鐘故懼</hi>○齊及晉平<lb/>
盟于大隧<hi>大隧地闕○隧音遂</hi>故穆叔㑹范宣子于柯<hi>齊晉平魯懼齊故為柯㑹以自固</hi>穆叔見叔向賦載馳之四章<hi>四章曰控于大邦誰因誰極控引也取其欲引大國以自救助</hi>叔向曰肸敢不承命<hi>叔向度齊未肯以盟服故許救齊</hi>○<lb/>
穆叔歸曰齊猶未也不可以不懼<hi>林言齊猶未服於晉不可以不知所懼</hi>
乃城武城○衛石共子卒<hi>杜石買○共音恭</hi>悼子不哀<hi>杜買之子石惡</hi>
<pb n="22b"/>
孔成子曰是謂蹷其本<hi>杜蹷猶拔也林孔成子衛大夫言父死不哀是謂拔其本○蹷其月反又居衛反</hi>必不有其宗<hi>為二十八年石惡出奔傳</hi>
經<hi>戊申</hi>二十年春王正月辛亥仲孫速㑹莒人盟于向<hi>向莒邑○向舒亮反</hi>○夏六月庚申公㑹晉侯齊侯宋公衛侯鄭伯<lb/>
曹伯莒子邾子滕子薛伯杞伯小邾子盟于澶淵<hi>杜澶淵在頓丘縣南今名繁汗此衛地又近戚田○澶市然反</hi>○秋公至自㑹<hi>無傳</hi>○仲孫速<lb/>
帥師伐邾○蔡殺其大夫公子燮<hi>莊公子</hi>蔡公子履出奔<lb/>
楚<hi>夑母弟也</hi>陳侯之弟黄出奔楚<hi>稱弟明無罪也</hi>○叔老如齊○冬<lb/>
<pb n="23a"/>
十月丙辰朔日有食之<hi>無傳</hi>○季孫宿如宋<lb/>
傳二十年春及莒平孟莊子㑹莒人盟于向督揚之盟<lb/>
故也<hi>杜莒數伐魯前年諸侯盟督揚以和解之故二國自復共盟結其好</hi>○夏盟于澶淵<lb/>
齊成故也<hi>杜齊與晉平</hi>○邾人驟至以諸侯之事弗能報也<lb/>
<hi>林驟數也謂十五年十七年伐魯以魯國前年從諸侯之役不能報伐於邾</hi>秋孟莊子伐邾<lb/>
以報之<hi>杜既盟而又伐之非</hi>○蔡公子燮欲以蔡之晉<hi>林欲背楚以蔡服事於晉</hi>蔡人殺之公子履其母弟也故出奔楚<hi>杜與兄同謀故</hi>陳慶<lb/>
虎慶寅畏公子黄之偪<hi>二慶陳卿恐黄偪奪其政</hi>愬諸楚曰與蔡司<lb/>
<pb n="23b"/>
馬同謀<hi>林蔡司馬即公子燮杜同欲之晉</hi>楚人以為討<hi>杜楚責陳</hi>公子黄出<lb/>
奔楚<hi>奔楚自理</hi>初蔡文侯欲事晉曰先君與於踐土之盟<hi>杜先君文侯父莊侯甲午也踐土盟在僖二十八年○與音預</hi>晉不可棄且兄弟也畏楚<lb/>
不能行而卒<hi>林畏偪於楚不能行其言而卒宣十七年文侯卒</hi>楚人使蔡無常<lb/>
<hi>林徵發無準</hi>公子燮求從先君以利蔡不能而死<hi>林求從先君從晉之言以為蔡國之利與蔡人不相能而死於禍</hi>書曰蔡殺其大夫公子燮言不<lb/>
與民同欲也<hi>杜罪其違衆</hi>陳侯之弟黄出奔楚言非其罪也<lb/>
<hi>稱弟罪陳侯及二慶</hi>公子黄將出奔呼於國曰慶氏無道求專陳<lb/>
<pb n="24a"/>
國暴蔑其君而去其親五年不滅是無天也<hi>林言三慶所為無道求專制陳國之權陵暴欺蔑於陳侯而去陳侯兄弟之親若過五年而不滅亡是無天道福善禍淫之理也為二十三年陳殺二慶傳○呼好故反去起吕反</hi>○齊子初聘于齊禮也<hi>林齊子即叔老齊魯有怨朝聘禮絶今始復通故曰初繼好息民故曰禮</hi>○冬季武子如宋報向戌<lb/>
之聘也<hi>向戌聘在十五年</hi>褚師叚逆之以受享<hi>杜叚共公子子石也逆以入享受享禮○褚張吕反</hi>賦常棣之七章以卒<hi>杜武子賦也七章以卒盡八章取其妻子好合如鼓瑟琴宜爾室家樂爾妻帑言二國好合宜其室家相親如兄弟○棣大計反</hi>宋人重賄之<lb/>
歸復命公享之賦魚麗之卒章<hi>杜魚麗詩小雅卒章曰物其有矣維其時矣喻<pb n="24b"/>聘宋得其時○麗力馳反</hi>公賦南山有臺<hi>杜南山有臺詩小雅取其樂只君子邦家之基邦家之光喻武子奉使能為國光輝</hi>武子去所曰臣不堪也<hi>杜去所避席</hi>○衛寗<lb/>
恵子疾召悼子<hi>杜悼子寗喜</hi>曰吾得罪於君悔而無及也名<lb/>
藏在諸侯之䇿曰孫林父寗殖出其君<hi>林逐衛獻公在十四年○出如字徐音黜</hi>君入則掩之<hi>杜掩/惡名</hi>若能掩之則吾子也<hi>林若能為我納君掩其惡名則有光其父可以為我之子</hi>若不能猶有鬼神吾有餒而已不來<lb/>
食矣<hi>杜餒餓也○餒奴罪反</hi>悼子許諾恵子遂卒<hi>為二十六年衛侯歸傳</hi>
　左傳杜林合注卷二十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>左傳杜林合注卷四十九</head>
    <p>
<pb n="1a"/>
欽定四庫全書<lb/>
　左傳杜林合注卷四十九　明　王道焜<lb/>
　　　　　　　　　　　　　趙如源　同編<lb/>
　　哀公三<lb/>
經<hi>庚申</hi>十有四年春西狩獲麟<hi>麟者仁獸聖王之嘉瑞也時無明王出而過獲仲尼傷周道之不興感嘉瑞之無應故因魯春秋而修中興之教絶筆於獲麟之一句所感而作固所以為終也冬獵曰狩蓋虞人修常職故不書狩者火野在魯西故言西狩得用曰獲</hi>
　小邾射以句繹來奔<hi>射小邾大夫句繹地名春秋止于獲麟故射不在三叛人之數</hi>
<pb n="1b"/>
　<hi>自此以下至十九年皆魯史記之文弟子欲存孔子卒故并録以續孔子所修之經○射音亦句古侯反</hi>
　○夏四月齊陳恒執其君寘于舒州○庚戌叔還卒<lb/>
　<hi>無傳</hi>○五月庚申朔日有食之<hi>無/傳</hi>○陳宗豎出奔楚<hi>無傳</hi>
　○宋向魋入于曹以叛<hi>曹宋邑</hi>○莒子狂卒<hi>無傳○狂其廷反</hi>
　○六月宋向魋自曹出奔衛宋向巢來奔○齊人弑其<lb/>
　君壬于舒州○秋晉趙鞅帥師伐衛<hi>無傳</hi>○八月辛丑仲<lb/>
　孫何忌卒○冬陳宗豎自楚復入于陳陳人殺之<hi>無傳</hi>
　○陳轅買出奔楚<hi>無傳</hi>○有星孛<hi>無傳不言所/在史失之</hi>○饑<hi>無𫝊</hi>
<pb n="2a"/>
傳十四年春西狩于大野叔孫氏之車子鉏商獲麟<hi>杜大</hi>
　<hi>野在髙平鉅野縣東北大澤是也車子微者鉏商名</hi>以為不祥以賜虞人<hi>時所未嘗</hi>
　<hi>見故怪之虞人掌山澤之官</hi>仲尼觀之曰麟也然後取之<hi>言魯史所以得</hi>
　<hi>書獲麟</hi>○小邾射以句繹來奔曰使季路要我吾無盟<lb/>
　矣<hi>杜子路信誠故欲得與相要誓而不須盟孔子弟子既續書魯策以繫于經丘明亦隨而傳之終于</hi>
　<hi>哀公以卒前事其異事則皆略而不傳故此經無傳者多○要于妙反又一遙反</hi>使子路子<lb/>
　路辭季康子使冉有謂之曰千乗之國不信其盟而<lb/>
　信子之言子何辱焉<hi>林何辱于子而不與邾射要言○乗繩證反</hi>對曰魯<lb/>
<pb n="2b"/>
　有事于小邾不敢問故死其城下可也<hi>林言魯若有征伐之事于</hi>
　<hi>小邾不敢問其伐之之故雖使我戰死于小邾之城下其亦可也</hi>彼不臣<hi>林彼謂邾射竊地叛</hi>
　<hi>君不臣于小邾</hi>而濟其言是義之也由弗能<hi>杜濟成也</hi>○齊簡公<lb/>
　之在魯也闞止有寵焉<hi>杜簡公悼公陽生子壬也闞止子我也事在六年○闞苦</hi>
　<hi>暫反</hi>及即位<hi>林在/十年</hi>使為政陳成子憚之驟顧諸朝<hi>林成子陳</hi>
　<hi>常心不安故數顧之</hi>諸御鞅言于公<hi>鞅齊大夫</hi>曰陳闞不可並也君<lb/>
　其擇焉<hi>擇用一人</hi>弗聴子我夕<hi>夕視/事</hi>陳逆殺人逢之<hi>杜陳逆子</hi>
　<hi>行陳氏宗也子我逢之</hi>遂執以入<hi>執逆/至朝</hi>陳氏方睦<hi>欲謀齊國故宗族和</hi>使<lb/>
<pb n="3a"/>
　疾而遺之潘沐備酒肉焉<hi>林使詐病因内潘沐并得内酒肉潘米汁可以沐頭</hi>
　<hi>○遺唯季反潘方表反</hi>饗守囚者醉而殺之而逃子我盟諸陳<lb/>
　于陳宗<hi>失陳逆懼其反為患故盟之</hi>初陳豹欲為子我臣<hi>豹亦陳氏族</hi>
　使公孫言己<hi>言已介達之</hi>已有喪而止既而言之<hi>既終喪也</hi>曰<lb/>
　有陳豹者長而上僂<hi>杜肩背僂○長如字又丁丈反僂力主反</hi>望視<hi>目望陽</hi>
　事君子必得志<hi>林君子謂闞止言若使服事闞止必得君子之意</hi>欲為子臣<lb/>
　吾憚其為人也<hi>杜恐多詐</hi>故緩以告子我曰何害是其在<lb/>
　我也<hi>林言陳族何害在我用之而已</hi>使為臣他日與之言政説遂有<lb/>
<pb n="3b"/>
　寵謂之曰我盡逐陳氏而立女若何對曰我逺于陳<lb/>
　氏矣<hi>杜言已疏逺○説音悦女音汝逺如字又于萬反</hi>且其違者不過數人<lb/>
　<hi>杜違不從也</hi>何盡逐焉遂告陳氏子行曰<hi>林子行即陳逆</hi>彼得君<lb/>
　弗先必禍子子行舍于公宫<hi>子行逃而隱于陳氏今又隱于公宫</hi>夏五<lb/>
　月壬申成子兄弟四乗如公<hi>成子之兄弟昭子莊簡子齒宣子夷穆子安廪</hi>
　<hi>丘子意兹○子盈恵子得凡八人二人共一乗</hi>子我在幄<hi>幄帳也聴政之處</hi>出逆之<lb/>
　遂入閉門<hi>杜子成入反閉門不納子我</hi>侍人禦之<hi>杜子我侍人</hi>子行殺<lb/>
　侍人<hi>杜素在内故得殺之</hi>公與婦人飲酒于檀臺成子遷諸寢<lb/>
<pb n="4a"/>
　<hi>杜徙公使居正寢</hi>公執戈將撃之<hi>杜疑其欲作亂</hi>大史子餘曰非不<lb/>
　利也將除害也<hi>杜言將為公除害○大音泰</hi>成子出舍于庫<hi>杜以公怒</hi>
　<hi>故</hi>聞公猶怒將出曰何所無君<hi>林言何國無君可事</hi>子行抽劔<lb/>
　曰需事之賊也<hi>杜言需疑則害事</hi>誰非陳宗<hi>言陳氏宗族衆多</hi>所不<lb/>
　殺子者有如陳宗<hi>言子若欲出我必殺子明如陳宗</hi>乃止子我歸屬<lb/>
　徒攻闈與大門<hi>林屬㑹也杜闈宫中小門大門公門也○屬之欲反</hi>皆不勝乃<lb/>
　出陳氏追之失道于弇中適豐丘<hi>杜弇中狹路豐丘陳氏邑○弇於檢</hi>
　<hi>反又音淹</hi>豐丘入執之以告<hi>林執闞止/以告陳氏</hi>殺諸郭關<hi>杜齊關名</hi>成<lb/>
<pb n="4b"/>
　子將殺大陸子方<hi>子方子我臣</hi>陳逆請而免之以公命取<lb/>
　車于道<hi>杜子方取道中行人車</hi>及耏衆知而東之<hi>知其矯命奪車逐使東○</hi>
　<hi>耏音而</hi>出雍門<hi>齊城門也○雍于用反</hi>陳豹與之車弗受曰逆為<lb/>
　余請豹與余車余有私焉<hi>林言陳逆為我請免罪陳豹以車送我出奔是我有</hi>
　<hi>私于陳氏○為于偽反</hi>事子我而有私于其讐何以見魯衛之<lb/>
　士<hi>林子方欲奔衛故言無以見魯衛之士杜傳言陳氏務施</hi>東郭賈奔衛<hi>杜賈即子方</hi>
　庚辰陳恒執公于舒州公曰吾早從鞅之言不及此<lb/>
　<hi>杜悔不誅陳氏</hi>○宋桓魋之寵害于公<hi>林桓魋恃寵驕盈為景公之患害</hi>公<lb/>
<pb n="5a"/>
　使夫人驟請享焉而將討之<hi>杜夫人景公母也數請享飲欲囚請討之</hi>未<lb/>
　及魋先謀公請以鞍易薄<hi>鞍向魋邑薄公邑欲因易邑爲公享宴而作亂○鞍</hi>
　<hi>音安</hi>公曰不可薄宗邑也<hi>宗廟所在</hi>乃益鞍七邑而請享公<lb/>
　焉<hi>杜偽喜于受賜</hi>以日中為期家備盡往<hi>林私家甲兵之備盡往享所</hi>公<lb/>
　知之告皇野曰余長魋也<hi>杜少長肓之皇野司馬子仲○長丁丈反</hi>今將<lb/>
　禍余請即救司馬子仲曰有臣不順神之所惡也而<lb/>
　况人乎敢不承命不得左師不可<hi>杜左師向魋兄向巢也○惡烏路反</hi>
　請以君命召之左師每食撃鐘聞鐘聲公曰夫子將<lb/>
<pb n="5b"/>
　食既食又奏<hi>杜奏樂</hi>公曰可矣以乗車往<hi>林使皇野以乗車往迎向</hi>
　<hi>巢</hi>曰迹人來告<hi>杜主迹/禽獸者</hi>曰逢澤有介麋焉<hi>林地理志言逢澤在</hi>
　<hi>滎陽開封縣東北逺疑非介大也○麋亡悲反</hi>公曰雖魋未來得左師吾與<lb/>
　之田若何<hi>皇野稱公命</hi>君憚告子<hi>難以游戲煩大臣</hi>野曰嘗私焉<lb/>
　<hi>林嘗試私請焉</hi>君欲速故以乗車逆子與之乗至公告之故<lb/>
　拜不能起<hi>林向巢下拜懼不能起</hi>司馬曰<hi>林即司馬子仲皇野也</hi>君與之<lb/>
　言<hi>杜使公與要誓</hi>公曰所難子者上有天下有先君<hi>杜言雖誅魋要</hi>
　<hi>不負言使禍難及子○難乃且反</hi>對曰魋之不共宋之禍也敢不唯<lb/>
<pb n="6a"/>
　命是聴司馬請瑞焉<hi>杜瑞符節以發兵</hi>以命其徒攻桓氏<hi>杜桓</hi>
　<hi>氏向魋</hi>其父兄故臣曰不可<hi>司馬故臣與桓魋無怨者</hi>其新臣曰從<lb/>
　吾君之命遂攻之子頎騁而告桓司馬<hi>子頎桓魋弟桓司馬即魋</hi>
　<hi>也○頎音祈</hi>司馬欲入<hi>林司馬桓司馬/也欲入攻君</hi>子車止之<hi>杜車亦魋弟</hi>
　曰不能事君而又伐國民不與也祗取死焉向魋遂<lb/>
　入于曹以叛<hi>哀八年宋滅曹以為邑○祗音支</hi>六月使左師巢伐之<lb/>
　欲質大夫以入焉<hi>杜巢不能克魋恐公怒欲得國内大夫為質還入國○質音致下同</hi>
　不能亦入于曹取質<hi>杜不能得大夫故入曹劫曹人子弟而質之欲以自固</hi>魋<lb/>
<pb n="6b"/>
　曰不可既不能事君又得罪于民將若之何乃舍之<lb/>
　<hi>舍曹子弟○舍音赦又音捨</hi>民遂叛之向魋奔衛向巢來奔宋公<lb/>
　使止之曰寡人與子有言矣不可以絶向氏之祀辭<lb/>
　曰臣之罪大盡滅桓氏可也若以先臣之故而使有<lb/>
　後君之惠也若臣則不可以入矣司馬牛致其邑與<lb/>
　珪焉而適齊<hi>杜牛桓魋弟也珪守邑符信</hi>向魋出于衛地公文氏<lb/>
　攻之<hi>公文氏衛大夫</hi>求夏后氏之璜焉與之他玉而奔齊陳<lb/>
　成子使為次卿司馬牛又致其邑焉而適吴<hi>杜亦不與魋同</hi>
<pb n="7a"/>
　吴人惡之而反趙簡子召之陳成子亦召之卒于魯<lb/>
　郭門之外阬氏葬諸丘輿<hi>杜阬氏魯人也泰山南城縣西北有輿城錄其卒葬</hi>
　<hi>所在愍賢者失所○阬苦庚反或音岡</hi>○甲午齊陳恒弑其君壬于舒<lb/>
　州<hi>杜壬簡公也</hi>孔丘三日齊而請伐齊三公曰魯為齊弱<lb/>
　乆矣子之伐之將若之何對曰陳恒弑其君民之不<lb/>
　與者半以魯之衆加齊之半可克也公曰子告季孫<lb/>
　孔子辭<hi>杜辭不告○日齊側皆反三如字又息暫反</hi>退而告人曰吾以從<lb/>
　大夫之後也故不敢不言<hi>杜嘗為大夫而去故言後</hi>○初孟孺子<lb/>
<pb n="7b"/>
　洩將圉馬于成<hi>杜洩孟懿子之子孟武伯也圉畜養也成孟氏邑</hi>成宰公孫<lb/>
　宿不受曰孟孫為成之病不圉馬焉<hi>杜病謂民貧困○為于僞反</hi>
　孺子怒襲成從者不得入乃反成有司使孺子鞭之<lb/>
　<hi>林成備禦嚴固孺子之從者不得入成孺子乃歸成有司使者至孟氏孺子恨恚故鞭成有司之使人○</hi>
　<hi>從才用反使所吏反</hi>秋八月辛丑孟懿子卒成人奔喪弗内袒<lb/>
　免哭于衢聴共弗許<hi>杜謂聴命共使○内如字又音納袒音但免音問共音恭</hi>懼<lb/>
　不歸<hi>不敢歸成為明年成叛傳</hi>
經<hi>辛酉</hi>十有五年春王正月成叛○夏五月齊髙無㔻出<lb/>
<pb n="8a"/>
　奔北燕<hi>無傳</hi>○鄭伯伐宋<hi>無/傳</hi>○秋八月大雩<hi>無傳</hi>○晉趙<lb/>
　鞅帥師伐衛<hi>無傳</hi>○冬晉侯伐鄭<hi>無/傳</hi>○及齊平<hi>魯與齊平</hi>○<lb/>
　衛公孟彄出奔齊<hi>無傳○彄苦侯反</hi>
傳十五年春成叛于齊武伯伐成不克遂城輸<hi>杜以偪成</hi>○<lb/>
　夏楚子西子期伐吴及桐汭<hi>林宣城廣德縣西南有桐水出白石山西北入</hi>
　<hi>丹陽湖汭水曲也○汭始鋭反</hi>陳侯使公孫貞子弔焉<hi>杜弔為楚所伐</hi>及良<lb/>
　而卒<hi>良吴地</hi>將以尸入<hi>聘禮若賓死未將命則既歛于棺造于朝介將命</hi>吴子<lb/>
　使大宰嚭勞且辭曰以水潦之不時無乃廩然隕大<lb/>
<pb n="8b"/>
　夫之尸<hi>林廩然傾動貌恐傾動隕墮貞子之棺○勞力報反</hi>以重寡君之憂寡<lb/>
　君敢辭上介芋尹蓋對<hi>杜蓋陳大夫貞子上介林上介正使也○重直用反敢辭</hi>
　<hi>上介絶句芋于付反</hi>曰寡君聞楚為不道薦伐吴國<hi>薦重也</hi>滅厥<lb/>
　民人寡君使蓋備使弔君之下吏<hi>林備猶副也言下吏不敢斥尊○備</hi>
　<hi>使所吏反下同</hi>無祿使人逢天之慼大命隕隊絶世于良<hi>杜絶世猶言弃</hi>
　<hi>世</hi>廢日共積<hi>廢行道之日以共具殯歛所積聚之用○共音恭積子賜反又如字</hi>一日<lb/>
　遷次<hi>一日便遷次不敢留君命</hi>今君命逆使人曰無以尸造于門<lb/>
　是我寡君之命委于草莽也且臣聞之曰事死如事<lb/>
<pb n="9a"/>
　生禮也于是乎有朝聘而終以尸將事之禮<hi>朝聘道死以尸</hi>
　<hi>行事</hi>又有朝聘而遭喪之禮<hi>杜遭所聘之喪</hi>若不以尸將命是<lb/>
　遭喪而還也無乃不可乎<hi>林若聘使道死不得以尸將命是遭所朝聘之喪則</hi>
　<hi>須自還也即此較彼不可明矣</hi>以禮防民猶或踰之今大夫曰死而<lb/>
　棄之是棄禮也其何以為諸侯主<hi>杜謂主盟也</hi>先民有言<lb/>
　曰無穢虐士<hi>杜虐士死者林無以死者為穢惡</hi>備使奉尸將命苟我<lb/>
　寡君之命達于君所雖隕于深淵則天命也非君與<lb/>
　涉人之過也<hi>林雖使尸柩隕子深淵之中則上天一定之命也非吴君與舟人濟涉之故</hi>
<pb n="9b"/>
　吴人内之<hi>傳言芋尹蓋知禮○内如字又音納</hi>○秋齊陳瓘如楚<hi>瓘陳恒之</hi>
　<hi>兄子玉也</hi>過衛仲由見之<hi>杜仲由子路○過古禾反</hi>曰天或者以陳氏<lb/>
　為斧斤既斵喪公室而他人有之不可知也其使終<lb/>
　饗之亦不可知也<hi>杜饗受也○喪息浪反</hi>若善魯以待時不亦<lb/>
　可乎何必惡焉<hi>仲由事孔子故為魯言</hi>子玉曰然吾受命矣子<lb/>
　使告我弟<hi>杜弟成子也</hi>冬及齊平子服景伯如齊子贛為<lb/>
　介見公孫成<hi>杜公孫成成宰公孫宿也</hi>曰人皆臣人而有背人之<lb/>
　心况齊人雖為子役其有不貳乎<hi>杜言子叛魯齊人亦將叛子○背音</hi>
<pb n="10a"/>
　<hi>佩</hi>子周公之孫也多饗大利猶思不義利不可得而<lb/>
　喪宗國將焉用之<hi>杜喪宗國謂以邑入齊使魯有危亡之禍○焉於䖍反</hi>成曰<lb/>
　善哉吾不早聞命<hi>傳言仲尼之徒皆忠于魯國</hi>陳成子館客<hi>使景伯子</hi>
　<hi>贛就館</hi>曰寡君使恒告曰寡人願事君如事衛君<hi>言衛與齊</hi>
　<hi>同好而魯未肯</hi>景伯揖子贛而進之對曰<hi>林子贛答</hi>寡君之願也<lb/>
　昔晉人伐衛<hi>在定八年</hi>齊為衛故伐晉冠氏喪車五百<hi>杜在</hi>
　<hi>定九年冠氏陽平館陶縣○為于偽反冠如字又古喚反</hi>因與衛地自濟以西禚<lb/>
　媚杏以南書社五百<hi>二十五家為一社籍書而致之○濟子禮反禚諸若反</hi>吴<lb/>
<pb n="10b"/>
　人加敝邑以亂<hi>在八年</hi>齊因其病取讙與闡<hi>亦在八年</hi>寡君<lb/>
　是以寒心<hi>林齊待衛厚待魯薄魯君是以寒心而恐懼</hi>若得視衛君之事<lb/>
　君也則固所願也成子病之乃歸成<hi>杜病其言也</hi>公孫宿<lb/>
　以其兵甲入于嬴<hi>林嬴齊邑避魯也</hi>○衛孔圉取大子蒯聵<lb/>
　之姊生悝<hi>杜孔圍孔文子也蒯聵姊孔伯姬○蒯苦怪反聵魚怪反悝苦回反</hi>孔氏之<lb/>
　豎渾良夫長而美<hi>林豎小臣也○長下丈反又如字</hi>孔文子卒通于<lb/>
　内<hi>杜通伯姬</hi>大子在戚孔姬使之焉<hi>杜使良夫詣大子所○使所吏反又如字</hi>
　大子與之言曰苟使我入獲國服冕乗軒三死無與<lb/>
<pb n="11a"/>
　<hi>杜冕大夫服軒大夫車三死死罪三○無與音預</hi>與之盟為請于伯姬<hi>杜良夫為</hi>
　<hi>大子請</hi>閏月良夫與大子入舍于孔氏之外圃<hi>杜圃園</hi>昏<lb/>
　二人蒙衣而乗<hi>杜二人大子與良夫蒙衣為婦人服也○乗繩證反下同</hi>寺人羅<lb/>
　御如孔氏孔氏之老欒寧問之稱姻妾以告<hi>自稱婚姻家妾</hi>
　遂入適伯姬氏既食孔伯姬杖戈而先大子與五人<lb/>
　介輿豭從之<hi>杜介被甲輿豭豚欲以盟○豭音加</hi>迫孔悝于厠强盟之<lb/>
　<hi>杜孔氏専政故劫孔悝欲令逐輒○强其丈反</hi>遂劫以登臺欒寧將飲酒炙<lb/>
　未熟聞亂使告季子<hi>季子子路也為孔子氏宰○炙章夜反下同</hi>召獲駕<lb/>
<pb n="11b"/>
　乗車<hi>杜召獲衛大夫駕乗車言不欲戰○召上照反</hi>行爵食炙奉衛侯輒來<lb/>
　奔季子將入遇子羔將出<hi>子羔衛大夫高柴孔子弟子將出奔</hi>曰門已<lb/>
　閉矣季子曰吾姑至焉<hi>杜且欲至門</hi>子羔曰弗反不踐其<lb/>
　難<hi>杜言政不及己可不須踐其難○難乃旦反下同</hi>季子曰食焉不辟其難<lb/>
　<hi>謂食孔氏祿</hi>子羔遂出子路入及門公孫敢門焉<hi>守門</hi>曰無<lb/>
　入為也<hi>言輒已出無為復入</hi>季子曰是公孫也求利焉而逃其<lb/>
　難由不然<hi>林言此公孫敢也既求其利禄又逃其禍難我不如此</hi>利其祿必救<lb/>
　其患有使者出乃入<hi>杜因門開而入○使所吏反</hi>曰大子焉用孔<lb/>
<pb n="12a"/>
　悝雖殺之必或繼之<hi>杜言已必繼孔悝為難攻大子○焉于䖍反</hi>且曰大<lb/>
　子無勇若燔臺半必舍孔叔<hi>林孔叔即孔悝若燔燒所居臺之半必懼而舍</hi>
　<hi>孔悝○燔音煩舍音捨又如字</hi>大子聞之懼下石乞孟黶敵子路<hi>杜二</hi>
　<hi>子蒯瞶黨敵當也○黶於咸反</hi>以戈撃之㫁纓子路曰君子死冠不<lb/>
　免<hi>杜不使冠在地○㫁丁管反</hi>結纓而死孔子聞衛亂曰柴也其<lb/>
　來由也死矣孔悝立莊公<hi>杜莊公蒯瞶也</hi>莊公害故政<hi>林蒯瞶既</hi>
　<hi>立以輒之臣執政者為已害</hi>欲盡去之先謂司徒瞞成曰寡人離<lb/>
　病于外乆矣子請亦嘗之歸告禇師比欲與之伐公<lb/>
<pb n="12b"/>
　不果<hi>杜比禇師聲子為明年瞞成奔起○瞞莫干反</hi>
經<hi>壬戌</hi>十有六年春王正月己夘衛世子蒯瞶自戚入于<lb/>
　衛○衛侯輒來奔<hi>書此春皆從告</hi>○二月衛子還成出奔宋<lb/>
　<hi>即瞞成○還音旋</hi>○夏四月己丑孔丘卒<hi>杜仲尼既告老去位猶書卒者魯之</hi>
　<hi>君臣宗其聖徳殊而異之魯襄二十二年生至今七十三也四月十八日乙丑無己丑己丑五月十二日</hi>
　<hi>日月必有誤林孔子卒孔子作春秋終于獲麟之一句公羊穀梁經是也弟子欲記聖師之卒故採魯史</hi>
　<hi>記以續夫子之經而終于此丘明因隨而作傳終于哀公從此已下無復經矣</hi>
傳十六年春瞞成禇師比出奔宋<hi>欲伐莊公不果而奔</hi>衛侯使鄢<lb/>
<pb n="13a"/>
　武子告于周<hi>杜武子衛大夫肸也○鄢子晚反</hi>曰蒯瞶得罪于君父<lb/>
　君母逋竄于晉晉以王室之故不棄兄弟寘諸河上<lb/>
　<hi>杜河上戚也</hi>天誘其衷獲嗣守封焉使下臣肸敢告執事<lb/>
　王使單平公對曰肸以嘉命來告余一人往謂叔父<lb/>
　余嘉乃成世復爾祿次敬之哉<hi>杜繼父之世還居君之祿次○單音善嘉</hi>
　<hi>乃成世絶句</hi>方天之休<hi>杜言天方/受爾以休</hi>弗敬弗休悔其可追<hi>傳終</hi>
　<hi>蒯瞶之事</hi>○夏四月己丑孔丘卒公誄之曰旻天不弔不<lb/>
　憖遺一老俾屏余一人以在位<hi>杜仁覆閔下故稱旻天弔恤也憖且也俾</hi>
<pb n="13b"/>
　<hi>使也屏蔽也○誄力軌反説文云諡也屏必領反</hi>㷀㷀余在疚嗚呼哀哉尼<lb/>
　父無自律<hi>杜疚病也律法也言喪尼父無以自為法○㷀求營反父音甫</hi>子贛曰君<lb/>
　其不没于魯乎夫子之言曰禮失則昏名失則愆失<lb/>
　志為昏失所為愆<hi>林昏亂者必失其志愆過者必失其所</hi>生不能用死<lb/>
　而誄之非禮也稱一人非名也<hi>天子稱一人非諸侯之名</hi>君兩失<lb/>
　之○六月衛侯飲孔悝酒于平陽<hi>杜東郡燕縣東北有平陽亭○飲于</hi>
　<hi>鴆反</hi>重酬之大夫皆有納焉<hi>杜納財賄也</hi>醉而送之夜半而<lb/>
　遣之<hi>夜半者慙負孔悝不欲令人見</hi>載伯姬于平陽而行<hi>林孔悝被遣載其母</hi>
<pb n="14a"/>
　<hi>俱去</hi>及西門<hi>杜平/陽門</hi>使貳車反祏于西圃<hi>杜使副車還取廟主西圃孔氏</hi>
　<hi>廟所在祏藏主石函○祏音石</hi>子伯季子初為孔氏臣新登于公<hi>升為</hi>
　<hi>大夫</hi>請追之<hi>林請追/孔悝</hi>遇載祏者殺而乗其車<hi>杜子伯殺載祏者</hi>
　許公為反祏<hi>林許公為人姓名杜孔悝怪載祏者乆不來使公為反逆之</hi>遇之<hi>林遇</hi>
　<hi>伯子于道</hi>曰與不仁人爭明無不勝<hi>杜不仁人謂子伯季子也明無不勝言必</hi>
　<hi>勝</hi>必使先射<hi>林必使子伯先射以騐天理○射食亦反下同</hi>射三發皆逺許<lb/>
　為許為射之殪<hi>杜傳言子伯不仁所以死也○逺于萬反</hi>或以其車從<hi>杜從</hi>
　<hi>公為○從才用反又如字</hi>得祏于橐中孔悝出奔宋○楚大子建<lb/>
<pb n="14b"/>
　之遇讒也自城父奔宋<hi>在昭十九年○父音甫</hi>又辟華氏之亂<lb/>
　于鄭<hi>在昭二十年○華户化反</hi>鄭人甚善之又適晉與晉人謀襲<lb/>
　鄭乃求復焉鄭人復之如初<hi>林鄭人復子建待之如初時</hi>晉人使<lb/>
　諜于子木請行而期焉<hi>杜請行襲鄭之期子木即建也</hi>子木暴虐于<lb/>
　其私邑邑人訴之鄭人省之得晉諜焉遂殺子木其<lb/>
　子曰勝在吴子西欲召之葉公曰吾聞勝也詐而亂<lb/>
　無乃害乎<hi>杜葉公子髙沈諸梁也○葉始涉反</hi>子西曰吾聞勝也信而<lb/>
　勇不為不利<hi>林不為害人之事</hi>舍諸邊竟使衛藩焉<hi>使為藩屏之衛</hi>
<pb n="15a"/>
　<hi>○竟音境下同</hi>葉公曰周仁之謂信<hi>周親/也</hi>率義之謂勇<hi>率行也</hi>
　吾聞勝也好復言<hi>言之所許必欲復行之不顧道理○好呼報反</hi>而求死士<lb/>
　殆有私乎<hi>杜私謀復讐</hi>復言非信也期死非勇也<hi>杜期必也</hi>子<lb/>
　必悔之弗從召之使處吴竟為白公<hi>杜白楚邑也汝隂褒信縣西南</hi>
　<hi>有白亭林楚邑宰皆僣稱公</hi>請伐鄭子西曰楚未節也<hi>言楚國新復政令猶</hi>
　<hi>未得節制</hi>不然吾不㤀也他日又請許之未起師晉人伐<lb/>
　鄭楚救之與之盟勝怒曰鄭人在此讐不逺矣<hi>林比子西</hi>
　<hi>于鄭人言我欲復讐不逺在鄭而近在子西矣</hi>勝自厲劔子期之子平見之<lb/>
<pb n="15b"/>
　曰王孫何自厲也<hi>林子期即公子結</hi>曰勝以直聞不告女庸<lb/>
　為直乎將以殺爾父平以告子西子西曰勝如卵余<lb/>
　翼而長之<hi>林言勝如鳥之卵我如鳥覆翼而長育之○女音汝長丁丈反</hi>楚國第<hi>杜用</hi>
　<hi>士之次第</hi>我死令尹司馬非勝而誰勝聞之曰令尹之狂<lb/>
　也<hi>林令尹謂子西狂易妄言</hi>得死乃非我<hi>言我必殺之若得自死我乃不復成人</hi>子<lb/>
　西不悛勝謂石乞<hi>杜石乞勝之徒○悛七全反</hi>曰王與二卿士<hi>杜二</hi>
　<hi>卿士子西子期</hi>皆五百人當之則可矣乞曰不可得也<hi>杜五百人</hi>
　<hi>不可得</hi>曰市南有熊宜僚者<hi>林熊宜僚勇士也居于市之南</hi>若得之可<lb/>
<pb n="16a"/>
　以當五百人矣乃從白公而見之與之言説告之故<lb/>
　辭<hi>杜告欲作亂宜僚辭距之○説音悦</hi>承之以劔不動<hi>杜按劔指其喉</hi>勝曰不<lb/>
　為利諂不為威惕不洩人言以求媚者去之吴人伐<lb/>
　慎白公敗之<hi>杜汝隂慎縣也○為于偽反</hi>請以戰備獻<hi>杜與吴戰之所得鎧</hi>
　<hi>杖兵器皆備而獻之欲因以為亂</hi>許之遂作亂秋七月殺子西子期<lb/>
　于朝而劫惠王子西以袂掩面而死<hi>慙于葉公</hi>子期曰昔<lb/>
　者吾以力事君不可以弗終<hi>林不可不終于所事</hi>抉豫章以殺<lb/>
　人而後死<hi>杜以效其多力豫章大木○抉烏穴反</hi>石乞曰焚庫弑王不<lb/>
<pb n="16b"/>
　然不濟<hi>林焚府庫以息覬覦弑惠王以絶觀望</hi>白公曰不可弑王不祥<lb/>
　焚庫無聚將何以守矣乞曰有楚國而治其民以敬<lb/>
　事神可以得祥且有聚矣何患弗從葉公在蔡<hi>蔡遷州來</hi>
　<hi>楚并其地</hi>方城之外皆曰可以入矣子髙曰吾聞之以險<lb/>
　徼幸者其求無饜偏重必離<hi>杜險猶惡也所求無饜則不安譬如物偏重則</hi>
　<hi>離敗欲須其斃而討之</hi>聞其殺齊管修也而後入<hi>管修楚賢大夫故齊管仲</hi>
　<hi>之後聞其殺賢知其可討</hi>白公欲以子閭為王<hi>子閭平王子啟五辭王者</hi>子閭<lb/>
　不可遂劫以兵子閭曰王孫若安靖楚國匡正王室<lb/>
<pb n="17a"/>
　而後庇焉啓之願也敢不聴從若將専利以傾王室<lb/>
　不顧楚國有死不能<hi>不能徒</hi>遂殺之<hi>林遂殺子閭</hi>而以王如<lb/>
　髙府<hi>髙府楚别府</hi>石乞尹門<hi>杜為/門尹</hi>圉公陽穴宫負王<hi>林圉公陽</hi>
　<hi>楚大夫穴髙府之宫而負恵王</hi>以如昭夫人之宫<hi>杜昭夫人王母越女</hi>葉公亦<lb/>
　至及北門或遇之曰君胡不胄國人望君如望慈父<lb/>
　母焉盜賊之矢若傷君是絶民望也若之何不冑乃<lb/>
　胄而進又遇一人曰君胡胄國人望君如望嵗焉<hi>嵗年</hi>
　<hi>穀也</hi>日月以幾<hi>杜冀君來/○幾音冀</hi>若見君面是得艾也<hi>杜艾安也○艾</hi>
<pb n="17b"/>
　<hi>魚廢反又五蓋反</hi>民知不死其亦夫有奮心猶將旌君以徇<lb/>
　于國<hi>林民知脱于死亾其亦皆有奮發討罪之心猶將旌表葉公以徇告楚國之人也</hi>而又<lb/>
　掩面以絶民望不亦甚乎乃免胄而進<hi>杜言葉公得民心</hi>遇<lb/>
　箴尹固帥其屬將與白公<hi>杜欲與白公并</hi>子髙曰微二子者<lb/>
　楚不國矣<hi>杜二子子西子期也柏舉之敗二子功多</hi>棄德從賊其可保乎<lb/>
　乃從葉公使與國人以攻白公白公奔山而縊其徒<lb/>
　微之<hi>林微匿也白公之黨共匿其尸○與一本作興謂興發也</hi>生拘石乞而問白<lb/>
　公之死焉對曰余知其死所而長者使余勿言<hi>杜長者謂</hi>
<pb n="18a"/>
　<hi>白公也○長丁丈反</hi>曰不言將烹乞曰此事也<hi>林白公簒國事</hi>克則為<lb/>
　卿不克則烹固其所也何害乃烹石乞王孫燕奔頯<lb/>
　黄氏<hi>杜燕勝弟頯黄吴地○燕烏賢反又烏練反頯求龜反舊求悲反</hi>沈諸梁兼二<lb/>
　事<hi>林沈諸梁即葉公子髙杜二事令尹司馬</hi>國寧<hi>杜寧/安也</hi>乃使寧為令尹<hi>子西</hi>
　<hi>之子子國也</hi>使寛為司馬<hi>子期/之子</hi>而老子葉<hi>傳終言之○葉始涉反</hi>○<lb/>
　衛侯占夢嬖入<hi>林以能占夢見愛</hi>求酒于大叔僖子<hi>僖子大叔隨○</hi>
　<hi>大音泰下同</hi>不得與卜人比而告公曰君有大臣在西南<lb/>
　隅弗去懼害<hi>杜託占卜夢而言○比毗志反</hi>乃逐大叔遺遺奔晉○<lb/>
<pb n="18b"/>
　衛侯謂渾良夫曰吾繼先君而不得其器若之何<hi>國之</hi>
　<hi>寳器輒皆將去</hi>良夫代執火者而言<hi>杜將密謀屏左右</hi>曰疾與亡君<lb/>
　皆君之子也召之而擇材焉可也<hi>林疾大子疾也亡君出公輒也言二</hi>
　<hi>人皆莊公所生之子召輒擇其有材者立之</hi>若不材器可得也<hi>杜輒若不材可廢其</hi>
　<hi>身因得其器</hi>豎告大子<hi>杜大子疾</hi>大子使五人輿豭從已劫公<lb/>
　而强盟之<hi>盟求必立己○强其丈反</hi>且謀殺良夫公曰其盟免三<lb/>
　死<hi>杜盟在十五年</hi>曰請三之後有罪殺之公曰諾哉<lb/>
　左傳杜林合注卷四十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>左傳杜林合注卷四十一</head>
    <p>
<pb n="1a"/>
欽定四庫全書<lb/>
　左傳杜林合注卷四十一　明　王道焜<lb/>
　　　　　　　　　　　　　趙如源　同編<lb/>
　　昭公八<lb/>
經<hi>辛巳</hi>二十有二年春齊侯伐莒○宋華亥向寜華定自<lb/>
宋南里岀奔楚<hi>言自南里别從國去</hi>○大蒐于昌間<hi>無傳</hi>○夏四月<lb/>
乙丑天王崩<hi>林景王崩王子猛立是為悼王是冬卒敬王立</hi>六月叔鞅如京師<lb/>
塟景王<hi>杜叔鞅叔弓子三月而塟亂故速林如京師止此</hi>王室亂<hi>杜承叔鞅言而書之未知<pb n="1b"/>誰是故但曰亂林周亂不書書王室亂則天下無人紀矣昔者惠裏之世子頽亂卿虢討之子帶亂晉討之春秋不書猶有臣子焉耳於是景王崩悼王即位既塟矣子朝欲簒子猛而立凡厯悼敬五年而後定而訖於佚賊則天下無人紀矣</hi>○劉子單子以王猛居於皇<hi>杜辟子朝難出居皇王猛書名未即位林猛未踰年稱王成猛之為王以猛為宜立也是故春秋之誼苟宜立也則糾雖未得國成之為子糾猛未得京師成之為王猛</hi>○秋劉子單子以王猛入於王城<hi>杜晉助猛故得還王都林居於皇言失京師也入於王城言始得京師也</hi>○冬十月王子猛卒<hi>杜未即位故不言崩諡曰悼王其曰王子猛卒未踰年也</hi>○十有二月癸酉朔日有食之<lb/>
<hi>杜無傳此月有庚戌當為癸夘朔書癸酉誤</hi>
<pb n="2a"/>
傳二十二年春王二月甲子齊北郭啓帥師伐莒<hi>杜啓齊大夫北郭佐之後</hi>莒子將戰苑羊牧之諫<hi>牧之莒大夫</hi>曰齊帥賤其求<lb/>
不多不如下之<hi>林言北郭啟非卿帥師所求於莒者不多不如卑下服齊勿與戰○帥所類反</hi>
大國不可怒也弗聴敗齊師於夀餘<hi>莒地</hi>齊侯伐莒<hi>杜怒敗</hi>
莒子行成司馬竈如莒蒞盟<hi>杜竈齊大夫</hi>莒子如齊涖盟盟<lb/>
於稷門之外<hi>稷門齊城門也</hi>莒於是乎大惡其君<hi>為明年莒子來奔傳</hi>○<lb/>
楚薳越使告於宋<hi>林薳越前年帥師救華氏故使人告於宋</hi>曰寡君聞君有<lb/>
不令之臣為君憂無寧以為宗羞<hi>杜無寜寧也言華氏為宋宗廟之羞恥</hi>
<pb n="2b"/>
寡君請受而戮之對曰孤不佞不能媚於父兄<hi>華向公族也故稱父兄</hi>以為君憂拜命之辱抑君臣日戰君曰余必臣是<lb/>
助亦惟命人有言曰惟亂門之無過<hi>林兵亂之家無過其門○過古禾反</hi>
君若惠保敝邑無亢不衷以奬亂人<hi>林無為髙亢不叶中正之事以奬助叛亂之人</hi>孤之望也唯君圖之楚人患之<hi>杜患宋以義距之</hi>諸侯之<lb/>
戍謀曰若華氏知困而致死楚恥無功而疾戰非吾利<lb/>
也不如出之以為楚功<hi>林死守則戍不可解疾戰則師或致敗不如解圍聴華向出奔使楚人得取其救華氏之功</hi>其亦無能為也己<hi>言華氏不能復為宋患</hi>救宋而<lb/>
<pb n="3a"/>
除其害又何求乃固請出之宋入從之已己宋華亥向<lb/>
寧華定華貙華登皇奄傷省臧士平出奔楚<hi>杜華貙已下五子不書非卿</hi>宋公使公孫忌為大司馬<hi>代華/費遂</hi>邊卬為大司徒<hi>卬平公曽孫代華定</hi>樂祁為司城<hi>杜祁子罕/孫樂祁犂</hi>仲幾為左師<hi>幾仲江孫代向寧○幾音基</hi>樂大心為右師<hi>代華/向</hi>樂輓為大司宼<hi>輓子罕孫○輓音晩</hi>以<lb/>
靖國人<hi>終梓慎之言三年而後弭</hi>○王子朝賓起有寵於景王<hi>杜子朝景王之長庶子賓起子朝之傅</hi>王與賓孟説之欲立之<hi>杜孟即起也王語賓孟欲立子朝為大子</hi>劉獻公之庶子伯蚠事單穆公<hi>杜獻公劉摯伯蚠劉狄穆公單旗○<pb n="3b"/>蚠扶粉反又扶云反</hi>惡賓孟之為人也願殺之又惡王子朝之言<lb/>
以為亂願去之<hi>杜子朝有欲立之言故劉蚠惡之</hi>賓孟適郊見雄雞自<lb/>
㫁其尾問之侍者曰自憚其犧也<hi>畏其為犧牲奉宗廟故自殘毁</hi>遽歸<lb/>
告王且曰雞其憚為人用乎人異於是<hi>杜雞犧雖見寵飾然卒當見殺若人見寵飾則當貴盛故言異於雞</hi>犧者實用人人犧實難已犧何害<hi>杜言設使寵人如寵犧則不宜假人以招禍難使犧在已則無患害己喻子朝欲使王早寵異之</hi>王弗應<lb/>
<hi>十五年太子夀卒王立子猛後復欲立子朝而未定賓孟感雞盛稱子朝王心許之故不應</hi>夏四月<lb/>
王田北山使公卿皆從將殺單子劉子<hi>杜北山洛北芒也王知單劉不<pb n="4a"/>從立子朝欲因田獵先殺之○從才用反</hi>王有心疾乙丑崩於榮錡氏<hi>四月十九日河南鞏縣西有榮錡澗○錡魚竒反</hi>戊辰劉子摯卒<hi>二十二日卒</hi>無子單子<lb/>
立劉蚠<hi>林蚠獻公之庶子杜蚠事單子故</hi>五月庚辰見王<hi>見王猛○見賢遍反</hi>遂<lb/>
攻賓起殺之<hi>杜黨子朝故</hi>盟羣王子于單氏<hi>杜王子猛次王故單劉立之懼諸王子或黨子朝故盟之</hi>○晉之取鼓也<hi>在十/五年</hi>既獻而反鼔子焉<hi>杜獻於廟</hi>又叛於鮮虞<hi>杜叛晉/屬鮮虞</hi>六月荀吴略東陽<hi>略行也東陽晉之山東邑魏郡廣平以北</hi>使師偽糴者<hi>林使晉師詐為將販糴於鼓者</hi>負甲以息於昔陽<lb/>
之門外<hi>昔陽故肥子所都</hi>遂襲鼔滅之以鼓子鳶鞮歸使涉佗<lb/>
<pb n="4b"/>
守之<hi>杜守鼔之地涉佗晉大夫○鳶悦全反鞮丁兮反佗徒多反</hi>○丁巳塟景王王<lb/>
子朝因舊官百工之喪職秩者與靈景之族以作亂<hi>杜百工百官也靈王景王之子孫○喪息浪反</hi>帥郊要餞之甲<hi>杜三邑周地○要一遥反餞賤淺反</hi>
以逐劉子<hi>逐伯蚠</hi>壬戌劉子奔揚<hi>揚周邑</hi>單子逆悼王于莊<lb/>
宫以歸<hi>杜悼王子猛也</hi>王子還夜取王以如莊宫<hi>王子還子朝黨也不欲使單子得王猛故取之</hi>癸亥單子出<hi>失王故/出奔</hi>王子還與召莊公謀<hi>杜莊公召伯奐子朝黨也○召上照反</hi>曰不殺單旗不捷<hi>杜旗單子也</hi>與之重盟<lb/>
必來背盟而克者多矣從之<hi>杜從還謀也○背音佩</hi>樊頃子曰非<lb/>
<pb n="5a"/>
言也必不克<hi>杜頃子樊齊單劉黨林王子還之謀非有德之言必不勝○頃音傾</hi>遂奉王<lb/>
以追單子<hi>杜王子還奉王</hi>及領大盟而復<hi>領周地欲重盟令單子劉子復歸</hi>殺<lb/>
摯荒以説<hi>杜委罪於荒○説如字或音悦</hi>劉子如劉<hi>杜歸其采邑</hi>單子亡乙<lb/>
丑奔于平畤<hi>杜平畤周地知王子還欲背盟斂亡走</hi>羣王子追之<hi>林羣王子黨子胡來共追單子</hi>單子殺還姑發弱鬷延定稠<hi>杜八子靈景之族因戰而殺之</hi>子<lb/>
朝奔京<hi>其黨死故</hi>丙寅伐之<hi>單子伐京</hi>京人奔由劉子入于王城<lb/>
<hi>子朝奔京故得入</hi>辛未鞏簡公敗績于京乙亥甘平公亦敗焉<lb/>
<hi>杜甘鞏二公周卿士皆為子朝所敗</hi>叔鞅至自京師<hi>塟景王還</hi>言王室之亂也<lb/>
<pb n="5b"/>
<hi>經所以書</hi>閔馬父曰子朝必不克其所與者天所廢也<hi>杜閔馬父閔子馬魯大夫天所廢謂羣喪職秩者</hi>單子欲告急於晉秋七月戊寅以<lb/>
王如平畤遂如圃車次干皇<hi>杜出次以示急戊寅七月三日經書六月誤也</hi>劉<lb/>
子如劉單子使王子處守于王城<hi>杜王子處子猛黨守王城距子朝</hi>盟<lb/>
百工于平宫<hi>杜平宫平王廟</hi>辛夘鄩肸伐皇<hi>鄩肸子朝黨○鄩音尋</hi>大敗<lb/>
獲鄩肸壬辰焚諸王城之市<hi>杜焚鄩肸</hi>八月辛酉司徒醜以<lb/>
王師敗績于前城<hi>醜悼王司徒前城子朝所得邑</hi>百工叛<hi>司徒醜敗故</hi>己已<lb/>
伐單氏之宫敗焉<hi>杜百工伐單氏為單氏所敗</hi>庚午反伐之<hi>單氏反伐百工</hi>
<pb n="6a"/>
辛未伐東圉<hi>杜百工所在洛陽東南有圉鄉</hi>冬十月丁巳晉籍談荀躒<lb/>
帥九州之戎<hi>杜九州戎陸渾戎十七年滅屬晉州鄉屬也五州為鄉○躒力狄反</hi>及焦瑕<lb/>
温原之師<hi>焦瑕温原晉四邑</hi>以納王于王城<hi>丁巳在十月經書秋誤</hi>庚申<lb/>
單子劉蚠以王師敗績于郊<hi>為子朝之黨所敗</hi>前城人敗陸渾<lb/>
于社<hi>杜前城子朝衆社周地</hi>十一月乙酉王子猛卒<hi>乙酉在十一月經書十月誤雖未即位周人諡曰悼王</hi>不成喪也<hi>釋所以不/稱王崩</hi>己丑敬王即位<hi>杜敬王王子猛母弟王子匄</hi>館于子旅氏<hi>子旅周大夫</hi>十二月庚戌晉籍談<lb/>
荀躒賈辛司馬督<hi>杜司馬烏</hi>帥師軍于隂<hi>籍談/所軍</hi>于侯氏<hi>荀躒所軍</hi>
<pb n="6b"/>
于谿泉<hi>賈辛所軍鞏縣西南有明谿泉</hi>次于社<hi>司馬督所次</hi>王師軍于汜于<lb/>
解次于任人<hi>杜王師分在三邑洛陽西南有大解小解○汜音凡解音蟹任音壬</hi>閏月晉<lb/>
箕遺樂徵右行詭濟師取前城<hi>三子晉大夫濟師渡伊洛○行户郎反</hi>軍<lb/>
其東南王師軍于京楚辛丑伐京毁其西南<hi>京楚子朝所在</hi>
經<hi>壬午</hi>二十有三年春王正月叔孫婼如晉<hi>謝取邾師○婼勅略反</hi>
○癸丑叔鞅卒<hi>無傳</hi>○晉人執我行人叔孫婼<hi>稱行人譏晉執使人</hi>
○晉人圍郊<hi>杜討子朝也郊周邑圍郊在叔鞅卒前經書後從赴</hi>○夏六月蔡侯<lb/>
東國卒于楚<hi>杜無傳未同盟而赴以名林悼侯卒弟昭公申立</hi>○秋七月莒子<lb/>
<pb n="7a"/>
庚輿來奔<hi>林齊納郊公</hi>○戊辰吴敗頓胡沈蔡陳許之師于<lb/>
雞父<hi>杜不書楚楚不戰也雞父楚地安豐縣南有雞備亭○父音甫</hi>胡子髠沈子逞滅<lb/>
<hi>國雖存君死曰滅○髠若門反</hi>獲陳夏齧<hi>杜大夫死生通曰獲夏齧徵舒𤣥孫林夷狄交相敗不書必敗中國而後書吴敗頓胡沈蔡陳許之師胡子髠沈子逞滅獲陳夏齧自及春秋未之有也○齧五結反</hi>
○天王居于狄泉<hi>杜敬王辟子朝也狄泉今洛陽城内大倉西南池水也時在城外林居于狄泉言未得京師也於是王猛卒敬王即位即王猛之母弟匄也居于狄泉謂之東王子朝入于王城謂之西王書曰天王居于狄泉黜子朝也</hi>○尹氏立王子朝<hi>杜尹氏周世卿也書尹氏立子朝明非周人所欲立林此尹文公圉周世卿也書尹氏立王子朝猶曰尹氏所欲立也將以王天下獨尹氏立之則<pb n="7b"/>莫之與矣王子不名惟卒名之非卒也而名之者貶也是故救衛書子突奔名子瑕立名子朝</hi>○八月<lb/>
乙未地震○冬公如晉至河有疾乃復<lb/>
傳二十三年春王正月壬寅朔二師圍郊<hi>二師王師晉師也王師不書不以告</hi>癸夘郊鄩潰<hi>杜河南鞏縣西南有地名鄩中郊鄩二邑皆子朝所得○鄩音尋</hi>丁<lb/>
未晉師在平隂王師在澤邑<hi>平隂今河隂縣</hi>王使告間<hi>林子朝敗故敬王使人告間暇于晉○間音閑</hi>庚戌還<hi>晉師/還</hi>○邾人城翼<hi>翼邾邑</hi>還將自<lb/>
離姑<hi>杜離姑邾邑從離姑則道徑魯之武城</hi>公孫鉏曰魯將御我<hi>鉏邾大夫○御魚吕反</hi>欲自武城還循山而南<hi>杜至武城而還依山南行不欲過武城</hi>徐鉏<lb/>
<pb n="8a"/>
丘弱茅地<hi>三子邾大夫</hi>曰道下<hi>謂此山道下隰</hi>遇雨將不出是不歸<lb/>
也<hi>林將阻雨水不能出是師不能歸也</hi>遂自離姑<hi>遂過/武城</hi>武城人塞其前<hi>杜以兵塞其前道</hi>㫁其後之木而弗殊<hi>杜殊絶也○㫁丁管反</hi>邾師過之乃<lb/>
推而蹷之<hi>杜蹷仆也及邾師既過㫁木之地乃推㫁木而蹷仆於地以絶邾師走路○蹷其月反又音厥</hi>遂取邾師獲鉏弱地<hi>杜取邾師不書非公命</hi>邾人愬于晉晉人<lb/>
來討叔孫婼如晉晉人執之書曰晉人執我行人叔孫<lb/>
婼言使人也<hi>嫌外内異故異發傳○使所吏反</hi>晉人使與邾大夫坐<hi>杜坐訟曲直</hi>叔孫曰列國之卿當小國之君固周制也<hi>林禮卿得㑹伯<pb n="8b"/>子男故曰當小國之君</hi>邾又夷也<hi>杜邾雜有東夷之風</hi>寡君之命介子服回<lb/>
在<hi>子服回魯大夫為叔孫之介副</hi>請使當之<hi>林請使當邾大夫</hi>不敢廢周制故<lb/>
也乃不果坐韓宣子使邾人聚其衆將以叔孫與之<hi>與邾使執之</hi>叔孫聞之去衆與兵而朝<hi>示欲以身死</hi>士彌牟謂韓宣<lb/>
子<hi>杜彌牟士景伯</hi>曰子弗良圖而以叔孫與其讐叔孫必死之<lb/>
魯亾叔孫必亾邾<hi>林必滅邾以報此恥</hi>邾君亾國將焉歸<hi>杜時邾君在晉若亾國無所歸將益晉憂○焉於䖍反下同</hi>子雖悔之何及所謂盟主討違<lb/>
命也若皆相執焉用盟主<hi>聴邾衆取叔孫是為諸侯皆得輒相執</hi>乃弗與<lb/>
<pb n="9a"/>
使各居一館<hi>杜分别叔孫子服回</hi>士伯聴其辭而愬諸宣子乃皆<lb/>
執之<hi>林士伯即士景伯○二子辭不屈故士伯愬而執之</hi>士伯御叔孫從者四人<lb/>
過邾館以如吏<hi>欲使邾人見叔孫之屈辱○從才用反下同</hi>先歸邾子士伯<lb/>
曰以芻蕘之難從者之病將館子於都<hi>林以刈芻草採薪蕘者之艱難不易得魯之從者以此為病將改館叔孫於别都謂箕也</hi>叔孫旦而立期焉<hi>杜立待命也從且至旦為期○期居其反</hi>乃館諸箕舍子服昭伯於他邑<hi>杜别囚之</hi>范獻<lb/>
子求貨於叔孫使請冠焉<hi>杜以求冠為辭</hi>取其冠法而與之兩<lb/>
冠曰盡矣<hi>杜既送作冠模法又進二冠以與之偽若不解其意</hi>為叔孫故申豐以<lb/>
<pb n="9b"/>
貨如晉<hi>欲行貨以免叔孫○為于偽反</hi>叔孫曰見我吾告女所行貨<hi>林言我當告汝以所行貨賄之地○女音汝</hi>見而不出<hi>留申豐不使得出不欲以貨免</hi>吏人之<lb/>
與叔孫居於箕者請其吠狗弗與及將歸殺而與之食<lb/>
之<hi>示不愛</hi>叔孫所館者雖一日必葺其牆屋<hi>葺補治也</hi>去之如<lb/>
始至<hi>不以當去而有所毁壊</hi>○夏四月乙酉單子取訾劉子取牆<lb/>
人直人<hi>杜三邑屬子朝者訾在河南鞏縣西南○訾于斯反</hi>六月壬午王子朝入<lb/>
于尹<hi>杜自京入尹氏之邑</hi>癸未尹圉誘劉佗殺之<hi>尹圉尹文公也劉佗劉蚠族敬王黨○佗徒河反</hi>丙戌單子從阪道劉子從尹道伐尹單子先<lb/>
<pb n="10a"/>
至而敗劉子還<hi>杜單子敗故</hi>己丑召伯奐南宫極以成周人<lb/>
戍尹<hi>杜二子周卿士子朝黨奐召莊公</hi>庚寅單子劉子樊齊以王如劉<lb/>
<hi>杜辟子朝出居劉子邑</hi>甲午王子朝入于王城次于左巷<hi>杜近東城</hi>秋<lb/>
七月戊申鄩羅納諸莊宫<hi>鄩羅周大夫鄩肸之子</hi>尹辛敗劉師于<lb/>
唐<hi>杜尹辛尹氏族唐周地林敗敬王之師</hi>丙辰又敗諸鄩甲子尹辛取西<lb/>
闈<hi>西闈周地</hi>丙寅攻蒯蒯潰<hi>林蒯敬王邑杜河南縣西南蒯鄉是也於是敬王居狄泉尹氏立子朝</hi>○莒子庚輿虐而好劔苟鑄劔必試諸人<hi>林必以人試劔觀其利鈍○好呼報反</hi>國人患之又將叛齊烏存帥國人以逐之<lb/>
<pb n="10b"/>
<hi>杜烏存莒大夫</hi>庚輿將出聞烏存執殳而立於道左懼將止死<lb/>
<hi>殳長丈二而無刄○殳音殊</hi>苑羊牧之曰君過之<hi>牧之亦莒大夫</hi>烏存以力<lb/>
聞可矣何必以弑君成名遂來奔齊人納郊公<hi>郊公著丘公之子十四年奔魯</hi>○吴人伐州來楚薳越帥師<hi>杜令尹以疾從戎故薳越攝其事</hi>
及諸侯之師奔命救州來吴人禦諸鍾離子瑕卒楚師<lb/>
熸<hi>杜子瑕即令尹不起所疾也吴楚之間謂火滅為熸軍之重主喪亾故其軍人無復氣勢○熸子潜反</hi>
吴公子光曰諸侯從於楚者衆而皆小國也畏楚而不<lb/>
獲己是以來吾聞之曰作事威克其愛雖小必濟<hi>○克勝也<pb n="11a"/>言軍事尚威若能克勝其愛雖小國必有成功</hi>胡沈之君幼而狂<hi>杜狂無常</hi>陳大夫<lb/>
齧壯而頑頓與許蔡疾楚政楚令尹死其師熸帥賤多<lb/>
寵政令不壹<hi>杜帥賤薳越非正卿也軍多寵人政令不壹於越○帥所類反下同</hi>七國同<lb/>
役而不同心<hi>杜七國楚頓胡沈蔡陳許</hi>帥賤而不能整無大威命楚<lb/>
可敗也若分師先以犯胡沈與陳必先奔三國敗諸侯<lb/>
之師乃摇心矣諸侯乖亂楚必大奔請先者去備薄威<lb/>
後者敦陳整旅<hi>杜請在軍之前行者去其戰備薄其威嚴示之以不整而誘之也在軍之後列者敦厚陳法整齊行列持之以整重而待之○陳直覲反下未陳同</hi>吴子從之戊辰晦戰<lb/>
<pb n="11b"/>
于雞父<hi>杜七月二十九日遣兵忌晦戰撃楚所不意</hi>吴子以罪入三千先犯<lb/>
胡沈與陳<hi>杜囚徒不習戰以示不整</hi>三國爭之吴為三軍以繫於後<lb/>
<hi>林此敦陳整族之衆也</hi>中軍從王<hi>杜從/吴王</hi>光帥右掩餘帥左<hi>掩餘吴王夀夢子</hi>吴之罪人或奔或止<hi>林言不/整也</hi>三國亂<hi>林三國爭之故紛亂</hi>吴師<lb/>
擊之三國敗獲胡沈之君及陳大夫舍胡沈之囚使奔<lb/>
許與蔡頓曰吾君死矣師譟而從之三國奔<hi>杜三國許蔡頓○譟素報反</hi>楚師大奔書曰胡子髠沈子逞滅獲陳夏齧君臣<lb/>
之辭也<hi>杜國君社稷之主與宗廟共其存亾者故稱滅大夫輕故曰獲獲得也</hi>不言戰楚<lb/>
<pb n="12a"/>
未陳也<hi>嫌與陳例相涉故重發之</hi>○八月丁酉南宫極震<hi>經書乙未地動魯地也丁酉南宫極震周地亦震也為屋所壓而死</hi>萇𢎞謂劉文公曰君其勉之先<lb/>
君之力可濟也<hi>杜文公劉蚠也先君謂蚠之父獻公也獻公亦欲立子猛未及而卒</hi>周之<lb/>
亾也其三川震<hi>杜謂幽王時也三川涇渭洛水也地動川岸崩</hi>今西王之大臣<lb/>
亦震天棄之矣<hi>杜子朝在王城故謂西王</hi>東王必大克<hi>敬王居狄泉在王城之東故曰東王</hi>○楚大子建之母在郥<hi>郥郥陽也平王娶秦女廢大子建故母歸其家○郥古間反</hi>召吴人而啟之冬十月甲申吴太子諸樊入郥<hi>杜諸樊吴王僚之太子林案吴子遏號諸樊王僚是遏之弟子先儒又以為遏弟何容僚子乃取遏號為名恐傳寫<pb n="12b"/>誤耳未詳</hi>取楚夫人<hi>杜大子建母</hi>與其寳器以歸楚司馬薳越追<lb/>
之不及將死衆曰請遂伐吴以徼之<hi>杜徼要其勝負</hi>薳越曰再<lb/>
敗君師死且有罪<hi>此年秋敗於雞父設往復敗為再敗</hi>亡君夫人不可以<lb/>
莫之死也乃縊於薳澨<hi>薳澨楚地○澨市制反</hi>○公為叔孫故如<lb/>
晉及河有疾而復<hi>此年春晉為邾人執叔孫故公如晉謝之○為丁偽反</hi>○楚囊<lb/>
瓦為令尹<hi>杜囊瓦子囊之孫子常也代陽匄</hi>城郢<hi>楚用子囊遺言已築郢城矣今畏吴復増修以自固○郢以井反</hi>沈尹戌曰子常必亡郢苟不能衛城無益<lb/>
也古者天子守在四夷<hi>林德及逺方故四夷不侵皆為之守衛○守手又反下同</hi>天<lb/>
<pb n="13a"/>
子卑守在諸侯<hi>杜政卑損林四夷交侵故藉諸侯以為守衛</hi>諸侯守在四鄰<lb/>
<hi>林親仁善鄰故鄰國不侵皆為之守衛</hi>諸侯卑守在四竟<hi>林鄰國交侵故完四竟以自守衛○竟音境下同</hi>慎其四竟結其四援<hi>杜結四鄰之國為援助</hi>民狎其野<lb/>
<hi>狎安習也</hi>三務成功<hi>杜春夏秋三時之務</hi>民無内憂而又無外懼國焉<lb/>
用城<hi>林為之民者内無盜賊之憂外無敵國之懼國都之内安用修城以為固○焉於䖍反</hi>今吴<lb/>
是懼而城於郢守已小矣卑之不獲能無亡乎<hi>林卑損之極不得守其四境能不亡其國都乎</hi>昔梁伯溝其公宫而民潰<hi>在僖十八年</hi>民棄<lb/>
其上不亡何待夫正其疆場修其土田險其走集<hi>杜走集邊<pb n="13b"/>竟之壘辟○疆居良反</hi>親其民人<hi>林使其相親相愛/相救助相扶持</hi>明其伍候<hi>杜使民有部伍相為候望</hi>信其鄰國慎其官守守其交禮<hi>杜交接之禮</hi>不僣<lb/>
不貪<hi>林守其誠信尚其亷恥</hi>不懦不耆<hi>杜懦弱也耆强也○耆巨之反又亘支反</hi>完其<lb/>
守備以待不虞又何畏矣詩曰無念爾祖聿修厥德<hi>杜詩大雅無念念也聿述也義取念祖考則述治其德以顯之</hi>無亦監乎若敖蚡冒至于<lb/>
武文<hi>林若敖楚八世祖蚡冒楚十世祖杜四君皆楚先君之賢者○蚡扶粉反</hi>土不過同<hi>方百里為一同言未滿一圻</hi>慎其四竟猶不城郢今土數圻<hi>杜方千里為圻○數所主反</hi>而郢是城不亦難乎<hi>言守若是難以為安也為定四年吴入楚傳</hi>
<pb n="14a"/>
經<hi>癸未</hi>二十有四年春王二月丙戌仲孫貜卒<hi>無傳孟僖子也○貜俱縛反徐俱碧反</hi>○婼至自晉<hi>喜得赦歸○故書至</hi>夏五月乙未朔日<lb/>
有食之○秋八月大雩○丁酉杞伯郁釐卒<hi>杜無傳未同盟而赴以名丁酉九月五日有日無月○平公卒子悼公成立○釐力之反又音來</hi>○冬吴滅巢<hi>楚邑也書滅用大師</hi>○葬杞平公<hi>無傳</hi>
傳二十四年春王正月辛丑召簡公南宫嚚以甘桓公<lb/>
見王子朝<hi>杜簡公召莊公之子召伯盈也嚚南宫極之子桓公甘平公之子○見賢遍反</hi>劉子<lb/>
謂萇𢎞曰甘氏又往矣對曰何害同德度義<hi>杜度謀也言惟同心<pb n="14b"/>同德則能謀義子朝不能於我無害○度待洛反</hi>大誓曰紂有億兆夷人亦有<lb/>
離德<hi>杜言紂衆億兆兼有四夷不能同德終敗亡</hi>余有亂臣十人同心同德<lb/>
<hi>杜武王言我有治臣十人雖少同心也今大誓無此語</hi>此周所以興也君其務德<lb/>
無患無人<hi>林君謂劉文公</hi>戊午王子朝入于鄔<hi>杜緱氏西南有鄔聚言子朝稍强○鄔烏户反</hi>○晉士彌牟逆叔孫于箕<hi>將禮而歸之</hi>叔孫使梁其<lb/>
踁待于門内<hi>杜踁叔孫家臣○踁户走反</hi>曰余左顧而欬<hi>林欬逆氣聲○欬苦代反</hi>乃殺之<hi>杜疑士伯來殺已故謀殺之</hi>右顧而笑乃止叔孫見士伯<lb/>
士伯曰寡君以為盟主之故是以乆子<hi>杜乆執子以謝邾</hi>不腆<lb/>
<pb n="15a"/>
敝邑之禮將致諸從者使彌牟逆吾子叔孫受禮而歸<lb/>
二月婼至自晉尊晉也<hi>貶婼族所以尊晉婼行人故不言罪已○從才用反</hi>○三<lb/>
月庚戌晉侯使士景伯涖問周故<hi>涖臨也就問子朝敬王知誰曲直</hi>士<lb/>
伯立于乾祭而問於介衆<hi>乾祭王城北門介大也○乾音干祭側界反</hi>晉人<lb/>
乃辭王子朝不納其使<hi>林衆言子朝曲故辭之不納子朝之使○使所吏反</hi>○夏<lb/>
五月乙未朔日有食之梓慎曰將水<hi>隂勝陽故曰將水</hi>昭子曰<lb/>
旱也日過分而陽猶不克克必甚能無旱乎<hi>林五月建辰故日已過春分之節杜過春分陽氣盛時而不勝隂陽將猥出故為旱</hi>陽不克莫將積聚也<hi>杜陽<pb n="15b"/>氣莫然不動乃將積聚○陽不克莫絶句</hi>○六月壬申王子朝之師攻瑕及<lb/>
杏皆潰<hi>杜瑕杏敬王邑</hi>○鄭伯如晉子大叔相見范獻子獻子<lb/>
曰若王室何對曰老夫其國家不能恤敢及王室<hi>林老夫子大叔自稱言我有鄭國不能憂恤不敢及王室之事○相息亮反</hi>抑人亦有言曰嫠不<lb/>
恤其緯<hi>杜嫠寡婦也織者常苦緯少寡婦所宜憂○嫠力之反</hi>而憂宗周之隕為<lb/>
將及焉<hi>杜恐禍及已</hi>今王室實蠢蠢焉<hi>蠢蠢動擾貌○蠢昌允反</hi>吾小國<lb/>
懼矣然大國之憂也吾儕何知焉吾子其早圖之詩曰<lb/>
缾之罄矣惟罍之恥<hi>杜詩小雅罍大器瓶小器常稟於罍者而所受罄盡則罍為無餘故<pb n="16a"/>恥之</hi>王室之不寧晉之恥也獻子懼<hi>林范鞅恐諸侯以義責己</hi>而與宣<lb/>
子圖之<hi>杜宣子韓起</hi>乃徵㑹於諸侯期以明年<hi>為明年㑹黄父傳</hi>○<lb/>
秋八月大雩旱也<hi>杜終如叔孫之言</hi>○冬十月癸酉王子朝用<lb/>
成周之寳珪于河<hi>杜禱河求福</hi>甲戌津人得諸河上<hi>珪自出水</hi>隂<lb/>
不佞以温人南侵<hi>不佞敬王大夫晉以温人助敬王南侵子朝</hi>拘得玉者取<lb/>
其玉將賣之則為石王定而獻之<hi>林及敬王定位不佞以珪來獻</hi>與之<lb/>
東訾<hi>杜喜得玉故與之邑鞏縣西南訾城是也○訾子斯反</hi>○楚子為舟師以略<lb/>
吴疆<hi>略行也行吴界將侵之○疆居良反</hi>沈尹戌曰此行也楚必亡邑不<lb/>
<pb n="16b"/>
撫民而勞之吴不動而速之<hi>杜速召也</hi>吴踵楚<hi>杜躡楚踵跡</hi>而疆<lb/>
埸無備邑能無亡乎越大夫胥犴勞王於豫章之汭<hi>杜汭水曲○犴五旦反勞力報反</hi>越公子倉歸王乗舟<hi>杜歸遺也○歸如字又其媿反乗繩證反又如字</hi>倉及夀夢帥師從王<hi>杜壽夢越大夫○夢莫公反</hi>王及圉陽<lb/>
而還<hi>圉陽楚地</hi>吴人踵楚而邊人不備遂滅巢及鍾離而還<lb/>
<hi>杜鍾離不書告敗略</hi>沈尹戌曰亡郢之始於此在矣王壹動而亡<lb/>
二姓之帥<hi>杜二姓之帥守巢鍾離大夫○帥所類反</hi>幾如是而不及郢詩曰<lb/>
誰生厲階至今為梗<hi>杜詩大雅厲惡階道梗病也○幾居豈反又音機</hi>其王之<lb/>
<pb n="17a"/>
謂乎<hi>為定四年吴入郢傳</hi>
經<hi>甲申</hi>二十有五年春叔孫婼如宋○夏叔詣㑹晉趙鞅<lb/>
宋樂大心衛北宫喜鄭游吉曹入邾人滕人薛人小邾<lb/>
人于黄父<hi>林傳言謀王室也於是天王謂之東王子朝謂之西王晉侯使蒞問周故期以明年而後為黄父之㑹又明年而荀躒趙鞅之師出是故天王書出入而晉師克鞏不書書克鞏是討子朝也○詣五計反</hi>○有鸜鵒來巢<hi>此鳥穴居不在魯界故曰來巢非常故書○鸜其俱反鵒音欲</hi>○秋<lb/>
七月上辛大雩季辛又雩<hi>季辛下旬之辛也言又重上事</hi>○九月己亥<lb/>
公孫于齊次于陽州<hi>杜諱奔故曰孫若自孫讓而去位者陽州齊魯竟上邑未敢直前故<pb n="17b"/>次于竟林公行書次自莊以來未之有也於是再見其再見何以昭公之大國不可不詳其所如禮也○孫音遜傳同</hi>齊侯唁公于野井<hi>杜濟南祝阿縣東有野井亭齊侯來唁公公不敢逺勞故逆之往至野井○唁音彦</hi>○冬十月戊辰叔孫婼卒<hi>杜公不與小歛而書日者公在外非無恩</hi>○十有一月己亥宋公佐卒于曲棘<hi>杜陳留外黄縣城中有曲棘里宋地未同盟而赴以名○元公卒子景公頭曼立</hi>○十有二月齊侯取鄆<hi>取鄆以居公也○鄆音運</hi>
傳二十五年春叔孫婼聘于宋桐門右師見之<hi>右師樂大心居桐門</hi>語卑宋大夫而賤司城氏<hi>杜司城樂氏之大宗也卑賤謂其才德薄</hi>昭子<lb/>
<pb n="18a"/>
告其人曰右師其亡乎君子貴其身而後能及人是以<lb/>
有禮<hi>唯禮可以貴身貴身故尚禮</hi>今夫子卑其大夫而賤其宗是賤<lb/>
其身也<hi>賤人人亦賤己</hi>能有禮乎無禮必亡<hi>為定十年樂大心出奔傳</hi>宋公<lb/>
享昭子賦新宫<hi>逸詩</hi>昭子賦車轄<hi>杜詩小雅周人思得賢女以配君子昭子將為季孫迎宋公女故賦之○轄本又作合胡轄反</hi>明日宴飲酒樂宋公使昭子右<lb/>
坐<hi>杜坐宋公右以相近言改禮坐○樂音洛下同</hi>語相泣也<hi>林相與語而皆泣下</hi>樂祁佐<lb/>
<hi>助宴禮</hi>退而告人曰今兹君與叔孫其皆死乎吾聞之哀<lb/>
樂<hi>可樂而哀</hi>而樂哀<hi>可哀/而樂</hi>皆喪心也心之精爽是謂魂魄<hi>林精<pb n="18b"/>血也爽明也心之精血屬隂為魄心之神明屬陽為魂○喪息浪反下同</hi>魂魄去之何以能<lb/>
乆<hi>為此冬叔孫宋公卒傳</hi>季公若之姊為小邾夫人<hi>杜平子庶姑與公若同母故曰公若姊</hi>生宋元夫人<hi>杜宋元夫人/平子之外姊</hi>生子<hi>林宋元夫人生女</hi>以妻<lb/>
季平子昭子如宋聘且逆之<hi>杜平子人臣而因卿逆季氏强横○妻七計反</hi>公<lb/>
若從<hi>杜從昭子○從才用反又如字</hi>謂曹氏<hi>林曹氏即宋元夫/人曹小邾姓也</hi>勿與<hi>林勿與女</hi>魯將逐之<hi>林言魯人將逐季平子</hi>曹氏告公公告樂祁樂祁曰<lb/>
與之如是魯君必出<hi>林若果欲逐季氏魯君必失其國</hi>政在季氏三世<lb/>
矣<hi>林文子武子平子</hi>魯君喪政四公矣<hi>林宣成襄昭</hi>無民而能逞其<lb/>
<pb n="19a"/>
志者未之有也國君是以鎮撫其民詩曰人之云亡心<lb/>
之憂矣<hi>杜詩大雅言無人則憂患至</hi>魯君失民矣焉得逞其志靖以<lb/>
待命猶可動必憂<hi>林安靖以待天命猶可無事逆時而動必致憂患杜為下公孫傳○焉於䖍反</hi>○夏㑹于黄父謀王室也<hi>杜王室有子朝亂謀定之</hi>趙簡子令諸<lb/>
侯之大夫<hi>杜簡子趙鞅</hi>輸王粟具戍人<hi>林輸粟米以供王具人徒以戍周</hi>曰<lb/>
明年將納王<hi>林納王於王城</hi>子太叔見趙簡子簡子問揖讓周<lb/>
旋之禮焉對曰是儀也非禮也簡子曰敢問何謂禮對<lb/>
曰吉也聞諸先大夫子産曰<hi>林時子産已死故稱先大夫此曰字以下並舉子産<pb n="19b"/>之言</hi>夫禮天之經也<hi>經者道/之常</hi>地之義也<hi>義者利之宜</hi>民之行也<lb/>
<hi>行者人所履○行下孟反</hi>天地之經而民實則之<hi>林天經地義其實一理故總而言之謂天地之經民生天地間必以天地為法則</hi>則天之明<hi>日月星辰天之明也</hi>因地之性<lb/>
<hi>高下剛柔地之性也</hi>生其六氣<hi>杜謂隂陽/風雨晦明</hi>用其五行<hi>杜金木水火土</hi>氣為<lb/>
五味<hi>杜五行之氣適口養體為酸鹹辛苦甘之味</hi>發為五色<hi>杜青黄赤白黑發見也</hi>章<lb/>
為五聲<hi>杜宫商角徵羽</hi>淫則昏亂民失其性<hi>杜滋味聲色過則傷性</hi>是故<lb/>
為禮以奉之<hi>杜制禮以奉其性</hi>為六畜<hi>馬牛羊雞犬豕○畜許又反又楮六反</hi>五<lb/>
牲<hi>麋鹿麏狼兔</hi>三犧<hi>祭天地宗廟/三者謂之犧</hi>以奉五味<hi>林凡此所以奉成五味之用也</hi>
<pb n="20a"/>
為九文<hi>謂山龍華蟲藻火粉米黼黻也華若草華藻水草火盡火粉米若白米黼若斧黻若兩已相戾傳曰火龍黼黻昭其文也</hi>六采<hi>杜畫績之事雜用天地四方之色青與白赤與黑𤣥與黄皆相次謂之六色</hi>五章以奉五色<hi>杜青與赤謂之文赤與白謂之章白與黑謂之黼黑與青謂之黻五色備謂之繡集此五章以奉成五色之用</hi>為九歌八風七音六律以奉五聲<hi>杜解見二十年林凡此所以奉成五聲之用也</hi>為君臣上下以則地義<hi>君臣有尊卑法地有高下</hi>為夫婦外内以經二物<hi>杜夫治外婦治内各治其物林物事也以治内外經常之事</hi>為父子兄弟姑姊甥舅昏媾姻亞以象天明<hi>杜六親和睦以事嚴父若衆星之共辰極也妻父曰昏重昏曰媾壻父曰姻兩壻相謂曰亞</hi>為政事庸力行<lb/>
<pb n="20b"/>
務以從四時<hi>杜在君為政在臣為事民功曰庸治功曰力行其德教務其時要禮之本也林以順從春耕夏耘秋收冬藏之事</hi>為刑罰威獄使民畏忌以類其震曜殺<lb/>
戮<hi>雷震電曜天之威也聖人作刑戮以象類之</hi>為温慈惠和以效天之生殖<lb/>
長育<hi>林春生夏長天之恩也聖人施恩惠以效法之○長丁丈反</hi>民有好惡喜怒哀<lb/>
樂生于六氣<hi>杜此六者皆禀隂陽風雨晦明之氣○好呼報反惡烏路反樂音洛下皆同</hi>是<lb/>
故審則宜類<hi>林審其法則宜其象類</hi>以制六志<hi>為禮以制好惡喜怒哀樂六志使不過節</hi>哀有哭泣樂有歌舞喜有施舍怒有戰鬭喜生於好<lb/>
怒生於惡是故審行信令禍福賞罰以制死生生好物<lb/>
<pb n="21a"/>
也死惡物也好物樂也惡物哀也哀樂不失乃能協於<lb/>
天地之性是以長乆<hi>杜或哀或樂不失其正乃能則天因地和叶于陽生隂殺之性故能參天地與之長乆</hi>簡子曰甚哉禮之大也對曰禮上下之紀天<lb/>
地之經緯也<hi>杜經緯錯居以相成者林天地以禮而成位猶織以經緯而成文也</hi>民之所<lb/>
以生也<hi>林民有禮則安無禮則危所資以生者也</hi>是以先王尚之故人之能<lb/>
自曲直以赴禮者謂之成人大不亦宜乎<hi>林人性之曲者自以禮弼之使就於直人性之直者自以禮弼之使就於曲能如此者而後謂之成人禮之所以為大宜也</hi>簡子<lb/>
曰鞅也請終身守此言也<hi>杜鞅能守此言故終免於晉陽之難</hi>宋樂大心<lb/>
<pb n="21b"/>
曰我不輸粟我於周為客<hi>杜二王後為賓客</hi>若之何使客晉士<lb/>
伯曰自踐土以來<hi>踐土在僖二十八年</hi>宋何役之不㑹而何盟之<lb/>
不同曰同恤王室子焉得辟之子奉君命以㑹大事而<lb/>
宋背盟無乃不可乎右師不敢對受牒而退<hi>杜右師樂大心林受輸粟之牒命而退○焉於䖍反背音佩下同</hi>士伯告簡子曰宋右師必亾奉<lb/>
君命以使而欲背盟以干盟主無不祥大焉<hi>言不善無大此者為定十年宋樂大心出奔傳○使所吏反</hi>○有鸜鵒來巢書所無也師已曰<lb/>
異哉吾聞文武之世童謠有之<hi>杜師已魯大夫○己音紀又音祀</hi>曰鸜<lb/>
<pb n="22a"/>
之鵒之<hi>林鸜鵒二字分言之取其韻叶</hi>公出辱之<hi>言鸜鵒來則公出辱也</hi>鸜鵒之<lb/>
羽<hi>林羽飛貌</hi>公在外野往饋之馬<hi>杜饋遺也林季平子每嵗賈馬饋之</hi>鸜鵒跦<lb/>
跦公在乾侯<hi>跦跦跳行貌○跦張于反又張留反</hi>徵褰與襦<hi>林徵求也褰袴也襦内衣也言平子每嵗歸從者之衣屨○褰起䖍反又音愆襦而朱反</hi>鸜鵒之巢逺哉遥遥<hi>杜言其逺而又逺</hi>裯父喪勞宋父以驕<hi>裯父昭公死外故喪勞宋父定公代立故以驕○裯直留外父音甫喪息浪反</hi>鸜鵒鸜鵒往歌來哭<hi>林重呼鸜鵒傷之之甚杜昭公生出歌死還哭</hi>童謠有是今鸜鵒來巢其將及乎<hi>杜將及禍也</hi>○秋書再<lb/>
雩旱甚也<hi>杜傳言再雩以旱甚故非過時旱祭也</hi>○初季公鳥娶妻於齊<lb/>
<pb n="22b"/>
鮑文子生申<hi>杜公鳥季公亥之兄平子庶叔父林申公鳥之子鮑女所生也</hi>公鳥死季<lb/>
公亥與公思展與公鳥之臣申夜姑相其室<hi>杜公亥即公若也展季氏族相治也○夜本或作射音夜又音亦相息亮反</hi>及季姒與饔人檀通<hi>杜季姒公鳥妻鮑文子女饔人食官○檀直丹反人名也</hi>而懼<hi>林懼公若公思展申夜姑討之</hi>乃使其妾<lb/>
抶已<hi>林抶朴也○抶勅乙反</hi>以示秦遄之妻<hi>秦遄魯大夫妻公鳥妹秦姬也○遄市專反</hi>曰公若欲使余<hi>林言公若欲使我以非禮</hi>余不可而抶余又訴於<lb/>
公甫<hi>杜公甫平子弟</hi>曰展與夜姑將要余<hi>杜要劫我以非禮○要一遙反下同</hi>秦<lb/>
姬以告公之<hi>杜公之亦平子弟</hi>公之與公甫告平子平子拘展<lb/>
<pb n="23a"/>
於卞而執夜姑將殺之公若泣而哀之曰殺是是殺余<lb/>
也<hi>杜公若哀夜姑無罪而泣下言若殺夜姑與殺我無異蓋公若與夜姑共相公鳥之室故欲當其罪</hi>將<lb/>
為之請平子使豎勿内<hi>林豎小臣也季平子不欲面拒公若戒小豎勿内公若之謁為于偽反</hi>日中不得請有司逆命<hi>執夜姑之有司欲迎受殺生之命</hi>公之使<lb/>
速殺之故公若怨平子季郈之雞鬭<hi>季平子郈昭伯二家相近故雞鬬郈音后</hi>季氏介其雞<hi>擣芥子播其羽也或曰以膠沙播之為介雞</hi>郈子為之金<lb/>
距平子怒<hi>杜怒其不下已</hi>益宫於郈氏<hi>杜侵郈氏/室以自益</hi>且讓之<hi>杜讓責也</hi>
故郈昭伯亦怨平子臧昭伯之從弟㑹<hi>昭伯臧為子○從才用反後從<pb n="23b"/>者皆同</hi>為讒於臧氏而逃於季氏臧氏執旃平子怒拘臧<lb/>
氏老<hi>林事見此年冬十二月傳㫋之也</hi>將禘於襄公萬者二人其衆萬<lb/>
於季氏<hi>杜禘祭也萬舞也於禮公當三十六人林孔子謂季氏八佾舞於庭恐亦指此事</hi>臧孫<lb/>
曰此之謂不能庸先君之廟<hi>不能用禮也蓋襄公别立廟</hi>大夫遂怨<lb/>
平子公若獻弓於公為<hi>杜公為昭公子務人</hi>且與之出射於外而<lb/>
謀去季氏公為告公果公賁<hi>果賁皆公為弟○賁音奔又扶云反</hi>公果公<lb/>
賁使侍人僚柤告公公寢將以戈擊之<hi>林昭公佯怒將以戈擊僚柤祖側加反</hi>乃走公曰執之亦無命也<hi>杜獨言執之無勅命</hi>懼而不出數<lb/>
<pb n="24a"/>
月不見公不怒又使言<hi>林果賁又使僚柤如前言之○見賢遍反</hi>公執戈以<lb/>
懼之乃走又使言公曰非小人之所及也<hi>杜謂僚柤為小人</hi>公<lb/>
果自言<hi>林公果知公意順乃自進言</hi>公以告臧孫臧孫以難<hi>杜言難逐○難如字</hi>告郈孫郈孫以可勸<hi>林郈昭伯以季氏為可逐勸昭公逐季氏○郈孫以可絶句</hi>
告子家懿伯<hi>杜子家羈莊公之𤣥孫</hi>懿伯曰讒人以君徼幸事若<lb/>
不克君受其名<hi>杜受惡名</hi>不可為也舍民數世以求克事不<lb/>
可必也且政在焉其難圖也<hi>林言魯君失其民心已數世矣今以此求勝事不可必其勝負且魯國之政在季氏難為國度也○舍音捨</hi>公退之<hi>杜退使去</hi>辭曰臣與聞<lb/>
<pb n="24b"/>
命矣言若洩臣不獲死乃館於公<hi>杜恐受洩命之罪故留公宫以自明○與音預</hi>叔孫昭子如闞<hi>闞魯邑○/闞口暫反</hi>公居於長府<hi>杜官府名</hi>九月戊<lb/>
戌伐季氏殺公之于門遂入之平子登臺而請曰君不<lb/>
察臣之罪使有司討臣以干戈<hi>杜言魯君不察臣罪之有無遽使以兵見討</hi>
臣請待於沂上以察罪弗許<hi>杜魯城南自有沂水平子欲出城待罪也大沂水出蓋縣南至下邳入泗</hi>請囚于費弗許請以五乗亡弗許子家子曰<lb/>
君其許之政自之出乆矣隱民多取食焉<hi>杜隱約窮困○乗繩證反</hi>
為之徒者衆矣日入慝作弗可知也<hi>杜慝奸惡也日㝠姦人將起叛君助<pb n="25a"/>季氏不可知</hi>衆怒不可蓄也<hi>林季氏之衆皆懐怒君之心不可使之蓄聚</hi>蓄而弗<lb/>
治將蕰<hi>杜蕰積也林將蓄積而生變○蕰紆粉反</hi>蕰蓄民將生心<hi>林積其所聚之怒則民將生異心</hi>生心同求將合<hi>林與季氏同求叛君者將合其謀</hi>君必悔之弗<lb/>
聴郈孫曰必殺之<hi>林言必殺季平子</hi>公使郈孫逆孟懿子<hi>杜懿子仲孫何忌</hi>叔孫氏之司馬鬷戾言於其衆曰若之何莫對<hi>衆疑所助</hi>又曰我家臣也不敢知國凡有季氏與無於我孰利<lb/>
<hi>林言我輩乃私家之臣不敢知國家之利害凡魯國之有季氏與魯國之無季氏二者於叔孫氏孰利</hi>皆<lb/>
曰無季氏是無叔孫氏也<hi>林言二家同功一體若無季氏唇亡齒寒是無叔孫氏也</hi>
<pb n="25b"/>
鬷戾曰然則救諸帥徒以往陷西北隅以入<hi>杜陷公圍也</hi>公<lb/>
徒釋甲執氷而踞<hi>杜言無戰心也氷櫝丸蓋或云櫝丸是箭筩其蓋可以取飲</hi>遂逐<lb/>
之<hi>逐公徒</hi>孟氏使登西北隅以望季氏見叔孫氏之旌以<lb/>
告<hi>林孟懿子亦疑所助使登高望季氏觀勝負見叔孫氏之旌旗已往季氏候望之人以告孟孫</hi>孟氏<lb/>
執郈昭伯殺之於南門之西<hi>林昭伯時往迎孟懿子故就執之</hi>遂伐公<lb/>
徒子家子曰諸臣偽劫君者而負罪以出君止<hi>林諸臣謂公若等偽若劫昭公以伐季氏者負罪出奔使若非公本意若自可止不出</hi>意如之事君也不<lb/>
敢不改<hi>杜意如季平子名</hi>公曰余不忍也與臧孫如墓謀<hi>杜辭先君<pb n="26a"/>且謀所奔</hi>遂行己亥公孫於齊次於陽州齊侯將唁公於平<lb/>
隂公先至於野井齊侯曰寡人之罪也使有司待於平<lb/>
隂為近故也<hi>林弔失國曰唁平隂齊地杜齊侯自咎本不勅有司逺詣陽州而欲近㑹於平隂故令魯侯過境先至野井逺見迎逆自咎以謝公○為于偽反</hi>書曰公孫於齊次於陽<lb/>
州齊侯唁公於野井禮也<hi>林得下人之禮</hi>將求於人則先下之<lb/>
禮之善物也<hi>杜物事也謂先往至野井</hi>齊侯曰自莒疆以西請致千<lb/>
社<hi>杜二十五家為社千社二萬五千家欲以給公</hi>以待君命<hi>杜待君伐季氏之命</hi>寡人將<lb/>
帥敝賦以從執事唯命是聴君之憂寡人之憂也公喜<lb/>
<pb n="26b"/>
子家子曰天祿不再天若祚君不過周公以魯足矣失<lb/>
魯而以千社為臣誰與之立<hi>林言天之福祿不可再得天若報君以祿不能過於胙周公周公止封於魯則以魯封君足矣今失魯國而以二萬五千家之封為齊之臣則從亾者皆將棄公而去誰與之共立哉</hi>且齊君無信不如早之晉弗從臧昭伯率從<lb/>
者將盟載書曰戮力壹心好惡同之信罪之有無<hi>信明也處者有罪從者無罪</hi>繾綣從公無通外内<hi>杜繾綣不離散林外言不入内言不出無得交通○繾音遣綣起阮反</hi>以公命示子家子子家子曰如此吾不可<lb/>
以盟羈也不佞不能與二三子同心<hi>林羈子家子名二三子謂從亡者言<pb n="27a"/>不能與之同其好惡</hi>而以為皆有罪<hi>從者陷君留者逐君皆有罪也</hi>或欲通内外<lb/>
<hi>林或欲通外内之言彼此解説</hi>且欲去君<hi>杜去君偽負罪出奔不必繾綣從公</hi>二三子好<lb/>
亡而惡定焉可同也<hi>林諸從亡者好出奔而惡歸國安可同其好惡○好呼報反惡烏路反焉於䖍反</hi>陷君於難罪孰大焉通外内而去君君將速入<lb/>
弗通何為而何守焉乃不與盟<hi>林通外内之言而偽負罪以去君將速歸其國不通外内果欲何為何必守公而後為忠○難乃旦反與音預</hi>昭子自闞歸見平子平<lb/>
子稽顙曰子若我何<hi>林言叔孫何以為我謀</hi>昭子曰人誰不死子<lb/>
以逐君成名子孫不忘不亦傷乎將若子何平子曰苟<lb/>
<pb n="27b"/>
使意如得改事君所謂生死而肉骨也<hi>林言叔孫苟能使我得改心以事君是我已死而得生枯骨而復肉也○稽音啟</hi>昭子從公于齊與公言<hi>林以平子悔過之意與昭公言</hi>子家子命適公館者執之<hi>林恐從者知叔孫謀故命執適公館者</hi>公與昭子言於幄内曰將安衆而納公<hi>杜昭子請歸安衆</hi>公<lb/>
徒將殺昭子伏諸道<hi>林伏兵於道</hi>左師展告公<hi>杜展魯大夫</hi>公使<lb/>
昭子自鑄歸<hi>杜辟伏兵</hi>平子有異志<hi>不欲復納公</hi>冬十月辛酉昭<lb/>
子齊於其寢使祝宗祈死戊辰卒<hi>杜恥為平子所欺因祈而自殺○齊側皆反</hi>左師展將以公乗馬而歸公徒執之<hi>林乗騎也欲與昭公騎馬輕歸<pb n="28a"/>○乗如字</hi>○壬申尹文公涉于鞏焚東訾弗克<hi>杜文公子朝黨於鞏縣涉洛水也東訾敬王邑林焚以火攻也</hi>○十一月宋元公將為公故如晉<hi>杜請納公○為于偽反</hi>夢太子欒即位於廟已與平公服而相之<hi>杜太子欒元公太子也已元公也平公元公父也元公夢太子欒即位於宋廟已與平公朝服而輔相之○相息亮反</hi>旦召六卿公曰寡人不佞不能事父兄<hi>杜父兄謂華向</hi>以為<lb/>
二三子憂寡人之罪也若以羣子之靈獲保首領以殁<lb/>
唯是楄柎所以藉幹者<hi>楄柎棺中笭牀也幹骸骨也○楄蒲田反柎步口反又音附</hi>
請無及先君<hi>欲自貶揖</hi>仲幾對曰君若以社稷之故私降昵<lb/>
<pb n="28b"/>
宴羣臣弗敢知<hi>林仲幾宋大夫杜昵近也降昵宴謂揖親近聲樂飲食之事</hi>若夫宋<lb/>
國之法死生之度<hi>林送死事生之法度</hi>先君有命矣羣臣以死守<lb/>
之弗敢失隊臣之失職常刑不赦臣不忍其死<hi>林臣不忍曠禮廢法自速死罪○隊直類反</hi>君命祗辱<hi>杜言君命必不行祗適也○祗音支</hi>宋公遂行<lb/>
己亥卒于曲棘<hi>為明年梁丘據語起本</hi>○十二月庚辰齊侯圍鄆<lb/>
<hi>欲取以居公不書圍鄆人自服不成圍</hi>○初臧昭伯如晉臧㑹竊其寳龜<lb/>
僂句<hi>林臧㑹昭伯從弟杜僂句龜所出地名○僂力主反又力具反句居其反</hi>以卜為信與<lb/>
僣<hi>林僣不信也以卜所為誠信與不信之事</hi>僣吉臧氏老將如晉問<hi>問昭伯起居</hi>
<pb n="29a"/>
㑹請往<hi>杜代家老行</hi>昭伯問家故盡對<hi>故事也</hi>及内子與母弟<lb/>
叔孫則不對<hi>杜内子昭伯妻不對若有他故</hi>再三問不對歸<hi>林昭伯自晉歸</hi>及<lb/>
郊㑹逆問又如初<hi>言又不對</hi>至次於外而察之皆無之<hi>林昭伯懐疑不入其家乃次舍於外而察其有無皆無他故</hi>執而戮之逸奔郈郈魴假使<lb/>
為賈正焉<hi>杜郈在東平無鹽縣東南魴假郈邑大夫賈正掌貨物使有常價若市吏○魴音房賈音嫁</hi>計於季氏<hi>杜送計簿於季氏</hi>臧氏使五人以戈楯伏諸桐汝<lb/>
之閭<hi>林戈刅也楯千也桐汝里名蓋杖兵以伏於桐汝之里門○楯食凖反又音允</hi>㑹出逐之<lb/>
反奔執諸季氏中門之外平子怒曰何故以兵入吾門<lb/>
<pb n="29b"/>
拘臧氏老季臧有惡<hi>杜相怨惡</hi>及昭伯從公平子立臧㑹<hi>杜立以為臧氏後</hi>㑹曰僂句不余欺也<hi>林僂句龜名言不信果驗傳言卜筮之驗善惡由人</hi>
○楚子使薳射城州屈復茄人焉<hi>還復茄人於州曲○屈居勿反又其勿反茄音加</hi>城丘皇遷訾人焉<hi>移訾人於丘皇</hi>使熊相禖郭巢季然郭<lb/>
卷<hi>杜使二大夫為巢卷築郭也卷城在南陽葉縣南○相息亮反褀音梅卷音權或眷勉反</hi>子大叔<lb/>
聞之曰楚王將死矣使民不安其土民必憂憂將及王<lb/>
弗能乆矣<hi>為明年楚子居卒傳</hi>
　左傳杜林合注卷四十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>左傳杜林合注卷二十一</head>
    <p>
<pb n="1a"/>
欽定四庫全書<lb/>
　左傳杜林合注卷二十一　明　王道焜<lb/>
　　　　　　　　　　　　　趙如源　同編<lb/>
　　成公一<hi>公名黑肱宣公子諡法安民立政曰成</hi>
周<hi>定王十七年○魯成公五年定王崩子簡王立</hi>
鄭<hi>襄公十五年○魯成公四年襄公卒悼公費立成公六年悼公卒弟成公㫻立</hi>
齊<hi>頃公九年○魯成公九年頃公卒子靈公環立</hi>
宋<hi>文公二十一年○魯成公二年文公卒子共公固立成十五年共公卒子平公成立</hi>
<pb n="1b"/>
晉<hi>景公繼霸十年○時郤克為政魯成公四年欒書為政成十年景公有疾晉人立太子州蒲以為君伐鄭</hi>
　<hi>是為厲公是年景公卒成十八年厲公弑悼公周立是年韓厥為政</hi>
衛<hi>穆十一年○魯成公二年穆公卒子定公臧立成十四年定公卒子獻公衎立</hi>
蔡<hi>景公二年</hi>
曹<hi>宣公五年○魯成公十五年宣公卒弟成公負芻立</hi>
滕<hi>文公十年○魯成公十六年文公卒成公原立</hi>
陳<hi>成公九年</hi>
杞<hi>桓公四十七年</hi>
<pb n="2a"/>
薛<hi>詳見僖公九年</hi>
莒<hi>魯成公十四年見莒子朱卒一名渠丘公黎北公宻州立又名買主鉏</hi>
邾<hi>定公二十四年○魯成公十七年定公卒宣公牼立</hi>
許<hi>霛公二年○魯成公十五年許遷于葉</hi>
小邾<hi>詳見僖公元年</hi>
楚<hi>共王元年○魯成公二年載令尹子重救齊成十六年司馬子反將中軍子重將左戰于鄢陵敗績晉射</hi>
　<hi>共王中目楚殺子反</hi>
秦<hi>桓公十五年○魯成公十四年桓公卒子景公立</hi>
<pb n="2b"/>
吳<hi>魯成公七年吳伐郯始見經即吳子壽夢也壽夢一名乗</hi>
越<hi>詳見隠公元年</hi>
經<hi>辛未</hi>元年春王正月公即位<hi>無傳</hi>○二月辛酉𦵏我君宣<lb/>
公<hi>無傳</hi>○無冰<hi>無傳周二月今之十/二月而無冰書冬温</hi>○三月作丘甲<hi>周禮九夫為井四井為邑四邑為丘丘十六井出戎馬一匹一匹牛三頭四丘為甸甸六十四井出長轂一乗戎馬四匹牛十二頭甲士三人步卒七十二人此甸所賦今魯使丘出之譏重斂故書</hi>○夏臧孫許及晉<lb/>
侯盟于赤棘<hi>晉地</hi>○秋王師敗績于茅戎<hi>茅戎戎别種也不言戰王者至尊天下莫之得校故以自敗為文不書敗地而書茅戎明為茅戎所敗書秋從告○茅亡交反史記二傳皆作<pb n="3a"/>貿</hi>○冬十月<lb/>
傳元年春晉侯使瑕嘉平戎于王<hi>杜平文十七年<graphic n="KR2966" url="https://raw.githubusercontent.com/kanripo/KR-Gaiji/master/images/KR2966.png" mimeType="image/png"/>垂之役詹嘉處瑕故謂之瑕嘉</hi>單襄公如晉拜成<hi>杜單襄公王卿士謝晉為平戎○單音善</hi>劉康公徼<lb/>
戎將遂伐之<hi>杜康公王季子也戎平還欲要其無備○徼古堯反</hi>叔服曰背盟而<lb/>
欺大國此必敗<hi>杜叔服周内史林新與戎盟而伐之是背盟晉為平戎而背之是欺大國○背音佩下同</hi>背盟不祥欺大國不義神人弗助將何以勝<hi>杜背盟則得罪于神不為神之所佑欺大國則得罪於人不為人之所義神於人皆不相佑助將何所持而可以勝戎</hi>
不聴遂伐茅戎三月癸未敗績于徐吾氏<hi>徐吾氏茅戎之别也</hi>○<lb/>
<pb n="3b"/>
為齊難故作丘甲<hi>杜前年魯乞師於楚欲以伐齊楚師不出故懼而作丘甲○難乃旦反</hi>
○聞齊將出楚師夏盟于赤棘<hi>杜與晉盟懼齊楚</hi>○秋王人來<lb/>
告敗<hi>杜解經所以秋乃書</hi>○冬臧宣叔令修賦繕完<hi>林令魯國之人修賦車馬治完城郭○繕市善反</hi>具守備曰齊楚結好我新與晉盟晉楚争<lb/>
盟齊師必至雖晉人伐齊楚必救之是齊楚同我也<hi>林晉楚二國争為盟主齊既黨楚必来伐魯雖晉為魯伐齊楚必以結好之故而救齊是齊楚共伐我也杜同共也○守乎又反好呼報反</hi>知難而有備乃可以逞<hi>林逞解也乃可以解於難杜為二年齊侯伐我傳</hi>
<pb n="4a"/>
經<hi>壬申</hi>二年春齊侯伐我北鄙○夏四月丙戌衛孫良夫<lb/>
帥師及齊師戰于新築衛師敗績<hi>杜新築衛地皆陳曰戰大崩曰敗績四月無丙戌丙戌五月一日林衛書大夫帥師于是始○築音竹</hi>○六月癸酉季孫行父<lb/>
臧孫許叔孫僑如公孫嬰齊帥師㑹晉卻克衛孫良夫<lb/>
曺公子首及齊侯戰于鞌齊師敗績<hi>杜魯乞師於晉而不以與謀之例者従盟主之令上行於下非匹敵和成之類例在宣七年曺大夫常不書而書公子首者首命於國備於禮成為卿故也林鞌齊地去齊五百里書魯四卿是各自為帥也自文之季年而無使价至是而無将佐魯三家之勢成也○僑其驕反卻去逆反</hi>○秋七月齊侯使國佐如師己酉及國<lb/>
<pb n="4b"/>
佐盟于袁婁<hi>杜穀梁曰袁婁去齊五十里林楚屈完来盟于師齊桓公退師而後盟于召陵修禮如楚也齊侯使國佐如師晉卻克進師而後盟于袁婁不禮于齊也夫以齊桓公之所不敢而四國之大夫敢為之甚矣鞌戰之忿也</hi>○八月壬午宋公鮑卒<hi>杜未同盟而赴以名林文公卒子共公固立○鮑步夘反</hi>○庚寅衛侯速卒<hi>杜宣十七年盟于斷道據傳庚寅九月七日林穆公卒子定公立</hi>○取汶陽田<hi>晉使齊還魯故言取不以好得故不言歸○汶音問</hi>○冬楚<lb/>
師鄭師侵衛<hi>杜于重不書不親伐</hi>○十有一月公㑹楚公子嬰齊<lb/>
于蜀<hi>杜公與大夫㑹不貶嬰齊者時有許蔡之君故林自屈完以来楚大夫皆無氏族而書公子自嬰齊始</hi>○丙申公及楚人秦人宋人陳人衛人鄭人齊人曺<lb/>
<pb n="5a"/>
人邾人薛人鄫人盟于蜀<hi>杜齊在鄭下非卿傳曰卿不書匱盟也然則楚卿于是始與中國凖自此以下楚卿不書皆貶惡也</hi>
傳二年春齊侯伐我北鄙圍龍<hi>杜龍魯邑在泰山博縣西南</hi>頃公之<lb/>
嬖人盧蒲就魁門焉<hi>杜攻龍門也○頃音傾嬖必計反魁苦回反</hi>龍人囚之<lb/>
齊侯曰勿殺吾與而盟無入而封<hi>林而汝也我與汝為盟誓無以師入汝之封土</hi>弗聼殺而膊諸城上<hi>膊磔也○膊普各反</hi>齊侯親鼓士陵城三<lb/>
日取龍遂南侵及巢丘<hi>取龍侵巢丘不書其義未聞</hi>○衛侯使孫良<lb/>
夫石稷甯相向禽將侵齊與齊師遇<hi>杜齊伐魯還相遇於衛地良夫孫林<pb n="5b"/>父之名石稷石碏四世孫甯相甯俞子林未至齊境故言將侵齊○相息亮反向舒亮反</hi>石子欲還<lb/>
孫子曰不可以師伐人遇其師而還將謂君何<hi>林本欲以師伐齊反遇齊師而歸將何以答君命</hi>若知不能則如無出今既遇矣不如<lb/>
戰也夏有<hi>闕文大新築戰事</hi>石成子曰師敗矣子不少湏衆懼<lb/>
盡<hi>杜成子石稷也衛師已敗而孫良夫復欲戰故成子欲使湏救</hi>子喪師徒何以復命<lb/>
皆不對又曰子國卿也隕子辱矣<hi>杜隕見禽獲林言良夫乃衛國之臣見獲則為衛國之辱○喪息浪反隕于敏反</hi>子以衆退我此乃止<hi>林使良夫自以其衆而退我止於此為禦齊師</hi>且告車來甚衆<hi>杜新蔡人救孫桓子故並告令軍中</hi>齊師乃止<lb/>
<pb n="6a"/>
次于鞫居<hi>林齊師知衛救至乃止不敢追杜鞫居衛地○鞫居六反</hi>新築人仲叔于<lb/>
奚救孫桓子桓子是以免<hi>林于奚守新築大夫孫桓子即孫良夫</hi>既<hi>言既卒事也</hi>衛人賞之以邑<hi>杜賞/于奚</hi>辭請曲縣<hi>軒縣也周禮天子樂宫縣四面諸侯軒縣闕南方○縣音𤣥</hi>繁纓以朝許之<hi>杜繁纓馬飾皆諸侯之服林以朝朝于君也○繁步于反</hi>
仲尼聞之曰惜也不如多與之邑唯器與名不可以假<lb/>
人<hi>杜器車服名爵號</hi>君之所司也<hi>林此器與名乃人君之所司主也</hi>名以出信<lb/>
<hi>杜名位不愆為民所信</hi>信以守器<hi>林動不失信/則車服可保</hi>器以藏禮<hi>杜車服所以表尊卑</hi>禮以行義<hi>杜尊卑有禮/各得其宜</hi>義以生利<hi>杜得其宜則利生</hi>利以平<lb/>
<pb n="6b"/>
民<hi>林何以聚人曰財故利所以平民</hi>政之大節也若以假人與人政也<lb/>
政亡則國家従之弗可止也已<hi>林若以器名假借於人是以國家之政而與他人也國既無政則國家従而滅亡弗可救正也已</hi>○孫桓子還於新築不入<hi>杜不入國</hi>遂如晉乞師臧宣叔亦如晉乞師皆主卻獻子<hi>杜宣十七年卻克至齊為婦人所笑遂怒故魯衛因之孫桓子臧宣叔皆不以國命各自詣卻克故不書</hi>晉侯許<lb/>
之七百乗<hi>五萬二干五百人○乗繩證反下同</hi>卻子曰此城濮之賦也<hi>杜城濮在僖二十八年○濮音卜</hi>有先君之明與先大夫之肅故捷克於<lb/>
先大夫無能為役<hi>杜無能為之役使</hi>請八百乗許之<hi>杜六萬人</hi>卻克<lb/>
<pb n="7a"/>
將中軍士燮佐上軍<hi>杜范文子代荀庚○将子匠反</hi>欒書將下軍<hi>代趙朔</hi>
韓厥為司馬以救魯衛臧宣叔逆晉師且道之<hi>林臧宣叔乞師先歸故往逆晉師且為晉師向道○道音導</hi>季文子帥師㑹之及衛地韓獻<lb/>
子將斬人卻獻子馳將救之<hi>林韓獻子即韓厥將以軍法斬人卻克驅馳而往將救止之</hi>至則既斬之矣卻子使速以徇告其僕曰吾以分<lb/>
謗也<hi>林卻克使韓厥速以徇於軍不欲使韓氏獨受殺人之謗○徇以俊反</hi>師従齊師于<lb/>
莘<hi>莘齊地○莘所先反</hi>六月壬申師至于靡笄之下<hi>杜靡笄山名○靡如字又音摩笄音雞</hi>齊侯使請戰曰子以君師辱於敝邑不腆敝賦<lb/>
<pb n="7b"/>
詰朝請見<hi>杜詰朝平旦林言平旦請以軍禮相見○腆他典反詰起吉反朝如字下同見賢遍反</hi>
對曰晉與魯衛兄弟也來告曰大國朝夕釋憾於敝邑<lb/>
之地<hi>林三國皆姬姓故言兄弟也又大國謂齊敝邑魯衛自稱○憾胡暗反本又作感</hi>寡君不<lb/>
忍使羣臣請於大國無令輿師淹於君地<hi>林晉君不忍魯衛受伐之慘使羣將帥為魯衛請命於齊無令晋之衆師久淹於齊之土地○令力呈反師如字下同一音所類反</hi>能<lb/>
進不能退<hi>林言晉師能進攻不能退保</hi>君無所辱命<hi>杜言自欲戰不復須君命</hi>齊<lb/>
侯曰大夫之許寡人之願也若其不許亦將見也齊髙<lb/>
固入晉師桀石以投人<hi>杜桀擔也</hi>禽之而乗其車<hi>杜既獲其人因釋己<pb n="8a"/>車而載所獲者車</hi>繫桑本焉以徇齊壘<hi>杜將至齊壘以桑樹繫車而走欲自異</hi>曰<lb/>
欲勇者賈余餘勇<hi>杜賈賣也言已勇有餘欲賣之○賈音古</hi>癸酉師陳于鞌<lb/>
邴夏御齊侯逢丑父為右晉解張御卻克鄭丘緩為右<lb/>
齊侯曰余姑翦滅此而朝食<hi>杜姑且也剪盡也林言我且剪滅此軰而後早食輕敵之甚也○陳直覲反邴音丙又彼命反解音蟹張如字一音直亮反</hi>不介馬而馳之<hi>杜甲介也林馬不被甲而馳晉師</hi>卻克傷於矢流血及屨未絶鼓音<hi>杜中軍將自執旗鼓故雖傷而撃鼓不息</hi>曰余病矣張侯曰自始合而矢貫余手<lb/>
及肘余折以御左輪朱殷豈敢言病吾子忍之<hi>杜張侯解張也<pb n="8b"/>朱血色血色久則殷殷音近煙今人謂赤黑為殷色言血多汚車輪御猶不敢息林解張凡中兩矢折其矢以御兵車○貫古亂反用竹九反折之設反殷於閑反徐於辰反</hi>緩曰<hi>林即鄭丘緩</hi>自始合苟<lb/>
有險余必下推車子豈識之然子病矣<hi>杜以其不識已推車○推昌誰反反他回反下推車同</hi>張侯曰師之耳目在吾旗鼓進退従之此<lb/>
車一人殿之可以集事若之何其以病敗君之大事也<lb/>
<hi>杜殿鎮也集成也林言三軍之耳目在吾將軍之旗鼓三軍皆視我以為進退此戎車一人鎮之可以集成勝齊之事如何可以一身之病而敗晉君戰齊之大事○殿多練反</hi>擐甲執兵固即死也<lb/>
<hi>杜擐貫也即就也林貫甲而執兵器固將以死敵也○擐音患</hi>病未及死吾子勉之左<lb/>
<pb n="9a"/>
并轡右援枹而鼓馬逸不能止師従之<hi>林卻克聞張侯之言乃左手并執馬轡右手援鼓槌而擊鼓戎馬奔逸不可復止晉師従郤克之軍○并必政反徐方聘反援音爰抱音浮鼓槌也字林云擊鼓柄也本亦作浮</hi>齊師敗績逐之三周華不注<hi>杜華不注山名林繞華不注之山凡三匝也○華如字又户化反注之住反</hi>韓厥夢子輿謂已曰且<lb/>
辟左右<hi>杜子輿韓厥父林言且辟車左右兩偏</hi>故中御而従齊侯<hi>杜居中代御者自非元帥御者皆在中將在左</hi>邴夏曰射其御者<hi>林邴夏以御者居中故以韓厥為御欲射之</hi>君子也公曰謂之君子而射之非禮也<hi>齊侯不知戎禮○射食亦反下同</hi>射其左越于車下<hi>林射韓厥之車左車左隊于車下</hi>射其右斃于<lb/>
<pb n="9b"/>
車中<hi>林筱射韓厥之車右車右死于軍中</hi>綦母張喪車従韓厥曰請寓乗<lb/>
<hi>杜綦母晉大夫寓寄也○綦音其母音無喪息浪反乗繩證反</hi>従左右<hi>林綦母張欲従左右而載</hi>
皆肘之使立於後<hi>杜以左右皆死不欲使立其處</hi>韓厥俛定其右<hi>俛俯也右被射仆車中故俯安隠之○俛音勉</hi>逢丑父與公易位<hi>林逢丑父為車右見事急故易位居公之處</hi>將及華泉驂絓於木而止<hi>杜驂馬絓也○華户化反絓户絓反一音卦驂七南反</hi>丑父寢於轏中<hi>杜轏士車林轏卧車也丑父寢于其中○轏仕産反字林仕諌反</hi>
蛇出于其下以肱擊之傷而匿之故不能推車而及<hi>林有蛇出於轏車之下丑父以手肱打蛇傷其肱而藏匿之丑父肱傷故不能推車而為晉師所及○肱古𢎞反匿<pb n="10a"/>文力反</hi>韓厥執縶馬前<hi>杜縶馬絆也執之示修臣僕之職○縶張立反</hi>再拜稽首<lb/>
奉觴加璧以進<hi>進觴璧亦以示敬○觴式羊反</hi>曰寡君使羣臣為魯衛<lb/>
請曰無令輿師陷入君地<hi>杜本但為二國救請不欲乃過入君地謙辭○為于偽反令力呈反</hi>下臣不幸屬當戎行無所逃隠<hi>杜屬適也林下臣韓厥自稱正當戎車之行列無所逃遁而隠避○屬音燭行下郎反</hi>且懼奔辟而忝兩君臣辱戎<lb/>
士<hi>杜若奔辟則為辱晉君并為齊侯羞故言二君此盖韓厥自處臣僕謙敬之飾言○辟音避徐扶臂反服氏扶赤反</hi>敢告不敏攝官承乏<hi>杜言欲以已不敏攝承空乏従君俱還</hi>丑父使<lb/>
公下如華泉取飲<hi>林時丑父代為齊侯故詐使公下車往華泉取水而飲欲使公因而走逸</hi>
<pb n="10b"/>
鄭周父御佐車宛茷為右載齊侯以免<hi>杜佐車副車○宛紆元反茷扶廢反</hi>韓厥獻丑父卻獻子將戮之呼曰自今無有代其君<lb/>
任患者有一於此將為戮乎<hi>林僅有我一人代君任患乃以為罪而戮之乎○呼火故反任音壬</hi>卻子曰人不難以死免其君我戮之不祥赦之<lb/>
以勸事君者乃免之齊侯免求丑父三入三出<hi>杜重其代已故三入晉軍求之○難乃旦反</hi>每出齊師以帥退入于狄卒<hi>齊師大敗皆有退心故齊侯輕出其衆以帥厲退者遂进入狄卒狄卒者狄人従晉計齊者○卒子忽反下同</hi>狄卒皆抽<lb/>
戈楯冒之以入于衛師衛師免之<hi>杜狄衛畏齊之强故不敢害齊侯皆共免<pb n="11a"/>䕶之○楯食隼反又音允冒亡報反</hi>遂自徐闗入齊侯見保者曰勉之齊<lb/>
師敗矣<hi>杜所過城邑皆勉勵其守者</hi>辟女子<hi>杜使辟君也齊侯單還故婦人不辟之○辟音避一音扶亦反</hi>女子曰君免乎曰免矣曰鋭司徒免乎曰免矣<lb/>
<hi>杜鋭司徒主鋭兵者○鋭悦嵗反</hi>曰苟君與吾父免矣可若何<hi>言餘人不可復如何</hi>乃奔<hi>杜走/辟君</hi>齊侯以為有禮<hi>杜先問君後問父故也</hi>既而問之辟<lb/>
司徒之妻也<hi>杜辟司徒主壘壁者○辟音璧必覓反徐甫亦反</hi>予之石窌<hi>杜石窌邑名濟北盧縣東有地名石窌○窌力救反一音力到反</hi>晉師従齊師入自丘輿擊<lb/>
馬陘<hi>杜丘輿馬陘皆齊邑○陘音刑</hi>齊侯使賔媚人賂以紀甗玉磬與<lb/>
<pb n="11b"/>
地<hi>杜媚人國佐也甗玉甑皆滅紀所得○媚美異反甗魚輦反徐音彦又音言字林牛健反</hi>不可則<lb/>
聴客之所為<hi>林客謂晉也</hi>賔媚人致賂晉人不可曰必以蕭<lb/>
同叔子為質<hi>同叔蕭君之字齊侯外祖父子女也難斥言其母故逺言之○質徐音致下同</hi>而<lb/>
使齊之封内盡東其畝<hi>杜使壟畝東西行○盡津忍反</hi>對曰蕭同叔子<lb/>
非他寡君之母也若以匹敵則亦晉君之母也<hi>林若以齊晉匹敵言之則齊君之母亦晉君之母其為君母一也</hi>吾子布大命於諸侯而曰必<lb/>
質其母以為信其若王命何<hi>林先王以孝治天下今質其母是違王命</hi>且是<lb/>
以不孝令也詩曰孝子不匱永錫爾類<hi>杜詩大雅言孝心不乏者又能<pb n="12a"/>以孝道長賜其志類</hi>若以不孝令於諸侯其母乃非徳類也乎<hi>杜不以孝徳賜同類</hi>先王疆理天下物土之宜而布其利<hi>杜疆界也理正也物土之宜播殖之物各従王宜</hi>故詩曰我疆我理南東其畝<hi>杜詩小雅或南或東従其土宜</hi>今吾子疆理諸侯而曰盡東其畝而已唯吾子戎<lb/>
車是利<hi>杜晉之伐齊循壟東行易</hi>無顧土宜其無乃非先王之命也<lb/>
乎反先王則不義何以為盟主其晉實有闕<hi>杜闕失</hi>四王<lb/>
之王也<hi>言禹湯文武○王于况反</hi>樹徳而濟同欲焉<hi>杜樹立也濟成也林自立明徳而成諸侯之所同欲</hi>五伯之霸也<hi>杜夏伯昆吾商伯大彭豕韋周伯齊桓晉文○或曰齊桓晉文<pb n="12b"/>宋襄秦穆楚荘</hi>勤而撫之以役王命<hi>林雖不能立徳以成同欲然皆勤力以撫綏諸侯以奔走服役於王命不敢改先王之制度杜役事也</hi>今吾子求合諸侯以逞無疆<lb/>
之欲<hi>杜疆竟也</hi>詩曰布政優優百禄是遒<hi>詩頌殷湯布政優和故百禄来聚遒聚也○遒在由反又徐子由反</hi>子實不優而棄百禄諸侯何害焉<hi>杜言不能為諸侯害</hi>不然<hi>杜不見許</hi>寡君之命使臣則有辭矣曰子以君師<lb/>
辱於敝邑不腆敝賦以犒従者<hi>戰而曰犒為孫辭○使所吏反犒苦報反從才用反</hi>畏君之震師徒撓敗<hi>林畏晉君震動之威齊之師徒撓曲喪敗○撓乃教反</hi>吾<lb/>
子恵徼齊國之福不冺其社稷使繼舊好唯是先君之<lb/>
<pb n="13a"/>
敝器王地不敢愛子又不許請收合餘燼<hi>杜燼火餘木○冺彌忍反好呼報反合如字一音閤燼姒刄反</hi>背城借一<hi>杜欲於城下復借一戰○背音佩</hi>敝邑之<lb/>
幸亦云従也况其不幸敢不唯命是聴<hi>杜若齊幸而得勝亦云従晉求和而况不幸而又戰敗敢不唯晉之命是従</hi>魯衛諫曰齊疾我矣<hi>杜諌卻克也</hi>其<lb/>
死亡者皆親䁥也子若不許讐我必甚唯子則又何求<lb/>
子得其國寳<hi>杜謂甗碁○䁥女乙反</hi>我亦得地<hi>杜齊歸所侵</hi>而紓於難<lb/>
<hi>杜齊服則難緩○紓音舒緩也一音直吕反難乃旦反</hi>其榮多矣齊晉亦唯天所<lb/>
授豈必晉<hi>林齊晉戰勝亦唯天意之所授豈必晉盛可以勝齊</hi>晉人許之對曰羣<lb/>
<pb n="13b"/>
臣帥賦輿<hi>杜賦輿猶兵車</hi>以為魯衛請若苟有以藉口而復於<lb/>
寡君<hi>杜賦薦復白也○為于偽反藉在夜反</hi>君之恵也敢不唯命是聴禽<lb/>
鄭自師逆公<hi>禽鄭魯大夫歸逆公㑹晉師</hi>秋七月晉師及齊國佐盟<lb/>
于爰婁使齊人歸我汶陽之田<hi>林汶陽之田本魯地為齊所侵故晉使齊歸之于我</hi>公㑹晉師于上鄍<hi>上鄍地闕公㑹晉師不書史闕○鄍覓經反</hi>賜三帥先<lb/>
路三命之服<hi>三帥卻克士燮欒書已嘗受王先路之賜今改而易新并此車所建所服之物○帥所類反</hi>司馬司空輿帥候正亞旅皆受一命之服<hi>杜晉司馬司空皆大夫輿帥主兵車候正主斥候亞旅亦大夫也皆魯侯賜</hi>○八月宋文公卒始厚<lb/>
<pb n="14a"/>
葬用蜃炭益車馬始用殉<hi>杜燒蛤為炭以瘞壙多埋車馬用人従葬○蜃市忍反蛤也炭吐旦反殉以俊反</hi>重器備<hi>林重猶多也器備葬器甲兵之備○重直恭反</hi>椁有四阿<lb/>
棺有翰檜<hi>杜四阿四注椁也翰旁飾檢上飾皆王禮○椁音郭翰户旦反一音韓檜古外反徐音㑹</hi>
君子謂華元樂舉於是乎不臣<hi>林華元樂舉皆宋卿</hi>臣治煩去惑<lb/>
者也是以伏死而争今二子者君生則縱其惑<hi>杜謂文十八年殺母弟須○去起吕反争争鬬之争</hi>死又益其侈是棄君於惡也何臣之<lb/>
為<hi>杜若言何用為臣○侈昌氏反又式氏反</hi>○九月衛穆公卒晉三子自役<lb/>
弔焉哭於大門之外<hi>杜師還過衛故因弔之未復命故不敢成禮</hi>衛人逆之<lb/>
<pb n="14b"/>
<hi>逆於門外設喪位</hi>婦人哭於門内<hi>喪位婦人哭於堂賔在門外故移在門内</hi>送亦如<lb/>
之<hi>林送客禮亦如初至</hi>遂常以葬<hi>至葬行/此禮</hi>○楚之討陳夏氏也<hi>在宣十一年○夏户雅反</hi>荘王欲納夏姬申公巫臣曰<hi>林巫臣為申縣公</hi>不可<lb/>
君召諸侯以討罪也今納夏姬貪其色也貪色為淫淫<lb/>
為大罰<hi>林言楚荘王召諸侯而伐陳以討徵紓弑君之罪令納夏姬於嬪御是貪夏姬之色也貪慕女色則為淫亂淫亂為先王之大罰</hi>周書曰明徳慎罰<hi>杜周書康誥</hi>文王所以<lb/>
造周也明徳務崇之之謂也慎罰務去之之謂也若興<lb/>
諸侯以取大罰非慎之也<hi>林非先王謹慎刑罰之意</hi>君其圖之王乃<lb/>
<pb n="15a"/>
止子反欲取之巫臣曰是不祥人也是夭子蠻<hi>杜子蠻鄭靈公夏姬之兄殺死無後</hi>殺御叔<hi>御叔夏姬之夫亦/早死○御魚據反</hi>弑靈侯<hi>杜陳靈公也</hi>戮<lb/>
夏南<hi>杜夏姬子徵舒</hi>出孔儀<hi>林孔寜/儀行父</hi>喪陳國<hi>杜楚滅陳○喪息浪反</hi>何不<lb/>
祥如是人生實難其有不獲死乎<hi>言死易得無為取夏姬以速之</hi>天下<lb/>
多美婦人何必是子反乃止王以予連尹襄老襄老死<lb/>
於邲不獲其尸<hi>杜邲戰在宣十二年</hi>其子黑要烝焉<hi>杜黑要襄老子○要一遥反烝之承反</hi>巫臣使道焉曰歸吾聘女<hi>杜道夏姬使歸鄭○道音導女音汝</hi>又<lb/>
使自鄭召之曰尸可得也<hi>林巫臣又使人詐自鄭來召夏姫言其夫襄老之尸可得<pb n="15b"/>也</hi>必來逆之姬以告王王問諸屈巫<hi>杜屈巫巫臣○屈居勿反</hi>對曰<lb/>
其信知罃之父成公之嬖也而中行伯之季弟也<hi>杜知罃父荀首也中行伯荀林父也邲之戰楚人囚知罃○知音智罃於栟反</hi>新佐中軍而善鄭皇<lb/>
戌<hi>林荀首佐中軍與鄭皇戌相善</hi>甚愛此子<hi>杜愛知罃也</hi>其必因鄭而歸王<lb/>
子與襄老之尸以求之<hi>杜王子楚公子縠臣也邲之戰荀首囚之林荀首欲得其子其必因鄭皇戌以穀臣與襄老之尸求易知罃于楚</hi>鄭人懼於邲之役而欲求媚<lb/>
於晉其必許之王遣夏姬歸將行謂送者曰不得尸吾<lb/>
不反矣巫臣聘諸鄭鄭伯許之<hi>杜聘夏姬</hi>及共王即位將為<lb/>
<pb n="16a"/>
陽橋之役<hi>楚伐魯至陽橋在此年冬○共音恭</hi>使屈巫聘于齊且告師期<lb/>
巫臣盡室以行<hi>林巫臣因出聘盡挈其家室以去</hi>申叔跪従其父將適<lb/>
郢遇之<hi>杜叔跪申叔時之子○跪其委反従才用反郢以井反又以政反</hi>曰異哉夫子<lb/>
有三軍之懼而又有桑中之喜宜將竊妻以逃者也<hi>杜桑中衛風淫奔之時林言巫臣往告師期是有三軍之懼将淫夏姬是有桑中之喜</hi>及鄭使介反<lb/>
幣而以夏姬行<hi>杜介副也幣聘物○介音界</hi>將奔齊齊師新敗曰吾<lb/>
不處不勝之國遂奔晉而因卻至<hi>至卻克族子</hi>以臣於晉晉<lb/>
人使為邢大夫<hi>邢晉邑○邢音刑</hi>子反請以重幣錮之<hi>林欲以重幣賂<pb n="16b"/>晉禁錮巫臣勿使之仕○錮音固</hi>王曰止其自為謀也則過矣其為吾<lb/>
先君謀也則忠忠社稷之固也所盖多矣<hi>林言巫臣之自為謀與夏姬淫奔則有過失為楚荘王謀勿納夏姬以貪女色則為忠矣人臣盡忠社稷所由以安固也諫君之恵足以盖覆其淫奔之罪多矣又盖覆也○為于偽反</hi>且彼若能利國家雖重幣晉將<lb/>
可乎<hi>杜言不許</hi>若無益于晉晉將棄之何勞錮焉<hi>為七年楚滅武臣族晉南通吳張木</hi>○晉師歸范文子後入武子曰無為吾望爾也<lb/>
乎<hi>杜武子王㑹文子之父盖言文子後入獨不為我望汝之切乎</hi>對曰師有功國人喜<lb/>
以逆之先入必屬耳目焉是代帥受名也故不敢武子<lb/>
<pb n="17a"/>
曰吾知免矣<hi>林范文子言晉師新有大功晉國之人喜其有功而往迎之若先入國人必屬耳目於我以為皆我之功是我代元帥受有功之名故不敢先入武子喜曰吾知免於禍矣以文子謙遜知其不益已禍○屬章欲反後同帥所類反</hi>卻伯見公曰子之力也夫對曰君之<lb/>
訓也二三子之力也臣何力之有焉<hi>林卻伯卻克○見賢遍反下同夫音扶</hi>范叔見勞之如卻伯對曰庚所命也克之制也燮何<lb/>
力之有焉<hi>林范叔即范文子杜荀庚將上軍時不出范文子上軍佐代行故稱帥以讓○勞力報反</hi>
欒伯見公亦如之對曰燮之詔也士用命也書何力之<lb/>
有焉<hi>詔告也欒書下軍帥故推功上軍傳言晉將帥克讓所以能勝齊</hi>○宣公使求好<lb/>
<pb n="17b"/>
于楚莊王卒宣公薨不克作好<hi>杜在宣十八年○好呼報反下同</hi>公即<lb/>
位受盟于晉<hi>杜元年盟赤棘</hi>㑹晉伐齊衛人不行使于楚<hi>杜不聘楚○使所吏反</hi>而亦受盟于晉従於伐齊故楚令尹子重為陽<lb/>
橋之役以救齊<hi>林楚侵魯及陽橋故曰為楊橋之役以救齊</hi>將起師子重曰<lb/>
君弱<hi>傳曰寡人生十年而喪先君共王即位至是二年盖年十二三矣</hi>羣臣不如先大<lb/>
夫師衆而後可詩曰濟濟多士文王以寧<hi>杜詩大雅言文王以衆士安○濟子禮反</hi>夫文王猶用衆况吾儕乎<hi>林文王之聖猶以衆士為安况我儕輩去文王甚逺可不恃衆以安乎儕儕等○儕仕皆反</hi>且先君莊王屬之曰無徳以<lb/>
<pb n="18a"/>
及逺方莫如恵恤其民而善用之<hi>林楚荘王臨終屬託羣臣之辭言君無明徳以服逺方諸侯之國莫如加恵撫恤其民而善用其力以争諸侯</hi>乃大户<hi>閲民/户口</hi>已責<hi>棄逋責</hi>逮鰥<hi>施及/老鰥</hi>救乏赦罪悉師<hi>杜悉起楚師</hi>王卒盡行彭名御<lb/>
戎蔡景公為左許靈公為右<hi>杜王卒盡行故王戎車亦行雖無楚王令二君當左右之位○卒子忽反</hi>二君弱皆强冠之<hi>林欲使攝戎車左右故强冠之使若成人○强其丈反冠古亂反</hi>冬楚師侵衛遂侵我師于蜀<hi>杜公賂之而退故不書侵</hi>使臧<lb/>
孫往<hi>杜臧孫宣叔也林魯使臧孫往使楚師</hi>辭曰楚逺而久固將退矣無<lb/>
功而受名臣不敢<hi>林言楚道逺而又乆出固將自退師奉使無功而虚受退楚之名臣不敢<pb n="18b"/>葢臧宣叔不欲使楚而孫辭以求免</hi>楚侵及陽橋<hi>杜陽橋魯地</hi>孟孫請往賂之<lb/>
<hi>杜楚侵遂深故孟孫請以賂往孟孫獻子也</hi>以執斵執鍼織紝<hi>杜執斵匠人執鍼女工織紝織繒布者○斵竹角反鍼之林反紅女金反徐而鴆反</hi>皆百人公衡為質<hi>杜公衡成公子○質音致</hi>以請盟楚人許平十一月公及楚公子嬰齊蔡侯<lb/>
許男秦右大夫説宋華元陳公孫寧衛孫良夫鄭公子<lb/>
去疾及齊國之大夫盟于蜀<hi>杜齊大夫不書其名非卿也○説音悦去起吕反</hi>
卿不書匱盟也於是乎畏晉而竊與楚盟故曰匱盟<hi>林匱乏也言匱乏而盟</hi>蔡侯許男不書乗楚車也謂之失位<hi>杜乗楚王車為<pb n="19a"/>左右則失位也卿不書則稱人諸侯不書皆不見經君臣之别</hi>君子曰位其不可不慎<lb/>
也乎蔡許之君一失其位不得列於諸侯况其下乎<hi>林位大位也言諸侯不可不謹慎於其位也蔡許二國之君一失其位為楚左右不得復在諸侯之列况其下之卿大夫可不謹慎其位乎</hi>詩曰不解于位民之攸塈<hi>杜詩大雅言在上者勤正其位則國安而民恵也攸所也塈息也○解佳賣反塈許器反</hi>其是之謂矣<hi>林言蔡許解怠於位所以不能國安而民息</hi>○楚師及宋公衡逃歸臧宣叔曰衡父不忍<lb/>
數年之不宴<hi>杜宴樂也林衡父即公衡言公衡不忍為質於楚數年之不宴樂○數所主反</hi>以<lb/>
棄魯國國將若之何誰居後之人必有任是夫國棄矣<lb/>
<pb n="19b"/>
<hi>林逃楚而歸是棄魯國之好居辭也猶言誰與後之人必有當其咎者不知為誰魯國之事衡父忍棄之矣○居音基任音壬夫音扶</hi>是行也晉辟楚畏其衆也君子曰衆之不<lb/>
可以已也大夫為政猶以衆克况明君而善用其衆乎<lb/>
<hi>林言衆之不可以止而不用公子嬰齊為政猶以楚師之衆克遂有功何况英明之君而得衆以善用之乎</hi>
大誓所謂商兆民離周十人同者衆也<hi>杜大誓周書萬億曰兆民離則弱合則成衆言殷以散亡周以衆興</hi>○晉侯使鞏朔獻齊捷于周王弗見<lb/>
使單襄公辭焉曰蠻夷戎狄不式王命<hi>杜式用也○捷在接反</hi>淫<lb/>
湎毁常王命伐之則有獻捷王親受而勞之所以懲不<lb/>
<pb n="20a"/>
敬勸有功也<hi>林淫於色湎于酒毁壊其典常於是方伯奉王命而征伐之則有獻捷于王之禮天子親受其捷而勸勞之所以懲戒夷狄之不敬勸奬諸侯之有功也○湎面善反勞力報反</hi>兄弟甥<lb/>
舅侵敗王畧王命伐之告事而已不獻其功所以敬親<lb/>
暱禁淫慝也<hi>林兄弟同姓諸侯甥舅異姓諸侯侵敗王室之經畧法度方伯奉王命而征伐之告成事於王室而已不以囚獲俘馘獻功天子所以敬重親戚暱愛禁止淫亂邪慝也杜滛慝謂虣掠百姓取囚俘也○敗必邁反暱女乙反慝他得反</hi>今叔父克遂有功于齊<hi>林天子謂同姓諸侯曰叔父杜克能也</hi>而不使命卿鎮撫王室所使來撫余一人而<lb/>
鞏伯實来未有職司於王室<hi>林大國三卿其二卿命于天子天子自稱曰余一人<pb n="20b"/>鞏伯即鞏朔為上軍大夫名位卑微未達於王室</hi>又奸先王之禮<hi>杜謂獻齊捷○奸音干</hi>
余雖欲於鞏伯<hi>杜欲受其獻</hi>其敢廢舊典以忝叔父夫齊甥舅<lb/>
之國也而大師之後也<hi>杜齊世與周昏故曰甥舅林天公為周大師封於齊故曰大師之後○大音泰</hi>寧不亦淫従其欲以怒叔父抑豈不可諫誨<hi>林言齊豈不亦以淫亂従肆其嗜欲以取怒於晉國抑豈不可諫止而教誨之乃至戰伐兵争之慘○従才用反亦作縱</hi>士莊伯不能對<hi>杜荘伯/鞏朔</hi>王使委于三吏<hi>杜委屬也三吏三公也林三公者天子之吏也</hi>禮之如侯伯克敵使大夫告慶之禮降於卿<lb/>
禮一等王以鞏伯宴而私賄之<hi>林禮鞏朔以侯伯克敵使大夫告慶于周之禮<pb n="21a"/>鞏朔晉大夫故降於卿禮一等定王既詰鞏朔復與之私宴以好賄私結之</hi>使相告之曰非<lb/>
禮也勿籍<hi>杜相相禮者籍書也王畏晉故私宴賄以慰鞏朔林言此宴賄皆非禮之正也勿書此以為禮典○相息亮反</hi>
經<hi>癸酉</hi>三年春王正月公㑹晉侯宋公衛侯曺伯伐鄭<hi>杜宋衛未葬而稱爵以接鄰國非禮也</hi>○辛亥葬衛穆公<hi>無傳</hi>○二月公至自<lb/>
伐鄭<hi>無傳</hi>○甲子新宫灾三日哭<hi>無傳三年喪畢宣公神主新入廟故謂之新宫書三日哭善得禮宗廟親之神靈所憑居而遇灾故哀而哭之</hi>○乙亥葬宋文公<hi>無傳七月而葬緩</hi>○夏公如晉○鄭公子去疾帥師伐許<hi>林鄭始書大夫將</hi>
<pb n="21b"/>
○公至自晉<hi>無傳</hi>○秋叔孫僑如帥師圍棘<hi>杜棘汶陽田之邑在濟北蛇丘縣</hi>○大雩<hi>無傳以/過時書</hi>○晉卻克衛孫良夫伐廧咎如<hi>杜赤狄别種○廧在良反咎古刀反</hi>○冬十有一月晉侯使荀庚來聘○衛<lb/>
侯使孫良夫來聘○丙午及荀庚盟丁未及孫良夫盟<lb/>
<hi>杜先晉後衛尊霸主林聘而遂盟之於是始</hi>○鄭伐許<hi>杜無傳不書將帥告辭略林狄鄭也楚之伯鄭為之也由齊桓以来争鄭於楚桓公卒鄭始朝楚諸夏之變於夷鄭為亂階也至辰陵鄭帥諸夏而事楚矣敗晉于邲盟十四國之君大夫于蜀皆鄭為之是故狄秦而後狄鄭微秦鄭中國無左祍矣</hi>
傳三年春諸侯伐鄭次于伯牛討邲之役也<hi>伯牛鄭地邲役在宜<pb n="22a"/>十二年</hi>遂東侵鄭<hi>晉潛軍/深入</hi>鄭公子偃帥師禦之<hi>偃穆公子</hi>使東<lb/>
鄙覆諸鄤<hi>杜覆伏兵也林公偃使鄭東鄙之人設伏兵於鄤以攻晉師○覆扶又反鄤亡袁反徐武旦反一音萬</hi>敗諸丘輿<hi>杜鄤丘輿皆鄭地晉偏軍為鄭所敗故不書</hi>皇戌如楚獻<lb/>
捷<hi>林獻丘輿之捷于楚</hi>○夏公如晉拜汶陽之田<hi>前年晉使齊歸魯汶陽田故</hi>
○許恃楚而不事鄭鄭子良伐許<hi>林子良即公子去疾</hi>○晉人歸<lb/>
楚公子穀臣與連尹襄老之尸于楚以求知罃<hi>杜邲之戰楚獲知罃</hi>于是荀首佐中軍矣<hi>杜荀首知罃父林佐晉中軍故晉人為求其子</hi>故楚人<lb/>
許之王送知罃曰子其怨我乎對曰二國治戎臣不才<lb/>
<pb n="22b"/>
不勝其任以為俘馘執事不以釁鼓<hi>杜以血塗鼓為釁鼓○勝音升俘芳夫反馘古獲反釁許覲反</hi>使歸即戮君之恵也臣實不才又誰敢怨<lb/>
<hi>言臣實自無才能以至於此又敢歸怨於誰人言無所怨也</hi>王曰然則徳我乎對曰<lb/>
二國圖其社稷而求紓其民<hi>杜紓緩也林晉楚圖謀其安社稷之事而求紓緩其民力○紓音舒</hi>各懲其忿以相宥也<hi>杜宥赦也○懲直升反宥音又</hi>兩釋纍囚<lb/>
以成其好<hi>杜纍繋也○纍力誰反好呼報反下同</hi>二國有好臣不與及其<lb/>
誰敢徳<hi>林言二國本不為已而和又敢歸徳於誰人言亦無所徳也○與音預</hi>王曰子歸<lb/>
何以報我對曰臣不任受怨君亦不任受徳無怨無徳<lb/>
<pb n="23a"/>
不知所報<hi>林任當也言臣不當受怨楚之名楚君亦不當受徳臣之名既不思報怨又不思報徳</hi>
王曰雖然必告不榖對曰以君之靈纍臣得歸骨於晉<lb/>
寡君之以為戮死且不朽<hi>林若晉君戮其不勝任之罪則此身雖死而感楚之恩終不朽腐</hi>若従君之恵而免之以賜君之外臣首<hi>杜稱於異國君曰外臣</hi>首其請於寡君而以戮於宗<hi>林得請而以戮於知氏之宗</hi>亦死且<lb/>
不朽若不獲命<hi>杜君不許戮</hi>而使嗣宗職<hi>杜嗣其祖宗之位職</hi>次及於<lb/>
事而帥偏師以修封疆<hi>林以次第而及於晉國之政事以修治晉國疆塲之事○疆居良反</hi>雖遇執事<hi>杜遇楚/將帥</hi>其弗敢違<hi>杜違辟也</hi>其竭力致死無有<lb/>
<pb n="23b"/>
二心以盡臣禮所以報也<hi>林當竭盡忠力致效死命以與楚戰不敢有攜貳之心以盡人臣事君之禮所以報楚之徳不過如此</hi>王曰晉未可與争重為之禮而<lb/>
歸之○秋叔孫僑如圍棘取汶陽之田<hi>林在前年</hi>棘不服故<lb/>
圍之<hi>杜僑如叔孫得臣子</hi>○晉卻克衛孫良夫伐廧咎如討赤狄<lb/>
之餘焉<hi>杜宣十五年晉滅赤狄潞氏其餘民散入廧咎如故討之</hi>廧咎如潰上失民<lb/>
也<hi>林民逃其上曰潰杜此傳釋經之文而經無廧咎如潰葢經闕此四字○潰户内反</hi>○冬十一<lb/>
月晉侯使荀庚來聘且尋盟<hi>杜尋元年赤棘盟荀庚林父之子</hi>衛侯使<lb/>
孫良夫來聘且尋盟<hi>杜尋宣七年盟</hi>公問諸臧宣叔曰中行伯<lb/>
<pb n="24a"/>
之於晉也其位在三<hi>林中行伯即荀庚以荀林父為晉中行因以為氏故亦謂中行伯晉下卿故位在第三</hi>孫子之於衛也位為上卿將誰先對曰次國<lb/>
之上卿當大國之中中當其下下當其上大夫<hi>杜降一等</hi>小<lb/>
國之上卿當大國之下卿中當其上大夫下當其下大<lb/>
夫<hi>杜降大國二等</hi>上下如是<hi>林其上卿下卿相當如是</hi>古之制也衛在晉不<lb/>
得為次國晉為盟主其將先之<hi>林古制公為大國侯伯為次國子男為小國衛之視晉春秋時以彊弱為大小故衛雖侯爵猶為小國計等則衛為小國上卿與晉大國之下卿名位正敵以盟主故先晉可也</hi>丙午盟晉丁未盟衛禮也<hi>林得大小先後之禮</hi>○十二<lb/>
<pb n="24b"/>
月甲戌晉作六軍<hi>為六軍僭王也萬二千五百人為軍</hi>韓厥趙括鞏朔韓<lb/>
穿荀騅趙旃皆為卿賞鞌之功也<hi>杜韓厥為新中軍趙括佐之鞌朔為新上軍韓穿佐之荀騅為新下軍趙旃佐之晉舊自有三軍今増此故為六軍林賞二年戰鞌敗齊之功○騅音佳</hi>
○齊侯朝于晉将授玉<hi>杜行朝禮林執玉為贄</hi>卻克趨進<hi>杜卻克以宣十七年笑辱之憾故趨進</hi>曰此行也君為婦人之笑辱也寡君未之<lb/>
敢任<hi>杜言齊侯之来以謝婦人之辱非為修好故云晉君不任當此恵○為于偽反下同任音壬</hi>晉<lb/>
侯享齊侯齊侯視韓厥<hi>杜齊侯鞌之戰識韓厥故熟視之</hi>韓厥曰君知<lb/>
厥也乎齊侯曰服改矣<hi>杜戎朝異服也言服改明識其人</hi>韓厥登舉爵<lb/>
<pb n="25a"/>
曰臣之不敢愛死為兩君之在此堂也<hi>林爵飲酒器韓厥乃登堂舉酒爵言臣之致死力於行陣之間為欲齊晉和好兩君之㑹聚于此堂也</hi>○荀罃之在楚也<lb/>
<hi>林荀罃即知罃</hi>鄭賈人有將寘諸褚中以出既謀之未行而楚<lb/>
人歸之賈人如晉荀罃善視之如實出已<hi>林褚絮也鄭之賈人貿易于楚有將藏荀罃於褚絮之中以出歸晉既與荀罃成謀未及行而楚人歸知罃及鄭賈人来晉荀罃以禮厚待賈人如真實藏已於褚中以出○賈音古寘之豉反褚中吕反</hi>賈人曰吾無其功敢<lb/>
有其實乎吾小人不可以厚誣君子<hi>林未嘗有實出知罃之功敢受知罃厚禮如有其實乎我商賈小人也不可以一時虚謀重誣君子受其實恵</hi>遂適齊<hi>杜傳言知罃之賢</hi>
<pb n="25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　左傳杜林合注卷二十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>左傳杜林合注卷四</head>
    <p>
<pb n="1a"/>
欽定四庫全書<lb/>
　左傳杜林合注卷四　　明　王道焜<lb/>
　　　　　　　　　　　　　趙如源　同編<lb/>
　　桓公二<lb/>
經<hi>丙子</hi>七年春二月己亥焚咸丘<hi>杜無傳焚大田也咸丘魯地高平鉅野縣南有咸亭譏盡物故書○焚扶云反</hi>○夏榖伯綏來朝<hi>○綏須唯反</hi>鄧侯吾離來<lb/>
朝<hi>杜不總稱朝者各自行朝禮也榖國在南鄉筑陽縣北林榖鄧書名貶也魯在泰山之下榖鄧在方城之外兩君之好不相及也有朝桓公者必若榖鄧而後貶</hi>
<pb n="1b"/>
傳七年春榖伯鄧侯來朝名賤之也<hi>杜辟陋小國賤之禮不足故書名以春來夏乃行朝禮故經書夏</hi>○夏盟向求成于鄭既而背之<hi>盟向三邑名隱十一年王以與鄭故求與鄭成○盟音孟向傷亮反背音佩</hi>秋鄭人齊人衛人伐盟<lb/>
向王遷盟向之民于郟<hi>林郟王城盟向之民不欲從鄭故王遷盟向之民于郟○郟古洽反</hi>○冬曲沃伯誘晉小子侯殺之<hi>杜曲沃伯武公也小子侯哀侯子林以計誘而殺之非用兵也</hi>
經<hi>丁丑</hi>八年春正月己卯烝<hi>無傳此夏之仲月非為過而書者為下五月復烝見瀆也例在五年○烝之承反</hi>○天主使家父來聘<hi>杜無傳家父天子大夫家氏父字林家父<pb n="2a"/>凡伯皆大雅之舊人也</hi>○夏五月丁丑烝<hi>無/傳</hi>○秋伐邾<hi>無傳</hi>○冬十<lb/>
月雨雪<hi>無傳今八月也書時失○雨于付反</hi>○祭公來遂逆王后于紀<hi>杜祭公諸侯為天子三公者王使魯主昬故祭公來受命而迎也天子無外故因稱王后卿不書舉重略輕林祭公來不稱王使王未有成命也遂專也是故書遂始於此○祭側界反</hi>
傳八年春滅翼<hi>曲沃滅之</hi>○隨少師有寵楚鬭伯比曰可矣<lb/>
讎有釁不可失也<hi>林言前年張隨之計可行矣讐者指隨而言謂少師無徳而有寵此隨之釁隙可乘不可失此機會杜釁瑕隙也無德者寵國之釁也○釁許覲反</hi>○夏楚子合諸侯<lb/>
于沈鹿<hi>林沈鹿楚地欲以求隙討隨也</hi>黄隨不㑹<hi>杜黄國今弋陽縣</hi>使薳章讓<lb/>
<pb n="2b"/>
黄<hi>責其不㑹</hi>楚子伐隨軍於漢淮之間季梁請下之弗許而<lb/>
後戰<hi>杜下之請服也林待楚弗許而後交戰○下遐嫁反</hi>所以怒我而怠冦也<hi>林所以怒我而欲怠冦志也欲使隨人怒楚之不恕而楚人不直其君亦有怠心也</hi>少師謂隨侯曰<lb/>
必速戰不然將失楚師<hi>林此蓋以六年嬴師之事入隨侯之左腹故謂今若不速戰當又如前年失楚師也○將失楚師一本無師字</hi>隨侯禦之望楚師<hi>杜遙見楚師</hi>季梁<lb/>
曰楚人上左君必左<hi>君楚君也</hi>無與王遇且攻其右右無良<lb/>
焉必敗偏敗衆乃攜矣<hi>林蓋見當時楚之精兵皆在左故言楚以左為上楚君必在左無與楚王之精兵合戰且先攻其右師右無精兵在焉必先敗偏師敗楚師之衆乃有攜貳之心矣</hi>少師<lb/>
<pb n="3a"/>
曰不當王非敵也弗從戰于速杞隨師敗績隨侯逸<hi>林不當楚王之左師不足以言對敵也不從季梁之謀杜速杞隨地逸逃也</hi>鬭丹獲其戎車與<lb/>
其戎右少師<hi>杜鬭丹楚大夫戎車君所乘兵車也戎右車右也寵之故以為右</hi>秋隨及<lb/>
楚平楚子將不許鬭伯比曰天去其疾矣<hi>杜去疾謂少師見獲而死林蓋以少師為隨之疾今少師見獲是天去其疾矣言隨國未可克○去起呂反</hi>隨未可克也<lb/>
乃盟而還○冬王命虢仲立晉哀侯之弟緡于晉<hi>杜虢仲王卿士虢公林父○緡亡巾反</hi>○祭仲來遂逆王后于紀禮也<hi>天子娶于諸侯使同姓諸侯為之主祭公來受命於魯故曰禮</hi>
<pb n="3b"/>
經<hi>戊寅</hi>九年春紀季姜歸于京師<hi>杜季姜桓王后也季字姜紀姓也書字者伸父母之尊</hi>○夏四月○秋七月○冬曹伯使其世子射姑來<lb/>
朝<hi>曹伯有疾故使其子來朝○射音亦又音夜</hi>
傳九年春紀季姜歸于京師凡諸侯之女行唯王后書<lb/>
<hi>杜為書婦人行例也適諸侯雖告魯猶不書林女子謂嫁曰有行此言凡諸侯之女嫁也蓋以王后母儀天下為天地宗廟社稷之主不可不書</hi>　巴子使韓服告于楚請與鄧為好<lb/>
<hi>杜韓服巴行人巴國在巴郡江州縣○好呼報反</hi>楚子使道朔將巴客以聘於<lb/>
鄧<hi>道朔楚大夫巴客韓服</hi>鄧南鄙鄾人攻而奪之幣<hi>杜鄾在今鄧縣南沔水之<pb n="4a"/>北林要巴客于道攻而奪其往聘之幣帛○鄾音憂</hi>殺道朔及巴行人<hi>林行人即韓服</hi>楚<lb/>
子使薳章讓於鄧鄧人弗受<hi>杜言非鄾人所攻</hi>夏楚使鬭廉帥<lb/>
師及巴師圍鄾<hi>杜鬭廉楚大夫林圍鄾討其殺使奪幣也</hi>鄧養甥聃甥帥師<lb/>
救鄾三逐巴師不克<hi>二甥皆鄧大夫○聃乃甘反</hi>鬭廉衡陳其師於<lb/>
巴師之中以戰而北<hi>杜衡横也分巴師為二部鬭廉横陳於其間以與鄧師戰而偽北北走也○衡如字一音横陳直覲反又如字北如字一音佩稽康音胷背</hi>鄧人逐之背巴師<lb/>
而夾攻之<hi>杜楚師偽走鄧師逐之背巴師巴師攻之楚師自前還與戰○背音佩夾古洽反又皆協反</hi>鄧師大敗鄾人宵潰<hi>林陷於兩師之中前後受敵故民逃其上曰潰鄾人見鄧敗故<pb n="4b"/>懼而夜潰杜宵夜也○潰戸對反</hi>○秋虢仲芮伯梁伯荀侯賈伯伐曲<lb/>
沃<hi>杜梁國在馬翊夏陽縣荀賈皆國名林虢仲八年立晉侯于晉故以四國伐曲沃武公</hi>○冬曹<lb/>
大子來朝賔之以上卿禮也<hi>諸侯之適子未誓於天子而攝其君則以皮帛繼子男故賔之以上卿各當其國之上卿</hi>享曹大子初獻樂奏而歎<hi>杜酒始獻○享許兩反</hi>施父曰曹大子其有憂乎非歎所也<hi>杜施父魯大夫林言曹大子其有憂患之事乎朝享所以觀威儀省禍福故曰非歎所也○施色豉反人名字父音甫</hi>
經<hi>己卯</hi>十年春王正月庚申曹伯終生卒<hi>杜未同盟而赴以名林桓公卒子莊公姑射立</hi>○夏五月葬曹桓公<hi>無傳</hi>○秋公㑹衛侯于桃丘<lb/>
<pb n="5a"/>
弗遇<hi>杜無傳衛侯與公為㑹期中背公更與齊鄭故公獨往而不相遇也桃丘衛地濟北東阿縣東南有桃城</hi>○冬十有二月丙午齊侯衛侯鄭伯來戰于郎<hi>改侵伐而書來戰善魯之用周班惡三國封有辭</hi>
傳十年春曹桓公卒<hi>終施父之言</hi>○虢仲譖其大夫詹父於<lb/>
王<hi>杜虢仲王卿士詹父屬大夫○譖側鴆反詹章亷反</hi>詹父有辭以王師伐虢夏<lb/>
虢公出奔虞<hi>林詹父有自直之辭愬于王王右詹父故以師伐虢杜虞國在河東大陽縣</hi>○<lb/>
秋秦人納芮伯萬于芮<hi>林三年芮伯奔魏芮人更立君秦以四年為芮所敗故圍魏執芮伯以歸至是而納之以困芮也</hi>○初虞叔有玉<hi>杜虞叔虞公之弟</hi>虞公求旃<lb/>
<pb n="5b"/>
<hi>杜旃之也林虞公從虞叔求之虞姬姓國公爵周太王之于仲雍之後周武王封之于虞○旃之然反</hi>弗<lb/>
獻既而悔之曰周諺有之匹夫無罪懷璧其罪<hi>林言匹夫本無罪蓋由其懷璧則人利其璧以害其身此其所以為罪璧美玉也○諺音彦</hi>吾焉用此其以<lb/>
賈害也<hi>林行商曰商坐肆曰賈賈者坐而待價者也此言賈禍蓋謂懐玉坐而待禍害之至如賈之坐而待價○賈買也焉於䖍反賈音古</hi>○乃獻之又求其寶劍叔曰是無厭<lb/>
也無厭將及我<hi>杜將殺我○厭於鹽反下同</hi>遂伐虞公故虞公出奔<lb/>
共池<hi>杜共池地名闕○共音洪一音恭</hi>○冬齊衛鄭來戰于郎我有辭<lb/>
也初北戎病齊<hi>在六年</hi>諸侯救之鄭公子忽有功焉齊人<lb/>
<pb n="6a"/>
餼諸侯使魯次之<hi>林使魯為之班次</hi>魯以周班後鄭鄭人怒請<lb/>
師於齊齊人以衛師助之故不稱侵伐<hi>不稱侵伐而以戰為文明魯直諸侯曲故言我有辭以禮自釋交綏而退無敗績</hi>先書齊衛王爵也<hi>鄭主兵而序齊衛下者以王爵次之也春秋所以見魯猶秉周禮</hi>
經<hi>庚辰</hi>十有一年春正月齊人衛人鄭人盟于惡曹<hi>林戰郎之諸侯也戰稱君盟稱人略之也鄭敗王師齊滅后之母家衛亦抗子突而自立自有參盟莫甚於惡曹故略之也杜惡曹地闕</hi>○夏五月癸未鄭伯寤生卒<hi>杜同盟於元年赴以名林世子忽立是為昭公</hi>○秋七月葬鄭莊公<hi>杜無傳三月而葬速</hi>○九月宋人執鄭<lb/>
<pb n="6b"/>
祭仲<hi>杜祭氏仲名不稱行人聽廹脅以逐君罪之也行人例在襄十一年釋例詳之林此書執之始</hi>突<lb/>
歸于鄭<hi>杜突厲公也為宋所納故曰歸例在成十八年不稱公子從告也文連祭仲故不言鄭</hi>鄭<lb/>
忽出奔衛<hi>杜忽昭公也莊公既葬不稱爵者鄭人賤之以名赴林此書奔衛始忽繫鄭而突不繫鄭以突為簒也</hi>○柔㑹宋公陳侯蔡叔盟于折<hi>杜無傳柔魯大夫未賜族者蔡叔蔡大夫叔名也折地闕林此大夫㑹盟諸侯之始故貶之至公子結不貶矣○折之設反又市列反</hi>○<lb/>
公㑹宋公于夫鍾<hi>杜無傳夫鍾郕地○夫音扶</hi>○冬十有二月公㑹<lb/>
宋公于闞<hi>杜無傳闞魯地在東平須昌縣東南○闞口暫反</hi>
傳十一年春齊衛鄭宋盟于惡曹<hi>宋不書經闕</hi>○楚屈瑕將<lb/>
<pb n="7a"/>
盟貳軫<hi>林貳軫二國名將以師盟之○屈居忽反楚大夫氏貳音二軫之忍反皆國名</hi>鄖人軍<lb/>
於蒲騷將與隨絞州蓼伐楚師<hi>杜鄖國在江夏雲杜縣東南有鄖城蒲騒鄖邑絞國名州國在南郡華容縣東南蓼國今義陽棘陽縣東南胡陽城○鄖音云國名騒音蕭又音縿絞古卯反蓼音了本或作鄝同隨絞州蓼四國名</hi>莫敖患之<hi>莫敖楚官名即屈瑕○敖五刀反</hi>鬭亷<lb/>
曰鄖人軍其郊必不誡<hi>林言鄖人軍於蒲騒未出其國之郊邑恃其近郊必不戒謹設備</hi>且日虞四邑之至也<hi>杜虞度也四邑隨絞州蓼也邑亦國也○且人逸反</hi>君次<lb/>
於郊郢以禦四邑<hi>杜君謂屈瑕也郊郢楚地林謂屈瑕次師於楚地之郊郢以禦四國之兵使不得來○郢以井反又以政反</hi>我以銳師宵加於鄖鄖有虞心而恃<lb/>
<pb n="7b"/>
其城莫有鬭志若敗鄖師四邑必離<hi>林我鬬亷自稱統精鋭之兵以夜而加伐於鄖師鄖有虞度四國之心必不虞楚師之來恃其城近則小小失利必走保其城必無致死戰鬬之志若我既敗鄖師四國聞鄖之敗必驚而離散不復來至</hi>莫敖曰盍請濟師於王<hi>杜盍何不也濟益也○盍戸各反濟箋計反</hi>對曰師克在和不在衆商周之不<lb/>
敵君之所聞也<hi>林言用兵克敵在師衆和同一心不在師徒之衆多杜商紂也周武王也傳曰武王有亂臣十人紂有億兆夷人</hi>成軍以出又何濟焉莫敖曰卜之對<lb/>
曰卜以决疑不疑何卜遂敗鄖師於蒲騷卒盟而還<hi>林鄖既敗四國不至故屈瑕終與貳軫為盟而還</hi>○鄭昭公之敗北戎也<hi>在六年</hi>齊<lb/>
<pb n="8a"/>
人將妻之昭公辭祭仲曰必取之君多内寵子無大援<lb/>
將不立<hi>林言鄭莊公内多寵妾子謂昭公若無大國之援將不得立為君○妻七計反下同援於眷反</hi>
三公子皆君也<hi>杜子突子亹子儀之母皆有寵林皆將抗寵以為君也</hi>弗從○夏<lb/>
鄭莊公卒初祭封人仲足有寵於莊公<hi>杜祭鄭地陳留長垣縣東北有祭城封人守封疆者因以所守為氏</hi>莊公使為卿為公娶鄧曼生昭公故<lb/>
祭仲立之<hi>林自祭封人升為鄭卿為鄭莊娶鄧女曰鄧曼曼鄧姓○為于偽反曼音萬</hi>宋雍<lb/>
氏女於鄭莊公曰雍姞生厲公<hi>雍氏姞姓宋大夫也以女妻人曰女○雍於恭反女尼據反姞其吉反又其秩反</hi>雍氏宗有寵於宋莊公故誘祭仲而<lb/>
<pb n="8b"/>
執之<hi>杜祭仲之如宋非會非聘見誘而以行人應命林宋為雍氏欲立其所出故誘祭仲至宋而執之</hi>
曰不立突將死亦執厲公而求賂焉<hi>林宋亦執突而求報謝之賂</hi>祭<lb/>
仲與宋人盟以厲公歸而立之○秋九月丁亥昭公奔<lb/>
衛己亥厲公立<lb/>
經<hi>辛巳</hi>十有二年春正月○夏六月壬寅公會杞侯莒子<lb/>
盟于曲池<hi>杜曲池魯地魯國汶陽縣北有曲水亭</hi>○秋七月丁亥公會宋<lb/>
公燕人盟于穀丘<hi>杜榖丘宋地燕人南燕大夫</hi>○八月壬辰陳侯躍<lb/>
卒<hi>杜無傳厲公也十一年與魯大夫盟於折不書葬魯不會也壬辰七月二十三日書於八月從赴林厲公<pb n="9a"/>卒莊公林立○躍羊略反</hi>○公會宋公于虚<hi>虚宋地○虚去魚反</hi>○冬十有一<lb/>
月公會宋公于龜<hi>龜宋地</hi>○丙戌公會鄭伯盟于武父<hi>杜武父鄭地陳留濟陽縣東北有武父城○武父地名音甫有父字者皆同甫音</hi>○丙戌衛侯晉<lb/>
卒<hi>杜無傳重書丙戌非義例因史成文也未同盟而赴以名林宣公卒惠公朔立</hi>○十有二月<lb/>
及鄭師伐宋丁未戰于宋<hi>林既書伐宋又重書戰者以見宋之無信也莊十一年傳例曰皆陳曰戰尤其無信故以獨戰為文</hi>
傳十二年夏盟于曲池平杞莒也<hi>杜隱四年莒人伐杞自是遂不平林於是魯為盟以平之</hi>○公欲平宋鄭秋公及宋公盟于句瀆之丘<hi>杜句<pb n="9b"/>瀆之丘即榖丘也宋以立厲公故多責賂於鄭鄭人不堪故不平林時責賂在宋故欲平宋鄭而獨先盟宋○句古侯反瀆音豆</hi>宋成未可知也故又會于虚冬又會于龜<hi>林宋未肯許平魯又會宋以速其成</hi>宋公辭平故與鄭伯盟于武父<hi>杜宋公貪鄭賂故與公三會而卒辭不與鄭平林公以三會宋公卒不得宋成故怒而與鄭盟</hi>遂帥師而伐宋<lb/>
戰焉宋無信也君子曰茍信不繼盟無益也詩云君子<lb/>
屡盟亂是用長無信也<hi>杜詩小雅言無信故數盟數盟則情疏情疏而憾結故云長亂林舉詩以深責宋盟之無信也○屡力具反本又作婁音同長丁丈反</hi>○楚伐絞軍其南<lb/>
門莫敖屈瑕<hi>林即十一年敗鄖蒲騷者</hi>曰絞小而輕輕則寡謀請無<lb/>
<pb n="10a"/>
扞采樵者以誘之<hi>林絞小國而輕狂輕狂則寡於謀畫請無以師衛采樵以誘絞之出杜扞衛也樵薪也○輕遣政反扞戸旦反樵在遙反</hi>從之絞人獲三十人<hi>林獲楚采樵者三十人</hi>明日絞人爭出驅楚役徒於山中<hi>林絞人不知其計明日爭出驅楚執役采樵之徒於山中</hi>楚人坐其北門而覆諸山下<hi>杜坐猶守也覆設伏兵而待之○覆扶又反</hi>大敗之為城下之盟而還<hi>城下盟諸侯所深恥</hi>伐絞之役<lb/>
楚師分渉於彭<hi>杜彭水在新城昌魏縣林楚人分其師以渉於彭水言渉者深厲淺揭非以舟濟也</hi>羅人欲伐之使伯嘉諜之三巡數之<hi>林欲伐渉彭之師使羅大夫伯嘉諜伺楚師三偏數其師之多少杜羅熊姓國在宜城縣西山中後徙南郡枝江縣諜伺也巡偏也○諜徒協<pb n="10b"/>反數色阻反</hi>
經<hi>壬午</hi>十有三年春二月公會紀侯鄭伯己巳及齊侯宋<lb/>
公衛侯燕人戰齊師宋師衛師燕師敗績<hi>杜大崩曰敗績例在莊十一年或稱人或稱師史異辭也衛宣公未葬惠公稱侯以接鄰國非禮也</hi>○三月葬衛宣公<lb/>
<hi>無傳</hi>○夏大水<hi>無傳</hi>○秋七月○冬十月<lb/>
傳十三年春楚屈瑕伐羅鬭伯比送之還謂其御曰莫<lb/>
敖必敗舉趾高心不固矣<hi>林討其去年欲伐楚師莫敖即屈瑕也言屈瑕必為羅所敗凡人志氣揚揚則舉足髙蹈謂人莫已若也今莫敖舉趾髙蓋驕甚備敵之心已不固矣杜趾足也</hi>遂<lb/>
<pb n="11a"/>
見楚子曰必濟師<hi>難言屈瑕將敗故以益師諷諫○見賢遍反濟箋計反</hi>楚子辭<lb/>
焉<hi>不解其㫖故拒之</hi>入告夫人鄧曼鄧曼曰大夫其非衆之謂<lb/>
<hi>杜鄧曼楚武王夫人言伯比意不在於益衆也</hi>其謂君撫小民以信訓諸司以<lb/>
徳而威莫敖以刑也莫敖狃於蒲騷之役將自用也<hi>林撫慰士卒小民以恩信教訓諸司將佐以文武之令徳刑非獨刑罰也傳曰一人刑善百姓昭明凡國之政事皆刑也以下文見莫敖而告諸天之不䬦易知此是欲以嚴明之政成莫敖使之恐懼修省莫敖以十一年敗鄖于蒲騒十二年敗絞將狃而恃之以勝為可常故曰狃於蒲騒之役將自用而不信人言杜狃快也○狃女久反</hi>必小羅君若不鎭撫其不設備乎<hi>林必以羅國為小而忽之君若不鎮<pb n="11b"/>壓而撫綏之必以不設備取敗也</hi>夫固謂君訓衆而好鎭撫之<hi>杜撫小民以信也○好呼報反又如字</hi>召諸司而勸之以令徳<hi>杜訓諸司以徳也</hi>見莫敖<lb/>
而告諸天之不假易也<hi>杜諸之也言天不借貸慢易之人威莫敖以刑也○易以豉反</hi>
不然夫豈不知楚師之盡行也楚子使賴人追之不及<lb/>
<hi>林若曰不然彼伯比豈不知楚師之盡行而有濟師之請也楚子因鄧曼之言悟伯比之㫖乃使賴國之人仕於楚者往追屈瑕杜賴國在義陽隨縣○盡津忍反此類可以意求</hi>莫敖使徇于師曰諫<lb/>
者有刑<hi>杜徇宣令也林言敢以伐羅事諫者有刑罰○徇似俊反</hi>及鄢亂次以濟<hi>杜鄢水在襄陽宜城縣入漢林亂其前後行伍之次序以濟鄢水○鄢於晚反又於萬反亂次以濟本或作亂次以<pb n="12a"/>濟其水</hi>遂無次且不設備及羅羅與盧戎兩軍之<hi>杜盧戎南蠻○盧如字本或作廬音同</hi>大敗之莫敖縊于荒谷羣師囚于冶父<hi>杜縊自經也荒谷冶父皆楚地○縊一豉反荒如字本或作巟音同冶音也</hi>以聽刑<hi>林以聽楚之典刑</hi>
楚子曰孤之罪也<hi>林楚子引咎自責曰是孤不能從諫之罪非羣師之過諸侯自稱曰孤</hi>
皆免之○宋多責賂於鄭<hi>杜立突賂</hi>鄭不堪命故以紀魯及<lb/>
齊與宋衛燕戰不書所戰後也<hi>公後地期不及其戰故不書所戰之地</hi>
鄭人來請脩好<hi>林鄭厲公使人來請修盟于武父之好○好呼報反</hi>
經<hi>癸未</hi>十有四年春正月公會鄭伯于曹<hi>杜修十二年武父之好于曹地<pb n="12b"/>會與會</hi>○無冰<hi>無傳書/時失</hi>○夏五<hi>不書月闕文</hi>鄭伯使其弟語來<lb/>
盟○秋八月壬申御廩災<hi>杜御廩公所親耕以奉粢盛之倉也天火曰災例在宣十六年○廩力錦反</hi>乙亥甞<hi>杜先其時亦過也既戒日致齊廩雖災茍不害嘉榖則祭不應廢故書以示法</hi>○冬十有二月丁巳齊侯禄父卒<hi>杜無傳隱六年盟于艾○僖公卒襄公立</hi>○宋人以齊人蔡人衛人陳人伐鄭<hi>杜凡師能左右之曰以例在僖二十六年林以一國而用諸侯之師於是始此伯者之所由興也</hi>
傳十四年春會于曹曹人致餼禮也<hi>杜熟曰饔生曰餼林會于曹故曹人致生餼之餽得地主之禮也</hi>○夏鄭子人來尋盟且修曹之會<hi>杜子人即<pb n="13a"/>弟語也其後為子人氏林來尋武父盟且修曹會之好</hi>○秋八月壬申御廩災乙<lb/>
亥甞書不害也<hi>林災其屋救之則息不及榖不妨祭祀故春秋先書廩災後書嘗以見不害</hi>
○冬宋人以諸侯伐鄭報宋之戰也<hi>林報十二年戰于宋之役</hi>焚渠<lb/>
門入及大逵<hi>杜渠門鄭城門逵道方九軌○逵求龜反</hi>伐東郊取牛首<hi>杜東郊鄭郊牛首鄭邑</hi>以大宫之椽歸為盧門之椽<hi>杜大宫鄭祖廟盧門宋城門告伐而不告入取故不書林以鄭祖廟之椽為宋城門之椽辱之也○大音泰椽直專反榱也圖曰椽方曰桷說文云周謂之椽齊魯謂之桷</hi>
經<hi>甲申</hi>十有五年春二月天王使家父來求車○三月乙<lb/>
<pb n="13b"/>
未天王崩<hi>杜無傳桓王也林桓王崩莊王立桓王至莊三年葬</hi>○夏四月己巳葬<lb/>
齊僖公<hi>無傳</hi>○五月鄭伯突出奔蔡<hi>杜突既簒立權不足以自固又不能倚任祭仲反與小臣造賊盗之計故以自奔為文罪之也例在昭三年</hi>鄭世子忽復歸于鄭<lb/>
<hi>杜忽實居君位故今還以復其位之例為文也稱世子者忽為大子有母氏之寵宗卿之援有功於諸侯此太子之盛者也而守介節以失大國之助知三公子之彊不從祭仲之言修小善絜小行從匹夫之仁忘社稷之大計故君子謂之善自爲謀言不能謀國也父卒而不能自君鄭人亦不君之出則降名以赴入則逆以大子之禮始於見逐終於見殺三公子更立亂鄭國者實忽之由復歸例在成十八年林世子忽即昭公也已居君位而復稱世子者明突之簒也</hi>○許叔入于許<hi>杜許叔莊公弟也隱十一年鄭使許大夫奉許<pb n="14a"/>叔居許東偏鄭莊公既卒乃入居位許人嘉之以字告也叔本不去國雖稱入非國逆例</hi>○公會齊<lb/>
侯于艾<hi>林齊地</hi>○邾人牟人葛人來朝<hi>杜無傳三人皆附庸之世子也其君應稱名故其子降稱人牟國今泰山牟縣葛國在梁國寕陵縣東北○牟亡侯反</hi>○秋九月鄭<lb/>
伯突入于櫟<hi>杜櫟鄭别都也今河南陽翟縣未得國直書入無義例也○櫟音厯</hi>○冬十<lb/>
有一月公㑹宋公衛侯陳侯于袲伐鄭<hi>杜袲宋地在沛國相縣西南先行會禮而後伐也○袲昌氏反</hi>
傳十五年春天王使家父來求車非禮也諸侯不貢車<lb/>
服<hi>杜車服上之所以賜下</hi>天子不私求財<hi>杜諸侯有常職貢</hi>○祭仲專鄭<lb/>
<pb n="14b"/>
伯患之使其壻雍糾殺之將享諸郊雍姬知之<hi>林將為祭仲設享於鄭郊而殺之雍姬雍糾之妻祭仲之女知其將殺祭仲之謀</hi>謂其母曰父與夫孰<lb/>
親其母曰人盡夫也父一而已胡可比也<hi>杜婦人在室則天父出則天夫女以為疑故母以所生為本解之林言凡人皆可嫁以為夫生我者一父而已夫之親安可以父為比</hi>
遂告祭仲曰雍氏舍其室而將享子于郊<hi>林子謂其父子者男子之通稱也○舍音捨</hi>吾惑之以告祭仲殺雍糾尸諸周氏之汪<hi>杜汪池也周氏鄭大夫殺而暴其尸以示戮也○汪烏黄反</hi>公載以出<hi>杜愍其見殺故載其尸共出國</hi>曰<lb/>
謀及婦人宜其死也<hi>林言雍糾機事不密而與其妻共謀宜其為祭仲所殺而死也</hi>夏<lb/>
<pb n="15a"/>
厲公出奔蔡<hi>林厲公畏祭仲害已故出奔蔡</hi>○六月乙亥昭公入<hi>林即經書世子忽厲公既出奔故昭公得入國</hi>○許叔入于許○公會齊侯于艾謀<lb/>
定許也○秋鄭伯因櫟人殺檀伯而遂居櫟<hi>杜檀伯鄭守櫟大夫○檀徒干反</hi>○冬會于袲謀伐鄭將納厲公也弗克而還<hi>林先會而後謀伐鄭故經書會袲伐鄭厲公居鄭别都之櫟故諸侯伐鄭將納之</hi>
經<hi>乙酉</hi>十有六年春正月公會宋公蔡侯衛侯于曹○夏<lb/>
四月公會宋公衛侯陳侯蔡侯伐鄭<hi>春既謀之今書會者魯諱議納不正蔡常在衛上今序陳下蓋後至</hi>○秋七月公至自伐鄭<hi>杜用飲至之禮故書林此書至<pb n="15b"/>伐之始</hi>○冬城向<hi>杜傳曰書時也而下有十一月舊說因謂傳誤此城向亦俱是十一月但本事異各隨本而書之耳經書夏叔弓如滕五月葬滕成公傳云五月叔弓如滕即知但稱時者未必與下月異也又推校此年閏在六月則月却而節前水星可在十一月而正也詩云定之方中作于楚官此未正中也功役之事皆總指天象不與言厯數同也故傳之釋經皆通言一時不月别○向失亮及</hi>○十有一月<lb/>
衛侯朔出奔齊<hi>杜惠公也朔讒構取國故不言二公子逐罪之也</hi>
傳十六年春正月㑹于曹謀伐鄭也<hi>杜前年冬謀納厲公不克故復更謀</hi>
○夏伐鄭秋七月公至自伐鄭以飲至之禮也<hi>林以行飲至舍爵䇿勲故曰用飲至之禮詳見桓二年</hi>○冬城向書時也<hi>林凡土功水昬正而栽今已冬<pb n="16a"/>水星將正故曰書時</hi>○初衛宣公烝於夷姜生急子<hi>夷姜宣公之庶毋也上淫曰烝○烝之承反急如字詩作伋</hi>屬諸右公子為之娶於齊而美公取<lb/>
之<hi>林即下文右公子職蓋以急子託公子職宣公為急子娶妻於齊公知其其遂自取之即新臺之詩所謂納伋之妻作新臺于河上以要之是也○屬音燭下同為于偽反</hi>生壽及朔屬壽於左<lb/>
公子<hi>林即下文左公子洩蓋以壽託左公子洩杜左右媵之子因以為號</hi>夷姜縊<hi>杜失寵而自經死</hi>宣姜與公子朔構急子<hi>杜宣姜宣公所取急子之妻構會其過惡○構古豆反</hi>
公使諸齊使盜待諸莘將殺之<hi>杜莘衛地陽平縣西北有莘亭○使所吏反莘所中反</hi>壽子告之使行<hi>行去也</hi>不可曰弃父之命惡用子矣<lb/>
<pb n="16b"/>
有無父之國則可也及行飲以酒壽子載其旌以先盜<lb/>
殺之急子至曰我之求也此何罪請殺我乎又殺之二<lb/>
公子故怨惠公十一月左公子洩右公子職立公子黔<lb/>
牟<hi>林壽子宣姜所生故知其謀以告急子使急子出奔他國急子不肯曰父命使齊若出奔是弃其父之命也安用此子為若奔他國必不為人所容若有無父之國則可往奔也及急子將出行夀子欲代急子之死故假設祖道而醉急子以酒旌使者之旗壽子乘急子之醉而竊其使旌以先行盜見壽子載旌以為急子故誤殺之急子後至盜所語盜曰君將使汝求殺我也此夀子何罪而枉被殺請殺我以成汝事盗又殺急子即二子乘舟之詩所謂宣公二子爭相為死是也二公子左公子洩右公子職也以殺其所託公子之故怨惠公黔<pb n="17a"/>牟衛之羣公子○惡音烏飲於鳩反一本以作之洩息列反黔其亷反又音琴</hi>惠公奔齊<lb/>
經<hi>丙戌</hi>十有七年春正月丙辰公會齊侯紀侯盟于黄<hi>黄齊地</hi>○二月丙午公會邾儀父盟于趡<hi>杜趡魯地稱字義與蔑盟同二月無丙午丙午三月四日也日月必有誤○趡翠軌反</hi>○夏五月丙午及齊師戰于<lb/>
奚<hi>杜奚魯地皆陳曰戰林此齊魯交兵之始齊魯之兵始於奚而終於艾陵</hi>○六月丁丑蔡<lb/>
侯封人卒<hi>杜十一年大夫盟于折林桓侯卒哀侯立</hi>○秋八月蔡季自陳歸<lb/>
于蔡<hi>季蔡侯弟也言歸為陳所納</hi>○癸巳葬蔡桓侯<hi>杜無傳稱侯蓋謬誤三月而葬速</hi>○及宋人衛人伐邾○冬十月朔日有食之<hi>杜甲乙者厯之<pb n="17b"/>紀也晦朔者日月之㑹日食不可以不存晦朔晦朔須甲乙而可推故日食必以書朔日爲例林是年冬鄭之高渠彌弑昭公忽而立子亹十八年齊殺子亹鄭祭仲立昭公弟子儀</hi>
傳十七年春盟于黄平齊紀且謀衛故也<hi>林紀為魯親齊襄欲滅紀故魯為盟以平齊紀衛逐其君故為盟而併謀衛故</hi>○及邾儀父盟于趡尋蔑之<lb/>
盟也<hi>林蔑盟在隱元年尋盟修好也</hi>○夏及齊師戰于奚疆事也<hi>杜爭疆界也○疆居良反下同</hi>於是齊人侵魯疆疆吏來告公曰疆埸之事<lb/>
愼守其一而備其不虞<hi>杜虞度也不度猶不意也○埸音亦</hi>姑盡所備焉<lb/>
事至而戰又何謁焉<hi>杜齊背盟而來公以信待故不書侵伐林言汝司疆場之事謹守其<pb n="18a"/>一定之疆界而防備其不虞度不意之事且盡汝所備禦之道若有兵事至則與之接戰又何必先來告謁</hi>
○蔡桓侯卒蔡人召蔡季于陳<hi>杜桓侯無子故召季而立之季内得國人之望外有諸侯之助故書字以善得衆稱歸以明外納</hi>秋蔡季自陳歸于蔡蔡人嘉<lb/>
之也<hi>杜嘉之故以字告</hi>○伐邾宋志也<hi>邾宋爭彊魯從宋志背趡之盟</hi>○冬十<lb/>
月朔日有食之不書日官失之也<hi>林日官失其甲乙之日</hi>天子有<lb/>
日官諸侯有日御<hi>杜日官日御典厯數者</hi>日官居卿以底日禮也<lb/>
<hi>杜日官天子掌厯者不在六卿之數而位從卿故言居卿也底平也謂平厯數林重敬授人時之禮也○底音㫖下同</hi>日御不失日以授百官于朝<hi>杜日官平厯以班諸侯諸侯奉之不失天<pb n="18b"/>時以授百官</hi>○初鄭伯將以高渠彌爲卿昭公惡之固諫不<lb/>
聽昭公立懼其殺已也<hi>林言初時鄭莊公將以高渠彌為鄭國之卿昭公時為世子惡高渠彌之為人及昭公立為君高渠彌懼昭公惡而殺之○惡烏路反下同</hi>辛卯弑昭公而<lb/>
立公子亹<hi>杜公子亹昭公弟○亹音尾</hi>君子謂昭公知所惡矣公子<lb/>
達曰<hi>公子達魯大夫</hi>高伯其為戮乎復惡已甚矣<hi>林髙伯即高渠彌其為戮乎者將必有人禍天刑之誅戮杜復重也本為昭公所惡而復弑君重為惡也○復扶又反一音服則乖注意</hi>
經<hi>丁亥</hi>十有八年春王正月公㑹齊侯于濼<hi>杜濼水在濟南厯城縣西北入濟○濼盧篤反又力角反一音洛說文匹沃反</hi>○公與夫人姜氏遂如齊<hi>公本<pb n="19a"/>與夫人俱行至濼公與齊侯行㑹禮故先書㑹濼既㑹而相隨至齊故曰遂</hi>○夏四月丙子<lb/>
公薨于齊<hi>杜不言戕諱之也戕例在宣十八年</hi>丁酉公之喪至自齊<hi>杜無傳告廟也丁酉五月一日有日而無月</hi>○秋七月○冬十有二月己丑葬我<lb/>
君桓公<hi>無傳九月乃葬緩慢也</hi>
傳十八年春公將有行遂與姜氏如齊<hi>杜始議行事</hi>申繻曰<lb/>
女有家男有室無相瀆也謂之有禮易此必敗<hi>杜女安夫之家夫安妻之室違此則為瀆今公將姜氏如齊故知其當致禍亂○瀆徒木反</hi>公會齊侯于濼<lb/>
遂及文姜如齊齊侯通焉公謫之<hi>林齊襄公與文姜私通此詩人所為賦南<pb n="19b"/>山之詩鳥獸之行淫乎其妹者也杜謫譴也○謫直革反責也又丁革反</hi>以告<hi>杜夫人告齊侯</hi>夏四<lb/>
月丙子享公<hi>齊侯為公設享燕之禮</hi>使公子彭生乘公公薨于車<lb/>
<hi>杜上車曰乘彭生多力拉公幹而殺之○乘如字又䋲證反</hi>魯人告于齊曰寡君畏<lb/>
君之威不敢寧居來修舊好禮成而不反無所歸咎惡<lb/>
於諸侯請以彭生除之<hi>林言桓公畏齊君之威靈不敢安居於國來齊修舊日之盟好朝享禮畢而不反其國不知君死之由故咎無所歸恥辱之惡聞於諸侯因彭生與公同車而薨請殺彭生而除君之恥辱○好呼報反咎其九反</hi>齊人殺彭生<hi>杜不書非卿</hi>○秋齊侯師于<lb/>
首止<hi>杜陳師首止討鄭弑君也首止衛地陳留襄邑縣東南有首鄉</hi>子亹會之高渠彌<lb/>
<pb n="20a"/>
相<hi>林子亹鄭所立以為君者不知齊將討已故會之○相息亮反</hi>七月戊戌齊人殺子<lb/>
亹而轘高渠彌<hi>杜車裂曰轘○討其弑昭公也○轘音患</hi>祭仲逆鄭子于陳<lb/>
而立之<hi>杜鄭子昭公弟子儀也林先出在陳故祭仲逆于陳而立之</hi>是行也祭仲知<lb/>
之故稱疾不往曰祭仲以知免仲曰信也<hi>杜時人譏祭仲失忠臣之節仲以子亹為渠彌所立本既不正又不能固位安民宜其見除故即而然譏者之言以明本意○知音智又如字</hi>○周公欲弑莊王而立王子克<hi>杜莊王桓王大子王子克莊王弟子儀○弑申志反</hi>辛伯告王遂與王殺周公黒肩王子克奔燕<hi>杜辛伯周大夫林以周公之謀告莊王先其事而殺之克恐王殺已故出奔燕</hi>初子儀有寵於桓王<lb/>
<pb n="20b"/>
桓王屬諸周公辛伯諫曰並后<hi>杜妾如后○屬音燭</hi>匹嫡<hi>杜庶如嫡○嫡丁厯反</hi>兩政<hi>杜臣/擅命</hi>耦國<hi>杜都/如國</hi>亂之本也周公弗從故及<hi>林辛伯以子儀庶子以寵秩如適欲使周公稍減抑之以消禍難周公弗從其言故及於難</hi>
　<lb/>
　<lb/>
　<lb/>
　<lb/>
　左傳杜林合注卷四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>左傳杜林合注卷十六</head>
    <p>
<pb n="1a"/>
欽定四庫全書<lb/>
　左傳杜林合注卷十六　明　王道焜<lb/>
　　　　　　　　　　　　　趙如源　同編<lb/>
　　文公二<lb/>
經<hi>辛丑</hi>七年春公伐邾○三月甲戌取須句<hi>杜須句魯之封内屬國也僖公反其君之後邾復滅之書取易也例在襄十三年○句其俱反</hi>遂城郚<hi>杜無傳因伐邾師以城郚郚魯邑卞縣南有郚城備邾難○郚音吾</hi>○夏四月宋公王臣卒<hi>杜二年與魯大夫盟於垂隴林成公卒昭公杵臼立○王如字又往方反</hi>○宋人殺其大夫<hi>杜宋人攻昭公并殺  二<pb n="1b"/>大夫故以非罪書</hi>○戊子晉人及秦人戰于令狐<hi>杜趙盾廢嫡而外求君故貶稱人晉諱背先蔑而夜薄秦師以戰告林令狐秦地○令力呈反</hi>○晉先蔑奔秦<hi>杜不言出在外奔</hi>○狄侵我西鄙○秋八月公㑹諸侯晉大夫盟于扈<lb/>
<hi>杜扈鄭地滎陽卷縣西北有扈亭不分别書㑹人總言諸侯晉大夫盟者公後㑹而及其盟林不序諸侯散辭也晉於是始失霸也○扈音户</hi>○冬徐伐莒<hi>杜不書將帥徐夷告辭畧</hi>公孫敖如莒<lb/>
涖盟<hi>○涖音利又音類</hi>
傳七年春公伐邾間晉難也<hi>杜公因霸國有難而侵小○間間厠之間或如字難乃旦反</hi>○三月甲戌取須句寘文公子焉非禮也<hi>杜邾文公子叛在魯故<pb n="2a"/>公使為守須句大夫也絶大皥之祀以與鄰國叛臣故曰非禮○寘之豉及下同</hi>○夏四月宋<lb/>
成公卒於是公子成為右師<hi>杜荘公子</hi>公孫友為左師<hi>杜目夷子</hi>
樂豫為司馬<hi>杜戴公𤣥孫</hi>鱗矔為司徒<hi>杜楨公孫○矔古亂反</hi>公子蕩為司<lb/>
城<hi>杜桓公子也以武公名廢司空為司城</hi>華御事為司冦<hi>杜華元父也傳言六卿皆公族昭公不親信之所以致亂○御魚吕反本又作禦音同</hi>昭公將去羣公子樂豫曰不可<lb/>
公族公室之枝葉也<hi>林公室猶木之本根公族其枝葉也</hi>若去之則本根<lb/>
無所庇廕矣葛藟猶能庇其本根<hi>杜葛之能藟蔓繁滋者以本枝廕庥之多林葛之藟蔓繁滋者猶能庇其根本○去起吕反下同庇必利反又悲位反下同廕本又作蔭於鴆反藟本或作<pb n="2b"/>虆力軌反</hi>故君子以為比<hi>杜謂詩人取以喻九族兄弟○比必爾反</hi>况國君乎此<lb/>
諺所謂庇焉而縱尋斧焉者也<hi>林八尺曰尋所以量木者也引俗諺所謂藉本之庇而縱放尋以量之斧以伐之者也</hi>必不可君其圖之親之以徳皆股<lb/>
肱也誰敢攜貳若之何去之不聴穆襄之族率國人以<lb/>
攻公<hi>杜穆公襄公之子孫昭公所欲去者</hi>殺公孫固公孫鄭于公宫<hi>杜二子在公宫故為亂兵所殺</hi>六卿和公室樂豫舍司馬以讓公子卭<hi>林右師等六卿使穆襄之族與昭公為和卬昭公弟樂豫以已之官遜之此以為和之道○舍音捨下同卬五郎反</hi>昭<lb/>
公即位而葬<hi>林然後宋國復安昭公即君位而葬成公</hi>書曰宋人殺其大夫<lb/>
<pb n="3a"/>
不稱名衆也且言非其罪也<hi>杜不稱殺者及死者名殺者衆故名不可知死者無罪則例不稱名</hi>○秦康公送公子雍于晉曰文公之入也無衛<lb/>
故有吕郤之難<hi>杜僖二十四年文公入○難乃旦反</hi>乃多與之徒衛穆嬴<lb/>
日抱太子以啼于朝曰先君何罪其嗣亦何罪舍適嗣<lb/>
不立而外求君將焉寘此<hi>杜穆嬴襄公夫人靈公母也○嬴音盈適本又作嫡同丁厯反焉於䖍反下焉用同</hi>出朝則抱以適趙氏頓首於宣子曰先君<lb/>
奉此子也而屬諸子曰<hi>林此述襄公屬託之辭○屬音燭</hi>此子也才吾<lb/>
受子之賜不才吾唯子之怨<hi>杜欲使宣子教訓之</hi>今君雖終言猶<lb/>
<pb n="3b"/>
在耳<hi>杜在宣子之耳</hi>而棄之若何宣子與諸大夫皆患穆嬴且<lb/>
畏偪<hi>林皆患穆嬴之言有理且畏國人以大義來偪已○偪彼力反</hi>乃背先蔑而立靈<lb/>
公<hi>林初使先蔑逆子雍故言背先蔑佩而立靈公即太子夷皋也○背音</hi>以禦秦師箕鄭居<lb/>
守趙盾將中軍先克佐之<hi>杜克先且居子代狐射姑○箕音基守手又反將子匠反下同</hi>荀林父佐上軍<hi>杜箕鄭將上軍居守故佐獨行</hi>先蔑將下軍先都佐<lb/>
之步招御戎戎津為右及堇隂<hi>杜先蔑士㑹逆公子雍前還晉晉人始以逆雍出軍卒然變計立靈公故車右戎御猶在職堇隂晉地○招上遥反堇音謹一音靳</hi>宣子曰我<lb/>
若受秦秦則賓也不受冦也<hi>林言秦送子雍若我受之則當以待賓客之禮待秦<pb n="4a"/>若不受秦送子雍則當以治冦敵之法治秦</hi>既不受矣而復緩師秦將生心<lb/>
先人有奪人之心<hi>林秦若知晉已立靈公必將生心謀害晉國先發制人可以奪敵人之戰心掩其不備也○復扶又反先悉薦反有奪人之心本或此下有後人待其反誤</hi>軍之善謀也<lb/>
逐冦如追逃軍之善政也訓卒利兵秣馬蓐食潛師夜<lb/>
起<hi>杜蓐食早食於寝蓐也林潛師衘枚使之無聲夜起掩秦之不備○卒子忽反秣音末蓐音辱</hi>戊子<lb/>
敗秦師于令狐至于刳首己丑先蔑奔秦士㑹從之<hi>林從刳首去也令狐在河東當與刳首相接○刳苦胡反</hi>先蔑之使也荀林父止之曰<lb/>
夫人太子猶在而外求君此必不行<hi>林此事必不可行○使所吏反</hi>子<lb/>
<pb n="4b"/>
以疾辭若何不然將及<hi>杜禍已将及</hi>攝卿以徃可也何必子同<lb/>
官為寮吾嘗同寮敢不盡心乎弗聴為賦板之三章<hi>杜板詩大雅其三章義取芻蕘之言猶不可忽况同寮乎僖二十八年林父將中行先蔑將左行○寮本又作僚力彫反為于偽反下為同寮同</hi>又弗聴及亡<hi>林及先蔑奔秦</hi>荀伯盡送其帑及<lb/>
其器用財賄於秦曰為同寮故也<hi>杜荀伯林父</hi>士㑹在秦三<lb/>
年不見士伯<hi>杜士伯先蔑</hi>其人曰能亡人於國<hi>杜言能與人俱亡於晉國</hi>
不能見於此焉用之<hi>杜何用如此</hi>士季曰吾與之同罪<hi>杜俱有迎公子雍之罪</hi>非義之也將何見焉<hi>杜言同罪故同奔非慕先蔑之義而從之何以見先<pb n="5a"/>蔑為</hi>及歸遂不見<hi>杜責先蔑為正卿而不匡諫且俱出奔惡有黨也士㑹歸在十三年</hi>○狄<lb/>
侵我西鄙公使告于晉趙宣子使因賈季問酆舒且讓<lb/>
之<hi>林時賈季奔在狄故趙宣子使人因賈季介紹以問勞酆舒杜酆舒狄相讓其伐魯○酆芳忠反</hi>酆<lb/>
舒問於賈季曰趙衰趙盾孰賢對曰趙衰冬日之日也<lb/>
趙盾夏日之日也<hi>杜冬日可愛夏日可畏</hi>○秋八月齊侯宋公衛侯<lb/>
陳侯鄭伯許男曹伯㑹晉趙盾盟于扈晉侯立故也公<lb/>
後至故不書所㑹凡㑹諸侯不書所㑹後也<hi>杜不書所㑹謂不具列公侯及卿大夫</hi>後至不書其國辟不敏也<hi>林後至則不書其國之主名避不敏<pb n="5b"/>于㑹事也此傳還自繹凡例之意</hi>○穆伯娶於莒曰戴已生文伯其娣<lb/>
聲已生惠叔<hi>杜穆伯公孫敖也文伯穀也惠叔難也○已音紀一音祀娣大計反</hi>戴已卒<lb/>
又聘于莒莒人以聲已辭<hi>林莒人辭以戴已雖死其娣聲已尚在當繼室</hi>則為<lb/>
襄仲聘焉<hi>林襄仲與公子遂公孫敖從父昆弟○為于偽反下且為自為同</hi>冬徐伐莒<lb/>
莒人來請盟<hi>杜見伐故欲結援</hi>穆伯如莒涖盟且為仲逆及鄢<lb/>
陵登城見之美<hi>杜鄢陵莒邑○鄢於晩反</hi>自為娶之仲請攻之公將<lb/>
許之叔仲惠伯諫<hi>杜惠伯叔牙孫</hi>曰臣聞之兵作於内為亂於<lb/>
外為冦冦猶及人亂自及也<hi>林兵戈之起于國家之内則為内亂於邊鄙之外則<pb n="6a"/>為外冦冦猶及於他人亂則自及其身</hi>今臣作亂而君不禁以啟冦讐<hi>林魯國有亂則將開冦讐之心</hi>若之何公止之惠伯成之<hi>杜平二子</hi>使仲舍之<lb/>
<hi>杜舍不娶○舍音捨</hi>公孫敖反之<hi>杜還/莒女</hi>復為兄弟如初從之<hi>杜為明年公孫敖奔莒傳○復音服又扶又反</hi>○晉卻缺言於趙宣子曰日衛不睦<lb/>
故取其地<hi>杜日徃日取衛地在元年</hi>今已睦矣可以歸之叛而不討<lb/>
何以示威服而不柔何以示懐<hi>杜柔安也</hi>非威非懐何以示<lb/>
徳無徳何以主盟子為正卿以主諸侯而不務徳將若<lb/>
之何夏書曰<hi>林夏書大禹謨</hi>戒之用休<hi>林休美也人有美徳則以休美警戒之使有無<pb n="6b"/>窮之休美休許虯反</hi>董之用威<hi>杜董督也有罪則督之以威刑</hi>勸之以九歌勿使<lb/>
壊<hi>林復以九叙之歌勸勉之使歌詠其事樂以忘勞使九功勿壊</hi>九功之徳皆可歌也<lb/>
謂之九歌六府三事謂之九功水火金木土穀謂之六<lb/>
府<hi>林六者人之府藏也疏鑿鑽灼鍜鑄刻削耕墾播種則六者有無窮之用故謂之府藏</hi>正徳利<lb/>
用厚生謂之三事<hi>林三者國之政事也正民之徳使無偏而無黨利民之用使求得而欲遂厚民之生使家給而人足故謂之政事</hi>義而行之<hi>林六府三事皆合其宜而行之</hi>謂之徳<lb/>
禮<hi>杜徳正徳也禮以制財用之節又以厚生民之命</hi>無禮不樂<hi>林若無禮以制財用厚生民則民不樂○樂音洛</hi>所由叛也若吾子之徳莫可歌也其誰來之<lb/>
<pb n="7a"/>
<hi>杜來猶歸也</hi>盍使睦者歌吾子乎<hi>林何不歸衛侵田使諸侯之睦于晉者歌詠吾子之徳乎○盍戸臘反</hi>宣子説之<hi>杜為明年晉歸鄭衛田張本○説音悦</hi>
經<hi>壬寅</hi>八年春王正月○夏四月○秋八月戊申天王崩<lb/>
<hi>林襄王崩子頃王立</hi>○冬十月壬午公子遂㑹晉趙盾盟于衡雍<lb/>
<hi>杜壬午月五日林衡雍鄭地○雍於用反</hi>○乙酉公子遂㑹雒戎盟于暴<hi>杜乙酉月八日也暴鄭地公子遂不受命而盟宜去族善其解國患故稱公子以貴之○㑹雒戎本或作伊雒之戎此後人妄取傳文加耳雒音洛</hi>○公孫敖如京師不至而復丙戌奔莒<lb/>
<hi>杜不言出受命而出自外行</hi>○螽<hi>杜無傳為災故書</hi>○宋人殺其大夫司馬宋司<lb/>
<pb n="7b"/>
城來犇<hi>杜司馬死不舍節司城奉身而退故皆書官而不名貴之</hi>
傳八年春晉侯使解揚歸匡戚之田于衛<hi>林解揚晉大夫杜匡本衛邑中屬鄭孔達伐不能克今晉令鄭還衛及取戚田皆見元年○解音蟹</hi>且復致公壻池之<lb/>
封自申至于虎牢之竟<hi>杜公壻池晉君女壻又取衛地以封之今并還衛也申鄭地傳言趙盾所以能相幼主而盟諸侯○復扶又反壻音細俗作婿竟音境</hi>○夏秦人伐晉取<lb/>
武城以報令狐之役<hi>杜令狐役在七年</hi>○秋襄王崩<hi>杜為公孫敖如周弔傳</hi>○<lb/>
晉人以扈之盟來討<hi>杜前年盟扈公後至</hi>○冬襄仲㑹晉趙孟盟<lb/>
于衡雍報扈之盟也<hi>林以扈盟後至故盟衡雍以報之</hi>遂㑹伊雒之戎<lb/>
<pb n="8a"/>
<hi>杜伊雒之戎將伐魯公子遂不及復君故專命與之盟</hi>書曰公子遂珍之也<hi>杜珍貴也大夫出竟有可以安社稷利國家者專之可也</hi>○穆伯如周弔喪不至以幣犇莒<lb/>
從已氏焉<hi>杜已氏莒女林以弔周之幣奔莒從前年還莒之女</hi>○宋襄夫人襄王<lb/>
之姊也昭公不禮焉<hi>杜昭公適祖母</hi>夫人因戴氏之族<hi>杜華樂皇皆戴族</hi>以殺襄公之孫孔叔公孫鍾離及大司馬公子卭皆<lb/>
昭公之黨也司馬握節以死故書以官<hi>杜節國之符信也握之以死示不廢命</hi>司城蕩意諸來奔效節於府人而出<hi>杜效猶致也意諸公子蕩之孫教放户  反</hi>公以其官逆之皆復之亦書以官皆貴之也<hi>杜違卿<pb n="8b"/>從大夫公賢其效節故以本官逆之請宋而復之司城官屬悉來奔故言皆復</hi>○夷之蒐晉侯<lb/>
將登箕鄭父先都<hi>杜登之於上軍也夷蒐在六年</hi>而使士縠梁益耳將<lb/>
中軍<hi>杜士縠本司空○縠户木反將子匠反</hi>先克曰狐趙之勲不可廢也<lb/>
<hi>杜狐偃趙衰有從亡之勲</hi>從之<hi>林六年以狐射姑趙盾為中軍將佐</hi>先克奪蒯得田于<lb/>
堇隂<hi>杜七年晉禦秦師於堇隂以軍事奪其田也先克中軍佐○蒯苦瞶反</hi>故箕鄭父先<lb/>
都士縠梁益耳蒯得作亂<hi>林傳著五人作亂之由為明年殺先克張本</hi>
經<hi>癸夘</hi>九年春毛伯來求金<hi>杜求金以共葬事雖踰年而未塟故不稱王使林求金止此自是魯雖不修貢周無求矣</hi>○夫人姜氏如齊<hi>杜無傳歸寜</hi>○二月叔孫得<lb/>
<pb n="9a"/>
臣如京師辛丑葬襄王<hi>杜卿共葬事禮也林前年公子遂葬襄公今年得臣塟襄王是夷周於晉也</hi>○晉人殺其大夫先都<hi>杜下軍佐也以作亂討故書名</hi>○三月<lb/>
夫人姜氏至自齊<hi>杜無傳告于廟</hi>○晉人殺其大夫士縠及箕<lb/>
鄭父<hi>杜與先都同罪也</hi>○楚人伐鄭<hi>杜楚子師于狠淵不親伐</hi>○公子遂㑹晉<lb/>
人宋人衛人許人救鄭○夏狄侵齊<hi>杜無傳</hi>○秋八月曹伯<lb/>
襄卒<hi>杜無傳七年同盟于扈林襄公卒子文公夀立</hi>○九月癸酉地震<hi>杜無傳地道安静以動為異故書</hi>○冬楚子使椒來聘<hi>杜稱君以使大夫其禮辭與中國同椒不書氏史畧文林楚君臣始並見於經</hi>○秦人來歸僖公成風之襚<hi>杜衣服曰襚秦辟陋故不<pb n="9b"/>稱使不稱夫人從來者辭○襚音遂説文作裞云贈終者衣被曰裞以此襚為衣死人衣</hi>○葬曹共<lb/>
公<hi>杜無傳○共音㳟</hi>
傳九年春王正月己酉使賊殺先克<hi>杜箕鄭等所使也亂殺先克不赴故不書</hi>乙丑晉人殺先都梁益耳<hi>杜乙丑正月十九日經書二月從告</hi>毛伯衛<lb/>
來求金非禮也<hi>杜天子不私求財故曰非禮</hi>不書王命未葬也○二月<lb/>
莊叔如周葬襄王<hi>林莊叔即得臣</hi>○三月甲戌晉人殺箕鄭父<lb/>
士縠蒯得<hi>杜梁益耳蒯得不書皆非卿</hi>○范山言於楚子曰晉君少<lb/>
不在諸侯北方可圖也<hi>杜范山楚大夫林時晉靈公幼小志不在於諸侯楚居南方故<pb n="10a"/>言北方諸侯可圖也○少詩照反</hi>楚子師于狼淵以伐鄭<hi>杜陳師狼淵為伐鄭援也潁川潁隂縣西有狼陂</hi>囚公子堅公子尨及樂耳<hi>林生獲曰囚杜三子鄭大夫○尨莫江反</hi>鄭及楚平○公子遂㑹晉趙盾宋華耦衛孔達許<lb/>
大夫救鄭不及楚師卿不書緩也以懲不恪<hi>林以懲諸大夫奉命出㑹而不共恪者杜華耦華父督曽孫公子遂獨不在貶者諸魯事自非指為其國褒貶則皆從國史不同之於他國此春秋大意他皆倣此○懲直升反恪苦各反</hi>○夏楚侵陳克壺丘<hi>杜壺丘陳邑</hi>以其服於晉也○秋楚公子朱自東夷伐陳<hi>杜子朱息公也</hi>
陳人敗之獲公子茷陳懼乃及楚平<hi>杜以小勝大故懼而請平也傳言晉<pb n="10b"/>君少楚陵中國明年所以有厥貉之㑹○茷扶廢反</hi>○冬楚子越椒來聘執幣傲<lb/>
<hi>杜子越椒令尹子文從子傲不敬○傲五報反下同</hi>叔仲惠伯曰是必滅若敖氏<lb/>
之宗傲其先君神弗福也<hi>杜十二年傳曰先君之敝器使下臣致諸執事明奉使皆告廟故言傲其先君也為宣四年楚滅若敖氏張本林反鬼神害盈而福謙則知越椒之傲神弗福也○倣五刀</hi>
○秦人來歸僖公成風之襚禮也<hi>杜秦慕諸夏欲通敬於魯因有翟泉之盟故追贈僖公并及成風本非魯方嶽同盟無相赴弔之制故不譏其緩而以接好為禮</hi>諸侯相弔賀<lb/>
也雖不當事苟有禮焉書也以無忘舊好<hi>杜送死不及尸故曰不當事書者書於典䇿垂示子孫使無忘過厚之好</hi>
<pb n="11a"/>
經<hi>甲辰</hi>十年春王三月辛夘臧孫辰卒<hi>杜無傳公與小斂故書日</hi>○夏<lb/>
秦伐晉<hi>杜不稱將帥告辭畧林狄秦也楚之霸秦之力也於是狄秦夏之變於夷秦為之也又二十年而狄鄭又五十年而狄晉狄鄭猶可也狄晉甚矣</hi>○楚殺其大夫宜申<hi>杜宜申子酉也謀弑君故書名</hi>○自正月不雨至于秋七月<hi>杜無傳義與二年同</hi>○及蘇<lb/>
子盟于女栗<hi>杜女栗地名闕蘇子周卿士頃王新立故與魯盟親諸侯也○女音汝一音如字</hi>○<lb/>
冬狄侵宋<hi>杜無傳</hi>○楚子蔡侯次于厥貉<hi>杜厥貉地名闕將伐宋而未行故書次林以見楚之圖伯而未集也是故書次于郎以見齊霸之難書次厥貉以見楚霸之難</hi>
傳十年春晉人伐秦取少梁<hi>杜少梁馮翊夏陽縣林秦邑○少商照反</hi>夏秦<lb/>
<pb n="11b"/>
伯伐晉取北徴<hi>林晉邑報少梁也○徴如字三蒼云縣屬馮翊音懲一音張里反</hi>○初<lb/>
楚范巫矞似<hi>杜矞似范邑之巫○矞尹必反</hi>謂成王與子玉子西曰三<lb/>
君皆將强死<hi>林言三君皆將不得以夀終○强其丈反</hi>城濮之役王思之故<lb/>
使止子玉曰毋死不及止子西子西縊而縣絶<hi>杜在僖二十八年○濮音卜毋音無縊一跂反縣音懸</hi>王使適至遂止之<hi>林傳言子西所以不死○使所吏反</hi>
使為商公<hi>杜商楚邑今上雒商縣林楚僭王其縣尹皆稱公</hi>㳂漢泝江將入郢<lb/>
<hi>杜㳂順流泝逆流林郢楚都○㳂悦專反泝息路反郢以井反又以政反</hi>王在渚宫<hi>杜小洲曰渚○渚章吕反</hi>下見之懼而辭<hi>林子西倉卒見王而懼以辭謝王</hi>曰臣免於死又<lb/>
<pb n="12a"/>
有讒言謂臣將逃臣歸死於司敗也<hi>杜陳楚名司冦為司敗子西畏讒言不敢之商縣</hi>王使為工尹<hi>杜掌百工之官</hi>又與子家謀弑穆王穆王<lb/>
聞之五月殺鬭宜申及仲歸<hi>杜仲歸子家不書非卿</hi>○秋七月及<lb/>
蘇子盟于女栗頃王立故也<hi>杜僖十年狄滅溫蘇子奔衛今復見蓋王復之</hi>○<lb/>
陳侯鄭伯㑹楚子于息冬遂及蔡侯次于厥貉<hi>杜陳鄭及宋麇子不書者宋鄭執卑苟免為楚僕任受役於司馬麇子恥之遂逃而歸三君失位降爵故不列於諸侯宋鄭猶然則陳侯必同也</hi>將以伐宋宋華御事曰楚欲弱我也先為之弱<lb/>
乎何必使誘我我實不能民何罪乃逆楚子勞且聴命<lb/>
<pb n="12b"/>
<hi>杜時楚欲誘呼宋共戰御事華元父○勞力報反</hi>遂道以田盂諸<hi>杜盂諸宋大藪也在梁國睢陽縣東北○道音導</hi>宋公為右盂鄭伯為左盂<hi>杜盂田獵陳名○盂音于</hi>期<lb/>
思公復遂為右司馬<hi>杜復遂楚期思邑公今弋陽期思縣</hi>子朱及文之無<lb/>
畏為左司馬<hi>林子朱無畏皆楚大夫將獵張兩甄故置二左司馬然則右司馬一人當中央</hi>命<lb/>
夙駕載燧<hi>林命諸侯從田者卑駕馬於車載燧以備取火之用○命眉病反燧音遂本又作㸂</hi>宋<lb/>
公違命<hi>杜不夙駕載燧</hi>無畏抶其僕以徇<hi>林撻宋昭公之御者以徇于諸侯正達命之罰○抶恥乙反徇似俊反</hi>或謂子舟曰國君不可戮也子舟曰當<lb/>
官而行何彊之有<hi>杜子舟無畏字林言當官而行刑罰不當以宋君為强而避之也○舟音<pb n="13a"/>州</hi>詩曰剛亦不吐柔亦不茹<hi>杜詩大雅美仲山甫不辟彊禦○茹如吕反</hi>毋<lb/>
縱詭隨以謹㒺極<hi>杜詩大雅詭人隨人無正心者謹猶愼也㒺無也極中也○詭九委反</hi>
是亦非辟彊也<hi>林此兩詩之意皆非見彊禦而避之也</hi>敢愛死以亂官乎<lb/>
<hi>杜為宣十四年宋人殺子舟張本</hi>○厥貉之㑹麇子逃歸<hi>杜為明年楚子伐麇傳</hi>
經<hi>乙巳</hi>十有一年春楚子伐麇<hi>杜討前年逃厥貉㑹林楚書君將於是始自是楚師必圍滅而後貶人之○麇九倫反</hi>○夏叔仲彭生㑹晉卻缺于承匡<hi>杜承匡宋地在陳留襄邑縣西彭生叔仲惠伯郤缺冀缺○叔仲彭生叔又作州本或作叔彭生仲衍字缺立悦反</hi>
○秋曹伯來朝○公子遂如宋○狄侵齊○冬十月甲<lb/>
<pb n="13b"/>
午叔孫得臣敗狄于鹹<hi>杜鹹魯地○鹹音咸</hi>
傳十一年春楚子伐麇成大心敗麇師于陳渚<hi>杜成大心子玉之子大孫伯也陳渚麇地</hi>潘崇復伐麇至于錫穴<hi>林潘崇楚大師錫穴麇地麇未服故○復扶又反鍚音羊或作錫星厯反</hi>○夏叔仲惠伯㑹晉郤缺于承匡謀<lb/>
諸侯之從于楚者<hi>杜九年陳鄭及楚平十年宋聴楚命</hi>○秋曹文公來朝<lb/>
即位而來見也<hi>林曹文公九年即位故來見于魯○見賢遍反</hi>○襄仲聘于宋<lb/>
且言司城蕩意諸而復之<hi>杜八年意諸來奔歸不書史失之</hi>因賀楚師<lb/>
之不害也<hi>杜徃年楚次厥貉將以伐宋</hi>○鄋瞞侵齊<hi>杜鄋瞞狄國名防風之後漆姓<pb n="14a"/>○鄋所求反説文作□云北方長狄國也在夏為防風氏殷為汪芒氏瞞莫干反</hi>遂伐我公卜<lb/>
使叔孫得臣追之吉侯叔夏御莊叔<hi>杜莊叔得臣○夏户雅反</hi>緜房<lb/>
甥為右富父終甥駟乗<hi>杜駟乗四人共車○乗繩證反下同</hi>○冬十月甲<lb/>
午敗狄于鹹獲長狄僑如<hi>杜僑如鄋瞞國之君蓋長三丈獲僑如不書賤夷狄也○僑本又作喬其驕反長如字又直亮反</hi>富父終甥摏其喉以戈殺之<hi>杜摏猶衝也○摏舒容反喉音侯戈古木反</hi>埋其首於子駒之門<hi>杜子駒魯郭門骨節非常恐後世怪之故詳其處</hi>以命宣伯<hi>杜得臣待事而名其三子因名宣伯曰僑如以旌其功</hi>初宋武公之<lb/>
世鄋瞞伐宋<hi>杜在春秋前</hi>司徒皇父帥師禦之耏斑御皇父充<lb/>
<pb n="14b"/>
石<hi>杜皇父戴公子充石皇父名禦本亦作御魚吕反耏音而</hi>○公子穀甥為右司冦<lb/>
牛父駟乗以敗狄于長丘<hi>杜長丘宋地</hi>獲長狄縁斯<hi>杜縁斯僑如之先</hi>皇<lb/>
父之二子死焉<hi>杜皇父與穀甥及牛父皆死故耏斑獨受賞</hi>宋公於是以門賞<lb/>
耏斑使食其征<hi>杜門闕門征税也</hi>謂之耏門<hi>林以門賞耏斑故以斑之姓名其門</hi>
晉之滅潞也<hi>杜在宣十五年○潞音路</hi>獲僑如之弟焚如齊襄公之<lb/>
二年<hi>杜魯桓之十六年</hi>鄋瞞伐齊齊王子成父獲其弟榮如<hi>杜榮如即焚如之弟焚如後死而先説者欲其兄弟伯季相次榮如以魯桓十六年死至宣十五年一百三嵗其兄猶在傳言既長且夀有異於人王子成父齊大夫</hi>埋其首於周首之北門<hi>杜周首齊邑濟<pb n="15a"/>北穀城縣東北有周首亭</hi>衛人獲其季弟簡如<hi>杜伐齊退走至衛見獲</hi>鄋瞞由是<lb/>
遂亡<hi>杜長狄之種絶</hi>○郕太子朱儒自安於夫鍾<hi>杜安處也夫鍾郕邑○郕音成儒如朱反夫音扶</hi>國人弗徇<hi>杜徇順也為明年郕伯來奔傳○徇侣俊反</hi>
經<hi>丙午</hi>十有二年春王正月郕伯來奔<hi>林此郕太子朱儒也其曰郕伯見魯以諸侯之禮逆之也是故郕太子朱儒魯謂之郕伯晉太子州蒲晉謂之晉侯從而書之徒見其悖禮焉者爾</hi>
○杞伯來朝<hi>杜復稱伯舍夷禮</hi>○二月庚子子叔姬卒<hi>杜既嫁成人雖見出棄猶以恩録其卒</hi>○夏楚人圍巢<hi>杜巢吳楚間小國廬江六縣東有居巢城</hi>○秋滕子<lb/>
來朝○秦伯使術來聘<hi>杜術不稱氏史畧文林秦君臣始並見</hi>○冬十有<lb/>
<pb n="15b"/>
二月戊午晉人秦人戰于河曲<hi>杜不書敗績交綏而退不大崩也稱人秦晉無功以㣲者告也皆陳曰戰例在莊十一年河曲在河東蒲坂縣南</hi>○季孫行父帥師城<lb/>
諸及鄆<hi>杜鄆莒魯所争者城陽姑幕縣南有員亭員即鄆也以其逺偪外國故帥師城之○鄆音運</hi>
傳十二年春郕伯卒<hi>林朱儒之父卒</hi>郕人立君<hi>杜太子自安於外邑故</hi>太<lb/>
子以夫鍾與郕邽來奔<hi>杜郕邽亦邑○邽音圭</hi>公以諸侯逆之<hi>林公重土地故以諸侯禮逆之</hi>非禮也<hi>杜非公寵叛人</hi>故書曰郕伯來犇不書地<lb/>
尊諸侯也<hi>林既尊以為諸侯故不復見其竊邑之罪所以深責魯也</hi>○杞桓公來朝<lb/>
始朝公也<hi>杜公即位始來朝</hi>且請絶叔姬而無絶昬公許之<hi>杜不<pb n="16a"/>絶昏立其娣以為夫人不書來歸未笄而卒</hi>二月叔姬卒不言杞絶也<hi>杜既許其絶故不言杞</hi>書叔姬言非女也<hi>杜女未嫁而卒不書</hi>○楚令尹大孫伯卒成<lb/>
嘉為令尹<hi>杜若敖曽孫子孔</hi>羣舒叛楚<hi>杜羣舒偃姓舒庸舒鳩之屬今廬江南有舒城舒城西南有龍舒</hi>夏子孔執舒子平及宗子遂圍巢<hi>杜平舒君名宗巢二國羣舒之屬</hi>○秋滕昭公來朝亦始朝公也○秦伯使西乞術<lb/>
來聘且言將伐晉襄仲辭玉<hi>林魯以秦將伐晉故辭玉</hi>曰君不忘先<lb/>
君之好照臨魯國<hi>林言其光寵魯國如日月之照臨</hi>鎮撫其社稷重之<lb/>
以大器寡君敢辭玉<hi>杜大器圭璋也不欲與秦為好故辭玉○好呼報反下皆同重直用反</hi>
<pb n="16b"/>
對曰不腆敝器不足辭也<hi>杜腆厚也○腆他興反</hi>主人三辭賓答<lb/>
曰寡君願徼福于周公魯公以事君<hi>林主人即襄仲賓即西乞術杜徼要也魯公伯禽也言願事君以并蒙先君之福○徼古堯反</hi>不腆先君之敝器使下臣<lb/>
致諸執事以為瑞節<hi>杜出聘必告廟故稱先君之器林節信也以圭璋為信故言以為瑞節○瑞垂偽反</hi>要結好命<hi>林要約交結二國交好之命</hi>所以藉寡君之命結二<lb/>
國之好<hi>杜藉薦也○藉在夜反</hi>是以敢致之襄仲曰不有君子其能<lb/>
國乎國無陋矣厚賄之<hi>杜賄贈送也○賄呼罪反</hi>○秦為令狐之役<lb/>
故冬秦伯伐晉取羈馬<hi>杜令狐役在七年羈馬晉邑○為于偽反令力丁反</hi>
<pb n="17a"/>
晉人禦之趙盾將中軍荀林父佐之<hi>杜林父代先克○將子匠反下皆同</hi>
卻缺將上軍<hi>杜代箕鄭</hi>臾駢佐之<hi>杜代林父○駢步邊反</hi>欒盾將下軍<lb/>
<hi>杜欒枝子代先蔑○欒力官反盾徒本反</hi>胥甲佐之<hi>杜胥臣子/代先都</hi>范無恤御戎<hi>杜代步招</hi>以從秦師於河曲臾駢曰秦不能久請深壘固軍以<lb/>
待之<hi>林請深溝高壘堅固軍屯待秦自退而擊之勿與戰○壘力軌反</hi>從之秦人欲戰<lb/>
秦伯謂士㑹曰若何而戰<hi>杜晉士㑹七年奔秦</hi>對曰趙氏新出其<lb/>
屬曰臾駢必實為此謀將以老我師也<hi>杜臾駢趙盾屬大夫新出佐上軍</hi>趙有側室曰穿晉君之壻也<hi>杜側室支子穿趙夙庶孫○穿音川</hi>有寵<lb/>
<pb n="17b"/>
而弱不在軍事<hi>林君壻故有寵年少故弱未嘗涉知軍事</hi>好勇而狂且惡臾<lb/>
駢之佐上軍也若使輕者肆焉其可<hi>林言若使輕兵暫徃攻之而速退則激怒趙穿可得一戰○惡烏路反輕遣政反肆音四</hi>秦伯以璧祈戰於河<hi>杜禱求勝</hi>十<lb/>
二月戊午秦軍掩晉上軍<hi>林秦從士㑹之計以輕兵掩襲晉之上軍</hi>趙穿追<lb/>
之不及<hi>杜上軍不動趙穿獨追之</hi>反怒曰裹糧坐甲<hi>林裹糧包裹糧食也坐甲戰士被甲不得復卧坐而待敵也○裹音果</hi>固敵是求敵至不擊將何俟焉軍<lb/>
吏曰將有待也<hi>杜待可擊</hi>穿曰我不知謀將獨出乃以其屬<lb/>
出宣子曰秦獲穿也獲一卿矣<hi>杜僖三十三年晉侯以一命命郤缺為卿不在<pb n="18a"/>軍帥之數然則晉自有散位從卿者</hi>秦以勝歸我何以報乃皆出戰交綏<lb/>
<hi>杜司馬法曰逐奔不逺從綏不及逐奔不逺則難誘從綏不及則難陷然則古名退軍為綏秦晉志未能堅戰短兵未至争而兩退故曰交綏</hi>秦行人夜戒晉師曰兩君之士皆未憖<lb/>
也明日請相見也<hi>杜憖缺也○憖魚覲反又魚轄反方言云傷也字林云問也牛吝反</hi>臾<lb/>
駢曰使者目動而言肆懼我也<hi>杜目動心不安言肆聲放失常節○使所吏反</hi>
將遁矣薄諸河必敗之<hi>杜薄迫也○遁徒困反薄蒲莫反下同敗卑賣反</hi>胥甲<lb/>
趙穿當軍門呼曰死傷未收而棄之不惠也不待期而<lb/>
薄人於險無勇也乃止<hi>杜晉師止為宣元年放胥甲傳</hi>秦師夜遁復侵<lb/>
<pb n="18b"/>
晉入瑕<hi>○復扶又反</hi>○城諸及鄆書時也<hi>林得城築之時</hi>
經<hi>丁未</hi>十有三年春王正月○夏五月壬午陳侯朔卒<hi>杜無傳再同盟林共公卒子靈公平國立</hi>○邾子蘧蒢卒<hi>杜未同盟而赴以名林文公卒子定公貜且立○蘧其居反蒢丈居反</hi>○自正月不雨至于秋七月<hi>杜無傳義與二年同</hi>
○大室屋壊<hi>杜大廟之室○大音泰傳同</hi>○冬公如晉衛侯㑹公於沓<lb/>
<hi>杜沓地闕○沓徒答反</hi>○狄侵衛<hi>杜無傳</hi>○十有二月己丑公及晉侯盟<lb/>
<hi>杜十二月無己丑己丑十一月十一日</hi>○公還自晉鄭伯㑹公于棐<hi>林棐鄭地楚次厥貉而晉遂不競於是公朝晉衛侯㑹公公還自晉鄭伯㑹公諸夏之懼甚矣○棐勞味反又非尾反</hi>
<pb n="19a"/>
傳十三年春晉侯使詹嘉處瑕以守桃林之塞<hi>杜詹嘉晉大夫賜其瑕邑令師衆守桃林以備秦桃林在𢎞農華隂縣東潼闗○詹章亷反塞悉代反</hi>晉人患秦<lb/>
之用士㑹也<hi>林晉以前年士㑹為秦畫計故患秦用之</hi>夏六卿相見於諸浮<lb/>
<hi>杜諸浮晉地</hi>趙宣子曰随㑹在秦賈季在狄難日至矣若之何<lb/>
<hi>林随㑹即士㑹杜六年賈季奔狄○難乃旦反日人實反</hi>中行桓子曰請復賈季<hi>杜中行桓子荀林父也僖二十八年始將中行故以為氏○行户郎反</hi>能外事<hi>林用賈季能任在外之事</hi>
且由舊勲<hi>杜有狐偃之舊勲</hi>郤成子<hi>林即/卻缺</hi>曰賈季亂且罪大<hi>杜殺陽處父故</hi>不如随㑹能賤而有恥柔而不犯<hi>林能處卑賤而有亷恥之心雖<pb n="19b"/>善柔順而不可犯以不義</hi>其知足使也且無罪<hi>林其奔秦以迎子雍之故非其罪也○知音智</hi>乃使魏夀餘偽以魏叛者以誘士㑹執其帑於晉使<lb/>
夜逸<hi>杜魏夀餘畢萬之後帑夀餘子○帑音奴</hi>請自歸于秦<hi>林夀餘請以弘邑自歸降于秦</hi>
秦伯許之<hi>杜許受其邑</hi>履士㑹之足于朝<hi>杜躡士㑹足欲使行</hi>秦伯師<lb/>
于河西<hi>杜將取魏</hi>魏人在東<hi>杜今河北縣於秦為在河之東</hi>壽餘曰請東人<lb/>
之能與夫二三有司言者吾與之先<hi>杜欲與晉人在秦者共先告喻魏有司○夫音扶</hi>使士㑹士㑹辭曰晉人虎狼也若背其言臣死<lb/>
妻子為戮無益于君不可悔也<hi>林言晉人虎狼之性暴不可測若反背其言不<pb n="20a"/>以魏降秦臣徃魏必為晉人所殺妻子留秦必被誅戮無補益於秦君追悔亦不可及杜辭行示巳無去心○背音佩下同</hi>秦伯曰若背其言所不歸爾帑者有如河<hi>杜言必歸其妻子明白如河林蓋康公指河興士㑹為誓</hi>乃行繞朝贈之以䇿<hi>杜䇿馬撾臨别授之馬撾並示已所䇿以展情繞朝秦大夫○繞如字又張遙反䇿本又作筴初革反</hi>曰子無謂秦<lb/>
無人吾謀適不用也<hi>杜示已覺其情</hi>既濟魏人譟而還<hi>杜喜得士㑹○譟素報反還音旋</hi>秦人歸其帑其處者為劉氏<hi>林秦康公不背指河之誓歸士㑹妻子于晉其處秦不歸者别為劉氏杜士㑹堯後劉累之𦙍别族復累之姓</hi>○邾文公卜遷<lb/>
于繹<hi>杜繹邾邑魯國鄒縣北有繹山○繹音亦</hi>史曰<hi>林邾大史掌龜卜者</hi>利於民而不<lb/>
<pb n="20b"/>
利於君邾子曰苟利於民孤之利也天生民而樹之君<lb/>
以利之也民既利矣孤必與焉左右曰命可長也君何<lb/>
弗為邾子曰命在養民<hi>林言國家之命在於養育民人民生厚用利則大命不窮○與音預</hi>死之短長時也民苟利矣遷也吉莫如之<hi>杜左右以一人之命為言文公以百姓之命為主一人之命各有短長不可如何百姓之命乃傳世無窮故徙也</hi>遂遷于<lb/>
繹五月邾文公卒君子曰知命<hi>林君子謂邾文公知天命之在民不以死生惑其心所謂知命也</hi>○秋七月大室之屋壊書不共也<hi>杜簡慢宗廟使至傾圯故書以見臣子不共</hi>○冬公如晉朝且尋盟<hi>林尋八年衡雍之盟</hi>衛侯㑹公<lb/>
<pb n="21a"/>
于沓請平于晉公還鄭伯㑹公于棐亦請平于晉公皆<lb/>
成之<hi>杜鄭衛貳于楚畏晉故因公請平</hi>鄭伯與公宴于棐子家賦鴻雁<lb/>
<hi>杜子家鄭大夫公子歸生也鴻雁詩小雅義取侯伯哀恤鰥寡有征行之勞言鄭國寡弱欲使魯侯還晉䘏之</hi>
季文子曰寡君未免于此<hi>杜言亦同有㣲弱之憂</hi>文子賦四月<hi>杜四月詩小雅義取行役踰時思歸祭祀不欲為還晉</hi>子家賦載馳之四章<hi>杜載馳詩鄘風四章从下峩取□國有急欲引大國以救助</hi>文子賦采薇之四章<hi>杜采薇詩小雅取其豈敢定居一月三㨗許為鄭還不敢安居</hi>鄭伯拜<hi>杜謝公為行</hi>公答拜<lb/>
　<lb/>
<pb n="21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　左傳杜林合注卷十六<lb/>
</p>
<p>
</p>
  </div>
</body>
</text>
</TEI>
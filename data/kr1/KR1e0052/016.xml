<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋經筌卷十六</head>
    <p>
<pb n="1a"/>
欽定四庫全書<lb/>
　春秋經筌卷十六　　　　宋　趙鵬飛　撰<lb/>
　　　哀公<lb/>
元年春王正月公即位<lb/>
　繼正<lb/>
楚子陳侯隨侯許男圍蔡<lb/>
　天下之事勢倚勢以有立者不若治内以自保蔡蕞<lb/>
　爾小邦世服於楚以一朝之忿絶楚而與呉倚其方<lb/>
<pb n="1b"/>
　張之勢以敗楚於柏舉一戰入郢楚幾不祀使吳之<lb/>
　勢常若闔閭之彊則蔡可以乆安㩦李之役呉見敗<lb/>
　於越呉子兵傷繼之以死蔡何恃哉此楚昭所以不<lb/>
　能無報於蔡以楚之彊而蔡之小重以陳隨許之師<lb/>
　合而圍蔡蔡亦幾亡非楚之虐蔡自取之也故明年<lb/>
　遂遷於州來以避之使蔡能自治忍小忿以事大國<lb/>
　不至是也楚子伐中國而無貶辭責在蔡爾隨自僖<lb/>
　二十一年一見於經及是始復見者㣲弱臣服於楚<lb/>
<pb n="2a"/>
　也許為鄭所滅至是再見者楚封之也<lb/>
鼷鼠食郊牛改卜牛<lb/>
夏四月辛巳郊<lb/>
　義同定十五年<lb/>
秋齊侯衛侯伐晉<lb/>
　齊之謀晉乆矣定九年次於五氏十三年次於垂葭<lb/>
　十四年㑹於牽至是始能一伐晉亦何為哉謀一伐<lb/>
　晉而圖囘幾二十載使景公出而修桓公之業伐楚<lb/>
<pb n="2b"/>
　尊周以盟諸侯於兩河之間則非數十百年不能濟<lb/>
　矣所謂俟河之清者乎彼區區髦而崛彊欲求諸侯<lb/>
　吾竊嘆其不自量也且一伐晉何益於齊哉彼葢以<lb/>
　伯統在晉晉屈則諸侯來歸矣且晉世出而宗諸侯<lb/>
　豈茍抱虛器以令天下邪必有所以致諸侯之術也<lb/>
　今齊不能自修方伯連帥之職乃欲一伐晉以得諸<lb/>
　侯嗚呼愚哉宋襄欲盟楚以求諸侯而為楚所執齊<lb/>
　景欲伐晉以求諸侯而為晉所笑故夫晉受齊兵而<lb/>
<pb n="3a"/>
　不遂報者非晉之怯也哂其謬而無能為不足報也<lb/>
冬仲孫何忌帥師伐邾<lb/>
　定公之世撫邾為厚自拔之盟疆場寜謐未嘗以一<lb/>
　兵相遺也邾亦事魯為勤㑹公於比蒲朝公於魯定<lb/>
　公之薨訃及其庭倒屣而奔喪其亦腆矣邾魯之好<lb/>
　實出定公之志諸大夫不欲也故公未瞑目而城漆<lb/>
　哀公即位席未及温而仲孫何忌伐邾何先君撫之<lb/>
　厚而嗣君虐之速哉非公意也諸大夫之意也明年<lb/>
<pb n="3b"/>
　三大夫並出而取其田終哀公之世虐之無所不至<lb/>
　邾何負於魯哉以邾邇於魯利其土地也<lb/>
二年春王二月季孫斯叔孫州仇仲孫何忌帥師伐邾<lb/>
取漷東田及沂西田<lb/>
癸巳叔孫州仇仲孫何忌及邾子盟于句繹<lb/>
　定公之立粗能收攬威權故盟㑹征伐公皆親之三<lb/>
　家惟得圍其私邑墮其私城而已哀公懦庸三家復<lb/>
　張三大夫交出以疾於邾兵之自己盟之自己公不<lb/>
<pb n="4a"/>
　得與也嗚呼惜哉然三大夫伐之而二大夫盟之何<lb/>
　邪葢三家惟季氏為彊前年冬仲孫何忌伐邾而不<lb/>
　能獲邾不畏仲氏也今三大夫俱出而季孫將上軍<lb/>
　叔仲佐之以季氏之勢臨邾邾宜屈矣而又輔之叔<lb/>
　仲之兵邾何以禦之故盡東其畆以解紛焉田既入<lb/>
　魯而魯疑邾子告於大國以加師故復安而盟之然<lb/>
　以邾之㣲而季氏之彊其肯屈而與邾同歃乎故句<lb/>
　繹之盟惟叔仲與執牛耳而季氏不復涖之也葢勢<lb/>
<pb n="4b"/>
　在季氏季氏不往則勢不徒行故伐邾取田非季氏<lb/>
　不可得信在邾子邾子既屈則信已著故句繹之盟<lb/>
　季氏所不必與彊者已親之以示威屈者已辭之以<lb/>
　避辱則信乎季氏之彊而不可制也噫脅勢扼小以<lb/>
　攘其地要神歃血以盟其君邾固弱矣而諸大夫之<lb/>
　横其可忍乎邾於此不能無思於定公也然定公之<lb/>
　死非特魯之不幸亦邾之不幸歟<lb/>
夏四月丙子衛侯元卒<lb/>
<pb n="5a"/>
滕子來朝<lb/>
　義在桓二年<lb/>
晉趙鞅帥師納衛世子蒯聵于戚<lb/>
　衛之亂靈公自亂也父子相授世統之正而靈公黜<lb/>
　其子而立其孫衛輒抗其父而順其祖蒯聵不能於<lb/>
　母出奔於宋靈公既不慈於蒯聵則宜暴其罪而廢<lb/>
　之拔其次而立之國儲既定則死且無患矣今蒯聵<lb/>
　之出無廢之實乃立其子而授之位輒之得位得於<lb/>
<pb n="5b"/>
　王父而父實存焉父今復歸輒宜何以處之拒之則<lb/>
　違其父納之則違其祖拒之納之情實難處處於難<lb/>
　者靈公之過也今晉趙鞅納蒯聵而不得入置於戚<lb/>
　而已是輒拒之也拒父違祖均為不孝宜順理而處<lb/>
　之則安矣要之靈公可黜其子而子輒不可以絶其<lb/>
　父靈公黜蒯聵蒯聵所不敢違也靈公立輒輒所不<lb/>
　必辭也奉祖之命以受之逆父之歸而遜之則祖孫<lb/>
　父子兩安而無嫌矣今輒既得國遂以為已有蒯聵<lb/>
<pb n="6a"/>
　之歸拒而弗納逆天理矣然其所以致輒之抗父者<lb/>
　靈公也故君子於其納也蒯聵不去世子以其所以<lb/>
　宜世也不奪蒯聵之為世子則靈公之罪著矣若夫<lb/>
　輒也遽立而逆父是不誅而自滅者君子宜以不誅<lb/>
　誅之也<lb/>
秋八月甲戌晉趙鞅帥師及鄭罕達帥師戰于鐵鄭師<lb/>
敗績<lb/>
　傳者以為鄭罕達送輸粟於范氏而趙鞅禦之雖於<lb/>
<pb n="6b"/>
　經無歸粟之文然荀寅士吉射入於朝歌以叛於是<lb/>
　五年亦無歸奔之文則荀氏猶在朝歌也鄭既叛晉<lb/>
　從齊故轉粟以餉范氏助范氏以抗晉理或然歟趙<lb/>
　鞅固范氏之讎納蒯聵之師而遇鄭罕虎於鐵能無<lb/>
　怒乎鄭逢其怒鋒不可當故不免乎敗也鐵衛地晉<lb/>
　鄭交兵安得戰於衛地哉非轉輸而相遇不戰於此<lb/>
　矣然罕達以不義而賙叛逆之黨晉鞅私憤而敗人<lb/>
　於不虞均罪也而責其義則鄭人賙叛不勝誅而趙<lb/>
<pb n="7a"/>
　鞅之憤人情所不免者春秋以被伐者為主而伐人<lb/>
　者為客鐵之戰主於鞅鄭豈伐鞅哉以鞅主戰而加<lb/>
　鄭以伐人之名其不與鄭亦明矣<lb/>
冬十月𦵏衛靈公<lb/>
十有一月蔡遷于州來蔡殺其大夫公子駟<lb/>
　蔡遷於州來倚呉以避楚也始蔡倚楚以抗中國則<lb/>
　不免被齊晉之兵其後倚呉以敗楚則又不免懼楚<lb/>
　以見滅弱不能自立進退皆制於人何以為國哉州<lb/>
<pb n="7b"/>
　來近呉呉滅州來而墟其地蔡從而居之所謂蹈覆<lb/>
　轍者也吾不保其安且固矣既遷而殺公子駟駟必<lb/>
　不欲遷者也彊羣臣之不欲殺而遷之盤庚之遷不<lb/>
　如是也<lb/>
三年春齊國夏衛石曼姑帥師圍戚<lb/>
　嗚呼衛輒之圍戚天性滅矣初而拒之猶曰以王父<lb/>
　之命為托也今而圍之是許止蔡般之逆矣圍而克<lb/>
　蒯聵其不為許之買蔡之固者幾希君子至是葢不<lb/>
<pb n="8a"/>
　可以專責靈公也輒而不誅弑父與君者接踵於世<lb/>
　矣聖人前書納蒯聵于戚而此書衛石曼姑帥師圍<lb/>
　戚誅輒也然戚之圍出於衛而以齊先之葢衛乆從<lb/>
　齊而奉以主兵爾晉為盟主而納蒯聵齊助子輒以<lb/>
　圍戚其順逆葢已判矣然宋彭城係之宋而圍戚不<lb/>
　繫之衛説者以為承上納衛世子之文則知戚為衛<lb/>
　非也彭城屬宋魚石入於彭城豈不知彭城為宋哉<lb/>
　聖人於繫之國不繫之國褒貶深矣彭城繫之宋彭<lb/>
<pb n="8b"/>
　城非魚石所宜有也故奪之而不書魚石戚固蒯聵<lb/>
　之所宜居故與之以正蒯聵之分内戚於衛爾蒯聵<lb/>
　之所以得也蒯聵宜得衛而衛人圍之是乃所以重<lb/>
　輒之惡而誅之歟<lb/>
夏四月甲午地震<lb/>
五月辛卯桓宫僖宫災<lb/>
　自桓至定凡十世自僖至定凡七世有天下者事七<lb/>
　世三昭三穆與太祖之廟而七諸侯事五世二昭二<lb/>
<pb n="9a"/>
　穆與太祖之廟而五哀公之世成襄昭定為二昭二<lb/>
　穆則桓僖之宫宜祧乆矣宜祧而不祧三家之意也<lb/>
　季仲叔皆桓公之子而季友實相僖公叔仲之後皆<lb/>
　僖公立之故三家尊於桓而徳於僖宜毁而不毁焉<lb/>
　宜毁而不毁而天譴以災非譴桓僖也譴三家也<lb/>
季孫斯叔孫州仇帥師城啓陽<lb/>
　哀公之世魯城四邑説者皆以為備晉吾竊怪之魯<lb/>
　越齊衛而後至晉齊衛皆睦於魯晉何從而伐魯哉<lb/>
<pb n="9b"/>
　春秋二百四十二年晉未嘗有伐我之師非愛魯也<lb/>
　無門而伐魯也魯何虞而備晉乎且城一邑而帥師<lb/>
　以從則必有所畏爾然以為畏晉則非也其地在今<lb/>
　之沂州臨沂沂近邾元年伐邾取邾田疑邾之伐我<lb/>
　故帥師城邑以脅之則啓陽之城備邾也非備晉也<lb/>
宋樂髠帥師伐曹<lb/>
　春秋之未彊陵弱大併小伐國用師非復有釁讎而<lb/>
　後興也弱於己者則扼之以規利宋之於曹未嘗有<lb/>
<pb n="10a"/>
　一毫之怨然曹介於宋衛之間弱且隘矣不併於宋<lb/>
　則併於衛而衛實弱於宋前者衛兩伐曹而不能克<lb/>
　宋虞其卒併之也故於此亦伐曹其後再伐而圍之<lb/>
　卒入其國執其君而後已嗚呼小國介於大國之間<lb/>
　者何以自存哉膝介於齊楚之間而問孟子孟子曰<lb/>
　築斯城也鑿斯池也與民守之效死而勿去是則可<lb/>
　為也曹伯不能<lb/>
秋七月丙子季孫斯卒<lb/>
<pb n="10b"/>
　季孫斯意如之子也意如之卒定公以禮卒之斯之<lb/>
　嗣定公以權授之論者皆咎定公不能討逐君之賊<lb/>
　噫此書生之論不達權者也孔子曰人而不仁疾之<lb/>
　已甚亂也昭公不忍一朝之忿而伐之決癰潰疽幾<lb/>
　不得死魯不遂亡者幸也定公之立實受國於季氏<lb/>
　季氏方秉魯權烏能一決而去之哉意如之卒而不<lb/>
　卒以禮則其子必叛其子叛則叔氏仲氏必合而從<lb/>
　之是定復為昭公爾定之所以卒意如任其子斯者<lb/>
<pb n="11a"/>
　非愛季氏也勢未可遽絶之矣惟漸能振厲自立以<lb/>
　取其權徐而圖之可也故定公粗能親㑹親盟親征<lb/>
　伐權稍復歸不幸而殂哀公庸弱三家復張今斯之<lb/>
　卒哀固不能殺其禮於意如也春秋之卒斯三家復<lb/>
　張可知矣<lb/>
蔡人放其大夫公孫獵于呉<lb/>
　書人以放放有罪也獵固有罪而放之於呉蔡能保<lb/>
　其止於呉乎保呉之為蔡拘獵乎不保也<lb/>
<pb n="11b"/>
冬十月癸卯秦伯卒<lb/>
叔孫州仇仲孫何忌帥師圍邾<lb/>
　前年伐其國奪其地盟其君今又圍邾邾何慊於魯<lb/>
　哉虐邾甚矣<lb/>
四年春王二月庚戌盜殺蔡侯申<lb/>
　宣十七年書蔡侯申卒𦵏蔡文公自文至是纔五世<lb/>
　不宜與五世祖同其名傳者誤也閽弑呉子書弑而<lb/>
　此書殺閽盜均臣呉子蔡侯均君不宜彼書弑而此<lb/>
<pb n="12a"/>
　書殺亦字誤矣要之百千嵗後更篆為𨽻更𨽻為楷<lb/>
　不能無誤也因其誤而為之說則鑿矣然蔡侯一國<lb/>
　之君而盜得殺之蔡亦有臣子乎春秋書之以責臣<lb/>
　子更弑為殺非義也蔡侯申既誤則以弑為殺其誤<lb/>
　可知矣<lb/>
蔡公孫辰出奔呉<lb/>
　以弑見誣也<lb/>
𦵏秦惠公<lb/>
<pb n="12b"/>
宋人執小邾子<lb/>
　小邾子固㣲爾㣲國必不敢犯宋宋執之非罪也書<lb/>
　人以執其貶可知<lb/>
夏蔡殺其大夫公孫姓公孫霍<lb/>
　蔡侯之死既出於盜則賊不可名必得真盜而正典<lb/>
　刑然後不為失賊不得其真而妄指以誣人誰肯任<lb/>
　是誅哉前日公孫辰出奔見誣也今姓也霍也亦豈<lb/>
　真弑君者哉殺之不得其罪故以國殺為文蔡侯之<lb/>
<pb n="13a"/>
　殺書盜不得真盜可知也不得真盜則殺姓及霍庸<lb/>
　知果其罪哉<lb/>
晉人執戎蠻子赤歸于楚<lb/>
　戎蠻楚之與也楚迫之而奔晉晉不能撫反執之以<lb/>
　歸其仇嗚呼不仁哉虎兕搏豚豚懼而投我我復縛<lb/>
　而餧虎匹夫所不忍而況於霸主乎晉之意葢以為<lb/>
　庇一戎蠻楚必見伐不若歸之以紓禍豚畏虎而投<lb/>
　我我且救之則虎必見搏寧執豚而與之虎得豚則<lb/>
<pb n="13b"/>
　恱而去此晉之意也以為匹夫自全之䇿則可以匹<lb/>
　夫之䇿而為盟主則謬矣於時上有周室執戎蠻而<lb/>
　歸周室不亦可乎而甘自辱於楚其不仁之罪在所<lb/>
　不問其為不智大矣執楚之讎以歸之是為楚役也<lb/>
　晉之辱甚矣<lb/>
城西郛<lb/>
　備邾也<lb/>
六月辛丑亳社災<lb/>
<pb n="14a"/>
　魯之僭天子無所不備郊天祀地大雩作雉門設兩<lb/>
　觀其亦極矣雖無亡國之社不害為備天子之制也<lb/>
　而又作亳社焉天子立亡國之社所以自戒而魯安<lb/>
　用是社哉説者以成王康周公故錫魯以天子之禮<lb/>
　樂謂禮樂猶曰可也而亳社豈亦成王之所錫邪用<lb/>
　是知魯之僭天子皆其後世子孫矜周公之功而僭<lb/>
　之爾史遜既請於周而平王許也其後因其僭而僭<lb/>
　焉故天子之制無不備亳社雖不必作而作之其他<lb/>
<pb n="14b"/>
　可知也雉門兩觀之僭既災而亳社之僭亦災則知<lb/>
　天之惡僭也甚矣亳社商社也亡國之社不受天陽<lb/>
　故屋之<lb/>
秋八月甲寅滕子結卒<lb/>
冬十有二月𦵏蔡昭公<lb/>
𦵏滕頃公<lb/>
五年春城毗<lb/>
　備邾也<lb/>
<pb n="15a"/>
夏齊侯伐宋<lb/>
　宋固嘗與齊㑹定十四年洮之㑹是也十五年鄭罕<lb/>
　達帥師伐宋齊侯衛侯次於渠蒢兩觀望而不救以<lb/>
　為與齊無益於己也故外齊齊侯於是伐之齊宋無<lb/>
　以大相過也而齊必欲加之宜宋之不與也徒伐何<lb/>
　益哉齊姑無望宋之服宋不興報怨之師幸也<lb/>
晉趙鞅帥師伐衛<lb/>
　復立蒯聵而不能故不書納<lb/>
<pb n="15b"/>
秋九月癸酉齊侯杵臼卒<lb/>
　齊景公在位五十八年雖崔氏田氏髙氏國氏皆横<lb/>
　於其世而田氏尤專景公之為景公特魯昭爾然景<lb/>
　公不遂見逐者景公能忍昭公不能也景公得一晏<lb/>
　子而任之故能忍昭公有一子家子而不能用故以<lb/>
　怨而失國晏子荅景公之問以禮雖徒能言之然景<lb/>
　公知禮之可以為國故以柔屈田氏田氏雖加其暴<lb/>
　而無所施也故景公以善終子家子告昭公以忍而<lb/>
<pb n="16a"/>
　公不從卒見逐於季氏雖然景公之能忍而卒不能<lb/>
　去田氏之患及其子孫相繼為戮固非所謂善謀也<lb/>
　然以比於忿躁而速禍者則有間耳此葢知禮而不<lb/>
　能用之過葢禮之為用不止於能忍而已能忍者禮<lb/>
　之末也用禮之本非大儒不能晏子斗筲之人何足<lb/>
　筭哉<lb/>
冬叔還如齊<lb/>
閏月𦵏齊景公<lb/>
<pb n="16b"/>
　喪以年計者言期而不言閏以月計者閏亦月也安<lb/>
　得不計穀梁以為不正閏非也<lb/>
六年春城邾瑕<lb/>
　魯城邾邑其扼邾也甚矣城以保吾邑城人之邑何<lb/>
　為邪奪其險以要其服如城鄭虎牢之類是也今城<lb/>
　邾瑕而冬伐邾既奪其險而且兵之邾何以安之哉<lb/>
　明年伐邾以邾子來邾子失其險無以抗魯也<lb/>
晉趙鞅帥師伐鮮虞<lb/>
<pb n="17a"/>
　晉之伐鮮虞者五而未見鮮虞之病者也鮮虞逼於<lb/>
　晉晉利其土地耳然五伐而卒不能得則鮮虞雖夷<lb/>
　葢亦非弱國也荀吳士鞅嘗伐而不克今趙鞅復伐<lb/>
　之幸其克以立己功而葢其前日之叛也<lb/>
呉伐陳<lb/>
　呉固讎於楚爾未嘗伐中國雞父之敗敗楚也今始<lb/>
　伐陳亦非讎於陳以陳之在楚與楚爭陳耳<lb/>
夏齊國夏及髙張來奔<lb/>
<pb n="17b"/>
　田氏重施以弱齊齊人歸之景公之世固已危哉今<lb/>
　景公既没所忌者髙國而已故致其罪而逐之髙國<lb/>
　既奔則田可以肆其惡故秋遂弑孺子焉<lb/>
叔還㑹呉于柤<lb/>
　呉既伐陳魯懼其兵及我也故叔還㑹之于柤<lb/>
秋七月庚寅楚子軫卒<lb/>
齊陽生入于齊<lb/>
　小白陽生之入志同而事異均簒也子糾未至小白<lb/>
<pb n="18a"/>
　先入以有齊陽生後入乃弑子荼而自立二者先後<lb/>
　雖異而均志得位也故均以入書之而均不書公子<lb/>
　焉<lb/>
齊陳乞弑其君荼<lb/>
　景公問政孔子對曰君君臣臣父父子子公曰善哉<lb/>
　信如君不君臣不臣父不父子不子雖有粟吾得而<lb/>
　食諸嗚呼知之非難行之為難景公聞晏子之言知<lb/>
　禮之可以為國而不能行卒無以收田氏之權聞聖<lb/>
<pb n="18b"/>
　人之言知父子君臣之義而不能正卒以成田氏之<lb/>
　亂景公真庸懦不足與有為也景公無嫡子均庶則<lb/>
　長立陽生長而荼幼乃出陽生而立荼尚為知父子<lb/>
　之義乎父父子子長幼子之分也不子其長而子其<lb/>
　幼安得免於亂陳乞之逆則知禮而不行之過荼之<lb/>
　死則知父子而不正之故也噫人不患不之知既知<lb/>
　之不能行無勇也吾惜乎景公聞聖人之言賢人之<lb/>
　論而不能行卒抵於亂姑論之以為聽言者之法若<lb/>
<pb n="19a"/>
　夫陳乞則趙盾之流也或者疑弑荼者朱毛而書陳<lb/>
　乞不原情矣春秋豈徒誅人之逆哉誅其心耳<lb/>
冬仲孫何忌帥師伐邾<lb/>
　既城瑕矣邾何恃哉宜乎伐邾之必克也<lb/>
宋向巢帥師伐曹<lb/>
　義同樂髠帥師伐曹<lb/>
七年春宋皇瑗帥師侵鄭<lb/>
　報罕達之師也罕達之師於是七年矣何報之遲葢<lb/>
<pb n="19b"/>
　於時宋鄭皆從齊宋比齊為淺而鄭比齊為深罕達<lb/>
　伐宋齊為之次於渠蒢然不伐不救觀望於宋鄭之<lb/>
　間宋知其厚於鄭薄於宋也雖心讎於鄭而不敢報<lb/>
　懼齊比鄭而議其後今齊景公既没齊方内擾故宋<lb/>
　舉積年之憾而報之於是有侵鄭之師焉左氏不知<lb/>
　乃以為鄭叛晉故也鄭雖叛晉宋豈徒為晉侵鄭哉<lb/>
　誤附㑹耳<lb/>
晉魏曼多帥師侵衛<lb/>
<pb n="20a"/>
　以蒯聵故<lb/>
夏公㑹呉于鄫<lb/>
　公將伐邾故先㑹呉於鄫懼呉之襲魯也<lb/>
秋公伐邾八月己酉入邾以邾子益來<lb/>
　説者曰定哀多㣲辭吾讀春秋至是未嘗見其㣲辭<lb/>
　也今於入邾以邾子益來尤足以証説者之謬城其<lb/>
　國得其君天下之大惡而春秋不為之隠而謂有㣲<lb/>
　辭吾不信也問邾之先則實魯之附庸自邾子克受<lb/>
<pb n="20b"/>
　王命則叛服不一魯之所以虐邾者以邾宜役屬於<lb/>
　我而不我歸也然不圖所以懐邾之心而恃彊陵弱<lb/>
　伐其國入其都虜其君嗚呼虐哉若然則邾子雖欲<lb/>
　改事魯不可得也定公撫而字之邾蒙其徳則今年<lb/>
　㑹之明年朝之死而奔其喪若父兄焉則邾固魯之<lb/>
　西府也哀公不知以先君之所以懐邾者而來之乃<lb/>
　乗一朝之勝遂虜其君卒之犯大國之怒失讙失闡<lb/>
　岌岌乎懼齊兵之臨其城也而亟歸之則初不若不<lb/>
<pb n="21a"/>
　滅邾無是辱也此一時之謬舉必出於三家三家之<lb/>
　所以逼邾乆矣將自滅之則歸惡於己故以公主其<lb/>
　師而實三家之謀也得邾則三家分享其利滅國則<lb/>
　哀公獨受其戮嗚呼姦人欺君一至於此春秋可不<lb/>
　作乎<lb/>
宋人圍曹<lb/>
冬鄭駟𢎞帥師救曹<lb/>
　宋之虐曹為已甚而鄭之救曹為不情宋伐曹者凡<lb/>
<pb n="21b"/>
　再而今復圍之鄭於曹無隻介之好而今遽救之宋<lb/>
　疾於曹葢將利其土地鄭之救曹所以報宋侵鄭之<lb/>
　役也然宋書人而鄭書名葢無故而虐人者其罪重<lb/>
　因隙而報怨者其責輕圍曹之役宋公在焉而書人<lb/>
　其貶重矣而鄭書名書救葢亦善之然君子所以不<lb/>
　深予鄭者以鄭於宋為有隙而於曹無一日之好今<lb/>
　而救曹掠救人之名爾其實報怨於宋也<lb/>
八年春王正月宋公入曹以曹伯陽歸<lb/>
<pb n="22a"/>
　前年宋圍曹今宋公入曹以曹伯陽歸與公伐邾己<lb/>
　酉入邾以邾子益來其文實同惟内外異體故書歸<lb/>
　書來所以異也而傳者皆以為實滅而書入吾以為<lb/>
　於時實未滅也故不得書滅狄入衛其實滅衛也楚<lb/>
　子入陳其實滅陳也然衛陳之祀皆未絶而繼封之<lb/>
　其後衛陳皆復見於經故不得書滅焉今宋入曹與<lb/>
　楚入陳狄入衛無以異入其國虜其君然未墟其宗<lb/>
　廟毁其社稷故不書滅也然衛陳繼封之而曹不復<lb/>
<pb n="22b"/>
　封聖人亦迹其實而書之若其祀未滅而書滅是春<lb/>
　秋入人之罪也故夫不書滅猶有望於宋之復曹如<lb/>
　魯之復邾焉而宋不能其事適相先後故書之亦足<lb/>
　以見宋之彊無敢議之而其惡亦不復自反魯之弱<lb/>
　一為不義則見扼於人必復邾以紓禍也何邾之幸<lb/>
　而曹之不幸歟所遇之敵有彊弱爾<lb/>
呉伐我<lb/>
　呉伐我皆曰滅邾之故吾以為非也以職方考之呉<lb/>
<pb n="23a"/>
　越宋而後至邾邾何與於呉而呉為邾伐我哉謂呉<lb/>
　忌魯之得邾而見伐則非矣呉未嘗有伐中國六年<lb/>
　而呉伐陳故魯人懼而使叔還㑹之於柤今魯伐邾<lb/>
　而得邾呉忌其拓大封域而難制也故伐我葢呉將<lb/>
　蠶食中國魯實當其衝魯彊而塞其衝則呉無以施<lb/>
　其毒故夫伐魯者忌魯也非為邾也<lb/>
夏齊人取讙及闡<lb/>
　邾介於齊魯之間二國皆欲之今魯獨滅邾而有焉<lb/>
<pb n="23b"/>
　齊侯懼之故取讙及闡以當魯之得邾也魯之得邾<lb/>
　葢在危岌之間而首失二邑苟不復邾之祀則禍未<lb/>
　艾也故歸邾子焉其事甚顯而文甚白不釋自明左<lb/>
　氏於呉伐我既妄以為為邾故及是不可再以為為<lb/>
　邾也乃飾季魴之事以文之疑季魴之事穢而不典<lb/>
　無以信於人則又謂齊侯使如呉請師以伐我前以<lb/>
　為邾茅成子請告於呉而今以為齊侯使如呉請師<lb/>
　前後相攻無一可據用是知左氏釋經皆附㑹此吾<lb/>
<pb n="24a"/>
　所以鮮取也<lb/>
歸邾子益于邾<lb/>
秋七月<lb/>
冬十有二月癸亥把伯過卒<lb/>
齊人歸讙及闡<lb/>
　魯得邾而失讙闡輕重固有間矣使魯捨二邑而得<lb/>
　一國猶不失為利今乃捨一國而復二邑非魯之左<lb/>
　也勢也得邾而負滅國之名則豈惟齊得以脅魯凡<lb/>
<pb n="24b"/>
　與邾為鄰或姻者皆得以議魯也今捨邾而得讙闡<lb/>
　則外有悔惡反正之譽而内得收復境土之美得二<lb/>
　邑而安且裕孰愈於得一小國岌岌然虞四鄰之不<lb/>
　暇哉此魯所以反邾子而復二邑也然則是乎非乎<lb/>
　曰聖人不惡遷善悔過從善固君子也然使其不待<lb/>
　二邑之失而遂反之則善矣及齊取二邑始懼而反<lb/>
　之則反邾君勢不得己也不得已而為善固已非真<lb/>
　然愈乎縱惡而不反者爾若夫齊人歸讙及闡則有<lb/>
<pb n="25a"/>
　所利焉非仁也其説見邾子益來奔<lb/>
九年春王二月𦵏把僖公<lb/>
宋皇瑗帥師取鄭師于雍丘<lb/>
　王者之師以至仁伐不仁以至義伐不義故義旗所<lb/>
　指問罪而己一辭之屈則斂兵而退豈浪鬭其民哉<lb/>
　春秋用兵非有曲直之義或迫人於險或敗人以詐<lb/>
　殺其民所以削其勢摧其兵所以弱其國必勝而已<lb/>
　不必務義也然戰伐圍入之師猶曰有辭而宋取鄭<lb/>
<pb n="25b"/>
　師抑又甚哉在隠之世惟鄭莊伐取三師而後二百<lb/>
　餘年無書取者鄭莊之姦險世固鮮儷也今鄭之伐<lb/>
　宋固非義爾定十五年鄭罕達首禍而伐宋哀七年<lb/>
　宋復以皇瑗報之則怨固償矣宋人圍曹鄭駟𢎞救<lb/>
　曹非救曹也讎宋也則鄭疾宋者再而宋侵鄭者一<lb/>
　今鄭復伐宋師在雍丘雍丘宋地則鄭已三疾於宋<lb/>
　其義固曲然宋之禦鄭亦不可謂義因在其雍丘譎<lb/>
　而取之亦甚矣不曰敗非敗而奔也不曰潰非潰而<lb/>
<pb n="26a"/>
　散也出其不意刼而取之矣非復獻俘於廟其赴不<lb/>
　以俘春秋亦不得書俘也故曰宋皇瑗帥師取鄭師<lb/>
　於雍丘誌其譎且不義矣然鄭莊取三師書伐書取<lb/>
　之而此直書取事殊文異記事之體然耳其實取師<lb/>
　則一也<lb/>
夏楚人伐陳<lb/>
　陳從呉也<lb/>
秋宋公伐鄭<lb/>
<pb n="26b"/>
　宋春取鄭師而秋伐鄭雖雍丘之役實鄭伐宋然吾<lb/>
　既譎而取其師亦已甚矣何以伐為書公别大夫爾<lb/>
　非褒也<lb/>
冬十月<lb/>
十年春王二月邾子益來奔<lb/>
公㑹呉伐齊<lb/>
　初齊以魯之滅邾也取讙及闡以逼魯魯懼而反邾<lb/>
　子于邾邾子獲復其國齊之賜今歸未及乆而奔其<lb/>
<pb n="27a"/>
　讎豈非齊有誅求而邾子不堪邪故邾子來奔而公<lb/>
　為之㑹吳伐齊邾故也前日魯滅邾而齊取魯邑則<lb/>
　義在齊今日齊逼邾而公伐齊則義在魯義豈如是<lb/>
　之去就不常哉人假之以為利爾齊窺魯之西鄙乆<lb/>
　矣特幸魯有滅邾之事脅義以取邑魯之憾齊亦乆<lb/>
　矣特幸邾子之來脅義以伐之二者假義以濟欲其<lb/>
　實大不義也而魯之為國固弱於齊將伐齊疑有所<lb/>
　不勝也則㑹呉以伐之然兵實魯志而書㑹何邪葢<lb/>
<pb n="27b"/>
　魯弱不敢及呉尊呉為主爾呉葢逺於齊間魯而後<lb/>
　至齊也呉不因魯之求安能越魯而伐齊哉魯以蕞<lb/>
　爾之邾而使齊受南蠻之兵呉之患遂及於東夏魯<lb/>
　為之也聖人書公而不没其實其責魯之意深矣<lb/>
三月戊戌齊侯陽生卒<lb/>
　經書齊侯陽生卒而傳者以為齊弑其君此何以通<lb/>
　之趙盾實弑而傳以為非弑陽生非弑而傳以為弑<lb/>
　學者不信經而信傳反曲經以合之若杜氏左氏之<lb/>
<pb n="28a"/>
　孚君子不責而學春秋者亦折而從傳吾所不曉<lb/>
夏宋人伐鄭<lb/>
　宋取鄭師復再伐鄭不義為己甚故人之<lb/>
晉趙鞅帥師侵齊<lb/>
　晉自定公政歸六卿見於經者趙鞅為尤横出入歸<lb/>
　叛惟所欲為兵革之事皆鞅專之晉定見制於臣乆<lb/>
　不能宋諸侯矣小國且不歸晉而況齊乎晉徒見公<lb/>
　㑹呉伐齊疑呉遂霸故鞅亦侵齊示晉非弱於呉也<lb/>
<pb n="28b"/>
　然吳之伐齊為邾為有名而晉之侵齊伐喪為大惡<lb/>
　晉將與呉爭彊而不知其舉之不義焉後一年黄池<lb/>
　之㑹吳晉爭長其兆葢見於此矣<lb/>
五月公至自伐齊<lb/>
　以伐至而不以㑹至以伐告也<lb/>
𦵏齊悼公<lb/>
衛公孟彄自齊歸于衛<lb/>
　定十四年衛世子蒯聵出奔宋衛公孟彄出奔鄭則<lb/>
<pb n="29a"/>
　彄固蒯聵之黨也其後蒯聵居戚經無入衛之文則<lb/>
　蒯聵猶在戚也今彄以蒯聵之黨不歸戚而歸衛是<lb/>
　叛黨事讎爾以分言之蒯聵正而子輒不正以義言<lb/>
　之則蒯聵順而子輒逆彄而從不正以逼正以逆而<lb/>
　抗順其為人葢可知矣書曰自齊脅齊而抗衛也書<lb/>
　歸緩辭也以齊之力而入衛衛何能拒之宜其緩而<lb/>
　不迫也説者以歸為善疎矣<lb/>
薛伯夷卒<lb/>
<pb n="29b"/>
秋𦵏薛惠公<lb/>
冬楚公子結帥師伐陳呉救陳<lb/>
　成襄之世晉楚爭鄭猶曰中國與荆蠻爭諸侯也今<lb/>
　楚與呉子爭陳中國何與焉陳葢中國而見爭於吳<lb/>
　楚是中國之不支矣嗚呼悲夫東州彊國惟齊與晉<lb/>
　皆内制於彊臣無以立矣諸侯何得不從而波靡哉<lb/>
　陳國楚之與也楚之敗陳叛楚從吳六年呉伐陳九<lb/>
　年楚伐陳陳固弱矣朝呉暮楚勢非得已矣然不幸<lb/>
<pb n="30a"/>
　而當吳楚之衝艱乎為國哉今楚伐陳而吳救陳伐<lb/>
　者非不善而救者非善也君子不於二者而辯善惡<lb/>
　聖人所以兩書之者以見中國衰㣲而吳楚爭諸侯<lb/>
　也<lb/>
十有一年春齊國書帥師伐我<lb/>
　報伐齊之役也邾子來奔魯為之㑹呉以伐齊以齊<lb/>
　逼逐邾子也齊既非義受伐何辭哉而今復報之其<lb/>
　舉固已曲矣然諸侯之来伐未有不書四鄙者惟八<lb/>
<pb n="30b"/>
　年呉伐我與今齊伐我不書四鄙故夫書其鄙者伐<lb/>
　其邊鄙云爾今直書伐我是師及其都非直伐其邊<lb/>
　鄙而已則夫國書之師其亦甚矣哉然春秋書之無<lb/>
　貶辭何邪葢春秋之末大夫暴横不書其名無以見<lb/>
　其横也非褒也<lb/>
夏陳轅頗出奔鄭<lb/>
　晉楚爭鄭鄭之大臣南北其謀謀不勝則出奔今呉<lb/>
　楚爭陳陳之臣其亦有異議乎轅頗之奔適當公子<lb/>
<pb n="31a"/>
　結伐陳吳救陳之後此必謀有所不合而奔者矣左<lb/>
　氏以為賦封田以為已此於經不可考聖人於春秋<lb/>
　何如是之晦哉若然則後世無左傳其事安所考之<lb/>
　吾亦未能信也<lb/>
五月公㑹呉伐齊甲戌齊國書帥師及呉戰于艾陵齊<lb/>
師敗績獲齊國書<lb/>
　魯凡再㑹呉伐齊伐齊猶可也招強吳以戕及中國<lb/>
　其為惡大矣魯讎於齊而弱於齊非借資無以報齊<lb/>
<pb n="31b"/>
　也晉宋衛鄭皆魯之與而魯不之求必招吳以敗中<lb/>
　國其罪在所不原然艾陵之戰獨書齊及呉戰魯不<lb/>
　與戰也與伐而不與戰亦足以見吳之彊魯之弱矣<lb/>
秋七月辛酉滕子虞毋卒<lb/>
冬十有一月𦵏滕隠公<lb/>
衛世叔齊出奔宋<lb/>
　前年公孟彄自齊歸於衛今世叔齊出奔宋一出一<lb/>
　入其黨有不能相容者矣衛侯父子不能相容而況<lb/>
<pb n="32a"/>
　羣臣乎君臣父子為讎敵出入相背如冰炭欲衛之<lb/>
　無亂得乎<lb/>
十有二年春用田賦<lb/>
　春秋書用田賦譏什二之征爾説者皆援哀公之言<lb/>
　曰二吾猶不足如之何其徹也因謂宣公初税畆以<lb/>
　什二而税今又於什二之外而用田賦非也宣公初<lb/>
　稅畆更助為貢未賦也今之用田賦始什二而稅哀<lb/>
　公之言蓋出於用田賦之後矣地官載師任地之法<lb/>
<pb n="32b"/>
　園廛二十而一近郊什一逺郊二十而三甸稍縣都<lb/>
　皆無過什二則周制不止什一也説者皆言什一之<lb/>
　法是舉其稅而已不言賦也稅者什一賦亦什一賦<lb/>
　出車馬稅出穀米舉稅及賦而言之則周制均什二<lb/>
　孟子曰請野九一而助國中什一使自賦此則地官<lb/>
　之法爾野九一而助野即甸稍縣都之域九一而賦<lb/>
　且助也賦以斂泉貨當牛馬車甲之入助以徴穀粟<lb/>
　入於職嵗之府也國中什一使自賦國中即園廛近<lb/>
<pb n="33a"/>
　郊之地什一而稅且賦也使自賦則併以稅供賦焉<lb/>
　稅之穀粟盡以賦供稅賦皆供馬牛車甲也葢園廛<lb/>
　近郊天子六鄉之兵所居國中則諸侯三鄉之兵所<lb/>
　居也宿兵之地稅賦皆以賦供郊野之地稅賦皆以<lb/>
　稅供此成周之定制也説者徒見園廛近郊輕而逺<lb/>
　郊甸稍重遂謂周制輕近而重逺不知載師之職掌<lb/>
　稅而已故近郊舉其稅不言其賦甸稍賦亦以稅供<lb/>
　故併舉其什一也園廛近郊皆宿兵故稅以賦供甸<lb/>
<pb n="33b"/>
　稍縣都非宿兵之地故賦以稅供合稅賦而論之均<lb/>
　什二也要之近地賦而不稅逺地稅而不賦今哀公<lb/>
　國中之地既賦復稅郊野之地既稅復賦以田為率<lb/>
　不復計其逺近是賦什二稅亦什二也合而言之均<lb/>
　十四也其斂之重無過於是故聖人書用以惡之用<lb/>
　者不宜用者也三傳諸儒皆不考古而無其証妄以<lb/>
　臆而度非通論也<lb/>
夏五月甲辰孟子卒<lb/>
<pb n="34a"/>
　孟子昭公之夫人呉女也諱娶同姓謂之呉孟子不<lb/>
　書氏避同姓也不書𦵏避氏也<lb/>
公㑹吳于槖臯<lb/>
　呉夫差躬敗齊師於艾陵魯故也魯以為惠焉故㑹<lb/>
　吳於槖臯修鄫之好也<lb/>
秋公㑹衛侯宋皇瑗于鄖<lb/>
　鄖在泰州呉地也公説睦於呉而呉將圖霸故為之<lb/>
　㑹衛宋於鄖合衛宋以從吳也齊固晉之讎而魯宋<lb/>
<pb n="34b"/>
　衛亦折而從吳晉其殆哉故明年為黄池之㑹晉好<lb/>
　於呉非爭霸也紓呉患也然晉之屈呉之雄諸侯東<lb/>
　嚮事呉者皆魯為之也故四書公㑹呉而繼書公㑹<lb/>
　宋衛明年公㑹晉侯及呉子於黄池則魯之罪著矣<lb/>
宋向巢帥師伐鄭<lb/>
　宋鄭之怨於是十有三嵗矣雖其兵端啟於鄭罕達<lb/>
　然宋之害鄭為多六年之間凡四疾於鄭而兵不戢<lb/>
　抑亦甚矣屢勝則驕驕則不虞敗故明年鄭罕達取<lb/>
<pb n="35a"/>
　宋師於嵓宋不備也逞兵不戢亦可戒哉<lb/>
冬十有二月螽<lb/>
　春秋書螽者十有八皆在夏秋之交固以為災矣然<lb/>
　未若哀公之世書螽者二皆在於閉蟄之後閉蟄之<lb/>
　後穀既登場螽固不能為害然其異亦甚矣禮仲秋<lb/>
　行夏令則蟄螽不藏孟冬行夏令則方冬不寒蟄螽<lb/>
　復出此則常燠之証也燠而蟄振猶有然也燠而螽<lb/>
　生是謂災異兩興也聖人可不志之哉<lb/>
<pb n="35b"/>
十有三年春鄭罕達帥師取宋師于嵓<lb/>
　取向巢之師也九年宋取鄭師於雍丘不書鄭伐宋<lb/>
　以宋譎取為文重責宋而輕責鄭也故隱其伐焉今<lb/>
　鄭取宋師首書宋伐鄭宋鄭之惡均故兼書伐焉若<lb/>
　曰宋不伐鄭師不見取於鄭也然以小人而責宋則<lb/>
　取鄭師首惡之罪不可逃以君子而責鄭彼以譎取<lb/>
　我不宜以譎報之所貴乎君子者彼雖以不義加我<lb/>
　我獨以義自安此君子小人之辯也若宋以譎取而<lb/>
<pb n="36a"/>
　我亦以譎取之是亦均為小人爾何以别哉鄭將報<lb/>
　宋曷整兵於宋郊壓其境而問其取我師之罪宋何<lb/>
　辭而不屈今宋取鄭師而鄭亦取宋師譎詐交興非<lb/>
　聖人之所喜故一書伐一不書伐正其曲直而已不<lb/>
　責以君子之道也<lb/>
夏許男成卒<lb/>
公㑹晉侯及呉子于黄池<lb/>
　中國之㑹呉者多矣㑹呉於鍾離㑹呉於戚㑹吳於<lb/>
<pb n="36b"/>
　向皆書㑹以㑹晉率諸侯而往㑹吳諸侯主於晉獨<lb/>
　從晉㑹呉也今黄池之㑹獨書㑹以及公不主於晉<lb/>
　主於呉也從呉而㑹晉侯矣然不書公及呉子㑹晉<lb/>
　侯而書公㑹晉侯及呉子於黄池存晉所以存中國<lb/>
　焉此則變文以示義者也魯自鄫之㑹乆睦於呉前<lb/>
　年用呉兵以伐齊獲國書魯侯徳之故㑹呉於槖臯<lb/>
　又為之㑹宋衛於鄖晉葢忌呉之遂霸也不能無求<lb/>
　於呉焉故黄池之㑹晉侯主之晉之不復霸幾三十<lb/>
<pb n="37a"/>
　年安能主呉乎將為志乎㑹呉爾然吳之見於經惟<lb/>
　柏舉之戰與此黄池之㑹書爵柏舉之戰以救中國<lb/>
　為有功黄池之㑹以和中國為無惡聖人豈與吳之<lb/>
　彊哉爵呉子所以媿伯主而傷中國也説者以為㑹<lb/>
　以及㑹二伯之辭且所謂霸主者以其宗諸侯也晉<lb/>
　之霸業掃地矣晉侯□然在㑹諸侯無一介從之而<lb/>
　呉亦纔得魯而已何以霸為晉之所以㑹吳者非為<lb/>
　霸也忌呉之彊也呉之所以㑹晉者亦非為霸也交<lb/>
<pb n="37b"/>
　中國也黄池之㑹固中國之辱然㑹以交列國之歡<lb/>
　弭兵革之苦是亦無惡焉故内外皆以爵書無貶辭<lb/>
　也<lb/>
楚公子申帥師伐陳<lb/>
於越入呉<lb/>
　呉子一出為黄池之㑹而楚議其東越議其西三狄<lb/>
　鼎立而呉為彊楚越忌之故乗其出而爭襲其後也<lb/>
　吳嘗敗越入郢所以陵楚越者酷矣老子曰佳兵不<lb/>
<pb n="38a"/>
　祥之器其事好還今夫差伐齊㑹晉將横行於中夏<lb/>
　而不知楚越含怒之乆窺釁以雪恥於吳也彼將結<lb/>
　晉魯以寧中夏併力以事楚越不知為楚越所先也<lb/>
　嗚呼觀乎此可以為逞兵怙彊者之戒聖人書黄池<lb/>
　之㑹而繼書楚伐陳越入吳之文因事屬辭垂戒逺<lb/>
　矣<lb/>
秋公至自㑹<lb/>
晉魏曼多帥師侵衛<lb/>
<pb n="38b"/>
　蒯聵居戚於今十年以晉之力而定蕞爾之衛奉父<lb/>
　以伐子脅正以黜不正一舉手之間爾而晉伐衛者<lb/>
　一侵衛者再而蒯聵卒栖栖於戚不能入衛非晉之<lb/>
　力不足以勝衛謀不暇及之也六卿方鰓鰓相虞自<lb/>
　安不給何暇問衛哉始為之侵衛順蒯聵之請而己<lb/>
　將納君於其國纔侵其鄙果能納乎無其實者掠其<lb/>
　名故春秋書侵而不書納也<lb/>
𦵏許元公<lb/>
<pb n="39a"/>
九月螽<lb/>
冬十有一月有星孛于東方<lb/>
　孛星必言所入之次而此不言其次見於旦也衆星<lb/>
　皆没而彗獨見故不言其次焉不言其次亦不可以<lb/>
　言入故曰有星孛於東方而已何以書志天變也志<lb/>
　天變以為人君畏天之戒也<lb/>
盜殺陳夏區夫<lb/>
　春秋書盜者四殺君者一殺兄者一而殺大夫者二<lb/>
<pb n="39b"/>
　以盜之賤而及大夫之貴其國無政刑矣<lb/>
十有二月螽<lb/>
　義同十二年<lb/>
十有四年春西狩獲麟<lb/>
　麟趾關雎之應也關雎之化行則王道成春秋之教<lb/>
　立則王道備化行於國而教立於書行於國者利一<lb/>
　時立於書者利萬世則春秋之教葢重於關雎之化<lb/>
　也吾夫子抱二帝三王之道志不獲伸私寓乎春秋<lb/>
<pb n="40a"/>
　春秋之教行是亦二帝三王之治也故書成而麟應<lb/>
　之麟為聖人而出非為魯而出也魯哀何徳以將之<lb/>
　聖人為王道而作春秋所以正天下之大分君臣也<lb/>
　父子也兄弟也夫婦也朋友之交也而春秋之世皆<lb/>
　反之故經書天王下聘公如京師之類凡以正君臣<lb/>
　也書申生蒯聵之類凡以正父子也書鄭伯克段天<lb/>
　王殺佞夫之類凡以正兄弟也書文姜孟子之事凡<lb/>
　以正夫婦也書公子友𦵏原仲之事凡以正朋友也<lb/>
<pb n="40b"/>
　五者正則王道成此所以致麟之應也麟出於魯之<lb/>
　囿固為聖人而出矣然不幸見獲於狩而傷焉此或<lb/>
　者所以疑其非應也麟固王者之嘉瑞不出於他而<lb/>
　出於魯非聖人之應而何凡狩書地志非其地今曰<lb/>
　西狩狩於魯囿爾魯囿曰大野在魯之西舉西狩則<lb/>
　知其在大野矣自得曰得以力曰獲惜乎聖人之瑞<lb/>
　而人不之識乃加以力焉此聖人所以傷之而書獲<lb/>
　聖人不幸而厄於世麟不幸而獲於狩聖人以麟自<lb/>
<pb n="41a"/>
　況此所以出涕沾襟歟聖人雖睹其獲不能無傷然<lb/>
　亦足以彰吾作春秋之志非虚文也於是落筆<lb/>
　　　右哀公十四年經終十六年仲尼卒二十有七<lb/>
　　　年哀公薨<lb/>
　<lb/>
　<lb/>
　<lb/>
　<lb/>
<pb n="41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋經筌卷十六<lb/>
</p>
<p>
</p>
  </div>
</body>
</text>
</TEI>
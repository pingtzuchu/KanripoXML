<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋經筌卷九</head>
    <p>
<pb n="1a"/>
欽定四庫全書<lb/>
　春秋經筌卷九　　　　　宋　趙鵬飛　撰<lb/>
　　　宣公<lb/>
元年春王正月公即位<lb/>
　繼故不書即位而宣書即位義同桓公然桓之弑隱<lb/>
　也桓實與其逆而遂之弑惡也宣不與焉此所以不<lb/>
　去王以别輕重也噫觀乎此春秋之㫖㣲哉<lb/>
公子遂如齊逆女三月遂以夫人婦姜至自齊<lb/>
<pb n="1b"/>
　諸侯娶元妃以奉宗廟非茍結私黨以濟其惡也弑<lb/>
　太子立宣公絶姜氏皆仲遂與敬嬴之謀今謀既濟<lb/>
　矣獨虞姜氏在齊有以謀魯也故宣公即位坐席未<lb/>
　温而公子遂如齊逆女三月遂以夫人婦姜至自齊<lb/>
　其爲謀不其廹哉盖齊惠亦負簒弑之惡故不暇責<lb/>
　魯特患姜氏有言於惠公也今既逆齊女而歸則惠<lb/>
　益親魯姜氏有言惠有所不信耳故得婦姜則宣公<lb/>
　之位定敬嬴公子遂可以髙卧無虞故聖人書曰公<lb/>
<pb n="2a"/>
　子遂如齊逆女遂以夫人婦姜至自齊書公子遂是<lb/>
　娶齊之謀本於遂也書婦姜誅敬嬴也婦者有姑之<lb/>
　稱姜氏既絶而歸齊婦安得姑書婦姜所以見妾母<lb/>
　專政而娶齊之謀遂與敬嬴同之也顯則誅仲遂隱<lb/>
　則誅敬嬴吾是知春秋之㫖不可以淺淺求之而說<lb/>
　者譏公喪娶且不親迎失禮而已春秋豈責禮於弑<lb/>
　逆之人哉直探其心而誅之然後爲得其罪<lb/>
夏季孫行父如齊<lb/>
<pb n="2b"/>
　拜成婚也前年夫人姜氏歸於齊季孫行父如齊今<lb/>
　夫人婦姜至自齊季孫行父復如齊前日絶其姑今<lb/>
　日賀其婦婦姑均齊女也姑惡視之母則絶之婦倭<lb/>
　之夫人則賀之倭諸大夫立之也惡及視諸大夫殺<lb/>
　之也殺者絶而立者賀其爲謀皆出於大夫大夫之<lb/>
　横一至是邪魯固無君矣齊侯之爲齊侯其亦有心<lb/>
　腹腎腸乎欲絶者聽其絶欲賀者聽其賀均齊之女<lb/>
　耳哀姜何不幸而婦姜何幸也聖人書之不茍誅魯<lb/>
<pb n="3a"/>
　亦所以責齊矣齊豈不知其故哉盖同惡相庇雖知<lb/>
　其見侮而莫敢詰也左氏以爲納賂以請㑹且既㑹<lb/>
　而後取濟西田苟先納賂則既㑹之後安得濟田之<lb/>
　賂也不求其故妄意之矣<lb/>
晉放其大夫胥甲父于衛<lb/>
　春秋諸侯禮樂刑政動擬天子不知其有勢不可得<lb/>
　而擬者亦彊爲之吾竊嗤其然古者大夫命於天子<lb/>
　春秋之世自命矣大夫有罪寘之司㓂春秋之世自<lb/>
<pb n="3b"/>
　殺矣命大夫殺大夫猶可爲也而放大夫諸侯豈得<lb/>
　爲之天子四海爲家大臣有罪而法不至殺則放之<lb/>
　於荒裔措諸惡地而俾之自新舜放驩兜於崇山是<lb/>
　也晉諸侯耳越晉境則爲他國安得荒裔而寘之今<lb/>
　放之于衛衛鄰國也使甲父而賢則是借賢於人若<lb/>
　其不賢則衛安肯容之晉放之而衛釋之晉何以責<lb/>
　衛哉衛豈晉之荒服乎古者大夫有罪則待放於境<lb/>
　待放者去之别名也舜放驩兜放之者置之别名也<lb/>
<pb n="4a"/>
　今甲父不待放而君放之是置之於衛也若曰無去<lb/>
　是云爾衛非晉地安保其無去是哉此諸侯之謬政<lb/>
　而可笑者春秋書之以著其僭且謬也以殺大夫之<lb/>
　例求之則稱國以放放無罪也甲父之無罪不可得<lb/>
　而知而左氏以爲河曲之戰不用命且河曲之役於<lb/>
　今七年矣豈至是而後責其不用命邪無其事實而<lb/>
　彊合附㑹甚矣曰放無罪足矣不必問其故也<lb/>
公㑹齊侯于平州<lb/>
<pb n="4b"/>
　平州之㑹齊志也左氏以爲定公位且子卒而姜氏<lb/>
　歸則宣既立矣改元即位又娶於齊行父且如齊拜<lb/>
　成婚則公之定位已乆何至是而後定哉齊惠盖以<lb/>
　宣之立皆齊之賜也故爲平州之㑹要公而責賂焉<lb/>
　桓公㑹鄭伯於垂鄭伯以璧假許田鄭志也宣公㑹<lb/>
　齊侯于平州公子遂如齊齊人取濟西田齊志也其<lb/>
　文義自相屬左氏徒見行父如齊在未㑹之前因以<lb/>
　爲求定公位不知行父如齊拜成婚爾何與於今日<lb/>
<pb n="5a"/>
　之㑹哉今日之㑹齊要魯以求賂也與㑹鄭伯之意<lb/>
　同平州齊地豈魯㑹齊不即魯地而即齊邪即齊地<lb/>
　則齊爲志也審矣<lb/>
公子遂如齊六月齊人取濟西田<lb/>
　公子遂如齊致賂也魯致之而書齊取齊欲之也齊<lb/>
　惠之罪實與魯均尚何辭而脅魯責賂哉徒以惡視<lb/>
　之死出姜之歸有以負齊也既爲平州之㑹而取濟<lb/>
　西田則出姜之恨無以伸惡視之寃無所訴反親怙<lb/>
<pb n="5b"/>
　讐貪利黨逆凡以輔簒逆之勢結不義之援而已内<lb/>
　固私黨外得重賂是二利也冝齊惠樂爲之而不顧<lb/>
　死者之寃生者之恨也魯挈田賂齊而免討逆之兵<lb/>
　成婚姻之好是亦兩得矣齊有二利魯有兩得所𫉬<lb/>
　畧相當然出姜二子何負於齊周公疆土何輕於魯<lb/>
　哉王法不行齊魯不勝其幸爾不知百世之後有春<lb/>
　秋之法也書曰公㑹齊侯于平州公子遂如齊齊人<lb/>
　取濟西田其姦心惡跡可逭乎<lb/>
<pb n="6a"/>
秋邾子來朝<lb/>
　滕子朝桓公說者以爲朝弑君之惡而貶書子今邾<lb/>
　子朝宣公亦弑君之惡何以不貶書男乎吾以是知<lb/>
　滕子自貶之說於是有據邾自僖文之世屢爲魯所<lb/>
　虐至是因宣公之立而求成焉故來朝然十年而公<lb/>
　孫歸父伐邾取繹春秋之世小國之事大國蓋亦難<lb/>
　矣朝亦被兵不朝亦見伐一咈其欲則兵甲從之豈<lb/>
　特邾乎滕杞小國皆然矣<lb/>
<pb n="6b"/>
楚子鄭人侵陳遂侵宋<lb/>
　楚荘真天下之姦雄也其爲謀非暴横陵虐而取諸<lb/>
　侯蓋亦逹天下之勢以漸而蠶食者也吁可畏哉前<lb/>
　日滅庸之役首結秦巴以侵中國之西今日侵陳侵<lb/>
　宋又結鄭以侵中國之東未得秦巴則不及庸未得<lb/>
　鄭則不及陳宋必秦鄭既服則東西之勢合羽翼之<lb/>
　謀成而後趨中國觀諸此楚之爲謀非淺淺者初不<lb/>
　見其伐秦伐巴而巴秦服不見其伐鄭而鄭服其爲<lb/>
<pb n="7a"/>
　政必有假仁仗義而懐秦鄭巴人之心者吾竊爲中<lb/>
　國懼晉靈不君趙盾方有異志諸侯何恃哉彼雖救<lb/>
　陳伐鄭能挫楚之鋒乎冝楚莊得以成其覇也然所<lb/>
　以成楚之勢者鄭也故貶稱人<lb/>
晉趙盾帥師救陳<lb/>
　趙盾以大夫而尸諸侯之事春秋無貶詞蓋霸者不<lb/>
　作楚方跋扈不得已而與盾也盾不救則陳宋爲楚<lb/>
　矣然書救陳而左氏以爲救陳宋諸儒沿之以爲闕<lb/>
<pb n="7b"/>
　文非也此又左氏附㑹意陳宋均受兵盾安得救陳<lb/>
　而不救宋也此蓋意之而妄加其文耳且楚之伐宋<lb/>
　必越陳而後及宋故救陳則宋自解何用分兵而兩<lb/>
　救哉然則此盾之謀歟非謀也勢也左氏不達勢而<lb/>
　謬生救宋之文諸儒從之誤耳<lb/>
宋公陳侯衛侯曹伯㑹晉師于棐林伐鄭<lb/>
　趙盾救陳未返而次于棐林四國之君㑹之伐鄭然<lb/>
　救陳書盾而伐鄭書師何哉是則春秋之法也救陳<lb/>
<pb n="8a"/>
　者盾一人而已不名無以知其爲盾伐鄭者四國諸<lb/>
　侯㑹之以一大夫而主四國之君不可以訓故書曰<lb/>
　晉師不以大夫抗諸侯也然則貶盾歟曰不可得而<lb/>
　貶爾變文書師所以予其救中國之功不斥書盾所<lb/>
　以存君臣之義楚勢方張中國無霸主諸侯不相爲<lb/>
　用則折焉而爲楚矣幸盾能修文襄之緒而救陳伐<lb/>
　鄭焉必責正義而誅之則諸侯何所宗中國何所恃<lb/>
　哉故不得已而予之然直以四國之君而㑹晉趙盾<lb/>
<pb n="8b"/>
　則君臣上下之分無以立故變文而書師焉權以與<lb/>
　其功正以定其分權正並用而春秋之法存乎其間<lb/>
　愚因是而知春秋非聖人不能修也<lb/>
冬晉趙穿帥師侵崇<lb/>
　穿盾之黨也彼見盾執國權主諸侯而已無寸功焉<lb/>
　以爲秦於晉爲世仇也於是帥師侵崇崇秦之與國<lb/>
　也侵崇無損於秦無益於晉所以然者蓋無事生釁<lb/>
　以立已功也立功所以媚盾而固其寵焉冝其見信<lb/>
<pb n="9a"/>
　於盾而成其弑逆之惡也要功生事之臣果可親乎<lb/>
晉人宋人伐鄭<lb/>
　前日伐鄭書師善其救中國也今日伐鄭書人惡其<lb/>
　不能服鄭而徒弊中國也服鄭之本在德其次莫如<lb/>
　力趙盾何德以服人哉而力又不足宜鄭人望望而<lb/>
　去之何以伐爲伐之卒不能得鄭而爲宋生敵故明<lb/>
　年有大棘之戰而華元就𫉬者晉之罪也<lb/>
二年春王二月壬子宋華元帥師及鄭公子歸生帥師<lb/>
<pb n="9b"/>
戰于大棘宋師敗績獲宋華元<lb/>
　大棘宋地鄭伐宋也鄭伐宋而以宋主之春秋被伐<lb/>
　者爲主例之常也楚未嘗伐鄭鄭穆無釁而從楚晉<lb/>
　再伐而不反固已悖矣今乃爲楚伐宋附荆蠻而戕<lb/>
　中國可勝責乎然伐宋者楚也楚子不出責勝於宋<lb/>
　而能敗其師獲其將者楚之力也然則鄭用楚師何<lb/>
　以不書以蓋楚卑之非鄭以之也故以鄭自將其師<lb/>
　爲文然揆其力鄭必不能獨敗宋師而不頼楚春秋<lb/>
<pb n="10a"/>
　書獲者七惟哀十一年獲齊國書與此獲華元書敗<lb/>
　績蓋兵將俱没也華元兵敗身獲而無貶辭傷其力<lb/>
　不敵而責晉之不捄也書敗書獲甚楚鄭也然歸生<lb/>
　有今日之功而鄭靈受異日之禍戰功何足多哉戰<lb/>
　功者横逆之階也則鄭之勝而得禍不若宋之敗未<lb/>
　必不爲福也華元之敗不失爲賢大夫聖人傷其敗<lb/>
　而無貶辭信乎聖人之門不道戰功也<lb/>
秦師伐晉<lb/>
<pb n="10b"/>
　秦晉自河曲之戰於今七年無疆塲之虞蓋亦厭戰<lb/>
　爾趙穿邀尺寸之功無釁而侵崇無損於秦而犯秦<lb/>
　怒秦於是有報怨之師書秦曰師曲在晉也伐者問<lb/>
　罪之名侵者剽掠之計以剽掠待晉而以問罪待秦<lb/>
　聖人之不與晉明矣於時秦蓋睦於楚幸秦不連楚<lb/>
　而伐晉使秦楚共而爲是謀晉其殆哉初而侵崇不<lb/>
　徒無損於秦且何益於晉而今日受兵晉能無傷乎<lb/>
　是穿結虗怨而晉受實害也穿之罪不勝誅矣<lb/>
<pb n="11a"/>
夏晉人宋人衛人陳人侵鄭<lb/>
　大棘之役晉視宋若秦越而不加救援兵敗將獲亦<lb/>
　云傷矣今乃區區摟三國之兵以侵鄭豈能克鄭哉<lb/>
　徒塞宋人慟哭之請而慰其敗衂之傷也于時趙盾<lb/>
　逆機發在旦夕何暇爲諸侯謀然聞其傷而不加恤<lb/>
　則懼諸侯有離心逆機動則四鄰合而扼已也故爲<lb/>
　黽勉之行侵鄭而已何名爲報大棘之辱哉聖人疾<lb/>
　之貶而書人不可謂將卑師少也<lb/>
<pb n="11b"/>
秋九月乙丑晉趙盾弑其君夷皐<lb/>
　春秋之作凡以暴天下之隠情而誅亂臣賊子之心<lb/>
　也若夫善如顔閔惡如桀跖婦人孺子皆判其是非<lb/>
　何賴夫春秋趙盾之弑君藏姦匿謀其狀甚晦不惟<lb/>
　當時惑之後世有所不白學者不信聖人而信淺丈<lb/>
　夫口耳之論更以爲賢吾所不曉且弑君者趙穿而<lb/>
　春秋書曰趙盾聖人豈以弑逆之罪誣君子乎弑君<lb/>
　者穿之手而盾之心爾盾將弑君而假手於穿穿盾<lb/>
<pb n="12a"/>
　之孚也受盾之賜則惟所驅之是亦鷹鸇之用爾彼<lb/>
　欲得禽者豈鷹鸇哉捨盾而治穿穿固受惡無辭而<lb/>
　盾之奸得爲君子春秋豈不失賊乎書曰晉趙盾弑<lb/>
　其君夷皐窮惡之首而誅其心也以此防民後世猶<lb/>
　有假手於人以行其簒逆之心如司馬師之用賈充<lb/>
　者且髙貴郷公之弑實賈充成濟手刃之陳泰請殺<lb/>
　充以戒惡而師不忍其事與盾之不殺穿者何異後<lb/>
　世其亦指賈充爲弑君而以師爲賢哉說者乃曰盾<lb/>
<pb n="12b"/>
　爲正卿亡不出境反不討賊以是得弑君之罪且裴<lb/>
　度相敬宗當國秉政於時蘇佐明弑敬宗而立文宗<lb/>
　度不知之非獨不亡亦不討賊後世其亦指裴度爲<lb/>
　弑君可乎聖人不責人於無心茍無是心而妄以其<lb/>
　罪加之是誣人也雖羅織之吏有所不忍而謂聖人<lb/>
　爲之乎趙盾弑君其罪既白學者胡爲廢經任傳妄<lb/>
　以賊爲賢耶吾援魏唐之事非以證經也古今固殊<lb/>
　而人情則一以後世之事而酌古人之情則趙盾之<lb/>
<pb n="13a"/>
　情見矣<lb/>
冬十月乙亥天王崩<lb/>
三年春王正月郊牛之口傷改卜牛牛死乃不郊猶三<lb/>
望<lb/>
　魯之僭郊天不從而人不允魯必爲之郊牛之變皆<lb/>
　天示之譴也卜而不從者四鼷鼠食牛者三牛口傷<lb/>
　者一有變而不郊者四猶三望者三免牛者一免牲<lb/>
　者二禮不中節人鬼不享況上帝乎魯不自咎其僭<lb/>
<pb n="13b"/>
　必將用之凡郊之不從牲之變故皆非人力所能爲<lb/>
　也且鼷鼠食牛豈人所能治皆天殃也而說者責其<lb/>
　養牲不謹是責罪於庖人而奬借於魯侯也不惟失<lb/>
　人之意且違天意矣今郊牛口傷而改卜牛是宣公<lb/>
　不識天譴而猶改卜也牛又至於死則天意不欲魯<lb/>
　郊審矣不郊而猶三望是不僭於天而僭於地天地<lb/>
　豈有異理天所不享地安得享之左氏曰不郊無望<lb/>
　可也是爲得之餘義見僖三十一年<lb/>
<pb n="14a"/>
葬匡王<lb/>
　四月而葬非禮也<lb/>
楚子伐陸渾之戎<lb/>
　楚之伐陸渾其謀深哉墨陸渾在伊洛之間逼近王<lb/>
　城楚於陸渾無絲髮之憾莊王之兵非疾陸渾也蓋<lb/>
　將撼周鼎焉嗚呼莊王之意在圖覇而不知霸業以<lb/>
　尊周爲義舎尊周無以令諸侯而莊王首犯天下之<lb/>
　忌其不能霸諸侯而徒爲戎首無足怪者彼其假伐<lb/>
<pb n="14b"/>
　戎之名以窺周室冝得重貶而今書楚子何哉曰書<lb/>
　楚子所以深誅之也春秋于楚尚有漸進之意不忍<lb/>
　即外之也不然將以不治治之矣楚本鬻熊之後而莊<lb/>
　王楚之賢君也冝少知大義而反干犯上之誅故書<lb/>
　曰子若曰五等諸侯而爲是舉蓋以中國之法誅之<lb/>
　也若然則春秋之法安可以例求之<lb/>
夏楚人侵鄭<lb/>
　霸者之服諸侯德義而已莊王之興兵未嘗及鄭而<lb/>
<pb n="15a"/>
　鄭歸之今伐陸渾之戎而觀兵於周所履不正而爲<lb/>
　謀不順晉亦未嘗偪鄭而鄭叛楚歸晉則信乎德義<lb/>
　者霸主之基也既以不義而失鄭矣乃區區以兵侵<lb/>
　鄭君子不以爲責叛是侵掠中夏而已故曰楚人侵<lb/>
　鄭書人書侵其誅楚之法重矣<lb/>
秋赤狄侵齊<lb/>
　僖文之世嵗有狄患至文十一年叔孫得臣敗之於<lb/>
　鹹狄患頓息狄衰而赤狄興焉赤狄隗姓潞甲及留<lb/>
<pb n="15b"/>
　吁皆赤狄也其族類實繁今其侵齊始見於經周衰<lb/>
　王政不綱職方氏失其職散處四方固不能驅而出<lb/>
　之四海之外也然有霸者作順則撫之逆則滅之俾<lb/>
　不爲諸侯之患足矣今晉政内亂赤狄陸梁於東楚<lb/>
　人跋扈於西晉不能治也彼其侵小邦猶曰蜂蠆而<lb/>
　已今直犯大國其可忽乎彼蓋以齊負弑逆之罪蚍<lb/>
　蜉蟻子均可以撼揺之故肆其毒熖蔓延以蠶食焉<lb/>
　二年之間而兩侵齊境齊何慊於赤狄哉徒以西鄰<lb/>
<pb n="16a"/>
　於赤狄而且負不義之愆也嗚呼不順之人無人不<lb/>
　可以藉口而陵之況鄰國乎雖然赤狄之患亦不可<lb/>
　長也<lb/>
宋師圍曹<lb/>
　棐林之㑹宋曹同伐鄭間一歳而宋師圍曹宋曹之<lb/>
　憾無問其故而晉之不能輯和諸侯審矣今内有赤<lb/>
　狄之患外有荆楚之彊諸侯惟締交一心協力而抗<lb/>
　之然後得以少安今内自生敵國諸侯交惡而志不<lb/>
<pb n="16b"/>
　一此楚人之幸而中國之憂也彼宋曹不憂乎外而<lb/>
　交爭於内是自危也楚人不乗隙而爲卞莊子之計<lb/>
　幸矣然聖人書之非茍責宋曹實罪晉也晉能宗諸<lb/>
　侯則宋曹無今日之圍矣<lb/>
冬十月丙戍鄭伯蘭卒葬鄭穆公<lb/>
　葬不月闕文也安有丙戌卒而丙戌葬無是理矣諸<lb/>
　侯五月而葬今十月卒則葬在三月之間爾鄭之速<lb/>
　葬者歸生之謀也歸生將不利於嗣君故速葬而成<lb/>
<pb n="17a"/>
　其逆焉<lb/>
四年春王正月公及齊侯平莒及郯莒人不肯公伐莒<lb/>
取向<lb/>
　平非齊魯之所冝與也齊惠魯宣何人哉已不自揆<lb/>
　而責人以平君子哂之周禮有調人諧和萬民之難<lb/>
　合方氏除邦國之怨惡則平者固君子之事也惟義<lb/>
　故能平人之不義已爲不義之渠何以詰人之不義<lb/>
　哉莒郯有疆塲之怨能直已而平之二國何辭而不<lb/>
<pb n="17b"/>
　屈惠宣負大逆之名於天下小人恥之冒靦顔而平<lb/>
　莒郯冝莒郯之不肯也今夫市有兩人鬭盗攘臂而<lb/>
　解之彼有死而已豈能服於盗哉盗不觧鬭將自止<lb/>
　盗而解之是激兩人之怒而益其鬭也盗既解而不<lb/>
　止則亦莫不怒因奮擊而攫其金焉是盗之常情爾<lb/>
　惠宣之平莒郯何以異此莒人不我從因伐莒以取<lb/>
　向初以義平人而以利終之則其初果誠於義哉小<lb/>
　邾射以邑歸魯魯使大夫盟之辭曰使子路約我無<lb/>
<pb n="18a"/>
　使用盟夫不信歃血之盟而信子路之一言以子路<lb/>
　之義存焉爾故孔子曰片言可以折獄者其由也歟<lb/>
　兩怨相讎能以片言折之者惟義而已推子路之義<lb/>
　居莒郯之間莒郯將拜伏聽命之不暇尚安有不肯<lb/>
　之違哉彼惠宣均不義之徒冝其不能平二國也然<lb/>
　莒不肯齊不伐公獨伐之蓋主是平者魯也宣恥於<lb/>
　不肯則不能無怒故因伐而取邑焉則其惡尤出齊<lb/>
　惠之上信乎其爲宣公也春秋諱内惡而此辭煩不<lb/>
<pb n="18b"/>
　殺略無隱避之文聖人於此蓋誅之重矣向在莒魯<lb/>
　之間隱二年莒人入向向遂滅地屬莒至是爲魯所<lb/>
　取焉<lb/>
秦伯稻卒<lb/>
夏六月乙酉鄭公子歸生弑其君夷<lb/>
　春秋書弑逆之事罪惡有輕重覩文生義聖意自見<lb/>
　而學者癖於左氏以其辭艶而富事新且竒多叛經<lb/>
　而從之吾不惡其喜新竒而患其失聖人之㫖而逸<lb/>
<pb n="19a"/>
　罪人則春秋之法不著於後世也如趙盾之事既不<lb/>
　可信彼亦自疑其不信也於是託仲尼稱董狐之直<lb/>
　以實其說使其說之近義雖不假聖人而傳若其非<lb/>
　也雖冐以堯舜文武之所爲識者必將辯之而况託<lb/>
　爲傳聞之論乎歸生之罪在所不必言而左氏載食<lb/>
　黿之事其跡甚誣世豈有一饌之隙而謀弑君哉不<lb/>
　經甚矣易曰臣弑其君子弑其父非一朝一夕之故<lb/>
　其所由來者漸矣學者不以經而學經乃信口耳浮<lb/>
<pb n="19b"/>
　華之論此吾所以辯之也<lb/>
赤狄侵齊<lb/>
　義同前<lb/>
秋公如齊公至自齊<lb/>
　公七年之間凡五如齊公之立雖齊之賜今位既定<lb/>
　矣齊固無德於魯也何求於齊而屢朝之蓋平州之<lb/>
　㑹齊人求賂魯割濟西田乆在齊則齊豐而魯瘠魯<lb/>
　固弱於齊也今又失是田則何以爲國乎故屢屈而<lb/>
<pb n="20a"/>
　朝齊者請是田也十年濟西之田歸而齊侯元卒公<lb/>
　復如齊拜田且弔焉頃公即位則公不復如齊矣用<lb/>
　是知公之五如齊凡以爲是田也屈已以賂之折節<lb/>
　以求之以已不正而已宣公以位爲榮吾見其以位<lb/>
　爲辱也<lb/>
冬楚子伐鄭<lb/>
　楚前日侵鄭書人書侵而今日伐鄭書子書伐聖人<lb/>
　輕重之法未嘗不與人爲善人之爲善雖荆蠻且與<lb/>
<pb n="20b"/>
　之而況君子乎楚伐戎逼周而鄭歸晉則侵鄭爲曲<lb/>
　故貶書人今鄭弑其君諸侯不問而楚伐爲有辭雖<lb/>
　楚兵之興志於得鄭非爲討罪而來也然其兵之壓<lb/>
　境未必不以是爲辭聖人亦因其辭而權與之非予<lb/>
　楚也責中國也晉亦負不義之惡尚何辭以正鄭哉<lb/>
　然使楚得以藉口而爲義則夫與楚子者責晉重矣<lb/>
五年春公如齊<lb/>
　義同四年<lb/>
<pb n="21a"/>
秋九月齊髙固來逆叔姬<lb/>
　髙氏齊之望也管仲曰有天子之二守國髙在則髙<lb/>
　氏蓋世秉齊政公至自齊而髙氏固來逆叔姬則固<lb/>
　在齊已求婚於公矣齊君要魯而利之齊臣要魯而<lb/>
　娶之君臣所以脅魯者以魯有負於齊也輸田於君<lb/>
　納女於臣魯之辱大矣宣公尚以位爲榮乎不若<graphic n="KR1137" url="https://raw.githubusercontent.com/kanripo/KR-Gaiji/master/images/KR1137.png" mimeType="image/png"/>
　然匹夫無是辱也諸侯嫁女於大夫以大夫同姓者<lb/>
　主之而髙固來逆於魯公自主之也以諸侯下敵大<lb/>
<pb n="21b"/>
　夫其爲辱甚矣<lb/>
叔孫得臣卒<lb/>
　得臣於宣蓋有援立之功文十八年與公子遂並如<lb/>
　齊歸而殺惡及視絶出姜而立宣公得臣與有力焉<lb/>
　則今之卒宣公其無念乎仲遂卒適祭祀於太廟則<lb/>
　爲之去籥卒事得臣之卒幸而不在有事太廟之日<lb/>
　故其異常之禮不得見於經然其待仲遂之異則待<lb/>
　得臣不能不優矣嗚呼隆私恩而背公義輕正禮而<lb/>
<pb n="22a"/>
　重逆黨是宣公之心<lb/>
冬齊髙固及子叔姬來<lb/>
　婚姻之禮世有常經而婚義有親迎無反馬議禮者<lb/>
　當從婚義爲正女既嫁逺于父母嵗一歸寧父母歿<lb/>
　則以卿行所以篤親親之義今子叔姬未踰年而來<lb/>
　歸寧禮固踈矣而髙固委質於齊非君命不出境前<lb/>
　日來逆叔姬猶曰親迎也今從叔姬來此何禮哉内<lb/>
　廢君臣之義外紊婚姻之禮春秋之世禮義銷亡非<lb/>
<pb n="22b"/>
　特髙固爲然春秋蓋因髙固以示譏而垂後世之戒<lb/>
　云<lb/>
楚人伐鄭<lb/>
　前日伐鄭聖人以討逆予之故書子今之伐鄭則是<lb/>
　陵虐中國而已故書人聖人褒貶無私焉無謂前日<lb/>
　之是而蓋其今日之非也<lb/>
六年春晉趙盾衛孫免侵陳<lb/>
　晉成之立得鄭而失陳鄭所以來歸者以鄭襄繼故<lb/>
<pb n="23a"/>
　而立晉成亦繼故而立同惡相求爾而陳所以從楚<lb/>
　者以楚之彊而晉權在趙盾度其不足以庇已也晉<lb/>
　内不修德以來諸侯而徒恃兵以服陳果能得陳乎<lb/>
　今盾及衛孫免侵之亦然爾黑壤之盟陳卒不與其<lb/>
　後乍歸晉而楚又伐之陳復爲楚有陳特視其彊弱<lb/>
　以決從違之計實非心服也晉楚爭陳自此始故聖<lb/>
　人詳録之以見中國盟主之不足恃也不書帥師將<lb/>
　尊師少爾公羊以爲趙盾弑君而復見其意蓋以弑<lb/>
<pb n="23b"/>
　君之賊復見明盾非弑也翬遂慶父宋萬齊商人皆<lb/>
　復見亦謂之非弑可乎其說踈矣<lb/>
夏四月<lb/>
秋八月螽<lb/>
　書災也<lb/>
冬十月<lb/>
七年春衛侯使孫良夫來盟<lb/>
　良夫之來爲晉求魯也魯宣以援立之賜事齊而外<lb/>
<pb n="24a"/>
　晉晉成立將求諸侯以興霸業惟衛乆睦於晉伐宋<lb/>
　鄭侵鄭侵陳衛無不從役魯宣未嘗與晉人之㑹盟<lb/>
　征伐也故晉將爲黒壤之㑹而俾衛求之文十三年<lb/>
　晉爲新城之役於時魯睦於晉而爲晉求衛衛成從<lb/>
　之遂同新城之盟今衛成睦於晉而爲晉求魯魯何<lb/>
　辭而不從哉故冬遂同黒壤之㑹交相求以尊盟主<lb/>
　所以外楚而爲自安之計也故聖人與之無貶辭焉<lb/>
　然衛成之君衛使良夫來聘足矣安事乎盟蓋晉之<lb/>
<pb n="24b"/>
　責衛也篤而魯之比齊也深使魯陽許衛而隂外晉<lb/>
　則衛必得罪於晉故盟之以固其㑹晉之心也至黒<lb/>
　壤之㑹則公親㑹之蓋重夫渝盟於衛歟<lb/>
夏公㑹齊侯伐萊秋公至自伐萊大旱<lb/>
　書云萊夷作牧禹貢青州之域也齊居於青則萊夷<lb/>
　必爲齊患矣爲齊患而魯㑹伐之魯侯之服役於齊<lb/>
　固矣魯民何負而從齊役邪君負於齊而民償之爲<lb/>
　魯民者何不幸哉爲齊伐萊而書曰至自伐萊彼何<lb/>
<pb n="25a"/>
　功於魯而飲至於魯廟宣公必有以誣其祖矣傳曰<lb/>
　大兵之後必有凶年則大旱者伐萊之譴歟書曰大<lb/>
　旱則不雩或雩而不雨不雩則無志乎民雩而不雨<lb/>
　是宣公之惡聞於天也<lb/>
冬公㑹晉侯宋公衛侯鄭伯曹伯于黒壤<lb/>
　晉自文襄既沒靈公不君霸業不振政在大夫諸侯<lb/>
　不咸成公立於今五年始謀黒壤之㑹合諸侯同外<lb/>
　楚以尊中國聖人蓋許之故内外皆爵無貶辭焉左<lb/>
<pb n="25b"/>
　氏設經外之文以㑹爲盟謂晉人止公公不與盟故<lb/>
　特書㑹吾竊嗤其誣而諸儒往往指以爲說不其迂<lb/>
　哉且陽糓之㑹齊不肯盟季孫行父則書曰齊侯弗<lb/>
　及盟平丘之㑹公不得同歃則書公不與盟今經無<lb/>
　其文而左氏妄生此說學者信之過矣借使有之而<lb/>
　春秋不書後世無左氏之說則學者何自知實盟而<lb/>
　㑹晉侯止公而公不與盟也聖人作經必不如是之<lb/>
　晦識者學經當以經爲正以傳求經固已惑矣況反<lb/>
<pb n="26a"/>
　以經明傳邪信是說則春秋之㫖紊不可考矣<lb/>
八年春公至自㑹<lb/>
夏六月公子遂如齊至黄乃復<lb/>
　將君命無反無留禮既受命君言不宿於家無留也<lb/>
　聘未至不幸而卒則以尸造于朝介將事無反也公<lb/>
　子遂如齊至黄有疾遂反則是廢君命矣以疾而復<lb/>
　猶曰避疾事有甚於疾者亦何所不避哉是以聖人<lb/>
　不書疾若曰有故即反無君命也昭公如晉有疾乃<lb/>
<pb n="26b"/>
　復公自行非君命故明書其疾而此有疾不書疾其<lb/>
　㫖逺矣凡以責人臣將君命雖有故不當避也<lb/>
辛巳有事于太廟仲遂卒于垂<lb/>
　有事於太廟常祭也譏不在祭故不書名所譏者仲<lb/>
　遂卒而猶繹繹而復去聲也仲遂不曰公子承上文<lb/>
　也曰仲遂者字也譏世卿爾孫以王父字爲氏而遂<lb/>
　之孫曰仲嬰齊是也故其卒書字以著張本亦猶公<lb/>
　子季友卒其後爲季氏也成十五年書仲嬰齊卒嬰<lb/>
<pb n="27a"/>
　齊無事業見於經而書卒者爲仲遂書也<lb/>
壬午猶繹萬入去籥<lb/>
　繹者祭之明日享賔也商曰肜書所謂髙宗肜日是<lb/>
　也周曰繹詩所謂絲衣繹賔尸是也萬者干舞也干<lb/>
　舞無聲籥者羽舞吹籥卿佐國之股肱股肱或虧何<lb/>
　痛如之古者卿大夫卒則君爲之罷朝減饍徹樂以<lb/>
　示其戚則仲遂之卒享賔可已而不已也故曰猶繹<lb/>
　焉既繹則於遂宜踈矣乃為之存萬而去籥嗚呼宣<lb/>
<pb n="27b"/>
　公之為人則巧矣如後世之清議何彼其聾瞽一時<lb/>
　之聴可也能逭春秋之誅乎且宣公之立實受國於<lb/>
　仲遂内而國人外而鄰國㒺不聞知而宣公中厚乎<lb/>
　遂而外薄之以㒺羣聽焉及卒于垂宣公以爲遂魯<lb/>
　之賊也繹有所不必已而心豈誠惡之哉既繹而有<lb/>
　所不安於心懼遂之神靈以己爲叛恩也故萬入而<lb/>
　爲之去籥繹宜已而不已所以㒺國人存其舞而去<lb/>
　其聲所以慰仲遂其心蓋以爲幽不負仲遂而明不<lb/>
<pb n="28a"/>
　負國人矣而不知委曲避就適所以益其惡而暴其<lb/>
　姦初不若去繹勿萬爲真情也聖人㣲文以著其惡<lb/>
　曰壬午猶繹萬入去籥其隐情晦迹盖暴露而不可<lb/>
　掩矣<lb/>
戊子夫人嬴氏薨<lb/>
　文四年書逆婦姜于齊十八年書夫人姜氏歸于齊<lb/>
　則文之夫人既絶矣而宣元年書遂以夫人婦姜至<lb/>
　自齊婦者有姑之稱姜氏已絶婦安得姑所謂姑者<lb/>
<pb n="28b"/>
　嬴氏也宣公殺太子絶嫡母而奉妾母盖自元年已<lb/>
　然矣其私事襄仲殺惡及視絶嫡夫人皆嬴氏之謀<lb/>
　則嬴氏盖魯之元惡歟故聖人於元年書婦姜則見<lb/>
　其以妾爲姑而於此復書夫人嬴氏卒則宣以妾母<lb/>
　爲夫人而妾母專政之罪於是著見矣隱二年夫人<lb/>
　子氏薨隱固不以爲夫人而臣子夫人之故不書葬<lb/>
　不以小君之禮葬也此夫人嬴氏薨宣尊之爲夫人<lb/>
　故書葬以小君之禮治之也一書葬一不書葬於是<lb/>
<pb n="29a"/>
　褒貶之㫖昭昭矣<lb/>
晉師白狄伐秦<lb/>
　秦晉自河曲之戰固已厭兵而趙穿無釁生事以邀<lb/>
　已功啟侵崇之役秦於是有伐晉之師今秦共歿而<lb/>
　晉靈弑怨已易世可以已矣而晉成復修先君之怨<lb/>
　於秦成公尚何思於先君哉所以然者姑以順國人<lb/>
　之情以爲無廢先君之舉也不知晉人豈樂戰而伐<lb/>
　秦者豈靈公之志哉盖權出於盾與穿爾不能修文<lb/>
<pb n="29b"/>
　襄之業尊周室安諸夏以盖己之惡乃區區尋盾穿<lb/>
　之跡摟白狄以伐秦吾不見其能懐國人而奉先君<lb/>
　祗見召冦興戎而益敵國之仇也書曰晉師白狄伐<lb/>
　秦是亦外晉矣<lb/>
楚人滅舒蓼<lb/>
　舒同宗而異國故得謂之羣舒亦由狄均曰狄而分<lb/>
　赤白曰舒蓼曰舒庸曰舒鳩皆舒也詩曰荆舒是懲<lb/>
　則舒盖楚之黨爾彼之黨相攻中國所不治聖人何<lb/>
<pb n="30a"/>
　以書之盖舒逼近中國滅舒則中國失南門矣書之<lb/>
　所以爲中國憂而著楚莊之熾也晉不圖此而報私<lb/>
　仇於秦何哉杜氏以舒蓼爲二國踈矣舒庸舒鳩豈<lb/>
　亦兩國乎<lb/>
秋七月甲子日有食之既<lb/>
　義同隱二年<lb/>
冬十月己丑葬我小君敬嬴雨不克葬庚寅日中而克<lb/>
葬<lb/>
<pb n="30b"/>
　禮葬不爲雨止又曰送葬不避塗潦則雨不克葬非<lb/>
　禮也士之喪禮猶以漆車載蓑笠而千乗之國能無<lb/>
　備乎禮平明而葬日中而虞此言庚寅日中克葬則<lb/>
　無備明矣孫復之說吾從之或以爲嬴氏殺嫡立庶<lb/>
　天譴之故雨不克葬此附㑹之說爾葬定公亦雨不<lb/>
　克葬無乃亦天譴邪嬴氏之惡不重於文姜而文姜<lb/>
　之葬不雨豈天亦私文姜邪其說不根甚矣嬴氏之<lb/>
　書葬凡以譏妾母奪嫡而得以小君之禮葬且附妾<lb/>
<pb n="31a"/>
　於廟也雨不克葬譏無備耳<lb/>
城平陽<lb/>
　左氏曰書時也且左氏例水昏正而栽水昏正夏之<lb/>
　十月非周之十月也今見書十月遂謂之時是不識<lb/>
　夏周正朔之異也於是疑左氏不學而踈者非丘明<lb/>
　審矣<lb/>
楚師伐陳<lb/>
　舒蓼楚之與國也無罪而見滅冝陳之懼而叛楚也<lb/>
<pb n="31b"/>
　然晉成亦無足依者故楚師伐陳而復爲楚焉扈之<lb/>
　㑹陳侯不在既而荀林父伐陳則今日之師楚復得<lb/>
　陳矣嗚呼陳不幸而當晉楚之衝豈甘心於左袵哉<lb/>
　使中國有桓文之君則陳固不樂從楚也彼晉成庸<lb/>
　庸耳何足以宗諸侯而抗楚乎冝陳之不能自固而<lb/>
　復爲楚也<lb/>
九年春王正月公如齊公至自齊夏仲孫蔑如京師<lb/>
　朝諸侯而聘天子春秋之時無足責者所書者責其<lb/>
<pb n="32a"/>
　故而已宣公朝齊者凡五皆有其故魯大夫如京師<lb/>
　者七無事而往者惟此仲孫蔑與襄二十四年叔豹<lb/>
　如京而已有故而朝必有其情無事而往必有其意<lb/>
　不可不考也公之如齊爲濟西田也吾於四年既言<lb/>
　之而仲孫蔑之如京師何哉凡魯大夫如京師未有<lb/>
　無其事僖三十年公子遂如京師荅宰周公之聘也<lb/>
　文元年叔孫得臣如京師拜召伯之錫命也八年公<lb/>
　孫敖如京師奔襄王之喪也九年叔孫得臣如京師<lb/>
<pb n="32b"/>
　荅毛伯之求金也昭二十二年叔鞅如京師葬景王<lb/>
　也無事而如京師者惟仲孫蔑與叔孫豹爾其故何<lb/>
　哉蔑之如京師畏晉也豹之如京師畏齊也宣公倚<lb/>
　齊而得國其比齊深矣恃齊爲援故不事晉黒壤之<lb/>
　㑹盖赴衛之求非誠事晉也其後朝齊聘齊無虗歳<lb/>
　晉盖憾之公懼有晉兵故如齊未反而命蔑如京師<lb/>
　盖晉成之母周姬成公周出也既聘京師則晉必不<lb/>
　敢憾魯而伐王之所親矣此仲孫蔑所以無事而如<lb/>
<pb n="33a"/>
　京師也若夫昭公以豹聘周則是畏齊焉昭公比晉<lb/>
　而不事齊齊盖將伐之而靈王實娶於齊故使豹如<lb/>
　京師以結於周既聘周則齊必不忍仇魯而伐王之<lb/>
　所與也嗚呼春秋二百四十二年大夫如周者七盖<lb/>
　亦踈矣而如必以事無事而聘者二皆出其所私安<lb/>
　則視周爲弱而不恤急則倚周爲援以自固其罪可<lb/>
　恕乎然其事甚隱且晦非深於春秋者不能考也吾<lb/>
　故暴之以顯春秋之法<lb/>
<pb n="33b"/>
齊侯伐萊秋取根牟<lb/>
　齊侯伐萊秋取根牟此一事爾而說者以其間一秋<lb/>
　字遂以爲魯取之此與僖四年齊人執陳轅濤塗秋<lb/>
　及江人黄人伐陳十七年齊人徐人伐英氏夏滅項<lb/>
　何異此承上文特間一時說爾說者疑其間一時遂<lb/>
　以爲事在魯非也此與莒人伐杞取牟婁之文同特<lb/>
　牟婁不間時而此間時矣以職方考之萊東萊有牟<lb/>
　平又有東牟則根牟即東牟耳齊侯扼萊之小伐而<lb/>
<pb n="34a"/>
　取其邑理何足怪而學者既曰魯取之則遂以爲國<lb/>
　牟國太山牟縣非根牟也經書牟人葛人來朝公孫<lb/>
　兹如牟皆曰牟不曰根牟豈可以根牟爲牟國其所<lb/>
　以誤者盖以爲内取國矣以爲内取國者以間一秋<lb/>
　字也豈間一秋字遂析爲二國事而又以邑爲國哉<lb/>
　萊逼於齊齊利其地而侵食之至襄六年齊卒滅萊<lb/>
　則萊之弱而亡自取根牟始齊陵其小而圖滅之故<lb/>
　聖人詳書以志齊之惡云<lb/>
<pb n="34b"/>
八月滕子卒<lb/>
九月晉侯宋公衛侯鄭伯曹伯㑹于扈晉荀林父帥師<lb/>
伐陳<lb/>
　晉合諸侯于扈而以荀林父伐陳盖㑹以求陳陳不<lb/>
　至於是伐之則兵爲有詞陳靈叛晉即楚楚滅舒蓼<lb/>
　陳懼而歸晉既而楚師伐陳則陳復爲楚陳之從違<lb/>
　晉楚之間雖非得已然亦失所歸矣陳盖以晉不足<lb/>
　依而從楚然鄭尤逼於楚而一心事晉亦足以安陳<lb/>
<pb n="35a"/>
　歸中國豈不得爲鄭乎而乆於侏<graphic n="KR0867" url="https://raw.githubusercontent.com/kanripo/KR-Gaiji/master/images/KR0867.png" mimeType="image/png"/>之俗亦既惑矣<lb/>
　扈之㑹諸侯皆在而陳不與則林父之兵冝其不免<lb/>
　哉聖人列序諸侯而繼書伐陳則責陳也深矣陳靈<lb/>
　之爲人庸不達權固不適變幸晉成卒而免晉兵然<lb/>
　禍𤼵蕭牆殃及其身觀其處兩大之間懵不知適從<lb/>
　固非明哲之君也冝其不能保身歟<lb/>
辛酉晉侯黒臀卒于扈冬十月癸酉衛侯鄭卒<lb/>
　不書卒於㑹而書地者既㑹而反未離于扈也不可<lb/>
<pb n="35b"/>
　以書㑹晉衛二君皆不書葬魯不㑹也魯事齊而外<lb/>
　晉而衛晉之與也既不㑹晉則亦何有於衛故俱不<lb/>
　㑹焉齊惠公卒公親㑹之以報立己之恩晉衛盖亦<lb/>
　同盟矣雖赴而不㑹厚於利而薄於禮盖以爲晉衛<lb/>
　無益己也嗚呼宣公之爲人真相鼠哉<lb/>
宋人圍滕<lb/>
　滕小國也介以宋魯之間難乎爲國矣宋之所以疾<lb/>
　於滕者以滕事魯也何以知其事魯八月滕子卒而<lb/>
<pb n="36a"/>
　赴於魯則新君即位親於魯也審矣然滕之㣲弱豈<lb/>
　能貢二大國哉宋恃其彊以重兵圍之夫圍城非將<lb/>
　卑師少所能辦也而聖人書人誅其以大陵小以彊<lb/>
　陵弱故人宋所以伸滕也滕無善可伸特憐其危弱<lb/>
　而已明年宋又伐滕小國何以能自立滕文公問雖<lb/>
　孟子不能爲之謀曰築斯城也鑿斯池也與民守之<lb/>
　効死而民弗去則是可爲也孟子之謀亦欲滕之自<lb/>
　治以和其民人固邦本而已爲滕君者固無以易此<lb/>
<pb n="36b"/>
　謀也<lb/>
楚子伐鄭<lb/>
　楚莊之立加兵於鄭者凡四而兩書子者何也三年侵<lb/>
　鄭貶其荆蠻也故書人四年鄭有歸生之逆諸侯不<lb/>
　討而楚伐之聖人以討罪之辭書之故書子五年伐<lb/>
　鄭則非有討罪之名是亦干紀而已故又書人今晉<lb/>
　成卒中國無盟主楚乗隙而動伐鄭而得鄭其爲患<lb/>
　深矣而亦書子何哉盖著干紀之彊而爲中國憂非<lb/>
<pb n="37a"/>
　與之也雖卻缺之救不能反鄭之叛轍則信乎楚之<lb/>
　侈而不可遏矣聖人書子盖所以著楚之彊盛而晉<lb/>
　景初立懦而無立志中國無盟主諸侯其何以安嗚<lb/>
　呼奈何<lb/>
晉卻缺帥師救鄭<lb/>
　救鄭而鄭卒叛救而無功冝得貶矣而無貶辭盖所<lb/>
　以存中國也晉景立而未能霸而大夫能出而救鄭<lb/>
　儻不以是予之則中國之威日沮矣左氏謂鄭伯敗<lb/>
<pb n="37b"/>
　楚師若然則鄭安得從楚鄭不從楚則明年晉宋衛<lb/>
　曹安得有伐鄭之師也吾意敗楚之事當在三年侵<lb/>
　鄭或四年五年伐鄭之役左氏誤附於此爾冝初敗<lb/>
　楚師故其後楚莊怒而屢疾於鄭也若鄭於此既敗<lb/>
　楚師尚何以從楚哉左氏之說皆出於附㑹亦時有<lb/>
　合者若以爲國史則誤矣<lb/>
陳殺其大夫洩冶<lb/>
　忠孝不兩立君子不得已擇其輕重而處之以權死<lb/>
<pb n="38a"/>
　生之際尤輕重所係不可不審也不可死而死是輕<lb/>
　其生非孝也可死而不死是重其死非忠也紂之虐<lb/>
　㣲子去之比干死之孔子均以爲仁夫去與死其跡<lb/>
　氷炭矣而均得爲仁何哉㣲子比干皆王子也使其<lb/>
　同聲而諫連頸而戮則成湯不祀矣㣲子之去所以<lb/>
　全祖宗之祀比干之死所以盡臣子之義一以爲孝<lb/>
　一以爲忠此所以皆得爲仁洩冶立淫亂之朝固不<lb/>
　冝坐觀其惡而不言矣然君子之言不可茍可與言<lb/>
<pb n="38b"/>
　而不與言失人不可與言而與之言失言交友尚爾<lb/>
　而况言於君乎言於君而無益徒自取禍不若括囊<lb/>
　無咎無譽也不忍括囊而食君禄則去之可也薦圭<lb/>
　璧於泥塗固已踈矣而觸虎狼而取死庸得爲智乎<lb/>
　此洩冶之死聖人所以名之也然其責洩冶也輕而<lb/>
　責陳靈爲重故稱國以殺殺無罪也况殺諫乎自古<lb/>
　殺諫臣者不亡國則禍及身徵舒之逆即兆於此歟<lb/>
　嗚呼戒哉<lb/>
<pb n="39a"/>
十年春公如齊公至自齊<lb/>
齊人歸我濟西田<lb/>
　濟田之賂齊求定位而已位既定則不忍之心生即<lb/>
　位二年猶有自危之心三年則益固矣故四年公遂<lb/>
　如齊請是田也然齊既利是田三年之賦未足以厭<lb/>
　齊欲齊安忍歸哉至是更十年四朝齊而後得之然<lb/>
　齊侯非垂死之謀則亦未忍歸我也齊惠魯宣本同<lb/>
　惡相濟齊所以責魯而魯之所以賂齊者徒以出姜<lb/>
<pb n="39b"/>
　之絶惡視之死慊然不足於心爾今齊惠將啟手足<lb/>
　瞑目之後安知無魯文公既死之變哉是變一生齊<lb/>
　將復受魯之報矣故惠公因公之朝挈是田而歸之<lb/>
　於以賣定位之恩而爲身後之託也嗚呼天子土地<lb/>
　豈諸侯苞苴之物哉賂之以姦歸之以姦齊魯之罪<lb/>
　均矣庸可恕乎不言求歸公受之齊也曰歸我濟西<lb/>
　濟出齊魯之西臨濟之田皆曰濟西有齊濟焉有魯<lb/>
　濟焉故曰我濟西田别非齊濟也<lb/>
<pb n="40a"/>
夏四月丙辰日有食之<lb/>
己巳齊侯元卒<lb/>
齊崔氏出奔衛<lb/>
　惠公卒而崔氏出奔崔氏者惠公之孚也惠卒而奔<lb/>
　則寵於惠而不容於國人乆矣書氏譏世卿孟子曰<lb/>
　所謂故國非謂有喬木之謂有世臣之謂也則世臣<lb/>
　亦古制文王治岐仕者世禄書曰賞延於世詩曰凡<lb/>
　周之士不顯亦世則世臣固國之望君之股肱也何<lb/>
<pb n="40b"/>
　以譏之盖不譏其世而譏其專也世而賢是世濟其<lb/>
　羙也世而專是世濟其惡也春秋之書崔氏尹氏武<lb/>
　氏固非所謂賢也皆專也非專且横而見逐又安得<lb/>
　出奔哉穀梁以爲舉族而出彼尹氏卒豈舉族而卒<lb/>
　邪不近人情矣左氏見襄二十五年有崔杼之事因<lb/>
　以爲崔氏出奔吾又疑其附㑹且自是至崔杼之逆<lb/>
　凡五十有一年以七十言之則今日之奔直未冠爾<lb/>
　未冠遽能專齊乎古者四十而仕五十而爵則至崔<lb/>
<pb n="41a"/>
　杼之弑盖百嵗矣何杼如是之壽且壯也吾固不好<lb/>
　辯左氏附㑹之說實搜吾言聊一吐之<lb/>
公如齊五月公至自齊<lb/>
　春公如齊受田而歸不勝其驩如也則齊侯垂死之<lb/>
　託忍忘之乎故元卒而公復如齊奔喪拜田且定嗣<lb/>
　君以報元之賜也公即位於今十年未甞一朝京師<lb/>
　盖以周之弱不足依而吾之位實定於齊齊爲重矣<lb/>
　彼其五朝於齊盖得國於齊焉魯天子之封乎抑齊<lb/>
<pb n="41b"/>
　之壤也厚於齊而薄於周魯有罪矣而齊之視魯不<lb/>
　啻附庸不既横哉聖人書如齊非茍責魯抑亦誅齊<lb/>
　也<lb/>
癸巳陳夏徵舒弑其君平國<lb/>
　洩冶之諌以靈公淫於夏姬彼其荒淫殺諌以自愚<lb/>
　所謂無道也而稱臣以弑何哉盖徵舒人子也不忍<lb/>
　其辱而弑君君則無道矣而母之惡用是益彰庸得<lb/>
　爲孝乎故書名以懲子道非謂靈有道而出徵舒之<lb/>
<pb n="42a"/>
　名也<lb/>
六月宋師伐滕<lb/>
　前年圍滕而滕不服今又伐之以滕之小安能事二<lb/>
　國叛魯則宋伐之叛宋則魯伐之艱乎爲國哉而宋<lb/>
　成纔免晉楚之虐則陵犯小國曷亦以己處晉楚之<lb/>
　間爲心則滕之從違在所不問也左氏以滕恃晉而<lb/>
　不事宋滕今在徐州以職方考之滕越齊衛而後至<lb/>
　晉安能越二國事晉哉盖事晉而不事宋晉魯有亥豕<lb/>
<pb n="42b"/>
　之似左氏誤附㑹矣<lb/>
公孫歸父如齊葬齊惠公<lb/>
　歸父仲遂之子也父如齊依惠公以定公位子如齊<lb/>
　葬惠公以終父志父子爭國之權外事大邦内逢君<lb/>
　惡聖人書之以著父子相濟爲姦以固其寵可勝誅<lb/>
　乎<lb/>
晉人宋人衛人曹人伐鄭<lb/>
　晉楚爭鄭盖自宣以下楚莊即位哆然圖霸而晉靈<lb/>
<pb n="43a"/>
　不君權在趙盾故鄭穆叛而即楚既以身餌楚則楚<lb/>
　之視鄭遂若固有一折而歸晉則楚伐之叛而從楚<lb/>
　則晉征之鄭不能自立視晉楚之彊弱以决從違之<lb/>
　計耳故聖人亦閔其弱自鄭襄之後則重責晉楚而<lb/>
　輕責鄭貶楚之虐而責晉以德晉德勝則楚之虐將<lb/>
　自戢鄭有所依則亦不復爲楚矣此春秋之意也前<lb/>
　日楚子伐鄭卻缺之救不能敗楚師安能得鄭故鄭<lb/>
　服於楚夫鄭之服楚非情也勢也晉不自咎其不能<lb/>
<pb n="43b"/>
　敗楚以致鄭之叛乃區區用兵於鄭郊使鄭復反而<lb/>
　從晉晉能庇鄭保楚師之不伐鄭乎不能也不能則<lb/>
　曷内修政刑而和諸侯務農治兵以圖召陵城濮之<lb/>
　舉彼摟諸侯以伐鄭鄭何辜哉此聖人所以貶而書<lb/>
　人歟<lb/>
秋天王使王季子來聘<lb/>
　前年仲孫蔑如京師豈誠重王室哉謀其私而已彼<lb/>
　雖以謀私而王且以爲腆是以有王季子之聘也宣<lb/>
<pb n="44a"/>
　公即位朝齊者五而聘齊者六皆以立己之故彼視<lb/>
　王室利害不切其身冝其無一介之使也惟乆事齊<lb/>
　而懼有晉兵由是有蔑之行使無晉之恐則亦不復<lb/>
　聘於王矣而天王遽有季子之報王豈測其諼哉彼<lb/>
　蔑之見王必不曰魯懼晉而致聘盖曰致三嵗一聘<lb/>
　之禮也然諼不能無敗故終春秋之世王不復聘魯<lb/>
　豈其今日之諼有以欺王室哉不然自是之後凡百<lb/>
　餘年王無聘魯之使何篤於初而略於終也愚是以<lb/>
<pb n="44b"/>
　知其諼之敗矣王季子王氏季子字也食采於王城<lb/>
　因采爲氏今世有王氏皆本於此亦由宰周公食采<lb/>
　於成周曰周公是也諸儒之説鑿而不通耳<lb/>
公孫歸父帥師伐邾取繹<lb/>
　季氏將伐顓臾孔子曰邦分崩離析而不能守也而<lb/>
　謀動干戈於邦内吾恐季孫之憂不在顓臾而在蕭<lb/>
　牆之内也孔子豈助季氏爲謀乎盖爲魯計耳以爲<lb/>
　季氏克顓臾則愈不可制也今邾婁何異於顓臾歸<lb/>
<pb n="45a"/>
　父克邾得繹則東門氏之彊豈減於季氏哉仲遂之<lb/>
　專盖自僖以下其見於經自如楚乞師始其後文公<lb/>
　庸怠不君遂權日熾文不能收也至於廢夫人殺太<lb/>
　子立宣公皆遂主之始終見於經者凡一十有九專<lb/>
　盟專㑹專兵專出其卒也宣公且爲之徹樂去聲遂<lb/>
　喪未禫而歸父斬然擁使命如齊矣今又帥重兵伐<lb/>
　附庸而取其邑擁兵柄立戰功又取邑以自封植其<lb/>
　何以制之哉而宣公不制更以爲賢是養虎於閨闥<lb/>
<pb n="45b"/>
　聖人書之盖爲魯憂彼邾何負於魯而魯伐之是乃<lb/>
　自伐以益内㓂耳<lb/>
大水<lb/>
　觧見桓元年<lb/>
季孫行父如齊冬公孫歸父如齊<lb/>
　行父如齊慶頃公之立也而歸父亦安用如齊哉盖<lb/>
　魯之失政權歸於東門氏三家初未得志也謀奪其<lb/>
　權而未有其間今宣公聘齊不命歸父而命行父歸<lb/>
<pb n="46a"/>
　父盖疑之疑行父如齊而有以間己也歸父父子事<lb/>
　齊牢不可破所以倚齊而制魯今行父既疾己之專<lb/>
　彼其如齊也安保其不謀己也哉故行父未至而歸<lb/>
　父踵如齊所以察行父之謀而觀齊侯之志也行父<lb/>
　固未必有是謀然小人之情既爲不義忌人之圖已<lb/>
　儳然不自安耳則夫歸父之出又豈君命哉宣公盖<lb/>
　亦無若之何也非春秋何以治之<lb/>
齊侯使國佐來聘<lb/>
<pb n="46b"/>
　不喪聘在禮無譏文有僖公之喪公孫敖如齊不以<lb/>
　爲貶則齊有惠公之喪使國佐來聘不言子者亦正<lb/>
　也武氏之子來求賻毛伯來求金皆天王在喪故不<lb/>
　書王使禮天子在喪稱小童諸侯在喪稱子彼其自<lb/>
　稱可也臣子安可以是目其君哉故不稱王使若武<lb/>
　氏毛伯之自求焉葵丘之盟稱宋子踐土之盟稱衛<lb/>
　子盖躬自㑹而自稱也今齊頃未踰年而稱侯方其<lb/>
　命使也豈頃公自稱曰齊侯哉國佐固亦不敢自稱<lb/>
<pb n="47a"/>
　其君曰齊子亦豈自稱齊侯歟彼其聘詞不過曰寡<lb/>
　君使下臣聘於執事而已宣公德齊之援視齊若父<lb/>
　母之邦冝其不敢斥曰齊子然而稱侯者豈爲尊齊<lb/>
　侯哉是乃䧟之於不孝也故其書於䇿曰齊侯使國<lb/>
　佐來聘春秋盖因舊史以義自見所謂因而不必修<lb/>
　者也<lb/>
饑<lb/>
　春秋書饑者二大饑者一而宣公獨居其二宣公即<lb/>
<pb n="47b"/>
　位至是十年螽大旱大水各一宣之立不允於天天<lb/>
　變之作冝矣而貢齊無虗嵗用兵無已期倉廪罄府<lb/>
　庫空而又加以水旱之變則其民至於流離凍餒固<lb/>
　無足怪然宣公亦何以立哉君無道而民受其毒爲<lb/>
　魯民者何不幸耶古者國有九年之蓄故螽螟水旱<lb/>
　有所不能傷備先具也宣公虗内以事齊量入爲出<lb/>
　猶懼不足安能備先具哉冝水旱之後而繼之以饑<lb/>
　也<lb/>
<pb n="48a"/>
楚子伐鄭<lb/>
　楚之伐鄭者五皆責叛也鄭豈楚之與哉一失身餌<lb/>
　楚五受楚兵從楚者六歸晉者五乍晉乍楚泛然如<lb/>
　不繫之舟然聖人豈責鄭之叛服不常哉閔其不幸<lb/>
　而處晉楚之間不能自立也今楚子伐鄭又復書爵<lb/>
　非與楚也著楚之彊以責晉景之立不能修覇業而<lb/>
　楚莊日彊陳鄭將歸之矣中國不競嗚呼奈何<lb/>
十有一年春王正月<lb/>
<pb n="48b"/>
夏楚子陳侯鄭伯盟于辰陵<lb/>
　辰陵之役陳鄭叛晉而受盟于楚冝得重貶矣而反<lb/>
　爵之何邪非予之也志楚之彊而矜二國不得已也<lb/>
　晉景即位不允武不允文陳鄭知其無能爲爾故折<lb/>
　而從楚觀子良之言則其受盟亦豈固服於楚哉盖<lb/>
　餌南鄙之伐而姑從之矣故聖人於楚書子以著其<lb/>
　彊於陳鄭書爵以恕其不得已著楚彊而恕陳鄭則<lb/>
　其責晉也爲何如而晉侯方㑹狄於櫕函狄之小猶<lb/>
<pb n="49a"/>
　畏而㑹之况於楚也保國不暇尚何以庇陳鄭哉冝<lb/>
　聖人責晉而恕陳鄭也<lb/>
公孫歸父㑹齊人伐莒<lb/>
　齊魯平莒郯之怨莒人不肯二國不自咎而更以爲<lb/>
　仇公伐莒得向而齊未有所獲故亦加兵於莒魯亦<lb/>
　有慊於心以謂吾同平莒郯莒乃不屈於二國吾得<lb/>
　邑而齊無之故亦緫兵而㑹伐焉盖同疾於小邦期<lb/>
　復取邑則魯與齊均也其設心庸可恕乎故貶而人<lb/>
<pb n="49b"/>
　之人齊亦所以人魯矣盖内不出主名則無以見歸<lb/>
　父之横而附齊之固也齊頃即位不修父之好而修<lb/>
　其怨冝其結憾於四鄰而召鞌之辱也<lb/>
秋晉侯㑹狄于櫕函<lb/>
　楚子盟陳鄭于辰陵而晉侯㑹狄于櫕函其彊弱盖<lb/>
　已判矣晉景嗣霸業而不能自振坐視諸侯之從楚<lb/>
　無敢問其去來而狄何足計哉狄自僖文之世抑亦<lb/>
　横矣侵衛侵齊伐鄭伐晉及箕之敗<hi>在僖三十三年</hi>而鋒少<lb/>
<pb n="50a"/>
　戢至鹹之敗則不復振矣<hi>在文十一年</hi>今狄固無足畏者<lb/>
　彼其敢犯牧圉偏師可滅也乃屈千乗而㑹之櫕函<lb/>
　狄地也内失陳鄭而外求狄得狄何益於霸國哉不<lb/>
　能三年之喪而緦小功之察其晉景之謂乎<lb/>
冬十月楚人殺陳夏徵舒<lb/>
　弑君之盜人人均得殺之書人以殺賊討賊之辭也<lb/>
　楚以蠻服而正中國得以討賊之辭書之聖人豈得<lb/>
　已哉陳徴舒之逆内而齊晉不問近而宋鄭不討使<lb/>
<pb n="50b"/>
　楚莊得假義以正中國聖人與楚則其責中國重矣<lb/>
　公羊以書人爲貶且此與蔡人殺陳佗何異不貶蔡<lb/>
　而貶楚盖曰楚南蠻也蔡中國也楚烏得而比蔡不<lb/>
　知大惡之人天下同弃之不幸楚不討而使徴舒横<lb/>
　行於陳尚何以訓聖人盖與其能討也故以討賊之<lb/>
　文加之非貶楚也左氏以爲楚入陳著申叔時之諫<lb/>
　若然則經何以不書楚入陳殺陳夏徴舒邪入陳之<lb/>
　事當是納二子之時左氏誤附於此說者沿其誤遂<lb/>
<pb n="51a"/>
　謂楚不入陳無以得徴舒且蔡人殺陳佗蔡亦入陳<lb/>
　乎一弑君之賊尺簡可致安用大師討之說者又以<lb/>
　殺徴舒義也入陳不義也聖人不欲以不義掩其義<lb/>
　故遷入陳之文於納二子之上此尤不可聖人作春<lb/>
　秋實録而已一詞不實天下其誰信之使實入陳而<lb/>
　不書不入陳而反書之是聖人輕以私意立論其何<lb/>
　以信天下與來世哉且加入陳於殺徴舒之上何害<lb/>
　乎討賊之義而必遷就以罔後世乎學者不察左氏<lb/>
<pb n="51b"/>
　之誤而曲經以合之害道多矣此吾所以好辯也<lb/>
丁亥楚子入陳納公孫寧儀行父于陳<lb/>
　楚莊於是盖欲討賊而未明大義者也前日殺徴舒<lb/>
　以其弑靈公今日納二子以爲靈公之與也殺其仇<lb/>
　而納其與以是爲義爾不知所以致靈公之弑者實<lb/>
　二子爲之公孫寧儀行父與靈公俱宣淫於朝徴舒<lb/>
　弑靈公而不及二子二子之幸也今楚將正陳其殺<lb/>
　徴舒是也極陳之惡必併二子誅之否則執歸京師<lb/>
<pb n="52a"/>
　以正其罪然後爲義今徒以其寵於靈公而納之以<lb/>
　其爲順靈公之欲則然矣以爲能正陳則是乃所以<lb/>
　亂陳也庸得爲正乎說者以爲義不終非也彼盖以<lb/>
　爲義矣而見義不明更以不義爲義也以不義爲義<lb/>
　是乃所以爲楚莊王歟故聖人知其不義而無貶辭<lb/>
　所以恕其心而著其失書子書入若仗義之舉恕其<lb/>
　心也二子書名而不係之陳則是二子當絶於陳今<lb/>
　納其所絶著其失也其意隱而明矣<lb/>
<pb n="52b"/>
十有二年春葬陳靈公<lb/>
　靈公之弑於是二十有一月而不葬陳無臣子也賊<lb/>
　存不討君弑不葬尚爲有臣子乎今公孫寧儀行父<lb/>
　入而書葬二子葬之也二子逄君之惡以致其弑反<lb/>
　乃葬之以收其功賣恩於靈公市名於國人其爲葬<lb/>
　則善而其心不可不誅也故冬書納公孫寧儀行父<lb/>
　于陳而春書葬陳靈公其義自見<lb/>
楚子圍鄭<lb/>
<pb n="53a"/>
　楚莊入陳得其地而弗有圍鄭得其君而降之世皆<lb/>
　以爲莊王之義吾竊怪之楚莊霸者無責以王道且<lb/>
　以威文較之縣陳圍鄭皆威文所不忍爲者而楚暴<lb/>
　爲之聖人其忍舉而加之威文之上哉吾不信也鄭<lb/>
　文逃盟齊侯伐之而已陳轅濤塗齊侯侵之而已至<lb/>
　於曹衛叛中國而從夷狄晉文不過侵曹伐衛未聞<lb/>
　縣其地圍其都垂滅而復封之也今陳有徴舒之逆<lb/>
　殺徴舒是矣何用入而縣其地鄭貳於晉伐而責其<lb/>
<pb n="53b"/>
　服可也何用圍而降其君入而縣其地圍而降其君<lb/>
　楚之暴甚矣安得爲義彼徒見其爵而不人疑其爲<lb/>
　襃安有入人之國圍人之都而得襃者其書楚子誌<lb/>
　其彊暴而已書入陳而不著縣陳之事書圍鄭而不<lb/>
　書鄭伯之降盖所以抑楚存中國也<lb/>
夏六月乙卯晉荀林父帥師及楚子戰于邲晉師敗績<lb/>
　林父之師將以救鄭而春秋書及楚子戰而不書救<lb/>
　非救鄭也鄭自春被圍盖亦乆矣今六月而後救何<lb/>
<pb n="54a"/>
　益於救哉邲雖鄭地而鄭圍已觧楚既得鄭縱敗楚<lb/>
　於邲能反鄭之叛轍乎況反爲楚所敗徒弊師旅益<lb/>
　楚之勢而固鄭之叛果何益哉方鄭之被圍晉不能<lb/>
　帥師直赴鄭難俟其既折而降楚乃區區勞重兵以<lb/>
　要戰於邲其意盖將出其不虞而逆敗之如襄公敗<lb/>
　秦於殽焉不知邲之地非若殽之險且隘徒驅兵以<lb/>
　犯其破竹之鋒是自取敗也夫兵民命也戰危事也<lb/>
　安可用民於死地以僥倖萬一之勝哉則晉景之爲<lb/>
<pb n="54b"/>
　人尤在襄成之下而林父之舉曽盾穿之不若也霸<lb/>
　業不競宜矣晉本救鄭而聖人不書救無其實不可<lb/>
　假其名也凡師被伐者爲主楚伐鄭而以晉主之内<lb/>
　晉於鄭也晉雖妄舉無功而聖人以内詞書之内晉<lb/>
　外楚所以抑彊夷而存中國也以爲晉之謬舉則然<lb/>
　爾若曰貶晉與楚則非經意也楚書爵誌其彊而已<lb/>
　非襃也<lb/>
秋七月<lb/>
<pb n="55a"/>
冬十有二月戊寅楚子滅蕭<lb/>
　蕭宋之附庸也在宋之南自宋至楚盖千里而楚兵<lb/>
　直至於宋郊滅其附庸則楚之患深矣晉不能興文<lb/>
　襄之業坐視其滅而無寸兵之援盖前乎此救鄭而<lb/>
　敗尚何敢稱兵向楚哉楚莊得陳而不有得鄭而復<lb/>
　其君論者以爲賢觀今滅蕭之舉則前日之復陳鄭<lb/>
　果真情乎莊固知陳鄭之祀未易絶徒取滅國之名<lb/>
　無益也而蕭之㣲一舉而併之縣其地虜其君孰我<lb/>
<pb n="55b"/>
　抗哉嗚呼霸者假仁義而已不能乆假而遽歸之者<lb/>
　楚莊也觀滅蕭之役何有於仁義聖人豈以仁義責<lb/>
　楚莊哉威文不作不得已而責楚也責楚所以罪晉<lb/>
　也<lb/>
晉人宋人衛人曹人同盟于清丘<lb/>
　同盟非大夫之事也諸侯同盟不盟於方岳之下猶<lb/>
　以爲僣而況大夫乎明王不作霸者假同盟之禮合<lb/>
　諸侯以尊王室其源盖自齊桓莊十六年幽之盟是<lb/>
<pb n="56a"/>
　也其後趙盾欲求諸侯復爲新城之盟聖人盖已惡<lb/>
　其僣排盾於諸侯之下以爲同盟非大夫所冝主也<lb/>
　今晉景將求諸侯而以大夫用同盟之禮盖循趙盾<lb/>
　之轍而不知晉所以不能得諸侯者盾之故也況景<lb/>
　之大夫其權勢未必如盾之赫奕何足以號召羣后<lb/>
　邪晉以大夫主之而諸侯亦以大夫受盟大夫果足<lb/>
　以結信乎故牲壇未掃而宋師伐陳衛人救陳宋衞<lb/>
　交兵互相矛盾則今日之盟何足恃也斷道之㑹景<lb/>
<pb n="56b"/>
　公知大夫之盟不足以信故親之然宋已知晉之主<lb/>
　盟無足恃而不復同矣則今日之盟適所以疑諸侯<lb/>
　非求諸侯也故聖人舉皆人之不出大夫之名非㣲<lb/>
　者也貶也同盟義見莊公十六年<lb/>
宋師伐陳衛人救陳<lb/>
　楚方鴟張雄視中國諸侯所冝戮力一心比小事大<lb/>
　以抗其鋒否則諸姬盡矣今晉爲清丘之盟陳人不<lb/>
　與宋師伐陳問陳故也而衛叛晉附陳以鬭宋兵卒<lb/>
<pb n="57a"/>
　之陳卒不至而宋受楚圍皆衛之故聖人於宋書師<lb/>
　予其問罪之舉於衛書人責其交亂之罪也<lb/>
十有三年春齊師伐莒<lb/>
　十一年公孫歸父㑹齊人伐莒以不肯平之憾也今<lb/>
　間歳而齊又伐之莒何負於齊哉徒以齊魯同平莒<lb/>
　郯莒不肯而魯有向之獲而齊未有所獲也莒豈負<lb/>
　齊魯之邑哉魯不義伐莒而莒失東鄙之邑齊復以<lb/>
　不義伐莒莒安得西鄙之邑而給諸書曰師非襃也<lb/>
<pb n="57b"/>
　用大師以扼小邦也齊頃之惡於是甚於惠公矣惠<lb/>
　公平莒郯而莒不肯惠未嘗伐之頃即位見魯有向<lb/>
　而齊無之則再伐莒焉用是知頃之惡萬萬於惠公<lb/>
　也<lb/>
夏楚子伐宋<lb/>
　楚伐宋以宋師伐陳之故也陳叛中國而從楚清丘<lb/>
　之盟不與焉陳不與盟晉所當問而不能問宋代伐<lb/>
　之是宋犯楚之怒也爲晉伐陳而犯楚怒則今日宋<lb/>
<pb n="58a"/>
　被楚兵晉所當救而不救諸侯何恃哉陳當伐而不<lb/>
　伐宋當救而不救晉景於此尚欲嗣文襄之業吾知<lb/>
　其無能爲矣然宋所以得楚兵者衛之故而晉之罪<lb/>
　也<lb/>
秋螽<lb/>
　書災<lb/>
冬晉殺其大夫先縠<lb/>
　邲之敗荀林父主之而歸罪於先縠豈其辜哉林父<lb/>
<pb n="58b"/>
　敗而縠蒙其戮盖六卿爭彊互相仇滅先氏之權加<lb/>
　於荀氏故林父獲全而縠死也其後林父之子庚庚<lb/>
　之子偃偃之子吳世秉晉政至吳之子寅有朝歌之<lb/>
　叛信乎其勢之張也而先縠之族遂滅於此縠其能<lb/>
　伉林父哉冝其主帥獲全而偏禆受戮也兵之勝負<lb/>
　責在主帥偏禆敗主帥與其誅今誅縠而不及林父<lb/>
　國無政刑以彊弱爲斷而已故以國殺爲文稱國以<lb/>
　殺非其罪也罪累上也<lb/>
<pb n="59a"/>
十有四年春衛殺其大夫孔達<lb/>
　稱國以殺殺無罪也衛穆叛清丘之盟抗宋而救陳<lb/>
　背晉而與楚豈孔達之罪哉今將貳楚而復歸於晉<lb/>
　無以爲詞則殺孔達以悅之曰前日之謀孔達之罪<lb/>
　也既除之利則爲己功害則爲臣罪立其朝者亦難<lb/>
　矣此與刺公子買之事無以異故以國殺爲文明非<lb/>
　孔達之罪也<lb/>
夏五月壬申曹伯壽卒<lb/>
<pb n="59b"/>
晉侯伐鄭<lb/>
　十二年楚子圍鄭晉救不及鄭卒歸楚清丘之盟鄭<lb/>
　不在也故晉侯伐鄭然清丘之盟晉景不能親之而<lb/>
　以大夫用同盟之禮聖人惡之没大夫之盟一貶稱<lb/>
　人今景公能一出而躬擐甲胄中國之幸也尚何貶<lb/>
　哉故舉而爵之聖人樂人之勇於爲善而幸中國之<lb/>
　有霸主也如此而諸儒更以爲貶何邪豈楚不可犯<lb/>
　而鄭不當伐邪任鄭叛而縱楚彊反爲春秋所予邪<lb/>
<pb n="60a"/>
　是信其喜怒而不予人爲善也雖伐鄭未必得鄭而<lb/>
　興復之志有足多者是以予之<lb/>
秋九月楚子圍宋<lb/>
　伐宋而宋不屈繼之以圍其必宋之服也審矣楚將<lb/>
　横行中夏許蔡已從陳鄭已服則次及於宋宋中國<lb/>
　之門戸也得宋則齊魯以之此楚所以必於服宋也<lb/>
　歴三時而圍不解卒得宋平而後已毒哉楚之爲謀<lb/>
　也晉固畏楚不敢救宋矣而宋其能獨抗楚乎則及<lb/>
<pb n="60b"/>
　楚人平非得已也<lb/>
葬曹文公<lb/>
冬公孫歸父㑹齊侯于榖<lb/>
　歸父父子事齊倚齊以專魯其爲謀深矣而齊亦樂<lb/>
　其謟事於己屈君之尊而下同之不以爲抗頃公之<lb/>
　立歸父兩如齊以奉其懽故十一年同之伐莒今又<lb/>
　同榖之㑹甘其謟而忍其抗悅其利而忘其專也於<lb/>
　時楚疾於宋危矣宋入楚則齊魯以楚爲鄙榖之㑹<lb/>
<pb n="61a"/>
　謀楚也故明年歸父㑹楚子于宋魯㑹之而齊不㑹<lb/>
　非不畏楚也魯安則齊安矣此歸父㑹齊侯之故也<lb/>
十有五年春公孫歸父㑹楚子于宋<lb/>
　歸父㑹楚子于宋謀自安之計耳而說者徒見繼書<lb/>
　宋及楚平之事遂以爲歸父平二國之憾盖附㑹而<lb/>
　不稽其實也歸父春㑹楚子而夏五月宋楚始平豈<lb/>
　緩頰數月而後能平之非人情也況魯之於楚無一<lb/>
　日之好安敢犯其怒而爲宋謀哉魯之所以㑹楚者<lb/>
<pb n="61b"/>
　自謀而已宋與魯爲鄰宋去則楚兵至魯矣魯見宋<lb/>
　之危而諸侯畏楚無敢救也故懼而求服焉所以逆<lb/>
　楚子之意而弭其兵也自謀猶恐不濟況能爲宋計<lb/>
　乎謂魯平楚宋者妄說也<lb/>
夏五月宋人及楚人平<lb/>
　内平不書人不得書魯人故以國舉之外平書人上<lb/>
　下同欲故以人舉之平非一人之所能也君欲平而<lb/>
　臣不欲不可謂平臣欲平而民不欲不可謂平平者<lb/>
<pb n="62a"/>
　上下同心均釋厥憾然後爲平爾暨齊平及鄭平内<lb/>
　平也皆以國舉之鄭人來輸平宋人及楚人平外求<lb/>
　平也皆以人舉之國舉之人舉之詞異而義同皆上<lb/>
　下欲之之意惟内不得書魯人故槩書國焉若内不<lb/>
　出主名而外書人則嫌若㣲者爲平也盟㑹可以㣲<lb/>
　者行而平豈微者所能主之故内平嫌於書人也春<lb/>
　秋書平者六惟宋楚之平聖人實異之方兩軍相持<lb/>
　怒氣干斗牛軍聲震天地惟力是恃惟謀是尋彊者<lb/>
<pb n="62b"/>
　志於陷敵弱者誓以國斃安能吐真情以相下乎今<lb/>
　宋能以情而告楚楚能以情而復之不盟不誓釋然<lb/>
　而平是誠春秋之齊韶也楚之圍宋九月於此矣不<lb/>
　惟宋告憊楚之兵力亦疲矣弭兵之義宋楚所樂聞<lb/>
　獨患二君不能平其忿羣臣不能成其善今華元能<lb/>
　倡之子反能和之上以成其君之善下以濟其民之<lb/>
　欲則平之功雖出於二子而二子豈得專其平哉故<lb/>
　聖人均書曰人榖梁所謂上下同欲之謂也說者以<lb/>
<pb n="63a"/>
　爲華元子反不禀君命而擅平故春秋貶而人之非<lb/>
　也使二子逢君之怒以濟其惡敗國殄民以快其欲<lb/>
　春秋又何以待之今二子尊君安民而得貶後世君<lb/>
　子其肯復言平乎此刻薄之論非聖人意也<lb/>
六月癸夘晉師滅赤狄潞氏以潞子嬰兒歸<lb/>
　孔子曰興滅國繼絶世聖人所重乎滅國絶世者以<lb/>
　其先君有功德於民國非所滅而滅世非所絶而絶<lb/>
　耳武王封堯之後於薊封舜之後於陳是也彼赤狄<lb/>
<pb n="63b"/>
　者何功德於民哉周衰乗隙逞其兵力爲諸侯患且<lb/>
　人之一家而中有盜焉必驅而出之垣牆之外而後<lb/>
　一家安王者一統天下用示無外之規然要荒流蔡<lb/>
　各有攸居而不相淆混古之盛時既投諸四裔之外<lb/>
　尚虞其侵軼而置司㓂之官況與諸侯雜處而無刑<lb/>
　以制之邪莊僖之世狄爲列國患齊魯鄭衛均被其<lb/>
　毒晉敗之於箕魯敗之於鹹而後狄之患衰狄衰而<lb/>
　赤狄興焉三年侵齊四年復侵齊其患浸及於諸侯<lb/>
<pb n="64a"/>
　矣晉景之立適當楚莊之霸無所施其謀外不能制<lb/>
　楚而内滅狄焉雖若不能三年之喪而緦小功之察<lb/>
　然愈乎緦小功之俱廢也故終春秋之世諸侯不復<lb/>
　有狄患者晉之賜也而或者以滅其國虜其君爲甚<lb/>
　之且罪在君而已誅其君弔其民民莫不說尚何甚<lb/>
　且以諸侯而滅諸侯固宜問其罪若夫稽誅之㓂所<lb/>
　欲得而甘心者一旦為兵威所指覆其國都擒其首<lb/>
　惡天下方羣頌其戡亂庸得為過乎故聖人書之曰<lb/>
<pb n="64b"/>
　師無貶辭也孰謂滅狄爲甚之<lb/>
秦人伐晉<lb/>
　晉自八年以白狄伐秦於時秦桓即位之三年也雖<lb/>
　晉以無詞之兵向秦晉之罪也秦人犯而不較近於<lb/>
　恕矣今歴八年秦桓乃修舊怨於晉雖曰報怨之師<lb/>
　君子不尚也前日不較若近道矣而近日復報之道<lb/>
　安在哉故聖人貶而人之責其爲道而不終也<lb/>
王札子殺召伯毛伯<lb/>
<pb n="65a"/>
　生殺人主之柄也周衰生殺之柄不達於天下殺大<lb/>
　夫放大夫諸侯專之而天子所能制命者王城之内<lb/>
　而已定王不綱寰内之權復移於臣下王札子召伯<lb/>
　毛伯均王臣也而交相殺生殺之柄復何在哉春秋<lb/>
　書之所以痛王靈之墜地而不復振矣王氏札子字<lb/>
　與王季子同皆食采於王城以地爲氏如周公食采<lb/>
　於成周爾無他義<lb/>
秋螽<lb/>
<pb n="65b"/>
　書災<lb/>
仲孫蔑㑹齊髙固于無婁<lb/>
　魯宣自齊惠之歿事齊稍怠惟公孫歸父兩㑹齊侯<lb/>
　而已公不朝齊也齊盖有以議魯矣髙固盖婚於魯<lb/>
　知齊之謀故㑹仲孫蔑於無婁爲魯謀而觧齊之紛<lb/>
　也終宣公之世卒不被齊兵者無婁之㑹有力焉及<lb/>
　成公即位而有西鄙之伐矣用是知髙固之㑹爲魯<lb/>
　謀齊也<lb/>
<pb n="66a"/>
初稅畝<lb/>
　孟子曰耕者助而不稅助者借民力治公田而已詩<lb/>
　曰雨我公田遂及我私是也古者九夫爲井井九百<lb/>
　畝其中爲公田百畝借民力以治之收公田以供公<lb/>
　上此助法也故歳之豐凶地之肥埆與民共之今宣<lb/>
　公廢助法而用稅稅者責其粟而已不計公田私田<lb/>
　之出豐凶肥埆之異也歳不幸而凶必責豐歳之入<lb/>
　地不幸而埆必用肥田之貢雖其法未離乎什一而<lb/>
<pb n="66b"/>
　民有凶歳之苦輸磽田之重征也而說者誤求其義<lb/>
　謂既收公田又稅私田之一而什二之法自此始盖<lb/>
　妄也爲此說者徒見哀公有二吾猶不足之說遂謂<lb/>
　什二之稅始於宣公非也什二之法謂稅且賦也宣<lb/>
　公既稅畝已而哀公又用田賦稅出榖粟賦出車乗<lb/>
　野九一而稅國中什一而賦賦則不稅而哀公兼收<lb/>
　之是之謂二則什二之法盖自哀公彼其對有若之<lb/>
　言在既用田賦之後矣今宣公直廢助而稅非什二<lb/>
<pb n="67a"/>
　也盖宣公以無道得國不允於天戾氣應之六年螽<lb/>
　七年旱十年水十三年螽十五年螽連年凶荒公田<lb/>
　之入薄矣故改助而不問豐凶肥埆之異一責其粟<lb/>
　而已聖人謹乎變法法一變則利源日長而民蒙其<lb/>
　害故春秋疾夫作俑以首亂書曰初焉以爲作丘甲<lb/>
　用田賦盖基於此也<lb/>
冬蝝生<lb/>
饑<lb/>
<pb n="67b"/>
　嗚呼稅畝之法於是投宣公之計矣前日以連歳凶<lb/>
　荒公田之入不贍改助而稅今稅法行而繼以蝝生<lb/>
　則地利之入雖凶而公上之供不匱矣雖然爲魯民<lb/>
　者安得粟而給諸故蝝生而繼之以饑螽蝝之餘既<lb/>
　悉以供公稅則伏臘之計虗矣其饑不亦冝哉夫君<lb/>
　以民爲本宣公務立法自豐以剥其民民饑而君富<lb/>
　宣公何以安乎民離散而入溝壑吾不信宣公之能<lb/>
　國也蝝螽子也秋螽而冬蝝天之禍魯也酷矣而宣<lb/>
<pb n="68a"/>
　公更喜以爲得計嘻無道之君上不畏天禍若無足<lb/>
　責而爲魯民者何其不幸哉此聖人書之凡以傷民<lb/>
　也周之冬今之秋也榖將實而蝝生其爲災甚矣左<lb/>
　氏以爲幸而杜氏謂不爲物害吾所不曉<lb/>
十有六年春王正月晉人滅赤狄甲氏及留吁<lb/>
　甲氏留吁潞氏之一族也赤狄之雄曰潞氏晉既滅<lb/>
　之彼甲氏留吁何足爲患哉書曰殱厥渠魁脅從㒺<lb/>
　治舊染汙俗咸與維新旣滅潞氏虜嬰兒則宜施禮教<lb/>
<pb n="68b"/>
　以革其餘風眀王制以除其舊習属之象胥訓其頑<lb/>
　民此柔逺能邇之道也豈可聚族而殱旃俾無噍類<lb/>
　而後快其雄心哉三監及淮夷叛周公誅管蔡而封<lb/>
　其子訓其民豈極其類而勦之邪則甲氏留吁之滅<lb/>
　盖亦過矣故聖人於滅潞氏書師而此書人其不予<lb/>
　滅甲氏及留吁也明矣予其是而貶其過春秋之法<lb/>
　無私焉學者亦因辭以求襃貶而已<lb/>
夏成周宣榭火<lb/>
<pb n="69a"/>
　君子不幸生於衰世而不克見先王之盛則傷今而<lb/>
　思古此豈特聖人爲然有志之士皆爾也傷政煩賦<lb/>
　重則有楚茨之詩傷井田法壊則有甫田之作思禹<lb/>
　功而賦信南山思明王而賦瞻彼洛矣陳其盛而傷<lb/>
　其衰此君子憂世之心也宣王之興修車馬備器械<lb/>
　而復㑹諸侯於東都於戲盛哉春秋之世周室日衰<lb/>
　不復夢見宣王之事矣而講武之榭復爲灰燼之餘<lb/>
　聖人能無傷乎故書曰成周宣榭火傷宣王講武之<lb/>
<pb n="69b"/>
　事不可見而見其跡今跡亦又罹其災觀聖人爲東<lb/>
　周之志則書宣榭之事吾意其援筆而霑巾矣悲夫<lb/>
　爾雅謂無室曰榭楚書曰榭不過講軍實則宣榭宣<lb/>
　王講武之所也公羊以爲宣宫之榭榖梁以爲樂器<lb/>
　之所藏非是人火曰火天火曰災<lb/>
秋郯伯姬來歸<lb/>
　内女見出於郯也文十五年齊人來歸子叔姬譏在<lb/>
　齊非叔姬之罪也故書齊人歸之今郯伯姬來歸罪<lb/>
<pb n="70a"/>
　在伯姬非郯妄出之也故以伯姬自歸爲文察其文<lb/>
　而善惡自見矣<lb/>
冬大有年<lb/>
　魯民之幸也宣公不允於天災沴比臻饑饉相仍而<lb/>
　宣且改助而稅其毒民甚矣天而不恤民復何望哉<lb/>
　大有年天所以祐魯民而顯棄魯君也餘義見桓二<lb/>
　年<lb/>
十有七年春王正月庚子許男錫我卒丁未蔡侯申卒<lb/>
<pb n="70b"/>
夏葬許昭公葬蔡文公<lb/>
　不月舊史闕文<lb/>
六月癸卯日有食之<lb/>
己未公㑹晉侯衛侯曹伯邾子同盟于斷道<lb/>
　初晉爲清丘之盟以求諸侯而以大夫主之諸侯亦<lb/>
　以大夫聽命宜其不足以結信也陳人不㑹盟宋師伐<lb/>
　之而衛人叛盟伐宋卒之召楚人之兵圍宋者九月<lb/>
　不觧而宋與楚平其失皆本於清丘之㑹晉景不親<lb/>
<pb n="71a"/>
　之而以大夫爲㑹而召是釁也今楚兵雖退而宋已<lb/>
　爲楚中國無宋藩籬益薄矣爲晉之幸者衛復反而<lb/>
　爲中國也故晉侯懼而復爲斷道之盟所以固魯衛<lb/>
　曹邾之心以爲已援而已固不暇謀楚也然假同盟<lb/>
　之禮以結私援冝其得貶而反予之何邪權予之也<lb/>
　楚方虎視中夏宋既屈而爲楚諸侯危矣使晉而不<lb/>
　能爲是盟衛曹復叛而南嚮則天下不幾爲楚有乎<lb/>
　幸晉景能收其餘以宗主俾不爲南服之歸是乃中<lb/>
<pb n="71b"/>
　國之幸尚容貶邪故皆舉其爵而予之以存中國而<lb/>
　振霸主之餘燼也榖梁以爲同外楚亦幾近之左氏<lb/>
　以爲辭齊意之爾齊不與斷道之㑹而後伐齊斷道<lb/>
　之㑹非本謀齊也<lb/>
秋公至自㑹<lb/>
冬十有一月壬午公弟叔肸卒<lb/>
　凡魯之臣皆公族也仕於朝則皆以氏配之曰公子<lb/>
　公孫仲孫叔孫是也内臣卒者二十有三或去氏或<lb/>
<pb n="72a"/>
　不去氏善惡存焉耳盖未有書公弟而且字之者今<lb/>
　公弟叔肸卒春秋之變文惟此一而已叔肸公之弟<lb/>
　其親也至矣不惟不命以爵且不命以氏宣公何惜<lb/>
　寸禄不以榮其弟乎此非公意肸不欲仕也宣公不<lb/>
　義殺正嫡以自立肸恥食汚君之禄而不仕爾然則<lb/>
　何以不去肸之於公親也忍其汚而食其寸禄則爲<lb/>
　辱其身寧被褐藏珍而甘爲匹夫焉是以聖人異之<lb/>
　不以微者而不書書曰公弟且字之以别其賢也嗚<lb/>
<pb n="72b"/>
　呼宣公之惡兄弟恥之則立其朝順其惡而飽其禄<lb/>
　者可少愧乎<lb/>
十有八年春晉侯衛世子臧伐齊<lb/>
　晉景責齊之不㑹亦不自量矣齊恃其霸者之緒未<lb/>
　甞服晉惟文公之霸氣熖赫奕齊懼而從之文公没<lb/>
　晉粤四世世嗣霸業齊未嘗從也今晉既已失宋諸<lb/>
　侯之從者惟魯衛曹邾而已前日斷道之盟是也霸<lb/>
　業陵夷懼不足以抗楚宋陳蔡鄭既已入楚中國諸<lb/>
<pb n="73a"/>
　侯大者有齊秦而秦於晉爲世仇固不可致故欲得<lb/>
　齊以壯中國之勢焉彼欲得齊而齊怙其彊傲然視<lb/>
　晉晉何以致之哉曷遣一介之使畫中外彊弱之勢<lb/>
　以義撼之曰霸業隳則楚兵將及齊矣齊從晉非晉<lb/>
　之利齊之利也君無恃魯衛爲蔽魯衛去齊能獨存<lb/>
　乎若然則齊何恃而不從今乃以兵臨之而欲致其<lb/>
　服彼安肯屈而事晉哉非求援也是内生敵國而已<lb/>
　幸楚莊垂死而不爲卞莊子之謀也嗚呼危哉春秋<lb/>
<pb n="73b"/>
　書世子非襃也著其恃彊以扼齊而不自量也<lb/>
公伐杞<lb/>
　杞世婚於魯杞桓公魯出而且娶於魯僖文之世各<lb/>
　一來朝惟宣公殺惡及視以自立杞伯盖以宣爲僖<lb/>
　文之罪人未嘗朝焉宣公立於此盖十八年而杞伯<lb/>
　不一至魯庭其不義宣公可知矣宣公憾之故躬擐<lb/>
　甲兵以伐杞君子不以杞被伐爲不幸適所以張杞<lb/>
　桓之義也不朝而得守義之名雖被兵奚恤哉是故<lb/>
<pb n="74a"/>
　聖人予之十八年之間未嘗一書杞伯來朝而此書<lb/>
　公伐杞其義自顯矣<lb/>
夏四月<lb/>
秋七月邾人戕鄫子于鄫<lb/>
　邾在春秋之世僅自存耳而欺鄫之弱於己遂屢扼<lb/>
　之僖十九年脅宋襄之勢而用鄫子於次雎之社今<lb/>
　又利其小而戕其君鄫固未嘗有一日之隙於邾也<lb/>
　徒以邾鄫爲隣邾欲滅之以自廣耳而夏后氏之祀<lb/>
<pb n="74b"/>
　未易泯絶故戕而殺其君而國不亡大禹之神靈如<lb/>
　在也邾其愚哉然明王不作方伯不職以邾之小而<lb/>
　肆毒於鄫曾無一人詆訶之信乎其爲春秋之世也<lb/>
　自内曰弑自外曰戕鄫有人民社稷之守而邾人直<lb/>
　造其朝而戕其君鄫亦有宫室守衛者乎書曰于鄫<lb/>
　責鄫之臣子不能衛其君刺客行於宫室而不覺尚<lb/>
　爲有臣子乎聖人不茍責邾子且罪鄫人也<lb/>
甲戍楚子旅卒<lb/>
<pb n="75a"/>
　世之稱五伯者其論出於荀孟聖人初無是言也孔<lb/>
　子曰齊桓公正而不譎晉文公譎而不正言桓文而<lb/>
　已初不及宋襄秦穆楚莊吴闔閭越勾踐也而荀孟<lb/>
　之所謂五伯者亦所取不同各循戰國一時之稱慕<lb/>
　而立論爾孟子之所謂五伯則桓文與宋襄秦穆楚<lb/>
　莊爲五荀子之所謂五伯則桓文與楚莊闔閭勾踐<lb/>
　爲五二子之論既殊則學者信吾夫子之言足矣戰<lb/>
　國之說不足據也如前七君者皆見乎春秋而聖人<lb/>
<pb n="75b"/>
　獨於桓文有實予之辭首止葵丘之盟踐土于温之<lb/>
　㑹召陵城濮之役王室頼之諸侯頼之兆民頼之聖<lb/>
　人所以予之者非私也凡以幸天下之有桓文而不<lb/>
　為荆蠻也若夫宋襄則固無成功吾前論之矣而秦<lb/>
　穆楚莊闔閭勾踐皆爲中國患聖人何忍長其冦哉<lb/>
　若闔閭勾踐皆逞兵以鬭其私尤無足稱據者春秋<lb/>
　盖外之君子不道也而秦穆三敗不退孟明其悔咎<lb/>
　之誓得列於書楚莊得陳得鄭而不有哀宋之危而<lb/>
<pb n="76a"/>
　隨許其平其義見稱於武子若二君者以爲兩國之<lb/>
　賢君則固也而遂與桓文同列則鵰鸞無别矣秦穆<lb/>
　之誓特其詞有足觀聖人取其詞而已穆公之悔非<lb/>
　其道也悔其敗而益阻兵是豈聖人所望哉故書於<lb/>
　春秋皆擠之九泉之下無隻字之襃也若楚莊者尤<lb/>
　爲中國之害又非秦穆之比秦穆鬭私忿於晉而已<lb/>
　實不敢陵諸侯也而莊之興直犯中國滅庸滅舒<graphic n="KR1419" url="https://raw.githubusercontent.com/kanripo/KR-Gaiji/master/images/KR1419.png" mimeType="image/png"/>
　滅蕭宋陳鄭聖賢之後皆被其毒假伐戎之行以觀<lb/>
<pb n="76b"/>
　兵於周仗討罪之名以肆虐於陳圍鄭圍宋皆必其<lb/>
　面縛請降登床告病而後已謂之賢者固如是乎吾<lb/>
　嘗怪後世君子不闢荀孟之論而概以五霸爲賢昧<lb/>
　者遂伸秦穆楚莊於桓文之列則玉石無辨矣觀春秋<lb/>
　所書無一語之温庸可謂予秦楚乎吾故辯之暴秦<lb/>
　楚之惡以存中國破荀孟之論以直威文非私意也<lb/>
　春秋意也<lb/>
公孫歸父如晉<lb/>
<pb n="77a"/>
　歸父父子死黨於齊今改圖事晉必有其故齊惠卒<lb/>
　頃公非惠比也彊聒不仁妄自尊顯視四鄰無如也<lb/>
　故雖於魯爲親而魯亦惡之自惠之卒宣未嘗一朝<lb/>
　之前日晉爲斷道之盟以求諸侯魯折而從之既而<lb/>
　晉侯衛世子臧伐齊魯不救也故歸父亦折而事晉<lb/>
　背恩忘德惟彊是從雖頃公有所不足依而魯之爲<lb/>
　魯君子盖亦照見其爲人矣<lb/>
冬十月壬戌公薨于路寢<lb/>
<pb n="77b"/>
歸父還自晉至笙遂奔齊<lb/>
　仲遂殺嫡嗣而立宣公宣德遂之賜遂歿而任其子<lb/>
　國事之重皆聽於歸父歸父實宣之孚然國人不允<lb/>
　也諸侯皆所側目而宣獨庇之方其如晉宣公未艾<lb/>
　也未反而宣公薨歸父知己之所恃者宣公而已君<lb/>
　薨則魯之臣民皆不我容冐衆之所嫉而歸則歸必<lb/>
　不免故至笙而遂奔齊初以齊爲不足事而如晉及<lb/>
　勢之危廹復奔齊以庇其身齊固無憾于歸父而歸<lb/>
<pb n="78a"/>
　父反復於齊晉之間亦何顔視頃公哉彼小人忍恥<lb/>
　乞憐固其常性齊不問其故而匿之是誠歸父之幸<lb/>
　也<lb/>
　　　右宣公盡一十有八年<lb/>
　<lb/>
　<lb/>
　<lb/>
　<lb/>
<pb n="78b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋經筌卷九<lb/>
</p>
<p>
</p>
  </div>
</body>
</text>
</TEI>
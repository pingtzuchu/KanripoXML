<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋經筌卷十四</head>
    <p>
<pb n="1a"/>
欽定四庫全書卷<lb/>
　春秋經筌卷十四　　　　宋　趙鵬飛　撰<lb/>
　　　昭公<lb/>
十有七年春小邾子來朝<lb/>
夏六月甲戌朔日有食之<lb/>
秋郯子來朝<lb/>
　小國之朝大國以其勢力足以庇小也魯方自庇不<lb/>
　暇何暇庇人小邾子及郯子來朝蓋亦無益矣<lb/>
<pb n="1b"/>
八月晉荀呉帥師滅陸渾之戎<lb/>
　辛有適伊川見被髪而祭於野者曰不百年此其戎<lb/>
　乎其後為陸渾之戎伊川逼近成周而陸渾居之周<lb/>
　室既衰無有能徙之者矣晉荀呉於是滅之肅清畿<lb/>
　甸實有功於周故聖人書名書氏書帥師以别之晉<lb/>
　之所滅者三荀林父滅赤狄潞氏書師士㑹滅赤狄<lb/>
　甲氏書人而此獨書其氏族蓋異夫林父士㑹矣雖<lb/>
　然滅人之國君子所疾而陸渾逼處周京保無有變<lb/>
<pb n="2a"/>
　生肘腋之患乎撫之既慮于養癕迫之又恐其速禍<lb/>
　然則何道以處之正其疆索嚴其制防擇閒地以徙<lb/>
　居之其亦可也滅之俾無遺種亦酷矣<lb/>
冬有星孛于大辰<lb/>
　大辰天之尊星星辰參列不可以無統故曰大辰者<lb/>
　衆星之樞極也大火為大辰伐為大辰北辰亦為大<lb/>
　辰星孛大辰下凌上之象也若責其應則吾不知<lb/>
楚人及呉戰于長岸<lb/>
<pb n="2b"/>
　長岸楚地呉伐楚也呉之受楚兵者屢矣而未有以<lb/>
　報楚襄二十五年呉子遏伐楚門於巢卒兵未及楚<lb/>
　也三十年間呉未嘗一日忘楚特以楚方張呉無以<lb/>
　必勝也今王僚為長岸之戰不書呉楚孰敗蓋亦敵<lb/>
　耳其後敗六國之師於雞父既而滅巢滅徐大敗楚<lb/>
　師於柏舉楚日削而呉日張矣兩凶交攻中國所不<lb/>
　治然呉楚爭鋒遞為雌雄諸侯安在哉志呉之彊所<lb/>
　以嘆中國之㣲矣<lb/>
<pb n="3a"/>
十有八年春王三月曹伯須卒<lb/>
夏五月壬午宋衛陳鄭災<lb/>
　宋衛陳鄭同日而災異之大者也呉楚方張而中國<lb/>
　又罹天禍豈天不佑中國哉加譴告以警懼之冀其<lb/>
　自修以固其社稷<lb/>
六月邾人入鄅<lb/>
　春秋小國真蜂蠆也晞太陽之温則肆其毒邾子見<lb/>
　削於魯亦甚矣今少安其巢則毒螫之心生鄅何慊<lb/>
<pb n="3b"/>
　於邾邾人乘其不虞而縱兵入其郛蓋以前日失鄆<lb/>
　失鄫失漷東田故僥倖於鄅庶或掩其不備取此以<lb/>
　償彼也是誠可疾故曰邾人入鄅書人書入賤之也<lb/>
秋𦵏曹平公<lb/>
冬許遷于白羽<lb/>
　義見九年遷於夷儀白羽楚地在鄧州<lb/>
十有九年春宋公伐邾<lb/>
　鄅故也邾入鄅故宋公伐邾為鄅報邾也然鄅在沂<lb/>
<pb n="4a"/>
　州越邾而後至鄅固無與於宋宋何怙於鄅而為鄅<lb/>
　伐邾哉是必鄅之婣也左氏以為鄅子娶於宋向戌<lb/>
　之女也理或然歟邾入鄅書人書入而宋伐邾書爵<lb/>
　書伐曲直明矣<lb/>
夏五月戊辰許世子止弑其君買<lb/>
　春秋書許止弑君而傳以為非弑學者不信經而信<lb/>
　傳又從而為之辭吾所不曉若果傳實而經虚也則<lb/>
　是春秋誣人以大逆矣君子聽訟辭不實慊然不安<lb/>
<pb n="4b"/>
　於心而况大逆之罪聖人輕以加人乎此固獰言亂<lb/>
　經被聖人以誣人之罪其誅重矣歐陽子固嘗攻之<lb/>
　吾願鳴鼓而先登是乃闢楊墨之意也餘義見趙盾<lb/>
己卯地震<lb/>
秋齊髙發帥師伐莒<lb/>
　莒之亂去疾奔齊自齊入莒齊之功也今去疾卒意<lb/>
　恢去疾之子也而莒人殺之去疾不嗣故齊師伐莒<lb/>
　責殺意恢與不嗣去疾之故也<lb/>
<pb n="5a"/>
冬𦵏許悼公<lb/>
　卒赴從外𦵏從内内㑹則書𦵏不然則否初不計討<lb/>
　賊不討賊及實弑與否也而傳者鑿為是説蓋欲誠<lb/>
　其實非弑之説爾非義例也<lb/>
二十年春王正月<lb/>
夏曹公孫㑹自鄸出奔宋<lb/>
　大夫之奔未有書自者而此書自鄸出奔劉敞以為<lb/>
　待放春秋有書放大夫者未有大夫待放者也放大<lb/>
<pb n="5b"/>
　夫非正也大夫待放正也不志其正無以别其不正<lb/>
　故於此一書之公孫㑹不允曹伯待放於鄸鄸宋境<lb/>
　上邑賜之環則復賜之玦則去曹伯許其行也故出<lb/>
　奔宋㑹子臧之後也則宜其知禮矣左氏最詳於事<lb/>
　實於此獨無傳所聞有所闕者則亦不能附㑹矣身<lb/>
　為國史固如是乎<lb/>
秋盗殺衛侯之兄縶<lb/>
　母兄稱兄衛侯之兄至貴者也㣲賤書盗衛之盗至<lb/>
<pb n="6a"/>
　賤者也以至賤而殺衛侯之兄衛尚為有人乎為衛<lb/>
　侯之累大矣責在衛侯而不在盗則盗在不必名蓋<lb/>
　亦㣲賤之名不登於册爾左氏以為求名而亡未聞<lb/>
　殺人犯上而求名者此固鑿而無義<lb/>
冬十月宋華亥向寧華定出奔陳<lb/>
　君不君臣不臣欲國之無亂得乎宋三大夫一日而<lb/>
　奔非君不能正其臣則臣不能事其君也君臣之義<lb/>
　廢宜宋有亂焉宋元公為人可知矣彼三大夫在所<lb/>
<pb n="6b"/>
　不誅而自見也<lb/>
十有一月辛卯蔡侯廬卒<lb/>
二十有一年春王三月𦵏蔡平公<lb/>
夏晉侯使士鞅來聘<lb/>
　晉至頃公公室日衰六卿日侈頃公拱手爾即位於<lb/>
　今五年始出聘諸侯蓋霸業既隳諸侯外之彼亦知<lb/>
　無求於諸侯故聘好有所不急也六卿勢醜徳齊睢<lb/>
　盱相忌何暇外交諸侯修霸業哉嗚呼文之業衰矣<lb/>
<pb n="7a"/>
宋華亥向寧華定自陳入于宋南里以叛<lb/>
　初背君結黨而奔今脇勢乗隙而入叛亂自恣㺯兵<lb/>
　據邑可勝誅乎宋公之弟辰自陳入於蕭以叛蕭不<lb/>
　係之國而此南里係之宋蓋蕭其所食邑也而南里<lb/>
　在宋之都自外入而直抵宋都則其叛不止於竊邑<lb/>
　也期於得宋也嗚呼害哉宋元庸不能制王霸兩㣲<lb/>
　叛臣横行於天下不有春秋此曹何懼哉於此見春<lb/>
　秋不可不作也<lb/>
<pb n="7b"/>
秋七月壬午朔日有食之<lb/>
八月乙亥叔輒卒<lb/>
　叔輒弓之子無事業見於經而獨書卒志世爵也<lb/>
冬蔡侯朱出奔楚<lb/>
　曰朱曰東國蔡侯之二子今書朱出奔楚而後書蔡<lb/>
　侯東國卒於楚則二子必爭國朱不勝而奔楚爾其<lb/>
　間不書蔡二君之歸入後世不可詳然東國亦卒於<lb/>
　楚則必朱訴於楚楚拘東國矣不然安得卒於楚也<lb/>
<pb n="8a"/>
公如晉至河乃復<lb/>
　頃公即位於今五年公未嘗朝今俟其來聘而後朝<lb/>
　之故晉侯怒而卻公公以其見拒也遂不朝後二年<lb/>
　始有叔孫婼之聘故婼見執責其怠也<lb/>
二十有二年春齊侯伐莒<lb/>
　前年齊高發伐莒今齊侯伐莒皆責其殺意恢之故<lb/>
　也殺意恢者何與齊哉齊特假是以虐莒爾明年而<lb/>
　莒子來奔齊迫之也<lb/>
<pb n="8b"/>
宋華亥向寧華定自宋南里出奔楚<lb/>
　三叛臣據南里者踰年内不能討之外無以治之復<lb/>
　挈黨奔楚知宋所畏者在楚奔楚謀復入爾傳載晉<lb/>
　齊曹衛圍南里之事此則與圍彭城之事同固諸侯<lb/>
　之善舉不宜不書今直書三叛臣奔楚學者信經文<lb/>
　矣傳無足取也<lb/>
大蒐于昌間<lb/>
　春蒐宜得時而議不在時吾於十一年比蒲之蒐既<lb/>
<pb n="9a"/>
　言之<lb/>
夏四月乙丑天王崩六月叔鞅如京師𦵏景王<lb/>
　三月而𦵏亂故也魯使卿㑹𦵏天王者二叔孫得臣<lb/>
　𦵏襄王與此叔鞅𦵏景王爾以卿行而不躬㑹固已<lb/>
　為罪矣然愈乎以㣲者㑹之以㣲者㑹之固輕矣然<lb/>
　愈乎不㑹之甚矣叔鞅弓之子輒之弟<lb/>
王室亂<lb/>
　易家人之彖曰父父子子兄兄弟弟而家道正正家<lb/>
<pb n="9b"/>
　而天下定故定天下者莫大乎正家家不正而天下<lb/>
　無亂者吾未之聞也故象曰風自火出家人言明其<lb/>
　内以燭外爾景王之所以得亂者内不自明也初有<lb/>
　母弟不能相容逆天倫而殺之王子瑕不能和協俾<lb/>
　餬口於晉及其末年太子夀早夭夀母弟曰猛次嫡<lb/>
　也宜嗣大統乃寵子朝而欲立之朝王之庶長也朝雖<lb/>
　長庶安得加嫡卒之嫡庶不分儲貳不定一身瞑目<lb/>
　二子角立劉單挾猛尹召立朝參商交抗既而居皇<lb/>
<pb n="10a"/>
　奔楚不勝其紛然迄五年而後定實景王為之故春<lb/>
　秋書曰王室亂内不正家實自取亂爾<lb/>
劉子單子以王猛居于皇<lb/>
　脇正以令天下者勢雖弱而義有餘脇寵以令天下<lb/>
　者威雖勝而義不足劉單以王猛居於皇是脇正尹<lb/>
　立王子朝是脇寵也劉單之言曰猛嫡子也朝孽也<lb/>
　庶雖長不可以加嫡吾之奉猛天下之正也尹之言<lb/>
　曰立朝王之寵也立猛意之私也私不可以逼王吾<lb/>
<pb n="10b"/>
　奉子朝先王之命也兩立而不屈各有所脇焉然脇<lb/>
　正者義雖有餘而勢卒弱以無王命也脇寵者義雖<lb/>
　不足而威有餘以奉王命也故勢弱者先傾而威勝<lb/>
　者後敗用是知春秋之世義不立而勢為重也今王<lb/>
　猛居於皇而不得入成周以子朝之黨擅成周也言<lb/>
　王言居志其正也<lb/>
秋劉子單子以王猛入于王城<lb/>
　言以者挈於劉單也天子而挈於劉單可乎雖多難<lb/>
<pb n="11a"/>
　之世不暇責人以正然聖人作春秋以垂世法亦不<lb/>
　可不責也蔡人衛人陳人從王伐鄭書曰從順也劉<lb/>
　子單子以王猛逼也胡安國曰師而曰以能左右也<lb/>
　地而曰以能取予也人而曰以能死生也猛不能自<lb/>
　定其位制在劉單其曰以者能廢立也斯言當矣雖<lb/>
　猛之幼弱非劉單以之無以立然臣而以君不可以<lb/>
　訓故聖人書以亦所以絶外姦也以此防民後世猶<lb/>
　有挾天子以令天下者㣲春秋其可乎入於王城近<lb/>
<pb n="11b"/>
　成周爾未得成周也<lb/>
冬十月王子猛卒<lb/>
　稱子未踰年之君也天子諸侯同之不書王則嫌於<lb/>
　魯之子不書子則嫌於未君不書猛則嫌於羣王子<lb/>
　故書王子猛然其文與王子虎卒無異茍前無王猛<lb/>
　之文則有疑既承王猛之文則非子虎之比無足疑<lb/>
　矣文同而義異者春秋固多有之<lb/>
十有二月癸酉朔日有食之<lb/>
<pb n="12a"/>
二十有三年春王正月叔孫婼如晉癸丑叔鞅卒<lb/>
晉人執我行人叔孫婼<lb/>
　叔孫婼之見執傳者及諸儒皆以為魯取邾師獲三<lb/>
　帥邾人訴於晉晉人用是執婼吾考於經而無之且<lb/>
　外事則容有赴告不至内事則安得不書於䇿者邾<lb/>
　自十一年與仲孫貜為祲祥之盟其後疆場輯睦者<lb/>
　十有三年無寸兵尺鏃相加而傳者徒見晉有執婼<lb/>
　之事而無其故妄生邾人訴於晉之説諸儒誤從之<lb/>
<pb n="12b"/>
　爾求之於經自晉昭之𦵏季孫意如如晉其後七年<lb/>
　魯之君臣未嘗如晉三十一年晉侯使士鞅來聘迄<lb/>
　是又三年而始報之魯之慢於晉甚矣在平公昭公<lb/>
　之世魯無嵗不如晉君不朝則臣聘之至頃公而魯<lb/>
　實怠七年始一聘焉且拜士鞅之先而又負三年之<lb/>
　遲此疑其得罪於晉也且朝也聘也則貢入以之不<lb/>
　朝不聘則貢有所不供矣晉於此能無責乎此婼所<lb/>
　以見執辱也然魯既有罪執之宜書爵而書晋人且<lb/>
<pb n="13a"/>
　曰執我行人何也蓋行人奉命而聘無失節辱命之<lb/>
　罪晉以他故而執之則非婼之罪也罪在魯而執行<lb/>
　人行人何辜哉此所以書人而執歟<lb/>
晉人圍郊<lb/>
　惠王寵叔帶而欲易世子齊桓為之合諸侯㑹王世<lb/>
　子於首止而世子位以定及世子立桓公又為之合<lb/>
　諸侯以㑹冢宰於葵丘而周室以寜王室賴無危者<lb/>
　桓公之功也今王室亂天下無定王室者晉以霸主<lb/>
<pb n="13b"/>
　之後坐視而無能為王猛既卒乃區區以偏師圍郊<lb/>
　郊天子之邑也晉蓋以子朝在是而圍之而聖人不<lb/>
　書圍子朝而直書圍天子之邑圖勤王之績而得犯<lb/>
　京師之誅聖人所以責晉者深矣以為無益於王而<lb/>
　求名故因其求名而反以逆名加之也書人書圍其<lb/>
　貶重矣<lb/>
夏六月蔡侯東國卒于楚<lb/>
　楚子之復蔡蓋不情爾既復則不可復滅故驅而役<lb/>
<pb n="14a"/>
　之去就惟其所欲而蔡侯子孫不令不能輯睦以保<lb/>
　其社稷自參商以投虎口而悼侯拘係之乆卒死楚<lb/>
　地雖楚之暴凌虐小國而蔡之㣲弱抑亦自取耳<lb/>
秋七月莒子庚輿來奔<lb/>
　莒子不事齊而齊伐之莒人以莒之被兵庚輿之過<lb/>
　也而庚輿且非去疾子蓋簒爾莒人逼之於是來奔<lb/>
　莒人復立去疾之子郊公以順齊意二十六年同鄟<lb/>
　陵之盟者郊公也<lb/>
<pb n="14b"/>
戊辰呉敗頓胡沈蔡陳許之師于雞父胡子髠沈子逞<lb/>
滅獲陳夏齧<lb/>
　呉伐楚次於雞父雞父楚地也楚以六國之師禦之<lb/>
　未陣呉出其不虞以諼敗之楚不書不與呉接也頓<lb/>
　胡沈楚黨蔡陳許中國也相率而附于楚國故聖人<lb/>
　一書以貶之而又擠於頓胡沈之下焉凡諸侯之師<lb/>
　衆敗必累數之齊師宋師衛師燕師敗績是也而此<lb/>
　不復數一之於楚爾胡沈二君死於外國安得滅以<lb/>
<pb n="15a"/>
　地考之雞父𨽻夀州胡沈𨽻潁州壽潁接壤殺其君<lb/>
　即滅其國也然春秋不書滅胡滅沈而曰胡子髠沈<lb/>
　子逞滅名之而且以自滅為文如梁亡郭亡之類自<lb/>
　取滅爾君死於位曰滅生得曰獲大夫死生皆獲春<lb/>
　秋之常<lb/>
天王居于狄泉<lb/>
　猛立而不書天王未踰年也匄猛之母弟少嫡也立<lb/>
　而遂書天王既踰年也不書出即位於狄泉非自内<lb/>
<pb n="15b"/>
　而出也説者見敬王不書出而襄王書出因鑿生天<lb/>
　子無出之論吾於僖二十四年既言之敬王不得居<lb/>
　於成周而居狄泉者子朝之黨據成周避子朝而立<lb/>
　於狄泉也無他義<lb/>
尹氏立王子朝<lb/>
　尹氏脇子朝以據成周乆矣王猛之立不得入居於<lb/>
　皇入於王城而已前年子猛卒尹氏蓋以為大寳在<lb/>
　朝天下無與抗者而不知猛之母弟曰匄亦嫡子也<lb/>
<pb n="16a"/>
　匄既立於狄泉則周復有二王天下何所適從哉故<lb/>
　奉王子朝即位之禮而聳動天下之觀聽也不知嫡<lb/>
　庶之分萬世之定法匄雖幼而實嫡子朝雖長而實<lb/>
　庶也區區即位之禮其能干不易之分乎故聖人於<lb/>
　匄直書天王且書居而不書立於子朝書名而且書<lb/>
　立焉立者不宜立也若其分之所當然則何用立而<lb/>
　後為君凡書立者違公而彊立之也與衛人立晉者<lb/>
　同晉之立制於國人子朝立制於尹氏皆違公也然<lb/>
<pb n="16b"/>
　朝之立於是再嵗矣尹氏斗筲之計欲假一即位之<lb/>
　禮以罔天下故於此復立之作偽心勞日拙不若安<lb/>
　分之為得也<lb/>
八月乙未地震<lb/>
冬公如晉至河有疾乃復<lb/>
　公之如晉請叔孫婼也至河有疾而復非晉卻之也<lb/>
　今書有疾而復則前之書復乃晉拒之爾<lb/>
二十有四年春王二月丙戌仲孫貜卒<lb/>
<pb n="17a"/>
叔孫舍至自晉<lb/>
　公如晉雖有疾而復晉以公為服辜也故歸叔孫婼<lb/>
　婼之至二傳皆去氏公羊獨書氏所傳授異爾然晉<lb/>
　之執婼實為無罪不可與季孫意如同則疑公羊不<lb/>
　去氏者為正也<lb/>
夏五月乙未朔日有食之<lb/>
秋八月大雩丁酉把伯郁釐卒<lb/>
冬呉滅巢<lb/>
<pb n="17b"/>
　呉將謀楚故先剪其與國滅州來滅巢滅徐滅沈滅<lb/>
　頓皆楚之與也與國盡則及於楚此入郢之漸而楚<lb/>
　不察爾楚於此尚為國有人乎<lb/>
𦵏把平公<lb/>
二十有五年春叔孫婼如宋<lb/>
夏叔詣㑹晉趙鞅宋樂大心衛北宫喜鄭游吉曹人邾<lb/>
人滕人薛人小邾人于黄父<lb/>
　不勉而彊者其志銳畏義而修者其情乖王室之亂<lb/>
<pb n="18a"/>
　於是四載諸侯無一念及成周者晉嘗圍郊而無功<lb/>
　深自阻縮不復議王室矣今以太叔一言而晉赧然<lb/>
　内慚趙鞅於是合九國之大夫於黄父謀定王室然<lb/>
　於時諸侯之政類出於大夫大夫各謀弱公室以為<lb/>
　己私志不在是也徒勉從人言而畏天下之清議為<lb/>
　是㑹以示勤王之意實何補於王哉襄王出居於鄭<lb/>
　晉文定之則繼為踐土於温之盟再合諸侯而朝之<lb/>
　然後王室安今諸大夫黽勉為黄父之㑹姑息人言<lb/>
<pb n="18b"/>
　爾子朝固位於内而不敢問天王䝉塵於外而不能<lb/>
　納區區㑹九國之卿何為哉其後幾二年而天王始<lb/>
　入於成周王自入也劉單之功也諸侯之大夫實無<lb/>
　與焉考之於前則四載之亂而晉如不聞稽之於後<lb/>
　則甫及二期而王始入前不及知而後不及事吾不<lb/>
　知趙鞅於此而為是㑹其志安在也無乃以是而博<lb/>
　定王之名乎春秋之書是㑹前不屬狄泉之居後不<lb/>
　屬成周之入亦足以觀其無益於天王也<lb/>
<pb n="19a"/>
有鸜鵒來巢<lb/>
　鸜鵒穴而不巢來巢異也周官鸜鵒不踰濟魯未嘗<lb/>
　有也嘗有而多曰多多麋之類是也未嘗有而有曰<lb/>
　有有鸜鵒來巢之類是也異雖小必有以感之者故<lb/>
　雖小而必書所以警戒人君無妄舉也若問其應則<lb/>
　吾不知<lb/>
秋七月上辛大雩季辛又雩<lb/>
　魯之大雩僭也吾固嘗論之而於此上辛季辛其僭<lb/>
<pb n="19b"/>
　益顯蓋郊之日以辛魯之制也今雩月與於郊而亦<lb/>
　用辛魯之意蓋以為郊而用辛雩所以薦上帝故亦<lb/>
　用辛焉以私意而妄更典禮此固周公之罪人也且<lb/>
　一月而再雩凟上帝亦甚矣一為是舉上獲罪於天<lb/>
　下獲罪於祖聖人書之所以為周公正不令之子孫<lb/>
　紊周公之典者<lb/>
九月己亥公孫于齊次于陽州齊侯唁公于野井<lb/>
　意如之横逆乆矣履霜堅冰其至有漸季孫宿作三<lb/>
<pb n="20a"/>
　軍始征其一舍三軍獨取其二四分公室有其二意<lb/>
　如姦邪之雄其能服事魯乎此昭公所以有今日之<lb/>
　偪也内諱奔書孫公奔於齊也意如逐公公奔齊求<lb/>
　援於齊焉次於陽州待齊命也齊侯唁公於野井名<lb/>
　若勞公而實拒之昭公蓋失所依矣景公方有高崔<lb/>
　田氏之患權不出已其不為昭公者僅毫髪間爾庇<lb/>
　已不暇何暇治魯而庇公哉説者責齊不能納公亦<lb/>
　迂矣然公不之晉而之齊者蓋晉嘗厚季氏而薄公<lb/>
<pb n="20b"/>
　以為魯政不出於公不若厚季氏之為利也而公前<lb/>
　年又得罪於晉叔孫婼執辱而歸勢不可以如晉矣<lb/>
　嗚呼内不能自安而外不見容千乘之君一至是哉<lb/>
　原其失政之漸蓋非一日或者尤其不用子家子之<lb/>
　謀蓋亦晚矣<lb/>
冬十月戊辰叔孫婼卒<lb/>
十有一月己亥宋公佐卒于曲棘<lb/>
十有二月齊侯取鄆<lb/>
<pb n="21a"/>
　晉人圍郊而齊侯取鄆其為謀一也圍郊而謀納王<lb/>
　取鄆以謀居公聖人以其無益而求名焉故書圍郊<lb/>
　而加以悖逆之名書取鄆而加以攘奪之罪欲要名<lb/>
　而反得罪則後世之作偽息矣此春秋之教也鄆魯<lb/>
　之西鄙鄆固魯邑而取之以居公齊何罪哉蓋不能<lb/>
　納公於魯而徒取鄆以居之亦已偽矣而昭公之没<lb/>
　於乾侯鄆遂入齊而不反迄定十年夾谷之㑹而後<lb/>
　來歸書曰齊人來歸鄆讙龜隂田是也其始取以居<lb/>
<pb n="21b"/>
　昭公其終卒以為己有則聖人書取豈誣人哉初既<lb/>
　要名而卒以得利則齊之取鄆蓋亦妄舉矣<lb/>
二十有六年春王正月𦵏宋元公<lb/>
三月公至自齊居于鄆<lb/>
　公如晉次於乾侯書至自乾侯今公如齊次於陽州<lb/>
　而書至自齊蓋晉侯不見公而齊侯見公也齊侯内<lb/>
　無以措公故取鄆以居之不書入而書居鄆鄆魯邑<lb/>
　公之固有也天王居於鄭天王居於狄泉王之固有<lb/>
<pb n="22a"/>
　也以鄆為公之固有所以誅季氏以鄭及狄泉為天<lb/>
　王之固有所以誅叔帶子朝也天下與一國大小固<lb/>
　殊其所以為固有則一也天子固有天下而無出入<lb/>
　諸侯固有一國而無奔孫則天下定矣是聖人之意<lb/>
　也<lb/>
夏公圍成<lb/>
　鄆成皆魯邑公所固有也公一出奔鄆必取而後得<lb/>
　居成雖圍而卒不服則公雖在魯直土偶耳一民不<lb/>
<pb n="22b"/>
　已歸寸地非公有也魯國之民蓋比屋可誅矣黨於<lb/>
　季氏以私叛其君三家各嘘其民而結其心民知有<lb/>
　三家而不知有君以為黨三家則然耳以為愛其主<lb/>
　則非也成圍而不服人知罪孟氏而已豈責大義於<lb/>
　其民哉然昭公為國而使民歸季氏而不歸已則其<lb/>
　政蓋可知矣於時公潔已而逃安得師而圍成則圍<lb/>
　成之師齊師也齊出師而俾公圍之蓋知成必固守<lb/>
　不可猝得俾公自圍之服則齊之功而不服則公之<lb/>
<pb n="23a"/>
　恥也圍一邑而不可得况欲得魯乎此公所以卒死<lb/>
　於乾侯也<lb/>
秋公㑹齊侯莒子邾子把伯盟于鄟陵<lb/>
　鄟陵之㑹為魯謀也圍成之役齊不敢親之懼不克<lb/>
　而為齊辱也今謀納公齊其敢輕動哉魯於春秋固<lb/>
　非彊國然亦非大弱於齊也季氏及二家專魯之乆<lb/>
　而得其民蕞爾之成公親圍之而不屈舉成以問魯<lb/>
　可知矣則齊固不可輕犯魯於是㑹邾莒杞以謀之<lb/>
<pb n="23b"/>
　以齊之大猶曰畏魯莒邾杞小國其敢議哉宜其徒<lb/>
　㑹而不能納公也説者皆曰附順以攻逆脇君而伐<lb/>
　臣勢無不克吾獨以為昭之失民乆矣民知有季氏<lb/>
　而不知有君以齊之衆圍成而成不下况攻魯乎攻<lb/>
　而克之則為公之利攻而不克為齊之損大矣此齊<lb/>
　所以難於納公也不論勢之彊弱而以虚義責齊此<lb/>
　書生之論非春秋之意也<lb/>
公至自㑹居于鄆<lb/>
<pb n="24a"/>
九月庚申楚子居卒<lb/>
冬十月天王入于成周<lb/>
　王猛之居于皇入于王城劉單之力也敬王居于狄<lb/>
　泉入于成周亦劉單之力也然王猛書以而敬王不<lb/>
　書以敬王王猛之弟計必幼於猛也幼固不能自立<lb/>
　必有以之者而春秋不書不與劉單得以天王也猛<lb/>
　之立於多難之時劉單不立猛則子朝遂主器矣故<lb/>
　聖人與其權然昔未踰年曰以王猛猶可言也今既<lb/>
<pb n="24b"/>
　踰年曰以天王不可訓也尊不以乎卑天王統天下<lb/>
　之尊稱也而劉單以之其何以示後世故以天王自<lb/>
　居天王自入為文也聖人智照百世之下所以杜亂<lb/>
　臣賊子之釁雖㣲而必謹故夫有天下者不可以不<lb/>
　明春秋而逹是訓於天下也<lb/>
尹氏召伯毛伯以王子朝奔楚<lb/>
　子朝胡能為哉成敗自尹氏而已則致子朝之亂者<lb/>
　尹氏而致尹氏之亂者景王也景王不明嫡庶之分<lb/>
<pb n="25a"/>
　而將立朝儲位未定而景王崩尹氏周之世卿逢王<lb/>
　之邪心而立之怙孽偪正王室之亂者六年於兹矣<lb/>
　卒之邪不足以勝義且不自屈行行然脇朝廷以奔<lb/>
　楚楚彊暴之國也蓋將脇楚以抗周焉其為悖亦甚<lb/>
　矣聖人責朝為輕而誅尹氏為重者也立也以尹氏<lb/>
　主之奔也亦以尹氏冠之且氏而不名見其世秉周<lb/>
　政脇權以制周之命也奔不書出天王既入子朝出<lb/>
　而自外奔爾與晉之先蔑同若曰自周無出吾既辯<lb/>
<pb n="25b"/>
　之矣<lb/>
二十有七年春公如齊公至自齊居于鄆<lb/>
夏四月呉弑其君僚<lb/>
　呉之亂諸樊為之也夀夢四子長諸樊次餘祭次夷<lb/>
　末次札札賢諸樊貴之諸樊卒不授之子而授之弟<lb/>
　欲兄弟授受以及於札及夷末卒國將及札而札逃<lb/>
　夷末授其子僚僚之立非國人之欲也故雖公子光<lb/>
　弑之而以國弑為文國人皆欲其弑也嗚呼授受之<lb/>
<pb n="26a"/>
　際聖人不貴乎遜以遜者亂之基也説者皆以呉之<lb/>
　亂責季子而吾獨以為非季子之責也諸樊之罪也<lb/>
　使季子不逃而受之則亦不免乎亂何則季子之終<lb/>
　將授之誰哉君子立法必傳乎無窮法而有窮是亂<lb/>
　之本也且兄弟授受而至於札札奄然受之呉人安<lb/>
　焉及札之終則必不肯私傳其子不私其子而以循<lb/>
　環之法授之則諸樊餘祭夷末莫不皆有子莫不皆<lb/>
　欲立當此之時札將何以處之故夫札之所以不受<lb/>
<pb n="26b"/>
　而逃者非賢也勢也受之而身當其亂孰愈乎逃之<lb/>
　而已享其安乎此札之志也予之者以其能遜而無<lb/>
　心非之者以其不受以致亂此皆非也使吾為季札<lb/>
　則亦不免於逃矣故曰非賢也勢也<lb/>
楚殺其大夫卻宛<lb/>
　傳者以為卻宛之死費無極譖而殺之而經以國殺<lb/>
　為文蓋聽無極而致宛之死者君也故以累上之辭<lb/>
　書之矣<lb/>
<pb n="27a"/>
秋晉士鞅宋樂祁犁衛北宫喜曹人邾人滕人㑹於扈<lb/>
　晉至頃公六卿彊大頃公尸位而已齊之權雖在髙<lb/>
　氏田氏而景公猶能出㑹諸侯㑹盟征伐皆親之晉<lb/>
　頃在位十三年未嘗一出與諸侯之列政無小大皆<lb/>
　出六卿爾今士鞅以魯君暴露於外合諸侯而謀之<lb/>
　彼豈能伐季氏而納公耶姑以感季氏而結死黨也<lb/>
　彼方有分晉之心特未得其間何以責季氏之出君<lb/>
　哉然季氏方負惡名於天下鞅一出則季氏必有求<lb/>
<pb n="27b"/>
　於鞅鞅舍而比之可以結其心而得其死力此鞅之<lb/>
　謀也彼區區五國之大夫蓋亦不察其謀而從之爾<lb/>
　左氏以為宋衛皆利納公而士鞅取貨於季氏而辭<lb/>
　二子此則真實事也聖人惡其然列書其㑹而不志<lb/>
　其故彼豈無故而徴是㑹哉後世必有以識之者矣<lb/>
冬十月曹伯午卒<lb/>
邾快來奔<lb/>
　大夫來奔者有矣而邾獨為多聖人亦不以㣲而略<lb/>
<pb n="28a"/>
　之者蓋邾本魯之附庸自受王命叛服不常魯蓋憾<lb/>
　之虐於邾者屢矣及其末年邾嘗訴於晉魯蓋畏晉<lb/>
　而不欲顯疾於邾特隂誘其臣而弱之故來奔者四<lb/>
　竊邑來者二魯實利之也堂堂大國為逋逃主以登<lb/>
　受叛人其為惡著矣<lb/>
公如齊公至自齊居于鄆<lb/>
　公朝齊者二㑹齊者一齊無以為公謀也故明年公<lb/>
　如晉求於晉焉<lb/>
<pb n="28b"/>
二十有八年春王三月𦵏曹悼公<lb/>
公如晉次于乾侯<lb/>
　公朝於齊求於君也君且不能納己今朝於晉求於<lb/>
　臣也臣其能為己謀之乎晉之六卿與三家等也前<lb/>
　日扈之盟既取貨於季氏其忍背賂以傷其類哉故<lb/>
　徒次於乾侯不得入也<lb/>
夏四月丙戌鄭伯寜卒六月𦵏鄭定公<lb/>
秋七月癸巳滕子寜卒冬𦵏滕悼公<lb/>
<pb n="29a"/>
二十有九年春公至自乾侯居于鄆<lb/>
　公朝於晉而不得入留於乾侯者期嵗而反則求於<lb/>
　晉猶不若求於齊也吾固知六卿不忍傷其類而求<lb/>
　之為無益矣嗚呼晉盟主也齊大國也兩求之而無<lb/>
　一見憐者則小於晉齊者可知矣一失足於外無所<lb/>
　容其身若昭公者固君子所宜動心也噫明王不作<lb/>
　私黨勝而公議亡嗚呼奈何<lb/>
齊侯使髙張來唁公公如晉次于乾侯<lb/>
<pb n="29b"/>
　前年冬公如齊公至自齊而春遂如晉齊蓋辭公教<lb/>
　公如晉以求納也公如晉留乾侯者踰年而反齊又<lb/>
　以髙張唁公者審晉之謀也公蓋以未見晉侯為辭<lb/>
　焉故髙張未反而公復如晉齊欲公必見晉侯也齊<lb/>
　固不能勇於義而移之晉非愛公也幸公之去而齊<lb/>
　取鄆故冬公在乾侯而鄆潰齊因得之而不歸至定<lb/>
　十年而後反則髙張之唁公非仁也諼也則齊侯移<lb/>
　公取鄆尤甚於晉之不見公矣謂唁公為禮吾不信<lb/>
<pb n="30a"/>
　也<lb/>
夏四月庚子叔詣卒<lb/>
秋七月<lb/>
冬十月鄆潰<lb/>
　作三軍舍中軍三家已分公室皆自征之以賦於公<lb/>
　而已今公之居鄆三家不復賦於公公之所征者鄆<lb/>
　也而公今年如齊明年如晉貢賦獨出於鄆鄆何以<lb/>
　堪之宜其乗公之不在釋然而潰也<lb/>
<pb n="30b"/>
三十年春王正月公在乾侯<lb/>
　公居於鄆書曰居鄆内邑固公之有也與天王居於<lb/>
　狄泉同公在乾侯書曰在乾侯晉地非公所有也與<lb/>
　公在楚同然公居鄆惟至齊至晉言之以鄆係乎魯<lb/>
　猶若魯有也公在乾侯每於嵗首必舉之以公在外<lb/>
　不復有國也不復有國而必書公之在季氏蓋以為<lb/>
　無君聖人獨曰此吾君也有君而在乾侯其誅季氏<lb/>
　重矣<lb/>
<pb n="31a"/>
夏六月庚辰晉侯去疾卒<lb/>
秋八月𦵏晉頃公<lb/>
冬十有二月呉滅徐徐子章羽奔楚<lb/>
　國滅而不書其君者死社稷也書君奔而不名者不<lb/>
　得已見逼而奔也故國滅而君奔者三皆不名而徐<lb/>
　子章羽獨名之傳者以為先服而後奔其或然歟既<lb/>
　服而懼其不赦因遂奔楚既服而奔辱社稷也故特<lb/>
　名之不然聖人不妄加人以名也<lb/>
<pb n="31b"/>
三十有一年春王正月公在乾侯<lb/>
季孫意如㑹晉荀躒于適歴<lb/>
　頃公之世公嘗再如晉而晉不答定公即位之初以<lb/>
　公在乾侯不可不念也於是使荀躒㑹意如於適歴<lb/>
　而繼命躒唁公於乾侯亦觀晉之意非欲伐魯以納<lb/>
　公蓋將和魯之君臣也故先㑹意如以測其意意如<lb/>
　屈矣復唁公以致其歸噫晉之舉於是謬矣世固有<lb/>
　母子如初兄弟如初者安有君臣如初者哉母子兄<lb/>
<pb n="32a"/>
　弟生乎情歡然相愛者母子兄弟之真情也情暫離<lb/>
　而終必合則如初君臣主乎義尊君抑臣者天下之<lb/>
　大義義既乖其可復合乎彊而合之則必生變此理<lb/>
　之必至者也季氏弱公室以攘其權君臣相猜矣猜<lb/>
　嫌既生勢不相容公不殺季氏則季氏逐公各觀其<lb/>
　釁而動也公之見逐於外迄是七年季氏專魯無復<lb/>
　有君矣臣民皆季氏之孚雖使季氏悔而復見容公<lb/>
　其敢復蹈虎口哉此公與季氏勢不俱生也晉將有<lb/>
<pb n="32b"/>
　意於魯必合諸侯而伐之誅季氏之黨而復定位然<lb/>
　後公入而無虞今乃内不忍忘公外不忍逆季氏命<lb/>
　一介之使緩頰於冰炭之間而彊合之非義也直婦<lb/>
　人之仁矣春秋先書㑹而後書唁晉意自白說者不<lb/>
　探其義而鑿生異論非晉意也亦非春秋之意也<lb/>
夏四月丁巳薛伯榖卒<lb/>
晉侯使荀躒唁公于乾侯<lb/>
秋𦵏薛獻公<lb/>
<pb n="33a"/>
冬黒肱以濫來奔<lb/>
　黒肱以濫來奔與邾庻其以漆閭丘來奔者同不書<lb/>
　邾闕文也而二傳鑿生異論公羊以為通濫於天下<lb/>
　以賢叔術也濫何足通而叔術何足賢歟地固有通<lb/>
　於天下者沙鹿崩梁山崩是也濫何繫於天下哉春<lb/>
　秋固有予賢者季子叔肸是也而黒肱實書名何以<lb/>
　知其賢此固無足據者而穀梁之說尤為踈誕曰不<lb/>
　言邾黒肱何别乎邾也其不言濫子何也非天子所<lb/>
<pb n="33b"/>
　封也且别封而不受王命者在春秋固有之郳邾之<lb/>
　别封也蕭叔宋之别封也郳犁及蕭皆以地書而黒<lb/>
　肱安得不書地既為别封則固已有國世安有挈國<lb/>
　而奔者哉此皆不近人情矣且此與庶其無異但不<lb/>
　書國耳非不書國也闕文也學者無疑焉<lb/>
十有二月辛亥朔日有食之<lb/>
三十有二年春王正月公在乾侯<lb/>
　三年之間嵗首皆書公在乾侯存公所以誅季氏之<lb/>
<pb n="34a"/>
　義也而左氏各為之說鑿矣謂左氏專信國史而不<lb/>
　附㑹殆不然也<lb/>
取闞<lb/>
　此公取闞也不書公公不親之也闞魯羣公墓隧之<lb/>
　所在公在乾侯不得祭於廟姑取墓隧之地以寓孝<lb/>
　思焉說者以為季氏取之且内書取有二取外邑必<lb/>
　繫之國且加伐焉伐齊取榖是也不繫之國不加伐<lb/>
　則滅小國耳取邿取鄟是也今闞非外邑又非小國<lb/>
<pb n="34b"/>
　以為取内邑又無失之之故季氏於何而取之故知<lb/>
　取闞公在乾侯取之也與圍成同不書公公不躬行<lb/>
　爾左氏定元年𦵏昭公季氏使役如闞將溝焉然昭<lb/>
　公亦𦵏於闞昭公無乃知其將終於乾侯取闞為死<lb/>
　所乎嗚呼悲矣<lb/>
夏呉伐越<lb/>
　闔閭於是勇而無謀矣呉將報楚越楚之與也呉必<lb/>
　連越以奪楚援越之彊未必為呉用姑結其心以離<lb/>
<pb n="35a"/>
　楚黨則呉從事於楚無虞也今未伐楚而先伐越是<lb/>
　又生一楚矣使楚越合以抗拒呉未必勝若越離而<lb/>
　議其後呉其殆哉故入郢未反而越亦入呉矣其結<lb/>
　怨連禍始於此也故伐越之舉愚以呉為無謀無謀<lb/>
　勇於勝而不慮後矣<lb/>
秋七月<lb/>
冬仲孫何忌㑹晉韓不信齊髙張宋仲幾衛世叔申鄭<lb/>
國參曹人莒人薛人把人小邾人城成周<lb/>
<pb n="35b"/>
　尊王室者尚義不尚惠臨天下者在徳不在固周自<lb/>
　子朝之亂敬王僅得成周固天下諸侯所宜憂也憂<lb/>
　宗周之㣲則率諸侯而朝之歸貢京師以増重王室<lb/>
　則天王以尊周室以固矣今乃以區區小惠摟諸大<lb/>
　夫而城成周是何待京師以不廣而重王之不徳耶<lb/>
　故夫臨天下者在徳而已修徳以來諸侯雖都於四<lb/>
　通八逹之地無高城深池之固天下孰敢睥睨之敬<lb/>
　王庸弱固無以責其徳然諸侯安可以不徳待天王<lb/>
<pb n="36a"/>
　哉故夫區區之城名曰奬王室其實卑王室名曰尊<lb/>
　天王其實為天王之辱大矣故春秋言天子之居皆<lb/>
　曰京師而於此獨曰成周成周在京師之西直弹丸<lb/>
　土爾王畿千里初不如是之蹙也初子朝子猛嫡庶<lb/>
　角立王室之危僅容一髪敬王䝉塵於狄泉者凡六<lb/>
　年諸侯莫肯念亂晉不於是時仗大義以納王合諸<lb/>
　侯而盟之方岳之下以同尊王室今天王既入成周<lb/>
　乃欲以數雉之城而干尊周之名其為惠何隘哉故<lb/>
<pb n="36b"/>
　聖人歴序十一國之大夫而城蕞爾之地亦足以見<lb/>
　其小矣而說者責之則責其大夫之專予之則予其<lb/>
　尊王之義大夫之專乆矣何獨於此而後責之况尊<lb/>
　王之義又豈在城築板榦之間耶是皆不識尊周之<lb/>
　大義而屑屑然憐其小惠責其專城非春秋也<lb/>
十有二月己未公薨于乾侯<lb/>
　人君所以立於民上者以民為本臣輔之而已用舍<lb/>
　黜陟惟君之欲而民之心則不可一日而離無臣不<lb/>
<pb n="37a"/>
　害為國無民何以為君故君人者必有結於民心以<lb/>
　為邦本也昭公失國而不復非失臣也失民也魯之<lb/>
　失民固非自昭公而昭公不能復收之政令皆出於<lb/>
　季氏昭公主祭而已故民知有季氏而不知有君君<lb/>
　雖在外魯民不知其無君也皆君季氏爾邦本既屬<lb/>
　於他人宜昭公之不能復國也一身見逐栖栖於齊<lb/>
　晉之境得蕞爾之鄆而居之而鄆從而潰用是知昭<lb/>
　公之失民也卒之在外者八年魯人無一人議復其<lb/>
<pb n="37b"/>
　君客死於乾侯嗚呼悲夫觀乎此為君者其可失民<lb/>
　哉<lb/>
　　　右昭公盡三十有二年<lb/>
　<lb/>
　<lb/>
　<lb/>
　<lb/>
　春秋經筌卷十四<lb/>
</p>
<p>
</p>
  </div>
</body>
</text>
</TEI>
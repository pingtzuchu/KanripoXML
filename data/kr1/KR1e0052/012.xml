<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋經筌卷十二</head>
    <p>
<pb n="1a"/>
欽定四庫全書<lb/>
　春秋經筌卷十二　　　　宋　趙鵬飛　撰<lb/>
　　　襄公<lb/>
十有六年春王正月葬晉悼公<lb/>
三月公㑹晉侯宋公衛侯鄭伯曹伯莒子邾子薛伯杞<lb/>
伯小邾子于湨梁戊寅大夫盟<lb/>
　君之所以立國者在權國之所以立權者在信權存<lb/>
　則國存信去則權去湨梁之㑹諸侯㑹而大夫盟信<lb/>
<pb n="1b"/>
　在大夫也信既出於大夫權復何有哉雞澤之盟諸<lb/>
　侯既盟而袁僑至不盟則陳有所不固盟之則臣不<lb/>
　可敵君故以大夫及盟雖大夫盟之而命出於諸侯<lb/>
　故曰諸侯之大夫及陳袁僑盟今十一國之君會於<lb/>
　湨梁諸侯不歃而大夫相與為盟是信不在君而在<lb/>
　臣也故聖人不書諸侯之大夫直書大夫盟焉一國<lb/>
　之信不出於君而出於臣其國可知矣於時晉權漸<lb/>
　移於六卿魯權日入於三家齊權屬崔髙衛權在孫<lb/>
<pb n="2a"/>
　寗宋權歸於罕陳權歸二慶曹莒邾杞從可知爾權<lb/>
　既移於下宜信之不在君而在臣也藉使君交盟而<lb/>
　臣不欲則不保其無寒故寧聽大夫之欲而俾自盟<lb/>
　焉則其信可必也噫平公承悼公之烈固可以因時<lb/>
　而有為今衰絰之中為是盟乃挈霸權以歸大夫何<lb/>
　以示天下則平公之威令不及悼公逺矣其後把之<lb/>
　城宋之盟凡大勲庸皆出於大夫平公不與焉原其<lb/>
　失權之漸盖自此始是以聖人謹之也<lb/>
<pb n="2b"/>
晉人執莒子邾子以歸<lb/>
　莒侵我者三邾伐我者一魯訴於晉晉平方圖霸加<lb/>
　惠於魯首治莒邾則文告而責之不改則偏師以問<lb/>
　之不悛則執之以歸京師聽命於王可也今以一言<lb/>
　之訴遽執二君不歸京師而纍囚以歸豈曰霸討哉<lb/>
　故曰晉人執莒子邾子以歸然莒邾雖見執而明年<lb/>
　邾人伐我南鄙則彼雖綿力亦有所不服也嗚呼舉<lb/>
　而不義則見侮於孺子人不可以不義動也而况霸<lb/>
<pb n="3a"/>
　主乎宜莒邾二君雖執而不屈也<lb/>
齊侯伐我北鄙<lb/>
夏公至自會<lb/>
五月甲子地震<lb/>
叔老會鄭伯晉荀偃衛寗殖宋人伐許<lb/>
　許為鄭所虐遷於葉以逼近楚倚楚以避鄭遷葉之<lb/>
　後未嘗與中國㑹盟襄三年晉荀罃伐之而不可得<lb/>
　蓋附楚為固也然中國失許實鄭之尤今晉不察復<lb/>
<pb n="3b"/>
　聽鄭伐許是從鄭之虐何益於晉哉故十八年楚公<lb/>
　子午帥師伐鄭許故也然則伐許適所以招寇非中<lb/>
　國之利悼公在位十有五年置許不問非棄許也以<lb/>
　為得許無益而徒犯楚怒為宋鄭之患也今平公投<lb/>
　鄭伯之諼摟四國之師以疾許果得許乎吾見其無<lb/>
　得而多失矣鄭序晉上大夫不可以加君也四國皆<lb/>
　大夫而鄭獨躬行則伐許之意出於鄭可知矣<lb/>
秋齊侯伐我北鄙圍成<lb/>
<pb n="4a"/>
　齊再伐我而未得志而今復圍成齊之憾魯深矣盖<lb/>
　以劉夏逆后有以輕齊而又執邾子忤齊多矣此所<lb/>
　以憾魯深也<lb/>
大雩冬叔孫豹如晉<lb/>
　言齊之見伐也故十八年晉率諸侯圍齊魯故也<lb/>
十有七年春王二月庚午邾子牼卒<lb/>
宋人伐陳<lb/>
　陳哀逃歸堅附於楚今十年矣諸侯所當征之則宋<lb/>
<pb n="4b"/>
　人伐陳宜予而不予何哉盖宋能告於晉以霸主合<lb/>
　諸侯而問罪焉則用師有名陳何敢不服今宋出其<lb/>
　不意而伐之是利其所獲而已非用師之道也故書<lb/>
　曰宋人伐陳<lb/>
夏衛石買帥師伐曹<lb/>
　賢方伯在上諸侯無敢妄加侵伐衛無故而伐曹晉<lb/>
　之累也故明年晉人執衛行人石買<lb/>
秋齊侯伐我北鄙圍桃齊髙厚帥師伐我北鄙圍防<lb/>
<pb n="5a"/>
　齊侯再嵗之間伐我北鄙者凡三而圍成者再焉今又<lb/>
　君臣分兵一出而圍二邑齊之不道亦既極矣隱十<lb/>
　年翬帥師會齊鄭伐宋公敗宋師於菅取郜取防臣<lb/>
　伐其東而君敗其西雖内惡聖人歴書而不諱疾之<lb/>
　也今齊侯圍桃而髙厚圍防其惡與隱翬同聖人其<lb/>
　遂赦之乎故一書齊侯一稱齊髙厚見其一舉而兩<lb/>
　伐也其為謀亦毒矣然魯嘗以叔孫豹告晉而晉不<lb/>
　出且坐視其圍而不救其救患不亦緩歟此亦足以<lb/>
<pb n="5b"/>
　見晉之怠也<lb/>
九月大雩<lb/>
宋華臣出奔陳<lb/>
　華臣奔而奔其君之讎知不容於國且疾其君矣君<lb/>
　可疾乎然以累上之辭書之者君必有以致其奔也<lb/>
冬邾人伐我南鄙<lb/>
　邾叛魯附齊伐我南鄙魯訴於晉晉嘗執之今牼既<lb/>
　卒悼公新立以先君之怨在魯復伐我南鄙魯復有<lb/>
<pb n="6a"/>
　言故祝柯之盟晉又執之懲不服也<lb/>
十有八年春白狄來<lb/>
　白狄之君非知禮者故不曰朝不能朝也其義同介<lb/>
　葛盧<lb/>
夏晉人執衛行人石買<lb/>
　石買無故而伐曹曹訴於晉罪在所當問然以行人<lb/>
　執之則非其罪矣何則買之得罪於晉以伐曹也而<lb/>
　買之見執則聘晉也罪在伐曹當於衛討之其奉使<lb/>
<pb n="6b"/>
　來聘有君命焉君命何負於晉而晉執之故書人以<lb/>
　執而復書行人執之非其罪也<lb/>
秋齊師伐我北鄙<lb/>
　齊四年之閒五疾於魯魯何以堪之魯弱於齊故不<lb/>
　敢敵獨無霸主乎哉且齊疾於魯實憾晉也憾晉而<lb/>
　不加兵於晉故伐魯所以激晉也初魯以晉故俾王<lb/>
　以微者逆后於齊則怨固在魯而怨端則生於晉也<lb/>
　故魯不能敵則必以告晉焉冬晉合十二諸侯以圍<lb/>
<pb n="7a"/>
　齊魯故也<lb/>
冬十月公會晉侯宋公衛侯鄭伯曹伯莒子邾子滕子<lb/>
薛伯把伯小邾子同圍齊<lb/>
　齊雖魯之讎而實天王之婚彼其四年之閒五稱兵<lb/>
　於魯是誠可疾也而靈王實婚於齊雖伐齊無損於<lb/>
　王而投鼠忌器君子有所不敢然則為晉計者奈何<lb/>
　必將兩治齊魯然後為義何則魯之所以得罪於齊<lb/>
　以薄王后之禮佞晉以賣齊也若然則魯亦為王之<lb/>
<pb n="7b"/>
　罪人彼齊伐之是欲以王誅臨之也以公天下之心<lb/>
　責齊魯則魯在所誅齊在所伐何則魯畏晉而薄王<lb/>
　后之禮是直欺王而侮齊也侮齊固所不問而王可<lb/>
　欺乎然魯欺王之罪王不能問侮齊之故齊其能忍<lb/>
　哉故勃然一怒則兵屢扼於魯也今晉侯能公行霸<lb/>
　討必先執魯侯歸於京師治其薄后禮以欺王之罪<lb/>
　然後請王命伐齊問齊專兵以虐魯之故則齊魯之<lb/>
　罪兩得而天下服矣今以魯為齊所虐合諸侯而圍<lb/>
<pb n="8a"/>
　之是欺王之罪不問而伐魯之虐必誅後王室而先<lb/>
　與國吾不保其為公也且圍未有書同者春秋連諸<lb/>
　侯而圍者四圍許圍新城圍宋彭城與此圍齊是也<lb/>
　惟此書同圍晉以魯故合十二諸侯以圍齊所讎者<lb/>
　惟魯爾諸侯於齊無憾也晉以霸主之力而彊脅之<lb/>
　其間蓋有上忌王婚下畏齊彊而不欲者焉故書曰<lb/>
　同同者有所不同也說者見諸侯同疾於齊而不稽<lb/>
　其故則曰齊為不道而虐魯諸侯共疾之耳疾齊者<lb/>
<pb n="8b"/>
　魯而已諸侯何慊哉春秋之法定其罪之重輕以代<lb/>
　王法茍不考其故則何以定其罪今置魯而獨治齊<lb/>
　齊果肯服乎吾故兩考齊魯之罪以明春秋之法非<lb/>
　臆度也<lb/>
曹伯負芻卒于師<lb/>
楚公子午帥師伐鄭<lb/>
　鄭從晉伐齊楚乘虛伐鄭夫所以從晉者於鄭無絲<lb/>
　毫之益而内虛招寇乃鄭心腹之害聖人書楚公子<lb/>
<pb n="9a"/>
　午伐鄭責晉而憂鄭也<lb/>
十有九年春王正月諸侯盟于祝柯<lb/>
　伐而復盟者疑諸侯之貳也伐鄭同盟于戲伐鄭同<lb/>
　盟于亳城北以鄭受盟也今齊固不受盟而諸侯自<lb/>
　盟何為哉愚用是知前日圍齊有不同欲者矣以不<lb/>
　同故書同以譏之不同欲而強同則疑諸侯之離故<lb/>
　於是盟之以為晉巧於用諸侯則然耳以為得諸侯<lb/>
　之心則未也<lb/>
<pb n="9b"/>
晉人執邾子公至自伐齊<lb/>
　晉之所以惠魯者厚矣湨梁之盟執莒子邾子者魯<lb/>
　故也合諸侯以圍齊者魯故也祝柯之盟再執邾子<lb/>
　者亦魯故也晉所以厚恤于魯者以魯數被齊莒邾<lb/>
　之兵有所不堪焉其為魯之賜則大而於天下之義<lb/>
　則隘矣前日執莒邾同圍齊吾既言之今日之再執<lb/>
　邾子尤非霸討也邾固不宜叛魯以與齊比齊以伐<lb/>
　魯及魯告晉而興圍齊之役邾復懼而從之反復齊<lb/>
<pb n="10a"/>
　魯之間是誠可責也然晉既同之以圍齊復盟之於<lb/>
　祝柯以兵則從以盟則受邾之罪亦可赦矣今既盟<lb/>
　而執之庸為霸討乎人已服而治之君子謂之虐況<lb/>
　執而奪其田其何以令諸侯故聖人惡之書曰晉人<lb/>
　執邾子而繼書取田之事其惡自見矣<lb/>
取邾田自漷水<lb/>
　取汶陽田不繫之國眀魯田也取邾田自漷水繫之<lb/>
　國眀邾田也内自取田曰取内取外田亦曰取此則<lb/>
<pb n="10b"/>
　有說矣吾於成三年取汶陽田既言之然晉執邾子<lb/>
　奪邾田以與魯其虐深哉而魯因人謀利圍人之國<lb/>
　執人之君取人之田其虐益出晉侯之上其惡可赦<lb/>
　乎聖人顯則誅晉隱則誅魯其義見于言意之兩間<lb/>
　矣<lb/>
季孫宿如晉<lb/>
　宿一出而聘晉其亦恝矣晉動天下之力為魯而已<lb/>
　湨梁之役執邾莒祝柯之盟同圍齊既而復執邾悼<lb/>
<pb n="11a"/>
　公奪田以餉魯晉亦寵哉魯何以報是賜也一季孫<lb/>
　宿之聘空魯國之半未足為腆彼何以為禮耶嗚呼<lb/>
　以利濟利者春秋之時晉固不施無報之恩也不然<lb/>
　漷水之田豈久為魯哉<lb/>
葬曹成公<lb/>
夏衛孫林父帥師伐齊<lb/>
　鞍之戰以七大夫伐齊齊頃折服以國佐乞盟盖頃<lb/>
　公之所以得敗者實得罪於諸侯既敗則不能不服<lb/>
<pb n="11b"/>
　也圍齊之役以十二諸侯環其郛靈公不屈今復伐<lb/>
　之盖靈公之所以讎魯者實有其故故雖圍而辭有<lb/>
　所不服也動而不義雖以天下之力而扼孺子孺子<lb/>
　有所不屈而況齊大國乎彼晉為霸主亦不知自反<lb/>
　矣今衛之伐齊晉命也晉之疾齊魯意也前日合諸<lb/>
　侯為魯伐齊其亦恝矣而魯不釋季孫宿如晉而衛<lb/>
　孫林父復伐齊晉必受饋于魯而命衛也饋則晉受<lb/>
　之兵則衛餉之晉侯用衛兵以償魯饋何衛之弱而<lb/>
<pb n="12a"/>
　晉之彊魯之逞而齊之屈也吾於此竊見齊衛有所<lb/>
　不平也<lb/>
秋七月辛夘齊侯環卒晉士匄帥師侵齊至榖聞齊侯<lb/>
卒乃還<lb/>
　聖人樂與人為善所以進小人於君子之塗故於春<lb/>
　秋寸善必張之非茍誅惡以絶人為善也晉士匄侵<lb/>
　齊聞齊侯卒乃還非徒為善於身其所以成君身之<lb/>
　善大矣且晉平以魯之故再扼於齊固己不義矣今<lb/>
<pb n="12b"/>
　又命士匄侵之士匄至榖而齊侯環卒儻匄以奉命<lb/>
　為固而伐齊喪彼其反晉復何以示諸侯而霸中國<lb/>
　乎故聞喪而還則使人知晉平為義不伐喪也其憫<lb/>
　齊之心在所後而愛君之義為何如哉此聖人不書<lb/>
　復而書還予之也榖梁不樂成人之善乃責其專大<lb/>
　名且匄聞喪不伐以為專名使冐喪必伐反為愛君<lb/>
　乎借匄之未出兵已聞齊侯卒不辭君命而行至榖<lb/>
　而反則可謂以惡遺君而自取善也今至榖而後聞<lb/>
<pb n="13a"/>
　喪遂反而不伐以置君於善彼其為心宜非春秋之<lb/>
　人也其可無襃乎小人穿鑿以擠人於惡是非聖人<lb/>
　之心君子不取也<lb/>
八月丙辰仲孫蔑卒齊殺其大夫髙厚<lb/>
　齊之權臣曰崔髙二彊相扼崔弱則髙抗髙懦則崔<lb/>
　專各相持以角勝負今髙既以罪誅則齊之權在崔<lb/>
　而已故不旋踵而有崔杼之逆也然則髙之殺何罪<lb/>
　哉傳以齊靈廢世子光而立少子牙髙厚傳之崔杼<lb/>
<pb n="13b"/>
　立光殺牙以及厚則厚之殺靈公為之也故以累上<lb/>
　之辭書之然崔之謀髙久矣逄其間而得厚之死盖<lb/>
　崔之幸而齊之禍也<lb/>
鄭殺其大夫公子嘉<lb/>
　宣成以來諸侯之殺大夫者例多以國殺為文而大<lb/>
　夫見殺者亦鮮去族盖自宣以降大夫日張盟會征<lb/>
　伐往往專之諸侯視以為常置不問也故横逆以生<lb/>
　或賣友以自售或爭權以相攻或䧟人以利己其見<lb/>
<pb n="14a"/>
　殺雖出于自取而探其原實君有以致之故多以累<lb/>
　上之辭書之而不去族盖以不誅誅之也公子嘉鄭<lb/>
　之柄政者彼其見殺必有以偪而攘其位者矣其善<lb/>
　惡在所不必考觀聖人以累上之辭書襃貶自見矣<lb/>
冬𦵏齊靈公<lb/>
城西郛<lb/>
　備齊也<lb/>
叔孫豹會晉士匄于柯<lb/>
<pb n="14b"/>
城武城<lb/>
　士匄不伐齊喪而還齊人德之因與晉平故春為澶<lb/>
　淵之㑹魯懼齊晉合則有事於疆場故會士匄于柯<lb/>
　以卜齊晉之成齊晉果平歸而城武城備齊也古之<lb/>
　為國惟以德和鄰則内外無患以勢怒鄰者勢去而<lb/>
　孤立則儳然如不終日魯初倚晉以抗齊勢固張也<lb/>
　一日晉與齊平則何以倚重哉故今日會晉明日城<lb/>
　武城不勝其勞且拙也為國而若此庸為國有人乎<lb/>
<pb n="15a"/>
二十年春王正月辛亥仲孫速會莒人盟于向<lb/>
　莒數侵我南鄙魯訴于晉故湨梁之會晉執莒子魯<lb/>
　故也今齊晉既成魯勢孤立宜有求于莒莒人亦欲<lb/>
　平焉故會盟于向莒魯以平<lb/>
夏六月庚申公㑹晉侯齊侯宋公衛侯鄭伯曹伯莒子<lb/>
邾子滕子薛伯把伯小邾子盟于澶淵<lb/>
　君子不責至和於乖爭之時不責至治於傷殘之世<lb/>
　乖爭之時而少和傷殘之世而粗治則亦春秋之齊<lb/>
<pb n="15b"/>
　韶也齊魯自圍成之役五年之間干戈不息齊之伐<lb/>
　魯者五晉衛之伐齊者三爭錐刀之隙者齊魯而已<lb/>
　而小大諸侯怙黨反攻生民為之不安齊靈公卒晉<lb/>
　士匄聞喪不伐振旅而還齊人德之求成于晉晉為<lb/>
　合十三國之君歃血于澶淵小大協和彊弱相比天<lb/>
　下之民頼以少安雖不足以語至和談至治而寢兵<lb/>
　息民聖人實喜之故爵列以序無貶辭焉聖人豈茍<lb/>
　予齊晉哉幸天下之民得小康也<lb/>
<pb n="16a"/>
秋公至自㑹仲孫速帥師伐邾<lb/>
　襄公不綱諸大夫暴横不顧一毫之義肆其無厭之<lb/>
　逆有王者作必將噍其類而廓清之然後魯得以寧<lb/>
　天下從而治矣五年之閒紛擾天下鬭亂諸侯者皆<lb/>
　魯大夫為之佞晉以賣齊俾天子逆后不能備禮者<lb/>
　魯也齊用是疾于魯伐魯者五叔孫豹如晉乞師晉<lb/>
　為之動天下之兵以報齊執莒子執邾子侵伐齊魯<lb/>
　大夫媒之也今幸齊靈即世莊公不念舊惡屈己以<lb/>
<pb n="16b"/>
　與澶淵之盟天下諸侯方有安靖之漸而口血未乾<lb/>
　仲孫速淺淺小人首叛盟以伐邾復兆兵于天下可<lb/>
　勝誅乎且邾再伐魯而再受執亟割地以塞虎兕之<lb/>
　口蓋亦弱矣今又伐之何名乎襄公庸弱在所不責<lb/>
　而可重戮者速也春秋書伐邾之事豈特為魯誅速<lb/>
　哉為天下誅兵釁也速蔑之子<lb/>
蔡殺其大夫公子燮蔡公子履出奔楚<lb/>
　八年鄭人侵蔡獲蔡公子燮及是見釋而歸蔡侯殺<lb/>
<pb n="17a"/>
　之歟左氏載文侯欲事晉燮不欲故殺之其事于經<lb/>
　文不順吾不欲信之若如左氏所言則經文當書蔡<lb/>
　人殺其大夫公子燮以殺有罪書之不應以國殺為<lb/>
　文也以國殺為文罪累上也燮之敗而見獲非不用<lb/>
　命鄭出其不意而偶獲為燮者特欠蔡侯一死爾今<lb/>
　見釋而歸卒於見殺則燮為無罪而蔡侯實失政刑<lb/>
　故以累上之辭書之燮殺而履奔則履者蓋燮之黨<lb/>
　也然不奔中國而奔楚從楚之久恬不為怪若從左<lb/>
<pb n="17b"/>
　氏之說則於經無所考故吾以經文為正<lb/>
陳侯之弟黄出奔楚<lb/>
　慶氏專陳執其國命陳侯手足之親不能自庇其横<lb/>
　可知矣黄之出奔二慶逼之也二十三年陳殺二慶<lb/>
　黄復歸陳則今之奔也二慶逐之審矣陳哀暗弱權<lb/>
　移慶氏黄其弟也不能保其安危則國可知矣書曰<lb/>
　陳侯之弟罪陳侯也說者見其奔楚乃曰陳有二黨<lb/>
　慶氏謀歸晉黄欲為楚黄不勝故復奔楚且陳自于<lb/>
<pb n="18a"/>
　鄬之會逃歸死附于楚安有與晉之謀徒見黄出奔<lb/>
　楚意之耳<lb/>
叔老如齊<lb/>
　齊魯既同澶淵之盟故使叔老如齊聘<lb/>
冬十月丙辰朔日有食之<lb/>
季孫宿如宋<lb/>
　宋向戍來聘于今五年而魯始報之文襄之霸使諸<lb/>
　侯三嵗一聘五嵗一朝今是法隳矣諸侯交鄰之禮<lb/>
<pb n="18b"/>
　益踈非有朝夕之急不朝不聘也<lb/>
二十有一年春王正月公如晉<lb/>
　晉悼公之霸公凡四如晉皆三年一朝之禮也平公<lb/>
　立於是六年公始一朝之然悼公之世魯無求於晉<lb/>
　而公屢朝之平公之世求於晉實多而一朝之何哉<lb/>
　蓋悼公之霸仁而有禮魯大夫未敢横故事晉之禮<lb/>
　必公親之平公暴而無法即位之初湨梁之會首以<lb/>
　大夫盟故魯大夫亦從而熾事晉之禮出於大夫不<lb/>
<pb n="19a"/>
　以公為重也故言齊之見伐則叔孫豹如晉拜圍齊<lb/>
　之師及邾田之賜則季孫宿如晉公在所不得與也<lb/>
　而晉亦聽於大夫而不聽於公公之朝不若大夫之<lb/>
　聘也故公之如晉者一而已用是亦足以見大夫日<lb/>
　彊魯君尸位耳然晉不重其君之朝而重大夫之聘<lb/>
　其霸權蓋可知矣<lb/>
邾庶其以漆閭丘來奔<lb/>
　庶其邾之叛臣盗漆閭丘以來奔庶其在所不治而<lb/>
<pb n="19b"/>
　魯之誅則重也魯以周公之後周禮在焉乃為逋逃<lb/>
　主以招聚叛亡周公之辱大矣人之為盜君子有所<lb/>
　不責而藏亡匿死為盜之庇者世共疾之何則盜無<lb/>
　以匿則亦不敢為盜爾邾蓋魯之附庸魯不能撫叛<lb/>
　而附齊魯常伐之而不反蓋以魯為不足事也今魯<lb/>
　誘其叛人竊其封邑是教人為盜爾魯方以得邑為<lb/>
　利而吾竊為魯羞今有千金之璧而得於盜君子斥<lb/>
　之蓋用是以汚己則己無以為人於漆閭丘何有哉<lb/>
<pb n="20a"/>
　今一受庶其之叛其後莒牟夷邾黒肱接踵而至曲<lb/>
　阜之地匯為賊淵吁可嘆哉周公有靈盖憤惋於九<lb/>
　泉聖人忍不為周公誅之以快其在泉之靈乎故凡<lb/>
　書庶其牟夷黒肱之事蓋為周公誅不令子孫也若<lb/>
　庶其者是乃無足誅者耳<lb/>
夏公至自晉<lb/>
秋晉欒盈出奔楚<lb/>
　晉自是六卿日張交忌相併欒盈逼於范氏憤而出<lb/>
<pb n="20b"/>
　奔蓋將倚楚以入叛也晉之所忌者惟楚而盈奔於<lb/>
　楚為謀蓋毒矣卒之入於曲沃據邑以叛其亦有所<lb/>
　恃哉<lb/>
九月庚戍朔日有食之冬十月庚辰朔日有食之<lb/>
曹伯來朝<lb/>
公㑹晉侯齊侯宋公衛侯鄭伯曹伯莒子邾子于商任<lb/>
　左氏以為錮欒氏且一大夫出奔動天下諸侯以錮<lb/>
　之則欒盈蓋大憝也盈亦何能為哉盖懼其脇楚以<lb/>
<pb n="21a"/>
　入爾彼其合諸侯張中國之勢以攝楚而已杜以為<lb/>
　禁諸侯使不得受盈盈知諸侯皆晉之與不足恃也<lb/>
　故奔楚豈復自楚而反求諸侯乎諸侯惟齊為不足<lb/>
　畏晉魯宋以下皆受晉役安敢抗晉以納其叛哉則<lb/>
　合諸侯不為其納盈也大中國之勢以怖楚也<lb/>
二十有二年春王正月公至自會夏四月秋七月辛酉<lb/>
叔老卒<lb/>
冬公㑹晉侯齊侯宋公衛侯鄭伯曹伯莒子邾子薛伯<lb/>
<pb n="21b"/>
杞伯小邾子于沙隨公至自會<lb/>
　晉以一大夫奔皇皇然求於諸侯惟懼其或容之以<lb/>
　為晉患其為謀亦踈矣使盈而賢也必不讎君以謀<lb/>
　叛使其愚也雖得所託亦何能為内有以備之俟其<lb/>
　至而徐制之蓋亦未晚何至閧然動天下諸侯以錮<lb/>
　一匹夫哉此適所以張其勢而益其叛心自示弱而<lb/>
　已吾用是知晉之無謀也卒之盈之復入楚亦不佑<lb/>
　諸侯不與以匹夫之愚直投䧟穽不崇朝而死使晉<lb/>
<pb n="22a"/>
　初不為商任沙隨之會以坐觀其變彼將曲沃亦不<lb/>
　敢入矣胡能叛哉故入于曲沃聖人不書叛以其無<lb/>
　能為也則夫今日之會徒勞諸侯無益矣<lb/>
楚殺其大夫公子追舒<lb/>
　稱國以殺罪累上也<lb/>
二十有三年春王二月癸酉朔日有食之三月己巳杞<lb/>
伯匄卒<lb/>
夏邾畀我來奔<lb/>
<pb n="22b"/>
　畀我庶其之黨也庶其之來魯寵安之冝畀我之繼<lb/>
　至也招叛人以容匿之何以詔百官抑亦三家方張<lb/>
　封植其類歟襄公庸暗固所不察也<lb/>
葬杞孝公<lb/>
陳殺其大夫慶虎及慶寅<lb/>
　陳哀庸暗不君權歸慶氏前年逐其弟黄黄訴於楚<lb/>
　以楚之力乃能殺二慶以歸其為國蓋亦危矣以君<lb/>
　之弟而逐出則陳哀僅免為衛衎魯昭蓋亦幸矣今<lb/>
<pb n="23a"/>
　能殺二慶則黄之謀而楚之力也不然二慶夫豈遂<lb/>
　延頸受戮哉以累上之辭書陳侯有以致之也書及<lb/>
　者職有尊卑罪有大小以大及小以尊及卑爾二趙<lb/>
　三郤不書及敵也<lb/>
陳侯之弟黄自楚歸于陳<lb/>
　書自楚楚有力焉既因楚之力以殺二慶則其反也<lb/>
　可以優游無患故書歸出稱弟入稱弟不失弟之道<lb/>
　黄不失弟之道則陳侯為病矣<lb/>
<pb n="23b"/>
晉欒盈復入于晉入于曲沃<lb/>
　曲沃欒氏之邑盈復入晉不能入乃入于曲沃以叛<lb/>
　不書叛不足以叛也是乃愚而已負逆君之罪身行<lb/>
　半天下諸侯不納楚人不佑尚入于曲沃恃區區小<lb/>
　邑以抗晉其愚不可及也卒之晉人攻之束手受誅<lb/>
　曰晉人殺欒盈不曰于曲沃盈不能有曲沃也<lb/>
秋齊侯伐衛遂伐晉<lb/>
　伐衛諼也伐晉正也以靈公之世衛孫林父嘗為晉<lb/>
<pb n="24a"/>
　伐齊故伐衛以報林父之役特以士匄不伐齊喪實<lb/>
　有德焉故莊公即位姑與晉平及是幸晉有欒氏之<lb/>
　亂復伐晉以報平隂之役不修澶淵之好而修平隂<lb/>
　之怨莊公之為人是亦好亂樂禍者哉冝其不善終<lb/>
　也<lb/>
八月叔孫豹帥師救晉次于雍榆<lb/>
　晉所以賈怨于齊者魯也晉為魯合諸侯以報怨實<lb/>
　於晉無益也今齊因晉亂以報圍齊之役魯可無救<lb/>
<pb n="24b"/>
　乎則魯之救晉勢也非賜也然齊彊而魯實弱畏齊<lb/>
　而不救則負晉冐敗而直救則傷魯故出師而以救<lb/>
　為名實不敢救也次于雍榆觀勝負爾僖元年齊師<lb/>
　宋師曹師次于聶北救邢先次後救于時蓋狄未伐<lb/>
　邢也齊桓出師以備之而已故先言次而後言救非<lb/>
　怯也狄未至也今叔孫豹救晉次于雍榆先言救而<lb/>
　後言次晉已受兵徒示救之之形實不敢進也其事<lb/>
　既殊故書法亦異蓋亦書其實而已然魯既不敢加<lb/>
<pb n="25a"/>
　齊亦不敢負晉為魯計者乗齊侯之出齊國内空而<lb/>
　魯於齊為切隣魯潛師伐其東鄙則晉不勞而解且<lb/>
　有伐齊之實晉實德之足以報圍齊之賜矣況齊實<lb/>
　内虛未必有以敗魯也今為雍榆之次内不能撼齊<lb/>
　外不能救晉徒勞師以逺餉于外在魯不能無損而<lb/>
　于晉無一毫之助也若叔孫豹者使之謀弱公室則<lb/>
　能爾其捨己以謀人不其踈哉用是知三家無足畏<lb/>
　者特襄公昏庸有以益其愚矣<lb/>
<pb n="25b"/>
己卯仲孫速卒冬十月乙亥臧孫紇出奔邾<lb/>
　邾庶其及畀我來奔魯皆納之則無怪乎臧孫紇之<lb/>
　奔邾也得二盜而失一大夫得失累相當然吾懼賢<lb/>
　者視之而奔則魯危矣則夫二盜之在魯庸為魯之<lb/>
　利乎<lb/>
晉人殺欒盈<lb/>
　欒盈據曲沃以叛而聖人不書叛以盈之不足以叛<lb/>
　也晉人殺盈實殺于曲沃而聖人不書于曲沃以欒<lb/>
<pb n="26a"/>
　盈實不能有曲沃也盈之亂則足以殺其身而已此<lb/>
　可為愚而好亂者之戒書曰晉人殺欒盈殺有罪也<lb/>
　不書大夫既絶于晉也<lb/>
齊侯襲莒<lb/>
　襲者盜賊之計非用師之道也莒於齊未嘗有怨莊<lb/>
　公掩其不虞而襲之以掩襲而得天下仁者不為也<lb/>
　而況蕞爾之莒乎使齊侯一襲而得莒是誠善盜者<lb/>
　也得莒適為齊之羞而況無得而冒盜賊之名哉吾<lb/>
<pb n="26b"/>
　於此見齊侯之不足為齊侯爾聖人書侯愧之也<lb/>
二十有四年春叔孫豹如晉仲孫羯帥師侵齊<lb/>
　豹之如晉以雍榆之次要功於晉也晉照其偽而有<lb/>
　言焉故仲孫羯侵齊以恱之為魯計者曷移其侵齊<lb/>
　之役於雍榆之次哉不次雍榆而遂伐齊則晉兵自<lb/>
　解晉且德魯晉使當首聘魯以拜伐齊之師爾豹不<lb/>
　必往而羯不必侵也魯之失謀蓋失於初非失於今<lb/>
　今之舉救其失而已非䇿也<lb/>
<pb n="27a"/>
夏楚子伐吳<lb/>
　楚至是伐吳者凡三襄三年公子嬰齊之役十四年<lb/>
　公子貞之師皆命將而已今之役楚子親之此足以<lb/>
　見楚之讎吳日深矣前乎此吳再被楚師吳未嘗報<lb/>
　非畏楚也楚何讎於吳特以吳有鍾離及向之㑹附<lb/>
　中國以抗楚也今吳與晉不交者十年楚子無釁而<lb/>
　伐吳吳有憾焉故明年吳子伐楚報是役也<lb/>
秋七月甲子朔日有食之既<lb/>
<pb n="27b"/>
齊崔杼帥師伐莒<lb/>
　齊侯以盜竊之計襲莒莒人覺之實無得焉故崔杼<lb/>
　帥師伐莒用是知崔杼誠天下之大姦也所貴於賢<lb/>
　者以其能弭君之惡而致之於善君著顯名臣收美<lb/>
　勣君臣相成以厎於治今崔杼成其君之惡知君為<lb/>
　襲莒之計諸侯恥之因復伐莒以重其謗於天下而<lb/>
　已得以行其不順之謀焉吾於伐莒之事竊為齊侯<lb/>
　懼而齊君且以為功其及於禍決有漸矣此所謂非<lb/>
<pb n="28a"/>
　一朝一夕之故也<lb/>
大水八月癸巳朔日有食之<lb/>
公㑹晉侯宋公衛侯鄭伯曹伯莒子邾子滕子薛伯杞<lb/>
伯小邾子于夷儀<lb/>
　㑹諸侯于夷儀謀伐齊以報伐晉之役也楚人乗虛<lb/>
　以伐鄭故不克而還書㑹而不書伐不能伐也鄭自<lb/>
　蕭魚之會歸中國楚不敢爭者至是十有五年矣然<lb/>
　晉平嗣悼公之業不能治内以杜楚人窺伺之機楚<lb/>
<pb n="28b"/>
　蓋乘釁而時撼鄭矣前日諸侯同圍齊楚公子午伐<lb/>
　鄭今日諸侯為夷儀之會楚率蔡陳許伐鄭楚蓋未<lb/>
　嘗一日忘鄭特觀中國之釁而已而晉不能和諸侯<lb/>
　以制楚乃摟諸侯以報怨且勝齊孰愈於制楚哉夷<lb/>
　儀之會吾見其無損於齊而實為鄭招寇也<lb/>
冬楚子蔡侯陳侯許男伐鄭<lb/>
　蔡陳許久比於楚中國不討幸也今反從楚而戕中<lb/>
　國可勝貶乎而聖人皆書爵而以楚子冠之非襃也<lb/>
<pb n="29a"/>
　愧之也以中國諸侯而甘役於荆蠻也<lb/>
公至自會<lb/>
陳鍼宜咎出奔楚<lb/>
　成襄以還晉楚兩立諸侯主於晉者不特其君聽之<lb/>
　其臣亦倚之為重主于楚者不惟其君恃之其臣亦<lb/>
　藉之為姦故宋衛事晉則大夫之出亦奔晉陳蔡從<lb/>
　楚則大夫之出亦奔楚各倚其國之所畏以脅其内<lb/>
　也聖人因其志而書之善惡自判焉蓋不待鈎其事<lb/>
<pb n="29b"/>
　實而後察其情也宜咎之奔左氏以為慶氏之黨亦<lb/>
　逆知其非賢者矣<lb/>
叔孫豹如京師<lb/>
　魯大夫未有無故如京師者惟宣九年仲孫蔑如京<lb/>
　師與此叔孫豹如京師不見其故吾於宣九年既言<lb/>
　仲蔑之故矣今豹之行其故猶有言也魯恃晉而外<lb/>
　齊齊屢讎於魯魯故告晉以報齊怨圍齊之役是也<lb/>
　而仲孫羯又嘗侵齊齊憾魯益深兵將復疾於魯魯<lb/>
<pb n="30a"/>
　以天王娶於齊我實主之雖以劉夏逆后不能備禮<lb/>
　以逆王之歡心然王之所以得婚於齊者實魯故也<lb/>
　今齊以后禮不備而責魯不已兵又將及郛焉故叔<lb/>
　孫豹如京師言齊之故且請薄后禮之罪欲要王命<lb/>
　以解齊之兵也然齊既女於王王實賴之齊豈畏王<lb/>
　而王亦安能逆齊意以順魯哉故今如京師而春有<lb/>
　崔杼之伐則如京師固不足以解齊之忿也然無事<lb/>
　則視周為無足親有事則倚王以紓難彼其如京師<lb/>
<pb n="30b"/>
　豈情也哉無齊之兵則亦不聘矣餘義見宣九年<lb/>
大饑<lb/>
　宣十年秋大水而冬饑十五年秋螽蝝而冬饑夫為<lb/>
　國無一年之積一經災沴則饑饉繼之何以為國今<lb/>
　秋大水而冬大饑其無先具尤可知矣<lb/>
二十有五年春齊崔杼帥師伐我北鄙<lb/>
　魯前脇晉以圍齊繼有仲孫羯之師今復如京師倚<lb/>
　王以脇齊能無忿乎故叔孫豹如京師而齊有北鄙<lb/>
<pb n="31a"/>
　之伐忿兵也然崔杼方懐逆謀姑伐我以順國人之<lb/>
　欲志不在魯爾<lb/>
夏五月乙亥齊崔杼弑其君光公會晉侯宋公衛侯鄭<lb/>
伯曹伯莒子邾子滕子薛伯杞伯小邾子于夷儀<lb/>
　齊有弑逆之罪諸侯會于夷儀謀討齊也謀討齊而<lb/>
　不加兵繼為重丘之盟重丘齊地兵不加齊而盟於<lb/>
　齊地成齊亂也然諸侯不能討逆而反盟之宜有貶<lb/>
　而不貶何也春秋之世簒逆者多矣非諸侯有以比<lb/>
<pb n="31b"/>
　之則盜將有所忌而不為今晉徒合諸侯以謀齊其<lb/>
　實非志於治齊也要賂而已無賂則討之得賂則釋<lb/>
　之故㑹于夷儀以待賂夫冕弁端委以乞賂于盜其<lb/>
　為辱大矣不書爵無以見其辱故以小大爵列焉則<lb/>
　夫不貶乃所以深誅之也故爵而㑹㑹而不伐繼之<lb/>
　以盟其義亦顯矣故不待不書爵而後知其為貶也<lb/>
六月壬子鄭公孫舍之帥師入陳<lb/>
　陳自鄬之㑹逃中國以附南蠻一叛不反固中國諸<lb/>
<pb n="32a"/>
　侯所宜問也前日復隨楚伐鄭故今日鄭師伐陳報<lb/>
　怨也鄭固有辭矣然於時鄭簡在會而公孫舍之伐<lb/>
　陳則命不出於君雖曰有功君子不貴也<lb/>
秋八月己巳諸侯同盟于重丘公至自㑹<lb/>
衛侯入于夷儀<lb/>
　鄭突之入櫟内外有二君也衛侯入夷儀内外亦二<lb/>
　君也然鄭突之入聖人名之而衛侯之入春秋不名<lb/>
　此則逆順之辯爾初突簒而得不義而奔及忽之歸<lb/>
<pb n="32b"/>
　鄭故忽之有也而突復入于櫟以逼之是復簒也故<lb/>
　不名無以見其逆孫寗不臣逐衛侯而立剽剽之立<lb/>
　國豈其國哉衛侯既奔而入于夷儀期復其位而已<lb/>
　非簒也故不名以見其順順逆分而名分定名分定<lb/>
　而天下安是春秋之㫖也<lb/>
楚屈建帥師滅舒鳩<lb/>
　羣舒近楚為楚蠶食至是盡矣成十七年滅舒庸宣<lb/>
　八年滅舒蓼及是滅舒鳩羣舒無噍類稽其先盖與<lb/>
<pb n="33a"/>
　楚俱張荆舒是懲是也而今皆倂於楚則楚之彊較<lb/>
　諸古萬萬爾中國不競無以懲之奈何<lb/>
冬鄭公孫夏帥師伐陳<lb/>
　陳再被兵卒堅附楚而不反蓋以鄭特倚晉而讎之<lb/>
　實非霸討也中國必將得陳晉宜合諸侯以義征之<lb/>
　陳或歸焉彼鄭固陳之敵且嘗從事楚安能責陳之<lb/>
　即楚也前日入其郛固己甚矣今日復伐之徒勞兵<lb/>
　爾非義也<lb/>
<pb n="33b"/>
十有二月吳子遏伐楚門于巢卒<lb/>
　吳子遏以卒名非為伐而名也與鄭伯髠頑同<lb/>
二十有六年春王二月辛卯衛寗喜弑其君剽<lb/>
　喜父立剽而喜躬弑剽何父子之謀異哉殖逐君以<lb/>
　自利喜弑君以自安其實均罪也故書曰衛寗喜弑<lb/>
　其君剽若曰寗喜自弑其君云耳剽之立簒衛而有<lb/>
　之國人有所不順焉則其弑也宜其以無道書之而<lb/>
　獨斥寗喜者盖以父子反覆二君之間自立自弑以<lb/>
<pb n="34a"/>
　亂衛國者喜也故誅喜為重則不得不名之以著其<lb/>
　罪非為剽無罪而名寗喜也此春秋酌輕重之間而<lb/>
　兩誅之者也<lb/>
衛孫林父入于戚以叛<lb/>
　孫甯同逆逐獻公而立剽今寗喜復弑剽以納獻公<lb/>
　林父懼誅故據戚以叛君在則逼而逐之君復則逆<lb/>
　而叛之小國之臣叛逆自恣王不誅而霸不問觀諸<lb/>
　此眞亂世也春秋可不作乎<lb/>
<pb n="34b"/>
甲午衛侯衎復歸于衛<lb/>
　獻公出入皆不名而於此復歸衛乃名之何哉聖人<lb/>
　不誣人以惡亦不茍與人以正也前日衎出奔齊以<lb/>
　孫寗逐之入于夷儀以寗喜挽之然國實衎之國不<lb/>
　幸而出得間而入聖人不責也及居于夷儀不能以<lb/>
　義入衛遣喜行弑逆之謀既弑而後入則國雖衎之<lb/>
　國得之不正也聖人惡其仗不義而求反國乃謀弑<lb/>
　以規復位故斥而名之剽弑纔三日而衎歸則弑之<lb/>
<pb n="35a"/>
　謀衎實與之審矣以弑而得國位雖其位君子不赦<lb/>
　也此所以衎之歸而復名之<lb/>
夏晉侯使荀吳來聘<lb/>
公㑹晉人鄭良霄宋人曹人于澶淵<lb/>
　澶淵衛地會于澶淵謀衛也孫寗逐君而立剽衛獻<lb/>
　奔出餬口於外晉為盟主不能正之今寗喜弑剽而<lb/>
　納獻公林父入于戚以叛則獻公雖入實未安於衛<lb/>
　為霸主者宜合諸侯誅林父以定獻公則於義為大<lb/>
<pb n="35b"/>
　今乃為澶淵之會反黨逆醜正以登叛人彼林父何<lb/>
　足與哉徒以林父雖逆而嘗與戚之會剽雖簒而嘗<lb/>
　同湨梁之盟圍齊伐齊衛嘗用命澶淵商任沙隨之<lb/>
　會剽無不從則剽固久役於晉而衎無一毫之益於<lb/>
　平公也今林父立剽而喜弑之林父逐衎而喜納之<lb/>
　則喜固剽與林父之讎晉既黨剽而佑林父則亦以<lb/>
　衎喜為讎焉故今澶淵之㑹盖將逐衎治喜以予林<lb/>
　父也嗚呼霸主而如是何以正諸侯此天下之大不<lb/>
<pb n="36a"/>
　義者平公盖亦知之矣故不躬㑹而以微者主之然<lb/>
　諸侯皆大夫而魯親之此則平公不義而移惡於魯<lb/>
　也晉蓋以有恩於魯為多執莒執邾圍齊伐齊取邾<lb/>
　田自漷水皆魯故也今為此㑹己親主之則得謗於<lb/>
　諸侯不為㑹則内愧林父故遣荀吳聘魯命魯主之<lb/>
　則恩歸於己謗歸於人此所以有荀吳之聘而為澶<lb/>
　淵之會也晉宋皆微者而鄭獨以卿行畏晉也鄭雖<lb/>
　畏晉而無干於晉故不若魯侯之親㑹焉噫善則稱<lb/>
<pb n="36b"/>
　人過則稱己則民作讓今平公取恩於己而推惡於<lb/>
　人其何以主諸侯吾於此見平公之非君子也眞姦<lb/>
　雄耳<lb/>
秋宋公殺其世子痤<lb/>
　義見僖五年晉殺申生<lb/>
晉人執衛寗喜<lb/>
　寗喜弑君而晉人執之宜得霸討矣而不以霸討書<lb/>
　何哉盖喜弑剽而納衎其迹固逆而義則順何則剽<lb/>
<pb n="37a"/>
　逐衎而簒衛衛非剽所宜有也國固衎之國矣今去<lb/>
　剽而立衎其義實正則喜之罪猶在輕重之間晉佑<lb/>
　剽之黨而執寗喜庸得為霸討故雖執弑賊而書人<lb/>
　焉然則為霸主者宜奈何必合諸侯以誅林父治其<lb/>
　逐衎之罪以定衎位然後執寗喜歸京師以正其殺<lb/>
　剽之愆則大義立於天下喜固無辭以逃罪也今佑<lb/>
　林父而執寗喜是助逆以攻順宜喜之不服而法不<lb/>
　可得而行也此所以書人以執歟<lb/>
<pb n="37b"/>
八月壬午許男甯卒于楚<lb/>
　朝于楚而卒于楚<lb/>
冬楚子蔡侯陳侯伐鄭葬許靈公<lb/>
　鄭兩加兵于陳故楚以蔡陳伐鄭陳故也說者徒見<lb/>
　許男卒于楚而楚伐鄭歸而葬許靈公遂以為為許<lb/>
　伐鄭此意其文之適相先後而為是說其實誣也十<lb/>
　六年鄭以晉衛魯宋伐許二十四年許以楚蔡陳伐<lb/>
　鄭其怨既償矣其後惟鄭兩伐陳陳未有一報也故<lb/>
<pb n="38a"/>
　陳脇楚以伐鄭其理甚白求春秋當以理求之徒以<lb/>
　文之相屬而定襃貶且鑿生異說以文之非春秋也<lb/>
　然許男卒於楚而赴於魯魯方事晉不宜會而會葬<lb/>
　之則魯豈貳於楚也其後為宋之盟晉楚以平於時<lb/>
　華夷盖有志於平耳<lb/>
二十有七年春齊侯使慶封來聘<lb/>
　齊自圍成之役讎於魯久矣其間魯脇晉以報之同<lb/>
　圍齊是也二十四年仲孫羯復侵齊而崔杼有北鄙<lb/>
<pb n="38b"/>
　之伐怨己償矣今莊公見弑景公即位而修好于四<lb/>
　鄰故洗前日之慊而成今日之好首命慶封以來聘<lb/>
　焉齊魯復通自慶封之聘始故聖人書之喜其不念<lb/>
　舊怨而修新好也<lb/>
夏叔孫豹㑹晉趙武楚屈建蔡公孫歸生衛石惡陳孔<lb/>
奐鄭良霄許人曹人于宋<lb/>
　晉楚自蕭魚之㑹晉不戰而得鄭楚不敢爭晉楚兩<lb/>
　寧者垂十五年其間鄭脇晉衛伐許許以楚蔡伐鄭<lb/>
<pb n="39a"/>
　鄭以公孫舍之公孫夏伐陳陳亦以楚子蔡侯伐鄭<lb/>
　雖所以交惡者陳鄭許三國之君若非晉楚之志然<lb/>
　兵端實未嘗息也今晉之武楚之建以兵端未絶寖<lb/>
　淫不已必至大戰於是合晉楚而會之使中外交歡<lb/>
　諸侯用寧其為功大矣君子蓋不可謂權出於大夫<lb/>
　而卑之也夫權正不並用仁義不兩立權足以濟時<lb/>
　君子捨其正仁足以安天下君子不責其義以大夫<lb/>
　而尸大功固非所謂正以大夫而專盟會固非所謂<lb/>
<pb n="39b"/>
　義然外撫内寧其權實有以利其國寢兵息民其仁<lb/>
　實有以靖天下雖捨其正而不責其義非過也用是<lb/>
　知宋之會宋之盟春秋實予盖不可以專而廢其功<lb/>
　也<lb/>
衛殺其大夫寗喜<lb/>
　寗喜弑君而見殺其不以討賊之詞書何哉喜之所<lb/>
　以弑剽者為衎也則衎之復國實受於喜然剽之簒<lb/>
　晉實佑之故前日執寗喜責其殺剽之罪也今衎既<lb/>
<pb n="40a"/>
　入外則不免于晉内則見謗於國人故殺喜以弭内<lb/>
　外之責也衎以為庇喜則上抗盟主下違國人内外<lb/>
　兩攻吾其能久安乎故寧負喜之恩而不敢拂内外<lb/>
　之欲也則喜之殺豈以其罪哉不以討賊之詞書其<lb/>
　情亦見矣<lb/>
衛侯之弟鱄出奔晉<lb/>
　鱄與寗喜同謀納公者也公入而背恩誅喜鱄懼出<lb/>
　奔晉逃死也鱄不曰公子而書衛侯之弟非鱄不弟<lb/>
<pb n="40b"/>
　衛侯不能弟也<lb/>
秋七月辛巳豹及諸侯之大夫盟于宋<lb/>
　㑹盟一事而再舉地詞繁不殺聖人予之也葵丘首<lb/>
　止與此宋之盟皆然用是知宋之盟春秋實予無貶<lb/>
　辭也葵丘首止以宰周公王世子不與故書諸侯盟<lb/>
　以别之宋之盟以諸侯不在而大夫不敢擅盟故書<lb/>
　諸侯之大夫以旌之故夫再舉葵丘首止者以周公<lb/>
　世子不與盟再舉宋者以大夫禀諸侯之命而不敢<lb/>
<pb n="41a"/>
　擅盟非茍再舉地期實異之也榖梁曰湨梁之盟諸<lb/>
　侯在而不曰諸侯之大夫大夫不臣也今諸侯不在<lb/>
　而曰諸侯之大夫大夫臣也其臣恭也皆為得㫖<lb/>
冬十有二月乙亥朔日有食之<lb/>
二十有八年春無冰<lb/>
　義見桓十六年<lb/>
夏衛石惡出奔晉<lb/>
　衛大夫之奔者皆寗之與也喜之殺獻公實忘恩背<lb/>
<pb n="41b"/>
　黨宜弟鱄之出而繼有石惡之奔也然晉初執寗喜<lb/>
　以責其弑剽今弑剽之黨皆奔晉而晉匿之烏在其<lb/>
　為執喜也用是知晉之執喜盖要賂於衎耳<lb/>
邾子來朝<lb/>
　邾悼公之立嘗修先君之怨以伐我我訴之晉晉執<lb/>
　邾子奪邾田以與魯既而仲孫速復伐邾誘邾庶其<lb/>
　以漆閭丘來奔魯之虐邾亦既甚矣邾失田失邑失<lb/>
　臣失民其弱可知今悼公匿怨而來朝非得已也社<lb/>
<pb n="42a"/>
　稷之危姑忍而存祀耳非時朝之禮也左氏以為時<lb/>
　事誤耳<lb/>
秋八月大雩仲孫羯如晉<lb/>
　晉楚不和諸侯所事者一晉楚既合諸侯所事者二<lb/>
　不和則有兵戈之役既合則爭玉帛之奉嗚呼春秋<lb/>
　之末小國難乎為國矣然鬭干戈以驅民於死與多<lb/>
　玉帛以納民於無事猶有間也今公將朝楚則不得<lb/>
　不先聘晉盖事晉為久而事楚為初也故言于晉以<lb/>
<pb n="42b"/>
　聽晉命晉命諾故十一月公如楚此非特魯為然舉<lb/>
　魯以問他邦皆然爾雖無征伐之怨而有朝聘之勞<lb/>
　也噫安得有賢者作而大一統乎聖人於此盖有嘆<lb/>
　也<lb/>
冬齊慶封來奔<lb/>
　魯方復通於齊前年慶封之聘是也今慶封之出必<lb/>
　有所不容於其國以嘗聘我而來奔焉魯既和於其<lb/>
　君則不當受其叛臣匿其叛臣非所以為好也齊不<lb/>
<pb n="43a"/>
　以是責魯魯之幸爾不然北鄙之伐復見於今日矣<lb/>
　其後自魯奔吳抑魯人畏齊而遣之歟<lb/>
十有一月公如楚十有二月甲寅天王崩乙未楚子昭<lb/>
卒<lb/>
二十有九年春王正月公在楚夏五月公至自楚<lb/>
　成十年襄四年昭十五年公皆如晉皆踰年而反而<lb/>
　正月無書公之所在者惟昭公見逐于季氏而居乾<lb/>
　侯則三年之間皆書正月公在乾侯今襄公非見逐<lb/>
<pb n="43b"/>
　而出實自朝於楚何以書公在楚盖書公之所在失<lb/>
　國之辭也以乾侯之事觀之例可知矣公如楚權在<lb/>
　季孫宿左氏載取卞之事其亦危矣公外投虎狼之<lb/>
　口内有蕭牆之憂則社稷庸可保其無虞哉此所以<lb/>
　書公之所在以志國非其國也存公所以誅季氏在<lb/>
　楚所以虞楚人一言之間寓㫖逺矣此豈舊史之文<lb/>
　哉聖人新意也<lb/>
庚午衛侯衎卒<lb/>
<pb n="44a"/>
閽弑吳子餘祭<lb/>
　閽刑人也刑人則無親何有於君故吳子之弑不書<lb/>
　君閽天下之至賤者賤者不登於䇿故閽不書名邇<lb/>
　至賤而無君之人宜其得禍也此書之以為後世任<lb/>
　宦官者之戒<lb/>
仲孫羯會晉荀盈齊髙止宋華定衛世叔儀鄭公孫段<lb/>
曹人莒人滕人薛人小邾人城杞晉侯使士鞅來聘把<lb/>
子來盟<lb/>
<pb n="44b"/>
　以公使人者無私感之情以公愛人者無私報之禮<lb/>
　晉主夏盟諸侯所當聽役也然用諸侯之力以興天<lb/>
　下之利則諸侯不以為惠而晉亦不以為賜今率諸<lb/>
　侯之大夫以城其母黨之國則使人實私惟私于使<lb/>
　人而中有所不安既用其力則不能無感於心故以<lb/>
　士鞅來聘焉杞以先代之後諸侯所當恤也然使其<lb/>
　誠逄患難而急在朝夕則諸侯恤之所宜先而把侯<lb/>
　亦有所不必報今把實無患晉侯以己之戚率諸大<lb/>
<pb n="45a"/>
　夫而城之則愛人為私惟以私愛之則把不得無報<lb/>
　於人故把子來盟焉晉以私用諸侯之大夫故必私<lb/>
　聘之把以私得諸大夫之戚故亦私盟之聘所以拜<lb/>
　工役之惠盟所以結事大之誠其迹若羙而其舉實<lb/>
　無謂而然也聖人書城書聘書盟而公私之情見矣<lb/>
　昧者徒責大夫之專且自成襄以還大夫之專盟專<lb/>
　會專兵專伐多矣何至是始以為專即就其專之中<lb/>
　有善惡存焉君子觀其善惡以定襃貶可也<lb/>
<pb n="45b"/>
吳子使札來聘<lb/>
　楚子使椒吳子使札來聘本無異義而說者以季札<lb/>
　為賢曲於吳致其襃吾所不曉且札之賢何以通於<lb/>
　春秋吳諸樊餘祭夷末以其弟札之賢欲兄弟授受<lb/>
　以及於札至札卒逃而不受逃而不受此非得已也<lb/>
　藉以為賢則於魯史何以見之於魯史無以見聖人<lb/>
　何謂以通於春秋此天下之曲說妄鈎經外事以亂<lb/>
　春秋君子不可不辯且春秋之法尊中國而外吳與<lb/>
<pb n="46a"/>
　楚文王稱荆成王稱楚既而稱人稱子浸以彊盛於<lb/>
　吳亦然其初稱國繼稱子而大夫稱名聖人各志其<lb/>
　漸以其彊暴與中國五等為列初無筆削於其間各<lb/>
　因其實而彊弱自見也今之來聘說者皆以為襃其<lb/>
　來聘豈情也哉窺中國而已吾於荆人來聘既言之<lb/>
秋七月葬衛獻公<lb/>
齊髙止出奔北燕<lb/>
　北燕雖周之同姓逺於中國然自守其先世之封固<lb/>
<pb n="46b"/>
　無患也自髙止奔之而燕以亂既而燕伯奔齊齊侯<lb/>
　伐燕其亂皆基於髙止中外者天地之限此疆爾界<lb/>
　各安攸居則天地以寜吳通中國而亂則夫通䢴溝<lb/>
　習車戰固非其利也何也以其越天地之限忘祖宗<lb/>
　之舊矣燕得髙止以為利吳得巫臣以為利而不知<lb/>
　害從而生也此可以為中外限絶之戒吾故論之若<lb/>
　髙止之出則在所不必考也<lb/>
冬仲孫羯如晉<lb/>
<pb n="47a"/>
三十年春王正月楚子使薳罷來聘<lb/>
　公一如楚在楚凡七月楚止之也魯公未嘗朝楚今<lb/>
　一朝之楚盖驟得魯有侈心焉故久止公於楚以圖<lb/>
　望外之利也既而知雖殺公無以得魯故復反之公<lb/>
　至自楚而吳子使札來聘楚疑魯比吳以議楚之東<lb/>
　鄙故以薳罷來聘焉則罷之聘非情也諼也昧者以<lb/>
　為志其臣之姓氏為進之前日公子午公子貞伐鄭<lb/>
　殺公子側殺公子追舒亦書氏族無乃亦進之乎吾<lb/>
<pb n="47b"/>
　欲聞其說<lb/>
夏四月蔡世子般弑其君固<lb/>
　子而弑父天下之大逆般之不子不誅而顯若固之<lb/>
　不父世無自知之夫弑君鮮書葬而此乃書葬亦足<lb/>
　以知非固之不父般亦未忍不子也書之左氏其閨<lb/>
　門甚穢此所以得弑也<lb/>
五月甲午宋災宋伯姬卒<lb/>
　春秋日月之例吾無所取然有非日月無以見義者<lb/>
<pb n="48a"/>
　則亦不得不取焉五月甲午宋災宋伯姬卒則非日<lb/>
　無以見伯姬之死於災也伯姬不幸遇災保母不在<lb/>
　不下堂而死於火嗚呼難哉君子行不貴茍難而婦<lb/>
　人非難無以見其節此伯姬之節所以特書於春秋<lb/>
　而顧影無儔也易所謂恒其德貞婦人吉者歟春秋<lb/>
　之書内女者四鄫把二姬以惡紀宋二姬以賢然語<lb/>
　其難則紀姬未若宋姬之難也故紀姬之葬以字而<lb/>
　宋姬之葬以諡此則聖人輕重之權也<lb/>
<pb n="48b"/>
天王殺其弟佞夫<lb/>
　鄭伯克段于鄢段不書弟段不弟也則誅段為重而<lb/>
　責鄭伯為輕今天王殺佞夫書弟則非佞夫之不弟<lb/>
　過在兄也景王以萬乘之尊而不能容一弟何以示<lb/>
　天下宜其見侮於諸侯不能興周也生殺之柄自天<lb/>
　王專之故入春秋未嘗書天王殺卿大夫者今内不<lb/>
　能親九族而手足不相容滅天倫矣故於此一書天<lb/>
　王殺焉以見非所以用生殺之柄也<lb/>
<pb n="49a"/>
王子瑕奔晉<lb/>
　子瑕佞夫之與也佞夫見殺而瑕奔晉然不容於王<lb/>
　而奔諸侯諸侯抗王而匿之春秋之時歟若曰自周<lb/>
　無出吾於周公出奔晉既言之<lb/>
秋七月叔弓如宋葬宋共姬<lb/>
　共姬之賢節義髙於天下魯與其榮焉故以卿㑹葬<lb/>
　尊之也<lb/>
鄭良霄出奔許自許入于鄭鄭人殺良霄<lb/>
<pb n="49b"/>
　稱人以殺而不言大夫討有罪之辭也良霄何罪哉<lb/>
　以奔許自許入鄭也許固鄭之世讎良霄不安其位<lb/>
　内不容而奔君之讎脇讎以入鄭將何為哉必將不<lb/>
　利其國矣君討而殺之得其罪也則鄭之殺良霄盖<lb/>
　合乎春秋<lb/>
冬十月葬蔡景公<lb/>
晉人齊人宋人衛人鄭人曹人莒人邾人滕人薛人把<lb/>
人小邾人會于澶淵宋災故<lb/>
<pb n="50a"/>
　㑹未有言其故者惟桓二年稷之會書成宋亂與澶<lb/>
　淵之㑹書宋災故皆譏也且宋災何與於人而諸大<lb/>
　夫㑹之諸大夫㑹之盖將有以救災恤鄰也然唁不<lb/>
　及國弔不及尸徒會于澶淵何為哉澶淵衛地恤災<lb/>
　而會于衛地其不及災審矣以宋災而會會而不能<lb/>
　賑之何哉吾知其故矣初伯姬之歸于宋齊晉不得<lb/>
　已而媵之固己辱矣今宋災共姬獨以節義顯而齊<lb/>
　晉之媵無聞也晉以霸主為宋而徵會魯獨以叔弓<lb/>
<pb n="50b"/>
　如宋葬宋共姬而不從晉令晉人盖曰諸侯共恤宋<lb/>
　而魯獨擅其榮吾何為輸財於己成名于人哉故徒<lb/>
　會而退卒無以賑之也然書其㑹亦足以見矣何用<lb/>
　書其故邪盖於時蔡有弑君之事天王有佞夫之事<lb/>
　鄭有良霄之事不書其故則無以知其為宋災而會<lb/>
　也據左氏之說則是會皆諸侯之卿卿而書人其貶<lb/>
　可知為宋㑹而宋亦書人宋召天譴不能側身修行<lb/>
　而外求於人宜其均得貶也<lb/>
<pb n="51a"/>
三十有一年春王正月夏六月辛巳公薨于楚宫<lb/>
　魯大夫之横起於文而成於襄非文之怠忽大夫未<lb/>
　敢肆非襄之懦庸公室未遽弱雖大夫世祿不能免<lb/>
　於橫而上之人有以制之則亦未能專也文公怠忽<lb/>
　不君諸大夫寖以秉國幸成公繼之粗能剛果有立<lb/>
　大夫之權日沮公室日張矣不幸即世襄公乳臭子<lb/>
　嗣魯之統三家憑之㑹盟征伐皆出於己作三軍舎<lb/>
　中軍惟其所欲以分公室及威令己去襄公雖壯而<lb/>
<pb n="51b"/>
　不能收矣繼之昭公嗣立年十有九而猶有童心噫<lb/>
　天無乃以是而弱魯者乎抑亦周公治魯不能慮寖<lb/>
　微之漸也吾於此盖有嘆焉嘆周公之聖垂世立法<lb/>
　而不保其子孫之微弱也嗚呼奈何<lb/>
秋九月癸巳子野卒<lb/>
　子野襄公世子也公薨而子野卒此與莊公薨而子<lb/>
　般卒文公薨而子惡卒何異均未成君均不書地均<lb/>
　不書葬而子般子惡後世以為殺而子野獨以為毁<lb/>
<pb n="52a"/>
　吾竊疑之於時季氏之專尤非慶父公子遂之比愚<lb/>
　意子野賢季氏忌之弑野而立昭公以毁言於朝而<lb/>
　世不察爾不然不地不葬文與般惡同文同則其義<lb/>
　不應異也識者當有以辯之<lb/>
己亥仲孫羯卒冬十月滕子來會葬<lb/>
　諸侯之喪大夫會之禮也諸侯㑹之辱矣于時諸侯<lb/>
　以小大彊弱為判親㑹之更以為禮也羯速之子蔑<lb/>
　之孫<lb/>
<pb n="52b"/>
癸酉葬我君襄公<lb/>
十有一月莒人弑其君密州<lb/>
　書人以弑失賊之辭也左氏以展輿弑父自立弑父<lb/>
　自立天下之大逆而聖人為之諱則後世何所取信<lb/>
　乎春秋左氏採野人之語而亂春秋者多矣其受經<lb/>
　於聖人果何如乎<lb/>
　　　右襄公盡三十有一年<lb/>
　春秋經筌卷十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋經筌卷十五</head>
    <p>
<pb n="1a"/>
欽定四庫全書<lb/>
　春秋經筌卷十五　　　　宋　趙鵬飛　撰<lb/>
　　　定公<lb/>
元年春王<lb/>
　羣公之元年不以有事無事皆書王正月謹始也嵗<lb/>
　之終天子頒來嵗之正朔於諸侯諸侯受而行之所<lb/>
　以尊王室而大一統也王室既㣲正朔之頒與否固<lb/>
　不可知而天下諸侯實用周正無改也春秋不從其<lb/>
<pb n="1b"/>
　不頒而廢一統之義故於元年必書王正月焉此春<lb/>
　秋所以行天子之權歟然十二公之中惟定元年不<lb/>
　書正月葢昭公死於乾侯定公未立政在季氏魯實<lb/>
　無君何以成正朔哉故不書正者聖人不與季氏得<lb/>
　承正朔也公羊以為正即位穀梁以為無正始是皆<lb/>
　以正為邪正之正吾於隠元既辯之<lb/>
三月晉人執宋仲幾于京師<lb/>
　前書成周而此書京師見其城之隘也仲幾不受功<lb/>
<pb n="2a"/>
　豈以數雉之城不足以用大衆乎韓不信心其挾已<lb/>
　之功也故執之然京師生殺之所自仲幾有罪司冦<lb/>
　存焉不信在天子之側不能一請於王而擅執之其<lb/>
　横甚矣抑亦脅王事為重幸一日之權在已而肆其<lb/>
　威歟聖人惡其無王且無君也書人書于京師誅之<lb/>
　重矣<lb/>
夏六月癸亥公之喪至自乾侯戊辰公即位<lb/>
　昭公死於乾侯凡六月而後喪至喪至六日而後定<lb/>
<pb n="2b"/>
　公立存没之命皆制於季氏也定公襄之子昭之弟<lb/>
　意如廢世子衍及務人而立之宜其乆而不决也為<lb/>
　國之本在儲貳儲貳之本在得人成王崩太保命仲<lb/>
　桓南宫毛等逆子釗而立之黼扆不動而天下安今<lb/>
　昭公不幸而死於外世子制於意如而不得立雖魯<lb/>
　之變故不可以責其正而聖人詳而書之非茍以誅<lb/>
　意如亦所以著儲貳之重不可不豫定以為國本而<lb/>
　姦臣乗機竊弄大寳不可不察也<lb/>
<pb n="3a"/>
秋七月癸巳𦵏我君昭公<lb/>
　八月而𦵏其故可知<lb/>
九月大雩立煬宫<lb/>
　小人為惡内有所不安則諂事鬼神以要福季氏逐<lb/>
　君天地所不容何有於煬公煬公伯禽之子自煬至<lb/>
　昭凡二十有二世矣神靈何在季氏立宫而祀之何<lb/>
　為者哉彼中有所不足疑得罪於周公伯禽故為之<lb/>
　祀其子所謂媚竈者是也定公即位未三月固未暇<lb/>
<pb n="3b"/>
　議此是必出於季氏審矣宗廟有常制葢不可紊魯<lb/>
　之廟已異矣成公立武宫固已違制今又立煬宫是<lb/>
　魯祀八世也天子七廟而魯之廟八其可訓乎無乃<lb/>
　季氏將僭君故先致其君僭而后得行其志也不然<lb/>
　安得八佾舞於庭哉<lb/>
冬十月隕霜殺菽<lb/>
　周之十月夏之八月也詩九月肅霜則八月非隕霜<lb/>
　之時而隕霜殺菽恒寒之証也僖三十三年十二月<lb/>
<pb n="4a"/>
　隕霜不殺草宜殺而不殺也今十月隕霜殺菽不宜<lb/>
　殺而殺也亦由人君之刑賞不中焉天變不妄發必<lb/>
　有其應噫安得皇極之主叙九疇則恒寒之証不作<lb/>
　矣<lb/>
二年春王正月<lb/>
夏五月壬辰雉門及兩觀災<lb/>
　雉門兩觀天子之制魯僭天子之禮乆矣春秋因災<lb/>
　而書以志其僭也桓宫僖宫災不書及災俱發也雉<lb/>
<pb n="4b"/>
　門兩觀書及災自雉門延及兩觀也志事之序然耳<lb/>
秋楚人伐呉<lb/>
　報雞父之役而召柏舉之敗<lb/>
冬十月新作雉門及兩觀<lb/>
　御廩災大室屋壊未有不新之者而春秋不書以所<lb/>
　當新也雉門兩觀僭天子之制而天遺以災今復新<lb/>
　之是不畏天譴也雉門象魏之門其外為庫門而臯<lb/>
　門在庫門之外其内為應門而路門在應門之内是<lb/>
<pb n="5a"/>
　倣天子之五門也詩曰乃立臯門臯門有伉乃立應<lb/>
　門應門將將説者以為天子之制非也文王為諸侯<lb/>
　之時文王安肯僭天子哉則臯門應門諸侯之禮也<lb/>
　魯用王禮故有雉門庫門焉明堂位曰太廟天子明<lb/>
　堂庫門天子臯門雉門天子應門葢庫雉既僭互更<lb/>
　其名以少異於周制亦猶郊不用至之日而卜用三<lb/>
　正也其實則僭矣天子兩觀外闕諸侯臺門則雉門<lb/>
　兩觀皆僭也故聖人書新書作不宜新不宜作也<lb/>
<pb n="5b"/>
三年春王正月公如晉至河乃復<lb/>
　昭公如晉至河乃復者五晉葢重季氏而不重公也<lb/>
　何則春秋諸侯之朝聘非為禮也為利也凡朝聘則<lb/>
　貢幣從之魯自舍中軍之後三家分公室皆盡征之<lb/>
　以賦於公而已貢賦皆歸於季氏則大國之奉亦季<lb/>
　氏供之公之朝晉特虛禮耳而晉不免有餽勞之勤<lb/>
　故晉以為得公之朝不若得大夫之聘故寜卻公而<lb/>
　延其大夫也定公即位非不知之徒以三年一朝之<lb/>
<pb n="6a"/>
　禮不可不講而姑如之晉果卻公至河而反公葢憤<lb/>
　然故終定公之世不復如晉者懲是之辱也則夫定<lb/>
　公之為人葢知恥於昭公逺矣<lb/>
二月辛卯邾子穿卒<lb/>
夏四月<lb/>
秋𦵏邾莊公<lb/>
冬仲孫何忌及邾子盟于拔<lb/>
　襄公之世魯之所以虐於邾者極矣昭公之於邾雖<lb/>
<pb n="6b"/>
　未嘗交兵而隂受其叛人為邾之患實大定公即位<lb/>
　修好於邾首㑹𦵏之又以仲孫何忌盟其嗣君葢亦<lb/>
　勤矣故比蒲之蒐邾子來㑹公十五年來朝公之終<lb/>
　也且來奔喪定之撫邾實勤而邾之事定亦至矣及<lb/>
　哀公元年則何忌帥師伐邾矣用是知是盟也實出<lb/>
　於公非仲孫之意也哀公之世所以虐邾者益甚則<lb/>
　拔之盟獨定公欲之而何忌黽勉而盟之矣<lb/>
四年春王二月癸巳陳侯呉卒<lb/>
<pb n="7a"/>
三月公㑹劉子晉侯宋公蔡侯衛侯陳子鄭伯許男曹<lb/>
伯莒子邾子頓子胡子滕子薛伯把伯小邾子齊國夏<lb/>
于召陵侵楚<lb/>
　桓文以還諸侯㑹盟侵伐未有如是之衆且盛者晉<lb/>
　定公非健主也一㑹而十有八國從之楚昭昬庸讒<lb/>
　倖交進四鄰不親諸侯叛之於内呉議之於外故晉<lb/>
　定攘臂一麾而諸侯雲合也孟子曰雖有智慧不如<lb/>
　乗勢雖有鎡基不如待時今勢應時來可以一舉而<lb/>
<pb n="7b"/>
　清南服奏凱而獻捷於王誠反掌矣然是時晉政已<lb/>
　移於六卿定公真一偶人也六卿懼公勝楚而歸功<lb/>
　冠五伯天王勞之諸侯歸之則權豈復及已哉不惟<lb/>
　權去而已六卿無遺種矣故乞賂以離蔡假旄以賤<lb/>
　鄭用散諸侯之心其實隳其君之功以固其私也故<lb/>
　以十八國之衆纔侵楚而已齊桓以八國之君伐楚<lb/>
　而楚來盟晉文以四國之師戰楚而楚大敗今十八<lb/>
　國之衆三倍於桓而五倍於文何懼不克纔一侵而<lb/>
<pb n="8a"/>
　還哉用是知定公葢制於六卿而不能進也卒之救<lb/>
　蔡敗楚之功乃歸於呉終春秋之世諸侯不振呉越<lb/>
　爭相雄長者其機㑹實出於此不可不察也夫晉定<lb/>
　公者誠中國之罪人也<lb/>
夏四月庚辰蔡公孫姓帥師滅沈以沈子嘉歸殺之<lb/>
　雞父之敗沈子逞滅今復見者楚封之也蔡帥師而<lb/>
　滅楚所封憾楚深矣前日求於晉以報楚而不能伐<lb/>
　纔侵其鄙休兵而退蔡怪晉不能撼楚也故躬命大<lb/>
<pb n="8b"/>
　夫以滅楚之封然蔡憾楚則然爾沈何辜哉是遷怒<lb/>
　之師也滅沈無損於楚而蔡蒙滅國之惡況執其君<lb/>
　而殺之為虐甚矣<lb/>
五月公及諸侯盟于臯鼬<lb/>
　此侵楚諸侯也前目後凡爾前目後凡未有書公及<lb/>
　者而此書公及變文以見義也昭公庸懦權出季氏<lb/>
　公未嘗得一㑹諸侯皆大夫專之矣惟平丘之㑹公<lb/>
　得親之而季孫意如伉公而公不得與盟終昭公之<lb/>
<pb n="9a"/>
　世惟公既逐居於鄆得一與齊侯盟於鄟陵季氏不<lb/>
　知也其間黄父成周之㑹皆大夫在焉公不得與今<lb/>
　定於是立四年季氏固存而臯鼬之盟意如不敢抗<lb/>
　而公得與諸侯之盟聖人葢喜公之能自振立而獲<lb/>
　執牛耳也故於此特書公及諸侯盟於臯鼬再出公<lb/>
　而書及所以幸魯侯之復得及盟也其㫖明矣<lb/>
把伯成卒于㑹<lb/>
六月𦵏陳惠公<lb/>
<pb n="9b"/>
許遷于容城<lb/>
　昭九年義同<lb/>
秋七月公至自㑹<lb/>
劉卷卒<lb/>
　王子虎義同<lb/>
𦵏把悼公<lb/>
楚人圍蔡<lb/>
　諸侯侵楚不足以救蔡而適為蔡招楚今蔡受圍而<lb/>
<pb n="10a"/>
　晉不救安事夫盟主哉故冬蔡求於呉以敗楚知晉<lb/>
　之不足與也<lb/>
晉士鞅衛孔圉帥師伐鮮虞<lb/>
　晉伐楚諸侯之利而六卿之害也故定公出而六卿<lb/>
　忌其有功辭蔡卑鄭而隳其成效晉伐鮮虞晉之害<lb/>
　而六卿之利也故荀氏士氏趙氏交伐以顯其績嗚<lb/>
　呼其所以為晉之患者三卿互証之葢立武功以相<lb/>
　勝而已非實為晉除害也<lb/>
<pb n="10b"/>
𦵏劉文公<lb/>
冬十有一月庚午蔡侯以呉子及楚人戰于柏舉楚師<lb/>
敗績楚囊瓦出奔鄭<lb/>
　大不以乎小呉而以乎蔡辱也然呉特書子何哉葢<lb/>
　不矜其大屈己以救中國其為得豐矣故呉前後用<lb/>
　兵未嘗書爵而此獨爵之亦知聖人之貴呉子也蔡<lb/>
　求於晉以伐楚晉定合十八國之君於召陵起趄而<lb/>
　退不能犯楚之一毛蔡何賴焉故棄晉而求呉呉之<lb/>
<pb n="11a"/>
　雄視南服其肯屈而為蔡用乎今乃忻然退聽親袵<lb/>
　金革以從蔡大敗楚師釋蔡之憾而壯中國之威豈<lb/>
　特蔡多之諸侯實受其賜也其可無襃乎不曰呉子<lb/>
　蔡侯而書蔡侯以呉子呉子屈身而救蔡也聖人樂<lb/>
　與人為善不謂呉實南蠻而不録也聖人進呉而爵<lb/>
　之則晉定之誅其可逃乎囊瓦奔鄭敗而奔耳<lb/>
庚辰呉入郢<lb/>
　柏舉之戰書子而入郢書呉聖人無私焉不以善掩<lb/>
<pb n="11b"/>
　惡不以惡廢善春秋之法也前日屈己而救中國故<lb/>
　爵之今日乗勢而夷人之社稷故外之觀左國之傳<lb/>
　其舉甚穢宜乎聖人不與也郢楚之都也不曰楚承<lb/>
　上之文耳<lb/>
五年春王三月辛亥朔日有食之<lb/>
夏歸粟于蔡<lb/>
　歸粟于蔡懼呉也蔡求於諸侯以報楚公㑹十八國<lb/>
　諸侯之君於召陵不伐而還蔡改求於呉而呉子為<lb/>
<pb n="12a"/>
　之敗楚入郢蔡憤始釋然中國不能救蔡而功歸於<lb/>
　呉諸侯實愧之今蔡圍既解魯懼蔡有言於呉而呉<lb/>
　讎中國則魯其首也何則魯南逼於呉以徐為障昭<lb/>
　三十年呉已滅徐唇既亡矣今呉兵一出則直指魯<lb/>
　郊此魯所以不得不賑蔡以悦於呉也救蔡賑乏固<lb/>
　仁人之事然怵於勢而不情則亦非君子之所貴或<lb/>
　者不稽其故而以為予之且魯何有於蔡乃越宋踰<lb/>
　陳而後至蔡也壤地固不相接踰二國輸粟以饋之<lb/>
<pb n="12b"/>
　蔡固無一日之好於魯魯何為而憂及蔡乎此所以<lb/>
　知其懼呉而賑之也非南迫於呉則亦不饋蔡矣<lb/>
於越入呉<lb/>
　一呉何足以抗楚越哉楚越相比横亘南服呉將伐<lb/>
　楚則必連越以為籓援葢呉一出則内實虛越之襲<lb/>
　其國直如反掌爾而呉不之慮昭三十二年嘗伐越<lb/>
　以賈怨於東鄰越未嘗有寸兵之報也彼豈釋然忘<lb/>
　情哉伺釁而發矣故呉入郢而越入呉乃越人報怨<lb/>
<pb n="13a"/>
　之秋也曰於越從其國之稱耳如於餘丘之類是也<lb/>
　或者以為驚嘆之辭鑿矣<lb/>
六月丙申季孫意如卒<lb/>
　魯十二公之中弑君之賊二逐君之賊一翬遂意如<lb/>
　是也翬之卒不書於經而其子孫亦不見仕於魯用<lb/>
　是知桓公真姦雄也宣公次之而定公無責焉何則<lb/>
　翬之卒桓之心非不戚之然不書於策者隂厚之而<lb/>
　陽不禮也外以弑加之而内以恩憐之故卒不得書<lb/>
<pb n="13b"/>
　於策不以大夫之禮卒之也仲遂之卒則適當有事<lb/>
　於大廟故宣不為之罷繹以示遂實魯之罪人外以<lb/>
　誑國人而中實痛之也至於意如之死則定復卒之<lb/>
　葢以上卿之禮治其喪也定之意葢曰昭之逐衍之<lb/>
　廢實非己志然已得以奉宗祧魯祀不絶者意如之<lb/>
　力其義雖非而實無匿姦之心葢逐昭廢衍定實不<lb/>
　與而其得位亦非其志也呉公子光弑君而自立季<lb/>
　札至而不問屈己而臣之葢以弑無與於己而光之<lb/>
<pb n="14a"/>
　立呉不絶滅吾何慊乎哉定之卒意如則札之臣呉<lb/>
　光之意也或者乃責定而不責桓宣不原情矣非春<lb/>
　秋也<lb/>
秋七月壬子叔孫不敢卒<lb/>
　婼之子<lb/>
冬晉士鞅帥師圍鮮虞<lb/>
　士鞅前日伐鮮虞今復圍之鞅欲立功也鮮虞何罪<lb/>
　哉<lb/>
<pb n="14b"/>
六年春王正月癸亥鄭游速帥師滅許以許男斯歸<lb/>
　鄭虐於許乆矣許倚楚而抗鄭凡四遷而附之今呉<lb/>
　入郢楚幾為墟許復何恃哉此其所以卒為鄭滅也<lb/>
　治内以自强者内固則四鄰懼之倚勢以為重者勢<lb/>
　去則四鄰疾之許不能自治其國以結好於鄰邦乃<lb/>
　倚屢遷以疾仇於鄭楚敗勢隳仇方得志一舉而滅<lb/>
　抑自取爾然鄭蕞爾小邦自保未固而利於滅人其<lb/>
　為惡固不誅而暴矣許男書名不死社稷也<lb/>
<pb n="15a"/>
二月公侵鄭公至自侵鄭<lb/>
　魯自舎中軍之後三軍皆𨽻於三家征伐盡出於三<lb/>
　族公未嘗自將而出也惟昭二十六年公圍成則用<lb/>
　齊師爾公無一旅之衆也今意如死定公初能有立<lb/>
　故復自將而一侵鄭聖人固不與其無故而侵鄭然<lb/>
　幸其以漸而得權也其後侵齊㑹晉圍成皆以師行<lb/>
　其收兵之原葢始於此不可不考也<lb/>
夏季孫斯仲孫何忌如晉<lb/>
<pb n="15b"/>
　晉至是六卿日熾政出多門不復修伯業矣二大夫<lb/>
　聘之非畏晉也於時天下之與晉惟魯爾鄭衛皆附<lb/>
　於齊公既侵鄭懼齊鄭合而伐魯故如晉焉使介並<lb/>
　書敵也左氏以為陽虎使何忌報幣且三家均秉魯<lb/>
　權而季氏獨為彊虎季氏之陪臣安能使何忌哉左<lb/>
　氏徒見其並車出聘附㑹為是説爾<lb/>
秋晉人執宋行人樂祁犁<lb/>
　行人非所當執也執行人是絶兩君之好也晉固不<lb/>
<pb n="16a"/>
　能宗諸侯爾今宋以樂祁犁聘之葢亦勤矣晉不能<lb/>
　享之以懐諸侯乃執之以拒來者宜其不能復伯也<lb/>
　要之晉政多門為行人者亦何所適從哉悦於甲則<lb/>
　怒於乙六卿互植其黨以相傾此亦足見行人之難<lb/>
　於晉而無怪夫諸侯之不歸晉也<lb/>
冬城中城<lb/>
　魯既侵鄭聘晉而不與齊景懼有齊患故城中城備<lb/>
　齊也中城在海州海州齊境也穀梁以為三家張葢<lb/>
<pb n="16b"/>
　以中城為城之中疎矣<lb/>
季孫斯仲孫忌帥師圍鄆<lb/>
　齊侯取鄆以居昭公卒之鄆潰遂貳於齊齊不我歸<lb/>
　也今圍鄆貳於齊矣不書伐齊鄆本内邑故也以圍<lb/>
　叛邑為文然卒不能得鄆迄十年夾谷之㑹然後與<lb/>
　讙及龜隂來歸焉仲孫何忌曰仲孫忌闕文公羊以<lb/>
　為譏二名鑿矣<lb/>
七年春王正月<lb/>
<pb n="17a"/>
夏四月<lb/>
秋齊侯鄭伯盟于鹹<lb/>
　晉不能修霸業故使齊景出而求諸侯景公在位幾<lb/>
　五十載其間厯晉平晉昭晉頃未嘗敢出而爭諸侯<lb/>
　今耄矣徒見晉定痡弱六卿内張諸侯無所宗主故<lb/>
　出而㑹鄭衛之君然得鄭得衛而外懼呉楚内虞晉<lb/>
　魯亦何為哉徒賈爭端爾惟鄭有魯兵故鄭親之衛<lb/>
　則加兵而後至凡再盟而得二國霸業如此不亦勞<lb/>
<pb n="17b"/>
　乎<lb/>
齊人執衛行人北宫結以侵衛<lb/>
齊侯衛侯盟于沙<lb/>
　衛葢志於從齊而難於叛晉行人聘齊此衛之諼所<lb/>
　以召齊兵也齊侯察之遂因其志執結以侵衛故兵<lb/>
　未及境而遂為沙之盟焉晉悼之世鄭將叛楚而從<lb/>
　晉也故誘楚伐宋以召晉兵晉伐鄭鄭遂同蕭魚之<lb/>
　㑹焉則衛之從齊葢亦齊之遺謀也不然衛何負於<lb/>
<pb n="18a"/>
　齊齊執其行人而侵之哉<lb/>
大雩<lb/>
齊國夏帥師伐我西鄙<lb/>
　齊之伐我有二志焉外若為鄭報侵鄭之師而内實<lb/>
　為己償圍鄆之役也且鄆本魯邑既取以居昭公因<lb/>
　遂為固有豈義也哉無怪乎魯之圍鄆何以報為而<lb/>
　魯之侵鄭固曰無名然豈得假是以濟其私哉故公<lb/>
　明年再侵齊鄆故也茍齊師為鄭伐我公何不遂伐<lb/>
<pb n="18b"/>
　鄭哉用是知國夏之師報圍鄆之役也<lb/>
九月大雩<lb/>
　一時而再雩瀆上帝矣<lb/>
冬十月<lb/>
八年春王正月公侵齊<lb/>
公至自侵齊<lb/>
二月公侵齊<lb/>
三月公至自侵齊<lb/>
<pb n="19a"/>
　公三月而侵齊者再何疾於齊之深也公之疾齊非<lb/>
　茍報西鄙之伐葢以鄆之在齊也齊取鄆以居公初<lb/>
　以為恩及圍之而不反則更以為讎魯之地分裂於<lb/>
　三家兵民皆以之定公即位粗能少復兵柄而鄆魯<lb/>
　之劇邑也乃失之於齊此定所以欲得鄆以張公室<lb/>
　歟故不恤金革之勞而三月之間兩侵齊也然齊利<lb/>
　其賦入固未忍挈以償魯故侵伐雖頻而鄆卒不歸<lb/>
　迄十年夾谷之㑹聖人相禮一言而復三田其賢於<lb/>
<pb n="19b"/>
　三軍之衆逺矣則夫今日侵齊明日侵齊何益哉深<lb/>
　其怨而已矣<lb/>
曹伯露卒<lb/>
夏齊國夏帥師伐我西鄙<lb/>
　報公之侵<lb/>
公㑹晉師于瓦公至自瓦<lb/>
　危哉晉魯之謀也魯被齊兵晉將救之不直赴難而<lb/>
　師次於瓦瓦衛地也晉固不能救矣而魯方受伐乃<lb/>
<pb n="20a"/>
　不謀内禦而出㑹晉師於衛地何其疎也使齊益兵<lb/>
　以攻魯魯何以待之哉吾竊為魯懼無乃兵在三家<lb/>
　各將以禦齊而公單車出㑹邪不然齊兵不止為西<lb/>
　鄙之伐而已然君不在則威望已空固招冦之階也<lb/>
　此非守國之策聖人書之亦所以垂戒歟<lb/>
秋七月戊辰陳侯栁卒<lb/>
晉士鞅帥師侵鄭遂侵衛<lb/>
　晉之侵鄭侵衛葢已晚矣臯鼬一盟之後晉不能一<lb/>
<pb n="20b"/>
　出而主諸侯及齊乗隙而盟鄭衛乃欲以兵爭之彼<lb/>
　衛鄭固知晉方内乖君臣之禮不足與也故雖受兵<lb/>
　而叛晉益堅冬又為曲濮之盟不事晉也<lb/>
𦵏曹靖公<lb/>
九月𦵏陳懷公<lb/>
季孫斯仲孫何忌帥師侵衛<lb/>
　晉師㑹於瓦於魯無絲毫之益而二大夫侵衛於魯<lb/>
　有餽餉之害侵衛固不能得衛而徒為晉怒齊故明<lb/>
<pb n="21a"/>
　年有五氏之次焉則夫侵衛之師謂之招冦可也<lb/>
冬衛侯鄭伯盟于曲濮<lb/>
　衛鄭既叛晉從齊然比於齊者二國而已秋晉兩侵<lb/>
　衛鄭而衛繼受魯兵鄭見侵者一而衛見侵者再鄭<lb/>
　懼衛復從晉則鄭孤衛懼鄭復叛齊則衛弱故二君<lb/>
　盟於曲濮誓從齊而堅叛晉也<lb/>
從祀先公<lb/>
　禮三年喪畢則禘而附新主於廟今昭公之薨於是<lb/>
<pb n="21b"/>
　九年而新主始得入廟何哉昭公為季氏逼逐而死<lb/>
　於乾侯七月而喪至季氏溝絶其地域又不得同於<lb/>
　先君而𦵏於墓道之南至孔子為司冦然後溝而合<lb/>
　諸墓則其主未得入廟也宜矣今三家侈極而衰陪<lb/>
　臣執國命欲假小善而售其大惡假小仁以濟其大<lb/>
　不義故以昭公之主從祀於大廟葢將昭季氏之罪<lb/>
　移魯民之心以成其姦也其事雖順然不幸而出於<lb/>
　逆人之手聖人悲之以隠其義不書大事不書禘不<lb/>
<pb n="22a"/>
　書有事茍一書之則若事出於定公而後世不知其<lb/>
　由於陽貨也故直書曰從祀先公則知非主祭者為<lb/>
　之出於其下也明矣故繼書盜竊寳玊大弓之事則<lb/>
　事由陽貨可知也先儒皆以為順祀閔僖惟馮山得<lb/>
　是説實合乎春秋吾從之<lb/>
盜竊寳玊大弓<lb/>
九年春王正月<lb/>
夏四月戊申鄭伯蠆卒<lb/>
<pb n="22b"/>
得寳玊大弓<lb/>
　國之大事在祀與戎成王康周公而施及其子孫豈<lb/>
　茍然哉故於分器之間特寓其所以康之之意寳玊<lb/>
　所以祀神祇大弓所以重戎事錫異物以示異禮使<lb/>
　其子子孫孫世守是訓以長保其國家也及其後世<lb/>
　不知成王所以錫寳玊大弓者本於事神保民而已<lb/>
　侈心一生謂我皇祖周公常履大寳故先王錫寳以<lb/>
　示禮天地四方遂僭郊僭大雩賜大弓以示征伐四<lb/>
<pb n="23a"/>
　國遂作丘甲作三軍原其錫是二物初不如是之僭<lb/>
　而後世不令子孫沿之而僭禮爾陽虎斗筲之人遂<lb/>
　謂魯之禮樂征伐在二物故竊之以逃謂吾得二物<lb/>
　則禮樂征伐一旦在己也不知寳器待人而後寳非<lb/>
　周公子孫則亦安用是物哉然錫二物特寓其意爾<lb/>
　非謂祀與戎果在二物也子孫沿物而僭禮於前固<lb/>
　已疎矣陽虎因之以盜竊於後何其愚哉卒之倀倀<lb/>
　然抱其空器而無所用之乃復挈而來歸凡有非其<lb/>
<pb n="23b"/>
　有曰竊不求而得之曰得彼既有之矣復不求而自<lb/>
　得亦足以見寳玊大弓無所用於虎而虎之愚不可<lb/>
　及也虎固愚矣而寳玊大弓竊之書得之書何邪以<lb/>
　周公分器為重也虎何足誅哉故曰盜而已<lb/>
六月𦵏鄭獻公<lb/>
秋齊侯衛侯次于五氏<lb/>
　聖人於春秋不妄假人以美名不妄誣人以惡迹必<lb/>
　核其實而書之齊侯衛侯次於五氏五氏晉地也葢<lb/>
<pb n="24a"/>
　謀伐晉矣然徒次而不能伐則春秋不以伐加之齊<lb/>
　晉何憾哉徒以晉不能霸景公以垂白之年故乗其<lb/>
　弱而求諸侯然齊桓之霸諸侯無敢不從而晉獨不<lb/>
　至桓公置而不問以為雖無晉不害為霸也今景公<lb/>
　纔得百里之衛以為已援宋魯陳鄭曹滕莒邾無一<lb/>
　介從齊遂欲脅區區之衛以干大國亦見其非所以<lb/>
　謀霸也妄圖而已摟二國之兵趦趄於晉境而不敢<lb/>
　犯晉之一毛此何為哉彼不能伐矣而徒以次焉聖<lb/>
<pb n="24b"/>
　人不遂加以伐之之惡葢迹未形而豫加之則人有<lb/>
　所不服非所以為大中之法也故書其次而義自見<lb/>
　焉<lb/>
秦伯卒<lb/>
冬𦵏秦哀公<lb/>
十年春王三月及齊平<lb/>
夏公㑹齊侯于夾谷公至自夾谷<lb/>
　平以釋兩君之忿㑹以通二國之好既平矣而講好<lb/>
<pb n="25a"/>
　於壇坫是誠春秋之美事也昭七年暨齊平叔孫婼<lb/>
　如齊涖盟定十一年及鄭平叔還如鄭涖盟則是既<lb/>
　平而加之以疑爾既平復疑何足言好哉今定公既<lb/>
　及齊平而兩君㑹於夾谷禮也故春秋兩君相見不<lb/>
　以事㑹而書至者惟此而已非盟非伐何功以告廟<lb/>
　哉以兩君交好為禮而䇿勲也用是知夾谷之㑹獨<lb/>
　異於春秋傳者為孔子攝相是㑹信矣<lb/>
晉趙鞅帥師圍衛<lb/>
<pb n="25b"/>
　討五氏之次也然不討齊而圍衛晉固怯大而陵小<lb/>
　也<lb/>
齊人來歸鄆讙龜隂田<lb/>
　禮之用大矣以之禦彊而彊屈以之折姦而姦消禮<lb/>
　固未嘗一日而離乎世顧所以用之者難其人矣孔<lb/>
　子相魯一用於夾谷之㑹堂堂之齊君臣慚赧沮縮<lb/>
　若無所容其身故三田不請而自歸焉信大禮之足<lb/>
　以折姦暴也鄆自齊人取以居昭公卒鄆潰遂入於<lb/>
<pb n="26a"/>
　齊齊不我歸也六年季孫斯仲孫何忌圍之而不克<lb/>
　齊視之若固有反以讎魯國夏再伐我西鄙公亦再<lb/>
　侵而報之不能得也魯葢憚兵戎之役無志於取矣<lb/>
　故春及齊平兩君為好而齊以姦暴干之聖人厯階<lb/>
　一言而齊侯愧恥併與所謂讙及龜隂而來歸焉魯<lb/>
　豈志於得田哉齊自歸之也故書曰來歸與齊人歸<lb/>
　我濟西田與歸讙及闡異矣聖人豈以是為己功哉<lb/>
　志其實而已讙龜即汶陽田吾於成二年既言之<lb/>
<pb n="26b"/>
叔孫州仇仲孫何忌帥師圍郈<lb/>
秋叔孫州仇仲孫何忌帥師圍郈<lb/>
　郈叔氏之邑也自封植而自圍之出乎爾者反乎爾<lb/>
　者也已横逆而不有其君何怪乎郈之叛己也哉費<lb/>
　季氏邑也成孟氏邑也皆自封植而自取叛則夫三<lb/>
　家之抗君非己之利適所以自貽害矣昭十三年費<lb/>
　叛至是郈叛明年成叛然三家知圍叛而不知叛由<lb/>
　己生使三家而能自反挈國柄以復歸於公室則三<lb/>
<pb n="27a"/>
　邑將不圍而自服三邑臣於主三家臣於君魯其遂<lb/>
　復泰和之治乎今蕞爾之郈二大夫再圍而不克叔<lb/>
　也仲也觀乎此亦可以自咎矣<lb/>
宋樂大心出奔曹宋公子地出奔陳<lb/>
　樂大心宋之大夫也公子地宋之貴戚也外而大夫<lb/>
　内而貴戚一日而俱奔宋政亂矣明年辰及佗彄皆<lb/>
　奔隨而叛宋之亂者五年而後定自大心與地為初<lb/>
　也景公之為君葢可知矣左氏之説鄙且誣吾不欲<lb/>
<pb n="27b"/>
　觀之<lb/>
冬齊侯衛侯鄭游速㑹于安甫<lb/>
　安甫之盟盟鄭也鄭獻叛晉從齊不乆而卒聲公即<lb/>
　位齊懼其貳也故盟其大夫大夫不可以先君故次<lb/>
　衛侯<lb/>
叔孫州仇如齊<lb/>
　拜三田之歸也<lb/>
宋公之弟辰暨仲佗石彄出奔陳<lb/>
<pb n="28a"/>
　宋公之弟舉其貴也仲佗石彄秉宋之權也貴而無<lb/>
　權則無以濟其姦故必脅權以奔焉宋公之弟辰暨<lb/>
　仲佗石彄出奔陳暨之為言彊也仲石為辰之所彊<lb/>
　不得已而從其奔是之為暨樂大心公子地既奔辰<lb/>
　將從之然大心與地皆非權之所係徒從之無益也<lb/>
　故脅仲石而俱奔焉貴得權而侈權得貴而尊故明<lb/>
　年遂入於蕭以叛權與貴交相濟以成其叛心也然<lb/>
　是謀實啟於辰故以暨書之而仲石為國大臣聽貴<lb/>
<pb n="28b"/>
　戚之脅而從其叛其罪葢亦著矣辰書弟非能弟也<lb/>
　宋公有以寵之以致其叛歟故書曰弟病宋公也<lb/>
十有一年春宋公之弟辰及仲佗石彄公子地自陳入<lb/>
于蕭以叛<lb/>
　出奔書暨辰彊之也二子有所不得已也入叛書及<lb/>
　辰主也二子悦從之也難乎奔而易於叛仲石固庸<lb/>
　臣乎初而奔也則疑謀有所不濟故難以暨之今而<lb/>
　叛也以為事無有不捷故易而及之奔固不難而叛<lb/>
<pb n="29a"/>
　何㨗吾於此知仲石誠庸夫也公子地之奔固已有<lb/>
　亂心矣故卒從二子以入叛而左氏妄為之立𫝊此<lb/>
　所以得吾之不信也<lb/>
夏四月秋宋樂大心自曹入于蕭<lb/>
　左氏謂樂大心以公命逆喪大心不欲偽疾而奔若<lb/>
　然則今何以從四子入於蕭乎則大心實四子之黨<lb/>
　先奔曹而四子不從今四子已入叛既成矣故反而<lb/>
　從之則其初也果不欲逆喪而奔乎用是知左氏之<lb/>
<pb n="29b"/>
　説非實也<lb/>
冬及鄭平叔還如鄭涖盟<lb/>
　六年公侵鄭為晉也今日及鄭平為齊也昔魯親晉<lb/>
　而鄭附齊故為晉侵鄭今魯與齊平而鄭睦於齊故<lb/>
　為齊平鄭魯之反復於齊晉之間故已彊聒爾然能<lb/>
　釋怨窒忿平齊平鄭以成鄰國之好葢亦休焉然既<lb/>
　平矣而繼之以盟以平之未足言信葢春秋之世非<lb/>
　盟不信也此與暨齊平叔孫婼如齊涖盟者同耳<lb/>
<pb n="30a"/>
十有二年春薛伯定卒<lb/>
夏𦵏薛襄公<lb/>
叔孫州仇帥師墮郈<lb/>
　義見下<lb/>
衛公孟彄帥師伐曹<lb/>
　春秋之末霸主不作小國相侵非復有怨隙而後交<lb/>
　兵也彊凌弱衆暴寡耳曹與衛何憾哉二年之間凡<lb/>
　再伐曹而不能得宋出而乗之屢疾於曹哀八年宋<lb/>
<pb n="30b"/>
　人入曹以曹伯陽歸雖其惡成於宋而衛實啟之君<lb/>
　子責首惡猶曰衛滅曹也<lb/>
季孫斯仲孫何忌帥師墮費<lb/>
　三都之叛三家患之則墮三都固三家之利也是以<lb/>
　季路一言而叔氏墮郈季氏墮費而説者乃以為孔<lb/>
　子為之噫聖人豈如是之謬哉公山弗擾以費叛召<lb/>
　子欲往子路不恱曰何必公山氏之之也子曰夫召<lb/>
　我者而豈徒哉如有用我者吾其為東周乎此孔子<lb/>
<pb n="31a"/>
　之志也孔子即公山氏以興東周亦豈欲為季氏墮<lb/>
　其邑乎葢將教公山氏臣於季氏教季氏臣於公教<lb/>
　公朝於天子爾以魯先之而率天下天下皆然是東<lb/>
　周之從而興也豈茍為季氏墮費而滋季氏之勢乎<lb/>
　此好勇不顧義之謀葢出於季路審矣彼不恱孔子<lb/>
　之即公山氏是欲墮其邑之義也然公山弗狃果帥<lb/>
　費人以襲魯入及公側孔子為司冦命伐之乃北嗚<lb/>
　呼危哉㣲孔子為司冦公其不死於難乎故夫墮三<lb/>
<pb n="31b"/>
　都者為三家除患爾何益於魯三家病則魯之利三<lb/>
　家之患既除則勢從而張吾未見其利也墮郈墮費<lb/>
　謂之忠於二家則然爾謂之忠於魯則不可或曰古<lb/>
　者家不藏甲大夫無百雉之城今叔氏之郈公山氏<lb/>
　之費皆過制也故不能以不墮此又不然以為過制<lb/>
　則宜奪之於初今勢逼叛成安能奪之哉聖人不為<lb/>
　此僥倖萬有一㨗之功以危宗社也今墮郈墮費幸<lb/>
　而捷及圍成則不能克矣聖人之技無乃亦有窮乎<lb/>
<pb n="32a"/>
　則夫之公山氏而化其服者聖人之志也墮郈墮費<lb/>
　以幸其成者非聖人之心也<lb/>
秋大雩<lb/>
冬十月癸亥公㑹齊侯盟于黄<lb/>
　决魯叛晉之心也<lb/>
十有一月丙寅朔日有食之<lb/>
公至自黄<lb/>
十有二月公圍成至自圍成<lb/>
<pb n="32b"/>
　成孟氏邑也公斂處父居之叔氏之郈季氏之費皆<lb/>
　自墮之而孟氏之成則舉以待公仲孫何忌豈忠於<lb/>
　公者哉己所不欲則勿施於公也昭二十六年公自<lb/>
　鄆圍成成固守而不屈則成葢嘗死附於仲孫矣何<lb/>
　忌以其附於己故不欲墮焉然實成有二心故何忌<lb/>
　亦不自圍而畀公圍之圍之而克邑固已之邑也圍<lb/>
　而不克徳歸於己而怨歸於公成既怨公已從而撫<lb/>
　之則死為己用此何忌之姦謀也費之墮無損於己<lb/>
<pb n="33a"/>
　則何忌助其墮成之圍害切於身則何忌避其怨則<lb/>
　夫何忌者尤姦人之雄乎然公之圍成其為失計大<lb/>
　矣成叛於仲孫固魯之利俾仲氏自圍而自墮之聽<lb/>
　其勝負於魯無傷也而公乃為仲氏圍叛邑得之未<lb/>
　必歸公而失之實損於魯吾於此見公之失計也郈<lb/>
　費之墮説者以為孔子為之此毋乃亦孔子為之歟<lb/>
　宜君子之不信也明矣<lb/>
十有三年春齊侯衛侯次于垂葭<lb/>
<pb n="33b"/>
　九年為五氏之次以謀晉卒不敢伐今又次於垂葭<lb/>
　逡巡而退晉雖自内予有圍無所事於外然實大國<lb/>
　也齊何敢犯之既不敢犯而必為是次何益哉易曰<lb/>
　不能退不能遂無攸利其齊景之謂也<lb/>
夏築蛇淵囿<lb/>
　成公築鹿囿昭公築郎囿定公築蛇淵囿魯一國而<lb/>
　為囿者三且築而虞之芻蕘雉兔者何為哉文王之<lb/>
　囿不如是也<lb/>
<pb n="34a"/>
大蒐于比蒲<lb/>
　義在昭公八年與十一年<lb/>
衛公孟彄帥師伐曹<lb/>
　義在十二年<lb/>
晉趙鞅入于晉陽以叛<lb/>
　晉至定公六卿益横勢醜力齊互相併吞趙鞅之叛<lb/>
　葢與荀氏士氏交惡而相攻懼不敵也故入其私邑<lb/>
　據甲以抗之雖私相惡而晉陽之民晉陽之甲豈得<lb/>
<pb n="34b"/>
　視為己有哉據邑取甲是乃所以為叛也聖人不誣<lb/>
　人以惡入也叛也天下之惡名豈妄以加人乎聖人<lb/>
　書入書叛而傳者乃以為非叛吾所不曉若其實叛<lb/>
　則聖人當何辭以書之說者徒見春秋之書叛無復<lb/>
　書歸者而趙鞅書歸於晉則疑鞅初非叛也不知鞅<lb/>
　初與荀士交惡荀士脅君以抗已鞅無以得君也故<lb/>
　入晉陽以叛倚晉陽之甲以抗之既而荀士二子亦<lb/>
　不容於君乃入於朝歌以叛故鞅舍晉陽以歸晉復<lb/>
<pb n="35a"/>
　脅君以抗荀士也兩彊角立勝負未判鞅以為用晉<lb/>
　陽以敵荀士則於理為叛而於勢為逆歸脅君以敵<lb/>
　二子則於義為臣於勢為順故寜捨叛而復臣焉其<lb/>
　志在於抗二子而必去之非謂悔其叛而復歸也<lb/>
冬晉荀寅士吉射入于朝歌以叛晉趙鞅歸于晉<lb/>
　二子趙鞅之仇也始脅君以敵鞅情伉勢逼左右所<lb/>
　不容故入於朝歌以叛鞅以其失君而出也因捨晉<lb/>
　陽以歸焉以謂得君以拒之孰愈於據邑以抗之哉<lb/>
<pb n="35b"/>
　則鞅之歸固非善也機也而説者以歸為善而入為<lb/>
　惡吾既辯之觀乎此由是以証吾言矣然晉定為國<lb/>
　而諸大夫出入相攻臯門之外滙為戰場朝以為叛<lb/>
　逆暮以為股肱其能乆安乎及其子孫而卒為四卿<lb/>
　所滅其所由來漸矣<lb/>
薛弑其君比<lb/>
　稱國以弑君無道也<lb/>
十有四年春衛公叔戍來奔衛趙陽出奔宋<lb/>
<pb n="36a"/>
　春秋自昭公以還諸侯之政皆出於大夫非特魯為<lb/>
　然也怙權相併相睇以目一毫之隙譖訴從之故叛<lb/>
　則三五而叛奔則三五而奔立黨相傾黨一墮則魚<lb/>
　貫而出奔宋華亥向寜華定相拉而奔陳復相比而<lb/>
　入叛邾庶其畀我及黒肱相踵而來奔或竊邑以來<lb/>
　宋樂大心一出而四子從之其叛也五子為旅趙鞅<lb/>
　一叛而三大夫角立其歸也二子出奔今衛之亂叔<lb/>
　戍趙陽岐途而兩奔繼而北宫結奔魯公孟彄奔鄭<lb/>
<pb n="36b"/>
　是豈一一得罪於君而君逐之相抗不勝無所容而<lb/>
　逃也諸侯主祭與號而已安暇問其出入哉而左氏<lb/>
　屑屑然附㑹一饌一馬之隙以合之吾哂其不達大<lb/>
　義矣學者無觀焉<lb/>
二月辛巳楚公子結陳公孫佗人帥師滅頓以頓子牂<lb/>
歸<lb/>
　頓葢楚之與也世役於楚定四年晉乗楚亂合諸侯<lb/>
　而侵楚頓亦叛楚而從之雖十八國之君不能損楚<lb/>
<pb n="37a"/>
　之一毛而頓子胡子皆因是而滅楚今年滅頓明年<lb/>
　滅胡憾其從晉而忘己也小國之從違可不謹乎陳<lb/>
　以中國從荆蠻以滅小國其罪不待貶而著頓子書<lb/>
　名不死社稷也<lb/>
夏衛北宫結來奔<lb/>
　公叔戍之黨也<lb/>
五月於越敗呉于檇李<lb/>
　檇李呉地越伐呉呉子禦之為越所敗不書戰詐敗<lb/>
<pb n="37b"/>
　也左氏以為呉伐越呉伐越安得戰於呉地也<lb/>
呉子光卒<lb/>
公㑹齊侯衛侯于牽公至自㑹<lb/>
　牽晉地也在今之魏郡齊衛嘗次於五氏次於垂葭<lb/>
　謀伐晉而不能今晉有荀寅士吉射之叛故復㑹於<lb/>
　牽以謀之然伐則伐矣安用㑹焉葢畏晉而有貶也<lb/>
　欲伐晉則患晉之彊有所不勝欲因荀氏以攻晉則<lb/>
　畏諸侯之議已故首鼠不前徒㑹而反爾齊景真髦<lb/>
<pb n="38a"/>
　而崛彊者歟魯衛從之葢亦迂矣<lb/>
秋齊侯宋公㑹于洮<lb/>
　宋未嘗從齊也今以晉之亂魯衛皆從齊始勉而從<lb/>
　之結四隣之好而已非曰盟主也<lb/>
天王使石尚來歸脤<lb/>
　詩之臣工諸侯助祭遣於廟周官宗伯脤膰親兄弟<lb/>
　之國葢諸侯助祭則王與諸侯共享多福故有歸脤<lb/>
　之禮自入春秋助祭之禮不復夢見而天王反歸脤<lb/>
<pb n="38b"/>
　此上下俱失也然不助祭之罪重而歸脤之責輕何<lb/>
　則厚往而薄來固不失為懐諸侯之術然春秋諸侯<lb/>
　跋扈甚矣安可懐哉聘贈錫命安受而不荅況脤膰<lb/>
　㣲物魯葢以為不腆而怨之矣尚何責其不助祭乎<lb/>
　自宣十年王使季子來聘其後無一介及魯葢不忍<lb/>
　其伉而不復聘問也景王之崩叔鞅嘗㑹𦵏故恭王<lb/>
　於是以脤禮來歸為王之命則甚腆而魯之罪尚容<lb/>
　輕戮乎書之葢嘆周室之衰厚往而不能薄來也<lb/>
<pb n="39a"/>
衛世子蒯聵出奔宋<lb/>
　凡世子而不没世子者非其罪惟蔡般許止之弑則<lb/>
　不書世子無以見其弑君父故書世子焉若宋世子<lb/>
　痤陳世子偃師皆非其罪也若夫為世子而不能世<lb/>
　其國則黜世子以譏之鄭忽是也今衛世子大無般<lb/>
　止之惡而小無忽之罪則書世子非貶也是時靈公<lb/>
　不君外則羣臣不和而大夫出奔内則閨門不睦而<lb/>
　世子不安其位君臣父子之義兩絶安得保其無亂<lb/>
<pb n="39b"/>
　哉古之孝者逢父怒小杖受大杖走懼傷髪膚以貽<lb/>
　父之戚也自入春秋未有君父存而世子出奔惟蒯<lb/>
　聵爾靈公嬖於南子而不利於蒯聵使蒯聵而為申<lb/>
　生則靈公有晉獻之惡故寜避而奔焉則蒯聵固未<lb/>
　失為孝也然不幸為蒯聵葢亦難矣其奔也雖違父<lb/>
　命而不遺父惡此春秋所以無貶辭也若以左氏弑<lb/>
　南子之說則聖人不當書世子矣宜劉敞之所不取<lb/>
　也<lb/>
<pb n="40a"/>
衛公孟彄出奔鄭<lb/>
　以蒯聵故<lb/>
宋公之弟辰自蕭來奔<lb/>
　宋公之弟辰及四子皆入蕭以叛而辰獨來奔辰主<lb/>
　其叛辰奔則四子可知矣背君竊邑未有遂其謀者<lb/>
　而亂臣賊子終不能無其心愚而妄圖僥倖其或遂<lb/>
　也其免於大戮幸矣此可以為叛亂者之戒<lb/>
大蒐于比蒲<lb/>
<pb n="40b"/>
　義見昭八年及十一年<lb/>
邾子來㑹公<lb/>
　公蒐於比蒲而邾子來㑹公此何禮哉公如晉衛侯<lb/>
　㑹公於㳫公還自晉鄭伯㑹公於棐固曰非禮然有<lb/>
　求而㑹君子不責其禮今邾何求於魯哉自三年為<lb/>
　拔之盟魯邾雖通而邾未嘗一朝魯今因公出而㑹<lb/>
　之非禮可知邾子亦知其失也故明年來朝以葢其<lb/>
　失焉書曰來來比蒲也比蒲魯地蕭叔朝公亦曰來<lb/>
<pb n="41a"/>
　來穀也穀齊地劉敞謂言來㑹公非在外似失之<lb/>
城莒父及霄<lb/>
　城莒父及霄以城二邑書也一時而城二邑勞民甚<lb/>
　矣不書冬闕文<lb/>
十有五年春王正月邾子來朝<lb/>
　㑹公於比蒲非禮也懼公責其不恭故來朝以刷前<lb/>
　日之非也<lb/>
鼷鼠食郊牛牛死改卜牛<lb/>
<pb n="41b"/>
二月辛丑楚子滅胡以胡子豹歸<lb/>
　義同頓子<lb/>
夏五月辛亥郊<lb/>
　五月非郊之時以改卜牛也帝牛在滌三月至是養<lb/>
　牲始成故五月而郊不書用義在成十七年<lb/>
壬申公薨于髙寢<lb/>
　定公亦中智之君也在位十有五年雖無顯善亦無<lb/>
　巨惡乗昭公之後政在季氏粗能收攬國柄親盟親<lb/>
<pb n="42a"/>
　㑹親兵魯民粗知有君其賢於昭公逺矣一用孔子<lb/>
　相夾谷之㑹齊人懾屈來歸侵地然使其始終用之<lb/>
　俾聖人得施其一二于天下則豈徒為魯定公哉惜<lb/>
　乎得之不用用之不乆抑亦天未欲平治天下乎人<lb/>
　不勝天固無以尤定公也孔子既行三家復張葢權<lb/>
　移於下已奕奕四世定公亦安能一朝而取之然比<lb/>
　襄昭之世葢亦十得其二三矣不為無益於魯也<lb/>
鄭罕達帥師伐宋<lb/>
<pb n="42b"/>
　宋鄭未嘗有隙今罕達帥師而伐宋左氏以為公子<lb/>
　地在鄭故鄭伐宋為公子地也雖於經無奔鄭之文<lb/>
　然五子之叛公弟辰來奔則四子必有所從出矣則<lb/>
　夫地之在鄭理或然也然弟叛宋而歸鄭鄭復庇之<lb/>
　宋不伐鄭幸矣鄭反醜正黨惡以賈怨於鄰國則鄭<lb/>
　之罪不貶自著卒之終春秋之世宋鄭交兵自罕達<lb/>
　之師始自罕達之師不義為己甚造兵端怙大惡不<lb/>
　可不誅也然聖人書之若無貶辭何耶葢自文以下<lb/>
<pb n="43a"/>
　大夫多不去世族政在大夫也學者迹其善惡以定<lb/>
　襃貶不必泥其文<lb/>
齊侯衛侯次于渠蒢<lb/>
　欲救宋而不能也且鄭非彊國合齊衛以敵之何懼<lb/>
　而不救嗚呼是則有其故矣齊景初求諸侯鄭先附<lb/>
　之既而得衛得魯皆鄭謀之最後宋亦附齊前年洮<lb/>
　之盟是也今鄭伐宋欲救宋則失乆好之鄭欲勿救<lb/>
　則失新附之宋故出兵以觀望於二國之間而任其<lb/>
<pb n="43b"/>
　勝負焉鄭勝則媚於鄭曰吾次渠蒢為犄角之助也<lb/>
　宋勝則媚於宋曰吾次渠蒢有救援之功也二國勝<lb/>
　負相當則又兩媚於宋鄭之間而兩助之此齊侯之<lb/>
　姦謀也不然渠蒢之次不救不伐欲何為哉聖人惡<lb/>
　其佞也故書次不書救不予其無實而求名也<lb/>
邾子來奔喪<lb/>
　諸侯奔天子之喪子奔父喪舍此則視親之逺近而<lb/>
　加遲速焉禮也亦人之情也邾於魯為隣國何用奔<lb/>
<pb n="44a"/>
　喪哉其禮過矣葢邾自昭公之世為魯所虐不勝其<lb/>
　㣲且辱也定公之世為拔之盟終其世不犯於邾邾<lb/>
　人徳之故來㑹來朝今公之薨邾實悼之故忘其卑<lb/>
　屈而奔喪焉於禮雖非而於情則甚惻矣大之比小<lb/>
　誠為國之善教春秋之君鮮能有之者定公有之而<lb/>
　邾人奔喪滕子㑹𦵏推此以達天下文王之事也説<lb/>
　者皆責邾子之非而吾於此見定公之仁也<lb/>
秋七月壬申姒氏卒<lb/>
<pb n="44b"/>
　定之妾哀之母也母以子貴哀未君故姒氏不得稱<lb/>
　夫人不以小君禮治之故𦵏不書小君也<lb/>
八月庚辰朔日有食之<lb/>
九月滕子來㑹𦵏<lb/>
　以大夫正也親㑹之非禮也<lb/>
丁巳𦵏我君定公雨不克𦵏戊午日下昃乃克𦵏<lb/>
　義同宣八年<lb/>
辛巳𦵏定姒<lb/>
<pb n="45a"/>
　子未成君母不得稱小君<lb/>
冬城漆<lb/>
　漆葢邾邑庶其以漆閭丘來奔及是魯城而有之漆<lb/>
　為魯乆矣今城之知貳于邾也齊侯取鄆居公既而<lb/>
　遂取為己有魯屢伐齊必得而後已今得邾邑自城<lb/>
　之而不以償邾何重己之得輕人之失哉使定公不<lb/>
　死必無是舉此必三家之謀城之為固有爾故明年<lb/>
　仲孫伐邾哀公之世虐邾尤甚魯實何憾於邾利其<lb/>
<pb n="45b"/>
　土地而已用是知定公之恤邾為厚此所以得其來<lb/>
　朝奔喪也<lb/>
　　　右定公盡一十五年<lb/>
　<lb/>
　<lb/>
　<lb/>
　<lb/>
　春秋經筌卷十五<lb/>
</p>
<p>
</p>
  </div>
</body>
</text>
</TEI>
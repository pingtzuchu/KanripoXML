<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋經筌</head>
    <p>
<pb n="1a"/>
欽定四庫全書　　　　　　　經部五<lb/>
　春秋經筌　　　　　　　　　春秋類<lb/>
　　　提要<lb/>
　　　　<hi>臣</hi>等謹按春秋經筌十六卷宋趙鵬飛撰鵬飛<lb/>
　　　　字企明號木訥綿州人其意以説經者拘泥三傳各守<lb/>
　　　　師説多失聖人本㫖故為此書主於據經解經其自<lb/>
　　　　序曰學者當以無傳明春秋不可以有傳求春秋<lb/>
　　　　無傳以前其㫖安在當黙與心㑹矣又曰三<lb/>
<pb n="1b"/>
　　　　傳固不足據然公吾心而評之亦有時得聖<lb/>
　　　　意者夫三傳去古未逺學有所受其間經師<lb/>
　　　　衍說漸失本意者固亦有之然必一舉而刋<lb/>
　　　　除則春秋所書之人無以核其事所書之事<lb/>
　　　　無以核其人即以開卷一兩事論之元年春<lb/>
　　　　王正月不書即位其失在夫婦嫡庶之間茍<lb/>
　　　　無傳文雖有窮理格物之儒殫畢生之力據<lb/>
　　　　經文而沈思之不能知聲子仲子事也鄭伯<lb/>
<pb n="2a"/>
　　　　克叚于鄢不言段為何人其失在母子兄弟<lb/>
　　　　之際茍無傳文雖有窮理格物之儒殫畢生<lb/>
　　　　之力據經文而沈思之亦不能知為武姜子<lb/>
　　　　莊公弟也然則舍傳言經談何容易啖助趙<lb/>
　　　　匡攻駁三傳已開異説之萌至孫復而全棄<lb/>
　　　　舊文遂貽春秋家無窮之弊蔡絛鐡圍山叢<lb/>
　　　　談載鹿溪生黄沇之説曰今時為春秋者不<lb/>
　　　　探聖人之志逐傳則論魯三桓鄭七穆窮經<lb/>
<pb n="2b"/>
　　　　則㑹計書甲子者若干書侵書伐凡幾云云<lb/>
　　　　沇從學于陳瓘黄庭堅其授受尚有淵源而<lb/>
　　　　持論業已如此葢皆沿復之説也鵬飛此書<lb/>
　　　　亦復之流派其至陋者至謂經書成風不知<lb/>
　　　　為莊公之妾僖公之妾付之闕疑張尚瑗三<lb/>
　　　　書折諸譏其臆解談經不知左氏有成風事<lb/>
　　　　季友而屬僖公之事不值一噱頗為切中其<lb/>
　　　　病然復好持苛論鵬飛則頗欲原情其平允<lb/>
<pb n="3a"/>
　　　　之處亦不可廢寸有所長存備一説可矣乾<lb/>
　　　　隆四十三年六月恭校上<lb/>
　　　　　　　　　　總纂官<hi>臣</hi>紀昀<hi>臣/</hi>陸鍚熊<hi>臣</hi>孫士毅<lb/>
　　　　　　　　　　　　　總　校　官<hi>臣</hi>陸　費　墀<lb/>
<pb n="4a"/>
春秋經筌序<lb/>
蜀在天一方士當盛時安於山林唯窮經是務皓首不<lb/>
輟故其著述往往深得經意然不輕于自衒而人莫之<lb/>
知書之蔵于家者又以國難而燬良可嘅嘆麟經在蜀<lb/>
尤有傳授葢濂溪先生仕于合伊川先生謫于涪金堂<lb/>
謝持正先生親受教于伊川以𤼵明筆削之㫖老師宿<lb/>
儒持其平素之所討論傳諸其徒雖前有斷爛朝報之<lb/>
毁後有偽學之禁而守之不變故薫陶浸漬所被者廣<lb/>
<pb n="4b"/>
如馮公輔朱萬里張習之劉光逺諸先生皆一時所宗<lb/>
吾鄉木訥趙先生獨抱遺經窮探𠖇索實為之倡所著<lb/>
詩故經筌二書有功于聖經甚大詩故湮没不傳唯經<lb/>
筌獨存其為説不外乎濂洛之學而善于原情不為傳<lb/>
注所拘至于推見至隠使二百四十二年事瞭如在目<lb/>
其所㕘訂率有依據經生學子竊其緒言以梯科第者<lb/>
踵相接也噫先生著書以淑後學豈為是哉先民謂春<lb/>
秋孔子之刑書傳為案經為斷其説尚矣然至當無二<lb/>
<pb n="5a"/>
而三傳殊說猶未免于致其疑有能卓然不惑于好惡<lb/>
是非之私不狥夫牽合傅㑹之失先原情以為之裁準<lb/>
得其情則案可斷刑可用矣孔子作春秋必質諸人情<lb/>
孰謂探索于千有餘年之後而不知原情以蔽事哉此<lb/>
余所以深有味于是書也余與先生居同里且受經于<lb/>
先生之髙弟毎患此書未能散見于四方謹刋諸家塾<lb/>
與同志共之讀經者儻能主濂洛胡文定之說以求夫<lb/>
大經大法之要又以此書原當世之人情而歸于至理<lb/>
<pb n="5b"/>
廣而充之舉而措之以正誼明道為心以撥亂反正為<lb/>
事使吾夫子賞罰之公不徒載之空言尚先生明經之<lb/>
明咸淳壬申陽月朔後學石泉青陽夢炎序<lb/>
<pb n="6a"/>
春秋經筌序<lb/>
木訥子作經筌自敘其首曰魚可以筌求而經不可以<lb/>
筌求聖人之道寓于經如二儀三光之不可以肖象筌<lb/>
何足以囿之蓋吾之所謂筌心也求魚之所謂筌器也<lb/>
道不可以器囿而可以心求求經當求聖人之心此吾<lb/>
經筌之所以作也然聖人作經之心安在哉曰聖人馭<lb/>
天下之柄威福而已二帝三王之道行則所謂威福者<lb/>
為賞為罰為黜陟吾夫子之道否則所謂威福者為襃<lb/>
<pb n="6b"/>
為貶為勸懲自其賞罰而觀之則賢不肖判然玉石矣<lb/>
故雖識一丁字者亦知黜四罪舉十六相誅二叔興十<lb/>
亂為二帝三王之威福也若夫仲尼則以是柄寓之空<lb/>
言襃而伸忠魄貶而誅姦魂其文見于片言隻字之間<lb/>
而威福與二帝三王同其用則深辭隠義詎可億而度<lb/>
哉故五經鮮異論而春秋多異說麟筆一絶而三家鼎<lb/>
峙董之繁露劉之調人紛然雜出幾成訟矣後學何所<lb/>
依從耶及何休杜預之註興則又各護所師而不知經<lb/>
<pb n="7a"/>
如季氏之陪臣知有季氏而不知有魯非所謂忠於師<lb/>
者彼所學者則有太官墨守之喻所不學者則興賣餅<lb/>
之譏各懷私意以護私學交持矛盾以角單言片論之<lb/>
勝于聖經何有哉故善學春秋者當先平吾心以經明<lb/>
經而無惑于異端則襃貶自見然世之說者例以為非<lb/>
傳則經不可曉嗚呼聖人作經之初豈意後世有三家<lb/>
者為之傳邪若三傳不作則經遂不可明邪聖人寓王<lb/>
道以示萬世豈故為是不可曉之義以罔後世哉顧學<lb/>
<pb n="7b"/>
者不沈潛其意而務于速得得其一家之學已為有餘<lb/>
而經之明不明不問也愚嘗謂學者當以無傳明春秋<lb/>
不可以有傳求春秋謂春秋無傳之前其㫖安在當黙<lb/>
與心㑹矣三傳固無足據然公吾心而評之亦時有得<lb/>
聖意者若何休癖護其學吾未嘗觀焉惟范甯為近公<lb/>
至于論三家則均舉其失曰失之誣失之俗失之短不<lb/>
私其所學也其師之失亦從而箴之故穀梁子之傳實<lb/>
賴甯為多如經書乾時之戰我師敗績赤曰不諱敗惡<lb/>
<pb n="8a"/>
内也甯知其妄正之曰讎無時而可通惡内之言傳失<lb/>
之經書作三軍赤曰古者諸侯一軍作三軍非也甯知<lb/>
其疎正之曰緫言諸侯一軍又非制也若是者蓋多有<lb/>
之故愚以為甯之學近乎公而王通亦曰范甯有志乎<lb/>
春秋焉愚學春秋每尚甯之志固願視經為的以身為<lb/>
弓而心為矢平心而射之期必中于的鴈鶩翔于前不<lb/>
眴也三傳紛紜之論庸能亂吾心哉庶有得于經而無<lb/>
負聖人之志蓋春秋公天下之書學者當以公天下之<lb/>
<pb n="8b"/>
心求之作經筌左綿趙鵬飛序<lb/>
</p>
<p>
</p>
  </div>
</body>
</text>
</TEI>
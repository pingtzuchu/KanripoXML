<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋經筌卷十三</head>
    <p>
<pb n="1a"/>
欽定四庫全書<lb/>
　春秋經筌卷十三　　　　宋　趙鵬飛　撰<lb/>
　　　昭公<lb/>
元年春王正月公即位<lb/>
　閔之繼般不書即位般之弑閔不與焉不書即位不<lb/>
　忍即位也宣之繼惡書即位惡之弑宣與聞之書即<lb/>
　位如其志也今昭之繼野若野誠毁而卒則不可謂<lb/>
　繼故繼正而書即位正也若野之卒如惡之弑則亦<lb/>
<pb n="1b"/>
　繼故矣繼故亦書即位與乎野之死也吾固不忍誣<lb/>
　人以惡然子野之卒不地與子般子惡同聊一疑之<lb/>
　以俟識者考焉<lb/>
叔孫豹㑹晉趙武楚公子圍齊國弱宋向戍衛齊惡陳<lb/>
公子招蔡公孫歸生鄭罕虎許人曹人于虢<lb/>
　趙文子前為宋之盟以弭天下之兵於今六年内外<lb/>
　無干戈之役諸侯安之今盟之既乆楚魯蔡衛皆已<lb/>
　易世文子懼繼世之君不尋前好而寒宋之盟於是<lb/>
<pb n="2a"/>
　率諸侯之大夫而為虢之㑹申舊好讀載書不歃血<lb/>
　其信己著於宋之盟也此雖出於大夫而為天下之<lb/>
　利大矣君子不可以無襃故小大以國列濟濟有序<lb/>
　而不盟不誓此誠當時之所難也宋之盟齊不與而<lb/>
　此國弱亦㑹之利在天下雖大國亦知其不得不從<lb/>
　也然宋之㑹蔡先衛而虢之㑹衛先蔡蓋晉楚雖合<lb/>
　諸侯各有所主齊宋鄭衛曹主於晉陳蔡許主於楚<lb/>
　宋之役晉楚初好晉遜於楚以楚之與為先故蔡先<lb/>
<pb n="2b"/>
　衛今之㑹晉楚乆合諸侯和㑹楚遜於晉當以爵列<lb/>
　也故衛先陳蔡此又足以見晉楚交歡諸侯戢遜為<lb/>
　有禮也若陳公子招或書弟或書公子書弟者家事<lb/>
　也志其私也書公子者國事也志其公也無用多説<lb/>
三月取鄆<lb/>
　鄆莒之附庸也魯乘莒之亂而取之其惡著矣不書<lb/>
　伐與昭四年取鄫同襄十二年春季孫宿救台遂入<lb/>
　鄆邑未有書入者入極入向入滑皆附庸之國書救<lb/>
<pb n="3a"/>
　台入鄆則為莒之附庸審矣然魯有二鄆一近莒曰<lb/>
　東鄆救台遂入鄆與此取鄆叔弓疆鄆田是也取之<lb/>
　莒也一近齊城諸及鄆齊侯取鄆歸鄆讙龜隂田是<lb/>
　也本魯田也然説者疑今之取不繫之莒以為非東<lb/>
　鄆蓋不知其為附庸而誤以為莒之邑耳取附庸亦<lb/>
　國矣何必繫之國乎<lb/>
夏秦伯之弟鍼出奔晉<lb/>
　書弟者親親之義以親親而奔罪秦伯也秦伯以千<lb/>
<pb n="3b"/>
　乘之君不能容一弟鍼之書弟非鍼不弟秦伯不能<lb/>
　弟爾與陳侯之弟黄同以此防民後世猶有尺布斗<lb/>
　粟之譏況㣲春秋乎<lb/>
六月丁巳邾子華卒<lb/>
晉荀呉帥師敗狄于大鹵<lb/>
　僖文之世狄實横於中國齊宋魯衛皆罹其害文十<lb/>
　一年魯敗之於鹹成十二年晉敗之於交剛其害遂<lb/>
　息今諸侯未見狄患而荀呉敗之於大鹵大鹵即太<lb/>
<pb n="4a"/>
　原太原在晉之東北無乃為晉邊鄙之患而晉敗之<lb/>
　歟十六年呉又伐鮮虞十七年復滅陸渾之戎則呉<lb/>
　蓋亦好武功者也於時六卿日張各立功以固其寵<lb/>
　趙氏以盟㑹勝荀氏以戰伐顯則呉之勝非晉之利<lb/>
　荀氏之諼也<lb/>
秋莒去疾自齊入于莒莒展輿出奔呉<lb/>
　密州之弑去疾固懼禍出奔展輿繼立以義察之二<lb/>
　子均惡也父既弑去疾不能有莒而奔齊固不子矣<lb/>
<pb n="4b"/>
　展輿繼立而不能討賊庸為有父乎故去疾雖世子<lb/>
　而不書世子不足以世也展輿既立踰年而不書子<lb/>
　不足為子也故曰二子均罪也<lb/>
叔弓帥師疆鄆田<lb/>
　魯既取鄆則田固魯田矣安用疆之疆之則然矣安<lb/>
　用帥師脇之用是知取鄆非西鄆也近莒之東鄆也<lb/>
　魯乘莒之亂以取其田鄆民不順也於是帥師而疆<lb/>
　之其惡甚矣<lb/>
<pb n="5a"/>
葬邾悼公<lb/>
冬十有一月己酉楚子麇卒<lb/>
　經書卒而傳以為弑吾所不曉説者乃文其説比傳<lb/>
　而叛經吾不知使後世無傳則安知楚子為弑不知<lb/>
　楚子為弑則是春秋庇天下之大逆也未聞聖人作<lb/>
　春秋而庇大逆也<lb/>
楚公子比出奔晉<lb/>
　楚子麇卒而公子比出奔則比者必麇之孚有所不<lb/>
<pb n="5b"/>
　容於嗣君耳<lb/>
二年春晉侯使韓起來聘夏叔弓如晉<lb/>
　諸侯即位小國朝之大國聘焉禮也韓起之來聘通<lb/>
　嗣君也故叔弓如晉以報之<lb/>
秋鄭殺其大夫公孫黒<lb/>
　傳謂黒將作亂而殺之則殺之得其罪矣而以累上<lb/>
　之辭書之何耶則黒之亂君必有以致之者春秋不<lb/>
　誣人以罪不有以致之聖人豈以國殺為文哉<lb/>
<pb n="6a"/>
冬公如晉至河乃復季孫宿如晉<lb/>
　襄公八年公如晉公在晉也而晉侯乃置公於國而<lb/>
　外㑹季孫宿於邢丘以襄公之幼弱㑹襄公不若㑹<lb/>
　季孫也今公即位而朝於晉晉侯拒公至河乃復而<lb/>
　季孫宿如晉以昭有童心得公之朝不若得季孫之<lb/>
　聘也於時季氏專政昭公特主祭而已昭之失政固<lb/>
　也而晉主諸侯豈得輕人之君而重人之臣哉奬其<lb/>
　臣以沮其君不可以訓故至河乃復為辱大矣而不<lb/>
<pb n="6b"/>
　為之諱責不在魯也晉之罪也<lb/>
三年春王正月丁未滕子原卒夏叔弓如滕五月𦵏滕<lb/>
成公<lb/>
　魯未嘗㑹小國之𦵏襄公之𦵏滕子來㑹𦵏故魯以<lb/>
　叔弓報㑹之然天王之𦵏魯有所不㑹或以㣲者㑹<lb/>
　之今滕小國而以卿㑹𦵏何厚私情而薄王禮也厚<lb/>
　薄之間諸侯之情見矣<lb/>
秋小邾子來朝<lb/>
<pb n="7a"/>
八月大雩冬大雨雹<lb/>
　八月今之六月冬則今之秋也夏旱秋澇隂陽之沴<lb/>
　極矣<lb/>
北燕伯欵出奔齊<lb/>
　北燕未嘗通中國自齊高止奔之不數年而北燕亂<lb/>
　雖燕伯之罪不可得而知吾疑高止有以誘其為惡<lb/>
　也舍其舊而強所不習則其制不能不擾擾則民患<lb/>
　之故燕伯内不能容以出奔焉然齊晉魯皆北燕之<lb/>
<pb n="7b"/>
　鄰不奔晉魯而奔齊此又眩於高止之誑而以齊為<lb/>
　重也<lb/>
四年春王正月大雨雹<lb/>
　隂陽不和蔽而為雹冬大雨雹而正月復然其隂陽<lb/>
　之災甚矣噫安得皇極之主以叙九疇哉<lb/>
夏楚子蔡侯陳侯鄭伯許男徐子滕子頓子胡子沈子<lb/>
小邾子宋世子佐淮夷㑹于申<lb/>
　宋之盟虢之㑹内外交好兵戈不興生民實小康然<lb/>
<pb n="8a"/>
　非晉之利也晉楚未合宋鄭滕邾皆聽於晉不敢從<lb/>
　楚也晉楚既合諸侯兩事於晉楚之間晉平怠於政<lb/>
　權歸六卿不復問諸侯之北南也故楚靈為于申之<lb/>
　㑹摟十三國之君而臨之自頓胡沈淮夷之外皆中<lb/>
　國諸侯也既而兩用之以疾於呉小不順則滅陳滅<lb/>
　蔡以快其虎狼之暴則何忍哉然晉之失諸侯萌於<lb/>
　宋而見於申吾重於晉平惜之為晉計者自宋既盟<lb/>
　之後内修政刑以和諸侯時合而盟諸宋衛之間以<lb/>
<pb n="8b"/>
　一其志無犯楚怒無侵楚疆修其内以撫其外則内<lb/>
　不失諸侯而外不必鬭楚矣徒見宋之盟兵戍偃息<lb/>
　民用安靖遂以為泰和而不慮楚人收諸侯以自封<lb/>
　植也噫此則趙氏忠而無謀者歟<lb/>
楚人執徐子<lb/>
　楚子將以諸侯伐呉徐既聽於㑹矣而楚疑徐子出<lb/>
　於呉而執之此豈霸討哉故稱人以執也<lb/>
秋七月楚子蔡侯陳侯許男頓子胡子沈子淮夷伐呉<lb/>
<pb n="9a"/>
執齊慶封殺之<lb/>
　楚之讎呉乆矣今以八國之兵伐呉非為慶封討也<lb/>
　特以慶封為質爾慶封以崔氏之黨而出奔自魯而<lb/>
　適呉魯不之討呉亦匿之此固天下之惡殺之正也<lb/>
　然殺之志主於楚而聖人以諸侯共討為文所以抑<lb/>
　強楚而存中國也楚莊王入陳殺陳夏徴舒聖人與<lb/>
　其討賊之文以楚莊為強楚之賢君中國不能討而<lb/>
　楚討之予楚所以責中國也今楚之伐呉不以討慶<lb/>
<pb n="9b"/>
　封為辭直報己怨爾及呉而執慶封殺之假仁以為<lb/>
　虐也此所以不得以討賊之辭書之然慶封自魯之<lb/>
　呉幸魯不乆匿之使封在魯則伐呉之役移於魯矣<lb/>
　竊為魯懼之此可為匿叛者之戒<lb/>
遂滅賴<lb/>
　嗚呼楚一出而伐呉執殺慶封滅賴一至是哉晉平<lb/>
　嗣霸偷安茍且坐視而不救天下何賴彼蓋以晉楚<lb/>
　交好為利吾竊以為害矣<lb/>
<pb n="10a"/>
九月取鄫<lb/>
　襄六年莒人滅鄫鄫入莒矣今之取鄫取之莒也莒<lb/>
　得之以為附庸魯奪而滅之不係之莒非莒之邑附<lb/>
　庸之邑也與取鄆同魯利莒之亂前日取鄆甚矣然<lb/>
　鄫固非莒邑莒滅之而魯取之侵攘克奪轉而相之<lb/>
　小國之民何以安哉<lb/>
冬十有二月乙卯叔孫豹卒<lb/>
五年春王正月舍中軍<lb/>
<pb n="10b"/>
　襄十一年作三軍三分公室三家各有其一今孟氏<lb/>
　則仲孫速卒貜未能政叔氏則叔孫豹卒婼方世爵<lb/>
　季孫宿乘機而弱二家之權故舍中軍四分公室叔<lb/>
　仲各一而季孫獨取其二三家盡賦之以貢於公昭<lb/>
　公特木偶人爾寸兵非公室之有欲三家無横得乎<lb/>
　然魯本二軍季氏征之以作三軍吾既言之矣今舍<lb/>
　中軍昧者不察更以為復正季氏之惡直情徑行其<lb/>
　何畏而復正哉不知其假復正之名以行其姦也方<lb/>
<pb n="11a"/>
　三軍鼎立不舍中軍則無以分軍於叔仲之手也故<lb/>
　假曰復二軍既革三為二則可以四分而軍不擾獨<lb/>
　取其二而叔仲無若之何也聖人照其姦故不書復<lb/>
　二軍而書舍中軍舍者棄也且初作三軍季氏將上<lb/>
　軍叔氏將中軍仲氏將下軍今叔豹不幸而死於豎<lb/>
　牛之亂二子見殺故季氏得藉口而復中軍焉其實<lb/>
　則舍中而為二即二而為四也復正者果如是乎公<lb/>
　榖之說踈矣<lb/>
<pb n="11b"/>
楚殺其大夫屈申<lb/>
　稱國以殺罪累上也楚靈初疑徐出於呉而執之今<lb/>
　又疑屈申貳於呉以殺之猜忌之君其何以自安乎<lb/>
　宜其及禍也<lb/>
公如晉<lb/>
　公前年如晉而晉卻之今復如而不恥亦足見其庸<lb/>
　弱而受辱不愧也<lb/>
夏莒牟夷以牟婁及防兹來奔<lb/>
<pb n="12a"/>
　魯三嵗之間取莒之鄆取莒之鄫今又誘其叛臣以<lb/>
　攘其二邑莒日削矣然魯亦何彊哉開疆拓地則三<lb/>
　家實䝉其利藏亡匿叛則魯君虚被其惡周公之神<lb/>
　靈未泯吾知其憤惋於九泉矣餘義同邾庶其<lb/>
秋七月公至自晉<lb/>
戊辰叔弓帥師敗莒師于蚡泉<lb/>
　蚡泉魯地也莒以牟夷之叛來討叔弓乘其不備而<lb/>
　逆敗之其敗則善而兵則不義也誘人之臣竊人之<lb/>
<pb n="12b"/>
　地為逋逃主彼一言及魯魯恨無隙以入地矣尚何<lb/>
　以戰為黨叛怙姦冒恥嗜利其為惡甚矣<lb/>
秦伯卒<lb/>
冬楚子蔡侯陳侯許男頓子沈子徐人越人伐呉<lb/>
　楚既睦於晉兵不復加中夏固亦幸矣然呉楚之憾<lb/>
　日深諸侯嵗受其役陳蔡許鄭亦不為不勞矣呉自<lb/>
　襄十四年至是凡四受楚兵其間惟呉遏伐楚而卒<lb/>
　於道實未有以報楚也而楚兵無嵗不行於呉境呉<lb/>
<pb n="13a"/>
　非怯也養鋒戢銳以坐敵楚師故柏舉之役一戰及<lb/>
　郢楚幾不祀用是知僚與闔閭非怯乎楚其為謀深<lb/>
　矣若楚靈者其亦暴而無䇿歟雖外域相攻中國所<lb/>
　不治然吾怪楚數伐呉而呉無以報姑論之以為勞<lb/>
　兵無謀者之戒若夫越初見於經而書人便文爾與<lb/>
　戚之㑹吳人鄫人同非襃貶<lb/>
六年春王正月把伯益姑卒𦵏秦景公<lb/>
夏季孫宿如晉<lb/>
<pb n="13b"/>
　魯連嵗取莒田匿叛人敗莒師疑莒之訴於晉也故<lb/>
　季孫宿遂如晉聘謟事晉以破莒謀耳<lb/>
𦵏把文公<lb/>
宋華合比出奔衛<lb/>
　華合比之奔傳以為寺人栁之譖也宋平在位四十<lb/>
　年昬耄不爽無足怪者世子痤父子之親如獵狐兎<lb/>
　亦内寵有以亂之耳嬖内寵則近寺人亦其漸使然<lb/>
　則合比為寺人之譖宜矣嬖内寵而殺世子則父子<lb/>
<pb n="14a"/>
　之恩絶近寺人而逐華氏則君臣之義乖平公之得<lb/>
　其終幸也<lb/>
秋九月大雩<lb/>
楚薳罷帥師伐呉<lb/>
　楚於是伐呉者凡五<lb/>
冬叔弓如楚<lb/>
　諸侯兩事晉楚季孫宿如晉則不得不以叔弓如楚<lb/>
　也<lb/>
<pb n="14b"/>
齊侯伐北燕<lb/>
　將納北燕伯<lb/>
七年春王正月暨齊平<lb/>
　齊自靈公莊公再世讎於魯北鄙之民無日安靖魯<lb/>
　亦倚晉以圖之比衛以伐之景公繼故而立改先君<lb/>
　之轍以修好於四鄰故即位之初嘗以慶封來聘齊<lb/>
　雖聘魯而魯無以報之則怨未除也故明年慶封來<lb/>
　奔齊以魯納己之叛臣蓋有言焉其後仲孫羯嘗同<lb/>
<pb n="15a"/>
　高止為城杞之役叔孫再同國弱為虢之㑹然盟主<lb/>
　之令而已非齊魯交鄰之義也今魯内睦於晉南連<lb/>
　於楚東㛰於呉齊實懼焉故欲平雖非齊之欲勢有<lb/>
　所不得已也既不可曰及齊平亦不得曰㑹齊平故<lb/>
　變文而書暨暨者内有以彊之而外有所不得已也<lb/>
　如定十年宋公之弟辰暨仲佗石彄出奔陳者同春<lb/>
　秋各因人情而立文不以文害情左氏以為燕暨齊<lb/>
　平以比州公如曹次年書寔來之文若然則下安得<lb/>
<pb n="15b"/>
　有叔孫婼如齊涖盟之事乎案定十一年及鄭平繼<lb/>
　書叔還如鄭涖盟與此事同文一用是知左氏之說<lb/>
　迂矣<lb/>
三月公如楚<lb/>
　魯交事晉楚前年公如晉則今不得不如楚耳<lb/>
叔孫婼如齊涖盟<lb/>
　盟所以質疑既平矣尚何盟哉用是知春秋之世非<lb/>
　盟不信也齊之求平亦既屈矣而魯之暨平有所不<lb/>
<pb n="16a"/>
　情焉故既平而繼之以盟涖盟者前定也定於平之<lb/>
　日矣故叔孫婼至是而徃涖之則夫平之日已有盟<lb/>
　之期有盟之意而不即盟蓋疑魯有所不情而要其<lb/>
　至焉噫魯若不得已而暨平齊有所不信而要盟二<lb/>
　者均非所謂由衷也然齊魯因是而交好終昭公之<lb/>
　世無疆塲之警則平與盟雖非由衷是亦春秋之美<lb/>
　事爾夫復何疵<lb/>
夏四月甲辰朔日有食之秋八月戊辰衛侯惡卒<lb/>
<pb n="16b"/>
九月公至自楚冬十有一月癸未季孫宿卒<lb/>
　季氏之有宿季氏之禍也非幸也季友之賢聞於諸<lb/>
　侯天下貴之繼而文子相二君儉徳昭著魯人懐之<lb/>
　不幸而得宿為成季文子之辱大矣人之幸莫大於<lb/>
　有子人孰不有子生不肖子不愈於無乎然所貴乎<lb/>
　有子者以其賢而克家也今季氏之有宿自當時觀<lb/>
　之奪公室之權執魯國之命君制於己臣聽於下無<lb/>
　敢違忤其亦尊矣自今評之不免為逆臣以成季文<lb/>
<pb n="17a"/>
　子之後而世有逆臣庸為季氏之福乎極宿之罪則<lb/>
　外干不忠之誅内䝉不孝之戮其死於牖下誠幸而<lb/>
　魯與季友何不幸也其子意如至於逐魯君廢國儲<lb/>
　然其鎡基皆起於宿春秋誅禍首則宿於此罪不容<lb/>
　逭耳<lb/>
十有二月癸亥𦵏衛襄公<lb/>
八年春陳侯之弟招殺陳世子偃師<lb/>
　春秋書弟有二義皆責在兄也弟而賢乃至於不相<lb/>
<pb n="17b"/>
　容兄之過也不相容是弗友也弟而不賢乃至於不<lb/>
　能制亦兄之過也不能制是失教也惟鄭之段則兄<lb/>
　之過為輕而逆在段故不書弟如陳侯之弟黄出奔<lb/>
　楚是不相容者也若宋公之弟辰入於蕭以叛是不<lb/>
　能制者也今陳公子招至於殺陳世子偃師尚為能<lb/>
　制之乎故書陳侯之弟而不書公子以陳侯不能教<lb/>
　其弟而禍及其子也然招之惡亦既貫盈矣上抗其<lb/>
　兄下殺其姪卒之召楚人之虐陳以不祀皆招之罪<lb/>
<pb n="18a"/>
　也雖然非陳侯有以寵之不至於是故聖人以陳侯<lb/>
　之弟書之謹其源也<lb/>
夏四月辛丑陳侯溺卒<lb/>
叔弓如晉<lb/>
　比年以來魯之君臣交徃來於晉楚之間其為役也<lb/>
　勞矣豈獨魯為然舉魯以問他邦小於魯者可知矣<lb/>
楚人執陳行人于徴師殺之<lb/>
　陳侯卒而赴於楚常事也而楚殺其使何哉蓋徴師<lb/>
<pb n="18b"/>
　赴喪楚必問所以繼世者招既殺世子則徴師何辭<lb/>
　以對此所以見殺也然殺世子者招也徴師何與徴<lb/>
　師之來知將命赴喪而已嗣君之立與世子之死非<lb/>
　徴師所宜受其責則楚殺徴師非其罪也書人以執<lb/>
　書行人以殺其非霸討明矣<lb/>
陳公子留出奔鄭<lb/>
　招殺世子而立公子留陳侯卒徴師赴於楚楚人詰<lb/>
　其殺世子而殺之公子留懼而出奔然則留既立矣<lb/>
<pb n="19a"/>
　不書子而書公子不宜立也著留之不宜立所以誅<lb/>
　招而正嫡庶之分也<lb/>
秋蒐於紅<lb/>
　嗚呼三家之姦謀深哉欲得權則假禮以欺其君欲<lb/>
　得衆則假仁以罔其民蒐田國之大禮魯曠世不講<lb/>
　矣今三家既分公室兵柄一出於己故蒐於紅數軍<lb/>
　實而已藉蒐田之禮以欺昭公焉且春蒐夏苗秋獮<lb/>
　冬狩周禮也然蒐苗獵之淺獮狩獵之深今於秋宜<lb/>
<pb n="19b"/>
　獮而用春之蒐何哉三家非不知蒐之獲寡而獮之<lb/>
　獲衆也姑淺獵而寡獲以示衆不貪於弋獵也一用<lb/>
　蒐田之禮上以欺其君下以罔其民其實則數軍實<lb/>
　而已而説者疑其秋而蒐為失時蒐於紅為非地不<lb/>
　知失時非地在所不責而欺君罔民不可不察也不<lb/>
　然前乎此三家未分公室何以不蒐田哉<lb/>
陳人殺其大夫公子過<lb/>
　陳哀既死世子既殺則制陳之命者公子招也命制<lb/>
<pb n="20a"/>
　於招則殺過者是亦招之命爾今不書招殺過而以<lb/>
　陳人討賊之文書之不與招之得討賊也且殺世子<lb/>
　者招也而過與聞之招實主其謀而移罪於過安得<lb/>
　討賊之義哉招之殺過欲以賣楚也楚豈不知其故<lb/>
　而欲以公子過除之亦愚矣楚人固己不與其殺過<lb/>
　而况陳人乎陳人且不與其殺過以自洗而况春秋<lb/>
　乎此聖人所以書陳人殺其大夫公子過以陳人衆<lb/>
　討為文也<lb/>
<pb n="20b"/>
大雩冬十月壬午楚師滅陳執陳公子招放之於越殺<lb/>
陳孔奐𦵏陳哀公<lb/>
　嗚呼陳之滅公子招為之也欺君父之耄殺嫡立庶<lb/>
　内相魚肉以招楚師且虎兕搏人固其常性然非人<lb/>
　爭怒奮呼以啓其來則虎亦未敢履人之室而搏噬<lb/>
　也吾謂寸誅招也不足以謝陳人彼楚南蠻爾在所<lb/>
　不治也然楚雖南蠻亦假義以濟其暴乘陳之亂而<lb/>
　夷其社稷執罪人而放殺之以禮而𦵏陳侯矣取亂<lb/>
<pb n="21a"/>
　侮亡之義出於楚人中國其亦有霸主乎晉平於此<lb/>
　其罪大矣然徴師赴喪而楚殺之公子招殺世子亂<lb/>
　陳國而楚纔放之則刑政可知矣此無足較是乃南<lb/>
　蠻之習也<lb/>
九年春叔弓㑹楚子于陳<lb/>
　楚因陳亂而滅陳諸侯實懼而魯三家之横不減公<lb/>
　子招三分公室四分公室惟其所欲大蒐以數軍實<lb/>
　昭公特主祭與號而已彼其不遂為陳之亂者未得<lb/>
<pb n="21b"/>
　其間也楚兵東指魯其殆哉故叔弓㑹楚子於陳諜<lb/>
　楚之釁也然於時國命制於三家而叔仲季不出乃<lb/>
　以叔弓㑹之叔弓肸之孫爾用是知三家有畏於楚<lb/>
　也陳之亂晉不能正而使楚得以行虐而懾諸侯晉<lb/>
　則有罪焉然陳既滅而復書陳則聖人蓋不與楚之<lb/>
　得滅陳也不與楚之滅陳病晉也<lb/>
許遷于夷<lb/>
　許於是再遷矣其後又遷於白羽又遷於容城凡四<lb/>
<pb n="22a"/>
　遷卒為鄭滅嗚呼君子為國不恃遷以固恃徳以存<lb/>
　許夷邦也固無以責其徳而其守邦之䇿何其謬且<lb/>
　踈哉宗祏神主如坐不維之舟岌岌乎沉浮不能自<lb/>
　保焉得不亡且許所畏者鄭而所恃者楚許以楚之<lb/>
　力而扼鄭鄭何敢加許然鄭數伐許楚有所不救何<lb/>
　耶則許所以事楚者有所不至也既不能彊又不能<lb/>
　弱而朝夕皇皇挈國而逃吾見許之滅自取滅也非<lb/>
　鄭能滅之也<lb/>
<pb n="22b"/>
夏四月陳災<lb/>
　外災非赴不書陳既滅矣安得赴時楚子在陳而赴<lb/>
　於我我弔焉故書然陳既滅則陳已為楚烏得曰陳<lb/>
　蓋陳雖滅而其名存楚嫌夫災之在楚而以陳赴焉<lb/>
　聖人亦因其名而存陳存陳所以誅楚也<lb/>
秋仲孫貜如齊<lb/>
　貜蔑之子速之弟也速無嫡子以弟貜為後貜幼速<lb/>
　庶子羯攝之襄三十一年羯卒貜乃嗣爵今始見於<lb/>
<pb n="23a"/>
　經聖人書之以著仲氏世次焉齊既平于魯故貜如<lb/>
　齊修聘也<lb/>
冬築郎囿<lb/>
　諸侯苑囿有常地郎有囿而築之奪民利也桓四年<lb/>
　公狩於郎則嘗為田狩之地莊三十一年築䑓于郎<lb/>
　則嘗為登覽之地其啓之有漸則成之有日今築以<lb/>
　為囿實桓莊有以啓之也夫苑囿不虚築有國者以<lb/>
　之田獵治兵講軍國之禮焉非茍為玩也三家既分<lb/>
<pb n="23b"/>
　公室兵民皆制於己故多其囿以為蒐狩之地其迹<lb/>
　若公而其情實私也<lb/>
十年春王正月夏齊欒施來奔<lb/>
　欒高陳鮑齊之權臣與魯之三家無異也力醜勢齊<lb/>
　交相持以相併欒氏奔則高陳鮑益橫矣<lb/>
秋七月季孫意如叔弓仲孫貜帥師伐莒<lb/>
　魯初有三軍作三軍自襄公始吾於作丘甲作三軍<lb/>
　既言之昧者徒見魯有四卿並出或三軍並出或二<lb/>
<pb n="24a"/>
　卿並出因以是定軍制吾竊哂之且鞌之戰四卿並<lb/>
　出豈魯有四軍耶考之於傳凡軍出有將佐三軍並<lb/>
　出則軍各有佐有御有右焉故晉師之出有八大夫<lb/>
　俱行者豈亦晉有八軍耶即今季孫意如叔弓仲孫<lb/>
　貜伐莒三大夫並出説者遂以為舍中軍三家各分<lb/>
　公室故三軍並出彼徒見三大夫之出適與軍數合<lb/>
　而意之爾且季孫意如固宿之子而仲孫貜固蔑之<lb/>
　子也而叔弓則别族非叔孫氏之子孫乃叔老之子<lb/>
<pb n="24b"/>
　而叔肸之孫耳何為亦得一軍哉若然則伐莒之師<lb/>
　獨季氏將上軍而叔弓佐之仲孫貜為戎右耳固非<lb/>
　三軍並出也然師舉元帥春秋之常今將佐並書何<lb/>
　耶蓋將尊師少稱將今叔弓及貜皆卿雖以佐行不<lb/>
　得不書也亦足以見季氏之雖一出而將佐戎右皆<lb/>
　大夫矣凡大夫之出勢力均者皆兩書之使及介亦<lb/>
　然襄十四年向之㑹季孫宿叔老並在㑹哀二年句<lb/>
　繹之盟叔孫州仇仲孫何忌同在盟皆兩書於䇿不<lb/>
<pb n="25a"/>
　獨用兵為然也然魯乘莒亂取鄆鄫誘牟夷而得牟<lb/>
　婁及防兹亦已甚矣無怪莒人有蚡泉之師也而叔<lb/>
　弓且乘其不備而敗之矣今又三大夫並出而扼莒<lb/>
　莒何以堪之無乃以從牟夷之言而謂莒可取乎誘<lb/>
　人之臣以竊其邑又因叛臣以謀其國不仁孰甚焉<lb/>
　此固季孫意如之所為也不如是無以為意如<lb/>
戊子晉侯彪卒<lb/>
九月叔孫婼如晉<lb/>
<pb n="25b"/>
　婼叔孫豹之子<lb/>
𦵏晉平公<lb/>
十有二月甲子宋公成卒<lb/>
十有一年春王二月叔弓如宋𦵏宋平公<lb/>
夏四月丁巳楚子䖍誘蔡侯般殺之于申<lb/>
　般弑君弑父而自立天下所宜討也楚能聲其罪而<lb/>
　伐之誅其君弔其民置君而反則雖在南蠻聖人且<lb/>
　與其有王者之風今䖍以盗賊之計引入陷穽而獵<lb/>
<pb n="26a"/>
　之實利其土地俘其玉帛虜其子女而已是天下之<lb/>
　元兇也故前乎此諸侯殘殺諸侯者有之未有斥名<lb/>
　者於楚特名之聖人惡之深矣故雖若般之惡而君<lb/>
　子不與其討不正其誘殺諸侯也盖其禍心不在討<lb/>
　般志於滅蔡耳<lb/>
楚公子棄疾帥師圍蔡<lb/>
　楚䖍殺蔡侯圍蔡國凡八月不解卒滅之而後己嗚<lb/>
　呼毒哉<lb/>
<pb n="26b"/>
五月甲申夫人歸氏薨<lb/>
　襄之妃昭之母<lb/>
大蒐於比蒲<lb/>
　蒐春田也四時均田也聖人因時立制為淺深詳略<lb/>
　之别以順天便民耳方春生育之時聖人順天地好<lb/>
　生之徳而不忍加殺戮於其時故春田曰蒐擇而細<lb/>
　取之而已非若夏苗秋獮冬狩殺取無筭也魯之蒐<lb/>
　者一大蒐者四皆於夏秋冬之間而用春蒐之禮何<lb/>
<pb n="27a"/>
　其仁哉蓋三家作三軍舍中軍以分公室實彊民而<lb/>
　征之懼民之不咸其教也故屢蒐焉疑民之疾其貪<lb/>
　獲也故不用苗獮狩之禮然則非仁也諼也蓋三家<lb/>
　志於數軍實以傾其民心使民知有三家而不知有<lb/>
　魯爾非為田狩以共宗廟賔客充君之庖也此所以<lb/>
　雖夏秋冬而專用蒐歟書大者罄丘甸之兵而盡蒐<lb/>
　也説者以為僭天子過矣且天子諸侯均得蒐天子<lb/>
　六軍諸侯三軍或二軍或一軍合而盡蒐均謂之大<lb/>
<pb n="27b"/>
　蒐魯安得六軍以僭天子哉此徒見其書大遂以為<lb/>
　僭不知春秋書大為僭者惟大雩而已大閲大蒐皆<lb/>
　田獵教兵之名天子諸侯同之非僭也特論其所以<lb/>
　蒐之故則襃貶明矣<lb/>
仲孫貜㑹邾子盟于祲祥<lb/>
　邾悼公嘗讎於魯魯訴之晉晉執邾子取邾田既而<lb/>
　庶其竊邑來奔畀我繼以叛至邾失邑失臣失民實<lb/>
　弱且危故不得已而朝魯襄二十八年之朝是也昭<lb/>
<pb n="28a"/>
　元年悼公卒莊公立未通於魯今仲孫貜㑹邾子盟<lb/>
　于祲祥㑹嗣君且修先好也<lb/>
秋季孫意如㑹晉韓起齊國弱宋華亥衛北宫佗鄭罕<lb/>
虎曹人把人于厥憖<lb/>
　蔡般弑君楚䖍滅蔡均天下之大惡也初般之逆晉<lb/>
　不能討固已失之於前今楚討般而出救之則失之<lb/>
　於後故厥憖之㑹晉合諸侯之大夫觀望不進蓋不<lb/>
　救則懼蔡滅而罪集於晉救之則恐怙般而見責於<lb/>
<pb n="28b"/>
　楚故出兵於次而示救蔡之形實不敢救也聖人不<lb/>
　與人以無實之名故書㑹而不書救焉然澶淵之㑹<lb/>
　謀周宋災而亡其實則聖人書宋災故而大夫皆人<lb/>
　以責之此大夫無貶詞何哉蓋於時楚實暴横晉乆<lb/>
　不振其能一舉而犯虎狼之鋒乎故厥憖之㑹㑹雖<lb/>
　不及救而聖人不責不彊人之力不足也力不能救<lb/>
　而徒為是㑹以釣救人之名此聖人所以書其㑹而<lb/>
　不書救以譏之則夫聖人不責其不能救譏其無實<lb/>
<pb n="29a"/>
　而取名也<lb/>
九月己亥𦵏我小君齊歸<lb/>
冬十有一月丁酉楚師滅蔡執蔡世子有以歸用之<lb/>
　楚靈暴虐於是極矣虎兕搏攫既飽不饜則獵夫荷<lb/>
　戈而襲其後何則犯衆所疾也今楚䖍誘殺蔡般圍<lb/>
　蔡八月既滅而虐用其世子嗚呼滅國者有矣未有<lb/>
　若是之酷者聖人書誘書殺書圍書滅書用之不以<lb/>
　南蠻而略其辭極楚之誅所以傷中國也然楚䖍滅<lb/>
<pb n="29b"/>
　陳滅蔡方以為得志而不知乾谿之戮近在旦夕蓋<lb/>
　罪惡貫盈天所不容而况於人乎蔡般之死於是八<lb/>
　月則世子宜立矣既立未踰年稱子而有書世子蓋<lb/>
　蔡侯死於誘蔡國受圍者八月父不成喪而國遭圍<lb/>
　蓋未立也國滅而有有所不屈故䖍憤而用之也則<lb/>
　夫有蓋能死社稷者故以世子書能世其父也公羊<lb/>
　乃曰不君靈公故不成其子非也書曰世子乃曰不<lb/>
　成其子耶父雖不義而得國何與其子桓公弑隠自<lb/>
<pb n="30a"/>
　立其迹與蔡般同至莊公之生聖人何以書子同生<lb/>
　哉聖人不以其父而不正其子父雖不正而子其嫡<lb/>
　子則不得不正之所謂不成其子者穿鑿甚矣<lb/>
十有二年春齊髙偃帥師納北燕伯于陽<lb/>
　燕伯之奔齊於今十年齊於是始納之亦緩矣六年<lb/>
　齊侯伐北燕將納燕伯而不克蓋不能納必得賂而<lb/>
　止也聖人惡無其實而予其名故不書納焉今納之<lb/>
　不及國而納於陽陽燕邑也其後不復見於經不知<lb/>
<pb n="30b"/>
　卒歸燕與不也然諸侯之入有正簒聖人於名不名<lb/>
　以見之鄭突以簒入於櫟故名衛侯以正入於夷儀<lb/>
　故不名今燕伯實正也見逼而奔倚齊而入故亦不<lb/>
　名以别其無惡焉<lb/>
三月壬申鄭伯嘉卒<lb/>
夏宋公使華定來聘<lb/>
　宋平之𦵏叔弓㑹之華定來聘通嗣君且拜叔弓之<lb/>
　辱也<lb/>
<pb n="31a"/>
公如晉至河乃復<lb/>
　昭公之前公之如晉者多矣未有半途而復者文八<lb/>
　年公孫敖如京師不至而復不至京師而自復非彼<lb/>
　有以卻之故不地今昭公如晉者七而至河乃復者<lb/>
　五説者皆以為得罪於晉昭公何負於晉而得罪如<lb/>
　是之多也惟二年公如晉至河乃復繼書季孫宿如<lb/>
　晉盖昭公之世政出季氏季氏疑公如晉有以議己<lb/>
　也故以公待命於河晉辭而已如晉則季氏安此宿<lb/>
<pb n="31b"/>
　之諼也晉侯不察以為魯政既不在公則公之朝不<lb/>
　若得宿之聘也故卻公而聽宿焉至五年公如晉晉<lb/>
　聽公朝公必有以言其故自五年之後季氏亦不敢<lb/>
　如晉疑晉聽公以治己也然晉實不能治季氏何則<lb/>
　貢賦之所出季氏專之逆季氏則無以得魯貢故其<lb/>
　後公如晉晉皆卻之懼公復有言以逆季氏之意也<lb/>
　及公末年内迫於季氏則寧奔齊而不敢奔晉知晉<lb/>
　佑季氏而不與己也其事之書於經者首尾甚白第<lb/>
<pb n="32a"/>
　學者不考爾觀乎此則至河乃復之故可知矣説者<lb/>
　以為得罪於晉而晉卻之彼得罪則不敢朝既朝則<lb/>
　非得罪也若其冒罪而朝晉晉何不聽其朝而詰之<lb/>
　仄卻其朝何為哉此固不近人情亦意之耳<lb/>
五月𦵏鄭簡公<lb/>
楚殺其大夫成熊<lb/>
　稱國以殺罪累上也<lb/>
秋七月冬十月公子憖出奔晉<lb/>
<pb n="32b"/>
　是必不允季氏者不允於季氏而出奔則忠於公室<lb/>
　者矣公之黨日銷而季氏之黨日侈昭公何以安嗚<lb/>
　呼悲夫<lb/>
楚子伐徐晉伐鮮虞<lb/>
　楚䖍春秋之桀紂也而聖人爵之晉昭中國之桓文<lb/>
　也而聖人外之用是知聖人責晉昭重矣楚䖍滅陳<lb/>
　滅蔡至是復伐徐可不謂甚乎春秋書楚子伐徐以<lb/>
　不誅誅之也晉昭首嗣霸業蔡之滅有之殺坐視不<lb/>
<pb n="33a"/>
　救覿楚之彊鼠拱折縮而不敢犯蕞爾鮮虞固未甞<lb/>
　犯晉之牧圉晉伐之何為者哉大者晉畏之弭耳乞<lb/>
　憐小者晉扼之瞋目疾視此固或吐或茹之常態非<lb/>
　霸主之事也宜春秋書晉以貶之<lb/>
十有三年春叔弓帥師圍費<lb/>
　費季氏邑也季氏執國命以逆其君南蒯弄邑兵以<lb/>
　叛其主嗚呼亦天道好還理之必至歟抑季氏之專<lb/>
　有以啓之也天道幽逺有所不得考而季氏攘竊以<lb/>
<pb n="33b"/>
　抗其君欲其臣忠於己得乎孔子曰天下有道禮樂<lb/>
　征伐自天子出天下無道禮樂征伐自諸侯出自諸<lb/>
　侯出十世希不失矣自大夫出五世希不失矣陪臣<lb/>
　執國命三世希不失矣蓋諸侯抗天子則大夫抗諸<lb/>
　侯大夫抗諸侯則陪臣抗大夫馴致之漸也今夫為<lb/>
　人子而不孝其父則無怪夫其子之悖於己也為人<lb/>
　臣而不忠其君又何以責其臣之叛己乎襄七年城<lb/>
　費左氏謂季氏狥南氏之請盖費為季氏私邑非為<lb/>
<pb n="34a"/>
　南氏也實自封殖爾不知南氏因城而益固其叛心<lb/>
　以生非所以為季氏之利也故三家之彊首於季氏<lb/>
　而陪臣之叛亦首於費其自封殖適所以自禍也此<lb/>
　可為營私背公者之戒哉今費之叛季氏不自圍而<lb/>
　叔弓圍之叔弓非三家之黨也公之臣也服則已城<lb/>
　之以為恩叛則公討之以賈怨恩歸於己而怨歸於<lb/>
　公叛則屬公而服則歸己意如之姦則深矣而昭公<lb/>
　何其不爽哉此其所以卒見逐於季氏也<lb/>
<pb n="34b"/>
夏四月楚公子比自晉歸于楚弑其君䖍于乾谿<lb/>
　楚䖍初立公子比奔晉則比固不能於䖍乆矣今棄<lb/>
　疾謀逆知比之疾䖍也因其所疾而以之弑君故比<lb/>
　歸而遂弑䖍䖍之弑意出於棄疾而禍成於比聖人<lb/>
　不直誅其意而書比弑者蓋楚䖍無道比與棄疾均<lb/>
　欲行其逆比因棄疾而堅其欲弑之心棄疾假比以<lb/>
　成其簒奪之志故春秋兩書而並誅之繼言楚公子<lb/>
　棄疾殺公子比則比蓋墮棄疾之計而不省爾然比<lb/>
<pb n="35a"/>
　歸楚而弑君其惡大矣而春秋書歸不言入彼以歸<lb/>
　為善入為惡者吾欲聞其説<lb/>
楚公子棄疾殺公子比<lb/>
　比弑君也而不以討賊之辭書之非討賊也盗殺盗<lb/>
　耳弑䖍之意本出於棄疾棄疾特因比之有弑心而<lb/>
　以假手於比耳比不之慮蓋疾䖍之乆得間則行其<lb/>
　志不知棄疾用其逆以濟己之欲故比之弑匕首未<lb/>
　釋而棄疾殺之以自立彼棄疾之殺比蓋曰吾為楚<lb/>
<pb n="35b"/>
　討賊也而不知聖人照其惡而不以討賊之辭書之<lb/>
　也噫觀乎此㣲春秋亂臣賊子後世其何以辯之<lb/>
秋公㑹劉子晉侯齊侯宋公衛侯鄭伯曹伯莒子邾子<lb/>
滕子薛伯把伯小邾子于平丘<lb/>
　晉之霸業不振乆矣平公既和於楚為宋之盟晉無<lb/>
　鬭楚之志遂不復出㑹諸侯城把之役澶淵于虢之<lb/>
　㑹皆大夫爾平公不出也楚用是横行天下滅陳滅<lb/>
　蔡惡薫天地而無所顧忌今天勦其惡内自魚肉晉<lb/>
<pb n="36a"/>
　昭於是乘其機以復收諸侯㑹十三國之君於平丘<lb/>
　而以劉子㑹之真得其機矣一㑹而陳蔡二君復有<lb/>
　其社稷其為功實大聖人以其有存亡繼絶之功故<lb/>
　爵列以序實予之也<lb/>
八月甲戌同盟于平丘公不與盟晉人執季孫意如以<lb/>
歸<lb/>
　㑹盟再舉地者四平丘亦與其一則平丘之盟聖人<lb/>
　蓋善之然葵丘首止之盟以宰周公王世子不在盟<lb/>
<pb n="36b"/>
　故再舉諸侯以見其非伉宋之盟以書諸侯之大夫<lb/>
　故再舉以志其非專今之盟劉子實同盟無用再舉<lb/>
　而再舉者辭煩不殺以見其襃也雞澤之㑹單子同<lb/>
　盟不再舉則知今日再舉平丘為貴矣然則何以貴<lb/>
　之蓋一㑹而内能治魯之彊臣外能復陳蔡之後也<lb/>
　復陳蔡之後先儒固言之而公不與盟與執意如之<lb/>
　事吾竊有説焉説者皆曰晉侯聽邾莒之訴而不與<lb/>
　公盟執意如以歸邾莒之訴於經無以見十年意如<lb/>
<pb n="37a"/>
　叔弓嘗伐莒以為莒之訴者猶然也而邾子十一年<lb/>
　方為祲祥之盟何以訴為要之二國之訴無以見不<lb/>
　可臆度以經文觀之蓋意如欲專盟而公不得盟晉<lb/>
　侯因其專而執之耳且魯之襄昭皆庸君權制於三<lb/>
　家乆矣邢之㑹公在晉而季孫宿專㑹湨梁之㑹公<lb/>
　在㑹而大夫擅盟意如視以為常焉今平丘之盟意<lb/>
　如欲專歃而公不得與盟也非晉不盟公也文十六<lb/>
　年季孫行父㑹齊侯於陽榖齊侯弗及盟成十六年<lb/>
<pb n="37b"/>
　公㑹晉侯於沙随不見公此皆責其外故齊侯不盟<lb/>
　行父晉侯不見公也今公自不得與盟豈晉不盟公<lb/>
　乎用是知意如止公而公不得與盟也繼書晉人執<lb/>
　意如為得霸討乃書人以執何哉不歸京師而執以<lb/>
　歸也劉子在㑹倚王命以令諸侯而執彊臣不聽之<lb/>
　天子而自予奪焉此其所以非霸討也然能即㑹而<lb/>
　為魯抑權臣固不可以掩其義既與其義不可不責<lb/>
　其忠也<lb/>
<pb n="38a"/>
公至自㑹<lb/>
蔡侯廬歸于蔡陳侯呉歸于陳<lb/>
　陳蔡之復雖楚復之實晉之力也晉乘楚亂而合諸<lb/>
　侯於平丘故楚人懼而復陳蔡陳蔡之廟復血食者<lb/>
　晉也故聖人不書自楚而以自歸為文外抑彊夷而<lb/>
　内予晉也然蔡廬陳呉何以名曰貶彼獲奉其社稷<lb/>
　何以貶為君子不貴茍得茍得一金君子不取而况<lb/>
　千乘之位乎衛人立晉時乗州吁之亂為衆所推而<lb/>
<pb n="38b"/>
　立春秋猶不予也今呉廬雖得國得於楚爾王命何<lb/>
　有父授何在此其所以不可不名爾則夫為呉廬者<lb/>
　雖受楚命必請於天子如緇衣之命武公然後為正<lb/>
　不然茍得黻冕非所以為貴也<lb/>
冬十月𦵏蔡靈公<lb/>
　廬復國能𦵏閔之也<lb/>
公如晉至河乃復<lb/>
呉滅州來<lb/>
<pb n="39a"/>
　州來近楚呉乘楚亂平王新立而滅之耳初入州來<lb/>
　而卒至於滅吳人之心惟志於蠶食而已<lb/>
十有四年春意如至自晉<lb/>
　意如專制魯國公不得與盟晉侯執之是也雖殺之<lb/>
　天下無以議晉何則除魯患以安魯固魯之利也安<lb/>
　一國之功重釋一人之恩輕晉昭不權其輕重而舎<lb/>
　之吾以為失刑矣故聖人去氏以著其惡代晉侯誅<lb/>
　意如也<lb/>
<pb n="39b"/>
三月曹伯滕卒夏四月<lb/>
秋𦵏曹武公<lb/>
八月莒子去疾卒冬莒殺其公子意恢<lb/>
　公子而不言大夫非大夫也舉其貴而已矣稱國以<lb/>
　殺罪累上也去疾卒而意恢殺則意恢者去疾之孚<lb/>
　也去疾自齊入莒必意恢有力焉去疾宜有以厚之<lb/>
　今去疾卒庚輿去疾之讎故纔立而殺意恢焉則意<lb/>
　恢之死非其罪去疾累之也去疾累之是乃所以累<lb/>
<pb n="40a"/>
　去疾也<lb/>
十有五年春王正月呉子夷末卒<lb/>
二月癸酉有事於武宫籥入叔弓卒去樂卒事<lb/>
　宗廟主孝君臣主恩恩與孝孰重曰孝重君子權其<lb/>
　輕重而權以情則於禮無失矣有事於武宫宗廟之<lb/>
　禮也禮主乎孝叔弓卒君臣之禮也禮主乎恩孝重<lb/>
　而恩輕則宗廟之禮也禮不可輟今有事於廟而為<lb/>
　叔弓輟樂焉是以輕廢重也春秋不可以無譏宣公<lb/>
<pb n="40b"/>
　有事于太廟仲遂卒于垂壬午猶繹萬入去籥則失<lb/>
　之無恩宣公非不知繹可已而不已也以仲遂有私<lb/>
　恩於己而負大惡於國故不為之廢繹而徒去籥也<lb/>
　繹享賔也有事於武宫奉先也享賔可已而不已奉<lb/>
　先不可已而已皆失矣然宣公失於亡恩而昭公失<lb/>
　於不孝不孝之罪重而亡恩之罪輕而説者乃重責<lb/>
　宣而輕責昭何哉蓋宣實詐而昭則過而已此過故<lb/>
　之所以異也於時魯之卿皆三家爾惟叔弓非三家<lb/>
<pb n="41a"/>
　之族公實賴之今其云亡此公所以深戚方涖祀事<lb/>
　而特為去樂固無暇議其禮也雖然去樂則失矣而<lb/>
　有事於武宫此何為者哉諸侯四廟與太祖之廟為<lb/>
　五武之廟為鬼乆矣而成公為之立宫此固違制自<lb/>
　成迄襄又三世不毁此記禮者所以有武世室之説<lb/>
　也聖人於此書之非苟著去樂之失抑亦見武宫不<lb/>
　毁違制甚矣<lb/>
夏蔡朝呉出奔鄭<lb/>
<pb n="41b"/>
　蔡平公復有蔡纔再嵗而大夫出奔亡國之君固不<lb/>
　足與圖存也左氏以為費無極以反間譖朝呉而逐<lb/>
　之雖於經無所考理或然歟楚之復陳蔡蓋非得已<lb/>
　特怵於勢有所不情也今蔡得賢佐則疑其讎楚故<lb/>
　以反間逐之無足怪者其後蔡悼為楚所拘卒死於<lb/>
　楚楚之謀蔡深矣於此蓋悔於復蔡也<lb/>
六月丁巳朔日有食之<lb/>
秋晉荀呉帥師伐鮮虞<lb/>
<pb n="42a"/>
　十二年晉侯伐鮮虞書晉貶之也今荀呉伐鮮虞反<lb/>
　無貶辭何哉疆圍之患不可不去獨觀其師之義不<lb/>
　義爾前日楚方滅陳滅蔡而晉不問乃區區無故而<lb/>
　伐鮮虞是以貶之今中國少靖而鮮虞在晉之鄙或<lb/>
　為晉患故荀呉征之然襃之歟曰非也僅免於貶爾<lb/>
　襄昭以來用兵無曲直多書主將皆大夫專兵以立<lb/>
　己功也無足多者顧兵之所加何如而善惡見矣<lb/>
冬公如晉<lb/>
<pb n="42b"/>
　公屢如晉而晉卻之至河乃復以季氏之故也今晉<lb/>
　方為魯執季氏而釋之公無所博晉無所庇故聽公<lb/>
　一朝焉晉平卒則季氏復横二十一年如晉則晉復<lb/>
　卻公矣晉平之死抑公之不幸歟<lb/>
十有六年春齊侯伐徐<lb/>
　徐自齊桓之霸内從中國宣成襄之世不見於經蓋<lb/>
　從楚爾昭四年申之㑹徐人在焉楚人以其貳於呉<lb/>
　也即㑹執之故明年徐從楚伐呉其後世比於楚今<lb/>
<pb n="43a"/>
　楚大亂之後楚平新立齊侯伐徐僥倖其或從也<lb/>
　無桓公之徳而望桓公之服徐吾見其不自量爾齊<lb/>
　侯書爵非襃也杜諤以為别大夫之專兵是也<lb/>
楚子誘戎蠻子殺之<lb/>
　狙詐之計誘人於䧟穽者夷狄之常情也前日楚䖍<lb/>
　殺蔡侯書名而此不名蓋其所施不同則其所貶之<lb/>
　辭亦各有輕重也其類相誘在所不責然入春秋未<lb/>
　有書誘殺者今楚再用狙詐之計信義銷亡變詐日<lb/>
<pb n="43b"/>
　深此不得不録之以垂戒也以此防民後世猶有馬<lb/>
　邑誘匈奴而生事於疆場聽尚結賛盟而見刼於壇<lb/>
　坫者以誘人與見誘於人其罪均也是不知春秋者<lb/>
　也<lb/>
夏公至自晉<lb/>
秋八月己亥晉侯夷卒<lb/>
九月大雩<lb/>
季孫意如如晉冬十月𦵏晉昭公<lb/>
<pb n="44a"/>
　嗚呼小人將謀私也必靦顔忍恥以乞憐於人意如<lb/>
　見執於晉晉固已讎也今昭公之䘮魯非無使介可<lb/>
　以㑹𦵏而冒讎而親之彼豈以禮報怨者哉蓋媚晉<lb/>
　以謀魯也晉昭既卒安知嗣君不佑於己乎其後卒<lb/>
　極其惡以逐昭公公如晉而晉不納黨於意如也則<lb/>
　意如今日之行為謀深矣<lb/>
　　　右昭公盡十有六年<lb/>
　<lb/>
<pb n="44b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋經筌卷十三<lb/>
</p>
<p>
</p>
  </div>
</body>
</text>
</TEI>
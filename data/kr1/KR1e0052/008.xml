<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋經全卷八</head>
    <p>
<pb n="1a"/>
欽定四庫全書<lb/>
　春秋經全卷八　　　　　宋　趙鵬飛　撰<lb/>
　　　文公<lb/>
元年春王正月公即位<lb/>
　繼正書即位常也常事不書此何以書曰書其常以<lb/>
　見其變不書其常何以見其變<lb/>
二月癸亥日有食之<lb/>
　不書朔失其朔也<lb/>
<pb n="1b"/>
天王使叔服來㑹葬<lb/>
　諸侯五月而葬僖公之薨至是三月而王使叔服來<lb/>
　㑹葬非禮也非天子不制度不考文而天子自失之<lb/>
　非所以示制然天王所以待僖者厚矣生也宰周公<lb/>
　聘之死也叔服㑹葬之而僖以公子遂報聘且因而<lb/>
　如晉非所謂篤於事周者今死矣天王且厚其喪魯<lb/>
　又何以報之此則在文不在僖耳<lb/>
夏四月丁巳葬我君僖公<lb/>
<pb n="2a"/>
天王使毛伯來錫公命<lb/>
　春秋書錫命者二賜命者一其義皆不同而或者槩<lb/>
　言之非也莊元年王使榮叔來錫桓公命命以䇿也<lb/>
　衛襄公殁簡王使追命之曰叔父陟恪在我先王之<lb/>
　左右以佐事上帝予敢㤀髙圉亞圉此則歿而追命<lb/>
　者也若今之贈章爾非命之為諸侯也古者諸侯繼<lb/>
　世必命之天子晉武公已為諸侯矣必請命乎天子<lb/>
　之使詩曰豈曰無衣七兮不如子之衣安且吉兮侯<lb/>
<pb n="2b"/>
　伯七命七章之服也舊雖有之然非新命則不安也<lb/>
　若夫成八年天子使召伯來賜公命則非此之謂也<lb/>
　加賜命也王制三公一命卷若有加則賜也不過九<lb/>
　命次國之君不過七命如平王錫晉文侯秬鬯圭瓉<lb/>
　作文侯之命是也必諸侯有功加而賜之也其義各<lb/>
　異不可一律以為錫命也今文公之立不請命而天<lb/>
　王首命之非禮也諸侯䘮畢以士服見天子天子錫<lb/>
　命之韍冕圭璧以歸今文公即位四月斬然在衰絰<lb/>
<pb n="3a"/>
　之中而王以韍冕錫之拒韍冕則不忠釋衰絰則不<lb/>
　孝是王處人以難也蓋自入春秋諸侯無朝王而受<lb/>
　命者襄王厚於僖公而就命其子不知韍冕之錫䘮<lb/>
　未畢何以安之俾釋衰而服冕是置人於不孝也叔<lb/>
　孫得臣如京師則拜是命矣二年而公子遂如齊納<lb/>
　幣冐䘮而納幣有以也夫<lb/>
晉侯伐衛<lb/>
　吾前論晉文以剛勝故其子孫世不墜霸業今觀襄<lb/>
<pb n="3b"/>
　公非健主也即位之初遽能伐叛討貳以求諸侯亦<lb/>
　可謂有志者故聖人許而爵之衛成爲文公逼逐復<lb/>
　執而釋之宜成之不能無憾也文公既殁必不事晉<lb/>
　故晉襄首伐之衛不能屈尚有報怨之師聖人豈容<lb/>
　其伐霸主哉故於衛伐晉則書人貶衛也貶衛所以<lb/>
　予晉也故於此書侯說者以為冐䘮伐人故爵以愧<lb/>
　之且前日敗秦師所謂冐䘮也乃貶而稱人若以為<lb/>
　必愧之則何不書子也前書人而今書爵即其善惡<lb/>
<pb n="4a"/>
　而録之矣<lb/>
叔孫得臣如京師<lb/>
　拜錫命也錫固非所宜錫而拜錫者庸為是乎錫之<lb/>
　在䘮拜之在䘮既拜則釋衰服韍矣釋衰服韍文公<lb/>
　之心其安乎安則為之<lb/>
衛人伐晉<lb/>
　晉雖伐衛衛非所宜報衛固常遭晉文之執辱其如<lb/>
　霸主之令何曲直非所當憾也衛憾其執而不事晉<lb/>
<pb n="4b"/>
　晉固可憾矣霸主其可憾邪春秋之時王之不王所<lb/>
　宗者霸主爾聖人豈茍抑諸侯而私霸主哉以為既<lb/>
　無王復無霸則天下即于亂矣固存霸主所以使諸<lb/>
　侯有所宗也今衛成抗霸主而伐之是亦犯上矣故<lb/>
　聖人於晉伐衛書侯而衛伐晉書人均諸侯也貶衛<lb/>
　而予晉者存霸主也<lb/>
秋公孫敖㑹晉侯于戚<hi>敖慶父之子</hi>
　三家之子孫雖自僖公而僖之世莫見其横盖僖所<lb/>
<pb n="5a"/>
　不容也及文公之初則已露頭角専盟㑹矣孟氏自<lb/>
　敖而専叔孫氏自得臣彭生而横季孫氏自行父而<lb/>
　侈敖慶父之子得臣彭生皆子牙之孫而行父季友<lb/>
　之孫也前乎此大夫蓋有出㑹者或㑹伐或㑹盟皆<lb/>
　君命爾然聖人必去其族以示貶翬無駭柔溺是也<lb/>
　以為猶有君命可以責其専也自文以後則舉無善<lb/>
　惡皆不去族以為政漸出於大夫不復有君命矣文<lb/>
　之元年得臣如京師則聘専之公孫敖㑹晉侯于戚<lb/>
<pb n="5b"/>
　則㑹又専之既而専盟専伐皆自此始則三家之専<lb/>
　自文以下也是以聖人謹之然戚之㑹晉將逼衛也<lb/>
　戚衛地晉襄嗣霸諸侯未從敖知將圗霸也於是逆<lb/>
　探其欲而首㑹之以為晋之霸業成則吾為諸侯之<lb/>
　介紹矣晉得諸侯必徳於敖敖得晋援魯何以制之<lb/>
　哉此敖所以㑹晉侯之意也戚之㑹左氏謂晋侯疆<lb/>
　戚田經無其文不可决信蓋㑹於衛地要衛而衛不<lb/>
　至耳故士縠再為垂隴之㑹以求之至伐沈之役而<lb/>
<pb n="6a"/>
　衛始從晉襄之求諸侯抑亦勞而無謀矣<lb/>
冬十月丁未楚世子商臣弑其君頵<lb/>
　晉獻殺其子商臣弑其父嗚呼春秋之世一至是邪<lb/>
　此其亂皆起于嫡庶之不明妃妾之不正吾於僖五<lb/>
　年殺中生之事既言之矣世子弑君是無父無君禽<lb/>
　獸之不若也楚實王者風化之所不及聖人不治也<lb/>
　然所以書者垂天下君臣父子之戒歟唐太子洪授<lb/>
　左氏春秋至商臣之事廢書而歎曰聖人何書此邪<lb/>
<pb n="6b"/>
　率更令郭瑜對曰春秋存襃貶以善惡為戒勸故商臣<lb/>
　千載而惡名不滅洪曰實不忍聞願受他書瑜遂讀<lb/>
　禮嗚呼吾聖人垂萬世之訓彼腐儒溺其文而不達<lb/>
　其義因遂廢之吾切為之憤夫聖人寓二帝三王之<lb/>
　道於春秋其文則史而道則二帝三王之道也反而<lb/>
　言之則其道粲然如日月不掩矣彼區區泥其跡而<lb/>
　不反求其道如趨越者北首而不顧越之在其後也<lb/>
　孟軻氏有言曰世衰道微邪說暴行有作臣弑其君<lb/>
<pb n="7a"/>
　者有之子弑其父者有之孔子懼作春秋春秋天子<lb/>
　之事也故春秋作而亂臣賊子懼夫亂臣賊子既懼<lb/>
　則君臣父子之道怡然有章是安有弑殺之事哉此<lb/>
　春秋之意也君子安可惑其文而遽廢之廢春秋是<lb/>
　廢聖人之道也道可廢乎後世有以為斷爛朝報而<lb/>
　不省者其罪皆始于郭瑜今天下有若瑜者吾請鳴<lb/>
　鼓與天下共攻之<lb/>
公孫敖如齊<lb/>
<pb n="7b"/>
　禮諸侯世相朝也則君之繼世固有相朝之禮然必<lb/>
　三年䘮畢朝於天子而後及諸侯今未及禫而公孫<lb/>
　敖聘齊非禮也其亦敖之専而諂事大國乎前日戚<lb/>
　之㑹敖西㑹晋君今如齊之行東結齊援大夫之専<lb/>
　甚矣文公直偶人也即位一嵗之間朝㑹皆出於得<lb/>
　臣與敖何以為國乎宜其啟仲遂之横而子孫不能<lb/>
　保其死生也嗚呼悲夫<lb/>
二年春王二月甲子晉侯及秦師戰于彭衙秦師敗績<lb/>
<pb n="8a"/>
　春秋無義戰戰而無義何責哉誅其兵意而已前日<lb/>
　殽之役秦以無故而伐鄭入滑晉乘人不虞而要敗<lb/>
　之均不義矣然其兵端實起於秦秦不入滑則晉不<lb/>
　敗秦也殽之敗穆公歸而悔過自咎可謂賢矣然悔<lb/>
　其敗而弭兵息民修文公之好于晉則晉將愧恥若<lb/>
　撻於市而洗心事秦其忍以兵相向乎今悔其敗而<lb/>
　治戎練卒以圗再舉則是禍方深矣何悔之有則夫<lb/>
　彭衙之敗非不幸也其後三十年秦晉之戰無虚歳<lb/>
<pb n="8b"/>
　兵連禍結荼毒生民皆起於秦穆之悔不悔於徳而<lb/>
　悔於力也今秦伐晉而以晉侯及戰為文晉不屈也<lb/>
　晉先嘗敗人之兵矣何以不屈以入滑之故也秦無<lb/>
　故而入滑使晉得以藉口而興戎既敗而歸則又何<lb/>
　報今報敗而又敗焉則是兵端未有止息之期也故<lb/>
　聖人於晉書爵而秦書師非襃晉也曰侯曰師秦晉<lb/>
　曲直之辯也然則秦曲歟曰秦所不當報而報也穆<lb/>
　公之悔是矣其所以悔者非其道也則夫穆公之誓<lb/>
<pb n="9a"/>
　何以列於書蓋誓取其文子其義而已不保其徃也<lb/>
　今觀秦誓之文誠有合于君子之道可以為世法聖<lb/>
　人姑取之若其異日之非則有春秋之法在<lb/>
丁丑作僖公主<lb/>
　主所以存神而已既葬若不可見故虞而祭其主用<lb/>
　桑期而祥祥而易服謂之練練主用栗練則埋虞主<lb/>
　于兩階之間而奉練主祔于廟僖之虞主既埋練主<lb/>
　則立於期而虞祭之時矣今僖之䘮十有五月安用<lb/>
<pb n="9b"/>
　作主蓋作者改作也作南門作三軍作丘甲皆改作<lb/>
　也然則僖有主矣何用改作蓋文公惑於新鬼大故<lb/>
　鬼小之說將躋僖公于閔之上故改作其主焉其昭<lb/>
　穆既殊則主必異蓋更其製刻而改其塗餙也禮䘮<lb/>
　主不文吉主則刻吉主練主也練主既祔不可移故<lb/>
　改作以俟八月大事于太廟而躋僖公也<lb/>
三月乙巳及晉處父盟<lb/>
　人必自侮然後人侮之前日戚之㑹晉侯求諸侯而<lb/>
<pb n="10a"/>
　魯以大夫㑹之晋之恥也今日處父之盟公實求盟<lb/>
　而晋以大夫盟之公之恥也曽子曰出乎爾者反乎<lb/>
　爾者也君子其可不謹乎盟而不地盟于晋也凡盟<lb/>
　不地外大夫來而盟于魯則不地晋侯使荀庚來聘<lb/>
　丙午及荀庚盟是也公徃而盟于其國亦不地公如<lb/>
　晋公及晋侯盟是也今無處父聘之文則非盟于魯<lb/>
　矣然經亦不書公如晋安知公之盟于晋哉凡公行<lb/>
　告于宗廟反行飲至故公行書如飲至書至今文公<lb/>
<pb n="10b"/>
　盖以為䘮未畢嗣子不可以有行而不告廟焉故不<lb/>
　書如說者以為為公諱且于盟沒公其諱已明安在<lb/>
　不書如哉不書如者不告廟也春秋及外大夫盟而<lb/>
　沒公者二莊二十二年及髙傒盟于防與此處父之<lb/>
　盟是也髙傒之抗以公子結處父之抗以公孫敖結<lb/>
　先抗齊為鄄之盟敖先抗晋為戚之㑹臣抗而君受<lb/>
　其報臣之不臣其可恕乎愚以謂莊文沒公不書雖<lb/>
　為公諱而實誅結與敖也<lb/>
<pb n="11a"/>
夏六月公孫敖㑹宋公陳侯鄭伯晉士縠盟于垂隴<lb/>
　晉襄紹霸業而求諸侯乃以大夫出㑹宜諸侯之不<lb/>
　我從也宋陳鄭知晉之徴㑹而不知其以大夫徃故<lb/>
　躬行文公先還自晉知晉襄之不親㑹故以公孫敖<lb/>
　徃然文公雖知其謀而不自辱以公孫敖如㑹謂之<lb/>
　智而實失權也其失蓋與晉襄等不若躬自㑹之已<lb/>
　辱而權固存焉是㑹也士縠實主之而聖人列諸侯<lb/>
　于上而排士縠于下不與大夫得主諸侯也三國既<lb/>
<pb n="11b"/>
　䝉其辱故伐秦伐沈之役皆以㣲者行而不復躬㑹<lb/>
　矣晉襄之不遂霸蓋本乎此不可不察也<lb/>
自十有二月不雨至于秋七月<lb/>
　不雨者數月而文公不一念及此其志荒矣僖公一<lb/>
　月不雨必書見其有愛民之心也六月雨亦書知其<lb/>
　有喜雨之志也今自十二月不雨至于秋七月不雨<lb/>
　文公蓋以為旱無與乎已也不雨至于秋七月則八<lb/>
　月雨矣雨亦不書以見文無復喜雨為無益於我也<lb/>
<pb n="12a"/>
　以此觀之僖文父子之賢否抑亦判矣<lb/>
八月丁卯大事于太廟躋僖公<lb/>
　大事禘祫也何以不書禘祫不譏禘祫也禘祫曰大<lb/>
　事四時之祭曰有事常也書禘譏禘書祫譏祫書烝<lb/>
　嘗曰大事曰有事無譏也常也常則何以書為躋僖<lb/>
　公書也然則此大事謂禘歟祫歟曰祫也孔子曰五廟<lb/>
　無虚主惟諸侯薨祝取羣廟之主而藏之祖廟卒哭<lb/>
　成事而後主各反其廟祫祭于祖則祝迎四廟之主<lb/>
<pb n="12b"/>
　此祫祭于祖而迎四廟之主者也則此大事為祫也<lb/>
　審矣祫四廟之主而審昭穆文公以為僖公兄也閔<lb/>
　公弟也不可以弟加兄故躋僖公於閔之上焉然兄<lb/>
　弟一家之私恩世統天下之大義僖之繼閔世統之<lb/>
　正也安可以私恩而亂世統哉以匹夫之管見而易<lb/>
　天下之大典輕議禮而冐重誅宜聖人謹而志之以<lb/>
　著其失垂萬世之法也此栁下惠所以稱夏父弗忌<lb/>
　為不祥而仲尼又以罪臧文仲為不知禮歟<lb/>
<pb n="13a"/>
冬晉人宋人陳人鄭人伐秦<lb/>
　殽之役秦不宜報而報故彭衙之戰聖人罪秦今伐<lb/>
　秦之役晉不當伐而伐故四國皆人聖人罪晉初薄<lb/>
　人於險以敗秦于殽又要人以戰再敗秦于彭衙兵<lb/>
　亦可以少戢矣而極忿逞憾而仇于秦為子孫患忿<lb/>
　秦者襄公一人而已民何罪伐秦而疲晉吾未見其<lb/>
　益也貶而人之不亦宜乎<lb/>
公子遂如齊納幣<lb/>
<pb n="13b"/>
　譏䘮娶也納幣納采也婚義六禮納采為先納采則<lb/>
　娶之期也雖逆婦在四年今禫而納采是亦䘮婚矣<lb/>
　故書以正婚姻之禮<lb/>
三年春王正月叔孫得臣㑹晉人宋人陳人衛人鄭人<lb/>
伐沈沈潰<lb/>
　内書得臣則外亦大夫矣外書人則亦人内矣晉襄<lb/>
　紹霸未嘗一出與諸侯為衣裳之㑹而區區以大夫<lb/>
　主之將霸諸侯邪抑霸大夫也吾于此知晉襄之不<lb/>
<pb n="14a"/>
　足與有為矣蓋自戚之㑹首蒙公孫敖之抗而受其<lb/>
　辱其後遂無復出臯門之外彼以大夫而見敵執之<lb/>
　可也何遽自退亦以大夫敵之哉垂隴之盟宋陳鄭<lb/>
　之君皆在當親而不親乃以士縠徃使垂隴之㑹而<lb/>
　親之諸侯以大夫至者執之以歸京師而令天下不<lb/>
　惟諸侯震恐而大夫亦不敢専矣諸侯親臨大夫自<lb/>
　挫内治既立雖合諸侯以直叩楚扉問弑逆之罪楚<lb/>
　將何詞而不服誅其君弔其民楚人懐之沈之為沈<lb/>
<pb n="14b"/>
　直蟣蝨矣何足誅哉吾以為襄公之霸資易於桓文<lb/>
　桓制楚於方張文敗楚於既熾難乎為力矣而襄公<lb/>
　之世楚商臣有滔天之惡無父無君楚人棄之此襄<lb/>
　公之霸資也而襄不能就乃竭力於無事之秦而以<lb/>
　大夫主中國之㑹卒之大夫横於内諸侯受其弊秦<lb/>
　人霸於外晉實蒙其辱襄於此亦何以立哉區區潰<lb/>
　蕞爾之沈以為能伐楚之與國也嗚呼隘矣宜聖人<lb/>
　人之以著其貶也<lb/>
<pb n="15a"/>
夏五月王子虎卒<lb/>
　諸侯卒必赴葬必㑹以修繼世結好之禮而王臣無<lb/>
　外交以其貳君也而卒且來赴非生而有外交之好<lb/>
　死安能赴乎且天王崩如莊僖頃敬赴有所不至而<lb/>
　王臣反赴之天王葬如平惠定靈㑹有所不及而劉<lb/>
　文公反㑹之則知王臣之專外交諸侯其權蓋重於<lb/>
　天王也書卒者三尹氏王子虎劉卷是也書葬者一<lb/>
　劉文公是也皆著其外交而且有繼世結好之禮也<lb/>
<pb n="15b"/>
　其罪可逭乎<lb/>
秦人伐晉<lb/>
　秦穆公伐晉以報前日三敗之辱也而說者以穆公<lb/>
　之霸在此齊桓晋文之霸聖人必有襃大之辭雖宋<lb/>
　襄之無成春秋於曹南之盟亦必書爵以揭於諸侯<lb/>
　之上今秦於殽之戰彭衙之役皆書師而於此乃書<lb/>
　人豈謂其霸而反人之邪孟子之所謂五霸者其實<lb/>
　威文而已宋襄之敗為中國羞固所不録而秦穆楚<lb/>
<pb n="16a"/>
　莊皆戎蠻之長何名為霸聖人豈許其霸中國哉故<lb/>
　秦穆楚莊皆無予辭非私齊晉而鄙秦楚也中外之<lb/>
　辯也今秦人伐晉實忿兵矣非義也前日之敗兵端<lb/>
　皆啟於秦彼君子歟固亦懲忿窒慾爾且三敗豈晉<lb/>
　敗之秦實伐人實自敗爾論者徒見其殽之敗有悔<lb/>
　咎之誓孔子列於周書遂以為聖人予秦穆今自殽<lb/>
　之敗兵連禍結以戕其民安在其為悔也悔而修徳<lb/>
　固君子所尚悔而修怨吾所不曉也聖人特取誓之<lb/>
<pb n="16b"/>
　文而已非謂進秦穆也今焚舟之勝雖覇西戎春秋<lb/>
　書曰人其貶可知矣彼其震懾羣戎妄自尊顯為之<lb/>
　君長何足稱哉此春秋所以不取也<lb/>
秋楚人圍江<lb/>
　江黄一體之人也齊桓之覇皆慕義而来歸背楚從<lb/>
　齊及齊徳衰楚成憤其叛已也盖已滅黄矣黄之滅<lb/>
　江實懼而復事椘今楚成䝉商臣之逆商臣之立無<lb/>
　父無君宜江人所不與也故商臣怒而圍之然蕞爾<lb/>
<pb n="17a"/>
　之國期年而後能滅則其不屈於楚也審矣則夫江<lb/>
　君蓋義人也惜乎晉襄之不能霸不足以庇之彼處<lb/>
　父區區伐楚以救江以一夫果能撼楚哉<lb/>
雨螽于宋<lb/>
　螽生于下今雨於上異之大者也此所謂天降之災<lb/>
　矣外災不書此何以書赴于我也已不修徳而赴災<lb/>
　于人人能弭已之災乎或以為得天祐吾所不曉或<lb/>
　以為死而墜安知其為死吾欲聞之<lb/>
<pb n="17b"/>
冬公如晉十有二月己巳公及晉侯盟<lb/>
　魯之於晉未有所負也今公朝晉而晉侯且盟之何<lb/>
　盟哉必有憾而釋之否則有所不信也魯於晉固無<lb/>
　憾而亦無所不信徒以戚之㑹魯以公孫敖敵晉君<lb/>
　故此公所以不足于晉而親朝之晉所以衘恨于魯<lb/>
　而必盟之也然使戚之㑹公親㑹之則今日有所不必<lb/>
　朝敖之抗晉襄執而正其罪則今日有所不必盟夫<lb/>
　朝與盟皆前日之失非今日之非也然則朝與盟是<lb/>
<pb n="18a"/>
　歟非歟魯能屈而事大國不憚於親朝以雪敖之抗<lb/>
　晉能有忍不遽以干戈相尚一盟而釋忿猶為知自<lb/>
　反者也故聖人直文無諱非若二年及處父盟没公<lb/>
　以見恥處父去族以示貶者矣聖人蓋樂人之自反<lb/>
　也如此蓋不如是無以激夫改過遷善者耳<lb/>
晉陽處父帥師伐楚以救江<lb/>
　批亢擣虚兵家之上䇿然必卜其虛實較其彊弱而<lb/>
　後濟以楚之彊根據南服齊桓之霸有所不敢戰晉<lb/>
<pb n="18b"/>
　文合四大國之師而僅能勝之於城濮今處父以烏<lb/>
　合之師將伐楚以救江是所謂以螻蟻撼泰山多見<lb/>
　其不自量也夫江之危亡僅在旦夕晉師直赴江之<lb/>
　危猶懼楚未必退今以偏師犯楚之牧圉欲楚人釋<lb/>
　江而自救嗚呼愚哉呉伐楚而於越入呉以呉之内<lb/>
　虛越彊且衆足以造其都也彼楚之圍江多不過萬<lb/>
　衆足以環其郛矣而楚之彊大内豈遂虚邪而處父<lb/>
　為上卿將一軍以行不過萬二千人以萬二千人能<lb/>
<pb n="19a"/>
　入郢乎兵固不能撼楚適所以激楚之怒而速江之<lb/>
　滅也愚謂晉不伐楚江未必滅何則楚之圍江徒以<lb/>
　其叛已而從中國耳今兵環其國江勢有所不敵則<lb/>
　必下楚江下則楚兵退矣今處父伐楚實曰救江江<lb/>
　以為晉且救我固効死守之不屈于楚既而處父伐<lb/>
　楚晉不能損楚之一毫何足以觧江之圍然楚内忿<lb/>
　江之不屈而外憤晉之見伐能無怒乎故期年圍之<lb/>
　必滅江而後已則夫晉處父伐楚以救江實激楚以<lb/>
<pb n="19b"/>
　滅江也故聖人書伐又書其救所以見救江非所以<lb/>
　為救實速其滅也春秋書伐未有書其故者書其故<lb/>
　所以重其誅也亦如㑹於稷以成宋亂之類矣<lb/>
四年春公至自晉<lb/>
夏逆婦姜于齊<lb/>
　逆婦于齊而不書公微者也不親逆而以卿行猶為<lb/>
　非禮况微者乎不稱夫人以微者逆非所謂以夫人<lb/>
　之禮待之也稱婦姜有姑之辭也不書至常事也遂<lb/>
<pb n="20a"/>
　以夫人婦姜至自齊著遂之專夫人姜氏入著不告<lb/>
　廟也今微者逆婦公命也至而告廟婚禮之常非若<lb/>
　遂之専而莊之不告廟也故不書至不書入所譏者<lb/>
　微者逆婦不以夫人之禮待姜氏而已卒之國亂子<lb/>
　弑蓋不正於初宜其亂於終也<lb/>
狄侵齊<lb/>
　僖三十三年狄犯晉晉人敗之故其後狄不敢干晉<lb/>
　之怒狄侵齊而齊不討故至是復侵齊則知制外裔<lb/>
<pb n="20b"/>
　之不可示怯也書之以為世戒<lb/>
秋楚人滅江<lb/>
　江之滅晉之恥而處父之罪也晉不能服楚則何以<lb/>
　庇江無以庇江則安保其無滅方江受楚圍使處父<lb/>
　帥師直赴於江江鬬楚於前處父掎之於後楚兵未<lb/>
　必不敗而奔也乃以區區之師伐楚欲楚兵釋江以<lb/>
　自救宜其不能撼楚而致江之滅也江君不書奔死<lb/>
　社稷也江之圍於是蓋期嵗矣期嵗必不下則江君<lb/>
<pb n="21a"/>
　之賢否抑亦可見歟滅不見執不書奔則江雖滅其<lb/>
　君之義固存也<lb/>
晉侯伐秦<lb/>
　四年秦人伐晉雖報三敗之辱其實非義舉也三敗<lb/>
　秦自敗何報之有秦報之非則晉報之為是矣雖然<lb/>
　聖人豈欲人之興戎交怨而不釋哉實均罪人也然<lb/>
　曲直施報之文不辯則無以寓夫襃貶故于秦書人<lb/>
　而晉書侯其曲直是非之理判矣<lb/>
<pb n="21b"/>
衛侯使寗俞來聘<lb/>
　禮諸侯嵗相問也殷相聘也殷衆也殷見曰同十有<lb/>
　二年五服盡朝故曰殷見殷見既畢諸侯更遣大夫<lb/>
　以交聘于鄰邦是之謂殷相聘今殷見則亡而殷聘<lb/>
　則存所亡者在周而所存者在諸侯則知諸侯彊而<lb/>
　周室微矣子太叔曰文襄之霸也其務不煩令諸侯<lb/>
　三嵗一聘五嵗一朝則三嵗之聘本于文襄今襄公<lb/>
　未沒諸侯其敢違之則寗俞之聘霸主令也霸主之<lb/>
<pb n="22a"/>
　令則然矣周公之典安在哉此聖人書之以傷周道<lb/>
　也<lb/>
冬十有一月壬寅夫人風氏薨<lb/>
五年春王正月王使榮叔歸含且賵<lb/>
三月辛亥𦵏我小君成風王使召伯來㑹𦵏<lb/>
　春秋之書詳辯昭晰無可疑者惟母夫人之稱無其<lb/>
　辯祖母及母與時君之夫人均曰夫人盖周之世不<lb/>
　别稱謂孔子亦因魯史不損益也自秦漢以來祖母<lb/>
<pb n="22b"/>
　則曰太皇太后母曰皇太后后曰皇后諸侯亦莫不<lb/>
　然故後世無可疑者而春秋無其别如隱之世仲子<lb/>
　子氏君氏學者紛紛不一而文之世則有成風之疑<lb/>
　然則成風者果僖之妾歟莊之妾歟學者無溺紛紜<lb/>
　之論以自潰亂求之理而酌之心可也且仲子桓公<lb/>
　之母而惠公之妾故天王之歸賵書曰天王使宰咺<lb/>
　來歸惠公仲子之賵若曰惠公之仲子也或者以為<lb/>
　惠公之母聖人豈以子先母哉今成風之薨𦵏未有<lb/>
<pb n="23a"/>
　以辯獨觀夫九年書秦人來歸僖公成風之禭則與<lb/>
　惠公仲子之文同成風盖文之母而僖之妾也審矣<lb/>
　或者皆疑其為僖之母則其誤厥有由哉僖八年禘<lb/>
　于太廟用致夫人說者以為致成風因是遂以成風<lb/>
　為僖之母曰僖已致為夫人故薨亦稱夫人也不知<lb/>
　僖公用禘致聲姜爾致者見廟之名僖娶于齊用禘<lb/>
　以致夫人於廟聖人譏其用禘不以其節豈譏其致<lb/>
　妾母哉既於致夫人以為成風故至是沿其誤而不<lb/>
<pb n="23b"/>
　革因以為僖之母也且初於惠公仲子為恵之妾今<lb/>
　於僖公成風乃以為僖之母文同説異彼自不能通<lb/>
　後學何所據哉然則成風文之母僖之妾也文公盖<lb/>
　庸君爾豈知尊其母乃所以卑其父邪且仲子不稱<lb/>
　夫人不祔于廟春秋猶譏之今尊成風為夫人是亂<lb/>
　妃妾之分𦵏而諡之以祔于廟是亂宗廟之典十六<lb/>
　年聲姜𦵏亦祔廟則是僖有二夫人也文公納父於<lb/>
　非禮不孝之誅殆不可逭也然文之庸在所不責而<lb/>
<pb n="24a"/>
　襄王固知其為妾母而歸含且賵復㑹𦵏之則以妾<lb/>
　母為夫人王實成之典禮之亂王實致之何以令天<lb/>
　下宜周室之不復振也王不書天闕文吾於莊元年<lb/>
　既言之珠玉曰含車馬曰賵<lb/>
夏公孫敖如晉<lb/>
　文襄之霸令諸侯三年一聘五年一朝而魯之于晉<lb/>
　獨嵗嵗無間二年公及處父盟于晉三年公如晉四<lb/>
　年公至自晉今五年公孫敖復如晉明年季孫行父<lb/>
<pb n="24b"/>
　如晉晉襄豈獨重責于魯而略于諸侯哉魯自為之<lb/>
　也魯自元年公孫敖抗晉侯為戚之㑹晉實憾於魯<lb/>
　故文公兩朝兩盟以釋之敖以為公既恱於晉必有<lb/>
　謀于已故公還自晉而敖亦如晉蓋疑公之謀已而<lb/>
　卜於晉且謟事襄公以蓋其前日之抗也敖既愜於<lb/>
　晉矣而行父與敖一體之人以為敖事晉以脅魯則<lb/>
　將専魯國之命而吾有所不安故亦如晉焉嗚呼魯<lb/>
　之權於是漸移于三家矣仲氏季氏争交于晉以内<lb/>
<pb n="25a"/>
　固其權文公庸而不能制故夫三家之張自文公始<lb/>
　而文公者實周公之罪人也<lb/>
秦人入鄀<lb/>
　穆公之霸西戎以威勝而已無徳以懐之故其力足<lb/>
　以服羣屬而徳不足以宗諸侯也鄀近楚小邦必楚<lb/>
　與國矣楚商臣不君鄀叛楚而即秦以穆之霸為足<lb/>
　恃也及楚滅江則鄀懼而貳于楚秦不能以徳柔之<lb/>
　而稱兵入鄀彼區區小邦一舉可滅矣而穆公亦念<lb/>
<pb n="25b"/>
　所以致鄀之貳於楚者誰也秦誓曰責人斯無難惟<lb/>
　受責俾如流吾見徒能言之矣<lb/>
秋楚人滅六<lb/>
　六臯陶之後也春秋之世不能自立况不幸而逼于<lb/>
　楚其能久存哉商臣無君無父何有於臯陶惜夫聖<lb/>
　賢之後而為荆蠻所滅也晉襄秦穆均稱霸而不能<lb/>
　存一小國諸侯何賴彼臧文仲之歎非歎楚也歎秦<lb/>
　晉之不能救也悲夫<lb/>
<pb n="26a"/>
冬十月甲申許男業卒<lb/>
六年春𦵏許僖公<lb/>
夏季孫行父如陳<lb/>
　行父之如陳以為國事邪則前乎此陳未有聘于魯<lb/>
　魯必不以次邦而先聘小國也惟莊公之世女叔來<lb/>
　聘而季友報之魯未嘗先聘陳也三年衛寗俞來聘<lb/>
　魯傲然不報豈肯先聘陳哉則夫如陳者行父之私<lb/>
　也然則卿之私行何以書於冊蓋亦有假公命而徃<lb/>
<pb n="26b"/>
　如公孫兹如牟之類矣公子友如陳𦵏原仲亦私行<lb/>
　也必書其故今不書其故安知其私行邪蓋季友之<lb/>
　𦵏原仲迹雖私其情則公而公孫兹與夫行父之行<lb/>
　則其情有所不可知者矣故聖人亦因其不可知而<lb/>
　書之則行父之私交於外非特𦵏亡友之比而情有<lb/>
　不可勝詰者也故夏如陳而秋又如晉其謀蓋可見<lb/>
　矣<lb/>
秋季孫行父如晉<lb/>
<pb n="27a"/>
　義同公孫敖如晉<lb/>
八月乙亥晉侯驩卒<lb/>
冬十月公子遂如晉𦵏晉襄公<lb/>
晉殺其大夫陽處父晉狐射姑出奔狄<lb/>
　襄公卒而晉殺其大夫陽處父射姑出奔狄則必於<lb/>
　繼世定嗣之際有所不順焉據左氏則襄公之世子<lb/>
　曰夷臯是為靈公趙盾以夷臯幼欲立公子雍狐射<lb/>
　姑欲立公子樂已而盾難於穆嬴殺樂拒雍而卒立<lb/>
<pb n="27b"/>
　夷臯然則處父何罪而受其戮哉必不順於狐趙而<lb/>
　忠於靈者矣故狐不殺則趙殺之然春秋不書殺者<lb/>
　之名蓋襄公卒晉之命制于狐趙書晉殺之是乃著<lb/>
　狐趙之罪也然則處父果誰殺之邪左氏以射姑殺<lb/>
　之然殺樂者盾也射姑不殺盾而殺處父處父於射<lb/>
　姑何慊哉射姑蓋以處父初比於夷臯則疑樂之死<lb/>
　處父意也故恣毒於處父而出奔焉聖人書晉殺其<lb/>
　大夫陽處父晉狐射姑出奔狄詞與義相属罪惡昭<lb/>
<pb n="28a"/>
　著矣若夫左氏所謂晉侯蒐于夷處父上趙盾而退<lb/>
　射姑故射姑憾而殺之則去經逺甚不可決信耳<lb/>
閏月不告月猶朝于廟<lb/>
　閏者四時之紀綱聖王重之蓋異于常月故閏月則<lb/>
　詔王居門終月蓋非閏則四時無以正萬事無以序<lb/>
　萬物無以生差之毫末則數嵗之後大冬為大夏矣<lb/>
　可不重乎古者天子頒朔於諸侯諸侯受而藏之祖<lb/>
　廟及月之朔則告而行之所以尊天子之命而肅吾<lb/>
<pb n="28b"/>
　嗣守天子土地之心也然常月曰告朔而閏曰告月<lb/>
　何也朔以所建之辰言之而閏則斗指兩辰之間不<lb/>
　得舉所建之辰故不曰朔而以月告焉若其禮則當<lb/>
　重于常月不可謂附月之餘而忽之也文公庸不達<lb/>
　此以為天無是月而弗告焉天無是月其能成四時<lb/>
　乎可謂輕所重者矣然幸其猶朝于廟尚足以存周<lb/>
　之遺典則猶者幸之之辭也與猶三望異矣美惡不<lb/>
　嫌同辭學者當以義求之公榖之說無取焉<lb/>
<pb n="29a"/>
七年春公伐邾三月甲戌取須句遂城郚<lb/>
　僖公盖常伐邾取須句矣其後復歸之今文公效尤<lb/>
　復伐而取焉僖公有善文弗率也僖公之失必履其<lb/>
　轍吾於此尤見文之不子矣既伐邾取邑師徒亦頓<lb/>
　弊又遂城郚文公以為既伐邾以攘邾之邑不可不<lb/>
　城郚以備邾之兵是一舉而兩得也其亦念兵之勞<lb/>
　而民之疲歟况三月今之正月東作之時而奪農時<lb/>
　則一嵗之獲荒矣文公何以為國乎<lb/>
<pb n="29b"/>
夏四月宋公王臣卒宋人殺其大夫<lb/>
　凡君卒而大夫殺非廢置之際有所不順則必不能<lb/>
　於嗣君者矣宋人殺其大夫書法特異學者疑之盖<lb/>
　書人以殺大夫而沒大夫之名者惟此一而已矣即<lb/>
　經所書之㫖而言之則書人以殺殺有罪也不出其<lb/>
　名非其罪也殺有罪而不得其罪是失罪人而誤及<lb/>
　無辜矣故於宋書人而大夫不書之此經之㫖也則<lb/>
　夫聖人之意凡以戒人君用刑不可不慎故古者成<lb/>
<pb n="30a"/>
　獄辭史以獄成告于正正以告于大司冦大司冦以<lb/>
　告王王命三公參聽之王三宥然後制刑必得其罪<lb/>
　必得其情所以重人命以見刑非得已而用人自入<lb/>
　於法也今宋將誅有罪而誤及無辜其輕用刑而忽<lb/>
　人命也甚矣故聖人殊其文而書之以為人君用刑<lb/>
　之戒說者徒見其書人以殺則若殺有罪而大夫不<lb/>
　書名則是殺無罪二說不合故或以為大夫之下闕<lb/>
　文或以為不書名者衆也晋殺三郤陳殺二慶亦衆<lb/>
<pb n="30b"/>
　矣何以書名以為闕文則茍說而不通者皆闕文也<lb/>
　何闕文如是之多哉據左氏之說則羣公子叛攻公<lb/>
　且殺二公孫若然則當書盜殺或書如王札子殺召<lb/>
　伯毛伯之文不應如是之晦也凡經之所無不必益<lb/>
　之而後為實惟得聖人所書之意足以垂世法乃春<lb/>
　秋之㫖耳<lb/>
戊子晋人及秦人戰于令狐<lb/>
　秦晋自殽之役至是凡五交戰而怒不釋今晋襄秦<lb/>
<pb n="31a"/>
　穆皆即世晉靈秦康之立可以一洗舊憾而修新好<lb/>
　也乃今修先君之怨以為是戰聖人惡之前日之戰<lb/>
　伐必書師書爵書人以别其曲直而今日之戰則兩<lb/>
　皆貶而人之所以誅其用兵不戢奕世而仇不解為<lb/>
　二國之患深矣為其民者不其艱哉然是戰不書侵<lb/>
　伐直曰晉人及秦人戰則晉為志乎興是戰也令狐<lb/>
　秦地是晉伐秦也不書敗而書先蔑奔秦則晉辭為<lb/>
　曲蔑不用命而奔敵均為貶而晋罪為重也<lb/>
<pb n="31b"/>
晋先蔑奔秦<lb/>
　令狐之戰左氏以為趙盾使先蔑逆公子雍于秦秦<lb/>
　以兵衛而納之及雍將至盾悔而拒秦師故有令狐<lb/>
　之戰而蔑奔秦且晋襄之卒于是期年襄公之葬久<lb/>
　矣豈晋至是而始謀立君必不然也且左氏初言先<lb/>
　蔑如秦則蔑在秦次言先蔑將下軍則蔑在晋初既<lb/>
　逆雍于秦則末必不肯將兵拒秦矣首尾自矛盾固<lb/>
　不足據而先蔑茍背秦約將兵拒秦則豈容復奔秦<lb/>
<pb n="32a"/>
　邪理無可通者皆失之誣也則先蔑之奔晋兵不直<lb/>
　蔑懼敗死而奔敵矣無用穿鑿<lb/>
狄侵我西鄙<lb/>
　魯有戎患而未嘗有狄患狄盖逺於魯今狄越齊衛<lb/>
　而侵魯其患深矣晋襄秦穆皆入于地孰能制之哉<lb/>
　自是以後侵齊侵宋侵衛無虚嵗自楚成之卒商臣<lb/>
　不君不能深為中國患諸侯亦少紓矣而内有狄之<lb/>
　横諸侯何以安之君子於此不能無念於威文也我<lb/>
<pb n="32b"/>
　思古人實𫉬我心<lb/>
秋八月公㑹諸侯晋大夫盟于扈<lb/>
　諸侯㑹盟而不序者有矣皆前目後凡也惟文公之<lb/>
　世盟于扈者二㑹于扈者一諸侯無前目之文而例<lb/>
　不序學者之論不一今之盟說者以為抑趙盾之抗<lb/>
　十五年之盟則以伐齊而無功十七年之㑹則以伐<lb/>
　宋而無能吾以為不然若抑盾之抗則如垂隴之盟<lb/>
　排士縠於下足矣何用不序諸侯不名大夫<hi>垂隴之盟在二</hi>
<pb n="33a"/>
　<hi>年</hi>以為伐齊伐宋無功而不序則晉定合十八國之<lb/>
　君於召陵侵楚亦無功矣何以列序之<hi>召陵之役在定四年</hi>然<lb/>
　則不序者何也公不㑹也或㑹而不至也凡國君出<lb/>
　㑹必以左右史從故所㑹之君所謀之畫皆記之歸<lb/>
　必飲至告於廟則登于冊書而後世得以考焉茍盟<lb/>
　而不及㑹而不至則史安知某侯同盟某侯在㑹邪<lb/>
　故不得而序矣史既無其列則春秋修於百年之後<lb/>
　聖人豈能益之哉故亦因其不及不至而直書諸侯<lb/>
<pb n="33b"/>
　㑹諸侯盟以見其怠也然則十五年十七年之盟以<lb/>
　為不至可也而今者扈之㑹公實徃㑹何謂不至曰<lb/>
　此則徃㑹而不及盟也徃㑹在魯公出則告廟而書<lb/>
　於冊矣㑹盟在扈公與盟而後知某侯某侯同盟也<lb/>
　今徃㑹而不及扈之盟則安知所盟者何人哉故不<lb/>
　得而序也鄬之㑹鄭伯如㑹未見諸侯丙午卒于鄵<lb/>
　未及㑹也則亦不得列于鄬之㑹書曰未見諸侯不<lb/>
　得書未見某侯某侯也則夫鄭之冊書亦必書曰公<lb/>
<pb n="34a"/>
　㑹諸侯于鄬丙午卒于鄵而已不得書公㑹某侯某<lb/>
　侯也此辭義之所必然豈聖人故略而不序哉盖十<lb/>
　二公之中庸且怠者惟文公一人期嵗不雨而公不<lb/>
　知閏月當告而公不告四越晦朔而公不視太室屋<lb/>
　壊而公不省戚之㑹以敖抗晋而致處父之辱逆婦<lb/>
　之禮公所當親而微者行㑹盟征伐皆付之大夫鮮<lb/>
　躬行者故春秋之世㑹盟不序者三惟文公而已其<lb/>
　怠而不及慢而不至無足詫者則夫不序諸侯者非<lb/>
<pb n="34b"/>
　諸侯之罪公不及㑹與盟也不然十四年新城之盟<lb/>
　亦趙盾主之何以復序哉則知公及其盟者無不序<lb/>
　也<lb/>
冬徐伐莒公孫敖如莒涖盟<lb/>
　魯有徐之患久矣自伯禽受國而有費誓之師入春<lb/>
　秋服於齊桓之令而不敢仇於諸侯今霸主不作徐<lb/>
　將為魯患彼其伐莒盖所以撼魯也公孫敖于是徃<lb/>
　盟于莒修僖公洮向之好<hi>在僖二十五年</hi>協謀以備徐也<lb/>
<pb n="35a"/>
八年春王正月夏四月秋八月戊申天王崩<lb/>
冬十月壬午公子遂㑹晋趙盾盟于衡雍<lb/>
　扈之盟晋求諸侯而魯獨後㑹不及其盟雖晋靈幼<lb/>
　懦不君權在趙盾而諸侯不敢不從者霸主之後也<lb/>
　彼以霸主之令臨魯魯何以辭之故公子遂㑹趙盾<lb/>
　盟所以盖前日後㑹之愆而修新好也戚之㑹公孫<lb/>
　敖抗晉侯既而公如晉蒙處父之辱而後解扈之盟<lb/>
　公不及盟公子遂盟趙盾而遂和觀敖之罪則遂之<lb/>
<pb n="35b"/>
　功可見矣說者以遂盾皆國賊聖人豈與之哉國賊<lb/>
　固在所誅而遂盾於此盖未見其惡豈為惡而預誅<lb/>
　之堯不誅鯀於未用之前孔子豈欲誅遂盾於無惡之<lb/>
　際邪今日為善今日予之明日為惡明日誅之聖人<lb/>
　誅賞視其善惡而已矣則夫遂之盟實有交際大國<lb/>
　弭兵紓患之功不可以其他日之罪而廢其今日之<lb/>
　功也<lb/>
乙酉公子遂㑹雒戎盟于暴<lb/>
<pb n="36a"/>
　凡大夫一出而二事偶則間必書遂今公子遂前盟<lb/>
　于衡雍至是纔間二日矣而不書遂何也說者以反<lb/>
　命而復出非也以職方考之衡雍及暴皆鄭地自兖<lb/>
　至鄭五百餘里雖星言夙駕不能於二日之間徃且<lb/>
　還也然則當書遂而不書遂何哉予之也晋侯侵曹<lb/>
　伐衛雖曰二事聖人辭煩不殺再舉晋侯所以襃之<lb/>
　今間不書遂而再舉公子遂吾是以知其為予也則<lb/>
　夫遂何功而予之盖文公之立荒怠不君上不朝天<lb/>
<pb n="36b"/>
　王下不㑹霸主内不交諸侯外不備戎冦慢於禮而<lb/>
　忽於事四鄰謀取其國家而不知遂之秉政責在遂<lb/>
　也故前日盟趙盾以解其于扈不與盟之憾今復盟<lb/>
　雒戎以遏其窺伺之謀而安魯之疆塲其為迹則専<lb/>
　而其舉則有功也使君臣俱怠莫任其責魯何以為<lb/>
　國乎此聖人異文而不書遂再舉公子遂以予之非<lb/>
　實予之也權也然非文公之怠則遂亦為専矣<lb/>
公孫敖如京師不至而復丙戌奔莒<lb/>
<pb n="37a"/>
　敖慶父之子其専也盖先於孟氏季氏故文公即位<lb/>
　首㑹晋侯于戚又盟士縠於垂隴如齊如晋結大國<lb/>
　之援其為謀盖有不可測者及六年晋襄卒趙盾専<lb/>
　晋公子遂如晋𦵏襄公有以結於盾也文公亦以敖<lb/>
　嘗抗晋侯而致已有處父之辱故退敖而任遂前日<lb/>
　遂盟趙盾盟雒戎文公實任之而遂亦果能紓魯之<lb/>
　難今天王崩公乃使敖如京師弔焉秉國之權任遂<lb/>
　而弔䘮之事任敖此敖所以憤而棄命奔莒也方僖<lb/>
<pb n="37b"/>
　公及成風之䘮天王厚之以王臣㑹𦵏且歸賵今天<lb/>
　王崩公不能親弔而使大夫焉已非禮矣而敖且以<lb/>
　私忿委命於草莾其君臣所以事天子之禮為何如<lb/>
　哉此春秋之法所不容恕也而說者乃以敖與遂争<lb/>
　娶于莒其事甚誣而其言甚穢且去經逺甚<lb/>
螽<lb/>
宋人殺其大夫司馬宋司城來奔<lb/>
　無罪而殺士則大夫可以去况無罪而殺大夫乎則<lb/>
<pb n="38a"/>
　司馬之見殺宜司城之來奔也然則二者均無罪乃<lb/>
　書人以殺何邪書人以殺殺有罪也宋昭以為有罪<lb/>
　而殺之而實非其罪故聖人於宋書人而於大夫官<lb/>
　而不名書人所以如其志不名以見其非罪襃貶甚<lb/>
　著無用多惑而說者盖疑司馬司城在春秋為罕書<lb/>
　或以為僭或以為不能其官則當書名以著貶何以<lb/>
　猶書官乎然則書殺大夫而不名足矣何用書官盖<lb/>
　宋昭以司馬有罪而殺之若槩言大夫則嫌於殺司<lb/>
<pb n="38b"/>
　城也故繼書司城來奔以見殺司馬而司城去也昭<lb/>
　公在位不十年而殺二大夫逐二大夫皆非其罪<hi>七年</hi>
　<hi>宋殺其大夫十四年子哀來奔</hi>為其臣者亦難矣則昭公之為人亦<lb/>
　猜忌刻薄者歟立其朝者惴然不安其生則身蒙弑<lb/>
　逆非不幸也昭自取也<lb/>
九年春毛伯來求金<lb/>
　春秋書天王來求者三求賻求金不稱使皆天王諒<lb/>
　隂冡宰攝政故不書使若家父求車則書使矣襃貶<lb/>
<pb n="39a"/>
　不在是所書者責諸侯不貢而致天子下求也禹貢<lb/>
　貢金惟揚州及春秋時揚在呉而荆在楚宜三品之<lb/>
　金不復登於王府也王府不足而下求焉其微甚矣<lb/>
　然則責魯歟曰非獨責魯也徧責天下之諸侯不能<lb/>
　供王之職貢也魯以兖州之貢漆絲而已金非所以<lb/>
　責魯也然王有闕則諸侯均所當供豈必責金於呉<lb/>
　楚哉春秋諸侯其于周室如秦越矣其肥瘠不加喜<lb/>
　戚也至其求而後貢猶為有饋乏之助况求之得否<lb/>
<pb n="39b"/>
　殆未可知乎叔孫得臣如京師盖以求金而徃也雖<lb/>
　求而徃不若未求而貢然愈於求而不徃如求賻求<lb/>
　金者矣聖人書此盖傷周道也<lb/>
夫人姜氏如齊<lb/>
　父母存夫人歸寜常事耳何以書盖於常之中有其<lb/>
　故焉不可不志也文公並妃匹嫡齊女哀姜生惡及<lb/>
　視又嬖于共嬴生倭嬴寵而倭將貴故哀姜如齊謀<lb/>
　于父母也其歸寧盖有其故存焉是以聖人書之以<lb/>
<pb n="40a"/>
　著十八年歸齊之張本<lb/>
二月叔孫得臣如京師辛丑𦵏襄王<lb/>
　天王書葬者五而魯以大夫㑹葬者二此年得臣之<lb/>
　行與昭二十二年叔鞅如京師葬景王而已其三則<lb/>
　不書大夫如京師不書如京師微者也天王𦵏諸侯<lb/>
　不躬㑹之而以大夫徃固為伉矣况以微者乎然猶<lb/>
　愈夫不㑹葬者矣書崩而不書𦵏者四魯不㑹也則<lb/>
　襄王之䘮公孫敖使命不至而復而復以得臣徃猶<lb/>
<pb n="40b"/>
　為厚于周室矣尚何責其躬行邪孔子書之盖不能<lb/>
　無歎於此也<lb/>
晉人殺其大夫先都<lb/>
　稱人以殺殺有罪也有罪而國人共殺之是亦事之<lb/>
　常矣常事不志此何以志晉靈之立幼且不君權在<lb/>
　趙盾凡晋之㑹盟征伐生殺黜陟皆盾専之以大夫<lb/>
　而専生殺不可以訓故雖殺有罪必書然則先都何<lb/>
　罪哉左氏以為不𫉬登上軍而作亂作亂而誅又何<lb/>
<pb n="41a"/>
　恤焉所以書者責盾之専也春秋書人以殺而大夫<lb/>
　書名者三先都士縠及箕鄭父與昭八年陳人殺其<lb/>
　大夫公子過是也晉之三大夫責盾之専陳之公子<lb/>
　過責昭之亂皆有所謂而書不然大夫有罪國人共<lb/>
　殺之於公議為允聖人豈茍書之哉<lb/>
三月夫人姜氏至自齊<lb/>
　春秋書夫人之行者十有二皆不至而此獨書至盖<lb/>
　夫人與公共事宗廟出必告行反必告至故出而不<lb/>
<pb n="41b"/>
　踰禮則反必以告出而非禮則反何以告之文姜哀<lb/>
　姜之出託曰享曰㑹曰遜其實滛奔焉則反也何辭<lb/>
　以告廟宜其不至焉今出姜之如齊雖曰不安於魯<lb/>
　而歸謀於父母其實歸寜而已出而歸寜反而告廟<lb/>
　于義無愆故告至而書于䇿春秋因而書之以見出<lb/>
　之有善惡而至有告不告也于此尤見聖人書至盖<lb/>
　據舊史之實而見義無用鑿生危之之說也姜氏之<lb/>
　至又何危哉<lb/>
<pb n="42a"/>
晋人殺其大夫士縠及箕鄭父<lb/>
　士縠箕鄭先都之黨也同亂同誅勢之必至春秋書<lb/>
　之以見一嵗而殺三大夫趙盾之専甚矣書曰殱厥<lb/>
　渠魁脅從罔治先都既誅其黨尚何能亂赦之而責<lb/>
　其自新可也盾必誅之盾亦知己之専而懼士縠之<lb/>
　伍不屈於己也故寜誅之以絶後悔乎<lb/>
楚人伐鄭<lb/>
　楚自城濮之敗不敢侵陵中夏其間滅江滅六皆其<lb/>
<pb n="42b"/>
　與國於中國無損也今文襄既没晋靈少且不君權<lb/>
　専於趙盾盾横逆不臣殺戮自専諸侯不咸覇業隳<lb/>
　矣楚商臣大逆之罪晋不能問至是遂復窺中國兵<lb/>
　行於鄭郊矣楚之進退視中國彊弱而已中國無霸<lb/>
　主其何安之<lb/>
公子遂㑹晋人宋人衛人許人救鄭<lb/>
　救鄭善事也而春秋無美詞何邪王者不作聖人不<lb/>
　得已而與霸威文既沒晉襄嗣霸已不能躬合諸侯<lb/>
<pb n="43a"/>
　垂隴之㑹伐沈之師皆大夫専之聖人惡其然故垂<lb/>
　隴之盟排士縠于下而伐沈之役諸大夫皆書人疾<lb/>
　之也今晋靈幼弱政歸趙盾文公不綱權在襄仲外<lb/>
　則大夫主之内則大夫㑹之㑹盟征伐皆出於大夫<lb/>
　不可以訓故雖善而不予借使能服楚能得鄭外銷<lb/>
　兵革之患而内啓大夫之權其得失纔相當况不能<lb/>
　制楚而徒為是役是有莫大之損而無絲毫之益也<lb/>
　聖人安得而許之哉是行也趙盾實主之而聖人書<lb/>
<pb n="43b"/>
　曰晋人外書人則亦人内矣其為貶可知盖救鄭不<lb/>
　足以為功而實竊諸侯之柄也<lb/>
夏狄侵齊<lb/>
　書狄患也<lb/>
秋八月曹伯襄卒<lb/>
九月癸酉地震<lb/>
　天地君臣之象也圎者動以運方者静以聽天地之<lb/>
　常經也今静而聽者反動焉是臣侵君之象也自春<lb/>
<pb n="44a"/>
　秋至是凡百年災異雜出而地未嘗震迄文公而有<lb/>
　地震之變亦可以知天地之變不虚發也自文而上<lb/>
　雖有大夫出㑹出盟出戰出伐而猶有君命也至文<lb/>
　之世則諸侯之權皆移於大夫而不復有君此地震<lb/>
　之所由致也其書地震者凡五皆臣侵君之象耳<lb/>
冬楚子使椒來聘<lb/>
　莊二十年荆人來聘書荆書人而今之聘書爵書大<lb/>
　夫說者遂以為進楚楚何可進也聖人抑之惟懼其<lb/>
<pb n="44b"/>
　横而中國受其毒忍進之以貽患於諸侯乎前日楚<lb/>
　成雖悍其實達剛柔之權召陵之師一問則屈城濮<lb/>
　之戰一敗則服而聖人且未嘗進之今商臣弑父與<lb/>
　君天下之大逆彼其來聘也幸中國無霸主不能問<lb/>
　罪于楚故因修聘問以盖其簒逆之僭焉聖人尚何<lb/>
　以進之進荆蠻以害中國進大逆以長簒亂聖人不<lb/>
　如是之荒也然則書楚子書椒何也盂之㑹執宋公<lb/>
　以伐宋其罪何如而春秋亦書曰楚子無乃進其虐<lb/>
<pb n="45a"/>
　中國邪宜申謀為不道而見殺春秋書曰宜申無乃<lb/>
　進其謀逆邪則書楚子書椒從其國之稱書其實而<lb/>
　已脩聘問之好以弭其篡逆之罪者楚子之真情也<lb/>
　然楚實僣王而書子何也自屈也彼其願交於中國<lb/>
　固以中國之爵為貴耳故凡書子皆其自稱其稱王<lb/>
　者臣子及諸侯尊之也宣十八年書楚子旅卒其自<lb/>
　赴於諸侯亦曰子惟𦵏則以王配諡如諸侯皆以公<lb/>
　配諡焉盖臣子及㑹𦵏者尊之也是以聖人於吳楚<lb/>
<pb n="45b"/>
　之葬不書於春秋避其號所以尊周室也<lb/>
秦人來歸僖公成風之襚<lb/>
　成風僖公之妾文公之母於是白矣其文與惠公仲<lb/>
　子無以異而說者以仲子為惠之妾而至是乃以成<lb/>
　風為僖之母自矛盾耳子豈有先母之理聖人不如<lb/>
　是紊子母之序也前日成風之薨天王歸含且賵又<lb/>
　以王臣㑹𦵏之以妾為正實王成之今秦雖西鄙而<lb/>
　能秉周禮不以人之妾為正曰僖公成風焉則康公盖<lb/>
<pb n="46a"/>
　不茍狥人者也然成風之薨於是五年𦵏且除䘮而<lb/>
　以凶禮至是則未離乎狄也故聖人不書秦伯使某<lb/>
　而直曰秦人而已狄之也然亦假是而知成風為僖<lb/>
　之妾歟榖梁所謂外之弗夫人而見正者是也公羊<lb/>
　以為兼之非是此特歸成風之襚爾不曰僖公無以<lb/>
　别其為僖公之妾非謂兼歸二人之襚也歸惠公仲子<lb/>
　之賵豈亦兼賵惠公乎不達理而泥於文學者不取<lb/>
𦵏曹共公<lb/>
<pb n="46b"/>
十年春王三月辛卯臧孫辰卒<lb/>
夏秦伐晋<lb/>
　秦晋交兵於是亟矣秦穆晋襄之沒怨既易世可以<lb/>
　已矣而七年復有令狐之戰令狐秦地是晋伐秦也<lb/>
　晋伐秦而秦報之辭未為曲而聖人外秦何也自殽<lb/>
　之役凡六戰其兵端實生於秦今戰已亟而忿不釋<lb/>
　今夫兩人交鬭有一人焉辭屈而順則彼暴横者亦<lb/>
　何以加之晋襄即世靈公稚子耳彼其脩先君之怨<lb/>
<pb n="47a"/>
　而興令狐之師有所不足責使秦康能一言自屈曰<lb/>
　先君既沒曷脩文公之好而勿念襄公之怨乎則晋<lb/>
　將忸怩而奉事秦秦不能然乃責仇于孺子晋興戎<lb/>
　而秦又報之是禍根無時而絶也故聖人舉而外之<lb/>
　擯之使與楚同其例以見秦之果不足與言禮義也<lb/>
　然而不外晋何邪靈公不足責也不責是乃所以深<lb/>
　責之也深責晋所以誅趙盾也<lb/>
楚殺其大夫宜申<lb/>
<pb n="47b"/>
　稱國以殺罪累上也左氏謂宜申謀逆而見殺所謂<lb/>
　殺有罪矣而以累上之詞書之何也穆王弑父與君而<lb/>
　得國國人不順也則宜申之逆固宜尚何責哉使宜<lb/>
　申而事㨗則亦為楚人討逆而已故聖人以無罪書<lb/>
　之嗚呼春秋之㫖微哉<lb/>
自正月不雨至于秋七月<lb/>
　義同二年<lb/>
及蘇子盟于女栗<lb/>
<pb n="48a"/>
　頃王立蘇子王之卿士而出盟諸侯是諸侯不朝而<lb/>
　天王反以卿士求盟外結諸侯也公不能厚王室而<lb/>
　以微者敵之嗚呼王室之微一至是乎以王臣而敵<lb/>
　諸侯非抗也魯盖視周為敵視王臣若已之微者焉<lb/>
　故以微者盟之以王之卿士不能得魯之大夫而與<lb/>
　微者同歃蘇子亦安然受之則魯之抗也甚矣魯於<lb/>
　天下非彊國而敢爾况齊晋吳楚哉康王即位太保<lb/>
　畢公各率諸侯以朝周禮也今頃王立反以卿士求<lb/>
<pb n="48b"/>
　諸侯且懼其背違而求盟亦既辱矣文公躬盟之猶<lb/>
　為不腆况忍以微者抗之乎聖人於此盖有歎焉歎<lb/>
　王室之弱而諸侯之横也<lb/>
冬狄侵宋<lb/>
楚子蔡侯次于厥貉<lb/>
　凡師救而次責其緩也伐而次善其待服也楚子蔡<lb/>
　侯次于厥貉何待乎睤睨中國而已楚滅江滅六以<lb/>
　動中夏中夏無以制之於是假聘問而以椒使魯實<lb/>
<pb n="49a"/>
　窺伺也故今有厥貉之次焉說者以為將伐宋或以<lb/>
　為厥貉近魯皆意之耳前有陳鄭許為之障亦未遽<lb/>
　至魯宋也然其伺釁窺隙不可不虞既次而諸侯之<lb/>
　師不出楚可以逞矣然亦未敢遽侵略者非畏也盖<lb/>
　圗為再舉耳其後伐麇圍巢皆基於此中國無以制<lb/>
　之悲夫<lb/>
十有一年春楚子伐麇<lb/>
夏叔仲彭生㑹晋郤缺于承匡<lb/>
<pb n="49b"/>
　楚子蔡侯為厥貉之次而郤缺為承匡之㑹中國盖<lb/>
　亦懼矣然文襄之沒靈公不能嗣霸統政在趙盾使<lb/>
　盾躬出而求諸侯諸侯未必從而郤缺何為者哉徒<lb/>
　為是㑹外不能懾楚内不能得諸侯亦無益矣然諸<lb/>
　侯不從而魯獨㑹之魯非畏晋也盖大夫之専自魯<lb/>
　始幸晋靈庸不能君霸主之令亦出於大夫此魯所<lb/>
　以恱從者歟彭生叔牙之孫叔孫氏之祖也其横逆<lb/>
　始于彭生彼其㑹郤缺志不在晋矣<lb/>
<pb n="50a"/>
秋曹伯來朝<lb/>
　諸侯世相朝禮也曹文公即位而來朝常事爾春秋<lb/>
　不書常事此其書何盖春秋諸侯以彊弱為判不復<lb/>
　顧禮矣聞曹文公即位而來朝未見魯文公即位而<lb/>
　朝曹也此聖人書之所以傷曹之弱而抑魯之彊歟<lb/>
公子遂如宋<lb/>
　彭生㑹晉而公子遂如宋魯君安在哉大夫専恣各<lb/>
　事大國以固私黨特假㑹盟聘問之行耳非實有交<lb/>
<pb n="50b"/>
　隣之義也不然相聘常事爾聖人何用羡文哉<lb/>
狄侵齊冬十月甲午叔孫得臣敗狄于鹹<lb/>
　狄之患深矣自僖之末侵陵中國至晋人敗之于箕<lb/>
　其後侵齊侵魯侵宋而不敢犯晋之牧圉敗之之力<lb/>
　也今八年之間三侵齊而侵魯宋者各一其可不有<lb/>
　以制之哉叔孫得臣出其不虞而敗之于鹹自是盖<lb/>
　有懼心惟十三年一侵衛而已不敢窺齊魯之籓籬<lb/>
　也則鹹之役不惟有功於魯且有功於天下不可不<lb/>
<pb n="51a"/>
　録也經曰敗狄而三傳皆謂之長狄杜氏以為防風<lb/>
　氏之後君長三人盖神其事不近人情學者信經足<lb/>
　矣無用鑿說<lb/>
十有二年春王正月郕伯來奔<hi>孫云齊附庸</hi>
　郕伯文之昭也自莊八年我師及齊師圍郕郕降齊<lb/>
　其後為齊附庸今郕伯來奔必見逼於齊也然郕之<lb/>
　折於齊其禍實生於魯今之奔不奔他國而奔其讎<lb/>
　何哉郕伯於此盖自咎其初不降魯而降齊故冐讎<lb/>
<pb n="51b"/>
　而來奔乞憐於魯也魯豈能抗齊而納之哉今來奔<lb/>
　而後不知其所終聖人書之所以哀小國之不能自<lb/>
　存見逼而奔責魯之怯不能仗義而納之也郕伯不<lb/>
　名無罪也非鄭突衛朔之伍也<lb/>
杞伯來朝<lb/>
　解在桓二年滕子來朝<lb/>
二月庚子叔姬卒<lb/>
　内女之未嫁者也未嫁何以書卒既許嫁則以成人<lb/>
<pb n="52a"/>
　之䘮治之也何以知其許嫁禮女子許嫁笄而字伯<lb/>
　仲叔子皆字也何以書親親之義也<lb/>
夏楚人圍巢<lb/>
　巢之為國逺矣書曰巢伯來朝盖古諸侯也前日楚<lb/>
　伐麇中國不能救於是又圍巢然其端皆啟於厥貉<lb/>
　之次窺伺中國而得其彊弱諸侯鼠拱折縮無敢犯<lb/>
　其鋒者於是恣毒於小國焉中國無霸主諸侯何恃<lb/>
　哉十四年趙盾為新城之盟諸侯不得已而從之非<lb/>
<pb n="52b"/>
　畏晋也畏楚也<lb/>
秋滕子來朝<lb/>
　義同桓二年<lb/>
秦伯使術來聘<lb/>
　秦伯使術來聘說者皆以為與楚子使椒吳子使札<lb/>
　同義吾以為秦非吳楚之匹秦盖世與晋婚非若吳<lb/>
　楚之初通中夏也則術之聘不得與吳楚同前乎此<lb/>
　穆公之誓聖人盖已取之而列于周書豈至康公而<lb/>
<pb n="53a"/>
　始進其通中國哉說者盖見其文與吳楚均書爵而<lb/>
　椒札均不書氏遂類為之說春秋安可以文類求之<lb/>
　然則術之聘何也九年秦將伐晋則來歸僖公成風<lb/>
　之禭今將為河曲之戰則有術之聘秦晋各鬭其私<lb/>
　忿非有繫于諸侯也然晋實主夏盟秦盖懼晋脅諸<lb/>
　侯以濟其私憾故將有戎行則先求於諸侯以離晋<lb/>
　之黨然則秦非特聘魯也齊宋衛鄭必皆有聘使焉<lb/>
　聖人惡其恣忿而不懲假禮以謀人故於術去其族<lb/>
<pb n="53b"/>
　以示貶豈進之哉學者求其故無泥其文則經意明<lb/>
　矣<lb/>
冬十有二月戊午晋人秦人戰于河曲<lb/>
　春秋書戰必有主之者所以辯客主判曲直也秦晉<lb/>
　之怨易世而不解聖人惡之故自秦康晋靈為令狐<lb/>
　之役則外内皆人十年伐晋則書秦以狄之至是又<lb/>
　為河曲之戰可謂亟矣故不辯客主不分曲直以浪<lb/>
　戰目之自殽之役至此十有二年而二國凡六交兵<lb/>
<pb n="54a"/>
　夫有血氣者莫不有忿心忿而不懲是豺狼也人之<lb/>
　所以異於豺狼者以其忿而能懲耳今秦晋忿而不<lb/>
　懲俱斃而後已與豺狼何以異君子以人治人改而<lb/>
　止若秦晋者固不可以人治之也故以鏖鬭目焉聖<lb/>
　人所以惡二國也深矣<lb/>
季孫行父帥師城諸及鄆<lb/>
　諸鄆莒魯之衝也十二月城諸及鄆時也得時而書<lb/>
　譏在城二邑而且帥師盖有其故也魯城内邑何虞<lb/>
<pb n="54b"/>
　而帥師乎盖備莒耳莒與魯固未嘗有怨七年徐伐<lb/>
　莒公孫敖如莒涖盟莒魯盖締交也今城二邑尚何<lb/>
　虞而帥師乎徒以八年公孫敖如京師不至奔莒敖<lb/>
　之奔盖不容於魯而莒容之故行父疑敖之在莒為<lb/>
　彊場之患故帥師以城焉春秋書帥師而城者二哀<lb/>
　三年季孫斯帥師城啟陽與此城諸及鄆是也啟陽<lb/>
　之城所以懼晋諸鄆之城盖以備莒勞民以城勞兵<lb/>
　以備以一公孫敖而動魯國之衆敖何足誅哉不能<lb/>
<pb n="55a"/>
　伐莒以責敖徒城邑以弊魯盖亦無謀矣<lb/>
十有三年春王正月<lb/>
夏五月壬午陳侯朔卒<lb/>
　不書𦵏不㑹耳<lb/>
邾子蘧蒢卒<lb/>
自正月不雨至於秋七月<lb/>
　義同二年<lb/>
太室屋壊<lb/>
<pb n="55b"/>
　諸侯不毁之廟一而魯不毁之廟二諸侯五廟二昭<lb/>
　二穆與太祖之廟而五昭穆迭毁而太祖之廟不毁<lb/>
　成王封伯禽以為周公主則伯禽魯始封之祖也然<lb/>
　伯禽之封實本於周公故魯不得不祀周公詩曰周<lb/>
　公皇祖則魯盖祖周公矣祖廟不毁而始封之廟亦<lb/>
　安可毁哉魯祖周公而宗伯禽故不毁之廟有二此<lb/>
　其制不與諸侯同其稱謂亦異曰廟曰室曰宫以别<lb/>
　之周公曰太廟禘于太廟是也伯禽曰太室太室屋<lb/>
<pb n="56a"/>
　壊是也諸公曰宫桓宫僖宫災是也禮曰祀周公於<lb/>
　太廟又曰魯公之廟文世室也此說與春秋同則知<lb/>
　魯宗廟之制異於諸侯也今伯禽之太室屋壊文公<lb/>
　非伯禽之子孫乎主魯之宗廟屋弊不省而至於壊<lb/>
　焉伯禽之神靈何以安之十二公之中怠忽不君者<lb/>
　惟文公為甚不告月不視朔何有宗廟故太室之祀<lb/>
　有所不知焉聖人書之所以責文公者重矣以此防<lb/>
　民後世猶有太廟屋壊以為積年木蠧適然而壊其<lb/>
<pb n="56b"/>
　欺神明而侮宗廟可勝誅乎幸唐無人而無以春秋<lb/>
　之法責之者然亦不幸而不見正於春秋也<lb/>
冬公如晋衛侯㑹公于沓<lb/>
　解見下<lb/>
狄侵衛<lb/>
　狄自鹹之敗銳鋒頻挫今復侵衛者衛逼於狄成公<lb/>
　出㑹狄乘虚而侵之狄之窺伺其可忽乎書之以見<lb/>
　外患不可一日不備也<lb/>
<pb n="57a"/>
十有二月己丑公及晋侯盟公還自晋鄭伯㑹公于棐<lb/>
　晋之不能宗諸侯者權在趙盾也諸侯之不肯從晋<lb/>
　者不屈於盾也晋襄既沒中國無霸主而楚人窺伺<lb/>
　於外伐鄭聘魯次于厥貉其為謀深矣而中國無以<lb/>
　懾之於是伐麇圍巢無復顧忌寖寖然兵及衛鄭故<lb/>
　衛因公之如晋而㑹公于沓鄭因公之還自晋而㑹<lb/>
　公于棐盖謀晋之霸也然衛鄭不敢直附晋而問交<lb/>
　于魯者盖以魯深睦於晋而知晋之彊弱從違之計<lb/>
<pb n="57b"/>
　卜於魯焉故明年而遂為新城之盟此衛鄭所以㑹<lb/>
　公之意而說者予之過則曰公之信深結于晋故一<lb/>
　出而二國附之貶之過則曰公不恤國事一出而二<lb/>
　㑹一盟皆非是不求其故而惑其文吾未見其得經<lb/>
　意也公之出晋實因之而復霸諸侯楚實懼之終文<lb/>
　公之世不侵中國則亦不為無益於天下耳故三國<lb/>
　皆無貶辭盖與其尊霸主以安中國也<lb/>
十有四年春王正月公至自晋<lb/>
<pb n="58a"/>
　行飲至之禮<lb/>
邾人伐我南鄙叔彭生帥師伐邾<lb/>
　僖公之世疾于邾也深矣文公復脩舊怨七年公伐<lb/>
　邾取須句又城郚以備之然十三年蘧蒢卒則邾復<lb/>
　來赴邾之弱不敢為憾也至是公如晋踰年而反邾<lb/>
　盖伺魯之隙而伐我南鄙不知公之既至也兵未反<lb/>
　而叔彭生帥師伐之其報怨速哉雖邾之小不宜犯<lb/>
　大國而自取禍也然魯不取須句則邾亦未敢輕犯<lb/>
<pb n="58b"/>
　魯也既而㑹晋為新城之盟而晋人納㨗菑于邾此<lb/>
　魯謀也魯疾邾而致晋為不義之舉然晋莫魯違者<lb/>
　以新城之㑹實魯致之也其事甚明且詳學者當深<lb/>
　考之則襃貶見矣<lb/>
夏五月乙亥齊侯潘卒<lb/>
六月公㑹宋公陳侯衛侯鄭伯許男曹伯晋趙盾癸酉<lb/>
同盟于新城<lb/>
　王者不作聖人不得已而予霸今晋侯不君而霸在<lb/>
<pb n="59a"/>
　大夫尤不可訓新城之盟趙盾實主之而聖人排盾<lb/>
　於諸侯之下亦如垂隴之盟排士縠于下者耳然列<lb/>
　之於上則其罪顯排之於下則其辭順盾實抗而待<lb/>
　之以順何邪盖非得已也於時諸侯鳥散無所宗主<lb/>
　而楚莊方立哆然有求諸侯之志微晋之霸則諸侯<lb/>
　一舉歸楚矣故盾雖抗而今日之盟實有補於中國<lb/>
　聖人以順書之盖有為而然也自衛鄭㑹魯皇皇然<lb/>
　求晋晋何辭以拒之方盾有求諸侯之心特患諸侯<lb/>
<pb n="59b"/>
　不從衛鄭有尊霸主之志特患霸主無其人故更相<lb/>
　求而相濟焉宜其㑹不期而合也然諸侯尊霸主非<lb/>
　尊霸主也懼楚也盾之求諸侯非求諸侯也専晋也<lb/>
　懼楚者聖人恕之故皆書爵専晋者聖人抑之故擠<lb/>
　之于其下然責其實則實誅盾而憐諸侯也同盟之<lb/>
　義見莊十六年幽之盟<lb/>
秋七月有星孛入于北斗<lb/>
　孛者彗也彗妖氣也北斗人君之象豈妖氣所宜及<lb/>
<pb n="60a"/>
　之天之變不可以一二究其意聖人書之凡以警懼<lb/>
　人君不可一日怠於徳也左氏何休謬指齊宋晋之<lb/>
　亂以為應不其固哉若曰宋齊晋之亂則魯史何為<lb/>
　志之春秋何為書之謂之天變則諾若考其應則吾<lb/>
　不知<lb/>
公至自㑹<lb/>
晉人納㨗菑于邾弗克納<lb/>
　彊暴所畏者天下之大義君子所疾者人心之不情<lb/>
<pb n="60b"/>
　以蕞爾之邾而敢抗八百乘之晋者義之所在也以<lb/>
　趙盾之彊而屈于邾非力不勝義不勝也盾能屈于<lb/>
　義不怙其彊亦足以為君子矣而春秋不予盖照見<lb/>
　不情也且邾文公之二子世子貜且既立次曰㨗菑<lb/>
　晋出也故奔晋盾以晋之出也動大衆而納之邾人<lb/>
　辭曰齊出貜且長盾無以辭焉故弗克納而還邾之<lb/>
　所以辭於晋盾之所以屈于邾者皆義也然盾之意<lb/>
　在晋而不在邾使克邾而失晋則為盾之損多矣夫<lb/>
<pb n="61a"/>
　惟天下之元兇必假義以濟其惡盖取民心而立譽<lb/>
　者莫大于知義而自反以八百乘之衆一舉而伐邾<lb/>
　則未戰固已無邾矣然盾寜捨而弗為者以釣反義<lb/>
　之名也受不武之辱於邾而得反義之名于天下則<lb/>
　晋人其有不服諸侯其有不懐乎此盾之心也而說<lb/>
　者盖疑納而弗克納為服於義矣而盾不得襃不知<lb/>
　聖人之所以誅盾竊君子之名而文小人之計也故<lb/>
　曰晋人焉公羊乃以為郤缺于時晋權在盾使郤缺<lb/>
<pb n="61b"/>
　在行則亦盾意耳左氏事實為詳且先于二傳吾從<lb/>
　左氏<lb/>
九月甲申公孫敖卒于齊<lb/>
　公孫敖如京師廢命而奔盖已絶于魯矣今死于外<lb/>
　魯何以卒之敖雖自絶而魯不得而絶之也三家子<lb/>
　孫至文公始著敖慶父之子孟氏也敖雖奔其二子<lb/>
　文伯惠叔固仕於魯魯雖欲絶其臣二子豈能絶其<lb/>
　父哉叔牙雖鴆而公孫兹横于魯慶父雖縊而公孫<lb/>
<pb n="62a"/>
　敖仕於朝今敖之奔其罪輕于叔牙慶父文公安得<lb/>
　而絶之彼二子立於朝則父之死子得無言乎此敖<lb/>
　之卒于齊雖得罪而魯人卒之且請反其䘮而𦵏之<lb/>
　非魯之恩也勢也<lb/>
齊公子商人弑其君舍<lb/>
　春秋書弑君之賊自僖以前則皆去族及僖十年里<lb/>
　克之弑則不復去族矣盖奚齊卓子皆非所當立故<lb/>
　於其弑也誅之輕輕誅里克所以重責獻公也至公<lb/>
<pb n="62b"/>
　子商人之不去其族則非克之比所以誅商人者重<lb/>
　矣盖自文以下諸侯不綱政在大夫篡弑之源所由<lb/>
　起也故自商人而下則例不去族盖以不誅誅之也<lb/>
　春秋書弑未踰年之君者二晉之奚齊與齊之舍是<lb/>
　也奚齊書殺其君之子而舍書君是乃春秋之法也<lb/>
　奚齊庶孽獻公殺世子而立之國人不君也故以君<lb/>
　之子書舍齊之嫡長昭公卒國固其國也雖未踰年<lb/>
　齊人君之矣故以君書春秋於此誠輕重之權衡也<lb/>
<pb n="63a"/>
　歟<lb/>
宋子哀來奔<lb/>
　諸侯之大夫來奔者凡十竊邑來奔者三皆斥而名<lb/>
　之或罪之大者去族以示貶而宋子哀之來奔獨字<lb/>
　而不名此非名字之辯無以識其襃貶者也宋昭無<lb/>
　道即位之初首殺大夫殺司馬逐司城立其朝者惴<lb/>
　惴然朝不謀夕有樂豫之賢而不用有公子鮑之能<lb/>
　而不使果不足與有為也故子哀見㡬而奔百里奚<lb/>
<pb n="63b"/>
　知虞公之不可諌而去孟子予之則子哀於春秋亦<lb/>
　在所子也是以書字以别之黎錞疑其不書氏則以<lb/>
　為宋公之子如子同子糾之類孫復則以子為宋姓<lb/>
　哀其名也皆穿鑿爾春秋固有不書氏而字者如紀<lb/>
　子帛王人子突皆字也何獨於子哀而必其書氏哉<lb/>
　子同以太子生之禮舉之故曰子未誓故不曰太子<lb/>
　子糾則在䘮之稱與子般子野同不可援以為說若<lb/>
　孫復之說則尤疎矣諸侯同姓之臣則稱族公子公<lb/>
<pb n="64a"/>
　孫是也異姓之臣則稱氏髙氏崔氏是也未有從國<lb/>
　之姓惟婦人則然姜氏姒氏之類是也豈可以子哀<lb/>
　為姓邪春秋之臣非暴横以侵官竊政則諛佞以持<lb/>
　禄保寵彼視權利為外物以富貴如浮雲者盖難其<lb/>
　人則子哀之去非字無以旌之故書曰宋子哀來奔<lb/>
　焉所以别其他之來奔者以著善惡焉安用鑿說<lb/>
冬單伯如齊齊人執單伯齊人執子叔姬<lb/>
　齊商人弑其君舍而單伯如齊舍故也舍既死矣單<lb/>
<pb n="64b"/>
　伯如齊何益哉唁叔姬也舍魯之甥叔姬之子子弑<lb/>
　母何以安於齊子卒則姜氏歸如齊舍弑則叔姬歸<lb/>
　于魯亦勢使焉爾然齊尚何辭以執單伯及叔姬哉<lb/>
　夫盜日穿窬而人以盜目之則莫不玃然而怒以為<lb/>
　汚已也舍之死商人豈直曰吾弑舍哉必有以文之<lb/>
　商人文之而單伯正之叔姬質之此單伯叔姬所以<lb/>
　見執也嗚呼商人執單伯猶曰執行人焉而執叔姬<lb/>
　其惡甚矣舍之母是亦商人之母也弑其子而執其<lb/>
<pb n="65a"/>
　母是商人自執其母也其惡薫炙天地矣聖人再書<lb/>
　齊人其貶為何如不曰及子叔姬嫌於滛也公榖以<lb/>
　滛目之不達經文不探事實妄疵人矣諸儒從左氏<lb/>
　以單伯為王臣至是鏬漏穿穴敗不可𥙷必欲以巧<lb/>
　辭文之敗而不悔必怙其失諸儒不足攻而吾疾其<lb/>
　黨私說以亂春秋也聊一言之<lb/>
十有五年春季孫行父如晉<lb/>
　陳恒之亂孔子沐浴而朝請討之商人之逆晉以霸<lb/>
<pb n="65b"/>
　主固所當問既而單伯叔姬復蒙執辱魯以季孫行<lb/>
　父如晉則晉不為不知矣而卒不能一出以正齊之<lb/>
　罪盖晉政在趙盾盾方有是謀其肯傷其類乎宜行<lb/>
　父之出為虚行也<lb/>
三月宋司馬華孫來盟<lb/>
　宋昭不君諸侯棄之惟前年同諸侯為新城之盟未<lb/>
　嘗有一介之使交於魯也今司馬華孫惠然來盟何<lb/>
　哉盖前日子哀來奔以不義昭公而出宋盖疑子哀<lb/>
<pb n="66a"/>
　之在魯有以間宋魯之好而魯亦有以議宋也故司<lb/>
　馬華孫因是而求盟使其平而脩好則聘問足矣何<lb/>
　以盟為盟必有所不信而後質之於神也春秋外大<lb/>
　夫來盟者四鄭語衛良夫皆書使惟齊髙子與宋華<lb/>
　孫不書使非君命也已専盟也専盟則宜有貶辭而<lb/>
　髙子書字華孫書官何邪大夫出疆有可以安國家<lb/>
　利社稷専之可也髙子成齊侯之善而能定魯難華<lb/>
　孫能掩昭公之惡而銷國之虞皆有功於其國故聖<lb/>
<pb n="66b"/>
　人特異之髙子以字書予之也華孫以官書貴之也<lb/>
　況司馬掌兵之官不觀釁要功以謀利于已而息兵<lb/>
　脩好以圗利國此又非武夫之所能也宜其見襃於<lb/>
　春秋焉三𫝊紛紛之說吾不欲觀之<lb/>
夏曹伯來朝<lb/>
　吾嘗辯左氏以𫝊聞之說附㑹以解經吾於莊三十<lb/>
　二年城小榖既言之矣今此一事尤為附㑹而不典<lb/>
　子太叔曰文襄之霸也其務不煩令諸侯三嵗一聘<lb/>
<pb n="67a"/>
　五嵗一朝左氏於此見曹伯十一年來朝至是又來<lb/>
　朝適當五嵗之期遂曰諸侯五年再相朝以脩王命<lb/>
　古之制也考於禮則諸侯嵗相問殷相聘世相朝也<lb/>
　無五嵗再相朝之禮五嵗再相朝文襄之時左氏見<lb/>
　子太叔之言遂以為古之制則尤為附㑹而不通觀<lb/>
　乎此則左氏又近乎淺陋不學者不知果丘明與否<lb/>
　也說者以為非丘明其或然歟無乃戰國之士託丘<lb/>
　明以𫝊其學歟何如是之踈也<lb/>
<pb n="67b"/>
齊人歸公孫敖之䘮<lb/>
六月辛丑朔日有食之鼓用牲于社<lb/>
　義見莊公二十五年<lb/>
單伯至自齊<lb/>
　單伯天子之卿而魯至之從左氏而不悔者吾欲聞<lb/>
　其說<lb/>
晉郤缺帥師伐蔡戊申入蔡<lb/>
　蔡自獻舞入楚其後常役於楚鮮歸中國矣齊桓之<lb/>
<pb n="68a"/>
　霸侵蔡蔡潰然其後卒不得蔡中國㑹盟蔡未嘗與<lb/>
　也宋襄之敗蔡從楚以陵中國至晋文敗楚而後來<lb/>
　歸故踐土與温翟泉之㑹蔡皆與之晉襄嗣霸威令<lb/>
　不能懾楚蔡復為楚役者十五年于此矣今趙盾為<lb/>
　新城之盟諸侯從之而蔡獨不至此郤缺所以有伐<lb/>
　蔡入蔡之師也然霸主能服楚則蔡不伐而順蔡制<lb/>
　于楚乆矣叛楚則楚兵至蔡豈甘為左祍哉弱不能<lb/>
　自立視晉楚之彊弱而已故雖齊威之霸蔡不㑹不<lb/>
<pb n="68b"/>
　盟桓公亦置而不問恕其不得已也今晉固不足以<lb/>
　制楚近而陳鄭尚虞其叛安能得蔡故中國彊而楚<lb/>
　懼則纔侵蔡而蔡潰中國弱而楚彊則雖伐而入其<lb/>
　郛蔡且不服勢使然也既伐而蔡不服郤缺固宜自<lb/>
　反矣而又入其郛肆彊暴以扼小邦蔡固弱也晋懼<lb/>
　楚而不敢犯晋何彊哉懼大扼小而區區圗霸吾見<lb/>
　其疎矣<lb/>
秋齊人侵我西鄙<lb/>
<pb n="69a"/>
　商人大逆無道弑舍而執其母又執魯之行人亦可<lb/>
　以已矣今纔釋單伯而又伐我西鄙嗚呼春秋之公<lb/>
　義汨䘮齊之罪諸侯不討幸也而反怙逆以伐人可<lb/>
　勝誅乎微春秋亂臣賊子何懼哉<lb/>
季孫行父如晉<lb/>
　前日齊人執單伯及叔姬行父如晋晋必有以詰齊<lb/>
　也故釋單伯今齊人復侵我西鄙行父再如晋魯之<lb/>
　所以求於晋者以晋為霸主也晋之復霸文公與有<lb/>
<pb n="69b"/>
　力焉宜行父夕至則晋兵朝以出矣而晋實緩且懈<lb/>
　非懈也忌也趙盾謀為不順而未發也使今而伐齊<lb/>
　則異日齊必伐晋矣況中懐逆而外嫉人之逆故有<lb/>
　所忌而不發焉雖然魯豈知盾之有是心哉行父之<lb/>
　行求霸主而已庸知其他然盾内既自忌則行父雖<lb/>
　慟哭於庭晉兵不出也<lb/>
冬十有一月諸侯盟于扈<lb/>
　魯以叔姬之故求于晋者凡再今扈之盟晋為魯而<lb/>
<pb n="70a"/>
　合諸侯也為魯合諸侯而公不㑹故曰諸侯盟于扈<lb/>
　魯知其盟而不知其所盟者何人故不可得而序也<lb/>
　不序之義愚于七年扈之㑹既言之然晋為魯而為<lb/>
　是盟將以謀齊也則公當㑹之而公之不㑹吾知其<lb/>
　心矣盖以賣晉國而圗齊也魯以行父如晋求以治<lb/>
　齊晋既諾矣使魯合諸侯而㑹之則齊之憾魯必深<lb/>
　故魯知晉人之㑹而不與焉使若權出于晋而魯不知<lb/>
　也然晋亦安能無故賈憎於齊而甘受魯之賣已哉<lb/>
<pb n="70b"/>
　此扈所以徒盟而卒不能治齊也然則致扈之盟者<lb/>
　魯也致晉之無功者亦魯也君子不可以責晋而舍<lb/>
　魯將以治齊而移怨于人収恩于已文公為計則善<lb/>
　矣趙盾豈無心哉盾之姦詎堕此計也扈之盟文公<lb/>
　以不㑹為智而吾以不㑹為愚也<lb/>
十有二月齊人來歸子叔姬<lb/>
　春秋書内女歸者二郯伯姬杞叔姬直曰來歸罪在<lb/>
　已也故以自歸為文子叔姬書齊人來歸者罪在齊<lb/>
<pb n="71a"/>
　也故以齊人歸之為義齊人弑其子而絶其母不道<lb/>
　一至此哉書齊人誅之也<lb/>
齊侯侵我西鄙遂伐曹入其郛<lb/>
　單伯至自齊齊人侵我西鄙今齊人歸子叔姬齊人<lb/>
　復侵我西鄙齊人釋單伯及子叔姬不為過而更以<lb/>
　為賜邪歸吾人而伐吾國必有以責賂也曰吾歸爾<lb/>
　人而爾不吾賂是以稱兵於魯焉且侵魯猶可也曹<lb/>
　何負於齊哉徒以曹伯嘗兩朝魯為魯與國也所謂<lb/>
<pb n="71b"/>
　小人以其所不愛及其所愛也商人之滔天也極矣<lb/>
　盜之為盜則亦内慊于心假義以文其惡而期免于<lb/>
　禍商人歸惡于放豚焉宜其不旋踵而取禍也<lb/>
十有六年春季孫行父㑹齊侯于陽榖齊侯弗及盟<lb/>
　魯之為齊弱乆矣齊辱吾甥執我叔姬辱我行人魯<lb/>
　不敢犯齊怒兩告乎晋晋不能直也又再侵我西鄙<lb/>
　魯固畏齊故扈之盟公不敢㑹者有以哉今齊將與<lb/>
　平實魯之辱也公懼不能躬行而使行父㑹之齊盖<lb/>
<pb n="72a"/>
　憾行父兩如晉以謀齊也故托以抗以弗及焉其實<lb/>
　非也前日兩侵魯盖以責賂不至今又有行父之憾<lb/>
　焉故外責賂而内實憾行父彼託卿之不㑹公侯者<lb/>
　罔辭也既而及公子遂盟于郪丘則知今日之弗及<lb/>
　盟非謂抗也<lb/>
夏五月公四不視朔<lb/>
　文公不君怠棄國政六年閏月不告月以閏為嵗之<lb/>
　餘尚有辭也而一年之間四不視朔獨何辭哉𫝊以<lb/>
<pb n="72b"/>
　為疾非也昭公如晋至河乃復春秋固未嘗諱疾也<lb/>
　此不書疾何以知其有疾無疾而不視朔非怠而何<lb/>
　古者天子頒朔於邦國諸侯受而藏之祖廟毎月朔<lb/>
　朝廟則北面拜受而行之所以尊王命也今四不視<lb/>
　朔則亦不朝廟矣上無王下無祖文公之為君盖可<lb/>
　知也故太室屋壊有所不省諸侯會盟有所不與十<lb/>
　二公之中荒怠不綱無若文公而魯失政自是始其<lb/>
　後不復視而子貢欲去餼羊春秋首惡於文公宜哉<lb/>
<pb n="73a"/>
六月戊辰公子遂及齊侯盟于郪丘<lb/>
　行父及遂均大夫也前日却行父之盟以為抗而<lb/>
　日及遂盟以為順吾所不曉前日之不受是則今日<lb/>
　之受非今日之盟是則前日之弗及非也商人必居<lb/>
　一於此矣陽榖之㑹齊非不欲盟内則憾行父之謀<lb/>
　外則責魯人之賂今遂于齊無慊而賂且至庸恤夫<lb/>
　抗哉魯雖以微者敵之啇人甘心焉嘻假禮以責賂<lb/>
　託義以責仇仇既斥而賂既至禮與義復安在哉吾<lb/>
<pb n="73b"/>
　因是知商人真小人也雖聖人制禮義不以責小人<lb/>
　吾疾其假禮義以濟姦也故暴其惡以明春秋之法云<lb/>
秋八月辛未夫人姜氏薨<lb/>
　聲姜僖公夫人文公母<lb/>
毁泉臺<lb/>
　泉臺之毁是乎非乎曰先君築之是則今日毁之非<lb/>
　先君築之非則今日毁之是天子有靈臺以候天地<lb/>
　諸侯有時臺以候四時皆在其國之都分至啟閉登<lb/>
<pb n="74a"/>
　觀臺以望雲物以為水旱災祥之備莊公去國而築<lb/>
　臺于逺是厲民以為樂也烏得為是今文公毁之而<lb/>
　為先君滅惡是孝之大也何得為非說者皆曰毁之<lb/>
　以揚先君之惡不若勿居而已愚以為不然所貴乎<lb/>
　孝者以其能銷先君之惡而成其善豈茍忍其惡而<lb/>
　遂其非乎動而非禮人不能改則天必禍之莊公丹<lb/>
　桓宫楹刻桓宫桷子孫不能改則桓宫災夷伯陪臣<lb/>
　而立廟子孫不能毁則震夷伯之廟與其毁之于未<lb/>
<pb n="74b"/>
　然上弭天譴而下息人謗孰愈乎得禍于天而垂惡<lb/>
　於萬世哉則泉臺之毁愚竊以為是也雖然文公固<lb/>
　非特立不倚之君而泉臺之毁近乎斷而有識者不<lb/>
　可以庸而廢其善故聖人不略而書之以見春秋之<lb/>
　法無私也<lb/>
楚人秦人巴人滅庸<lb/>
　楚莊之圗霸其為謀深矣成王穆王將求諸侯則直<lb/>
　與中國争鋒伐鄭伐蔡伐陳以鬭于諸侯之境今莊<lb/>
<pb n="75a"/>
　王之興乃西連巴秦繞出周晋之後西南既合而北<lb/>
　趨晋則中國諸侯在其掌握矣况秦於晋為世仇秦<lb/>
　得楚則晉能無懼乎彼其滅庸為𧖟食之計志不止<lb/>
　于滅庸也嗚呼楚人之謀如此中國何以待之晋靈<lb/>
　之庸不足與也趙盾志在圗逆無心于諸侯桓文不<lb/>
　作吾竊為諸侯懼之夫子書滅庸之事盖有嘆也舉<lb/>
　皆人之以抑其暴歟<lb/>
冬十有一月宋人弑其君杵臼<lb/>
<pb n="75b"/>
　稱人以弑失賊之辭也<lb/>
十有七年春晋人衛人陳人鄭人伐宋<lb/>
　宋有弑君之亂晉率三國伐宋得討罪之義矣而春<lb/>
　秋反貶之何哉宋之弑君以公子鮑之得民奉以為<lb/>
　逆也今諸大夫伐宋卒立鮑而還則安在其為討罪<lb/>
　哉成宋之亂而已且當是時晋之大夫已萌逆謀彼<lb/>
　其率諸大夫而問罪于宋是乃所以自伐也宜其徒<lb/>
　為是行以賣討逆之名焉非心於治宋也嗚呼以亂<lb/>
<pb n="76a"/>
　濟亂春秋之時也<lb/>
夏四月癸亥𦵏我小君聲姜<lb/>
齊侯伐我西鄙<lb/>
　諸侯盟于扈不能治齊也則齊侯侵我西鄙君子以<lb/>
　為不義而人不治之則益其侈心故待小人之法非<lb/>
　勦而絶之不可也商人固知魯之所恃者惟晉而晉<lb/>
　非獨不治齊且不治宋矣是晋黨逆之迹暴于天下<lb/>
　也魯復何恃哉知魯之失所恃故反加虐之以挫其<lb/>
<pb n="76b"/>
　報怨之鋒噫魯固弱矣齊之惡日長日炎天地能容<lb/>
　之乎此所以不免於禍也<lb/>
六月癸未公及齊侯盟于榖<lb/>
　郪丘之盟得賂而盟之其亦甚矣口血未乾伐我西<lb/>
　鄙彼猶曰魯以大夫抗已必得公盟之而後已故為<lb/>
　榖之盟且誠心釋怨則一盟足矣何以屢為小人之<lb/>
　情猜忌自疑猶以未得公盟為不信也故必彊公而<lb/>
　盟之今既及公盟矣魯無足疑者而不知邴歜之議<lb/>
<pb n="77a"/>
　其後也<lb/>
諸侯㑹于扈<lb/>
秋公至自榖<hi>劉諸侯不序欲治宋而後不能也</hi>
　前日兩盟于扈公不與焉故不列序說者猶或疑之<lb/>
　觀今日扈之㑹則公之不與也審矣六月公及齊侯<lb/>
　盟于榖及秋而後至則扈之㑹公何暇㑹之哉公不<lb/>
　㑹則勿書可也此何以書榖之盟不當盟而盟扈之<lb/>
　㑹當㑹而不㑹不當盟而盟之者忍怨以自辱也當<lb/>
<pb n="77b"/>
　㑹而不㑹者棄義而從仇也諸侯之㑹所以治宋也<lb/>
　公不㑹諸侯而反從齊盟公之為人不其左乎見辱<lb/>
　于齊非不幸自取辱也使從諸侯為扈之㑹諸侯黨<lb/>
　于魯則齊亦安敢犯魯哉乃背諸侯之義而從齊之<lb/>
　仇是以聖人惡之書公及齊侯盟于榖而諸侯㑹于<lb/>
　扈以著公之失所從也聖人之意盖可見矣<lb/>
冬公子遂如齊<lb/>
　背義事仇吾不知其益也<lb/>
<pb n="78a"/>
十有八年春王二月丁丑公薨于臺下<lb/>
　天子諸侯尊卑雖異而均有南面之權權之去就顧<lb/>
　所操何如爾是故古先哲王秉之以乾剛則權常在<lb/>
　已而無倒持鏌鎁之患天反剛則制于隂君反剛則<lb/>
　制於臣魯三家之横始于文而成于昭吾嘗論之以<lb/>
　為魯之權去公室文公之罪也三家子孫雖自僖公<lb/>
　而僖之世固未嘗敢専也至文之世孟氏則公孫敖<lb/>
　為戚之㑹垂隴之盟叔孫氏則得臣㑹晋伐沈敗狄<lb/>
<pb n="78b"/>
　于鹹季氏則行父如陳如晋帥師城邑東門氏則襄<lb/>
　仲見于經者凡九非㑹則盟非盟則如非如則伐其<lb/>
　横尤甚于三家故魯之受其禍尤速然極其源若非<lb/>
　文公怠懦不君則大夫亦未遽専也即位之初霸主<lb/>
　之㑹鄰國之好未嘗親之率以大夫徃閏月不告月<lb/>
　常月不視朔怠惰昏庸不出寢門何以為國宜諸大<lb/>
　夫互結私援外事大國内懐國人而自封植公室寖<lb/>
　弱而權移于人也一身未瞑二子為戮妃妾不能相<lb/>
<pb n="79a"/>
　保東門氏叔氏季氏争結于齊反戈内攻戕其冡嗣<lb/>
　幸周公之靈未冺魯之宗社未遽勦絶然乾剛之權<lb/>
　自是下移終春秋之世不能復収而魯遂以微則文<lb/>
　公之責不可逭也春秋之作聖人為内諱惡雖大夫<lb/>
　之横見于經者詳矣而文公之罪聖人不能盡其辭<lb/>
　愚故論之以伸春秋之法而垂後世之鑒云<lb/>
秦伯罃卒<lb/>
夏五月戊戌齊人弑其君商人<lb/>
<pb n="79b"/>
　稱人以弑君無道也<lb/>
六月癸酉𦵏我君文公<lb/>
秋公子遂叔孫得臣如齊<lb/>
　嗚呼禍之將成也亦莫不有機仲遂懐不順之謀内<lb/>
　無所畏獨難于齊而已何則文公二子惡及視皆齊<lb/>
　出也敬嬴嬖事仲遂然宣公雖長而庶敬嬴雖寵而<lb/>
　妾殺嫡立庶黜妃事妾固不甚難而哀姜齊之女而<lb/>
　惡及視齊之甥也一動則齊兵至矣今商人無道齊<lb/>
<pb n="80a"/>
　人弑之齊之惡適與仲遂不約而同同惡相濟固其<lb/>
　宜也故恵公雖立亦懦懦耳何暇庇姜氏而全其甥<lb/>
　乎故遂及得臣還自齊而惡及視一夕而斃嗚呼凶<lb/>
　謀之必成盖内外之惡適相濟矣使商人不死則遂<lb/>
　及得臣雖並軌如齊未必集也悲夫<lb/>
冬十月子卒<lb/>
　子卒者公薨之異名諸侯在䘮稱子未踰年不得書<lb/>
　薨内不書弑書薨而不地不𦵏則知其弑矣今子卒<lb/>
<pb n="80b"/>
　亦不地不𦵏是乃書弑之文也遂及得臣如齊而子<lb/>
　卒子卒而夫人姜氏歸于齊其義隱而顯矣<lb/>
夫人姜氏歸于齊<lb/>
　内夫人以罪出曰孫夫人孫于邾是也無罪出曰歸<lb/>
　夫人姜氏歸于齊是也公子遂弑惡及視子既殺其<lb/>
　母安乎不安而歸固宜或者責宣公不能奉其母彼<lb/>
　烏可責哉使宣能奉之姜氏忍受其養乎然二子之<lb/>
　殺齊實與聞彼其歸齊固亦未為安也人之不幸有<lb/>
<pb n="81a"/>
　如是哉嗚呼悲夫<lb/>
季孫行父如齊<lb/>
　惡視之殺仲遂倡之而魯之諸大夫均與其謀三家<lb/>
　之中叔孫氏則得臣同如齊季孫氏則行父亦如齊<lb/>
　惟孟氏則公孫敖奔而死於外二子文伯惠叔未秉<lb/>
　政也前東門氏叔孫氏並轍如齊以成子卒之謀今<lb/>
　季孫行父如齊致夫人而絶之懼有所訴也一殺其<lb/>
　子一絶其母大夫之横逆一至是哉然而致是之禍<lb/>
<pb n="81b"/>
　者文公醖而成之也既徃不咎尚何尤之後之君宜<lb/>
　鑒哉<lb/>
苢弑其君庶其<lb/>
　稱國以弑衆也諸侯君國子民而衆以為非則其無<lb/>
　道也可知矣<lb/>
　　　右文公盡十有八年<lb/>
　<lb/>
　春秋經筌卷八<lb/>
</p>
<p>
</p>
  </div>
</body>
</text>
</TEI>
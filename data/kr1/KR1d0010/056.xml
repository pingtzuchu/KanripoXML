<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周禮訂義卷五十六</head>
    <p>
<pb n="1a"/>
欽定四庫全書<lb/>
　周禮訂義卷五十六　　　宋　王與之　撰<lb/>
職方氏中大夫四人下大夫八人中士十有六人府四<lb/>
人史十有六人胥十有六人徒百有六十人<lb/>
　鄭康成曰職主也主四方之職貢者職方氏主四方<lb/>
　官之長<lb/>
　陳君舉曰職方長天下之圖而𨽻司馬者謹之也戰<lb/>
　國策士每言闚周室則可案圖籍以争天下故蕭何<lb/>
<pb n="1b"/>
　入秦獨収圖籍以此自漢守之司空寖以泄布當時<lb/>
　如江都淮南諸王皆案輿地謀變而王鳯亦云大史<lb/>
　公書有地形阨塞不宜在諸侯王然則古圖志雖司<lb/>
　徒掌之而藏在司馬秘不得見先王所以弭姦消患<lb/>
　者其慮逺哉<lb/>
　李嘉㑹曰職方無上士下士所掌五夷八蠻與天下<lb/>
　侯國之衆職大且尊如漢典屬國也<lb/>
掌天下之圖以掌天下之地辨其邦國都鄙四夷八蠻<lb/>
<pb n="2a"/>
七閩<hi>亡巾反</hi>九貉<hi>孟白反</hi>五戎六狄之人民與其財用九榖<lb/>
六畜<hi>許六反下同</hi>之數要周知其利害<lb/>
　王氏曰掌天下之圖以掌天下之地則所掌非特圖<lb/>
　也又掌其地焉○鄭鍔曰職方所掌地圖與大司徒<lb/>
　天下土地之圖一也然大司徒所掌者王朝之圖要<lb/>
　知中國及九州可以建國分封之地且將以辨土宜<lb/>
　而施教也職方所掌則兼中國要知其土之所有不<lb/>
　止國中分封之地而已大司馬將以施九畿之政職<lb/>
<pb n="2b"/>
　必本是圖故不屬於大司徒而屬於司馬後世所謂<lb/>
　司空輿地圖光武嘗披之以問鄧禹者是也○易氏<lb/>
　曰言邦國則王畿之外五等諸侯之國言都鄙則王<lb/>
　畿之内三等食采之地此二者舉中國言之○鄭鍔<lb/>
　曰四八七九五六者其種類分别多矣周之所服者<lb/>
　其數止此武王克商通道于九夷八蠻而周明堂位<lb/>
　有九夷八蠻五狄六戎之國各列於門外其數與此<lb/>
　或差者意當時版圖入於職方者如此耳<hi>○王氏詳説曰明堂</hi>
<pb n="3a"/>
　<hi>位言九夷八蠻六戎五狄與職方不同以爾雅攷之明堂位為正李巡注爾雅以𤣥菟樂浪等為九種之</hi>
　<hi>夷天竿咳首等為八種之蠻僥夷戎夷等為六種之戎月支穢貊等為五種之狄是也賈氏以四夷為四</hi>
　<hi>方之夷緫名以九貉為東方九夷以七閩為南方八蠻其説得矣但此五戎當為六字六狄當為五字</hi>
　○陳君舉曰周天下方七千里大槩與四夷八蠻七<lb/>
　閩九貊五戎六狄并言之其實諸侯封守不如是之<lb/>
　廣也以王制攷之西不盡流沙南不盡衡山東不盡<lb/>
　東海北不盡常山凡四海之内絶長補短方三千里<lb/>
　是天子壤地之實其間亦有戎狄錯居如魯徐戎之<lb/>
<pb n="3b"/>
　類是也又荆楚之地在江漢之間自楚以南悉為百<lb/>
　越之地而衡山在楚之極南安在天子之封内耶舉<lb/>
　一隅則四海可知<hi>○葉氏曰嘗疑召公在燕大公在齊唐叔在晉皆為邊逺與戎狄鄰</hi>
　<hi>接而江漢之間封建所不至則周之所自治者固甚狹而職方所辨乃若是其詳雖漢唐盛時不能何也</hi>
　<hi>豈姑著之圖籍而實未嘗統屬耶周召之政其必不然夫辨之詳而責之略治之狹而服之廣非徳有餘</hi>
　<hi>于天下何以致之</hi>鄭鍔曰辨其民則以廣谷大川異制民生<lb/>
　其間異俗飲食異宜器械異用<hi>○易氏曰知其剛柔緩急之異俗</hi>辨<lb/>
　其財用則以布帛財貨所資者不同<hi>○易氏曰知其衣食器械之異</hi>
<pb n="4a"/>
　<hi>齊</hi>辨其九榖則以土之所生者或四種五種所宜各<lb/>
　不同辨其六畜則以物之所産者或四擾三擾所性<lb/>
　各不同故也○易氏曰此數者職方氏皆以圖而考<lb/>
　其數<hi>○王昭禹曰數則一二三四之數謂别而計之</hi>復以數而緫其要<hi>○王昭禹</hi>
　<hi>曰要如月要之要謂緫而計之</hi>又以數要而周知其利害利如土宜<lb/>
　土化之類凡利於民者<hi>○鄭鍔曰物之所産如金石竹箭之屬</hi>害如地<lb/>
　慝之類凡害於民者職方氏既已周知而歴數然後<lb/>
　大司馬以九畿之籍而施邦國之政職使九州之國<lb/>
<pb n="4b"/>
　各共其職以任其政無有不同之貫利此其官所以<lb/>
　列於大司馬之屬而謂之職方氏<lb/>
乃辨九州之國使同貫利<lb/>
　鄭鍔曰自中國以至夷狄兼舉而周知之矣乃若國<lb/>
　之有九州為五政之所加七賦之所養王者所治之<lb/>
　區域也必使貫無不同則九州共貫利無不同則四<lb/>
　海蒙利<hi>○王昭禹曰事之有條謂之貫凡可以生養人者謂之利</hi>○劉執中曰四<lb/>
　方人民好惡之不同則其風俗有善惡矣四方財用<lb/>
<pb n="5a"/>
　有無之不等則其衣食有厚薄矣必周知其利害貫<lb/>
　而通之使有無之相易善惡之相濟一天下之財用<lb/>
　養天下之人民俾同享其利焉故曰使同貫利<lb/>
東南曰揚州<lb/>
　賈氏曰自此以下陳九州之事緫為三道先從南起<lb/>
　周改禹貢以徐梁二州合之於雍青分冀州地以為<lb/>
　幽并東南曰揚州次正南曰荆州周之西南不置州<lb/>
　統屬雍州即次河南曰豫州為一道也次正東曰青<lb/>
<pb n="5b"/>
　州次河東曰兖州次正西曰雍州為二道又次東北<lb/>
　曰幽州次河内曰冀州次正北曰并州為三道○易<lb/>
　氏曰禹貢揚州之域東距海北據淮故曰淮海惟揚<lb/>
　州殷人以淮入徐故揚州止謂之江南周人復以淮<lb/>
　入揚而循禹之舊不言淮海而曰東南者變禹貢之<lb/>
　文也然禹貢以帝都所在故首言冀州周都鎬京在<lb/>
　雍州之域而乃以揚州為先焉周人建國東南先服<lb/>
　王化之始故以東南為首稱而正南次之亦猶禹之<lb/>
<pb n="6a"/>
　治水旣載壺口則以冀州為首記其功之所自始不<lb/>
　特帝都而已<lb/>
其山鎮曰㑹<hi>古外反</hi>稽<lb/>
　王昭禹曰九州之山皆言其山鎮者葢國主山川而<lb/>
　保之山之大者可以鎮安其地也<hi>○鄭康成曰凡九州及山鎮澤藪言</hi>
　<hi>曰者以其非一曰其大者耳</hi>○易氏曰稽計也吳越春秋曰禹巡<lb/>
　守天下㑹計萬國之功以㑹稽名山漢志屬會稽之<lb/>
　山隂縣唐為越州會稽縣山在州東南二十里今州<lb/>
<pb n="6b"/>
　為紹興府<lb/>
其澤藪曰具區<lb/>
　王昭禹曰水所鍾曰澤澤草所生曰藪<hi>○鄭康成曰大澤曰藪</hi>
　<hi>李嘉會曰既曰澤又曰藪者水溢曰澤水乾曰藪</hi>○易氏曰孔安國會稽郡<lb/>
　具區澤在西古文以為震澤是吳南太湖名唐屬蘇<lb/>
　州今為平江府<hi>○黄氏曰在今平江吳江縣</hi>
其川三江<lb/>
　王昭禹曰以達水者謂之川○易氏曰書曰三江既<lb/>
<pb n="7a"/>
　入震澤底定震澤太湖也堯時洪水泛濫有此水勢<lb/>
　與周之職方不同而孔安國乃云江至彭蠡分為三<lb/>
　入于震澤是求合乎禹貢之説似矣然書以江漢所<lb/>
　匯之處為彭蠡澤在今江州湖口縣界江至湖口合<lb/>
　三為一未聞其分一為三也又太湖在蘇湖常三州<lb/>
　之間自不與江水相通彭蠡所匯之江何從而入之<lb/>
　耶班固知大江與震澤不相通又附會為之説曰南<lb/>
　江自震澤東南入海中江自蕪湖東至陽羡入海北<lb/>
<pb n="7b"/>
　江自毗陵北東入海毗陵今常州也今以大江之在<lb/>
　毗陵東北者以當北江正與書合者謂南江自震澤<lb/>
　東南入海則非經之所謂南江矣又謂蕪湖有水東<lb/>
　至陽羨以為中江其失為特甚陽羨今常州宜興也<lb/>
　與建康之溧陽接境兩境中高水皆東西分流其東<lb/>
　流而下陽羨者固可通海而蕪湖之水乃皆西北流<lb/>
　北向以入于江初非入陽羨也其為誤有如此者至<lb/>
　桑欽所言北江與固同其叙南江中江則其謬滋甚<lb/>
<pb n="8a"/>
　史記正義又曰太湖旁有三水遂以為三江之證皆<lb/>
　非禹之所謂三江也然則經之三江將孰從乎以經<lb/>
　證經自有明文漢水出於嶓冢者為北江江水出於<lb/>
　岷山者為中江既有北江又有中江則必有南江近<lb/>
　代儒者謂南江自豫章而入于彭蠡此説誠可信據<lb/>
　此則三江已合於荆揚之間至揚州末流復言三江<lb/>
　豈果分為三乎揚瀕海為支川之下流必言三江所<lb/>
　以紀水之所入也知此則知三江震澤之說<hi>○黄氏曰韋昭</hi>
<pb n="8b"/>
　<hi>以松江浙江浦陽江為三江郭景純以岷江松江浙江為三江大抵閩浙去海近水多自為瀆入海俗皆</hi>
　<hi>稱為江偶有三焉則為三江其實皆小水非禹貢職方之三江酈道元所謂其稱相亂者也由此言之范</hi>
　<hi>蠡三江當為浙錢清剡子胥三江則郭景純説猶近之盖岷江自彭蠡而下合池宣昇潤真揚諸州水在</hi>
　<hi>其北松江合湖秀蘇常諸州水居其中浙江合衢婺徽嚴杭越諸州水在其南此為全吳地域也禹貢職</hi>
　<hi>方三江為揚州川盖江漢彭蠡之已合者也江漢彭蠡已合而猶曰三江者同流各派不相雜襲皆能自</hi>
　<hi>達于海</hi>
其浸五湖<lb/>
　王昭禹曰以水浸田謂之浸自揚之五湖以至并之<lb/>
<pb n="9a"/>
　淶易皆其地之水可引以浸灌也<hi>○王氏曰然涇漳之屬後世更引以</hi>
　<hi>浸焉則民之利固有先王未之盡者變而通之存乎其時而已</hi>○黄氏曰五湖又多<lb/>
　異説虞翻曰是湖有五道故曰五湖今湖旁港瀆不<lb/>
　止於五其説非也韋昭曰五湖今太湖方圓五百里<lb/>
　故為五湖具區既已號為澤藪而又以其方圓里數<lb/>
　為浸亦非也<hi>○易氏曰具區是澤五湖是浸澤浸豈可混而為一</hi>張守節曰太<lb/>
　湖東岸五灣為五湖曰菱湖游湖莫湖貢湖胥湖其<lb/>
　説或然今蘇常間陂湖與太湖連接者尚多何止五<lb/>
<pb n="9b"/>
　也酈道元因水經南江東北為長瀆歴河口乃謂江<lb/>
　東注具區謂之五湖口既甚謬誤又引郭景純江賦<lb/>
　謂江水經緯五湖而包注太湖觀其所指五湖雖不<lb/>
　可盡知而滆湖在今毗陵與岷江不通則所謂經緯<lb/>
　五湖者皆不然也酈本漢志與水經故謂南江東注<lb/>
　具區今饒歙諸州自彭蠡右出直抵江其西為池太<lb/>
　平宣建康其東為湖蘇常潤西水皆入江東水皆入<lb/>
　太湖江豈能越山而注太湖乎大抵職方川則其地<lb/>
<pb n="10a"/>
　自髙而下水之所流行也浸則地勢平衍水之所停<lb/>
　涵也地有浸則肥美播種所宜而又沮洳足為險固<lb/>
　揚州自古為澤國湖名必當有五者應此數自舊説<lb/>
　多如此則是失其傳久矣不必強牽合也<hi>○易氏曰嘗攷經意</hi>
　<hi>既謂五湖則不止一湖今如丹陽彭蠡以湖名者甚衆皆在古揚州恐别有五湖之名但經無明文不可</hi>
　<hi>臆説</hi>○李圖曰五湖彭蠡洞庭巢湖太湖鑑湖<hi>○柯山曰五湖</hi>
　<hi>太湖湖州射陽湖楚州青草湖岳州丹陽湖潤州洞庭湖洪州國語越語下曰戰于五湖注曰今太湖也</hi>
其利金錫竹箭<lb/>
<pb n="10b"/>
　鄭康成曰錫鑞也箭篠也○易氏曰考工記曰吳越<lb/>
　之金錫爾雅曰會稽之竹箭禹貢於揚州亦曰惟金<lb/>
　三品又言瑶琨篠簜信乎為揚州之地利<lb/>
其民二男五女<lb/>
　　愚案司民掌豋萬民之數自生齒以上皆書于版<lb/>
　　異其男女及大司徒掌建邦之土地之圖與其人<lb/>
　　民之數則知二男五女與一男二女二男三女之<lb/>
　　差是職方緫九州之圖而辨其人民當時版籍通<lb/>
<pb n="11a"/>
　　以一州計之大約為此數及世變既久不無升降<lb/>
　　損益也或以隂不生於隂而生於陽故揚乃多女<lb/>
　　若然則幽并在北隂方也何女之多於男乎<lb/>
其畜宜鳥獸<lb/>
　鄭康成曰鳥獸孔雀鸞鵁鶄犀象之屬○易氏曰此<lb/>
　等畜多産於南方亦時見有之<lb/>
其穀宜稻<lb/>
　易氏曰稻生於水澤之地經言稼下地是已揚州居<lb/>
<pb n="11b"/>
　東南之極及支川下流之所歸厥土為塗泥為沮洳<lb/>
　故其榖宜稻<lb/>
正南曰荆州<lb/>
　易氏曰禹貢荆及衡陽惟荆州殷之荆州南不言衡<lb/>
　陽循禹之舊也其北境則曰漢南以地志攷之荆山<lb/>
　在南郡臨沮縣即今荆門軍當陽縣之地漢水又在<lb/>
　其北正屬襄陽言漢南則殷之荆州實跨荆山之北<lb/>
　至周復以荆山之北屬豫復禹封域以荆及衡陽為<lb/>
<pb n="12a"/>
　荆州荆山即南條荆山衡山即南嶽皆在正南之地<lb/>
　故曰正南<lb/>
其山鎮曰衡山<lb/>
　易氏曰漢志長沙國湘南縣衡山在東南唐屬衡州<lb/>
　衡陽縣本酃縣地要之衡山連亘數邑凡酃縣之東<lb/>
　北以至湘南縣之東南則皆衡山也<lb/>
其澤藪曰雲瞢<lb/>
　易氏曰漢志華容縣有雲瞢澤在南<hi>○鄭鍔曰輿地廣記曰今雲瞢</hi>
<pb n="12b"/>
　<hi>澤在安陸縣</hi>然司馬相如言雲瞢澤方八九百里則雲瞢<lb/>
　非止一澤隨所在而為之名左傳定公四年楚子涉<lb/>
　睢濟江入于雲中則知在江之北者為雲又昭公三<lb/>
　年楚子以鄭伯田於江南之瞢則知在江之南者為夢禹<lb/>
　貢言雲土瞢作乂葢南北髙下不等故江北之雲方<lb/>
　見土而江南之瞢已作乂其勢然也<hi>○黄氏曰雲瞢跨江南北今荆</hi>
　<hi>南岳州界</hi>
其川江漢<lb/>
<pb n="13a"/>
　黄氏曰江水自夷陵而下為州界東流會于彭蠡漢<lb/>
　水自房陵以下為州界東南至漢陽入江<hi>○易氏曰漢志蜀郡</hi>
　<hi>湔氐道岷山在西徼外江水所出今攷唐元和志則岷山近在茂州而江源逺出西徼在松州之境案松</hi>
　<hi>州交州縣江源鎮江水之迹始見于此南流至翼州翼水縣又南流至茂州汶山縣汶山即岷山禹導江</hi>
　<hi>所始之地又南流至成都府成都縣有沱江鎮禹貢東别為沱是也又西南流至眉州通義縣又南流至</hi>
　<hi>戎州僰道縣今為叙州宜賔縣又東流至瀘州瀘川縣又東流至渝州巴縣又東流至涪州涪陵縣又東</hi>
　<hi>流至忠州臨江縣又東流至萬州南浦縣又東流至夔州奉節縣又東流至歸州秭歸縣又東流至峽州</hi>
　<hi>夷陵縣又東流至江陵府江陵縣又東流入澧州界即禹貢東至于澧之地至岳州巴陵縣有洞庭湖即</hi>
<pb n="13b"/>
　<hi>禹貢九江水經云九江在長沙下雋縣正其地也又東陵即巴陵江水至此自東而迆北至鄂州江夏縣</hi>
　<hi>又東流至江州潯陽縣今為徳化縣有彭蠡澤即禹貢江漢匯澤之地又東北流至池州秋浦縣今為貴</hi>
　<hi>池縣又東北流至潤州丹徒縣州今為鎮江府北對揚州江都乃漢志所謂東至江都入海者也漢志不</hi>
　<hi>知漢水所自誤認嶓冢山之西嘉陵江為西漢水與禹貢漾漢大異考之唐元和志興元府金華縣今為</hi>
　<hi>鎮隷三泉縣嶓冢山在縣西三十里漾水所出東流至洋州興道縣又東流至金州西城縣又東流至均</hi>
　<hi>州武當縣有滄浪洲即禹貢滄浪之水又東流至襄陽府襄陽縣又東流至鄂州長夀縣又東南流至復</hi>
　<hi>州竟陵縣今為景陵縣有参澨水即禹貢三澨也又東南流至沔州漢陽縣今縣為漢陽軍有大别山即</hi>
　<hi>禹貢至于大别以入于江之地禹貢所記江漢皆發源于梁州周禮不載梁州山川故至荆州而後言其</hi>
<pb n="14a"/>
　<hi>川江漢江至今歸州之秭歸縣以至鄂州之武昌縣凡一千四百餘里漢江自今均州之武當縣以至漢</hi>
　<hi>陽軍之漢陽縣凡一千四百餘里皆荆州之地江漢分流于其間至是合流詩曰滔滔江漢南國之紀是</hi>
　<hi>也○王昭禹曰即禹貢荆州所謂江漢朝宗于海</hi>
其浸潁湛<hi>直減反杜氏曰湛讀當為人名湛之湛湛或為淮</hi>
　黄氏曰案今潁水出河南豋封隅乾山東南流至潁<lb/>
　州潁上縣入淮鄭言宜屬豫者據禹貢也然周人畫<lb/>
　地當有所更革矣又案酈道元注水經湛水出犫縣<lb/>
　北魚齒山西北東南流歴魚齒山下為湛浦春秋楚<lb/>
<pb n="14b"/>
　公子格與晉戰于湛阪是也湛水東入汝周禮荆浸<lb/>
　潁湛康成云未聞偶不照此酈氏之所考據也案今<lb/>
　汝州魯山縣漢犫縣魚齒山在龍興縣連接梁縣界<lb/>
　是則周荆州界自隨巴唐鄧東北至汝潁與豫分界<lb/>
　而荆牧治宛宣王封申伯<hi>○易氏曰左氏傳昭元年王使劉定公勞趙孟于潁</hi>
　<hi>杜氏謂潁水出陽城縣案漢志縣屬潁川郡即今河南府潁陽縣又襄十六年楚公子格帥師及晉師戰</hi>
　<hi>于湛阪杜氏謂襄城昆陽縣北有湛水東入汝案地志襄城即今汝州之襄城縣昆陽故城今在汝州之</hi>
　<hi>葉縣已上二者皆古豫州之地經以為荆州之浸必有脫誤處</hi>
<pb n="15a"/>
其利丹銀齒革<lb/>
　鄭康成曰齒象齒也革犀兕革也○易氏曰禹貢荆<lb/>
　州言礪砥砮丹惟金三品羽毛齒革其地利古今同<lb/>
　也然荆州亦言金與範楛則未嘗無金錫竹箭揚州<lb/>
　亦言齒革及惟金三品則未嘗無丹銀齒革特以其<lb/>
　地産之多者言之<lb/>
其民一男二女其畜宜鳥獸其榖宜稻<lb/>
河南曰豫州<lb/>
<pb n="15b"/>
　易氏曰禹貢荆河惟豫州其封在大河之南南條荆<lb/>
　山之北故曰荆河殷之豫州則南境距漢北境接河<lb/>
　故曰河南周人於豫州亦曰河南而南境則仍禹貢<lb/>
　之舊不曰荆河互文以見也<lb/>
其山鎮曰華山<lb/>
　易氏曰漢志京兆尹華隂縣大華山在南後漢華隂<lb/>
　屬𢎞農郡唐及今為華陽縣<lb/>
其澤藪曰圃田<lb/>
<pb n="16a"/>
　易氏曰漢志河南郡中牟縣圃田澤在西唐以縣屬<lb/>
　鄭州今屬開封府圃田澤一名原圃<hi>○黄氏曰今鄭州管城縣</hi>
其川滎<hi>户扄反</hi>洛<lb/>
　易氏曰禹貢導沇水東流為濟入于河溢為滎厥後<lb/>
　濟不溢河滎澤遂枯漢志河南郡雖有滎澤縣而不<lb/>
　言滎澤唐元和志於鄭州滎陽縣云縣西北四里有<lb/>
　故瀆恐未必然蓋水北為陽縣當在澤北不應澤在<lb/>
　縣北也漢志𢎞農郡上洛縣洛水出冢嶺山東北至<lb/>
<pb n="16b"/>
　鞏入河又盧氏縣熊耳山在東禹導洛始此而洛水<lb/>
　實出於上洛之冢嶺山今攷之唐商州洛南縣冢嶺<lb/>
　山在縣南七十里洛水所出也又東流至本州之上<lb/>
　洛縣又東流至虢州盧氏縣界熊耳山在縣南五十<lb/>
　里又東流至河南府之鞏縣㑹伊瀍澗之水以入于<lb/>
　河<lb/>
其浸波溠<hi>音詐</hi>
　易氏曰鄭康成曰波讀為嶓孔安國言禹貢有播水<lb/>
<pb n="17a"/>
　無波水音與播同古字從山從番讀為嶓冢之嶓康<lb/>
　成誠有所見而然爾雅云水自洛出為波度其地其<lb/>
　盧氏鞏縣之間即今商虢州河南府之地<hi>○黄氏曰案注水經</hi>
　<hi>有波水出魯陽縣霍陽西大嶺東谷俗謂之歇馬嶺即應劭所謂孤山波水所出者水南流入<graphic n="KR1591" url="https://raw.githubusercontent.com/kanripo/KR-Gaiji/master/images/KR1591.png" mimeType="image/png"/>杜佑通</hi>
　<hi>典曰此為豫浸之波魯陽今魯山縣霍陽山在今梁縣俗稱峴山</hi>左氏傳莊四年楚<lb/>
　令尹鬭析莫敖屈重除道梁溠營軍臨隨杜氏以為<lb/>
　溠水在義陽厥縣西東南入鄖水義陽即今信陽軍<lb/>
　之西去隨甚近唐志隨州隨縣溠水出縣西四十里<lb/>
<pb n="17b"/>
　此正古豫州之地鄭康成乃謂溠宜屬荆州在此非<lb/>
　也盖漢人誤以南陽郡為荆州不知古荆在荆山之<lb/>
　南康成徇漢地志之說誤矣<hi>○黄氏曰水經注溠水出隨州隨縣黄山南南</hi>
　<hi>流入波案職方諸浸多相接而豫浸波溠源委殊異又相去逺而馬融廣成澤頌亦曰浸以波溠波近廣</hi>
　<hi>成澤溠則逺矣不知何以自古聯稱周職方湛為荆浸波為豫浸則二州分今臨汝為界溠為豫浸則豫</hi>
　<hi>西界抵今漢東故樂史寰宇記隨州虞周為荆豫二州之域鄭以溠宜在荆者或未攷也</hi>
其利林漆絲枲<lb/>
　鄭康成曰林竹木也○王昭禹曰禹貢豫之厥貢漆<lb/>
<pb n="18a"/>
　絲絺紵則林漆絲枲固豫之所産也<lb/>
其民二男三女其畜宜六擾其穀宜五種<lb/>
　鄭康成曰六擾馬牛羊豕犬雞五種黍稷菽麥稻<hi>○李</hi>
　<hi>嘉會曰豫州土地平曠尤宜六擾五種非無他鳥獸不足稱也</hi>
正東曰青州<lb/>
　易氏曰禹貢有青有兖有徐殷并青於徐而徐兼揚<lb/>
　州之淮故江南曰揚州周復以淮歸揚而并徐於青<lb/>
　正在畿東故曰正東<lb/>
<pb n="18b"/>
其山鎮曰沂山<lb/>
　易氏曰唐沂州沂水縣本漢東筦縣屬瑯琊郡沂山<lb/>
　在縣北一百二十四里<hi>○黄氏曰公玉帶所謂東泰山也</hi>○賈氏曰<lb/>
　地志沂水出泰山郡蓋縣禹貢沂水在徐州在青州者<lb/>
　周以禹貢徐州地為青故也<lb/>
其澤藪曰望諸<lb/>
　黄氏曰望諸孟諸也在應天府虞城縣淮水流至今<lb/>
　宿泗間為青界東至楚州鹽城縣入海禹貢徐揚以<lb/>
<pb n="19a"/>
　淮為界北徐南揚泗水出兖州沂水出奉符新泰縣<lb/>
　界之艾山南至淮陽下邳縣入泗沭水出祈山東南<lb/>
　流至宿遷縣入泗淮沂沭禹貢皆屬徐州周廢徐入<lb/>
　青故皆屬青孟諸屬豫州青又斗入豫界矣周齊為<lb/>
　青牧大公始都營丘故城在今濰州昌樂縣宣王時<lb/>
　齊遷臨淄烝民詩仲山甫徂齊城彼東方是也<hi>○易氏曰</hi>
　<hi>唐宋州虞城縣漢屬沛郡今屬南京應天府孟諸澤西北十里俗號盟諸故書謂之孟諸周禮謂之望諸</hi>
　<hi>漢志謂之盟都史記謂之明都其實一也</hi>
<pb n="19b"/>
其川淮泗<lb/>
　易氏曰禹貢導淮自桐柏漢志南陽郡平氏縣桐柏<lb/>
　大復山在東南唐以其地為桐柏縣屬唐州淮水所<lb/>
　出東流至蔡州之真陽流至申州之義陽縣今為信<lb/>
　陽軍信陽縣又東流至光州定城縣又東北流至濠<lb/>
　州招信縣今屬泗州本漢臨淮郡淮陵縣地乃古徐<lb/>
　州之域即漢志所謂淮至淮陵入海者也又東北經<lb/>
　楚州之盱眙縣今為盱眙軍與泗州隔淮相對又至<lb/>
<pb n="20a"/>
　楚州山陽縣入海漢志濟隂郡乗氏縣泗水東南至<lb/>
　睢陵入淮此孔安國引以證禹貢者漢乗氏屬濟隂<lb/>
　郡唐以郡為曹州今為興仁府縣屬焉睢陵即今泗<lb/>
　州招信縣之北境然漢志所載自有兩泗水其一即<lb/>
　自此乗氏至毗陵入淮者又一泗水出魯國卞縣西<lb/>
　南至方與入沛唐元和志卞與方與皆在兖州今襲<lb/>
　慶府泗水縣東陪尾山泗水出焉其源有四西南流<lb/>
　至本州曲阜縣北分為二流北為洙南為泗其間即<lb/>
<pb n="20b"/>
　夫子設教之地又西南三十五里至本州瑕丘縣西<lb/>
　二十五里洙復與泗合又南流至本州魚臺縣界縣<lb/>
　本漢方與地屬山陽郡即所謂自方與入沛者也又<lb/>
　東南流經徐州沛縣漢屬沛郡即所謂自沛入淮者<lb/>
　也又東南經徐州彭城縣又至泗州以入于淮徐兖<lb/>
　泗皆古徐州之境周并於青<lb/>
其浸沂沭<hi>音述</hi>
　易氏曰漢志泰山郡蓋縣沂水南至下邳入泗蓋縣<lb/>
<pb n="21a"/>
　在唐及今皆兖州之境下邳唐屬泗州今為淮陽軍<lb/>
　沂水經下邳分為二水一水於城北西南入泗又一<lb/>
　水經城東亦注泗謂之小沂水漢志琅琊郡東筦縣<lb/>
　沭水南至下邳入泗案唐志沂州沂水縣本漢東筦縣<lb/>
　地沭水所出東南至泗州下邳縣又東北流至泗州<lb/>
　漣水縣今為漣水軍至此與泗合而入淮<hi>○鄭司農曰沭或為</hi>
　<hi>洙</hi>
其利蒲魚<lb/>
<pb n="21b"/>
　易氏曰禹貢於徐州言淮夷蠙珠曁魚周并徐於青<lb/>
　其餘皆兼此二州而言<lb/>
其民二男二女其畜宜雞狗其穀宜稻麥<lb/>
河東曰兖州<lb/>
　易氏曰夏殷皆言濟河惟兖州謂東河之東濟水之<lb/>
　北也周人以青兼徐而兖州又得越乎濟之東南故<lb/>
　徐之岱山職方以為兖之鎮山徐之大野職方以為<lb/>
　兖之澤藪是也故曰河東<lb/>
<pb n="22a"/>
其山鎮曰岱山<lb/>
　易氏曰漢志泰山郡博縣泰山在西北博在唐為乾<lb/>
　封屬兖州今為襲慶府奉符縣泰山一曰岱山禹貢<lb/>
　海岱惟青州海岱及淮惟徐州是青州在岱山東北<lb/>
　徐州在岱山東南周并徐入青而不以岱屬青州兖<lb/>
　在西北實兼有其地<lb/>
其澤藪曰大野<lb/>
　易氏曰漢志泰山郡鉅野縣大野澤在縣北唐以縣<lb/>
<pb n="22b"/>
　屬鄆州今屬濟州案禹貢徐州言大野既瀦周無徐<lb/>
　州故以屬兖<lb/>
其川河洓<lb/>
　易氏曰禹貢言導河積石案漢志金城郡河關縣積<lb/>
　石山在西有唐及今為積石軍然禹之導河始於積<lb/>
　石其實河源逺在西塞之外漢張騫班固及水經山<lb/>
　海經等皆不知其地唐穆宗長慶元年劉元鼎使吐<lb/>
　蕃歸踰湟水湟水出蒙谷抵龍泉與河合合河之上<lb/>
<pb n="23a"/>
　流繇洪濟渠西南行二千里水益狹其南三百里三<lb/>
　山中髙而四下曰紫山古所謂崑崙者也其地蓋劒<lb/>
　南之西虜曰穆穆哩山河源其間色赤行益逺他水<lb/>
　并注則濁自此東北直穆克依額音磧尾入吐谷渾以至<lb/>
　積石東北流至鄯州龍天縣界又東流至河州枹罕<lb/>
　縣界又東流至蘭州五泉縣又東北流至㑹州㑹寧<lb/>
　縣又東北流至靈州廽樂縣又東北流至三受降城<lb/>
　又東迆南至朔州之鄯陽縣又南流至嵐州合阿縣<lb/>
<pb n="23b"/>
　又南流至石州臨泉縣又南流至隰州永和縣又南<lb/>
　流至慈州吉昌縣又南流至絳州龍門縣今以縣屬<lb/>
　河中府乃龍門口即禹貢所謂至于龍門者也又南<lb/>
　流至蒲州蒲州對河為華州華隂縣大華山在縣八<lb/>
　里河經大華之北故曰華隂即禹貢所謂南至于華<lb/>
　隂也至此方自南迤東至陜州陜右縣今為陜縣有<lb/>
　底柱山在黄河中禹貢所謂東至于底柱也又東流<lb/>
　至河南府之王屋縣又東流經本府之河陽縣今為<lb/>
<pb n="24a"/>
　孟州有孟津禹貢所謂東至于孟津是也又東流經<lb/>
　本府之鞏縣有洛水入河禹貢所謂東過洛汭是也<lb/>
　又東流至衞州汲縣其黎陽縣有黎山即禹貢所謂<lb/>
　至于大伾是也又東北流至桐州臨河縣又東北流<lb/>
　至澶州頓丘縣又北流至魏州貴郷縣今省入于大<lb/>
　名府之元城縣又東北流至貝州經城縣今省入大<lb/>
　名之宗城縣又東北流至冀州南宫縣禹貢洚水亦<lb/>
　入河以禹河東徙故自入海而不入于河洚水故瀆<lb/>
<pb n="24b"/>
　在縣東南六里禹貢所謂北過洚水是也又冀州西<lb/>
　北接邢趙深三州三州皆有大陸澤禹貢所謂至于<lb/>
　大陸是也又東北流至滄州饒安縣即禹貢北播于<lb/>
　九河同為逆河入于海之地大抵河行萬餘里豈獨<lb/>
　為兖州之川禹貢濟河為兖州即其地攷之自魏至<lb/>
　滄凡一千三百餘里其河之東境皆兖州之域<hi>○黄氏曰</hi>
　<hi>職方曰河東曰兖州盖自黎陽北流兖冀分河為界兖東而冀西</hi>泲水在經及漢志<lb/>
　皆以此字從水從□案説文從水從□注出兖州之<lb/>
<pb n="25a"/>
　川惟禹貢從水從齊又案漢志從水從齊其水出常<lb/>
　山郡房子縣賛皇山乃别是一水名則此二字音同<lb/>
　實異後世雖例以從水從齊者為兖州之川其實乃<lb/>
　字之誤當以古文為正案禹貢道沇水東流為濟攷<lb/>
　之則在河東郡之王屋縣王屋山在縣北沇水所出<lb/>
　伏流至河内郡之軹縣唐為濟源縣以濟水出平地<lb/>
　有二源故名濟源南流入于河禹貢入河復截河而<lb/>
　南溢為滎滎在鄭州滎澤縣本漢滎陽縣北實受溢<lb/>
<pb n="25b"/>
　河之濟水濟水自春秋後不復截河而入於滎矣今<lb/>
　雖有滎澤而故瀆湮塞不可攷又東至汴州又東北<lb/>
　至曹州為陶丘又東北至菏澤在廣濟軍之東北自<lb/>
　河至此凡七百餘里皆古濟所經之地今不復有濟<lb/>
　水但存其名而已又菏澤雖不受濟水亦自有源仍<lb/>
　舊東流世俗因其舊名亦以濟名之然東南流至兖<lb/>
　州金鄉魚臺入徐州沛縣與泗水合而入淮又一𣲖<lb/>
　禹貢濟水至菏澤即東北㑹于汶汶水出兖州乾符<lb/>
<pb n="26a"/>
　縣今襲慶府奉符縣又北流至鄆州須昌縣又東北<lb/>
　流至齊州臨邑縣又東北流至淄州髙苑縣又東流<lb/>
　至青州博昌縣以入乎海自汶水源至此皆古濟之<lb/>
　地實古兖州之域<lb/>
其浸盧<hi>音雷</hi>維<hi>于恭反</hi>
　易氏曰鄭康成曰盧維當為雷雍葢濮川雷澤縣雷<lb/>
　夏澤在北又灉沮二水源俱出雷夏澤正兖州之境<lb/>
　顔師古曰盧水在濟北盧縣康成讀曰雷非也唐以<lb/>
<pb n="26b"/>
　盧縣屬鄆州今廢入陽榖<hi>○黄氏曰濰水出宻州莒縣濰山北至濰州昌邑縣</hi>
　<hi>入海水經注盧水出宻州諸城縣盧山即久台水也西北入濰杜佑通典盧水在濟陽盧縣因水而名盧</hi>
　<hi>縣今屬東平府非盧水所經其説誤禹貢兖襲慶濟屬徐濰宻屬青周廢徐兖濟濰宻皆入兖周魯為兖</hi>
　<hi>牧封伯禽都曲阜</hi>
其利蒲魚其民二男三女其畜宜六擾<lb/>
　李嘉㑹曰蒲魚蒲蘆葦及魚也○易氏曰利與青州<lb/>
　同民畜與豫州同<lb/>
其榖宜四種<lb/>
<pb n="27a"/>
　鄭康成曰四種黍稷稻麥<lb/>
正西曰雍州<lb/>
　易氏曰禹貢有雍有梁故梁為正西而雍為西北殷<lb/>
　周皆省梁入雍故雍州為正西<lb/>
其山鎮曰嶽山<lb/>
　易氏曰漢志有扶風汧縣吳山在西古文以為汧山<lb/>
　雍州山然案唐隴州汧源縣而汧山北與隴山接禹<lb/>
　貢導岍是也此正岍山非所謂吳山吳山同在隴州<lb/>
<pb n="27b"/>
　郤自有吳山縣在州西北一百二十里吳山又在縣<lb/>
　西南五十里周都五嶽之外以此特近故為嶽山秦<lb/>
　都咸陽亦為西嶽唐為國之西鎮山謂之西吳<lb/>
其澤藪曰弦蒲<hi>○鄭司農曰弦或為汧蒲或為浦</hi>
　易氏曰漢志有扶風汧縣北有蒲谷鄉有弦中谷雍<lb/>
　州藪今屬隴州汧源縣<lb/>
其川涇汭<lb/>
　易氏曰漢志安定郡涇陽縣开頭山在西涇水所出<lb/>
<pb n="28a"/>
　唐以涇陽源為平凉屬原州今屬渭川又東南流至<lb/>
　涇州臨涇保定二縣又東南流至邠州之宜禄新平<lb/>
　永壽三縣又東北流至京兆府之醴泉髙陵雲陽三<lb/>
　縣以入渭汭水者非禹貢所謂汭也禹貢言汭皆渭<lb/>
　水之北此所謂汭者雍州之川名漢志右扶風汧縣<lb/>
　汭水出西北東入涇此正公劉居豳之地詩所謂芮<lb/>
　鞫之即徐廣曰新平漆縣東北有豳亭其國城在邠<lb/>
　州東北二十九里三水縣界古豳城是也正與公劉<lb/>
<pb n="28b"/>
　詩合又唐志涇州臨涇縣有汭水西自隴州華亭縣<lb/>
　流入一名宜禄川然涇隴二州在邠州之西則非邠<lb/>
　州之汭要皆雍州之川也<hi>○黄氏曰汭水出汧源縣小隴山至邠州宜禄縣為</hi>
　<hi>宜禄水入涇渭水出熈州狄道縣鳥䑕同穴山東南至華州華隂縣入河</hi>
其浸渭洛<lb/>
　易氏曰漢志隴西郡首陽縣鳥䑕同穴山在西南渭<lb/>
　水所出唐省首陽入渭源後省今置渭源堡屬熈州<lb/>
　鳥䑕山在縣西渭水有三源正東微南流至本州之<lb/>
<pb n="29a"/>
　襄武縣又東流五十里至鞏州之隴西縣又東流至<lb/>
　秦州上邽縣又東流至隴州南田縣今省入吳山又<lb/>
　東流至鳳翔府岐山縣又東流至京兆府萬年縣又<lb/>
　東流至華州華隂縣東北入于河謂之渭口禹貢所<lb/>
　謂汭是也洛水别是雍州一浸非禹貢導洛自熊耳<lb/>
　之洛鄭康成曰洛出懐徳釋者引詩之瞻彼洛矣為<lb/>
　證案漢志左馮翊懐徳縣即彊梁源之洛水懐徳即<lb/>
　京兆府之富平縣今縣屬耀州即漢左馮翊之地北<lb/>
<pb n="29b"/>
　條荆山在縣西正漢志洛水之源也孔安國注禹貢<lb/>
　東㑹漆沮之下曰漆沮二水名亦曰洛水出馮翊北<lb/>
　孔頴達引水志云出馮翊懐徳縣東南入渭正與漢<lb/>
　志合又一洛水出慶州洛源縣在唐京兆之西北五<lb/>
　百餘里<hi>○黄氏曰洛水出慶州洛源縣白於山今名安郎山至同州白水縣入渭雍周為王都廢</hi>
　<hi>梁州入焉</hi>攷之地志非一源案唐志慶州洛源縣本漢歸<lb/>
　徳縣地屬北地郡有於向山在縣北三十里洛水所<lb/>
　出因以名縣東流至鄜州洛交縣又東南流至京兆<lb/>
<pb n="30a"/>
　府雲陽縣之東境又經同州澄城縣之西境此去富<lb/>
　平之懐徳亦甚近不應言兩洛水以其異源而下流<lb/>
　同入于渭故皆以洛水名之如冀之清漳濁漳青之<lb/>
　大沂小沂徐亦有兩泗水以其同入不害其為名稱<lb/>
　之同<lb/>
其利玉石其民三男二女其畜宜牛馬其榖宜黍稷<lb/>
　易氏曰禹貢於雍州言厥貢球琳琅玕孔氏謂球琳<lb/>
　皆玉名琅玕石而似玉○鄭鍔曰即藍田出玉也畜<lb/>
<pb n="30b"/>
　榖略與冀州同<lb/>
東北曰幽州<lb/>
　易氏曰舜十二州本有幽州水土既平以冀為帝都<lb/>
　省幽入冀殷人南都河南之亳復舜幽州之名周人<lb/>
　又以幽州兼殷之營州實禹貢青州隔海東北之境<lb/>
　故曰東北<lb/>
其山鎮曰醫無閭<lb/>
　易氏曰後漢志遼東郡無慮縣有醫無閭山唐地志<lb/>
<pb n="31a"/>
　營平乃漢遼西郡則其山又在營平之東北<lb/>
其澤藪曰貕<hi>音兮</hi>養<lb/>
　易氏曰漢志琅琊郡長廣縣<hi>○賈氏曰地志長廣屬徐州</hi>貕養澤<lb/>
　在西唐萊州昌陽縣本漢縣屬東萊郡今為萊陽縣<lb/>
　貕養澤在縣東北四十里葢此澤介乎東萊琅琊兩<lb/>
　郡之間也<lb/>
其川河洓<lb/>
　易氏曰經於兖州言其川河洓葢兖州北距河而南<lb/>
<pb n="31b"/>
　據洓禹貢言濟河惟兖州則惟兖州之川宜也幽州<lb/>
　逺在東北於河泲何與盖幽州雖跨有遼水為東北<lb/>
　而實西南越海兼有青州之東北境所以琅琊郡之<lb/>
　貕養澤泰山郡之淄水千乗郡之時水皆在幽州之<lb/>
　域光武十三年以遼東屬青州二十四年還屬幽州<lb/>
　是知幽州實可以有青州王璜張楫云九河陷海中<lb/>
　是九河未陷之前凡豋萊海岸及濵滄二州之東境<lb/>
　皆在幽州之地與兖州東西分界故其川同於河泲<lb/>
<pb n="32a"/>
　<hi>○王昭禹曰幽之川亦與兖同者盖兖在河東北二州相連皆有河泲也禹貢又北播為九河同為逆河</hi>
　<hi>入于海道兖水東流為濟則幽兖皆河泲所經之地</hi>
其浸菑時<lb/>
　黄氏曰淄水出淄州淄川縣原山北至博興縣入濟<lb/>
　<hi>○易氏曰漢志泰山郡萊蕪縣原山淄水所出東至博昌入泲攷輿地記則襲慶府萊蕪縣有原山淄水</hi>
　<hi>所出其地即漢之泰山郡東北流入淄川縣漢萊蕪故城在東北過臨淄縣東又東北過利津縣又東北</hi>
　<hi>入于海西漢志乃同入泲盖入泲乃禹川之舊自濟之上流既涸故淄水入海</hi>時水在臨淄<lb/>
　縣齊城西平地出泉南北二十五里亦謂之源水東<lb/>
<pb n="32b"/>
　北至千乗縣入淄青淄萊禹貢屬青古河自今滄景<lb/>
　間入海滄景禹貢屬兖職方分冀置幽居河濟下流<lb/>
　其地得今滄景徳棣分淄萊跨河距濟與青兖分界<lb/>
　北包營平周燕為幽牧都薊封召公<lb/>
其利魚鹽<lb/>
　易氏曰幽州跨海有魚鹽之利<lb/>
其民一男三女其畜宜四擾其穀宜三種<lb/>
　鄭康成曰四擾馬牛羊豕三種黍稷稻<lb/>
<pb n="33a"/>
河内曰冀州<lb/>
　易氏曰舜十有二州有幽有并有冀水土既平之後<lb/>
　以冀為堯都省十有二州之幽并入焉以餘州準之<lb/>
　則知禹貢冀州東西南之三面距河而北境則越<lb/>
　乎常山今之燕雲營平諸州皆其地也殷人復以冀<lb/>
　州北境復舜之幽州而東西南皆禹迹之舊葢東河<lb/>
　之西西河之東南河之北也故曰兩河間周人又分<lb/>
　冀而復舜之并州故曰河内而已<hi>○黄氏曰冀唐虞夏商皆都之舜分</hi>
<pb n="33b"/>
　<hi>置幽并禹貢廢不置周仍分置如虞衛為冀牧周封康叔都朝歌</hi>
其山鎮曰霍山<lb/>
　易氏曰漢志河東郡彘縣霍太山在東唐及今晉州<lb/>
　霍邑本漢彘縣霍山一名太岳在縣東三十里<lb/>
其澤藪曰楊紆<hi>於于反</hi>
　易氏曰鄭康成曰楊紆所在未聞顔師古引爾雅云<lb/>
　秦有楊紆李巡又以為在扶風而此乃以為冀州未<lb/>
　詳其義及所在<lb/>
<pb n="34a"/>
其川漳<lb/>
　王昭禹曰其川漳禹貢冀州所謂覃懐底績至于衡<lb/>
　漳是也○易氏曰漢志上黨郡長子縣鹿合山濁漳<lb/>
　水所出東至鄴入清漳又沾縣大黽谷清漳水所出<lb/>
　東北至阜成入大河是二漳皆出於上黨也唐志濁<lb/>
　漳水出潞州長子縣本漢縣有𤼵鳩山濁漳水所出<lb/>
　東北流至本州所理之上黨縣又東北流至本州之<lb/>
　潞城縣漳水一名潞水又東北經本州之垣縣黎城<lb/>
<pb n="34b"/>
　縣又東流至相州之鄴縣又東北流至滋州澄陽縣<lb/>
　又東北流經潞州之洛水縣有衡漳故瀆俗名阿難<lb/>
　渠則知合清漳而謂之衡漳清漳出太原府之樂平<lb/>
　縣本漢沾縣少山在縣西南清漳所出東南流至儀<lb/>
　州之和順縣又東南流至潞州黎城縣之東北又束<lb/>
　北流至洛州之洛水縣又東北與濁漳合而至貝州<lb/>
　之寰城縣又東北流至徳州之長河縣乃漳之南岸<lb/>
　其北岸即瀛州之平舒縣自此東北入于海<lb/>
<pb n="35a"/>
其浸汾<hi>扶文反</hi>潞<hi>音路</hi>
　黄氏曰汾水出憲州靜樂縣南流至河中府滎河縣<lb/>
　入河康成曰潞出歸徳縣今慶州華池縣無潞水杜<lb/>
　佑曰潞出宻雲郡宻雲縣宻雲今檀州水經鮑丘水<lb/>
　從塞外來經宻雲戍過幽州潞縣西鄜道元曰鮑丘<lb/>
　水入潞通得潞稱俗曰東潞此殆杜佑所謂宻雲之<lb/>
　潞也是在幽界非冀浸矣案闞駰十三州記曰上黨<lb/>
　路縣有潞水為冀浸即漳水也王猛與慕容評相遇<lb/>
<pb n="35b"/>
　於潞川障固山泉軍人匹絹鬻水二石酈道元曰他<lb/>
　大川無可為浸者巨浪長湍惟漳水耳又案今潞城<lb/>
　縣春秋赤翟潞子嬰兒之國是則潞之得名已久漳<lb/>
　水至潞為川可以灌溉或當是也<hi>○易氏曰漢志太原郡汾陽縣北山</hi>
　<hi>汾水所出西南至汾陽入河攷唐嵐州静樂縣今屬澤州即漢汾陽縣之地汾水東南流入太原府之交</hi>
　<hi>城陽曲太原清源文水五縣又東南流至汾州温城介休靈石汾西四縣又東南流入晉州之霍邑趙城</hi>
　<hi>洪洞臨汾四縣又束南流至絳州之正平稷山龍門三縣又南流至河中府寳鼎縣北入于河唐潞州潞</hi>
　<hi>城縣本漢潞縣屬上黨郡漳水一名潞水在縣北闞駰曰潞水在縣北為冀州浸即漳水也盖周以濁漳</hi>
<pb n="36a"/>
　<hi>為潞清漳為漳</hi>
其利松柏<lb/>
　易氏曰禹貢冀州厥木惟條條長也其利松柏宜<lb/>
　矣<lb/>
其民五男三女其畜宜牛羊其穀宜黍稷<lb/>
　李嘉㑹曰冀之北土馬之所生今不曰馬而止曰牛<lb/>
　羊馬多出於隴西正雍州地<lb/>
　黄氏曰九州獨雍冀不宜稻何也自鄭國引涇為渠<lb/>
<pb n="36b"/>
　西門豹引漳為陂後人轉相師用大抵稻田徧二州<lb/>
　矣禹之治水非獨除害濬畎澮距川葢興利也而二<lb/>
　州獨不為稻田至後人始為之豈禹之智不及國豹<lb/>
　之徒哉是必害有甚於利者禹不敢為至于商周皆<lb/>
　因之後世但務興利始𤼵禁決防利固可喜害曽不<lb/>
　䘏漢末諸家治河之策王横獨言水性就下行疾則<lb/>
　自刮除成空而稍深河水重濁號為一石水而六斗<lb/>
　泥今西方諸郡以至京師東居民當春夏少水乾燥<lb/>
<pb n="37a"/>
　時引河渭水溉田故使河流遲貯淤而稍洩而多水<lb/>
　暴至則溢決國家數隄塞之稍髙於平地猶築堤垣<lb/>
　而居水也可各順從其性母復灌溉則百川流行水<lb/>
　道自利無溢決之患夫水不使灌溉而失藝植之利<lb/>
　不智者皆能知之然其識微見逺實合大禹規模由<lb/>
　漢以來冀豫徐兖河患竭國力匱民財漂没墊溺救<lb/>
　患不給灌溉之利誠不足言矣雍上流冀下流以形<lb/>
　勢論之雍本無害然雍亦不以灌溉何邪決涇渭㶚<lb/>
<pb n="37b"/>
　滻諸水使盡入河上流甚駛疾而下流猶苦其停緩<lb/>
　若分别諸水上流已旁決下流遂淺淤何疑哉孟子<lb/>
　曰禹以四海為壑此説至漢猶有能知者今千餘年<lb/>
　其學遂絶滅矣攷工記曰水屬不理孫謂之不行古<lb/>
　人治水法理精詳師授的確其肯以一概之見而使<lb/>
　利害不足相補除哉<lb/>
正北曰并州<lb/>
　易氏曰舜有并州禹貢以并入冀州殷因之周復分<lb/>
<pb n="38a"/>
　冀復禹并州以天下之勢言之冀州在西河之東雍<lb/>
　州在西河之西并州介乎雍冀之間故曰正北<lb/>
其山鎮曰恒山<lb/>
　易氏曰漢志恒山郡上曲陽縣常山谷在西北按唐<lb/>
　定州恒陽縣有北嶽今改為中山府縣為曲陽即漢<lb/>
　之舊也<lb/>
其澤藪曰昭餘祁<lb/>
　黄氏曰昭餘祁在汾州介休縣水經注曰汾水於大<lb/>
<pb n="38b"/>
　陵縣左迤為鄔澤引廣雅水自汾出為汾陂陂南接<lb/>
　鄔地理志曰九澤在北并州藪也吕氏春秋謂之大<lb/>
　昭又侯甲水逕大谷謂之大谷水逕祁縣故城南自<lb/>
　縣連延西接鄔澤是謂祁藪樂史寰宇記昭餘祁俗<lb/>
　名鄔城泊祁屬太原漢故縣也<lb/>
其川虖<hi>奂胡反</hi>池<hi>徒多/反</hi>嘔<hi>烏侯反</hi>夷<lb/>
　易氏曰漢志代郡鹵城縣虖池河東至參合又東至<lb/>
　文安入海此言參合則屬髙栁縣漢髙栁縣𨽻代郡<lb/>
<pb n="39a"/>
　唐貞觀以後為黙啜所破州縣俱廢開元十年改定<lb/>
　襄為雲中有髙栁故城則鹵城又當在髙栁之北虖<lb/>
　池河源未之詳其河自鴈門縣西南流入崞與唐林<lb/>
　二縣又西南流至忻州秀容縣又西南流入定襄縣<lb/>
　又南流至太原府盂縣又東流至恒州之靈夀真定<lb/>
　九門藁城榖城五縣又東流至定州無極縣又東流<lb/>
　入深州之饒陽鹿城安平三縣又東南流入瀛州之<lb/>
　髙陽河間二縣又東流入莫州之唐興及莫縣以至<lb/>
<pb n="39b"/>
　任丘文安縣即漢志所謂至文安入海者也康成曰<lb/>
　嘔夷祁夷與出平舒漢志代郡平舒縣有祁夷水唐<lb/>
　蔚州興唐縣本代郡地嘔夷一名滱水出縣西北髙<lb/>
　氏山東北流至興唐縣又東流至瀛州之博野東流<lb/>
　入于河<hi>○黄氏曰虖池出代州繁畤縣泰戱山嘔夷在蔚州靈丘縣即滱水也水經注曰漚夷之</hi>
　<hi>水出縣西北髙氏山東至瀛州髙陽縣入易淶水即巨馬河出蔚州飛狐縣淶山東至㶚州南入于虖池</hi>
　<hi>同入海</hi>
其浸淶易<lb/>
<pb n="40a"/>
　黄氏曰易水有三皆出易州易縣寰宇記北易一名<lb/>
　安國河出縣西北窮獨山水經注濡水也中易出閻<lb/>
　郷城寛中谷東南流至古易京城與北易合流入巨<lb/>
　馬河水經注易水與濡水互攝通稱南易出縣東南<lb/>
　即山燕王仙臺東石虎罡東流與雹河㑹又東至覇<lb/>
　州容城縣南流入髙陽縣合滱水注水經注又曰易水<lb/>
　至文安縣與虖池合班固闞駰皆以斯水為南易文<lb/>
　安今覇州縣并之東界至此<hi>○易氏曰漢志代郡廣昌縣淶水東南至容城</hi>
<pb n="40b"/>
　<hi>入河案唐蔚州飛狐縣即漢廣昌縣地有飛狐口淶水所出東南流至易州易縣又東北流至淶水縣又</hi>
　<hi>南流入容城縣即漢志所謂束至容城入河者也漢志涿郡故安縣閻郷易水所出東至范陽入濡此言</hi>
　<hi>易出故安則近幽州之境案唐蔚州飛狐縣周屬并州自縣北入媯州之懐戎即古飛狐口易水所出東</hi>
　<hi>南流至易州易縣至北方是漢涿郡故安縣之地又東流至涿州之歸義縣又東北流入涿州范陽之南</hi>
　<hi>界即漢志所謂至范陽入淶者也</hi>
　又曰案詩韓奕韓侯為并牧今同州韓城縣古韓國<lb/>
　此并西界也并地最延袤綿亘冀北以制戎夷故詩<lb/>
　曰奄受北國其追其貊荆宛并韓其國都皆近京師<lb/>
<pb n="41a"/>
　宛衞武關以制楚韓扞臨晉以制狄皆天下形勝故<lb/>
　宣王中興特著二詩焉大抵周人幽據全燕<hi>制狄</hi>齊據<lb/>
　海岱<hi>制徐淮</hi>兖冀翼蔽洛陽并荆控扼咸雍此天下全<lb/>
　勢也觀九州山川險要之處與其建牧規模而經略<lb/>
　大體可見矣<lb/>
其利布帛其民二男三女其畜宜五擾其穀宜五種<lb/>
　鄭康成曰五擾馬牛羊犬豕五種黍稷菽麥稻也<lb/>
　　　　　緫論<lb/>
<pb n="41b"/>
　鄭鍔曰自揚州而下以至於并州是謂九州之國所<lb/>
　以正其東西南北者皆以王畿為主天子靣南故自<lb/>
　南而辨之則四方各正矣每州各言鎮山記其為一<lb/>
　州之鎮也各言澤藪記其一州水之所聚也各言川<lb/>
　記其水入海之道也各言浸記其衆田灌溉之利也<lb/>
　各言男女或二或三或五記其地氣之偏而隂陽之<lb/>
　不齊也各言穀之所宜記其土壤之髙下而所種之<lb/>
　不同也各言利之所宜記其山林之踈宻而所産之<lb/>
<pb n="42a"/>
　不同也<hi>○薛氏曰凡九州之土髙者宜黍稷下者宜稻麥山氣多男澤氣多女東南多絲纊西北</hi>
　<hi>多織皮先王之于民因其東西南北之異方山澤川浸之異宜男女異數土石異産黍稷稻梁之異種丹</hi>
　<hi>漆絲枲之異利廣谷異制民生異俗為之修其教而不易其俗齊其政而不易其宜山者不使居川澤者</hi>
　<hi>不使居中原騂剛之地糞種不以羊赤緹之地糞種不以牛然後五方之民各安其性樂其業而無偏敝</hi>
　<hi>之患</hi>
　　　　　緫論分州之異<lb/>
　易氏曰九州之説其來尚矣孔安國以禹貢九州為<lb/>
　帝堯之制遂謂治水之後舜分冀州為幽州并州分<lb/>
<pb n="42b"/>
　青州為營州餘乃堯舊非也攷之舜典其説甚明始<lb/>
　言肇十有二州次言咨十有二牧然後命禹平水土<lb/>
　是則平水土之命與夫十有二州之建其先後次第<lb/>
　自有可攷而不誣者禹别九州書以貢名在治水之<lb/>
　後禹貢於逐州之下雖各列隨山濬川之説然皆追<lb/>
　求其治水蹤迹而後辨山川之險易量道理之逺近<lb/>
　以定賦貢之髙下不得以舜之十二州為後也善乎<lb/>
　班固之言曰堯遭洪水懐山襄陵天下分絶為十二<lb/>
<pb n="43a"/>
　州使禹治之水既平更别九州列五服其先後次序<lb/>
　正所以𤼵明當時置州之意○薛氏曰冀兖青徐揚<lb/>
　荆豫梁雍此禹貢之九州也冀豫雍幽營揚兖荆徐<lb/>
　此爾雅之九州也揚荆豫青兖雍冀幽并此職方之<lb/>
　九州也禹貢九州之名舊矣舜時肇十有二州分冀<lb/>
　為幽州并州分青為營州至夏則復為禹貢之九州<lb/>
　矣爾雅九州商之制也職方九州周之制也是商有<lb/>
　幽營而無禹貢之梁青周有幽并而無禹貢之徐梁<lb/>
<pb n="43b"/>
　郭璞以爾雅之九州為商制然爾雅有九州之名而<lb/>
　無九州之界禹貢職方有其界而不能不相侵入者<lb/>
　且職方九州冀小於禹貢以分冀為幽并如舜時則<lb/>
　一分而三也雖無徐州而青兖之間是也雖無梁州<lb/>
　而雍豫之間是也禹貢曰海岱及淮惟徐州是徐之<lb/>
　南及淮也又曰大野既瀦是徐州之大野也今職方<lb/>
　青州之川淮泗兖州之澤大野是以徐而入青兖也<lb/>
　禹貢曰華陽黒水惟梁州是梁州之南據華山之南<lb/>
<pb n="44a"/>
　也又曰厥貢璆鐡銀鏤砮磬是梁州之玉石也今職<lb/>
　方豫州之地華山雍州之利玉石是以梁而入雍豫<lb/>
　也職方既以青兖而包徐故青州多入禹貢之豫而<lb/>
　兖州又多入禹貢之青禹貢豫州被孟瀦而職方青<lb/>
　州有其澤望諸望諸即孟瀦也兹非青之入豫乎禹<lb/>
　貢青州曰鹽絺海物而職方兖州有其利蒲魚蒲魚<lb/>
　即海物也兹非兖之入青乎職方既有冀而又有幽<lb/>
　并矣故幽州多入禹貢之青徐而冀多入禹貢之雍<lb/>
<pb n="44b"/>
　且幽州其山醫無閭其澤曰貕養其浸菑時醫無閭<lb/>
　在遼東光武時以遼東屬青州後又屬幽州兹非幽<lb/>
　之入青乎貕養在長廣菑出萊蕪地理志以長廣屬<lb/>
　徐州瑯琊有萊山兹非幽之入徐乎冀州曰其澤楊<lb/>
　紆而爾雅曰秦有楊紆李巡又以為右扶風顔師古<lb/>
　注漢地志以為即楊紆兹非冀之入雍乎大抵周以<lb/>
　夏之冀為三以餘八州為六其勢不能如禹貢之舊<lb/>
　也然杜氏二鄭不改職方之字而必改職方之意後<lb/>
<pb n="45a"/>
　鄭謂潁在陽城宜為豫今屬荆非也以溠在楚隨之<lb/>
　閒宜屬荆今屬豫非也不知青幽梁雍兖豫尚多侵<lb/>
　入況相距之州乎是改職方之意也先鄭以青州之<lb/>
　淮字當為睢沭字當為洙直謂宋有次睢而魯有洙<lb/>
　泗曽不謂青之包徐也以雍州之弦字當為汧蒲字<lb/>
　當為浦直謂雍有汧水耳曽不謂吳山在汧西有弦<lb/>
　蒲之藪也至於杜氏以經之湛字當為淮後鄭以兖<lb/>
　之盧維為雷雍曽不謂湛與盧雍之名無所經見是<lb/>
<pb n="45b"/>
　改職方之字也<lb/>
　鄭鍔曰周之九州無徐梁禹貢有徐梁無幽并爾雅<lb/>
　云兩河間曰冀州河南曰豫州濟東曰徐州河西曰<lb/>
　雍州漢南曰荆州江南曰揚州燕曰幽州濟河間曰<lb/>
　兖州齊曰營州詩譜雍梁荆豫徐揚禹貢所云堯舜<lb/>
　法爾雅所云似夏法詩譜似商法説者云爾雅職方<lb/>
　不同先儒以爾雅所言為商制理或然也至於周官<lb/>
　無徐梁者葢徐去淮為近而其地或為徐戎淮夷之<lb/>
<pb n="46a"/>
　所有梁去洛為逺而其地或為王畿都鄙之所據也<lb/>
　爾雅有幽州而周官有幽并者民有盈耗故州有損<lb/>
　益冀之在商其民是以離而為二故有冀而有幽在<lb/>
　周又離而為三故有冀又有幽并舜分冀為幽并分<lb/>
　青為營周無徐州盖其地為淮夷徐奄所有周公之<lb/>
　時命伯禽之魯而徐戎淮夷並興此其證也其後成<lb/>
　玉伐淮夷宣王征徐方僖公征淮夷而周官以征伐<lb/>
　所獲者為𨽻獨於蠻閩夷貊有之而戎狄則闕則知<lb/>
<pb n="46b"/>
　其服東南為難矣○李嘉會曰周之九州與禹貢不<lb/>
　同者周時都雍不可不廣梁山多險阻故合梁雍為<lb/>
　一州徐地狹隘故青兼之堯舜都冀地壤最闊今之<lb/>
　北境多在其内且帝都所寓人民阜繁至周亦然故<lb/>
　冀州分為幽并<lb/>
　　　　　緫論序州之次<lb/>
　王氏曰九州之序禹貢始於冀次以兖而終於雍職<lb/>
　方始於揚次以荆而終於并者盖禹貢言治水之序<lb/>
<pb n="47a"/>
　職方言逺近之序治水自帝都而始然後順水性所<lb/>
　便自下而上故自兖至雍而止以逺近言之則周之<lb/>
　化自北而南以南為逺故關睢鵲巢之詩分為二南<lb/>
　漢廣亦言文王之道被于南國徳化所及以逺為至<lb/>
　故也始於揚州則以揚在東南次以荆則以荆在正<lb/>
　南終於并則以并在正北先逺而後近也<lb/>
　<lb/>
　<lb/>
<pb n="47b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周禮訂義卷五十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周禮訂義卷五十九</head>
    <p>
<pb n="1a"/>
欽定四庫全書<lb/>
　周禮訂義卷五十九　　　宋　王與之　撰<lb/>
小司寇中大夫二人<lb/>
小司寇之職掌外朝之政<lb/>
　　愚案天子諸侯有三朝說已見司士此外朝即朝<lb/>
　　士所掌乃在庫門之外鄭謂雉門外非也<lb/>
　王氏詳說曰三朝之制有掌其位者有掌其政者朝<lb/>
　士掌外朝之位掌其政者小司寇司士掌治朝之位<lb/>
<pb n="1b"/>
　掌其政者大宰小司寇掌外朝之政而大宰云王眡<lb/>
　治朝則賛治是也外朝言政而治朝言治豈非大宰<lb/>
　尊於司寇而治尊於政乎但燕朝正其服位大僕也<lb/>
　出入王之大命亦大僕也知此則知三朝之制有降<lb/>
　殺矣○鄭鍔曰小司寇刑官之貳宜以掌刑為先今<lb/>
　首言掌外朝詢萬民之政所謂聽獄訟之事乃列乎<lb/>
　後豈不以邦之大事未有過於三事之詢民當詢民<lb/>
　之時掌擯民而叙進以對人君之問必列於前以重<lb/>
<pb n="2a"/>
　其事<lb/>
以致萬民而詢焉一曰詢國危二曰詢國遷三曰詢立<lb/>
君<lb/>
　劉迎曰於此詢萬民亦古緫章衢室之遺意○鄭司<lb/>
　農曰致聚萬民也詢謀也○鄭康成曰國危謂有兵<lb/>
　寇之難<hi>○鄭鍔曰寇難已迫危而不安問民以圖安之計哀元年呉入楚陳懐公朝國人而問焉</hi>
　<hi>○王昭禹曰若周公之討亂是也</hi>○鄭鍔曰國遷則都邑不寧將去<lb/>
　故即新問民以遷居之利害盤庚之都亳殷是也○<lb/>
<pb n="2b"/>
　鄭康成曰立君謂無冢適選於庶也<hi>○鄭鍔曰或冢適不賢將立支</hi>
　<hi>庶問民以孰宜為君如隱四年衞人立晉是也○王昭禹曰若文王舍伯邑考立武王是也</hi>○劉<lb/>
　執中曰三者國之大政皆順民而為之故小司寇掌<lb/>
　外朝之政以致萬民而詢之者州長也黨正也族師<lb/>
　也閭胥也比長也而三公為之師以六卿為之帥備<lb/>
　六卿之官而百職舉焉謹六鄉之敎而三物修焉行<lb/>
　大比之禮而賢能出焉周之致萬民其道如是故有<lb/>
　大政大疑大謀則必詢之乃能輔王之志而弊王之<lb/>
<pb n="3a"/>
　謀<hi>○李氏曰以匹夫細民得與公卿並列於王朝之上亦足以見古之盛時公道大明而下情上達</hi>
其位王南鄉<hi>許亮反</hi>三公及州長<hi>丁丈反</hi>百姓北面羣臣西<lb/>
面羣吏東面<lb/>
　王氏曰三公鄉老上言三公中言州長下言百姓則<lb/>
　六鄉皆在矣上言萬民下言百姓則相備也<hi>○愚案百姓以</hi>
　<hi>族姓言萬民以人衆言</hi>
　鄭鍔曰詢民正以民為主三公答王而北面是其常<lb/>
　也今鄉之州長與百姓皆北面者得以答君羣臣卿<lb/>
<pb n="3b"/>
　大夫也在東而西面羣吏府史胥徒也在西而東面<lb/>
　則左右以輔相之爾王公而下府史皆在而王之所<lb/>
　詢者民爾民非有位於朝者及詢之得以北面於此<lb/>
　見民為貴<hi>○薛氏曰州長百姓分為甚微與三公列於北面何也敎官之序鄉老二鄉則公一</hi>
　<hi>人六鄉乃三公也尊之於鄉憲其言行不累以事故稱老焉方其任賢選能則三公出為鄉老率六鄉衆</hi>
　<hi>庶而賔興之若鄉老及鄉大夫帥其吏與其衆寡以禮禮賔之是也方其聽獄弊訟則鄉老入為三公率</hi>
　<hi>六鄉衆庶而詢之若小司寇朝士所言是也帥羣吏衆寡而興賢能即王制所謂爵人於朝與衆共之帥</hi>
　<hi>州長衆庻而決獄訟即王制所謂刑人於市與衆弃之州長衆庶亦不得不繼於三公之後</hi>
<pb n="4a"/>
　鄭康成曰其孤不見者孤從羣臣卿大夫在公後<hi>○賈</hi>
　<hi>氏曰案射人及司士孤西方東面此云東方西面從羣臣之位者孤無職尊之如賔當在西此三詢之朝</hi>
　<hi>乃朝士所掌之位朝士云左九棘孤卿大夫位焉故知孤從羣臣之位</hi>
小司寇擯<hi>兵刃反</hi>以敘進而問焉<lb/>
　鄭康成曰擯謂揖之使前○王氏詳說曰司士掌治<lb/>
　朝擯者司士也所謂司士擯是已大僕掌燕朝擯者<lb/>
　大僕也所謂王眡燕朝掌擯相是已惟朝士掌外朝<lb/>
　不為擯而小司寇擯盖非常朝也詢萬民耳萬民而<lb/>
<pb n="4b"/>
　造天子之庭其不熟朝儀也必矣朝士既掌其位又<lb/>
　帥其屬以鞭呼趨且辟正所以禁其錯立族談者何<lb/>
　暇及於為擯乎此小司寇之所以為擯也然司士大<lb/>
　僕以下大夫而為治朝燕朝之擯小司寇以中大夫<lb/>
　反為外朝之擯又所以見周家之擯多以命之尊者<lb/>
　為之古人重擯相之官介其次也擯即相也入而詔<lb/>
　禮則以相名之出而接賔則以擯名之且朝覲㑹同<lb/>
　大宗伯為上相而肆師不過佐擯而已諸侯入朝郊<lb/>
<pb n="5a"/>
　勞眡館將幣亦大宗伯為上擯而小行人不過為承<lb/>
　儐而已夫小行人與肆師皆下大夫尚為佐擯與承<lb/>
　擯何獨於小司寇為擯於外朝而疑之哉<lb/>
以衆輔志而弊謀<lb/>
　鄭鍔曰凡大事人君之志固當先有所處謀亦有所<lb/>
　嚮其所以詢民者盖詢衆人之言以衆人之見而輔<lb/>
　吾志然後合衆人所見以斷其謀志先定而取衆人<lb/>
　之言以佐其決而已<hi>○黄氏曰朕志先定雖然觀望風㫖為可戒也故虚而後明生</hi>
<pb n="5b"/>
　<hi>焉恭而後賢生焉康誥曰勿庸以次汝封鄭謂輔志者尊王賢明其說好</hi>○王氏曰以王<lb/>
　志為主而輔之以衆以衆謀為稽而弊之於王<lb/>
以五刑聽萬民之獄訟附于刑用情訊之至于旬乃弊<lb/>
之讀書則用灋<lb/>
　王昭禹曰五刑司刑所謂墨劓宫刖殺也○鄭鍔曰<lb/>
　刑止於五而獄訟不一彼雖不一吾所以聽之者不<lb/>
　可以出乎五刑之外惟用五刑於此以聽其辭於彼<lb/>
　○黄氏曰皆聽于朝鄉士以下所謂司宼聽之者也<lb/>
<pb n="6a"/>
　○鄭康成曰附猶著也故書附作付訊言也○鄭鍔<lb/>
　曰聽其辭矣知其罪之所麗可附於某等之刑又慮<lb/>
　彼雖服而事未必然也又用吾之情以訊之以情度<lb/>
　情庶幾可以得其真情也王制曰一成而不可變故<lb/>
　君子盡心焉用情之語可以見君子盡心之意矣訊<lb/>
　已得實又至于旬乃斷之其斷則先讀鞫問之書使<lb/>
　囚聞之知其所犯之實然後用法焉盖至于旬則我<lb/>
　思之審讀其書則彼知其詳<hi>○鄭司農曰讀書則用法如今時讀鞫已乃論</hi>
<pb n="6b"/>
　<hi>之○劉氏曰以斷罪之書讀之于囚審而弗變乃用法焉</hi>乃若成王之誥康叔至<lb/>
　於旬時丕弊要囚盖以旬為率者一定之常也成王<lb/>
　使之至于旬時亦誥戒之切而已<lb/>
凡命夫命婦不躬坐獄訟凡王之同族有罪不即市<lb/>
　鄭康成曰為治獄吏䙝尊者也躬身也不身坐使其<lb/>
　屬若子弟也喪服傳曰命夫者其男子之為大夫者<lb/>
　命婦者其婦人之為大夫妻者春秋傳曰衞侯與元<lb/>
　咺訟寗武子為輔鍼莊子為坐士榮為大士○鄭鍔<lb/>
<pb n="7a"/>
　曰獄訟之人必對辭曲直兹其常也命夫命婦不躬<lb/>
　坐使左右代焉貴之也有罪者殺之市朝與衆共弃<lb/>
　之亦其常也王之同姓則不殺諸市親之也禮記曰<lb/>
　公族有罪刑于隱者不與國人慮兄弟也甸師氏言<lb/>
　王之同姓有罪則死刑焉是也一以責亷恥一以重<lb/>
　國體夫為我所以貴之親之者如此彼敢恃親與貴<lb/>
　而犯禁撓法乎哉<lb/>
以五聲聽獄訟求民情<lb/>
<pb n="7b"/>
　鄭鍔曰人心險於山川況獄訟之際詎肯吐其情乎<lb/>
　聽以五聲茲乃求其情之術凡此五者皆以辭為主<lb/>
　故皆曰聽<lb/>
一曰辭聽二曰色聽三曰氣聽四曰耳聽五曰目聽<lb/>
　項氏曰心者形之君辭者心之聲聲𤼵於中不能掩<lb/>
　於外其辭信則色定氣舒耳目不亂其辭偽則色變<lb/>
　氣索耳目皆惑以此聽之人焉廋哉五者雖異要皆<lb/>
　因辭而後見<hi>○鄭康成曰辭聽觀其出言不直則煩</hi>
<pb n="8a"/>
　王昭禹曰聽其辭因察其色以色著乎顔而為心之<lb/>
　表故也彼脅肩謟笑者有愧於心其色赧然則察其<lb/>
　色固足以得其心矣<hi>○鄭康成曰觀其顔色不直則赧然</hi>以色為未足<lb/>
　又察其氣以氣充於體而為心之運故也彼行有不<lb/>
　慊於心氣為之餒則察其氣亦足以得其心矣<hi>○鄭康成</hi>
　<hi>曰觀其氣息不直則喘</hi>耳目者心之樞機心之情偽寓於耳目<lb/>
　視聽之際察其視聽亦足以得其心矣<hi>○鄭鍔曰心有不直則耳</hi>
　<hi>所聽者必疑而不定目所視者必眩亂而失真○鄭康成曰聆不直則惑視不直則眊</hi>○黄氏<lb/>
<pb n="8b"/>
　曰康成謂言不直則煩而下是其一端也強怯柔很<lb/>
　明闇戇狡五者之動皆足以知之皆謂之聽猶以𤼵<lb/>
　於聲者參之也故曰以五聲聽獄訟求民情此在事<lb/>
　狀之外能言與不言其情𤼵見與隱伏皆於是求之<lb/>
　非有司之事也故聽之于朝將行刺宥<lb/>
以八辟麗邦灋附刑罰<lb/>
　鄭康成曰麗附也易曰日月麗乎天○黄氏曰麗邦<lb/>
　法以其本罪附于邦法而議之應宥應刺應輕應重<lb/>
<pb n="9a"/>
　著於刑罰之所當施者議亦非常法○鄭鍔曰先王<lb/>
　制刑一定不易有罪者必麗於刑書而犯刑之人或<lb/>
　有不可加以刑如茲八者與衆議之以示至公可也<lb/>
　茲所以有八辟之議八辟以待八議之人俟其議定<lb/>
　已麗於邦法乃附之於刑罰是謂無一定之制也辟<lb/>
　法也不謂之法而謂之辟者制法謂之辟八辟盖近<lb/>
　於法而未麗於法自是然後制焉耳<lb/>
一曰議親之辟<lb/>
<pb n="9b"/>
　鄭鍔曰親者王之族也有罪可刑矣然刑之則傷親<lb/>
　親之恩<hi>○鄭司農曰若今時宗室有罪先請是也</hi>
二曰議故之辟<lb/>
　鄭鍔曰故者王之故舊也有罪可刑矣然刑之則失<lb/>
　故舊之好<lb/>
三曰議賢之辟<lb/>
　鄭康成曰賢有徳行者○鄭鍔曰罪固可刑然刑之<lb/>
　則其人為鄉大夫所興之賢<hi>○鄭司農曰若今時亷吏有罪先請是也</hi>
<pb n="10a"/>
四曰議能之辟<lb/>
　鄭康成曰能謂有道藝者春秋傳曰夫謀而鮮過惠<lb/>
　訓不倦者叔向有焉社稷之固也猶將十世宥之以<lb/>
　勸能者○鄭鍔曰罪固可刑然刑之則其人為鄉大<lb/>
　夫所舉之能<lb/>
五曰議功之辟<lb/>
　鄭康成曰謂有大勲勞立功者○鄭鍔曰凡有司勲<lb/>
　所謂六功之人刑之則無以報其功<lb/>
<pb n="10b"/>
六曰議貴之辟<lb/>
　賈氏曰周時大夫以上皆貴也<hi>○鄭司農曰若今時吏墨綬有罪先請是</hi>
　<hi>也</hi>○鄭鍔曰凡有爵之人刑之無以尊其貴<lb/>
七曰議勤之辟<lb/>
　鄭鍔曰勤勞王事之人刑之是忘其勞<lb/>
八曰議賔之辟<lb/>
　鄭康成曰賔謂所不臣者三恪二代之後<hi>○王昭禹曰賔謂四</hi>
　<hi>方之賔客</hi>○鄭鍔曰刑之無以尊三代之後○賈氏曰自<lb/>
<pb n="11a"/>
　議勤以上七者雖以王為主諸侯亦有之惟八曰議<lb/>
　賔據王者言之耳<lb/>
　　　　　緫論<lb/>
　劉執中曰議親者敎天下之愛其親議故者敎天下<lb/>
　之厚其故議賢者敎天下之慕其賢議能者敎天下<lb/>
　之礪其能議功者敎天下之懋其功議勤者敎天下<lb/>
　之勸其勤議貴者敎天下之忠其君議賔者敎天下<lb/>
　存亡繼絶而不弃先王之徳八者天下之大敎非天<lb/>
<pb n="11b"/>
　子私親故而撓其法將以行之敎天下用中於民焉<lb/>
　人倫之美莫斯為大孟軻以舜為天子皋陶為士瞽<lb/>
　瞍殺人則執之而不禁舜棄天下而終身焉豈知所<lb/>
　以敎天下之愛其親乎<hi>○王氏曰謂之議則刑誅赦宥特未定也然以皋陶為士</hi>
　<hi>瞽瞍殺人舜不敢赦其議之可知矣</hi>
　　愚案皋陶以公而守天下之法舜以私而伸人子<lb/>
　　之情彼此輕重各得其宜如王氏以法之不可撓<lb/>
　　於已私是申商刑名之學劉氏謂當以親故宥之<lb/>
<pb n="12a"/>
　　又幾於任情而廢法皆知有一而不知有二故王<lb/>
　　族有罪不免于刑者法也刑于甸師不與衆同者<lb/>
　　情也後世待宗族之恩薄至殺人反不加罪是未<lb/>
　　嘗以已恩厚其親徒以人命私其親也其悖先王<lb/>
　　之情與法甚矣<lb/>
以三刺斷<hi>丁亂反</hi>庶民獄訟之中<lb/>
　鄭鍔曰獄訟之情所患不得其中耳已得其中從而<lb/>
　斷之胡為不可聖人猶未審以為果中否又為三訊<lb/>
<pb n="12b"/>
　之法以刺取衆人之意果以為中然後斷之凡言刺<lb/>
　有二義刺取也殺也如春秋刺公子偃之刺則刺者<lb/>
　殺也此云三刺則有探取之義刺取臣民之意皆以<lb/>
　為可殺然後斷其中而殺之所謂國人殺之也○王<lb/>
　昭禹曰中者事實之書與天府謂之治中告天謂之<lb/>
　升中同意○賈氏曰庶民以上皆應有刺直言庶民<lb/>
　者賤者尚刺則已上可知<lb/>
一曰訊羣臣二曰訊羣吏三曰訊萬民聽民之所刺宥<lb/>
<pb n="13a"/>
以施上服下服之刑<lb/>
　鄭鍔曰人之深情不可臆度將以刺取其意必先設<lb/>
　辭以訊之故三刺之法則有三訊訊問也<hi>○鄭康成曰訊言也</hi>
　問之以刺取其意耳或謂訊者或訊於公卿大夫之<lb/>
　羣臣或訊於府史胥徒之羣吏或訊於比閭族黨之<lb/>
　萬民而特聽民之所刺所宥然後施刑何也竊以為<lb/>
　此所欲斷者庶民獄訟之中故也雖訊官吏而實以<lb/>
　民為主而訊官吏者能達萬民之情而致於上故也<lb/>
<pb n="13b"/>
　<hi>○黄氏曰義理難盡羣臣知之故例可用羣吏知之人情隐伏萬民知之幸其不皆以為可殺則亦不敢</hi>
　<hi>輕殺之</hi>民以為可刺則宜施上服之刑民以為可宥則<lb/>
　宜施下服之刑上服之說先儒以為上服劓墨施於<lb/>
　面者也下服宫刖施於下體者也然書言五刑有服<lb/>
　五服三就者謂上服服上刑下服服下刑也吕刑云<lb/>
　上刑適輕下服下刑適重上服者若以為墨劓施於<lb/>
　面為上服宫刖施於下為下服則吕刑所謂適輕適<lb/>
　重與五刑有服之說為無用矣<lb/>
<pb n="14a"/>
　　愚案三刺之斷不敢自決而訊及於三此必罪大<lb/>
　　惡極或輕或重關於風敎上服下服係於人心雖<lb/>
　　則已麗於刑必待三訊而後斷也民以為可刺則<lb/>
　　服上刑無可說者民以為可宥亦非全然宥之特<lb/>
　　服下刑比上刑為輕耳<lb/>
　黄氏曰小司寇前訊繼詢外朝之政今訊繼議刑獄<lb/>
　之序大司寇不獨宥也圜土聚敎而遂免之小司寇<lb/>
　上服下服猶施刑焉於此可見命官制職之意<lb/>
<pb n="14b"/>
及大比<hi>毗志反</hi>登民數自生齒以上<hi>時掌反</hi>登于天府内史<lb/>
司㑹冢宰貳之以制國用<lb/>
　王昭禹曰三年之久民之生死登下亦已多矣故及<lb/>
　大比登民數焉○鄭康成曰人生齒而體備謂男八<lb/>
　月而生齒女七月而生齒○易氏曰王之為王以得<lb/>
　乎丘民而已故自生齒以上皆書於版欲周知其數<lb/>
　○王氏詳說曰天府以天為名尊之至也賢能之書<lb/>
　登于此盟約之書登于此獄訟之書登于此民數之<lb/>
<pb n="15a"/>
　書登于此王所以重其事但天府曰祭天之司民司<lb/>
　禄而獻民數榖數則受而藏之司禄之官缺矣必知<lb/>
　榖數亦登于此為司禄之所掌是已然書之所藏有<lb/>
　不書其貳者民數也不止一官書其貳者盟約也登<lb/>
　其書於天府其為重則一初不可以書之貳與否及<lb/>
　所書貳多少之數為輕重但觀其事之所施行耳○<lb/>
　易氏曰攷司民登萬民之數及大比以詔司寇是司<lb/>
　寇受其數於司民於孟冬祀司民星之時乃獻其數<lb/>
<pb n="15b"/>
　于王王拜受之登于天府刑官致重於民數如此冢<lb/>
　宰於司會登民數之後又為之貳其數而制國用焉<lb/>
　葢古者三年耕必有一年之食九年耕必有三年之<lb/>
　食冢宰以三十年通制國用而大比之制國用實所<lb/>
　以為三十年盈虚歛散之儲内史於此貳之則以其<lb/>
　所掌者會計之書司㑹於此貳之則以其所掌者㑹<lb/>
　計之事二官卑而列於始冢宰尊而繼於後非以統<lb/>
　百官之任而統其成者歟由是觀之民之盛衰係乎<lb/>
<pb n="16a"/>
　刑故司宼登民數於地官大比之時財之豐耗由於<lb/>
　民故冢宰制國用於刑官登民數之後數官聨事而<lb/>
　合治皆所以重乎民也<hi>○陳及之曰必知民數則可以制國用何故盖先王之世</hi>
　<hi>士農工商四者不可闕一而農為重以三分率之農居三分之二則榖粟始可給不然工商與農相半則</hi>
　<hi>野有曠土榖粟寡乏則四民俱病矣是以王者之制農民必三分之二也以九職任民凡毓草木者作山</hi>
　<hi>澤之材者養鳥獸者化八材者通貨賄者歛䟽材者化治絲枲者轉移執事者常不過農民三分之一而</hi>
　<hi>廩人每嵗以嵗上下數邦用月以三鬴為準司民獻民數廩人獻榖數大史書之司會會之三年耕必有</hi>
　<hi>一年之食九年耕必有三年之食以是而制國用雖有水旱民無菜色以民數榖數素定也管仲制齊國</hi>
<pb n="16b"/>
　<hi>之政工商之鄉六士鄉十五是三分而率一也其練習民政哉</hi>
　　愚案古者只計民數則知國賦後世色目既多不<lb/>
　　可只以民數計<lb/>
小祭祀奉犬牲<lb/>
　鄭康成曰奉猶進也○王昭禹曰大司寇大祭祀奉<lb/>
　犬牲故小司寇小祭祀奉犬牲○鄭鍔曰職有尊卑<lb/>
凡禋祀五帝實鑊水納亨亦如之<lb/>
　劉執中曰實鑊以滌牲納亨以煮牲○鄭鍔曰禋祀<lb/>
<pb n="17a"/>
　五帝令實鑊水納牲於鑊以亨則亦如之者盖惟清<lb/>
　與潔然後可以事上帝而用刑之官克明清於獄訟<lb/>
　之辭故足以合上帝之心鑊之實水卑者之職而使<lb/>
　司寇主之此鑊也此水也必清潔斯可以祀上帝為<lb/>
　刑官者詎可以汙穢而不清潔乎<lb/>
大賔客前王而辟<lb/>
　鄭司農曰小司寇為王道辟除姦人若今時執金吾<lb/>
　下至令尉奉引○賈氏曰為王辟亦謂於宫中饗燕<lb/>
<pb n="17b"/>
　在寢及廟時也○王昭禹曰大司寇凡朝覲㑹同前<lb/>
　王小司寇大賔客前王而辟則非特前王又為王闢<lb/>
　道也<lb/>
后世子之喪亦如之<lb/>
　賈氏曰后世子之喪當朝廟之時王出入亦為王辟<lb/>
　也<lb/>
小師涖戮<lb/>
　鄭康成曰小師王不自出之師○王昭禹曰大司寇<lb/>
<pb n="18a"/>
　大軍旅涖戮故小司寇小師涖戮<lb/>
凡國之大事使其屬蹕<lb/>
　鄭康成曰屬士師以下○賈氏曰國之大事即士師<lb/>
　云諸侯為賔是也○王昭禹曰大司宼凡邦之大事<lb/>
　使其屬蹕故小司宼凡國之大事使其屬蹕言邦則<lb/>
　通邑都焉言國則主於國中而已<lb/>
孟冬祀司民獻民數於王王拜受之以圖國用而進退<lb/>
之<lb/>
<pb n="18b"/>
　鄭鍔曰軒轅之角有大民小民之星其神實主民說<lb/>
　者謂春官祭之然春官天府但受其數耳司民之官<lb/>
　言司宼及孟冬祀司民之日獻其數則司民之祀正<lb/>
　司寇之所主明矣先王以為民之登耗必有神主之<lb/>
　故每嵗孟冬物成之時使司宼祀之亦以刑者所以<lb/>
　馭民而民之多寡皆本乎刑之繁省故也司民已祀<lb/>
　則獻民數於王見其奉天以用刑而刑不至於殘民<lb/>
　故其生成之數如此王拜受之以圖國用則以民之<lb/>
<pb n="19a"/>
　登耗知歛之豐匱由是而進退所用之物<hi>○鄭康成曰進退猶</hi>
　<hi>損益也</hi>民多賦足則進之而備禮民少賦乏則退而殺<lb/>
　禮上言以制國用此言以圖國用者制其有無者有<lb/>
　司之職圖則所謀者天下之大計是乃王者之權故<lb/>
　言於王拜受之之後也<hi>○揚氏曰冢宰雖制國用而進退之則在王而已</hi>
嵗終則令羣士計獄弊訟登中于天府<lb/>
　賈氏曰羣士謂郷士遂士以下○王昭禹曰計獄者<lb/>
　計其多寡之數弊訟者察其情而斷之為有疑也計<lb/>
<pb n="19b"/>
　非不弊弊非不計各有攸當而已○王氏曰中獄訟<lb/>
　之中言事實之書○鄭鍔曰天府之職掌受中也登<lb/>
　於天府則寳之至又以見允合乎天心之義<lb/>
正嵗帥其屬而觀刑象令以木鐸曰不用灋者國有常<lb/>
刑令羣士<lb/>
　李嘉㑹曰刑象既布木鐸既徇羣士猶然不見不聞<lb/>
　而不用法者此常刑之不恕○王昭禹曰令羣士則<lb/>
　令于士師鄉士以下使之禀法故也與小宰帥其屬<lb/>
<pb n="20a"/>
　觀治象同意○鄭鍔曰六十屬為衆矣所視以效法<lb/>
　者在吾之羣士使近而羣士能率法不越則彼逺而<lb/>
　外者詎有不恤於刑乎故先言帥屬乃言令羣士也<lb/>
乃宣布于四方憲刑禁<lb/>
　鄭康成曰宣徧也○王昭禹曰宣布于四方則非一<lb/>
　國○鄭康成曰憲表也謂縣之也刑禁士師之五禁<lb/>
　林椅曰刑所以行法故布法觀法司寇獨備焉<lb/>
乃命其屬入㑹乃致事<lb/>
<pb n="20b"/>
　項氏曰乃命其屬不獨羣士凡秋官之屬皆入計<hi>○李</hi>
　<hi>嘉會曰入會會其獄訟一嵗多少之數</hi>乃令致之於王○易氏曰王氏<lb/>
　謂餘官以嵗終入其㑹獨司寇以正嵗入之所以謹<lb/>
　其始非也乃者繼事之辭令羣士乃宣布于四方以<lb/>
　嵗終期之至大宰受㑹之時乃命其屬入㑹乃致事<lb/>
　所以紀小司寇一職之終也<lb/>
　<lb/>
　周禮訂義卷五十九<lb/>
</p>
<p>
</p>
  </div>
</body>
</text>
</TEI>
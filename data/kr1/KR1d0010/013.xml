<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周禮訂義卷十三</head>
    <p>
<pb n="1a"/>
欽定四庫全書<lb/>
　周禮訂義卷十三　　　　宋　王與之　撰<lb/>
九嬪<lb/>
　鄭康成曰嬪婦<hi>○王昭禹曰女之賔從於主謂之嬪書于二女言嬪于虞九嬪以賔從於</hi>
　<hi>主為義故亦謂之嬪</hi>昏義曰古者天子后立六宮三夫人九嬪<lb/>
　二十七世婦八十一御妻以聽天下之内治以明章<lb/>
　婦順故天下内和而家理不列夫人于此官者夫人<lb/>
　之於后猶三公之於王坐而論婦禮無官職<hi>○黃氏曰鄭引</hi>
<pb n="1b"/>
　<hi>昏義六宮有三夫人以經考之恐非内小臣擯詔后禮事相九嬪之禮事寺人佐世婦治禮事無擯佐夫</hi>
　<hi>人者女御比士妻世婦比大夫妻九嬪比諸侯夫人其言二十七世婦八十一御妻亦恐非周官大夫元</hi>
　<hi>士不止於二十七八十一其為内外相敵之數未可信也若曰數當立此以戒廣色則或恐是曰九嬪疑</hi>
　<hi>若一娶九女因以名之王娶下比諸侯</hi>○薛平仲曰周官言夫人多矣<lb/>
　而夫人曽不列於官九嬪世婦女御又不言其數三<lb/>
　公固無官也嬪婦女御之以德進者不徒求以充位<lb/>
　也内宰自内豎以上皆所以紀綱王宮之治而九嬪<lb/>
　以下所以輔成王内之治者非法不立非人不行内<lb/>
<pb n="2a"/>
　外蓋一道所以叙次之别如此<lb/>
　陳君舉曰婦人女子常與至尊幽居九重人弗得見<lb/>
　驕蹇自恣無所不至故使之分職於六宮附屬於冡<lb/>
　宰而天官内宰春官世婦又得以參檢其事與夫婦<lb/>
　妾賤人自相使令而無畏忌者不同矣漢髙欲立戚夫<lb/>
　人子留侯曰骨肉之間雖臣等百人何益袁盎却慎<lb/>
　夫人坐文帝怒說以人彘乃從使大臣得與内事其<lb/>
　如是乎後世一女專恣而公卿附離之不暇尚何冡<lb/>
<pb n="2b"/>
　宰之能率<lb/>
掌婦學之法以教九御婦德婦言婦容婦功各帥其屬<lb/>
而以時御叙于王所<lb/>
　賈氏曰婦學之法謂婦人所學之法所謂婦德婦言<lb/>
　婦容婦功也<hi>○易氏曰内宰言其學之已成者故謂之隂禮九嬪言其學之未成者故謂之</hi>
　<hi>婦職○王氏詳說曰内宰之教舉其要也九嬪之教致其詳也故以婦學為言○史氏曰九嬪受教於内</hi>
　<hi>宰謂之隂禮故能知内學之法法者規矩準繩也</hi>○鄭康成曰九嬪以下九<lb/>
　九而御於王所九嬪既習於四事又備於從人之道<lb/>
<pb n="3a"/>
　是以教女御<hi>○鄭景望曰九嬪言教九御而不言教世婦則世婦亦必婦徳之成者而後為</hi>
　<hi>之○史氏曰教九御則世婦御妻内人皆在</hi>○劉執中曰一曰婦德以柔<lb/>
　順貞潔為本而皆本於德<hi>○史氏曰周南之詩無非后事關雎首篇明后妃之</hi>
　<hi>徳則德之為本固可知也惟其有德則外之為賢君子内之為賢婦人他或未能不害其為賢茍無其德</hi>
　<hi>徒有其言則婦有長舌維厲之階茍無其德徒有其容則色之蠱媚傾人之國茍無其德徒有其功則牝</hi>
　<hi>雞之晨惟家之索何足道哉惟其以德教之於前則三者自然類進故為婦道之全此教之之法必先於</hi>
　<hi>德</hi>二曰婦言者言其心之聲心懐温柔則言温柔心<lb/>
　懷正順則言正順<hi>○鄭鍔曰婦有長舌維厲之階詩以為刺牝雞之晨惟家之索書以</hi>
<pb n="3b"/>
　<hi>為戒婦人之言其可妄出諸口乎教以婦言者欲其寡訥也</hi>三曰婦容者謂用禮<lb/>
　以正其容也容見於身則動根於德德以正其心而<lb/>
　禮以正其容故能歩武成於宮商動靜中於禮樂詩<lb/>
　不云乎被之僮僮夙夜在公被之祁祁薄言旋歸<hi>○鄭</hi>
　<hi>鍔曰冶容誨淫易係以為盜之招妻美而艶孔父所以見殺婦人之容其可以不婉娩乎教以婦容者欲</hi>
　<hi>其婉娩也</hi>四曰婦功功者德行之實有德行以飭其身而<lb/>
　無功實以事其上雖有寵禄不足以自固矣故有宗<lb/>
　廟之祭祀籩豆之濯溉不可以不致其潔有王后之<lb/>
<pb n="4a"/>
　奉養膳羞之精雋不可以不盡其心有祭服之𤣥黃<lb/>
　歲功之所施不可以不致其力有粢盛之饋食薦徹<lb/>
　之贊佐不可以不盡其禮<hi>○鄭康成曰婦功謂絲枲○鄭鍔曰教以婦功者欲</hi>
　<hi>其知蠶織也</hi>驕侈之習與性俱成安知四事為不可忽所<lb/>
　以有賴於九嬪之教<lb/>
　鄭康成曰教各帥其屬者亦使九九相與從於王所<lb/>
　息之燕寢御猶進也勸也進勸王息亦相次叙凡羣<lb/>
　妃御見之法月與后妃其象也卑者宜先尊者宜後<lb/>
<pb n="4b"/>
　女御八十一人當九夕世婦二十七人當三夕九嬪<lb/>
　九人當一夕三夫人當一夕后當一夕亦十五日而<lb/>
　遍云自望後反之孔子曰日者天之明月者地之理<lb/>
　陰契制故月上屬為天使婦從夫放月紀<hi>○賈氏曰謂月初卑</hi>
　<hi>者為始望後尊者為先御見之法無正文鄭以意消息之</hi>○史氏曰嬪有九三倍<lb/>
　之為世婦九倍之為御妻各帥其屬帥其所分教者<lb/>
　以時進御於君故曰叙叙者有節而不亂蓋氣血有<lb/>
　限而顔色無窮茍無其節則耗憊隨之<lb/>
<pb n="5a"/>
凡祭祀贊玉齍<hi>音咨</hi>贊后薦徹豆籩<lb/>
　賈氏曰祭祀之時男子進俎婦人設豆籩簠簋贊助<lb/>
　也助后薦玉齍○鄭康成曰玉齍玉敦受黍稷器<hi>○賈</hi>
　<hi>氏曰豆籩言贊薦徹而玉齍直言贊不云薦徹明直贊進而已</hi>○鄭鍔曰故書以玉<lb/>
　齍為王齍王安石用其說乃謂下言贊后則上言贊<lb/>
　王言之序也以經攷之大宗伯奉玉齍小宗伯逆齍<lb/>
　肆師表齍盛告潔凡此皆贊王也禮官當贊王則九<lb/>
　嬪所贊者皆贊后謂為贊王非也○王氏詳說曰大<lb/>
<pb n="5b"/>
　宗伯云奉玉齍小宗伯云辨六齍之名物使六宮之<lb/>
　人共奉之是玉齍之事非王后之所奉然共齍者六<lb/>
　宮之人奉齍者大宗伯進齍者后贊后之進齍者九<lb/>
　嬪若夫籩豆之事雖存於有司而薦徹籩豆者后之<lb/>
　事蓋婦人無非無儀惟主中饋況籩豆奉承宗廟得<lb/>
　不為后之事乎至大祭祀后不預則大宗伯攝而薦<lb/>
　豆籩徹醯人醢人皆以奄與女奚掌之所以知其為<lb/>
　后之事明堂位曰君肉袒迎牲于門夫人薦豆籩是<lb/>
<pb n="6a"/>
　已<lb/>
若有賔客則從后<lb/>
　賈氏曰后有事於賔客謂助王享燕時九嬪則從后<lb/>
　往<hi>○林氏曰九嬪之從后猶宗伯之從王</hi>○鄭康成曰當贊后事<lb/>
大䘮帥叙哭者亦如之<lb/>
　賈氏曰大䘮王䘮○鄭康成曰亦從后帥猶道也后<lb/>
　哭衆之次叙者乃哭○王氏曰大䘮外宗叙内外朝<lb/>
　暮哭者九嬪亦從后帥之<lb/>
<pb n="6b"/>
世婦<lb/>
　王昭禹曰執箕帚以事人者謂之婦記曰納女於天<lb/>
　子備洒埽婦之事人有廣嗣之義故謂之世婦○鄭節<lb/>
　卿曰天官世婦以廣嗣為義春官世婦卿以掌女宮<lb/>
　之宿戒名同而官異不得不分内外○鄭康成曰不<lb/>
　言數者君子不茍於色有婦德者充之無則闕<lb/>
掌祭祀賔客䘮紀之事帥女宮而濯摡<hi>古愛反</hi>為齍盛<lb/>
　鄭康成曰濯滌也摡拭也為猶差擇<hi>○賈氏曰祭祀黍稷舂人舂之</hi>
<pb n="7a"/>
　<hi>
                        <graphic n="KR1066" url="https://raw.githubusercontent.com/kanripo/KR-Gaiji/master/images/KR1066.png" mimeType="image/png"/>人炊之故知此世婦非舂非炊是差擇也</hi>○鄭鍔曰所用之器則濯摡<lb/>
　以致潔所奉粢盛則差擇以致精先王之置世婦豈<lb/>
　徒奉左右以為悅哉其所掌者重矣<hi>○王氏詳說曰少牢曰甕人摡</hi>
　<hi>鼎俎廩人摡甑甗司宫摡豆籩是灌溉之事為男子之職周禮以女官而濯摡此所以與少牢異故曰周</hi>
　<hi>之禮樂庶事備</hi>
及祭之日涖<hi>音利</hi>陳女宮之具凡内羞之物<lb/>
　鄭康成曰涖臨也<hi>○賈氏曰案春官世婦宮卿云掌女宮之宿戒及祭祀比其具此官</hi>
　<hi>直臨之而已</hi>内羞房中之羞<hi>○賈氏曰謂糗餌粉餈案少牢皆從房中而來○王昭禹</hi>
<pb n="7b"/>
　<hi>曰内羞則籩人醢人為王及后世子共之及祭之日世婦涖陳之</hi>
　　　　　總論<lb/>
　劉執中曰王與后之祭祀賔客䘮紀外有百執事各<lb/>
　帥其屬夙夜厥職非不可以備其物致其誠也必使<lb/>
　九嬪世婦躬涖乃事又俾女御從而觀焉蓋以婦人<lb/>
　不事于宗廟賔客䘮紀則不知所以事上之道豈獨<lb/>
　使之致已之誠哉亦所以役之艱難俾盡其敬也此<lb/>
　關雎之后妃召南之夫人立教於前而周官所以帥<lb/>
<pb n="8a"/>
　而習之於後<lb/>
掌弔臨于卿大夫之䘮<lb/>
　鄭康成曰王使往弔<hi>○賈氏曰案司服公卿大夫皆王親弔之此又使世婦者蓋使</hi>
　<hi>世婦致禮物但弔是大名雖致禮亦名為弔是以大僕云掌三公六卿之弔勞注云王使往小臣云掌士</hi>
　<hi>大夫之弔勞注云致禮同名為弔是其事也</hi>○王氏曰世婦視大夫故使<lb/>
　弔臨于卿大夫之䘮<lb/>
　　　　　總論<lb/>
　葉氏曰自古婦人之賢者蓋不易得故生則寢之地<lb/>
<pb n="8b"/>
　以教其卑衣之裼以教其正弄之瓦以教其事既十<lb/>
　年則姆教婉娩聽從執麻枲治絲繭織紝組紃學女事<lb/>
　以共衣服觀於祭祀納酒漿籩豆菹醢禮相助奠十<lb/>
　五而笄二十而嫁先嫁之三月或教于公宮或教于<lb/>
　宗室教以婦德婦言婦容婦功教成之祭牲用魚芼<lb/>
　用蘋藻所以成婦順如此而後備於從人之道況夫<lb/>
　王之北宮當貫魚之寵者可以非其人哉後世人主<lb/>
　不擇德而以色甚者或取之倡優下賤如漢趙飛燕<lb/>
<pb n="9a"/>
　李夫人之屬是也曲禮納女子于天子曰備百姓言<lb/>
　以廣子姓耳深山大澤實生龍蛇母子傳類亦不可<lb/>
　忽晉愍懐太子宮中為市使人屠酤手揣斤兩輕重<lb/>
　不差其母屠家女也先王之制百二十人猶以無人<lb/>
　而闕之其至難至謹如此<lb/>
女御<lb/>
　鄭康成曰昏義所謂御妻御猶進也侍也<hi>○王昭禹曰預於燕</hi>
　<hi>寢之事則事之至賤非若婦有敵夫之意故但曰人女御而已○史氏曰御之為言如馬之在御必俟</hi>
<pb n="9b"/>
　<hi>鞭䇿然後遲速緩急不失節外有僕御内有婦御皆職之賤亦有九嬪教以婦學使之不失於正</hi>
掌御叙于王之燕寢<lb/>
　劉執中曰九嬪云以時御叙者朔望尊卑之叙此言<lb/>
　御叙于王之燕寢者以九人長少為叙<hi>○林氏曰小星詩曰進御</hi>
　<hi>於君知其命有貴賤所謂御叙則有貴賤差别之名故也</hi>○鄭康成曰于王之燕<lb/>
　寢則王不就后宮息<hi>○王昭禹曰王有六寢一為路寢五為燕寢女御御叙之所九</hi>
　<hi>嬪言王所此言燕寢實一也</hi>○李氏曰女御掌叙于王之燕寢不<lb/>
　使九嬪世婦掌之防上之專妬蓋女御官卑不敢嫉<lb/>
<pb n="10a"/>
　妬自專則内無怨女子孫衆多夫飲食男女人之大<lb/>
　欲一有失時則大傷和氣七月女心傷悲東山婦歎<lb/>
　于室安得聚少艾之色幽於深宮而無進御之路其<lb/>
　情之感動如何哉<lb/>
以歲時獻功事<lb/>
　王昭禹曰歲時者歲終之時典婦功所謂秋獻功是<lb/>
　也○鄭康成曰絲枲成功之事<hi>○史氏曰嬪婦化治絲枲女功之常女御</hi>
　<hi>掌獻其事則其勤惰又有勸懲矣</hi>
<pb n="10b"/>
凡祭祀贊世婦<lb/>
　王昭禹曰祭祀之事世婦所掌女御預贊之事<hi>○鄭康成</hi>
　<hi>曰助其帥涖女宮也</hi>
大䘮掌沐浴<lb/>
　鄭康成曰王及后之䘮○賈氏曰王及后䘮沐用潘<lb/>
　浴用湯始死為之於南牖下但男子不死於婦人之<lb/>
　手今王之䘮亦使女御浴者案士䘮禮浴時男子抗<lb/>
　衾則不使婦人今王之䘮沐或使婦人而浴未必婦<lb/>
<pb n="11a"/>
　人或亦供給湯物而已亦得謂之掌<lb/>
后之䘮持翣<hi>所甲反</hi>
　鄭康成曰翣棺飾持而從柩車<hi>○黃氏曰案禮器云天子八翣又漢制度</hi>
　<hi>皆戴璧后䘮亦同將葬向壙之時使此女御持之左右各四人故鄭云持而從柩車</hi>○王氏曰<lb/>
　后之䘮持翣者女御以蔽飾后為事<lb/>
從世婦而弔于卿大夫之䘮<lb/>
　鄭康成曰從之數蓋如使者之介云<hi>○賈氏曰世婦象大夫女御象</hi>
　<hi>元士但介數依命數為差則王之大夫四命世婦之從亦四人</hi>
<pb n="11b"/>
女祝四人奚八人<lb/>
　鄭康成曰女祝女奴曉祝事者○鄭鍔曰古者聖王<lb/>
　設董祭之官絶地天通人神不相雜擾故無事於巫<lb/>
　祝後世官廢神有不安其所而為妖於人人有不得<lb/>
　其安而祈福於神聖人在上因人情而設巫祝之官<lb/>
　是故在國祀之禮則有大祝甸祝詛祝之司在王宮<lb/>
　則有女祝以女奴曉者四人為之<lb/>
　薛平仲曰人情莫敬於鬼神而鬼神易以惑莫畏於<lb/>
<pb n="12a"/>
　簡書而簡書難以守惟知鬼神之有常禮則所以敬<lb/>
　之者不可得而惑惟知簡書之有公法則所以畏之<lb/>
　者有可得而守女祝之設所以使之敬鬼神鬼神之<lb/>
　禮定矣則妖誕之說果何自而入而巫蠱之禍亦何<lb/>
　自而見乎女史之設所以使之畏簡書也簡書之法<lb/>
　嚴矣則彤管之煒豈不甚可樂而靜女之刺何自<lb/>
　而作乎格其邪心於幽隱之微杜其私心於記録之<lb/>
　逺女祝女史次於女御之後所以為王内之助者深<lb/>
<pb n="12b"/>
掌王后之内祭祀凡内禱祠之事<lb/>
　鄭康成曰内祭祀六宮之内竈門户<hi>○賈氏曰祭法王立七祀有戸</hi>
　<hi>竈中霤門行泰厲司命后亦與王同今鄭直云竈門户者以婦人無外事無行與中霤等其竈與門户人</hi>
　<hi>所出入動作所由后亦當祀之也案月令春祀户夏祀竈秋祀門后祀之時亦當依此○王昭禹曰内祭</hi>
　<hi>祀之在内者若五祀之類是也</hi>禱疾病求瘳祠報福<hi>○王昭禹曰祈福曰禱賽禱曰</hi>
　<hi>祠</hi>○鄭鍔曰内祭祀則宮中之祭是事之常也内禱<lb/>
　祠則疾病之禱是事之非常也<lb/>
掌以時招梗<hi>古猛反</hi>禬<hi>古外/反</hi>禳<hi>如羊反</hi>之事以除疾殃<lb/>
<pb n="13a"/>
　賈氏曰招者招取善祥梗者禦捍惡之未至禬者除<lb/>
　去見在之灾禳者推却見在之變異<hi>○王氏曰禬以禬福禳以禳禍</hi>
　<hi>禬以㑹福而以神仕者曰以禬國之凶荒民之札䘮則弭凶荒札䘮乃所以㑹福</hi>此四者皆<lb/>
　與人為疾殃故云除疾殃也○王昭禹曰招梗者施<lb/>
　於未然之前禬禳者施於已然之際招梗禬禳顧何<lb/>
　施而不可然女祝掌其事亦固有時矣以男巫攷之<lb/>
　春招弭以除疾病冬堂贈無方無筭則招梗者必於<lb/>
　春之時禬禳者必於冬之時以春為一歲之始招祥<lb/>
<pb n="13b"/>
　梗灾宜於時之始冬為一歲之終禬福禳禍宜於時<lb/>
　之終<hi>○賈氏曰以時者謂隨其時不必在四時</hi>
　陳君舉曰胡五峯謂宮闈不當有此且曰此殆漢世<lb/>
　女巫執左道入宮中為厭勝之事耳是蓋未察先王<lb/>
　之意古人通天人徹幽明動則有祭故食則祭先飯<lb/>
　桑則祭先蠶農則祭先嗇與夫祭行祭門祭竈祭表<lb/>
　貉祭先牧祭馬祖等類不一不惟不忘初之意蓋神<lb/>
　所在有之故所在祭之皆先王謹微之意所以自盡<lb/>
<pb n="14a"/>
　焉外朝有司巫男巫女巫内朝有女祝所掌者大抵<lb/>
　類後世淫祀祈望非福然先王不以為不可必設官<lb/>
　以掌之者交三才之道也推其意皆為祈福祥求永<lb/>
　貞設而必若此者人臣愛上之祠華封之祝堯天保<lb/>
　之報上亦其義耳若曰人事既盡此等事一切勿講<lb/>
　則非聖人之意後世人主不脩人事祈望非福若秦<lb/>
　始皇漢武帝之求神僊梁武帝之奉佛法又非先王<lb/>
　事神之本意<hi>○愚案孫說見女巫後</hi>
<pb n="14b"/>
女史八人奚十有六人<lb/>
　黄氏曰鄭曰女祝女奴曉祝事女史女奴曉書者蓋<lb/>
　與女酒女漿同也酒人列職故女酒為女奴曉酒者<lb/>
　漿人列職故女漿為女奴曉漿者可也女祝女史各<lb/>
　自列職其事略如春官大祝大史故上聯嬪御與酒<lb/>
　漿醯醢不同必非女奴也○劉執中曰女史八人蓋<lb/>
　擇嬪御之賢者為之○張氏曰女史八人令執彤管<lb/>
　在宫中書王后夫人之佐治宮女德之善惡及進御<lb/>
<pb n="15a"/>
　煩碎之事皆書之故宮女懼而修德○鄭鍔曰古者<lb/>
　天子有史官左記言右記動故為天子者不敢有過<lb/>
　舉后與王同體言動不謹則家道不齊無以舉天下<lb/>
　之内治故有女史<hi>○愚案薛平仲說見女祝</hi>
掌王后之禮職掌内治之貳以詔后治内政<lb/>
　王昭禹曰王后之禮各有所職若祭祀之禮則有薦<lb/>
　徹賔客之禮則有獻酬其職女史掌之王后以禮動<lb/>
　當以其職告上○鄭康成曰内治之法本在内宰書<lb/>
<pb n="15b"/>
　而貳之<hi>○王氏曰貳内宰之所掌</hi>
逆内宮<lb/>
　鄭康成曰鉤考六宮之計<hi>○賈氏曰謂六宮所有費用財物及米粟皆當鉤考</hi>
　<hi>之○王氏曰治正后宮</hi>
書内令<lb/>
　鄭康成曰后之令<hi>○賈氏曰書而宣布六宮</hi>
凡后之事以禮從<lb/>
　賈氏曰大史以書協禮事執書以詔王此女史亦執<lb/>
<pb n="16a"/>
　禮書以從后<hi>○王氏曰以禮籍從焉詔后故也</hi>○史氏曰施之於事<lb/>
　曰治内政攷女宮以計曰逆内宮紀后之命曰書内<lb/>
　令繼之以凡后之事以禮從則知后之言動皆當合<lb/>
　於禮是故戒慎於所不覩恐懼於所不聞則於禮也<lb/>
　庶幾其可書矣<lb/>
典婦功中士二人下士四人府二人史四人工四人賈<lb/>
四人徒二十人<lb/>
　鄭康成曰典婦功者主婦人絲枲功官之長<hi>○宮正疏曰諸</hi>
<pb n="16b"/>
　<hi>言典者出入由已課彼作人故謂之典</hi>○陳君舉曰凡三官悉用士人<lb/>
　先王以此人主奢儉所係國家利害所關非士大夫<lb/>
　為之則害國亂政必不得已與内宮相關通如内小<lb/>
　臣縫人之類則用宦者耳○賈氏曰有賈四人者以<lb/>
　其絲枲有善惡貴賤則須賈也○史氏曰婦人女子<lb/>
　嫉妬貪鄙驕奢淫佚皆起於飽食終日無所用心今<lb/>
　使之趨作不倦則心之所存日在於此不見異物而<lb/>
　遷正有賴於典婦功<lb/>
<pb n="17a"/>
掌婦式之灋以授嬪婦及内人女功之事齎<hi>音咨</hi>
　王昭禹曰式言所用之式法言所治之法所用之式<lb/>
　則多寡之數所治之法則精麤之度知其所為之法<lb/>
　然後可授其為女功之事齎<hi>○劉執中曰婦有貴賤則職有重輕授有多寡</hi>
　<hi>則功有麤良故有婦式</hi>○鄭鍔曰或謂大宰有嬪婦化治絲枲<lb/>
　謂之任萬民則指民間之嬪婦言也今此典婦功之<lb/>
　官掌授嬪婦女功之事齎鄭康成謂容國中婦人賢<lb/>
　善工於事者若如是說則民間嬪婦皆授絲枲於宮<lb/>
<pb n="17b"/>
　然後為布帛官何以給之哉此言嬪即九嬪也言婦即<lb/>
　世婦也彼皆舉婦功於宮中宜給以布帛之齎非民<lb/>
　間任化治之職者何以知之以其言掌婦式之法以<lb/>
　授嬪婦及内人女功之事齎推之可知蓋上言嬪婦<lb/>
　下言内人非王宮之嬪婦而誰歟又況所獻之物為<lb/>
　以共王及后之用又頒于内府則非民間嬪婦之所<lb/>
　化治明矣<hi>○賈氏曰内宰作二事及婦功惟據九御而言不言九嬪世婦有絲枲之事鄭以九</hi>
　<hi>嬪世婦者惟三夫人無職九嬪已下皆有之然女御四德不偹故須教之九嬪世婦素解不須教也○黄</hi>
<pb n="18a"/>
　<hi>氏曰九嬪世婦通乎諸侯夫人大夫妻典絲所謂内外工也及内人殊之於嬪婦</hi>
　鄭康成曰事齎謂以女功之事來取絲枲<hi>○史氏曰授其齎者</hi>
　<hi>給其絲枲之物○黄氏曰事齎治絲枲之事及轉致雜費</hi>
凡授嬪婦功及秋獻功辨其苦<hi>音古</hi>良比其小大而賈<hi>音嫁</hi>
之物書而楬<hi>其列反</hi>之<lb/>
　易氏曰鄭氏謂授當為受非也當為授字謂授嬪婦<lb/>
　功之後及秋獻功耳○鄭司農曰苦讀為盬謂分别<lb/>
　其縑帛與布紵之麤細皆比方其大小<hi>○賈氏曰司農之意以典</hi>
<pb n="18b"/>
　<hi>婦功是都司總掌故分别布帛其典絲唯主絲絲其良者也典枲唯主布布為苦者也</hi>
　史氏曰辨苦良工有巧拙也比小大功有等差也賈<lb/>
　之者估其直之低昂書而楬之者榜其物以見凡目<lb/>
　○鄭景望曰典婦功典絲典枲皆楬賈何也其亦日<lb/>
　省月試既廩稱事以勸勵百工之意<lb/>
以共王及后之用頒之于内府<lb/>
　黄氏曰典婦功詔典絲典枲共之<hi>○賈氏曰於典絲典枲處受其良好</hi>
　<hi>者入此典婦功藏之以待王及后之用故藏之於内府也</hi>○王昭禹曰頒之於内<lb/>
<pb n="19a"/>
　府者所以待邦之大用共四方使者及好賜之所用<lb/>
典絲下士二人府二人史二人賈四人徒十有二人<lb/>
　史氏曰天下之絲皆出於𧖟一𧖟所吐謂之忽五忽<lb/>
　謂之絲則一絲之得亦不易矣後世親𧖟之禮廢衣<lb/>
　服悉備於四方之土貢故取之盡錙銖用之如泥沙<lb/>
　無一分顧惜由其不知所自來典絲之職亦先王恭<lb/>
　儉節用之一助<lb/>
掌絲入而辨其物以其賈楬之掌其藏與其出以待興<lb/>
<pb n="19b"/>
功之時<lb/>
　黄氏曰凡絲皆掌其入是亦為一府藏也典枲亦然<lb/>
　鄭康成以絲入為九職嬪婦所貢絲非也閭師任嬪<lb/>
　以女事貢布帛不貢絲此當是九貢禹貢兖州厥貢<lb/>
　漆絲青州厥貢絲枲<hi>○賈氏曰后宮所𧖟之絲自於后宮用之以共祭服不入典絲</hi>
　<hi>其歲常貢之絲若禹貢兖州漆絲之等且餘官更無絲入之文亦當入此典絲也辨其物者謂絲有善惡</hi>
　<hi>麤細不同</hi>○王氏曰以其賈楬之防其賤貿貴<hi>○黄氏曰以其賈楬</hi>
　<hi>之將以為授功獻功之程</hi>
<pb n="20a"/>
　鄭康成曰絲之貢少藏之出之可同官也時者若温<lb/>
　煖宜縑帛清涼宜文繍<lb/>
頒絲于外内工皆以物授之<lb/>
　黄氏曰外内工九嬪世婦及諸侯夫人大夫妻<hi>○賈氏曰</hi>
　<hi>上典婦功授嬪婦功鄭以為九嬪世婦此注内工直云女御者案内宰教女御作二事九嬪教九御以婦</hi>
　<hi>職則女御專於絲枲九嬪世婦四德自備不常為絲枲假使為之以其善事所造惟典婦功以共王及后</hi>
　<hi>所用不在典絲典枲</hi>○賈氏曰以物授之若縑帛則授以素絲<lb/>
　若文繡則授以綵絲<hi>○王昭禹曰亦防其以賤貿貴</hi>
<pb n="20b"/>
凡上之賜予亦如之<lb/>
　鄭康成曰王以絲物賜人<hi>○王昭禹曰賜予所用者有貴賤不同亦皆以其物</hi>
　<hi>授之</hi>
及獻功則受良功而藏之辨其物而書其數以待有司<lb/>
之政令上之賜予<lb/>
　黄氏曰鄭康成改良為苦非也又曰其良功典婦功<lb/>
　受之亦非也典婦功掌授功之政令典絲典枲掌其<lb/>
　出入典婦功非府藏之官猶大府之於内外府良功<lb/>
<pb n="21a"/>
　絲功縑帛<hi>○鄭鍔曰典絲之職以絲為主則獻功之時受絲功之縑帛故曰受良功蓋物之美</hi>
　<hi>有曰良絲視麻為至美對苦而言則良為精苦為麤故有苦良之義對縷而言則絲功謂之良功麻功謂</hi>
　<hi>之苦功良功絲之縑帛典絲受之苦功麻之布縷典枲受之與典婦功之所受者不相干典婦功於秋獻</hi>
　<hi>功則受嬪婦之功受齎於典婦功之官故彼得而受之非此典絲所頒之絲彼所謂辨其苦良者謂嬪婦</hi>
　<hi>之功有苦良耳</hi>○王昭禹曰有司之政令若司服弁師所司<lb/>
　之政令<hi>○劉執中曰待有司之政令謂給邦之百用</hi>玉府言王之好賜内<lb/>
　府言王及冢宰之好賜予此言上之賜予又非特王<lb/>
　及冢宰而已蓋王后夫人所用皆在是矣<lb/>
<pb n="21b"/>
凡祭祀共黼畫組就之物<lb/>
　鄭康成曰以給衣服冕旒及依盥巾之屬白與黑謂<lb/>
　之黼采色一成曰就○薛氏曰天子之巾曰黼巾位<lb/>
　曰黼依無非黼也天子佩白玉而𤣥組綬素絲組之<lb/>
　良馬五之則馬與佩亦用組也然祭祀之用絲者莫<lb/>
　急於冕服黼畫則其服也組就則其冕也在衣而繢<lb/>
　在裳而繡黼之於裳則繡矣此曰黼畫者周人以黼<lb/>
　為尚耳詩曰𤣥衮及黼書曰麻冕黼裳此典絲之所<lb/>
<pb n="22a"/>
　以首黼畫也天子繅斿十有二就就成也曰組就者<lb/>
　以組為就也故典絲言良工者其致美乎黼冕之意<lb/>
　歟○史氏曰朱緑𤣥黄止為祭服而不敢他用知其<lb/>
　難得也<lb/>
䘮紀共其絲纊<hi>音曠</hi>組文之物<lb/>
　鄭康成曰以給線縷著盱口綦握之屬青與赤謂之<lb/>
　文<hi>○賈氏曰云線縷者釋經絲謂所裁縫皆用線縷也云著盱口綦握之屬者釋經纊組案士䘮禮握</hi>
　<hi>手𤣥纁裏著組繫䘮大記屬纊以俟絶氣内則云屨著綦鄭云綦屨繫是用纊組之事也云青與赤謂之</hi>
<pb n="22b"/>
　<hi>文繢人職云文繡之屬亦用絲故連言也</hi>○王昭禹曰䘮紀有用絲以為<lb/>
　線縷有用纊以充衣褥或用組文以為物之飾<lb/>
凡飾邦器者受文織<hi>音志</hi>絲組焉<lb/>
　鄭康成曰謂茵席屏風之屬<hi>○賈氏曰上既言祭祀䘮紀所用此云飾邦器</hi>
　<hi>據生人所飾器物言茵者謂若少儀云枕几茵穎之等鄭云茵者縟也云席者謂席之四縁若司几筵紛</hi>
　<hi>純之等屏風者即上文注黼依也但上據祭祀此據王所用若司几筵之扆前者是也</hi>○王昭<lb/>
　禹曰文織以文為織絲組以絲為組文織絲組所以<lb/>
　為飾邦器之用<lb/>
<pb n="23a"/>
歲終則各以其物㑹之<lb/>
　鄭康成曰種别為計<hi>○鄭司農曰各以其所飾之物㑹計傅著之</hi>○王氏<lb/>
　曰典絲典枲歲終各以其物㑹之防其以賤貿貴<lb/>
典枲下士二人府二人史二人徒二十人<lb/>
　王昭禹曰麻之未緝者謂之枲典枲所掌其物非一<lb/>
　獨以枲名官蓋麻為女功之正<hi>○鄭鍔曰布有出於麻者亦有出於草者</hi>
　<hi>如葛如䔛可以為絺為綌是出於草者也然出於麻以衣被乎人者為多故雖布緦縷紵出於麻草之不</hi>
　<hi>同而設官止以典枲為名也</hi>○史氏曰觀葛覃后妃在父母家志<lb/>
<pb n="23b"/>
　在女功之事以其躬歴女功知其物之難成則恭儉<lb/>
　節用服澣濯之衣固宜然言葛不言布者葛輕布重<lb/>
　舉輕以見重此葛覃之詩所以為后妃之本而典枲<lb/>
　之官助先王崇本之治為多<lb/>
掌布緦縷紵之麻草之物以待時頒功而授齎<lb/>
　鄭康成曰緦十五升布抽其半者白而細䟽曰紵<hi>○王</hi>
　<hi>昭禹曰紵則苧草之為布者草則葛之屬凡可以為布者皆是麻草之物指其自然之質而言之布緦縷</hi>
　<hi>紵指其人為之功而言之布緦縷紵皆出於麻草之物</hi>雜言此數物者以著其<lb/>
<pb n="24a"/>
　類聚衆多草葛䔛之屬<hi>○史氏曰布重而緦輕</hi>○鄭鍔曰緦<lb/>
　者布之細者縷者綫孟子曰有布縷之征自其已成<lb/>
　言之則曰布緦縷紵自其本質言之則曰麻與草○<lb/>
　賈氏曰以待時頒功而授齎者典絲注用絲有四時<lb/>
　之别此麻草所為四時皆得也授齎亦如典婦功所<lb/>
　注<hi>○王昭禹曰授齎則授其所以為功之資與典婦功授齎同意</hi>○史氏曰計其當<lb/>
　用之時授以麻草使為布緦縷苧<lb/>
及獻功受苦<hi>音古</hi>功以其賈楬而藏之以待時頒<lb/>
<pb n="24b"/>
　鄭鍔曰苦功謂麻草所成之功非謂苦惡也指麻草<lb/>
　所成者為苦以見出於絲者為良功<hi>○愚案詳見典絲</hi>○史<lb/>
　氏曰楬其賈者物有等差時頒者衣服賜予之時冬<lb/>
　裘夏葛不可紊也<hi>○黄氏曰冬服司裘頒季秋獻功裘以待頒賜是也暑服典枲頒及</hi>
　<hi>獻功受苦功以其賈楬而藏之以待時頒是也</hi>
頒衣服授之賜予亦如之歲終則各以其物㑹之<lb/>
　鄭康成曰授之授受班者帛言待有司之政令布言<lb/>
　班衣互文<lb/>
<pb n="25a"/>
　王氏曰頒衣服授之賜予亦如之者頒衣服賜予皆<lb/>
　以物授之言賜予而不言上以典絲見之○史氏曰<lb/>
　歲終之㑹各以其物知其出納之數<lb/>
　　　　　總論<lb/>
　王昭禹曰先王之於婦職王后帥之以𧖟内宰教之<lb/>
　以二事九嬪又從而教之至於婦功則絲枲二物亦<lb/>
　皆有官以典之及其獻功則后受之而内宰佐之典<lb/>
　婦功又辨其苦良比其小大典絲之屬皆辨其物卑<lb/>
<pb n="25b"/>
　而内人尊而王后皆相率以絲枲之事其詳至於如<lb/>
　此天下之務惟本之為貴男子之務本於農耕女子<lb/>
　之務本於絲枲茍不忘其本而先之於上則男有餘<lb/>
　粟女有餘布邦之財用所為足也<lb/>
　<lb/>
　<lb/>
　<lb/>
　周禮訂義卷十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周禮訂義卷二十</head>
    <p>
<pb n="1a"/>
欽定四庫全書<lb/>
　周禮訂義卷二十　　　　宋　王與之　撰<lb/>
封人中士四人下士八人府二人史四人胥六人徒六<lb/>
十人<lb/>
　鄭康成曰聚土曰封謂壝堳埒及小封疆也○賈氏<lb/>
　曰封人與大司徒設社稷之壝相左右故在地官為<lb/>
　職首胥徒多者以畿封事廣故也○鄭鍔曰論語有<lb/>
　儀封人左傳有潁谷封人祭封人蕭封人說者皆謂<lb/>
<pb n="1b"/>
　典封疆之官然以經攷之有掌固掌修城郭溝池樹<lb/>
　渠之固有司險掌設國之五溝五涂而樹之林以為<lb/>
　阻固又有掌疆之官官雖闕而康成以疆為界則所<lb/>
　掌者封疆之界矣此封人若為掌封疆之官則宜與<lb/>
　掌固等並列今列於地官專以設社壝飾牛牲為職<lb/>
　則非典封疆之官明矣○徐卿曰封人掌設王之社<lb/>
　壝乃列於比長之後者蓋民為貴社稷次之<lb/>
掌設王之社壝為畿封而樹之<lb/>
<pb n="2a"/>
　史氏曰封人掌設壇壝唯王有社壝而於國則設社<lb/>
　稷之壝也夫壇也壇在中而外為堳埒故謂之壝舉<lb/>
　壝則知有壇矣畿封植其所宜木嚴其界限使無犯<lb/>
　<hi>○鄭鍔曰攷大司徒於邦國都鄙言制其畿疆而溝封之又言制其地域而封溝之俱謂聚土為封則知</hi>
　<hi>康成聚土之說為是司徒制封溝之封制其法也封人為聚土之封為其事也惟其為聚土之事故於王</hi>
　<hi>社則掌設其壝又為畿封而植木以為表於諸侯國特之社稷亦掌設其壝為之封土以表其界之所在非</hi>
　<hi>王社之畿與諸侯國之封為然造都鄙表封域亦然蓋俱循大司徒所立之法而為壇壝堳埒與小封疆</hi>
　<hi>也○愚按疏說畿封兄大司徒</hi>
<pb n="2b"/>
凡封國設其社稷之壝<lb/>
　鄭康成曰封國建諸侯立其國之封<hi>○賈氏曰禹貢徐州貢土五色</hi>
　<hi>注云王者封五色土為社建諸侯則各割其方色土與之使立社是封諸侯立社稷之法</hi>
封其四疆造都邑之封域者亦如之<lb/>
　史氏曰封其四疆為建國設也封其域為建都邑設<lb/>
　也○唐氏曰如是則内諸侯之制與外諸侯同也○<lb/>
　鄭鍔曰說者謂天子有社稷諸侯受命於天子則有<lb/>
　社稷封人掌設王社壝而不及稷乃為諸侯兼設社<lb/>
<pb n="3a"/>
　稷之壝何耶余以為王自為立社曰王社為民立社<lb/>
　曰大社諸侯自為立社曰侯社為民立社曰國社觀<lb/>
　小宗伯建國之神位右社稷左宗廟則天子之制有<lb/>
　社而稷從之自漢以來謂之大社大稷若夫王自為<lb/>
　立社四方各以其色之土上冒以黄明為天子之有<lb/>
　土是為地示而稷無預焉封人所設之社壝謂地兹<lb/>
　所以不立稷也至若諸侯之有功徳者天子乃取王<lb/>
　社之土各因其方苞以白茅使之立社稷是為侯社<lb/>
<pb n="3b"/>
　封人不為設壝也惟其為民立社則必立稷乃為之<lb/>
　設其社稷之壝使之有土穀之神則知務農重穀矣<lb/>
　<hi>○史氏曰王社侯社皆不置稷者王與諸侯以寳上地為任也大社國社有稷侑之者民以食為天也</hi>
　○陳氏曰祭社必及稷以其同功均利以養人祭必<lb/>
　有配而社配以勾龍稷配以柱商時又易柱以棄其<lb/>
　功利足以侔社稷王與諸侯皆三社二稷其位則中<lb/>
　門之右社主隂故也其位則北面社向隂故也其飾<lb/>
　則不屋記所謂必受霜露風雨以達天地之氣是也<lb/>
<pb n="4a"/>
　其表則木傳所謂夏以松商以柏周以栗是也其主<lb/>
　則用石為之其列則社東而稷西先儒之說蓋有所<lb/>
　受先王之制社稷春有祈秋有報孟冬大割祠春祈<lb/>
　歌載芟秋報歌良耜此祭之常也凡天地大烖之類<lb/>
　祭大故大烖之彌祀君行有宜宫成有衈此祭之不<lb/>
　常者也祭之常者用甲其他則惟吉而已祭之牲以<lb/>
　大牢其遇天災則用幣而已考之於禮王之祭南面<lb/>
　其服也希冕其牲用黝其祭血祭其罇大罍其樂應<lb/>
<pb n="4b"/>
　鍾其舞帗舞其鼓靈鼔凡此皆因禮樂以致其義<lb/>
令社稷之職<lb/>
　鄭康成曰將祭之時令諸有職事於社稷者<hi>○鄭鍔曰諸侯</hi>
　<hi>當守社稷之職又慮其廢而不祀封人則令之使無敢廢職如是則其國之民亦為社事而單出里為社</hi>
　<hi>田而竭作為社祭而共粢盛亦不敢失其職○劉氏曰封人既設其壝令匠人設五方之土築其壇焉</hi>
　史氏曰大司徒設屬所以教民者已備然後得以立<lb/>
　社稷之壇壝奉社稷之牲牢所謂先成民而後致力<lb/>
　於神然均是神也曷先於社稷蓋有國有家者當以<lb/>
<pb n="5a"/>
　土地為重孟子言諸侯之寳必以土地居首記亦曰<lb/>
　家主中霤國主社豈非國家所重有在於土地乎<lb/>
凡祭祀飾其牛牲設其楅<hi>音福</hi>衡置其絼<hi>持忍反</hi>共其水稾<lb/>
<hi>古老反</hi>
　王昭禹曰飾謂飾以文繡○陳氏曰小子凡沈辜侯<lb/>
　禳飾其牲羊人凡祭祀飾羔校人飾幣馬飾黄駒曲<lb/>
　禮曰飾羔雁者以繢<hi>○鄭康成曰飾謂刷治潔清之</hi>○鄭康成曰楅<lb/>
　設於角衡設於鼻如椵狀也<hi>○史氏曰衡以系其絼也</hi>○鄭司農<lb/>
<pb n="5b"/>
　曰絼著牛鼻繩以牽牛者今時謂之雉與古者同名<lb/>
　皆謂夕牲時也○鄭康成曰水稾給殺時洗薦牲也<lb/>
　<hi>○賈氏曰水以洗牲槀以薦牲</hi>
　薛氏曰祭祀以牲為大故王於命官而養則齋戒沐<lb/>
　浴而朝之其於卜日則擇毛色而育之至於祭之日<lb/>
　則親牽牲而入於太廟未入則迎於門既入則執其<lb/>
　紖以鬼神之所歆享者在是也夫以萬乘之尊而從<lb/>
　事於牽牲之禮一毫不備則無以嚴天子之禮飾其<lb/>
<pb n="6a"/>
　牲者崇其儀也設楅衡者防其觸也置其絼以備用<lb/>
　也共其水稾以致潔也○王氏曰封人言掌設王之<lb/>
　社壝封疆而樹之則以飾土事為職故使之飾牛牲<lb/>
　以牛土畜故也<lb/>
歌舞牲及毛炮之豚<lb/>
　鄭康成曰謂君牽牲入時隨歌舞之言其肥香以歆<lb/>
　神也<hi>○鄭司農曰歌舞其牲云博碩肥腯</hi>毛炮之豚爓去其毛炮之以<lb/>
　備八珍○鄭鍔曰說者謂所飾者牛牲則所歌舞者<lb/>
<pb n="6b"/>
　亦牛牲耳又及毛炮之豚何也八珍之物炮豚居其<lb/>
　二其法則取豚而刲之實棗於其中而炮之糔溲以<lb/>
　稻粉調以醯醢然後成祭祀則用薦羞之豆實此致<lb/>
　美之尤至安得不歌舞以致之<lb/>
凡喪紀賓客單旅大盟則飾其牛牲<lb/>
　易氏曰喪紀有奠牛賓客有牢禮積膳之牛軍旅共<lb/>
　犒牛大盟有載書之牛其牲皆如祭祀之飾敬其事<lb/>
　也○鄭鍔曰夫牲取可以為禮足矣乃每每致飾然<lb/>
<pb n="7a"/>
　後用何哉蓋文有餘而物不足失之偽物有餘而文<lb/>
　不足失之野欲華實相副則飾不可闕<lb/>
鼓人中士六人府二人史二人徒二十人<lb/>
　賈氏曰主教六鼓四金以是教官故在此○陳君舉<lb/>
　曰鼓人舞師不𨽻宗伯而𨽻司徒蓋亦野用之也凡<lb/>
　野事則為之<lb/>
掌教六鼔四金之音聲以節聲樂以和軍旅以正田役<lb/>
　鄭康成曰音聲五聲合和者○賈氏曰單出曰聲雜<lb/>
<pb n="7b"/>
　比曰音○史氏曰鼓專於陽金為西方之物有隂之<lb/>
　義凡進皆鼓凡節皆金隂陽之義不可偏廢也○鄭<lb/>
　鍔曰此教六鼔四金則不止於鼗又况小師掌教鼔<lb/>
　鼗瞽矇亦掌播鼗注專指為教眡瞭不可也若教眡<lb/>
　瞭亦不過奏樂之際可節聲樂耳乃若軍旅田役安<lb/>
　用彼為哉○賈氏曰節聲樂者雷鼔靈鼔路鼔晉鼔<lb/>
　也和軍旅者即鼖鼓鼔軍事也正田役者鼛鼔鼓役<lb/>
　事也○史氏曰聲樂之作綴兆舒疾以是節之軍旅<lb/>
<pb n="8a"/>
　之起坐作進退以是和之田役之興往來甘苦以是<lb/>
　正之<lb/>
教為鼔而辨其聲用<lb/>
　鄭鍔曰能知聲者或不能為器能制器者或未必能<lb/>
　知聲鼓人知聲者也韗人為鼔者也為鼓者大小長<lb/>
　短儻不中度則知聲者欲其聲不爽可得哉故上言<lb/>
　教撃鼔之法此言教為鼓而用之之法然則教為鼓<lb/>
　者教韗人為之先儒謂教撃鼓者大小之數則失之<lb/>
<pb n="8b"/>
　矣○易氏曰以六鼓聲用攷之惟雷鼓專用於天神<lb/>
　鼛鼓專用於役事若靈鼓用於社祭至㝠氏則用之<lb/>
　以敺猛獸矣路鼓用於鬼享至大司馬則用之於教<lb/>
　戰大僕則用之以待達窮者與遽令矣以至辟雍作<lb/>
　樂之鼖鼔維鏞仲春蒐田軍將執晉鼓則又鼖鼓不止<lb/>
　乎軍事晉鼓不止乎金奏矣要之聲用各有所主所<lb/>
　以不客不辨<lb/>
以雷鼔鼔神祀<lb/>
<pb n="9a"/>
　鄭康成曰雷鼓八面鼔也神祀祀天神也<hi>○劉執中曰按大司</hi>
　<hi>樂雷鼔禮天神是鼔神祀也</hi>○鄭鍔曰天神變化無方雷者天之<lb/>
　聲故名雷者以鼓神祀則宜<lb/>
以靈鼓鼓社祭<lb/>
　鄭康成曰靈鼔六面鼓也<hi>○劉執中曰按大司樂靈鼔禮地示是鼔社祭也</hi>
　鄭鍔曰地道有形可見而靈者神之降而有驗故名<lb/>
　靈者以鼓社祭則宜言鼓神祀鼓鬼享不言地示乃<lb/>
　曰鼔社祭何也記曰社祭土而主地蓋社者地神之<lb/>
<pb n="9b"/>
　尤貴言社則地示見矣觀大宗伯掌天神人鬼地示<lb/>
　之禮亦只言以血祭祭社稷意蓋類此<lb/>
以路鼓鼓鬼享<lb/>
　鄭康成曰路鼓四面鼔也鬼享享宗廟也<hi>○劉執中曰按大司</hi>
　<hi>樂路鼓禮人鬼是鼔鬼享也</hi>鄭鍔曰先王之道大而無所不通而<lb/>
　路者道之大故名路者以鼓鬼享則宜<lb/>
　史氏曰天神之祀用雷鼔雷固無形主乎陽后土之<lb/>
　祀用靈鼓靈固異神主乎隂宗廟之祀用路鼓路固<lb/>
<pb n="10a"/>
　為大主乎祖<lb/>
以鼖鼓鼔軍事<lb/>
　鄭鍔曰國之大事莫大於戎鼖鼓長八尺鼓四尺中<lb/>
　圍加三之一其聲尤大鼖大也<hi>○史氏曰軍事欲與衆共聞也</hi>字或<lb/>
　為賁賁亦大也故宜用以鼓軍○易氏曰大司馬所<lb/>
　謂諸侯執賁鼔是也<lb/>
以鼛鼓鼔役事<lb/>
　鄭鍔曰用民之力宜緩不宜急鼛鼓長尋有四尺倨<lb/>
<pb n="10b"/>
　句磬折其聲尤緩字或為臯臯亦緩也<hi>○史氏曰鼛高也役事亦</hi>
　<hi>欲與衆共聞也</hi>故宜用以鼓役事○賈氏曰詩云鼛鼓弗勝<lb/>
　起役止役皆用鼛鼓也<lb/>
以晉鼓鼔金奏<lb/>
　鄭鍔曰金奏者西方之聲隂之屬也隂以退為主陽<lb/>
　氣導之乃進晉鼓長六尺六寸左右端廣六寸中尺<lb/>
　厚三寸穹者三之一上三正其名曰晉晉進也以進<lb/>
　為義故宜用以鼓金奏○史氏曰金奏編鐘以是𤼵<lb/>
<pb n="11a"/>
　之樂之始作進而未已也○賈氏曰作樂則先撃鐘<lb/>
　故鐘師以鐘鼓奏九夏注云先撃鐘次撃鼔則是撃<lb/>
　鐘後即撃鼓故曰以晉鼓鼔金奏○王氏詳説曰路鼔<lb/>
　用之於鬼享至司馬教戰則王執路鼔矣晉鼔用之<lb/>
　於金奏至司馬教戰則軍將執晉鼔矣鼖鼓用之於<lb/>
　軍事至辟雍作樂則鼖鼓維鏞矣靈鼔用之於社祭<lb/>
　至大司樂用之於祭地示是又不止於社祭也路鼔<lb/>
　既用之於人鬼又用之於教戰至大僕建路鼔於大<lb/>
<pb n="11b"/>
　寢門之外是又不止於人鬼與教戰學者當知六鼓<lb/>
　之為用不必知六鼔之為制<lb/>
以金錞<hi>音淳</hi>和鼓以金鐲<hi>直角/反</hi>節鼔以金鐃<hi>女交反</hi>止鼔以<lb/>
金鐸<hi>待洛反</hi>通鼓<lb/>
　王氏詳說曰四金之名三見於大司馬惟錞之名不<lb/>
　見於經内見於漢之大予樂<lb/>
　鄭康成曰錞錞于也圜如碓頭大上小下樂作鳴之<lb/>
　與鼓相和○陳氏曰國語曰戰以錞于丁寧儆其民<lb/>
<pb n="12a"/>
　也又黄池之㑹吳王親鳴鐘鼔丁寧錞于振鐸則兵<lb/>
　法固用錞矣○王昭禹曰以金錞和鼓唱而和之○<lb/>
　鄭康成曰鐲鉦也形如小鐘軍行鳴之以為鼓節司<lb/>
　馬職曰鼓行鳴鐲○賈氏曰按詩鉦人伐鼓鄭注以<lb/>
　為軍行所用與此不同者以其動靜俱用故也○王<lb/>
　昭禹曰以金鐲節鼓鼔行而節之<lb/>
　鄭康成曰鐃如鈴無舌有秉執而鳴之以止撃鼓司<lb/>
　馬職曰鳴鐃且卻○賈氏曰按左傳一鼓作氣再而<lb/>
<pb n="12b"/>
　衰三而竭哀公傳陳書曰吾聞鼓而巳不聞金矣是<lb/>
　進軍之時撃鼓退軍之時鳴鐃○王昭禹曰以金鐃<lb/>
　止鼓鼔退而止之<lb/>
　鄭康成曰鐸大鈴也振之以通鼓司馬職曰司馬振<lb/>
　鐸○賈氏曰此是金鈴金舌故曰金鐸在軍所振言<lb/>
　通鼔者兩司馬振鐸軍將已下即撃鼔故云通鼓也<lb/>
　○王昭禹曰以金鐸通鼓鼓作而通之<lb/>
　項氏曰四金惟金錞用於樂餘皆軍事此以大小序<lb/>
<pb n="13a"/>
　錞大於鐲其形圓鐲小如鐘鐲無舌鐸有舌<lb/>
　鄭鍔曰古人之制有鼔以作樂必有金以止之其說<lb/>
　以為鼓之擊也無以和之則其聲單出而無鏗鏘之<lb/>
　美必和之以金錞鼓之鳴也無以節之則其聲大長<lb/>
　而無節奏之次必節之以金鐲鼓有時欲其止鐃鳴<lb/>
　則擊者必休息而不作鼓有時欲其通鐸鳴則擊者<lb/>
　必急疾而不徐四金用於六鼔猶隂之於陽水之於<lb/>
　火相齊相成說者謂錞有淳和之意故可以和鼔鐲<lb/>
<pb n="13b"/>
　有獨立之意故可以節鼓鐃有堯然而高之意故可<lb/>
　以止鼓鐸有絡繹不絶之意故可以通鼓理或然也<lb/>
凡祭祀百物之神鼓兵舞帗<hi>音拂</hi>舞者<lb/>
　黄氏曰祭祀百物之神所謂國索鬼神而祭祀者○<lb/>
　鄭鍔曰或謂祭祀用舞固不止於兵帗此所鼔者二<lb/>
　舞何也天神地示人鬼皆鼓人所當鼓而不及百物<lb/>
　之神彼其神之小者有用兵舞帗舞之時雖止於二<lb/>
　舞鼓人亦當鳴鼔以作之也神之小者或能為人捍<lb/>
<pb n="14a"/>
　患故用兵舞或能為人除去不祥故用帗舞兵舞本<lb/>
　用於山川帗舞本用於社稷小神之功或近似之所<lb/>
　以得而用焉○易氏曰舞師言凡小祭祀則不興舞<lb/>
　今以兵帗而用於百物之神何歟茍有功於民載於<lb/>
　祀典則非小祭祀也<lb/>
凡軍旅夜鼓鼜<lb/>
　鄭康成曰鼜夜戒守鼔也司馬法曰昬鼔四通為大<lb/>
　鼜夜半三通為晨戒旦明五通為𤼵昫○鄭鍔曰軍<lb/>
<pb n="14b"/>
　旅所止尤以防夜為急鼓人之鼓鼜所以警之也其<lb/>
　鳴之鼜所以致其憂戚之意<hi>○薛氏曰鼓軍鼓者○鼖鼔也鼜其聲也</hi>
軍動則鼔其衆<lb/>
　賈氏曰軍動謂行前向陳時○項氏曰鼔其衆作士<lb/>
　氣也經曰鼓人皆三鼓曹劌曰一鼓作氣<lb/>
田役亦如之<lb/>
　賈氏曰田獵圍合之時必擊鼓象對敵故大司馬云<lb/>
　鼓遂圍禁<lb/>
<pb n="15a"/>
　史氏曰所以作士氣也<lb/>
救日月則詔王鼓<lb/>
　項氏曰日為月勝故食於朔月不受日光故食於望<lb/>
　是皆陽為隂所勝故鼓以救之助陽氣也王親鼓之<lb/>
　鼓人詔之耳○賈氏曰大僕云軍旅田役贊王鼔注<lb/>
　云佐撃其餘面又云救日月亦如之按上解祭日月<lb/>
　與天神固用雷鼔則此救日月亦宜用雷鼓八面故<lb/>
　大僕戎右俱云贊王鼓得佐撃餘面也○王昭禹曰<lb/>
<pb n="15b"/>
　日月之薄蝕隂陽之進退人事何與其間哉而古人<lb/>
　有救日月之禮蓋其以裁成輔相為事則隂陽之運<lb/>
　有不由其道日月之明有不用其行必反之裁成輔<lb/>
　相之事焉王之於日春朝不廢朝王之於月秋暮不<lb/>
　廢夕則其於救日月而鼓之固王之事有司特詔之<lb/>
　而已<lb/>
大喪則詔大僕鼔<lb/>
　鄭康成曰始崩及窆時<lb/>
<pb n="16a"/>
　王昭禹曰自雷鼔至通鼔則鼔人之所辨白凡祭祀<lb/>
　至亦如之則鼔人之所鼔自救日月至大僕鼔則鼓<lb/>
　人之所詔<lb/>
舞師下士二人胥四人舞徒四十人<lb/>
　鄭康成曰舞徒給繇役能舞者以為之○賈氏曰掌<lb/>
　教野人之舞亦是教官之類樂師亦教舞不在此者<lb/>
　彼教國子學樂必須合於禮故入春官也<lb/>
掌教兵舞帥而舞山川之祭祀教帗舞帥而舞社稷之<lb/>
<pb n="16b"/>
祭祀教羽舞帥而舞四方之祭祀教皇舞帥而舞旱暵<lb/>
之事<lb/>
　賈氏曰掌教野人國有祭山川等則舞師帥領往舞<lb/>
　○王昭禹曰兵舞干舞也山川為國阻固故以干舞<lb/>
　之干之言扞也○史氏曰帗舞執五采繒加帗○王<lb/>
　昭禹曰社稷土穀之神所以生養人者欲其無災害<lb/>
　之厲民而有帗除之功帗有祓除之義也故教帗舞<lb/>
　帥而舞社稷之祭祀○鄭康成曰羽析白羽為之形<lb/>
<pb n="17a"/>
　如帗四方祭祀謂四望○王昭禹曰四方為國翼蔽<lb/>
　故以羽舞之羽有翼蔽也○黄氏曰山川之在四郊<lb/>
　者蜡則其民得祭之四方鄭康成以為四望四望非<lb/>
　州黨所得祭記曰順成之方其蜡乃通詩曰以社以<lb/>
　方是則四郊之民各祭其方王則通祭之王制山川<lb/>
　社稷四方則國子舞此州黨之祭故使舞徒舞謂之<lb/>
　野舞野舞舞師教之舞師所以列於鄉官者以此<lb/>
　鄭康成曰皇析五采羽為之亦如帗<hi>○史氏曰皇舞執五色如翟也</hi>
<pb n="17b"/>
　○鄭康成曰旱暵之事謂雩也暵熱氣也○鄭鍔曰<lb/>
　旱暵出於非常故不言祭祀而言事偶有是事則染<lb/>
　羽為鳯皇之形以舞焉不象鳯者鳯雄而皇雌所以<lb/>
　召隂而却陽也<hi>○易氏曰皇舞用於旱暵之事則有隂陽相濟之義</hi>○鄭康成<lb/>
　曰帗舞羽舞皇舞形制皆同○陸佃曰有山川阻固<lb/>
　然後可以保社稷有社稷然後可以有事於四方有<lb/>
　事干四方然後可以待變事此舞師之舞先後為序<lb/>
　也○賈氏曰按樂師六舞并有旄舞施於辟雍人舞<lb/>
<pb n="18a"/>
　施于宗廟此無此二者以卑者之子不得舞宗廟之<lb/>
　酎祭祀之舞亦不得用卑者之子樂師教國子故有<lb/>
　二者此教野人故無旄舞人舞○王氏詳說曰兵舞<lb/>
　用之山川矣司干云掌舞器而及於祭祀賓饗是不<lb/>
　止於山川也羽舞用之四方矣籥師云掌羽舞及於<lb/>
　賓客饗食是不止於四方也此鼓人亦云祭祀百物<lb/>
　之神鼔兵舞帗舞者亦所以見其用之不一也但此<lb/>
　見於地官以地事與民事為主故耳山川社稷四方<lb/>
<pb n="18b"/>
　地事也旱暵民事也<lb/>
凡野舞則皆教之<lb/>
　鄭康成曰野舞謂野人欲學舞者○易氏曰教之備<lb/>
　鄉遂之舞所以待國事○鄭鍔曰四十人學舞之外<lb/>
　有野人學舞者亦當教之以待闕人亦用之也<lb/>
凡小祭祀則不興舞<lb/>
　黄氏曰蜡祭百神與山川社稷四方有舞自餘坊庸<lb/>
　表畷之屬不舞旱而祭其神舞祭百辟卿士不舞州<lb/>
<pb n="19a"/>
　祭社舞黨祭禜族祭酺不舞故曰凡小祭祀不興舞<lb/>
　鄭曰王𤣥冕所祭非也王祭不使舞徒舞○易氏曰<lb/>
　鼔人於祭祀百物之神教兵舞帗舞此言不興舞者<lb/>
　謂其神雖在祀典而功不足以形容也<lb/>
牧人下士六人府一人史二人徒六十人<lb/>
　鄭康成曰牧人養牲於野田者詩曰爾牧來思何蓑<lb/>
　何笠或負其餱三十維物爾牲則具○賈氏曰牧人<lb/>
　掌牧六牲以共祭祀亦是地事故在此<lb/>
<pb n="19b"/>
掌牧六牲而阜蕃其物以共祭祀之牲牷<lb/>
　鄭康成曰六牲謂牛馬羊豕犬雞<hi>○黄氏曰牛人主牛則牧人惟牧馬</hi>
　<hi>羊豕犬雞五牲而已其曰六牲備言之耳</hi>○史氏曰祭祀之牲貴於牧養<lb/>
　阜蕃者不以瘠薄待神祇祖考聖人之孝心也○鄭<lb/>
　鍔曰非徒責以阜蕃又欲阜蕃其物蓋物者毛色之<lb/>
　稱校人職曰種馬一物戎馬一物無羊詩曰三十惟<lb/>
　物爾牲則具皆指毛色為物○鄭司農曰牷純也<hi>○愚</hi>
　<hi>按康成以牷為體完具若以下文用龎對牷司農之說是</hi>
<pb n="20a"/>
凡陽祀用騂牲毛之隂祀用黝牲毛之<lb/>
　史氏曰凡祀分隂陽者以天地則天陽而地隂以日<lb/>
　月則日陽而月隂以宗廟則昭陽而穆隂○易氏曰<lb/>
　騂者赤色之盛<hi>○劉氏曰周人尚赤故以騂為尊</hi>黝者黑色之微○<lb/>
　鄭鍔曰用騂豈徒色之赤哉必欲其毛純乎赤用黝豈<lb/>
　徒色之黒哉必欲其毛純乎黒牧人毛之然後五官<lb/>
　奉之是禮官之事亦牧人之事○陳氏曰大宗伯牲<lb/>
　幣各放其器之色則天以蒼不以騂地以黄不以黝<lb/>
<pb n="20b"/>
　蓋陽祀以騂為主不必皆騂隂祀以黝為主不必皆<lb/>
　黝牧人所言亦大率而已詩曰來方禋祀以其騂黒<lb/>
　則四方有用騂黒者孔子曰犂牛之子騂且角山川<lb/>
　其舍諸則山川有用騂者○鄭鍔曰祭祀用物必有<lb/>
　其由其一以禮神其一以祀神祀神之物從其類故<lb/>
　陽騂而隂黝禮神之物象其功故天蒼而地黄大宗<lb/>
　伯言其禮神者故以禮言牧人言其祀神者故以祀<lb/>
　言禮經之文本無牴牾也說者疑禮記祭法言燔柴<lb/>
<pb n="21a"/>
　於泰壇祭天瘞埋於泰折祭地其文則俱用騂犢又<lb/>
　與此用騂用黝之文不合余以為此乃為禮學者之<lb/>
　過經之文曰燔柴於泰壇祭天也瘞埋於泰折祭地<lb/>
　也其下乃云用騂犢埋少牢於泰昭祭時也康成失<lb/>
　其句讀以用騂犢之文連上讀之其說曰地隂祀用<lb/>
　黝牲與天俱用犢連言耳安有天地異位騂黝異色<lb/>
　而於經文只連言耶注疏之學此類多矣<hi>○方氏曰赤為陽之</hi>
　<hi>盛而蒼與青乃其類黑為隂之盛而黄與白乃其類若是則祀天之牲不必蒼亦從其類</hi>
<pb n="21b"/>
望祀各以其方之色牲毛之<lb/>
　鄭康成曰望祀五嶽四鎮四瀆○鄭鍔曰各倣其方<lb/>
　之色豈徒東青西白南赤北黒哉必欲其毛之純乎<lb/>
　青白赤黒也<lb/>
凡時祀之牲必用牷物<lb/>
　黄氏曰時祀之牲總結上陽祀隂祀望祀皆四時所<lb/>
　常祀山川四方百物包於其中矣此特見或騂或黝<lb/>
　或各以其方之色皆用純對下文外祭毁事用尨耳<lb/>
<pb n="22a"/>
　　易氏曰養牲為有素故必用牷物<lb/>
凡外祭毁事用尨可也<lb/>
　鄭康成曰外祭謂表貉及王行所過山川用事者<hi>○易</hi>
　<hi>氏曰按校人云凡將事於四海山川則飾黄駒何用尨之有攷之肆師與祝侯禳於畺及郊是畺郊外祭</hi>
　<hi>也侯禳毁事也豈與所過山川者例言</hi>毁謂疈辜侯禳毁除殃咎之屬<lb/>
　○杜氏曰尨謂雜色不純<lb/>
　鄭鍔曰四時常祀牲必用牷祀既有常則物可預備<lb/>
　外祭毁事牲或用尨事出非常則物或難得然牲以<lb/>
<pb n="22b"/>
　牷為貴用尨出於不得已故亦僅可而已<lb/>
凡祭祀共其犧牲以授充人繋之<lb/>
　鄭鍔曰上既謂之牷物此又謂之犧牲蓋牷全也犧<lb/>
　亦全也牷之為全者謂色之純犧之謂全者謂體之<lb/>
　具<hi>○鄭氏曰犧毛羽完具也周景王時賓起見雄雞白斷其尾曰雞憚其為犧</hi>犧體具矣<lb/>
　色或不純牷則體全而色亦全也四時常祀用牷則<lb/>
　不止於色之必純其體亦必全也凡祭祀之犧則體<lb/>
　具而毛或不純亦無害此其語所以不同○鄭康成<lb/>
<pb n="23a"/>
　曰授充人者當殊養之<hi>○易氏曰繋之充人潔之也所以致敬於神也</hi>
凡牲不繋者共奉之<lb/>
　鄭康成曰謂非時而祭祀者<hi>○賈氏曰若上文凡外祭毁事用尨可也</hi>
　王氏曰共奉之則非特共其牲又奉其事○史氏曰<lb/>
　非時之祀共奉之而已不暇繋於充人也<lb/>
牛人中士二人下士四人府二人史四人胥二十人徒<lb/>
二百人<lb/>
　鄭康成曰主牧公家之牛者詩云誰謂爾無牛九十<lb/>
<pb n="23b"/>
　其犉犉者九十其餘多矣○賈氏曰鄭引詩者證經<lb/>
　牛多故徒有二百人牧之也<lb/>
掌養國之公牛以待國之政令<lb/>
　鄭鍔曰周制有公家之牛有私家之牛祭祀以為犧<lb/>
　牲者公牛也車輦出於鄉遂之民者私牛也<hi>○黄氏曰此與</hi>
　<hi>九職之牧分授牧田以養國牛故言公牛以别於民</hi>○史氏曰祭祀之物牛曰<lb/>
　一元大武以六牲之中牛最大天地之牛角繭栗宗<lb/>
　廟之牛角握賓客之牛角尺則牛者無所不用○王<lb/>
<pb n="24a"/>
　昭禹曰六牲之奉屬於五官羊人犬人雞人止言共<lb/>
　以有牧人養之也牛人養之而又共之未成牲謂之<lb/>
　牛而牛人之所養不特以為牲故自享牛求牛牢禮<lb/>
　積膳膳羞之牛皆以牛言之○賈氏曰政令則諸侯<lb/>
　所須牛及牧人之事則供送之<hi>○史氏曰政令凡祭祀所用無所不掌也</hi>
凡祭祀共其享牛求牛以授職人而芻之<lb/>
　鄭康成曰享獻也獻神之牛謂所以祭者也<hi>○史氏曰享牛</hi>
　<hi>謂所合供者若牧人時祀之牲</hi>求終也終事之牛謂所以繹者也宗<lb/>
<pb n="24b"/>
　廟有繹者孝子求神非一處○鄭鍔曰求索也記曰<lb/>
　直祭祝於主索祭祝於祊不知神之所在於彼乎於<lb/>
　此乎或諸逺人乎是故祭之明日則索祭之亦謂之<lb/>
　繹祭祭亦用牲則求牛為索祭之牛明矣<hi>○劉氏小傳曰享牛</hi>
　<hi>者享神之牛凡求讀如逑逑配也配神者之牛以郊禮言之享牛所謂帝牛求牛所謂稷牛周書召誥用</hi>
　<hi>牲于郊牛二○史氏曰求牛謂非時而須若牧人外祭毁事之尨是矣○黄氏曰求牛亦芻之備非時之</hi>
　<hi>須耶牧人所謂凡牲不繋者</hi>○鄭節卿曰牛有卜而後用者有用<lb/>
　而不必卜者享牛卜而後用求牛用而不卜○黄氏<lb/>
<pb n="25a"/>
　曰職如字不必改充人司門各共其職牧人備言之<lb/>
　矣此省文耳<hi>○鄭康成曰職讀為樴樴謂之杙可以繫牛樴人謂牧人充人○賈氏曰充人</hi>
　<hi>置樴入地之時樴樴然作聲故以聲名其官凡牲堪祭者則牛人選入牧人臨祭之前牧人乃授充人乃</hi>
　<hi>繫養之今若即以樴人為充人則隔牧人故連牧人言之</hi>
　鄭康成曰芻牲之芻牛人擇於公牛之中而以授養<lb/>
　之<lb/>
凡賓客之事共其牢禮積膳之牛<lb/>
　鄭康成曰牢禮飱饔也積所以給賓客之用若司儀<lb/>
<pb n="25b"/>
　職曰主國五積膳所以間禮賓客若掌客云殷膳大<lb/>
　牢○史氏曰既以生饋之又以熟進之<lb/>
饗食賓射共其膳羞之牛<lb/>
　史氏曰饗食賓射講禮之時用也○賈氏曰饗者烹<lb/>
　大牢以飲賓獻依命數食者亦烹大牢以食食禮九<lb/>
　舉七舉五舉亦依命數無酒獻酬耳皆在於廟以速<lb/>
　賓射者謂大射及與賓客射於朝天子諸侯射先行<lb/>
　燕禮皆有殽俎故有牛也膳羞之牛謂獻賓時宰夫<lb/>
<pb n="26a"/>
　所進俎是也○王氏詳說曰既曰積膳之牛又曰膳<lb/>
　羞之牛積膳謂共賓也膳羞謂獻賓也○鄭康成曰<lb/>
　羞進也所進賓之膳燕禮小臣請執幂者與膳羞者<lb/>
　至獻賓而膳宰設折俎王之膳羞亦猶此<lb/>
軍事共其犒牛<lb/>
　鄭司農曰犒師之牛<hi>○項氏曰若鄭商以牛十二犒秦師</hi>
喪事共其奠牛<lb/>
　鄭康成曰謂殷奠遣奠也喪所薦饋曰奠○賈氏曰<lb/>
<pb n="26b"/>
　喪中自未葬巳前無尸飲食直奠停置於神前故謂<lb/>
　之奠朝夕之奠無尊卑皆脯醢酒而已無牲體殷大<lb/>
　也唯小斂大斂朔月月半薦新祖奠及遣奠時有牲<lb/>
　體大遣奠亦有馬牲<lb/>
凡㑹同軍旅行役共其兵車之牛與其牽徬以載公任<lb/>
器<lb/>
　黄氏曰兵車輦也○王昭禹曰先王之時軍旅之賦<lb/>
　取具於民矣此凡㑹同軍旅行役共其兵車之牛則<lb/>
<pb n="27a"/>
　公牛也馬牛車輦取具於民者乃私牛也○鄭康成<lb/>
　曰牽徬在轅外輓牛也人御之居其前曰牽居其徬<lb/>
　曰徬任猶用也<hi>○史氏曰牽徬載任引重致逺之時用也</hi>○黄氏曰載公<lb/>
　任器則私任器出於民<lb/>
凡祭祀共其牛牲之互與其盆簝<hi>音老</hi>以待事<lb/>
　鄭司農曰互謂楅衡之屬<hi>○鄭氏曰互若今屠家縣肉格○賈氏曰始殺解體</hi>
　<hi>未薦之時縣於互</hi>盆簝皆器名盆所以盛血簝受肉籠也○<lb/>
　易氏曰以待事則或剥或亨或肆或將皆待之為有<lb/>
<pb n="27b"/>
　素<lb/>
　史氏曰觀周官牛人所共非祭祀則賓客燕享軍旅<lb/>
　初非為食用禮曰天子無故不殺牛大夫無故不殺<lb/>
　羊士無故不殺犬豕所謂故其祭祀之時歟<lb/>
充人下士二人史二人胥四人徒四十人<lb/>
　鄭康成曰充猶肥也養繋牲而肥之○劉執中曰牧<lb/>
　人雖掌六牲猶牧之草野以適其性乃克阜蕃然未<lb/>
　之芻也迨將用以為牲而繫之於充人<lb/>
<pb n="28a"/>
掌繋祭祀之牲牷祀五帝則繋於牢芻之三月享先王<lb/>
亦如之<lb/>
　鄭康成曰牢閑也必有閑者防禽獸觸齧○史氏曰<lb/>
　繋於牢者充人所躬親也○易氏曰充人受牛人牧<lb/>
　人所授者而繋之也<lb/>
　鄭康成曰養牛羊曰芻三月一時節氣成○王昭禹<lb/>
　曰記曰三月繋又曰帝牲必在滌三月傳曰芻豢逺<lb/>
　不過三月近不過旬浹在三耳繋於牢之時也<lb/>
<pb n="28b"/>
凡散祭祀之牲繋於國門使養之<lb/>
　鄭康成曰散祭祀謂司中司命山川之屬○王昭禹<lb/>
　曰五帝之祀先王之享宗廟人鬼之大者謂之正祭<lb/>
　祀則非是謂之散祭祀宜矣猶舞非正舞則謂之散<lb/>
　舞車非正車則謂之散車○鄭康成曰國門謂城門<lb/>
　司門之官○鄭司農曰使守門者養之○王氏詳說<lb/>
　曰詩曰爾牧來思以薪以蒸是以牧人兼薪芻之事<lb/>
　也此繋於國門使養之且使守門之人而兼牧人之<lb/>
<pb n="29a"/>
　事此所以見隆古盛時之無閒事也且莫閒於牧人<lb/>
　尤莫閒於守門之人以其閒而復役以他事而不以<lb/>
　侵官離局為嫌者意有在矣<lb/>
展牲則告牷<lb/>
　王昭禹曰展察視之也告牷告其色之純也肆師言<lb/>
　祭祀展犧牲則展牲者肆師也充人則告牷而已<lb/>
碩牲則贊<lb/>
　王昭禹曰碩大也所以告其體之充若左傳奉牲以<lb/>
<pb n="29b"/>
　告曰博碩肥腯是已蓋君牽牲封人告碩而充人則<lb/>
　賛之饋食之禮宗人視牲告充則碩牲為賛封人明<lb/>
　矣<lb/>
　王氏詳說曰祭義云古者天子諸侯必有養獸之官<lb/>
　及嵗時齋戒沐浴而躬朝之祭祀犧牲於是乎取之<lb/>
　欽之至也君召牛納而視之則有視牲之禮矣擇其<lb/>
　毛而卜之則有卜牲之禮矣吉然後養之則有養牲<lb/>
　之禮矣皮弁素積朔月月半君巡牲則有巡牲之禮<lb/>
<pb n="30a"/>
　矣至於夕牲展牲牽牲射牲割牲無非禮之所寓賛<lb/>
　牲者太宰毛牲者宗伯奉牲者五官之長賛射牲者<lb/>
　射人歌舞牲者封人何特於充人而疑之知此則知<lb/>
　祭禮之重矣<lb/>
　<lb/>
　<lb/>
　<lb/>
　<lb/>
<pb n="30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周禮訂義卷二十<lb/>
</p>
<p>
</p>
  </div>
</body>
</text>
</TEI>
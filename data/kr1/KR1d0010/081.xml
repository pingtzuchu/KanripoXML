<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
周禮訂義後序<lb/>
東巖王君次㸃彚周禮數十家説衷以已見為訂義若<lb/>
干卷真文忠公既序之矣又拳拳俾予贅卷後辭十數<lb/>
不獲将行束擔弛日以竢予文遂勉為之言周禮一書<lb/>
先儒疑信相半横渠氏最尊敬之五峰氏最擯抑之二<lb/>
説交馳學者幽冥而罔知所從甞平心思之周禮真周<lb/>
公書漢志所謂周官六篇是也獨不幸有三可憾在成<lb/>
周未能為成書在後世不得為全書此予每深致其惋<lb/>
<pb n="1b"/>
惜嗟嘆之意何以的知為周公書是書之首曰惟王建<lb/>
國辨方正位體國經野設官分職以為民極此言宅洛<lb/>
建官之㫖司徒職曰日至之景尺有五寸謂之地中乃<lb/>
建王國大宰職曰掌建邦之六典以佐王治邦國此演<lb/>
而伸其㫖也洛天下之中地六官太平之盛典以中地<lb/>
行盛典此周公佐成王宅洛之本心周書召誥曰旦曰<lb/>
其作大邑其自時中乂洛誥亦曰其自時中乂萬邦咸<lb/>
休此周公之心也又書周官載六卿自冡宰至司空雖<lb/>
<pb n="2a"/>
不條陳設屬亦曰六卿分職各率其屬大㫖與六典合<lb/>
所以的知為周公書然向使周公得輔成王於洛邑推<lb/>
行其六典事制曲防之間文理密察之際必猶有所改<lb/>
定庶幾為成書以詔後世惜也洛宅未及遷六典有書<lb/>
未嘗行可憾一也仲尼慕周公者也從周之歎發於閒<lb/>
居使得遂其為東周之志六典必見於推行討論潤色<lb/>
益至於大成備周公之未備者不在仲尼乎横渠氏謂<lb/>
仲尼繼周損益可知是也惜明王不興天下莫能宗之<lb/>
<pb n="2b"/>
不復夢周之歎方形而天復不憖遺矣可憾二也秦火<lb/>
後經籍多殘失禮書為甚漢武帝時河間獻王始得周<lb/>
官於民間比詩書最晚出故武帝詔有禮壊之歎顔師<lb/>
古謂亡其冬官補以考工記有所亡有所補非全書也<lb/>
此伊川氏所謂禮經多出於掇拾煨燼之餘安得句為<lb/>
之解是也可憾三也有是三可憾則是書之存於天下<lb/>
後世固足以見周公為萬世開太平之大㫖然前之既<lb/>
未為成書後之又不得為全書則不能不使萬世而下<lb/>
<pb n="3a"/>
抱不得見周公經制大成之深恨先儒乃盡歸咎於劉<lb/>
歆以為勦入私説迎合賊莽不亦甚乎次㸃研精覃思<lb/>
十餘年而訂義成顯幽闡㣲商是確非其有發先儒所<lb/>
未發者多矣至其釋周公将整齊六典以為宅洛計不<lb/>
幸殁而成王不果遷規摹不獲究冬官未嘗亡錯見於<lb/>
五官中諸儒不能辨而補以考工記則尤有見於是書<lb/>
本末之端的故子特表出之嘉熙丁酉夏中伏日古汴<lb/>
趙汝騰茂實序于卷末<lb/>
<pb n="3b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周禮訂義後序<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周禮訂義卷六</head>
    <p>
<pb n="1a"/>
欽定四庫全書<lb/>
　周禮訂義卷六　　　　　宋　王與之　撰<lb/>
膳夫上士二人中士四人下士八人府二人史四人胥<lb/>
十有二人徒百有二十人<lb/>
　鄭康成曰膳之言善也今時美物曰珍膳夫食官之<lb/>
　長也<hi>○賈氏曰謂與下庖人内外饔亨人等為長也自膳夫至腊人皆供王膳羞飲食饌具之事故</hi>
　<hi>次宫室也</hi>○王氏詳說曰膳人得人則如屠蒯非人則如<lb/>
　仲允此膳夫所以次於宫伯也○禮庫曰宫正宫伯<lb/>
<pb n="1b"/>
　之下即以膳夫掌飲食之官繋之古人之意深矣緣<lb/>
　此事甚繋利害非惟是養人主氣體專是正君之心<lb/>
　防君之欲記曰飲食男女人之大慾存焉此既是人<lb/>
　慾須防閑撙節可也使飲食之共皆得其正君心安<lb/>
　有不正乎若下之所共必以其正人主雖欲小肆其<lb/>
　欲亦不可得若更無常制而供之者惟求以投其欲<lb/>
　好則縱欲不已如唐時貢荔枝置遞鋪至死者相屬<lb/>
　於道豈不大為民害若周官所供各有定制又且一<lb/>
<pb n="2a"/>
　一關涉冢宰冢宰既得其人則飲食之官安得非正<lb/>
　人誰敢以四方珍味私投人主之欲古者格君心皆<lb/>
　在此處<lb/>
掌王之食<hi>音似</hi>飲膳羞以養王及后世子<lb/>
　鄭康成曰食飯也飲酒漿也膳牲肉也羞有滋味者<lb/>
　凡養之具大略有四<hi>○賈氏曰此皆下之所載矣仍有珍醬不言者小者略也</hi>○<lb/>
　賈氏曰云以養王及后世子舉尊者而言其實羣臣<lb/>
　及三夫人以下亦養之也○陳君舉曰自膳夫供膳<lb/>
<pb n="2b"/>
　酒正供酒司服供服皆以后世子與王同之此三代<lb/>
　之良法王者以天下為家豈容一家自為分異王后<lb/>
　君之體也世子君之别也故天子曰國君后曰小君<lb/>
　世子曰儲君秦漢以後侈心太過乃以少府自主天<lb/>
　子之食大長秋主椒房之食家令主太子之食如是<lb/>
　則不免有私妄用而后世子各得以自侈矣<lb/>
凡王之饋食用六穀膳用六牲飲用六清羞用百有二<lb/>
十品珍用八物醬用百有二十罋<lb/>
<pb n="3a"/>
　鄭康成曰進物於尊曰饋此饋之盛者王舉之饌也<lb/>
　○史氏曰饋者儲之一嵗之間隨所欲食而進之非<lb/>
　謂一日之奉而咸備諸物也周公載之若此之富者<lb/>
　以饋非常御之物儲之未用之時有時而或進之<lb/>
　鄭司農曰六榖稌黍稷粱麥苽苽彫胡也<hi>○賈氏曰此據食醫</hi>
　○鄭康成曰六牲馬牛羊豕犬雞<hi>○賈氏曰此據爾雅</hi>○鄭司<lb/>
　農曰六清水漿醴䣼醫酏<hi>○賈氏曰此據漿人文也</hi>○鄭康成曰<lb/>
　羞出於牲及禽獸以備滋味謂之庻羞<hi>○賈氏曰公食大夫禮下</hi>
<pb n="3b"/>
　<hi>大夫有膷臐膮此出於牲者也上大夫加以雉兔鶉鴽此出於禽獸者也○王氏詳説曰國君庻羞内則</hi>
　<hi>所載者三十一物自牛脩鹿脯至於楂棃薑桂是巳鄭氏謂此三十一物皆人君燕食所加庻羞也謂天</hi>
　<hi>子所用百二十品作記者不能次録耳此所以有其數而未聞其物也</hi>
　鄭康成曰珍謂淳熬淳母炮豚炮牂擣珍漬熬肝膋<lb/>
　<hi>○賈氏曰八珍並見内則又有糝與餰及羞豆之實非珍故不取</hi>醬謂醯醢也王舉<lb/>
　則醢人共醢六十罋以五韲七醢七菹三臡實之醢<lb/>
　人共韲菹醢物六十罋<lb/>
　陳君舉曰王者君臨四海九夷八蠻畢獻方物以供<lb/>
<pb n="4a"/>
　服食器用所謂食用六榖至醬用百二十罋者立其<lb/>
　常制無使此心之或過也不如是則墨子菲薄之説<lb/>
　行天子身衣弋綈而富民牆屋被文繡矣反是則肆<lb/>
　其嗜欲酒池肉林以困苦天下此皆禮分不明故也<lb/>
王日一舉鼎十有二物皆有俎<lb/>
　鄭康成曰殺牲盛饌曰舉王日一舉以朝食也<hi>○賈氏曰</hi>
　<hi>一日食有三時同食一舉案玉藻云皮弁以日視朝朝遂以食日中而餕餕者餕朝之餘也則遂以食之謂</hi>
　<hi>之食則知先朝食次乃日中而餕也十薛氏曰玉藻云天子日食少牢朔月大牢案此鼎  有二牢鼎既</hi>
<pb n="4b"/>
　<hi>有牛羊之𩔖陪鼎又有牛臛羊臛之𩔖何謂日用少牢而朔月大牢乎楚語曰天子舉以大牢則知日舉</hi>
　<hi>亦大牢</hi>
　鄭康成曰鼎十有二牢鼎九陪鼎三也<hi>○賈氏曰案聘禮致饔餼</hi>
　<hi>註云飪一牢鼎十有二是也牢鼎九設於西階前牛羊豕魚腊腸胃同鼎膚鮮魚鮮腊云陪鼎三者當内</hi>
　<hi>兼膷臐膮並陪牛羊豕鼎後是也○王氏詳說曰膷為牛臛臐為羊臛膮為豕臛此陪鼎三也</hi>
　鄭鍔曰其舉也則用鼎十有二其食也取鼎之物而<lb/>
　載於爼每鼎之物皆有爼則爼亦十二說者謂鼎爼<lb/>
　竒籩豆耦鼎爼以盛牲體牲動物屬陽其數宜竒今<lb/>
<pb n="5a"/>
　用十有二何也攷於禮家之數牛一羊二豕三魚四<lb/>
　腊五腸胃六膚七鮮魚八鮮腊九所謂正鼎九也又<lb/>
　有膷一臐二膮三所謂陪鼎三也或九或三其數皆<lb/>
　竒合之以為十二者示人君之尊冝法天之大數也<lb/>
　觀衣之十二章門之十二重馬之十二閑冕之十二<lb/>
　旒則鼎爼之竒而以十二為言可知也<lb/>
　鄭康成曰物謂牢鼎之實亦九爼<hi>○賈氏曰言實即牛羊豕之𩔖陪鼎</hi>
　<hi>三膷臐膮者庻羞在於豆唯牢鼎之物各在爼故云亦九爼也○陸氏曰爼始於禹而後世用之於吉凶</hi>
<pb n="5b"/>
　<hi>者文質於是乎異矣特牲三爼又有胙爼非正爼王日舉鼎十有二内三陪鼎非正鼎</hi>
以樂侑食<lb/>
　鄭康成曰侑勸也<hi>○賈氏曰上言王日一舉此云以樂侑食即王制云天子食日舉以</hi>
　<hi>樂論語曰亞飯三飯四飯鄭云皆舉食之樂彼諸侯禮尚有舉食之樂明天子日食有舉食之樂可知</hi>
　薛氏曰飯必告飽而告飽必有侑禮有拜以致其敬<lb/>
　有辭以導其動有樂以防其心凡人皆有侑食之禮<lb/>
　也况王者之日舉乎然以論語考之每飯異樂每樂<lb/>
　異工若大食三侑皆令奏鐘鼔此終食之侑而樂工<lb/>
<pb n="6a"/>
　皆備也此則每舉之侑一工而已又無鐘鼓<lb/>
膳夫授祭品嘗食王乃食<lb/>
　賈氏曰凡祭皆祭先造食者王將食必祭先膳夫授<lb/>
　之○程氏曰古者飲食糓必思始耕者先王無徳不<lb/>
　報如此○王氏曰授王以所祭之物也○鄭康成曰<lb/>
　祭謂刌肺脊也<hi>○賈氏曰祭肺有二種一者名為舉肺亦名離肺此為食而有二者名為</hi>
　<hi>祭肺亦名為刌肺此為祭而有舉肺則離而不絶祭肺則絶之今此膳夫授祭為食而授即舉肺也</hi>
　王氏詳說曰古者食必有祭明堂位云有虞氏祭首<lb/>
<pb n="6b"/>
　夏后氏祭心商祭肝周祭肺此四代之所尚也月令<lb/>
　云春祭先脾夏祭先肺季夏祭先心秋祭先肝冬祭<lb/>
　先腎此四時之所尚也膳夫授祭本以此然曲禮云<lb/>
　殽之序徧祭之者謂無所不祭但周人以祭肺為主<lb/>
　鄭康成曰品者每物皆嘗之道尊者也○王氏曰品<lb/>
　嘗者養至尊當謹故也所防者微矣<lb/>
卒食以樂徹于造<lb/>
　賈氏曰卒終也天子食終作樂以徹器○鄭康成曰<lb/>
<pb n="7a"/>
　造作也<hi>○賈氏曰謂造食之處即厨是也○王氏曰造致也致食於是然後進而御王及其卒也</hi>
　<hi>徹于所致而置焉是謂徹于造防王氏詳說曰文王之為世子命膳宰曰未有原蓋  其復進也必徹于</hi>
　<hi>造食之所亦防其復進耳</hi>
　王昭禹曰王之食必侑以樂及其卒食又徹以樂則<lb/>
　其所養固有道矣如是則無適而不和推而致之大<lb/>
　足以位天地微足以育萬物豈特資一人之養哉<lb/>
王齊日三舉<lb/>
　賈氏曰謂散齋致齋齋必變食故加牲體至三大牢<lb/>
<pb n="7b"/>
　○鄭節卿曰王日一舉一大牢也朔日加食一等則<lb/>
　二大牢也齋之日三舉則三大牢也蓋朔之聽政勞<lb/>
　於常日於是而有加於常食祭祀將以致精明之徳<lb/>
　自强於禮而交於鬼神不可以不備其養於是而又<lb/>
　有加於朔食所任愈重所治愈大則所養愈加厚<hi>○史</hi>
　<hi>氏曰當不飲酒不茹葷之時懼其食力之不足則不能勝祭事故三舉以助之非謂盛殺而供也</hi>
大䘮則不舉大荒則不舉大札<hi>側八反</hi>則不舉天地有烖<lb/>
<hi>音災</hi>則不舉邦有大故則不舉<lb/>
<pb n="8a"/>
　鄭康成曰大荒凶年大札疫癘天烖日月晦蝕地烖<lb/>
　崩動大故寇戎之事<hi>○鄭司農曰大故刑殺也春秋傳曰司冦行戮君為之不舉</hi>
　○李氏曰荒札烖皆不舉然則非直於外事殺禮若<lb/>
　王膳亦為之貶也曲禮曰嵗凶年穀不登君膳食不<lb/>
　祭肺馬不食穀大夫不食粱士飲酒不樂皆自貶損<lb/>
　憂民之道也如此天不為之順人不為之悅用度不<lb/>
　足海内不寧未之聞也<lb/>
王燕食則奉膳贊祭<lb/>
<pb n="8b"/>
　賈氏曰上文王日一舉鄭以為朝食燕食謂日中及<lb/>
　夕也○王昭禹曰非若朝舉於禮為盛故有燕閒之<lb/>
　意如燕居燕朝同○王氏詳說曰燕食謂三飯四飯<lb/>
　耳鄭氏以為奉朝之餘膳所祭牢肉也王氏謂餕餘<lb/>
　不祭王之所膳有魚人辨物以共王膳掌畜又掌膳<lb/>
　獻之鳥祭其魚鳥歟然王氏之說得矣鄭氏亦未可<lb/>
　非也玉藻曰皮弁以日視朝遂以食日中而餕奏而<lb/>
　食此謂天子之燕食也又云朝服以食特牲三爼祭<lb/>
<pb n="9a"/>
　肺夕深衣祭牢肉此謂諸侯之燕食也天子言餕諸<lb/>
　侯言祭天子言日中諸侯言夕互文見義耳蓋殽之<lb/>
　序徧祭之朝食祭肺則牢食亦未及祭也豈得為餘<lb/>
　物乎<hi>○愚案鄭氏為祭之餘膳者非謂王食之餘蓋一舉分為三朝食其一則日中及夕又各祭其</hi>
　<hi>一矣</hi>
　薛氏曰王舉則授而弗贊燕食則授而贊之者以舉<lb/>
　為禮之盛王當自致焉燕食則其祭不如舉之盛故<lb/>
　膳夫授而贊之<hi>○方氏曲禮解曰朝食以牛羊為主燕食以魚鳥為主</hi>
<pb n="9b"/>
凡王祭祀賔客食則徹王之胙爼<lb/>
　賈氏曰祭祀謂祭宗廟胙爼謂若特牲少牢主人受<lb/>
　尸酢尸東西面設主人爼於席前王受尸酢禮亦當<lb/>
　然賔客食謂王與賔客禮食於廟賔在户牖之間王<lb/>
　在阼階上各有饌皆設爼故亦有胙爼也○鄭鍔曰<lb/>
　王當祭祀以祭之胙肉置之於爼則名曰胙爼與賔<lb/>
　客禮食則主人飲食之俎亦曰胙俎是俎最尊不可<lb/>
　褻膳夫親徹之不敢使其屬也<lb/>
<pb n="10a"/>
凡王之稍事設薦脯醢<lb/>
　賈氏曰按下經燕飲酒謂大事與臣飲酒則此云王<lb/>
　之稍事是小事而飲酒也故空設薦脯醢若大飲與<lb/>
　食則有牲體矣○王昭禹曰脯醢共於腊人醢人膳<lb/>
　夫則設薦之而已<lb/>
王燕飲酒則為獻主<lb/>
　鄭司農曰主人當獻賔則膳夫代王為主君不敵臣<lb/>
　也燕義曰使宰夫為獻主臣莫敢與君亢禮<hi>○崔氏曰凡王</hi>
<pb n="10b"/>
　<hi>燕諸侯皆於路寢使膳夫為主人王不為主以燕禮輕故君不酌也故為獻主</hi>○楊氏曰說<lb/>
　者謂君臣之義不可以燕廢也不然禮受爵於君前<lb/>
　則降而再拜燕所以待羣臣嘉賔也而使之有升降<lb/>
　拜揖之勞是以犬馬畜之矣故以膳夫為獻主而王<lb/>
　不自獻酬焉是孟子所謂養君子之道而廩人繼粟<lb/>
　庖人繼肉之義也○陳藴之曰龜山之說固善然崔<lb/>
　氏蓋本注䟽而有燕義為證矣二意當兼用以今世<lb/>
　論之凡尊長之待卑㓜也正席之後或命子弟為主<lb/>
<pb n="11a"/>
　所以伸其歡然卑不瀆尊之意固存乎中矣<lb/>
　王昭禹曰王之於羣臣其禮有饗有燕饗以訓恭儉<lb/>
　則以禮為尚燕以示慈恵則以恩為尚設於寢所以<lb/>
　示私也服用朝所以示禮也酒行無筭所以親之也<lb/>
　登歌鹿鳴所以樂之也間歌魚麗所以備物也王之<lb/>
　於燕所以將其厚意者如此羣臣嘉賔胡為而不盡<lb/>
　其心哉<lb/>
掌后及世子之膳羞凡肉脩之頒賜皆掌之<lb/>
<pb n="11b"/>
　鄭康成曰亦主其饌之數耳<hi>○王氏詳説曰王之饋膳夫所進也世子之饋</hi>
　<hi>膳夫特掌之而已饋而進之者内饔也内饔共王后及世子之膳羞</hi>
　鄭司農曰脩脯也○賈氏曰謂王以肉及脩脯頒賜<lb/>
　羣臣則膳夫掌之加薑桂鍜治之曰脩無薑桂以鹽<lb/>
　乾之曰脯散文言之則脩脯通也<lb/>
凡祭祀之致福者受而膳之以摯見者亦如之<lb/>
　鄭康成曰致福謂諸臣祭祀進其餘肉歸胙于王<hi>○王</hi>
　<hi>氏詳説曰少儀曰為人祭曰致福為巳祭而致於君子曰膳其於太牢則以牛左肩九箇少牢則以羊左</hi>
<pb n="12a"/>
　<hi>肩七箇犆豕則以豕左肩五箇○賈氏曰左傳祭有受脤歸脤受脤謂君祭以肉賜大夫也歸脤謂大夫</hi>
　<hi>祭歸肉於公也諸侯之臣有歸脤於君而王之臣亦然</hi>○薛氏曰諸臣如都宗<lb/>
　人凡都祭祀致福于國家宗人凡祭祀致福然後祭<lb/>
　僕於凡祭祀致福者展而受之然則膳夫之所謂受<lb/>
　而膳之者受之於祭僕而膳之於王也<lb/>
　鄭司農曰以羔雁雉為贄見者亦受以給王膳○薛<lb/>
　氏曰司士曰掌擯士者膳其摯蓋擯見之時卿執羔<lb/>
　大夫執雁士執雉然後司士於此而膳其摯後鄭謂<lb/>
<pb n="12b"/>
　膳者入於王之膳人然則膳人之所受者受之司士<lb/>
　也<lb/>
嵗終則會惟王及后世子之膳不會<lb/>
　鄭康成曰不會計多少優尊者○王氏詳說曰王天<lb/>
　下之父后天下之母世子天下之本膳夫於王及后<lb/>
　世子之膳不會庖人於王及后之膳禽不會而不及<lb/>
　世子是世子之膳禽則㑹矣曰膳常禮也膳禽非常<lb/>
　禮也不會者所以重其為天下之本也會者所以正<lb/>
<pb n="13a"/>
　其繼天下之本也又所以杜其窮奢極侈之心也酒<lb/>
　正曰惟王及后之飲酒不會是世子之飲則會外府<lb/>
　曰惟王及后之服不會是世子之服則會會其禽則<lb/>
　無禽荒之失會其酒則無酒荒之失會其服則無好<lb/>
　潔衣服之失此所以見周公之待世子也○楊氏曰<lb/>
　有司不得拘制天子固矣然而九式之職冢宰任之<lb/>
　有司雖不會冢宰得以九式論於王矣故王后不會<lb/>
　非蕩然無以禁止之也制之有冢宰而非有司之法<lb/>
<pb n="13b"/>
　故也<hi>○吕氏曰大宰以九式均節財用凡羞服幣帛匪頒好用皆在焉而其屬所掌王之膳禽酒服</hi>
　<hi>裘皮皆不會制其大而濶其細此所以能均節財用</hi>
庖人中士四人下士八人府二人史四人賈八人胥四<lb/>
人徒四十人<lb/>
　鄭康成曰庖之言苞也裹肉曰苞苴<hi>○賈氏曰庖猶今之厨</hi>
　宫正疏曰諸稱人者若輪人車人之𩔖即冬官鄭云<lb/>
　以其事名官也○鄭康成曰賈主市買知物賈<lb/>
掌共<hi>音恭</hi>六畜<hi>笴又反</hi>六獸六禽辨其名物<lb/>
<pb n="14a"/>
　鄭康成曰六畜六牲也始養之曰畜將用之曰牲春<lb/>
　秋傳曰卜日曰牲○鄭司農曰六獸麋鹿熊麕野豕<lb/>
　兔<hi>○鄭康成曰獸人冬獻狼夏獻麋又内則無熊則六獸當有狼而熊不屬○王氏詳説曰左傳雖有</hi>
　<hi>熊踏孟子雖有熊掌要知非禮物所用</hi>六禽雁鶉鷃雉鳩鴿○賈氏曰<lb/>
　六畜者馬牛羊豕犬雞<hi>○又見膳夫</hi>夏官校人羊人地官<lb/>
　牛人春官雞人秋官犬人冬官豕人總送六畜與庖<lb/>
　人六獸六禽即獸人送之庖人得此共與膳夫内外<lb/>
　饔故云掌共辨其名物者謂禽獸等皆有名號物色<lb/>
<pb n="14b"/>
　故辨之<hi>○劉執中曰辨其名物者物雖可食不辨其毒則能害人内則曰不食雛鼈狼去腸狗去</hi>
　<hi>腎狸去正脊兔去尻狐去首豚去腦魚去乙鼈去醜又曰雛尾不盈握弗食舒雁翠鵠鴞胖舒鳬翠雞肝</hi>
　<hi>雁腎鴇奥鹿胃皆食之而不利于人所當辨者</hi>○史氏曰此所謂常珍也若<lb/>
　異饌則不可以為常而嗜之必有以口腹累四方萬<lb/>
　里之逺者矣<lb/>
凡其死生鱻<hi>悉然反</hi>薧<hi>苦老反</hi>之物以共王之膳與其薦羞<lb/>
之物及后世子之膳羞<lb/>
　鄭康成曰凡計數之○鄭司農曰鱻生肉薧乾肉<hi>○劉</hi>
<pb n="15a"/>
　<hi>執中曰死謂不可以生致者生謂不可以死致者鱻謂不可以薧薦者薧謂不可以鮮致者</hi>
　史氏曰膳常食也羞庻品也羞出於牲非常御之物<lb/>
　時乎進之耳<hi>○鄭康成曰薦亦進也備品物曰薦致滋味乃為羞王言薦者味以不褻為尊</hi>
　<hi>○愚按薦羞巳見宰夫</hi>○王昭禹曰膳夫凡王之稍事設薦脯<lb/>
　醢則薦所共設薄矣庖人共后世子膳羞而不共薦<lb/>
　者蓋薦則自后世子之官屬共之<lb/>
共祭祀之好羞<lb/>
　鄭康成曰謂四時所為膳食若荆州䱹魚青州蟹胥<lb/>
<pb n="15b"/>
　雖非常物進之孝也<hi>○鄭鍔曰祭之日思其飲食思其所嗜乃孝子事死如事生之</hi>
　<hi>志也昔屈到嗜芰死而其子羞芰君子皆以為非安石乃以共好羞為昭先人之好僻殊不知魯之祭非</hi>
　<hi>禮經之正區區求四方之物以為美故孔子正之耳非所謂先王之好者也</hi>
共䘮紀之庻羞賔客之禽獻<lb/>
　鄭康成曰䘮紀䘮事之祭謂虞祔<hi>○賈氏曰凡䘮未葬以前朝夕奠大</hi>
　<hi>奠皆無薦羞之法今言䘮紀庻羞故知謂虞祔也</hi>禽獻獻於賔客<hi>○賈氏曰謂若掌客</hi>
　<hi>上公乘禽日九十雙侯伯七十雙子男五十雙之𩔖</hi>
　史氏曰禽獻雖出於掌客庖人則授其法而視其出<lb/>
<pb n="16a"/>
　入獻者亨而進之也<lb/>
凡令禽獻以灋授之其出入亦如之<lb/>
　鄭康成曰令令獸人也禽獸不可久處賔客至將獻<lb/>
　之庖人乃令獸人取之○王氏曰掌客聘禮此禽獻<lb/>
　之法也令禽獸則以此法授之使知其所獻之物與<lb/>
　其數○鄭康成曰出入謂及其來致禽亦以此書校<lb/>
　數之至于獻賔客又以此書付使者展而行之<hi>○賈氏曰</hi>
　<hi>展者視也行去也謂將向客館之時省視禽牲然後去也庖人既以數授獸人俾依數以禽入庖人是入</hi>
<pb n="16b"/>
　<hi>也庖人得此禽則依數付使者送向館是出也</hi>○鄭鍔曰賔客乘禽之禮當<lb/>
　如其命之數因其舊法存焉令獸人取必以舊法授<lb/>
　之則用各有數而無失禮之愆矣其來共也以所授<lb/>
　之法而入之其將用也以所授之法而出之吏雖欲<lb/>
　為姦胡可得哉<lb/>
凡用禽獻春行羔豚膳膏香夏行腒<hi>其居反</hi>鱐<hi>所留反</hi>膳膏<lb/>
臊<hi>素刀反</hi>秋行犢麛膳膏腥冬行鱻羽膳膏羶<hi>書然反</hi>
　鄭康成曰用禽獻謂煎和之以獻王○史氏曰羔稚<lb/>
<pb n="17a"/>
　羊豚稚豕也方春草生羔豚美故用之腒乾雉也鱐<lb/>
　乾魚也方夏暑盛物易腐故用之用犢麛於秋秋時<lb/>
　草物實犢麛食之而肥也用鱻羽於冬冬時陽氣伏<lb/>
　魚潛雁定而肥也飲食之滋春膳牛脂曰膏香夏膳<lb/>
　犬脂曰膏臊秋膳雞脂曰膏腥冬膳羊脂曰膏羶各<lb/>
　以其物之所便而調和之也夫膳食唯其所嗜而已<lb/>
　必案四時而共之者一則避其物時之孕育一則辨<lb/>
　其物性之所宜以是為膳則養王之形體者至矣<hi>○程</hi>
<pb n="17b"/>
　<hi>氏曰羔豚羊豕之小者方春品物小故以小而美者為宜腒鱐雉魚之乾者方夏時餒敗故以乾者為冝</hi>
　<hi>犢麛至秋則物成而可嘗之時雖犢麛皆得以嘗之矣鮮羽至冬則物衆可進之時雖飛與潛者皆得以</hi>
　<hi>進之矣然此固足以為時之冝茍在臓有所不勝食之亦不足以為善也故又膳膏薌膳膏臊膳膏腥膳</hi>
　<hi>膏羶焉無非主五行之氣而以養其形也○王氏詳說曰月令所食唯時令也庖人所行順物性也春革</hi>
　<hi>始生則羔豚肥秋草巳熟則犢麛肥草之熟則甚于生犢麛之肥則大於羔豚夏則腒鱐之牲為燥冬則</hi>
　<hi>鱻羽之性為定是順性也若夫月令則異是矣牛土畜也故季夏食之犬金畜也故秋食之彘水畜也故</hi>
　<hi>冬食之然春食羊者以春之氣尚寒故食火畜也夏食雉者以夏之氣尚熱故食木畜也此秦之禮與周</hi>
　<hi>之禮不同</hi>
<pb n="18a"/>
嵗終則會唯王及后之膳禽不會<lb/>
　鄭康成曰膳禽四時所膳禽獻如世子可以會之○<lb/>
　王氏詳說見膳夫<lb/>
内饔中士四人下士八人府二人史四人胥十人徒百<lb/>
人<lb/>
　鄭康成曰饔割烹煎和之稱○賈氏曰饔和也熟食<lb/>
　曰饔内饔所主在内以其掌王及后世子之膳羞及<lb/>
　宗廟之祭皆事之在内者<lb/>
<pb n="18b"/>
掌王及后世子膳羞之割亨煎和之事辨體名肉物辨<lb/>
百品味之物<lb/>
　易氏曰割之而烹之以鼎煎之而和之以味左氏載<lb/>
　晏子之言曰水火醯醢鹽梅以亨魚肉燀之以薪宰<lb/>
　夫和之齊之以味濟其不及以洩其過君子食之以<lb/>
　平其心是豈可輕也哉○鄭康成曰體名脊脅肩臂<lb/>
　臑之屬肉物胾燔之屬也<hi>○林氏曰所謂左殽右胾或燔或炙是也</hi>品味<lb/>
　庻羞之屬言百舉成數也<lb/>
<pb n="19a"/>
　王昭禹曰庖人共其物於始饔人熟其物於終所以<lb/>
　通職聯事故饔人所掌者割烹煎和之事所用之物<lb/>
　則共於庖人也<lb/>
王舉則陳其鼎俎以牲體實之<lb/>
　吕氏曰陳設也○鄭康成曰取於鑊以實鼎取於鼎<lb/>
　以實俎<hi>○賈氏曰案少牢司馬升羊實於一鼎是曰脀案特牲云卒載加匕於鼎是其實俎曰載</hi>
　<hi>○史氏曰取牲以實鼎取體以實俎</hi>
　王氏詳說曰内外饔言鼎俎亨人言鼎鑊蓋初陳鼎<lb/>
<pb n="19b"/>
　於鑊西故言鼎鑊後陳鼎於阼階下其俎皆陳於鼎<lb/>
　西南故云鼎俎<lb/>
選百羞醬物珍物以俟饋共后及世子之膳羞<lb/>
　鄭康成曰先進食之時常選擇其中御者<hi>○賈氏曰百羞則羞</hi>
　<hi>用百有二十品是也醬則醬用百有二十罋是也珍物者謂八珍之𩔖俟待也</hi>
　王昭禹曰膳夫掌以膳羞養王及后世子則后世子<lb/>
　之羞膳亦膳夫掌之也膳夫獨言凡王之饋則后世<lb/>
　子之饋非膳夫所進内饔共之而巳王之膳羞言饋<lb/>
<pb n="20a"/>
　而后世子言共者降於王也<lb/>
辨腥臊羶香之不可食者<lb/>
　賈氏曰按庖人注云腥雞也臊犬也羶羊也香牛也<lb/>
　○王昭禹曰腥臊羶香皆天産之物資氣體之養者<lb/>
　也所稟之氣一不和則資其味者疾病乘之而至為<lb/>
　害不少故内饔辨其可食者取之其不可食者去之<lb/>
　凡以謹於奉至尊也<lb/>
牛夜鳴則庮<hi>音由</hi>羊泠<hi>音/零</hi>毛而毳羶犬赤股而躁<hi>卑到反</hi>臊<lb/>
<pb n="20b"/>
鳥皫<hi>芳表反</hi>色而沙鳴貍<hi>音/鬱</hi>豕盲<hi>亡亮/反</hi>眡<hi>視二/反</hi>而交睫<hi>音接</hi>
腥馬黑脊而般<hi>音班</hi>臂<hi>方紙/反</hi>螻<hi>音樓</hi>
　鄭司農曰庮朽木臭也<hi>○愚按左傳一薰一庮庮即臭也</hi>○易氏曰<lb/>
　牛晝作夜息無故而夜鳴則反常矣其肉必庮　賈<lb/>
　氏曰泠毛謂毛長也毳謂毛别聚結者<hi>○易氏曰羊以柔毛為貴</hi>
　<hi>毛長而結聚則非善矣其肉必羶</hi>赤股股裏無毛非謂肉赤而走又<lb/>
　躁疾如此者其肉必臊○鄭康成曰皫失色不澤美<lb/>
　也沙澌也<hi>○方氏曰沙鳴鳴之悲涼者土密而暖沙疏而涼故謂之沙</hi>○王昭禹<lb/>
<pb n="21a"/>
　曰皫色則氣鬱而不達於毛羽沙鳴則氣鬱而不達<lb/>
　於聲音其肉氣亦鬱而不可食矣○杜氏曰盲眡當<lb/>
　為望視<hi>○王昭禹曰有目而視不明謂之盲○賈氏曰盲則無所覩見内則為遥望之字故子春從内</hi>
　<hi>則也豕乃聽物不合望視此豕眼睫毛交如此者其肉必如星</hi>○鄭康成曰腥讀為<lb/>
　星聲之誤也肉有如米者似星○方氏曰黑脊言衆<lb/>
　體皆異而脊獨黑也般猶疾之有瘢般在前脛故曰<lb/>
　般臂<hi>○鄭康成曰般臂臂毛有文也</hi>○鄭司農曰螻螻蛄臭也<hi>○賈氏曰</hi>
　<hi>以内則螻為脱漏字於義無取故轉為螻蛄字也馬脊黑前脛般般然如此其肉則螻蛄臭</hi>○史<lb/>
<pb n="21b"/>
　氏曰物之形色一受天地謬盭之氣則駁而不純雜<lb/>
　而不精食之不致疾者㡬希<lb/>
凡宗廟之祭祀掌割亨之事凡燕飲食亦如之<lb/>
　賈氏曰内饔不掌外神故云宗廟之祀○陳君舉曰<lb/>
　宗廟之割亨與王之食同掌是供王之食者此官也<lb/>
　供宗廟之食亦此官也以見王以生道事親不以神<lb/>
　道逺親意○賈氏曰上言掌割亨煎和之事此不言<lb/>
　煎和者鬼神尚質不貴褻味凡燕飲食亦如之者謂<lb/>
<pb n="22a"/>
　王及后世子凡燕飲食皆内饔掌割亨之事也<lb/>
凡掌共<hi>音具</hi>羞脩刑膴<hi>火呉/反</hi>胖<hi>普半反</hi>骨鱐以待共膳<lb/>
　鄭康成曰共當為具<hi>○賈氏曰具羞脩刑膴已下也</hi>羞庻羞也<hi>○賈氏曰</hi>
　<hi>即百二十品是也</hi>脩鍛脯也<hi>○賈氏曰謂加薑桂鍛治之者</hi>刑鉶羹也膴䐑<lb/>
　肉大臠所以祭者<hi>○賈氏曰膴魚肉總有膴亦詁為大</hi>○王昭禹曰胖<lb/>
　牲半體也○史氏曰骨體之連骨者也鱐魚之已槁<lb/>
　者也<hi>○愚案脩已見膳夫脩膴胖又見腊人</hi>
　王氏曰此七物有掌之者有共之者各掌其物以待<lb/>
<pb n="22b"/>
　内饔共膳也蓋内饔掌王及后世子之膳則宜選取<lb/>
　於羣有司以博珍善故也○史氏曰凡此七物又以<lb/>
　共庖人焉故掌共其物以待共膳也<lb/>
凡王之好賜肉脩則饔人共之<lb/>
　王昭禹曰好賜王以好而賜之出於私恩多寡無常<lb/>
　惟其所與而已<hi>○史氏曰物之有形莫不悦生而惡死及受鋒刃赴鼎鑊恐懼痛楚無以</hi>
　<hi>異於人人之氣體資是以養不得已而食之祭祀䘮紀賔客之燕飲常日之膳羞禮有不可缺者至於好</hi>
　<hi>賜之肉脩亦隨其所好而予之非泛泛然無不得也古之養老者曰天子袒而割牲養賢者曰庖人繼肉</hi>
<pb n="23a"/>
　<hi>蓋以王之所好在此而不可已耳</hi>○王氏曰使内饔則親而私之故<lb/>
　也饔人則内饔之屬人也<lb/>
外饔中士四人下士八人府二人史四人胥十人徒百<lb/>
人<lb/>
　鄭康成曰外饔所主在外○賈氏曰掌外祭祀及邦<lb/>
　饗孤子耆老皆在外之事也<lb/>
掌外祭祀之割亨共其脯脩刑膴陳其鼎俎實之牲體<lb/>
魚腊凡賔客之飱饔饗食<hi>音嗣</hi>之事亦如之<lb/>
<pb n="23b"/>
　賈氏曰外祭祀謂天地四望山川社稷五祀皆掌其<lb/>
　割享共其脯脩刑膴如上所釋也陳其鼎俎謂若鼎<lb/>
　十有二也凡賔客之事謂所陳之數如宰夫所云者<lb/>
　皆外饔共之故云亦如之○史氏曰脯脩刑膴凡祭<lb/>
　皆用陳其鼎俎兼有魚腊之實者以羣小祀不用牲<lb/>
　者或用魚腊也<lb/>
　鄭康成曰飱客始至之禮饔既將幣之禮致禮於客<lb/>
　莫盛於饔<hi>○薛氏曰案聘禮云賔至大夫帥至於館宰夫朝服設飱是賔始至有飱禮矣飱小</hi>
<pb n="24a"/>
　<hi>禮也又曰聘日致饔是賔已至則有饔禮矣饔大禮也先鄭釋宰夫以飱為夕食非也賈以饔餼為牢禮</hi>
　<hi>亦非也賔至設飱何待乎夕夕禮皆牢何待乎饔○愚案飧饔已見宰夫詳見掌客</hi>
　王昭禹曰饗以飲為主行人所謂饗禮九獻之𩔖是<lb/>
　也食以食為主行人所謂食禮九舉之𩔖是也饗食<lb/>
　又王所以待賔客之厚禮也<hi>○鄭鍔曰饗有體薦有房烝立而成禮所以訓</hi>
　<hi>恭儉食則有飯有殽酒雖設而不飲其禮以食為主掌其割亨與夫所實者皆如外祭祀之時蓋事賔如</hi>
　<hi>事神敬之至也</hi>
邦饗耆老孤子則掌其割亨之事饗士庻子亦如之<lb/>
<pb n="24b"/>
　賈氏曰耆老對孤子則耆老者死事者之父祖兼有<lb/>
　國老庻老孤子者謂死王事者之子○程伊川曰外<lb/>
　饔酒正皆言饗耆老孤子則酒食未嘗偏廢也周官<lb/>
　言饗不言食亦以饗未嘗無食也特以食為下爾言<lb/>
　老足矣必曰耆老者容養之以六十而上為率歟以<lb/>
　六十養於國故也○陳君舉曰饗耆老孤子掌於王<lb/>
　之膳人見古人君民一體不厚己以薄人<hi>○陳及之說見司門</hi>
　<hi>羅氏</hi>
<pb n="25a"/>
　鄭康成曰士庻子衛王宫者若今時之饗衛士矣<hi>○賈</hi>
　<hi>氏曰謂若宫伯所云者</hi>○鄭鍔曰養老孤其事在外外饔掌之<lb/>
　宜矣士庻子在王宫亦以為外事何邪蓋王宫官府<lb/>
　之吏已有命位士庻子則未有命位或因作宫衆致<lb/>
　之太子比之外事宜矣<lb/>
　史氏曰死事之臣忠義之家有親有子饗之致其勸<lb/>
　也王宫之宿衛親且近既已均其秩敘頒其衣裘兹<lb/>
　復饗之致其愛也致其勸則外之公卿大夫期以死<lb/>
<pb n="25b"/>
　而報上有國爾忘家之心非無家也知一死之後家<lb/>
　不至於流離也致其愛則内之士庻子期以身而徇<lb/>
　主有君爾忘身之心非無身也知此身之生盡出於<lb/>
　君上也<lb/>
師役則掌共其獻賜脯肉之事凡小䘮紀陳其鼎俎而<lb/>
實之<lb/>
　賈氏曰謂出師征伐及巡守田獵○王昭禹曰此於<lb/>
　勞還犒師酌其長帥所以有獻賜之禮獻以飲之賜<lb/>
<pb n="26a"/>
　以予之外饔則掌其脯肉之事<hi>○史氏曰師以用衆役以任衆憫其勞苦</hi>
　<hi>錫之脯肉獻則受之賜則共之所以洽其情而勵其節悅以使民民忘其勞</hi>
　史氏曰小䘮紀者一介之士以死勤事者之死䘮陳<lb/>
　其鼎俎如是為王之臣孰不知以死為上乎<hi>○賈氏曰謂夫</hi>
　<hi>人已下之䘮則陳其殷奠及虞祔之鼎俎</hi>先王之世其饋餉飲食不過此<lb/>
　數者平居節用用不過此而能使天下之臣悉歸於<lb/>
　忠義功勲之域則飲食之恩不既大乎<lb/>
亨人下士四人府一人史二人胥五人徒五十人<lb/>
<pb n="26b"/>
　鄭康成曰主為外内饔煮肉者○鄭鍔曰鼎卦曰以木<lb/>
　爨火亨飪也聖人亨以享上帝而大亨以養聖賢况<lb/>
　内外饔所掌上而宗廟下而賔客有王及后世子之<lb/>
　羞膳有耆老師役之享賜乎故使下士四人専共鼎<lb/>
　鑊之間使沃之以水燀之以薪各得其多少之量而<lb/>
　不至於過則亨人雖微所係豈不重哉<lb/>
掌共鼎鑊以給水火之齊<hi>才細反</hi>
　鄭康成曰鑊所以煮肉及魚腊之器既熟乃脀于鼎<lb/>
<pb n="27a"/>
　<hi>○易氏曰俎之所實取于鼎也鼎之所實取於鑊也○史氏曰味以調和為主鑊所以亨煮鼎所以調味</hi>
　○賈氏曰謂實水於鑊及㸑之以火皆有多少之齊<lb/>
　<hi>○王昭禹曰亨和者水火欲其相當水勝火則物有過於生火勝水則物有過於熟亨人給之欲其適節</hi>
　<hi>而已</hi>○陳及之曰水有美惡火有新舊無官府以掌其<lb/>
　事足以傷生害氣<lb/>
職外内饔之㸑<hi>七亂反</hi>亨煮辨膳羞之物<lb/>
　鄭康成曰職主也㸑今之竈主於其竈煮物也<hi>○史氏曰</hi>
　<hi>内外饔之所共廣矣而亨人盡職之不曰掌而曰職掌有所兼職則専之而已</hi>
<pb n="27b"/>
　賈氏曰膳羞則牛鼎之物也<hi>○王昭禹曰膳用六牲羞用百有二十品則其</hi>
　<hi>物不可不辨也</hi>
祭祀共大羹鉶羹賔客亦如之<lb/>
　鄭康成曰大羹肉湆也<hi>○賈氏曰肉汁一名湆大羹肉湆盛於登謂太古之羹不</hi>
　<hi>調以鹽菜及五味</hi>
　○鄭司農曰鉶羹加鹽菜矣<hi>○賈氏曰謂陪鼎膷臐膮牛用藿羊用苦豕用</hi>
　<hi>薇調以五味盛之於鉶器即謂之鉶羹若盛之於豆即謂之庻羞</hi>
　鄭鍔曰太古茹毛飲血所謂羹者血湆而已中古漸<lb/>
<pb n="28a"/>
　文則加滋味於是有鉶羮之薦去古既逺人心滋䘮<lb/>
　縱口腹之欲窮鼎俎之味聖人懼焉故使祭祀之時<lb/>
　薦太古之大羮貴本始也記曰大羮不和貴其質也<lb/>
　所以交於神明者非食味之道也反本復古而已有<lb/>
　大羮矣則鉶羮次之有鉶羮矣乃薦今世之食示不<lb/>
　忘其初也使亨人於祭祀共之謂其職亨飪之事不<lb/>
　可不知其本也賔客亦共之謂大亨之時也荀子曰<lb/>
　大亨先大羮貴飲食之本也使人人知本安有暴殄<lb/>
<pb n="28b"/>
　天物者哉○易氏曰禮之初始諸飲食是以貴之然<lb/>
　豈特大羮而已哉醴酒之美而𤣥酒明水之尚黼黻<lb/>
　文繡之美而疏布之尚所以貴五味之本反女工之<lb/>
　始亦猶是也<lb/>
　<lb/>
　<lb/>
　<lb/>
　周禮訂義卷六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周禮訂義卷七</head>
    <p>
<pb n="1a"/>
欽定四庫全書<lb/>
　周禮訂義卷七　　　　　宋　王與之　撰<lb/>
甸師下士二人府一人史二人胥三十人徒三百人<lb/>
　鄭康成曰郊外曰甸<hi>○賈氏曰公邑之田任甸地即在百里逺郊外天子藉田又在</hi>
　<hi>南方甸地故稱此官為向師也甸法正在甸師○王昭禹曰田是也</hi>○黄氏曰王藉在<lb/>
　野故以甸名官有教民之義故曰師鄭氏謂共野物<lb/>
　官之長禽獸魚鼈莫非野物而以稼穡先之重本也<lb/>
　列於膳庖之後飲血茹毛在黍稷之先故本其所從<lb/>
<pb n="1b"/>
　來也<hi>○劉執中曰列於亨人之次祭祀以粢盛為本故也</hi>○王氏詳説曰王之<lb/>
　耕藉其種則獻於六官其穀則藏於神倉甸師掌帥<lb/>
　其屬而耕耨王藉而已然種之所獻則見於天官之<lb/>
　内宰穀之所藏則見於地官之倉人者蓋耕藉者雖<lb/>
　為天官之事而藉田所在夫豈能外於地官鄉遂之<lb/>
　閒哉此廩人掌九穀之數舍人掌平宮中之政倉人<lb/>
　掌粟入之藏舂人掌其米物<graphic n="KR1066" url="https://raw.githubusercontent.com/kanripo/KR-Gaiji/master/images/KR1066.png" mimeType="image/png"/>人掌凡祭祀共盛所以<lb/>
　同屬於地官<lb/>
<pb n="2a"/>
　賈氏曰徒三百人特多者天子藉田千畝藉借此三<lb/>
　百人耕耨故多也<hi>○王氏曰藉田千畝而甸師徒三百人為其以薪蒸役内外饔之事</hi>
　<hi>非特耕耨王藉故也</hi>
掌帥其屬而耕耨<hi>乃豆反</hi>王藉以時入之以共齍<hi>音資</hi>盛<lb/>
　鄭康成曰其屬府史胥徒也<hi>○賈氏曰除府史也</hi>○史氏曰以<lb/>
　耒犛地謂之耕以金耘草謂之耨孟子曰深耕易耨<lb/>
　是也○鄭康成曰王以孟春躬耕帝藉天子三推三<lb/>
　公五推卿諸侯九推庶人終於千畝庶人謂徒三百<lb/>
<pb n="2b"/>
　人藉之言借也王一耕之而使庶人芸芓終之也<hi>○王</hi>
　<hi>昭禹曰王必三推者身先以帥天下也以庶人耕耨之者續終以尊天子也</hi>○王氏曰公<lb/>
　田謂之藉以其借民力治之也王所親耕謂之藉則<lb/>
　亦借民力終之故也王與諸侯各有藉田故甸師所<lb/>
　耕耨謂之王藉<lb/>
　賈氏曰以時入之謂麥則夏熟禾黍秋熟則十月穫<lb/>
　之送入地官神倉也○鄭康成曰齍盛祭祀所用穀<lb/>
　也粢稷也穀者稷為長<lb/>
<pb n="3a"/>
　易氏曰在穀曰齍在器曰盛<hi>○薛氏曰齍盛共之以舂人炊之以<graphic n="KR1066" url="https://raw.githubusercontent.com/kanripo/KR-Gaiji/master/images/KR1066.png" mimeType="image/png"/>人實之</hi>
　<hi>以舍人奉之以大宗伯逆之以小宗伯然後立之以表而六官之人共奉之九嬪賛玉齍者玉敦受黍稷</hi>
　<hi>也大宗伯奉玉齍者奉玉與齍也廩人共接盛施於大祭祀而已接猶曾子問接祭之接也</hi>
　王昭禹曰以天子之尊而必親耕則天下之為農者<lb/>
　孰不勸於耕以天子所親耕者其齍盛則天下之為<lb/>
　子者孰不勸於養宣王不藉千畝虢文公諫曰民之<lb/>
　大事在農上帝之粢盛於是乎出民之蕃庶於是乎<lb/>
　生事之供給於是乎在和協輯睦於是乎興財用蕃<lb/>
<pb n="3b"/>
　殖於是乎始厚龎淳固於是乎成天子親耕藉田厚<lb/>
　本之道孰大於是<lb/>
祭祀共蕭茅<lb/>
　杜氏曰蕭香蒿也○鄭康成曰詩云取蕭祭脂郊特<lb/>
　牲曰蕭合黍稷臭陽達於牆屋故既薦然後<graphic n="KR0778" url="https://raw.githubusercontent.com/kanripo/KR-Gaiji/master/images/KR0778.png" mimeType="image/png"/>蕭合<lb/>
　馨香合馨香者是蕭之謂也<hi>○鄭氏曰蕭或為莤莤讀為縮束茅立之祭前</hi>
　<hi>沃酒其上酒滲下去若神飲之故謂之縮縮浚也○愚按鄭氏説茅縮酒是矣不必改蕭為莤</hi>
　王昭禹曰易曰藉用白茅是取茅以藉祭也齊桓責<lb/>
<pb n="4a"/>
　楚不貢包茅曰無以縮酒是取茅以縮酒也○王氏<lb/>
　曰必用茅者謂其體順理直柔而潔白承祭祀之德<lb/>
　當如此也<hi>○陸氏曰茅有貢於萬國者禹貢荆州之土貢春秋齊侯之責楚是也有共於甸師</hi>
　<hi>者祭祀共蕭茅是也然甸師之茅或入鄉師或入司巫鄉師之所共者大祭祀司巫之所共者凡祭祀也</hi>
　<hi>茅之為用或以縮酒如記曰縮酌用茅司尊彞醴齊縮酌是也或以藉物士虞禮曰鉤袒取黍稷祭于苴</hi>
　<hi>鄉師共茅蒩也至男巫謂旁招以茅則又除不祥也</hi>
　易氏曰蕭合黍稷亦以祭脂茅以共葅亦泲酒醴○<lb/>
　王昭禹曰必俟甸師共之以其出於王藉乃所以盡<lb/>
<pb n="4b"/>
　志也<lb/>
共野果蓏之薦<lb/>
　易氏曰植生曰果桃李之屬蔓生曰蓏𤓰瓞之屬○<lb/>
　王氏曰為其非場圃所出故稱野焉薦於王藉共之<lb/>
　則盡志而已<hi>○史氏曰必於千畝取之者不唯表王者之勤亦以見無擾於四方也</hi>
　陳及之曰甸師之徒三百人以耕耨王藉而又共蕭<lb/>
　茅及果蓏安所自出哉蓋古者田疇之間無有廢地<lb/>
　方禾黍未登疆場未當用者則以樹蕭茅及果蓏之<lb/>
<pb n="5a"/>
　屬故詩曰中田有廬疆埸有𤓰雖帝藉亦不使荒蕪<lb/>
　也<lb/>
喪事代王受眚<hi>生景反</hi>烖<lb/>
　史氏曰人過曰眚天降曰烖國有眚烖王當祗畏以<lb/>
　修德引咎以歸已故曰受○鄭景望曰國有大變毋<lb/>
　乃粢盛不蠲鬼神弗享歟夫何使至於斯於是時也<lb/>
　新王在疚欲請命于神祗而身受譴罰有不可得也<lb/>
　故使甸師代行焉非謂使甸師受眚烖於已甸師掌<lb/>
<pb n="5b"/>
　耕王藉共齍盛者也故司其事<hi>○鄭康成曰太祝作禱辭授甸人使以禱</hi>
　<hi>藉田之神受眚烖弭後殃</hi>
王之同姓有辠則死刑焉<lb/>
　易氏曰死與刑為二等重罪則死于甸輕罪則刑于<lb/>
　甸文王世子曰公族有死罪則磬于甸人謂其罪之<lb/>
　重者又曰其刑罪則纎剸亦告于甸人謂其罪之輕<lb/>
　者○賈氏曰必在甸師者以甸師在疆場多有屋舍<lb/>
　以為隱處故就而刑焉<hi>○愚按甸師非斷獄之官但待刑殺耳</hi>○王昭<lb/>
<pb n="6a"/>
　禹曰同姓有罪不免於死者義也刑而不暴於外者<lb/>
　仁也非義無以公天下之法非仁無以顯同姓之恩<lb/>
　○黄氏曰同姓死刑于是事人事鬼無二道也詩曰<lb/>
　惠于宗工神罔時怨神罔時恫刑于寡妻至于兄弟<lb/>
　以御于家邦反道敗𩔖近在其族教帥之不至忝其<lb/>
　先人寧不自愧乎死刑于是蓋自以為事鬼神之未<lb/>
　盡怨恫之必不能免也記曰不與國人慮兄弟兄弟<lb/>
　之有可慮麟趾仁厚之化安在哉知此則知冢宰設<lb/>
<pb n="6b"/>
　屬大意<lb/>
帥其徒以薪蒸役外内饔之事<lb/>
　鄭康成曰役為給役也木大曰薪小曰蒸○鄭鍔曰<lb/>
　耕耨之暇則率其三百之徒以採取薪蒸給内外饔<lb/>
　之亨爨饔人薪蒸亦出於甸則累不及民耕耨之暇<lb/>
　人各採薪則無游手之人矣<lb/>
獸人中士四人下士八人府二人史四人胥四人徒四<lb/>
十人<lb/>
<pb n="7a"/>
　　愚案鳥獸魚鼈咸若皆其德懋之所致自獸人以<lb/>
　　下莫不以時取之而共其膳亦所以賛天地之化<lb/>
　　育輔相萬物之自然非窮口腹之欲暴殄天物也<lb/>
掌罟<hi>音古</hi>田獸辨其名物<lb/>
　鄭康成曰罟罔也以罔搏所當田之獸○賈氏曰名<lb/>
　物者謂獸皆有名號物色也案夏官四時田獵春用<lb/>
　火夏用車秋用羅冬用徒各有一以為主無妨四時<lb/>
　兼有罔也○鄭鍔曰辨其名物則取其所當取而無<lb/>
<pb n="7b"/>
　殺胎殀天之過隨取隨得而無禮物不備之愆<lb/>
冬獻狼夏獻麋春秋獻獸物<lb/>
　楊謹仲曰䟽謂狼山獸山主聚故狼膏聚而温麋澤<lb/>
　獸澤主銷散故麋膏散而凉案月令仲冬隂極陽生<lb/>
　而麋角解仲夏陽極隂生而鹿角解則知狼陽物其<lb/>
　性自温故冬獻之麋隂物其性自凉故夏獻之非必<lb/>
　山主聚澤主銷也豈山物皆温而澤物皆凉耶<hi>○鄭鍔曰</hi>
　<hi>王安石謂冬物成之時狼害物之尤者夏田稼之時麋害稼之衆者各於害物之時罟而獻之明官主以</hi>
<pb n="8a"/>
　<hi>除民之害果如此説則獸人當與秋官冥氏穴氏同科不當獨列於此天官自膳夫而下皆養生之職則</hi>
　<hi>獸人冬夏所獻者養生之用也養至尊之禮調和其隂陽以平其心則用温涼之膏以救其時氣之過亦</hi>
　<hi>其宜也又凡除物之害必須先時而為之若及害物之時則除之晚矣王政為不然安石之説陋矣春秋</hi>
　<hi>獻獸物不名其所獻何也蓋春物方服乳未可取者不當獻秋物已成苟可獻者無不用故不言所獻之</hi>
　<hi>名惟使之因時可獻者則獻矣</hi>
時田則守罟及弊田令禽注于虞中<lb/>
　賈氏曰時田謂四時田獵○鄭康成曰守謂備獸觸<lb/>
　攫也<hi>○鄭鍔曰田獵之時使獸人守其網獸之罟以備觸攫宜矣然田而設罟不為不廣奚以能徧</hi>
<pb n="8b"/>
　<hi>守之哉蓋王者之田當防鷙猛之物或驚屬車之塵則此二人之所分而守者有以護至尊而已</hi>
　鄭康成曰弊仆也仆而田止○鄭司農曰謂春火弊<lb/>
　夏車弊秋羅弊冬徒弊○賈氏曰注謂聚也<hi>○王氏曰令田</hi>
　<hi>衆以所獲禽置虞旗所植之中謂之注則衆赴而注焉若水之注也</hi>○王氏詳説曰王<lb/>
　之膳禽賔客之禽獻見於庖人祭祀之獻禽見於夏<lb/>
　官大司馬不有獸人令注于虞中則何以待此等用乎<lb/>
凡祭祀喪紀賔客共其死獸生獸<lb/>
　鄭康成曰共其完者<hi>○賈氏曰以下文獸入于腊人是不完者故知此為完者凡此</hi>
<pb n="9a"/>
　<hi>所共者與庖人以供王之膳</hi>○劉執中曰四時之田所獲生獸則<lb/>
　囿人牧之于囿及其將用獸人取之于囿以共焉其<lb/>
　死而未共者則入于腊人<lb/>
凡獸入于腊人<lb/>
　鄭康成曰當乾之也○史氏曰一為乾豆入于腊人也<lb/>
皮毛筋角入于玉府<lb/>
　鄭康成曰入玉府給作器用也<hi>○王昭禹曰玉府掌王之玩好等物與貨</hi>
　<hi>賄之藏則入于玉府以供王之服器等用也</hi>○鄭鍔曰王者不以一己之<lb/>
<pb n="9b"/>
　私好廢天下之公用司皮掌裘羽人角人皆須皮毛<lb/>
　筋角以供邦用如使盡以入玩好之府則國家何賴<lb/>
　焉故穴氏㝠氏或言獻其皮角齒須備或言以時獻<lb/>
　其珍異皮革皆不言入于玉府蓋以供邦用也若夫<lb/>
　獸人魚人皆取於養蕃之地而非取於山林川澤者<lb/>
　惟此可以供王之玩好之用聖人特於三官言入于<lb/>
　玉府蓋以防人君縱私好以妨國用王氏何謂除其<lb/>
　害則不入玉府耶<lb/>
<pb n="10a"/>
凡田獸者掌其政令<lb/>
　賈氏曰凡田獵取獸者所有政令獸人掌之以其知<lb/>
　田獵之法故也<hi>○史氏曰其政令有所掌則其出有時不戈宿不掩羣無麛卵懼其殘生</hi>
　<hi>傷性以銷蝕天地之和氣其意止欲鳥獸之害人者消是以去之而獸人因辨其良者以進非若後世列</hi>
　<hi>卒滿澤羅罘滿山使珍怪禽獸充牣其中以為游觀誇其禹不能名尚不能計也</hi>
䱷人中士二人下士四人府二人史四人胥三十人徒<lb/>
三百人<lb/>
　賈氏曰馬融云徒三百人者池塞苑囿取魚處多故也<lb/>
<pb n="10b"/>
掌以時䱷為梁<lb/>
　賈氏曰取魚之法歲有五月令孟春云獺祭魚此時<lb/>
　得取一也季春云薦鮪於寢廟者二也鼈人云秋獻<lb/>
　龜魚三也王制云獺祭魚然後虞人入澤梁與孝經<lb/>
　緯云陰用事木葉落獺祭魚同時是十月得取魚四也獺<lb/>
　則春冬二時祭魚也潛詩云季冬薦魚與月令季冬<lb/>
　漁人始魚同五也惟夏不取魯語云宣公夏濫於泗<lb/>
　淵里革諌之以其非時○鄭司農曰梁水偃也偃水<lb/>
<pb n="11a"/>
　為關空以笱承其空詩曰敝笱在梁<hi>○賈氏曰謂偃水兩畔中央通</hi>
　<hi>水為關孔也笱者葦薄以薄承其關孔魚過者以薄承取之</hi>○史氏曰魯隱矢魚<lb/>
　于棠臧僖伯諫之不從魯宣夏濫於泗淵里革諫之<lb/>
　而止皆以其非時也先王設䱷人之官必貴其以時<lb/>
　者蓋有生之𩔖皆有孕育之時不欲併傷其生也<lb/>
春獻王鮪<hi>位軌反</hi>
　鄭康成曰王鮪鮪之大者<hi>○王氏曰王言大也物之大者多謂之王</hi>○鄭<lb/>
　鍔曰王鮪則鮪之尤大者非常時所有唯春乃獻周<lb/>
<pb n="11b"/>
　頌之潛曰季冬薦魚春獻鮪月令於季春言薦鮪于<lb/>
　寢廟此䱷人亦言春獻王鮪王者皆周人之事宗周<lb/>
　在西鮪魚非西周之水所有前輩謂鮪魚岫居出河<lb/>
　南鞏縣至春浮陽乃入西河至漆沮上龍門以俟變化<lb/>
　故周人取以獻新獻所無也觀其字從有謂不常有<lb/>
辨魚物為鱻薧<hi>若老反</hi>以共王膳羞凡祭祀賔客喪紀共<lb/>
其魚之鱻薧凡䱷者掌其政令<lb/>
　鄭康成曰鮮生也薧乾也○賈氏曰共王膳羞者共<lb/>
<pb n="12a"/>
　於膳夫以供王也祭祀賔客喪紀所共者共於内外<lb/>
　饔以膳夫不掌祭祀之事也政令者凡取魚者所有<lb/>
　政令漁人掌之以其知取之時節及處所也<lb/>
　鄭鍔曰魚之為物或用其鱻者或用其薧者䱷人當<lb/>
　辨之以供用事至尊則先事而預辨故言辨而後言<lb/>
　供祭祀賔客喪紀則臨事而始供故言共而不言辨<lb/>
　漁者取魚受政令於漁人禀命而行則無數罟竭澤<lb/>
　之害靈沼於牣圉圉洋洋常有以供禮食而無闕也<lb/>
<pb n="12b"/>
凡䱷征入于玉府<lb/>
　賈氏曰謂近川澤之民於十月獺祭魚之時其民亦<lb/>
　得取魚水族之𩔖其中鬚骨之事堪飾器物者所有<lb/>
　征税漁人主收之送入于玉府以當邦賦也○王昭<lb/>
　禹曰文王之時澤梁無禁而周公之法則漁人有征<lb/>
　蓋方商之季山林川澤宜弛以與民故無禁成王之<lb/>
　時民之財用已足茍若無征則民之棄本者衆故征<lb/>
　之所以抑末<lb/>
<pb n="13a"/>
鼈人下士四人府二人史二人徒十有六人<lb/>
　鄭鍔曰鼈龜蜃之𩔖莫不有甲名官特以鼈何也蓋<lb/>
　龜主用以卜蜃主用以飾器皆不專主於食有甲之<lb/>
　美而食者之衆無如鼈詩曰炮鼈鮮魚曰炰鼈膾鯉<lb/>
　莊子言獨鼈於江甘味尤美而食者甚衆獻尊者物<lb/>
　冝取其美則其名官冝矣○賈氏曰鼈人腊人之𩔖<lb/>
　有徒無胥得徒則足不假長帥<lb/>
掌取互物<lb/>
<pb n="13b"/>
　鄭司農曰互物謂有甲㒼胡龜鼈之屬<hi>○史氏曰漁人所取皆其</hi>
　<hi>乗時而出者易致之物也鼈人所取凡其埋藏沉潜之物也故所用有待於互物互者交互之象若今之</hi>
　<hi>魚叉是也凡魚鼈龜蜃必窟宅於深淵而埋藏於淺泥有網罟所不能及者此叉之所以適用也</hi>
以時簎魚鼈龜蜃凡貍物<lb/>
　賈氏曰言以時者即下經春獻鼈蜃秋獻龜魚○王<lb/>
　昭禹曰先王之於物愛之而弗仁惟其弗仁故有以<lb/>
　取之惟其愛之故取之必以時<lb/>
　鄭司農曰貍物龜鼈之屬<hi>○鄭康成曰謂鱴刀含漿之屬○賈氏曰爾雅刀魚</hi>
<pb n="14a"/>
　<hi>鱴刀也蜯含漿觀鄭此意鱴刀為一物蜯為含漿亦一物孫氏注爾雅刀魚與鱴别非鄭意也○王昭禹</hi>
　<hi>曰藏伏於泥中者謂之貍物則不止于魚鼈龜蜃之屬而已互物言其體貍物言其性</hi>○鄭鍔<lb/>
　曰貍藏泥中者冝以簎取若魚則遊浮水中此亦兼<lb/>
　言簎魚者冬寒則魚貍于泥至春乃上水此以簎言<lb/>
　之殆取魚於冬也<lb/>
春獻鼈蜃秋獻龜魚<lb/>
　劉中義曰春獻鼈蜃用之春也陽在内其美可獻而<lb/>
　非生育之時也秋獻龜魚用之秋也伏藏之物浮陽<lb/>
<pb n="14b"/>
　在外育生既畢可食矣<hi>○王氏曰獻龜以秋者龜主以十全而用之故取其堅成</hi>
　<hi>之時魚美於秋冬而冬為尤美不以冬獻則鼈人所獻以簎得之故先為梁之時而獻鼈尤美於夏以避</hi>
　<hi>其字乳之時而弗獻唯王不以飲食之養害仁政之法度如此然後率天下之民以成魚麗之功告神明矣</hi>
祭祀共蠯<hi>薄隹反</hi>蠃<hi>即戈/反</hi>蚳<hi>直其反</hi>以授醢人掌凡邦之簎事<lb/>
　鄭司農曰蠯蛤也<hi>○杜氏曰蜯也○賈氏曰蛤蜯亦一物也</hi>
　鄭康成曰蠃螔蝓也<hi>○賈氏曰一物兩名也○史氏曰蠡也</hi>○杜氏曰<lb/>
　蚳蛾子也<hi>○賈氏曰謂蟻之子取白者以為醢也</hi>○賈氏曰按醢人有<lb/>
　蠯醢蠃醢蚳醢故以此三者授醢人○王氏詳説曰<lb/>
<pb n="15a"/>
　按宣公濫于泗淵里革諫曰澤不伐夭魚禁鯤鮞鳥<lb/>
　翼鷇卵蟲舍蚳蝝古之制也説者謂蟻子可以為醢<lb/>
　也然里革以舍蚳為仁而周公以蚳醢為禮何耶蓋<lb/>
　宣公之夏濫非時也周公以時取何不可之有<lb/>
　史氏曰邦之簎事凡非網罟可取而器之有𩔖於义<lb/>
　可以得魚鼈者皆是也先王設鼈人之官非為口腹<lb/>
　為先王寢廟當薦故終曰祭祀而已<lb/>
腊人下士四人府二人史二人徒二十人<lb/>
<pb n="15b"/>
　鄭康成曰腊之言夕也<hi>○賈氏曰朝曝而夕乃乾也</hi>○史氏曰凡<lb/>
　腊皆乾肉也田獸之獲或有多寡乾豆之物在所先<lb/>
　者故必以為腊焉<lb/>
掌乾肉凡田獸之脯腊膴胖之事<lb/>
　賈氏曰凡乾肉以下並是獸人所共<hi>○鄭康成曰大物解肆乾之謂</hi>
　<hi>之乾肉若今涼州鳥翅矣薄析曰脯捶之而施薑桂曰鍜修腊小物全乾</hi>
　鄭司農曰膴膺肉也○鄭氏曰胖讀為判<hi>○杜氏曰膴胖皆謂</hi>
　<hi>夾脊肉又云禮家以胖為半體</hi>○史氏曰腊有骨脯去骨膴全體胖<lb/>
<pb n="16a"/>
　半體禽獸之形有大有小小而全薧大而半薧取其<lb/>
　易乾○王昭禹曰膴胖既掌共於内外饔腊人又掌<lb/>
　共之者蓋由獸人入于腊人由腊人入于内外饔也<lb/>
凡祭祀共豆<hi>音羞</hi>脯薦脯膴胖凡腊物<lb/>
　鄭康成曰脯非豆實當為羞聲之誤也<hi>○賈氏曰按籩人有栗脯</hi>
　<hi>則脯乃籩實非豆實也籩人職云共其籩薦羞之實鄭云未飲未食曰薦已飲已食曰羞羞薦相對下既</hi>
　<hi>言薦脯明上當言羞脯也○史氏曰晏平仲祀其先人䐁肩不掩豆則脯有時而登豆矣謂之豆脯非無</hi>
　<hi>所據也</hi>
<pb n="16b"/>
賔客喪紀共其脯腊凡乾肉之事<lb/>
　賈氏曰所共共外内饔也○史氏曰先王之設腊人<lb/>
　意若曰吾不因田之所獲以儲待之一有闕焉使之<lb/>
　弋獵以求則不勝其擾將人與物俱斃吾之所享幾<lb/>
　何而使寰區之内飛潛蠕動不聊其生哉然則儲之<lb/>
　以待用所以廣王者好生之德<lb/>
　劉迎曰宰相内親附百姓外鎮撫四夷而遂萬物之<lb/>
　冝者一動植一蟲魚皆宰相造化中物此伊尹所以<lb/>
<pb n="17a"/>
　一夫不獲時予之辜丙吉之於牛喘亦止車而問皆<lb/>
　宰相責也鼈人䱷人安得不屬於大宰<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周禮訂義卷七<lb/>
</p>
<p>
</p>
  </div>
</body>
</text>
</TEI>
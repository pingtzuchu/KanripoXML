<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周禮訂義卷五十</head>
    <p>
<pb n="1a"/>
欽定四庫全書<lb/>
　周禮訂義卷五十　　　　宋　王與之　撰<lb/>
掌固上士二人下士八人府二人史四人胥四人徒四<lb/>
十人<lb/>
　鄭康成曰固國所依阻者也○鄭鍔曰記言城郭溝<lb/>
　池以為固易言王公設險以守其國險固一耳既設<lb/>
　掌固又有司險葢在野謂之險在國謂之固野之險<lb/>
　則山川自然之形國之固則人所捍築以為防者也<lb/>
<pb n="1b"/>
　鄭康成云國曰固野曰險觀掌固所掌乃城郭溝池<lb/>
　樹渠是知王國之中人以為固矣<lb/>
　　愚案掌固司險不列於地官而屬於司馬不統於<lb/>
　　職方特專於一職者葢司馬所以統軍旅之重而<lb/>
　　要害之地皆攻守之大計必有所守則邊境無空<lb/>
　　虚之患<lb/>
掌修城郭溝池樹渠之固<lb/>
　劉執中曰浚溝之土所以為城也鑿池之土所以為<lb/>
<pb n="2a"/>
　郭也溝池深於外則城郭固於内用其深以增髙也<lb/>
　渠又在其外所以出水因之設固植木其上守固之<lb/>
　材出焉<hi>○鄭康成曰樹謂枳棘之屬有刺者○王氏曰古者有城守則樹焉國語所謂城守之木</hi>
　<hi>是也有溝涂則樹焉司險所謂設國之五溝五涂而樹之以為阻固是也司險樹之掌固修之</hi>　鄭<lb/>
　鍔曰城郭本於築者有時而傾溝池本於鑿者有時<lb/>
　而塞樹則所植以為阻塞之木也渠則所導以通不<lb/>
　行之水也渠有時而淺涸樹有時而枯槁則吾所依<lb/>
　以為固者不足恃矣故掌固修之葢治壊之名也<lb/>
<pb n="2b"/>
頒其士庶子及其衆庶之守<lb/>
　鄭鍔曰有以修之無以守之無益也於是頒其士庶<lb/>
　子與衆庶以守焉○王氏曰士者公卿大夫之適而<lb/>
　已命者也庶子者國子之倅而未命者也衆庻則其<lb/>
　地之人民逓守者也夫士庻子所使帥衆庶而頒其<lb/>
　守則逺近均焉勞逸更焉○鄭鍔曰士庻子宿衞王<lb/>
　宫之人使外與掌固之事者葢以所親信者守之<hi>○黄</hi>
　<hi>氏曰士庶子守固與宿衞王宫同其事任霍光曰函谷京師之固武庫精兵所聚故以丞相弟為關都尉</hi>
<pb n="3a"/>
　<hi>子為武庫令漢人猶識此意○王氏詳説曰宫伯云士庶子之在版者謂守於王宫也此謂頒其士庶子</hi>
　<hi>之守謂守於城郭等處也賈氏謂士庶子不合在城郭而掌固言此者兼掌士庶子宿衞之事失之</hi>
設其飾器<lb/>
　鄭鍔曰守必有器如矛㦸之類器加以飾所以為觀<lb/>
　美之容<hi>○李嘉㑹曰設器以為俻必設飾以為美觀則險固之地斯壯而固矣如今門㦸之類</hi>
分其財用均其稍食<lb/>
　王氏曰分其財用以給守事均其稍食以養守者○<lb/>
　劉執中曰財用曰分隨地守之所用也稍食曰均計<lb/>
<pb n="3b"/>
　功力之所當也<hi>○鄭鍔曰守必有財用金城湯池亡粟不守故分之使無偏聚之處稍食</hi>
　<hi>守吏之禄廪其守固則其給宜均</hi>
任其萬民用其材器<lb/>
　鄭鍔曰萬民近地之民居近則自任其責<hi>○鄭康成曰任謂以</hi>
　<hi>其任使之也</hi>材則近地所出之財用<hi>○易氏曰材謂材木可為楨榦者</hi>器<lb/>
　則土人所使畚築之具<hi>○易氏曰器謂器械可備任載者</hi>守其地則<lb/>
　用其材又用其器取之近地不勞於輸將出於民則<lb/>
　人各便其習而不患其扞格如是則固可以長守矣<lb/>
<pb n="4a"/>
　易氏曰周人守禦天概以民為固以人心為本設其<lb/>
　飾器所以聳動觀聽之具而又分其財用則隨其地<lb/>
　守之所當得均其稍食則計其功力之所當予凡此<lb/>
　皆奮𤼵人心於平時之素也若夫城郭之所以為固<lb/>
　者亦不過任萬民而用其材器使其地之人自為守<lb/>
　而已<lb/>
凡守者受灋焉以通守政有移甲與其役財用唯是得<lb/>
通與國有司帥之以賛其不足者<lb/>
<pb n="4b"/>
　黄氏曰凡守者皆受法于掌固故得通守政○鄭康<lb/>
　成曰凡守者士庶子及他要害之守吏通守政者兵<lb/>
　甲役財難易多少轉移相給也其他非是不得妄離<lb/>
　部署○王昭禹曰甲兵有時而不足用則無以扞患<lb/>
　力役有時而不足供則無以即工財用有時而不足<lb/>
　給則無以同事以其有餘者移之以足一時之所頒<lb/>
　不亦可乎若守者則不可移故曰唯是得通○易氏<lb/>
　曰與國有司帥之則非掌固之所敢專帥之於掌甲<lb/>
<pb n="5a"/>
　掌役掌財用之有司亦以賛其甲役財用之不足者<lb/>
　○鄭康成曰賛佐也<hi>○項氏曰所以防其自妄予</hi>
　劉執中曰受法于掌固必通其守政不可執一隅而<lb/>
　死其所守也與國有司帥其所移之物以賛其不足<lb/>
　者此之謂通守政焉<lb/>
晝三巡之夜亦如之夜三鼜<hi>音戚</hi>以號戒<lb/>
　易氏曰此掌固所設之法非其自巡也晝三巡則察<lb/>
　其部伍之失次者<hi>○鄭康成曰巡行也行守者為衆庶之懈惰</hi>夜事尤謹<lb/>
<pb n="5b"/>
　故亦如之○劉執中曰此其守者受法於掌固也夜<lb/>
　則不見其三巡故以鼜及號為信也<hi>○愚案鼜字見鼓人鎛師</hi>○<lb/>
　易氏曰每巡必鼓鼜鼜即鼓軍事之鼖鼓也鼜其聲<lb/>
　也號則呼其所守者之名<hi>○黄氏曰號即司馬號名辨夜事者也</hi>戒則<lb/>
　警其所守者之事<lb/>
若造都邑則治其固與其守灋<lb/>
　王昭禹曰上文所言皆王國之守固也若造都邑則<lb/>
　治其固與其守法則都鄙之事○鄭康成曰都邑亦<lb/>
<pb n="6a"/>
　為城郭○黄氏曰或曰鄙或曰畺守法詳焉<lb/>
凡國都之竟<hi>音境</hi>有溝樹之固郊亦如之<lb/>
　鄭康成曰竟界也○鄭鍔曰外焉國都畺竟之上<hi>○王</hi>
　<hi>昭禹曰王國都邑之境</hi>則為之溝池種植樹木以為固四郊之<lb/>
　内鄉遂之民所居也亦為之溝樹焉<hi>○黄氏曰於是設關</hi>葢外<lb/>
　焉環而守之則中邦可無意外之患<lb/>
民皆有職焉<lb/>
　鄭康成曰職謂守與任○鄭鍔曰國中也都邑也國<lb/>
<pb n="6b"/>
　都之竟也近地之民各有職於所守之地非惟各愛<lb/>
　䕶其國亦不患其力之不給<hi>○劉執中曰邊境之民則受田以養之分地以</hi>
　<hi>任之使治溝種樹猶邊洫者受田以治溝洫也</hi>
若有山川則因之<lb/>
　鄭康成曰山川若殽臯河漢<hi>○賈氏曰殽若殽有二陵臯若東成臯漢若楚</hi>
　<hi>之漢水河為四瀆之宗又齊西有濁河</hi>
　王昭禹曰因之以為阻固也夫為髙必因丘陵為下<lb/>
　必因川澤因其髙下自然之勢以為之阻固則用力<lb/>
<pb n="7a"/>
　不勞而為備也易矣<hi>○楊氏曰因之不為城郭溝池樹渠以為固也</hi>
司險中士二人下士四人史二人徒四十人<lb/>
　薛平仲曰掌固所以先其在國司險所以詳其在野<lb/>
　自國而野自野而疆逺近勢異今也先其國中之固<lb/>
　而及諸野外之險則險固可恃而内外之勢立矣<hi>○李</hi>
　<hi>嘉㑹曰晉悼公十年方理㑹得一虎牢而後鄭人服以司險失職而鄭人得之</hi>
掌九州之圖以周知其山林川澤之阻而達其道路○<lb/>
　鄭康成曰周猶徧也○王昭禹曰九州之圖山林川<lb/>
<pb n="7b"/>
　澤之阻若職方氏所謂東南曰揚州其山鎮曰㑹稽<lb/>
　其澤藪曰具區其川三江其浸五湖之類是也○鄭<lb/>
　鍔曰易之坎指山川丘陵為地之險則險者地勢自<lb/>
　然之阻非人所為固也九州之地各有險王者制御<lb/>
　諸侯不可以不周知也使司險之官案圖以周知凡<lb/>
　水絶壤斷之處山髙水深之所皆欲知之無遺也○<lb/>
　鄭康成曰達道路者山林之阻則開鑿之川澤之阻<lb/>
　則橋梁之<lb/>
<pb n="8a"/>
設國之五溝五涂而樹之林以為阻固皆有守禁而達<lb/>
其道路<lb/>
　賈氏曰此五溝五涂而言樹之林以為阻固皆有守<lb/>
　禁非遂人田間五溝五涂也此溝涂所作隨大小為<lb/>
　之皆準約田閒五溝五涂溝上亦皆有道路以相支<lb/>
　湊故以五溝五涂言之<hi>○劉執中曰王畿之内非鄉遂都鄙之地可以田者為五</hi>
　<hi>溝五涂不可田者樹以林木用為險固必因其地之民授之田使職其守禁</hi>○鄭康成曰<lb/>
　樹之林作藩落也<hi>○項氏曰以備不虞</hi>
<pb n="8b"/>
　楊氏曰知山林川澤之阻而達其道路者達其阻以<lb/>
　為道路也達其道路而不設溝涂林木以為阻固非<lb/>
　王公守國之義為之阻固而無守禁則湮茀而不治<lb/>
　芻蕘者往焉其弊有不可勝言者雖有阻固不足恃<lb/>
　矣又皆有守禁而達其道路<hi>○項氏曰皆有守禁而達其道路則人不得以</hi>
　<hi>妄踰而有常行之道於守固於往來兩得之矣</hi>
國有故則藩塞阻路而止行者以其屬守之唯有節者<lb/>
達之<lb/>
<pb n="9a"/>
　鄭康成曰有故䘮災及兵也○易氏曰守以道路為<lb/>
　急阻以道路而後險為可恃使内外無禁往來不察<lb/>
　而姦偽者邪慝者物之犯禁者人之有罪竒衺者或<lb/>
　得乗間而入雖險猶無險也故司險於國有故則藩<lb/>
　塞阻路而止行者<lb/>
　鄭鍔曰已藩塞阻路則使其徒四十人守之<hi>○李嘉㑹曰司</hi>
　<hi>險之屬胥徒止四十人其屬如何能守天下之險葢有王官之屬有守地之民凡姓名屬乎上者則令守</hi>
　<hi>之</hi>惟有節者則達焉而無旌節者不使得通也鄉大<lb/>
<pb n="9b"/>
　夫於國有故則令民各守其閭以旌節輔令則達之<lb/>
　者所掌止於六鄉之中也掌節凡通達於天下者必<lb/>
　有節無節者有幾則不達所掌及於天下也此指王<lb/>
　國險要之地而已○楊氏曰惟國有故時為然以備<lb/>
　不虞非設險為國之常法也<lb/>
　鄭鍔曰周家始都豐鎬其後周公有雒陽之卜以為<lb/>
　後世有徳易以興無徳易以亡周公所恃以安周者<lb/>
　不專於宅險也然設法守禦如此其備信夫王公設<lb/>
<pb n="10a"/>
　險以守其國雖聖人亦不能已也<lb/>
掌疆中士八人史四人胥十有六人徒百有六十人<lb/>
　鄭康成曰疆界也○易氏曰千里王畿畿之境謂之<lb/>
　疆載師所言大都之田任畺地是已而邦國都鄙亦<lb/>
　有畿疆之制大司徒所言制其畿疆而溝封之是已<lb/>
　此官雖逸而以司險推之則掌王國之疆以及邦國<lb/>
　都鄙之疆也審矣○賈氏曰守疆界亦禁戒之事故<lb/>
　在此<lb/>
<pb n="10b"/>
候人上士六人下士十有二人史六人徒百有二十人<lb/>
　鄭康成曰候候迎賔客之來者○鄭鍔曰讀候人之<lb/>
　詩言彼候人兮何戈與祋其官可謂卑矣詩人以為<lb/>
　歌詠何也葢曹之共公不能用賢所謂賢人君子俱<lb/>
　充何戈祋之役以送迎賔客而三百赤芾者乃皆服<lb/>
　芾之小人也周人乃以上士六人為之葢待賔客之<lb/>
　來往治其禮事亦所以懐逺人之道○黄氏曰其職<lb/>
　各掌其方之道治其官上士六人則四方分為六鄉<lb/>
<pb n="11a"/>
　　愚案掌疆候人之職徒役特多古人於邊備嚴矣<lb/>
　賈氏白亦是武事故在此<lb/>
各掌其方之道治與其禁令以設候人<lb/>
　鄭鍔曰境必有候所候不一處故曰各掌其方之道<lb/>
　治<hi>○鄭康成曰國語曰候不在境譏不居其方也</hi>○王昭禹曰道治道路之<lb/>
　治治謂出入迎送治其事也禁謂止其所犯若傳所<lb/>
　謂壊其館垣之類是也令謂令使為之若傳所謂教<lb/>
　其不知恤其不足是也<hi>○鄭鍔曰凡扞衞防閑禁其侵掠之類皆掌之</hi>○鄭<lb/>
<pb n="11b"/>
　康成曰以設候人者選士卒以為之<hi>○賈氏曰選士卒者即徒百二</hi>
　<hi>十人皆是甲士步卒之内為之</hi>○王氏曰方各設其人以候有方治<lb/>
　者致之送之<lb/>
若有方治則帥而致于朝<hi>直遥反</hi>及歸送之于竟<lb/>
　鄭鍔曰或各以其方之事來質正於王朝以求治者<lb/>
　則帥而致之於朝去則衞而送之於竟迎其往來之<lb/>
　使致其勤也如是而春秋之世晉欒盈奔楚道周周<lb/>
　西鄙掠之至盈訴諸朝王乃使候出諸轘轅此諸侯<lb/>
<pb n="12a"/>
　所以不朝而王室卒至於陵遲定王使單襄公聘楚<lb/>
　假道于陳候不在竟單子知其必亡是又不知先王<lb/>
　設候人意<lb/>
環人下士六人史二人徒十有二人<lb/>
　黄氏曰以環名官取巡邏周匝之義○王昭禹曰環<lb/>
　之為物肉好一其肉好皆旋之而不可窮也環人之<lb/>
　官巡察内外若環之終始相循而不窮○鄭鍔曰夏<lb/>
　官環人掌軍中循環往來無所不察之事而秋官環<lb/>
<pb n="12b"/>
　人則掌送迎賔客循環往來之事皆以循環往來為<lb/>
　義軍中之環人有戰攻之事則置之非如秋官掌送<lb/>
　迎之職<hi>○易氏曰在秋官者掌送逆邦國之通賔客令其守涂地者為之聚柝謂之四靣環之可</hi>
　<hi>也在夏官者止於徒十有二人何以環之乎今攷簭人九簭之名九曰巫環鄭氏謂簭可致師不此則以</hi>
　<hi>為致師之簭孟子曰環而攻之必有得天時者矣既謂之天時非四靣環之之意環得天時之吉則其為</hi>
　<hi>簭名信矣</hi>
掌致師<lb/>
　王昭禹曰兵法曰善戰致人而不致於人夫我案兵<lb/>
<pb n="13a"/>
　無動而致敵使來以逸待勞宜勝之矣<hi>○鄭鍔曰戰必致師葢使</hi>
　<hi>環人犯敵以致吾必戰之志使敵人怒而求戰其致之自我也左氏載晉楚交戰楚許伯攝叔樂伯致晉</hi>
　<hi>師之事司馬出師而敵人不速出戰則環人致之</hi>
察軍慝<hi>他得反</hi>
　鄭康成曰慝隂姦也視軍中有為慝者則執之<hi>○鄭鍔曰</hi>
　<hi>茍有欲為姦於軍中者無以察之則變從中起而外應敵人矣故掌察乎軍慝所以消姦惡於内○李嘉</hi>
　<hi>㑹曰察軍之姦謀隠而未彰者此上兵伐謀之意如韓信伐趙知其不用廣武君策而後進師之類所以</hi>
　<hi>言之於先也</hi>
<pb n="13b"/>
環四方之故<lb/>
　鄭鍔曰若外焉有締交之人將攻于我師無以環之<lb/>
　則變生於外四靣並至矣故又環送而巡之所以折<lb/>
　衝而禦侮也<lb/>
　易氏曰察軍慝則察其在我者環四方之故則環其<lb/>
　在人者<lb/>
巡邦國搏<hi>音博</hi>諜<hi>音牒</hi>賊<lb/>
　王氏曰自此以下皆環人巡邦國之事○鄭鍔曰徧<lb/>
<pb n="14a"/>
　巡四方而無不知有諜賊則反間或行焉又當巡邦<lb/>
　國而搏其諜則無敢窺我師者矣<hi>○鄭康成曰諜賊反間為國賊</hi>
訟敵國<lb/>
　鄭鍔曰諸侯之國力足相敵不為辨其紛争之訟則<lb/>
　有相攻擊之患以分我師之勢矣鄭康成謂敵國兵<lb/>
　來則往與之訟曲直引齊國佐如晉論蕭同叔子事<lb/>
　以為證環人仗王朝之威何為往與之訟耶葢訟敵<lb/>
　國者往為決兩國之争<hi>○黄氏曰環人與候人聨官夫事不治則訟訟不已必以</hi>
<pb n="14b"/>
　<hi>師已用師矣而猶訟之訟其曲使知而服之則師可已也○劉執中曰訟敵人之過惡以激我師俾無不</hi>
　<hi>怒之也</hi>
揚軍旅<lb/>
　鄭鍔曰有不服之國已圍其邑不宣揚王國之威武<lb/>
　以降之必至於多殺其人民此皆環人之職鄭康成<lb/>
　引尚父鷹揚彼言揚者揚威武以待敵耳如環人又<lb/>
　安能鷹揚哉以叔向平丘㑹觀之謂魯人曰寡君有<lb/>
　車四千乗在牛雖瘠僨於豚上其畏不死乎環人宣<lb/>
<pb n="15a"/>
　揚國威殆此類也<lb/>
降<hi>户江反</hi>圍邑<lb/>
　鄭康成曰圍邑欲降者受而降之春秋傳曰齊人降<lb/>
　鄣○黄氏曰環人掌致師志於戰也而以降圍邑終<lb/>
　焉不殺之仁也雖然受降如受敵斯亦當察故環人<lb/>
　掌之<lb/>
　易氏曰此六者非其徒十有二人之所能及必環人<lb/>
　簭之而後舉此所以繼於致師之後<lb/>
<pb n="15b"/>
挈壺氏下士六人史二人徒十有二人<lb/>
　鄭康成曰挈讀如絜髮之絜壺盛水器也世主挈壺<lb/>
　水以為漏<hi>○易氏曰挈壺之制不可攷以唐制推之水海浮箭四匱注水始自夜天池入于日</hi>
　<hi>天池自日天池入于平壺以次相注入于水海浮箭而上以浮箭為刻分晝夜計十二時每時八刻二十</hi>
　<hi>分每刻六十分箭四十八二箭當一氣嵗統二百一十九萬一千五百分悉刻于箭上銅烏引水而下注</hi>
　<hi>浮箭而上𤼵至於晝夜之刻分至之候冬夏長短昏曉隠見與周官晷影無差</hi>○鄭鍔曰或<lb/>
　謂挈壺氏司漏刻以分隂陽晝夜宜與保章馮相同<lb/>
　列乃列於夏官何耶以齊國風攷之襄公之時朝廷<lb/>
<pb n="16a"/>
　興居無節東方未明而召羣臣至使之顛倒衣裳不<lb/>
　顧時之早晚為挈壺氏者不能辰夜不夙則莫若是<lb/>
　類正司晝夜之事若夫掌挈壺以令軍井挈轡以令<lb/>
　舍挈畚以令糧此行師用兵之時舉以示師徒安得<lb/>
　不列為司馬之屬哉<lb/>
掌挈壺以令軍井挈轡以令舍挈畚<hi>音本</hi>以令糧<lb/>
　鄭鍔曰軍之所聚不可無井穿井及水則舉壺示人<lb/>
　使見壺者知其地有井葢壺者所以盛水故也乗車<lb/>
<pb n="16b"/>
　馬者必執轡止則解焉軍之所至或當舍止則舉轡<lb/>
　示人使見轡者知當解鞍息馬葢舍則不執轡故也<lb/>
　盛糧者必用畚軍於其地或當廪給則舉畚以示人<lb/>
　使見畚者知其下有糧葢畚者盛糧之器故也是三<lb/>
　者非挈壺之職皆有取於挈壺之義葢軍旅所屯號<lb/>
　令難於相聞各以其物表之於事便於力省也○易<lb/>
　氏曰飲食居處人之大欲存焉故因其令軍井而兼<lb/>
　以令之是三者皆挈於竿首而表之雖軍衆不齊莫<lb/>
<pb n="17a"/>
　不目擊而心㑹鄭氏所謂省煩趨疾是已<lb/>
凡軍事縣<hi>音𤣥</hi>壺以序聚柝凡䘮縣壺以代哭者皆以水<lb/>
火守之分以日夜<lb/>
　王昭禹曰縣壺以盛水分刻漏也○鄭康成曰擊柝<lb/>
　兩木相敲行夜時也○鄭鍔曰軍中之守尤嚴於夜<lb/>
　故行夜者必聚而擊柝以戒非常必更代而次序之<lb/>
　使之適平縣壺為漏時至則代先後有倫非惟無獨<lb/>
　賢之歎且使擊柝者不倦而事益嚴也野廬氏於賔<lb/>
<pb n="17b"/>
　客至則令其地之人聚柝之修閭氏掌比國中之互<lb/>
　柝者秋官環人賔客所舍則令聚柝宫正於宫中則<lb/>
　擊柝而比之防患之術尤戒於夜況軍中乎○鄭康<lb/>
　成曰代亦更也禮未大歛代哭○易氏曰守之以火<lb/>
　則均其晷刻之多少守之以水則知其漏箭之遷易<lb/>
　鄭康成曰分以日夜者異晝夜漏也漏之箭晝夜共<lb/>
　百刻冬夏之時間有長短焉大史立成法有四十八<lb/>
　箭<hi>○賈氏曰此據漢法而言以器盛四十八箭各百刻以壺盛水懸於箭上節而下之水水淹刻則為</hi>
<pb n="18a"/>
　<hi>一刻四十八箭者取倍二十四氣也</hi>
及冬則以火㸑鼎水而沸之而沃之<lb/>
　鄭司農曰冬水凍漏不下故以火炊水沸以沃之謂<lb/>
　沃漏也○薛氏曰以火㸑鼎使之不凝以火守壺使<lb/>
　之不差施之於軍事所以嚴守警施之於䘮事所以<lb/>
　嚴凶哀朝廷朝夕之禮亦常以是為節然春官雞人<lb/>
　凡國事為期則告之時而此復特掌之挈壺氏者葢<lb/>
　天子備官挈壺掌漏雞人告時諸侯則掌漏告時一<lb/>
<pb n="18b"/>
　於挈壺氏而已<lb/>
射人下大夫二人上士四人下士八人府二人史四人<lb/>
胥二人徒二十人<lb/>
　薛平仲曰險固之守必有其本射人之屬是固王政<lb/>
　之本務歟夫射者男子之事弧矢之利其為威天下<lb/>
　也乆矣先王於大祭祀則有射於賔客則有射於燕<lb/>
　飲則有射當君臣相事於禮文之交而不忘武事於<lb/>
　弓矢之用此射人必以下大夫二人為之長者所以<lb/>
<pb n="19a"/>
　重其本也○賈氏曰射武事故在此<lb/>
掌國之三公孤卿大夫之位三公北靣孤東靣卿大夫<lb/>
西靣<lb/>
　黄氏曰此即司士朝儀之位射人掌公卿大夫其初<lb/>
　命見於王則其位如朝儀之位而有摯故知其為初<lb/>
　命始見也司士掌擯士者膳其摯是則士初命始見<lb/>
　亦有摯矣此日視朝之朝所謂治朝也<hi>常朝司士掌其位聴朝宰</hi>
　<hi>夫掌其位</hi>聽治于此則曰治朝射于此則曰射朝康成謂<lb/>
<pb n="19b"/>
　將射始入見君之位非也將射始入見君其位或當<lb/>
　如此而何用摯哉經文自此以上未有射事是其設<lb/>
　職不專為射也諸侯來朝國有吉凶慶弔之事即聴<lb/>
　於此<hi>射人掌其戒令詔相其事</hi>朝覲法見畢有所請治亦於此<hi>射人</hi>
　<hi>掌其治達</hi>故緫稱之曰諸侯在朝使射人專詔相之異於<lb/>
　諸臣也大抵射人本掌選擇卿大夫故在國則使正<lb/>
　其位等其摯㑹同朝覲則作大夫介凡有爵者大賔<lb/>
　客則卿大夫從戒大史與大夫介大師則於此選將<lb/>
<pb n="20a"/>
　焉將在車則主射故使治射儀以射名官此建官之<lb/>
　本意也鄭徒見以射名官遂謂其職皆射事若以射<lb/>
　名官其職獨為射而已則建官之意淺矣夫君射人<lb/>
　師扶左僕人師扶右是亦為射乎<lb/>
　賈氏曰三公北靣者君南靣答陽臣北靣答君三公<lb/>
　臣中最尊故屈之使北靣答君之義孤東靣者西方<lb/>
　賔位孤無職而賔客之也<hi>○鄭鍔曰三孤貳公𢎞化特立無朋君不盡臣之故</hi>
　<hi>位乎西而東靣○王氏詳說曰朝士外朝之法孤卿大夫同於西靣射人司士則孤東靣卿大夫西靣者</hi>
<pb n="20b"/>
　<hi>三孤無常職時乎與卿大夫同又時乎與卿大夫異乗夏篆服希冕所以與之異也位九棘爵六命所以</hi>
　<hi>與之同也</hi>卿大夫西靣者皆有職故在東近君居主位也<lb/>
　<hi>○鄭鍔曰卿大夫用事於朝者也其徳雖尊其職則卑故位乎東而西靣純於臣道也自王南靣觀之則</hi>
　<hi>西靣者在王之左東靣者在王之右</hi>○劉氏曰孤東靣卿大夫西靣朝<lb/>
　廷之序以右為尊○鄭鍔曰或謂宰夫言正三公六<lb/>
　卿大夫羣吏之位而司士又正朝儀之位王南靣三<lb/>
　公北靣孤東靣射人又正之何耶葢治朝之位王日<lb/>
　視朝司士掌之而宰夫治其不法者以肅其儀爾射<lb/>
<pb n="21a"/>
　人專夫賔射之位然君南靣三公孤卿或北靣或東<lb/>
　西靣不以為賔之故而亂之也<lb/>
其摯三公執璧孤執皮帛卿執羔大夫鴈<lb/>
　王氏曰三公執璧則以有君之體而不致其用也<hi>○薛</hi>
　<hi>氏曰公之爵一也或曰執璧或曰執桓圭者公雖無異命然或在朝或在國在國則逺君逺君者其勢伸</hi>
　<hi>故以九命而執圭在朝則近君近君者其勢屈故以八命而執璧猶之月焉逺日則為望近日則為晦古</hi>
　<hi>人謂日有君道月有臣道者此也</hi>○王昭禹曰三公事道也王之所<lb/>
　承有弗敢臣也宗伯之摯不序於其職而射人以主<lb/>
<pb n="21b"/>
　賔射為先則三公之摯言於此亦以見賔而弗敢臣<lb/>
　之意○易氏曰孤執皮帛以其有衣被文采之義卿<lb/>
　執羔則羣而不失其類大夫鴈則夙夜奉上而不懈<lb/>
　其義○黄氏曰司士朝儀之位亦無士王與諸侯賔<lb/>
　射士位卑而不獲預故無位於朝禮記所謂朝不坐<lb/>
　燕不與是也<hi>○賈氏曰下文豻侯二正則士得自行賔射不得與君賔射矣</hi>
　賈氏曰儀禮諸侯有燕朝及射朝不見正朝周禮天<lb/>
　子有射朝正朝不見燕朝諸侯射朝與燕朝位同則<lb/>
<pb n="22a"/>
　天子燕朝亦與射朝位同諸侯正朝亦與射朝位同<lb/>
　是天子諸侯三朝名自同故鄭引儀禮互見為義<lb/>
諸侯在朝則皆北靣詔相<hi>息亮反</hi>其灋<lb/>
　鄭康成曰謂諸侯來朝而未歸王與之射於朝者皆<lb/>
　北靣從三公位○劉氏曰三公輔弼之長諸侯方州<lb/>
　之長故皆北靣以正臣禮<hi>○黄氏曰外朝諸侯東靣賔之也治朝諸侯北靣臣</hi>
　<hi>之也</hi>○賈氏曰法謂在朝進退周旋拱揖之儀<hi>○王昭禹曰謂</hi>
　<hi>朝射之法也</hi>
<pb n="22b"/>
若有國事則掌其戒令詔相其事<lb/>
　鄭鍔曰賔射之時或有國事掌其戒令以諭告之使<lb/>
　致其嚴矣又從而詔相其事慮其出封之久或不知<lb/>
　國事之始末也<hi>○鄭康成日謂王有祭祀之事諸侯當助其薦獻也戒令告以齋與期○</hi>
　<hi>黄氏曰國事不止祭祀戒令亦不止齋與期凡事皆有戒令士之戒令司士掌之國于戒令諸子掌之然</hi>
　<hi>則公卿大夫戒令射人掌之歟</hi>
掌其治達<lb/>
　鄭鍔曰若有所治之事將以上達于王則掌為之達<lb/>
<pb n="23a"/>
　之慮其自外而來朝左右之臣或壅蔽之使其情不<lb/>
　得以上通也<hi>○鄭康成曰謂諸侯因與王射及助祭而有所治受而達之於王王有命又受</hi>
　<hi>而下之○王昭禹曰上治達乎下若告命之屬是也下治達乎上若諸侯之復萬民之逆也</hi>○王<lb/>
　氏曰射之為道利以直達有括則不至治達如之故<lb/>
　掌治達者在射人也<lb/>
以射灋治射儀<lb/>
　黄氏曰自此以下則射事也射法自王而下各有其<lb/>
　法故以射法治射儀射法必自射人出故射人雖不<lb/>
<pb n="23b"/>
　掌士而士之法儀具焉<hi>○王昭禹曰射之法不可以不正射之儀不可以不文先</hi>
　<hi>王因其度數而制之以為法因其動容而制之以為儀自王而下其耦或六或四或三其侯或二或一其</hi>
　<hi>樂歌則異節以至其容其獲其正皆有多寡之差焉此射之法也又烏有不正哉以是法而治之其效見</hi>
　<hi>於内志正外體直持弓必審持矢必固揖遜有度卑者不得以抗尊升降有序先者不得以居後其為儀</hi>
　<hi>也又烏有不文哉</hi>
　鄭康成曰治射儀謂肄之也<lb/>
　　　　　緫論三射<lb/>
　陳及之曰射有三等有大射有賔射有燕射所謂大<lb/>
<pb n="24a"/>
　射者王將有郊廟之事於射宫擇諸侯及羣臣與邦<lb/>
　國所貢士可以與於祭者而與之祭司裘曰王大射<lb/>
　則共虎侯熊侯豹侯設其鵠諸侯則共熊侯豹侯卿<lb/>
　大夫則共麋侯皆設其鵠射人云王大射則以貍步<lb/>
　張三侯梓人云張皮侯則春以功凡此皆大射也所<lb/>
　謂賔射者謂諸侯來朝王與之射以燕樂之射人云<lb/>
　王以六耦射三侯三獲三容眡瞭云賔射則奏鐘鼓<lb/>
　梓人云張五采之侯則逺國屬凡此皆賔射也所謂<lb/>
<pb n="24b"/>
　燕射者王與羣臣燕飲而射也梓人云張獸侯則王<lb/>
　以息燕郷射記曰凡侯天子熊侯白質諸侯麋侯赤<lb/>
　質大夫布侯畵以虎豹士布侯畵以鹿豕凡畵者丹<lb/>
　質此謂燕射也<hi>○王氏詳説曰司裘所言諸侯内諸侯之大射也射人所言諸侯外諸侯</hi>
　<hi>之賔射也○陳氏曰大射在廟則賔射在朝可知賔射在朝則燕射在寢郷射州射在序亦可知也</hi>
王以六耦<lb/>
　賈氏曰古之射者行同能耦則别之以射而勝者則<lb/>
　飲不勝者此射之所以有耦○易氏曰大射則大司<lb/>
<pb n="25a"/>
　馬合諸侯之六耦<hi>○鄭鍔曰王耦之數十二所以法天之大數</hi>若賔射則<lb/>
　諸侯與王射而合卿大夫以為六耦以至諸侯之四<lb/>
　耦卿大夫士之三耦亦各以等殺而辨<lb/>
射<hi>食亦反下同</hi>三侯<lb/>
　王氏詳説曰荆公以司裘之虎侯熊侯豹侯即射人<lb/>
　之三侯司裘之熊侯豹侯即射人之二侯司裘之麋<lb/>
　侯即射人之一侯陸農師謂王射三侯於侯内以五<lb/>
　采畵正諸侯二侯以二采畵正卿大夫一侯以二采<lb/>
<pb n="25b"/>
　畵正其説皆失之司裘所言者大射也射人所言者<lb/>
　賔射也梓人曰張皮侯而棲鵠則大射之侯也又曰<lb/>
　張五采之侯則賔射之侯也又曰張獸侯則燕射之<lb/>
　侯也司裘言侯而及鵠射人言侯而及正<hi>○鄭鍔曰大射之侯</hi>
　<hi>用皮飾其側則以皮為鵠賔射之侯用皮飾其側則以五采為正此所以不同</hi>射人所謂三<lb/>
　侯當如康成謂五正三正二正之侯也諸侯二侯即<lb/>
　三正二正之侯也卿大夫一侯則二正而已若以司<lb/>
　裘之熊侯豹侯而降殺之則梓人所謂皮侯與五采<lb/>
<pb n="26a"/>
　之侯何别乎若謂天子之侯皆五正則是天子與諸<lb/>
　侯卿大夫射而同其侯矣臣下與天子角勝負可乎<lb/>
　當從康成之説謂異其侯葢上得以兼下下不得以<lb/>
　僣上也○陳君舉曰王大射張三侯乃是養人主不<lb/>
　争之徳以萬乗之尊下與諸侯羣臣射射有中否則<lb/>
　有勝負使人主有争勝負之意則不可故特設三侯<lb/>
　於侯道九十弓之地一侯髙一侯其侯又廣其弓又<lb/>
　良又有相助之者則易為中雖以優至尊乃是養其<lb/>
<pb n="26b"/>
　不争之徳諸侯二侯亦此意諸侯於其國大射亦張<lb/>
　三侯<lb/>
三獲三容<lb/>
　鄭鍔曰射必有人執旌以告獲每侯用一人故三侯<lb/>
　而三獲其名曰獲獲者得之難謂中侯難也射必有<lb/>
　容其制如屏風一名曰乏矢力竭於此告獲容身於<lb/>
　此以為隐蔽也每一侯用一容故三侯而三容<hi>○易氏曰</hi>
　<hi>獲即數中之旌服不氏執之以待獲也容即蔽身之乏服不氏待獲而居乏也</hi>
<pb n="27a"/>
樂以騶虞九節五正<hi>音征</hi>
　鄭鍔曰樂用騶虞天子之射雖志於中然以仁心愛<lb/>
　物為主故也<hi>○愚案騶虞又見樂師</hi>○鄭康成曰九節七節五<lb/>
　節者奏樂以為射節之差樂記曰明乎其節之志不<lb/>
　失其事則功成而徳行立<hi>○賈氏曰九節者侯道九十弓七節者侯道七十弓</hi>
　<hi>五節者侯道五十弓</hi>
　鄭司農曰正所射也詩曰終日射侯不出正兮○鄭<lb/>
　康成曰考工梓人職曰張五采之侯則逺國屬逺國<lb/>
<pb n="27b"/>
　謂諸侯來朝者也五采之侯即五正之侯也正之言<lb/>
　正也射者内志正則能中焉畫五正之侯中朱次白<lb/>
　次蒼次黄𤣥居外三正損𤣥黄二正去白蒼而畫以<lb/>
　朱緑其外之廣皆居侯中參分之一中二尺<hi>○王氏詳説曰</hi>
　<hi>鄭司農謂方十尺曰侯四尺曰鵠二尺曰正四寸曰質孔叢子謂張布謂之侯侯中謂之鵠鵠中謂之正</hi>
　<hi>正方二尺正中謂之𣙗𣙗方六寸夫大射之禮重於賔射賔射之禮重於燕射若從司農孔叢子之説鵠</hi>
　<hi>中有正正中有𣙗則是賔射燕射重於大射矣鄭康成謂大射之侯用鵠賔射之侯用正燕射之侯用質</hi>
　<hi>以梓人攷之康成之説為長○圖説曰大射射鵠賔射射正郷射射質而燕射則因郷射之侯郷射禮曰</hi>
<pb n="28a"/>
　<hi>天子熊侯白質諸侯麋侯赤質則郷射射質之證也燕射必因之者葢諸侯之射必先行燕禮大夫之射</hi>
　<hi>必先行郷飲酒之禮故射侯相因鄭氏注儀禮以燕張獸侯郷射當張采侯誤矣</hi>○鄭鍔曰<lb/>
　或謂大射名曰鵠賔射名曰正何耶葢大射擇士故<lb/>
　取於鵠鵠之言直也所以直己之志人君中之可以<lb/>
　為君鵠人父中之可以為父鵠以直其志為義若夫<lb/>
　賔射取於尚文徳以懐賔客故以五采為之所尚者<lb/>
　文而已故曰張五采之侯則逺國屬<lb/>
諸侯以四耦射二侯二獲二容樂以貍首七節三正孤<lb/>
<pb n="28b"/>
卿大夫以三耦射一侯一獲一容樂以采蘋五節二正<lb/>
士以三耦射豻<hi>五旦反</hi>侯一獲一容樂以采蘩五節二正<lb/>
　鄭鍔曰諸侯在國賔射則四耦而射二侯熊豹也樂<lb/>
　用貍首之詩以㑹天子為義也三節以聽四節以射<lb/>
　其正則去𤣥黄而用三色也孤卿大夫自與其賔射<lb/>
　則三耦而射一侯糜侯也樂用采蘋以能循法度為<lb/>
　貴也一節以聽四節以射其正則去白蒼而畫以朱<lb/>
　緑也天子元士在家賔射用三耦而射一侯豻侯也<lb/>
<pb n="29a"/>
　豻胡犬也犬之能守者莫如胡犬之良士以守節事<lb/>
　君為義故射豻侯或謂司裘言天子諸侯卿大夫之<lb/>
　侯而不及士射人乃有射豻侯之法何也葢司裘所<lb/>
　言者大射也射人所言者賔射也士無大射而有賔<lb/>
　射故於正特言豻侯以有賔射而言也其侯則用二<lb/>
　采以為正與孤卿大夫同樂用采蘩以能守職為貴<lb/>
　也侯不同而正與節皆同葢士之位去卿大夫為不<lb/>
　逺其禮可以與之同○孫氏曰自諸侯卿大夫等而<lb/>
<pb n="29b"/>
　下之莫不有别而所歌之詩亦使之各諭其志而安<lb/>
　其守然後雍容禮遜之交修乖争陵犯之不作信可<lb/>
　以觀徳矣<lb/>
若王大射則以貍步張三侯<lb/>
　鄭鍔曰射之侯梓人為之司裘共之射人張之其張<lb/>
　也必用貍步為法射人主賔射嫌於張大射之侯不<lb/>
　貍步也故併言及之大射如此則賔燕之侯可以類<lb/>
　推○鄭司農曰貍步謂一舉足為一步於今為半步<lb/>
<pb n="30a"/>
　<hi>○李嘉㑹曰貍步再舉則為六尺一弓六尺九十弓七十弓五十弓者象貍步之弓以定逺近也</hi>
　鄭康成曰貍善搏者也行則止而擬度焉其𤼵必獲<lb/>
　是以量侯道法之<hi>○鄭氏儀禮説曰設侯之次大侯則在東參次之干次之使宻不至</hi>
　<hi>相掩踈足以射其勢參差相入是謂貍步此非謂射者之志謂張之者之法也鄭氏以為射當如貍之擬</hi>
　<hi>物何預於張侯乎</hi>侯道者各以弓為度九節者九十弓七節<lb/>
　者七十弓五節者五十弓弓之下制長六尺大射禮<lb/>
　曰大侯九十參七十干五十是也<hi>○圖説曰陳禮書曰儀禮大射曰大</hi>
　<hi>侯九十參七十干五十即所謂虎九十弓熊七十弓豹麋皆五十弓者也葢王射虎侯則於熊豹為大故</hi>
<pb n="30b"/>
　<hi>一名大侯詩所謂大侯者虎侯也參即熊侯言其參於虎豹之中也干即豹侯言其以下干上而又繼熊</hi>
　<hi>虎之後也</hi>
　黄氏曰自此至佐司馬治射正皆蒙大射射人雖主<lb/>
　射法無賔燕射文大射射法皆射人掌之射人典法<lb/>
　之官也侯正樂節通乎賔燕貍步張侯服不氏待獲<lb/>
　射鳥氏取矢太史數射中司馬治射正官具物備足<lb/>
　為射法賔燕略具於此矣小臣職曰賔射掌事如太僕<lb/>
　之法則賔射太僕亦不掌也<lb/>
<pb n="31a"/>
王射則令去侯立于後以矢行告卒令取矢<lb/>
　鄭司農曰射人主令人去侯所而立于後<hi>○賈氏曰負侯之人</hi>
　<hi>服不氏也</hi>○鄭鍔曰射已張侯獲者執旌以負之不使去<lb/>
　侯以避矢則有誤殺傷人之過○鄭司農曰以矢行<lb/>
　告射人主以矢行髙下左右告于王大射禮曰大射<lb/>
　正立于公後以矢行告于公下曰留上曰揚左右曰<lb/>
　方<hi>○鄭鍔曰射以中為主王弓已𤼵不告以矢之髙下左右則王不知其中否</hi>○王昭禹<lb/>
　曰射畢令射鳥氏取矢也故射鳥氏曰射則取矢矢<lb/>
<pb n="31b"/>
　在侯髙則以并夾取之<lb/>
祭侯則為位<lb/>
　鄭鍔曰射既設侯則祭其神司馬實爵以獻服不氏<lb/>
　既受獻則於侯所北靣而祭之<hi>○李嘉㑹曰賔射大射祭侯之禮一同</hi>
　射人主為之位者以其知儀位故也○王氏曰侯而<lb/>
　祭之則神無不在而君子無所不用其至○易氏曰<lb/>
　梓人祭侯之禮其辭則欲諸侯之寧侯也<lb/>
與大史數<hi>所主反</hi>射中<lb/>
<pb n="32a"/>
　鄭康成曰射中數射者中侯之筭也大射曰司射<hi>○賈</hi>
　<hi>氏曰大射諸侯禮謂之司射天子謂之射人</hi>適階西釋弓去扑襲進由中<lb/>
　東立于中南北靣視筭<lb/>
　賈氏曰大史數筭射人但視之耳○王昭禹曰必與<lb/>
　大史則以大史凡射事飾中舍筭執其禮事故也<hi>○李</hi>
　<hi>嘉㑹曰筭之多寡太史治之以定黜陟</hi>○鄭鍔曰射人與之共數葢專<lb/>
　掌射法故也<lb/>
佐司馬治射正<lb/>
<pb n="32b"/>
　鄭鍔曰射必有正梓人張之大司馬治之射人則掌<lb/>
　其事司馬合諸侯之六耦射人則掌其五正三正之<lb/>
　法故也<hi>○黄氏曰正猶政也孔子射於矍相之圃射至於司馬則司馬主射故也○鄭氏曰射正</hi>
　<hi>射之法儀○賈氏曰若命去侯命取矢乘矢之等皆當佐之治者預習之也</hi>
　易氏曰於大史言與於司馬言佐尊卑之序<lb/>
　王氏詳説曰天子有射人諸侯有司射皆所以治其<lb/>
　射儀也負侯者服不氏令之者射人也取矢者射鳥<lb/>
　氏令之者射人也祭侯服不氏為之位者射人也數<lb/>
<pb n="33a"/>
　射中者有大史在而射人又與焉治射正者有司馬<lb/>
　在而射人又佐焉知此則知射人之官為尊故以下<lb/>
　大夫為之<lb/>
祭祀則賛射牲相孤卿大夫之灋儀<lb/>
　易氏曰祭祀之禮以牲為重視牲分牲養牲巡牲見<lb/>
　於未祭之先將祭之時則夕牲展牲牽牲射牲割牲<lb/>
　無非禮者射人所掌則射牲之禮而已國語曰禘郊<lb/>
　之事天子必自射其牲此雖天子自為之<hi>曰王昭禹  祭祀王</hi>
<pb n="33b"/>
　<hi>必親射牲示誠敬之盡親其事也</hi>方其迎牲於門則君執紼卿大夫<lb/>
　從士執芻至於君親射牲而孤卿大夫咸與焉此射<lb/>
　人相孤卿大夫之法儀以其掌射法治射儀故也○<lb/>
　鄭鍔曰射人賛之謂賛之以射禮也當射牲之時孤<lb/>
　卿大夫從王以射明其射法又相其射儀所謂以射<lb/>
　法治射儀也<lb/>
㑹同朝覲作大夫介凡有爵者<lb/>
　賈氏曰作使也<hi>○黄氏曰作興起之</hi>○鄭康成曰有爵者命士<lb/>
<pb n="34a"/>
　以上不使賤者○鄭鍔曰王出而㑹同諸侯來而朝<lb/>
　覲王使公卿有事焉當用大夫以為上介其凡有爵<lb/>
　者以為衆介射人則作之○易氏曰射人則以法儀<lb/>
　而作之<lb/>
　黄氏曰自此以下至大喪作卿大夫掌事皆因事定<lb/>
　其材等以待進退<hi>○李嘉㑹曰凡此數端掌之射人屬於司馬所以辨論官材</hi>
大師令有爵者乘王之倅<hi>七内反</hi>車<lb/>
　鄭康成曰倅車戎車之副○易氏曰大師王乗戎路<lb/>
<pb n="34b"/>
　其廣闕苹輕之倅不可虚位故以有爵命士以上乗<lb/>
　其倅<hi>○王昭禹曰士卑不嫌於特尊</hi>
　鄭鍔曰或作之又或令之良由於賔射之時掌孤卿<lb/>
　大夫之位故耳<lb/>
有大賔客則作卿大夫從<hi>才用反</hi>
　鄭康成曰作者選使從王見諸侯<lb/>
戒大史及大夫介<lb/>
　鄭康成曰戒其當行者覲禮曰諸公奉篋服加命書<lb/>
<pb n="35a"/>
　于其上升自西階東靣大史氏右<hi>○王昭禹曰太史與事者以太史主</hi>
　<hi>協禮事故也</hi>○鄭鍔曰卿大夫從王以見諸侯則射人作<lb/>
　之公卿有事於諸侯而介以大史及大夫則射人戒<lb/>
　之重賔客之禮也<lb/>
大喪與僕人遷尸作卿大夫掌事比<hi>毗志反</hi>其廬不敬者<lb/>
苛罰之<lb/>
　鄭康成曰僕人大僕也僕人與射人俱掌王之朝位<lb/>
　王崩小歛大歛遷尸于室堂朝之象也檀弓曰扶君<lb/>
<pb n="35b"/>
　卜人師扶右射人師扶左君薨以是舉<hi>○黄氏曰射人大僕皆法</hi>
　<hi>度之事</hi>○易氏曰卿大夫掌朝位之事則射人作之<lb/>
　賈氏曰比其廬當比其本服親踈及貴賤○鄭康成<lb/>
　曰苛謂詰問之<lb/>
　鄭鍔曰此言作大夫介作卿大夫從作卿大夫掌事<lb/>
　皆以作為言葢命之使行者王也射人則作之謂作<lb/>
　而起之也㑹同朝覲賔客大師大喪之禮初無與於<lb/>
　射而掌於射人取其射之法儀而已<lb/>
<pb n="36a"/>
服不氏下士一人徒四人<lb/>
　鄭鍔曰物之不易服者莫如猛獸設官以服之名服<lb/>
　不氏言能服其不服所以示王朝之威無所不能服<lb/>
　也○黄氏曰射人與司士諸子聯職而以服不氏以<lb/>
　下參其間終射義也○李嘉㑹曰夏南方也南方屬<lb/>
　鳥故自服不氏以下數官繼於射人之後<lb/>
掌養猛獸而教擾之<lb/>
　鄭康成曰猛獸虎豹熊羆之屬擾馴也○鄭鍔曰徒<lb/>
<pb n="36b"/>
　能養之不能教擾之使馴則傷人而為害矣教者教<lb/>
　以服習進退之節擾者所以擾馴其心<lb/>
　陳及之曰鳥獸在山澤則適其性為人所養則失其<lb/>
　所教擾之使不至於夭閼無腥臊羶香之病則可以<lb/>
　奉祭祀供肴羞矣若地官牧人掌牧六牲而阜蕃其<lb/>
　物亦其類焉充人賛碩牲肆師之省牲皆始也阜蕃<lb/>
　教擾之不失其性則奉以告神乃無媿詞也<lb/>
　<hi>王昭禹曰鳥獸草木無不治然後為政之至故舜命益作虞則曰若予上下草木鳥獸則養猛獸而教擾</hi>
<pb n="37a"/>
　<hi>不為過矣</hi>
凡祭祀共猛獸<lb/>
　鄭鍔曰祭祀欲備四海九州之美味故獸雖至猛茍<lb/>
　中膳羞者無不共焉如獸人冬獻狼之類是也養之<lb/>
　者所以待用爾故於祭祀之時則共之以其養之有<lb/>
　素故也<lb/>
賔客之事則抗皮<lb/>
　鄭鍔曰賔客以虎豹之皮為庭實必布於庭服不氏<lb/>
<pb n="37b"/>
　則抗舉其皮以示王朝之威虎豹之為物雖則猛不<lb/>
　可制吾猶得而舉之先儒引聘禮有司二人<hi>○賈氏曰二人</hi>
　<hi>即服不氏</hi>舉皮以東者以證抗之為舉也<hi>不鄭司農曰服  氏主舉藏之</hi>
　<hi>抗讀為亢其讎之亢</hi>
射則賛張侯以旌居乏而待獲<lb/>
　鄭司農曰賛佐也大射禮命量人巾車張三侯○王<lb/>
　昭禹曰凡射侯共於司裘張於射人服不氏賛射人<lb/>
　張之也○鄭鍔曰使服不氏賛之者以其力足以服<lb/>
<pb n="38a"/>
　不服故雖熊虎豹之物皆能張之也<lb/>
　杜氏曰乏讀為匱乏之乏待獲者所蔽<hi>○愚案乏字見車僕</hi>
　鄭鍔曰執旌所以為表識居乏所以自隱蔽執旌居<lb/>
　乏待射者之中則舉旌以唱獲<lb/>
　王氏曰抗皮賛張侯待獲皆服不服之意故服不氏<lb/>
　掌之<lb/>
射<hi>食亦反</hi>鳥氏下士一人徒四人<lb/>
　賈氏曰射鳥亦武事故在此○黄氏曰服不氏待獲<lb/>
<pb n="38b"/>
　射鳥氏取矢各因其類<hi>○李嘉㑹曰二職兼焉明射筭之不可茍也</hi>
掌射鳥<lb/>
　鄭康成曰鳥謂中膳羞者鳬鴈鴇鴞之屬○王昭禹<lb/>
　曰掌畜共膳獻之鳥則射鳥氏掌射鳥亦以共膳獻<lb/>
　之用然掌畜以養鳥而共之射鳥氏以射鳥而共之<lb/>
　陳及之曰射鳥氏掌射鳥羅氏掌羅鳥鳥所以備祭<lb/>
　祀肴羞之用二官非宂也不特此庖人之共喪紀之<lb/>
　庶羞賔客之禽獻膳夫之饋羞用百有二十品悉取<lb/>
<pb n="39a"/>
　于是<lb/>
祭祀以弓矢敺<hi>起俱反</hi>烏鳶凡賔客㑹同軍旅亦如之<lb/>
　鄭鍔曰射鳥氏之設又非為供膳羞之用及祭祀賔<lb/>
　客軍旅㑹同之時用弓矢以敺之其所敺者特烏鳶<lb/>
　而已葢烏鳶之為物翔於野外而下食烏能汙人鳶<lb/>
　善鈔物於人所聚之地祭祀之兆域在郊野之外吾<lb/>
　將致潔乎鬼神而彼敢乗便攫拏或以不潔汙之則<lb/>
　吾事神之禮不謹矣詎可不敺而逺之若夫賔客㑹<lb/>
<pb n="39b"/>
　同軍旅之時非惟有殺牲告神之禮畏其汙也亦以<lb/>
　為衆之所聚防其不潔也<hi>○賈氏曰㑹同皆有盟詛之禮殺牲之事軍旅亦有</hi>
　<hi>斬牲巡陣之事故須敺烏鳶</hi>
射則取矢矢在侯髙則以并夾取之<lb/>
　鄭司農曰王射則射鳥氏主取其矢矢在侯髙者矢<lb/>
　著侯髙人手不能及則以并夾取之并夾鍼箭具夾<lb/>
　讀為甲司弓矢職曰大射燕射共弓矢并夾○薛氏<lb/>
　曰儀禮大射則取矢以小臣郷射則取矢以子弟周<lb/>
<pb n="40a"/>
　官必以射鳥氏以其視髙者審歟<lb/>
　王氏曰先王置官大抵兼職射鳥氏雖無所兼其所<lb/>
　射以共賔祭膳獻亦足以償禄矣使敺烏鳶以并夾<lb/>
　取矢雖若不急然上下無乏事則以事為之制故也<lb/>
羅氏下士一人徒八人<lb/>
　鄭康成曰能以羅網搏鳥者郊特牲曰大羅氏天子<lb/>
　之掌鳥獸者<lb/>
　鄭鍔曰烏鳶烏鳥之類其物則同所用以取之物則<lb/>
<pb n="40b"/>
　異烏鵲之卑飛者則為羅以取之其髙舉不可以羅<lb/>
　者則射之也○賈氏曰羅鳥亦武事故在此<lb/>
掌羅烏鳥<lb/>
　鄭康成曰烏謂卑居鵲之屬○王昭禹曰烏以羣集<lb/>
　雖人所惡亦可取而備用故羅氏掌羅烏鳥而掌畜<lb/>
　掌養鳥則羅氏取之而掌畜養之也<lb/>
蜡則作羅襦<hi>汝俱反</hi>
　鄭康成曰作猶用也蜡建亥之月此時火伏蟄者畢<lb/>
<pb n="41a"/>
　矣豺既祭獸可以羅網圍取禽也王制曰豺祭獸然<lb/>
　後田又曰昆蟲已蟄可以火田今俗放火張羅其遺<lb/>
　教○薛氏曰漢書云人皆一襦吾獨五襦晉史云先<lb/>
　且作襦後當作袴帬襦襠婦人之飾也郊特牲言嵗<lb/>
　十二月合聚萬物而索饗之四方諸侯草笠而至大<lb/>
　羅氏天子掌鳥獸之官致鹿與女戒諸侯曰好田好<lb/>
　女者亡其國然以禮屬民而飲酒存國家之大體豈<lb/>
　可真致鹿與女哉以鹿不可致故作羅以示之女不<lb/>
<pb n="41b"/>
　可致故作襦以示之耳<hi>○鄭鍔曰致鹿與女非必用鹿與女也葢用取鹿之具與</hi>
　<hi>婦人之裙襦而已用羅襦以示之者羅以戒其好田也襦以戒其好女也然使羅氏作之而已先儒以羅</hi>
　<hi>襦為一物殆未之思歟○李嘉㑹曰襦細宻之羅惟國將蜡則共之</hi>
中<hi>音仲</hi>春羅春鳥獻鳩以養國老行羽物<lb/>
　易氏曰中春蒐田非羅弊之時故以火弊而搜取其<lb/>
　物之不字乳者此言羅春鳥何也以奉至尊為主而<lb/>
　已其次則獻鳩以養國老又其次則頒羣臣而謂之<lb/>
　行羽物此外一毫不可以輕取○鄭鍔曰射鳥氏泛<lb/>
<pb n="42a"/>
　言掌射鳥而下乃言敺烏鳶此指言羅烏鳥又言獻<lb/>
　鳩鳩固禮物之所須也須羅而後得<lb/>
　陳及之曰天子之於老也其所養者三國老也庶老<lb/>
　也死政者之老也貴胄謂之國子與庶人之俊者同<lb/>
　其學所以一道徳國老與庶老異其學所以别分義<lb/>
　記之所言四代養老是也而又有死政之老焉故羅<lb/>
　氏獻鳩以養之者國老也司徒以保息養之者庶老也<lb/>
　司門以財養之者死政之老也若夫外饔酒正稾人<lb/>
<pb n="42b"/>
　所謂耆老者緫三者而言之也<lb/>
掌畜下士二人史二人胥二人徒二十人<lb/>
　鄭康成曰畜謂歛而養之○鄭鍔曰射鳥氏射其髙<lb/>
　舉之鳬鴈羅氏羅其卑飛之鳥鵲此則畜其可以畜<lb/>
　養者如鵝如鶩之類皆是也<lb/>
掌養鳥而蕃阜教擾之<lb/>
　鄭康成曰阜猶盛○鄭鍔曰養之欲其阜大而蕃多<lb/>
　教之使之服習而馴擾如雞之可以為牲鳬鴈之可<lb/>
<pb n="43a"/>
　以為羞鷺之羽可以為翿翟之羽可以為旌旗之飾<lb/>
　鳩之可以養老其小小羽物仲春仲秋用以賜臣下<lb/>
　皆邦國所須而不可闕者安得不畜之以待不時之<lb/>
　須乎掌畜之設殆若此<lb/>
祭祀共卵鳥<lb/>
　鄭鍔曰共其生卵者以卵亦可薦故也○劉氏曰鵝<lb/>
　鶩雞鴨皆有卵之鳥<hi>○王氏曰共卵及鳥</hi>
嵗時貢鳥物<lb/>
<pb n="43b"/>
　王氏曰物與獸同義翠毛羽翮之屬是也○鄭鍔曰<lb/>
　因時而獻新<lb/>
共膳獻之鳥<lb/>
　鄭康成曰雉及鶉鴽之屬○王昭禹曰王之膳羞賔<lb/>
　客之禽獻之類皆掌共之<lb/>
　　　　　緫論<lb/>
　鄭鍔曰先王置官欲其簡而不冗自服不氏以下或<lb/>
　教猛獸或射飛鳥或羅烏鵲或養畜鳥葢一官可以<lb/>
<pb n="44a"/>
　兼數職也今物有其官意謂禮不可以簡而廢茲四<lb/>
　官者其事固微然所掌者供鬼神之祭祀有之供人<lb/>
　君之膳羞有之供賔客之禽獻有之設官以備物物<lb/>
　備而禮舉凡以嚴國體而尊天王也孰為冗且濫耶<lb/>
　<lb/>
　<lb/>
　<lb/>
　<lb/>
<pb n="44b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周禮訂義卷五十<lb/>
</p>
<p>
</p>
  </div>
</body>
</text>
</TEI>
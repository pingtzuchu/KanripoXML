<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周禮訂義卷四</head>
    <p>
<pb n="1a"/>
欽定四庫全書<lb/>
　周禮訂義卷四　　　　宋　王與之　撰<lb/>
小宰之職掌建邦之宫刑以治王宫之政令凡宫之糾<lb/>
禁<lb/>
　鄭康成曰宫刑在宫中者之刑建明布告之<hi>○黄氏曰王宫</hi>
　<hi>内外自宫室庖膳醫藥酒漿貨賄嬪婦皆統於大宰而小宰建宫刑以治之○鄭鍔曰考之於經不見宫</hi>
　<hi>刑之目蓋宫中之刑宜𨼆也觀王族有罪磬於甸人而禮以謂刑于𨼆者不與國人慮兄弟則王宫之刑</hi>
　<hi>宜益加𨼆可知</hi>
<pb n="1b"/>
　王氏詳説曰凡者總之辭凡宫則王宫后宫總在是<lb/>
　矣○鄭康成曰糾猶割也察也<hi>○鄭鍔曰糾以察其𨼆匿禁以止其干犯</hi>
　<hi>有内宰以憲禁令于北宫而糾其守矣小宰又建宫刑以治其糾禁其孰敢犯之哉○愚案糾以約其慢</hi>
　<hi>怠禁以止其邪僻不惟邇臣知所畏而後宫近習亦知所畏此乃先王治内之道</hi>
　鄭鍔曰周家之制有王宫有后宫后宫則王之北宫<lb/>
　王宫則路寢一小寢五是也至尊所居欲其嚴肅必<lb/>
　有刑禁以治其政令故使小宰建之然非特治王宫<lb/>
　而已凡宫之糾禁皆得以治之蓋欲治其國先齊其<lb/>
<pb n="2a"/>
　家人君雖正身以齊家茍不用刑以威之則或恃恩<lb/>
　而無所畏然齊家用刑則傷恩故使大臣馭之以刑<lb/>
　也法在大臣恩在人主家其有不齊乎是刑之建宜<lb/>
　使大宰今乃使小宰者豈非大宰論道佐王所以正<lb/>
　其身而掌刑以治糾禁近於有司之職非所以尊論<lb/>
　道之臣故歟然使大宰之貳掌之則察治者豈不尊<lb/>
　且嚴哉<lb/>
　陳及之曰大宰於内外事無所不關預小宰宰夫是<lb/>
<pb n="2b"/>
　其屬官也天官中既有内宰下大夫治王内之政令<lb/>
　矣權豈不足以統宫内而又俾小宰之屬預其事何<lb/>
　也蓋自宰夫以下即叙宫正宫伯二官宫正掌宫中<lb/>
　徒役及諸官府在内者宫伯掌貴游子弟宿衛王宫<lb/>
　者彼二官皆命士耳權輕不足壓人望故又俾小宰<lb/>
　宰夫總之若内宰特治王内之政令以禮儀教王后<lb/>
　夫人及九嬪世婦耳而宫中徒役宿衛之事無所干<lb/>
　預也漢制雖有周官遺意以衛尉掌兵衛如周官宫<lb/>
<pb n="3a"/>
　正之職以光禄勲掌郎從宿衛如周官宫伯之職而<lb/>
　大司馬以三公都試郎羽林之屬凡兩宫地城門衛<lb/>
　北軍兵屬焉近周制宫正宫伯之權統于小宰矣<lb/>
掌邦之六典八灋八則之貳以逆邦國都鄙官府之治<lb/>
　鄭司農曰貳副也○楊氏曰小宰司㑹皆曰掌六典<lb/>
　八法八則之貳蓋貳大宰之治也司書則掌其書而<lb/>
　已逆邦國都鄙之治則不與焉小宰司㑹皆中大夫<lb/>
　司書則上士則小宰司㑹非司書之副明矣司書如<lb/>
<pb n="3b"/>
　今監制敕庫之𩔖○賈氏曰逆迎受勾考之使知功<lb/>
　過所在也<hi>○鄭鍔曰天下之事及其來也從而受之則順當其未来也先求而受之則逆典法</hi>
　<hi>則者治之本也從則治違則亂待其已違之後而亂已生然後攷之不亦晚乎小宰逆而攷之則其攷也</hi>
　<hi>在於從違之間於其未至而先鈎考故以逆言之○王氏曰逆者有所治正也有所治正則逆之矣所治</hi>
　<hi>在太史則太史之所逆也所治在司㑹則司㑹之所逆也所治在小宰則小宰之所逆也非太史司㑹小</hi>
　<hi>宰所逆然後太宰以典法則待之</hi>
　劉執中曰大宰施六典八法八則於嵗首責邦國官<lb/>
　府都鄙以其治者也小宰掌其貳於歳終鈎考其成<lb/>
<pb n="4a"/>
　以㑹其治之優劣者也故曰以逆其治焉<lb/>
執邦之九貢九賦九式之貳以均財節邦用<lb/>
　王昭禹曰九貢九賦九式之書其正在大宰司㑹而<lb/>
　其貳在小宰大府故於小宰言執○史氏曰周之邦<lb/>
　財所蓄至於不可勝用豈獨冢宰制國用之力小宰<lb/>
　固執其法而不變乃能用之不匱也茍執之不固則<lb/>
　始均而終必偏始儉而終必侈雖有法將誰與守貢<lb/>
　賦之入歳有常數九式之用國有定規彼有餘此不<lb/>
<pb n="4b"/>
　足小宰均之以裨不給則九式不愆於其禮矣節邦<lb/>
　用者非其式則不之用而王者之欲不節而自中乎<lb/>
　禮儀矣<lb/>
　楊氏曰大宰以道揆事王其制國用也惟共王之用<lb/>
　如羞服匪頒好賜之𩔖皆得以式均節之故曰均節<lb/>
　財用通言財用則邦國在其中矣小宰而下有法守<lb/>
　者也量貢賦之入均之以應九式之用則與大宰同<lb/>
　而所節則邦之用而已所以共王者不得而與也故<lb/>
<pb n="5a"/>
　以節邦用邦用如祭祀賔客喪紀之𩔖是也司㑹掌<lb/>
　㑹事而已王及后之服與夫膳禽飲食不㑹則共王<lb/>
　之用者雖多寡之計亦不得而與焉故均節邦之財<lb/>
　用而巳與小宰之均節亦異也<lb/>
以官府之六敘正羣吏<lb/>
　鄭康成曰敘秩次也<hi>○王氏曰敘敘其倫之先後也官○吕氏曰左傳作執秩以正其</hi>
　<hi>如小宰六敘正羣吏是也秩敘不正其餘皆亂</hi>鄭節卿曰考之六官小宰月<lb/>
　終受羣吏之要則以官府之敘宰夫掌百官之徴令<lb/>
<pb n="5b"/>
　則有胥以治敘宫伯掌王宫士庶子之政令而月終<lb/>
　必均其秩敘内史以八枋之法詔王治而納訪必掌<lb/>
　其叙下而郷師之與里宰凡邦事令作秩敘凡歳時<lb/>
　合耦于耡亦行其秩敘六敘之本末一曰正其位此<lb/>
　則始正其舊敘耳至於進其治而作其事無非挽之<lb/>
　而使前作之而使不怠於是制其食而食有多寡之<lb/>
　異聼其情而情有誠偽之不同或陞其次或増其秩<lb/>
　而百官府之人雖不待歳終三歳而廢置誅賞可以<lb/>
<pb n="6a"/>
　逆知之矣漢繼周之後有歳終超遷至大中大夫者<lb/>
　有一歳而九遷者此皆周人六敘遷轉之遺意也○<lb/>
　鄭鍔曰經言羣吏有自大夫以下言之者有自士以<lb/>
　下言之者有總六屬之吏言之者如司㑹言逆羣吏<lb/>
　之治則卿以上非司㑹可得而逆則自大夫以下言<lb/>
　之者也宰夫掌正三公六卿大夫羣吏之位於大夫<lb/>
　之下書羣吏則自士以下言之也大宰言大計羣吏<lb/>
　之治與此六敘正羣吏則總六屬之吏以言之也蓋<lb/>
<pb n="6b"/>
　大宰所大計者非一官之吏而小宰所正者凡在官<lb/>
　府之羣吏也<lb/>
一曰以敘正其位<lb/>
　王昭禹曰宰夫掌治朝之法以正王及三公六卿大<lb/>
　夫羣吏之位固有尊卑也位以徳興徳以位敘因其<lb/>
　人之徳有小大而授之以位之尊卑則爵以階而升<lb/>
　命以等而進矣<hi>○劉執中曰以品秩為敘則位可正矣</hi>
二曰以敘進其治<lb/>
<pb n="7a"/>
　賈氏曰卿大夫士有治職功狀文書進於上亦先尊<lb/>
　後卑也<hi>○王氏曰以其位之敘進之進之謂若治目有功進使治凢也</hi>
三曰以敘作其事<lb/>
　史氏曰有官斯有職有職斯有事至於各共其事而<lb/>
　不敢怠忽者有敘以作之也<hi>○王昭禹曰月有所攷以稽其行之有造歳有</hi>
　<hi>所㑹以簡其業之大成此所謂以敘作其事</hi>○黄氏曰以敘進其治未嘗<lb/>
　不欲其治也又惡其陵節犯上出位邀功故以敘進<lb/>
　之頺靡廢曠不可以不戒也則又以敘而作其事<lb/>
<pb n="7b"/>
四曰以敘制其食<lb/>
　王昭禹曰餼廩稱事所以勸百工也上農夫食九人<lb/>
　中食七人下食五人而庶人在官者其禄以是為差<lb/>
　上士倍中士中士倍下士而下士之禄與庶人在官<lb/>
　者同則食之多寡厚薄固有常數矣以敘制之而先<lb/>
　後得其倫則士無素飱而滅裂於其職矣<lb/>
五曰以敘受其㑹<lb/>
　賈氏曰歳終進㑹計文書受之亦先尊後卑也○王<lb/>
<pb n="8a"/>
　昭禹曰功事財用之計謂之㑹有以㑹其治者若大<lb/>
　宰歳终令百官府各正其治受其㑹是也有以㑹其<lb/>
　事者若宫正歳終則㑹其行事是也有以㑹其食者<lb/>
　若宫正月终則㑹其稍食是也<hi>○史氏曰非有敘以受之則事之繁夥數</hi>
　<hi>之浩穰不得其要領矣</hi>
六曰以敘聽其情<lb/>
　鄭康成曰情爭訟之辭也○王氏曰自㑹以上不得<lb/>
　其情而至於訟訟則各以其敘聽之○王昭禹曰不<lb/>
<pb n="8b"/>
　曰聽其訟而曰聼其情聼訟者在於得其情故也<lb/>
　　　　　總論<lb/>
　陳君舉曰小宰言六敘在前言六計在後此是考課<lb/>
　法中間皆是官府事且㝷常人說六敘只作尊卑説<lb/>
　殊不知此中有尊卑有先後有緩急以敘正其位是<lb/>
　尊卑治者功状也謂如今日朝諸侯且先還諸侯奏<lb/>
　功状其他不混在這裏以敘作其事者謂如今日理<lb/>
　㑹朝諸侯事則朝諸侯事便在前其他且後今日理<lb/>
<pb n="9a"/>
　㑹祭祀便是祭祀事在前其他又後耳制其食亦有<lb/>
　𦂳慢處如聼其情雖是一人聽了一人說須是有體<lb/>
　統朝廷上既將六敘去區處百官便有六計去察他<lb/>
　廉也今一人善便察見得他是此善又或有能而不<lb/>
　正者有正而不善辨者各各察他廉庶㡬天下無遺<lb/>
　材<lb/>
以官府之六屬舉邦治<lb/>
　賈氏曰立長官必當以屬官佐之邦治得舉也<lb/>
<pb n="9b"/>
一曰天官其屬六十掌邦治大事則從其長小事則専<lb/>
達二曰地官其屬六十掌邦教大事則從其長小事則<lb/>
専達三曰春官其屬六十掌邦禮大事則從其長小事<lb/>
則専逹四曰夏官其屬六十掌邦政大事則從其長小<lb/>
事則専達五曰秋官其屬六十掌邦刑大事則從其長<lb/>
小事則専達六曰冬官其屬六十掌邦事大事則從其<lb/>
長小事則専達<lb/>
　陳君舉曰六官各六十凡三百六十周天之數也治<lb/>
<pb n="10a"/>
　官之屬六十三教官之屬七十九禮官之屬七十一<lb/>
　政官之屬六十有六小宰皆曰六十舉成數耳○易<lb/>
　氏曰聖人法天建官天度奇而不齊聖人亦不如是<lb/>
　之拘也<lb/>
　鄭康成曰大事則從其長若庖人内外饔與膳夫共<lb/>
　王之食小事専達若宫人掌舎則各為一官也<hi>○賈氏曰</hi>
　<hi>鄭直舉天官之内其事顯者各言其一也其餘若大府則治藏之長地官司市則市官之長春官大司樂</hi>
　<hi>則樂官之長夏官司甲則兵戈盾官之長如此之𩔖甚多不可具陳小事専達若天官亦甚衆不可具言</hi>
<pb n="10b"/>
　<hi>也</hi>○史氏曰大事雖畧所係則重故當從長小事雖<lb/>
　煩所係則輕故當専達<hi>○李景齊曰卑而尸大功則勢有所不行尊而尸小功則</hi>
　<hi>力有所不及故大事則從其長所以示其有所統一而小事使之専達者則在下者亦得以自盡其才此</hi>
　<hi>成周之世所以無曠官無廢事也</hi>
以官府之六職辨邦治<lb/>
　賈氏曰六官各有職若天官治職地官教職其職不<lb/>
　同邦事得有分辨故云以辨邦治也<lb/>
　　愚案制為成書則曰典待人而行則曰職六典以<lb/>
<pb n="11a"/>
　　書言故及於官府百官之職六職以人言故百官<lb/>
　　府不必言<lb/>
一曰治職以平邦國以均萬民以節財用<lb/>
　王氏詳說曰平詳於經均詳於紀<lb/>
　黄氏曰平邦國均萬民上之財用不節何可為也故<lb/>
　冢宰制國用<lb/>
　劉氏曰邦國制度由天官以裁處故以節財用為職<lb/>
　否則制度崇而力不能供矣○王昭禹曰大宰以道<lb/>
<pb n="11b"/>
　揆之故財欲均用欲節小宰以法守位但謹其出入<lb/>
　而已故以節財用而不言均<lb/>
二曰教職以安邦國以寧萬民以懷賔客<lb/>
　王昭禹曰教典之為書教官之為職同於安邦國而<lb/>
　已○賈氏曰教典云擾萬民此云寧萬民擾為馴馴<lb/>
　則寧義無異也<lb/>
　王氏曰教官之屬以其職推而行之然後可以寧萬<lb/>
　民也○鄭康成曰懐亦安也賔客來共其委積所以<lb/>
<pb n="12a"/>
　安之<hi>○賈氏曰大司徒有遺人掌十里有廬廬有飲食之等故云共委積也○黄氏曰敎之以君臣</hi>
　<hi>之義長㓜之序是故諸侯各述其職而合邦交之好焉其道通乎下故洪範八政七曰賔詩曰既見君子</hi>
　<hi>為龍為光又曰燕笑語兮是以有譽處兮是之謂懷</hi>
　劉氏曰邦國人民由地官以安擾故以懷諸侯為職<lb/>
　否則人民擾而邦國不寧矣○王昭禹曰中庸九經<lb/>
　亦終於懷諸侯<lb/>
三曰禮職以和邦國以諧萬民以事鬼神<lb/>
　王氏曰禮典禮職皆以和邦國諧萬民者蓋禮者體<lb/>
<pb n="12b"/>
　也體定則禮典之為書禮官之為職不能有所加損<lb/>
　也邦國不和則無與事其先王萬民不諧則無與致<lb/>
　其禋祀故禮職以和邦國諧萬民而後以事鬼神也<lb/>
　<hi>○鄭鍔曰邦國萬民皆已和諧則明而人心悅矣鬼神依人而行先成人然後致力於神斯能以事鬼神</hi>
　<hi>也</hi>
四曰政職以服邦國以正萬民以聚百物<lb/>
　王昭禹曰政典之為書止於平邦國而已政官之屬<lb/>
　推而行之然後有以服邦國<hi>○賈氏曰服由平定使之然則服亦平也均與</hi>
<pb n="13a"/>
　<hi>正義亦一也○王氏詳說曰服詳於平正詳於均</hi>
　鄭康成曰聚百物者司馬主九畿職方制其貢各以<lb/>
　其所有<hi>○黄氏曰軍旅田役貢賦皆司馬政典稼穡財貨馬牛車輦器械之屬聚則公私俱足鄭</hi>
　<hi>言職方制貢蓋其一事耳○劉氏曰不以聚百物為職則兵事興而民力殫矣○王氏曰聚百物以求之</hi>
　<hi>邦國萬民而已不能服之正之則其財豈肯供上之所求故政職以服邦國正萬民而後以聚百物也</hi>
五曰刑職以詰邦國以糾萬民以除盗賊<lb/>
　王昭禹曰刑典刑職皆以詰邦國糾萬民者蓋刑者<lb/>
　形也形成也故刑典之為書刑官之為職亦不能加<lb/>
<pb n="13b"/>
　損焉<lb/>
　劉氏曰不以除盗賊為職則刑罰濫而大寇作矣<lb/>
六曰事職以富邦國以養萬民以生百物<lb/>
　王昭禹曰事典之為書事官之為職同於富邦國而<lb/>
　已事典之為書止於生萬民事官之屬推而行之然<lb/>
　後有以養萬民也生則使之蕃息而已未有以相養<lb/>
　也<lb/>
　　愚案事職多百工事百工飭化八材蠧物則有之<lb/>
<pb n="14a"/>
　　何以使百物之能生劉氏曰不以生百物為職則<lb/>
　　事為廣而八材枯此乃指考工記補亡書言之非<lb/>
　　古之事職書曰司空掌邦土居四民時地利百物<lb/>
　　雖生於土必四民各安其居地利不失其時然後<lb/>
　　生長繁殖物物皆遂事職之生百物猶三農之生<lb/>
　　九穀所以言於富邦國養萬民之後<lb/>
　　　　　總論<lb/>
　葉氏曰六卿九職各以數字之微使歸統敘一職之<lb/>
<pb n="14b"/>
　内各有條目使就績用充其所行而三才之道無遺<lb/>
　憾矣<lb/>
以官府之六聯合邦治<lb/>
　劉迎曰天下之事無大於賓祭凶荒軍旅田役用人<lb/>
　最多分職最衆所以有聯事而合治○黄氏曰凡官<lb/>
　府之相關通者聯合之<lb/>
　王昭禹曰八法之官聯以㑹官治此云官府之六聯<lb/>
　合邦治者大司徒曰天地之所合也風雨之所㑹也<lb/>
<pb n="15a"/>
　兩之謂合衆之謂㑹㑹官治則所㑹者衆矣合邦治<lb/>
　則所合者官聯與邦治而已<lb/>
一曰祭祀之聯事<lb/>
　王昭禹曰玉幣牲牢之屬酒醴器皿之𩔖所用者非<lb/>
　一官大宰賛玉幣爵而小宰亦賛之大宰眡滌濯而<lb/>
　大宗伯亦宿視之五官供六牲而小宗伯又毛六牲<lb/>
　而頒之于五官司尊<graphic n="KR0595" url="https://raw.githubusercontent.com/kanripo/KR-Gaiji/master/images/KR0595.png" mimeType="image/png"/>掌六尊六彝之位而小宗伯<lb/>
　又辨其名物以待祭祀若此𩔖皆祭祀之聯事<lb/>
<pb n="15b"/>
二曰賓客之聯事<lb/>
　王昭禹曰大朝覲㑹同大宰賛玉幣玉獻玉几玉爵<lb/>
　而小宰亦賛凡受幣之事大宗伯以賔禮親邦國而<lb/>
　大行人亦掌大賔之禮大客之儀大宗伯朝覲㑹同<lb/>
　為上相而小行人於將幣則為承而擯宰夫掌其牢<lb/>
　禮委積膳獻飲食之陳數而掌客亦掌四方賔客之<lb/>
　牢禮餼獻飲食之等數若此𩔖皆賔客之聯事<lb/>
三曰喪荒之聯事<lb/>
<pb n="16a"/>
　賈氏曰荒謂年穀不熟○王昭禹曰大喪大宰贊贈<lb/>
　玉含玉而大司徒大喪則率六郷之衆庶屬其六引<lb/>
　而治其政令大司徒大荒則令邦國移民通財而小<lb/>
　行人若國凶荒令賙委之若此𩔖皆喪荒之聯事<lb/>
四曰軍旅之聯事<lb/>
　王昭禹曰古者軍將皆命卿而師旅卒長之屬皆下<lb/>
　大夫士掌其事大司徒大軍旅以旗致萬民治其徒<lb/>
　庶之政令而小司徒令萬民之卒伍而亦帥其衆庶<lb/>
<pb n="16b"/>
　郷師大軍旅正治其徒役與其輂輦大司馬及戰廵<lb/>
　陳眡事而賞罰若此𩔖皆軍旅之聯事<lb/>
五曰田役之聯事<lb/>
　王昭禹曰田所以簡衆役所以任衆大司徒大田役<lb/>
　以旗致萬民而治其徒庶之政令郷師凡四時之田<lb/>
　以司徒之大旗致衆庶大役則帥民徒而至治其政<lb/>
　令小司徒㑹萬民之卒伍以作田役大司馬有蒐苖<lb/>
　獮狩之事而大役則與慮事屬其植受其要若此𩔖<lb/>
<pb n="17a"/>
　皆田役之聯事<lb/>
六曰斂弛<hi>只氏反</hi>之聯事<lb/>
　王昭禹曰斂民之財謂之斂弛民之力謂之弛<hi>即鄭說</hi>
　言斂則散利可知也言弛則薄征亦可知也大宰掌<lb/>
　九貢九賦而大府司㑹司書之𩔖亦掌之所謂斂也<lb/>
　鄉大夫國中貴者之𩔖皆舎征而小司徒凡征役之<lb/>
　施舎亦掌之所謂弛也凡此𩔖皆斂弛之聯事<lb/>
凡小事皆有聯<lb/>
<pb n="17b"/>
　王昭禹曰非祭祀賔客喪荒軍旅田役斂弛六者之<lb/>
　大事餘皆小事也若膳夫之官有庖人亨人内外饔<lb/>
　之𩔖通職聯事司關掌國貨之節以聯門市皆小事<lb/>
　也<lb/>
以官府之八成經邦治<lb/>
　賈氏曰官府中有此八事皆是舊法成事品式依而<lb/>
　行之以經紀邦國之政治<hi>○王昭禹曰事為之制物為之防終始皆備其法一</hi>
　<hi>定而不可虧是乃謂之成民有爭焉以此聽之故曰經邦治</hi>○黄氏曰此即大宰<lb/>
<pb n="18a"/>
　八法官成也八法為屬職聯成計其目皆在小宰大<lb/>
　抵小宰治官府最詳八成所以待萬民之治也事莫<lb/>
　繁於此大小宰通職小宰任其繁則大宰所治皆要<lb/>
　也其曰經邦治治之所由以立也○劉氏曰八成者<lb/>
　民物簿書圖籍之事皆有定制而不可亂所以養民<lb/>
　之信自古皆有死民無信不立禮樂刑政待信而為<lb/>
　本民無信雖有禮樂刑政何所措哉<hi>○李景齊曰自伏義造書契以</hi>
　<hi>代結繩之政而人之要約益嚴誠信益薄聖人豈固欲如是紛紛世變之所趨不得不然周公為周豈不</hi>
<pb n="18b"/>
　<hi>能還斯民於淳樸之域而小宰以八成經邦治若所謂比居簡稽版圖傅别禮命書契質劑要㑹無非切</hi>
　<hi>切於簿書惟恐防姦之不密者其待民不既薄矣乎大抵周公制作凡所為纎悉委曲者不獨為一時言</hi>
　<hi>實為後世慮也教化之孚者誠不待要約之固而後世誠信之已薄則文籍之可稽猶足濟治道之窮故</hi>
　<hi>雖春秋諸侯侵暴猶知惡其籍則知簡書之可畏亦足以維持人心周公可謂長慮</hi>
一曰聽政役以比居<lb/>
　王昭禹曰上之所施謂之政下之所從謂之役記曰<lb/>
　五十不從力政則政者力政也施政於上而興力於<lb/>
　下故謂之政役<lb/>
<pb n="19a"/>
　鄭司農曰比居謂伍籍也<hi>○王氏曰聽政役者欲知其可任與其施舎者故以</hi>
　<hi>比居聽之比謂國比居謂民居以國比正之而不服則又以民居正之以國比正之若後世以五等簿差</hi>
　<hi>役也以民居正之若後世以簿差役不服則檢視屋産也○史氏曰出則有比入則有居以此聽政則力</hi>
　<hi>政公以此聽役則力役省民之姦偽不行矣</hi>
二曰聽師田以簡稽<lb/>
　王昭禹曰師所以用衆田所以簡衆○鄭司農曰簡<lb/>
　稽士卒兵器簿書<hi>○王氏曰簡謂閱而選之稽謂考而計之簡稽皆有書焉師田者欲</hi>
　<hi>知其車徒之所任財器之所出故以簡稽聽之○黄氏曰車徒牛馬器械皆具於此</hi>
<pb n="19b"/>
三曰聽閭里以版圖<lb/>
　賈氏曰在六鄉則二十五家為閭在六遂則二十五<lb/>
　家為里閭里之中有爭訟則以户籍之版土地之圖<lb/>
　聽决之<hi>○王氏曰欲知人民所屬故以版聽之欲知地域所守故以圖聽之○易氏曰版謂夫家</hi>
　<hi>生齒之版圖謂土地風氣之圖既有成法矣欲校登其閭里人民之數則以版圖聽之</hi>
四曰聽稱責以傅<hi>音附</hi>别<hi>彼列切</hi>
　王昭禹曰舉物以就貨為稱謂貧不足者也責其所<lb/>
　償者為責謂富有餘者也<hi>○愚案孟子云又稱貸而益之稱謂舉責也</hi>○<lb/>
<pb n="20a"/>
　鄭司農曰傅傅著約束於文書别别為兩兩家各得<lb/>
　一也<hi>○賈氏曰謂於劵背上大作一手書字札中央破之為二段以别之也爭此責者則以傅别劵</hi>
　<hi>書決之</hi>
　劉迎曰傅别乃地之劵書質劑乃市之平賈朝士之<lb/>
　職曰凡屬責者以其地傅而聽其辭此地之有傅也<lb/>
　<hi>○王氏曰責有傅其事若今責契立保</hi>又曰凡有責者有判書以治則<lb/>
　聽是别者判書此地之有别也<hi>○王氏曰判書稱責之要也别謂人執其</hi>
　<hi>一書其所與之數使責者執之書其所償之數使稱者執之以其償責或不能一而足故也</hi>聽地<lb/>
<pb n="20b"/>
　訟以傅别則曲直分矣不然聽稱責以傅别何以繼<lb/>
　之聽閭里版圖之後乎<lb/>
五曰聽禄位以禮命<lb/>
　王氏曰禮有數命有等禄位視此以制○鄭康成曰<lb/>
　禮之九命之差等<hi>○賈氏曰言大宗伯九儀也有人爭禄之多少位之前後則以禮命</hi>
　<hi>文書聽之也</hi>
六曰聽取予以書契<lb/>
　王氏詳說曰貸而生息謂之稱責貸而不生息謂之<lb/>
<pb n="21a"/>
　取予地官泉府云掌以市之征布歛市之不售貨之<lb/>
　滯於民者買者各從其柢都鄙從其主國人郊人從<lb/>
　其有司然後予之此所謂取予也又云凡民之貸者<lb/>
　與有司辨而受之以國服為之息此所謂稱責也<lb/>
　王昭禹曰民之通財不能無取予取予者謂彼有所<lb/>
　取而此有所予也利之所在而爭心存則取予者不<lb/>
　可無書契載於簡牘謂之書合而驗之謂之契<hi>○王氏曰</hi>
　<hi>契謂人執其一予者執左取者執右合而驗之也别也契也皆要也稱責之謂别則其用以别為主取予</hi>
<pb n="21b"/>
　<hi>之謂契則其用以契為主○黄氏曰書契酒正凡有秩酒者以書契授之則凡取與者皆有此</hi>
七曰聽賣買以質劑<lb/>
　王昭禹曰商賈之阜通貨賄則不能無賣買先王以<lb/>
　日中為市致天下之民聚天下之貨使之交易而退<lb/>
　各得其所防其有爭心焉故大市所以致信也質其<lb/>
　事者若今市契立見也劑則為要書而巳正之以質<lb/>
　則其人足以驗也正之以劑則其書足以驗也<hi>○賈氏曰</hi>
　<hi>案質人云大市以質小市以劑注云大市人民牛馬之屬用長劵小市兵器珍異之物用短劵今鄭注謂</hi>
<pb n="22a"/>
　<hi>兩書一札同而别之者蓋謂前後作二契於中央破之兩家各得其一皆無手書字故異於傅别也有人</hi>
　<hi>爭此市事者則以質劑聽之</hi>
　王氏詳說曰傅别背有手書而質劑則無手書鄭氏<lb/>
　之說似出臆說亦似近人情夫結繩作而有書契以<lb/>
　書契為未足而有質劑以質劑為未足而有傅别取<lb/>
　予輕於賣買賣買輕於稱責此三者所用不同以有<lb/>
　輕重也<lb/>
八曰聽出入以要㑹<hi>古外反</hi>
<pb n="22b"/>
　鄭司農曰要㑹謂計最之簿書月計曰要嵗計曰㑹<lb/>
　故宰夫職曰嵗終則令羣吏正嵗㑹月終則令正月<lb/>
　要○王昭禹曰出謂給以用入謂振以藏於財之出<lb/>
　入而有治焉小則以月計正之大則以嵗㑹正之如<lb/>
　此則財之出入無不當者矣<hi>○賈氏曰此出入者正是官内自用物有人爭</hi>
　<hi>此官物者則以要㑹簿書聽之</hi>
　　　　　總論<lb/>
　王氏詳說曰要之八成皆文書也比居簡稽版圖禮<lb/>
<pb n="23a"/>
　命要㑹文書之用於公者也傅别書契質劑文書之<lb/>
　用於民者也<hi>○黄氏曰比居簡稽版圖禮庫曰掌在貴有司而民間得案據以為証禮命以辨</hi>
　<hi>賤蔵於有司凡宫室車旗衣服禮儀皆有節制有㑹爭者則通考之以息其訟若夫傅别書契質劑要</hi>
　<hi>公私皆有之衣服宫室馬牛兵器珍異之屬取予則以書契買賣則以質劑皆所以通財物也出有傅别</hi>
　<hi>入有要㑹皆所以防抵冐也經邦治而以八成者蓋言皆有成法其不協於官府之成法則不得行也</hi>
以聽官府之六計弊羣吏之治<lb/>
　鄭康成曰聽平治也平治官府之計有六事<hi>○黄氏曰聽謂</hi>
　<hi>聽察之也孔子曰如有所譽者其有所試矣計訃其功狀也曰善曰能曰敬曰正曰法曰辨所以斷其才</hi>
<pb n="23b"/>
　<hi>等也凡此言者有其一皆可以治故謂之治行弊斷也</hi>
一曰廉善二曰廉能三曰廉敬四曰廉正五曰廉法六<lb/>
曰廉辨<lb/>
　　愚案廉者猶廉問廉察康成謂六事以廉為本非<lb/>
　　也廉特善之小言善則廉在其中而廉非為善之<lb/>
　　主後世貪濁者多始以廉潔為貴周以六計弊吏<lb/>
　　治先之廉善者問其吏之善否何謂善如詩之淑<lb/>
　　人君子是也有其善何施而不近厚繼之廉能者<lb/>
<pb n="24a"/>
　　問其吏之能否何謂能如孟子之能勝其任也有<lb/>
　　其能則何事之不立<hi>○王昭禹曰能事神人然後可以典禮能諧八音然後可</hi>
　　<hi>以典樂茍為不能瘝官曠職者衆矣</hi>問及於敬則必其恪居官次於<lb/>
　　心不欺於事不茍而後謂之敬如或怠忽荒散不<lb/>
　　得而茍容也問及於正必其操履端方治行清嚴<lb/>
　　不為勢奪而後謂之正如或起信險膚不得而濫<lb/>
　　冒也法貴能守大綱小紀不可亂也作聰明者<lb/>
　　或逞智以紛更之則吏之守法如之何而不問事欲<lb/>
<pb n="24b"/>
　　其辨是是非非不可眩也蔽耳目之近將事至而不<lb/>
　　能決則吏之能辨與否又如之何而不問以此六<lb/>
　　者聽之則羣吏之治可得而斷矣<lb/>
　李景齊曰後世考課之法即小宰六計之遺意也雖<lb/>
　然吏以廉善為上而能次之故六計必以廉善居其<lb/>
　首而以廉能居其次若夫廉敬廉正則以其行已之<lb/>
　能敬能正也廉法廉辨則以其當官之能守法辨事<lb/>
　也<lb/>
<pb n="25a"/>
以灋掌祭祀朝覲㑹同賔客之戒具軍旅田役喪荒亦<lb/>
如之<lb/>
　鄭康成曰法謂禮法也<hi>○易氏曰法式也天下之事不豫則不立祭祀朝覲㑹同</hi>
　<hi>賔客以至軍旅田役喪荒之事凡七者皆國之大事不先具則必有緩不及事之患故平居之際戒其所</hi>
　<hi>當為之事具其所當用之物小宰皆以式法掌之而待其事焉</hi>戒具戒官有事者所<lb/>
　當共<lb/>
　鄭伯謙曰小宰以法掌祭祀朝覲㑹同賔客之戒具<lb/>
　軍旅田役喪荒亦如之今九式之中不及朝覲㑹同<lb/>
<pb n="25b"/>
　軍旅田役何也曰朝覲㑹同之用不過牢禮委積膳<lb/>
　獻飲食賔賜飱牽而已此則賔客之式也軍旅田役<lb/>
　之用亦不過幣帛芻秣匪頒工事而已而外府共財<lb/>
　用之幣齎委人共委積薪芻司勲掌賞地宫正頒衣<lb/>
　裘車人矢人繕人槀人司弓矢司甲兵之𩔖一切皆<lb/>
　有式法以給其財此則幣帛芻秣匪頒工事之式也<lb/>
　○王氏詳說曰七事皆六聯也七事不言六聯之歛<lb/>
　弛六聯不言七事之朝覲㑹同者七事之下所謂共<lb/>
<pb n="26a"/>
　其財用非歛乎治其施舎非弛乎六聯所言合邦治<lb/>
　而已七事則共其財用治其施舎財用施舎在朝覲<lb/>
　自為一事㑹同自為一事賔客自為一事不可比而<lb/>
　同之此又見周公立法之意也<lb/>
　<hi>王昭禹曰祭祀所謂吉禮朝覲㑹同賔客所謂賔禮軍旅田役所謂軍禮喪荒所謂凶禮也禮有五而此</hi>
　<hi>不及嘉禮者蓋嘉禮有脤膰之禮則祭祀之事也有享燕之禮則賔客之事也然則言祭祀賔客則足以</hi>
　<hi>兼嘉禮矣宗伯正掌禮之官故其事詳小宰治官聯事通職而已故其事畧</hi>
七事者令百官府共<hi>音恭</hi>其財用治其施舎聽其治訟<lb/>
<pb n="26b"/>
　鄭康成曰七事謂先四如之者三也<hi>○王昭禹曰祭祀一也朝覲二</hi>
　<hi>也㑹同三也賔客四也與軍旅田役喪荒三者凡七也</hi>施舍不給役者<hi>○賈氏曰即上</hi>
　<hi>六聯注引鄉大夫國中貴者賢者能者服公事者老者疾者是也</hi>
　王氏曰理其事謂之治爭其事謂之訟財用出於官<lb/>
　府而施舎加於人民治訟則或以財用之不共或以<lb/>
　施舎之不治故先言共其財用次言治其施舎後言<lb/>
　聽其治訟○王氏詳說曰財用所共自有大府而令<lb/>
　之者小宰也施舎所治自有鄉大夫而令之者小宰<lb/>
<pb n="27a"/>
　也<hi>○史氏曰於五禮以法繩其要於七事以令總其繁</hi>
凡祭祀贊玉幣爵之事祼將之事<lb/>
　鄭鍔曰大宰所贊者祀五帝祀大神享先王之時也<lb/>
　小宰凡祭祀皆贊之<hi>○賈氏曰大宰祀五帝贊玉幣爵今此又言贊此三者謂小宰</hi>
　<hi>執以授大宰大宰執以授王是相贊助也</hi>○王氏曰祼謂祼而將瓚也○<lb/>
　鄭康成曰將送也○陸氏曰商人尊神交於明故先<lb/>
　樂而求諸陽周人尊禮求諸幽故先祼而求諸隂鄭<lb/>
　氏謂王酌鬱鬯以獻尸尸受之啐之奠之然尸神象<lb/>
<pb n="27b"/>
　也初受而自祼非禮意也鄭氏又謂宗廟有祼天地<lb/>
　大神尊不祼考之禮於典瑞玉人鬯人則祼先王賔<lb/>
　客社稷宗廟山川四方而已是祼不施於天地然大<lb/>
　宗伯凡祀大神享大鬼祭大示涖玉鬯表記曰親耕<lb/>
　粢盛秬鬯以事上帝蓋祀天有鬯者陳之而已非祼<lb/>
　也<hi>○王氏詳說曰祭惟祭宗廟用祼其他天地社稷山川等祭則惟秬鬯而已鬱人之職與鬯人異祼</hi>
　<hi>鬱鬯謂以鬱金草實彝而陳之所謂築之而煮之是也鬯人云掌共秬鬯而飾之社壝用大罍禜門用瓢</hi>
　<hi>齎則是天地等祀皆有秬鬯但不用鬱為祼耳</hi>
<pb n="28a"/>
　鄭鍔曰祭祀用玉用幣用爵所以見禮神之文祼將<lb/>
　之事所以見求神之實王薦玉幣爵而小宰贊之王<lb/>
　酌鬱鬯以祼而小宰將之贊則執以授王使薦獻不<lb/>
　失其節將則奉以授尸焉大宰無祼將之事其所贊<lb/>
　者主祀五帝言之天神不祼也惟人道宗廟有之然<lb/>
　宗廟之祼大宰贊王亦不將送其將者小宰故特言<lb/>
　祼將之事也<lb/>
凡賔客贊祼凡受爵之事凡受幣之事<lb/>
<pb n="28b"/>
　賈氏曰凡賔客贊祼者大行人云上公再祼而酢謂<lb/>
　諸侯來朝朝享既畢王禮之有此灌酢之禮也<hi>○王昭禹</hi>
　<hi>曰大享之禮惟不入牲其他皆如祭祀先王以祭祀之禮待賔客所以致敬而神之也</hi>○鄭鍔<lb/>
　曰凡此言贊皆贊王也考大宗伯之文曰大祭祀王<lb/>
　后不與則攝薦豆籩徹其下乃言大賔客則攝而載<lb/>
　果蓋后有酌璋瓚祼賔之禮偶不與焉宗伯攝之烏<lb/>
　可以此贊祼為助宗伯受爵謂王受賔客之玉爵受<lb/>
　幣謂王受賔客之玉幣凡此二事亦贊王受之先儒<lb/>
<pb n="29a"/>
　以為助大宰非也○王昭禹曰大宰於幣爵之事無<lb/>
　所不贊小宰所贊特受幣受爵而已○王氏詳說曰<lb/>
　大宰於幣爵言贊不言受此言受又言凡所以見小<lb/>
　宰之治其小也<lb/>
喪荒受其含襚幣玉之事<lb/>
　賈氏曰喪謂王喪諸侯諸臣有致含襚幣玉之事荒<lb/>
　謂凶年諸侯亦有致幣玉之事○鄭康成曰春秋傳<lb/>
　曰口實曰含衣服曰襚凶荒有幣玉者賔客所賙委<lb/>
<pb n="29b"/>
　之禮○王氏曰喪荒有幣玉則賻贈賙委之物也<lb/>
　賈氏曰大宰不言則此小宰得專受之<lb/>
月終則以官府之敘受羣吏之要贊冢宰受嵗㑹<lb/>
　鄭康成曰主每月之小計也○賈氏曰月計曰要毎<lb/>
　月之終使官府致其簿書之要受之當先尊後卑故<lb/>
　言敘嵗計曰㑹助冢宰受一嵗之計也○王昭禹曰<lb/>
　日成掌於宰夫月要掌於小宰嵗㑹掌於大宰尊卑<lb/>
　詳略之敘嵗㑹正掌以大宰小宰者大宰之貳故贊<lb/>
<pb n="30a"/>
　冢宰<lb/>
嵗終則令羣吏致事<lb/>
　王昭禹曰嵗終日窮于次月窮于紀星回于天數將<lb/>
　幾終嵗且更始天子與公卿大夫共飭國典論時令<lb/>
　以待來嵗之宜羣吏治事必有所致以告于上者焉<lb/>
　<hi>○鄭康成曰使齎嵗盡文書來至若今上計○賈氏曰謂使六官各致一年功狀將來攷之故也</hi>大<lb/>
　宰於嵗終聽其致事小宰則令羣吏致事而已必小<lb/>
　宰先令致事然後大宰得以聽之<lb/>
<pb n="30b"/>
正嵗帥治官之屬而觀治象之灋徇以木鐸曰不用灋<lb/>
者國有常刑<lb/>
　鄭康成曰正嵗謂夏之正月得四時之正以出教令<lb/>
　者審也○賈氏曰大宰以周之正月始和布之天下<lb/>
　至此建寅正嵗之正月縣于象魏其小宰亦助大宰<lb/>
　帥治官之屬及萬民以觀之<hi>○呉徳方曰鄭康成每以正嵗為夏正建寅之</hi>
　<hi>月正月之吉為周正建子之月竊以為不然周以建子為正凡事皆用本朝正朔若知有不可行處依前</hi>
　<hi>參用前代正朔則不必建子可也經中言嵗終即繼之以正嵗為建寅則嵗終非建亥周家自廢其正朔</hi>
<pb n="31a"/>
　<hi>矣若以嵗終為建亥即始终有接續無縁住兩月也正月之吉為周正一嵗之始無疑事有非朔日可行</hi>
　<hi>故云正嵗不拘朔日亦可○愚案此說謂嵗終與正嵗正月相連不應隔絶固然參以凌人十二月斬冰</hi>
　<hi>内宰上春獻種中春始蠶與詩四月維夏六月徂暑見於周幽王仍襲之後月令次序十二月行事見於</hi>
　<hi>秦人未改正朔之初曷嘗不以建寅紀月其餘又見大史正嵗年說不可不攷</hi>
　鄭康成曰古者將有新令必奮木鐸以警衆使明聽<lb/>
　也木鐸木舌也文事奮木鐸武事奮金鐸○王昭禹<lb/>
　曰垂以治象使有目者皆覩徇以木鐸使有耳者皆<lb/>
　聞猶有犯焉宜刑之所取也常刑官刑也○黄氏曰<lb/>
<pb n="31b"/>
　常刑謂國法掌在司寇<lb/>
乃退以宫刑憲禁于王宫<lb/>
　王昭禹曰小宰掌建邦之宫刑憲禁于王宫憲謂表<lb/>
　而示之使之知禁之所在<hi>○賈氏曰凡刑禁皆出秋官今云憲禁者與布憲義</hi>
　<hi>同故小宰得秋官刑禁文書表而懸之於宫内</hi>
令于百官府曰各脩乃職攷乃灋待乃事以聽王命其<lb/>
有不共則國有大刑<lb/>
　王昭禹曰此王宫中之百官府也蓋百官有治事於<lb/>
<pb n="32a"/>
　王宫者既憲禁於王宫又明為告令使皆知之○鄭<lb/>
　康成曰乃猶汝也○王昭禹曰脩乃職令之各脩所<lb/>
　治王宫中之職也攷乃法則令攷所奉行之法以避<lb/>
　憲禁也待乃事則其事有待王宫之政令焉故也令<lb/>
　以聽王命則欲其疾於聽從故也苟有不共則事上<lb/>
　之職怠故告之以國有大刑大刑則非特常刑也故<lb/>
　告以大刑以宫刑宜嚴於官府今律宫殿中所坐比<lb/>
　常法有加亦是意也費誓於馬牛臣妾越逐不復與<lb/>
<pb n="32b"/>
　夫竊馬牛誘臣妾皆誓之以常刑至於峙乃糗糧峙<lb/>
　乃芻茭不逮不多則誓以大刑蓋事之輕則誓以常<lb/>
　刑事之重别誓以大刑與此同<hi>○林椅曰不共者先事之戒不正者已事</hi>
　<hi>之攷不用法者方事之為</hi>
　　　　　總論小宰<lb/>
　陳君舉曰小宰之職蓋貳冢宰以掌邦治而宰夫又<lb/>
　所以貳小宰也故冢宰掌其典而小宰率其職冢宰<lb/>
　操其柄而小宰治其糾禁凡小宰之所聽所弊所刑<lb/>
<pb n="33a"/>
　雖非冢宰之所自為而百官之所以聳動警飭而不<lb/>
　敢不勉者蓋曰嚴冢宰也夫是以君宰尊嚴朝廷清<lb/>
　明百工稱職而不敢易紀律蓋本諸此<lb/>
　<lb/>
　<lb/>
　<lb/>
　<lb/>
　<lb/>
<pb n="33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周禮訂義卷四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易參義卷六</head> <lb/>
    <p>
<pb n="1a"/>
欽定四庫全書<lb/>
　周易參義卷六<lb/>
　　　　　　　　　　　　　元　梁寅　撰<lb/>
　象下傳<lb/>
山上有澤咸君子以虚受人<lb/>
　說卦云山澤通氣山上有澤則澤能潤乎山山受澤<lb/>
　之潤其氣之相通可知矣君子觀山澤之象明感通<lb/>
　之理故虚其中以受於人以物譬之舟唯虚故物无<lb/>
<pb n="1b"/>
　不載鑑唯虚故形无不睹君子以能問於不能以多問<lb/>
　於寡樂取諸人以為善非其以虚而受安能若是哉<lb/>
咸其拇志在外也　雖凶居吉順不害也<lb/>
　其居則吉者順於理而不害也<lb/>
咸其股亦不處也志在隨人所執下也　貞吉悔亡未<lb/>
感害也憧憧往來未光大也<lb/>
　未感害者言能正固而亡其悔則未有私感之害也<lb/>
咸其脢志末也　咸其輔頰舌滕口說也<lb/>
<pb n="2a"/>
雷風恒君子以立不易方<lb/>
　廬陵楊氏曰終始變化者恒之道所以乆而不窮也<lb/>
　立不易方者恒之節所以乆而不變也<lb/>
浚恒之凶始求深也　九二悔亡能乆中也　不恒其<lb/>
徳无所容也　乆非其位安得禽也　婦人貞吉從一<lb/>
而終也夫子制義從婦凶也　振恒在上大无功也<lb/>
天下有山遯君子以逺小人不惡而嚴<lb/>
　天之高无窮而山之高有限自下觀之則山之勢若<lb/>
<pb n="2b"/>
　上陵於天矣然自上而觀則天之與山邈然不相及<lb/>
　也君子觀天逺於山之象則其心與天同運隨時避<lb/>
　禍而小人不得以陵之是君子如天而小人如山也<lb/>
　逺小人不惡而嚴猶所謂不怒而威也天之於山豈<lb/>
　悍然絶之乎盖其勢尊高而山自不能陵之爾君子<lb/>
　之於小人亦豈必攘袂切齒以待之乎盖其所守者<lb/>
　嚴正而小人自不能干之爾處遯之君子與天同徳<lb/>
　者如此夫<lb/>
<pb n="3a"/>
遯尾之厲不往何災也　執用黄牛固志也　係遯之<lb/>
厲有疾憊也畜臣妾吉不可大事也　君子好遯小人<lb/>
否也　嘉遯貞吉以正志也　肥遯无不利无所疑也<lb/>
雷在天上大壮君子以非禮弗履<lb/>
　雷在天上其威嚴果決至為可畏大壮之君子所以<lb/>
　勝私復禮者亦如雷之果決故能決去非禮之事而<lb/>
　所踐履者動皆天理也若自治不勇而優柔牽制則<lb/>
　義理之心不為私欲所勝者鮮矣<lb/>
<pb n="3b"/>
壮于趾其孚窮也　九二貞吉以中也　小人用壮君<lb/>
子罔也　藩決不羸尚往也　喪羊于易位不當也<lb/>
不能退不能遂不詳也艱則吉咎不長也<lb/>
明出地上晉君子以自昭明徳<lb/>
　自昭明徳即大學之所謂明明徳兼知行而言也謂<lb/>
　之自昭者見其功之由乎已而无待於人也<lb/>
晉如摧如獨行正也裕无咎未受命也<lb/>
　欲進而見摧則獨行其正而已固不可以冒進也不<lb/>
<pb n="4a"/>
　為人所信而處以寛裕者以未受君之爵命故可如<lb/>
　是也若有官守而寛裕則為咎矣<lb/>
受兹介福以中正也　衆允之志上行也　鼫䑕貞厲<lb/>
位不當也　失得勿恤往有慶也　維用伐邑道未光<lb/>
也<lb/>
明入地中明夷君子以莅衆用晦而明<lb/>
　日之入於地中其明固傷矣然其照灼於地下則明<lb/>
　未嘗滅地之上雖昬而月亦借其光以為照但不若<lb/>
<pb n="4b"/>
　晝之大明也君子觀象而臨莅其衆則用晦而明盖<lb/>
　不欲察察以極其明耳非一於晦而不明也或曰離<lb/>
　以繼明照四方而明夷以莅衆用晦而明意得无異<lb/>
　乎曰四方者極其逺而言之也故貴於廣照莅衆者<lb/>
　即其近而言之也故用晦而明若逺而用晦則見有<lb/>
　所遺近而太察則多所猜忌皆非明君之所宜也象<lb/>
　之取義豈膠於一而已乎<lb/>
君子于行義不食也　六二之吉順以則也　南狩之<lb/>
<pb n="5a"/>
志乃大得也　入于左腹獲心意也　箕子之貞明不<lb/>
可息也<lb/>
　箕子盖外晦而内明者故其明不可息若一於晦則<lb/>
　其明息矣<lb/>
初登于天照四國也後入于地失則也<lb/>
風自火出家人君子以言有物而行有恒<lb/>
　風必有所自而出而其出也无常所凡氣之遒緊者<lb/>
　皆風之自出故火之熾也其氣遒緊而風出於其中<lb/>
<pb n="5b"/>
　及其在外之風應之則其氣益遒而火益熾矣君子<lb/>
　觀風之自火而出則知天下之事莫不有自故天下<lb/>
　之治自於國國之治自於家家之治自於身身之治<lb/>
　自於言行而言行者亦豈无所自乎君子身居於一<lb/>
　家而化及於天下唯明於其所自故言必有物而行<lb/>
　必有恒二者之所自豈非皆自其心乎其心明於理<lb/>
　而能實其所發則言本於心必以其事實而不敢虚<lb/>
　誕矣行本於心必以其常度而不敢差忒矣此之謂<lb/>
<pb n="6a"/>
　言有物行有恒也中庸曰知逺之近知風之自知微<lb/>
　之顯可與入徳矣正家之君子脩其一身以為治人<lb/>
　之本其明於此乎<lb/>
閑有家志未變也　六二之吉順以巽也　家人嗃嗃<lb/>
未失也婦子嘻嘻失家節也　富家大吉順在位也<lb/>
　四以隂居隂又為巽之主皆順在位也<lb/>
王假有家交相愛也　威如之吉反身之謂也<lb/>
　吾身既修而猶有不化然後可用威若不先自治而<lb/>
<pb n="6b"/>
　用威以治人其能服乎故威如之所以吉者以其先<lb/>
　能反身而後威如也<lb/>
上火下澤睽君子以同而異<lb/>
　火澤二體合而為一此其同也然火之性上而又居<lb/>
　上澤之性下而又居下是同而異矣君子觀火澤之<lb/>
　象有以同於人而或異於人如本心則同而制事則<lb/>
　異處常則同而應變則異脩身則同而出處則異大<lb/>
　節則同而細故則異以此推之皆所謂同而異也彖<lb/>
<pb n="7a"/>
　傳言異而同以理言之也此言同而異自人言之也<lb/>
見惡人以辟咎也　遇主于巷未失道也<lb/>
　遇主于巷似於枉道以求合故傳特明之曰未失道<lb/>
　也<lb/>
見輿曳位不當也无初有終遇剛也　交孚无咎志行<lb/>
也　厥宗噬膚往有慶也　遇雨之吉羣疑亡也<lb/>
山上有水蹇君子以反身修徳<lb/>
　水出於山上冝其流之易也然謂之蹇者以山多險<lb/>
<pb n="7b"/>
　而水常小水小而流險則難於盈而行不逺矣豈非<lb/>
　蹇乎君子觀其象則見險而止姑反身以脩徳焉徳<lb/>
　既盛矣險既出矣則有為於斯世将沛然而莫之禦<lb/>
　矣若然者如溥博之淵泉而時出之又何險之為患<lb/>
　哉<lb/>
往蹇來譽宜待也<lb/>
　當蹇之時雖當助於九五以濟其蹇然初處卑下未<lb/>
　能自進故宜有所待謂待上位者援而進之也<lb/>
<pb n="8a"/>
王臣蹇蹇終无尤也<lb/>
　二在大臣之位以濟蹇為已任事之利鈍雖未可必<lb/>
　然義所當為果何尤乎<lb/>
往蹇來反内喜之也<lb/>
　三能復於臣職以助九五則九五喜之矣内謂九五<lb/>
　也盖非以卦之内外言乃以君臣之内外言也<lb/>
往蹇來連當位實也<lb/>
　四居坎體柔弱之甚雖不能出險然與九五連比五<lb/>
<pb n="8b"/>
　陽剛而當位是當位者實而易於輔助也是豈无出<lb/>
　險之時乎<lb/>
大蹇朋來以中節也<lb/>
　九五當大蹇而得朋來之應者以其能處中而得人<lb/>
　君之大節也<lb/>
往蹇來碩志在内也利見大人以從貴也<lb/>
　從貴謂從於九五<lb/>
雷雨作解君子以赦過宥罪<lb/>
<pb n="9a"/>
　雷雨並作而物之屯難者皆解散矣故君子順天時<lb/>
　而以赦其過之小寛其罪之大月令仲春省囹圄去<lb/>
　桎梏止獄訟亦因解之時而行寛恤也<lb/>
剛柔之際義无咎也<lb/>
　初與四為正應是剛柔相交際其義自无咎也<lb/>
九二貞吉得中道也　負且乘亦可醜也自我致戎又<lb/>
誰咎也　解而拇未當位也　君子有解小人退也<lb/>
公用射隼以解悖也<lb/>
<pb n="9b"/>
　六三為悖逆者而上能解去之故曰以解悖也<lb/>
山下有澤損君子以懲忿窒欲<lb/>
　高山之下而有水澤則其水急湧而莫遏注於深險<lb/>
　而難盈君子觀其急湧之象則以懲其忿觀其難盈<lb/>
　之象則以窒其慾又忿之暴起則如山之高故必懲<lb/>
　慾之无厭則如壑之深故必窒皆損之義也大傳曰<lb/>
　損徳之脩也君子損其忿而不忘身以辱親損其慾<lb/>
　而不自處於汙穢則其徳脩可知矣<lb/>
<pb n="10a"/>
已事遄往尚合志也　九二利貞中以為志也　一人<lb/>
行三則疑也　損其疾亦可喜也　六五元吉自上祐<lb/>
也　弗損益之大得志也<lb/>
　上九以天下之益益天下乃王者之道也其澤加於<lb/>
　民豈私恩小惠之比哉故云大得志也<lb/>
風雷益君子以見善則遷有過則改<lb/>
　風以散之雷以動之則萬物莫不受其益又風烈則<lb/>
　雷迅雷受風之益雷激則風怒風受雷之益二物並<lb/>
<pb n="10b"/>
　興交相助益此卦之所以為益也君子觀其象見人<lb/>
　之善而遷以從之則如風之速而不留知已之過而<lb/>
　斷然改之則如雷之奮而有決此其益於身者亦大<lb/>
　矣又見善則遷而改過愈勇有過則改而遷善愈速<lb/>
　是遷善改過亦交相助益也然以二者言之則遷善<lb/>
　為易改過為難遷善則在我者亦善而不及他人之<lb/>
　尤善故遷以從之猶所謂聞義能徙也改過則在我<lb/>
　者不善而速改以從善猶所謂不貳過也若云遷善<lb/>
<pb n="11a"/>
　即改過則非矣<lb/>
元吉无咎下不厚事也<lb/>
　所以必大善則吉而无咎者以在下者本不當任厚<lb/>
　事故不能大善則未免有咎也如子之於父臣之於<lb/>
　君僚屬之於官長凡有所為易於踰越其職分苟其<lb/>
　為之不能盡善雖為所當為豈能免於譏乎<lb/>
或益之自外來也<lb/>
　或益之者以其益從外來出於自然而不可期必也<lb/>
<pb n="11b"/>
益用凶事固有之也　告公從以益志也　有孚惠心<lb/>
勿問之矣惠我徳大得志也　莫益之偏辭也或擊之<lb/>
自外來也<lb/>
　如上九者但知益已而不知益人是其心之偏而不<lb/>
　公也故爻言莫益之者乃偏已之辭也既偏而不公<lb/>
　則為人所惡已方求益而損反至矣言或擊之者盖<lb/>
　殃禍自外而來出於不意也<lb/>
澤上於天夬君子以施禄及下居徳則忌<lb/>
<pb n="12a"/>
　澤上於天則其勢必潰決於下矣君子觀潰決之象<lb/>
　於是施禄以及下如以爵禄待賢才以恩惠賙百姓<lb/>
　皆施禄之謂也居徳則忌言以徳自居而不恤其下<lb/>
　則在所疾惡也夫人之積徳貴於推以及人也若安<lb/>
　然自得而下之休戚不顧焉是豈仁人之心乎在上<lb/>
　而如是則雖以徳自居而徳非其徳矣<lb/>
不勝而往咎也　有戎勿恤得中道也　君子夬夬終<lb/>
无咎也　其行次且位不當也聞言不信聰不明也<lb/>
<pb n="12b"/>
　中行无咎中未光也<lb/>
　五得中而不能大吉者以其近于陰故中德尚未光大也<lb/>
无號之凶終不可長也<lb/>
天下有風姤后以施命誥四方<lb/>
　天下有風則物遇其吹嘘后施誥命則民遇其徳澤<lb/>
　風者天之號令命者君之號令后以命誥於四方如<lb/>
　天以風行於天下其周徧可知矣<lb/>
繫于金柅柔道牽也<lb/>
<pb n="13a"/>
　隂柔始生則牽引其類而進矣<lb/>
<graphic n="KR0694" url="https://raw.githubusercontent.com/kanripo/KR-Gaiji/master/images/KR0694.png" mimeType="image/png"/>有魚義不及賔也<lb/>
　二止隂之進者義當不使害及於衆陽也<lb/>
其行次且行未牽也<lb/>
　其行次且則未能牽引以去也<lb/>
无魚之凶逺民也　九五含章中正也有隕自天志不<lb/>
舍命也<lb/>
　志不舍命言人心可以回天命也<lb/>
<pb n="13b"/>
姤其角上窮吝也<lb/>
澤上於地萃君子以除戎器戒不虞<lb/>
　澤本在地之下而乃上於地則其水潰決不可无隄<lb/>
　防矣君子觀澤潰之象明萃聚之義於是除治戎器<lb/>
　以戒不虞亦如水之潰決而萃土為之防也除者去<lb/>
　舊取新之義戎器久則弊壊故當簡除其舊而易之<lb/>
　以新然亦豈无故而耀武乎盖以時當富庶則釁蘖<lb/>
　或萌故不可不豫為之防耳<lb/>
<pb n="14a"/>
乃亂乃萃其志亂也　引吉无咎中未變也　往无咎<lb/>
上巽也　大吉无咎位不當也　萃有位志未光也<lb/>
齎咨涕洟未安上也<lb/>
地中生木升君子以順徳積小以高大<lb/>
　地中生木自下而升高君子以巽順之徳自小而積<lb/>
　漸以至於高大亦猶木之升長也卦上坤為順下巽<lb/>
　亦順故謂之順徳<lb/>
允升大吉上合志也　九二之孚有喜也　升虚邑无<lb/>
<pb n="14b"/>
所疑也　王用亨于岐山順事也<lb/>
　諸侯祭境内山川禮也文王居岐下而主其祭乃順<lb/>
　禮而有事也<lb/>
貞吉升階大得志也　冥升在上消不富也<lb/>
　昏冥而升者唯有消亡不復能富矣<lb/>
澤无水困君子以致命遂志<lb/>
　不言澤下有水而曰澤无水者下雖有水而不盈乃<lb/>
　其外枯涸而内涵潤之象也君子之處困者其身雖<lb/>
<pb n="15a"/>
　困而其道自亨是亦猶澤之外枯而内潤也致命遂<lb/>
　志者言得喪窮通皆委之於命以遂吾之志也夫君<lb/>
　子之志雖大行不加雖窮居不損故道與時違則委<lb/>
　致於命是雖不遂吾兼善之志而遂吾獨善之志矣<lb/>
　如言遯世而无悶樂天知命故不憂皆所謂致命遂<lb/>
　志也處困之君子能如是者以坎為心亨兊為和說<lb/>
　在險而心亨遇枯涸而和說将无入而不自得矣彼<lb/>
　汲汲富貴而戚戚貧賤者烏足語此哉<lb/>
<pb n="15b"/>
入于幽谷幽不明也　困于酒食中有慶也　據于蒺<lb/>
藜乘剛也入于其宫不見其妻不祥也　來徐徐志在<lb/>
下也雖不當位有與也<lb/>
　四雖不能拯初之困然志在於下故初亦徐徐而來<lb/>
　也有與者其終與初合則為有與矣<lb/>
劓刖志未得也乃徐有說以中直也利用祭祀受福也<lb/>
　困于葛藟未當也動悔有悔吉行也<lb/>
木上有水井君子以勞民勸相<lb/>
<pb n="16a"/>
　木上有水如以木器汲水而上之君子觀汲井之象<lb/>
　推及物之功於是勞來其民而勸勉相助之使之各<lb/>
　安其業各遂其生乃所以法井之用也<lb/>
井泥不食下也舊井无禽時舍也　井谷射鮒无與也<lb/>
　井渫不食行惻也求王明受福也<lb/>
　求王明者言必遇明王而後能用之非九三自往求<lb/>
　之也然曰求之者猶言夫子之求之異乎人之求之<lb/>
　也<lb/>
<pb n="16b"/>
井甃无咎脩井也　寒泉之食中正也　元吉在上大<lb/>
成也<lb/>
澤中有火革君子以治厯明時<lb/>
　澤中有火火盛則克水水盛則克火乃變革之義也<lb/>
　君子觀其象以治厯數而明天時則五日為候三候<lb/>
　為氣六氣為時四時為歲至於晦朔弦望之不差分<lb/>
　至啓閉之有定皆所以順變革之義也<lb/>
鞏用黄牛不可以有為也　已日革之行有嘉也　革<lb/>
<pb n="17a"/>
言三就又何之矣　改命之吉信志也　大人虎變其<lb/>
文炳也　君子豹變其文蔚也小人革面順以從君也<lb/>
木上有火鼎君子以正位凝命<lb/>
　木在火上者以木巽火而烹飪也鼎之為器寘之必<lb/>
　正而烹飪之際尤貴於正苟傾側不正則其顛趾覆<lb/>
　餗有不免矣故君子觀鼎之象以正其位所以凝集<lb/>
　其天命也夫人君居於尊位而端正安重則所發必<lb/>
　正言所行必正道而天命佑之鞏固而不去是亦猶<lb/>
<pb n="17b"/>
　鼎之安重而有以貯其實也<lb/>
鼎顛趾未悖也利出否以從貴也　鼎有實慎所之也<lb/>
我仇有疾終无尤也　鼎耳革失其義也　覆公餗信<lb/>
如何也<lb/>
　信如何猶漢書曰顧誠何如言覆公之餗誠何如哉<lb/>
　盖凶可知也<lb/>
鼎黄耳中以為實也<lb/>
　鼎耳本中虚貫之以鉉則實矣<lb/>
<pb n="18a"/>
玉鉉在上剛柔節也<lb/>
洊雷震君子以恐懼修省<lb/>
　雷聲重洊則其威甚盛故君子以恐懼而修省恐懼<lb/>
　者懼禍之至也修省者省察其身所以致禍之由也<lb/>
震來虩虩恐致福也笑言啞啞後有則也　震來厲乘<lb/>
剛也　震蘇蘇位不當也　震遂泥未光也　震往來<lb/>
厲危行也其事在中大无喪也　震索索中未得也雖<lb/>
凶无咎畏鄰戒也<lb/>
<pb n="18b"/>
　畏鄰戒言懼鄰之有禍而先自警戒也<lb/>
兼山艮君子以思不出其位<lb/>
　山止其所而不動而上下皆山則又各止其所而不<lb/>
　相侵越焉故君子觀兼山之象而思不出其位位者<lb/>
　當止之所當為之事也人能止所當止為所當為是<lb/>
　所思不出於位也若踰分越職而為之則所為雖善<lb/>
　亦非義也況於肆為不善乎<lb/>
艮其趾未失正也　不拯其隨未退聽也<lb/>
<pb n="19a"/>
　所以不能拯救其所隨而心有不快者以三之艮限<lb/>
　列夤未能退聽於二也<lb/>
艮其限危薰心也　艮其身止諸躬也<lb/>
　凡所止者皆當反求諸吾身故云止諸躬<lb/>
艮其輔以中正也　敦艮之吉以厚終也<lb/>
山上有木漸君子以居賢徳善俗<lb/>
　山以漸而高木以漸而長而山上有木其高下相因<lb/>
　亦有其漸也君子觀漸之象以居積其賢徳善美乎<lb/>
<pb n="19b"/>
　風俗莫不當以其漸也居賢徳以漸則日就月将不<lb/>
　半塗而廢善風俗以漸則期月而可三年有成其施<lb/>
　為之緩急必以序為學為政果何異山木之相因乎<lb/>
小子之厲義无咎也　飲食衎衎不素飽也　夫征不<lb/>
復離羣醜也婦孕不育失其道也利用禦寇順相保也<lb/>
　或得其桷順以巽也　終莫之勝吉得所願也　其<lb/>
羽可用為儀吉不可亂也<lb/>
澤上有雷歸妹君子以永終知敝<lb/>
<pb n="20a"/>
　澤上有雷則潛處之乆而今始出焉妹之歸者亦先<lb/>
　處而今出故澤上有雷為歸妹也君子觀象於夫婦<lb/>
　之道㛰姻之禮必謹其始故能長永以終而知其敝<lb/>
　壊盖由㛰姻之禮得夫婦之正則乆而无敝不以其<lb/>
　禮不由於正或合以淫姣或夫制於婦若是者皆為<lb/>
　敝矣何以能乆乎<lb/>
歸妹以娣以恒也跛能履吉相承也<lb/>
　以恒者有常乆之徳也相承者能承順其嫡也<lb/>
<pb n="20b"/>
利幽人之貞未變常也　歸妹以須未當也　愆期之<lb/>
志有待而行也　帝乙歸妹不如其娣之袂良也其位<lb/>
在中以貴行也　上六无實承虚筐也<lb/>
雷電皆至豐君子以折獄致刑<lb/>
　折獄之道惟明與斷而已噬嗑與豐皆明斷並用者<lb/>
　然噬嗑離上震下是明其理以立法然後待其犯者<lb/>
　而斷之故言先王以明罰敇法豐震上離下是以果<lb/>
　斷折獄者必照之以明察然後其斷合於理故言君<lb/>
<pb n="21a"/>
　子以折獄致刑<lb/>
雖旬无咎過旬災也　有孚發若信以發志也　豐其<lb/>
沛不可大事也折其右肱終不可用也　豐其蔀位不<lb/>
當也日中見斗幽不明也遇其夷主吉行也　六五之<lb/>
吉有慶也　豐其屋天際翔也闚其户闃其无人自藏<lb/>
也<lb/>
　天際翔猶言如翬斯飛也自藏者自障蔽其身而无<lb/>
　所見也<lb/>
<pb n="21b"/>
山上有火旅君子以明慎用刑而不留獄<lb/>
　山上有火則燎之速而不停滯人居旅中則處之暫<lb/>
　而非淹乆君子觀象而以之用刑則極其明慎不至<lb/>
　留滯盖明慎則詳審不留則果斷乃用刑之道也<lb/>
旅瑣瑣志窮災也　得童僕貞終无尤也　旅焚其次<lb/>
亦以傷矣以旅與下其義喪也　旅于處未得位也得<lb/>
其資斧心未快也　終以譽命上逮也<lb/>
　居上位而得其道故人譽天命皆逮及之也<lb/>
<pb n="22a"/>
以旅在上其義焚也喪牛于易終莫之聞也<lb/>
隨風巽君子以申命行事<lb/>
　以風隨風其動物不已乃教令丁寜反覆之意也君<lb/>
　子之臨民者其命令之施丁寜反覆然後見之於行<lb/>
　事故事不差忒而人皆順從亦如風之相隨以動物<lb/>
　也申命者戒之於行事之先行事者施之於申命之<lb/>
　後申命者固将以行事也<lb/>
進退志疑也利武人之貞志治也<lb/>
<pb n="22b"/>
　進退者志疑而不決利貞者志治而不疑<lb/>
紛若之吉得中也　頻巽之吝志窮也　田獲三品有<lb/>
功也　九五之吉位正中也　巽在牀下上窮也喪其<lb/>
資斧正乎凶也<lb/>
　正如春秋戰不正勝之正乃固必之意也<lb/>
麗澤兊君子以朋友講習<lb/>
　兩澤相麗則互相滋益故彼此皆不至於枯竭君子<lb/>
　觀麗澤之象而以朋友講習則我之進徳有資於人<lb/>
<pb n="23a"/>
　人之進徳亦有資於我是其為益豈有窮乎講者討<lb/>
　論而知其理習者重習而踐其事朋友之相資在於<lb/>
　講而已然既講則必習故曰以朋友講習也又卦為<lb/>
　重兊說之至也天下之說不可過極唯講習則過說<lb/>
　无害故於兊言之也<lb/>
和兊之吉行未疑也　孚兊之吉信志也　來兊之凶<lb/>
位不當也　九四之喜有慶也　孚于剥位正當也<lb/>
上六引兊未光也<lb/>
<pb n="23b"/>
風行水上渙先王以享于帝立廟<lb/>
　風散以動水水散以受風風之與水雖散而相感應<lb/>
　是其散者所以為合也先王觀象盡其敬以享帝則<lb/>
　郊焉而天神格致其孝以立廟則廟焉而人鬼享人<lb/>
　心之散因祭祀而合鬼神之散因郊廟而合是皆所<lb/>
　以合其散也<lb/>
初六之吉順也　渙奔其机得願也　渙其躬志在外<lb/>
也　渙其羣元吉光大也　王居无咎正位也　渙其<lb/>
<pb n="24a"/>
血逺害也<lb/>
澤上有水節君子以制數度議徳行<lb/>
　澤上有水過多則不能容此有節之義也數度者為<lb/>
　粗為末制之則有節而不差徳行者為精為本議之<lb/>
　則有節而中道是皆合乎節之義也<lb/>
不出户庭知通塞也　不出門庭凶失時極也　不節<lb/>
之嗟又誰咎也　安節之亨承上道也　甘節之吉居<lb/>
位中也　苦節貞凶其道窮也<lb/>
<pb n="24b"/>
澤上有風中孚君子以議獄緩死<lb/>
　澤上有風則風能以虚而入於澤澤能以虚而受於<lb/>
　風此中孚之象也君子之議獄則寛仁惻怛以緩人<lb/>
　之死亦豈非中孚之意乎<lb/>
初九虞吉志未變也　其子和之中心願也　或鼓或<lb/>
罷位不當也　馬匹亡絶類上也　有孚攣如位正當<lb/>
也　翰音登于天何可長也<lb/>
山上有雷小過君子以行過乎恭喪過乎哀用過乎儉<lb/>
<pb n="25a"/>
　雷行於空中則其聲暴震若鳴於山上則其聲微小<lb/>
　詩所謂殷其雷是也君子之小過者行過乎恭喪過<lb/>
　乎哀用過乎儉乃過之當於理也若恭而大過則為<lb/>
　足恭哀而大過則或以傷生儉而大過則儉不中禮<lb/>
　時當小過而至於大過豈君子之所為乎<lb/>
飛鳥以凶不可如何也　不及其君臣不可過也　從<lb/>
或戕之凶如何也　弗過遇之位不當也往厲必戒終<lb/>
不可長也　密雲不雨已上也　弗遇過之已亢也<lb/>
<pb n="25b"/>
水在火上既濟君子以思患而豫防之<lb/>
　水居上則受火之熱火居下則能熱乎水是水火相<lb/>
　交而為既濟也既濟之時雖非有患而患之從生必<lb/>
　由於所忽故君子慎思其患而豫為之防則不至於<lb/>
　患矣坎險在外故當思患離明在内故能豫防<lb/>
曵其輪義无咎也　七日得以中道也　三年克之憊<lb/>
也　終日戒有所疑也　東鄰殺牛不如西鄰之時也<lb/>
實受其福吉大來也　濡其首厲何可乆也<lb/>
<pb n="26a"/>
火在水上未濟君子以慎辨物居方<lb/>
　火入水則滅而不能焚水受火則涸而不能潤是水<lb/>
　火不交而為未濟也君子觀水火之不交則思各止<lb/>
　於其所故慎於辨物而居方焉慎於辨物則物各有<lb/>
　類而不紊慎於居方則事有定向而不差若是則時<lb/>
　之未濟果何患哉<lb/>
濡其尾亦不知極也　九二貞吉中以行正也　未濟<lb/>
征凶位不當也　貞吉悔亡志行也　君子之光其暉<lb/>
<pb n="26b"/>
吉也　飲酒濡首亦不知節也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易參義卷六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易參義卷十</head> <lb/>
    <p>
<pb n="1a"/>
欽定四庫全書<lb/>
　周易參義卷十<lb/>
　　　　　　　　　　　　元　梁寅　撰<lb/>
　説卦傳<lb/>
昔者聖人之作易也幽贊於神明而生蓍<lb/>
　天下之理有以感之則必有以應之聖人之德幽贊<lb/>
　於神明所以感之於隱然之中也神明相之而為之<lb/>
　生蓍所以應之於顯然之際也<lb/>
<pb n="1b"/>
參天兩地而倚數<lb/>
　此以揲蓍言之也參天者參之以三兩地者兩之以<lb/>
　二如天圎一而圍三三各一竒地方一而圍四四合<lb/>
　二偶此參天兩地也天之生數為一三五地之生數<lb/>
　為二四亦參天兩地也凡數皆本於天地其謂之倚<lb/>
　數者言其數相依倚而成也如揲蓍三變之末其餘<lb/>
　三竒則三三相倚而為九三偶則三二相倚而為六<lb/>
　一三倚於兩二則為七一二倚於兩三則為八而於<lb/>
<pb n="2a"/>
　他數亦莫不然也<lb/>
觀變於隂陽而立卦發揮於剛柔而生爻<lb/>
　以天地之氣言之則曰隂陽以竒偶之畫言之則曰<lb/>
　剛柔隂陽者未入用而剛柔者已入用也言一卦之<lb/>
　全則觀變於隂陽而立之者也故隂陽之氣有消息<lb/>
　焉而姤復夬剥之卦立矣有升降焉而泰否損益之<lb/>
　卦立矣言六爻之分則發揮於剛柔而生之者也故<lb/>
　各卦之中或自剛而之柔或自柔而之剛剛之為爻<lb/>
<pb n="2b"/>
　百九十二自一偶而生也柔之為爻百九十二自一<lb/>
　竒而生也聖人之作易本先有爻而後有卦此云立<lb/>
　卦而後生爻者由後人之觀易者而言故先全卦而<lb/>
　後六爻也<lb/>
和順於道德而理於義窮理盡性以至於命<lb/>
　易書之作也其規模之大有以貫三才之道而无所<lb/>
　乖戾焉此其所以和順於道德也其條理之密有以<lb/>
　辨事物之宜而无所迷謬焉此其所以理於義也盖<lb/>
<pb n="3a"/>
　道德者義之統體義者道德之發用乃離合言之也<lb/>
　至於萬物之宜萬事之變易皆有以覈之非所以窮<lb/>
　天下之理乎大而人倫小而一物易皆有以處之非<lb/>
　所以盡人物之性乎然曰理曰性皆天道也而易能<lb/>
　窮之盡之以合於天道之自然又非所以至於命者<lb/>
　乎盖理性者天命之散見天命者理性之本原其始<lb/>
　窮之盡之功猶人也其終合於天道則人而天矣是<lb/>
　又以淺深而言也<lb/>
<pb n="3b"/>
　　　　右第一章<lb/>
昔者聖人之作易也將以順性命之理是以立天之道<lb/>
曰隂與陽立地之道曰柔與剛立人之道曰仁與義兼<lb/>
三才而兩之故易六畫而成卦分隂分陽迭用柔剛故<lb/>
易六位而成章<lb/>
　聖人之作易无非以發揮斯道之大也故曰順性命<lb/>
　之理性命云者只混合而言之猶所謂太極之全體<lb/>
　不必以性為在人命為在天也至於天地人之道則<lb/>
<pb n="4a"/>
　乃性命之分見於三才者是乃三才各具一太極也<lb/>
　无所乖戾謂之順順性命之理順其在於造化者也<lb/>
　有其定名謂之立立三才之道立之於易書者也性<lb/>
　命之理即一隂一陽之道其理固未嘗外於隂陽也<lb/>
　故自易而觀之則三才各具一理亦各具一隂陽也<lb/>
　盖兩不立則一不可見一不可見則兩之用息一者<lb/>
　其理也兩者所以載其理也以六爻觀之五上立天<lb/>
　道初二立地道三四立人道天之隂陽固以氣言矣<lb/>
<pb n="4b"/>
　而地之柔剛亦隂陽之質也人之仁義亦隂陽之性<lb/>
　也天地之道必因氣質而見而人之道不言氣質者<lb/>
　以氣質之在造化者无善惡之分而在人則有善惡<lb/>
　之異故於人不言氣質而直言德也八卦而小成固<lb/>
　為三才之道矣及其重之則三才之道又以兩而立<lb/>
　故易以六畫而成卦也然六畫之位以隂陽分之則<lb/>
　初三五為陽位二四上為隂位此所謂分隂分陽也<lb/>
　然位雖有隂陽而未嘗不迭居故陽或居隂位隂或<lb/>
<pb n="5a"/>
　居陽位此所謂迭用柔剛也分隂分陽迭用柔剛則<lb/>
　六位之中剛柔交錯豈不粲然而成章歟盖三才之<lb/>
　分屬者不易之體也剛柔之迭居者變易之用也易<lb/>
　之為道自本而幹自幹而枝合而言之則極其大而<lb/>
　无餘分而言之則極其精而不亂其廣大悉備於是<lb/>
　見矣<lb/>
　　　　右第二章<lb/>
天地定位山澤通氣雷風相薄水火不相射八卦相錯<lb/>
<pb n="5b"/>
　先天八卦之位乾與坤對故乾居南坤居北乃天位<lb/>
　於上地位於下六子效其用而父母處其尊此天地<lb/>
　所以各定其位也艮與兊對故艮居西北兊居東南<lb/>
　雲雨出於山則山通澤之氣水泉注於澤則澤通山<lb/>
　之氣是山澤之所以相通也震與巽對故震居東北<lb/>
　巽居西南雷動則風隨風激則雷迅是雷風之相薄<lb/>
　也薄謂親近之也坎與離對故離居東坎居西水火<lb/>
　二物本相尅者而反相應是水火之不相射也射謂<lb/>
<pb n="6a"/>
　觸犯之也八卦之相對待此其體之常也至於八卦<lb/>
　之上又各以八卦次第而加之則相交錯而為六十<lb/>
　四卦矣是則其用之變也<lb/>
數徃者順知來者逆是故易逆數也<lb/>
　起震而厯離兊以至於乾數已生之卦本為逆也而<lb/>
　謂之順者猶自今日而追數昨日也自巽而厯坎艮<lb/>
　以至於坤推未生之卦本為順也而謂之逆者猶自<lb/>
　今日而逆計來日也然易之生卦則如横圖所陳及<lb/>
<pb n="6b"/>
　圎圖之右方而已故曰易逆數也盖自震之初為冬<lb/>
　至至乾之末而交夏至自巽之初為夏至至坤之末<lb/>
　而交冬至則以卦氣言之自震之一陽離兊之二陽<lb/>
　而至於乾之三陽自巽之一隂坎艮之二隂而至於<lb/>
　坤之三隂則以卦畫之生處言之是皆為徃順而來<lb/>
　逆也<lb/>
　　　　右第三章<lb/>
雷以動之風以散之雨以潤之日以烜之艮以止之兊<lb/>
<pb n="7a"/>
以説之乾以君之坤以藏之<lb/>
　雷動至兊説隂陽之為用者也所以生萬物也乾君坤<lb/>
　藏則隂陽之不用者也所以統萬物也以六子觀之乾<lb/>
　坤初爻相交而為震巽故雷以動物而物萌風以散物<lb/>
　而物具乾坤中爻相交而為坎離故雨以潤物而物滋<lb/>
　日以烜物而物舒乾坤終爻相交而為艮兊故艮以止<lb/>
　物而物成兊以說物而物遂此豈非隂陽之為用而生<lb/>
　萬物者乎然乾父坤母純陽純隂而不交者也故氣之<lb/>
<pb n="7b"/>
　方通而物之方生則主於乾而動氣之旣復而物之旣<lb/>
　成則歸于坤而藏乾居上而臨下故曰君坤居下而有<lb/>
　終故曰藏此豈非隂陽之不用而統萬物者乎然震巽<lb/>
　坎離取象義多故以象言之艮兊乾坤取卦義多故以<lb/>
　卦言之天地定位一節首乾坤此一節則先六子者盖<lb/>
　前乃先天八卦之體也故先言不用者而後言用此乃<lb/>
　先天八卦之用也故先言其用者而後言不用如文王<lb/>
　八卦專以用言之亦始于震巽而退乾于西北退坤于<lb/>
<pb n="8a"/>
　西南于此見八卦之體用先後固當不同也<lb/>
　　　　右第四章<lb/>
帝出乎震齊乎巽相見乎離致役乎坤説言乎兊戰乎<lb/>
乾勞乎坎成言乎艮<hi>勞去聲</hi>
　邵子以此為文王八卦盖因坤蹇解三卦彖辭而推<lb/>
　之也伏羲八卦乃對待之體而謂之先天文王八卦<lb/>
　乃流行之用而謂之後天二者之次序固為不同而<lb/>
　亦未嘗不相須也帝者天之主宰而萬物之生成无<lb/>
<pb n="8b"/>
　不由之其神運於四時而游乎六合固不得而測也<lb/>
　詩云昊天曰明及爾出王昊天曰旦及爾游衍此帝<lb/>
　之出入可以見也震於方為東於時為春於五行為<lb/>
　木而曰帝出乎震者帝於是時而始出乃令之方行<lb/>
　氣之方動而萬物萌露之時也巽於方為東南於時<lb/>
　為春夏之交於五行亦為木而曰齊乎巽者當是之<lb/>
　時萬物已畢達而整齊也離於方為南於時為夏於<lb/>
　五行為火而曰相見乎離者萬物明盛皆聚而相覩<lb/>
<pb n="9a"/>
　也坤於方為西南於時為秋夏之交於五行為土而<lb/>
　曰致役乎坤者言地能役已以養物而不自以為罷<lb/>
　也兊於方為西於時為秋於五行為金而曰説言乎<lb/>
　兊者物至此時皆形色充盈而欣説也乾於方為西<lb/>
　北於時為秋冬之交於五行亦為金而曰戰乎乾者<lb/>
　自巽至兊皆隂卦而忽與乾遇故隂疑於陽而必戰<lb/>
　也坎於方為北於時為冬於五行為水而曰勞乎坎<lb/>
　者物於此時皆歸藏故慰勞之也艮於方為東北於<lb/>
<pb n="9b"/>
　時為冬春之交坎水非土則不能以生震木故艮於<lb/>
　五行亦為土而曰成言乎艮者萬物皆止於此也然<lb/>
　止不終止至震而復出矣故下文又言成終而成始<lb/>
　也後天八卦之序如此以方言之則有周游之義以<lb/>
　時言之則為迭旺之時以五行言之則得相生之次<lb/>
　又自震而坤為元亨誠之通自兊至艮為利貞誠之<lb/>
　復自東南至西皆母與三女之位自西北至東皆父<lb/>
　與三男之位又震兊始交故當朝夕之位坎離交之<lb/>
<pb n="10a"/>
　極故當子午之位巽艮不交而隂陽猶雜故當用中<lb/>
　之偏乾坤純隂純陽故當不用之位然八卦之中震<lb/>
　與兊對則物生於春而成於秋故不曰説乎兊而必<lb/>
　曰説言乎兊是兊與震均敵而説物之功為大也震<lb/>
　與艮連則氣始於春而終於冬春之交故不曰成乎<lb/>
　艮而必曰成言乎艮是艮又與震交際而成物之功<lb/>
　為大也聖人立言之意盖如此云<lb/>
萬物出乎震震東方也齊乎巽巽東南也齊也者言萬<lb/>
<pb n="10b"/>
物之潔齊也離也者明也萬物皆相見南方之卦也聖<lb/>
人南面而聽天下嚮明而治盖取諸此也坤也者地也<lb/>
萬物皆致養焉故曰致役乎坤兊正秋也萬物之所説<lb/>
也故曰説言乎兊戰乎乾乾西北之卦也言隂陽相薄<lb/>
也坎者水也正北方之卦也勞卦也萬物之所歸也故<lb/>
曰勞乎坎艮東北之卦也萬物之所成終而所成始也<lb/>
故曰成言乎艮<lb/>
　言萬物出乎震者盖帝旣出焉則萬物亦隨之而出<lb/>
<pb n="11a"/>
　也齊乎巽而言潔齊者盖萬物發生而明絜故齊也<lb/>
　離之時萬物皆相見乃盛夏之際亨嘉之㑹也而聖<lb/>
　人之南面而立嚮明而治實有取焉盖以離為陽明<lb/>
　之方而聖人之位亦陽明之位其為治者亦陽明之<lb/>
　治也然於離獨言聖人之所取姑舉其一爾如對時<lb/>
　育物之取於震申命行事之取於巽皆可以例而推<lb/>
　之也坤獨言地者以方言之則屬西南而實則容載<lb/>
　萬物者皆地也言萬物皆致養者地之生物如母之<lb/>
<pb n="11b"/>
　乳養其子无所偏愛也兊獨言正秋者舉其一時而<lb/>
　他可知也乾言隂陽相薄者相薄即交戰之謂也坎<lb/>
　言勞卦而又曰萬物之所歸者物歸則必有以慰勞<lb/>
　其出之難也又方脱乎戰則勞瘁之餘亦當慰勞也<lb/>
　艮言萬物之成終成始者旣動而止止則復動旣始<lb/>
　而終終則復始艮者萬物之所由終所由始也後天<lb/>
　八卦始之以震而終之以艮如四德始之以元而終<lb/>
　之以貞震艮之交貞元之際可以觀生生之機矣艮<lb/>
<pb n="12a"/>
　之彖傳言時止時行則艮雖為止而實兼動靜成終<lb/>
　者時止也成始者時行也艮之為卦其造化闔闢之<lb/>
　樞歟<lb/>
　　　　右第五章<lb/>
神也者妙萬物而為言者也動萬物者莫疾乎雷橈萬<lb/>
物者莫疾乎風燥萬物者莫熯乎火説萬物者莫説乎<lb/>
澤潤萬物者莫潤乎水終萬物始萬物者莫盛乎艮故<lb/>
水火相逮雷風不相悖山澤通氣然後能變化旣成萬<lb/>
<pb n="12b"/>
物也<lb/>
　上言帝出乎震以生萬物而此言神之妙萬物者盖<lb/>
　神即帝也帝者神之名神者帝之靈帝者神之體神<lb/>
　者帝之用凡物皆有神也而物莫大於天則神亦莫<lb/>
　尊於帝故主宰萬物者帝也而所以妙萬物者帝之<lb/>
　神也然此去乾坤而專言六子者盖乾父坤母无為<lb/>
　於上而六子效其用於下六子之所為即乾坤之所<lb/>
　為六子之成功即乾坤之成功也然雖不言乾坤而<lb/>
<pb n="13a"/>
　首之曰神妙萬物則神者豈非乾坤之妙用乎六子<lb/>
　之致用皆神之所為也然雷風山澤水火此象也非<lb/>
　神也雷之動風之橈火之燥澤之説水之潤艮之終<lb/>
　始此氣也亦非神也所謂神者果何哉盖其所以動<lb/>
　橈所以燥説所以潤所以終始是之謂神也六子者<lb/>
　各有在而神則无在无不在六子者各有為而神則<lb/>
　无為无不為其妙之至不可以名姑强名之曰神爾<lb/>
　然言六子之用矣而又繼以水火雷風山澤之對待<lb/>
<pb n="13b"/>
　者何歟盖以四時為序者六子之用而其所以主時<lb/>
　成用則以由隂陽之交合故又仍用伏羲之卦序盖<lb/>
　對待非流行則不能以變化流行非對待則不能以<lb/>
　自行也聖人之言反覆相明而造化之妙无餘藴矣<lb/>
　　　　右第六章<lb/>
乾健也坤順也震動也巽入也坎陷也離麗也艮止也<lb/>
兊説也<lb/>
　　　　右第七章<lb/>
<pb n="14a"/>
乾為馬坤為牛震為龍巽為雞坎為豕離為雉艮為狗<lb/>
兊為羊<lb/>
　　　　右第八章<lb/>
乾為首坤為腹震為足巽為股坎為耳離為目艮為手<lb/>
兊為口<lb/>
　　　　右第九章<lb/>
乾天也故稱乎父坤地也故稱乎母震一索而得男故<lb/>
謂之長男巽一索而得女故謂之長女坎再索而得男<lb/>
<pb n="14b"/>
故謂之中男離再索而得女故謂之中女艮三索而得<lb/>
男故謂之少男兊三索而得女故謂之少女<lb/>
　　　　右第十章<lb/>
乾為天為圜為君為父為玉為金為寒為氷為大赤為<lb/>
良馬為老馬為瘠馬為駁馬為木果坤為地為母為布<lb/>
為釜為吝嗇為均為子母牛為大輿為文為衆為柄其<lb/>
于地也為黑震為雷為龍為𤣥黄為旉為大塗為長子<lb/>
為決躁為蒼筤竹為萑葦其于馬也為善鳴為馵足為<lb/>
<pb n="15a"/>
作足為的顙其于稼也為反生其究為健為蕃鮮巽為<lb/>
木為風為長女為繩直為工為白為長為髙為進退為<lb/>
不果為臭其于人也為寡髮為廣顙為多白眼為近利<lb/>
市三倍其究為躁卦坎為水為溝瀆為隱伏為矯輮為<lb/>
弓輪其于人也為加憂為心病為耳痛為血卦為赤其<lb/>
于馬也為美脊為亟心為下首為薄蹄為曳其于輿也<lb/>
為多眚為通為月為盗其于木也為堅多心離為火為<lb/>
日為電為中女為甲胄為戈兵其于人也為大腹為乾<lb/>
<pb n="15b"/>
卦為鼈為蟹為蠃為蚌為龜其于木也為科上槁艮為<lb/>
山為徑路為小石為門闕為果蓏為閽寺為指為狗為<lb/>
䑕為黔喙之屬其于木也為堅多節兊為澤為少女為<lb/>
巫為口舌為毁折為附決其于地也為剛鹵為妾為羊<lb/>
　　　　右第十一章<lb/>
　<lb/>
　<lb/>
　周易參義卷十<lb/>
</p>
<p>
</p>
  </div>
</body>
</text>
</TEI>
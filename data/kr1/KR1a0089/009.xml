<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易參義卷九</head> <lb/>
    <p>
<pb n="1a"/>
欽定四庫全書<lb/>
　周易參義卷九<lb/>
　　　　　　　　　　　　元　梁寅　撰<lb/>
　文言傳<lb/>
元者善之長也亨者嘉之㑹也利者義之和也貞者事<lb/>
之幹也<lb/>
　天之四德无非善也而元者生物之始則豈非衆善<lb/>
　之長乎四德无不嘉美也而亨者生物之通則豈非<lb/>
<pb n="1b"/>
　衆美之所㑹乎四德无非義也而利者生物之遂則<lb/>
　豈非義有自然之利而極其和者乎四德无非造化<lb/>
　之事也而貞者生物之成又豈非衆事之所賴而立<lb/>
　者乎此四者皆天德之自然也<lb/>
君子體仁足以長人嘉㑹足以合禮利物足以和義貞<lb/>
固足以幹事<lb/>
　人之仁義禮智即天之元亨利貞也夫孰无仁也而<lb/>
　唯君子能以仁為體而天下之疴癢疾痛舉切於其<lb/>
<pb n="2a"/>
　身則夫尊爵者吾有也生物者吾心也而於長人之<lb/>
　道何不足之有亦孰无禮也而唯君子能嘉其所㑹<lb/>
　而嚴敬以行之備物以飾之則夫禮儀三百威儀三<lb/>
　千无一之不美而於禮也何不合之有義亦孰无也<lb/>
　而君子則獨能利於物而理財正辭禁民為非使夫<lb/>
　有生者无不各止其所各遂其性而於義也何不和<lb/>
　之有知亦孰无也而君子則獨能貞正而堅固故周<lb/>
　乎萬物而旁行不流則所以成天下之務如木之幹<lb/>
<pb n="2b"/>
　而枝葉附焉是其於事也又何不立之有此四者皆<lb/>
　人事之當然也<lb/>
君子行此四德者故曰乾元亨利貞<lb/>
　以君子之至健而行此四徳則旣全體乎乾道而又<lb/>
　能不息焉所謂人而天者也此曰乾元亨利貞者其<lb/>
　即君子之元亨利貞歟<lb/>
初九曰潛龍勿用何謂也子曰龍德而隱者也不易乎<lb/>
世不成乎名遯世无悶不見是而无悶樂則行之憂則<lb/>
<pb n="3a"/>
違之確乎其不可拔潛龍也<lb/>
　如初九之所云盖君子之有龍德而潛隱者也其介<lb/>
　如石不變於世俗深藏若虚不成乎名譽惟不變於<lb/>
　世俗故雖逃遯於世而无悶焉惟不成乎名譽故雖<lb/>
　衆人見非而亦无悶焉道合於時而心之所樂則時<lb/>
　行而行非奔競也道與時違而心懐其憂則時止而<lb/>
　止非潔身也其行其止卷舒有道確然自樹不可移<lb/>
　拔豈非潛龍之德乎<lb/>
<pb n="3b"/>
九二曰見龍在田利見大人何謂也子曰龍德而正中<lb/>
者也庸言之信庸行之謹閑邪存其誠善世而不伐德<lb/>
博而化易曰見龍在田利見大人君德也<lb/>
　九二者有龍德而正當隱顯之中者也此正中非以<lb/>
　中正之德言者若以德言之則自初之潛至五之飛<lb/>
　皆聖人隨時而中正者也豈獨九二哉朱子以正中<lb/>
　為不潛未躍之時其意可見矣常言亦信常行亦謹<lb/>
　所謂動容周旋中禮盛德之至也旣處无過之地矣<lb/>
<pb n="4a"/>
　然猶曰閑邪存其誠則無射亦保之意也聖賢之心<lb/>
　兢兢業業者盖如此乎不見有餘之在已故善著於<lb/>
　世而不自矜伐正已而物正故德之所施者博而下<lb/>
　民无不化若是者雖未處君位而豈非君德乎<lb/>
九三曰君子終日乾乾夕惕若厲无咎何謂也子曰君<lb/>
子進德修業忠信所以進德也修辭立其誠所以居業<lb/>
也知至至之可與幾也知終終之可與存義也是故居<lb/>
上位而不驕在下位而不憂故乾乾因其時而惕雖危<lb/>
<pb n="4b"/>
无咎矣<lb/>
　君子之進德修業即終日乾乾之工夫也忠信者誠<lb/>
　之於心使為善之念无少懈怠所以進其德也修辭<lb/>
　以立誠者誠之於言使言之與行不相背馳所以居<lb/>
　其業也進德者進而不己之意居業者守而不去之<lb/>
　意也知至至之為進德之事知終終之為居業之事<lb/>
　盖知至者見其所當至而至之者心至於其處故云<lb/>
　可與幾幾者先知其精微之辨也知終者見其至之<lb/>
<pb n="5a"/>
　極而終之者行至於其極故云可與存義存義者凡<lb/>
　義理皆存而不失也君子之乾乾者如此則无所處<lb/>
　而不善居於上位則樂善忘勢而不驕在於下位則<lb/>
　樂天知命而不憂其无咎宜矣<lb/>
九四曰或躍在淵无咎何謂也子曰上下无常非為邪<lb/>
也進退无恒非離羣也君子進德修業欲及時也故无<lb/>
咎<lb/>
　九四處不中正而或躍或處疑於失其道也故夫子<lb/>
<pb n="5b"/>
　特明之曰其上下无常者非為邪枉也進退无恒者<lb/>
　非離羣類也盖君子於九三之時終日乾乾而進德<lb/>
　修業學已至矣至於此則亦欲及時而進為故无咎<lb/>
　也然其欲進為亦進退隨時而不必於進也所謂用<lb/>
　舍无與於已而行藏安於所遇者其唯九四乎<lb/>
九五曰飛龍在天利見大人何謂也子曰同聲相應同<lb/>
氣相求水流濕火就燥雲從龍風從虎聖人作而萬物<lb/>
覩本乎天者親上本乎地者親下則各從其類也<lb/>
<pb n="6a"/>
　本乎天者如日月星辰以其行度之同而親於上本<lb/>
　乎地者如蟲獸草木以其形氣之同而親於下<lb/>
上九曰亢龍有悔何謂也子曰貴而无位髙而无民賢<lb/>
人在下位而无輔是以動而有悔也<lb/>
　五居尊位而上復處其上故雖貴而无位雖髙而无<lb/>
　民當之者如天子父天子師皆是也以此爻言之則<lb/>
　九五得天位行天道乃天下所利見而上九在其外<lb/>
　衆不歸之故在下之賢人雖多而无有為之輔者其<lb/>
<pb n="6b"/>
　如末世之君當天命已去之時乎<lb/>
潛龍勿用下也見龍在田時舍也終日乾乾行事也或<lb/>
躍在淵自試也飛龍在天上治也亢龍有悔窮之災也<lb/>
乾元用九天下治也　潛龍勿用陽氣潛藏見龍在田<lb/>
天下文明終日乾乾與時偕行或躍在淵乾道乃革飛<lb/>
龍在天乃位乎天德亢龍有悔與時偕極乾元用九乃<lb/>
見天則<lb/>
　此二節皆申明六爻之義猶象傳也<lb/>
<pb n="7a"/>
乾元者始而亨者也<lb/>
　此申明元亨之義見元之與亨非為二道旣有其始<lb/>
　則必至於亨乃理勢之自然而有不容於己者矣<lb/>
利貞者性情也<lb/>
　此明利貞之義四德无非性情也然始而亨之時乃<lb/>
　造化之性情至於利貞之時則一物各具一性情矣<lb/>
　觀萬物之性情不觀之於誠之通而觀之於誠之復<lb/>
　以其收斂歸藏而有以見生生之實也復見天地之<lb/>
<pb n="7b"/>
　心於其動而見利貞者萬物之性情於其靜而見非<lb/>
　知道者孰能識之<lb/>
乾始能以美利利天下不言所利大矣哉<lb/>
　乾知大始而萬物資焉是以美利利天下也然利在<lb/>
　於物物自以為利耳天何言哉其不言所利而萬物<lb/>
　无不利此其利之所以大也莊周曰天地有大美而<lb/>
　不言信矣哉<lb/>
大哉乾乎剛健中正純粹精也<lb/>
<pb n="8a"/>
　聖人贊乾之大不一而足也其曰大哉乾元以其為<lb/>
　天地之大始也又曰不言所利大矣哉以其有生物<lb/>
　之大功也此又曰大哉乾乎盖又以其為天之全德<lb/>
　也然前以元亨利貞為天德則其流行之始終可見<lb/>
　也此以剛健中正為天德則其全體之本然可見也<lb/>
　乾之大者以其剛健中正而已是故發育无間者其<lb/>
　剛也運行不息者其健也行之无過不及者其中也<lb/>
　立之无所偏倚者其正也觀此四者乾之徳亦備矣<lb/>
<pb n="8b"/>
　然使其雜焉而未精猶不足以見其大也故必純而<lb/>
　不雜於隂柔粹而不雜於邪惡然後見剛健中正之<lb/>
　至極而純粹也又以精言之則精也者又純粹之至<lb/>
　極也天德之大豈不於是而見之乎<lb/>
六爻發揮旁通情也<lb/>
　乾德之大唯易能該之故六爻之發揮乾德者有以<lb/>
　曲盡其情也<lb/>
時乗六龍以御天也雲行雨施天下平也<lb/>
<pb n="9a"/>
　易於天道備矣而聖人體天道以治天下非取諸易<lb/>
　乎故乾之六龍者潛見飛躍各以其時而聖人之進<lb/>
　退亦必隨時而不過是聖人之出乃乗此六龍以當<lb/>
　天之運也然不曰當天而曰御天以見其進退遲速<lb/>
　之在我耳夫天之生物也雲行雨施而萬物遂其性<lb/>
　聖人之平天下則覆幬以至仁霑濡以大利亦无一<lb/>
　民之失所焉聖人之功用豈異於天乎<lb/>
君子以成德為行日可見之行也潛之為言也隱而未<lb/>
<pb n="9b"/>
見行而未成是以君子弗用也<hi>為行之行去聲</hi>
　君子以成德為行所謂行者在身之行也日可見之<lb/>
　行則謂行其道以成其事業也君子之德旣成則其<lb/>
　行本於德如形之有影如木之有枝自有不容於掩<lb/>
　矣然其道可以行而其時未得以行故未免隨時而<lb/>
　潛也潛之為言身則隱處而未見道則欲行而未成<lb/>
　是以其占謂之勿用言君子於是時未可以有為也<lb/>
君子學以聚之問以辯之寛以居之仁以行之易曰見<lb/>
<pb n="10a"/>
龍在田利見大人君德也<lb/>
　前於九三言學而此於九二言之者以見乾之六爻<lb/>
　皆聖人非有淺深之異其稱君子而言學者聖人之<lb/>
　心未嘗自聖而亦未嘗不學也學以聚之理之㑹也<lb/>
　問以辯之理之通也此二句皆致知之事寛以居之<lb/>
　德之𢎞也仁以行之德之毅也此二句皆力行之事<lb/>
　致知而㑹通力行而𢎞毅大人之學備矣<lb/>
九三重剛而不中上不在天下不在田故乾乾因其時<lb/>
<pb n="10b"/>
而惕雖危无咎矣　九四重剛而不中上不在天下不<lb/>
在田中不在人故或之或之者疑之也故无咎<lb/>
　此二節言重剛者重乾也<lb/>
夫大人者與天地合其德與日月合其明與四時合其<lb/>
序與鬼神合其吉凶先天而天弗違後天而奉天時天<lb/>
且弗違而况於人乎況於鬼神乎<lb/>
　天地日月四時鬼神皆形氣也而其為德為明為序<lb/>
　為吉凶則所謂道也大人之與合者亦合其道耳旣<lb/>
<pb n="11a"/>
　與造化之道合則凡所舉動或先於天而天不能違<lb/>
　以吾之心即天之心也或後於天而奉天時以天之<lb/>
　心即吾之心也先天而天弗違者如禮雖先王未之<lb/>
　有而可以義起之類盖天所未為而人為之苟其當<lb/>
　然即天之所欲為也後天而奉天時者如天叙有典<lb/>
　天秩有禮之類盖天理之自然而人必奉行之固不<lb/>
　敢有違於天也大人與天為一而天自不違矣彼人<lb/>
　與鬼神烏能違之哉<lb/>
<pb n="11b"/>
亢之為言也知進而不知退知存而不知亡知得而不<lb/>
知喪其唯聖人乎知進退存亡而不失其正者其唯聖<lb/>
人乎<lb/>
　乾諸爻皆聖人也而上九獨非聖人乎盖善處而不<lb/>
　至於悔則聖人也若終亢而致窮則下愚而已<lb/>
坤至柔而動也剛至靜而德方<lb/>
　坤之體雖柔而動則剛體雖至靜而用則有方剛謂<lb/>
　應乾不違乾行而坤亦行未嘗有息也方謂生物有<lb/>
<pb n="12a"/>
　常如飛潛動植之各以其類也<lb/>
後得主而有常<hi>主下脱利字</hi>
　居後有得而所主者利此坤之常道也<lb/>
含萬物而化光<lb/>
　即含𢎞光大品物咸亨之意<lb/>
坤道其順乎承天而時行<lb/>
積善之家必有餘慶積不善之家必有餘殃臣弑其君<lb/>
子弑其父非一朝一夕之故其所由來者漸矣由辯之<lb/>
<pb n="12b"/>
不早辯也易曰履霜堅氷至盖言順也<lb/>
直其正也方其義也君子敬以直内義以方外敬義立<lb/>
而德不孤直方大不習无不利則不疑其所行也<lb/>
　坤之直者以其正之主乎内也坤之方者以其義之<lb/>
　形於外也君子體坤之道於是主敬以直乎内守義<lb/>
　以方其外直者直上直下之意言无一毫之私曲也<lb/>
　方者截然方整之意言事之一定而不易也敬義二<lb/>
　者並立不廢則體用相涵表裏交正其德盛大而不<lb/>
<pb n="13a"/>
　孤矣若有敬而无義則无以揆其外而敬或非其敬<lb/>
　有義而无敬則无以主乎内而義或非其義皆所謂<lb/>
　孤也敬義立而德不孤則盡坤之道不待學習而自<lb/>
　无不利其所行者將沛然其莫之遏矣而焉有疑乎<lb/>
隂雖有美含之以從王事弗敢成也地道也妻道也臣<lb/>
道也地道无成而代有終也　天地變化草木蕃天地<lb/>
閉賢人隱易曰括囊无咎无譽盖言謹也　君子黄中<lb/>
通理正位居體美在其中而暢於四支發於事業美之<lb/>
<pb n="13b"/>
至也　隂疑於陽必戰為其嫌於无陽也故稱龍焉<lb/>
猶未離其類也故稱血焉夫𤣥黄者天地之雜也天𤣥<lb/>
而地黄<lb/>
　<lb/>
　<lb/>
　<lb/>
　<lb/>
　周易參義卷九<lb/>
</p>
<p>
</p>
  </div>
</body>
</text>
</TEI>
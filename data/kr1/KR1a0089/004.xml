<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易參義卷四</head> <lb/>
    <p>
<pb n="1a"/>
欽定四庫全書<lb/>
　周易參義卷四<lb/>
　　　　　　　　　　　　　元　梁寅　撰<lb/>
　彖下傳<lb/>
咸感也<lb/>
　咸之義皆也而謂之感者兩物對待則自然相感也<lb/>
柔上而剛下二氣感應以相與止而說男下女是以亨<lb/>
利貞取女吉也<lb/>
<pb n="1b"/>
　兌柔在上艮剛在下而交相感應又艮止為感之專<lb/>
　兌說為應之至又艮以少男而下於兌之少女此三<lb/>
　者皆交感之道也柔上剛下感應相與釋亨也物必<lb/>
　相感應然後能亨也止而說釋利貞也艮止而非私<lb/>
　媚則為感之正兌說而非勉強則為應之正又凡以<lb/>
　止而說則其說不過皆得其正者也男下女釋取女<lb/>
　吉也男先於女而女順從之乃倡隨之常道故吉也<lb/>
天地感而萬物化生聖人感人心而天下和平觀其所<lb/>
<pb n="2a"/>
感而天地萬物之情可見矣<lb/>
　論感通之義而又推極言之也觀之天地則天氣下<lb/>
　降地氣上騰而天地相感應二氣交感而化生萬物<lb/>
　則天地又與萬物相感應聖人猶天地也故能以一人<lb/>
　之心感天下之心而天下之心又莫不應之者是則天<lb/>
　下之和平由聖人有以感之也然情者性之動也天下<lb/>
　之理動而後感感而後應則感之與應皆屬乎動也故<lb/>
　又曰觀其所感而天地萬物之情可見矣其不言聖人<lb/>
<pb n="2b"/>
　之情者葢聖人之情即天地之情萬民之情即萬物<lb/>
　之情故但言天地萬物而人之情者可以包之也<lb/>
恒久也剛上而柔下雷風相與巽而動剛柔皆應恒<lb/>
　震上巽下陽大隂小得其常分也雷震風發交助其<lb/>
　勢能常相與也内順外動能順理而動乃常行之道<lb/>
　也一卦六爻剛柔皆相應乃隂陽相求之常也此四<lb/>
　者皆理之常故卦名曰恒<lb/>
恒亨无咎利貞乆於其道也天地之道恒久而不己也<lb/>
<pb n="3a"/>
　恒固可亨而无咎矣然必得其正然後為乆於其道<lb/>
　若不得正則雖曰能乆而乆非其道矣世之人固有<lb/>
　遂非自用而不變者然乆非其道亦何以亨而无咎<lb/>
　哉觀之天地其恒乆而不已者亦曰乆於其道爾天<lb/>
　地之乆於其道則其正可知也<lb/>
利有攸往終則有始也<lb/>
　凡事終必有始静必有動非終无以始非静无以動<lb/>
　故必先乆於其道而後利有所往乆於其道終也静<lb/>
<pb n="3b"/>
　而常也利有攸往始也動而變也<lb/>
日月得天而能乆照四時變化而能乆成聖人乆於其<lb/>
道而天下化成觀其所恒而天地萬物之情可見矣<lb/>
　此推言乆於其道之意也日月之麗天者以其常而<lb/>
　得正故能乆照乎下土四時隂陽之變化者以其常<lb/>
　而得正故能乆成乎萬物聖人之體道者亦以其常<lb/>
　而得正故天下化之而有以成其治觀其恒乆於道<lb/>
　者如此則天地之情可見矣而聖人之情又豈異乎<lb/>
<pb n="4a"/>
　哉<lb/>
遯亨遯而亨也剛當位而應與時行也　小利貞浸而<lb/>
長也<lb/>
　時雖當遯然五以陽剛當位而二與之應尚可隨時<lb/>
　消息故云與時行也小利貞者言尚可以小而正之<lb/>
　所以然者以隂之浸長而尚未盛也<lb/>
遯之時義大矣哉<lb/>
　處遯之時而合遯之義者在下位則身退而道亨為<lb/>
<pb n="4b"/>
　大臣則隨時而匡救其或進或退各盡其道非時中<lb/>
　而㡬於聖者不能也故贊之曰大矣哉言處之難也<lb/>
大壯大者壯也剛以動故壯<lb/>
　隂小陽大而四陽過盛是大者壯也以剛而動者其<lb/>
　所以壯也在人則為君子盛長之時而其所以盛長<lb/>
　者以其動皆天徳也若其非徳而動則時雖大壯而<lb/>
　其行非壯矣<lb/>
大壯利貞大者正也正大而天地之情可見矣<lb/>
<pb n="5a"/>
　其曰大者正也言陽之大者以其正也能正且大則<lb/>
　可以合乎造化矣故曰正大而天地之情可見矣言<lb/>
　天地之所以大者亦不過乎正大也大壯之大以陽<lb/>
　言而正大以理言大壯者大之名也正大者乃其所<lb/>
　以大也以君子而比之小人則固為大矣然君子之<lb/>
　所以大者以其心之正大也若其心不免於私邪而<lb/>
　狹小則亦小人矣其何以得大之名乎<lb/>
晉進也<lb/>
<pb n="5b"/>
　晉有二義進也明也傳獨以進言盖能進則明盛可<lb/>
　知矣<lb/>
明出地上順而麗乎大明柔進而上行是以康侯用錫<lb/>
馬蕃庶晝日三接也<lb/>
　卦上離下坤乃日出地上之象也坤為順離為麗為<lb/>
　明是以順徳之臣而附於大明之君也卦自觀而變<lb/>
　六四之柔進而上行以至於五是以柔順進而居君<lb/>
　位也卦有此三者故為錫馬三接之象夫有功之諸<lb/>
<pb n="6a"/>
　侯孰不欲承乎天寵者然使在上者非大明之君則<lb/>
　屯膏吝賞安能有路車乘黄之錫予乎使在上者非<lb/>
　柔順之徳則剛愎少恩又安能有嘉賓式燕之禮意<lb/>
　乎今以康民安國之侯而遇大明柔順之君則其錫<lb/>
　予之厚接見之勤固有非常情之所及矣<lb/>
明入地中明夷　内文明而外柔順以蒙大難文王以<lb/>
之<lb/>
　卦徳内文明外柔順君子當明夷之時而能如是則<lb/>
<pb n="6b"/>
　雖近傷地而可无傷矣然非大徳之人不能也故曰<lb/>
　文王以之文王有緝熈之敬非文明於内乎有天下<lb/>
　三分之二而服事商非柔順於外乎其羑里之拘囚<lb/>
　也又豈非所謂蒙大難者乎其難雖大而卒以自免<lb/>
　非幸而免也以其内文明而外柔順耳<lb/>
利艱貞晦其明也内難而能正其志箕子以之<lb/>
　明夷以上六為暗主則六五者近暗主之臣也箕子<lb/>
　近於暗君者故六五爻辭言箕子之明夷而彖傳亦<lb/>
<pb n="7a"/>
　以箕子之事釋卦辭利艱貞而言晦其明者盖迫近<lb/>
　暗君而易於見傷故不可以明自矜耀也箕子為紂<lb/>
　近親而見囚所謂内難也然紂既殺比干箕子知其<lb/>
　不可諫而不復諫又佯狂以免其患而不與之同惡<lb/>
　此非能正其志者乎盖晦其明者謂外晦而内明也<lb/>
　必能正其志而後謂之晦其明若不能正其志則一<lb/>
　於晦而无復明矣象傳曰君子以莅衆用晦而明亦<lb/>
　此意也<lb/>
<pb n="7b"/>
家人女正位乎内男正位乎外男女正天地之大義也<lb/>
　卦之九五居外而中正男正位乎外也六二居内而<lb/>
　中正女正位乎内也然先言女正者順卦辭而釋之<lb/>
　盖欲正家者必由内始也男女之各正則合天地之<lb/>
　大義矣天陽位乎上地隂位乎下而男女之正位有<lb/>
　似焉天地一男女也男女一天地也<lb/>
家人有嚴君焉父母之謂也<lb/>
　嚴君者所尊嚴之君長也母本慈也而亦謂之嚴者<lb/>
<pb n="8a"/>
　盖不嚴則不足以正乎内也九五剛而中正有父之<lb/>
　道六二柔而中正有母之道故特發其義<lb/>
父父子子兄兄弟弟夫夫婦婦而家道正正家而天下<lb/>
定矣<lb/>
　卦畫上居上為父初居下為子五三陽為夫四二隂<lb/>
　為婦五居上之次為兄三居五之次為弟前以九五<lb/>
　為父者以隂陽之正位言之也此以上九為父者以<lb/>
　卦畫之上下言之也父子兄弟夫婦各得其道則家<lb/>
<pb n="8b"/>
　道正矣至於國之所以治天下之所以平則皆舉此<lb/>
　而措之非有異道也故曰正家而天下定矣<lb/>
睽火動而上澤動而下二女同居其志不同行　說而<lb/>
麗乎明柔進而上行得中而應乎剛是以小事吉<lb/>
　以卦徳言則說而麗乎明也以卦變言則自離自中<lb/>
　孚自家人皆柔進而上行也以卦體言則六五應九<lb/>
　二是得中而應乎剛也然卦有此三者而止於小事<lb/>
　吉何也盖睽乖之時天下之事有難為者必剛中之<lb/>
<pb n="9a"/>
　君任剛中之臣然後志同道合而有以回既乖之事<lb/>
　勢合既散之人心今六五雖得中而隂柔不正當睽<lb/>
　之時君臣疑阻亦安能大有為乎<lb/>
天地睽而其事同也男女睽而其志通也萬物睽而其<lb/>
事類也睽之時用大矣哉<lb/>
　天下之理有睽必有合故又推極言之以明睽之可<lb/>
　合也睽之可合者以物理之本同也天髙地下其體<lb/>
　睽矣而交感化生其事有不同乎男陽女隂其體睽<lb/>
<pb n="9b"/>
　矣而相說相求其志有不通乎生物萬殊其體睽矣<lb/>
　而真精妙合其事有不類乎盖睽者其體也合者其<lb/>
　用也人能合其睽則有以盡其用矣故又贊之曰睽<lb/>
　之時用大矣哉言處睽之時盡睽之用其事至大也<lb/>
蹇難也險在前也見險而能止知矣哉<lb/>
　卦徳外險内止是險在於前而能止也見險而能止<lb/>
　明於處險之道矣故贊之曰知矣哉<lb/>
蹇利西南往得中也不利東北其道窮也利見大人往<lb/>
<pb n="10a"/>
有功也當位貞吉以正邦也蹇之時用大矣哉<lb/>
　曰往得中者盖坎中爻變則為坤而五居尊位為坤<lb/>
　之主是往而得中也又卦自小過而變陽進而居五<lb/>
　亦為往而得中也曰其道窮者西南平易則其道可<lb/>
　亨東北險阻則其道自窮也曰往有功者濟天下之<lb/>
　險非聖賢不能而九五剛健中正有大人之徳故其<lb/>
　往則必有功也往謂進而有為也曰當位貞吉以正<lb/>
　邦者卦自二以上五爻皆當正位則是得其正而可<lb/>
<pb n="10b"/>
　吉故可以正其邦國也初六以隂居陽雖不當位然<lb/>
　處於卑下亦隂之正也其贊之曰蹇之時用大矣哉<lb/>
　盖當蹇之時而盡乎濟蹇之道其用為至大也<lb/>
解險以動動而免乎險解　解利西南往得衆也其來<lb/>
復吉乃得中也有攸往夙吉往有功也<lb/>
　曰往得衆者西南坤方而平易人之處解者能安静<lb/>
　不煩擾則衆心之所歸也又卦變自升而來三往居<lb/>
　四入於坤體坤為衆是亦得衆也曰乃得中者九二<lb/>
<pb n="11a"/>
　剛而得中故能來復其所也曰往有功者言如九二<lb/>
　之才若難之未解則可以進為而有功也<lb/>
天地解而雷雨作雷雨作而百果草木皆甲拆解之時<lb/>
大矣哉<lb/>
損損下益上其道上行<lb/>
　卦為損者以其損下卦之陽而益上卦之隂也以為<lb/>
　其道上行者非謂得其道也盖當此之時上益則下<lb/>
　損上得則下䘮其道但利於上而不利於下也<lb/>
<pb n="11b"/>
損而有孚元吉无咎可貞利有攸往曷之用二簋可用<lb/>
享二簋應有時損剛益柔有時損益盈虚與時偕行<lb/>
　損而有其孚信則元吉以下四者皆其效也有孚謂<lb/>
　當損則必損不當損則不損是乃損過以就中非損<lb/>
　下以益上者也二簋之用有時者言損益當隨其時<lb/>
　也夫損末而存本損文而存實固美意也然文飾未<lb/>
　過而損之與損之至於過甚則質勝而野矣儉而不<lb/>
　中於禮矣故曰二簋應有時言二簋之用亦應有其<lb/>
<pb n="12a"/>
　時不專以儉薄為美也天下之理剛者常過而柔常<lb/>
　不及凡損過益不及者皆損剛以益柔也然時之當<lb/>
　過則過亦未害時當不及則不及亦未害故損剛益<lb/>
　柔者行之當有時也聖人之於事或損或益或盈或<lb/>
　虚亦順時而已順時而損益所謂損而有孚也<lb/>
益損上益下民說无疆自上下下其道大光<lb/>
　損上卦之陽益下卦之隂自上卦而下於下卦之下<lb/>
　此所以為益也人君能損上以益下則民說之无窮<lb/>
<pb n="12b"/>
　矣又能自上而謙恭以下下其道豈不大顯乎<lb/>
利有攸往中正有慶利涉大川木道乃行<lb/>
　曰中正有慶者卦之九五六二皆行中正君臣同徳<lb/>
　以益天下則固其身之福慶而亦天下之福慶也曰<lb/>
　木道乃行者震東方屬木巽之象亦為木當涉川之<lb/>
　時而獲舟楫之用則利於涉而木之道行矣<lb/>
益動而巽日進无疆天施地生其益无方凡益之道與<lb/>
時偕行<lb/>
<pb n="13a"/>
　此極言益道之大也卦之徳内動外巽是動而巽順<lb/>
　於理也動而順於理則其益日進於廣大而无有疆<lb/>
　限矣觀天地之益萬物則天道資始地道資生而其<lb/>
　益之大无有方所此天地之動而巽也觀聖人之益<lb/>
　天下則當益而益順時而行而其益之大同乎天地<lb/>
　此聖人之動而巽也<lb/>
夬決也剛決柔也健而說決而和<lb/>
　卦之徳内健而外說健決而說和此其所以能決也<lb/>
<pb n="13b"/>
　為君子者无其剛健固不可然徒剛而不和則善類<lb/>
　不應人心不附亦安能決乎<lb/>
揚于王庭柔乘五剛也孚號有厲其危乃光也告自邑<lb/>
不利即戎所尚乃窮也利有攸往剛長乃終也<lb/>
　曰柔乘五剛者小人之罪莫大於以邪而陵正一柔<lb/>
　而乘五剛此其罪之大者也為君子者以是聲言之<lb/>
　則善惡著明而人心說服矣曰其危乃光者盖必盡<lb/>
　誠以呼其衆危厲以戒其事然後可以去朝廷之闇<lb/>
<pb n="14a"/>
　濁而致公道之昭明也曰所尚乃窮者盖欲正人之<lb/>
　罪必先於自治若不能自反則己且有瑕矣而何以<lb/>
　治人乎是則尚徳義者其道固不窮而專尚威武者<lb/>
　不免於窮也曰剛長乃終者言一變則為純乾也盖<lb/>
　君子之進必无一人之不用然後事功成小人之退<lb/>
　必无一人之不去然後患害息故當此之時五剛雖<lb/>
　盛而猶必益進其朋類然後除惡之事終也若君子<lb/>
　未盡用小人未盡去則正不勝邪而邪復傾正者有<lb/>
<pb n="14b"/>
　之矣又安得謂之善終其事乎<lb/>
姤遇也柔遇剛也　勿用取女不可與長也<lb/>
　曰不可與長者言取如是之女則其淫姣悍戾将惟<lb/>
　家之索矣其可與之長乆乎<lb/>
天地相遇品物咸章也<lb/>
　以一隂而遇五陽不可言也故又别取義而言天地<lb/>
　之遇焉一隂始生而與陽相遇固天地相遇之義又<lb/>
　上乾陽為天下巽隂為地亦天地相遇也天地相遇<lb/>
<pb n="15a"/>
　則二氣交感而萬物化生故言品物咸章也章明也<lb/>
　言萬物之生洪纎髙下莫不自形自色而粲然可見<lb/>
　也<lb/>
剛遇中正天下大行也<lb/>
　又言君臣之遇也卦之五二皆以陽爻而得中位是<lb/>
　各以剛陽而遇乎中正也然五又遇乎二二又遇乎<lb/>
　五君得剛中之臣臣遇中正之君此又君臣之交相<lb/>
　遇也君臣之所遇與其交相遇者如此則其道可以<lb/>
<pb n="15b"/>
　大行於天下矣<lb/>
姤之時義大矣哉<lb/>
　贊姤之時與義皆甚大也遇以其時而合於義則功<lb/>
　化興焉遇不以時而不合於義則乖戾生焉天地聖<lb/>
　人之道无不然也以此推之相遇之道可不謹乎<lb/>
萃聚也順以說剛中而應故聚也<lb/>
　卦徳為能順以說卦體九五剛中而二應之皆所以<lb/>
　為萃也以人事言之能順於義理而說服人心又處<lb/>
<pb n="16a"/>
　以剛中而得其應助則其所萃可知矣<lb/>
王假有廟致孝享也利見大人亨聚以正也用大牲吉<lb/>
利有攸往順天命也<lb/>
　王者之至於有廟所以致其孝享也致者極致之義<lb/>
　祭必極其誠敬然後鬼神享之也利見大人而亨者<lb/>
　以大徳之人能聚以正也盖聚必以正然後可亨聚<lb/>
　不以正則人心之聚者違道干譽爾貨財之聚者剥<lb/>
　下奉上爾如是安得而亨乎用大牲吉利有攸往皆<lb/>
<pb n="16b"/>
　所以順乎天命也夫天命者天理之當然而己時當<lb/>
　交物以厚則厚為順理而儉為不順理時當進以有<lb/>
　為則進為當理而不進為失其理謂之順天命豈容<lb/>
　私於其間哉亦盡其理而已矣<lb/>
觀其所聚而天地萬物之情可見矣<lb/>
　當萃之時而盡萃之道皆天理也故觀人之所萃則<lb/>
　天地萬物之情可見矣天地之發育氣之萃也萬物<lb/>
　之化生形之萃也其所萃如是乃其情理之可見者<lb/>
<pb n="17a"/>
　也<lb/>
柔以時升<lb/>
　坤本在於下者然巽既體卑而居下坤乃順時而上<lb/>
　升此柔以時升也又卦自解而變六三之柔上居於<lb/>
　四亦柔以時升也<lb/>
巽而順剛中而應是以大亨<lb/>
　卦徳内巽而外順卦體九二剛中而五應之此所以<lb/>
　大亨也自人言之能内順於義理而接物亦以順又<lb/>
<pb n="17b"/>
　有剛中之徳而獲乎上安往而不亨乎<lb/>
用見大人勿恤有慶也南征吉志行也<lb/>
　卦之五二皆大人也九二用見六五六五亦用見九<lb/>
　二二見五則升於位而其道行五見二則升於徳而<lb/>
　天下治既見大人則不憂其不升矣故臣得行其道<lb/>
　則臣之福慶也君得成其徳則君之福慶也君臣道<lb/>
　合化行天下天下之福慶也南征吉而志行者得遂<lb/>
　其升則其志可以行於時也<lb/>
<pb n="18a"/>
困剛揜也　險以說困而不失其所亨其唯君子乎貞<lb/>
大人吉以剛中也有言不信尚口乃窮也<lb/>
　人之處險而能說是雖困而不失其亨也或曰傳文<lb/>
　當從所字絶句亨字乃卦辭當自為一句言能處險<lb/>
　而說則雖當困時而不失其所故可亨也曰以剛中<lb/>
　者盖欲吉无咎非得正則不能而得正者又必剛中<lb/>
　之大人也卦之二五皆剛中之大人也曰尚口乃窮<lb/>
　者兊之徳為說而其象為口當困之時而接物以媚<lb/>
<pb n="18b"/>
　說又爭之以口舌乃取窮之道也<lb/>
巽乎水而上水井井養而不窮也<lb/>
　以巽木入坎水之下而上出其水有井之象焉故卦<lb/>
　之名曰井而其曰井養而不窮者言井之及物其用<lb/>
　不窮此則井之義也<lb/>
改邑不改井乃以剛中也汔至亦未繘井未有功也羸<lb/>
其瓶是以凶也<lb/>
　改邑不改井言邑可改而井不可改也釋改邑不改<lb/>
<pb n="19a"/>
　井无喪无得往來井井而曰乃以剛中者言如九五<lb/>
　之剛中乃能安於常而不改也能安於常則汲之而<lb/>
　不竭存之而不盈往來者皆得其用矣汔至亦未繘<lb/>
　井言汲井将至而未及於用則與未繘井同也未繘<lb/>
　井言未垂綆於井也井以及物為功今汲而未用同<lb/>
　於未繘是未有功也羸其瓶而曰凶者盖汔至亦未<lb/>
　繘井但利澤尚未及於物爾非有凶禍也至於敗其<lb/>
　瓶則非但无功而凶亦甚矣詳味彖辭及傳文兩未<lb/>
<pb n="19b"/>
　字則汔至亦未繘井者非凶但羸其瓶者為凶也朱<lb/>
　子以亦未繘井羸其缾為一句故謂未有功者亦凶<lb/>
　此又一義也<lb/>
革水火相息二女同居其志不相得曰革　已日乃孚<lb/>
革而信之文明以說大亨以正革而當其悔乃亡<lb/>
　夫有所變革必已日乃孚者言變革之初雖云至當<lb/>
　人亦未信必丁寜反覆以曉告之然後人信也文明<lb/>
　以說為大亨以正者盖人心之說順則可以大亨而<lb/>
<pb n="20a"/>
　文明以燭理則能得其正也以革而當為悔亡者惟<lb/>
　革之不當故有悔若革而當則其悔亡矣<lb/>
天地革而四時成湯武革命順乎天而應乎人革之時<lb/>
大矣哉<lb/>
　又極言革道而贊其大也觀之天地則隂陽迭運推<lb/>
　遷改易然後四時成觀之聖人則順天應人撥亂反<lb/>
　正然後天下定以是言之革之時豈不大哉時當革<lb/>
　而不革不可也時不當革而革之亦不可也故曰變<lb/>
<pb n="20b"/>
　通者趣時者也苟徒知變通而不知趣時豈為善於<lb/>
　革乎<lb/>
鼎象也以木巽火亨飪也聖人亨以享上帝而大亨以<lb/>
養聖賢<lb/>
　卦下隂為足二三四陽為腹五隂為耳上陽為鉉乃<lb/>
　鼎之象也下木上火以木巽順於火所以亨飪乃鼎<lb/>
　之用也卦有鼎之象又有鼎之用故名鼎享上帝養<lb/>
　聖賢又推鼎之用而極言之也<lb/>
<pb n="21a"/>
巽而耳目聦明柔進而上行得中而應乎剛是以元亨<lb/>
　卦下巽為巽順於理上離為目而五為耳乃耳目聦<lb/>
　明之象又卦自巽而變柔進而居五又凡離在上者<lb/>
　皆云柔進而上行盖柔本在下者乃居尊位是進而<lb/>
　上行也又卦體六五得中而下應九二是能用乎剛<lb/>
　陽也卦有此三者所以元亨也<lb/>
震亨<lb/>
　震之義為動為恐懼為有主動則能進而有為恐懼<lb/>
<pb n="21b"/>
　則能自修省有主則能保其大若此者皆亨之道也<lb/>
震來虩虩恐致福也笑言啞啞後有則也<lb/>
　當震驚之來而能恐懼修省可以致福慶矣故曰恐<lb/>
　致福也笑言啞啞者人乍喜而恐懼未平之意也其<lb/>
　曰後有則者言由其先能恐懼故後能自處有法也<lb/>
　大抵人當震驚之時而不知恐懼則必至撓亂失常<lb/>
　而致咎惟能自恐懼然後能安於常度而致福也<lb/>
震驚百里驚逺而懼邇也出可以守宗廟社稷以為祭<lb/>
<pb n="22a"/>
主也<lb/>
　程子朱子皆云邇也之下脫不喪匕鬯一句然𫝊釋<lb/>
　卦爻之辭多或舉上句而兼釋下句竊疑此亦但舉<lb/>
　震驚百里一句而所謂驚逺懼邇者乃兼不喪匕鬯<lb/>
　而釋之也盖震驚百里者驚逺也不喪匕鬯者懼邇<lb/>
　也若有國者當震驚之時雖其禍之尚逺而能心懐<lb/>
　畏懼視之已如近灾焉則可以不失其所守矣故傳<lb/>
　既釋卦辭又推言主器之義曰出可以守宗廟社稷<lb/>
<pb n="22b"/>
　以為祭主也言慎守如是則可以繼世而主祭矣<lb/>
艮止也時止則止時行則行動静不失其時其道光明<lb/>
　艮止與行止之止小不同艮止之止乃止於義理也<lb/>
　行止之止乃止而不行也時止則止静而止於義理<lb/>
　也時行則行動而止於義理也人之止於義理唯其<lb/>
　時也當静而誘於外物失静之時矣當動而思慮昬<lb/>
　亂失動之時矣唯動静皆不失其時然後本心瑩然<lb/>
　隨事燭理而其道可以光明也<lb/>
<pb n="23a"/>
艮其止止其所也上下敵應不相與也是以不獲其身<lb/>
行其庭不見其人无咎也<lb/>
　止之所以取義者以卦體言之内外之卦隂陽敵應<lb/>
　而不相與也不相與謂兩卦各止其所而不相顧也<lb/>
　人之不顧其私則内不見已外不見人動静之間惟<lb/>
　理是視而自无過咎矣<lb/>
漸之進也女歸吉也　進得位往有功也進以正可以正<lb/>
邦也<lb/>
<pb n="23b"/>
　釋利貞之義也卦自二至五隂陽各得正位此所以<lb/>
　進而有功也進得位以位言進以正以道言得位之<lb/>
　正而不以正道則國不可治能以正道而不得正位<lb/>
　則功不可成位也者成功之基也道也者正人之本<lb/>
　也<lb/>
其位剛得中也<lb/>
　上言進得位以自二至五四爻言之也此又言其位<lb/>
　剛得中以九五言之也九五以剛陽居中正則正位<lb/>
<pb n="24a"/>
　正道皆得矣人君立天下之正位行天下之正道以<lb/>
　倡率其臣下則凡羣下之進者又莫不各得正位而<lb/>
　行正道信能如是則功有不成乎邦有不正乎然則<lb/>
　正邦而有功雖由於諸爻之正而九五之中正者其<lb/>
　所係尤重歟<lb/>
止而巽動不窮也<lb/>
　以卦徳言漸進之義也卦之徳内艮止為安静之象<lb/>
　外巽順為和順之義人之進也内不能安静則必有<lb/>
<pb n="24b"/>
　貪欲之心外不能和順則必有冒犯之戾此二者皆<lb/>
　躁進而自取困窮者也君子之進必以漸其中安静<lb/>
　而其外和順此其行之所以无不達也<lb/>
歸妹天地之大義也天地不交而萬物不興歸妹人之<lb/>
終始也<lb/>
　此言婚姻之常道以釋卦之名義也男女之配合如<lb/>
　隂陽之交感故曰歸妹者天地之大義也言人之道<lb/>
　即天之道也天地之氣不交則无以致萬物之興昬<lb/>
<pb n="25a"/>
　姻之理不行則无以垂萬世之嗣故歸妹者乃人之<lb/>
　終始也所謂終始者盖有夫婦然後有男女有男女<lb/>
　然後有父子前者既終則後者復始以卑承尊以少<lb/>
　繼老生生相續无有窮已也<lb/>
說以動所歸妹也<lb/>
　前釋卦名義既以㛰姻之正者言之矣然卦辭言征<lb/>
　凶无攸利則歸妹乃不正之卦故傳又曰說以動所<lb/>
　歸妹也言其以說而動者盖以其所歸者少女也以<lb/>
<pb n="25b"/>
　少女而從長男故非正也<lb/>
征凶位不當也无攸利柔乘剛也<lb/>
　卦爻自二至五皆不得正是位不當也二五皆以柔<lb/>
　居剛上是以柔乘剛也以婦人之義言之待媒妁之<lb/>
　言者正也若越禮淫奔則非正矣其能不凶乎婦順<lb/>
　其夫者道也若庸奴其夫則非道矣其又何利乎<lb/>
豐大也明以動故豐<lb/>
　豐者盛大之義也卦之徳内明外動以明而動此其<lb/>
<pb n="26a"/>
　所以盛大也自人言之則明者明其理動者措諸事<lb/>
　明動相資而徳業成矣<lb/>
王假之尚大也勿憂宜日中宜照天下也<lb/>
　王假之尚大也言王者至此豐大之時則所尚者皆<lb/>
　大事也盖豐大之時制作則必欲其備儀文則必欲<lb/>
　其稱凡其所施設无非盛美之事是所尚者大也然<lb/>
　盛極則必衰故又當勿憂而宜如日中以照天下盖<lb/>
　能謹飭使常如日中之時則可以照天下而保其大<lb/>
<pb n="26b"/>
　矣夫日中則昃乃理之常豈有常中而不昃者乎然<lb/>
　自人言之則道之在我者亦所當自盡而不可盡歸<lb/>
　之天也<lb/>
日中則昃月盈則食天地盈虚與時消息而況於人乎<lb/>
況於鬼神乎<lb/>
　此又發明卦辭外意言不可過中也夫日中盛極則<lb/>
　必昃昳月既盈滿則必虧缺由是論之天地之盈虚<lb/>
　尚且隨時而消息而況於人事之无常者乎況於鬼<lb/>
<pb n="27a"/>
　神之不可測者乎人有見於此則知天命之无常而<lb/>
　人道之當盡庻能戒謹恐懼以保其大矣<lb/>
旅小亨柔得中乎外而順乎剛止而麗乎明是以小亨<lb/>
旅貞吉也<lb/>
　旅者失其所而非常居故可小亨而不可大亨也然<lb/>
　以柔居中則不過剛以取禍順乎陽剛則得強援以<lb/>
　為主止於其所則安常分而不妄求麗乎文明則明<lb/>
　義理而達事變此四者皆羈旅之正而致亨之道也<lb/>
<pb n="27b"/>
旅之時義大矣哉<lb/>
重巽以申命<lb/>
　巽之象為風風之吹物无處不入无處不動而命令<lb/>
　之施有似焉故以巽為命令也命令之出必丁寜反<lb/>
　復以致其意如書言若兹多誥史言三令五申皆重<lb/>
　複之意故又取重巽之義而謂之申命也<lb/>
剛巽乎中正而志行柔皆順乎剛是以小亨利有攸往<lb/>
利見大人<lb/>
<pb n="28a"/>
　以陽剛順於中正而其志得行此所以亨也然巽以<lb/>
　隂為主而隂柔必順於陽剛然後能就事此所以但<lb/>
　為小亨而不能大亨也利有攸往以五與二言利見<lb/>
　大人以初與四言<lb/>
兊說也　剛中而柔外說以利貞是以順乎天而應乎<lb/>
人說以先民民忘其勞說以犯難民忘其死說之大民<lb/>
勸矣哉<lb/>
　卦辭為說亨而利貞而卦體則剛中而柔外人能剛<lb/>
<pb n="28b"/>
　中則中心誠實能柔外則接物和柔故其說可以亨<lb/>
　而又得其正矣說而能正則上順天理下應人心將<lb/>
　何事之不可為乎說以先民而民忘其勞无往而非<lb/>
　亨也說以犯難而民忘其死无往而非貞也孟子言<lb/>
　以佚道使民雖勞不怨其說以使民者乎又言以生<lb/>
　道殺民雖死不怨殺者其說以犯難者乎王者之說<lb/>
　道順天而應人可謂大矣天下之人固將皥皥然莫<lb/>
　知誰之使然者而又安有不知勸者乎<lb/>
<pb n="29a"/>
渙亨剛來而不窮柔得位乎外而上同<lb/>
　渙之成渙由乾之九來居二而得中坤之六往居四<lb/>
　得隂之位而上同於九五又卦變自漸九來居二而<lb/>
　得中六往居三得九之位而上同於四故曰剛來而<lb/>
　不窮柔得位乎外而上同其謂之不窮者以其居二<lb/>
　而得中故也若居初而在下則窮矣<lb/>
王假有廟王乃在中也<lb/>
　王乃在中者言處得其中也九五有中徳則天下之<lb/>
<pb n="29b"/>
　散者无不可以合以臨民而民心歸以祭祀而鬼神<lb/>
　格以濟難而禍亂定焉往而不用夫中哉然合其散<lb/>
　者莫重於祭莫難感於鬼神非極其誠敬不能也故<lb/>
　卦辭以王假有廟言而傳復明之曰王之至於有廟<lb/>
　者以其能處乎中也處乎中則其心不偏倚事无乖<lb/>
　謬其為誠敬可知矣鬼神之微而不測猶无不格也<lb/>
　而況於人乎<lb/>
利涉大川乘木有功也<lb/>
<pb n="30a"/>
　木在水上舟楫之象故言利涉大川者以乘木而有<lb/>
　功也然乘之得人則有功也乘之非人将胥及於溺<lb/>
　而己而何望其功乎以六爻觀之如九五之渙汗其<lb/>
　大號六四之渙其羣九二之渙奔其机其皆善於乘<lb/>
　木之人歟以濟渙之才而成涉川之功渙之亨者可<lb/>
　知矣<lb/>
節亨剛柔分而剛得中<lb/>
　節之所以亨者以三隂三陽剛柔平分而二五皆剛<lb/>
<pb n="30b"/>
　而得中也<lb/>
苦節不可貞其道窮也<lb/>
　聖人大中之道隨時而變如權衡之校物低昂屢變<lb/>
　而不害其為同也又安有窮乎若任其獨見而過於<lb/>
　中道則為詭異之行非隨時之義豈惟人不可以取<lb/>
　法乎雖其身之所行亦有時而窒矣故苦節之不可<lb/>
　固守者以其道之有窮也<lb/>
説以行險當位以節中正以通<lb/>
<pb n="31a"/>
　人有所說而不知止者多矣節之行險而能止者以<lb/>
　其二體皆剛中也不窮極其說能困險而止則可謂<lb/>
　有節矣又以九五言之五居尊位為節之主則其節<lb/>
　也得乎中正而不過苦又豈非節而能通乎坎為通<lb/>
　人之於事如水之流通則其道不窮可知矣<lb/>
天地節而四時成節以制度不傷財不害民<lb/>
　天地之節於四時而見乃自然之節也聖人之節於<lb/>
　制度而見乃因其自然之節以為節也天地之化四<lb/>
<pb n="31b"/>
　時循環終而復始亘乎古今而未嘗間也聖人觀天<lb/>
　地四時之節於是設為政教大而君臣上下之分定<lb/>
　小而鳥獸草木之禁明皆所謂節也故聖人之制度<lb/>
　一定則不傷於財不害於民而天下治矣<lb/>
中孚柔在内而剛得中說而巽孚乃化邦也<lb/>
　柔在内為中虚中虚者信之本也剛居二體之中為<lb/>
　中實中實者信之質也上順巽於下下說從其上則<lb/>
　說而巽者又信之接於物也卦有是四者故名之以<lb/>
<pb n="32a"/>
　中孚其孚如是乃能化於邦國也<lb/>
豚魚吉信及豚魚也利涉大川乘木舟虚也<lb/>
　信及豚魚言物之難感者信亦及之也夫豚之與魚<lb/>
　冥昧无知之物也然飼之以信則應期而集而況於<lb/>
　人乎信之能及於豚魚則幽而鬼神顯而民物无不<lb/>
　以吾誠而貫之其吉可知矣涉大川而曰乘木舟虚<lb/>
　者唯其舟之虚故能浮能載而川可涉也人以剛中<lb/>
　之才而乘虚中之舟亦何險之不濟乎<lb/>
<pb n="32b"/>
中孚以利貞乃應乎天也<lb/>
　信而能正則事皆天理是應乎天也以人而應天非<lb/>
　天下之至誠孰能與於此<lb/>
小過小者過而亨也　過以利貞與時行也柔得中是<lb/>
以小事吉也<lb/>
　過以利貞而曰與時行者時當過而過則雖過亦正<lb/>
　也然卦以二五為主而二五皆柔故止於小事吉而<lb/>
　已<lb/>
<pb n="33a"/>
剛失位而不中是以不可大事也<lb/>
　剛失位者以三四言之然言隂陽之位則三為得位<lb/>
　唯四失位耳傳意所指盖謂失二五君臣之位非隂<lb/>
　陽之位也<lb/>
有飛鳥之象焉飛鳥遺之音不宜上宜下大吉上逆而<lb/>
下順也<lb/>
　隂過之時不可大事矣故如鳥之高飛則逆時而凶<lb/>
　下止則順時而吉時行則行時止則止於飛鳥猶然<lb/>
<pb n="33b"/>
　也可以人而不如鳥乎<lb/>
既濟亨小者亨也<lb/>
　既濟之亨者小事之亨爾故謂之小亨<lb/>
利貞剛柔正而位當也<lb/>
　卦之六爻皆得其正而當其位故彖辭云利貞貞其<lb/>
　固有非設戒也然為占者言之故謂之利貞言利於<lb/>
　如是之貞也<lb/>
初吉柔得中也<lb/>
<pb n="34a"/>
　内卦為文明而二以柔順中正為之主此其初之所<lb/>
　以吉也<lb/>
終止則亂其道窮也<lb/>
　終止則亂者外卦為坎險而五以陽剛陷於險之中<lb/>
　終於止而不能出是其道之窮困矣豈非終亂乎<lb/>
未濟亨柔得中也<lb/>
　既濟柔得中在下卦則初吉而終亂以文明己過而<lb/>
　坎險繼之也未濟柔得中在上卦則始未濟而終亨<lb/>
<pb n="34b"/>
　以出乎坎險而正當文明也六五以柔得中為文明<lb/>
　之主果何事之不亨乎其與既濟之小亨者異矣<lb/>
小狐汔濟未出中也濡其尾无攸利不續終也<lb/>
　小狐者以象少年輕進之人也小狐之勇於濟宜其<lb/>
　濟之易矣然未能出乎險中者以其不知時而冒進<lb/>
　也不續終者言進銳退速而不能繼續以終事也<lb/>
雖不當位剛柔應也<lb/>
　未濟六爻雖不當位然其剛柔皆相應與又以九二<lb/>
<pb n="35a"/>
　而應六五五文明二剛中君臣得位而剛柔相應則<lb/>
　其濟天下之險又豈小狐之比哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易參義卷四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易參義卷十二</head> <lb/>
    <p>
<pb n="1a"/>
欽定四庫全書<lb/>
　周易參義卷十二<lb/>
　　　　　　　　　　　　元　梁寅　撰<lb/>
　雜卦傳<lb/>
乾剛坤柔比樂師憂臨觀之義或與或求<lb/>
　雜卦言卦之反對而推明其義與本卦之名義或異<lb/>
　或同不必其合也比樂者上下親比故樂也師憂者<lb/>
　兵凶戰危故憂也或與或求者以我臨物則上與乎<lb/>
<pb n="1b"/>
　下也物來觀我則下求於上也<lb/>
屯見而不失其居蒙雜而著<lb/>
　屯動乎險中故見陽居下得民故不失其居蒙者幼<lb/>
　穉故雜五二志應而有聖功故著<lb/>
震起也艮止也　損益盛衰之始也<lb/>
　人君損下以益上則始雖自益而終則自損故損為<lb/>
　衰之始損上以益下則始雖自損而終則自益故益<lb/>
　為盛之始<lb/>
<pb n="2a"/>
大畜時也无妄災也　萃聚而升不來也<lb/>
　升不來者唯務上進而不能自反也<lb/>
謙輕而豫怠也<lb/>
　謙輕者自輕其尊貴豫怠者自怠而逸樂<lb/>
噬嗑食也賁无色也<lb/>
　有色之為賁尤不若无色之為賁也<lb/>
兊見而巽伏也　隨无故也蠱則飭也<lb/>
　隨者大亨之時故為无事蠱者壞亂之時故當戒飭<lb/>
<pb n="2b"/>
剥爛也復反也　晉晝也明夷誅也　井通而困相遇<lb/>
也<lb/>
　通者澤可以及物相遇者值險難之時<lb/>
咸速也恒久也　涣離也節止也　解緩也蹇難也睽<lb/>
外也家人内也<lb/>
　睽者二女志在外家人者女正位乎内<lb/>
否泰反其類也　大壯則止遯則退也<lb/>
　君子時當大壯則止於朝以行道時當遯則退於野<lb/>
<pb n="3a"/>
　以全身<lb/>
大有衆也同人親也　革去故也鼎取新也　小過過<lb/>
也中孚信也　豐多故也親寡旅也<lb/>
　人處豐之時則多故舊處旅之時則少親友不言旅<lb/>
　寡親而言親寡旅者取其韻協也<lb/>
離上而坎下也<lb/>
　離明言君上之德坎險言臣下之難<lb/>
小畜寡也履不處也<lb/>
<pb n="3b"/>
　小畜以一柔畜五剛故寡履所以行而進故不處<lb/>
需不進也訟不親也　大過顛也姤遇也柔遇剛也漸<lb/>
女歸待男行也頤養正也旣濟定也歸妹女之終也未<lb/>
濟男之窮也夬決也剛決柔也君子道長小人道憂也<lb/>
　蔡氏曰自姤以下有亂簡按雜卦例皆反對協韻為<lb/>
　序今以其例改正大過顚也頤養正也旣濟定也未<lb/>
　濟男之窮也歸妹女之終也漸女歸待男行也姤遇<lb/>
　也柔遇剛也夬決也剛決柔也君子道長小人道憂<lb/>
<pb n="4a"/>
　也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易參義卷十二<lb/>
</p>
<p>
</p>
  </div>
</body>
</text>
</TEI>
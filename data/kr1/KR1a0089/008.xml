<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易參義卷八</head> <lb/>
    <p>
<pb n="1a"/>
欽定四庫全書<lb/>
　周易參義卷八<lb/>
　　　　　　　　　　　　元　梁寅　撰<lb/>
　繫辭下傳<lb/>
八卦成列象在其中矣因而重之爻在其中矣<lb/>
　八卦旣成則或横而列或圓而列而隂陽之象无不<lb/>
　可見矣因而重之則三畫之上復加三畫而卦各六<lb/>
　爻為六十四矣然卦之成列者由太極而兩儀由兩<lb/>
<pb n="1b"/>
　儀而四象由四象而八卦乃以漸次而成非聖人因<lb/>
　見三才而連畫三爻以象之也因而重之者由八卦<lb/>
　而十六由十六而三十二由三十二而六十四乃以<lb/>
　漸次而重非聖人又連畫上三爻以為六十四也<lb/>
剛柔相推變在其中矣繫辭焉而命之動在其中矣<lb/>
　剛柔相推者謂剛柔交錯而成卦爻變在其中者即<lb/>
　所謂變化之道也繫辭焉而命之者謂因其爻之當<lb/>
　否而繫之辭以命其吉凶動在其中者則專指當占<lb/>
<pb n="2a"/>
　之一爻也<lb/>
吉凶悔吝者生乎動者也<lb/>
　吉凶悔吝雖備於辭亦必因卦爻之動而後見然卦<lb/>
　爻之動靜即人之動靜卦爻之吉凶即人之吉凶人<lb/>
　之動有當否而吉凶類應之如影響之於形聲也可<lb/>
　不慎乎<lb/>
剛柔者立本者也變通者趣時者也<lb/>
　剛柔者立本乃不易之體即所謂闔户闢户也變通<lb/>
<pb n="2b"/>
　者趣時乃變易之用即所謂徃來不窮也<lb/>
吉凶者貞勝者也<lb/>
　天下之理吉凶二者常迭相勝而不已故非吉勝凶<lb/>
　則必凶勝吉盖吉凶生於隂陽隂陽者常相勝故吉<lb/>
　凶亦常相勝也人觀於此則處凶者固可以轉而為<lb/>
　吉而處吉者亦可不豫防其凶乎<lb/>
天地之道貞觀者也日月之道貞明者也天下之動貞<lb/>
夫一者也<lb/>
<pb n="3a"/>
　天運乎上地處乎下而未嘗變易者以其常於示人<lb/>
　也日見於晝月見於夜而未嘗廢息者以其常於臨<lb/>
　照也天下之動紛錯萬變而卒於有定者以其常於<lb/>
　一理也此三句重在天下之動貞夫一其言天地日<lb/>
　月者盖引之以明貞一之意也<lb/>
夫乾確然示人易矣夫坤隤然示人簡矣<lb/>
　夫乾確然而健於上非有他也唯示人以易而物自<lb/>
　資始矣夫坤隤然而順於下非有他也唯示人以簡<lb/>
<pb n="3b"/>
　而物自資生矣所謂天地之貞觀者盖如此<lb/>
爻也者效此者也象也者像此者也<lb/>
　爻之竒偶所以效乎乾坤也卦之消息所以像乎乾<lb/>
　坤也竒效乾之易故凡陽爻有剛決之義焉偶效坤<lb/>
　之簡故凡隂爻有柔順之義焉卦之陽長隂消則所<lb/>
　以像乾之易也卦之隂長陽消則所以像坤之順也<lb/>
　爻象之竒偶消息足以盡乾坤之理矣<lb/>
爻象動乎内吉凶見乎外功業見乎變聖人之情見乎<lb/>
<pb n="4a"/>
辭<lb/>
　爻之竒偶卦之消息變動於蓍卦之内於是爻之當<lb/>
　否卦之小大可以見矣爻有當否卦有小大而吉凶<lb/>
　見於蓍卦之外則卦之大而爻之當也為吉亨无咎<lb/>
　卦之小而爻不當也為凶咎悔吝亦无不著矣爻象<lb/>
　旣動則謂之變也而人之為功業者其得失成敗之<lb/>
　兆豈不於是而見乎吉凶旣見則謂之辭也而聖人<lb/>
　所以教民卜筮者其諄諄懇懇之情豈不於是而見<lb/>
<pb n="4b"/>
　乎爻象動乎内則象可見也吉凶見乎外則占可見<lb/>
　也功業見乎變則變可知也聖人之情見乎辭則辭<lb/>
　可知也所以學易用易者唯象占辭變而已矣<lb/>
天地之大德曰生聖人之大寶曰位何以守位曰仁何<lb/>
以聚人曰財理財正辭禁民為非曰義<lb/>
　夫天地設位而隂陽五行發育萬物乾男坤女生生<lb/>
　不窮是天地之大德在於生物而已然天能生物而<lb/>
　无以治之則民物不得以遂其生故必篤生大聖之<lb/>
<pb n="5a"/>
　君授以至尊之位使之君臨天下而治其爭亂是聖<lb/>
　人之大寶在於尊位而已然聖人有其位固所以為<lb/>
　民若以位為樂而不恤其民則民心不免於涣散大<lb/>
　位亦无以自保故聖人之守位者唯在於得民也然<lb/>
　四海至廣兆民至衆苟衣食之不足其生之不遂則<lb/>
　亦不能親戴於君上故聖人之聚人者唯在於財也<lb/>
　然財者人之所同欲若但能富民而不能教民則民<lb/>
　唯私利之是徇不知公義之所在是雖曰欲利而不<lb/>
<pb n="5b"/>
　能保其利矣故理財以防其侵奪正辭以辨其是非<lb/>
　禁民之非邪以歸於中正是則所謂義者也此一節<lb/>
　文意自源而流其義相須盖天地不可无聖人聖人<lb/>
　不可无萬民萬民不可无財財不可无義而聖人者<lb/>
　上承乎天地下統乎萬民凡造化人事皆由之而立<lb/>
　者也<lb/>
　　　　右第一章<lb/>
古者包犧氏之王天下也仰則觀象於天俯則觀法於<lb/>
<pb n="6a"/>
地觀鳥獸之文與地之宜近取諸身逺取諸物於是始<lb/>
作八卦以通神明之德以類萬物之情<lb/>
　凡麗乎天者畧見其象而无形可執故仰則觀其象<lb/>
　凡麗乎土者其形堅實而有法可取故俯則觀其法<lb/>
　觀鳥獸之文如鯉三十六鱗為隂龍八十一鱗為陽<lb/>
　是也觀地之宜如山為陽而川為隂東北為陽而西<lb/>
　南為隂是也近取諸身如乾首坤腹之類也逺取諸<lb/>
　物如乾馬坤牛之類也通神明之德如健順動止之<lb/>
<pb n="6b"/>
　性也類萬物之情如雷風山澤之象也<lb/>
作結繩而為罔罟以佃以漁盖取諸離<lb/>
　以離之象言則兩目相承有似於罔罟以離之德言<lb/>
　則物相附麗乃魚獸之在於罔罟也然聖人非先見<lb/>
　於離而後制為罔罟也盖亦見魚獸之屬思有以取<lb/>
　之故制為罔罟以牢籠之而偶合離之象故云盖取<lb/>
　諸離盖之為言適然有合之意也下諸爻放此<lb/>
包犧氏没神農氏作斵木為耜揉木為耒耒耨之利以<lb/>
<pb n="7a"/>
教天下盖取諸益　日中為市致天下之民聚天下之<lb/>
貨交易而退各得其所盖取諸噬嗑<lb/>
神農氏没黄帝堯舜氏作通其變使民不倦神而化之<lb/>
使民宜之易窮則變變則通通則久是以自天祐之吉<lb/>
无不利黄帝堯舜垂衣裳而天下治盖取諸乾坤<lb/>
　聖人之化天下非後世所及者有二焉曰隨時也曰<lb/>
　无為也自神農以前王天下者方憂夫民生之未遂<lb/>
　而所急者食貨所先者用器其教民之意雖寓於養<lb/>
<pb n="7b"/>
　民之中而其為治者固未大備也迨神農旣沒而黄<lb/>
　帝堯舜氏作則當世道極盛之時正生民殷庶之日<lb/>
　於是不得不異於前代矣盖民之倦於其故則時當<lb/>
　變矣聖人於是通其變而使民自不倦則變通之道<lb/>
　即隨時之義也民之安於其習則憚於有為矣聖人<lb/>
　於是以神道設教而使民自宜之則神化之術即无<lb/>
　為之治也然徒知變通而不知神化不能以變通也<lb/>
　徒知神化而不知變通不能以神化也易之為道窮<lb/>
<pb n="8a"/>
　則必變變則必通通則必久時當變通焉則固不可<lb/>
　違也旣變通矣則自天祐之乃自然之祐也吉无不<lb/>
　利乃自然之利也聖人豈有心於其間哉黄帝堯舜<lb/>
　之時一丕變之時也天下之民樂於其變而囿於其<lb/>
　化方自驩然於泰和之域聖人之心又將何為哉唯<lb/>
　垂衣裳於萬民之上以享其无為之效耳其曰取諸<lb/>
　乾坤者以乾坤變化而无為也卦莫大於乾坤而德<lb/>
　莫大於黄帝堯舜以黄帝堯舜之治天下而取諸乾<lb/>
<pb n="8b"/>
　坤豈非聖人與天地同其大者乎<lb/>
刳木為舟剡木為楫舟楫之利以濟不通致逺以利天<lb/>
下盖取諸渙<lb/>
　九州四海為一之時所以遷有无而遂民用者唯舟<lb/>
　車之利為大故致逺以利天下於渙隨二卦皆言之<lb/>
服牛乗馬引重致逺以利天下盖取諸隨　重門擊柝<lb/>
以待暴客盖取諸豫　斷木為杵掘地為臼臼杵之利<lb/>
萬民以濟盖取諸小過　弦木為弧剡木為矢弧矢之<lb/>
<pb n="9a"/>
利以威天下盖取諸睽　上古穴居而野處後世聖人<lb/>
易之以宫室上棟下宇以待風雨盖取諸大壯　古之<lb/>
葬者厚衣之以薪葬之中野不封不樹喪期无數後世<lb/>
聖人易之以棺槨盖取諸大過<lb/>
　人之於事過則有害唯送死者人子之至情雖過厚<lb/>
　不害所謂君子不以天下儉其親也<lb/>
上古結繩而治後世聖人易之以書契百官以治萬民<lb/>
以察盖取諸夬<lb/>
<pb n="9b"/>
　上古鴻荒之世風氣未開民淳事簡故止以結繩治<lb/>
　之至於後世則風氣開而民事繁矣故聖人慮之不<lb/>
　得不易之以書契言之易忘則書以記之事之可疑<lb/>
　則契以信之於是百官以書契而布治萬民以書契<lb/>
　而明察其有合於夬者豈非以其明決乎<lb/>
　　　　右第二章<lb/>
是故易者象也象也者像也　彖者材也　爻也者效<lb/>
天下之動者也<lb/>
<pb n="10a"/>
　如萬物之紛紜萬事之變態皆天下之動也而卦爻<lb/>
　皆有以效之<lb/>
是故吉凶生而悔吝著也<lb/>
　吉凶因象彖爻而始生悔吝因象彖爻而始著<lb/>
　　　　右第三章<lb/>
陽卦多隂隂卦多陽　其故何也陽卦竒隂卦耦　其<lb/>
德行何也陽一君而二民君子之道也隂二君而一民<lb/>
小人之道也<lb/>
<pb n="10b"/>
　以陽統隂正也故為君子之道以隂統陽非正也故<lb/>
　為小人之道陽雖統於隂然其尊自若也故曰二君<lb/>
　而一民然天下豈有二君一民之理哉<lb/>
　　　　右第四章<lb/>
易曰憧憧徃來朋從爾思子曰天下何思何慮天下同<lb/>
歸而殊塗一致而百慮天下何思何慮<lb/>
　夫子因咸九四有憧憧之思而曉其人曰天下之事<lb/>
　何以思慮為哉所以行者同於歸也但其塗之殊爾<lb/>
<pb n="11a"/>
　所以思者其致一也但其慮之異爾以是言之人之<lb/>
　妄行者莫若安於坦塗人之多慮者莫若委之自然<lb/>
　如是則廓然而大公物來而順應而其從與否則在<lb/>
　彼而已又何以思慮為哉<lb/>
日徃則月來月徃則日來日月相推而明生焉寒徃則<lb/>
暑來暑徃則寒來寒暑相推而嵗成焉徃者屈也來者<lb/>
信也屈信相感而利生焉<lb/>
　觀之日月寒暑日徃則月來月徃則日來日月相推<lb/>
<pb n="11b"/>
　而其明自生日月非有心於生明也寒徃則暑來暑<lb/>
　徃則寒來寒暑相推而嵗功自成寒暑非有心於成<lb/>
　嵗也盖其徃者為屈來者為信乃徃來之自然也屈<lb/>
　信相感而其利自生非有心於利也而人之感人者<lb/>
　獨何思慮之憧憧耶<lb/>
尺蠖之屈以求信也龍蛇之蟄以存身也精義入神以<lb/>
致用也利用安身以崇德也<lb/>
　觀之於物尺蠖之屈不終於屈盖將以求信也龍蛇<lb/>
<pb n="12a"/>
　之蟄以藏其身亦有時而出也豈唯物哉人之於學<lb/>
　也亦然故精研其義而極其深至於入神而不可測<lb/>
　此屈之至也然以出而致用則其利用安身者莫非<lb/>
　精義入神為之本而其屈者有信焉利其施用而得<lb/>
　其宜无適不安而順其理此信之至也然又入而崇<lb/>
　德則其精義入神者又因利用安身為之助而其信<lb/>
　者有屈焉内之所存有以發於外外之所行有以資<lb/>
　於内其交相養而互相發亦豈非自然之機乎<lb/>
<pb n="12b"/>
過此以徃未之或知也窮神知化德之盛也<lb/>
　人之精義利用特下學之功耳然上達之天理非離<lb/>
　於下學之人事也學者但當用力於精義利用而勉<lb/>
　勉循循以至於欲罷而不能則无所容力忽不自知<lb/>
　遊於聖人之天矣故曰過此以徃未之或知也未之<lb/>
　或知者不容於有思不容於有為雖已亦莫知其所<lb/>
　以是亦徃而屈之意也至於真積力久而德盛仁熟<lb/>
　則神為不測而吾之心有以潛通焉化為難知而吾<lb/>
<pb n="13a"/>
　之心有以黙契焉故曰窮神知化德之盛也德之盛<lb/>
　而通神化猶誠无不明修已以敬而聰明睿知出皆<lb/>
　自然致之者是亦來而信之意也然下學之至自然<lb/>
　上達則非有二致也其神化者亦豈出於精義利用<lb/>
　之外哉其始有待於思為則曰精義利用其終无待<lb/>
　於思為則曰窮神知化盖所造有淺深而理則无精<lb/>
　粗也此章因言憧憧徃來而泛論其理終乃歸之於<lb/>
　學以至於天德之自然盖以見感應之无私者必如<lb/>
<pb n="13b"/>
　是而後能之也其㫖深哉<lb/>
易曰困于石據于蒺藜入于其宮不見其妻凶子曰非<lb/>
所困而困焉名必辱非所據而據焉身必危旣辱且危<lb/>
死期將至妻其可得見邪<lb/>
　石不可移而必欲移之則力困矣蒺藜不可據而必<lb/>
　欲據之則身傷矣然如是者皆其自取也欲免於凶<lb/>
　亦反其所為而已矣<lb/>
易曰公用射隼于髙墉之上獲之无不利子曰隼者禽<lb/>
<pb n="14a"/>
也弓矢者器也射之者人也君子藏器於身待時而動<lb/>
何不利之有動而不括是以出而有獲語成器而動者<lb/>
也<lb/>
　有其器而无其時則其藏為虚藏有其時而无其器<lb/>
　則其動為輕動旣有其器又有其時斯足以盡器之<lb/>
　用矣此其所以動无窒礙而所向有功歟<lb/>
子曰小人不恥不仁不畏不義不見利不勸不威不懲<lb/>
小懲而大誡此小人之福也易曰屨校滅趾无咎此之<lb/>
<pb n="14b"/>
謂也　善不積不足以成名惡不積不足以滅身小人<lb/>
以小善為无益而弗為也以小惡為无傷而弗去也故<lb/>
惡積而不可掩罪大而不可解易曰何校滅耳凶<lb/>
　爾惟德罔小萬邦惟慶可以小善无益而不為乎爾<lb/>
　惟不德罔大墜厥宗可以小惡无傷而不去乎<lb/>
子曰危者安其位者也亡者保其存者也亂者有其治<lb/>
者也是故君子安而不忘危存而不忘亡治而不忘亂<lb/>
是以身安而國家可保也易曰其亡其亡繫于苞桑<lb/>
<pb n="15a"/>
　常自恐其危者乃所以安其位也常自恐其亡者乃<lb/>
　所以保其存也常自恐其亂者乃所以有其治也孟<lb/>
　子所謂生於憂患者盖如此<lb/>
子曰德薄而位尊知小而謀大力小而任重鮮不及矣<lb/>
易曰鼎折足覆公餗其形渥凶言不勝其任也<lb/>
子曰知幾其神乎君子上交不諂下交不瀆其知幾乎<lb/>
幾者動之㣲吉之先見者也君子見幾而作不俟終日<lb/>
易曰介于石不終日貞吉介如石焉寧用終日斷可識<lb/>
<pb n="15b"/>
矣君子知㣲知彰知柔知剛萬夫之望<lb/>
　豫之九二言介于石不終日盖謂守之堅而去之決<lb/>
　也而夫子深以知幾賛美之盖君子者固貴於節操<lb/>
　而尤貴於知幾也夫知幾者能審善惡之未形其神<lb/>
　明之至乎以交際言之常人之交於上者易失之謟<lb/>
　也而君子則審之於㣲故雖恭巽而不至於謟焉常<lb/>
　人之交於下者易失之慢也而君子則審之於㣲故<lb/>
　雖和易而不至於瀆焉若是者豈非知幾乎夫幾者<lb/>
<pb n="16a"/>
　欲形未形之間乃動之㣲也吉與凶之先見者也君<lb/>
　子之知幾豈唯交際乎其於去就之際尤貴於見幾<lb/>
　故能去之決而不俟終日也易曰介于石不終日貞<lb/>
　吉亦由其安而能慮故其去之決而正且吉也夫其<lb/>
　節介如石者安靜之至也其審度去就又何待於終<lb/>
　日乎盖雖事之未形而斷然可識矣君子者旣知其<lb/>
　㣲又知其彰旣知其柔又知其剛是於天下之事无<lb/>
　一之不明也此其所以卓然自立而為萬夫之望與<lb/>
<pb n="16b"/>
子曰顔氏之子其殆庶幾乎有不善未嘗不知知之未<lb/>
嘗復行也易曰不逺復无祗悔元吉<lb/>
　有不善未嘗不知其知過之明也知之未嘗復行其<lb/>
　改過之速也<lb/>
天地絪緼萬物化醇男女構精萬物化生易曰三人行<lb/>
則損一人一人行則得其友言致一也<lb/>
　天地之化醇氣化也男女之化生形化也然絪緼構<lb/>
　精皆氣之始也化醇化生皆形之始也言男女構精<lb/>
<pb n="17a"/>
　者損之為卦艮三索而得男乾道之所成也兑三索<lb/>
　而得女坤道之所成也凡物兩相與則專一三則雜<lb/>
　矣三而損一為兩一而得友亦為兩必如此然後能<lb/>
　致一也<lb/>
子曰君子安其身而後動易其心而後語定其交而後<lb/>
求君子修此三者故全也危以動則民不與也懼以語<lb/>
則民不應也无交而求則民不與也莫之與則傷之者<lb/>
至矣易曰莫益之或擊之立心勿恒凶<lb/>
<pb n="17b"/>
　　　　右第五章<lb/>
子曰乾坤其易之門邪乾陽物也坤隂物也隂陽合德<lb/>
而剛柔有體以體天地之撰以通神明之德<lb/>
　易之為書所以該天地之道者也然其該之也亦陽<lb/>
　竒隂偶變化不窮而已故曰乾坤易之門言乾陽坤<lb/>
　隂二者對立而易之變化由是以出也然隂陽者以<lb/>
　靜為體以動為用觀乎其靜則乾陽坤隂各為一物<lb/>
　而變化未見是乃分隂分陽兩儀立焉不易之易也<lb/>
<pb n="18a"/>
　觀乎其動則二物交錯相得有合而卦爻剛柔之體<lb/>
　於是可見是乃一動一靜互為其根變易之道也易<lb/>
　之剛柔交錯則造化備矣故隂陽之象如雷風山澤<lb/>
　之類皆形而下者也天地之事也而易則有以體之<lb/>
　焉隂陽之性如健順動止之類皆形而上者也神明<lb/>
　之德也而易則有以通之焉此一節以乾坤易之門<lb/>
　一句為之綱領而自乾陽坤隂至剛柔有體則見其<lb/>
　體分而用合天地之撰神明之德則見其象著而理<lb/>
<pb n="18b"/>
　㣲皆以卦畫言之也<lb/>
其稱名也雜而不越於稽其類其衰世之意邪<lb/>
　以卦爻之辭觀之其稱事物之名雖紛然雜出然未<lb/>
　嘗有越於理者盖卦爻之交錯即隂陽之變化而萬<lb/>
　物萬事无不出於隂陽者故聖人之繫辭亦摹擬其<lb/>
　變化之自然爾而又何有差繆乎然稽考其事類則<lb/>
　亦已詳矣當上古之時民淳事簡聖人豈如是之諄<lb/>
　諄哉易之費辭如是是亦衰世之意爾盖文王之演<lb/>
<pb n="19a"/>
　易世道益以降矣以大聖之德而遭羑里之難其經<lb/>
　常事變亦多矣則其辭之費也豈非著其憂患之意<lb/>
　以教後世邪吁聖人之慮深矣<lb/>
夫易彰徃而察來而㣲顯闡幽開而當名辨物正言斷<lb/>
辭則備矣<lb/>
　易之為書也彰其旣徃而於造化之大无不該察其<lb/>
　未來而於吉凶之幾无所昧於事物之顯者則㣲其<lb/>
　辭使人究乎理於義理之幽者則闡其意使人驗於<lb/>
<pb n="19b"/>
　事且其開而散之則名之必當貴賤尊卑有不得而<lb/>
　紊物之必辨大小精粗莫不有其類明正其言則是<lb/>
　非得失未嘗有隱斷決其辭則吉凶悔吝无不明著<lb/>
　以是觀之易之廣大悉備者豈非聖人之精藴皆見<lb/>
　於此乎<lb/>
其稱名也小其取類也大其㫖逺其辭文其言曲而中<lb/>
其事肆而隱因貳以濟民行以明失得之報<lb/>
　凡易所言事物之名固多㣲小然莫非取法於隂陽<lb/>
<pb n="20a"/>
　是其稱名雖小而取類則大也所言性命之㫖固若髙逺<lb/>
　然莫不粲然而有章是其㫖雖逺而其辭則文也言之委<lb/>
　曲詳盡疑於附㑹矣然其委曲者未嘗不中於理焉事之<lb/>
　雜然肆陳疑於淺陋矣然其雜陳者未嘗无隠㣲之意焉<lb/>
　葢易之為辭也因人心之疑貳而決之以濟斯民之行事<lb/>
　而明失得之報應爾豈託之空言而无益於實用者邪<lb/>
　　　　右第六章<lb/>
易之興也其於中古乎作易者其有憂患乎<lb/>
<pb n="20b"/>
　易始作於伏羲之世猶上古也及其大興於文王之<lb/>
　世則為中古矣然文王以處憂患而作易故其辭亦<lb/>
　多教人處憂患之事也言此以起下文九卦之意<lb/>
是故履德之基也謙德之柄也復德之本也恒德之固<lb/>
也損德之修也益德之裕也困德之辨也井德之地也<lb/>
巽德之制也<lb/>
　上文旣言文王為憂患而作易矣於是厯陳九卦以<lb/>
　言反身修德之意盖處憂患者莫先於自修也人之<lb/>
<pb n="21a"/>
　踐履皆由於禮則身處於實地故履者德之基也人<lb/>
　能謙退以下於人則可以常執守故謙者德之柄也<lb/>
　能自反於善而不至昏迷則進修有漸故復者德之<lb/>
　本也能立心有常而不遷於欲則所守益堅故恒者<lb/>
　德之固也能每事抑損則懲忿窒慾而不辱其身故<lb/>
　損者德之修也能務於日益則遷善改過而内美充<lb/>
　實故益者德之裕也能處困而亨則身之善否有以<lb/>
　自驗故困者德之辨也能如井之不動而用周於人<lb/>
<pb n="21b"/>
　則應變不窮故井者德之地也能巽順於義理而心<lb/>
　與事相入則有以處斷故巽者德之制也<lb/>
履和而至謙尊而光復小而辨於物恒雜而不厭損先<lb/>
難而後易益長裕而不設困窮而通井居其所而遷巽<lb/>
稱而隱<lb/>
　和者疑於苟且而履之和則无非天理之極至自尊<lb/>
　者多取辱而謙之尊則自然而光榮㣲小者无分辨<lb/>
　而復之小則自異於羣隂雜處者多令人厭而恒之<lb/>
<pb n="22a"/>
　處雜則久愈敬而不厭艱難者多不遂意而損之難<lb/>
　則先難而後易欲其充長者多强有作為而益之長<lb/>
　裕則自然而无施設窮者多窒塞而困之窮則其道<lb/>
　自亨通居其所者僅自守而井之居其所則有以及<lb/>
　於物稱物而平施者多暴露而巽之稱物則潛隱而<lb/>
　不露此如書之九德皆无其弊而有其效者也<lb/>
履以和行謙以制禮復以自知恒以一德損以逺害益<lb/>
以興利困以寡怨井以辨義巽以行權<lb/>
<pb n="22b"/>
　尊卑有序則上下和故履以和行禮自卑而尊人故<lb/>
　謙以制禮有不善未嘗不知故復以自知終始惟一<lb/>
　則日新故恒以一德人道惡盈而好謙故損以逺害<lb/>
　百姓足而君足故益以興利不怨天不尤人故困以<lb/>
　寡怨安而後能慮故井以辨義禮无不順故巽以行<lb/>
　權此章三陳九卦第一節言九卦之義第二節言九<lb/>
　卦之效第三節言九卦之用也<lb/>
　　　　右第七章<lb/>
<pb n="23a"/>
易之為書也不可逺為道也屢遷變動不居周流六虚<lb/>
上下无常剛柔相易不可為典要唯變所適<lb/>
　易之所該者皆造化之大人事之要故不可逺也然<lb/>
　其道也屢遷故竒偶之畫變動不居而常周流於六<lb/>
　虚之位或上或下本无常處一剛一柔交相變易以<lb/>
　爻義觀之有當位而吉者亦有當位而凶者有有應<lb/>
　而吉者亦有有應而凶者是豈可以為常典乎亦唯<lb/>
　其變之所適而已矣自變動以下皆言屢遷之意<lb/>
<pb n="23b"/>
其出入以度外内使知懼<lb/>
　以二體言之則或出居於外或入居於内雖出入无<lb/>
　常而亦有其節度矣然義當居内則在外為失位義<lb/>
　當居外則在内為失位是又可以不知懼乎<lb/>
又明於憂患與故无有師保如臨父母<lb/>
　易之為道又明於人之憂患與其所以致憂患之故<lb/>
　故使人觀之雖无師保之嚴而常若父母臨之於上<lb/>
　是雖欲不戒懼安得而不戒懼哉<lb/>
<pb n="24a"/>
初率其辭而揆其方旣有典常苟非其人道不虚行<lb/>
　其始率循其辭而揆度其道則吉以吉告凶以凶告<lb/>
　固有典常矣然苟非其人則吉亦凶是其人則凶亦<lb/>
　吉易之為道豈虚行乎故曰神而明之存乎其人也<lb/>
　　　　右第八章<lb/>
易之為書也原始要終以為質也六爻相雜唯其時物<lb/>
也<lb/>
　易之為書原其初爻之始要其上爻之終自始至終<lb/>
<pb n="24b"/>
　六爻皆具然後成一卦之體質也然六爻之中剛柔<lb/>
　間雜未嘗有定何哉亦隨其時與物而已矣時謂六<lb/>
　位之時物謂隂陽二物也<lb/>
其初難知其上易知本末也初辭擬之卒成之終<lb/>
　初為本則其質未明而難知上為末則其質已著而<lb/>
　易知故初則費於擬度而卒則但成其終而已<lb/>
若夫雜物撰德辨是與非則非其中爻不備<lb/>
　初則過卑上則過髙而二五乃君臣之位三四又為<lb/>
<pb n="25a"/>
　下之上上之下故剛柔相雜以具其德而辨其是非<lb/>
　者必待中四爻而後備也<lb/>
噫亦要存亡吉凶則居可知矣知者觀其彖辭則思過<lb/>
半矣<lb/>
　居可知猶言斷然可知也知者觀其彖辭則思己過<lb/>
　半矣而又要其存亡吉凶於六爻則豈有不可知者<lb/>
　乎<lb/>
二與四同功而異位其善不同二多譽四多懼近也柔<lb/>
<pb n="25b"/>
之為道不利逺者其要无咎其用柔中也<lb/>
　二與五相應四位近於五皆大臣而位相逺故為同<lb/>
　功而異位也然雖同為大臣而所處之善則四不如<lb/>
　二盖二應於五則為五所信四逼於五則為五所疑<lb/>
　此所以二多譽而四多懼也夫二與四皆柔位也柔<lb/>
　之為道本不利於逺而二之多譽无咎者以其用之<lb/>
　柔而得中也然此亦大槩言之爾若考之諸卦則二<lb/>
　亦有凶四亦有吉不可執一也下言三五者亦然<lb/>
<pb n="26a"/>
三與五同功而異位三多凶五多功貴賤之等也其柔<lb/>
危其剛勝邪<lb/>
　五為一卦之主而三亦居下卦之上故為同功而異<lb/>
　位然五君位而三臣位故三則多凶五則多功也五<lb/>
　雖多功然以柔處之則不勝其任而或危殆唯陽剛<lb/>
　中正以居尊位則可以勝其隂邪之害爾<lb/>
　　　　右第九章<lb/>
易之為書也廣大悉備有天道焉有人道焉有地道焉<lb/>
<pb n="26b"/>
兼三才而兩之故六六者非他也三才之道也<lb/>
　以三畫言之則三才已具而隂陽未分乃太極函三<lb/>
　而為一也以六畫言之則三才已分而隂陽各具乃<lb/>
　三才各一太極也上傳所謂六爻之動三極之道即<lb/>
　兼三才而兩之者也<lb/>
道有變動故曰爻爻有等故曰物物相雜故曰文文不<lb/>
當故吉凶生焉<lb/>
　易之為道變動不居故謂之爻爻也者效天下之動<lb/>
<pb n="27a"/>
　也爻或剛或柔其小大有等差故謂之物物者隂陽<lb/>
　二物也隂陽二物相間雜而成章故謂之文文者隂<lb/>
　麗於陽其美外見者也以陽居陽以隂居隂則為文<lb/>
　之當以隂居陽以陽居隂則為文之不當當與不當<lb/>
　又豈非吉凶之所由生乎<lb/>
　　　　右第十章<lb/>
易之興也其當殷之末世周之盛德邪當文王與紂之<lb/>
事邪是故其辭危危者使平易者使傾其道甚大百物<lb/>
<pb n="27b"/>
不廢懼以終始其要无咎此之謂易之道也<lb/>
　文王演易於羑里乃危懼之時也故其辭亦危懼焉<lb/>
　易之為道者人能危懼則使之安平若其慢易則使<lb/>
　之傾覆然非易使之也天實使之也易之道即天之<lb/>
　道故天所禍福者即易所禍福也且其道甚廣大天<lb/>
　下百物莫不該備盖无非以象與事示夫人也人之<lb/>
　學易者能自知戒懼而慎始慎終焉則要之可以无<lb/>
　咎矣易之為道盖如此乎<lb/>
<pb n="28a"/>
　　　　右第十一章<lb/>
夫乾天下之至健也德行恒易以知險夫坤天下之至<lb/>
順也德行恒簡以知阻<lb/>
　健順者乾坤之德也易簡者乾坤之行也知險阻者<lb/>
　乾坤之處變也乾唯其健也故其德行恒以易然其<lb/>
　在於平時則易爾若遇險之時則又能艱難慎重而<lb/>
　不陷於險此其行之所以不窮而為健之至也坤惟<lb/>
　其順也故其德行恒以簡然其平時則簡爾若遇阻<lb/>
<pb n="28b"/>
　之時則又能詳審擬度而不觸於阻此其行之所以<lb/>
　不窒而為順之至也盖知險者自髙臨下而見險之<lb/>
　在下知阻者自下趨上而見阻之在上能如是則可<lb/>
　以免乎憂患矣<lb/>
能説諸心能研諸侯之慮定天下之吉凶成天下之亹<lb/>
亹者<lb/>
　説諸心研諸慮者體易也定吉凶成亹亹者用易也<lb/>
　能説諸心則凡易之象辭天下之事變皆有以黙契<lb/>
<pb n="29a"/>
　而怡然理順矣能研諸慮則象之變辭之占與凡事<lb/>
　物之應接莫不有以研其幾㣲而審其當否矣此豈<lb/>
　非體易於心乎旣説諸心則義理素明故遇事而筮<lb/>
　則吉凶以定而无所疑於心矣旣研諸慮則幾㣲必<lb/>
　察故旣筮而決則行之亹亹而无所怠於事矣此又<lb/>
　豈非用易以處事乎按朱子以説諸心屬乾以研諸<lb/>
　慮屬坤盖承上文之意然疑皆斷簡未必相屬也<lb/>
是故變化云為吉凶有祥象事知器占事知來<lb/>
<pb n="29b"/>
　易書之中如隂陽之變化人事之云為无不悉備而<lb/>
　吉凶之事自有祥兆祥如春秋傳是何祥也之祥言<lb/>
　其先兆也但言吉事而不言凶姑舉其一而因可見<lb/>
　爾然唯易於變化云為理无不具故人事之象之者<lb/>
　知其已有之實事唯易於吉事凶事皆有祥兆故人<lb/>
　之占而值之者知其未然之休咎盖上二句以易書<lb/>
　言下二句以人之學易者言也<lb/>
天地設位聖人成能人謀鬼謀百姓與能<lb/>
<pb n="30a"/>
　天設位於上地設位於下雖其變化未嘗不行而參<lb/>
　贊以成其功能者又必待於聖人也聖人之成能其<lb/>
　大者无如作易之功也然聖人豈恃其一已之私智<lb/>
　哉其有所為則謀之臣民謀之卜筮雖百姓之愚亦<lb/>
　可以與其功能矣與能之與成能雖大小不同然皆<lb/>
　為有補於造化而所以致是者亦莫非聖人之功也<lb/>
八卦以象告爻彖以情言剛柔雜居而吉凶可見矣<lb/>
　八卦以象告謂卦爻之象示人以意也爻彖以情言<lb/>
<pb n="30b"/>
　謂卦爻之辭各究其理也剛柔雜居而吉凶可見謂<lb/>
　卦爻之變明著其占也<lb/>
變動以利言吉凶以情遷是故愛惡相攻而吉凶生逺<lb/>
近相取而悔吝生情偽相感而利害生凡易之情近而<lb/>
不相得則凶或害之悔且吝<lb/>
　愛惡相攻吉凶生逺近相取悔吝生即吉凶以情遷<lb/>
　也情偽相感利害生即變動以利言也凡易之情隂<lb/>
　陽之爻近而相惡則大而致凶害小而取悔吝矣<lb/>
<pb n="31a"/>
將叛者其辭慙中心疑者其辭枝吉人之辭寡躁人之<lb/>
辭多誣善之人其辭游失其守者其辭屈<lb/>
　此為掌卜筮者言之也盖於筮之時而審察其問者<lb/>
　之言辭則不待蓍策而先知其邪正矣若其人之不<lb/>
　正則豈唯蓍策有所不告乎吾之掌筮者雖不為之<lb/>
　筮可也繫辭下篇自十一章以下文意多不屬疑其<lb/>
　為聖人之遺言而簡編斷絶乃傳易者掇拾以附於<lb/>
　後非一時成章之言也<lb/>
<pb n="31b"/>
　　　　右第十二章<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易參義卷八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易參義卷二</head> <lb/>
    <p>
<pb n="1a"/>
欽定四庫全書<lb/>
　周易參義卷二<lb/>
　　　　　　　　　　　　　　元　梁寅　撰<lb/>
　下經<lb/>
䷞<hi>艮下兊上</hi>
咸亨利貞取女吉<lb/>
　咸者交感之義交感而後可以亨也艮兊二體合而成咸<lb/>
　而艮兊又由乾坤而成者坤求於乾得乾之九三而成艮<lb/>
<pb n="1b"/>
　乾求於坤得坤之六三而成兊此柔上剛下二氣感應以<lb/>
　相與故卦之名曰咸也二氣既交感則化生萬物萬物生<lb/>
　生而變化无窮焉故咸有亨之道也然所感必利於正然<lb/>
　後能亨艮止兊說能止而說此交感之正也止者止於其<lb/>
　所而感之專說者其情相通而應之至分而言之陽止而<lb/>
　隂說合而言之隂陽皆止而說也止而說者正道也論夫<lb/>
　婦之常則婦從於夫論婚姻之始則男求於女此卦艮下<lb/>
　而兊上是男下於女得相求之正故取女而得是占則吉<lb/>
<pb n="2a"/>
　也夫婦人倫之本故以咸恒爲下經之首而利貞之<lb/>
　辭二卦皆言之尤以見聖人設戒之意也<lb/>
初六咸其拇<lb/>
　初與四爲應四之感以私而不免動其心初之應以<lb/>
　私而亦已動其拇然處於至下故其拇雖動而未能<lb/>
　遽進也不言吉凶者能止則吉不能止則凶是吉凶<lb/>
　存乎其人而未定也<lb/>
六二咸其腓凶居吉<lb/>
<pb n="2b"/>
　二與五本隂陽之交感者然五言咸其胟則不能感<lb/>
　物矣五不能感則二不可以妄動故言咸其腓則凶<lb/>
　而居則吉也<lb/>
九三咸其股執其隨往吝<lb/>
　三與上亦交相感者然上六感人以言而无其實三<lb/>
　亦不可以往也初為拇指二為足肚三為股股動則<lb/>
　欲行愈甚矣蓋隂說於陽陽固易動而說人以言則<lb/>
　其動尤易故戒三以固執其所隨則可若不能固執<lb/>
<pb n="3a"/>
　而輕往以隨之則吝矣<lb/>
九四貞吉悔亡憧憧往來朋從爾思<lb/>
　咸以人身取象下三爻爲拇爲腓爲股皆應乎上者<lb/>
　也上三爻爲心爲脢爲口皆感乎下者也上感人以<lb/>
　言者五不能感人者四則感人以心者是六爻之中<lb/>
　唯四爲感之主也然感人以心而不曰咸其心者以<lb/>
　有心之感不如无心之感也貞正而固也感人之道<lb/>
　必正而固正則不以私固則有其常若感人以私而<lb/>
<pb n="3b"/>
　不常則豈能无感不通乎以九居四失正而不固非<lb/>
　所謂貞也不貞則有悔矣故戒以貞則吉吉則悔亡<lb/>
　也人之私感應者固不正矣如憧憧往來朋從爾思<lb/>
　者雖非不正然旣憧憧以思而不出於自然是亦私<lb/>
　也旣私則是亦不正也人之心不能无思思則不能<lb/>
　无往來然聖人之感人如日月寒暑其往其來皆出<lb/>
　自然故所感无不通无不應若憧憧往來則以忙廹<lb/>
　之意而有計獲之私其往來者非自然之往來矣故<lb/>
<pb n="4a"/>
　是其朋則從其思非其朋則不從其思也感人如是<lb/>
　雖所思之正亦私也聖人之感人廓然而大公物來<lb/>
　而順應如九四者其猶未之及乎<lb/>
九五咸其脢无悔<lb/>
　五不當心之位而當背肉之處則相背而不能感人<lb/>
　矣如是則雖可无悔然居君位而失其道奚足貴哉<lb/>
上六咸其輔頰舌<lb/>
　兊爲口舌而口舌在身之上故於上六言之也人之<lb/>
<pb n="4b"/>
　言語則輔頰舌皆動故又以三者並言也不言吉凶<lb/>
　者言之以正則雖不能感人猶无凶咎唯言之不正<lb/>
　然後爲有咎也<lb/>
䷟<hi>巽下震上</hi>
恒亨无咎利貞利有攸往<lb/>
　恒爲常久之道能常久則亨而无咎矣利貞者常必<lb/>
　以正也利有攸往者常必有變也正者不易之恒也<lb/>
　變者不已之恒也蓋能常而後能變而其變也亦所<lb/>
<pb n="5a"/>
　以爲常常而非貞則或安於流俗或習於邪惡非常<lb/>
　也常而不變則其守之也固其行之也窮亦非常也<lb/>
　故旣得其不易之理又必有不已之道其曰利有攸<lb/>
　往者隨時變易也窮則變變則通也苟不如是雖謂<lb/>
　之常也亦烏得謂之常哉<lb/>
初六浚恒貞凶无攸利<lb/>
　恒之爲道能常能變之謂也彖傳言天地之道聖人<lb/>
　之化皆是也而六爻者或知常而不知變或知變而<lb/>
<pb n="5b"/>
　不知常於彖傳所云者皆不足以當之矣初六與四<lb/>
　爲應此常理也然四爲田无禽則不能應初之求而<lb/>
　初乃深入以求之是知常而不知變者也故雖正亦<lb/>
　凶而无攸利也<lb/>
九二悔亡<lb/>
　二以陽居隂處非其位有悔矣然以其久於中也故<lb/>
　能亡其悔六爻之中唯二為彼善於此者<lb/>
九三不恒其德或承之羞貞吝<lb/>
<pb n="6a"/>
　三陽爻陽位乃其常處不當有動者也而過剛不中<lb/>
　與上六爲應故不能恒其徳而或承之羞雖得其正<lb/>
　亦可吝矣此知變而不知常者也<lb/>
九四田无禽<lb/>
　四以陽居隂處非其位雖至於久而竟无成功如田<lb/>
　狩而无禽復何益哉以人臣言之既无其功而又不<lb/>
　能去乃持禄固位之人也知常而不知變者也<lb/>
六五恒其德貞婦人吉夫子凶<lb/>
<pb n="6b"/>
　五處得其中是能常其德而貞固者也然隂柔不能<lb/>
　有爲則亦知常而不知變者故占者爲婦人則吉爲<lb/>
　丈夫則凶也<lb/>
上六振恒凶<lb/>
　上六處恒之極不能安常居動之極不能无動故以<lb/>
　振動為恒而其占凶此又知變而不知常者也<lb/>
䷠<hi>艮下乾上</hi>
遯亨小利貞<lb/>
<pb n="7a"/>
　卦之爲遯以隂方盛長而陽退以避之也以人事言<lb/>
　之則小人道長君子亦當退避也退則其身雖窮其<lb/>
　道自亨不然則道不能行身雖亨而道塞矣况身亦<lb/>
　不能以亨乎然人臣之義有當遯者焉有不當遯者<lb/>
　焉遯亨者隂侵陽而當遯也其君子之在下位者歟<lb/>
　小利貞者以剛當位而與時行不當遯也其大臣之<lb/>
　任安危者歟夫在下位者當小人之進則見㡬而作<lb/>
　不俟終日可也而可遲迴顧戀以罹其禍哉若大臣<lb/>
<pb n="7b"/>
　之義則君在與在君亡與亡雖欲遯亦安得而遯也<lb/>
　其曰小利貞亦猶屯之小貞吉也夫國家昏亂而小<lb/>
　人構禍非一日之故則靖其難也亦非一日之力故<lb/>
　必以小而正之言正之以漸不可驟也卦之九五以<lb/>
　剛當位而與六二應是君臣相得固當隨時消息以<lb/>
　弭其患而圖其治而以二之中正非剛躁固能得小<lb/>
　貞之道者也此言乃程子之意朱子以小利貞為小<lb/>
　人利於正則又一義云<lb/>
<pb n="8a"/>
初六遯尾厲勿用有攸往<lb/>
　遯以居前者爲善居後者爲不善以六居初言乎人<lb/>
　則柔弱言乎位則卑下而其遯也在人之後此危之<lb/>
　道也然卑位弱人遯雖居後猶爲可也若不遂其遯<lb/>
　而往從於小人則失身甚矣故戒以勿用有攸往也<lb/>
六二執之用黃牛之革莫之勝說<lb/>
　六二以小人言之則其道方長乃先害乎君子者也<lb/>
　以君子言之則居大臣之位應九五之君所以禁絶<lb/>
<pb n="8b"/>
　邪黨而安全善類皆二之責焉故其遏小人之進當<lb/>
　如執之以牛之革而不能脫也二柔順中正得位得<lb/>
　君此固其所能者而不能者亦不可以不勉也<lb/>
九三係遯有疾厲畜臣妾吉<lb/>
　九三居下之上非卑位矣而以比近於隂不能先遯<lb/>
　而與隂相得是有所係戀而不能速遯者故有疾而<lb/>
　危也占者以畜臣妾則猶可獲吉若在位當遯而又<lb/>
　有所係豈其可邪<lb/>
<pb n="9a"/>
九四好遯君子吉小人否<lb/>
　九四在四陽之中而以陽處隂又與初應是可爲君<lb/>
　子可爲小人者也好遯者言與小人有交好而能絶<lb/>
　之以遯去如此則爲君子而吉也然有交好而能遯<lb/>
　最爲難者故言小人則否謂其不能遯也占者當是<lb/>
　時處是事將爲君子乎抑爲小人乎其必有以審之<lb/>
　矣<lb/>
九五嘉遯貞吉<lb/>
<pb n="9b"/>
　九五雖君位然遯非人君之事故但言君子之遯而<lb/>
　已五與六二爲應而陽剛中正无所私比故爲遯之<lb/>
　嘉羙而得正以吉也<lb/>
上九肥遯无不利<lb/>
　上九髙而无位逺而无係能知幾以先遯乃遯之肥<lb/>
　饒而自得者何不利之有哉<lb/>
䷡<hi>乾下震上</hi>
大壯利貞<lb/>
<pb n="10a"/>
　大壯者陽剛盛壯之時也陽剛之道未嘗不正而必<lb/>
　戒以利貞者以其盛壯之甚則恃其剛而或過於理<lb/>
　過於理即失其正也失其正則剛惡而非善矣君子<lb/>
　而小人矣可不戒乎<lb/>
初九壯于趾征凶有孚<lb/>
　夫君子之進也在於待其時時之至也在於戒其躁<lb/>
　初九當陽盛之時固可以進矣然壯于趾而急於行<lb/>
　則失之躁迫者也其行之凶有必然而无疑矣<lb/>
<pb n="10b"/>
九二貞吉<lb/>
　彖辭戒陽剛以利貞六爻之中能貞者其唯九二乎<lb/>
　二雖當壯時而居柔得中不過於壯既中則正可知<lb/>
　矣故无他辭而止曰貞吉貞其固有非戒辭也<lb/>
九三小人用壯君子用罔貞厲羝羊觸藩羸其角<lb/>
　三當壯時而過剛不中以君子小人處之皆非冝也<lb/>
　小人而過剛則用其壯以陵君子君子而過剛則視<lb/>
　有如无而銳於進貞固守此而不知變危之道也其<lb/>
<pb n="11a"/>
　壯如是如羝羊之觸籓籬而困其角凶咎可知也自<lb/>
　三至五爲互兊有羊之象<lb/>
九四貞吉悔亡藩決不羸壯于大輿之輹<lb/>
　九四不正矣故戒之以貞則吉而悔亡四雖壯之甚<lb/>
　然以陽居隂不極其剛且在諸陽之前以去隂害爲<lb/>
　己任則亦冝用壯而不可以无剛者故如羊之觸則<lb/>
　籓已開而角不困如人之行則大其車而輹甚壯此<lb/>
　利於進之象也<lb/>
<pb n="11b"/>
六五喪羊于易无悔<lb/>
　易爲君子謀不爲小人謀故大壯之五上雖隂爻而<lb/>
　亦言君子之事夫大壯之時戒於過甚而六五以柔<lb/>
　居中如羊之忽然而亡不復抵觸矣如是則安有悔<lb/>
　哉<lb/>
上六羝羊觸藩不能退不能遂无攸利艱則吉<lb/>
　盛壯之時有進无退上居壯之終動之極故如羊之<lb/>
　觸籓既不能退又不能進而无所利也然進固不可<lb/>
<pb n="12a"/>
　矣而退豈終不可乎若能艱以處之止而不進亦可<lb/>
　吉矣<lb/>
䷢<hi>坤下離上</hi>
晉康侯用錫馬蕃庶晝日三接<lb/>
　晉者進盛之時雖不言吉亨而吉亨可知也以順而<lb/>
　麗於大明雖不言利貞而正可知也夫朝覲燕賜所<lb/>
　以明君臣之禮也稽之他經諸侯來朝而錫予者有<lb/>
　三焉即位而來見一也六年五服之朝二也敵王所<lb/>
<pb n="12b"/>
　愾而獻其功三也此曰康侯者其諸侯之有功者歟<lb/>
　當國家之明盛而賞有功之諸侯其禮之勤至當何<lb/>
　如也坤爲馬故言錫馬蕃庶離爲日故言晝日三接<lb/>
　凡禮至三者隆之極也如王三錫命出入三覲皆可<lb/>
　見也以康民安國之侯而多受大賜顯被親禮則其<lb/>
　爲天命有德而非私惠可知矣彖辭雖主於一事而<lb/>
　言然當是時有是德而得其占者於事固无不利也<lb/>
初六晉如摧如貞吉罔孚裕无咎<lb/>
<pb n="13a"/>
　四居大臣之位爲鼫䑕之行而初與之應則雖欲上<lb/>
　進而彼乃見摧故云晉如摧如也若初六者亦如之<lb/>
　何哉唯守吾之正而不自失則可以吉矣能守正矣<lb/>
　而猶有不信者焉則亦處之以寛裕而自无咎可爾<lb/>
　然是道也非遯世无悶之君子其何以能之<lb/>
六二晉如愁如貞吉受兹介福于其王母<lb/>
　二欲進而愁則非安於義命者故戒之以守正則吉<lb/>
　而終能受福于王母也王母以隂居尊者也此爻之<lb/>
<pb n="13b"/>
　象占為先塞後通之義<lb/>
六三衆允悔亡<lb/>
　人三爲衆下之三隂皆欲進者而六三居其前故衆<lb/>
　皆信之以同進而其悔亡也三之有悔以非中正也<lb/>
　能亡其悔以處順之極也<lb/>
九四晉如鼫䑕貞厲<lb/>
　互艮爲䑕而九四陽爻鼫䑕之象也四之位爲大臣<lb/>
　而不中不正上逼柔順之君下絶三隂之進如碩大<lb/>
<pb n="14a"/>
　之䑕貪而畏人貞固守此能无危乎<lb/>
六五悔亡失得勿恤往吉无不利<lb/>
　以六居五有悔也而處得其中則悔亡矣六五以大<lb/>
　明在上冝為羣下之所順附者而下之三隂以順而<lb/>
　麗於大明亦樂親附於五者也然九四以剛強不中<lb/>
　正而隔絶三隂之進是下之順從者其失其得未可<lb/>
　知也夫王者之懐服天下唯明其明德使天下自然<lb/>
　嚮化而順從固未嘗有期必之心也如比九五之顯<lb/>
<pb n="14b"/>
　比乃其道也若不然而屑屑焉恤於其失得則必違<lb/>
　道以干譽計功而謀利雖有意於服人而人有不服<lb/>
　者矣王者曠大之度豈如是哉如五能失得勿恤則<lb/>
　王道得矣如是而往何有不吉而又何不利乎<lb/>
上九晉其角維用伐邑厲吉无咎貞吝<lb/>
　上九晉之極知止可也而復求進焉不可也離爲牛<lb/>
　而以剛居上角之象也進而摧其角凶可知矣若以<lb/>
　伐其私邑則猶可以用其剛者然亦必危以處之則<lb/>
<pb n="15a"/>
　吉而无咎也又曰貞吝者私邑内叛至於用兵而猶<lb/>
　不能服則自反可也若貞固不變而窮兵黷武安得<lb/>
　不吝乎<lb/>
䷣<hi>離下坤上</hi>
明夷利艱貞<lb/>
　明夷者以暗居明上而明見傷也以二體觀之則日<lb/>
　入地中地傷日之明以六爻觀之則上六一爻爲暗<lb/>
　之主而傷下之明其下五爻皆明者而受傷於上六<lb/>
<pb n="15b"/>
　此二者皆明夷之義也利艱貞者明見傷於暗則其<lb/>
　明者當艱難正固以處之乃免於難也艱者畏愼而<lb/>
　无忽也貞者正固而无邪也艱而能貞處患之道盡<lb/>
　矣<lb/>
初九明夷于飛垂其翼君子于行三日不食有攸往主<lb/>
人有言<lb/>
　内卦離爲雉故取于飛之象飛而垂翼已見傷矣然<lb/>
　但傷其翼則未甚故尚能飛以避患也初去上最逺<lb/>
<pb n="16a"/>
　猶人臣在下位而害未及所冝速去也行而不食者<lb/>
　窮日之力而去也見幾而作不俟終日此君子之事<lb/>
　在常人之見固未免有言者然義所當然不可以人<lb/>
　言而顧慮也或曰有攸往謂不度時勢而尚欲有爲<lb/>
　者如是則公論之所譏矣故云主人有言也<lb/>
六二明夷夷于左股用拯馬壯吉<lb/>
　傷及左股甚於翼矣然得壯馬而速行猶可救其傷<lb/>
　而吉也或曰二居大臣之位雖見傷而義不容去者<lb/>
<pb n="16b"/>
　故以壯健之力拯國家之難則猶可吉也<lb/>
九三明夷于南狩得其大首不可疾貞<lb/>
　三居下之上與上爲應上暗主而三剛明故先儒以<lb/>
　湯武誅桀紂當之也如狩之向南而得其惡之魁首<lb/>
　无不克矣然又言不可疾貞者蓋俟天休命臨事而<lb/>
　懼所以正其罪者亦不容於亟也<lb/>
六四入于左腹獲明夷之心于出門庭<lb/>
　朱子此爻之義善矣而邱氏之言亦若可取者今録<lb/>
<pb n="17a"/>
　之曰入于左腹者六四入坤體之下也坤爲腹左者<lb/>
　僻處也上傷人之明者而六四與之同體能深入其<lb/>
　腹而得其傷明之心故知其不可輔而去歸於九三<lb/>
　此出其門庭也微子去紂而歸武王蓋如此云<lb/>
六五箕子之明夷利貞<lb/>
　當明夷之時而居此地得此爻者當如箕子之正其<lb/>
　志也利貞即爻辭之利艱貞也艱貞固二義而尤以<lb/>
　貞爲重失艱則死爾失貞則邪臣也其可乎<lb/>
<pb n="17b"/>
上六不明晦初登于天後入于地<lb/>
　下五爻皆為上六所傷者故皆云明夷上六乃傷其<lb/>
　下者故不言明夷而但言不明晦唯其不明而晦所<lb/>
　以能傷人之明也始之作威如登于天終之隕命如<lb/>
　入於地不言凶者其凶甚明不待言矣丘氏曰以商<lb/>
　周之事觀之上極暗爲紂五近晦爲箕子四與上同<lb/>
　體避暗就明爲微子三與上應以明克暗為武王二<lb/>
　大臣而藏明於暗為文王初去暗逺而見傷即避為<lb/>
<pb n="18a"/>
　伯夷太公夫易之稽實待虚固非爲一時一人而發<lb/>
　也然其配此六爻義亦當矣<lb/>
䷤<hi>離下巽上</hi>
家人利女貞<lb/>
　卦之為家人言一家之道也而王道在是矣蓋天下<lb/>
　之本在國國之本在家家正而天下治矣其可忽乎<lb/>
　利女貞者正家之要道也一家之中大倫有其三而<lb/>
　所以正之者莫難於夫婦夫婦之道既正則父子兄<lb/>
<pb n="18b"/>
　弟之正為易矣昔舜之刑于二女文王之刑于寡妻<lb/>
　皆女貞之義也自天子至於庶人其道之所施雖逺<lb/>
　邇之異而正家之道安有二哉<lb/>
初九閑有家悔亡<lb/>
　正家之道在正其始初九者有家之始也於是而有<lb/>
　以防閑之則其悔亡矣有家之始如子之始有室始<lb/>
　代父而任事始命於朝而爲士大夫皆是也<lb/>
六二无攸遂在中饋貞吉<lb/>
<pb n="19a"/>
　彖言利女貞傳言女正位乎内在六二當之矣故於<lb/>
　二言女正之義婦人之道在家從父既嫁從夫夫死<lb/>
　從子於家事无敢專者唯順從而已矣故曰无攸遂<lb/>
　言无有專遂而行之者也婦人之事如絲枲織絍以<lb/>
　至於飲食饍羞皆其所當躬任也而飲食者所以爲<lb/>
　養尤不可以一日而廢者故曰在中饋言居中而專<lb/>
　主乎饋食也詩所謂無非無儀唯酒食是議其此二<lb/>
　句之義歟然凡所事者又必皆以貞則吉貞者婦道<lb/>
<pb n="19b"/>
　之正也以四德言之无攸遂者婦德也在中饋者婦<lb/>
　功也若推其餘婦言婦容之類皆必以正也六二柔<lb/>
　順中正有其德矣然亦不可以不戒也<lb/>
九三家人嗃嗃悔厲吉婦子嘻嘻終吝<lb/>
　九三以剛居剛治家而大嚴者也然閨門之内恩常<lb/>
　掩義故以嚴則嗃嗃悔厲而終可以吉以寛則嘻嘻<lb/>
　樂易而終至於吝此二者或過或不及雖皆失中然<lb/>
　與其失之寛寧失之嚴也若夫九五之交相愛者聖<lb/>
<pb n="20a"/>
　人中正之道也而三固未之及也<lb/>
六四富家大吉<lb/>
　卦之六爻四陽二隂而二四之隂皆得正位故於二<lb/>
　言家之正於四言家之富富者正之效也夫陽主義<lb/>
　隂主利以隂居隂固能富其家者然家之所以富以<lb/>
　男女之正也苟爲不正則驕奢淫佚睽乖分裂无所<lb/>
　不至矣雖欲富安得而富哉記曰父子篤兄弟睦夫<lb/>
　婦和家之肥也家之肥即家之富也故知男女之正<lb/>
<pb n="20b"/>
　雖不期於富而有自然之富矣<lb/>
九五王假有家勿恤吉<lb/>
　諸爻通言家人之道而九五君位也故以王假有家<lb/>
　者言之假至也王至於有家家道之成也夫自庶人<lb/>
　之賤夫婦之愚孰不謂之家者乎然求其父子有親<lb/>
　長少有序閨門有法亦云罕矣是雖有家猶无家也<lb/>
　唯王者則正身修德化先於家而倫理以正恩義以<lb/>
　篤此王之至於有家也勿恤吉言勿憂其不化而自<lb/>
<pb n="21a"/>
　化也夫身不行道不行於妻子於妻子而未化吾之<lb/>
　道有未至爾故王者之正家唯躬行以率之盡誠以<lb/>
　感之明禮以一之而其下之化有不期而然者矣若<lb/>
　憂其不順而治之過剛則至於嗃嗃矣豈王者之道<lb/>
　乎<lb/>
上九有孚威如終吉<lb/>
　陽而居上父道也故言正家之道備矣有孚者誠以<lb/>
　感之也威如者嚴以正之也夫身既修矣而此二道<lb/>
<pb n="21b"/>
　者又不偏廢焉則始雖不治而終有不治乎其曰終<lb/>
　吉者亦不求速效之意也<lb/>
䷥<hi>兊下離上</hi>
睽小事吉<lb/>
　睽乖之時小事則吉以時勢之難合人心之多疑也<lb/>
　在他卦則五柔二剛多爲吉者而睽則相應者亦乖<lb/>
　異矣故二之於五必於巷而後遇五之於二必噬膚<lb/>
　而後合其合之難也如此是豈能大有爲者邪<lb/>
<pb n="22a"/>
初九悔亡喪馬勿逐自復見惡人无咎<lb/>
　初之有悔以无正應也其悔之亡以其守正於下而<lb/>
　不苟合也夫以下而求合於上則必上之求於我然<lb/>
　後我往以應之爾若之何其可自往邪初不苟合於<lb/>
　四而四將自合初四是如馬之喪失不逐而自復也<lb/>
　然是道也以望於在上之賢者可也以望之於惡人<lb/>
　不可也故惡人者必見之則无咎不見之則殃咎至<lb/>
　矣然此非聖人之達節者惡能之如孔子之於陽貨<lb/>
<pb n="22b"/>
　合斯義矣若未至於聖賢而欲見惡人是猶非津人<lb/>
　而欲馮河也往則溺矣吁難矣哉<lb/>
九二遇主于巷无咎<lb/>
　二與五應而五自睽乖有所間隔不能合於二然二<lb/>
　在大臣之位不容不思以合於五也故當委曲相求<lb/>
　如遇之於巷然後可以无咎焉然其遇之也非詭遇<lb/>
　其於巷也非邪徑固自有其道耳大臣之事君如陳<lb/>
　善以曉之積誠以感之順其羙以導之因其明以入<lb/>
<pb n="23a"/>
　之唯宛轉以求合而不離於正理此遇合之道也能<lb/>
　如是者其剛明中正之君子乎<lb/>
六三見輿曵其牛掣其人天且劓无初有終<lb/>
　隂必合於陽者也然三應於上而間於二四之陽則<lb/>
　於正應者睽矣故其輿之行則二曳之於後其牛之<lb/>
　動則四掣之於前以三之隂柔不正冝其舍上九而<lb/>
　附二四也然上之過剛而多疑能不見罪乎故輕則<lb/>
　耏其須重則劓其鼻以其叛於已也然三之附二四<lb/>
<pb n="23b"/>
　實迫於强勢非得已也上始則疑焉而終亦疑釋矣<lb/>
　无初有終始睽而終合也<lb/>
九四睽孤遇元夫交孚厲无咎<lb/>
　四處近君之位當睽乖之時而下无應與故曰睽孤<lb/>
　然在下而孤乃其素也在上而孤由已之不交於下<lb/>
　爾若能下交則安得孤乎故又曰遇元夫初九以陽<lb/>
　在下安於卑下而不苟合於上此富貴不能淫貧賤<lb/>
　不能移威武不能屈所謂大丈夫者也四能與之遇<lb/>
<pb n="24a"/>
　則睽者可合而无竊位之恥矣然交接之道貴於有<lb/>
　孚然後賢者能應之而又處之以惕厲則可无咎也<lb/>
　求賢而必危厲何也蓋睽乖之時人心多疑苟不惕<lb/>
　厲則讒人間之而睽終不合矣此聖人之深戒也<lb/>
六五悔亡厥宗噬膚往何咎<lb/>
　隂居尊位而上下睽隔乃人心疑散之時冝有悔也<lb/>
　而其悔亡者以二能委曲以事君而五得以全君臣<lb/>
　之義也五二君臣之分素定猶宗親也二旣委曲以<lb/>
<pb n="24b"/>
　遇五則五當深親信於二是於其宗如噬膚之相入<lb/>
　也睽而合者如是是唯无往往必達矣夫何咎之有<lb/>
上九睽孤見豕負塗載鬼一車先張之弧後說之弧匪<lb/>
宼婚媾往遇雨則吉<lb/>
　上九與三不合是睽孤也上剛極而躁暴明極而多<lb/>
　疑而三乃附於二四故上深惡之如見豕在於塗而<lb/>
　鬼在於車未免以宼讎視之也然原三之本心乃廹<lb/>
　於强而非其罪也故先則張弧而欲射後則說弧而<lb/>
<pb n="25a"/>
　相親於是乃知三非宼也實婚媾也隂陽既和則可<lb/>
　與共事而有成功矣豈非如遇雨而吉乎始睽而終<lb/>
　合先疑而後信其象如此蓋世有異常之事則必有<lb/>
　異常之象也<lb/>
䷦<hi>艮下坎上</hi>
蹇利西南不利東北利見大人貞吉<lb/>
　蹇之為占何以利西南而不利東北也蓋西南平易<lb/>
　坤方也東北險阻艮方也蹇之九五變則為坤而出<lb/>
<pb n="25b"/>
　乎險矣豈非利乎若入於東北則方出險而又入險<lb/>
　矣豈非不利乎利見大人者九五陽剛中正之主而<lb/>
　方在險中在下者固利見之以共濟乎蹇也利貞者<lb/>
　處蹇之時濟蹇之道利在於正而六爻自二以上皆<lb/>
　得正位是亦貞之道也<lb/>
初六往蹇來譽<lb/>
　蹇之諸爻皆以往來言之而說者多不同竊求其意<lb/>
　彖辭言利見大人者利見九五也九五言朋來者以<lb/>
<pb n="26a"/>
　上下皆來助之也以是推之則諸爻之言往者去九<lb/>
　五而不助之者也言來者來助於九五者也如是則<lb/>
　往來二字諸爻之義皆順矣如初之往蹇來譽言去<lb/>
　五則益蹇來助五則有譽也<lb/>
六二王臣蹇蹇匪躬之故<lb/>
　六三不以往來言之者以二應於五而已任其事非<lb/>
　去而不來者故但曰王臣蹇蹇匪躬之故言其處多<lb/>
　難之地者非為其身之故也乃為王而已矣其曰蹇<lb/>
<pb n="26b"/>
　蹇者二與三四為互坎有重坎之象猶重乾而曰乾<lb/>
　乾重坎而曰坎坎也<lb/>
九三往蹇來反<lb/>
　四與上皆比於五二則應於五而三獨非比非應去<lb/>
　而不能助五者故勉之曰往蹇來反言來助五而復<lb/>
　於臣職无為離畔也<lb/>
六四往蹇來連<lb/>
　四近於五故曰來連言當與五連力以濟險也<lb/>
<pb n="27a"/>
九五大蹇朋來<lb/>
　五剛健中正而陷於險中乃遭其阨運而非自致亂<lb/>
　者其曰大蹇猶所謂遺大投艱於朕身也當是之時<lb/>
　凡有志者皆當以澄清天下為己任矣而況於有位<lb/>
　者乎其得朋來之助亦冝也非幸也<lb/>
上六往蹇來碩吉利見大人<lb/>
　上六者非髙位之臣則髙世之士也而以五之在難<lb/>
　亦來助之則必有碩大之功矣利見大人見五也<lb/>
<pb n="27b"/>
䷧<hi>坎下震上</hi>
解利西南无所往其來復吉有攸往夙吉<lb/>
　解者難之解散也難之解散利於平易安靜故曰利<lb/>
　西南西南坤方平易安靜之地也无所往謂難既解<lb/>
　而无復有為也復者復於安靜之地也人心樂於安<lb/>
　靜者其常也至於禍難者豈其所樂哉今幸難解而<lb/>
　復安靜是復於其常也有攸往夙吉謂尚有所為則<lb/>
　早往乃吉蓋除亂去惡貴於乗勢苟亂滋而惡甚則<lb/>
<pb n="28a"/>
　用力愈難而前難之解者且將復合矣時哉不可失<lb/>
　其夙吉之謂歟<lb/>
初六无咎<lb/>
　難之初解雖无所為亦无咎矣<lb/>
九二田獲三狐得黃矢貞吉<lb/>
　難之解者時也而亦由於人也解六五隂柔而九二<lb/>
　剛中則解其難者二也故云田獲三狐狐者隂邪為<lb/>
　害之獸也去其害則難解矣得黃矢言以其中直故<lb/>
<pb n="28b"/>
　能解其難也二能以中直而去邪則正而吉矣<lb/>
六三負且乗致寇至貞吝<lb/>
　以隂居陽處非其位故為負且乗之象而致宼至小<lb/>
　人見罪於君子君子非寇也自三言之則寇爾貞吝<lb/>
　言貞固守此吝之道也<lb/>
九四解而拇朋至斯孚<lb/>
　初六居下拇之象也在人則小人也難之方解正君<lb/>
　子道長之時也而四與初應則為累矣故必解其拇<lb/>
<pb n="29a"/>
　則君子之朋至而相信矣<lb/>
六五君子維有解吉有孚于小人<lb/>
　世之所以致蹇難者小人也六五為解之主而與三<lb/>
　隂同類是小人未去也將何以為解乎故君子之有<lb/>
　解而吉者必驗之於小人之退也<lb/>
上六公用射隼于髙墉之上獲之无不利<lb/>
　公者大臣上六也隼者鷙禽六三也六三負且乗為<lb/>
　有罪者上六能去之則悖亂者解散矣故其象為公<lb/>
<pb n="29b"/>
　用射隼而獲无不利也<lb/>
䷨<hi>兊下艮上</hi>
損有孚元吉无咎可貞利有攸往曷之用二簋可用享<lb/>
　損之為卦與謙同意未有謙而不益者矣亦未有損<lb/>
　而不益者也然損之爲道必有孚誠非孚誠則僞也<lb/>
　豈能久而不變乎故損而有孚則大吉矣於義无咎<lb/>
　矣可貞固而守之矣可以往而有為矣然損益之大<lb/>
　者莫大於禮而禮必始諸飲食也故又設為問答曰<lb/>
<pb n="30a"/>
　損之道當何所用哉雖二簋之薄亦可用享矣夫損<lb/>
　者損文而存質也損過而就中也損欲而存理也推<lb/>
　二簋之義凡事之當損无不然矣<lb/>
初九已事遄往无咎酌損之<lb/>
　初與四應而損其陽之實以益隂之虚此當行而无<lb/>
　疑者也故言當輟所爲之事而遄往以益之則无咎<lb/>
　也然損已者又必酌量之可也使彼自滿而不受吾<lb/>
　之益則雖欲益之亦何從而益之乎<lb/>
<pb n="30b"/>
九二利貞征凶弗損益之<lb/>
　初之益四則曰遄往二之益五則曰征凶何也蓋初<lb/>
　之陽居下而得正則患其自守而不能益人也故勉<lb/>
　之以遄往二雖剛中而居柔則患其不貞而枉道以<lb/>
　說人也故戒之以征凶其地不同而其事亦異也然<lb/>
　二之不往非終不往也唯守其正而待上之求然後<lb/>
　益之爾是則弗損其貞者乃所以益其君者也<lb/>
六三三人行則損一人一人行則得其友<lb/>
<pb n="31a"/>
　六三兊之主也上九艮之主也兊之隂不與同體之<lb/>
　二陽為偶而與艮之陽為偶此三人行而損一人也<lb/>
　艮之陽不與同體之二隂相應而與兊之隂相應此<lb/>
　一人行而得其友也隂陽相友而生生之道不窮矣<lb/>
六四損其疾使遄有喜无咎<lb/>
　六四近承六五而柔弱之甚苟非求益於在下之陽<lb/>
　則何以損其身之疾哉然欲損己之疾而不能急於<lb/>
　求善人亦豈能樂應也故初既遄往則四亦遄喜所<lb/>
<pb n="31b"/>
　以喜者以損疾而得喜也而又何咎哉<lb/>
六五或益之十朋之龜弗克違元吉<lb/>
　人君居天下之尊位則當受天下之大益六五柔中<lb/>
　而虚己以應二則能受益者也九二剛中而自重以<lb/>
　待五則能益人者也故其益之大如十朋之龜多而<lb/>
　可寶蓋五之於二必先致敬盡禮而二之於五則自<lb/>
　當責難陳善矣以如是之寶而益於五五雖欲辭之<lb/>
　而不可得也其爲大吉也冝哉<lb/>
<pb n="32a"/>
上九弗損益之无咎貞吉利有攸往得臣无家<lb/>
　上之損以益下者以恩惠言之也然上之益下不待<lb/>
　於損已唯以天下之益益天下斯可也如欲養老者<lb/>
　非人人而養之也但敎之樹畜使之自養其老爾欲<lb/>
　富民者非人人而富之也但禁其游惰而使民之自<lb/>
　富爾此豈非弗損而益之乎如是則可以无咎矣然<lb/>
　亦必以貞則吉而利有攸往也得臣无家言其效之<lb/>
　大也家者大夫士也得臣則為王公矣<lb/>
<pb n="32b"/>
䷩<hi>震下巽上</hi>
益利有攸往利渉大川<lb/>
　損下益上則為損損上益下則爲益乾下坤上損乾<lb/>
　上爻益坤上爻而成兊艮其益在上也故爲損乾上<lb/>
　坤下損乾下爻益坤下爻而成震巽其益在下也故<lb/>
　為益益者損之反也處益之時何所不利哉於安寧<lb/>
　之時則利於有爲於險危之時則利於濟難九五六<lb/>
　二皆得中正其足以有為也非以其德乎震巽二體<lb/>
<pb n="33a"/>
　皆木之象其足以濟難也非以其才乎既有是德而<lb/>
　又有是才以一身之益而為天下之益益之爲效亦<lb/>
　大矣<lb/>
初九利用為大作元吉无咎<lb/>
　損之損下益上則受益之多者上九也益之損上益<lb/>
　下則受益之多者初九也初既受上之益則不可徒<lb/>
　然而无所報效故利用爲大作言當大有為以報上<lb/>
　也大臣之於君必敬其事而後其食可也況受君之<lb/>
<pb n="33b"/>
　大惠而可以不效其忠邪然設施之大者必大善而<lb/>
　吉也若非大善之吉能无咎乎<lb/>
六二或益之十朋之龜弗克違永貞吉王用享于帝吉<lb/>
　六二虚中處下能受上之益者也然隂柔之性患其<lb/>
　不能貞固則所以求益者或非其道矣故戒以永貞<lb/>
　則吉也王用享帝未詳其義得非以帝出乎震歟<lb/>
六三益之用凶事无咎有孚中行告公用圭<lb/>
　六三不中正而與上九之陽剛為應如人受橫逆侵<lb/>
<pb n="34a"/>
　加而困心衡慮以反於善者故為益之以凶事而可<lb/>
　以无咎也若有其孚誠而合於中道則又可以告於<lb/>
　公上而用圭以通信矣蓋又爲朝覲聘問之吉占也<lb/>
六四中行告公從利用爲依遷國<lb/>
　三四爻皆不中故戒之以中行也近於六五則為得<lb/>
　君者故有告於公則從也遷國者必順下而動又互<lb/>
　體坤爲國邑故利於遷國也<lb/>
九五有孚惠心勿問元吉有孚惠我德<lb/>
<pb n="34b"/>
　九五不言益而為益之大者如天施地生而其益无<lb/>
　方也為人君者有至誠惠益天下之心則其治天下<lb/>
　以大德而不以小惠有周徧宏大之度而无偏滯固<lb/>
　狹之私此其爲益亦大矣然人君之益天下如天之<lb/>
　生物其春生秋殺隂潤陽煦天之心固无私也而物<lb/>
　生之不齊則天不與知焉故旣有孚惠之心則勿問<lb/>
　其效之何如而大吉可知矣夫上下之間感應之機<lb/>
　如桴鼔影響之必然者上既以至誠而惠益於天下<lb/>
<pb n="35a"/>
　則天下亦至誠而感吾之德以為惠所謂勿問元吉<lb/>
　者於此可見矣以聖人之益而同於天地之益豈非<lb/>
　九五乎<lb/>
上九莫益之或擊之立心勿恒凶<lb/>
　當益下之時而以九居上故莫益之而或擊之以其<lb/>
　在人之上徒務益已而不能益人乃取禍之道也夫<lb/>
　天下之理聚必有散盛必有衰其聚也盛也豈可恒<lb/>
　哉唯仁者則知其理不可恒故散財以得民不以利<lb/>
<pb n="35b"/>
　爲利而以義為利小人居之則但知益之為恒而豈<lb/>
　知自損乎其曰立心勿恒戒之也言立心勿以益為<lb/>
　恒也以益爲恒不免於凶矣<lb/>
䷪<hi>乾下兊上</hi>
夬揚于王庭孚號有厲告自邑不利即戎利有攸往<lb/>
　夬者以隂而決陽以君子而決小人也君子之決小<lb/>
　人必揚其罪於公朝使人共知然後加刑焉蓋隂居<lb/>
　陽上小人而凌君子此其罪之大者也既正名其罪<lb/>
<pb n="36a"/>
　无不服矣然亦必盡誠以呼號其衆而處之以危厲<lb/>
　斯可也蓋不盡誠則君子未信而无以固吾勢不惕<lb/>
　厲則小人隂謀而變生於所忽事之不濟職由此也<lb/>
　告自邑不利即戎言當自治而不尚威也夫君子異<lb/>
　於小人者以正之勝邪而仁之勝不仁也苟不自治<lb/>
　而行不合理專恃威力則吾之所以異彼者亦㡬何<lb/>
　哉小人既去矣則君子利有攸往矣為可為於可為<lb/>
　之時其孰能阻之<lb/>
<pb n="36b"/>
初九壯于前趾往不勝爲咎<lb/>
　陽決隂雖正然在上而決之則職之當然在下而決<lb/>
　之則思出其位使決之而勝猶不可也況不勝乎初<lb/>
　九在下而任決之事如趾在下而壯于進者也往而<lb/>
　不勝能无咎乎<lb/>
九二惕號莫夜有戎勿恤<lb/>
　五以陽居尊位主決乎隂者也然五近於隂如莧陸<lb/>
　然而二與五應剛而居柔又得中道是助五以決隂<lb/>
<pb n="37a"/>
　者二也惕號即彖辭之孚號有厲也能如是則雖莫<lb/>
　夜有戎可勿憂矣<lb/>
九三壯于頄有凶君子夬夬獨行遇雨若濡有愠无咎<lb/>
　三以剛居剛而過中則其決去小人必悻悻然而形<lb/>
　於面目故云壯于頄言剛壯見于顴骨也如是者凶<lb/>
　之道也然三之剛壯乃君子之夬夬雖過而不過也<lb/>
　夬夬決其所決也三在衆隂之中獨與上六爲應如<lb/>
　獨行遇雨至于若濡而有愠怒冝其決之壯矣是其<lb/>
<pb n="37b"/>
　有凶者不足為凶而可无咎也蓋君子而惡小人固<lb/>
　其常情至與之有故而能去之者尤人之所難也其<lb/>
　決之雖過又何病焉<lb/>
九四臀无膚其行次且牽羊悔亡聞言不信<lb/>
　四陽爻本剛決者而居於隂位又為說體故如臀之<lb/>
　无膚而次且不前也四居大臣之位當佐五以決隂<lb/>
　而次且如是則欲小人之退難矣爲四者自知才力<lb/>
　不足則當舉賢讓能以避其位斯可也牽羊者前以<lb/>
<pb n="38a"/>
　牽之則不行退而隨其後則行矣九三欲決小人而<lb/>
　壯于頄此勝其任者也四若能讓三居前而已處其<lb/>
　下如牽羊然則其悔亡而小人去矣然以四之當決<lb/>
　不決雖聞是言必不信也占者因不信之辭而或能<lb/>
　信焉庻无悔矣<lb/>
九五莧陸夬夬中行无咎<lb/>
　九五為夬之主而比於上六如莧陸感隂氣之多者<lb/>
　也然五剛健中正能決其所決者故合於中道而无<lb/>
<pb n="38b"/>
　咎也朱子云莧陸二物莧馬齒莧陸商陸也<lb/>
上六无號終有凶<lb/>
　衆君子去一小人則為小人者勢孤而援絶矣故无<lb/>
　所號呼其黨而終有凶也<lb/>
䷫<hi>巽下乾上</hi>
姤女壯勿用取女<lb/>
　姤者隂與陽遇也夫隂陽之消長固自有常非陽緩<lb/>
　而隂驟也然聖人之作易常扶陽而抑隂故陽之長<lb/>
<pb n="39a"/>
　也唯恐其緩而隂之來也恒憂其驟姤之爲卦一隂<lb/>
　始生而羣陽所不覺如卒然而來與之邂逅故謂之<lb/>
　姤也陽之生也於復之一陽尚微而必曰朋來无咎<lb/>
　至於四陽然後謂之壯而隂之生也於一隂已謂之<lb/>
　女壯矣陽剛健而隂則柔弱也而何其壯之甚歟蓋<lb/>
　以一隂而遇五陽雖未盛壯而已敵陽矣既敵於陽<lb/>
　謂之壯可也隂陽相配合者也而戒以勿用取女者<lb/>
　蓋隂順於陽則其配也隂與陽敵則為仇矣其可取<lb/>
<pb n="39b"/>
　乎聖人之戒深矣<lb/>
初六繫于金柅貞吉有攸往見凶羸豕孚蹢躅<lb/>
　此爻言以陽制隂之道也夫隂始生而制之當如以<lb/>
　柅止車之進而以金為柅則堅之至也又從而繫之<lb/>
　則固之甚也然其制之不可以不愼故當以正則吉<lb/>
　有攸往見凶言隂進之時陽不可有為也唯安靜守<lb/>
　正以阻隂之進亦可矣若有所為則是不能與時消<lb/>
　息也其免於凶乎羸豕孚蹢躅言隂雖尚微而其跳<lb/>
<pb n="40a"/>
　躑不靜已必然矣當此之時尚可以有為乎古之聖<lb/>
　賢未嘗不欲有為也然時行則行時止則止乃免凶<lb/>
　咎之道也<lb/>
九二包有魚无咎不利賔<lb/>
　二與初遇而陽能畜隂故云包有魚能畜隂則隂不<lb/>
　為害矣故云无咎一隂生則隂為主而陽為賔隂若<lb/>
　進而與衆陽遇非衆陽之利也故云不利賔<lb/>
九三臀无膚其行次且厲无大咎<lb/>
<pb n="40b"/>
　三過剛不中欲下與隂遇而為二所隔故如臀无膚<lb/>
　而行次且然不遇於隂可免其害故雖危而无大咎<lb/>
九四包无魚起凶<lb/>
　四與初為應而初為二所得故云包无魚此為人上<lb/>
　而喪其民衆之象也起凶者言自作凶非人之罪也<lb/>
九五以把包瓜含章有隕自天<lb/>
　以陽制隂者九五為之主也然五之制隂者以九二<lb/>
　為之正應二能包畜初隂不使之進如以把葉而包<lb/>
<pb n="41a"/>
　瓜也瓜在下乃初隂之象把木之髙而堅者乃九二<lb/>
　之象五旣免於隂之進淩則當含晦章羙以俟天命<lb/>
　而已有隕自天言天運之復也隂之極則陽必復生<lb/>
　也<lb/>
上九姤其角吝无咎<lb/>
　乾爲龍剛而居上角之象也陽極於上而隂生於下<lb/>
　則上之與初雖非比應亦相遇者以剛極之陽遇方<lb/>
　進之隂則與之相薄矣姤其角者其龍戰之謂歟以<lb/>
<pb n="41b"/>
　陽而與隂戰固可羞吝然戰而退之則陽免於害亦<lb/>
　可无咎也<lb/>
䷬<hi>坤下兊上</hi>
萃亨王假有廟利見大人亨利貞用大牲吉利有攸往<lb/>
　萃聚之時而王者至於有廟此萃之至也夫王者之<lb/>
　有天下則所以一天下之心敎天下之孝莫大於宗<lb/>
　廟宗廟既立則已之精神以誠而聚可以交乎神祖<lb/>
　考之精神以誠而聚有以享其祭皆萃之道也利見<lb/>
<pb n="42a"/>
　大人者當萃之時又必大人以治之乃亨也如聚人<lb/>
　以財者固萃也然理財正辭禁民為非則所以治其<lb/>
　爭而保其聚也此非大人而能之乎利貞所聚者利<lb/>
　於得正也所以萃鬼神萃人心萃貨財凡有萃者皆<lb/>
　當以正也不正則萃以致咎非亨之道矣用大牲吉<lb/>
　言祭祀之所用也以是推之如朝聘燕饗之類莫不<lb/>
　然矣其必大牲者非過侈之謂也時之豐富則其物<lb/>
　冝稱若一於儉薄則所謂以天下儉其親者非聖賢<lb/>
<pb n="42b"/>
　之行禮也聖賢之行禮與時隆殺如國奢則示之以<lb/>
　儉國儉則示之以禮是也其用大牲者亦天理之當<lb/>
　然而已矣利有攸往當萃之時可以有為也夫人心<lb/>
　旣萃則動无不順財貨旣萃則用无不周於萃之時<lb/>
　而有為功業可就也萃之為道將安往而不利哉<lb/>
初六有孚不終乃亂乃萃若號一握為笑勿恤往无咎<lb/>
　人之萃者必以正初與四應本相信者而乃近比於<lb/>
　二隂是有孚而不終為亂而妄聚也豈為正乎既比<lb/>
<pb n="43a"/>
　於同類若又號呼其正應則其同類羣聚而笑之矣<lb/>
　一握羣聚之意也初若能勿恤其笑而往從於四終<lb/>
　无咎矣蓋人不能无過而貴於改過苟其當改而速<lb/>
　改之雖衆之所笑又何病哉<lb/>
六二引吉无咎孚乃利用禴<lb/>
　二應五為萃之正與上下二隂為萃則非正矣如二<lb/>
　者於同類之中當自引去以從於正應斯吉而无咎<lb/>
　也二雖隂柔而處得中正能自引拔而不隨人後者<lb/>
<pb n="43b"/>
　也孚乃利用禴謂有其孚誠則祭雖薄物亦可交於<lb/>
　神明也彖言用大牲吉而二言利用禴者或情文之<lb/>
　必稱或去末以存誠固不必同也<lb/>
六三萃如嗟如无攸利往无咎小吝<lb/>
　隂必求萃於陽者也三在二陽之下欲求萃於四則<lb/>
　四非其應欲求萃於五則為四所隔故不得其萃而<lb/>
　至於嗟歎如是則何所利哉然三本與上同類而上<lb/>
　亦无與萃者故二爻雖非正應亦可以往而无咎也<lb/>
<pb n="44a"/>
　然上乃无位之爻又求萃不獲然後從之雖得其萃<lb/>
　亦小吝矣<lb/>
九四大吉无咎<lb/>
　卦惟四五二陽五居君位固下之所萃者而四近於<lb/>
　君亦下之所萃如是者非處之以大善之吉其能免<lb/>
　於咎乎夫以周公之大聖其忠誠之心皎如日月人<lb/>
　孰不知也然在嫌疑之地而得人心之歸猶不免於<lb/>
　流言者而況忠誠之不及者乎況為齊田氏魯季孫<lb/>
<pb n="44b"/>
　者乎四以陽居隂為不正故有大吉之戒云<lb/>
九五萃有位无咎匪孚元永貞悔亡<lb/>
　五為萃之主則萃而有其位矣冝无咎也然有其位<lb/>
　而无其德則人亦未能信故又必有元永貞之德然<lb/>
　後可以亡其悔五剛陽中正而言匪孚言悔者為有<lb/>
　位无德者言之也若素有其德則何有不信而又何<lb/>
　悔乎元永貞亦猶比之元永貞也人君之萃天下即<lb/>
　所以比天下比之與萃非二道也<lb/>
<pb n="45a"/>
上六齎咨涕洟无咎<lb/>
　萃必有位有德然後人萃焉上六无位无德而徒在<lb/>
　於上誰與之萃乎然能畏懼之甚而齎咨涕洟雖无<lb/>
　所萃亦可无咎也<lb/>
䷭<hi>巽下坤上</hi>
升元亨用見大人勿恤南征吉<lb/>
　升進之時冝見大人然後可以遂其進既見大人則<lb/>
　不用憂恤而事可為矣凡升于位升于治升于德莫<lb/>
<pb n="45b"/>
　不如是也南征者前進也東南巽西南坤二卦夾拱<lb/>
　而爲南故曰南征也<lb/>
初六允升大吉<lb/>
　隂信於陽而順從之者也初柔在下為巽之主信從<lb/>
　二陽以遂其升故謂之允升能如是則大吉也<lb/>
九二孚乃利用禴无咎<lb/>
　二以剛中而應五之柔中是以剛强之臣而事柔弱<lb/>
　之君也如是者唯不事矜飾而專尚孚誠乃能取信<lb/>
<pb n="46a"/>
　於君而无咎孚乃利用禴去飾存誠之謂也<lb/>
九三升虚邑<lb/>
　人之不遂其升者必有阻於前也以九三之剛而得<lb/>
　正進臨於坤則虚豁而无阻其吉亨不言可知矣隂<lb/>
　為虚坤為邑乃虚邑之象<lb/>
六四王用亨于岐山吉无咎<lb/>
　升言祭祀者人積其誠意以事鬼神乃升而上通之<lb/>
　意也六四大臣之位而當升之時極乎柔順升而不<lb/>
<pb n="46b"/>
　過文王事紂之時其如是乎故言王用亨于西山言<lb/>
　舉祭于岐山也天子祭天地諸侯祭境内山川以文<lb/>
　王而祭岐山則其祭不越境而極其誠敬可知矣其<lb/>
　吉而无咎也冝哉<lb/>
六五貞吉升階<lb/>
　凡升於位升於治必以序而升者也六五以柔而升<lb/>
　居尊位矣而又得剛中之臣以誠輔導之則其升於<lb/>
　德與治也以序而進如升階之易矣夫天則不可階<lb/>
<pb n="47a"/>
　而升也若居人之位致人之治奚不可升乎然柔弱<lb/>
　者常病於不能貞固也故其占曰貞吉戒之也<lb/>
上六冥升利于不息之貞<lb/>
　升而不已必困上六處升之極乃將困之時也故謂<lb/>
　之㝠升言昏冥而不知自反也如上六者能以其升<lb/>
　進之心而施於不息之貞則其升於道德之髙雖聖<lb/>
　人可至也中庸言弗得弗措而愚必明柔必強其亦<lb/>
　不息之貞乎<lb/>
<pb n="47b"/>
䷮<hi>坎下兊上</hi>
困亨貞大人吉无咎有言不信<lb/>
　困之為卦處險而說是身雖困而道自亨也故曰困<lb/>
　亨然常人之情遂其安榮則躍躍以喜處於困辱則<lb/>
　戚戚以悲烏有險而能說乎是則困而亨者乃成德<lb/>
　之所能而非可以強為也故困而能亨則得其正矣<lb/>
　有大人之德矣吉而无咎矣有言不信言處困之時<lb/>
　雖有所言人莫能信唯當黙以避患斯可矣如坤六<lb/>
<pb n="48a"/>
　四之括囊是也<lb/>
初六臀困于株木入于幽谷三歳不覿<lb/>
　困而在下處之不安乃臀困于株木之象也株木非<lb/>
　可坐之物而坐于其上不安可知矣入于幽谷三歳<lb/>
　不覿言入于幽暗之所而无嚮明之時也坎險而至<lb/>
　下幽谷之象也處困而亨唯君子能之初以隂在下<lb/>
　而不正則困而益困固自取也<lb/>
九二困于酒食朱紱方來利用亨祀征凶无咎<lb/>
<pb n="48b"/>
　坎為酒食故云困于酒食人之困莫甚于貧餒而酒<lb/>
　食則所以爲樂者也今其曰困于酒食是以所樂者<lb/>
　爲困也夫人之行不中正其取困冝矣而以九二之<lb/>
　剛中亦且困焉是以君子而困者如酒食本可樂而<lb/>
　反爲所困也然為邪而困身與心俱塞為善而困身<lb/>
　困而心亨心之亨則身亦有時而亨矣故如二之困<lb/>
　者以之事君則君應之而朱紱來以之事神則神應<lb/>
　之而冝享祀若征行而欲有為則非其時矣不免於<lb/>
<pb n="49a"/>
　凶矣然義所當爲亦无咎也又安可以時之利鈍爲<lb/>
　作輟乎二處大臣之位者故雖當困時而事有必爲<lb/>
　蓋食焉而不避其難者如此也<lb/>
六三困于石據于蒺藜入于其宫不見其妻凶<lb/>
　三進則爲四所阻如石之在前退則乗二之剛如蒺<lb/>
　藜之在下是進退皆不得其安也其宫者本爻之位<lb/>
　也妻者其相應者也三與上非應是入宫而不見其<lb/>
　妻也其象如此凶寧免乎<lb/>
<pb n="49b"/>
九四來徐徐困于金車吝有終<lb/>
　四與初為應而初方困于下進則為二所隔故其來<lb/>
　徐徐而困于金車金車謂二也車剛健而中有物者<lb/>
　故九二象之如大有之九二曰大車以載大畜之九<lb/>
　二曰輿說輹未濟之九二曰曳其輪皆剛健而中實<lb/>
　者也四以陽剛居上位而不能拯人之困亦可羞吝<lb/>
　矣然處於說體已出乎險而邪不勝正其應必合此<lb/>
　所以有終也<lb/>
<pb n="50a"/>
九五劓刖困于赤紱乃徐有說利用祭祀<lb/>
　兊爲毁折劓刖者皆毁折也劓傷於上刖傷於下九<lb/>
　五上爲隂掩下則乗剛故為劓刖也既為刑人則於<lb/>
　赤紱无所用而反為所困矣然既出乎險而在說體<lb/>
　則其困者亨矣故徐而有說也利用祭祀者陽剛中<lb/>
　實為孚誠之意人之交於鬼神者亦誠而已矣<lb/>
上六困于葛藟于臲卼曰動悔有悔征吉<lb/>
　葛藟柔而居髙者以六在上亦柔而居髙故取以為<lb/>
<pb n="50b"/>
　象也夫葛藟之懸於上不能无危不能无動也人以<lb/>
　柔而居髙以憑陵於君子則冝其臲卼不安而動則<lb/>
　有悔矣然處困極之時有變通之理故動而有悔亦<lb/>
　可以征行而吉也<lb/>
䷯<hi>巽下坎上</hi>
井改邑不改井无喪无得往來井井汔至亦未繘井羸<lb/>
其瓶凶<lb/>
　大傳曰井居其所而遷井之為處有常而不動此居<lb/>
<pb n="51a"/>
　其所也井之為澤能徧及於物此水之可遷也曰改<lb/>
　邑不改井非居其所之謂歟又曰无喪无得往來井<lb/>
　井非遷而及物歟汲之而不竭无所喪也不汲而不<lb/>
　盈无所得也人人得而汲之往來者皆井其井也然<lb/>
　能及物者井也汲之以及物者人也汲井㡬至未盡<lb/>
　綆而敗其瓶則凶矣是則人之罪也非井之罪也以<lb/>
　人事言之凡天下之事有一定之理猶井之不動也<lb/>
　爲其事者必有其功猶井之及物也為之不愼以敗<lb/>
<pb n="51b"/>
　其事而无其功則汲井之非其人也舉其一而天下<lb/>
　莫不然矣井之為義豈徒取於水而已乎<lb/>
初六井泥不食舊井无禽<lb/>
　居井之至下此井之泥而不可食也井而如是乃眢<lb/>
　井也禽亦且去矣而人豈復井之乎以人言之處至<lb/>
　下而无才德亦時之所棄也<lb/>
九二井谷射鮒甕敝漏<lb/>
　井谷井旁之穴也鮒蛙也井雖有泉而无能汲者則<lb/>
<pb n="52a"/>
　其泉但注射於蛙穴爾其所以莫汲者以甕之敝漏<lb/>
　故也二以剛中之才而上无正應不能汲引故其象<lb/>
　如此然非井之恥也不能汲者之恥也<lb/>
九三井渫不食爲我心惻可用汲王明並受其福<lb/>
　三以剛居正在下之上而未見於用猶泉之渫治潔<lb/>
　清而不見食則人之見者莫不為之惻傷也井而如<lb/>
　是則可用汲矣夫潔清者泉之性也非為人汲之而<lb/>
　潔也然自人觀之則潔而不食能不惻乎彼惻之者<lb/>
<pb n="52b"/>
　未必能汲而欲汲者未必能見人旣惻矣則井雖未<lb/>
　汲而潔之名著矣彼汲者豈不因惻者而求之乎人<lb/>
　才之可用亦猶是也夫賢人君子之脩德於下固非<lb/>
　以求知於人者然其才行之顯著天下之人莫不期<lb/>
　之以致君而澤民則是人也雖未為上知而上之知<lb/>
　者有不因天下之慕望而舉乎王明王之明於知人<lb/>
　者也王者有知人之明則進之於位而授之以政此<lb/>
　賢者之福也亦明王之福也亦天下之福也譬之於<lb/>
<pb n="53a"/>
　井則並受其福即泉之徧及於物也向之惻者今則<lb/>
　爲之喜矣明明在朝穆穆布列其九三遇王明之時<lb/>
　乎<lb/>
六四井甃无咎<lb/>
　井以陽剛爲泉六四雖隂柔而處得其正猶井之无<lb/>
　泉而甃治者也是雖无功而亦无咎矣<lb/>
九五井冽寒泉食<lb/>
　泉以冽為羙冽而能寒則羙而又羙者也九五陽剛<lb/>
<pb n="53b"/>
　中正而功及於物猶寒泉之冽而汲之以食也其於<lb/>
　二之甕敝三之心惻固有閒矣<lb/>
上六井收勿幕有孚元吉<lb/>
　以六居上而坎口不掩猶井有鹿盧以收繘而无所<lb/>
　蔽覆則汲之者无間矣以人言之其居上而功已及<lb/>
　物者歟然亦有其孚誠乃大吉也若无其孚誠則虚<lb/>
　僞而巳矣其功施亦豈能久乎<lb/>
䷰<hi>離下兊上</hi>
<pb n="54a"/>
革已日乃孚元亨利貞悔亡<lb/>
　凡變革之道必順於人心人心不服非革之善也然<lb/>
　人之常情可與樂成難與慮始而變革之初固有人<lb/>
　心樂從者然亦有始疑而終信者焉已日乃孚豈非<lb/>
　始疑而終信歟已日者終其日也乃者然後之辭也<lb/>
　其始則未信必終日乃信者深以見革之之難非革<lb/>
　之善而告之詳人終不信也事當革而革之則有大<lb/>
　通之理傳曰變而通之以盡利又曰通其變使民不<lb/>
<pb n="54b"/>
　倦其盡利也不倦也豈非元亨乎然事雖當革而必<lb/>
　利於正若其不正則前弊未去後弊復生或新不如<lb/>
　其故者有矣夫吉凶悔吝生乎動者也使革之而當<lb/>
　安得有悔唯革之不當乃有悔也故革之而正則其<lb/>
　悔亡矣所謂悔者如人心之終疑革之而不亨皆是<lb/>
　也若其孚而能亨則為革之善者矣而何至於悔也<lb/>
初九鞏用黃牛之革<lb/>
　以九居初其不可革者有四焉以時言之則初也以<lb/>
<pb n="55a"/>
　位言之則下也以德言之則非中順也以人情言之<lb/>
　則上无應也如是而革致咎必矣又曷若安常之為<lb/>
　愈乎陽性躁動故戒之以鞏用黃牛之革言當固守<lb/>
　其舊不可革也<lb/>
六二已日乃革之征吉无咎<lb/>
　六二之可革者有四焉其文明足以燭理也其中正<lb/>
　足以有行也其應上足以任事也其體順足以得衆<lb/>
　也當其位得其時而又有其才與德冝革之易矣然<lb/>
<pb n="55b"/>
　亦必巳日乃革者所以待人心之信從而後動也以<lb/>
　臣而任君之事苟不能從容審愼而斷然遽行雖所<lb/>
　革之當亦未免於咎也故必巳日乃革之則征吉而<lb/>
　无咎矣<lb/>
九三征凶貞厲革言三就有孚<lb/>
　革之為道戒於躁而貴於審如九三者過剛不中居<lb/>
　離之極則其於變革不能无躁之失也故戒以征行<lb/>
　則凶而當守其貞正處以危厲然後可革焉然革故<lb/>
<pb n="56a"/>
　爲新其事大矣必廣詢熟議至於再三而後人信之<lb/>
　革言三就言變革之議至於三而始就也此審之至<lb/>
　也以三之變革如是其於二之征吉无咎四之改命<lb/>
　吉未免為有媿矣<lb/>
九四悔亡有孚改命吉<lb/>
　九四輔九五當變革之任盡變革之道故其悔亡而<lb/>
　人信之如是而改命則吉也命者君之所以令其下<lb/>
　即重巽以申命而審之至者也即渙汗其大號而不<lb/>
<pb n="56b"/>
　可反者也命之如是則純乎天理如天命之公矣改<lb/>
　之而吉豈苟然乎<lb/>
九五大人虎變未占有孚<lb/>
　兊有虎之象如履之上乾下兊亦以虎言也大人之<lb/>
　德變化不測有類於虎者故曰大人虎變五陽剛中<lb/>
　正以居尊位如虎之希革毛毨而變化其文章其盛<lb/>
　德之光輝爲何如哉五之變革如是則不待占度而<lb/>
　人皆信之與巳日乃孚者異矣蓋大人者所謂天且<lb/>
<pb n="57a"/>
　弗違也而況於人乎彖言已日乃孚賢者之事也如<lb/>
　二四之革是已傳言湯武革命則聖人之事也當之<lb/>
　者其唯九五乎<lb/>
上六君子豹變小人革面征凶居貞吉<lb/>
　天下變革之時人无不變矣上六居革之終此革道<lb/>
　之成也然君子小人之革其外雖同而其中未免於<lb/>
　異故君子之革則如豹之變以其弸中而彪外也小<lb/>
　人之革則可變其外而難變其心故謂之革面言面<lb/>
<pb n="57b"/>
　順於王化也小人者聖人非不欲革其心也以其下<lb/>
　愚而終不可移也如有虞之世苗之來格象之烝乂<lb/>
　皆革面而已聖人固末如之何也若中人性非下愚<lb/>
　未嘗不可革也而亦或止於革面焉則吾革之之道<lb/>
　未至也非其人之終不可革也征凶居貞吉言革道<lb/>
　之成不當復有為唯守其貞靜則吉也若復有為則<lb/>
　徒事煩撓乃王莽之為也聖人之變革豈如是哉<lb/>
䷱<hi>巽下離上</hi>
<pb n="58a"/>
鼎元吉亨<lb/>
　鼎之有耳者其象也烹飪者其用也安重者其德也<lb/>
　有實者其量也人而如之則儀足以法才足以用德<lb/>
　足以鎮量足以容以是而處崇髙之位臨在下之民<lb/>
　蓋有不動而敬不言而信者矣其占為元亨豈无所<lb/>
　自而然歟<lb/>
初六鼎顚趾利出否得妾以其子无咎<lb/>
　鼎之顚趾本非羙也然因其顚以傾出其否惡則為<lb/>
<pb n="58b"/>
　利矣是所謂因敗以為功也如人之得妾本不足稱<lb/>
　也然妾之有子則亦可為之喜幸矣是所謂因賤以<lb/>
　致貴也占者有是事而處之以道則无咎矣以初而<lb/>
　上應於四鼎顚趾之象隂在下而與陽應得妾以其<lb/>
　子之象<lb/>
九二鼎有實我仇有疾不我能即吉<lb/>
　陽剛而中實此鼎之有實者也陽之與隂乃相求者<lb/>
　二本與五應而又近於初二既守其中正以與五合<lb/>
<pb n="59a"/>
　則舍初而與之爲仇矣有疾謂初之顚趾也二守中<lb/>
　正不比於初初亦有疾不能從於二猶君子逺小人<lb/>
　而小人亦无以親君子此君子之吉也<lb/>
九三鼎耳革其行塞雉膏不食方雨虧悔終吉<lb/>
　三以剛正之才處巽順之極而與五非應是君子而<lb/>
　未用者也鼎以五爲耳而五與三非應又上下異體<lb/>
　是鼎耳變革而不能舉也陽雖可上進而前為四所<lb/>
　隔四居大臣之位而應在下之隂則不能以同志並<lb/>
<pb n="59b"/>
　進而反隔絶三之進此其行之所以塞也雉膏者六<lb/>
　五文明之腴乃羙禄也三未受其任則未食其禄然<lb/>
　以五之耳目聰明則三終進用非四之所能隔是如<lb/>
　隂陽和而成雨則其悔虧亡而終得吉也然則如三<lb/>
　者唯當不變塞而雉膏之羙有時而自至斯爲善歟<lb/>
九四鼎折足覆公餗其形渥凶<lb/>
　二三四爻皆爲鼎腹而四居其上乃鼎之滿者人之<lb/>
　受禄多而自滿者如是也四近於君乃上公之位也<lb/>
<pb n="60a"/>
　而恃其小能專其羙禄遏絶善類昵比憸人則如鼎<lb/>
　之折足而覆公之餗矣餗者熟食也鼎之實也以烹<lb/>
　飪言之其待食者與其烹者固將俱享其羙也若覆<lb/>
　之則待食者巳乖其望而烹之者罪且不免矣亦安<lb/>
　得而食哉夫大臣之比小人爲持禄計也然折足覆<lb/>
　餗則公事旣墮而已之禄亦喪矣鄉之自滿者孰知<lb/>
　其反以自傾乎其形渥程子言覆敗而赧汗也朱子<lb/>
　作其刲剭言當加之以重刑也其義雖異而皆可以<lb/>
<pb n="60b"/>
　見其凶矣<lb/>
六五鼎黃耳金鉉利貞<lb/>
　五爲鼎耳而文明得中故謂之黃耳上九以剛而貫<lb/>
　其上故謂之金鉉人君有天下之大器而安處於億<lb/>
　兆之上其耳目聰明而无所壅蔽舉動以法而不至<lb/>
　傾欹則其賞罰彰明奸邪黜逺亦猶鼎之耳黄而鉉<lb/>
　舉也然柔中之君或貞之不足則雖聰明而恐失於<lb/>
　不斷故又必利於貞也<lb/>
<pb n="61a"/>
上九鼎玉鉉大吉无不利<lb/>
　自六五而觀上九則曰金鉉以其剛也上九之自觀<lb/>
　則曰玉鉉以其剛而能溫也夫在人之上苟非剛而<lb/>
　能溫其免於禍乎上能如是冝其爲吉利之大也<lb/>
䷲<hi>震下震上</hi>
震亨震來虩虩笑言啞啞震驚百里不喪匕鬯<lb/>
　震者陽之動動則有亨之道也然一陽在下二隂在<lb/>
　上陽氣方動未免震懼當震之來而虩虩以驚恐則<lb/>
<pb n="61b"/>
　始雖不安而後乃亨遂故笑言啞啞也先震懼而後<lb/>
　笑言此所謂生於憂患者也震驚百里雷聲之逺聞<lb/>
　也不喪匕鬯言當祭之時方執匕鬯聞震雷而不失<lb/>
　容也蓋人能恐懼則敬矣敬則誠矣以是誠敬之心<lb/>
　豈徒笑言之樂而已哉雖臨大事處大難如當祭而<lb/>
　聞震雷亦不爲之變則其於事變之小者无所屈撓<lb/>
　可知也震之能亨蓋以此歟<lb/>
初九震來虩虩後笑言啞啞吉<lb/>
<pb n="62a"/>
　卦唯初四二陽而九四陷於隂中不能震動則下卦<lb/>
　之陽乃全卦之主也故其爻辭亦與彖辭同<lb/>
六二震來厲億喪貝躋于九陵勿逐七日得<lb/>
　自二陽言之則陽爲善類自四隂觀之二陽之進乃<lb/>
　剛暴而爲患者也六二柔順中正蓋善處患難者故<lb/>
　當震之來而先自危厲焉前言虩虩者恐懼在於陽<lb/>
　爻也此言危厲者當陽剛之來而懼之也六二知懼<lb/>
　如是則以心億度之必喪其所有之貨貝於是躋於<lb/>
<pb n="62b"/>
　九陵以避其患而敵來勿逐久則自獲矣億之訓度<lb/>
　如億則屢中不億不信皆是也九陵者互體之艮有<lb/>
　山陵之象其言九者如云九臯九淵皆重複之意也<lb/>
　七日者卦位有六而七則更始此事久而變通之時<lb/>
　也<lb/>
六三震蘇蘇震行无眚<lb/>
　三去初稍逺故雖當震懼之來而蘇蘇然緩散不復<lb/>
　深懼矣如三者固不如二之迫於強暴然在震之時<lb/>
<pb n="63a"/>
　亦當行以避之乃无眚也二之躋九陵者奔竄也三<lb/>
　之行則從容而去矣<lb/>
九四震遂泥<lb/>
　九四不中正而互體乃坎陷之地故陽雖能動而不<lb/>
　免於滯溺也遂者成遂而无反之意當此之時雖有<lb/>
　其德猶不能以自拯也況失其剛德豈能動乎<lb/>
六五震往來厲億无喪有事<lb/>
　以五視四則四亦爲患者也然四方自陷於險往來<lb/>
<pb n="63b"/>
　不安豈能爲人之害乎在於五則迫近強暴雖不爲<lb/>
　患亦危厲矣故云震往來厲其又曰億无喪有事者<lb/>
　以心度之雖无所喪然時當震驚亦必有事也言思<lb/>
　患而預防之也<lb/>
上六震索索視矍矍征凶震不于其躬于其鄰无咎婚<lb/>
媾有言<lb/>
　上去四漸逺則雖當震懼之來而索索然不存矣然<lb/>
　以隂居震極不能无懼故其視猶矍矍然不安也其<lb/>
<pb n="64a"/>
　柔弱如是則豈可有行乎震不于其躬于其鄰无咎<lb/>
　言暴横之來不及其身止及于五可无咎也然在人<lb/>
　之上惴惴自保其鄰有難不能往救是雖无咎也而<lb/>
　能免於婚媾之言乎<lb/>
䷳<hi>艮下艮上</hi>
艮其背不獲其身行其庭不見其人无咎<lb/>
　艮之爲卦二體相背而不相向如人但見其前而不<lb/>
　顧其後故言艮其背也艮者止也人身皆動而背獨<lb/>
<pb n="64b"/>
　不能動是背亦止也艮其背者止於所當止而不顧<lb/>
　其私也人之不能止於所止者唯隨身以動而狼顧<lb/>
　卻慮其爲見不一故失其所止也若能如重艮之背<lb/>
　止不動而各居其所安有不善乎艮其背而不獲其<lb/>
　身言止其所當止則不見有其身此止而止也行其<lb/>
　庭而不見其人言雖行有人之地而亦不見其人此<lb/>
　行而止也程子所謂靜亦定動亦定此之謂歟人能<lb/>
　養其至靜而理存於心則事之當止皆有定見故其<lb/>
<pb n="65a"/>
　止也自不見其身其行也自不見乎人其所見者唯<lb/>
　理之當然而巳矣苟爲不然而理欲交戰於其中則<lb/>
　以已之利害爲利害以人之是非爲是非如是者靜<lb/>
　亦動矣而動又安能靜乎動靜皆失則不能主夫靜<lb/>
　矣又安能止其所當止乎彖辭四句以其對言之則<lb/>
　有止而止有行而止所謂動靜各止其所而皆主夫<lb/>
　靜也以輕重言之人能止其所當止則不見有已不<lb/>
　見有人皆其自然矣故彖傳以艮其背一句為綱領<lb/>
<pb n="65b"/>
　而下文三句又對言者乃其效驗也<lb/>
初六艮其趾无咎利永貞<lb/>
　時當止而止可也時當止而行不可也以隂居下欲<lb/>
　行而止艮其趾之象也无咎冝矣然以其隂柔故又<lb/>
　戒以利永貞若立心不常而所守不固亦安能免於<lb/>
　妄動乎<lb/>
六二艮其腓不拯其隨其心不快<lb/>
　艮以人身取象二居下之中故曰艮其腓腓脛也脛<lb/>
<pb n="66a"/>
　在足之上股之下股動則脛動矣故二之所隨者三<lb/>
　也三爲内艮之主而過剛不中有列夤之疾二雖中<lb/>
　正能止其脛然以三之有疾而二不能正之是不能<lb/>
　拯救其所隨此其心之所以不快也以人臣言之雖<lb/>
　吾之守身者不失乎中正然立於人之朝而諌不行<lb/>
　言不聽於其心能无憂乎如二之不快非其身之憂<lb/>
　也乃道不行之憂也然在我旣不失則其行其止亦<lb/>
　隨時而巳如三者雖聖人其若之何哉<lb/>
<pb n="66b"/>
九三艮其限列其夤厲薰心<lb/>
　以二體言之則三爲内卦之背以全卦言之則三當<lb/>
　上下之際乃腰胯之象也三為内艮之主而過剛失<lb/>
　中比於羣隂止而不動如人有腰胯之疾不能屈伸<lb/>
　故曰艮其限列其夤限上下之限也夤膂也列者伸<lb/>
　而不能屈也疾而如是則危厲薰塞其中心雖不言<lb/>
　凶咎而凶咎可知矣<lb/>
六四艮其身无咎<lb/>
<pb n="67a"/>
　六四心之位也其不言心而言身者何也蓋身者事<lb/>
　之本也心者身之主也心能止其身而身不能止其<lb/>
　心身者所以聽命於心者也故心能止其身則事皆<lb/>
　得其止而心之爲用可見矣是則言止其心者又曷<lb/>
　若言身之為切乎<lb/>
六五艮其輔言有序悔亡<lb/>
　五居上體而中虚口之象也故為艮其輔人之所當<lb/>
　謹者莫大於言行而言者行之表尤所當謹者也六<lb/>
<pb n="67b"/>
　五以柔居中能止其輔則其言之謹可知矣其曰言<lb/>
　有序非全不言也但謹而不放時然後言其不言也<lb/>
　不至於躁妄其言之也不至於隱黙如是則言有序<lb/>
　矣又安有失言之悔乎<lb/>
上九敦艮吉<lb/>
　艮者震之反震二陽以内卦之陽爲主艮二陽以外<lb/>
　卦之陽為主此艮之上九所以吉也上九者外卦之<lb/>
　背也人之身莫敦厚於背故謂之敦艮是止其所止<lb/>
<pb n="68a"/>
　而處之敦厚所謂止於至善者也蓋艮體篤實在於<lb/>
　上者又篤實之至所以善也不特重艮為然凡艮居<lb/>
　外卦者八其上九一爻无不善也<lb/>
䷴<hi>艮下巽上</hi>
漸女歸吉利貞<lb/>
　漸者以漸而進也在下者能止在上者能巽止則不<lb/>
　驟進以逼上巽則能謙遜以待下又内止而无爭競<lb/>
　之心外巽而有恭順之意此皆以漸進而不遽之義<lb/>
<pb n="68b"/>
　也天下之事莫不當以漸而女子之從人則尤貴於<lb/>
　有待非行媒不相知名非幣不交不親男親迎而後<lb/>
　行三月廟見而後成婦皆漸之義也卦以艮之少男<lb/>
　下於巽之長女又六爻自二至五位皆得正初上雖<lb/>
　非正然陽上隂下是亦正也故其占為女歸吉而利<lb/>
　於以正不得其正雖進以漸其能吉乎<lb/>
初六鴻漸于干小子厲有言无咎<lb/>
　鴻之來往有其時而飛止有其序故漸之六爻皆取<lb/>
<pb n="69a"/>
　鴻之象然鴻宿于水而食於野則其進者將以求食<lb/>
　也君子脩其道於家而以施於國則其進者亦將以<lb/>
　食禄於朝也初六雖在下而當漸之時思以漸進故<lb/>
　如鴻至於水涯如是者雖小子危之而有言然時可<lb/>
　以進於義固无咎也<lb/>
六二鴻漸于磐飲食衎衎吉<lb/>
　二以柔順中正居大臣之位猶鴻之離水而進居於<lb/>
　磐石處身既安而又得食也然二之得禄而飲食衎<lb/>
<pb n="69b"/>
　衎豈尸位素餐之人乎蓋其上得正應而衎衎和樂<lb/>
　固喜於得行其志者此其所以吉也詩云豈弟君子<lb/>
　求福不囘其六二之謂乎<lb/>
九三鴻漸于陸夫征不復婦孕不育凶利禦宼<lb/>
　三過剛不中如鴻之進於陸而去水益逺非安身之<lb/>
　地也三四皆无正應而相比故三以四為婦而征則<lb/>
　不能復四以三為夫而孕則不敢育以其相合之不<lb/>
　正也其占如是凶之甚矣然以禦宼則又利也二與<lb/>
<pb n="70a"/>
　上不相敵而皆剛則上乃三之宼矣三以剛居剛而<lb/>
　主於内故可克也上以剛居柔而客於外故不勝也<lb/>
　夫禦宼與婚姻之事吉凶固相反矣然婚姻者其合<lb/>
　以正則占雖凶而吉禦宼者其義不正則占雖吉而<lb/>
　凶此又學易者之所當知也<lb/>
六四鴻漸于木或得其桷无咎<lb/>
　四位近於君乃多懼之地如鴻之進而栖於木非其<lb/>
　所安也然柔而得正善於自處又如鴻之栖木而得<lb/>
<pb n="70b"/>
　平柯焉保身如是可无咎矣<lb/>
九五鴻漸于陵婦三歳不孕終莫之勝吉<lb/>
　九五尊位如鴻之進於岡阜其地益髙矣然下有正<lb/>
　應而爲三四所隔當漸之時三四皆欲漸進以逼於<lb/>
　五是五亦不得自安也婦三歳不孕謂正應未合而<lb/>
　不能成生育之功也然五二皆中正如三四者豈能<lb/>
　勝之乎其始雖未遂而終則吉矣<lb/>
上九鴻漸于陸<hi>當作逵</hi>其羽可用爲儀吉<lb/>
<pb n="71a"/>
　上九至髙之處如鴻之飛于雲路矣然其飛也有先<lb/>
　後之序雖羣而不亂而其羽毛之鮮可以爲器物之<lb/>
　儀飾自人言之則其進于朝也必髙出乎庸才而可<lb/>
　以師百僚其超於俗也必髙尚其心志而有以勵貪<lb/>
　懦是皆賢達之髙致也夫惟大雅卓爾不羣於上九<lb/>
　見之<lb/>
䷵<hi>兊下震上</hi>
歸妹征凶无攸利<lb/>
<pb n="71b"/>
　歸妹之占辭如是則舉事皆凶而无利不獨於婚姻<lb/>
　爲然也其所以如是者以兊之少女而從震之長男<lb/>
　則非其配也其情以說而動則不能以貞靜自守也<lb/>
　又卦之諸爻自二至五皆不正初上雖得正而隂上<lb/>
　陽下亦非正矣女子如是則為不正之女丈夫如是<lb/>
　則為不良之夫故占得彖辭者凶而不利而六爻之<lb/>
　中則又隨其所處有吉凶之異也<lb/>
初九歸妹以娣跛能履征吉<lb/>
<pb n="72a"/>
　古者天子諸侯大夫之娶其嫡必以其姪娣從則娣<lb/>
　者從嫡以適人而不能自行者也初九居下得正而<lb/>
　上无正應乃女之為娣而賢者跛能履言其雖待人<lb/>
　然後行而亦能踐履也如是而行冝其吉矣兊為毁<lb/>
　折而初二有跛眇之象<lb/>
九二眇能視利幽人之貞<lb/>
　九二居中乃女之為正嫡而賢者而其應六五隂柔<lb/>
　不正是女賢而配不良也然婦人之道以順爲正配<lb/>
<pb n="72b"/>
　雖不良在我其可自失乎二能盡其賢智以治内事<lb/>
　安於命分不為邪行則如眇者之能視其明雖不逺<lb/>
　而猶不替其操女而如是豈非賢德乎<lb/>
六三歸妹以須反歸以娣<lb/>
　須女之賤者六三居下之上本非賤也然以不中不<lb/>
　正爲說之主故失行之甚人莫之取而反爲娣以從<lb/>
　人也世之躁動失守而自取卑賤者觀此可戒矣<lb/>
九四歸妹愆期遲歸有時<lb/>
<pb n="73a"/>
　自内卦觀之則外震三爻皆男也以全卦言之則卦<lb/>
　曰歸妹而六爻皆妹之歸者矣四以陽居上體而无<lb/>
　正應乃賢女而不輕從人者也其守既不失雖過時<lb/>
　而歸庸何傷乎<lb/>
六五帝乙歸妹其君之袂不如其娣之袂良月㡬望吉<lb/>
　泰之三四變而為歸妹歸妹之六五即泰之六五故<lb/>
　皆以帝乙歸妹言之也帝王之女為公侯妻則為小<lb/>
　君矣君之袂不如娣之袂是女之尊貴者尚德而不<lb/>
<pb n="73b"/>
　尚飾也五以柔居尊而得中道固為有德者然又言<lb/>
　月幾望吉者戒其盈滿之失也夫以尊貴之女下嫁<lb/>
　於其臣苟不深自抑損則驕貴之心存焉又安能順<lb/>
　於其夫而禮事其舅姑乎月之望則與陽敵矣而但<lb/>
　曰幾望則不至於盈而不敢伉陽也聖人之戒深矣<lb/>
上六女承筐无實士刲羊无血无攸利<lb/>
　上與三居相應之地而非應故爲約婚而不終者夫<lb/>
　婚姻之禮成而厚其資送者女歸之盛也爲酒食以<lb/>
<pb n="74a"/>
　召鄉黨僚友者男婚之冝也今女之承筐是將而无<lb/>
　幣帛為之實士之宴其新婚而刲羊未見其血焉是<lb/>
　男女之禮皆不備也交好之不誠也如是何所利乎<lb/>
　上六隂而虚筐无實之象三兊體而亦虚羊无血之<lb/>
　象<lb/>
䷶<hi>離下震上</hi>
豐亨王假之勿憂宜日中<lb/>
　諸卦言亨者或雖未亨而將有亨之時豐之言亨者<lb/>
<pb n="74b"/>
　豐即亨之時矣蓋以明而動故能豐夫明則有以察<lb/>
　天下之理動則有以應天下之務此其盛大而亨通<lb/>
　爲何如哉王假之勿憂冝日中言王者至此盛大之<lb/>
　時不必以過盛為憂也蓋時雖過盛而處之有道則<lb/>
　盛而不衰當如日中之時矣夫盛極而衰治極而亂<lb/>
　固天道也然亦必人感之於下然後天應之於上有<lb/>
　聖賢者能戰兢惕厲常如蹈春冰履虎尾而不敢少<lb/>
　懈焉則无釁孽之萌動而可以引天休於永久所謂<lb/>
<pb n="75a"/>
　冝日中者此道也然如是者非盛德之君以明而動<lb/>
　亦孰能之乎<lb/>
初九遇其配主雖旬无咎往有尚<lb/>
　豐盛之時而九四以大臣任君事初與之同德相應<lb/>
　乃在下之賢也故謂之遇其配主夫以大臣之賢而<lb/>
　與在下之賢相遇合將以輔其君而成豐亨之治非<lb/>
　竊權植黨以傾其君者故其勢雖均敵而可无咎也<lb/>
　旬謂初與四之勢均敵也往有尚謂以初之剛正往<lb/>
<pb n="75b"/>
　遇於四則可嘉尚蓋賢人得位而能汲引善類與之<lb/>
　共事則雖暗主在上亦可隨時而補益處豐之時而<lb/>
　明動相資乃義之當然非躁進者也如初者有濟時<lb/>
　之才而抱濟時之志夫何病焉<lb/>
六二豐其蔀日中見斗往得疑疾有孚發若吉<lb/>
　二與五相應二至明而五柔暗不如初之遇四矣夫<lb/>
　斗以昏見者今日中而見則障蔽之甚而然也二於<lb/>
　是時不可以往往則見疑矣然既為大臣豈容不往<lb/>
<pb n="76a"/>
　乎唯積其誠意以感發其善心斯可也二本明者其<lb/>
　達於事理而善說人主不假言也若又能感之以至<lb/>
　誠則誠明合一而悟之易矣果何有不可事之君乎<lb/>
九三豐其沛日中見沬折其右肱无咎<lb/>
　三居下之上而无正應如四則近於五二則應於五<lb/>
　皆見用者也三居其閒獨見疎隔以五之暗而不能<lb/>
　任之則三雖剛明之極其如君之不察何豐其旛斾<lb/>
　而晝見小星則其蔽暗甚矣有才而不用如人之折<lb/>
<pb n="76b"/>
　其右肱雖欲動作其可乎然以其剛明而不失正則<lb/>
　其不用者乃君之暗耳此其所以无咎也<lb/>
九四豐其蔀日中見斗遇其夷主吉<lb/>
　四近暗君故其障蔽之象與二同也然四既得位則<lb/>
　當以致豐為己任初陽在下既與已同德所當援而<lb/>
　進之故遇其夷主則吉也初稱四為配主以四在位<lb/>
　而尊尚之也四稱初為夷主以初同德而等夷之也<lb/>
　其皆謂之主者初主於四以進用而四主於初以圖<lb/>
<pb n="77a"/>
　事猶所謂謀主也初非四不能動四非初无以明其<lb/>
　相資者如此云<lb/>
六五來章有慶譽吉<lb/>
　彖辭言王假之者明君也而六五以隂居尊則暗矣<lb/>
　五雖柔暗然離體三爻皆為章明之君子四之近於<lb/>
　已者則固賢臣也五若能去其蔽塞明揚衆善則在<lb/>
　下之賢可以彚而進矣夫是之謂來章也旣來致章<lb/>
　明之賢則能成豐大之治福慶在於身而稱譽著於<lb/>
<pb n="77b"/>
　下吉孰大焉<lb/>
上六豐其屋蔀其家闚其戸闃其无人三歳不覿凶<lb/>
　豐之時盛大之時也盛大之極乃凶禍所由始矣以<lb/>
　隂居上既逺於明而動无所之其過髙而闇塞反以<lb/>
　自禍如人之豐大其居而反以自蔽也如上六者雖<lb/>
　時命之使然而亦驕盈之所致歟<lb/>
䷷<hi>艮下離上</hi>
旅小亨旅貞吉<lb/>
<pb n="78a"/>
　旅者客於外也凡客於外皆謂之旅非止於商旅也<lb/>
　如天子之蒙塵諸侯之寄寓大夫之去亂聖賢之周<lb/>
　游皆是也客於外而无常處乃遭時之變而然者豈<lb/>
　爲得志乎故可以小亨而不可以大亨卦之五二皆<lb/>
　隂五附於外而二止於下此其所以為旅而其亨之<lb/>
　小也然在旅者亦必守正則吉若其不正雖小亨亦<lb/>
　安能乎君子在旅之時而守其正所謂素患難行乎<lb/>
　患難者也時之所值者雖變也而豈以失吾之常哉<lb/>
<pb n="78b"/>
初六旅瑣瑣斯其所取災<lb/>
　旅而守正唯君子能之常人則顚頓而失志卑詘而<lb/>
　詭隨无不至矣當旅之時以六居初柔弱卑下瑣瑣<lb/>
　无稱是豈徒難免於羈旅乎其所處之失正蓋又有<lb/>
　以自取其災矣<lb/>
六二旅即次懷其資得童僕貞<lb/>
　二柔順中正乃處旅之至善者也在旅之時而即其<lb/>
　次舍懷其資財得童僕之貞良則處之安矣然是三<lb/>
<pb n="79a"/>
　者皆由已以致之苟失其道雖有之亦喪也可不愼<lb/>
　乎<lb/>
九三旅焚其次喪其童僕貞厲<lb/>
　九三過剛不中其占與六二相反貞厲言貞固守此<lb/>
　危之道也<lb/>
九四旅于處得其資斧我心不快<lb/>
　四以羈旅而居人位之上處不當位九三在下而過<lb/>
　剛不中乃強暴之人爲四之害者也三見四之處於<lb/>
<pb n="79b"/>
　其上必思奪之而以四之才剛則有以備之矣故云<lb/>
　得其資斧漢書引此句資作齊應劭云齊利也讀如<lb/>
　齊衰之齊蓋資齊音同而誤也四雖有其備然在羈<lb/>
　旅而據髙位遇剛暴能自安乎其心不快者處之不<lb/>
　安而懼害也<lb/>
六五射雉一矢亡終以譽命<lb/>
　六五中順文明而以射雉為象其處旅之時而有獲<lb/>
　者歟射雉而亡其一矢則所得者大而所失者小也<lb/>
<pb n="80a"/>
　處旅有其道而得失之小勿以為意則能有獲而終<lb/>
　以譽命矣譽者人之稱譽命者天之休命言終以譽<lb/>
　命者始雖不幸而終則吉也<lb/>
上九鳥焚其巢旅人先笑後號咷喪牛于易凶<lb/>
　以九居上剛而自髙非處旅之道矣故如鳥之焚其<lb/>
　巢則失其次舎而不安先笑後號咷則親之者寡而<lb/>
　无助喪牛於容易則亡其所資而不可行處旅之凶<lb/>
　无甚於此者<lb/>
<pb n="80b"/>
䷸<hi>巽下巽上</hi>
巽小亨利有攸往利見大人<lb/>
　巽為亨之小者以隂為主也巽兊二卦皆隂為主然<lb/>
　兊亨而巽小亨者兊柔在外用柔也巽柔在内性柔<lb/>
　也以人言之内剛外柔不害為君子内柔外剛或難<lb/>
　於自立且重巽之卦為巽順之甚又安能致大亨乎<lb/>
　利有攸往者以隂從陽也夫柔順之人不能有為其<lb/>
　於功業必因人而成者也利見大人者所從必得其<lb/>
<pb n="81a"/>
　正也順從於人而不擇所主則失其可親而爲詭隨<lb/>
　矣卦之二五皆以剛得中乃大人之象初從於二四<lb/>
　從於五此利見大人也然其利有攸往利見大人亦<lb/>
　以遂其小亨而已矣<lb/>
初六進退利武人之貞<lb/>
　初六以柔居剛質柔而用剛也用剛則欲進質柔則<lb/>
　易退進退不果安能立乎然以義言之則巽順之人<lb/>
　必濟之以剛然後能有為故利於如武人之貞所以<lb/>
<pb n="81b"/>
　勉其斷也<lb/>
九二巽在牀下用史巫紛若吉无咎<lb/>
　巽為木而隂在下為足牀之象也禮尊者當坐於牀<lb/>
　而卑者坐立拜跪皆在於牀下二以剛居中不爲卑<lb/>
　矣乃巽順之甚而在於牀下誠足羞也然人之交際<lb/>
　寧巽毋傲寧卑毋亢況如祭祀之交神者其心愈下<lb/>
　則其誠愈至又豈不足以獲福乎用史巫紛若而吉<lb/>
　无咎此竭誠以獲福者非諂瀆鬼神之比也<lb/>
<pb n="82a"/>
九三頻巽吝<lb/>
　以九居三本不能巽者而勉強以為之則非出於誠<lb/>
　心矣故頻巽而頻失其所以吝乃頻失之吝非巽之<lb/>
　吝也<lb/>
六四悔亡田獲三品<lb/>
　巽而取象於田狩未詳其義<lb/>
九五貞吉悔亡无不利无初有終先庚三日後庚三日<lb/>
吉<lb/>
<pb n="82b"/>
　五剛健中正而處巽之時巽順之過則威斷不足而<lb/>
　失其剛健矣此其所以有悔也然能守以貞固則吉<lb/>
　而悔亡於事无不利矣蓋巽順者果斷之反也故勇<lb/>
　猛剛強者戒於大暴溫良謙巽者戒於无斷今五既<lb/>
　巽順而又能貞固則剛柔不偏而君德全矣以如是<lb/>
　之德將何事之不可爲哉无初有終者言始雖未善<lb/>
　而其後可以善也巽主命令五居尊位乃命令之所<lb/>
　從出也庚者事之變更也凡事之變更必審之於始<lb/>
<pb n="83a"/>
　而慮其所終先庚三日於未更之前而審其始也後<lb/>
　庚三日於既更之後而慮其終也巽之義為入人於<lb/>
　事能熟思如是則入於理者深而見於行者決巽之<lb/>
　道然後為盡矣不然優游牽制其多思者乃所以為<lb/>
　累也曷足貴乎<lb/>
上九巽在牀下喪其資斧貞凶<lb/>
　二巽在牀下而吉者以其巽之得中也上巽在牀下<lb/>
　而凶者以其巽之失中也九本剛而有斷者以其處<lb/>
<pb n="83b"/>
　於柔而巽之極故失其果斷而謂之喪其資斧焉夫<lb/>
　在下而卑巽无斷則雖不足以立事而猶可以免害<lb/>
　也若居上而如是則自喪其權无以馭下將如神龍<lb/>
　之失水而居陸幾何而不為螻蟻之所制哉喪斧之<lb/>
　凶為戒深矣<lb/>
䷹<hi>兊下兊上</hi>
兊亨利貞<lb/>
　兊有亨之道然必利於貞不貞則不能亨或身雖亨<lb/>
<pb n="84a"/>
　而道則屈也大抵三女之卦聖人多戒之以貞故於<lb/>
　離曰利亨貞巽曰利貞兊曰亨利貞三男之卦則不<lb/>
　言貞矣震曰亨坎曰心亨艮曰艮其背而己蓋貞者<lb/>
　在於隂柔則多不足在於陽剛則其固有也<lb/>
初九和兊吉<lb/>
　和者无乖戾之意以和為說者正也以佞媚為說則<lb/>
　非正矣<lb/>
九二孚兊吉悔亡<lb/>
<pb n="84b"/>
　二陽剛中實有其孚誠者也然當說之時與六三比<lb/>
　近為三所說故不免於有悔二若能絶去三之私比<lb/>
　而與九五以同德相說則其說以孚誠可以獲吉而<lb/>
　其悔亡矣<lb/>
六三來兊凶<lb/>
　隂必說於陽者也三為說之主不中不正而來說於<lb/>
　陽此小人之說君子也所說如是則小人固凶矣而<lb/>
　君子受其說者亦豈免乎<lb/>
<pb n="85a"/>
九四商兊未寧介疾有喜<lb/>
　四上則說於五下則說於三從五則與之同德其說<lb/>
　為正與三則比於隂柔其說為邪四以剛而居柔剛<lb/>
　則欲往從於五柔則不能舎乎三是商度所說而未<lb/>
　定也然以義言之則去私比而順中正乃致亨之道<lb/>
　也故四能守其節介而疾惡柔邪則有喜矣如大臣<lb/>
　之絶私黨而忠其君學者之逺損友而親仁賢皆為<lb/>
　可喜也<lb/>
<pb n="85b"/>
九五孚于剥有厲<lb/>
　五陽剛中正而有其孚誠其信于在下之三陽固為<lb/>
　君臣相說之正也然與上六切近五若信之則隂能<lb/>
　剥陽其害大矣故戒其信於隂之剥則有危厲也九<lb/>
　五非信於隂者然以其位近故不可以不設戒耳<lb/>
上六引兊<lb/>
　上六近於九五雖欲說之而九五剛中不受其說則<lb/>
　與六三同類自相牽引以為說而已不言凶咎者以<lb/>
<pb n="86a"/>
　上有明君下有賢臣二隂相說不能害陽也凡隂之<lb/>
　言凶者皆戒其害於陽也若不能害陽則雖凶不言<lb/>
　以其不足言也易為君子謀不為小人謀其意如此<lb/>
䷺<hi>坎下巽上</hi>
渙亨王假有廟利渉大川利貞<lb/>
　渙之爲義散也然有散必有合散所當散而合所冝<lb/>
　合乃亨之道也王假有廟言王者至於立宗廟有取<lb/>
　於渙也宗廟之立必合人心之散而致其誠敬合祖<lb/>
<pb n="86b"/>
　考精神之散而致其降格是祭祀者所以合其散也<lb/>
　利渉大川取木在水上之象以人言之則其時可以<lb/>
　有為而其才足以有濟也夫天下禍難之合則必收<lb/>
　人心之散以散其難之合而天下之勢既散必合之<lb/>
　然後可以治君子之有為於時固盡乎合散之道也<lb/>
　然處渙之時盡渙之道必利於正不以其正雖欲拯<lb/>
　渙其將能乎<lb/>
初六用拯馬壯吉<lb/>
<pb n="87a"/>
　初六隂柔本非拯渙之才也然拯渙於始而能順從<lb/>
　乎九二則動必有成如人之行而得壯馬冝其吉也<lb/>
九二渙奔其机悔亡<lb/>
　渙散之時必置身於安地然後有以濟天下之渙九<lb/>
　以陽剛之才由四而居二處得其中足以有為冝其<lb/>
　心之汲汲不容於緩也故言渙奔其机机二也初隂<lb/>
　在下爲足而二橫於其上乃机之象也悔亡者以陽<lb/>
　居隂故有悔然得其中則悔亡矣<lb/>
<pb n="87b"/>
六三渙其躬无悔<lb/>
　三與上應而上不當位九五當位而與三非應則三<lb/>
　乃不當濟渙之任者也三既无責任而自處不中正<lb/>
　能无悔乎若能渙去其身之惡則雖不任事亦可以<lb/>
　无悔矣<lb/>
六四渙其羣元吉渙有丘匪夷所思<lb/>
　蘇明允曰渙之六四曰渙其羣元吉夫羣者聖人之<lb/>
　所欲渙以混一天下者也蓋六四能渙小人之私羣<lb/>
<pb n="88a"/>
　成天下之公道此所以元吉也是言也朱子深取之<lb/>
　蓋六四近君之臣當濟渙之任天下之渙也常由人<lb/>
　心之畔上而各締其私交然後王命壅而下權張六<lb/>
　四當渙之時而下无應與是能散其私黨而專以事<lb/>
　上者故元吉也夫私黨既散則公道行矣故其散而<lb/>
　復聚者勢合於一如丘陵之髙所謂散其小羣以成<lb/>
　大羣也若是者豈常人思慮之所能及哉或曰以六<lb/>
　居四非陽剛之才也而何能若是曰大臣之善是不<lb/>
<pb n="88b"/>
　一槩以九居二為剛中之臣固多善矣以九居四則<lb/>
　勢淩於君故多以上陵爲戒也如六四者承九五之<lb/>
　君乃柔順之臣也臣之柔順不專其權而唯杜絶私<lb/>
　邪以布公道其爲善亦大矣尹吉甫之稱仲山甫曰<lb/>
　夙夜匪懈以事一人豈非渙六四之心乎<lb/>
九五渙汗其大號渙王居无咎<lb/>
　人君當渙之時所冝散者莫大於號令與居積也能<lb/>
　散其號令則萬姓因王言之大而知王心之一矣能<lb/>
<pb n="89a"/>
　散其居積則財散於上而民聚於下矣天下之大勢<lb/>
　其有不合於一乎九五巽體號令之象也陽爻中實<lb/>
　居積之象也<lb/>
上九渙其血去逖出无咎<hi>逖當作惕</hi>
　上九居渙之極乃出渙之時也故渙其血傷則血傷<lb/>
　可以去渙其憂惕則憂惕可以出坎為血卦為加憂<lb/>
　而上九與六三應故有血惕之象渙其血惕者言當<lb/>
　離去隂險而不冝復入也<lb/>
<pb n="89b"/>
䷻<hi>兊下坎上</hi>
節亨苦節不可貞<lb/>
　凡節皆有亨之道也節者節人欲以存天理也如節<lb/>
　財用節事為節言語節飲食皆是矣節而當理則可<lb/>
　以亨節之不當斯為咎矣節之當者中正也過於中<lb/>
　正者苦節也貞常也苦節而以爲常雖欲亨亦安得<lb/>
　而亨乎<lb/>
初九不出戸庭无咎<lb/>
<pb n="90a"/>
　節之外卦為坎乃險難之在前也初九陽剛得正去<lb/>
　險尚逺而能不出戸庭時止則止此節之當者也无<lb/>
　咎之道也<lb/>
九二不出門庭凶<lb/>
　九二大臣之位也其與九五雖非正應然五陽所當<lb/>
　以同德往助其出險乃人臣之節也今二以初之在<lb/>
　下不出戸庭亦且效之是知節而不知通矣當蹇蹇<lb/>
　之地而髙不仕之心能无凶乎二本剛中而其失至<lb/>
<pb n="90b"/>
　此當是位而得是占者亦盍自省矣<lb/>
六三不節若則嗟若无咎<lb/>
　六三不中不正當節之時而不知止說以犯險自取<lb/>
　災危故為不節之嗟而无所歸咎也<lb/>
六四安節亨<lb/>
　安者和順而无所勉之意四以隂居隂為得其位又<lb/>
　順承九五為得其所從故處之安裕而自然有節也<lb/>
　節而能安其亨冝矣<lb/>
<pb n="91a"/>
九五甘節吉往有尚<lb/>
　五陽剛中正固能節者況在險中則深自修省其節<lb/>
　必當故謂之甘節甘者苦之反也節之如是則動必<lb/>
　有功可嘉尚矣甘節即所謂當位以節也往有尚即<lb/>
　所謂中正以通也盡節之道其唯九五乎<lb/>
上六苦節貞凶悔亡<lb/>
　上居節極又為險極故其節之過而至於苦所謂苦<lb/>
　者爲人之所難爲不度時勢而過乎中正者也貞固<lb/>
<pb n="91b"/>
　守此以爲常行能无凶乎然以義言之則節之過者<lb/>
　終賢於不及故亦可以亡其悔也<lb/>
䷼<hi>兊下巽上</hi>
中孚豚魚吉利渉大川利貞<lb/>
　卦之為中孚者以全體言之則中虚二體言之則中<lb/>
　實中虚者以无欲而信中實者以實理而信又下說<lb/>
　以應上則心誠愛其君上巽以順下則心誠愛其民<lb/>
　皆孚信之意也豚魚者中二隂之象豚躁魚冥皆无<lb/>
<pb n="92a"/>
　知之物至難感者也人之孚信能感於豚魚則天地<lb/>
　之大人心之微果何幽之不通而何逺之不達乎利<lb/>
　渉大川者木在澤上則乗木之象也外實内虚則舟<lb/>
　虚之象也以卦爻觀之二五皆陽剛得中以同德相<lb/>
　信君臣如此唯无往則已往則无不濟矣然所以為<lb/>
　信者必利於正苟爲不正則尾生白公亦謂之信也<lb/>
　而可以感物乎可以有爲乎信而能正則事皆天理<lb/>
　所謂誠者天之道也非聖人其孰能與於此<lb/>
<pb n="92b"/>
初九虞吉有他不燕<lb/>
　初九與六四爲應四近於君而柔順不盈乃可信者<lb/>
　也爲初者當虞度其可信而信之則吉矣若舎其正<lb/>
　應又有他志則為失其所從而不得安矣蓋六四柔<lb/>
　爻則疑於非賢而初九陽剛或難於自屈故勉之以<lb/>
　從四則吉而戒其他從則凶也<lb/>
九二鳴鶴在隂其子和之我有好爵吾與爾靡之<lb/>
　物之相愛者无如母子之同心而人之所慕者无如<lb/>
<pb n="93a"/>
　王爵之可貴中孚之二以實感乎五而五亦以實應<lb/>
　乎二其至誠之感通爲何如哉然天下之理有感然<lb/>
　後有應故以二為鶴而以五爲子以感之者二也二<lb/>
　能感之而不能必其應五能應之而所應復為感夫<lb/>
　好爵者二豈有求於五哉蓋積誠以感君則在於二<lb/>
　而隆爵以待賢是在於五五之應二者亦以誠而已<lb/>
　矣而好爵者特誠意之發見也非恃此以致賢者也<lb/>
　二以誠感而五以誠應則其君臣之合蓋有非常情<lb/>
<pb n="93b"/>
　之所及者矣卦爻中虚无所間隔誠之相通尤可見<lb/>
　也<lb/>
六三得敵或鼔或罷或泣或歌<lb/>
　信由中出者也三與上應皆過中失正則非以誠相<lb/>
　與矣故不言孚而謂之得敵或鼔或罷動止无常也<lb/>
　或泣或歌哀樂无常也如是者雖不言凶而凶可知<lb/>
　矣<lb/>
六四月幾望馬匹亡无咎<lb/>
<pb n="94a"/>
　五中孚之主能有孚以接下四柔順之臣能謙抑以<lb/>
　事上是亦以誠而相比者也月幾望者言不至於盈<lb/>
　滿也馬匹亡者言不結強援以陵上也夫大臣位近<lb/>
　於君寵禄過盛苟盈滿而不戒必至於傾覆結黨以<lb/>
　固位必至於上陵六四以柔居柔又在巽體是巽順<lb/>
　之至也故其事君也深自貶損如月之幾望不盈滿<lb/>
　而亢陽又能絶去初陽之應如亡其馬匹焉蓋馬者<lb/>
　人恃之以行若自亡其馬則不復前進矣四能如是<lb/>
<pb n="94b"/>
　冝為君之所信矣又何咎乎<lb/>
九五有孚攣如无咎<lb/>
　五以孚誠得下之心如拘攣之固而不可解此孚之<lb/>
　至也彖辭所言者九五盡之矣<lb/>
上九翰音登于天貞凶<lb/>
　上九處中孚之極是以信而有聲聞者也然君子貞<lb/>
　而不諒道苟合於中正雖不期於信而未嘗不信也<lb/>
　若過中失正而拘拘焉固守其小信則信非其信矣<lb/>
<pb n="95a"/>
　如上九之不中正而以有信聞其有信之名而无信<lb/>
　之實者乎雞曰翰音巽之象也上為天位之上是雞<lb/>
　之音登聞於天也雞不能飛而音聞於天聲聞之過<lb/>
　情亦甚矣貞固守此安得而不凶乎<lb/>
䷽<hi>艮下震上</hi>
小過亨利貞可小事不可大事飛鳥遺之音不冝上冝<lb/>
下大吉<lb/>
　卦四隂二陽隂多於陽小者過也又二陽雖少而在<lb/>
<pb n="95b"/>
　内四隂雖多而在外則隂過於陽者乃小過而非大<lb/>
　過也此二者皆小過之義也隂雖過陽然陽在於内<lb/>
　隂皆順之故可以亨然以隂過陽必利於正不正則<lb/>
　不能亨也隂之正者以順為正也二五皆隂故但可<lb/>
　小事三四皆不中正故不可大事大事者非陽剛得<lb/>
　位則不能也卦有飛鳥之象故言飛鳥遺之音二陽<lb/>
　内實鳥之身也四隂外虚鳥之翼也鳥遺之音者鳥<lb/>
　飛太速音尚在而身已去也鳥飛而冝下言髙翔而<lb/>
<pb n="96a"/>
　去速則凶下集而知止則吉蓋以隂過於陽非大有<lb/>
　爲之時也<lb/>
初六飛鳥以凶<lb/>
　初六隂柔在下而上應九四不量其力以小而圖大<lb/>
　不知其止欲上而不下其凶冝矣<lb/>
六二過其祖遇其妣不及其君遇其臣无咎<lb/>
　四五皆上體而四陽為祖五隂為妣五尊位為君四<lb/>
　近君為臣二與五相應者然當過之時而過四之陽<lb/>
<pb n="96b"/>
　遇五之隂則是過祖而遇妣非隂順於陽之道矣若<lb/>
　反而與四相遇則不及五之君而遇於四之臣是隂<lb/>
　順於陽乃其正道此其所以无咎也<lb/>
九三弗過防之從或戕之凶<lb/>
　小過之時陽爲隂所過而九三以陽剛不中下防二<lb/>
　隂而不使之過則必為二隂所戕矣弗過者阻隂之<lb/>
　過也防之者欲防閑乎隂也隂多於陽必過陽矣陽<lb/>
　欲防之雖中正有不免於害而況於過剛不中乎<lb/>
<pb n="97a"/>
九四无咎弗過遇之往厲必戒勿用永貞<lb/>
　九四以陽居隂不極其剛又逺於下之二隂而不爲<lb/>
　所害故无咎二陽相比而四為重剛則下之二隂不<lb/>
　能過之矣故又云弗過然下之二隂雖不能過陽而<lb/>
　上之二隂乃復相遇故又云遇之往厲必戒者四臣<lb/>
　位而九陽剛五君位而六隂柔以陽剛之臣而逼柔<lb/>
　弱之君往則危矣故必當戒也勿用永貞言當用柔<lb/>
　順之道不可長守其剛貞也<lb/>
<pb n="97b"/>
六五密雲不雨自我西郊公弋取彼在穴<lb/>
　六五雖在尊位而當隂過之時上而不下故不能下<lb/>
　從二陽相與成事如雲之已密而其勢上進隂雖先<lb/>
　倡而陽不肯和是隂陽之不和也亦安能成雨乎在<lb/>
　穴者隂物也六五既不順二陽則其進也唯與上六<lb/>
　相比耳兩隂相比雖欲有為豈能大乎<lb/>
上六弗遇過之飛鳥離之凶是謂災眚<lb/>
　隂過之時而居於上則其進太銳故不遇於陽而已<lb/>
<pb n="98a"/>
　過之如飛鳥之速而離去之逺豈非凶乎言凶而又<lb/>
　曰災眚者所以見凶禍之甚皆其自取也<lb/>
䷾<hi>離下坎上</hi>
旣濟亨小利貞初吉終亂<hi>亨小當作小亨</hi>
　卦之爲旣濟者火在於下而能炎上水在於上而能<lb/>
　潤下是水火相交而各得其用也又卦凡三隂三陽<lb/>
　各居其位而相應是六爻之位各得其正也此二者<lb/>
　皆既濟之義其為小亨者既濟之時亨之大者已過<lb/>
<pb n="98b"/>
　矣而小事尚可以亨也利貞者卦之剛柔皆得其正<lb/>
　而占者亦必利於得正也初吉終亂者離為内卦而<lb/>
　柔麗乎中爲文明之時是初吉也坎為外卦而陽之<lb/>
　道窮為險難之際是終亂也旣濟之時與泰豐二卦<lb/>
　相類皆盛極而將衰之時也<lb/>
初九曳其輪濡其尾无咎<lb/>
　坎爲輪在離體之前坎爲水離與之相近初以陽剛<lb/>
　在下上應六四而見險能止如人之欲行乃倒曳其<lb/>
<pb n="99a"/>
　輪而不進狐之欲濟見濡其尾而即止其謹戒如是<lb/>
　可无咎矣<lb/>
六二婦喪其茀勿逐七日得<lb/>
　二柔順之臣也故以婦言之夫以文明中正之德上<lb/>
　順陽剛中正之君冝可以有為者然既濟之時五之<lb/>
　志得意滿不復下求賢才以盡其用故二之不行如<lb/>
　婦人欲出而喪其車之茀則无以障蔽而不可行矣<lb/>
　然隂性柔順若枉道以狥於上則非也唯守其中正<lb/>
<pb n="99b"/>
　而不爲隨逐則時久而變道自行矣<lb/>
九三髙宗伐鬼方三年克之小人勿用<lb/>
　離爲甲胄爲戈兵而以九居三又過於剛者故爲髙<lb/>
　宗伐鬼方之象鬼方逺國也既濟之時中國安泰則<lb/>
　人君之所事者唯在於治四塞通異域而已昔商髙<lb/>
　宗之中興亦既濟之時意其嘗伐鬼方之國故爻以<lb/>
　爲言也三年克之言久而力憊也小人勿用言不可<lb/>
　以小人用事也人君恃其強盛而勤於逺略非義舉<lb/>
<pb n="100a"/>
　矣而又勞民之久委任小人豈不甚矣乎為是事而<lb/>
　得是占亦可以戒矣<lb/>
六四繻有衣袽終日戒<hi>繻當作濡</hi>
　四坎體故取漏舟之象夫既濟之時治安之久苟怠<lb/>
　而不戒則罅漏必生四以柔居柔故能終日戒懼而<lb/>
　豫備不虞如坐漏舟之中而能用弊敗之衣以塞其<lb/>
　罅漏如四者又安有覆溺之患哉<lb/>
九五東鄰殺牛不如西鄰之禴祭實受其福<lb/>
<pb n="100b"/>
　時之既濟所當戒者盈滿也故殺牛盛祭也而反不<lb/>
　蒙福以時之旣過而滿招損也禴祭薄物也而乃實<lb/>
　受其福以時之方來而謙受益也自人言之東鄰殺<lb/>
　牛其妹邦之商紂乎西鄰禴祭其岐豐之文王乎紂<lb/>
　當時之既濟雖使其謙損如文王猶懼其福之或艾<lb/>
　也而況有貫盈之罪哉酒誥曰越殷國滅无罹弗惟<lb/>
　德馨香祀登聞于天殺牛之不如禴祀豈非以其德<lb/>
　馨之不足乎<lb/>
<pb n="101a"/>
上六濡其首厲<lb/>
　旣濟之極以隂居上在於險體而溺於淫樂如狐之<lb/>
　渉而濡其首安得而不危乎<lb/>
䷿<hi>坎下離上</hi>
未濟亨小狐汔濟濡其尾无攸利<lb/>
　卦之為未濟者以水火不相交而六爻皆失正也然<lb/>
　雖未濟而有亨之道惟遇其時而得其人則可以亨<lb/>
　矣卦之六五有柔中之德而下應九二爲剛中之才<lb/>
<pb n="101b"/>
　上以文明而知人下以出險為已任則其未濟者安<lb/>
　有不濟哉小狐汔濟者勇於濟也狐之老者多疑而<lb/>
　善聽則不輕渉以陷於險若小狐之勇於濟者不度<lb/>
　其時不量其才故至於濡尾而无所利矣以人言之<lb/>
　則必有老成之德然後可以濟天下之難若少年不<lb/>
　經事者則昧於時勢進銳退速其身且不保矣而何<lb/>
　以濟天下乎<lb/>
初六濡其尾吝<lb/>
<pb n="102a"/>
　彖辭言小狐汔濟者初六是也濡尾之吝其能免乎<lb/>
九二曳其輪貞吉<lb/>
　九二應文明之君當濟險之任而能安重審愼不輕<lb/>
　犯險如人之欲行而倒曳其輪必需時而後進則得<lb/>
　其正而吉矣蓋未濟者時未可以濟也九二以剛居<lb/>
　柔易以知險乃識時之俊傑此其所以終吉也彼小<lb/>
　狐之濡尾者豈知此邪<lb/>
六三未濟征凶利渉大川<lb/>
<pb n="102b"/>
　以隂柔而不中正當未濟之時有征行之志乃凶道<lb/>
　也但渉川出險以免其身之難則為利耳此爻之占<lb/>
　蓋可以免難而不可以有為也<lb/>
九四貞吉悔亡震用伐鬼方三年有賞于大國<lb/>
　未濟九四即既濟九三之反故皆以鬼方言之然既<lb/>
　濟九三之伐乃既濟之時其兵貪兵也故三年則憊<lb/>
　而又有用小人之戒未濟九四之伐乃未濟之時其<lb/>
　兵義兵也故三年則有賞而其事得貞則為吉蓋其<lb/>
<pb n="103a"/>
　得失旣殊而吉凶亦異矣<lb/>
六五貞吉无悔君子之光有孚吉<lb/>
　五當未濟之時而有險在下不可不愼也故戒之以<lb/>
　貞則吉而无悔然為文明之主故有君子之光而其<lb/>
　中德之盛可知也德既光矣則又必有孚然後可以<lb/>
　濟若无其孚誠則在下之賢臣不免於解體矣又安<lb/>
　能濟乎六能有其光而又有其孚其自明而誠之謂<lb/>
　歟<lb/>
<pb n="103b"/>
上九有孚于飲酒无咎濡其首有孚失是<lb/>
　上九以无位之爻當未濟之時唯信於自樂可也若<lb/>
　信於有為不可也故有孚于飲酒則為樂天知命而<lb/>
　可以无咎若如狐之汔濟而濡其首則其自信者失<lb/>
　其當然矣蓋濟天下者必剛中之才而爲君所任然<lb/>
　後可濟也若上九者體剛用柔不在其位而欲輕身<lb/>
　以犯難於出處之道豈爲得乎<lb/>
　周易參義卷二<lb/>
</p>
<p>
</p>
  </div>
</body>
</text>
</TEI>
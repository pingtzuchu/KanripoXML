<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮記集説</head>
    <p>
<pb n="1a"/>
欽定四庫全書　　　　　經部四<lb/>
　禮記集説　　　　　　　禮類三<hi>禮記之屬</hi>
　　提要<lb/>
　　　　<hi>臣</hi>等謹案禮記集説十卷元陳澔撰澔字可<lb/>
　　　　大都昌人宋亡不仕教授鄉里學者稱雲莊<lb/>
　　　　先生其書衍繹舊聞附以已見欲以坦明之<lb/>
　　　　説取便初學而於度數品節擇焉不精語焉<lb/>
　　　　不詳後人病之葢自漢以來治戴記者百數<lb/>
<pb n="1b"/>
　　　　十家惟衛湜集説徴引極審頗為學者所推<lb/>
　　　　許澔是書雖襲其名而用意不侔博約亦異<lb/>
　　　　觀其自序謂鄭氏祖䜟緯孔疏惟鄭之從為<lb/>
　　　　可恨又以應鏞纂義於雜記等篇闕而不釋<lb/>
　　　　為非亦不為無見第述其家學稱其父師事<lb/>
　　　　雙峯以是經三領鄉書為名進士則其志趣<lb/>
　　　　固專為帖括之助耳明初與注疏並頒學官<lb/>
　　　　用以取士後乃專用是書迄今因之朱睦㮮<lb/>
<pb n="2a"/>
　　　　授經圖作十六卷朱彛尊經義考作三十卷<lb/>
　　　　殆本各不同今卷葢仍明時監板之舊云乾<lb/>
　　　　隆四十六年十月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　總　校　官　<hi>臣</hi>　陸　費　墀<lb/>
<pb n="3a"/>
禮記集說序<lb/>
前聖繼天立極之道莫大於禮後聖垂世立教之書亦<lb/>
莫先於禮禮儀三百威儀三千孰非精神心術之所寓<lb/>
故能與天地同其節四代損益世逺經殘其詳不可得<lb/>
聞矣儀禮十七篇戴記四十九篇先儒表章學庸遂為<lb/>
千萬世道學之淵源其四十七篇之文雖純駁不同然<lb/>
義之淺深同異誠未易言也鄭氏祖讖緯孔疏惟鄭之<lb/>
從雖有他說不復收載固為可恨然其灼然可據者不<lb/>
<pb n="3b"/>
可易也近世應氏集解於雜記大小記等篇皆闕而不<lb/>
釋噫慎終追逺其闗於人倫世道非細故而可略哉先<lb/>
君子師事雙峰先生十有四年以是經三領鄉書為開<lb/>
慶名進士所得於師門講論甚多中罹煨燼隻字不遺<lb/>
不肖孤僭不自量㑹萃衍繹而附以臆見之言名曰禮<lb/>
記集說葢欲以坦明之說使初學讀之即了其義庶幾<lb/>
章句通則藴奥自見正不必髙為議論而卑視訓詁之<lb/>
辭也書成甚欲就正於四方有道之士而衰年多疾逰<lb/>
<pb n="4a"/>
歴良艱姑藏巾笥以俟來哲治教方興知禮者或有取<lb/>
焉亦愚者千慮之一爾至治壬戌良月既望後學東匯<lb/>
澤陳澔序<lb/>
</p>
<p>
</p>
  </div>
</body>
</text>
</TEI>
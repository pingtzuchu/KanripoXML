<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮記集説卷一</head>
    <p>
<pb n="1a"/>
欽定四庫全書<lb/>
　禮記集説卷一　　　　　元　陳澔　撰<lb/>
　　曲禮上第一<lb/>
　　　<hi>經曰曲禮三千言節目之委曲其多如是也此即古禮經之篇名後人以編簡多故分為上下</hi>
　　　<hi>兩張子曰物我  盡自曲禮入</hi>
曲禮曰毋不敬儼若思安定辭安民哉<hi>毋禁止辭  朱子曰首章言君子修身其要在此三者而其效足以安民乃禮之本故以冠篇  范氏曰經禮三百曲禮三千可以一言蔽之曰毋不敬疾程子曰心定者其言安以舒不定者其辭輕以    劉氏曰篇首<pb n="1b"/>三句如曾子所謂君子所貴乎道者三而籩豆之事則有司存之意盖先立乎其大者也毋不敬則動容貌斯逺暴慢矣儼若思則正顔色斯近信矣安定辭則出辭氣斯逺鄙倍矣三者修身之要為政之本此君子修己以敬而其效至於安人安百姓也  毋與無通下同冠去聲逺去聲</hi>敖不<lb/>
可長欲不可從志不可滿樂不可極<hi>朱子曰此篇雜取諸書精要之語集以成篇雖大意相似而文不連屬如首章四句乃曲禮古經之言敖不可長以下四句不知何書語又自為一節皆禁戒之辭極應氏曰敬之反為敖情之動為欲志滿則溢樂  則反  敖去聲長上聲從音縱樂音洛</hi>賢者狎而敬之畏而愛之愛而知其<lb/>
惡憎而知其善積而能散安安而能遷<hi>朱子曰此言賢者於其所<pb n="2a"/>狎能敬之於其所畏能愛之於其所愛能知其惡於其所憎能知其善雖積財而能散施雖安安而能徙義可以為法與上下文禁戒之辭不同義應氏曰安安者隨所安而安也安者仁之順遷者  之浃  施去聲</hi>臨<lb/>
財毋苟得臨難毋苟免狠毋求勝分毋求多<hi>毋苟得見利思義也毋苟免守死善道也狠無求勝忿思難也分無求多不患寡而患不均也况求勝者未必能勝求多者未必能多徒為失已也  難分並去聲</hi>疑事毋質直而勿有<hi>朱子曰兩句連説為是疑事無質即少儀所謂毋身質言語也直而勿有謂陳我所見聽彼決擇不可據而有之專務强辯不然則是以身質言語矣聲少去</hi>若夫坐如尸立如齊<hi>疏曰尸居神位坐必矜莊坐法必當如尸之坐人之倚立多慢不恭雖不齊亦當如祭前之齊曰朱子曰劉原父云此乃大戴禮曽子事父母篇之辭  孝子惟巧<pb n="2b"/>變故父母安之若夫坐如尸立如齊弗訊不言言必齊色此成人之善者也未得為人子之道也此篇葢取彼文而若夫二字失於刪去鄭氏不知其然乃謂此二句為丈夫之事誤矣  夫音扶後俱倣此齊音齋疏去聲後亦倣此齊色之齊如字</hi>禮從宜使從俗<hi>鄭氏曰事不可常也時吕氏曰敬者禮之常禮  為大時者禮之變體常盡變則達之天下周旋無窮物應氏曰大而百王百世質文損益之時小而一事一  泛應酬酢之節又曰五方皆有性千里不同風所以入國而必問俗也  使去聲泛應之應去聲</hi>夫禮者<lb/>
所以定親疏決嫌疑别同異明是非也<hi>疏曰五服之内大功以上服麤者為親小功以下服精者為疏若妾為女君期女君為妾若服之則太重降之則有舅姑為婦之嫌故全不服是決嫌也孔子之喪門人疑所服子貢請若喪父而無服是決疑也本同今異姑姊妹是也本異今同世母叔<pb n="3a"/>母及子婦是也得禮為是失禮為非若主人未小斂子㳺禓裘而弔得禮是也曾子襲裘而弔失禮非也  别必列切為女為妾為婦之為去聲期音基斂去聲</hi>禮不妄説人不辭費<hi>求以悦人已失處心之正況妄乎不妄悦人則知禮矣躁人之醉多君子之辭逹意則止言者煩聴者必厭  就音悦處上聲</hi>
禮不踰節不侵侮不好狎<hi>踰節則招辱侵侮則忘讓好狎則忘敬三者皆叛禮之事不如是則有以持其莊敬純實之誠而逺於恥辱矣  好去聲逺去聲</hi>修身踐言謂之善<lb/>
行行修言道禮之質也<hi>人之所以為人言行而已忠信之人可以學禮故曰禮之質也於鄭氏曰言道言合  道也  行去聲</hi>禮聞取於人不聞取人禮聞來學<lb/>
不聞往教<hi>朱子曰此與孟子治人治於人食人食於人語意相類取於人者為人所取法也取人者<pb n="3b"/>人不來而我引取之也來學往教即其事也  治平聲食音嗣</hi>道徳仁義非禮不成<hi>道猶路也事物當然之理人所共由故謂之道行道而有得於身故謂之徳仁者心之徳愛之理義者心之制事之宜四者皆由禮而入以禮而成葢禮以敬為本敬者徳之聚也</hi>教訓正俗非禮不備<hi>立教於上示訓於下皆所以正民俗然非齊之以禮則或有教訓所不及者故非禮不備</hi>分爭辯訟非<lb/>
禮不決<hi>朱氏曰爭見於事而有曲直分爭則曲直不相交訟形於言而有是非辯訟側是非不相敵禮所以正曲直明是非故此二者非禮則不能決  見音現</hi>君臣上下父子兄弟非禮<lb/>
不定<hi>一主於義一主於恩恩義非禮則不能定</hi>宦學事師非禮不親<hi>宦仕也仕與學皆有師事師所以明道也而非禮則不相親愛</hi>班朝治軍涖官行法非禮威嚴<lb/>
<pb n="4a"/>
不行<hi>班朝廷上下之位治軍旅左右之局分職以涖官謹守以行法威則人不敢犯嚴則人不敢違四者非禮則威嚴不行  朝治並平聲</hi>禱祠祭祀供給鬼神非禮不誠不莊<lb/>
<hi>禱以求為意祠以文為主祭以養為事祀以安為道四者皆以供給鬼神誠出於心莊形於貌四者非禮則不誠不莊幣今按供給者謂奉薦牲  器皿之類也</hi>是以君子恭敬撙節退讓以<lb/>
明禮<hi>是以承上文而言撙裁抑也禮主其減  撙祖本切</hi>鸚鵡能言不離飛鳥猩<lb/>
猩能言不離禽獸今人而無禮雖能言不亦禽獸之心<lb/>
乎夫惟禽獸無禮故父子聚麀<hi>鸚鵡鳥之慧者隴蜀嶺南皆有之猩猩人面豕身出交趾封谿等處禽者鳥獸之總名鳥不可曰獸獸亦可曰禽故鸚鵡不曰獸而猩猩則通曰禽也聚猶共<pb n="4b"/>也獸之牝者曰麀音離去聲猩音生坊本  星</hi>是故聖人作<hi>句</hi>為禮以教人使<lb/>
人以有禮知自别於禽獸<hi>朱子曰聖人作絶句  别必列切</hi>大上貴<lb/>
徳其次務施報禮尚往來往而不來非禮也來而不往<lb/>
亦非禮也<hi>大上帝皇之世但貴其徳足以及人不貴其報其次三王之世禮至三王而備故以施報為尚大施去聲下同  音泰</hi>人有禮則安無禮則危故曰禮者不可<lb/>
不學也<hi>禮者安危之所係自天子至於庶人未有無禮而安者也</hi>夫禮者自卑而尊<lb/>
人雖負販者必有尊也而况富貴乎<hi>負者事於力販者事於利雖卑賤不可以無禮也  販方萬切</hi>富貴而知好禮則不驕不淫貧賤而知好<lb/>
<pb n="5a"/>
禮則志不懾<hi>馬氏曰富貴之所以驕淫貧賤之所以懾怯以内無素定之分而與物為輕重也好禮則有得於内而在外者莫能奪矣  好去聲懾之涉切分音問</hi>人生十年曰幼學二<lb/>
十曰弱冠三十曰壯有室四十曰强而仕五十曰艾服<lb/>
官政六十曰耆指使七十曰老而傳八十九十曰耄七<lb/>
年曰悼悼與耄雖有罪不加刑焉百年曰期頤<hi>朱子曰十年曰幼為句絶學字自為一句下至百年曰期皆然十吕氏曰五十曰艾髪之蒼白者如艾之色也古者四  始命之仕五十始命之服官政仕者為士以事人治官府之小事也服官政者為大夫以長人與聞邦國之大事者也才可用則使之仕徳成乃命為大夫也者者稽久之稱不自用力惟以指意使令人故曰指使傳謂傳家事<pb n="5b"/>於子也耄惛忘也悼憐愛也耄者老而知已衰悼者幼而知未及雖或有罪情不出於故故不加刑人夀以百年為期故曰期飲食居處動作無不待於養故曰頤  冠去聲治平聲長上聲與去聲令平聲知音智</hi>大<lb/>
夫七十而致事<hi>致還其職事於君也</hi>若不得謝則必賜之几杖<hi>不得謝謂君不許其致事也如辭謝代謝亦皆却而退去之義几所以馮杖所以倚賜之使自安適也  馮與憑同</hi>
行役以婦人適四方乗安車<hi>疏曰婦人能養人故許自隨古者四馬之車立乗安車者一馬小車坐乗也</hi>自稱曰老夫於其國則稱名<hi>吕氏曰老夫長老者之稱己國稱名者父母之邦不敢以尊者自居也</hi>越國而問焉必告之以其制<hi>應氏曰一國有賢衆國所仰故越國而來問文獻不足則言禮無證故必告之以其制言舉國之故事以答之也</hi>
<pb n="6a"/>
謀於長者必操几杖以從之長者問不辭讓而對非禮<lb/>
也<hi>謀於長者謂往就長者而謀議所為也長者之前當執謙虚不辭讓非事長之禮  應氏曰操几杖以從非謂長者所無也執子弟之役其禮然耳  長上聲操平聲</hi>凡為人子之禮冬温而<lb/>
夏凊昏定而晨省在醜夷不爭<hi>温以禦其寒凊以致其凉定其衽席省其安否醜同類也夷平等也一朝之忿忘其身則害及其親故在羣衆儕輩之中壹於遜讓  凊七性切省悉井切</hi>
夫為人子者三賜不及車馬故州閭鄉黨稱其孝也兄<lb/>
弟親戚稱其慈也<graphic n="KR1212" url="https://raw.githubusercontent.com/kanripo/KR-Gaiji/master/images/KR1212.png" mimeType="image/png"/>友稱其弟也執友稱其仁也交逰<lb/>
稱其信也<hi>言為人子謂父在時也古之仕者一命而受爵再命而受衣服三命而受車馬有車馬則<pb n="6b"/>尊貴之體貌備矣今但受三賜之命而不與車馬同受故言不及車馬也君之有賜所以禮其臣子之不受不敢並於親也二十五家為閭四閭為族五百家為黨二千五百家為州一萬二千五百家為鄊孝之所該者大故其稱最廣曰慈曰弟曰仁曰信皆孝之事也<graphic n="KR1212" url="https://raw.githubusercontent.com/kanripo/KR-Gaiji/master/images/KR1212.png" mimeType="image/png"/>友官同者執友志同者同師之友其執志同故曰執友交逰則泛言逺近之往來者  弟去聲</hi>見父之執不謂之進不敢進不謂之<lb/>
退不敢退不問不敢對此孝子之行也<hi>父之執父同志之友也謂之命之也敬之同於父  行去聲</hi>夫為人子者出必告反必面所逰必有<lb/>
常所習必有業<hi>出則告違反則告歸又以自外來欲省顔色故言面遊有常身不他往也習有業心不他用也  告音梏</hi>恒言不稱老<hi>恒言平常言語之間也自以老稱則尊同於父母而父母<pb n="7a"/>為過於老矣古人所以斑衣娛戲者欲安父母之心也</hi>年長以倍則父事之十年<lb/>
以長則兄事之五年以長則肩隨之<hi>肩隨並行而差退也此泛言長少之序非謂親者少長上聲差椘宜切  去聲</hi>羣居五人則長者必異席<hi>古者地敷横席而容四人長者居席端若五人會則長者一人異席也</hi>為人子者居不主奥坐不<lb/>
中席行不中道立不中門<hi>室西南隅為奥主奥中席皆尊者之道也行道則或左或右立門則避棖闑之中皆不敢迹尊者之所行也古者男女異路路各有中門中央有闑闑之兩旁有棖也闑魚列切</hi>食饗不為槩<hi>食饗如奉親延客及祭祀之類皆是不為槩量順親之心而不敢自為限節也切食音嗣槩丘葢  又音葢</hi>祭祀不為尸<hi>吕氏曰尸取主人之子行而已若主人之子是<pb n="7b"/>使父北面而事之人子所不安故不為也  行音杭</hi>聴於無聲視於無形<hi>先意承志也疏曰雖聴而不聞父母之聲雖視而不見父母之形然常於心想像似見形聞聲謂父母將有教使已然</hi>不<lb/>
登髙不臨深不苟訾不苟笑孝子不服闇不登危懼辱<lb/>
親也<hi>疏曰不服闇者不行事於暗中一則為卒有非常二則生物嫌故孝子戒之  吕氏曰苟訾近於讒苟笑近於諂服闇者欺人所不見登危者行險以儌幸是忘親也非特忘之不令之名且將加之皆辱道也訾音紫闇音暗為去聲卒蒼沒切</hi>父母存不許友以死不有私財<hi>不許友以死謂不為其友報仇也親在而以身許人是有忘親之心親在而以財專已是有離親之志  為離並去聲</hi>
為人子者父母存冠衣不純素<hi>疏曰冠純冠飾也衣純深衣領緣也  純音準<pb n="8a"/>下同緣去聲</hi>孤子當室冠衣不純采<hi>吕氏曰當室謂為父後者問喪曰童子不緦唯當室緦亦指為父後者所謂不純采者雖除喪猶純素也惟當室者行之非當室者不然也</hi>幼子常<lb/>
視毋誑<hi>視與示同常示之以不可欺誑所以習其誠</hi>童子不衣裘裳立必正<lb/>
方不傾聴<hi>吕氏曰裘之温非童子所宜裳之飾非童子所便立必正所向之力或東或西或南或北不偏有所向士相見禮云凡燕見於君必辨君之南面若不得則正方不疑君疑謂邪向之也  衣去聲燕見見音現</hi>長者與之提攜則兩手奉長者之手負劍辟咡詔<lb/>
之則掩口而對<hi>劉氏曰長者或從童子背後而俯首與之語則童子如負長者然長者以手挾童子於脅下則如帶劍然葢長者俯與童子語有負劍之狀非真負劍也辟偏也咡口旁詔告語也掩口而對<pb n="8b"/>謂童子當以手障口氣而應對不敢使氣觸長者也  奉上聲辟音僻咡音二應去聲</hi>從於先生<lb/>
不越路而與人言遭先生於道趨而進正立拱手先生<lb/>
與之言則對不與之言則趨而退<hi>吕氏曰先生者父兄之稱有徳齒可為人師者猶父兄也故亦稱先生以師為父兄則學者自比於子弟故稱弟子  從去聲</hi>從長者而上<lb/>
丘陵則必鄉長者所視登城不指城上不呼<hi>髙而有向背者為丘平而人可陵者為陵鄉長者所視恐有問則即所見以對也城人所恃以為安固者有所指則惑見者有所呼則駭聞者直石梁王氏曰先生年徳俱髙又能教道人者長者則  以年為稱也  從去聲上上聲鄉呼並去聲背音佩道去聲</hi>將適舍求毋固<hi>戴氏曰就館者誠不能無求於主人然執平日之所欲而<pb n="9a"/>必求於人則非為客之義</hi>將上堂聲必揚戸外有二屨言聞則入言<lb/>
不聞則不入<hi>上堂升主人之堂也揚其聲者使内人知之也古人脫屨在戸外客雖衆脫屨於戸内者惟長者一人言有二屨則并戸内一屨為三人矣三人而所言不聞於外必是密謀故不入也  上上聲屨音據俗混作上聲聞去聲</hi>將入戸視必下入戸奉扃視瞻毋回戸<lb/>
開亦開戸闔亦闔有後入者闔而勿遂<hi>入户入主人之戸也視下不舉目也扃門闗木也入戸之時兩手當心如奉扃然雖視瞻而不為迴轉嫌於干人之私也開闔皆如前不違主人之意也遂闔之盡也嫌於拒後來者故勿遂  奉工聲</hi>毋踐屨毋踖席摳衣趨隅<lb/>
必慎唯諾<hi>複下曰舄單下曰屨毋踐屨謂後來者不可蹋先入者所脱之屨也踖猶躐也玉藻曰登<pb n="9b"/>席不由前為躐席是登席當由前也摳提也摳衣與論語攝齊同欲便於坐故摳之趨隅由席角而升坐也唯諾皆應辭既坐定又當謹於應對也聲踖音迹摳苦侯切唯上聲齊音咨應去</hi>大夫士出入<lb/>
君門由闑右不踐閾<hi>闑門橛也當門之中闑東為右主人入門而右客入門而左大夫士由右者以臣從君不敢以賓敵主也  闑魚列切</hi>凡與客入者每門讓於客客<lb/>
至於寢門則主人請入為席然後出迎客客固辭主人<lb/>
肅客而入<hi>讓於客欲客先入也為猶布也三疏曰天子五門諸侯三門大夫二門禮有  辭初曰禮辭再曰固辭三曰終辭謂吕氏曰肅客者俯手以揖之所  肅拜也</hi>主人入門而右客入<lb/>
門而左主人就東階客就西階客若降等則就主人之<lb/>
<pb n="10a"/>
階主人固辭然後客復就西階<hi>入右所以趨東階入左所以趨西階降等者其等列卑於主人也主人固辭者不敢當客之尊已也</hi>主人與客讓登主人先登客<lb/>
從之拾級聚足連步以上上於東階則先右足上於西<lb/>
階則先左足<hi>讓登欲客先升也客不敢當故主人先而客繼之拾級涉階之級也聚足後足與前足相合也連步步相繼也先右先左各順入門之左右也  拾音涉上並上聲</hi>帷薄之外不趨<lb/>
堂上不趨執玉不趨堂上接武堂下布武室中不翔<hi>疏曰帷幔也薄簾也接武足迹相接也武陳氏曰文者上之道武者下之道故足在體之下曰  卷在冠之下亦曰武執玉不趨不敢趨也室中不翔不可翔也行而張拱曰翔  朱氏曰帷薄之外無人不必趨以示敬堂上地<pb n="10b"/>迫室中地尤迫故不趨不翔也</hi>並坐不横肱授立不跪授坐不立<hi>横肱則妨並坐者不跪不立皆謂不便於受者</hi>凡為長者糞之禮必加帚於箕上以<lb/>
袂拘而退其塵不及長者以箕自鄉而扱之<hi>糞除穢也少儀云埽席前曰拚義與糞同吕氏讀扱為挿音然凡氣之出入嘘則散吸則聚今以收斂為義則吸音為是  疏曰初持箕往時帚置箕上兩手舉箕當掃時一手捉帚舉一手衣袂以拘障於帚前且掃且遷故云拘而退扱斂取也以箕自向斂取糞穢不以箕向尊者音為去聲帚之手切拘音溝又如字鄉去聲下同扱  吸掃去聲</hi>奉<lb/>
席如橋衡<hi>如橋之髙如衡之平乃奉席之儀也  奉上聲橋如字</hi>請席何鄉請袵<lb/>
何趾<hi>設坐席則問面向何方設卧席則問足向何方請疏曰坐為陽面亦陽也卧為陰足亦陰也故所<pb n="11a"/>不同</hi>席南鄉北鄉以西方為上東鄉西鄉以南方為上<hi>朱子曰東向南向之席皆尚右西向北向之席皆尚左也</hi>若非飲食之客則布席席閒<lb/>
函丈<hi>非飲食之客則是講說之客也南疏曰古者飲食燕享則賓位在室外牖前列席  向不相對相對者惟講説之客席之制三尺三寸三分寸之一則兩席并中間空地共一丈也  閒從月俗從日誤函音咸空去聲</hi>主人跪正席客跪撫席而辭客徹重席主人固辭客<lb/>
踐席乃坐<hi>跪而正席敬客也撫以手按止之也客不敢居重席故欲徹之主人固辭則止客踐席將坐主人乃坐也  重平聲</hi>主人不問客不先舉<hi>席坐既定主人以客自外至當先有所問客乃答之客不當先舉言也</hi>將即席容無怍兩手摳衣去齊尺衣毋<lb/>
<pb n="11b"/>
撥足毋蹶<hi>劉氏曰將就席須詳緩而謹容儀毋使有失而可愧怍也仍以兩手摳揭衣之兩旁使下齊離地一尺而坐以便起居免有躡躓失容也坐後更須整疊前面衣衽毋使撥開又占人以膝坐久則膝不安而易以蹶動坐而足動亦為失容故戒以無動也管寧坐席嵗久惟兩膝著處穿是足不動故然耳  齊音咨撥半末切離易並去聲著直略切</hi>先生書䇿琴瑟在前坐而遷之戒勿<lb/>
越<hi>疏曰坐亦跪也弟子將行若遇師諸物或當已前則跪而遷移之戒慎不得踰越</hi>虚坐盡後<lb/>
食坐盡前坐必安執爾顔長者不及毋儳言<hi>古者席地而俎豆在其前盡後謙也盡前恐汙席也儳暫也亦參錯不齊之貌長者言事未竟未及其他少者不可舉他事為言暫然錯雜長者之説切盡子忍切儳仕鑑</hi>正爾容聴必恭毋勦説毋雷同必<lb/>
<pb n="12a"/>
則古昔稱先王<hi>上言執爾顔謂顔色無或變異此言正爾容則正其一身之客貌也聴必恭亦謂聼長者之言也擥取他人之説以為己説謂之𠞰説聞人之言而附和之謂之雷同如雷之發聲而物同應之也惟法則古昔稱述先王乃為善耳  𠞰初交切擥攬同和去聲</hi>侍坐於先生先生問<lb/>
焉終則對<hi>問終而後對欲盡聞所問之㫖且不敢雜亂尊者之言也</hi>請業則起請益<lb/>
則起<hi>請業者求當習之事請益者再問未盡之藴起所以致敬也</hi>父召無諾先生召<lb/>
無諾唯而起<hi>父以恩師以道故所敬同上吕氏曰諾者許而木行也  唯  聲</hi>侍坐於<lb/>
所尊敬毋餘席見同等不起<hi>所尊敬謂先生長者及有徳有位之人也毋餘席謂己之席與尊者之席相近則坐於其端不使有空餘處近則應對審也同等之人與己無尊卑故不為之起<pb n="12b"/>空去聲</hi>燭至起食至起上客起<hi>燭至而起以時之變也食至而起以禮之行也上客至而起以其非同等也</hi>燭不見跋<hi>跋本也古者未有蠟燭以火炬照夜將盡則藏其所餘之殘本恐客見之以夜久欲辭退也  見音現跋音鈸</hi>尊客之前不叱狗<hi>方氏曰不以至賤駭尊者之聼</hi>讓食不唾<hi>嫌於似鄙惡主人之饌也  唾吐卧切惡去聲</hi>侍坐於君子君子<lb/>
欠伸撰杖屨視日蚤莫侍坐者請出矣<hi>氣乏則欠體疲則伸撰猶持也此四者皆厭倦之容恐妨君子就安故請退  撰須兖切莫音暮</hi>侍坐於君子君子問<lb/>
更端則起而對<hi>吕氏曰問更端則起而對者因事有所變而起敬也  更平聲</hi>侍坐於<lb/>
君子若有告者曰少閒願有復也則左右屏而待<hi>居左則屏<pb n="13a"/>於左居右則屏於右有所白也屏猶退也</hi>　<hi>鄭氏曰復白也言欲須少空閑吕氏曰屏而待不敢干其私也音閒音閑屏  丙空去聲</hi>毋側聼毋噭應毋淫視毋怠荒<hi>上言聴必恭側耳以聼非恭也應答之聲宜和平髙急者悖戾之所發也淫視流動邪眄也怠荒謂容止縱慢  噭音呌應去聲</hi>
遊毋倨立毋跛坐毋箕寢毋伏<hi>遊行也倨傲慢也立當兩足整齊不可偏任一足箕謂兩展其足狀如箕舌也伏覆也  倨音據跛彼義切</hi>斂髪母髢<hi>疏曰髢髲也垂如髲也古人重髪以纚韜之不使垂  髢音替髲音避</hi>冠毋免勞毋袒暑毋褰裳<hi>喪有喪冠吉有吉冠非當免之時不可免有袒而露其裼衣者有袒而割牲者因勞事而袒則為䙝褰揭也涉淺而揭則可暑而揭其裳亦為䙝</hi>侍坐於長者屨不上於堂解屨不敢當階<lb/>
<pb n="13b"/>
<hi>侍長者之坐於堂故不敢以屨升若長者在室則屨得上堂而不得入室戸外有二屨是也解脱也屨有綦繫解而脱之不敢當階為妨後升者</hi>就屨跪而舉之屏於側<hi>疏曰此侍者或獨暫退時取屨法也就猶著也初升時解置階側今下著之先往階側跪舉取之故云就屨跪而舉之也屏於側者屏退不當階也聲屏音丙著入</hi>鄉長者而屨跪而遷屨俯而納屨<hi>疏曰此明少者禮畢退去為長者所送則於階側跪取屨稍移之面向長者而著之遷徙也就階側跪取稍移近前也俯而納者既取因俯身向長者而納足著之不跪者跪則足向後不便故俯也雖不並跪亦坐左納右坐右納左</hi>
離坐離立毋往參焉離立者不出中閒<hi>方氏曰兩相麗之謂離三相成之謂參成應氏曰出其中閒則立者必散而不  列矣故君子謹之  離平聲</hi>男女不雜坐不<lb/>
<pb n="14a"/>
同椸枷不同巾櫛不親授<hi>内則註云植者曰楎横者曰椸枷與架同置衣服之具也中以涚潔櫛以理髪此四者皆所以逺私䙝之嫌  椸音移枷音架楎戸昆切音同渾逺去聲</hi>嫂叔不<lb/>
通問諸母不漱裳<hi>不通問無問遺之往來也諸母父妾之有子者潄浣也裳賤服不使潄裳亦敬父之道也潄平聲遺去聲</hi>　外言不入於梱内言不出於梱<hi>梱門限也内外有限故男不言内女不言外</hi>女子許嫁纓非有大故不入其門<hi>許嫁則繫以纓示有所繫屬也此與幼所佩香纓不同大故大事也  屬音燭</hi>姑姊妹女子子已<lb/>
嫁而反兄弟弗與同席而坐弗與同器而食<hi>女子子重言子者别於男子也專言足弟者逺同等之嫌  逺去聲</hi>父子不同席<hi>尊卑之等異也</hi>男女非有<lb/>
<pb n="14b"/>
行媒不相知名非受幣不交不親<hi>行媒謂媒氏之往來也名謂男女之名也受幣然後親交之禮分定  分音問</hi>故日月以告君齊戒以告鬼神為酒<lb/>
食以召鄉黨<graphic n="KR1212" url="https://raw.githubusercontent.com/kanripo/KR-Gaiji/master/images/KR1212.png" mimeType="image/png"/>友以厚其别也<hi>日月娶婦之期也媒氏書之以告於君厚其别者慎重男女之倫也  别彼列切</hi>取妻不取同姓<hi>鄭氏曰為其近禽獸  取去聲下取妻同</hi>
故買妾不知其姓則卜之<hi>卜其吉凶</hi>寡婦之子非有見焉弗<lb/>
與為友<hi>有見才能卓異也若非有好徳之實則難以避好色之嫌故取友者謹之  見音現好去聲</hi>
賀取妻者曰某子使某聞子有客使某羞<hi>吕氏曰賀者以物遺人而有所慶也著代以為先祖後人子之所不得已故不用樂且不賀也然為酒食以召鄉黨<graphic n="KR1212" url="https://raw.githubusercontent.com/kanripo/KR-Gaiji/master/images/KR1212.png" mimeType="image/png"/>友則遺問不可廢<pb n="15a"/>也故其辭曰聞子有客使某羞舍曰昏禮而謂之有客則所以羞者佐其供具之廢而已非賀也作記者因俗之名稱賀</hi>貧者不以貨財為禮老者不以筋力為禮<hi>應氏曰無財不可以為悅而財非貧者之所能辦非强有力者不足以行禮而强有力非老者之所能勉</hi>名子者不<lb/>
以國不以日月不以隠疾不以山川<hi>常語易及則避諱為難故名子者不之用</hi>男女異長<hi>各為伯仲示不相干/雜之義也  長上聲</hi>男子二十冠而字<hi>冠而字之敬其名也  冠去聲</hi>父前子名君前臣名<hi>吕氏曰事父者家無二尊雖母不敢以抗之故無長幼皆名不敢致私敬於其長也事君者國無二尊雖父不可以抗之故無貴賤尊卑皆名不敢致私敬於其所尊貴也春秋鄢陵之戰欒書欲載晉侯其子鍼曰書退此君前臣名雖父亦不敢抗也</hi>女子<lb/>
<pb n="15b"/>
許嫁笄而字<hi>許嫁則十五而笄未許嫁則二十而笄亦成人之道也故字之</hi>凡進食之<lb/>
禮左殽右胾食居人之左羮居人之右膾炙處外醯醬<lb/>
處内蔥㳿處末酒漿處右以脯脩置者左朐右末<hi>肉帶骨曰殽純肉切曰胾骨剛故左肉柔故右飯左羮右分燥濕内也膾炙異饌故在殽胾之外醯醬食之主故在殽胾之蔥㳿烝蔥亦菹類加豆也故處末酒漿或酒或漿也處羮之右若兼設則左酒右漿  疏曰脯訓始始作即成也脩亦脯脩訓治治之乃成薄析曰脯捶而施薑桂曰腵脩朐謂中屈也左朐朐置左也脯脩處酒左以燥為陽也吏吕氏曰其末在右便於食也食脯脩者先末段胾側  切食音嗣炙音柘處上㳿音裔朐音劬腵音</hi>
客若降等執食興辭主人興辭於客然後客坐<hi>降等謂爵齒卑<pb n="16a"/>於主人也不敢當主賓之禮故食至則執之以起而致辭於主人主人見客起辭故亦起而致辭於客客乃復就其坐也</hi>主人延客祭祭食祭所先進殽之序徧祭之<hi>古人不忘本毎食必毎品出少許置於豆間之地以報先代始為飲食之人謂之祭延導之也祭食之禮主人所先進者則先祭之後進者後祭各以殽之次序而祭之徧也徹朱子曰古人祭酒於地祭食於豆閒有板盛之卒食去聲盛平</hi>三飯主人延客食胾然後辯殽<hi>疏曰三飯謂三食也禮食三飧而告飽須勸乃更食三飯竟而主人乃導客食胾也公食食大夫禮云賓三飯以湆醬鄭云每飯歠湆以殽儒醬正饌也所以至三飯後乃食胾者以胾為加故三飱前未食食胾之後乃可徧食殽也  飯上聲辯音徧湆音泣檽音碝</hi>主人未辯客不虚口<hi>疏曰虚口謂食竟而飲酒蕩口使清潔及安食也用漿曰<pb n="16b"/>漱以潔清為義用酒曰酳酳訓演演養其氣也</hi>侍食於長者主人親饋則拜而<lb/>
食主人不親饋則不拜而食<hi>饋進饌也而方氏曰凡以稱禮之施  已  稱去聲</hi>
共食不飽共飯不澤手<hi>吕氏曰共食者所食非一品共飯者止飯而已共食而求飽非讓道也不澤手者古之飯者以手與人共飯摩手而有汗澤人將惡之而難言  之飯飯上聲惡去聲</hi>毋<lb/>
搏飯毋放飯毋流歠<hi>毋摶者疏云若取飯作摶則易得多是欲爭飽也  朱氏曰放謂食之放肆而無所節也流謂飲之流行而不知止也  摶徒丸切上飯如字下飯上聲易去聲</hi>毋咤食<lb/>
毋齧骨毋反魚肉毋投與狗骨毋固獲<hi>咤食謂當食而叱咤疏謂以舌口中作聲毋咤恐似於氣之怒也毋齧嫌其聲之聞也毋反魚肉不以所餘反於器鄭云謂已歴口人所穢也<pb n="17a"/>毋投與狗骨不敢賤主人之物也求之堅曰固得之難曰獲固獲謂必欲取之也  咤陟嫁切</hi>毋揚飯<lb/>
飯黍毋以箸<hi>揚謂以手散其熱氣嫌於欲食之急也毋以箸貴其匕之便也  下飯上聲箸音筯</hi>
毋嚃羮毋絮羮毋刺齒毋歠醢客絮羮主人辭不能亨<lb/>
客歠醢主人辭以窶<hi>羮之有菜宜用挾不宜以口嚃取食之也絮就器中調和也口容止不宜以物刺於齒也醢宜醎歠之以其味淡也客或有絮羮者則主人以不能烹飪為辭客或有歠醢者則主人以貧窶乏味為辭烹嚃音㙮絮摛據切刺七迹切亨音  窶其羽切</hi>濡肉齒決乾肉不<lb/>
齒決毋嘬炙<hi>濡肉殽胾之類乾肉脯脩之類決斷也不齒決則當治之以手也  疏曰火灼曰炙若食炙不一舉而併食併食之曰嘬是貪食也  乾音干嘬楚怪切炙音柘斷上聲</hi>卒食客自前<lb/>
<pb n="17b"/>
跪徹飯齊以授相者主人興辭於客然後客坐<hi>自從也齊醬屬也飯齊皆主人所親設故客欲親徹此亦謂降等之客耳敵者不親徹也  飯如字齊牋西切相去聲</hi>侍<lb/>
飲於長者酒進則起拜受於尊所長者辭少者反席而<lb/>
飲長者舉未釂少者不敢飲<hi>尊所置尊之所也飲盡爵曰釂  吕氏曰古之飲酒貴賤長幼無不及鄉飲之禮堂下之賓樂工及笙無不與獻特牲饋食禮賓兄弟弟子公有司私臣無不與獻其獻也皆主人親酌授之此侍飲者亦長者親酌授之所以有拜受於尊所之節也惟燕禮以宰夫為獻主故君不親酌鄉飲射饋食禮皆尊於房戸之間賓主共之也燕禮大射皆尊於兩楹之西尊面向君君專之也燕禮鄉飲禮皆不云拜受於尊所以禮與侍飲異也  釂子妙切與去聲</hi>長者賜少者賤者<lb/>
<pb n="18a"/>
不敢辭<hi>辭而後受賓主平交之禮非少賤事尊貴之道</hi>賜果於君前其有核者<lb/>
懷其核<hi>敬君賜故不敢弃核</hi>御食於君君賜餘器之溉者不寫其<lb/>
餘皆寫<hi>御食於君者君食而臣為之勸侑也君以食之餘者賜之若陶器或木器可以洗滌者則即食之或其器是萑竹所織不可洗滌者則傳寫於他器而食之不欲口澤之瀆也</hi>餕餘不祭父不<lb/>
祭子夫不祭妻<hi>尸餕鬼神之餘臣餕君之餘賤餕貴之餘下餕上之餘皆餕也此謂助祭執事或為尸而所得餘之餘肉以歸則不可以之祭其先雖父之尊亦不以祭其子夫之尊亦不以祭其妻以食餘之物䙝也一説此祭是毎食必祭之祭食人之餘及子進饌於父妻進饌於夫皆不祭而食葢敬主人之饌故祭而後食食人之餘而祭則䙝施於卑者則非尊者之道  餕音俊</hi>御同於長者雖貳不<lb/>
<pb n="18b"/>
辭偶坐不辭<hi>御侍也貳益物也侍食者雖獲殽饌之重而不辭其多者以此饌本為長者設耳偶者配偶之義因其有賓而已亦偶配於坐亦以此席不專為己設故不辭也  重平聲</hi>羮之有菜<lb/>
者用梜其無菜者不用梜<hi>梜箸也無菜者汁而已直歠之可也  梜音頰</hi>為天<lb/>
子削𤓰者副之巾以絺為國君者華之巾以綌為大夫<lb/>
累之士疐之庶人齕之<hi>疏曰削刋也副析也絺細葛也刋其皮而析為四解又横解而以細葛巾覆之而進也華半破也綌麤葛也諸侯禮降故破而不四析亦横斷之用麤葛中覆之而進也爾雅爪曰華之郭璞云食啖治擇之名累倮也不中覆也疐謂脱花處疐之者去疐而已齕齧也齕之不横斷也此等級不同非謂平常之日當是公庭禮㑹之時曰劉氏曰大夫以上皆曰為者有司為之也士庶人不  為者<pb n="19a"/>自為之也普方氏曰巾以絺綌者當暑以涼為貴也齕為去聲副  逼切絺音摛綌音隙累力果切疐音帝恨沒切覆去聲斷上聲</hi>父母有疾冠者不櫛行不翔言不惰琴瑟<lb/>
不御食肉不至變味飲酒不至變貌笑不至矧怒不至<lb/>
詈疾正復故<hi>此言養父母疾之禮不櫛不為飾也不翔不為容也不惰不及他事也疏謂惰訛不正之言琴瑟不御以無樂意也猶可食肉但不至厭飫而口味變耳猶可飲酒但不至醺酣而顔色變耳齒本曰矧笑而見矧是大笑也怒罵曰詈怒而至詈是甚怒也皆為忘憂故戒之復故復常也  冠去聲惰徒禾切養去聲樂音洛見音現</hi>有憂者側席而坐有喪者專席而坐<hi>有憂謂親疾或他禍患側獨也獨坐一席不設待賓之席為有憂也一説側席謂偏設之變於正席也亦通專單也貴賤之席<pb n="19b"/>各有重數居喪則否坐吕氏曰專席不與人共  也</hi>水潦降不獻魚鼈<hi>水涸魚鼈易得不足貴故不獻</hi>獻鳥者佛其首畜鳥者則勿佛也<hi>佛謂捩轉其首恐其喙之害人也畜者不然順其性也  佛符勿切畜許六切</hi>獻車馬者執䇿綏<hi>疏曰策是馬杖綏是上車之繩車馬不上於堂但執策綏皇之則知有車馬</hi>獻甲者執胄獻仗者執末<hi>疏曰甲鎧也胄兜鍪也鎧大兜鍪小小者易舉執以呈之耳杖末拄地不凈故執以自向</hi>獻民虜者操<lb/>
右袂<hi>民虜征伐所俘獲之人口也持其右袂所以防異心  操平聲篇内並同</hi>獻粟者執右<lb/>
契獻米者操量鼔<hi>疏曰契者兩書一札同而别之右者先書為尊鼔量器名也米云量則粟亦量粟云契則米亦書但米可即食為急故言量粟可久儲為緩故云書書比量為緩也</hi>獻孰食者<lb/>
<pb n="20a"/>
操醬齊<hi>疏曰醬齊為食之主執主來則食可知如見芥醬必知獻魚膾之類  齊牋西切</hi>獻田<lb/>
宅者操書致<hi>書致謂詳書其多寡之數而致之於人也  吕氏曰古者田宅皆屬於公非民所得而有而此云獻者或上所賜予可為己有者如采地之屬故可獻歟  予上聲采去聲</hi>凡遺人弓<lb/>
者張弓尚筋弛弓尚角右手執簫左手承弣尊卑垂帨<lb/>
若主人拜則客還辟辟拜<hi>弓之體角内而筋外尚使之在上也皆取其勢之順也簫梢末也疏云剡之差斜似簫故名弣中央把處也帨佩巾也客主尊卑相等則授受之際皆稍磬折而見其帨之垂也此時弓尚在客手故不客答主人之拜而少逡巡遷延以辟之辟猶開也謂離其所立之處  吕氏曰下於上曰獻上於下曰賜敵者曰遺音遺去聲弣音撫帨音税還音旋上辟音闢下辟  避離去聲</hi>主人<lb/>
<pb n="20b"/>
自受由客之左接下承弣鄉與客並然後受<hi>自受者以敵客不當使人受也由從也從客左邊而受則客在右矣於是主人郤左手以接客之下而承其弣又覆右手以捉弓之下頭而受之此時則主客並立而俱向南也並方氏曰賓主異等則授受異向此賓主敵故鄉與客  也  鄉去聲</hi>進劍者左首<hi>疏曰進亦遺也首劍拊環也客在右主人在左劍首為尊以尊處與主人也假令對授則亦左首首尊左亦尊為宜也  令平聲</hi>進戈者前其鐏後其刃<hi>疏曰戈鉤子㦸也刃當頭而利鐏在尾而鈍不以刃授敬也  鐏在困切</hi>進矛㦸者前其鐓<hi>疏曰矛如鋌而三廉㦸今之㦸也鐓為矛㦸柄尾平底以平向人敬也亦應並授不云左右而云前後者互文也若相對則前後也若並授則左右也  鐓音隊</hi>進几杖者拂之<hi>拭去塵也</hi>效馬效羊者<lb/>
<pb n="21a"/>
右牽之<hi>效陳獻也以右手牽之為便</hi>效犬者左牽之<hi>以右手防其齧噬</hi>執禽<lb/>
者左首<hi>禽鳥也首尊主人在左故横捧而以首授主人</hi>飾羔雁者以繢<hi>飾覆之也畫布為雲氣以覆羔與鴈為相見之贄也  繢音㑹覆去聲</hi>受珠玉者以掬<hi>謂以兩手共承之也</hi>
受弓劍者以袂<hi>謂以衣袂承接之不露手也</hi>飲玉爵者弗揮<hi>謂不可振去餘瀝恐失墜</hi>凡以弓劍苞苴簞笥問人者操以受命如使之容<lb/>
<hi>苞者苞裹魚肉之屬苴者以草藉器而貯物也簞圓笥方皆竹器問遺之也使者受命之時操持諸物即習其威儀進退如至彼國之容儀也  操平聲使去聲下二節同</hi>凡為君使者已受命君<lb/>
言不宿於家<hi>受命即行</hi>君言至則主人出拜君言之辱使者<lb/>
<pb n="21b"/>
歸則必拜送於門外<hi>至則拜命歸則拜送皆敬君也</hi>若使人於君所則<lb/>
必朝服而命之使者反則必下堂而受命<hi>吕氏曰使人於君所不下堂反則下堂受命者始以已命往終以君命歸故使者反而後致其敬往則否也  上使如字下使去聲</hi>博<lb/>
聞强識而讓敦善行而不怠謂之君子<hi>博聞强識而讓所謂有若無實若虚者敦善行而不怠所謂孳孳為善者皆君子之道也  陳氏曰聞識自外入善行由中出自外入者易實故處之以虚由中出者易倦故濟之以勤  行去聲易去聲處上聲</hi>君子不盡人之歡不<lb/>
竭人之忠以全交也<hi>吕氏曰盡人之歡竭人之忠皆責人厚者也責人厚而莫之應此交所以難全也歡謂好於我也忠謂盡心於我也好於我者望之不深盡心於我者不要其必致則不至於雖□<pb n="22a"/>也聲應好並去  要平聲</hi>禮曰君子抱孫不抱子此言孫可以為王<lb/>
父尸子不可以為父尸為君尸者大夫士見之則下之<lb/>
君知所以為尸者則自下之尸必式乗必以几<hi>疏曰祭天地社稷山川四方百物及七祀之屬皆有尸外神不問同姓異姓但卜之吉則可為尸祭勝國之社稷則士師為尸惟祭殤無尸使吕氏曰抱孫不抱子古禮經語也曾子問曰孫幼則  人抱之抱孫之為言生於孫幼且明尸必以孫以昭穆之同也古之祭祀必有尸尸神象也主人之事尸以子事父也尸必筮求諸神而不敢專也在散齊之日或道遇之故有為尸下之禮大夫士言見君言知者葢君或不能盡識有以告則下之致其敬也尸不下君而式之者廟門之外尸尊未全不敢亢禮而答之故式之而已亢禮而答則下之矣如在廟中主人拜<pb n="22b"/>無不答也古者車中以式為敬式專前横木也馮之以禮人首必小俛以是為敬式視馬尾俯首之節也凡尊者所馮以養安也故尸之乗車用之憑散工聲為尸為去聲亢苦浪切馮音</hi>齊者不樂不弔<lb/>
<hi>吕氏曰古之有敬事者必齊齊者致精明之徳也樂則散哀則動皆有害於齊也不樂不弔者全其齊之志也樂齊音齋  音洛</hi>居喪之禮毁瘠不形視聴不衰升降不由阼<lb/>
階出入不當門隧<hi>門隧門之中道也為疏曰居喪許嬴瘦不許骨露見骨  形之主故謂骨為形性吕氏曰先王制禮毁不滅性毁瘠形視聴衰幾於滅  送死之大事且將廢而莫之行則罪莫大焉不由阼階不當門隧執人子之禮而未忍廢也  見音現幾平聲</hi>居喪之禮頭有創則沐<lb/>
身有瘍則浴有疾則飲酒食肉疾止復初不勝喪乃比<lb/>
<pb n="23a"/>
於不慈不孝<hi>沐浴與飲酒食肉以權制者也故疾止則復初  朱氏曰下不足以傳後故比於不慈上不足以奉先故比於不孝  創平聲瘍音羊勝音升</hi>五十不致毁六十不毁七<lb/>
十唯衰麻在身飲酒食肉處於内<hi>五十始衰故不極毁六十則又衰矣故不可毁七十之年去死不逺略其居喪之禮者所以全其易盡之期也  衰音催處上聲易去聲</hi>生與來<lb/>
日死與往日<hi>與猶數也成服杖生者之事也數死之明日為三日斂殯死者之事也從死日數之為三日是三日成服者乃死之第四日也  數上聲</hi>知生者弔知死者傷知生而<lb/>
不知死弔而不傷知死而不知生傷而不弔<hi>方氏曰不知生而弔之則其弔也近於諂不知死而傷之則其傷也近於偽  應氏曰弔者禮之恤乎外傷者情之痛於中</hi>弔<lb/>
<pb n="23b"/>
喪弗能賻不問其所費問疾弗能遺不問其所欲見人<lb/>
弗能館不問其所舍<hi>以貨財助喪事曰賻此三事不能則皆不問者以徒問為可愧也賻音附遺去聲</hi>賜人者不曰來取與人者不問其所欲<hi>賜者君子與者小人小朱氏曰君子有守必將之以禮故不曰來取  人無厭必節之以禮故不問其所欲</hi>適墓不<lb/>
登壟助葬必執紼<hi>壟墳堆也登之為不敬紼引棺索執之致力也</hi>臨喪不笑<hi>以哀為主</hi>揖人必違其位<hi>出位而揖禮以變為敬也</hi>望柩不歌入臨不翔當<lb/>
食不歎<hi>不歌與不笑義同臨哭也不翔不為容也唯食忘憂非歎所也  臨去聲</hi>鄰有喪舂<lb/>
不相<hi>五家為鄰相者以音聲相勸相葢舂人歌以助舂也  相去聲相勸之相如字</hi>里有殯不<lb/>
<pb n="24a"/>
巷歌適墓不歌哭日不歌<hi>二十五家為里巷歌歌於巷也</hi>送喪不由徑<lb/>
送葬不辟塗潦臨喪則必有哀色執紼不笑<hi>不由徑不苟取其速也不避泥潦嫌於憚勞也  辟音避</hi>臨樂不歎<hi>亦為非歎所也</hi>介胄則有不可犯<lb/>
之色故君子戒慎不失色於人<hi>此章自揖人必違其位當食不歎臨樂不歎介胄則有不可犯之色四句之外皆是凶事之禮節記者詳之如此毎事戒慎則無失禮之愧不但不可失介胄之色而已</hi>國君撫式大夫下之大夫撫式士下之禮不下庶<lb/>
人<hi>君與大夫或同途而出君過宗廟而式則大夫下車士於大夫猶大夫與君也庶人卑賤且貧富不同故經不言庶人之禮古之制禮者皆自士而始也先儒云其有事則假士禮而行之一説此為相遇於途君撫式<pb n="24b"/>以禮大夫則大夫下車大夫撫式以禮士則士下車庶人則否故云禮不下庶人也</hi>刑不上大夫<lb/>
<hi>大夫或有罪以八議定之議所不赦則受刑周官掌囚凡有爵者與王之同族奉而適甸師氏以待刑殺而此云不上大夫者言不制大夫之刑猶不制庶人之禮也</hi>刑人不在君側<hi>人君當近有徳者又以應其怨恨而為變也閽殺餘祭刑人在側之禍也  祭側界切</hi>兵車不式武車綏旌<lb/>
徳車結旌<hi>疏曰兵車革路也尚武猛無推讓故不式武車亦革路也取其建戈刀即云兵車取其威猛即云武車也旌車上旌旛也尚威武故舒散若垂綏然玉金象木四路不用兵故曰徳車徳美在内不尚赫奕故纒結其旌於竿也  綏而追切</hi>史載筆士載言<hi>疏曰不言簡牘而曰筆是書之主則餘載可知言謂盟會之辭舊事也欲方氏曰史國史也載筆將以書未然之事載言  以閲已然之事</hi>前有<lb/>
<pb n="25a"/>
水則載青旌<hi>疏曰王行宜警備故前有變異則舉類示之青旌者青雀也是水鳥  載音戴</hi>前<lb/>
有塵埃則載鳴鳶<hi>鳶鴟也鴟鳴則風生風生則塵埃起</hi>前有車騎則載飛<lb/>
鴻<hi>鴻鴈也鴈飛有行列與車騎相似  騎去聲行音抗</hi>前有士師則載虎皮<hi>虎威猛亦士師之象士師非所當警備者而亦舉類以示衆或者禁止暴横之意歟</hi>前有摯獸則載貔<lb/>
貅<hi>摯獸虎狼之屬貔貅亦有威猛舉此使衆知為備但不知為載其皮為畫其形耳</hi>行前朱鳥<lb/>
而後𤣥武左青龍而右白虎招摇在上急繕其怒<hi>行軍旅之出也采烏𤣥武青龍白虎四方宿名也以為旗章其旅數皆放之龍旗則九旒雀則七旒虎則六旒龜蛇則四旒也招摇北斗七星也居四方宿之中軍行法之作此舉之於上以指正四方使戎陣整肅也舊讀繕為勁今<pb n="25b"/>從吕氏説讀如字其怒士卒之怒也不吕氏曰急迫之也繕言作而致其怒先儒以繕為勁  必改也  宿去聲</hi>進退有度左右有局各司其局<hi>疏曰進退有度者牧誓云不愆於六步七步乃止齊焉四伐五伐乃止齊焉一擊一刺為一伐少者四伐多者五伐又當止而齊正行列也左右有局者局部分也軍之左右各有部分不相濫也各司其局者軍行須監領也  行音抗分音問監平聲</hi>父之<lb/>
讎弗與共戴天兄弟之讎不反兵交逰之讎不同國<hi>不反兵謂常以殺之之兵器自隨也故吕氏曰殺人者死古今之逹刑也殺之而義則無罪  令勿讎調人之職是也殺而不義則殺者當死宜告於有司而殺之士師之職是也二者皆無事乎復讎也然復讎之文雜見於經傳考其所以必其人勢感綏則不能執故遇則殺之不暇告有司也父者子之天不能復父讎仰無以視乎皇<pb n="26a"/>天矣報之之意誓不與讎俱生此所以弗共戴天也</hi>四郊多壘此卿大夫之辱也<lb/>
地廣大荒而不治此亦士之辱也<hi>四郊者王城之外四面近郊五十里逺郊百里侯國亦各有四郊里數則各隨其地之廣狹而為逺近也壘者屯軍之壁卿大夫不能謀國數見侵伐故多壘土廣人稀荒穢不理此二者固皆卿大夫之責士卑不與謀國而田里之事則其職也故言亦士之辱數音朔與去聲</hi>臨祭不惰祭服敝則焚之祭器敝則埋之龜筴<lb/>
敝則埋之牲死則埋之<hi>吕氏曰人所用則焚之焚之陽也鬼神所用則埋之埋之陰也䇿筴夾劫  三音</hi>凡祭於公者必自徹其俎<hi>疏曰此謂士助君祭也若大夫以上則君使人歸其俎若大夫以下自祭其廟則使人歸賓俎  吕氏曰執臣子之敬毋敢視賓客故自徹其俎以<pb n="26b"/>出也</hi>卒哭乃諱禮不諱嫌名二名不偏諱<hi>葬而虞虞而卒哭凡卒哭之前猶用事生之禮故卒哭乃諱其名嫌名音同者不偏諱謂可單言</hi>逮事父母則諱王父<lb/>
母不逮事父母則不諱王父母<hi>逮及也庶人父母早死不聞父之諱其祖故亦不諱其祖有廟以事祖者則不然也</hi>君所無私諱大夫之所有公諱<hi>私諱不避於公朝大夫則諱其先君也</hi>詩書不諱臨文不諱<hi>不因避諱而易詩書之文改行事之語葢恐有惑於學者有誤於承用也</hi>廟中不諱<hi>廟中之諱以卑避尊女有事於髙祖則不諱曾祖以下也</hi>夫人之諱雖質君之前臣不諱也婦諱不出門大功<lb/>
小功不諱<hi>質猶對也夫人之諱與婦之諱皆謂其家先世門者其所居之宫門也大功以下恩輕服<pb n="27a"/>殺故亦不諱</hi>入竟而問禁入國而問俗入門而問諱<hi>馬氏曰問禁慮得罪於君也問俗慮得罪於衆也問諱慮得罪於主人也  竟上聲與境同篇内並同</hi>外事以剛<lb/>
日内事以柔日<hi>甲丙戊庚壬為剛乙丁己辛癸為柔先儒以外事為治兵然巡狩朝聘盟㑹之類皆外事也内事如宗廟之祭冠昏之禮皆是</hi>凡卜筮日旬之外曰逺某日旬<lb/>
之内曰近某日喪事先逺日吉事先近日<hi>疏曰今月下旬筮來月上旬是旬之外日也主人告筮者云欲用逺某日此大夫禮士賤職䙝時至事暇可以祭則於旬初即筮句内之日主人告筮者云用近某日天子諸侯有雜祭或用旬内或用旬外其辭皆與此同喪事謂葬與二祥是奪哀之義非孝子所欲但不獲已故先從逺日而起示不宜急徴仲孝心也吉事謂祭祀冠昏之屬少牢云若不吉<pb n="27b"/>則及逺日是先近日也  冠少並去聲</hi>曰為日假爾泰龜有常假爾泰筮<lb/>
有常卜筮不過三卜筮不相襲<hi>曰命辭也為字去聲讀為卜吉日故曰為日卜則命龜曰為日假爾泰龜有常筮則命著曰為日假爾泰筮有常假因也託也泰者尊上之辭有常言其吉凶常可憑信也此命著龜之辭不過三者一不吉至再至三終不吉則止而不行襲因也卜不吉則止不可因而更筮筮不吉則止不可因而更卜也</hi>龜為卜筴為筮卜筮者先聖王之所<lb/>
以使民信時日敬鬼神畏法令也所以使民決嫌疑定<lb/>
猶與也故曰疑而筮之則弗非也日而行事則必踐之<lb/>
<hi>筴著也舊説讀踐為善文義甚迂疏引王氏説踐履也必履而行之當讀如字  疏曰説文猶獸名與亦獸名<pb n="28a"/>二物皆進退多疑人之多疑惑者似之故謂之猶與卜吕氏曰凡常事卜不吉則不筮筮不吉則不卜獻公納驪姫不吉公曰筮之此相襲也若大事則先筮而後卜洪範有龜從筮從或龜從筮逆龜筮並用也晉卜納襄王得黄帝㦸阪泉之兆又筮之遇大有之暌亦龜筮並用也故知不相襲者非大事也信時日者卜筮而用之不敢改也敬鬼神者人謀非不足而猶求於鬼神知有所尊而不敢必也畏法令者人君法令有疑者決之卜筮則君且不敢專况下民乎嫌疑者物有二而相似也猶與者事有二而不決也如建都邑某地可都某地亦可都此嫌疑也如戰或曰可戰或曰不可戰此猶與也卜筮以決之定之此先聖王以神道設教也有疑而筮既筮而不信諏日而卜既卜而弗踐是為不誠不誠之人不能得之於人況可得於鬼神乎  與去聲</hi>君<lb/>
車將駕則僕執策立於馬前<hi>此下言乗車之禮䇿馬杖也僕者執之立於馬前所<pb n="28b"/>以防奔逸也</hi>已駕僕展軨效駕<hi>已駕駕馬畢也軨車之轄頭車行由轄僕者展視軨偏即入而效白於君言車駕竟  軨音零</hi>奮衣由右上取貳綏跪乗<hi>疏曰僕先出就車於車後自振其衣以去塵從右邊升上必從右者君位在左避君空位也貳副也綏登車索也正綏擬君之升副綏擬僕右之升僕先試車時君猶未出未敢依常而立所以跪而乗之以為敬  上上聲</hi>執策分轡<lb/>
驅之五步而立<hi>疏曰轡馭馬索也車一轅而四馬駕之中央兩馬夾轅者名服馬兩邊名騑馬亦曰驂馬詩云兩服上襄兩驂鴈行鴈行者言與中服相次序也毎一馬有兩轡四馬八轡以驂馬内轡繫於軾前其驂馬外轡并兩服馬各二轡六轡在手右手執杖以三轡置空手中以三轡置杖手中故云執策分轡也驅之者試驅行之也五步而立者跪而驅馬以行五步即止而倚立以待君出  行音杭并去聲</hi>君出<lb/>
<pb n="29a"/>
就車則僕并轡授綏左右攘辟<hi>疏曰君出就車則僕并六轡及策置一手中以一手取正綏授於君令登車於是左右侍駕陪位諸臣見車欲進行皆遷郤以避車使不妨車之行也  并去聲辟音避</hi>車驅而騶至于大門君撫僕之手而顧命車右就<lb/>
車門閭溝渠必步<hi>疏曰車上君在左僕人中央勇士在右既至大門恐有非常故囘命車右上車至門閭溝渠而必下車者一則君子不誣十室過門閭必式君式則臣當下也二則溝渠險阻恐有傾覆亦須下扶持之也僕不下者車行由僕僕下則車無御故不下也  騶音驟</hi>凡僕人之禮必<lb/>
授人綏若僕者降等則受不然則否<hi>兄為車之僕者必以正綏授人不但臣於君為然也若僕之等級卑下如士於大夫之類則授綏之時直受之而已無辭讓也非降等者則不受</hi>
<pb n="29b"/>
若僕者降等則撫僕之手不然則自下拘之<hi>降等者雖當受其綏然猶撫止其手如不欲其親授然然後受之亦謙讓之道也不降等者已雖不欲受而彼必授則郤手從僕之手下而自拘取之也  枸音溝</hi>客車不入大門婦人不立乗犬馬不上<lb/>
於堂<hi>馬氏曰客車不入大門所以敬主主人出大門迎之所以敬客故覲禮偏駕不入王門公食大夫禮賓乗車在大門外西方若諸侯不以客禮見王則墨車龍旂可以入大門故覲禮墨車龍旂以朝婦人乗安車故不立乗犬馬充庭實故不上堂以犬馬獻人則執緤靮而已以馬合幣則逹圭而已奉馬而覲則授人而已皆不上堂之謂也  靮音的</hi>故君子式黄髪下卿位入國不馳入里<lb/>
必式<hi>式黄髪敬老也下卿位敬大臣也禮君出則過卿位而登車入則未到卿位而下車入國不馳恐車<pb n="30a"/>馬躪轢人也十室猶有忠信二十五家之中豈無可敬之人故入里門必式所謂不誣十室也  鄭氏曰發句言故明此衆篇雜辭也  躪音吝</hi>君命召雖賤人大夫士必自御之<hi>御讀為述迎也自迎之所以敬君命  御音迓</hi>介者不拜為其拜而蓌拜<hi>介甲也  朱子曰蓌猶言有所枝拄不利屈伸也  為去聲蓌子卧切</hi>祥車曠左乗君之乗車不<lb/>
敢曠左左必式<hi>疏曰祥猶吉也吉車謂生時所乗葬時用為魂車車上貴左僕在右空左以擬神也王者五路玉金象木革王自乗一餘四從行臣乗此車不敢空左空左則似祥車凶也左必式者不敢自安故恒憑式乗車君皆在左若兵戎革路則君在中  乗去聲空去聲</hi>僕御婦人則進左<lb/>
手後右手<hi>疏曰僕在中婦人在左進左手持轡使身微相背逺嫌也  背音佩逺去聲</hi>御國<lb/>
<pb n="30b"/>
君則進右手後左手而俯<hi>疏曰御君者禮以相向為敬故進右手既御不得常式故但俯俛而為敬</hi>國君不乗竒車車上不廣欬不妄指<hi>竒車竒邪不正之車也指方氏曰不廣欬者慮聲容之駭人聴不妄  者慮手容之駭人視也  竒居宜切</hi>立視五巂<lb/>
式視馬尾顧不過轂<hi>立謂立於車上也乗疏曰舊規也車輪一周為一規  車之輪髙六尺六寸徑一圍三得一丈九尺八寸五規為九十九尺六尺為步總為十六步半在車上所視則前十六步半也馬引車其尾近車闌車上憑式下頭時不得逺曯但瞻視馬尾轂車轂也若轉頭不得過轂論語云車中不内顧是也  巂音攜</hi>國中以策彗䘏勿驅塵不出軌<hi>疏曰入國不馳故不用鞭策但取竹帶葉者為杖形如埽帚故云策彗微近馬體搔摩之䘏勿搔摩也軌車轍也行緩故塵埃不飛揚出<pb n="31a"/>軌外也韋帶耳</hi>　<hi>朱子曰策彗疑謂策之彗若今鞭末彗音遂䘏蘇沒切勿音没埽去聲</hi>國君下<lb/>
齊牛式宗廟大夫士下公門式路馬<hi>下謂下車也疏引熊氏説此文誤當云國君下宗廟式齊牛  齊音齋</hi>乘路馬必朝服載鞭策不敢授綏左<lb/>
必式<hi>此言人臣習儀之節路馬君駕路車之馬也既衣朝服又鞭策則但載之而不用皆敬也君升車則僕者授綏今臣以習儀而居左則自馭以行不敢吏車右以綏授己也左必式者既在尊位當式以示敬  朝音潮衣去聲</hi>步路馬必中道以足蹙路馬芻有誅齒路馬有<lb/>
誅<hi>步謂行步而調習之也必當路之中者以邊側卑襲不敬或傾跌也蹙與蹴同芻草也齒評量年數也誅罰也其馬氏曰察馬之力必以平數馬之年必以齒凡此戒  慢君物也先王制禮圖雖於其易為大於其細<pb n="31b"/>凡以止邪於未形而已耳</hi>
　　曲禮下第二<lb/>
凡奉者當心提者當帶<hi>疏曰物有宜奉持者有宜提挈者奉者仰手當心提者屈臂當帶深衣之帶也古人常服深衣  奉上聲</hi>執天子之器則上衡國君則平衡<lb/>
大夫則綏之士則提之<hi>疏曰上髙也衡平也平正當心天子器不宜下故臣為擎奉皆髙於心諸侯降於天子故臣為奉持器與心平大夫降於諸侯故其臣奉器下於心綏下也士提之則又在綏下妥上上聲綏音  為去聲</hi>凡執主器執輕如不克執主器操幣圭<lb/>
璧則尚左手行不舉足車輪曳踵<hi>大夫稱主此則通上下貴賤言之如不克<pb n="32a"/>似不能勝也聘禮曰上介執玉如重尚左手謂左手在上左陽尊也踵脚後也執器而行但起其前而曳引其踵如車輪之運於地故曰車輪曵踵手方氏曰左手不如右强尚左手所以為客下右  所以致力</hi>立則<lb/>
磬折垂佩主佩倚則臣佩垂主佩垂則臣佩委<hi>僂折如磬之背而玉佩從兩邊懸垂此立容之常然臣之於君尊卑殊等則當視其髙下之節而倍致其恭敬之容可也徵俛則倚於身小俛則垂大俛則委於地皆於佩見其節</hi>執玉其有藉者則裼無藉者<lb/>
則襲<hi>古人之衣近體有袍襗之屬其外有裘夏月則衣葛或裘或葛其上皆有裼衣裼衣上有襲衣襲衣之上有常著之服則皮并服及深衣之屬是也掩而不開謂之襲若開而見出其裼衣則謂之裼也  又聘禮註云曲禮云執玉其有藉者則裼無藉者則襲所謂無藉謂圭璋特逹不加束帛當執圭璋之時其人則襲也<pb n="32b"/>有藉者謂璧琮加於束帛之上當執璧琮時其人則裼也曲禮所云專主圭璋特而襲璧琮加束帛而裼一條言之先儒乃以執圭而垂繅為有藉執主而屈繅為無藉此則不然竊詳經文裼襲是一事垂繅屈繅又别是一事不容混合為一説見裼音錫襗音鐸袴也衣去聲  音現</hi>國君不名卿老世婦大<lb/>
夫不名世臣姪娣士不名家相長妾<hi>不名不以名呼之也  疏曰上卿貴故曰卿老世婦兩媵也次於夫人而貴於諸妾也世臣父在時老臣也姪是妻之兄女娣是妻之妹從妻來為妾也大夫不世爵此有世臣者子賢襲父爵也家相助知家事者長妾妾之有子者  姪音迭相去聲長上聲</hi>
君大夫之子不敢自稱曰余小子大夫士之子不敢自<lb/>
稱曰嗣子某不敢與世子同名<hi>列國之君與天子之大夫其子皆不敢自稱余<pb n="33a"/>小子避嗣天子之稱也列國之大夫與士之子不敢自稱嗣子某避嗣諸侯之稱也  吕氏曰世子君之適子也諸臣之子不敢與之同名亦避君也若名之在世子之前則世子為君亦不避穀梁傳曰衞齊惡衞侯惡何為君臣同名也君子不奪人名不奪人親之所名  適音的傳去聲</hi>君使士射不能則辭<lb/>
以疾言曰某有負薪之憂<hi>吕氏曰射者男子之所有事不能可以疾辭不可以不能辭也負薪賤役士之所親事者疾則不能矣故曰負薪之憂也</hi>侍於君子不顧望而對<lb/>
非禮也<hi>吕氏曰顧望而後對者不敢先他人而言也  應氏曰有察言觀色之意</hi>君子行禮<lb/>
不求變俗祭祀之禮居喪之服哭泣之位皆如其國之<lb/>
故謹修其法而審行之<hi>言卿大夫士有徙居他國者行禮之事不可變其故國之俗皆<pb n="33b"/>當謹修其典法而審慎以行之</hi>去國三世爵祿有列於朝出入有詔於<lb/>
國若兄弟宗族猶存則反告於宗後去國三世爵禄無<lb/>
列於朝出入無詔於國唯興之日從新國之法<hi>去本國雖已三世而舊君猶仕其族人於朝以承祖祀此人往來出入他國仍詔告於本國之君其宗族兄弟猶存則必有宗子凡冠娶妻必告死必赴不忘親也若去國三世朝無仕宦之列出入與舊君不相聞其時已久其義已絶可以改其國之故矣然猶必待興起而為卿大夫乃從新國之法厚之至也</hi>君子已孤不更名<lb/>
<hi>名者始生三月之時父所命也父沒而改之孝子所不忍也  更平聲</hi>已孤暴貴不為父<lb/>
作諡<hi>文王雖為西伯不為古公公季作諡周公成文武之徳亦不敢加太王王季以諡也  吕氏曰父為<pb n="34a"/>士子為天子諸侯則祭以天子諸侯其尸服以士服是可以己之祿養其親不敢以己之爵加其親也父之爵卑不當諡而以已爵當謚而作之是以已爵加其父欲尊而反卑之非所以敬其親也  為去聲養去聲</hi>居<lb/>
喪未葬讀喪禮既葬讀祭禮喪復常讀樂章居喪不言<lb/>
樂祭事不言凶公庭不言婦女<hi>復常除服之後也樂章弦歌之詩也  吕氏曰讀是書非肄業也當是時不知是事不以禮事其親者也吉凶之事不相干哀樂之情不可以貮故喪凶事也不言樂祭吉事也不言凶公私之事不可相干私事不可言於公庭故公庭不言婦女  哀樂音洛</hi>振書<lb/>
端書於君前有誅倒筴側龜於君前有誅<hi>人臣以職分内事事君毎事當謹之於素文書簿領已至君前乃始振拂其塵埃而端整之卜筮之官龜筴其所奉以周旋者於君前而<pb n="34b"/>有顛倒反側之狀此皆不敬其職業而慢上者故皆有罰  分音問奉上聲</hi>龜筴几杖席葢<lb/>
重素袗絺綌不入公門<hi>龜筴所以問吉凶嫌豫謀也几杖所以優髙年嫌自尊也席所以坐卧葢所以蔽日與兩絺綌所以涼體袗單也單則見體而䙝此三者宴安之具也重素衣裳皆素也以非吉服故亦不可以入公門  重平聲袗音軫見音現</hi>苞屨扱衽厭冠不入公門<hi>苞讀為藨以藨蒯之草為齊衰喪屨也扱衽以深衣前衽扱之於帶也葢親初死時孝子以號踊履踐為妨故扱之也厭冠喪冠也吉冠有纚有梁喪冠無之故厭帖然也此皆凶服故不可以入公門  苞白表切扱音挿厭入聲號平聲纚音徙</hi>書方衰凶器不以告不入公門<hi>方板也書方者條錄送死物件於方板之上也衰五服之衰也凶器若棺椁牆翣明器之屬不以告不入公門謂告則可入者葢臣妾有<pb n="35a"/>死於宫中者君亦許其殯而成喪然必先告乃得將入也  衰音催翣音㰱</hi>公事不私議<hi>馬氏曰季孫使冉有訪田賦於仲尼仲尼不對而私於冉有何也季氏用田賦非孔子所能止其私於冉有豈得已哉</hi>君子將營宮室宗廟為先廐庫為次居室為後<hi>君子有位者也宗廟所以奉先故先迎之廐以養馬庫以藏物欲其不之用也故次之居室則安身而已故人次之</hi>凡<lb/>
家造祭器為先犠賦為次養器為後<hi>犠賦亦以造言者如周官牛人供牛牲之互與盆簝之類鄭註互若今屠家懸肉格盆以盛血簝受肉籠也  疏曰家造謂大夫始造家事也諸侯大夫少牢此言犧牛也天子之大夫祭祀賦斂邑民供出牲牢故曰犧賦  養去聲簝音僚盛平聲少去聲</hi>
無田祿者不謏祭器有田祿者先為祭服君子雖貧不<lb/>
<pb n="35b"/>
粥祭器雖寒不衣祭服為宫室不斬於丘木<hi>吕氏曰祭器可假服不可假也丘木所以庇宅兆為宫室而斬之是慢其先而濟吾私也  粥音育衣去聲</hi>大夫士去<lb/>
國祭器不踰竟大夫寓祭器於大夫士寓祭器於士<hi>吕氏曰臣之所以有宗廟祭器以事其先者君之禄也今去位矣乃挈器以行是竊君之祿以辱其先此祭器所以不踰竟也寓寄於爵等之同者使之可用也人馬氏曰微子抱祭器而之周何也君子為己不重為  不輕抱君之祭器可也抱己之祭器不可也</hi>大夫士去國踰竟為壇位鄉國而哭<lb/>
素衣素裳素冠徹緣鞮屨素簚乗髦馬不蚤鬋不祭食<lb/>
不説人以無罪婦人不當御三月而復服<hi>壇位除地而為位也鄉國<pb n="36a"/>向其本國也徹緣去中衣之采緣而純素也鞮屨革屨也周禮註云四夷舞者所扉素簚素白狗皮也簚車覆闌也既夕禮云主人乗惡車白狗幦是也髦馬不翦剔馬之髦鬛以為飾也蚤治手足爪也鬋剔治鬚髮也祭食食盛饌則祭先代為食之人也不説人以無罪者己雖遭放逐而出不自以無罪解説於人過則稱己也御侍御寢宿也凡此皆為去父母之邦捐親戚去墳墓失祿位亦一家之變故也故以凶喪之禮自處三月為一時天氣小變故必待三月而後復其吉服也音壇音善鄉去聲緣去聲鞮音低簚莫歴切蚤音爪髯  翦去上聲純音準扉音肺</hi>大夫士見於國君君若勞之則還辟再拜稽<lb/>
首<hi>此言大夫士出聘他國見於主君君若問勞其道路之勤苦則旋轉退避乃再拜稽首也  見音現勞去聲還音旋辟音闢下節同稽上聲</hi>君若迎拜則還辟不敢答拜<hi>聘賓初至主國<pb n="36b"/>大門外主君迎而拜之賓則退郤不敢答拜而抗賓主之禮也</hi>大夫士相見雖貴賤不<lb/>
敵主人敬客則先拜客客敬主人則先拜主人<hi>敬而先拜謂大夫士聘於他國而見其卿大夫士也同國則否</hi>凡非弔喪非見國君無不答拜<lb/>
者<hi>弔喪而不答主人之拜者以為助執喪事之凡役而來非行賓主之禮也故士喪禮有賓則拜之賓不答拜是也士見本國之君尊卑遼絶故君不答拜此二者之外無不答拜也</hi>大夫見於國君國<lb/>
君拜其辱士見於大夫大夫拜其辱同國始相見主人<lb/>
拜其辱<hi>君拜大夫之辱大夫拜士之辱皆謂初為大夫初為士而來見也此後朝見則有常禮矣士相見禮士見國君君答拜者亦以其初為士而敬之也主人拜辱拜其先施也此謂尊卑相等者言同國則異國<pb n="37a"/>亦當然矣</hi>君於士不答拜也非其臣則答拜之大夫於其臣<lb/>
雖賤必答拜之<hi>君於士雖不答拜然不以施之他國之士者以其非己之臣也大夫答賤臣之拜避國君之體也</hi>男女相答拜也<hi>男女嫌疑之避亦多端矣然拜而相答所以為禮豈以行禮為嫌哉故記者明言之</hi>國君春田不圍澤大夫不掩羣士不取麛<lb/>
卵<hi>春田蒐獵也澤廣故曰圍羣聚故曰掩麛鹿子凡獸子亦通名之麛卵微故曰取君大夫士位有等降故所取各有限制此與王制文異用大者取愈廣位卑者禁愈嚴</hi>　<hi>方氏曰麛音迷</hi>嵗凶年穀不<lb/>
登君膳不祭肺馬不食穀馳道不除祭事不縣大夫不<lb/>
食粱士飲酒不樂<hi>膳者美食之名肺為氣主周人所重故食必先祭肺言不祭肺示不殺牲<pb n="37b"/>為盛饌也馳道人君驅馳車馬之路不除不埽除也祭必有鍾磬之懸今不懸言不作樂也大夫食黍稷以粱為加公食大夫禮設正饌之後乃設稻粱所謂加也自君至士各舉一事尊者舉其大者卑者舉其小者其實互相通耳公縣音𤣥下節同埽去聲  食食音嗣</hi>君無故玉不去身大夫無故<lb/>
不徹縣士無故不徹琴瑟<hi>故謂災變喪疾之類</hi>士有獻於國君他<lb/>
日君問之曰安取彼再拜稽首而后對<hi>安取彼猶言何所得彼物也</hi>
大夫私行出疆必請反必有獻士私行出疆必請反必<lb/>
告君勞之則拜問其行拜而后對<hi>大夫士以私事出疆皆請於君其反也大夫有獻而士不獻不以卑者之物瀆尊上也故但告遂而已勞之者慰勞其道路之勞苦問其行者詢其㳺歴<pb n="38a"/>之所至也先拜後答急謝見問之寵也  勞去聲勞苦如字</hi>國君去其國止之曰奈<lb/>
何去社稷也大夫曰奈何去宗廟也士曰奈何去墳墓<lb/>
也國君死社稷大夫死衆士死制<hi>死社稷謂國亡與亡也死衆謂討罪禦敵敗則死之也死制受命於君難毋苟免也何方氏曰國君曰死社稷而大夫士不曰死宗廟墳墓  也葢止其去者存乎私情死其事者止乎公義也非趙氏曰社所以祭五土之神稷所以祭五榖之神稷  土無以生土非稷無以見生生之效故祭社必及稷以其同功均利以養人故也周禮大司徒設社稷之壝壝者累土以為髙也不屋而壇社壇在東稷壇在西  壝遺偉謂三音累工聲</hi>君天下曰天子朝諸侯<lb/>
分職授政任功曰予一人<hi>天子者君臨天下之總稱臣民通得稱之予一人則所自<pb n="38b"/>稱也</hi>踐阼臨祭祀内事曰孝王某外事曰嗣王某<hi>踐履也阼主階也履主階而行事故曰踐阼也宗廟之事為内郊社之事為外祝辭稱孝王某者事親之辭嗣王某者事神之辭也</hi>臨諸侯畛於鬼神曰有天王某甫<hi>天子巡狩而至諸侯之國必使祝史致鬼神當祭者之祭以不親往故祝辭稱字曰某甫甫者丈夫之美稱也  吕氏曰畛猶畦畛之相接然與交際之際同義也方氏曰望秩之禮必於野外故以畛言之畛田間道  祭於畛而謂之畛猶祭於郊而謂之郊也天子適諸侯非其常葢有時矣故於是特言有焉  畛音軫</hi>崩曰天王崩復曰天子<lb/>
復矣告喪曰天王登假措之廟立之主曰帝<hi>自上墜下曰崩亦壊敗之稱王者卒則史書於策曰天王崩復者人死則形神離古人持死者之衣升屋北面招呼死者之魂令還<pb n="39a"/>復體魄冀其再生也故謂之復天子復者升屋招呼之辭臣子不可名君故呼曰天子復也疏云以例言之則王后死亦呼王后復也告喪赴告侯國也吕氏讀假為格音引王假有廟與來假來享言其精神升至於天愚謂遐乃逺邈之義登遐言其所升髙逺猶漢書稱大行行乃循行之行去聲以其往而不反故曰大行也措置也立之主者始死則鑿木為重以依神既虞而埋之乃作主以依神也  吕氏曰考之禮經未有以帝名者史記夏殷之王皆以帝名疑殷人祔廟稱帝遷据世本當有所考至周有諡始不名帝歟  假音遐王假來假音格大行之行去聲</hi>天子未除喪曰予小子生名之死亦名之<hi>鄭氏曰生名之曰小子王死亦曰小子王也晉有小子侯是僭號也  吕氏曰春秋書王子猛卒不言小子者臣下之稱與史䇿之辭異也</hi>天子有后有夫人有世婦有嬪有妻有妾<lb/>
<pb n="39b"/>
<hi>三夫人九嬪二十七世婦八十一御妻自后而下皆三因而増其數妾之數未聞</hi>天子建天官<lb/>
先六大曰大宰大宗大史大祝大士大卜典司六典<hi>此六大者天官之屬也以其所掌重於他職故曰先  大並音泰</hi>天子之五官曰司徒司<lb/>
馬司空司士司寇典司五衆<hi>此五官與天官列而為六五衆者五官屬吏之羣衆也</hi>天子之六府曰司土司木司水司草司器司貨典司<lb/>
六職<hi>府者藏物之所此府主藏六物之税</hi>天子之六工曰土工金工石工<lb/>
木工獸工草工典制六材<hi>此六材者六工之所用也故不曰典司而曰典制已上四條舊説皆為殷制其實無所考證皆臆説耳</hi>五官致貢曰享<hi>吕氏曰嵗終則司徒以下五官<pb n="40a"/>五官各致其功獻於王故謂之享貢功也享獻也</hi>五官之長曰伯是職方其擯<lb/>
於天子也曰天子之吏天子同姓謂之伯父異姓謂之<lb/>
伯舅自稱於諸侯曰天子之老於外曰公於其國曰君<lb/>
<hi>司徒以下五官之長者天子之三公也伯者長大之名三公無異職即六卿中三人兼之任左右之職謂之相九命而作伯則分主畿外諸侯如公羊云自陜而東者周公主之自陜而西者召公主之是也是職方者言二伯於是職主其所治之方也天子之吏擯者之辭也此伯若是天子同姓則天子稱之為伯父若異姓則稱為伯舅皆親之之辭也此伯皆有采地在天子畿内自稱於私土采地之外則曰公自稱於采地之内則曰君也</hi>
九州之長入天子之國曰牧天子同姓謂之叔父異姓<lb/>
<pb n="40b"/>
謂之叔舅於外曰侯於其國曰君<hi>天下九州天子於毎州之中擇諸侯之賢者一人加之一命使主一州内之列國取牧養下民之義故曰牧叔父叔舅降於伯父伯舅也自稱於所封國之外則曰侯若與國内臣民言則自稱曰君也</hi>其在東夷北狄西戎南蠻雖大<lb/>
曰子於内自稱曰不穀於外自稱曰王老<hi>九州之外不過子男之國天子亦選賢以為牧但以卑且逺故不以牧稱亦不稱父舅朝見之時檳辭惟曰子雖或有功益地至侯伯之數其爵亦不過子故云雖大曰子也如楚在春秋雖大國而其爵則稱子也穀善也於内與其臣民言也外謂夷狄之境也自稱王老言天子之老臣也</hi>庶方小侯入天子之國曰某人於<lb/>
外曰子自稱曰孤<hi>四夷之君其來荒逺故以庶方名之庶衆也某人若牟人介人之類  疏<pb n="41a"/>曰於外曰子者此君在其本國外四夷之中自稱依其本爵若男亦稱男也若自與臣民言則稱孤孤者特立無徳之稱也</hi>天子當依而立諸侯北面而見天子曰覲天子<lb/>
當宁而立諸公東面諸侯西面曰朝<hi>鄭氏曰春朝受摯於朝受享於廟秋覲一受之於廟朝者位於内廟而序進覲者位於廟門外而序入  疏曰依狀如屏風以絳為質髙八尺東西當户牖之間繡為斧文亦曰斧依天子見諸侯則依而立負之而南面以對諸侯也宁者爾雅云門屏之間謂之宁人君視朝所宁立處葢竚立以待諸侯之至故云當宁而立也諸侯春見曰朝秋見曰覲又曰凡天子三朝一在路門内謂之燕朝太僕掌之二是路門外之朝謂之治朝司士掌之其三是臯門之内庫門之外謂之外朝朝士掌之諸侯亦有此三朝依工聲見音現宁珍吕切屏音丙</hi>　諸侯未及期相見<lb/>
<pb n="41b"/>
曰遇相見於郤地曰會<hi>未及期在期日之前也郤地閑隙之地也下言相見及期日也遇有遇禮會有㑹禮卩郤隙同與卻字異卻音却從  此從阝</hi>諸侯使大夫問於諸侯<lb/>
曰聘<hi>比年小聘三年大聘小聘大夫往大聘則卿往  比音畀</hi>約信曰誓涖牲曰盟<lb/>
<hi>約信者以言語相要約為信也用誓禮涖臨也春秋所書遇會盟聘皆有之惟無誓耳疏云盟之為法先鑿地為方坎殺牲於坎上割牲左耳盛以珠盤又取血盛以玉敦用血為盟書成乃㰱血而讀書置牲坎中加書於上而埋之謂之載書也  敦音對</hi>諸侯見天子曰臣某侯某其與民言<lb/>
自稱曰寡人其在凶服曰適子孤<hi>臣某侯某如云臣齊侯小白臣晉侯重耳之類擯者告天子之辭也凡自稱皆曰寡人不獨與民言也此略言之耳適子孤亦擯者告賓之辭也  見音<pb n="42a"/>現適音的</hi>臨祭祀内事曰孝子某侯某外事曰曾孫某侯某<lb/>
死曰薨復曰某甫復矣<hi>内外事見前章曾孫猶晉平公禱河而稱曽臣彪之類天子徳厚流光故外事稱嗣王某諸侯不敢言繼嗣推始封之君而祖之故稱曾孫也薨之為言瞢也幽晦之義本國史書之辭復稱字臣不名君也</hi>既葬見天子曰類見言諡曰類<hi>吕氏曰繼先君之徳乃得受國而見天子故曰類見誄先君之善而請諡於天子故亦曰類  見音現</hi>諸侯使人<lb/>
使於諸侯使者自稱曰寡君之老<hi>寡君之老惟上大夫可稱見玉藻  下二使並去聲</hi>天子穆穆諸侯皇皇大夫濟濟士蹌蹌庶人僬僬<lb/>
<hi>吕氏曰穆穆幽深和敬之貌皇皇壯盛顯明之貌濟濟修飾齊一之貌蹌蹌翔舉舒揚之貌庶人見乎君不為<pb n="42b"/>容進退趨走僬僬雖無所考大抵趨走促數不為容之貌也  濟上聲蹌七羊切僬子妙切見音現數音朔</hi>
天子之妃曰后諸侯曰夫人大夫曰孺人士曰婦人庶<lb/>
人曰妻<hi>鄭氏曰妃配也后之言後也夫之言扶孺之言屬婦之言服妻之言齊</hi>公侯有夫<lb/>
人有世婦有妻有妾夫人自稱於天子曰老婦<hi>畿内諸侯之妻因助祭於王后或因獻繭之屬故得以見天子能陳氏曰不以老稱不足以任其事不以婦稱非所以  事人故稱老婦稱應氏曰年髙者固可稱老婦其始嫁者宜如何  則亦曰婦而配之以卑小之名耳</hi>自稱<lb/>
於諸侯曰寡小君<hi>疏曰此諸侯謂他國君也古者諸侯相饗夫人亦出故得自稱也坊記云陽侯殺繆侯而竊其夫人故大饗廢夫人之禮君之妻曰小君而云寡者亦從君為謙也</hi>自稱於其<lb/>
<pb n="43a"/>
君曰小童自世婦以下自稱曰婢子<hi>小童未成人之稱婢之言卑也</hi>子<lb/>
於父母則自名也<hi>自稱其名</hi>列國之大夫入天子之國曰某<lb/>
士自稱曰陪臣某於外曰子於其國曰寡君之老使者<lb/>
自稱曰某<hi>某士擯者稱其人曰某國之士也晉韓起聘於周擯者曰晉士起葢列國卿大夫其命數與天子之士等也陪重也諸侯為天子之臣已又為諸侯之臣也於外曰子者亦擯者辭在他國則擯者稱其姓而曰子春秋閔二年齊髙子來盟髙傒是也於其國曰寡君之老謂在己國與人語則以此自稱也使者自稱曰某某名也若為使在他國與彼君語則稱名也  使去聲重平聲</hi>天子不言出諸侯<lb/>
不生名君子不親惡諸侯失地名滅同姓名<hi>疏曰君子不親惡者<pb n="43b"/>謂孔子書經見天子大惡書出以絶之諸侯大惡書名以絶之君子不親此惡故書出名以絶之也  吕氏曰賢者貴者皆謂之君子天子無外安得而言出然而言出者徳不足以君天下而位號存焉耳諸侯不生名惟死而告終然後名之然有生名者徳不足以名君子而位號存焉耳故天子不言出諸侯不生名皆謂君子不親惡故也出陳氏曰言出所以外之生名所以賤之春秋書天王  居於鄭譏之也書以蔡侯獻舞歸以其失地也書衛侯燬滅邢以其滅同姓也夫天子之言出諸侯之生名皆有大惡在所棄焉君子所以不親也然春秋書天王居於某地者二而不言出諸侯失地而奔者十五滅同姓者三而有不生名者莫非出居而事有異同莫非失地滅同姓而罪有輕重故也蓋諸侯義莫大於保國仁莫大於親親不能保國而至於失地不能親親而至於滅同姓其名之也宜矣</hi>為人臣之禮不顯諫三諫而不聴則<lb/>
<pb n="44a"/>
逃之<hi>陳氏曰孔子之於魯百里奚之於秦未嘗諫而去龍逢之於夏比干之於殷則死於諌而不去何也葢事有輕重勢有可否君子以禮為守以義為行迹雖不同其趨一也</hi>子之事親也三諫<lb/>
而不聴則號泣而隨之<hi>吕氏曰君臣義合也父子天合也君臣其合也與父子同其不合也去之與父子異也  號平聲</hi>君有疾飲藥臣先嘗之親有疾飲藥<lb/>
子先嘗之醫不三世不服其藥<hi>吕氏曰醫三世治人多用物熟矣功已試而無疑然後服之亦謹疾之道也</hi>儗人必於其倫<hi>疏曰不得以貴比賤為不敬也  方氏曰禹稷顔回時不同矣孔子俱以為賢儗之以道也夷惠伊尹迹不同矣孟子俱以為聖儗之以心也子夏以有若似孔子徒儗之以貌而已不知聖賢之徳不倫也公孫丑以管仲比孟子徒儗之以位而已不知王霸之道不倫<pb n="44b"/>也本儗與擬同音又疑義二音比也僭也俗  混作擬擬像也揣度也與儗小異</hi>問天子之年<lb/>
對曰聞之始服衣若干尺矣<hi>若如也未定之辭數始於一而成於十干字從一從十故言若干謂或如一或如十凡數之未定者皆可言顔註食貨志云干箇也謂當如此箇數意亦近之</hi>問<lb/>
國君之年長曰能從宗廟社稷之事矣幼曰未能從宗<lb/>
廟社稷之事也<hi>為國以禮而禮莫重於祭宗廟社稷事無有先於此者能則知其長未能則知其幼</hi>問大夫之子長曰能御矣幼曰未能御也<hi>古者五十命為大夫故不問其年而問其子之長幼御謂御車也御者六藝之一幼則未能  疏曰御謂主事也官有世功子學父業故有御事之因</hi>問士之子長曰能典謁矣幼曰未能典謁也<lb/>
<pb n="45a"/>
<hi>謁請也典謁者主賓客告請之事士賤無臣下自典告也</hi>問庶人之子長曰能負薪<lb/>
矣幼曰未能負薪也<hi>負薪者庶人力役之事長則能</hi>問國君之富數地<lb/>
以對山澤之所出<hi>數地舉其土地之廣狄如百里七十里五十里各言之也山澤所出如魚鹽蜃蛤金玉錫石之類也  數上聲</hi>問大夫之富曰有宰食力祭器衣服<lb/>
不假<hi>宰邑宰也有宰則有采地矣食力謂食下民賦税之力衣服祭服也  采去聲</hi>問士之富<lb/>
以車數對<hi>上士三命得賜車馬故問士富則以車數封也</hi>問庶人之富數畜以<lb/>
對<hi>庶人受田有定制惟畜牧之多寡在乎人故數畜以對也  數上聲畜許又切</hi>天子祭天地<lb/>
祭四方祭山川祭五祀嵗徧諸侯方祀祭山川祭五祀<lb/>
<pb n="45b"/>
嵗徧大夫祭五祀嵗徧士祭其先<hi>吕氏曰此章泛論祭祀之法冬日至祭天夏日至祭地四時各祭其方以迎氣又各望祭其方之山川五祀則春祭户夏祭竈季夏祭中霤秋祭門冬祭行此所謂嵗徧諸侯有國國必有方祭其所居之方而已非所居之方及山川不在境内者皆不得祭故曰方祀祭法天子立七祀加以司命泰厲諸侯五祀有司命公厲而無戸竈大夫三祀有族厲而無中霤户竈士二祀則門行而已是法考於經皆不合曽子問天子未殯五祀之祭不行士喪禮禱於五祀則自天子至士皆祭五祀祭法言涉恠妄不經至於所稱廟制亦不與諸經合  論去聲</hi>凡祭有其廢之莫敢<lb/>
舉也有其舉之莫敢廢也非其所祭而祭之名曰淫祀<lb/>
淫祀無福<hi>吕氏曰廢之莫敢舉如已毁之宗廟變置之社稷不可復祀也舉之莫敢廢如已修之壇<pb n="46a"/>墠而輒毁已正之昭穆而輒變也非所祭而祭之如法不得祭與不當祭而祭之者也魯立武宫立煬宫舉其廢也躋僖公廢其舉也魯之郊禘與祀文王祀爰居祭所不當祭也淫過也以過事神神弗享也故無福  方氏曰可廢而廢可舉而舉者存乎義因所廢而莫敢舉因所舉而莫敢廢者存乎禮葢禮有經義有權也</hi>天<lb/>
子以犧牛諸侯以肥牛大夫以索牛士以羊豕<hi>毛色純而不雜曰犠養於滌者曰肥求得而用之曰索則疏曰此謂天子大夫士也若諸侯大夫即用少牢士  用特牲其喪祭則大夫亦得用牛士亦用羊豕故雜記云上大夫之虞也少牢卒哭成事祔皆太牢下大夫之虞也特牲卒哭成事祔皆少牢是也不索音色取也求也本音昔各切繩也荒也盡也與此  同俗混讀少去聲大牢之大音泰</hi>支子不祭祭必告於宗子<hi>疏曰支子庶子也祖禰廟在適子之家庶子賤不敢<pb n="46b"/>輒祭若宗子有疾不堪當祭則庶子代攝可也猶必告於宗子然後祭  吕氏曰别子為祖繼别為宗百世不遷者大宗也繼禰繼祖繼曾祖繼髙祖五世則遷者小宗也宗子上繼祖禰族人兄弟皆宗之冠娶妻必告死必赴况於祭乎所宗乎宗子者皆支子也支子不敢祭也如諸侯不敢祖天子大夫不敢祖諸侯尊者之祭非卑者所敢尸也故宗子為士庶子為大夫以上牲祭於宗子之家祝曰孝子某為介子某薦其常事則支子雖貴可以用其祿而不敢専其事也宗子去在他國則支子攝主以祭其禮有殺  别必列切冠為介之為殺並去聲</hi>凡祭宗廟之禮牛曰一元大武<hi>此以下凡二十一物元頭也武足迹也牛肥則迹大</hi>豕曰剛鬛<hi>豕肥則/鬛剛</hi>豚曰腯肥<hi>腯者充滿之貌  腯音突</hi>羊曰柔<lb/>
毛<hi>羊肥則毛細而柔弱</hi>雞曰翰音<hi>翰長也雞肥/則鳴聲長</hi>犬曰羮獻<hi>犬肥則可為羮<pb n="47a"/>以獻凡煮肉皆謂之羮特牲禮云羮飪穎考叔曰未嘗君之羮是也</hi>雉曰疏趾<hi>雉肥則兩足閒張故曰疏趾疏音疎</hi>　兔曰明視<hi>兔肥則目開而/視明故曰明視</hi>脯曰尹祭<hi>尹正也脯欲旉割方正貌旉音敷鋪為花  謂之旉</hi>槀魚曰商祭<hi>槀乾也商度也商度其燥濕之宜  槀音考乾音干度入聲</hi>鮮魚曰脡祭<hi>脡直也魚之鮮者不餒敗則脡然而直  鮮平聲脡音挺</hi>水曰<lb/>
清滌<hi>水𤣥酒也水可溉濯故曰清滌</hi>酒曰清酌<hi>古之酒醴皆有清有糟未泲者為糟既泲者為清也釃泲音擠莤泲  酒也</hi>黍曰薌合<hi>黍熟則黏聚不散其氣又香故曰薌合  薌音香</hi>粱<lb/>
曰薌萁<hi>梁榖之强者其莖葉亦香故曰薌萁  萁音基</hi>稷曰明粢<hi>稷粢也明則足以交神祭祀之飯謂之粢盛  粢音咨盛平聲</hi>稻曰嘉蔬<hi>蔬與疏同立苗疏則茂盛嘉美也</hi>韭曰豐<lb/>
<pb n="47b"/>
本<hi>其根本豐盛也</hi>鹽曰鹹鹺<hi>鹹鹺鹽味之厚/也  鹺才何切</hi>玉曰嘉玉<hi>無瑕之玉也</hi>
幣曰量幣<hi>中廣狹長短之度也或疏曰此等諸號若一祭並有則舉其大者  惟有大雞惟有魚兔則各舉其號故經備載其名  中去聲</hi>天子死曰崩諸侯曰薨大夫曰卒<lb/>
士曰不祿庶人曰死在牀曰尸在棺曰柩羽鳥曰降四<lb/>
足曰漬死寇曰兵<hi>疏曰卒終竟也士祿以代耕不祿不終其祿也死者澌也消盡無餘之謂尸陳也古人病困氣未絶之時下置在地氣絶之後更還牀上所以如此者凡人初生在地病將死故下復其初生冀得脱死重生也若其不生復反本牀既未殯斂陳列在牀故曰尸也  吕氏曰柩久也比化者無使土親膚故在棺欲其久也羽鳥飛翔之物降而下則死矣獸能動之物腐敗則死矣漬謂其體腐敗漸漬也兵者<pb n="48a"/>死於寇難之稱也  漬音自</hi>祭王父曰皇祖考王母曰皇祖妣父曰<lb/>
皇考母曰皇妣夫曰皇辟<hi>曰皇曰王皆以君之稱尊之也考成妣嫓辟法也妻所法式也為之宗廟以鬼享之不得不異其稱謂也  辟音璧</hi>生曰父曰母曰妻死曰考<lb/>
曰妣曰嬪夀考曰䘚短折曰不祿<hi>嬪者婦人之美稱嬪猶賓也夫所賓敬也短折夭横而死也此言卒與不祿與上文大夫士之稱同者彼以位之尊卑言此以數之修短言也又按吕氏説死寇曰兵之下當以此二句承之葢錯簡也厥謝氏曰易曰有子考無咎又曰意承考也又書言事  考厥長之類皆非死而後稱葢古者通稱後世乃異之耳  折市設切横去聲</hi>天子視不上於袷<lb/>
不下於帶國君綏視大夫衡視士視五步<hi>天子視謂視天子也袷朝<pb n="48b"/>服祭服之曲領也綏頽下之貌視國君者目不得平看於面當視其面之下袷之上也衡平也大夫之臣視大夫平看其面也士視五步者士之屬吏視士亦不得髙面下帶而得旁視左右五步之間也  祫音刧綏音妥</hi>
凡視上於面則敖下於帶則憂傾則姦<hi>吕氏曰上於面者其氣驕知其不能以下人矣下於帶者其神奪知其憂在乎心矣視流則客側必有不正之心存乎胷中矣此君子之所以慎也傲敖音</hi>君命大夫與士肄在官言官在府言府在庫言<lb/>
庫在朝言朝<hi>人君有命令則大夫士相與肆習之其事或在官或在府或在庫或在朝隨其所在而謀議之官者職守司存之總名府庫者貨器藏貯之異號朝則君臣會見之公庭也  肄音異朝音潮下並同</hi>朝言不及犬馬<hi>犬馬微賤不當言之於朝</hi>輟朝而顧不有異事必<lb/>
<pb n="49a"/>
有異慮故輟朝而顧君子謂之固<hi>朝儀當肅不宜為左右之顧異猶他也敬心不存則形諸外此所以知其有他事他慮也固謂鄙野不達於禮也</hi>在朝言禮問禮對<lb/>
以禮<hi>朝廷之上凡所當言者皆禮也一問一對必稽於禮孔子在宗廟朝廷便便言唯謹爾盡此道也便平聲</hi>大享不問卜不饒富<hi>吕氏曰冬至祀天夏至祭地日月素定故不問卜至敬不壇掃地而祭牲用犢酌用陶匏席用藁秸視天下之物無以稱其徳以少為貴焉故不饒富  稱去聲</hi>凡<lb/>
摯天子鬯諸侯圭卿羔大夫鴈士雉庶人之摯匹童子<lb/>
委摯而退野外軍中無摯以纓拾矢可也<hi>摯與贄同執物以為相見之禮也鬯釀秬黍為酒曰秬鬯和以鬱金之草則曰鬱鬯不以鬱和則直謂之鬯言其芬香條暢於上下也天<pb n="49b"/>子無客禮而言摯者用以禮見於神而已圭命圭也公桓圭侯信圭伯躬圭子穀璧男蒲璧此不言璧略也羔取其羣而不失類且潔素也鴈取其知時且飛有行列也雉取其性之耿介且文飾也匹讀為鶩野鴨曰鳧家鴨曰鶩不能飛騰如庶人之終守耕稼也童子不敢與成人為禮或見師友而執贄則奠委于地而自退避之也纓馬之繁纓即馬鞅也拾射韛也天箭也或野外或軍中隨所有用之也  匹音木和去聲見音現信音申行音杭繁音般</hi>婦人之摯椇榛脯脩棗栗<hi>椇形似珊瑚味甜美一名石李榛似栗而小脯即今之脯也脩用肉煅治加薑桂乾之脯形方正脩形稍長并棗栗六物婦初見舅姑以此為摯也左𫝊女贄不過榛栗棗脩以告䖍也  椇音矩乾音干</hi>納女於天子曰備百姓於國君<lb/>
曰備酒漿於大夫曰備埽灑<hi>吕氏曰不敢以伉儷自期願備妾媵之數而已皆自<pb n="50a"/>卑之辭也買埽去聲灑所  切</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="50b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮記集説卷一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮記集説卷六</head>
    <p>
<pb n="1a"/>
欽定四庫全書<lb/>
　禮記集説卷六　　　　　　元　陳澔　撰<lb/>
　　玉藻第十三<lb/>
　　　<hi>此篇記天子諸侯服冕笏佩諸制及行禮之容節</hi>
天子玉藻十有二旒前後䆳延龍卷以祭<hi>玉冕前後垂旒之玉也藻雜采絲繩之貫玉者也以藻穿玉以玉飾藻故曰玉藻邃深也延冕上覆也𤣥表而纁裏前後邃延者言前後各有十二旒垂而深邃延在其上也龍袞畫龍於袞衣也祭祭宗廟也餘見禮器  邃音粹卷讀為袞</hi>𤣥<lb/>
端而朝日於東門之外聽朔於南門之外<hi>朝日春分之禮也聽朔者<pb n="1b"/>聽月朔之事也東門南門皆謂國門也次疏曰知端當為冕者皮弁尊次則諸侯之朝服又其  𤣥端諸侯皮弁聽朔朝服視朝是視朝之服卑於聽朔今天子皮弁視朝若𤣥端聽朔則是聽朔之服卑於視朝且聽朔大視朝小故知端為冕謂𤣥冕也是冕服之下者  端讀為冕朝音潮</hi>閏月則闔門左扉立<lb/>
于其中<hi>鄭氏曰天子廟及路寢皆如明堂制明堂在國之陽毎月就其時之堂而聽朔焉卒事反宿路寢閏月非常月也聽其朔於明堂門中還處路寢門終月  疏曰樂太史云終月謂終竟一月所聽之事於一月中耳尋常則居燕寢也皇氏云明堂有四門即路寢亦有四門閏月各居其時當方之門義或然也  今按闔門左扉者左為陽陽為正以非月之正故闔左而由右</hi>皮弁以日視朝遂以食日<lb/>
中而餕奏而食日少牢朔月大牢五飲上水漿酒醴酏<lb/>
<pb n="2a"/>
<hi>皮弁服天子常日視朝之服也諸臣同此服日中而餕謂日中所食乃朝食之餘也奏作樂也日常日也朔月月朔也上水以水為上也下四者説見内則酏疏曰餕尚奏樂即朝食奏樂可知  少去聲大音泰  音移</hi>
卒食𤣥端而居動則左史書之言則右史書之御瞽幾<lb/>
聲之上下年不順成則天子素服乘素車食無樂<hi>𤣥端服説見内則𤣥者幽隂之色宴息向晦而服之於義為得也御瞽侍御之樂工也幾察也察樂聲之髙下以知政令之得失也此以上皆天子之禮  端如字幾平聲</hi>諸侯𤣥端以祭禆冕以朝皮<lb/>
弁以聽朔於大廟朝服以日視朝於内朝<hi>禆冕公袞侯伯鷩子男毳也朝見天子也諸侯以𤣥冠緇衣素裳為朝服凡在朝君臣上下同服但士服則謂之𤣥端𬒮廣二尺二寸故<pb n="2b"/>也大夫以上皆侈𬒮三尺三寸太方氏曰天子聽朔於南門示受之於天諸侯聽朔於  廟示受之於祖原其所自也天子諸侯皆三朝外朝在庫門之外治朝在路門之外内朝在路門之内亦曰燕朝也  端讀為冕</hi>
朝辨色始入君日出而視之退適路寢聽政使人視大<lb/>
夫大夫退然後適小寢釋服<hi>臣入常先君出常後尊卑之禮然也視朝而見羣臣所以通上下之情聽政而適路寢所以決可否之計釋服釋朝服也</hi>又朝服以食特牲三<lb/>
俎祭肺夕深衣祭牢肉朔月少牢五俎四簋子夘稷食<lb/>
菜羮夫人與君同庖<hi>三俎特豕魚腊也周人祭肺夕夕食也牢肉即特牲之餘也五俎加羊與其腸胃也簋盛黍稷之器常食二簋月朔則四簋也子夘説見檀弓夫人不特殺故云與君同庖也  食<pb n="3a"/>音嗣</hi>君無故不殺牛大夫無故不殺羊士無故不殺犬豕<lb/>
君子逺庖廚凡有血氣之類弗身踐也至于八月不雨<lb/>
君不舉<hi>天子膳用六牲則無故亦殺牛此言國君也天子之大夫有故得殺牛此無故不殺羊謂諸侯之大夫也故謂祭祀及賔客饗食之禮也祭禮有射牲之文此言弗身踐亦謂尋常也八月今之六月殺牲盛饌曰舉翦逺去聲踐讀為  食音嗣</hi>年不順成君衣布搢本闗梁不租山<lb/>
澤列而不賦土功不興大夫不得造車馬<hi>衣布身著布衣也士以竹為笏而以象飾其本搢揷也君揷士之笏也闗謂門闗梁謂澤梁不租不収租税也列當作迾遮遏之義周禮山虞掌其厲禁鄭云遮迾守之是也凶年雖不収山澤之賦猶必遮迾其非時采取者造新有製作也此皆為<pb n="3b"/>嵗之凶故上之人節損以寛貸其下也  衣去聲搢音薦著音勺皆為為去聲</hi>卜人定龜史定<lb/>
墨君定體<hi>周禮龜人所掌有天地四方六者之異各以方色與體辨之隨所卜之事各有宜用所謂卜人定龜也史定墨者凡卜必以墨畫龜以求吉兆乃鑽之以觀其所拆若從墨而拆大謂之兆廣若裂其旁岐細出則謂之璺拆亦謂之兆璺韻書璺音問器破而未離之名也體者兆象之形體定謂決定其吉凶也疏曰尊者視大卑者視小</hi>君羔幦虎犆大夫齊車鹿幦豹犆朝車士<lb/>
齊車鹿幦豹犆<hi>幦者覆軾之皮犆縁也君之齊車以羔皮覆軾而縁以虎皮朝車亦謂大夫之朝車以下文兩言齊車故知上為君齊車  幦音覔犆音直齊音齋覆縁並去聲</hi>君子之居恒<lb/>
當户寢恒東首若有疾風迅雷甚雨則必變雖夜必興<lb/>
<pb n="4a"/>
衣服冠而坐<hi>向明而居順生氣而卧敬天威而變凡知禮者皆當如是不但有位者也故以君子言聲首去</hi>日五盥沐稷而靧粱櫛用樿櫛髪晞用象櫛進<lb/>
禨進羞工乃升歌<hi>盥洗手也沐稷以淅稷之水洗髪也靧粱以淅粱之水洗面也樿櫛白木梳也晞乾也象櫛象齒梳也髪濕則滑故用木梳乾則澀故用象櫛也沐而飲酒曰禨羞則籩豆之實也工乃升堂以琴瑟而歌焉既充之以和平之味又感之以和平之音皆為新沐氣虚致其養也  靧音悔樿音展禨音暨</hi>浴用二巾上絺下綌出杅履蒯席連用湯履蒲席衣<lb/>
布晞身乃屨進飲<hi>杅浴盤也履踐也蒯席蒯草之席也湅洗也履蒯席之上而以湯洗其足垢然後立於蒲席而以布乾潔其體乃著屨而進飲也  杅音于連讀為湅力甸切衣去聲</hi>將適公<lb/>
<pb n="4b"/>
所宿齊戒居外寢沐浴史進象笏書思對命<hi>大夫之有史蓋掌文史之事耳非史官之比也思謂意所思念欲告君之事對謂君若有問則對答之辭命謂君所命令當奉行者此三者皆書之於笏故曰書思對命皆謂敬謹之至恐或遺忘也  齊音齋</hi>既服習容觀玉<lb/>
聲乃出揖私朝煇如也登車則有光矣<hi>既服著朝服畢也容觀容貌儀觀也玉聲佩玉之聲也揖私朝與其家臣揖而往朝于君也煇與光皆言德容發越之盛光則又盛於煇矣觀去聲</hi>天子搢珽方正於天下也<hi>搢插也珽亦笏也即玉人所謂大圭長三尺者是也以其挺然無所詘故謂之珽蓋以端方正直之道示天下也  搢音薦珽他項切</hi>諸侯荼前<lb/>
詘後直讓於天子也<hi>荼者舒遲之義前有所畏則其進舒遲諸侯之笏前詘者圓殺其首<pb n="5a"/>也後直者下角正方也以其讓於天子故殺其上也  荼音舒詘音屈殺去聲</hi>大夫前詘後詘<lb/>
無所不讓也<hi>大夫上有天子下有已君故笏之下角亦殺而圜示無所不讓也</hi>侍坐則<lb/>
必退席不退則必引而去君之黨<hi>臣侍君之坐若側旁有别席則退就别席或旁無别席可退或有席而君不命之退則當引而却離坐於君親黨之下也一説黨屬於鄉而小故以為旁側之喻</hi>登席不由前為躐席<hi>疏曰失節而踐為躐席應從下升若由前升是躐席也鄉飲酒禮賔席于户西以西頭為下主人席于阼階介席于西階皆北頭為下賔升席自西方註云升由下也又記云主人介凡升席自北方降自南方註云席南上升由下降由上主人受獻自席前適阼階是降自北方者以受獻正禮須席末啐酒因從北方降也故註云由便也若尋常無事則升由下而降由上若賔則升降皆由<pb n="5b"/>下也一今按此説席之上下固為明白竊意此經八字當作  句而為字平聲蓋行禮之時人各一席而相離稍逺固可從下而升若布席稍宻或數人共一席則必須由前乃可得已之坐若不由前則是躐席矣</hi>徒<lb/>
坐不盡席尺<hi>徒空也非飲食及講問之坐為徒坐不盡席之前一尺示無所求於前也</hi>讀書<lb/>
食<hi>句</hi>則齊豆去席尺<hi>石梁王氏曰食則豆去席尺讀書則與豆齊亦去席尺是謂齊豆去席尺</hi>若賜之食而君客之則命之祭然後祭先飯辯嘗羞<lb/>
飲而俟<hi>客之以客禮待之也然必命之祭然後祭者不敢以客禮自居也先食而徧嘗諸味亦示臣為君嘗食之禮也飲而俟者禮食未飱以前啜飲以利滑喉中不令澀噎今君猶未飱故臣亦不敢飱而先嘗羞嘗羞畢而啜飲以俟君飱臣乃敢飱也  飯上聲辯音徧</hi>若有嘗羞者則俟君之食<lb/>
<pb n="6a"/>
然後食飯飲而俟君命之羞羞近者命之品嘗之然後<lb/>
唯所欲凡嘗逺食必順近食<hi>此謂君但賜之食而非客之者則膳宰自嘗羞故云若有嘗羞者此臣既不祭不嘗則俟君食乃食也雖不嘗羞亦先飲飲以利喉而俟君也羞近者但於近處食一羞也品猶徧也凡嘗逺食必自近者始客與不客皆然故云凡也  飯上聲</hi>君未覆手不敢<lb/>
飱君既食又飯飱飯飱者三飯也君既徹執飯與醬乃<lb/>
出授從者<hi>覆手者謂食畢而覆手以循口之兩旁恐有殽粒汚著之也飱以飲澆飯也禮食竟更作三飱以助飽實故君未覆手則臣不敢飱明不敢先君而飽也既猶畢也君畢食則臣更飯飱也三飯並是飱謂三度飱也故曰飯飱者三飯也君食竞既徹饌臣乃自執己之飯與醤出授己之從者此食己所當得故也<pb n="6b"/>此非客禮故得以己饌授從者故公食大夫禮賔取粱與醬降奠於階西不以出也若非君臣但是降等者則徹之以授主人之相者故曲禮云徹飯齊以授相者也  飱音孫上三飯上聲執飯去聲從去聲先去聲</hi>凡<lb/>
侑食不盡食食於人不飽唯水漿不祭若祭為已偞卑<lb/>
<hi>食而勸侑禮之勤也食之不盡與不飽禮之謙也公食大夫禮賔祭觶漿臣敬君之禮此言水漿不祭禮各有所施也水漿非盛饌之比若祭之則為大偞卑矣已太也偞厭也謂太厭降卑微如有所畏迫也  偞虚渉切厭入聲</hi>君若賜之爵則越席再拜稽首受登席祭之飲卒<lb/>
爵而俟君卒爵然後授虚爵君子之飲酒也受一爵而<lb/>
色洒如也二爵而言言斯禮已三爵而油油以退退則<lb/>
<pb n="7a"/>
坐取屨隱辟而后屨坐左納右坐右納左<hi>洒如禮度明肅之貌言言與誾誾同意氣和悦之貌已止也油油謹重自得之貌坐取屨跪而取屨也隱辟而后屨不敢向人而著屨也跪左足而納右足之屨跪右足而納左足之屨此納屨之儀也  洒先典切言言讀作誾誾辟音僻</hi>凡尊<lb/>
必尚𤣥酒唯君面尊唯饗野人皆酒大夫側尊用棜士<lb/>
側尊用禁<hi>尊尚𤣥酒不忘古也君坐必向尊示惠自君出而君專之也饗野人如蜡祭之飲是也禮不下庶人唯使之足於味而已故一用酒也側旁側也謂設尊在賔主兩楹之閒旁側夾之故云側尊棜禁見禮器服疏曰若一尊亦曰側尊故士冠禮云側尊一甒醴在  北註云無偶曰側與此側别  馬氏曰面尊則不側側尊則不面尊於房户之閒賔主共之是也  棜於據切甒音武</hi>始冠緇布冠自諸<lb/>
<pb n="7b"/>
侯下逹冠而敝之可也<hi>冠禮𥘉加緇布冠諸侯以下通用存古故用之非時王之制也故既用即敝弃之可矣字始冠冠去聲冠禮同餘如</hi>𤣥冠朱組纓天子之冠也<lb/>
緇布冠繢緌諸侯之冠也𤣥冠丹組纓諸侯之齊冠也<lb/>
𤣥冠綦組纓士之齊冠也<hi>天子始冠之冠則𤣥冠而以朱組為纓諸侯雖是緇布冠却用雜采之繢為纓緌為尊者飾耳非古制也齊冠齊戒時所服者諸侯與士皆𤣥冠但其纓則有丹組綦組之異朱色紅而明丹赤色也綦帛之蒼白如艾色者一説文也  繢音㑹緌音蕤齊音齋</hi>縞冠𤣥武<lb/>
子姓之冠也縞冠素紕既祥之冠也<hi>縞生絹也武冠卷也以縞為冠凶服也武則𤣥色吉也所以吉凶相半者蓋父有喪服子不可用純吉故曰子姓之冠姓生也孫是子之所生故謂<pb n="8a"/>之子姓素熟絹也紕冠兩邊及卷下畔之縁也縞冠素紕謂冠與卷身皆用縞但以素縁之耳既祥之冠者祥祭後所服也故方氏曰為祖之亡也故冠縞以示其凶為父之存也  武𤣥以示其吉冠上而武下為祖而縞者尊尊於上也為父而𤣥者親親於下也  紕音皮卷上聲</hi>垂緌五寸惰游之士也<lb/>
<hi>此言縞冠素紕而緌之垂者長五寸蓋以其為惰游失業之士使之服此以恥之耳</hi>𤣥冠縞武不<lb/>
齒之服也<hi>不齒即王制所謂不帥教而屏棄之者使之𤣥冠縞武亦以恥辱之  屏音丙</hi>居冠<lb/>
屬武自天子下逹有事然後緌<hi>禮服之冠則臨著乃合其武有儀飾故也若燕居之冠則冠與武相連以非行禮之時故率畧少威儀也此冠無分貴賤皆著之故云自天子下逹凡緌所以致其飾故有事乃緌無事則否也  屬音燭著音勺</hi>五十不散送親没不髦<hi>喪禮啓殯<pb n="8b"/>以後要經之麻散垂葬畢乃絞此言五十始衰不散麻以送葬也髦象幼時剪髪為鬌之形父母在則用之故親沒則去此飾詳見内則  散上聲鬌音朶</hi>大帛不緌𤣥冠紫緌自魯桓公<lb/>
始也<hi>方氏曰大帛冠之白者凶服去飾故不緌也𤣥冠之緌不宜用紫色為其非正色也後世用之則自魯桓公始</hi>朝𤣥端夕深衣<hi>前章言夕深衣祭牢肉者國君之禮也此言朝𤣥端夕深衣者謂大夫士在私朝及家朝夕所服也</hi>深衣三袪縫齊倍要衽當旁袂可以回<lb/>
肘<hi>袪袖口也尺二寸圍之為二尺四寸要之廣三其二尺四寸則七尺二寸也故云三祛齊者裳之下畔要為裳之上畔縫齊倍要者謂縫下畔之廣一丈四尺四寸是倍要之七尺二寸也衽裳交接之處也在身之兩旁故云衽當旁袂袖之連衣者也上下之廣二尺二寸肘長尺二寸故可以回肘也  祛音嶇縫如字齊音咨<pb n="9a"/>要平聲</hi>長中繼揜尺祫二寸祛尺二寸縁廣寸半<hi>長中者長衣中衣也與深衣制同而名異者著於内則曰中衣蓋著在朝服或祭服之内也著於外則曰長衣以素為純縁者也雜記云練冠長衣以筮註云深衣之純以素者也若凶服之純以布者則謂之麻衣繼揜尺者幅廣二尺二寸以半幅繼續𬒮口而揜覆一尺也祫曲領也其廣則二寸  祫音刧縁廣並去聲純音準</hi>以帛裏<lb/>
布非禮也<hi>外服是布則不可用帛為中衣以裏之謂不相稱也冕服是絲衣皮弁服朝服𤣥端服是麻衣皆十五升布凡裏各如其服</hi>士不衣織無君者不貳采<hi>染絲而織之為織功多色重故士賤不得衣之也無君去位之臣也不貳采謂衣裳與冠同色  疏曰大夫士去國三月之内服素衣素裳三月之後服𤣥端𤣥裳  衣去聲織音志</hi>衣正色裳閒色非列采不入<lb/>
<pb n="9b"/>
公門振絺綌不入公門表裘不入公門襲裘不入公門<lb/>
<hi>正色者青赤黄白黒五方之正色也木青克土黄故緑色青黄為東方之閒色火赤克金白故紅色赤白為南方之閒色金白克木青故碧色青白為西方之閒色水黒克火赤故紫色赤黒為北方之間色土黄克水黒故駵黄之色黄黒為中央之閒色也列采謂正服之色各有尊卑品列也非此則是褻服振讀為袗禪也禪則見體裘上必有禓衣表裘是無裼衣而裘在外也襲裘謂揜其襲衣而不露禓衣也表與襲皆為不敬故此四者皆不可以入公門也  閒去聲振上聲</hi>纊為繭緼為𫀆禪為絅帛為褶<hi>纊新綿也緼舊絮也衣之有著者用新綿則謂之繭用舊絮則謂之𫀆有表而無裏者謂之絅有表裏而無著者謂之褶切緼音韞禪音丹絅苦逈  褶音牒著音主</hi>朝服之以縞也自季康子始<lb/>
<pb n="10a"/>
也<hi>朝服之布十五升先王之制也季康子始用生絹後人因之故記者原其所自凡古禮之亡皆由於變</hi>
孔子曰朝服而朝卒朔然後服之<hi>聽朔重於視朝諸侯之朝服𤣥端素裳而聽朔則皮弁故卒聽朔之禮然後服朝服而視朝也</hi>曰國家未道則不充其服焉<lb/>
<hi>曰字承上文亦孔子之言也禮樂刑政未合於先王之道則亦不宜充盛其衣服  鄭氏曰謂若衛文公者</hi>
唯君有黼裘以誓省大裘非古也<hi>君國君也黼裘以黒羊皮雜狐白為黼文以作裘舊讀省為獮方氏釋為省耕省斂之義今從之大裘黑羊裘也天子郊服謂國君固可衣黼裘以誓軍旅省耕斂今而僭服大裘則不可也但言非古則僭禮之失自見</hi>君衣狐白裘錦衣以<lb/>
裼之君之右虎裘厥左狼裘士不衣狐白<hi>狐白裘以狐之白毛皮為<pb n="10b"/>裘也君衣此裘則以素錦為衣加其上使可裼也袒而有衣曰裼詳見曲禮虎裘者居右狼裘者居左示威猛之衛也狐之白者少故惟君得衣之士賤不得衣也  君衣不衣衣去聲註君衣得衣同</hi>君子狐青<lb/>
裘豹褎𤣥綃衣以裼之<hi>君子謂大夫士也狐青裘狐之青毛皮為裘也豹褎豹皮為䄂𤣥綃衣𤣥色之綃為衣也  褎䄂同綃音消</hi>麛裘青豻褎絞衣以裼之<hi>麛鹿子也豻胡地野犬絞蒼黄之色  豻音岸絞音爻</hi>羔裘豹飾緇衣以裼之狐裘黄<lb/>
衣以裼之錦衣狐裘諸侯之服也<hi>飾謂䄂也論語緇衣羔裘黄衣狐裘  鄭氏曰凡裼衣象裘色</hi>犬羊之裘不裼不文飾也不裼<hi>犬羊之裘庶人所服裘與人俱賤故不裼以為飾也</hi>裘之裼也見美也弔則襲不盡飾也君<lb/>
<pb n="11a"/>
在則裼盡飾也<hi>此言裼襲之異宜見美謂裼衣上雖加他服猶必開露以現示裼衣之美弔喪襲裘惟小斂後則然盡飾者盡其文飾之道以為敬弔主於哀故敬不在美君在則當以盡飾為敬</hi>服之<lb/>
襲也充美也是故尸襲執玉龜襲無事則襲弗敢充也<lb/>
<hi>充美猶云揜塞其華美也尸尊無所示敬故襲執玉之禮有裼時有襲時執龜為享禮庭實則裼以卜則襲此特主襲而言耳非謂執玉龜無裼之禮也無事謂執玉執龜之禮已竟也無事則裼亦謂在君之所非君所則否弗敢充者以見美為敬也袒疏曰凡敬有二體以質為敬者子於父母之所不敢  裼以文為敬者臣於君所則裼若平敵以下則亦襲以質畧故也所襲雖同其意異也</hi>笏天子以球玉諸侯以<lb/>
象大夫以魚須文竹士竹本象可也<hi>球美玉也文飾也陸氏音須為班而<pb n="11b"/>疏引庾氏説以鮫魚須飾竹以成文與應氏説相近宜讀如字  應氏曰爾雅魚曰須蓋魚之所以鼓息者在須大夫以近尊而屈故飾竹以魚須士以逺尊而伸故飾以象</hi>見於天子與射無説笏<lb/>
入大廟説笏非禮也小功不説笏當事免則説之既搢<lb/>
必盥雖有執於朝弗有盥矣<hi>陳氏曰笏之所用蓋諸侯之朝天子則執命圭而搢荼大夫之聘則執聘圭而搢笏及其合瑞而授圭則執其所搢而已所謂見於天子無説笏者此也射以觀德則禮固在所隆小功則禮可以勝情故亦不説當事而免則事可以勝禮故説之  方氏曰大廟之内惟君當事則説笏所以逸尊者也後世臣或説之則失之簡矣小功之喪悲哀殺矣事不可不記也故不説笏及當事而免之時則不可以不説凡在廟搢笏必盥手者為將執事也及有執事於朝則亦不再盥為其已盥故也<pb n="12a"/>見音現説音脱大音泰免音問</hi>凡有指畫於君前用笏造受命於君前<lb/>
則書於笏笏畢用也因飾焉<hi>因事而有所指畫用手則失容故用笏也造受命詣君所而受命也畢用者每事皆用之也因飾焉謂因而文飾之以為上下之等級也  造七到切</hi>笏度<lb/>
二尺有六寸其中博三寸其殺六分而去一<hi>中廣三寸天子諸侯大夫士之笏皆然天子諸侯則從中以上稍稍漸殺至上首止廣二寸半是六分三寸而去其一也其大夫士又從中殺至下亦廣二寸半故惟中間廣三寸也玉人言大圭長三尺是兼終葵首言之  殺色介切去上聲</hi>
天子素帶朱裏終辟<hi>此辟字讀如前章縞冠素紕之紕縁也天子以素為帶素熟絹也用朱為裏終竟也終辟終竟此帶盡縁之也  辟音皮</hi>而素帶終辟<hi>而下缺諸侯字諸侯亦素帶終<pb n="12b"/>辟而不朱裏</hi>大夫素帶辟垂<hi>大夫之素帶則惟縁其兩耳及垂下之紳腰後不縁</hi>士練<lb/>
帶率下辟<hi>練繒也士以練為帶單用之而緶緝其兩邊故謂之繂腰率兩耳皆不縁惟縁其紳故云下辟律率音</hi>居士錦帶弟子縞帶<hi>以錦為帶示文也弟子用生絹示質也  鄭氏曰居士道藝處士也</hi>并紐約用組三寸長齊于帶紳長制士三尺有<lb/>
司二尺有五寸子游曰參分帶下紳居二焉紳韠結三<lb/>
齊<hi>疏曰并並也謂天子下至弟子其所紐約之物並用組為之  方氏曰紐則帶之交結也合并其紐用組以約則帶始束而不可解矣三寸其廣也長齊于帶者言組之垂適與紳齊也紳之長制士三尺者自要而下為稱也士如此亦舉卑以見尊也有司欲便於趨走故特去五寸引子游之言言人長八尺自要而下四尺五<pb n="13a"/>寸分為三分而紳居二故長三尺也韠蔽膝也結即組也紳韠結三者皆長三尺故曰三齊  韠音必</hi>大<lb/>
夫大帶四寸雜帶君朱緑大夫𤣥華士緇辟二寸再繚<lb/>
四寸<hi>四寸廣之度也雜帶謂以雜色為辟縁也朱緑者上以朱下以緑𤣥華者外以𤣥内以華華黄色也士帶之辟則内外皆緇是謂緇帶大夫以上帶皆廣四寸士練帶惟廣二寸而再繞要一匝則亦是四寸矣一説大帶者正服之帶雜帶者雜服之帶  繚音了</hi>凡帶有率無箴功<hi>凡帶當率緶之處箴線細宻不見用箴之功若無箴功也  率音律</hi>肆束及帶勤者有事則収之走<lb/>
則擁之<hi>肆讀為肄餘也詩伐其條肄謂約束帶之餘組及紳之垂者遇有勤勞之事則収斂而持於手若事迫而不容不走者則擁抱之於懐也</hi>韠君朱大夫素士爵韋圜殺直天<lb/>
<pb n="13b"/>
子直公侯前後方大夫前方後挫角士前後正韠下廣<lb/>
二尺上廣一尺長三尺其頸五寸肩革帶博二寸<hi>韠象裳色天子諸侯𤣥端服朱裳大夫素裳上士𤣥裳中士黄裳下士雜裳此言𤣥端服之韠若皮弁服則皆素韠也凡韠皆韋為之故其字從韋又以著衣畢然後著之故名為韠韠之言蔽也爵韋爵色之韋也在冕服則謂之韍字亦作芾也圜殺直三者之形制也天子之韠直謂四角無圜無殺也下為前上為後公侯上下各去五寸所去之處以物補飾之使方變於天子也大夫則圜其上角變於君也正即直與方之義士賤不嫌與君同也頸之廣五寸在中故謂之頸肩兩角也肩與革帶皆廣二寸  詩疏曰古者佃漁而食因衣其皮先知蔽前後知蔽後後王易之以布帛而猶存其蔽前者重古道不忘本也士服爵弁以韎韐配之則服冕者以芾配之故知<pb n="14a"/>冕服謂之芾芾韠皆是蔽膝其制同但以尊祭服故異其名耳  今按韎韐者以茜草染韋為赤色作蔽膝也佐圜音圓殺色介切挫音  廣去聲去上聲茜音倩</hi>一命緼韍幽衡再命赤韍幽<lb/>
衡三命赤韍葱衡<hi>此以命數之多寡定韍佩之制緼赤黄色也幽讀為黝黒色也衡佩玉之衡也葱青色也周禮公侯伯之卿三命其大夫再命其士一命子男之卿再命其大夫一命其士不命  緼音温韍音弗幽上聲</hi>王后禕衣夫人揄狄君命屈狄<hi>此言后夫人以下六等之服禕衣色𤣥揄狄青屈狄赤六服皆衣裳相連禕讀為翬揄狄讀為摇翟翬翟皆雉也二衣皆刻繪為雉形而五采畫之屈讀為闕刻形而不畫故云闕也王后禕衣夫人揄狄皆本服也君命屈狄謂女君子男之妻受王后之命得服屈狄也闕禕音翬揄音摇屈音</hi>再命禕衣一命䄠衣士禒衣<hi>鞠衣<pb n="14b"/>黄襢衣白禒衣黒禕讀為鞠鞠衣黄桑服也色如鞠塵象桑葉始生之色再命鞠衣者子男之卿再命其妻得服鞠衣也一命䄠衣者子男之大夫一命其妻得服䄠衣也士禒衣者子男之士不命其妻服禒衣也  禕讀為鞠襢張戰切禒音彖</hi>唯世婦命於奠繭其他則皆從男子<hi>世婦天子二十七人奠繭獻繭也凡獻物必先奠置于地故謂獻為奠凡妻貴因夫故得各服其命數之服惟世婦必俟蠶畢獻繭命之服乃服耳他皆從夫之爵位也</hi>凡侍於君紳垂足如履齊頥霤<lb/>
垂拱視下而聽上視帶以及祫聽鄉任左<hi>立而磬折則紳必垂身折則裳下之緝委地故足如踐之也頥頷也霤屋簷也身俯故頭臨前而頥之垂如屋霤然垂拱亦謂身俯則手之拱者下垂也視雖在下而必側面向上以聽尊者之言故云視下而聽上也祫交領也視則自帶至祫髙下<pb n="15a"/>之則也凡立者尊右坐者尊左侍而君坐則臣在君之右是以聽向皆任左以向君  齊音咨鄉去聲</hi>凡<lb/>
君召以三節二節以走一節以趨在官不俟屨在外不<lb/>
俟車<hi>疏曰節以玉為之所以明信輔於君命者也君使使召臣有二節時有一節時故合云三節也隨亊緩急急則二節故走緩則一節故趨官謂朝廷治事處也外謂其室及官府也在官近故云屨在外逺故云車</hi>
士於大夫不敢拜迎而拜送士於尊者先拜進面答之<lb/>
拜則走<hi>士於大夫尊卑有閒若夫夫詣士士不敢拜而迎之恐其答拜也去則拜送者禮賔出則主人再拜送之賔不答拜禮有終止故也士若見於大夫則先拜於門外然後進而見面若大夫出迎而答其拜則走避之</hi>士於君所言大夫沒矣則稱諡若字名士與大夫<lb/>
<pb n="15b"/>
言名士字大夫<hi>名士者士雖沒猶稱其名以在君之前也與大夫言而名士則謂士之生者也大夫之生者則字之</hi>於大夫所有公諱無私諱凡祭不諱廟中不<lb/>
諱教學臨文不諱<hi>公諱本國先君之諱也私諱私家之諱也凡祭祭羣神也餘見曲禮</hi>古<lb/>
之君子必佩玉右徵角左宫羽<hi>徵角宫羽以玉聲所中言也徵為事角為民故在右右為動作之方也宫為君羽為物君道宜靜物道宜積故在左左乃無事之方也不言商者或以西方肅殺之音故遺之歟也方氏曰徵角為陽宫羽為隂陽主動隂主靜右佩隂  而聲中徵角之動左佩陽也而聲中宫羽之靜何哉蓋佩所以為行止之節時止則止時行則行此設佩之意也  徵音止中去聲</hi>趨以<lb/>
采齊行以肆夏周還中規折還中矩進則揖之退則揚<lb/>
<pb n="16a"/>
之然後玉鏘鳴也故君子在車則聞鸞和之聲行則鳴<lb/>
佩玉是以非辟之心無自入也<hi>路寢門外至應門謂之趨於此趨時歌采齊之詩以為節路寢門内至堂謂之行於行之時則歌肆夏之詩以為節中規圓也中矩方也進而前則其身畧俯如揖然退而後則其身微仰故曰揚之進退俯仰皆得其節故佩玉之鳴鏘然可聽也鸞和鈴也常所乗之車鸞在衡和在軾若田獵之車則和在軾鸞在馬鑣也而方氏曰心内也而言入何哉蓋心雖在内有物探之出及其久也則與物俱入矣故得以入言焉  齊音慈還音旋中去聲辟音僻</hi>君在不佩玉左<lb/>
結佩右設佩居則設佩朝則結佩<hi>君在謂世子在君所也不佩玉非去之也但結蹙其左佩之綬不使玉之有聲玉以比德示不敢表其有如玉之德耳右設佩者佩謂事佩觿燧之屬設<pb n="16b"/>之於右示有服役以奉事於上也居則設佩謂退而燕居則佩玉如常也朝則結佩申言上意此皆謂世子也</hi>
齊則綪結佩而爵韠<hi>凡佩玉者遇齊時則綪結其佩綪屈也謂結其綬而又屈上之也爵韠爵色之韋為韠也士之服但齊則雖諸侯大夫亦服之也  齊音齋綪音爭</hi>凡帶必有佩玉<lb/>
唯喪否佩玉有衝牙君子無故玉不去身君子於玉比<lb/>
德焉<hi>疏曰凡佩玉必上繫於衡下垂三道穿以蠙珠下端前後以懸璜中央下端懸以衝牙動則衝牙前後觸璜而為聲所觸之玉其形似牙故曰衝牙</hi>天子佩白玉而𤣥組綬<hi>綬所以貫佩之珠玉而相承受者𤣥組綬謂以𤣥色之組為綬也</hi>公侯佩山𤣥玉而朱組綬大<lb/>
夫佩水蒼玉而純組綬世子佩瑜玉而綦組綬士佩瓀<lb/>
<pb n="17a"/>
玟而縕組綬<hi>山𤣥水蒼如山之𤣥如水之蒼也瑜美玉也綦雜文也瓀玟石之次玉者縕赤黄色切純音緇瓀乳兖  玟音民縕音溫</hi>孔子佩象環五寸而綦組綬<hi>象環象牙之環也其廣五寸孔子謙不佩玉故燕居佩之非謂禮服之正佩也</hi>童子之節也緇布衣錦<lb/>
縁錦紳并紐錦束髪皆朱錦也<hi>節禮節也錦縁以錦為緇布衣之縁也紳紐見前聲縁去</hi>童子不裘不帛不屨絇無緦服聽事不麻無事<lb/>
則立主人之北南面見先生從人而入<hi>不屨絇未習行戒也無緦服謂父在時已雖有緦親之喪不為之著緦服但往聽主人使令之事不麻謂免而深衣不加絰也問喪云童子不緦唯當室緦當室為父後者也童子未能習禮且緦輕故父在不緦父沒則本服不可違矣從人而見先生不<pb n="17b"/>敢以卑小煩長者為禮也勺絇音劬見音現不為為去聲著音  免音問</hi>侍食於先生異爵<lb/>
者後祭先飯客祭主人辭曰不足祭也客飱主人辭以<lb/>
疏主人自置其醬則客自徹之<hi>此言成人之禮先生齒尊於己者異爵爵貴於己者後祭示饌不為己也先飯示為尊貴者嘗之也盛主人之饌故祭而主人辭之謙也既食而飱以為美也而主人辭以麤疏亦謙也醬者食味之主故主人自設客亦自徹禮尚施報也  飯上聲飱音孫</hi>一室<lb/>
之人非賔客一人徹壹食之人一人徹凡燕食婦人不<lb/>
徹<hi>一室之人同居共事者也壹食之人為同事而相聚以食者也二者皆為無賔主之分故但推少者一人徹之而已婦人不徹弱不勝事也</hi>食棗桃李弗致于核瓜祭上環食中<lb/>
<pb n="18a"/>
棄所操<hi>致謂委弃之也曲禮曰其有核者懐其核上環横切之圓如環也  操平聲</hi>凡食果<lb/>
實者後君子火孰者先君子<hi>古人嘗藥嘗食蓋恐其不善或為尊者害耳果實生成之味當使尊者先食火孰者先君子嘗食之禮也  先去聲孰熟通</hi>有慶非君賜不賀<lb/>
<hi>君賜如爵命土田車服之類皆是也言卿大夫士之家設有喜慶之事若是君命所賜則當賀非君賜則不賀蓋以君賜為榮也一説有慶而君亦慶之則餘人亦致賀君無所賜則餘人亦不必賀也</hi>有憂者<hi>此下缺文</hi>孔子食於季氏不辭不食肉而飱<hi>為客之禮將食必興辭食則先胾次殽至肩乃飽而飱孔子既不辭又不食肉乃獨澆飯而為飱之禮蓋以季氏之饋失禮故也</hi>君賜車<lb/>
馬乗以拜賜<hi>句</hi>衣服服以拜賜<hi>君賜及門既拜受矣明日又乘服詣君所而拜<pb n="18b"/>謝其賜所謂再拜敬之至也二賜字句絶本朱子説</hi>君未有命弗敢即乘服也<hi>此謂諸侯之卿大夫為使臣而受天子之賜歸而獻諸其君君命之乗服乃得乗服故君未有命不敢即乗服也左傳杜洩將以路𦵏南遺謂季孫曰叔孫未乘路𦵏焉用之季孫使杜洩舍路不可曰夫子受命於朝而聘于王王思舊勲而賜之路復命而致之君君不敢逆王命而復賜之  使去聲焉音煙舍上聲</hi>君賜稽首<lb/>
據掌致諸地<hi>據按也覆左手以按於右手之上致至也頭及手俱至地也</hi>酒肉之賜<lb/>
弗再拜<hi>已拜受於家而明日又往拜謂之再拜酒肉之賜輕故惟拜受於家而已</hi>凡賜君子<lb/>
與小人不同日<hi>君子小人以位言君子曰賜小人曰與貴賤殊故不可同日也</hi>凡獻於<lb/>
君大夫使宰士親皆再拜稽首送之膳於君有葷桃茢<lb/>
<pb n="19a"/>
於大夫去茢於士去葷皆造於膳宰<hi>大夫不親往而使宰者恐勤君之降禮而受獻也士賤故得自往皆再拜稽首送之者言大夫𥘉遣宰時已拜送矣及至君門以授小臣則或宰或士亦皆再拜而送之也膳美食也葷薑及辛菜也茢苕帚也膳宰主飲食者  方氏曰膳必用葷桃茢者防不祥之物或干之也桃以其性葷以其氣茢以其形形不如氣氣不如性故貴賤多少之數去其一者茢去其二者葷惟桃不可去焉皆造膳宰者以不敢專逹必待主膳之人逹之也  葷音薰茢音列去上聲造七到切</hi>
大夫不親拜為君之答已也<hi>釋所以不親獻之義  為去聲</hi>大夫拜賜<lb/>
而退士待諾而退又拜弗答拜<hi>大夫往君門而拜君昨日所賜及門即告小臣小臣入白大夫即拜拜竟即退不待小臣出報恐君召進之而答拜也君不答士之拜故士拜竟則待小臣傳<pb n="19b"/>君之諾報而後退也又拜者小臣傳諾報而出士又拜君之諾也弗答拜謂君終不答士之拜也</hi>大夫<lb/>
親賜士士拜受又拜於其室衣服弗服以拜敵者不在<lb/>
拜於其室<hi>其室大夫之家也衣服弗服以拜下於君賜也敵者尊卑相等也其室獻者之家也若當時主人在家而拜受則不復往彼家拜謝今主人不在不得拜受還家必往而拜之也若朋友則非祭肉不拜</hi>
凡於尊者有獻而弗敢以聞<hi>不敢以聞者不敢直言獻於尊者如云致馬資於有司及贈從者之類也</hi>士於大夫不承賀下大夫於上大夫承賀<hi>士於大夫尊卑逺若有慶事不敢受大夫之親賀下大夫於上大夫尊卑近故可承受其親賀也</hi>親在行<lb/>
禮於人稱父人或賜之則稱父拜之<hi>方氏曰不敢私交不敢私受故也</hi>
<pb n="20a"/>
禮不盛服不充故大裘不裼乗路車不式<hi>前章言不充其服與此充字義殊此謂禮之盛者則以充美為敬大裘路車皆祭天所用不裼而襲是欲掩塞其華美也不式敬天之心不可他用也</hi>父命呼唯而不諾手執業則投之食在口則吐<lb/>
之走而不趨<hi>應辭唯速而恭諾緩而慢  唯上聲</hi>親老出不易方復不過<lb/>
時親癠色容不盛此孝子之疏節也<hi>易方則恐召已而莫知所在過時則恐失期而貽親之憂癠病也疏節謂常行疏畧之禮而已非大節也  齊才細切</hi>父沒而不能<lb/>
讀父之書手澤存焉爾毋沒而杯圈不能飲焉口澤之<lb/>
氣存焉爾<hi>不能猶不忍也手之所持猶存其潤澤之迹杯圈盛酒漿之器屈木為之若巵匜之屬也<pb n="20b"/>口澤之氣亦謂常用以飲故口所潤澤猶有餘氣此所以不忍讀不忍飲也</hi>君入門介拂闑<lb/>
大夫中棖與闑之間士介拂棖<hi>此言兩君相見之時入門入大門也介副也闑門中央所豎短木也棖者門之兩旁長木所謂楔也君入當棖闑之中主君在闑東賔在闑西主君上擯在君後稍近西而拂闑賔之上介在賔後稍近東而拂闑大夫之為擯為介者各當君後而在棖闑二者之中士之為擯為介者則各拂東西之棖也  棖音橙楔音屑</hi>賔入不中門不履閾公事自<lb/>
闑西私事自闑東<hi>此賔謂鄰國來聘之卿大夫也入不中門謂入門稍東而近闑也閾門限也聘享是奉君命而行謂之公事入自闑西用賔禮也若私覿私面謂之私事以其非君命故也入自闑東從臣禮也</hi>君與尸行接武大夫繼武士中武徐趨皆用是<hi>君謂<pb n="21a"/>天子諸侯也接武謂二足相躡毎蹈於半不得各自成迹也若大夫與其尸行則兩足迹相接續漸卑故與尸行歩稍廣而速中猶間也士與其尸行毎徙足間容一足地乃躡之士極卑故與尸行歩極廣也徐趨皆用是謂君大夫士或徐或趨皆用此與尸行歩之節也</hi>疾趨則欲發而手足毋移<hi>此言若以他事行禮而當疾趨者其屨頭固欲發起不以接武繼武為拘然而手容必㳟足容必重不可或低或斜而變其常度移猶變也</hi>圈豚行不舉足齊如流席上亦然<hi>舊説圈轉也豚之言循讀為上聲謂徐趨之法當曵轉其足循地而行故云不舉足也方氏謂此言迴旋而行羔性聚豚性散圈之則聚而回旋於其中矣故取況如此未知是否齊裳下緝也足既不舉身又俯折則裳下委於地而曵足則齊如水之流席上亦然言未坐之時行於席上亦當如此也  圈舉逺切豚上聲齊音咨</hi>端行頥<lb/>
<pb n="21b"/>
霤如矢弁行剡剡起屨<hi>端直也直身而行身亦小折故頭直臨前而頥如屋霤之垂其歩之進則如矢之直也弁急也剡剡身起之貎急行則欲速而身屨恒起也一説端謂𤣥端素端弁謂爵弁皮弁行容各欲稱其服也</hi>執龜玉舉前曵踵蹜蹜如也<hi>踵足後跟也舉足之前而曳其後跟則行不離地如有所循也蹜蹜促狹之貌龜玉皆重器故敬謹如此  離去聲</hi>凡行容愓<lb/>
愓<hi>愓愓直而且疾也謂行於道路則然蓋回枉則失容舒緩則近惰也  愓音傷</hi>廟中齊齊朝<lb/>
廷濟濟翔翔<hi>齊齊収持嚴正之貎濟濟威儀詳整也翔翔張拱安舒也</hi>君子之容舒<lb/>
遲見所尊者齊遫<hi>舒遲閑雅之貎齊如䕫䕫齊慄之齊遫者謹而不放之謂見所尊者故加敬遫齊音齋  音速</hi>足容重手容恭<hi>重不輕舉移也恭無慢弛也</hi>目容端口容<lb/>
<pb n="22a"/>
止<hi>無睇視不妄動</hi>聲容靜頭容直<hi>無或噦咳欲其靜也無或傾顧欲其直也  噦一決切咳音孩又音槩</hi>氣容肅<hi>似不/息者</hi>立容德<hi>舊説以為如有所予於人其義難通應氏謂中立不倚儼然有德之氣象此説近之</hi>色容莊坐如尸<hi>莊矜持之貎也坐如尸見曲禮</hi>燕居告<lb/>
溫溫<hi>詩言溫溫恭人燕居之時與告語於人之際則皆欲其溫和所謂居不容寛柔以教也</hi>凡祭<lb/>
容貌顔色如見所祭者<hi>論語曰祭如在祭神如神在</hi>喪容纍纍色容<lb/>
顚顚視容瞿瞿梅梅言容繭繭<hi>此皆居喪之容纍纍羸憊失意之貌顚顚憂思不舒之貎瞿瞿驚遽之貎梅梅猶昧昧瞻視不審故瞿瞿梅梅然也繭繭猶綿綿聲氣低微之貎也  纍力追切顛音田瞿音屨</hi>戎容暨暨言容詻詻色容厲肅視容清明<hi>此皆<pb n="22b"/>軍旅之容暨暨果毅之貎詻詻教令嚴飭之貌顔色欲其嚴厲而莊肅視瞻欲其瑩澈而明審  詻五格切</hi>
立容辨卑無讇<hi>立之容貶卑者不為矜髙之態也雖貴貶損卑降而必貴於正若傾側其容柔媚其色則流於諂矣故戒以毋諂也  辨讀為貶讇音諂</hi>頭頸必中<hi>頭容/欲直</hi>山立<hi>如山之嶷然不摇動也</hi>時行<hi>當行/則行</hi>盛氣顚實揚休<hi>顛讀為填塞之填實滿也揚讀為陽休與煦同氣體之充也言人當養氣使充盛填實於内故息之出也若陽氣之煦物其來無窮也  顛音田休吁句切</hi>玉色<hi>玉無變色故以為顔色無變動之喻  石梁王氏曰立容以下不屬戎容</hi>凡自稱天<lb/>
子曰予一人<hi>一者無對之稱</hi>伯曰天子之力臣<hi>天子三公一相處内二伯分主畿外諸侯蓋股肱之臣宣力四方者也故曰力臣</hi>諸侯之於天子曰某土之守<lb/>
<pb n="23a"/>
臣某<hi>某土猶云東土西士之類  守去聲</hi>其在邊邑曰某屏之臣某<hi>邊邑逺謂之屏者藩屏之義所以蔽内而捍外也  屏音丙</hi>其於敵以下曰寡人小國之<lb/>
君曰孤擯者亦曰孤<hi>此章與曲禮小異者此據自稱為辭彼則擯者之辭也</hi>上大<lb/>
夫曰下臣擯者曰寡君之老下大夫自名擯者曰寡大<lb/>
夫世子自名擯者曰寡君之適<hi>此明自稱與擯者之辭不同也  適音的</hi>公<lb/>
子曰臣孽<hi>適而傳世者謂之世子餘則但稱公子而已讀孽為枿者蓋比之木生之餘也故以臣孽自稱</hi>士曰傳遽之臣於大夫曰外私<hi>驛傳之車馬所以供急遽之令士賤而給車馬之役使故自稱傳遽之臣也家臣稱私此大夫非已所臣事者故對之言則自稱外私也  傳張戀切</hi>
<pb n="23b"/>
大夫私事使私人擯則稱名<hi>私事謂非行聘禮而以他事奉君命往使鄰國也隨行之人當謂之介曰擯者擯是主人之副今以在賔館而主國致禮則已為主人故稱擯也私人已之屬臣也私事使而私人擯則無問上大夫下大夫皆降而稱名以非正聘故也  使去聲</hi>公士擯則曰<lb/>
寡大夫寡君之老<hi>公士公家之士也若正行聘禮以公士為擯其下大夫往行小聘之禮則擯辭稱寡大夫其上大夫往行大聘之禮則擯辭稱寡君之老</hi>大夫有所往必與公士<lb/>
為賔也<hi>賔讀為擯介也謂大夫有正聘之往必使公士作介也  方氏讀賔如字謂擯雖為賔執事其實亦與之同為賔而已故曰與公士為賔也  賔去聲</hi>
　　明堂位第十四<lb/>
<pb n="24a"/>
昔者周公朝諸侯于明堂之位天子負斧依南鄉而立<lb/>
<hi>斧依説見曲禮公石梁王氏曰註云周公攝王位又云天子即周公周  為冢宰時成王年已十四非攝位但攝政周公未嘗為天子豈可以天子為周公此記者之妄註亦曲徇之  朝音潮依上聲鄉去聲</hi>三公<lb/>
中階之前北面東上諸侯之位阼偕之東西面北上諸<lb/>
伯之國西階之西東面北上諸子之國門東北面東上<lb/>
諸男之國門西北面東上<hi>疏曰中階者南面三階故稱中諸伯以下皆云國此云位者以三公不云位諸侯在諸國之上特舉位言之明以下皆朝位也</hi>九夷之國東門之外<lb/>
西面北上八蠻之國南門之外北面東上六戎之國西<lb/>
<pb n="24b"/>
門之外東面南上五狄之國北門之外南面東上<hi>夷蠻戎狄各從其方之門而以右為尊獨南面東上者不然方氏以為南面疑於君故與北面者同其上也</hi>九采<lb/>
之國應門之外北面東上<hi>疏曰此是九州之牧謂之采者以采取當州美物而貢天子故王制云千里之外曰采明堂無重門但有應門耳  應去聲當去聲重平聲</hi>四塞世告至<lb/>
此周公明堂之位也明堂也者明諸侯之尊卑也<hi>四塞九州之外夷狄也若天子新即位或其國君易世皆一來朝告至故云世告至也  塞如字先代切</hi>昔殷紂<lb/>
亂天下脯鬼侯以饗諸侯是以周公相武王以伐紂武<lb/>
王崩成王幼弱周公踐天子之位以治天下六年朝諸<lb/>
<pb n="25a"/>
侯於明堂制禮作樂頒度量而天下大服七年致政於<lb/>
成王<hi>鬼國名易曰髙宗伐鬼方殺人以為薦羞惡之極也故伐之六年五服一朝蓋始於此  石梁王氏曰只以詩書證之即知周公祖居冢宰攝政未嘗在天子位周公相踐阼而治文王世子此語為是詩小序之言亦不可據註引魯頌豈盡伯禽時事哉辭劉氏曰此蓋因洛誥篇首有周公曰朕復子明辟之  篇中有周公誕保文武受命惟七年之語遂生此論謂周公踐天子位七年而致政於成王也殊不知復子明辟者周公營洛遣使告卜之辭受命惟七年者史臣叙周公留後治洛凡七年而薨也書傳中九峯蔡氏之辨可謂深切著明辟相量並去聲  音璧</hi>成王以周公為有勲勞於天下是以封<lb/>
周公於曲阜地方七百里革車千乘命魯公世世祀周<lb/>
<pb n="25b"/>
公以天子之禮樂是以魯君孟春乘大路載弧韣旂十<lb/>
有二旒日月之章祀帝于郊配以后稷天子之禮也<hi>論語稱伯禽為魯公閟宫稱僖公為魯侯又曰俾侯于魯則魯本侯爵過稱公也孟子言公侯皆方百里又言周公封于魯地方百里而此云七百里者蓋以百里之田為魯本國如後世食實封也并附庸為七百里所謂錫之山川土田附庸也周禮封疆方五百里之制當時設法未行不可以據革車兵車也千乘田賦所出之數也孟春周正子月也大路殷祭天所乘之木路弧所以開張旌旗之幅其形如弓以竹為之韣則弧之衣也旒屬於旂之正幅而畫日月以為章也臣王荆公謂周公能為人臣所不能為之功故可用人  所不得用之禮樂程子曰是不知人臣之道也夫居周公之位則為周公之事由其位而能為者皆所當為也周公乃盡其為臣之<pb n="26a"/>職耳豈得獨用天子之禮樂哉成王之賜伯禽之受皆非也  問孟子説齊魯皆封百里而先生向説齊魯始封七百里者何耶朱子曰此等處皆難考云云見告子下篇  千乘乘去聲下如字載音戴韣音獨</hi>季夏<lb/>
六月以禘禮祀周公於大廟牲用白牡<hi>殷尚白白牡殷牲也  方氏曰止用時王之禮者諸侯之事通用先王之禮者天子之事故郊特牲云諸侯祭以白牡乘大路謂之僭禮也大音泰</hi>尊用犧象山罍鬱尊用黄目<hi>尊酒器也犧犧尊也音莎者釋云刻畫鳯形娑娑然也讀如字者釋云畫為牛形又云尊為牛之形象象尊也以象骨飾尊一説尊為象之形也山罍刻畫山雲之狀於罍也鬱尊盛鬱鬯酒之尊也黄目黄彛也卣罍之類以黄金鏤其外為目因名也  犧音莎</hi>
灌用玉瓚大圭薦用玉豆雕篹爵用玉琖仍雕加以璧<lb/>
<pb n="26b"/>
散璧角俎用梡嶡<hi>灌酌鬱鬯以獻尸也以玉飾瓚故曰玉瓚以大圭為瓚柄故言玉瓚大圭也薦祭時所薦葅醢之屬也玉豆以玉飾豆也篹籩也雕飾其柄故曰雕篹爵行酒之器夏氏爵名琖以玉飾之仍因也因爵形而雕飾之故曰仍雕也加者夫人亞獻於尸也用璧角即周禮内宰所謂瑶爵也夫人獻後則賔用璧散獻尸散角皆以璧飾其口此先言散後言角便文也虞俎名梡夏俎名嶡梡形四足如案嶡則加横木於足中央為横距之形也音瓚才旱切篹損管切琖側眼切散去聲梡  澣嶡音鱖</hi>升歌清廟<lb/>
下管象朱干玉戚冕而舞大武皮弁素積裼而舞大夏<lb/>
昧東夷之樂也任南蠻之樂也納夷蠻之樂於大廟言<lb/>
廣魯於天下也<hi>清廟周頌升樂工於廟之堂上而歌此詩也下堂下也管匏竹也象象武詩也<pb n="27a"/>堂下以管吹象武之詩故云下管象也朱干赤盾也玉戚玉飾斧柄也著衮冕而執此干戚以舞武王伐紂之樂又服皮弁見裼衣而舞夏后氏大夏之樂五冕皆周制故用以舞周樂皮弁三王之服故用以舞夏樂也昧任皆樂各廣魯於天下言周公勲業之盛廣及四夷故廣大其國禮樂之事以示天下也  裼音析任音壬</hi>
君卷冕立于阼夫人副禕立于房中君肉袒迎牲于門<lb/>
夫人薦豆籩卿大夫贊君命婦贊夫人各揚其職百官<lb/>
廢職服大刑而天下大服<hi>副首飾也副之言覆以其覆𬒳乎首而為名詳見周禮追師及詩副笄六珈註疏禕禕衣也本王后之服亦以尊周公而用天子禮樂故得服之也房太廟之東南室也贊助也命婦内則世婦外則卿大夫之妻也揚舉也廢不舉也天下大服謂敬服周公之德也  卷讀為袞覆<pb n="27b"/>去聲</hi>是故夏礿秋嘗冬烝春社秋省而遂大蜡天子之祭<lb/>
也<hi>魯在東方或有朝于方岳之嵗則廢春祠故此畧之秋省省斂也年不順成則八蜡不通必視年之上下以為蜡之豐嗇舊讀省為獮者非  礿音藥省悉井切蜡音乍</hi>大廟天子明堂庫門天<lb/>
子臯門雉門天子應門<hi>魯無明堂而大廟如明堂之制天子五門路應雉庫臯由内而外路門亦曰畢門今魯庫門之制如天子臯門雉門之制如天子應門也  大音泰</hi>振木鐸於朝<lb/>
天子之政也<hi>木鐸金口木舌發教令則振之所以警動衆聽</hi>山節藻棁<hi>説見前篇</hi>復<lb/>
廟重檐<hi>復廟上下重屋也重檐者簷下復有板簷免風雨之壊壁  復音福重平聲檐音簷復有復去聲</hi>刮楹逹鄉<hi>以宻石摩柱使之精澤故云刮楹逹通也鄉牕牖也每室四户八牕牕户相對故云<pb n="28a"/>逹鄉鄉刮古刹切  去聲</hi>反坫出尊<hi>兩君好㑹反爵之坫築土為之在兩楹間而近南蓋獻酬畢則反爵于其上也凡物在内為入在外為出以坫在尊之外故云反坫出尊言坫出在尊之外也</hi>崇坫康<lb/>
圭疏屏天子之廟飾也<hi>崇髙也康安也凡物措之得所則無危墜之失圭禮器之重者不可不謹故為此髙坫以康圭也疏屏者刻鏤於屏使之文理疏通也</hi>鸞車有虞氏之路<lb/>
也鉤車夏后氏之路也大路殷路也乗路周路也<hi>鸞車有鸞和之車也路與輅同鉤曲也車床謂之輿輿之前䦨曲故名鉤車也大路殷之木路也乗路周之玉路也</hi>有<lb/>
虞氏之旂夏后氏之綏殷之大白周之大赤<hi>四者旌旗之屬周禮交龍為旂綏讀為緌以旄牛尾注於杠首而垂之者也大白白色旗也大赤赤色旗也鄭云當言有虞氏之緌<pb n="28b"/>夏后氏之旂謂虞質於夏惟綏而已至夏世乃有旂之制也</hi>夏后氏駱馬黒鬛殷人<lb/>
白馬黒首周人黄馬蕃鬛<hi>白黒相間謂之駱此馬白身而黒鬛也蕃鬛赤鬛也</hi>夏<lb/>
后氏牲尚黒殷白牡周騂剛<hi>騂赤色剛壯色</hi>泰有虞氏之尊也<lb/>
山罍夏后氏之尊也著殷尊也犧象周尊也<hi>虞氏尚陶泰瓦尊也著者無足而底著於地也餘見前章  著直畧切犧音莎</hi>爵夏后氏以琖殷以斝周<lb/>
以爵<hi>夏爵名琖以玉飾之故其字從玉殷爵名斝稼也故畫為禾稼周之爵則爵之形也其曰玉爵者則飾之以玉也  斝音稼</hi>灌尊<hi>灌鬯酒之尊也</hi>夏后氏以雞夷殷以斝周以<lb/>
黄目<hi>夷讀為彛法也與餘尊為法故稱彛刻畫雞形於其上故名雞彛餘見上章</hi>其勺夏后<lb/>
<pb n="29a"/>
氏以龍勺殷以疏勺周以蒲勺<hi>周禮梓人為飲器勺一升龍勺刻畫為龍頭疏勺刻鏤疏通也蒲勺者合蒲為鳧頭之形其口微開如蒲草本合而末㣲開也三者皆謂勺之柄頭耳  勺是若切</hi>土鼓蕢桴葦籥伊耆氏之樂也<hi>方氏曰以土為鼔未有韗革之聲故也以
                        <graphic n="KR2323" url="https://raw.githubusercontent.com/kanripo/KR-Gaiji/master/images/KR2323.png" mimeType="image/png"/>為桴未有斲木之利故也以葦為籥未有截竹之精故也  蕢音塊桴音浮韗音運又音絢</hi>拊搏玉<lb/>
磬揩擊大琴大瑟中琴小瑟四代之樂器也<hi>拊搏舊説以韋為之充之以糠形如小鼓揩擊謂柷敔皆所以節樂者方氏以為或拊或搏或揩或擊皆言作樂之事又按書傳云戞擊考擊也搏至拊循也皆與此文理有礙當從鄭註  拊音撫搏音博揩居入切</hi>魯公之廟文<lb/>
世室也武公之廟武世室也<hi>魯公伯禽也武公伯禽之𤣥孫其室世世不毁故言<pb n="29b"/>世室比方氏曰周以祖文王為不毁之廟而魯以伯禽之廟  之故曰文世室宗武王為不毁之廟而魯以武公之廟比之故曰武世室</hi>米廩有虞氏之庠也序夏后氏之序也瞽<lb/>
宗殷學也頖宫周學也<hi>此言魯立四代之學魯所藏粢盛米之廪即虞氏之庠謂藏此米於學宫也亦教孝之義序者射也射以觀德有先後之次焉樂師瞽矇之所宗故謂之瞽宗頖半也諸侯曰頖宫以其半辟雍之制也孟子言夏曰校殷曰序  頖音判盛平聲</hi>崇鼎貫鼎大璜封父<lb/>
龜天子之器也越棘大弓天子之戎器也<hi>崇貫封父越皆國名棘㦸也所方氏曰凡此即周官天府  藏大寳鎮寳之類是也</hi>夏后氏之鼓足殷楹鼓周<lb/>
縣鼓垂之和鍾叔之離磬女媧之笙簧<hi>足謂四足也楹貫之以柱也縣<pb n="30a"/>懸於簨簴也垂見舜典和方氏曰郊特牲曰以鍾次之以和居參之也故謂之  鍾樂記曰石聲磬磬以立辨辨者離之音也故謂之離磬笙以象物生之形簧則美在其中故謂之笙簧世本曰無句作磬皇氏云無句叔之别名縣音𤣥</hi>　夏后氏之龍簨虡殷之崇牙周之璧翣<hi>周官梓人為簨虡横曰筍植曰虡所以懸樂器也以龍形飾之故曰龍簨虡崇牙者刻木為之飾以采色其狀隆然殷人於簨之上施崇牙以挂鐘磬也周久則又於簨上畫繒為翣載之以璧下懸五采之羽而挂於簨之角焉  簨音筍虡音距</hi>有虞氏之兩敦夏后氏之四璉殷之六瑚周之<lb/>
八簋<hi>少牢禮曰執敦黍有蓋又曰設四敦皆南首敦之為器有蓋有首也四者皆盛黍稷之器禮之有器時王各有制作故厯代寳而用之但時代漸逺則古器之存者漸寡此魯所有之數耳  敦音對璉音輦</hi>俎<lb/>
<pb n="30b"/>
有虞氏以梡夏后氏以嶡殷以椇周以房俎<hi>梡嶡見前章椇者俎之足間横木為曲撓之形如椇枳之樹枝也房者俎足下之跗謂俎之上下兩間有似於堂房也  疏曰古制不可委知今依註畧為此意未知是否  椇音矩</hi>夏后氏以楬豆殷玉豆周獻<lb/>
豆<hi>楬不飾也木質而已獻讀為娑獻尊刻畫鳯羽則此豆亦必刻畫鳯羽故名也  楬苦瞎切獻音莎</hi>有<lb/>
虞氏服韍夏后氏山殷火周龍章<hi>韍者祭服之蔽膝即韠也虞氏直以韋為之無文飾夏世則畫之以山殷人増之以火周人又加龍以為文章  韍音黻</hi>有虞氏祭首夏<lb/>
后氏祭心殷祭肝周祭肺<hi>方氏曰三代各祭其所勝蓋夏尚黒為勝赤故祭心殷尚白為勝青故祭肝周尚赤為勝白故祭肺</hi>夏后氏尚明水殷尚醴周尚酒<hi>疏曰<pb n="31a"/>儀禮設尊尚𤣥酒是周亦尚明水也禮運云澄酒在下則周不尚酒故註云言尚非也  方氏曰明水者取於月之水故謂之明水則淡而無味醴則漸致其味酒則味之成者</hi>有虞氏官五十夏后<lb/>
氏官百殷二百周三百<hi>書言唐虞建官惟百夏商官倍先儒信此記而不信書固為不可且謂魯得用四代禮樂故惟通用其官之名號不必盡用其數皆臆説也</hi>有虞氏之綏夏<lb/>
后氏之綢練殷之崇牙周之璧翣<hi>此皆喪𦵏之飾綢練見檀弓餘見上章又翣制詳見喪大記  綏音緌綢音叨</hi>凡四代之服器官魯兼用之是故魯<lb/>
王禮也天下傳之久矣君臣未嘗相弑也禮樂刑法政<lb/>
俗未嘗相變也天下以為有道之國是故天下資禮樂<lb/>
<pb n="31b"/>
焉<hi>君臣未嘗相弑禮樂刑法政俗未嘗相變先儒以為近誣或以為諱國惡論之詳矣大抵此篇主於誇大魯國故厯舉四代之服器官以見魯之禮樂其盛如此不知魯之郊禘非禮也周公其衰矣知此則此記所陳適足以彰其僭而已而奚盛大之有哉父朱氏曰羽父弑隱公慶父弑二君則君臣相弑矣夏  躋僖公禮之變也季氏舞八佾樂之變也僖公欲焚巫尩刑之變也宣公初税畝法之變也政逮於大夫政之變也婦人髽而弔俗之變也嘗石梁王氏曰此見春秋經而不見傳者故謂未  相弑未嘗變法大抵此篇多誣</hi>
　　喪服小記第十五<lb/>
　　　<hi>朱子曰小記是解喪服傳</hi>
斬衰括髪以麻為母括髪以麻免而以布<hi>斬衰主人為父之服也親<pb n="32a"/>始死子服布深衣去吉冠而猶有笄縰徒跣扱深衣前祍於帶將小斂乃去笄縰著素冠斂訖去素冠而以麻自項而前交於額上郤而繞於紒如著幓頭然幓頭今人名掠髪此謂括髪以麻也母死亦然故云為母括髪以麻言此禮與喪父同也免而以布專言為母也蓋父喪小斂後拜賔竟子即堂下之位猶括髪而踊母喪則此時不復括髪而著布免以踊故云免而以布也筓縰説見内則免見檀弓  為去聲免音問縰纚同紒髻同幓七遥切</hi>齊衰惡笄以終喪<hi>婦人居齊衰之喪以榛木為笄以卷髪謂之惡笄以終喪者謂中間更無變易至服竟則一并除之也</hi>男子冠而婦人笄男子免而婦人<lb/>
髽其義為男子則免為婦人則髽<hi>吉時男子首有吉冠婦人首有吉笄若親始死男去冠女則去笄父喪成服也男子六升布為冠女則箭篠為笄若喪母男則七升布為冠女則榛木為<pb n="32b"/>笄故云男子冠而婦人笄也男子免而婦人髽者言今遭齊衰之喪當男子著免之時婦人則髽其首也髽有二斬衰則麻髽齊衰則布髽皆名露紒其義為男子則免為婦人則髽者言其義不過以此免與髽分别男女而已字冠如字髽莊加切為如  去上聲别必列切</hi>苴杖竹也削杖桐也<hi>竹杖圓以象天削杖方以象地父母之别也明疏曰苴者黯也必用竹者以其體圓性貞四時不改  子為父禮伸痛極自然圓足有終身之痛也削者殺也桐隨時凋落謂母喪外雖削殺服從時除而終身之心當與父同也  苴音睢</hi>
祖父卒而后為祖母後者三年<hi>適孫無父既為祖三年矣今祖母又死亦終三年之制蓋祖在而喪祖母則如父在而為母期也子死則孫為後故以為後者言之  為如字</hi>為父母<lb/>
長子稽顙大夫弔之雖緦必稽顙<hi>服重者先稽顙而後拜賔服輕者先拜賔<pb n="33a"/>而後稽顙父母尊也長子正體也故從重大夫弔於士是以尊臨卑雖是緦服之喪亦必稽顙而後拜蓋尊大夫不敢以輕待之也</hi>婦人為夫與長子稽顙其餘則否<hi>婦人受重於他族故夫與長子之喪則稽顙其餘謂父母也降服移天其禮殺矣</hi>男主必使同姓婦主必<lb/>
使異姓<hi>喪必有男主以接男賔必有女主以接女賔若父母之喪則適子為男主適婦為女主今無男主而使人攝主則必使喪家同姓之男無女主而使人攝主則必使喪家異姓之女謂同宗之婦也</hi>為父<lb/>
後者為出母無服<hi>出母母為父所遣者也適子為父後者不服之蓋尊祖敬宗家無二主之義也非為後者服期上為如字下為去聲</hi>　親親以三為五以五為九上殺<lb/>
下殺旁殺而親畢矣<hi>由己身言之上有父下有子宜言以一為三而不言者父子一體無<pb n="33b"/>可分之義故惟言以三為五謂因此三者而由父以親祖由子以親孫是以三為五也又不言以五為七者蓋由祖以親曾髙二祖由孫而親曾孫𤣥孫其恩皆已疏畧故惟言以五為九也由父而上殺之至髙祖由子而下殺之至𤣥孫是上殺下殺也同父則期同祖則大功同曾祖則小功同髙祖則緦麻是旁殺也髙祖外無服故曰畢矣殺色介切</hi>　王者禘其祖之所自出以其祖配之而立<lb/>
四廟庶子王亦如之<hi>四廟謂髙曾祖禰四親廟也始祖居中為五并髙祖之父祖為七或世子有癈疾不可立而庶子立為王者其禮制亦然始趙氏曰禘王者之大祭也王者既立始祖之廟又推祖所自出之帝祀之於始祖之廟而以始祖配之也</hi>别子為祖繼别為宗繼禰者<lb/>
為小宗有五世而遷之宗其繼髙祖者也是故祖遷於<lb/>
<pb n="34a"/>
上宗易於下尊祖故敬宗敬宗所以尊祖禰也<hi>别子有三一是諸侯適子之弟别於正適二是異姓公子來自他國别於本國不來者三是庶姓之起於是邦為卿大夫而别於不仕者皆稱别子也為祖者别與後世為始祖也繼别為宗者别子之後世世以適長子繼别子與族人為百世不遷之大宗也繼禰者為小宗謂别子之庶子以其長子繼已為小宗而其同父之兄弟宗之也五世者髙祖至𤣥孫之子此子於父之髙祖無服不可統其父同髙祖之兄弟故遷易而各從其近者為宗矣故曰有五世而遷之宗其繼髙祖者也四世之時尚事髙祖五世則於髙祖之父無服是祖遷於上也四世之時猶宗三從族人至五世則不復宗四從族人矣是宗易於下也宗是先祖正體惟其尊祖是以敬宗也  疏曰族人一身事四宗事親兄弟之適是繼禰小宗也事同堂兄弟之適是繼祖小宗也事再從兄弟之適是繼曾祖小<pb n="34b"/>宗也事三從兄弟之適是繼髙祖小宗也小宗凡四獨云繼禰者𥘉皆繼禰為始據𥘉而言之也  别必列切從去聲</hi>庶子不祭祖者明其宗也<hi>此繼適士立二廟祭禰及祖今兄弟二人一適一庶而俱為適士其適子之為適士者固祭祖及禰矣其庶子雖適士止得立禰廟不得立祖廟而祭祖者明其宗有所在也</hi>庶子不為長子斬不繼祖與禰故也<hi>庶子不得為長子服斬衰三年者以己非繼祖之宗又非繼禰之宗則長子非正統故也  為去聲長上聲</hi>庶子不祭<lb/>
殤與無後者殤與無後者從祖祔食<hi>長中下殤見前篇蓋未成人而死者也無後者謂成人未昏或已娶而無子而死者也庶子所以不得祭此二者以己是父之庶子不得立父廟故不得自祭其殤子也若己是祖之庶孫不得立祖廟故無後之兄弟己亦不得祭之也祖廟在宗子之家此殤<pb n="35a"/>與此無後者當祭祖之時亦與祭於祖廟也故曰從祖祔食  與祭與去聲</hi>庶子不祭禰者<lb/>
明其宗也<hi>庶子不得立禰廟故不得祭禰所以然者明主祭在宗子廟必在宗子之家也庶子雖貴止得供具牲物而宗子主其禮也上文言庶子不祭祖是猶得立禰廟以其為適士也此言不祭禰以此庶子非適士或未仕故不得立廟以祭禰也</hi>親親尊尊長長男女之有别人道<lb/>
之大者也<hi>疏曰此論服之降殺親親謂父母也尊尊謂祖及曾祖髙祖也長長謂兄及旁親也不言卑幼舉尊長則卑幼可知也男女之有别者若為父斬為母齊衰姑姊妹在室期出嫁大功為夫斬為妻期之屬是也此四者於人之道為最大  長上聲别必列切</hi>從服者所從亡則己屬從<lb/>
者所從雖没也服<hi>疏曰服術有六其一是徒從徒空也與彼非親屬空從此而服彼有四者<pb n="35b"/>一是妾為女君之黨二是子從母服於母之君母三是妾子為君母之黨四是臣從君而服君之黨此四徒之中惟女君雖沒妾猶服女君之黨餘三徒所從既亡則止而不服已止也屬者骨血連續以為親也亦有三一是子從母服母之黨二是妻從夫服夫之黨三是夫從妻服妻之黨此三從雖沒猶從之服其親也</hi>
妾從女君而出則不為女君之子服<hi>妾謂女君之姪娣也其來也與女君同入故服女君之子與女君同若女君犯七出而出則此姪娣亦從之出子死則母自服其子姪娣不服義絶故也聲為去</hi>禮不王不禘<hi>禘王者之大祭諸侯不得行之故云不王不禘  石梁王氏曰此句合在王者禘其祖之所自出上錯亂在此</hi>世子不降妻之父母其為妻也與<lb/>
大夫之適子同<hi>世子天子諸侯之適子傳世者也不降殺其妻父母之服者以妻故親之也大<pb n="36a"/>夫適子死服齊衰不杖今世子既不降其妻之父母則其為妻服與大夫服適子之服同也  為去聲</hi>父<lb/>
為士子為天子諸侯則祭以天子諸侯其尸服以士服<lb/>
<hi>祭用生者之禮盡子道也尸以象神自用本服</hi>父為天子諸侯子為士祭以士<lb/>
其尸服以士服<hi>以天子諸侯之禮祭其父之為士者其禮伸故尸服死者之服為禮之正以士之禮祭其父之為天子諸侯者其禮屈故尸服生者之服為禮之變禮有曲而殺者此類是也</hi>婦當喪<lb/>
而出則除之<hi>婦當舅姑之喪而為夫所出則即除其服恩義絶故也  為去聲</hi>為父母<lb/>
喪未練而出則三年既練而出則已<hi>若當父母之喪未期而為夫所出則終父母三年之制為己與夫族絶故其情復隆於父母也若在父母小祥後被出則是己之期服已除不可更<pb n="36b"/>同兄弟為三年服矣故已也已者止也  為去聲為三為如字</hi>未練而反則期既練而<lb/>
反則遂之<hi>若被出後遇父母之喪未及期而夫命之反則但終期服反在期後則遂終三年蓋縁已隨兄弟小祥服三年之喪不可中廢也</hi>再期之喪三年也期之喪二年也<lb/>
九月七月之喪三時也五月之喪二時也三月之喪一<lb/>
時也故期而祭禮也期而除喪道也祭不為除喪也<hi>儀禮大功章有中殤七月之文即此七月之喪也期而祭謂再期之喪致小祥之祭也期而除喪謂除衰絰易練服也小祥之祭乃孝子因時以伸其思親之禮也練時男子除首絰婦人除要帶乃生者隨時降殺之道也祭與練雖同時並舉然祭非為練而設也</hi>三年而后𦵏者必再祭其祭之間不<lb/>
<pb n="37a"/>
同時而除喪<hi>孝子以事故不得及時治𦵏中間練祥時月以尸柩尚存不可除服今𦵏畢必舉練祥兩祭故云必再祭也但此二祭仍作兩次舉行不可同在一時如此月練祭則男子除首絰婦人除要帶次月祥祭乃除衰服故云其祭之間不同時而除喪也</hi>大功者主人之喪有三年者<lb/>
則必為之再祭朋友虞祔而已<hi>大功者主人之喪謂從父兄弟來主此死者之喪也三年者謂死者之妻與子也妻既不可為主而子又幼小别無近親故從父兄弟主之必為之主行練祥二祭朋友但可為之虞祭祔祭而已  為去聲從去聲為主為如字</hi>士妾有子而為之緦<lb/>
無子則已<hi>喪服云大夫為貴妾緦士卑故妾之有子者為之緦無子則不服也  為去聲</hi>生不<lb/>
及祖父母諸父昆弟而父税喪已則否<hi>税者日月已過始聞其死追而<pb n="37b"/>為之服也此言生於他國而祖父母諸父昆弟皆在本國已皆不及識之今聞其死而日月已過父則追而服之已則不服也  税吐外切</hi>為君之父母妻長子君已除喪而后聞<lb/>
喪則不税<hi>卿大夫為君之父母妻長子皆有服今以出使他國或以事久留君除喪之後已始聞喪不追服也</hi>降而在緦小功者則税之<hi>此句承父税喪已則否之下誤在此降者殺其正服也如叔父及適孫正服皆不杖期死在下殤則皆降服小功如庶孫之中殤以大功降而為緦也從祖昆弟之長殤以大功降而為緦也如此者皆追服之檀弓曾子所言小功不税是正服小功非謂降也凡降服重於正服詳見儀禮</hi>近臣君服斯服矣其餘從而服不從而税<hi>近臣卑賤之臣也此言小臣有從君往他國既返而君之親喪已過服之月日君税之此臣亦從君而服其餘謂卿<pb n="38a"/>大夫之從君出為介為行人宰史者返而君服限未滿亦從君而服若在限外而君税則不從君而税也</hi>君<lb/>
雖未知喪臣服已<hi>此言君在他國而本國有喪君雖未知而諸臣之留國者自依禮成服不待君返也</hi>虞杖不入於室祔杖不升於堂<hi>虞祭在寢祭後不以杖入室附祭在祖廟祭後不以杖升堂皆殺哀之節也</hi>為君母後者君母卒則不為君母<lb/>
之黨服<hi>此言無適子而庶子為後者即上章從服者所從亡則已之義也</hi>絰殺五分而<lb/>
去一杖大如絰<hi>喪服傳曰苴絰大搹左本在下去五分一以為帶絰大搹者謂首絰也五分減一分則要絰之大也遞減之則齊衰之絰大如斬衰之帶去五分一以為齊衰之帶大功之絰大如齊衰之帶去五分一以為大功之帶小功之絰大如大功之帶去五分一以為小功之帶緦麻之絰大如小功之帶去五<pb n="38b"/>分一以為緦麻之帶麻在首在要皆曰絰分言之則首曰絰要曰帶所以五分者象五服之數也杖大如絰如要絰也搹者搤也去朱子曰首絰大一搤只是拇指與第二指一圍  殺  聲去上聲一分分音問搹搤同音厄</hi>妾為君之長子與女君同<hi>女君為長子三年妾亦同服三年以正統故重也</hi>
除喪者先重者易服者易輕者<hi>男子重在首婦人重在要凡所重者有除無變故雖卒哭不受輕服直至小祥而男子除首絰婦人除要絰此之謂除喪者先重者也易服者謂先遭重喪後遭輕喪而變易其服也輕謂男子要婦人首也此言先是斬衰虞而卒哭已變葛絰葛絰之大小如齊衰之麻絰今忽又遭齊衰之喪齊衰要首絰皆牡麻牡麻重於葛也服宜從重故男不變首女不變要以其所重也但以麻易男要女首而已故云易服者易輕者也若未虞卒哭則後喪不能變</hi>無事不辟廟門<lb/>
<pb n="39a"/>
哭皆於其次<hi>辟開也廟門殯宫之門也鬼神尚幽闇故有事則辟無事不辟也次倚廬也朝夕之哭與受弔之哭皆即門内之位若或晝或夜無時之哭則皆於倚廬也  辟音闢</hi>復與書銘自<lb/>
天子逹於士其辭一也男子稱名婦人書姓與伯仲如<lb/>
不知姓則書氏<hi>復招魂以復魄也書銘書死者名字於明旌也檀弓疏云士喪禮為銘各以其物士長三尺大夫五尺諸侯七尺天子九尺若不命之士以緇長半幅長一尺䞓末長終幅長二尺總長三尺周禮天子之復曰臯天子復諸侯則曰臯某甫復此言天子逹於士其辭一者殷以上質不諱名故臣可以名君歟男子稱名謂復與銘皆名之也婦人銘則書姓及伯仲此或亦是殷以上之制如周則必稱夫人也姓如魯是姬姓後三家各自稱氏所謂氏也殷以前六世之外則相與為昏故婦人有不知姓者周不然矣</hi>斬<lb/>
<pb n="39b"/>
衰之葛與齊衰之麻同齊衰之葛與大功之麻同麻同<lb/>
皆兼服之<hi>上章言絰殺皆是五分去一此言斬衰卒哭後所受葛絰與齊衰𥘉死之麻絰大小同齊衰變服之葛絰與大功𥘉死之麻絰大小同麻同皆兼服之者謂居重喪而遭輕喪服麻又服葛也上章言男子易要絰不易首絰故首仍重喪之葛要乃輕喪之麻也婦人卒哭後無變上下皆麻此言麻葛兼服者止謂男子耳</hi>報𦵏者報虞三月而後卒哭<hi>報讀為赴急疾之義謂家貧或以他故不得待三月死而即𦵏者既疾𦵏亦疾虞虞以安神不可後也惟卒哭則必俟三月耳</hi>父母之喪偕<lb/>
<hi>句</hi>先𦵏者不虞祔待後事其𦵏服斬衰<hi>父母之喪偕即曾子問並有喪言父母同時死也𦵏先輕而後重先𦵏𦵏母也不虞祔不為母設虞祭袝祭也蓋𦵏母之明日即治父𦵏𦵏父<pb n="40a"/>畢虞祔然後為母虞祔故云待後事祭則先重而後輕也其𦵏母亦服斬衰者從重也以父未𦵏不敢變服也</hi>
大夫降其庶子其孫不降其父<hi>大夫為庶子服大功而庶子之子則為父三年也大夫不服其妾故妾子為其母大功</hi>大夫不主士之喪<hi>謂士死無主後其親屬有為大夫者不得主其喪尊故也</hi>為慈母之父母無服<hi>恩所不及故也  為去聲</hi>夫為人<lb/>
後者其妻為舅姑大功<hi>此舅姑謂夫之所生父母  上為如字下為去聲</hi>士祔<lb/>
於大夫則易牲<hi>祖為大夫孫為士孫死祔祖則用大夫牲士牲卑不可祭於尊者也此與𦵏以大夫祭以士者不同如妾無妾祖姑可祔則易牲而祔於女君也</hi>繼父不同居也者必<lb/>
嘗同居皆無主後同財而祭其祖禰為同居有主後者<lb/>
<pb n="40b"/>
為異居<hi>母再嫁而子不隨往則此子與母之繼夫猶路人也故自無服矣今此子無大功之親隨母以往其人亦無大功之親故云同居皆無主後也於是以其貨財為此子同築宫廟使之祭祀其先如此則是繼父同居其服期也異居有三一是昔同今異二是今雖同居却不同財三是繼父自有子即為異居異居者服齊衰三月而已此云有主後者為異居則此子有子亦為異居也</hi>哭朋友者於門外之<lb/>
右南面<hi>檀弓曰朋友吾哭諸寢門之外南向者為主以待弔賔也</hi>祔𦵏者不筮宅<hi>宅謂塋壙也前人之𦵏已筮而吉故祔𦵏則不必再筮也</hi>士大夫不得祔於諸侯祔於<lb/>
諸祖父之為士大夫者其妻祔於諸祖姑妾祔於妾祖<lb/>
姑亡則中一以上而祔祔必以其昭穆<hi>公子公孫之為士為大夫者不<pb n="41a"/>得祔於先君之廟也諸祖父其祖為國君者之兄弟也諸祖姑諸祖父之妻也若祖為國君而無兄弟可祔亦祔宗族之疏者上言士易牲而祔於大夫而大夫不得易牲而祔諸侯者諸侯之貴絶宗故大夫士不得親之也妾祔於妾祖姑言妾死則祔於祖之妾也亡無也中間也若祖無妾則又間曾祖一位而祔高祖之妾故云亡則中一以上而祔也所以間曾祖者以昭穆之次不同列祔必以昭穆也  亡音無間去聲</hi>諸侯不<lb/>
得祔於天子天子諸侯大夫可以祔於士<hi>卑孫不可祔於尊祖孫貴而不祔其祖之為士者是自尊而卑其祖不可也故可以祔於士</hi>為母之君母母卒則<lb/>
不服<hi>母之君母者母之適母也非母所生之母故母在而為之服則己亦從而服是徒從也徒從者所從亡則已故母卒則不服  為去聲下節同</hi>宗子母在為妻禫<hi>父在則適子為妻不杖不杖則<pb n="41b"/>不禫父沒母存則杖且禫矣此宗子百世不遷者也恐疑於宗子之尊厭其妻故明言雖母在亦當為妻禫也然則非宗子而母在者不譚矣</hi>為慈母後者為庶母可也為祖庶母可<lb/>
也<hi>傳曰妾之無子者妾子之無母者父命之為子母此謂為慈母後者也若庶母嘗有子而子已死命他妾之子為其後故云為庶母可也若父之妾有子而子死已命己之妾子後之亦可故云為祖庶母可也  石梁王氏曰為慈母後者為庶母為祖庶母後皆可謂既是妾子此三母皆妾皆可以妾生之子為後</hi>為父<lb/>
母妻長子禫<hi>此言當禫之喪有此四者然妻為夫亦禫又慈母之喪無父在亦禫記者畧耳  為去聲長上聲</hi>慈母與妾母不世祭也<hi>不世祭者謂子祭之而孫不祭也上章言妾祔於妾祖姑者疏云妾無廟今乃云祔及高祖當是為壇以祔之耳</hi>丈夫冠而不為殤婦<lb/>
<pb n="42a"/>
人笄而不為殤為殤後者以其服服之<hi>男子死在殤年則無為父之道然亦有不俟二十而冠者冠則成人也此章舉不為殤者言之則此當立後者乃是已冠之子不可以殤禮處之其族人為之後者即為之子也以其服服之者子為父之服也舊説為殤者父之子而依兄弟之服服此殤非也其女子已笄而死則亦依在室之服服之不降而從殤服也  冠去聲</hi>久而不𦵏者唯<lb/>
主喪者不除其餘以麻終月數者除喪則已<hi>主喪者不除謂子於父妻於夫孤孫於祖父母臣於君未𦵏不得除衰絰也麻終月數者期以下至緦之親以主人未𦵏不得變葛故服麻以至月數足而除不待主人𦵏後之除也然其服猶必收藏以俟送𦵏也</hi>箭笄終喪三<lb/>
年齊衰三月與大功同者繩屨<hi>前章言齊衰惡笄以終喪為母也此言箭笄三<pb n="42b"/>年女子在室為父也箭篠也齊衰為尊大功為卑然三月者恩之輕九月者恩稍重故可以同用繩屨此制禮者淺深之宜也繩屨麻䋲為屨也</hi>練筮日筮尸視濯皆要絰杖繩屨有<lb/>
司告具而后去杖筮日筮尸有司告事畢而后杖拜送<lb/>
賔大祥吉服而筮尸<hi>練小祥也筮日筮祥祭之日也筮尸筮為尸之人也視濯視祭器之滌濯也小祥除首絰而要之葛絰未除將欲小祥則預著此小祥之服以臨此三事不言衰與冠者則亦必同小祥之制矣有司謂執事者向者變服猶杖今執事者告三事辦具將欲臨事故孝子即去杖而致敬此三事者惟筮日筮尸有賔來今執事者告筮占之事畢則孝子復執杖以拜送於賔視濯無賔故不言至大祥時則吉服行事矣吉服朝服也不言筮日視濯與小祥同可知也  要平聲去上聲</hi>庶子在父之室<lb/>
<pb n="43a"/>
則為其母不禫<hi>此言不命之士父子同室者  為去聲</hi>庶子不以杖即位<lb/>
<hi>此言適庶俱有父母之喪者適子得執杖進阼階哭位庶子至中門外則去之矣</hi>父不主庶子<lb/>
之喪則孫以杖即位可也<hi>父主適子喪而有杖故適子之子不得以杖即位避祖之尊故然非厭之也今父既不主庶子之喪故庶子之子得以杖即位祖不厭孫孫得伸也父皆厭子故舅主適婦喪而適子不杖大夫不服賤妾故妾子亦以厭而降服以服其母祖雖尊貴不厭其孫故大夫降庶子而孫不降其父也  厭音壓</hi>父在庶子為妻以杖即位可也<hi>舅主適婦故適子不得杖舅不主庶婦故庶子為妻可以杖即位此以即位言者蓋庶子厭於父母雖有杖不得持以即位故明言之也聲為去</hi>諸侯弔於異國之臣則其君為主<hi>君無弔外臣之禮若來在<pb n="43b"/>此國而適遇其卿大夫之喪則弔之以主君之故耳故主君代其臣之子為主</hi>諸侯弔必皮弁<lb/>
錫衰所弔雖已𦵏主人必免主人未喪服則君亦不錫<lb/>
衰<hi>錫者治其布使之滑易也國君自弔其臣則素弁環絰錫衰弔異國臣則皮弁錫衰也凡免之節大功以上為重服自死始至𦵏卒哭後乃不復免小功以下為輕服自始死至殯殯後不復免至𦵏啟殯之後而免以至卒哭如始死今人君來弔雖非服免之時必為之免以尊重人君故也禮既殯而成服此言未喪服謂未成服也去免音問易  聲</hi>養有疾者不喪服遂以主其喪非養者入<lb/>
主人之喪則不易已之喪服養尊者必易服養卑者否<lb/>
<hi>親屬無近親而遇疾者已往養之而身有喪服則釋去其服惡其凶也故云養有疾者不喪服若此疾者遂死<pb n="44a"/>既無主後已既養之當遂主其喪蓋養者於死者有親也然亦不著已之喪服故云遂以主其喪非養者入主人之喪謂疾時不曽釋服來致其養今死乃入來主其喪則亦不易去已之喪服也尊謂父兄卑謂子弟  養去聲著音勺</hi>妾無妾祖姑者易牲而祔於女君可也<hi>妾當祔於妾祖姑上章言亡則中一以上而祔是祔髙祖之妾今又無髙祖妾則當易妾之牲而祔於適祖姑女君謂適祖姑也</hi>婦之喪虞卒哭其夫若子主之祔則舅主之<hi>虞卒哭在寢祭婦也祔於廟祭舅之母也尊卑異故所主不同</hi>士不攝大夫士攝大夫唯宗子<lb/>
<hi>士喪無主不敢使大夫兼攝為主若士是宗子則主喪之任可使大夫攝之以宗子尊故也一説大夫之喪無主士不敢攝而主之若士是宗子則可</hi>主人未除喪有兄弟自他國至則<lb/>
<pb n="44b"/>
主人不免而為主<hi>𦵏後而君弔之則非時亦免以敬君故新其事也兄弟親屬也親則尚質故不免而為主也</hi>陳器之道多陳之而省納之可也省陳之而<lb/>
盡納之可也<hi>陳器陳列從𦵏之明器也凡朋友賔客所贈遺之明器皆當陳列所謂多陳之也而所納於壙者有定數故云省納之可也省減殺也若主人所作者依禮有限故云省陳之而盡納之可也</hi>奔<lb/>
兄弟之喪先之墓而後之家為位而哭所知之喪則哭<lb/>
於宫而後之墓<hi>兄弟天倫也所知人情也係於天者情急於禮由於人者禮勝於情宫故殯宫也</hi>父不為衆子次於外<hi>適長子死父為之居喪次於中門外庶子否  為去聲</hi>與<lb/>
諸侯為兄弟者服斬<hi>卿大夫於君自應服斬若不為卿大夫而有五屬之親者亦皆服斬<pb n="45a"/>衰此記者恐疑服本親兄弟之服故特明之蓋謂國君之兄弟先為本國卿大夫今居他國未仕而本國君卒以有兄弟之親又是舊君必當反而服斬也不言與君為兄弟而言與諸侯為兄弟明在異國也</hi>下殤<lb/>
小功帶澡麻不絶本詘而反以報之<hi>本是期服之親以死在下殤降為小功故云下殤小功也其帶以澡麻為之謂戞治其麻使之潔白也不絶本不斷去其根也報猶合也垂麻向下又屈之而反向上以合而糾之故云詘而反以報之也凡殤服之麻皆散垂此則不散首絰麻無根而要帶猶有根皆示其重也聲詘音屈斷音短散上</hi>婦祔於祖姑祖姑有三人則祔<lb/>
於親者<hi>此言祔廟之禮三人或有二繼也親者謂舅所生母也</hi>其妻為大夫而卒<lb/>
而后其夫不為大夫而祔於其妻則不易牲妻卒而后<lb/>
<pb n="45b"/>
夫為大夫而祔於其妻則以大夫牲<hi>妻卒時夫為大夫卒後夫黜退遂死以無祖廟故祔於妻之禮止得依夫今所得用之牲不得易用昔大夫之牲也若妻死時夫未為大夫死後夫乃為大夫而死今祔祭其妻則得用大夫牲矣祖疏曰此謂始來仕而無廟者若有廟則死者當祔於  不得祔於妻也惟宗子去他國以廟從</hi>為父後者為出母無服無服也者喪<lb/>
者不祭故也<hi>出母父所棄絶為他姓之母以死則有他姓之子服之蓋居喪者不祭若喪他姓之母而廢已宗廟之祭豈禮也哉故為父後者不喪出母重宗祀也然雖不服猶以心喪自居為恩也非為後者期而不禫二朱子曰出母為父後者無服此尊祖敬宗家無  主之意先王制作精微不茍蓋如此</hi>婦人<lb/>
不為主而杖者姑在為夫杖母為長子削杖女子子在<lb/>
<pb n="46a"/>
室為父母其主喪者不杖則子一人杖<hi>此明婦與女當杖之禮女子在室而為父母杖者以無男昆弟而使同姓為攝主也  上為如字下三為並去聲長上聲而為為去聲</hi>緦<lb/>
小功虞卒哭則免<hi>緦與小功服之輕者也殯之後啟之前雖有事不免及虞與卒哭則必免不以恩輕而畧於後也</hi>既𦵏而不報虞則雖主人皆冠及虞則皆<lb/>
免<hi>前章言赴𦵏者赴虞今言不赴虞謂以事故阻之也既未得虞故且冠以飾首及虞則主人至緦小功者皆免也赴報讀為</hi>為兄弟既除喪已及其𦵏也反服其服報虞<lb/>
卒哭則免如不報虞則除之<hi>此言為兄弟除服及當免之節  為去聲</hi>逺𦵏<lb/>
者比反哭者皆冠及郊而後免反哭<hi>逺𦵏謂𦵏地在四郊之外也𦵏訖而<pb n="46b"/>反主人以下皆冠道路不可無飾也及至郊乃去冠著免而反哭于廟焉  比音卑去上聲著音勺</hi>君弔<lb/>
雖不當免時也主人必免不散麻雖異國之君免也親<lb/>
者皆免<hi>君弔本國之君來弔也不散麻謂糾其要絰不使散垂也親者皆免謂大功以上之親皆從主人而免所以敬異國之君也餘見前章諸侯弔下  散上聲</hi>除殤之喪者其祭也必<lb/>
𤣥除成喪者其祭也朝服縞冠<hi>𤣥謂𤣥冠𤣥端也殤無虞卒哭及練之變服其除服之祭用𤣥冠𤣥端黄裳此於成人為釋禫之服所以異於成人之喪也若除成人之喪則祥祭用朝服縞冠朝服𤣥冠緇衣素裳今不用𤣥冠而用縞冠是未純吉之祭服也又按𤣥端黄裳者若素裳則與朝服純吉同若𤣥裳又與上士吉服𤣥端同故知此為黄裳也</hi>奔父之喪括髪於堂上袒降<lb/>
<pb n="47a"/>
踊襲絰于東方奔母之喪不括髪袒於堂上降踊襲免<lb/>
于東方絰即位成踊出門哭止三日而五哭三袒<hi>不言笄纚者異於始死時也至即以麻括髪于殯宫之堂上袒去上衣降阼階之東而踊踊畢而升堂襲掩所袒之衣而著要絰于東方東方者東序之東也此奔父喪之禮如此若奔母喪𥘉時括髪至又哭以後至於成服皆不括髪其袒於堂上降踊者與父同父則括髪而加絰母則不括髪而加免此所異也著免加要絰而即位於阼階之東而更踊故云絰即位成踊也其即位成踊父母皆然出門出殯宫之門而就廬次也故哭者止𥘉至一哭明日朝夕哭又明日朝夕哭所謂三日而五哭也三袒者𥘉至袒明日朝袒又明日朝袒也</hi>適婦不<lb/>
為舅姑後者則姑為之小功<hi>禮舅姑為適婦大功為庶婦小功今此言不為後者<pb n="47b"/>以其夫有癈疾或他故不可傳重或死而無子不受重者故舅姑以庶服之服服之也  適音的姑為為去聲</hi>
　　大傳第十六<lb/>
　　　<hi>鄭氏曰記祖宗人親之大義</hi>
禮不王不禘王者禘其祖之所自出以其祖配之<hi>方氏曰此禘也以其非四時之常祀故謂之間祀以其及祖之所自出故謂之追享以其比常祭為特大故謂之大祭以其猶事生之有享焉故謂之肆獻祼名雖不同通謂之禘也</hi>諸侯及其太祖大夫士<lb/>
有大事省於其君干祫及其髙祖<hi>上文言諸侯不得行禘禮此言諸侯以下有祫祭之禮二昭二穆與太祖而五者諸侯之廟也諸侯之祫固及其太祖矣大事謂祫祭也大夫三廟士二<pb n="48a"/>廟一廟不敢私自舉行必省問於君而君賜之乃得行焉而其祫也亦上及於髙祖干者自下干上之義以卑者而行尊者之禮故謂之干祫禮説見王制  省悉井切</hi>牧之野武王之大事也既事而<lb/>
退柴於上帝祈於社設奠於牧室遂率天下諸侯執豆籩<lb/>
逡奔走追王大王亶父王季厯文王昌不以卑臨尊也<hi>既事殺紂之後也燔柴以告天陳祭以告社奠告行主於牧野之館室然後率諸侯以祭告祖廟逡疾也追加先公以天子之號者蓋為不可以諸侯之卑號臨天子之尊也不石梁王氏曰周頌作駿以此章參之書武成及中庸有  同者先儒言文王已備禮亶父季厯克商後但尊稱其號若王者禮制至周公相成王而後備也  追王王去聲大王大音泰父音甫</hi>上治祖禰尊尊也下治子孫親親也旁治昆弟合<lb/>
<pb n="48b"/>
族以食序以昭繆别之以禮義人道竭矣<hi>治理而正之也謂以禮義理正其恩之隆殺屬之戚疏也合會族人以飲食之禮次序族人以昭穆之位上治下治旁治之道皆有禮義之别則人倫之道竭盡於此矣  繆音穆别必列切</hi>聖人南面而聽天下所且先<lb/>
者五民不與焉一曰治親二曰報功三曰舉賢四曰使<lb/>
能五曰存愛五者一得於天下民無不足無不贍者五<lb/>
者一物紕繆民莫得其死聖人南面而治天下必自人<lb/>
道始矣<hi>民不與焉謂未及治民也治親即上治下治旁治也君使臣以禮故功曰報行成而上故賢曰舉藝成而下故能曰使存察也人於其所親愛而辟焉有以察之則所愛者一出於公而四者皆無私意之累<pb n="49a"/>矣一得猶皆得也贍賙也物事也紕繆舛戾也民莫得其死言此五事之得失闗國家之治亂也人道申言上文之意夷與去聲紕篇  切</hi>立權度量考文章改正朔易服色殊徽<lb/>
號異器械别衣服此其所得與民變革者也<hi>權稱錘度丈尺量斗斛也文章典籍也正者年之始朔者月之初服之色隨所尚而變易徽旌旗之屬徽之號亦隨所尚而殊異如殷之大白周之大赤之類也器者禮樂之器械者軍旅之器衣服各有章采時王因革不同此七者以立考改易殊異别為言是與民變革者也  量去聲别必列㓛</hi>其不可得變革者則有矣<lb/>
親親也尊尊也長長也男女有别此其不可得與民變<lb/>
革者也<hi>此天地之常經故不可變革  長並上聲别必列切</hi>同姓從宗合族屬異<lb/>
<pb n="49b"/>
姓主名治際會名著而男女有别<hi>同姓父族也從宗從大宗小宗也合聚其族之親屬則無離散陵犯之事異姓他姓之女來歸者也禮莫大於分分莫大於名卑者為婦尊者為母以婦與母之名治昏姻交際會合之事名分顯著尊卑有等然後男女有别而無淫亂賊逆之禍也</hi>其夫屬<lb/>
乎父道者妻皆母道也其夫屬乎子道者妻皆婦道也<lb/>
謂弟之妻婦者是嫂亦可謂之母乎名者人治之大者<lb/>
也可無慎乎<hi>屬聨也父之兄弟為伯叔父則其妻謂之伯叔母兄弟之子為從子則其妻謂之婦此於昭穆為宜弟之妻不可謂之為婦猶兄之妻不可謂之為母以紊昭穆也故云謂弟之妻婦者是嫂亦可謂之母乎言皆不可也舊説弟妻可婦嫂不可母失其指矣  屬音燭</hi>四世而緦服之窮<lb/>
<pb n="50a"/>
也五世袒免殺同姓也六世親屬竭矣其庶姓别於上<lb/>
而戚單於下昏姻可以通乎<hi>四世髙祖也同髙祖者服緦麻服盡於此矣故云服之窮也五世袒免謂共承髙祖之父者相為袒免而已是減殺同姓也六世則共承髙祖之祖者并祖免亦無矣故曰親屬竭也上指髙祖以上也姓為正姓氏為庶姓故魯姬姓而三家各自為氏春秋諸國皆然是庶姓别異於上世也戚親也單盡也四從兄弟恩親已盡各自為宗是戚單於下也殷人五世以後則相與通昏故記者設問云今雖周世昏姻可以通乎  殺色介切别必列切單音丹</hi>繫之以姓而弗别<lb/>
綴之以食而弗殊雖百世而昏姻不通者周道然也<hi>周禮大宗百世不遷庶姓雖别而有本姓世繫以聨繫之不可分别也又連綴族人以飲食之禮不殊異也雖百世<pb n="50b"/>之逺無通昏之事此周道所以為至而人始異於禽獸者也此是答上文設問之辭  繫音計别必列切綴株衛切食音嗣世繫繫如字</hi>服術有六一曰親親二曰尊尊三曰名四<lb/>
曰出入五曰長幼六曰從服<hi>疏曰親親者父母為首次妻子伯叔尊尊者君為首次公卿大夫名者若伯叔母及子婦弟婦兄嫂之屬出入者女在室為入適人為出及為人後者長幼者長謂成人幼謂諸殤從服者下文六等是也</hi>從服有六有屬從有徒從有從有<lb/>
服而無服有從無服而有服有從重而輕有從輕而重<lb/>
<hi>屬親屬也子從母而服母黨妻從夫而服夫黨夫從妻而服妻黨是屬從也徒空也非親屬而空從之服其黨如臣從君而服君之黨妻從夫而服夫之君妾服女君之黨庶子服君母之父母子服母之君母是徒從也如<pb n="51a"/>公子之妻為父母期而公子為君所厭不得服外舅外姑是妻有服而公子無服如兄有服而嫂無服是從有服而無服也公子為君所厭不得為外兄弟服而公子之妻則服之妻為夫之昆弟無服而服娣姒是從無服而有服也妻為其父母期重也夫從妻而服之三月則為輕母為其兄弟之子大功重也子從母而服之三月則為輕此從重而輕也公子為君所厭自為其母練冠輕矣而公子之妻為之服期此從輕而重也  為父為外為夫為其為之為去聲</hi>自仁率親等而上之至于祖名曰輕自義<lb/>
率祖順而下之至于禰名曰重一輕一重其義然也<hi>疏曰自用也仁恩也率循也親父母也等差也子孫若用恩愛依循於親節級而上至於祖逺者恩愛漸輕故名曰輕也義主斷割用義循祖順而下之至於禰其義漸輕祖則義重故名曰重也義則祖重而父母輕仁則父母<pb n="51b"/>重而祖輕一輕一重宜合如是故云其義然也按喪服條例衰服表恩若髙曾之服本應緦麻小功而進以齊衰豈非為尊重而然邪至親以期斷而父母三年寧不為恩深乎  差楚宜切</hi>君有合族之道<lb/>
族人不得以其戚戚君<hi>句</hi>位也<hi>君恩可以下施故於族人有合聚燕飲之禮而族人則皆臣也不敢以族屬父兄子弟之親而上親於君者一則君有絶宗之道二則以嚴上下之辨而杜篡代之萌也自石梁王氏曰詳註下文以十一字為句然位也當  為句蓋族人不敢戚君者限於位也</hi>庶<lb/>
子不祭明其宗也庶子不得為長子三年不繼祖也<hi>説見前篇聲為去</hi>别子為祖繼别為宗繼禰者為小宗有百世不<lb/>
遷之宗有五世則遷之宗百世不遷者别子之後也宗<lb/>
<pb n="52a"/>
其繼别子之所自出者百世不遷者也宗其繼髙祖者<lb/>
五世則遷者也尊祖故敬宗敬宗尊祖之義也<hi>宗其繼别子者百世不遷者也之所自出四字朱子曰衍文也凡大宗族人與之為絶族者五世外皆為之齊衰三月母妻亦然為小宗者則以本親之服服之餘並説見前篇</hi>有小宗而無大宗者有大宗<lb/>
而無小宗者有無宗亦莫之宗者公子是也<hi>君無適昆弟使庶兄弟一人為宗以領公子其禮亦如小宗此之謂有小宗而無大宗也君有適昆弟使之為宗以領公子更不得立庶昆弟為宗此之謂有大宗而無小宗也若公子止一人無他公子可為宗是無宗也則亦無他公子宗於已矣此之謂無宗亦莫之宗也前所論宗法是通言卿大夫大小宗之制此則專言國君之子上不得宗君下<pb n="52b"/>未為後世之宗有此三事也</hi>公子有宗道公子之公為其士大夫之<lb/>
庶者宗其士大夫之適者公子之宗道也<hi>此又申言公子之宗道公子之公謂公子之適兄弟為君者為其庶兄弟之為士為大夫者立適公子之為士大夫者為宗使此庶者宗之故云宗其士大夫之適者此適是君之同母弟適夫人所生之子也  為其為去聲適音的</hi>絶族無<lb/>
移服親者屬也<hi>三從兄弟同髙祖故服緦麻至四從則族屬絶無延及之服矣移讀為施在旁而反之曰施服之相為以有親而各以其屬為之服耳故云親者屬也  移去聲施音異</hi>自仁率親<lb/>
等而上之至于祖自義率祖順而下之至于禰是故人<lb/>
道親親也親親故尊祖尊祖故敬宗敬宗故収族収族<lb/>
<pb n="53a"/>
故宗廟嚴宗廟嚴故重社稷重社稷故愛百姓愛百姓<lb/>
故刑罰中刑罰中故庶民安庶民安故財用足財用足<lb/>
故百志成百志成故禮俗刑禮俗刑然後樂詩云不顯<lb/>
不承無斁於人斯此之謂也<hi>祖之遷者逾逺宗之繼者無窮必知尊祖乃能敬宗収不離散也宗道既尊故族無離散而祭祀之禮嚴肅内嚴宗廟之事故外重社稷之禮知社稷之不可輕則知百官族姓之當愛官得其人則刑不濫而民安其生安生樂業而食貨所資上下俱足有恒産者有恒心倉廪實而知禮節故非心邪念不萌而百志以成乖爭陵犯不作而禮俗一致刑猶成也如此則協氣嘉生薰為大和矣豈不可樂乎詩周頌清廟之篇言文王之徳豈不光顯乎豈不見尊奉於人乎無厭斁於人矣引此以<pb n="53b"/>喻人君自親親之道推之而家而國而天下至於禮俗大成其可樂者亦無有厭斁也  中去聲樂音洛斁音亦</hi>
　　少儀第十七<lb/>
　　　<hi>朱子曰小學之支流餘裔禮石梁王氏曰非幼少之少此篇曲  之類</hi>
聞始見君子者辭<hi>石梁王氏曰此句絶  見音現</hi>曰某固願聞名於將<lb/>
命者不得階主適者曰某固願見罕見曰聞名亟見曰<lb/>
朝夕瞽曰聞名<hi>記者謙言我嘗聞之於人云初見有徳有位之君子者其辭云某固願通聞己名於將命之人固如固辭之固不曰願而曰固願慮主人不即見己而假此薦請之辭也將命者通客主言語<pb n="54a"/>出入之人也階者升進之喻主主人也言賔請見之辭不得徑指主人也適者賔主敵體之人也則曰某固願見於將命者罕見謂久不相見也亦曰願聞名於將命者蓋疑疎闊之久未必主人肯見也亟見數見也於君子則曰某願朝夕聞名於將命者於敵者則曰某願朝夕見於將命者若瞽者來見無問貴賤惟曰某願聞名於將命者以無目故不言願見也  適音敵亟音器數入聲</hi>適有喪者曰比童子曰<lb/>
聽事<hi>適徃也其辭云某願比於將命者喪不主相見來欲比方於執事之人也童子未成人其辭則云某願聽事於將命者謂來聽主人以事見使令也  比如字令平聲</hi>適公卿之喪則曰聽<lb/>
役於司徒<hi>孟獻子之喪司徒旅歸四布則公卿之喪司徒掌其事也故云某願聽役於司徒</hi>君<lb/>
將適他臣如致金玉貨貝於君則曰致馬資於有司敵<lb/>
<pb n="54b"/>
者曰贈從者<hi>適他謂以朝會之事而出也馬資謂資給道路車馬之費也從去聲</hi>臣致禭<lb/>
於君則曰致廢衣於賈人敵者曰禭親者兄弟不以禭<lb/>
進<hi>以衣送死者謂之禭稱廢衣者不敢必用之以斂將廢棄之也賈人識物價貴賤而主君之衣物者也敵者則直以禭言矣凡致禭若非親者則須擯者傳辭將進以為禮若親者兄弟之類但直將進而陳之不須執以將命故云不以禭進也士喪禮大功以上同財之親禭不將命即陳於房中小功以下及同姓等皆將命賈音架</hi>臣為君喪納貨貝於君則曰納甸於有司賵馬入<lb/>
廟門賻馬與其幣大白兵車不入廟門<hi>納入也甸田也臣受君之田邑此納者田野所出故云納甸也賵馬以送死者故可入廟門賻馬與幣所以助主人喪事之用故不入廟門大<pb n="55a"/>白之旗與兵車雖並為送喪之用以其本戰伐之具故亦不可入於廟門此謂國君之喪鄰國有以此為賵者亦或本國自有之也  為去聲註如字</hi>賻者既致命坐委之擯者舉之主<lb/>
人無親受也<hi>來賻者既致其主之命即跪而委置其物於地擯者乃舉而取之主人不親受異於吉事也</hi>受立授立不坐性之直者則有之矣<hi>受人之物而立與以物授人之立者皆不跪此皆委曲以盡禮之當然耳然直情徑行之人亦或有跪者故曰性之直者則有之矣</hi>始<lb/>
入而辭曰辭矣<hi>賔始入門主人當辭讓令賔先入故擯者告主人曰辭矣謂當致辭以讓賔也至階亦然此不言者禮可知也</hi>即席曰可矣<hi>及賔主升堂各就席擯者恐賔主再辭故告之曰可矣言可即席不須再辭也</hi>排闔説屨於户内者一人而已矣有尊長<lb/>
<pb n="55b"/>
在則否<hi>闔門扇也推排門扇而脱屨於户内者一人而已言止許最長者一人如此餘人不可也若先有尊長在堂或在室則後入之人皆不得脱屨於户内故云有尊長在則否也  説他括切長上聲推吐回切</hi>
問品味曰子亟食於某乎問道藝曰子習於某乎子善<lb/>
於某乎<hi>方氏曰人之情品味有偏嗜道藝有異尚問品味不可斥之以好惡而昭其癖故曰子亟食於某乎問道藝不可斥之以能否而暴其短故曰子習於某乎子善於某乎</hi>不疑在躬不度民<lb/>
械不願於大家不訾重器<hi>一言一行皆其在躬者也口無擇言身無擇行是不疑在躬也器械之備所以防患不可度其利鈍恐人以非心議已大家之富爵位所致不可願望於已以其有僭竊之萌訾鄙毁之也重器之傳寳之久矣乃從而毁之豈不起人之怒乎  度入聲訾音咨</hi>汜埽曰埽<lb/>
<pb n="56a"/>
埽席前曰拚拚席不以鬛執箕膺擖<hi>汜埽廣埽也拚除穢也鬛帚也席上不可用帚膺胷也擖箕舌也執箕而拚則以箕舌向已胷前不可持向尊者也  汜音泛埽去聲拚音糞鬛音獵擖音葉</hi>不貳問問卜筮曰義與志與義則可問志則否<hi>不貳問謂謀之龜筮事雖正而兆不吉則不可以不正者再問之也見人卜筮欲問其所卜何事則曰義與志與義者事之宜為志則心之隱謀也故義者則可問其事志則不可問其亊也一説卜者問求卜之人義則為卜之志則不為之卜亦通  與平聲</hi>尊長於已踰等不敢問其年燕見不將<lb/>
命遇於道見則面不請所之喪俟事不犆弔<hi>踰等祖與父之行也不敢問年嫌若序齒也燕見不將命謂卑幼者燕私來見不使擯者傳命非賔主之禮也若遇尊長於道路尊<pb n="56b"/>者見已則面見之不見則隱避不欲煩動之也不請所之不問其所往也若於尊長之喪則待主人哭之時而往不非時特弔見長上聲見音現犆音特行音杭燕  來見面見見音現</hi>侍坐弗使不執琴<lb/>
瑟<hi>侍坐於尊者不使之執琴瑟則不得擅執而鼓之</hi>不畫地手無容不翣也寢<lb/>
則坐而將命<hi>無故而畫地亦為不敬手容恭若舉手以為容亦為不恭時雖暑熱不得揮扇若當尊者寢卧之時而傳命必跪而言之不可直立以臨之也</hi>侍射則約矢<hi>凡射必二人為耦楅在中庭箭倚於楅上耦前取一矢次下耦又進取一矢如是更進各得四矢若卑者侍射則不敢更迭取之但一時并取四矢故謂之約矢也  楅音逼</hi>侍投則擁矢<hi>投壺之禮亦賔主各四矢尊者則委四矢於地一一取而投之卑者不敢委於地故悉擁抱之也</hi>勝則洗而以請客亦如之不<lb/>
<pb n="57a"/>
角不擢馬<hi>射與投壺之禮勝者之弟子酌酒置于豐上其不勝者跪而飲之若卑者得勝則不敢徑酌當前洗爵而請行觴也客若不勝則主人亦洗而請所以優賔也角兕觥也今飲尊者及客不敢用角但如常獻酬之爵也擢進而取之也馬者投壺之勝算毎一勝則立一馬至三馬而成勝若一朋得二馬一朋得一馬則二馬者取彼之一馬足成己之三馬今卑者雖得二馬不敢取尊者之一馬以成己勝也  洗蘇典切</hi>
執君之乗車則坐僕者右帶劍負良綏申之面拖諸幦<lb/>
以散綏升執轡然後歩<hi>方氏曰執謂執轡也凡御必立今坐者君未升車而車未行也劍在左以便右抽僕則右帶者以君在左嫌妨君也良綏正綏也猶良車良材之良散綏貳綏也猶散材之散正綏君所執貳綏則僕執之僕在車前而君自後升故曰負良綏申之面者言垂綏之末於前也拖諸幦者引<pb n="57b"/>之於車䦨覆苓之上也以散綏升者復言僕初升時也執轡然後歩者防馬之逸也  今按苓即軾也  乘去聲拖徒我切幦音覓</hi>請見不請退朝廷曰退燕遊曰歸師役曰罷<lb/>
<hi>方氏曰跂慕則來厭斁則去人之情也請見不請退嫌有厭斁之心也朝廷人之所趨故於其還曰退退則為出故也燕遊不可以久故於其還曰歸歸有所止故也師役勞苦為甚故於其還曰罷以其疲故也  愚按罷當讀如欲罷不能之罷</hi>侍坐於君子君子欠伸運笏澤劍首還屨<lb/>
問日之蚤莫雖請退可也<hi>運轉動之也澤玩弄而生光澤也還屨謂轉而正之示欲著也餘見曲禮還音旋莫音暮</hi>　事君者量而后入不入而后量凡乞<lb/>
假於人為人從事者亦然然故上無怨而下逺罪也<hi>先度<pb n="58a"/>其君之可事而后事之則道可行而身不辱入而后量則有不勝其輕進之悔者矣或乞或假或任人之事亦必量其可而后行上無怨下逺罪為事君者言之不馬氏曰古之人有能盡臣道量而后入者莫如伊周  入而后量者莫如孔孟平量為逺並去聲度入聲勝  聲</hi>不窺宻不旁狎不道舊故<lb/>
不戲色<hi>窺覘隱宻之處論説故舊之非非重厚者所為也  應氏曰旁狎非必正為玩狎旁近循習而流於狎也戲色非必見諸笑言外貎斯須不敬則色不莊矣</hi>為人臣下者有諫而無<lb/>
訕有亡而無疾頌而無讇諫而無驕怠則張而相之廢<lb/>
則埽而更之謂之社稷之役<hi>疏曰諫而無驕者謂君若從己之諫己不得恃己言行謀用而生驕慢也逃方氏曰君有過諫之使止可也訕之則不恭諫不從  而去之可也疾之則太傷頌而<pb n="58b"/>無讇則所頌為公諫而無驕則所諫為正事弛而不力為怠事弊而無用為廢相之更之則君豈有失德國豈有廢事哉謂之社稷之役以其有勞於社稷也  讇音諂相去聲更平聲</hi>毋拔來毋報往<hi>朱子曰拔是急走倒從這邊來赴是又急再還倒向那邊去來往只是向背之意此兩句文義猶云其就義若熱則其去義若渇言人見有箇好事火急歡喜去做這様人不耐久少間心懶意䦨則速去之矣所謂其進鋭者其退速也讀拔蒲末切報  作赴</hi>毋瀆神毋循枉毋測未至<hi>神不可瀆必敬而逺之言行過而邪枉當改以從直後復循襲是貳過矣君子以誠自處亦以誠待人不逆料其將然也未至而測之雖中亦偽處逺行中去聲  上聲</hi>士依於德游於藝工依於法游於説<hi>依者據以為常游則出入無定工之法規矩尺寸之制也説則講論變通之道焉</hi>毋訾衣服成器<lb/>
<pb n="59a"/>
毋身質言語<hi>訾毁其不善也曲禮疑亊毋質與此質字義同謂言語之際疑則闕之不可自我質正恐有失誤也</hi>言語之美穆穆皇皇朝廷之美濟濟翔翔<lb/>
祭祀之美齊齊皇皇車馬之美匪匪翼翼鸞和之<lb/>
美肅肅雍雍<hi>方氏曰穆穆者敬以和皇皇者正而美濟濟者出入之齊翔翔者翕張之善齊齊致齊而能定也皇皇有求而不得也匪匪言行而有文翼翼言載而有輔肅肅唱者之敬雍雍應者之和此即保氏所教六儀也舊五美字皆讀為儀然皆如本字亦可通濟上聲皇  音往方讀如字匪音非</hi>
問國君之子長幼長則曰能從社稷之事矣幼則曰<lb/>
能御未能御問大夫之子長幼長則曰能從樂人<lb/>
<pb n="59b"/>
之事矣幼則曰能正於樂人未能正於樂人問士<lb/>
之子長幼長則曰能耕矣幼則曰能負薪未能負<lb/>
薪<hi>社稷之事如祭祀軍旅之類皆是也御者六藝之一國君尊故以社稷言樂人之事如周禮樂德樂語樂舞之類大司樂以教國子者正者正其善否大夫下於君故以教子言士賤則以耕與負薪言此與曲禮所記不同蓋記者之辭異耳</hi>執玉執龜筴不趨堂上不趨城<lb/>
上不趨武車不式介者不拜<hi>説是曲禮</hi>婦人吉事雖有君<lb/>
賜肅拜為尸坐則不手拜肅拜為喪主則不手拜<hi>肅拜如今婦人拜也左傳三肅使者亦此拜手拜則手至地而頭在手上如今男子拜也婦人以肅拜為正故<pb n="60a"/>雖君賜之重亦肅拜而受為尸虞祭為祖姑之尸也為喪主夫與長子之喪也為喪主則稽顙故不手拜若有喪而不為主則手拜矣或曰為喪主不手拜則亦肅拜也</hi>葛絰而麻帶<hi>婦人遭喪卒哭後以葛絰易首之麻絰而要之麻絰不變故云葛絰而麻帶也</hi>取俎進俎不坐<hi>取俎就俎上取肉也進俎進肉於俎也俎有足立而取進為便故不跪</hi>執虚如執盈入虚如有人<hi>皆敬心之所寓</hi>凡祭於室中堂上無跣燕則有之<hi>凡祭通言君臣上下之祭也跣脱屨也祭禮主敬凡祭在室中者非惟室中不脱屨堂上亦不敢脱屨燕則有之者謂行燕禮則堂上可跣也又按下大夫及士隂陽二厭及燕尸皆於室中上大夫隂厭及祭在室若擯尸則於堂</hi>未嘗不食新<lb/>
<hi>嘗者薦新物於寢廟也未薦則孝子不忍先食一云嘗秋祭也</hi>僕於君子君子升下則<lb/>
<pb n="60b"/>
授綏始乘則式君子下行然後還立乘貳車則式佐車則<lb/>
否<hi>君子或升或下僕者皆授之綏始乗之時君子猶未至則式以待君子之升凡僕之禮升在君子之先下在君子之後故君子下車而歩僕者乃得下而還車以立以待君子之去也貳車朝祀之副車也佐車戎獵之副車也朝祀尚敬故式戎獵尚武故不式</hi>貳車者諸侯七乗上大夫五乘下<lb/>
大夫三乗有貳車者之乘馬服車不齒觀君子之衣服<lb/>
服劍乘馬弗賈<hi>周禮貳車公九乗侯伯七乗子男五乘又典命云卿六命大夫四命車服各如命數與此不同者或周禮成而未行亦或異代之制也服車所乗之車也馬有老少車有新舊皆不可齒次其年嵗服劍所佩之劍也弗賈不可評論其所直多少之價曲禮云齒路馬有誅此皆貴貴之道以廣敬也  乘<pb n="61a"/>去聲賈音嫁</hi>其以乘壺酒束脩一犬賜人若獻人則陳酒執<lb/>
脩以將命亦曰乘壺酒束脩一犬<hi>乘壺四壺也束脩十脡脯也卑者曰賜尊者曰獻乘去聲</hi>　其以鼎肉則執以將命<hi>鼎肉謂肉之已解剔而可升鼎者故可執也</hi>其禽加於一雙則執一雙以將命委其餘<hi>加於一雙不止一雙也委其餘陳列于門外也</hi>犬則執緤守犬田犬則授擯者既受乃問<lb/>
犬名<hi>緤牽犬繩也犬有三種守禦宅舍曰守犬田獵所用曰田犬充庖厨所烹曰食犬</hi>牛則執<lb/>
紖馬則執靮皆右之<hi>紖靮皆執之以牽者右之者以右手牽由便也  紖直軫切靮音的</hi>
臣則左之<hi>臣征伐所獲民虜也曲禮云獻民虜者操右𬒮左之以左手操其右𬒮而右手得以制其<pb n="61b"/>非常也操平聲</hi>　車則説綏執以將命甲若有以前之則執以<lb/>
將命無以前之則袒櫜奉胄<hi>前之謂以他物先之也古人獻物必有先之者如左傳所云乘韋先牛十二之類是也袒開也櫜弢甲之衣也胄兠鍪也謂開櫜出甲而奉胄以將命也  説音脱櫜音羔奉上聲</hi>器則執蓋弓則以左手屈韣執拊<hi>執蓋蓋輕便於執也韣弓衣拊弓把左手屈弓衣并於把而執之而右手執簫以將命曲禮云右手執簫左手承弣是也  韣音獨拊音撫</hi>劍則啟櫝蓋襲之加夫襓與劍焉<hi>啟開也櫝劍匣也蓋者匣之蓋也襲郤合也夫襓劍衣也開匣以其蓋郤合於匣之底下乃加襓於匣中而以劍置襓上也  夫音扶襓音饒</hi>笏<lb/>
書脩苞苴弓茵席枕几頴杖琴瑟<hi>句</hi>戈有刃者櫝<hi>句</hi>筴<lb/>
<pb n="62a"/>
籥其執之皆尚左手刀卻刃授頴削授拊凡有刺刃者<lb/>
以授人則辟刃<hi>笏也書也脯脩也苞苴也苴藉而苞裹之非特魚肉他物亦可苞苴以遺人也弓也茵褥也席也枕也几也穎警枕也杖也琴也瑟也戈有刃者櫝而致之也筴蓍也籥如笛而三孔也凡十六物左手執上右手捧下隂陽之義也穎刀鐶也削曲刀也拊刀把也辟偏也謂不以刃正向人也  穎京領切削音笑刺音次辟音僻</hi>乗兵車出先刃入後刃軍尚左卒尚右<hi>先刃刃向前也入後刃不以刃向國也左陽生道也右隂死道也左將軍為尊其行伍皆尊尚左方欲其無覆敗也士卒之行伍尊尚右方示有必死之志也  行音杭</hi>賔客主恭祭祀主敬喪事主<lb/>
哀㑹同主詡軍旅思險隱情以虞<hi>恭以容言敬以心言詡者辭氣明盛之貎<pb n="62b"/>前篇德發揚詡萬物義亦相近軍行舍止經由之處必思為險阻之防又當隱宻已情以虞度彼之情計也詡音許度入聲</hi>燕侍食於君子則先飯而後已毋放飯毋流歠<lb/>
小飯而亟之數噍毋為口容客自徹辭焉則止<hi>先飯亦嘗食之禮也後已猶勸食之意也放飯流歠見曲禮小飯則無噦噎之患亟之謂速咽下備或有見問之言也數噍毋為口容言數數嚼之不得弄口以為容也若食訖而客欲自徹食器主人辭之則止也  飯上聲亟音棘數音朔噍音醮</hi>客爵居左其飲居右介爵酢爵僎爵皆居右<hi>疏曰鄉飲酒禮主人酬賔之爵賔受奠觶于薦東是客爵居左也旅酬之時一人舉觶于賔賔奠觶于薦西至旅酬賔取薦西之觶以酬主人是其飲居右也介賔副也酢客酌還答主人也僎鄉人來觀禮副主人者也鄉飲禮介爵<pb n="63a"/>及主人受酢之爵并僎爵皆不明奠置之所故記者於此明之  今按賔坐南向故以東西分左右也  僎音遵</hi>羞濡魚者進尾冬右腴夏右鰭祭膴<hi>擘濕魚從後起則脇肉易離故以尾向食者若乾魚則進首也腴腹下肥處鰭在脊冬時陽氣在下夏則陽在上凡陽氣所在之處肥美右之者便於食也祭膴者刳魚腹下大臠以祭也此言尋常燕食進魚者如此祭祀及饗食正禮者不然  鰭音竒膴音許</hi>凡齊執之以右居之於左<hi>凡調和鹽梅者以右手執之而居羮器於左則以右所執者調之為便也  齊去聲</hi>贊幣自左詔辭自右<hi>此言相禮者為君受幣則由君之左傳君之辭命於人則由君之右也</hi>酌尸之僕如君之僕其在車則左<lb/>
執轡右受爵祭左右軌范乃飲<hi>尸之僕御尸車者軌轂末也范軾前也尸僕君<pb n="63b"/>僕之在車以左手執轡右手受爵祭軌之左右及范乃飲之也</hi>凡羞有俎者則於俎内<lb/>
祭<hi>羞在豆則祭之豆間之地俎長而横於人之前則祭之俎内也</hi>君子不食圂腴<hi>圂與豢同謂犬豕也腴膓也犬豕亦食米穀其腹與人相似故不食其膓也</hi>小子走而不趨舉爵<lb/>
則坐祭立飲<hi>小子不敢與尊者並禮故行歩舉爵皆異於成人也</hi>凡洗必盥<hi>洗洗爵也盥洗手也凡洗爵必先洗手示潔也</hi>牛羊之肺離而不提心<hi>提猶絶也心中央也牛羊之肺雖割離之而不絶中央少許使可手絶之以祭也不言豕事同可知  提丁禮切</hi>凡羞有湇<lb/>
者不以齊<hi>湇大羮也大羮不和故不用鹽梅之齊也  湇音泣齊去聲大音泰和去聲</hi>為君<lb/>
子擇葱薤則絶其本末羞首者進喙祭耳<hi>喙口也以口向尊者而尊<pb n="64a"/>者先取耳以祭也為去聲喙充芮切</hi>　尊者以酌者之左為上尊<hi>尊者謂設尊之人也酌者酌酒之人也人君陳尊在東楹之西南北列之設尊者在尊西而向東以右為上酌人在尊東而向西以左為上二人俱以南為上也上尊在南故云以酌者之左為上尊</hi>尊壺者面其鼻<hi>尊與壺皆有面面有鼻鼻宜向尊者故云尊壺者面其鼻言設尊設壺皆面其鼻也</hi>飲酒者禨者醮<lb/>
者有折俎不坐未歩爵不嘗羞<hi>禨沐而飲酒也醮冠而飲酒也折俎折骨體於俎也禨醮小事為卑折俎禮盛故禨醮而有折俎則不坐無俎則可坐也歩行也無算爵之禮行爵之後乃得嘗羞謂庶羞也若正羞脯醢則飲酒之前得嘗之  禨音暨</hi>牛與羊魚之腥聶而切<lb/>
之為膾麋鹿為菹野豕為軒皆聶而不切麕為辟雞兔<lb/>
<pb n="64b"/>
為宛脾皆聶而切之切葱若薤實之醯以柔之<hi>聶而切之者謂先聶為大臠而後報切之為膾也餘見内則  軒去聲麕俱倫切</hi>其有折俎者取祭反<lb/>
之不坐燔亦如之尸則坐<hi>有折骨體之俎者若就俎取肺而祭之及祭竟而反此所祭之物於俎皆立而為之燔燒肉也此肉亦在俎其取祭與反亦皆不坐故云燔亦如之尸則坐者言不坐者賔客之禮耳尸尊祭反皆坐也</hi>衣服在躬而不知其名為罔<hi>衣裳之制取諸乾坤有其名則有其義服之而不審名義是無知之人矣  石梁王氏曰學而不思則罔當如此罔字</hi>其未<lb/>
有燭而後至者則以在者告道瞽亦然凡飲酒為獻主<lb/>
者執燭抱燋客作而辭然後以授人執燭不讓不辭不<lb/>
<pb n="65a"/>
歌<hi>獻主主人也人君則使宰夫燋未爇之炬也飲酒之禮賔主有讓及更相辭謝又各歌詩以見意今以暮夜畧此三事一説執燭在手故不得兼為之  燋側角切</hi>洗盥執食飲者勿氣有問<lb/>
焉則辟咡而對<hi>奉進洗盥之水於尊長及執食飲以進之時皆不可使口氣直衝尊者若此時尊者有問則偏其口之所向而對咡口旁也  辟匹亦切咡音二</hi>為人祭曰致福為己<lb/>
祭而致膳於君子曰膳<hi>為人祭攝主也其歸胙將命之辭言致福謂致其祭祀之福也曰膳則善味而已  為去聲</hi>祔練曰告<hi>言告其事也顔淵之喪亦饋孔子祥肉</hi>凡膳告<lb/>
於君子主人展之以授使者于阼階之南面再拜稽首<lb/>
送反命主人又再拜稽首其禮大牢則以牛左肩臂臑<lb/>
<pb n="65b"/>
折九箇少牢則以羊左肩七箇犆豕則以豕左肩五箇<lb/>
<hi>膳告承上文而言臂臑肩脚也九箇自肩上至蹄折為九叚也周人牲體尚右右邊已祭故獻其左  使去聲大音泰臑奴道切少去聲犆音特</hi>國家靡敝<hi>謂師旅饑饉之餘財力靡散民庶彫敝也  靡平聲</hi>
則車不雕幾甲不組縢食器不刻鏤君子不履絲屨馬<lb/>
不常秣<hi>雕刻鏤之也幾漆飾之畿限也縢者縛約之名不用組以連甲及為紟帶也以穀食馬曰秣幾音祈食馬食音嗣</hi>
　　學記第十八<lb/>
　　　<hi>石梁王氏曰六經言學字莫先於説命此篇不詳言先王學制與教者學者之法多是泛論不</hi>
<pb n="66a"/>
　　　<hi>如大學篇教是教箇甚學是學箇甚  説音悦論去聲</hi>
發慮憲求善良足以謏聞不足以動衆<hi>發慮憲謂致其思慮以求合乎法則也求善良親賢也此二者可以小致聲譽不能感動衆人  謏讀為小聞去聲</hi>就賢體逺足<lb/>
以動衆未足以化民<hi>就賢禮下賢德之士也如王就見孟子之就體如中庸體羣臣之體謂設以身處其地而察其心也逺疎逺之臣也此二者可以感動衆人未能化民也  處上聲</hi>君子如<lb/>
欲化民成俗其必由學乎<hi>化民成俗必如唐虞之於變時雍乃為至耳然則舍學何以哉此學乃大學之道明德新民之事也  於音烏舍上聲</hi>玉不琢不成器人不學<lb/>
不知道是故古之王者建國君民教學為先兑命曰念<lb/>
<pb n="66b"/>
終始典于學其此之謂乎<hi>建國君民謂建立邦國以君長其民也教學為先以立教立學為先務也兑命商書典常也  兑讀作説音悦長上聲</hi>雖有嘉肴弗食不知其<lb/>
㫖也雖有至道弗學不知其善也是故學然後知不足<lb/>
教然後知困知不足然後能自反也知困然後能自强<lb/>
也故曰教學相長也兑命曰學學半其此之謂乎<hi>學然後知不足謂師資於人方知己所未至也教然後知困謂無以應人之求則自知困辱也自反知反求而已自强則有黾勉倍進之意教學相長謂我之教人與資人皆相為長益也引説命斆學半者劉氏曰教人之功居吾身學問之半蓋始之脩己所以立其體是一半終之教人所以致其用又是一半此所以終始典于學成己成物<pb n="67a"/>合内外之道然後為學問之全功也去强上聲長上聲學學上學讀為斆音效應  聲</hi>古之教者<lb/>
家有塾黨有庠術有序國有學比年入學中年考校一<lb/>
年視離經辨志三年視敬業樂羣五年視博習親師七<lb/>
年視論學取友謂之小成九年知類通逹强立而不反<lb/>
謂之大成<hi>古者二十五家為閭同在一巷巷首有門門側有塾民在家者朝夕受教於塾也五百家為黨黨之學曰庠教閭塾所升之人也術當為州萬二千五百家為州州之學曰序周禮鄉大夫春秋以禮㑹民而射于州序是也序則教黨學所升之人天子所都及諸侯國中之學謂之國學以教元子衆子及卿大夫士之子與所升俊選之士焉比年每嵗也毎嵗皆有入學之人中年間一年也與小記中一以上之中同每間<pb n="67b"/>一年而考校其藝之進否也離經離絶經書之句讀也辨志辨别其趨向之邪正也敬業則於所習無怠忽樂羣則於朋徒無睽貳博習則不以程度為限制親師則於訓誨知嗜好論學講求學問之緼奥也取友擇取益者而友之也能如此是學之小成地至於九年則理明義精觸類而長無所不通有卓然自立之行而外物不得以奪之矣是大成也如朱子曰這幾句都是上兩字説學下兩字説所得處  離經便是學辨志是所得處他倣此去術當為州比毗至切中平聲樂五教切論去聲間  聲以上上上聲讀音豆别必列切行去聲</hi>夫<lb/>
然後足以化民易俗近者説服而逺者懐之此大學之<lb/>
道也記曰蛾子時術之其此之謂乎<hi>前言成俗成其美俗也此言易俗變其汙俗也以此大成之士而官使之其功效如此是所謂大學教人之道也蛾子蟲之微者亦時時述學銜土<pb n="68a"/>之事而成大垤以喻學者由積學而成大道也此古記之言故引以證其説  蛾魚起切古蟻字</hi>大學<lb/>
始教皮弁祭菜示敬道也<hi>始教學者入學之初也有司衣皮弁之服祭先師以蘋藻之菜示之以尊敬道藝也</hi>宵雅肄三官其始也<hi>當祭菜之時使歌小雅中鹿鳴四牡皇皇者華之三篇而肄習之此三詩皆君臣燕樂相勞苦之辭蓋以居官受任之美誘諭其𥘉志故曰官其始也朱子曰聖人教人合下便要他用便要用賢以治不賢舉能以教不能所以公卿大夫在下思各舉其職  宵小通肄音異樂音洛勞去聲</hi>入學鼓篋孫其業也<hi>入學時大胥之官擊鼓以召學士學士至則發篋以出其書籍等物警之以鼓聲使以遜順之心進其業也書言惟學遜志  孫去聲</hi>夏楚<lb/>
二物収其威也<hi>夏榎也楚荆也榎形圓楚形方以二物為朴以警其怠忽者使之収斂威儀也<pb n="68b"/>古夏榎  雅切</hi>未卜禘不視學游其志也時觀而弗語存其心<lb/>
也幼者聽而弗問學不躐等也此七者教之大倫也記<lb/>
曰凡學官先事士先志其此之謂乎<hi>禘五年之大祭也不五年不視學所以優游學者之心志也此又非仲春仲秋視學之禮使觀而感於心不言以盡其禮欲其自得之也故曰存其心幼者未必能問問亦未必知要故但聽受師説而無所請亦長幼之等當如是不可踰躐也  劉氏曰自皮弁祭菜至聽而弗問凡七事皆大學為教之大倫大倫猶言大節耳官先事士先志竊意官是已仕者士是未仕者謂已仕而為學則先其職事之所急未仕而為學則未得見諸行事故先其志之所尚也子夏曰仕而優則學是已居官而為學也王子墊問士何事孟子曰尚志是未仕而學則先尚志也然大學之道明德新民而<pb n="69a"/>已先志者所以明德先事者所以新民七事上句皆教者之事下句皆學者之志  語去聲</hi>大學之<lb/>
教也時教必有正業退息必有居學<hi>句</hi>不學操縵不能<lb/>
安弦不學博依不能安詩不學雜服不能安禮不興其<lb/>
藝不能樂學故君子之於學也藏焉脩焉息焉遊焉<hi>舊説大學之教也時句絶退息必有居句絶今讀時字連下句學字連上句謂四時之教各有正業如春秋教以禮樂冬夏教以詩書春誦夏絃之類是也退而燕息必有燕居之學如退而省其私亦足以發是也弦也詩也禮也此時教之正業也操縵博依雜服此退息之居學也凡為學之道貴於能安安則心與理融而成熟矣然未至於安則在乎為之不厭而不可有作輟也操縵操弄琴瑟之絃也初學者手與絃未相得故雖退息時亦必<pb n="69b"/>操弄之不廢乃能習熟而安於絃也詩人比興之辭多依託於物理而物理至博也故學詩者但講之於學校而不能於退息之際廣求物理之所依附者則無以驗其實而於詩之辭必有疑殆而不能安者矣雜服冕弁衣裳之類先王制作禮各有服極為繁雜學者但講之於學而不於退息時游觀行禮者之雜服則無以盡識其制而於禮之文必有彷彿而不能安者矣興者意之興起而不能自已者藝即三者之學是也言退息時若不興此三者之藝則謂之不能好學矣故君子之於學也藏焉脩焉之時必有正業則所習者專而志不分息焉遊焉之際必有居學則所養者純而藝愈熟故其學易成也  朱子曰古人服各有等降若理㑹得雜服則於禮思過半矣並縵莫半切依上聲興樂  去聲</hi>夫然故安其學而親其師樂<lb/>
其友而信其道是以雖離師輔而不反也兑命曰敬孫<lb/>
<pb n="70a"/>
務時敏厥脩乃來其此之謂乎<hi>承上文而言藏脩遊息無不在於學是以安親樂信雖離師友亦不畔於道也時敏無時而不敏也厥脩乃來言其進脩之益如水之源源而來也  樂離孫並去聲</hi>今之教者呻其佔畢多其訊言及于數進而不顧<lb/>
其安使人不由其誠教人不盡其材其施之也悖其求<lb/>
之也佛夫然故隱其學而疾其師苦其難而不知其益<lb/>
也雖終其業其去之必速教之不刑其此之由乎<hi>呻吟諷之聲也佔視也畢簡也訊問也言今之教人者但吟諷其所佔視之簡牘不能通其緼奥乃多發問辭以訊問學者而所言又不止一端故云言及于數也不顧其安不恤學者之安否也不由其誠不肯實用其力也不盡其<pb n="70b"/>材不能盡其材之所長也夫多其訊而言及于數則與時教必有正業者異矣使人不由其誠教人不盡其材則與退息必有居學者異矣惟其如此是以師之所施者常至於悖逆學者之所求毎見其拂戾也隱其學不以所學自表見也終業而又速去之以其用工間斷鹵莾滅裂而不安不樂故也刑成也  朱子曰横渠作簡與人言其子日來誦書不熟且教他熟誦以盡其誠與材他解此兩句只作一意解言人之材足以有為但以不由於誠則不盡其材呻音申佔音覘佛音弗</hi>　大學之法禁於未發之謂豫<lb/>
當其可之謂時不陵節而施之謂孫相觀而善之謂摩<lb/>
此四者教之所由興也<hi>豫者先事之謂時者不先不後之期也陵踰犯也節知節候之節禮有禮節樂有樂節人有長幼之節皆言分限所在不陵節而施謂不教幼者以長者之業也相觀而善如<pb n="71a"/>稱甲之善則乙者觀而效之乙有善可稱甲亦如之孫以順言摩以相厲而進為言也  方氏曰若七年男女不同席不共食幼子常視毋誑則可謂之豫矣若十年學書計十三年舞勺成童舞象可謂之時矣  石梁王氏曰註專以時為年二十之時非也  當孫並去聲</hi>發然後禁則扞格而不勝時<lb/>
過然後學則勤苦而難成雜施而不孫則壊亂而不脩<lb/>
獨學而無友則孤陋而寡聞燕朋逆其師燕辟廢其學<lb/>
此六者教之所由廢也<hi>扞拒扞也格讀如凍<graphic n="KR0982" url="https://raw.githubusercontent.com/kanripo/KR-Gaiji/master/images/KR0982.png" mimeType="image/png"/>之<graphic n="KR0982" url="https://raw.githubusercontent.com/kanripo/KR-Gaiji/master/images/KR0982.png" mimeType="image/png"/>謂如地之凍堅强難入也不勝不能承當其教也一讀為去聲謂教不能勝其為非之心亦通雜施謂躐等陵節也燕私之朋必不責善或相與以慢其師燕遊邪僻必惑外誘得不廢其業乎此燕朋燕辟之害皆由於發然後禁以下四者之失皆與上文<pb n="71b"/>四者相反也客鄭氏曰燕猶褻也褻其朋友褻師之譬喻  格胡  切勝音升孫去聲壊音怪辟音僻</hi>君<lb/>
子既知教之所由興又知教之所由廢然後可以為人<lb/>
師也故君子之教喻也道而弗牽强而弗抑開而弗逹<lb/>
道而弗牽則和强而弗抑則易開而弗逹則思和易以<lb/>
思可謂善喻矣<hi>示之以入道之所由而不牽率其必進作興其志氣之所尚而不沮抑之使退開其從入之端而不竟其所通之地如此則不扞格而和不勤苦而易不雜施以亂其心有相觀以輔其志而思則得之矣異强上聲易音</hi>學者有四失教者必知之人之學也或<lb/>
失則多或失則寡或失則易或失則止此四者心之莫<lb/>
<pb n="72a"/>
同也知其心然後能救其失也教也者長善而救其失<lb/>
者也<hi>方氏曰或失則多者知之所以過或失則寡者愚之所以不及或失則易賢者之所以過或失則止不肖者之所以不及多聞見而適乎邪道多之失也寡聞見而無約無卓寡之失也子路好勇過我無所取材易之失也冉求之今女畫止之失也約我以禮所以救其失之多博我以文所以救其失之寡兼人則退之所以救其失之易退則進之所以救其失之止也  易去聲長上聲</hi>善歌者使人繼其聲<lb/>
善教者使人繼其志其言也約而逹微而臧罕譬而喻<lb/>
可謂繼志矣<hi>約而逹辭簡而意明也微而臧言不峻而善則明也罕譬而喻比方之辭少而感動之意深也繼志謂能使學者之志與師無間也</hi>君子知至學之難易而知其美<lb/>
<pb n="72b"/>
惡然後能博喻能博喻然後能為師能為師然後能為<lb/>
長能為長然後能為君故師也者所以學為君也是故<lb/>
擇師不可不慎也記曰三王四代唯其師其此之謂乎<lb/>
<hi>至學至於學也鈍者至之難敏者至之易質美者向道不美者叛道知乎此然後能博喻謂循循善誘不拘一塗也周官太宰長以貴得民師以賢得民長者一官之長君則一國之君也言為君之道皆自務學充之三王四代之所以治以能作之君作之師爾周子曰師道立則善人多善人多則朝廷正而天下治矣</hi>凡學<lb/>
之道嚴師為難師嚴然後道尊道尊然後民知敬學是<lb/>
故君之所不臣於其臣者二當其為尸則弗臣也當其<lb/>
<pb n="73a"/>
為師則弗臣也大學之禮雖詔於天子無北面所以尊<lb/>
師也<hi>嚴師如孝經嚴父之義謂尊禮嚴重之也無北面不處之以臣位也  石梁王氏曰詔於天子無北面註引武王踐阼出大戴禮</hi>善學者師逸而功倍又從而庸之不善<lb/>
學者師勤而功半又從而怨之善問者如攻堅木先其<lb/>
易者後其節目及其久也相説以解不善問者反此善<lb/>
待問者如撞鐘叩之以小者則小鳴叩之以大者則大<lb/>
鳴待其從容然後盡其聲不善答問者反此此皆進學<lb/>
之道也<hi>庸功也感師之有功於已也相説以解舊讀説為悦今從朱子説讀如字  疏曰從讀為舂者<pb n="73b"/>舂謂擊也以為聲之形容言鐘之為體必待其擊每一舂而為一容然後盡其聲善答者亦待其一問然後一答乃盡説義理也愚謂從容言優游不迫之意不急疾擊之則鐘聲之小大長短得以自盡故以為善答之喻且朱子曰説字人以為悦恐只是説字先其易者難處  放下少問見多了自然相證而解解物為解自解釋為解恐是相證而曉解也解説如字解下介切解物為解自解三  字如字</hi>記問之學不足<lb/>
以為人師必也其聽語乎力不能問然後語之語之而<lb/>
不知雖舍之可也<hi>記問謂記誦古書以待學者之問也以此為學無得於心而所知有限故不足以為人師聽語聽學者所問之語也不能問則告之不知而舍之以其終不可入德也不以三隅反則不復亦此意上上語如字下二語去聲舍  聲復扶又切</hi>良冶之子必學為裘良弓<lb/>
<pb n="74a"/>
之子必學為箕始駕馬者反之車在馬前君子察於此<lb/>
三者可以有志於學矣<hi>疏曰善冶之家其子弟見其父兄陶鎔金鐵使之柔合以補治破器故此子弟能學為𫀆裘補續獸皮片片相合以至完全也箕栁箕也善為弓之家使幹角撓屈調和成弓故其子弟亦觀其父兄世業學取栁條和軟撓屈成箕也馬子始學駕車之時大馬駕在車前將馬子繋隨車後而行故云反之所以然者此駒未曽駕車若忽駕之必驚奔今以大馬牽車於前而繫駒於後使日日見車之行慣習而後駕之不復驚矣言學者亦須先教小亊操縵之屬然後乃示其業則易成也  應氏曰冶鑛難精而裘軟易紉弓勁難調而箕曲易製車重難駕而馬反則易馴皆自易而至於難自粗而至於精習之有漸而不可驟進學之以類而不可泛求是之謂有志矣  復扶又切紉尼鄰切</hi>古之學者比物<lb/>
<pb n="74b"/>
醜類鼓無當於五聲五聲弗得不和水無當於五色五<lb/>
色弗得不章學無當於五官五官弗得不治師無當於<lb/>
五服五服弗得不親<hi>比物醜類謂以同類之事相比方也當猶主也鼓聲不宫不商於五聲本無所主然而五聲不得鼓則無諧和之節水無色不在五色之列而繢畫者不得水則不章明五官身口耳目心之所職即洪範之五事也學於吾身五者之官本無所當而五官不得學則不能治師於弟子不當五服之一而弟子若無師之教誨則五服之屬不相和親  陳氏曰類者物之所同醜之為言衆也理有所不顯則比物以明之物有所不一則醜類以盡之然後因理以明道而善乎學矣總而論之鼔非與乎五聲而五聲待之而和水非與乎五色而五色待之而章學非與乎五官而五官待之而冶師非與乎五服而五服待之而<pb n="75a"/>親是五聲五色五官五服雖不同而同於有之以為利鼓也水也學也師也雖不一而一於無之以為用然則古之學者比物醜類而精微之意有寓於是非窮理之至者孰能與此  比音紕當去聲與去聲</hi>君子<lb/>
曰大德不官大道不器大信不約大時不齊察於此四<lb/>
者可以有志於本矣<hi>大德大道大信皆指聖人而言大時天時也不官不拘一職之任也不器無施而不可也不約不在期約之末也元化周流一氣屈伸不可以截然分限求之故方榮之時而有枯者焉寂之時而有旉者焉惟其不齊是以不可窮凡此四者皆以本原盛大而體無不具故變通不拘而用無不周也君子察於此可以有志於學而洪其本矣  旉音敷</hi>三王之祭川也皆先河<lb/>
而後海或源也或委也此之謂務本<hi>河為海之源海乃河之委承上文志<pb n="75b"/>於本而言水之為物盈科而後進放乎四海有本者如是也君子之於學不成章不逹故先務本  委去聲放上聲</hi>
　<lb/>
　<lb/>
　<lb/>
　<lb/>
　<lb/>
　禮記集説卷六<lb/>
</p>
<p>
</p>
  </div>
</body>
</text>
</TEI>
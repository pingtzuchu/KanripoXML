<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儀禮析疑卷七</head> <lb/>
    <p>
<pb n="1a"/>
欽定四庫全書<lb/>
　儀禮析疑卷七<lb/>
　　　　　　　　　　翰林院侍講銜方苞撰<lb/>
　　大射儀<lb/>
宰戒百官有事于射者<lb/>
　春秋傳趙孟曰武請於冡宰矣南遺曰冢卿無路以<lb/>
　此經及聘禮參證則侯國亦有宰舊典也蓋假以尊<lb/>
　稱以臨莅其吏民與五等之國皆稱公大國之孤亦<lb/>
<pb n="1b"/>
　稱公同義<lb/>
射人戒諸公卿大夫射司士戒士射與贊者<lb/>
　曰戒士射則知贊者不射矣觀此則士旅食乃升於<lb/>
　司馬掌於司士而未受職者作之以贊射事明矣用<lb/>
　此推之鄉射贊者有司之類射皆不與<lb/>
前射三日宰夫戒宰及司馬射人宿視滌<lb/>
　百官聞宰之戒則射前一日已官陳器與水三官聞<lb/>
　宰夫之戒則届期已同視滌故下獨舉司馬之命張<lb/>
<pb n="2a"/>
　侯設乏也疏謂滌射器非也射器拂拭而已無所用<lb/>
　滌○自視滌至量侯道設乏張侯宿縣並射前一日<lb/>
　事故以宿視滌貫之註云前射三日張侯設乏非也<lb/>
　量人量侯定植巾車張之可同時而畢事若張設於<lb/>
　三日之前必别具帷幂以備風雨非事之宜○此篇<lb/>
　主於射而言視滌則燕禮不待言矣戒三官之地所<lb/>
　滌之器滌之之法視滌者之儀皆不載必已見於祭<lb/>
　禮也<lb/>
<pb n="2b"/>
大侯九十參七十千五十<lb/>
　筋力不可强而侯道之逺近壹以貴賤為差何也臯<lb/>
　陶陳謨以六德三德為有邦有家之差蓋居君卿之<lb/>
　位而德器才識不能及逺則無以馭其衆臨其屬故<lb/>
　寓其義於射傳曰為人君者以為君鵠為人臣者以<lb/>
　為臣鵠志力不足以中鵠則君卿與有司同罰以示<lb/>
　才德不足以稱位則不足以任國社而亦無以安於<lb/>
　四民之上矣此義明則苟非至愚必將撫躬而自懼<lb/>
<pb n="3a"/>
　求賢以自助尚敢荒寜以自恣於民上乎位卑者雖<lb/>
　力能中逺而非其鵠不獲亦教以職思其居而無越<lb/>
　志也傳所謂射者各射已之鵠繹者各繹已之志其<lb/>
　此義也與<lb/>
遂命量人巾車張三侯<lb/>
　前承宿眠滌濯後接宿縣則為射前一日事明矣<lb/>
設乏西十北十凡乏用革<lb/>
　西十北十之文重見以上乃司馬命量人定設乏之<lb/>
<pb n="3b"/>
　度此則巾車設乏之事也<lb/>
樂人宿縣於阼階東<lb/>
　於樂人之縣復特言宿事更端也蓋張侯設乏與視<lb/>
　滌同時而官事相聨無庸更言宿樂人之縣則宗司<lb/>
　所掌也故别言之<lb/>
笙磬西面其南笙鍾其南鑮皆南陳建鼓在阼階西南<lb/>
鼓應鼙在其東南鼓<lb/>
　磬西面而笙鍾與鑮皆南陳何也擊者東面而立擊<lb/>
<pb n="4a"/>
　西面南面皆便也鍾鑮所以必南陳者以編鍾同簴<lb/>
　不可以西面也南陳之占地無多建鼓猶設於阼階<lb/>
　西以辟君降揖卿大夫之位可縮簴而西面乎阼階<lb/>
　之鼓聲南面西階之鼓鼙則東面何也凡考擊必用<lb/>
　右手東面而擊者以南為便西面而擊者以東為便<lb/>
　也○笙鍾頌鍾以應笙管皆編鍾也鑮則大鐘以聲<lb/>
　羣樂奏九夏者○建鼓即楹鼔以木貫而建之遂以<lb/>
　建名若以樹詀則下云一鼔在其南一鼓在西階之<lb/>
<pb n="4b"/>
　西簜在鼓西可矣皆特標建鼓義無所處於文為贅<lb/>
　　楊氏復承朱子之意為儀禮圖最有功於治經者<lb/>
　但尚有宜補正處如燕禮但云樂人縣詳具於大射<lb/>
　而樂器之陳設無圖後之君子宜詳訂焉<lb/>
一建鼔在其南東鼔朔鼙在其北<lb/>
　鑮建鼔大鼙小故設於鑮與鼓之間而少北於鼔以<lb/>
　便先擊鼙後擊鼔也<lb/>
冪用錫若絺綴諸箭蓋冪加勺又反之<lb/>
<pb n="5a"/>
　綴錫若絺於箭慮風之搖蕩也蓋冪謂以冪覆尊明<lb/>
　勺加於冪上也又反之以覆勺也<lb/>
皆𤣥尊酒在北<lb/>
　記稱上𤣥酒以陳尊南上𤣥尊在南也<lb/>
兩壺獻酒<lb/>
　獻酒示為獻服不設也註讀獻為沙疏因言祭侯用<lb/>
　鬱鬯故隸僕以下卑賤之人並得以鬱鬯獻漢唐人<lb/>
　學而不思至此貿儒乃以不用註疏病程朱謬矣<lb/>
<pb n="5b"/>
司官設賔席於戸西南面有加席<lb/>
　大射之賔大夫也以為賔而有加席與卿同猶燕之<lb/>
　主人士也以為獻主而與大夫偕薦也卿之重席陳<lb/>
　而不設以卿終辭且諸公無加席而卿之加席久設<lb/>
　於其位非所宜也<lb/>
小卿賔西東上<lb/>
　諸侯之國卿以下别有小卿春秋傳魯有宗伯小司<lb/>
　冦乃小卿也蓋禮事獄事最繁難以兼攝故特立小<lb/>
<pb n="6a"/>
　卿以主之其下各以大夫大夫之數所以必五人也<lb/>
　冢宰則以司徒攝而不設小卿故見於春秋傳者無<lb/>
　小宰吳楚僭王故有太宰少宰衛有右宰穀蓋僭設<lb/>
　故易其名以自蓋也<lb/>
若有東面者則北上<lb/>
　惟大射卿大夫在國者無不與小卿位於賔西五大<lb/>
　夫繼之戸西不足以容其席位故有東面者燕則無<lb/>
　此文衰老及有事於國中者可不與也<lb/>
<pb n="6b"/>
士西方<lb/>
　不著庭中南北之度以下旅食者在士南則其位約<lb/>
　畧可知<lb/>
小臣師從者在東堂下南面西上<lb/>
　非有禮事者不得升堂公將降階揖公卿大夫故從<lb/>
　公者預負東堂而立也周官司士治朝之位王族故<lb/>
　士在路門之右南面東上大僕大右大僕從者在路<lb/>
　門之左南面西上亦擬王出視朝南面故從王者亦<lb/>
<pb n="7a"/>
　南鄉也彼或東上或西上以王位當路門之中也此<lb/>
　皆西上以公降自阼階也○燕禮小臣師一人在東<lb/>
　堂下儀畧也大射儀繁故有從者<lb/>
賔再拜稽首受命<lb/>
　燕以示慈惠故曰許諾大射以辨等威故曰受命文<lb/>
　無㣲而不辨也<lb/>
小臣自阼階上北面請執冪者與修膳者乃命執冪者<lb/>
執冪者升自西階立於尊南北面東上膳宰請羞於諸<lb/>
<pb n="7b"/>
公卿者<lb/>
　羞膳者與執冪者同時而請而惟見執冪者升立之<lb/>
　位何也羞膳者之職與其儀具詳於後也羞於諸公<lb/>
　卿者亦然燕禮請羞於諸公卿者壹與此同而篇中<lb/>
　竟不目其人必已見於饗禮<hi>公食大夫禮設洗如饗</hi>而畧之也<lb/>
　觀此篇亦可互證<lb/>
賔及庭公降一等揖賔賔辟<lb/>
　公之降揖同而燕則賔不辟何也燕主溥惠於羣臣<lb/>
<pb n="8a"/>
　而立一人以為賔禮猶輕大射擇士以祭賔有加席<lb/>
　與卿同升奏肆夏與異國之賔同奠爵執爵興而樂<lb/>
　闋且上擬於君故於君初接見時退辟以見其不敢<lb/>
　當禮也<lb/>
公升即席奏肆夏<lb/>
　燕禮記若以樂納賔則奏肆夏此經三奏肆夏皆燕<lb/>
　禮之所無也蓋燕以示慈恵宜畧於儀節故納賔公<lb/>
　即席及受獻皆不用樂大射以辨尊卑别賢能宜詳<lb/>
<pb n="8b"/>
　於度數故公即度受獻皆以樂尊尊也納賔以樂賢<lb/>
　賢也大夫以下無脀而獲者釋獲者有脀報勤也肆<lb/>
　夏之詩曰明昭有周式序在位又曰我求懿德肆于<lb/>
　時夏與大射辨尊卑别賢能之義相應燕而摲用肆<lb/>
　夏以納賔其必臣有大勲勞功伐而加隆焉以厲羣<lb/>
　下與<lb/>
賔升自西階主人從之賔右北面至再拜賔答再拜<lb/>
　主人從賔之後既升堂則北面而立俟賔就席然後<lb/>
<pb n="9a"/>
　拜其至故不曰拜至而曰至再拜也<lb/>
賔洗南西北面坐奠觚少進辭降主人西階西東面少<lb/>
進對<lb/>
　禮與燕同而於賔増北面於主人増西階然後賔主<lb/>
　所立之位愈明<lb/>
擯者以命升賔<lb/>
　燕禮射人按節而升賔不復請於君也此曰以命蓋<lb/>
　君重其禮而特命之<lb/>
<pb n="9b"/>
宰胥薦脯醢由左房庶子設折俎<lb/>
　燕禮輕獻公獻賔設俎者皆膳宰大射禮重轉以宰<lb/>
　胥庶子薦設以士皆與射故薦設用不與於射者<lb/>
更爵洗升酌散以降酢於阼階下<lb/>
　主人獻公自酢燕禮酌膳志恩禮渥洽而不可忘也<lb/>
　大射酌散示等級分明而不敢苟也<lb/>
賔升席坐祭酒遂奠於薦東<lb/>
　凡奠於薦東之觶不飲何也燕與大射公卿皆未得<lb/>
<pb n="10a"/>
　獻賓已受獻且隨當受君之酬故不飲主人之酬爵<lb/>
　以示不敢再先於公卿俟受君之酬而以酬公卿大<lb/>
　夫然後事順而情安也主人之酬爵君不可用以酬<lb/>
　賓故别舉媵觶而薦東之觶又不得他用則俟禮終<lb/>
　而徹之可矣鄉飲鄉射不用薦東之觶義與此同其<lb/>
　舉薦西之觶以旅則以事各不同而節文亦少異焉<lb/>
　耳<lb/>
公命長<lb/>
<pb n="10b"/>
　長謂五大夫爵列之尊者故小臣以次作二大夫而<lb/>
　不復請於君也公為公卿舉旅曰若賓若長則非以<lb/>
　長幼言可知<lb/>
皆奠觶再拜稽首<lb/>
　上稽首拜媵爵之命也此稽首拜飲觶之賜也賓未<lb/>
　酬而先賜媵爵者飲何也凡酬必先自飲而後致爵<lb/>
　於人媵爵者之飲乃代君也酬爵四舉非有代者君<lb/>
　豈能媵<lb/>
<pb n="11a"/>
遂卒觶興坐奠觶再拜稽首執觶興公答再拜<lb/>
　燕禮主人自酢賓受酬二大夫媵觶公皆答再拜大<lb/>
　射皆答一拜惟此答再拜何也燕示慈惠故過禮以<lb/>
　明恩大射辨名分主人士也君於士不答拜以為獻<lb/>
　主而拜答焉禮已過矣賓與媵觶者大夫也本當答<lb/>
　拜故一循其常而於二大夫卒觶時閒答再拜以别<lb/>
　於士賓則公飲射爵而夾爵及媵觶於公并答再拜<lb/>
　以别於衆大夫又所以稱禮之輕重而為之隆殺也<lb/>
<pb n="11b"/>
賓降西階下再拜稽首小臣正辭賓升成拜<lb/>
　拜下禮也故主人獻公大夫媵觶皆聽其稽首於階<lb/>
　下而不辭惟於賓則畧君臣之分而執賓主之禮故<lb/>
　命小臣辭而升成拜且始猶拜於下而後辭既則不<lb/>
　待其拜而升之皆異敬也公以賓所媵觶賜人亦不<lb/>
　待其拜而升之蓋所賜必諸公若諸卿之長或君之<lb/>
　師保故與賓同禮然君雖有異敬而臣宜守常禮故<lb/>
　至君命徹幕則賓與公卿大夫皆降拜稽首公雖命<lb/>
<pb n="12a"/>
　辭而終不敢升成拜<lb/>
賓告于擯者請旅諸臣<lb/>
　祭祀賓客獻酬本無或遺而燕射舉旅必使賓請者<lb/>
　自賓言之則不敢専惠自君言之則推惠於賓而使<lb/>
　浹於上下也公卿之請所以推惠於公卿而使浹於<lb/>
　諸大夫也<hi>卒爵者大夫</hi>大夫之請所以推惠於大夫而使<lb/>
　浹於羣士也士舉旅而後獻庶子有司則士之請又<lb/>
　推惠於士而以浹於庶子有司也惟賓之請見於經<lb/>
<pb n="12b"/>
　而燕禮記曰凡公所酬既拜請旅侍臣蓋據為公卿<lb/>
　大夫士舉旅受爵者皆曰如初請酬之文惟見大射<lb/>
　何也大射禮重於燕於燕舉之或疑大射辨尊卑簡<lb/>
　賢能一稟於君命或無此節於大射舉之則燕不待<lb/>
　言矣以告於擯者以射者無自請於君之儀也<lb/>
若膳觶也則降更觶洗升實散<lb/>
　公命不易主恩也賓更觶臣禮也<lb/>
卿辭重席司宫徹之<lb/>
<pb n="13a"/>
　賓有加席而卿轉辭因其辭而遂徹之何也上則體<lb/>
　君之意以致隆於賓下則不敢過諸公也<lb/>
乃薦脯醢卿升席庶子設折俎<lb/>
　不指言薦脯醢者以庶子仍設折俎而獻大夫始言<lb/>
　胥薦脯醢則公卿之脯醢薦者仍宰胥可知矣賓薦<lb/>
　以宰胥一日之敬公卿貴有常尊不得降於賓<lb/>
若有諸公則先卿獻之如獻卿之禮席于阼階西北面<lb/>
東上無加席<lb/>
<pb n="13b"/>
　燕與大射諸公皆無加席與卿辭重席之意同以成<lb/>
　君致隆於賓之義也又位在阼階若加席則上擬於<lb/>
　君故設席時本無加席不待其辭<lb/>
主人洗觚升獻大夫于西階上<lb/>
　燕禮為大夫舉旅在獻工之後笙入之前以其事與<lb/>
　無算樂獻士相連故使媵爵者遞進而代獻以息獻<lb/>
　主大射為大夫舉旅退於既射之後獻主之事至獻<lb/>
　大夫獻工而中止則連而舉之可也<lb/>
<pb n="14a"/>
胥薦主人于洗北西面脯醢無脀<lb/>
　大射以辨等威故惟公卿有折俎雖主人亦無脀以<lb/>
　此知薦獻獲者之俎以祭侯設而釋獲者亦得以類<lb/>
　及也<lb/>
擯者升大夫大夫皆升就席<lb/>
　獻公卿畢即為舉旅獻大夫直待射事畢而後為舉<lb/>
　旅義主於射禮重事繁恐日不足也工得獻而笙否<lb/>
　義亦然<lb/>
<pb n="14b"/>
乃歌鹿鳴三終<lb/>
　不合鄉樂射以擇士與彰女教之義無渉鹿鳴三終<lb/>
　兼四牡皇皇者華左傳歌鹿鳴之三可證<lb/>
主人洗升實爵獻工<lb/>
　鄉飲酒鄉射惟為大師洗以衆工不過族黨中知音<lb/>
　樂者或國之中瞽下瞽耳燕與大射則歌者必大師<lb/>
　小師即上工亦異日之小師大師也故皆洗以獻而<lb/>
　並及於笙大射禮繁故省獻笙之節耳<lb/>
<pb n="15a"/>
大師少師上工皆降立于鼓北羣工陪于後乃管新宫<lb/>
三終<lb/>
　既無閒歌合樂則堂上之事畢矣故大師少師上工<lb/>
　皆降也春秋昭公二十五年魯叔孫婼聘於宋宋公<lb/>
　享之賦新宫昭子賦車牽則新宫有辭與南陔六篇<lb/>
　異而獨以管奏射事殷故簡其節也敖氏以無管入<lb/>
　之文遂謂即大師管非也上經工六人四瑟僕人正<lb/>
　相大師僕人師相少師僕人士相上工則上工謂四<lb/>
<pb n="15b"/>
　瑟明矣此經既曰大師少師上工皆降又曰羣工陪<lb/>
　于後則非衆管者而誰哉經於羣工陪于後下繼言<lb/>
　乃管則管者即羣工甚明無事復言管入言之法當<lb/>
　然耳<lb/>
擯者自阼階下請立司正<lb/>
　鄉射主人自作司正政學之常有司及時而發命國<lb/>
　君之禮則宜有請者<lb/>
公許擯者遂為司正<lb/>
<pb n="16a"/>
　鄉射禮曰作相為司正所作無定之辭也此則禮之<lb/>
　秩節故曰公許擯者遂為司正無所用其辭也<lb/>
為政請射<lb/>
　為去聲言為政典而請射主於事非指其人也國之<lb/>
　大事在祀與戎故於禮辭特著其義曰為政若鄉射<lb/>
　以教學士燕射以樂賓無庸及此註疏以為司馬之<lb/>
　稱則司馬當自請於君不宜使司射請且君前臣名<lb/>
　不宜𨼆其名而曰為政也<lb/>
<pb n="16b"/>
遂告曰大夫與大夫士御於大夫<lb/>
　侯國三卿五大夫或從王事或交於友邦或疾或喪<lb/>
　不能成耦故以士御之公卿不能成耦者亦以大夫<lb/>
　御可知○敖氏云不言士與士略賤非也與尊者作<lb/>
　耦自宜特文以見之上經云戒士射則皆與射而自<lb/>
　為耦不待言矣<lb/>
主人士與梓人升自北階<lb/>
　南堂之前射者司禮事者掌射政者共獻薦者樂器<lb/>
<pb n="17a"/>
　射器皆陳焉工人士梓人司宫畫物外别無所共之<lb/>
　事故並立北階下○升自北階自北堂由東房以至<lb/>
　於堂也宗廟之祭婦人由北堂以入東房冠之日贊<lb/>
　者入北堂以洗爵而酌於房中則東房與北堂相通<lb/>
　明矣<lb/>
疏數容弓若丹若墨度尺而午<lb/>
　兩物左右相去六尺然後射耦張臂挾弓矢乃有餘<lb/>
　地又司正命去侯物閒可容其立也<lb/>
<pb n="17b"/>
卒畫自北階下司宫掃所畫物自此階下<lb/>
　工人士梓人司宫本待事於北堂下畫物掃畫畢仍<lb/>
　反立於其所也<lb/>
大史俟于所設中之西東面以聽政<lb/>
　鄉射鹿中此篇但言設中而不舉其名者侯有三則<lb/>
　中亦宜三必己見於王朝禮又君射於國中則皮樹<lb/>
　中大夫兕中見鄉射記則别見必多矣○曰以聽政<lb/>
　者匪獨擇士以祭其坐作進退趨走呼唱此次誓命<lb/>
<pb n="18a"/>
　視聽之節即軍政所隠寓也古者弓矢為長兵軍政<lb/>
　莫重於此此聽政與上為政請射正相應○燕列祝<lb/>
　史之位以或因燕而射則祝當釋祭侯之辭也禮主<lb/>
　於射則祝必有事不待言矣<lb/>
卒遂命三耦取弓矢于次<lb/>
　此下司馬命張侯繫左下綱獲者倚旌文皆不具以<lb/>
　其於射事為必不可闕之節於射者為必容有異之<lb/>
　儀有司羣士自州長教射習之有素故可與鄉射互<lb/>
<pb n="18b"/>
　備而不復舉耳其他與鄉射大同而小變者具有精<lb/>
　意存焉不覆舉則不可得而辨也<lb/>
司射入于次<lb/>
　大射有次非獨以國君具官有張耦次者也州長㑹<lb/>
　民於序習射尚功以角材力習威儀與射者皆少壯<lb/>
　强有力之士無所用次大射則公卿大夫皆與焉老<lb/>
　者立而待事必有所休息以安其筋骸貴者降於階<lb/>
　庭必有所隠蔽以肅其體貌又鄉射舉於春秋而擇<lb/>
<pb n="19a"/>
　士以祭則兼冬夏嚴風烈日勢不可以無次若鄉射<lb/>
　禮亦宜然則黨共射器何難具幄幙帟案哉<lb/>
由下物少退誘射<lb/>
　誘射之儀與鄉射各有詳略互備也<lb/>
卒射北面揖<lb/>
　卒射大節故北面而揖示為誘射而射君之侯如復<lb/>
　於君也○鄉射之主人州長也故司射南面而揖大<lb/>
　射君在阼司射在堂而南面對君以揖則義必不可<lb/>
<pb n="19b"/>
　蓋臣在君所奉命而執事時或南面司馬揚弓筮人<lb/>
　抱蓍之類是也行禮則未有不北面者故雖聘賓啐<lb/>
　醴必降筵北面註謂不背卿則鄉射公卿之位亦在<lb/>
　尊東而南面揖敖氏云為下射與君同物不可南面<lb/>
　然司射少退乃不敢踐君之射位非北面揖之正義<lb/>
　也<lb/>
遂取扑搢之以立于所設中之西南東面<lb/>
　鄉射無次故司射先立於中之西南使三耦立於其<lb/>
<pb n="20a"/>
　西南以俟射大射先比三耦於次北面命取弓矢俟<lb/>
　誘射畢然後定位於中之西南也<lb/>
司馬正適次袒决遂執弓右挾之出<lb/>
　周官一曰正掌官法以治要二曰師掌官成以治凡<lb/>
　謂六官之正與貳也此經司馬師司馬正敖繼公以<lb/>
　為射時所立之官經指始明註義亦可通周官大司<lb/>
　馬教振旅辨鼔鐸鐲鐃之用伍長與二十五人之長<lb/>
　皆得假以公司馬兩司馬之名則因射而立監得假<lb/>
<pb n="20b"/>
　以正與師之名明矣知非司馬之卿與貳者卿貳席<lb/>
　位在堂此正與師射時與司射聨事而終獻獲者則<lb/>
　非卿貳决矣周官軍司馬下大夫四人輿司馬上士<lb/>
　八人行司馬中士十有六人侯國爵列雖降員數雖<lb/>
　減而職司必具司馬正宜取諸軍司馬司馬師宜取<lb/>
　諸輿司馬行司馬○鄉射司馬不决遂以教射而不<lb/>
　與於射也大射之司馬亦不與於射而决遂特備射<lb/>
　儀以為衆式耳<lb/>
<pb n="21a"/>
升自西階適下物立于物閒<lb/>
　鄉射鈎楹物當棟也大射物在楹間故升階徑適下<lb/>
　物<lb/>
卒射右挾之北面揖<lb/>
　鄉射皆執弓不挾而此右挾擇士以祭儀彌謹也鄉<lb/>
　射南面揖此北面對君之儀也<lb/>
上射降三等下射少右從之中等並行上射于左<lb/>
　階下陿各持弓矢必中空一等乃無掛礙庭中寛廣<lb/>
<pb n="21b"/>
　故盡階履平地然後可並行<lb/>
公許遂適西階上命賓御于公諸公卿則以耦告于上<lb/>
大夫則降即位而後告<lb/>
　初射命三耦有辭此命賓有辭惟公卿則惟以某公<lb/>
　與某卿耦告而不敢命以命辭有軒輊也<lb/>
命大夫之耦曰子與某子射告于大夫曰某御于子<lb/>
　命大夫之耦與告於大夫同事而異文義宻而文辨<lb/>
　蓋如此<lb/>
<pb n="22a"/>
遂命三耦各與其耦拾取矢<lb/>
　鄉射取矢必拾有司教射習儀不厭其詳也凡與於<lb/>
　大射皆習儀有素者又耦多儀繁恐時不足以周事<lb/>
　故初射不拾至再射設楅取矢於庭中於是觀禮則<lb/>
　不可以或略矣○鄉射命三耦拾取矢後司射反位<lb/>
　此經無之註疏推説義皆無據蓋未詳繹上下經文<lb/>
　而考其事義也大射三耦衆耦位皆在次大夫立於<lb/>
　三耦之南司射東面於大夫之西以命衆耦一人取<lb/>
<pb n="22b"/>
　矢未畢司射不得反庭中之位及衆耦皆還反次中<lb/>
　以俟射則司射作之以升遂適阼階下請釋獲於公<lb/>
　備命射事直至命上射不貫不釋之後然後退反庭<lb/>
　中之位中閒實無反位之事安得有此文哉鄉射始<lb/>
　命三耦取矢司射即反位者司馬之位在司射之南<lb/>
　三耦之位在司馬之西南衆賓繼三耦而立司射適<lb/>
　堂西比衆耦命三耦取矢後必反其庭中之位乃可<lb/>
　作三耦衆耦取矢於楅而次第作之以升其所立之<lb/>
<pb n="23a"/>
　位命事之地絶不相同而欲以彼例此宜乎皆不得<lb/>
　其義也<lb/>
皆内還南面揖<lb/>
　觀此則司射卒射北面揖之義益顯著矣司射在堂<lb/>
　君在阼階雖不正對君而揖則君見之故不可以南<lb/>
　面君在阼階上射耦在庭中雖南嚮而揖君不見其<lb/>
　面又揖後始適楅南則出次時在楅北進而及楅面<lb/>
　必南故因之南面而揖也<lb/>
<pb n="23b"/>
退者與進者相左相揖退釋弓矢于次説决拾襲反位<lb/>
　鄉射三耦及衆耦自始至終皆拾取矢執弓立而俟<lb/>
　大射之初則取矢於次而不拾再射三射皆取矢於<lb/>
　楅退釋弓矢反位何也有司教射則宜使久立待事<lb/>
　以固其筋骸將祭而擇士則宜休其神氣使盡志於<lb/>
　當射之時也鄉射之終賓主人大夫獨釋弓矢反位<lb/>
　待事至旋取以升大射至再諸公卿皆取矢於次中<lb/>
　三射雖取矢於楅與大夫同而隨升就席則釋弓矢<lb/>
<pb n="24a"/>
　臨事而後取以優尊者明矣<hi>賓先待於物樂作而公就席義亦如此</hi>於<lb/>
　尊者為優則於衆耦為休其神氣而使盡志於射益<lb/>
　明<lb/>
一耦揖升如初<lb/>
　上經三耦大夫衆射者皆釋弓矢於次襲反位此直<lb/>
　曰一耦揖則旋取弓矢不待言矣蓋拾取矢於次儀<lb/>
　不可廢故使預習而復休之所以曲體人情也<lb/>
大史釋獲小臣師執中<lb/>
<pb n="24b"/>
　鄉射一人執算以從而大射無之何也事輕人微鄉<lb/>
　射獲者自執中尚有執算以從者大史釋獲小臣師<lb/>
　執中則别有一人執算不待言故文略耳<lb/>
中離維綱揚觸梱復公則釋獲衆則不與<lb/>
　離者麗也矢麗維綱而不中鵠也梱謂植之横於上<lb/>
　者仰觸於相下落而經正鵠也雖不中不逺於侯故<lb/>
　君猶可假<lb/>
唯公所中中三侯皆獲<lb/>
<pb n="25a"/>
　三侯南北正相值故鵠之見以差矢少揚力過强則<lb/>
　或誤中其髙且逺者矢少留力稍弱則或誤中其卑<lb/>
　且近者故有中非其侯不獲及唯公則獲之法<lb/>
司射遂進由堂下北面視上射命曰不貫不釋<lb/>
　以耦告則先公卿大夫而後及三耦尊卑之序也取<lb/>
　矢以射則三耦先公卿并先君仍前誘射之義也不<lb/>
　貫不釋賓與公卿之所同而於三耦命之言各有當<lb/>
　也<lb/>
<pb n="25b"/>
司馬升命去侯如初<lb/>
　司馬下當有正字<lb/>
公就物小射正奉决拾以笥大射正執弓皆以從于物<lb/>
　射以擇士不中者不得與於祭篇中射人司射大射<lb/>
　正小射正司馬正司馬師自始至終各有所待之事<lb/>
　無暇身與於射疑當以祭有常職如鄉師肆師膳夫<lb/>
　鬱人之類攝之非必取諸射人羣司馬也其餘百官<lb/>
　有事於射者則供其本事之暇當仍更互比耦而與<lb/>
<pb n="26a"/>
　於射<hi>如獲者釋獲者倍其人數則皆可更番合耦</hi>經記無文必己見於邦<lb/>
　國祭禮<lb/>
大射正立于公後以矢行告于公下曰留上曰揚左右<lb/>
曰方<lb/>
　不中而以其矢告俾君自省以勉於後也人君於事<lb/>
　物之理不中常苦不自知射失其宜而不中則易明<lb/>
　於心亦所以示君當繹思己過也凡此皆所以防縱<lb/>
　弛養德性事近而義深矣<lb/>
<pb n="26b"/>
公還而後賓降<lb/>
　諸公卿升射降反位皆如三耦惟君初曰就物事畢<lb/>
　曰還凡要節而揖君皆無之也蓋惟燕食賓初入君<lb/>
　揖而進之大射之賓亦然及正射則無為對羣臣而<lb/>
　揖亦無為向物而揖也君不揖而賓揖則疑於揖君<lb/>
　故不揖與君同若兩君好㑹而射則揖當各循其節<lb/>
　矣<lb/>
諸公卿取弓矢于次中<lb/>
<pb n="27a"/>
　君將射諸公卿始適次君射畢即於次中取弓矢而<lb/>
　升貴貴優老不敢過勤其筋力也至三射則又與衆<lb/>
　耦同取矢於楅蓋公卿民之師保百僚所式故使為<lb/>
　衆耦之表儀以示儀皆素習雖貴且老而不敢怠於<lb/>
　終焉<lb/>
司馬袒執弓升命取矢<lb/>
　命取矢以下六節皆三射之始事也再射之算尚未<lb/>
　視獲未數賢獲未告中算未釋豐未設射爵未舉侯<lb/>
<pb n="27b"/>
　與有事於侯者未獻而汲汲於此何也以此時儀節<lb/>
　甚繁閲時甚久而司馬與司射所掌之事與用事之<lb/>
　地各異故乘司射發命之隙使有司各供其事並行<lb/>
　而不相悖而司射既請三射於公可直入次而命三<lb/>
　耦矣禮之所謂連而不相及茂而有閒此其可騐者<lb/>
　也<lb/>
賓之矢則以授矢人于西堂下<lb/>
　再射賓取矢於堂西故以矢授於西堂下以備三射<lb/>
<pb n="28a"/>
　之取也舉賓之矢以見例則公之矢以授於東堂公<lb/>
　卿大夫之矢以授於次中可知矣射畢凡與射者皆<lb/>
　授有司弓矢故不列數也矢人即初納射器之有司<lb/>
勝者之弟子洗觶升酌散南面坐奠于豐上降反位<lb/>
　鄉射禮執弓反位以弟子皆與射也大射弟子不與<lb/>
　故反位不執弓蓋洗觶本未執弓也<lb/>
東面于三耦之西<lb/>
　出師之禮司徒搢扑北面誓之故鄉射禮司射搢扑<lb/>
<pb n="28b"/>
　北面於三耦之南以三耦州之子弟可以師長之道<lb/>
　臨之大射之三耦皆士而公卿大夫並列射位故司<lb/>
　射之面位必異<lb/>
一耦出<lb/>
　鄉射曰一耦進以立於中之西南也此曰出以位在<lb/>
　次中<lb/>
交于階前相揖適次<lb/>
　耦次在洗東南鄉射禮相揖出於司馬之南遂適堂<lb/>
<pb n="29a"/>
　西彼射者州之學士也必過於司馬之前以察其儀<lb/>
　度大射之耦則公卿大夫士降階而徑適次於禮乃<lb/>
　宜<lb/>
賓升再拜稽首公答再拜<lb/>
　公酬賓賓再拜稽首公答一拜至飲射爵賓致爵則<lb/>
　答再拜者四不惟答賓之親獻及夾爵隂以示事有<lb/>
　未當雖尊者宜為理屈重自抑下所以養成其德性<lb/>
　俾凡事不敢自是而求助於賢臣所謂各繹己之鵠<lb/>
<pb n="29b"/>
　也<lb/>
公卒觶賓進受觶<lb/>
　公卿大夫飲射爵亦於西階示法行於貴而後可以<lb/>
　齊衆也君則卒觶於阼階之位貴有常尊也公卿大<lb/>
　夫之飲耦不升君則賓親獻而夾爵上下之辨則然<lb/>
　而飲不勝之爵與衆耦同又使君知罰不敢行而躬<lb/>
　宜自省也<lb/>
司宫尊侯于服不之東北<lb/>
<pb n="30a"/>
　鄉射禮酌堂上之尊以獻獲者此别設尊以國君之<lb/>
　禮與州長習射異所祭者不寧侯也不得與堂上同<lb/>
　尊故設尊之初即正其名曰獻酒示主獻服不而非<lb/>
　為祭侯也此曰尊侯不沒其實也不曰大侯之乏之<lb/>
　東北而曰服不亦以見此尊主獻服不而服不轉以<lb/>
　祭侯<lb/>
司馬正洗散遂實爵獻服不<lb/>
　飲食之道祭必先於生人唯祭侯則先獻服不以義<lb/>
<pb n="30b"/>
　取不寧侯無特祭之義故使服不以所受獻爵祭之<lb/>
　蓋服不以侯得獻故私以祭報而又申攻責於祝辭<lb/>
　以為戒也<lb/>
司馬正西面拜送爵反位<lb/>
　前司馬正獻服不註云洗酌皆西面疏因謂獻旅食<lb/>
　尊後酌者為背君此北面不嫌背君以南統於侯曲<lb/>
　説也諸侯堂髙七尺禮行於階下庭中君不見故雖<lb/>
　南面無背君之嫌况西面乎○鄉射衆賓燕獻大夫<lb/>
<pb n="31a"/>
　皆不拜既爵故送爵即反位<lb/>
卒錯獲者適右個薦俎從之<lb/>
　司馬獻服不薦俎錯焉示非為侯設也服不不祭啐<lb/>
　而適右个不敢以己之餘祭侯也終則仍設薦俎於<lb/>
　乏南明獲者雖以祭侯而薦俎本為獲者設也○五<lb/>
　帝三王之世凡冦賊姦宄聽斷於士師其阻兵倡亂<lb/>
　敢為不寧者皆强横之諸侯<hi>蚩尤有苖觀扈洗邳徐奄之類</hi>故射之<lb/>
　正鵠取義於不寧侯使貴賤少長同心於貫之以示<lb/>
<pb n="31b"/>
　敵王所愾之義義取於不寧侯而又祭之何也祭有<lb/>
　非報功而以聲其罪者攷工記所載天子祭侯之辭<lb/>
　乃周官太祝詛祝所謂攻説也燕義所稱則諸侯燕<lb/>
　射樂歌非祭侯之辭師禡所祭於經傳無考而後儒<lb/>
　以為祭黄帝蚩尤祭黄帝則禱祈也祭蚩尤則必以<lb/>
　攻説之詞記曰禡於所征之地必以蚩尤為戒使不<lb/>
　寧之方毋侮毋忽也<lb/>
卒祭左个之西北三歩東面設薦俎立卒爵<lb/>
<pb n="32a"/>
　以此見祭侯之時執俎而不設至獲者反位卒爵而<lb/>
　後設之<lb/>
司馬師受虚爵洗獻隸僕人與巾車獲者皆如大侯之<lb/>
禮<lb/>
　張爾岐曰觀此則前註謂司馬正容獻服不與其徒<lb/>
　之誤明矣服不本下士其徒即得獻亦宜在隸僕巾<lb/>
　車之後○註謂不言量人此自後及先可知敖氏謂<lb/>
　量人或不與此獻指皆未明蓋大射自公卿大夫庶<lb/>
<pb n="32b"/>
　士以及士旅食者庶子皆受獻隸僕人巾車參干二<lb/>
　侯之獲者職卑事鋭疑不得與於獻故特著之若量<lb/>
　人制燔脯與鬱人舉斚瀝於祭有常職當與卿大夫<lb/>
　並受主人之獻於適士中若使司馬師與僕隸等同<lb/>
　獻於侯側則非其倫矣<lb/>
洗觚升實之降獻釋獲者于其位<lb/>
　不近酌獻獲者之尊而實之於堂上則别設獻獲者<lb/>
　之尊以祭辭稱不寧侯不可與堂上同尊益明矣<lb/>
<pb n="33a"/>
司射倚扑于階西適阼階下北面請射於公如初<lb/>
　再射升堂而後請特見於經此如初謂如初之請於<lb/>
　階下耳<lb/>
反搢扑適次命三耦皆袒决遂執弓序出取矢司射先<lb/>
反位<lb/>
　方命三耦取矢即反位與再射異何也再射司射之<lb/>
　事皆在次中三射則事在庭中不得不先反位也再<lb/>
　射時大夫羣士始即事恐其或愆於儀故就次中監<lb/>
<pb n="33b"/>
　視之至三射則次中之儀皆前見矣而諸公卿始繼<lb/>
　三耦而出就楅與衆耦同拾取矢司射命三耦後宜<lb/>
　先反庭中之位以待事且再射止見大夫庶士次中<lb/>
　之儀而未見其取矢於楅之儀至是始一一監視之<lb/>
三耦既拾取矢諸公卿大夫皆降如初位與耦入于次<lb/>
　三耦本在次中諸公卿大夫之初位亦在次中既曰<lb/>
　如初位又曰與耦入於次義不可通必傳冩者誤倒<lb/>
　其文也若作諸公卿大夫皆降入於次如初位與耦<lb/>
<pb n="34a"/>
　皆袒决遂云云則理得事順而辭意亦坦然明白矣<lb/>
　敖氏謂入次有淺深據經文所書亦無以見其然<lb/>
若士與大夫為耦士東面大夫西面<lb/>
　再射言為耦之上下三射言所面之東西互見且相<lb/>
　證也○士與大夫耦再射即有之而至此始見以君<lb/>
　射之儀賓與諸公卿大夫升降進反揖讓之數具詳<lb/>
　於再射禮重文繁無暇及士與大夫耦之末節故補<lb/>
　叙於二射亦列事之儀法宜然<lb/>
<pb n="34b"/>
公樂作而後就物稍屬<lb/>
　再射於授矢言稍屬三射於樂作言稍屬蓋以君之<lb/>
　血氣有强弱志慮有緩急且無暇專勤藝事故四矢<lb/>
　之行不過與拾發之節稍相屬而已求以疏數如一<lb/>
　不可必得也不過與鼓樂之節稍相屬而已求以循<lb/>
　聲而發不可必得也故少寛之亦所以使自循省而<lb/>
　知職任之重且大也<lb/>
公又舉奠觶唯公所賜若賓若長以族於西階上如初<lb/>
<pb n="35a"/>
　合燕與大射觀之凡曰酬者公先自飲也曰賜者即<lb/>
　以其爵賜也<hi>凡言賜者皆無先自飲之文</hi>燕禮為公卿舉旅曰酬<lb/>
　為大夫舉旅始曰賜蓋事主於燕時寛而禮可備也<lb/>
　大射為公卿舉旅即曰賜事主於射時蹙而儀當略<lb/>
　也賓已受酬而為公卿舉旅復言賜賓者若賓如子<lb/>
　産叔向為一國之望則公或再賜爵以風有位而公<lb/>
　卿亦以下賢為樂也為大夫舉旅仍曰若賓若長者<lb/>
　如再舉觶以賜公卿則三舉觶或仍以賜賓也燕禮<lb/>
<pb n="35b"/>
　為大夫舉旅在未立司正之前以工歌之後隨立司<lb/>
　正説屨升堂即閒有射事亦用以為歡其禮極簡<hi>觀大</hi>
　<hi>射旅後復射之儀可知</hi>自當繼公卿而舉旅於未安諸臣之前<lb/>
　以别於羣士大射則大夫志專於射必俟射畢舉酬<lb/>
　然後理得而其心可安也<hi>公卿即不與射而廟有著位事有秩節大夫則射不</hi>
　<hi>中者不與於祭</hi>
庶子正徹公俎<lb/>
　王朝庶子下大夫二人中士二人侯國正必上士副<lb/>
<pb n="36a"/>
　必下士也徹公俎者庶子正則俎服不之庶子必周<lb/>
　官諸子職所作之羣子也服不在王官為下士則侯<lb/>
　國必不命之士而使當官之下士設其俎不亦舛乎<lb/>
大夫祭薦<lb/>
　受獻時不祭脯醢省其節文俾盡志於射也故三射<lb/>
　既畢升堂坐飲而後祭薦士之獻以數多射前無暇<lb/>
　及此必待脱屨升堂别有執爵者主人無堂上之事<lb/>
　而後可徐徧耳<lb/>
<pb n="36b"/>
乃薦司正與射人于觶南北面東上司正為上<lb/>
　司正即大射正也司馬之事與司射等而不與於特<lb/>
　薦以大射主於習禮觀德而義不兼於立武也司馬<lb/>
　且不與况司士與執幂者疏謂文不具非也○按上<lb/>
　下經文似羣士皆受獻立於東方而後徧薦焉司正<lb/>
　射人執射政之總故獻時獨薦於觶南以優異之猶<lb/>
　燕禮之主人士也而與大夫同薦舊説俱難通○燕<lb/>
　以示慈惠故并及司士與執幂者大射以辨名位程<lb/>
<pb n="37a"/>
　德器故惟射人特薦義之宜也<lb/>
主人就士旅食之尊而獻之<lb/>
　鄉射之射事及獻薦弟子所共實多國君官備燕與<lb/>
　大射獻酬射事皆官共之庶子惟設折俎弟子惟洗<lb/>
　射爵酌奠而已庶子執事有列而門内無位士旅食<lb/>
　者一無所事而位在士南特為設尊繼士而獻則為<lb/>
　升於司馬之士司馬作之以從㑹同賓客者無疑矣<lb/>
　蓋士旅食者及庶子即他日之命士卿大夫也猶鄉<lb/>
<pb n="37b"/>
　射之弟子即他日之學士可賓興者也使之觀禮則<lb/>
　志氣有所感興使之習事則政法日以練達所以成<lb/>
　其德達其材者即於是乎寓焉至於祭祀之有旅酬<lb/>
　所以盡主賓之敬又以使族婣鄉黨情意周洽而潛<lb/>
　消其怨争鬭辨之萌燕大射之有旅酬所以溥君公<lb/>
　之恩又以使少長尊卑分誼詳明而即是為協恭和<lb/>
　𠂻之本聖人縁情制禮徧布周宻本末兼該而一以<lb/>
　貫之如此○燕禮有士旅食而庶子弟子不與焉何<lb/>
<pb n="38a"/>
　也射節禮容威儀辭命莫詳於大射乃庶子弟子所<lb/>
　未見而宜早知者燕則君臣相樂惟將仕者使觀禮<lb/>
　可矣<lb/>
賓升再拜稽首公答再拜賓坐祭卒爵再拜稽首公答<lb/>
再拜<lb/>
　燕禮公答賓主人媵爵者卿大夫皆再拜大射皆一<lb/>
　拜惟答賓前後兩再拜於飲射爵見救過之道在自<lb/>
　下於賓媵觚見禮賢之儀當厚終也然賓始升及卒<lb/>
<pb n="38b"/>
　爵答再拜而奠爵仍答一拜輕重之衡寓焉外此惟<lb/>
　始媵觶者卒觶後答再拜以此觶乃代公飲酬爵也<lb/>
　無算爵受賜爵者答再拜以受者非賓則公卿亦禮<lb/>
　厚於終之義<lb/>
公坐取賓所媵觚興惟公所賜<lb/>
　士不得升坐獻與酬必俟卿大夫升坐之後等威之<lb/>
　辨嚴矣而公為士舉旅坐取賓所媵爵興而授爵酌<lb/>
　膳敬禮不殊於公卿大夫此士之報禮所以至於忘<lb/>
<pb n="39a"/>
　身亡家也<lb/>
所賜者興受爵降席下奠爵再拜稽首公答再拜<lb/>
　公為賓舉旅再拜稽首公答一拜則為卿大夫舉旅<lb/>
　皆答一拜可知矣而無算之受賜者獨答再拜示君<lb/>
　之待臣宜厚於終也猶燕禮公命徹幂公卿大夫皆<lb/>
　降拜稽首而不復升拜示臣之事君於終彌謹也<lb/>
　<lb/>
　<lb/>
<pb n="39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儀禮析疑巻七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儀禮析疑巻十</head> <lb/>
    <p>
<pb n="1a"/>
欽定四庫全書<lb/>
　儀禮析疑巻十<lb/>
　　　　　　　　　　翰林院侍講銜方苞撰<lb/>
　　覲禮<lb/>
　註謂覲遇禮省故享獻不見似竟無享獻䟽遂云獻<lb/>
　謂三享後私覿私獻益誤矣聘使鄰國之臣也故公<lb/>
　享之外覿獻皆曰私諸侯入覲正享之外不得有私<lb/>
　庭實各以土之所有即魯壺之類亦器貢也周官太<lb/>
<pb n="1b"/>
　宰職所謂玉幣即此經初享之束帛加璧所謂玉獻<lb/>
　即此經之庭實亦執玉以將之耳<lb/>
至于郊王使人皮弁用璧勞<lb/>
　勞鄰國聘使以束帛則諸侯入覲以玉勞宜也而璧<lb/>
　不合以束帛受山川土田民社而來述職惟以天子<lb/>
　之禮貌為榮若以財物厚之則禮轉輕而不稱也春<lb/>
　秋傳先王卜征五年而歳習其祥則諸侯入覲必貞<lb/>
　卜於祖禰圖事既定必筮介筮日前期必陳幣玉皮<lb/>
<pb n="2a"/>
　馬如聘禮將行必告於祖奠於禰命祝史告於社稷<lb/>
　宗廟所過山川命五官道而出如曽子問所記出疆<lb/>
　則有假道請帥之禮在途則有與同覲諸侯相遇之<lb/>
　禮入王畿則有誓衆謁關人習覲享展羣幣小行人<lb/>
　出勞所經致積之禮一切不具而自至於王郊始蓋<lb/>
　凡此皆具於春朝夏宗而無庸覆出也其與聘禮同<lb/>
　者則一如聘禮而加詳焉不待言矣敖氏所謂初無<lb/>
　四時之别與周官所謂秋見曰覲之義異未之思耳<lb/>
<pb n="2b"/>
　　諸侯勞聘使各以其爵則二王之後勞者必三公<lb/>
　二伯諸侯以卿伯以大夫子男以士故綂之曰使人<lb/>
　至賜服命則五等之國皆賜諸公蓋天命有徳三公<lb/>
　坐而論道與王同執維綱也　書傳畧說孝經註必<lb/>
　緯書之類其言天子使世子郊迎非惟害義亦勢不<lb/>
　能行賈䟽以為異代之禮惑也<lb/>
侯氏亦皮弁迎于帷門之外再拜<lb/>
　侯氏再拜而不稽首以王命未宣拜使者之至也使<lb/>
<pb n="3a"/>
　者不答以王命未宣不敢私受侯氏之禮也無聘禮<lb/>
　出諸入告禮辭之節聞王命即出迎不敢同客主之<lb/>
　禮也敖氏謂天子於諸侯有三勞逺郊宜使中大夫<lb/>
　近郊宜使卿此惟一勞與周官異非也已於朝宗具<lb/>
　之<lb/>
侯氏升聽命降再拜稽首遂升受玉<lb/>
　聘禮受勞幣於庭中此升受玉者王命不可宣於階<lb/>
　下故使者不讓而升堂升侯氏使聽之侯氏降拜稽<lb/>
<pb n="3b"/>
　首而後升受體當然也<lb/>
使者乃出<lb/>
　當有以玉授有司之節文不具<lb/>
使者降以左驂出侯氏送于門外再拜侯氏遂從之<lb/>
　聘禮夫人使下大夫郊勞玉人案有十二寸棗栗十<lb/>
　有二列夫人以勞諸侯周官酒正職載王后致飲於<lb/>
　賓客之禮則於諸侯有郊勞明矣以皆前見故文不<lb/>
　具<lb/>
<pb n="4a"/>
天子賜舍<lb/>
　致館當使卿故註謂使司空而周語曰司里授館蓋<lb/>
　司里乃冬官之屬故各以所宜授之館告而司空致<lb/>
　之猶聘禮大夫帥以至館而後卿致耳<lb/>
侯氏再拜稽首儐之束帛乘馬<lb/>
　此下當有設飱之禮及期侯氏有展幣之禮聘則陳<lb/>
　幣於廟門外賓禮也朝覲職貢宜展而奉之及時乃<lb/>
　入布於庭中以皆前見故文不具<lb/>
<pb n="4b"/>
天子使大夫戒曰某日伯父帥乃初事<lb/>
　聘禮先造於朝而後就館主君之命未逹不敢即安<lb/>
　且賓禮可徑造於主國之朝也覲則就館而不造於<lb/>
　朝蓋既以入覲告進止遲速一聽於王命臣禮也<lb/>
　聘禮賓至厥明即迓賓於館同盟之國來聘者少以<lb/>
　速接為敬也侯氏賜舍之後戒以某日帥乃初事則<lb/>
　逺近無定之辭使大夫戒亦不著其為何日蓋來王<lb/>
　者多必俟其㑹集數宜旅見而後期可定故大夫往<lb/>
<pb n="5a"/>
　戒之期亦不可預定<lb/>
諸侯前朝皆受舍于朝同姓西面北上異姓東面北上<lb/>
　春秋傳曰非天子不旅見諸侯凡朝覲皆旅見不獨<lb/>
　㑹同也蓋六年五服一朝而侯甸男三服朝期尤宻<lb/>
　若日受一二國四三國之覲享而兼以饗食則日不<lb/>
　暇給凡祭祀師田學校䘮紀諸大事皆不能舉矣必<lb/>
　積至兼旬度可衆見而後一舉以次歸之然後館舍<lb/>
　有以容饔積易以致註乃謂來朝者衆顧其入覲則<lb/>
<pb n="5b"/>
　不得並誤矣至其饗食燕則不惟王有䘮疾凡祭祀<lb/>
　入齋期蒐狩既卜日皆可以幣致也若時㑹殷同則<lb/>
　必刻日以至受享禮賓命事涖盟既併於一日則饗<lb/>
　燕亦必擇用其一同日而畢事使之遄歸然後王命<lb/>
　速逹禮事無壅其來㑹者侯甸而外必州長卒正始<lb/>
　召焉　此分東西受舍正旅見之禮也諸公至少侯<lb/>
　伯旅見之次日子男繼之則車逆送之度亦不至參<lb/>
　錯矣掌客凡朝覲者饗食燕皆有定數秩叙則然以<lb/>
<pb n="6a"/>
　義揆之惟饗禮最重必一舉侯伯七獻共一饗子男<lb/>
　五獻共一饗燕無分於爵等惟食禮之舉甚難其鼎<lb/>
　俎豆籩簠簋各異又必每人而與之為禮勢不能徧<lb/>
　又不可遺惟以幣分致為宜是以王禮諸侯見於詩<lb/>
　及春秋傳者惟饗燕而未嘗有食也掌客所列饗食<lb/>
　燕之數或王之師保周親或有大勲勞者閒備其數<lb/>
　未可以為常式<lb/>
侯氏裨冕釋幣于禰<lb/>
<pb n="6b"/>
　聘使筮尸若昭若穆以國卿或有耆艾而父尚存者<lb/>
　諸侯繼世故釋幣必於禰也使臣以好將命苟無愆<lb/>
　儀無失辭可安然而受主國之禮故至受饔然後筮<lb/>
　薦若諸侯入覲則必在國能謹於侯度述職咸順於<lb/>
　王心然後可保天子之寵命小有譴呵則負先君之<lb/>
　付授而無以歸臨其臣民故將覲而幣告於禰事畢<lb/>
　而肉袒請鉶乃先王崇禮消萌養諸侯而兵不試之<lb/>
　道也國卿非出聘無由受太牢之饔飪故非薦於祖<lb/>
<pb n="7a"/>
　考不敢先嘗若諸侯則先君之受饗燕於王朝舊矣<lb/>
　無為以饔飪薦也　敖氏謂朝以裨冕與周官大行<lb/>
　人異非也大行人以九儀之命同邦國之禮兼諸侯<lb/>
　諸臣在國之服命而言故曰上公九章侯伯七章子<lb/>
　男五章至朝覲㑹同天子衮冕以臨則雖上公不得<lb/>
　與天子同服自宜禆冕以朝若有事於圜邱方澤四<lb/>
　郊明堂天子服十二章之服則公侯伯子男自宜各<lb/>
　服其上服而不用裨冕矣天子衮冕以享先王故朝<lb/>
<pb n="7b"/>
　覲㑹同服不得踰而諸侯各服其次服禮各有當也<lb/>
　　註謂遷廟之主而云禰親之非也按曾子問惟天<lb/>
　子巡狩諸侯師行所載必遷主諸侯適天子告於祖<lb/>
　奠於禰則所載必禰主蓋若得過於王或至易位而<lb/>
　建置宗支則遷廟之主仍當留於本國不宜載也<hi>諸侯</hi>
　<hi>去國然後祝取羣廟之主以行</hi>至諸侯相朝惟告於禰則禰主亦不<lb/>
　宜載所載必奠告之幣帛皮圭凡此類皆禮以義起<lb/>
　者不可執彼以例此<lb/>
<pb n="8a"/>
乘墨車<lb/>
　三享後肉袒請命天子辭焉然後更賜車服故有乘<lb/>
　墨車之禮使入覲之始凛然於車服之不可常反國<lb/>
　之後時懼職貢業命之不修而無敢自恣也<lb/>
載龍旂弧韣<lb/>
　載而不斾也弧在韣所以明之<lb/>
乃朝以瑞玉有繅<lb/>
　曰瑞玉明必以始封錫命之圭也瑞玉必朝覲乃親<lb/>
<pb n="8b"/>
　執之則聘使所執其倣命圭之數度而為之者與聘<lb/>
　使所執之圭上介臨事而授之或有繅而不用韋版<lb/>
　侯氏瑞圭入門而奠於地非承以韋版不可經不言<lb/>
　亦前見也<lb/>
嗇夫承命告于天子<lb/>
　侯氏之入王都禮莫先於授館司空主之故因使嗇<lb/>
　夫承命<lb/>
侯氏入門右坐奠圭再拜稽首擯者謁侯氏坐取圭升<lb/>
<pb n="9a"/>
致命王受之玉<lb/>
　瑞玉有繅奠於地又有韋版侯氏取圭升致命後受<lb/>
　繅與韋版者何人王受玉後以授何人經記皆無文<lb/>
　必前見無疑也周官冢宰職大朝覲㑹同贊玉幣玉<lb/>
　獻則受玉於王者必冢宰而受繅與韋版者亦冢宰<lb/>
　命之與　聘使致命致聘君之命也侯氏親見天子<lb/>
　而曰致命何也朝覲述所職也小大庶邦各有所命<lb/>
　之常職其不朝之閒又或有隨時而命之事今來王<lb/>
<pb n="9b"/>
　所皆親致於王下經所云聽事是也故賜舍之禮辭<lb/>
　亦曰順命於王所<lb/>
侯氏降階東北面再拜稽首擯者延之曰升升成拜乃<lb/>
出<lb/>
　國君燕射諸臣降拜稽首小臣先辭君必答拜諸侯<lb/>
　覲享降拜稽首天子惟三揖蓋必能肅之以禮而後<lb/>
　可懐之以徳也周衰下堂以見諸侯王臣下聘而諸<lb/>
　侯不答究察世變可以知先王制禮之意矣　司儀<lb/>
<pb n="10a"/>
　王土揖庶姓時揖異姓天揖同姓未知始入氾揖之<lb/>
　或稽首時以揖答經記無文必已前見<lb/>
四享皆束帛加璧庭實唯國所有<lb/>
　三享儀法不具皆前見也註分三享無徴敖氏削去<lb/>
　三牲魚腊籩豆之實得之而仍以龜金丹漆絲纊竹<lb/>
　箭為次享則非也凡此類皆毎嵗九貢之常不宜用<lb/>
　享以義測之享王庭實以馬享后庭實以皮三享則<lb/>
　以寳物良器如九江之大龜泗濱之浮磬雍州之球<lb/>
<pb n="10b"/>
　琳琅玕及魯壺紀甗之類然惟國之所有不可致逺<lb/>
　方難得之物以上供也　周官太宰以九貢致邦國<lb/>
　之用大府職凡邦國之貢以待弔用蓋王朝之用無<lb/>
　多而仍用之邦國也大夫所以専言弔用者以侯國<lb/>
　有死亡凶札禍烖圍敗天子所以勤恤賙委者其用<lb/>
　大且多外此則下經所云重賜大行人所云時聘閒<lb/>
　問不過以方物非其土産者頒之耳<lb/>
匹馬卓上<lb/>
<pb n="11a"/>
　卓者迥立神駿之象<lb/>
侯氏升致命王撫玉侯氏降自西階東面授宰幣西階<lb/>
前再拜稽首<lb/>
　享而曰致命凡職貢皆王所命也曰王撫玉則侯氏<lb/>
　進玉可知既降受幣而後拜正以降時執幣授宰而<lb/>
　後可拜也　親相授受敵者之禮也至尊不可以下<lb/>
　夷且旅見非一人禮煩則日不暇給故惟撫之而使<lb/>
　人受也<lb/>
<pb n="11b"/>
事畢<lb/>
　三享訖宜更享后王后之禮事多以大宗伯攝其儀<lb/>
　法宜見於春夏故以事畢括之<lb/>
乃右肉袒于廟門之東乃入門右北面立告聽事<lb/>
　朝覲以述職故既享告擯者以入聽天子辨其所述<lb/>
　之職事也肉袒以請懼有獲罪事故辭於侯氏直曰<lb/>
　伯父無事<lb/>
出自屏南適門西遂入門左北面立<lb/>
<pb n="12a"/>
　侯氏肉袒請鉶則凛於王命至矣故有歸寧爾邦之<lb/>
　命則使入門左以客禮待也<lb/>
天子賜侯氏以車服迎于外門外再拜<lb/>
　迎拜及送皆與勞者同惟受命稽首蓋入覲則與内<lb/>
　公卿同為王臣禀於一尊非受王命一以同列之禮<lb/>
　交接與聘使及主國之臣受私禮而稽首以尊友邦<lb/>
　之君異也<lb/>
重賜無數在車南<lb/>
<pb n="12b"/>
　重賜與命書車服同頒何也六服來王旬月無虚若<lb/>
　命賜異日加之以饗食燕勞雖旅見分班受禮亦不<lb/>
　勝其擾矣　王所加禮則或賜以禮樂之器及典册<lb/>
　彞器餘惟方物即他國用享之庭實也註引重錦而<lb/>
　詁以善但重可以包善善不可包重也　致事之璧<lb/>
　琮侯國則别以璧琮報享王朝則宜并還其享玉蓋<lb/>
　使受而不報則侯國以屢供為難而王朝則積於無<lb/>
　用若以他國之享玉相報是君臣而降從鄰國之禮<lb/>
<pb n="13a"/>
　也故有賜物而無報享其詳必己見於朝宗故不覆<lb/>
　舉耳或以周官内府受四方幣獻之金玉齒革兵器<lb/>
　為疑不知與金及齒革並言則為九貢中未琢之玉<lb/>
　明矣若璧琮琥璜則玉瑞也宜藏於典瑞　典瑞職<lb/>
　及玉人記天子於諸侯惟用瑞節為信無以璧琮琥<lb/>
　璜賜者尚書分寳玉於伯叔之國乃始封時所分其<lb/>
　有大勲勞賜以圭瓚<hi>大雅江漢之詩宣王以賜召虎</hi>則内公卿膺侯<lb/>
　伯之命與山川土田同錫非常典也聘禮還圭璋外<lb/>
<pb n="13b"/>
　别言報享之禮玉則受其享禮之璧琮而别以璧琮<lb/>
　報可知覲禮但言重賜郊勞賜館並無束帛則不惟<lb/>
　無報享之玉而所賜并非錦文帛皮之類明矣<lb/>
侯氏升西面立太史述命<lb/>
　周官太史掌建邦之六典以逆邦國之治其事與冢<lb/>
　宰相聨故王賜諸侯服命諸公奉篋而太史述命也<lb/>
侯氏降兩階之閒北面再拜稽首<lb/>
　周官朝士外朝之位三公北面射人射朝之位三公<lb/>
<pb n="14a"/>
　北面諸侯在朝亦北面則三公居中而諸侯左右分<lb/>
　列明矣<hi>劉歆偽撰明堂位謂三公中階之前北面東上亦據此二職</hi>此拜於兩階<lb/>
　之閒與射朝位同蓋近東西階而中央則空之以避<lb/>
　三公之位也<lb/>
同姓大國則曰伯父其異姓則曰伯舅同姓小邦則曰<lb/>
叔父其異姓小邦則曰叔舅<lb/>
　禮文殘缺惟聞伯父叔父之稱蓋舉其尊者而言其<lb/>
　實同姓在子孫行者辭必有異呂命伯父伯兄仲叔<lb/>
<pb n="14b"/>
　季弟幼子童孫蓋其凡也尚書稱小子封小子胡皆<lb/>
　弟也况子孫行而可冐伯父叔父之稱乎異姓姻近<lb/>
　而行卑者亦不宜稱舅其同庶姓専舉其爵曰侯氏<lb/>
　伯氏與以國大小為别亦未安<lb/>
饗禮乃歸<lb/>
　聘使始至即致飱饔饗燕既畢將歸而後贈賄侯氏<lb/>
　則賜車服重賜並頒及將歸而後饗禮何也奉使而<lb/>
　誤不過主君不親饗食而邦交如故也故次第致禮<lb/>
<pb n="15a"/>
　而後賄贈使歸報其君侯氏而有干王章或賊賢害<lb/>
　民暴内陵外而不寧於其邦雖時㑹來王不遽加以<lb/>
　九伐之法必將有削地降律之罰焉故必肉袒請聽<lb/>
　事待天子有無事歸寧爾邦之命更賜車服重加命<lb/>
　書然後繼此得為諸侯於是乎榮以饗食厚其燕好<lb/>
　而歸之此先王制禮之精意也<lb/>
諸侯覲于天子為宮方三百步四門壇十有二尋深四<lb/>
尺加方明于其上<lb/>
<pb n="15b"/>
　記字宜冠此節之首而誤置篇末也周公振綰綱維<lb/>
　運動六服養諸侯而兵不用莫大於朝覲宗遇㑹同<lb/>
　之禮而㑹同所關尤重五官之長皆涖事焉盟書則<lb/>
　登於天府六事本各為一篇至周之衰惟覲禮尚存<lb/>
　諸侯朝覲適當朝日夕月之期天子常帥以用事焉<lb/>
　<hi>救日且帥諸侯陳五兵五麾則朝日可知</hi>記者雜述舊聞以補經所畧因<lb/>
　拜日而並及方明之祀故事無首尾辭氣亦斷缺不<lb/>
　完經文之體無是也若正述㑹同之禮則宜詳載發<lb/>
<pb n="16a"/>
　禁施政要言載書刑牲歃血之事而無一及焉且㑹<lb/>
　同禮重春秋皆宜有之故周官或謂之大朝覲不宜<lb/>
　附於覲禮之末而闕畧至此其為記者掇拾於禮亡<lb/>
　之後决也<lb/>
方明者木也<lb/>
　自為註釋通經所無記文多此類<lb/>
設六玉<lb/>
　註謂設玉者刻其木而著之蓋以在下之璧非䧟置<lb/>
<pb n="16b"/>
　木中則難於設不知言設則非䧟置於木中明矣且<lb/>
　玉所以禮神也方明之木象神則禮神之玉亦不宜<lb/>
　附著於木蓋主於匰蒩有館方明未設宜有類匰館<lb/>
　者以函之及設有類几案者以承之其度較廣而虛<lb/>
　其中以設在下之璧圭則薦於方明之上四方之玉<lb/>
　奠於四旁雖經傳無文然非此則義不可通<lb/>
上圭下璧<lb/>
　天氣發生於春則圭宜用東方之色地氣凝結於冬<lb/>
<pb n="17a"/>
　則璧宜用北方之色<hi>上𤣥下黄木用天地之正色則玉宜用青𤣥以間之</hi>圭之<lb/>
　體方璧之體圜又陰陽互藏天地交泰之義也<lb/>
四傳擯<lb/>
　擯者各就其等傳王命以升諸侯其從者唯奉旂之<lb/>
　上介也據周官司儀三享皆於壇則非羣介皆從不<lb/>
　足以展事未審壇階三等何地以容之豈但將玉幣<lb/>
　而庭實則陳於宮外别有人相授受與<lb/>
禮日于南門外禮月與四瀆于北門外禮山川丘陵于<lb/>
<pb n="17b"/>
西門外<lb/>
　上文拜日於東門外此又易拜為禮以示非秩祀之<lb/>
　期有拜禮而無奠祭也春夏陽故皆禮曰秋冬陰故<lb/>
　禮嶽瀆山川五嶽尊於四瀆不宜有瀆而無嶽必傳<lb/>
　寫誤嶽為四而後儒莫辨也　周官司儀載合諸侯<lb/>
　於壇而不及拜日與祀方明據此記序次則祀方明<lb/>
　之前日當於壇宮堂北張帷承幕以設方明為外設<lb/>
　黼扆或皇邸質明諸侯各就其旂而立王入壇宮升<lb/>
<pb n="18a"/>
　堂以次傳擯朝享受禮畢王乃帥諸侯拜日於壇宮<lb/>
　門外反徹帷幕以祀方明祀畢王乃發命使諸侯受<lb/>
　命於方明有不協則歃血而盟載書藏於司盟無不<lb/>
　協則册書藏於太史諸侯各記其事於辭而歸　按<lb/>
　春秋傳楚子㑹諸侯於申宋向戍獻公合諸侯之禮<lb/>
　六鄭子産獻伯合諸侯之禮六則天子大㑹同載於<lb/>
　河間獻王所獻邦國禮者必甚詳惜唐以後竟失之<lb/>
　耳註所引朝事儀似天子自王宮帥諸侯以朝日於<lb/>
<pb n="18b"/>
　東郊然後退而朝諸侯於壇宮與此記及司儀俱不<lb/>
　合其辭意亦不分明蓋必既朝諸侯而後可帥以朝<lb/>
　日則不得云退而朝諸侯必曰退而為㑹盟乃可通<lb/>
　也<lb/>
祭天燔柴祭山丘陵升祭川沈祭地瘞<lb/>
　天神地示之祭四者該之人鬼設尸以代饗則惟理<lb/>
　墮於階閒而已不及日月何也三辰麗於天祭義云<lb/>
　郊之祭大報天而主日配以月則幽宗之祭亦用燔<lb/>
<pb n="19a"/>
　燎明矣秦始皇三十六年使者自關東夜過華隂有<lb/>
　人持璧遮使者曰為我致滈池君明年祖龍死人忽<lb/>
　不見置璧而去御府視璧乃二十八年濟江所沉也<lb/>
　先王制禮通幽明之故而知鬼神之情狀燔瘞升沉<lb/>
　以逹其氣豈苟然哉<lb/>
偏駕不入王門<hi>記</hi>
　王門王都之門也天子五路惟玉路不以賜人金路<lb/>
　以下諸侯始封偏得其一故曰偏駕入王都而羣駕<lb/>
<pb n="19b"/>
　天子之車則使人疑故五等之國並乘墨車所以彰<lb/>
　臣節定民志也不入王門則行於畿内得乘可知矣<lb/>
奠圭于繅上<lb/>
　或記者即以韋版為繅或奠圭時以繅韜圭而加於<lb/>
　韋版但繅不宜直措諸地耳<lb/>
　<lb/>
　<lb/>
　儀禮析疑卷十<lb/>
</p>
<p>
</p>
  </div>
</body>
</text>
</TEI>
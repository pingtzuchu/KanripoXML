<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儀禮析疑卷二</head> <lb/>
    <p>
<pb n="1a"/>
欽定四庫全書<lb/>
　儀禮析疑卷二<lb/>
　　　　　　　　　　翰林院侍講銜方苞撰<lb/>
　　士昬禮<lb/>
　親迎昬以為期盖必既成夫婦而後可見于舅姑若<lb/>
　早至而不見所尊則嫌于慢且未成夫婦而坐對一<lb/>
　室語言不接面目難施故縁情制節必近夜為宜<lb/>
下達<lb/>
<pb n="1b"/>
　敖氏謂自天子下達于庶人納采皆用鴈非也臣下<lb/>
　之贄乃用膳物大國之孤則更以皮帛矣然則惟卿<lb/>
　以下宜用鴈耳天子穀圭以聘女諸侯大璋合之以<lb/>
　幣安用參以食物之細㣲者下經序納采之禮自主<lb/>
　人筵使者至始則達于媒妁而有成言明矣註不可<lb/>
　破即用敖說亦宜謂下達于庶人皆備六禮<lb/>
納采用鴈<lb/>
　納采問名本一事也媒妁通言而未見女之父母故<lb/>
<pb n="2a"/>
　使人執贄以請示已見采擇俟受鴈而後問名以漸<lb/>
　而進也　鴻鴈性難馴且非時非地不可必得昬禮<lb/>
　及大夫所執皆舒鴈耳盖取其潔白而安舒<lb/>
主人筵於戶西西上右几<lb/>
　設几筵以依神而無奠告何也祭禮繁重不可與昬<lb/>
　禮並日而行且先嫁之三月教于祖廟宗室既有祭<lb/>
　矣女至壻家必三月而後成婦故殆歸亦無祭告也<lb/>
　傳稱伍舉之辭曰圍布几筵告于荘共之廟而來而<lb/>
<pb n="2b"/>
　士昬禮無文何也納吉之辭曰加諸卜占曰吉則必<lb/>
　告于祖禰其節當在問名之後而文略耳冠禮不設<lb/>
　筵几何也以冠者立于房西受醴于戶西也且禮行<lb/>
　於禰廟以著代則不待設席以依神而已洋洋如在<lb/>
　矣<lb/>
使者𤣥端至<lb/>
　按周官庶尹為上士則其屬有中士下士中士亦然<lb/>
　註疏以使者為屬士據此但約㛰非冠子之比不宜<lb/>
<pb n="3a"/>
　以僚友為使又註云下士之屬亦有下士更不可通<lb/>
　敖繼公以為家臣非也士無家臣其室老不過與胥<lb/>
　史在官者等耳而可使與僚友執友分庭抗禮乎宜<lb/>
　以姻黨士友中齒少而分卑者為之<lb/>
主人如賓服迎于門外再拜賓不答拜<lb/>
　主人再拜致敬于壻之父非拜賓也故不答拜猶諸<lb/>
　侯之臣相為國客主君拜逆拜至皆避而不敢答以<lb/>
　其致敬于君而非為已也<lb/>
<pb n="3b"/>
賓升西階當阿東面致命主人阼階上北面再拜授于<lb/>
楹閒南面<lb/>
　註以阿為棟敖氏曰未詳盖以主人立阼階上賓不<lb/>
　宜深入堂中以致命疏釋今文謂楣前接簷為<graphic n="KR1297" url="https://raw.githubusercontent.com/kanripo/KR-Gaiji/master/images/KR1297.png" mimeType="image/png"/>似<lb/>
　得之盖致命于簷前而後進授鴈于楹閒也敖氏謂<lb/>
　授當作受盖以主人之受無文然下文主人降授老<lb/>
　鴈則北面再拜後進受鴈于楹閒具見矣經所以不<lb/>
　言受者鴈非使者之物主人無儀之可展無辭之可<lb/>
<pb n="4a"/>
　致故以下授鴈見之問名之鴈亦但言賓授盖使者<lb/>
　受醴取脯以反命則主人受鴈不待言也<lb/>
主人迎賓于廟門外揖讓如初升主人北面再拜賓西<lb/>
階上北面答拜<lb/>
　前此門外再拜拜壻父之以禮先也阼階上再拜拜<lb/>
　所致之命也至此乃正拜賓之勤故賓答拜<lb/>
主人拂几授校拜送賓以几辟北面設于座左之<lb/>
　授几以安賓主人不自設而授賓使設何也敷筵設<lb/>
<pb n="4b"/>
　几而不授者于喪于祭所以事鬼神也天子諸侯之<lb/>
　禮事則有司所以奉君也公食大夫則君之所以禮<lb/>
　臣也主人筵賓擬以事神之禮則不倫比于臣之奉<lb/>
　君則非受者所安比于君之禮臣則非施者所宜故<lb/>
　自儐尸以及賓客之事莫不親相授受　疏謂冠賓<lb/>
　輕故無几非也冠賓與主人敵體豈得反輕于昬賓<lb/>
　盖冠賓乃主人朋好猶鄉飲鄉射及燕賓皆本國之<lb/>
　人故禮從簡略而几可不設昬賓則來自壻家致舅<lb/>
<pb n="5a"/>
　姑之命猶聘賓來自他邦致其君命禮宜嚴重而几<lb/>
　不可不設也公食大夫内兼本國之臣而有几何也<lb/>
　大夫有勲勞德望然後禮食焉<hi>左傳晉悼公将使魏絳佐新軍與之禮食</hi>
　故雖設而不授所以别于聘使也<lb/>
賓即筵坐左執觶祭脯醢以柶祭醴三西階上北面坐<lb/>
啐醴建柶興坐奠觶遂拜主人答拜賓即筵奠于薦左<lb/>
　受醴于筵前復位于西階升筵以祭醴反西階而啐<lb/>
　醴奠觶于西階復即筵而奠於薦東皆易以敬也賓<lb/>
<pb n="5b"/>
　啐醴奠觶而不飲與聘禮醴賓同非飲酒之禮無卒<lb/>
　爵也<lb/>
降筵西北面坐取脯主人辭<lb/>
　辭其坐而取脯也<lb/>
納徵𤣥纁束帛儷皮如納吉禮<lb/>
　致幣之儀不具何也士庶人所通行人皆知之又使<lb/>
　者執一兩以致辭其餘從者執之儷皮陳於庭中不<lb/>
　言可知與冠禮不言設屨與著之同也<lb/>
<pb n="6a"/>
尊于房戶之東無𤣥酒篚在南實四爵合巹<lb/>
　四爵合巹為夫婦之酳而設于房戶之外何也尊設<lb/>
　於室中北牖下正當戶婦立于尊西則尊之南正執<lb/>
　事者出入往來所由不可置篚以隘之室中有𤣥酒<lb/>
　示禮有初兼兩尊相配也外尊贊以自酢以酳媵御<lb/>
　則無取焉<lb/>
主人爵弁纁裳緇袘<lb/>
　爵弁纁裳純衣緇帶已見冠禮故獨舉緇袘而繫于<lb/>
<pb n="6b"/>
　纁裳見以緇縁裳惟親迎之服為然猶女之縁袡也<lb/>
乘墨車<lb/>
　古者三十而娶則宜有升于司徒司馬及任官而身<lb/>
　為士者矣故得攝大夫之車<lb/>
婦車亦如之有裧<lb/>
　註以裧為裳幃即周禮所謂容有容則有盖是也敖<lb/>
　氏乃謂在上曰裧未知何據婦人出門必擁蔽其面<lb/>
　况始嫁加景以禦塵乃有盖而無幃乎<lb/>
<pb n="7a"/>
姆纚筓宵衣在其右女從者畢袗𤣥被顈黼在其後<lb/>
　註于宵衣顈黼並以領詁疏曲為之觧似未安敖氏<lb/>
　謂皆指衣言是也據少牢特牲宵衣次于褖衣女衣<lb/>
　褖則姆衣綃宜也獨舉領而不言其衣何義乎顈黼<lb/>
　曰被示覆于袗𤣥外也領而曰被則辭不當物矣<lb/>
主人𤣥端迎于門外西面再拜賓東面答拜主人揖入<lb/>
賓執鴈從至于廟門揖入三揖至于階三讓主人升西<lb/>
面賓升北面奠鴈再拜稽首降出婦從降自西階主人<lb/>
<pb n="7b"/>
不降送<lb/>
　記曰古之君子不必親相與言也以禮樂相示而已<lb/>
　儀禮中此類甚多必各求其所以然然後知先王依<lb/>
　人性以作儀之意凡主賓初接必有禮有辭惟壻親<lb/>
　迎主人主婦之與壻接則無辭可致故壻至門外使<lb/>
　擯者請事傳辭而主人出迎賓升堂奠贄主人西面<lb/>
　主婦南面相視而不為禮不交一言壻降出婦自從<lb/>
　之以明授受養亷恥皆體性而為之儀則也主人不<lb/>
<pb n="8a"/>
　送賓仍立西階盖俟女出而面戒之又女與壻相從<lb/>
　父母不宜參故惟庶母送之及大門以内　稽首非<lb/>
　君父無所施以鴈授婦曷為有此禮娶婦以承宗祀<lb/>
　奉粢盛供盥饋祖宗父母子姓皆将託焉故重為禮<lb/>
　於其祖禰以示待之厚望之深也女不親受其義有<lb/>
　二未成夫婦不可親授受又以避夫之稽首即舅降<lb/>
　洗婦避于房之義也主人之不答其義有三壻出女<lb/>
　從不可參也又以示稽首之禮乃致敬于己之祖禰<lb/>
<pb n="8b"/>
　而非己所敢當猶聘禮主君拜逆而使者不敢答也<lb/>
　且禮之有報所以相稱也納采以下五禮主人皆拜<lb/>
　于門堂者再而使者不答故于壻之重禮一不答亦<lb/>
　所以為稱也　納采但言授鴈問名門外言執登堂<lb/>
　但言授惟此言執鴈從則餘皆使人奉鴈俟于堂下<lb/>
　而後賓取以授也<hi>婦見舅姑及廟見皆言下堂取笲而不言執笲以待事者</hi>盖四<lb/>
　禮皆賓致主人之命親迎則壻以為贄于女義不得<lb/>
　使人代執<hi>記云執贄以相見敬彰别也</hi>　壻攝盛主人則不可以<lb/>
<pb n="9a"/>
　朝祭之服即私事<lb/>
壻御婦車授綏姆辭不受<lb/>
　姆為婦辭盖從女而歸于壻家也七出中惡疾惟母<lb/>
　家可歸五者皆身為不義可聽其所之惟五十無子<lb/>
　者情可矜憫其不肯再適人者或母家貧不能相養<lb/>
　則使姆教他人之女而依以終世得自完其從一而<lb/>
　終之節凡此皆聖人所以盡人之性贊天地之化育<lb/>
　也　姆辭不受壻宜執而拖諸軫閒俾女自取之然<lb/>
<pb n="9b"/>
　後御輪三周而下<lb/>
婦乘以几<lb/>
　升以漸則體安尸乗以几尊之故欲其安也婦乗以<lb/>
　几恐失容于壻前使其升易也<lb/>
媵布席于奥夫入于室即席婦尊西南面<lb/>
　親迎以前六禮皆男先于女入寢門之後媵先布夫<lb/>
　席婦久立以待則女下于男咸恒之義也媵布夫席<lb/>
　沃盥示服事其君之禮也婦入門則壻稱主人入室<lb/>
<pb n="10a"/>
　則稱夫而閑家之義具矣　婦立于尊西然後設俎<lb/>
　豆醬湆黍稷者得自展布即早設對席陳饌者往來<lb/>
　非獵席必避席故直至啓㑹告具而後揖婦即筵也<lb/>
　御謂夫家内御者不必改讀為訝<lb/>
贊者徹尊幂<lb/>
　贊者乃姻黨中老婦與冠之贊同非内御者之比故<lb/>
　主人及婦皆與交拜<lb/>
舉者盥出除鼏舉鼎入陳于阼階南西面北上<lb/>
<pb n="10b"/>
　喪奠陳鼎于阼階前将匕載而後除鼏以陳鼎于未<lb/>
　斂之前俟斂畢而後載俎時久不可以早除鼏也昬<lb/>
　禮則陳鼎與匕載同時旋用之故除鼏而後舉少牢<lb/>
　亦然少牢鼎陳于洗西當東序以在廟主人子姓兄<lb/>
　弟並立于阼階下也此陳於阼階南以階下無立者<lb/>
　近堂室便陳饌也二斂将舉阼階亦無立者故鼎可<lb/>
　陳<lb/>
俎入設于豆東魚次腊特于俎北<lb/>
<pb n="11a"/>
　特言俎入明别有以入者不言其人盖男不入内内<lb/>
　御者以入可知<lb/>
設黍于腊北<lb/>
　對饌不言豚魚何也席東西相對夫之豚俎設于菹<lb/>
　豆東魚在豚東腊特于豚魚之北婦之豚俎設于菹<lb/>
　豆西魚在豚西腊特于豚魚之南菹醢黍腊之位具<lb/>
　則魚豚二俎可知矣黍豚腊三俎相次黍設于豚北<lb/>
　而云于腊北何也腊特于魚豚二俎之閒南北不正<lb/>
<pb n="11b"/>
　相直故因此以見東西之節也<lb/>
御布對席<lb/>
　筵席皆不言布之者惟媵與御目其人義存焉爾<lb/>
贊爾黍授肺脊皆食以湆醬皆祭舉食舉也<lb/>
　皆食以湆醬為句黍久陳宜溫以湆肺味淡宜擩于<lb/>
　醬重言祭舉嫌前既祭肺食時不再祭也舉言食以<lb/>
　别于嚌也　凡獻酬肺脊有嚌而無食即公食大夫<lb/>
　禮但以湆醬食惟尸食舉以祭主于養尸也婦始入<lb/>
<pb n="12a"/>
　室而食舉者夫婦之道以直以誠晨而興至是宜夕<lb/>
　食矣故從質也　大羮湆惟飯食用之鄉飲酒鄉射<lb/>
　燕大射皆不設湆以有牲酒而無黍稷也惟昬禮及<lb/>
　公食大夫義主于牲黍故食以湆醬士虞特牲湆雖<lb/>
　設而尸不嘗以将飯已嘗鉶羮也少牢正祭無湆乃<lb/>
　簡殘文闕宜與士虞特牲禮同儐尸設湆而不嘗以<lb/>
　正祭既飯時則肺肉及燔皆嚌而不食也　饋食禮<lb/>
　祭舉而後飯尸象神禮多文也此既飯乃祭舉與朝<lb/>
<pb n="12b"/>
　夕恒食同從質也<lb/>
三飯卒食<lb/>
　自朝食待事以至于昬不再食則饑矣而飯止于三<lb/>
　縁婦之情不能飫也<lb/>
三酳用巹亦如之<lb/>
　飲酒之禮雖一獻賓主人各既三爵冠之醮昬之三<lb/>
　酳皆取義于三爵也酳以安食故祭禮惟主人稱酳<lb/>
　昬則再三皆稱酳承夕食之後非飲酒之禮不可以<lb/>
<pb n="13a"/>
　稱獻也<lb/>
贊洗爵酌于戶外尊入戶西北面奠爵拜皆答拜<lb/>
　贊自酢以婦始至未見舅姑不得用主賓常法出戶<lb/>
　洗爵以酢贊也酌于戶外尊示房中之尊專為合巹<lb/>
　設也疏云三酳乃酌外尊以自酢乃略賤者非也冠<lb/>
　禮亦三醮具舉而後主人别醴賓則非輕賓可知矣<lb/>
　禮辨于㣲禓襲不相因校足不襲執贊自酢自不宜<lb/>
　酌于合巹之尊以為略賤則贊非賤者<lb/>
<pb n="13b"/>
主人出婦復位<lb/>
　復位避徹饌并改筵而布衽也<lb/>
御衽于奥媵衽良席在東皆有枕北止<lb/>
　奥室西北隅夫衽席在東外方也婦衽在西内方也<lb/>
　外内正位之義具焉北趾並南首也卧未有無枕者<lb/>
　而曰皆有枕嫌男女共枕也　前布于奥飲食之席<lb/>
　也故曰夫此所設寢寐之衽也故曰良其辭彌親稱<lb/>
　名之當如此<lb/>
<pb n="14a"/>
主人入親說婦之纓<lb/>
　說婦于房復稱主人對媵而言此復稱主人示婦之<lb/>
　纓非主之者不可說也<lb/>
媵侍于户外呼則聞<lb/>
　媵習于女異日當與女君分夕而叙御凡隂事所徵<lb/>
　求無所嫌也<lb/>
夙興婦沐浴纚筓宵衣以俟見<lb/>
　婦歸之次日即著事舅姑之常服而親盥饋焉以示<lb/>
<pb n="14b"/>
　昬禮既成即宜操作而無事於容觀家人之初閑有<lb/>
　家悔亡之義也<lb/>
席于阼舅即席席于房外南面姑即席<lb/>
　姑之席不敢正對舅即主人席于奥婦尊西南面之<lb/>
　義婦饋舅姑同席東面盖並坐則上下已别也<lb/>
婦執笲棗栗自門入<lb/>
　此言命士父子異宫者不命之士其出自寢室直升<lb/>
　西階與<lb/>
<pb n="15a"/>
北面拜奠于席<lb/>
　拜舅不言東面以拜姑之北面見之拜奠于席下遺<lb/>
　如初禮三字冠禮母受子脯猶俠拜以其禮重也莫<lb/>
　重于始昬而見于姑無不俠拜之義觀三月廟見俠<lb/>
　拜與舅同則此為闕文無疑<lb/>
姑坐舉以興拜授人<lb/>
　註授有司非也祭祀助主婦薦徹者必婦人而况受<lb/>
　婦之贄乎舅使宰徹則姑舉必授内御者婦以脯授<lb/>
<pb n="15b"/>
　人于門外則所授必丈夫送者皆曰授人而不目其<lb/>
　人以其人不待目而辨耳<lb/>
贊醴婦<lb/>
　舅姑不自醴婦而使贊代註以為親厚之敖氏以為<lb/>
　示尊卑之禮皆非也婦未盥饋而舅姑先醴焉非理<lb/>
　也故使贊代之且女之父母急望其當於舅姑俟婦<lb/>
　既盥饋舅姑饗之而後以受禮歸報非情也贊代醴<lb/>
　使婦先取脯以授送嫁者然後情安而理得<lb/>
<pb n="16a"/>
贊者酌醴加柶面枋出房席前北面婦東面拜受贊西<lb/>
階上北面拜送婦又拜<lb/>
　婦人相為禮有不俠拜者云婦又拜明贊者止一拜<lb/>
　也<lb/>
北面坐取脯降出授人于門外<lb/>
　以授送嫁之人與饗而歸俎同義以安其父母也不<lb/>
　言歸脯簡㣲故略之問名賓取脯降授人而不出門<lb/>
　以禮行于廟從者在階下庭中也婦取脯授人于門<lb/>
<pb n="16b"/>
　外以禮行于寢送女者在寢門外也<lb/>
特豚合升側載無魚腊無稷<lb/>
　惟夫婦牲牢可共祭祀則神俎尸俎必用右體且設<lb/>
　同几各有配享故祖考不可共牲牢也始㛰則同俎<lb/>
　男女初合而親之婦饋則異俎外内正位而别之亦<lb/>
　具咸恒之義　婦始饋而無魚腊無稷示朝夕盥饋<lb/>
　惟在忠養潔敬而無取于備物也卒食一酳無從肝<lb/>
　義與此同<lb/>
<pb n="17a"/>
並南上<lb/>
　婦見則舅姑别席示男女正位之義也婦饋則舅姑<lb/>
　同席循朝夕侍食之儀也<lb/>
御贊祭豆黍肺舉肺脊乃食<lb/>
　先祭醢次祭黍于醢舉器于敦舉實以豆兼菹醢二<lb/>
　者皆祭敦兼黍稷而所食惟黍也<hi>昬之夕贊惟爾黍而不及稷</hi>先<lb/>
　列肺于舉肺脊之上示别有婦祭之肺而非姑所舉<lb/>
　之餘也姑所舉肺脊御並以授婦使嚌之而後食食<lb/>
<pb n="17b"/>
　　據祭禮𧃊者皆祭婦饋舅姑而餕亦祭則曲禮餕<lb/>
　餘不祭謂子婦朝夕侍食之餕明矣盖𧃊食鬼神之<lb/>
　餘故可以祭饋則侍食于舅姑之始故禮變于常<lb/>
姑酳之婦拜受姑拜送坐祭卒爵姑受奠之<lb/>
　婦受贊醴俠拜受姑之酳不又拜者大親不文不敢<lb/>
　以答贊之禮行于姑即受饗不敢辭洗舅降辟于房<lb/>
　不敢拜洗之義也<lb/>
婦徹于房中媵御餕姑酳之雖無娣媵先于是與始飯<lb/>
<pb n="18a"/>
之錯<lb/>
　使媵御餕不敢使媵御徹則凡膳飲百物進于舅姑<lb/>
　者必躬必親毋或疎忽而假手于他人義已見于此<lb/>
　矣媵御之卑而姑親酳之國君燕射獻及于庶子有<lb/>
　司内小臣上之接下以禮故下之事上以誠也　媵<lb/>
　賤無特見舅姑之禮故婦始饋舅姑始飯則使從婦<lb/>
　以觀錯置俎簋湆醬之儀法故曰與也<lb/>
舅姑共饗婦以一獻之禮<lb/>
<pb n="18b"/>
　昬義云厥明此不言盖既見舅姑受醴婦盥饋則饗<lb/>
　為明日之事不言可知<lb/>
姑饗婦人送者酬以束錦<lb/>
　别有婦人送者而合巹之夕布壻席者媵侍于戶外<lb/>
　者媵其義益著矣　婦人送者女行時不見于經歸<lb/>
　猶得饗酬姆與女從者始見于經而饗酬不及則并<lb/>
　依女以終具見矣婦人送者主婦及壻猶與為禮而<lb/>
　所以待姆者無聞焉何也女與壻合巹之夕主婦必<lb/>
<pb n="19a"/>
　賓而食飲之盥饋之後女必私奉養之以無闗于昬<lb/>
　禮之正又雖不言而知其必然故可略也<lb/>
若異邦則贈丈夫送者以束錦<lb/>
　敖氏謂古者婦人不越疆而送嫁但送女與慶弔異<lb/>
　姆及娣姪皆留壻家父母之心必念悲女行之逺使<lb/>
　婦人送嫁以察其當于舅姑與否也婦人送者饗與<lb/>
　酬宜一同于同國大夫則别加贈幣以勞其辦䕶之<lb/>
　勤<lb/>
<pb n="19b"/>
若舅姑既没則婦入三月乃奠菜<lb/>
　廟見重禮也無鼎俎豆籩而奠以菜何也正祭必夫<lb/>
　婦共之廟見婦事也夫不可從而獻薦婦又不可以<lb/>
　自獻薦故惟奠菜為安然則父没而冠何以可祭于<lb/>
　禰也孤子免喪而未娶者可自舉時祭則雖因冠而<lb/>
　特祭可也但已冠而祭已祭而見伯父叔父而後饗<lb/>
　冠者則其禮必略或如聘使歸之以脯醢釋奠或如<lb/>
　朔奠之陳三鼎而無獻酢可知矣　崔靈恩云若舅<lb/>
<pb n="20a"/>
　姑偏没則厥明饋食于生者三月又廟見於亡者是<lb/>
　也註謂舅存姑殁則姑無廟然姑雖無廟必袝于祖<lb/>
　姑官司一廟者祖禰共廟而廟見獨舉舅則姑袝于<lb/>
　祖姑而廟見獨舉姑可也即有繼姑與舅同饋食同<lb/>
　饗婦而三月奠菜于前姑可也<lb/>
席于廟奥東面右几席于北方南面<lb/>
　吉祭考妣共席而設同几以不設女尸也廟見不設<lb/>
　尸故可别席異面以象其生而姑無几盖祀于廟而<lb/>
<pb n="20b"/>
　設同几舊矣未知神之所在于彼乎于此乎所以㣲<lb/>
　别于生也　婦始見舅席于阼正位乎外也姑席于<lb/>
　房外正位乎内也饋食則舅姑同席将授之室則婦<lb/>
　為主而舅姑同居賓位故皆東面也合巹夫婦同俎<lb/>
　而異席同者情之親異者位之辨也饋食則舅姑同<lb/>
　席而異俎同席者傳代之義宜變異俎者夫婦之位<lb/>
　有常也至廟見則用生時始見之位舅東鄉姑南鄉<lb/>
　匪是則姑有二三人不可以叙列矣　婦朝饋及廟<lb/>
<pb n="21a"/>
　見夫未有不與之偕者而經記無文何也朝夕侍食<lb/>
　于父母春秋致享于祖禰子之事而婦從焉宜也殆<lb/>
　㛰而朝饋廟見而釋菜婦之事而子從之則非宜故<lb/>
　雖與之偕而不與其事其義與舅没姑老子婦承祭<lb/>
　姑未有不在廟者而經記無文以無事可記耳<lb/>
祝盥婦盥于門外婦執笲菜祝帥婦以入<lb/>
　祝當為姻黨中老婦習禮事者或巫女也周官王后<lb/>
　有女祝則民閒禱祈宜有女巫在禮男女不同巾櫛<lb/>
<pb n="21b"/>
　祭禮夫人薦豆執校執醴授之執鐙尸酢夫人執柄<lb/>
　夫人受之執足使祝非婦人豈可與婦共洗而盥相<lb/>
　隨以入乎<lb/>
某氏來婦敢奠嘉菜於皇舅某子<lb/>
　某子註舉姓敖氏舉諡士無諡宜舉姓若大夫則宜<lb/>
　稱諡<lb/>
婦拜扱地坐奠菜于几東席上還又拜<lb/>
　婦始見拜奠笲舅撫之婦還又拜此事死如生若舅<lb/>
<pb n="22a"/>
　撫其奠而俠拜也廟見拜扱地而生見舅姑拜不及<lb/>
　地何也猶祭禮隂厭及尸傳神嘏主人皆再拜稽首<lb/>
　而事尸不稽首至敬之中又有差焉幽明之體異也<lb/>
　此獨表扱地則凡祭祀及父母舅姑生時拜皆頓首<lb/>
　也<hi>左傳晉襄公夫人穆嬴頓首于趙宣子盖過禮以逼之</hi>父母舅姑而不稽首<lb/>
　盖不敢用拜君之禮猶大夫之臣不稽首不敢同于<lb/>
　國君也而隂厭受嘏則稽首廟見則拜扱地幽明之<lb/>
　體異也喪拜則稽顙吉凶之體異也同等之拜皆空<lb/>
<pb n="22b"/>
　首所謂拜手也君答臣拜亦然婦人吉事則肅拜餘<lb/>
　可以類推之<hi>戴記婦人吉事雖有君命則不手拜肅拜雖宜作非文譌</hi>
婦降堂取笲菜入<lb/>
　以是知廟門之外娣姪與御者各執笲以俟婦既盥<lb/>
　執一笲以入則笲者皆從立于堂下以俟再取厥明<lb/>
　見舅姑于寢之禮亦然始見及盥饋禮事甚繁非合<lb/>
　巹之比媵不能獨供故送女者不一人<lb/>
敢告于皇姑某氏<lb/>
<pb n="23a"/>
　註謂以舅尊于姑未安生時婦始見奠笲舅撫之姑<lb/>
　舉以興授人從姑言之不敢自同于舅則義之宜若<lb/>
　禮辭有輕姑之意是導婦以悖也同時而告于舅既<lb/>
　曰敢奠嘉菜則於姑從略而曰敢告乃設辭之法宜<lb/>
　然非有所輕重也<lb/>
老醴婦于房中如舅姑醴婦之禮<lb/>
　男女之辨嚴矣而使老醴婦何也贊醴婦以舅姑之<lb/>
　命父母没若使伯叔父母諸姑主其禮是以他人代<lb/>
<pb n="23b"/>
　已之父母心不安義不可也惟使老攝則儼若考妣<lb/>
　之靈臨之在上故婦受醴于贊者舅姑不與焉而正<lb/>
　其名曰舅姑醴婦之禮也胡不使婦贊者若女祝之<lb/>
　類掌之也舅姑存親饗婦重禮在後故可使婦贊者<lb/>
　先之贊者贊舅姑也舅姑没則無所贊矣故親饗之<lb/>
　禮廢而醴則使老攝焉所以重其禮也王后不與祭<lb/>
　祀賓客之祼不使春官世婦攝而使大宗伯攝即此<lb/>
　義也不曰宰而曰老何也容下士無宰則以隸子弟<lb/>
<pb n="24a"/>
　之老者任之不受醴於堂上何也贊醴婦在寢寢門<lb/>
　内惟贊及媵御有事焉則受醴于堂可也奠菜于廟<lb/>
　有司皆待事于堂階則醴婦于房中為宜<lb/>
受諸禰廟<hi>記</hi>
　舉禰示具二廟三廟者昬冠之禮必行於禰又以見<lb/>
　官師以下庶人無廟者雖舉昬冠之禮而不得傋其<lb/>
　儀物也<lb/>
腊必用鮮<lb/>
<pb n="24b"/>
　獸難于鮮猶為必然之辭則魚不待言敖氏之說非<lb/>
　也<lb/>
祖廟未毁教于公宫三月若祖廟已毁則教于宗室<lb/>
　宗室即别子廟也<hi>詩于以奠之宗室牖下謂大宗之廟</hi>以此記推之則<lb/>
　别子之子為百世不遷之宗别子之廟亦宜百世不<lb/>
　毁盖雖天子諸侯之子孫有親未絶而列于庶人者<lb/>
　矣如宗子為庶人而無祖廟則卿大夫士之女當教<lb/>
　者其家可久舍乎又或有同時而教者其家能兼容<lb/>
<pb n="25a"/>
　乎惟大宗之廟不毁然後可各止于旁舍而並教于<lb/>
　宗室耳内則曰若富則具二牲獻其賢者于宗子夫<lb/>
　婦皆齊而宗敬焉終事而後敢私祭乃大宗之法也<lb/>
　若别子之廟毁豈惟宗子為庶人卿大夫士之牲鼎<lb/>
　無地可陳即宗子為卿大夫不過私立三廟以祀其<lb/>
　祖禰而上祖之宗祏無存安得受族人之宗敬哉疏<lb/>
　以宗室為宗子之家敖氏遂云别子之廟必三四世<lb/>
　而毁不亦蔽于理乎<lb/>
<pb n="25b"/>
問名主人受鴈還西面對賓受命乃降<lb/>
　問名主賓之面位及親迎擯者出請入白主人出迎<lb/>
　經皆無文盖雖㣲記按事之節可知其必然<lb/>
祭醴始扱壹祭又扱再祭賓右取脯左奉之乃歸執以<lb/>
反命<lb/>
　疏謂贊醴婦之禮非也再扱三祭即納采問名後醴<lb/>
　賓賓以柶祭醴三也右取脯左奉之即爾時賓降筵<lb/>
　取脯之儀耳是以所記節次上承問名下接納徵如<lb/>
<pb n="26a"/>
　謂醴婦之祭則不宜閒厠于此且與賓取脯不相屬<lb/>
執皮攝之内文兼執足左首隨入<lb/>
　攝之而内文以便致命時釋外足而文見也<lb/>
主人受幣士受皮者自東出于後<lb/>
　執皮幣隨賓者不目其人人㣲不足言與布筵席設<lb/>
　几陳屨之不目其人同也受皮者稱士其在鄉邑則<lb/>
　比長里宰之屬其在官中之士則如卜師卜人所屬<lb/>
　下士十有六人否則隸子弟始嘗為學士而未升于<lb/>
<pb n="26b"/>
　司徒者故以禮之重者任焉異于羣隸也<lb/>
父醴女而俟迎者母南面于房外女出于母左父西面<lb/>
戒之必有正焉若衣若笄<lb/>
　不言父出以女出父西面戒之則與母同出不待言<lb/>
　矣女出于母左就父位以便戒而正之也于時母先<lb/>
　至西階上俟女至乃戒焉<lb/>
母戒諸西階上不降<lb/>
　母不降以既戒之後于女更無辭之可申也庶母則<lb/>
<pb n="27a"/>
　送至門而申父母之戒則禮意之仿偟周浹也使女<lb/>
　降階至門惟婦人送者從則于父母之心猶若有歉<lb/>
　焉耳<lb/>
贊者徹尊幂酌𤣥酒三屬于尊棄餘水于堂下階閒<lb/>
　凡賓祭齊酒牲體黍稷無虚陳而竟不一薦者故記<lb/>
　曰明水涚齊又曰祭齊加明水則祭之時以明水注<lb/>
　于五齊之尊此曰酌𤣥酒則注于飲酒之尊明矣如<lb/>
　註疏所云則記文宜曰贊者徹尊冪以外器新涚水<lb/>
<pb n="27b"/>
　三注于𤣥酒之尊其事乃明凡酌酒以爵就尊而承<lb/>
　之故無餘瀝淋濺酌明水以注酒尊亦必有小器以<lb/>
　承之故棄其餘瀝註疏盖疑明水不宜棄于階閒故<lb/>
　曲為之觧獨不思隋祭尚可措諸地掃而埋之尊中<lb/>
　之明水終豈能不棄于地哉<lb/>
笲緇被纁裏<lb/>
　笲有被有裏棗栗腶脩皆惡塵也婦執此以進象父<lb/>
　母舅姑晨興朝饋以前子婦所進以待先嘗者自饘<lb/>
<pb n="28a"/>
　酏酒醴至滫瀡脂膏皆非新婦所能猝治故惟用其<lb/>
　中棗栗而佐以腵修也<lb/>
婦席薦饌于房<lb/>
　醴婦饗婦之席與薦皆預饌于房中待事至而後設<lb/>
　於戶牖間薦脯醢于席前猶特牲少牢豆籩鉶敦並<lb/>
　預陳于房中及時而後薦設耳<lb/>
婦洗在北堂直室東隅<lb/>
　與室東隅遥相對兼明房之開戶於東北以通北堂<lb/>
<pb n="28b"/>
　也言東而不言北何也房東南之墉立者負焉曰隅<lb/>
　則北已見矣不以户識所直何也東房有二戶也<lb/>
婦入三月然後祭行<lb/>
　註助祭謂入廟觀禮習事耳疏曰舅在無姑或舅没<lb/>
　姑老非也古者宗子雖七十無無主婦非宗子無主<lb/>
　婦可也則艾耆鮮不更娶者若舅没姑老則子婦承<lb/>
　祀不得曰助祭矣敖氏謂夫家之祭待婦入三月而<lb/>
　後行尤謬禮過時不祭設婦以正月二月入則春祭<lb/>
<pb n="29a"/>
　可遲至孟夏仲夏乎<lb/>
問名曰某既受命将加諸卜敢請女為誰氏<lb/>
　請問女為誰氏必辨其伯仲及夫婦之所生或妾婦<lb/>
　之子又或兄及弟之孤女也春秋傳晉請繼室于齊<lb/>
　公孫蠆尚以其子更公女故昬禮必謹焉卿大夫以<lb/>
　下所主及兄弟之女而止諸侯則上兼先公遺姑姊<lb/>
　妹以伯叔父皆人臣不敢上干也<lb/>
吾子有命且以傋數而擇之某不敢辭<lb/>
<pb n="29b"/>
　女所自出及行次年齒或别書于方或口對而記者<lb/>
　略之耳註疏皆曲義不可通<lb/>
吾子有貺命某加諸卜<lb/>
　有貺謂受鴈而許嫁也問名之辭曰将加諸卜女父<lb/>
　以名告是命壻父加之卜也註以下記曰賜命因以<lb/>
　貺命斷句未安<lb/>
父醮子<lb/>
　醮子乃昬禮大節而不見于經何也古者記事記言<lb/>
<pb n="30a"/>
　多分而為二春秋傳曰先王之禮辭有之或别有一<lb/>
　書其事已見于昬辭其義又見于冠醮故略之耳敖<lb/>
　氏云註謂昬醮在寢果爾則事異于冠經記宜特著<lb/>
　之疏謂醴女之禮重故于廟醮子之禮輕故于寢益<lb/>
　失之迎婦以延先嗣主廟祭乃輕于遣女乎禮辭云<lb/>
　承我宗嗣先妣之嗣似皆命于廟中之辭<lb/>
若則有常<lb/>
　若順也順家則而有常也家人象傳順以則也又曰<lb/>
<pb n="30b"/>
　失家則也春秋傳曰不若于言者人絶之<lb/>
吾子命某以兹初昬使某将<lb/>
　将訓不一無将大車扶持也仲山甫将之奉以行也<lb/>
　又奉而出也此将與將軍将子将雛同義謂奉持以<lb/>
　行<lb/>
勉之敬之夙夜毋違宫事<lb/>
　父戒以毋違命順于舅姑之大綱也母戒以毋違宫<lb/>
　事服勤忠養之細目也雖命不敢違而盥饋洒掃縫<lb/>
<pb n="31a"/>
　紉事違其節亦将失舅姑之意而遺父母之憂為婦<lb/>
　之道傋于此矣命之違多由于不戒事之違多由於<lb/>
　不勉而不戒不勉皆起于不敬是謂言近而指逺守<lb/>
　約而施博也<lb/>
視諸衿鞶<lb/>
　父戒掲其大綱母戒詳其細目人情不忘于大者易<lb/>
　而不忘于細者難故獨舉衿鞶為時取以傋用可觸<lb/>
　目而警心也若筓闗于首衣被于身如曰視諸衣筓<lb/>
<pb n="31b"/>
　轉不若衿鞶之切著耳<lb/>
支子則稱其宗弟則稱其兄<lb/>
　此謂無伯叔父則使者致命稱小宗之兄又無宗兄<lb/>
　則衆兄屬親者皆可稱也曾子問昬禮有吉日而父<lb/>
　母死伯父為致命則叔父視此矣宗子無父母命之<lb/>
　則無父母有大父者可知矣經記無文不待言也冠<lb/>
　禮言見姑姊妹而不言祖父母伯叔父母義亦如此<lb/>
　<hi>曾子問已孤而冠掃地而祭于禰既冠而見伯叔父母</hi>
<pb n="32a"/>
若不親迎則婦入三月然後壻見<lb/>
　不親迎必已及期父母暴疾子不敢離也<hi>大父母及母之父母</hi>
　<hi>疾篤禮亦宜然</hi>盖二姓□姻皆集事難再舉父母之心亦望<lb/>
　子婦昬禮早成故使人迎亦禮之可以權制者女當<lb/>
　趨舅姑之所與子同齊𤣥而養親迎女在途而壻之<lb/>
　父母死女改服布深衣縞總以趨喪亦此類也父母<lb/>
　疾愈而昬禮事必每簡焉以既見于舅姑也齊衰大<lb/>
　功之喪壻及女各改服以就其次除喪則不復昬禮<lb/>
<pb n="32b"/>
　亦此類也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儀禮析疑卷二<lb/>
</p>
<p>
</p>
  </div>
</body>
</text>
</TEI>
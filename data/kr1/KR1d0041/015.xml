<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儀禮析疑卷十五</head> <lb/>
    <p>
<pb n="1a"/>
欽定四庫全書<lb/>
　儀禮析疑卷十五<lb/>
　　　　　　　　　　翰林院侍講銜方苞撰<lb/>
　　特牲饋食<lb/>
　疏謂無問廟數多少皆同日而祭畢是也又云皆先<lb/>
　祭祖後祭禰則失之矣獻有多寡每獻同時而畢事<lb/>
　然後節簡時寛禮意浹洽若祭分先後即兼祭祖禰<lb/>
　亦日不暇給而況三廟五廟乎至天子祫祭惟隂厭<lb/>
<pb n="1b"/>
　俎豆鉶簋並陳啟户宜徹於堂東西尸入更次第以<lb/>
　進既祭既嚌旋以俎簋降然後能畢獻視羣下室中<lb/>
　之禮必大有變通惜今無可考耳惟牲則廟各一牢<lb/>
　洛邑烝祭歲文王騂牛一武王騂牛一是也　士祭<lb/>
　祖禰宜用二牲大夫三廟宜用三牢而經記無文必<lb/>
　已附見於公孤之禮也神俎尸俎必用右體特牲不<lb/>
　足以充四俎少牢不足以充六俎故聘禮賜饔飪一<lb/>
　牢九鼎而筮一尸若祖若禰正為牲體有定雖太牢<lb/>
<pb n="2a"/>
　不可以並祀祖禰耳魯頌曰白牡騂剛公羊傳曰周<lb/>
　公白牡魯公騂剛羣公不毛祫祭羣廟之主皆合食<lb/>
　於太廟則主各異牲明矣　疏大夫有公事及病祭<lb/>
　使人攝士則廢而引公羊傳士不及兹四者則冬不<lb/>
　裘夏不葛為徵非也記曰士不攝大夫士攝大夫惟<lb/>
　宗子蓋大夫之祭鼎俎服物與士庶乂絶殊器與名<lb/>
　不可假人故嗣子幼則惟宗子之為士者可攝是以<lb/>
　特著之若士則凡兄弟之為士者皆可攝故文略耳<lb/>
<pb n="2b"/>
　<hi>經傳中不見庶人攝大夫士之祭蓋雖一命之士其賓與公有司私有司不可以庶人臨之也</hi>公羊<lb/>
　傳所云乃士之失田祿而不祭者未可援據　周官<lb/>
　王不與祭祀則大宗伯攝位量人職凡宰祭鬱人<lb/>
　受斚歴而飲之而諸侯朝覲國中之祭不得使人<lb/>
　攝何也王在是而以喪疾命攝義可通也諸侯出<lb/>
　國則匕鬯不可假人<hi>春秋傳云君怒未怠子姑歸祭季氏亂臣不難逐君故敢</hi>
　<hi>干大禮耳</hi>以宰與宗伯之攝位知諸侯在國亦如之以<lb/>
　諸侯入王之廢一時祭知王之巡狩亦如之然不<lb/>
<pb n="3a"/>
　可以終歲而缺宗廟之祀也其諸祠而出歸而烝<lb/>
　與<lb/>
子姓兄弟如主人之服<lb/>
　主人之子嗣舉奠者也主人之孫亦老而傳之後舉<lb/>
　奠者也故先於兄弟敖氏謂以服之親疏為序似未<lb/>
　安<lb/>
有司羣執事如兄弟服<lb/>
　冠禮如加𤣥端則𤣥冠𤣥端通乎庶人之服故士之<lb/>
<pb n="3b"/>
　子姓兄弟及執事者服皆同　𤣥冠𤣥端同而於有<lb/>
　司羣執事則曰如兄弟於尸於賓則曰如主人尊卑<lb/>
　各以其倫亦言之序<lb/>
孝孫某筮來日某諏此某事適其皇祖某子<lb/>
　方舟曰適其皇祖某子則有二廟者迎禰主而合祭<lb/>
　於祖廟明矣命筮之辭不及於考祖既許則父必從<lb/>
　之也迎禰主或於前夕或於祭之晨二尸三尸入廟<lb/>
　入室受獻行酬之儀經記無文必已詳見於諸侯孤<lb/>
<pb n="4a"/>
　卿之禮也　註謂不言妃容大祥後禫月之吉祭非<lb/>
　也禮同則互備少牢特牲是也相類則參見鄉飲與<lb/>
　鄉射燕與大射是也已前見則後不覆見覲禮未及<lb/>
　郊以前已見於朝宗則闕是也享祖考未有遺先妣<lb/>
　者必邦國禮已前見也少牢復著之示臣下之禮同<lb/>
　也既見於少牢則特牲不待言矣虞未全吉故吉祭<lb/>
　猶未配附記於虞特牲饋食全吉而同於祥後禫月<lb/>
　之不配則義無所處矣時祭所卜惟一日則祫無疑<lb/>
<pb n="4b"/>
　也少牢特牲惟見祖而不見禰獻酢及酬亦唯見一<lb/>
　尸之禮而不及羣尸記曰周旅酬六尸尚書作洛烝<lb/>
　祭歲文武牲異而日同則並獻羣尸與羣尸揖讓酬<lb/>
　酢之儀必已見於王室邦君之禮故於羣下不復言<lb/>
　正與此經不言妃不載嘏辭覲禮闕未至王郊以前<lb/>
　之義例同耳<lb/>
卒筮冩卦<lb/>
　疏引士冠禮註謂彼乃筮人書之此則卦者書之非<lb/>
<pb n="5a"/>
　也二篇文義未有殊異皆卦者書於方而筮者以示<lb/>
　主人耳<lb/>
筮某之某為尸<lb/>
　註謂連言其親庶幾其馮依之非也尸未必即所祭<lb/>
　者之孫屬有親疏非舉其父不可辨也虞祭有無尸<lb/>
　者必五服之外不用也天子諸侯之時祭則不可無<lb/>
　尸同姓皆可卜曾子問卿大夫將為尸於公是也<lb/>
乃宿尸<lb/>
<pb n="5b"/>
　宿者夙戒而兼齊肅之義也古人重禮既聞期則尸<lb/>
　與賓亦當各次其齊宫及祭之日齊亦三日矣<lb/>
主人辟皆東面北上<lb/>
　於門外北面以祖考擬尸也尸出則辟而東面不敢<lb/>
　正對尸而旁立亦侍尊者之義<lb/>
主人再拜尸答拜<lb/>
　主人之拜尸猶答焉擯者尚未釋辭也然已知應為<lb/>
　尸故不迎拜<lb/>
<pb n="6a"/>
宗人擯辭如初卒曰筮子為某尸占曰吉敢宿<lb/>
　張爾岐曰如初者如初筮曰孝孫某諏此某事適其<lb/>
　皇祖某子乃易去下二語而曰筮子為某尸曰吉也<lb/>
尸入主人退<lb/>
　主人與尸相見於門外何也尸主人子行也在門外<lb/>
　乃可以神道接入其門則宜兼家人之禮故尸入而<lb/>
　主人遂退也凡賓主相見之禮擯者傳言而後主人<lb/>
　出尸則聞主人之至而遽出父之行不敢以賓接也<lb/>
<pb n="6b"/>
　凡戒賓出迎於門外皆面交辭惟宿尸相見而後擯<lb/>
　傳言以像祖考不可以親相與言也古者卜尸必以<lb/>
　孤子非孤子則祭之時父或宜加爵也宿尸時不可<lb/>
　以父不出而使子迎也<lb/>
某薦歲事吾子將涖之<lb/>
　註以前無戒賓之文而云吾子將涖之遂謂賓在有<lb/>
　司中非也詩書所稱宗廟之祭賓之重幾並於尸<hi>詩曰</hi>
　<hi>畀我尸賓夀考萬年</hi>士大夫之賓當以屬世交執友或州黨之<lb/>
<pb n="7a"/>
　有徳譽者苟以公有司為之則上不足為宗廟之榮<lb/>
　下不足為兄弟子姓衆賓之式且以屬吏而致爵於<lb/>
　主婦尤覺不倫按記序俎實賓及衆賓與公有司私<lb/>
　臣各别公有司獻次衆賓則卑微甚矣而可為賓長<lb/>
　乎　篇首筮日有司羣執事位在門東是時賓不與<lb/>
　也經所以不具戒賓之節者冠與鄉射飲酒戒賓之<lb/>
　禮衆所習也曰宿賓則前已戒可知矣篇首所謂有<lb/>
　司者在鄉則閭胥里宰之類在國則官中下士假以<lb/>
<pb n="7b"/>
　祝宗人筮人雍人之號即記所云公有司也篇首所<lb/>
　謂羣執事者乃隸子弟即記所云私臣也經於筮日<lb/>
　舉有司羣執事乃供筮事及省牲濯器者别言宿賓<lb/>
　則佐主人事尸於室中舉酬於堂上者可混而一之<lb/>
　乎<lb/>
棜在其南南順實獸于其上東首牲在其西北首東足<lb/>
　獸腊去毛不宜置地上其體微以加於棜髙下乃與<lb/>
　牲平排其足於棜上為伏狀故但言東首牲則縛其<lb/>
<pb n="8a"/>
　足而寢之故並及足所鄉也<lb/>
主人及子姓兄弟即位于門東如初賓及衆賓即位于<lb/>
門西東面北上宗人祝立于賓西北東面南上<lb/>
　此又賓非有司之徵也主人及子姓兄弟賓及衆賓<lb/>
　門東西正相對祝宗人以事先於賓故立於賓之北<lb/>
　少退而西以示不敢與賓並舉宗人祝之位則其他<lb/>
　有司羣執事立於賓之西南而東面北上不待言矣<lb/>
　約畧言之而其人可包位亦可辨惟儀禮有此義法<lb/>
<pb n="8b"/>
　　張爾岐曰宰在門西與賓同行皆與筮位異故不<lb/>
　蒙如初之文<lb/>
宗人舉獸尾告備舉鼎鼏告潔<lb/>
　祭前一日設器陳牲省牲視濯之儀主人兄弟賓長<lb/>
　衆賓之位具詳於特牲而少牢則闕焉牲體之數實<lb/>
　鼎升俎之人陳俎執匕割制升載之法具詳於少牢<lb/>
　而特牲則闕焉何也牲牢鼎俎豆籩至大夫而倍加<lb/>
　於士則陳執割制升載之法自宜詳於少牢若士用<lb/>
<pb n="9a"/>
　特牲魚腊牲用肺脊幹骼肩膚則已見於虞祭無庸<lb/>
　覆舉也設器陳牲省牲視濯上下同之主人承祀而<lb/>
　兄弟子姓從賓長備獻而衆賓助亦上下同之匹士<lb/>
　以上始得廟祭其儀自宜具於特牲大夫以上宜小<lb/>
　異而大同<hi>如上大夫儐尸下大夫不儐尸之類</hi>至庶人祭於寢則時物<lb/>
　惟力所能共并無主賓祝佐俎豆之儀法故祭禮自<lb/>
　士始<lb/>
夙興主人服如初<lb/>
<pb n="9b"/>
　張爾岐曰按下記惟尸祝佐食與主人同服賓及兄<lb/>
　弟筮日筮尸視濯亦𤣥端至祭日則朝服𤣥端緇帶<lb/>
　緇縪<lb/>
羮餁實鼎陳于門外<lb/>
　曰實鼎而不言割牲之人以及牲體之數骨物之别<lb/>
　升俎之法饋設之位一切不見皆以見於少牢也<lb/>
祝筵几于室中東面<lb/>
　方舟曰周旅酬六尸惟太祖尊雖設尸而不相酬士<lb/>
<pb n="10a"/>
　大夫之禮祖禰並宜設尸即已附見於諸侯或王朝<lb/>
　卿大夫之禮其次主之位獻酬之法亦宜略見其大<lb/>
　者而經記之文皆似止一尸者此十七篇内莫解之<lb/>
　疑姑發之以俟後之君子<lb/>
土婦纚笄宵衣立于房中<lb/>
　註據舅殁則姑老謂姑雖存主祭者乃主人之妻是<lb/>
　也然嫠而主祭者有二焉戴記曰大功者主人之喪<lb/>
　有三年者則必為之再祭則子幼或無子虞祔練祥<lb/>
<pb n="10b"/>
　族子可攝而共主婦之事者必嫠也魯語公父文伯<lb/>
　之母季康子之從祖叔母也祭悼子康子與焉酢不<lb/>
　受徹俎不宴繹不盡飫則退時文伯尚幼故敬姜主<lb/>
　祭而康子攝文伯之事之二者必别見於他篇而今<lb/>
　無考耳羣儒或援喪服傳妻不敢與焉謂妻不改適<lb/>
　者不主祭而猶與於祭非也子幼族子攝祭嫠為主<lb/>
　婦可也子受室妻為主婦而姑從其婦可乎宗婦之<lb/>
　事不可使姑執不可與内兄弟同居賓位不可與主<lb/>
<pb n="11a"/>
　婦同居主位不可與宗婦同立北堂不可如冠禮之<lb/>
　别在東壁而位於東夾蓋立於東壁俟冠者以脯見<lb/>
　也若祭祀而母在廟中則主人主婦之獻長賓之致<lb/>
　爵當次於尸而特舉焉事紛禮黷而義無所取不若<lb/>
　齋居於内私致其哀敬為安也<lb/>
主人及賓兄弟羣執事即位于門外如初<lb/>
　不言子姓衆賓及門東西以曰如初則其人其位不<lb/>
　必具詳也<lb/>
<pb n="11b"/>
主婦盥于房中<lb/>
　饋食之饌惟主婦為最先以生時盥饋主婦職也薦<lb/>
　先兩豆象生時恒食先陳醯醬也<lb/>
主人在右及佐食舉牲鼎<lb/>
　凡事宜尊賓而舉鼎則主人先所以致養於親者必<lb/>
　自盡其力而後可求助於人也<lb/>
主人降立于阼階東<lb/>
　雖不迎而不敢安於堂上也至阼階東而止立視尸<lb/>
<pb n="12a"/>
　之盥待其升而從之不敢與為禮也<lb/>
尸入門左北面盥<lb/>
　雖為尸未即席猶有子姓之道故北面而盥<lb/>
尸至于階祝延尸尸升入祝先主人從<lb/>
　招延延佇延頸皆面嚮而望之之辭玩此經文義亦<lb/>
　祝先而延尸以升註謂由後詔相曰延蓋據少牢饋<lb/>
　食禮尸升自西階入祝從決之但少牢尸入室祝從<lb/>
　非謂升階時祝亦在尸後也<lb/>
<pb n="12b"/>
主人拜妥尸尸答拜執奠祝饗主人拜如初<lb/>
　隂厭主人再拜稽首及尸入則拜而不稽首何也隂<lb/>
　厭乃事祖考之正禮致其恍忽以與神明交非稽首<lb/>
　不足以見情尸以象神則宜微有别矣不見主人之<lb/>
　面位何也虞禮尸拜受爵主人北面答拜則拜尸皆<lb/>
　北面可知矣父母舅姑生時子婦拜皆北面故祭亦<lb/>
　如之若西面則主婦拜尸之位西北面則主人答祝<lb/>
　佐食之位也少牢祝與主人同拜妥尸何也祝貴不<lb/>
<pb n="13a"/>
　宜以私臣為之大夫之祝必官中屬士也故與長官<lb/>
　同拜士之祝則朋友姻親即同官下士亦僚友無隨<lb/>
　主人拜妥尸之義<lb/>
祝命挼祭<lb/>
　命疑當作詔以後命爾敦而誤<lb/>
祭于豆間<lb/>
　豆間兩豆間之隙地也惟虞祭隂厭祭於苴恐汚席<lb/>
　則餘皆委於地也自冠婚至大射皆不言祭所委之<lb/>
<pb n="13b"/>
　地脯醢則於豆旁肺則於俎旁不待言也惟公食大<lb/>
　夫曰上豆之間以有六豆也士虞特牲饋食皆兩豆<lb/>
　故曰豆間於特牲覆舉之著吉祭與虞同也少牢四<lb/>
　豆亦曰豆間以取韭菹辯㨎於三豆祭於豆間則於<lb/>
　上豆之閒不待言矣<lb/>
乃食食舉<lb/>
　篇名特牲饋食以食為主此承上經邇黍稷舉肺脊<lb/>
　而言故先食食繼以食舉下經乃承此而曰三飯告<lb/>
<pb n="14a"/>
　飽也疏乃以食為食肺則不言食食而曰三飯辭事<lb/>
　有缺以乃食為食肺食舉為食正脊則指意不明當<lb/>
　以敖氏為正<lb/>
主人羞肵俎<lb/>
　祭俎多主人既舉鼎以致敬故使執事者設之而親<lb/>
　羞者惟肵俎以此俎專為尸設也<lb/>
尸三飯告飽祝侑主人拜<lb/>
　前此啐酒告㫖嘗鉶告㫖後此送爵主人拜尸皆答<lb/>
<pb n="14b"/>
　拜惟侑食之拜不答何也九飯者饋食之正禮也卒<lb/>
　飯尸親執黍以嘏主人故侑食時亦若神式馮焉是<lb/>
　以聽主人之拜而不答也<lb/>
尸實舉于菹豆<lb/>
　前云食舉此復實舉於菹豆代神受饗不敢盡食也<lb/>
　肺周人所尚脊牲體之正故不置肵俎而實於菹豆<lb/>
　示欲留以嘏主人也佐食復自菹豆舉之以加於肵<lb/>
　俎示神俎之肺脊宜歸於尸而所以嘏主人者專用<lb/>
<pb n="15a"/>
　黍稷為宜也<hi>嘏辭獨言宜稼於田</hi>肝亦加於菹豆而佐食不以<lb/>
　加於肵嗣舉奠尸將舉以授之也<lb/>
主人洗角升酌酳尸尸拜受<lb/>
　每三飯主人拜尸皆不答至酳始拜受酒以行氣舉<lb/>
　爵而拜興可也方食而數拜興易至哽噎故公食大<lb/>
　夫禮賓再三飯皆飯畢而後降拜聖人體性作儀或<lb/>
　兼涵兹義<lb/>
祝受尸角曰送爵皇尸卒爵<lb/>
<pb n="15b"/>
　尸受角時主人已拜送祝受角又曰送爵言所送之<lb/>
　爵皇尸已卒主人宜先拜尸之既爵也或曰言尸既<lb/>
　卒爵而將還送於主人也　主賓相為禮皆受爵者<lb/>
　先拜而後授者拜送爵蓋爵方在手必已授已奠然<lb/>
　後可拜<hi>執爵而拜惟主人受嘏則然</hi>而受者急於拜禮不敢俟其<lb/>
　拜送也尸神象也故待主人拜送而後答拜<lb/>
主人拜受角尸拜送<lb/>
　送爵必拜雖尸酢主人亦然於士祭見禮之常至大<lb/>
<pb n="16a"/>
　夫則曰答拜與士妻獻尸不俠拜而内子俠拜義同<lb/>
　示貴者事尸益嚴而尸之體益尊也<lb/>
主人坐左執角受祭祭之祭酒啐酒進聽嘏<lb/>
　受酢禮輕而先於受嘏何也必酳酢之小節既畢然<lb/>
　後傳神語始足以明主人自始至終盡慤盡敬僾見<lb/>
　愾聞之誠而彰神賜之重也啐而不飲何也尸代神<lb/>
　賜爵必待嘏辭既傳稽首受黍而後敢飲神之福也<lb/>
佐食搏黍授祝祝授尸尸受以菹豆執以親嘏主人<lb/>
<pb n="16b"/>
　古人於福不敢妄邀榖食人所以生雖庶人寢祭必<lb/>
　具葅豆故以受黍而牲鼎服命之隆嘏辭無一及焉<lb/>
　言不過物而不願乎其外也上𧃊之嘏惟胡夀建保<lb/>
　室家義亦如此　主人拜妥尸之面位升鉶祭鉶之<lb/>
　儀賓長羞肝牢之法祝侑尸主人之辭一切不言皆<lb/>
　見於少牢<lb/>
主人左執角再拜稽首受復位詩懷之實于左袂挂于<lb/>
季指卒角<lb/>
<pb n="17a"/>
　敖氏謂拜不奠爵異於大夫是也云受黍不祭則未<lb/>
　然乃與少牢互見而文畧耳黍者尸所親執以嘏也<lb/>
　未有祭酒而不祭黍啐酒而不嘗黍者此亦如黍非<lb/>
　搏不可以授人雖搏亦不可以手承故各舉其一於<lb/>
　特牲見少牢之黍亦受以菹豆於少牢見特牲之黍<lb/>
　亦搏而授耳<lb/>
興取肺坐祭嚌之興加于俎<lb/>
　祝佐食主人主婦賓長之俎不言設者其人微也義<lb/>
<pb n="17b"/>
　例於少牢主人獻祝設俎目佐食而設佐食之俎者<lb/>
　不言見之不言陳俎以待薦之地何也執事之俎設<lb/>
　於階間則祝佐食主人主婦賓長之俎非與祭俎肵<lb/>
　俎並陳於阼階西無地可陳且少牢儐尸主人主婦<lb/>
　之俎與尸侑同升並陳則特牲可知猶特牲執事之<lb/>
　俎設於階閒則少牢可知皆互備也<lb/>
以肝從<lb/>
　不言其人微者也<lb/>
<pb n="18a"/>
酌獻佐食佐食北面拜受角<lb/>
　佐食必非異姓其徵不一記云宗人獻與旅齒於衆<lb/>
　賓佐食於旅齒於兄弟其明著者也見於經者北面<lb/>
　受獻而無燔以其為族姓子弟也蓋薦俎與衆兄弟<lb/>
　同設於階下室中無薦俎而設從獻則無是理與衆<lb/>
　兄弟同薦而獨加肝燔又無是情也長兄弟為加爵<lb/>
　致祝而不及佐食非以其為同姓則義無所處矣<lb/>
主婦洗爵于房<lb/>
<pb n="18b"/>
　此篇無房中設洗置篚之文而曰主婦洗爵于房何<lb/>
　也少牢饋食禮司宫摡豆籩勺爵觚觶几洗篚於東<lb/>
　堂下勺爵觚觶實於篚卒摡饌豆籩與篚於房中是<lb/>
　房中别設篚有篚則有洗士禮宜同觀此則知凡儀<lb/>
　物宜具而經無其文者皆以别見而畧也<lb/>
宗婦執兩籩户外坐<lb/>
　執籩以宗婦燔從以兄弟長而不使衆子婦者支子<lb/>
　不祭所以示正體之重耳其致恍惚以交於神明則<lb/>
<pb n="19a"/>
　與主人主婦同<lb/>
佐食挼祭主婦左執爵右撫祭祭酒啐酒入卒爵如主<lb/>
人儀<lb/>
　主人主婦之薦俎皆設於致爵時而佐食授祭不言<lb/>
　取於尸俎已見於尸俎之實祭肺三也婦人受爵祭<lb/>
　啐宜於房中卒爵宜在尸前惟士妻各於其所内子<lb/>
　則受祭祭之並在尸前以儐尸别舉獻薦於房中也<lb/>
　然則不儐尸受祭卒爵何以與儐尸同别於士妻也<lb/>
<pb n="19b"/>
　與士妻之撫而不祭以自别於内子同義<lb/>
獻祝籩燔從如初儀<lb/>
　不言易爵洗獻者賛者易爵以授主婦於房中主婦<lb/>
　洗爵獻祝已見於少牢<lb/>
及佐食如初<lb/>
　祝之俎豆獻於室中燔亦從焉佐食雖受獻於室中<lb/>
　其薦與衆兄弟同陳於階下且無燔而云如初者惟<lb/>
　拜獻相答之儀同耳<lb/>
<pb n="20a"/>
賓三獻如初<lb/>
　主人主婦之後不繼以長兄弟而以三獻屬賓長何<lb/>
　也蓋以義言之祭得嘉賓乃可以為親榮兄弟之長<lb/>
　者未必其皆賢也即以情言之其為執友則厲學輔<lb/>
　仁吾親徳誼所賴以成也其為僚友則當官共事吾<lb/>
　親職業所資以盡也其義有過於同生而情有親於<lb/>
　同姓者矣與之共襄祀事以致祖考之歡心繫族姻<lb/>
　之觀聽最為重大况佐食取於兄弟既與主人主婦<lb/>
<pb n="20b"/>
　同初獻再獻矣於同姓則取其情之親於異姓則取<lb/>
　其徳誼之著此禮之所以義盡而仁至也<lb/>
主婦洗爵酌致爵于主人<lb/>
　獻祝佐食拜其相助之勤也夫婦自致爵是亦不可<lb/>
　以己乎此縁祖考存日之心凡有嘉慶燕賜必與子<lb/>
　婦俱然後其心暢然亦祭義所謂思其志意思其所<lb/>
　樂之切近者也嗣子少長即使舉奠亦此義也凡事<lb/>
　宜夫倡而婦隨致爵則婦先而夫從何也承獻祝佐<lb/>
<pb n="21a"/>
　食之爵又飲乃致養之事不宜夫先於婦也<lb/>
主婦答拜受爵酌醋<lb/>
　敖氏謂婦人承男子後多不易爵非也按祭統夫人<lb/>
　薦豆執校執醴授之執鐙尸酢夫人執柄夫人授尸<lb/>
　執足夫婦相授受不相襲處可以婦人而承男子口<lb/>
　澤之餘乎見於經者惟尸酢主婦主婦受之卒爵無<lb/>
　易爵洗爵之文蓋以義言之則尸神象也婦餕舅姑<lb/>
　之餘則受尸之賜何必更洗况易爵乎以分言之則<lb/>
<pb n="21b"/>
　尸子行也世母叔母乃大親仍其爵何嫌乎惟主婦<lb/>
　受主人之卒爵而自酢無易爵洗爵之文蓋婦承其<lb/>
　夫無所嫌且更爵易以敬也尸以神惠酢主婦主人<lb/>
　以卒爵授主婦自酢何為易爵以致敬乎洗爵以致<lb/>
　潔也尸及主人之爵主婦以為不潔而新之可乎及<lb/>
　主人致爵於主婦然後降洗以示女之不相瀆雖夫<lb/>
　之於婦猶以敬彰别此聖人因事制宜以盡精微而<lb/>
　各不可易者也　有獻有酢而後禮成夫婦一體異<lb/>
<pb n="22a"/>
　於尸賓祝侑故主人卒爵主婦受爵示不敢煩主人<lb/>
　之酌主婦卒爵主人亦如其禮以答之主於質以見<lb/>
　情簡其儀以便事也<lb/>
主婦拜受爵主人西面答拜<lb/>
　或稱拜送爵或稱答拜義例不一吉祭稱拜送爵喪<lb/>
　祭則曰答拜哀痛方殷不忍循獻酢之常儀也特牲<lb/>
　禮主人獻祝佐食稱送爵獻賓則曰答拜祝佐食主<lb/>
　事神故用獻尸之辭賓與衆賓兄弟同助祭故與衆<lb/>
<pb n="22b"/>
　賓兄弟同辭也少牢獻祝佐食及侑皆曰答拜大夫<lb/>
　尊於祝佐食及侑有相臨長之義也主婦致爵於主<lb/>
　人稱拜送爵主人於主婦則曰答拜婦宜自卑不得<lb/>
　用敵體之辭其餘皆可以是類之惟卒爵皆曰答拜<lb/>
　舍答拜無以為辭也<lb/>
主人更爵酌醋<lb/>
　主婦自酢所受於夫之爵不宜復洗主人自酢所致<lb/>
　於婦之爵不可不更義正相發<lb/>
<pb n="23a"/>
三獻作止爵尸卒爵酢<lb/>
　賓三獻爵止乃尸止而奠之俾主婦與主人交致爵<lb/>
　故至是賓請尸舉所奠之爵而尸卒爵以酢賓也<lb/>
　尸止爵時祝佐食已再得獻原主人之意必急欲致<lb/>
　敬於賓而夫婦之相致爵乃先焉何也原祖考之意<lb/>
　惠之所加莫先於主人主婦也賓作止爵又不即獻<lb/>
　賓以主人初獻主婦亞獻尸隨酢焉而三獻尚未酢<lb/>
　則主人之獻自不得先於尸之酢也爵既授於賓則<lb/>
<pb n="23b"/>
　賓又不可遺祝佐食之獻矣以初獻亞獻禮行於尸<lb/>
　必繼及於祝佐食也既獻祝佐食則主人主婦又不<lb/>
　可遺蓋不於此時致爵而更端以起事則禮繁而時<lb/>
　費若於主人獻後答禮則無由及於主婦故先並致<lb/>
　爵而主人獻賔轉退於賓酢主人後耳　酢下疑脱<lb/>
　賓受爵三字<lb/>
洗爵酌致于主人主婦<lb/>
　賓有酌致於主人主婦之禮何也賓長非祖考之至<lb/>
<pb n="24a"/>
　交即鄉里之耆徳也嘉姻親故舊得良子婦以守宗<lb/>
　祊故於正獻之終特酌以致慶焉所以作主人主婦<lb/>
　之孝恭而為足弟子姓宗婦女賓所觀聽也其或廢<lb/>
　事而失儀或素行之不類則受禮於稠人廣衆中必<lb/>
　有愧生於中而大懼人有後言者矣此先王制禮所<lb/>
　以隂感乎人心而漸積為風教也賓長必主人之尊<lb/>
　行故不曰酌獻而曰酌致<lb/>
更爵酢于主人<lb/>
<pb n="24b"/>
　主人主婦獻尸後即獻祝佐食拜其勤也賓亦獻祝<lb/>
　佐食體主人之意也致爵於主人主婦慶孝子之能<lb/>
　追養也洗爵而後致於主人示易以敬又以此爵將<lb/>
　傳致於主婦也更爵以酢主人以主婦所飲之爵不<lb/>
　可不易而遂自酢也致爵雖兼主婦而所酢惟主人<lb/>
　禮統於尊者又尸於主婦子行也故有酢而賓異姓<lb/>
　故不酢以自别也主婦獻祝而不獻賓祝為公有司<lb/>
　地逺而無嫌也義與賓異矣　凡獻之後必有酢以<lb/>
<pb n="25a"/>
　賓於主人主婦不可以言獻故易名致爵其實獻也<lb/>
　故因而酢焉<lb/>
執祭以降西面奠于其位位如初薦俎從設<lb/>
　主人受尸酢旋寫嗇主婦受尸酢旋獻祝佐食賓受<lb/>
　獻後無他事宜反其位故自執其祭以降義當然也<lb/>
　凡祭禮終則埽而埋之周官守祧既祭則藏其隋是<lb/>
　也祭委於地故曰隋<lb/>
主人洗觶酌于西方之尊西階前北面酬賓<lb/>
<pb n="25b"/>
　尸於祝佐食無加禮而所酢惟賓主人於祝佐食無<lb/>
　酬而所酬惟賓何也祝佐食三獻皆繼尸而受爵而<lb/>
　賓惟一受尸之酢故主人之獻繼以酬則賓亦三受<lb/>
　爵矣況佐食相主人以養尸而未嘗親獻爵則尸無<lb/>
　因而與酬酢主人主婦既各有獻又無暇更為酬酢<lb/>
　也　尊四壺於兩階下本為衆賓衆兄弟弟子皆酌<lb/>
　於堂上而酬於階下則禮繁而時費耳然長賓長兄<lb/>
　弟亦酬於階下宗祝亦與衆賓齒佐食亦與衆兄弟<lb/>
<pb n="26a"/>
　齒又以見尊於堂下乃簡節以便事而非於衆賔衆<lb/>
　兄弟有慢心也<lb/>
賓坐取觶<lb/>
　鄉飲酒之賓學士也鄉大夫以國政興賢能故賓於<lb/>
　酬爵必辭而後取特牲饋食之賓鄉黨中齒徳並尊<lb/>
　者也主人以私祭求助故賓於酬爵不辭而取之<lb/>
揖復位<lb/>
　獻畢而復位無揖法酬則揖何也獻尸則以卑而飲<lb/>
<pb n="26b"/>
　尊者獻祝佐食則以尊而飲卑者惟旅酬則同等者<lb/>
　用以為歡故揖復位也至尸與主人主婦亦平等而<lb/>
　致爵所承者則尸酢賓之爵以廣神惠故亦無揖法<lb/>
主人洗爵獻長兄弟于阼階上如賓儀<lb/>
　獻用爵酬用觶於酬言酌於階下西方之尊於獻言<lb/>
　酢於阼階上則酌於上尊不待言矣如賓儀則主人<lb/>
　亦自酢也使長賓長兄弟酢則似主人專與為禮惟<lb/>
　主人自酢則禮意達於衆賓衆兄弟矣至内賓則不<lb/>
<pb n="27a"/>
　便親致爵於主人故主人自酢以達其意　禮有經<lb/>
　而等者器位儀法尊卑畧同則彼此互見特牲少牢<lb/>
　或詳或缺者是也禮有推而進者則於士禮道其常<lb/>
　大夫之禮詳其變士獻長賓長兄弟之禮與衆賓衆<lb/>
　兄弟異而大夫則同或以示少不得並於長禮之經<lb/>
　也或以示貴尤當下於賤義之權也<lb/>
洗獻内兄弟于房中<lb/>
　不言内兄弟之位已見少牢<lb/>
<pb n="27b"/>
主人西面答拜更爵酢<lb/>
　獻賓長而自酢所以該衆賓而達其意也獻長兄弟<lb/>
　而自酢所以該衆兄弟而達其意也賓兄弟酢於其<lb/>
　始内兄弟則於其終以兼姑姊妹與宗婦酢於其始<lb/>
　則不可以相統必皆獻而後酢可該也賓獻祝佐食<lb/>
　主人主婦而後自酢亦此義也<lb/>
入復位<lb/>
　酬賓揖復位乃復阼階下位以旋獻長兄弟衆兄弟<lb/>
<pb n="28a"/>
　也獻内兄弟入復位則主人獻事已畢復室中西面<lb/>
　之位也以是見主婦長賓有事於室中主人皆不離<lb/>
　其位至旅酬則室中侍尸者惟主人故尸將謖然後<lb/>
　主人出<lb/>
長兄弟洗觚為加爵如初儀不及佐食<lb/>
　賓獻佐食而長兄弟之獻不及焉以佐食取諸子弟<lb/>
　不敢受長者之禮非祝比也<lb/>
衆賓長為加爵如初<lb/>
<pb n="28b"/>
　敖氏謂此加爵宜用觶似未安此承長兄弟之加爵<lb/>
　宜用觚後此旅酬乃承用主人酬賓之觶耳<lb/>
嗣舉奠盥入北面再拜稽首<lb/>
　尸未入祝酌奠於鉶南以獻神也故尸入執奠祭啐<lb/>
　告㫖而仍奠之不敢專神惠留以待嗣舉也至是親<lb/>
　執以授之俾知自義率祖之重　隂厭主人再拜稽<lb/>
　首者再而尸入則止於拜嗣飲神奠再拜稽首者再<lb/>
　及為上𧃊受主人之酳及酢主人則止於拜義有大<lb/>
<pb n="29a"/>
　小長短於此類見之<lb/>
舉奠洗酌入尸拜受<lb/>
　嗣子並無獻賓事疏云獻賓賓皆酢之賓當作尸<lb/>
尸祭酒啐酒奠之<lb/>
　嗣酌進尸啐而奠之利獻尸不再言啐奠與嗣獻同<lb/>
　可知也自主人酳尸至衆賓長加爵尸卒爵者五矣<lb/>
　嗣與利分卑雖啐而不飲可也<lb/>
舉奠出復位<lb/>
<pb n="29b"/>
　復子姓兄弟堂下東方之位<lb/>
兄弟弟子洗酌于東方之尊阼階前北面舉觶于長兄<lb/>
弟如主人酬賓儀<lb/>
　張爾岐曰此下言旅酬前主人酬賓已舉西階一觶<lb/>
　此弟子復舉東階一觶皆為旅酬啟端因於此時告<lb/>
　祭設羞蓋旅西階一觶加爵者即作止爵次旅東階<lb/>
　一觶次並旅東西二觶而神惠均於在庭矣　酬者<lb/>
　主賓導飲之禮兄弟非賓故主人不酬使弟子舉觶<lb/>
<pb n="30a"/>
　而用酬賓之儀又賓長衆賓長兄弟衆兄弟已備受<lb/>
　獻而賓子弟兄弟之子自質明待事以至旅酬故使<lb/>
　各舉觶於其長而先自卒爵以習禮亦以均惠也周<lb/>
　官大司徒以本俗六安萬民三曰聨兄弟五曰聨朋<lb/>
　友春秋時祭族姓姻賓衆㑹數聚而交致其敬各盡<lb/>
　其懽則所以聨之而作其親睦齒讓之心者周浹而<lb/>
　深固矣<lb/>
宗人告祭脀<lb/>
<pb n="30b"/>
　使衆賓衆兄弟内賓各於其獻時祭脀則日不暇給<lb/>
　矣必獻時各設薦俎於其位而總告祭脀然後禮成<lb/>
　而時不費<lb/>
賓坐取觶阼階前北面酬長兄弟<lb/>
　兄弟弟子既舉觶於長胡不使長兄弟就酬賓而轉<lb/>
　使賓酬長兄弟也主人已親酬賓長矣無為又使兄<lb/>
　弟酬蓋以賓雖異姓而繼主人主婦而為三獻則亦<lb/>
　獻主也祝佐食已受賓獻而致爵且及主人主婦矣<lb/>
<pb n="31a"/>
　故使先酬長兄弟以終其為獻主之事而兄弟報其<lb/>
　酬於禮義乃安　祭之末俾賓長兄弟長衆賓衆兄<lb/>
　弟相勸酬交錯以徧而子弟與執事焉又有無算爵<lb/>
　使親交相屬各引其曹自公卿大夫以及庶士比次<lb/>
　而行之相厲以禮儀相尚以敦睦則孝友睦婣任恤<lb/>
　之風化而怨懟忿争鬬辨之端息皆由於此所以達<lb/>
　孝子敬宗收族之心而又以助流政教也<lb/>
為加爵者作止爵如長兄弟之儀<lb/>
<pb n="31b"/>
　前此賓與長兄弟相酬而交錯以辯此衆賓長又作<lb/>
　止爵與長兄弟相酬而交錯以辯然後衆賓長衆賓<lb/>
　衆兄弟皆各受三爵<lb/>
賓弟子及兄弟弟子洗<lb/>
　使弟子觀禮於廟中舉觶於其長耳濡目染以至於<lb/>
　成人則禮儀之度和敬之徳習與性成矣<lb/>
長皆執以興舉觶者皆復位答拜長皆奠觶于其所皆<lb/>
揖其弟子弟子皆復其位爵皆無算<lb/>
<pb n="32a"/>
　旅酬之爵前既以次而徧矣如再以次行酬則不勝<lb/>
　杯棬者不能强而善飲者不得盡其歡且拜受拜送<lb/>
　之節衆煩而難舉故無算爵長賓長兄弟各執其觶<lb/>
　不相授受而奠於所欲致者之所所致者既卒觶其<lb/>
　弟子為之酌又執以奠於所欲致者之所而盡去彼<lb/>
　此拜興之節兩觶並行不依其人之次不計其爵之<lb/>
　數故總之曰無算爵也　通經之例未有奠爵而不<lb/>
　目其地者此獨為無定之辭而曰奠於其所謂其人<lb/>
<pb n="32b"/>
　所立之位不可以指定也<hi>論語居其所而衆星共之易大傳井居其所而遷</hi>
　　卑者不可以揖尊而尊者可以揖卑天子揖諸侯<lb/>
　諸侯揖羣臣是也酬終奠觶必揖故長亦揖其弟子<lb/>
　　兄弟之子以同姓而來觀禮宜也賓亦率其子弟<lb/>
　而至何也不命之士及農工商賈有寢而無廟有薦<lb/>
　而無祭無由習禮而其子弟固有學於黨庠州序者<lb/>
　故使為主人之姻婭及公有司私有司者各率其子<lb/>
　弟而至以觀祭祀賓客之儀又使為人子孫者知必<lb/>
<pb n="33a"/>
　得廟祀然後可以盡追養之心將父勉其子兄勉其<lb/>
　弟而衆厲於徳行道藝矣非僅為代長者舉觶宜與<lb/>
　主黨之弟子相匹也　祝佐食賓長長兄弟獻酬已<lb/>
　多而衆賓衆兄弟僅一受獻故旅酬之後又為無算<lb/>
　爵使既醉者可節飲少者可充聖人制禮本末兼該<lb/>
　而一以貫之如此<lb/>
利洗散獻于尸酢及祝<lb/>
　獻尸時祝已酌長賓有獻長兄弟衆賓長有加爵故<lb/>
<pb n="33b"/>
　佐食終事亦獻於尸又因獻尸而與祝相酢以佐食<lb/>
　為同姓於祝又有主道也<lb/>
祝命嘗食𧃊者舉奠許諾<lb/>
　敖氏云當為祝命𧃊者嘗食舉奠許諾是也嗣子為<lb/>
　上𧃊先於長兄弟者異日當承祀為主人也<lb/>
主人西面再拜祝曰𧃊有以也<lb/>
　此戒專為嗣子設也若徳之不類則宗廟之犧將變<lb/>
　而為畎畝之禽矣所為申戒以至於三也酳有與也<lb/>
<pb n="34a"/>
　其意畧同而不可强為之解　或曰主戒嗣子而並<lb/>
　及長兄弟謂今日得有田禄以將祀事皆以先人之<lb/>
　徳𧃊者不可忘所自也不易以為似義亦可通<lb/>
上𧃊洗爵升酌酢主人<lb/>
　嗣子獨酢異日將代父承祀故因登餕受酳而獻爵<lb/>
　以昭敬養也是以下𧃊有酳而無酢少牢𧃊者不酢<lb/>
　非嗣子故也<lb/>
主人拜受爵<lb/>
<pb n="34b"/>
　受嗣子之爵而卒爵又拜神惠之餘不可以子將之<lb/>
　而有異也<lb/>
其服皆朝服𤣥冠緇帶緇韠<hi>記</hi>
　主人冠端𤣥以致隂幽之思内心乃合漠之本也賓<lb/>
　兄弟有司朝服私有司且假大夫之臣之緇韠以外<lb/>
　心見儀物之盛所謂致其濟濟漆漆也尸祝佐食宜<lb/>
　與主人同心故服亦同<lb/>
覆兩壺焉蓋在南明日卒奠鼏用綌即位而徹之<lb/>
<pb n="35a"/>
　張爾岐曰覆壺謂倒置其壺口下腹上以漉滌濯之<lb/>
　水至明日尊於户東始注酒焉蓋即綌冪未奠不冪<lb/>
　卒奠乃設之奠祝洗酌奠鉶南也即位尸即席位<lb/>
賓與長兄弟之薦自東房其餘在東堂<lb/>
　長賓長兄弟薦於階上則陳於東房為便其餘設階<lb/>
　下則陳於東堂為便不言祝主人主婦者階上之薦<lb/>
　尚出自東房況薦於室中者乎<lb/>
佐食于旅齒于兄弟<lb/>
<pb n="35b"/>
　士祭其祖諸父皆與焉大夫祭曾祖從祖皆與焉而<lb/>
　經但言兄弟蓋各於其輩行齒序非於主人為兄弟<lb/>
　也長兄弟蓋屬尊而年長者佐食若取諸伯叔兄弟<lb/>
　子姓則各於其輩行齒<lb/>
尊兩壺于房中西墉下南上内賓立于其北東面南上<lb/>
宗婦北堂東面北上<lb/>
　北堂宜在東夾之北而户於西墉之北以達於房或<lb/>
　南上或北上皆以嚮明者為上也宗婦亦東面以受<lb/>
<pb n="36a"/>
　主婦之酬又兼有賓道也<lb/>
主婦及内賓宗婦亦旅西面<lb/>
　時祭各有祖禰而女兄弟宗婦得羣聚於祭者之家<lb/>
　何也惟命士立廟然後召延族姻祭於寢者禮必甚<lb/>
　略即同為命士筮日各以其吉筮前祭後皆可以相<lb/>
　助也其長者於是毖禮儀其少者於是觀奠賛尊卑<lb/>
　序列獻酬相屬女教因以明彰睦婣由此深固矣<lb/>
賓從尸<lb/>
<pb n="36b"/>
　主人無送尸之義故尸之出使祝先而賓從賓非主<lb/>
　人雖以示送之意而不交辭不為禮與主人宿尸再<lb/>
　拜稽首而尸遂入意同蓋彼時尸於主人此時賓於<lb/>
　尸無辭之可致無儀之可展即以無辭與儀為禮之<lb/>
　節而上大夫儐尸則拜送於門外又别有義此記所<lb/>
　謂深而通也<lb/>
衆賓及衆兄弟内賓宗婦若有公有司私臣皆殽脀<lb/>
　先王制禮皆因人情之實以為事物之節故精粗畢<lb/>
<pb n="37a"/>
　貫而性命之理順焉如祭祀之有獻酬縁祖考之心<lb/>
　必浹於子姓親賓下逮私臣而後慊而使與祭者習<lb/>
　動作威儀之節以礪徳隅作敬讓親睦之風以逺鬭<lb/>
　辯此固制作之精意也即以粗迹而言鷄鳴而起質<lb/>
　明行事以至於昬若無獻酬飲食之節則雖有强力<lb/>
　之容肅敬之心亦不免倦怠而跛踦以即事矣祭之<lb/>
　事惟祝佐食主人主婦甚殷故初獻再獻即並受爵<lb/>
　焉其次則賓長長兄弟其次則衆賓衆兄弟至於旅<lb/>
<pb n="37b"/>
　酬則子弟私臣宗婦内賓徧有殽脀蓋不如此則禮<lb/>
　意之徬徨周浹者未能盡達而人情之饑渴疲勞者<lb/>
　不能自支也天子諸侯祭末畀煇胞翟閽義亦如此<lb/>
　<lb/>
　<lb/>
　<lb/>
　<lb/>
　儀禮析疑卷十五<lb/>
</p>
<p>
</p>
  </div>
</body>
</text>
</TEI>
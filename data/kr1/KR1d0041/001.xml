<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儀禮析疑卷一</head> <lb/>
    <p>
<pb n="1a"/>
欽定四庫全書<lb/>
　儀禮析疑卷一<lb/>
　　　　　　　　　　翰林院侍講銜方苞撰<lb/>
　　士冠禮<lb/>
　古者十五入大學九年而後出學冠者不宜有任職<lb/>
　之士其用士禮與昬禮之墨車同乃攝盛也盖公卿<lb/>
　大夫元士之適子並入成均即士之庶子亦恒為學<lb/>
　士舍不帥教而屏之逺方鮮不登于天府者故其始<lb/>
<pb n="1b"/>
　冠俾攝用士禮及三十而娶則有九年出學而升於<lb/>
　司徒升於大學升于司馬者故攝用大夫之墨車若<lb/>
　農工商之子雖能為學士而其父非任職之士冠不<lb/>
　得用士禮其室居不足以陳服器親賓不足以展禮<lb/>
　儀也　疏義支離皆縁鄭註任職居士位必欲强伸<lb/>
　其說謂冠者身為士故援䘮服小功章大夫為昆弟<lb/>
　之長殤以證之喪服小功章大夫公之昆弟大夫之<lb/>
　子為其昆弟庶子姑姊妹之長殤以兼公之昆弟大<lb/>
<pb n="2a"/>
　夫之子故不得去兄與姊乃割截經文曰大夫為其<lb/>
　昆弟而謂兄為殤則大夫之冠不以二十其謬顯然<lb/>
　前儒莫辨以未詳讀經文故耳至小記之文乃丈夫<lb/>
　冠而不為殤而疏作大夫則其誤又不待辨矣既謂<lb/>
　大夫冠不以二十故據大戴禮公冠篇謂公冠四加<lb/>
　又據家語冠頌謂王大子之冠擬公不知公冠篇四<lb/>
　加元冕不過約此經三加爵弁而意為之說冠頌則<lb/>
　又傳㑹公冠篇而為之說耳天子之元子士也天下<lb/>
<pb n="2b"/>
　無生而貴者則其為妄說明矣<hi>如其言士三加用爵弁其上服也公侯當</hi>
　<hi>以衮冕鷩冕為四加而以元冕何義乎陳氏祥道又謂天子之冠宜五加皆無稽之言</hi>據左傳<lb/>
　諸侯十二而冠因援尚書王與大夫盡弁而以大戴<lb/>
　記文王十三而生伯邑考證之不知成王之時周邦<lb/>
　新造三叔流言多方攜貳故禮以權制既葬而冠如<lb/>
　家語所云是不可知若千八百國之諸侯上統于天<lb/>
　子下監以方伯連帥夾輔以守卿嗣子幼弱正當從<lb/>
　容督教以徐觀其性行必象賢而後繼世不宜定為<lb/>
<pb n="3a"/>
　十二而冠之禮以長其驕惰也秦王政年二十有一<lb/>
　而冠載在秦紀則變易周公之典禮者至少可知矣<lb/>
　魯襄公之冠或衰周慝禮晉侯不察而使魯行焉至<lb/>
　文王十三而生伯邑考則理必無之詩曰文王嘉止<lb/>
　大邦有子適當其年之謂也周公自述父母之事列<lb/>
　於雅歌豈反有不信而可以尨言亂之乎盖漢平帝<lb/>
　生九年而嗣立三年而莽以其女配焉故劉歆承其<lb/>
　意竄此於大戴記以示文王早㛰亦年十有二云爾<lb/>
<pb n="3b"/>
筮于廟門<lb/>
　凡朝聘饗食及冠昬之禮事皆行于廟堂而筮則于<lb/>
　門外何也天子則普天之下莫非先王之臣庶也諸<lb/>
　侯則二國之先君固比肩王朝而同方嶽者也士大<lb/>
　夫之姻親朋友亦可以祖宗臨之卜筮外神故用事<lb/>
　于廟門之外以獨伸其尊及嘗禘郊社尊無二上之<lb/>
　義也<lb/>
主人𤣥冠朝服緇帶素韠即位于門東西面<lb/>
<pb n="4a"/>
　主人註謂父兄非也若兄可主則將冠者不宜紒而<lb/>
　迎賓二弁非私家所服故用𤣥冠門東閾外之東偏<lb/>
　也以筮人進受命于此知之<lb/>
有司如主人服即位于西方<lb/>
　註謂有司主人所自辟除府史以下非也府史胥徒<lb/>
　乃庶人在官者豈得與主人同朝服而即客位盖族<lb/>
　黨内中下士也周官黨正職凡其黨之祭祀喪紀冠<lb/>
　昬飲酒教其禮事掌其戒禁則雖庶人之冠昬亦必<lb/>
<pb n="4b"/>
　使其屬監臨而教戒之况士之子既冠而得見于君<lb/>
　見于鄉大夫鄉先生者乎<hi>士喪禮公史讀遺</hi>所謂筮人宗人<lb/>
　即閭胥中明筮習禮者所謂宰即所屬之閭胥所謂<lb/>
　賓即他族之師也黨正掌冠昬之禮事正以有司莅<lb/>
　事者可於五族中各擇其所知耳敖繼公既覺註疏<lb/>
　之非而曰宰宗人筮人皆公家所使給事於私家者<lb/>
　不知春官所屬之筮人僅下士二人豈能及私家禮<lb/>
　事而尚書戴記所稱宗人則官中之師與司宰則六<lb/>
<pb n="5a"/>
　職中並無此官也惟取于族黨中明筮習禮者其人<lb/>
　本中士下士故可假以筮人宗人之稱亦猶夏官之<lb/>
　兩司馬公司馬耳二十五人之長在鄉曰閭胥在遂<lb/>
　曰里宰故命筮告期皆贊主人以主人則家之尊閭<lb/>
　胥則邑之長男女始生必書于閭史故冠昬之禮莅<lb/>
　事者必閭胥也惟國中之士賓贊有司或取諸官中<lb/>
　及他官之僚屬若鄉遂公邑縣都則舍同黨五族之<lb/>
　士安所取哉如主人為中士下士之不命者則宰祝<lb/>
<pb n="5b"/>
　宗人當取諸隸子弟之曾為學士而不升於司徒者<lb/>
　其禮無傳然義不得謂之有司故此經皆就上士之<lb/>
　冠其子者而言<lb/>
筮與席所卦者具饌于西塾<lb/>
　所卦者註謂所以畫地記爻似未安土可以木畫若<lb/>
　地已甓則木畫不能成文且可分隂陽而不能别老<lb/>
　少又人所踐踏畫爻於其上非所以尊筮也少牢饋<lb/>
　食禮云卦以木盖以木為小方刻老隂老陽少隂少<lb/>
<pb n="6a"/>
　陽于其上各六方四營成易則釋一方六爻備乃以<lb/>
　筆别書于大方以占玩耳所卦者謂所以為卦之物<lb/>
　也若以木畫則當稱名如朼畢籌朴之類不宜曰以<lb/>
　木曰所卦者盖以木為四象故不敢别為之名<lb/>
筮人執筴<lb/>
　易大傳乾之䇿二百一十有六坤之䇿百四十有四<lb/>
　筴乃蓍之正名也句中有二筮故實指其物而易以<lb/>
　筴言之法宜然敖氏謂此傳寫之誤證以特牲少牢<lb/>
<pb n="6b"/>
　皆云執筮按特牲筮人取筮于西塾執之少牢左執<lb/>
　筮于丈義皆不必易筮以筴則此非傳寫之誤也<lb/>
卒筮書卦執以示主人<lb/>
　書卦即卦者書之也以緊承上文卦者在左又特牲<lb/>
　少牢有明文故不復言卦者書卦耳至此始言書卦<lb/>
　則上文所卦者謂刻識隂陽老少之木而非以木畫<lb/>
　地明矣<lb/>
苦不吉則筮逺日如初儀<lb/>
<pb n="7a"/>
　下始云徹筮席明即于是日再筮也不然則當如少<lb/>
　牢禮云不吉則及逺日又筮日如初<lb/>
主人再拜賓答拜主人退賓拜送<lb/>
　鄉飲酒鄉射主人戒賓賓拜辱主人退賓又拜辱疏<lb/>
　謂此篇文不具禮則宜同非也鄉大夫興賢能州長<lb/>
　禮先于學士或州之公士自當拜其辱以僚友而請<lb/>
　賓以冠其子何為拜其辱哉義各有當也<lb/>
前期三日筮賓如求日之儀<lb/>
<pb n="7b"/>
　戒賓于十日之前而前期三日始筮賓何也以三族<lb/>
　之不虞近其期庶可保也筮賓已定又至前夕乃宿<lb/>
　之者至前夕則知可無奪于國事矣若更出意外而<lb/>
　奪于國事則當擇于衆賓以攝之以事不常見故經<lb/>
　不具耳宿賓賓對曰敢不夙興則以前夕為期明矣<lb/>
乃宿賓<lb/>
　註云宿進也疏謂義與速同案祭統前期旬有一日<lb/>
　宫宰宿夫人似不宜以進與速為義盖先事而與之<lb/>
<pb n="8a"/>
　要也<lb/>
擯者請期宰告曰質明行事<lb/>
　筮日請命于主人而宰贊焉為期則宰專命而主人<lb/>
　不與何也擇日以行禮主人之家事可自專也為期<lb/>
　則期衆賓兄弟有司以時至以里宰命之則儼若承<lb/>
　黨正之教戒矣<hi>問胥里宰凡事掌觥撻罰使宰命告者亦所以肅禮事</hi>故主人<lb/>
　不敢與也昬冠掌于黨正國法行焉故筮日宰亦贊<lb/>
　命<lb/>
<pb n="8b"/>
擯者告期于賓之家<lb/>
　正賓或有國事喪疾不及更筮必以擬筮之次賔攝<lb/>
　則次賓亦宜告主人親宿贊冠者禮同於賓亦宜告<lb/>
　獨舉賓則兄弟有司既告於其位不復告于家矣<lb/>
陳服于房中西墉下東領北上<lb/>
　贊者立于房中負東墉将冠者房中南面當户近于<lb/>
　西故服陳西墉下取之便也凡著衣必挈其領故東<lb/>
　領亦取之便也<lb/>
<pb n="9a"/>
𤣥端𤣥裳黄裳雜裳可也<lb/>
　此為緇布冠陳之緇布冠乃庶人所常著始加用之<lb/>
　明身本庶人也三加而至爵弁亦宵雅肄三之義<lb/>
　黄裳雜裳有司及衆賓可用主人正賓冠者必冠裳<lb/>
　同色<lb/>
緇布冠缺項青組纓屬于缺緇纚廣終幅長六尺<lb/>
　下經賓受緇布冠右手執項左手執前則缺項即謂<lb/>
　緇布冠後當項處缺之敖氏謂以緇布一條圍冠為<lb/>
<pb n="9b"/>
　缺項别以一物貫之兩相又以纓屬皆非也既有紒<lb/>
　以束髮無為又以緇布圍冠據經文乃以青組為纓<lb/>
　後屬缺項而前繫于兩相以結于頤下耳今幽燕士<lb/>
　大夫燕居之冠後多兩岐以組屬之以便或卷而髙<lb/>
　或垂而下閭巷閒人則出入皆冠之疑上古之緇布<lb/>
　冠制類此<lb/>
爵弁皮弁緇布冠各一匴執以待於西坫南南面東上<lb/>
賓升則東面<lb/>
<pb n="10a"/>
　待于西坫南賓升自西階負西序而立取之便也賓<lb/>
　未升執匴者南面賓升時面宜鄉之也賓既升則東<lb/>
　面以賓自筵前降取冠弁在西階上之東宜東面以<lb/>
　授之苦早東面則賓升時背之矣　服可以陳於筵<lb/>
　爵可以奠於筵而冠弁必執以待示將冠者以自敬<lb/>
　其身之義也<lb/>
主人𤣥端爵韠<lb/>
　不言冠者篇首朝服用𤣥冠則𤣥端之冠不待言矣<lb/>
<pb n="10b"/>
兄弟畢袗𤣥<lb/>
　玉藻無君者不貳采謂未仕及去位者衣裳上下同<lb/>
　色也此兄弟盖未仕者袗𤣥即所謂不貳采也衆皆<lb/>
　袗𤣥即閒有己仕者亦降服以從同故曰畢也敖氏<lb/>
　謂盡服𤣥端則經文宜曰畢𤣥端此經于主人擯者<lb/>
　𤣥端之中特掲袗𤣥而昬禮于從者曰畢𤣥端於女<lb/>
　從者曰畢袗𤣥則異制明矣　伯叔父不與何也不<lb/>
　可與主人同位于序端不可與兄弟同立于洗東也<lb/>
<pb n="11a"/>
贊者𤣥端從之<lb/>
　敖氏謂贊者以下之衆賓皆俟于賓之門從之立于<lb/>
　主人之門外非也鄉大夫興賢州長習射國政也故<lb/>
　羣士承之而有此禮冠則賓贊之外執事者皆私臣<lb/>
　也即親黨中有來觀禮者亦不宜俟于賓之門<lb/>
主人揖贊者與賓揖先入每曲揖<lb/>
　主人當與賓讓而入故揖先贊者後賓然後每曲與<lb/>
　賓揖而贊者從之也<lb/>
<pb n="11b"/>
主人升立于序端西面<lb/>
　冠者筵于東序少北則主人惟序之北端可立敖氏<lb/>
　謂不立於東序辟子之坐且不參冠禮非也使主人<lb/>
　立于東序則廹近冠者之筵而礙執事者之往來立<lb/>
　于序北端正臨視冠者之禮儀而曰辟其坐義無所<lb/>
　處<lb/>
贊者盥于洗西升立于房中西面南上<lb/>
　贊者一人而云南上故註疏皆謂與主人之贊者序<lb/>
<pb n="12a"/>
　但主人贊者陳衣後更無房中之事則此經南上乃<lb/>
　所立之地宜近南非與人列序也<hi>猶下經設篚一物而曰南順註云北</hi>
　<hi>為上</hi>盖冠者在房中南面贊者西面必立于其南乃可<lb/>
　相覿如立于北則冠者非側身不能見又席東鄉西<lb/>
　鄉以南方為上則無席而立者亦宜上南<lb/>
主人之贊者筵于東序<lb/>
　不舉冠者之筵經記有明文也賓贊之事條舉之則<lb/>
　布冠者之筵陳服執冠弁與徹之不目其人並屬主<lb/>
<pb n="12b"/>
　人之贊者可知矣<lb/>
贊者卒<lb/>
　不言卒纓以兼治其屬于缺者統言卒乃可以該之<lb/>
冠者興賓揖之適房服𤣥端爵韠出房南面<lb/>
　據經文似冠者自服而出盖被服束帶納屨事䙝且<lb/>
　自成童已習為之故不敢以煩贊者敖氏謂皆贊者<lb/>
　為之未知何據<lb/>
服素積素韠容出房南面<lb/>
<pb n="13a"/>
　賓之容在始加之先示冠者以威儀宜于冠之始也<lb/>
　冠者之容在再加之後示衆人以威儀宜于服之盛<lb/>
　也<lb/>
服纁裳韎韐<lb/>
　始加舉𤣥端爵韠而不言裳以陳服時雖列三等之<lb/>
　裳而冠者正服必𤣥裳不待言也再加三加不言衣<lb/>
　以皮弁之色白爵弁之色赤而㣲黑則衣冠同色不<lb/>
　待言也周頌絲衣其紑載弁俅俅則弁服皆絲亦不<lb/>
<pb n="13b"/>
　待言也不言帶緇帶三加所同也不言屨後有明文<lb/>
　　周頌孔疏云惟爵弁絲衣後儒從之皆據此經爵<lb/>
　弁純衣耳但三加皆不言衣以冠則衣用布弁則衣<lb/>
　用絲二弁同服不言可知若皮弁衣仍用布宜特文<lb/>
　以表之<lb/>
徹皮弁冠櫛筵入于房<lb/>
　初加入房服𤣥端爵韠以出則采衣委于房矣次加<lb/>
　服素積素韠以出則𤣥端爵韠委于房矣三加後徹<lb/>
<pb n="14a"/>
　皮弁冠櫛筵以冠者不復入房俟門内之禮終而後<lb/>
　易服也而再加三加後贊者捧緇布冠皮弁與櫛並<lb/>
　奠于筵具見矣<lb/>
贊者洗于房中<lb/>
　洗在北堂而曰房中者自房中入洗故蒙其稱以此<lb/>
　推古之廟制北堂宜隔取東夾室之半而厰其北房<lb/>
　之東北隅有戶以通于堂然後祭之日主婦宗婦女<lb/>
　賓可自北堂入于東房鄭註北堂房中半以北賈疏<lb/>
<pb n="14b"/>
　房無北壁故得堂名非也棟以北僅兩架取一架以<lb/>
　為室房復隔房之半以為北堂則祭之日籩豆鉶敦<lb/>
　具陳于此主婦宗婦及子婦襄事觀禮者畢集于此<lb/>
　主人且入獻内賓何所容其席位乎况無北壁則嚴<lb/>
　冬凜冽婦人豈能終日待事于此為此說者盖未達<lb/>
　于士之廟皆有東西夾室耳室房所取惟一架亦臆<lb/>
　說非事禮之實也<lb/>
側酌醴<lb/>
<pb n="15a"/>
　凡尊必有𤣥酒惟冠獨陳醴故云側凡酌未有使人<lb/>
　助者不宜言側盖傳寫誤衍<lb/>
冠者筵西拜受觶賓東面答拜<lb/>
　鄉飲酒鄉射主人乃鄉大夫州長賓其所涖士民也<lb/>
　故北面以答此以父之行為賓而答子弟之拜故東<lb/>
　面<lb/>
冠者奠觶于薦東<lb/>
　或醴或醮皆啐而不飲何也未見于尊親恐不勝飲<lb/>
<pb n="15b"/>
　而或愆於儀即此示以成人之禮也<lb/>
降筵北面坐取脯降自西階適東壁北面見于母母拜<lb/>
受子拜送母又拜<lb/>
　冠者無見父之禮何也父為主而親臨之故冠後無<lb/>
　庸更見即見贊者而不見賓之義也凡以爵相授受<lb/>
　必拜父不可與子為賓主之禮故藉手于賓猶燕禮<lb/>
　君不可與羣下交獻而以屬宰夫也祭于廟中則父<lb/>
　可以荅子之拜何也弟子之舉旅以廣神惠故長賓<lb/>
<pb n="16a"/>
　長兄弟答焉嗣舉奠尸且答拜故為上𧃊而拜酳爵<lb/>
　父亦答焉以示宗祊付託之重也父子主恩自孩提<lb/>
　以後視其寒燠而加之衣賜以餘<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>而使之飲數數<lb/>
　然矣使親以冠加而醴之則習為故常而無震動恪<lb/>
　恭之義不若使賢者臨之有所感發而是則是效也<lb/>
　子未拜送而母先迎拜何也肅拜也禮成於廟中故<lb/>
　迎拜以示宗祊之重而拜止于肅則雖無改俠拜之<lb/>
　儀而不為過禮也<hi>少儀婦人吉事雖有君賜肅拜其頓首惟見舅姑與祭獻爵稽顙惟</hi>
<pb n="16b"/>
　<hi>主夫及長子之喪與臨君夫人之喪耳</hi>庶子之冠母答之無異禮何也<lb/>
　設長子死舍庶子無從故不容有異也　凡内事主<lb/>
　婦位于房中冠則受脯於東壁何也将冠者房中南<lb/>
　面尊甒服屨陳于西墉贊者負東墉而立則無地以<lb/>
　位之其不可待于北堂何也三加畢贊者將入洗觶<lb/>
　男子婦人無禮不相接祭之日主婦出獻賓祝佐食<lb/>
　主人入獻内賓義不容已故禮答焉冠子而母與贊<lb/>
　者數相面則義無取而禮與辭亦無可施是以出待<lb/>
<pb n="17a"/>
　于闈門外也其不于内寢何也母喪疾則使人受脯<lb/>
　于西階西階無受者而母不在東壁則疑于父存而<lb/>
　母殁爾<lb/>
入見姑姊如見母<lb/>
　不目其地何也姊必于母之寢姑必于大母之寢遭<lb/>
　變則通焉不目其地然後辭約而義該不言妹文闕<lb/>
　也兄弟姑姊妹皆見則伯叔父大父母不待言矣父<lb/>
　殁而冠見伯父叔父而大父母無文亦此義也伯叔<lb/>
<pb n="17b"/>
　父或異居則見君之後見于其家然後見于鄉大夫<lb/>
　鄉先生時義宜然<lb/>
乃易服服𤣥冠𤣥端爵韠<lb/>
　弁服可攝而不可常也故易之而後出<lb/>
乃醴賓以壹獻之禮<lb/>
　士惟祭備三獻鄉大夫賓興州長教射雖國政賓不<lb/>
　過一獻故冠昬不得踰也　註謂醴當作禮非也與<lb/>
　昬禮醴婦于房中同義<lb/>
<pb n="18a"/>
贊者皆與贊冠者為介<lb/>
　此贊者謂主人之私臣也贊冠者賓之贊也篇首但<lb/>
　列兄弟有司之位而不見衆賓盖姻黨中行輩或來<lb/>
　觀禮無多人當與兄弟列序其餘執事者皆有司也<lb/>
　又于此見冠禮姻黨中尊行不與使與則宜特見衆<lb/>
　賓之位<lb/>
若不醴則醮用酒<lb/>
　周公制禮以宰制羣衆宜定一尊使知所遵循而或<lb/>
<pb n="18b"/>
　醴或醮或殺牲或否並著于禮典疏以為夏殷之禮<lb/>
　非也五方之民異性循而習之者異俗修其教不易<lb/>
　其俗齊其政不易其宜聖人之道所以曲成萬物而<lb/>
　平易近民也或醴或醮因其國故焉爾或殺牲或否<lb/>
　稱家之有無焉爾<lb/>
若殺則特豚載合升<lb/>
　曰若殺則三醮之乾肉折俎非特殺明矣冠重禮也<lb/>
　而醮之終乃加乾肉總一醴則惟脯醢降及庶人禮<lb/>
<pb n="19a"/>
　物尤殺是以比戶可行也若不殺即禮賓止脯醢乾<lb/>
　肉而酬必用束帛儷皮又以見古人薄于飲食之奉<lb/>
　而特重交際之禮也　註云明亨與載皆合升下文<lb/>
　離肺實于鼎不宜預闌入載俎事疏云鼎直有升名<lb/>
　俎則升載兩稱不過以經文連載與升曲為之解義<lb/>
　無所取敖氏以載為衍文乃定論也吉祭用右體虞<lb/>
　祭用左體此合升盖半用于冠者之俎半用于賓俎<lb/>
三醮攝酒如再醮加俎嚌之皆如初嚌肺<lb/>
<pb n="19b"/>
　疏謂再醮之薦不徹三醮因之而加俎敖氏謂不宜<lb/>
　相因是也疏盖因再醮不言徹薦三醮不言加籩豆<lb/>
　而臆為是說不知殺牲之再醮未言攝酒經乃遥承<lb/>
　不殺之再醮而曰攝酒如再醮則再醮之徹薦三醮<lb/>
　之更陳籩豆皆包於其他如初内矣經文之簡而有<lb/>
　法類如此<lb/>
卒醮取籩脯以降<lb/>
　有折俎而取籩脯者執以見母濡肉非所宜且脯非<lb/>
<pb n="20a"/>
　一脡可取其完者牲體則皆所嚌之餘也<lb/>
若孤子則父兄戒宿冠之日主人紒而迎賓<lb/>
　周官黨正凡祭祀喪紀昬冠飲酒敎其禮事掌其戒<lb/>
　禁則有司宜與事者皆官紀之大夫士之子雖孤得<lb/>
　用士禮有司皆本族中下士或共黨别族之士皆将<lb/>
　冠者之等夷儔輩也故筮日筮賓為期可自主之若<lb/>
　賓則必其父行不可以不冠而與為禮故戒與宿必<lb/>
　諸父諸兄主之直至冠之日然後紒而迎賓以接時<lb/>
<pb n="20b"/>
　而加冠也　父兄可戒宿而不可迎賓何也未與賓<lb/>
　接而自往戒不若父兄戒宿為安若為主而命冠則<lb/>
　父之事不忍以諸父諸兄攝也故寧使孤子自為主<lb/>
　而迎賓猶娶有日而父母死哀痛方深自致命于女<lb/>
　氏不若伯父致命為安若饗婦而授之室則父母之<lb/>
　事不敢以伯父伯母攝也故寧使老醴婦而饗則廢<lb/>
禮于阼<lb/>
　父在則冠于阼暫筵于主人之位以著代也醴醮于<lb/>
<pb n="21a"/>
　戶西暫筵於客位以昭敬也孤子自為主人冠加于<lb/>
　阼而復就客位以受禮則義無所處矣故醴醮並于<lb/>
　阼禮有父母而賓客之者遣之包牲是也所以重孝<lb/>
　子之哀也有子孫而賓客之者冠之醴醮是也所以<lb/>
　責成人之禮也<lb/>
若殺則舉鼎陳于門外<lb/>
　註疏孤子尊得伸盛禮非也孤子為主而以盛禮自<lb/>
　伸其尊非義所安或謂不忍仍父在之故地亦非也<lb/>
<pb n="21b"/>
　鋪筵席設服陳器一仍其故而獨不忍于陳鼎乎盖<lb/>
　鼎陳于門外賓燕之禮也冠而殺牲本為其子故不<lb/>
　敢陳于賓燕之地孤子自主冠則陳于門外示特殺<lb/>
　以盡敬于賓而非為己也不于賓燕之地以見情也<lb/>
　禮之忠質也于賓燕之地以義起也禮之敬文也其<lb/>
　他立于序端拜于阼階下乃義之不得復仍其故者<lb/>
　爾<lb/>
苦庶子則冠於房外南面遂醮焉<lb/>
<pb n="22a"/>
　敖氏謂此指父在者父殁則禮同似未安古者期之<lb/>
　兄弟未有不同宫者適兄在而庶弟冠于阼其義何<lb/>
　居觀庶婦之不饋則知庶子不得冠于阼矣必庶子<lb/>
　孤而無兄弟然後禮同于適耳<lb/>
冠者母不在則使人受脯于西堦下<lb/>
　不在或以疾或冠有期而歸視父母伯叔父兄弟姑<lb/>
　姊妹之疾或出而不肯改適以待夫之命或有期九<lb/>
　月之喪未卒哭不得反夫家也疏謂歸寧不應廹冠<lb/>
<pb n="22b"/>
　期而歸敖繼公謂出母如已改適或雖未改適而志<lb/>
　有他義不得受子之脯<lb/>
某有子某将加布於其首願吾子之教之也<lb/>
　冠加二弁乃攝用有位者之服使冠者自砥于德行<lb/>
　道藝然是乃未然不可必之事故禮辭告賓但據緇<lb/>
　布冠以為言言不過物且使庶人可通用也故祝醮<lb/>
　之辭惟勉以德祈以福夀皆貴賤所同<lb/>
兄弟具在以成厥德<lb/>
<pb n="23a"/>
　初加祝辭曰棄爾幼志順爾成德略以冠而成人之<lb/>
　義示之也再加曰敬曰淑曰慎内外交養樂善謹幾<lb/>
　成德之實事也三加曰兄弟具在以成厥德修身以<lb/>
　及家成己以成物所包之義益深以廣矣盖必如是<lb/>
　而後成人之德備也<lb/>
始加元服兄弟具來孝友時格永乃保之<lb/>
　註詁格為至與具來義複敖氏云兄弟皆來乃汝孝<lb/>
　友之德有以感格之無為不相戒勉而先漫為讚美<lb/>
<pb n="23b"/>
　之辭推經意似言兄弟具來汝必能以孝友相感格<lb/>
　乃可永保同氣共族之恩耳凡人百行之敗多由兄<lb/>
　弟恩薄大傷祖考心而睦姻任恤皆推之無其本矣<lb/>
　故于始醮即此戒勉而再醮三醮惟祝其承福慶也<lb/>
　祝辭則以是終而欲其兼成兄弟之德義更深逺矣<lb/>
屨夏用葛𤣥端黑屨青絇繶純純博寸素積白屨以魁<lb/>
柎之緇絇繶純純博寸爵弁纁屨黑絇繶純純博寸冬<lb/>
皮屨可也不屨繐屨<lb/>
<pb n="24a"/>
　退屨在後又不言設之之人所陳之地何也與冠事<lb/>
　者多羣士主人之僚屬也冠可使之執服可使之設<lb/>
　以屨煩焉則瀆矣必主人之贊者陳服而别使御者<lb/>
　置屨其人㣲不可登于典册也不言其地既加冠適<lb/>
　房易服而出則並易屨不待言矣<lb/>
無大夫冠禮而有其昬禮古者五十而後爵何大夫冠<lb/>
禮之有公侯之有冠禮也夏之末造也天于之元子猶<lb/>
士也天下無生而貴者也繼世以立諸侯象賢也以官<lb/>
<pb n="24b"/>
爵人德之殺也死而諡今也古者生無爵死無諡<hi>記</hi>
　首言大夫有冠禮之非次言諸侯之有冠禮見于夏<lb/>
　之末造則虞夏以來諸侯之子必既冠成人能象賢<lb/>
　而後立之以繼世殷周聖王革而正之久矣次言天<lb/>
　子之元子冠用士禮則諸侯大夫别為冠禮之謬不<lb/>
　待言矣然推其所由來則以諸侯世國而不論其賢<lb/>
　大夫世官而不論其德故有不安于童稚者而為此<lb/>
　慝禮耳繼世以立諸侯本為其能象先君之賢故誓<lb/>
<pb n="25a"/>
　於天子然後為世子免喪類見然後命為諸侯安得<lb/>
　有諸侯之冠禮乎任官然後爵之以德為等殺初試<lb/>
　為士其德未成其業未著故必待五十命為大夫然<lb/>
　後有爵有諡今士無爵而有諡其悖甚矣大夫有冠<lb/>
　禮士有諡不言周之末造而第言古者無此此聖賢<lb/>
　之言語氣象也<lb/>
　<lb/>
　<lb/>
<pb n="25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儀禮析疑卷一<lb/>
</p>
<p>
</p>
  </div>
</body>
</text>
</TEI>
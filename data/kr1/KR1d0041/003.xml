<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儀禮析疑卷三</head> <lb/>
    <p>
<pb n="1a"/>
欽定四庫全書<lb/>
　儀禮析疑卷三<lb/>
　　　　　　　　　　翰林院侍講銜方苞撰<lb/>
　　士相見禮<lb/>
　所載不獨士禮而統曰士相見何也自卿大夫至於<lb/>
　士惟所贄之物及受贄還贄辭讓之節相與之辭異<lb/>
　而所贄之飾執之之儀以及士見于大夫卿大夫交<lb/>
　相見卿大夫見于君異國之臣見異國之君凡為臣<lb/>
<pb n="1b"/>
　者燕見于君傳言之法相與言之事侍大人侍父言<lb/>
　與視之宜侍君子進退之度侍飲食于君之禮自稱<lb/>
　于君之辭先生異爵者之禮先於士無一不與士同<lb/>
　故依類列叙而以士相見名篇<lb/>
贄冬用雉夏用腒<lb/>
　凡請見皆使人奉贄以從及致辭于将命者及奠贄<lb/>
　然後親執焉但入門升階必揖讓不可以授人又不<lb/>
　可委于地豈古之揖止推手而少下之故無妨于執<lb/>
<pb n="2a"/>
　贄耶　鴈與羔皆索維故知雉不用生也曰夏用腒<lb/>
　則冬用鮮可知<hi>左傳惟君用鮮謂所得上殺之禽非謂生得者</hi>
某子以命命某見<lb/>
　雖有先容主人無願見之言義不得漫相就故禮辭<lb/>
　首掲焉<lb/>
某也不依於贄不敢見<lb/>
　初辭曰不以贄再則曰不依于贄何也贄以達禮而<lb/>
　将其敬不依于贄謂不依于禮也正與不足以習禮<lb/>
<pb n="2b"/>
　相應但正言不依于禮則似以主人為失辭盖言之<lb/>
　體宜然<lb/>
出迎于門外再拜賓答再拜<lb/>
　主賓相見之禮或一拜或再拜各有義存焉冠禮戒<lb/>
　賓主人再拜以卑幼之事勤尊長也昬禮主人再拜<lb/>
　重先人之遺體而拜其以好來命也<hi>故使者不答以拜非為已</hi>鄉<lb/>
　射戒賓則賓先再拜長吏以國政而親臨焉故重拜<lb/>
　其辱也此篇主人再拜以賓自屈而禮先也特著賓<lb/>
<pb n="3a"/>
　答再拜以見凡答再拜者之通例也故他篇答再拜<lb/>
　者第云答拜以既於相見禮舉其凡其三拜再拜而<lb/>
　答一拜者又特著于經也惟鄉飲酒主人為鄉大夫<lb/>
　其禮先于士再拜者六而士之禮先于鄉大夫皆一<lb/>
　拜義尤大且深詳見本篇<lb/>
賓奉贄入門左主人再拜受賓再拜送贄出<lb/>
　先言受而後言送與受爵同盖執贄以授必既受而<lb/>
　後送者可拜也賓主相見皆受贄于大門内惟士昬<lb/>
<pb n="3b"/>
　禮受鴈於堂以筵几設戶牖間臨之以先祖與致禮<lb/>
　于生人異也聘禮私面大夫亦受幣于堂以賓所將<lb/>
　乃友邦君之命不可于堂下受也送贄即出待主人<lb/>
　之請而後反見者示交有道而不可暱就記所謂小<lb/>
　讓如偽也<lb/>
主人請見賓反見退主人送于門外再拜<lb/>
　註謂賓反見即有燕禮非也物不可以苟合裼襲之<lb/>
　不相因示民以毋相瀆也主人未報禮而以飲食留<lb/>
<pb n="4a"/>
　賓是瀆也賓遂留是自輕也康成盖因後有燕見于<lb/>
　君之禮而云然不知燕見乃君以事召或有復于君<lb/>
　非必有飲食之事也其或燕見而適㑹君之膳與稍<lb/>
　事亦于下賜食賜飲之禮包之賈氏乃多為之徵而<lb/>
　于君在堂升見亦云兼反見之燕益誤矣<lb/>
主人復見之以其贄<lb/>
　不别用贄以贄本卑者見君長之禮故主人固辭然<lb/>
　後暫受而即以其贄還不敢易也聘之享幣可易以<lb/>
<pb n="4b"/>
　報禮而圭璋則還亦此義也<lb/>
賓對曰某也非敢求見請還贄于将命者<lb/>
　已得見矣以不敢更煩主人之接待為恭故設辭云<lb/>
　爾<lb/>
賓奉贄入<lb/>
　註云異日則出迎同日則否賈疏比類推説義皆無<lb/>
　當敖氏謂賓不待迎而自入亦近似而非也不迎而<lb/>
　入奠贄曾為臣者見其大夫君之禮也主人而以待<lb/>
<pb n="5a"/>
　其舊臣者施于賓賓而以事其故主者下其友無時<lb/>
　焉而可同日異日義何所别而以此亂禮之大經不<lb/>
　亦悖乎盖迎拜如前儀而簡殘文闕焉爾<lb/>
出主人送于門外再拜<lb/>
　以是知古人之交不苟合也以恒情言之賓還贄而<lb/>
　出主人宜如初見請賓復入以示眤好乃聽其别而<lb/>
　不留盖不敢遽相親附也交接之禮有相趨而不相<lb/>
　揖者有相揖而不相問者有相問而不相見者至相<lb/>
<pb n="5b"/>
　見進此則為朋友矣志之同道之合非久與相處不<lb/>
　能知其真故有相見而不為朋友者慎之至也<lb/>
士見于大夫終辭其贄于其入也一拜其辱也賓退送<lb/>
再拜<lb/>
　士與大夫比肩事主而相見不出迎入而拜乃一答<lb/>
　送賓不出門不已倨乎盖侯國三卿五大夫兼攝六<lb/>
　職凡有聨事他官之士亦相臨長平時必使明于等<lb/>
　威然後體統肅而教令行觀晉先縠不用元帥之命<lb/>
<pb n="6a"/>
　以喪晉師薰隧之盟鄭公孫黒矯君之位包藏亂心<lb/>
　子産亦無如之何則知禮嚴于爵等所以大為之坊<lb/>
　也大夫於士之見不親答士朝不坐燕不與所以遏<lb/>
　賤妨貴之萌也黨正以飲酒正齒位六十者坐五十<lb/>
　者立侍以聽政役所以妨少陵長之漸也履之象曰<lb/>
　君子以辨上下定民志履者禮也禮以消患于未萌<lb/>
　盖可忽乎<lb/>
若嘗為臣者則禮辭其贄<lb/>
<pb n="6b"/>
　敖氏謂因此知士大夫相見用贄不獨始見為然非<lb/>
　也此乃家臣始升于公而見大夫君之禮猶周官射<lb/>
　人職三公孤卿大夫因射而朝則有贄耳若每朝而<lb/>
　有贄士大夫每見必有贄不勝其擾矣<lb/>
賓入奠贄再拜主人答壹拜<lb/>
　嘗為臣者乃以一拜答則外此皆答再拜不必言矣<lb/>
某也命某某非敢為儀也<lb/>
　嘗為臣而稱名以辭贄何也既升于公則宜以公士<lb/>
<pb n="7a"/>
　待之矣不迎不報謁存故義以循其本而辭贄稱名<lb/>
　重自下以厚於終主人之辭益恭故賓自謂賤私以<lb/>
　効其情禮之所以曲得其次序也<lb/>
下大夫相見以鴈飾之以布維之以索如執雉<lb/>
　雉不可生服鴻鴈尤難雖布纒其翼索維其足能禁<lb/>
　其首之揺喙之啄乎奠授之際何以為儀以是決<lb/>
　其為舒鴈也<lb/>
上大夫相見以羔<lb/>
<pb n="7b"/>
　記曰諸侯之上大夫卿以周官小宰小司徒類皆中<lb/>
　大夫而推之也此云下大夫相見以鴈上大夫相見<lb/>
　以羔則王朝侯國之卿大夫士其贄同與后勞諸侯<lb/>
　及卿大夫案列惟分二等同義以難一一區别禮窮<lb/>
　則同也　春秋定公七年公㑹晉師于瓦左傳范獻<lb/>
　子執羔趙簡子中行文子執鴈魯于是始尚羔<lb/>
如士相見之禮<lb/>
　士之類非一國中與鄉遂異地已升與修業者異向<lb/>
<pb n="8a"/>
　聞聲相慕朋友為合其交故有相見之禮若由士而<lb/>
　大夫由大夫而卿則涉公事及以鄉黨之禮接者非<lb/>
　一日矣而復有見禮盖始進為大夫為卿必就見同<lb/>
　列之先進也<lb/>
庶人見于君不為容進退走<lb/>
　古者天子諸侯耕耤廵方省耕省斂大詢時田皆與<lb/>
　庶人接故庶人有見君之禮疏專以庶人在官者言<lb/>
　未安<lb/>
<pb n="8b"/>
士大夫則奠贄再拜稽首君答壹拜<lb/>
　覲禮諸侯稽首王皆不答周官司儀土揖庶姓時揖<lb/>
　異姓天揖同姓傳謂天子于宋有喪拜焉則餘無拜<lb/>
　禮諸侯于其臣燕食及射皆答拜則執贄以見答拜<lb/>
　宜矣舊說君拜以空首盖以敵者頓首而差之　君<lb/>
　于士不答拜也而受爵始見則答焉父至尊也而嗣<lb/>
　舉奠為𧃊則拜焉舅至尊也而婦始見饗之則拜焉<lb/>
　盖過禮以致敬使卑者震動恪恭以職思其居也<lb/>
<pb n="9a"/>
賓對曰君不有其外臣臣不敢辭再拜稽首受<lb/>
　凡敵者之辭讓必至再三惟異國之君則曰不敢辭<lb/>
　者以事君之禮事異國之君則于禮為過也春秋傳<lb/>
　季孫宿如晉有加籩辭曰下臣君之隸也其甘自屈<lb/>
　辱乃欲固外援以内制其君觀此可以知先王制禮<lb/>
　之意<lb/>
凡燕見于君必辯君之南面若不得則正方不疑君<lb/>
　疑當作擬立必正方非徒自正亦欲君因而自檢也<lb/>
<pb n="9b"/>
　若便辟側媚之臣必擬君之欲其就已而邪嚮之此<lb/>
　正心術邪正之辨君子小人之分岐也　辯辨别也<lb/>
　註訓正敖氏訓視不若本文切著<lb/>
凡言非對也妥而後傳言<lb/>
　曰傳言則義與出言異周官小臣掌三公孤卿之復<lb/>
　逆御僕掌羣吏之逆萬民之復侯國制亦宜然復者<lb/>
　君有詢而覆對也逆者已欲有言也所覆對則小臣<lb/>
　御僕轉達之所欲言則必俟君聽政畢安坐無事而<lb/>
<pb n="10a"/>
　後白掌復逆者入告某欲有言或轉達其言乃所謂<lb/>
　傳言也<lb/>
與君言言使臣<lb/>
　人君治政成民一日萬幾而要道莫如使臣能使大<lb/>
　臣羣臣皆稱其職而各盡其材則萬事得理而民無<lb/>
　不安矣孟子草芥冦讐之喻後世或以為過言不知<lb/>
　此正對君之禮經戰國諸君之鍼石也<lb/>
與大人言言事君<lb/>
<pb n="10b"/>
　事君獨與大人言何也始仕者雖有職事尚未得自<lb/>
　逹于君故曰出則事公卿必能以忠信自達于其長<lb/>
　然後能獲上治民故與居官者言但言忠信至于大<lb/>
　人則忠信不必言當勉以事君之大義所謂以道事<lb/>
　君是也<lb/>
與衆言言忠信慈祥與居官者言言忠信<lb/>
　忠信足以包慈祥居官而偏于慈祥則容奸引惡而<lb/>
　反為民害矣非衆人之比也<lb/>
<pb n="11a"/>
凡與大人言始視面中視抱卒視面毋改終皆若是<lb/>
　毋改者毋倐而上下其視也抱謂袷之下帶之上盖<lb/>
　俯首而聽大人之裁度也故卒復視面以觀其意色<lb/>
　終皆若是謂自進見以至于退即疊言數事儀法終<lb/>
　始如是也古文作衆豈一人與君言則同見及列侍<lb/>
　者視皆以為式與<lb/>
若父則遊目<lb/>
　視父遊目以當㣲察意色所謂視于無形也<lb/>
<pb n="11b"/>
凡侍坐于君子君子欠伸問日之早晏以食具告改居<lb/>
則請退可也<lb/>
　或御者告食已具或君子遷坐他所則侍者宜請退<lb/>
　也<lb/>
若君賜之爵則下席再拜稽首受爵升席祭卒爵而俟<lb/>
君卒爵然後授虛爵<lb/>
　燕禮無算爵君賜之爵受爵而後降席拜以急欲傳<lb/>
　君之賜徧于衆人惟恐時之不逮也此偶侍君飲君<lb/>
<pb n="12a"/>
　獨賜已爵則降席而後受爵升席而祭然後卒爵可<lb/>
　也燕之受賜爵也将傳致于衆人故不敢先君而飲<lb/>
　俾君知宜要節而卒爵此獨受君賜則義比于侍食<lb/>
　之先嘗而君之卒爵則遲速惟君可矣燕則受執爵<lb/>
　者以酌行此受虚爵則其事本異非相變也　賜食<lb/>
　不祭何也君已祭臣先飯而徧嘗膳至食時又祭則<lb/>
　䙝矣酒異爵則祭無嫌饋食禮尸毎獻必祭祝佐食<lb/>
　主人主婦又各祭酒是也<lb/>
<pb n="12b"/>
君為之興則曰君無為興臣不敢辭君若降送之則不<lb/>
敢顧辭遂出<lb/>
　古者君臣之禮自一命以上其始見也拜必答其燕<lb/>
　見也飲食可共其退也必興其辭也猶降送士所以<lb/>
　守官臨難而不敢讓其死也故曰體羣臣則士之報<lb/>
　禮重非報君之恩賜也上經與君言言使臣即告以<lb/>
　使臣之禮　臣不敢辭預以後不敢顧辭遂出之情<lb/>
　告也以士之卑而君禮之如此所以厲士節而養人<lb/>
<pb n="13a"/>
　君禮下懿恭之德也　燕禮孤卿與焉而無送法侍<lb/>
　食侍飲則士亦降送何也燕雖以示慈惠而為國典<lb/>
　專送賓則嫌簡于孤卿徧送公卿大夫則非人君之<lb/>
　體若侍飲食則君之燕私故可伸存故尊賢之義耳<lb/>
大夫則辭退下比及門三辭<lb/>
　君臣朋友皆以義合故聖人制君臣之禮坐起揖拜<lb/>
　迎送辭讓略與朋友同盖必如此然後上下交而其<lb/>
　志同言可以盡其誠道不至有所屈自秦變周禮尊<lb/>
<pb n="13b"/>
　君抑臣限隔堂陛專恃爵禄以招延趨勢慕利之庸<lb/>
　臣是以人臣自視若徒隸罔上行私恬然而不知恥<lb/>
　此萬事所以墮壞于冥昧之中雖有賢者亦為所掣<lb/>
　曳而不得行其志也<lb/>
辭不得命則曰某無以見辭不得命将走見先見之<lb/>
　無以見謂無道術可資諏度也先見之謂不俟辭贄<lb/>
　先出門拜見也<lb/>
非以君命使則不稱寡大夫士則曰寡君之老<lb/>
<pb n="14a"/>
　士當作使以音同而誤也春秋傳天子之老不得為<lb/>
　寡君老皆公卿之辭士安得為此稱盖以君命使則<lb/>
　擯者稱寡大夫以身将命不必稱君而知其為君事<lb/>
　也若以私事遣使則使者稱寡君之老盖其身不在<lb/>
　焉必以君統之註引檀弓多之老二字兼失本義<lb/>
執玉者則唯舒武舉前曳踵<lb/>
　展足僅一武而踵又不離于地也<lb/>
宅者在邦則曰市井之臣<lb/>
<pb n="14b"/>
　者疑若字之譌<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儀禮析疑卷三<lb/>
</p>
<p>
</p>
  </div>
</body>
</text>
</TEI>
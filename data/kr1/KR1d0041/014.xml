<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儀禮析疑卷十四</head> <lb/>
    <p>
<pb n="1a"/>
欽定四庫全書<lb/>
　儀禮析疑卷十四<lb/>
　　　　　　　　　　翰林院侍講銜方苞撰<lb/>
　　士虞禮<lb/>
特豕饋食<lb/>
　曰特豕以别於吉祭也自小斂至虞皆直指其物而<lb/>
　不言牲惟苞稱牲以兼羊豕文當然耳自小斂至祖<lb/>
　皆用豚遣奠及虞始用豕蓋未啓以前不惟主人及<lb/>
<pb n="1b"/>
　衆主人親者疏食水飲即遠兄弟姻賓執事者食可<lb/>
　以肉而不忍飽也至遣及虞則執事者之勤甚矣必<lb/>
　牲體充盈而後可給即用物之節而至敎亦存焉<lb/>
　昬禮婦歸之明日以特豚饋子婦忠養之始也既葬<lb/>
　而虞以特豕饋食追養之始也此先王制禮事死如<lb/>
　生事亡如存之義過此以徃始有禴祠烝嘗之名而<lb/>
　儀禮春秋吉祭但曰饋食兼明士大夫之祭自羮定<lb/>
　始而無薦血燔膋之節耳<lb/>
<pb n="2a"/>
側亨于廟門外之右<lb/>
　吉祭合升而虞止一胖何也吉祭敷筵設同几祖妣<lb/>
　共之虞則或父或母即並有喪亦一先一後故義變<lb/>
　於吉非有惜於牲體也<lb/>
設洗于西階西南<lb/>
　以尸當盥於此敖氏謂以主人位於西階上未審其<lb/>
　義<lb/>
尊于室中北墉下當戸<lb/>
<pb n="2b"/>
　吉祭尸或東面或南北面如尊於室中則無獻祝佐<lb/>
　食之席位矣虞惟一尸故北墉下可並設兩甒吉祭<lb/>
　衆賓衆兄弟有司執事者皆受獻與旅酬及無算爵<lb/>
　必尊於室房之外乃便升酌虞所獻惟及祝佐食無<lb/>
　室外之事且葬而反日中而虞人倦時促使尊於堂<lb/>
　上則義無所取而不近於人情<lb/>
兩甒醴酒酒在東<lb/>
　凡喪奠皆醴酒並設蓋象親生時饌有所宜時有所<lb/>
<pb n="3a"/>
　欲故孝子忠養不知神之所便於彼於此而隂厭所<lb/>
　酌惟醴以朝夕常饋醴列漿飲中親没未久仍奉以<lb/>
　人道也至即遠而吉祭則薦馨致味必以酒為宜矣<lb/>
苴刌茅長五寸束之<lb/>
　喪奠何以無苴柩未藏也初虞迎精而反主尚未作<lb/>
　故設苴藉祭以示靈之所宜降也既祔後之朔奠則<lb/>
　有桑主小祥後之練禫則有栗主無所用苴矣疏謂<lb/>
　諸侯以下不立主非也尸在柩尚有重重既埋而無<lb/>
<pb n="3b"/>
　主可乎若無主則二廟三廟可以不立矣宗子去國<lb/>
　必載主祏故庶子無爵而居者望墓為壇而祭正以<lb/>
　廟無主故也<lb/>
匕俎在西塾之西羞燔俎在内西塾上<lb/>
　以此知門之左右室皆中隔而内外並名塾也燔俎<lb/>
　曰内西塾明匕俎在門外也鼎陳於門外故匕俎從<lb/>
　設以俟升載牲爨在門外而燔俎乃在内塾者俟正<lb/>
　俎既升然後以俎出受燔不相混也<lb/>
<pb n="4a"/>
賓執事者如弔服<lb/>
　虞之賓惟来執事者故特文以見之又以見反哭以<lb/>
　前執事者皆賓與私有司至虞則賓或以官守不能<lb/>
　皆留故取於兄弟以共其事也<lb/>
婦人及内兄弟服即位于堂亦如之<lb/>
　小斂後婦人即位於堂以尸在堂殯在西階上也既<lb/>
　葬而仍朝夕奠之位何也主尚未作而遽入於房義<lb/>
　無所處又迎精而反子婦之心悵愴惚愾仍若神之<lb/>
<pb n="4b"/>
　陟降在庭且尸入當哭踊也既祔而主反於寢則朔<lb/>
　奠薦新必即位於房中矣　主宜成於末虞既畢之<lb/>
　後厥明奉以祔廟左傳祔而作主據入廟而言公羊<lb/>
　虞而作主據刋木為主而言其實一也相隔僅一夕<lb/>
　耳　以是知女賓即内兄弟及外宗送葬時必與衆<lb/>
　子婦隨主婦之後註疏之誤即此可徴矣<lb/>
祝免澡葛絰帶布席于室中東面右几<lb/>
　戴記虞而立尸有几筵合之此經則初虞尚未作主<lb/>
<pb n="5a"/>
　明矣如已作主則布几筵後宜有奉主入室之節<lb/>
　特牲少牢饋食禮亦惟設几筵而無迎主主入之節<lb/>
　康成註王制謂大夫士無主據此又據戴記祝取羣<lb/>
　廟之主藏於祖廟主出廟入廟必蹕周旅酬六尸皆<lb/>
　邦國禮故後儒不能辨正獨不思若無主則無為多<lb/>
　立虛廟而庶人私祭高曾於寢亦無術以稽之無法<lb/>
　以禁之矣記云重既虞而埋之又云殷主綴重焉周<lb/>
　主重徹焉雖庶人必有重則雖庶人必立主此喪之<lb/>
<pb n="5b"/>
　大綱也作主之節必已見於王侯公孤之虞迎主之<lb/>
　節必已見於王侯公孤之祭而大夫士之儀數已附<lb/>
　見焉如大夫相見大夫士庶人見於君見他邦之君<lb/>
　侍坐於君子一切言視之法飲食之禮執玊幣之儀<lb/>
　皆附於士相見禮是也若以經記無文遂謂古無是<lb/>
　禮則謂諸侯入覲無及郊以前之禮事大夫士筮尸<lb/>
　惟祭其祖而下不及禰上不及曾祖可乎<lb/>
主人倚杖入祝從在左<lb/>
<pb n="6a"/>
　凡吉祭祝先入而主人從祝之接神舊矣故先入以<lb/>
　導主人也虞則人子以神事其親之始猶親在時朝<lb/>
　夕御食不忍遽變其常故主人先而祝從也喪奠皆<lb/>
　祝帥執事者設之主人惟要節而踊以如斬如剡之<lb/>
　痛方切雖視薦徹猶恐閒其哀也虞為易奠之始故<lb/>
　主人不親舉鼎不羞肵俎惟恐事益而哀心為之損<lb/>
　也吉祭尸未入室設饌祝神祝酌奠者一主人再拜<lb/>
　稽首者三虞則祝奠觶者再主人再拜稽首者三形<lb/>
<pb n="6b"/>
　音未遠致其恍惚以與神明交於尸未入宜詳也敖<lb/>
　氏謂無尸之祭亦主人先入以聘禮釋幣徴之則不<lb/>
　然未知何據<lb/>
佐食及執事盥出舉長在左<lb/>
　惟喪祭之賓專為執事而来故上經云賓執事者如<lb/>
　弔服此長謂執事之賓長也吉祭主人及佐食舉鼎<lb/>
　主婦視爨設敦此時心絶志悲故一切不與<lb/>
贊設二敦于俎南黍其東稷設一鉶于豆南<lb/>
<pb n="7a"/>
　設敦與鉶主婦事也主婦方在堂東俟尸之入故贊<lb/>
　代之<lb/>
主人再拜稽首<lb/>
　自斂奠至遣奠主人惟哭踊至是而後拜何也子事<lb/>
　父母之禮莫詳於内則而朝夕奉養未嘗有拜即世<lb/>
　子問寢視膳亦無拜禮<hi>惟始昬婦餕餘姑酳之婦拜受姑亦拜送其初饋食亦無</hi>
　<hi>拜禮</hi>蓋拜者君臣朋友饗燕之禮也大親不文故就養<lb/>
　無方無所用拜未葬親之魄體尚在宫中不忍父母<lb/>
<pb n="7b"/>
　而賓客之也至迎精而反則形已潛藏以神道事之<lb/>
　故尸未入而隂厭為主人祭拜之始既設尸矣而復<lb/>
　有厭祭何也頌所謂綏我思成記所謂入室僾然必<lb/>
　有見乎其位周旋出戸肅然必有聞乎其容聲者正<lb/>
　謂此時至尸入以後則升降進反拜獻揖讓之節繁<lb/>
　而思其居處思其笑語如見於位如聞其聲者轉不<lb/>
　能若是之誠壹矣曾子以祭必有尸不若隂厭為疑<lb/>
　正為此也然則何以必立尸也日遠則哀敬漸弛故<lb/>
<pb n="8a"/>
　禮有以故興物者執父母之書册桮捲必有動於中<lb/>
　况設其裳衣而使人被服之則感痛倍深即生而未<lb/>
　識其祖考者望其冠服亦將肅恭悵愾而思繼承之<lb/>
　重矣又體祖考之情生時祭祀燕飲合食必與兄弟<lb/>
　朋友獻酬渥洽而後盡其懽且下洽子姓旁及族婣<lb/>
　而敎以親睦莫此為切也<lb/>
命佐食祭佐食許諾鉤袒取黍稷祭于苴三取膚祭祭<lb/>
如初祝取奠觶祭亦如之不盡益反奠之<lb/>
<pb n="8b"/>
　此孝子躬祭於室中之始也鬼神依人而行故使祝<lb/>
　佐食代祭冀迎精而反庶或陟降而馮之也喪奠無<lb/>
　此禮尸柩尚在堂不忍使人代也吉祭隂厭無此禮<lb/>
　僾見愾聞自致其恍惚可矣非若音容始隔不敢遽<lb/>
　易朝夕御食之常也　祝接神佐食事尸尸未入室<lb/>
　隂厭之事宜皆祝主之而以命佐食故再言佐食許<lb/>
　諾以見代祝而執其事也尸入以後則佐食自共其<lb/>
　職而祝詔之以其節故不復有許諾之文<lb/>
<pb n="9a"/>
祝祝卒主人拜如初哭出復位<lb/>
　薦食飲冀神之歆饗不宜哭於室中蓋出戸而後哭<lb/>
　也加哭於出之上見饗祝時不哭乃抑哀而自强故<lb/>
　甫出戸而嗚咽不自禁與獻尸畢復位而不遽哭異<lb/>
　也<lb/>
祝迎尸一人衰絰奉篚哭從尸<lb/>
　尸亡者之親屬也以象神不可以哀弛其敬故使衰<lb/>
　絰者奉篚以從而代之哭也哭而不踊以奉篚故也<lb/>
<pb n="9b"/>
尸入門丈夫踊婦人踊<lb/>
　奠之遣父母而賓客之所以為哀也虞之尸父母而<lb/>
　神像之哀愠慕思之中變也吉祭主婦設豆敦鉶毛<lb/>
　於室中以為隂厭至亞獻然後與尸接故位在房中<lb/>
　虞則衆子婦衆女與父母舅姑之音容永隔一旦使<lb/>
　人被其裳衣以象焉心絶志摧故隂厭之室事主婦<lb/>
　不親而羣俟於堂視尸之入哭踊以致其哀而後獻<lb/>
　薦於室中是以亞獻畢仍反於堂以俟尸之出而哭<lb/>
<pb n="10a"/>
　踊以送之也<lb/>
尸升宗人詔踊如初尸入戸踊如初哭止婦人入于房<lb/>
　以此知喪禮有哭而不踊無踊而不哭也　尸入室<lb/>
　婦人入於房以尸為先靈所馮也故尸謖又復堂上<lb/>
　之位<lb/>
主人及祝拜妥尸<lb/>
　古人事死如事生廟中之神祝相主人以追養舊矣<lb/>
　故吉祭惟主人拜妥尸虞而立尸則孝子以鬼享其<lb/>
<pb n="10b"/>
　親之始亦祝接見於新尸之始故與主人同拜然則<lb/>
　不於隂厭時拜何也時祝方告饗命祭且代神祭酒<lb/>
　不得與主人同拜也<lb/>
從者錯篚于尸在席上立于其北<lb/>
　室中尊嚴而從者久立於尸左何也不忍遽異於生<lb/>
　也婦人行動内御者必從母之尸有從者則父之尸<lb/>
　不容有異非然則篚既奠從者當如宗人之立戸外<lb/>
　佐食之無事則出矣吉祭則無此禮何也即遠而以<lb/>
<pb n="11a"/>
　鬼享惟宜致其恍惚以與神明交而聚衆從者於室<lb/>
　中義無所處<lb/>
祝祝主人拜如初尸嘗醴奠之<lb/>
　吉祭九飯主人拜尸亦不答説見特牲饋食<lb/>
佐食舉肺脊授尸尸受振祭嚌之左手執之<lb/>
　虞之異於吉祭者不設肵俎不備庶羞尸不食舉佐<lb/>
　食不舉魚腊亞飯舉魚腊實於篚而不以授尸祝不<lb/>
　侑主人不拜蓋以主人心絶志摧不得已而虞以安<lb/>
<pb n="11b"/>
　神尸乃子屬與主人同憂惟九飯為饋食之大節不<lb/>
　可减損不惟尸不忍食肺脊即佐食每飯舉魚腊以<lb/>
　授尸祝每飯必侑使主人要節而亟拜亦不近於人<lb/>
　情而於禮為虛故實篚之牲體亦不以歸於尸也<lb/>
　張爾岐曰此肺脊至尸卒食佐食始受之實於篚中<lb/>
　閒食時宜奠於豆<lb/>
泰羮湆入自門<lb/>
　入自門取諸鑊也飯以湆醬故湆必温是以無尸則<lb/>
<pb n="12a"/>
　無泰羮湆也<lb/>
尸飯播餘于篚三飯佐食舉幹尸受振祭嚌之實于篚<lb/>
　吉祭尸食舉此嚌而不食播黍之餘則雖備三飯之<lb/>
　數而食者少播者多明矣此尸之哀見於飲食者故<lb/>
　特著之篚奠於尸左親播之為便而幹因自實焉後<lb/>
　六飯並曰如初皆尸自播自實也魚腊尸不食故佐<lb/>
　食以實於篚肺脊最貴嘗醴之後即舉之而卒食始<lb/>
　授焉故受者因代為之實<lb/>
<pb n="12b"/>
舉魚腊俎俎釋三个<lb/>
　牲腊並七體魚七个佐食前所舉牲體四則留俎者<lb/>
　惟臂臑肫三故腊亦舉四醴魚舉四个而留俎者亦<lb/>
　三个以將改饌於室西北隅不可虛也舉者實於篚<lb/>
　故留者曰釋　於亞飯舉魚腊見初飯不舉也於終<lb/>
　三飯言俎釋三个見并舉初飯之魚腊實於篚而留<lb/>
　於俎者惟三个也<lb/>
尸卒食<lb/>
<pb n="13a"/>
　吉祭拜妥尸而後尸啐酒告㫖嘗鉶告㫖九飯告飽<lb/>
　者三祝三侑主人皆要節而拜虞拜妥尸而後嘗醴<lb/>
　嘗鉶九飯壹與吉祭同而主人皆不拜蓋思親之痛<lb/>
　方殷故事尸之禮宜畧也而尸亦不告㫖告飽祝亦<lb/>
　不侑皆致其内心以助主人之哀痛也使葬日之虞<lb/>
　尸即告旨告飽祝即三侑則不情吉祭主人設肵俎<lb/>
　尸食舉九飯之牲體皆佐食受而加於肵俎虞則從<lb/>
　者錯篚於尸左尸執舉而不食不受魚腊黍與牲體<lb/>
<pb n="13b"/>
　自播自實於篚何也朝夕盥饋始變而為神享孝子<lb/>
　之心愴焉恍焉如見親之容聲不忍遽用即遠之儀<lb/>
　而設肵俎也尸於亡者非孫行則孫婦行猶如侍食<lb/>
　於尊者受賜而捧持以歸故自播自實而不敢假手<lb/>
　於佐食也舉尚不忍食手掬之餘黍尚不忍多食而<lb/>
　播之篚况受魚腊以盡味乎凡此乃孝子之志人情<lb/>
　之實聖人制禮所以循而達之也<lb/>
反黍如初設<lb/>
<pb n="14a"/>
　舉黍時佐食邇敦至是反其所<lb/>
主人洗廢爵酌酒酳尸<lb/>
　祭名饋食以食為主尸九飯畢而後主人進酒故義<lb/>
　取於酳而不稱獻也主婦賓長則主於進酒故並曰<lb/>
　獻<lb/>
尸拜受爵主人北面答拜<lb/>
　同一拜也吉祭曰拜送爵虞則曰答拜者沉痛惚荒<lb/>
　不忍循獻酢之常儀惟見尸之拜而不敢不答焉耳<lb/>
<pb n="14b"/>
　尸卒爵祝受而不相者不以送爵命主人也義正與<lb/>
　此相發祭肝加於俎而不加於菹豆亦遭變而不忍<lb/>
　用常儀<lb/>
賓降反俎于西塾<lb/>
　吉祭之肝加於菹豆將合摶黍以嘏主人也虞無嘏<lb/>
　故仍加於俎而反之亞獻三獻之燔俎不反何也哀<lb/>
　主人之遭閔凶而祭無嘏故特反之以見義也燔俎<lb/>
　則俟禮終而與豆俎鉶籩同徹可矣<lb/>
<pb n="15a"/>
尸卒爵祝受不相爵<lb/>
　凡送爵未有不拜者主人哀痛方深無庸以呼唱為<lb/>
　禮<lb/>
主人拜受爵尸答拜<lb/>
　尸亦稱答拜而不曰拜送爵與主人同憂戚也<lb/>
主人坐祭卒爵拜尸答拜<lb/>
　按雜記小祥之祭主人之酢也嚌之衆賓兄弟則皆<lb/>
　啐之大祥主人啐之衆賓兄弟飲之而虞則主人卒<lb/>
<pb n="15b"/>
　爵此禮以權制與喪疾飲酒食肉同義也蓋自初啓<lb/>
　以至反哭哭踊無算宵旦靡寧故緣亡者之情憫孝<lb/>
　子勞苦倦極而假神賜使一卒爵以少扶其氣體祥<lb/>
　之祭則惟懼哀心之懈也故以嚴終焉虞惟祝佐食<lb/>
　有獻何也哀痛方深不暇與賓兄弟為禮也<lb/>
筵祝南面<lb/>
　敖氏謂筵於北墉下尊之西似據少牢佐食戸内墉<lb/>
　東北面比類而得之蓋佐食北面在墉東則祝南面<lb/>
<pb n="16a"/>
　必負北墉尊既設於北墉之東則祝筵當在尊西佐<lb/>
　食雖與祝同獻以其為同姓子弟故室中不得設席<lb/>
　而牲俎亦陳於階間<lb/>
主人獻祝祝拜坐受爵<lb/>
　主人自飲之爵不洗而獻祝心絶志摧而與祝為小<lb/>
　禮則不情又所承乃獻尸之爵示已與祝佐食皆受<lb/>
　尸之賜而飲其餘瀝故不敢洗以致其私敬也吉祭<lb/>
　亦不洗而獻祝義與此同<lb/>
<pb n="16b"/>
佐食北面拜坐受爵<lb/>
　士虞朋友不足則取於兄弟大功以下者佐食當以<lb/>
　小功之兄弟故受爵北面而拜<lb/>
受爵出實于篚<lb/>
　出當作降<lb/>
自反兩籩棗栗設于㑹南<lb/>
　吉祭宗婦執兩籩戸外坐主婦受而設之虞則自反<lb/>
　不忍遽變朝夕進食於舅姑之常而使宗婦傳致也<lb/>
<pb n="17a"/>
　觀此而不曰拜送爵與尸自播黍實牲體之義益明<lb/>
　矣<lb/>
賓以燔從<lb/>
　吉祭長兄弟以燔從當喪故以賓代<lb/>
尸祭燔卒爵如初<lb/>
　如肝之祭嚌而加於俎卒爵祝受而不相爵也<lb/>
以虛爵入于房<lb/>
　共祀事者祝與佐食為要求神侑尸禮莫重焉事莫<lb/>
<pb n="17b"/>
　勤焉古者賓祭必夫婦親之主人繼尸而獻之主婦<lb/>
　不可不從獻也<lb/>
賓長洗繶爵三獻燔從如初儀<lb/>
　亞獻三獻吉祭所以皆酢者體祖考之心凡有吉祥<lb/>
　慶事必與子婦親賓共樂之然後快於心虞則主婦<lb/>
　上堂入室悲不自勝賓亦為之惘然使尸抑哀而强<lb/>
　致爵則酢者受酢者中皆不自得故廢酢乃所以達<lb/>
　生者之情也觀此而主人獨受酢且卒爵為達亡者<lb/>
<pb n="18a"/>
　之情而輔其病義益著矣<lb/>
婦人復位<lb/>
　吉祭婦人位在房中喪奠則位在堂上以尸柩在堂<lb/>
　當要奠之升徹而踊也虞仍位於堂以要尸之入門<lb/>
　入戸而踊也故尸入哭止則入於房三獻畢婦人復<lb/>
　堂上之位以祝告利成主人哭則丈夫婦人皆哭尸<lb/>
　出戸降堂出門皆踊如初也　葬日虞冀先靈之安<lb/>
　於寢室也故尸入戸堂上之哭止虞既畢主人婦人<lb/>
<pb n="18b"/>
　復堂上之位然後哭尸出戸然後踊恐室神之不安<lb/>
　也尸不哭而使以篚從者代哭義亦然<lb/>
祝入尸謖<lb/>
　吉祭三獻爵止後主人主婦交獻酢虞則獻加爵旅<lb/>
　酬皆廢禮當然也<lb/>
從者奉篚哭如初<lb/>
　以是知乃代尸而哭也尸出入衆主人婦人皆哭踊<lb/>
　尸為主人之子行固宜與主人同哀者也以為尸而<lb/>
<pb n="19a"/>
　止哭故要其節必使人代焉<lb/>
祝前尸出戸<lb/>
　以尸入戸祝從尸後故特著祝前以明其先導也凡<lb/>
　導及詔相必於前從後則不能詔相周官寺人職凡<lb/>
　内人弔臨於外立於其前而詔相之<lb/>
出門亦如之<lb/>
　凡尸出主人不拜送禮事既畢則仍子行也<lb/>
祝反入徹設于西北隅<lb/>
<pb n="19b"/>
　徹而設於西北隅亦索祭於祊之意又衆賓皆退祝<lb/>
　執事者不宜獨留故惟獻祝之席與俎出而饌則俟<lb/>
　主人之兄弟宗婦自徹<lb/>
几在南厞用席<lb/>
　厞隱蔽之意以饌不久停行當徹無庸一一巾冪而<lb/>
　總以席蔽之也將祖徹奠巾席俟於西方則久停越<lb/>
　宿之奠皆各加巾冪可知矣　註當為變吉又明東<lb/>
　面不南面傳寫吉譌古又譌文賈疏又從而為之辭<lb/>
<pb n="20a"/>
　固矣<lb/>
祝薦席徹入于房祝自執其俎出<lb/>
　以此知佐食雖與祝同獻而席不設也薦徹入於房<lb/>
　本自房出也佐食之俎不在室故自徹者惟祝<hi>少牢饋食</hi>
　<hi>禮佐食之俎設於階閒特牲禮佐食受酢惟祭酒皆為同姓子弟之徴</hi>
宗人告事畢賓出主人送拜稽顙<lb/>
　再言賓出前所出廟門也故主人出門則哭止而賓<lb/>
　主人皆復未入時序列之位俟宗人告事畢然後賓<lb/>
<pb n="20b"/>
　出大門而主人拜送於大門外也<lb/>
虞沐浴不櫛<hi>記</hi>
　葬日虞及日之未中而浴無暇更櫛斬齊之喪一也<lb/>
殺于廟門西主不視<lb/>
　反而亡焉失之矣哀慕方切不忍視殺又當以其間<lb/>
　沐浴無暇也<lb/>
主人在室則宗人升戸外北面<lb/>
　宗人不入室佐食無事則出俾主人幽默以致其哀<lb/>
<pb n="21a"/>
　誠是以僾然必有見乎其位也<lb/>
尸謖祝前鄉尸還出戸又鄉尸還過主人又鄉尸還降<lb/>
階又鄉尸降階還及門如出戸<lb/>
　每還必先鄉尸者雖無辭若告尸以行與轉之節也<lb/>
　前後皆以戸階門為節惟過主人不言地以下言降<lb/>
　階則適當階上可知也再言降階而後言還者祝先<lb/>
　降鄉尸立待尸之盡階而後還也<lb/>
男男尸女女尸<lb/>
<pb n="21b"/>
　廟祭設同几惟喪祭在寢可設女尸祔用嗣尸專指<lb/>
　男尸而言也練祥禫於寢則皆有女尸可知<lb/>
既饗祭于苴祝祝卒不綏祭無泰羮湆胾從獻<lb/>
　世儒多謂古祭用尸不若後世無尸為安不知無尸<lb/>
　則儀節不得不簡而羣義皆無由而見惟既葬日中<lb/>
　而虞各致其哀而退尚若可行若時祭如此則與奠<lb/>
　告無異於追養為率慢而不足以萃祖考之精神於<lb/>
　親賓為涼薄而不足以盡十倫之義類矣<lb/>
<pb n="22a"/>
主人哭出復位<lb/>
　有尸則主婦亞獻主人復位而俟賓三獻婦人復位<lb/>
　而俟至祝告利成然後哭尸出戸然後踊既無尸則<lb/>
　出而哭同時而踊可矣<lb/>
祝闔牖戸降<lb/>
　有尸則主人復位而祝迎尸既無尸則事神之事畢<lb/>
　矣於孝子徬徨周浹之心未能慊也故闔牖戸冀神<lb/>
　之憺安而久留於斯以致其思成之慤焉<lb/>
<pb n="22b"/>
男女拾踊三<lb/>
　曰男女兼朋友與内外宗也有尸則尸入門而踊入<lb/>
　戸而踊出戸出門亦如之無尸則總而為拾踊三者<lb/>
　三也<lb/>
祝升止哭<lb/>
　以是知闔牖戸如尸九飯之閒哭無停聲也自小斂<lb/>
　以後未有哭踊如此其久者<hi>大斂即代哭葬之前夕亦代哭即踊無算亦要</hi>
　<hi>其節而後舉主人衆主人婦人哭踊正禮未有三者三無停聲如此其久者</hi>蓋至無尸則<lb/>
<pb n="23a"/>
　死者必惻然有隱而孝子之哀痛更深矣先王制禮<lb/>
　皆所以效人情之實而不得不然者也<lb/>
主人入祝從啓牖鄉如初<lb/>
　復入於室僾見愾聞如親奉侍也如初久立於位洞<lb/>
　洞屬屬如將失之也有尸則不復入者尸神像也悵<lb/>
　焉愴焉惚焉愾焉親之容聲無時不刻著於心目而<lb/>
　復入於室則煩且黷矣　隂厭之初主人入祝從在<lb/>
　左西面此仍西面故曰鄉如初<lb/>
<pb n="23b"/>
始虞用柔日<lb/>
　葬日虞迎精而反不忍一日末有所歸也錯見傳記<lb/>
　義極明著敖氏乃謂言用則非葬日又援祝辭夙興<lb/>
　夜處以證之非也始虞宜用柔日則卜葬以柔日可<lb/>
　知矣至祝辭乃云早夜不寧耳無以見虞之隔宿也<lb/>
　　外事用剛日内事用柔日鄭註以國中郊外言徴<lb/>
　以郊用辛社用戊辰既不可通崔靈恩易為兵事廟<lb/>
　祭考之詩書亦不盡合曲禮内事稱孝王某外事稱<lb/>
<pb n="24a"/>
　嗣王某則冠昏告廟及四時之祭皆内事也賓戎祀<lb/>
　外神皆外事也觀武成祭周廟用丁未柴望用庚戌<lb/>
　可徴<lb/>
哀子某哀顯相<lb/>
　如稱亞獻之主婦則不得云顯稱三獻之賓長則不<lb/>
　得云哀蓋謂衆子及嗣孫也弟副兄孫承祖皆天之<lb/>
　顯道故曰哀顯相<lb/>
敢用潔牲剛鬛香合嘉薦普淖<lb/>
<pb n="24b"/>
　豕腊天產也黍稷地產也尸所飯惟黍故獨舉香合<lb/>
　籩豆之薦陸産水草之和具備正所謂嘉薦普淖也<lb/>
　辭意本不待釋而明註誤以曲禮剛鬛香合等為人<lb/>
　君祝號而不知其為上下之通稱由此曲生支節義<lb/>
　皆蒙混<lb/>
明齊溲酒<lb/>
　喪奠皆兼用酒醴象生人之飲也至虞則用明水和<lb/>
　醴齊漸易而即吉雜記所謂以吉祭易喪祭此類是<lb/>
<pb n="25a"/>
　也註謂以新水釀酒固失之敖氏謂溲酒為衍義亦<lb/>
　未安<lb/>
三虞卒哭他用剛日亦如初曰哀薦成事<lb/>
　記本謂三虞則廟寢奠祭之哭至此而終而註乃謂<lb/>
　别有卒哭之祭蓋惑於檀弓記文而不知彼記所云<lb/>
　卒哭曰成事者乃舉卒哭以當三虞曰以吉祭易喪<lb/>
　祭者蓋於是日丈夫脫絰帶婦人脫絰則祭之儀物<lb/>
　必有異於初虞再虞<hi>如雜記虞與卒哭祔異牢之類</hi>而非謂三虞後<lb/>
<pb n="25b"/>
　别有卒哭之祭也知然者下記曰獻畢未徹乃餞餞<lb/>
　而事畢則三虞外别無所謂卒哭之祭明矣且哀薦<lb/>
　成事乃三虞之祝辭與初虞再虞正相對者不容别<lb/>
　為臆説也　初曰祫事以當祔於祖告乃異日祫祭<lb/>
　於祖廟之始事也再曰虞事魄體有歸得從先人於<lb/>
　廟則靈魂可安也卒曰成事詰旦而祔禮終事備也<lb/>
主人出即位于門東少南婦人出即位于主人之北皆<lb/>
西面哭不止<lb/>
<pb n="26a"/>
　即位後主人衆主人婦人皆哭無停聲以俟尸之即<lb/>
　席也至此則親之靈魂亦將離其室矣故哀心之感<lb/>
　更深<lb/>
尸即席坐唯主人不哭洗廢爵酌獻尸尸拜受主人拜<lb/>
送哭復位<lb/>
　尸即席主人將有事故以敬抑哀既拜送則獻事畢<lb/>
　哀心不能自抑矣曰哭復位者號泣而行别於即位<lb/>
　而後哭也　三虞既畢而餞則喪祭既終而吉祭以<lb/>
<pb n="26b"/>
　始故用吉祭之辭而曰拜送<lb/>
祭酒卒爵奠于南方<lb/>
　吉祭卒爵獻者拜尸答拜象祖考樂康嘉孝子之追<lb/>
　養也虞以安神故承用其儀若餞則獻者哭男女衆<lb/>
　賓皆踊而用從容獻酢之儀則悖人情而失禮義矣<lb/>
主人及兄弟踊婦人亦如之<lb/>
　餞在廟門之外惟獻者不哭而衆人之哭不止每獻<lb/>
　畢男女齊哭踊與室中不哭不敢驚室神異也<lb/>
<pb n="27a"/>
主婦洗足爵亞獻如主人儀無從<lb/>
　主人獻而尸不酢主婦獻而燔不從以餞行理無淹<lb/>
　久又舉於三虞之末不宜過繁且詰旦而祔事宜預<lb/>
　治時亦不暇給也<lb/>
賓長洗繶爵三獻如亞獻踊如初<lb/>
　初獻尸卒爵主人及兄弟踊婦人亦如之亞獻主婦<lb/>
　及婦人踊如初則主人及兄弟亦如之三獻則凡在<lb/>
　列者皆踊哭之久踊之多幾與殯前啓後等哀親之<lb/>
<pb n="27b"/>
　魄體既藏而靈魂亦將離其室也虞以安神故室中<lb/>
　不哭餞以送神故號泣而從每獻必踊各以義起也<lb/>
尸出門哭者止<lb/>
　主人無送尸之禮以尸本子行也廟中則以神事之<lb/>
　出門則仍兼子道無拜送之義祔仍虞尸則尸出門<lb/>
　仍各反其次以待事也<lb/>
入徹主人不與<lb/>
　文立於丈夫説絰帶之後婦人説絰之前以見婦人<lb/>
<pb n="28a"/>
　不與徹也吉祭設於室中堂上故主婦宗婦與諸宰<lb/>
　並徹餞設於廟門之外則非婦人所宜有事故兄弟<lb/>
　大功以下入徹而主人不與婦人則拜女賓後即自<lb/>
　闈門而反其次矣<lb/>
無尸則不餞猶出几席設如初拾踊三<lb/>
　上記尸出門右几席既設賓出復位主人出即位於<lb/>
　門東婦人出即位於主人之北故此記明雖無尸不<lb/>
　餞而主人婦人及賓猶出也猶出斷句几席設斷句<lb/>
<pb n="28b"/>
　則情事顯然註疏以猶出几席為句辭義俱不相貫<lb/>
　　尸先出則几席從之而後賓主人出無尸則主人<lb/>
　主婦先出視几筵之設以致其哀慕曰拾踊三則賓<lb/>
　亦出可知矣虞祔而退之賓義此於兄弟故與衆主<lb/>
　人同踊<lb/>
遂卒哭<lb/>
　舊説卒哭謂卒去無時之哭非也記曰父母之喪哭<lb/>
　無時本無分於久近如斬如剡之痛有動於中乃以<lb/>
<pb n="29a"/>
　限於既祔而不敢哭非人情蓋自啓殯以後朝廟入<lb/>
　壙哭踊無算反哭以後三虞及餞哭踊無算皆自是<lb/>
　而終即既祔以後殯宫朝夕奠之哭亦自是而終也<lb/>
將旦而祔則薦卒辭曰哀子某来日某隮祔爾于皇祖<lb/>
某甫尚饗<lb/>
　薦即餞也以音同而訛或記者即以餞為薦也末虞<lb/>
　既畢將夕而後餞則餞乃虞之終故曰卒辭註蓋誤<lb/>
　以此為卒哭之祝辭而謂别有卒哭之祭也獻畢未<lb/>
<pb n="29b"/>
　徹而餞則不得别為一祭明矣將謂卒哭在餞之前<lb/>
　不惟經記無文且其後尚有餞之哭踊不得謂之卒<lb/>
　哭蓋前記至告事畢賓出而止後記别一人所為故<lb/>
　始於死三日而殯終於小祥大祥吉祭凡禮事禮辭<lb/>
　為前記所未備者則以所聞補之而特揭卒辭以見<lb/>
　其他辭事之同也如一人所記則饗辭宜附於饗之<lb/>
　下祔辭宜次於末虞之後何故言之無序若此　卒<lb/>
　辭宜施於尸出門右設席置几時所以明餞神之義<lb/>
<pb n="30a"/>
　為將祔之本也疏謂迎尸之前誤　敖氏謂既餞而<lb/>
　復薦於寢無此禮義<lb/>
女子曰皇祖妣某氏<lb/>
　父母之心哀其魂魄無歸故祔之蓋必祔廟而後可<lb/>
　比於殤與無後者從祖祔食也其祭至適若長為父<lb/>
　後者而止與妾母之不世祭同但妾母於適孫止而<lb/>
　庶子之子可承祀女子無歸者則不及再世耳<lb/>
明日以其班祔<lb/>
<pb n="30b"/>
　疏謂天子諸侯始有主士大夫無木主以幣主其神<lb/>
　臆説也曾子問天子諸侯出師無毁廟之主乃以幣<lb/>
　帛皮圭告於祖廟載於齊車惟受命於主故可以幣<lb/>
　代耳廟既毁主猶藏之祏况無木主而專用速朽易<lb/>
　蠧之幣乎　人壽以百年為極子死而已之父尚存<lb/>
　者有矣父没而父之祖尚存未之有也萬有一然則<lb/>
　士大夫無高祖之廟安得祔於中一以上哉禮窮則<lb/>
　變必有以權制如妾祔於女君者以其事曠世不見<lb/>
<pb n="31a"/>
　故經記無文耳<lb/>
用嗣尸<lb/>
　註稱虞祔尚質未暇卜尸近之而義未盡也祔與奠<lb/>
　告之祭相類為新死者設尸像其進見於祖祖之尸<lb/>
　不必設也<hi>人君月朔朝廟聘使出入奠告皆不設尸</hi>為新死者設尸而改<lb/>
　卜則悖矣故嗣用虞尸理當然也<lb/>
孝子某孝顯相夙興夜處小心畏忌不惰其身不寧<lb/>
　未葬以前耳目思慮瞬息不在於親則為失其本心<lb/>
<pb n="31b"/>
　而無所畏忌又或昬忽懈惰則形色必違於禮故著<lb/>
　之祝辭春秋傳叔向稱范武子之德曰其祝史陳信<lb/>
　於鬼神無愧辭若主喪者及衆主人心無畏忌身實<lb/>
　懈惰夙興夜寐無甚不寧而以此告於先靈能不怵<lb/>
　然内愧而怍於族姻友黨乎先王制哭踊之節正薦<lb/>
　告之辭皆所以振發人之本心而俾自循省也<lb/>
用尹祭<lb/>
　尹正也三虞皆以將祔告於新亡者至此乃正告於<lb/>
<pb n="32a"/>
　祖而以孫祔乃祔祭之正也不必以脯曰尹祭詁<lb/>
　劉捷曰虞祭側亨至祔特豕合升乃用吉祭之正禮<lb/>
　耳<lb/>
適爾皇祖某甫以隮祔爾孫某甫尚饗<lb/>
　時祭必祫則饗辭宜備告如一世無尸可卜則獻薦<lb/>
　之儀同於因事奠告而不設尸者其事則同於以某<lb/>
　妃配而受獻者惟男尸也<lb/>
中月而禫<lb/>
<pb n="32b"/>
　註謂與大祥閒一月而禫記曰祥而縞是月禫則非<lb/>
　閒一月明矣魯人有朝祥而暮歌者孔子曰踰月則<lb/>
　其善也故曰三年之喪二十五月而畢又曰禫而從<lb/>
　御吉祭而復寢古者祭必以仲月除喪之日與吉祭<lb/>
　近者必一月遠者或二月三月故不以月計而惟以<lb/>
　吉祭為斷後世因此定為二十七月非古制固然也<lb/>
是月也吉祭猶未配<lb/>
　母先父没而不配何也母之祔食於祖姑也久矣吉<lb/>
<pb n="33a"/>
　祭與祔同月祖始祧廟始遷原亡者之心不忍遽改<lb/>
　其舊故遲之又久而後配也用此知惟父没廟始遷<lb/>
　母祔於祖姑則其祭也亦如女子子未嫁而死及反<lb/>
　父之室與歸葬於女氏之黨者從祖祔食焉耳　周<lb/>
　官大宗伯六享特揭饋食即指吉祭猶未配者蓋禘<lb/>
　祫四時正祭外惟此為廟祀先王之吉祭而不與時<lb/>
　祭同也大戴記言諸侯遷廟事畢乃擇日而祭焉宜<lb/>
　上下同之<lb/>
<pb n="33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儀禮析疑卷十四<lb/>
</p>
<p>
</p>
  </div>
</body>
</text>
</TEI>
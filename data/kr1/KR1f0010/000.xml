<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>孝經集傳</head>
    <p>
<pb n="1a"/>
欽定四庫全書　　　　經部六<lb/>
　孝經集傳　　　　　　孝經類<lb/>
　　提要<lb/>
　　　　<hi>臣</hi>等謹案孝經集傳四卷明黄道周撰道周<lb/>
　　　　有三易洞璣别著録是書作於廷杖下獄之<lb/>
　　　　時其作書之㫖見於門人所筆記者曰孝經<lb/>
　　　　自不毁傷其身以不毁傷天下不惡慢一人<lb/>
　　　　以至享祀上帝真覺良知良能塞天塞地又<lb/>
<pb n="1b"/>
　　　　曰孝經有五大義本性立敎因心為治令人<lb/>
　　　　知非孝無敎非性無道為聖賢學問根本一<lb/>
　　　　也約敎於禮約禮於敬敬以致中孝以導和<lb/>
　　　　為帝王致治淵源二也則天因地常以地道<lb/>
　　　　自處履順行讓使天下銷其戾心覺五刑五<lb/>
　　　　兵無得力處為古今治亂淵源三也反文尚<lb/>
　　　　質以夏商之道救周四也闢楊誅墨使佛老<lb/>
　　　　之道不得亂常五也以是五者别其章分然<lb/>
<pb n="2a"/>
　　　　後以禮記諸篇條貫麗之今自序中所謂五<lb/>
　　　　微義十二著義者不出於此實一書之綱宗<lb/>
　　　　也然其初説以引詩數處各為下章如中庸<lb/>
　　　　尚絅章今則仍附於各章之後葢亦自知其<lb/>
　　　　説之不安又其初欲先明篇章次論孝敬淵<lb/>
　　　　源三論反文歸質似欲自立名目如大學衍<lb/>
　　　　義之體今本則仍依經文次第而雜引經記<lb/>
　　　　以證之亦與初例不同昔朱子作刋誤後序<lb/>
<pb n="2b"/>
　　　　曰欲掇取他書之言可發此經之㫖者别為<lb/>
　　　　外傳顧未敢耳道周此書實本朱子之志而<lb/>
　　　　其推闡演繹致為精深其所自為注文體亦<lb/>
　　　　倣周秦古書無學究章比字櫛之習葢劉敞<lb/>
　　　　春秋傳之亞沈珩曰其引儀禮二戴記及子<lb/>
　　　　思孟子之言謂之大傳經傳各條之下先生<lb/>
　　　　以窮理所得暢厥發明謂之小傳起草於崇<lb/>
　　　　禎戊寅卒業於癸未釐然大成非若紫陽儀<lb/>
<pb n="3a"/>
　　　　禮猶有餘憾陳有度曰孝經集傳以一部禮<lb/>
　　　　記為義疏以孟子七篇為導引非鄭孔所能<lb/>
　　　　明邢朱所逮喻雖推許太過然發明經義較<lb/>
　　　　他家實為深切平生大節亦無愧於此書尤<lb/>
　　　　非他家之託諸空談者比矣乾隆四十五年<lb/>
　　　　四月恭校上<lb/>
　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官　<hi>臣</hi>　陸　費　墀<lb/>
<pb n="4a"/>
孝經集傳原序<lb/>
臣觀孝經者道徳之淵源治化之綱領也六經之本皆<lb/>
出孝經而小戴四十九篇大戴三十六篇儀禮十七篇<lb/>
皆為孝經疏義葢當時師偃商參之徒習觀夫子之行<lb/>
事誦其遺言尊聞行知萃為禮論而其至要所在備於<lb/>
孝經觀戴記所稱君子之教也及送終時思之類多繹<lb/>
孝經者葢孝為教本禮所由生語孝必本敬本敬則禮<lb/>
從此起非必禮記初為孝經之傳註也臣繹孝經㣲義<lb/>
<pb n="4b"/>
有五著義十二㣲義五者因性明教一也追文反質二<lb/>
也貴道徳而賤兵刑三也定辟異端四也韋布而享祀<lb/>
五也此五者皆先聖所未著而夫子獨著之其文甚㣲十<lb/>
二著者郊廟明堂釋奠齒胄養老耕耤冠昏朝聘䘮祭<lb/>
鄉飲酒是也著是十七者以治天下選士不與焉而士<lb/>
出其中矣天下休明聖主尊經循是而行之五帝三王<lb/>
之治猶可以復也<lb/>
</p>
<p>
</p>
  </div>
</body>
</text>
</TEI>
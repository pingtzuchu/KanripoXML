<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>孝經集傳卷四</head> <lb/>
    <p>
<pb n="1a"/>
欽定四庫全書<lb/>
　孝經集傳卷四<lb/>
　　　　　　　　　　　　明　黄道周　撰<lb/>
　　廣揚名章第十四<lb/>
子曰君子之事親孝故忠可移於君事兄悌故順可移<lb/>
於長居家理故治可移於官是以行成於内而名立於<lb/>
後世矣<lb/>
　<hi>君子之立行非以為名也然而行立則名從之矣事親孝事兄悌居家理此三者修於實而無其名事君</hi>
<pb n="1b"/>
　<hi>忠事長順居官治此三者有其實而名應之詩曰文王有聲遹駿有聲周公之告召公曰丕單稱徳皆不</hi>
　<hi>諱名也而今之君子則必以名為諱故孝弟衰而忠順息居家不理治官無狀而猥享爵禄者衆也</hi>
　　　右經第十四章<lb/>
　　　大傳第十四<lb/>
　傳曰所謂治國在齊其家者其家不可敎而能敎人<lb/>
　者無之故君子不出家而成敎於國孝者所以事君<lb/>
　也弟者所以事長也慈者所以使衆也康誥曰如保<lb/>
　赤子心誠求之雖不中不逺矣未有學養子而後嫁<lb/>
<pb n="2a"/>
　者也一家仁一國興仁一家讓一國興讓一人貪戾<lb/>
　一國作亂其機如此此謂一言僨事一人定國堯舜<lb/>
　帥天下以仁而民從之桀紂帥天下以暴而民從之<lb/>
　其所令反其所好而民不從是故君子有諸已而後<lb/>
　求諸人無諸已而後非諸人所藏乎身不恕而能喻<lb/>
　諸人者未之有也故治國在齊其家詩云桃之夭夭<lb/>
　其葉蓁蓁之子于歸宜其家人宜其家人而後可以<lb/>
　教國人詩云宜兄宜弟宜兄宜弟而後可以敎國人<lb/>
<pb n="2b"/>
　詩云其儀不忒正是四國其為父子兄弟足法而後<lb/>
　民法之也此謂治國在齊其家<lb/>
　　<hi>宜其家人可以語孝乎語曰孝衰於妻子使孝不衰於妻子則亦可以語孝矣其儀不忒可以語孝</hi>
　　<hi>乎記曰有和氣必有愉色有愉色必有婉容愉色婉容可以稱儀矣然則移孝移忠移治移之何義</hi>
　　<hi>也曰是先後之序也君子之為治也治其本而後正其末正其不移者而後其移之皆具也一家仁</hi>
　　<hi>讓一國仁讓仁讓滿國不缺於家何移之有然則君子成敎於家傳之後世法之天下其亦謂名與</hi>
　　<hi>曰堯舜者孝弟之名也孟子曰徐行後長者謂之弟疾行先長者謂之不弟夫徐行者豈人所不能</hi>
　　<hi>哉所不為耳堯舜之道孝弟而已矣繇孝弟而行仁義繇仁義而名堯舜堯舜有後世之名堯舜亦</hi>
<pb n="3a"/>
　　<hi>有所不辭也然則其當世無名者何葢有之矣民無得而稱焉</hi>
　曾子曰君子立孝其忠之用禮之貴故為人子不能<lb/>
　孝其父者不敢言人父不能畜其子者為人弟不能<lb/>
　承其兄者不敢言人兄不能順其弟者為人臣不能<lb/>
　事其君者不敢言人君不能使其臣者也故與父言<lb/>
　言畜子與子言言孝父與兄言言順弟與弟言言承<lb/>
　兄與君言言使臣與臣言言事君是故未有君而忠<lb/>
　臣可知者孝子之謂也未有長而順下可知者弟弟之<lb/>
<pb n="3b"/>
　謂也未有治而能仕可知者先修之謂也故曰孝子<lb/>
　善事君弟弟善事長君子一孝一悌可謂知終矣<lb/>
　　<hi>一家之老逹於天子一市之邑通於天下未有治而能仕可知者無它亦曰孝弟而已季康子問使</hi>
　　<hi>民敬忠以勸如之何子曰臨之以莊則敬孝慈則忠舉善而敎不能則勸臨之以莊君臣之義也孝</hi>
　　<hi>慈則忠父子之道也舉善而敎不能兄師之務也合是三者亦可以治天下矣書曰始于家邦終于</hi>
　　<hi>四海君子知終是之謂也</hi>
　曾子曰君子為小猶為大也居猶仕也備則未為備<lb/>
　也而勿慮存焉事父可以事君事兄可以事師長使<lb/>
<pb n="4a"/>
　子猶使臣也使弟猶使承嗣也能取朋友者亦能取<lb/>
　所與從政者矣賜與其宫室亦猶慶賞於國也忿怒<lb/>
　其臣妾亦猶用刑罰於萬民也是故為善必自内始<lb/>
　也内人怨之雖外人亦不能立也<lb/>
　　<hi>行成於内是之謂也君子之有内行者必有外治非以為名其所勿慮者然也忿怒其臣妾猶刑罰</hi>
　　<hi>於萬民言其毁傷之有不敢也而不知者以是為詬厲則是以妻子臣妾為百姓徒役也以妻子臣</hi>
　　<hi>妾比於百姓徒役而家能治者未之有也</hi>
　曾子曰君子之於子也愛而勿面也使而勿貌也導<lb/>
<pb n="4b"/>
　之以道而勿强也宫中雍雍外焉肅肅兄弟怡怡朋<lb/>
　友切切逺者以貌近者以情友以立其所能而遠其<lb/>
　所不能苟無失其所守亦可與終身矣<lb/>
　　<hi>孝經之言皆未有及於朋友者而曾子每言朋友何也朋友者兄弟之推也行弗信於兄弟則亦弗</hi>
　　<hi>信於朋友矣然則君子之於子導而弗强何也曰强則傷恩然則君子之於民導而復强之乎曰民</hi>
　　<hi>性本順順而利導之何强之有詩曰順帝之則賈生曰事君之道不過於事父故不肖者之事父也</hi>
　　<hi>不可以事君事長之道不過於事兄故不肖者之事兄也不可以事長使下之道不過於使弟故不</hi>
　　<hi>肖者之使弟也不可以使下交接之道不過於為身故不肖者之為身也不可以接友慈民之道不</hi>
<pb n="5a"/>
　　<hi>過於慈其子故不肖者之愛子不可以慈民居家之道不過於居官故不肖者之於家也不可以居</hi>
　　<hi>官夫道者行之於父則行之於君矣行之於兄則行之於長矣行之於弟則行之於下矣行之於身</hi>
　　<hi>則行之於友矣行之於子則行之於民矣行之於家則行之於官矣甚矣賈生之言似曾子也</hi>
　記曰君子有三患未之聞患弗得聞也既聞之患弗<lb/>
　得學也既學之患弗得行也君子有五恥居其位而<lb/>
　無其言君子恥之有其言而無其行君子恥之既得<lb/>
　之而又失之君子恥之地有餘而民不足君子恥之<lb/>
　衆均而寡倍焉君子恥之<lb/>
<pb n="5b"/>
　　<hi>是猶曾氏之言也然則名不立於後世君子不恥之何也曰行不成於内則君子恥之没世無稱則</hi>
　　<hi>是君子之所疾也曾子曰華繁而實寡者天也言多而行寡者人也夫多華言而寡實行即其妻子</hi>
　　<hi>臣妾猶且恥之而況於君子乎</hi>
　曾子曰君子無悒悒於貧無勿勿於賤無憚憚於不<lb/>
　聞布衣不完蔬食不飽蓬戸穴牖日孜孜上仁知我<lb/>
　吾無訢訢不知我吾無悒悒是以君子直言直行不<lb/>
　宛言而取富不屈行而取位畏之見逐智之見殺固<lb/>
　不難詘身而為不仁宛言而為不智則君子弗為也<lb/>
<pb n="6a"/>
　　<hi>畏之見逐智之見殺可以謂孝乎曰孝移於忠而孝始衰孝之始衰者何也曰直者孝之所不貴也</hi>
　　<hi>父無殺逐而君有殺逐君而父之父而君之殺逐相半也而孝與直勢不得半故孝之貴順也順而</hi>
　　<hi>不可則君子自隕焉毋以殺逐成君父之名然則曾子之言此者何也惡夫世之苟富貴以敗名於</hi>
　　<hi>外惰行於内者也</hi>
　曾子曰君子以仁為尊天下之為富天下之為貴何<lb/>
　為富則仁為富也何為貴則仁為貴也昔者舜匹夫<lb/>
　也土地之厚得而有之人徒之衆得而使之舜惟仁<lb/>
　以得之也是故君子脱富貴必勉於仁也昔者伯夷<lb/>
<pb n="6b"/>
　叔齊死於溝澮之間其名成於天下夫二子者居河<lb/>
　濟之間非有土地之厚貨粟之富也言為文章行為<lb/>
　表綴於天下是故君子思仁義晝則忘食夜則忘味<lb/>
　日旦就業夕而自省以役其身亦可謂守業矣<lb/>
　　<hi>守業者可以成名乎成名者無業仁之為業孝之為業守業之意不在於成名也自舜夷齊以來移</hi>
　　<hi>孝移弟以治官者多矣而未有傳者顔閔孟曾未以忠順治官稱也而其名獨聞故以忠順治官為</hi>
　　<hi>可法於天下可傳於後世者則夷齊之没久矣然則夷齊絶祀可以為孝乎曰移而作忠兄弟偕亡</hi>
　　<hi>可以為弟乎曰移而敎順不比於十夫可以治官乎曰移理以清然則泰伯虞仲可以治官乎曰治</hi>
<pb n="7a"/>
　　<hi>於荆蠻變於吳越何不可治官之有然則自舜以來未有若夷齊泰伯虞仲之仁者也子曰富與貴</hi>
　　<hi>是人之所欲也不以其道得之不處也貧與賤是人之所惡也不以其道得之不去也君子去仁惡</hi>
　　<hi>乎成名君子無終食之間違仁造次必於是顛沛必於是</hi>
　　　右傳七則<lb/>
　　諫諍章第十五<lb/>
曾子曰若夫慈愛恭敬安親揚名則聞命矣敢問子從<lb/>
父之令可謂孝乎子曰是何言與是何言與昔者天<lb/>
子有争臣七人雖無道不失其天下諸侯有争臣<lb/>
<pb n="7b"/>
五人雖無道不失其國大夫有争臣三人雖無道不<lb/>
失其家士有争友則身不離於令名父有争子則身<lb/>
不陷於不義故當不義則子不可以不争於父臣不<lb/>
可以不争於君故當不義則争之從父之令又焉得<lb/>
為孝乎<lb/>
　<hi>古之為禮者未有諫諍之禮也史為書瞽誦詩士箴諫大夫䂓誨士傳言官師相䂓工執藝事然而記禮</hi>
　<hi>者未之取也取其揚觶者則猶諸侯卿大夫之禮也然則易有之乎曰納約巷遇是亦未之有也然則春</hi>
　<hi>秋有之乎曰濫淵祈招春秋未之書也書殺洩冶未知其何以死也然則書有之乎五子之歌則猶之誦</hi>
<pb n="8a"/>
　<hi>詩也微子王子私討焉耳然則古皆未有諫諍之禮也孟子曰有故而去反覆而不聽則去是近於禮矣</hi>
　<hi>然而未顯則猶是列國之事也賈生曰太子既冠成人免於保傅之嚴則有司過之史撤膳之宰天子有</hi>
　<hi>過史必書之史之義不得書過則死宰必撤膳宰之義不得撤膳則死是則可謂諫諍之禮矣然猶是史</hi>
　<hi>宰之事也天下之司諫者獨史宰乎伊訓曰臣下不匡其刑墨易曰鼎折足覆公餗其刑剭剭與墨皆刑</hi>
　<hi>也禮失而後入於刑入於刑則禮可不設矣夫為領臣之子則亦猶此乎然則君父皆聖明者也而亦有</hi>
　<hi>不義何也曰聖明之過不裁于義則亦有不義者矣裁而後顯之裁而後安之然則顯親之與安親有别</hi>
　<hi>乎曰安親者當日之事顯親者異日之事也劉生曰王臣蹇蹇匪躬之故人臣所蹇蹇為難而諫其君者</hi>
　<hi>非為身也將欲以匡君之過矯君之失也君有過失危亡之萌也見君之過失而不諫是輕君之危亡也</hi>
<pb n="8b"/>
　<hi>輕君之危亡忠臣不忍為也三諫不用則去不去則身亡身亡者仁人所不為也是故諫有五一曰正諫</hi>
　<hi>二曰降諫三曰忠諫四曰戇諫五曰諷諫孔子曰吾其從諷諫矣乎夫不諫則危君諫則危身與其危君</hi>
　<hi>寧危身危身而不用則諫亦無功矣智者度君權時調其緩急而處其宜上不以危君下不以危身故在</hi>
　<hi>國而國不危在身而身不殆昔陳靈公不聽洩冶之諫而殺之曹羇三諫曹君不聽而去春秋序義雖俱</hi>
　<hi>賢而曹羇合禮然則臣可去也子不可去也去而無所逃則若何伋夀之乗舟申生之守其則孰為義乎</hi>
　<hi>皆義也然則古有子諫其父者無有乎曰未之有也周子晉之諫靈王也曰無底於旤敗然而已細猶之</hi>
　<hi>無諫也則是子未有正諫者也然則曾子鋤𤓰而傷其根是亦譎諫與曰是譎諫也倚門之歌是為捐本</hi>
　<hi>捐木傷根其實不延以曾晳之逹也而不可以諷或非其事也不然則過在曾子子言之君子弛其親之</hi>
<pb n="9a"/>
　<hi>過而敬其美曾晳之美足以蔽過矣而曾子猶歉然喻親之未能故諫者孝子所不諱也</hi>
　　　右經第十五章<lb/>
　　　大傳第十五<lb/>
　子曰事父母㡬諫見志不從又敬不違勞而不怨<lb/>
　　<hi>冡子可以諫乎冡子而諫不如少子之信也然難乎其為子則亦難乎其為弟矣㡬微也微諫則猶</hi>
　　<hi>之乎未諫也微諫之可以諫者何也曰愛也敬也致敬而誠致愛而勤因性而救志則亦可以正志</hi>
　　<hi>矣然且不如未諫之信也與夫未諫之順也傳曰父母有過下氣怡色柔聲以諫諫若不入起敬起</hi>
　　<hi>孝説則復諫與其得罪於鄉黨州閭寧熟諫父母父母怒不説撻之流血不敢疾怨起敬起孝夫以</hi>
<pb n="9b"/>
　　<hi>得罪於鄉黨州閭為大於天下者乎何志之篤也</hi>
　記曰為人臣之禮不顯諫三諫而不聽則逃之子之<lb/>
　事親也三諫不聽則號泣而隨之<lb/>
　　<hi>是禮也何其反也人臣而不顯諫則是臣而用子之㡬也人子而至於號泣則是子而用臣之顯也</hi>
　　<hi>臣而用子之㡬則隱子而用臣之顯則亂矣然且用之何也則亦各視其主也又視其事夫其主事</hi>
　　<hi>而不可以顯諫則臣子共隱未為過也</hi>
　曾子曰君子之孝也忠愛以敬反是亂也盡力而有<lb/>
　禮莊敬而安之微諫而不倦聽從而不怠懽欣忠信<lb/>
<pb n="10a"/>
　咎故不生可謂孝矣盡力無禮則小人也致敬而不<lb/>
　忠則不入也是故禮以將其力敬以入其忠飲食移<lb/>
　味居處溫愉著心於此濟其志也<lb/>
　　<hi>飲食居處孝子之所著濟也不著其物不濟其志譬祈甘雨者舍其汗暴則亦無以得甘雨矣人臣</hi>
　　<hi>之諫其君必其軄業治官守理盗賊不生瑕釁不作又值其閒暇意和氣柔而後申説之無不濟者</hi>
　　<hi>故濟志著心之有其具也非夫言説之謂也詩曰既醉既飽小大稽首神嗜飲食使君夀考</hi>
　曾子曰君子之孝也以正致諫士之孝也以徳從命<lb/>
　庶人之孝也以力惡食<lb/>
<pb n="10b"/>
　　<hi>以正致諫惡在其㡬諫也曰以理則正以辭則㡬夫猶之㡬諫也而謂之正諫者示諫之為正也夫</hi>
　　<hi>以不諫為正則君無復正臣父無復正子矣君無復正臣父無復正子則是君可以殺其臣父可以</hi>
　　<hi>殺其子也君臣父子相尋於殺則其犯亂不自諫始也故以諫為近於犯亂者曾子之初敎也以諫</hi>
　　<hi>為正敎者曾子之自救也曾子之自救不如其初敎之順也然則君子之道異於士乎曰以為子則</hi>
　　<hi>何異之有危哉其以君子為異於士者也詩曰母俾正反王欲玉女是用大諫藎臣之道也</hi>
　曾子曰父母愛之喜而不忘父母惡之懼而無怨父<lb/>
　母有過諫而不逆父母既歾必求仁者之粟而祀之<lb/>
　此之謂禮終<lb/>
<pb n="11a"/>
　　<hi>諫而不逆則猶之不敢正諫也父之與君則必有間矣而猶且紆迴者惡其直遂之無以明愛也且</hi>
　　<hi>無以明敬敬者道之近文者也然則中田號泣之為不文乎曰號泣不可以隨而隨之中田則亦近</hi>
　　<hi>於文也然則無田不祭孝子親歾亦可以仕乎曰仕而得仁人之粟則仕仕而不可得仁人之粟則</hi>
　　<hi>亦不仕也詩曰好是稼穡力民代食稼穡維寳代食維好是子路曾子之所共歎也</hi>
　單居離問於曾子曰事父母有道乎曾子曰有愛而<lb/>
　敬父母之行若中道則從若不中道則諫諫而不用<lb/>
　行之如繇已從而不諫非孝也諫而不從亦非孝也<lb/>
　孝子之諫逹善而不敢争辨争辨者作亂之所繇興<lb/>
<pb n="11b"/>
　也繇已為無咎則寧繇已為賢人則亂孝子無私樂<lb/>
　孝子無私憂父母所憂憂之父母所樂樂之孝子惟<lb/>
　巧變故父母安之若夫坐如尸立如齋弗訊不言言<lb/>
　必齋色此成人之善者也未得為人子之道也<lb/>
　　<hi>有子曰其為人也孝弟而好犯上者鮮矣不好犯上而好作亂者未之有也諫則近於犯上諫而争</hi>
　　<hi>辨則近於作亂臣子而為賢人所以敗亡乎故與其為賢人不如其為孝子弟弟也是聖賢之隱情</hi>
　　<hi>也然則巧變者何也巧變者嬰孩之所貴也嬰孩之所貴父母亦貴之父母之憂樂與嬰孩比也因</hi>
　　<hi>諫逹善反於嬰孩之為孝術</hi>
<pb n="12a"/>
　單居離問曰事兄有道乎曾子曰有尊事之以為已<lb/>
　望也兄事之不遺其言兄之行若中道則兄事之兄<lb/>
　之行若不中道則養之養之内不養於外則越也養<lb/>
　之外不養於内則疏之也是故君子内外養之也<lb/>
　　<hi>孟子曰中也養不中才也養不才故人樂有賢父兄也養者父兄之道而使弟行之何也曰養者犬</hi>
　　<hi>馬之能則猶是犬馬自與也犬馬之報主也見其親則親之喣沫相就若奉焉耳然則弟無諫其兄</hi>
　　<hi>者乎曰無之怡怡之言則猶比於無諫也</hi>
　單居離問曰使弟有道乎曾子曰有嘉事不失時也<lb/>
<pb n="12b"/>
　弟之行若中道則正以使之弟之行若不中道則兄<lb/>
　事之絀事兄之道若不可然後舍之矣<lb/>
　　<hi>不諫而兄事之可謂禮乎曰禮也敬先人之胞體以使其自反也使其不自反則逺於先人之志逺</hi>
　　<hi>於先人之志則逺於先人之體矣然則兄弟之不强諫何也曰兄弟猶有父母之意焉父母之恩通</hi>
　　<hi>於兄弟君臣之義通於朋友</hi>
　　　右傳八則<lb/>
　　感應章第十六<lb/>
子曰昔者明王事父孝故事天明事母孝故事地察長<lb/>
<pb n="13a"/>
幼順故上下治<hi>舊本下有天地明察神明彰矣二句今移下文</hi>故雖天子必有<lb/>
尊也言有父也必有先也言有兄也宗廟致敬不忘親<lb/>
也修身慎行恐辱先也天地明察神明彰矣宗廟致敬<lb/>
鬼神著矣<hi>舊本天地明察二句在長幼順故上下治之下文義不相䝉今移於此</hi>
　<hi>凡為明王父天母地宗功祖徳因郊祀以致敬於祖襧因禘嘗以致愛於邦族因祖襧以敬人之父老因</hi>
　<hi>邦族以愛人之子弟因天下之父老子弟以自愛敬其身身者天地鬼神之知能也天地鬼神有天子之</hi>
　<hi>身以效其知能而後禮樂有以作位育有以致孟子曰人之所不慮而知者其良知也所不學而能者其</hi>
　<hi>良能也天地鬼神託於天子以効其知能雖不學慮而所學慮者固已多矣</hi>
<pb n="13b"/>
孝悌之至通於神明光於四海無所不通<lb/>
　<hi>郊祀明堂吉禘饗廟因而及於山川壇壝田祖后稷丘陵墳衍宗工先臣之有功徳於民者以及於百蜡</hi>
　<hi>厲儺之祭皆以致慤之義通之則亦無所不通矣釋奠於學誓於澤宫乞言合語養老養幼飲酒於鄉選</hi>
　<hi>士於射恵鮮小民及於鰥寡皆以致愛之義通之則亦無所不通矣慤與愛兼致也不敢惡慢則皆有神</hi>
　<hi>明之道焉為天子而以神明待天下天下亦以神明奉天子傳曰天之所覆地之所載日月所照霜露所</hi>
　<hi>隊凡有血氣者莫不尊親故曰配天故孝經者周公之志也</hi>
詩云自西自東自南自北無思不服<lb/>
　<hi>其無不服者何也敬也天地神明之治也尊在而尊長在而長親在而親無它逹之天下也日月之相迎</hi>
<pb n="14a"/>
　<hi>星辰之相次風雷山澤之相命無不繇此者曾子曰仁者仁此者也義者宜此者也忠者中此者也信者</hi>
　<hi>信此者也禮者體此者也行者行此者也彊者彊此者也樂自順此生刑自反此作夫孝者天地之大經也置之而</hi>
　<hi>塞於天地溥之而衡於四海施諸後世而無朝夕推而放諸東海而凖推而放諸西海而凖推而放諸南</hi>
　<hi>海而凖推而放諸北海而凖詩云自西自東自南自北無思不服是之謂也</hi>
　　　右經十六章<lb/>
　　　大傳第十六<lb/>
　凡三王敎世子必以禮樂樂所以修内也禮所以修<lb/>
　外也禮樂交錯於中發形於外是故其成也懌恭敬<lb/>
<pb n="14b"/>
　而溫文立太傅少傅以養之欲其知父子君臣之道<lb/>
　也太傅審父子君臣之道以示之少傅奉世子以觀<lb/>
　太傅之徳行而審喻之太傅在前少傅在後入則有<lb/>
　保出則有師是以徳喻而敎成也師也者敎之以事<lb/>
　而喻諸徳者也保也者慎其身以輔翼之歸於道者<lb/>
　也<lb/>
　　<hi>明王之事天地則自其事父母始也其敬長尊老不敢惡慢於天下則猶自父兄而推也以天子之</hi>
　　<hi>尊而必有父兄故立為保傅以敎之保傅之不足而又為養老齒胄以示之示之不足而又為侯以</hi>
<pb n="15a"/>
　　<hi>射之言夫强猛不服不知父兄君長之義者之可以發的也天子不敢忘父母則不敢易天地不敢</hi>
　　<hi>忘親則不敢辱先不敢辱先則不敢不敬其身矣賈生曰天子不諭於先聖王之徳不知君國畜民</hi>
　　<hi>之道不見義禮之正不察應事之理不博古之典傳不聞於威儀之數詩書禮樂之無經學業之不</hi>
　　<hi>法凡此其屬太師之任也古者齊太公軄之天子不婣於親戚不恵於庶民無禮於大臣不忠於刑</hi>
　　<hi>獄無經於百官不哀於喪不敬於祭不戒於戎事不信於諸侯不誠於賞罰不厚於徳不彊於行賜</hi>
　　<hi>予侈於左右恡惜疏於卑逺不能懲忿窒欲大行大徳大義大道不從太師之敎凡此其屬太傅之</hi>
　　<hi>任也古者魯周公軄之天子處位不端受業不敬敎誨諷誦詩書禮樂之不經不法不古言語不序</hi>
　　<hi>音聲不中律趨讓進退不以禮升降揖讓無容視瞻俯仰無節妄咳唾數顧趨行不徳色不比順隱</hi>
<pb n="15b"/>
　　<hi>琴肆瑟凡此其屬太保之任也古者燕召公軄之天子燕辟廢其學左右之習詭其師答逺方諸侯</hi>
　　<hi>遇貴大人不知文雅之辭答左右近臣不知己諾之適簡聞小誦之不博不習凡此其屬少師之任</hi>
　　<hi>也古者史佚軄之天子居處出入不以禮衣服冠帶不以法御器在側不以度雜綵從美不以章忿</hi>
　　<hi>怒説喜不以義賦與噍讓不以節小行小禮小義小道凡此其屬少傅之任也天子居處燕私安所</hi>
　　<hi>易樂而湛夜漏屏人而數飲酒而醉食肉而飽飽而强飢而惏暑而暍寒而𠻳寢而莫宥坐而莫侍</hi>
　　<hi>行而莫先莫後常自為開戶自取玩好自執器皿函顧還面而御器之不舉不臧拆毁喪傷凡此其</hi>
　　<hi>屬少保之任也干戚戈羽之舞管籥琴瑟之㑹號呼謌謠聲音不中律燕樂雅頌不中序凡此其屬</hi>
　　<hi>詔工之任也不知日月之不時節不知先王之諱與國之大忌不知風雨雷電之眚凡此其屬太史</hi>
<pb n="16a"/>
　　<hi>之任也凡此入任者皆未及於孝弟也然以修身慎行不至辱先則亦庶矣故為天子之道則必自</hi>
　　<hi>世子始也記曰知為人子然後可以為人父知為人臣然後可以為人君知事人然後能使人故敎</hi>
　　<hi>天子以孝弟者必自敎世子始也敎世子則其所敎天子者亦如此矣詩曰佛時仔肩示我顯徳行</hi>
　先王之所以治天下者五貴有徳貴貴貴老敬長慈<lb/>
　幼此五者先王之所以定天下也貴有徳何為也為<lb/>
　其近於道也貴貴為其近於君也貴老為其近於親<lb/>
　也敬長為其近於兄也慈幼為其近於子也是故至<lb/>
　孝近乎王至弟近乎霸至孝近乎王雖天子必有父<lb/>
<pb n="16b"/>
　至弟近乎霸雖諸侯必有兄先王之敎因而不改所<lb/>
　以領天下國家也<lb/>
　　<hi>凡是五者則皆僃於太學矣燕享朝聘鄉飲酒耕耤蒐狩則皆從太學來者也太學而外道莫備於</hi>
　　<hi>宗廟莫嚴於朝廷朝廷尊尊宗廟親親尊尊親親則猶是一家之治也其使天下各尊其尊各親其</hi>
　　<hi>親則非復一家之治也故貴有徳貴貴貴老敬長慈幼其道公於天下各舉其所近因性而不改是</hi>
　　<hi>先王之所謂至要也</hi>
　周公踐阼庶子之正於公族者敎之以孝弟睦友子<lb/>
　愛明父子之義長幼之序其朝于公内朝則東面北<lb/>
<pb n="17a"/>
　上臣有貴者以齒其在外朝則以官司士為之其在<lb/>
　宗廟之中則如外朝之位宗人授事以爵以官其登<lb/>
　餕獻受爵則以上嗣庶子治之雖有三命不踰父兄<lb/>
　其公大事則以喪服之精粗為序雖公族之喪亦如<lb/>
　之以次主人若公與族燕則異姓為賔膳宰為主人<lb/>
　公與父兄齒族食世降一等其在軍則守於公襧公<lb/>
　若有出疆之政庶子以公族之無事者守於公宫正<lb/>
　室守太廟諸父守貴宫貴室諸子諸孫守下宫下室<lb/>
<pb n="17b"/>
　五廟之孫祖廟未毁雖為庶人冠取妻必告死必赴<lb/>
　練祥則告族之相為也宜弔不弔宜免不免有司罰<lb/>
　之至於賵<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>承含皆有正焉公族無宫刑大辟讞於<lb/>
　公公三宥之有司三致辟三宥不對走出致刑於甸<lb/>
　人公使人追之有司對以無及反命公素服不舉為<lb/>
　之變哭於異姓之廟<lb/>
　　<hi>公族朝於内朝内親也雖有貴者以齒明父子也外朝以官體異姓也宗廟之中以爵為位崇徳也</hi>
　　<hi>宗人授事以官尊賢也登餕受爵以上嗣尊祖之道也喪紀以服之輕重為序不奪人親也公與族</hi>
<pb n="18a"/>
　　<hi>燕則以齒而孝弟之道逹矣其族食世降一等親親之殺也戰則守於公襧孝愛之深也正室守太</hi>
　　<hi>廟尊宗室而君臣之道著矣諸父諸兄守貴室子弟守下室而讓道逹矣五廟之孫祖廟未毁雖及</hi>
　　<hi>庶人冠娶必告死必赴不忘親也親未絶而列於庶人賤無能也敬弔臨賵<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>睦友之道也古者庶</hi>
　　<hi>子之官治而邦國有倫邦國有倫而衆嚮方矣公族之罪雖親不以犯有司正術也所以體百姓也</hi>
　　<hi>刑于隱者不與國人慮兄弟也弗弔弗為服哭於異姓之廟為忝祖逺之也素服居外不聽樂私喪</hi>
　　<hi>之也骨肉之親無絶也公族無宫刑不翦其類也是周道也三代不相襲禮親親貴貴賢賢相循環</hi>
　　<hi>也而要於有父有兄興仁興讓則未有著於太學者也太學之不釋奠於先老不齒胄於國子不禮</hi>
　　<hi>三老五更不合養老幼而可以廣孝弟未之有也故文王世子之學聖人之明察所繇始也</hi>
<pb n="18b"/>
　天道至教聖人至徳廟堂之上罍尊在阼犧尊在西<lb/>
　廟堂之下縣皷在西應皷在東君在阼夫人在房大<lb/>
　明生於東月生於西此隂陽之分夫婦之位也君西<lb/>
　酌犧象夫人東酌罍尊禮交動乎上樂交應乎下和<lb/>
　之至也<lb/>
　　<hi>天地者父母之象日月者夫婦之象也以日月著天地以夫婦存父母以夫婦父母章於日月天地</hi>
　　<hi>此神明之道聖王未之有易也禮樂交動東西互答以敬明愛以報其祖襧則祖襧之心安以告於</hi>
　　<hi>神祇則神祗之情適然則天地之不分祀后夫人之不與郊祭何也曰髙禖之祭則黄帝之四妃與</hi>
<pb n="19a"/>
　　<hi>焉大明之奏則摯莘之二女從焉髙禖近於天地大明近於日月古人之禮則必有取之也記曰天</hi>
　　<hi>子親耕於南郊以共齊盛王后親蠶於北郊以共純服諸侯耕於東郊以共粢盛夫人蠶於北郊以</hi>
　　<hi>共冕服天子諸侯非莫耕也王后夫人非莫蠶也身致其誠信誠信之謂盡盡之謂敬敬盡然後可</hi>
　　<hi>以事神明此所以通於神明之義也然則天地不合分祀而君后分耕蠶何也曰祀可合也耕蠶不可</hi>
　　<hi>也然則分祀非禮與曰何為其非禮也合致者親分致者尊親不如尊之慤也頌曰時邁其邦昊天</hi>
　　<hi>其子之致尊之謂也既右烈考亦右文母致親之謂也致親於廟致尊於郊致親於内朝致尊於外</hi>
　　<hi>朝三代百王各以義起也</hi>
　太廟之内敬矣君親牽牲大夫贊幣而從君親制祭<lb/>
<pb n="19b"/>
　夫人薦盎君親割牲夫人薦酒卿大夫從君命婦從<lb/>
　夫人洞洞乎其敬也屬屬乎其忠也勿勿乎其欲其<lb/>
　饗之也納牲詔於庭血毛詔於室羮定詔於堂三詔<lb/>
　皆不同位葢道求而未之得也設祭於堂為祊乎外<lb/>
　故曰於彼乎於此乎一獻質三獻文五獻察七獻神<lb/>
　大饗其王事與<lb/>
　　<hi>天地之明察其在於大饗與而猶曰大饗之禮不足以大旅大旅之禮不足以饗帝何也大饗之禮</hi>
　　<hi>夫婦所得以共盡也饗帝之禮夫婦所不得而共盡也萃萬國之懽心以事其親又推其從出之祖</hi>
<pb n="20a"/>
　　<hi>以配上帝不合天下之賢親老幼起敬起愛則不足以教美報也故曰萬物本乎天人本乎祖取財</hi>
　　<hi>於地取法於天是以尊天而親地教民美報聖王之至要也</hi>
　凡祭有四時春祭曰礿夏祭曰禘秋祭曰嘗冬祭曰<lb/>
　烝礿禘陽義也嘗烝隂義也禘者陽之盛也嘗者隂<lb/>
　之盛也故曰莫重於禘嘗古者於禘也發爵賜服順<lb/>
　陽義也於嘗也出田邑發秋政順隂義也故記曰嘗<lb/>
　之日發公室示賞也草艾則墨未發秋政則民弗敢<lb/>
　草也故曰禘嘗之義大矣<lb/>
<pb n="20b"/>
　　<hi>未發秋政民弗敢草夫猶是殺草木不時非孝之意乎春視賞而秋視罰不賞則亦不罰也先賞而</hi>
　　<hi>後罰夏道也賞人於廟罰人於社社者秋之告成者也草木霜露順其隂陽慶賞刑威中於理義故</hi>
　　<hi>神明之意得而四海之心服也然則治天下之要在於賞罰也聖人不以賞罰為義而以孝弟為義</hi>
　　<hi>者何也曰以孝弟為義其意不在於名法孝弟明而名法出矣以名法為義其意不在於孝弟賞</hi>
　　<hi>罰明而孝弟衰矣故曰言思可道行思可樂不肅而成不嚴而治其本出於此也</hi>
　先王之薦可食也而不可耆也卷冕路車可陳也而<lb/>
　不可好也武壯而不可樂也宗廟之威而不可安也<lb/>
　宗廟之器可用也而不可便其利也所以交於神明<lb/>
<pb n="21a"/>
　者不可同於安樂之義也酒醴之美𤣥酒明水之尚<lb/>
　貴五味之本也黼黻文繡之美疏布之尚反女功之<lb/>
　始也筦簟之安而蒲越稾鞂之尚明之也大羮不和<lb/>
　貴其質也大圭不琢美其質也丹漆雕㡬之美素車<lb/>
　之乘尊其樸也貴質而已矣所以交於神明者不可<lb/>
　同於安䙝之義也<lb/>
　　<hi>神明之道始於太素父母之道始於太質天地之道始於太樸此三始者孝弟之本義也有其質而</hi>
　　<hi>後文生焉天子之始存於世子世子之始存於孩提故以三命加於父兄為天子而絀親長非禮也</hi>
<pb n="21b"/>
　　<hi>然則為天子則絶齊期之喪何也曰未之絶也其意猶有存焉去文而已孝經之意在於反質反質</hi>
　　<hi>追本不忘其初春秋之嚴孝經之質皆遡朔於天地明本於父母所以致其素樸交於神明之道也</hi>
　天下無生而貴者也繼世以立諸侯象賢也以官爵<lb/>
　人徳之殺也死而諡今也古者生無爵死無諡禮之<lb/>
　所尊尊其義也失其義陳其數祝史之事也故其數<lb/>
　可陳也其義難知也知其義而敬守之天子之所以<lb/>
　治天下也<lb/>
　　<hi>天下無生而貴故以天子而尊父兄天地之序也天下無惡慢人而不惡慢於人故以天子而恐辱</hi>
<pb n="22a"/>
　　<hi>先是聖賢之敬守也以天子而猶恐辱先則天下之恐辱先者多矣桀紂之爵見薄於匹夫幽厲之</hi>
　　<hi>諡見訾於臣子故爵諡者古人所不貴也然且周公身為之周公以為迂其身以善其君故反古而</hi>
　　<hi>不疑也然則孝經稱爵而不稱諡春秋稱諡與爵文質互用與曰堯舜禹湯皆諡也禮有其義有其</hi>
　　<hi>數數者祝史之事也春秋得其義孝經得其志得其志而敬守之雖萬世一姓可也</hi>
　子曰武王周公其逹孝矣乎夫孝者善繼人之志善<lb/>
　述人之事者也春秋脩其祖廟陳其宗器設其裳衣<lb/>
　薦其時食宗廟之禮所以序昭穆也序爵所以辨貴<lb/>
　賤也序事所以辨賢也旅酬下為上所以逮賤也燕<lb/>
<pb n="22b"/>
　毛所以序齒也踐其位行其禮奏其樂敬其所尊愛<lb/>
　其所親事死如事生事亡如事存孝之至也郊社之<lb/>
　禮所以事上帝也宗廟之禮所以祀乎其先也明乎<lb/>
　郊社之禮禘嘗之義治國其如示諸掌乎<lb/>
　　<hi>孝弟之至通於神明光於四海其武王周公之謂也通神明光四海而後謂之逹故逹孝之難也以</hi>
　　<hi>其本性立教逹於天下則盡人而能之記曰祭有十倫見事鬼神之道焉見君臣之義焉見父子之</hi>
　　<hi>倫焉見貴賤之等焉見親疏之殺焉見爵賞之施焉見夫婦之别焉見政事之均焉見長幼之序焉</hi>
　　<hi>見上下之際焉鋪筵設几祝於室出于祊以交神明君迎牲而不迎尸以明君臣之義尸為子行父</hi>
<pb n="23a"/>
　　<hi>北面事之以明子父之道尸飲五君洗玉爵獻卿尸飲七以瑶爵獻大夫尸飲九以散爵獻士以明</hi>
　　<hi>尊卑之等羣昭羣穆不失其倫以明親疎之殺賜爵禄必於太廟一獻之後降阼命書以明爵賞之</hi>
　　<hi>施君立阼夫人立東房夫婦授受不相襲處以明夫婦之别為爼貴骨分恵以差貴前賤後以明政</hi>
　　<hi>事之均賜爵皆分昭穆有司以齒以明長幼之序煇胞翟閽咸有畀與以明上下之際此十者君子</hi>
　　<hi>之所謂備也禮貴備貴時貴順貴稱羔豚而祭百官皆足大牢而祭不必有餘禮之所謂稱也稱生</hi>
　　<hi>於孝弟行於仁讓而不在於爵位也禮天子犆礿祫禘祫嘗祫烝諸侯礿則不禘禘則不嘗嘗則不</hi>
　　<hi>烝烝則不礿諸侯礿犆禘一犆一祫嘗祫烝祫諸侯之不敢備禮為有事於天子且致敬讓之意也</hi>
　　<hi>然則禮不王不禘何也曰謂大祫也五年大祫禘其祖所自出而以其祖配之則諸遷主皆在焉然</hi>
<pb n="23b"/>
　　<hi>則姬姓諸侯皆祖后稷后稷其所自出也而獨周公用之何也曰周公得用天子之禮樂周公之用</hi>
　　<hi>天子之禮樂武王之志文王之事也然則成王賜之伯禽受之皆是與曰何為其不是也夏殷亡國</hi>
　　<hi>之後也而猶各用其禮樂誼不可以興王而黜前王之秩也周公身致王治創制禮樂故兼用殷禮</hi>
　　<hi>㕘酌四代以匹於二王之恪何過之有且是成王之賜也成王六嵗而治天下以議禮制度始於其</hi>
　　<hi>身非有所拂亂於先王之務也詩曰維清緝熙文王之典肇禋迄用有成然則仲尼不欲觀禘而歎</hi>
　　<hi>周公其衰何也曰仲尼之歎葢歎魯也政出私門而雍歌下堂魯室既衰而周公不康然則仲尼以</hi>
　　<hi>禘與周公與曰與周公也何與之曰以舜而知其與之也與之何義也曰大徳者必得其位必得其</hi>
　　<hi>禄必得其名必得其夀是其義也然則魯九卜郊而仲尼皆非之何也曰周公之衰自桓公而後也</hi>
<pb n="24a"/>
　　<hi>桓公而後則其取僖公何也曰詩之於春秋猶母之於父也父嚴而母慈父尊而母親僖公之四什</hi>
　　<hi>託詩於慈親然則周公見嚴於春秋與曰春秋之嚴周公之志也龜蓍牛鼠峻於神明</hi>
　　　右傳九則<lb/>
　　事君章第十七<lb/>
子曰君子之事上也進思盡忠退思補過將順其美匡<lb/>
救其惡故上下能相親也<lb/>
　<hi>忠順不失以事其上是士君子之孝也士君子既以忠順白著則亦恂恂粥粥使上下稱恭謹足矣而又</hi>
　<hi>曰盡忠補過將順匡救何也曰惡夫愛其君之不若愛其父敬其君之不若敬其父者也生我者莫如父</hi>
<pb n="24b"/>
　<hi>愛我者莫若父其父有過而猶且諫之諫之不聽而號泣以隨之至於君則曰非獨吾君也是愛敬其君</hi>
　<hi>不若其父之至也且以父為得罪於州里鄉黨不憚勞身以成父之名至於君而獨不然者寧使君取咎</hi>
　<hi>於天下萬世不欲當吾身失其禄位則是以身之禄位重於君之社稷也孟子曰小弁之怨親親也親親</hi>
　<hi>仁也親之過小而怨是不可磯也親之過大而不怨是愈疏也不可磯不孝也愈疏亦不孝也夫以怨而</hi>
　<hi>猶謂之孝以盡忠匡救而謂之不忠則君臣上下亦泮乎如道路人而已詩曰不屬于毛不離于裏言夫</hi>
　<hi>上下之不相親也不相親而親之莫如以忠與上以過自與以美救惡以惡匡美是仲尼所以取諷也</hi>
詩云心乎愛矣遐不謂矣中心藏之何日忘之<lb/>
　<hi>愛資母者也敬資父者也敬則不敢諫愛則不敢不諫愛敬相摩而忠言迸出矣故為子而忘其親為臣</hi>
<pb n="25a"/>
　<hi>而忘其君臣子之大戒也然則忠孝之義並與曰何為其然也忠者孝之推也忠之於天地猶疾雷之致</hi>
　<hi>風雨也孝者天地之經義也物之所以生物之所以成也以孝事君則忠以孝事長則順以孝事友則信</hi>
　<hi>以孝事鬼神則格以孝事天地則禮樂和平旤患不生災害不作故孝之於經義莫得而並也孟子曰人</hi>
　<hi>少則慕父母知好色則慕少艾仕則慕君不得於君則熱中故忠者孝中之務也以孝作忠其忠不窮詩</hi>
　<hi>曰王事孔棘不能藝黍稷父母何食言夫孝之窮於忠者也</hi>
　　　右經十七章<lb/>
　　　大傳第十七<lb/>
　子言之事君先資其言拜自獻其身以成其信是故<lb/>
<pb n="25b"/>
　君有責於其臣臣有死於其言故其受禄不誣其受<lb/>
　罪益寡<lb/>
　　<hi>行先而言從居身之道也言先而行從致身之道也記曰君子先行小人先言先資其言自獻其身</hi>
　　<hi>孝子亦為之乎孝子不為之則無以得於君而報其親孝子亦為之則有以殺其身而死其言然則</hi>
　　<hi>孝子奚擇乎晏平仲曰君有不量於臣臣不可不量於君故君擇臣而使臣擇君而事孝子之義也</hi>
　子曰事君大言入則望大利小言入則望小利故君<lb/>
　子不以小言受大禄不以大言受小禄易曰不家食<lb/>
　吉<lb/>
<pb n="26a"/>
　　<hi>君子終日言不及利親在不言畜産朝語不及狗馬與君子處不言禄位與小人語不及報施而曰</hi>
　　<hi>望利受禄何也曰利者易之所不禁也易之多識前言往行亦有所利之也利涉川以為舟楫也不</hi>
　　<hi>然則利禄之行孝子所不舉也</hi>
　子曰事君不下逹不尚辭非其人弗自小雅曰靖共<lb/>
　爾位正直是與神之聽之式榖以女<lb/>
　　<hi>下逹則靡也尚辭則費也自非其人則是以親之身為市也閔子之辭汶上也可謂正直矣而猶且</hi>
　　<hi>有辭焉不惡而嚴故以無匡救為匡救者閔子之於費是也</hi>
　子曰事君逺而諫則讇也近而不諫則尸利也子曰<lb/>
<pb n="26b"/>
　邇臣守和宰正百官大臣慮四方<lb/>
　　<hi>邇臣守和則可以不諫矣不諫而謂之尸利何也和者鹽梅之務也水水之相濟琴瑟之専一君子</hi>
　　<hi>之所不御也慮而後正正而後和守和則守正守正則長慮守正長慮而不諫者未之有也書曰</hi>
　　<hi>告君乃猷裕我不以後人迷夫非正諫而言此者乎</hi>
　子曰事君欲諫不欲陳詩云心乎愛矣遐不謂矣中<lb/>
　心藏之何日忘之<lb/>
　　<hi>諫則微者也陳則不微也諫出於人所不見陳則與衆見之故匡救之敬不如將順之愛也汲黯大</hi>
　　<hi>慮以直陳而見疎石建小慮以屏人而得主故將順之與匡救共慮也詩曰哀哉不能言匪舌是出</hi>
<pb n="27a"/>
　　<hi>維躬是瘁哿矣能言巧言如流俾躬處休</hi>
　子曰事君難進而易退則位有序易進而難退則亂<lb/>
　也又曰事君三違而不出竟則利禄也人雖曰不要<lb/>
　吾不信也<lb/>
　　<hi>易進難退亦有大言大利之望者乎大入而望大利大言而受大禄夫皆以是要君者也其逹不以</hi>
　　<hi>情其自不以人其辭不以倫賄賂是行奸宄是因功利是稱此三者皆所以要君也以是三者要君</hi>
　　<hi>故以聖人之法孝子仁人之言皆不足稱也是天下之所繇亂也故知易進難退之可以長亂者則</hi>
　　<hi>亦知所以逺亂矣子曰君子三揖而進一辭而退以逺亂也其所以逺亂者何也不與利禄之人共</hi>
<pb n="27b"/>
　　<hi>其功名也</hi>
　子曰事君慎始而敬終<lb/>
　　<hi>孝有終始則忠亦有終始孝無終始則忠亦無終始矣慎始敬終皆為身也為身則亦為親為親則</hi>
　　<hi>亦為君矣夫以揚君之過為足以顯親之名者乎苟進而亂終借親以要君保其利禄以自為不敗</hi>
　　<hi>者是亦君子之所鄙也</hi>
　子曰事君可貴可賤可富可貧可生可殺而不可使<lb/>
　為亂<lb/>
　　<hi>父母之養其子貧賤生死有不能免也而以為亂人之父亂人之子則負販不為夫以易進難退之</hi>
<pb n="28a"/>
　　<hi>心居將順不遑之位其於利禄猶盜之也而又盜仁孝之言以營其身則可使為亂必不可使貧賤</hi>
　　<hi>也詩曰君子信盜亂是用暴盜言孔甘亂是用餤</hi>
　子曰事君軍旅不辟難朝廷不辭賤處其位而不履<lb/>
　其事則亂也故君使其臣得志則慎慮而從之否則<lb/>
　孰慮而從之終事而退臣之厚也易曰不事王侯高<lb/>
　尚其事<lb/>
　　<hi>慎慮所以履事也孰慮所以終事也慎慮則多忠孰慮則寡過夫當不得志之時其所孰慮者無他</hi>
　　<hi>亦曰不履事則已矣不履事而猶可以終事是蠱之謙者也蠱壞而成謙卑而光是仁人孝子不得</hi>
<pb n="28b"/>
　　<hi>志者之事也聖人之所隱也</hi>
　子曰惟天子受命於天士受命於君故君命順則臣<lb/>
　有順命君命逆則臣有逆命<lb/>
　　<hi>異哉不似夫子之言也始仕之無所逆命也猶草木之於風雨也以謂均受之於天君有所不受於天則</hi>
　　<hi>臣有所不受於君然不若思補匡救之正也夫是大臣之道也仲山甫芮良夫之任也晏子曰有道順君</hi>
　　<hi>無道横命為士而横命猶孺子之寤其母也取憎於母而已詩曰維彼哲人告之話言順徳之行</hi>
　子云善則稱君過則稱已則民作忠君陳曰爾有嘉<lb/>
　謀嘉猷入告爾后于内女乃順之于外曰此謀此猷<lb/>
<pb n="29a"/>
　惟我后之徳於乎是惟良顯哉<lb/>
　　<hi>過則稱已可謂補過者矣為大臣不慮四方使過成於上而善没於下猶月之食日也月實作過日</hi>
　　<hi>則何過之有記曰五味和而公食之五組綴而公衣之嘉謀嘉猷非我后之徳而誰乎故以引過歸</hi>
　　<hi>徳為臣子之文者則又過也詩曰維仲山甫補之維仲山甫舉之吉甫稱之不以為罪宣王聞之不</hi>
　　<hi>以為過是則盛世之事也無它親也</hi>
　又言之善則稱親過則稱已則民作孝太誓曰予克<lb/>
　紂非予武惟朕文考無罪紂克予非朕文考有罪惟<lb/>
　予小子無良<lb/>
<pb n="29b"/>
　　<hi>是皆質言之非文也晨夕以侍其親言色不離而以為親過者孰安之乎故將順匡救之言皆為中</hi>
　　<hi>主發也人主莫不上聖自為而臣以中主事之必曰而之事我何不若文王之事王季太顛閎夭之</hi>
　　<hi>事文王也則敗矣又不曰禹之事舜也曰無若丹朱傲惟慢㳺是好傲虐是作罔晝夜頟頟㒺水行</hi>
　　<hi>舟則以為禹罪者乎則疏者乎</hi>
　曾子曰君子雖言不受必忠曰道雖行不受必忠曰<lb/>
　仁雖諫不受必忠曰智天下無道循道而行衡塗而<lb/>
　僨手足不揜四支不被手足節四支説者申慇勤耳<lb/>
　詩云行有死人尚或墐之此則非士之罪也有士者<lb/>
<pb n="30a"/>
　之羞也<lb/>
　　<hi>孝子之言何其厲也曰道曰仁曰智夫自以為無過乎自以為無過則自以為無罪是非孝子之道</hi>
　　<hi>也微子比干箕子自以為無罪乎書曰今爾無指告子顛隮若之何其是亦三仁之罪也孝子之進</hi>
　　<hi>必有和氣退必有㢲色雖中道死不非其上不以罪自説是孝子之行也然則曾子未與於此乎曰</hi>
　　<hi>曾子毅其立辭也嚴</hi>
　曾子曰天下有道則君子訢然以交同天下無道則<lb/>
　衡言不革諸侯不聽則不干其上聽而不賢則不踐<lb/>
　其朝是以君子不犯禁而入人境及郊問禁請命不<lb/>
<pb n="30b"/>
　通患而出危色則秉徳之士不讇矣<lb/>
　　<hi>及郊請命不犯禁而入境是猶有將順之心也不通患而出危色是猶有匡救之意也不聽不行不</hi>
　　<hi>踐其朝是不已踈乎上親其下下不敢親其上上親其下則義也下親其上則讇也然則上下相親</hi>
　　<hi>何也曰訢然交同有道之世也溫文元感聖人之治也以聖人事君則世無不親之君以聖人使臣</hi>
　　<hi>則世無不親之臣曾子或未之逮也</hi>
　曾子曰君子不讇富貴以為已説不乗貧賤以居己<lb/>
　尊凡行不義則吾不事不仁則吾不長相奉仁義則<lb/>
　吾與之聚羣嚮爾寇盜則吾與慮國有道則突若入<lb/>
<pb n="31a"/>
　焉國無道則突若出焉如此之謂義夫有世義者哉<lb/>
　曰仁者殆恭者不入慎者不見使正直者邇於刑弗<lb/>
　違則殆於罪是故君子錯在高山之上深澤之汚聚<lb/>
　橡栗藜藿而食之耕稼以老十室之邑昔者大禹見<lb/>
　耕者五耦而式過十室之邑則下為有秉徳之士存<lb/>
　也<lb/>
　　<hi>繇曾子之道可以親上乎甚矣曾子之戇也仁義則與聚羣嚮寇盗則吾與慮是曾子之慈也不義</hi>
　　<hi>不事不仁不長夫謂諸侯也天下一君義如逃雨則如之何曰仁者愛人有禮者敬人愛人者人恒</hi>
<pb n="31b"/>
　　<hi>愛之敬人者人恒敬之曾子則必有以處此矣然則盡忠補過將順匡救誰與之乎曰銅鞮伯華將</hi>
　　<hi>軍文子祁奚子産其人也過是者其惟文公諸臣乎狐偃趙衰魏犨胥臣先軫郤縠則皆賢者也雖</hi>
　　<hi>然非文公不親</hi>
　　　右傳十五則<lb/>
　　喪親章第十八<lb/>
子曰孝子之喪親也哭不偯禮無容言不文服美不安<lb/>
聞樂不樂食㫖不甘此哀戚之情也<lb/>
　<hi>子曰喪與其易也寧戚易則文也戚則質也天下之文不能勝質者獨喪也聖人以孝教天下本於人所</hi>
<pb n="32a"/>
　<hi>自致而致之冬溫而夏凊昏定而晨省出必告反必面聽無聲視無形不登高不臨深不苟訾不苟笑不</hi>
　<hi>服闇不登危此非有物力致飾於生也擗踊號泣啜水枕塊苴杖居廬哀至則哭升降不繇阼階出入不</hi>
　<hi>當門隧黙而不唯唯而不對對而不問此非有物力致飾於死也凡若是者性也性者教之所自出也因</hi>
　<hi>性立教而後道徳仁義從此出也夫談道徳仁義於孝子之前者抑末矣故以喪禮立教猶萬物之反首</hi>
　<hi>於霜雪也帝王禮樂之所著根也</hi>
三日而食教民無以死傷生毁不滅性此聖人之政也<lb/>
喪不過三年示民有終也<lb/>
　<hi>性而授之以節謂之教教因性也三日而食粥三年而終喪猶三日而瞚三年而月語也知生謂之理知</hi>
<pb n="32b"/>
　<hi>終謂之道知制謂之法理不可諭道不可告因性立教則賢者可抑而退不肖者可挽而進也然則上古</hi>
　<hi>有以毁滅性有以喪踰制者乎曰未之有也未之有而禁之何也曰聖人之教也以謂世皆孝子也尊性</hi>
　<hi>而明教欲與世之孝子共凖於道然則是不已文與曰其情有餘也而裁之質則猶未為文也</hi>
為之棺槨衣衾而舉之陳其簠簋而哀慼之擗踊哭泣<lb/>
哀以送之卜其宅兆而安措之為之宗廟以鬼享之春<lb/>
秋祭祀以時思之<lb/>
　<hi>若是者皆質也質者堯禹皇王所不能增辛癸黎庶所不能減也以六者送死重隧犆祫不必有餘懸窆</hi>
　<hi>羔豚不必不足其歸於六物者則已矣故天子卿大夫士庶人等制不一而各有以自致不一者謂之文</hi>
<pb n="33a"/>
　<hi>自致者謂之質文有損益質無損益而釋老必欲起而亂之卒不能亂者是先王之教以人性為之根柢</hi>
　<hi>也</hi>
生事愛敬死事哀慼生民之本盡矣死生之義備矣孝<lb/>
子之事親終矣<lb/>
　<hi>孝子之事親終則先王之道徳亦終矣先王之道徳終者何也天地之道有終有始鬼神之義一屈一伸</hi>
　<hi>神明之行始於東方而終於北方禮樂之情發於憂樂而極於敬愛慶賞刑威先王貴之而有所不用也</hi>
　<hi>本生則末生本盡則末盡以愛敬而事生天下之人皆有以事其生以哀慼而事死天下之人皆有以事</hi>
　<hi>其死皆有以事其生則鉶羮藜臭等於五鼎皆有以事其死則孺泣號咷齊於七廟故義者文也本者質</hi>
<pb n="33b"/>
　<hi>也本盡則義備質盡則文至然且孝子皆有崇祀上配富有享保之思則是皆無有盡也故聖人著其真</hi>
　<hi>質以示其至要曰先王之所教順底於無怨者不過若此而已使世之王者皆繇其道以教民愛敬感民</hi>
　<hi>哀慼養生送死各致其質則天下大治孟子曰養生送死無憾然而不王者未之有也然則性為生者乎</hi>
　<hi>曰性與生來不從生生不從生生而從滅滅何也曰性不可滅愛敬之道滅而性滅性不資生愛敬之道</hi>
　<hi>生而性生故曰父子之道天性也以毁而滅性使父失其慈子失其孝州閭鄉黨失其仁則謂之滅性滅</hi>
　<hi>性之非傷生猶傷生之非滅性也然而生傷則其性亦浸滅矣故毁之與傷聖賢所同戒也然則惡毁傷</hi>
　<hi>謂其近於死者乎曰仁孝之義存愛敬之理得雖死而不滅仁孝之義虧愛敬之理失雖生而已傷然則</hi>
　<hi>居親之喪毁瘠過度未失愛敬也而惡其滅性者何也曰君子之性也非為生之謂也天之所命道之所</hi>
<pb n="34a"/>
　<hi>立天下之所法後世之所頌畎畆而享南面韋布而配上帝孟子曰君子所性仁義禮智根於心傳曰惟</hi>
　<hi>天下至誠為能盡其性能盡其性則能盡人之性能盡人之性則能盡物之性能盡物之性則可以贊天</hi>
　<hi>地之化育可以贊天地之化育則可與天地參矣故性參天地者也然則性參天地非毁所能滅使性可</hi>
　<hi>以毁滅則性不能參於天地曰是何言也天地之性始微而終著其託於臣子猶父母之託體也日鞠養</hi>
　<hi>之冀其成長孟子曰人之有是四端也猶其有是四體也知皆擴而充之矣若火之始燃泉之始逹夫使</hi>
　<hi>受性者若火之不燃泉之不逹則天地父母皆靳之矣然則滅性之於傷膚有别也曰滅性近名者也傷</hi>
　<hi>膚近刑者也名者性之殘刑者性之賊也然則樂正子春之傷足也不近於刑名而其痛近於滅性何也</hi>
　<hi>曰性出於天地身出於父母滅性而傷天地傷膚而恫父母仁人君子則必有以處此矣然則刑名同禍</hi>
<pb n="34b"/>
　<hi>也而君子猶不惡名何也曰性不滅名亦不滅性與身俱生故親之名不與身俱生故尊之尊名而親身</hi>
　<hi>皆天也</hi>
　　　右經第十八章<lb/>
　　　大傳第十八<lb/>
　親始喪雞斯徒跣扱上袵交手哭踊惻怛疾痛乾肝<lb/>
　焦肺水漿不入口三日不舉火故隣里為之糜粥以<lb/>
　飲食之悲哀在中故形變於外痛疾在心故口不甘<lb/>
　味身不安美三日而歛動尸舉柩哭踊無數謂其已<lb/>
<pb n="35a"/>
　歛而不可復生也<lb/>
　　<hi>記曰三日而后歛俟其生也三日不生孝子之志亦衰矣又曰計具可成矣親戚可至矣故以三日</hi>
　　<hi>斷之夫孝子之志何衰之有謂其欲生之意斬然衰矣故衰之衰者變哀者也然則乙丑至癸酉九</hi>
　　<hi>日矣乃治材敷几道揚末命何也曰已歛矣已舉矣未成服而先揚命揚命而後正終正終而後正</hi>
　　<hi>始正始而後成服所以教喪之有主也是為天下主者也其事益大其禮益重若夫括袒哭踊悲哀</hi>
　　<hi>則庶人之逹於天子一也然則入自南門之外而猶之奔喪者與曰異宫也將即位而賔之萬物之</hi>
　　<hi>始相見也異夫内之擁立子者也自天子而下無有也</hi>
　斬衰何以服苴苴惡貌也所以首其内而見諸外也<lb/>
<pb n="35b"/>
　斬衰貌若苴齊衰貌若枲大功貌若止小功緦麻容<lb/>
　貌可也此哀之發於容體者也斬衰之哭若往而不<lb/>
　反齊衰之哭若往而反大功之喪三曲而偯小功緦<lb/>
　麻哀容可也此哀之發於聲音者也斬衰唯而不對<lb/>
　齊衰對而不言大功言而不議小功緦麻議而不及<lb/>
　樂此哀之發於言語者也斬衰三日不食齊衰二日<lb/>
　不食大功三不食小功緦麻再不食士與歛焉一不<lb/>
　食故父母之喪既殯食粥朝一溢米莫一溢米齊衰<lb/>
<pb n="36a"/>
　之喪疏食水飲不食菜菓大功不食醯醬小功緦麻<lb/>
　不飲醴酒此哀之發於飲食者也父母之喪居倚廬<lb/>
　寢苫枕塊不税絰帶齊衰之喪居堊室芐翦不納大<lb/>
　功以席降以牀此哀之發於居處者也<lb/>
　　<hi>又曰父母之喪既虞卒哭疏食水飲不食菜果期而小祥食菜果又期而大祥有醯醬中月而禫禫</hi>
　　<hi>而飲醴酒始飲酒者先飲醴酒始食肉者先食乾肉又曰父母之喪既虞卒哭柱楣翦屏芐翦不納</hi>
　　<hi>期而小祥居堊室寢有席又期而大祥居復寢中月而禫禫而牀内則曰居喪之禮頭有創則沐身</hi>
　　<hi>有瘍則浴有疾則飲酒食肉疾止復初不勝喪乃比於不慈不孝五十不致毁六十不毁七十惟衰</hi>
<pb n="36b"/>
　　<hi>麻在身飲酒食肉處於内凡此者皆本性而立教雖稍為節文未離乎質也</hi>
　記曰始死充充如有窮既殯瞿瞿如有求而弗得既<lb/>
　葬皇皇如有望而弗至練而慨然祥而廓然<lb/>
　　<hi>人之觀聖人也以其禮節聖人之觀人也以其精神精神者禮樂文質之本也三年之内分為五際</hi>
　　<hi>愛者致其愛敬者致其敬愛敬哀戚合迸而流雖節常人亦猶是情也而顔丁少連獨以是名夫豈其</hi>
　　<hi>文獨有以異於人者乎</hi>
　縣子曰三年之喪如斬期之喪如剡三年之喪雖功<lb/>
　衰不弔自諸侯逹於士如有服而將往哭之則服其<lb/>
<pb n="37a"/>
　服而往期之喪十一月而練十三月而祥十五月而<lb/>
　禫練則弔既葬大功弔哭而退不聽事焉期之喪未<lb/>
　葬弔於鄉人哭而退不聽事焉<lb/>
　　<hi>父在齊衰謂之期齊衰練而可以弔是則已殺矣縣子則猶之殷禮也</hi>
　子貢問喪子曰敬為上哀次之瘠為下顔色稱其情<lb/>
　戚容稱其服少連大連善居喪三日不怠三月不解<lb/>
　期悲哀三年憂東夷之子也凡三年之喪言而不語<lb/>
　對而不問廬堊室之中不與人坐焉在堊室之中非<lb/>
<pb n="37b"/>
　見母不入門疏衰皆居堊室不廬廬嚴者也<lb/>
　　<hi>記曰儿喪禮則哀為之主矣告子貢而不然者則猶之周禮也哀則已質已質則多過敬者哀之節</hi>
　　<hi>也少連大連則猶之質也夫為卿大夫而上則必趨而文矣文有隆殺而質無隆殺從其嚴而嚴之</hi>
　　<hi>猶變廬而堊室其居處不同而情愫一也</hi>
　父母之喪居倚廬不塗寢苫枕凷非喪事不言君為<lb/>
　廬宫之大夫士䄠之既葬拄<graphic n="KR0925" url="https://raw.githubusercontent.com/kanripo/KR-Gaiji/master/images/KR0925.png" mimeType="image/png"/>塗廬不於顯者君大<lb/>
　夫士皆宫之凡非適子者自未葬以往於隱者為廬<lb/>
　　<hi>支子雖避適子其於禮一也大夫士雖别於君其嚴一也嚴近乎文然且已質則亦謂之質而已經</hi>
<pb n="38a"/>
　　<hi>之不言居廬是猶純乎質者也</hi>
　既葬與人立君言王事不言國事大夫士言公事不<lb/>
　言家事君既葬王政入於國既卒哭而服王事大夫<lb/>
　士既葬公政入於家既卒哭弁絰帶金革之事無辟<lb/>
　也<lb/>
　　<hi>古之仕者非於王室則其公族甥舅伯叔無所辟之值王事公事則固有弁絰帶而從於外者矣苞</hi>
　　<hi>屨扱袵厭冠不入公門入公門而從王事非禮也</hi>
　君之喪三日子夫人杖五日既殯授大夫世婦杖子<lb/>
<pb n="38b"/>
　大夫寢門之外杖寢門之内輯之夫人世婦在其次<lb/>
　則杖即位則使人執之子有王命則去杖國君之命<lb/>
　則輯杖聽卜有事於尸則去杖大夫於君所則輯杖<lb/>
　於大夫所則杖<lb/>
　　<hi>大夫於君所則輯杖何也同為君喪者也而避嗣君猶之親喪之與君殯也殷事則歸反於君所此</hi>
　　<hi>言夫君喪之不可以請也為大夫而從公族之禮也非為奪喪者也</hi>
　辟踊哭泣哀以送之何也送形而往迎精而反也其<lb/>
　往送也望望然汲汲然如有追而弗及也其反哭也<lb/>
<pb n="39a"/>
　皇皇然若有求而弗得也故其往送也如慕其反也<lb/>
　如疑求而無所得也入門而弗見也上堂又弗見也入<lb/>
　室又弗見也亡矣喪矣不可復即矣故哭泣辟踊盡<lb/>
　哀而已矣悵焉愴焉惚焉愾焉心絶志悲而已矣故<lb/>
　祭之宗廟以鬼享之徼幸復反也成壙而歸不敢入<lb/>
　處室居於倚廬哀親之在外也寢苫枕塊哀親之在<lb/>
　土也故哭泣無時服勤三年思慕之心孝子之志也<lb/>
　人情之實也<lb/>
<pb n="39b"/>
　　<hi>或問曰杖者何也曰身體病羸以杖扶病也然則父在不杖矣父在不杖堂上不杖然則齊衰之無</hi>
　　<hi>辟踊乎曰夫亦其子也孝子之志非父所制也故曰禮義之經非從天降也非從地出也人情而已</hi>
　　<hi>極於人情之為質從人情而著焉之為文</hi>
　免喪之外行於道路見似目瞿聞名心瞿弔死而問<lb/>
　疾顔色戚容必有以異於人也如此而後服三年之<lb/>
　喪<lb/>
　　<hi>服喪者之志有以異於人乎夫其性觸之心凝之有不自知也必以如是為稱服喪者則其文也多</hi>
　　<hi>矣子曰無服之喪内恕孔悲</hi>
<pb n="40a"/>
　記曰喪禮哀慼之至也節哀順變也君子念始之者<lb/>
　也復盡愛之道也有禱祀之心焉北面求諸幽之義<lb/>
　也拜稽顙隱之甚也飯用米貝不忍虚也以死者為<lb/>
　不可别矣故旌以識之辟踊哀之至也有筭為之節<lb/>
　也袒括髮去飾之甚也慍哀之變也弁絰葛而葬與<lb/>
　神交也周人弁而葬殷人冔而葬歠主人主婦為其<lb/>
　病也君命食之也反哭升堂反諸其所作也主婦入<lb/>
　于室反諸其所養也反哭之弔也哀之至也反而亡<lb/>
<pb n="40b"/>
　焉失之矣於是為甚殷人既封而弔周人反哭而弔<lb/>
　孔子曰殷已慤吾從周<lb/>
　　<hi>既封而弔已文也而謂之已慤則將從其迂緩者乎謂疑其安魄也</hi>
　既封主人贈而祝宿虞尸既反哭主人與有司視虞<lb/>
　牲有司以几筵舍奠於墓左反日中而虞不忍一日<lb/>
　離也是日也以虞易奠卒哭曰成事是日也以吉祭<lb/>
　易喪祭明日祔于祖父其變而之吉祭也必於是日<lb/>
　也殷練而祔周卒哭而祔孔子善殷喪之朝也順死<lb/>
<pb n="41a"/>
　者之孝心也哀離其室也故至於祖考之廟而後行<lb/>
　殷朝而殯於祖周朝而遂葬<lb/>
　　<hi>夫子之葬母葢猶朝而殯殯而後葬也朝而殯不謂之文練而祔不謂之質既封而弔不謂之慤反</hi>
　　<hi>室而弔不謂之文夫子兼取之而謂夫子尚質者何也是非夫子之所貴也夫子之所貴者愛敬哀</hi>
　　<hi>慼而已孝子以愛敬哀慼為實其煩促隆殺家相室老治之天子不加贏庻人不加絀各極其情事</hi>
　　<hi>而止故夏殷之禮夫子兼用之而有不盡也孔子之喪公西赤為志焉飾棺墻置翣設披周也設崇</hi>
　　<hi>殷也綢練設旐夏也故文則無所不之也公明儀治子張之喪褚羃丹質蟻結于四隅殷禮也夫以</hi>
　　<hi>公明儀之意謂夫子宜用殷禮者乎夫子而參用三代亦何不可也故文者質之委也</hi>
<pb n="41b"/>
　高子臯之執喪也泣血三年未嘗見齒顔丁之執喪<lb/>
　也始死皇皇焉如有求而弗得既殯望望焉如有從<lb/>
　而弗及既葬慨焉如不及其反而息子思之母死於<lb/>
　衛栁若謂子思曰子聖人之後也四方於子乎觀禮<lb/>
　子葢慎諸子思曰吾何慎哉吾聞之有其禮無其財<lb/>
　君子弗行也有其禮有其財無其時君子弗行也吾<lb/>
　何慎哉<lb/>
　　<hi>子思喪出母而不使子上喪出母何也子思自為制者子上則子思制之也然則子思所謂財與時</hi>
<pb n="42a"/>
　　<hi>者何也傷其母之出也以為貧也傷其不任也以為禮有所未盡也</hi>
　子思曰喪三日而殯凡附於身者必誠必信勿之有<lb/>
　悔焉耳矣三月而葬凡附於棺者必誠必信勿之有<lb/>
　悔焉耳矣喪三年以為極亡則弗之忘矣故君子有<lb/>
　終身之憂無一朝之患也<lb/>
　　<hi>誠信者敬哀之實也誠信敬哀皆質也葬而葛弁祭而用明器非不誠信也三月而外浸近於文焉</hi>
　　<hi>近於文則王公貴人皆自為隆矣非道之為汚隆者也</hi>
　曾申問於曾子曰哭父母有常聲乎曰中路嬰兒失<lb/>
<pb n="42b"/>
　其母焉何常聲之有有子與子游立見孺子慕者有<lb/>
　子謂子游曰予壹不知夫喪之踊也予欲去之久矣<lb/>
　情在於斯其是也夫子游曰禮有微情者有以故興<lb/>
　物者有直情而徑行者夷狄之道也品節斯之謂禮<lb/>
　自上世以來未之有舍也<lb/>
　　<hi>喪之始於懐抱也踊之始於孺子慕也兩者情理之極也有子近於質子游近於文壹不知夫文質</hi>
　　<hi>之至發於自然聖人無所増損也雖然曾子有子知其本也</hi>
　孔子曰啜菽飲水盡其歡斯之為孝歛首足形還葬<lb/>
<pb n="43a"/>
　而無槨稱其財斯之為禮又言之喪不慮居毁不危<lb/>
　身喪不慮居謂無廟也毁不危身謂無後也<lb/>
　　<hi>固知夫夫子之質也還葬而無槨以是為禮者夫子葢親行之而世不悟也然則葬與廟孰重曰殷</hi>
　　<hi>人重葬周人重廟殷之成墓而弔與夫弔於壙也太甲之居桐武丁之諒隂皆墓也周人虞而吉祭</hi>
　　<hi>己葬而祔礿禘嘗烝皆在於廟以為墓祭非禮也是不同道墓之貴北首謂溫凊也廟之貴西首謂</hi>
　　<hi>昭穆也然且君子有不得行其道者曰財也時也子路去魯謂顔淵曰何以贈我曰吾聞之也去國</hi>
　　<hi>則哭于墓而後行反其國不哭展墓而入謂子路曰何以處我子路曰吾聞之也過墓則式過祀則</hi>
　　<hi>下甚矣二子之質也重其先慕其親敬其身然則野哭而夫子惡之弁人孺悲而夫子以為非禮何</hi>
<pb n="43b"/>
　　<hi>也曰喪事總總迫而質逺而文倚質而不辨以是為杜橋之沽也</hi>
　孔子之喪有自燕來觀者舍於子夏氏子夏曰聖人<lb/>
　之葬人與人之葬聖人也子何觀焉昔者夫子言之<lb/>
　曰吾見封之若堂者矣見若坊者矣見若覆夏屋者<lb/>
　矣見若斧者矣從若斧者焉馬鬛封之謂也今一日<lb/>
　三斬板而已封尚行夫子之志乎哉<lb/>
　　<hi>固知夫夫子之質也大夫之封五尺夫子葢猶參三代之制也成子高曰葬也者藏也藏也者欲人</hi>
　　<hi>之弗得見也是故衣足以飾身棺周於衣槨周於棺土周於椁反壤樹之己矣然則成子高不封乎</hi>
<pb n="44a"/>
　　<hi>曰是猶士庶人之禮也將適國而告之使過者皆式之如之何其不封也然則卜兆卜日孰為輕重</hi>
　　<hi>與曰卜兆是也墓之為言慕也卜者必步焉武步皆坐左干而右戚文舞發步左籥而右翟周人皆</hi>
　　<hi>用之未之學也然則卜不改日與曰是皆有其制焉雖雨必葬雨不克葬改日而葬春秋之所非也</hi>
　　<hi>然則葬不分昭穆卜不<graphic n="KR1258" url="https://raw.githubusercontent.com/kanripo/KR-Gaiji/master/images/KR1258.png" mimeType="image/png"/>日吉與曰周之子姓三百餘國其祔於豐畢者不能數公越時而葬必有</hi>
　　<hi>它故内不可告於天子外不可訃於列國則亦何昭穆待吉之有</hi>
　子夏既除喪而見予之琴和之而不和彈之而不成<lb/>
　聲作而曰哀未忘也先王制禮而不敢過也子張既<lb/>
　除喪而見予之琴和之而和彈之而成聲作而曰先<lb/>
<pb n="44b"/>
　王制禮不敢不至焉<lb/>
　　<hi>甚哉二子之情也情當之謂文情當之謂質文質備矣愛敬不衰是可與語仁孝矣仁孝無它愛敬</hi>
　　<hi>而已周公之祀明堂仲尼之殯五父大舜之享虞思季子之還左袒此物此志也愛敬衰而情文濫</hi>
　　<hi>情文濫而禮無所立魯悼公之喪季昭子問於孟敬子曰為君何食敬子曰食粥天下之逹禮也吾</hi>
　　<hi>三臣者之不能居公室四方莫不聞矣勉而為瘠吾則能毋使人疑夫不以情居瘠者哉我則食食</hi>
　　<hi>若是乎孟敬子之質也然而禮散矣生不能事殁不能喪也而以為誠信可乎哉</hi>
　子路曰吾聞諸夫子喪禮與其哀不足而禮有餘也<lb/>
　不若禮不足而哀有餘也祭禮與其敬不足而禮有<lb/>
<pb n="45a"/>
　餘也不若禮不足而敬有餘也<lb/>
　　<hi>子路之祭也室事交乎戸堂事交乎階質明而行事宴朝而退夫子以為知禮謂其賢於跛倚以臨</hi>
　　<hi>者也周禮之貴遲久也三時之積一日之接思成愾然而取便於食息之頃安知夫神明之交與不</hi>
　　<hi>交乎故哀之與敬涉久而見者也詩曰我孔熯矣式禮莫愆言其持久者也諸宰君婦廢徹不遲言</hi>
　　<hi>其終事者也固知夫子之善子路有所未盡也然而子路質矣子曰禮與其奢也寧儉喪與其易也</hi>
　　<hi>寧戚則猶與夫子路之質者也</hi>
　孔子在衞有送葬者夫子觀之曰善哉為喪乎足以<lb/>
　法矣小子識之子貢曰夫子何善爾也曰其往也如<lb/>
<pb n="45b"/>
　慕其反也如疑子貢曰豈若速反而虞乎子曰小子<lb/>
　識之我未之能行也<lb/>
　　<hi>夫子之未能行者何也曰禮繇中作速反而虞夫子之行周禮也行周禮而不若衞人則是夫子之</hi>
　　<hi>哀也夫子葬於防且封矣夫子先反雨甚門人後至孔子問焉曰防墓崩孔子不應者三泫然流涕</hi>
　　<hi>曰吾聞之古不修墓夫豈以殷人而不得行殷禮乎殷人之禮也已封而虞虞而反弔然而夫子所</hi>
　　<hi>尚以其疑慕也夫疑也而夫子以為未能者乎甚矣夫子之仁也仁孝備而文質生文質生而禮樂</hi>
　　<hi>出矣</hi>
　魯人有周豐也者哀公執摯請見之而曰不可公曰<lb/>
<pb n="46a"/>
　我其已夫使人問焉曰有虞氏未施信於民而民信<lb/>
　之夏后氏未施敬於民而民敬之何施而得此於民<lb/>
　也對曰墟墓之間未施哀於民而民哀社稷宗廟之<lb/>
　中未施敬於民而民敬殷人作誓而民始畔周人作<lb/>
　㑹而民始疑苟無禮義忠信誠慤之心以涖之雖<lb/>
　固結之民其不解乎<lb/>
　　<hi>若周豐者可謂知本矣哀敬之生生於孺慕愛親敬長致哀於父母生而能之生而知之生之有愛</hi>
　　<hi>敬没之有哀戚此非必有保傅之訓討詩書之服習也因性而利導焉耳墟墓之間早已施哀宗社</hi>
<pb n="46b"/>
　　<hi>之中早已施敬哀敬固結非一日之積也故為人子者有無形之視無聲之聽無方之養無制之哀</hi>
　　<hi>得其本則禮繇此起樂繇此作不得其本則猶聚孩提之童與之講殷周之誓誥也</hi>
　孔子閒居子夏侍子夏曰敢問詩云凱弟君子民之<lb/>
　父母何如斯謂民之父母矣孔子曰夫民之父母必<lb/>
　逹於禮樂之原以致五至而行三無以横於天下四<lb/>
　方有敗必先知之此謂民之父母矣子夏曰民之父<lb/>
　母既聞命矣敢問何謂五至孔子曰志之所至詩亦<lb/>
　至焉詩之所至禮亦至焉禮之所至樂亦至焉樂之<lb/>
<pb n="47a"/>
　所至哀亦至焉哀樂相生是故正明目而眎之不可<lb/>
　得而見也傾耳而聽之不可得而聞也志氣塞乎天<lb/>
　地此之謂五至子夏曰五至既得而聞之矣何謂三<lb/>
　無孔子曰無聲之樂無體之禮無服之喪敢問何詩<lb/>
　近之孔子曰夙夜基命宥宻無聲之樂也威儀棣棣<lb/>
　不可選也無體之禮也凡民有喪匍匐救之無服之<lb/>
　喪也子夏曰言則大矣美矣盛矣言盡於此而已乎<lb/>
　孔子曰何為其然也君子之服此猶有五起焉子夏<lb/>
<pb n="47b"/>
　曰何如孔子曰無聲之樂氣志不違無體之禮威儀<lb/>
　遲遲無服之喪内恕孔悲無聲之樂氣志既得無體<lb/>
　之禮威儀翼翼無服之喪施及四國無聲之樂氣志<lb/>
　既從無體之禮上下和同無服之喪以畜萬邦無聲<lb/>
　之樂日聞四方無體之禮日就月將無服之喪純徳<lb/>
　孔明無聲之樂氣志既起無體之禮施及四海無服<lb/>
　之喪施於孫子<lb/>
　　<hi>甚矣夫子之交也性情之動以為氣志氣志之動以為詩禮樂横天下塞四海皆是也其始於愛其</hi>
<pb n="48a"/>
　　<hi>親以及於不敢惡天下之親其始於敬其長以及於不敢慢天下之長周公之祀后稷享文王成王</hi>
　　<hi>之臨雍釋奠齒冑養老堯舜之遏宻八音勤事野死亦皆此物此志也故天下之順非聖人能順之</hi>
　　<hi>也聖人因性立教動於至順而天下順應之詩曰媚兹一人應侯順徳得其本而順用之以為道則</hi>
　　<hi>曰要道以為徳則曰至徳上下之和睦無怨則必繇此矣夫非仲尼而誰能順動如此者乎易曰雷</hi>
　　<hi>出地奮豫先王以作樂崇徳殷薦之上帝以配祖考則必謂此也夫</hi>
　　　右傳二十三則<lb/>
　<lb/>
　<lb/>
<pb n="48b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　孝經集傳卷四<lb/>
</p>
<p>
</p>
  </div>
</body>
</text>
</TEI>
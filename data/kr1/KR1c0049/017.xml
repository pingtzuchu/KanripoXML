<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>毛詩稽古編卷十七</head> <lb/>
    <p>
<pb n="1a"/>
欽定四庫全書<lb/>
　毛詩稽古編卷十七<lb/>
　　　　　　　　　　　　吳江陳啟源撰<lb/>
大雅<lb/>
　文王之什上<hi>正大雅</hi>
　　文王<lb/>
文王受命作周歐陽據序語以駮鄭氏稱王之説謂序<lb/>
言受命作周不言受命稱王也信矣但詩書言文王受<lb/>
<pb n="1b"/>
命皆言受天命也天命之豈僅命為諸侯乎緯書赤雀<lb/>
丹書之語雖不可信然改元布號諒應有之必非仍守<lb/>
侯服也即以此詩觀之於文王則曰其命維新於殷則<lb/>
曰天命靡常明謂天以命殷者改命文王矣雖不顯言<lb/>
稱王而其實已不可掩也向讀武成書已有辨今因歐<lb/>
陽語復論之<lb/>
文王受命之年先儒論之各異以為受命九年而崩者<lb/>
孔安國劉歆班固賈逵馬融王肅韋昭皇甫謐之説也<lb/>
<pb n="2a"/>
以為受命七年而崩者伏生司馬遷之説也案武成誕<lb/>
膺天命九年逸周書文傳解文王受命之九年召太子<lb/>
發以是證之則九年之説信矣康成不見古文尚書又<lb/>
不信逸書故以七年為斷<lb/>
孔疏謂文王受命之五年勞還師訖被囚其年得釋即<lb/>
以歳莫伐耆六年始稱王此言殆非也受命改元縱未<lb/>
稱王其形已露况三分有二儼然勁敵紂豈得囚之既<lb/>
囚豈得復釋揆之情事當不爾矣又左傳<hi>襄三十一年</hi>衛北<lb/>
<pb n="2b"/>
宫文子云紂囚文王七年諸侯皆從之囚紂於是乎懼<lb/>
而歸之斯語定不謬孔謂其年得釋與七年之期互異<lb/>
尤未可信也至六年稱王本於康成乾鑿度注原屬臆<lb/>
説史遷周本紀皇甫謐世紀皆言受命元年即稱王矣<lb/>
文王篇言文王受命作周故首章即言受命之事首二<lb/>
句言未受命之先德已著見於天下末二句言既受命<lb/>
之後事天治人皆能奉若天道中四句正言受命之事<lb/>
而仍以德之顯命之時相配而言蓋作周之本在於受<lb/>
<pb n="3a"/>
天之命受命之本在於與天合德詩美文王德乃第一<lb/>
義矣集傳以首二句為文王既没而其神在上昭明於<lb/>
天以末二句為其神在天升降於帝之左右是以子孫<lb/>
蒙其福澤而有天下舎人而徴鬼義短矣案吕記引朱<lb/>
子初説本與古注合後忽易之不知何見<lb/>
亹亹字見於易詩禮記爾雅爾雅云亹亹勉也易疏<hi>繫辭又侯果注亦同</hi>詩傳<hi>文/王</hi>記注<hi>禮器</hi>皆用此解則勉義非無徴矣宋<lb/>
徐鉉以説文無亹字欲改詩亹亹文王亹字從女從尾<lb/>
<pb n="3b"/>
董廼從而和之又引崔集注作娓娓文王為據皆謬説<lb/>
也經典字不載説文者多矣可勝改乎崔集注宋世已<lb/>
無其書不知董氏何由見也宋庠國語補音謂經典相<lb/>
傳皆作亹字改之驚俗當矣董又引説文云娓勉也案<lb/>
今説文云娓順也並無勉訓又娓字許慎本讀若媚其<lb/>
無匪切乃徐音也玉篇有亡利眉鄙二切而又音尾廣<lb/>
韻有尾媚矣三音其字義玉篇云美也廣韻云美也順<lb/>
也然則娓與亹義本懸隔其音尾猶有所本其訓勉董<lb/>
<pb n="4a"/>
之妄耳<lb/>
陳錫哉周朱傳解為上帝敷錫於周非也陳錫謂文王<lb/>
能敷施恩惠豈指上帝乎左傳兩引此詩皆釋之曰能<lb/>
施國語一引此詩即承之曰布利皆與毛鄭合矣哉字<lb/>
毛訓載鄭訓始其訓為語詞者李氏之謬也集傳用其<lb/>
説而復代以于字哉與于本不相倫可通用乎至載始<lb/>
兩訓毛鄭雖殊然載亦可訓始其曰載行周道王肅述<lb/>
毛意耳安知毛訓載不即為始而鄭訓始非以申毛也<lb/>
<pb n="4b"/>
左傳國語引此皆作載左傳羊舌職云文王所以造周<lb/>
不是過也<hi>宣十五年</hi>造周正是始義國語芮良夫云載周以<lb/>
至於今載周與至今首尾之詞也與造周同義韋昭注<lb/>
云載成周道載成者始成之也惟杜預左傳注曰載行<lb/>
周道預事晉武帝肅實帝之外王父宜乎襲用其語矣<lb/>
本支百世不顯亦世言君世為君臣亦世為臣也所世<lb/>
皆顯德之士不在譏世卿之例矣又春秋時周召毛凡<lb/>
蘇祭諸族皆周初名公卿後宣十年左傳疏云鄭駮異<lb/>
<pb n="5a"/>
義引尚書世選爾勞又引詩刺幽王絶功臣之世然則<lb/>
興滅繼絶王者之常譏世卿之文於義何居此篤論也<lb/>
可見世卿自是先王舊典不始於東周也譏世卿乃公<lb/>
羊子之説非春秋本指<lb/>
思皇多士皇訓美者吕記引顔氏之説也<hi>毛云皇大也</hi>於緝<lb/>
熙敬止緝訓續熙訓廣者歐陽氏之説也<hi>毛云緝熙光明也</hi>假<lb/>
哉天命假訓大者蘇氏之説也<hi>毛云假固也</hi>此説之異於先<lb/>
儒而有理者也<lb/>
<pb n="5b"/>
有商孫子臣有商之孫子也言天命之如此二語意本<lb/>
協此箋義也今云即有商之孫子觀之既不接上義下<lb/>
語又複出矣<lb/>
殷士膚敏祼將于京毛云殷士殷侯也疏謂即前商之<lb/>
孫子當矣士者男子之通稱五等諸侯及公卿大夫皆<lb/>
可得此名上文凡周之士思皇多士濟濟多士即其明<lb/>
證集傳曰諸侯之大夫入天子之國曰某士則殷士者<lb/>
商子孫之臣屬其説本漢書師古注朱子自言最愛顔<lb/>
<pb n="6a"/>
説兹其一與然釋士字何其拘也二王之後来助祭有<lb/>
振鷺之詩微子来見祖廟有有客之詩二頌所美何嘗<lb/>
指其臣屬耶且前章云商之孫子侯于周服此服黼冔<lb/>
而祼將正侯服之事奈何以臣屬當之<lb/>
王之藎臣傳云藎進也箋云王之進用臣當念汝祖為<lb/>
之法夫多士周楨文王進臣之事也詩之文義前後相<lb/>
應古注允矣今解為忠藎之臣恐太迂藎本染草之名<lb/>
詩人以其音同故借為進義毛公得於師授當不誤也<lb/>
<pb n="6b"/>
由進而復轉為忠不已逺乎今忠藎二字習為常語忘<lb/>
其本訓<lb/>
永言配命集傳曰命天理也天理即德耳言修復言配<lb/>
不既複乎源謂此篇凡八言命當通為一義正詩序受<lb/>
命作周之命也其命維新帝命不時假哉天命上帝既<lb/>
命言命之歸於周也一言靡常兩言不易言命之所以<lb/>
去商而歸周也文王與天合德故能受之成王能述修<lb/>
文玉之德則亦能配之配命者謂配合上帝眷命之意<lb/>
<pb n="7a"/>
配命之實不外聿修配命之效自致多福四語自相聨<lb/>
貫毛傳但云配天命而行不云何者為命正以此詩屢<lb/>
言命其義本同不須復解也<lb/>
聿遹皆訓述毛義也亦雅義也<hi>見釋言</hi>德即爾祖之德故<lb/>
云述而修之句義自相接成矣今以為發語詞未知何<lb/>
本<lb/>
駿命不易釋文云易毛以䜴反言甚難也鄭音亦言不<lb/>
可改易也然此詩毛不為傳孔疏申毛則仍用述説甚<lb/>
<pb n="7b"/>
難之觧其出於王肅孫毓與案大學引此詩鄭注云天<lb/>
之大命持之誠不易也彼釋文云易以䜴反注同則康<lb/>
成初説原以為難易之易箋詩時改之耳<lb/>
宣昭義問毛訓義為善鄭訓為禮義之義釋文云義毛<lb/>
音儀鄭如字盖音隨訓異也朱傳則訓從毛音從鄭<lb/>
天無聲臭難可倣效欲順之者當法文王此正見文王<lb/>
德合於天也與首章義相應矣朱傳解於昭陟降皆以<lb/>
為其神在天則已非合德之意至末章傳又言文王與<lb/>
<pb n="8a"/>
天同德終首章之義何前後之不相顧也<lb/>
　　大明<lb/>
大明緜二篇集傳皆以為周公作之以戒成王不知何<lb/>
本揣其意殆因文王篇而連及之耳夫文王詩之為周<lb/>
公作僅見於吕覽吕覽之言出於戰國䇿士非傳信之<lb/>
書録其説以存疑可也文王篇尚未確指為周公作况<lb/>
此二篇乎詩序傳自子夏之徒師授歴歴朱子猶不之<lb/>
信反信不韋門客無稽之談乎<lb/>
<pb n="8b"/>
大明序云文王有明德故天復命武王也夫文武皆有<lb/>
明德皆受天命序於文言德於武言命互文爾前篇專<lb/>
言文王此篇由文而及武欲言文則追本於王季太任<lb/>
欲言武則追本於太姒詞雖汎及意有專歸猶思齊亦<lb/>
言任姒而總以頌美文王立言當有賔主也序獨言文<lb/>
武得詩之指矣朱子辨説曰此詩言王季太任文王太<lb/>
姒武王皆有明德而天命之非必如序説不已過乎詩<lb/>
書但言天命文武不言命王季也况任婦人亦受天命<lb/>
<pb n="9a"/>
乎周南詩序僅美后妃之德化朱子猶大譏之以為禮<lb/>
樂刑政悉出婦人之手及自為辨説則謂周家妃后以<lb/>
婦人而受天命是何言乎然次章集傳云將言文王之<lb/>
聖而追本其從来四章又云將言武王伐紂之事又推<lb/>
其本而言皆歸重文武仍襲序意至總注則如辨説所<lb/>
云雖强欲駮序要不能全廢其説矣<lb/>
明明在下章毛專目文王鄭兼指文武為一篇之總括<lb/>
鄭説勝矣近皆以為泛論其理則不然序言有明德正<lb/>
<pb n="9b"/>
指首句明明言耳若泛論明明不得解為明德當兼美<lb/>
惡為義與序不合况詩中凡言明明皆為美稱兹何得<lb/>
獨異又序言文王有明德與天命武王意互相備是顯<lb/>
以詩之明明為文武之明德矣以為泛然論理尤不合<lb/>
也案詩主美周而首章為全詩發端先言周之得天見<lb/>
周所以興繼言天之棄殷愈見周所以興此總言之下<lb/>
七章方詳述之耳若首章徒泛論其理末章又言殷而<lb/>
不言周與全詩絶不相蒙恐無此篇法<lb/>
<pb n="10a"/>
天位殷適傳云紂居天位而殷之正適也疏引鄭氏書<lb/>
序注微子為紂同母庶兄事釋之夫同母而分適庶最<lb/>
非通論且事出吕覽不見正經何足深信鄭據之以釋<lb/>
書序孔又據之以釋詩過矣微子庶而長故為元子紂<lb/>
少而適故為正適名稱自合何必同母乎<lb/>
摯仲氏任自彼殷商来嫁于周箋云摯國中女曰太任<lb/>
從殷之畿内来嫁于周疏申之云殷商為有天下之大<lb/>
號而云自彼以商對周故知自其畿内此語得之集傳以<lb/>
<pb n="10b"/>
為商之諸侯皆謂之殷商不必定在畿内此未必然也<lb/>
就商時言則周亦商之諸侯不得獨名摯為商而與周<lb/>
分彼此也自成王時追述而言則摯亦周耳非商也文<lb/>
義難通不如畿内之説當案周語云摯疇之國由太任<lb/>
注云二國奚仲仲虺之後夫仲虺雖國於薛既相湯致<lb/>
王為開代勲臣其子孫當别有食采於王畿如周之周<lb/>
召二公者則摯為畿内國信矣又唐書世系表云祖已<lb/>
七世孫徙國於摯祖已者仲虺之後此語非是季歴娶<lb/>
<pb n="11a"/>
婦時尚未為世子乃古公初年也計古公在位去武丁<lb/>
未久祖已事武丁其子當與古公同時此時太任已生<lb/>
於摯安得其七代孫方國於摯乎宋洪邁言唐書世系<lb/>
表皆撮用各家譜牒故多謬誤良然矣曰嬪于京朱子<lb/>
以為疊言以釋上句之意又引書釐降二女於溈汭嬪<lb/>
于虞證之此本鄭箋然非詩指也上句来嫁于周詞甚<lb/>
明白何必重言以釋之哉况堯典孔傳本謂舜能以義<lb/>
理下二女之心使行婦道於虞正與書傳同意優於鄭<lb/>
<pb n="11b"/>
矣<lb/>
文定厥祥毛以文為太姒有文德而祥為善鄭以文為<lb/>
納幣之禮祥為卜吉意各别矣孔疏申毛既言太姒文<lb/>
德又言文王以禮定其卜吉之善祥則文字作兩解殊<lb/>
少畫一而以卜吉為善祥亦非毛訓祥為善之意也竊<lb/>
謂昬乃嘉禮毛云善者猶云嘉禮耳太姒賢故文王聞<lb/>
而求之是當時嘉禮因太姒文德而定毛意當如此<lb/>
岐周即今鳯翔府岐山縣在府城東五十里莘國在今<lb/>
<pb n="12a"/>
西安府同州郃陽縣南二十里有古莘城二國皆渭水<lb/>
之北所謂親迎于渭者當是循渭而行非渡渭也造舟<lb/>
為梁不知過何水傳箋無明文嚴緝以為渡渭非是<lb/>
造舟為梁造字慥草皁三音俱可讀本作艁説文云造<lb/>
古文從舟方言云艁舟謂之浮梁玉篇云天子船曰艁<lb/>
廣雅云以舟為橋曰艁此其證矣案傳天子造舟諸侯<lb/>
維舟大夫方舟士特舟本爾雅文也彼注李廵曰比其<lb/>
舟而渡曰造舟孫炎曰造舟比舟也然則比舟乃造字<lb/>
<pb n="12b"/>
本義餘訓皆借爾觀古文從舟可見左傳造舟於河<hi>昭元年</hi>孔疏曰造為至義言舟相至而並比也造本為比舟<lb/>
何必由至義以通之迂矣集傳云造作也作舟於河比<lb/>
之而加版夫訓造為作是詩僅言作舟耳作舟止成舟<lb/>
如何便成梁耶微集傳補出比義詩竟為不全語也耶<lb/>
纘女維莘纘太任之女事者維在于莘也長子維行莘<lb/>
之長女維行太任之德也太任之配王季維德之行太<lb/>
姒之配文王亦維德之行故曰纘也兩行字義本同今<lb/>
<pb n="13a"/>
以為女子有行之行非是<lb/>
保右命爾箋云安而助之又遂命之疏申之云身體康<lb/>
彊國家無虞安之也多生賢輔年壽九齡助之也文王<lb/>
之受丹書已云降德滅殷發誅紂及渡孟津白魚入舟<lb/>
是又遂命之也剖析甚明集傳於此二字不甚分别其<lb/>
義意丹書白魚之事非所欲言乎然經文字義須一一<lb/>
有歸也源竊為之説曰文王為西伯已三分有二及武<lb/>
王伐紂諸侯八百國不期而㑹孟津是又遂命之也民<lb/>
<pb n="13b"/>
心即天命故以當之庶不入讖緯之説耳<lb/>
武王告廟之詞已稱周王發矣至牧野臨敵反曰維予<lb/>
侯興此本其初而言也言此以侯而興知彼以王而亡<lb/>
興亡之際故抑揚其詞且使後人知鑒矣又周雖稱王<lb/>
而於商仍為侯如東周王室未嘗與吳楚通使聘問之<lb/>
詞仍當正其君臣之稱耳彼自稱王於國中天子弗與<lb/>
深較殷周兩代事當相類古俗渾朴難盡以後世律也<lb/>
陳氏據侯興語證文之不稱王迂矣嚴緝載朱子之言<lb/>
<pb n="14a"/>
曰予侯猶言我后商人稱之也義亦通<lb/>
㑹朝清明毛傳云不崇朝而天下清明鄭易傳解清明<lb/>
為昧爽孔疏是之然毛義正大矣至嚴緝以清明為雨<lb/>
止則傅㑹殊甚彼引尚書孔傳雨止畢陳又六韜武王<lb/>
至河雨甚雷疾太公率衆先渉此兩文為證且言師以<lb/>
雨敗者多矣故以清明為得天助太公先渉故以尚父<lb/>
鷹揚發之皆謬説也六韜之書後人贋作其可為據乎<lb/>
孔安國之言本於周語伶州鳩州鳩言陳未畢而雨為<lb/>
<pb n="14b"/>
天地神人協和之應故孔傳引之證休命之意是孔以<lb/>
得雨為天助而嚴以雨止為天助也用其説而反其義<lb/>
可乎<lb/>
　　緜<lb/>
緜詩自土沮漆是扶風之漆沮名物疏語已詳於吉日<lb/>
篇矣馮又云不窋徙居戎翟之間在今慶陽府公劉遷<lb/>
豳在今西安府邠州淳化縣西百二十里三水縣<hi>漢縣也元廢明復置</hi>界當涇水之西及太王自豳遷岐踰梁山始至岐<lb/>
<pb n="15a"/>
山北漆沮合流之處梁山在今西安府乾州城西北五<lb/>
里當豳之西南孔穎達緜詩疏云漆沮在豳地二水東<lb/>
流亦過周地非也若漆沮在豳則公劉于豳斯館已有<lb/>
宫室太王何為陶復陶穴哉正以太王初至扶風之地<lb/>
故未有家室耳源嘗三復詩詞合之毛傳知馮語良是<lb/>
也今以緜詩首章為太王居豳事者始於康成耳毛傳<lb/>
本無是説也傳首章即述太王避狄去豳遷岐之事而<lb/>
繼之曰陶其土而復之陶其壤而穴之則明以復穴係<lb/>
<pb n="15b"/>
之岐下為古公初到之居矣又曰未有寢廟亦未敢有<lb/>
室家盖因五章俾立室家作廟翼翼並言此章止言室<lb/>
家而不言廟故補其未及是明以此章未有與五章俾<lb/>
立遥相首尾彼在岐此不應獨在豳矣又三章傳曰周<lb/>
原漆沮之間合周原與漆沮為一是明以首章之居<hi>傳訓土為居</hi>漆沮即居此周原矣夫遷岐之始草莱甫闢復穴<lb/>
而居理或有之公劉居豳至大王已經十世安得尚無<lb/>
家室不獨于豳斯館見公劉篇而已再考七月篇所稱<lb/>
<pb n="16a"/>
塞向墐户入此室處入執宫功亟其乗屋躋彼公堂諸<lb/>
語皆有室家之證也至於蠶績裘裳稱觥獻兕凌隂春<lb/>
酒諸端禮儀文物燦然畢具豈穴居人所能辦耶則首<lb/>
章所言其為初到岐周未遑築室時事無疑也首章先<lb/>
言岐土之荒凉下章方言太王相度經營之次第立言<lb/>
之序當如此也康成誤認傳意故於首章之述遷豳則<lb/>
解之曰為二章發不知二章傳安得預發之首章决非<lb/>
毛指孔又過執箋説曲為解釋謂在豳實有宫室因欲<lb/>
<pb n="16b"/>
美太王在岐新立故云在豳未有以為立文之勢夫詞<lb/>
氣抑揚詩人容或有之但不應太過耳况同一岐土始<lb/>
榛蕪而後輪奐方見太王創造之美何得以豳相較乃<lb/>
成文勢乎然箋疏之致誤其故有二一則見次章方説<lb/>
遷岐首章定是未遷時一則見傳訓古公為豳公遂謂<lb/>
因在豳而稱之也獨不思首章先言岐下風土次章追<lb/>
數遷居情事文義未嘗不順且相度既定即繼以築室<lb/>
耕田事相接續次章之義自應與下諸章聫貫成文也<lb/>
<pb n="17a"/>
又古公本自豳而来則雖在岐亦可蒙豳公之號不必<lb/>
過泥若泥豳公為未去豳之稱則民之初生傳釋民為<lb/>
周人獨不可證其為周原之民乎此章之誤始於鄭而<lb/>
成於孔後儒相習莫覺其非得馮義方見毛傳之真面<lb/>
目故備論之以俟後之博識者<lb/>
瓞為𤓰紹而小於先歳之𤓰稷為嚳之胄而後世益微<lb/>
不能如嚳之為天子故詩以為喻箋云緜緜然若將無<lb/>
長大之時是也緜緜亦微細之意嚳是𤓰稷至紺是瓞<lb/>
<pb n="17b"/>
太王肇基王迹則非瓞矣詩欲美太王之盛而先言其<lb/>
先世之衰故言𤓰瓞以為式微之喻也後世文人用𤓰<lb/>
瓞為故實者專以况子孫蕃衍宗祀延長與卜世卜年<lb/>
同意殆誤認詩指<lb/>
復穴皆土室復則纍土為之穴則鑿地為之其形皆似<lb/>
窑竈箋云復者復於土上鑿地曰穴皆如陶然是也朱<lb/>
傳云陶窑竈也復重窑也是直居於窑内矣恐無此理<lb/>
况陶復既合為一物為古公所居下又贅陶穴二字不<lb/>
<pb n="18a"/>
成句法案復字本作覆説文云地室也引此詩朱子重<lb/>
窑之訓不知何本又案古者窟居隨地而造平地則纍<lb/>
土為復言於地上重復為之也高地則鑿土為穴復穴<lb/>
皆開其上以取明<lb/>
堇荼如飴堇字訓為堇荁者音謹訓為烏頭者音靳朱<lb/>
傳以孔疏以堇為烏頭而仍用釋文之謹音疎矣<lb/>
堇荼如飴孔疏云内則堇荁枌榆則堇是美菜非苦荼<lb/>
之類釋草云芨<hi>音急</hi>堇草郭曰即烏頭也則堇者其烏頭<lb/>
<pb n="18b"/>
乎若堇荁之堇雖非周原亦自甘矣嚴緝非之謂烏頭<lb/>
乃毒物肥美之地能使草無美惡皆猥大豈能變毒為<lb/>
美此堇定為堇荁之堇案嚴説良是毛傳云堇菜也鄭<lb/>
箋云菜雖苦者甘如飴若是烏頭則當云草不當云菜<lb/>
且其味辛亦不苦也孔氏失毛鄭意矣又荼雖名苦菜<lb/>
草木疏言其得霜則甜脆而美故禮羊之芼豚之包皆<lb/>
用之本非惡菜也又爾雅齧苦堇注今堇葵也葉似栁<lb/>
子似米汋食之滑本草堇汁味甘公食大夫禮鈃芼皆<lb/>
<pb n="19a"/>
有滑注滑堇荁之屬士虞禮鈃羹同苦若薇皆有滑夏<lb/>
葵冬荁注以苦為荼荁為堇屬合此諸説觀之二物正<lb/>
是同類苦荼苦堇同以苦得名然堇味甘美荼亦甜脆<lb/>
堇則禮用以為滑荼則禮用以為芼安得謂非類乎孔<lb/>
誤矣大抵二菜元非苦物但未必如飴耳周地獨如飴<lb/>
所以美也若甚苦之物雖膏壤豈能變為甘哉又案士<lb/>
虞禮注即訓苦為荼荁為堇屬即引詩堇荼如飴證之<lb/>
是康成注禮明以此詩之堇為苦堇矣孔雖申鄭而不<lb/>
<pb n="19b"/>
得其意<lb/>
孔以堇為烏頭朱傳又從之蓋堇荁之堇無復詮釋今<lb/>
案堇荁一類也内則注云荁堇屬冬用堇夏用荁釋文<lb/>
云荁似堇而葉大是已又案苦堇兩見本草草部及菜<lb/>
部皆收之唐本草水堇言其苗也入菜部本經石龍芮<lb/>
言其子也入草部中品陶隠居云生石上其葉芮芮然<lb/>
短小故名説文言其根如薺葉如柳蒸食之甘後漢馬<lb/>
融傳注言其華紫葉可食唐本草注亦云此菜野生非<lb/>
<pb n="20a"/>
人種葉似蕺<hi>蕺側入切即魚腥草菜似杏其狀三角一邊紅一邊青</hi>華紫色李氏<lb/>
綱目云此旱芹也又有一種黄華者有毒殺人謂之毛<lb/>
芹<lb/>
慰止左右定民居也疆理宣畝授民田也各分四義孔<lb/>
疏云乃安穏其居乃定止其處乃處之於左乃處之於<lb/>
右乃為之疆埸乃分其地理乃教之時耕<hi>箋云時耕曰宣</hi>乃治<lb/>
其田畝分疏明且確矣然又云疆理是一宣畝亦同但<lb/>
作者以乃間之而成句耳夫時耕與治田誠一事也疆<lb/>
<pb n="20b"/>
是分其經界理是辨其土宜截然兩義何可合而一乎<lb/>
此泥箋語太過矣又止字疆字監本注疏不從土釋文<lb/>
作强亦作疆同居良反今俗本此詩皆増土作疆矣案<lb/>
疆本作畺説文云界也從畕三其界畫也疆乃或體又<lb/>
作疆壃疅又案畕比田也從二田音與畺同<lb/>
鼛皋通用周禮地官鼔人掌鼛鼔考工記䩵人為皋鼔<lb/>
總一鼔也章氏考索謂皋者緩也故以節役事良然<lb/>
毛傳以臯門應門為天子之制鄭箋謂諸侯亦有臯應<lb/>
<pb n="21a"/>
毛説當矣諸侯無臯應朱子辨之是也孔疏欲證鄭説<lb/>
引襄十七年左傳宋人稱臯門之晳謂諸侯有臯門亦<lb/>
有應門誤矣宋築者謳言澤門不言臯門也據杜注澤<lb/>
門是宋東城南門非外朝門也<hi>毛云王之郭門曰臯門孔云郭門者宫之外郭之門</hi>案彼釋文言澤門本或作臯門者誤孔所據當此本<lb/>
矣然則以為朝門者豈服賈諸家之説邪<lb/>
傳云冢上大社也案祭法王為羣姓立社曰大社疏云<lb/>
在庫門之内右正此大社矣朱子謂太王初立岐周之<lb/>
<pb n="21b"/>
社武王通立周社於天下且以漢初令民立漢社稷證<lb/>
之<hi>語見大全</hi>誤矣大社之尊正以惟天子得立耳安得天下<lb/>
盡立乎諸侯有國社侯社大夫以下又有置社安得又<lb/>
立大社乎臯應二門為天子之制則諸侯不得立何大<lb/>
社反通於天下乎况漢事亦未可證周也<lb/>
肆不殄厥愠亦不隕厥問傳云肆故今也今指文王言<lb/>
緜詩為文王而作而推本於太王應以文王為今也故<lb/>
承上章立社言太王立社有用衆之意故今文王亦絶<lb/>
<pb n="22a"/>
恚怒敵人之心也朱傳肆字從毛解又以不殄為太王<lb/>
事則今義贅矣又故為因上之辭即非新故之故矣爾<lb/>
雅肆故今與毛傳同則亦釋詩也郭注乃云肆既為故<lb/>
又為今義相反而兼通殊非詩雅之指<lb/>
柞棫拔矣爾雅云棫白桵<hi>音綏</hi>郭注以為小木叢生有刺<lb/>
實如耳璫紫赤可食陸疏據三蒼説以為棫即柞其材<lb/>
理全白無赤心者為白桵孔疏並存兩説不能辨其孰<lb/>
是朱傳本從郭注而大全引東陽許氏語申之則純襲<lb/>
<pb n="22b"/>
陸疏之言與朱意正相反而引吕為證舛矣案白桵本<lb/>
草用其核為藥名㽔<hi>儒佳切</hi>核入本經上品陶隠居云大<lb/>
如烏豆有文理如胡桃核蜀韓保昇云葉似枸杞而狭<lb/>
長葉白子附莖生紫赤色大如五味子多細刺宋蘇頌<lb/>
云木高五六尺莖間有刺此三家注所紀物色形相皆<lb/>
與郭氏同朱子獨取其説良有見矣至陸疏之棫亦載<lb/>
本草言櫟有二種一種不結實者名棫是也然非此詩<lb/>
之棫<lb/>
<pb n="23a"/>
柞棫拔矣柞棫斯拔拔字從手旁蒲貝反疏云拔然生<lb/>
柯葉也拔本蒲八反訓擢柯葉生長拔擢之狀音雖殊<lb/>
義實相因耳韻㑹拔字四見獨于泰韻作柭從木旁注<lb/>
云禮韻續降豈非後人傳寫妄易偏旁而禮韻併收之<lb/>
邪於泰韻注云又見隊韻於隊韻注云又見曷黠韻則<lb/>
四韻共一字彼三韻皆為拔何此韻獨為柭乎<lb/>
混夷駾矣維其喙矣毛云喙困也孔疏云喙之為困未<lb/>
詳案晉語靡笄之役郤獻子傷曰余病喙韋昭注云喙<lb/>
<pb n="23b"/>
短氣貌郤以喙為病病豈非困乎短氣亦困之狀此足<lb/>
證毛義矣孔氏何未憶及邪又方言云<graphic n="KR2117" url="https://raw.githubusercontent.com/kanripo/KR-Gaiji/master/images/KR2117.png" mimeType="image/png"/>□倦也郭注<lb/>
云今江東呼極為<graphic n="KR2117" url="https://raw.githubusercontent.com/kanripo/KR-Gaiji/master/images/KR2117.png" mimeType="image/png"/>因引外傳郤語又曰<graphic n="KR2468" url="https://raw.githubusercontent.com/kanripo/KR-Gaiji/master/images/KR2468.png" mimeType="image/png"/>極也注亦<lb/>
云江東呼極為<graphic n="KR2468" url="https://raw.githubusercontent.com/kanripo/KR-Gaiji/master/images/KR2468.png" mimeType="image/png"/>然則喙<graphic n="KR2117" url="https://raw.githubusercontent.com/kanripo/KR-Gaiji/master/images/KR2117.png" mimeType="image/png"/>
                    <graphic n="KR2468" url="https://raw.githubusercontent.com/kanripo/KR-Gaiji/master/images/KR2468.png" mimeType="image/png"/>三字通用矣又廣雅<graphic n="KR2468" url="https://raw.githubusercontent.com/kanripo/KR-Gaiji/master/images/KR2468.png" mimeType="image/png"/>
困同訓極廣韻<graphic n="KR2468" url="https://raw.githubusercontent.com/kanripo/KR-Gaiji/master/images/KR2468.png" mimeType="image/png"/>字亦引此詩云困極也亦作喙亦作<lb/>
<graphic n="KR2117" url="https://raw.githubusercontent.com/kanripo/KR-Gaiji/master/images/KR2117.png" mimeType="image/png"/>
孔疏未詳困義而後儒多訓喙為息其説又不無得失<lb/>
焉吕氏大臨云喙張喙而息也奔趨者其状如此吕記<lb/>
<pb n="24a"/>
嚴緝皆引之是以喙為口喙又從口喙轉出息義迂矣<lb/>
案方言云䭒<hi>音息</hi>喙呬<hi>虚器切</hi>息也自闗而西秦晋之間或<lb/>
曰喙或曰䭒周正闗西之地宜其謂息為喙矣廣雅亦<lb/>
云喙息也朱傳直訓喙為息蓋本諸此又説文引此詩<lb/>
云混夷駾矣犬夷呬矣呬與喙同訓息益信此喙字直<lb/>
是息義不必從口喙作轉也然總不如毛義之當<lb/>
虞芮質厥成傳云質成也成平也疏云質成平釋詁文<lb/>
三字義同言二國詣文王而得成其和平也案成乃鄰<lb/>
<pb n="24b"/>
國結好之稱左傳求成請成行成董成皆此義質厥成<lb/>
猶云成其成爾正指相讓而退言始爭而今讓是乃成<lb/>
矣從此歸周者四十餘國文之王業乃大故繼之曰蹶<lb/>
厥生厥生與初生相首尾周家王業之生太王始之而<lb/>
漸興文王勤之而益大正見文王之興本由太王與序<lb/>
義合後儒解成字生字異説紛紛俱非詩指<lb/>
　　棫樸<lb/>
棫樸薪槱是俊乂盈朝之喻烝徒舟楫是䇿力畢効之<lb/>
<pb n="25a"/>
喻序所謂能官人也朱子論興體最輕於此二興止以<lb/>
數助字畢之不究其義宜其以序為誤矣至次章之奉<lb/>
璋三章之六師正舉戎祀兩大事見賢才之用乃漫解<lb/>
為天下歸之夫天下之歸豈僅助祭之髦士從征之武<lb/>
夫已哉其作人之化能使汚俗一新<hi>箋謂作人者變化紂之惡俗</hi>綱<lb/>
紀之施能使四方成理則又言其政教之美見官人之<lb/>
效耳朱傳總歸於文王之德夫文德雖盛恐助理之人<lb/>
亦不可少况能官人不益見其德盛乎<lb/>
<pb n="25b"/>
棫樸次章王肅述毛以為不言祭孔疏亦以傳解璋而<lb/>
不言瓚則不以為祭殊不知傳云半珪曰璋璋瓚之璋<lb/>
獨非半珪乎傳文質畧偶不及瓚耳安見其必非祭也<lb/>
王肅謂璋瓚不名璋疏引王基語駮之矣而仍用肅説<lb/>
以述毛不知何意<lb/>
追琢其章金玉其相皆言文王之聖德正所謂勉勉也<lb/>
綱紀四方又言其政教之美及於天下耳集傳云追之<lb/>
琢之所以美其文金之玉之所以美其質勉勉我王所<lb/>
<pb n="26a"/>
以綱紀乎四方或問所美之人為誰朱子曰追琢金玉<lb/>
所以興我王之勉勉也據此則其相其章當興綱紀四<lb/>
方矣上二語各四字分為兩截恐破碎不成文義<lb/>
追琢其章金玉其相二語皆比也集傳以此章為興失<lb/>
之矣章周王之章也相周王之質也追琢者其文比其<lb/>
修飾也金玉者其質比其精純也一喻一正相為形况<lb/>
有客篇追琢具旅白駒篇金玉爾音同一句法耳綱為網<lb/>
之綱紀為絲之紀以喻我王之為政於四方亦比也假<lb/>
<pb n="26b"/>
象於器物而去其如似之稱詩中比體類此者多有如<lb/>
我心匪石我心匪席价人維藩大師維垣諸詩皆是集<lb/>
傳皆以賦目之矣但朱子釋詩多於興中分立比體獨<lb/>
此詩本比也而又以為興殊不可解<lb/>
　　旱麓<lb/>
首章毛傳純用周語為説謂隂陽和山藪殖故君子得<lb/>
以干禄樂易本不以上二句為興也鄭易之曰林木茂<lb/>
盛者得山之潤澤也喻周民豊樂由其君之德教始以<lb/>
<pb n="27a"/>
為興體矣疏申其意謂詩美君德當以養民為主不應<lb/>
惟論草木周語遺其興意毛傳亦於作意未盡故箋申<lb/>
而備之源謂此詩之指周語及毛傳盡之矣隂陽和山<lb/>
藪殖乃紀實事非取喻也山藪民所取材也物産蕃庶<lb/>
財用富足正所以養民安得謂惟論草木乎魚麗詩即<lb/>
魚酒二物以明萬物之盛多此詩即榛楛二木以明資<lb/>
用之饒裕舉一以見百其義同矣古人引詩雖多斷章<lb/>
然如單穆公所云乃正解也吕記以榛楛喻君子以榛<lb/>
<pb n="27b"/>
楛得麓而滋茂喻君子烝先祖而受福亦以此章為興<lb/>
而興義則殊盖箋疏以君子目太王王季而吕記用丘<lb/>
氏説以美文王故取興亦别也<lb/>
詩三言瑟瑟兮僴兮傳云矜莊貌瑟彼柞棫傳云衆貌<lb/>
瑟彼玉瓚毛無傳而箋云潔鮮貌案此瑟釋文云又作<lb/>
璱説文引詩亦作璱云從玉瑟聲玉英華相帶如瑟絃<lb/>
也則與彼二瑟本異字矣<lb/>
鳶飛戾天魚躍於淵鄭氏中庸注云聖人之德至于天<lb/>
<pb n="28a"/>
則鳶飛戾天至於地則魚躍於淵是其明著於天地也<lb/>
此解本與傳義不逺及箋詩則以鳶飛喻惡人逺去魚<lb/>
躍喻民喜得所義短矣疏申鄭意以為變惡為善乃作<lb/>
人之義殊不知道被飛潛萬物得所作人氣象如此尤<lb/>
為廣大也<lb/>
民所燎矣釋文云燎説文作尞云柴祭天也案尞𨽻變<lb/>
也字本作□説文云從火從昚昚古文慎字祭天所以<lb/>
慎也又□與□别説文□放火也從火□聲此詩燎字<lb/>
<pb n="28b"/>
鄭箋訓熂燎則是放火之燎非柴祭之□陸氏引説文<lb/>
非箋義<lb/>
　<lb/>
　<lb/>
　<lb/>
　<lb/>
　<lb/>
　毛詩稽古編卷十七<lb/>
</p>
<p>
</p>
  </div>
</body>
</text>
</TEI>
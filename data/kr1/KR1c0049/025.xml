<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>毛詩稽古編卷二十五</head> <lb/>
    <p>
<pb n="1a"/>
欽定四庫全書<lb/>
　毛詩稽古編卷二十五<lb/>
　　　　　　　　　　　　吳江陳啟源撰<lb/>
總詁<lb/>
　舉要<hi>小序詩人</hi>　<hi>四始詩六義/集傳  證</hi>　<hi>詩樂逸詩</hi>
　　小序<lb/>
歐陽永叔言孟子去詩世近而最善言詩推其所説詩<lb/>
義與今序意多同斯言信矣源因考諸孟子所論讀詩<lb/>
<pb n="1b"/>
之法其要不外二端一曰誦其詩不知其人可乎是以<lb/>
論其世一曰説詩者不以文害辭不以辭害意然則學<lb/>
詩者必先知詩人生何時事何君且感何事而作詩然<lb/>
後其詩可讀也誠欲如此舎小序奚由入哉何則凡記<lb/>
載之文以詞紀世議論之文以辭達意故觀其辭而世<lb/>
與意顯然可知獨詩則不然除文王清廟生民數篇外<lb/>
其世之見於辭者寥乎罕聞矣又寓意深逺多微辭渺<lb/>
指或似美而實刺或似刺而實美其意不盡在辭中尤難<lb/>
<pb n="2a"/>
臆測而知夫論世方可誦詩而詩不自著其世得意方<lb/>
可説詩而詩又不自白其意使後之學詩者何自而入<lb/>
乎古國史之官早慮及此故詩所不載者則載之於序<lb/>
其曰某王某公某人者皆代詩人著其世也其曰某之<lb/>
意某之化美何人刺何人者是代詩人白其意也既知<lb/>
其世又得其意因執以讀其詩譬猶秉燭而求物於暗<lb/>
室中百不失一矣故有詩不可以無序也舎序而言詩<lb/>
此孟子所謂害意者也不知人不論世者也不如不讀<lb/>
<pb n="2b"/>
詩之愈也<lb/>
詩序本自為一編毛公分寘篇首本欲便於讀耳無他<lb/>
意也輔廣附和朱子之説至詆毛公上誣聖經罪不可<lb/>
逭吁何至此哉源謂序非注此自宜寘經前注順文釋<lb/>
義而已未讀其文無庸㝷其義也若序所指者乃作詩<lb/>
之世與其人及作之之故苟未明乎此雖誦之終篇茫<lb/>
不知所言何事言之者何意也惟得序而始曉然矣故<lb/>
寘之篇首俾讀者先觀焉則於經易入斯亦甚有惠於<lb/>
<pb n="3a"/>
後學而反以為罪乎况一篇之序猶全書之序也全書<lb/>
之序必寘卷端一篇之序獨不可寘篇首乎朱子之詩<lb/>
傳亦以序弁諸首矣輔亦將罪之乎<lb/>
朱子辨説力詆小序而於國風尤甚謂其附㑹書史依<lb/>
託名諡鑿空妄説以欺後人源竊怪其言之過也小序<lb/>
傳自漢初其後序或出後儒増益至首序則采風時已<lb/>
有之由来古矣其指某詩為其君事某人作皆師説相<lb/>
傳如此非臆説也若必求其證騐的切别見他書史而<lb/>
<pb n="3b"/>
後信之則詩序與他書史皆秦以前文字而漢世諸儒<lb/>
傳之者也安見他書史可信而詩序獨不可信乎至依<lb/>
託名諡之語尤屬深文邶栢舟之刺頃唐蟋蟀之刺僖<lb/>
猶與諡義相近也若宣非信䜛之名昭非好奢之號而<lb/>
陳之防有鵲巢序以為刺宣公曹之蜉蝣序以為刺昭<lb/>
公何所依託乎朱子又謂小序之説必使詩無一篇不<lb/>
為美刺時君國政而作不切於性情之自然又使讀者<lb/>
疑當時之人絶無善則歸君過則歸己之意非温柔敦<lb/>
<pb n="4a"/>
厚之教斯語尤不可解夫詩之有美刺總廹於好善嫉<lb/>
邪忠君愛國之心而然耳此非性情必醜正黨惡視君<lb/>
親如秦越而後為性情邪况刺時之詩大抵是變風變<lb/>
雅傷亂而作也處汚世事暗君安得不怨怨則安得無<lb/>
刺孔子曰可以怨孟子曰不怨則愈疏未嘗以怨為非<lb/>
也惟其怨所以為温柔敦厚也而朱子大譏之是貢諛<lb/>
獻媚唯諾取容斯謂之忠愛而厲王之監謗始皇之設<lb/>
誹謗律足稱盛世之良法矣有是理乎史遷有言詩三<lb/>
<pb n="4b"/>
百篇大抵聖賢發憤之作朱子所見何反出遷下也既<lb/>
以刺時為不可而悉為淫女之詞夫淫奔之女反賢於<lb/>
忠臣義士耶<lb/>
詩之有小序猶春秋之有左傳乎春秋簡而嚴詩微而<lb/>
婉厥指渺矣俱未可臆求而懸定也無左傳則春秋不<lb/>
可讀無小序則詩不可讀<lb/>
毛序之有齊魯韓猶左傳之有公穀也公穀存故人皆<lb/>
尊左齊魯韓亡故人或疑毛俱存則短長易見偏亡則<lb/>
<pb n="5a"/>
髙下難明也人情好異而厭常往往然矣<lb/>
毛序後齊魯韓而立而後之詩悉宗毛左傳後公穀鄒<lb/>
夹而立而後之春秋必首左其舎彼取此非一時一人<lb/>
所能定也其見確矣其論公矣大全修而毛左復詘後<lb/>
世之經學其可問哉<lb/>
經之足重以其為古聖賢作也古聖賢作之復得古聖<lb/>
賢釋之不愈足重乎六經訓釋惟詩最古其字訓則有<lb/>
爾雅盖周公及子夏之徒為之也其篇義則有大小序<lb/>
<pb n="5b"/>
又子夏之徒為之也繼之則有詁訓傳而兩毛公亦六<lb/>
國及先漢時人也視易之王書之孔三禮之鄭俱出其<lb/>
前矣然則學詩者正當以雅序傳王者為正宗而精其<lb/>
義王者所未備然後參以後儒之説可耳雅序傳有定<lb/>
解反舎而他求斯舛矣夫雅序傳皆古聖賢之徒為之<lb/>
也今舎之是不信古聖賢也不信聖賢之釋經何不併<lb/>
聖賢之經而棄之乎後之為詩者吾惑焉鄙先儒之説<lb/>
以為陋矜臆獲之見以為竒支離穿鑿愈巧而愈失其<lb/>
<pb n="6a"/>
真盖已之神智既非能勝於古人而人情事勢度數名<lb/>
物及字之義訓形聲又不如生其世者見聞之確反欲<lb/>
跨而出其上亦不自量之甚矣<lb/>
　　四始<lb/>
四始之説先儒言之各異二雅風頌四者人君能行之<lb/>
則興不行則衰故此四詩為王道興衰所自始此鄭康<lb/>
成之説而本於大序者也闗睢為風之始鹿鳴為小雅<lb/>
之始文王為大雅之始清廟為頌之始此司馬子長之<lb/>
<pb n="6b"/>
説也大明在亥為水始四牡在寅為木始嘉魚在已為<lb/>
火始鴻雁在申為金始此詩緯汎厯樞之説也觀大序<lb/>
厯言風雅頌之義而總斷之曰是為四始則風雅頌正<lb/>
是始非更有為風雅頌之始者鄭説得之矣子長未見<lb/>
毛序其所言四始不知宗何詩也翼奉治齊詩而知五<lb/>
際七情之要五際七情亦緯詩汎厯樞之説也然則亥<lb/>
寅巳申之為四始其出於齊詩乎<lb/>
　　六義<lb/>
<pb n="7a"/>
詩有六義其首曰風大序論之語最詳復約之止三意<lb/>
焉云風天下而正夫婦又云風以動之教以化之又云<lb/>
上以風化下此風教之風也云下以風刺上主文而譎<lb/>
諌又云吟咏情性以風其上此風刺之風也云美教化<lb/>
移風俗又云以一國之事繫一人之本言天下之事形<lb/>
四方之風此風俗之風也餘所言風則專目國風要之<lb/>
風俗之風正當國風之義矣然必有風教而後風俗成<lb/>
有風俗而後風刺興合此三者國風之義始備而風教<lb/>
<pb n="7b"/>
實先之惟風刺之義其風自下而上故大序十七風字<lb/>
獨以風刺上以風其上陸氏讀為諷焉<lb/>
詩人興體假象於物寓意良深凡託興在是則或美或<lb/>
刺皆見於興中故必研窮物理方可與言興學詩所以<lb/>
重多識也朱子論興獨異是謂興有兩意有取所興為<lb/>
義者有全不取其義但取其一二字者夫全不取義何<lb/>
以備六義之一乎即如闗雎之次章本賦也而集傳目<lb/>
為興究其所為興者止左右流之寤寐求之兩之字相<lb/>
<pb n="8a"/>
應耳其釋召南之小星取兩在字兩與字為興王風揚<lb/>
之水取兩之字兩不字為興皆此類也不近兒戲乎甚<lb/>
有經文本無其字而集傳代為補出使其句法相應者<lb/>
如鄭風揚之水魏風園有桃唐風綢繆小雅常棣之類<lb/>
不勝屈指是六義不在書而在集傳矣尤可笑也元儒<lb/>
有朱克升者著詩傳疏義最重集傳謂能以虚詞助語<lb/>
發明詩藴<hi>克升疏義為修大全諸臣所勦襲而没其名併滅其書</hi>殆指斯類而言<lb/>
然吾之不能無疑於集傳亦正在此又案蘇子由謂興<lb/>
<pb n="8b"/>
者是當時所見而有動乎其意非後人可得而知如闗<lb/>
雎之類乃比而非興噫誤矣朱子雖不純用其語而所<lb/>
云全不取義者實蘇語為之厲階<lb/>
毛公獨標興體朱子兼明比賦然朱子所判為比者多<lb/>
是興耳比興雖皆託喻但興隠而比顯興婉而比直興<lb/>
廣而比狭劉舎人論比義以金錫圭璋澣衣席卷之類<lb/>
當之然則比者以彼况此猶文之譬喻與興絶不相似<lb/>
也朱之釋詩新例比興義之明白者皆判為比如螽斯<lb/>
<pb n="9a"/>
緑衣匏有苦葉諸篇本興也而以比目之由是比興二<lb/>
體疑溷而難分故釋興體反欲推而逺之使離去正意<lb/>
而全不取義之説出矣<lb/>
比興皆喻而體不同興者興㑹所至非即非離言在此<lb/>
意在彼其詞微其指逺比者一正一喻兩相譬况其詞<lb/>
决其指顯且與賦交錯而成文不若興語之用以發端<lb/>
多在章首也如我心匪石螓首蛾眉毳衣如菼如山如<lb/>
阜金玉爾音如跂斯翼价人維藩敦琢其旅之類皆比<lb/>
<pb n="9b"/>
也而集傳概以為賦詩中顯然之比體既溷之於賦中<lb/>
更欲於興體中分立比體取本同者而彊求其異不得<lb/>
不爭同異於毫芒之間如凱風篇以首章為比次章為<lb/>
興小雅谷風篇以前二章為興末章為比青蠅篇以首<lb/>
章為比二三章為興支離穿鑿風雅掃地矣反謂先儒<lb/>
不識比興何以服其心乎<lb/>
風雅頌之名其来古矣不獨大序言之也見周禮太師<lb/>
之職又見樂記師乙答子貢之言又見荀子儒效篇歴<lb/>
<pb n="10a"/>
歴可據也又三百十一篇皆古樂章也二南雅頌之入<lb/>
樂載於儀禮之燕禮鄉飲禮及内外傳列國燕享所歌<lb/>
無論矣至魯人歌周樂則十三國繼二南之後周禮籥<lb/>
章迎寒暑則吹豳詩祈年則吹豳雅祭蜡則吹豳頌大<lb/>
戴投壺記稱可歌者八篇則魏風之伐檀在焉漢末杜<lb/>
䕫能記雅樂則伐檀之詩與鹿鳴騶虞文王並列十三<lb/>
國變風之入樂又厯厯可考也宋程大昌謂詩有南雅<lb/>
頌而無國風自邶至豳十三國詩皆不入樂豈非妄説<lb/>
<pb n="10b"/>
乎彼徒見蘇氏釋鼔鐘篇以雅以南誤以為二雅二南<lb/>
故生此説耳蘇氏之謬前辨之悉矣<hi>見小雅鼔鐘篇</hi>程又謂季<lb/>
札觀樂自邶以下左傳但紀國而不言風故知無國風<lb/>
之名殊不知二南之詩不盡得於境内兼得之於南國<lb/>
周召之名不足以盡之故言南南指其地非以為詩名<lb/>
也十三國之詩皆得於境内自應舉國名以槩之言國<lb/>
言南皆據實而言其為風一而已且季札聞邶鄘衛<lb/>
則云是其衛風聞齊則云泱泱乎大風風之名較然程<lb/>
<pb n="11a"/>
獨不見乎又案吕氏春秋云禹省南土塗山氏女令妾<lb/>
往候女作歌曰候人猗兮實始為南音周公召公取風<lb/>
焉程以南為詩名或本於此然吕覽言取風不言無風<lb/>
也况吕覽豈傳信之書乎<lb/>
　　詩樂<lb/>
詩篇皆樂章也然詩與樂實分二教經解云詩之教温<lb/>
柔敦厚樂之教廣博易良是教詩教樂其指不同也王<lb/>
制云樂正立四教以造士春秋教以禮樂冬夏教以詩<lb/>
<pb n="11b"/>
書是教學其時不同也故序詩者止言作詩之意其用<lb/>
為何樂則弗及焉即鹿鳴燕羣臣清廟祀文王之類亦<lb/>
指作詩之意而言其奏之為樂偶與作詩之意同耳序<lb/>
自言詩不言樂也意歌詩之法自載於樂經元無煩序<lb/>
詩者之贅及樂經已不存則亦無可考矣集傳於正雅<lb/>
諸詩皆欲以樂章釋之或以為燕饗通用或以為祭畢<lb/>
而燕或以為受釐陳戒俱以詞之相似臆度而為之説<lb/>
殊不知古人用詩於樂不必與作詩之本詩相謀<hi>馬端臨文<pb n="12a"/>獻通考論之甚悉</hi>如鄉射之奏二南兩君相見之奏文王清廟<lb/>
何嘗以其詞哉况舎詩而徴樂亦異乎古人之詩教矣<lb/>
朱子嘗答陳體仁書言詩之作本以言意非為樂而作<lb/>
斯語甚當及傳詩則傅㑹樂章以立義與已説相違此<lb/>
不可解也<lb/>
　　詩人<lb/>
詩三百篇其作者之主名有詩人自著之者如節南巷<lb/>
伯烝民崧高是也有見於他典者如載馳<hi>見左傳亦見序</hi>鴟鴞<lb/>
<pb n="12b"/>
<hi>書金縢亦見序</hi>常棣<hi>國/語</hi>抑<hi>國語亦/見序</hi>桑柔<hi>左傳亦/見序</hi>時邁思文<hi>皆國語</hi>
是也其詩人不言他典不載而序得其姓氏者風之清<lb/>
人<hi>公子素</hi>渭陽<hi>秦康/公</hi>七月<hi>周/公</hi>小雅之何人斯<hi>蘇公</hi>賔之初筵<lb/>
<hi>衛武公</hi>大雅之公劉泂酌卷阿<hi>皆召/康公</hi>民勞<hi>召穆/公</hi>板<hi>凡/伯</hi>蕩<hi>召穆公</hi>雲漢<hi>仍/叔</hi>韓奕江漢<hi>皆尹/吉甫</hi>常武<hi>召穆/公</hi>瞻卬召旻<hi>皆凡伯</hi>及<lb/>
魯頌四篇<hi>皆史克</hi>爾其餘或言某大夫某人或言大夫或<lb/>
言微臣或言下國或言太子傅或併不言人蓋古世質<lb/>
朴人惟情動于中始發為詩歌以自明其意非若後世<lb/>
<pb n="13a"/>
能文之士欲暴其才有所作輒繫以名氏也及傳播人<lb/>
口采風者因而得之但欲議作詩之意不必問其何人<lb/>
作也國史得詩則述其意而為之序固無由盡得作者<lb/>
之主名矣師儒傳授相與講明其意或於序間有所附<lb/>
益然不敢妄求人以實之闕所不知當如是耳朱子集<lb/>
傳始以葛覃卷耳為后妃作緑衣燕燕日月終風為莊<lb/>
姜作東山文玊大明緜為周公作<hi>惟文王本吕氏春秋然非先儒所取信</hi>
鑿然言之毫不置疑矣<lb/>
<pb n="13b"/>
　　集傳詩證<lb/>
朱子釋詩多引他書以証成已説如釋鄭遵大路則引<lb/>
宋玉登徒賦釋秦晨風則引百里奚妻扊扅歌釋雅楚<lb/>
茨神保則引屈原九歌釋頍弁則引漢魏以来樂府釋<lb/>
文王陟降則引春秋傳天王命諸侯之詞釋行葦江漢<lb/>
諸詩則引博古圖器物銘釋周頌陟降庭止則引楚詞<lb/>
大招皆取其語之相同及文勢之相似者以為取義亦<lb/>
必相類其用意可謂勤矣源間嘗考六經之文互相沿<lb/>
<pb n="14a"/>
襲者多有語雖同意未必盡同也即如柔逺能邇出納<lb/>
朕命舜命官言之<hi>見書舜典</hi>而民勞詩亦云柔逺能邇烝民<lb/>
詩亦云出納王命不得謂此二詩因命官而作也不憗<lb/>
遺一老㷀㷀<hi>與嬛同</hi>余在疚魯哀公誄孔子言之<hi>見左傳哀十六年及禮記檀弓</hi>而十月之交亦云不憗遺一老閔予小子亦云<lb/>
嬛嬛在疚不得謂此二詩因悼賢臣而作也鶉之賁賁<lb/>
<hi>與奔同</hi>晉童謡也<hi>見左傳僖五年</hi>而鄘之鶉奔豈克敵之詩乎如<lb/>
魚頳尾衛卜繇也<hi>見哀十七年</hi>而周南之汝墳豈失國之詞<lb/>
<pb n="14b"/>
乎豎良夫見㝱於衛侯云緜緜生之𤓰矣<hi>哀十七年</hi>可謂大<lb/>
雅之緜為怨鬼之語乎𦙍侯數羲和之罪云顛覆厥德<lb/>
沈湎於酒矣<hi>見書𦙍征</hi>可謂抑之第三章為誓師之文乎此<lb/>
類殆不勝屈指又專舉詩詞言之如之子之稱可施於<lb/>
女子亦可施於天子杕杜之興以刺寡特亦可以勞君<lb/>
子喓喓草蟲倉庚喈喈之語采桑女及嫁子<hi>語出桃夭傳</hi>用<lb/>
之而王者之勞將帥亦用之至於萬夀無疆介爾景福<lb/>
樂只君子彼其之子四牡孔阜所謂伊人等語皆重見<lb/>
<pb n="15a"/>
疊出然而篇各一義義各有歸不得槩而同之也况後<lb/>
世騷人墨士擷取經文不過攬其芳華以資潤色豈暇<lb/>
尋其本指哉今因片詞之偶同遽謂經之正解在是是<lb/>
猶指隙中之末光而盡日月之全照據杯中之一勺而<lb/>
測江海之洪流也彼引詩斷章尚不可用為正解况字<lb/>
句之間偶相蹈襲在彼亦出於無心者乎<lb/>
　　逸詩<lb/>
古詩三千孔子刪為三百其亡逸者多矣篇名之稍見<lb/>
<pb n="15b"/>
於書史者如貍首鳩飛茅鴟河水新宫驪駒祈招采齊<lb/>
肆夏樊遏渠支祴明明崇禹生開武宿夜轡之柔矣之<lb/>
屬先儒皆云逸詩不彊為之説也惟吕叔玉以肆夏樊<lb/>
遏渠為時邁執競思文三頌韋昭以鳩飛為小宛河水<lb/>
為沔水然鄭康成不用三頌之説杜元凱不用沔水之<lb/>
説皆卓見也宋儒又以新宫為斯干采齊為楚茨益屬<lb/>
傅㑹若夫徹之為雝振羽之為振鷺勺之為酌象之為<lb/>
武斯固説之有本者矣<lb/>
<pb n="16a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="16b"/>
　毛詩稽古編卷二十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>毛詩稽古編卷九</head> <lb/>
    <p>
<pb n="1a"/>
欽定四庫全書<lb/>
　毛詩稽古編卷九<lb/>
　　　　　　　　　　　　　吳江陳啟源撰<lb/>
小雅<lb/>
　鹿鳴之什<lb/>
朱子以鹿鳴三篇為上下通用之樂劉瑾申之以為考<lb/>
儀禮上下通用止小雅二南不歌大雅可見大雅獨為<lb/>
天子之樂斯言謬矣鄭譜云用於樂國君以小雅天子<lb/>
<pb n="1b"/>
以大雅然而饗或上取燕或下就所謂上取者如左傳<lb/>
謂文王為兩君相見之樂禮記言賔入大門而奏肆夏<lb/>
又言兩君相見升歌清廟下管象傳記既有明文又經<lb/>
孔疏引證瑾獨未見乎儀禮闕逸甚多所存諸侯之禮<lb/>
止鄉飲燕禮鄉射大射諸篇稍及奏樂之制何可執以<lb/>
相槩也<lb/>
　　鹿鳴<lb/>
鹿鳴序云燕羣臣嘉賔也此言作詩之本意也與四牡<lb/>
<pb n="2a"/>
之勞使臣皇華之遣使一例也若夫升歌合樂之類則<lb/>
就詩之用於樂而言非作詩之本意也朱子見儀禮學<lb/>
記之文而改訓之曰此燕饗通用之樂歌乃言樂非言<lb/>
詩矣况升歌合樂必三詩連奏朱子於四牡皇華二詩<lb/>
何不併以燕饗通用釋之而仍以序乎近世鄒忠𦙍辨<lb/>
之以為是燕非饗<hi>説見通義</hi>當矣但作鹿鳴者專為燕歌鹿<lb/>
鳴者則不僅燕燕饗通用亦非誤然非所以釋詩耳<lb/>
傳云苹萍也鄭以水草非鹿所食故訓為藾蕭宋羅願<lb/>
<pb n="2b"/>
謂鹿豕亦就水旁求食食萍容有之不必易傳近儒趙<lb/>
宧光亦言嘗畜麋鹿性嗜水草然經明言野苹箋義長<lb/>
矣又孔氏申箋引草木疏云苹葉青白色莖似箸而輕<lb/>
肥朱傳則曰青色白莖如箸止倒置白色兩字而物色<lb/>
已不同抑他有據邪<lb/>
嘉賔毛鄭専指羣臣朱傳兼指諸侯之使盖本於鄉飲<lb/>
酒燕禮注之説也殊不知孔疏已有辨矣又四牡皇華<lb/>
等篇皆言己國羣臣鹿鳴不應獨異畢竟古注為優後<lb/>
<pb n="3a"/>
儒釋經所立新説往往是先儒吐棄之餘即如鹿鳴篇<lb/>
周行訓為至道德音孔昭訓為嘉賔之明德康成注禮<lb/>
時已作此解後箋詩方改訓周行為周之列位德音為<lb/>
先王德教當時舍彼而取此必有見矣<lb/>
蒿之類甚多惟青蒿得専蒿名爾雅云蒿菣<hi>去刃切</hi>詩亦<lb/>
云食野之蒿皆直云蒿耳不若□莪蔞蔚之屬必以他<lb/>
名相别也本草綱目云諸蒿皆白此蒿獨青殆以此異<lb/>
與又云二月生苖莖葉俱深青七八月有黄花甚細結<lb/>
<pb n="3b"/>
實如粟米本經名草蒿又名方潰列於下品<lb/>
　　四牡<lb/>
序云有功而見知則説矣朱子譏其語疏而義鄙夫見<lb/>
知而説人情自當如此何云疏鄙哉且序言見知則説<lb/>
不言必待知而後説也視土芥寇讎之論尚為藴藉矣<lb/>
王事靡盬吕氏引董氏曰説文煮海為盬煮池為鹽鹽<lb/>
苦而易敗故傳以不堅訓之<hi>大全亦載董語誤以為吕氏曰</hi>案今説文<lb/>
鹽字注云鹹也古者宿沙初作煮海鹽盬字注云河東<lb/>
<pb n="4a"/>
鹽池袤五十一里廣七里周一百一十六里竝無董氏<lb/>
所云况池鹽乃風結成不用煮煮池語尤為妄説又案<lb/>
毛傳釋盬字鴇羽云不工緻四牡云不堅固鴇羽䟽以<lb/>
為盬蠱字異義同引昭元年左傳文證蠱是蟲之害器<lb/>
敗榖者故為不堅牢不工緻之義此説近之<lb/>
傳訓騑騑為行不止貌嘽嘽為喘息貌駸駸為驟貌皆<lb/>
取疲苦之義故又云馬勞則喘息盖以馬之勞見使臣<lb/>
之勞也朱子見采芑嘽嘽毛訓衆也常武嘽嘽毛訓盛<lb/>
<pb n="4b"/>
貌遂合彼兩傳以訓此詩曰嘽嘽衆盛之貌與勞使臣<lb/>
義不相蒙矣此為勞使彼皆出軍義各有當訓解亦殊<lb/>
始知古人釋經用意精密也又案嘽字原從口旁説文<lb/>
云嘽喘息也則喘息乃本訓矣<lb/>
傳云鵻夫不也爾雅云隹其鳺鴀郭注今䳕鳩盖夫鳺<lb/>
䳕不鴀鳩各音韻同而字形異也吕記引郭注云今鵓<lb/>
鳩集傳亦云今鵓鳩嚴華谷論鵻有十四名而䳕鳩鵓<lb/>
鳩兩名並列大抵䳕鵓二形相似始有誤䳕為鵓繼則<lb/>
<pb n="5a"/>
䳕鵓分為二稱譌以傳譌是可考也案爾雅注疏廣雅<lb/>
方言陸氏草木疏諸書皆無鵓鳩之名鵓字不見説文<lb/>
而玉篇有之云步忽切鵓□鳥不言是鳩名也惟埤雅<lb/>
辨鵓鳩非鳲鳩亦不言與祝鳩一鳥則鵓鳩之名殆始<lb/>
於宋世<lb/>
　　皇皇者華<lb/>
詩之次第雖間有倒置者然鹿鳴四牡皇皇者華三詩<lb/>
所謂工歌鹿鳴之三也見儀禮左傳諸書又見六月序<lb/>
<pb n="5b"/>
其先後不可易矣李氏以為先遣後勞皇華當在四牡<lb/>
前真謬説<lb/>
每懐靡及傳云每雖懐和也鄭王各述毛意而説不同<lb/>
王云雖内懐中和之道猶自以無所及鄭所據毛傳無<lb/>
每雖二字又據春秋外傳懐私為每懐語因破毛傳和<lb/>
字為私云每人懐其私相稽畱則於事將無所及孔疏<lb/>
並載其説而不辨其孰是今案魯語穆子曰懐和為每<lb/>
懐韋昭注引後鄭司農云和當作私則是魯語原文本<lb/>
<pb n="6a"/>
作和其作私者亦即鄭説耳惟晉語姜氏引此詩戒重<lb/>
耳懷安縱欲又引西方書及鄭詩之言懐皆為私義要<lb/>
是斷章立説未必此詩本訓也懐私恐非毛指又末章<lb/>
傳云雖有中和當自謂無所及此正首章每雖懐和之<lb/>
辭王肅即用以述毛於義允當孫毓詩評亦謂毛傳上<lb/>
下自相申承得之矣鄭既破和為私又彊解中和為忠<lb/>
信以牽合周義皆曲説也<lb/>
周爰咨諏釋文諏子須切説文及玉篇皆同示兒編云<lb/>
<pb n="6b"/>
今禮部十九侯諏字將侯切然則釋文之音古矣駒濡<lb/>
驅諏天然協韻朱傳四字皆二反似不安<lb/>
春秋内外傳説皇華四牡有五善六德之説咨諏度謀<lb/>
詢為五善内傳本文自明注亦無異義至外傳之六德<lb/>
韋昭注於五善之外取周以備數與毛公詩傳不合孔<lb/>
氏申之言周者彼賢之質不應數為使臣之德故傳云<lb/>
自謂無所及於事則成六德無所及是謙虚謹慎之義<lb/>
當以之為一也源謂毛義誠勝但孔疏之言猶未盡也<lb/>
<pb n="7a"/>
外傳之六德本文亦自明矣云懐和為每懐咨才為諏<lb/>
咨事為謀咨義為度咨親為詢忠信為周君貺使臣以<lb/>
大禮重之以六德據此文義則所謂六德即上六語是<lb/>
矣忠信為周言咨於忠信之人即内傳之訪問於善為<lb/>
咨耳周咨一義韋分為兩德是其誤也懐和為每懐在<lb/>
五善之外雖有中和自謂無及傳以備六德之一與外<lb/>
傳正相符義不可易矣且穆叔以懐和為一德而康成<lb/>
破和為私懐私可謂德乎又謂傳中和是釋周義而指<lb/>
<pb n="7b"/>
為六德之一誤又與韋等孔疏雖曲為回䕶不能掩其<lb/>
失也<lb/>
　　常棣伐木<lb/>
常棣之於兄弟伐木之於朋友故舊皆燕也然常棣兼<lb/>
飫禮伐木兼食禮或曰文王詩當殷世不得以周家禮<lb/>
文律之理或然<lb/>
常棣伐木兩詩所言朋友兄弟名稱相混竊嘗辨之伐<lb/>
木之父舅兄弟即常棣之朋友而常棣之兄弟非伐木<lb/>
<pb n="8a"/>
之兄弟也當以九族内外為斷常棣之兄弟九族以内<lb/>
也伐木之諸父及同姓兄弟九族以外也九族在五服<lb/>
之中止有稱兄弟不可稱朋友九族之外無服禮記大<lb/>
傳所謂六世親屬竭者也斯可謂之朋友矣九族内歌<lb/>
常棣以燕之九族外與異姓俱歌伐木以燕之兩詩所<lb/>
用應爾常棣六章傳云九族㑹曰和箋云九族從己上<lb/>
至髙祖下至元孫之親也明謂常棣之兄弟在九族内<lb/>
矣<lb/>
<pb n="8b"/>
兄弟相承覆而榮顯朋友相切正而和平二語實二倫<lb/>
要道而常棣伐木兩詩止寫其指於興中此先儒言興<lb/>
所以不厭深求也朱傳釋興體往往用數助語衍之使<lb/>
其句法相似不復論其義趣<hi>别有辨見總詁</hi>於此兩詩將先儒<lb/>
華鄂相承嚶鳴切直諸語槩刪削不用後之學者何自<lb/>
窺詩人微指乎其釋常棣曰常棣之華則其鄂然而外<lb/>
見者豈不韡韡乎凡今之人則豈有如兄弟者乎以為<lb/>
兩豈字兩則字兩乎字相呼應是乃興體矣然經文本<lb/>
<pb n="9a"/>
無此六字朱子始増入耳豈周公作詩時尚無當於六<lb/>
義必待二千載後之集傳方成興體邪誣矣又六字中<lb/>
兩則字尤屬横入不顧文義今讀之不甚通殆是㸃金<lb/>
成鐵也至伐木篇則以伐木興鳥鳴又以鳥鳴興求友<lb/>
殊滋葛藤<lb/>
　　常棣<lb/>
常棣之華鄂不韡韡毛鄭皆以興兄弟而毛取衆多為<lb/>
義鄭取相承覆為義稍不同鄭義勝矣多而不睦安用<lb/>
<pb n="9b"/>
多乎孔氏申之曰華下有鄂鄂下有柎華鄂相承覆而<lb/>
光明猶兄弟相和順而榮顯如此説詩方可以興<lb/>
豳風之鬱車下李也薁薁李也小雅之常棣常華白棣<lb/>
樹也三者各一木孔疏謂薁是鬱類而小别又引晉宫<lb/>
閣銘證之則鬱薁各一木矣陸疏謂鬱實大如李而色<lb/>
赤棣實如櫻桃而正白<hi>有赤白二種</hi>史記相如傳註<hi>徐廣</hi>引郭<lb/>
璞語謂鬱即車下李棣實似櫻桃則鬱棣各一木矣陸<lb/>
疏又謂郁李實大如李常棣實如李而小則薁棣各一<lb/>
<pb n="10a"/>
木矣後世説者多誤掌禹錫修嘉祐本草於郁李條下<lb/>
引陸氏常棣疏而妄益之曰一名薁李是合薁棣為一<lb/>
木也李氏綱目既襲其誤又以鬱車下李常棣為郁李<lb/>
之别名是合三木為一其誤逾甚陸元恪以常棣為郁<lb/>
李固失之至釋鬱棣兩木未嘗誤也<lb/>
鬱薁棣三木相類而結實異鬱薁大如李棣小如櫻桃<lb/>
薁李是薁非常棣先儒釋常棣並無言薁李者本草綱<lb/>
目既以薁為野葡萄又言常棣為薁李誤矣然則陶隱<lb/>
<pb n="10b"/>
居所謂子赤色可啗韓保昇所謂子如櫻桃甘酸而少<lb/>
濇冦宗奭所謂子如御李子紅熟堪啗者定是常棣但<lb/>
不得謂之薁李耳又漢書<hi>相如傳</hi>師古注言棣今之山櫻<lb/>
桃急就篇注言常棣子熟時正赤色可啗俗呼小櫻桃<lb/>
隴西人謂之棣子所言名状正與本草諸注合<lb/>
常棣常本如字俗間乃有讀棠者示兒編辨其誤當矣<lb/>
今案此誤大抵唐世已然李商隱詩云棠棣黄華發近<lb/>
世有草俗呼棣棠華色黄春末開李詩定指此意當時<lb/>
<pb n="11a"/>
常字已有棠音故顛倒俗呼以合雅華稱後併改常下<lb/>
從木耳又漢杜鄴傳引詩作棠棣師古注亦同李善注<lb/>
謝寧逺詩及曹子建親親表兩引詩皆作棠棣傳寫之<lb/>
誤不知始自何年要皆因音誤故字誤也<lb/>
鄂不韡韡鄭讀不為柎訓鄂足今皆以王肅讀入聲案<lb/>
説文不甫久切然箋云古聲不柎同則補久切其後矣<lb/>
古詩日出東南隅行不與敷夫協韻亦作柎音也又甫<lb/>
鳩切陶靖節酬劉柴桑詩不與周秋疇游韻協是也孫<lb/>
<pb n="11b"/>
愐唐韻始有分勿切讀與弗同内典不也作此音矣近<lb/>
世並讀逋骨切葢始於温公指掌圖<hi>以杯字發聲</hi>而孫炎示<lb/>
兒編陳正敏遯齋閒覽皆祖其説黄公紹韻㑹遂収入<lb/>
二沃韻於是不字有甫鳩甫久分勿逋骨四切而柎音<lb/>
雖最古反驚俗矣鄭夾漈云不本鄂不之不音趺因音<lb/>
借為可不之不音否因義借為不可之不音弗斯言良<lb/>
是楊用修丹鉛總録論鄂不之義引華不注山餘不谿<lb/>
證之尤為詳確<hi>説載通義</hi>楊又辨韡字從<graphic n="KR1191" url="https://raw.githubusercontent.com/kanripo/KR-Gaiji/master/images/KR1191.png" mimeType="image/png"/>不從華此語亦<lb/>
<pb n="12a"/>
當案<graphic n="KR1191" url="https://raw.githubusercontent.com/kanripo/KR-Gaiji/master/images/KR1191.png" mimeType="image/png"/>音吁説文云草木華也從<graphic n="KR1136" url="https://raw.githubusercontent.com/kanripo/KR-Gaiji/master/images/KR1136.png" mimeType="image/png"/>亏聲<graphic n="KR1136" url="https://raw.githubusercontent.com/kanripo/KR-Gaiji/master/images/KR1136.png" mimeType="image/png"/>象草木華<lb/>
下<graphic n="KR1136" url="https://raw.githubusercontent.com/kanripo/KR-Gaiji/master/images/KR1136.png" mimeType="image/png"/>形<hi>俗借邉垂字誤</hi>𨽻無<graphic n="KR1191" url="https://raw.githubusercontent.com/kanripo/KR-Gaiji/master/images/KR1191.png" mimeType="image/png"/>字遂從華作韡<lb/>
原隰裒矣兄弟求矣鄭箋從原隰相聚喻兄弟相求義<lb/>
既迂緩朱傳謂積尸原野惟兄弟相求解裒為積尸亦<lb/>
屬武斷二説俱未安伊川云此章序兄弟相賴之事當<lb/>
死生患難之可畏則思兄弟之助方困窮離㪚羣聚郊<lb/>
野時則求兄弟相依恃此説得之<lb/>
況也永歎毛云况兹也則此語正與弼詩兹之永歎同<lb/>
<pb n="12b"/>
朱傳以況為發語詞又欲破字為怳左矣出車詩況瘁<lb/>
仍從毛訓兹又況從水旁三㸃説文云寒冰也有從仌<lb/>
旁二㸃者玉篇廣韻以為俗字得之宋郭忠恕佩觿集<lb/>
始别况<hi>從冫</hi>況怳為三字云況發語之端况寒冰也况形<lb/>
況義此乃妄説古止有一況字訓寒冰餘義俱借正韻<lb/>
襲佩觿之謬<lb/>
外禦其務釋文云務如字爾雅云侮也讀者又音侮此<lb/>
從左傳及外傳之文據陸語則務字不必改字亦不必<lb/>
<pb n="13a"/>
改音矣朱傳則從内外傳<lb/>
飲酒之飫毛云飫私也爾雅義同箋䟽申之以為飫禮<lb/>
在路寢内不在公朝故為私良是矣説文引此作□云<lb/>
燕食也飫立而不坐二禮本小異許以飫為燕殆因本<lb/>
燕兄弟而説飫故通名之與今作厭飫解則始於蘇氏<lb/>
案厭飫字本作□□飽也乙庶切從勹㲃聲俗因飫義<lb/>
與燕連而燕厭音相似遂譌燕飫為厭飫左傳飫賜杜<lb/>
解飫為饜唐韻亦云飫飽也厭也後儒相承竟以飫代<lb/>
<pb n="13b"/>
□而飫則亡其義□則併亡其字矣<lb/>
和樂且孺毛云孺屬也<hi>爾雅同</hi>王與親戚燕則尚毛鄭云<lb/>
屬者以昭穆相次序二義不同合之方盡屬意後儒以<lb/>
孺子慕親牽合為親慕義殊費力<lb/>
　　伐木<lb/>
序云自天子至於庶人未有不須友以成者此泛論其理<lb/>
耳若詩所言則皆天子之事也肥羜天子之燕禮也<hi>天子饗用太牢故知燕禮用羊若諸侯燕牲以狗不用羊豕</hi>八簋天子之食禮也<hi>燕惟飲酒<pb n="14a"/>無飯食簋盛黍稷故知是食公食大夫禮六簋故知天子八簋</hi>諸父諸舅之稱天子所<lb/>
施於同姓異姓之臣也父舅兄弟而以為朋友者天子<lb/>
之下交不過百辟卿士周之布在列位者非王懿親即<lb/>
王姻黨舍父舅兄弟而外無可為友矣至臣庶之取友<lb/>
則不僅是<lb/>
伐木首章一興而取義凡三聞伐木而驚鳴喻朋友相<lb/>
切直一義也既鳴而遷喻友自勉厲得升髙位二義也<lb/>
在髙位者鳴求在深谷者喻君子居髙位不忘故友三<lb/>
<pb n="14b"/>
義也毛傳取興本優鄭易傳不為興止因二三章皆承<lb/>
伐木為端耳殊不知舉伐木可兼鳥鳴古多省文也李<lb/>
氏以四牡詩將母例之良有見<lb/>
許許傳云柹貌説文作所所云伐木聲朱傳解為衆人<lb/>
并力之聲引淮南子舉大木者呼邪許證之似矣然以<lb/>
漢語證周詩恐未足據信况小毛公亦漢人何必舍毛<lb/>
而取淮南乎<lb/>
兄弟無逺箋云兄弟父之黨母之黨疏引爾雅釋親之<lb/>
<pb n="15a"/>
文謂妻黨亦可言兄弟箋疏之意皆以兄弟兼同異姓<lb/>
也朱傳云先諸舅而後兄弟者尊卑之等其意偏指異<lb/>
姓為兄弟矣上章言父舅則同異姓之尊者皆可為朋<lb/>
友此章言兄弟則朋友之同儕者何得獨遺同姓乎<lb/>
伐木篇毛傳分為六章章六句吕記朱傳以劉氏説分<lb/>
為三章章十二句劉氏以三伐木為章首故分為三章<lb/>
其説良然然此不自劉氏始也案傳箋下疏語統釋一<lb/>
章例置每章之末此詩若以毛當六句一疏分為六條<lb/>
<pb n="15b"/>
今乃總十二句為一疏作三次申述又小序下疏指伐<lb/>
木許許釃酒有藇為二章上二句伐木于阪釃酒有衍<lb/>
為卒章上二句又指諸父諸舅為二章兄弟無逺為卒<lb/>
章是此詩三章章十二句孔疏已如此不始於劉氏也<lb/>
但孔疏釋詩専遵毛鄭何此詩分章忽有異同又不明<lb/>
言其故劉欲改毛公章句當援孔疏為説而竟以已意<lb/>
斷之朱吕亦止云從劉俱若未見孔疏者此皆不可解<lb/>
　　天保<lb/>
<pb n="16a"/>
説文云上髙也時掌切下底也户雅切此上下皆指其<lb/>
位當讀上聲其訓為上之下之者則讀去聲玉篇廣韻<lb/>
上字訓髙者音去聲<hi>韻㑹以為俗讀</hi>訓登升者音上聲與説文<lb/>
異下字音義與説文同天保序下報上也君能下下以<lb/>
成其政此一上三下惟中間下字當去聲耳釋文云下<lb/>
下俱户嫁反恐非是<lb/>
何福不除傳云除開也箋云開出以予之故釋文治慮<lb/>
反讀去聲其讀平聲者訓為去舊即除官之除也集傳<lb/>
<pb n="16b"/>
改除訓而不改其音疏矣况福禄之來但欲其増新何<lb/>
取其去舊新舊積累不尤為福之大乎開出義較長<lb/>
戩糓傳云戩福也本爾雅釋詁文集傳取聞人滋之説<lb/>
謂戩與翦同而訓為盡吕記嚴緝皆從此解案聞人氏<lb/>
之説止因説文戩字引頌實始翦商為證故合戩翦為<lb/>
一耳然説文戩字注云滅也轉滅義為盡義迂矣况舊<lb/>
義本可通何必求新<lb/>
于公先王毛訓公為事謂四時之祭往事先王也案周<lb/>
<pb n="17a"/>
之追王雖止太王王季然后稷以下亦統稱先王如書<lb/>
武成稱后稷為先王周禮大宗伯六饗皆稱先王外傳<lb/>
不窋稱先王又數后稷至文為十五王皆是此詩言先<lb/>
王足兼諸□已上矣傳義不必易<lb/>
民之質矣日用飲食質成也平也民事盡平則為君王<lb/>
者惟有日用飲食相燕樂而已易需卦九五需于酒食<lb/>
與此義同虞之無為周之垂拱所以為至治也程子訓<lb/>
質為實而集傳因之以為民皆質實無偽日用飲食而<lb/>
<pb n="17b"/>
已夫百姓日用而不知易大傳之所譏也詩反以歸美<lb/>
於君上邪<lb/>
羣黎百姓箋云黎衆也本釋詁文集傳改訓黒而以秦<lb/>
言黔首證之然訓黒者本作黧黎訓履粘或借為異義<lb/>
耳况用秦言以解周詩何如竟遵周公之爾雅哉<lb/>
如月之恒毛鄭訓為月上弦此古義也釋文云恒字亦<lb/>
作縆同古鄧反沈古桓反則此恒原與訓常之恒音義<lb/>
各别嚴緝謂恒無弦義止有常久之義解為常盈而不<lb/>
<pb n="18a"/>
虧夫古無盈而不虧之月乃以稱願其君乎案恒本作<lb/>
□常也從心從舟在二之間胡登切天保恒訓弦古桓<lb/>
切生民恒訓徧古鄧切其皆借乎然説文又云古文恒<lb/>
從月在□因引詩如月之恆則恆字原以月取義上弦<lb/>
未必非本訓也俗作恒誤<lb/>
　　采薇<lb/>
正雅篇次皆周公所定其先後之序自有取義不以作<lb/>
詩時世為斷也如小雅文王詩九篇天保以上治内采<lb/>
<pb n="18b"/>
薇以下治外義各有當非苟而已常棣詩雖作於成王<lb/>
時既在治内之列則不得不先又詩譜推其故以為周<lb/>
公閔管蔡被誅若在成王詩中則彰明其罪故推而上<lb/>
之託於文王親兄弟之義王肅亦以為然於魚麗序下<lb/>
傳特著其説二子所見良不妄也朱子因常棣一篇是<lb/>
周公作遂謂以後諸詩皆非文王事左矣采薇詩序言<lb/>
文王之時西有昆夷之患北有獫狁之難以天子之命<lb/>
命將帥遣戌役故歌采薇以遣之晦翁力詆其説以為<lb/>
<pb n="19a"/>
非文王詩殊不知序之昆夷即詩之西戎緜詩之混夷<lb/>
孟子之昆夷也史記言文王伐犬戎書大傳言西伯伐<lb/>
犬戎顔師古注漢書以犬夷畎戎昆夷為一帝王世紀<lb/>
亦言文王時有混夷此伐西戎為文王事歴歴有據者<lb/>
也獫狁不見他典獨見於逸周書序其言曰文王立西<lb/>
拒昆夷北備獫狁謀武以昭威懐作武稱斯非伐獫狁<lb/>
之一證與逸周書七十一篇見劉歆七畧及班書藝文<lb/>
志其克殷篇史記亦采用之且文字古質非偽託之書<lb/>
<pb n="19b"/>
也然則采薇之為文王詩無可疑矣<lb/>
歳亦陽止毛鄭皆指夏十月而解陽字不同毛以為厯<lb/>
盡有陽之月<hi>自十一月復至九月剥</hi>方至十月鄭引爾雅十月為<lb/>
陽之文是鄭以嵗陽専據十月而毛則否矣鄭説長也<lb/>
又嵗陽即首章嵗莫周正建子也以證小傳詩無周正<lb/>
為謬説矣<lb/>
小人所腓箋云腓當作芘葢破字也集傳云腓猶芘也<lb/>
竟為字訓誤矣案腓字三見詩此詩腓字及生民篇牛<lb/>
<pb n="20a"/>
羊腓字之毛皆訓辟四月篇百卉具腓毛訓病鄭於彼<lb/>
兩詩皆從毛獨此詩破字孔疏推其意以為君子所依<lb/>
依戎車也小人所腓亦當腓戎車不得有避患義故易<lb/>
之夫以辟為避患王之述毛然耳其實毛意未必如此<lb/>
毛當謂此戎車者君子所依而乗小人所避而弗敢乗<lb/>
何嘗非避戎車乎案腓亦作萉音肥又房未切班固幽<lb/>
通賦安慆慆而不萉文選注曹大家訓萉為避漢書注<lb/>
鄧展亦訓避義正與毛傳合朱傳從鄭不如從毛之當<lb/>
<pb n="20b"/>
也至引程子隨動之説朱子已覺其誤欲刪之而未及<lb/>
<hi>説見大全及本義</hi>然吕記嚴緝皆用此解不知腓乃躁動之物<lb/>
非隨動之物也易咸艮兩卦注疏皆取躁動之義程傳<lb/>
則於咸訓躁動於艮訓隨動在一經中已自相矛盾矣<lb/>
　　出車<lb/>
爾雅邑外謂之郊郊外謂之牧郊牧異地然統言之皆<lb/>
可名郊出車詩首章言牧次章言郊鄭箋云牧地在逺<lb/>
郊是郊即牧也疏引司馬法云王國百里為逺郊又引<lb/>
<pb n="21a"/>
白虎通云近郊五十里逺郊百里可見逺郊者即牧地<lb/>
周禮載師職以牧田任逺郊之地斯其證矣然則近郊<lb/>
但可名郊逺郊可名牧又可名郊箋䟽合兩章郊牧為<lb/>
一非無據也集傳曰郊在牧内又曰前軍已至牧後軍<lb/>
猶在郊朱子不信爾雅此郤泥之太過<lb/>
彼旟旐斯集傳引曲禮及楊氏之言以為旟即朱鳥旐<lb/>
即𤣥武因以下章之旂為青龍此誤矣曲禮曰前朱鳥<lb/>
而後𤣥武左青龍而右白虎是軍陳之法非旗幟之名<lb/>
<pb n="21b"/>
也與周禮司常所言各一事其前後左右又與大司馬<lb/>
文義不相通曲禮言君以軍行之法大司馬治兵亦寓<lb/>
出軍之制大司馬職云諸侯載旂軍吏載旗百官載旟<lb/>
郊野載旐今以曲禮之前後左右合之則交龍為旂即<lb/>
左青龍矣載之者國君也君若主兵則當居中若從王<lb/>
出征則從者未必一國亦應分列左右不應専為左翼<lb/>
也熊虎為旗即右白虎矣軍吏寔載之軍吏是諸軍帥<lb/>
所將乃鄉遂之正卒其偏為右翼於義何取且鳥隼之<lb/>
<pb n="22a"/>
旟為在前之朱鳥而百官者乃卿大夫以其屬衛王何<lb/>
以當為前驅龜蛇之旐為在後之𤣥武而郊野者乃州<lb/>
長以下所將羡卒何以當為後勁此皆難彊為之説矣<lb/>
鄭氏注禮以陳法言之良有見也至以為旗名本崔靈<lb/>
恩之説已經孔氏禮疏駁正楊豈未見邪<lb/>
南仲之名出出車常武二詩出車詩傳云文王之屬未<lb/>
詳其譜系也羅泌路史言禹後有南氏二臣均勢争權<lb/>
而國分南仲即其後泌語本周書史記解以為禹後則<lb/>
<pb n="22b"/>
見馬遷夏本紀贊贊云禹後有男氏索隠云系本男作<lb/>
南是也斯語信矣泌子苹謂盤庚子生而手把南字號<lb/>
南赤龍孫仲為紂將據此則仲乃殷後非夏後不知出<lb/>
何典殆妄也<lb/>
毛傳云方朔方近獫狁之國又云朔方北方也疏申之<lb/>
以為北方大名皆言朔方堯典宅朔方爾雅朔北方也<lb/>
皆其廣號傳與疏皆不指朔方是何地朱傳始以靈夏<lb/>
等州當之宋靈夏今寜夏衛北方為朔方郡似矣然漢<lb/>
<pb n="23a"/>
乃借詩語以名郡耳豈可援漢郡以釋周詩哉又靈夏<lb/>
為陜之極邉去長安千餘里商之末造邠岐近地皆淪<lb/>
於戎狄南仲雖良將豈能於一年中窮兵直至北垂連<lb/>
平二冦乎朔方之為靈夏吾未敢信也漢置朔方郡在<lb/>
武帝時賈鄭孫王諸儒豈不知其事而不用以釋詩良<lb/>
有見矣<lb/>
昔我往矣喓喓草蟲兩章箋義最婉曲詳盡前章自朔<lb/>
方出平二冦復還朔方總叙往返始末後章更叙南仲<lb/>
<pb n="23b"/>
在西方諸侯歸附之情令千載後讀此詩者如目覩當<lb/>
年用兵方畧此先儒釋經所以能論世也今以首章為<lb/>
既歸在塗之語後章為室家思望之情夫豈不懐歸畏<lb/>
此簡書欲歸而未得歸之詞也既身在歸塗則還家有<lb/>
期何必復作此語邪至赫赫南仲薄伐西戎其詞奮張<lb/>
非室家思望之言則東萊辨之允矣<lb/>
卉字釋文許貴切則去聲音諱説文許偉切則上聲音<lb/>
虺玉篇廣韻皆兼此兩讀<lb/>
<pb n="24a"/>
　　杕杜<lb/>
首章日月陽止即采薇之歳亦陽止謂遣戍年之歳莫<lb/>
也次章卉木萋止即出車之卉木萋萋謂遣戌明年之<lb/>
春暮也三詩一遣二勞語意相應出師之初告以歳莫<lb/>
即歸至期而望之情也此陽止之時女心所以傷也然<lb/>
連平二冦未獲遽歸踰期至春莫則卉木萋矣勞還兩<lb/>
詩皆寔指歸時之景色也故首章云征夫遑止僅言可<lb/>
以歸耳次章言征夫歸止則實欲歸矣前雖望之明如<lb/>
<pb n="24b"/>
期來歸後則知其將歸而望之益切也一傷一悲情同<lb/>
而事異矣次章傳云室家踰時則思正謂踰曰歸之時<lb/>
耳孔疏申之以萋止為時未黄落在歳莫之前此於文<lb/>
義未順恐非毛意古人行役未有不念父母者汝墳鴇<lb/>
羽陟岵北山諸詩皆是或自念之或室家代念之惟四<lb/>
牡杕杜則上之人探其情而念之所以為正雅也孔疏<lb/>
以為婦目夫之稱迂矣<lb/>
正小雅二十二篇其為文王詩者九<hi>鹿鳴至杕杜</hi>武王詩者<lb/>
<pb n="25a"/>
四<hi>魚麗南陔白華華黍</hi>周公成王詩者九<hi>南有嘉魚至菁菁者莪</hi>正大雅十<lb/>
八篇其為文王詩者八<hi>文王至靈臺</hi>武王詩者二<hi>下武文王有聲</hi>周<lb/>
公成王詩者八<hi>生民至巻阿</hi>武王為周家開創之主而詩篇<lb/>
獨少者良以周之王業悉定於文王之世惟留伐紂一<lb/>
事以待武王又耄期受命諸務日不暇給故詳文而畧<lb/>
武與不獨詩然也書述先德必文武竝稱至康誥酒誥<lb/>
無逸蔡仲之命諸篇則盛稱文德而不及武可見周室<lb/>
開代首王斷應屬文後之學者欲彰其事殷之小心反<lb/>
<pb n="25b"/>
諱其造周之大業豈善於論世者哉<lb/>
　　魚麗<lb/>
王伯厚<hi>名應麟宋末人</hi>困學紀聞引葉氏語謂漢世文章無引<lb/>
詩序者魏黄初四年銘云曹風刺逺君子近小人盖毛<lb/>
詩序至此始行案葉語非是司馬相如難蜀父老云王<lb/>
者未有不始於憂勤而終於逸樂此魚麗序也班固東<lb/>
京賦云德廣所被此漢廣序及皷鐘毛傳也一當武帝<lb/>
時一當明帝時皆用序語可謂非漢世邪<lb/>
<pb n="26a"/>
魚麗詩前三章先儒以㫖多㫖三字絶句下且多且㫖<lb/>
且有各二字為句<hi>釋文云異此讀則非</hi>因上㫖多㫖三字言酒下<lb/>
多㫖有三字言物下三章疊此三字不得復言酒也集<lb/>
傳於酒字斷句句法較渾成但㫖多多㫖㫖有六字皆<lb/>
承酒言下三章文義未順陳櫟言多㫖有三字上言酒<lb/>
而下言物者見物與酒稱<hi>語見大全</hi>不知此篇言萬物盛多<lb/>
酒成於人力雖多有限物僅與之稱安在其盛多乎源<lb/>
謂有酒斷句多㫖有三字仍可説魚三章各末句結上<lb/>
<pb n="26b"/>
三句耳酒既㫖多㫖魚又多㫖有中俱用且字闗兩意<lb/>
下三意遂承魚而言句法與文義皆無礙也<lb/>
孟詵食療本草有黄顙魚即魚麗詩之鱨也亦名黄鱨<lb/>
魚又名黄頰魚無鱗而色黄羣游作聲軋軋故又名□<lb/>
䰲<hi>音尖鴨</hi>又名黄䰲毛傳云鱨楊也孔疏釋之以為魚有<lb/>
二名豈非此魚有力解飛取義於輕揚乎<hi>埤雅之説</hi>陸元恪<lb/>
以為名黄揚正以色黄而性揚也本草李注以陸為譌<lb/>
失之矣<lb/>
<pb n="27a"/>
鯊魚有二一吹沙小魚也又名鮀<hi>徒何切</hi>大者長四五寸<lb/>
居沙溝中吹沙而游啑<hi>音匝</hi>沙而食味美俗呼阿浪魚一<lb/>
鮫魚背皮粗錯如直珠斑有鹿沙虎沙鋸沙諸種出東<lb/>
南近海郡亦名沙魚魚麗之鯊吹沙也爾雅云鯊鮀是<lb/>
也毛傳亦云<lb/>
鱧魚本草名蠡魚亦名鮦<hi>音同又音重</hi>魚入本經上品而陶<lb/>
隠居言其有小毒無益不宜食意物性古今不同也爾<lb/>
雅鱧注以為鮦又云鯉<hi>音里</hi>大鮦小者鮵<hi>音奪</hi>埤雅以為即<lb/>
<pb n="27b"/>
此魚矣今俗呼黒魚非珍品也魚麗詩鱧與魴並稱豈<lb/>
亦視為美味邪<lb/>
爾雅鰋鮎孫炎以為一魚毛公詩傳亦以鰋為鮎説文<lb/>
鮎讀訓□又云□鮀也鮀鮎也而鮎即鰋之重文皆以<lb/>
鰋鮎為一惟郭璞分為二云鰋今鰋額白魚鮎别名鯷<lb/>
<hi>詩釋文引郭注作鮧音啼又在私反</hi>釋文引之且云目驗毛解與世不恊<lb/>
恐古今名異意葢右郭矣埤雅既引郭注又溷二注為<lb/>
一彊郭以從孫而不明斷其是非將焉適從乎詩詁及<lb/>
<pb n="28a"/>
韻㑹皆勦襲陸疏且言鮎腹平著地宜得鰋名亦非郭<lb/>
氏鰋額本義本草綱目别鮧魚之名曰鯷魚曰鰋魚曰<lb/>
鮎魚注云古曰鰋今曰鮎北人曰鰋南人曰鮎是鰋鮎<lb/>
直為一魚矣然則郭注爾雅分鯉鱣鱧鯇為四魚説皆<lb/>
勝先儒惟鰋鮎之分為二則非也又案别録有鱯魚<hi>胡化切</hi>鮠<hi>音危</hi>魚人魚陶隠居以為皆鮎之屬<lb/>
　　六笙詩<lb/>
六笙詩集傳以為有聲無詞説本劉原父吕記嚴緝俱<lb/>
<pb n="28b"/>
不從可稱卓識後儒辨證最多而近世郝仲輿敬之論<lb/>
尤為詳確具載長孺通義中矣源又謂作詩者多取詩<lb/>
中一二字或總括其大義以立篇名若有聲無詞則南<lb/>
陔由庚等名何自來乎魯鼓薛鼓有譜而無詞則僅冠<lb/>
之以國號不更立别名矣朱子取以為證非其類也况<lb/>
聲者樂也詞者詩也無詞則非詩矣縱有譜當入樂經<lb/>
或附見禮記不當與雅篇竝列矣乃毛公本置六詩於<lb/>
什外朱子反収之于什中又推白華為次什之首何自<lb/>
<pb n="29a"/>
相矛盾也夫什者篇之總也無詞則無字句無篇章何<lb/>
由數之為什乎<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　毛詩稽古編卷九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>毛詩稽古編目録</head> <lb/>
    <p>
<pb n="1a"/>
欽定四庫全書　　　　經部三<lb/>
　毛詩稽古編　　　　　詩類<lb/>
　　提要<lb/>
　　　　<hi>臣</hi>等謹案毛詩稽古編三十卷<lb/>
　　　國朝陳啟源撰啟源字長發呉江人是書成於<lb/>
　　　　康熙丁夘卷末自記謂閱十有四載凡三易<lb/>
　　　　稿乃定前有朱鶴齡序又有康熙辛已其門<lb/>
　　　　人趙嘉稷序鶴齡作毛詩通義啟源實與之<lb/>
<pb n="1b"/>
　　　　參正然通義兼權衆說啟源此編則訓詁一<lb/>
　　　　準諸爾雅篇義一準諸小序而詮釋經㫖則<lb/>
　　　　一準諸毛傳而鄭箋佐之其名物則多以陸<lb/>
　　　　璣疏為主題曰毛詩明所宗也曰稽古編明<lb/>
　　　　為唐以前專門之學也所辨正者惟朱子集<lb/>
　　　　傳為多歐陽修詩本義吕祖謙讀詩紀次之<lb/>
　　　　嚴粲詩緝又次之所掊擊者惟劉瑾詩集傳<lb/>
　　　　通釋為甚輔廣詩童子問次之其餘偶然一<lb/>
<pb n="2a"/>
　　　　及率從畧焉前二十四卷依次解經而不載<lb/>
　　　　經文但標篇目其無所論説者則併篇目亦<lb/>
　　　　不載其前人論說已明無庸複述者亦置不<lb/>
　　　　道次為總詁五卷分六子目曰舉要曰考異<lb/>
　　　　曰正字曰辨物曰數典曰稽疑末為附録一<lb/>
　　　　卷則統論風雅頌之㫖其間堅持漢學不容<lb/>
　　　　一語之出入雖未免或有所偏然引據賅博<lb/>
　　　　疏證詳明一一皆有本之談蓋明代說經喜<lb/>
<pb n="2b"/>
　　　　騁虛辨<lb/>
　　　國初諸家始變為徴實之學以挽頽波古義彬<lb/>
　　　　彬於斯為盛此編尤其最著也至於附録中<lb/>
　　　　西方美人一條牽及雜說盛稱佛教東流始<lb/>
　　　　於周代至謂孔子抑三王卑五帝藐三皇獨<lb/>
　　　　歸聖於西方捕魚諸器一條稱廣殺物命恬<lb/>
　　　　不知怪非大覺縁果之文莫能救之至謂庖<lb/>
　　　　犧必不作綱罟皆於經義之外横滋異學非<lb/>
<pb n="3a"/>
　　　　惟宋儒無此說即漢儒亦豈有是論哉是則<lb/>
　　　　白璧之瑕固不必為之曲諱矣乾隆四十六<lb/>
　　　　年四月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官　<hi>臣</hi>　陸費墀<lb/>
<pb n="4a"/>
毛詩稽古編原序<lb/>
昔夫子刪定六經而其自言曰信而好古夫三王五帝<lb/>
之事若存若亡蓋有不可深求者矣如河圖洛書出苞<lb/>
吐符天人相接此與後世之天書何異而夫子顧信之<lb/>
不疑下至商羊罔象汪芒僬僥之類尤為矞竒嵬瑣夫<lb/>
子亦時時述而識之蓋其學綜墳典徴文獻禀師傳苟<lb/>
古人之所有無不考求詳慎而不敢以私見汩亂其間<lb/>
此所以為善述也詩序出於子夏之徒大小毛公亦秦<lb/>
<pb n="4b"/>
漢間人訓詁視他經最古鄭康成取其義而為箋即不<lb/>
免踳駁自有聖門闕疑之法在今人概黜為郢書燕說<lb/>
此不可解一也爾雅一書古人專以釋經亦子夏之徒<lb/>
為之至六書必祖說文名物必稽陸疏皆先儒說詩律<lb/>
令今人動以新義掩古義今音證古音此又不可解也<lb/>
說者謂考亭集傳頒諸功令學者不敢異同然考亭嘗為<lb/>
白鹿洞賦中云廣青衿之疑問樂菁莪之長育仍不用<lb/>
已說門人問之曰序說自不可廢然則考亭之意亦豈<lb/>
<pb n="5a"/>
欲學者株守一家而盡屏除漢唐以來諸儒之箋傳如<lb/>
今之人安於固陋荒忽者哉余向為通義多與陳子長<lb/>
發商㩁而成深服其援據精博近乃自成稽古編若干<lb/>
卷悉本小序注疏為之交推旁通餘書猶參停今古之<lb/>
間長發則專宗古義宣幽抉滯劈肌中理即考亭見之<lb/>
亦當爽然心開欣然頤解嗚乎經學之荒也荒於執一<lb/>
先生之言而不求其是苟求其是必自信古始夫詩之<lb/>
有序也猶江之發源羊膊嶺也毛鄭則出玉壘過湔塴<lb/>
<pb n="5b"/>
而下時也後儒之說則歴三峽分九道汨汩然莫知所<lb/>
極今與之𨗳源岷山使知縁厓數百激湍萬里之皆濫<lb/>
觴於此也豈非記所云先王祭川必先河而後海之義<lb/>
乎世有遡源三百者必能遵奉此書為序微言未墜長發<lb/>
其竢之而已同學弟朱鶴齡撰<lb/>
憶甲子歳拜先生於城東之存耕堂遂請先生所著之<lb/>
毛詩稽古編假館於葉氏朝夕披翫不忍釋手是年秋<lb/>
訪善書人鈔謄一本先生即因而校正其誤適禾中曹<lb/>
<pb n="6a"/>
司農溶好古博聞搜訪遺書尤致意於六經講義既得<lb/>
宋元數十種以請正復攜此書以至禾相晤於采山堂<lb/>
上繙閱數卷即已醉心歎為未有不徒卓議宏情超出<lb/>
乎宋元以上且使漢儒師授洗剔一新其有功於四始<lb/>
六義者不淺遂留此書與諸經義藏之於塾稷念此書<lb/>
未付剞劂氏世無副本得流傳於浙水後有識者當不負<lb/>
先生苦心也然而顧衍篋中失此未免不忘其後奔走<lb/>
於衣食由歙而燕京而三晉而齊魯數十年閒無不鹿<lb/>
<pb n="6b"/>
鹿塵坌雖欲理舊編且不可得己卯冬抵家庚辰遭悼<lb/>
亡之戚辛巳家居無以娛朝夕念先生殁又數年其手<lb/>
筆藏於家子孫世守之因謁諸昆弟而請焉果不惜秘<lb/>
本出以相示則卷一至三十皆先生手自繕寫字體一<lb/>
遵許徐毛氏古本不雜以俗下變體㸃畫不苟音注𣲖<lb/>
别洵非一朝一夕所成稷欲悉遵其故則又念自今讀<lb/>
之者必將驚詫甚有不終卷而輟者計其字體之不溷<lb/>
古體之可不遵與夫無傷於義有便於經者概以時下<lb/>
<pb n="7a"/>
習書録之非敢擅易原本以自便也猶記先生脫藳時<lb/>
亦皆從俗書即甲子所鈔之底本亦不純用古字想先<lb/>
生若在見此當未必以為非獨未得如昔日就正而親<lb/>
校其誤記先生自言校書之難即如此本自著之自鈔<lb/>
之自校之至五六過而謬者尚有十之一况今既易手<lb/>
㸃勘雖畢其能無疎漏乎先生父諱志中志皆作意或<lb/>
作記作書顛末已見朱長孺序及先生跋文先生没於<lb/>
己巳之冬距今十又三年稷既卒業為記其前後所借<lb/>
<pb n="7b"/>
鈔之帙凡有三其原本二先生手筆也藏存耕堂其一<lb/>
留禾中司農没後子彦栻登第後書未散或云崑山得<lb/>
之其一即此合四本至於詩解藴義侍先生日少未得<lb/>
親承指示不能贊一詞云康熙辛巳夏日門人趙嘉稷<lb/>
百拜謹識<lb/>
<pb n="8a"/>
欽定四庫全書<lb/>
　毛詩稽古編目録<lb/>
　　卷一<lb/>
　　　叙例<lb/>
　　　國風<lb/>
　　　周南<lb/>
　　卷二<lb/>
　　　召南<lb/>
<pb n="8b"/>
　　卷三<lb/>
　　　邶鄘衞<lb/>
　　　邶<lb/>
　　卷四<lb/>
　　　鄘衞<lb/>
　　卷五<lb/>
　　　王　鄭<lb/>
　　卷六<lb/>
<pb n="9a"/>
　　　齊　魏　唐<lb/>
　　卷七<lb/>
　　　秦　陳　檜　曹<lb/>
　　卷八<lb/>
　　　豳<lb/>
　　卷九<lb/>
　　　小雅<lb/>
　　　　鹿鳴之什<lb/>
<pb n="9b"/>
　　卷十<lb/>
　　　　南有嘉魚之什上<lb/>
　　卷十一<lb/>
　　　　南有嘉魚之什下<lb/>
　　卷十二<lb/>
　　　　鴻雁之什<lb/>
　　卷十三<lb/>
　　　　節南山之什<lb/>
<pb n="10a"/>
　　卷十四<lb/>
　　　　谷風之什<lb/>
　　卷十五<lb/>
　　　　甫田之什<lb/>
　　卷十六<lb/>
　　　　魚藻之什<lb/>
　　巷十七<lb/>
　　　大雅<lb/>
<pb n="10b"/>
　　　　文王之什上<lb/>
　　卷十八<lb/>
　　　　文王之什下<lb/>
　　卷十九<lb/>
　　　　生民之什上<lb/>
　　卷二十<lb/>
　　　　生民之什中<lb/>
　　　　生民之什下<lb/>
<pb n="11a"/>
　　卷二十一<lb/>
　　　　蕩之什上<lb/>
　　卷二十二<lb/>
　　　　蕩之什下<lb/>
　　卷二十三<lb/>
　　　頌<lb/>
　　　　周頌　清廟之什　臣工之什　閔予小子<lb/>
　　　　之什<lb/>
<pb n="11b"/>
　　卷二十四<lb/>
　　　　魯頌駉之什　商頌那之什<lb/>
　　卷二十五<lb/>
　　　總詁<lb/>
　　　　舉要<lb/>
　　卷二十六<lb/>
　　　　考異<lb/>
　　卷二十七<lb/>
<pb n="12a"/>
　　　　正字<lb/>
　　卷二十八<lb/>
　　　　辨物<lb/>
　　卷二十九<lb/>
　　　　數典　稽疑<lb/>
　　卷三十<lb/>
　　　　附録<lb/>
　　　　　國風　小雅　大雅　頌<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>毛詩稽古編卷七</head> <lb/>
    <p>
<pb n="1a"/>
欽定四庫全書<lb/>
　毛詩稽古編卷七<lb/>
　　　　　　　　　　　　　吳江陳啟源撰<lb/>
　秦<hi>變風</hi>
　　車鄰<lb/>
車鄰序云秦仲始大駟鐵序云襄公始命始大國始大<lb/>
始命命為諸侯也是秦仲尚未為諸侯而得備寺人之<lb/>
官者疏謂附庸雖未爵命自君其國猶若諸侯故得有<lb/>
<pb n="1b"/>
之似矣然非直此也王朝公卿大夫士禮記謂之内諸<lb/>
侯孟子亦云大夫視伯秦仲為襄王大夫自當備次國<lb/>
之制非復附庸之舊其有車馬侍御禮樂無疑也況詩<lb/>
以創見故美之則前此雖君其國未必有寺人矣疏語<lb/>
殆未盡然又朱子辨說以車鄰非秦仲詩劉瑾從而和<lb/>
之謂大夫不得有寺人此詩疑作于襄公之後何見之<lb/>
陋也<lb/>
閽寺守門古制也欲見國君者俾之傳告不過使令賤<lb/>
<pb n="2a"/>
役耳車鄰疏引燕禮及左傳為證見傳命是其常職然<lb/>
則寺人之令非以為刺也嚴緝謂三代侍御僕從罔非<lb/>
正人今秦用寺人為失夫侍御僕從豈給使令賤役者<lb/>
邪楊用修因其語遂極論之又牽合繆公學著人事以<lb/>
為後世刑餘為周召法律為詩書皆始於此故聖人録<lb/>
車鄰以冠秦風議論雖美然非詩人本指<lb/>
寺人之令毛云寺人内小臣也疏申之云寺人是在内<lb/>
細小之臣非謂寺人即是内小臣之官也盖周禮天官<lb/>
<pb n="2b"/>
所屬内小臣與寺人各一官故辨之耳此詩朱傳襲用<lb/>
毛傳語大全亦引孔疏注於下而節其語曰寺人是在<lb/>
内細小之臣即今内小臣之官也吁謬矣裁去非謂寺<lb/>
人四字是引疏而反其意也又改是字為今字夫孔氏<lb/>
所謂今豈非唐乎唐書百官志並非内小臣之官也先<lb/>
儒之語經其剪裁便致不通可哂已<lb/>
　　駟鐵<lb/>
公之媚子毛鄭釋之謂能以道媚於上下使君臣和合<lb/>
<pb n="3a"/>
疏申之謂如卷阿吉士媚于天子媚于庶人又如文王<lb/>
四友有疏附皆能和合他人使相親愛不僅已能愛人<lb/>
而已其曰子者王肅以為卿大夫之稱也案斯言得之<lb/>
集傳訓為所親愛之人盖以秦廷未必有大賢如孔疏<lb/>
所稱耳然襄公復世讎興祖業始列於諸侯亦嬴之雋<lb/>
也其臣雖不及疏附吉士之賢然豈必無一二智畧之<lb/>
士可以宣道徳意和輯衆心者與之圖議國事哉至嚴<lb/>
緝以便嬖當之其舛尤甚以嬖臣從獵而著之於詩是<lb/>
<pb n="3b"/>
刺也非美也況詩篇媚字多為美稱惟書言側媚乃以<lb/>
側為媚故孔傳釋為諂諛之人惡其側非惡其媚也嚴<lb/>
氏此解不惟昧於詩理且闇於字義矣<lb/>
載獫歇驕載始也始試習之也後儒謂以輶車載犬其<lb/>
說始於文選張銑注五臣多謬誤不足信也犬馬皆畜<lb/>
犬本以能走見長何反用馬力載之乎集傳又用韓愈<lb/>
畫記為據後世事恐難以證古嚴氏詩緝引補傳語謂<lb/>
歇驕非犬名以車載犬所以歇其驕逸爾雅改歇驕從<lb/>
<pb n="4a"/>
犬以合毛氏耳此尤謬妄爾雅釋詩書字音義同而形<lb/>
異者甚多獨此二字因毛而改合其釋詩亦間與毛異<lb/>
義何此二字必欲合毛乎況歇其驕逸亦不成文理<lb/>
　　小戎<lb/>
戎世為秦患而襄公時周有驪山之禍戎患尤劇小戎<lb/>
序所謂西戎方彊征伐不休是也幽王亡於襄公之七<lb/>
年秦救周有功十二年伐戎至岐而卒此數年中皆征<lb/>
伐之時矣襄公奉天子命乘國人好義之銳心終身不<lb/>
<pb n="4b"/>
能平戎方張之㓂信難以力捽也子文公始敗戎收周<lb/>
餘民而有之至七世孫穆公用内史廖計取其謀臣由<lb/>
余益國十二遂霸西戎自此戎弱而秦彊矣然襄公以<lb/>
義興師民心樂戰故子孫得收其成功耳小戎一詩實<lb/>
秦業興盛之本<lb/>
爾雅釋畜有二馵一膝上皆白惟馵一左足白馵孔氏<lb/>
詩疏引郭注云馬膝上皆白為惟馵後左足白者直名<lb/>
馵<hi>今郭注無此二句盖傳寫逸也</hi>小戎詩駕我騏馵毛云左足白曰馵<lb/>
<pb n="5a"/>
則郭所謂直名馵者也案馵從馬二其足之戌切埤雅<lb/>
云以躁故二絆其足易震卦為馵足是也又䭴馬一嵗<lb/>
也從馬一絆其足讀如弦徐云户關切又馽絆馬也從<lb/>
馬囗<hi>音圍囘也象囘匝之形</hi>其足讀如輒徐云陟立切左傳<hi>成二年</hi>
韓厥執馽<hi>今左傳作縶杜注馬絆也縶即馽之重文</hi>前此三字義皆為絆馬<lb/>
而稍不同音形大别說文辨之甚明弓有韔有閉皆見<lb/>
小戎閉以竹為之韔以韋為之閉狀如弓約於弓裏既<lb/>
約之則又納之韔中韔字亦作鬯鄭風抑鬯弓忌是也<lb/>
<pb n="5b"/>
又名櫜見彤弓時邁二詩又名韣見月令又名鞬又名<lb/>
<graphic n="KR0802" url="https://raw.githubusercontent.com/kanripo/KR-Gaiji/master/images/KR0802.png" mimeType="image/png"/>右屬櫜鞬伏<graphic n="KR0802" url="https://raw.githubusercontent.com/kanripo/KR-Gaiji/master/images/KR0802.png" mimeType="image/png"/>嘔血皆見左傳<hi>一僖二十四年一哀二年</hi>
                    <graphic n="KR0802" url="https://raw.githubusercontent.com/kanripo/KR-Gaiji/master/images/KR0802.png" mimeType="image/png"/>亦作<lb/>
韜<lb/>
毛云閉紲也考工記工人注引詩作竹䪐緄縢儀禮士<lb/>
喪禮注引之作祕又云䃾古文作枈然則䪐閉祕枈<lb/>
四字文異而義同<lb/>
縢釋文云直登切案縢字說文玉篇廣韻皆徒登切與<lb/>
藤同音如釋文切則宜讀如澄吕記從之<lb/>
<pb n="6a"/>
載寢載興箋云閔君子寢興之勞集傳云思之深而起<lb/>
居不寧鄭指君子言朱指念君子者言義皆可通以上<lb/>
二章例之則箋義勝矣<lb/>
　　蒹葭<lb/>
雍戎狄之墟也周秦皆興焉公劉以下諸君變戎狄而<lb/>
為周襄公以下諸君復變周而為戎狄一用禮一不用<lb/>
禮之故也自襄公不用周禮以成風俗秦遂終於為秦<lb/>
下迄漢唐宋究不能復文武之舊襄公寔為罪首矣此<lb/>
<pb n="6b"/>
時周之遺民猶及見西京文物驟覩襄公之棄禮故異<lb/>
而刺之乆則胥化而為秦安之如故矣夫子録蒹葭詩<lb/>
著千古世道升降之大關也但周之用禮詳見豳風二<lb/>
雅周頌諸詩秦之棄禮僅蒹葭一篇及之又全篇托興<lb/>
語意深逺必得序而始明此讀詩所以貴論世而論世<lb/>
之不可無序也朱子不信序說故終不得此詩之解<lb/>
　　終南<lb/>
有條有梅傳云條槄<hi>音叨</hi>也爾雅槄山榎<hi>音賈</hi>注云今之山<lb/>
<pb n="7a"/>
楸是一木而異名也楸榎本一木但楸葉大榎葉小略<lb/>
異耳故生於山者名亦互通也陸疏謂山楸亦如下田<lb/>
楸其釋北山有楰又謂楰為山楸之異者然則楸條楰<lb/>
三者亦同類而稍别與傳又云梅枬也枬字俗作楠木<lb/>
生南方似豫章其樹直上童童如幢盖髙十餘丈大者<lb/>
數十圍氣甚芬芳為梁棟器物皆佳良材也此非似杏<lb/>
寔酢之梅有辨見總詁<lb/>
黻衣繡裳集傳用孔氏書傳釋之曰黻之狀□兩已相<lb/>
<pb n="7b"/>
戾案已字誤吾友楊令叒旭云當作弓不成字無音可<lb/>
讀非兩已之文斯言當矣又案□古弗字因謂之黻見<lb/>
漢書韋賢傳師古注又見顧野王玉篇則此字上下兩<lb/>
畫當中斷文作□今本直作亞夫亞字亦誤<lb/>
　　黄鳥<lb/>
臨其穴惴惴其慄言秦人哀此三良為之悼慄也箋語<lb/>
甚明朱傳謂觀臨穴惴慄之言是康公生納之於壙罪<lb/>
有所歸恐未必然史記秦本紀正義引應劭語云穆公<lb/>
<pb n="8a"/>
與羣臣飲酒酣公曰生共此樂死共此哀於是奄息仲<lb/>
行鍼虎許諾及公薨皆從死竊意此三人者定是然諾<lb/>
不苟俠烈輕生之士何至臨穴惴慄待人廹而納之壙<lb/>
邪但康公不特為禁止任其自殺則亦不能無罪要之<lb/>
康公與三良廹于君父之亂命不能以義决從違雖有<lb/>
罪當從末减若穆公要人以死乃昏君虣主之所為應<lb/>
為首惡也左傳<hi>文六年</hi>及詩序專罪穆公信為正論班固<lb/>
序傳稱田横義過黄鳥劉徳謂黄鳥詩罪穆公要人從<lb/>
<pb n="8b"/>
死亦得之<lb/>
　　晨風<lb/>
穆公雖不為盟主然置晉救荆霸西戎亦嬴之雋也而<lb/>
得士力為多如百里奚蹇叔公子縶公孫枝之徒謀臣<lb/>
濟濟然傳謂賢人歸之駛疾如晨風之入北林信有之<lb/>
矣康公嗣立秦業遂衰終春秋見擯於中國士㑹之歸<lb/>
也繞朝謂之曰子無謂秦無人<hi>見文十三年左傳</hi>可見康公棄<lb/>
賢有人而不用也卒為晉所紿貽笑於諸侯非自取之<lb/>
<pb n="9a"/>
乎序云忘穆公之業棄其賢臣非無稽之談也朱子以<lb/>
為婦人思夫之詩夫君子之稱豈獨妻可目其夫哉<lb/>
駮駁音同而形異義亦異秦風隰有六駮爾雅駮如馬<lb/>
倨牙食虎豹字從交豳風皇駁其馬爾雅駵白駁字從<lb/>
爻兩字竝見說文駮注同雅駁注云馬色不純亦與馬<lb/>
白相雜義同易乾為駁馬王廣云駁馬能食虎豹取其<lb/>
至健則秦之駁<hi>此毛傳義</hi>也宋衷云天有五行之色故為駁<lb/>
馬則秦豳二字俱通秦梓榆<hi>此陸疏義</hi>青白駮犖豳駁馬赤<lb/>
<pb n="9b"/>
白皆雜色也易疏獨取王義則字當從駁<lb/>
　　無衣<lb/>
無衣詩序以為刺其君好戰朱子以為民自述其好戰<lb/>
兩意相反夫樂生惡死人之常情在為君者務廣土地<lb/>
不恤民命則好戰或有之耳謂民自好戰豈其情哉秦<lb/>
俗雖勇悍要自商君變法之後利於首虜之獲始以好<lb/>
戰成風當春秋世未必然也其時兵與晉遇殆九戰而<lb/>
一勝耳秦民果勇乎怯乎樂鬬乎不樂鬬乎此實事之<lb/>
<pb n="10a"/>
可考者也朱子又詆小序以為與詩情不協夫不論世<lb/>
何自知詩情哉與子同澤鄭箋以澤為䙝衣釋文與正<lb/>
義皆引說文云袴也劉熈釋名以為裁足覆胷背又名<lb/>
鄙襢又名羞襢則非袴矣劉許皆漢人未知孰是又袴<lb/>
訓脛衣今之韤也古上衣下裳不用今之袴<lb/>
無衣篇集傳極稱雍州土厚水深其民厚重質直周用<lb/>
之易以為仁義秦用之易以成富彊後世建國者宜定<lb/>
都焉噫此趙宋一代之習見非萬世之通論也藝祖嘗<lb/>
<pb n="10b"/>
欲都關中而不果後漸致削弱故宋世謀國者長以為<lb/>
憾率交口稱羡關中推為奥區神臯殊不知古帝王之<lb/>
興各因利乘便相度時宜以建立都邑豈容執一乎況<lb/>
此特論其形勢耳非論其土俗也若民性貞淫厚薄未<lb/>
嘗盡由地氣堯舜之仁義不下於文武元之彊虣不减<lb/>
於秦皆非以雍興也俗有淳澆力有彊弱惟上所化耳<lb/>
如必恃地氣為之則禮樂刑政反在可後矣<lb/>
　　渭陽<lb/>
<pb n="11a"/>
序云康公念母孔疏申之以為秦姬生存時欲使文公返<lb/>
國康公見舅得反憶母宿心故念之斯言善於論世<lb/>
矣秦穆初心本欲置重耳惑於公子縶之謀故先置夷<lb/>
吾以罔利於晉<hi>事詳見左傳</hi>然二公子之仁不仁秦人共知<lb/>
之穆姬卷卷於宗國縶之謀非姬之願也況夷吾反國<lb/>
之後首棄姊言又背施閉糴以召鄰釁及身執於秦姬<lb/>
復死爭以釋之姬見夷吾之不仁必益思重耳之仁登<lb/>
臺履薪之時康公與焉母之宿心知之深矣今重耳反<lb/>
<pb n="11b"/>
國得如母願而母顧弗及見囘憶往事自應愴然故詩<lb/>
本送舅之詞而序云念母㫖哉孔氏申之深中當年情<lb/>
事<lb/>
宋廣漢張氏謂渭陽念母康公之良心然不能自充於<lb/>
令狐之役怨欲害之也吕記朱傳皆録其語然而誤矣<lb/>
令狐之役非報怨也非貪利也為納雍也秦之納雍晉<lb/>
逆之也初逆之後距之晉則無信非秦之罪矣源又謂<lb/>
康公此舉正其念母之心為之母之欲置文公以其仁<lb/>
<pb n="12a"/>
也雍之好善而長文公愛之而寘諸秦誠立之必能繼<lb/>
文之烈晉又以無長君而逆之安得不納納雍者是穆<lb/>
公置重耳之初心非公子縶置夷吾之譎計也康公以<lb/>
為是足以慰母於地下矣故于其入也猶監於吕郤之<lb/>
難而多與之徒衛其慮之也周矣豈料晉之變計哉故<lb/>
余謂令狐之役益見康公念母之心且此舉若成則秦<lb/>
晉和好當復如初不至有河曲之師矣<lb/>
　　權輿<lb/>
<pb n="12b"/>
箋云屋具也渠渠猶勤勤禮食大具其意勤勤然疏云<lb/>
屋具釋言文案今本爾雅屋作握邢昺云李本作幄屋<lb/>
握幄三字必有一是而屋具與箋合當以為正矣始則<lb/>
大具今則無餘文義相應斯解為允集傳祖王肅以屋<lb/>
為屋宇用修議之良是或曰夏屋即食爼猶閟宫詩云<lb/>
大房也亦可通但箋義出爾雅較有本<lb/>
　陳<hi>變風</hi>
詩譜謂大姬好巫覡歌舞民俗化之地里志亦言大姬<lb/>
<pb n="13a"/>
婦人尊貴好祭祀用巫故俗好巫鬼其說略同皆言陳<lb/>
俗之不美自大姬始也竊怪文王后妃之德化及南國<lb/>
夫人大夫妻與漢濵之游女大姬親孫女獨不率教乃<lb/>
從事淫巫開陳地數百年敝習況傳稱胡公不淫<hi>見左傳昭年</hi>斯亦足表正其封内民顧不從君而從夫人皆理之<lb/>
難曉者朱子喜闢漢儒然此說獨信用之<lb/>
陳風十詩朱子惟取株林一序餘皆辨以為非其本屬<lb/>
有據而疑為無據者宛丘衡門墓門三詩也首序出自<lb/>
<pb n="13b"/>
采風之官所指時世定有實據安有以諡號彊配而欺<lb/>
後代之理幽公之遊蕩僖公之愿而不思自立他典闕<lb/>
之猶幸存於詩序可資後儒之見聞何忍棄之陳佗之<lb/>
惡見於左傳<hi>隠七年及桓五年</hi>墓門之刺固其所宜尤非無證<lb/>
也其本非淫亂之詩而判為淫詩者東門之池防有鵲<lb/>
巢二詩也昏亂之君忠言不入庶幾賢妃與之共處閨<lb/>
房燕笑之語或可漸化其心此忠君愛國者不得已之<lb/>
思也衛之靜女齊之鷄鳴小雅之車舝皆此意朱子以<lb/>
<pb n="14a"/>
為男女聚㑹之作淺之乎言詩矣同一憂也君信讒而<lb/>
憂者正也男女有私而憂或間之非其正矣朱子舍正<lb/>
而取變與夫子一言以蔽之指無乃不相類與其本是<lb/>
刺淫之詩而指為淫人之自述者東門之枌東門之楊<lb/>
月出澤陂四詩也天下雖至無恥之人發其淫私之事<lb/>
則赧然靣赤决無將自已淫汚之行編為詩歌以誇示<lb/>
人者即後世玉臺香奩之詠及近世淫詞豔曲皆是文<lb/>
人墨士寓興而為之未有淫者之自述也朱子何弗思<lb/>
<pb n="14b"/>
乎况東門之枌云不績其麻市也婆娑言其棄女工而<lb/>
不事疾之之甚也澤陂云寤寐無為涕泗滂沱言其更<lb/>
無他事惟知戀色而已鄙之之甚也譏刺之意已顯然<lb/>
於言中豈淫者之自道邪<lb/>
　　宛丘<lb/>
毛公之傳詩李廵孫炎之注爾雅皆以宛丘為四方髙<lb/>
中央下獨郭璞反之謂中央隆髙曰宛丘因爾雅宛中<lb/>
宛丘上文有水潦所止泥丘下文有丘上有丘宛丘若<lb/>
<pb n="15a"/>
以為中央下則與泥丘相似而與丘上有丘不合矣又<lb/>
案水經注云宛丘在陳城南道東王隠云漸欲平今不<lb/>
知所在矣據此則宛丘之形難以目騐而知宜先儒之<lb/>
各執一說也又宛丘嵗乆遂為平地乃丘之小者故爾<lb/>
雅言天下有名丘五其三在河南其郭氏以為宛營諸<lb/>
丘碌碌未足當之益信酈語之不謬矣玉海詩地理考<lb/>
載輿地廣記<hi>歐陽忞著</hi>謂宛丘地形正符丘上有丘之語元<lb/>
魏時已失丘所在忞何由見之殆屬附㑹<hi>忞著廣地記當宋徽宗時</hi>
<pb n="15b"/>
　　東門之枌<lb/>
糓旦于差音釵訓擇箋謂擇善地而遊下文南方原氏<lb/>
女家是也今以為差擇善日不若箋之當隂晴未可預<lb/>
期豈容人擇邪<lb/>
　　衡門<lb/>
泌之洋洋可以樂饑傳云泌泉水也洋洋廣大也樂饑<lb/>
可以樂道忘饑廣大正目泉水言耳盖波流壯闊至寂<lb/>
寞也然可以樂道忘饑與上衡門雖陋而可游息兩喻<lb/>
<pb n="16a"/>
本一意孔氏申毛乃以泉水涓流漸至廣大喻人君進<lb/>
德亦積小成大則樂飢語意迂囘況首章二句文義參<lb/>
差殆非傳悞又樂飢鄭本作<graphic n="KR1276" url="https://raw.githubusercontent.com/kanripo/KR-Gaiji/master/images/KR1276.png" mimeType="image/png"/>
                    <hi>瘼同</hi>飢義更明㨗<lb/>
　　東門之池<lb/>
可與晤歌毛訓晤為遇鄭訓為對孔氏通之謂釋言遇<lb/>
偶也則遇亦對偶之義是毛鄭義本相同也朱傳釋為<lb/>
解悟之意亦通但對字雖平實而趣味較永矣况以詩<lb/>
語觀之可與二字内已具有解悟意不必複出<lb/>
<pb n="16b"/>
可以漚菅集傳云菅葉似茅而滑澤莖有白粉此用陸<lb/>
疏語然陸云根下五寸中有白粉不云莖有白粉案說<lb/>
文云莖枝柱也枝生於莖故曰枝柱根木株也徐曰入<lb/>
土曰根在土上曰株然則根與莖别矣況莖下五寸乎<lb/>
郭氏注爾雅以菅為茅屬陸氏草木疏以菅為似茅則<lb/>
菅茅乃各一草觀小雅白華詩茅菅並言又以菅喻申<lb/>
后茅喻褒姒其說良是陳風可以漚菅孔疏既引郭陸<lb/>
之說又引白華箋已漚名菅之語而繼之曰未漚但名<lb/>
<pb n="17a"/>
茅是誤合茅菅為一又不悟其與郭陸意異疏矣夫已<lb/>
漚名菅對未漚名野菅言耳豈茅之謂哉然白華次章<lb/>
箋云白雲下露養彼可以為菅之茅則合茅菅為一實<lb/>
自鄭始<lb/>
　　東門之楊<lb/>
此詩與鄭之丰皆親迎而不至者也集傳以為始有私<lb/>
約既而不從夫衣錦褧衣庶人嫁服也昏以為期親迎<lb/>
之候也詩有明證何云私約哉<lb/>
<pb n="17b"/>
　　墓門<lb/>
陳佗之惡師傅猶楚商臣之有潘崇乎崇教商臣弑君<lb/>
卒享其富貴佗以逆誅師傅必不獨免崇特幸免者其䝉<lb/>
惡聲於後世則均<lb/>
歌以訊之釋文云訊又作誶音信徐息悴切案徐音與<lb/>
上萃協良是陳第古音考引王逸離騷注<hi>引詩誶予不顧</hi>及雨<lb/>
無正詩<hi>瘁訊協韻</hi>證之益信而有徴矣<lb/>
　　防有鵲巢<lb/>
<pb n="18a"/>
誰侜予美侜與譸義同故爾雅云侜張誑也本釋書譸<lb/>
張為幻而毛公即用以釋此詩又說文云侜有廱蔽也<lb/>
譸訓也則侜為正譸乃借矣濮一之謂侜從舟有裝載<lb/>
増加之意<hi>見大全</hi>穿鑿杜撰最為可笑舟夀皆聲也侜取<lb/>
舟之載譸之夀又焉取乎<lb/>
貝母名蝱藥草名游龍梓榆名駮馬綬草名㫖鷊皆見<lb/>
詩蕨名鼈蓷名鵻亦見詩傳此植物而以禽蟲得名者<lb/>
也案鷊爾雅作虉說文作□<lb/>
<pb n="18b"/>
　　月出<lb/>
月出詩窈糾懮受夭紹皆舒遲之態指俊人言言其行<lb/>
歩舒遲有此姿致也集傳以狀思者之情殆未然況三<lb/>
語皆兩字聨綿共為一義窈糾分作兩訓尤屬臆說<lb/>
　　株林<lb/>
首章上二句胡為乎是問詞下二句匪字是諱詞各二<lb/>
句為一意適株林即是從夏南非以株林目其母夏南<lb/>
目其子也疏云婦人夫死從子故主夏南言之是已朱<lb/>
<pb n="19a"/>
傳曰君胡為乎株林乎曰從夏南耳然則匪適株林也<lb/>
特以從夏南故耳夫夏南本在株林既從夏南矣尚以<lb/>
為非適株林乎文義殊有礙<lb/>
　　澤陂<lb/>
陳鄭二風言蕳毛皆訓為蘭鄭箋秉蕳從毛而蒲蕳則<lb/>
從韓詩破蕳為蓮疏申其故以為荷者其莖蓮者其實<lb/>
菡蓞者其華三章連咏一物不應次章别據佗物又蘭<lb/>
為陸草不産澤中似矣但蘭雖陸草亦生水旁何妨於<lb/>
<pb n="19b"/>
澤陂咏之至三章同物徒取文義完整耳古人手筆不<lb/>
必以此法拘也當以傳義為正<lb/>
　檜<hi>變風</hi>
　　羔裘<lb/>
序云大夫以道去其君也凡去君之禮待放於郊得玦<lb/>
乃去此詩應作於待放未絶之時故每章皆言豈不爾<lb/>
思可見去國之臣不忍忘君如此春秋而下斯風邈矣<lb/>
集傳遵序郤遺去國義<lb/>
<pb n="20a"/>
狐裘以朝鄭以為黄衣狐裘是也古狐裘有三一錦衣<lb/>
狐白裘天子之朝君臣同服之若檜君服以朝是僭也<lb/>
失不僅好潔一狐青裘大夫士之服非君服也且人功<lb/>
粗惡好潔者不服之一黄衣狐裘息民之祭服之即此<lb/>
詩狐裘也故箋云以朝服燕以祭服朝祭謂息民之祭<lb/>
孔申鄭義甚妥蘓氏改訓狐白謬矣<lb/>
　　素冠<lb/>
素冠毛以為練冠鄭以為祥冠吕記從毛朱傳從鄭孔<lb/>
<pb n="20b"/>
申鄭易傳之意凡三布不當名素一也刺不能三年當<lb/>
先思其逺不當思其近二也不能三年當謂三年將終<lb/>
少日月耳若全不見練冠是期即釋服違禮之甚序不<lb/>
應止云刺不能三年故王肅孫毓皆以箋為長三也源<lb/>
謂夷厲之世去文武未逺禮教猶存喪禮況所尤重時<lb/>
人習於禮法見有三年中略少日月者即異而刺之以<lb/>
為不能三年孔語良是也後此二三百年當春秋世尚<lb/>
有禫而不忘哀如孟獻子者齊衰而問疾如蟜固之於<lb/>
<pb n="21a"/>
季武子者而魯人朝祥莫歌則子路笑之成人聞子羔<lb/>
為宰則為兄衰即宰我短喪之問亦僅言之耳非實行<lb/>
之也安得西周時即有易三年為期者乎朱子從鄭得<lb/>
之矣但次章素衣仍襲毛傳素冠故素衣之語名物疏<lb/>
辨之允當<lb/>
　　隰有萇楚<lb/>
知訓為匹惟見於萇楚詩匹謂妃匹也詩本刺君淫恣<lb/>
又首章之知與二三章之家室當一義耳爾雅釋詁知<lb/>
<pb n="21b"/>
匹語殆專為此詩注脚故康成用之宋人以其驚俗仍<lb/>
作知識觧<lb/>
　　匪風<lb/>
匪風首章毛傳與漢王吉上昌邑王書同義吉治韓詩<lb/>
者而義同毛定非一家之私說矣朱子最愛韓兹獨以<lb/>
其同毛而易之<lb/>
周道周之治道也傳箋義同朱子見序言思周道故改<lb/>
作道路解<lb/>
<pb n="22a"/>
鄭譜謂夷厲時檜之變風始作匪風篇其作於厲王世<lb/>
乎周自文武以來專以優柔寛簡為治此周道也厲變<lb/>
為嚴急監謗專利民焦然不安生矣羣小順其意更舊<lb/>
章制法則見刺於板蕩諸詩六月序言小雅盡廢正指<lb/>
是詩也而國語亦云厲始革典則政煩而民散可知故<lb/>
匪風詩人思得一西仕於周者告以周之舊政令使以<lb/>
烹魚之法為治民之道也毛傳云烹魚煩則碎治民煩<lb/>
則散知烹魚則知治民矣老子亦云治大國若烹小鮮<lb/>
<pb n="22b"/>
意正相同𣆀為柱下史得窺周室藏書述所聞以立言<lb/>
斯言正周道乎毛公師承最逺傳語亦有自來矣又案<lb/>
書言帝徳寛簡易言至徳易簡自古治術率由斯道不<lb/>
獨周也詩寓其說於烹魚詞近而意逺矣然惟毛公窺<lb/>
見此指而箋疏俱無發明至宋儒談詩略於興義烹魚<lb/>
之說遂莫過而問焉<lb/>
　曹<hi>變風</hi>
　　蜉蝣<lb/>
<pb n="23a"/>
蜉蝣興也三章各止首句言蜉蝣耳今以為比體通篇<lb/>
皆指蜉蝣言遂謂憂蜉蝣之不能久存欲其於我歸處<lb/>
夫蜉蝣一蟲耳可共處乎況與人何親而憂念之至此<lb/>
乎雖是托言恐亦礙理<lb/>
蜉蝣掘閲鄭云掘地解閱謂其始生也孔疏作鮮閱云<lb/>
掘地而出形容鮮閱也又云定本作解閱謂開解而容<lb/>
閱盖鮮解字形相類必有一誤然二義俱通故並存之<lb/>
也埤雅云掘土使開閱也亦依定本案本草綱目云蜣<lb/>
<pb n="23b"/>
螂蜉蝣復育天牛皆蠐螬蠧蝎所化蠐螬生糞土中而<lb/>
蜉蝣掘地而出其蠐螬所化與又埤雅引管子曰掘閱<lb/>
得玉今管子並無此語惟山權數篇云北郭有掘閱而<lb/>
得龜者房𤣥齡注云掘穿也掘地至泉曰闕掘永勿切<lb/>
闕永月切豈掘閱得玉别見他書而近本逸之乎<lb/>
三代時棉種未入中國几所謂布皆麻也吉凶俱用之<lb/>
止以精粗為辨而吉服則染以𤣥黄之色惟深衣不染<lb/>
又與大祥同用十五升之布但鍜濯灰治之純<hi>音凖縁也</hi>之<lb/>
<pb n="24a"/>
以采則與祥服異焉詩麻衣如雪謂深衣也如雪者鍜<lb/>
濯灰治之功也諸侯大夫士庶人皆服焉諸侯朝夕深<lb/>
衣如曹風以咏昭公首章言其衣裳之整飾次章言其<lb/>
衣裳之衆多<hi>毛傳采采衆多也</hi>卒章言其朝夕變易衣服以見<lb/>
其奢也朱傳釋此二句即指蜉蝣言夫蜉蝣而曰衣裳<lb/>
是目其羽翼耳首句言羽言翼次句復言衣裳不已複<lb/>
乎泛以衣裳借言猶可也確指為麻衣愈不得以蜉蝣<lb/>
當之矣況蜉蝣黄黒色此爾雅郭注而集傳遵用之者<lb/>
<pb n="24b"/>
也黄黒色而云如雪可乎<lb/>
　　候人<lb/>
祋說文云殳也從殳示聲或說城郭市里髙縣羊皮有<lb/>
不當入而欲入者暫下以驚牛馬曰祋故從示詩曰何<lb/>
戈與祋詩祋與戈並何定是殳而叔重引之文連羊皮<lb/>
不知證殳乎證羊皮乎又說文祋軍中士所持殳也音<lb/>
殳毛晃<hi>著韻増</hi>疑詩祋字乃杸之誤觀說文引詩則東漢<lb/>
時已作祋矣又杸芾不協韻毛説非也<lb/>
<pb n="25a"/>
升氣曰隮周禮眂祲掌十煇九曰隮是也詩兩言朝隮<lb/>
蝃蝀之朝隮虹也為將雨之徴候人之朝隮雲也為小<lb/>
雨之騐木華海賦薈蔚雲霧正用曹詩語張子厚解朝<lb/>
隮為登山伐木誤矣至薈蔚正指朝隮婉孌正指季女<lb/>
文義相應也朱子分薈蔚為草木朝隮為雲氣亦未當<lb/>
季㓜女弱二字各一義<hi>此毛義</hi>小人病國家害生民彊力<lb/>
者猶堪自存㓜弱者必至大困詩言斯飢所以獨及季<lb/>
女也帝堯加孺子哀婦人<hi>見南莘天道篇</hi>正此意矣<lb/>
<pb n="25b"/>
　　鳲鳩<lb/>
援古刺今詩之常體不獨鳲鳩然也晦翁以為是美非<lb/>
刺徒以詞而已況末章云胡不萬年葢思之而不得見<lb/>
若曰天胡不假之年使至今存也思古之意顯然<lb/>
　　下泉<lb/>
慶讓之典不行則諸侯無所畏忌共公侵剥下民失所<lb/>
正以此下泉詩所以思明王賢伯也朱子譏序以為此<lb/>
天下之大勢非共公之罪夫使曹有賢君下民得所何<lb/>
<pb n="26a"/>
必逺思王伯之正已乎<lb/>
洌從水清也冽從仌寒也冽彼下泉毛訓冽為寒則當<lb/>
以二點吕記嚴緝皆從三點非是孔訓亦云字從冰冰<lb/>
即仌字說文云仌凍也象水凝之形冰水堅也魚陵切<lb/>
臣鉉曰今作筆陵切以為冰凍之冰案魚陵切者今作<lb/>
凝說文以為俗字<lb/>
浸彼苞稂鄭破稂為涼云涼草蕭著之屬凉草不見爾<lb/>
雅不知康成何據孔申其故以為稂乃禾中别草浸則<lb/>
<pb n="26b"/>
俱浸不應舍禾而言稂此得之而未盡也下泉浸物本<lb/>
喻虐政困民蕭以祭蓍以筮皆草之可貴者故恐其傷<lb/>
稂為害苗之草鉏而去之惟恐不盡何反以見傷為慮<lb/>
乎鄭意或出此凉為草名無他典可證康成當别有據<lb/>
耳<lb/>
稂莠皆能害苗而亦有用於人莠可入藥其莖治目疾<lb/>
名光明草韋昭國語<hi>魯語</hi>注云莠似稷而無實又韋昭問<lb/>
荅曰莠今狗尾草<hi>爾雅翼引此語</hi>今日騐此草誠似稷而不實<lb/>
<pb n="27a"/>
矣稂有米可以療飢又名稂尾草爾雅孟<hi>玉篇作䓝云亡庚反</hi>狼<lb/>
尾及稂童梁皆此草也本草云生澤地似茅作穗又云<lb/>
莖葉穗粒並如粟實有毛穗色紫黄有毛荒年亦可采<lb/>
食說文以稂為禾粟之不成者草木疏亦以禾秀而不<lb/>
成為稂皆非是羅願爾雅翼辨之當矣又荑稗亦能亂<lb/>
苗而皆可食一斗可得米三升稗黄白色莖葉穗粒並<lb/>
如黍稷有水陸二種荑苗似稗而穗如粟紫黒色陶隠<lb/>
居謂之烏禾云荒年可代糧而殺蟲爾雅云稊䒨<hi>音提迭</hi>
<pb n="27b"/>
是也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　毛詩稽古編卷七<lb/>
</p>
<p>
</p>
  </div>
</body>
</text>
</TEI>
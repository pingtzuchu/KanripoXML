<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>毛詩稽古編卷十五</head> <lb/>
    <p>
<pb n="1a"/>
欽定四庫全書<lb/>
　毛詩稽古編卷十五<lb/>
　　　　　　　　　　　　　吳江陳啟源撰<lb/>
　甫田之什<hi>變小雅</hi>
　　甫田<lb/>
朱子譏小序謂甫田序用自古有年立説大田序用寡<lb/>
婦之利立說瞻彼洛矣序以命服為賞善六師為罰惡<lb/>
裳裳者華序用似之二字立說桑扈序用彼交匪傲<lb/>
<pb n="1b"/>
立説總謂其傅㑹詩語以欺後世也然小序之文不與<lb/>
詩類者多矣彼果欲傅㑹何不每篇用一語以立說哉<lb/>
且序語不類詩者朱子既以詩無此意置而弗用其類<lb/>
於詩者又有立說之疑亦太苛矣<lb/>
楚茨信南山甫田三詩序皆以為思古不獨甫田然也<lb/>
甫田序思古古字偶與詩自古有年同耳朱子譏之以<lb/>
為序專以此立說斯亦深文之論矣案小序之古指成<lb/>
王時也詩之古與今適南畝對則指成王以前䟽以信<lb/>
<pb n="2a"/>
南山推之謂此古亦禹理或然矣序之古乃詩之今非<lb/>
詩之古豈用以立說乎<lb/>
甫田詩毛鄭異解後儒又於毛鄭外立說紛紛雖亦短<lb/>
長互見俱不及古注之優如今適南畝以為王之觀稼<lb/>
攘其左右以為饋饁之物者子由之說也烝我髦士以<lb/>
為進髦士而勞之兩農夫之慶以為頼農夫之福而豐<lb/>
年者紫陽之說也文義俱可通但詩人立言當有次第<lb/>
首章言太古豐年之美成王農政之詳次章又備言報<lb/>
<pb n="2b"/>
祈之禮至三章始及省耕勸農之事耳今適南畝即解<lb/>
為王之親行則曽孫來止一章不已複乎適畝不指王<lb/>
則烝髦亦非勸勞矣頼農夫之福而有年歸美於王誠<lb/>
為厚意然一人有慶兆民頼之古有是言矣不聞兆民<lb/>
有慶一人頼之也惟攘取饋物見上下之相親摹寫<lb/>
情事雖微嫌其纎曲而較王<hi>述毛</hi>鄭<hi>易傳</hi>之解差為自然源<lb/>
謂首章傳義不可易矣餘三章則鄭近之其攘嘗二語<lb/>
取其近義可爾首章鄭易傳義而孔疏是之然鄭惟<lb/>
<pb n="3a"/>
說十千合一成公田之數似勝耳<hi>毛云十千言多也王肅孫毓皆從之</hi>其<lb/>
以甫為大夫以取陳為賖貰<hi>世射二音</hi>以介為舎皆彊立異<lb/>
也甫父雖同義然以大夫為田名則太迂不如傳謂天<lb/>
下田即大田之義也齊甫田雅甫草傳皆訓大大實甫<lb/>
之恒訓矣補助固有常典但盛世家給人足民或無藉<lb/>
於賖貰不如傳言尊者食新卑者食陳别其老壯示<lb/>
孝養之道也七月詩農夫亦指少壯言老者不任耕作<lb/>
之勞故專因壯者為農夫耳至以介為廬舍字訓無本<lb/>
<pb n="3b"/>
尤屬臆説不如王肅述毛以介為大止為定言治道所<lb/>
大功所定止盖太平年豐治功所以美大而成定也生<lb/>
民傳亦云介大止定王義本此<lb/>
韓詩外傳曰漢書食貨志論井田之法皆以為八家各受<lb/>
私田百畝公田十畝是八家八百八十畝餘二十畝為<lb/>
廬舍何休之注公羊范甯之解穀梁趙岐之注孟子宋<lb/>
均之説樂緯皆以為然而甫田孔疏據孟子之言以規<lb/>
其失謂二十畝為廬舍則八家别有私田二畝半何得<lb/>
<pb n="4a"/>
言八家皆私百畝家取公田十畝各自治之安得為同<lb/>
養公田又謂郊外用助法是九之中税一國中用貢法<lb/>
是十一之中税一内外通率為什一故謂之徹班固取<lb/>
孟子為説而失其本指諸儒皆襲其謬鄭氏匠人注並<lb/>
無此説俗以鄭意因於諸儒又失鄭指源案孔氏此言<lb/>
非篤論也公田百畝私田百畝孟子舉其大數耳野外<lb/>
之廬以便田事七月亟其乗屋信南山中田有廬及此<lb/>
詩鄭箋觧攸介為廬舎皆稽此也非公田二十畝將焉<lb/>
<pb n="4b"/>
給之同養者就公田百畝統言之耳分治共治俱可言<lb/>
同不必八家聚於一處也况共治則推諉易生分治斯<lb/>
勤惰可考若論立法之無弊則分治善矣至於郊外國中<lb/>
通率為什一於義尤疏九而取一十一而税一多寡相<lb/>
懸既非王者無偏之政又國外百里為郊郊以内所謂<lb/>
國中而用貢者也其地僅方百里者四耳王畿千里為<lb/>
方百里者百而什一而税一者才居百之四其餘皆九<lb/>
而税一通率之安得為什一乎禮記正義亦孔氏所定<lb/>
<pb n="5a"/>
也其釋王制公田藉而不稅仍約孟子樂緯之書以為<lb/>
公家共治八百八十畝已外二十畝為井竈廬舍意與<lb/>
漢志同盖亦不能守其一説也<lb/>
甫田四章所言外典凡五社也方也農夫之慶則蜡與<lb/>
臘也御田祖則始耕之祭也社祭土神必與稷俱方祭<lb/>
五官之神蜡祭百物臘祭先祖五祀始耕祭田祖社方<lb/>
在仲秋蜡臘在孟冬皆報祭始耕之祭以孟春吉臘行<lb/>
之則獨為祈祭此章先言報後言祈合兩年之事相為<lb/>
<pb n="5b"/>
首尾其猶信南山之由雨雪而及霡霂與生民以興嗣<lb/>
歲之義乎<lb/>
琴瑟撃鼓以御田祖毛云田祖先嗇也案田祖一神而<lb/>
名不同周禮大司徒謂之田主籥章謂之田祖禮記郊<lb/>
特牲謂之先嗇皆指神農也籥章又有田畯<hi>非此詩之田畯</hi>即<lb/>
郊特牲之司嗇皆指后稷也則田祖田畯乃二神矣至<lb/>
七月甫田諸詩之田畯毛云田大夫鄭云今之嗇夫噫<lb/>
嘻頌及爾雅謂之農夫此田官也非神也王安石曰<lb/>
<pb n="6a"/>
生而為田畯死而為田祖謬矣古今以來為田官者多<lb/>
矣安得死便祭之乎且田祖是神農於田神為最尊安<lb/>
得田大夫即其前身乎<lb/>
朱子疑楚茨四篇為豳雅因甫田次章擊鼔以御田祖<lb/>
語與籥章文合也然此四詩言祭多矣曰先祖曰皇祖<lb/>
曰社曰方何嘗專樂田祖哉所述樂器名有鼓鐘琴瑟<lb/>
之類不言土鼔也况與公卿奉祭之説又自相戾矣<lb/>
以穀我士女毛以穀為善鄭以穀為養鄭義允矣穀士<lb/>
<pb n="6b"/>
女文承稷黍下養義較相屬焉又下章烝我髦士善義<lb/>
已具不必復出也集傳兼二義而主於養得之<lb/>
曽孫來止鄭云出觀農事其為耕耘耨穫時未可定<lb/>
也集傳以為來饁耘者則確指耘時矣豈據下文禾易<lb/>
長畝語邪夫易而治理長而竟畝信為耘所致然易長<lb/>
之下復言善有成善而大有乃秀寔義不又似穫時<lb/>
乎<lb/>
如茨如梁毛云梁車梁也孔氏申之引孟子之輿梁謂<lb/>
<pb n="7a"/>
梁能容車渡則必髙廣故以比禾積劉瑾釋朱傳以為<lb/>
即小戎之梁輈豈别有據邪然梁為車上句衡其髙廣<lb/>
能幾何舍其容車者而取喻於車上之一物非詩人夸<lb/>
美之指矣<lb/>
　　大田<lb/>
古人樹穀必先相地之宜而擇其種每歲命田官講<lb/>
求之以命於民故隨土之髙下肥瘠皆可以藝殖而地<lb/>
無遺利大田詩首言既種正其事也箋引月令季冬民<lb/>
<pb n="7b"/>
出五種證之疏又引月令孟春善相其地所宜五穀所<lb/>
殖及周禮司稼辨穜稑草人物地相宜之文可見古人<lb/>
農政之詳宻矣後世不講農政稼穡之事任民自為之<lb/>
彼老農雖精於其業然見聞不越鄉里豈能徧歴天下訪<lb/>
求百榖之稼而樹之乎周官職方氏言荆揚二州宜稻<lb/>
要止約略其大槩耳其間地固有髙卑者自應雜樹他<lb/>
榖也近日江南之民止恃稻以為食一值旱熯髙鄉輙<lb/>
告饑此宜有變通之法也源謂今北土所謂小米黍子<lb/>
<pb n="8a"/>
即古之黍稷梁秫也當各取其種試其與南土相宜者<lb/>
凡山源逺水之地則樹之以為常其下田仍以藝稻則<lb/>
墝埆可化為菑畬而水旱皆無患矣是在士大夫及豪<lb/>
富有力者倡率之以為民先耳<lb/>
曽孫是若傳云成王於是止力役以順民事不奪其時<lb/>
於義允矣蘓氏改為順王所欲殊無意味然諸家多從<lb/>
其說<lb/>
方皁堅好皆指榖實言不若生民詩歴道苗稼生成之<lb/>
<pb n="8b"/>
次第故彼連用十字而此僅以四盖生長之條茂已具<lb/>
於前章庭碩中矣又堅好即生民之堅好也至生民之<lb/>
方毛以為極畝鄭以為齊等此詩之方毛無傳鄭以為<lb/>
生房謂孚甲始生而未合時也彼生時統言其苗此成<lb/>
時專言其實所以異耳然則此詩之方皁正與彼詩實<lb/>
發實秀相當耳發管而秀出則有孚甲而實猶未堅所<lb/>
謂皁也<hi>毛云實未堅日皁</hi>故兩詩皆以堅好繼之<lb/>
田祖有神秉畀炎火毛云炎火盛陽也孔氏申之以為<lb/>
<pb n="9a"/>
四者盛陽氣贏則生消乏則付於所生之本盖明君為<lb/>
政蟲蝗不生詩人歸功於田祖之神言若為我驅除之<lb/>
云爾後人縁此立焚蝗之法謂之善於斷章則可若用<lb/>
為正解則秉畀者乃人也非田祖也與詩語戾矣集傳<lb/>
以為古之遺法如此殆不其然<lb/>
詩中祁祁凡六見采蘩訓舒遲七月出車𤣥鳥皆訓衆<lb/>
多韓奕訓徐靚大田訓徐諸訓惟衆多稍逺餘皆不離<lb/>
舒徐之義嚴緝辨之詳矣案霡霂言其小祁祁言其徐<lb/>
<pb n="9b"/>
小雨必徐徐則入土深而能生榖董江都所謂太平之<lb/>
世雨不破塊者是也然北方所藝多黍稷梁秫雨宜小<lb/>
耳若荆揚惟恃稻為食夏月揷蒔非翻盆大雨則農夫<lb/>
束手信乎土俗各殊難以一槩論也<lb/>
此有不斂穧疏云定本集注穧作積董氏曰崔靈恩集<lb/>
注不斂筥亦音穧則同一集注也孔以為穧作積董以<lb/>
為穧作筥夫集注一書唐尚存宋已無之董所見不如<lb/>
孔之真也<lb/>
<pb n="10a"/>
來方禋祀謂曽孫之來禋祀四方之神此箋疏之義後<lb/>
儒莫有易之者獨董氏自立説謂隨所來之方而禋祀<lb/>
之誤矣案曲禮謂天子祭四方歲徧即月令四時迎氣<lb/>
之禮此一時各祭一方也周禮大司馬秋獮致禽以祀祊<lb/>
乃仲秋而報成萬物注引詩以社以方證之此四方一<lb/>
時俱祭也若隨所至之方而祭之則與二祭皆不合恐<lb/>
無此理<lb/>
田家饋饁乃其常事非以夸示觀者集傳云農夫相告曰<lb/>
<pb n="10b"/>
曽孫來矣於是與其婦子饁彼穫者然則曽孫不來農<lb/>
竟終日不食邪且穫者即農夫也相告者何獨不穫而<lb/>
饁也皆所未解其以為饁穫豈以下文方祀乃仲秋事<lb/>
乎較之甫田之饁耘尤有據矣<lb/>
集傳以山有樞為答蟋蟀以破斧為答東山以大田為<lb/>
答甫田以裳裳者華為答瞻彼洛矣以鴛鴦為答桑扈<lb/>
以采菽為答魚藻以既醉為答行葦以假樂為答鳬鷖<lb/>
何周室君臣上下唱酬之盛也至楚茨等十篇朱子以<lb/>
<pb n="11a"/>
為如出一手則甫田已下六詩乃一人所作又分為一<lb/>
贈一答是自相矛盾矣<lb/>
　　曕彼洛矣<lb/>
周禮職方氏雍州其浸渭洛注云洛出懐德<hi>詳見吉日</hi>此洛<lb/>
水即禹貢之漆沮而瞻彼洛矣之洛也詩人託興多取<lb/>
目前為言幽王變雅作於西京當指雍州之浸以起興<lb/>
矣故毛云宗周浸溉水鄭亦以水之灌溉為明王德澤<lb/>
之喻也王氏以為東都之洛非是<lb/>
<pb n="11b"/>
韐本作□左從屯<hi>音弗韍乃其或體</hi>韍與韐皆祭服而異制<lb/>
矣大夫以上服韍士無韍而有韐制如榼缺四角其<lb/>
色韎<hi>見説文</hi>謂之韎韐其非祭則通服韠然則韠者士<lb/>
及大夫以上所同韎韐者士所獨也以配爵弁見於<lb/>
士冠禮故韎韐有奭鄭訓為諸侯世子未爵命之<lb/>
服王氏據周禮兵事韋弁服及左傳韠韋跗注<lb/>
之文而改訓為戎服恐不然案周禮司服凡兵<lb/>
事韋弁服鄭云以韎韋為弁又以為衣裳不言以韎韋<lb/>
<pb n="12a"/>
為韠也左傳跗注或作不注不讀為幅注訓為屬謂幅<lb/>
有屬者杜氏訓為戎服若袴而屬於跗皆非韠也安得<lb/>
以衣弁用韎韋而牽合韎韐為一事哉又爵弁韋弁陳<lb/>
氏禮書疑為一物元無確據况爵色微黒而韎色淺赤<lb/>
兵事之韋弁必非韎韐所配之爵弁禮書臆度之見不<lb/>
足信也然則韎韐之稱惟士得專之耳豈槩為戎服之<lb/>
名哉<lb/>
鞞琫有珌毛云鞞容刀鞞也琫上飾珌下飾公劉篇鞞<lb/>
<pb n="12b"/>
琫容刀毛云下曰鞞上曰琫疏申毛以為鞞是刀鞘之<lb/>
名琫是鞘之上飾下不言飾指鞞之體上則有飾可名<lb/>
<hi>疏引公劉傳琫上飾鞞下飾與彼文異當是偶誤</hi>名物疏譏毛説自相矛盾孔<lb/>
不得已而為之詞又引釋名下末之飾曰琕琕即鞞字<lb/>
鞞正是下飾今案之殆不然也小爾雅云刀之削謂之<lb/>
室室謂之鞞鞛<hi>琫同</hi>珌鞞之飾也説文曰鞞刀鞘也廣雅<lb/>
云鞞䩢<hi>折製二音</hi>刀削也義皆同疏並無以鞞為下飾者况<lb/>
鞞為下飾則珌又為何物邪瞻彼洛矣傳以琫珌對言<lb/>
<pb n="13a"/>
故言上飾下飾公劉則以鞞琫對言故傳言上下而不<lb/>
言飾非飾也而琫在其上則鞞為下矣古文簡質詞不<lb/>
達意未嘗相矛盾也孔氏申之善逹毛意亦非彊為之<lb/>
詞也釋名下末之説殆誤解公劉傳意耳反據以規毛<lb/>
可乎又此詩釋文云鞞字或作琕馮欲合鞞琕為一字<lb/>
盖據此也然説文無鞞字玉篇有之以為即玭字云蒲<lb/>
蠲蒲實二切書作蠙是與玭同不與琕同也又案杜注<lb/>
左傳以鞞為上飾鞛為下飾而玉篇同其説先儒已譏<lb/>
<pb n="13b"/>
之矣小爾雅宋咸注以珌為上飾琫為下飾玊篇廣韻<lb/>
亦以珌為上飾互有異同俱不足信當以此詩傳疏為正<lb/>
　　裳裳者華<lb/>
觀巧言何人斯巷伯角弓諸詩幽王之世讒諂盈庭矣<lb/>
勲賢之裔因此失其禄位有裳裳者華之刺焉前三章<lb/>
皆援古以規今也勲賢之家子孫相繼而崇顯上之固<lb/>
有譽有慶下之亦駟馬乗車猶華之裳裳而光美焉惟<lb/>
讒謟不行故如此今則不然慶譽轉為憂畏乘駟降為<lb/>
<pb n="14a"/>
徙歩矣故末章盛稱先人之德左宜右有子孫當世享<lb/>
其禄不應見絶也序所云讒謟者其虢石父暴辛公之<lb/>
流與<lb/>
裳裳者華裳即常字信矣然董氏謂此華即常棣則<lb/>
謬甚詩云芸其黄矣又云或黄或白書傳並無言常棣<lb/>
華黄者集傳既從毛訓裳裳為堂堂復引董氏語何弗<lb/>
深考與嚴緝訓裳裳為如衣裳之穠厚亦牽合而無理<lb/>
且引説文訓何彼穠矣為衣厚以自證又甚不倫衣厚<lb/>
<pb n="14b"/>
自訓穠不訓裳也且衣裳各有厚薄何得徧為厚哉<lb/>
裳裳者華之首章與蓼蕭相似語同而情異矣彼為<lb/>
躬逢此為追憶也説詩者所以貴論世不可以詞害也<lb/>
集傳以蓼蕭為天子燕諸侯以裳裳者華為天子美諸<lb/>
侯殆徒以其詞也夫<lb/>
傳云似嗣也言先人有是才徳子孫宜嗣其禄位以似<lb/>
為嗣詩之恒訓耳集傳曰有之於内是以形之於外者<lb/>
無不似其所有夫維其有之正承上宜與有耳左之右<lb/>
<pb n="15a"/>
之可云在内乎且所謂形之於外者又何所指乎<lb/>
　　桑扈<lb/>
禮文法度王者所以辨名定分範圍一世不可一日無<lb/>
也故君臣上下守此勿失則尊卑得安其位親疏得遂<lb/>
其情長㓜得明其序家邦鄉國内外大小皆得循其分<lb/>
而洽其歡政令於是乎成風俗於是乎美中國以寜四<lb/>
夷以服天命祐之萬邦頼之此非徒一人之樂而天下<lb/>
之樂也樂莫大焉故曰樂胥胥皆也<hi>毛云</hi>不然鶯然之桑<lb/>
<pb n="15b"/>
扈猶有文章可觀人反不如乎三章之戢難君上之有<lb/>
禮文者也末章之思柔匪敖臣下之有禮文者也幽王<lb/>
之朝動無禮文則放恣驕僻無所不為將何以示軌物<lb/>
保福禄乎孫毓述毛樂胥之言<hi>見孔疏</hi>足稱閎議聊為衍<lb/>
暢其説鄭以胥為有才智之名迂矣近以為語詞尤無<lb/>
義趣<lb/>
萬福來求猶云自求多福古人固多倒語也嚴緝得之<lb/>
集傳曰無事於求福福反求之纎甚矣<lb/>
<pb n="16a"/>
　　鴛鴦<lb/>
鴛鴦詩四章以實義為興此又一興體也交萬物有道<lb/>
不僅在鴛鴦之畢羅自奉養有節不止於乗馬之摧秣<lb/>
舉一以槩其餘故傳以為興而箋復廣其義要之祭魚<lb/>
獸而後田漁齋三舉而恒日減亦僅道其略耳明王惠<lb/>
愛撙節之政固未易更僕數矣<lb/>
鴛鴦在梁戢其左翼疏云斂其左翼以右翼掩之舉其<lb/>
雄者而言耳案爾雅鳥翼右掩左雄左掩右雌疏説本<lb/>
<pb n="16b"/>
此集傳引張子語曰禽鳥並棲一正一倒戢其左翼以<lb/>
相依於内舒其右翼以防患於外左不用而右便故也<lb/>
果爾則爾雅之言忘矣張豈得於目驗邪然古今物性<lb/>
多有變遷目驗之事正難以釋古經也<lb/>
乗馬在廐乗字毛無傳王徐䋲證反云四馬也鄭讀如<lb/>
字云王所乗之馬疏申其意以為王所乗是天子之馬<lb/>
而不常與粟<hi>無事則摧摧芻也有事則秣秣粟也</hi>正見其節用二説較論<lb/>
之鄭義為長<lb/>
<pb n="17a"/>
　　頍弁<lb/>
朱子辨説譏頍弁序曰序見詩死喪無日便謂孤危將<lb/>
亡不知古人勸人燕樂多為此言如逝者其耊他人是<lb/>
保之類且漢魏樂府猶如此如少壯幾何人生幾何是<lb/>
也斯言似矣然執此語而欲斷頍弁為燕樂非刺時非<lb/>
確證也車鄰山有樞原非燕樂之詩以蟋蟀為歲晚燕<lb/>
飲而山有樞答之者朱子之説也以已説證已説何自<lb/>
信之堅與樂府之短歌行來日大難等篇乃文人寓興<lb/>
<pb n="17b"/>
之筆非真歌以侑酒亦非席間相贈答也若栢梁聨句<lb/>
之時鄴下公燕之作應吉甫華林之咏顔延年曲水之<lb/>
篇則無此語矣案詩中燕樂語有即其實而道之者飲<lb/>
酒之飫飲此湑矣不醉無歸是也有願其然而言之者<lb/>
此詩之既見君子庻幾説懌樂酒今夕君子維宴是也<lb/>
美刺不嫌同詞必論其世方知其意必知其意方可讀<lb/>
其詞此所以不可無序也<lb/>
毛以皮弁在首興王者之在上而鄭不以為興盖天子<lb/>
<pb n="18a"/>
燕同姓則皮弁服故舉以發端言王服是皮弁夫何為<lb/>
乎宜以燕也而今弗為鄭解優矣夫皮弁燕服也㫖酒<lb/>
嘉肴燕具也兄弟當與燕之人也兄弟與王休戚相闗<lb/>
如蔦蘿之託於松柏皆欲王之明不欲王之暗故未見<lb/>
則恐其危亡而憂既見則冀其開悟而樂其思與王燕<lb/>
飲而諌正之者意在此爾然則此意上六句當各二句<lb/>
自為偶豈伊異人特起下句於上無所承也集傳之釋<lb/>
此乃云有頍者弁實維伊何乎爾酒既㫖爾肴既嘉則<lb/>
<pb n="18b"/>
豈伊異人乎乃兄弟而非他也玩其文勢以實維伊何<lb/>
承頍弁豈伊異人承酒肴各増一乎字使其句法相應<lb/>
令呼起兄弟匪他斯舛於義矣服弁者王也有酒有肴<lb/>
者又王也何得歸之兄弟乎又集傳本以此三章為賦<lb/>
而比輔廣劉瑾改為賦而興又比因伊何與豈伊兩相<lb/>
應興體也此未必朱意然集傳二乎實詒之誤<lb/>
蔦與鳥俱都了反説文玊篇皆同正韻泥了反不知何<lb/>
本今呉下土語尚存古音而學士反失之蔦廣韻作樢<lb/>
<pb n="19a"/>
爾雅以女蘿兔絲為一物頍弁又以兔絲松蘿為一物<lb/>
兔絲之别名又曰唐又曰蒙曰王女盖一草而六名也<lb/>
草木疏辨松蘿非兔絲後世埤雅爾雅翼名物疏諸書<lb/>
率宗之而為説其言甚明快矣然草木之異物而同名<lb/>
者多有况古今異語方俗殊稱可勝詰乎女蘿之名可<lb/>
施於兔絲亦可施於他草不必執此以槩彼也陸以目<lb/>
驗而疑之過矣李善注古詩十九首於兔絲附女蘿既<lb/>
見陸疏之言又謂古今方俗名草不同斯語得之<lb/>
<pb n="19b"/>
寔維何期箋云何期猶伊何也期詞也故釋文期音基<lb/>
朱傳從鄭觧而期無音反殊為疏也<lb/>
　　車舝<lb/>
古者娶婦之家三日不舉樂朱傳以車舝為燕樂其新<lb/>
昏殆未講於斯禮乎呂記遵序得之<lb/>
左傳叔孫昭子賦車轄<hi>昭二十五年</hi>以舝為轄意二<lb/>
字其通用乎案舝轄並見説文舝入舛部云車<lb/>
軸端鍵也兩穿相背從舛□省聲□古文偰字<lb/>
<pb n="20a"/>
轄入車部云車聲也從車害聲一曰轄鍵也然則<lb/>
舝止為鍵轄既為車聲又兼舝義字亦作鎋見節南山<lb/>
箋<lb/>
今人以間闗千里為渉歴長塗之稱間闗字本此詩也<lb/>
案毛傳間闗設舝也朱傳以為設舝聲聲之義其取於<lb/>
轄乎要之車欲行必設舝既行必有聲矣宋董氏曰車<lb/>
鍵而行則有聲故古人以間闗為聲又為驅馳本諸此<lb/>
斯語良然<lb/>
<pb n="20b"/>
車舝首章與三章詞指畧相同匪渴忘其飢渴也式飲<lb/>
式食忘其酒肴之不美也惟好友可以燕喜而今之燕<lb/>
喜不必好友也惟有徳之人可以歌舞而今之歌舞不<lb/>
必有徳皆設為得季女而喜極之詞<lb/>
示兒編論景行行止云鄭箋以景行為明行晦菴以景<lb/>
行為大路博考經傳景訓大訓明並無訓慕者自明皇<lb/>
孝經序有景行先哲之語後人因之為景慕之説不知<lb/>
當以景訓明行訓踐謂明踐先聖之道也孫此語當矣<lb/>
<pb n="21a"/>
案孝經序䟽亦訓景為明但謂法則此明行哲王文義<lb/>
重複又須補出法則之義序語未為完善䟽之釋序<lb/>
必欲與詩義合耳不如孫氏隨文觧之較明暢也又案<lb/>
説文景光也玉篇景光景也皆無慕意廣韻云景大<lb/>
也明也像也光也炤也像義與倣傚相近或可轉為慕<lb/>
今之廣韻即唐韵也孝經注成於天寳二載孫愐唐韵<lb/>
成於天寳十載二書之出同時豈唐世景字有倣傚之<lb/>
訓耶殆非也源謂古人采用經文多歇後語如友于詒<lb/>
<pb n="21b"/>
厥之類皆是孝經序正暗用行止意耳行止者則而行<lb/>
之<hi>箋云</hi>謂則效古先哲王也又案毛傳云景大也疏申為<lb/>
逺大之行與箋小異而大同<lb/>
以慰我心韓詩作以愠我心愠恚也孔疏言孫毓載毛<lb/>
傳作慰怨也王肅述毛亦云新昏指褒姒大夫不遇賢<lb/>
女而後見褒姒讒巧嫉妬故其心怨恨釋文毛傳亦作慰<lb/>
怨也而曰本或作慰安者是馬融義馬昭張融論之詳<lb/>
矣案今傳云慰安也箋云慰除我心之憂疏云憂除<lb/>
<pb n="22a"/>
則心安非異於𫝊肅言非𫝊指合孔陸之言觀之可見<lb/>
馬融以前述毛者皆主慰怨鄭為馬弟子始以安義釋<lb/>
毛然孫王及釋文皆作慰怨是唐以前猶安怨兩義並<lb/>
行也孔奉敕為詩疏原以毛鄭為主不得不伸鄭而詘<lb/>
王由是安義獨行而慰怨之觧後儒莫聞聞亦莫信矣<lb/>
源謂慰字説文本有兩訓一曰安也一曰恚怒也恚怒<lb/>
與怨近矣凱風𫝊慰訓怨此傳訓怨字同而義異毛自<lb/>
得之師傳豈拘一律乎况怨義與韓詩愠義相合安知<lb/>
<pb n="22b"/>
毛傳詩時經文不作愠乎詩本因褒姒而思賢女通萹<lb/>
極言賢女之可思末仍以惡褒姒結之篇法宜怨孫王<lb/>
之説優矣<lb/>
　　青蠅<lb/>
詩三章皆以蝇興讒人初無兩體也集傳分首章為比<lb/>
下二章為興劉瑾釋之謂首青蠅對君子下章以對讒<lb/>
人故比興不同案斯乃晦菴創立之例詩人之比興元<lb/>
不如此<hi>辨詳總詁</hi>詩言君子無聴則讒人之構亂可知言讒<lb/>
<pb n="23a"/>
人罔極則君子之不宜聽可知意固互相備也興者興<lb/>
其意乎抑徒興其詞乎<lb/>
　　賔之初筵<lb/>
此詩首三章毛以為燕射鄭以為大射後儒説詩者或<lb/>
從毛或從鄭或首章從鄭次章從毛<hi>此崔集注之譌古記從之</hi>皆考<lb/>
據禮文以為言獨朱傳則在不毛不鄭之間雜引大射<lb/>
燕射之禮源不知其何所折衷也其釋首章有不可觧<lb/>
者六焉次章依鄭觧以為言祭則此章是將祭而擇士<lb/>
<pb n="23b"/>
宜為大射矣而集傳所引多燕射禮此不可觧者一也<lb/>
大射射皮侯燕射射獸侯集傳引天子熊侯諸侯麋侯<lb/>
大夫士布侯乃獸侯也燕射之侯也將射繫左綱又鄉<lb/>
射禮而燕射如之者也遷樂之事亦燕射之同於鄉射<lb/>
者也則宜以此章為燕射矣然首引大射宿縣之文此<lb/>
不可觧者二也樂人宿縣大射之文也厥明將射遷樂<lb/>
於下鄉射之事也既禮文各異宜分别下語為鄉射矣<lb/>
乃仍蒙大射之文不顧後人指摘乎此不可觧者三也<lb/>
<pb n="24a"/>
劉瑾以為參約二禮之文夫參約之者必其文雖異其<lb/>
義原不相妨則可耳大射之不改縣孔疏論之甚明乃<lb/>
彊益遷樂文於大射下可乎此不可觧者四也孔疏引<lb/>
燕射鄉射禮所以申毛意也引大射禮所以申鄭意也<lb/>
然諸侯大射無改縣之事故言天子宫縣階間妨射位<lb/>
須改縣以避之諸侯與臣行禮略不備軒縣不足妨射<lb/>
不須改蓋序引此詩為刺幽王則所言當為天子之大<lb/>
射矣朱傳既不遵序而以為武公悔過詩則此章乃諸<lb/>
<pb n="24b"/>
侯之大射也諸侯燕射不改縣禮文可考也集傳顕與<lb/>
乖異又不自明其故可乎此不可觧者五也詩既為悔<lb/>
過而非刺王則所言行諸侯禮矣集傳之釋大侯既歴<lb/>
陳天子諸侯大夫士之異復獨舉天子之侯著其制度<lb/>
物色而諸侯反不及焉此不可觧者六也凡此六者上<lb/>
不能服先儒之心下無以塞後學之議不敢以説出於<lb/>
朱子而黙不置辨也其以韓詩而譏小序通議辨之允<lb/>
當兹不復贅<lb/>
<pb n="25a"/>
各奏爾能以下鄭所指祭末之禮有三各奏爾能子孫<lb/>
獻尸之禮也手仇入又賔長兄弟及佐食加爵之禮也<lb/>
酌彼康爵弟子舉觶之禮朱傳用其獻尸加爵二意而<lb/>
康爵二語亦總於加爵中<lb/>
賔載手仇鄭箋仇讀為㪺案㪺從斗□聲挹也□亦音<lb/>
拘從目從大目邪也䀠九遇切左右視也從兩目今俗<lb/>
本㪺字左右俱作□□本召公名又加一畫謬矣㪺又<lb/>
作㪺<lb/>
<pb n="25b"/>
酌彼康爵以奏爾時毛注康為安鄭訓康為康而毛義<lb/>
為允朱傳既從毛矣又引或説讀康為抗引禮記明堂<lb/>
位崇坫康圭證之以為即坫上之爵不知禮注謂為髙<lb/>
坫亢所受圭奠之於上也是亢者猶言舉耳<hi>禮疏云亢舉也</hi>非圭<lb/>
之名也彼上有崇坫語故義可通若移以釋此詩則當<lb/>
云酌彼舉爵成何語乎又鄭氏注禮記讀康為亢乃破字<lb/>
也同一破字見於箋詩者輙痛議之見於他注者反遷<lb/>
就詩語以合之誠不知何意<lb/>
<pb n="26a"/>
俾出童羖箋云羖羊之性牝牡有角羖羊黒羊也吳羊<lb/>
白夏羊黒爾雅夏羊牡羭牝羖是牝羊黒者名羖説文<lb/>
夏羊牡曰羖是黒羊牡者名羖箋又以羖為牝牡之通<lb/>
名三説各異案郭璞爾雅注謂夏羊為黒羖䍽<hi>音歴</hi>又云<lb/>
今人以牂羖為白黒羊名然則夏羊牝牡皆名羖也觀<lb/>
箋語可見漢世已然不始於晉又案吳羊之牂猶夏羊<lb/>
之羖也爾雅云羊牡羒<hi>音墳</hi>牝牂苕之華傳亦云牂牡羊<lb/>
而説文玉篇皆以牂為牡羊則吳羊之牝牡溷稱信如郭<lb/>
<pb n="26b"/>
所云矣毛據漢初之稱釋牂故與爾雅同鄭據漢末之<lb/>
稱釋羖故與爾雅異<lb/>
　<lb/>
　<lb/>
　<lb/>
　<lb/>
　<lb/>
　毛詩稽古編卷十五<lb/>
</p>
<p>
</p>
  </div>
</body>
</text>
</TEI>
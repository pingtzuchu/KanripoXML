<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>毛詩稽古編卷十一</head> <lb/>
    <p>
<pb n="1a"/>
欽定四庫全書<lb/>
　毛詩稽古編卷十一<lb/>
　　　　　　　　　　　　吳江陳啟源撰<lb/>
　南有嘉魚之什下<hi>變小雅</hi>
　　六月<lb/>
六月北伐鄭箋以為遣吉甫信矣至毛傳以為親征並<lb/>
無明文也王肅孔晁述毛指始有親征之説徒據首二<lb/>
章傳文為詞耳首章傳云日月為常次章傳云出征以<lb/>
<pb n="1b"/>
佐其天子太常王所建而出行征伐成已為天子之大<lb/>
功此王孔二家所據為親征之證也不知毛傳原不言<lb/>
佐已其云佐其為天子指吉甫言義亦明順至王建太<lb/>
常雖周官有明文<hi>見司常及大司馬</hi>然玩傳語未嘗謂建此以<lb/>
行也傳云棲棲簡閲貌飭正也日月為常服戎服也夫<lb/>
簡閲者將出師先選練其士衆車馬如周禮大司馬四<lb/>
時蒐田教民坐作進退之法是也平時簡閲王猶親涖<lb/>
之况命將出征乎太常之建只應在此時耳二章傳又<lb/>
<pb n="2a"/>
云必先教戰然後用師可見首二章毛皆指簡閲言章<lb/>
末兩出征則明簡閲之故何嘗以為親出哉故末章傳<lb/>
云使文武之臣征伐與孝友之臣處内傳義顯然矣肅<lb/>
見斯語與已矛盾復為之説曰王出鎬京而還使吉甫<lb/>
迫逐乃至太原則尤可笑躬率六師業已就道乃未見<lb/>
敵而先歸中興賢主何舉動輕率如此乎又案簡閲近<lb/>
在京師自當躬親其事征伐在千里之外擇人而任之<lb/>
乗輿可以無出此事勢之常無足怪也孔欲證成王説<lb/>
<pb n="2b"/>
以為得毛指乃云不得載常簡閲遣將獨行此吾所未<lb/>
解<lb/>
六月棲棲劉執中彞以六月為建巳之月吕説從之朱<lb/>
傳以為建未之月此本不足置辨但周世民間紀物候<lb/>
或用夏正至朝廷大政令必以周正紀月出師征伐國<lb/>
家大事焉有舍周正而用夏正者哉詩小傳謂詩無周<lb/>
正非也必如豳風之七月小雅之四月方可定其夏正<lb/>
耳小明之二月未嘗建卯十月之交之十月未嘗建亥<lb/>
<pb n="3a"/>
也<hi>各有辨見本篇</hi>
于字有三訓於也往也曰也詩具有之今莫識曰義然<lb/>
六月篇兩王于出征若不訓于為曰文義終不可通鄭<lb/>
箋得其解矣孔疏謂詩中于字傳止有於往兩訓故不<lb/>
用曰義述毛殊不知傳文簡略安知非偶遺之邪案於<lb/>
曰二義皆見爾雅釋詁其曰義郭注引此詩釋之又説<lb/>
文于字注云於也象氣之舒從丂一夫亏象氣之舒曰<lb/>
從口從一亦象口氣之出<hi>見説文</hi>古人製此二字意原相<lb/>
<pb n="3b"/>
同矣又案亏於同義詩多用亏而於字亦間出於本古<lb/>
文烏字也古文烏作□又省作□隸變作於借為於乎<lb/>
字轉其義而不改其音也又為亏義則音義俱轉矣於<lb/>
字見詩者静女著權輿蜉蝣九罭白駒下武板清廟九<lb/>
詩凡十七字皆于義央居切至伐木靈臺與雝賚二頌<lb/>
則釋文有兩音要音烏之義長也其餘皆歎詞矣又於<lb/>
為歎詞元象烏鳥之鳴斯假借而不離本義者故他處<lb/>
作烏亦作嗚<lb/>
<pb n="4a"/>
共武之服釋文云共鄭如字王徐音恭王徐之音述毛<lb/>
者也孔疏用鄭説述毛亦讀如字恭字之義無聞焉朱<lb/>
傳云共與供同未知王徐亦此義否也觀巧言之匪其<lb/>
止共小明之靖共爾位召旻之昏椓靡共皆訓為供具<lb/>
之供則意當同矣嚴緝既音共為恭又引鄭箋云共典<lb/>
也箋本謂嚴者與翼者共典兵事共典猶同典耳非以<lb/>
典釋共也裁割先儒之言而不顧其文義將誰欺乎又<lb/>
案箋分嚴翼為兩人云羣帥之中有威嚴者有恭敬者<lb/>
<pb n="4b"/>
共典兵事言文武之人備此義亦勝嚴者能率厲士氣<lb/>
敬者能撫緝衆心或以武節著或以文德優人各有能<lb/>
在用才者兼収之耳吉甫文武俱長所以為元帥也孔<lb/>
以鄭述毛不為無見<lb/>
六月詩所言地名凡五焦穫也鎬也方也涇陽也太原<lb/>
也毛鄭槩無注釋惟焦穫則疏引爾雅耳鄭訓涇陽為<lb/>
涇水之北涇水北非一地初不以秦漢之涇陽縣當之<lb/>
也鎬方無所考直以為北方地名而已惟太原之名見<lb/>
<pb n="5a"/>
禹貢及左傳彰彰有據而注疏並無一語及之良以六<lb/>
月之太原非禹貢左傳之太原也朱傳始以今太原府<lb/>
陽曲縣釋之案出車詩南仲既平獫狁即伐西戎則二<lb/>
㓂定相接壌獫狁自是西北之戎其遁也亦應向西北<lb/>
而去吉甫安得反東行逐之至今山西之陽曲哉通義<lb/>
駁其誤允矣或又謂太原即唐原州<hi>今平凉府固原州及涇州地</hi>後<lb/>
魏始置其命名或取詩太原源謂此近之矣而亦無確<lb/>
據後魏去周宣千餘載即使因詩取名亦屬臆見况未<lb/>
<pb n="5b"/>
必然也毛鄭去古不逺其地果屬髙平<hi>漢髙平即後魏原州</hi>後魏<lb/>
猶有傳聞漢世豈反不知而不取以證詩乎案雍州之<lb/>
地多以原得名見於詩書者禹貢曰原隰厎績公劉曰<lb/>
度其隰原又曰于胥斯原又曰復降在原又曰瞻彼溥<lb/>
原皇矣曰度其鮮原綿曰周原膴膴吉日曰瞻彼中原<lb/>
皆雍地也六月之太原其諸原之類與定在雍州北境<lb/>
但必欲確指為何地則穿鑿之見耳<lb/>
毛傳云焦穫周地接於獫狁者斯言殆未然也焦穫又<lb/>
<pb n="6a"/>
名瓠口在今涇陽縣北今涇陽縣即漢池陽縣也在西<lb/>
安府城北七十里而咸陽縣亦在府城西五十里縣城<lb/>
東二十五里為古鎬京焦穫去之僅數十里耳何得便<lb/>
與獫狁為隣西周畿内方八百里而獫狁乃在都城數<lb/>
十里外直是肘腋之際周世戎狄雖多錯處中國亦不<lb/>
應密邇如此况吉甫逐之尚行千里而獫狁巢穴反近<lb/>
在百里内尤不可信爾雅釋地周有焦䕶<hi>與穫同</hi>郭注今<lb/>
扶風池陽縣瓠中是也然則郭所謂瓠中乃釋焦䕶非<lb/>
<pb n="6b"/>
偏釋護也爾雅以焦穫為十藪之一則焦穫乃一地非<lb/>
兩地也集傳釋焦穫忽分而二之云焦未詳所在穫郭<lb/>
璞以為瓠中知引爾雅注矣又不玩其文義何邪<lb/>
出車傳謂方即朔方觀六月詩則益知詩之朔方非漢<lb/>
朔方郡矣詩云侵鎬及方至於涇陽言獫狁之來由鎬<lb/>
而方而涇陽也是朔方之地在涇陽與鎬之間矣方之<lb/>
去周京當比鎬為近劉向云千里之鎬猶以為逺鎬去<lb/>
京師千里方復較近焉則不及千里矣豈可以漢朔方<lb/>
<pb n="7a"/>
郡當之邪<lb/>
以詩之文勢合之今之地理涇陽其即焦穫乎焦穫最<lb/>
近京邑獫狁犯周當至是而止詩數獫狁之惡故先言<lb/>
焦穫見其縱兵深入迫處内地繼又追本其始自逺而<lb/>
來故言鎬與方紀其内侵所經也言涇陽紀其内侵所<lb/>
極也以其初至故曰至以其久居而不去故曰整居初<lb/>
至則汎言涇水之陽久居則實指其地名立詞之常也<lb/>
涇水經流千六百里水北非一地焦穫亦在其北耳總<lb/>
<pb n="7b"/>
之焦穫涇陽皆舉近而言鎬與方皆舉逺而言<hi>箋云鎬也方也皆北方地名王肅以鎬為鎬京王基駁之語見孔疏</hi>獫狁之來由逺而近詩人據<lb/>
目前所見自應先舉其近後舉其由逺而近之路也孔<lb/>
疏云鎬方雖在焦穫之下不必先焦穫乃侵鎬方當亦<lb/>
同此意<lb/>
薄伐獫狁至於太原傳云言逐出之而已疏申其意以<lb/>
為宣王德盛兵强不必與戰此語固然然猶未盡也大<lb/>
抵東西南三夷皆有城郭室廬知慕德義易馴服故可<lb/>
<pb n="8a"/>
招致而臣屬之北狄逐水草轉徙無常居性桀驁好殺<lb/>
不可德綏威懾揚子雲所謂中國之堅敵也善謀國者<lb/>
但固其疆圉令不我犯足矣故采芑詩曰蠻荆來威江<lb/>
漢詩曰乃疆乃理至于南海常武詩曰徐方既來徐方<lb/>
既同或致其朝貢或正其封域如臂使指其彼三詩並<lb/>
不言諸國之來侵也意所云背叛者止是不修貢職自<lb/>
稱雄於一方又甚則旁犯鄰境耳而先王輒舉兵入其<lb/>
地彼亦惶懼引罪稽首闕廷若六月詩則異是述獫狁<lb/>
<pb n="8b"/>
入冦情形縱兵蹂躪彌亘千餘里京畿重地半為戎馬<lb/>
之塲彼三詩寜有是乎至吉甫出征僅僅驅之逺遁不<lb/>
若蠻荆淮徐諸國望風懐附也彼三詩多稱詡國威此<lb/>
一詩反張皇敵勢豈勇於彼而怯於此邪當年事勢寔<lb/>
應爾爾後世東南荒服漸内屬為郡縣惟北狄倔彊沙<lb/>
漠長與中國抗衡古今事略相同讀宣王征伐四詩皆<lb/>
可得其槩矣<lb/>
飲御諸友疏云進其宿在家諸同心之友與之飲以盡<lb/>
<pb n="9a"/>
其歡然則諸友乃吉甫之友非王之友也吕氏引范氏<lb/>
之言曰王以羣臣為友東萊又申之曰酒誥大史友内<lb/>
史友君固以臣為友也持論雖美然非詩意矣集傳以<lb/>
為吉甫私燕尤失之詩正以王燕吉甫必進其好友與<lb/>
之共飲使得盡歡又於常牲之外<hi>燕禮牲用狗</hi>加以珍膳見<lb/>
寵異功臣之特厚耳若吉甫召㑹親友燕飲於私家乃<lb/>
其常事且何闗於國政而著之雅篇哉<lb/>
　　采芑<lb/>
<pb n="9b"/>
宣王能新美天下之士然後用之<hi>𫝊語</hi>故詩人以采芑新<lb/>
田為喻菜之肥美由于耕之方新士之勇武由于教養<lb/>
之有素也集傳以為因賦起興是采菜民田寔有其事<lb/>
矣豈三代節制之師乎<hi>通義有辨</hi>集傳又曰芑苦菜此襲用<lb/>
草木疏而誤也疏云芑似苦菜今脱去似字豈欲溷荼<lb/>
芑為一物乎又金路有鉤革路無之經云鉤膺則此路車<lb/>
是金路非戎路又鐃與鐲皆名鉦而鐲<hi>直角切</hi>以節鼓非<lb/>
静之義傳云鉦以静之則此鉦非鐲是鐃正義辨之皆<lb/>
<pb n="10a"/>
歴有明據而集傳不從未審其何故<lb/>
芑陸疏以為似苦菜案宋嘉祐本草謂芑為白苣王禎<lb/>
農書謂之石苣食療本草云云白苣似萵苣葉有白毛<lb/>
李氏綱目云葉色白折之有白汁正二月下種三四月<lb/>
開華黄色如苦□結子亦同八月十月可再種故諺曰<lb/>
生菜不離園葢白苣苦苣萵苣俱宜生食不宜烹可通<lb/>
曰生菜而白苣稍美得專其稱也然則荼是苦苣<hi>辨見邶谷風</hi>芑是白苣同類而小别耳元恪以為相似信矣朱傳<lb/>
<pb n="10b"/>
不察混為一菜<lb/>
王國六軍用車千乘采芑其車三千則十八軍矣非出<lb/>
師之常故鄭以為羨卒盡起孔疏以為出六遂及公邑<lb/>
後世或以為兼用侯國之兵盖古者天子用兵先取於<lb/>
六鄉鄉不足取六遂遂不足取公卿采邑及諸侯邦國<lb/>
皆用本有此制非臆説也朱子譏其以文害詞以詞害<lb/>
意故集傳云此極其盛而言未必實有此數夫詩人矜<lb/>
詡之談容或過甚然此詩其車三千一語而三及之不<lb/>
<pb n="11a"/>
憚重複殆是紀實之詞非虚張之説也况萬乗之國出<lb/>
車三千何足為異晉霸國耳昭十三年治兵邾南甲車<lb/>
四千乗<hi>見左傳</hi>薳啟疆所言長轂九百<hi>左傳昭五年</hi>尚不在其<lb/>
中合而計之幾及五千乗矣宣王成周盛天子三千之<lb/>
車詎足為多而過疑之<lb/>
説文以隼字為鵻之或體云鵻祝鳩也從鳥隹聲或從<lb/>
隹十徐云思允切爾雅翼據其説以為詩之翩翩者鵻<lb/>
皆隼也案鵻乃謹慤孝順之鳥故詩言將父將母以之<lb/>
<pb n="11b"/>
為興而嘉魚篇以喻賢人左傳謂之祝鳩少皥氏以名<lb/>
司徒主教民亦取其孝也隼為鷂屬鷙鳥也易解卦公<lb/>
用射隼以象誖<hi>俗作悖</hi>逆之人<hi>九家易言其性疾害</hi>詎可合為一哉<lb/>
况説文鵻諧佳聲明與隼異讀又訓為祝鳩則定非鷙<lb/>
鳥其以隼為或體當必有誤徐氏思允切殆彊以隼音<lb/>
加之耳又案鵻隼皆見爾雅曰佳其鳺鴀注今䳕鳩此<lb/>
鵻也曰鷹隼醜其飛也翬注鼓翅翬翬然疾此隼也陸<lb/>
璣之釋詩也翩鵻鴥隼亦各為之疏皆以為兩禽矣<lb/>
<pb n="12a"/>
隼一鳥也説文以為祝鳩陸璣詩疏云即春化布榖者<lb/>
則又以為鳲鳩羅願爾雅翼疑為鵧<hi>符悲切音皮</hi>鷑<hi>音及</hi>云今<lb/>
俗名鵶䳎則又是鷑鳩<hi>爾雅云鷑鳩鵧鷑</hi>一鳥而兼三鳩果安<lb/>
所折衷乎吾即以詩易爾雅之言斷之而已詩秦風鴥<lb/>
彼晨風小雅采芑沔水兩言鴥彼飛隼咏鸇咏隼皆言<lb/>
鴥鴥者迅疾貌正爾雅其飛也翬之謂可見鷹鸇與隼<lb/>
同是鷙鳥易以比小人亦以其貪殘善搏擊也其與鳩<lb/>
殊類明矣<lb/>
<pb n="12b"/>
爾雅釋詁蠢作也動也釋訓蠢不遜也説文蠢蟲動也<lb/>
玉篇云動也作也廣韻云出也動也然則動其本義而<lb/>
借為不遜與書蠢兹有苗越兹蠢今蠢允蠢詩蠢爾蠻<lb/>
荆禮記春之為言蠢也先儒釋之皆不離動義字又溷<lb/>
惷惷亂也左傳今王室寔惷惷焉<hi>昭二十四年</hi>今本惷作蠢<lb/>
是也惷蠢音同義亦相近無妨通用耳采芑集傳云蠢<lb/>
動而無知貌無知義古未之有語本伊川而蔡氏亦祖<lb/>
此以釋書是誤以惷<hi>書容丑江二切</hi>愚義為蠢義矣因惷<hi>本作芚□</hi>
<pb n="13a"/>
蠢<hi>本作芚□</hi>𨽻文相近致此誤也詒誤至取蠢為無知之稱<lb/>
目反忘其動義矣<lb/>
元老壯猶易所以稱丈人吉也後世趙營平馬伏波皆<lb/>
以老將立功非其證與朱傳曰方叔雖老而謀則壯一<lb/>
似壯猶非老將所能短于義矣況傳引曲禮云五官之<lb/>
長<hi>謂三公之為二伯者</hi>出於諸侯曰天子之老則元老之稱自以<lb/>
方叔官爵言不以其齒也<lb/>
　　車攻<lb/>
<pb n="13b"/>
宗廟齊豪<hi>爾雅作毫</hi>戎事齊力田獵齊足爾雅此文釋吉日<lb/>
詩也毛公用之入車攻傳而以尚純尚彊尚疾推明厥<lb/>
指盖吉日云既差我馬差擇也車攻云我馬既同同齊<lb/>
也擇之使齊二義相因矣兩詩皆紀田獵宜専以齊足<lb/>
取義而篇中言四牡四黄乃齊力齊豪之事齊足反不<lb/>
及焉微獨此兩詩也凡詩曰四牡乗牡曰乗駟皆齊力<lb/>
也曰四黄乗黄<hi>黄騂也</hi>曰四驪<hi>純黒/色</hi>曰駟鐡<hi>黒色</hi>曰駟騵<lb/>
<hi>赤馬白腹</hi>曰四騏<hi>青黒/色</hi>曰四駱<hi>白馬/黒鬛</hi>曰乗鴇<hi>驪白/雜毛</hi>曰乗駽<hi>青驪<pb n="14a"/>色</hi>皆齊豪也獨齊足不言駟乗又周禮校人職祭祀朝<lb/>
覲㑹同毛馬而頒之凡軍事物馬而頒之毛馬即齊豪<lb/>
也物馬即齊力也亦無齊足之事豈齊足非周制與案<lb/>
詩載馬名最多類皆以毛色為定其以力舉者止有駒<lb/>
牡兩稱並無以疾足得名爾雅釋畜所列諸馬亦以毛<lb/>
色辨名惟云絶有力駥<hi>如融切</hi>則以彊力得名耳若夫騉<lb/>
<hi>音昆</hi>蹄騉駼盗驪宜乗褭<hi>奴了切</hi>驂之屬皆彊力疾足之馬<lb/>
名然非常之駿不在恒畜之列也竊意古人之名馬止<lb/>
<pb n="14b"/>
據毛色而力與足不與焉雖有齊者亦無由别其名而<lb/>
配以駟乗之文矣宜其不著於詩也其師田之馬力與<lb/>
足既齊而色復齊則詩人特表異之以見畜牧蕃息之<lb/>
盛若六月之四驪采芑之四騏秦之駟鐵鄭之乗黄乗<lb/>
鴇大明之駟騵及此詩之四黄皆是要非天子諸侯不<lb/>
能具也若夫渭陽之乗黄以贈人裳裳者華之四駱以<lb/>
保禄位駜之乗黄乗駽以在公則齊豪而已不必兼力<lb/>
與足矣<lb/>
<pb n="15a"/>
車攻二三章言行狩言于苗猶未田獵也孔疏以為先<lb/>
致其意吕記以為有司先為戒具是也宣王適東都以<lb/>
㑹諸侯為主㑹同之後因而田獵以娛賔客耳三章集<lb/>
傳云至東都而選徒以獵五章又云既㑹同而田獵一<lb/>
似有兩次獵者語意殊未明劃<lb/>
甫草傳云甫大也箋云甫田之草鄭有圃田故釋文云<lb/>
甫鄭音補朱傳從鄭吕記嚴緝則否嚴謂下章獵於敖<lb/>
地不應又言圃田也然案圃田澤在今開封府中牟縣<lb/>
<pb n="15b"/>
西北七里敖山在今開封府鄭州河隂縣西北二十里<lb/>
計二地相去僅百餘里各舉一名以互見其所在義亦<lb/>
可通也又案甫草韓詩作圃草見後漢書馬融傳融廣<lb/>
成頌曰詩咏圃草<hi>章懐注引釋詩東有圃草云云</hi>康成先受韓詩又馬<lb/>
之弟子故直據此文以解之非破字也又周語藪有圃<lb/>
草注訓圃為大云茂大之草則圃甫二字古本通用又<lb/>
圃田水經注作甫田其水為甫水尤足為證<lb/>
孔疏謂宣王時未有鄭國圃田在東都畿内故宣王得<lb/>
<pb n="16a"/>
往田焉此語殆不然王制説封建之法名山大澤不以<lb/>
朌<hi>音班賦也</hi>周禮九州藪澤皆掌於職方正使有鄭圃田不<lb/>
得在其封内且非直此也諸侯境内天子自應得田春<lb/>
秋僖二十八年天王狩于河陽河陽晉地也時文公方<lb/>
霸而襄王以衰周弱主猶狩于其國中况宣王正當全<lb/>
盛乎又左傳文十年楚子與諸侯田於宋之孟諸宋不<lb/>
以為嫌也霸主尚爾何况天子孔氏之言不稽於典矣<lb/>
然集傳從之<lb/>
<pb n="16b"/>
夏獵曰苗車攻言夏獵也行狩乃獵之總名故毛傳行<lb/>
狩不言冬而於苗言夏又云茇草為防或舍其中正仲<lb/>
夏教茇舍之法也東萊詩記從之集傳以苗為狩獵之<lb/>
通名殆不然毛説<lb/>
赤芾金舄傳云金舄達屨也案小爾雅云履尊者曰達<lb/>
屨謂之金舄而金絇也宋咸注云禮黒履青絇赤舄黒<lb/>
絇詳注意則金舄當是赤舄之特異者注言黒履赤舄<lb/>
皆與絇異色正見金之為達履以其色與絇同絇者舄<lb/>
<pb n="17a"/>
頭飾也古人重之以為成人之飾<hi>玉藻童子不屨絇</hi>金舄之色<lb/>
直達於絇所以殊其制而獨得達名也傳文達屨義亦<lb/>
應爾孔疏申之以為金舄即赤舄舄有三等白舄黒舄<lb/>
在赤舄之下其尊未達赤舄之尊莫過屨之最上達者<lb/>
故曰達屨此殆臆説耳孔子魚<hi>名鮒著小爾雅</hi>宣聖九代孫其<lb/>
書最古其説又甚優而仲達不用未知何意<lb/>
車攻第五章疏以為諸侯從王田罷賜射餘獲之事盖<lb/>
田獵所獲禽王擇取三十其餘頒賜臣下然必習射澤<lb/>
<pb n="17b"/>
宫令中者取之賤勇力貴禮讓也事在田獵之後而文<lb/>
在田獵之先者所謂承上章諸侯來㑹而言令其事相<lb/>
次故射夫即指諸侯又謂田無射禮惟既獵乃有班餘<lb/>
獲射其説如此盖詩人叙事嘗有先後倒置者如駟鐵<lb/>
之二三章定之方中之首二章出車之四五章皆取文<lb/>
便也後儒釋此詩惟求事順遂解决拾以下三章皆為<lb/>
田獵之事而班餘之射闕如矣七章所謂大庖是王所<lb/>
擇取之三十禽與士大夫無與也朱傳於七章方及澤<lb/>
<pb n="18a"/>
宫習射之典不已贅乎况射中之後方可獲禽詩助我<lb/>
舉柴在舍矢如破之前就令兩章通指田獵事之前後<lb/>
終未順也案第五章文義定是専言射禮諸侯㑹射而<lb/>
集傳直目為射夫决拾弓矢皆射耳故言之特詳曰獵<lb/>
雖不廢射然所主不在此竟以射夫目諸侯非名矣助<lb/>
我舉柴亦因班餘時聚諸禽以待射故有積禽若方獵<lb/>
時其所殺獲尚布散原野中未可言積也王者之田殺<lb/>
不盡物豈如後世所謂風毛雨血禽相鎮壓獸相枕藉<lb/>
<pb n="18b"/>
者哉舉柴當在澤宫明矣<lb/>
爾雅釋訓云徒御不驚輦者也舉全句而釋之其専為<lb/>
車攻詩可知傳云徒輦也義亦同矣輦載任器見周禮<lb/>
詩所咏正指此但文義未顯故子夏之徒特著之於爾<lb/>
雅俾後之讀詩者不至誤解為徒行耳無如後人之誤<lb/>
自若也<lb/>
　　吉日<lb/>
吉日篇漆沮之從宋李樗引尚書孔疏漆沮在涇水之<lb/>
<pb n="19a"/>
東一名洛水即職方雍州之浸以解之吕記朱傳皆祖<lb/>
其説則此漆沮在馮翊即禹貢之漆沮也近世馮氏名<lb/>
物疏謂地近焦穫其山多獸水多魚漁獵宜於此地理<lb/>
或有然馮又謂惟漆水又名洛不得併以沮為洛今録<lb/>
其略曰洛水出陜西慶陽府環縣經延安府甘泉縣鄜<lb/>
州宜君縣子午嶺至中部縣入西安府界經耀州及同<lb/>
官縣至富平縣合沮厯蒲城同州至朝邑縣東南入渭<lb/>
<hi>此洛水即漆也</hi>沮水出自延安府宜君縣至子午谷子午谷水<lb/>
<pb n="19b"/>
歴中部縣東南流入西安府界至富平縣合漆水此馮<lb/>
翊之漆沮也去鎬京三百餘里若出扶風漆縣者與馮<lb/>
翊之漆為涇渭所隔豈能飛渡而合為一水邪其扶風<lb/>
漆水出自鳯翔府麟遊縣西普潤廢縣故漢漆縣也流<lb/>
經岐山北大欒水自西北注之與杜水合即詩所謂自<lb/>
土沮漆者也其沮之所出孔仲達云未聞<hi>韓詩沮水階出鞏昌府州角弩谷東南入渭</hi>此扶風之漆沮也緜詩漆沮指此馮謂漆沮<lb/>
有二而此漆沮是馮翊之水信矣至謂漆沮不得俱名<lb/>
<pb n="20a"/>
洛則猶有未盡焉禹貢導水又東過漆沮孔傳云漆沮<lb/>
二水名亦曰洛水出馮翊北疏引水經云沮水出北地<lb/>
直路縣東入洛水<hi>今水經同</hi>又云鄭渠在太上皇陵東南濯<lb/>
水入焉俗謂之漆水又謂之漆沮其水東流注於洛水<lb/>
<hi>今此文見注而稍不同又濯作濁漆作㭍</hi>漢書引禹貢此文顔師古注亦云<lb/>
漆沮即馮翊之洛水此皆統名漆沮為洛而馮氏所譏<lb/>
也以今考之漆沮洛乃各一水名漆沮得入洛洛又入<lb/>
渭三水源異而委同耳案漢地里志北地郡歸德縣注<lb/>
<pb n="20b"/>
洛水出北蠻夷中漢歸德今慶陽府合水縣隋置洛源<lb/>
縣於其東北<hi>後併入合水</hi>盖指洛水之初入塞為源以名縣<lb/>
也又山海經云白於之山洛水出其陽東流以注於渭<lb/>
樂史寰宇記以為白於山一名女郎山在合水縣北三<lb/>
十里亦謂洛出合水縣與隋洛源意同皆言洛之源也<lb/>
又案地里志馮翊懐德縣注禹貢北條荆山之南下有<lb/>
彊梁原洛水東南入渭周禮職方氏注亦言洛出懐德<lb/>
此與禹貢傳疏及師古注意同皆言洛之委也洛之委<lb/>
<pb n="21a"/>
與漆沮合則已兼有二水在其中馮謂沮不得併名洛<lb/>
過矣雍録言洛水入塞後經鄜坊同三州乃入渭漆在<lb/>
沮東洛又在漆沮東漆至華原而西合沮<hi>華原今省入耀州寰宇記言漆沮合于此俱入富平之石川河</hi>漆沮又東南至同州白水縣乃合于<lb/>
洛而南流入渭<hi>在朝邑縣西南三十二里有漢懐德故城</hi>三水雖分至白水<lb/>
縣溷為一流故孔安國班固皆指懐德入渭之水為洛<lb/>
水而曰洛即漆沮也斯語得之<hi>瞻彼洛矣指此洛王氏以為東都水非是</hi>
雍州有二漆沮在馮翊者入渭之下流禹貢之漆沮既<lb/>
<pb n="21b"/>
從<hi>疏以為扶風水誤也</hi>又東過漆沮是也在扶風者入渭之上流<lb/>
緜詩之自土沮漆潛頌之猗與漆沮是也潛傳云漆沮<lb/>
岐周之二水矣惟吉日之漆沮宋蘓子由李迂仲俱指<lb/>
為洛則馮翊之水也近世馮嗣宗祖其説謂馮翊之漆<lb/>
沮地近焦穫多産魚獸宜為漁獵之地信矣然扶風之<lb/>
漆沮正潛篇所云多魚者也其水經流岐下而岐陽之<lb/>
地實周家較獵之塲楚椒舉言成王有岐陽之蒐語見<lb/>
昭四年左傳世傳石鼓文十篇記宣王田獵之事地亦<lb/>
<pb n="22a"/>
在岐陽其文次篇言漁於汧水<hi>云汧也沔沔王厚之云汧水名</hi>末篇言<lb/>
獸於吳岳<hi>云吳亟人憐鄭樵云吳即吳岳</hi>汧水出扶風汧縣吳岳即汧<lb/>
水所自出皆與扶風之漆沮相近又文之體製頗與車<lb/>
攻吉日相似所述物産有麋豕麀鹿雉兔□<hi>鰋同</hi>鯉鰱<hi>鄭樵云卑連切</hi>
                    <graphic n="KR2362" url="https://raw.githubusercontent.com/kanripo/KR-Gaiji/master/images/KR2362.png" mimeType="image/png"/>
                    <hi>鄭樵云音白</hi>鯊之類其多獸多魚不下於焦穫矣又<lb/>
其地即周禮之弦蒲爾雅之楊陓<hi>音紆</hi>周禮職方氏雍州<lb/>
之澤藪曰弦蒲注云弦蒲在汧疏云吳山在汧西有弦蒲<lb/>
之藪爾雅秦有楊陓注云在扶風汧縣西楊陓與焦穫<lb/>
<pb n="22b"/>
各居十藪之一吉日之漆沮安在非扶風水乎<lb/>
漆沮之從天子之所毛傳云從漆沮驅禽而致天子之<lb/>
所孔疏云以獵有期所故驅禽從之也盖古者戰不出<lb/>
頃田不出防不逐奔走<hi>此三語亦見車攻傳</hi>故諸侯田獵之禮必<lb/>
使虞人驅禽而至入於防中然後射之未嘗登歴山險<lb/>
蒐求狐兔不輕萬乗之重更見三驅之仁其義良深矣<lb/>
騶虞傳云虞人翼五豝以待射駟鐵詩云奉時辰牡周<lb/>
禮大司馬職云設驅逆之車皆是禮也此禮廢而後世<lb/>
<pb n="23a"/>
人主盤於遊畋始有歴邱墳渉蓬蒿口敝於叱咤手倦<lb/>
於鞭䇿者矣下章悉率左右以燕天子即上章之意傳<lb/>
云驅禽之左右以安待天子箋云順其左右之宜以安<lb/>
待王之射射禽必自其左故云順其宜也集傳云視獸<lb/>
之所在而從之惟漆沮之旁為盛宜為天子田獵之所<lb/>
是徒以利獸為樂古制蔑如矣又謂悉率左右是從王<lb/>
者率同事之人夫在王左右者獨非從王之人乎誰率<lb/>
之而誰為所率者乎文義殊不可通<lb/>
<pb n="23b"/>
悉率左右傳云驅禽之左右箋申之曰率循也悉驅禽<lb/>
順其左右之宜箋語釋經文最順而申傳義猶紆傳字<lb/>
下更須補岀循義方可通耳玩傳語竟似訓率為驅而<lb/>
傳之字應解為往文義始明然以釋經不如箋之優箋<lb/>
殆易傳孔以為申傳殆未必然矣又案文選注李善引<lb/>
此傳云驅禽於王之左右句法較完成然玩孔疏則於<lb/>
王二字乃李所益也<lb/>
　毛詩稽古編卷十一<lb/>
</p>
<p>
</p>
  </div>
</body>
</text>
</TEI>
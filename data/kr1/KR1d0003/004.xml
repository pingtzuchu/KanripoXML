<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周禮注疏卷四</head> <lb/>
    <p>
<pb n="1a"/>
欽定四庫全書<lb/>
　周禮注疏卷四<lb/>
　　漢鄭氏注　唐陸徳明音義　賈公彦疏<lb/>
膳夫掌王之食飲膳羞以養王及后世子注食飯也飲<lb/>
酒漿也膳牲肉也羞有滋味者凡養之具大略有四音<lb/>
義<hi>食音嗣注及下食用公食同飯扶萬反依字作飰</hi>疏<hi>釋曰云膳夫掌王之食飲者此一經以其職首故略舉其目下别敘之云以養王及后世子者舉尊者而言其實羣臣及三夫人已下亦養之注釋曰云食飯也者即下文云食用六榖是也云飲酒漿也者即下文飲用六清是也下文不言酒文略也云膳牲肉也者即<pb n="1b"/>下文云膳用六牲是也云羞有滋味者即下文云羞用百有二十品是也下文仍有珍用八物醬用百有二十罋不言之者此舉大者珍醬是饋之小者略而不言故鄭云凡養之具大略有四是舉以為目也</hi>凡王<lb/>
之饋食用六榖膳用六牲飲用六清羞用百二十品珍<lb/>
用八物醬用百有二十罋注進物於尊者曰饋此饋之<lb/>
盛者王舉之饌也六牲馬牛羊豕犬雞也羞出於牲及<lb/>
禽獸以備滋味謂之庶羞公食大夫禮内則下大夫十<lb/>
六上大夫二十其物數備焉天子諸侯有其數而物未<lb/>
得盡聞珍謂淳熬淳毋炮豚炮牂擣珍漬熬肝膋也醬<lb/>
<pb n="2a"/>
謂醯醢也王舉則醢人共醢六十罋以五韲七醢七菹<lb/>
三臡實之醯人共韲菹醯物六十罋鄭司農云羞進也<lb/>
六榖稌黍稷粱麥苽苽雕胡也六清水漿醴䣼<graphic n="KR2768" url="https://raw.githubusercontent.com/kanripo/KR-Gaiji/master/images/KR2768.png" mimeType="image/png"/>
                    <graphic n="KR0755" url="https://raw.githubusercontent.com/kanripo/KR-Gaiji/master/images/KR0755.png" mimeType="image/png"/>音<lb/>
義<hi>罋徐劉音瓮屋貢反饌仕眷反盡津忍反淳之純反下同熬五刀反毋莫胡反一音武由反炮歩交反牂作郎反擣丁老反膋了彫反韲作西反臡劉奴兮反徐耳齊反稌音杜徐他古反苽古吳反䣼本又作涼力羊反徐力放反<graphic n="KR2768" url="https://raw.githubusercontent.com/kanripo/KR-Gaiji/master/images/KR2768.png" mimeType="image/png"/>於美反徐於/計反<graphic n="KR0755" url="https://raw.githubusercontent.com/kanripo/KR-Gaiji/master/images/KR0755.png" mimeType="image/png"/>以支反劉書支反</hi>疏<hi>注釋曰鄭云進物於尊者曰饋者據此文云王之饋及少牢特牲皆云饋食是進物於尊者曰饋鄭注玉府云通行曰饋者彼對獻是進物於尊則饋是通行也云此饋之盛者王舉之饌者下文云王日一舉鼎十有二是王舉之饌也云六牲馬牛羊豕犬雞者此依爾<pb n="2b"/>雅釋畜亦是將用之曰牲也云羞出於牲及禽獸者釋經羞用百有二十品此羞庶羞皆出於牲及禽獸案公食大夫下大夫十六豆中從膷臐膮已下皆出於牲不見有出禽獸者上大夫加以雉兔鶉鴽此則出禽獸也以其有牲及禽獸故云備滋味謂之庶羞也引公食大夫禮及内則二文俱言十六豆是下大夫禮内則云雉兔鶉鴽四豆添前十六則二十是上大夫禮云其物備數焉者此上下大夫禮其物備有焉云天子諸侯有其數者此經云百有二十者是天子有其數掌客云上公食四十侯伯三十二子男二十四是諸侯有其數也又云而物未得盡聞者言未盡聞則少有聞所聞者謂天子諸侯之數皆從上大夫二十豆上加之則二十豆聞之矣内則云牛脩及爵鷃蜩范芝栭已下三十一物鄭注云皆人君燕食所加庶羞也周禮天子羞用百有二十品記者不能次録亦是有其物未盡聞也云珍謂淳熬已下皆内則文案内則淳熬煎醢加于陸稻上沃之<pb n="3a"/>以膏曰淳熬淳毋煎醢加於黍食上沃之以膏曰淳毋毋模也炮取豚若牂刲之刳之實棗於其腹中編萑以苴之塗之以墐塗炮之塗皆乾擘之濯手以摩之去其皽為稻粉糔溲之以為酏以付豚煎諸膏膏必滅之鉅鑊湯以小鼎薌脯於其中使其湯毋滅鼎三日三夜毋絶火而後調之以醯醢擣珍取牛羊麋鹿麕之肉必脄每物與牛若一捶反側之去其餌熟出之去其皽柔其肉漬取牛羊肉必新殺者薄切之必絶其理湛諸美酒期朝而食之以醢若醯醷為熬捶之去其皽編萑布牛肉焉屑桂與薑以灑諸上而鹽之乾而食之施羊亦如之肝膋取狗肝一幪之以其膋濡炙之舉燋其膋不蓼也是為八珍彼有糝與餰彼是羞豆之實非珍故不取云醬謂醯醢也者醬是總名知醬中兼有醯醢者經云百有二十罋醢人共醢六十罋醯人共醯物六十罋故鄭注醯人兼引之其五韲七醢等就醢人具釋鄭司農云六穀知有稌黍稷粱麥苽者據食醫而知云苽彫胡<pb n="3b"/>也者南方見有苽米一名彫胡異方語云六清水漿醴䣼<graphic n="KR2768" url="https://raw.githubusercontent.com/kanripo/KR-Gaiji/master/images/KR2768.png" mimeType="image/png"/>酏者漿人文也</hi>王日一舉鼎十<lb/>
有二物皆有俎注殺牲盛饌曰舉王日一舉以朝食也<lb/>
后與王同庖鼎十有二牢鼎九陪鼎三物謂牢鼎之實<lb/>
亦九俎音義<hi>朝如字下奉朝同陪徐蒲來反</hi>疏<hi>釋曰言王日一舉者謂一日一大牢云鼎十有二者案禮記郊特牲鼎俎奇而籩豆偶者謂正鼎九陪鼎三即是奇數總而言之即十二云物皆有俎者俎據正鼎而鼎各一俎注釋曰殺牲盛饌曰舉知非舉樂者以其言鼎十有二膳夫主飯食故知舉是殺牲盛饌云王日一舉以朝食也者一日食有三時同食一舉案玉藻云皮弁以日視朝遂以食日中而餕餕者餕朝之餘則遂以食之謂朝之食明知先朝食次乃日中而餕云后與王同庖案玉藻云夫人與君同庖鄭注云不特殺<pb n="4a"/>明后亦與王同庖可知云鼎十有二牢鼎九陪鼎三者案聘禮致饔餼注云飪一牢鼎十有二是也牢鼎九設於西階前牛羊豕魚腊腸胃同鼎膚鮮魚鮮腊云陪鼎三者當内兼膷臐膮並陪牛羊豕鼎後是也云物謂牢鼎之實者言實即牛羊豕之類也云亦九俎者陪鼎三膷臐膮者謂庶羞在於豆唯牢鼎之物各在俎故云亦九俎案趙商問王日一舉鼎十有二是為三牲備焉商案玉藻天子日食少牢朔月大牢禮數不同請聞其説鄭答云禮記後人所集據時而言或以諸侯同天子或以天子與諸侯等禮數不同難以據也王制之法與禮違者多當以經為正若然此周禮周公太平法玉藻據衰世或是異代故與此不同</hi>以樂侑食膳<lb/>
夫授祭品嘗食王乃食注侑猶勸也祭謂刌肺脊也禮<lb/>
飲食必祭示有先也品者毎物皆嘗之道尊者也音義<lb/>
<pb n="4b"/>
<hi>授祭品干云祭五行六隂之神與民起居刌寸本反劉音忖沈寸没反徐倉典反</hi>疏<hi>釋曰上言王日一舉此云以樂侑食即是王制云天子食日舉以樂案論語微子云亞飯三飯四飯鄭云皆舉食之樂彼諸侯禮尚有舉食之樂明天子日食有舉食之樂可知案大司樂云王大食皆令奏鐘鼓彼大食自是朔食日舉之樂大司樂或不令奏故不言之矣無妨日食自有舉食之樂云膳夫授祭者謂王將食必祭先膳夫授之云品嘗食者玉藻云火孰者先君子鄭注云備火齊不得也故膳夫品物皆嘗之王乃食也注釋曰殷祭肝周祭肺但祭肺有二種一者名為舉肺亦名離肺此為食而有也二者名為祭肺亦名刌肺此為祭而有也但舉肺離而不絶祭肺則絶之今此膳夫授祭為食而授即舉肺也鄭云祭謂刌肺脊也者以經直云祭不言舉又不言離直云祭故鄭云祭謂刌肺也以優至尊故與祭祀同刌肺也若然鄉飲酒鄉射無連言脊今兼言脊者依士虞特<pb n="5a"/>牲皆言授肺脊故鄭依之而言云禮飲食必祭示有所先者凡祭皆祭先造食者曲禮云殽之序徧祭之今徒言祭肺者略舉其首者也</hi>卒食以樂徹于造注造作也鄭司農云造<lb/>
謂食之故所居處也已食徹置故處疏<hi>釋曰卒終也天子食終徹器之時作樂以徹之但天子祭祀歌雍以徹徹食器之時樂章未聞也注釋曰後鄭云造作也先鄭云徹置故處二鄭義同皆謂造食之處即厨是也案内則云天子之閣左達五右達五彼亦是置食處今此不徹於閣者但閣内别置新饌案文王世子末有原即此亦不重進故徹于造</hi>王齊日三舉注鄭司農<lb/>
云齊必變食疏<hi>釋曰齊謂散齊致齊齊必變食故加牲體至三大牢案玉藻云朔食加日食一等則於此朔食當兩大牢不言之者文不具齊時不樂故不言以樂侑食也齊必變食論語文</hi>大喪則<lb/>
<pb n="5b"/>
不舉大荒則不舉大札則不舉天地有烖則不舉邦有<lb/>
大故則不舉注大荒㐫年大札疫癘也天烖日月晦食<lb/>
地烖崩動也大故宼戎之事鄭司農云大故刑殺也春<lb/>
秋傳曰司冦行戮君為之不舉音義<hi>札側八反徐音截杜注左傳夭死曰札烖音災疫音役癘音厲為于偽反</hi>疏<hi>釋曰臣子一皆為王喪啜粥故大喪不舉也大荒則不舉已下皆為自貶損注釋曰言大荒㐫年者則曲禮云歲㐫年榖不登君膳不祭肺是也云大札疫癘也者即春秋夭昏札瘥民有疫癘為之不舉自貶也云天烖日月晦食者月食在望日食在晦朔今總云日月晦食者案春秋唯書日食故以是不言月之望食日食由月故連言月也云地烖崩動也者左氏書地震及梁山崩是也云大故寇<pb n="6a"/>戎之事者據此經唯言大喪大荒大札天地有烖故知大故是冦戎先鄭云大故刑殺引之在下者欲見大故中含有刑殺之事春秋傳曰司冦行刑者案莊公二十年王子頽享五大夫樂及徧舞又云王子頽歌舞不倦是樂禍也大司冦行戮君為之不舉不舉者謂不舉樂此經數事不舉司農意亦謂不舉樂故引以為證但此膳夫云不舉在食科之中不舉即是不殺牲引司農義在下者不舉之中含有不舉樂</hi>王燕食則<lb/>
奉膳贊祭注燕食謂日中與夕食奉膳奉朝之餘膳所<lb/>
祭者牢肉疏<hi>釋曰案上王日一舉鄭云謂朝食則此云燕食者謂日中與夕相接為三時云奉膳者奉朝之餘膳云贊祭者助王祭牢肉注釋曰案玉藻天子與諸侯相互為三時食故燕食以為日中與夕云奉膳奉朝之餘膳者則一牢分為三時故奉朝之餘餕也云所祭者牢肉者案玉藻諸侯云夕深衣祭牢肉鄭<pb n="6b"/>注云天子言日中諸侯言夕天子言餕諸侯言祭牢肉互相挾則天子諸侯朝皆祭肺日中與夕皆祭牢肉故言所祭者牢肉也</hi>凡王祭祀賓客食則徹王之胙俎注膳夫親<lb/>
徹胙俎胙俎最尊也其餘則其屬徹之賓客食而王有<lb/>
胙爼王與賓客禮食主人飲食之爼皆為胙爼見於此<lb/>
矣音義<hi>見賢遍反下文及注同</hi>疏<hi>釋曰云凡王祭祀謂祭宗廟有胙爼者謂若特牲少牢主人受尸酢尸東西面設主人爼於席前王受尸酢禮亦當然賓客食謂王與賓客禮食於廟賓在戸牖之間王在阼階上各有饌皆設爼故亦有胙爼此二者皆各胙爼膳夫徹之故云則徹王胙爼也注釋曰云膳夫親徹胙爼胙爼最尊也者以其胙者酢也王與尸賓相答酢故遣膳夫親徹云其餘則其屬徹之者以其經膳夫徹王之<pb n="7a"/>胙爼明非王胙爼則其屬徹之可知膳夫是上士則其屬中士已下是也云賓客食而王有胙爼王與賓客禮食者以其賓客與祭祀同科故知是禮食非是凡平燕食案公食大夫主君與聘大夫禮食賓前有食君前無食退俟於廂今此天子與諸侯禮食王前有食爼者天子於諸侯其禮異於諸侯與聘大夫故王前有爼云主人飲食之爼皆為胙爼見於此矣者案特牲少牢主人之爼雖為胙爼直是祭祀不兼賓客此則祭祀賓客俱有故云主人飲食之爼皆為胙爼見於此飲據祭祀食據賓客故雙言之也</hi>凡王之稍事設<lb/>
薦脯醢注鄭司農云稍事為非日中大舉時而間食謂<lb/>
之稍事膳夫主設薦脯醢𤣥謂稍事有小事而飲酒音<lb/>
義<hi>間劉古莧反戚如字</hi>疏<hi>釋曰案下經燕飲酒謂大事與臣飲酒則此云王之稍事是王小事而飲酒故<pb n="7b"/>空設薦脯醢若大飲與食則有牲體注釋曰先鄭云稍事謂非日中大舉時而間食謂之稍事膳夫主設薦脯醢者先鄭意旦起日中食牲牢日中後空食脯醢後鄭不從者玉藻諸侯猶云夕深衣祭牢肉則天子夕食牢肉可知又脯醢者是飲酒肴羞非是食饌若大夫以下燕食有脯無膾設脯無嫌若王之日食不得空薦脯醢故以為小事飲酒</hi>王燕飲酒則為獻主注鄭司農云主人當獻<lb/>
賓則膳夫代王為主君不敵臣也燕義曰使宰夫為獻<lb/>
主臣莫敢與君亢禮疏<hi>釋曰謂王與臣以禮燕飲則膳夫為獻主案儀禮使宰夫為主人此天子使膳夫為獻主皆是飲食之官代君酌臣注釋曰言當獻賓則膳夫代王為主此約燕禮而知案燕禮主人酌酒獻賓賓酢主人主人酌酒獻君君酢主人主人酬賓以後為賓舉旅又引燕義臣莫敢與君亢禮<pb n="8a"/>者飲酒之禮使大夫為賓遣宰夫為主人獻酢相亢答若君為主人則是臣與君相亢故云臣莫敢亢禮</hi>掌<lb/>
后及世子之膳羞注亦主其饌之數不饋之耳疏<hi>釋曰上云王日一舉注后與王同庖不言世子則世子與王别牲亦膳夫所掌故云掌后及世子之膳羞注釋曰案上文凡王之饋食用六榖已下言饋則膳夫親饋之故云品嘗食案内饔共后及世子之膳羞則是后世子内饔饋之故鄭云亦主其饌之數不饋之耳</hi>凡肉脩之頒賜皆掌之注鄭司農云<lb/>
脩脯也疏<hi>釋曰謂王以肉及脩脯頒賜羣臣則膳夫皆掌之注釋曰言脩脯也者謂加薑桂鍛治者謂之脩不加薑桂以鹽乾之者謂之脯則脩脯異矣先鄭云脩脯者散文言之脩脯通也</hi>凡祭祀之<lb/>
致福者受而膳之注致福謂諸臣祭祀進其餘肉歸胙<lb/>
<pb n="8b"/>
于王鄭司農云膳夫受之以給王膳疏<hi>釋曰云凡祭祀者言凡則諸臣自祭家廟祭訖致胙肉於王謂之致福膳夫受之以為王膳故云受而膳之注釋曰云致福者謂諸臣祭祀進其餘肉歸胙於王者案禮記少儀云膳於君子曰膳案玉藻膳於君葷桃茢彼謂諸侯之臣禮此王之臣亦應云致膳而云致福者凡祭祀主人受福若與王受福然故云致福知諸臣有致胙法者案春秋左氏昭十六年子産云祭有受脤歸脤彼注云受脤謂君祭以肉賜大夫歸脤謂大夫祭歸肉於公也今彼雖據諸侯禮王之臣致胙亦然故云歸胙於王也</hi>以摯見者亦如之注鄭司農云以羔鴈<lb/>
雉為摯見者亦受以給王膳疏<hi>釋曰謂卿大夫以下新仕為臣者卿執羔大夫執鴈士執雉來見王故云以摯見者言亦如之者先鄭云亦受以給王膳也</hi>歲終則㑹唯王<lb/>
<pb n="9a"/>
及后世子之膳不㑹注不㑹計多少優尊者其頒賜諸<lb/>
臣則計之疏<hi>釋曰此膳夫所掌膳羞是其正故世子亦不㑹至下庖人王及后不㑹則世子㑹之彼禽獻是其加故㑹之注釋曰依宰夫職㑹是歲計故云不㑹計多少云優尊者謂若計則似限尊者有多少若不計則任所用故云不㑹是優尊者也云其頒賜諸臣則計之者經云王及后世子不㑹則上經肉脩之頒賜諸臣則計之可知</hi>
庖人掌共六畜六獸六禽辨其名物注六畜六牲也始<lb/>
養之曰畜將用之曰牲春秋傳曰卜日曰牲鄭司農云<lb/>
六獸麋鹿熊麕野豕兔六禽鴈鶉鷃雉鳩鴿𤣥謂獸人<lb/>
<pb n="9b"/>
冬獻狼夏獻麋又内則無熊則六獸當有狼而熊不屬<lb/>
六禽於禽獻及六摯宜為羔豚犢麛雉鴈凡鳥獸未孕<lb/>
曰禽司馬職曰大獸公之小禽私之音義<hi>畜許六反注同六獸司農云麋鹿熊麏野豕兔鄭云有狼無熊干注麏作麞熊作貆六禽鄭云羔豚犢麛雉鴈也司農及干鴈鶉雉鳩鴿鷃麕本又作麇亦作麏居倫反麞也鶉音純鷃於諫反鴿古合反麛音迷鹿子孕以證反一音乘</hi>疏<hi>釋曰云掌共六畜者馬牛羊犬豕雞謂夏官校人地官牛人春官雞人秋官犬人冬官豕人總送六畜與此庖人六獸六禽即下獸人送之此庖人得此六畜六獸六禽共與膳夫内外饔故云掌共六畜六獸六禽此禽獸等皆有名號物色故云辨其名物注釋曰云六畜六牲也者謂雖此云六畜即是膳夫六牲一也所以彼言牲此言<pb n="10a"/>畜者鄭即解其不同之意始養之曰畜將用之曰牲膳夫共王之膳羞即是將用之故言牲云春秋傳曰者此是左氏僖公三十一年傳辭彼經云四卜郊不從乃免牲未卜日曰牛卜得吉日乃號為牲僖公既卜得吉日名牛作牲乃更卜可郊與否不從乃免牲是其怠慢引之者證將用曰牲鄭司農云六獸麋鹿熊麕野豕兔六禽鴈鶉鷃雉鳩鴿者此先鄭意取爾雅文四足而毛謂之獸兩足而羽謂之禽故為此解𤣥謂獸人冬獻狼又内則為餰食有狼臅膏故云當有狼而熊不屬此破司農有熊無狼云六禽於禽獻及六摯宜為羔豚犢麛雉鴈者下文禽獸之内取羔豚犢麛大宗伯六摯之内亦取羔及雉鴈破司農六禽之内有鶉鷃鳩鴿四者於經無所據司農雉鴈即六摯雉鴈同故從之不破云凡鳥獸未孕曰禽鄭言此者見爾雅四足而毛曰獸兩足而羽曰禽是對文例若散文則通其獸未孕時雖曰四足亦曰禽是以名為禽獻其中亦有羔豚犢麛又云以禽<pb n="10b"/>作六摯禽中亦有羔是其未孕者也謂若爾雅飛曰雄雌走曰牝牡亦是對文案詩云雄狐綏綏走亦曰雄尚書云牝雞無晨飛亦曰牝並是散文通義云司馬職曰大獸公之小禽私之者欲見雖曰四足而毛未孕亦曰禽此並破司農禽中不得有四足之義</hi>凡其死生鱻薧之物以共王之膳<lb/>
與其薦羞之物及后世子之膳羞注凡計數之薦亦進<lb/>
也備品物曰薦致滋味乃為羞王言薦者味以不䙝為<lb/>
尊鄭司農云鮮謂生肉薧謂乾肉音義<hi>鱻悉然反薧古老反數色柱反下校數同䙝息列反</hi>疏<hi>釋曰云凡其死生鱻薧之物者此四者或死或生新殺為鱻乾者為薧並獸人以與膳夫内外饔以共王之膳云與其薦羞之物者薦進也謂羞之所進即備品物曰薦亦進於王耳及后世子之<pb n="11a"/>膳羞者此共后世子之羞故不言薦而言膳是致滋味者也注釋曰云凡計數之者上經云治要治凡並是計算之稱此凡亦是計數之名死生鱻薧須知其數故言凡總計之云備品物曰薦者以經羞言薦對后世子羞言膳故云備品物曰薦致滋味乃為羞以其不言薦即是致滋味之羞若然備品物者謂王舉則共醢六十罋以五韲七醢七菹三臡實之醯人共韲菹醯六十罋是其備品物及三牲之爼皆是也致滋味乃為羞者羞百有二十品鄭云羞出於牲及禽獸以備滋味謂之庶羞故公食云宰夫自東房薦豆六又云士羞庶羞云王言薦者味以不褻為尊者對后世子不言薦是其褻味者也</hi>共祭祀之好羞注謂四時<lb/>
所為膳食若荆州之䱹魚青州之蟹胥雖非常物進之<lb/>
孝也音義<hi>好呼報反䱹側雅反蟹户買反胥息徐反劉音素字林先於反蟹醬也</hi>疏<hi>釋曰尋常<pb n="11b"/>所共者並在内外饔今言好羞則是非常之物謂美魚之屬也注釋曰云四時所為膳食者謂四時之間非常美食云若荆州之䱹魚青州之蟹胥者鄭見當時有之又見禮記禮器云大饗其王事與三牲魚腊四海九州之美味苟可薦者莫不咸在且禹貢徐州貢蠙珠暨魚荆州無魚文是文不備是知好羞皆是魚也</hi>共喪<lb/>
紀之庶羞賓客之禽獻注喪紀喪事之祭謂虞祔也禽<lb/>
獻獻禽於賓客獻古文為獸杜子春云當為獻疏<hi>釋曰凡喪未葬已前無問朝夕奠及大奠皆為薦羞之法今言共喪紀庶羞者謂虞祔之祭乃有之云賓客之禽獻者謂若掌客上公乘禽日九十雙侯伯七十雙子男五十雙之類是也注釋曰云喪紀喪事之祭謂虞祔也者天子九虞後作卒哭祭虞卒哭在寢明日祔於祖廟今直云虞祔不言卒哭者舉前後虞祔則卒哭在其中共庶羞<pb n="12a"/>可知云獻古文為獸杜子春云當為獻者但賓客之禽由主人獻之若直言賓客禽獸於義無取也</hi>凡令<lb/>
禽獻以灋授之其出入亦如之注令令獸人也禽獸不<lb/>
可乆處賓客至將獻之庖人乃令獸人取之必書所當<lb/>
獻之數與之及其來致禽亦以此書校數之至於獻賓<lb/>
客又以此書付使者展而行之掌客乘禽於諸侯各如<lb/>
其命之數聘禮乘禽於客日如其饔餼之數士中日則<lb/>
二雙音義<hi>令力呈反使所吏反乘繩證反下同</hi>疏<hi>釋曰凡朝聘賓客至並致館與之賓客既在館此庖人乃書所共禽獻之數令於獸人以數授之故云凡令禽獻以法授之也云其出入亦如之者既以數授<pb n="12b"/>獸人依數以禽入庖人是入也庖人得此禽還依數付使者送向館是出也亦如之者亦依法授之故云其出入亦如之若然入先出後不言入出而言出入者便文也注釋曰知令獸人者案獸人云凡祭祀喪紀賓客共其死獸生獸故知令獸人云禽獸不可乆處以下至與之以上解經令禽以法授之云及其來致禽亦以此書校數之解經入亦如之云至於獻賓客又以此付使者展而行之解經出亦如之言展而行之者展猶省視也行去也謂將向客館之時省視禽牲然後去云掌客乘禽於諸侯各如其命之數者謂上公九命日九十雙之等又引聘禮乘禽於客日如其饔餼之數者言此臣禮不依命數公侯伯之卿三命子男之卿再命皆以爵卿也饔餼五牢日五雙故言日如其饔餼之數云士中日則二雙者謂作介時士爵一日則一雙禽獻不以命數中間也故言間日則二雙言此者釋經以法授之法則數也</hi>凡用禽獻春行羔豚膳<lb/>
<pb n="13a"/>
膏香夏行腒鱐膳膏臊秋行犢麛膳膏腥冬行鱻羽膳<lb/>
膏羶注用禽獻謂煎和之以獻王鄭司農云膏香牛脂<lb/>
也以牛脂和之腒乾雉鱐乾魚膏臊豕膏也以豕膏和<lb/>
之杜子春云膏臊犬膏膏腥豕膏也鮮魚也羽鴈也膏<lb/>
羶羊脂也𤣥謂膏腥雞膏也羔豚物生而肥犢與麛物<lb/>
成而充腒鱐暵熱而乾魚鴈水涸而性定此八物者得<lb/>
四時之氣尤盛為人食之弗勝是以用休廢之脂膏煎<lb/>
和膳之牛屬司徒土也雞屬宗伯木也犬屬司冦金也<lb/>
<pb n="13b"/>
羊屬司馬火也音義<hi>膏香禮記作薌音同腒其居反鱐所留反臊素刀反杜云犬膏也司農及干云豕膏也腥音星杜云豕膏鄭干云雞膏也或作雉膏鱻羽鄭云鮮魚也羽鴈也杜云鮮羽鴈也羶書然反羊脂也和胡卧反下文同暵呼旱反劉呼旦反涸胡洛反徐户格反為于偽反</hi>疏<hi>釋曰言凡用禽獻者四者不同故言凡也煎和謂之用故云凡用禽獻也云春行羔豚膳膏香者言行者義與用同春用羔豚者草物始生羔豚食而肥膳膏香者謂牛膏春木王火相土死羔豚為其太盛牛屬中央土故以死之脂膏殺其氣夏行腒鱐膳膏臊者腒謂乾雉鱐謂乾魚膏臊犬膏腒鱐夏之暵熱而乾故食之為其大盛夏時金死犬屬西方金故用死之脂膏煎和之云秋行犢麛膳膏腥者秋時草物有實犢麛食之而肥故秋用犢麛膏腥謂雞膏雞屬東方木時木死故用死之脂膏煎和之云冬行鱻羽膳膏羶者鮮謂魚羽謂鴈冬魚之性定鴈又新來故<pb n="14a"/>用食之膏羶謂羊膏羊屬南方火冬時火死魚鴈食之太盛故用死之脂膏煎和之五行不言北方豕之脂膏者以其中央土王分於四時土賊水但無中央食法故不言豕之脂膏也注釋曰云用禽獻謂煎和以獻王者殺牲謂之用煎和謂之膳用膳相將之言故以煎和解用上言賓客之禽獻此用禽以王為主故言獻王鄭司農云膏香牛脂也者案内則鄭注釋者曰膏凝者曰脂彼是相對之義通而言之脂膏一也故司農以脂解膏云腒乾雉者以士相見云冬用雉夏用腒故知腒乾雉也云鱐乾魚者籩人職云魚鱐此鱐腒同是夏用之腒既是乾雉明鱐是乾魚云膏臊豕膏也者經云夏行腒鱐膳膏臊此經四時所膳者皆取所賊死之脂膏火賊金即膏臊犬膏也不得云北方豕膏又杜子春云膏臊犬膏者於義是也云膏腥豕膏也者於義非也以其秋行犢麛秋時金王金剋木雞屬東方木則膏腥雞膏也不得為豕膏云鮮魚也羽鴈也者尚書益稷云予決九<pb n="14b"/>川距四海濬畎澮距川暨稷播奏庶艱食鮮食鮮出於川故知鮮魚也又此鮮對羽故知鮮是魚知羽是鴈者以其禽摯中有羔雉鴈此禽獻中已有羔雉明亦有鴈故以羽為鴈也𤣥謂膏腥雞膏也者破子春豕膏云魚鴈水涸而性定者依周語云天根見而水涸鄭注月令云天根見九月末是水涸在九月末十月初云是以用休廢之脂膏者五行王相相剋春木王火相土死金囚水為休廢夏火王土相金死水囚木為休廢以下推之可知王所勝者死相所勝者囚新謝者為休廢若然向來所膳膏者皆是死之脂膏鄭云休廢者相對死與休廢别散則死亦為休廢故鄭以休廢言之也云牛屬司徒土也者鄭於司徒注云牛能任載地之類故屬土云雞屬宗伯木也者雞為貌雞又知時象春故屬木云犬屬司冦金也者金為言犬亦言屬金云羊屬司馬火也者火為視羊亦視故屬火</hi>歲終則㑹唯王及后之膳禽不㑹注膳禽<lb/>
<pb n="15a"/>
四時所膳禽獻加世子可以㑹之疏<hi>注釋曰上膳夫職所掌者是其正此禽獻者是其加世子可以㑹故嵗終則唯王及后之膳不㑹世子則㑹之矣</hi>
内饔掌王及后世子膳羞之割亨煎和之事辨體名肉<lb/>
物辨百品味之物注割肆解肉也亨煮也煎和齊以五<lb/>
味體名脊脅肩臂臑之屬肉物胾燔之屬百品味庶羞<lb/>
之屬言百舉成數音義<hi>亨普更反注及下同肆託歴反齊才細反胾側吏反膰音燔本亦作燔</hi>疏<hi>注釋曰知割肆解肉者謂士虞禮云四肆去蹄此明割是肆解肉云煎和齊以五味者凡言和者皆用酸苦辛鹹甘云體名脊脅肩臂臑之屬者案少牢解羊豕前體肩臂臑後體膊骼又有正脊脡脊横脊<pb n="15b"/>又有短脅正脅代脅是其體十一體云肉物胾燔之屬者案公食大夫禮十六豆有胾胾謂切肉又案少牢主婦獻尸以燔從傅火曰燔云百品味庶羞之屬者案膳夫職庶羞百二十品今言百故鄭云舉成數</hi>王舉<lb/>
則陳其鼎俎以牲體實之注取於鑊以實鼎取於鼎以<lb/>
實俎實鼎曰脀實爼曰載音義<hi>脀職升反</hi>疏<hi>釋曰言陳其鼎爼者陳鼎有二處初陳鼎於鑊西後陳鼎於阼階下其爼皆陳於鼎西南云以牲體實之者其牲體入鑊時已解訖今言實者有兩處一者取於鑊實於鼎據在鑊所二者取於鼎實於爼注釋曰實鼎曰脀者脀升也案少牢司馬升羊實於一鼎是實鼎曰脀案特牲云卒載加七於鼎是其實爼曰載案少牢云升羊載右胖升豕其載如羊又有司徹亦云乃升鄭云升牲體於爼若然實鼎唯有升名無載稱若實爼升載兩有</hi>選百羞醬物珍<lb/>
<pb n="16a"/>
物以俟饋注先進食之時恒選擇其中御者疏<hi>釋曰百羞者則庶羞百二十醬物者即醬用百二十罋珍物者諸八珍之類俟待也内饔恒預選知當王意所欲者以待饋王</hi>
共后及世子之膳羞注膳夫掌之是乃共之疏<hi>釋曰后世子直言共不言饋者膳夫饋王不饋后世子此内饔言共是親饋故鄭云膳夫掌之是乃共之</hi>辨腥臊羶<lb/>
香之不可食者牛夜鳴則庮羊泠毛而毳羶犬赤股而<lb/>
躁臊鳥皫色而沙鳴貍豕盲眡而交睫腥馬黑脊而般<lb/>
臂螻注腥臊羶香可食者是别其不可食者則所謂者<lb/>
皆臭味也泠毛毛長總結也皫失色不澤美也沙澌也<lb/>
<pb n="16b"/>
交睫腥腥當為星聲之誤也肉有如米者似星般臂臂<lb/>
毛有文鄭司農云庮朽木臭也螻螻蛄臭也杜子春云<lb/>
盲眡當為望視音義<hi>庮音由徐餘栁反干云病也泠音零徐郎年反躁早到反皫本又作犥芳表反又符表反又芳老反徐又孚趙反沙如字一音所嫁反或蘓他反貍音鬱徐於弗反盲亡亮反眡視二反又音視睫音接一音將業反般音班臂如字徐本作辟音方紙反螻音樓如螻蛄蟲臭也干音漏内病也此依禮記文别彼列反澌音西蛄音姑</hi>疏<hi>釋曰言辨腥臊者依庖人職注腥謂雞也臊謂犬也羶謂羊也香謂牛也以腥臊羶香表見云牛羊犬雞也言不可食者牛夜鳴則庮者其牛無事夜鳴其肉必庮庮惡臭也云羊泠毛而毳羶者泠毛謂毛長也而毳謂毛别聚結者此羊肉必羶也云犬赤股而躁臊者言赤股者股裏<pb n="17a"/>無毛謂之赤股非謂肉赤謂若禮記檀弓流矢在白肉非謂肉白而走又躁疾犬有如此者其肉必臊故云而躁臊云鳥皫色而沙鳴貍者皫失色也沙澌也鳥毛失色而鳴又澌其肉氣必鬱鬱謂腐臭云豕盲眡而交脻腥者豕乃聽物不合望眡此豕眼睫毛交故云豕望眡而交睫豕有如此其肉必如星腥當為星其肉如米然驗當時有如此者也云馬黒脊而般臂螻者謂馬脊黒前脛般般然其馬如此其肉螻蛄臭此一經皆是不利人故禁之也注釋曰云腥臊羶香可食者即上庖人職所云是也云是别不可食者即此是也則所謂者皆臭味也者言所謂者所謂論語鄉黨色惡不食臭惡不食云交睫腥腥當為星聲之誤也者此經腥有二字鄭不破腥臊之腥直破交睫腥之腥故連取交睫以解云般臂臂毛有文者鄭答泠剛童牛之梏牛在手曰梏牛無手以前足當之此馬亦然故言般臂鄭司農云庮朽木臭也者驗今朽木其氣實臭故云朽木臭也案内則注<pb n="17b"/>引左氏春秋一薰一蕕此司農以其朽木臭即與一薫一蕕同故鄭不引之云螻螻蛄臭也者以内則螻為漏脱字於義無所取故轉為螻蛄字螻蛄則有臭杜子春盲眡當為望視者以其盲則無所覩見不得視内則為遥望之字故子春從内則為正也</hi>凡宗廟之祭祀掌割亨之事凡燕飲<lb/>
食亦如之凡掌共羞脩刑膴胖骨鱐以待共膳注掌共<lb/>
共當為具羞庶羞也脩鍛脯也胖如脯而腥者鄭司農<lb/>
云刑膴謂夾脊肉或曰膺肉也骨鱐謂骨有肉者𤣥謂<lb/>
刑鉶羮也膴䐑肉大臠所以祭者骨牲體也鱐乾魚音<lb/>
義<hi>共羞共依注音具膴火吴反徐凶武反胖普半反鍛丁亂反鉶音刑䐑直輒反又之涉反臠力轉反</hi>疏<lb/>
<pb n="18a"/>
<hi>釋曰内饔不掌外神故云宗廟之祭祀言凡者謂四時及祫禘并月祭等皆在其中掌其割亨之事上王后言煎和此不言煎和者鬼神尚質不貴褻味故不言煎和云燕飲食亦如之者謂王及后世子自燕飲食皆須割亨故云亦如之注釋曰云掌共共當為具者據經共字有二以待共膳不破掌共共字則破之矣故云掌共共當為具言具者具羞脩刑膴已下云羞庶羞也者庶羞則百二十品是也云脩鍛脯也者謂加薑桂鍛治之若不加薑桂不鍛治者直謂之脯云胖如脯而腥者乾則為脯不乾而腥則謂之胖鄭司農云刑膴謂夾脊肉者刑膴為二物有明文先鄭以為刑膴夾脊肉故後鄭不從云或曰膺肉也者無所出後鄭亦不從云骨鱐謂骨有肉者骨自是牲體鱐自是乾魚先鄭合為一故後鄭亦不從𤣥謂刑鉶羹也者案特牲有鉶羹謂鉶噐盛豕膮設於薦南故名鉶羹云膴䐑肉大臠所以祭者膴魚肉總有也公食大夫禮云庶羞皆有大謂大臠據肉而<pb n="18b"/>言案有司徹云主人亦一魚加膴祭于其上此據魚而言也膴又詁為大故云膴䐑肉大臠所以祭者也云骨牲體也者謂若體解二十一雖據骨而言皆擬所食故云骨有肉云鱐乾魚者前云夏行腒鱐與彼同故為乾魚</hi>凡王之好賜肉脩則饔人共之注好賜王所善而賜<lb/>
也音義<hi>好呼報反注同</hi>疏<hi>釋曰言好賜者謂羣臣王所愛好則賜之肉脩饔人共之</hi>
外饔掌外祭祀之割亨共其脯脩刑膴陳其鼎爼實之<lb/>
牲體魚腊凡賓客之飧饔饗食之事亦如之注飧客始<lb/>
至之禮饔既將幣之禮致禮於客莫盛於饔音義<hi>食音嗣</hi>
疏<hi>釋曰云掌外祭祀之割亨者謂天地四望山川社稷五祀外神皆掌其割亨云共其脯脩刑膴者如上釋<pb n="19a"/>云陳其鼎爼實之牲體魚腊者謂若鼎十有二者也云凡賓客之飧饔饗食之事亦如之者謂所陳之數如宰夫職所云者也皆以外饔共之故言亦如之注釋曰言飧客始至之禮者宰夫職已釋訖云饔既將幣之禮者案聘禮記云聘日致饔鄭注云急歸大禮鄭云將幣者即是聘享也若諸侯來朝亦朝日致之也云致禮於賓客莫盛於饔者以其饔之中有飪有腥有牽又有酒有米兼燕與食其中芻薪米禾又多故朝聘之日致之是以鄭云急歸大禮故云莫盛於饔也</hi>邦饗耆老孤子則掌其割亨之事饗<lb/>
士庶子亦如之注孤子者死王事者之子也士庶子衛<lb/>
王宫者若今時之饗衛士矣王制曰周人養國老於東<lb/>
膠養庶老於虞庠疏<hi>釋曰云邦饗耆老者謂死事者之父祖兼有國老庶老云孤子者謂<pb n="19b"/>死王事者之子云饗士庶子者謂若宫伯注云士謂王宫中諸吏之適子也庶子其支庶也云饗者即鄭云士庶子衛王宫者若今時之饗衛士矣是也注釋曰死事者之子謂若左氏哀公二十三年晉知伯親禽顔庚至二十七年齊師將興陳成子屬孤子三日朝設乘車兩馬繋五邑焉召顔庚之子而賜之是其禮孤子之法云王制曰周人養國老於東膠養庶老於虞庠者周立大學王宫之東膠膠之言糾也所以糾察王事周立小學於西郊為有虞氏之庠制故曰虞庠國老謂卿大夫致仕者庶老謂士之致仕者經直言耆老對孤子則耆老者死事者之父祖可知但此不見饗國老庶老之文故鄭解耆老謂國老庶老</hi>師役則掌共其<lb/>
獻賜脯肉之事注獻謂酌其長帥音義<hi>帥色類反</hi>疏<hi>釋曰云師役者謂出師征伐及廵狩田獵掌共其獻者謂獻其將帥并賜酒肉之事並掌之注釋曰以經獻謂獻酒非獻肉故<pb n="20a"/>鄭謂酌其長帥長帥軍將已下至五長有功者饗獻之</hi>凡小喪紀陳其鼎俎而實<lb/>
之注謂喪事之奠祭疏<hi>釋曰言小喪紀者謂夫人已下之喪云陳其鼎俎者謂其殷奠及虞祔之祭皆有鼎俎故鄭云喪事之奠祭也</hi>
亨人掌共鼎鑊以給水火之齊注鑊所以煮肉及魚腊<lb/>
之器既孰乃脀于鼎齊多少之量音義<hi>齊才細反注同</hi>疏<hi>注釋曰云鑊所以煮肉及魚腊之器者案少牢爨在廟門外之東大夫五鼎羊豕腸胃魚腊各異鑊鑊别有一鼎鑊中肉孰各升一鼎故鄭云既孰乃脀于鼎云齊多少之量者此釋經給水火之齊謂實水於鑊及爨之以火皆有多少之齊</hi>職外内饔之爨亨煮辨膳羞之物注職主也爨今<lb/>
<pb n="20b"/>
之竈主於其竈煮物音義<hi>爨七亂反</hi>疏<hi>釋曰亨人主内外饔爨竈亨煮之事云辨膳羞之物者膳羞則牛鼎之物是也注釋曰云爨今之竈者周禮儀禮皆言爨論語王孫賈云寧媚於竈禮記祭法天子七祀之中亦言竈若然自孔子已後皆言竈故鄭云爨今之竈</hi>祭祀共大羮鉶羮<lb/>
賓客亦如之注大羹肉湆鄭司農云大羹不致五味也<lb/>
鉶羮加鹽菜矣音義<hi>羮音庚又音衡下同湆去及反</hi>疏<hi>釋曰云祭祀共大羹者大羮肉湆盛於豋謂大古之羮不調以鹽菜及五味也鑊中煮肉汁一名湆故鄭云大羹肉湆云鉶羮者皆是陪鼎膷臐膮牛用藿羊用苦豕用薇調以五味盛之於鉶噐即謂之鉶羮若盛之於豆即謂之庶羞即公食大夫十六豆膷臐膮等也云賓客亦如之者謂若致饔餼及飧禮皆有陪鼎則鉶羮也饗食亦應有大羹故云賓客亦如<pb n="21a"/>之</hi>
甸師掌帥其屬而耕耨王藉以時入之以共齍盛注其<lb/>
屬府史胥徒也耨芸芓也王以孟春躬耕帝藉天子三<lb/>
推三公五推卿諸侯九推庶人終於千畝庶人謂徒三<lb/>
百人藉之言借也王一耕之而使庶人芸芓終之齍盛<lb/>
祭祀所用榖也粢稷也榖者稷為長是以名云在器曰<lb/>
盛音義<hi>耨乃豆反齍音資芸音云徐音運本或作耘芓音子徐音兹推出誰反又他回反</hi>疏<hi>釋曰言掌帥其屬者謂除府史有胥三十人徒三百人而耕種耘耨於王之藉田言以時入之者謂麥則夏孰禾黍<pb n="21b"/>秋孰則十月穫之送入地官神倉故云以時入之云以共齍盛者六榖曰粢在器曰盛以共祭祀故云以共粢盛注釋曰云其屬府史胥徒也者敘官知之云耨芸芓也者詩云或芸或芓芸莇芓擁本是也云王以孟春至諸侯九推並是月令文言躬耕帝藉者天子親耕三推是也言帝藉者藉田之榖衆神皆用獨言帝藉者舉尊言之云天子三推者三推而一𤼵云三公五推者五推而三𤼵卿諸侯九推者九推而五𤼵故周語云王耕一墢班三之云庶人終於千畆亦周語文天子藉田千畆在南郊自天子三推已下示有恭敬鬼神之法又示帥先天下故暫時耕終之者庶人也鄭解周語庶人者謂此序官徒三百人也云粢稷也者爾雅文云榖者稷為長是以名云者此釋經及爾雅特以粢為號知稷為五榖長者案月令中央土云食稷與牛五行土為尊故知稷為五榖長及爾雅以稷為粢通而言之六榖皆是粢故小宗伯云辨六粢之名物是也</hi>祭祀共蕭<lb/>
<pb n="22a"/>
茅注鄭大夫云蕭字或為莤莤讀為縮束茅立之祭前<lb/>
沃酒其上酒滲下去若神飲之故謂之縮縮浚也故齊<lb/>
桓公責楚不貢包茅王祭不共無以縮酒杜子春讀為<lb/>
蕭蕭香蒿也𤣥謂詩所云取蕭祭脂郊特牲云蕭合黍<lb/>
稷臭陽達於墻屋故既薦然後焫蕭合馨香合馨香者<lb/>
是蕭之謂也茅以共祭之苴亦以縮酒苴以藉祭縮酒<lb/>
泲酒也醴齊縮酌音義<hi>莤所六反滲所鴆反浚荀閏反劉思順反焫如悦反苴音租又子餘反藉在夜反泲子禮反齊才細反</hi>疏<hi>釋曰此祭祀共蕭茅者蕭謂香蒿據祭祀宗廟時有之若共茅<pb n="22b"/>外内之神俱用故云祭祀共蕭茅也注釋曰鄭大夫云蕭字或為莤莤讀為縮鄭大夫必讀為縮者欲以蕭茅共為一事解之云束茅立之祭前者此鄭大夫之意取士虞禮束茅立几東所以藉祭此義蕭茅共為一則不可若束茅立之祭前義得通又引齊桓公責楚謂左氏僖公四年傳辭彼齊桓使管仲責楚云爾貢包茅不入王祭不共無以縮酒寡人是徴楚伏其罪云敢不共給是也杜子春讀為蕭於義為是故後鄭從之云𤣥謂詩所云取蕭祭脂見用蕭之時有脂又引郊特牲者欲見非直有脂亦有黍稷云臭陽達於墻屋者謂饋獻之後隂厭之節取蕭與脂及黍稷焫燒之取香氣上聞故云既薦然後焫蕭合馨香云茅以共祭之苴者則士虞禮束茅長五寸立於几東謂之苴者是也云亦以縮酒者左氏管仲辭是也云苴以藉酒者亦指士虞禮也云縮酒泲酒也者鄭君解義語云醴齊縮酌者司尊彛職文此官共茅司巫云祭祀共蒩館茅以為蒩兩官共共者<pb n="23a"/>謂此甸師共茅與司巫司巫為苴以共之此據祭宗廟也鄉師又云大祭祀共茅蒩者謂據祭天時亦謂甸師氏送茅與鄉師為苴以共之若然甸師氏直共茅而已不共苴耳</hi>共野果蓏之薦注甸<lb/>
在逺郊之外郊外曰野果桃李之屬蓏𤓰瓞之屬音義<lb/>
<hi>蓏力果反瓞大結反</hi>疏<hi>注釋曰鄭言甸在逺郊之外者案載師公邑之田任甸地在二百里中司馬職百里為逺郊今言甸在逺郊外則是二百里中云郊外曰野者釋經野野在郊外云果桃李之屬蓏𤓰瓞之屬者案食貨志臣瓚以為在樹曰果在地曰蓏不辨有核無核張晏以有覈曰果無覈曰蓏今鄭云果桃李之屬即是有核者也蓏𤓰瓞之屬即是無核者也此從張晏之義</hi>喪事代王受眚烖注粢盛<lb/>
者祭祀之主也今國遭大喪若云此黍稷不馨使鬼神<lb/>
<pb n="23b"/>
不逞于王既殯大祝作禱辭授甸人使以禱藉田之神<lb/>
受眚烖弭後殃音義<hi>眚生景反</hi>疏<hi>釋曰言喪事者謂王喪既殯後甸師氏於大祝取禱辭禱藉田之神眚過也代王受過災云若云黍稷不香使鬼神不逞故令王死斂喪事代王受災此禱事於死王無益欲止後殃故為此禱也注釋曰言粢盛者祭祀之主也者以其遭王喪遣甸師氏禱意甸師種粢盛祭祀之具以黍稷為主故云今國遭大喪若云此黍稷不馨逞快也使鬼神不快於王今使王死云既殯大祝作禱辭授甸人者知大祝作禱辭在既殯後者見大祝職云授甸人禱辭在大斂後大斂則殯故知在既殯後</hi>
王之同姓有辠則死刑焉注鄭司農云王同姓有罪當<lb/>
刑者斷其獄於甸師之官也文王世子曰公族有死罪<lb/>
<pb n="24a"/>
則磬於甸人又曰公族無宫刑獄成致刑於甸人又曰<lb/>
公族無宫刑不踐其類也刑於隠者不與國人慮兄弟<lb/>
音義<hi>斷丁亂反踐音翦</hi>疏<hi>釋曰周姓姬言同姓者絶服之外同姓姬者有辠者謂凡五刑則刑殺不於市朝於此死刑焉謂死及肉刑在甸師氏必在甸師氏者甸師氏在疆場多有屋舎以為隱處故就而刑焉案掌囚云凡有爵者與王之同族奉而適甸師氏以待刑殺此中不云其凡有爵者文不具注釋曰云王同姓有罪當刑者斷其獄於甸師之官者此斷獄自是秋官罪定斷訖始適甸師氏而刑殺之若然斷獄不在甸師後鄭不破之者案掌囚云凡有爵者與王之同族奉而適甸師氏以待刑殺此經亦云死刑焉甸師氏不斷獄顯然不破之者見司農引文王世子為證於義是故不復於中破之文王世子已下云公族有死罪則磬於甸<pb n="24b"/>人者鄭彼注云懸縊殺之曰磬云又曰公族無宫刑獄成致刑於甸人又曰公族無宫刑不踐其類也者覆解上公族無宫刑之義云刑於隠者不與國人慮兄弟者若刑兄弟於市朝則是與國人慮兄弟今於隠處者則是不使國人慮兄弟彼是諸侯法引之以證王之同姓刑於甸師亦是刑隠者也</hi>帥其徒以薪<lb/>
蒸役外内饔之事注役為給役也木大曰薪小曰蒸疏<lb/>
<hi>釋曰其徒三百人耕耨藉田千畆其事至閒故兼為外内饔所役使共其薪蒸注釋曰此纂要文又左氏傳云其父析薪即大木可析曰薪自然小者曰蒸也</hi>
獸人掌罟田獸辨其名物注罟罔也以罔搏所當田之<lb/>
獸音義<hi>罟音古搏音博劉音付後同</hi>疏<hi>釋曰云掌罟田獸者罟網也謂以罔搏取當田之獸云辨<pb n="25a"/>其名物者野獸皆有名號物色案夏官四時田獵春用火夏用車秋用羅冬用徒四時各有其一以為主無妨四時兼有罔取當田之獸</hi>冬獻狼夏獻麋春秋獻獸物注狼膏聚麋<lb/>
膏散聚則温散則涼以救時之苦也獸物凡獸皆可獻<lb/>
也及狐狸疏<hi>釋曰云冬獻狼者狼山獸山是聚故狼膏聚聚則温故冬獻之云夏獻麋者麋是澤獸澤主銷散故麋膏散散則涼故夏獻之云春秋獻獸物者春秋寒温適故獸物皆獻之注釋曰云以救時之苦者夏苦其大熱故獻麋冬苦其大寒故獻狼案内則取稻米為狼臅膏以為餰狼之所用惟據取膏為餰食若麋之所用則多矣云及狐狸者案内則狐去首狸去正脊二者並堪食之物故知獸物中兼獻</hi>時田<lb/>
則守罟注備獸觸攫音義<hi>攫俱縳反又俱碧反又作擭華霸反</hi>疏<hi>釋曰守罟者謂<pb n="25b"/>四時田獵獸人守罟備獸觸攫者防備獸時觸罔而攫者則取之</hi>及弊田令禽注于虞<lb/>
中注弊仆也仆而田止鄭司農云弊田謂春火弊夏車<lb/>
弊秋羅弊冬徒弊虞中謂虞人釐所田之野及弊田植<lb/>
虞旗於其中致禽而珥焉獸人主令田衆得禽者置虞<lb/>
人所立虞旗之中當以給四時社廟之祭故曰春獻禽<lb/>
以祭社夏獻禽以享禴秋獻禽以祀祊冬獻禽以享烝<lb/>
又曰大獸公之小禽私之公之謂輸之於虞中珥焉者<lb/>
取左耳以致功若斬首折馘故春秋傳曰以數軍實音<lb/>
<pb n="26a"/>
義<hi>弊如字徐蒲計反注之樹反仆普卜反一音芳豆反又音赴釐音來本亦作萊植直吏反又時力反徐音栽珥徐如志反享許丈反劉音向後皆放此禴由若反祊音方折之設反馘古獲反數色主反一音所</hi>疏<lb/>
<hi>釋曰及弊田者弊仆也謂田止令禽注於虞中者田止虞人致旌旗於田處之中央注猶聚也獸人則令所田之衆大獸公之小禽私之公者輸之聚於旌旗之所故言注於虞中注釋曰鄭司農云弊田謂春火弊夏車弊秋羅弊冬徒弊並大司馬職文引之者證弊田為田止之事云虞中謂虞人釐所田之野已下地官山虞職文言虞人萊所田之野者謂於教戰之所芟治草萊云及弊田植虞旗於其中者熊虎為旗山多虎故用熊虎及弊田田止虞人植虞旗於中引之者證經虞中之事云致禽而珥焉者謂田衆大獸公之者各割取左耳以擬效功云春獻禽以祭社至小禽私之亦司馬職文言春獻禽以祭社者鄭彼注春土方施生云夏獻禽以享禴<pb n="26b"/>者夏隂氣始起鄭云象神之在内云秋獻禽以祀祊者鄭注祊當為方謂祭四方之神云冬獻禽以享烝者冬陽氣始起亦象神之在内此祭並非四時常祭以田獵得禽牲因享祭之耳云大獸公之者謂已孕曰獸輸之於公小禽私之者謂未孕曰禽田衆得之以自入云若斬首折馘者田獵象戰伐田獵之時取禽左耳以効功若征伐之時於陳斬首折取左耳謂之馘亦以擬効功故云若斬首折馘又引春秋傳曰者案襄二十四年楚薳啟疆如齊聘齊侯祭社蒐軍實使客觀之注云蒐數軍實兵甲器械與隠公傳三年而治兵數軍實一也引之者證斬首折馘為軍實若然注傳兵甲器械與斬首折馘不同者兵甲器械自為軍實至於斬首折馘亦是軍實例於生執囚俘亦為軍實是以僖公三十三年晉捨秦囚先軫曰墮軍實是也</hi>凡祭祀喪紀<lb/>
賓客共其死獸生獸注共其完者疏<hi>釋曰凡此所共皆與庖人其職云凡<pb n="27a"/>其死生鱻薧之物以共王之膳注釋曰知其完全者下經云凡獸入於腊人是其不完者故知此是完者</hi>凡<lb/>
獸入于腊人注當乾之皮毛筋角入于玉府注給作噐<lb/>
物音義<hi>筋音斤</hi>疏<hi>釋曰獸人所得禽獸其中皮毛筋角擇取堪作噐物者送入於玉府擬給百工飾作噐物</hi>凡田獸者掌其政令疏<hi>釋曰謂田獵取獸禽者所有政令獸人掌之以其知田獵之法故也</hi>
䱷人掌以時䱷為梁注月令季冬命漁師為梁鄭司農<lb/>
云梁水偃也偃水為關空以笱承其空詩曰敝笱在梁<lb/>
音義<hi>偃於建反徐本在匽一返反空戚音孔下同</hi>疏<hi>釋曰言以時䱷為梁者謂一歲三時取魚皆為<pb n="27b"/>梁以時取之故云以時魚為梁注釋曰案月令季冬云命漁師始魚天子親徃此注云季冬命漁師為梁文句不同者鄭以此經有梁字故於月令以義取之非是月令正文鄭司農梁水偃也偃水為闗空以笱承其空者謂偃水兩畔中央通水為關孔笱者葦薄以薄承其關孔魚過者以薄承取之故詩云敝笱在梁彼齊詩云敝敗之笱在於魚梁其魚唯唯過者無制彼喻文姜與襄公滛通來徃不制又魚麗詩云魚麗于羀鱨鯊注云羀曲梁寡婦之笱笱即曲薄也引之者證梁以笱為之</hi>春獻王鮪注王鮪鮪之大者<lb/>
月令季春薦鮪于寢廟音義<hi>鮪位軌反</hi>疏<hi>釋曰春謂季春三月鮪新來言王鮪鮪之大者云獻者獻於廟之寢故鄭注引月令云薦鮪於寢廟取魚之法歲有五案月令孟春云獺祭魚此時得取矣一也季春云薦鮪於寢廟即此所引者二也又案鼈人云秋獻龜魚三也王制云獺祭魚然後虞人入<pb n="28a"/>澤梁與孝經緯援神契云隂用事木葉落獺祭魚同時是十月取魚四也獺則春冬二時祭魚也案潛詩云季冬薦魚與月令季冬漁人始魚同五也是一歲三時五取魚唯夏不取案魯語云宣公夏濫於泗淵以其非時里革諫之乃止</hi>辨魚物為鱻薧以共王膳羞注鮮生也薧乾也<lb/>
音義<hi>薧本又作槁苦老反</hi>疏<hi>釋曰此所共者共於膳夫以共王</hi>凡祭祀賓客喪紀<lb/>
共其魚之鱻薧凡䱷者掌其政令凡䱷征入于玉府注<lb/>
鄭司農云䱷征漁者之租税䱷人主収之入于玉府疏<lb/>
<hi>釋曰云凡祭祀賓客喪紀共其魚之鱻薧者此所共者共内外饔以其膳夫即不掌祭祀之事云凡䱷者掌其政令者凡取魚者所有政令皆䱷人掌之以其知取之時節及處所云凡䱷征入于玉府者言䱷征者謂近川<pb n="28b"/>澤之民於十月獺祭魚之時其民亦得取魚水族之類其中鬚骨之事堪飾器物者所有征税䱷人主収之送入于玉府以當邦賦也</hi>
鼈人掌取互物注鄭司農云互物謂有甲㒼胡龜鼈之<lb/>
屬音義<hi>互戸故反干云對也黹莫干反</hi>疏<hi>注釋曰此文與下為目所取之物者即下經所云是也</hi>
以時簎魚鼈龜蜃凡貍物注蜃大蛤鄭司農云簎謂以<lb/>
杈刺泥中搏取之貍物龜鼈之屬自貍藏伏於泥中者<lb/>
𤣥謂貍物亦謂鱴刀含漿之屬音義<hi>簎戚勅角反劉倉伯反徐倉格反沈槍昔反案莊子云冬則擉鼈於江擉音叉角反義與此同今從彼讀蜃市軫反干云鰌類貍莫皆反杈音叉</hi>
<pb n="29a"/>
疏<hi>釋曰言以時者即下經春獻鼈蜃若然簎魚鼈據所取下經據所獻其時一也注釋曰蜃大蛤者即月令云雉入大水化為蜃者是也對雀入大水化為蛤為小蛤鄭司農云簎謂以杈刺泥中搏取之者司農意以簎為刺此經魚鼈龜蜃皆在泥水中故須以杈刺取之貍物龜鼈之屬者案經龜鼈自顯别言貍物司農貍物中更言龜鼈者但經意所言貍物者總龜鼈之等故司農重以龜鼈為貍物𤣥謂貍物亦謂鱴刀含漿之屬者案爾雅刀魚鱴刀也蜯含漿觀此鄭意鱴刀為一物蜯為含漿亦一物孫氏注爾雅刀魚與鱴别非鄭意</hi>春<lb/>
獻鼈蜃秋獻龜魚注此其出在淺處可得之時魚亦謂<lb/>
自貍藏疏<hi>注釋曰鄭云魚亦謂自貍藏者若不自貍藏則在上漁人取之矣故知此魚與龜鼈是自貍藏者也</hi>祭祀共蠯蠃蚳以授醢人注蠃螔蝓鄭司農云蠯<lb/>
<pb n="29b"/>
蛤也杜子春云蠯蜯也蚳蛾子國語曰蟲舎蚳蝝音義<lb/>
<hi>蠯薄佳反徐又父幸反蠃郎戈反蚳直其反徐長棃反蚍蜉子螔音夷又音移蝓音由又音榆蜯字又作蚌蒲項反又蒲杏反蛾宜綺反舎音捨蝝悦全反字林允絹反</hi>疏<hi>釋曰案醢人有蠯醢蠃蚳醢故以此三者授醢人注釋曰蠃螔蝓者一物兩名司農云蠯蛤也者杜子春云蠯蜯也者蜯即蛤亦一物云蚳蛾子者謂蟻之子取白者以為醢國語曰蟲舎蚳蝝者此亦是里革諌宣公之言謂夏蟲内捨去蚳蝝蚳此經蚳也蝝謂蝗也與蚳别連引之也</hi>掌凡邦之簎事<lb/>
腊人掌乾肉凡田獸之脯腊膴胖之事注大物解肆乾<lb/>
之謂之乾肉若今涼州烏翅矣薄析曰脯棰之而施薑<lb/>
<pb n="30a"/>
桂曰鍛脩腊小物全乾音義<hi>肆勅厯反棰之蘂反</hi>疏<hi>釋曰云掌乾肉已下文者並是獸人所共獸人云凡獸入於腊人注釋曰云若今涼州烏翅者解肉乾之狀也云小物全乾者案特牲云陳鼎於門外棜在其南南順實獸于上又云宗人舉獸尾告備是其全者士用免是其小物全乾少牢用麋不云舉獸尾則未全若然則天子諸侯之所用雖無文其獸必大亦不必全今云全者據有全者耳趙商問腊人掌凡乾肉而有膴胖何鄭答雖鮮亦屬腊人</hi>凡祭祀共豆脯薦脯膴胖凡腊<lb/>
物注脯非豆實豆當為羞聲之誤也鄭司農云膴膺肉<lb/>
鄭大夫云胖讀為判杜子春讀胖為版又云膴胖皆謂<lb/>
夾脊肉又云禮家以胖為半體𤣥謂公食大夫禮曰庶<lb/>
<pb n="30b"/>
羞皆有大者此據肉之所擬祭者也又引有司曰主人<lb/>
亦一魚加膴祭于其上此據主人擬祭者膴與大亦一<lb/>
也内則曰麋鹿田豕麕皆有胖足相參正也大者胾之<lb/>
大臠膴者魚之反覆膴又詁曰大二者同矣則是膴亦<lb/>
䐑肉大臠胖宜為脯而腥胖之言片也析肉意也禮固<lb/>
有腥腍爓雖其有為孰之皆先制乃亨音義<hi>豆音羞出注胖普半反杜音<graphic n="KR2136" url="https://raw.githubusercontent.com/kanripo/KR-Gaiji/master/images/KR2136.png" mimeType="image/png"/>夾戚古洽反劉古協反食音嗣麕京倫反覆芳服反腍而甚反爓徐廉反亨普庚反</hi>疏<hi>注釋曰知脯非豆實者案籩人職有栗脯則脯是籩實故云脯非豆實也知豆當為羞者案籩人職云凡祭祀共其籩薦羞之<pb n="31a"/>實鄭云未飲未食曰薦已飲已食曰羞羞薦相對下既言薦脯明上當言羞脯也鄭司農云膴膺肉鄭大夫胖讀為判杜子春讀胖為版又云膴胖皆謂夾脊肉又云禮家以胖為半體者文無所出皆非也𤣥謂公食大夫禮曰庶羞皆有大者此據肉之所擬祭者也又引有司曰主人亦一魚加膴祭於其上此據主人擬祭者膴與大亦一也内則曰麋鹿田豕麕皆有胖足相參正也者引有司并公食大夫二處證膴是大臠引内則明胖與膴不同故云足相參正云大者胾之大臠者𤣥解公食大夫云膴者魚之反覆者反覆謂魚生時在腹下今加之於上云膴又詁曰大者據爾雅釋詁文云二者同矣者大共膴同是一則膴是䐑肉大臠同將祭先也云胖宜為脯而腥謂肉薄不煮者云胖之言片析肉意者此解胖是薄義云禮固有腥腍爓雖其有為孰之者祭祀之禮豚解而腥之又有體解而爓之又有薦孰之禮禮經固有此三者皆當先制為胖言此者證胖與膴不同<pb n="31b"/>破諸家之意</hi>賓客喪紀共其脯腊凡乾肉之事疏<hi>釋曰此所共者共内外饔也</hi>
　<lb/>
　<lb/>
　<lb/>
　<lb/>
　<lb/>
　周禮注疏卷四<lb/>
<pb n="32a"/>
　周禮注疏卷四考證<lb/>
膳夫凡王之饋注醯人共齏菹醯物六十罋○醯人監<lb/>
　本訛作醢今改正<lb/>
　又六清水漿醴䣼<graphic n="KR2768" url="https://raw.githubusercontent.com/kanripo/KR-Gaiji/master/images/KR2768.png" mimeType="image/png"/>
                    <graphic n="KR0755" url="https://raw.githubusercontent.com/kanripo/KR-Gaiji/master/images/KR0755.png" mimeType="image/png"/>○<graphic n="KR2768" url="https://raw.githubusercontent.com/kanripo/KR-Gaiji/master/images/KR2768.png" mimeType="image/png"/>應作□<lb/>
王齊日三舉疏齊時不樂故不言以樂侑食也○侑監<lb/>
　本訛作脩今改正<lb/>
凡王祭祀賔客食則徹王之胙爼疏此二者皆各胙爼<lb/>
　○各應作名<lb/>
<pb n="32b"/>
庖人掌共六畜六獸六禽疏六禽之内有鶉鷃鳩鴿四<lb/>
　者○禽監本訛畜今改正<lb/>
内饔選百羞醬物珍物以俟饋疏以待饋王○待監本<lb/>
　訛作得今改正<lb/>
外饔邦饗耆老孤子疏繋五邑焉○邑監本訛色今依<lb/>
　左傳改正<lb/>
甸師祭祀共蕭茅注然後焫蕭合馨香○焫各本多訛<lb/>
　<graphic n="KR0778" url="https://raw.githubusercontent.com/kanripo/KR-Gaiji/master/images/KR0778.png" mimeType="image/png"/>今改正<lb/>
<pb n="33a"/>
獸人凡祭祀喪紀賔客共其死獸生獸○此節疏監本<lb/>
　錯簡在下節今訂正<lb/>
鼈人掌取互物注黹胡龜鼈之屬○黹當作㒼<lb/>
以時簎魚鼈龜蜃○此節疏監本錯簡在下節今改正<lb/>
祭祀共蠯蠃蚳以授醢人疏國語曰蟲舎蚳蝝者此亦<lb/>
　是里革諌宣公之言○監本脱里革二字今据國語<lb/>
　補正<lb/>
　<lb/>
<pb n="33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周禮注疏卷四考證<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　　編修<hi>臣紱</hi>謹言周官一經或斥爲瀆亂不驗或指<lb/>
　　爲六國隂謀又因劉歆王安石不善用之而敗詆<lb/>
　　譏者滋多唯鄭氏康成識其爲周公致太平之迹<lb/>
　　程子朱子皆尊信之以爲非周公不能作我<lb/>
皇上聖學崇深<lb/>
御製日知薈說論著周官數則妙契古聖人制作之精<lb/>
　　可爲治經者之準的<hi>臣</hi>等學識蕪陋大經大灋未<lb/>
　　能仰窺第見五官中所言祭祀朝覲會同聘問饗<lb/>
<pb n="1b"/>
　　燕蒐狩軍旅䘮荒諸事所共之職相次之節壇廟<lb/>
　　宫室冕服車旗器用之制大概與儀禮禮記相表<lb/>
　　裏而春秋三傳亦可與之相證明則其非三代以<lb/>
　　下人所能僞託可不辨而決也<hi>臣</hi>等奉<lb/>
命校讐苦無善本此錯彼差雷同什九經文以開成石<lb/>
　　經爲主据之以勘舊刻之訛而石經之訛則還以<lb/>
　　注疏訂之注疏舊刻各本或有異同則從其理之<lb/>
　　長者而更以前後注疏及他經之注疏凡古籍之<lb/>
<pb n="2a"/>
　　有關於此經者參互考核期歸於是已改者識其<lb/>
　　改之由其舛謬難通絶無左證以意測之而未敢<lb/>
　　信者尚仍其柢而亦略陳所疑並附於卷末冀使<lb/>
　　後之讀者又復因是推究探討埽葉拂塵脫文衍<lb/>
　　字減之又減以至於無鄭賈之文不爲魯魚亥豕<lb/>
　　所蔽蝕而聖經釐然益明彌仰<lb/>
聖天子尊經隆禮繼往開來敎澤所敷永永無極謹言<lb/>
</p>
<p>
</p>
  </div>
</body>
</text>
</TEI>
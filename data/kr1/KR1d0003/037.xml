<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周禮注疏卷三十七</head> <lb/>
    <p>
<pb n="1a"/>
欽定四庫全書<lb/>
　周禮注疏卷三十七<lb/>
　　漢鄭氏注　唐陸徳眀音義　賈公彦疏<lb/>
大行人掌大賓之禮及大客之儀以親諸侯注大賓要<lb/>
服以内諸侯大客謂其孤卿音義<hi>要於遙反下文及注同</hi>疏<hi>釋曰此經與下經爲目大賓言禮亦有儀大客言儀亦有禮言禮據其始爲夲言儀據威儀為先云以親諸侯者易云先王以建萬國親諸侯則朝聘徃來是也注釋曰言要服以内諸侯者對要服已外爲小賔下文云九州之外謂之蕃國世壹見是也云大客謂其孤卿者謂還是大賔下孤卿對小行人所云小客則受幣聽其辭者爲小客<pb n="1b"/>言孤卿者據大國得立孤一人孤來聘侯伯已下無孤使卿來聘不言大夫士者殷聘使卿時聘使大夫士雖不得時聘為介來亦入客中故下云諸侯之卿其禮各下其君二等大夫士亦如之是皆得為客但據大聘略據尊者而言也若大賔大客尊卑異故言及以殊之此賓客相對則别散文則通是以大司徒云大賓客則令野修道委積賔亦名客小司徒云小賔客令野修道委積則客亦名賔是賔客通也</hi>春朝諸侯而<lb/>
圖天下之事秋覲以比邦國之功夏宗以陳天下之謨<lb/>
冬遇以協諸侯之慮時㑹以𤼵四方之禁殷同以施天<lb/>
下之政注此六事者以王見諸侯為文圖比陳協皆考<lb/>
績之言王者春見諸侯則圖其事之可否秋見諸侯則<lb/>
<pb n="2a"/>
比其功之髙下夏見諸侯則陳其謀之是非冬見諸侯<lb/>
則合其慮之異同六服以其朝歲四時分來更迭如此<lb/>
而徧時會即時見也無常期諸侯有不順服者王將有<lb/>
征討之事則既朝王命為壇於國外合諸侯而𤼵禁命<lb/>
事焉禁謂九伐之法殷同即殷見也王十二歲一廵守<lb/>
若不廵守則殷同殷同者六服盡朝旣朝王亦命為壇<lb/>
於國外合諸侯而命其政政謂邦國之九法殷同四方<lb/>
四時分來歲終則徧矣九伐九法皆在司馬職司馬法<lb/>
<pb n="2b"/>
曰春以禮朝諸侯圖同事夏以禮宗諸侯陳同謀秋以<lb/>
禮覲諸侯比同功冬以禮遇諸侯圖同慮時以禮會諸<lb/>
侯施同政殷以禮宗諸侯發同禁音義<hi>朝直遙反後皆同比毗志反注同春見徐賢遍反戚如字夏秋冬放此更音庚迭直結反徧音遍下文注皆同時見賢徧反下殷見同伐如字劉扶𤼵反</hi>疏<hi>釋曰此六者諸侯朝覲天子春秋冬夏時會殷同各自相對爲文春秋冬夏雖相對爲文及其受之處所則春夏為陽秋冬為隂以類同處是以鄭注曲禮云春夏受摯於朝受享於廟生氣文也故兩處受之秋冬一受之於廟殺氣質也故一處受之至於時會殷同自在國外為壇受之耳注釋曰云此六事者以王見諸侯為文者此六事者有考績之事故王下見諸侯為文大宗伯無事相見故以諸侯見王為文故言春見<pb n="3a"/>曰朝夏見曰宗之等也云圖比陳協皆考績之言者事功謨慮禁政是考校功績之語故知是考績之言也云春見諸侯則圖其事之可否者以其事由春始故圖事也云秋見諸侯則比其功之髙下者秋時物成故校比其功之髙下以行賞罰也云夏見諸侯陳其謀之是非者夏物盛大形體皆異可分别故陳天下諸侯謀之是非云冬見諸侯則合其慮之異同者冬物伏藏故合其慮之異同也此四者皆因四時而為名也云六服以其朝歲四時分來更迭如此而徧者云六服以其朝歲者以下文依服數來朝則有不朝之歲故云以其朝歲也四時分來更迭而徧者假今侯服年年朝春東方來夏南方來秋西方來冬北方來甸服二歲一見亦春東夏南秋西冬北男服三歲一見當朝之歲亦然采服衛服要服皆然四方四分更互遞代來而徧云時會即時見也者大宗伯云時見曰會故云即時見也云無常期諸侯有不順服者王將有征討之事則既朝王命為壇於<pb n="3b"/>國外合諸侯而𤼵禁命事焉者無常期者假令一方諸侯或一國或五國謀叛不順王命餘諸侯竝來幷兵衆而至一則自明服二則助王討之云旣朝者諸侯有不當朝歲者則就國外壇朝而已是以司儀與覲禮有壇朝之法若諸侯來者次當朝之歲者則於國内依常朝之法旣朝乃向外就壇行盟載之禮也故云旣朝旣朝當朝歲之諸侯也云王命為壇於國外合諸侯而發禁命事焉者司儀所云者是也云禁謂九伐之法者大司馬所云九伐是也云殷同卽殷見也者大宗伯云殷見曰同故云即殷見也云王十二歲一廵守若不廵守則殷同殷同者六服盡朝者鄭必知王不廵守即行殷同者下文云十有二歳王廵守殷國殷國與廵守連文明同是十二歳若王廵守何須殷同明不廵守乃殷同也云旣朝王亦命為壇於國外合諸侯而命其政者此時六服盡朝於壇而云旣朝者是當朝歲者在國朝旣朝乃更於壇朝如時會然若然十二年唯衛服非朝之歲<pb n="4a"/>則既朝者侯甸男采要皆是也云殷同四方四時分來歲終則徧矣者春東方六服盡來夏南方六服盡來秋西方六服盡來冬北方六服盡來是歲終則徧矣云九伐九法皆在司馬職者按大司馬云掌建邦之九法以佐王平邦國制畿封國以正邦國之等是也九伐者彼又云以九伐之法正邦國馮弱犯寡則眚之之等是也司馬法曰以下彼四時春云事夏云謀秋云功冬云慮與此同惟時㑹言施同政殷同言𤼵同禁二者與此不同者欲見二者更互而有故不同也</hi>時聘以結諸侯之好殷覜以除邦國<lb/>
之慝注此二事者亦以王見諸侯之臣使來者為文也<lb/>
時聘者亦無常期天子有事諸侯使大夫來聘親以禮<lb/>
見之禮而遣之所以結其恩好也天子無事則已殷覜<lb/>
<pb n="4b"/>
謂一服朝之歲也慝猶惡也一服朝之歲五服諸侯皆<lb/>
使卿以聘禮來覜天子天子以禮見之命以政禁之事<lb/>
所以除其惡行音義<hi>好呼報反注同覜通弔反慝吐得反使色吏反行下孟反</hi>疏<hi>注釋曰云此二事者亦以王見諸侯之臣使來者為文言亦亦上諸侯也此亦對宗伯彼無考績之事直相見故云時聘曰問殷覜曰視以見王為文此有好慝之事故以王下見為文云時聘者亦無常期者亦諸侯云時會也云天子有事諸侯使大夫來聘親以禮見之禮而遣之所以結恩好也者此謂時會之年當方有諸侯不順服當方諸侯來餘方無諸侯不順之事身不來卽大夫來聘天子亦有兵至助王討逆云天子無事則已者此聘事為有事若王無事則不來也云殷覜謂一服朝之歲也者按宗伯注云一服朝在元年七年十一年以其朝<pb n="5a"/>者少聘者多故亦得稱殷殷衆也知亦命以政禁之事者以其言除邦國之慝大司馬九法九伐平正邦國所以除惡既言除慝明亦命以政禁者也</hi>間問以諭諸侯之志歸脤以交諸<lb/>
侯之福賀慶以贊諸侯之喜致禬以補諸侯之烖注此<lb/>
四者王使臣於諸侯之禮也間問者間歲一問諸侯謂<lb/>
存省之屬諭諸侯之志者諭言語諭書名其類也交或<lb/>
往或來者也贊助也致禬凶禮之弔禮禬禮也補諸侯<lb/>
烖者若春秋澶淵之會謀歸宋財音義<hi>間間廁之間注同脤上忍反禬音會澶市然反</hi>疏<hi>釋曰此經天子於諸侯之法即下文云王之所以撫邦國已下是也此云之者以上二經<pb n="5b"/>已言諸侯見王之法故先略言王施恩於諸侯之禮注釋曰云此四者王使臣於諸侯之禮也者對上是諸侯及臣見王之禮故云此以對彼間問者間歲一問諸侯謂存省之屬者按下文云歲徧存三歲徧覜五歲徧省七歲屬象胥九歲屬瞽史十有一歲達瑞節竝是間歲之事故鄭云之屬以包之云諭諸侯之志者諭言語諭書名其類也者彼仍有協辭命之等故云其類也云交或往或來者也者欲見臣有祭祀之事亦得歸胙於王故玉藻云臣致膳於君有葷桃茢亦歸胙於王也按宗伯云脤膰本施同姓尊二代之後亦得之故僖二十四年宋成公如楚還入鄭鄭伯將享之問禮於皇武子對曰宋先代之後也於周為客天子有事膰焉有喪拜焉僖九年王使宰孔賜齊侯胙曰天子有事于文武使孔賜伯舅胙注云周禮脤膰之禮親兄弟之國不以賜異姓尊齊侯客之若先代之後是其事也此言脤不言膰文不具云致禬凶禮之弔禮禬禮也者按宗伯云以禬<pb n="6a"/>禮哀國敗此災亦云禬者同是會合財貨故災亦稱禬也云澶淵之會謀歸宋財者此事見襄公三十一年左氏傳彼以宋遭災諸侯大夫謀歸宋財補不足故取爲證補災之事也按宗伯賀慶之禮親異姓之國此云諸侯者欲見庻姓諸侯有恩亦施及之故也按宗伯嘉禮有六此惟施二者但此二者可施與諸侯其餘飲食冠婚饗燕直制法行之非歸與之禮故不言也若然彼宗伯凶禮有五此惟言弔禮餘四者不言者行人唯主弔法餘禮蓋自有人主之故此不言也隱元年宰咺來歸惠公仲子之賵服氏云咺天子宰夫是宰夫主賻賵之事是其别主之類也</hi>以九儀辨諸侯之命等諸臣之爵以同邦國<lb/>
之禮而待其賓客注九儀謂命者五公侯伯子男也爵<lb/>
者四孤卿大夫士也疏<hi>釋曰此經與下為目下文有五等諸侯次有孤執皮帛次諸侯<pb n="6b"/>之卿下其君二等次有大夫士亦如之是列五等四命等爵故鄭云命者五公侯伯子男也爵者四孤卿大夫士也</hi>上公之禮執桓圭九寸繅藉九寸冕服九章建常九<lb/>
斿樊纓九就貳車九乗介九人禮九牢其朝位賓主之<lb/>
間九十步立當車軹擯者五人廟中將幣三享王禮再<lb/>
祼而酢饗禮九獻食禮九舉出入五積三問三勞諸侯<lb/>
之禮執信圭七寸繅藉七寸冕服七章建常七斿樊纓<lb/>
七就貳車七乗介七人禮七牢朝位賓主之間七十步<lb/>
立當前疾擯者四人廟中將幣三享王禮壹祼而酢饗<lb/>
<pb n="7a"/>
禮七獻食禮七舉出入四積再問再勞諸伯執躬圭其<lb/>
他皆如諸侯之禮諸子執穀璧五寸繅藉五寸冕服五<lb/>
章建常五斿樊纓五就貳車五乗介五人禮五牢朝位<lb/>
賓主之間五十步立當車衡擯者三人廟中將幣三享<lb/>
王禮壹祼不酢饗禮五獻食禮五舉出入三積壹問壹<lb/>
勞諸男執蒲璧其他皆如諸子之禮注繅藉以五采韋<lb/>
衣板若奠玉則以藉之冕服著冕所服之衣也九章者<lb/>
自山龍以下七章者自華蟲以下五章者自宗彝以下<lb/>
<pb n="7b"/>
也常旌旗也斿其屬幓垂者也樊纓馬飾也以罽飾之<lb/>
每一處五采僃為一就就成也貳副也介輔已行禮者<lb/>
也禮大禮饔餼也三牲僃為一牢朝位謂大門外賓下<lb/>
車及王車出迎所立處也王始立大門内交擯三辭乃<lb/>
乗車而迎之齊僕為之節上公立當軹侯伯立當疾子<lb/>
男立當衡王立當軫與廟受命祖之廟也饗設盛禮以<lb/>
飲賓也問問不恙也勞謂苦倦之也皆有禮以幣致之<lb/>
故書祼作果鄭司農云車軹軹也三享三獻也祼讀為<lb/>
<pb n="8a"/>
灌再灌再飲公也而酢報飲王也舉舉樂也出入五積<lb/>
謂饋之芻米也前疾謂駟馬車轅前胡下垂拄地者𤣥<lb/>
謂三享皆束帛加璧庭實惟國所有朝士儀曰奉國地<lb/>
所出重物而獻之明臣職也朝先享不言朝者朝正禮<lb/>
不嫌有等也王禮王以鬱鬯禮賓也鬱人職曰凡祭祀<lb/>
賓客之祼事和鬱鬯以實彝而陳之禮者使宗伯攝酌<lb/>
圭瓚而祼王旣拜送爵又攝酌璋瓚而祼后又拜送爵<lb/>
是謂再祼再祼賓乃酢王也禮侯伯一祼而酢者祼賓<lb/>
<pb n="8b"/>
賓酢王而已后不祼也禮子男一祼不酢者祼賓而已<lb/>
不酢王也不酢之禮聘禮禮賓是與九舉舉牲體九飯<lb/>
也出入謂從來訖去也每積有牢禮米禾芻薪凡數不<lb/>
同者皆降殺音義<hi>繅音藻藉在夜反下及注同斿音留下同樊畔干反下同乗繩證反下同介音界下及注同軹之氏反或居氏反擯必忍反後皆同祼古亂反酢才洛反食音嗣下及注皆同積子賜反後皆同勞老報反下及注幷小行人司儀職放此信音申後信圭同衣於旣反著丁略反屬章玉反幓音衫罽居例反齊側皆反與音餘下是與步與皆同飲於鴆反下同恙羊尚反餽本又作饋求位反徐紀畏反拄張矩反飯扶晚反殺色界反</hi>疏<hi>釋曰此一經總列五等諸侯來朝天子天子以禮迎待之法云上公之禮至三<pb n="9a"/>問三勞徧論上公之禮但上公之禮一句總與下為目執桓圭九寸繅藉九寸此主行朝禮於朝所執其服則皮弁若行三享則執璧瑞自冕服九章已下至將幣三享見行三享已前之事自王禮已下至三勞見王禮上公之禮云執桓圭九寸者以桓楹為飾繅藉九寸者所以藉玉冕服九章者衮龍以下衣五章裳四章建常九斿者但對文日月為常交龍為旂而云常者常總稱故號旂為常也樊纓九就者樊馬腹帶纓馬鞅以五采罽飾之而九成貳車九乗者按覲禮記云偏駕不入王門鄭云在傍與已同曰偏同姓金路異姓象路四衞革路蕃國木路此等不入王門舍於館乗墨車龍旂以朝彼據覲禮覲禮天子不下堂而見諸侯故諸侯不得申偏駕今此春夏受贄在朝無迎法亦應偏駕不來今行朝後行三享在廟天子親迎竝申上服明乗金路之等若不申上車何得有樊纓九就之等以此知皆乗所得之車也但貳車所飾無文未知諸侯貳車得與上車同否<pb n="9b"/>但數依命九乗七乗五乗介九人者陳於大門外賓北面時介皆西北陳之也禮九牢者此謂饔餼大禮朝享後乃陳於館以數有九故進之與介同在上其朝位賓生之間九十步者上公去門九十步王未迎之時在大門内與賓相去之數也立當車軹者軹謂轂末車轅北向在西邊亦去大門九十步公於車東東西相望當轂末擯者五人者大宗伯為上擯小行人為承擯嗇夫為末擯其餘二人是士廟中將幣三享者此謂行朝禮在朝訖乃行三享在廟乃有此迎賓之法也王禮者此與下為目則自此已下皆王禮耳再祼而酢者大宗伯代王祼賓君不酌臣故也次宗伯又代后祼賓祼訖賓以王爵酢王是再祼而酢也饗禮九獻者謂後日王速賓賓來就廟中行饗饗者烹大牢以飲賓設几而不倚爵盈而不飲饗以訓恭儉九獻者王酌獻賓賓酢主人主人酬賓酬後更八獻是為九獻食禮九舉者亦烹大牢以食賓無酒行食禮之時九舉牲體而食畢出入五積<pb n="10a"/>者謂在路供賓來去皆五積視飱牽但牽牲布之於道三問者按司儀諸公相為賓云主國五積三問皆三辭拜受皆旅擯注云間闊則問行道則勞其禮皆使卿大夫致之若然天子於諸侯之禮亦當使卿大夫問之亦有禮以致之所行三處亦當與三勞同處也三勞者按小行人逆勞於畿按覲禮云至于郊王使人皮弁用璧勞注云郊謂近郊其遠郊勞無文但近郊與畿大小行人勞則遠郊勞亦使大行人也按書傳略說云天子太子年十八授孟侯孟侯者四方諸侯來迎於郊或可遠郊勞使世子為之是以孝經注亦云世子郊迎郊迎卽郊勞也彼雖據夏法周亦然諸侯之禮者餘文云諸侯者兼五等而此諸侯惟據單侯也其禮皆降上公二等又自擯者已下亦皆降殺注釋曰云繅藉以五采韋衣板者按聘禮記云公侯伯三采朱白蒼子男二采朱綠典瑞天子乃五采此諸侯禮而言五采者此注合三采二采而言五非謂得有五采也云若奠玉則以藉之者<pb n="10b"/>按覲禮侯氏入門右奠圭再拜稽首此時奠玉則以藉之若然未奠之時於廟門外上介授時已有繅藉矣云冕服著冕所服之衣也者凡服皆以冠冕表衣故言衣先言冕鄭恐冕服是服此冕故云著冕所服之衣也云九章者自山龍以下七章者自華蟲以下五章者自宗彝以下已具於司服云常旌旗也者鄭欲見常與旌旗皆總稱非日月為常者云斿其屬幓垂者也者爾雅云纁帛縿練旒九正幅為縿謂旌旗之幅也其下屬旒故云屬縿垂者也云樊纓馬飾也以罽飾之每一處五采僃為一就就成也者此云五采僃即巾車注五采罽一也此等諸侯皆用五采罽與繅藉異以繅藉之上絢組亦同五采也云三牲僃為一牢者聘禮致饔餼云牛一羊一豕一為一牢故知也云朝位謂大門外賓下車及王車出迎所立處也者約聘禮在大門外去門有立位陳介之所云王始立大門内者亦約聘禮聘禮雖後亦不出迎要陳擯介時主君在大門内云交擯三辭乃乗<pb n="11a"/>車而迎之者王與諸侯行禮與諸侯待諸侯同按司儀云諸公相為賓及將幣交擯三辭車逆拜辱𤣥謂旣三辭主君則乗車出大門而迎賓是也必知天子待諸侯敵禮者按下文大國之孤繼小國之君不交擯其他皆眡小國之君則諸侯於天子交擯交擯是敵禮也是以齊僕云朝覲宗遇饗食皆乗金路其法儀各以其等為車送逆之節亦是敵禮故鄭此卽取之為證也言王立當軫與者差約小向後為尊故疑云與也云廟受命祖之廟也者此約覲禮覲在文王廟故覲禮云前朝皆受舍于朝注云受舍受次於文王廟門之外聘禮受朝聘於先君之祧故知王受覲在受命祖廟在文王廟不在武王廟可知是於受命祖廟也云饗設盛禮以飲賓也者云盛禮者以其饗有食有酒兼燕與食故云盛禮也問問不恙也者恙憂也問賓得無憂也云皆有禮以幣致之者按聘禮勞以幣覲禮使人以璧璧則兼幣是有幣致之也先鄭云舉舉樂也者按襄二十六年左氏傳<pb n="11b"/>云將刑為之不舉不舉則徹樂後鄭易之以爲舉牲體者但此經食禮九舉與饗禮九獻相連故以食禮九舉為舉牲體其實舉中可以兼樂以其彼傳亦因舉食而言也先鄭云前疾謂駟馬車轅前胡下垂拄地者謂若輈人輈深四尺七寸軾前曲中是也𤣥謂三享皆束帛加璧庭實惟國所有者聘禮與覲禮行享皆有庭實鄭又引朝士儀為證貢國所有也云朝先享不言朝者朝正禮不嫌有等也者按覲禮行朝訖乃行享此經冕服九章以下唯言享不見朝禮故鄭言之云朝正禮不嫌有等者朝屬路門外正君臣尊卑之禮不嫌有九十七十五十步之差等相迎之法故云不嫌有等也旣無等故不言之也宗伯攝祼王與后皆同拜送爵者恭敬之事不可使人代也云不酢之禮聘禮禮賓是與者聘禮禮賓用醴子男雖一祼不酢與聘禮禮賓同子男用鬱鬯不用醴則别約同之故云與以疑之也云九舉舉牲體九飯也者見特牲饋食禮尸食舉尸三飯佐食舉肝<pb n="12a"/>尸又三飯舉骼及獸魚公食不云舉文不具也王日一舉亦謂舉牲體故知生人食有舉法故謂九舉舉牲體不為舉樂也云出入從來訖去也者謂從來時有積訖去亦有積不謂從來訖去共五積若然來去皆五積也知積皆有芻薪米禾者掌客積視飧牽飧有米禾芻薪明在道致積有可知云凡數不同者皆降殺者五等諸侯為三等者以依命數為差故也</hi>凡大國之孤執皮帛以繼小國之君<lb/>
出入三積不問壹勞朝位當車前不交擯廟中無相以<lb/>
酒禮之其他皆眡小國之君注此以君命來聘者也孤<lb/>
尊既聘享更自以其贄見執束帛而已豹皮表之為飾<lb/>
繼小國之君言次之也朝聘之禮每國畢乃前不交擯<lb/>
<pb n="12b"/>
者不使介傳辭交于王之擯親自對擯者也廟中無相<lb/>
介皆入門西上而立不前相禮者聘之介是與以酒禮<lb/>
之酒謂齊酒也和之不用鬱鬯耳其他謂貳車及介牢<lb/>
禮賓主之間擯者將幣祼酢饗食之數音義<hi>相息亮反注同李息丈反摯本又作贄音至見賢遍反下文壹見而見之朝見皆同傳直專反齊才計反</hi>疏<hi>釋曰按典命上公之國立孤一人侯伯已下則無故云大國之孤也趙商問大行人職曰凡大國之孤執皮帛所尊衆多下云其他眡小國之君以五為節今此亦五下云諸侯之卿各下其君二等以下注云公使卿亦七侯伯亦五子男三不審大國孤五而卿七何答曰卿奉君命七介孤尊更自特見故五介此有聘禮可參之未之思邪反怪此更張<pb n="13a"/>擯介又繼小國之君非私覿也然則諸侯之大夫以時接見天子服繐衰於天子或可有私覿結其恩好但無文耳趙商又問大行人職曰孤出入三積此即與小國同宜應視小國之君何須特云三積與例似錯答曰三積者卿亦然非獨孤也故不在視小國之中與例似錯何所據也然則一勞者亦是卿亦然故須見之若然牢禮卿亦五視小國君五牢同其餘則異按聘禮腥牢無鮮腊醯醢百罋米百筥禾四十車薪芻倍禾按掌客饔餼五牢米八十筥醯醢八十罋米二十車禾三十車薪芻倍禾有此别故在視小國之君中然則孤聘天子旣以聘使受禮又自得禮如是孤法再重受禮也注釋曰云此以君命來聘者也者畿外之臣不因聘何以輙來故知因君命來聘者也知孤尊旣聘享更自以其贄見執束帛而已者若行正聘則執瑑圭璋八寸以行聘何得執皮帛也但侯伯已下臣來直行公使執圭璋無此更見法以大國孤四命尊故天子别見之也按宗伯云<pb n="13b"/>孤執皮帛故云自以其贄見執束帛而已云豹皮表之為飾者宗伯注云天子之孤飾摯以虎皮公之孤飾摯以豹皮也云繼小國之君言次之也者謂行禮次在小國君之後云不使介傳辭交於王之擯者則諸侯行交擯者使介傳於王擯傳而下又傳而上是也云親自對擯者也者則聘禮賓來在末介下東面上擯亦至末擯下親相與言者是也云廟中無相介皆入門西上而立不前相禮者聘之介是與者按聘禮賓行聘之時擯者納賓賓入門左介皆入門左北面西上注云隨賓入也介無事止於此是介入廟門西上不相者也云是與者彼諸侯法約同天子禮故云與以疑之也云以酒禮之酒謂齊酒也者按聘禮禮賓用醴齊明此亦用醴齊對文三酒五齊别通而言之齊亦名酒故云齊酒也云其他謂貳車至之數者此其他中之數一准上子男禮中即孤之所用者也若然子男用鬯祼孤用醴今得入其他中者祼據小國君而言以其孤用醴禮之不酢子男<pb n="14a"/>用祼亦不酢以不酢同故舉小國君祼而言不謂孤用祼也</hi>凡諸侯之卿其禮各下<lb/>
其君二等以下及其大夫士皆如之注此亦以君命來<lb/>
聘者也所下其君者介與朝位賓主之間也其餘則自<lb/>
以其爵聘義曰上公七介侯伯五介子男三介是謂使<lb/>
卿之聘之數也朝位則上公七十步侯伯五十步子男<lb/>
三十步與音義<hi>下戸嫁反注同</hi>疏<hi>釋曰云各下其君二等則五等諸侯據上文三等命而言上公以九侯伯以七子男以五卿自各下其君二等若公之卿以七侯伯卿以五子男卿以三也云及其大夫士皆如之者大夫又各自下卿二等士無聘之介數而言如之者士雖無介與步數至於牢禮之等又降殺大<pb n="14b"/>夫大行人首云以九儀注云九儀謂命者五爵者四爵者四中有士故於此連言士其於此經介與歩數則無士也注釋曰引聘義者唯卿各下其君二等仍不見大夫下卿二等按聘禮云小聘使大夫其禮如為介三介彼侯伯之大夫三介則亦三十步若上公大夫五介五十步子男大夫一介一十步可知鄭不言者舉卿則大夫見矣故不言之也</hi>邦畿方千里其外方五百里謂之侯服歲壹<lb/>
見其貢祀物又其外方五百里謂之甸服二歲壹見其<lb/>
貢嬪物又其外方五百里謂之男服三歲壹見其貢器<lb/>
物又其外方五百里謂之采服四歲壹見其貢服物又<lb/>
其外方五百里謂之衞服五歲壹見其貢材物又其外<lb/>
<pb n="15a"/>
方五百里謂之要服六歲壹見其貢貨物注要服蠻服<lb/>
也此六服去王城三千五百里相距方七千里公侯伯<lb/>
子男封焉其朝貢之歲四方各四分趨四時而來或朝<lb/>
春或宗夏或覲秋或遇冬祀貢者犧牲之屬故書嬪作<lb/>
頻鄭司農云嬪物婦人所為物也爾雅曰嬪婦也𤣥謂<lb/>
嬪物絲枲也器物尊彝之屬服物𤣥纁絺纊也材物八<lb/>
材也貨物龜貝也音義<hi>嬪婢人反絺勅之反劉豬履反纊音曠徐劉古曠反</hi>疏<hi>釋曰此一經見九州諸侯依服數來朝天子因朝卽有貢物此因朝而貢與大宰九貢及下小行人春入貢者别彼<pb n="15b"/>二者是歲之常貢也注釋曰云要服蠻服也者職方云蠻服要蠻義一也鄭計七千里者欲見土廣萬里中國七千里為九州有此貢法下云九州之外謂之蕃國以其所貴寶為摯無此貢法也云公侯伯子男封焉者對彼蕃國惟有子男無五等也按馬氏之義六服當面各四分之假令侯服四分之東方朝春南方宗夏西方覲秋北方遇冬南方侯服亦然西方北方皆然甸服已外皆然是以韓侯是北方諸侯而言入覲以其在北方當方分之在西畔故云覲鄭答志云朝覲四時通稱故覲禮亦云朝若然鄭不與馬同觀此注似用馬氏之義者鄭旣不與馬同今所解云四方各四分者謂四方諸侯六服服各四分趨四時而來或朝春據王城東方或宗夏據王城南方或覲秋據王城西方或遇冬據王城北方大宰四曰幣貢此中無幣貢者因朝而貢三享中已有幣故不别貢幣也大宰歲歲常貢此依服數來朝因朝而貢數旣有異時又不同故彼此物數不類也𤣥謂<pb n="16a"/>器物尊彝之屬者按大宰云器貢先鄭以為宗廟之器後鄭易之以為器貢銀鐵石磬丹漆不從先鄭此云器物後鄭以為尊彝之屬與彼先鄭同者彼是歲之常貢不合有成器故破之此乃因朝而貢得貢成器故為尊彝解之知因朝得貢成器者見昭十五年六月大子壽卒秋八月穆后崩十二月晉荀躒如周葬穆后籍談為介以文伯宴尊以魯壺王責之分器籍談歸以告叔向叔向曰王其不終乎王一歲而有三年之喪二焉於是乎以喪賓宴又求彝器以此知因朝得貢成器云材物八材也者據次宰云飭化八材也云貨物龜貝也者貨是自然之物故知龜貝謂若禹貢揚州納錫大龜厥篚織貝此注所貢絲枲若青州鹽絺岱畎絲枲荆州厥篚𤣥纁之類</hi>九州之外謂之蕃國世壹見各以其所貴寶為摯<lb/>
注九州之外夷服鎭服蕃服也曲禮曰其在東夷北狄<lb/>
<pb n="16b"/>
西戎南蠻雖大曰子春秋傳曰杞伯也以夷禮故曰子<lb/>
然則九州之外其君皆子男也無朝貢之歲父死子立<lb/>
及嗣王卽位乃一來耳各以其所貴寶為贄則蕃國之<lb/>
君無執玉瑞者是以謂其君為小賓臣為小客所貴寶<lb/>
見傳者若犬戎獻白狼白鹿是也其餘則周書王會僃<lb/>
焉音義<hi>見賢遍反一音見如字傳直戀反又直專反</hi>疏<hi>注釋曰云九州之外夷服鎭服蕃服也者此經總而言之皆曰蕃分為三服據職方而言也云曲禮曰在東夷北狄西戎南蠻雖大曰子幷引春秋者欲見蕃國之内唯有子男無五等也按僖二十七年杞桓公來朝用夷禮故曰子用夷禮猶曰子況本在彼者也<pb n="17a"/>按書序武王旣勝殷巢伯來朝注云巢伯南方之國世一見者夷狄得稱伯者彼殷之諸侯與周異也云父死子立及嗣王即位乃一來耳者此經世中含二父死子立須得受王命故須來新王即位亦須來故明堂位周公朝諸侯于明堂四夷皆在四門之外周公攝位與新王同况成王新即位也云各以其所貴寶為摯則蕃國之君無執玉瑞者既以貴寶為摯何得有别摯乎是以禹會諸侯執玉帛者萬國唯謂中國耳九州為大賓大客夷狄為小賓小客按周語穆王初伐犬戎祭公謀父諌不聽遂往征之得四白鹿以歸引之者見是夷狄貴寶此穆王征之而得非自來者亦以此為贄也云周書王會備焉者王會是書之篇名謂王會諸侯因有獻物多矣故云備也</hi>王之所以撫邦國諸侯者歲徧存三歲徧頫五<lb/>
歲徧省七歲屬象胥諭言語協辭命九歲屬瞽史諭書<lb/>
<pb n="17b"/>
名聽聲音十有一歲達瑞節同度量成牢禮同數器脩<lb/>
灋則十有二歲王巡守殷國注撫猶安也存覜省者王<lb/>
使臣於諸侯之禮所謂間問也歲者廵守之明歲以為<lb/>
始也屬猶聚也自五歲之後遂間歲徧省也七歲省而<lb/>
召其象胥九歲省而召其瞽史皆聚於天子之宮敎習<lb/>
之也故書協辭命作叶詞命鄭司農云象胥譯官也叶<lb/>
當為汁詞當為辭書或為叶辭命𤣥謂胥讀為諝王制<lb/>
曰五方之民言語不通耆慾不同達其志通其慾東方<lb/>
<pb n="18a"/>
曰寄南方曰象西方曰狄鞮北方曰譯此官正為象者<lb/>
周始有越重譯而來獻是因通言語之官為象胥云諝<lb/>
謂象之有才知者也辭命六辭之命也瞽樂師也史太<lb/>
史小史也書名書文字也古曰名聘禮曰百名以上至<lb/>
十二歲又徧省焉度丈尺也量豆區釜也數器銓衡也<lb/>
灋八灋也則八則也達同成脩皆謂齎其灋式行至則<lb/>
齊等之也成平也平其僭踰者也王廵守諸侯會者各<lb/>
以其時之方書曰遂覲東后是也其殷國則四方四時<lb/>
<pb n="18b"/>
分來如平時音義<hi>屬徐劉皆章束反下及注同叶音協詞音辭譯音亦汁之十反叶也又音協諝思敘反耆市志反慾音欲本多作欲鞮丁兮反重直龍反知音智上時掌反齎子兮反</hi>疏<hi>釋曰此經竝是王撫諸侯之事對上經皆是諸侯上撫王室之事注釋曰云存覜省者王使臣於諸侯之禮者亦對上諸侯朝王之禮也云所謂間問也者即上文云間問以諭諸侯之志者也知歲謂從巡守之明歳爲始者以其廵守已就撫諸侯訖明以後年為始也云屬猶聚也者州長職云正月之吉各屬其州之民而讀法故知屬為聚也云自五歲之後遂間歲徧省也者但經一歲與三歲五歲云存覜省至七歲九歲十一歲不云省不言者以五歲已言省義可知故直見其事意也是以鄭皆連省而言也云皆聚於天子之宮敎習之也者既言屬明聚於天子之宮若不聚於天子之宫焉得諭言語諭書名聽音聲之等乎明是皆聚于天子宮教習之也𤣥謂胥<pb n="19a"/>讀為諝者欲取諝為有才智之意也引王制曰五方之民者謂四方與中國言語不通嗜慾不同達其志通其慾故云東方曰寄已下疏已具於序官云辭命六辭之命也者以辭命連言明是大祝六辭之敎命也云瞽樂師也史大史小史也者樂師與大史小史竝是知天道者故國語云吾非瞽史焉知天道鄭上注瞽即太師是也云書名書文字也古曰名引聘禮記者證古曰名今世曰字云度丈尺也者按律厯志以子穀秬黍中者一黍為一分九十黍黄鍾之長十分為寸十寸為尺十尺為丈十丈為引千二百黍為龠合龠為合十合為升十升為斗十斗為斛又云百黍為銖二十四銖為兩十六兩為斤三十斤為鈞四鈞為石此直云丈尺略言之也云量豆區釜也者據左氏傳晏子云齊舊四量豆區釜鍾四升為豆各自其四以登于釜釜十則鍾鍾為六斛四斗云數器銓衡也者即銖兩之等是也云灋八灋也則八則也者據大宰云八灋治官府八則治都鄙諸侯<pb n="19b"/>國有都鄙官府以此灋則治之故須脩之云達同成脩皆謂齎其灋式者經瑞節度量牢禮數器下至灋則等八者皆天子灋式之等當豫脩治使輕重大小方圎皆正然後將以齊諸侯器物故云行至則齊等之云平其僭踰者也者若牢禮云侯伯子男卿大夫士依上文及掌客多少皆有常不得僭上故云平其僭踰也云王廵守諸侯會者各以其時之方者謂歲二月東方五月南方之等據春而言故言書曰遂覲東后是也竝據虞書及王制而言亦有同度量等事故虞書云脩五禮五玉幷協時月正日之等云殷國則四方四時分來如平時者謂分四方各遂春夏秋冬如平時若六服盡來即與平時别也</hi>凡諸侯之王事辨其<lb/>
位正其等協其禮賓而見之注王事以王之事來也詩<lb/>
云莫敢不來王孟子曰諸侯有王音義<hi>賓劉云應言擯小行人職同</hi>
<pb n="20a"/>
疏<hi>釋曰王事謂諸侯朝王之事辨其位謂九十七十五十步之位正其等謂尊卑之等謂冕服旌旗貳車之類皆有等級協其禮謂牢禮饗燕積膳之禮以此禮賓敬而見之也注釋曰引詩孟子皆謂王是朝王之事也</hi>
若有大喪則相諸侯之禮注詔相左右教告之也音義<lb/>
<hi>相息亮反注同</hi>疏<hi>注釋曰大喪言若見有非常之禍諸侯為天子斬其有哭位周旋擗踊進退皆有禮法左右助也須有助而告教之也</hi>若有四方之大事則受其幣聽其辭注<lb/>
四方之大事謂國有兵寇諸侯來告急者禮動不虛皆<lb/>
有贄幣以崇敬也受之以其事入告王也聘禮曰若有<lb/>
言則以束帛如享禮疏<hi>注釋曰云四方之大事謂國有兵寇者除兵寇之外諸侯當國<pb n="20b"/>自為大事者非天子之急不即告王故知惟兵寇耳引聘禮者彼雖是諸侯自相告告天子亦然故引為證也彼注云春秋臧孫辰告糴于齊公子遂如楚乞師晉侯使韓穿來言汶陽之田皆是也</hi>凡諸侯之<lb/>
邦交歲相問也殷相聘也世相朝也注小聘曰問殷中<lb/>
也乆無事又於殷朝者及而相聘也父死子立曰世凡<lb/>
君即位大國朝焉小國聘焉此皆所以習禮考義正刑<lb/>
一德以尊天子也必擇有道之國而就脩之鄭司農說<lb/>
殷聘以春秋傳曰孟僖子如齊殷聘是也疏<hi>釋曰言諸侯邦交謂同方嶽者一往一來為交謂已是小國朝大國已是大國聘小國若敵國則兩君自相往來故司儀有諸公諸<pb n="21a"/>侯皆言相為賓是也但春秋之世有越方岳相聘者是以秦使術來聘吳使札來聘時國數少故然非正法也注釋曰云小聘曰問者聘禮文故彼云小聘曰問不享是也大聘使卿小聘使大夫也云殷中也乆無事又於殷朝者及而相聘也者聘義王制皆云三年一大聘此不言三年而云殷者欲見中間久無事及殷朝者來及亦相聘故云殷不云三年也若然聘義與王制皆云比年一小聘此云歲相問不云比年者取歲歲之義也世相朝者謂父死子立曰世是繼世之義也云凡君即位大國朝焉小國聘焉者左氏傳文按文元年公孫敖如齊傳曰凡君即位卿出竝聘謂已卿往聘他他卿來聘已是總語也云大國朝焉已是小國已往朝大國小國聘焉者已是大國使聘小國云此皆所以習禮考義正刑一徳以尊天子也者禮記文云必擇有道之國而就脩之者謂差擇有道之國亦先從近始故云親仁善鄰國之寶也是也先鄭說殷聘以春秋傳者按左氏昭公<pb n="21b"/>九年傳曰孟僖子如齊殷聘禮也按服彼注云殷中也自襄二十年叔老聘於齊至今積二十一年聘齊故中復盛聘與此中年數不相當引之者年雖差遠用禮則同故引為證也</hi>
小行人掌邦國賓客之禮籍以待四方之使者注禮籍<lb/>
名位尊卑之書使者諸侯之臣使來者也音義<hi>使色吏反注同後使者使適使之四方竹使使臣皆同</hi>疏<hi>釋曰大行人待諸侯身小行人待諸侯之使者其邦之禮籍則諸侯及臣皆在焉注釋曰云禮籍名位尊卑之書者名位尊卑以解禮也之書以解籍也云使者諸侯之臣使來者也者即時聘殷覜是也</hi>令諸侯春入貢秋獻功王親受之各以<lb/>
其國之籍禮之注貢六服所貢也功考績之功也秋獻<lb/>
<pb n="22a"/>
之若今計文書斷於九月其舊法疏<hi>釋曰此云貢即大宰九貢是歲之常貢也必使春入者其所貢之物竝諸侯之國出稅於民民税既得乃大國貢半次國三之一小國四之一皆市取美物必經冬至春乃可入王以是令春入之也秋獻功者物皆秋成諸侯亦法秋故秋獻之云各以其國之籍禮之者卽上所掌禮籍尊卑多少不同故云各以其籍也注釋曰云六服所貢對九州外之三服無此貢也</hi>
凡諸侯入王則逆勞于畿注鄭司農云入王朝於王也<lb/>
故春秋傳曰宋公不王又曰諸侯有王王有廵守疏<hi>注釋曰隱九年宋公不王不宗覲于王鄭伯為王左卿士以王命討之伐宋也莊二十三年夏公如齊觀社非禮曹劌諌曰不可諸侯有王王有廵守非是君不舉矣注云有王朝於王是也</hi>及郊勞眡館將幣<lb/>
<pb n="22b"/>
爲承而擯注眡館致館也承猶丞也王使勞賓於郊致<lb/>
館於賓至將幣使宗伯為上擯皆為之丞而擯之音義<lb/>
<hi>眡音視</hi>疏<hi>釋曰此經三事皆為丞而擯之注釋曰云眡館致館也者聘禮及下司儀皆云致館故同之也云眡者使卿大夫往眡觀其可否云致者致使有之云王使勞賓於郊者謂王使大行人勞於郊也至將幣者謂至廟將幣三享云使宗伯為上擯者惟謂將幣時大宗伯為上擯於郊勞及眡館二者不使大宗伯為上擯者以其使者或大行人官卑何得使大宗伯為擯也當别遣餘官為上擯小行人為承擯而言宗伯為上擯者取宗伯成文為將幣而言也</hi>凡四方之使者大客則擯小客則受其<lb/>
幣而聽其辭注擯者擯而見之王使得親言也受其幣<lb/>
<pb n="23a"/>
者受之以入告其所爲來之事音義<hi>為于偽反</hi>疏<hi>釋曰云凡四方之使者此文與下為目則於大小客而言也大客則擯者大客則大行人云大客之儀一也彼鄭云大賓要服以内諸侯大客謂其孤卿則此大客為要服以内諸侯之使臣也小客謂蕃國諸侯之使臣也注釋曰云擯者擯而見之王使得親言也者則時聘殷覜之時行旅擯入見王王與使者親言也云受其幣者受之以入告其所為來之事者蕃國諸侯雖子男皆是中國之人鄭義此皆在朝之卿大夫有過放之於四夷為諸侯卿為子大夫為男是以世一見來時王親見之蕃國之使臣本是夷人不能行禮故直聽其辭而已</hi>使適四方<lb/>
協九儀賓客之禮朝覲宗遇會同君之禮也存覜省聘<lb/>
問臣之禮也注適之也協合也疏<hi>釋曰自此已下至之禮皆是小行人使適<pb n="23b"/>四方之事此言使適四方與下為目使適四方向諸侯之國所至之國則合九等之儀九儀則上大行人九儀命者五爵者四是也云賓客之禮者賓據命者五客據爵者四此稱賓客之例非通稱也云朝覲宗遇會同若之禮也者此卽諸侯之賓故云君之禮也云存覜省聘問臣之禮也者存覜省三者天子使臣撫邦國之禮聘問二者是諸侯使臣行時聘殷覜聘問天子之禮其禮已備於上小行人略言之也</hi>達天下之六<lb/>
節山國用虎節土國用人節澤國用龍節皆以金爲之<lb/>
道路用旌節門關用符節都鄙用管節皆以竹爲之注<lb/>
此謂邦國之節也達之者使之四方亦皆齎法式以齊<lb/>
等之也諸侯使臣行覜聘則以金節授之以爲行道之<lb/>
<pb n="24a"/>
信也虎人龍者自其國象也道路謂鄉遂大夫也都鄙<lb/>
者公之子弟及卿大夫之采地之吏也凡邦國之民遠<lb/>
出至他邦他邦之民若來入由國門者門人爲之節由<lb/>
關者關人爲之節其以徵令及家徙鄉遂大夫及采地<lb/>
吏爲之節皆使人執節將之以達之亦有期以反節管<lb/>
節如今之竹使符也其有商者通之以符節如門關門<lb/>
關者與市聯事節可同也亦所以異於畿内也凡節有<lb/>
天子法式存於國疏<hi>釋曰此經亦是適四方之事言達天下之六節者據諸侯國而言掌<pb n="24b"/>節所云據畿内也虎節人節龍節三者據諸侯使臣出聘所執旌節符節管節三者據在國所用注釋曰云此謂邦國之節也者對掌節所掌者兼主王國之節也云逹之者使之四方亦皆齎法式以齊等之也者亦如上大行人逹瑞節之等使齎法式往就齊之云諸侯使臣行聘聘則以金節授之者知是使臣行所執者見掌節云凡邦國之使節山國用虎節故知此亦使臣所執也諸侯身行不須節以其尊者故不須也按掌節云守邦國者用玉節注云謂諸侯於其國中玉節之制如王為之以命數為大小此不達玉節者文略耳亦達可知云道路謂鄉遂大夫也者按掌節注變鄉遂言道路者容公邑大夫及小都大都之吏今此旌節中何知不亦容都鄙之吏而以都鄙吏在管節中者彼都鄙用角節文在上當直是都鄙之主此都鄙用管節最在下明都鄙吏在其中若然邦國之中都鄙主及吏同用管節矣知公之子弟亦有采地者見禮運云諸侯有國以處其子<pb n="25a"/>孫故知亦如王之子弟以親疏食采也云凡邦國之民遠出至他邦他邦之民若來入由國門者門人為之節由關者闗人為之節者司闗云掌國貨之節以聯門市故知所由之處皆得授之節也云其以徵令及家徙郷遂大夫及采地吏為之節者以其皆主民故授民節也云皆使人執節將之以達之者比長云邦之民徙於郊則從而授之明皆將送使達前所也云管節如今之竹使符也者漢文本紀文帝六年九月初與郡國守相為銅虎符竹使符應劭曰竹使符皆以竹箭五枚長五寸鐫刻篆書第一至第五是也云其有商者通之以符節如門闗門關者與市聯事節可同也者掌節云貨賄用璽節門闗用符節各别司關既言掌國貨之節以聨門市門市節既相聯此中無貨賄用璽節明同用符節可知故為此解也云亦所以異於畿内也者畿内貨賄用璽節門闗用符節畿外同用符節是異也云凡節有天子法式存於國者雖無正文以意量王者皆頒度量於<pb n="25b"/>天下其節瑞之等皆是法式故知國國皆有瑞節法式也</hi>成六瑞王用瑱圭公用桓<lb/>
圭侯用信圭伯用躬圭子用穀璧男用蒲璧注成平也<lb/>
瑞信也皆朝見所執以爲信音義<hi>瑱劉吐電反按王執鎭圭瑱宜作鎭音</hi>
疏<hi>釋曰此亦通四方若然諸侯國無鎭圭因言之六瑞玉人所造典瑞之令小行人直平知得失而已不言達六瑞者諸侯受命已得之不令别作法式以齊故不言達也</hi>合六幣圭以馬璋以皮<lb/>
璧以帛琮以錦琥以繡璜以黼此六物者以和諸侯之<lb/>
好故注合同也六幣所以享也五等諸侯享天子用璧<lb/>
享后用琮其大各如其瑞皆有庭實以馬若皮皮虎豹<lb/>
<pb n="26a"/>
皮也用圭璋者二王之後也二王後尊故享用圭璋而<lb/>
特之禮器曰圭璋特義亦通於此其於諸侯亦用璧琮<lb/>
耳子男於諸侯則享用琥璜下其瑞也凡二王後諸侯<lb/>
相享之玉大小各降其瑞一等及使卿大夫覜聘亦如<lb/>
之音義<hi>琮才宗反琥音虎璜音黄好呼報反</hi>疏<hi>釋曰此亦小行人至諸侯之國也此六者之中有圭以馬璋以皮二者本非幣云六幣者二者雖非幣帛以用之當幣處故總號為幣也此六言合以兩兩相配配合之義故言合也注釋曰云合同者配合即是和同故也云六幣所以享也者對上文六者是朝時所用也云五等之諸侯享天子用璧享后用琮其大各如其瑞者玉人云璧琮九寸諸侯以享天子注享獻也聘禮享君<pb n="26b"/>以璧享夫人以琮引此者欲明君用琮故覲禮享天子云束帛加璧是其施于天子也不言享后文不具言九寸據上公而言明侯伯子男皆如瑞知子男享天子亦用璧琮者覲禮總稱侯氏用璧明五等同也云皆有庭實以馬若皮者按覲禮三享皆束帛加璧庭實惟國所有奉束帛匹馬卓上九馬隨之中庭西上是其以馬也聘禮奉束帛加璧享庭實皮則攝之是其用皮也聘禮記曰皮馬相間可是也知皮虎豹皮也者郊特牲云虎豹之皮示服猛也是享時所用故知也云用圭璋者二王之後也二王後尊故享用圭璋而特之者按玉人璧琮九寸諸侯以享天子言九寸則上公之禮上公用璧琮則圭璋是二王後明矣言而特之者惟有皮馬無束帛可加故云特如是皮馬不上堂陳於庭則皮馬外别有庭實可知其於諸侯亦用璧琮知者見玉人職云瑑琮八寸諸侯以享夫人明享君用璧亦八寸是下享天子一寸如是明二王後相享不可同於天子用圭璋則<pb n="27a"/>用璧琮可知言是兩公自相朝二王後稱公是於諸侯還同二王後可知引禮器者彼圭璋者據朝聘時所行無束帛可加是圭璋特之義也云亦通於此者彼朝聘之圭璋亦通此享用圭璋故云亦通於此也云子男於諸侯享用琥璜下其瑞也者覲禮子男已入侯氏用璧琮中則此琥璜不知何用二王後自相享退入璧琮則子男自相享退用琥璜可知且子男朝時用璧自相享降一等故用琥璜云凡二王後諸侯相享之玉大小各降其瑞一等者玉人云瑑琮八寸諸侯以享夫人禮更無用八寸之法明是上公九寸降一等至八寸上公既降一寸則侯伯子男各降一等可知二王後相朝敵無用相尊之法明亦降一寸其子男者雖退入琥璜亦降一寸可知若然知五等諸侯自相朝圭璋亦如其命數其相享璧琮等則降一寸知者玉人云瑑琮八寸諸侯以享夫人據上公身不云圭璋朝所執者明圭璋自朝天子所執故聘禮云所以朝天子圭與繅皆九寸上公<pb n="27b"/>之玉也問諸侯朱緑繅八寸注云於天子曰朝於諸侯曰問記之於聘文互相備以此上公為然侯伯子男可知也云及使卿大夫覜聘亦如之直言覜聘亦如之不分别享與聘則聘享皆降一等同故玉人云瑑圭璋八寸璧琮八寸以覜聘此據上公之臣圭璋璧琮皆降一等其餘侯伯子男降一寸明矣其子男之臣享諸侯不得過君用琥璜可知</hi>若國札喪則令賻補之若國凶荒則令賙委<lb/>
之若國師役則令槁禬之若國有福事則令慶賀之若<lb/>
國有禍烖則令哀弔之凡此五物者治其事故注故書<lb/>
賻作𫝊槁爲槀鄭司農云賻補之謂賻喪家補助其不<lb/>
足也若今時一室二尸則官與之棺也槀當為槁謂槁<lb/>
<pb n="28a"/>
師也𤣥謂師役者國有兵寇以匱病者也使鄰國合會<lb/>
財貨以與之春秋定五年夏歸粟於蔡是也宗伯職曰<lb/>
以禬禮哀圍敗禍烖水火音義<hi>槁苦報反禬音會槀古老反</hi>疏<hi>釋曰此一經據上下文皆據諸侯國此文雖皆單言國亦據諸侯而言按宗伯云以喪禮哀死亡此云國札喪則令賻補之不同者彼據弔葬致哀此據設財物補其不足相包乃具也又此國凶荒則令賙委之宗伯云以荒禮哀凶札不同者言荒凶札者自貶損故曲禮云歲凶年榖不登君膳不祭肺之類是也此云賙委者令他人以財賙委之亦相包乃成也宗伯嘉禮歸脤膰此不見者諸侯無自相歸脤膰法故也但凶禮有五惟不見恤禮以義差之當於師役中兼之嘉禮有六此惟言賀慶一者其飲食冠昏賓射饗燕之法皆當國自行非是相交通之<pb n="28b"/>物故此不言之其吉禮軍禮賓禮竝不言者天子頒之非所以通行之事故不言也但此中札喪在喪禮中宗伯凶札在荒禮中者欲見札而復荒則與荒札同科若札而不荒自從喪禮也注釋曰春秋定五年夏歸粟於蔡者按定四年秋楚人圍蔡故五年歸其粟</hi>及其萬民之利害爲一書其禮<lb/>
俗政事敎治刑禁之逆順爲一書其悖逆暴亂作慝猶<lb/>
犯令者爲一書其札喪凶荒戹貧爲一書其康樂和親<lb/>
安平爲一書凡此物者每國辨異之以反命于王以周<lb/>
知天下之故注慝惡也猶圖也音義<hi>治直吏反樂音洛</hi>疏<hi>釋曰此經陳小行人使適四方所採風俗善惡之事各各條錄别為一書以報上也此五者上二條條别善惡俱有故利<pb n="29a"/>害逆順竝言其悖逆一條專陳姦冦之事其札喪一條專陳凶禍之事其康樂一條專陳安泰之事是方以類聚物以羣分者也</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周禮注疏卷三十七<lb/>
<pb n="30a"/>
　周禮注疏卷三十七考證<lb/>
大行人春朝諸侯而圖天下之事疏大宗伯云時見曰<lb/>
　會○監本脫曰會二字今据原文補之<lb/>
上公之禮注常旌旗也○旗監本訛作斿今改正<lb/>
　疏聘禮禮賓用醴子男雖一祼不酢○雖係唯字之<lb/>
　訛<lb/>
九州之外疏穆王初伐犬戎○初國語作將又得四白<lb/>
　鹿以歸國語四白鹿上有四白狼三字<lb/>
<pb n="30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周禮注疏卷三十七考證<lb/>
</p>
<p>
</p>
  </div>
</body>
</text>
</TEI>
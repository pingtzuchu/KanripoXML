<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周禮注疏卷六</head> <lb/>
    <p>
<pb n="1a"/>
欽定四庫全書<lb/>
　周禮注疏卷六<lb/>
　　漢鄭氏注　唐陸德明音義　賈公彦疏<lb/>
醢人掌四豆之實朝事之豆其實韭菹醓醢昌本麋臡<lb/>
菁菹鹿臡茆菹麇臡注醓肉汁也昌本昌蒲根切之四<lb/>
寸為菹三臡亦醢也作醢及臡者必先膊乾其肉乃後<lb/>
莝之雜以粱麴及鹽漬以美酒塗置瓶中百日則成矣<lb/>
鄭司農云麋臡麋骭髓醢或曰麋臡醬也有骨為臡無<lb/>
<pb n="1b"/>
骨爲醢菁菹韭菹鄭大夫讀茆為茅茅菹茅初生或曰<lb/>
茆水草杜子春讀茆為卯𤣥謂菁蔓菁也茆鳬葵也凡<lb/>
菹醢皆以氣味相成其狀未聞音義<hi>韭音乆菹莊魚反醓吐感反本又作盜或一音昌審反臡乃兮反又人齊反菁作寜反又音精茆音卯北人音柳麇京倫反膊普博反莝倉卧反骭戸諫反徐戸幹反蔓音萬又莫干反徐音蠻</hi>疏<hi>釋曰言四豆之實者豆與籩竝設節數與四籩同時亦謂朝事饋食加豆羞豆之實是也言朝事之豆者亦謂朝踐節云其實韭菹醓醢者於豆内韲菹之類菜肉通全物若䐑爲菹細切爲韲又不言菹者皆是韲則昌本之類是也言昌本本根也昌蒲根爲韲言麋臡者以麋肉爲醢以其幷骨爲之則曰臡菁菹鹿臡茆菹麇臡爲八豆竝后設之注釋曰言醓肉汁者醓者以肉爲之醓汁<pb n="2a"/>即是肉汁云昌本昌蒲根者本訓根云切之四寸爲菹者但菹四寸無正文盖以一握爲限一握則四寸也卽是全物若䐑云作醢及臡已下者鄭以當時之法解之案王制云一爲乾豆鄭注云謂腊之以爲祭祀豆實也脯非豆實亦謂作醢始得在豆與此先膊乾其肉義合鄭司農云麋臡麋骭髓醢此義後鄭不從云或曰麋臡醤也有骨爲臡無骨爲醢後鄭從之又菁菹韭菹者以菁爲韭菁於義不可後鄭不從若爲菲字菲則蔓菁於義爲是後鄭不應破之眀本作韭不作菲也鄭大夫讀茆爲茅茅菹茅初生者茅草非人可食之物不堪爲菹或曰茆水草後鄭從之杜子春讀茆爲卯於義亦是𤣥謂菁蔓菁者破司農爲韭菁云茆鳬葵也者増成子春等義云凡菹醢皆以氣味相成其狀未聞者經云韭菹醓醢已下兩兩相配者皆是氣味相成之狀不可知故云其狀未聞</hi>饋食之豆其實葵菹蠃醢脾析蠯醢蜃蚳醢豚<lb/>
<pb n="2b"/>
拍魚醢注蠃䗂蝓蜃大蛤蚳蛾子鄭司農云脾析牛百<lb/>
葉也蠯蛤也鄭大夫杜子春皆以拍爲膊謂脅也或曰<lb/>
豚拍肩也今河間名豚脅聲如鍛鎛音義<hi>蠃力禾反脾婢支反徐蒲隹反析星歴反蠯蒲隹反徐蒲雞反蜃音市軫反拍音博蚳音移又音夷蝓音揄又音由蛤音閤蛾魚綺反膊音摶下鏄同</hi>疏<hi>釋曰言饋食之豆者亦與饋食之籩同時而薦其實葵菹蠃醢者此八豆之内脾析蜃豚拍三者不言菹皆韲也注釋曰言蠃䗂蝓蜃大蛤蚳蛾子皆爾雅文鄭司農云脾析牛百葉也者無正文可破故後鄭從之云蠯蛤也者謂小蛤亦於鼈人釋訖鄭大夫杜子春皆以拍爲膊謂脅也者此釋經豚拍謂豚脅也云或曰豚拍肩也者謂豚肩也云今河間名豚脅聲如鍛鏄者此子春等二人雖復爲豚肩解之仍從前豚<pb n="3a"/>脅爲義故云聲如鍛鏄</hi>加豆之實芹菹兔醢深蒲醓醢箈菹鴈醢<lb/>
筍菹魚醢注芹楚葵也鄭司農云深蒲蒲蒻入水深故<lb/>
曰深蒲或曰深蒲桑耳醓醢肉醬也箈水中魚衣故書<lb/>
鴈或爲鶉杜子春云當爲鴈𤣥謂深蒲蒲始生水中子<lb/>
箈箭萌筍竹萌音義<hi>芹音勤徐又音謹説文作菦云菜類蒿也箈音迨爾雅作䈚同司農云水中魚衣也當徒来反沈云北人音秃改反又丈之反未知所出筍息尹反蒻音弱</hi>疏<hi>釋曰此加豆之實亦與加籩之實同時設之深蒲醓醢者深蒲謂蒲入水深以爲韲醓醢與朝事之豆同箈菹者謂以箈箭萌為菹也云筍菹者謂竹萌為菹也注釋曰芹楚葵出爾雅鄭司農云深蒲蒲蒻入水深故曰深蒲者史㳺急就<pb n="3b"/>章云蒲蒻藺席蒲蒻只堪為席不可爲菹故後鄭不從云或曰深蒲桑耳者既名爲蒲何得更為桑耳故後鄭亦不從云箈水中魚衣者此箈字既竹下為之非是水物不得爲魚衣故後鄭不從𤣥謂深蒲蒲始生水中子者此後鄭以時事而知破先鄭也云箈箭萌者一名篠者也筍竹萌者一名簜者也萌皆謂新生者也見今皆爲菹</hi>羞豆之實酏食糝食注鄭司農云酏食以酒酏爲餠<lb/>
糝食菜餗蒸𤣥謂酏<graphic n="KR0673" url="https://raw.githubusercontent.com/kanripo/KR-Gaiji/master/images/KR0673.png" mimeType="image/png"/>也内則云取稻米舉糔溲之小<lb/>
切狼臅膏以與稻米爲<graphic n="KR0673" url="https://raw.githubusercontent.com/kanripo/KR-Gaiji/master/images/KR0673.png" mimeType="image/png"/>又曰糝取牛羊豕之肉三如<lb/>
一小切之與稻米稻米二肉一合以爲餌煎之音義<hi>酏食音嗣下同糝素感反餗音速<graphic n="KR0673" url="https://raw.githubusercontent.com/kanripo/KR-Gaiji/master/images/KR0673.png" mimeType="image/png"/>之然反糔思柳反劉相早反徐相幼反溲所柳反臅昌蜀反一音粟</hi>疏<hi>釋曰<pb n="4a"/>此羞豆之實亦與羞籩之實同時設之言酏食者謂<graphic n="KR0673" url="https://raw.githubusercontent.com/kanripo/KR-Gaiji/master/images/KR0673.png" mimeType="image/png"/>與糝實爲二豆注釋曰司農云酏食以酒酏爲餠者酏粥也以酒酏為餠若今起膠餠文無所出故後鄭不從云糝食菜餗蒸者若今煮菜謂之蒸菜也亦文無所出後鄭亦不從𤣥謂酏<graphic n="KR0673" url="https://raw.githubusercontent.com/kanripo/KR-Gaiji/master/images/KR0673.png" mimeType="image/png"/>也者案雜問志云内則<graphic n="KR0673" url="https://raw.githubusercontent.com/kanripo/KR-Gaiji/master/images/KR0673.png" mimeType="image/png"/>次糝/周禮酏次糝又酏在六飲中不合在豆且内則有<graphic n="KR0673" url="https://raw.githubusercontent.com/kanripo/KR-Gaiji/master/images/KR0673.png" mimeType="image/png"/>無酏周禮有酏無<graphic n="KR0673" url="https://raw.githubusercontent.com/kanripo/KR-Gaiji/master/images/KR0673.png" mimeType="image/png"/>明酏<graphic n="KR0673" url="https://raw.githubusercontent.com/kanripo/KR-Gaiji/master/images/KR0673.png" mimeType="image/png"/>是一也故破酏從<graphic n="KR0673" url="https://raw.githubusercontent.com/kanripo/KR-Gaiji/master/images/KR0673.png" mimeType="image/png"/>也又引内則曰取稻米舉糔溲之者案彼上注舉猶皆也糔溲博異語謂取稻米皆□之云小切狼臅膏者鄭彼注狼臅膏臆中膏也云以與稻米爲<graphic n="KR0673" url="https://raw.githubusercontent.com/kanripo/KR-Gaiji/master/images/KR0673.png" mimeType="image/png"/>者彼鄭云若今膏䬤云又曰糝取牛羊豕之肉三如一者三肉等分云小切之者謂細切之云與稻米稻米二肉一者謂米二分肉一分合以為餌煎之也<graphic n="KR0673" url="https://raw.githubusercontent.com/kanripo/KR-Gaiji/master/images/KR0673.png" mimeType="image/png"/>糝二者皆有肉内則文故不從先鄭然則上有糗餌彼餌無肉則入籩此餌米肉俱有名之爲糝即入豆案易鼎卦九四鼎折足覆公餗其刑渥凶鄭注云糝謂之餗震爲竹竹萌曰筍筍者餗之<pb n="4b"/>為菜也是八珍之食臣下曠官失君之美道當刑之於屋中案上膳夫注八珍取肝膋不取糝鄭注易糝又入八珍中者以其糝若有菜則入八珍不須肝膋若糝無菜則入羞豆此文所引是也八珍則數肝膋故注不同</hi>
凡祭祀共薦羞之豆實賔客喪紀亦如之爲王及后世<lb/>
子共其内羞王舉則共醢六十罋以五齊七醢七菹三<lb/>
臡實之注齊當爲韲五韲昌本脾析蜃豚拍深蒲也七<lb/>
醢醓蠃蠯蚳魚兔鴈醢七菹韭菁茆葵芹箈筍菹三臡<lb/>
麋鹿麇臡也凡醯醬所和細切為韲全物若䐑為菹少<lb/>
儀曰麋鹿為菹野豕為軒皆䐑而不切麇為辟雞兔為<lb/>
<pb n="5a"/>
宛脾皆䐑而切之切葱若薤實之醯以柔之由此言之<lb/>
則韲菹之稱菜肉通音義<hi>為王于偽反齊徐劉于西反下同沈才細反䐑直輙反少詩照反軒音獻䐑之涉反本或作□下同辟必亦反又音檗宛於阮反又於月反醯呼兮反稱尺證反</hi>疏<lb/>
<hi>釋曰凡祭至内羞一與籩人同上已釋訖王舉則共醢六十罋此已下與籩人異以其王舉不共籩實唯有豆實王舉謂王日一舉鼎十有二則醢人共醢六十罋以醢為主其實有五韲七菹等注釋曰五韲昌本至深蒲此㨿豆内不言菹者皆是韲以次數之有此五而已七醢從醓醢至鴈醢加豆朝事醓醢有二唯取一則合此七也七菹者亦從朝事至加豆已上有七三臡者唯朝事之豆有此三云凡醯醬所和者㨿此五韲七菹皆須醯醬所和㨿醯人所掌五韲七菹是也云細切為韲全物若䐑為菹者㨿上朝事饋食加豆之内有韲菹不同<pb n="5b"/>鄭君欲引少儀為證故先言此云少儀曰麋鹿為菹野豕為軒皆䐑而不切者既言䐑而不切則野豕為軒亦菹類云麇為辟雞兔為宛脾皆䐑而切之者此謂報切即皆韲類云切葱若薤實之醯以柔之者謂殺其氣云由此言之則韲菹之稱菜肉通者鄭案三豆之内七菹皆菜無肉五韲之内菜肉相兼若㨿少儀韲菹之稱菜肉通也</hi>賔客之禮共醢五十罋注致饔餼時凡事共醢疏<lb/>
<hi>釋曰賔客謂五等諸侯来朝也天子致饔餼與之醢故鄭云致饔餼時也案掌客上公之禮醯醢百有二十罋侯伯百罋子男八十罋此共醢五十罋幷醯人所共醯五十罋共為百罋此㨿侯伯饔餼之禮舉中言之明兼有上公與子男若然上公百二十罋與王數同者㨿二王之後王所尊敬者而言其同姓諸侯唯魯得與二王後同其餘同姓雖車服如上公從侯伯百罋而已又案掌客上公已下竝是諸侯自相待法天子待諸侯亦與<pb n="6a"/>之同又案聘禮待聘臣亦云醯醢百罋得與諸侯同者彼别為臣禮禮有損之而益故子男之卿百罋其數多於君</hi>
醯人掌共五齊七菹凡醯物以共祭祀之齊菹凡醯醬<lb/>
之物賔客亦如之王舉則共齊菹醯物六十罋共后及<lb/>
世子之醬齊菹賔客之禮共醯五十罋凡事共醯注齊<lb/>
菹醬屬醯人者皆須醯成味音義<hi>齊子兮反下之齊共齊醬齊皆同</hi>疏<lb/>
<hi>釋曰云掌共五齊七菹凡醯物者此乃是醢人所掌豆實今在此者鄭云齊菹醤皆須醯成味故與醢人共掌云以共祭祀之齊菹凡醯醤之物者醯人連言醬者幷豆醬亦掌言賔客亦如之者下經云賔客之禮㨿饔餼<pb n="6b"/>此云賔客㨿饗食致之云王舉則共齊菹醯物六十罋者幷醢人六十罋卽膳夫醬用百有二十罋是也云共后及世子之醬齊菹者案醢人共其内羞不言齊菹此云韲菹以其與醢人共掌韲菹須醯故就醯人為言云賔客之禮共醯五十罋者與醢人五十罋總共為百罋亦據侯伯舉中言之</hi>
鹽人掌鹽之政令以共百事之鹽注政令謂受入教所<lb/>
處置求者所當得疏<hi>注釋曰政令謂受入教所處置者謂四方鹽来鹽有數種處置不同故云受入教所處置也</hi>祭祀共其苦鹽散鹽注杜子春讀苦為盬<lb/>
謂出鹽直用不湅治鄭司農云散鹽湅治者𤣥謂散鹽<lb/>
䰞水為鹽音義<hi>苦音盬工戸反出注散悉但反下同湅音練下同䰞音煑盬音古</hi>疏<hi>釋曰<pb n="7a"/>苦當為盬盬謂出於鹽池今之顆鹽是也散鹽煑水為之出於東海注釋曰杜子春讀苦為盬者鹽鹹非苦故破苦為盬見今海旁出鹽之處謂之盬云直用不湅治者對下經䰞鹽是湅治者也鄭司農云散鹽湅治者下經自有䰞鹽是湅治故後鄭不從</hi>賔客共其形鹽散鹽注形鹽鹽之似<lb/>
虎形疏<hi>注釋曰此形鹽即左氏傳鹽虎形是也籩人已釋訖</hi>王之膳羞共飴鹽后<lb/>
及世子亦如之注飴鹽鹽之恬者今戎鹽有焉疏<hi>注釋曰言飴鹽故云鹽之恬者云今戎鹽有焉者即石鹽是也</hi>凡齊事䰞鹽以待戒令疏齊<lb/>
事和五味之事䰞鹽湅治之音義<hi>齊才細反</hi>疏<hi>注釋曰言齊事者謂若食醫春多酸夏多苦之類是也今湅治鹽以待戒命則齊和之</hi>
<pb n="7b"/>
幂人掌共巾幂注共巾可以覆物音義<hi>幂莫歴反</hi>疏<hi>釋曰巾者則下經王巾皆黼是也幂者則幂八尊之類是也注釋曰據經巾幂俱有鄭唯言共巾可以覆物不言幂者但幂唯以覆物其巾則兼以拭物故特解巾可以覆物者也</hi>祭祀以疏布巾幂八尊注以<lb/>
疏布者天地之神尚質疏<hi>釋曰祭天無灌唯有五齊三酒實於八尊疏布者大功布為幂覆此八尊故云疏布幂八尊此據正尊而言若五齊加明水三酒加𤣥酒則十六尊皆以疏布幂之也注釋曰鄭知此經祭祀是天地之神者以其下經畫布幂六彝是宗廟之祭用六彝即知此疏布幂八尊無祼是天地可知又見禮器云大路素而越席疏布幂彼皆據祭天則疏布是祭天地可知舉天地則四望山川社稷林澤皆用疏布皆是尚質之義也</hi>以畫布巾幂六彝注宗廟可以文畫<lb/>
<pb n="8a"/>
者畫其雲氣與音義<hi>與音餘</hi>疏<hi>釋曰言六彝者雞彝鳥彝斚彝黄彝虎彞蜼彝此六彝皆盛鬱鬯以畫布幂之故云畫布幂六彞此舉六彝對上經八尊無鬱鬯以言宗廟有鬱鬯其實天地亦有秬鬯之彝用疏布宗廟亦有八尊亦用畫布互舉以明義也注釋曰言宗廟可以文者以其用畫布對上疏布為質故言宗廟可以文云畫者畫其雲氣與者三禮通例所言畫者解畫皆以為畫雲氣謂畫為五色之雲俱無正文故言與以疑之</hi>凡王巾皆黼注四飲三酒皆畫黼周尚武<lb/>
其用文德則黻可音義<hi>黼音甫</hi>疏<hi>釋曰凡王之覆物之巾皆用黼文覆之言凡非一四飲三酒之外籩豆俎簋之屬皆用之注釋曰言四飲三酒皆畫黼者鄭據酒正之文而言其實酒飲之外巾皆用黼黼者白與黒作斧文取合斧斷割之義云周尚武者周以武得天下故云尚武故用黼也云其用文<pb n="8b"/>德則黻可者謂若夏以揖讓得天下是文定天下則當用黒與青謂之黻兩已相背也若然易云湯武革命殷亦以武得天下則亦用黼耳</hi>
宫人掌王之六寢之脩注六寢者路寢一小寢五玉藻<lb/>
曰朝辨色始入君日出而視朝退適路寢聽政使人視<lb/>
大夫大夫退然後適小寢釋服是路寢以治事小寢以<lb/>
時燕息焉春秋書魯莊公薨于路寢僖公薨于小寢是<lb/>
則人君非一寢明矣音義<hi>脩劉音修本亦作修朝直遥反辨如字本又作别彼列反</hi>
疏<hi>釋曰案守祧職其廟則有司修除之其祧則守祧黝堊之鄭注云修除黝堊互言之此雖不主脩亦是掃<pb n="9a"/>除注釋曰云六寢者路寢一小寢五者路寢制如明堂以聽政路大也人君所居皆曰路又引玉藻曰朝辨色始入者謂羣臣昧爽至門外辨色始入應門云君日出而視朝者尊者體優故日出始出路門而視朝退適路寢聽政者謂路門外朝罷乃退適路寢以聽政云使人視大夫大夫退然後適小寢釋服者朝罷君退適路寢之時大夫各鄉治事之處君使人視大夫大夫退還舍君然後適小寢釋去朝服服𤣥端又引春秋者左氏莊公三十二年公薨于路寢得其正僖公三十三年公薨于小寢譏其即安云是則人君非一寢明矣言此者時有不信周禮故引諸文以證之若然所引者皆諸侯法天子六寢則諸侯當三寢亦路寢一燕寢一側室一内則所云者是也</hi>爲其井匽除其不蠲去其惡臭注井漏井所以<lb/>
受水潦蠲猶潔也詩云吉蠲為饎鄭司農云匽路厠也<lb/>
<pb n="9b"/>
𤣥謂匽豬謂霤下之池受畜水而流之者音義<hi>匽於建反徐音偃蠲音圭又古𤣥反去起吕反饎尺志反霤力救反畜敕六反</hi>疏<hi>釋曰謂於宫中為漏井以受穢又為匽豬使四邊流水入焉井匽二者皆所以除其不蠲潔又去其惡臭之物注釋曰引詩云吉蠲為饎案秋官蜡氏云大祭祀令州里除不蠲注云蠲讀如吉圭惟饎之圭圭潔也此云蠲彼注云圭不同者彼盖是三家詩故與此不同司農云匽路厠後鄭不從者以其匽字與親匽豬同故不從後鄭以為霤下之池受畜水乃後流去之</hi>
共王之沐浴注沐浴所以自潔清音義<hi>清戚才性反本亦作凊</hi>疏<lb/>
<hi>釋曰宫人掌潔清之事沐用潘浴用湯亦是自潔清之事</hi>凡寢中之事埽除執燭共<lb/>
鑪炭凡勞事注勞事勞䙝之事四方之舍事亦如之注<lb/>
<pb n="10a"/>
從王適四方及㑹同所舍疏<hi>釋曰為王廵守征伐及㑹同所舍之處言亦如之者亦如上掌凡勞褻之事</hi>
掌舍掌王之㑹同之舍設梐枑再重注故書枑為柜鄭<lb/>
司農云梐榱梐也柜受居溜水涑槖者也杜子春讀為<lb/>
梐枑梐枑謂行馬𤣥謂行馬再重者以周衛有外内列<lb/>
音義<hi>梐歩禮反枑戸故反重直龍反下同柜音矩下同徐胡故反榱音衰戚疏關反居舉慮反溜力救反涑徐劉色遘反戚色胄反槖當洛反</hi>疏<hi>釋曰言掌王之㑹同之舍者王㑹同者謂時見曰㑹殷見曰同皆為壇於國外與諸侯相見而命以政禁之事焉王至壇所舍息也云設梐枑再重者梐枑謂行馬再重者謂内外<pb n="10b"/>兩重設之注釋曰掌舍掌閑衛不掌潔浄之事又行正之處未即有蟲可涑先鄭輙依故書柜而為溜水涑槖又柜非必是受溜水之物於義未可故後鄭不從從子春為行馬也案虎賁氏云舍則守王閑注云閑梐枑此梐枑是周衛之具耳此梐枑所施唯㨿下文車宫壝宫止宿而言其帷宫無宫暫止之間未必有此梐枑也</hi>
設車宫轅門注謂王行止宿阻險之處備非常次車以<lb/>
為藩則仰車以其轅表門音義<hi>藩方元反</hi>疏<hi>釋曰鄭云王行止宿阻險之處備非常次車以為藩則仰車以其轅表門鄭知在險阻之處者下文為壇壝宫是平地有土可掘則為壝宫明此無土可以為壝故知此山間險阻為此車宫也言仰車以其轅表門者謂仰兩乗車轅相向以表門故名為轅門</hi>爲壇壝宫棘門注謂王行止宿平地築壇又委壝土<lb/>
<pb n="11a"/>
起堳埓以為宫鄭司農云棘門以㦸為門杜子春云棘<lb/>
門或為材門音義<hi>壝戚唯季反劉欲鬼反徐羊誰反一音待果反又時累反埓徐音劣</hi>疏<lb/>
<hi>注釋曰知王行止宿平地者以下文二者非止宿之事唯有此壝宫及上文車宫為止宿但險阻平地二所不同故知是止宿平地也云委壝土起堳埓者止宿之間不可築作墻壁宜掘地為宫土在坑畔而髙則堳埓也鄭司農云棘門以戟為門知棘是㦸者見左氏隱十一年鄭欲伐許授兵於大宫子都與潁考叔争車子都㧞棘以逐之故知棘即㦸也杜子春云棘門或為材門者閔二年衛文公居楚丘國家新立齊桓公共門材先令豎立門戶故知棘門亦得為材門即是以材木為門也</hi>爲帷宫設旌門注謂王行<lb/>
晝止有所展肄若食息張帷為宫則樹旌以表門疏<hi>注釋<pb n="11b"/>曰知王行晝止有所展肄者見下曲禮云君命大夫與士肄鄭云肄習也君有命大夫則與士展習其事則此亦王與羣臣晝止有所展習云若食息者非直有展習亦有食息之時則張帷為宫樹立旌旗以表門案司常云㑹同賔客置旌門注引此掌舍為帷宫設旌門則旌門司常置之掌舍主當之若然則轅門之等皆彼他官置之掌舍直主當取具云旌門則司常所云析羽為旌者也</hi>無宫則共人門注謂王<lb/>
行有所逢遇若住遊觀陳列周衛則立長大之人以表<lb/>
門音義<hi>觀工喚反一音官</hi>疏<hi>注釋曰鄭知此是王行有所逢遇者一則據上三者見夜宿晝止訖今復云無宫共人門是非常之事二則云無宫及人門是暫駐之事非乆停止故知是行有所逢遇若住遊觀陳列周衛非如上三者為宫則立長大之人以表門也</hi>凡舍事則掌之注王行所<lb/>
<pb n="12a"/>
舍止<lb/>
幕人掌帷幕幄帟綬之事注王出宫則有是事在旁曰<lb/>
帷在上曰幕幕或在地展陳于上帷幕皆以布為之四<lb/>
合象宫室曰帷王所居之帳也鄭司農云帟平帳也綬<lb/>
組綬所以繫帷也𤣥謂帟主在幕若幄中坐上承塵幄<lb/>
帟皆以繒為之凡四物者以綬連繫焉音義<hi>幄烏學反帟音亦綬音受</hi>疏<hi>釋曰云掌王帷在傍施之像土壁也幕則帷上張之像舍屋也幄帷幕之内設之帟者在幄幕内之承塵綬者絛也以此絛繋連帷幕幕人掌此五者王出宫則送與掌次張之注釋曰言在旁曰帷在上曰幕則<pb n="12b"/>帷在下幕在上共為室今之設幕則無帷在下為異也云或在地展陳於上者案聘禮云管人布幕官陳幣史展幣皆於幕上聘禮又賔入境至館皆展幕是幕在地展陳於上又云帷幕皆以布為之知者案既夕禮云明衣裳用幕布其帷在幕下明亦用布故知二者皆用布至於覆棺之幕則用繒故禮記檀弓云布幕衛也綃幕魯也明天子亦用繒覆棺不張設故用繒也云四合象宫室曰幄知四合象宫室不上屬據帷幕為句者見顔延之纂要云四合象宫曰幄故四合向下據幄為句也鄭司農云帟平帳後鄭不從者見下王喪張帟三重之等皆據承塵又幄已是帳又言帟明帟非帳也先鄭又云綬組綬所以繋帷者此語未足故後鄭増成其義𤣥謂帟主在幕若幄中坐上承塵者云在幕謂下掌次云師田則張幕設重帟是主在幕設帟之事若幄中有帟者掌次云朝日祀五帝則張大次小次設重帟次即幄是幄中坐上有承塵也云幄帟皆以繒為之者以其布<pb n="13a"/>帷幕之内宜細宻又案喪大記有素錦褚褚即幄彼喪用錦明此用繒可知云凡四物者以綬連繫焉者此增成先鄭也</hi>凡朝覲㑹同軍旅田役祭祀共其帷幕幄帟綬注<lb/>
共之者掌次當以張疏<hi>釋曰此一經皆供與掌次使張之此云朝覲㑹同即掌次云諸侯朝覲㑹同是也此云軍旅田役即掌次云師田彼師即此軍旅彼田即此田役是也此云祭祀即掌次云大旅及朝日祀五帝是也此數事皆共帷幕幄帟綬與掌次是以鄭云共之者掌次當以張也</hi>大喪共<lb/>
帷幕帟綬注為賔客飾也帷以帷堂或與幕張之於庭<lb/>
帟在柩上疏<hi>注釋曰云為賔客飾者王喪而有賔客者謂若顧命成王喪諸侯来朝而遇國喪故康王之命云畢公率東方諸侯入應門右召公率西方諸侯入應門左幷有二王之後皆是賔客故為之飾也<pb n="13b"/>云帷以帷堂者謂若喪大記及士喪禮始死帷堂小斂徹之及殯在堂亦帷之也云或與幕張之於庭者案尚書顧命云出綴衣于庭鄭云連綴小斂大斂之衣於庭中爾時在庭應設此帷幕無正文故云或也有觧者云為王襲絰在庭故有帷幕按喪大記諸侯踊阼階下襲絰于序東雖王禮亦當哭踊在阼階下何因反来庭中襲絰乎恐不可也云帟在柩上者即掌次云凡喪王則張帟三重是也</hi>三公及卿大夫之<lb/>
喪共其帟注唯士無帟王有惠則賜之檀弓曰君於士<lb/>
有賜帟疏<hi>注釋曰掌次云諸侯再重孤卿大夫不重則此云三公不云諸侯與孤掌次云諸侯與孤不云三公者三公即是諸侯再重此不云孤孤與卿大夫同不重幕人不張故畧不言鄭云唯士無帟者此經及掌次俱不云士有帟明無也引檀弓者欲見有賜則有帟非常法</hi>
<pb n="14a"/>
掌次掌王次之灋以待張事注灋大小丈尺音義<hi>張劉音帳戚如字下邦之張事同</hi>疏<hi>釋曰言掌王次之灋者次則舍也言次謂次止言舍謂舍息言以待張事者王出宫則幕人以帷與幕等送至停所掌次則張之故云以待張事注釋曰言灋大小者下文有大次小次是也云丈尺者既言大小當時應有丈尺之數但其數未聞</hi>王大旅上帝則張氊案設<lb/>
皇邸注大旅上帝祭天於圓丘國有故而祭亦曰旅此<lb/>
以旅見祀也張氊案以氊為牀於幄中鄭司農云皇羽<lb/>
覆上邸後版也𤣥謂後版屏風與染羽象鳯皇羽色以<lb/>
為之音義<hi>邸徐當禮反一本作皇羽邸版徐音板屏薄刑反</hi>疏<hi>釋曰云王大旅上帝者謂冬至<pb n="14b"/>祭天於圓丘則張氊案者案謂牀也牀上著氊即謂之氊案設皇邸者邸謂以版為屏風又以鳯皇羽飾之此謂王坐所置也注釋曰大旅上帝祭天於圓丘知者見下經别云祀五帝則知此是昊天上帝即與司服及宗伯昊天上帝一也即是大司樂冬至祭天於圓丘之事也云國有故而祭亦曰旅者案大宗伯國有大故則旅上帝及四望是國有故而祭謂之旅云此以旅見祀者但此下文五帝見正祀其旅見於大宗伯大宗伯昊天不云旅故此見此文不言正祀故鄭以因旅見之欲見有故昊天亦旅之故云以旅見祀云張氊案以氊為牀於幄中者據鄭云於幄中則知不徒設氊案皇邸而已明知并有大次小次之幄與下祀五帝互見之也司農云皇羽覆上者見經皇是鳯皇之字故知以皇羽覆邸上𤣥謂後版屏風與者此増成司農義言後版者謂為大方版於坐後畫為斧文言屏風者據漢法況之無正文故言與以疑之云染羽象鳯皇羽色以為之者案尚<pb n="15a"/>書禹貢羽畎夏翟謂羽山之谷貢夏翟之羽後世無夏翟故周禮鍾氏染鳥羽象鳯皇色以為之覆於版上明堂位及司几筵皆云黼扆此不在寢廟無扆故不得云黼扆故别名皇邸</hi>朝日祀五帝則張<lb/>
大次小次設重帟重案合諸侯亦如之注朝日春分拜<lb/>
日於東門之外祀五帝於四郊次謂幄也大幄初徃所<lb/>
止居也小幄謂接祭退俟之處祭義曰周人祭日以朝<lb/>
及闇雖有强力孰能支之是以退俟與諸臣代有事焉<lb/>
合諸侯於壇王亦以時休息重帟復帟重案牀重席也<lb/>
鄭司農云五帝五色之帝音義<hi>朝直遥反注朝日同重直龍反注下同</hi>疏<lb/>
<pb n="15b"/>
<hi>釋曰言朝日者謂春分朝日祀五帝者謂四時迎氣則張大次小次者次謂幄帳也大幄小幄但幄在幕中既有幄明有帷幕可知設重帟者謂於幄中設承塵云重案者案則牀也牀言重謂牀上設重席不言氊及皇邸亦有可知上氊案不言重席亦有重席可知互見為義云合諸侯亦如之者謂諸侯㑹同亦張大次已下故云亦如之注釋曰知朝日春分者祭義云祭日於東故鄭約用春分也云拜日於東門之外者謂在東郊覲禮文云祀五帝於四郊者案小宗伯兆五帝於四郊是也此謂四時迎氣案月令立春於東郊立夏於南郊季夏於六月迎土氣亦於南郊立秋於西郊立冬於北郊謂祭靈威仰之屬云次謂幄也大幄初徃所止居也小幄謂接祭退俟之處者此兩次設幄者大幄謂王侵晨至祭所祭時未到去壇壝之外逺處設大次王且止居故云大幄初徃所止居也接祭者與羣臣交接相代而祭去壇宜近置一小帷退俟之處云祭義曰周人祭日以朝<pb n="16a"/>及闇引此已下者欲見王與臣接祭之時須有小幄也言孰能支之者謂一日之間雖有强力誰能支持乎云合諸侯於壇者案司儀合諸侯為壇三成是也云重帟複帟者謂兩重為之云重案牀重席者案司几筵筦筵繅席次席三重此言重席亦當有此三重與重帟不同鄭司農云五帝五色之帝者謂東方青帝靈威仰南方赤帝赤熛怒中央黄帝含樞紐西方白帝白招拒北方黒帝汁光紀竝依文耀鉤所說</hi>師田則張<lb/>
幕設重帟重案注不張幄者於是臨誓衆王或回顧占<lb/>
察疏<hi>釋曰言師田者謂出師征伐及田獵則張幕者為王設坐不言帷者亦有可知重帟重案者如上說</hi>
諸侯朝覲㑹同則張大次小次注大次亦初徃所止居<lb/>
小次即宫待事之處疏<hi>釋曰此謂與諸侯張之若四時常朝在國内今言朝覲㑹同為<pb n="16b"/>㑹同而来故在國外與太宰大朝覲㑹同一也言則張大次小次也者亦如上文大小次丈尺則減耳故鄭云大次亦初徃所止居小次即宫待事之處鄭云初徃止居者謂宫外也即宫者應是宫内言宫即司儀所云宫方三百歩曠土為之是也言待事者欲於幄中待事辨否及時節</hi>師田則張幕設案注<lb/>
鄭司農云師田謂諸侯相與師田𤣥謂此掌次張之諸<lb/>
侯從王而師田者疏<hi>釋曰文承上諸侯謂諸侯從王師田即張幕設案者也不言重則無重席亦應有單席於牀也注釋曰後鄭不從先鄭者以其天子掌次不合與諸侯國内張幕故云掌次張之以明非諸侯相與師田也此上下所云次者謂以繒為帷帳案聘禮記所云次或以帷或以席皆與此掌次所云次别也</hi>孤卿有邦事則張幕設案注有邦事謂以事從王<lb/>
<pb n="17a"/>
若以王命出也孤王之孤三人副三公論道者不言公<lb/>
公如諸侯禮從王祭祀合諸侯張大次小次師田亦張<lb/>
幕設案疏<hi>釋曰與上諸侯所設同注釋曰言有邦事謂以事從王者謂若上王大旅上帝朝日祀五帝合諸侯及師田等數事王親行則從王徃也云若以王命出者若祭祀則容王有故不親羣臣攝之若諸侯使臣時聘殷覜王不親行則於國外使羣臣受之是王命出也云孤王之孤三人副三公論道者案尚書成王周官云立大師大傅大保兹惟三公論道經邦燮理陰陽又云立少師少傅少保曰三孤貳公𢎞化寅亮天地是副三公論道者也云不言公公如諸侯禮者謂如上諸侯之禮中唯有㑹同師田無言祭祀鄭云祭祀者王於㑹同與祭祀同云亦如之則諸侯從王祭祀亦與㑹同同若然三公從王祭祀亦與從王㑹同同也</hi>凡<lb/>
<pb n="17b"/>
喪王則張帟三重諸侯再重孤卿大夫不重注張帟柩<lb/>
上承塵疏<hi>釋曰喪言凡者以其王以下至孤卿大夫兼有后及三夫人已下故言凡以廣之也后與王同三重世子三夫人與諸侯再重九嬪二十七世婦與孤卿大夫同不重一而已八十一御妻與士同無帟有賜乃得帟也此諸侯謂三公王子母弟若畿外諸侯掌次不張之注釋曰鄭知帟柩上承塵見上文帟皆在幄中為承塵此言喪王則張帟三重明是張於柩上也</hi>凡祭祀張其旅幕張尸次<lb/>
注旅衆也公卿以下即位所祭祀之門外以待事為之<lb/>
張大幕尸則有幄鄭司農云尸次祭祀之尸所居更衣<lb/>
帳音義<hi>為于偽反</hi>疏<hi>釋曰祭祀言凡者天地宗廟外内祭祀皆有羣臣助祭其臣既多不可人人獨<pb n="18a"/>設故張旅幕旅衆也謂衆人共幕諸祭皆有尸尸尊故别張尸次注釋曰鄭云公卿以下即位所祭祀之門外以待事者若宗廟自有廟門之外若外神於郊則亦有壝宫之門門外竝有立位言為之張大幕者以其言旅故知大幕也司農云更衣帳者未祭則常服至祭所乃更去常服服祭服也故言更衣</hi>射則張耦<lb/>
次注耦俱升射者次在洗東大射曰遂命三耦取弓矢<lb/>
于次疏<hi>釋曰天子大射六耦在西郊賔射亦六耦在朝燕射三耦在寢此六耦三耦據諸侯射者若衆耦則多但無常數耳注釋曰耦俱升射者案大射鄉射耦皆兩兩揖譲升自西階鄉兩楹之間履射物南面而射射訖又兩兩揖譲降自西階云次在洗東者大射文又引大射曰遂命三耦取弓矢于次者證次中有弓矢其耦立位在次北西面至射乃命三耦入次取弓矢引之者以天子之次無文雖六耦不同設次則與諸侯同<pb n="18b"/>也儀禮鄉射乃是州長射士禮其中兼有鄉大夫詢衆庶之射竝無次故堂西比耦也</hi>掌凡邦之<lb/>
張事<lb/>
大府掌九貢九賦九功之貳以受其貨賄之入頒其貨<lb/>
于受藏之府頒其賄于受用之府注九功謂九職也受<lb/>
蔵之府若内府也受用之府若職内也凡貨賄皆藏以<lb/>
給用耳良者以給王之用其餘以給國之用或言受藏<lb/>
或言受用又雜言貨賄皆互文音義<hi>蔵才浪反注受蔵言受蔵同</hi>疏<lb/>
<hi>釋曰言掌九貢九賦之貳者大宰掌其正此官掌其副貳者以其物入大府故也九功之貳者謂九職之功大<pb n="19a"/>宰以九職任之成孰斂其稅則是九功也亦大宰掌其正物入大府故亦掌其副貳也云以受其貨賄之入者九貢謂諸侯九貢自然有金王曰貨布帛曰賄九賦謂畿内之九賦口率出泉九職如三農園圃之類亦有不出貨賄者皆言受其貨賄之入者雖以泉榖為主民欲得出貨賄者則取之以當邦賦之數故大宰云九賦斂財賄是其不要取泉也頒其貨於受蔵之府者言大府雖自有府其物仍分置於衆府受蔵之府者鄭云謂若内府是也頒其賄於受用之府者鄭云謂若職内是也注釋曰九功謂九職也者以其九職任萬民謂任之使有職事故大宰云九職大府歛貨賄據成功言之故云九功其本是一故云九功九職也云受蔵之府若内府也者以其經云頒其貨于受蔵之府金玉曰貨物之善者蔵之於内府近王掌之以給王用故也云受用之府若職内也者府不在内經云頒其賄於受用之府賄賤於貨故知入職内以給國家所用云凡貨賄皆蔵以給<pb n="19b"/>用耳者鄭欲以蔵用互文貨言蔵者以其善物賄言用者以其賤物其實皆蔵皆用故言凡貨賄皆蔵以給用耳云良者以給王之用者覆觧入内府意云其餘以給國之用者覆觧入職内意云或言受蔵或言受用又雜言貨賄皆互文者言受蔵謂内府言受用謂職内皆蔵以給用言蔵亦用言用亦蔵是互文也雜言貨賄者言貨兼有賄言賄亦兼有貨亦是互文但二者善惡不同故别言之耳</hi>凡官府都鄙之吏及<lb/>
執事者受財用焉疏<hi>釋曰言凡官府者謂王朝三百六十官有事須用官物者云都鄙之吏者謂三等采地吏謂羣臣等有事須取官物者及執事者謂為官執掌之事須有營造合用官物者皆来於大府處受財用焉</hi>凡頒財以式灋授之闗市之賦以待王之膳<lb/>
服邦中之賦以待賔客四郊之賦以待稍秣家削之賦<lb/>
<pb n="20a"/>
以待匪頒邦甸之賦以待工事邦縣之賦以待幣帛邦<lb/>
都之賦以待祭祀山澤之賦以待喪紀幣餘之賦以待<lb/>
賜予注待猶給也此九賦之財給九式者膳服即羞服<lb/>
也稍秣即芻秣也謂之稍稍用之物也喪紀即喪荒也<lb/>
賜予即好用也鄭司農云幣餘使者有餘来還也𤣥謂<lb/>
幣餘占賣國之斥幣音義<hi>秣音末好呼報反下同使色吏反斥音尺徐蚩柘反</hi>疏<lb/>
<hi>釋曰言凡頒財者大宰云九賦斂財賄九式用之此大府頒與九式用之但事相因故二處别言九賦之物也此所頒之財即大宰斂財賄一也云以式灋授之者謂以舊灋式多少授與九式故云以式灋授之云闗市之<pb n="20b"/>賦以待王之膳服者自此已下竝與九式事同但文有交錯與九賦不次案九賦先邦中之賦次四郊次邦甸次家稍次邦縣次邦都次闗市次山澤次幣餘此先言闗市在邦中上此家稍又在邦甸上所以次第不同者見事起無常注釋曰云待猶給也者謂大宰斂得九賦之財給九式之用待来則給之故云待猶給非是訓待為給云此九賦之財給九式者以其此經九事與大宰九式相當此九賦又與大宰九賦一也故云九賦之財給九式也云膳服即羞服也者此言膳服大宰九式云羞服膳羞是一故云膳服即羞服也自此已下事與九式是一但文有不同皆就九式合而觧之故云稍秣即芻秣也謂之稍稍用之物也者彼九式云芻秣此改芻為稍以其稍稍用之故也此云喪紀即九式喪荒一也此云賜予即九式好用一也鄭司農云幣餘使者有餘来還也者案大宰司農注幣餘百工之餘與此注不同者盖是司農互舉以相足後鄭不從者聘使之物禮數<pb n="21a"/>有限何得有餘来還又且有餘来還何得有賦故後鄭不從𤣥謂幣餘占賣國之斥幣者後鄭之意百官所用官物不盡歸入職幣職幣得之不入本府恐久蔵朽蠧則有人占賣依國服出息謂之斥幣者謂指斥與人故謂之斥幣也</hi>凡邦國之貢以待弔用注此九貢之財所給也<lb/>
給弔用給凶禮之五事疏<hi>釋曰上文大府掌九貢九賦九功受得三者之財各各用之上文九式已用九賦之財訖故此云邦國之九貢以待給於弔用下文萬民之貢以充府庫即上九功也注釋曰云給凶禮之五事者案大宗伯云凶禮哀邦國之事下云有喪禮荒禮弔禮禬禮恤禮五禮皆須以財貨哀之故云給凶禮之五事</hi>凡萬民之貢以充府庫注此九職之財充<lb/>
猶足疏<hi>注釋曰知此萬民之貢是九職者案大宰云九職任萬民此上文又云九功此貢即是九職之<pb n="21b"/>功所税故知此是九職之財也案大行人六服諸侯因朝所貢之物與大宰九貢嵗之常貢雖曰時節不同貢物有異要六服之貢與九貢多同亦入弔用之數又且九貢言入弔用九賦言入九式有餘財亦入府庫是以上文掌九貢九賦受其貨賄頒於受蔵受用之府也</hi>凡式貢之餘財以共玩好之<lb/>
用注謂先給九式及弔用足府庫而有餘財乃可以共<lb/>
玩好明玩好非治國之用言式言貢互文疏<hi>釋曰式謂九式貢謂九貢及萬民之貢有餘財以供玩好器物之用注釋曰經言餘財明知先給九式及弔用足府庫之餘也經言式貢者式即上文九賦之財給九式之餘也貢即上文邦國之貢及萬民之貢也言式言貢互文者式謂九賦貢謂九貢及萬民之貢但賦言式據用而言其實亦有賦貢據貢上為名亦有用故云互文也</hi>凡邦之<lb/>
<pb n="22a"/>
賦用取具焉注賦用用賦疏<hi>釋曰上有九貢九賦九功此特言賦明兼有九貢九功亦取具焉</hi>嵗終則以貨賄之入出㑹之疏<hi>釋曰貨賄之入者謂九貢九賦九功入来至大府言出者大府以貨賄分置於衆府及給九式之用亦是至嵗終總㑹計之</hi>
玉府掌王之金玉玩好兵器凡良貨賄之藏注良善也<lb/>
此物皆式貢之餘財所作其不良又有受而藏之者音<lb/>
義<hi>好呼報反及内府皆同藏才浪反注同</hi>疏<hi>釋曰云掌王之金玉玩好兵器者言玉府以玉為主玉外所有美物亦兼掌之注釋曰言此物皆式貢之餘財所作者案上大府云式貢之餘財以共玩好之用彼玩好之中兼有金玉兵器故知式貢餘財也云其不良又有受而蔵之者即上大府云受蔵受用之府是也</hi>共<lb/>
<pb n="22b"/>
王之服玉佩玉珠玉注佩玉者王之所𢃄者玉藻曰君<lb/>
子於玉比德焉天子佩白玉而𤣥組綬詩傳曰佩玉上<lb/>
有葱衡下有䨇璜衝牙蠙珠以納其間鄭司農云服玉<lb/>
冠飾十二玉音義<hi>蠙劉薄田反徐音頻一音父賔反</hi>疏<hi>注釋曰佩玉者王之所帶者謂佩於革帯之上者也玉藻曰君子於玉比德焉者詩云言念君子溫其如玉是比徳於玉引此者證王必服玉之意云天子佩白玉而𤣥組綬者此亦玉藻文所佩白玉謂衡璜琚瑀𤣥組綬者用𤣥組絛穿連衡璜等使相承受引詩傳曰謂是韓詩佩玉上有葱衡者衡横也謂葱玉為横梁下有䨇璜衝牙者謂以組懸於衡之兩頭兩組之末皆有半璧曰璜故曰雙璜又以一組懸於衡之中央於末著衝牙使前後觸璜故言衝牙案毛詩傳<pb n="23a"/>衡璜之外别有琚瑀其琚瑀所置當於懸衝牙組之中央又以二組穿於琚瑀之内角斜繫於衝之兩頭於組末繫於璜云蠙珠以納其間者蠙蜯也珠出於蜯故言蠙珠納其間者組繩有五皆穿珠於其間故云以納其間鄭司農云服玉冠飾十二玉者案弁師掌五冕衮冕十二旒鷩冕九旒毳冕七旒絺冕五旒𤣥冕三旒皆十二玉冕則冠也弁師又有皮弁韋弁冠弁亦皆十二玉故云冠飾十二玉也</hi>王齊則共食玉<lb/>
注玉是陽精之純者食之以禦水氣鄭司農云王齊當<lb/>
食玉屑疏<hi>釋曰謂王祭祀之前散齊七日致齊三日是時則共王所食玉屑注釋曰知玉是陽精之純者但玉聲清清則屬陽又案楚語云王孫圉與趙簡子言曰玉足以庇䕃嘉榖使無水旱之灾則寳之珠足以禦火則寳之服氏云珠水精足以禁火如是則玉是火精可知云食之以禦水氣者致齊時居於路寢思其<pb n="23b"/>笑語思其志意之類恐起動多故須玉以禦水氣也鄭司農云王齊當食玉屑者其玉屑研之乃可食故云當食玉屑也</hi>大喪共含玉復衣裳角枕角柶注角枕以枕尸鄭<lb/>
司農云復招魂也衣裳生時服招魂復魄于大廟至四<lb/>
郊角柶角七也以楔齒士喪禮曰楔齒用角柶楔齒者<lb/>
令可飯含𤣥謂復於四郊以綏音義<hi>含戶暗反枕之鴆反楔先結反令力呈反飯扶晚反</hi>疏<hi>釋曰大喪謂王喪共含玉者含玉璧形而小以為口實此不言贈玉飯玉者文不備復衣裳者王始死招魂復魄之衣裳不在司服者司服所掌是尋常衣服玉府所掌皆王之美物其衣服美者亦玉府掌之但所復衣裳用死者上服故玉府供之角枕者所以枕尸角柶者將以楔齒注釋曰鄭司農云復招魂<pb n="24a"/>也者人之死者魂氣上歸於天形魄仍在欲招取其魂復於魄内故離騷有招魂篇云招魂復魄于大廟至四郊者王有七廟及寢皆復焉獨言大廟語雖不足義猶可又言至四郊後鄭不從之云角柶角匕也者案既夕禮楔貌如軛上兩末狀如枇杷㧞屈中央楔齒𤣥謂復於四郊以綏者案夏采云以冕服復於大廟以乗車建綏復於四郊故鄭云復於四郊以綏言此者破先鄭於四郊亦以衣服</hi>掌王之燕衣服衽<lb/>
席牀第凡褻器注燕衣服者巾絮寢衣袍襗之屬皆良<lb/>
貨賄所成第簀也鄭司農云衽席單席也褻器清器虎<lb/>
子之屬音義<hi>衽而甚反又而鴆反第側美反徐側敏反襗劉音澤徐待各反簀音責</hi>疏<hi>釋曰言掌王之燕衣服者謂燕寢中所有衣服之屬衽席者亦燕寢中卧席牀第者謂燕寢中牀簀也凡褻器者亦<pb n="24b"/>謂燕寢中以燕字為目衣服已下至褻器皆是燕注釋曰云燕衣服者巾絮者案内則左佩紛帨紛帨即巾也又婦事舅姑佩有線纊此絮則纊也云寢衣者論語鄉黨云必有寢衣長一身有半鄭注云今小卧被是也又言袍襗之屬者案毛詩云豈曰無衣與子同袍與子同襗是也言之屬者寢衣之内所言不盡故言之屬以廣之云皆良貨賄所成者見上文云凡良貨賄之蔵故知此良貨賄所成鄭司農云衽席單席也者案曲禮云請衽何趾鄭注云衽卧席又案斯干詩云下莞上簟内則云斂枕箧簟席襡器而蔵之司農云單席則卧之簟席云褻器清器虎子之屬者既在燕寢之中私褻之器故知清器虎子之屬案内豎及𦵏執褻器以從遣車注褻器振餙頮沐之器彼褻器與此注不同彼從𦵏於死者不用清器故為頮沐之器</hi>若合諸侯則<lb/>
共珠槃玉敦注敦槃類珠玉以為飾古者以槃盛血以<lb/>
<pb n="25a"/>
敦盛食合諸侯者必割牛耳取其血㰱之以盟珠槃以<lb/>
盛牛耳尸盟者執之故書珠為夷鄭司農云夷槃或為<lb/>
珠槃玉敦㰱血玉器音義<hi>敦音對徐丁雷反注同盛音成下同㰱色洽反徐霜獵反</hi>
疏<hi>釋曰合諸侯者謂時見曰㑹若司儀所云為壇十有二尋王與諸侯殺牲㰱血而盟則供珠槃玉敦注釋曰言敦槃類者案明堂位有虞氏之兩敦鄭𤣥云制之異同未聞此云槃類者以經云玉敦與珠槃相將之物故云槃類其制猶自未聞也云珠玉以為飾者此槃敦應以木為之將珠玉為飾耳云古者以槃盛血以敦盛食者案特牲少牢皆敦盛黍稷以槃盛血雖無文郊血及血以告殺當以槃盛血也云合諸侯者必割牛耳取其血㰱之以盟珠槃以盛牛耳者祭祀之時有黍稷故敦中盛黍稷今盟無黍稷敦中宜盛血牛耳宜在槃云<pb n="25b"/>尸盟者執之者案左氏哀公十七年公㑹齊侯盟于蒙孟武伯問於髙柴曰諸侯盟誰執牛耳季羔曰鄫衍之役吳公子姑曹發陽之役衛石魋武伯曰然則彘也注云彘武伯名也魯於齊為小國故曰彘也是明小國執牛耳尸猶主也小國主盟故使執牛耳也知此珠槃玉敦為盟而設者案戎右云盟則以玉敦辟盟遂役之贊牛耳桃茢彼注云役之者傳敦血授當㰱者割牛耳取血助為之及血在敦中以桃茢沸之是以知珠槃玉敦為盟而設若然執牛耳是小國尸盟者也若以㰱血則大國在先故哀公十七年國語曰吳晉爭先吳公先㰱晉亞之既言爭先是以知大國當在先若諸侯相與盟則大國戎右執牛耳也</hi>凡王之獻金玉<lb/>
兵器文織良貨賄之物受而藏之注謂百工為王所作<lb/>
可以獻遺諸侯古者致物於人尊之則曰獻通行曰饋<lb/>
<pb n="26a"/>
春秋曰齊侯来獻戎捷尊魯也文織畫及繡錦音義<hi>織音志一音如字劉音至為于偽反遺唯季反下同</hi>疏<hi>釋曰言凡王之獻金玉者謂金玉已下皆是擬王獻遺諸侯故云受而藏之注釋曰云謂百工為王所作者謂金玉已下皆是百工為王所作者可以獻遺諸侯也云古者致物於人尊之則曰獻者名正法上於下曰饋下於上曰獻若尊敬於人雖上於下亦曰獻是以天子於諸侯云獻案月令后妃獻繭鄭注謂獻於后妃知此王之獻金玉非是獻金玉於王者案下内府職凡四方之幣獻之金玉彼是諸侯獻王入内府藏之不得在此故知金玉是獻遺諸侯者也况諸侯中兼有二王之後二王之後王所尊敬自然稱獻也若王肅之義取家語曰吾聞之君取於臣曰取與於臣曰賜臣取於君曰取與於君謂之獻以此難鄭君鄭君弟子馬昭之等難王肅禮記曰尸飲五君洗玉爵獻卿况諸侯之中有二王之後<pb n="26b"/>何得不云獻也云通行曰饋者言通行者上於下下於上及平敵相於皆可云饋康子饋藥陽貨饋孔子豚皆是上於下曰饋膳夫職云王饋用六榖及少牢特牲稱饋食之禮並是於尊者曰饋朋友之饋雖車馬不拜是平敵相饋故鄭云通行曰饋春秋曰齊侯来獻戎捷尊魯也者案莊公三十一年公羊云齊侯来獻戎捷齊大國也曷為親来獻戎捷威我也左傳云非禮也凡諸侯有四夷之功則獻於王中國則否榖梁云齊侯来獻捷者内齊侯也注云泰曰齊桓内救中國外攘夷狄親倚之情不以齊為異國故不稱使若同一國也然三傳皆不觧獻義今鄭引者以齊大國專言来獻明尊之則曰獻未必要卑者於尊乃得言獻</hi>凡王之好<lb/>
賜共其貨賄注<hi>釋曰此謂王於羣臣有恩好因燕飲而賜之貨賄者也</hi>
内府掌受九貢九賦九功之貨賄良兵良器以待邦之<lb/>
<pb n="27a"/>
大用注大用朝覲之頒賜疏<hi>釋曰掌受九貢九賦九功者此九貢以下而言受案彼大府所云九貢已下頒之於受藏之府是也故彼注云受藏之府若内府也則此九貢等由大府而来内府皆受藏之也云良兵良器者此是冬官百工所作亦由大府而来良兵謂弓矢殳矛戈㦸五兵之良者良器謂車乘及禮樂器之善者云以待邦之大用者謂諸侯来朝覲所頒賜者也注釋曰掌給九式及弔用是大府所給也玩好之用玉府所給也此又言以待邦之大用明是朝覲頒賜可知</hi>凡四方之幣獻之<lb/>
金玉齒革兵器凡良貨賄入焉注諸侯朝聘所獻國珍<lb/>
疏<hi>釋曰云凡四方之幣獻者謂四方諸侯来朝聘及遣卿大夫来聘問將幣三享貢獻珍異有此金玉及齒革之等金者謂若禹貢惟金三品之類玉者謂若禹貢球琳琅玕之類齒謂若象牙之類革謂若犀皮之類兵<pb n="27b"/>器者禹貢無貢兵器之法此周時有之凡良貨賄其不良者入於職内給國之用此良者入内府以給王之用注釋曰諸侯朝聘所獻國珍者覲禮所云一馬卓上九馬随之龜金竹箭分為三享是也諸侯遣臣聘所獻國珍者謂若聘禮束帛加璧庭實乘皮之等是也此因朝聘而貢先入於掌貨賄入其要於大府乃始通之於内府也</hi>凡適四方使者共其所受之物而奉之注王所以遺<lb/>
諸侯者音義<hi>使所吏反</hi>疏<hi>釋曰言凡適四方使者謂使公卿大夫聘問諸侯若大行人所云間問省頫之䓁共其所受之物謂使者受將行之物則内府奉而與之注釋曰即上王之獻金玉兵器已下是也彼據藏之此據用之</hi>凡王及冢宰之好賜予則共之注冢宰待四<lb/>
方賔客之小治或有所善亦賜予之音義<hi>治直吏反</hi>疏<hi>注釋曰云<pb n="28a"/>冢宰待四方賔客之小治者大宰職文云凡邦之小治則冢宰專平之以其冢宰貳王治事或有所善亦得賜予之云所善釋經中好也</hi>
外府掌邦布之入出以共百物而待邦之用凡有灋者<lb/>
注布泉也布讀為宣布之布其藏曰泉其行曰布取名<lb/>
於水泉其流行無不徧入出謂受之復出之共百物者<lb/>
或作之或買之待猶給也有灋百官之公用也泉始盖<lb/>
一品周景王鑄大泉而有二品後數變易不復識本制<lb/>
至漢惟有五銖久行王莽改貨而異作泉布多至十品<lb/>
<pb n="28b"/>
今存於民間多者有貨布大泉貨泉貨布長二寸五分<lb/>
廣寸首長八分有奇廣八分其圜好徑二分半足技長<lb/>
八分其右文曰貨左文曰布重二十五銖直貨泉二十<lb/>
五大泉徑一寸二分重十二銖文曰大泉直十五貨泉<lb/>
貨泉徑一寸重五銖右文曰貨左文曰泉直一也音義<lb/>
<hi>徧古遍字下同復扶又反徐音服數音朔奇紀宜反技如字一音奇</hi>疏<hi>釋曰云掌邦布之入出者邦者國也布如泉也謂國之所有泉皆来入外府是其邦布之入也國之用泉者皆外府出與之是邦布之出也故總云邦布之入出此言與下為目云以共百物者謂共國家器物之泉也而待邦之用者謂國家非常所用亦出泉<pb n="29a"/>與之也凡有灋者謂在朝官府依常法用之者亦出泉與之注釋曰布泉也者此言布地官泉府云泉是布泉一也云布讀為宣布之布者此謂如秋官布憲彼布是宣布之布此布亦是宣布故讀從之云其藏曰泉其行曰布者此鄭欲觧泉布一物兩名之意地官泉府不言外不言布據其所藏為名此官言外言布取名於其流行於外為稱故鄭即云取名於水泉其流行無不徧無不徧即布之義也云共百物者或作之或買之者或作之謂出物使百工所營作或買之以充國用也云泉始盖一品者即此經泉布是也云周景王已下竝漢書食貨志文案彼周景王時患泉輕將更鑄大泉單穆公曰不可王不聴鑄大泉文曰寶貨漢興為秦泉重難用更令民鑄榆莢錢至孝文有司言榆莢三銖輕易姦詐請鑄五銖至王莽居攝變漢制更造大泉徑寸二分重一十二銖文曰大泉直五十又造契刀形如錢直五百又造錯刀以黄金鏤其文曰一刀直五千與五銖錢凡四<pb n="29b"/>品竝行至莽即真罷五銖錢異作泉布多至十品其布有大布次布弟布壯布中布差布厚布幼布幺布小布是為貨十品也其泉十品者莽居攝作大泉錯刀契刀即真作小錢幺錢幼錢中錢壯錢元鳯年更造貨布與貨錢為十品莽以劉有金刀罷契刀錯刀若然鄭云後數變易不復識舊本制者據秦漢至莽已前而言也云唯有五銖久行者從漢孝文作五銖錢至莽世數已多故云久行也云今存於民間多者有貨布大泉已下者是從莽至漢末鄭君時見行此三者故云今存於民間也案彼文其貨布直云長二寸五分廣寸首長八分圜好徑二分無有竒廣八分半足技長八分䓁十一字今鄭言之者此竝鄭君目所覿見以義增之耳又案彼大泉直五千不云十五言十五者亦誤當從五十為正也且王莽之大泉盖與景王所鑄大泉亦異也</hi>共王<lb/>
及后世子之衣服之用凡祭祀賔客喪紀㑹同軍旅共<lb/>
<pb n="30a"/>
其財用之幣齎賜予之財用注齎行道之財用也聘禮<lb/>
曰問幾月之齎鄭司農云齎或為資今禮家定齎作資<lb/>
𤣥謂齎資同耳其字以齊次為聲從貝變易古字亦多<lb/>
或音義<hi>齎音咨注同又祖係反幾徐舉豈反</hi>疏<hi>釋曰從王至軍旅所須財用皆外府供其泉也云財用之幣齎謂王使公卿已下聘問諸侯之行道所用則曰幣齎云賜予之財用者謂王於羣臣有所恩好賜予之也注釋曰問幾月之齎者案聘禮記使者既受行出遂見宰問幾月之齎注云資行用也古者君臣謀宻草創未知所之逺近問行用當知多少而已是其問幾月之資鄭司農云齎或為資今禮家定齎作資者齎資義一何得言禮家定作資故後鄭不從齎資兩字直是齊次為聲從貝變易耳</hi>凡邦之小用<lb/>
<pb n="30b"/>
皆受焉注皆来受疏<hi>釋曰但外府所納泉布所積既少有小用則給之若大用即取餘府</hi>
嵗終則㑹唯王及后之服不㑹疏<hi>釋曰言王及后不㑹以衣服異於膳羞與所加禽獻故通世子可以㑹之也</hi>
司㑹掌邦之六典八灋八則之貳以逆邦國都鄙官府<lb/>
之治注逆受而鉤考之音義<hi>㑹古外反下同治直吏反注同</hi>疏<hi>釋曰云掌六典八灋八則之貳者案大宰云六典治邦國八法治官府八則治都鄙但司㑹是鉤考之官還以六典逆邦國之治八灋逆官府之治八則逆都鄙之治逆皆謂鉤考知得失</hi>以九貢之灋致邦國之<lb/>
財用以九賦之灋令田野之財用以九功之灋令民職<lb/>
<pb n="31a"/>
之財用以九式之灋均節邦之財用掌國之官府郊野<lb/>
縣都之百物財用凡在書契版圖者之貳以逆羣吏之<lb/>
治而聽其㑹計注郊四郊去國百里野甸稍也甸去國<lb/>
二百里稍三百里縣四百里都五百里書謂簿書契其<lb/>
最凡也版戸籍也圖土地形象田地廣狹疏<hi>釋曰言以九貢之灋致邦國之財用者九貢即是大宰九貢其所貢之物出於諸侯邦國言之灋者謂諸侯於其民什一取之既取得民物大國貢半次國三之一小國四之一所貢之物皆市取上毛貢於天子則禹貢所云厥篚厥貢是也故云致邦國之財用此即小行人云春令入貢是謂嵗之常貢大行人因朝而貢者所貢無常不應使司㑹致之<pb n="31b"/>云以九賦之灋令田野之財用此九賦即大宰所云九賦斂財賄是也言法者謂口率出泉多少有其定法令田野之財用者九賦之内惟有闗市幣餘國中非田野自外四郊邦甸家稍邦縣邦都山澤盡是四野據多言之故言令田野之財用云以九功之灋令民職之財用者九功即是大宰九職之功所税言之灋者亦是税法什一為常言令民職之財用者以其九職任萬民使之出税故云令民職之財用云以九式均節邦之財用者九式所以用九賦使均平有節故云均節邦之財用云掌國之官府者案大宰九賦一曰邦中二曰四郊此不言邦中而言官府者以官府在邦中故舉官府以表邦中其實官府不出賦也云郊野縣都之百物財用者以其民之出賦不必皆使出泉以百物當之亦得故大宰云九賦斂財賄則此百物財用一也但九式用九賦大宰均節而用之此司㑹主鉤考故亦言之矣凡在書契版圖者之貳者此書契版圖下文司書掌其正此司㑹<pb n="32a"/>主鉤考故掌其副貳云以逆羣吏之治者羣吏謂朝廷官府下及郊都縣鄙羣臣之治皆逆而鉤考之云而聴其㑹計者謂羣吏以㑹計文書送於司㑹者司㑹皆聴斷之注釋曰此九式用九賦故以郊野已下依此大宰九賦次第以釋之彼九賦一曰邦中之賦當此官府此郊當彼四郊之賦據逺郊言之故云去國百里郊外曰野大總之言故此野當彼三曰邦甸去國二百里又當彼四曰家稍故鄭云甸去國二百里稍三百里也此經縣當彼五曰邦縣之賦故云縣四百里此經都即彼六曰邦都之賦故云都五百里云書謂簿書者漢時以簿書記事至於餘物記事亦謂之簿書故舉漢法而言也契其最凡也者此之書契即小宰八成取予以書契之類最凡謂計要之多少以為契要云版戸籍也者漢之戸籍皆以版書之故以漢法況云圖土地形象田地廣狹者下司書云土地之圖有其形象即是民之田地廣狹多少皆在於圖也</hi>以參互攷日成<lb/>
<pb n="32b"/>
以月要攷月成以嵗㑹攷嵗成注參互謂司書之要貳<lb/>
與職内之入職嵗之出故書互為巨杜子春讀為參互<lb/>
音義<hi>攷音考</hi>疏<hi>釋曰以參互考日成者司㑹鉤考之官以司書之等相參交互考一日之成一日之中計算文書也以月要考月成者月計曰要亦與諸職參互考一月成事文書也以嵗㑹考嵗成者嵗計曰㑹以一嵗之㑹計考當嵗成事文書注釋曰言參互謂司書之要貳者案司書職云凡稅斂掌事者受法焉及事成則入要貳焉又案職内云掌邦之賦入又案職嵗云掌邦之賦出云參互鉤考明知有此三官出内事共鉤考之</hi>以周知四國之治以詔王及冢宰廢置注周猶徧也<lb/>
言四國者本逆邦國之治亦鉤考以告疏<hi>釋曰周徧也四國謂四方<pb n="33a"/>諸侯之國徧知諸侯之治者以是鉤考之官須知諸侯得失以此治職文書以詔王及冢宰有功者升進而置之有罪者黜退以廢之所詔告及冢宰者以其冢宰者副貳王之治事故并告之注釋曰言四國者本逆邦國之治者案上云掌邦之六典以逆邦國之治逆即鉤考也故云亦鉤考以告也</hi>
　<lb/>
　<lb/>
　<lb/>
　<lb/>
　<lb/>
<pb n="33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周禮注疏卷六<lb/>
<pb n="34a"/>
　周禮注疏卷六考證<lb/>
醯人○監本分經文為二段而注疏則於上段内連釋<lb/>
　不分今合經文二段為節而移注疏於下<lb/>
宫人為其井匽疏以其匽字與親匽豬同○親据左傳<lb/>
　當作規<lb/>
掌舍注柜受居溜水涑槖者也疏又行止之處未即有<lb/>
　蟲可涑○未詳其義或有訛脫<lb/>
幕人掌帷幕帟綬之事疏聘禮又賔入境至館皆展幕<lb/>
<pb n="34b"/>
　○<hi>臣紱</hi>按聘禮原文展幣必布幕乃展之云展幕者<lb/>
　殆省文與<lb/>
掌次朝日祀五帝疏南方赤帝赤熛怒○熛怒監本訛<lb/>
　作奮若赤奮若是十二支之名非帝名也今改正<lb/>
大府凡邦國之貢○此節疏注釋曰一段監本混在下<lb/>
　節今從經文訂正<lb/>
玉府共王之服玉佩玉珠玉注佩玉上有葱衡下有雙<lb/>
　璜衝牙○衝監本訛作衡今据玉藻改正<lb/>
<pb n="35a"/>
凡玉之獻注春秋曰齊侯来獻戎捷尊魯也○侯監本<lb/>
　訛伐今据原文改正<lb/>
外府掌邦布之入出注貨布長二寸五分○寸監本訛<lb/>
　作尺今据漢書改正<lb/>
共王及后世子之衣服之用注古字亦多或○<hi>臣紱</hi>按<lb/>
　此句未詳疑有訛脱<lb/>
司㑹以九貢之灋致邦國之財用疏此卽小行人云春<lb/>
　令入貢是謂嵗之常貢○令監本訛作合今据原文<lb/>
<pb n="35b"/>
　改正<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周禮注疏卷六考證<lb/>
</p>
<p>
</p>
  </div>
</body>
</text>
</TEI>
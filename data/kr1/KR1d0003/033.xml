<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周禮注疏卷三十三</head> <lb/>
    <p>
<pb n="1a"/>
欽定四庫全書<lb/>
　周禮注疏卷三十三<lb/>
　　漢鄭氏注　唐陸徳眀音義　賈公彦疏<lb/>
校人掌王馬之政注政謂差擇養乗之數也月令曰班<lb/>
馬政疏<hi>釋曰此經與下為自下亦有邦國及家而云王馬者以尊為王注釋曰云政謂差擇養乗之數也者經辨六馬是差擇也下云凡頒良而養乗是養乗也引月令者謂季秋之令彼注云馬政謂齊其色度其力使同乗引此職凡軍事物馬而班之皆是馬政故引為證也</hi>辨六馬之屬種馬一物<lb/>
戎馬一物齊馬一物道馬一物田馬一物駑馬一物注<lb/>
<pb n="1b"/>
種謂上善似母者以次差之玉路駕種馬戎路駕戎馬<lb/>
金路駕齊馬象路駕道馬田路駕田馬駑馬給宫中之<lb/>
役疏<hi>注釋曰六者皆有毛物不同故皆以物言之此六者先善後惡次第而言也種馬上善似母者以其言種故知似母但種類亦有似父而言似母者以母爲主也知種馬駕玉路已下差次如此者以其言戎道田以事為名則知戎馬駕戎路道馬駕道車田馬駕田路以此而言種馬最在上駕玉路可知駑馬最在下五路之外給役可知</hi>凡頒良馬而養乗之乗馬一師四圉三乗為皁<lb/>
皁一趣馬三皁為<graphic n="KR0795" url="https://raw.githubusercontent.com/kanripo/KR-Gaiji/master/images/KR0795.png" mimeType="image/png"/>
                    <graphic n="KR0795" url="https://raw.githubusercontent.com/kanripo/KR-Gaiji/master/images/KR0795.png" mimeType="image/png"/>一馭夫六<graphic n="KR0795" url="https://raw.githubusercontent.com/kanripo/KR-Gaiji/master/images/KR0795.png" mimeType="image/png"/>為廏廏一僕夫六<lb/>
廏成校校有左右駑馬三良馬之數麗馬一圉八麗一<lb/>
<pb n="2a"/>
師八師一趣馬八趣馬一馭夫注良善也善馬五路之<lb/>
馬鄭司農云四匹為乗養馬為圉故春秋傳曰馬有圉<lb/>
牛有牧𤣥謂二耦為乗師趣馬馭夫僕夫帥之名也趣<lb/>
馬下士馭夫中士則僕夫上士也自乗至廏其數二百<lb/>
一十六匹易乾為馬此應乾之筴也至校變為言成者<lb/>
明六馬各一廏而王馬小備也校有左右則良馬一種<lb/>
者四百三十二匹五種合二千一百六十匹駑馬三之<lb/>
則為千二百九十六匹五良一駑凡三千四百五十六<lb/>
<pb n="2b"/>
匹然後王馬大備詩云騋牝三千此謂王馬之大數與<lb/>
麗耦也駑馬自圉至馭夫凡馬千二十四匹與三良馬<lb/>
之數不相應八皆宜為六字之誤也師十二匹趣馬七<lb/>
十二匹則馭夫四百三十二匹矣然後而三之既三之<lb/>
無僕夫者不駕於五路卑之也音義<hi>乗繩證反注及下注乗匹同圉魚呂反皁才早反趣倉走反劉沈清須反下同<graphic n="KR0795" url="https://raw.githubusercontent.com/kanripo/KR-Gaiji/master/images/KR0795.png" mimeType="image/png"/>音計本又作繫廏九又反八麗依注八皆音六應應對之應筴初革反騋音來牝頻忍反劉扶忍反數與音餘下禮與同</hi>疏<hi>釋曰言頒良馬對下别言駑馬養馬有多少不同故别言良馬也言養乗之者已下皆四四為耦是因養馬而乗習之注釋曰云善馬五路之馬者據上文而<pb n="3a"/>言之也春秋傳曰者昭七年楚芋尹無宇執人於王宮言馬有圉牛有牧引之證養馬為圉也𤣥謂師趣馬馭夫僕夫帥之名也者皆以寡領衆故知主帥之名也云趣馬下士馭夫中士則僕夫上士也者序官有趣馬下士皁一人徒四人馭夫中士二十人無僕夫士數之文以此文官尊者管卑者馭夫既中士明僕夫上士可知云自乗至廐其數二百一十六匹易乾為馬此應乾之筴也者按易天一生水北方地二生火南方天三生木東方地四生金西方天五生土中央是謂陽無匹隂無耦又地六成水北方天七成火南方地八成木東方天九成金西方地十成土中央是謂陽有匹隂有耦龜取生數一二三四五蓍取成數六七八九十若然東方南方生長之方故七為少陽八為少隂西方北方成熟之方故九為老陽六為老隂不取十者中央配四方故也是以易之六爻卦盡七八爻稱九六七八九六既配四方故九六皆以四乗之乾之六爻以四乗九四九三十<pb n="3b"/>六六爻故二百一十六是為乾之筴也云校有左右則良馬一種者四百三十二匹者經云六廏成校據一廂言之王馬小備下云校有左右則十二廏為十二閑若據一廂一廏為二百一十六匹據兩廂倍之故四百三十二匹種别四百三十二匹五種計之自然總合二千一百六十匹又益駑馬三良馬之數三箇四百三十二則得千二百九十六匹五良一駑總計自然凡三千四百五十六匹對前小備故云然後王馬大備也詩云騋牝三千此衛文公滅而復興徙而能盛計諸侯止合六閑馬其三千是王馬之數雖非禮制國人美之故鄭云王馬之大數言大數者不言四百五十六故也言與者約同王馬之數故言與以疑之也云駑馬自圉至馭夫凡馬千二十四匹與三良之數不相應者依經八計之得此千二十四匹其三良馬有千二百九十六匹故言不相當若作六計得千二百九十六匹與三良馬數合故破從六也按此經乗馬一師四圉三乗為皁皁一趣<pb n="4a"/>馬三皁為繫繫一馭夫按序官云趣馬下士皁一人徒四十人即與此云皁一趣馬合自師至馭夫中士二十人下士四十人并之六十正充此良馬之馭夫又不見駑之馭夫者或脫也</hi>天子十有二閑<lb/>
馬六種邦國六閑馬四種家四閑馬二種注降殺之差<lb/>
每廏為一閑諸侯有齊馬道馬田馬大夫有田馬各一<lb/>
閑其駑馬則皆分為三焉音義<hi>殺所界反</hi>疏<hi>注釋曰天子十二閑六種義已在上云諸侯有齊馬道馬田馬大夫有田馬各一閑其駑馬皆分為三焉者以駑馬三良之數上下同故為此解趙商問校人職天子有十二閑六種為三千四百五十六匹邦國六閑馬四種為二千五百九十二匹家四閑馬二種千七百二十八匹商按天子之卿乗地食小都大夫食縣不審所田當能共此馬數故禮記家富不<pb n="4b"/>過百乗謂其多也以司馬法論之甸方八里有戎馬四匹長轂一乗今大夫采地四甸一甸稅又給王其餘三甸纔有馬十二匹今又就校人之職相校甚異何答曰邦國六閑四種其數適當千二百九十六匹家有四閑二種又當八百六十四匹今子以何術計之乎此馬皆君之所制為非謂民賦畿内百里之國者居四都五十里之國居四縣二十五里之國居四甸而引天子卿食小都大夫食縣欲何以難又司馬法甸有戎馬四匹長轂一乗此為民出軍賦無與於天子國馬之數事條未理而多紛紜趙商云邦國二千五百九十二匹者謂三良一良四百三十二匹三良千二百九十六匹駑三其一種亦千二百九十六匹故合為二千五百九十二匹家四閑馬二種為千七百二十八匹謂良馬一種四百二十二匹駑馬一種三良馬一種亦千二百九十六匹并之千七百二十八匹正合於數鄭不從者天子十二閑分為左右一種馬分為兩廏故一種馬有四百三十<pb n="5a"/>二匹諸侯及大夫直一廂不分為左右則良馬惟有三廏三良居三廏其數六百四十八匹駑馬亦三其一種其數亦六百四十八匹并之千二百九十六匹家有二種一良一駑良居一廏二百一十六匹駑馬三之為六百四十八匹并之為八百六十四匹故鄭氏云子以何術計之</hi>凡馬特居四之一注欲<lb/>
其乗之性相似也物同氣則心一鄭司農云四之一者<lb/>
三牝一牡疏<hi>注釋曰云欲其乗之性相似也者是使三牝各産其一通牡為四共駕一車取同氣一心之義</hi>春祭馬祖執駒注馬祖天駟也孝經説曰房為龍<lb/>
馬鄭司農云執駒無令近母猶攻駒也二歳曰駒三歳<lb/>
曰駣𤣥謂執猶拘也春通淫之時駒弱血氣未定為其<lb/>
<pb n="5b"/>
乗匹傷之音義<hi>令力呈反下令皆同近附近之近駣徐音肇劉音道李湯堯反沈徒刀反為干偽反下為蹄齧同</hi>疏<hi>注釋曰馬與人異無先祖可尋而言祭祖者則天駟也故取孝經說房為龍馬是馬之祖春時通淫求馬蕃息故祭馬祖先鄭云二歳曰駒三歳曰駣爾雅文云𤣥謂春通淫之時駒弱血氣未定為其乗匹傷之者論語孔子云血氣未定戒之在色馬亦如此故引之而言也按月令仲夏縶騰駒注云為其牝氣有餘相蹄齧彼牝氣有餘相蹄齧縶之不為駒弱者縶有二種此謂二歳者彼據馬之大者故不同也</hi>
夏祭先牧頒馬攻特注先牧始養馬者其人未聞夏通<lb/>
淫之後攻其特為其蹄齧不可乗用鄭司農云攻特謂<lb/>
騬之音義<hi>蹄大計反又音啼後同騬音繒又音繩</hi>疏<hi>注釋曰知先牧是養馬者以其言先牧是<pb n="6a"/>放牧者之先始知養馬者祭之者夏草茂求肥充也云攻特者夏通淫後攻其特為其相蹄齧不可乗用故也</hi>
秋祭馬社臧僕注馬社始乗馬者世本作曰相士作乗<lb/>
馬鄭司農云臧僕謂簡練馭者令皆善也𤣥謂僕馭五<lb/>
路之僕音義<hi>臧子郎反相息亮反</hi>疏<hi>釋曰秋祭馬社者秋時馬肥盛可乗用故祭始乗馬者秋而臧僕者亦秋時萬物成教之使善也</hi>冬祭馬歩獻馬講馭夫注馬歩神<lb/>
為災害馬者獻馬見成馬於王也馭夫馭貳車從車使<lb/>
車者講猶簡習音義<hi>見賢遍反下同從才用反</hi>疏<hi>注釋曰馬神稱歩謂若𤣥㝠之歩人鬼之歩之類歩與酺字異音義同云獻馬見成馬於王也者以秋時萬物成亦獻成馬於王也云馭夫馭貳車<pb n="6b"/>從車使車者馭夫文也云講猶簡習者亦謂秋時物成講之使成也</hi>凡大祭祀朝覲㑹同<lb/>
毛馬而頒之注毛馬齊其色也頒授當乗之音義<hi>毛如字劉莫報反</hi>疏<hi>注釋曰此三者皆須馬從王知毛馬而頒之為齊其色者按毛詩傳云宗廟齊豪尚純也戎事齊力尚強也田獵齊足尚疾也爾雅亦云但雖據宗廟至於田獵軍旅既尚疾尚力亦尚色也故下云凡軍事物馬而頒之是尚力也詩云四騵彭彭武王所乗又云四鐵孔阜秦襄公以田是齊色不專據宗廟</hi>飾幣<lb/>
馬執扑而從之注鄭司農云校人主飾之也幣馬以馬<lb/>
遺人當幣處者也聘禮曰馬則北面奠幣于其前士喪<lb/>
禮下篇曰薦馬纓三就入門北面交轡圉人夾牽之馭<lb/>
<pb n="7a"/>
者執䇿立于馬後音義<hi>扑普卜反劉方遘反遺惟季反</hi>疏<hi>注釋曰先鄭云以馬當幣處者見經云飾幣馬馬可飾幣非可飾之物又見下文凡國之使者共其幣馬注云使者所用私覿則知此直以馬遺人無幣且王家遺人無廷實故覲禮勞侯氏用璧無庭實也引聘禮者案聘禮此謂賓入境展幣時布幕訖皮則陳於幕上馬則於幕南北面奠幣於其前引之者證彼則有幣有馬引士喪禮下篇者據將𦵏朝廟時陳設之事馬為擬乗車所駕故薦之纓三就者謂馬鞅三成飾之入門北面者陳之於廟庭也言交轡者士兩馬二人牽之引之者證馬有飾之事也</hi>凡賓客受其幣馬注賓客之幣馬<lb/>
來朝聘而享王者疏<hi>注釋曰言賓客來朝聘而享王者大行人云廟中将幣三享者是也使客來聘享王者玉人職瑑圭璋璧琮以頫聘者也</hi>大喪飾遣車之馬及葬貍之<lb/>
<pb n="7b"/>
注言貍之則是馬塗車之芻靈音義<hi>貍亡皆反本亦作埋</hi>疏<hi>釋曰言遣車則雜記注天子九乗苞大遣奠牲體乗别大牢苞九个入壙藏之於椁内覸外者注釋曰云塗車之芻靈者案檀弓孔子云塗車芻靈自古有之芻靈謂以芻草為人馬神靈謂為俑者不仁俑謂所作偶人孔子善古而非周則古以泥塗為車至周塗車仍存但刻木為人馬替古者芻靈今鄭云塗車之芻靈則是仍用芻靈與檀弓違者周實用俑但鄭舉古之芻靈況周耳非謂周家仍用芻靈也</hi>田獵則帥驅逆之車<lb/>
注帥猶将也疏<hi>釋曰驅逆之車田僕設之但校人主車馬帥領田僕而已</hi>凡將事于<lb/>
四海山川則飾黄駒注四海猶四方也王廵守過大山<lb/>
川則有殺駒以祈沈禮與王人職有宗祝以黄金勺前<lb/>
<pb n="8a"/>
馬之禮音義<hi>沈直金反劉直䕃反</hi>疏<hi>釋曰謂王行所過山川設祭禮之然後去則殺黄駒以祭之山川地神土色黄故用黄駒也注釋曰云四海猶四方也者王廵守唯至方岳不至四海夷狄故以四海為四方云有殺駒以祈沈禮與者爾雅云祭山曰庪縣祭川曰浮沈今鄭云以祈沈者總解過山川二事言與者爾雅據正祭此則行過之約與彼同故云與以疑之也引玉人職者案彼有大璋中璋邉璋過大山川用大璋過中山川用中璋過小山川用邉璋下云黄金勺青金外朱中此三璋之勺也云黄金勺者即彼三璋之勺也云前馬之禮者以黄金勺酌酒禮山川在馬牲前之禮引之者證過山川設禮用馬牲之事也</hi>凡國之<lb/>
使者共其幣馬注使者所用私覿音義<hi>使所吏反注同</hi>疏<hi>釋曰言國之謂王使之下聘問諸侯王行禮後乃更以此幣馬私與主君相見謂之私覿諸侯之臣與君同行不得私覿<pb n="8b"/>若特聘則有之則聘禮私覿是也若然上文飾幣馬是以馬遺人法非聘故無私覿前賓客來朝聘不言私覿者諸侯之臣於天子不敢行私覿故也</hi>凡軍事物馬而頒之注物馬齊其<lb/>
力疏<hi>注釋曰上朝㑹言毛馬鄭云齊其色此軍事言物馬鄭云齊其力物即是色而云齊力當與上文互以見義欲見皆有力有色也</hi>等馭夫之禄注馭夫於趣馬僕夫為中<lb/>
舉中見上下疏<hi>注釋曰掌養馬者有趣馬馭夫僕夫三者皆須等其禄獨云馭夫故鄭云舉中見上下</hi>宮中之稍食注師圉府史以下也鄭司農云稍食<lb/>
曰廪疏<hi>注釋曰上云馭夫之等言士已上訖故知此是師圉府史以下中仍有胥徒之等也</hi>
趣馬掌贊正良馬而齊其飲食簡其六節注贊佐也佐<lb/>
<pb n="9a"/>
正者謂校人臧僕講馭夫之時簡差也節猶量也差擇<lb/>
王馬以為六等疏<hi>注釋曰鄭云佐正者校人臧僕講馭夫之時者以其校人是養馬官之長校人既有此諸事而云佐正明佐此二者可知云差擇王馬六等即上種戎齊道田駑是也</hi>掌駕說<lb/>
之頒注用馬之第次音義<hi>說始銳反</hi>疏<hi>注釋曰凡用馬當均勞逸故駕說須依次第即頒是第次之序故知是用馬之第次也</hi>辨四時之居治以聼馭夫注居<lb/>
謂牧庌所處治謂執駒攻特之屬音義<hi>治直吏反注同序音雅後同</hi>
疏<hi>釋曰云辨四時之居治者謂二月已前八月已後在廐二月已後八月已前在牧故云四時也云以聼馭夫者以趣馬下士屬馭夫中士故云聼馭夫注釋曰云牧庌者放牧之處皆有序厰以䕃馬也知治是執駒攻<pb n="9b"/>特者以是校人之事趣馬當佐之眀是此二事也</hi>
巫馬掌養疾馬而乗治之相醫而藥攻馬疾受財于校<lb/>
人注乗謂驅歩以發其疾知所疾處乃治之相助也音<lb/>
義<hi>相息亮反注同</hi>疏<hi>釋曰巫知馬祟醫知馬疾疾則以藥治之祟則辨而祈之二者相須故巫助醫也云受財者謂共祈具及藥直</hi>馬死則使其賈粥之入其布于校人注布<lb/>
泉也鄭司農云賈謂其屬官小吏賈二人粥賣也音義<lb/>
<hi>賈音嫁注同又音古粥音育</hi>
牧師掌牧地皆有厲禁而頒之注頒馬授圉者所牧處<lb/>
<pb n="10a"/>
疏<hi>釋曰言厲禁者謂可牧馬之處亦使其地之民遮䕶禁止不得使人輒牧牛馬也注釋曰圉人掌養馬者故圉人職云掌養馬芻牧之事</hi>孟春焚牧注焚牧地以除陳生新草疏<lb/>
<hi>釋曰孟春謂夏之孟春建寅之月草物将出之時燒焚牧地除陳草生新草也</hi>中春通淫注中<lb/>
春隂陽交萬物生之時可以合馬之牝牡也月令季春<lb/>
乃合累牛騰馬遊牝于牧秦時書也秦地寒涼萬物後<lb/>
動音義<hi>中音仲注同累力追反劉音類</hi>疏<hi>注釋曰按月令季春乃合累牛騰馬遊牝於牧彼注云此月可以合牛馬繋在廐者其牝欲遊則就牧而合之若然彼不繫在廐亦二月通淫則與此經合矣今此注以為月令秦時書秦地寒涼萬物後動與彼注不同者鄭君兩解故彼此不同也</hi>掌其政令凡田<lb/>
<pb n="10b"/>
事贊焚萊注焚萊者山澤之虞疏<hi>釋曰焚萊自是山澤之虞當二月焚萊除陳生新之時則此官贊山澤之虞也</hi>
廋人掌十有二閑之政教以阜馬佚特教駣攻駒及祭<lb/>
馬祖祭閑之先牧及執駒散馬耳圉馬注九者皆有政<lb/>
教焉阜盛壯也詩云四牡孔阜杜子春云佚當為逸鄭<lb/>
司農云馬三嵗曰駣二嵗曰駒散讀為中散大夫之散<lb/>
謂聒馬耳毋令善驚也𤣥謂逸者用之不使甚勞安其<lb/>
血氣也教駣始乗習之也攻駒制其蹄齧者閑之先牧<lb/>
<pb n="11a"/>
先牧制閑者散馬耳以竹括押其耳頭動摇則括中物<lb/>
後遂串習不復驚音義<hi>佚音逸散素但反注同聒古活反毋音無令力呈反下使令同押音甲中物丁仲反復扶又反</hi>疏<hi>注釋曰云掌十有二閑之政者此文與下九者為目故鄭云九者皆有政教焉引詩者證阜為盛義也子春以佚為逸後鄭從之増成其義先鄭散讀為中散太夫之散取音同也謂聒馬無令善驚後鄭亦増成其義後鄭云閑之先牧先牧制閑者以其通閑言之也若然上云夏祭先牧者直是先養馬者非制閑之人</hi>正校人員選注校人謂師圉也正員選者<lb/>
選擇可備員者平之疏<hi>注釋曰知校人是師圉者凡言正者以尊正卑自趣馬以上並上官非廋人所正故知所正者師圉</hi>馬八尺以上為龍七尺以上為騋六<lb/>
<pb n="11b"/>
尺以上為馬注大小異名爾雅曰騋牡驪牝𤣥駒䮍驂<lb/>
鄭司農説以月令曰駕蒼龍音義<hi>上時掌反下同牡茂后反驪力知反牡驪絶句牝𤣥頻忍反絶句䮍奴了反劉音繞郭璞音同劉義異鄭</hi>疏<hi>注釋曰引爾雅所釋釋詩騋牝三千但詩直言牝不言牡爾雅之意以詩人美衛文公直牝有三千其實兼有牡故云騋中所有牡則驪色牝則𤣥色兼有駒䮍驂引之者證騋是馬色先鄭引月令者謂春之三月天子聼朔及祀帝皆駕蒼龍順時色引之以證龍是馬也</hi>
圉師掌教圉人養馬春除蓐釁廏始牧夏庌馬冬獻馬<lb/>
射則充椹質茨牆則翦闔注蓐馬兹也馬既出而除之<lb/>
<pb n="12a"/>
新釁焉神之也春秋傳曰凡馬日中而出日中而入故<lb/>
字庌為訝鄭司農云當為庌𤣥謂庌廡也廡所以庇馬<lb/>
涼也充猶居也茨蓋也闔苫也椹質翦闔圉人所習也<lb/>
杜子春讀椹為齊人言鈇椹之椹椹質所射者習射處<lb/>
音義<hi>蓐音辱茨在私反闔户臘反訝五嫁反廡亡甫反庇必二反又音祕苫傷占反鈇方符反射食亦反</hi>
疏<hi>釋曰圉師即校人云良馬乗一師四圉者也云夏庌馬者即趣馬辨四時之居是也云冬獻馬者即校人冬獻馬尊卑連事相成者也注釋曰春秋傳者左氏莊二十九年新延廏書不時延廏當於馬時故云凡馬日中而出日中而入謂春分秋分時今之孟春新延廏故云不時也云圉人所習也者莝取椹斬莝則苫蓋之類<pb n="12b"/>也皆圉人所習之事子春云椹質所射者習射處者按司弓矢云澤則共椹質之弓矢此云射則充椹質皆謂澤宫中試弓習武事所充也</hi>
圉人掌養馬芻牧之事以役圉師注役者圉師使令焉<lb/>
疏<hi>注釋曰乗馬一師四圉四圉人受圉師之所使令焉</hi>凡賓客喪紀牽馬而入陳<lb/>
注賓客之馬王所以賜之者詩云雖無予之路車乗馬<lb/>
喪紀之馬啟後所薦馬疏<hi>釋曰雖同牽馬入陳但賓客與喪紀所陳有異何者若據賓客則在館天子使人就館而陳之若喪紀則謂将葬朝廟時既夕禮薦馬纓三就者是也天子朝廟亦當在祖廟中陳設眀噐之時亦遣人薦馬及纓入廟陳之此馬謂擬駕乗車吉噐最先者也</hi>廞馬亦如<lb/>
<pb n="13a"/>
之注廞馬遣車之馬人捧之亦牽而入陳音義<hi>捧衆家並扶恭反</hi>疏<hi>注釋曰此遣車之馬遣車則天子九乗載所苞遣奠以入壙皆人捧之云亦牽而入陳者亦於祖廟陳此眀噐也但遣車及馬各使人别捧故上注云行則解脫之是也</hi>
職方氏掌天下之圖以掌天下之地辨其邦國都鄙四<lb/>
夷八蠻七閩九貉五戎六狄之人民與其財用九榖六<lb/>
畜之數要周知其利害注天下之圖如今司空輿地圖<lb/>
也鄭司農云東方曰夷南方曰蠻西方曰戎北方曰貉<lb/>
狄𤣥謂閩蠻之别也國語曰閩芉蠻矣四八七九五六<lb/>
<pb n="13b"/>
周之所服國數也財用泉榖貨賄也利金錫竹箭之屬<lb/>
害神姦鑄鼎所象百物也爾雅曰九夷八蠻六戎五狄<lb/>
謂之四海音義<hi>閩亡巾反又音文又亡干反漢書音義服䖍音近蠻應劭音近文鄭氏音旻貉孟白反畜許又反下皆同芉亡氏反劉音如羊鳴近米李云今周禮本或無此字國語則有</hi>疏<hi>釋曰此文與下為目云辨其邦國據畿外諸侯都鄙據畿内采地先邦國尊諸侯也云四夷者據四方之夷總目諸方以九貉當東夷之處注釋曰大司徒云掌建邦之土地之圖注云地之圖若今司空郡國輿地圖此注不言郡國者彼直掌九州不言夷狄九州之内有邦國故以郡國言之此職方兼主夷狄夷狄中漢時不置郡國惟置校尉掌之故此注亦不言郡國也先鄭云東方曰夷者以經云四夷即為東夷也然夷之數皆言九於此獨言四<pb n="14a"/>不得即以為始此不先言九夷者以其已有四夷之名為目不可重言九夷故先從南數之也又云北方曰貉狄者先鄭既以四夷為東方夷即以貉狄總屬北方也𤣥謂閩蠻之别也國語曰閩芉蠻矣者按鄭語史伯曰蠻芉蠻矣注云謂上言叔熊避難於濮蠻隨其俗如蠻人也故曰蠻彼不作閩者彼蓋後人轉寫者誤鄭𤣥以閩為正叔熊居濮如蠻後子從分為七種故謂之七閩也按經閩雖與蠻七八别數其本是一俱屬南方也云四八七九五六周之所服國數也者鄭志趙商問職方氏掌四夷八蠻七閩九貉五戎六狄之數注云周之所服國數禮記眀堂位曰周公六年制禮作樂朝諸侯於眀堂有朝位服事之國數夷九蠻八戎六狄五兩禮之事異未達其數鄭答職方氏四夷四方夷狄也九貉即九夷在東方八蠻在南方閩其别也戎狄之數或六或五兩文異爾雅惟有其數耳皆無别國之名校未甚眀故不定若然爾雅之數與眀堂同皆數耳無别國之名<pb n="14b"/>校其錯可知今五六者正是數耳其事鄭不甚眀之未知何者是故不定兩禮俱從是以不著其錯誤按詩序云蓼蕭澤及四海注云九夷八狄七戎六蠻謂之四海復與爾雅及禮皆不同者蓼蕭或後人傳寫者誤當以爾雅與禮為正也云財用泉榖貨賄也者財用為泉榖貨財疏已備九賦者也云利金錫竹箭之屬者按下經其利有金錫竹箭之屬是也云害神姦鑄鼎所象百物也者宣三年楚子問鼎之輕重王孫滿對云夏之方有徳逺方圖物貢金九牧鑄鼎象物百物而為之備使民知神姦是也引爾雅者見數與此不同之意也</hi>乃<lb/>
辨九州之國使同貫利注貫事也疏<hi>釋曰職方主九州之事故須分别九州之國貫事也使同其事利不失其所也</hi>東南曰揚州其山鎮曰㑹稽其澤<lb/>
藪曰具區其川三江其浸五湖其利金錫竹箭其民二<lb/>
<pb n="15a"/>
男五女其畜宜鳥獸其榖宜稻注鎮名山安地徳者也<lb/>
㑹稽在山隂大澤曰藪具區五湖在吳南浸可以為陂<lb/>
灌溉者錫鑞也箭篠也鳥獸孔雀鸞鵁鶄犀象之屬故<lb/>
書箭為晉杜子春曰晉當為箭書亦或為箭音義<hi>會古外反藪素口反區起俱反浸子鴆反本又作寖陂彼宜反溉古愛反鑞音臘篠素了反鵁音交鶄音精</hi>疏<hi>釋曰自此已下陳九州之事總為三道陳之先從南方起蓋取尊其陽方周改禹貢以徐梁二州合之於雍青分冀州地以為幽并東南曰揚州次正南曰荆州周之西南不置州統屬雍州即次河南曰豫州為一道也次正東曰青州次河東曰兗州次正西曰雍州為二道又次東北曰幽州次河内曰冀州次正北曰并州為三道若禹<pb n="15b"/>貢治水則為二道又先從下起與此異也然既以徐梁二州合之於雍青其二道則以冀兖青徐為一道揚荆豫梁雍為二道云其山鎮曰㑹稽者九州皆有鎮所以安地徳一州之内其山川澤藪至多選取最大者而言故鄭云曰其大者也注釋曰云㑹稽在山隂自此以下所說山川之等一則目驗而知二則依地理志而説又所曉處所皆舉郡縣而言云㑹稽在山隂山隂縣名按夏本紀太史公曰或言禹㑹諸侯於江南計功而崩因葬焉命曰㑹稽㑹稽者會計也皇覽曰禹冢在山隂會稽山本苗山縣南七里越傳曰禹到越望苗山會諸侯爵有德封有功者更名苗山曰㑹稽山因疾死葬棺穿壙深七尺壇高三尺土階三寸周方三畆呂氏春秋云禹葬㑹稽不煩人徒墨子曰禹葬㑹稽衣裘三領桐棺三寸地理志云山上有禹井禹祠相傳云下有羣鳥耘田焉是説㑹稽之事也云大澤曰藪者按澤虞職大澤大藪注水鍾曰澤水希曰藪則澤藪别矣今此云大澤曰藪為一<pb n="16a"/>物解之者但澤藪相因亦為一物故云大澤曰藪也云其區五湖在吳南者吴縣名依地理志南江在吳南震澤在西通而言之亦得在吳南具區即震澤一也云浸可以為陂灌溉者謂灌溉稻田者也云箭篠也箭一名篠故禹貢云篠蕩是一物二名也云鳥獸孔雀鸞鵁鶄者解鳥也云犀象者解獸也驗時見有此鳥獸故據言焉按禹貢云九江今在廬江尋陽南皆東合為大江揚州所以得有三江者江至尋陽南合為一東行至揚州入彭蠡復分為三道而入海故得有三江也</hi>正南曰荆州其山鎮曰衡山其<lb/>
澤藪曰雲瞢其川江漢其浸潁湛其利丹銀齒革其民<lb/>
一男二女其畜宜鳥獸其榖宜稻注衡山在湘南雲瞢<lb/>
在華容潁出陽城宜屬豫州在此非也湛未聞齒象齒<lb/>
<pb n="16b"/>
也革犀兕革也杜子春云湛讀當為人名湛之湛湛或<lb/>
為淮音義<hi>瞢亡貢反劉亡鳯反李一音亡雄反湛直減反劉又音沈李唐感反</hi>疏<hi>釋曰其川江漢者揚州云三江不言漢此荆州直言江不言三兼云漢者此州江未分為三故直云江此州有漢水過焉故江漢並言也上文揚州云其利金錫竹箭不云丹銀齒革按禹貢荆揚二州俱云貢金三品則二州通有金錫也其民一男二女多於揚州其畜榖與揚州同注釋曰云雲瞢在華容者按禹貢荆州雲土夢作又得為澤者按彼注云其中有平土丘水去可為作畎畆之治則此據有水之處亦得為澤也云潁出陽城宜屬豫州在此非也者鄭據地理志故知合在豫州又昭元年王使劉定公勞趙孟于潁亦在豫州故破之云湛未聞者據地理志無文未知何處也云齒象齒也者對則齒牙别通而言之牙亦得為齒故詩頌云元龜象齒是牙齒通也云<pb n="17a"/>革犀兕革也者以其利則可貢所貢之革惟用為甲故函人有犀兕春秋云犀兕尚多子春云湛讀當為人名湛之湛俗讀也湛或為淮不從也</hi>河南曰豫州其山鎮曰華山其澤藪<lb/>
曰圃田其川滎雒其浸波溠其利林漆絲枲其民二男<lb/>
三女其畜宜六擾其榖宜五種注華山注華隂圃田在<lb/>
中牟滎兖水也出東垣入于河泆為滎滎在滎陽波讀<lb/>
為播禹貢曰滎播既都春秋傳曰楚子除道梁溠營軍<lb/>
臨隨則溠宜屬荆州在此非也林竹木也六擾馬牛羊<lb/>
豕犬雞五種黍稷菽麥稻音義<hi>華如字劉胡化反圃布古反滎户扄反溠音詐<pb n="17b"/>左傳音同李荘加反字林同劉昨雖反云與音大不同故今從髙貴公枲思似反擾而少反徐劉音饒中如字牟莫侯反李中音仲牟又無不反泆音逸播音波下同都張魚反本或作豬</hi>疏<hi>注釋曰云滎兗水也者按禹貢濟出王屋始出兗東流為濟南渡河泆為滎春秋戰於熒澤是也云出東垣者地理志文也云波讀為播者按禹貢有播水無波故引禹貢為證也春秋者左氏荘四年傳文云林竹木也者地官山林别官故鄭注云竹木生平地曰林今許州見平地多林木故云林竹木也云六擾馬牛羊豕犬雞者此與爾雅六畜及周禮六牲一也必知五種是黍稷菽麥稻者此州東與青州相接青州有稻麥西與雍州相接雍州有黍稷故知有此四種但此九州不言麻與菽及苽鄭必知取菽者蓋以當時目驗而知故添為五種也</hi>正東曰靑<lb/>
州其山鎮曰沂山其澤藪曰望諸其川淮泗其浸沂沭<lb/>
<pb n="18a"/>
其利蒲魚其民二男二女其畜宜雞狗其榖宜稻麥注<lb/>
沂山沂水所出也在蓋望諸眀都也在睢陽沭出東莞<lb/>
二男二女數等似誤也蓋當與兗州同二男三女鄭司<lb/>
農云淮或為睢沭或為洙音義<hi>沂魚祈反泗音四沭音述李音餘戌反眀都禹貢作孟豬今依書讀睢音綏莞音管劉音灌洙音殊</hi>疏<hi>注釋曰鄭知沂山沂水所出者沂水出沂山水乃取名於山故知沂水出焉云在蓋者蓋亦縣名按禹貢云海岱及淮惟徐州又云淮沂其又注云淮沂二水名地理志沂水出今大山蓋縣不在青州者周公以禹貢徐州地為青故也云望諸眀都也者按禹貢云道柯澤被眀都彼禹貢無望諸故從眀都按春秋宋藪澤有孟諸眀都即宋之孟諸者也經有淮泗不言者以上文有江<pb n="18b"/>及此淮并下文河鄭皆不言所在者以四瀆之名人皆知之故略而不言也按禹貢淮出桐柏泗水在魯國出濟隂乗氏東又至零陵入淮行千二百一十里沭出東莞屬瑯琊南至下邳入泗云二男二女數等似誤也者若本有此數等當言一男一女眀不作二男二女青州西北與兗州相接宜與兗州同二男三女也</hi>河東<lb/>
曰兗州其山鎮曰岱山其澤藪曰大野其川河泲其浸<lb/>
盧維其利蒲魚其民二男三女其畜宜六擾其榖宜四<lb/>
種注岱山在博大野在鉅野盧維當為雷雍字之誤也<lb/>
禹貢曰雷夏既澤雍沮㑹同雷夏在城陽四種黍稷稻<lb/>
麥音義<hi>野如字劉音與泲子禮反盧音雷維於恭反鉅音巨沮七餘反</hi>疏<hi>注釋曰博與鉅野皆郡縣<pb n="19a"/>名破盧維為雷雍者地理志禹貢無盧維又字類雷雍故破從之引禹貢為證也知四種黍稷稻麥者以其東與青州相接青州有稻麥西與冀州相接冀州有黍稷故知也</hi>正西曰雍州其山鎮曰<lb/>
嶽山其澤藪曰弦蒲其川涇汭其浸渭洛其利玉石其<lb/>
民三男二女其畜宜牛馬其榖宜黍稷注嶽吳嶽也及<lb/>
弦蒲在汧涇出涇陽汭在豳地詩大雅公劉曰汭㘲之<lb/>
即洛出懐徳鄭司農云弦或為汧蒲或為浦音義<hi>雍於用反下注州名同汭如鋭反李又而類反汧徐口千反劉苦見友李一音空定反豳彼貧反㘲弓六反詩作鞫</hi>疏<lb/>
<hi>釋曰云其利玉石藍田見有玉山出玉石以為利者也其榖宜黍稷見雍州宜麥不言者但黍稷麥並宜以黍<pb n="19b"/>稷為主注釋曰云嶽吳嶽也及弦蒲在汧者按地理志吳山在汧西有弦蒲之藪汧水出焉西北入渭渭出鳥䑕山也云汭在豳地詩大雅公劉曰汭㘲之即若然汭為水名按彼毛傳云芮水厓也箋云芮之言内也水之内曰隩水之外曰鞫就澗水之内外而居與此義違者按詩上云夾其皇澗遡其過澗故以芮鞫為外内今為水名者蓋周公制禮之時以汭為水名汭即皇澗名曰汭耳猶禹貢大岳至周為霍山也云洛出懐徳者此洛即詩云瞻彼洛矣一也與禹貢導洛自熊耳者别也以其彼洛出上洛經王城至虎牢入河</hi>東北曰<lb/>
幽州其山鎮曰醫無閭其澤藪曰貕養其川河泲其浸<lb/>
菑時其利魚鹽其民一男三女其畜宜四擾其榖宜三<lb/>
種注醫無閭在遼東貕養在長廣菑出萊蕪時出般陽<lb/>
<pb n="20a"/>
四擾馬牛羊豕三種黍稷稻杜子春讀貕為奚音義<hi>貕音兮般歩干反</hi>疏<hi>注釋曰云醫無閭在遼東者目驗知之漢光武十三年以遼東屬青州二十四年還屬幽州云貕養在長廣者長廣縣名地理志長廣屬徐州瑯琊有萊山周時幽州南侵徐州之地也知三種黍稷稻者西與冀州相接冀州有黍稷幽州見宜稻故知三種黍稷稻也</hi>河内曰冀州其山鎮<lb/>
曰霍山其澤藪曰楊紆其川漳其浸汾潞其利松柏其<lb/>
民五男三女其畜宜牛羊其榖宜黍稷注霍山在彘楊<lb/>
紆所在未聞漳出長子汾出汾陽潞出歸徳音義<hi>紆於于反汾扶文反潞音路長子丁丈反長子縣名屬上黨</hi>疏<hi>注釋曰其利松柏霍山見有松柏出焉云霍山在彘<pb n="20b"/>者彘則厲王流于彘後為縣名漢改為永安縣按禹貢既脩大原至于岳陽覃懐底績至于衡漳注云岳陽大原之南漳水横流入河地理志大原今為郡名大岳在河東彘縣東名霍大山覃懐為縣名屬河内漳水出上黨沾大□谷東北至安平阜城入河行千六百八十里始是長子即上黨也汾陽歸徳皆縣名</hi>正北曰<lb/>
并州其山鎮曰恒山其澤藪曰昭餘祁其川虖池嘔夷<lb/>
其浸淶易其利布帛其民二男三女其畜宜五擾其榖<lb/>
宜五種注恒山在上曲陽昭餘祁在鄔虖池出鹵城嘔<lb/>
夷祁夷與出平舒淶出廣昌易出故安五擾馬牛羊犬<lb/>
豕五種黍稷菽麥稻也凡九州及山鎮澤藪言曰者以<lb/>
<pb n="21a"/>
其非一曰其大者耳此州界揚荆豫兖雍冀與禹貢略<lb/>
同青州則徐州地也幽并則青冀之北也無徐梁音義<lb/>
<hi>虖喚胡反李呼哥反又香刑反池徒多反李如字嘔烏侯反一音驅鄔徐於據反縣名屬太原劉烏古反卤音魯</hi>疏<hi>注釋曰上曲陽鄔鹵城平舒廣昌故安皆按地理志知之云五擾馬牛羊犬豕者六擾中雞為緩故去之云五種黍稷菽麥稻也者若饋用六榖則兼有苽若民之要用則去苽故知是此五者周公設經六擾之内三擾已上則言擾二擾則指獸名若三四不滿六者從下次去之六榖之内三種已上即言種二者則指榖名云凡九州及山鎮澤藪言曰者以其非一曰其大者耳者但一州之内山川多少各有其一而言曰故云曰其大者云此州界揚荆豫兖雍冀與禹貢略同者不失本處雖得舊處猶有相侵入不得正故云略同若周之<pb n="21b"/>兖州於禹貢侵青徐之地周之青州於禹貢侵豫州之地周之雍豫於禹貢兼梁州之地周之冀州於禹貢小於禹貢時冀州以其北有幽州并州故知也周之九州無徐梁禹貢有徐梁無幽并爾雅云兩河間曰冀州河南曰豫州濟東曰徐州河西曰雍州漢南曰荆州江南曰揚州燕曰幽州濟河間曰兖州齊曰營州詩譜曰雍梁荆豫徐揚之民咸被其化數不同者禹貢所云堯舜法爾雅所云似夏法詩譜所云似殷法亦禹貢與三代不同是以州名有異自古以來皆有九州惟舜時暫置十二州至夏還為九州故春秋云夏之方有徳也貢金九牧是也但自神農已上有大九州柱州迎州神州之等至黄帝以來徳不及逺惟於神州之内分為九州故括地象云崑崙東南萬五千里名曰神州是也九州之内所有山川或有解出其處者至如江河淮泗漢洛等不釋所出者此等皆禹貢有成文如彼導洛自熊耳導渭自鳥鼠導河自積石導江自岷山導淮自桐柏導漢<pb n="22a"/>自嶓冢為此故不言也至於禹貢雖言義理不明者此亦辨之若禹貢涇屬渭汭彼直言涇水入渭不言𨗳之所從如此之類皆須釋其所出也</hi>乃辨九服之邦國方千里曰王畿其<lb/>
外方五百里曰侯服又其外方五百里曰甸服又其外<lb/>
方五百里曰男服又其外方五百里曰采服又其外方<lb/>
五百里曰衛服又其外方五百里曰蠻服又其外方五<lb/>
百里曰夷服又其外方五百里曰鎮服又其外方五百<lb/>
里曰藩服注服服事天子也詩云侯服于周疏<hi>釋曰此言九服仍除王畿為數故從其外已下為九也此九服之名言侯者侯之言候為王斥候言甸者甸之言田為王治田<pb n="22b"/>出稅言男者男之言任也為王任其職理采者事也為王事民以供上言衛者為王衛禦言蠻者近夷狄蠻之言縻以政教縻來之自此已下皆夷狄諸言夷者以其在夷狄中故以夷言之言鎮者以其入夷狄深故須鎮守之言藩者以其最在外為藩籬故以藩為稱蠻服大司馬謂之要服言要亦是要束為義自侯服已下各舉一邉為號皆互而通也其夷狄三服亦自互而相通是以大行人總謂之藩國世一見也注釋曰此總解服之意引詩云侯服于周者見諸侯皆服事于周之義故稱服也</hi>凡邦國千里封公以方<lb/>
五百里則四公方四百里則六侯方三百里則七伯方<lb/>
二百里則二十五子方百里則百男以周知天下注以<lb/>
此率徧知四海九州邦國多少之數也方千里者為方<lb/>
<pb n="23a"/>
百里者百以方三百里之積以九約之得十一有竒云<lb/>
七伯者字之誤也周九州之界方七千里七七四十九<lb/>
方千里者四十九其一為畿内餘四十八八州各有方<lb/>
千里者六周公變殷湯之制雖小國地皆方百里是每<lb/>
事言則者設法也設法者以待有功而大其封一州之<lb/>
中以其千里封公則可四又以其千里封侯則可六又<lb/>
以其千里封伯則可十一又以其千里封子則可二十<lb/>
五又以其千里封男則可百公侯伯子男亦不是過也<lb/>
<pb n="23b"/>
州二百一十國以男備其數焉其餘以為附庸四海之<lb/>
封黜陟之功亦如之雖有大國爵稱子而已鄭司農云<lb/>
此制亦見大司徒職曰諸公之地方五百里諸侯之地<lb/>
方四百里諸伯之地方三百里諸子之地方二百里諸<lb/>
男之地方百里音義<hi>率音律又音類徧音遍竒紀宜反見賢遍反</hi>疏<hi>釋曰言凡邦國者畿外要服已内有八州州别置二百一十國總有千六百八十國故云凡也云千里封公以方五百里則四公者八州州别有千里之方六取一千里以封公又取一千里以封侯又取一千里以封伯又取一千里以封子又取一千里以封男一州總取千里之方充五等諸侯其不滿二百一十國者更取餘一千里方作男國者<pb n="24a"/>備之使滿餘剰地作附庸閒田八州皆然總結之以周知天下注釋曰云以此率者八州皆為此法故云以此率也云徧知四海九州邦國多少之數也者釋經周知天下也云方千里者為方百里者百以方三百里之積以九約之得十一有竒者云方千里開方之百里一截縱横皆為十截十十而百則得為方百里者百云以方三百里之積以九約之者方三百里三三而九用為方百里者九十九為十一伯餘有方百里者一不盡故云十一有竒也今經云方三百里則七伯故言云七伯者字之誤也以十一似七字故云字之誤也云周九州之界方七千里者以先王之作土有三焉若太平之時土廣萬里中國七千中平之世土廣七千中國五千衰末之世土廣五千中國三千王制云公侯方百里伯七十里子男五十里此是夏制五等爵三等受地殷湯承之合伯子男為一惟有公侯伯三等爵三等受地與夏同武王伐紂増以子男爵地與夏同以九州之界尚狹故<pb n="24b"/>也至武王崩成王幼不能踐阼周公攝政六年致太平制禮成武王之意斥大九州九州方七千里五等之爵五等受地則此經所云者是也故云周九州之界方七千里云七七四十九方千里者四十九其一為畿内其餘四十八八州各有方千里者六周公變殷湯之制雖小國地皆方百里者若然殷三等爵三等受地地有百里七十里五十里至周公無問有功無功皆益滿百里以其不滿百里不成國故也既皆滿百里其餘待有功乃益之地公有功益滿五百里侯有功益滿四百里伯有功益滿三百里子有功益滿二百里男有功只得百里更有功乃更進之與子爵云是毎事言則者設法也設法者以待有功而大其封者必知不即封而言設法以待有功者以其稱公者惟有二王後及東西大伯今八州皆言方千里封公則四公八州豈有三十二公乎眀知五者皆是設法以待有功乃大其封也若無功縱本是公爵惟守百里地謂若虞公虢公舊是殷之公至<pb n="25a"/>周仍守百里國以無功故也故注王制云是以周世有爵尊而國小爵卑而國大云一州之中以其千里封公則可四又以其千里封侯則可六又以其千里封伯則可十一又以其千里封子則可二十五又以其千里封男則可百鄭云此者欲計一州須滿二百一十國之意云公侯伯子男亦不是過也者五百里以下若過五百里則是特賜法若魯衛之等是也云州二百一十國者此據王制文彼下又云天子縣内九十三國凡九州千七百七十三國是通畿内外為數並是殷周國數也既以州有千里之方六已用五个千里方為前五等國數以前公國已得四侯六伯十一子二十五男百總得一百四十六於二百一十國仍少六十四鄭云以男備其數必知以男備其數者若不以男備數則餘千里者一充數不足何得更餘為附庸若然則更取餘方一千里開方之得百里之方百於前侯國六用千里方仍有二百里方一開方之得四个男國於前伯國十一用千里<pb n="25b"/>方一又得一个男國得此五國添前一百四十六為一百五十一仍少五十九更取餘千里方一開方之得百里之方百取五十九為五十九國添前百五十一得二百一十國餘仍殘百里之方四十一鄭云其餘以為附庸者以附庸不滿百里故也王制兼閑田而言此直云為附庸文略不具其實人作附庸即受之無附庸則為閑田使大夫治之以利民税若周之畿内四等公邑者也云四海之封黜陟之功亦知之者鄭以上經九服總言此經惟言要服已内九州不言四海夷狄諸侯故鄭兼見四海夷鎮藩言黜陟之功亦如之者亦皆有百里二百里地有功者進地得與侯伯三百四百同但不進爵耳無功有過則退之云雖有大國爵稱子而已者曲禮云其在東夷北狄西戎南蠻雖大曰子鄭注云雖有侯伯之地爵亦無過子是以同名曰子是也</hi>凡邦<lb/>
國小大相維注大國比小國小國事大國各有屬相維<lb/>
<pb n="26a"/>
聯也音義<hi>比毗志反下文比小國并注同</hi>疏<hi>注釋曰春秋之世小國朝大國大國聘小國又有敵國自相聘是以司儀公侯伯子男相為賓又相為國客故易比象云先王以建萬國親諸侯又王制云五國以為屬屬有長十國以為連連有帥三十國以為卒卒有正二百一十國以為州州有伯彼雖是殷之諸侯亦是各有屬相維聫之事也故鄭據而言也</hi>王設其牧注選諸侯之賢者為牧<lb/>
使牧理之疏<hi>注釋曰此即大宰云建其牧是也按大宗伯注并曲禮注皆兼伯而言此直言諸侯者以侯為主無賢侯乃兼伯可也</hi>制其職各以其所能注牧監参伍之<lb/>
屬用能所任秩次疏<hi>注釋曰此即大宰云設官分職彼下文又云施典於邦國而建其牧立其監設其参傅其伍陳其殷置其輔也云用能所任秩次者稱其所任則以次禄秩之</hi>制其貢各<lb/>
<pb n="26b"/>
以其所有注國之地物所有疏<hi>注釋曰諸侯國無貢於王法民間得税大國半次國三之一小國四之一皆市取當國所有以貢於王即大宰九貢小行人云春入貢及禹貢厥篚厥貢之類是也故鄭云國之地物所有也</hi>王将廵守則戒于四方曰各脩平乃守<lb/>
攷乃職事無敢不敬戒國有大刑注乃猶女也守謂國<lb/>
竟之内職事所當共具音義<hi>女音汝竟音境共音恭又九用反</hi>疏<hi>釋曰職方氏既主四方諸侯故至十二年王将廵守之時先以文書戒勑于四方曰各修汝當國所守境内待王之務無得失所又當考校汝所擬供王職事若不敬戒國有大刑大刑謂殺之也</hi>及王之所行先道<lb/>
帥其屬而廵戒令注先道先由王所從道居前行其前<lb/>
<pb n="27a"/>
日所戒之令疏<hi>釋曰此謂王将發行之時即在王前廵行前日所施戒令豫備之等如前所施與不</hi>王殷國亦如之注殷猶衆也十二嵗王若不廵守則<lb/>
六服盡朝謂之殷國其戒四方諸侯與廵守同音義<hi>朝直遥反</hi>疏<hi>釋曰王有故不廵守於方岳之下則春東方盡來夏南方盡來秋西方盡來冬北方盡來王待之亦各於其時在國外為壇行朝覲盟載之法若然則王自在國外為之而云亦如之者亦如上文戒令四方諸侯者王殷國所在無常或在畿内國城外即為之或向畿外諸侯之國行之故有戒令之事也</hi>
土方氏掌土圭之灋以致日景注致日景者夏至景尺<lb/>
有五寸冬至景丈三尺其間則日有長短音義<hi>景如字</hi>疏<lb/>
<pb n="27b"/>
<hi>注釋曰按玉人職土圭尺有五寸以致日先鄭注大司徒以為於潁川陽城夏日至晝漏半立八尺之表表北得尺五寸景適與土圭等則為地中以建王國也冬至景丈三尺者亦於潁川陽城晝漏半立八尺表表北得丈三尺景亦為地中云其間則日有長短者謂冬至日極短夏至日極長其極長極短之間冬至後日漸長夏至後日漸短假令冬至日南至之後日漸北之時日行大分六小分四大分者一寸為十分小分者十分寸之一分又為十分但日景一寸則於地千里大分一為百里小分一則為十里則冬至後日向南行六百四十里但冬至丈三尺景除本尺五寸外加丈一尺五寸從冬至至春分晝夜等之時則減五尺七寸半景從春分到夏至又減五尺七寸半景則減晝丈一尺五寸惟有尺五寸在以為夏至之景南戴日下萬五千里謂之地中故云其間則日有長短也</hi>以土地相宅而建邦國都鄙注土地又度地<lb/>
<pb n="28a"/>
知東西南北之深而相其可居者宅居也音義<hi>相息亮反注同度大洛反深尸鴆反</hi>疏<hi>釋曰上經據建王國度地灋此經據封畿外及畿内都鄙注釋曰景一寸差千里一分則百里但封邦國都鄙無過五百里已下則取分無取於寸一分則百里為男國亦為大都已上差之二分則二百里子國已外可知若小都五十里則為小分五分若大夫二十五里則為小分二分半言東西南北之深者景侵入為深地之逺近里數侵入亦為深也言相宅者既欲度景先相所居乃後度之</hi>以辨土<lb/>
宜土化之灋而授任地者注土宜謂九榖稙穉所宜也<lb/>
土化地之輕重糞種所宜用也任地者載師之屬音義<lb/>
<hi>稙張力反穉直吏反種章勇反</hi>疏<hi>釋曰既為土方氏非直度地相宅亦當相地所宜故須辨土宜并土化之<pb n="28b"/>灋而授任地者此謂以書作灋授之注釋曰九榖之文出於九職言土宜眀是土地所宜故以此解之云土化地之輕重糞種所宜用也者謂若草人職掌糞種之灋地有九種輕重不同其所用糞種若用麋用牛之等是也云任地者載師之屬者載師掌任地事下文廛里已下皆是任地之事也</hi>王廵守則樹王<lb/>
舍注為之藩羅疏<hi>注釋曰謂若掌舍設梐枑之時則此官亦為王於外周帀樹藩羅</hi>
懐方氏掌來逺方之民致方貢致逺物而送逆之達之<lb/>
以節注遠方之民四夷之民也諭徳延譽以來之遠物<lb/>
九州之外無貢灋而至者達民以旌節達貢物以璽節<lb/>
疏<hi>釋曰旣職名懐方懐來也故來遠方之民及致方貢之等注釋曰知諭徳延譽以來之者經直言來遠方<pb n="29a"/>不言别有餘事故惟曉諭以王之徳美又延引以王之羙譽以招來之云遠物九州之外無貢灋而至者此經上云致方貢謂六服諸侯又云致逺物宜是藩國是以大行人上云侯服世一見其貢祀物之等下文云藩國世一見各以貴寳為贄文與此相當故知義然也知達民以旌節達貢物以璽節者達民則行道路貢物即是貨賄故掌節云道路用旌節貨賄以璽節是也</hi>治其委積館舍飲食注續食其<lb/>
徃來音義<hi>續食音嗣</hi>疏<hi>注釋曰按遺人云十里有廬廬有飲食三十里有宿宿有委五十里有市市有積司儀云遂行如入之積是續食其徃來也</hi>
合方氏掌達天下之道路注津梁相奏不得陷絶音義<lb/>
<hi>奏采豆反本或作湊</hi>疏<hi>釋曰官名合方氏當使天下和合故通達天下道路</hi>通其財利注茂<lb/>
<pb n="29b"/>
遷其有無疏<hi>注釋曰按尚書益稷云懋遷有無化居禹治水後懋勉天下徙有之無易其居積若材木徙川澤魚鹽徙山林是通其財利</hi>同其數器注權衡不得有輕重疏<lb/>
<hi>注釋曰施教設治之方先須均其度量權衡是以天子廵守及王者新升皆為此事故堯典及舜典眀堂位皆陳數噐之等鄭知此數噐是權衡者下别見度量故知義然</hi>壹其度量注尺丈釡鍾<lb/>
不得有大小疏<hi>注釋曰此云壹即上同也鄭云不得有大小者按律厯志以子榖秬黍中者九十黍黄鍾之長千二百黍其實一龠合龠為合十合為升十升為斗十斗為斛百黍為銖二十四銖為兩十六兩為斤三十斤為鈞四鈞為石一黍為一分十分為寸十寸為尺十尺為丈十丈為引是五度五量皆有大小也</hi>除其怨惡注怨惡邦國相侵虐疏<hi>注釋曰合方氏欲使人和合故除其<pb n="30a"/>邦國相怨惡即相侵伐及相虐殺之等也</hi>同其好善注所好所善謂風俗所<lb/>
高尚音義<hi>好呼報反注及下同高如字劉古到反</hi>疏<hi>注釋曰按孝經樂以移風易俗既風俗别言則風俗異矣風謂政教所施故曰上以風化下又云風以動之是也俗謂民所承襲故曰君子行禮不求變俗是也風所高解好俗所尚解善也</hi>
訓方氏掌道四方之政事與其上下之志注道猶言也<lb/>
為王說之四方諸侯也上下君臣也音義<hi>為于偽反下同</hi>疏<hi>釋曰訓方氏訓四方美惡而向王言之以其政事及君臣上下皆有善惡</hi>誦四方之傳道注傳<lb/>
道世世所傳說徃古之事也為王誦之若今論聖徳堯<lb/>
<pb n="30b"/>
舜之道矣故書傳為傅杜子春云傅當作傳書亦或為<lb/>
傳音義<hi>傳直專反注同</hi>疏<hi>釋曰上所云政事及上下之志知則向王道未必誦之此又古昔之善道恒誦之在口王問則為王誦之以其善道可傳故須誦之</hi>正歳則布而訓四方注布<lb/>
告以教天下使知世所善惡疏<hi>注釋曰正嵗謂夏之建寅正月則布告前所道所誦之事教天下使知世所善惡也</hi>而觀新物注四時於新物出則觀之<lb/>
以知民志所好惡志淫行辟則當以政教化正之音義<lb/>
<hi>惡烏路反行下孟反辟匹亦反</hi>疏<hi>注釋曰此訓方觀新物知民善惡之情謂若王制云命市納賈以知民之所好惡志淫行僻則當以政教化正之與此為類故鄭引以釋經也</hi>
<pb n="31a"/>
形方氏掌制邦國之地域而正其封疆無有華離之地<lb/>
注杜子春云離當為雜書亦或為雜𤣥謂華讀謂<graphic n="KR0992" url="https://raw.githubusercontent.com/kanripo/KR-Gaiji/master/images/KR0992.png" mimeType="image/png"/>哨<lb/>
之<graphic n="KR0992" url="https://raw.githubusercontent.com/kanripo/KR-Gaiji/master/images/KR0992.png" mimeType="image/png"/>正之使不<graphic n="KR0992" url="https://raw.githubusercontent.com/kanripo/KR-Gaiji/master/images/KR0992.png" mimeType="image/png"/>邪離絶音義<hi>華依注音<graphic n="KR0992" url="https://raw.githubusercontent.com/kanripo/KR-Gaiji/master/images/KR0992.png" mimeType="image/png"/>若哇反哨劉羊售反沈且笑反邪似嗟反</hi>疏<hi>釋曰形方氏主知四方土地形勢故使掌作邦國之地域大小形勢又當正其封疆勿使相侵注釋曰王者地有<graphic n="KR0992" url="https://raw.githubusercontent.com/kanripo/KR-Gaiji/master/images/KR0992.png" mimeType="image/png"/>邪離絶遞相侵入不正故今正之/<graphic n="KR0992" url="https://raw.githubusercontent.com/kanripo/KR-Gaiji/master/images/KR0992.png" mimeType="image/png"/>者兩頭寛中狹邪者謂一頭寛一頭狹云<graphic n="KR0992" url="https://raw.githubusercontent.com/kanripo/KR-Gaiji/master/images/KR0992.png" mimeType="image/png"/>哨之<graphic n="KR0992" url="https://raw.githubusercontent.com/kanripo/KR-Gaiji/master/images/KR0992.png" mimeType="image/png"/>
                    者投壺禮主人云枉矢哨壺哨是不正之義故讀從之</hi>使小國事大國大國比小<lb/>
國注比猶親也易比象曰先王以建萬國親諸侯疏<hi>釋曰此亦如上職方氏云大小相維義同注言親諸侯使諸侯相親遞相朝聘是也</hi>
<pb n="31b"/>
山師掌山林之名辨其物與其利害而頒之于邦國使<lb/>
致其珍異之物注山林之名與物若岱畎絲枲嶧陽孤<lb/>
桐矣利其中人用者害毒物及螫噬之蟲獸音義<hi>畎古犬反劉孤茗反又孤善反嶧音亦螫音釋劉呼洛反噬音逝</hi>疏<hi>釋曰此山師及下川師原師等皆是遥掌畿外邦國之内山川原隰之等使出税珍異以供王家也注釋曰按禹貢青州云岱畎絲枲畎谷也岱山之谷有之徐州云嶧陽孤桐孤特也嶧山之陽特生之桐中為琴瑟云害毒物及螫噬之蟲者謂蚖蛇蝮蝎之屬也岱畎嶧陽是其名絲枲孤桐是其物也</hi>
川師掌川澤之名辨其物與其利害而頒之于邦國使<lb/>
<pb n="32a"/>
致其珍異之物注川澤之名與物若泗濱浮磬淮夷蠙<lb/>
珠暨魚澤之萑蒲音義<hi>蠙薄田反劉扶忍反沈音蠙曁其噐反沈其氣反萑音丸</hi>疏<lb/>
<hi>注釋曰徐州云泗濱浮磬淮夷蠙珠暨魚注云泗水涯水中見石可以為磬蠙珠珠名淮夷二水出蠙珠與美魚</hi>
邍師掌四方之地名辨其丘陵墳衍邍隰之名注地名<lb/>
謂東原大陸之屬音義<hi>墳扶云反</hi>疏<hi>釋曰爾雅釋地高平曰原此雖以原為主除山林川澤四者餘丘陵墳衍原隰六者皆主之故云辨其丘陵已下也按鄭注大司徒云土之高者曰丘大阜曰陵水涯曰墳下平曰衍高平曰原下濕曰隰皆有名注釋曰尚書禹貢有東原底平大陸既作是地名也</hi>物<lb/>
<pb n="32b"/>
之可以封邑者注物之謂相其土地可以居民立邑音<lb/>
義<hi>相息亮反</hi>疏<hi>注釋曰按小司徒云四井為邑據田中千室之邑據城二者皆須相其物色善惡然後封民</hi>
匡人掌達灋則匡邦國而觀其慝使無敢反側以聼王<lb/>
命注灋則八灋八則也邦國之官府都鄙亦用焉慝姦<lb/>
偽之惡也反側猶背違灋度也書曰無反無側王道正<lb/>
直音義<hi>慝他得反背音佩</hi>疏<hi>釋曰匡正也所以正人故掌通達灋則於天下邦國而觀其慝使無慝惡使無敢反側也注釋曰云灋則八灋八則者按大宰云八灋治官府八則治都鄙謂王朝官府及畿内都<pb n="33a"/>鄙今云以灋則匡正邦國而觀其慝即據諸侯外内雖殊八灋八則治官府都鄙則同故治諸侯之官府都鄙亦用焉云背違灋度者即是違灋則也書者洪範皇極之章</hi>
撢人掌誦王志道國之政事以廵天下之邦國而語之<lb/>
注道猶言也以王之志與政事諭說諸侯使不迷惑音<lb/>
義<hi>語魚據反説如字劉尺鋭反</hi>疏<hi>釋曰誦王志者在心為志欲得使天下順從若撢取王之此志又道國之政事用此二事以廵國而語之使不迷惑而向王</hi>使萬民和說而正王面注<lb/>
面猶鄉也使民之心曉而正鄉王音義<hi>說音悦鄉許亮反下同</hi>疏<lb/>
<hi>釋曰以上二事向諸侯説之使諸侯化民而萬民正向于王</hi>
<pb n="33b"/>
都司馬掌都之士庶子及其衆庶車馬兵甲之戒令注<lb/>
庶子卿大夫士之子車馬兵甲備軍發卒疏<hi>釋曰此王都司馬故序官注都王子弟所封及三公采地也司馬主其軍賦故此云掌都之士庶子按宫伯注云士適子庶子其支庶此都之士庶子亦然云及其衆庶車馬兵甲之戒令者若王家有軍事徴兵于采地都鄙則都司馬以書致於士庶子有此衆庶車馬兵甲之戒令士庶子受而依行之</hi>以國灋掌其政學注政<lb/>
謂賦税也學修徳學道音義<hi>政音征本亦作政音下同</hi>疏<hi>注釋曰云政謂賦税者正謂軍之賦税無田税泉税之等知學是修徳學道者此亦依國子而言故知亦是修徳學道也</hi>以聼<lb/>
國司馬注聼者受行其所徵為也國司馬大司馬之屬<lb/>
<pb n="34a"/>
皆是疏<hi>注釋曰都司馬所掌皆受大司馬之灋而戒令令使都之士庶子所有徵為皆取國之大司馬之灋云大司馬之屬皆是者經國司馬不云大則小司馬軍司馬輿司馬皆得禀其戒令</hi>家司馬亦<lb/>
如之注大夫家臣為司馬者春秋傳曰叔孫氏之司馬<lb/>
鬷戾音義<hi>鬷子公反戾力計反</hi>疏<hi>注釋曰按序官云家司馬各使其臣以正於公司馬鄭云家卿大夫采地正猶聼也公司馬國司馬也卿大夫之采地王不特置司馬各自使其家臣為司馬主其地之軍賦往聼政於王之司馬其以王命來有事則曰國司馬若然是卿之小都大夫采地皆家自置司馬之眀文引春秋者左氏昭二十五年叔孫氏之司馬鬷戾言於其衆曰若之何莫對又曰我家臣也不敢知國彼是諸侯卿家自置司馬此王之卿大夫之家亦自置引諸侯家灋者自置是同故得引以況義也</hi>
<pb n="34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周禮注疏卷三十三<lb/>
<pb n="35a"/>
　周禮注疏卷三十三考證<lb/>
廋人馬八尺以上為龍注爾雅曰騋牡驪牝𤣥駒褭驂<lb/>
　○<hi>臣宗楷</hi>按爾雅原文云騋牝驪牡與此異郭氏讀<lb/>
　牡字絶句鄭氏檀弓注引之以牝驪牡𤣥為句今此<lb/>
　牡牝互異并句法俱從釋文<lb/>
河東曰兖州其浸盧維○盧監本作廬今從石經釋文<lb/>
　作盧<lb/>
正西曰雍州注詩大雅公劉曰汭泦之即○泦詩作鞫<lb/>
<pb n="35b"/>
河内曰冀州疏覃懐為縣名○此先述經文覃懐而更<lb/>
　以懐縣名解之則為字乃懐字之訛也<lb/>
　又始是長子即上黨也○是疑自字之説<lb/>
　<lb/>
　<lb/>
　<lb/>
　<lb/>
　周禮注疏卷三十三考證<lb/>
</p>
<p>
</p>
  </div>
</body>
</text>
</TEI>
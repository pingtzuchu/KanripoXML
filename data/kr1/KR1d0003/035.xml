<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周禮注疏卷三十五</head> <lb/>
    <p>
<pb n="1a"/>
欽定四庫全書<lb/>
　周禮注疏卷三十五<lb/>
　　漢鄭氏注　唐陸徳眀音義　賈公彥疏<lb/>
鄉士掌國中注鄭司農云謂國中至百里郊也𤣥謂其<lb/>
地則距王城百里内也言掌國中此主國中獄也六鄉<lb/>
之獄在國中疏<hi>釋曰鄉士主六鄉之獄言掌國中者獄居近六鄉之獄皆在國中注釋曰先鄭云謂國中至百里郊後鄭不從者六鄉地雖在百里郊内要言國中者指獄而言非通百里為國中故不從也是以謂其地則距王城百里内言掌國中此主國中獄也云六鄉之獄在國中對六遂之獄在四郊者也</hi>各<lb/>
<pb n="1b"/>
掌其鄉之民數而糾戒之注鄉士八人言各者四人而<lb/>
分主三鄉疏<hi>注釋曰鄭以四人分主三鄉者若以八人共主三鄉不得言各既言各則有部分故以四人分主三鄉解之也</hi>聽其獄訟察其辭注察審也疏<hi>注釋曰鄉士主治獄訟之事故云聽其獄訟察其辭言審者恐人枉濫也</hi>辯其獄訟異其死刑之罪而<lb/>
要之旬而職聽于朝注辯異謂殊其文書也要之為其<lb/>
罪灋之要辭如今劾矣十日乃以職事治之於外朝容<lb/>
其自反覆音義<hi>劾户代反覆芳服反方士職注同</hi>疏<hi>釋曰云辯其獄訟者辯别也獄謂爭罪訟謂争財事既不同文書亦異云異其死刑之罪者死與四刑輕重不同文書亦異云而要之者文書既得<pb n="2a"/>乃後取其要辭雖得要實之辭罪定仍至十日乃後以斷刑之職聽斷于外朝注釋曰云要之為其罪灋之要辭如今劾矣者劾實也正謂棄虚從實收取要辭為定容其自反覆恐囚虚承其罪十日不翻即是其實然後向外朝對衆更詢乃與之罪</hi>司寇聽之斷其獄弊其訟于朝羣士司<lb/>
刑皆在各麗其灋以議獄訟注麗附也各附致其灋以<lb/>
成議也疏<hi>釋曰此即朝衆聽之事獄言斷訟言弊弊亦斷異言耳云羣士司刑皆在者所謂吕刑云師聽五辭一也恐專有濫故衆獄官共聽之云各麗其灋者罪状不同附灋有異當如其罪状各依其罪不得濫出濫入如此以議獄訟也注釋曰所議者本欲得其實情故湏各致其灋以成其議致灋行刑當與議狀相依也</hi>獄訟成士師受中汁日刑殺肆之三日注受中謂受<lb/>
<pb n="2b"/>
獄訟之成也鄭司農云士師受中若今二千石受其獄<lb/>
也中者刑罰之中也故論語曰刑罰不中則民無所措<lb/>
手足汁日刑殺汁合也和也和合支幹善日若今時望<lb/>
後利日也肆之三日故春秋傳曰三日棄疾請尸論語<lb/>
曰肆諸市朝𤣥謂士師既受獄訟之成鄉士則擇可刑<lb/>
殺之日至其時而往涖之尸之三日乃反也音義<hi>汁音協本亦作協下同不中丁仲反措七故反</hi>疏<hi>釋曰此經為上議得其實欲行刑之時故云獄訟成成謂罪已成定云士師受中者士師當受取上成定中平文書為案云協日刑殺者謂鄉士當和合善日行刑及殺之事云肆<pb n="3a"/>之三日者據死者而言其四刑之類行訖即放不湏肆之注釋曰云若今二千石受其獄也者漢時受二千石禄廪郡守之等受在下已成之獄言支幹善日者十二辰子丑之等是支甲乙丙丁之等是幹若言甲子乙丑丙寅丁夘之類皆以支配幹而言云若今時望後利日也者月大則十六日為望月小則十五日為望利日即合刑殺之日是也云肆之三日者肆陳也殺訖陳尸也云春秋傳者襄二十二年楚令尹子南寵觀起楚人患之子南之子棄疾為王御士王泣告棄疾言子南罪遂殺子南于朝注云子南公子追舒三日棄疾請尸云論語者憲問篇云公伯寮愬子路于季孫子服景伯謂孔子曰吾力猶能肆諸市朝注云大夫於朝士於市公伯寮是士止應云肆諸市連言朝耳引之者皆證肆之三日之事也𤣥謂士師既受獄訟之成鄉士則擇可刑殺之日至其時而往涖之尸之三日乃反也者乃反謂收取其尸鄭言此者經云士師受中協日刑殺文無分别<pb n="3b"/>恐是士師受中還是士師刑殺故湏辨之知非士師刑殺者以其士師是司寇之考總攝諸士所刑殺者鄉士遂士縣士方士各自往涖之若一一遣士師自行於理不可是以鄭為此解也</hi>若欲免之則王<lb/>
㑹其期注免猶赦也期謂鄉士職聽于朝司寇聽之日<lb/>
王欲赦之則用此時親往議之疏<hi>釋曰所司折斷已得實情獄案既成乃始就朝詳斷王雖欲免必無免灋但王者恩深愛物庶欲免之恐有濫行理湏親㑹者也</hi>大祭祀大<lb/>
喪紀大軍旅大賓客則各掌其鄉之禁令帥其屬夾道<lb/>
而蹕注屬中士以下音義<hi>夹古洽反劉古協反</hi>疏<hi>注釋曰此四者六鄉皆有其事大祭祀若祭天四時迎氣即於四郊大䘮紀當葬所經道大軍旅王出行所經過大賔客四方諸侯来朝各由<pb n="4a"/>方而入竝過六鄉路以是故各掌其鄉之禁令當各帥其屬夹道而蹕知屬是中士以下者鄉士身是上士故云中士以下</hi>三公若有邦事則為之前驅而辟其䘮亦如之<lb/>
注鄭司農云鄉士為三公道也若今時三公出城郡督<lb/>
郵盜賊道也音義<hi>則為于偽反遂士縣士訝士職同</hi>疏<hi>釋曰三公有邦事湏親自入鄉則鄉士為公作前驅引道而辟止行人云其䘮亦如之者謂公卿大夫之䘮死於此者及𦵏為之前驅而辟注釋曰云郡督郵盜賊道也者郵謂郵行往来盜賊謂舊為盜賊即不良之人故郡内督察郵行者是盜賊之人使之道以況古鄉士為道相類也</hi>凡國有大事則戮其犯命者疏<hi>釋曰國有大事言戮犯命者止謂征伐田獵之大事故有犯命刑戮之事也</hi>
<pb n="4b"/>
遂士掌四郊注鄭司農云謂百里外至三百里也𤣥謂<lb/>
其地則距王城百里以外至二百里言掌四郊者此主<lb/>
四郊獄也六遂之獄在四郊疏<hi>注釋曰先鄭云百里外至三百里也者見縣士云掌野去王城四百里曰縣故曰小都任縣地方士云掌都家謂去王城五百里既以鄉士所掌為去王城百里内惟有二百里三百里二處在當是此遂士掌之故為此解後鄭不從𤣥謂其地則距王城百里以外至二百里者後鄭意六遂之地則在二百里中但獄則不在二百里中當在百里四郊上置之亦若六鄉地在王城外獄則在城中然故更云言掌四郊此主四郊之獄六遂之獄在四郊也</hi>各掌其遂之民數<lb/>
而糾其戒令注遂士十二人言各者二人而分主一遂<lb/>
<pb n="5a"/>
疏<hi>注釋曰遂士十二人序官文亦如鄉士若總掌不分不得云各既言各掌十二人有六遂是二人分主一遂可知</hi>聽其獄訟察其辭辨其獄訟異其死刑之罪而要<lb/>
之二旬而職聽于朝司寇聽之斷其獄弊其訟于朝羣<lb/>
士司刑皆在各麗其灋以議獄訟獄訟成士師受中汁<lb/>
日就郊而刑殺各於其遂肆之三日注就郊而刑殺者<lb/>
遂士也遂士擇刑殺日至其時往涖之如鄉士爲之矣<lb/>
言各於其遂者四郊六遂遂處不同疏<hi>釋曰此一經亦如鄉士獄成就朝聴斷事有異者二旬與鄉士别以其去王城漸逺恐多枉濫故至二旬容其反覆也云就郊而刑殺者鄉士<pb n="5b"/>之獄在國中不湏言就此在郊差逺故云就郊也言各於其遂者六鄉之獄并在國中不得言各六遂之獄分在四郊之上故湏言各也注釋曰鄭云就郊而刑殺者遂士也者經云士師受中即云協日就郊刑殺觀其文勢亦恐士師刑殺故云遂士也云遂處不同者六遂分置四郊之外有六處獄還六處置之故云不同也</hi>若<lb/>
欲免之則王令三公㑹其期注令猶命也王欲赦之則<lb/>
用遂士職聽之時命三公往議之疏<hi>注釋曰若㑹其期皆在外朝但民有逺近故六鄉獄王自㑹其期六遂獄差遠使三公㑹其期也云令猶命者上文鄉士云命此變命云令令命義不殊故云令猶命也</hi>若邦有大事聚衆庶則各掌其遂之禁令帥<lb/>
其屬而蹕注大事王所親也疏<hi>注釋曰案上鄉士在四郊内有大祭祀大䘮紀<pb n="6a"/>等四事事多故湏歴陳此在四郊之外無大祭祀大䘮紀惟有大軍旅大賔客出入所經二者有聚衆庶之事故總云大事聚衆庶耳此雖不言夾道亦當夹道蹕也</hi>六卿若有邦事則為之前<lb/>
驅而辟其䘮亦如之凡郊有大事則戮其犯命者疏<hi>釋曰若六鄉近則使三公有邦事此六遂差逺邦事使六卿往云其䘮亦如之者亦謂公卿大夫之䘮死於其中者亦為之前驅而辟也云郊有大事者亦謂六遂之民從軍征伐田獵戮其犯命也</hi>
縣士掌野注鄭司農云掌三百里至四百里大夫所食<lb/>
晉韓湏為公族大夫食縣𤣥謂地距王城二百里以外<lb/>
至三百里曰野三百里以外至四百里曰縣四百里以<lb/>
<pb n="6b"/>
外至五百里曰都都縣野之地其邑非王子弟公卿大<lb/>
夫之采地則皆公邑也謂之縣縣士掌其獄焉言掌野<lb/>
者郊外曰野大總言之也獄居近野之縣獄在二百里<lb/>
上縣之縣獄在三百里上都之縣獄在四百里上疏<hi>注釋曰先鄭意遂士既主二百里三百里又案載師職小都任縣地縣地在四百里中故云掌三百里至四百里云大夫所食晉韓湏為公族大夫食縣者即載師職云小都任縣地一也案昭五年楚薳唘疆曰晉韓襄為公族大夫韓湏受命而使矣注云襄韓無忌子也為公族大夫湏起之門子年雖幼已任出使如是韓湏不為大夫言受命而使明時為公族大夫但年幼或此注當為韓襄知食縣者下有十家九縣注云韓氏七邑是也𤣥謂<pb n="7a"/>地距王城二百里以外至三百里曰野三百里以外至四百里曰縣四百里以外至五百里曰都鄭言此者欲明此三處之中有三等公邑故更云都都縣野之地其邑非王子弟公卿大夫之采地則皆公邑也者王子弟依三等臣分為三處公在五百里疆地卿在四百里縣地大夫在三百里稍地給此三等采地之外皆是公邑故云則皆公邑案載師注使大夫治此公邑之民二百里三百里其大夫如州長四百里五百里其大夫如縣正云謂之縣縣士掌其獄焉者主三等之獄總謂之縣士也云掌野者郊外曰野大總言之者爾雅云郊外曰野非謂郊外二百里之中縱四百里及五百里皆得謂之野是以遂人亦云掌野野亦謂百里郊外至五百里皆稱野故鄭彼注及此注皆云郊外曰野是大總而言也鄭言此者欲見縣士云掌野掌三百里外至五百里三處之獄皆是野耳云獄居近者從鄉士掌國中已外遂士掌四郊皆據近而言明此縣士三等獄以次據近<pb n="7b"/>而置云野之縣獄在二百里上縣之縣獄在三百里上都之縣獄在四百里上者以三處獄皆名縣者自三百里外有稍縣都縣居中故皆以縣獄為名言野縣都據本為稱若然云掌野則三處總名野及歴言之則惟三百里得名野者以其以外四百里五百里有縣都之名還指本號三百里中地雖有稍名縣士既言掌野不得不存一野以為獄名故也案載師云公邑任甸地則二百里中亦有公邑縣士惟掌三百里已外其二百里獄遂士兼掌之矣</hi>各掌其縣之民數糾其戒令而聽其獄訟察其<lb/>
辭辨其獄訟異其死刑之罪而要之三旬而職聽于朝<lb/>
司寇聽之斷其獄弊其訟于朝羣士司刑皆在各麗其<lb/>
灋以議獄訟獄訟成士師受中汁日刑殺各就其縣肆<lb/>
<pb n="8a"/>
之三日注刑殺各就其縣者亦謂縣士疏<hi>注釋曰上鄉士遂士皆解分人各主之義至此縣士鄭雖不言案序官縣士三十有二人縣獄既有三處盖三百里地狭人少當十人四百里五百里地廣民多當各十一人以是故得云各掌其縣之民數也三旬者亦是去王漸逺故加至三旬容其自反覆云亦謂縣士者亦以經文勢相連恐士師刑殺故湏解之</hi>若欲免之則王命六<lb/>
卿㑹其期注期亦謂縣士職聽之時疏<hi>注釋曰以其差逺故不使三公而使六卿㑹其期也</hi>若邦有大役聚衆庶則各掌其縣之禁令若<lb/>
大夫有邦事則為之前驅而辟其䘮亦如之凡野有大<lb/>
事則戮其犯命者注野距王城二百里以外及縣都疏<lb/>
<pb n="8b"/>
<hi>釋曰直言大役不言大事又不言帥其屬而蹕者則非王行征伐之事謂起大役役使民衆故直各掌其縣之禁令而已其䘮亦謂公卿大夫之䘮有死於此者云凡野有大事則戮其犯命者謂有軍事於此而犯命者也注釋曰上掌野雖已解野今此文云凡野恐有别義故鄭詳言之云野距王城二百里以外及縣都者若如此言則不通二百里以内故云距王城二百里以外從野三百里縣則四百里都則五百里還是縣士獄之所主三處也</hi>
方士掌都家注鄭司農云掌四百里至五百里公所食<lb/>
魯季氏食於都𤣥謂都王子弟及公卿之采地家大夫<lb/>
之采地大都在畺地小都在縣地家邑在稍地不言掌<lb/>
<pb n="9a"/>
其民數民不純屬王音義<hi>畺居良反</hi>疏<hi>注釋曰先鄭意縣士既掌四百里中故此方士掌五百里之中云公所食者謂載師所云大都任畺地者也引魯季氏食於都者謂諸侯大都與三公同後鄭不從謂都王子弟及公卿之采地家大夫之采地者欲見此經都是載師大都任畺地小都任縣地家是家邑任稍地王子弟親者與公同百里稍䟽者與卿同五十里更疏者與大夫同二十五里引載師職大都任畺地以下為證者是不從先鄭之驗若先鄭以采地唯在四百里五百里之中載師何得有三等之差乎是以後鄭縣士自掌三等公邑之獄方士自掌三等采地之獄且縣士掌三等公邑之獄親自掌之若方士掌三等采地之獄遥掌之采地自有都家之士掌獄有事上於方士耳云不言掌其民數不純屬王者采地之民雖在王畿之内屬采地之主類畿外之民屬諸侯故云不純屬王</hi>聽其獄訟之辭辨其死<lb/>
<pb n="9b"/>
刑之罪而要之三月而上獄訟于國注三月乃上要者<lb/>
又變朝言國以其自有君異之音義<hi>上時掌反注下竝同</hi>疏<hi>注釋曰此則上文都家之士自治其獄獄成上王府亦於外朝詳聽之事云三月及言國自有君異之者謂異於鄉士遂士縣士之等</hi>司寇聽其成于朝羣士司刑皆在各麗其灋以<lb/>
議獄訟注成平也鄭司農說以春秋傳曰晉邢侯與雍<lb/>
子爭鄐田久而無成音義<hi>鄐許六反劉勅六反或音朂</hi>疏<hi>釋曰上三處直言司寇聽之此獨云聽其成者成謂采地之士所平斷文書亦是異之類也注釋曰云春秋傳者左氏昭公十四年之事言晉邢侯是楚人時在晉故與雍子爭鄐田也引之者證成是獄成之事</hi>獄訟成士師受<lb/>
<pb n="10a"/>
中書其刑殺之成與其聽獄訟者注都家之吏自協日<lb/>
刑殺但書其成與治獄之吏姓名備反覆有失實者疏<lb/>
<hi>注釋曰謂書其刑殺之成及聽獄人名於上亦是自有君異於鄉士之等也</hi>凡都家之大事<lb/>
聚衆庶則各掌其方之禁令注方士十六人言各掌其<lb/>
方者四人而主一方也其方以王之事動衆則為班禁<lb/>
令焉疏<hi>釋曰都家云大事聚衆庶者則下文脩其縣灋是也注釋曰方士十六人序官文若不分主則不得云各掌故知分之</hi>以時脩其縣灋若嵗終則省之而誅賞焉<lb/>
注縣灋縣師之職也其職掌邦國都鄙稍甸郊野之地<lb/>
<pb n="10b"/>
域而辨其夫家人民田莱之數及其六畜車輦之稽方<lb/>
士以四時脩此灋嵗終又省之則與掌民數亦相近音<lb/>
義<hi>近附近之近</hi>疏<hi>注釋曰縣師其職普掌天下故云邦國據畿外都鄙據畿内大都據五百里小都據四百里稍據三百里甸據二百里郊外據百里徧天下矣夫家猶言男女人民據家之奴婢云與掌民數亦相近者上鄉士之等皆言民數惟方士不言今此縣師云夫家之數即與民數亦相近言相近者依縣師而知故云相近也</hi>凡都家之士所上治則主之注都家之士都士家<lb/>
士也所上治者謂獄訟之小事不附罪者也主之告於<lb/>
司寇聽平之音義<hi>治直吏反注同下有治同</hi>疏<hi>注釋曰以序有都士家士此云凡都家之<pb n="11a"/>士明是彼都士家士也云所上治者謂獄訟之小事不附罪者以其上文已有士師受中為附罪之大事明此是小事</hi>
訝士掌四方之獄訟注鄭司農云四方諸侯之獄訟疏<lb/>
<hi>注釋曰案尚書吕刑云四方司政典獄據諸侯為言此訝士亦云掌四方獄訟又下云諭罪刑于邦國皆言諸侯之事故先鄭云諸侯之獄訟也</hi>諭罪刑于邦國注告曉以麗罪及制<lb/>
刑之本意疏<hi>注釋曰諭為曉故云告曉以麗罪罪者謂斷獄附罪輕重也云及制刑之本意者聖人所作刑灋止為息民為惡故云刑期無所刑以殺止殺是制刑之本意以此二者告曉於諸侯</hi>凡四<lb/>
方之有治於士者造焉注謂讞疑辨事先来詣乃通之<lb/>
<pb n="11b"/>
於士也士主謂士師也如今郡國亦時遣主者吏詣廷<lb/>
尉議者音義<hi>造七報反讞魚竭反</hi>疏<hi>注釋曰謂四方諸侯有疑獄不決遣使来上王府士師者故云四方之有治於士者知士是士師者以其士師受中故知疑獄亦士師受之也云造焉者謂先造詣訝士乃通之士師也讞白也謂諮白疑辨之事漢時獄官號廷尉也</hi>四方有亂獄則往而成<lb/>
之注亂獄謂若君臣宣淫上下相虐者也往而成之猶<lb/>
吕歩舒使治淮南獄疏<hi>注釋曰云君臣宣淫上下相虐者謂若左氏傳宣九年陳靈公與孔寜儀行父共淫徴舒之母夏姬衷其衵服以戯於朝又公曰徴舒似汝對曰亦似君泄冶諫被殺後徴舒射殺靈公二子奔楚楚為討陳殺徴舒是君臣宣淫上下相虐之事云往而成之猶吕歩舒使治淮南獄者案<pb n="12a"/>前漢書儒林傳吕歩舒事江都相董仲舒明春秋公羊仕為丞相長史于時淮南王劉安與其太子遷謀反漢武帝詔使宗正劉徳與吕歩舒窮驗其事故注者引之</hi>邦有賓客則與行人送逆<lb/>
之入於國則為之前驅而辟野亦如之居館則帥其屬<lb/>
而為之蹕誅戮暴客者客出入則道之有治則賛之注<lb/>
送逆謂始来及去也出入謂朝覲於王時也春秋傳曰<lb/>
晉侯受䇿以出出入三覲入國入野自以時事音義<hi>道音導</hi>疏<hi>注釋曰云送遂謂始来及去也者以其訝士主以送逆諸侯故從来至去皆送迎之禮也知出入是朝覲於王者以其言出入與晉侯稱出入同故引晉侯事案僖二十八年㐮王策命晉侯為侯伯晉侯受䇿以<pb n="12b"/>出出入三覲注云出入猶去来也從来至去凡三見王上公廟中將幣三享王禮再祼而酢饗禮九獻食禮九舉三勞三問出入三覲為行此禮是出入為朝覲云入國入野自以時事者以其外國至此入國湏有親故相見之灋入野湏有採取之宜竝是私事故云時事也</hi>凡邦之大事聚衆庶則讀其<lb/>
誓禁疏<hi>釋曰大事者自是在國征伐之等聚衆庶非諸侯之事也則訝士讀其誓命之辭及五禁之灋也</hi>
朝士掌建邦外朝之灋左九棘孤卿大夫位焉羣士在<lb/>
其後右九棘公侯伯子男位焉羣吏在其後面三槐三<lb/>
公位焉州長衆庶在其後左嘉石平罷民焉右肺石達<lb/>
<pb n="13a"/>
窮民焉注樹棘以為位者取其赤心而外刺象以赤心<lb/>
三刺也槐之言懐也懐来人於此欲與之謀羣吏謂府<lb/>
史也州長鄉遂之官鄭司農云王有五門外曰臯門二<lb/>
曰雉門三曰庫門四曰應門五曰路門路門一曰畢門<lb/>
外朝在路門外内朝在路門内左九棘右九棘故易曰<lb/>
係用徽纆示于叢棘𤣥謂明堂位說魯公宫曰庫門天<lb/>
子臯門雉門天子應門言魯用天子之禮所名曰庫門<lb/>
者如天子臯門所名曰雉門者如天子應門此門制二<lb/>
<pb n="13b"/>
兼四則魯無臯門應門矣檀弓曰魯荘公之䘮既𦵏而<lb/>
絰不入庫門言其除䘮而反由外来是庫門在雉門外<lb/>
必矣如是王五門雉門為中門雉門設兩觀與今之宫<lb/>
門同閽人幾出入者窮民盖不得入也郊特牲譏繹於<lb/>
庫門内言逺當於廟門廟在庫門之内見於此矣小宗<lb/>
伯職曰建國之神位右社稷左宗廟然則外朝在庫門<lb/>
之外臯門之内與今司徒府有天子以下大㑹殿亦古<lb/>
之外朝哉周天子諸侯皆有三朝外朝一内朝二内朝<lb/>
<pb n="14a"/>
之在路門内者或謂之燕朝音義<hi>長丁丈反注同罷音皮司圜職同刺七賜反下同纆亡北反示于之鼔反又如字本或作寘叢才公反觀古亂反閽音昏繹音亦徐音夕見賢遍反與音餘下國服與同</hi>疏<hi>注釋曰云取其赤心而外刺者據三詢三刺而言云槐之言懐也懐来人於此欲與之謀者此亦據三詢而言也云州長鄉遂之官者州長是鄉之官兼言遂者鄉之官既在此明六遂之官亦在此故言遂以包之先鄭云王有五門外曰臯門内曰雉門三曰庫門四曰應門五曰路門路門一曰畢門者畢門之言出自顧命故顧命云二人爵弁執恵立於畢門之内是也云外朝在路門外内朝在路門内者此後鄭皆不從云左九棘右九棘故易曰係用徽纆寘于叢棘者證九棘之朝斷罪人之朝也云𤣥謂明堂位說魯公宫曰庫門天子臯門雉門天子應門言魯用天子之禮所名曰庫門者如天子臯門所名曰雉門者如天子應門此<pb n="14b"/>名制二兼四後鄭言此者欲破先鄭以天子雉門在庫門外為之若然魯作庫門名曰臯門其制則與天子臯門同是制一兼二庫門向外兼得臯門矣魯作雉門名曰應門其制則與天子應門同是亦制一兼二則雉門向内兼得應門矣是魯制二兼四之事魯之庫門既向外兼臯門魯之雉門又向内兼應門則天子庫門在雉門外何得庫門倒在雉門内此為一明又引檀弓曰魯荘公之䘮既葬而絰不入庫門言其除䘮而反由外来是庫門在雉門外必矣者時魯有慶父作亂閔公遭莊公之䘮既𦵏之後不得既虞變服既葬而反則除喪也服吉而入以服慶父之心故也若庫門在内雉門在外應云而絰不入雉門何得云不入庫門故鄭云是庫門在雉門外必矣上以制二兼四推出庫門在雉門外將為未大明更以絰不入庫門乃大明故言必矣云如是王五門雉門為中門已下更欲破先鄭外朝在路門外事雉門既為中門雉門設兩觀公羊傳文與今之宫門<pb n="15a"/>同舉漢以況周矣云閽人幾出入者窮民盖不得入也者若外朝在路門外中門内外朝有右肺石達窮民中門既有閽人幾則何得度中門入於路門乎明外朝在中門外矣又引郊特牲及小宗伯者欲見庫門内雉門外中間不得置外朝之事何者郊特牲譏繹于庫門内言逺謂譏其太逺云當於廟者宜在廟門西故云當於廟也云廟在庫門之内見於此矣者欲見中門外有廟又引小宗伯者見社廟在中門外既然中門外有社稷宗廟在於左右不得置外朝可知云然則外朝在庫門之外臯門之内與者無正文推量為義故云與以疑之也舉漢灋者況義耳云天子諸侯皆有三朝外朝一内朝二者天子外朝一者即朝士所掌者是也内朝二者司士所掌正朝大僕所掌路寝朝是二也諸侯内朝二者玉藻云朝于内朝朝羣臣辨色始入君日出而視朝退適路寝使人視大夫大夫退然後適小寝彼亦路門外内二者為内朝二閔二年季友将生卜人云間于兩<pb n="15b"/>社為公室輔兩社周社亳社是兩社在大門内中門外為外朝是諸侯外朝一内朝二三文疏已在射人云在路門内或謂之燕朝者太僕云掌燕朝之服位是也</hi>帥其屬而以鞭呼趨且辟注<lb/>
趨朝辟行人執鞭以威之音義<hi>趨本又作趣同七須反劉音清欲反</hi>疏<hi>釋曰其屬者案序官朝士中士六人府三人史六人胥六人徒六十人云帥其屬當是徒六十人為之</hi>禁慢<lb/>
朝錯立族談者注慢朝謂臨朝不肅敬也錯立族談違<lb/>
其位僔語也音義<hi>僔徐子損反劉才官反李一音纂</hi>疏<hi>注釋曰朝士所禁則無問貴賤皆禁之云錯立族談者族聚也云違其位解錯立僔亦聚也聚語解族談也</hi>凡得獲貨賄人<lb/>
民六畜者委于朝告于士旬而舉之大者公之小者庶<lb/>
<pb n="16a"/>
民私之注俘而取之曰獲委於朝十日待来識之者人<lb/>
民謂刑人奴𨽻逃亡者司隸職曰帥其民而搏盜賊鄭<lb/>
司農云若今時得遺物及放失六畜持詣鄉亭縣廷大<lb/>
者公之大物没入公家也小者私之小物自畀也𤣥謂<lb/>
人民之小者未齔七歳以下音義<hi>俘音孚搏音博又音付失音逸又如字畀必二反齔初謹反又敕謹反劉測吝反沈創允反毁齒也</hi>疏<hi>注釋曰經云告于士者得物之人告朝士乃委之於朝云俘而取之曰獲者則得者非所俘也所俘即人民六畜其餘貨財之等稱得云人民謂刑人奴𨽻逃亡者謂所犯大罪身死男女幼者沒入縣官為奴隸而逃亡者也即司隸職所云者也云𤣥謂人民之小者未<pb n="16b"/>齔七歳以下者案家語本命男子七歳而齔齒女子八嵗而齔齒此言七嵗據男子若女子則八嵗皆别人所生諸處八嵗是男七嵗是女</hi>凡士之治有期日國中一旬郊二旬野<lb/>
三旬都三月邦國朞期内之治聽期外不聽注鄭司農<lb/>
云謂在期内者聽期外者不聽若今時徒論決滿三月<lb/>
不得乞鞠音義<hi>治直吏反下之治以治及司民職王治并注同期居其反鞠九六反劉已目反</hi>
疏<hi>釋曰云凡士之治有期日者即上文鄉士聽訟于朝者鄉士一旬遂士二旬期日即上鄉士遂士之等獄訟成来於外朝職聽逺近節之皆有期日云國中者謂獄在國中據鄉士云郊二旬者謂獄在郊據遂士云野三旬者謂野之縣獄三處皆是野云都三月者謂方士掌都家云邦國朞者謂訝士雖不云期日差之邦國當<pb n="17a"/>訝士所掌云期内之治聽期外不聽者所以省煩息訟也</hi>凡有責者有判書以治則<lb/>
聽注判半分而合者故書判為辨鄭司農云謂若今時<lb/>
辭訟有券書者為治之辨讀為别謂别券也𤣥謂古者<lb/>
出責之息亦如國服與音義<hi>為于偽反下為治為民同别彼列反下同</hi>疏<hi>注釋曰云判半分而合者即質劑傳别分支合同兩家各得其一者也云𤣥謂古者出責之息亦如國服與者案泉府云凡民之貸者以國服為之息彼謂貸官物之灋今此是私民謂出責之灋無正文約與之同故云與以疑之若然國服者如地之出稅依載師近郊十一之等若近郊民取責一嵗十千出一千逺郊二十而三者二十千嵗出三千已外可知之國服依國民服事出稅灋故名國服也</hi>凡民同貨財者令以<lb/>
<pb n="17b"/>
國灋行之犯令者刑罰之注鄭司農云同貨財者謂合<lb/>
錢共賈者也以國灋行之司市為節以遣之𤣥謂同貨<lb/>
財者富人蓄積者多時收斂之乏時以國服之灋出之<lb/>
雖有騰躍其贏不得過此以利出者與取者過此則罰<lb/>
之若今時加責取息坐臧音義<hi>共如字賈音古畜勅六反積子賜反又如字出尺遂反劉勅類反又如字坐才卧反</hi>疏<hi>釋曰云同貨財者謂財主出債與生利還主則同有貨財令以國灋國灋即國服為之利息故云國灋行之犯令者違國灋也注釋曰先鄭所解無所依據後鄭不從故云雖有騰躍其贏者謂販易得利多少者為騰躍其贏謂其贏利騰踴一躍而出故晉灼曰言市物賤預買畜之物貴而<pb n="18a"/>出賣之故使物騰躍是其事以利出者與取者依常契獲利取者又騰躍所贏二者俱有利物違國服則為犯令得刑</hi>凡屬責者以其地傅而聽其辭注鄭司農云謂訟<lb/>
地畔界者田地町畔相比屬故謂之屬責以地傅而聽<lb/>
其辭以其比畔為證也𤣥謂屬責轉責使人歸之而本<lb/>
主死亡歸受之數相抵冒者也以其地之人相比近能<lb/>
為證者来乃受其辭為治之音義<hi>屬如字或音燭注同傅音付注同町徒頂反又他頂反比毗志反下及下文大比同抵丁禮反</hi>疏<hi>注釋曰先鄭見經有地即以為訟地畔界解之後鄭不從以其經稱責地畔界不得名責其云地傅者先鄭皆以音附為傅近讀之云𤣥謂屬責轉責使人歸之者<pb n="18b"/>謂有人取他責乃别轉與人使子本依契而還財主財主死亡者轉責者或死或亡後受責之人見轉責者死亡則詐言所受時少是歸受之數相抵冒也云則以其地之人相比近能為證者来乃受其辭為治之者謂以其地相比近委其事實故引以為證也言能為證者則有不能為證之灋地雖相近有不知者則不能為證乃不受其辭而不治之也</hi>凡盜賊軍鄉邑及家人殺之無罪注鄭司<lb/>
農云謂盜賊羣輩若軍共攻盜鄉邑及家人者殺之無<lb/>
罪若今時無故入人室宅廬舍上人車船牽引人欲犯<lb/>
灋者其時格殺之無罪音義<hi>上時掌反下文以上竝注同</hi>疏<hi>注釋曰盜賊竝言者盜謂盜取人物賊謂殺人曰賊鄉據鄉黨之中邑據郭邑之内家人者先鄭舉漢賊律云牽引人欲犯灋<pb n="19a"/>則言家人者欲為姦淫之事故攻之</hi>凡報仇讎者書於士殺之無罪注謂<lb/>
同國不相辟者將報之必先言之於士音義<hi>辟音避</hi>疏<hi>注釋曰凡仇人皆王灋所當討得有報仇者謂㑹赦後使已離鄉其人反来還於鄉里欲報之時先書于士士即朝士然後殺之無罪</hi>若邦凶荒札䘮寇戎之故則令邦國都家縣<lb/>
鄙慮刑貶注故書慮為憲貶為窆杜子春云窆當為禁<lb/>
憲謂幡書以明之𤣥謂慮謀也貶猶減也謂當圖謀緩<lb/>
刑且減國用為民困也所貶視時為多少之灋音義<hi>窆彼驗反</hi>疏<hi>釋曰凶荒謂年榖不熟札䘮謂疫病及死䘮寇戎謂鄰國交侵邦國據畿外都家謂畿内三等采地<pb n="19b"/>縣鄙謂六遂之内不言六鄉舉六遂則六鄉亦在其中云慮刑貶者謂國有此事則朝士當謀慮緩刑自貶損之不得仍依常灋也注釋曰子春以為憲與禁後鄭謂所貶視時為多少之灋此經所有之事重民益困則所貶多所有之事輕民困不至甚則所貶少故云視時為多少之灋也</hi>
司民掌登萬民之數自生齒以上皆書於版辨其國中<lb/>
與其都鄙及其郊野異其男女嵗登下其死生注登上<lb/>
也男八月女七月而生齒版今户籍也下猶去也每嵗<lb/>
更著生去死音義<hi>去起吕反下同著丁略反</hi>疏<hi>注釋曰云辨其國中與其都鄙者國中據六鄉在城中者都鄙據三等采地及其郊野者郊謂六鄉之民在四郊者野謂六遂及四等公邑是徧畿内矣<pb n="20a"/>云男八月女七月而生齒者家語本命篇疏已具於上</hi>及三年大比以萬民之數<lb/>
詔司寇司寇及孟冬祀司民之日獻其數于王王拜受<lb/>
之登于天府内史司㑹冢宰貳之以賛王治注鄭司農<lb/>
云文昌宫三能屬軒轅角相與為體近文昌為司命次<lb/>
司中次司禄次司民𤣥謂司民軒轅角也天府主祖廟<lb/>
之藏者賛佐也三官以貳佐王治者當以民多少黜陟<lb/>
主民之吏音義<hi>能吐才反近附近之近</hi>疏<hi>釋曰云及孟冬祀司民之日者謂司寇於春官孟冬祭祀司民星之日以與司寇為節此日司寇獻其民數于王云王拜受之登于天府者重此民數民為邦<pb n="20b"/>本故也云内史司㑹冢宰貳之者以其内史掌八柄司㑹掌天下大計冢宰貳王治事皆掌大事故皆寫一通副貳民數藏之所以賛助王之治民也注釋曰先鄭云文昌宫三能屬軒轅角相與為體近文昌為司命次司中次司禄次司民武陵太守星傳文昌第一曰上將第二曰次将第三曰貴相第四曰司命第五曰司中第六曰司禄不見有司民三台六星兩兩相居起文昌東南别在太㣲亦無司民之事故後鄭不從云司民軒轅角也者案軒轅星有十七星如龍形有兩角角有大民小民故依之也云黜陟主民之吏者即六鄉六遂大夫公邑大夫采地之主皆是也</hi>
司刑掌五刑之灋以麗萬民之罪墨罪五百劓罪五百<lb/>
宫罪五百刖罪五百殺罪五百注墨黥也先刻其面以<lb/>
<pb n="21a"/>
墨窒之劓截其鼻也今東西夷或以墨劓為俗古刑人<lb/>
亡逃者之世類與宫者丈夫則割其勢女子閉於宫中<lb/>
若今宦男女也刖斷足也周改臏作刖殺死刑也書傳<lb/>
曰決闗梁踰城郭而略盜者其刑臏男女不以義交者<lb/>
其刑宫觸易君命革輿服制度姦軌盜攘傷人者其刑<lb/>
劓非事而事之出入不以道義而誦不詳之辭者其刑<lb/>
墨降畔寇賊劫略奪攘撟䖍者其刑死此二千五百罪<lb/>
之目略也其刑書則亡夏刑大辟二百臏辟三百宫辟<lb/>
<pb n="21b"/>
五百劓墨各千周則變焉所謂刑罰世輕世重者也鄭<lb/>
司農云漢孝文帝十三年除肉刑音義<hi>劓魚器反李魚界反又疑婢反刖音月又五刮反李五骨反黥其京反窒本又作湼同乃結反徐丁吉反又丁結反與音餘斷丁管反臏頻忍反徐方忍反劉符人反攘如羊反降户江反撟居兆反</hi>疏<hi>注釋曰案尚書吕刑有劓刖㧻黥是苖民之虐刑至夏改為黥則黥與墨别而云墨黥者舉本名也云今東西夷或以墨劓為俗古刑人逃亡者之世類與者墨劓之人亡逃向夷詐云中國之人皆墨劓為俗夷人亦為之相襲不改故云墨劓為俗也言與者無正文鄭以意而言也故言與以疑之云若今宦男女也者即宫人婦女及奄人使守内閤者也云刖斷足也周改臏作刖者臏本亦苖民虐刑咎繇改臏作腓至周改腓作刖書傳云臏者舉本名也云男女不以義交者其刑宫者<pb n="22a"/>以義交謂依六禮而婚者云觸易君命者觸君命令不行及改易之云革輿服制度者依典命上公九命國家宫室車旗衣服禮儀皆以九為節侯伯已下及卿大夫士皆依命為多少之節是不革今乃革之革改也謂上僣也制度即宫室禮儀制度也云姦軌者案舜典云寇賊姦軌鄭注云强聚為寇殺人為賊由内為姦起外為軌案成十七年長魚矯曰臣聞亂在外為姦在内為軌御姦以徳御軌以刑鄭與傳不同鄭欲見在外亦得為軌在内亦得為姦故反復見之或後人轉寫誤當以傳為正云降畔寇賊劫掠奪攘撟虔者其刑死者案吕刑云寇賊姦軌奪攘撟䖍注云有因而盜曰攘撟䖍謂撓擾春秋傳䖍劉我邉垂謂劫奪人物以相撓擾也云此二千五百罪之目略也者刑書已亡以此書傳之文略言三五故云罪之目略也云夏刑以下據吕刑而言案吕刑腓辟五百宫辟三百今此云臏辟三百宫辟五百此乃轉寫者誤當以吕刑為正云周則變焉者夏刑三<pb n="22b"/>千墨劓俱千至周減輕刑入重刑俱五百是夏刑輕周刑重云刑罰世輕世重者吕刑文故云所謂先鄭云漢孝文帝十三年除肉刑者案文帝本紀十三年大倉令淳于公有罪當刑徙繋長安無男有五女小曰緹縈遂泣上書上赦肉刑所赦者惟赦墨劓與刖三者其宫刑至隋乃赦也案文十八年史克云先君周公制禮曰則以觀徳作誓命曰毁則為賊竊賄為盜在九刑不忘言九刑者鄭注堯典云正刑五加之以流宥鞭扑贖刑此之謂九刑賈服以正刑一加之以八議昭六年云周有亂政而作九刑而云周公作者鄭志云三辟之興皆在叔世受命之王所制法度時不行耳世末政衰随時自造刑書不合大中故叔向譏之作刑書必重其事故以聖人之號以神其書耳若然九刑之名是叔世所作假言周公其實非周公也</hi>若司寇斷獄弊<lb/>
訟則以五刑之灋詔刑罰而以辨罪之輕重注詔刑罰<lb/>
<pb n="23a"/>
者處其所應不如今律家所署灋矣疏<hi>釋曰司刑主刑書若於外朝司寇㫁獄之時司刑則以五刑之灋詔刑罰刑罰並言者刑疑則入罰故也</hi>
司刺掌三刺三宥三赦之灋以贊司寇聽獄訟注刺殺<lb/>
也訊而有罪則殺之宥寛也赦舍也音義<hi>刺七賜反下及注同</hi>疏<lb/>
<hi>注釋曰此經與下為目云賛司寇聽獄訟者専欲難成恐不獲實衆人共證乃可得真故湏賛之也云訊而有罪則殺之者刑有五一者是殺餘皆訊之獨言殺者立官名刺據重而言故也</hi>壹刺曰訊羣臣<lb/>
再刺曰訊羣吏三刺曰訊萬民注訊言疏<hi>釋曰此三刺之事所施謂斷獄弊訟之時先羣臣次羣吏後萬民先尊後卑之義</hi>壹宥曰不識再宥曰過失<lb/>
<pb n="23b"/>
三宥曰遺忘注鄭司農云不識謂愚民無所識則宥之<lb/>
過失若今律過失殺人不坐死𤣥謂識審也不審若今<lb/>
仇讐當報甲見乙誠以為甲而殺之者過失若舉刃欲<lb/>
砍伐而軼中人者遺忘若間帷薄㤀有在焉而以兵矢<lb/>
投射之音義<hi>忘音妄注同坐才卧反下同軼待結反中丁仲反間間厠之間射食亦反</hi>疏<hi>注釋曰先鄭以為不識謂愚民無所識則宥之若如此解則當入三赦憃愚之中何得入此三宥之内故後鄭不從也云過失若今律過失殺人不坐死者於義是故後鄭增成之云𤣥謂識審也者不識即不審云甲乙者興喻之義耳假令兄甲是仇人見弟乙誠以為是兄甲錯殺之是不審也</hi>壹赦曰幼弱再赦曰<lb/>
<pb n="24a"/>
老耄三赦曰憃愚注憃愚生而癡騃童昏者鄭司農云<lb/>
幼弱老耄若今時律令年未滿八嵗八十以上非手殺<lb/>
人他皆不坐音義<hi>耄本又作旄同亡報反憃勅江反又貞巷反劉癡用反騃五駭反李又五亥反又吐在反上時掌反</hi>疏<hi>注釋曰三赦與前三宥所以異者上三宥不識過失遺忘非是故心過誤所作雖非故為比三赦為重據令仍使出贖此三赦之等比上為輕全放無贖先鄭云幼弱老旄若今時律令年未滿八歳八十以上非手殺人他皆不坐者案曲禮云八十九十曰耄七年曰悼悼與耄雖有罪不加刑焉與此先鄭義合彼亦謂非手殺人他皆不坐也云未滿八歳則未齔是七年者若八歳已齔則不免也</hi>以此<lb/>
三灋者求民情斷民中而施上服下服之罪然後刑殺<lb/>
<pb n="24b"/>
注上服殺與墨劓下服宫刖也司約職曰其不信者服<lb/>
墨刑凡行刑必先規識所刑之處乃後行之疏<hi>釋曰云以此三灋者求民情斷民中者謂上三刺三宥三赦若不以此灋恐有濫入者由用三灋故斷民得中云施上服下服之罪然後刑殺者先規畫可刑之處乃行刑行殺也注釋曰古者雖有要斬領斬以領為正故殺人上服也必先規識所刑之處乃後行之規識在體若衣服在身故名規識為服也</hi>
司約掌邦國及萬民之約劑治神之約為上治民之約<lb/>
次之治地之約次之治功之約次之治器之約次之治<lb/>
摯之約次之注此六約者諸侯以下至於民皆有焉劑<lb/>
<pb n="25a"/>
謂券書也治者理其相抵冒上下之差也神約謂命祀<lb/>
郊社羣望及所祖宗也夔子不祀祝融楚人伐之民約<lb/>
謂征稅遷移仇讐既和若懐宗九姓在晉殷民六族七<lb/>
族在魯衛皆是也地約謂經界所至田莱之比也功約<lb/>
謂王功國功之屬賞爵所及也器約謂禮樂吉凶車服<lb/>
所得用也摯約謂玉帛禽鳥相與往来也音義<hi>約於妙反後及注皆同夔求龜反比毗志反又必二反</hi>疏<hi>注釋曰知此六約諸侯以下至於民者經云掌邦國及萬民之約劑故知也以諸侯為主中亦有王事但王至尊設約不及之耳神約謂命祀郊社羣望及所祖宗也者凡命<pb n="25b"/>祀皆天子命之也郊者謂若祭統成王命魯外祭則郊社平常諸侯直命祀社故王制云天子祭天地諸侯祭社稷是常也羣望諸侯祭三望故傳云三代命祀祭不越望也祖宗諸侯五廟下及士各有差庶士庶人祭於寢也云夔子不祀祝融楚人伐之者為其違約不祀故伐之事在僖二十六年云民約謂征稅者萬民征稅是常雖諸侯輸於王此稅要由民出故云民約云遷移者雖君亦有遷移灋若鄭遷於虢之屬是也云仇讎既和者謂若調人云凡和難父之讎辟之海外之屬是也諸侯亦有和難之灋故曰君之讐視父是也云若懐宗九姓在晉殷民六族七族在魯衛皆是也者此止是遷移灋不似有仇讐也定四年祝佗云分魯公以大路又云殷民六族條氏徐氏蕭氏索氏長勺氏尾勺氏注云殷民禄父之餘民三十族六姓也又分康叔以大路注云復如分周公欲使康叔以化之又云殷民七族陶氏施氏繁氏錡氏樊氏饑氏終葵氏又云分唐叔以大路又<pb n="26a"/>云懐姓九宗職官五正注云五正五官之長是其遷移灋也以此觀之亦是和之使遷移耳云功約謂王功國功之屬者民功謂若司寇云野刑上功糾力及司馬云進賢興功是也云器約謂禮樂吉凶車服所得用也者謂自天子以下達庶人皆有之禮器籩豆爼簋之屬樂器鍾鼔竽笙之屬吉服祭服吉車巾車所云天子至庶人役車皆是凶之車服雜記云端衰䘮車無等是也云摯約謂玉帛禽鳥相與往来也者案大宗伯以玉作六瑞公執桓圭已下是玉又以禽作六摯孤摯皮帛卿羔大夫雁士雉工商雞庶人鶩皆執以相見是往来也</hi>
凡大約劑書於宗彛小約劑書於丹圖注大約劑邦國<lb/>
約也書於宗廟之六彛欲神監焉小約劑萬民約也丹<lb/>
圖未聞或有彫器簠簋之屬有圗象者與春秋傳曰斐<lb/>
<pb n="26b"/>
豹隸也著於丹書今俗語有鐵券丹書豈此舊典之遺<lb/>
言音義<hi>與音餘斐音非徐方眉反劉方持反沈芳尾反</hi>疏<hi>注釋曰知大約劑是邦國者上言掌邦國及萬民之約劑有此二者故大小據而言之六彛之名若司尊彛云鷄鳥斚黄虎蜼之等以畫於宗廟彜尊故知使神監焉使人畏敬不敢違之也云或有彫器簠簋之屬有圗象者與者此鄭見時有人為此說者故云或有案梓人造器有刻畫祭器博庶物也是圗象事亦有似故云與以疑之云春秋傳曰斐豹隸也者襄公二十三年文</hi>若有訟者則珥而辟藏其不信者服墨刑注鄭司<lb/>
農云謂有争訟罪罰刑書謬誤不正者為之開藏取本<lb/>
刑書以正之當開時先祭之𤣥謂訟訟約若宋仲幾薛<lb/>
<pb n="27a"/>
宰者也辟藏開府視約書不信不如約也珥讀曰衈謂<lb/>
殺雞取血釁其户音義<hi>藏才浪反注下皆同為于偽反</hi>疏<hi>釋曰訟謂争約劑不決者云則衈而辟蔵者謂以血塗户乃開辟其户以出本約劑之書勘之注釋曰司約所掌唯約劑之書先鄭以為爭訟罪罸刑書及以珥為祭後鄭皆不從而謂訟約若宋仲幾薛宰者案定元年正月晉魏舒合諸侯之大夫于狄泉将城成周宋仲幾不受功曰滕薛郳吾役也薛宰曰宋為無道絶我小國于周以我適楚故我甞從宋晉文公為踐土之盟曰凡我同盟各復舊職若從踐土若從宋亦惟命宋仲幾曰踐土固然又士彌牟曰子姑受功歸吾視諸故府仲幾曰縱子忘之山川鬼神其忘諸乎此是訟約法故引之為證云殺雞者以雜記云割雞當門其衈皆於屋下言衈故知用雞也</hi>若大亂則六官辟藏其不信者殺<lb/>
<pb n="27b"/>
注大亂謂僣約若吴楚之君晉文公請隧以葬者六官<lb/>
辟藏明罪大也六官初受盟約之貳音義<hi>隧音遂</hi>疏<hi>注釋曰云大亂謂僭約者以其司約者主約故知僣約也既言大亂明是若吴楚之君僣稱王也又如晉文公請隧以葬亦是也案僖二十五年晉文公納定襄王乃請隧以葬隧者請掘地通路上有負土諸侯已下上無負土謂之羨塗天子有負土謂之隧文公請之欲行天子之禮故對曰未有代徳而有二王不許之也明罪大止謂僣者也云六官初受盟約之貳者以大司寇云凡邦之盟約太史司㑹及六官皆受其貳而藏之者是也</hi>
司盟掌盟載之灋注載盟辭也盟者書其辭於䇿殺牲<lb/>
取血坎其牲加書於上而埋之謂之載書春秋傳曰宋<lb/>
<pb n="28a"/>
寺人恵牆伊戾坎用牲加書為世子痤與楚客盟音義<lb/>
<hi>痤才戈反</hi>疏<hi>釋曰盟時坎用牲加書於牲上以牲載書於上謂之盟載也注釋曰云載者正謂以牲載此盟書於上故謂之載也云盟者書其辭于䇿者辭即盟辭若云爾無我詐我無爾虞有違此盟無克祚國盟辭多矣以此為本云宋寺人之事按襄二十六年傳曰宋寺人恵牆伊戾為大子痤内師無寵注云恵牆氏伊戾名秋楚客聘於晉過宋大子知之請野享之公使往伊戾請從之至則坎用牲加書徴之而騁告公曰大子將為亂既與楚客盟矣鄭引此者證坎用牲加書載之事也</hi>凡邦國有疑㑹同則掌其<lb/>
盟約之載及其禮義北面詔明神既盟則貳之注有疑<lb/>
不協也明神神之明察者謂日月山川也覲禮加方明<lb/>
<pb n="28b"/>
于壇上所以依之也詔之者讀其載書以告之也貳之<lb/>
者寫副當以授六官音義<hi>義音儀</hi>疏<hi>釋曰時見曰㑹殷見曰同若有疑則盟之注釋曰云有疑不協也者不協之文出於春秋云明神神之明察者謂日月山川也覲禮加方明于壇上所以依之也者案覲禮云方明者木也方四尺設六色又云設六玉上圭下璧南方璋西方琥北方璜東方圭注云六色象其神六玉以禮之上宜蒼璧下宜黄琮而不以者則上下之神非天地之至貴者也設玉者刻其木而著之又云天子拜日于東門之外反祀方明注引司盟職曰北面詔明神言北面詔明神則眀神有象也象者其方明乎又曰禮日于南門外禮月與四瀆於北門外禮山川丘陵於西門外又云祭天燔柴祭山丘陵升祭川沈祭地瘞注云升沈必就祭者也就祭則是王廵守及諸侯之盟祭也引郊特牲曰郊之祭也迎長日之至<pb n="29a"/>也大報天而主日也宗伯職曰以實柴祀日月星辰則燔柴祭天謂祭日也柴為祭日則祭地瘞者祭月也日月而云天地靈之也王制曰王廵守至于岱宗柴是王廵守之盟其神主日也春秋傳曰晉文公為踐土之盟而傳云山川之神是諸侯之盟其神主山川也月者太隂之精上為天使臣道莫貴焉是王官之伯㑹諸侯而盟其神主月與以此約之故知明神是日月山川也如是王㑹同四時各祀其神及祀方明則諸神皆及故有六色六玉之位焉其盟亦然云詔之者讀其載書以告之也者謂盟時以其載辭告焉云貳之者寫副當授六官者大司寇職凡邦之大盟約涖其盟書而登之于天府大史内史司會及六官皆受其貳而藏之者是也</hi>
盟萬民之犯命者詛其不信者亦如之注盟詛者欲相<lb/>
與共惡之也犯命犯君教令也不信違約者也春秋傳<lb/>
<pb n="29b"/>
曰臧紇犯門斬闗以出乃盟臧氏又曰鄭伯使卒出豭<lb/>
行出犬鷄以詛射潁考叔者音義<hi>詛側慮反共如字惡烏路反紇恨發反劉胡沒反沈胡謁反卒子忽反豭音加行户剛反射食亦反</hi>疏<hi>釋曰凡言盟者盟將来詛者詛往過云亦如之者亦如上文注釋曰云盟詛者欲相與共惡之也者對神為驗是共惡之也云犯命犯君教令也者以萬民無餘事故知犯命謂犯君教令也云春秋傳曰者案襄二十三年季武子無適子公彌長而愛悼子欲立之訪於臧紇紇為立悼子紇廢公鉏後孟荘子疾豐點謂公鉏苟立羯請讐臧氏及孟孫卒季孫至入哭而出曰秩焉在公鉏曰羯在此矣孟氏閉門告於季孫曰臧氏将為亂不使我葬季孫不信臧孫聞之戒除於東門甲從已而視之孟氏又告季孫季孫怒命攻臧氏臧紇斬鹿門之關以出奔邾季孫盟是其事也又曰鄭伯使卒出豭<pb n="30a"/>行出犬雞以詛射潁考叔者此隠公十一年将伐許子都與潁考叔争車及許潁考叔先登子都自下射之顛師還乃詛射潁考叔者引之者證詛是往過之事若然臧紇既出乃盟臧氏者以臧氏出後盟後人以臧氏為盟首亦是盟將来也</hi>凡民之有約劑者其貳在司盟注貳之者檢<lb/>
其自相違約疏<hi>釋曰此謂司約副寫一通来入司盟檢後相違約勘之</hi>有獄訟者<lb/>
則使之盟詛注不信則不敢聽此盟詛所以省獄訟音<lb/>
義<hi>省所景反</hi>䟽<hi>釋曰此盟詛謂將来訟者先使之盟詛盟詛不信自然不敢獄訟所以省事也</hi>凡盟<lb/>
詛各以其地域之衆庶共其牲而致焉既盟則爲司盟<lb/>
共祈酒脯注使其邑閭出牲而来盟已又使出酒脯司<lb/>
<pb n="30b"/>
盟為之祈明神使不信者必凶音義<hi>為于偽反注同</hi>疏<hi>釋曰盟處無常但盟則遣其地之民出牲以盟并出酒脯以祈明神也</hi>
職金掌凡金玉錫石丹青之戒令注青空青也疏<hi>釋曰此數種同出于山故職金總主其戒令若然地官丱人已主又職金主之者彼官主其取此官主其蔵故二官共主之也</hi>受其入征者辨其物之媺惡與其數量楬而璽之入<lb/>
其金錫于為兵器之府入其玉石丹青于守藏之府注<lb/>
為兵器者攻金之工六也守藏者玉府内府也鄭司農<lb/>
云受其入征者謂主受采金玉錫石丹青者之租稅也<lb/>
<pb n="31a"/>
楬而璽之者楬書其數量以著其物也璽者印也既楬<lb/>
書揃其數量又以印封之今時之書有所表識謂之楬<lb/>
櫫音義<hi>楬音竭璽音徙守劉音狩著直略反沈張慮反揃音牋識申志反又如字又音志</hi>疏<hi>釋曰此一經總陳受蔵金玉之事入征者謂若荆揚貢金三品雍州貢球琳琅玕之等皆職金受而藏之乃後分配諸府也入兵器之府言為者攻金之工湏造作故云為守藏之府不造器物故云守也案山海經云有以金庭之山多黄金稷冀之山多白玉杻楊之山其陽多赤金其隂多白金吉山其陽多玉青丘之山其陽多玉其隂多青喉基之山多沙石白金此類甚多略言之矣注釋曰云為兵器者攻金之工六也者考工記文彼云築冶鳧栗段桃築氏為削冶氏為戈㦸鳧氏為鍾栗氏為量段氏為鎛桃氏為劍也云守藏者玉府内府也者案玉<pb n="31b"/>府云掌王之金玉玩好兵器凡良貨賄内府云掌受九貢九賦九功之貨賄良兵良器故知守藏府是此二者也先鄭云主受采金玉錫石丹青者之租稅也者案山虞澤虞等出稅者皆以當邦賦榖稅之處不虚取也云既楬書揃其數量者楬即今之板書揃即今録記文書謂以板記録量數多少并善惡為後易分别故也</hi>入<lb/>
其要注要凡數也入之於大府疏<hi>釋曰職金既知量數録要簿入大府</hi>掌<lb/>
受士之金罰貨罰入于司兵注給治兵及工直也貨泉<lb/>
貝也罰罰贖也書曰金作贖刑音義<hi>贖常戍反下同一音蜀</hi>疏<hi>釋曰云掌受士之金罰者謂㫁獄訟者有疑即使出贖既言金罰又曰貨罰者出罰之家時或無金即出貨以當金直故兩言之注釋曰云貨泉貝也者漢書食貨志云王莽時有貨布大泉及貨貝故知貨中泉貝兩有也云書<pb n="32a"/>曰者舜典文吕刑云墨罰疑赦其罰百鍰考工冶氏云戈㦸重三鋝夏侯歐陽說云墨罰疑赦其罰百率古以六兩為率古尚書說百鍰鍰者率也一率十一銖二十五分銖之十三也百鍰為三斤鄭𤣥以為古之率多作鍰鄭注冶氏云許叔重說文解字云鋝鍰也今東莱稱或以大半兩為鈞十鈞為鍰鍰重六兩大半兩若然鍰鋝一也言大半兩是三分兩之二鄭意以此為正故不從諸家以六兩為鍰且古者言金金有兩義若相對而言則有金銀銅鐵為異若散而言之總謂之金是以考工記云六分其金而錫居一之等皆是銅是以禹貢揚州云貢金三品孔以為金銀銅鄭以為銅三色是對散有異但古出金贖罪皆據銅為金若用黄金百鍰乃至大辟千鍰無濟之理</hi>旅于上帝則共其金版饗諸侯亦如之注鉼<lb/>
金謂之版此版所施未聞音義<hi>版音板鉼必領反</hi>疏<hi>注釋曰旅上帝謂祭<pb n="32b"/>五天帝於四郊及明堂饗諸侯謂若大行人上公三饗侯伯再饗子男一饗之等此旅上帝及饗二者皆設金版鄭云所施未聞也</hi>凡國有大故而用金石則掌其令注主其取<lb/>
之令也用金石者作槍雷椎椁之屬音義<hi>槍七羊反雷劉音誄沈云當為礌郎對反椎直追反椁宅耕反本又作桴劉云皆如字劉亦誤</hi>疏<hi>釋曰用金石而云大故止謂寇戎為禦捍之器有用金石者也注釋曰職金主受金則不主所出之處故主其取金之令云金石者作槍雷椎椁之屬者皆謂守城禦捍之具</hi>
司厲掌盜賊之任器貨賄辨其物皆有數量賈而楬之<lb/>
入于司兵注鄭司農云任器貨賄謂盜賊所用傷人兵<lb/>
<pb n="33a"/>
器及所盜財物也入于司兵若今時傷殺人所用兵器<lb/>
盜賊贓加責沒入縣官音義<hi>賈音嫁</hi>疏<hi>注釋曰云入于司兵者其任器多是金刃所盜財貨雖非金刃以其賊物亦入司兵給治兵刃之用故竝入司兵也先鄭云若今時傷殺人所用兵器盜賊贓加責沒入縣官者其加責者即今時倍贓者也</hi>其奴男子入于罪隸女子<lb/>
入于舂槀注鄭司農云謂坐為盜賊而為奴者輸於罪<lb/>
𨽻舂人槀人之官也由是觀之今之為奴婢古之罪人<lb/>
也故書曰予則奴戮汝論語曰箕子為之奴罪𨽻之奴<lb/>
也故春秋傳曰斐豹隸也著於丹書請焚丹書我殺督<lb/>
<pb n="33b"/>
戎恥為奴欲焚其籍也𤣥謂奴從坐而沒入縣官者男<lb/>
女同名音義<hi>槀古老反坐才卧反下同女音汝</hi>疏<hi>釋曰云男子入于罪隸者則司𨽻職中國之隸謂之罪隸百二十人者是也云女子入于舂槀者地官舂人槀人是也注釋曰先鄭引尚書予則奴戮女及論語箕子為之奴皆與此經奴為一若後鄭義尚書奴奴為子若詩樂爾妻奴奴即子也後鄭不破者亦得為一義云春秋傳者左氏傳襄公二十二年云初斐豹隸也著於丹書欒氏之力臣曰督戎國人懼之斐豹謂宣子苟焚丹書我殺督戎引之者證𨽻為奴云𤣥謂奴男女從坐没入縣官者謂身遭大罪合死男女沒入縣官漢時名官為縣官非謂州縣也</hi>凡有爵者與七十者與未齔者皆不<lb/>
為奴注有爵謂命士以上也齔毁齒也男八歲女七嵗<lb/>
<pb n="34a"/>
而毁齒音義<hi>上時掌反毁況偽反下同</hi>疏<hi>注釋曰云有爵謂命士以上也者見典命公侯伯之士皆一命天子之士皆三命以下可知云男八嵗女七嵗而毁齒者家語本命篇之文也曲禮云悼與耄雖有罪不加刑焉是未齔不加刑又不為奴若七十者雖不為奴猶加其刑至八十始不加刑以其八十九十始名耄故也</hi>
犬人掌犬牲凡祭祀供犬牲用牷物伏瘞亦如之注鄭<lb/>
司農云牷純也物色也伏謂伏犬以王車轢之瘞謂埋<lb/>
祭也爾雅曰祭地曰瘞埋音義<hi>牷音全本亦作全瘞於例反徐烏計反轢音歴</hi>
疏<hi>注釋曰先鄭云牷純也者案尚書徵子云犧牷牲用注云犧純毛牷體完具彼拴與犠相對是犠為純毛<pb n="34b"/>牲為體完具此無犠故以牷兼純也云伏謂伏犬以王車轢之者此謂王将祭而出國軷道之祭時即大馭所云者是也但軷祭之時犬羊俱得故生民詩云取羝以軷是以聘禮注云其用牲犬羊可也是其兩用也云瘞謂埋祭也者謂祭地之時故引爾雅為證若然經云用牷物既純毛則牧人云陽祀用騂牲隂祀用黝牲之類也</hi>凡幾珥沈辜用駹可也注故書駹作龍鄭司農云幾<lb/>
讀為䃽爾雅曰祭山曰䃽縣祭川曰浮沈大宗伯職曰<lb/>
以埋沈祭山川林澤以疈辜祭四方百物龍讀為駹謂<lb/>
不純色也𤣥謂幾讀為刉珥當為衈刉衈者釁禮之事<lb/>
音義<hi>駹亡江反䃽九委反劉居綺反縣音懸疈劉孚逼反</hi>疏<hi>釋曰幾珥言凡則宗廟社稷壇廟新成者<pb n="35a"/>皆釁之故云凡也云沈辜者沈謂沈牲於水辜謂疈磔牲體以祭云用駹者駹謂雜色牲此則收人云毁事用駹是也云可也者用純為正用駹亦可也注釋曰先鄭讀幾為䃽雖引爾雅後鄭不從引大宗伯證沈辜於義是也云𤣥謂幾讀為刉從士師為正珥讀為衈從雜記為正云釁禮之事者據雜記而知也</hi>凡相犬<lb/>
牽犬者屬焉掌其政治注相謂視擇知其善惡音義<hi>相息亮反注同治直吏反</hi>疏<hi>釋曰犬有三種一者田犬二者吠犬三者食犬若田犬吠犬觀其善惡若食犬觀其肥瘦故皆湏相之牽犬者謂呈見之故少儀云犬則執紲是也</hi>
司圜掌收敎罷民凡害人者弗使冠飾而加明刑焉任<lb/>
之以事而收敎之能改者上罪三年而舍中罪二年而<lb/>
<pb n="35b"/>
舍下罪一年而舍其不能改而出圜土者殺雖出三年<lb/>
不齒注弗使冠飾者著墨幪若古之象刑與舍釋之也<lb/>
鄭司農云罷民謂惡人不從化為百姓所患苦而未入<lb/>
五刑者也故曰凡害人者不使冠飾任之以事若今時<lb/>
罰作矣音義<hi>著丁略反幪莫公反劉莫貢反與音餘</hi>疏<hi>釋曰此罷民入圜土者不坐嘉石朝士坐嘉石者不入圜土云收教者謂入圜土見收使困苦改悔是收教也云害人者謂抽㧞兵劍誤以傷人者也云明刑者以版牘書其罪状與姓名著於背表示於人是明刑也注釋曰著墨幪若古之象刑與者案孝經緯云三皇無文五帝畫象三王肉刑畫象者上罪墨象赭衣雜屨中罪赭衣雜屨下罪雜屨而已畫象刑者則<pb n="36a"/>尚書象刑直墨象略言之其實亦有赭衣雜屨無文故云與以疑之也</hi>凡圜土之刑人也<lb/>
不虧體其罰人也不虧財注言其刑人但加以明刑罰<lb/>
人但任之以事耳鄭司農云以此知其為民所苦而未<lb/>
入刑者也故大司寇職曰見萬民之有罪過而未麗於<lb/>
法而害於州里者桎梏而坐諸嘉石役諸司空又曰以<lb/>
嘉石平罷民國語曰罷士無伍罷女無家言為惡無所<lb/>
容入也𤣥謂圜土所收教者過失害人已麗於法者疏<lb/>
<hi>釋曰云刑人不虧體對五刑虧體者也其罰人不虧財對五刑疑出金為罰虧財者也注釋曰先鄭以坐嘉石<pb n="36b"/>共入圜土二者為一其義不通故後鄭不從按司寇職及司救職皆上論嘉石之罪民下别云圜土之罰民分明兩事不同故後鄭謂圜土所收教者過失害人已麗於法者與嘉石之罷民是邪惡過淺别也</hi>
掌囚掌守盜賊凡囚者上罪梏拲而桎中罪桎梏下罪<lb/>
梏王之同族拲有爵者桎以待弊罪注凡囚者謂非盜<lb/>
賊自以他罪拘者也鄭司農云拲者兩手共一木也桎<lb/>
梏者兩手各一木也𤣥謂在手曰梏在足曰桎中罪不<lb/>
拲手足各一木耳下罪又去桎王同族及命士以上雖<lb/>
有上罪或拲或桎而已弊猶斷也音義<hi>梏古毒反張楫云参著曰梏偏<pb n="37a"/>著曰桎說文云梏手械也所以告天桎足械也所以質地拲劉云三家姜奉反一家居辱反漢書音義韋昭音拱云兩手共一木曰拲兩手各一木曰梏李竒音恐桎之實反上時掌反</hi>疏<hi>釋曰此謂五刑罪人古者五刑不入圜土故使身居三木掌囚守之此一經所云五刑之人三木之囚輕重著之極重者三木俱著次者二下者一王之同族及有爵縱重罪亦著一而已以其尊之故也云待弊罪者禁而待斷之也注釋曰云凡囚者謂非盜賊自以他罪拘者也者以其既言盜賊乃别云凡囚明凡囚中無盜賊盜賊重故為罪人之首而言之也先鄭云拲者兩手共一木也者於義是以其拲字共下着手又與梏共文故知兩手共一木以桎與梏同在手則不可故後鄭不從而謂在手曰梏在足曰桎此無正文直以先言梏後言桎故知義然若然中罪先言桎後言梏者便文不據先後也</hi>及刑殺告刑于王奉而適朝士加明梏以<lb/>
<pb n="37b"/>
適市而刑殺之注告刑于王告王以今日當行刑及所<lb/>
刑姓名也其死罪則曰某之罪在大辟其刑罪則曰某<lb/>
之罪在小辟奉而適朝者重刑為王欲有所赦且當以<lb/>
付士士鄉士也鄉士加明梏者謂書其姓名及其罪於<lb/>
梏而著之也囚時雖有無梏者至於刑殺皆設之以適<lb/>
市就衆也庶姓無爵者皆刑殺於市音義<hi>爲于偽反著丁略反徐張慮反</hi>疏<hi>釋曰此經謂欲行刑之日云告刑於王奉而適朝者王欲有所免故也云以適市者據庶姓及無爵者也若有爵及王同姓即於甸師也注釋曰經云及刑殺告刑于王者謂死罪刑罪有二種鄭知有姓名者以<pb n="38a"/>其言某之罪明當有姓名也云其死罪已下文王世子之文云且當以付士士鄉士也者凡囚鄉士遂士縣士方士各自有獄推問之時各於本獄之所獄成上於王時則使掌囚掌之及欲刑殺掌囚還付士若然上皆云士師受中協日刑殺刑殺各於本獄之所今此經云以適市者此文止謂六鄉之獄在國中推問在獄行刑殺則在市若遂士以下自在本獄之處刑殺之故此云士鄉士也若遂士已下於此時掌囚亦當付士也云囚時雖有無梏者案上經王之同族及有爵囚時竝無梏也云以適市就衆也者王制云刑人于市與衆弃之彼雖據異代法此六鄉之人亦就衆在市也云庶姓無爵者皆刑殺於市據下而知之也此亦據六鄉之人也</hi>凡<lb/>
有爵者與王之同族奉而適甸師氏以待刑殺注適甸<lb/>
師氏亦由朝乃往也待刑殺者掌戮将自市来也文王<lb/>
<pb n="38b"/>
世子曰雖親不以犯有司正術也所以體異姓也刑于<lb/>
隱者不與國人慮兄弟也疏<hi>注釋曰云適甸師氏亦由朝乃往也者上文庶姓等適市文承適朝之下彼此二者隔絶恐不由朝故鄭言之必知此二者亦由朝乃往者文王世子君之親有罪有雖然必赦之事故知之云待刑殺者掌戮將自市来也者凡行刑殺協支幹善日有罪者同而行故待掌戮也引文王世子者欲見雖親有罪亦當刑殺之事彼注體為連結若直刑異姓不刑同姓異姓怨生則有逃散之事同姓亦有刑則異姓歸心故云體異姓也</hi>
掌戮掌斬殺賊諜而搏之注斬以鈇鉞若今要斬也殺<lb/>
以刀刃若今棄市也諜謂姦寇反間者賊與諜罪大者<lb/>
<pb n="39a"/>
斬之小者殺之搏當為膊諸城上之膊字之誤也膊謂<lb/>
去衣磔之音義<hi>諜音牒搏注作膊同普博反磔也鈇音斧要一遥反間間厠之間去起吕反</hi>
疏<hi>釋曰自此經以至刑盜于市以下皆據死罪而言此經惟據賊諜二者而言二者雖同大罪仍擇大重者斬之稍輕者殺之搏之則同也注釋曰知斬以鈇鉞者鈇鉞是斬之物按魯語云温之役晉人執衛成公臧文仲言於僖公曰夫衛君殆無罪矣刑五而已大刑用甲兵注云諸侯逆命征討之其次用斧鉞注云謂犯斬罪者中刑用刀鋸注云用刀以劓之鋸以笮之如是刀中容棄市其次用鑚笮注云鑚額湼墨笮割勢謂宫刑也薄刑用鞭扑以威民故大者陳之原野小者致之市朝是用鈇鉞之事成二年齊侯圍龍頃公之嬖人盧蒲就魁門焉龍人殺而膊之城上齊侯親鼓之遂取龍是膊諸城上之事也</hi>凡殺其親者焚之<lb/>
<pb n="39b"/>
殺王之親者辜之注親緦服以内也焚燒也易曰焚如<lb/>
死如棄如辜之言枯也謂磔之疏<hi>注釋曰親謂五服五服多故云凡殺其親據人之親與王之親皆謂五服已内知者案僖二十五年衛侯燬滅邢公羊傳曰何以名絶曷為絶之滅同姓也滅同姓尚絶之况殺緦麻之親得不重乎以此而言故知親謂緦已上也易曰焚如死如棄如者案離卦九四突如其来如焚如死如棄如注云震為長子爻失正又互體兌兌為附決注子居明法之家而無正何以自斷其君父不忍也突如震之失正不知其所如又為巽㢲為進退不知所從不孝之罪五刑莫大焉得用議貴之辟刑之若如所犯之罪焚如殺其親之刑死如殺人之刑棄如流宥之刑引之者證焚如是殺其親之刑也</hi>
凡殺人者踣諸市肆之三日刑盜于市注踣僵尸也肆<lb/>
<pb n="40a"/>
猶申也陳也凡言刑盜罪惡莫大焉音義<hi>踣皮北反僵居良反</hi>疏<lb/>
<hi>注釋曰除上三者之外皆陳尸於市肆之凡三日也</hi>凡罪之麗於灋者亦如之唯<lb/>
王之同族與有爵者殺之于甸師氏注罪二千五百條<lb/>
上附下附刑五而已於刑同科者其刑殺之一也疏<hi>釋曰正刑有五科條二千五百麗附也上附下附是罪附于法法即五刑是也云亦如之者合入死者亦踣之合入四刑者雖不踣亦刑之在市故總言亦如之云唯王之同族與有爵者殺之于甸師氏者謂不踣踣者陳尸使人見之既刑於隠處故不踣之注釋曰云罪二千五百條者司刑文云上附下附刑五而已者禮記云喪多而服五罪多而刑五上附下附是也云於刑同科者其刑殺之一也者事雖異各有五百同科及其同科同殺一<pb n="40b"/>也</hi>凡軍旅田役斬殺刑戮亦如之注戮謂膊焚辜肆疏<lb/>
<hi>注釋曰此云軍旅田役斬殺刑戮皆使掌戮為之按士師大師帥其屬而禁逆軍旅犯禁者而戮之鄉士云凡國有大事則戮其犯命者遂士亦云凡郊有大事則戮其犯命彼竝不使掌戮者此等皆權時之事軍旅之間或有臨時即決不假掌戮者也是以戎右職云掌戎車之兵革使注云使謂王使以兵有所誅斬也引戰于殽襄公縛秦囚使莱駒以戈斬之是也</hi>墨者使守門注黥者無妨於禁御音<lb/>
義<hi>御音禦</hi>疏<hi>釋曰此人即閽人掌守王中門之禁令者是也</hi>劓者使守關注截鼻<lb/>
亦無妨以貌醜逺之音義<hi>逺于万反</hi>疏<hi>釋曰此則王畿五百里上面有三關十二闗門劓者守之</hi>宫者使守内注以其人道絶也今世或然疏<hi>釋曰<pb n="41a"/>此所守則寺人之類守正内五人之等是也</hi>刖者使守囿注斷足驅衛禽獸<lb/>
無急行音義<hi>囿音又斷丁管反</hi>疏<hi>釋曰此則囿逰亦如之者墨者守門刖者於囿中驅禽獸者也</hi>髠者使守積注鄭司農云髠當作完謂但居作三年<lb/>
不虧體者也𤣥謂此出五刑之中而髠者必王之同族<lb/>
不宫者宫之爲翦其類髠頭而已守積積在隱者宜也<lb/>
音義<hi>髠苦聞反積子賜反注同</hi>疏<hi>釋曰先鄭以髠為完但居作三年不虧體以此為圜土罷民解之不從者掌戮所掌皆虧體獨以此為不虧體於義不可故後鄭引文王世子解之也𤣥謂此出五刑之中而髠者必王之同族不宫者此鄭亦無正文若合宫者宫之今按文王世子據諸侯法云公族無宫刑不翦其類王家<pb n="41b"/>同族犯淫罪者亦當與諸侯同不宫之亦是不翦其類之義按王同族犯餘罪刑於甸師氏刑於隱處今同族既不宫亦當於隠處罰之此守積亦是隠處故知髠者使守積是王同族不宫者必矣是以鄭云守積積在隠者宜也</hi>
司隸掌五隸之灋辨其物而掌其政令注五隸謂罪隸<lb/>
四翟之𨽻也物衣服兵器之屬疏<hi>注釋曰此與下為目云物衣服兵器之屬者即下文云使之皆服其邦之服執其國之兵是也</hi>帥其民而搏盜賊役國中之<lb/>
辱事為百官積任器凡囚執人之事注民五隸之民也<lb/>
鄭司農云百官所當任持之器物此官主為積聚之也<lb/>
<pb n="42a"/>
𤣥謂任猶用也音義<hi>搏音博為于偽反注及下注同</hi>疏<hi>注釋曰云五隸之民也者上序官五隸皆百二十員員外皆是民故云五隸之民也云任猶用也者用器除兵之外所有家具之器皆是用器也</hi>邦有祭祀賔客喪紀之事則役其煩辱之事注煩猶<lb/>
劇也士䘮禮下篇曰隸人涅廁音義<hi>涅乃結反</hi>疏<hi>注釋曰引士䘮禮下篇者既夕禮文云涅廁者死者不復用故窒涅示不用引之者證煩辱之事不言祭祀賔客事者以無文意義可知也</hi>掌帥四翟之隸使之皆服其邦之服執其邦之兵<lb/>
守王宫與野舍之厲禁注野舍王行所止舍也厲遮例<lb/>
也音義<hi>遮章奢反例本又作列同音烈</hi>疏<hi>釋曰云服其邦之服執其邦之兵者若東方南方衣布帛<pb n="42b"/>執刀劎西方北方衣氊裘執弓矢云守王宫與野舍者即師氏職云帥四夷之𨽻守王宫野舍亦如之者是也</hi>
罪隸掌役百官府與凡有守者掌使令之小事注役給<lb/>
其小役音義<hi>使如字劉色吏反令力呈反沈力政反</hi>疏<hi>注釋曰云小役者止謂給其小小勞役之事謂若大役非𨽻所共故以小役解之</hi>凡封國若家牛助為牽徬注鄭<lb/>
司農云凡封國若家謂建諸侯立大夫家也牛助為牽<lb/>
徬此官主為送致之也𤣥謂牛助國以牛助轉徙也罪<lb/>
隸牽徬之在前曰牽在旁曰徬音義<hi>徬歩浪反注同轉如字劉張戀反</hi>
疏<hi>注釋曰先鄭不解牽徬故後鄭増成之𤣥謂牛助國以牛助轉徙也者國家以官牛助諸侯及大夫家運<pb n="43a"/>物往至任所云在前曰牽者謂車轅内一牛前亦一牛今還遣二隸前者牽前牛徬者御當車之牛故據人而言牽徬也</hi>其守王宫與其厲禁者如蠻隸之事疏<hi>釋曰蠻𨽻之事事在下文故云如蠻𨽻之事</hi>
蠻隸掌役校人養馬其在王宫者執其國之兵以守王<lb/>
宫在野外則守厲禁音義<hi>校户敎反</hi>疏<hi>釋曰云掌役校人者為校人所役使以養馬按校人良馬乘一師四圉不見隸者盖是雜役之中執其國之兵蠻𨽻閩隸俱是刀劍也</hi>
閩隸掌役畜養鳥而阜蕃敎擾之掌子則取隸焉注杜<lb/>
子春云子當為祀𤣥謂掌子者王立世子置臣使掌其<lb/>
<pb n="43b"/>
家事而以閩隸役之音義<hi>蕃扶元反下注同</hi>疏<hi>釋曰云掌役畜養鳥者謂若畜鳥氏掌畜猛鳥阜盛也蕃息也使之盛大滋息又教擾使從人意注釋曰子春以子為祀後鄭不從者司隸職祭祀賔客䘮紀三者竝言此何得唯言其一明在子解之於義為允𤣥謂王立世子置臣使掌其家事者言掌家事者若國事不使𨽻今取隸故以家事而言也</hi>
夷隸掌役牧人養牛馬與鳥言注鄭司農云夷狄之人<lb/>
或曉鳥獸之言故春秋傳曰介葛盧聞牛鳴曰是生三<lb/>
犧皆用矣是以貉𨽻職掌與獸言疏<hi>釋曰云掌役牧人者為收人之所役使牧牛牲注釋曰經唯云與鳥言不言獸先鄭意解鳥言者亦解獸言故兼言之也案僖二十九年介葛盧聞<pb n="44a"/>牛鳴曰是生三犧皆用之矣注云言八律之音聽禽獸之鳴則知其嗜欲生死可知伯益明是術故堯舜使掌朕虞至周失其道官又在四夷若周未失道官本不在四夷四夷無解鳥獸之語者何周公盛明制禮使夷隸貉隸與鳥獸之言然者賈服意誤不與禮合故為此說</hi>其守王宫者與其守厲禁<lb/>
者如蠻隸之事<lb/>
貉隸掌役服不氏而養獸而敎擾之掌與獸言注不言<lb/>
阜蕃者猛獸不可服又不生乳於圈檻也音義<hi>生如字劉色敬反乳而樹反圈求阮反檻户覽反</hi>疏<hi>釋曰夷貉相近是以亦解獸言若然夷隸既鳥獸之言俱解則此貉隸解獸言亦解鳥言互見之也</hi>其守王宫者與其守厲禁者如蠻𨽻之<lb/>
<pb n="44b"/>
事<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周禮注疏卷三十五<lb/>
<pb n="45a"/>
　周禮注疏卷三十五考證<lb/>
縣士掌野疏縱四百里及五百里皆得謂之野○<hi>臣紱</hi>
　按縱當為從四當為二注意謂百里内之獄鄉士掌<lb/>
　之百里外至二百里之獄遂士掌之自二百里外至<lb/>
　五百里則皆謂之野而縣士掌其獄也<lb/>
方士掌都家注大都在畺地小都在縣地家邑在稍地<lb/>
　○在載師職皆作任<lb/>
朝士掌建邦外朝之灋注係用徽纆示于叢棘○示本<lb/>
<pb n="45b"/>
　作寘王弼易亦作寘今從釋文<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周禮注疏卷三十五考證<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周禮注疏卷三十六</head> <lb/>
    <p>
<pb n="1a"/>
欽定四庫全書<lb/>
　周禮注疏卷三十六<lb/>
　　漢鄭氏注　唐陸德明音義　賈公彦疏<lb/>
　秋官司宼下<lb/>
布憲掌憲邦之刑禁正月之吉執旌節以宣布于四方<lb/>
而憲邦之刑禁以詰四方邦國及其都鄙達于四海注<lb/>
憲表也謂縣之也刑禁者國之五禁所以左右刑罰者<lb/>
司寇正月布刑于天下正嵗又縣其書于象魏布憲於<lb/>
<pb n="1b"/>
司寇布刑則以旌節出宣令之於司寇縣書則亦縣之<lb/>
于門閭及都鄙邦國刑者王政所重故屢丁寧焉詰謹<lb/>
也使四方謹行之爾雅曰九夷八蠻六戎五狄謂之四<lb/>
海音義<hi>詰起吉反縣音懸下同</hi>疏<hi>釋曰云掌憲邦之刑禁者此文與正月以下爲目禁者則士師之五禁所以左右刑罰故連刑言之也云正月之吉者此與大司寇正月之吉事同大司寇布刑之時此布憲亦布之於四方也於司寇正嵗縣之時此布憲亦憲邦之刑禁以詰四方邦國以達于四海也布憲爲司寇屬官於刑禁爲重故每事共丁寧之也注釋曰云國之五禁所以左右刑罰者士師職文知布憲所縣在門閭者以其司寇所縣在雉門不可共處此經云執旌節以爲行道之使明在巷門之閭可知云門閭據在城内經雖<pb n="2a"/>不云城内門閭舉外以見内有門閭可知經先邦國後都鄙注先都鄙後邦國者以都鄙據畿内三等采地經後言之者尊邦國輕都鄙注先都鄙者既見門閭即先近後遠乃及四海故注先都鄙見從近及遠之義也引爾雅者見刑禁遠至夷狄名此夷狄爲四海者海之言晦晦慢禮儀也</hi>凡邦之大事合衆<lb/>
庶則以刑禁號令疏<hi>釋曰云邦之大事合衆庶者謂征伐廵守田獵皆是大事合衆庶也以其是布禁之官故於聚衆每皆以刑禁號令也</hi>
禁殺戮掌司斬殺戮者凡傷人見血而不以告者攘獄<lb/>
者遏訟者以告而誅之注司猶察也察此四者告於司<lb/>
寇罪之也斬殺戮謂吏民相斬相殺相戮者傷人見血<lb/>
<pb n="2b"/>
見血乃爲傷人耳鄭司農云攘獄者距當獄者也遏訟<lb/>
者遏止欲訟者也𤣥謂攘猶郤也卻獄者言不受也疏<lb/>
<hi>注釋曰云司猶察也者此禁殺戮之官恒在民間私覘惡事而告於上執而與之罪也故以司爲察也知斬殺戮是吏民相斬相殺相戮者以傷民云不以告則相殺戮之等盡是不以告明是吏民自相殺戮也云傷人見血見血乃爲傷人耳者恐經傷人與見血事别傷人見血連言者是見血乃爲傷人若不見血不爲傷人也若然踠跌折肢之等不見血豈得不爲傷人乎若今言見血乃爲傷人者止爲蹉跌及刃物麗歴應見血之等不爲餘事而言先鄭云攘獄者距當獄者也後鄭不從者此經皆爲未在官司而先鄭云距獄據在官而言故不從也云遏訟者遏止欲訟者也者有人見欺犯欲向官所訟之而遏止不使去也𤣥謂攘猶卻也卻獄者言不<pb n="3a"/>受也者謂人有罪過官有文書追攝不肻受者</hi>
禁暴氏掌禁庶民之亂暴力正者撟誣犯禁者作言語<lb/>
而不信者以告而誅之注民之好爲侵陵稱詐謾誕此<lb/>
三者亦刑所禁也力正以力强得正也音義<hi>撟居表反好呼報反爲于僞反下則爲注皆爲同謾武諫反一音亡半反又免仙反徐望山反本或作慢誕音但</hi>疏<hi>注釋曰云民之好爲者此言爲下三事而發皆是好爲侵陵釋經亂暴力正者也稱詐釋經撟誣犯禁者也謾誕釋經作言語而不信者也謾誕謂浮謾虚誕也</hi>凡國聚衆庶則戮其犯禁者以徇<lb/>
凡奚隸聚而出入者則司牧之戮其犯禁者注奚隸女<lb/>
<pb n="3b"/>
奴男奴也其聚出入有所使疏<hi>釋曰云聚衆庶者謂征伐之等云凡奚隸聚而出入若謂國有煩辱之處使奚隸則有此出入而司牧之注釋曰案司厲其奴男子入於罪隸女子入于舂槀是男女同坐爲奴天官酒人漿人之等皆名女奴爲奚五隸又是男奴故云奚隸女奴男奴</hi>
野廬氏掌達國道路至于四畿注達謂廵行通之使不<lb/>
陷絶也去王城五百里曰畿音義<hi>行下孟反</hi>疏<hi>注釋曰云廵行者國之道路使其地之人治之野廬氏直廵行不通之處使人治之使無䧟絶也</hi>比國郊及野之道<lb/>
路宿息井樹注比猶較也宿息廬之屬賓客所宿及晝<lb/>
止者也井共飲食樹爲蕃蔽疏<hi>注釋曰此經所云主爲賓客在道須得供承守<pb n="4a"/>衞之事國郊謂近郊遠郊野謂百里外至畿宿謂十里有廬三十里有宿五十里有市直言宿者舉中言之故云廬之屬以包之息賓客晝止之處井樹者賓客所須者也</hi>若有賓客則令守涂地<lb/>
之人聚柝之有相翔者誅之注守涂地之人道所出廬<lb/>
宿旁民也相翔猶昌翔觀伺者也鄭司農云聚柝之聚<lb/>
擊柝以宿衛之也有姦人相翔於賓客之側則誅之不<lb/>
得令寇盜賓客音義<hi>柝音託令力呈反下欲令同</hi>疏<hi>注釋曰云守涂地之人道所出廬宿旁民也者道路之旁皆有民當處有賓客止宿即使聚柝之不使失脫也云相翔猶昌翔觀伺者也者謂昌狂翺翔觀伺賓客先鄭云聚柝之聚擊柝以宿衛之也者謂其地之人自聚擊柝無行夜故使宿衞自擊宫<pb n="4b"/>正之等使行夜者擊柝較比直宿者彼行夜者與此異也</hi>凡道路之舟車轚互者敘<lb/>
而行之注舟車轚互謂於廹隘處也車有轘轅坻閣舟<lb/>
有砥柱之屬其過之者使以次敘之音義<hi>轚音計沈古的反隘烏賣反環户關反本亦作轘同坻徐之爾反劉都禮反砥音㫖</hi>疏<hi>注釋曰云轚互者謂水陸之道舟車往來狹隘之所更五相轚故云轚互也云車有轘轅坻閣者案襄三十一年晉欒盈有罪適楚過于周周西鄙掠之告於周使侯出諸轘轅是轘轅也坻閣道路之名也云舟有砥柱之屬者案禹貢導河積石至于龍門南至于華隂東至于底柱孔安國云底柱山名河水分流包山而過山見水中若拄然在西虢之界是底柱爲水之隘道者也</hi>凡有節者及有爵者至則爲之辟注辟辟行人亦使<lb/>
<pb n="5a"/>
守涂地者疏<hi>釋曰云凡有節者謂若諸侯之使則有山國用虎節之等若民自往來則有道路用旌節之等及有爵已上皆爲之辟止行人使無侵犯者也</hi>禁野之横行徑踰者注皆<lb/>
爲防奸也横行妄由田中徑踰射邪趍疾越隄渠也音<lb/>
義<hi>射食亦反邪似嗟反隄丁兮反</hi>疏<hi>注釋曰言横行者不要東西爲横南北爲縱但是不依道塗妄由田中皆是横也徑謂不遵道而射邪趍疾踰越也謂越隄渠者也</hi>凡國之大事比修除道<lb/>
路者注比校治道者名若今次金叙大功疏<hi>注釋曰大事謂若征伐廵守田獵郊祀天地王親行所經竝須修除道路及修廬校比民夫使有功効故云比校治道者名也云若今次金叙大功者謂漢時主役之官官名次金叙主以丈尺賦功今俗本多誤爲次叙大功也</hi>掌凡道<lb/>
<pb n="5b"/>
禁注禁謂若今絶蒙布巾持兵杖之屬音義<hi>杖直亮反</hi>疏<hi>注釋曰古時禁書亡故舉漢法而言也</hi>邦之大師則令埽道路且以幾禁行<lb/>
作不時者不物者注不時謂不夙則莫者也不物謂衣<lb/>
服操持非比常人也幾禁之者備姦人内賊及反閒音<lb/>
義<hi>莫音暮操七曹反閒閒厠之閒</hi>疏<hi>注釋曰不言大事而云大師惟謂征伐者也云幾禁之者備姦人内賊及反閒者内賊謂賊在内起反閒謂外賊宻來覘探閒候國家反彼論說按孫子兵法云三軍之事莫宻於反閒是也</hi>
蜡氏掌除骴注曲禮四足死者曰漬故書骴作脊鄭司<lb/>
<pb n="6a"/>
農云脊讀爲㱴謂死人骨也月令曰掩骼埋胔骨之尚<lb/>
有肉者也及禽獸之骨皆是音義<hi>蜡清預反骴似賜反注㱴胔皆同㱴又作漬脊子亦反李慈益反骼古百反</hi>疏<hi>注釋曰曲禮者彼謂四足之獸相漸漬而有疫死此骴謂肉腐義理有殊引之者直取音同仍取四足死者即有肉腐之骴也先鄭云死人骨也者以人骨爲主其中兼四足之骨也月令者彼據孟春春是生氣骨是死氣爲死氣逆生氣故埋之此官在秋者是隂故屬秋引之者除骴是同故也彼注云骨枯曰骼肉腐曰骴骴言埋亦掩之骼言掩亦埋之義無異互言耳故云腐骨之尚有肉者也則肉腐曰骴亦一也云及禽獸之骨皆是者即四足曰漬在其中按詩云行有死人尚或殣之又下云若有死於道路者則令埋之今得有死人骨者近道人見者令埋之其有死於溝壑者蜡氏除之</hi>凡國之大<lb/>
<pb n="6b"/>
祭祀令州里除不蠲禁刑者任人及凶服者以及郊野<lb/>
大師大賓客亦如之注蠲讀如吉圭惟饎之圭圭潔也<lb/>
刑者黥劓之屬任人司圜所收敎罷民也凶服服衰絰<lb/>
也此所禁除者皆爲不欲見人所薉惡也音義<hi>蠲古弦反舊音圭潔也饎昌志反罷音皮衰七雷反爲于僞反下爲其陷爲其就禽同薉紆廢反今本多作穢惡烏路反</hi>疏<lb/>
<hi>釋曰大祭祀謂郊祭天地大賓客爲諸侯來朝若據天地其神位在郊至郊而已若賓客則至畿故兼言野郊外曰野大總言也注釋曰云蠲讀如吉圭惟饎之圭者毛詩云吉蠲爲饎無此言鄭從三家詩故不同云刑者黥劓之屬者之屬中含有宫刖也云任人司圜所收敎罷民也者經任人文承刑者之下則罷民亦刑之𩔖是<pb n="7a"/>以司圜云任之以事是也凶服五服皆是故曰凶服服衰絰也祭者皆齊齊者潔静不欲見穢惡也</hi>若有<lb/>
死於道路者則令埋而置楬焉書其日月焉縣其衣服<lb/>
任器于有地之官以待其人注有地之官主此地之吏<lb/>
也其人其家人也鄭司農云楬欲令其識取之今時楬<lb/>
櫫是也有地之官有部界之吏今時鄉亭是也音義<hi>楬音竭縣音懸</hi>疏<hi>注釋曰此經主謂行人在路死者云有地之官主此地之吏也者謂比閭族黨之等皆有長吏若比長閭胥黨正之輩皆是若今時鄉亭治事之䖏縣衣服任器等仍使守掌使不失也</hi>掌凡國之<lb/>
骴禁注禁謂孟春掩骼埋胔之屬疏<hi>注釋曰孟春者月令文也</hi>
<pb n="7b"/>
雍氏掌溝瀆澮池之禁凡害於國稼者春令爲阱擭溝<lb/>
瀆之利於民者秋令塞阱杜擭注溝瀆澮田間通水者<lb/>
也池謂陂障之水道也害於國稼謂水潦及禽獸也阱<lb/>
穿地爲塹所以禦禽獸其或超踰則陷焉世謂之䧟阱<lb/>
擭柞鄂也堅地阱淺則設柞鄂於其中秋而杜塞阱擭<lb/>
收刈之時爲其陷害人也書粊誓曰<graphic n="KR1423" url="https://raw.githubusercontent.com/kanripo/KR-Gaiji/master/images/KR1423.png" mimeType="image/png"/>乃擭敜乃阱時<lb/>
秋也伯禽以出師征徐戎音義<hi>澮古外反阱在性反塹也擭胡化反陂披宜反障之尚反<graphic n="KR2238" url="https://raw.githubusercontent.com/kanripo/KR-Gaiji/master/images/KR2238.png" mimeType="image/png"/>七艷反本又作塹柞劉才伯反戚在洛反/鄂劉五格反戚五各反粊音秘<graphic n="KR1423" url="https://raw.githubusercontent.com/kanripo/KR-Gaiji/master/images/KR1423.png" mimeType="image/png"/>音杜敜乃協反又乃<pb n="8a"/>結反徐劉本作䣄音徐</hi>疏<hi>釋曰掌溝瀆澮池之禁凡害於國稼者溝瀆澮池或田間通水或在田外所須本爲利民而造其中有放溢奔流爲害者則禁之凡害於國稼者謂水潦之等春令爲阱擭溝瀆之利於民者阱擭以取禽獸溝瀆所以通水是皆利於民故春使爲之也注釋曰云溝瀆澮田間通水者也者按遂人匠人惟有遂溝洫澮川不見有瀆此云瀆亦田間通水者但注瀆曰川或可以川爲瀆舉其類也云池謂陂障之水道也者詩云彼澤之陂毛云澤障曰陂今云陂障之水道謂障澤爲陂之時於澤通水入陂之道曰池云阱穿地爲<graphic n="KR2238" url="https://raw.githubusercontent.com/kanripo/KR-Gaiji/master/images/KR2238.png" mimeType="image/png"/>者此則深爲不須别設柞㮙擭則堅地不可得深故須柞鄂柞鄂者或以爲豎柞於中向上鄂鄂然所以載禽獸使足不至地不得躍而出謂之柞鄂也書粊誓者彼云魯侯伯禽宅曲阜徐戎竝興伯禽往征有此塞阱杜擭之事故引以爲證云時秋也者彼不見時節但此說在秋明彼亦秋故得有<graphic n="KR1423" url="https://raw.githubusercontent.com/kanripo/KR-Gaiji/master/images/KR1423.png" mimeType="image/png"/>擭敜阱之事也</hi>禁<lb/>
<pb n="8b"/>
山之爲苑澤之沈者注爲其就禽獸魚鱉自然之居而<lb/>
害之鄭司農云不得擅爲苑囿於山也澤之沈者謂毒<lb/>
魚及水蟲之屬音義<hi>苑於阮反劉於願反</hi>疏<hi>注釋曰先鄭云不得擅爲苑囿於山義雖與後鄭異得爲一義故引之在下文云沈者謂毒魚及水蟲之屬者謂别以藥沈於水中以殺魚及水蟲不謂鴆故不作鴆作沈也</hi>
萍氏掌國之水禁注水禁謂水中害人之處及入水捕<lb/>
魚鱉不時音義<hi>捕音歩</hi>疏<hi>注釋曰水中害人之處或有深泉洪波沙蟲水弩云捕魚鱉不時者案月令春秋及冬取魚夏不合取魚夏取則不時故云不時皆禁之也</hi>幾酒注苛察沽<lb/>
<pb n="9a"/>
買過多及非時者音義<hi>苛音何又呼何反沽音姑又音故買如字一本作賣</hi>疏<hi>釋曰萍氏㡬酒者酒亦水之𩔖故也不得非時時謂若酒誥惟祀兹酒及鄉飲酒及昏娶爲酒食以召鄉黨僚友是其時也</hi>謹酒注使民節用酒也書酒誥曰有政有事無彝<lb/>
酒疏<hi>釋曰此戒謹慎於酒故引酒誥有政之大臣有事之小臣彝常也不得常飲明如上文合飲時乃飲也</hi>禁川游者注備波洋卒至沈溺也音義<hi>洋音翔又音羊卒寸忽反</hi>
疏<hi>釋曰游謂浮游不乗橋船恐溺故禁之也</hi>
司寤氏掌夜時注夜時謂夜晚早若今甲乙至戌疏<hi>注釋曰此文與下爲目故注云謂夜晚早甲乙則早時戌亥則晚時也</hi>以星分夜以詔夜士<lb/>
<pb n="9b"/>
夜禁注夜士主行夜徼候者如今都候之屬音義<hi>行下孟反下行夜同徼古弔反</hi>疏<hi>注釋曰云以星分夜者若今時觀參辰知夜早晚是以書傳云春昏張中可以種稷夏大火中可以種黍菽秋虚中可以種麥冬昴中可以收歛蓋藏彼雖非分夜以詔夜士亦是以星知早晚之𩔖也言行夜徼候者若宫伯掌授八次八舍注云於徼候便也則行夜來往周旋謂徼候者也</hi>禦晨行<lb/>
者禁宵行者夜遊者注備其遭寇害及謀非公事禦亦<lb/>
禁也謂遏止之無刑法也晨先明也宵定昬也書曰宵<lb/>
中星虛春秋傳曰夜中星隕如雨音義<hi>先悉薦反隕于敏反</hi>疏<hi>注釋曰晨亦得名旦月令云旦尾中亦得名曰明案三光考靈耀云日入三刻爲昬不盡三刻爲明昬亦得名星故<pb n="10a"/>奔喪云日行百里不以夜行惟父母之喪見星而行見星而舍明見星時即爲夜也如是宵亦得名曰昬昬參中是也亦名日夜爾雅云宵夜也然則夜是明之首不通於前宵是昬之末不通於後也惟夜中之時止一名耳此云禁晨行者禁宵行者謂在道路中禮志云男女夜行以燭謂在宫中也晨行宵行者惟罪人與奔父母之喪若天子祭天之時則通夜而行故禮記云氾掃反道鄉為田燭禁夜遊者禁其無故遊者引春秋者莊公七年夏四月辛卯夜中星隕如雨是也</hi>
司烜氏掌以夫遂取明火於日以鑒取明水於月以共<lb/>
祭祀之明齍明燭共明水注夫遂陽遂也鑒鏡屬取水<lb/>
者世謂之方諸取日之火月之水欲得隂陽之潔氣也<lb/>
<pb n="10b"/>
明燭以照饌陳明水以爲𤣥酒鄭司農云夫發聲明齍<lb/>
謂以明水滫滌粢盛黍稷音義<hi>夫方符反或云司農音符齍音資注作粢同</hi>
疏<hi>注釋曰云夫遂陽遂也者以其日者太陽之精取火於日故名陽遂取火於木爲木遂者也鑒鏡屬者詩云我心匪鑒不可以茹彼鑒是鏡可以照物此鑒形制與彼鑒同所以取水也云取水者世謂之方諸者漢世謂之方諸言取水謂之方諸則取火者不名方諸别名陽遂也明者潔也日月水火爲明水明火是取日月隂陽之潔氣也云明燭以照饌陳者謂祭日之旦饌陳於堂東未明須燭照之云明水以爲𤣥酒者鬱鬯五齊以明水配三酒以𤣥酒配𤣥酒井水也𤣥酒與明水别而云明水以爲𤣥酒者對則異散文通謂之𤣥酒是以禮運云𤣥酒在堂亦謂明水為𤣥酒也先鄭云明水滫滌粢盛黍稷者滫謂滫瀡滌謂蕩滌俱謂釋米者也</hi>凡<lb/>
<pb n="11a"/>
邦之大事共墳燭庭燎注故書墳爲蕡鄭司農云蕡燭<lb/>
麻燭也𤣥謂墳大也樹於門外曰大燭於門内曰庭燎<lb/>
皆所以照衆爲明音義<hi>墳扶云反燎力召反蕡扶云反李一音婦輩反</hi>疏<hi>釋曰大事者謂若大喪紀大賓客則皆設大燭在門外庭燎在大寢之庭注釋曰先鄭從故書蕡爲麻燭者以其古者未有麻燭故不從是以禮記少儀云主人執燭抱燋鄭云未爇曰燋是知未有麻燭也後鄭云樹於門外曰大燭者非人所執也燕禮云甸人執大燭於庭不言樹者彼諸侯燕禮不樹於地使人執彼注云庭大燭爲位廣也此言大燭亦爲位廣又樹之於地也云於門内曰庭燎者於門内在庭中故謂之庭燎庭燎與大燭亦一也皆所以照衆爲明是以詩庭燎云夜如何其夜未央庭燎之光君子至止鸞聲將將謂宣王時諸侯來朝之事按<pb n="11b"/>郊特牲云庭燎之百由齊桓公始也鄭云庭燎之差公蓋五十侯伯子男皆三十大戴禮文其百者天子禮庭燎所作依慕容所爲以葦爲中心以布纒之飴蜜灌之若今蠟燭百者或以百根一處設之或百處設之若人所執者用荆燋爲之執燭抱燋曲禮云燭不見跋是也</hi>中春以木鐸修火禁于國<lb/>
中注爲季春將出火也火禁謂用火之䖏及備風燥音<lb/>
義<hi>中音仲爲于僞反下爲葬皆爲同燥素早反又素報反</hi>疏<hi>注釋曰云爲季春將出火也者三月昬時大辰星在卯南見是火星出此二月未出故云爲季春將出火也</hi>軍旅修火禁邦若屋<lb/>
誅則爲明竁焉注鄭司農曰屋誅謂夷三族無親屬收<lb/>
葬者故爲葬之也三夫爲屋一家田爲一夫以此知三<lb/>
<pb n="12a"/>
家也𤣥謂屋讀如其刑剭之剭剭誅謂所殺不於市而<lb/>
以適甸師氏者也明竁若今揭頭明書其罪法也司烜<lb/>
掌明竁則罪人夜葬與音義<hi>竁昌銳反剭徐音屋劉音握與音餘</hi>疏<hi>釋曰屋誅謂甸師氏屋舍中誅則王之同族及有爵者也是以易鼎卦云鼎折足覆公餗其刑屋鄭義以為餗美饌鼐三足三公象若三公傾覆王之美道屋中刑之與此同云爲明竁焉者明用刑以板書其姓名及罪狀著於身竁壙中也注釋曰先鄭以屋爲夫三爲屋者謂夷三族解之後鄭不從者夷三族乃是戰國韓信等用商鞅連相坐之法造三夷之誅既亂世之法何得以解太平制禮之事乎鄭知罪人亦有明刑書於木者見昭二年鄭公孫黑作亂子産數其罪云不速死大刑將至七月壬寅縊尸諸周氏之衢加木焉注云書其罪於木以加尸上<pb n="12b"/>而辠之非禮故書殺以惡黑知明刑者書可知知夜葬者以其司烜主明火掌夜事既令掌之則罪人夜葬可知故曾子問云見星而行者惟罪人是夜葬之事也</hi>
條狼氏掌執鞭以趨辟王出入則八人夾道公則六人<lb/>
侯伯則四人子男則二人注趨辟趨而辟行人若今卒<lb/>
辟車之爲也孔子曰富而可求雖執鞭之士吾亦爲之<lb/>
言士之賤也音義<hi>趨七須反辟婢亦反又音避劉薄易反徐扶亦反注趨辟辟行人同卒子忽反下羨卒同辟車必亦反又婢亦反</hi>疏<hi>釋曰按序言條狼氏下士六人胥六人徒六十人今云天子八人少二人矣蓋取胥徒中兼充也</hi>凡誓執鞭以趨於前且命之誓僕右<lb/>
<pb n="13a"/>
曰殺誓馭曰車轘誓大夫曰敢不關鞭五百誓師曰三<lb/>
百誓邦之大史曰殺誓小史曰墨注前謂所誓衆之行<lb/>
前也有司讀誓辭則大言其刑以警所誓也誓者謂出<lb/>
軍及將祭祀時也出軍之誓誓左右及馭則書之甘誓<lb/>
備矣郊特牲說祭祀之誓曰卜之日王立于澤親聽誓<lb/>
命受敎諫之義也車轘謂車裂也師樂師也大史小史<lb/>
主禮事者鄭司農云誓大夫曰敢不關謂不關於君也<lb/>
𤣥謂大夫自受命以出則其餘事莫不復請音義<hi>轘户串反<pb n="13b"/>一音環大音泰注同行户剛反警京領反復劉音服請劉音情</hi>疏<hi>釋曰誓自有大官若月令田獵司徒北面以誓之誓時此條狼氏則爲之大言使衆聞知故云且命之誓僕右者僕大僕與王同車故大僕職云軍旅贊王鼓注云佐擊其餘面通右與馭及王四乘也右謂勇力之士在車右備非常誓馭謂與王馭車者也注釋曰云謂出軍及將祭祀時也者若且命以下軍旅祭祀同有此事僕有四乘據軍旅時師與大史小史皆據祭祀時大夫敢不關亦據祭祀須關君是以鄭引甘誓證軍旅引郊特牲證祭祀也云甘誓備矣者按甘誓云左不攻于左汝不恭命右不攻于右汝不恭命馭非其馬之正汝不恭命用命賞于祖弗用命戮于社予則孥戮汝是其備也郊特牲者王將祭之時故云卜之日王立于澤謂在澤宫也澤宫者擇士可與祭者之宫親自聽有司誓命此是受教諫之義也云車轘謂車裂也者春秋左氏傳云轘觀起於四境是也師知是樂師者以其下<pb n="14a"/>有大史小史皆掌禮禮樂相將故知師是樂師大師瞽人之長也鄭司農云誓大夫曰敢不關謂不關於君也此先鄭義未足故後鄭增成之𤣥謂大夫自受命以出則其餘事莫不復請言此者欲見受命出征□外之事將軍裁之不須復請除此以外其餘皆須請於君乃得行事是以襄公十九年秋七月辛卯齊侯環卒晉士匄帥師侵齊至穀聞齊侯卒乃還公羊傳曰還者何善辭也何善爾大其不伐喪也此受命于君而伐齊則何大乎其不伐喪大夫以君命出進退在大夫也是其不復請君之事也若榖梁大夫雖在外猶當復請于君不敢專故曰還者事未畢之辭也受命而誅生死無所加其怒不伐喪善之也善之則何爲未畢也君不尸小事臣不専大名善則稱君過則稱已則民作讓矣士匄外專君命故非之也然則爲士匄者宜奈何宜墠帷而歸命乎介是其雖在外不得專命之事也</hi>
<pb n="14b"/>
脩閭氏掌比國中宿互柝者與其國粥而比其追胥者<lb/>
而賞罰之注國中城中也粥養也國所游養謂羨卒也<lb/>
追逐宼也胥讀爲偦故書互爲巨鄭司農云宿謂宿衞<lb/>
也巨當爲互謂行馬所以障互禁止人也柝謂行夜擊<lb/>
柝音義<hi>比毗志反下同宿如字劉息就反粥音育追如字劉張類反偦音胥又息吕反</hi>疏<hi>釋曰云掌比國中宿互柝者互謂行馬所以爲遮障宿者所守衛柝者謂宿復擊柝持更也云與其國粥者謂國家粥養未入正卒且爲羨卒者云而比其追胥者使此羨卒追而逐冦胥爲伺搏盜賊二事也</hi>禁徑踰者<lb/>
與以兵革趨行者與馳騁於國中者注皆爲其惑衆疏<lb/>
<pb n="15a"/>
<hi>釋曰以其職作脩閭當脩理門閭故禁此三者也</hi>邦有故則令守其閭互唯執<lb/>
節者不幾注令者令其閭内之閭胥里宰之屬疏<hi>注釋曰邦有故謂有寇戎大喪札喪皆是恐有姦非則命各遣守閭閭巷門有執節公使者不幾訶也但言閭惟據鄉内注兼云里宰者官名脩閭以六鄉爲主其實兼主六遂故言里宰以包之也</hi>
冥氏掌設弧張注弧張罿罦之屬所以扃絹禽獸音義<lb/>
<hi>冥音覓罿昌容反劉上凶反罦音浮扃古熒反絹古犬反一音古縣反翨氏注同</hi>疏<hi>注釋曰弧弓也謂張弓以取猛獸云罿罦之屬者詩云雉罹于罿雉罹于罦竝是取禽獸之物言之屬仍有兔罝之等皆是扃絹禽獸者也</hi>爲阱擭以攻禽獸以靈鼓敺之注靈鼓六面鼓敺<lb/>
<pb n="15b"/>
之使驚趨阱擭音義<hi>敺丘于反後同</hi>疏<hi>注釋曰知靈鼔六面者以鼓人云靈鼔鼓社祭晉鼓鼖鼓等非祭祀之鼓竝兩面路鼓祭宗廟故知加兩面爲四面地神尊於宗廟加四面爲六面天尊於地神加兩面爲八面以此差之知靈鼔六面鼓也</hi>若得其獸則獻其皮革齒須備<lb/>
注鄭司農云須直謂頤下須備爲搔也音義<hi>搔音爪</hi>疏<hi>釋曰猛獸有不得之法故云若以不定之言也若得猛獸之時猛獸之肉不堪人噉故當獻其皮革須備也皮謂若虎豹熊羆革謂無文章者去毛而獻之齒即牙也須備如先鄭所說虎豹有須備獻之以擬器物之用也</hi>
庶氏掌除毒蠱以攻說禬之嘉艸攻之注毒蠱毒物而<lb/>
病害人者賊律曰敢蠱人及教令者棄市攻說祈名祈<lb/>
<pb n="16a"/>
其神求去之也嘉艸藥物其狀未聞攻之謂燻之鄭司<lb/>
農云禬除也𤣥謂此禬讀如潰癰之潰音義<hi>庶章預反蠱音古禬劉音潰户内反艸音草本亦作草令力呈反去起吕反燻許云反</hi>疏<hi>釋曰除毒蠱目言之攻說禬之據云其神也嘉草攻之據去其身者也注釋曰云攻說祈名者大祝六祈有𩔖造禬榮攻說故知也先鄭云禬除也後鄭増成其義潰癰之潰俗讀也</hi>凡敺蠱則令之比之注使爲之又校<lb/>
次之疏<hi>釋曰云敺之止謂用嘉草燻之時并使人敺之既役人衆故須校比之</hi>
穴氏掌攻蟄獸各以其物火之注蟄獸熊羆之屬冬藏<lb/>
者也將攻之必先燒其所食之物於六外以誘出之乃<lb/>
<pb n="16b"/>
可得之疏<hi>注釋曰如熊羆之屬者鄭目驗而知猛獸之蟄惟有熊羆之屬也言以其物火之明是燒其所食之物誘之使出穴外乃可得也</hi>以時獻其珍異皮革疏<hi>釋曰謂熊羆之皮革及熊蹯之等</hi>
翨氏掌攻猛鳥各以其物爲媒而掎之注猛鳥鷹隼之<lb/>
屬置其所食之物於絹中鳥來下則掎其脚音義<hi>掎居綺反注同隼息允反</hi>疏<hi>注釋曰云各以其物爲媒者若今取鷹隼者以鳩鴿置於羅網之中以誘之云鷹隼之屬者王制云鷹隼擊然後罻羅設易云公用射隼於高墉之上隼即謂之鶻者也</hi>以時獻其羽翮<lb/>
音義<hi>翮户革反</hi>
<pb n="17a"/>
柞氏掌攻草木及林麓注林人所養者山足曰麓音義<lb/>
<hi>柞側百反麓音鹿</hi>疏<hi>注釋曰此柞氏與薙氏治地皆擬後年乃種田但下有薙氏除草此柞氏攻木兼云草者以攻木之處有草兼攻之故云草也云林人所養者若林衡所掌者未必人所養此乃人所攻治以擬種殖故知此林麓人所養治者也漆林之征亦此𩔖也山足曰麓爾雅文林麓謂麓上有林者也此掌攻與下文爲目也</hi>夏日至令刋陽木而火之冬日至令剝隂木而水<lb/>
之注刋剝互言耳皆謂斫去次地之皮生山南爲陽木<lb/>
生山北爲隂木火之水之則使其肄不生音義<hi>刋若干反去起吕反肄以四反</hi>疏<hi>釋曰夏日至謂五月夏至之日爲之也令刋陽木而火之謂先刋削以去其皮乃燒之冬<pb n="17b"/>日至謂十一月冬至之日爲之剝隂木而水之亦謂剝去其皮乃水之此與下文相兼乃足也必以夏刋陽木冬剝隂木者夏至之日則隂生冬至陽生陽木得隂而鼔隂木得陽而發故須其時而刋剝之也山虞取其堅刃冬斬陽夏斬隂此欲死之故夏陽木冬隂木注釋曰云刋剝互言耳者謂削之亦剝之剝謂剝去其皮亦削之故云互也云生山南爲陽木生山北爲隂木者爾雅云山南曰陽山北曰隂云火之水之則使其肄不生者斬而復生曰肄若以水火斬而不復重生故云使其肄不生也</hi>若欲其化也則春秋變<lb/>
其水火注化猶生也謂時以種榖也變其水火者乃所<lb/>
火則水之所水則火之則其土和美疏<hi>注釋曰此覆釋上文此刋本正欲種田生榖故云若欲使前刋木之土生榖則當以春秋變其水火也變之者前文云夏日至刋陽木火之者<pb n="18a"/>至秋以水漬之前冬日至剝隂木以水之者至後春以火燒之如此則地和美也</hi>凡攻木者掌<lb/>
其政令注除木有時疏<hi>注釋曰凡國家有欲攻木者皆來取柞氏政令所以取政令者除木有時如上冬夏者也</hi>
薙氏掌殺草春始生而萌之夏日至而夷之秋繩而芟<lb/>
之冬日至而耜之注故書萌作甍杜子春云甍當爲萌<lb/>
謂耕反其萌牙書亦或爲萌𤣥謂萌之者以玆其斫其<lb/>
生者夷之以鉤鎌廹地芟之也若今取茭矣含實曰繩<lb/>
芟其繩則實不成孰耜之以耜側凍土剗之音義<hi>繩音孕以<pb n="18b"/>證反注同芟所銜反甍音萌其音基玆其鉏也鎌音兼茭音交剗初産反劉則展反</hi>疏<hi>注釋曰此薙氏所掌治地從春至冬亦一年之事後年乃可種也子春云萌謂耕反其萌芽後鄭不從者此經云殺草則是萌謂草始生出地之時非是十一月草木萌動其色赤十二月芽其色白何得耕反其萌芽乎以是不從子春之說也𤣥謂萌之者以玆其斫其生者漢時玆其即今之鋤也云夷之以鉤鎌廹地芟之也若今取茭矣者見今取茭草亦於夏廹地取之故舉爲況也云含實曰繩者秋時草物含實也云耜之以耜側凍土剗之者耜廣五寸謂耒頭金冬時地凍故以耜附側凍土剗之如此春種則地和美</hi>若欲其化也則以水火<lb/>
變之注謂以火燒其所芟萌之草已而水之則其土亦<lb/>
和美矣月令季夏燒薙行水利以殺草如以熱湯是其<lb/>
<pb n="19a"/>
一時著之掌凡殺草之政令<lb/>
硩蔟氏掌覆夭鳥之巢注覆猶毁也夭鳥惡鳴之鳥若<lb/>
鴞鵩音義<hi>覆芳復反注同夭音妖後夭鳥同鴞于嬌反鵩音服</hi>疏<hi>注釋曰禮記云無覆巢者謂非夭鳥者也此官覆毁夭鳥之巢窠也云鴞鵩者鴞之與鵩二鳥俱是夜為惡鳴者也</hi>以方書十日<lb/>
之號十有二辰之號十有二月之號十有二歲之號二<lb/>
十有八星之號縣其巢上則去之注方版也日謂從甲<lb/>
至癸辰謂從子至亥月謂從娵至荼歲謂從攝提格至<lb/>
赤奮若星謂從角至軫夭鳥見此五者而去其詳未聞<lb/>
<pb n="19b"/>
音義<hi>縣音懸娵徐劉竝子須反荼劉沈音餘李音舒又音徒按爾雅正月為娵即離騷所云攝提貞于孟陬皆側留反又子侯反爾雅又云十二月爲涂音徒今注作娵荼二字是假借耳當依爾雅讀從攝提格至赤奮若爾雅曰太歳在寅曰攝提格在丑曰赤奮若</hi>疏<hi>注釋曰云日謂從甲至癸者據十幹而言辰謂從子至亥者據十二支而説月謂從陬至荼歲謂從攝提格至赤奮若者彼爾雅釋天文太歲在寅曰攝提格在夘日單閼在辰曰執徐在己曰大荒落在午曰敦牂在未曰協洽在申曰涒灘在酉曰作噩在戌曰闇茂在亥曰大淵獻在子曰困敦在丑曰赤奮若是也又云正月爲泰二月爲如三月爲寎四月爲余五月爲皐六月爲且七月爲相八月爲壯九月爲𤣥十月爲陽十一月爲辜十二月爲涂是也星謂從角至軫右旋數之</hi>
翦氏掌除蠧物以攻禜攻之以莽草熏之注蠧物穿食<lb/>
<pb n="20a"/>
人器物者蠧魚亦是也攻禜祈名莾草藥物殺蠱者以<lb/>
熏之則死故書蠧爲櫜杜子春云櫜當爲蠧音義<hi>蠧丁故反攻如字劉音貢禜音詠莾亡蕩反又莾草藥名櫜劉古毛反本或作橐他各反</hi>疏<hi>釋曰以攻榮攻之據祈去其神故以六祈而言之以莽草熏之據去其身也注釋曰云蠧魚亦是者除蠧物穿食餘器物至於蠧魚惟見書内有白魚及白蠧食書故云亦是也</hi>凡庶蠱之事注庶除毒蠱者蠱蠧<lb/>
之類或熏以莽草則去音義<hi>庶章預反</hi>疏<hi>注釋曰翦氏主除蠧物其蠱毒自是庶氏今此云凡庶蠱者同類相兼左右而掌之故鄭云庶除毒蠱者蠱蠧之類或熏以莽草則去此鄭解翦氏兼掌蠱之意以其翦氏有用莽草熏蠧是以蠱毒亦使翦氏除之也</hi>
<pb n="20b"/>
赤犮氏掌除牆屋以蜃炭攻之以灰洒毒之注洒灑也<lb/>
除牆屋者除蟲豸藏逃其中者蜃大蛤也擣其炭以坋<lb/>
之則走淳之以灑之則死故書蜃爲晨鄭司農云晨當<lb/>
爲蜃書亦或爲蜃音義<hi>唇市軫反洒色買反劉霜寄反豸直氏反坋蒲悶反淳之純反</hi>
疏<hi>釋曰赤犮氏掌除蠱豸自藏埋者今不指其蠱豸之名直云除牆屋者以其蠱豸自埋藏人所不見故不指蠱而云牆屋所藏之處而已爾雅有足曰蠱無足曰豸藏逃之類有此二者淳即沃也謂灑沃以汁則死也蜃炭地官掌蜃以共蜃炭蜃炭者謂蜃灰是也</hi>凡隙屋除其貍蟲注貍蟲䗪肌<lb/>
求之屬音義<hi>貍莫皆反劉莫拜反䗪章夜反肌居其反求本或作蛷音求劉音俱</hi>疏<hi>釋曰禮記<pb n="21a"/>云如駟之過隙隙謂孔穴也埋藏之蠱在屋孔穴之中故以隙屋言之注釋曰䗪肌蛷皆是自貍之蟲也</hi>
蟈氏掌去鼃黽焚牡蘜以灰洒之則死注牡蘜蘜不華<lb/>
者齊魯之閒謂鼃爲蟈黽耿黽也蟈與耿黽尤恐鳴爲<lb/>
聒人耳去之音義<hi>去起吕反注去之同鼃户媧反黽莫幸反牡莫口反蘜弓六反爲聒于僞反聒古活反銜枚氏放此</hi>疏<hi>釋日掌去鼃黽此文與下爲目也注釋曰云牡蘜蘜不華者此則月令季秋云蘜有黄華是牝蘜也云齊魯之閒謂鼃為蟈者官號蟈氏及經無云蟈故鄭以齊魯之言爲證鼃即蟈故名蟈氏也</hi>以其煙被之則凡水蟲無聲注杜子春云假令風從<lb/>
東方來則於水東面爲煙令煙西行被之水上音義<hi>被皮<pb n="21b"/>義反注同令力呈反注同</hi>疏<hi>釋曰上文云焚牡蘜洒之則死此經云以其煙明還用牡蘜之煙被之水上也</hi>
壺涿氏掌除水蟲以炮土之鼓敺之以焚石投之注水<lb/>
蟲狐蜮之屬故書炮作泡杜子春讀炮爲苞有苦葉之<lb/>
苞𤣥謂燔之炮之之炮炮土之鼓瓦鼓也焚石投之使<lb/>
驚去音義<hi>炮歩交反注炮苞同蜮音或燔音煩</hi>疏<hi>注釋曰云水蟲狐蜮之屬者蜮即短狐一物南方水中有之含沙射人則死者也言之屬者水蟲衆矣故云之屬以包之子春讀從詩苞有苦葉之苞者取其聲同耳不取義也𤣥謂燔之炮之之炮者亦讀從詩此取炮燒之義故云炮土之鼓瓦鼓也云焚石投之使驚去者石之燔燒得水作聲故驚去也</hi>若欲殺其神則以牡橭午貫象齒而<lb/>
<pb n="22a"/>
沈之則其神死淵爲陵注神謂水神龍罔象故書橭爲<lb/>
梓午爲五杜子春云梓當爲橭橭讀爲枯枯榆木名書<lb/>
或爲樗又云五貫當爲午貫音義<hi>橭劉音沽杜讀爲枯劉亦音枯案如杜義則音姑山榆也梓音子本或作橭樗敕居反</hi>疏<hi>釋曰云以牡橭午貫象齒而沈之者按儀禮大射云若丹若墨度尺而午彼物射者所履記安足之處十字爲之今此亦然神謂水神龍罔象也橭讀爲枯枯榆木名以橭爲幹穿孔以象牙從橭貫之爲十字沈之水中則其神死淵爲陵所謂深谷爲陵者也</hi>
庭氏掌射國中之夭鳥若不見其鳥獸則以救日之弓<lb/>
與救月之矢射之注不見鳥獸謂夜來鳴呼爲怪者獸<lb/>
<pb n="22b"/>
狐狼之屬鄭司農云救日之弓救月之矢謂日月食所<lb/>
作弓矢𤣥謂日月之食隂陽相勝之變也於日食則射<lb/>
太隂月食則射太陽與音義<hi>射食亦反下注同呼喚故反下文<graphic n="KR1127" url="https://raw.githubusercontent.com/kanripo/KR-Gaiji/master/images/KR1127.png" mimeType="image/png"/>呼同大音泰下文同與音餘</hi>疏<hi>釋曰云掌射國中之夭鳥者城郭之所人聚之處不宜有夭鳥故去之注釋曰云獸狼狐之屬不言鳥者上文注鴞鵩已解也𤣥謂日月之食隂陽相勝之變也者日之食晦朔之間月之食惟在於望日食是隂勝陽月食是陽勝隂未至爲災故云隂陽相勝之變也所以救日月用弓矢射之者鄭以意推量日食則射太隂者以隂侵陽臣侵君之象故射太隂是其常不足可疑月食是陽侵隂君侵臣之象陽侵隂非逆既用弓不得不射若射當射太陽以是爲疑故云月食則射太陽與以疑之</hi>若神也則以大<lb/>
<pb n="23a"/>
隂之弓與枉矢射之注神謂非鳥獸之聲若或呌于宋<lb/>
太廟譆譆出出者太隂之弓救月之弓枉矢救日之矢<lb/>
與不言救月之弓與救日之矢者互言之救日用枉矢<lb/>
則救月以恒矢可知也音義<hi>譆許其反詘劉音出本亦作出</hi>疏<hi>釋曰若神也者謂不見其身直聞其聲非鳥獸之神耳則以太隂救月之弓與救日枉矢射之注釋曰鄭知神謂非鳥獸之聲者見宋太廟有聲非鳥獸之聲既有聲又非鳥獸之聲故知是神聲若神降于莘之類是也云若或呌於宋大廟譆譆出出者左傳文云大隂救月之弓枉矢救日之矢與者大隂之弓爲救月之弓不言與則不疑不疑者以其與經云救日之弓相對彼言救日之弓明此大隂之弓是救月之弓可知若然上言救月之矢則此枉矢<pb n="23b"/>是救日可知而言與以疑之者但救日與大隂相對故不疑上言救月此不言大陽之矢直言枉矢矢名而已故須疑之云不言救月之弓與救日之矢者互言之者若此文云救月之弓與救日之矢爲文自足何假須互既不須互則上下二文全不見弓矢之名矣是以互見其文欲見有弓矢之名故也互者上文云救日明太隂是救月此文救月是大隂則上文救日是太陽也又枉矢見矢名不言救明有救名救月之矢見救不見矢名明亦有名亦是互也云救日用枉矢則救月以恒矢可知也者見司弓矢枉矢最在前明救月矢當在枉矢之下故知救月用恒矢可知不用庳矢以其庳矢弩所用故也</hi>
銜枚氏掌司囂注察囂攘者爲其聒亂在朝者之言語<lb/>
音義<hi>囂五羔反下同讙呼凡反朝直遥反下同</hi>疏<hi>注釋曰以銜枚不得語是止讙囂之官故掌司察囂<pb n="24a"/>讙之事</hi>國之大祭祀令禁無囂注令令主祭祀者疏<hi>注釋曰國之大祭祀謂天地宗廟令主祭祀之官使禁止無得讙囂讙囂則不敬鬼神故也</hi>軍旅田役令<lb/>
銜枚注爲其言語以相誤疏<hi>注釋曰軍旅田役二者銜枚氏出令使六軍之士皆銜枚止言語也</hi>禁<graphic n="KR1127" url="https://raw.githubusercontent.com/kanripo/KR-Gaiji/master/images/KR1127.png" mimeType="image/png"/>呼歎嗚於國中者行歌哭於國中之道者<lb/>
注爲其惑衆相感動嗚吟也音義<hi>
                        <graphic n="KR1127" url="https://raw.githubusercontent.com/kanripo/KR-Gaiji/master/images/KR1127.png" mimeType="image/png"/>音呌吟魚今反</hi>疏<hi>注釋曰此經四事皆是在道爲之爲其惑衆釋<graphic n="KR1127" url="https://raw.githubusercontent.com/kanripo/KR-Gaiji/master/images/KR1127.png" mimeType="image/png"/>呼歌也相感動解嘆嗚與哭也云嗚吟也者以嗚與嘆相連則嗚是歎之類故知嗚吟也</hi>
伊耆氏掌國之大祭祀共其杖咸注咸讀爲函老臣雖<lb/>
<pb n="24b"/>
杖於朝事鬼神尚敬去之有司以此函藏之既事乃授<lb/>
之音義<hi>函音咸去起吕反</hi>疏<hi>注釋曰下二文云授杖此經惟言共杖函止謂祭祀時臣雖老合杖但爲祭祀尚敬暫去之去杖之時共杖函盛之祭祀訖還與老臣柱之老臣雖杖於朝事鬼神尚敬去之謂七十有徳君不許致仕者也王制云七十杖於國八十杖於朝謂得致仕者與此異也</hi>軍旅授有爵<lb/>
者杖注别吏卒且以扶尊者將軍杖鉞音義<hi>别彼烈反卒子忽反杖直亮反又音丈鉞音越</hi>疏<hi>注釋曰此謂在軍之時有爵謂士以上若然自伍長下士兩司馬中士卒帥上士旅帥下大夫師帥中大夫等竝得杖云别吏卒者吏則命士以上卒謂一乘車歩卒七十二人等若然甲士三人亦是民之無爵亦與歩卒同無杖也知將軍杖鉞者今文泰誓師尚父左杖黄鉞右把白旄是將軍杖鉞<pb n="25a"/>之事也</hi>共王之齒杖注王之所以賜老者之杖鄭司農云<lb/>
謂年七十當以王命受杖者今時亦命之爲主杖𤣥謂<lb/>
王制曰五十杖於家六十杖於鄉七十杖於國八十杖<lb/>
於朝疏<hi>注釋曰既共王之齒杖明皆據王賜老者之杖而言若不得王賜者自拄之也先鄭惟據七十故後鄭增成之引王制爲證也</hi>
　<lb/>
　<lb/>
　<lb/>
<pb n="25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周禮注疏卷三十六<lb/>
<pb n="26a"/>
　周禮注疏卷三十六考證<lb/>
邦之大師○石經大師上有有字<lb/>
司寤氏掌夜時注若今甲乙至戌○<hi>臣紱</hi>按甲乙丙丁<lb/>
　戊爲五夜此作戌盖戊之誤也<lb/>
司烜氏注明齍謂以明水滫滌粢盛黍稷○脩監本訛<lb/>
　作脩今從内則疏改正<lb/>
硩蔟氏以方書十日之號疏正月爲泰○泰爾雅作陬<lb/>
　豈賈以泰爲正月之卦改作泰與<lb/>
<pb n="26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周禮注疏卷三十六考證<lb/>
</p>
<p>
</p>
  </div>
</body>
</text>
</TEI>
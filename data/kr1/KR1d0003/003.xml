<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周禮注疏卷三</head> <lb/>
    <p>
<pb n="1a"/>
欽定四庫全書<lb/>
　周禮注疏卷三<lb/>
　　漢鄭氏注　唐陸徳明音義　賈公彦疏<lb/>
小宰之職掌建邦之宮刑以治王宮之政令凡宮之糾<lb/>
禁注杜子春云宮當皆為官𤣥謂宮刑在王宮中者之<lb/>
刑建明布告之糾猶割也察也若今御史中丞音義<hi>宮刑鄭如字謂宮中之刑也干同杜作官</hi>疏<hi>注釋曰後鄭以宮刑宮中之刑不從子春官刑者見秋官司宼已云四曰宫刑此小宰不徃貳之則不湏重掌又見下文觀治象乃退以宮刑憲禁于王宮故知宮刑明矣云建明<pb n="1b"/>布告之者上冢宰尊所云建六典之等為建立之義小宰卑云建者則明布告使知而已云糾猶割也察也者既言糾謂糾舉其非事已發者依灋斷割之事未發者審察之云若今御史中丞者應劭云秩千石朝㑹獨坐副貳御史大夫内掌蘭䑓圗籍外督刺史糾察百寮故舉漢法況之</hi>掌邦之六典八灋八<lb/>
則之貳以逆邦國都鄙官府之治注逆迎受之鄭司農<lb/>
云貳副也音義<hi>治直吏反下及注皆同</hi>疏<hi>釋曰大宰夲以六典治邦國今還以六典逆邦國之治逆謂迎受句考之也大宰夲以八法治朝廷官府今還以八法句考官府之治大宰夲以八則治都鄙今還以八則句考都鄙之治皆句考使知功過所在也</hi>執邦之九貢九賦九式之<lb/>
貳以均財節邦用疏<hi>釋曰此三者竝大宰所掌者以其冢宰制國用九貢九賦斂財賄九<pb n="2a"/>式用之事之大者故小宰副貳之然大宰有九職小宰不貳之者以其九職云任萬民小宰若云貳謂任使亦貳之故不言其實九職任之使之出貢用之則小宰亦貳之九貢中兼之矣以其九職亦有九貢故也以均財節邦用者以九式竝舊有灋式多少不得増減故云均節也</hi>以官府之六敘正羣吏<lb/>
一曰以敘正其位二曰以敘進其治三曰以敘作其事<lb/>
四曰以敘制其食五曰以敘受其會六曰以敘聽其情<lb/>
疏敘秩次也謂先尊後卑也治功狀也食禄之多少情<lb/>
爭訟之辭音義<hi>爭爭鬭之爭</hi>疏<hi>釋曰凡言敘者皆是次敘先尊後卑各依秩次則羣吏得正故云正羣吏也一曰以敘正其位者謂若卿大夫士朝位尊卑次列二曰以敘進其治者謂卿大夫士有治<pb n="2b"/>職功狀文書進于上亦先尊後卑也三曰以敘作其事者謂有所執掌起事亦先尊後卑也四曰以敘制其食者謂制禄依爵命授之亦先尊後卑也五曰以敘受其會者謂嵗終進會計文書受之亦先尊後卑也六曰以敘聽其情者情謂情實則獄訟之情受聽斷之時亦先尊後卑也注釋曰云秩次者謂尊卑之常各有次序也</hi>
以官府之六屬舉邦治一曰天官其屬六十掌邦治大<lb/>
事則從其長小事則專達二曰地官其屬六十掌邦敎<lb/>
大事則從其長小事則專達三曰春官其屬六十掌邦<lb/>
禮大事則從其長小事則專達四曰夏官其屬六十掌<lb/>
邦政大事則從其長小事則專達五曰秋官其屬六十<lb/>
<pb n="3a"/>
掌邦刑大事則從其長小事則專逹六曰冬官其屬六<lb/>
十掌邦事大事則從其長小事則專達注大事從其長<lb/>
若庖人内外饔與膳夫共王之食小事專達若宮人掌<lb/>
舍各為一官六官之屬三百六十象天地四時日月星<lb/>
辰之度數天道備焉前此者成王作周官其志有述天<lb/>
授位之義故周公設官分職以灋之音義<hi>達干云達決也</hi>疏<hi>釋曰六屬舉邦治者謂官盛任使立長官必當以屬官佐之邦治得舉是以六官各有其屬六十故云官府之六屬舉邦治也一曰天官謂大宰之官其屬六十謂宮正至夏采皆掌治職故云掌治也云大事則從其長者謂若<pb n="3b"/>膳夫鄭注云膳夫食官之長也則下庖人内外饔亨人有事皆來諮白膳夫故云大事從其長也小事則專達者謂若宮人掌舍無大事無長官可諮自專行事以下五官皆此類也注釋曰云大事從其長若庖人内外饔與膳夫共王之食者此竝共王食是同事故庖人已下諮膳夫長官也云小事專達者若宮人掌舍直掌王之行設梐枑之等二官竝是小事又不立長官當官行事故云各為一官是專達也鄭直舉天官之内其事顯者各言其一餘官若大府鄭云治藏之長地官司市鄭云市官之長春官大司樂鄭云樂官之長夏官司甲鄭云兵戈盾官之長如此之類其事甚多不可具陳也小事則專達天官甚衆亦不可具言也云六官之屬三百六十象天地四時日月星辰之度數者依周髀七曜皆云周天三百六十五度四分度之一舉全數亦得云三百六十也言地則與天配合四時言周天亦是地之數十二月亦是周天之數日日行一度月日行十三度十九<pb n="4a"/>分度之七日月所行亦在周天之數星辰謂二十八宿十二次亦在周天數内皆不離三百六十五度四分度之一耳天地四時日月星辰之度數所從言之異耳故尚書洪範云五紀一曰嵗二曰月三曰日四曰星辰皆别言之下以厯數總結之亦是類也云天道備焉者以此三百六十官是天道備矣云前此者成王作周官其志有述天授位之義者鄭依書傳云周公攝政三年滅奄與滅淮夷同時又按成王周官成王既黜殷命滅淮夷還歸在豐作周官則成王作周官在周公攝政三年時周公制禮在攝政六年時故云前此者謂成王前於此時作周官其志謂成王志意有述天授位之義即彼周官云唐虞稽古建官惟百夏商倍之今予小子訓廸厥官以立太師太傅太保兹惟三公論道經邦燮理隂陽下又云古三孤及天地四時之官是其志有述天地三百六十官位之義故周公設官分職法之也此鄭義不見古文尚書故為此解若孔據古文尚書多士已下<pb n="4b"/>竝是周公致政後成王之書周公攝政時淮夷奄與管蔡同作亂成王即政後又叛成王親征之故云滅淮夷還歸在豐作周官用人之法則彼周官在此周禮後與鄭義異也</hi>以官府之六職辨邦<lb/>
治一曰治職以平邦國以均萬民以節財用二曰敎職<lb/>
以安邦國以寧萬民以懐賔客三曰禮職以和邦國以<lb/>
諧萬民以事鬼神四曰政職以服邦國以正萬民以聚<lb/>
百物五曰刑職以詰邦國以糾萬民以除盜賊六曰事<lb/>
職以富邦國以飬萬民以生百物注懐亦安也賔客來<lb/>
共其委積所以安之聚百物者司馬主九畿職方制其<lb/>
<pb n="5a"/>
貢各以其所有音義<hi>委於偽反下賙委同積子賜反</hi>疏<hi>釋曰云以官府六職辨邦治者六官者各有職若天官治職地官敎職其職不同邦事得有分辨故云以辨邦治也一曰治職者謂以平為義也云以節財用者亦以制國用故也二曰敎職以安邦國以寧萬民者安邦國與敎典同彼云擾萬民此云寧萬民不同者上擾為馴馴則寧義無異也云懐賔客者以有委積故賔客懐安也三曰禮職以和邦國以諧萬民者此與上禮典同也云以事鬼神者以其主祭祀當職之事也四曰政職以服邦國以正萬民者上政典云平邦國均萬民不同者服由平定使之然則服亦平也均與正義亦一也云以聚百物者鄭云司馬主九畿職方制其貢貢即百物也五曰刑職以詰邦國以糾萬民此與上刑典文同云除盜賊者有宼則罪之盜賊得除故云除盜賊也六曰事職以富邦國以養萬民者上事典以生萬民生則養也與上同此六職不云官府百官<pb n="5b"/>與六典不同者以六職皆當職行事義不及逺故與六典文異也注釋曰敎典共其委積者大司徒下有遺人掌十里有廬廬有飲食之等故云共委積也云司馬主九畿并引職方者司馬直主九畿無貢物之事故引其屬職方也</hi>以官府之六聨合邦治一曰祭祀之聨事二曰賔<lb/>
客之聨事三曰喪荒之聨事四曰軍旅之聨事五曰田<lb/>
役之聨事六曰斂弛之聨事凡小事皆有聨注鄭司農<lb/>
云大祭祀大宰贊玉幣司徒奉牛牲宗伯視滌濯涖玉<lb/>
鬯省牲鑊奉玉齍司馬羞魚牲奉馬牲司宼奉明水火<lb/>
大喪大宰贊贈玉含玉司徒帥六鄉之衆庶屬其六紖<lb/>
<pb n="6a"/>
宗伯為上相司馬平士大夫司宼前王此所謂官聨杜<lb/>
子春㢮讀為施𤣥謂荒政弛力役及國中貴者賢者服<lb/>
公事者老者疾者皆舍不以力役之事奉牲者其司空<lb/>
奉豕與音義<hi>弛尸氏反劉夲作施音弛杜作施涖音利又音類鬯勑亮反鑊戸郭反齍音資鄉音香屬音燭紖徐音𦙍劉音引夲或作引相息亮反與音餘</hi>疏<hi>釋曰云以官府之六聨合邦治者謂官府之中有六事皆聨事通職然後國治得會合故云合邦治也一曰祭祀之聨事三曰喪荒之聨事此二者鄭注具以其二者顯著故特言之二曰賔客之聯事者鄭雖不言案大宰大朝覲㑹同贊玉幣玉獻大司徒令野脩道委積大宗伯朝覲㑹同則為上相大司宼云凡朝覲㑹同前王唯大司馬不見有事司空又亾四曰軍旅之聨事<pb n="6b"/>者以六軍軍将皆命卿田役亦然且大司徒云大軍旅大田役以旗致萬民大司馬云大師建大常比軍衆中春敎振旅之事六曰斂㢮之聨事者竝大宰任九職九貢九賦司徒制貢小司徒令貢賦若通數小官則多矣云凡小事皆有聨者謂司關云掌國貨之節以聨門市之類是也注釋曰司農雖解祭祀及大喪二事皆不言司空司空亡故也大祭祀唯大宰尊不奉牲宗伯不言奉鷄司馬直言奉馬不兼言奉羊司宼不言奉犬皆略不言可知杜子春㢮讀為施者若依施施是施惠事不必連若為弛則於事廣矣故後鄭不從之𤣥謂荒政弛力役者此經三曰喪荒荒謂年榖不熟大司徒有荒政十二其中四曰弛力弛力役謂廩人嵗不能人二釜則令移民就穀是時弛力役也鄉大夫云國中貴者謂有官爵者賢者謂有徳行者服公事者謂若庶人在官者老謂國中六十者疾者謂廢疾不堪役者皆舍不以力役之事也云奉牲者其司空奉豕與者司空雖亡案五<pb n="7a"/>行傳云聽之不聰時則有豕禍豕屬北方又說卦云坎為豕是豕屬水故知司空奉豕無正文故云與以疑之也</hi>以官府之八成經邦治一曰聽政役以比居二曰聽<lb/>
師田以簡稽三曰聽閭里以版圖四曰聽稱責以傅别<lb/>
五曰聽禄位以禮命六曰聽取予以書契七曰聽賣買<lb/>
以質劑八曰聽出入以要㑹注鄭司農云政謂軍政也<lb/>
役謂發兵起徒役也比居謂伍籍也比地為伍因内政<lb/>
寄軍令以伍籍發軍起役者平而無遺脱也簡稽士卒<lb/>
兵器簿書簡猶閲也稽猶計也合也合計其士之卒伍<lb/>
<pb n="7b"/>
閲其兵器為之要簿也故遂人職曰稽其人民簡其兵<lb/>
器國語曰黄池之㑹吳陳其兵皆官師擁鐸拱稽版户<lb/>
籍圗地圗也聴人訟地者以版圗決之司書職曰邦中<lb/>
之版土地之圗稱責謂貸子傅别謂券書也聽訟責者<lb/>
以券書決之傅傅著約束於文書别别為兩兩家各得<lb/>
一也禮命謂九賜也書契符書也質劑謂市中平賈今<lb/>
時月平是也要㑹謂計最之簿書月計曰要嵗計曰會<lb/>
故宰夫職曰嵗終則令羣吏正嵗㑹月終則令正月要<lb/>
<pb n="8a"/>
傅别故書作傅辨鄭大夫讀為符别杜子春讀為傅别<lb/>
𤣥謂政謂賦也凡其字或作政或作正或作征以多言<lb/>
之宜從征如孟子交征利云傅别謂為大手書於一札<lb/>
中字别之書契謂出予受入之凡要凡簿書之最目獄<lb/>
訟之要辭皆曰契春秋傳曰王叔氏不能舉其契質劑<lb/>
謂両書一札同而别之長曰質短曰劑傅别質劑皆今<lb/>
之券書也事異異其名耳禮命禮之九命之差等音義<lb/>
<hi>政鄭音征司農如字比毗志反注同傅音附注同别彼列反注同㑹古外反凡要會㑹計之字皆放此卒子忽<pb n="8b"/>反下同閲音悦貸他代反著直略反賈音嫁月平劉音病</hi>疏<hi>釋曰以官府之中有八事皆是舊法成事品式依時而行之將此八者經紀國之治政故云經邦治也一曰聽政役以比居者八事皆聽者民事争訟當斷之也政謂賦稅役謂使役民有爭賦稅使役則以地比居者共聽之二曰聽師田以簡稽者稽計也簡閲也謂師出征伐及田獵恐有違灋則當閲其兵器與人并算足否三曰聽閭里以版圖者在六鄉則二十五家為閭在六遂則二十五家為里閭里之中有爭訟則以户籍之版土地之圖聽決之四曰聽稱責以傅别者稱責謂舉責生子彼此俱為稱意故為稱責於官於民俱是稱也爭此責者則以傅别券書決之五曰聽禄位以禮命者禮命謂以禮命其人䇿書之夲有人爭禄之多少位之前後則以禮命文書聽之也六曰聽取予以書契者此謂於官直貸不出予者故云取予若争此取予者則以書契券書聽之七曰聽賣買以質劑者質劑謂券書有<pb n="9a"/>人爭市事者則以質劑聽之八曰聽出入以要會者嵗計曰會月計曰要此出入者正是官内自用物有人爭此官物者則以要會簿書聽之注釋曰政軍政後鄭不從者若軍政自在大司馬聽之何得在此乎云比居謂伍籍也者即司徒職五家為比出軍即五人為伍云因内政寄軍令者謂在家五家為比五比為閭四閭為族五族為黨五黨為州五州為鄉若出軍則家出一人則還五人為伍是一比長還為伍長領之二十五人為兩是一閭閭胥即為兩司馬領之以此言之至一鄉出一軍軍将還是鄉大夫為之是因内政寄軍令此管子文彼云作内政司農云因内政者讀字不同云簡稽士卒兵器簿書者士卒謂車列甲士三人歩卒七十二人兵器謂弓矢殳矛戈㦸皆有簿書故引遂人以證之也云國語曰黄池之會者吳語吳晉争長吳人令曰伏兵甲陳士卒百人為徹行行頭官帥擁鐸拱稽稽名籍也先鄭為計計謂據名籍計之義合故引之也云版户籍者<pb n="9b"/>後鄭下注亦云鄉户籍圖謂民之地圖故引司書版圖以證之云責謂貸子者謂貸而生子者若今舉責即地官泉府職云凡民之貸者以國服為之息若近郊民貸則一年十一生利之類是也云傅傅著約束於文書别者各得其一二字别釋後鄭不從者名為券書即是傅著於文書可知後鄭傅别二字共為一事解之云禮命謂九賜也者後鄭不從者九賜之言出自禮緯含文嘉八命已上乃有九賜此所聽斷何得取八命已上解之云書契符書也者謂官劵符璽之書此據官予民物何得為符璽之書解之故後鄭不從也云質劑謂市中平賈今時月平是也後鄭不從者地官質人云大市曰質小市曰劑若今月平賈不合有兩名故不從也云月計曰要嵗計曰會者官之出入有要會簿書計管故引宰夫證之也鄭大夫讀傅别為符别後鄭不從又云傅别故書作傅辨不從古書也𤣥謂政謂賦也賦則口率出泉且與役同文皆是科稅之事也云凡其字或作政者<pb n="10a"/>此經政役是也或作正者其字或有作正字者或作征者即孟子云交征利及鄉大夫云皆征之是也云征䖏多故鄭從征也孟子交征利者案孟子云孟子見梁惠王王曰叟不逺千里而來亦将有以利吾國乎對曰何必曰利亦有仁義而已矣王則曰何以利吾國大夫曰何以利吾家士庶人曰何以利吾身上下交征利則國危矣引之以證征是口税之法云傅别謂為大手書於一札中字别之者謂於券背上大作一手書字札字中央破之為二段别之云書契謂出予受入之凡要者此予則取予謂若泉府云凡賒者祭祀無過旬日喪紀不過三月及旅師云春頒秋斂賒取官物後還無生利之事凡要亦是簿書也云凡簿書之最目獄訟之要辭皆曰契者簿書之最目曰契即取予以書契是也獄訟之要辭曰契即鄭引春秋傳者是也其春秋王叔氏事在襄十年彼云王叔陳生與伯輿争政晉侯使士匄平王室使王叔氏與伯輿合要王叔氏不能舉其契此即獄<pb n="10b"/>訟之要辭曰契云質劑謂兩書一札同而别之長曰質短曰劑者案地官質人云大市曰質小市曰劑鄭注大市人民馬牛之屬用長券小市兵器珍異之物用短券言兩書一札同而别之者謂前後作二券中央破之兩家各得其一皆無手書字異於傅别故鄭云傅别質劑皆今之券書也云禮命禮之九命之差等者謂若大宗伯九儀從一命受職以至九命作伯差等有九是也</hi>以聽官府之六計弊羣吏之<lb/>
治一曰廉善二曰廉能三曰廉敬四曰廉正五曰廉灋<lb/>
六曰廉辨注聼平治也平治官府之計有六事弊斷也<lb/>
既斷以六事又以㢘為夲善善其事有辭譽也能政令<lb/>
行也敬不解于位也正行無傾邪也灋守灋不失也辨<lb/>
<pb n="11a"/>
辨然不疑惑也杜子春云㢘辨或為㢘端音義<hi>弊必世反治也如字下文治其弛舍同斷丁亂反下同解佳賣反邪似嗟反</hi>疏<hi>釋曰言六計弊羣吏之治者六計謂善能敬正灋辨六者不同既以㢘為夲又計其功過多少而聼斷之故云六計弊羣吏之治也注釋曰云皆以㢘為夲者此經六事皆先言㢘後言善能之等故知將㢘為夲㢘者潔不濫濁也云善善其事有辭譽也者謂有善事四方令聞辭譽也云能政令行也者謂雖無辭譽所行政令得行也云敬不解於位也者謂敬其職位恪居官次也云正行無傾邪也者以其行正直言公正無私也云灋守灋不失也者謂依灋而行無有錯失也云辨辨然不疑惑也者謂其人辨然於事分明無有疑惑之事也杜子春云㢘辨或為㢘端者經夲或為㢘端後鄭不從者若為端端亦正與㢘正為重故不從引之在下者不苟違之亦得為一義故也</hi>以灋掌祭<lb/>
<pb n="11b"/>
祀朝覲會同賔客之戒具軍旅田役喪荒亦如之注灋<lb/>
謂其禮灋也戒具戒官有事者所當共疏<hi>注釋曰言禮灋謂七者皆有舊灋依行若九式曰祭祀之式云戒具戒官有事所當共也者此七事在大宰八灋中六曰官灋彼在八曰官計上者以其彼有數故在上此官法無數故退在六計下也</hi>七事者令百官府共其<lb/>
財用治其施舍聽其治訟注七事謂先四如之者三也<lb/>
施舍不給役者七事故書為小事杜子春云當為七事<lb/>
書亦為七事音義<hi>共音恭禮夲供字皆作共可以意求之</hi>疏<hi>釋曰言以灋掌祭祀以下七者皆是上六聫百官聫事通職者以其衆官共故經云令百官府共其財用也然六聫之中不言朝覲㑹同<pb n="12a"/>者以彼賔客中可以兼之以其朝覲㑹同還是諸侯賔客之事此七事不言斂弛以其非七事中之大事故退之在下注釋曰七事先四謂從祭祀至賔客云如之者三也者從軍旅至䘮荒也云施舍不給役者上六聫注引鄉大夫國中貴者賢者服公事者老者疾者是也云七事故書為小事者與經不相當故杜子春從經為正也</hi>
凡祭祀贊王幣爵之事祼將之事注又從大宰助王也<lb/>
將送也祼送送祼謂贊王酌鬱鬯以獻尸謂之祼祼之<lb/>
言灌也明不為飲主以祭祀唯人道宗廟有祼天地大<lb/>
神至尊不祼莫稱焉凡鬱鬯受祭之啐之奠之音義<hi>祼古亂反為于偽反稱尺證反啐寸對反</hi>疏<hi>注釋曰案大宰職云祀五帝贊王幣爵今此又云祭祀贊此三者謂<pb n="12b"/>小宰執以授大宰大宰執以授王是相贊助故云又從大宰助王也云将送也祼送送祼謂贊王酌鬱鬯以獻尸者上云贊王幣爵據祭天而下别云祼将是據祭宗廟且上大宰不言贊祼将則大宰不贊之故此注云贊王酌鬱鬯也云明不為飲主以祭祀者朝踐已後尸乃飲二祼為奠不飲故云不為飲主以祭祀云唯人道宗廟有祼天地大神至尊不祼者據大宰祀五帝及大神示亦如之皆不言祼此文又祼将在王幣爵之下明宗廟有祼天地無祼且大宗伯祀天言禋祭社言血享大神不灌者不用降神無妨用秬鬯必若然天地用八尊直有五齊三酒不言秬鬯尊者以其幂人職天地八尊者以與宗廟六彝相對為文鬯人職秬鬯不入彝尊則别有尊矣不言者略耳不祼者覆載之徳其功尤盛欲報之徳無可稱焉故無祼直加敬而已其牲用特其器陶匏皆是質略之事故鄭云莫稱焉云凡鬱鬯受祭之啐之奠之者謂王以圭瓚酌鬱鬯獻尸后亦以璋瓚酌<pb n="13a"/>鬱鬯獻尸尸皆受灌地降神名為祭之向口啐之啐之謂入口乃奠之於地也祭天地既言無灌案宗伯涖玉鬯又案禮記表記云親耕粢盛秬鬯以事上帝上帝得有秬鬯者案春官鬯人職掌共秬鬯下所陳社稷山川等外神皆用秬鬯不用鬱廟言灌是亦天地無祼也天地無人職用鬱鬯者唯有宗廟及祼賔客耳</hi>凡賔<lb/>
客贊祼凡受爵之事凡受幣之事注唯祼助宗伯其餘<lb/>
皆助大宰王不酌賔客而有受酢大宗伯職曰大賔客<lb/>
則攝而載祼疏<hi>釋曰凡賔客贊祼者案大行人云上公再祼而酢侯伯一祼而酢子男一祼不酢謂諸侯來朝朝享既畢王禮之有贊灌酢之禮也云凡受爵之事者謂上公與諸侯酢王之爵王受之云凡受幣之事者謂廟中行三享享時璧以帛琮以錦致享時有此受幣之事皆言凡者謂諸侯非一故言凡以廣<pb n="13b"/>之也注釋曰言唯祼助宗伯者後引宗伯職者是也云其餘皆助大宰者謂受爵幣二者皆助大宰賔客酢王之時大宰於賔處受而授王王飲訖大宰受爵以授小宰受幣之時亦王親受受以授大宰大宰以授小宰也云王不酌賔客而有受酢者案燕禮使宰夫為主人是君不酌臣於諸侯亦然受酢是飲酒之事臣不可代君飲酒故有受酢之事也又引大宗伯職曰大賔客則攝而載祼者案彼鄭注云載為也言為者攝酌獻耳拜送則王也若然大宗伯非直攝王祼若上公再祼兼有后祼之時大宗伯亦代后祼也拜送則后也拜乃恭敬之事亦不可使臣代之故也</hi>喪荒受其含襚幣玉之事注春秋傳曰口<lb/>
實曰含衣服曰襚凶荒有幣玉者賔客所賙委之禮音<lb/>
義<hi>襚音遂賙音周</hi>疏<hi>釋曰喪謂王喪諸侯諸臣有致含襚幣玉之事荒謂凶年諸侯亦有致幣玉之事上<pb n="14a"/>大宰不言則此小宰專受之案禮記少儀云臣致襚於君則曰致廢衣於賈人則諸侯臣皆得致含襚也注釋曰云春秋傳者公羊文其含襚所用在死之時若既殯之後亦容有致之灋故禮記雜記殯後諸侯遣使致含襚賵之禮主人受之雖不及事容致厚意是以春秋左氏秦人來歸僖公成風之襚亦在踰年後春秋不譏也云凶荒有幣玉者賔客所賙委之禮者案小行人云若國凶荒則令賙委之彼謂王家賙委諸侯法此謂諸侯賙委王家法也</hi>月終則以官府之敘受羣吏之要注主毎月之<lb/>
小計疏<hi>釋曰月計曰要故每月月終則使官府致其簿書之要受之當先尊後卑故言敘注釋曰言小計對下經嵗會為大計也若大㑹則下文冢宰平之</hi>贊冢宰受嵗㑹嵗終則令羣<lb/>
吏致事注使齎嵗盡文書來至若今上計音義<hi>齎子兮反上時<pb n="14b"/>掌反下同</hi>疏<hi>釋曰贊助也嵗計曰㑹言冢宰則據百官總焉謂助冢宰受一嵗之計云嵗終則令羣吏致事者謂使六官各致一年功狀將来考之故也注釋曰漢之朝集使謂之上計吏謂上一年計㑹文書及功狀也</hi>
正嵗帥治官之屬而觀治象之灋徇以木鐸曰不用灋<lb/>
者國有常刑注正嵗謂夏之正月得四時之正以出敎<lb/>
令者審也古者將有新令必奮木鐸以警衆使明聽也<lb/>
木鐸木舌也文事奮木鐸武事奮金鐸音義<hi>夏戸雅反後放此</hi>
疏<hi>釋曰此則大宰周之正月之吉始和布之於天下至此建寅正嵗之正月懸之於象魏其小宰亦助大宰帥治官六十官之屬及萬民而觀治象之法使知當年治政之法也其時小宰徇以木鐸以警衆曰不用灋者<pb n="15a"/>國有常刑欲使之用命不犯刑也注釋曰知正嵗是夏之正月者見凌人云正嵗十有二月令斬氷若正嵗是建子周正即今之十月氷未堅不得斬之言正嵗得四時之正周殷則不得以此推之諸言正嵗者皆四時之正是建寅之月云古者将有新令必奮木鐸以警衆者案禮記檀弓云自寝門至於庫門振木鐸曰舍故而諱新彼及此文皆是有命奮木鐸警衆使明聽之事也云木鐸木舌者鐸皆以金為之以木為舌則曰木鐸以金為舌則曰金鐸也云文事奮木鐸者此文乃上檀弓并明堂位曰振木鐸於朝天子之禮皆是也又云武事奮金鐸者鼓人云金鐸通鼓大司馬云兩司馬振鐸是也</hi>乃退以宮刑憲禁于王宮<lb/>
注憲謂表縣之若今新有法令云疏<hi>注釋曰凡刑禁皆出秋官今云憲禁者與布憲義同故小宰得秋官刑禁文書表而縣之於宮内也</hi>令于百官府曰各修乃<lb/>
<pb n="15b"/>
職攷乃灋待乃事以聽王命其有不共則國有大刑注<lb/>
乃猶女也疏<hi>釋曰此經於職末當禀於大宰而令百官謹于此數事以結之也</hi>
宰夫之職掌治朝之灋以正王及三公六卿大夫羣吏<lb/>
之位掌其禁令注治朝在路門之外其位司士掌焉宰<lb/>
夫察其不如儀音義<hi>治直吏反注及下之治贊治官掌其治皆同朝直遥反後皆同</hi>疏<lb/>
<hi>釋曰言掌治朝之法以正王及三公六卿大夫羣吏之位者案司士云正朝儀之位辨其貴賤之等王南鄉三公北面東上孤東面北上卿大夫西面北上王族故士虎士在路門之右南面東上大僕大右大僕從者在路門之左南面西上此羣吏即羣士是其位也掌其禁令即察其不如儀耳注釋曰知此治朝在路門外者燕朝在路寢庭<pb n="16a"/>外朝在庫門外其事希簡非常治政之所此云治朝是常治事之朝故知是路門外夏官司士所掌者知察其不如儀者宰夫與司士俱是下大夫非贊治朝又見經云禁令知直察其不如儀式者也</hi>敘羣吏之<lb/>
治以待賔客之令諸臣之復萬民之逆注恒次敘諸吏<lb/>
之職事三者之來則應使辨理之鄭司農云復請也逆<lb/>
迎受王命者宰夫主諸臣萬民之復逆故詩人重之曰<lb/>
家伯維宰𤣥謂復之言報也反也反報於王謂於朝廷<lb/>
奏事自下而上曰逆逆謂上書疏<hi>釋曰此宰夫次敘羣吏諸臣等之治職即以待賔客已下三事使之應答不闕於事也言以待賔客之令此一者謂若大宗伯朝覲㑹同則為上相肆師<pb n="16b"/>云大朝覲佐儐及大小行人掌客掌訝委人遺人之屬皆是待賔客之官使辨理之也云諸臣之復此其二者案夏官小臣職云掌三公及孤卿之復逆復逆並掌之此不言逆者但宰夫直次之不掌事故於文略也又案夏官大僕職云掌諸侯之復逆此諸臣中兼之此宰夫恒敘大僕小臣等辨理此復逆之事也云萬民之逆此三也者案夏官御僕職掌羣吏庶民之復逆彼羣吏與此經羣吏為羣臣别故鄭彼注羣吏府史以下此不言羣吏及復亦是文略也此宰夫次敘御僕使辨理府史萬民復逆也注釋曰鄭司農云復請也逆迎受王命者復是報白之義不得為請故後鄭不從又王命既出在下受而行之不得云逆逆者向上之言不為向下之義故後鄭亦不從云宰夫主諸臣萬民之復逆故詩人重之曰家伯維宰者知彼宰非大宰而當此宰夫者維宰在司徒下膳夫上故知是宰夫也此先鄭以官次第當宰夫案鄭彼注冢宰掌建邦之六典皆卿也不從司農<pb n="17a"/>者諸經單稱宰者皆大宰若宰夫無單言宰者故為大宰解之若然大宰在司徒下者彼以權寵為次不以尊卑故内史中大夫在膳夫上士之下師氏中大夫在趣馬下士之下𤣥謂復之言報也反也者謂羣臣受王命使臣行之訖反報於王故云朝廷奏事也云自下而上曰逆者謂自上而下曰順故自下而上曰逆也言上書者則今之上表也若然據夏官諸侯諸臣萬民皆復逆竝有則此亦皆有上書奏事耳司農於此注復為請逆為迎受王命後鄭不從及至夏官大僕先鄭注云復謂奏事逆謂受下奏即與後鄭義同故彼後鄭從之若然是先鄭兩解也案内豎云掌外内之通令凡小事鄭注云内後六宮外卿大夫也使童豎通王内外之命給小事者以其無與為禮出入便疾内外以大事聞王則大事俟朝而自復若然何湏更有小臣等復逆乎然者一日萬機或有俟朝自復有大事急促不得待朝即須非時通傳使聞徹在上者也</hi>掌百官府之<lb/>
<pb n="17b"/>
徴令辨其八職一曰正掌官灋以治要二曰師掌官成<lb/>
以治凡三曰司掌官灋以治目四曰旅掌官常以治數<lb/>
五曰府掌官契以治藏六曰史掌官書以贊治七曰胥<lb/>
掌官敘以治敘八曰徒掌官令以徴令注别異諸官之<lb/>
八職以備王之徴召所為正辟於治官則冢宰也治要<lb/>
若嵗計也師辟小宰宰夫也治凡若月計也司辟上士<lb/>
中士治目若今日計也旅辟下士也治數毎事多少異<lb/>
也治藏藏文書及器物贊治若今起文書草也治敘次<lb/>
<pb n="18a"/>
序官中如今侍曹伍伯傳吏朝也徴令趨走給召呼音<lb/>
義<hi>藏才浪反注治藏同别彼列反辟音譬夲亦作譬下皆同傳直專反</hi>疏<hi>釋曰言掌百官府之徴令辨其八職者謂總王朝三百六十官以備王之所徴召及施令若不分别其職則徴召無所指斥故湏分辨三百六十職也一曰正者正長也六卿下各有屬六十故六卿稱正也云掌官灋者掌當官之灋也以治要者要謂大計要也注釋曰自正已下為八職皆備王召呼則正亦備王召呼及所為也言正辟於治官則冢宰也者以其六卿異目或稱大宰或稱司徒之等尊卑相似正長也每職各為一官之長故總謂之正也以其六者非一相比辟故以辟言之今舉天官一官言之餘可知云治要若嵗計也者案下文嵗終云會月終云要旬終云成此嵗云要者但六卿下云要不云會以要當會處故以治要為嵗計也云師辟小宰宰夫也者以下文四曰旅是<pb n="18b"/>下士諸官皆名旅其下士之上有上士中士向上差次當三曰司上士之上向上差次有小宰宰夫故知二曰師當小宰宰夫也言辟者亦是六卿之下皆有此二者若司徒之下小司徒鄉師之類故亦言辟也二者同名師者亦是六者異目尊卑相次故同名師也云治凡若月計者上要既當嵗㑹故治凡當月計曰要之處也云司辟上士中士者此亦是題目有異若大司馬之下上士曰輿司馬中士曰行司馬與諸官上士中士不同尊卑相似故總謂之司馬以其各有職司也六官之下同名司故亦云辟也云治目若今日計也者從治要向下以次差之此治目當日計曰成之處故云今日計也云旅辟下士也者此下士既無所兼故存本號曰旅亦是六官下同號曰旅故亦曰辟也云治數毎事多少異也者以上治目當日計此治數無數當下士稱旅理衆事故以治數為毎事多少解之云治藏藏文書及器物者其名曰府府者主以藏物故藏當司文書及當司器物<pb n="19a"/>也云贊治若今起文書草也者起文書草乃後判決是為贊治之法故稱贊治也云治敘次序官中者既有才智為什長當次敘官中湏人驅役之處則科次其徒故云次敘官中也云如今侍曹伍伯傳吏朝也者漢時五人為伍伯長也是五人之長言傳吏朝者𫝊在朝羣吏諸官事務於朝也胥為什長亦然故舉漢灋況之也云徴令趨走給召呼者其徒止為在朝趨走供給官人召呼使役之事也</hi>掌治灋以攷百官<lb/>
府羣都縣鄙之治乘其財用之出入凡失財用物辟名<lb/>
者以官刑詔冢宰而誅之其足用長財善物者賞之注<lb/>
羣都諸采邑也六遂五百家為鄙五鄙為縣言縣鄙而<lb/>
六鄉州黨亦存焉乘猶計也財泉榖也用貨賄也物畜<lb/>
<pb n="19b"/>
獸也辟名詐為書以空作見文書與實不相應也官刑<lb/>
在司宼五刑第四者音義<hi>辟徐芳石反劉芳益反干云不當也畜許又反見賢遍反</hi>
疏<hi>釋曰宰夫是句考之官故以治灋考百官府及羣都縣鄙鄉遂之内治功善惡也言乘計其財用之出入者謂上數處用官物者當乘計其用財之出入知其多少云凡失財用物辟名者謂失官家財及用與物三者而辟名者以官刑詔告冢宰長官誅責之也有足用用之能足長財財又能長善物物又能善如此者賞之注釋曰云羣都諸采邑也者謂大都小都家邑三處也云六遂五百家為鄙五鄙為縣者遂人文云六鄉州黨亦存焉者六遂在外尚考之六鄉在内考之可知不言者舉外以包内也云乘猶計也者計者算灋乘除之名出於此也云財泉榖也者上九賦斂財賄已釋訖云用貨賄也者案内府云掌受九貢九賦九功之貨賄以待邦<pb n="20a"/>之大用故知用中有貨賄也云物畜獸也者案獸人云掌罟田獸辨其名物及春秋獻獸物又牧人云掌牧六牲而阜蕃其物以此知物中有畜有獸也云辟名詐為書以空作見文書與實不相應也者其人失財用物者則詐為文書以空物作見在文書與實物不相應是罪人也云官刑在司宼五刑第四者彼司宼掌五刑其四曰官刑上能糾職是也</hi>以式灋掌祭祀之戒具與其薦羞從大宰<lb/>
而眡滌濯注薦脯醢也羞庶羞内羞疏<hi>釋曰言式灋者謂祭祀大小皆有舊法式依而戒敕使共具之云與其薦羞者謂亦戒具之也云從大宰而眡滌濯者上大宰職已云祀五帝眡滌濯此宰夫又從大宰眡之也注釋曰案儀禮鄉飲酒鄉射燕禮諸單言薦者皆是脯醢故知此薦亦脯醢云羞庶羞内羞者庶羞謂天子八豆諸侯六豆之等内羞謂祭祀食後所加言内者少牢所謂房中之羞糗餌<pb n="20b"/>粉餈是也</hi>凡禮事贊小宰比官府之具注比校次之音義<hi>比如字注同戚毗志反</hi>疏<hi>注釋曰上小宰於七事已言以灋掌戒具此宰夫贊小宰校次之使知善惡是否也</hi>
凡朝覲會同賔客以牢禮之灋掌其牢禮委積膳獻飲<lb/>
食賔賜之飧牽與其陳數注牢禮之灋多少之差及其<lb/>
時也三牲牛羊豕具為一牢委積謂牢米薪芻給賔客<lb/>
道用也膳獻禽羞俶獻也飲食燕饗也鄭司農云飧夕<lb/>
食也春秋傳曰飧有陪鼎牽牲牢可牽而行者春秋傳<lb/>
曰餼牽竭矣𤣥謂飱客始至所致禮凡此禮陳數存可<lb/>
<pb n="21a"/>
見者唯有行人掌客及聘禮公食大夫音義<hi>委於偽反積子賜反此二字相連皆同此音飲鄭徐於鴆反注同食音嗣注飲食公食同飱音孫牽一夲作賔賜掌其飱牽干夲同俶昌六反</hi>疏<hi>釋曰上大宰云大朝覲會同彼言大謂朝覲為會同而來今此朝覲不言大則朝覲自是四時常朝及㑹同皆有賔客也云以牢禮之灋者五等諸侯來朝天子待之自有常灋若大行人掌客者也云掌其牢禮者下别言委積之等則此牢禮謂饔餼之禮若然委積是賔未至時在道所設聘禮云聘日致饔則饔餼是朝日致之矣今在委積上者以饔餼是禮之大者故先言之且委積非直賔來時共之賔去亦共之在下亦其宜若然飱牢皆殺而云飧牽者以掌客云積視飧牽據積而言之也注釋曰云牢禮之灋多少之差者案大行人上公饔餼九牢饗禮九獻食禮九舉此等其侯伯降二等以七為節子男又降二等以五為節也又掌客<pb n="21b"/>云上公飱五牢五積侯伯飱四牢四積子男飱三牢三積是其數也云及其時也者案聘禮云賔至大夫帥至于館即言宰夫朝服設飱又云聘日致饔即天子待諸侯亦然其委積者從來至去在道而設之竝是時也若然此等之禮竝是掌客所主今此復言之者此宰夫雖非正職以其主陳之當知其數故言之耳云三牲牛羊豕具為一牢者此依聘禮卿韋弁歸饔餼於舘之時有五牢餁一牢設於西階腥二牢設於東階牽二牢陳於門内之西北首以牛一羊一豕一稱牢此既以經牢禮為饔餼故還引聘禮順饔餼以證之也云委積謂牢米薪芻給賔客道用也者依掌客云積視飱牽飱有芻薪及米明委積在道所設亦有芻米薪蒸也且地官遺人云十里有廬廬有飲食三十里有宿宿有委五十里有市市有積是其委積給客道用也云膳獻禽羞俶獻也者此聘禮記文彼注云禽羞謂成熟有齊和者俶獻四時珍美新物也俶始也言其始可獻也聘義謂之時賜<pb n="22a"/>是也云飲食燕饗也者鄭以燕饗解飲食既是飲入燕饗中不解經中食為食禮者經中言食則食禮自明今云飲食燕者欲見飲入燕禮可知饗中又兼燕與食以其饗有米有酒故也司農云飱夕食也者先鄭以飱字夕下為之即為夕食但客至即設不要待夕故後鄭不從也云春秋傳曰飱有陪鼎者左氏昭五年楚薳啟疆曰宴有好貨飱有陪鼎是也云春秋傳曰餼牽竭矣者左氏僖三十三年鄭皇武子辭秦客杞子等云唯是脯資餼牽竭矣是也𤣥謂飧客始至所致禮者此易先鄭案聘禮客始至大夫帥至于舘宰夫朝服設飧不待至夕也云凡此禮陳數存可見者唯有行人掌客及聘禮公食大夫者以儀禮三千條内具有諸侯之禮俱亡滅者多今存可見者周禮之内有大行人掌客是待諸侯之禮儀禮之内有聘禮公食大夫是待聘客之灋皆有陳數考校可知也</hi>凡邦之弔事掌其戒令與其幣器財用凡所<lb/>
<pb n="22b"/>
共者注弔事弔諸侯諸臣幣所用賻也器所致明器也<lb/>
凡喪始死弔而含襚葬而賵贈其間加恩厚則有賻焉<lb/>
春秋譏武氏子來求賻音義<hi>賻音附賵孚仲反</hi>疏<hi>釋曰弔謂王使人弔諸侯自弔諸臣湏從王行者并有贈喪之具百官當共故宰夫總戒令之與其幣噐財用凡所共者也注釋曰案大宗伯云以喪禮哀死亡禮記檀弓曰君臨臣喪巫祝桃茢執戈惡之也天子之禮弔諸臣之法春秋左氏王使榮叔歸含且賵是有弔灋故云弔諸侯諸臣也云幣所用賻也者案公羊傳口實曰含車馬曰賵衣服曰襚幣不入含襚賵中故知是賻也云噐所致明噐也者案儀禮既夕禮云若就噐則坐奠于陳注云就猶善也贈無常唯翫好則此贈與人亦是賔客就噐而云明噐者相對言之則檀弓云竹不成用瓦不成味木不成斵琴瑟<pb n="23a"/>張而不平之等是主人之明器賔客所致者謂之就器就成也謂善作之名為就器總而言之皆是神明死者之器故此就器亦名明器也云凡喪始死弔而含襚葬而賵贈其間加恩厚則有賻焉言此者欲見賻非正禮其賻乃是於死者恩厚乃加之故禮記云弔喪不能賻不問其所費是恩厚之義也云春秋譏武氏子來求賻者隱公三年公羊文案公羊云武氏子來求賻何以書譏何譏爾喪事無求求賻非禮何休云禮本為有財者制有則送之無則致哀而已不當求求則皇皇傷孝子心盖通於下何休云云爾者嫌天子財多不當求下財少可求故明皆不當求鄭引此者見王於諸侯諸臣有歸賻爾諸侯諸臣亦不得求也顔路請子之車孔子不與亦是不合求故抑之也</hi>大喪小喪掌小官之戒令帥執事而治之<lb/>
注大喪王后世子也小喪夫人以下小官士也其大官<lb/>
<pb n="23b"/>
則冢宰掌其戒令治謂共辨音義<hi>辨簿蒐反</hi>疏<hi>釋曰其小官士以下則此宰夫戒令諸官有事者也注釋曰大宰云大喪贊贈玉含玉宗伯云朝覲㑹同則為上相大喪亦如之鬱人鬯人俱云大喪之渳典瑞云大喪共飯玉含玉彼皆據喪唯司宼云大喪前王以為嗣王皆不為后世子喪者彼皆不對小喪此大喪對小喪亦王所由服故注為王后世子也此不言庶子文不具云小官士也者宰夫下大夫所掌而言小官明是士可知云其大官則冢宰掌其戒令者冢宰不言者文不具云治謂共辨者謂當職合共者供辨之</hi>三公六卿之喪與職喪帥官有司而治之凡諸<lb/>
大夫之喪使其旅帥有司而治之注旅冢宰下士疏<hi>釋曰三公六卿喪尊故宰夫與春官職喪帥其於喪家有事官有司而治之治之亦謂共辨之大夫之喪卑宰夫不<pb n="24a"/>自為使在已之下其旅三十有二人帥有事於喪家之有司而治之治之亦謂共辨之也</hi>歲終則令<lb/>
羣吏正歲會月終則令正月要旬終則令正日成而以<lb/>
攷其治治不以時舉者以告而誅之注歲終自周季冬<lb/>
正猶定也旬十日也治不時舉者謂違時令失期㑹音<lb/>
義<hi>㑹如字</hi>疏<hi>釋曰言周之嵗終十二月則令羣吏羣吏則六十官正嵗㑹正猶定也謂一年會計文書總句考之嵗計曰㑹也月終則令正月要者謂毎月終則令羣吏正其月要月要謂月計曰要也旬終謂毎旬終則令羣吏正其日成日成謂日計曰成也云而以攷其治者言㑹要成總考之云治不以時舉者謂文書稽滯者故鄭云違時令失期㑹也云以告而誅之者謂告冢宰而誅責之也注釋曰知嵗終是周之季冬者以其<pb n="24b"/>正月之吉始和彼正月是周之正月始和布治于天下至今嵗終考之是一嵗之終故知非夏之嵗終也云正猶定者以其文書定乃可攷之故為定也云旬十日也者上文云前期十日小宰云旬有一日旬與十日正同故知旬十日也</hi>正歲則以灋警戒羣吏令脩宮中之職事注警<lb/>
勅戒之言鄭司農云正嵗之正月以灋戒勅羣吏音義<lb/>
<hi>警京領反</hi>疏<hi>釋曰正嵗乃夏之正月是其嵗始故以灋警戒羣吏令脩宮中之職事以謹勅之也</hi>書其<lb/>
能者與其良者而以告于上注良猶善也上謂小宰大<lb/>
宰也鄭司農云若今時舉孝㢘賢良方正茂才異等疏<lb/>
<hi>釋曰上云令脩宮中之職事則此謂宫中諸吏也正嵗之正月則豫選之擬至嵗終當舉之也注釋曰知上是<pb n="25a"/>小宰大宰者以其承上文嵗始未是賞時且長自告于王知上非王是小宰大宰先鄭云若今舉孝㢘者謂孝弟㢘潔賢良即經中良者謂有賢行而良善也云方正者人雖無别行而有方幅正直者也云茂才者漢光武諱秀時號為茂才即經云能者也云異等者四科不同等級各異故云異等此經據宮中子弟先鄭所云不要宮中之人引之況義耳</hi>
宮正掌王宮之戒令糾禁注糾猶割也察也疏<hi>注釋曰案下經王宮中有官府故掌王宮之戒令之事有過失者已發則糾而割察之其未發則禁之也</hi>以時比宮<lb/>
中之官府次舍之衆寡注時四時比校次其人之在否<lb/>
官府之在宮中者若膳夫玉府内宰内史之屬次諸吏<lb/>
<pb n="25b"/>
直宿若今部署諸廬者舍其所居寺音義<hi>比徐芳履反一音毗志反注下並同宿戚如字劉息就反下同</hi>疏<hi>釋曰以四時校比宮中見住在王宮中者之官府及宿衛者次舍之衆寡也注釋曰此時是㝷常事故為四時解之案地官鄉師云以嵗時廵國及野而賙萬民之囏阨鄭彼注時随其事之時不為四時解者彼據囏阨非常故為随其事之時不得為四時也云官府之在宮中者若膳夫玉府等者以其言在宮中之官府是執掌重事美物及飲食乃得在王宮故知是此人等云次諸吏直宿若今時部署諸廬者此次謂若匠人云外有九室九卿治之即詩云適子之館兮鄭云卿士所之之館在天子之宮中如今部署諸廬彼二者與此次為一物此據宮中之官府下宮伯云授八次八舍鄭注衛王宮者彼據宮中官府子弟云舍其所居寺者寺即舍也是官府退息之處</hi>為之版以待注鄭司農云<lb/>
<pb n="26a"/>
為官府次舍之版圖也待待比也𤣥謂版其人之名籍<lb/>
待待戒令及比疏<hi>釋曰版謂宿衛人名籍謂宮正執籍校比之也注釋曰先鄭以版為官府次舍之版圖者先鄭於八成注云版名籍圖地圖此注連言圖其版即名籍與後鄭義同後鄭以為人名籍者増成先鄭義也</hi>夕撃柝而比之注夕莫也莫行夜以比直宿者<lb/>
為其有解惰離部署鄭司農云柝戒守者所撃也易曰<lb/>
重門撃柝以待暴客春秋傳曰魯擊柝聞於邾音義<hi>柝吐各反莫音暮夲亦作暮行下孟反為于偽反下注皆同解佳賣反惰徒臥反離力智反重直龍反聞音問又如字</hi>疏<hi>釋曰既得名籍至夕暮撃柝校比之恐其解惰也注釋曰後鄭云莫行夜以比直宿者謂直宿即坐<pb n="26b"/>持更之人則行夜者撃柝校比直宿人故先鄭云柝戒守者所撃也易曰者是易繋辭文彼又云蓋取諸豫鄭𤣥注云豫坤下震上九四體震又互體有艮艮為門震日所出亦為門重門象艮又為手巽爻也應在四皆木也手持二木也手持二木以相敲是為撃柝撃柝為守備警戒也四又互體為坎坎為盜五離爻為甲胄戈兵盜謂持兵是暴客也又以其卦為豫有守備則不可自逸是也云春秋傳曰者左氏哀七年秋魯伐邾茅成子請告于吳不許曰魯撃柝聞於邾吳二千里不三月不至何及於我引之證撃柝之義也</hi>國有故則<lb/>
令宿其比亦如之注鄭司農云故謂禍災令宿宿衛王<lb/>
宮春秋傳曰忘守必危况有災乎𤣥謂故凡非常也文<lb/>
王世子曰公有出疆之政庶子以公族之無事者守於<lb/>
<pb n="27a"/>
公宮正室守大廟諸父守貴宮貴室諸子諸孫守下宮<lb/>
下室此謂諸侯也王之庶子職掌國子之倅國有大事<lb/>
則帥國子而致於大子唯所用之者令宿之事蓋亦存<lb/>
焉音義<hi>守手又反又音手下文同疆居良反倅七内反</hi>疏<hi>釋曰有故有災禍及王時出行不在皆是也云則令宿其比亦如之者亦如比夕撃柝已上之事與平常同也注釋曰先鄭引春秋傳者左氏昭十八年夏五月宋衛陳鄭災子産授兵登陴子大叔曰晉無乃討乎子産曰小國忘守則危况有災乎彼為則先鄭云必讀字不同也𤣥謂故凡非常也文王世子曰公有出疆之政者謂出朝覲也云庶子以公族之無事者守於公宮者此言與下為目庶子謂諸侯庶子之官掌卿大夫士之適子并掌公家之事云正室守太廟者謂公族<pb n="27b"/>之内適子名為正室使守大廟大廟尊故也云諸父守貴宮貴室者謂同族諸為父行者貴宮貴室同為路寝路寝對大廟生人之尊也云諸子諸孫者亦謂同族之内諸為子行孫行者也云守下宮下室者下宮謂親廟四下室謂燕寝也云此謂諸侯也者謂文王世子文是諸侯灋也云王之庶子職掌國子之倅已下者是夏官諸子職文云庶子者諸庶一也於諸侯即為庶子於天子則為諸子今因諸侯言庶子其實夏官所云是諸子職也彼鄭注倅謂副倅之倅國子謂諸侯卿大夫士之子也云國有大事則帥國子而致於大子唯所用之者彼云大事宼戎之事卿大夫士之子屬大子故唯大子所使用也彼是甲兵不云宿衛故鄭云令宿之事盖亦存焉存焉者宿衛之事亦在唯所用中引之言欲見國有故中有王出疆廵守征伐皆湏令宿増成先鄭義也</hi>
辨外内而時禁注鄭司農云分别外人内人禁其非時<lb/>
<pb n="28a"/>
出入音義<hi>别彼列反</hi>疏<hi>釋曰先鄭云分别外人内人禁其非時出入者謂住在王宮中有卿大夫士等外人謂男子内人謂婦女皆是也此男女自相對為外人内人其内人非謂宰職所云内人是刑女在宮中者也</hi>稽其功緒糾其徳行注稽猶考也計也功吏職也<lb/>
緒其志業音義<hi>行下孟反</hi>疏<hi>釋曰緒業也宫正考計其宮中卿大夫士功狀及職業多少糾察其在身為德施之為行二者也</hi>幾其出入均其稍食注鄭司農云幾<lb/>
其出入若今時宮中有罪禁止不得出亦不得入及無<lb/>
引籍不得入宮司馬殿門也𤣥謂幾呵其衣服持操及<lb/>
疏數者稍食禄稟音義<hi>呵呼何反又音何操七曹反數音朔稟彼錦反</hi>疏<hi>注釋曰先<pb n="28b"/>鄭引今時者謂漢灋言引籍者有門籍及引人皆得出入也又云司馬殿門者漢宮殿門毎門皆使司馬一人守門比千石皆號司馬殿門也𤣥謂幾呵其衣服持操及疏數者案閽人云喪服凶器不入宮潛服賊器不入宮竒服怪民不入宮司門云幾出入不物者謂衣服視占不與衆同及所操物不如品式者職雖不同皆是守禁此經直云幾其出入明知兼有此呵其衣服持操及疏數此増成司農義也云稍食禄稟者稍則稍稍與之則月俸是也則下士食九人中士倍下士上士倍中士大夫倍上士之類其禄與之米稟故云禄稟也</hi>去<lb/>
其淫怠與其奇衺之民注民宮中吏之家人也淫放濫<lb/>
也怠懈慢也竒衺譎觚非常音義<hi>去起呂反竒音羇徐去宜反衺似嗟反亦作邪譎古穴反觚音孤</hi>疏<hi>注釋曰此一經竝是吏之民云淫放濫也怠解慢也者為此惡行也云民宫中<pb n="29a"/>吏之家人也者吏即宅在宮中卿大夫士其家人為此惡行也者使之不為即是去也此民謂若秋官隸民之類云竒衺譎觚非常者兵書有譎觚之人謂譎詐桀出觚角非常也</hi>會其什伍而敎之道<lb/>
藝注五人為伍二伍為什㑹之者使之輩作輩學相勸<lb/>
帥且寄宿衛之令鄭司農云道謂先王所以敎道民者<lb/>
藝謂禮樂射御書數音義<hi>會如字注同敎道徒報反下道導同</hi>疏<hi>注釋曰宮正掌宮中卿大夫士亦兼掌子弟㑹謂㑹合其宮中子弟使之以五人為伍二伍為什必會合之者欲使之宿衛時語言相體服容相識是其輩作也及其學問又相親及切瑳琢磨是其輩學總是相勸帥也云且寄宿衛之令者管子云因内政寄軍令在家時五家為比在軍還五人為伍之類此亦五人為伍二伍為什使之輩學似若<pb n="29b"/>在家也因使之宿衛以寄軍令也先鄭云道謂先王所以敎道民者謂若保氏云掌飬國子以道而敎之六藝道則師氏三徳三行也藝謂禮樂射御書數亦保氏職文也</hi>月終則㑹其稍食歲終<lb/>
則㑹其行事注行事吏職也疏<hi>釋曰稍食謂宮中官府等月禄故至月終會計之歲終則會計行事吏職當考知功過也</hi>凡邦之大事令于王宮之官府次<lb/>
舍無去守而聽政令注使居其處待所為疏<hi>釋曰邦有大事謂國之大事在祀與戎則令于王宮之官府次舍無去守謂使之皆在次舍不得去部所守而聽待政令湏有所為</hi>
春秋以木鐸脩火禁注火星以春出以秋入因天時而<lb/>
以戒疏<hi>釋曰春謂季春秋謂季秋二時火星出入之時以木鐸警衆使脩火禁也注釋曰火星則心星<pb n="30a"/>也公羊謂之大辰服注春秋云火出於夏為三月於商為四月於周為五月故云以春出也季秋昏時伏於戍火星入故云以秋入云因天時而以戒者此火謂陶冶鑄銅之火因天出火民則為之因天入火民則休之故云因天時戒之也此施火謂宮正於宮中特宜慎火故脩火禁夏官司爟云掌行火之政令四時變國火以救時疾下又云時則施火令為禁萊之時故脩火禁也秋官司烜云中春以木鐸脩火禁于國中注云為季春将出火也火禁謂用火之處及備風燥是二月預脩之三月重掌事各有所為不相妨也</hi>凡邦之事<lb/>
蹕宮中廟中則執燭注鄭司農讀火絶之云禁凡邦之<lb/>
事蹕國有事王當出則宮正主禁絶行者若今時衛士<lb/>
填街蹕也宮中廟中則執燭宮正主為王於宮中廟中<lb/>
<pb n="30b"/>
執燭𤣥謂事祭事也邦之祭社稷七祀於宮中祭先公<lb/>
先王於廟中隸僕掌蹕止行者宮正則執燭以為明春<lb/>
秋傳曰有大事于大廟又曰有事于武宫音義<hi>蹕音畢徐又音痺讀戚如字徐音豆填音田街音佳</hi>疏<hi>釋曰凡邦之事謂祭祀之事王當出入來徃時隸僕與王蹕止行人於宮中及廟中也王出向二處當寝晨而行爾時則宮正為王執燭為明也注釋曰先鄭讀火絶之則火字向上為句也其禁自與凡邦之事蹕共為一句宮正既不掌蹕事若如先鄭所讀則似宮正為王蹕非也云宮中廟中則執燭者若不以邦之事與此宮中為一事則宮中廟中何為事而遣宮正執燭乎亦非也又云若今時衛士填街蹕也者漢儀大駕行幸使衛士填塞街巷以止行人備非常也𤣥謂事祭事也者謂在宮中廟中二<pb n="31a"/>處皆有祭事也云邦之祭社稷七祀於宮中者小宗伯云左宗廟右社禝在宮中中門之外也依祭灋王為羣姓立七祀曰司命曰中霤曰國行曰國門曰泰厲曰户曰竈案司門云凡嵗時之門受其餘則此七祀等是為羣姓所立者不在宮中也祭灋又云王自為立七祀者此則禱祀在宮中者也云春秋傳曰有大事于大廟者左氏文二年秋八月丁卯大事于大廟是也云又曰有事於武宮者昭十五年春二月癸酉有事於武宫鄭引此者欲見隸僕蹕于宮中亦得兼廟中故公羊云魯公稱世室羣公稱宮則天子之廟亦有宮稱也</hi>大喪<lb/>
則授廬舍辨其親疏貴賤之居注廬倚廬也舍堊室也<lb/>
親者貴者居倚廬疏者賤者居堊室雜記曰大夫居廬<lb/>
士居堊室音義<hi>倚於綺反</hi>疏<hi>釋曰大喪謂王喪臣子皆為之斬衰則同廬舍所居則異也云<pb n="31b"/>授廬舍者總諸臣而辨其親疏貴賤之居異也注釋曰廬倚廬也者謂於路門之外東壁倚木為廬云舍堊室也者舍對廬故為堊室堊室者兩下為之與廬異故名堊室也云親者貴者居倚廬者親謂大功以上貴謂大夫以上二者居倚廬云疏者賤者居堊室者疏謂小功緦麻賤謂士二者居堊室知義如此者以經云辨其親疏貴賤明當如此解之也又引雜記者彼是諸侯之臣其大夫居廬士居堊室彼注士居堊室亦謂邑宰也朝廷之士亦居廬引之者證貴者居廬賤者居堊室一邉之義耳其實彼諸侯禮不辨親疏貴賤而别其逺近竝為天子之臣也</hi>
宮伯掌王宮之士庶子凡在版者注鄭司農云庶子宿<lb/>
衛之官版名籍也以版為之今時鄉户籍謂之户版𤣥<lb/>
<pb n="32a"/>
謂王宮之士謂王宮中諸吏之適子也庶子其支庶也<lb/>
音義<hi>適丁厯反</hi>疏<hi>釋曰宮伯掌王宮中卿大夫之適子庶子士之適子也凡在版者子弟皆有名籍以擬校比也注釋曰鄭司農云庶子宿衛之官謂若夏官諸子職後鄭不從者彼諸子是下大夫此宮伯中士不合掌之故不從也𤣥謂王宮之士謂宮中諸吏之適子也者吏謂卿大夫士之總號云庶子其支庶也者以其宮正掌宮中官府宮伯掌其子弟故也案大司馬云王弔勞其士庶子文與此同鄭彼注云弔其死者勞其傷者庶子卿大夫之子從軍者彼士為卿大夫士庶子為卿大夫之子則兼適庶與此不同者彼更無弔勞卿大夫士身故上為卿大夫庶子中兼適庶是鄭望文以為義故注與此不同也</hi>掌其政令行其<lb/>
秩敘作其徒役之事注秩禄稟也敘才等也作徒役之<lb/>
<pb n="32b"/>
事大子所用疏<hi>釋曰宮伯既掌士庶子所以有政令盡掌之也行其秩敘者秩謂依班秩受禄敘者以才藝髙下為次第作其徒役者士庶子屬大子随其所用使役之也</hi>授八次八舍之<lb/>
職事注衛王宮者必居四角四中於徼候便也鄭司農<lb/>
云庶子衛王宮在内為次在外為舍𤣥謂次其宿衛所<lb/>
在舍其休沐之處音義<hi>徼古弔反便婢面反</hi>疏<hi>注釋曰言衛王宮者必居四角四中者以其言八似若八方為四方四維然故以四角四中解之必於八所以為次舍者相徼察來徃候望皆便故次舍皆八也司農云庶子衛王宮在内為次在外為舍者庶子義上已破訖先鄭意内次外舍有所隔絶故後鄭不從也𤣥謂次其宿衛所在者謂宿衛之處稍在前為之館也舍者若掌舍之舍亦舍息休止之處故鄭謂<pb n="33a"/>休沐之處也</hi>若邦有大事作宮衆則令之注謂王宮之士庶<lb/>
子於邦有大事或選當行疏<hi>釋曰事亦謂寇戎之事作起也謂起宮中之衆使士庶子行則宮伯戒令之</hi>月終則均秩歲終則均敘以時頒其衣裘<lb/>
掌其誅賞注頒讀為班班布也衣裘若今賦冬夏衣音<lb/>
義<hi>頒音班</hi>疏<hi>釋曰月終則均其秩秩禄稟則與宮正均稍食亦一也歲終則均敘與宮正則異彼宮中官府故會其行事此其子弟故均其敘敘即上注才等也以時頒其衣裘夏時班衣冬時班裘掌其誅賞者士庶子有功則賞之有罪即誅之也注釋曰賦班也班之與賦皆賜授之義</hi>
　<lb/>
<pb n="33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周禮注疏卷三<lb/>
<pb n="34a"/>
　周禮注疏卷三考證<lb/>
小宰之職疏内掌蘭䑓圖籍○掌監夲訛堂今改正<lb/>
以官府之六聨合邦治六曰斂㢮之聨事○㢮字石經<lb/>
　作弛<lb/>
　疏此經二曰喪荒○二字按經文當作三今改正<lb/>
以官府之八成經邦治注稱責謂貸子○貸子監夲作<lb/>
　貸予誤<hi>臣照</hi>按貸予亦可通但疏云舉責生子又云<lb/>
　謂貸而生子者則必子字也今改正<lb/>
<pb n="34b"/>
以灋掌祭祀朝覲㑹同賔客之戒具軍旅田役䘮荒亦<lb/>
　如之○此節疏文監夲錯簡在下節今訂正<lb/>
凡祭祀疏用鬱鬯者唯有宗廟及祼賔客耳○監夲脱<lb/>
　鬱字今依鬱人職文増正<lb/>
宰夫之職疏王族故士虎士在路門之右○虎士監夲<lb/>
　訛作處功今据司士職文改正<lb/>
敘羣吏之治疏鄭注云内後六宮外卿大夫也○後内<lb/>
　豎職注作后<lb/>
<pb n="35a"/>
大䘮小䘮注治謂共辨○辨即辦字也漢以前未有辦<lb/>
　字一字而兩用之周官儀禮注皆然<lb/>
宮正國有故則令宿其比亦如之注諸父守貴宮貴室<lb/>
　○宫監夲訛作公今据文王世子改正<lb/>
辨外内而時禁疏此男女自相對為外人内人○女監<lb/>
　夲訛作子今据上文内人謂婦女句改正<lb/>
幾其出入注禁止不得出○得監夲訛作能今改正<lb/>
　<lb/>
<pb n="35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周禮注疏卷三考證<lb/>
</p>
<p>
</p>
  </div>
</body>
</text>
</TEI>
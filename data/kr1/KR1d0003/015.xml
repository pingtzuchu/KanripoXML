<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周禮注疏卷十五</head> <lb/>
    <p>
<pb n="1a"/>
欽定四庫全書<lb/>
　周禮注疏卷十五<lb/>
　　漢鄭氏注　唐陸德明音義　賈公彦疏<lb/>
質人掌成市之貨賄人民牛馬兵器珍異注成平也會<lb/>
者平物賈而來主成其平也人民奴婢也珍異四時食<lb/>
物疏<hi>釋曰此質人若今市平凖故掌成平市之貨賄已下之事注釋曰云會者平物賈而來主成其平也者會謂市人㑹聚買賣止爲平物而來質人主爲平定之則有常估不得妄爲貴賤也此知人民奴婢也者以其在市平定其賈故知非良人是奴婢也云珍異四時食物者見下㕓人云凡珍異之有滯者斂而入于膳府<pb n="1b"/>即果實及諸食物依四時成熟者也</hi>凡賣儥者質劑焉大市以質小市以<lb/>
劑注鄭司農云質劑月平賈也質大賈劑小賈𤣥謂質<lb/>
劑者爲之劵藏之也大市人民馬牛之屬用長劵小市<lb/>
兵器珍異之物用短劵音義<hi>長如字</hi>疏<hi>注釋曰先鄭以質劑爲月平大小賈若今市估文書先鄭注小宰聼賣買以質劑亦如此解後鄭以爲劵書者上文成市之貨賄之等已是市平文書則此經云大市以質小市以劑及小宰云聽賣買以質劑文勢不得爲月平故以劵書可知也𤣥謂大市人民馬牛已下鄭以意分之爲大小就大者而言若人民則未成齓已下牛馬未著齒已前亦得爲小者也</hi>掌<lb/>
稽市之書契同其度量壹其淳制巡而攷之犯禁者舉<lb/>
<pb n="2a"/>
而罰之注稽猶考也治也書契取予市物之劵也其劵<lb/>
之象書兩札刻其側杜子春云淳當爲純純謂幅廣制<lb/>
謂匹長也皆當中度量𤣥謂淳讀如淳尸盥之淳音義<lb/>
<hi>淳音準廣光曠反長直亮反中丁仲反淳尸劉章純反下同</hi>疏<hi>注釋曰云稽猶考也治也者并取治質劑并解之故兼云治也云書契取予市物之劵也者并案小宰職云聽取予以書契經既云書契故知與彼同非上質劑之市買者也云其劵之象書兩札刻其側者小宰注云兩書一札同而别之云刻其側若今畫指也杜子春云淳當爲純純謂幅廣制謂匹長也者即丈八尺後鄭從之後鄭不從杜子春純者純止可爲絲爲緇不得爲幅廣狹故讀從士虞禮淳尸盥之淳故内宰注依巡守禮淳四咫鄭答志咫八寸四當爲三三咫謂二尺<pb n="2b"/>四寸也</hi>凡治質劑者國中一旬郊二旬野三旬都三月邦<lb/>
國朞期内聽期外不聽注謂齎劵契者來訟也以期内<lb/>
來則治之後期則不治所以絶民之好訟且息文書也<lb/>
郊逺郊也野甸稍也都小都大都音義<hi>朞如字夲或作基同好呼報反</hi>
疏<hi>注釋曰云謂齎劵契者來訟也者云此經總上質劑與書契來訴者知郊是逺郊者以其内有國中外云野野逺郊之外明知郊是逺郊也知野是甸稍者郊外曰野是大總之言下有都都是四百五百里明此是二百里甸三百里稍可知又知都中含大都小都者此質人總聽畿外眀此都兼大小二都可知</hi>
[門@里]人掌斂市絘布總布質布罰布[門@里]布而入于泉府注<lb/>
<pb n="3a"/>
布泉也鄭司農云絘布列肆之稅布杜子春云總當爲<lb/>
儳謂無肆立持者之稅也𤣥謂總讀如租<graphic n="KR1469" url="https://raw.githubusercontent.com/kanripo/KR-Gaiji/master/images/KR1469.png" mimeType="image/png"/>之<graphic n="KR1469" url="https://raw.githubusercontent.com/kanripo/KR-Gaiji/master/images/KR1469.png" mimeType="image/png"/>
                    <graphic n="KR1469" url="https://raw.githubusercontent.com/kanripo/KR-Gaiji/master/images/KR1469.png" mimeType="image/png"/>布<lb/>
謂守斗斛銓衡者之稅也質布者質人之所罰犯質劑<lb/>
者之泉也罰布者犯市令者之泉也[門@里]布者貨賄諸物<lb/>
邸舍之稅音義<hi>絘音次夲或作次總劉依杜音儳鄭音惣儳音讒<graphic n="KR1469" url="https://raw.githubusercontent.com/kanripo/KR-Gaiji/master/images/KR1469.png" mimeType="image/png"/>音摠</hi>疏<hi>注釋曰知布泉一物者此布皆入泉府故知泉布一也是以外府云掌布注云取其水泉流通無不徧也先鄭云絘布列肆之稅布者謂在行肆坐賣物之常稅也杜子春云總當爲儳謂無肆立持者之稅也者後鄭不從爲守斗斛銓衡者之稅也者此經㕓人掌依行肆者故不得爲無肆立持故破從租<graphic n="KR1469" url="https://raw.githubusercontent.com/kanripo/KR-Gaiji/master/images/KR1469.png" mimeType="image/png"/>之<graphic n="KR1469" url="https://raw.githubusercontent.com/kanripo/KR-Gaiji/master/images/KR1469.png" mimeType="image/png"/>
                        <graphic n="KR1469" url="https://raw.githubusercontent.com/kanripo/KR-Gaiji/master/images/KR1469.png" mimeType="image/png"/>布是守斗斛銓衡之稅下肆長<pb n="3b"/>云斂其總布是無肆立持故注從子春總當爲儳也云質布者質人所罰犯質劑者之泉也者謂犯質劑違券書罰泉也云罰布者犯市令者之泉也者謂司市有教令其人犯之使出泉云㕓布者貨賄諸物邸舍之稅者謂在行肆官有邸舍人有置物于中使之出稅故云㕓布也</hi>凡屠者斂其皮角筋骨<lb/>
入于玉府注以當稅給作器物也其無皮角及筋骨不<lb/>
中用亦稅之疏<hi>釋曰云屠者謂屠殺豕羊之類其人亦有地稅因其屠即取皮角筋骨堪飾器物者使入玉府也注釋曰知以當稅者謂若山虞澤虞之等所出稅皆云以當邦賦邦賦即地稅之類是也云無皮角及筋骨不中用亦稅之謂若羊牛有皮角及筋骨其豕則無之類是不中用亦使出物之稅以當邦賦之處</hi>凡珍異之有滯者斂而入于膳府注故書滯或作[門@里]<lb/>
<pb n="4a"/>
鄭司農云謂滯貨不售者官爲居之貨物沉滯於[門@里]中<lb/>
不決民待其直以給喪疾而不可售賈賤者也[門@里]謂市<lb/>
中之地未有肆而可居以畜藏貨物者也孟子曰市㕓<lb/>
而不征法而不[門@里]則天下之商皆説而願藏於其市矣<lb/>
謂貨物□藏於市中而不租稅也故曰㕓而不征其有<lb/>
貨物久滯於㕓而不售者官以法爲居取之故曰法而<lb/>
不㕓𤣥謂滯讀如沉滯之滯珍異四時食物也不售而<lb/>
在㕓久則將瘦臞腐敗爲買之入膳夫之府所以紓民<lb/>
<pb n="4b"/>
事而官不失實音義<hi>官爲于僞反下同畜勑六反說音悅貯知呂反夲或作貯又作褚皆同藏如字劉夲作葬音同瘦夲又作膄所又反臞其俱反又作臞音稍紓音舒劉常汝反</hi>疏<hi>釋曰云凡珍異之有滯者謂四時珍美異味買者遂少沈滯不售者也云斂而入于膳府者謂官以泉府之財買取之入於膳夫之府以供官食注釋曰先鄭云謂滯貨不售者官爲居之經直爲珍異非貨物先鄭以貨物解之故後鄭不從也先鄭又云[門@里]謂市中之地未有肆而可居以畜藏貨物者但[門@里]雖非肆是官之邸舍不得爲空地故後鄭不從引孟子市[門@里]而不征者周則[門@里]有征上文[門@里]布是也云不征者非周法又云法而不[門@里]則與此經同故先鄭引之後鄭増成其義也云久則將瘦臞腐敗者考工記梓人云大胷臞後臞是細小之義故云瘦臞腐敗是以爲買之</hi>
<pb n="5a"/>
胥師各掌其次之政令而平其貨賄憲刑禁焉注憲表<lb/>
縣之音義<hi>縣音𤣥</hi>疏<hi>釋曰案序官云胥師二十肆則一人故云各掌其次之政令云憲刑禁焉者刑謂市中之刑憲狥扑禁謂市中之禁謂市司當時設禁令非士師五禁也鄭云憲謂表縣之則經憲非爲憲狥扑之憲</hi>察其詐僞飾行儥慝者而誅罰之注鄭司農云<lb/>
儥賣也慝惡也謂行且賣姦僞惡物者𤣥謂飾行儥慝<lb/>
謂使人行賣惡物於市巧飾之令欺誑買者音義<hi>行下孟反慝他得反巧苦敎反又如字令力呈反下文同</hi>疏<hi>注釋曰鄭云儥賣也者此經云飾行儥慝明儥爲賣不得爲買上文每云賣儥儥不得爲賣故爲買是鄭望文爲義故不定也先鄭云謂行且賣姦僞惡物以且間之則<pb n="5b"/>行是行歩之行不爲行濫之行故後鄭不從以爲行濫解之</hi>聽其小治小訟而斷之<lb/>
音義<hi>治直吏反下之治同斷丁亂反</hi>疏<hi>釋曰上司市已云胥師賈師涖於介次而聴小治小訟上總言之此正當職故申敘之也</hi>
賈師各掌其次之貨賄之治辨其物而均平之展其成<lb/>
而奠其賈然後令市注辨别也音義<hi>賈音古下注賈師同奠音定别彼列反</hi>疏<hi>釋曰案序官云賈師二十肆則一人與胥師數同故云各掌其次之貨賄之治也云辨其物而均平之者此與胥師所掌同云展其成而奠其賈者則與胥師異以其知物價故也</hi>凡天患禁貴儥<lb/>
者使有恒賈注恒常也謂若貯米榖棺木而睹久雨疫<lb/>
<pb n="6a"/>
病者貴賣之因天災害阨民使之重困音義<hi>重直用反</hi>疏<hi>注釋曰鄭云謂若貯米榖棺木者以其天患無過凶荒札喪故鄭知富人豫貯米穀以擬凶荒豫貯棺木以擬死而睹久雨疫病賣之也</hi>四時之珍異亦如之注薦宗廟之物疏<hi>釋曰此珍異亦是富人賤時豫貯而後貴時賣之注釋曰案月令四時有珍異之物皆云先薦寢廟故鄭以爲薦宗廟舉重而言也</hi>凡國之賣儥各帥其屬而嗣掌其月注儥買也故<lb/>
書賣爲買鄭司農云謂官有所斥令賣賈師帥其屬而<lb/>
更相代直月爲官賣之均勞逸音義<hi>更音庚爲官于僞反</hi>疏<hi>注釋曰先鄭云謂官有所斥賣者斥謂指斥出之故鄭注大宰亦云幣餘謂占賣國之斥幣義與此同也云賈師帥其屬<pb n="6b"/>而更相代者賈師之下有羣賈亦二肆則一人者使之更互相代也</hi>凡師役會同亦如之<lb/>
疏<hi>釋曰此亦從行所在當直爲官賣買也</hi>
司虣掌憲市之禁令禁其鬭嚻者與其虣亂者出入相<lb/>
陵犯者以屬遊飲食于市者注嚻讙也鄭司農云以屬<lb/>
遊飲食羣飲食者音義<hi>嚻五羔反又許驕反讙音歡</hi>疏<hi>注釋曰此屬遊飲食謂聚而羣遊飲食者禁之若不羣遊則得飲</hi>若不可禁則搏而戮之音義<hi>搏音博下同</hi>
司稽掌巡市而察其犯禁者與其不物者而搏之注不<lb/>
<pb n="7a"/>
物衣服視占不與衆同及所操物不如品式音義<hi>操七曹反</hi>
疏<hi>注釋曰案大司徒民當同衣服今有人衣服不與衆人同又視占亦不與衆人同及所操物不如品式此皆違禁之物故搏之也</hi>掌執市之盜賊以徇且刑之音義<hi>徇辭俊反</hi>疏<lb/>
<hi>釋曰上司市市中之刑無過憲徇扑附於刑者歸於士此掌執市之盜賊以徇且刑之亦無過小盜徇扑而已故云以徇且刑之若直徇者不必有刑其刑者必徇故徇刑兩言之也</hi>
胥各掌其所治之政執鞭度而巡其前掌其坐作出入<lb/>
之禁令襲其不正者注作起也坐起禁令當市而不得<lb/>
空守之屬故書襲爲習杜子春云當爲襲謂掩捕其不<lb/>
<pb n="7b"/>
正者疏<hi>釋曰案序官胥二肆則一人故亦云各掌其所治之政則一人掌二肆者也云執鞭度而巡其前者此鞭度亦如上文守門者謂以殳爲鞭而量物也注釋曰杜子春從襲不從古書習者習是學習之義襲是掩襲之義故從襲是以左氏公羊皆有不聲鍾鼓爲襲是掩其不備也</hi>凡有罪者撻戮而<lb/>
罰之注罰之使出布疏<hi>注釋曰此罰布即上[門@里]人職云罰布一也故彼注云罰布者犯市令之布也</hi>
肆長各掌其肆之政令陳其貨賄名相近者相遠也實<lb/>
相近者相爾也而平正之注爾亦近也俱是物也使惡<lb/>
者遠善善自相近鄭司農云謂若珠玉之屬俱名爲珠<lb/>
<pb n="8a"/>
俱名爲玉而賈或百萬或數萬恐農夫愚民見欺故别<lb/>
異令相遠使賈人不得雜亂以欺人音義<hi>近附近之近下及注同遠于萬反注同數色主反别彼列反令力呈反賈音古</hi>疏<hi>釋曰此肆長謂一肆立一長使之檢校一肆之事若今行頭者也注釋曰云俱是物也者即司農云俱名爲珠俱名爲玉之類是也云使惡者逺善者釋經名相近者相遠也云善自相近者釋經實相近者相爾也先鄭云謂若珠玉之屬已下直釋經名相近者相逺不釋實相近者其義可知故也先鄭雖舉珠玉貴者而餘物亦爾</hi>斂其總布掌其戒禁注杜<lb/>
子春云總當爲儳疏<hi>注釋曰此肆長各主一肆故罰其無肆立持之布故後鄭引而從之也</hi>
<pb n="8b"/>
泉府掌以市之征布斂市之不售貨之滯於民用者以<lb/>
其賈買之物楬而書之以待不時而買者買者各從其<lb/>
抵都鄙從其主國人郊人從其有司然後予之注故書<lb/>
滯爲癉杜子春云癉當爲滯鄭司農云物楬而書之物<lb/>
物爲揃書書其賈楬著其物也不時買者謂急求者也<lb/>
抵故賈也主者别治大夫也然後予之爲封符信然後<lb/>
予之𤣥謂抵實柢字柢本也夲謂所屬吏主有司是也<lb/>
音義<hi>楬音竭抵音帝又都禮反癉音旦又丁左反揃音牋又倉亷反著直略反治直吏反</hi>疏<hi>釋曰云掌<pb n="9a"/>以市之征布者即上㕓人絘布已下之布竝入泉府而藏之故總云征布也云各從其抵者抵謂夲主所屬之吏乃付之即都鄙從其主國人郊人從其有司是也云都鄙者可兼大小都及家邑云國人者謂住在國城之内即六鄉之民也云郊人者即逺郊之外六遂之民也注釋曰先鄭云抵故賈也後鄭不從者假令官前買時貴後或賤今依故賈與之即損民故不得依故賈以解抵也先鄭云主者别治大夫也者義或然以其公卿大夫常在王朝其都鄙則遣人治之若季氏費宰公山弗擾之軰天子都鄙盖亦然先鄭云爲封符信然後予之者封符信謂有符信文書皆封題之計買者得主及有司然後賣不須封信文書但於理無害故後鄭不破之也後鄭破抵從柢者經是抵欺之抵故破從木傍柢柢得爲夲義也云夲謂所屬吏主有司是者鄭欲解柢與主有司爲一故云主有司是也</hi>凡賒者祭祀無過旬日喪紀無過三月<lb/>
<pb n="9b"/>
注鄭司農云賖貰也以祭祀喪紀故從官貰買物疏<hi>注釋曰先鄭之意以祭祀喪紀二者事大故賒與民不取利</hi>凡民之貸者與其有司辨<lb/>
而授之以國服爲之息注有司其所屬吏也與之别其<lb/>
貸民之物定其賈以與之鄭司農云貸者謂從官借夲<lb/>
賈也故有息使民弗利以其所賈之國所出爲息也假<lb/>
令其國出絲絮則以絲絮償其國出絺葛則以絺葛償<lb/>
𤣥謂以國服爲之息以其於國服事之稅爲息也於國<lb/>
事受園[門@里]之田而貸萬泉者則朞出息五百王莽時民<lb/>
<pb n="10a"/>
貸以治産業者但計贏所得受息無過歳什一音義<hi>貸音待注同别彼列反貸民之貸音吐代反夲賈音榢一音古所賈音古令力呈反償時亮反</hi>疏<hi>釋曰貸者即今之舉物生利與上文不同云與其有司辨而授之者謂别其所授之物以與之云以國服爲之息者所出之利各以國服而爲息也注釋曰云有司其所屬吏也者此則上文有司一也若然此經不言都鄙主者有司中兼之故上注亦云夲所屬吏是柢夲中兼二者云與之别其貸民之物者但泉府中所藏之物種類不同欲授民之時先當分别又當定其賈數以與之先鄭以所賈之國所出爲息已下後鄭不從者凡言服者服事爲名此經以民之服事惟出稅是也則載師云二十而一已下是也是以鄭引載師受園廛之田而貸萬泉者則朞出息五百萬泉出息五百計當二十而取一若然近郊十一者萬泉朞出息一千遠郊二十而三者萬泉朞出息<pb n="10b"/>一千五百甸稍縣都之民萬泉朞出息二千鄭直云園[門@里]者略舉以言之也云王莽時民貸以治産業者但計贏所得受息無過歳什一者此則與周少異周時不計其贏所得多少據夲徴利王莽時雖計夲多少為定及其徴科唯據所贏多少假令萬泉歳還贏萬泉徴一千贏五千徴五百餘皆據利徴什一也</hi>凡國事<lb/>
之財用取具焉歲終則會其出入而納其餘注會計也<lb/>
納入也入餘於職幣音義<hi>㑹古外反後放此</hi>疏<hi>釋曰云凡國事之財用取具焉者言事謂有司為國家之事興作用財物者皆來向泉府取財爲具焉泉府財盡乃於餘府别取焉云嵗終則㑹其出入出謂出府㑹計用財入謂於[門@里]人斂取絘布已下云納其餘者若國家來取財不盡而有餘則納與天官職幣職幣别出與人故云納其餘也</hi>
<pb n="11a"/>
司門掌授管鍵以啓閉國門注鄭司農云鍵讀為蹇管<lb/>
謂籥也鍵謂牡音義<hi>鍵其展反又其偃反司農音蹇居免反籥羊略反</hi>疏<hi>釋曰云掌授管鍵以啓閉國門者謂用管籥以啓門用鍵牡以閉門故䨇言以啓閉國門國門則王城十二門者也注釋曰先鄭讀鍵為蹇者欲取其蹇澀之意云管謂籥也者即月令注管籥搏鍵器是也云鍵謂牡者以入為牡容者為牝者若爾雅走曰牝牡也</hi>幾出入不物者正其貨賄凡財物犯禁<lb/>
者舉之注不物衣服視占不與衆同及所操物不如品<lb/>
式者正讀為征征稅也犯禁謂商所不資者舉之沒入<lb/>
官音義<hi>正音征</hi>疏<hi>注釋曰鄭知不物是衣服之等者見王制云關執禁以幾禁異服識異言閽人<pb n="11b"/>云潛服賊器不入宫竒服怪民不入宫明此司門亦然故鄭以不物衣服之等解之但鄭釋不物之中有三事一者衣服二者占視皆不與衆同三者手所操持不如㝷常品式以其特異於人此三者皆須訶問所以也云正讀為征征稅也者下文云國凶札無關門之征明無凶札之時有征稅故讀從征稅之字也云犯禁者謂啇所不資者商所資者謂若國語云冬資絺夏資綿之類是商所豫資待時而賣者乃不為犯其商所不資謂非民常用之物則舉之沒入官也</hi>以其財養死政之老與其孤注財所謂<lb/>
門開之委積也死政之老死國事者之父母也孤其子<lb/>
疏<hi>注釋曰云財所謂門關之委積也者即上遺人云門關之委積以養老孤云死政之老死國事者之父母也孤其子者即外饔云邦饗耆老孤子義與此同</hi>祭祀之牛牲<graphic n="KR0795" url="https://raw.githubusercontent.com/kanripo/KR-Gaiji/master/images/KR0795.png" mimeType="image/png"/>焉監門養之<lb/>
<pb n="12a"/>
注監門門徒音義<hi>
                        <graphic n="KR0795" url="https://raw.githubusercontent.com/kanripo/KR-Gaiji/master/images/KR0795.png" mimeType="image/png"/>音計夲又作繫監古衘反注同</hi>疏<hi>注釋曰牧人六牲至祭前三月則使充人繫而養之若天地宗廟則繫於牢芻之三月若其散祭祀之牲則不在牢遣此監門門徒養之不必三月也</hi>凡歲時之門受其餘注鄭司農云受祭門之餘疏<lb/>
<hi>釋曰凡嵗時之門者歳之四時祭門非一故云凡以總之若月令秋祭門者是祭廟門此門亦謂國門十二者除四時祭外仍有爲水祈禱故左氏荘公二十五年秋大水有用牲于門之事</hi>凡四方之賔客<lb/>
造焉則以告注造猶至也告於王而止客以俟逆音義<lb/>
<hi>造七到反注同</hi>疏<hi>釋曰謂四方諸侯來朝覲至關關人告王至郊郊人告王至國門門人告王王得告皆遣人徃迎故鄭云止客以俟逆也</hi>
<pb n="12b"/>
司關掌國貨之節以聯門市注貨節謂商夲所發司市<lb/>
之璽節也自外來者則案其節而書其貨之多少通之<lb/>
國門國門通之司市自内出者司市爲之璽節通之國<lb/>
門國門通之關門參相聯以檢猾商音義<hi>猾音滑</hi>疏<hi>注釋曰案下文掌節云貨賄用璽節則璽節主通貨賄若然璽節亦可先從王司市而出鄭今解經璽節先從邦國向内而言者以其司關在境而先云掌國貨之節後云以聨門市是從外向内之言故鄭亦順經先從邦國司市解之也云案其節而書其貨之多少通之國門國門通之司市者將送商人而執節者别有過所文書若下文節傳當載人年幾及物多少至關至門皆别寫一通入關家門家乃案勘而過其自内出者義亦然云參相連以<pb n="13a"/>檢猾商者司市與關及門三處相連恐姦猾商人或以多為少或隱而不出以避稅故相連以檢括之也其逺郊近郊雖不置官掌之亦應有人幾問但無稅法故不言耳</hi>司貨賄之出入者掌其<lb/>
治禁與其征[門@里]注征[門@里]者貨賄之稅與所止邸舍也關<lb/>
下亦有邸客舍其出布如市之[門@里]音義<hi>治直吏反</hi>疏<hi>釋曰司主也主貨賄出入謂上經以聨門市者是也云與其征[門@里]者征謂稅[門@里]謂邸舍二事䨇言也注釋曰云關下亦有邸客舍其出布如市之[門@里]者案上文[門@里]人有[門@里]布鄭云[門@里]邸舍此關亦有邸舍商人於關停止則有稅故云如市之[門@里]也</hi>凡貨不出於關者舉其貨罰其人注不出於關謂從<lb/>
私道出辟稅者則沒其財而撻其人音義<hi>辟音避一音芳益反</hi>疏<lb/>
<pb n="13b"/>
<hi>注釋曰注云没其財者解經舉其貨撻其人者解經罰其人案上憲罰之等皆是撻但舉其貨已是罰物故知罰其人是撻之可知也</hi>凡所達貨賄者則以節傳出之注商或取<lb/>
貨於民間無璽節者至關關為之璽節及傳出之其有<lb/>
璽節亦為之傳傳如今移過所文書音義<hi>傳張戀反注下皆同</hi>疏<lb/>
<hi>釋曰此文重釋上國貨之節上直云璽節此經兼有傳傳則過所文書注釋曰鄭云商或取貨於民間無璽節者至關關為之璽節者若夲由王市而出則司市為之璽節商或於民間者或在郊内關内民間買得物貨不得向司市取璽節故因向關外則便於關取節而出若在城内民間資貨者司關為璽節以出之授節者即授傳與之</hi>國凶札則無關門之征猶幾注鄭司農云凶謂凶<lb/>
<pb n="14a"/>
年饑荒也札謂疾疫死亡也越人謂死為札春秋傳曰<lb/>
札瘥夭昏無關門之征者出入關門無租稅猶幾謂無<lb/>
租稅猶苛察不得令姦人出入孟子曰關幾而不征則<lb/>
天下之行旅皆説而願出於其塗音義<hi>札側八反又音截瘥才何反病也苛呼多反又音何令力呈反説音悦</hi>疏<hi>釋曰此司關所掌兼言門者門關同類無征是同司門既不言故於關并言門也注釋曰上注札為疫病此司農以札為死則札因病而死義得兩兼是以引越人謂死為札也云春秋傳者昭十九年左氏云鄭駟偃卒其父兄立子瑕子産曰寡君之二三臣札瘥夭昏注云大死曰札小疫曰瘥短折曰夭未名曰昏又洪範云六極一曰凶短折注云未齔曰凶未冠曰短未昏曰折竝無正文望<pb n="14b"/>經為説耳引春秋者證札為大疫也引孟子者案孟子云尊賢使能俊傑在位則天下之士皆説而願立於朝矣市[門@里]而不征法而不[門@里]則天下之商皆説而願藏於市矣關譏而不征則天下之行旅皆説而願出於其塗矣耕者助而不稅則天下之民皆説而願耕於其野矣㕓無夫里之布則天下之民皆説而願而為之民矣信能行此五者則鄰國之民仰之如父母矣率其子弟攻其父母自有生民已來未有能濟者也如是則無敵於天下無敵於天下然而不王者未之有也此陳正法與周異引之者彼正法不征商旅則有説此經有故不征亦所以説民故取一邉為證也</hi>凡四方之賔客敂關則爲之告注謂朝<lb/>
聘者也敂關猶謁關人也鄭司農說以國語曰周之秩<lb/>
官有之曰敵國賔至關尹以告行理以節逆之音義<hi>敂音<pb n="15a"/>叩苦狗反為于偽反朝直遥反</hi>疏<hi>釋曰敂猶至也畿外諸侯來朝使卿大夫來大聘小聘但至關門皆先謁關人關人止容則奔告王王使小行人逆勞於畿也注釋曰案小行人云凡諸侯入王則逆勞於畿聘禮使者至謁關人此經亦總云賔客敂關則為之告是以鄭云謂朝聘者也云敂關猶謁闋人者猶聘禮關人也先鄭說以國語曰周之秩官有之者案國語定王使單襄公聘於宋遂假道於陳以聘楚侯不出疆司空不視塗單子歸告於王曰陳侯不有大咎國必亡矣又云周之秩官有之曰敵國賔至關關尹以告行理以節逆之韋昭注云理吏也行理小行人掌國賔客禮以待四方使逆賔客候人為導卿出郊勞司里授館引之者國語云關尹以告則此經司關為之告一也云行理以節逆之者證關尹告王王使小行人以節逆之也</hi>有外内<lb/>
之送令則以節傳出内之注有送令謂奉貢獻及文書<lb/>
<pb n="15b"/>
以常事徃來環人之職所送迎通賔客來至關則為之<lb/>
節與傳以通之疏<hi>釋曰此䨇言之云有外之送令則以節傳内之者謂從諸侯之國畿外而入者則關人以節及傳内之至王又云有内之送令則以節傳出之者謂有王命從王國而出則亦以節傳出之送至畿上也注釋曰案秋官環人職云掌送逆邦國之通賔客以路節達諸四方注云路節旌節也四方圻上與此義同故引以言之</hi>
掌節掌守邦節而辨其用以輔王命注邦節者珍圭牙<lb/>
璋穀圭琬圭琰圭也王有命則别其節之用以授使者<lb/>
輔王命者執以行為信音義<hi>别彼列反下相别同使所吏反下之使注使節使者<pb n="16a"/>同</hi>疏<hi>釋曰此一經論王國之節對下文邦國是諸侯故此王國文單言邦也注釋曰云邦節者珍圭之等皆約典瑞言之案典瑞云珍圭以徴守以恤凶荒牙璋以起軍旅以治兵守穀圭以和難以聘女琬圭以治徳以結好琰圭以易行以除慝是其邦節也不數自外璧羨以起度之等以其彼是王國所用非使者之節故不言之云王有命則别其節之用以授使者此釋經而辨其用故典瑞注亦皆云王使之瑞節也</hi>守邦國<lb/>
者用玉節守都鄙者用角節注謂諸侯於其國中公卿<lb/>
大夫王子弟於其采邑有命者亦自有節以輔之玉節<lb/>
之制如王為之以命數為小大角用犀角其制未聞疏<lb/>
<hi>注釋曰云謂諸侯於其國中者釋經守邦國者用玉節云公卿大夫王子弟於其采邑者釋經守都鄙者用角<pb n="16b"/>節畿内公卿大夫亦是畿内之國但對畿外諸侯為尊故公卿已下言都鄙也云有命者亦自有節以輔之者亦如上文王有命有節以輔之云玉節之制如王為之以命數為小大者以邦國與王同稱玉節故知邦國亦有數等之節亦皆以玉為之以其諸侯國内亦有徴守好難起軍旅之等故知與王同知以命數為小大者以其命圭之等依命數故知亦以九以七以五為節也其天子玉節自以大小為數故琬圭琰圭俱同九寸穀圭牙璋俱七寸唯有珍圭無文鄭云大小當與琬琰相依云角用犀角者案釋獸云犀似豕注云角在鼻上犀角是角中之貴故知不得用玉者當用犀角云其制未聞者以其邦國之玉節可以約王之玉節都鄙之角節無可依約既無舊制故云其制未聞此云都鄙用角節注謂公卿大夫王子弟於其采邑是都鄙之主案小行人都鄙用管節注謂公之子弟及卿大夫之采地之吏也故用管節與此不同彼諸侯采地亦同用管節不異外<pb n="17a"/>内也若天子公卿大夫采邑之吏下注約入道路用旌節</hi>凡邦國之使節山國用虎<lb/>
節土國用人節澤國用龍節皆金也以英蕩輔之注使<lb/>
節使卿大夫聘於天子諸侯行道所執之信也土平地<lb/>
也山多虎平地多人澤多龍以金為節鑄象焉必自以<lb/>
其國所多者於以相别為信明也今漢有銅虎符杜子<lb/>
春云蕩當為帑謂以函器盛此節或曰英蕩畫函音義<lb/>
<hi>蕩如字又吐黨反帑吐黨反盛音成</hi>疏<hi>注釋曰云使節使卿大夫聘於天子諸侯行道所執之信也者大聘使卿小聘使大夫或於天子或於諸侯故竝言之也云土平地也者對山澤非平地也云山多虎者若晉國之<pb n="17b"/>類也云平地多人者若衛國之類也云澤多龍者若鄭國之類也云以金為節鑄象焉者釋經皆金也云必自以其國所多者於以相别為信明也者山澤與平地人虎龍皆雜有今言山國用虎澤國用龍土國用人皆據多者相别為信以自明也引漢有銅虎符者證周時節用銅之意也杜子春云蕩當為帑者音以湯蕩反之今人猶言帑也帑則函故云謂以函器盛此節也云或曰英蕩畫函者其函猶是蕩但以英華有畫義故更云畫函也經云輔之者以函輔此節使不壞損也案昭二十九年公在鄆賜公衍羔裘使獻龍輔於齊侯注龍輔玉名所以輔龍節與此别也</hi>門關用符節貨賄用璽節道路用旌節皆<lb/>
有期以反節注門關司門司關也貨賄者主通貨賄之<lb/>
官謂司市也道路者主治五涂之官謂鄉遂大夫也凡<lb/>
<pb n="18a"/>
民逺出至於邦國邦國之民若來入由門者司門為之<lb/>
節由關者司關為之節其商則司市為之節其以徴令<lb/>
及家徙則鄉遂大夫為之節唯時事而行不出關不用<lb/>
節也變司市言貨賄者璽節主以通貨賄貨賄非必由<lb/>
市或資於民家焉變鄉遂言道路者容公邑及小都大<lb/>
都之吏皆主治五涂亦有民也符節者如今宫中諸官<lb/>
詔符也璽節者今之印章也旌節今使者所擁節是也<lb/>
將送者執此節以送行者皆以道里日時課如今郵行<lb/>
<pb n="18b"/>
有程矣以防容姦擅有所通也凡節有法式藏於掌節<lb/>
音義<hi>郵音尤字從垂作卸誤</hi>疏<hi>注釋曰鄭知門關是司門司關者以其人之出入必由門由關而授節者非門關之官不可輙授故知主守門及關者故以司門司關解之也云貨賄者主通貨賄之官謂司市也者以其貨賄所得皆由於市乃得通之於外亦非官不可輙授故知貨賄用璽節必是王之司市也云道路者主治五溝五涂之官謂鄉遂大夫也者謂以其授節非官不可言路即遂人徑畛涂道路之涂也鄉之田制與遂同故知旌節是鄉遂大夫所授也云凡民逺出至於邦國邦國之民若來入由門者司門為之節由關者司關為之節者據此注凡民出至邦國若宅在國城中先由門司門授之節若宅在關内者則由關司關授之節也若邦國之民來入則先由關司關授之節若然邦國之民入其節直由關不由門亦云由門者因王國之民<pb n="19a"/>出由門故總言之於義無妨也云其商則司市為之節者此王之掌節而言貨賄用璽節明是王之司市非邦國之司市其實商徒從邦國來即邦國司市為節故上司關注云貨節謂商本所發司市之璽節自外來者即案其節是邦國之璽節也云其以徴令及家徙則鄉遂大夫為之節者知徴令有節者見鄉大夫云國有大故以旌節輔令則達之注云民雖命行其將之者無節不得通是徴令有節之事又知家徙有節者見比長云若徙於他則為之旌節而行之是家徙有節也又云唯時事而行不出關不用節也者時事行若比長云徙於郊徙於國當鄉徙及非徵令皆不須節兼言不出關者關内當都當邑當行不由關皆不須節也云變司市言貨賄者司市本出璽節授商今不言市而變言貨賄故鄭云璽節主以通貨賄貨賄非必由市或資於民家則由門者司門與之節由關者司關授之節故變言貨賄也云變鄉遂言道路者容公邑及小都大都之吏皆主治<pb n="19b"/>五涂亦有民也者鄉遂公邑為溝洫法三等采地為井田法井田與溝洫雖俱為溝洫稀稠有異皆有五涂以官主當其民出入皆受旌節故變鄉遂而言道路以容此等之官云之吏者以其都鄙之主在王朝唯吏在都鄙故以吏言之也云符節已下周法無文故皆約漢法況之案太史公夲紀漢文帝二年九月初與郡國守相為銅虎符竹使符應劭曰銅虎符第一至第五國家當發兵遣使者至郡國合符符合乃聴受之竹使符者皆以竹箭五枚長五寸鐫刻篆書第一至第五張晏曰符以代古之圭璋從簡易也鄭引之者欲明漢時銅虎符夲出於此也</hi>凡通達於天下者必有節以傳輔之注必有節<lb/>
言逺行無有不得節而出者也輔之以傳者節為信耳<lb/>
傳說所齎操及所適疏<hi>釋曰此經總解上經門關諸有節并有傳輔成信驗或有節無<pb n="20a"/>傳或有傳無節或節傳俱無則不得通達於天下也</hi>無節者有幾則不達注圜土<lb/>
内之疏<hi>釋曰此亦總解上門關已下應有節傳今無節者非直被幾又不通達前所也注釋曰知圜土内之者見比長云無節無授圜土内之故也</hi>
遂人掌邦之野注郊外曰野此野為甸稍縣都疏<hi>注釋曰遂在逺郊百里之外即遂人所掌之野在郊外曰野之中故鄭云郊外曰野鄭又知此野謂甸稍縣都者從二百里至五百里皆名野此遂人不言掌遂又見下文云以達于畿明遂人掌野通至畿疆也但遂人雖專掌二百里之中乃兼掌三百里以外其有溝洫井田之法皆知之也</hi>以土地之圖經田野造<lb/>
縣鄙形體之灋五家爲鄰五鄰爲里四里爲酇五酇爲<lb/>
<pb n="20b"/>
鄙五鄙爲縣五縣爲遂皆有地域溝樹之使各掌其政<lb/>
令刑禁以歳時稽其人民而授之田野簡其兵器敎之<lb/>
稼穡注經形體皆為制分界也鄰里酇鄙縣遂猶郊内<lb/>
比閭族黨州鄉也鄭司農云田野之居其比伍之名與<lb/>
國中異制故五家為鄰𤣥謂異其名者示相變耳遂之<lb/>
軍法追胥起徒役如六鄉音義<hi>酇作管反後同分扶問反又如字下分制同比毗志反下同追如字劉張類反</hi>疏<hi>釋曰遂人以土地之圖據圖以經界其田野田野謂田在百里之外野中所經界者即造縣鄙已下是也云造縣鄙者此與下五家為鄰之等為總目五家以下有六等略言二者耳云<pb n="21a"/>皆有地域溝樹之者從五家已下據地境界四邉營域為溝溝上而樹之也云使各掌其政令刑禁者五家則鄰長施政令五鄰則里宰施政令已上皆施之云以歳時稽其人民者稽計也人民猶言夫家夫家男女也以歳之四時計其所管男女多少而損益之云授之田野者若下文一[門@里]田百畮云簡其兵器者若族師旗鼓兵革云敎之稼穯者亦若計耦耕事注釋曰云經形體皆謂制分界也者以田野云經縣鄙云造形體之法明是為田野云經緯為縣鄙云形體二者同實而異名明俱為分界處所也云鄰里酇鄙縣遂猶郊内比閭族黨州鄉以家數相對是同故云猶郊内也先鄭云田野之居其比伍之名與國中異制者田野之居釋經經田野比伍之名謂夫一[門@里]田百畝也言比伍則經中言五皆是也名與國中異制亦異以其六遂之内上地有萊五十畮并下劑致甿竝異也𤣥謂異其名者示相變耳者此後鄭直増成先鄭家數雖同其名異之意云遂之軍法<pb n="21b"/>追胥起徒役如六鄉者案小司徒云乃會萬民之卒伍而用之五人為伍五伍為兩四兩為卒五卒為旅五旅為師五師為軍以起軍旅以作田役以比追胥以令貢賦注云鄉之田制與遂同但彼鄉中唯見出軍無田制此遂人唯見田制無出軍法故鄭彼注云鄉之制與遂同此遂之軍法追胥起役如彼六鄉互見其義明彼此皆有也但彼此雖相如據大較而言細論之仍有少異以其六鄉上劑致民六遂下劑致甿六鄉上地無萊六遂上地有萊有萊是其稍異也</hi>凡治野以下劑致甿以田里安甿以樂<lb/>
昏擾甿以土宜敎甿稼穡以興耡利甿以時器勸甿以<lb/>
疆予任甿以土均平政注變民言甿異外内也甿猶懵<lb/>
懵無知貌也致猶會也民雖受上田中田下田及㑹之<lb/>
<pb n="22a"/>
以下劑為率謂可任者家二人樂昏勸其昏姻如媒氏<lb/>
會男女也擾順也時器鑄作耒耜錢鎛之屬疆予謂民<lb/>
有餘力復予之田若餘夫然政讀為征土均掌均平其<lb/>
稅鄭大夫讀耡為藉杜子春讀耡為助謂起民人令相<lb/>
佐助音義<hi>甿亡耕反耡音助李又音鉏疆其良反懵夲又作懜莫崩反又音蒙李武氷反猶會古外反下一字同率音律又音類錢音剪劉音踐鎛音博復扶又反</hi>疏<hi>釋曰云以下劑致甿者對六鄉之中其家一人為正卒已下皆為義卒此六遂之中家一人為正卒第二者為羨卒自外竝為餘夫家取二人為下劑致甿也云以田里安甿者田則為百畮之田里則五畮之宅民得業則安故云安甿也以樂昏擾甿者男女人所<pb n="22b"/>樂故云樂昏飲食男女人之大欲存焉故配以婚姻即順民意也以土宜教甿稼穡者髙田種黍稷下田種稻麥是教之稼穡云以興耡利甿者耡助也興起其民以相佐助是與民為利故云利甿也注釋曰此案大司徒小司徒主六鄉皆云民不言甿此變民言甿者直是異外内而已無義例以其民者冥也甿者懵懵皆是無知之貌也云雖受上田中田下田者即此下文夫一[門@里]以下是也云以下劑為率謂可任者家二人者則其外為餘夫是也云耒耜錢鎛之屬者詩云痔乃錢鎛仍有鎡基之等故云之屬鄭大夫讀耡為藉藉借也謂借民力所治之田民相借無此事故後鄭謂相佐助從子春也</hi>辨其野之土上地中地下<lb/>
地以頒田里上地夫一[門@里]田百畮萊五十畮餘夫亦如<lb/>
之中地夫一[門@里]田百畮萊百畮餘夫亦如之下地夫一<lb/>
<pb n="23a"/>
[門@里]田百畮萊二百畮餘夫亦如之注萊謂休不耕者鄭<lb/>
司農云户計一夫一婦而賦之田其一戸有數口者餘<lb/>
夫亦受此田也[門@里]居也揚子雲有田一[門@里]謂百畮之居<lb/>
也𤣥謂[門@里]城邑之居孟子所云五畮之宅樹之以桑麻<lb/>
者也六遂之民竒受一[門@里]雖上地猶有萊皆所以饒逺<lb/>
也王莽時城郭中宅不樹者為不毛出三夫之布音義<lb/>
<hi>令力呈反畮音畆萊音來數色主反竒居宜反</hi>疏<hi>釋曰此據在六遂之中為野故以野言之并上地中地下地以頒其田里此皆與已下為總目也此直言上中下地亦當如小司徒云上地家七人中地家六人下地家<pb n="23b"/>五人也注釋曰案詩云田卒汚萊注髙者萊下者汚是萊謂休不耕者也先鄭引揚子雲有田一[門@里]謂百畆之居也後鄭不從以為[門@里]與孟子五畮之宅同者此經上中下地皆云夫一[門@里]田百畮百畮與一[門@里]别言之則此[門@里]與[門@里]人皆謂[門@里]緜於其中則此乃是[門@里]里任國中之地一也不得同為百畝之田詩所云三百[門@里]兮者自是三百家之稅亦以[門@里]表税也云六遂之民竒受一[門@里]者釋經餘夫亦如之則餘夫皆有田有[門@里]是餘夫竒别更受[門@里]備後離居之法故竒受一[門@里]也云雖上地猶有萊者對六鄉不言餘夫之[門@里]上地又無萊故云皆所以饒逺也引王莽時事者證[門@里]是城郭中言</hi>凡治野夫間有遂遂上有徑十夫<lb/>
有溝溝上有畛百夫有洫洫上有涂千夫有澮澮上有<lb/>
道萬夫有川川上有路以達于畿注十夫二鄰之田百<lb/>
<pb n="24a"/>
夫一酇之田千夫二鄙之田萬夫四縣之田遂溝洫澮<lb/>
皆所以通水於川也遂廣深各二尺溝倍之洫倍溝澮<lb/>
廣二尋深二仭徑畛涂道路皆所以通車徒於國都也<lb/>
徑容牛馬畛容大車涂容乗車一軌道容二軌路容三<lb/>
軌都之野涂與環涂同可也萬夫者方三十三里少半<lb/>
里九而方一同以南畝圖之則遂從溝横洫從澮横九<lb/>
澮而川周其外焉去山陵林麓川澤溝瀆城郭宫室涂<lb/>
巷三分之制其餘如此以至于畿則中雖有都鄙遂人<lb/>
<pb n="24b"/>
盡主其地音義<hi>軫之忍反劉音真洫况域反澮古外反乘繩證反從子容反下同去起吕反盡津忍反</hi>疏<hi>釋曰遂人所掌即六遂之中為溝洫之法遂地在郊外田野之中故云凡治野云夫間有遂已下五溝所以通水入川五涂所以通道向都及國城也注釋曰云十夫二鄰之田已下以遂之中有鄰里酇鄙縣遂故十夫以下還以鄰酇鄙縣地當之鄭知遂廣深各二尺溝倍之洫倍溝澮廣二尋深二仭者此雖溝洫法與井田異制其遂溝洫澮廣深亦與井田溝澮廣深同故鄭還約匠人井田之法而言也鄭知徑容牛馬之等義如此者此從川上有路差之凡道皆有三塗川上之路則容三軌道容二軌塗容一軌軌皆廣八尺其畛宜差小可容大車一軌軌廣八尺自然徑不容車軌而容牛馬及人之歩徑是以春秋有牽牛蹊蹊即徑也云都之野涂與環涂同可也者案匠人云環涂以為諸侯徑涂野涂以為都徑涂鄭注云徑亦謂城中道諸侯環<pb n="25a"/>涂五軌其野涂及都環涂皆三軌彼注亦與此注同皆以為都之野涂與環涂同依内則云道有三涂男子由右女子由左車從中央是以鄭解川上之路及都之野涂皆容三軌也云萬夫者方三十三里少半里者此解經萬夫有川之意從西北隅北畔至東頭有十洫一洫百夫十洫千夫千夫萬歩萬歩有三十三里百歩百歩是少半里以九澮總而言之則萬夫矣故言萬夫者三十三里少半里矣云九而方一同者案匠人云廣尺深尺謂之<graphic n="KR0908" url="https://raw.githubusercontent.com/kanripo/KR-Gaiji/master/images/KR0908.png" mimeType="image/png"/>以至方百里為同同間廣二尋深二仭彼井田法溝澮稀少而云同此雖溝洫法溝澮稠多與彼井田相準擬而言也云以南畮圖之遂從溝横洫從澮横九澮而川周其外焉者案詩有今適南畝又云南東其畝故以南畝圖之其田南北細分者是一行隔為一夫十夫則於首為横溝十溝即百夫於東畔為南北之洫十洫則於南畔為横澮九澮則於四畔為大川此川亦人造雖無丈尺之數盖亦倍澮耳此川與匠人澮水所<pb n="25b"/>注川者異彼百里之間一川謂大川也云去山林之等其餘如此者鄭注載師亦以此等三分去一皆大判而言之耳是以田之法一成凡百夫亦三分去一以其餘通計出稅故每云三百家也云以至於畿則中雖有都鄙遂人盡主其地者遂人主六遂與司徒主六鄉同唯在二百里以内今經云以達於畿明畿以内之中雖有都鄙作井田之法遂人亦盡主其地明不可細主井田但主溝洫之法耳尚有公邑不言者公邑之中為溝洫之法與鄉遂同遂人盡主之可知也</hi>以歲時登其夫家之衆寡及其六畜<lb/>
車輦辨其老幼廢疾與其施舍者以頒職作事以令貢<lb/>
賦以令師田以起政役注登成也猶定也夫家猶言男<lb/>
女也施讀為弛職謂民九職也分其農牧衡虞之職使<lb/>
<pb n="26a"/>
民為其事也載師職云以物地事授地職互言矣貢九<lb/>
貢也賦九賦也政役出士徒役音義<hi>施式氏反下施舍皆同政音征注同</hi>
疏<hi>釋曰云以嵗時登其夫家巳下亦如族師所云以歲之四時成定男女之等注釋曰云施讀為弛者以其文承老幼廢疾之下下又别云以起政役明此不得為施政役破施為弛謂弛捨其政役也云職謂民九職也者以其頒職而作事是民之九職使之作事而遣出九貢也云分其農牧衡虞之職者農即三農牧即藪牧衡虞即虞衡作山澤之材不言商賈嬪婦臣妾之等者略之也云載師職云以物地事授地職互言矣者彼云物地事不云貢此云令貢賦不云物地事地事貢賦當相互皆有也云貢九貢也者即九職之九貢非諸侯之九貢也賦者亦即大宰九賦一曰邦中之賦二曰四郊之賦之等是也云政役出士徒役者即上注遂之軍法如<pb n="26b"/>六鄉者是也</hi>若起野役則令各帥其所治之民而至以遂之<lb/>
大旗致之其不用命者誅之注役謂師田若有功作也<lb/>
遂之大旗熊虎疏<hi>釋曰此文起野役若小司徒凡起徒役毋過家一人之類也云則令各帥其所治之民而至者謂令縣正已下縣正云若將用野民師田行役移執事則帥而至治其政令是縣正受遂人之令也云以遂之大旗致之者以其遂人雖是大夫合用鳥隼之旗致衆今遂人掌衆與大司徒同故致衆得用熊虎為旗也注釋曰知役謂師田若功作也者以其縣正所云用野民師田行役移執事為此事致之明此役與彼同其云功作則移執事之等是也云大旗熊虎者司常職文</hi>凡國祭祀共野牲<lb/>
令野職注共野牲入於牧人以待事也野職薪炭之屬<lb/>
<pb n="27a"/>
疏<hi>注釋曰云共野牲入於牧人以待事也者謂牛羊豕在六遂者故曰野牲牧人云掌牧六牲以待祭祀故知此野牲亦入牧人以待事也云野職薪炭之屬者此官令之委人斂之故下委人云掌斂野之賦又云斂薪芻凡疏材木材凡畜聚之物言之屬者兼此諸物也</hi>凡賔客令脩野道而委積注<lb/>
委積於廬宿市疏<hi>釋曰案大司徒云令野脩道委積彼謂總令遺人此於百里外野道又令之故注云委積於廬宿市是亦令遺人也</hi>大喪帥六遂之役而致之掌其政<lb/>
令及葬帥而屬六綍及窆陳役注致役致於司徒給墓<lb/>
上事及竁也綍舉棺索也葬舉棺者謂載與説時也用<lb/>
綍旁六執之者天子其千人與陳役者主陳列之耳匠<lb/>
<pb n="27b"/>
師帥監之鄉師以斧涖焉大喪之正棺殯啓朝及引六<lb/>
鄉役之載及窆六遂役之亦即還相終始也鄭司農云<lb/>
窆謂下棺時遂人主陳役也禮記謂之封春秋謂之塴<lb/>
皆葬下棺也聲相似音義<hi>屬音燭綍音弗竁劉昌絹反穿也夲作窆戚彼驗反與注相應與說始鋭反人與音餘朝直遥反之封彼驗反或如字塴補鄧反</hi>疏<hi>注釋曰鄭知致役致於司徒給墓上事及竁也者以其殯及引皆六鄉役之其墓上事及竁等六遂役之故知致役給墓上墓上則説載下棺之等竁謂穿壙之等不言在廟載事亦六遂役之不言者略也必致於司徒者司徒雖主六鄉以其地官之卿掌徒庶之役亦兼掌六遂之役故也云綍舉棺索者以其據在棺則曰綍據在道則曰引六遂之役不在道故<pb n="28a"/>據在棺而言綍也云葬舉棺者謂載與説時也者以其經云屬六綍不據在道故知在廟載時及在壙説時也云用綍旁六執之者天子其千人與者案雜記諸侯執綍五百人大夫三百人以此約之天子千人無正文故云與以疑之云陳役者主陳列之耳者以其經云及窆窆謂下棺下棺之時千人執綍背碑負引須陳列其人故知謂陳列之也云匠師帥監之鄉師以斧涖焉者案其鄉師職知之云大喪之正棺殯啓朝及引六鄉役之載及窆六遂役之知義然者案大司徒職云大喪帥六鄉之衆庶屬其六引此遂人云帥六遂之役屬六綍及窆陳役鄭據此二文言之以六鄉近使主殯及啓朝為始在祖廟之中將行載棺於蜃車屬六綍則六遂為終也至於在道言引則還使六鄉為始至壙窆之下棺則還使六遂為終以二處各自共為終始故云即還相終始也是以大司徒注云六鄉主六引六遂主六綍也云禮記謂之封者據檀弓云庶人縣棺而封及喪大記下<pb n="28b"/>棺亦云封是也春秋謂之塴者左氏葬鄭簡公有司墓之室當道毁之則朝而塴是也窆塴封三者字雖不同皆是下棺也云聲相似者窆封塴皆以去聲言之故云聲相似也</hi>凡事致野役而師田<lb/>
作野民帥而至掌其政治禁令音義<hi>治直吏反下治訟皆同</hi>疏<hi>釋曰此居職末總結之言也</hi>
遂師各掌其遂之政令戒禁以時登其夫家之衆寡六<lb/>
畜車輦辨其施舍與其可任者經牧其田野辨其可食<lb/>
者周知其數而任之以徴財征作役事則聽其治訟注<lb/>
施讀亦弛也經牧制田界與井也可食謂今年所當耕<lb/>
<pb n="29a"/>
者也財征賦税之事疏<hi>釋曰以遂師下大夫四人所掌六遂亦如鄉師主六鄉亦二人共主三遂故云各掌其遂之政令戒禁并以時登其夫家衆寡六畜已下皆如鄉師之職但鄉師云輦又云老幼貴賤廢疾此不言之此云經牧其田野之等彼不言之皆是互換為義故設文不同也云周知其數而任之以徴財征者謂周徧知其夫家六畜及田野之等任之據人民之數徵財征據田野之數也云作役事則聼其治訟者役事中可兼軍役田獵功作之等皆聼其治訟注釋曰云施讀亦弛也者此注與鄉師同以其與其可任者對而言明施不得為施功之事故讀為弛與舍同為捨放之事云經牧制田界與井也者但六遂制溝洫法止文所云者是令以為制界與井也又為井地法者以其遂人兼掌采地故上云掌野鄙兼言稍縣都以采地有井田法故此經云經牧其田野與小司徒文同故鄭亦兼言井也云可食謂今年所當耕者也者六遂以<pb n="29b"/>外上地亦有萊中下之地自然皆有萊不耕者故云今年所當耕者也云財征賦税之事者征是賦税財是地税故云財征賦税之事也雖以地税為正其中亦兼有口率出泉也</hi>巡其稼穡而移用其<lb/>
民以救其時事注移用其民使轉相助救時急事也四<lb/>
時耕耨斂艾芟地之宜晚早不同而有天期地澤風雨<lb/>
之急音義<hi>耨奴豆反艾音刈</hi>疏<hi>釋曰遂師各自巡其春種曰稼秋斂曰穯注釋曰云地之宜晚早不同者其地有宜早種早收有宜晚種晚收故云晚早不同云而有天期地澤風雨之急者山出雲雨大風有隧皆由天期而有故以天期而言此竝須移用其民救其時事故并言之也</hi>凡國祭祀審其<lb/>
誓戒共其野牲注審亦聼也疏<hi>釋曰案冢宰職云大祭祀掌百官之誓戒大司<pb n="30a"/>宼涖誓百官并戒百族此官主審其誓戒戒遂之民故不同也</hi>入野職野賦于玉府注<lb/>
民所入貨賄以當九職九賦中玉府之用者疏<hi>釋曰云野職謂民九職之貢野賦謂民九賦自邦甸家稍縣都之等口率出泉以其在逺郊之外故皆以野言之也注釋曰云中玉府之用者亦是遂師自當徵其穀税泉以入大府分之衆府也若然案大府職云式貢之餘財以共玩好之用入於玉府彼入玉府者是民貢之餘財財之美者由大府乃入玉府此經入玉府者非財之美不堪王之玩好者也</hi>賔客則巡其道脩庀其委積注巡其道脩行治道<lb/>
路也故書庀為比鄭司農云比讀為庀庀具也音義<hi>庀又作比匹爾反劉副美反一音芳米反行下孟反</hi>疏<hi>釋曰巡其道脩者大司徒云野脩道委積據國外曰野在<pb n="30b"/>六鄉之中者此據六遂之中者</hi>大喪使帥其屬以幄帟先道野役及窆<lb/>
抱磿共丘籠及蜃車之役注使以幄帟先者大宰也其<lb/>
餘司徒也幄帟先所以為葬窆之間先張神坐也道野<lb/>
役帥以至墓也丘籠之役竁復土也其器曰籠蜃車柩<lb/>
路也柩路載柳四輪迫地而行有似於蜃因取名焉行<lb/>
至壙乃説更復載以龍輴蜃禮記或作槫或作輇役謂<lb/>
執綍者鄭司農云抱磿磿下車也𤣥謂磿者適歴執綍<lb/>
者名也遂人主陳之而遂師以名行校之音義<hi>磿劉音歴籠力<pb n="31a"/>董反蜃市軫反以為于偽反坐才臥反復音服或音福乃説始鋭反或吐活反更復扶又反輴勑倫反槫市專反李徒官反輇市專反適音的又音釋</hi>疏<hi>釋曰大喪謂王喪也云使帥其屬以幄帟先者謂大宰官使其屬以幄帟先行至壙云道野役者謂司徒導引野中之役出國城至壙云及窆抱磿者及至也謂柩車至壙窆下棺也下棺之時遂師帥其執綍者之人名適歴而校數之也云共丘籠者土曰丘謂共為丘之籠器以盛土也云及蜃車之役者謂祖廟中將行共蜃車以載柩之役人也注釋曰知使以幄帟先是大宰者以其天官幕人掌共帷幕幄帟綬屬大宰故知使幕人以幄帟先是大宰也云其餘司徒也者以其司徒主衆庶故知野役之徒皆司徒令之也云幄帟先所以為葬窆之間先張神坐也者謂柩至壙脱載除餙柩則在地未葬窆之間須有凶靈神坐之所故知大幕之下宜有幄之小帳小帳之内而有帟之承塵以為神坐也云道野役帥以至<pb n="31b"/>墓也者以其云導導是帥引之言故知從廟帥引徃至墓所也云丘籠之役竁復土也者竁謂穿地復土謂下棺之後以壙上土反復而為丘壟皆須籠器以盛土也云蜃車柩路也者人君所居皆曰路故云柩路也云柩路載柳四輪廹地而行者謂在祖廟中遂匠納車於階間郤而上載之乃加帷荒帷荒即柳也四輪廹地而行即輇車以二軸而貫四輪四輪即許氏説文云無輻曰輇者也云似於蜃因取名焉者此解名為蜃車之意云行至壙乃説更復載以龍輴者以其天子諸侯殯時用輴車即檀弓所云菆塗龍輴天子之禮是也諸侯不龍其轅而巳殯既用輴明葬時用輴可知云蜃禮記或作槫或作輇者案雜記云載以輲車鄭注云輲讀為輇或作輇彼經作輲一部禮記作輇或作槫彼經不為輇者但輲輇字雖異其義同故此云或作輇也但為槫者非車之體不從之取其輲字或有作團字團又轉誤為國字者故既夕記云遂匠納車於階間注云車載柩車周<pb n="32a"/>禮謂之蜃車雜記謂之團車䘮大記又謂之國車也先鄭云抱磿磿下車也者於義無所當故後鄭不從也後鄭云適歴執紼者名也者謂天子千人分布於六綍之上謂之適歴者分布稀疏得所名為適歴也云遂人主陳之者案上遂人云及窆陳役是也云而遂師以名行校之者但執綍之人背碑負引而退行遂師抱持版之名字巡行而校録之以知在否故云抱磿也</hi>軍旅田獵平野民掌其禁令比<lb/>
敘其事而賞罰注平謂正其行列部伍也鄭司農云比<lb/>
讀為庀音義<hi>比匹爾反出注行戸剛反</hi>疏<hi>釋曰軍旅謂征伐田獵謂四時田云平野民者謂遂師平正六遂之民故云平野民也云比敘其事而賞罰者遂師校比次敘其行伍而行賞罰也注釋曰周禮之内云比者後鄭皆為校比先鄭皆為庀庀為具得通一義故引之在下也</hi>
<pb n="32b"/>
遂大夫各掌其遂之政令以歲時稽其夫家之衆寡六<lb/>
畜田野辨其可任者與其可施舎者以敎稼穡以稽功<lb/>
事掌其政令戒禁聽其治訟注施讀亦為弛功事九職<lb/>
之事民所以為功業疏<hi>釋曰此一經與遂師職意同但互見其義耳注釋曰云功事九職之事民所以為功業者大宰以九職任萬民彼云任即此功事謂任之使有功者也</hi>令為邑者<lb/>
歲終則會政致事注不言其遂之吏而言為邑者容公<lb/>
邑及卿大夫王子弟之采邑政令戒禁遂大夫亦施焉<lb/>
疏<hi>注釋曰言之者若直言遂之吏則不容公邑與采邑今遂大夫不言遂之吏變云為邑則遂中可以兼公<pb n="33a"/>邑采邑二者故云政令戒禁遂大夫亦施焉以其遂人云掌野又云以逹于畿故知亦施政令戒禁</hi>正歲<lb/>
簡稼器脩稼政注簡猶閲也稼器耒耜鎡基之屬稼政<lb/>
孟春之月令所云皆脩封疆審端徑術善相丘陵阪險<lb/>
原隰土地所宜五榖所殖以敎道民必躬親之音義<hi>術音遂相息亮反道音導</hi>疏<hi>注釋曰云稼器耒耜鎡基之屬者其器中含有錢鎛之等故云之屬也云稼政孟春之月令所云皆脩封疆者此是月令鄭彼注封疆謂田首之分界也云審端徑術者鄭彼注術當為遂引遂人職云夫間有遂遂上有徑當審之使脩理也云善相丘陵阪險原隰者土之髙者曰丘大阜曰陵坡者曰阪險下溼者曰隰髙平曰原也云土地所宜者即丘陵已下若髙田種黍稷下田種稻麥丘陵阪險種桑黍是也云<pb n="33b"/>以敎道民必躬親之者彼約束典田大夫必身親檢校之以證稼政之事</hi>三歲大比則帥其<lb/>
吏而興甿明其有功者屬其地治者注興甿舉民賢者<lb/>
能者如六鄉之為也興猶舉也屬猶聚也又因舉吏治<lb/>
有功者而聚勑其餘以職事音義<hi>比毗志反下徴比及注同屬音燭聚也注同治直吏反</hi>疏<hi>釋曰云三歳大比已下若鄉大夫三歳大比興賢音能者其義同變之耳云帥其吏者則遂大夫已下縣正至鄰長注釋曰云興甿舉民賢者能者如六鄉之為也者此文不具故鄭就鄉大夫解之彼以鄉飲酒興賢能者厥明獻賢能之書於王王拜而受之登於天府内史貳之此職亦然也云興猶舉也屬猶聚也者謂當興舉之時因舉治民之吏鄰長以上吏之有功者而升之又聚其地治鄰長以上勑之以職事使<pb n="34a"/>之不慢也</hi>凡為邑者以四達戒其功事而誅賞廢興之注四<lb/>
達者治民之事大通者有四夫家衆寡也六畜車輦也<lb/>
稼穡耕耨也旗鼔兵革也疏<hi>釋曰此言為邑者義如上不言遂之吏而言為邑者容公邑及采邑也云以四達戒其功事者達通也謂將四通之事以戒勑其功事功事即上注九職之功業也云而誅賞廢興之者此亦如天官注大有功不徒興又賞之大無功不徒廢又誅之故誅賞廢興連言之也注釋曰鄭知四達是夫家已下者此無正文唯約上下文而知義爾案遂師云夫家衆寡六畜車輦此遂大夫亦云夫家衆寡以教稼穡鄼長云以旗鼓兵革帥而至又云趨其耕耨鄭據而言故以四事當此四達</hi>
縣正各掌其縣之政令徴比以頒田里以分職事掌其<lb/>
<pb n="34b"/>
治訟趨其稼事而賞罰之注徴徵召也比案比音義<hi>趨如字李倉茍反夲又作趣音促</hi>疏<hi>釋曰以一遂有五縣故云各掌其縣之政令徴比者謂政教號令徴發校比之等也云以頒田里者亦如上文夫一[門@里]田百畝也云以分職事者即九職之功事也</hi>若將用野<lb/>
民師田行役移執事則帥而至治其政令注移執事移<lb/>
用其民鄭司農云謂轉相佐助疏<hi>釋曰云若將用野民者言將事未至之時預徴召野民也言師田謂出師征伐及田獵也言行役謂若巡狩及功役言移執事謂移徙用民以執事也</hi>
既役則稽功會事而誅賞注<hi>釋曰此經結上文功役之事事訖乃稽考其功多少當計會其事之可否而有功者賞無功者誅也</hi>
<pb n="35a"/>
鄙師各掌其鄙之政令祭祀注祭祀祭禜也音義<hi>禜音詠</hi>
疏<hi>釋曰五鄙為縣五百家為鄙故云各掌其鄙之政令也注釋曰知鄙祭禜者鄙與六鄉黨同黨祭禜故知此鄙所祭祀謂祭禜也</hi>凡作民則掌其戒令注作民謂起役也疏<lb/>
<hi>注釋曰知作民是起役者案下鄼長云若作其民而用之則以旗鼓兵革帥而至又上文每云野役故知此作民亦是起役事也</hi>以時數其衆庶而察其媺惡而誅賞注時四<lb/>
時也音義<hi>數色主反下同媺音美</hi>疏<hi>注釋曰知時四時者見鄉師職云凡四時之徴令則凡言歲時者皆是四時唯鄉師云賙萬民之囏阨而云歲時巡國及野者鄭注云隨其事之時不必四時囏阨非常故也</hi>歲終則會其鄙之政而致事<lb/>
<pb n="35b"/>
酇長各掌其酇之政令以時校登其夫家比其衆寡以<lb/>
治其喪紀祭祀之事注校猶數也疏<hi>釋曰以其一鄙五酇故云各掌其酇之政令也云以治其䘮紀者謂民之䘮紀若鄉師所云族共喪器之類治其祭祀者謂若族祭酺之類若然縣當祭社與州同縣正鄙師酇長皆不言所祭神者六遂與六鄉互見其義也</hi>若作其民而用<lb/>
之則以旗鼓兵革帥而至若歲時簡器與有司數之注<lb/>
簡器簡稼器也兵器亦存焉有司遂大夫疏<hi>釋曰言作其民而用之者謂師田及巡守之等直言以旗鼓兵革不言車輦文不具注釋曰云簡器簡稼器也者見遂大夫職云正歲簡稼器脩稼政則此官與遂大夫共簡之故注云有司遂大夫也知兵器亦存焉者以遂大夫云簡稼器此<pb n="36a"/>不言稼直云器故知器中兼有兵器旗鼓兵革亦有在其中也</hi>凡歲時之戒令皆聽之<lb/>
趨其耕耨稽其女功注聼之受而行之也女功絲枲之<lb/>
事疏<hi>釋曰此酇長彌親民故趨其耕耨并稽考女功之事注釋曰鄭知聼之為受而行之非聼斷之者以酇長中士官惟承受遂人已下之事不得專聼斷故知聼謂受而行之也知女功絲枲者案禮記内則論女功云執麻枲治絲繭故知此女功亦治絲枲以為布帛</hi>
里宰掌比其邑之衆寡與其六畜兵器治其政令注邑<lb/>
猶里也疏<hi>釋曰里宰二十五家不言各者文承遂師以下皆言各掌此亦各掌可知注釋曰邑是人之所居之䖏里又訓為居故云邑猶里也</hi>以歲時合耦于耡以治稼穯趨其<lb/>
<pb n="36b"/>
耕耨行其秩敘以待有司之政令而徴斂其財賦注考<lb/>
工記曰耜廣五寸二耜為耦此言兩人相助耦而耕也<lb/>
鄭司農云耡讀為藉杜子春云耡讀為助謂相佐助也<lb/>
𤣥謂耡者里宰治處也若今街彈之室於此合耦使相<lb/>
佐助因放而為名季冬之月令命農師計耦耕事脩耒<lb/>
耜具田器是其歲時與合人耦則牛耦亦可知也秩敘<lb/>
受耦相佐助之次第音義<hi>治處直吏反街音佳彈如字一音丹放沈方徃反</hi>疏<lb/>
<hi>釋曰云歲時者亦謂歲之四時云合耦于耡者耡助也謂合兩兩相佐助於里宰處云以治稼穡者謂治理其<pb n="37a"/>民使為春稼秋穡之事云趨其耕耨者謂使民趨時以春耕夏耨云行其秩敘者謂使民行其合耦使有次第云以待有司之政令而徴斂其財賦者以六遂之賦税縣師徴之旅師斂之則此財賦言待有司徴斂者謂縣師旅師也注釋曰鄭引考工記者欲證合耦為二人共發一尺之地乃成畎以通水之意也先鄭云耡讀為藉者藉借也非相佐助之義故後鄭不從之也杜子春讀耡為助謂相佐助也於義合但文猶不足故後鄭增其義也𤣥謂耡者里宰治䖏也若今街彈之室者鄭以漢法況之漢時在街置室檢彈一里之民於此合耦使相佐助因放而名耡也引月令者證歲時合耦之事秦周政令或異故云是其歲時與言與以疑之也云合人耦則牛耦亦可知也者周時未有牛耦耕至漢時搜粟都尉趙過始教民牛耕今鄭云合牛耦可知者或周末兼有牛耦至漢趙過乃絶人耦專用牛耦故鄭兼云焉云秩敘受耦相佐助之次第者或家有一夫二夫共耦若<pb n="37b"/>長沮桀溺耦而耕或先後次第相佐助為之也</hi>
鄰長掌相糾相受注相糾相舉察疏<hi>釋曰鄰長不命之士為之各領五家使五家有過各相紏察宅舍有故又相容受也</hi>凡邑中之政相贊注長短使相<lb/>
補助疏<hi>釋曰云邑中者亦謂一里之内有上政令徴求則五鄰共相贊助此則以長補短故鄭云長短使相補助也</hi>徙于他邑則從而授之注從猶隨也授猶付也<lb/>
疏<hi>釋曰古者三年大比民或於是徙謂不便其居則徙於他遷向他遂非直從授之明無罪過亦當以旌節將行如六鄉比長云徙於他則以旌節而行之出鄉無節則唯圜土内之是也</hi>
　周禮注疏卷十五<lb/>
<pb n="38a"/>
　周禮注疏卷十五考證<lb/>
肆長斂其總布掌其戒禁○禁監夲訛作令今依石經<lb/>
　改正<lb/>
泉府國人郊人從其有司然後予之疏國人郊人從其<lb/>
　有司○監夲脱下四字今据經文補之<lb/>
凡國事之財用取具焉○國事監夲訛作事國今依石<lb/>
　經改正<lb/>
遂人以土地之圖經田野造縣鄙形體之灋疏所經界<lb/>
<pb n="38b"/>
　者即造縣鄙已下是也○縣監夲訛作都今以經文<lb/>
　正之<lb/>
以疆予任甿○疆當從石經作彊如周頌侯彊是也<lb/>
凡治野注澮廣二尋○澮監夲訛作溝今改正<lb/>
　又疏公邑之中為溝洫之法與鄉遂同○監夲脱遂<lb/>
　同二字今增正<lb/>
遂師作役事則聼其治訟○石經作字上有以字<lb/>
　又疏以其遂人兼掌采地故上云掌野鄙兼言稍縣<lb/>
<pb n="39a"/>
　都○<hi>臣宗楷</hi>按若據遂人職注當云掌野兼言甸稍<lb/>
　縣都<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周禮注疏卷十五考證<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周禮注疏卷十一</head> <lb/>
    <p>
<pb n="1a"/>
欽定四庫全書<lb/>
　周禮注疏卷十一<lb/>
　　漢鄭氏注　唐陸徳眀音義　賈公彦疏<lb/>
小司徒之職掌建邦之教法以稽國中及四郊都鄙之<lb/>
夫家九比之數以辨其貴賤老幼廢疾凡征役之施舍<lb/>
與其祭祀飲食喪紀之禁令注稽猶考也夫家猶言男<lb/>
女也鄭司農云九比謂九夫為井𤣥謂九比者冢宰職<lb/>
岀九賦者之人數也貴謂為卿大夫賤謂占㑹販賣者<lb/>
<pb n="1b"/>
廢疾謂癃病也施當為弛音義<hi>比毗志反注下皆同施式氏反</hi>疏<hi>釋曰小司徒副貳大司徒之事大司徒已掌十二教故此小司徒又掌建邦之教法言建者非但副貳大司徒亦得專其事云以稽國中及四郊都鄙者大司徒掌邦國都鄙此小司徒亦掌之稽考也故亦考其國中及四郊但國中與四郊皆是六鄉之民所居也併言都鄙者司徒是主土地之官故亦兼主采地之法云之夫家九比之數者謂國中及四郊都鄙之内夫家男女九賦校比人民之數云辨其貴賤老幼廢疾者辨猶别也謂别其貴賤老幼廢疾合科役者科役之云凡征役之施舍者征謂税之役謂繇役施舍者貴與老幼廢疾不科役故言弛也云與其祭祀者謂鄉中州祭社黨祭禜族祭酺飲食者謂若行鄉飲酒及族食喪紀者謂若四閭為族使之相葬之等禁令者祭祀已下皆有禁令不使失禮法注釋曰夫家猶言男女者夫是丈夫則男也春秋傳曰男有<pb n="2a"/>室女有家婦人稱家故以家為女鄭司農云九比謂九夫為井後鄭不從者以經掌國中及四郊即是六鄉之内但鄉與公邑並為溝洫無井田之法故後鄭不從𤣥謂九比者冢宰職出九賦者之人數也者案太宰云九賦斂財賄一曰邦中之賦二曰四郊之賦三曰邦甸之賦四曰家稍之賦五曰邦縣之賦六曰邦都之賦與此文國中四郊都鄙其事相當故知此九比出九賦者之人數云貴謂為卿大夫賤謂占㑹販賣者鄭觧諸文貴賤相對皆以為貴謂卿大夫賤謂士獨此賤為占㑹販賣者以此經論九賦之事案太宰九賦有幣餘之賦幣餘謂占賣國之斥幣此經貴與老幼廢疾皆施舍無賦唯此賦當役幣餘之賦故為販賣者觧之云施當為弛者周禮上下但言為弛舍者經皆為施字鄭皆破從弛</hi>乃頒比法于六鄉之大夫<lb/>
使各登其鄉之衆寡六畜車輦辨其物以嵗時入其數<lb/>
<pb n="2b"/>
以施政教行徴令注登成也成猶定也衆寡民之多少<lb/>
物家中之財歳時入其數若今四時言事音義<hi>畜許又反後六畜皆同</hi>疏<hi>釋曰言乃頒比法于六鄉之大夫者比法謂若下經五人為伍五伍為兩是也六鄉大夫皆六命卿為之小司徒為校比之法頒于六鄉大夫又云使各登其鄉之衆寡六畜車輦者衆寡據人民六畜者馬牛羊豕犬雞車謂革車及大車輦人挽行又辨其物者謂辨其家中財物多少以歳之四時具録其數入小司徒以施政教者小司徒所施政教依其數而施行之云以行徴令者以徴索於民及所施政令亦據民物等數而行之故云行徴令也注釋曰云登成也成猶定也者人畜衆寡其數不恒家家條錄數而比之則得成故登為成也定也云衆寡民之多少者謂六口已上為多五口已下為少云物家中之財者經既言六畜車輦下别<pb n="3a"/>云辨其物明物是家中之財云嵗時入其數若今四時言事者漢承周後皆四時入其數今時日役簿皆在於冬代異時殊故有革别也</hi>及三年則大比大比則受邦國之比要注<lb/>
大比謂使天下更簡閲民數及其財物也受邦國之比<lb/>
要則亦受鄉遂矣鄭司農云五家為比故以比為名今<lb/>
時八月案比是也要謂其簿疏<hi>釋曰三年一閏天道有成及至也每至三年則大案比户口大比之時則天下邦國送要文書來入小司徒故大比則受邦國之比要也注釋曰云大比謂使天下更簡閲民數及其財物也者上經頒比法每嵗之四時簡閲衆寡及其物等此經三年大比并天下邦國而言故鄭云大比謂使天下更簡閲民數及其財物鄭不言六畜車輦者文略亦簡閲可知云受邦國之比要<pb n="3b"/>則亦受鄉遂矣者此經但受邦國比要上經直言頒比法於六鄉以嵗時入其數不言三年大比故知此文含鄉遂也故云亦受鄉遂矣鄭司農云五家為比故以比為名者凡言比者是校比之言但五家為比者案比之法從少至多以五家為始故以比為名云今時八月案比是也者漢時八月案比而造籍書周以三年大比未知定用何月故司農以漢法八月況之云要謂其簿者謂若今之造籍户口地宅具陳於簿也</hi>乃㑹萬<lb/>
民之卒伍而用之五人為伍五伍為兩四兩為卒五卒<lb/>
為旅五旅為師五師為軍以起軍旅以作田役以比追<lb/>
胥以令貢賦注用謂使民事之伍兩卒旅師軍皆衆之<lb/>
名兩二十五人卒百人旅五百人師二千五百人軍萬<lb/>
<pb n="4a"/>
二千五百人此皆先王所因農事而定軍令者也欲其<lb/>
恩足相恤義足相救服容相别音聲相識作為也役功<lb/>
力之事追逐宼也春秋莊十八年夏公追戎于濟西胥<lb/>
伺捕盜賊也貢嬪婦百工之物賦九賦也鄉之田制與<lb/>
遂同音義<hi>卒子忽反注及下皆同别彼列反</hi>疏<hi>釋曰小司徒佐大司徒以掌六鄉六軍之士出自六鄉故預配卒伍百人為卒五人為伍也而用之者即軍旅田役是也五人為伍者下文云凡起徒役無過家一人六鄉之内有比閭族黨州鄉一鄉出一軍六鄉還出六軍今言五人為伍者五家為比家出一人則是一比也在家為比在軍為伍伍者聚也五伍為兩者在鄉五比為閭閭二十五家也在軍五伍為兩兩二十五<pb n="4b"/>人也四兩為卒者在鄉四閭為族族百家也在軍四兩為卒卒百人也五卒為族者在鄉五族為黨黨五百家在軍五卒為旅旅五百人也五旅為師者在鄉五黨為州州二千五百家在軍亦五旅為師師亦二千五百人也五師為軍者在鄉五州為鄉鄉萬二千五百家在軍五師為軍軍亦萬二千五百人也以起軍旅者謂征伐也以作田役者謂田獵役作皆是也以比追胥者追謂逐寇胥謂伺捕盜賊以令貢賦者依鄉中家數而施政令以貢賦之事注釋曰用謂使民事之者謂使人為事即軍旅田役是也云兩二十五人已下案經五人為伍轉相増數從五人為伍至五師為軍數可知也云此皆先王所因農事而定軍令者也者案管子書云因内政寄軍令謂在鄉五家為比以營農事比長領之及其出軍家出一人五人為伍則為伍長領之在家閭胥領一閭在軍則為兩司馬領之在家為族師在軍為卒長在家為黨正在軍為旅師在家為州長在軍為師帥在鄉<pb n="5a"/>為大夫在軍為軍將自伍長已上全與此文不同者鄭君以義言之非彼正文也云欲其思足相恤至音聲相識言此者觧因内政寄軍令之意不使異人間雜於中也云役功力之事者鄭意欲觧經文役與田不同也云追逐寇也又引春秋荘公十八年夏公追戎于濟西者案彼傳戎侵魯魯公追之出境服氏云桓公為好荘公獨不能修而見侵濟西曹地穀梁云其不言戎之伐我何也以公之追之不使戎邇於我也于濟西者大之也引之者證追是逐宼也云胥伺捕盜賊也者以追既為逐宼胥為伺捕盜賊可知云貢嬪婦百工之物者案太宰九職之貢有九此貢獨云嬪婦百工二者此六鄉之貢不論地事則所令之貢亦不及地貢也故以此二事當之云賦九賦也者案太宰九職一曰邦中二曰四郊二者之賦在六鄉之内此經既論六鄉之賦不得有三曰邦甸已下若然此唯有二賦而云九賦者二賦是九賦中物故總云九賦也云鄉之田制與遂同者此經之<pb n="5b"/>内不見田制案遂人職云夫間有遂遂上有徑十夫有溝溝上有畛百夫有洫洫上有涂千夫有澮澮上有道萬夫有川川上有路是其遂制也故云鄉之田制與遂同案鄭注遂之軍法如六鄉者以其遂内不見出軍之法唯有田制而已故知遂之軍法如六鄉若然彼此各舉一邉互見為義</hi>乃均土地以稽其<lb/>
人民而周知其數上地家七人可任也者家三人中地<lb/>
家六人可任也者二家五人下地家五人可任也者家<lb/>
二人注均平也周猶徧也一家男女七人以上則授之<lb/>
以上地所養者衆也男女五人以下則授之以下地所<lb/>
養者寡也正以七人六人五人為率者有夫有婦然後<lb/>
<pb n="6a"/>
為家自二人以至於十為九等七六五者為其中可任<lb/>
謂丁强任力役之事者出老者一人其餘男女強弱相<lb/>
半其大數音義<hi>徧音遍七人以上時掌反</hi>疏<hi>釋曰言乃均土地者以其佐大司徒掌其土地人民之數故制上地下地等使得均平故云均土地也云以稽其人民者既給土地則據土地計考其人民可任不可任之事云而周知其數者而周徧知其人數云上地家七人者凡給地有九等此據中地三等而中地之上所養者七人云可任也者家三人者七人之中一人為家長餘六人在强弱半强而可任使者家三人云中地家六人者此謂中地之中所養者家六人云可任也者二家五人者六人之内一人為家長餘五人在强弱半不可得言可任者二人半故取兩家併言可任者二家五人云下地家五人者謂中地之下所養者五人<pb n="6b"/>云可任也者家二人者五人之内一人為家長餘四人在强弱半故云可任者家二人注釋曰云正以七人六人五人為率者有夫有婦然後為家自二人以至於十為九等七六五者為其中者案王制百畝之分上農夫食九人其次食八人其次食七人其次食六人其次食五人彼言五等此云七六五三等其人不同故鄭為九等計之此經皆云家故鄭云有夫有婦乃成家從此二人為一等至十人則為九等自二人三人四人是下地之三等也五人六人七人是中地之三等八人九人十人是上地之三等此經唯言七六五者據中地之三等則知有上地下地之三等故鄭云七六五者為其中若然王制不云上上之地食十人又不云其次食四人其次食三人其次食二人直言自九以至五不言九等者彼欲取下士視上農夫食九人自府史胥徒四者食八人七人六人五人五等人與此五等農夫相當故不言其餘四者又襄公二十五年楚蒍掩書土田度山林鳩<pb n="7a"/>藪澤辨京陵表淳鹵數疆潦規偃豬町原防牧隰臯井衍沃以授子木禮也此九等是楚之地善惡有九等與此不同鄭注尚書云賦之差上上出九夫税上中出八夫税為九等者以九州出賦多少不同有九等故鄭君以井田美惡為九等計之非是貢地之差也云出老者一人其餘男女强弱相半其大數者但一家之内二人至十人或男多女少或女多男少不可齊準今皆以强弱半者周公設法據其大數故鄭云其大數也</hi>凡<lb/>
起徒役毋過家一人以其餘為羨唯田與追胥竭作注<lb/>
鄭司農云羨饒也田謂獵也追追寇賊也竭作盡行音<lb/>
義<hi>毋音無羨淺面反</hi>疏<hi>釋曰云凡起徒役毋過家一人者謂起民徒役作之毋過家一人以其餘為羨者一家兄弟雖多除一人為正卒正卒之外其餘皆為羨卒云唯田與追胥竭作者田謂田獵追謂逐寇胥謂<pb n="7b"/>伺捕盜賊竭盡也作行也非直正卒一人羨卒盡行以其田與追胥之人多故也此謂六鄉之内上劑致甿一人為正卒其餘皆為羨卒若六遂之内以下劑致甿一人為正卒一人為羨卒其餘皆為餘夫饒逺故也</hi>凡<lb/>
用衆庶則掌其政教與其戒禁聼其辭訟施其賞罰誅<lb/>
其犯命者注命所以誓告之疏<hi>釋曰言凡用衆庶者即上經所云是也其衆庶皆是六鄉之民小司徒主教六鄉六鄉衆是已民故用衆庶之時則掌其政教與其戒禁又聽斷其賞罰又誅責犯命者注釋曰所誓告者謂若大司馬羣吏聽誓於陳前司徒北面以誓之小子斬牲左右以徇陳曰不用命者斬之是其誓告之事也</hi>凡國之大事致民大故致餘子注大事<lb/>
謂戎事也大故謂災寇也鄭司農云國有大事當徴召<lb/>
<pb n="8a"/>
會聚百姓則小司徒召聚之餘子謂羨也𤣥謂餘子卿<lb/>
大夫之子當守於王宫者也疏<hi>釋曰凡國之大事者謂有兵戎之大事出征之時云致民者謂有兵戎大事於六鄉之内𤼵起民徒云大故致餘子者謂有災寇之事餘子卿大夫之子弟當大故之時則致餘子與太子使宿衛也注釋曰知大事謂戎事者見左氏成公傳云國之大事在祀與戎此言致民明非祭祀是戎事可知故云大事謂戎事也云大故謂災宼也者經云致餘子明大故非王喪是水火之災及其兵宼司農云餘子謂羨也者以其羨卒唯田與追胥竭作乃使之此經大故不合使羨故鄭不從之𤣥謂餘子卿大夫之子當守於王宫者也知義然者以經云大故當宿衛王宫案書傳云餘子皆入學則餘子不得為羨是宿衛之人故云餘子卿大夫之子當守於王宫者也是破司農之義</hi>乃經土地而井<lb/>
<pb n="8b"/>
牧其田野九夫為井四井為邑四邑為丘四丘為甸四<lb/>
甸為縣四縣為都以任地事而令貢賦凡税斂之事注<lb/>
此謂造都鄙也采地制井田異於鄉遂重立國小司徒<lb/>
為經之立其五溝五塗之界其制似井之字因取名焉<lb/>
孟子曰夫仁政必自經界始經界不正井田不均穀禄<lb/>
不平是故暴君姦吏必慢其經界經界既正分田制禄<lb/>
可坐而定也鄭司農云井牧者春秋傳所謂井衍沃牧<lb/>
隰臯者也𤣥謂隰臯之地九夫為牧二牧而當一井今<lb/>
<pb n="9a"/>
造都鄙授民田有不易有一易有再易通率二而當一<lb/>
是之謂井牧昔夏少康在虞思有田一成有衆一旅一<lb/>
旅之衆而田一成則井牧之法先古然矣九夫為井者<lb/>
方一里九夫所治之田也此制小司徒經之匠人為之<lb/>
溝洫相包乃成耳邑丘之屬相連比以出田税溝洫為<lb/>
除水害四井為邑方二里四邑為丘方四里四丘為甸<lb/>
甸之言乗也讀如衷甸之甸甸方八里旁加一里則方<lb/>
十里為一成積百井九百夫其中六十四井五百七十<lb/>
<pb n="9b"/>
六夫出田税三十六井三百二十四夫治洫四甸為縣<lb/>
方二十里四縣為都方四十里四都方八十里旁加十<lb/>
里乃得方百里為一同也積萬井九萬夫其四千九十<lb/>
六井三萬六千八百六十四夫出田税二千三百四井<lb/>
二萬七百三十六夫治洫三千六百井三萬二千四百<lb/>
夫治澮井田之法備於一同今止於都者采地食者皆<lb/>
四之一其制三等百里之國凡四都一都之田税入於<lb/>
王五十里之國凡四縣一縣之田税入於王二十五里<lb/>
<pb n="10a"/>
之國凡四甸一甸之田税入於王地事謂農牧衡虞也<lb/>
貢謂九穀山澤之材也賦謂出車徒給繇役也司馬法<lb/>
曰六尺為歩歩百為畮畮百為夫夫三為屋屋三為井<lb/>
井十為通通為匹馬三十家士一人徒二人通十為成<lb/>
成百井三百家革車一乘士十人徒二十人十成為終<lb/>
終千井三千家革車十乘士百人徒二百人十終為同<lb/>
同方百里萬井三萬家革車百乘士千人徒二千人音<lb/>
義<hi>甸繩證反出注注同夫音扶少詩照反洫況逼反為除于偽反乘繩證反下同澮古外反</hi>疏<hi>釋曰此小<pb n="10b"/>司徒佐大司徒掌其都鄙都鄙則三等采地是也匠人營溝洫於田掌其經界故云乃經土地經謂為之里數在土地之中立其里數謂井方一里邑方二里之等是也云而井牧其田野者井方一里兼言牧地是次田二牧當上地一井授民田之時上地不易家百畝中地一易家二百畝下地再易家三百畝通率三家受六夫之地一家受二夫與牧地同故云井牧其田野此與下為總目云九夫為井者井方一里九夫之田四井為邑者邑方二里四邑為丘者丘方四里四丘為甸者甸方八里旁加一里則為十里之成今不言十里成而言八里甸者成間有洫井間有溝旁加一里者使治溝洫不出税舉其八里之甸據實出税者而言四甸為縣者縣方十六里四縣為都都方三十二里以任地事者謂若太宰九職任萬民謂任役萬民使營地事云而令貢賦者貢則九職之貢賦謂軍賦出車徒之等云凡税斂之事者采地之中皆為井田之法一井之田一夫税入於官<pb n="11a"/>故云税斂之事注釋曰鄭知此謂造都鄙者鄉遂公邑之中皆為溝洫之法此經為井田之法故知謂造都鄙也云采地制井田異於鄉遂者案遂人夫間有遂之等是溝洫法鄉之田制與遂同此經與匠人為井田法其制與鄉遂不同故云采地制井田異於鄉遂也此雖不言異於公邑公邑亦與遂同故注匠人云異於鄉遂及公邑是也云重立國小司徒為經之立其五溝五塗之界者此鄭意匠人於都鄙之中營造溝洫此小司徒又經之立五溝五塗之界則經丘甸縣都並據境界而言但此都鄙是畿内之國小司徒與匠人共掌之云其制似井之字因取名焉者此觧經井字謂正方一里之内方三百歩百歩為一截縱亦二截横亦二截則為九夫夫各百歩其中為井字故云似井字因取名焉名為井田也云孟子曰已下至坐而定也者案孟子滕文公使大夫畢戰問孟子井田之法孟子對此辭孟子云經界者則此經九夫為井已下四縣為都以上故引以證之<pb n="11b"/>鄭司農云井牧者春秋傳所謂井衍沃牧隰臯者也司農引春秋者襄公二十五年楚蒍掩書土田之事井衍沃者衍沃謂上地下平曰衍饒沃之地九夫為一井牧隰臯者下溼曰隰近臯澤之地司農之意經有井牧故引以當之𤣥謂隰臯之地九夫為牧二牧而當一井今造都鄙授民田有不易者家百畝有一易者家二百畝有再易者家三百畝通率二而當一者是三家受六夫之地是隰臯之地二牧始當一井故云二而當一云是之謂井牧者此就足司農之義云昔夏后少康在虞思有田一成有衆一旅者此是哀公元年左氏傳伍員云昔過澆滅夏后相后緡方娠逃出自竇歸於有仍生少康焉為仍牧正澆使椒求之逃奔有虞為之庖正虞思於是妻之以二姚而邑諸綸有田一成有衆一旅是其事也言有田一成有衆一旅者則地以上中下為率以為其成方十里九百夫之地一旅五百夫故知是通率之通率之法正應四百五十人言一旅舉成數也亦容<pb n="12a"/>不易者多云一旅之衆而田一成則井牧之法先古然矣者鄭言此者井牧之法自夏而有非秪於周云九夫為井者方一里九夫所治之田也者一井之内地有九夫假令盡是上地不易家有百畝中一夫入於公四畔八夫家治百畝尚無九夫所治况其中或有一易再易所取數更少今鄭云方一里九夫所治之田鄭據地有九夫而言非謂有九家也云此制小司徒經之者即此文乃經土地是也云匠人為之溝洫者案匠人云井間有溝成間有洫同間有澮是匠人為之溝洫也云相包乃成耳者司徒立其界匠人為其溝相包含乃成其事耳云邑丘之屬者之屬中含有甸及縣都云相連比以出田税者從井邑至縣都從内向外界相連比井税一夫故言以出田税云溝洫為除水害者尚書益稷云濬畎澮距川是其從畎遂溝洫次第入澮入川故云為除水害也云四井為邑方二里四邑為丘方四里四丘為甸甸之言乗也者欲見甸中出長轂一乘云讀如衷甸<pb n="12b"/>之甸者案哀十七年衞侯為虎幄於藉圃成求令名者而與之始食焉太子請使良夫良夫乗衷甸兩牡紫衣狐裘而至袒裘不釋劒而食太子數之三罪而殺之鄭依此而言也引之者證甸得為乗之義云甸方八里旁加一里則方十里為一成者欲就匠人觧之匠人云成方十里此言四丘為甸甸與成其實一也故鄭覆觧成與甸相表裏之意云積百井九百夫者但一成之内方十里開方之得百井井有九夫故云九百夫云其中六十四井五百七十六夫出田税者此就甸方八里而言八里之内開方之八八六十四故云六十四井井有九夫故五百七十六夫井税一夫故云出田税云三十六井三百二十四夫治洫者此據甸方八里之外四面加一里為成而言成有百井中央八里除六十四井餘有三十六井井有九夫故三百二十四夫治洫不使税鄭言此者見經四丘為甸據實出税而言故不言成也若然方里為井井間有溝溝廣四尺深四尺方十里為成<pb n="13a"/>成間有洫廣八尺深八尺治溝洫者皆不出税獨言治洫者據外而言其實治溝亦不出税總在六十四井之内以洫言之矣云四甸為縣方二十里者甸方八里縣應方十六里云方二十里據通治洫旁加一里為成而言云四縣為都方四十里者縣方二十里四縣為都故方四十里云四都方八十里者自此已上並據通治洫而言云旁加十里乃得方百里為一同也者案匠人方百里為同同間有澮今言乃得方百里為一同者就匠人為同觧之云積萬井九萬夫者據百里開方而言百里者縱横各百一行方一里者百百行故萬井一井有九夫故有九萬夫云其四千九十六井三萬六千八百六十四夫出田税者此據從甸方八里出田税四甸為縣縣方十六里四縣為都都方三十二里四都方六十四里據六十四里之内開方之縱横各一里一截為六十四截行别有六十四井六十四行計得四千九十六井井有九夫四千九十六井計得三萬六千八百六千<pb n="13b"/>四夫是實出田税者云二千三百四井二萬七百三十六夫治洫者此據甸方八里旁加一里為成是不出税治洫之夫而言之也從四成積為一縣縣方二十里四縣為都都方四十里四都方八十里開方之縱横各一里一截為八十截一行八十井八八六十四為六千四百井就裏除四千九十六井其餘二千三百四井在井有九夫二千三百四井為二萬七百三十六夫不出税使之治洫也云三千六百井三萬二千四百夫治澮者此據四成為縣縣方二十里二十里更加五里即為大夫家邑也縣方二十五里四縣是小都五十里是六卿之采地四都為方百里一同即為三公王子母弟之大都也但據百里開方之即為萬井就萬井之内除去六千四百井其餘三千六百井在井有九夫則為三萬二千四百夫不出税使之治澮云井田之法備於一同者案匠人云井間有溝成間有洫同間有澮是井田之法備於一同也云今止於都者采地食者皆四之一者觧<pb n="14a"/>此四縣為都據小都五十里而言是止於都也以其采地食者皆四分之一稅入天子故云采地食者皆四之一也案上諸男之地亦四之一故云采地食者皆四之一云其制三等者謂家邑小都大都云百里之國凡四都一都之田稅入於王者百里國謂大都也四都謂方五百里者四小都成一大都一都之田稅入王其餘三都留自入云五十里之國凡四縣一縣之田稅入於王者五十里之國謂小都一縣田稅入於王餘三縣留自入云二十五里之國凡四甸一甸之田稅入於王者二十五里之國謂家邑也四甸之中以一甸之稅入於王其餘三甸留自入鄭具言此者欲見四丘為甸是家邑據稅於王者而言四甸為縣是小都亦據一縣稅入於王者而言四縣為都是大都亦據一都稅入於王者而言故鄭云井田之法備於一同今止於都者采地之税四之一故以此觧之云地事謂農牧衡虞也者謂采地之中亦有九職農則三農生九榖牧則藪牧以蕃鳥獸<pb n="14b"/>衡虞則虞衡作山澤之材九職唯言此三者以其經言地事故舉以言之其餘六者略而不言矣云貢謂九穀山澤之材也者此貢還出於農衡地事既無九職則貢中亦無九貢也云賦謂出車徒給繇役也者以其采地之内無口率出錢入天子之法故以賦為軍賦觧之若然太宰九賦四曰家稍之賦五曰邦縣之賦六曰邦都之賦者謂三等采地之外皆有公邑公邑之内口率賦錢入於王家但公邑無名故借三等之號以表之故禮雜問志云稍縣都鄙地有公邑之民口率出泉於王也邦國都無口率之賦唯有軍賦革車匹馬士徒而已是也故此鄭引司馬法證之司馬法者齊景公時大夫田穣苴作司馬法至六國時齊威王大夫等追論古法又作司馬法附於穰苴言畮百為夫謂一夫之地方百歩夫三為屋屋具也具出榖稅屋三為井者謂九夫為井似井字云井十為通者據一成之内一里一截縱横各十截為行一行十井十行據一成一畔通頭故名井十<pb n="15a"/>為一通通為匹馬者十井之内井有九夫十井為九十夫之地宫室塗巷三分去一唯有六十夫地在不易一易再易通率三夫受六夫之地三十夫受六十夫之地唯三十家使出馬一匹故云通為匹馬云士一人徒二人三十家出三人士謂甲士徒謂歩卒云通十為成成百井三百家革車一乘士十人徒二十人者一成之内有十通言三百家者亦如前通率法一成之内地有九百夫宫室塗巷三分去一不易一易再易通率二而當一故一成唯有三百家革車一乘士十人徒二十人此謂天子畿内采地法鄭注論語道千乘之國亦引司馬法彼是畿外邦國法彼革車一乘甲士三人歩卒七十二人甲士少歩卒多此士十人徒二十人此畿外甲士多歩卒少外内有異故也云十成為終者謂同方百里之内十里一截為縱横各十截為十行行别十成言十成為終據同一畔終頭而言云終千井者十成成百井故千井三千家革車十乗士百人徒二百人云十終為<pb n="15b"/>同同方百里者謂之為同者取象雷震百里所聞同故名百里為同故云十終為同同方百里萬井也云三萬家革車百乘士千人徒二千人者所計皆如上一成為法其餘可知凡出軍之法先六鄉賦不止次出六遂賦猶不止徴兵於公邑及三等采賦猶不止乃徵兵於諸侯大國三軍次國二軍小國一軍此軍等皆出於鄉遂賦猶不止則諸侯有遍境出之法則千乘之賦是也</hi>乃分地域而辨其守施其職<lb/>
而平其政注分地域謂建邦國造都鄙制鄉遂也辨其<lb/>
守謂衡虞之屬職謂九職也政稅也政當作征故書域<lb/>
為邦杜子春云當為域音義<hi>政依注音征</hi>疏<hi>釋曰小司徒佐大司徒主土地言分地域者謂建邦國之等各有營域逺近疆界辨其守者謂邦國都鄙之内所有山川使衡虞守之故云辨<pb n="16a"/>其守也施其職者謂施民者之職平其政者天下所有征稅皆均平之注釋曰鄭知分地域謂建邦國造都鄙制鄉遂者案大司徒職掌天下土地之圖周知人民之數小司徒佐之明分地域者亦普及天下也是以知分地域之中有畿外邦國畿内都鄙及六鄉六遂鄭雖不言公邑地域之中亦含有四等公邑可知云辨其守謂衡虞之屬者以其山林川澤皆使其地之民守之故其官川衡林衡山虞澤虞之屬主當云職謂九職者此經皆論地事故知職是九職任萬民者也云政税也者以其經文承九職之下而云平其政者即是平九職之稅故云政税也但經云政教之政故云政當作征以為征字也云故書域為邦杜子春云讀為域者故書云分地邦非其義意故子春還從域</hi>凡小祭祀奉牛牲羞其肆注小祭祀王<lb/>
𤣥冕所祭音義<hi>肆託歴反</hi>疏<hi>釋曰大司徒云祀五帝奉牛牲羞其肆今於小祭祀則小司徒<pb n="16b"/>奉牛牲羞其肆注釋曰案司服職云羣小祀則𤣥冕彼注云小祭祀林澤百物其於天神亦有小祀則風師雨師之等小祭祀既用牛則王之祭祀無不用牛者案酒正注以六冕差之絺冕所祭亦入小祀中今鄭不言之者以其社稷五祀於祭饌之事入次祀中故宗伯云血祭祀社稷五祀五嶽故於此奉牛牲不言絺冕矣</hi>小<lb/>
賔客令野修道委積注小賔客諸侯之使臣音義<hi>使所吏反</hi>
疏<hi>釋曰案大司徒職大賔客令野脩道委積謂五等諸侯來朝者此小賔客諸侯使卿大夫來聘故小司徒令野修道委積大司徒注令令遺人此雖無注亦與彼同</hi>大軍旅帥其衆庶注帥帥<lb/>
而致於大司徒疏<hi>注釋曰案大司徒職大軍旅以旗致萬民明此大軍旅帥其衆庶者小司徒於六鄉之内帥其衆庶致與大司徒可知</hi>小軍旅廵役治其政令注廵役<lb/>
<pb n="17a"/>
小力役之事則廵行之音義<hi>行下孟反</hi>疏<hi>釋曰案大司徒大軍旅大田役而治其徒庶之政令故此小軍旅巡役小司徒治其政令注釋曰此經小軍旅謂使臣征伐對大軍旅天子親行此經廵役文承小軍旅下故知小力役之事則廵行之若大力役則大司徒廵行之</hi>大喪帥邦役<lb/>
治其政教注喪役正棺引窆復土音義<hi>窆彼騐反劉補鄧反復劉音福一音服</hi>疏<hi>釋曰云大喪者謂王喪帥邦役者邦國也帥領國民謂六鄉衆庶役使之事因即治其政教注釋曰鄭觧經大喪所役不據初死以其初死所役無多故據葬時而言言正棺者謂若七月而葬朝廟之時正棺於廟引謂葬時引柩車自廟至壙窆謂下棺於坎天子六紼四碑背碑挽引而下棺云復土者掘坎之時掘土向外下棺之後反復此土以為丘陵故云復土也</hi>凡建邦國立其社稷正其畿<lb/>
<pb n="17b"/>
疆之封注畿九畿疏<hi>釋曰言邦國者謂立畿外諸侯邦國立其社稷者諸侯亦有三社三稷謂國社侯社勝國之社皆有稷配之言立其社稷謂以文書法度與之不可國國身往也正其畿疆者謂九畿畿上皆有疆界封樹以為阻固也注釋曰案司馬除王畿以外仍有九畿謂侯甸男采衛要以内六服為中國其外更言夷鎭蕃三服為夷狄王畿四面皆有此九畿相去各五百里故云畿謂九畿</hi>凡民訟以<lb/>
地比正之注鄭司農云以田畔所與比正斷其訟音義<lb/>
<hi>斷丁亂反</hi>疏<hi>釋曰民訟六鄉之民有爭訟之事是非難辨故以地之比鄰知其是非者共正斷其訟</hi>地<lb/>
訟以圖正之注地訟爭疆界者圖謂邦國本圖疏<hi>注釋曰言地訟争疆界者謂民於疆界之上横相侵削者也圖謂邦國本圖音凡量地以制邑初封量之時即有地圖在<pb n="18a"/>於官府於後民有訟者則以本圖正之</hi>歳終則攷其屬官之治成而誅賞<lb/>
注治成治事之計音義<hi>治直吏反注治成及下文同</hi>疏<hi>釋曰歳終者謂周之歳終建亥之月則考其屬官之治成者屬官謂教官六十成謂計簿正所治計會文書而誅賞者據其考狀有罪則誅責之有功則賞之注釋曰知治成是治事之計者案宰夫職歳計言會月計言要日計言成故知此成是治事之計也</hi>令羣吏正要會而致事疏<hi>釋曰云令羣吏正要會者羣吏謂當職六十官此亦是歳終之時正要會而致事者上經成據日小成之計此言要會謂是月計嵗計總為簿書而致其事之功狀以待考也</hi>正歳則帥其屬而觀教法之象徇以木鐸曰不<lb/>
用法者國有常刑令羣吏憲禁令修法糾職以待邦治<lb/>
<pb n="18b"/>
注憲表縣之疏<hi>釋曰大司徒以正月之吉始和十二教之等正歳建寅之月縣之此小司徒佐大司徒於正歳縣教象之時率其六十官之屬於雉門之外而觀教法之象也狥以木鐸已下者謂觀教象之時恐衆人雜合不聼用其教而狥行振以木鐸使静聼之告之曰不用法者國有常刑言此者使人懼而用之又令羣吏憲禁令者謂禁人使行不為非憲謂表縣之也謂若小宰縣禁令文書使百官用云修法糾職者謂修其法制糾察職事以待邦治者以待國家有治則供之注釋曰此憲與布憲之字同彼是表縣刑禁以示人此憲亦是將以示人故云憲表縣之也</hi>及大比六鄉四郊之吏平教治正<lb/>
政事攷夫屋及其衆寡六畜兵器以待政令注四郊之<lb/>
吏吏在四郊之内主民事者夫三為屋屋三為井出地<lb/>
<pb n="19a"/>
貢者三三相任疏<hi>釋曰言及大比者亦是三年大校比户口云六鄉四郊之吏者謂是六鄉之内比長閭胥已上布列在於四郊云平教治者以其三年大比之時大黜陟之禮故斷其教治文書正政事者復須正直其政事公狀考夫屋者考練其三夫為屋出地貢之時以相保任不得隠誤及其衆寡者謂人民多少六畜兵器者謂民之資生及征伐之器以待政令者以待國家政令所須則供之也注釋曰四郊之吏吏在四郊之内主民事者逺郊之外為六遂内為六鄉六鄉之民非直在城中亦在四郊故比長閭胥六鄉之吏等布在四郊之内主民事者也云夫三為屋屋三為井者鄉遂之内既不為井田而為溝洫之法今云夫三為屋屋三為井者以其溝洫雖為貢出貢之時亦三三相保任以出穀稅故鄭云出地貢者三三相任也一井之内九夫三夫為屋是一屋三夫自相保任故云三三相任據一井而言也似井田之法亦八家耡一夫税入於<pb n="19b"/>公相保任以出穀者也</hi>
鄉師之職各掌其所治鄉之教而聽其治注聽謂平察<lb/>
之音義<hi>治直吏反下六鄉之治同</hi>疏<hi>釋曰云各掌其所治鄉之教者鄉師四人其鄉有六二人共主三鄉故言各掌其所治鄉之教也云而聽其治者自鄉大夫以下至伍長各自聽斷其民今鄉師又聼其治者恐鄉官有濫失審察之故鄭云聼謂平察之</hi>以國比之法以時稽其夫家衆<lb/>
寡辨其老幼貴賤廢疾馬牛之物辨其可任者與其施<lb/>
舍者掌其戒令糾禁聼其獄訟注施舍謂應復免不給<lb/>
繇役音義<hi>復音福</hi>疏<hi>釋曰云以國比之法者案小司徒職云九比之數以辨其貴賤老幼廢疾<pb n="20a"/>此鄉師以小司徒國比之法云以時稽其夫家衆寡者謂四時稽考其夫家男女衆寡多少云辨其可任者謂上地家七人可任者家三人之等云與其施舍者鄭云謂應復免不給繇役即上云廢疾老幼者是也</hi>大<lb/>
役則帥民徒而至治其政令既役則受州里之役要以<lb/>
攷司空之辟以逆其役事注而至至作部曲也既已也<lb/>
役要所遣民徒之數辟功作章程逆猶鉤考也鄭司農<lb/>
云辟法也音義<hi>辟婢亦反</hi>疏<hi>釋曰言大役者謂築作隄防城郭等大役使其民鄉師則於當鄉之内帥民徒而至至謂至作所也云治其政令者於所帥民徒之中政令也云既役則受州里之役要者所役之民出於州里今欲鉤考所作功程須得所遣民徒本數故云既役則受州里之役要役要則役人簿要云<pb n="20b"/>以考司空之辟者辟謂功程司空主役作故將此役要以鉤考司空之功程云以逆其役事者逆則鉤考也鉤考役事者恐有濫失注釋曰云而至至作部曲也者所營作之處皆有部曲分别故云部曲也云辟功作章程者功作之事日日錄其程限謂之章程鄭司農云辟法也考功作章程則是法於義得通故引之在下</hi>凡<lb/>
邦事令作秩敘注事功力之事秩常也敘猶次也事有<lb/>
常次則不偪匱音義<hi>偪鄙力反匱其位反</hi>疏<hi>釋曰邦國也凡國家有功作之事故云邦事也令作秩敘者秩常也功作之處皆出政令使多少有常事有次敘故云令作秩敘注釋曰言事有常次則不偪匱者謂營作之事多少有常事有次敘則民不為偪迫又不匱乏故云不偪匱</hi>大祭祀羞牛<lb/>
牲共茅蒩注杜子春云蒩當為菹以茅為菹若葵菹也<lb/>
<pb n="21a"/>
鄭大夫讀蒩為藉謂祭前藉也易曰藉用白茅无咎𤣥<lb/>
謂蒩士虞禮所謂苴刌茅長五寸束之者是也祝設于<lb/>
几東席上命佐食取黍稷祭于苴三取膚祭祭如初此<lb/>
所以承祭既祭蓋束而去之守祧職云既祭藏其隋是<lb/>
與音義<hi>蒩子都反一音子餘反或云杜側魚反鄭將吕反菹側魚反藉慈夜反下皆同或云此如字下皆慈夜反苴子都反又將吕反刌音忖去羌吕反祧他彫反隋戚吁恚反劉相恚反與音餘</hi>疏<hi>釋曰案大司徒職云奉牛牲此又云羞牛牲者鄉師佐大司徒故此云羞牛牲也云共茅蒩者案甸師職共蕭茅彼直共茅與此鄉師鄉師得茅束而切之長五寸立之祭前以藉祭故云茅蒩也注釋曰杜子春云蒩當為菹以茅為<pb n="21b"/>菹若葵菹者但茅草不堪食故後鄭不從鄭大夫讀菹為藉謂祭前藉此後鄭從之又引易曰藉用白茅无咎者大過初六爻辭引之者證蒩為藉之義𤣥謂蒩士虞禮所謂苴刌茅長五寸束之者是也引之者欲見其蒩為祭之藉此増成鄭大夫之義又云祝設于几東至所以承祭觧所以藉祭之意云既祭蓋束而去之并引守祧職者欲見此是祭神之餘不可虚棄必當藏之所藏者即守祧職既祭藏其隋是也言隋者謂祭黍稷三及膚祭如初皆隋減以祭之故名為隋以其無正文故言蓋與以疑之也</hi>大軍旅會同正治<lb/>
其徒役與其輂輦戮其犯命者注輂駕馬輦人輓行所<lb/>
以載任器也止以為蕃營司馬法曰夏后氏謂輦曰余<lb/>
車殷曰胡奴車周曰輜輦輦一斧一斤一鑿一梩一鋤<lb/>
<pb n="22a"/>
周輦加二版二築又曰夏后氏二十人而輦殷十八人<lb/>
而輦周十五人而輦故書輦作連鄭司農云連讀為輦<lb/>
音義<hi>輂九玉反輓音晚裡里其反</hi>疏<hi>釋曰云大軍旅者謂王行征伐云大會同者謂王於國外與諸侯行時會殷同也云正治其徒役者謂六軍之外别有民徒使役皆出於鄉故鄉師治其徒役云與其輂輦者輂駕馬所以載輜重輦所以載任器亦鄉師治之故云與其輂輦也云戮其犯命者謂徒役之中有犯教命者亦鄉師刑戮之注釋曰知輂是駕馬者以其輦是人輓行故輂是駕馬可知知輂不駕牛者以其牛唯駕大車栢車等云所以載任器也者謂任使之器則司馬法所云者是也引司馬法曰夏后氏謂輦曰余車殷曰胡奴車者胡則北狄是也周曰輜輦以其載束輜重云一梩者或觧以為插也或觧以為鍬也鍬插亦不殊云周輦<pb n="22b"/>加二版二築者築者築杵也謂須築軍壘壁又曰夏后氏二十人而輦以下亦是司馬法文以上説所載任器以下說輓人多少前代寛質無版築輓人多後代狹劣加版築輓人少引之者證周輦即此經輦一也又并見所載之器</hi>大喪用役則帥其民而至遂治之注治謂監督其<lb/>
事疏<hi>注釋曰言大喪用役謂若喪時輓六引之等鄉之大夫既主鄉民役用鄉民之時鄉師遂治之云治謂監督者謂監當督察其事</hi>及葬執纛以與匠師御匶而治役注匠<lb/>
師事官之屬其於司空若鄉師之於司徒也鄉師主役<lb/>
匠師主衆匠共主葬引雜記曰升正柩諸侯執綍五百<lb/>
人四綍皆衘枚司馬執鐸左八人右八人匠人執翿以<lb/>
<pb n="23a"/>
御柩天子六引禮依此云鄭司農云翿羽葆幢也爾雅<lb/>
曰纛翳也以指麾輓柩之役正其行列進退音義<hi>纛桃報反劉音毒匶音舊綍音弗翿劉音桃戚徒報反羽音雨幢直江反行户剛反下行列同</hi>疏<hi>釋曰言及葬者及至葬引向壙執纛者纛謂葆幢也鄉師執葆幢却行在柩車之前以與匠師御柩謂在路恐有傾覆故與匠師御正其柩而治役者亦謂監督役人也注釋曰匠師事官之屬者以其事官是主工匠之職此官又名匠師故知匠師事官之屬官也云其於司空若鄉師之於司徒也者地官之考稱鄉師春官之考稱肆師秋官之考稱士師唯有天官之考稱宰夫夏官之考稱軍司馬自外皆稱師此經鄉師是司徒考明匠師亦是司空考故云其於司空若鄉師之於司徒案天官注冬官亡未聞其考此云匠師冬官考者彼據冬官亡故云未聞其考此據<pb n="23b"/>匠師與鄉師相對以義約之故云匠師冬官考也云鄉師主役匠師主衆匠共主葬引者冬官亡雖無文以其主匠即知共葬也雜記曰升正柩者案彼注謂將葬朝於祖正棺於廟云諸侯執綍五百人鄭彼注云一黨之民云四綍皆衘枚者謂引之時衘枚所以止讙囂云執鐸左八人右八人者謂夾柩車匠師執翿羽葆幢此諸侯之禮引之者以天子無文引以況天子之法案彼鄭注天子千人與言執翿羽葆幢者彼文唯有執翿無羽葆幢之言今云羽葆幢者鄭因釋翿是羽葆幢又引爾雅曰纛翳也以指麾輓柩之役正其行列進退者天子六紼千人輓之執翿者柩車恐傾側執翿以指麾輓柩之役人役人治喪者使柩車令不傾側又千人輓柩以持六紼恐行列進退失所皆以翿指麾之故云正其行列進退也雜記諸侯禮匠師執翿此天子禮鄉師執翿尊卑不同也</hi>及窆執斧以涖匠師注匠師主豐碑之事執斧<lb/>
<pb n="24a"/>
以涖之使戒其事故書涖作立鄭司農云窆謂葬下棺<lb/>
也春秋傳曰日中而塴禮記所謂封者立讀為涖涖謂<lb/>
臨視也音義<hi>塴補鄧反封彼騐反</hi>疏<hi>釋曰及至也窆是下棺也至壙下棺之時鄉師執斧以涖匠師匠師主衆匠恐下棺不得所須有用斧之事故執斧以臨視之注釋曰云匠師主豐碑之事者案檀弓云公室視豐碑三家視桓楹鄭彼注天子斵大木為之豐大也天子六繂四碑前後各一碑各重鹿盧兩畔各一碑皆單鹿盧天子千人分置於六紼皆背碑負引撃鼓以為縱舍之節匠師主當之故云匠師主豐碑之事也云執斧以涖之使戒其事者鄉師執斧以臨之者恐匠師不戒其事須有用斧之處故執斧助之使匠師戒其事又云故書涖作立者於義無取後鄭讀還從涖司農云窆謂葬下棺也者三禮及諸文但言窆者皆是下棺<pb n="24b"/>故引春秋傳也案左氏昭十二年三月鄭簡公卒將葬司墓之室有當道者毁之則朝而塴弗毁則日中而塴子太叔請毁之子産遂不毁日中而葬又引禮記所謂封者案王制庶人縣封而葬喪大記亦云以鼓封皆為封字塴封及此經窆字雖異皆是下棺之事云立讀為涖涖謂臨視也者謂臨視匠師也</hi>凡四時之<lb/>
田前期出田法于州里簡其鼓鐸旗物兵器修其卒伍<lb/>
注田法人徒及所當有疏<hi>釋曰言四時之田者謂春蒐夏苗等凡田獵人徒等皆出於州里故未田獵之前須鼓鐸旗物之器故預簡閲云修其卒伍者謂百人為卒五人為伍皆須修治預為配當注釋曰云人徒者即經卒伍是也及所當有者則經鼓鐸旗物兵器是也</hi>及期以司徒之<lb/>
大旗致衆庶而陳之以旗物辨鄉邑而治其政令刑禁<lb/>
<pb n="25a"/>
巡其前後之屯而戮其犯命者斷其爭禽之訟注司徒<lb/>
致衆庶者以熊虎之旗此又以之明為司徒致之大夫<lb/>
致衆當以鳥隼之旟陳之以旗物以表正其行列辨别<lb/>
異也故書巡作述屯或為臀鄭大夫讀屯為課殿杜子<lb/>
春讀為在後曰殿謂前後屯兵也𤣥謂前後屯車徒異<lb/>
部也今書多為屯從屯音義<hi>斷丁亂反明為于偽反下為州長為鄉大夫為州黨同隼雖允反旟音餘别彼列反殿都逼反下同</hi>疏<hi>釋曰云及期謂至田獵之期日云以司徒之大旗致衆庶者鄉師為司徒致衆庶故還用司徒之大旗言致衆庶者謂植旗期民於其下云而陳之以旗物者陳列衆庶<pb n="25b"/>之時亦植旗於行首云辨鄉邑者田獵之時非直有六鄉之衆亦有公邑之民分别之云而治其政令刑禁者鄉師治其民庶政令及刑禁等云廵其前後之屯者謂兵衆屯聚各有車徒各於前後而廵行之而戮其犯命者但民庶之等各有軍將教命犯命者則戮之又云斷其爭禽之訟者田獵得大獸公之小禽私之有爭禽之訟鄉師斷之注釋曰云司徒致衆庶者以熊虎之旗者司常職云熊虎為旗此經云司徒大旗故知司徒自致衆庶以熊虎為旗也云此又以之明為司徒致之者此鄉師也經云以司徒大旗明用司徒大旗故知為司徒致之也云大夫致衆當以鳥隼之旟者案司常陳九旗之次云日月為常交龍為旂通帛為旜雜帛為物熊虎為旗鳥隼為旟又云孤卿建旜大夫士建物大司徒既是卿官尋常建旜在軍建熊虎鄉師既是大夫官尋常建物在旜下明在軍當以鳥隼之旟在熊虎下可知云鄭大夫讀屯為課殿者未知鄭大夫所讀更出何文或<pb n="26a"/>謂當時俗有課殿之語故讀從之云杜子春讀為在後曰殿者謂軍在前曰啓在後曰殿云謂前後屯兵也者屯兵則是殿兵也𤣥謂前後屯車徒異部也者謂大司馬云險野人為主易野車為主是車徒異部也云今書多為屯從屯者謂故書之内為殿者少為屯者多以多言之宜從屯</hi>凡四時之徵令有常<lb/>
者以木鐸徇於市朝注徵令有常者謂田狩及正月命<lb/>
修封疆二月命雷且發聲音義<hi>朝直遙反下同</hi>疏<hi>釋曰云凡四時徵令有常者鄉師各於其鄉内以木鐸警戒廵於市朝使民知之注釋曰徵令有常者謂田狩春蒐夏苗秋獮冬狩四時田獵獨言狩者略舉冬言之云及正月命脩封疆者案月令孟春之月命脩封疆謂田之界分也云二月命雷且發聲者案月令仲春之月先雷三日奮木鐸以令兆民曰雷將發聲有不戒其容止者生子不備必有凶災<pb n="26b"/>言此等政令皆有常時故引之以證徵令有常者也</hi>以歳時廵國及野而賙萬民<lb/>
之囏阨以王命施惠注嵗時者隨其事之時不必四時<lb/>
也囏阨饑乏也鄭司農云賙讀為周急之周音義<hi>囏古艱字本亦作艱</hi>疏<hi>釋曰以嵗之困阨之時鄉師廵於國及至野外賙給萬民之有囏阨者云以王命施惠者言於其時以王命施布恩惠於下民也注釋曰言嵗時者隨其事之時不必四時也者鄭知不是四時者以其囏阨是非常之事故不得為四時觧之鄭司農云賙讀為周急之周者讀從論語周急不繼富之周</hi>嵗終則<lb/>
攷六鄉之治以詔廢置疏<hi>釋曰云嵗終者謂周之季冬云則攷六鄉之治者謂鄉師責其治政文書考其功過云以詔廢置者有功則置之有過則廢之詔告也告王與冢宰廢置之</hi>正嵗<lb/>
<pb n="27a"/>
稽其鄉器比共吉凶二服閭共祭器族共喪器黨共射<lb/>
器州共賔器鄉共吉凶禮樂之器注吉服者祭服也凶<lb/>
服者弔服也比長主集為之祭器者簠簋鼎俎之屬閭<lb/>
胥主集為之喪器者夷槃素俎楬豆輁軸之屬族師主<lb/>
集為之此三者民所以相共也射器者弓矢楅中之屬<lb/>
黨正主集為之為州長或時射於此黨也賔器者尊俎<lb/>
笙瑟之屬州長主集為之為鄉大夫或時賔賢能於此<lb/>
州也吉器若閭祭器者也凶器若族喪器者也禮樂之<lb/>
<pb n="27b"/>
器若州黨賔射之器者鄉大夫備集此四者為州黨族<lb/>
閭有故而不共也此鄉器者旁使相共則民無廢事上<lb/>
下相補則禮行而教成音義<hi>楬苦瞎反輁九勇反軸音逐楅音福又音逼</hi>疏<lb/>
<hi>釋曰正嵗稽鄉器者此一句與下為總目正嵗謂建寅之月稽考也鄉師各自考校當鄉之器服云比共吉凶二服者五家為比比長一人主集合五家相共吉凶二服云閭共祭器者二十五家為閭閭胥一人主集合祭器使相共云族共喪器者百家為族族師一人主集合喪器使相共云黨共射器者五百家為黨黨正一人主集合射器以共州長之射云州共賔器者二千五百家為州州長一人主集合賔器以共鄉大夫行鄉飲酒之禮云鄉共吉凶禮樂之器者萬二千五百家為鄉鄉大夫主集此四器恐州黨已下有故不能自共即旁相共<pb n="28a"/>也注釋曰云吉服者祭服也者當比内無祭事其於族祭酺黨祭禜州祭社之等無過用朝服又知凶服是弔服者若人衰裳是常服主人自共其弔服是暫服可以相共故知是弔服其庶人弔服無過素冠與深衣而已云比長主集為之者雖五家之内亦當有官首若非比長主集民不自課故知比長主集為之云祭器者簠簋者案特牲同姓用簋少牢皆用敦同姓者乃用簋今言簋者況義耳云喪器者夷槃者案喪大記士併瓦盤大夫乃用夷盤今庶人實不得用夷盤引之者以況喪器非謂庶人得用夷盤也云素爼楬豆者案士喪禮小斂有素爼大斂有楬豆兩籩無縢此不言籩無縢者文略也云輁軸之屬者案既夕禮士朝廟用輁軸以載柩此庶人無輁軸引之者亦以況義知非族内有大夫士得用夷盤輁軸者以其大夫自有禄位不在共限故知引以況義不言棺椁亦主人自共之也故閭師云不樹者無椁此三者並是罰物所為知者案載師職云宅不毛<pb n="28b"/>者有里布田不耕者有屋粟鄭𤣥云罰之以共吉凶二服及喪噐鄭不云祭器文略有祭噐可知鄭知必用罰物不用官物為之者以其不為官事明不用官物可知云射噐者弓矢楅中之屬者案鄉射大射皆云執長弓挾乘矢楅在庭中射訖命弟子取矢置于楅以八算置于中士則鹿中之等是也云之屬者之屬中容有侯乏等云為州長或時射于此黨也者一州管五黨州長春秋二時射於序學要在一黨之中故云或時射於此黨又云賔噐者尊爼笙瑟之屬者案鄉飲酒三年貢士之時行飲酒之禮即有酒尊爼實二人鼓瑟在堂笙入在於堂下故言尊爼笙瑟言之屬者更有籩豆之等云為鄉大夫或時賔賢能於此州也者一鄉管五州鄉大夫行鄉飲酒之時必在一州之内此州則共之故云或時賔賢能於此州也云吉噐若閭祭噐者也凶噐若族喪噐者也者以其鄉大夫備集此四噐恐閭族已下有故不得自共故知還是閭族黨州所當共者也故云吉噐<pb n="29a"/>若閭祭噐者也凶噐若族喪噐者也云禮樂之噐若州黨賔射之噐者連州黨并言之者以其州黨射噐賔噐二者皆有禮噐樂噐故州黨并言之自射噐已下皆為國行禮得官物所為不出民物故酒正云凡為公酒者亦如之注云謂鄉射飲酒以公事作酒者亦以式法及酒材授之使自釀之酒材尚得公物明此噐等亦出官物可知以其為官行禮故也云上下相補者自比共吉凶二服至州共賔噐已上是下之相補鄉共吉凶禮樂之噐者是上之相補故云上下相補云禮行而教成者庶民乏於財物闕於禮義教化不成今以噐服共之即禮行而教成也</hi>若國大比則攷教察辭稽器展事以詔誅賞注<lb/>
考教視賢能以知道藝與不察辭視吏言事知其情實<lb/>
不展猶整具疏<hi>釋曰若國大比者謂三年大比之時則鄉師考教學之官知其道藝進不云察<pb n="29b"/>辭者視官中之吏辭之虚實云稽噐者謂考鄉中禮樂兵噐之等云展事者謂行事展省視之知其善惡詔告之在上善者賞之惡者誅之</hi>
鄉大夫之職各掌其鄉之政教禁令注鄭司農云萬二<lb/>
千五百家為鄉疏<hi>釋曰六鄉大夫各掌其鄉之政令及十二教與五禁號令皆掌之注釋曰案上文五州為鄉故知萬二千五百家為鄉</hi>正月之吉受教灋于司徒退而<lb/>
頒之于其鄉吏使各以教其所治以攷其徳行察其道<lb/>
藝注其鄉吏州長以下音義<hi>治直吏反下考治下治所治處同行下孟反下及注徳行之行六行皆同</hi>疏<hi>釋曰言正月之吉者謂建子之月月朔之日云受灋於司徒者謂若大司徒職十二<pb n="30a"/>教已下其灋皆受於司徒而來云退而頒之于其鄉吏者謂已於司徒受得教灋遂分與州長已下至比長云使各以教其所治者亦謂州長已下至比長各教所治也云攷其徳行者謂鄉大夫以鄉三物教萬民遂考校其萬民有六徳六行之賢者云察其道藝者謂萬民之中有六藝者並擬賔之注釋曰以其比長以上至州長皆屬鄉大夫故知郷吏州長以下至比長</hi>以嵗時登其夫家之衆寡辨其可<lb/>
任者國中自七尺以及六十野自六尺以及六十有五<lb/>
皆征之其舍者國中貴者賢者能者服公事者老者疾<lb/>
者皆舍以嵗時入其書注登成也定也國中城郭中也<lb/>
晚賦稅而早免之以其所居復多役少野早賦稅而晚<lb/>
<pb n="30b"/>
免之以其復少役多鄭司農云征之者給公上事也舍<lb/>
者謂有復除舍不收役事也貴者謂若今宗室及關内<lb/>
侯皆復也服公事者謂若今吏有復除也老者謂若今<lb/>
八十九十復羨卒也疾者謂若今廢不可事者復之𤣥<lb/>
謂入其書者言於大司徒音義<hi>復音福下同</hi>疏<hi>釋曰云以嵗時者謂嵗之四時登猶成也定也夫家謂男女謂四時成定其男女多少云辨其可任者謂分辨其可任使者云國中自七尺以及六十者七尺謂年二十知者案韓詩外傳二十行役與此國中七尺同則知七尺謂年二十云野自六尺以及六十有五者六尺謂年十五故論語云可以託六尺之孤鄭注云六尺之孤年十五已下彼六尺亦謂<pb n="31a"/>十五鄭言已下者正謂十四已下亦可以寄託非謂六尺可通十四已下鄭必知六尺年十五者以其國中七尺為二十對六十野云六尺對六十五晚校五年明知六尺與七尺早校五年故以六尺為十五也云皆征之者所征稅者謂築作挽引道渠之役及口率出泉若田獵五十則免是以祭義云五十不為甸徒若征伐六十乃免是以王制云六十不與服戎彼二者並不辨國中及野外之别云其舍者謂不給繇役則國中貴者已下是也云以嵗時入其書者此上所云皆嵗之四時具作文書入於大司徒故云嵗時入其書也注釋曰云登成也定也者以其夫家衆寡若不作文書則多少齒歳不定若作文書多少成定故云登成也定也云國中城郭中也者以其對野故知國中是城郭中也云晚賦稅而早免之者以其經云七尺及六十對野中六尺至六十五是其晚賦税而早免之云以其所居復多役少者以此經云國中貴者至疾者皆舍據國中而言是其國中<pb n="31b"/>復多役少也鄭司農云四事皆若今者並舉漢法況之𤣥謂入其書者言於大司徒知者以其上云受法於司徒故如入其書者言於大司徒</hi>三年則大比攷其徳行道藝而興賢者<lb/>
能者鄉老及鄉大夫帥其吏與其衆寡以禮禮賔之注<lb/>
賢者有德行者能者有道藝者衆寡謂鄉人之善者無<lb/>
多少也鄭司農云興賢者謂若今舉孝廉興能者謂若<lb/>
今舉茂才賔敬也敬所舉賢者能者𤣥謂變舉言興者<lb/>
謂合衆而尊寵之以鄉飲酒之禮禮而賔之疏<hi>釋曰三年一閏天道小成則大案比當鄉之内云考其徳行道藝者徳行謂六徳六行道藝謂六藝云而興賢者則徳行之人<pb n="32a"/>也能者則道藝之人也云鄉老及鄉大夫帥其吏者謂州長以下云與其衆寡者謂鄉中有賢者皆集在庠學云以禮禮賔之者以用也用鄉飲酒之禮以禮賢者能者賔客舉之注釋曰云賢者有徳行者欲見賢與徳行為一在身為徳施之為行内外兼備即為賢者也云能者有道藝者鄭亦見道藝與能為一上注云能者政令行其身有道藝則政教可行是能者也云衆寡謂鄉人之善者無多少也者案鄉飲酒堂上堂下皆有衆賔不言其數此經衆寡兩言無問多少皆來觀禮故云無多少也鄭司農云若今舉孝亷及茂才者孝悌廉潔人之徳行故以孝亷況賢者茂才則秀才也才人之技藝故以況能者也𤣥謂變舉言興者案禮記文王世子云或以事舉或以言揚故今貢人皆稱舉今變舉言興云謂合衆而尊寵之者合衆即此經云鄉老及鄉大夫已下是也云鄉飲酒之禮者則儀禮篇飲酒賔舉之法是也</hi>厥眀鄉老及鄉大夫羣吏<lb/>
<pb n="32b"/>
獻賢能之書于王王再拜受之登于天府内史貳之注<lb/>
厥其也其賔之明日也獻猶進也王拜受之重得賢者<lb/>
王上其書於天府天府掌祖廟之寳藏者内史副寫其<lb/>
書者當詔王爵禄之音義<hi>上時掌反藏才浪反</hi>疏<hi>釋曰厥明者謂今日行鄉飲酒之禮也至其明日表奏於王注釋曰云天府掌祖廟之寳藏者是春官天府職文也引之者欲見天府掌寳物賢能之書亦是寳物故藏於天府云内史副寫其書者貳副也内史副寫一通文書擬授爵禄案内史職有䇿命諸侯羣臣之事故使内史貳之</hi>退而以鄉射之禮五物詢衆庶一<lb/>
曰和二曰容三曰主皮四曰和容五曰興舞注以用也<lb/>
<pb n="33a"/>
行鄉射之禮而以五物詢於衆民鄭司農云詢謀也問<lb/>
於衆庶寧復有賢能者和謂閨門之内行也容謂容貌<lb/>
也主皮謂善射射所以觀士也故書舞為無杜子春讀<lb/>
和容為和頌謂能為樂也無讀為舞謂能為六舞𤣥謂<lb/>
和載六德容包六行也庶民無射禮因田獵分禽則有<lb/>
主皮主皮者張皮射之無侯也主皮和容興舞則六藝<lb/>
之射與禮樂與當射之時民必觀焉因詢之也孔子射<lb/>
於矍相之圃蓋觀者如堵牆射至於司馬使子路執弓<lb/>
<pb n="33b"/>
矢出誓射者又使公罔之裘序點揚軃而語詢衆庶之<lb/>
儀若是乎音義<hi>復扶又反下猶復同射食亦反與音餘矍俱縳反本或作瞿音同相息亮反堵丁古反觶支豉反</hi>疏<hi>釋曰言退者謂獻賢能之書於王退來鄉内云以鄉射之禮者州長春秋二時習射於序名為鄉射今鄉大夫還用此鄉射之禮云五物詢衆庶者物事也一曰二曰已下是也注釋曰行鄉射之禮者案今儀禮鄉射云豫則鉤楹内堂則由楹外又云序則物當棟堂則物當楣堂謂鄉學據鄉大夫所行射禮也豫謂州長春秋二時習射於序司農云和謂閨門之内行也者以其父子主和故和謂閨門之内行也云容謂容貌也者以其容是容儀故知容貌也後鄭不從此義杜子春讀和容為和頌謂能為樂也者興舞即舞樂今又以和容謂能為樂故後鄭亦不從𤣥謂和載六德容包六行也者破司農子春之義案大司徒以鄉三<pb n="34a"/>物教萬民教成則興之明此詢者還是三物之内不是三物之外别有和容又且主皮興舞是六藝之内明此和容是六徳六行之中在下謂之載和在六德之下故云和載六徳云容包六行者在上謂之包容則孝也孝在六行之上故云容包六行必知容得為孝者案漢書髙堂生善為容容則禮也善為孝者必合於禮之容儀故以孝為容者也云庶民無射禮者天子至士有大射燕射賔射之等庶人則無此射禮故云無射禮也云因田獵分禽則有主皮者案大司馬職大獸公之小禽私之者至舍更與在田之人射則取之則有主皮云主皮者張皮射之無侯也者自士已上張皮侯采侯獸侯庶人主射此皮故云主皮無侯也云主皮和容興舞則六藝之射與禮樂與者以此三者當之故以主皮當射和容當禮興舞當樂若然三物之中其事一十有八今六徳之中唯問和六行之中唯問容六藝之中唯問禮樂獨問此者既貢賢於王其餘則未能盡備故略舉五者<pb n="34b"/>以問之六徳是其大者故問下之和者六行是其小者故問上之孝者也六藝之中禮以安上治民樂以移風易俗男子生設弧於門左射則是男子之事此皆人行之急故特言之自餘略而不說又云當射之時民必觀焉因詢之也者案鄉射記唯君有射于國中其餘則否注云臣不習武事於君側以其鄉射在城外衆庶皆觀焉故得詢此五物云孔子射於矍相之圃已下者此是禮記射義文天子諸侯射先行燕禮卿大夫士射先行鄉飲酒之禮時孔子為鄉大夫鄉射之禮先行飲酒禮故云孔子射於矍相之圃矍相地名以其臣不得在國射故射於矍相之圃蓋觀者如堵墻者以其鄉内衆庶皆集在射所故云觀者如堵墻云射至於司馬者以其飲酒之禮必立司正於將射變司正為司馬也案鄉射大射司射執弓矢今此云子路執弓矢則子路為司射也云子路出誓者以其衆庶多不可盡與之射故誓去之云又使公罔之裘序點揚觶而語者案鄉飲酒之禮<pb n="35a"/>一人舉觶為旅酬始二人舉觶為無算爵始射在無算爵前今誓在無算爵後者但射實在無算爵前今未射之前用此無算爵禮二人舉觶之法以誓衆庶耳非謂此射在無算爵後云詢衆庶之儀若是乎者孔子為諸侯鄉大夫此經是天子鄉大夫引彼以證此故云乎以疑之</hi>此謂使民興賢出使長<lb/>
之使民興能入使治之注言是乃所謂使民自舉賢者<lb/>
因出之而使之長民教以德行道藝於外也使民自舉<lb/>
能者因入之而使之治民之貢賦田役之事於内也言<lb/>
為政以順民為本也書曰天聰明自我民聰明天明威<lb/>
自我民明威老子曰聖人無常心以百姓心為心如是<lb/>
<pb n="35b"/>
則古今未有遺民而可為治疏<hi>釋曰言此謂使民興賢者謂上經賔舉者皆民中舉之還使治民故云此謂使民興賢出使長之謂使鄉外與民為君長云使民興能入使治之者謂能者復來入鄉中治民之貢賦注釋曰云使民自舉賢者因出之而使之長民教以徳行道藝於外也者以賢者徳大故遣出外或為都鄙之主或諸侯皆可也以其自有徳行道藝故還使之教民以德行道藝云使民自舉能者因入之而使之治民之貢賦田役之事於内也者以其能者徳小不可以為大夫諸侯等故還入鄉中量徳大小以為比長鄰長已上之官治民之貢賦田役於内也云言為政以順民為本也者禮記云上酌民言則下天上施上不酌民言則下不天上施故言為政以順民為本也書曰天聰明已下是尚書咎繇篇之文也自用也言天雖聰明視聽既逺不自用已之聰明用民之聰明民之歸者則授之以天位謂若湯武是也天明威自我<pb n="36a"/>民明威者威畏也天雖明察可畏不自用已之明威用我民明威民所叛者則討之謂若桀紂是也云老子曰聖人無常心以百姓心為心者但聖人形如枯木心若死灰空洞無我故無常心以百姓之心為心引之者證順民為本之意云如是則古今未有遺民而可為治者天聰明是古老子與此文為今皆順民為治故云古今未有遺民而可為治也</hi>歳終則令六鄉之吏皆會政致事注會計<lb/>
也致事言其歲盡文書疏<hi>釋曰年終將考其得失則令六鄉之吏州長之官皆計會教政之功狀致其所掌之事於鄉大夫鄉大夫得之致與大司徒然後考之</hi>正歲令羣吏攷<lb/>
法于司徒以退各憲之於其所治疏<hi>釋曰正歲建寅之月鄉大夫令州長已下羣吏令使考法於司徒攷謂受而考量行之故云以退各憲之於其所治憲者表縣之也</hi>國大詢于<lb/>
<pb n="36b"/>
衆庶則各帥其鄉之衆寡而致於朝注大詢者詢國危<lb/>
詢國遷詢立君鄭司農云大詢于衆庶洪範所謂謀及<lb/>
庶民疏<hi>釋曰國有大事必順於民心故與衆庶詢謀則六鄉大夫各帥其鄉之衆寡而致於朝謂外朝三槐九棘之所共詢謀之注釋曰知大詢詢國危詢國遷詢立君者案小司寇職云掌外朝之政以致萬民而詢焉一曰詢國危二曰詢國遷三曰詢立君此經云大詢于衆庶而致于朝故知大詢者詢國危之等也此三者皆是國之大事故稱大詢小司寇雖不云大太卜云大貞即此詢國危之等也鄭司農云大詢于衆庶引洪範所謂謀及庶民者彼謀及庶民即大詢於衆庶一也故引為證</hi>國有大故則令民各<lb/>
守其閭以待政令注使民皆聚於閭胥所治處疏<hi>釋曰大故<pb n="37a"/>謂災變宼戎之等警急須人故鄉大夫令州長已下使民各守其閭胥所治處以待國之政令注釋曰二十五家為閭中士為閭胥則有治政之處以聚其民</hi>以旌節輔令則達之注民雖以<lb/>
徵令行其將之者無節則不得通疏<hi>釋曰國有六事故恐有姦寇故使民徵令出入來往皆須得旌節輔此徵令文書乃得通達使過故鄭云民雖以徴令行其將之者無節則不得通</hi>
　<lb/>
　<lb/>
　<lb/>
　<lb/>
<pb n="37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周禮注疏卷十一<lb/>
<pb n="38a"/>
　周禮注疏卷十一考證<lb/>
小司徒之職疏黨祭禜族祭酺○監本禜訛宗酺訛歩<lb/>
　今俱考經文改正<lb/>
凡用衆庶疏又聽斷其賞罰○經文云聽其辭訟施其<lb/>
　賞罰此處疑有脫字<lb/>
乃經土地而井牧其田野注甸之言乘也讀如𠂻甸之<lb/>
　甸○<hi>臣浩</hi>按朱子曰甸乘古人原是一音如陳之後<lb/>
　為田姓是也可以相證<lb/>
<pb n="38b"/>
　疏公邑無名故借三等之號以表之○借監本作□<lb/>
　查字書無□字今改正<lb/>
凡民訟以地比正之○此節疏各本錯在下節今依經<lb/>
　文之次訂正<lb/>
鄉師之職及期以司徒之大旗致衆庶疏鄉師既是大<lb/>
　夫官○監本鄉訛卿又脫師字今改正<lb/>
正歲稽其鄉器疏無過用朝服○朝當作祭<lb/>
　又士則鹿中之等○士監本訛作上今据鄉射禮文<lb/>
<pb n="39a"/>
　士則鹿中改正<lb/>
鄉大夫之職三年則大比注元謂變舉言興者○言監<lb/>
　本訛作賢今改正<lb/>
退而以鄉射之禮疏卿大夫士射先行鄉飲酒之禮○<lb/>
　卿監本訛鄉今攷射義文正之<lb/>
正歲令羣吏攷灋于司徒以退各憲之於其所治○<hi>臣</hi>
　<hi>人龍</hi>按各本所治下俱有之國二字蓋由石經誤衍<lb/>
　一之字後人寫刻以石經為定本遂割下節國大詢<lb/>
<pb n="39b"/>
　于衆庶之國字以從之而不覺反為所誤也今見石<lb/>
　刻之國二字刓缺監本直去此二字而下節之首未<lb/>
　增國字但作大詢於衆庶亦誤也<lb/>
　疏一曰詢國危二曰詢國遷三曰詢立君○曰詢國<lb/>
　遷二句監本訛作以安庶民四字今据小司寇職文<lb/>
　訂正<lb/>
　<lb/>
　周禮注疏卷十一考證<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Title</title>
            </titleStmt>
            <publicationStmt>
                <p>Information about publication or distribution</p>
            </publicationStmt>
            <sourceDesc>
                <p>Information about the source</p>
            </sourceDesc>
        </fileDesc>
    </teiHeader>
    <text>
        <body>
            <div>
                <head>周易程朱傳義折衷</head>
    <p>
<pb n="1a"/>欽定四庫全書　　　　經部一<lb/>
　周易程朱傳義折衷　　易類<lb/>
　　提要<lb/>
　　　　<hi>臣</hi>等謹案周易程朱𫝊義折衷三十三卷元<lb/>
　　　　趙采撰采字徳亮號隆齋潼川人其書用注<lb/>
　　　　疏本節錄程子易𫝊朱子本義之説益以語<lb/>
　　　　錄諸書列之于前而各以已説附于後所謂<lb/>
　　　　折衷也所注僅上下經殆以程子所𫝊不及<lb/>
<pb n="1b"/>　　　　繫詞以下歟前有采自序稱有康節邵子推<lb/>
　　　　明羲文之卦畫而象數之學著有伊川程子<lb/>
　　　　推衍夫子之意而卦畫之理明洎武夷朱文<lb/>
　　　　公作本義釐正上下經十翼而還其舊作啟<lb/>
　　　　蒙本邵子而發先天雖本義專主卜筮然於<lb/>
　　　　門人問答又以為易中先儒舊説皆不可廢<lb/>
　　　　但互體飛伏納甲之類未及致思耳愚以為<lb/>
　　　　今時學者之讀易當由邵程朱三先生之説<lb/>
<pb n="2a"/>　　　　泝而上之云云故其書雖以程朱為主而兼<lb/>
　　　　及象數變互之説葢倂存邵學其識見猶為<lb/>
　　　　明通固非墨守一家者比也顧炎武謂割裂<lb/>
　　　　本義以入程𫝊始于胡廣之修大全然采與<lb/>
　　　　董稭巳用程子本而析本義以附之則其來<lb/>
　　　　有漸矣炎武専罪胡廣殆未見此二書歟乾<lb/>
　　　　隆四十二年八月恭校上<lb/>
　　　　　　　總纂官<hi>臣</hi>紀昀<hi>臣</hi>陸錫熊<hi>臣</hi>孫士毅<lb/>
<pb n="2b"/>　　　　　　　　總　校　官　<hi>臣</hi>　陸　費　墀<lb/>
<pb n="3a"/>周易程朱傳義折衷原序<lb/>
易該象數理未作之前其體因象數而立既作之後其<lb/>
理因象數而顯大傳曰河出圖洛出書聖人則之河圖<lb/>
洛書為天地自然之文象數之大原也二圖之象皆九<lb/>
位故伏羲則之畫為長短之九畫成乾坤二卦之小成<lb/>
由乾坤而八卦八卦而六十四卦以左右交互而觀則<lb/>
兩卦得十八畫二九也是為先天圖邵子所謂交易之<lb/>
易也文王則之變伏羲之卦次分上下之二經上經卦<lb/>
<pb n="3b"/>三十下經三十四以一反一覆而觀除八正卦外五十<lb/>
六卦只成二十八卦上經得十八卦下經亦得十八卦<lb/>
二九也是為後天易程子所謂變易之易也或曰伏羲<lb/>
既因象推數而作先天交易之易矣文王又因象推數<lb/>
而作後天變易之易何哉大傳曰易之興也其於中古<lb/>
乎作易者其有憂患乎夫子葢謂文王當殷末世憂患<lb/>
而興此易也曷為見其憂患今觀後天反對卦如泰反<lb/>
為否剥反為復普反為明夷夬反為姤既濟反為未濟<lb/>
<pb n="4a"/>舉一二以𩔖推則文王實憂慮天下後世陰陽禍福之<lb/>
相為倚伏治亂安危之相為消長君子小人之相為進<lb/>
退只在一反覆間故示人以用九扶陽而抑陰為君子<lb/>
謀不為小人謀為轉移造化之機此上下經所以皆寓<lb/>
用九之意豈出於聖人之智巧皆倚天地自然之法象<lb/>
而加一倍焉耳自古聖王之致治皆用九如舜命九官<lb/>
禹之九功九叙九歌是已是以周公作爻辭於乾卦首<lb/>
發用九之義夫子翼之曰天徳不可為首也曰乾元用<lb/>
<pb n="4b"/>九天下治也曰乾元用九乃見天則於九曰天則則其<lb/>
可過哉則過其亢矣又於大傳三陳九卦以明文王處<lb/>
憂患之道上經取三卦而陳之用一九也下經取六卦<lb/>
而陳之用二也此夫子因數推理而作十翼也嗚呼易<lb/>
更三聖而象數義理始備自夫子殁千數百年論易者<lb/>
各據已見泥象數者流於詭怪說義理者淪於空寂而<lb/>
聖人憂患作易之㫖昧矣至宋有康節邵子推明羲<lb/>
文之卦畫而象數之學著有伊川程子推衍夫子之意<lb/>
<pb n="5a"/>而卦畫之理明洎武夷朱文公作本義釐正上下經十<lb/>
翼而還其舊作啟蒙本邵子而𤼵先天雖本義專主卜<lb/>
筮然於門人問答又以為易中先儒舊說皆不可廢但<lb/>
互體五行納甲飛伏之𩔖未及致思耳故愚以為今時<lb/>
學者之讀易當由邵程朱三先生之說泝而上之以㑹<lb/>
羲文周孔之心庻幾可與言易矣然邵子無易觧其說<lb/>
僅見於觀物篇故愚是集以程朱𫝊義為主而附以鄙<lb/>
見間亦竊取先儒象數變互以資𤼵明雖然俗士口易<lb/>
<pb n="5b"/>賢人體易聖人忘易孟子著書未甞及易邵子以為易<lb/>
道存焉且以為善用易人能用易是為知易嗚呼韋編<lb/>
三絶企東家之無過蠧簡百年慨西伯之有憂愚雖衰<lb/>
老願就有道而正焉趙采徳亮原序<lb/>
</p>

  </div>
            <div>
<head>周易程朱𫝊義折𠂻卷一</head> <lb/>
    <p>
<pb n="1a"/>欽定四庫全書<lb/>
　周易程朱𫝊義折𠂻卷一<lb/>
　　　　　　　　　　　　　元　趙采　撰<lb/>
周易<lb/>
　朱氏曰周代名易書名其卦本伏羲所畫有交易變<lb/>
　易之義故謂之易其辭則文王周公所繫故繫之周<lb/>
　　愚曰易卦皆本伏羲所畫按大𫝊以為包犧氏之<lb/>
　　王天下始作八卦以通神明之徳包犧氏没神農<lb/>
<pb n="1b"/>　　黄帝堯舜氏作皆取所重十三卦以制器又按周<lb/>
　　禮太卜掌三易曰連山歸藏周易其經卦皆八其<lb/>
　　别六十四是三易之卦皆本伏羲所畫世代日逺<lb/>
　　二易不𫝊今𫝊者羲圖周易耳羲圖有卦畫無文<lb/>
　　字後世謂之先天易周易則彖辭文王所作爻辭<lb/>
　　周公所作子孫世守之著其代曰周後世謂之後<lb/>
　　天之易吾夫子晚年好易讀之韋編三絶而為之<lb/>
　　𫝊上彖下彖上象下象上繫下繫文言説雜序卦<lb/>
<pb n="2a"/>　　是為十翼雖專賛羲圖周易而未甞無連山歸藏<lb/>
　　之義其曰始萬物終萬物者莫盛乎艮雖就後天<lb/>
　　八卦論艮而終始之説實論連山首艮㣲㫖何者<lb/>
　　冬雖主藏一歲𤼵育之功却已胚胎於是故後天<lb/>
　　乾居艮位聖人曰乾知太始顓頊歴以十月為首<lb/>
　　者為此也楊子雲作太𤣥與太初歴相應亦兼該<lb/>
　　乎顓頊之歴所以𤼵明連山之義其曰闔户謂之<lb/>
　　坤闢户謂之乾坤之闔户乃居闢户之前此論歸<lb/>
<pb n="2b"/>　　藏首坤之㫖司馬君實作潜虚言萬物祖於虛所<lb/>
　　以𤼵明歸藏之義二書於易非贅疣也若乃大𫝊<lb/>
　　論羲文二易象數則惟康節邵子得其說故朱文<lb/>
　　公曰某看了堯夫易看他人易不得此本義外所<lb/>
　　以又作啟蒙也<lb/>
上經<lb/>
　朱子曰以其簡袠重大故分為上下兩篇<lb/>
　　愚按上經三十卦下經三十四卦其卦數本不等<lb/>
<pb n="3a"/>　　然以反與對者合而觀之則上經得十八卦下經<lb/>
　　亦得十八卦未甞不均也反體在上經者十二在<lb/>
　　下經者十六對體在上經者乾坤坎離頤大過也<lb/>
　　在下經者中孚小過也乾坤坎離頤中孚大過小<lb/>
　　過有對无反餘五十六卦成反體者二十八緫之<lb/>
　　為三十六此邵子所謂三十六宫都是春者也<lb/>
䷀<hi>乾下乾上</hi>
　程子曰上古聖人始畫八卦三才之道僃矣因而重<lb/>
<pb n="3b"/>　之以盡天下之變故六畫而成卦重乾為乾乾天也<lb/>
　天者天之形體乾者天之性情乾健也健而無息之<lb/>
　謂乾夫天專言之則道也天且弗違是也分而言之<lb/>
　則以形體謂之天以主宰謂之帝以功用謂之鬼神<lb/>
　以妙用謂之神以性情謂之乾乾者萬物之始故為<lb/>
　天為陽為父為君<lb/>
　朱子曰六畫者伏羲所畫之卦也一者竒也陽之數<lb/>
　也乾者健也陽之性也此卦六畫皆竒上下皆乾則<lb/>
<pb n="4a"/>　陽之純而健之至也故乾之名天之象皆不易焉<lb/>
　問程易言天專言之則道也又曰天地者道也不知<lb/>
　天地即道耶抑天地是形所以為天地乃道耶先生<lb/>
　曰伊川此句某未敢道是天地只以形言先天而天<lb/>
　弗違者如禮雖先王未之有而可以義起之𩔖葢雖<lb/>
　天之所未為而吾意之所為自與道契天亦不能違<lb/>
　也<lb/>
　　愚曰易有太極乾坤者太極之分也天地形也乾<lb/>
<pb n="4b"/>　　坤者使形者也天地可見而所以使形者不可見<lb/>
　　聖人畫卦以乾坤名之乾坤錯雜乃生六子六子<lb/>
　　即是乾坤破體何以言之乾三畫竒純陽也一陰<lb/>
　　雜於下是為巽雜於中是為離雜於上是為兊巽<lb/>
　　離兊皆破乾之純體也坤三畫耦純陰也一陽雜<lb/>
　　於下是為震雜於中是為坎雜於上是為艮震坎<lb/>
　　艮皆破坤之純體也乾謂三畫純陽夫子曰乾健<lb/>
　　也又曰夫乾天下之至健也三畫純陽亦可謂之<lb/>
<pb n="5a"/>　　乾謂之健如需言剛健不陷訟言險而健小畜健<lb/>
　　而巽泰内健外順同人文明以健大有剛健文明<lb/>
　　无妄動而健大畜剛健篤實夬健而説皆是有三<lb/>
　　畫純陽所以方有健字他卦雖有陽畫只説得剛<lb/>
　　葢剛與健不同健是全體純陽<lb/>
乾元亨利貞<lb/>
　程子曰元亨利貞謂之四徳元者萬物之始亨者萬<lb/>
　物之長利者萬物之遂貞者萬物之成唯乾坤有此<lb/>
<pb n="5b"/>　四徳在他卦則隨事而變焉<lb/>
　朱子曰元亨利貞文王所繫之辭以斷一卦之吉㓙<lb/>
　所謂彖辭者也元大也亨通也利宜也貞正而固也<lb/>
　文王以為乾道大通而至正故於筮得此卦而六爻<lb/>
　皆不變者言其占當得大通而必利在正固然後可<lb/>
　以保其終也此聖人所以作易敎人卜筮而可以開<lb/>
　物成務之精意餘卦倣此　元亨利貞只就物上看<lb/>
　亦分明所以有此物便有此氣所以有此氣便有此<lb/>
<pb n="6a"/>　理故易𫝊只説元者萬物之始亨者萬物之長利者<lb/>
　萬物之遂貞者萬物之成不說氣只說物者言物則<lb/>
　氣與理皆在其中伊川所説四句自動不得只為遂<lb/>
　字成字説不盡故某略添字説盡　元亨利貞理也<lb/>
　有這四叚氣也有這四叚理便在氣中兩箇不曽相<lb/>
　離<lb/>
　　愚曰卦辭言元亨利貞者六卦此卦及屯隨臨无<lb/>
　　妄革也然屯隨二卦但說大亨貞臨无妄革三卦<lb/>
<pb n="6b"/>　　亦大亨以正而已唯乾四徳不言所利不拘一事<lb/>
　　葢乾徳剛健中正純粹精也他卦則剛柔雜居而<lb/>
　　吉㓙有偏其所以元亨利貞止乎一事爾<lb/>
初九<lb/>
　朱子曰初九者卦下陽爻之名凡畫卦者自下而上<lb/>
　故以下爻為初陽數九為老七為少老變而少不變<lb/>
　故謂陽爻為九<lb/>
　　愚曰下爻稱初不稱下上爻稱上不稱終互見終<lb/>
<pb n="7a"/>　　下也爻以九命陽以六命陰取天地生數而言也<lb/>
　　繫辭曰叅天兩地而倚數以天一天三天五積而<lb/>
　　成九故陽爻用九以地二地四積而成六故陰爻<lb/>
　　用六陰陽之老少取天地成數六七八九除十而<lb/>
　　言也數至十窮矣故陽爻稱九不稱七陰爻稱六<lb/>
　　不稱八取老而變也陽老於九陰何以不老於十<lb/>
　　曰陽主進陰主退七為少陽自七而進於九則九<lb/>
　　為老陽是以進為老也八為少陰自八而退於六<lb/>
<pb n="7b"/>　　則六為老陰是以退為老也陽取其進陰取其退<lb/>
　　聖人扶陽抑陰之㫖可見矣<lb/>
潜龍勿用<lb/>
　程子曰理無形也故假象以顯義乾以龍為象龍之<lb/>
　為物靈變不測故以象乾道變化陽氣消息聖人進<lb/>
　退初九在一卦之下為始物之端陽氣方萌聖人側<lb/>
　微若龍之潜𨼆未可自用當晦養以俟時<lb/>
　朱子曰潜龍勿用周公所繫之辭以斷一卦之吉凶<lb/>
<pb n="8a"/>　所謂爻辭者也潜藏也龍陽物也初陽在下未可施<lb/>
　用故其象為潜龍其占曰勿用凡遇乾而此爻變者<lb/>
　當觀此象而玩其占也餘爻倣此<lb/>
　　愚曰震為龍今乾六爻皆以龍言何也乾體本坤<lb/>
　　陽以陰為基以三畫卦言初九坤一變而為震是<lb/>
　　乾者自震而變自震而成也故乾為龍潜龍不是<lb/>
　　未變化底龍元是能飛躍底龍只初當潜而潜葢<lb/>
　　初九變坤下有伏震故曰潜龍或曰見躍飛皆著<lb/>
<pb n="8b"/>　　其地潜與亢不言其所何也曰初不及上已過過<lb/>
　　猶不及皆無位何所之可云<lb/>
九二見龍在田利見大人<lb/>
　程子曰田地上也出見於地上其徳已著以聖人言<lb/>
　之舜之田漁時也利見大徳之君以行其道君亦利<lb/>
　見大徳之人以其成其功天下利見大徳之人以被<lb/>
　其澤大徳之君九五也乾坤純體不分剛柔而以同<lb/>
　徳相應<lb/>
<pb n="9a"/>　朱子曰九二剛健中正出潜離𨼆澤及於物物所利<lb/>
　見故其象為見龍在田其占為利見大人九二雖未<lb/>
　得位而大人之徳巳著常人不足以當之故值此爻<lb/>
　之變者但為利見此人而已葢亦為在下之大人也<lb/>
　此以爻與占者相為主賔自為一例若有見龍之徳<lb/>
　則為利見九五在上之大人矣　其他爻象便是占<lb/>
　者惟見龍人當不得所以只當把爻做主占者做客<lb/>
　大人即是見龍　占者當不得見龍飛龍則占者為<lb/>
<pb n="9b"/>　客利去見那大人即九二九五之徳見龍飛龍是也<lb/>
　若潜龍君子則占者自當之矣　又曰伊川之病在<lb/>
　那二五相見處卦畫如何會有相見之理只是説人<lb/>
　占得這卦利於見大人萬物覩之覩便是見字　六<lb/>
　爻不必限定説人君且如潜龍勿用若是庶人得之<lb/>
　自當不用人君得之也當退避見龍在田若是衆人<lb/>
　得之亦可用事利見大人如今所謂宜見貴人之𩔖<lb/>
　易不是限定底物事伊川自說一爻當一事則三百<lb/>
<pb n="10a"/>　八十四爻只當得三百八十四事自說得好不知如<lb/>
　何到他解却恁地說<lb/>
　　愚曰初九九二地道二居地表故曰田田是九榖<lb/>
　　所生如大田新田之𩔖二變坤為離離為文明故<lb/>
　　曰見龍見龍在田便有養育天下底作用所以夫<lb/>
　　子言善世而不伐徳博而化利見大人恐只是天<lb/>
　　下皆利見此大人也<lb/>
九三君子終日乾乾夕惕若厲无咎<lb/>
<pb n="10b"/>　程子曰三雖人位已在下體之上未離於下而尊顯<lb/>
　者也舜之𤣥徳升聞時也日夕不懈而兢惕則雖處<lb/>
　危地而無咎在下之人而君徳已著天下將歸之其<lb/>
　危懼可知雖言聖人之事苟不設戒則何以為教作易<lb/>
　之義也<lb/>
　朱子曰九陽爻三陽位重剛而不中居下之上乃<lb/>
　危地也然性體剛健有能乾乾惕厲之象故其占如<lb/>
　此君子指占者而言言能憂懼如是則雖處危地而<lb/>
<pb n="11a"/>　無咎也　又曰若說龍亦是在旱亢處底龍所以説<lb/>
　君子乾乾夕惕<lb/>
　　愚曰九三不言龍何也曰六位成章兼三才而兩<lb/>
　　之初九九二地道也故曰在田九三九四人道也<lb/>
　　故曰君子九五上九天道也故曰在天天道人道<lb/>
　　言之三五天人之初也剛也地道言之於二地之<lb/>
　　終也柔也亦以明乾六爻元不限定説龍若都説<lb/>
　　龍則人便以乾為人君之卦矣葢乾一卦人君聖<lb/>
<pb n="11b"/>　　人君子皆可用彼此互相備所以夫子於九三九<lb/>
　　四却說學者進徳脩業如何都把做聖人説伊川<lb/>
　　言君徳已著所以文公云如此則千百年只有舜<lb/>
　　禹用得此爻終日者三變下卦為兌四之二互離<lb/>
　　日在西終日也乾乾也五之三互巽為多白眼惕<lb/>
　　也離日在兌故曰夕惕<lb/>
九四或躍在淵无咎<lb/>
　程子曰淵龍之所安也或疑辭謂非必也躍不躍唯<lb/>
<pb n="12a"/>　及時以就安耳聖人之動無不時也舜之歴試時也<lb/>
　朱子曰或者疑而未定之辭躍者無所縁而絶於地<lb/>
　特未飛耳淵者上空下洞深昧不測之所龍之在是<lb/>
　若下於田或躍而起則向乎天矣九陽四陰居上之<lb/>
　下改革之際進退未定之時也故其象如此其占能<lb/>
　隨時進退則无咎也　又曰淵與天不争多淵是那<lb/>
　空虚無實底物躍是不著地兩脚跳上去底意思<lb/>
　又荅陳淳曰龍之所安恐未然田是平的所在縱有<lb/>
<pb n="12b"/>　水亦淺淵則深不可測躍則離乎行而未至乎飛行<lb/>
　尚以足躍則一躍而起足不踏地進則便上天去退<lb/>
　則依舊在淵皆不可測下離乎行上近乎飛不在天<lb/>
　不在田不在人此時進退皆不由我只聽天時而已<lb/>
　　愚曰九四乾道革矣脫去下體變成上道龍於此<lb/>
　　躍而自試焉躍者度徳量力也然猶未甞果於躍<lb/>
　　或焉而已亦未甞離其所在淵而已淵者坎也自<lb/>
　　四至上有坎象四動之五或躍也不躍則怠必於<lb/>
<pb n="13a"/>　　躍則邪不怠不邪一聽於天時而進退焉是以無<lb/>
　　咎伊川以為舜歴試時曰歴試人試我也或躍我<lb/>
　　自試也人試我者試以職我自者試以徳胡安定<lb/>
　　曰九四出人臣之上切近至尊之位是儲貳之象<lb/>
　　也朱文公曰易不可恁地說如五雖君位亦不可<lb/>
　　專以君言若將九四為儲君則古人未立太子者<lb/>
　　不成虚此一爻也<lb/>
九五飛龍在天利見大人<lb/>
<pb n="13b"/>　程子曰進位乎天位也聖人既得天位則利見在下<lb/>
　大徳之人與其成天下之事天下固利見夫大徳之<lb/>
　君也<lb/>
　朱子曰剛健中正以居尊位如以聖人之徳居聖人<lb/>
　之位故其象如此而占法與九二同特所利見者在<lb/>
　上之大人耳若有其位則為利見九二在下之大人<lb/>
　也<lb/>
　　愚曰九五變則上卦為離離為飛乾為天離淵而<lb/>
<pb n="14a"/>　　飛飛龍在天也離為目見也易言悔吝則歸之君<lb/>
　　子言利則歸之所見之人葢廣土衆民非君子之<lb/>
　　所樂中天下定四海非君子之所性飛龍在天豈<lb/>
　　君子之利哉是蒼生之福也<lb/>
上九亢龍有悔<lb/>
　程子曰九五者位之極中正者得時之極過此則亢<lb/>
　矣上九至於亢極故有悔也有過則有悔唯聖人知<lb/>
　進退存亡而無過則不至於悔也<lb/>
<pb n="14b"/>　朱子曰上者最上一爻之名亢者過於上而不能下<lb/>
　之意也陽極於上動必有悔故其象占如此<lb/>
　　愚曰乾六爻雖言六龍其實只一龍𨼆見躍飛隨<lb/>
　　時位而不同所以彖言六位時成時乗六龍只是<lb/>
　　一龍而以時處六爻耳文公謂此六爻不是言徳<lb/>
　　學節次是地位節次聖人自有見成之徳只所居<lb/>
　　之位不同徳無淺深而位有髙下亢龍有悔上九<lb/>
　　變則上卦為兑兑為毁折亢滿之累也伊川謂上<lb/>
<pb n="15a"/>　　九亢極故有悔夫亢極未便有悔亢而欲有為方<lb/>
　　有悔所以夫子言動而有悔若不動安得有悔然<lb/>
　　能悔則尚未至乎凶後世王通論漢武曰能知悔<lb/>
　　而康帝業論隋文曰平陳之後龍徳亢矣而卒不<lb/>
　　悔悲夫此深識大易有悔之義也<lb/>
用九見羣龍无首吉<lb/>
　程子曰用九者處乾剛之道以陽居乾體純乎剛者<lb/>
　也剛柔相濟為中而乃以純剛是過乎剛也見羣龍<lb/>
<pb n="15b"/>　謂觀諸陽之義無為首則吉也以剛為天下先凶之<lb/>
　道也<lb/>
　朱子曰用九言凡筮得陽爻者皆用九而不用七蓋<lb/>
　諸卦百九十二陽爻之通例也以此卦純陽而居首<lb/>
　故於此𤼵之而聖人因繫之辭使遇此卦而六爻皆<lb/>
　變者即此占之葢六爻皆變剛而能柔者吉之道也<lb/>
　春秋𫝊曰乾之坤曰見羣龍無首吉葢即純坤卦辭<lb/>
　牝馬之貞先迷後得東北喪朋之意<lb/>
<pb n="16a"/>　　愚按文公此說本之歐公葢用九是變卦乾六爻<lb/>
　　都變則為坤便是元亨利牝馬之貞頭變而身不<lb/>
　　變似無首底龍用九用六歐公得之又曰乾坤用<lb/>
　　九六而不用七八葢九六變而七八不變九上更<lb/>
　　去不得了只得變回來做八六下來便是五生數<lb/>
　　了也去不得所以却去做七文公又謂見群龍無<lb/>
　　首王弼伊川皆解不成他是不見那用九用六之<lb/>
　　説葢九變則六六變則九九六相用剛柔相濟然<lb/>
<pb n="16b"/>　　後適中故闗子明曰以六用九<lb/>
彖曰<lb/>
　程子曰卦下之辭為彖夫子從而釋之通謂之彖彖<lb/>
　者言一卦之義故知者觀其彖辭則思過半矣<lb/>
　朱子曰彖即文王所繫之辭此名彖上𫝊上者經之<lb/>
　上篇𫝊者孔子所以釋經之辭也<lb/>
　　或問他卦先彖𧰼而後爻乾卦乃先爻而後彖𧰼<lb/>
　　何也愚按晁氏云先儒謂費直専以彖𧰼文言參<lb/>
<pb n="17a"/>　　解易爻以彖象文言雜入卦中者自費氏始費<lb/>
　　氏初變亂古制時猶若今乾坤彖象繫卦之末<lb/>
　　而卒大亂於王弼其説葢原於孔疏而吕氏不<lb/>
　　取焉朱文公則謂先儒雖言費氏以彖象文言<lb/>
　　㕘解易爻初不言其分𫝊附經至謂鄭康成始<lb/>
　　合彖象於經則見於魏志甚明又孔疏謂王弼<lb/>
　　以象本釋經文宜相附近故分爻之象辭各附<lb/>
　　其當爻下者則為得之其實今王弼注本之乾<lb/>
<pb n="17b"/>　　卦葢存鄭康成所附之例坤以下六十三卦則弼<lb/>
　　所自分者此乾卦彖象在六爻後與他卦別者<lb/>
　　此也後又云近吕伯恭却去後漢中尋得一處<lb/>
　　云是韓康伯改都不説王弼據某攷之其實是<lb/>
　　韓康伯初改如乾卦次序其他是王弼改此文<lb/>
　　公之説今從之但王弼改坤以下六十三卦而<lb/>
　　乾卦獨依舊本附彖象文言於卦末意者亦所<lb/>
　　以尊乾也<lb/>
<pb n="18a"/>大哉乾元萬物資始乃綂天<lb/>
　程子曰大哉乾元賛乾元始萬物之道大也四徳之<lb/>
　元猶五常之仁偏言則一事專言則包四者萬物資<lb/>
　始乃統天言元也統言天之道也天道始萬物萬物<lb/>
　資始於天也<lb/>
　朱子曰此專以天道明乾義又析元亨利貞為四徳<lb/>
　以𤼵明之而此一節首釋元義也　又曰元者用之<lb/>
　端而亨利貞之理具焉至於為亨為利為貞則亦元<lb/>
<pb n="18b"/>　之為爾此元之所以包四徳也若分而言之則元亨<lb/>
　誠之通利貞誠之復其體用固有在矣以用言之則<lb/>
　元為主以體言之則貞為主　曾祖道問元亨利貞<lb/>
　偏言則一事專言則包四者先生云元者乃天地生<lb/>
　物之端乾言大哉乾元萬物資之以始至哉坤元萬<lb/>
　物資之以生乃知元者天地生物之端倪也元者生<lb/>
　意在亨則生意之長在利則生意之遂在貞則生意<lb/>
　之成若言仁便是這意思仁本是生意乃惻𨼆之心<lb/>
<pb n="19a"/>　也<lb/>
　　愚曰易有太極是生兩儀非謂兩儀既生之後無<lb/>
　　太極也卦卦皆有太極物物皆有太極乾元者乾<lb/>
　　之太極坤元者坤之太極物資乎元不資乎天以<lb/>
　　惟天為大惟元綂之綂者主張是而綱維是也此<lb/>
　　賛元也<lb/>
雲行雨施品物流形<lb/>
　程子曰言亨也天道運行生育萬物也<lb/>
<pb n="19b"/>　朱子曰此釋乾之亨也<lb/>
大明終始六位時成時乘六龍以御天<lb/>
　朱子曰始即元也終謂貞也不終則无始不貞則无<lb/>
　以為元也此言聖人大明乾道之終始則見卦之六<lb/>
　位各以時成而乗此六陽以行天道是乃聖人之元<lb/>
　亨也<lb/>
　　愚曰此以天地相函坎離相錯而言亨也按虞翻<lb/>
　　論動爻謂陰陽失位則動而變乾九二九四上九<lb/>
<pb n="20a"/>　　陽居陰位故動而變有坎離象雲行雨施坎之升<lb/>
　　降也大明終始離之往來也六爻之位潜見躍飛<lb/>
　　亢各有其時聖人因時而乘此六位之龍所以體<lb/>
　　乾之四徳而叅賛天之化育故曰御天御者運用<lb/>
　　而斡旋之也前言統天統如統師静握其權此言<lb/>
　　御天御如御馬動宣其用是利之徳也<lb/>
乾道變化各正性命保合太和乃利貞<lb/>
　程子曰乾道變化生育萬物洪纎高下各以其𩔖各<lb/>
<pb n="20b"/>　正性命也天所賦為命物所受為性保合大和乃利<lb/>
　貞保謂常存合為常和保合大和是以利且貞也天<lb/>
　地之道常久而不已者保合大和也<lb/>
　朱子曰變者化之漸化者變之成物所受為性天所<lb/>
　賦為命大和陰陽㑹合冲和之氣也各正者得於有<lb/>
　生之初保合者全於已生之後此言乾道變化無所<lb/>
　不利而萬物各得其性命以自全以釋利貞之義也<lb/>
　　愚曰乾坤相交是生變化萬物散殊各正性命各<lb/>
<pb n="21a"/>　　正者一物具一正也保合者物物同一和也不言<lb/>
　　乾坤而曰乾道者坤從天之道乾道包坤陽得兼<lb/>
　　陰在聖人言乾道變化者坎離為用也坎離為用<lb/>
　　則性命自全冲和之氣絪緼㑹合乾之利且貞者<lb/>
　　在我矣此聖人所以體乾之四徳也四徳者舉其<lb/>
　　綱則元大而包其三循其序則元亨相承利貞相<lb/>
　　代要其實則元即為亨利貞貞即為元一而四四<lb/>
　　實一也<lb/>
<pb n="21b"/>首出庻物萬國咸寧<lb/>
　程子曰天為萬物之祖王為萬邦之宗乾道首出庻<lb/>
　物而萬彚亨君道尊臨天位而四海從王者體天之<lb/>
　道則萬國咸寧也<lb/>
　　愚曰以元統天而開萬物之生者乾也體元居正<lb/>
　　而遂萬物之生者聖人也聖人不能不同乎物而<lb/>
　　不羣於物是惟無出出則物有所主無為自然而<lb/>
　　萬國各安其天矣故彖終之以此<lb/>
<pb n="22a"/>象曰<lb/>
　程子曰卦下象解一卦之象爻下象解一爻之象<lb/>
天行健君子以自彊不息<lb/>
　朱子曰天乾卦之象也凡重卦皆取重義此獨不然<lb/>
　者天一而已但言天行則見其一日一周而明日又<lb/>
　一周若重複之象非至健不能也君子法之不以人<lb/>
　欲害其天徳之剛則自彊而不息矣<lb/>
　胡安定曰天者乾之形乾者天之用夫天之形望之<lb/>
<pb n="22b"/>　其色蒼然南樞入地下三十六度北樞出地上三十<lb/>
　六度狀如倚杵此天之形也言其用則一晝夜之間<lb/>
　凡行九十餘萬里夫人之一呼一吸謂之一息一息<lb/>
　之間天行已八十餘里人之一晝一夜有一萬三千<lb/>
　六百餘息是故一晝一夜而天行九十餘萬里則天<lb/>
　之健可知又按日右轉窮晝夜而一周天與天葢未<lb/>
　始相逺也然日之進也纔足以當晝夜之運而天之<lb/>
　行則常超一度積日以成歲是則天常踰一度而日<lb/>
<pb n="23a"/>　常不及一度則所謂強健而不息者非天行不足以<lb/>
　當之故聖人於此垂敎欲使人法天之用而不法天<lb/>
　之形君子觀象顧得不自强乎<lb/>
　　愚曰諸卦之象皆舉卦名惟乾卦則不名象以乾<lb/>
　　而言健者何耶曰此聖人所以尊乾也乾非天之<lb/>
　　所能盡人皆知之惟乾無對人未必知之也或曰<lb/>
　　坤非乾之對耶曰乾尊坤卑乾可以兼坤而坤不<lb/>
　　可以及乾猶之君臣耦也而臣不可以並君尊無<lb/>
<pb n="23b"/>　　二上也夫婦耦也而婦不可以並夫家無二主也<lb/>
　　乾之道能備三才萬物之象而三才萬物之象不<lb/>
　　能兼乾之象故聖人名卦不曰天而曰乾乾為天<lb/>
　　地萬物之元尊而無對天行雖得乾之健而不足<lb/>
　　以盡乾故聖人於大象不曰天行乾而曰天行健<lb/>
　　豈非以乾道包括甚大所以御天而始萬物有非<lb/>
　　天之所能盡故與<lb/>
潜龍勿用陽在下也<lb/>
<pb n="24a"/>　　愚曰乾以坤為體以卦氣言變坤之初六為復則<lb/>
　　陽剛潜於坤下故曰商旅不行后不省方勿用而<lb/>
　　陽在下也易有當用爻變言者今舉其一他可𩔖<lb/>
　　推<lb/>
見龍在田徳施普也<lb/>
　程子曰見於地上徳化及物其施已普也<lb/>
終日乾乾反復道也<lb/>
　程子曰進退動息必以道也<lb/>
<pb n="24b"/>　朱子曰反復重復踐行之意<lb/>
　　愚曰陽在下以氣言也徳施普以徳言也終日乾<lb/>
　　乾反復道者以學言也二卦相因乾之又乾不已<lb/>
　　於行如此則反復皆道無入而不自得也<lb/>
或躍在淵進无咎也<lb/>
　程子曰量可而進適其時則無咎也<lb/>
　朱子曰可以進而不必進也<lb/>
飛龍在天大人造也<lb/>
<pb n="25a"/>　程子曰大人之為聖人之事也<lb/>
　朱子曰造猶作也<lb/>
亢龍有悔盈不可久也<lb/>
　程子曰盈則變有悔也<lb/>
　　愚曰上卦皆以用言四有進退之義知其可進而<lb/>
　　進非甞試也五當大有為之時則不可以不為上<lb/>
　　當亢極之世則不可以無變所謂聖人因時如此<lb/>
　　耳<lb/>
<pb n="25b"/>用九天徳不可為首也<lb/>
　程子曰用九天徳也天徳陽剛復用剛而好先則過<lb/>
　矣<lb/>
　朱子曰言陽剛不可為物先故六陽皆變而吉　天<lb/>
　行以下先儒謂之大象潜龍以下先儒謂之小象後<lb/>
　倣此<lb/>
文言曰<lb/>
　程子曰他卦彖象而已獨乾坤更設文言以發明其<lb/>
<pb n="26a"/>　義<lb/>
　朱子曰此篇申彖傳象傳之意以盡乾坤二卦之藴<lb/>
　而餘卦之說因可以例推云<lb/>
　　愚曰聖人賛易獨文言於乾坤而於乾又加詳焉<lb/>
　　何也曰乾坤易之門也詳於乾所以詳於坤詳於<lb/>
　　乾坤所以詳於諸卦也使後世觀乾坤之義變化<lb/>
　　不一而意弗可盡故於他卦不敢不究心焉<lb/>
元者善之長也亨者嘉之會也利者義之和也貞者事<lb/>
<pb n="26b"/>之幹也<lb/>
　朱子曰元者生物之始天地之徳莫先於此故於時<lb/>
　為春於人則為仁而衆善之長也亨者生物之通物<lb/>
　至於此莫不嘉矣故於時為夏於人則為禮而衆美<lb/>
　之㑹也利者生物之遂物各得宜不相妨害故於時<lb/>
　為秋於人則為義而得其分之和貞者生物之成實<lb/>
　理備具隨在各足故於時為冬於人則為智而為衆<lb/>
　事之幹幹者木之身枝葉所依以立者也　問元者<lb/>
<pb n="27a"/>　善之長先生曰亨利貞皆善也而元乃為四者之長<lb/>
　是善端初𤼵見處也亨者嘉之會先生曰此處難下<lb/>
　語且以草木言之𤼵生到夏時好處都來湊會嘉只<lb/>
　是好處會是期會也　元者善之長春秋𫝊記穆姜<lb/>
　所誦之語謂元者體長覺得體字較好是一體之長<lb/>
　也　孔子於文言只說利者義之和是掉了那利只<lb/>
　是義之和為利葢是不去利上求利只義之和處便<lb/>
　是利　或問利者義之和也曰義之和處便是利如<lb/>
<pb n="27b"/>　君臣父子各得其宜此便是義之和處安得云不利<lb/>
　如君不君臣不臣父不父子不子此便是不和也安<lb/>
　得云利孔子所以罕言利者葢不欲專以利為言恐<lb/>
　人只管去利上求也　問程子曰義安處便為利只<lb/>
　是當然便安否曰是只萬物各得其分便是利君得<lb/>
　其為君臣得其為臣父得其為父子得其為子何利<lb/>
　如之這利字即易所謂利者義之和利便是義之和<lb/>
　處程子當初此處解得亦未親切不似這語却親切<lb/>
<pb n="28a"/>　義似初不和而却和截然而不可犯似不和分别後<lb/>
　萬物各止其所却是和不和生於不義義則無不和<lb/>
　和則無不利矣　貞者事之幹伊川説貞字只以為<lb/>
　正恐未足以盡貞之義須是說正而固然亦未推得<lb/>
　到知上看得來合是如此知是那黙運事變底件物<lb/>
　事所以為事之幹<lb/>
君子體仁足以長人嘉會足以合禮利物足以和義貞固<lb/>
足以幹事<lb/>
<pb n="28b"/>　朱子曰以仁為體則無一物不在所愛之中故足以<lb/>
　長人嘉其所會則無不合禮使物各得其所利則義<lb/>
　無不和貞固者知正之所在而固守之所謂知而勿<lb/>
　去者也故足以為事之幹　又曰體仁如體物相似<lb/>
　人在那仁裏做骨子所謂體仁仁只是箇道理須著<lb/>
　是有這人方體得他做他骨子伊川比而效之之說<lb/>
　却覺見不是　又曰伊川說利物足以和義覺他說<lb/>
　得糊塗如何喚做和合於義四句都說不力　嘉會<lb/>
<pb n="29a"/>　須是有禮後底事然這意思却在禮之先嘉其所會<lb/>
　時未說到那禮在然能如此則便能合禮利物時未<lb/>
　說到和義在然能物各得其利便能和義㑹字難説<lb/>
　是那萬物一齊𤼵見處得他盡嘉美便是如只一事<lb/>
　兩事嘉美時未為嘉會這利字是好底如孟子所説<lb/>
　戰國時利是不好底<lb/>
　　愚曰體仁是把仁道做切身事看如痒疴疾痛舉<lb/>
　　切吾身故足以長人嘉會是物之嘉美者一齊會<lb/>
<pb n="29b"/>　　聚方足以合禮即魚麗詩序美萬物盛多能僃禮<lb/>
　　之意利物是使萬物各得其順利如君臣父子之<lb/>
　　𩔖各得順利便為和便為義先言利者義之和是<lb/>
　　解利字不是財利之利不是不好底利乃義之和<lb/>
　　處便是利繼言利物足以和義是言物各得其順<lb/>
　　利便足以為和義葢利和義只一般不利是不和<lb/>
　　不和必是不義義則必和和則必利所以聖人言<lb/>
　　利物則足以和義矣若伊川云合於義乃能利物<lb/>
<pb n="30a"/>　　恐似倒說了貞固是固得正當恰好如尾生乃是<lb/>
　　不正之固伊川只言貞是幹事之用恐未盡須是<lb/>
　　以貞而固方為事之幹非貞而固與貞而不固則<lb/>
　　事便植立不起矣<lb/>
君子行此四徳故曰乾元亨利貞<lb/>
　朱子曰非君子之至健无以行此故曰乾元亨利貞<lb/>
　此一節申彖𫝊之意與春秋載穆姜之言不異<lb/>
初九曰潜龍勿用何謂也子曰龍徳而𨼆者也不易乎<lb/>
<pb n="30b"/>世不成乎名遯世无悶不見是而无悶樂則行之憂則<lb/>
違之確乎其不可㧞潜龍也<lb/>
　程子曰自此以下言乾之用用九之道也初九陽之<lb/>
　微龍徳之潜𨼆乃聖賢之在側陋也守其道不隨其<lb/>
　世而變晦其行不求知於時自信自樂見可而動知<lb/>
　難而避其守堅不可奪潜龍之徳也<lb/>
　朱子曰龍徳聖人之徳也在下故𨼆易謂變其所守<lb/>
　大抵乾卦六爻文言皆以聖人明之有𨼆顯而無淺<lb/>
<pb n="31a"/>　深也<lb/>
九二曰見龍在田利見大人何謂也子曰龍徳而正中<lb/>
者也庸言之信庸行之謹閑邪存其誠善世而不伐徳<lb/>
博而化易曰見龍在田利見大人君徳也<lb/>
　程子曰以龍徳而處中正者也在卦之正中為得正<lb/>
　中之義庸信庸謹造次必於是也既處無過之地則<lb/>
　唯在閑邪邪既閑則誠存矣善世而不伐不有其善<lb/>
　也徳愽而化正已而物正也皆大人之事雖非君位<lb/>
<pb n="31b"/>　君之徳也<lb/>
　朱子曰正中不潜而未躍之時也常言亦信常行亦<lb/>
　謹盛徳之至也閑邪存其誠無斁亦保之意言君徳<lb/>
　也者釋大人之為九二也　又曰夫子怕人不把九<lb/>
　二做大人别討一箇大人所以云這裏說君徳也兩<lb/>
　處皆如此說龍徳正中以下皆君徳言雖不當君位<lb/>
　却有君徳所以也喚做大人<lb/>
九三君子終日乾乾夕惕若厲无咎何謂也子曰君子<lb/>
<pb n="32a"/>進徳脩業忠信所以進徳也脩辭立其誠所以居業也<lb/>
知至至之可與幾也知終終之可與存義也是故居上<lb/>
位而不驕在下位而不憂故乾乾因其時而惕雖危无<lb/>
咎矣<lb/>
　程子曰三居下之上而君徳已著將何為哉唯進徳<lb/>
　脩業而已内積忠信所以進徳也擇言篤志所以居<lb/>
　業也知至至之致知也求知所至而後至之知之在<lb/>
　先故可與幾所謂始條理者知之事也知終終之力<lb/>
<pb n="32b"/>　行也既知所終則力進而終之守之在後故可與存<lb/>
　義所謂終條理者聖之事也此學之始終也君子之<lb/>
　學如是故知處上下之道而無驕憂不懈而知懼雖<lb/>
　在危地而无咎<lb/>
　朱子曰忠信主於心者無一念之不誠也脩辭見於<lb/>
　事者無一言之不實也雖有忠信之心然非脩辭立<lb/>
　誠則無以居之知至至之進徳之事知終終之居業<lb/>
　之事所以終日乾乾而夕猶惕若者以此故也可上<lb/>
<pb n="33a"/>　可下不驕不憂所謂无咎也　問知至至之知終終<lb/>
　之先生曰上至字是至處下至字是到那至處知終<lb/>
　是終處終之是終之而不去葢求必終於是而守之<lb/>
　不去也知至至之可與幾也先知為幾如人欲往長<lb/>
　安雖未到長安然已知長安之所在所謂可與幾也<lb/>
　若已到彼則不謂之幾幾者先知之謂也知終終之<lb/>
　可與存義也存者守而勿失既知得箇道理如此則<lb/>
　堅守之而勿失所謂可與存義也　問脩辭立其誠<lb/>
<pb n="33b"/>　所以居業也曰且如胡説脫空誠意如何立說一句<lb/>
　話是一句的確方立得誠居業如人住屋子日日如<lb/>
　此　又曰伊川說這箇做两事明道只做一意說知<lb/>
　至雖未做到那裏然已知道業可居心心念念做將<lb/>
　去脩辭立其誠以終他終便是居了進徳知至可與<lb/>
　幾是一𩔖事這般處說得精那始條理終條理底說<lb/>
　得粗<lb/>
九四或躍在淵无咎何謂也子曰上下无常非為邪也<lb/>
<pb n="34a"/>進退无恒非離羣也君子進徳脩業欲及時也故无咎<lb/>
　程子曰或躍或處上下無常或進或退去就從宜非<lb/>
　為邪枉非離君𩔖進徳脩業欲及時耳時行時止不<lb/>
　可恒也故云或深淵者龍之所安也在淵謂躍就所<lb/>
　安淵在深而言躍但取進就所安之義或疑辭隨時<lb/>
　而未可必也君子之順時猶影之隨形可離非道也<lb/>
　朱子曰内卦以德學言外卦以時位言進徳脩業九<lb/>
　三備矣此則欲其及時而進也<lb/>
<pb n="34b"/>　　愚曰時者事之會君子進徳脩業欲及時者懼失<lb/>
　　其會也葢可躍而怠是為失時失時則徳業息咎<lb/>
　　也未可躍而躁是為先時先時則徳業隳亦咎也<lb/>
　　可進而進可退而退是為及時及時則徳業成何<lb/>
　　咎之有三四一様是徳業到此更説欲及時葢天<lb/>
　　命廹聖人矣<lb/>
九五曰飛龍在天利見大人何謂也子曰同聲相應同氣<lb/>
相求水流濕火就燥雲從龍風從虎聖人作而萬物覩<lb/>
<pb n="35a"/>本乎天者親上本乎地者親下則各從其𩔖也<lb/>
　程子曰人之與聖人𩔖也五以龍徳升尊位人之𩔖<lb/>
　莫不歸仰况同徳乎上應於下下從於上同聲相應<lb/>
　同氣相求也流濕就燥從龍從虎皆以氣𩔖故聖人作<lb/>
　而萬物皆覩上既見下下亦見上物人也古語云人物<lb/>
　物論謂人也易中利見大人其言則同義則有異如<lb/>
　訟之利見大人謂宜見大徳中正之人則其辯明言<lb/>
　在見前乾之二五則聖人既出上下相見共成其事<lb/>
<pb n="35b"/>　所利者見大人也言在見後本乎天者如日月星辰<lb/>
　本乎地者如蟲獸草木隂陽各從其𩔖人物莫不然<lb/>
　也<lb/>
　　愚曰龍以在天為正聖人以在上為正聖人在上<lb/>
　　則有自然之應是以萬物無失𩔖天地無遺功此<lb/>
　　無心之感耳蘇氏曰燥濕不與水火期而水火即<lb/>
　　之龍虎非有求於風雲而風雲應之聖人非有意<lb/>
　　於物覩而物莫不欲見之<lb/>
<pb n="36a"/>上九曰亢龍有悔何謂也子曰貴而旡位高而无民賢<lb/>
人在下位而无輔是以動而有悔也<lb/>
　程子曰九居上而不當尊位是以無民無輔動則有<lb/>
　悔也<lb/>
　　愚曰在上故貴過五故無位無陰故無民九二賢<lb/>
　　也而不為應故無輔動必有悔用静乃吉也<lb/>
潜龍勿用下也<lb/>
　程子曰此以下言乾之時勿用以在下未可用也<lb/>
<pb n="36b"/>見龍在田時舍也<lb/>
　程子曰隨時而止也<lb/>
　朱子曰言未為時用也<lb/>
終日乾乾行事也<lb/>
　程子曰進徳脩業也<lb/>
或躍在淵自試也<lb/>
　朱子曰未遽有為姑試其可<lb/>
飛龍在天上治也<lb/>
<pb n="37a"/>　程子曰得位而行上之治也<lb/>
亢龍有悔窮之災也<lb/>
　程子曰窮極而災至也<lb/>
乾元用九天下治也<lb/>
　朱子曰言乾元用九見與他卦不同君道剛而能柔<lb/>
　天下無不治矣<lb/>
　或問用九何以天下治自古帝王皆以九致治如舜<lb/>
　之命九官禹以六府三事允治葢九乃天數之全是<lb/>
<pb n="37b"/>　以聖人於中庸則三陳九經以為天下國家於乾則<lb/>
　三陳用九而天下治其意一也<lb/>
潜龍勿用陽氣潜藏<lb/>
　程子曰方陽微潜藏之時君子亦當晦𨼆未可用也<lb/>
見龍在田天下文明<lb/>
　程子曰龍徳見於地上則天下見其文明之化也<lb/>
終日乾乾與時偕行<lb/>
　程子曰隨時而進也<lb/>
<pb n="38a"/>或躍在淵乾道乃革<lb/>
　程子曰離下位而升上位上下革矣<lb/>
飛龍在天乃位乎天徳<lb/>
　朱子曰天徳即天位也葢惟有是徳乃宜居是位故以名之<lb/>
亢龍有悔與時偕極<lb/>
　程子曰時既極則處時者亦極矣<lb/>
乾元用九乃見天則<lb/>
　聖人於用九獨言乃見天則何也葢九為天數之則<lb/>
<pb n="38b"/>　天一天三天五合為九數也天則不可過故易不用<lb/>
　九九而太𤣥用之豈易無見於此耶嫌過則也不然<lb/>
　何以有亢龍之悔<lb/>
乾元者始而亨者也利貞者性情也<lb/>
　朱子曰利貞者性情也是乾之性情始而亨時是乾<lb/>
　之𤼵作處共是一箇性情到那利貞處一箇有一箇<lb/>
　性情百穀草木皆有箇性情了元亨方是他開花結<lb/>
　子時到這利貞時方見得他底性情就這上看乾之<lb/>
<pb n="39a"/>　性情便見得這是那利貞誠之復<lb/>
　　愚曰利貞者性情也此乃見乾之實體故識得此<lb/>
　　性情則為成之者性為各正性命蓋造化到收歛<lb/>
　　處方見也實體本質<lb/>
乾始能以美利利天下不言所利大矣哉<lb/>
　程子曰乾始之道能使庶𩔖生成天下蒙其美利而<lb/>
　不言所利者葢無所不利非可指名也故賛其利曰<lb/>
　大矣哉<lb/>
<pb n="39b"/>　　愚曰諸卦言利曰牝馬之貞曰建侯曰用獄曰涉<lb/>
　　大川之𩔖皆指其所利惟乾無所不利非可指言<lb/>
　　利某事利某物也大矣哉有不勝賛之辭<lb/>
大哉乾乎剛徤中正純粹精也六爻𤼵揮旁通情也時<lb/>
乘六龍以御天也雲行雨施天下平也<lb/>
　程子曰大哉賛乾道之大也以剛健中正純粹六者<lb/>
　形容乾道精謂六者之精極以六爻𤼵揮旁通盡其<lb/>
　情義乘六爻之時以當天運則天之功用著矣故見<lb/>
<pb n="40a"/>　雲行雨施陰陽溥暢天下和平之道也<lb/>
　　愚曰剛以氣言健以力行言中正以爻位言純粹<lb/>
　　以卦體言两物相雜為雜不雜謂之純一物之雜<lb/>
　　為駁不駁謂之粹精又義理之極致者也然乾之<lb/>
　　全徳以卦舉之如人之有性方其静而未動孰有<lb/>
　　窺其至者哉動而之爻則為情矣故或陽而陰或<lb/>
　　剛而柔或當位或不當位或可或不可以六爻𤼵<lb/>
　　揮其義隨所在而通之在卦為全在爻則為旁矣<lb/>
<pb n="40b"/>君子以成徳為行日可見之行也潜之為言也𨼆而未<lb/>
見行而未成是以君子弗用也<lb/>
　程子曰徳之成其事可見者行也徳成而後可施於<lb/>
　物初方潜𨼆未見其行未成未成未著也是以君子<lb/>
　弗用也<lb/>
　朱子曰成徳已成之徳也初九固成徳但其行未可<lb/>
　見耳<lb/>
君子學以聚之問以辯之寬以居之仁以行之易曰見<lb/>
<pb n="41a"/>龍在田利見大人君徳也<lb/>
　程子曰聖人在下雖已顯而未得位則進徳脩業而<lb/>
　已學聚問辯進徳也寬居仁行脩業也<lb/>
　朱子曰葢由四者以成大人之徳再言君徳以深明<lb/>
　九二之為大人也<lb/>
九三重剛而不中上不在天下不在田故乾乾因其時<lb/>
而惕雖危无咎矣<lb/>
　程子曰三重剛剛之盛也過中而居下之上上未至<lb/>
<pb n="41b"/>　於天下已離於田危懼之地也因時處順乾乾兢惕<lb/>
　以防危故雖危而不至於咎君子順時兢惕所以能<lb/>
　泰也<lb/>
九四重剛而不中上不在天下不在田中不在人故或<lb/>
之或之者疑之也故无咎<lb/>
　程子曰四不在天不在田而出人之上矣危地也疑<lb/>
　者未决之辭處非可必也或進或退唯所安耳所以<lb/>
　無咎也<lb/>
<pb n="42a"/>　朱子曰九四非重剛重字疑衍在人謂三或者隨時<lb/>
　而未定也<lb/>
　　愚曰三四俱不中三猶在人危惕而免四離乎人<lb/>
　　而未至乎天故設或以疑之或之者疑之也故無<lb/>
　　咎夫天下皆知憂為心累而不知憂所當憂則憂<lb/>
　　為心用天下皆知疑為心賊而不知疑所當疑則<lb/>
　　疑為心功王通曰天下皆憂吾獨無憂乎天下皆<lb/>
　　疑吾獨無疑乎此之謂也<lb/>
<pb n="42b"/>夫大人者與天地合其徳與日月合其明與四時合其<lb/>
序與鬼神合其吉凶先天而天弗違後天而奉天時天<lb/>
且弗違而况於人乎况於鬼神乎<lb/>
　程子曰大人與天地日月四時鬼神合者合乎道也<lb/>
　天地者道也鬼神者造化之迹也聖人先於天而天<lb/>
　同之後於天而能順天者合於道而已合於道則人<lb/>
　與鬼神豈能違也<lb/>
　朱子曰大人即釋爻辭所利見之大人也有是徳而<lb/>
<pb n="43a"/>　當其位乃可當之人與天地鬼神本無二理特蔽於<lb/>
　有我之私是以梏於形體而不能相通大人無私以<lb/>
　道為體曽何彼此先後之可言哉先天不違謂意之<lb/>
　所為黙與道契後天奉天謂知理如是奉而行之<lb/>
亢之為言也知進而不知退知存而不知亡知得而不<lb/>
知喪其唯聖人乎知進退存亡而不失其正者其唯聖<lb/>
人乎<lb/>
　程子曰極之甚為亢至於亢者不知進退存亡得喪<lb/>
<pb n="43b"/>　之理也聖人則知而處之皆不失其正故不至於亢<lb/>
　也<lb/>
　朱子曰知其理勢如是而處之以道則不至於有悔<lb/>
　矣固非計私以避害者也再言其唯聖人乎始若設<lb/>
　問而卒自應之也<lb/>
　　愚曰知進而進進正也知退而退退亦正也知存<lb/>
　　而守之知亡而違之則無亡也知得而取之知喪<lb/>
　　而捨之則無喪也再言其唯聖人乎謂非餘人所<lb/>
<pb n="44a"/>　　能至或言大人或言聖人初無二也大人主有位<lb/>
　　而言聖則化矣故於知進退存亡言之也乾六位<lb/>
　　而致用之位四初勿用上無位也致用之位四而<lb/>
　　中正之位二三危四疑也中正之位二而至尊之<lb/>
　　位一曰五而已五位既尊龍德斯盛由是言之聖<lb/>
　　人雖無心於位而位豈亦無補於聖人哉故曰聖<lb/>
　　人之大寳曰位<lb/>
　　總論曰文王以卦詞發揮乾之四德不過四字而<lb/>
<pb n="44b"/>　　已周公以爻詞發明處乾之道不過六十二字而<lb/>
　　已而夫子之作為彖象文言以釋之者反復變化<lb/>
　　無慮數百言彖之釋四德者一文言之釋四德者<lb/>
　　凡二或以天德言或以人事言象之釋六爻者一<lb/>
　　文言之釋六爻者凡四或以位言或以氣言或以<lb/>
　　物言或以人言何其纖且悉如此葢乾旡所不包<lb/>
　　者也故説卦曰乾為天在天之乾也為圜在象之<lb/>
　　乾也為君為父在人之乾也為金為玉為寒為冰<lb/>
<pb n="45a"/>　　為大赤為馬為木果在地在物之乾也以天盡乾<lb/>
　　則乾囿於天矣以人盡乾則乾局於人矣以地與<lb/>
　　物盡乾則乾膠於地與物矣不分精粗一衮説了<lb/>
　　非聖人胷襟廣大與乾為一則何以能體出乾道<lb/>
　　之大哉雖然六位者乾之終始也而大明之者聖<lb/>
　　人也六爻者乾之情也而發揮之者聖人也六龍<lb/>
　　者六爻之變化而時乘之者聖人也葢龍陽物而<lb/>
　　變化者聖人時乘之用變化不一所以有取於龍<lb/>
<pb n="45b"/>　　之潜見躍飛也以舜言之在側陋者潜也陶漁者<lb/>
　　見也納于大麓者飛也倦勤而知退者不亢也以<lb/>
　　夫子言之為魯司冦見龍也𫉬麟絶筆亢龍也出<lb/>
　　𩔖拔萃者首出庶物也著書立言澤及萬世者萬<lb/>
　　國咸寧也聖人雖有在上在下之不同而乘時以<lb/>
　　處乾則一而已易以六爻文乾之道聖人以時乘<lb/>
　　而盡處乾之變時龍在乾乘御在聖人故象之所<lb/>
　　釋者皆以人事當之而文言又設二章明用九之<lb/>
<pb n="46a"/>　　天則而詳於乾之六爻淵矣哉大抵乾之一卦以<lb/>
　　天德明聖人之事精粗一原顯㣲無間論六爻而<lb/>
　　不及四德之妙則無以見天徳之寓於人論四徳<lb/>
　　而不及六爻之變則無以見人事之㕘於乾四德<lb/>
　　者六爻之大造化也六爻者四德之大運用也合<lb/>
　　文王夫子之言而求之則可見矣雖然先儒言乾<lb/>
　　聖人之分也可欲之善屬焉坤學者之事也有諸<lb/>
　　已之信屬焉則學者果無與於乾耶非也乾有大<lb/>
<pb n="46b"/>　　人之事有聖人之事有君子之事非君子之外別<lb/>
　　有大人也充實而有光輝之謂大則君子進而為<lb/>
　　大人矣非大人之外別有聖人也大而化之之謂<lb/>
　　聖則大人化而為聖人矣象不云乎君子以自强<lb/>
　　不息君子自强而不息則大矣文言不云乎君子<lb/>
　　行此四徳則乾大豈獨大人聖人能之而學者不<lb/>
　　能乎然非自强不息則無以行此四徳非行此四<lb/>
　　德則旡以純乎乾而臻大而化之之域堯兢兢舜<lb/>
<pb n="47a"/>　　業業禹孜孜湯檢身若不及文王純亦不已周公<lb/>
　　坐以待旦夫子不厭不倦此聖人自强不息也顔<lb/>
　　子欲罷不能曾子死而後已子路惟恐有聞子貢<lb/>
　　何敢望囘子思行之弗篤弗措孟子願學孔子此<lb/>
　　學者自强不息也自强不息非中庸至誠孰能當<lb/>
　　之故嘗以為中庸之書自乾卦而出者也何以知<lb/>
　　之乾之九二曰龍德而正中者也庸言之信庸行<lb/>
　　之謹非中庸之所以得名乎一篇之中皆與乾合<lb/>
<pb n="47b"/>　　遯世不見知而不悔乾龍之潜也見而民莫不敬<lb/>
　　乾龍之見也大德者必得其位乾龍之飛也戒謹<lb/>
　　恐懼非乾乾乎其則不逺非天則之不亢乎君子<lb/>
　　而時中則龍德之正中也君子誠之為貴則龍德<lb/>
　　之閑邪存誠也故曰誠者天之道也又曰至誠無<lb/>
　　息不息則久久則徵徵則悠逺悠逺則博厚博厚<lb/>
　　則高明博厚配地高明配天自至誠至於配天皆<lb/>
　　不息之功用也然則體乾之德當自中庸始體乾<lb/>
<pb n="48a"/>　　之自强不息當自中庸之至誠無息始<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="48b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易程朱𫝊義折衷卷一<lb/>
</p>

  </div>
            <div>
<head>周易程朱𫝊義折𠂻卷二</head> <lb/>
    <p>
<pb n="1a"/>欽定四庫全書<lb/>
　周易程朱𫝊義折𠂻卷二<lb/>
　　　　　　　　　　　　　元　趙采　撰<lb/>
䷁<hi>坤下坤上</hi>
　朱子曰<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>者偶也陰之數也坤者厚也陰之性也此<lb/>
　卦三畫皆偶故名坤而象地重之又得坤焉則是陰<lb/>
　之純順之至故其名與象皆不易也<lb/>
坤元亨利牝馬之貞君子有攸往先迷後得主利西南<lb/>
<pb n="1b"/>得朋東北喪朋安貞吉<lb/>
　程子曰坤乾之對也四徳同而貞體則異乾以剛固<lb/>
　為貞坤以柔順為正牝馬柔順而健行故取其象曰<lb/>
　牝馬之貞君子所行柔順而利且貞合坤徳也隂從陽<lb/>
　者也待唱而和陰而先陽則為迷錯居後乃得其常<lb/>
　也主利利萬物則主於坤生成皆地之功也臣道亦<lb/>
　然君令臣行勞於事者臣之職也西南陰方東北陽<lb/>
　方陰必從陽離喪其朋𩔖乃能成化育之功而有安<lb/>
<pb n="2a"/>　貞之吉得其常則安安於常則貞是以吉也<lb/>
　朱子曰牝馬順而健行者遇此卦者其占為大亨而<lb/>
　利以順健為貞如有所往則先迷後得而主於利往<lb/>
　西南則得朋往東北則喪朋大抵能安於貞則吉也<lb/>
　　利牝馬之貞言利於柔順之貞而不利於剛健之<lb/>
　貞利是箇虚字　又曰牝馬之貞伊川只為泥那四<lb/>
　徳所以如此說不通<lb/>
　　愚按伊川於元亨利絶句朱文公則把利字連牝<lb/>
<pb n="2b"/>　　馬謂利於牝馬之貞今從之乾為馬坤變之為牝<lb/>
　　馬牝馬性柔順而健行坤性雖順而實健使其不<lb/>
　　健如何配得天葢天運無一息而停坤之順動亦<lb/>
　　無一息而停以應之乾之所施坤盡能𤼵生承載<lb/>
　　非健安能至此只是健亦順而已君子有攸往往<lb/>
　　求用也坤臣道也臣之為道可行於相信之時不<lb/>
　　可求合於未知之日往而為先所嚮必迷後其君<lb/>
　　而為之應得其所主乃為利矣此伊尹三聘後往<lb/>
<pb n="3a"/>　　所以得湯孔明三顧後往所以得𤣥徳程朱二先<lb/>
　　生皆以主利言是不攷文言後得主而有常也西<lb/>
　　南陰方坤之三女位焉曰兌離巽皆陰𩔖也東北<lb/>
　　陽方乾之三子位焉曰震坎艮皆陽𩔖也以陰從<lb/>
　　陰雖得其朋𩔖然兊以說之巽以入之離以麗之<lb/>
　　或有時而陷於邪而不自治也以陰從陽雖離喪<lb/>
　　其朋𩔖然震動艮止坎剛中以濟之雖有失而必<lb/>
　　復正所以安於貞則吉也<lb/>
<pb n="3b"/>彖曰至哉坤元萬物資生乃順承天坤厚載物徳合无<lb/>
疆<lb/>
　程子曰資生之道可謂大矣乾既稱大故坤稱至至<lb/>
　義差緩不若大之盛也聖人於尊卑之辨謹嚴如此<lb/>
　萬物資乾以始資坤以生父母之道也順承天施以<lb/>
　成其功坤之厚德持載萬物合於乾之無疆也<lb/>
　朱子曰始者氣之始生者形之始　資乾以始時便<lb/>
　資坤以生不争得霎時間乾底亨時坤底便亨生是<lb/>
<pb n="4a"/>　生物即乾之所始者<lb/>
含𢎞光大品物咸亨牝馬地𩔖行地无疆柔順利貞君<lb/>
子攸行<lb/>
　程子曰以含𢎞光大四者形容坤道猶乾之剛健中<lb/>
　正純粹也含包容也𢎞寛裕也光昭明也大博厚也<lb/>
　有此四者故能成承天之功品𩔖咸得亨遂取牝馬<lb/>
　為象者以其柔順而健行地之𩔖也行地無疆為健<lb/>
　也乾健坤順坤亦健乎曰非健何以配乾夫有乾行<lb/>
<pb n="4b"/>　而坤止也其動也剛不害其為柔也柔順而利貞乃<lb/>
　坤徳也君子之所行也君子之道合坤徳也<lb/>
　朱子曰馬乾之象而以為地𩔖者牝陰物而馬又行<lb/>
　地之物也行地無疆則順而健矣柔順利貞坤之徳<lb/>
　也君子攸行人之所行如坤之徳也所行如是則其<lb/>
　占如下文所云也　未有乾行而坤止此說是且如<lb/>
　乾施物坤不應則不能生物既㑹生物便是動若不<lb/>
　是他健後如何配乾但是健得順坤以簡能坤是省<lb/>
<pb n="5a"/>　事更無勞擾他只承受那乾底生將物出來便見得<lb/>
　是動陰則是一箇順若不順如何配陽而生物<lb/>
　　愚曰乾坤皆根於太極故坤亦曰元物資乾之元<lb/>
　　以有氣資坤之元以有形乾坤相錯坤六爻一二<lb/>
　　五乾也故坤依乾而行乾健也坤以順而承之乾<lb/>
　　生物也坤以厚而載之乾無疆也坤則合乾之無<lb/>
　　疆者也含者坤之静翕𢎞者坤之動闢也光大者<lb/>
　　爻中備坎離坎月離日光大也牝馬以柔伏人而<lb/>
<pb n="5b"/>　　行地無疆猶地以柔順承天而無疆也故曰牝馬<lb/>
　　地𩔖君子體坤則必柔順而且利於固守其正何<lb/>
　　者坤中有乾也<lb/>
先迷失道後順得常西南得朋乃與類行東北喪朋乃<lb/>
終有慶安貞之吉應地无疆<lb/>
　程子曰乾之用陽之為也坤之用陰之為也形而上<lb/>
　曰天地之道形而下曰陰陽之功先迷後得以下言<lb/>
　陰道也先唱則迷失隂道後和則順而得其常理西南<lb/>
<pb n="6a"/>　陰方從其𩔖得朋也東北陽方離其𩔖喪朋也離其<lb/>
　𩔖而從陽則能成生物之功終有吉慶也與𩔖行者<lb/>
　本也從於陽者用也陰體柔躁故從於陽則能安貞<lb/>
　而吉應地道之無疆也隂而不安貞豈能應地之道<lb/>
　彖有三無疆蓋不同也徳合無疆天之不已也應地<lb/>
　無疆地之無窮也行地無疆馬之健行也<lb/>
　朱子曰既言終有慶則有慶不在今言終乃有慶也<lb/>
　　陰體柔躁只為他柔所以躁剛便不躁躁是欲動<lb/>
<pb n="6b"/>　而不得動之意剛則動便動柔躁不能固守所以說<lb/>
　安貞吉<lb/>
　　愚曰陽以竒為正陰以耦為正一三五於坤為不<lb/>
　　正陽為先陰為後一三五居先故曰先迷失坤之<lb/>
　　道也二順初四順三六順五坤以承乾為正二四<lb/>
　　六居後而順乾得坤道之常也女惑男為蠱男下<lb/>
　　女為咸可𩔖推也坤三女位西南陰方也乾三男<lb/>
　　位東北陽方也入西南則以陰從陰與朋𩔖而偕<lb/>
<pb n="7a"/>　　行也入東北則以陰從陽雖喪朋而終有慶也二<lb/>
　　女同居成睽水火交雜成濟可𩔖推也坤以順正<lb/>
　　為吉君子體坤之順亦以固守其正為安亦猶坤<lb/>
　　之順應於乾之健而無疆也<lb/>
象曰地勢坤君子以厚徳載物<lb/>
　程子曰坤道之大猶乾也非聖人孰能體之地厚而<lb/>
　其勢順故取其順厚之𧰼而云地𫝑坤也君子觀<lb/>
　坤厚之象以深厚之徳容載庶物<lb/>
<pb n="7b"/>初六<lb/>
　朱子曰六陰爻之名陰數六老而八少故謂陰爻為<lb/>
　六也<lb/>
履霜堅冰至<lb/>
　程子曰陰始生於下至㣲也聖人於陰之始生以其<lb/>
　將長則為之戒隂之始凝而為霜履霜則當知陰漸<lb/>
　盛而至堅冰矣猶小人始雖甚㣲不可使長則至於<lb/>
　盛也<lb/>
<pb n="8a"/>　朱子曰霜陰氣所凝盛則水凍而為冰此爻陰始生<lb/>
　於下其端甚㣲而其𫝑必盛故其象如履霜則知堅<lb/>
　冰之將至也夫陰陽者造化之本不能相無而消長<lb/>
　有常亦非人之所能損益也然陽主生陰主殺則其<lb/>
　𩔖有淑慝之分焉故聖人作易於其不能相無者既<lb/>
　以健順仁義明之而無所偏主至其消長之際淑慝<lb/>
　之分則未甞不致其扶陽抑陰之意焉葢所以賛化<lb/>
　育而叅天地者其㫖深矣不言其占者謹㣲之意已<lb/>
<pb n="8b"/>　可見於象中矣　履霜堅冰只是說那從㣲時便須<lb/>
　着慎來所以說葢言慎也<lb/>
象曰履霜堅冰陰始凝也馴致其道至堅冰也<lb/>
　程子曰陰始凝而為霜漸盛則至於堅冰小人雖㣲<lb/>
　長則漸至於盛故戒於初馴謂習習而至於盛習因<lb/>
　循也<lb/>
　朱子曰按魏志作初六履霜今當從之<lb/>
　　愚按初六一爻以姤卦言為五月以剥卦言為九<lb/>
<pb n="9a"/>　　月但魏志作初六履霜似主剥卦言葢九月坤交<lb/>
　　於乾白露為霜故霜降為九月之候若以為五月<lb/>
　　則豈惟无霜冰露亦未凝先儒以為見㣲則履霜<lb/>
　　而知馴致堅冰亦見㣲也宇<graphic n="KR2586" url="https://raw.githubusercontent.com/kanripo/KR-Gaiji/master/images/KR2586.png" mimeType="image/png"/>間相為代謝者陰<lb/>
　　陽而已世道中相為盛衰者君子小人而已然聖<lb/>
　　人愛君子而憂小人故於乾坤之初均致其戒乾<lb/>
　　則養之以勿用慮其輕試也坤則儆之以履霜憂<lb/>
　　其馴致也君子可直告小人則不然告其輕用小<lb/>
<pb n="9b"/>　　人非告小人也<lb/>
六二直方大不習无不利<lb/>
　程子曰二位在下故為坤之主統言坤道中正在下<lb/>
　地之道也以直方大三者形容其徳盡地之道矣由<lb/>
　直方大故不習而無所不利不習謂其自然在坤道<lb/>
　則莫之為而為也在聖人則從容中道也乾坤純體<lb/>
　以位相應二坤之主故不取五應不以君道處五也<lb/>
　乾則二五相應<lb/>
<pb n="10a"/>　朱子曰柔順貞固坤之直也賦形有定坤之方也徳<lb/>
　合無疆坤之大也六二柔順而中正又得坤道之純<lb/>
　者故其徳内直外方而又盛大不待學習而無不利<lb/>
　占者有其徳則其占如是也　問坤六二爻直方大<lb/>
　不習無不利學者須用習然後至於不習先生曰不<lb/>
　是如此聖人作易只是說卦爻中有此象而已如坤<lb/>
　六二直方大不習無不利自是他一爻中有此象人<lb/>
　若占得便應此事有此用也未說到學者須習至於<lb/>
<pb n="10b"/>　不習在學者固當如此然聖人作易未有此意在問<lb/>
　者曰然不習無不利此成徳之事也先生曰亦非也<lb/>
　未說到成徳之事只是卦爻中有此象而已人若占<lb/>
　得便應此象都未說成徳之事也　問坤六二𫝊曰<lb/>
　由直方而大竊意大是坤之本體安得由直方而後<lb/>
　大耶先生曰直方大是坤有此三徳若就人事上說<lb/>
　則是敬義立而徳不孤豈非由直方而後大耶　又<lb/>
　曰伊川之卦爻象應看來不相應底多且如乾卦如<lb/>
<pb n="11a"/>　其說時二五之外初何甞應四三何甞應六坤卦更<lb/>
　都不見相應此似不通<lb/>
象曰六二之動直以方也不習无不利地道光也<lb/>
　程子曰承天而動直以方耳直方則大矣直方之義<lb/>
　其大无窮地道光顯其功順成豈習而後利哉<lb/>
　　愚曰象易聖人恐後世見此爻純陰便謂坤隤然<lb/>
　　至静而已故於此爻象辭曰六二之動於文言曰<lb/>
　　坤至柔而動也剛說卦乾為直今六二動而為乾<lb/>
<pb n="11b"/>　　所以言直以方也重坎為習二動成坎不習也坎<lb/>
　　為内光光大也程𫝊以二為坤之主中正在下盡<lb/>
　　地之道故以直方大三者形容其徳<lb/>
六三含章可貞或從王事无成有終<lb/>
　朱子曰六陰三陽内含章美可貞以守然居下之上<lb/>
　不終含藏故或時出而從上之事則始雖无成而後<lb/>
　必有終爻有此象故戒占者有此徳則如此占也<lb/>
　六三便夾些陽了陰則渾是不𤼵底如六三之爻有<lb/>
<pb n="12a"/>　陽所以言含章若無陽何由有章含章為是有陽<lb/>
　半動半静之卦若六四則渾是柔了所以括囊<lb/>
　　愚曰坤純陰之卦也而文安從生曰初與三陽位<lb/>
　　以陰居陽則必變變則成離所以言章也又三以<lb/>
　　陰居陽位陰陽相錯而文生焉然坤徳静翕故曰<lb/>
　　含章而曰含以其美歸之君人臣體坤柔之正也<lb/>
　　或云者不為必然之辭也雖從王事猶不敢專地<lb/>
　　道無成而代有終也邵子曰陽知其始而亨其成<lb/>
<pb n="12b"/>　　陰効其法而終其勞是已<lb/>
象曰含章可貞以時𤼵也或從王事知光大也<lb/>
　程子曰夫子懼人之守文而不達義也又從而明之<lb/>
　言為臣處下之道不當有其功善必含晦其美乃正而<lb/>
　可常然義所當為者則以時而𤼵不有其功耳不失<lb/>
　其宜乃以時也非含藏終不為也含而不為不盡忠<lb/>
　者也或從王事𧰼只舉上句解義則并及下文他卦皆然<lb/>
　或從王事而能无成有終者是其知之光大也唯其知之<lb/>
<pb n="13a"/>　光大故能含晦淺暗之人有善唯恐人之或不知豈<lb/>
　能含章也<lb/>
六四括囊无咎无譽<lb/>
　程子曰居近五之位而無相得之義乃上下閉隔之<lb/>
　時其自處以正危疑之地也若晦藏其知如括結囊<lb/>
　口而不露則可得無咎不然則有害也既晦藏則無<lb/>
　譽矣<lb/>
　朱子曰括囊言結囊口而不出也譽者過實之名謹<lb/>
<pb n="13b"/>　密如是則无咎而亦无譽矣六四重陰不中故其象占<lb/>
　如此葢或事當謹宻或時當隠遯也<lb/>
象曰括囊无咎慎不害也<lb/>
　程子曰能慎如此則無害也<lb/>
六五黄裳元吉<lb/>
　程子曰坤雖臣道五實君位故為之戒云黄裳元吉<lb/>
　黄中色裳下服守中而居下則元吉謂守其分也元<lb/>
　大而善也爻象唯言守中居下則元吉不盡發其義<lb/>
<pb n="14a"/>　也黄裳既元吉則居尊為天下大凶可知後之人未<lb/>
　達則此義晦矣不得不辯也五尊位也在他卦六居<lb/>
　五或為柔順或為文明或為暗弱在坤則為居尊位<lb/>
　陰者臣道也婦道也臣居尊位羿莽是也猶可言也<lb/>
　婦居尊位女媧氏武氏是也非常之變不可言也故<lb/>
　有黄裳之戒而不盡言也或疑在革湯武之事猶盡<lb/>
　言之獨於此不言何也曰廢興理之常也以陰居尊<lb/>
　位非常之變也<lb/>
<pb n="14b"/>　朱子曰黄中色裳下飾六五以陰居尊中順之徳充<lb/>
　諸内而見於外故其象如此而其占為大善之吉也<lb/>
　占者徳必如是則其占亦如是矣春秋傳南蒯將叛<lb/>
　筮得此爻以為大吉子服惠伯曰忠信之事則可不<lb/>
　然必敗外疆内温忠也和以率貞信也故曰黄裳元<lb/>
　吉黄中之色也裳下之飾也元善之長也中不忠不<lb/>
　得其色下不共不得其飾事不善不得其極且夫易<lb/>
　不可以占險三者有缺筮雖當未也後蒯果敗此可<lb/>
<pb n="15a"/>　以見占法矣　六五黄裳元吉這都是那居中處下<lb/>
　之道乾之九五自是剛健底道理坤之六五自做他<lb/>
　這柔順底道理每處随他陰陽各自有箇道理其為<lb/>
　九六不同所以在那五處亦不同這箇五之柔順從<lb/>
　那六邊來<lb/>
　　愚曰乾之中正在五二其變也坤之中正在二五<lb/>
　　其變也五君位而臣居之變莫大焉君子之不幸<lb/>
　　也然居位有道體中而巳黄者中之色裳者下<lb/>
<pb n="15b"/>　　之飾如是則歴變而不變不失其本初至善之吉<lb/>
　　元始也善也<lb/>
象曰黄裳元吉文在中也<lb/>
　程子曰黄中之文在中不過也内積至美而居下故<lb/>
　為元吉<lb/>
　　愚曰象易聖人又得其心曰凡君子所以能體中<lb/>
　　居下以其中有文徳之所致也昔者周公其人與<lb/>
　　若夫中無文徳外掩神器其不簒竊者幾希<lb/>
<pb n="16a"/>上六龍戰于野其血𤣥黃<lb/>
　程子曰陰從陽者也然盛極則抗而争六既極矣復<lb/>
　進不已則必戰故云戰于野野謂進至於外也既敵<lb/>
　矣必皆傷故其血𤣥黃<lb/>
　朱子曰陰盛之極至與陽争兩敗俱傷其象如此占<lb/>
　者如是其凶可知<lb/>
象曰龍戰于野其道窮也<lb/>
　程子曰陰盛至於窮極則必争而傷也<lb/>
<pb n="16b"/>　　愚曰坤爻在外故曰野坤十月卦也乾位西北又<lb/>
　　當十月陰窮於陽窮陰薄陽所以戰也說卦云戰<lb/>
　　于乾是已然聖人於上六不曰陰戰而曰龍戰以<lb/>
　　陽為主也血者隂之𩔖也戰稱龍傷稱血扶陽抑<lb/>
　　陰之義可見然𤣥黃相雜則陽亦不能不傷也<lb/>
用六利永貞<lb/>
　朱子曰用六言凡得陰爻者皆用六而不用八亦通<lb/>
　例也以此卦純陰而居首故發之遇此卦而六爻俱<lb/>
<pb n="17a"/>　變者其占如此辭葢陰柔不能固守變而為陽則能<lb/>
　永貞矣故戒占者以利永貞即乾之利貞也自坤而<lb/>
　變故不足於元亨云<lb/>
　　愚曰用六是坤六爻變為乾却不做得乾只利永<lb/>
　　貞止得乾之利貞而已足見坤不可以敵乾陰不<lb/>
　　可以敵陽小人不可以敵君子觸𩔖而長之天下<lb/>
　　之能事畢矣<lb/>
象曰用六永貞以大終也<lb/>
<pb n="17b"/>　朱子曰陽為大陰為小如大過小過之𩔖皆是以陰<lb/>
　陽而言坤六爻皆陰其始本小到此陰皆變為陽矣<lb/>
　所謂以大終也<lb/>
文言曰坤至柔而動也剛至静而徳方後得主而有常<lb/>
含萬物而化光坤道其順乎承天而時行<lb/>
　程子曰坤道至柔而其動則剛坤體至静而其徳則<lb/>
　方動剛故應乾不違徳方故生物有常陰之道不唱<lb/>
　而和故居後為得而主利成萬物坤之常也含容萬<lb/>
<pb n="18a"/>　𩔖其功化光大也主字下脫利字坤道其順乎承天<lb/>
　而時行承天之施行不違時賛坤道之順也<lb/>
　　愚曰坤爻三陰一變為震震動則剛矣不動不可<lb/>
　　以化故含萬物而化光者坤之動也惟動故光生<lb/>
　　其間若專一於静則光無所從𤼵矣繫辭曰闔户<lb/>
　　謂之坤闢户謂之乾一闔一闢謂之變是坤之承<lb/>
　　乾雖欲不動𫝑不得止也故曰動言乎變<lb/>
積善之家必有餘慶積不善之家必有餘殃臣弑其君<lb/>
<pb n="18b"/>子弑其父非一朝一夕之故其所由來者漸矣由辨之<lb/>
不早辨也易曰履霜堅冰至盖言順也<lb/>
　程子曰天下之事未有不由積而成家之所積者善<lb/>
　則福慶及於子孫所積不善則災殃流於後世其大<lb/>
　至於弑逆之禍皆因積累而至非朝夕所能成也明<lb/>
　者則知漸不可長小積成大辨之於早不使順長故<lb/>
　天下之惡無由而成乃知霜冰之戒也霜而至於冰<lb/>
　小惡而至於大皆事勢之順長也<lb/>
<pb n="19a"/>　朱子曰古字順慎通用按此當作慎言當辨之於㣲<lb/>
　也<lb/>
　　愚曰天下之事皆起於積為善有慶善積而慶有<lb/>
　　餘為惡有禍惡積而禍有餘欲絶其禍於有餘之<lb/>
　　後當辨其理於未積之初臣弑君子弑父天下之<lb/>
　　酷禍也豈一朝夕之故哉其所由來者漸矣葢言<lb/>
　　順也順者如水之就下𫝑所必至也<lb/>
直其正也方其義也君子敬以直内義以方外敬義立<lb/>
<pb n="19b"/>而徳不孤直方大不習无不利則不疑其所行也<lb/>
　程子曰直言其正也方言其義也君子主敬以直其<lb/>
　内守義以方其外敬立則内直義形則外方義形於<lb/>
　外非在外也敬義既立其徳盛矣不期大而大矣徳<lb/>
　不孤也無所用而不周無所施而不利孰為疑乎<lb/>
　朱子曰此以學言之也正謂本體義謂裁制敬則本<lb/>
　體之守也直内方外程𫝊備矣不孤言大也疑故習<lb/>
　而後利不疑則何假於習　又曰直方大是坤六二<lb/>
<pb n="20a"/>　之三徳敬以直内義以方外敬義立而徳不孤是以<lb/>
　人體之之事猶元亨利貞乾之四徳而文言又以君<lb/>
　子體仁以下之事明之也<lb/>
　　愚曰敬是義之體義是敬之用敬義夾立如車兩<lb/>
　　輪徳何有於偏孤哉此之謂直方大<lb/>
陰雖有美含之以從王事弗敢成也地道也妻道也臣<lb/>
道也地道無成而代有終也<lb/>
　程子曰為下之道不居其功含晦其章美以從王事<lb/>
<pb n="20b"/>　代上以終其事而不敢有其成功也猶地道代天終<lb/>
　物而成功則主於天也妻道亦然<lb/>
　　愚曰凡坤之道皆當以弗敢成為正地得終天功<lb/>
　　臣得終君事婦得終夫業特代上以終之耳不敢<lb/>
　　有其功也若敢則喪其所以為三者矣<lb/>
天地變化草木蕃天地閉賢人𨼆易曰括囊无咎无譽<lb/>
葢言謹也<lb/>
　程子曰四居上近君而無相得之義故為隔絶之象<lb/>
<pb n="21a"/>　天地交感則變化草木蕃盛君子相際而道亨天地<lb/>
　閉隔則萬物不遂君臣道絶賢者𨼆遯四於閉隔之<lb/>
　時括囊晦藏則雖無令譽可得無咎言當謹自守也<lb/>
　　愚曰坤三成否故有此象易曰括囊葢言謹宻以<lb/>
　　避禍或曰四近君之位其言𨼆者何曰𨼆有三有<lb/>
　　心迹俱𨼆者是謂𨼆以遯世乾初是也有心𨼆而<lb/>
　　迹不𨼆者是謂𨼆以避禍坤四是也有迹𨼆而心<lb/>
　　不𨼆者之人也非要君則賣名耳後世之山人處<lb/>
<pb n="21b"/>　　士是也<lb/>
君子黄中通理正位居體美在其中而暢於四支𤼵於<lb/>
事業美之至也<lb/>
　程子曰黃中文在中也君子文中而達於理居正位<lb/>
　而不失為下之體五尊位在坤唯取中正之義美積<lb/>
　於中而通暢於四體𤼵見於事業美之至盛也<lb/>
　　愚曰黃中通理者中有文徳又貫通義理識盛衰<lb/>
　　倚伏者也正位居體者六變九正位也五雖正位<lb/>
<pb n="22a"/>　　而能居人臣之體處變而不失正者也夫為上有<lb/>
　　為上之體為下有為下之體如手足頭目豈容倒<lb/>
　　置哉周公攝政未幾復辟恭敬如有所畏此居人<lb/>
　　臣之體者也美在其中釋黃中暢於四支釋居體<lb/>
　　凡有所事之謂事事成而可世守者之謂業孟子<lb/>
　　曰君子所性仁義禮智根於心其生色也粹然見<lb/>
　　於面盎於背施於四體其見於事業者又四體之<lb/>
　　餘使君子中无是美安能暢於四肢又𤼵為事業<lb/>
<pb n="22b"/>　　之美哉<lb/>
陰疑於陽必戰為其嫌於无陽也故稱龍焉猶未離其<lb/>
其𩔖也故稱血焉夫𤣥黄者天地之雜也天𤣥而地黃<lb/>
　程子曰陽大陰小陰必從陽陰既盛極與陽偕矣是<lb/>
　疑於陽也不相從則必戰卦雖純陰恐疑無陽故稱<lb/>
　龍見其與陽戰也于野進不已而至於外也盛極而<lb/>
　進不已則戰矣雖盛極不離陰𩔖也而與陽争其傷<lb/>
　可知故稱血陰既盛極至與陽争雖陽不能無傷故<lb/>
<pb n="23a"/>　其血𤣥黄𤣥黄天地之色謂皆傷也<lb/>
　朱子曰疑謂鈞敵而無小大之差也坤雖無陽然陽<lb/>
　未甞無也血陰屬葢氣陽而血陰也𤣥黄天地之正<lb/>
　色言陰陽皆傷也<lb/>
　　愚曰坤至上爻則陰窮矣窮則必變變則為乾乾<lb/>
　　陽也故稱疑於陽疑其將變而為乾也變則必戰<lb/>
　　故說卦曰戰于乾聖人至此爻雖惡其純陰而無<lb/>
　　陽又幸其將變而為乾也故稱龍焉然其質尚是<lb/>
<pb n="23b"/>　　陰故稱血血陰也聖人又幸陰之重有所傷矣然<lb/>
　　𤣥黄相雜聖人又不能不慮陽之亦有所傷也大<lb/>
　　抵陰與陽不同陰易進而難退須是攻擊尅治大<lb/>
　　叚用力方可除去而所以用力者亦不能不憊國<lb/>
　　之邪枉家之邪柔心之邪僻莫不皆然君子可不<lb/>
　　鑒戰野之傷戒履霜之漸深防痛治而逺絶之哉<lb/>
　<lb/>
　周易程朱傳義折衷卷二<lb/>
</p>

  </div>
            <div>
<head>周易程朱傳義折衷卷三</head> <lb/>
    <p>
<pb n="1a"/>欽定四庫全書<lb/>
　周易程朱傳義折衷卷三<lb/>
　　　　　　　　　　　　　元　趙采　撰<lb/>
䷂<hi>震下坎上</hi>
　程子曰屯物之始生故繼乾坤之後以二象言之雲<lb/>
　雷之興隂陽始交也以二體言之震始交於下坎始<lb/>
　交於中隂陽相交乃成雲雷隂陽始交雲雷相應而<lb/>
　未成澤故為屯若已成澤則為解也又動於險中亦<lb/>
<pb n="1b"/>　屯之義隂陽不交則為否始交而未暢則為屯在時<lb/>
　則天下屯難未亨泰之時也<lb/>
　朱子曰震坎皆三畫卦之名震一陽動於二隂之下<lb/>
　故其徳為動其象為雷坎一陽陷於二隂之間故其<lb/>
　徳為陷為險其象為雲為雨為水屯六畫卦之名也<lb/>
　難也物始生而未通之意故其為字象屮穿地始出<lb/>
　而未甲也其卦以震遇坎乾坤始交而遇險陷故其<lb/>
　名為也<lb/>
<pb n="2a"/>屯元亨利貞勿用有攸往利建侯<lb/>
　程子曰屯有大亨之道而處之利在貞固非貞固何<lb/>
　以濟屯方屯之時未可有所往也天下之屯豈獨力<lb/>
　所能濟必廣資輔助故利建侯也<lb/>
　朱子曰震動在下坎險在上是能動乎險中能動雖<lb/>
　可以亨而在險則宜守正而未可遽進故筮得之者<lb/>
　其占為大亨而利於正但未可遽有所往耳又初九<lb/>
　陽居隂下而為成卦之主是能以賢下人得民而可<lb/>
<pb n="2b"/>　君之象故筮立君者遇之則吉也<lb/>
彖曰屯剛柔始交而難生動乎險中<lb/>
　朱子曰以二體釋卦名義始交謂震難生謂坎動乎險<lb/>
　以二體之徳釋卦辭動震之為也險坎之地也<lb/>
大亨貞雷雨之動滿盈<lb/>
　程子曰所謂大亨而貞者雷雨之動滿盈也隂陽始<lb/>
　交則艱屯未能通暢及其和洽則成雷雨盈滿於天<lb/>
　地之間生物乃遂屯有大亨之道也所以能大亨由<lb/>
<pb n="3a"/>　夫貞也非貞固安能出屯人之處屯有致大亨之道<lb/>
　亦在夫貞固也<lb/>
　朱子曰自此以下釋元亨利貞乃用文王本意以二<lb/>
　體之象釋卦辭雷震象雨坎象　又曰雷雨之動滿<lb/>
　盈這也是那鬱塞底意思<lb/>
　　愚曰雷雨之動滿盈伊川云隂陽始交則艱屯未<lb/>
　　能通暢及其和洽則成雷雨滿盈天地間朱文公<lb/>
　　以滿盈只是那鬱塞底意思此説甚長葢滿盈未<lb/>
<pb n="3b"/>　　便是和洽雷雨巳動欲作未作滿盈鬱塞在此俄<lb/>
　　頃和洽即成雨也到得成雨便是解<lb/>
天造草昩宜建侯而不寜<lb/>
　程子曰天造謂時運也草草亂无倫序昩𡨕昧不明<lb/>
　當此時運所宜建立輔助則可以濟屯雖建侯自輔<lb/>
　又當憂勤兢畏不遑寜處聖人之深戒也<lb/>
　朱子曰天造猶言天運草雜亂昧晦㝠也隂陽交而雷<lb/>
　雨作雜亂晦㝠塞乎兩間天下未定名分未明宜立<lb/>
<pb n="4a"/>　君以統治而未可遽謂安寜之時也<lb/>
　　愚曰草是草草未詳細昩是昧爽之昩有明意尚<lb/>
　　糊塗也<lb/>
象曰雲雷屯君子以經綸<lb/>
　程子曰坎不云雨而云雲者雲為雨而未成者也未<lb/>
　能成雨所以為屯君子觀屯之象經綸天下之事以<lb/>
　濟於屯難經緯綸緝謂營為也<lb/>
　朱子曰坎不言水而言雲者未通之意經綸治絲之<lb/>
<pb n="4b"/>　事經引之綸理之也屯難之世君子有為之時也<lb/>
初九磐桓利居貞利建侯<lb/>
　程子曰初以陽爻在下乃剛明之才當屯難之世居<lb/>
　下位者也未能便往濟屯故磐桓也方屯之初不磐<lb/>
　桓而遽進則犯難矣故宜居正而固其志凡人處屯<lb/>
　難則鮮能守正茍无貞固之守則將失義安能濟時<lb/>
　之屯乎居屯之世方屯於下所宜有助乃居屯濟屯<lb/>
　之道也故取建侯之義謂求輔助也<lb/>
<pb n="5a"/>　朱子曰磐桓難進之貌屯難之初以陽在下又居動<lb/>
　體而上應隂柔險陷之爻故有磐桓之象然居得其<lb/>
　正故其占利於居貞又本成卦之主以陽下隂為民<lb/>
　所歸侯之象也故其象又如此而占者如是則利建<lb/>
　以為侯也<lb/>
　　愚曰屯於彖經傳皆言利建侯者以上五爻互比<lb/>
　　也於初爻又言建侯者以初變得比之六位全也<lb/>
象曰雖磐桓志行正也<lb/>
<pb n="5b"/>　程子曰賢人在下時茍未利雖磐桓未能遂徃濟時<lb/>
　之屯然有濟屯之志與濟屯之用志在行其正也<lb/>
以貴下賤大得民也<lb/>
　程子曰九當屯難之時以陽而来居隂下為以貴下<lb/>
　賤之象方屯之時隂柔不能自存有一陽剛之才衆<lb/>
　所歸從也更能自處卑下所以大得民也或疑方屯<lb/>
　於下何有貴乎夫以剛明之才而下於隂柔以能濟<lb/>
　屯之才而下於不能乃以貴下賤也况陽之於隂自<lb/>
<pb n="6a"/>　為貴乎<lb/>
　　愚曰易以貴賤言隂陽坤居二四坤衆為民為賤<lb/>
　　以一陽之貴居坤隂之下故為以貴下賤一陽為<lb/>
　　震之主坤衆来歸之故為大得民<lb/>
六二屯如邅如乘馬班如匪寇婚媾女子貞不字十年<lb/>
乃字<lb/>
　程子曰二以隂柔居屯之世雖正應在上而逼於初<lb/>
　剛故屯難邅迴如助辭也乗馬欲行也欲從正應而<lb/>
<pb n="6b"/>　復班如不能進也班分布之義下馬為班與馬異處<lb/>
　也二當屯世雖不能自濟而居中得正有應在上不<lb/>
　失義者也然逼近於初隂乃陽所求柔者剛所陵柔<lb/>
　當屯時固難自濟又為陽剛所逼故為難也設匪逼<lb/>
　於冦難則徃求於婚媾矣婚媾正應也冦非理而至<lb/>
　者二守中正不茍合於初所以不字茍貞固不易至<lb/>
　於十年屯極必通乃𫉬正應而字育矣以女子隂柔<lb/>
　茍能守其志節久必𫉬通况君子守道不回乎初為<lb/>
<pb n="7a"/>　賢明剛正之人而為冦以侵逼於人何也曰此自據<lb/>
　二以柔近剛而為義更不計初之徳如何也易之取<lb/>
　義如此<lb/>
　朱子曰班分布不進之貌字許嫁也禮曰女子許嫁<lb/>
　笄而字六二隂柔中正有應於上而乗初剛故為所<lb/>
　難而邅迴不進然初非為冦也乃求與已為婚媾耳<lb/>
　但已守正故不之許至於十年數窮理極則妄求者<lb/>
　去正應者合而可許矣爻有此象故因以戒占者<lb/>
<pb n="7b"/>　　愚曰按春秋傳有班馬之聲杜氏註曰班别也震<lb/>
　　為足乾變震為作足之馬故曰乗馬也二乗馬欲<lb/>
　　從正應而逼於初九勢近而求之故屯難邅迴與<lb/>
　　馬别處言下馬不得進也然九屯之君子以貴下<lb/>
　　賤志於求輔匪二之冦乃求二婚媾也二乃曰九<lb/>
　　雖賢非巳正應守女子之貞而不輕字焉字如許<lb/>
　　嫁笄而字之字言弗許也至於十年天道變矣况<lb/>
　　人事乎乃字以應五也旁應為變正應為常故曰<lb/>
<pb n="8a"/>　　反常言歸於常道也司馬公曰人臣之道患不正<lb/>
　　也患不一也茍一於正通可遇也十年之屯其有<lb/>
　　不通者乎此爻變則為兑兑為少女故稱女子十<lb/>
　　年以互坤坤為年其數十故云<lb/>
象曰六二之難乗剛也十年乃字反常也<lb/>
　程子曰六二居屯之時而又乗剛為陽剛所逼是其<lb/>
　患難也至於十年則難久必通矣乃得反其常與正<lb/>
　應合也十數之終也<lb/>
<pb n="8b"/>　　愚曰旁應為變正應為常言字以應五也<lb/>
六三即鹿无虞惟入於林中君子幾不如舍往吝象曰<lb/>
即鹿无虞以從禽也君子舍之往吝窮也<lb/>
　程子曰六三以柔居剛柔既不能安屯居剛而不中<lb/>
　正則妄動雖貪於所求既不足以自濟又无應援將<lb/>
　安之乎如即鹿而无虞人也入山林者必有虞人以<lb/>
　道之无道之者則惟陷入於林莽中君子見事之幾<lb/>
　㣲不若舍而勿逐徃則徒取窮吝而巳<lb/>
<pb n="9a"/>　朱子曰隂柔居下不中不正上无正應妄行取困為<lb/>
　逐鹿无虞陷入林中之象君子見幾不如舍去若往<lb/>
　逐而不舍必致羞吝戒占者宜如是也<lb/>
　　愚曰六本隂柔无濟屯之才而居陽位懐妄動之<lb/>
　　心不能因人成事乃欲鳩民從欲譬諸即鹿而无<lb/>
　　虞人以導之但見其陷入於林莽之中耳易開其<lb/>
　　自反之路曰若君子也而見幾則不如舍之又禁<lb/>
　　其遂非之心曰若冐危而徃則吝而窮矣二十八<lb/>
<pb n="9b"/>　　將際㑹風雲因虞得鹿也隗囂公孫妄意狂圖即<lb/>
　　鹿无虞也<lb/>
六四乗馬班如求婚媾徃吉无不利象曰求而往明也<lb/>
　程子曰六四以柔順居近君之位得於上者也而其<lb/>
　才不足以濟屯故欲進而復止乗馬班如也已既不<lb/>
　足以濟時之屯若能求賢以為輔則可濟矣初陽剛<lb/>
　之賢乃是正應已之婚媾也若求此陽剛之婚媾徃與<lb/>
　共輔陽剛中正之君濟時之屯則吉而无所不利也<lb/>
<pb n="10a"/>　居公卿之位已之才雖不足以濟時之屯若能求在<lb/>
　下之賢親而用之何所不濟哉知已不足求賢自輔<lb/>
　而後往可謂明矣居得致之位已不能而遂巳至暗<lb/>
　者也<lb/>
　　愚曰初以施於六二者之禮而施之四則可矣彼<lb/>
　　求此往其意甚明故吉无不利自婚姻言之則男<lb/>
　　下女自居民言之則貴下賤也<lb/>
九五屯其膏小貞吉大貞凶象曰屯其膏施未光也<lb/>
<pb n="10b"/>　程子曰五居尊得正而當屯時若有剛明之賢為之<lb/>
　輔則能濟屯矣以其无臣也故屯其膏人君之尊雖<lb/>
　屯難之世於其名位非有損也唯其施為有所不行德<lb/>
　澤有所不下是屯其膏人君之屯也既膏澤有所不<lb/>
　下是威權不在已也威權去已而欲驟正之求凶之<lb/>
　道魯昭公髙貴鄉公之事是也故小貞則吉也小貞<lb/>
　則漸正之也若盤庚周宣脩徳用賢復先王之政諸<lb/>
　侯復朝謂以道馴致為之不暴也又非恬然不為若<lb/>
<pb n="11a"/>　唐之僖昭也不為則常屯以至於亡矣<lb/>
　　愚按鄉先輩云此爻居尊得正當坎體之中有膏<lb/>
　　澤也但時方屯難而无輔故其施未光伊川謂威<lb/>
　　權不在已如魯昭公髙貴鄉公之事恐於屯卦説<lb/>
　　不得葢屯是剛柔始交萬物初生而未亨通九五<lb/>
　　有膏澤只有些屯難鬱塞所以屯其膏可以小貞<lb/>
　　吉若便大正如武王散鹿臺之財𤼵鉅橋之粟索<lb/>
　　性做去則凶所以象辭言施未光是今且未光必<lb/>
<pb n="11b"/>　　有光顯時候<lb/>
　朱子曰九五雖以陽剛中正居尊位然當屯之時陷<lb/>
　於險中雖有六二正應而隂柔才弱不足以濟初九<lb/>
　得民於下衆皆歸之九五坎體有膏潤而不得施為<lb/>
　屯其膏之象占者以處小事則守正猶可𫉬吉以處<lb/>
　大事則雖正而不免於凶<lb/>
上六乘馬班如泣血漣如象曰泣血漣如何可長也<lb/>
　程子曰六以隂柔居屯之終在險之極而无應援居<lb/>
<pb n="12a"/>　則不安動无所之乘馬欲往復班如不進窮厄之甚<lb/>
　至於泣血漣如屯之極也若陽剛而有助則屯既極<lb/>
　可濟矣<lb/>
　　愚曰此卦隂居隂者三爻所乘之馬皆班如不進<lb/>
　　然二四居卦内一近剛一應剛則馬雖班終能進<lb/>
　　也上居卦外又无應則馬一班无復進之理矣於<lb/>
　　屯難當濟之時而終不能濟困厄已甚是以泣血<lb/>
　　漣如象又曰何可長則終亦必亡而已矣可不謹<lb/>
<pb n="12b"/>　　哉坎為血為憂故有泣血之象<lb/>
䷃<hi>坎下艮上</hi>
　程子曰序卦物生必蒙故受之以蒙蒙者物之穉也<lb/>
　蒙者物之始生物始生穉小蒙昩未𤼵蒙所以次屯<lb/>
　也為卦艮上坎下艮為山為止坎為水為險山下有<lb/>
　險遇險而止莫知所之蒙之象也水必行之物始出<lb/>
　未有所之故為蒙及其進則有亨義<lb/>
蒙亨匪我求童蒙童蒙求我初筮告再三瀆瀆則不告<lb/>
<pb n="13a"/>利貞<lb/>
　程子曰蒙有開𤼵之理亨之義也卦才時中乃致亨<lb/>
　之道六五為䝉之主五既順巽於二二乃𤼵䝉者也<lb/>
　故主二而言匪我求童蒙童蒙求我五居尊位有柔<lb/>
　順之徳而方在童蒙與二為正應而中徳又同能用<lb/>
　二之道以𤼵其蒙也二以剛中之徳在下為君所信<lb/>
　嚮當以道自守待君至誠求已而後應之則能用其<lb/>
　道匪我求於童蒙乃童蒙求於我也筮占決也初筮<lb/>
<pb n="13b"/>　告謂至誠一意以求已則告之再三則瀆慢矣故不<lb/>
　告也𤼵蒙之道利以貞正又二雖剛中然居隂故宜<lb/>
　有戒<lb/>
　朱子曰艮亦三畫卦之名一陽止於二隂之上故其<lb/>
　徳為止其象為山蒙昧也物生之初蒙昧未明也其<lb/>
　卦以坎遇艮山下有險䝉之地也内險外止䝉之<lb/>
　意也故其名為蒙亨以下占辭也九二内卦之主以<lb/>
　剛中能𤼵人之蒙者而與六五隂陽相應故遇此卦<lb/>
<pb n="14a"/>　者有亨道也我二也童蒙幼穉而蒙昧謂五也筮者<lb/>
　明則人當求我而其亨在人筮者暗則我當求人而<lb/>
　亨在我人求我者當視其可否而應之我求人者當<lb/>
　致其精一而扣之而明者之養蒙與蒙者之自養又<lb/>
　皆利於以正也<lb/>
　　愚按伊川専以童養為六五葢五是艮男故為童<lb/>
　　二是坎男故為我匪我求童蒙彼方童穉蒙昧若<lb/>
　　不待其来求而我去求之則彼无受教之意我有<lb/>
<pb n="14b"/>　　往教之輕雖諄諄其言而藐藐其聽言者徒煩聽<lb/>
　　者愈厭終不足以𤼵其蒙昩必待其来求則心虚<lb/>
　　意誠我不費辭而彼易領解上卦艮為手中四爻<lb/>
　　互震震為草以手持草筮也初筮是誠意專一而<lb/>
　　来扣可以告語再三則瀆慢便是養得深故不告<lb/>
　　此舉一隅不以三隅反則不復也之意然不告者<lb/>
　　亦不是自此以徃更不告也待其能退而精思有<lb/>
　　所開悟復精專来扣則明者又告之也利貞是求<lb/>
<pb n="15a"/>　　者告者皆當以正若彼雖求而求不以正此雖告<lb/>
　　而告不以正亦不利矣<lb/>
彖曰蒙山下有險險而止蒙蒙亨以亨行時中也匪我求<lb/>
童蒙童蒙求我志應也<lb/>
　程子曰山下有險内險不可處外止莫能進未知所<lb/>
　為故為昏蒙之義蒙亨以亨行時中也蒙之能亨以<lb/>
　亨道行也所謂亨道時中也時謂得君之應中謂處<lb/>
　得其中得中得時也匪我求童蒙童䝉求我志應也<lb/>
<pb n="15b"/>　二以剛明之賢處於下五以童蒙居上非以二求於<lb/>
　五葢五之志應於二也賢者在下豈可自進以求於<lb/>
　君茍自求之必无能信用之理古之人所以必待人<lb/>
　君致敬盡禮而後往者非欲自為尊大葢其尊徳樂<lb/>
　道不如是不足與有為也<lb/>
　朱子曰山下有險是卦象險而止是卦徳蒙有二義<lb/>
　險而止險在内止在外自家這裏先自不安穏了外<lb/>
　而更去不得便是蒙昩之象見險而能止為蹇却是<lb/>
<pb n="16a"/>　險在外自家這裏見得所以不去故曰知矣哉<lb/>
　　愚按程傳謂内險不可處外止莫能進此二句深<lb/>
　　得蒙之義但其於卦象下云山下有險遇險而止<lb/>
　　文公以為蒙不是見險而止乃是蹇象葢蹇是險<lb/>
　　在外止在内䝉是險在内止在外内裏先自不安<lb/>
　　穏外面又去不得所以為䝉程傳到𤼵明彖辭處<lb/>
　　則又得之<lb/>
初筮告以剛中也再三瀆瀆則不告瀆蒙也<lb/>
<pb n="16b"/>　程子曰初筮謂誠一而来求決其蒙則當以剛中之<lb/>
　道告而開𤼵之再三頻煩也求筮之意煩數不能誠<lb/>
　一則瀆慢矣不當告也告之必不能信受徒為煩瀆<lb/>
　故曰瀆蒙也求者告者皆煩瀆矣<lb/>
　朱子曰以剛中者以剛而中故能告而有節也瀆<lb/>
　筮者二三則問者固瀆而告者亦瀆矣　又曰他這<lb/>
　説剛中處好㸔剛故能包蒙不剛則方且為所蒙安<lb/>
　能包人之蒙剛而不中亦不能包蒙如上九過剛而<lb/>
<pb n="17a"/>　不中所以擊蒙<lb/>
蒙以養正聖功也<lb/>
　程子曰卦辭曰利貞彖復伸其義以明不止為戒於<lb/>
　二實養蒙之道也未𤼵之謂蒙以純一未𤼵之蒙而<lb/>
　養其正乃作聖之功也𤼵而後禁則扞格而難勝養<lb/>
　正於蒙學之至善也蒙之六爻二陽為治蒙者四隂<lb/>
　皆處蒙者也<lb/>
　朱子曰蒙以養正為聖功葢言蒙昧之時先自養教<lb/>
<pb n="17b"/>　正當了到那開𤼵時便有作聖之功若蒙昧中已自<lb/>
　不正他日何由得㑹有聖功<lb/>
象曰山下出泉蒙君子以果行育徳<lb/>
　程子曰山下出泉出而遇險未有所之蒙之象也若<lb/>
　人䝉穉未知所適也君子觀蒙之象以果行育徳觀<lb/>
　其出而未能通行則以果決其所行觀其始出未有<lb/>
　所向則以養育其明徳也<lb/>
　朱子曰山下出泉泉却是流行底物事暫時被他礙<lb/>
<pb n="18a"/>　住在這裏觀這箇意思自家却是當恁地做工夫<lb/>
初六𤼵蒙利用刑人用説桎梏以徃吝<lb/>
　程子曰初以隂闇在下下民之蒙象也爻言𤼵之之<lb/>
　道𤼵下民之蒙當明刑禁以示之使之知畏然後從<lb/>
　而教導之自古聖賢為治設刑罰以齊其衆明教化<lb/>
　以善其俗刑罰立而後教化行雖聖人尚徳而不尚<lb/>
　刑未甞偏廢也故為政之始立法居先治蒙之初威<lb/>
　之以刑者所以脱去其昏蒙之桎梏桎梏謂拘束也<lb/>
<pb n="18b"/>　不去其昏蒙之桎梏則善教无由而入既以刑禁率<lb/>
　之雖使心未能喻亦當畏威以從不敢肆其昏䝉之<lb/>
　欲然後漸能知善道而革其非心則可以移風易俗<lb/>
　矣茍專用刑以為治則䝉雖畏而終不能𤼵茍免而<lb/>
　无恥治化不可得而成也故以往則可吝<lb/>
　　愚曰此本只是𤼵明𤼵䝉在初之義葢初蒙淺而<lb/>
　　易發况隂居陽而天資良近於二而親明師居初<lb/>
　　爻而去性近二欲𤼵之逸而功倍不過正身法以<lb/>
<pb n="19a"/>　　儀刑之耳用此道便可脱去初之障礙故曰利用<lb/>
　　刑人用説桎梏過此以徃則吝矣象恐後世謂刑<lb/>
　　為刑罰之刑故曰以正法猶曰示儀云耳詩曰刑<lb/>
　　於寡妻莊子曰解其桎梏即此爻刑人桎梏之訓<lb/>
　　也<lb/>
象曰利用刑人以正法也<lb/>
九二包䝉吉納婦吉子克家象曰子克家剛柔接也<lb/>
　朱子曰九二以剛陽為内卦之主統治羣隂當發蒙<lb/>
<pb n="19b"/>　之任者然所治既廣物性不齊不可一槩取必而爻<lb/>
　之徳剛而不過為能有所包容之象又以陽受隂為<lb/>
　納婦之象又居下位而能任上之事為子克家之象<lb/>
　故占者有其徳而當其事則如是而吉也<lb/>
　　愚曰此爻是剛居柔而得中故有包蒙納婦子克<lb/>
　　家之象包䝉者是五以童穉未悟来求乎二二只<lb/>
　　得包含而啓𤼵之納婦者是五以柔弱巽懦来應<lb/>
　　乎二二只得納受教其初来克家者以坎是乾子<lb/>
<pb n="20a"/>　　二内也二所以克家者以二剛中接五柔之蒙而<lb/>
　　包含接五柔之婦而納受克負荷家者也故曰子<lb/>
　　克家剛柔接也<lb/>
六三勿用取女見金夫不有躬无攸利象曰勿用取女<lb/>
行不順也<lb/>
　程子曰三以隂柔處蒙闇不中不正女之妄動者也<lb/>
　正應在上不能逺從近見九二為羣蒙所歸得時之<lb/>
　盛故捨其正應而從之是女之見金夫也女之從人<lb/>
<pb n="20b"/>　當由正禮乃見人之多金説而從之不能保有其身<lb/>
　者也无所往而利矣女之如此其行邪僻不順不可<lb/>
　取也<lb/>
　　愚曰蒙自離四變而来且下卦伏離離目為見坎<lb/>
　　以乾之一陽居中得正乾為金故曰金夫三以不<lb/>
　　中不正之女舍上九之正應見九二之金夫失身<lb/>
　　不自重而下從之為九二者亦安用取此不正之<lb/>
　　女哉故曰勿用勿用者以三所行不順二何所利<lb/>
<pb n="21a"/>　　而取之哉九二剛中自无此事而聖人於九三必<lb/>
　　曰勿用取女是閑邪存誠戒謹恐懼不可自以剛<lb/>
　　中而遂忘警戒也不然陳相見許行而大説盡棄<lb/>
　　其學而學焉士之守身居世尚監茲哉<lb/>
六四困蒙吝象曰困蒙之吝獨逺實也<lb/>
　程子曰四以隂柔而蒙闇无剛明之親援无由自𤼵<lb/>
　其蒙困於昏蒙者也其可吝甚矣吝不足也謂可少<lb/>
　也蒙之時陽剛為𤼵蒙者四隂柔而獨逺於剛乃愚<lb/>
<pb n="21b"/>　蒙之人而不比近賢者無由得明矣故於蒙可羞吝<lb/>
　者以其獨逺於賢明之人也不能親賢以致困可吝<lb/>
　之甚也實謂陽剛也<lb/>
六五童蒙吉<lb/>
　程子曰五以柔順居君位下應於二以柔中之徳任剛眀<lb/>
　之才足以治天下之蒙故吉也童取未𤼵而資於人也為<lb/>
　人君者苟能至誠任賢以成其功何異乎出於巳也<lb/>
　朱子曰柔中居尊下應九二純一未𤼵以聽於人也故其<lb/>
<pb n="22a"/>　象為童蒙而其占如是則吉也<lb/>
象曰童䝉之吉順以巽也<lb/>
　程子曰舍已從人順從也降志下求卑巽也能如是<lb/>
　優於天下矣<lb/>
上九擊蒙不利為冦利禦冦象曰利用禦冦上下順也<lb/>
　程子曰九居蒙之終是當蒙極之時人之愚蒙既極<lb/>
　如苗民之不率為冦為亂者當擊伐之然九居上剛<lb/>
　極而不中故戒不利為冦治人之蒙乃禦冦也肆為<lb/>
<pb n="22b"/>　剛暴乃為冦也若舜之征有苖周公之誅三監禦冦<lb/>
　也秦皇漢武窮兵誅伐為冦也利用禦冦上下皆得<lb/>
　其順也上不為過暴下得擊去其蒙禦冦之義也<lb/>
　朱子曰以剛居上治蒙過剛故為擊蒙之象然取必<lb/>
　太過攻治太急則必反為之害惟捍其外誘以全其<lb/>
　真純則雖過於嚴宻乃為得宜故戒占者如此凡事<lb/>
　皆然不止為誨人也<lb/>
　　愚曰九二剛中故包含納受而𤼵蒙上九剛而亢<lb/>
<pb n="23a"/>　　極故更不包納而務在擊蒙包納是循循善誘以<lb/>
　　變化其氣質蒙之始也可告語也擊蒙是懲治攻<lb/>
　　討以抉其蔽錮蒙之終也不可告語也天下之蒙<lb/>
　　感包蒙之雨露而開悟於初畏擊蒙之雷霆而懲<lb/>
　　創於後則人人有明而無蒙矣蒙六爻陽教人者<lb/>
　　也隂受教於人者也二上師也五應二而學初近<lb/>
　　二而學三應上而學雖天資有分量而各有成獨<lb/>
　　六四純隂就二則隔三就上則隔五終身不遇明<lb/>
<pb n="23b"/>　　師悲夫<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易程朱傳義折衷卷三<lb/>
</p>

  </div>
            <div>
<head>周易程朱傳義折衷卷四</head> <lb/>
    <p>
<pb n="1a"/>欽定四庫全書<lb/>
　周易程朱傳義折衷卷四<lb/>
　　　　　　　　　　　　　元　趙采　撰<lb/>
䷄<hi>乾下坎上</hi>
　程子曰序卦蒙者蒙也物之穉也不可不養也故受<lb/>
　之以需需者飲食之道也夫物之幼穉必待養而成<lb/>
　養物之所需者飲食也故曰需者飲食之道也卦之<lb/>
　大意須待之義序卦取所須之大者耳乾健之性必<lb/>
<pb n="1b"/>　進者也乃處坎險之下險為之阻故須待而後進也<lb/>
需有孚光亨貞吉利涉大川<lb/>
　程子曰以卦才言之五居君位為需之主有剛健中<lb/>
　正之徳而誠信充實於中中實有孚也有孚則光明<lb/>
　而能亨通得貞正而吉也以此而需何所不濟雖險<lb/>
　无難矣故利涉大川也凡貞吉有既貞且吉者有得<lb/>
　正則吉者當辨也<lb/>
　朱子曰孚信之在中者也其卦九五以坎體中實陽<lb/>
<pb n="2a"/>　剛中正而居尊位為有孚得正之象坎水在前乾健<lb/>
　臨之將涉水而不輕進之象故占者為有所待而能<lb/>
　有信則光亨矣若又得正則吉而利涉大川正固无<lb/>
　所不利而涉川尤貴於能待則不欲速而犯難也<lb/>
　　愚曰後天乾坤後即繼以坎險者六卦險動為屯<lb/>
　　險止為蒙健險為需險健為訟行險而順為師有<lb/>
　　坎而无險為比嗚呼乾坤開闢之後何險難之多<lb/>
　　也毋乃聖人設此而逆為之圖與坎陷於前而伏<lb/>
<pb n="2b"/>　　險乾健於下而務進以乾健涉坎險何憂不濟而<lb/>
　　卦以需名何也葢事有所就必有所需或需時或<lb/>
　　需援以濟其事也夫事一𤼵不中累十百不能救<lb/>
　　故寜需以求其全一陽来復未甞以進好還而亟<lb/>
　　為五隂之除二陽為臨未嘗以剛浸長而速為四<lb/>
　　隂之去日積月累而陽自盛分磨毫削而隂自消人<lb/>
　　見險難之平而不知其所以平見事變之息而莫<lb/>
　　窺其所以息此需所以有孚光亨貞吉而利涉大<lb/>
<pb n="3a"/>　　川也凡卦爻言孚皆因剛爻而為辭葢二五剛實<lb/>
　　居中主信又此卦變三六為中孚之象故曰有孚<lb/>
　　利涉大川也<lb/>
彖曰需須也險在前也剛健而不陷其義不困窮矣<lb/>
　程子曰需之義須也以險在於前未可遽進故需待<lb/>
　而行也以乾之剛健而能需待不輕動故不陷於險<lb/>
　其義不至於困窮也剛健之人其動必躁乃能需待<lb/>
　而動處之至善者也故夫子贊之云其義不困窮<lb/>
<pb n="3b"/>　朱子曰此以卦徳釋卦名義<lb/>
　　愚曰伊川謂剛健之人其動必躁然於坤卦又言<lb/>
　　隂體柔躁何所言不一如此以愚觀之隂屬義暗<lb/>
　　昧而嚴急所以説得躁乾體陽剛屬仁昭明而舒<lb/>
　　泰如何㑹躁剛健則任重道逺所以見險而能需<lb/>
　　需則不躁矣<lb/>
需有孚光亨貞吉位乎天位以正中也利涉大川徃有<lb/>
功也<lb/>
<pb n="4a"/>　程子曰五以剛實居中為孚之象而得其所需亦為<lb/>
　有孚之義以乾剛而至誠故其徳光明而能亨通得<lb/>
　貞正而吉也所以能然者以居天位而得正中也居<lb/>
　天位指五以正中兼二言故云正中既有孚而貞正<lb/>
　雖涉險阻徃則有功也需道之至善者也以乾剛而<lb/>
　能需何所不利<lb/>
　朱子曰以卦體及兩象釋卦辭<lb/>
　　愚曰以九五言聖人之需也濟險在徳行徳在位<lb/>
<pb n="4b"/>　　成位在用徳而不位徳不虚行位而非用位亦虚<lb/>
　　器凡聖人有孚而光亨至正而𫉬吉皆位乎天位<lb/>
　　居中得正所致也既有此位利在涉川徃而後有<lb/>
　　功也書述成王曰其惟王位在徳元又曰予小子<lb/>
　　若涉淵水予惟徃求朕攸濟此中正涉川之聖人<lb/>
象曰雲上於天需君子以飲食宴樂<lb/>
　程子曰雲氣蒸而上升於天必待隂陽和洽然後成<lb/>
　雨雲方上於天未成雨也故為需待之義隂陽之氣<lb/>
<pb n="5a"/>　交感而未成雨澤猶君子畜其才澤而未施於用也<lb/>
　君子觀雲上於天需而為雨之象懐其道徳安以待<lb/>
　時飲食以養其氣體宴樂以和其心志所謂居易以<lb/>
　俟命也<lb/>
　東莱吕氏曰飲食以養其氣體宴樂以和其心志此<lb/>
　二句極有意味葢君子於未遇之時涵養成就一旦<lb/>
　有用則无施不可此非口體之養而已也<lb/>
　朱子曰雲上於天无所復為待其隂陽之和而自雨<lb/>
<pb n="5b"/>　耳事之當需者亦不容更有所為但飲食宴樂俟<lb/>
　其自至而巳一有所為則非需矣又曰坎體中多説<lb/>
　酒食須有此象今不可攷<lb/>
初九需於郊利用恒无咎象曰需於郊不犯難也利用<lb/>
恒无咎未失常也<lb/>
　程子曰需者以遇險故需而後進初最逺於險故為<lb/>
　需於郊郊曠逺之地也處於曠逺利在安守其常則<lb/>
　无咎也不能安常則躁動犯難豈能需於逺而无過<lb/>
<pb n="6a"/>　也陽之為物剛健上進者也初能需待於曠逺之地<lb/>
　不犯險難而進復宜安處不失其常則可以无咎矣<lb/>
　雖不進而志動者不能安其常也君子之需時也安<lb/>
　静自守志雖有須而恬然若將終身焉乃能用常也<lb/>
　　愚曰三陽需險以逺近為易難郊去水最逺者也<lb/>
　　難不迫君子君子不犯難故曰需於郊天下未有<lb/>
　　變君子不自變故曰利用恒无咎<lb/>
九二需於沙小有言終吉象曰需於沙衍在中也雖小<lb/>
<pb n="6b"/>有言以吉終也<lb/>
　程子曰坎為水水近則有沙二去險漸近故為需於<lb/>
　沙漸近於險難雖未至於患害巳小有言矣凡患難<lb/>
　之辭大小有殊小者至於有言言語之傷至小者也<lb/>
　二以剛陽之才而居柔守中寛裕自處需之善也雖<lb/>
　去險漸近而未至於險故小有言語之傷而无大害<lb/>
　終得其吉也衍寛綽也二雖近險而以寛裕居中故<lb/>
　雖小有言語及之終得其吉善處者也<lb/>
<pb n="7a"/>　朱子曰沙則近於險矣言語之傷亦災害之小者漸<lb/>
　進近坎故有此象剛中能需故得終吉戒占者當如<lb/>
　是也<lb/>
　　愚曰小有言以互兑兑為言少女為小<lb/>
九三需於泥致寇至象曰需於泥災在外也自我致寇<lb/>
敬慎不敗也<lb/>
　程子曰泥逼於水也既進逼於險當致寇難之至也<lb/>
　三剛而不中又居健體之上有進動之象故致寇也<lb/>
<pb n="7b"/>　茍非敬慎則致喪敗矣三切逼上體之險難故云災<lb/>
　在外也災患難之通稱對𤯝而言則分也三之致寇<lb/>
　由巳進而逼之故云自我寇自已致若能敬慎量宜<lb/>
　而進則无喪敗也需之時需而後進也其義在相時<lb/>
　而動非戒其不得進也直使敬慎毋失其宜耳<lb/>
　朱子曰泥將䧟於險矣寇則害之大者九三去險愈<lb/>
　近而過剛不中故其象如此<lb/>
　　愚曰不能冐險安能平險三之需於泥勢不容巳<lb/>
<pb n="8a"/>　　義不容辭險難不可以不涉矣坎外卦也寇在外<lb/>
　　三進而逼之非彼之来自我致之此如宋藝祖言<lb/>
　　江南本无罪自是我着他不得正是自我致寇之<lb/>
　　意既致之何以敉之易教之曰敬慎而已敬慎者<lb/>
　　臨事而懼好謀而成者也敬慎則我不敗則寇自<lb/>
　　敗矣三陽皆濟難君子而需郊需沙需泥見其涉<lb/>
　　險以漸而不輕進故彖言剛健不陷剛健者雖不<lb/>
　　畏險而知慮險雖不輕進而終上進此其所以不<lb/>
<pb n="8b"/>　　陷也又以三爻之變言之遊魂變坤為郊變二蹇<lb/>
　　山水間曰沙變三節水澤間曰泥故三爻有此象<lb/>
六四需于血出自穴象曰需于血順以聽也<lb/>
　程子曰四以隂柔之質處於險而下當三陽之進傷<lb/>
　於險難者也故云需于血既傷於險難則不能安處<lb/>
　必失其居故曰出自穴穴者物之所安也順以從時<lb/>
　不競於險難所以不致於凶也以柔居隂非能競者<lb/>
　也若陽居之則必凶矣蓋无中正之徳徒以剛競於<lb/>
<pb n="9a"/>　險適足以致凶耳四以隂柔居於險難之中不能固<lb/>
　處故退出自安蓋隂柔不能與時競不能處則退是<lb/>
　順從以聽於時所以不至於凶也<lb/>
　朱子曰血者殺傷之地穴者陷險之所四交坎體入<lb/>
　於險矣故為需于血之象然柔得其正需而不進故又<lb/>
　為出自穴之象占者如是則雖在傷地而終得出也<lb/>
　　愚曰六四負險為難者也四以隂柔居坎初怙險<lb/>
　　以軋我我需而不輕進者待三陽之朋来今三<lb/>
<pb n="9b"/>　　陽𩔖至事勢可知四且狃於安而未去其勢必被<lb/>
　　傷然後已故需于血血者隂也為陽所傷也聖人<lb/>
　　憫其傷也使之出穴以避之故曰出自穴穴者隂<lb/>
　　之窟也出其窟以避陽所以象謂之順聽坎為血<lb/>
　　為耳耳主聽<lb/>
九五需于酒食貞吉象曰酒食貞吉以中正也<lb/>
　程子曰五以陽剛居中得正位乎天位克盡其道矣<lb/>
　以此而需何需不𫉬故宴安酒食以俟之所須必得<lb/>
<pb n="10a"/>　也既得貞正而所需必遂可謂吉矣需于酒食而貞<lb/>
　且吉者以五得中正而盡其道也<lb/>
　　愚曰三陽濟難隂險巳破五以陽剛中實之徳正<lb/>
　　位乎天位尚何需乎酒食而已此成王淵水既涉<lb/>
　　酌大斗期黄耇底意思九五以徳居位况又三陽<lb/>
　　已為泰此所以享出需之福而彖言光亨貞吉也<lb/>
　　易於坎體多説飲食故九五有此象<lb/>
上六入于穴有不速之客三人来敬之終吉象曰不速<lb/>
<pb n="10b"/>之客來敬之終吉雖不當位未大失也<lb/>
　程子曰需以險在前需時而後進上六居險之終終<lb/>
　則變矣在需之極久而得矣隂止於六乃安其處故<lb/>
　為入于穴穴所安也安而既止後者必至不速之客<lb/>
　三人謂下之三陽乾之三陽非在下之物需時而進<lb/>
　者也需既極矣故皆上進不速不促之而自来也上<lb/>
　六既需得其安處羣剛之来茍不起忌疾忿競之心<lb/>
　至誠盡敬以待之雖甚剛暴豈有侵陵之理故終吉也<lb/>
<pb n="11a"/>　或疑以隂居三陽之上得為安乎曰三陽乾體志在<lb/>
　上進六隂位而非所止之正故无争奪之意敬之則<lb/>
　吉也不當位謂以隂而在上也爻以六居隂為所安<lb/>
　象復盡其義明隂宜在下而居上為不當位也然能<lb/>
　敬順以自處則陽不能陵終得其吉雖不當位而未<lb/>
　至於大失也<lb/>
　朱子曰隂居險極无復有需有陷而入穴之象下應<lb/>
　九三九三與下二陽需極並進為不速客三人之象<lb/>
<pb n="11b"/>　柔不能禦而能順之有敬之之象占者當險陷中然<lb/>
　於非意之来敬以待之則得終吉也<lb/>
　　愚曰坎之初終皆曰穴以象言也四坎初負險故<lb/>
　　易傷出穴以失其居上坎極變而伏辜故敬順入<lb/>
　　穴而无抗抗者傷而失所安順者全而得所處不<lb/>
　　速客謂下應九三三與下二陽需極並進不速而<lb/>
　　来然无意相害但同客而已若至誠盡敬以待之<lb/>
　　不與之較自可保全終吉往者不追来者不拒乾<lb/>
<pb n="12a"/>　　健涉險何心哉象曰雖不當位然入穴敬順所以<lb/>
　　亦未為大失需六爻二隂為險者也四陽需時而<lb/>
　　濟險者也時未至需而不輕為者初與二也需時<lb/>
　　已至果於有為者九三也居中得正所需已遂而<lb/>
　　不過為者九五也為險自禍者六四也不能為大<lb/>
　　險亦不受大戮者上六也<lb/>
䷅<hi>坎下乾上</hi>
　程子曰序卦飲食必有訟故受之以訟人之所需者<lb/>
<pb n="12b"/>　飲食既有所需争訟所由起也訟所以次需也為卦<lb/>
　乾上坎下以二象言之天陽上行水性就下其行相<lb/>
　違所以成訟也以二體言之上剛下險剛險相接能<lb/>
　无訟乎又人内險阻而外剛彊所以訟也<lb/>
　　愚曰訟不專主於飲食飲食本是末事只為是斯<lb/>
　　人口腹所需而大欲存焉故争辯常由此作以飲<lb/>
　　食日有訟則其他争城争地争位争禄財争名而<lb/>
　　成訟者從可知矣<lb/>
<pb n="13a"/>訟有孚窒惕中吉終凶利見大人不利涉大川<lb/>
　程子曰訟之道必有其孚實中无其實乃是誣妄凶<lb/>
　之道也卦之中實為有孚之象訟者與人争辯而待<lb/>
　決於人雖有孚亦須窒塞未通不窒則已明无訟矣事<lb/>
　既未辯吉凶未可必也故有畏惕中吉得中則吉也<lb/>
　終凶終極其事則凶也訟者求辯其曲直也故利見<lb/>
　於大人大人則能以其剛明中正決所訟也訟非和<lb/>
　平之事當擇安地而處不可䧟於危險故不利涉大<lb/>
<pb n="13b"/>　川也<lb/>
　朱子曰九二中實上无應與又為加憂且於卦變自<lb/>
　遯而来為剛来居二而當下卦之中有有孚而見窒<lb/>
　能懼而得中之象上九過剛居訟之極有終極其訟<lb/>
　之象九五剛健中正以居尊位有大人之象以剛乗<lb/>
　險以實履陷有不利涉大川之象故戒占者必有争<lb/>
　辯之事而随其所處為吉凶也<lb/>
　　愚曰卦變初與四為中孚又二五剛實居中主信<lb/>
<pb n="14a"/>　　故曰有孚遯卦九三下而為訟故云窒下塞也以<lb/>
　　九三下墜塞而為坎也坎為加憂故云惕中二五<lb/>
　　也終上也利見大人九五也不利涉大川川坎也<lb/>
　　涉之者乾也乾在下涉而欲出故利乾在上退而<lb/>
　　入故不利此需訟之反也厥初生民必假物以為<lb/>
　　用夫假物者必争争而不已必就其能㫁曲直者<lb/>
　　而聽命焉此訟所以繼需也易料其必訟故欲挽<lb/>
　　之於无訟故明指其吉凶利害使人自決若曰汝<lb/>
<pb n="14b"/>　　欲訟歟取吉之道四有孚而不妄訟窒慾而不興<lb/>
　　訟惕懼而不好訟得中而不過訟是也其終極不<lb/>
　　反必歸於凶取利之道一有孚實而見大人㫁聽<lb/>
　　曲直是也若恃其孚實冐險健訟則不利矣<lb/>
彖曰訟上剛下險險而健訟<lb/>
　程子曰訟之為卦上剛下險險而又健也又為險健<lb/>
　相接内險外健皆所以為訟也若健而不險不生訟<lb/>
　也險而不健不能訟也險而又健是以訟也<lb/>
<pb n="15a"/>　朱子曰以卦徳釋卦名義<lb/>
訟有孚窒惕中吉剛来而得中也<lb/>
　程子曰訟之道固如是又據卦才而言九二以剛自<lb/>
　外来而成訟則二乃訟之主也以剛處中中實之象故<lb/>
　為有孚處訟之時雖有孚信亦必艱阻窒塞而有惕<lb/>
　懼不窒則不成訟矣又居險䧟之中亦為窒塞惕懼<lb/>
　之義二以陽剛自外来而得中為以剛来訟而不過<lb/>
　之義是以吉也卦有更取成卦之由為義者此是也<lb/>
<pb n="15b"/>　卦義不取成卦之由則更不言所變之爻也據卦辭<lb/>
　二乃善也而爻中不見其善蓋卦辭取其有孚得中<lb/>
　而言乃善也爻則以自下訟上為義所取不同也<lb/>
　　愚曰剛来而得中伊川云剛自外来殊不知剛来<lb/>
　　與剛自外来不同剛自外来而為主於内是訟卦<lb/>
　　變為无妄此言剛来而得中是遯卦變為訟遯之<lb/>
　　九三来為訟之二遯之二為訟之三文公甞言伊<lb/>
　　川不更變卦所以到這處便説不通如柔進而上<lb/>
<pb n="16a"/>　　行柔来而文剛分剛上而文柔須用作圖子㸔方<lb/>
　　活<lb/>
終凶訟不可成也<lb/>
　程子曰訟非善事不得巳也安可終極其事極意於<lb/>
　其事則凶矣故曰不可成也成謂窮極其事也<lb/>
　　愚曰此罪上九也夬訟涼徳也訟而𫉬服已不足<lb/>
　　敬訟而不勝且入刑辟勝則凶於天不勝凶於人<lb/>
　　可畏哉<lb/>
<pb n="16b"/>利見大人尚中正也<lb/>
　程子曰訟者求辯其是非也辯之當乃中正也故利<lb/>
　見大人以所尚者中正也聽者非其人則或不得其<lb/>
　中正也中正大人九五是也<lb/>
　　愚曰幸九五也夫興訟在我聽訟在人遇得中正<lb/>
　　則理直者伸矣<lb/>
不利涉大川入於淵也<lb/>
　程子曰與人訟者必處其身於安平之地若蹈危險<lb/>
<pb n="17a"/>　則陷其身矣乃入於深淵也卦中有中正險陷之象<lb/>
　　愚曰以下坎設戒也夫見可而進訟之中䇿冐而<lb/>
　　為之鮮不及禍曰入於淵者自取之也<lb/>
象曰天與水違行訟君子以作事謀始<lb/>
　程子曰天上水下相違而行二體違戾訟之由也若<lb/>
　上下相順訟何由興君子觀象知人情有争訟之道<lb/>
　故凡所作事必謀其始絶訟端於事之始則訟无由<lb/>
　生矣謀始之義廣矣若慎交結明契劵之𩔖是也<lb/>
<pb n="17b"/>　朱子曰天上水下其行相違作事謀始訟端絶矣<lb/>
　　愚曰天一生水方天與水為一則氣之未判者也<lb/>
　　而訟之象何以見一氣判矣天運而西水流而東<lb/>
　　天水違行事有逆順情有好惡於是而後有訟君<lb/>
　　子知凡訟之所由起存乎始之不順也故事必謀<lb/>
　　之於始謀始者非擬議以興訟隄防以絶訟也是<lb/>
　　故君子居則擇隣與則擇交口則擇言身則擇行<lb/>
　　皆謀始也<lb/>
<pb n="18a"/>初六不永所事小有言終吉象曰不永所事訟不可長<lb/>
也雖小有言其辯明也<lb/>
　程子曰六以柔弱居下不能終極其訟者也故於訟<lb/>
　之初因六之才為之戒曰若不長永其事則雖小有<lb/>
　言終得吉也蓋訟非可長之事以隂柔之才而訟於<lb/>
　下難以吉矣以上有應援而能不永其事故雖小有<lb/>
　言終得吉也有言災之小者也不永其事而不至於<lb/>
　凶乃訟之吉也<lb/>
<pb n="18b"/>　朱子曰隂柔居下不能終訟故其象占如此<lb/>
　　愚曰兩争而彊者勝勢也兩争而弱者勝道也蓋<lb/>
　　彊者知勝人弱者知自勝勝人者未必能勝人自<lb/>
　　勝者真能勝人矣初六其自勝者乎四以彊凌初<lb/>
　　初雖不能忍其忿忿之心以興訟而能急起其自<lb/>
　　反之心以不永所事雖不能遏其不平之鳴以有<lb/>
　　言而能因其柔弱之資但小小言辯而不大有言<lb/>
　　所以始雖訟而終𫉬无訟之吉象曰其辯明蓋理<lb/>
<pb n="19a"/>　　直辭順况遇九五明哲而聽其訟乎伊川云上有<lb/>
　　應援而能不永所事應援指九四以愚觀之訟卦<lb/>
　　只九五一爻為聽訟之主九四方且不克訟而復<lb/>
　　即命豈能聽初六之訟乎小有言亦不必言災之<lb/>
　　小<lb/>
九二不克訟歸而逋其邑人三百户无𤯝象曰不克訟<lb/>
歸逋竄也自下訟上患至掇也<lb/>
　程子曰二五相應之地而兩剛不相與相訟者也九<lb/>
<pb n="19b"/>　二自外来以剛處險為訟之主乃與五為敵五以中<lb/>
　正處君位其可敵乎是為訟而義不克也若能知其義<lb/>
　之不可退歸而逋避以寡約自處則得无過𤯝也必<lb/>
　逋者避為敵之地也三百户邑之至小者若處彊大<lb/>
　是猶競也能无𤯝乎𤯝過也處不當也與知惡而為<lb/>
　有分也自下而訟其上義乖勢屈禍患之至猶拾掇<lb/>
　而取之言易得也<lb/>
　朱子曰九二陽剛為險之主本欲訟者也然以剛居<lb/>
<pb n="20a"/>　柔得下之中而上應九五陽剛居尊勢不可敵故其<lb/>
　象占如此邑人三百户邑之小者言自處卑約以免<lb/>
　災患占者如是則无𤯝矣<lb/>
　　愚曰二之所以不克訟者二下也五上也下豈可<lb/>
　　以訟上哉二若恃其有邑人三百而與上訟則罣<lb/>
　　誤而麗於𤯝者多矣天下事財均則論勢勢均則<lb/>
　　論理觀訟卦只當坎上去從乾不當是乾下来就<lb/>
　　坎乾天下无對者也坎乾之子也雖有道理如何<lb/>
<pb n="20b"/>　　敵得乾如臣雖有道理如何敵得君子雖有道理<lb/>
　　如何敢抗父𩔖而長之則下不可以凌上卑不可<lb/>
　　以踰尊賤不可以敵貴首足冠屨體統在焉故也<lb/>
　　天下无不是底天无不是底君无不是底父母况<lb/>
　　九五中正居尊而元吉者乎二若訟則必掇禍患<lb/>
　　歸而逋則邑人之罣誤者可免矣故曰其邑人三<lb/>
　　百户无𤯝然二所以知歸逋者以其亦是箇剛中<lb/>
　　之人雖有道理而訟只為乾剛在上義不可敵便<lb/>
<pb n="21a"/>　　退而逋竄蓋名分所在道理又大也邑人三百户<lb/>
　　无𤯝以二變坤坤為户二在大夫位為邑坎為𤯝坎<lb/>
　　化為无𤯝三百户朱漢上曰古者諸侯建國大夫<lb/>
　　受邑諸侯之下士視上農夫食九人中士倍下士<lb/>
　　上士倍中士大夫倍上士卿四大夫君十卿禄天<lb/>
　　子之大夫視子男大國之卿當小國之君然則諸<lb/>
　　侯之卿當天子之大夫也食二百八十有八人三<lb/>
　　百户舉全數也<lb/>
<pb n="21b"/>六三食舊徳貞厲終吉或從王事无成象曰食舊徳從<lb/>
上吉也<lb/>
　朱子曰食猶食邑之食言所享也六三隂柔非能訟<lb/>
　者故守舊居正則雖危而終吉然或出而從上之事<lb/>
　則亦必无成功占者守常而不出則善也<lb/>
　　愚曰上有徳於三矣三之所享不敢忘也是以處<lb/>
　　紛争交訟之間而獨无訟焉食舊徳而不忘正也<lb/>
　　處争訟之間亦厲矣然始於厲而終於吉者非以<lb/>
<pb n="22a"/>　　三不忘上之舊徳而正當耶或未必之辭王九五<lb/>
　　也事訟事也若曰三若忘大徳而求小怨從九五<lb/>
　　以事乎訟則必无成若從上而不忘舊徳則吉也<lb/>
九四不克訟復即命渝安貞吉象曰復即命渝安貞不<lb/>
失也<lb/>
　朱子曰即就也命正理也渝變也九四剛而不中故<lb/>
　有訟象以其居柔故又為不克而復就正理渝變其<lb/>
　心安處於正之象占者如是則吉也<lb/>
<pb n="22b"/>　　愚曰四以剛凌初為初所訟初既不永所事四或<lb/>
　　從而乗之非初之病乃四之過今四不克訟而復<lb/>
　　就正理渝變其心安處其正所以為吉而象以為<lb/>
　　不失也伊川文公皆以命為正理蓋正理便是天<lb/>
　　命如賜不受命居易俟命俱就説理<lb/>
九五訟元吉象曰訟元吉以中正也<lb/>
　程子曰以中正居尊位治訟者也治訟得其中正所<lb/>
　以元吉也元吉大吉而盡善也吉大而不盡善者有<lb/>
<pb n="23a"/>　矣中正之道何施而不元吉<lb/>
　　愚曰九五訟元吉文公云此爻便似乾之利見大<lb/>
　　人有占而无象爻便是象訟元吉九五便是説得<lb/>
　　好但恐學者无捉摸夫以九五剛健中正為天下<lb/>
　　立心立極立道之主在河圖洛書為居中之五在<lb/>
　　洪範為皇極以大君言之位居天下之中正道有<lb/>
　　天下之中正徳全天下之中正不勉不思從容中<lb/>
　　道所以為聽訟之主而元吉者也凡天下之不中<lb/>
<pb n="23b"/>　　者於是而取中凡天下之不正者於是而取正凡<lb/>
　　天下之不叶於極者於此而㑹極忿者消慾者窒<lb/>
　　奪者止争者息欺者信偽者實陂者平髙者下抑<lb/>
　　者揚物理民情莫不由是取正而各得其所正焉<lb/>
　　此争訟之所以元吉也訟元吉辭約而㫖逺學者<lb/>
　　所當沈潜而深玩也<lb/>
上九或錫之鞶帶終朝三褫之象曰以訟受服亦不足<lb/>
敬也<lb/>
<pb n="24a"/>　程子曰九以陽居上剛健之極又處訟之終極其訟<lb/>
　者也人之肆其剛彊窮極於訟取禍喪身固其理也<lb/>
　設或使之善訟能勝窮極不已至於受服命之賞是<lb/>
　亦與人仇争所𫉬其能安保之乎故終一朝而三見<lb/>
　褫奪也窮極訟事設使受服命之寵亦不足敬而可<lb/>
　賤惡況又禍患隨至乎<lb/>
　朱子曰鞶帶命服之飾褫奪也以剛居訟極終訟而<lb/>
　能勝之故有錫命受服之象然以訟得之豈能安久<lb/>
<pb n="24b"/>　故又有終朝三褫之象其占為終訟无理而或取勝<lb/>
　然其所得終必失之聖人為戒之意深矣<lb/>
　　愚曰訟之六爻二四不能訟者也上以訟勝而受<lb/>
　　賜者也然易於不克者曰无𤯝曰𫉬吉於受賜者<lb/>
　　曰三褫之曰不足敬何也嗚呼此聖人止訟之道<lb/>
　　也夫使勝者自多其勝以夸其怨不勝者自恥其<lb/>
　　不勝以遂其惡則訟之禍吾不知其終矣是故訟<lb/>
　　勝人以為吉易以為凶訟不勝人以為凶易以為<lb/>
<pb n="25a"/>　　吉葢莫恥於訟莫安於不訟也上言鞶帶以卦乾<lb/>
　　衣坤裳坤中一畫有帶之象<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="25b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易程朱傳義折衷卷四<lb/>
</p>

  </div>
            <div>
<head>周易程朱傳義折衷卷五</head> <lb/>
    <p>
<pb n="1a"/>欽定四庫全書<lb/>
　周易程朱傳義折衷卷五<lb/>
　　　　　　　　　　　　　元　趙采　撰<lb/>
䷆<hi>坎下坤上</hi>
　程子曰師之興由有爭也所以次訟也為卦坤上坎<lb/>
　下以二體言之地中有水為衆聚之象以二卦之義<lb/>
　言之内險外順險道而以順行師之義也以爻而言<lb/>
　一陽而為衆隂之主統衆之象比以一陽為衆隂主<lb/>
<pb n="1b"/>　而在上君之象也師以一陽為衆隂主而在下將帥<lb/>
　之象也<lb/>
　　愚曰言争不已爰及干戈匹鬭不已黨𩔖以多訟<lb/>
　　而師勢也争起於心故訟莫狠於心言語為末兵<lb/>
　　莫<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>於志莫邪為下此兩卦皆以坎之堅多心在<lb/>
　　體所致也心以道制易於此示聽訟无訟以戈止<lb/>
　　戈之道焉訟自下起故訟卦辭為興訟者設師自<lb/>
　　上出故師卦辭為出師者設<lb/>
<pb n="2a"/>師貞丈人吉无咎<lb/>
　程子曰師之道以正為本興師動衆以毒天下而不<lb/>
　以正民弗從也彊驅之耳故師以貞為主其動雖正<lb/>
　也帥之者必丈人則吉而無咎葢有吉而有咎者有<lb/>
　無咎而不吉者吉且無咎乃盡善也丈人者尊嚴之<lb/>
　稱帥師緫衆非衆所尊信畏服則安能得人心之從<lb/>
　故司馬穰苴擢自微賤授之以衆乃以衆心未服請<lb/>
　莊賈為將也所謂丈人不必素居崇貴但其才謀徳<lb/>
<pb n="2b"/>　業衆所畏服則是也如穰苴既誅莊賈則衆心畏服<lb/>
　乃丈人矣又如淮隂侯起於㣲賤遂為大將葢其謀<lb/>
　為有以使人尊畏也<lb/>
　朱子曰師兵衆也下坎上坤坎險坤順坎水坤地古<lb/>
　者寓兵於農伏至險於大順藏不測於至静之中又<lb/>
　卦惟九二一陽居下卦之中為將之象上下五隂順<lb/>
　而從之為衆之象九二以剛居下而用事六五以柔<lb/>
　居上而任之為人君命將出師之象故其卦之名曰<lb/>
<pb n="3a"/>　師丈人長老之稱用師之道利於得正而任老成之<lb/>
　人乃得吉而無咎戒占者亦必如是也<lb/>
彖曰師衆也貞正也能以衆正可以王矣<lb/>
　程子曰能使衆人皆正可以王天下矣得衆心服從<lb/>
　而歸正王道止於是也<lb/>
　朱子曰此以卦體釋師貞之義以謂能左右之也一<lb/>
　陽在下之中而五隂皆為所以也能以衆正則王者<lb/>
　之師矣<lb/>
<pb n="3b"/>剛中而應行險而順以此毒天下而民從之吉又何<lb/>
咎矣<lb/>
　程子曰言二也以剛處中剛而得中道也六五之<lb/>
　君為正應信任之專也雖行險道而以順動所謂<lb/>
　義兵王者之師也上順下險行險而順也師旅之<lb/>
　興不无傷財害人毒害天下然而民心從之者以<lb/>
　其義動也古者東征西怨民心從也如是故吉而<lb/>
　无咎吉謂必克无咎謂合義又何咎矣其義固无<lb/>
<pb n="4a"/>　咎也<lb/>
　朱子曰又以卦體卦徳釋丈人吉无咎之義剛中<lb/>
　謂九二應謂六五應之行險謂行危道順謂順人<lb/>
　心此非有老成之徳者不能也毒害也師旅之興<lb/>
　不无害於天下然以其有是才徳是以民悦而從<lb/>
　之也<lb/>
　　愚曰二剛中而有應於五二將兵之主五將將<lb/>
　　之主也二有功即五之功矣以健行險以勢勝<lb/>
<pb n="4b"/>　　以順行險以理勝兵猶藥也人不得已而後御<lb/>
　　於藥然藥毒所以巳疾故兵雖毒而人從之人<lb/>
　　知其一日之毒百世之利也如是而後无咎<lb/>
象曰地中有水師君子以容民畜衆<lb/>
　程子曰地中有水水聚於地中為衆聚之象故為<lb/>
　師也君子觀地中有水之象以容保其民畜聚其<lb/>
　衆也<lb/>
　　愚曰外卦坤順内卦坎險文公謂伏至險於大<lb/>
<pb n="5a"/>　　順藏不測於至静之中説得地中有水好中是<lb/>
　　藏於中而不露地中有水之義與地上有水便<lb/>
　　不同地中有水人不知也遇其欲用随取而凡<lb/>
　　所謂容民畜衆井田之象也民即比閭族黨州<lb/>
　　鄉之衆即其民之所推以為兵者伍兩卒旅師<lb/>
　　軍是也凡師之盡善无出井田井田廢矣能倣<lb/>
　　古為之使兵農合一亦後世之利也<lb/>
初六師出以律否臧凶象曰師出以律失律凶也<lb/>
<pb n="5b"/>　程子曰初始之始也故言出師之義及行師之道<lb/>
　在邦國興師而言合義理則是以律法也謂以禁<lb/>
　亂誅暴而動茍動不以義則雖善亦凶道也善謂<lb/>
　克勝凶謂殃民害義也在行師而言律謂號令節<lb/>
　制行師之道以號令節制為本所以統制於衆不<lb/>
　以律則雖善亦凶雖使勝㨗猶凶道也制師无法<lb/>
　幸而不敗且勝者時有之矣聖人之所戒也<lb/>
　　愚曰度量衡之法起於黄鍾之九寸黄鍾坎位<lb/>
<pb n="6a"/>　　也爾雅曰坎律銓也師出以律則教道素明兵<lb/>
　　卒有制勝敵之道也否臧失律也否讀為可否<lb/>
　　之否劉遵曰否字古之不字也失律者為不善<lb/>
　　否臧則不善杜預亦曰否不也故辭曰否臧象<lb/>
　　曰失律失律則凶矣或曰師出无名而以律可<lb/>
　　謂臧乎曰司馬掌九伐之法不正而動是亦失<lb/>
　　律安得不凶<lb/>
九二在師中吉无咎王三錫命象曰在師中吉承天<lb/>
<pb n="6b"/>寵也王三錫命懐萬邦也<lb/>
　程子曰師卦唯九二一陽為衆隂所歸五居君位<lb/>
　是其正應二乃師之主專制其事者也居下而專<lb/>
　制其事唯在師則可自古命將閫外之事得專制<lb/>
　之在師專制而得中道故吉而無咎葢恃專則失<lb/>
　為下之道不專則無成功之理故得中為吉凡師<lb/>
　之道威和並至則吉也既處之盡其善則能成功<lb/>
　而安天下故王錫寵命至於三也凡事至於三者<lb/>
<pb n="7a"/>　極也六五在上既專倚任復厚其寵數葢禮不稱<lb/>
　則威不重而下不信也他卦九二為六五所任者<lb/>
　有矣惟師專主其事而為衆隂所歸故其義最大<lb/>
　人臣之道於事无所敢專唯閫外之事則專制之<lb/>
　雖制之在已然因師之力而能致者皆君所與而<lb/>
　職當為也世儒有論魯祀周公以天子之禮樂以<lb/>
　為周公能為人臣不能為之功則可用人臣不得<lb/>
　用之禮樂是不知人臣之道也夫居周公之位則<lb/>
<pb n="7b"/>　為周公之事由其位而能為者皆所當為也周公<lb/>
　乃盡其職耳子道亦然唯孟子為知此義故曰事<lb/>
　親若曾子可也未甞以曾子之孝為有餘也盖子<lb/>
　之身所能為者皆所當為也在師中吉者以其天<lb/>
　之寵任也天謂王也人臣非君寵任之則安得專<lb/>
　征之權而有成功之吉象以二專主其事故𤼵此<lb/>
　義與前所云世儒之見異矣王三錫以恩命褒其<lb/>
　成功所以懐邦也<lb/>
<pb n="8a"/>　朱子曰九二在下為衆隂所歸而有剛中之徳上應<lb/>
　於五而為所寵任故其象占如此<lb/>
六三師或輿尸凶象曰師或輿尸大無功也<lb/>
　程子曰三居下卦之上居位當任者也不惟其才隂<lb/>
　柔不中正師旅之事任當專一二既以剛中之才為<lb/>
　上信倚必專其事乃有成功若或更使衆人主之凶<lb/>
　之道也輿尸衆主也葢指三也以三居下之上故𤼵<lb/>
　此義軍旅之事任不專一覆敗必矣倚付二三安能<lb/>
<pb n="8b"/>　成功豈惟無功所以致凶也<lb/>
　朱子曰輿尸謂師徒撓敗輿尸而歸也以隂居陽才<lb/>
　弱志剛不中不正而犯非其分故其象占如此<lb/>
六四師左次無咎<lb/>
　程子曰師之進以强勇者也四以柔居隂非能進而<lb/>
　克捷者也知其不能進而退故左次左次舎也量宜進<lb/>
　退乃所當也故無咎見可而進知難而退師之常也<lb/>
　唯取其退之得宜不論其才之能否也度不能勝而<lb/>
<pb n="9a"/>　完師以退愈於覆敗逺矣可進而退乃為咎也易之<lb/>
　𤼵此義以示後世其戒深矣<lb/>
　朱子曰左次謂退舎也隂柔不中而居隂得正故其<lb/>
　象如此全師以退賢於六三逺矣故其占如此<lb/>
象曰左次無咎未失常也<lb/>
　程子曰行師之道因時施宜乃其常也故左次未為<lb/>
　失也如四退次乃得其宜是以無咎<lb/>
　朱子曰知難而退師之常也<lb/>
<pb n="9b"/>六五田有禽利執言無咎長子帥師弟子輿尸貞凶<lb/>
　程子曰五君位興師之主也故言興師任將之道師<lb/>
　之興必以蠻夷猾夏寇賊姦宄為生民之害不可懐<lb/>
　来然後奉辭以誅之若禽獸入於田中侵害稼穡於<lb/>
　義宜獵取則獵取之如此而動乃得無咎若輕動以<lb/>
　毒天下其咎大矣執言奉辭也明其罪而討之也若<lb/>
　秦皇漢武皆窮山林以索禽獸者也非田有禽也任<lb/>
　將授師之道當以長子帥師二在下而為師之主長<lb/>
<pb n="10a"/>　子也若以弟子衆主之則所為雖正亦凶也弟子凡<lb/>
　非長者也自古任將不專而致覆敗者如晋荀林父<lb/>
　邲之戰唐郭子儀相州之敗是也<lb/>
　朱子曰六五用師之主柔順而中不為兵端者也敵<lb/>
　加於已不得已而應之故為田有禽之象而其占利<lb/>
　以搏執而無咎也言語辭也長子九二也弟子三四<lb/>
　也又戒占者專於委任若使君子任事而又使小人<lb/>
　參之則是使之輿尸而歸故雖貞而亦不免於凶<lb/>
<pb n="10b"/>　也<lb/>
象曰長子帥師以中行也弟子輿尸使不當也<lb/>
　程子曰長子謂二以中正之徳合於上而受任以行<lb/>
　若復使其餘者衆尸其事是任使之不當也其凶宜<lb/>
　矣<lb/>
上六大君有命開國承家小人勿用<lb/>
　程子曰上師之終也功之成也大君以爵命賞有功<lb/>
　也開國封之為諸侯也承家以為卿大夫也承受也<lb/>
<pb n="11a"/>　小人者雖有功不可用也故戒使勿用師旅之興成<lb/>
　功非一道不必皆君子也故戒以小人有功不可用<lb/>
　也賞之以金帛禄位可也不可使有國家而為政也<lb/>
　小人平時易致驕盈况挾其功乎漢之英彭所以亡<lb/>
　也聖人之深慮逺戒也此專言師終之義不取爻義<lb/>
　蓋以其大者若以爻言則六以柔居順之極師既終<lb/>
　而在無位之地善處而無咎者也<lb/>
　朱子曰師之終順之極論功行賞之時也坤為土故<lb/>
<pb n="11b"/>　有開國承家之象然小人則雖有功亦不可使之得<lb/>
　有爵土但優以金帛可也戒行賞之人於小人則不<lb/>
　可用此占而小人遇之亦不得用此爻也<lb/>
象曰大君有命以正功也小人勿用必亂邦也<lb/>
　程子曰大君持恩賞之柄以正軍旅之功師之終也<lb/>
　雖賞其功小人則不可以有功而任用之用之必亂<lb/>
　邦小人恃功而亂邦者古有之矣<lb/>
　朱子曰聖人之戒深矣<lb/>
<pb n="12a"/>　　愚曰師濟矣上六何為哉論功行賞而已坤為土<lb/>
　　為國邑故大君論功行賞功大者爵之國功小者<lb/>
　　承之家惟小人用此例象以有命為正功正前勲<lb/>
　　也以勿用為必亂邦杜後患也當師之時偏禆行<lb/>
　　陣間未必皆君子小人有功何以待之伊川言小<lb/>
　　人有功不可用賞之以金帛禄位可也不可使有<lb/>
　　國有家而為政此漢英彭所以亡朱文公本義亦<lb/>
　　如此説後来思量得他既一例有功如何不及他<lb/>
<pb n="12b"/>　　得㸔来開國承家是公共㡳未分君子小人到小<lb/>
　　人勿用是勿更用他與謀議經畫光武自定天下<lb/>
　　之後一例論功行賞其所用在左右者則鄧禹耿<lb/>
　　弇賈復數人他不與焉此意未曾改入本義晏淵<lb/>
　　因問古之行封真是裂土地與之非如後世虚帶<lb/>
　　爵邑若使小人得之終必有弊文公云勢不容不<lb/>
　　封他但聖人須别有以處之今雖未知得如何只<lb/>
　　如舜封象使吏治其國則知待小人亦必有道也<lb/>
<pb n="13a"/>　　但文公謂光武所用在左右者則鄧禹耿弇賈復<lb/>
　　數人不知光武正不曽用得此數人所以南軒論<lb/>
　　寇鄧賈識明智達量洪器逺以當時大臣論之三<lb/>
　　子者過之逺甚用以圖政豈不可乎而乃執一槩<lb/>
　　之嫌廢大公之義以此觀之則是髙帝犯小人勿<lb/>
　　用之戒光武又懲創髙帝太過雖功臣是君子亦<lb/>
　　一例不用悲夫<lb/>
䷇<hi>坤下坎上</hi>
<pb n="13b"/>　程子曰序卦衆必有所比故受之以比比親輔也<lb/>
　人之類必相親輔然後能安故旣有衆則必有<lb/>
　所比比所以次師也為卦上坎下坤以二體言之水<lb/>
　在地上物之相切比无間莫如水之在地上故為比<lb/>
　也又衆爻皆隂獨五以陽剛居君位衆所親附而上<lb/>
　亦親下故為比也<lb/>
比吉原筮元永貞无咎不寜方来後夫凶<lb/>
　程子曰比吉道也人相親比自為吉道故雜卦云比<lb/>
<pb n="14a"/>　樂師憂人相親比必有其道茍非其道則有悔咎故<lb/>
　必推原占決其可比者而比之筮謂占決卜度非謂<lb/>
　以蓍龜也所比必元永貞則无咎元謂有君長之道永<lb/>
　謂可以常久貞謂得正道上之比下必有此三者下<lb/>
　之從上必求此三者則无咎也<lb/>
　朱子曰九五以陽剛居上之中而得其正上下五隂<lb/>
　比而從之以一人而撫萬邦以四海而仰一人之象<lb/>
　故筮者得之則當為人所親輔然必再筮以自審有<lb/>
<pb n="14b"/>　元善長永貞固之徳然後可以當衆之歸而无咎其<lb/>
　未比而有所不安者亦將皆来歸之若又遲而後至<lb/>
　則此交巳固彼来巳晚而得凶矣若欲比人則亦以<lb/>
　是而反觀之耳<lb/>
　　愚曰衆隂无主則亂一陽无輔則孤合而成比斯<lb/>
　　吉矣葢自乾坤定位以来屯以匡濟蒙以教訓需<lb/>
　　以飬育訟以息争師以去梗至是天下一家中國<lb/>
　　一人矣夫比以久逺託也寜擇而比无比而擇故<lb/>
<pb n="15a"/>　　必原筮以決其所比伊川謂原是推原筮是占決<lb/>
　　卜度非所以蓍龜也文公云筮只做占決説亦不<lb/>
　　妨然亦不必説不是龜筮原者再也如周官禁原<lb/>
　　蠶之原比自復来一變師二變謙三變豫自謙豫<lb/>
　　有艮手持震草之象故曰原筮原筮謹所求也衆<lb/>
　　隂皆於五從之可无疑矣然且初筮之曰五可從<lb/>
　　乎筮之曰我可從五乎元大也永久也貞正也五<lb/>
　　若有是三徳我則從之可无咎矣夫上有可比之<lb/>
<pb n="15b"/>　　徳則四海之内奔走聽命之不暇故曰不寜方来<lb/>
　　坎勞卦也不寜也坤為方文公云有不安者皆来<lb/>
　　歸之則是不寜之方皆来親比後至者則取凶之<lb/>
　　道也酈生説田横以天下後服者先亡正此意伊<lb/>
　　川乃云来比之至不速而後則雖夫亦凶恐不若<lb/>
　　文公説後来者此與左傳崔子言前夫當之矣是<lb/>
　　一類語<lb/>
彖曰比吉也比輔也下順從也<lb/>
<pb n="16a"/>　程子曰比吉也比者吉之道也物相親比乃吉道也<lb/>
　比輔也釋比之義比者相親輔也下順從也解卦所<lb/>
　以為比也五以陽居尊位羣下順從以親輔之所以<lb/>
　為比也<lb/>
原筮元永貞无咎以剛中也<lb/>
　程子曰推原筮決相比之道得元永貞而後可以无<lb/>
　咎所謂元永貞如五是也以陽剛居中正盡比道之<lb/>
　善者也以陽剛當尊位為君徳元也居中得正能永<lb/>
<pb n="16b"/>　而貞也卦辭本泛言比道彖言元永貞之九五以剛<lb/>
　處中正是也<lb/>
不寜方来上下應也<lb/>
　程子曰人之生不能保其安寜方且来求附比民不<lb/>
　能自保故戴君以求寜君不能獨立故保民以為安<lb/>
　不寜而来比者上下相應也以聖人之公言之固至<lb/>
　誠求天下之比以安民也以後王之私言之不求下<lb/>
　民之附則危亡矣故上下之志必相應也在卦言之<lb/>
<pb n="17a"/>　上下羣隂比於五五比其衆乃上下應也<lb/>
後夫凶其道窮也<lb/>
　程子曰衆必相比而後能遂其生天地之間未有不<lb/>
　相親比而能遂者也若相從之志不疾而後則不能<lb/>
　成比雖夫亦凶矣無所親比困屈以致窮之道也<lb/>
　　愚曰彖言比吉也多箇也字當云比吉比輔也下<lb/>
　　順從也比輔是解比字下順從是解吉字以剛中<lb/>
　　言九五具三徳為衆所比也上下應言五隂從一<lb/>
<pb n="17b"/>　　陽有萬國戴一人之象也其道窮非人外已已自<lb/>
　　外人其道窮孤所以凶也謂上也<lb/>
象曰地上有水比先王以建萬國親諸侯<lb/>
　程子曰夫物相親比而無間者莫如水在地上所以<lb/>
　為比也先王觀比之象以建萬國親諸侯建立萬國<lb/>
　所以比民也親撫諸侯所以比天下也<lb/>
　朱子曰地上有水水比於地不容有間建國親侯亦<lb/>
　先王所以比於天下而无間者也彖意人来比我此<lb/>
<pb n="18a"/>　取我往比人<lb/>
　　愚曰易不可確定説如地中有水師乃取順中伏<lb/>
　　險之義地上有水比便不説險了只取地上親宻<lb/>
　　无間之義此卦九五陽剛居中而得正上下五隂<lb/>
　　皆比之四海仰一人一人撫萬邦之象也<lb/>
初六有孚比之无咎有孚盈缶終来有它吉象曰比之<lb/>
初六有它吉也<lb/>
　程子曰初六比之始也相比之道以誠信為本中心<lb/>
<pb n="18b"/>　不信而親人人誰與之故比之始必有孚誠乃无咎<lb/>
　也孚信在中也誠信充實於内若物之盈滿缶中也<lb/>
　缶質素之器言若缶之盈實其中外不加文飾則終<lb/>
　能来有它吉也它非此也外也若誠實充於内物无<lb/>
　不信豈用飾外以求比乎誠信中實雖它外皆當感<lb/>
　而来從孚信比之本也言比之初六者比之道在乎<lb/>
　始也始能有孚則終致有它之吉其始不誠終焉<lb/>
　得吉上六之凶由无首也<lb/>
<pb n="19a"/>　　愚曰此卦五隂皆主五以為比而比道以誠信為<lb/>
　　本有孚者五以剛中有此誠信也比之者初以五<lb/>
　　誠信而比之也有孚比之言其始有孚盈缶言其<lb/>
　　終五有誠信而初比之固无咎矣而誠信充實於<lb/>
　　中心之素无一髪欠缺然後終来有它吉也如肅<lb/>
　　慎来賀越裳入貢所謂舟車所至日月所照霜露<lb/>
　　所墜莫不尊親皆它吉也<lb/>
六二比之自内貞吉象曰比之自内不自失也<lb/>
<pb n="19b"/>　程子曰二與五為正應皆得中正以中正之道相比<lb/>
　者也二處於内自内謂由巳也擇才而用雖在乎上<lb/>
　而以身許國必由於已已以得君道合而進乃得正<lb/>
　而吉也以中正之道應上之求乃自内也不自失也<lb/>
　汲汲以求比者非君子自重之道乃自失也守已中<lb/>
　正之道以待上之求乃不自失也易之為戒嚴宻二雖<lb/>
　中正質柔體順故有貞吉自失之戒戒之自守以待<lb/>
　上之求无乃涉後凶乎曰士之自脩乃求上之道降<lb/>
<pb n="20a"/>　志辱身非自重之道也故伊尹武侯救天下之心非<lb/>
　不切必待禮至然後出也<lb/>
　朱子曰柔順中正上應九五自内比外而得其正吉<lb/>
　之道也占者如是則正而吉矣<lb/>
　　愚曰二居中得正有應在五不上往以外比乎君<lb/>
　　惟居内以待其自比守正不回吉在其中矣湯幣<lb/>
　　不三往伊尹不翻然草廬不三顧武侯不許以驅<lb/>
　　馳象曰不自失也此之謂不失身於人<lb/>
<pb n="20b"/>六三比之匪人象曰比之匪人不亦傷乎<lb/>
　程子曰三不中正而所比皆不中正四隂柔而不中<lb/>
　二存應而比初皆不中正匪人也比於匪人其失可<lb/>
　知悔吝假言也故可傷二之中正而謂之匪人随時<lb/>
　取義各不同也人之相比求安吉也乃比於匪人必<lb/>
　將反得悔吝其亦可傷矣深戒失所比也<lb/>
　朱子曰隂柔不中正承乗應皆隂所比皆非其人之<lb/>
　象其占大凶不言可知後来與潘時舉言三應上乃<lb/>
<pb n="21a"/>　比之無首故為匪人此説方是<lb/>
　　愚曰伊川以二四為匪人而二與四未可為匪人<lb/>
　　蓋上六無首乃匪人也三以隂柔無知人之明戀<lb/>
　　其正應無見幾之剛上以無首而三比之可謂比<lb/>
　　之非其人矣比非其人失所親矣能無傷乎<lb/>
六四外比之貞吉象曰外比於賢以從上也<lb/>
　程子曰四與初不相應而五比之外比於五乃得貞<lb/>
　正而吉也君臣相比正也相比相與宜也五剛陽中<lb/>
<pb n="21b"/>　正賢也居尊位在上也親賢從上比之正也故為貞<lb/>
　吉以六居四亦為得正之義又隂柔不中之人能比<lb/>
　於剛明中正之賢乃得正而吉也又比賢從上必以<lb/>
　正道則吉也<lb/>
　朱子曰以柔居柔外比九五為得其正吉之道也占<lb/>
　者如是則正而吉矣<lb/>
　　愚曰四應在初而鄰於五初内卦也五外卦也今<lb/>
　　四捨初而外比於五非應而曰貞曰吉何也初弱<lb/>
<pb n="22a"/>　　而卑五賢而尊比以賢為正賢以居位為正正則<lb/>
　　吉矣<lb/>
九五顯比王用三驅失前禽邑人不誡吉象曰顯比之<lb/>
吉位正中也舍逆取順失前禽也邑人不誡上使中也<lb/>
　程子曰五居君位處中得正盡比道之善者也人君<lb/>
　比天下之道當顯明其比道而已如誠意以待物恕<lb/>
　已以及人𤼵政施仁使天下蒙其惠澤是人君親比<lb/>
　天下之道也如是天下孰不親比於上若乃暴其小<lb/>
<pb n="22b"/>　人違道干譽欲以求下之比其道亦已狹矣其能得<lb/>
　下之比乎故聖人以九五盡比道之正取三驅為喻<lb/>
　曰王用三驅失前禽邑人不誡吉先王以四時之畋<lb/>
　不可廢也故推其仁心為三驅之禮乃禮所謂天子<lb/>
　不合圍也成湯祝網是其義也天子之畋圍合其三<lb/>
　面前開一路使之可去不忍盡物好生之仁也止取<lb/>
　其不用命者不出而反入者也禽獸前去者皆免矣<lb/>
　故曰失前禽也王者顯明其比道天下自然来比来<lb/>
<pb n="23a"/>　者撫之固不呴呴然求比於物若田之三驅禽之去<lb/>
　者從而不追来者則取之也此王道之大所以其民<lb/>
　皡皡而莫知為之者也邑人不誡吉言其至公不私<lb/>
　無逺邇親疎之别也邑者居邑易中所言邑皆同王<lb/>
　者所都諸侯國中也誡期約也待物之一不期誡於<lb/>
　居邑如是則吉也聖人以大公無私治天下於顯比<lb/>
　見之矣顯比所以吉者以其所居之位得正中也處<lb/>
　正中之地乃由正中之道也比以不偏為善故云正<lb/>
<pb n="23b"/>　中凡言正中者其處正得中也比與随是也言中正<lb/>
　者得中與正也訟與需是也禮取不用命者乃是舍<lb/>
　順取逆也順命而去者皆免矣比以向背而言謂去<lb/>
　者為逆来者為順也故所失者前去之禽也來者撫<lb/>
　之去者不追也不期於親近上之使下中平不偏逺<lb/>
　近如一也<lb/>
　朱子曰伊川説邑人不誡吉似可疑恐易之文義不<lb/>
　如此蓋言上之人顯明其比道而不必人之從已雖<lb/>
<pb n="24a"/>　私邑化之亦不相誡以使人從已也必誡而後聽是<lb/>
　以言而使之聽也不誡而聽則上之所以使之聽者<lb/>
　中而巳<lb/>
　　愚曰王者之於田也三面驅之缺其一面順而来<lb/>
　　者取之逆而去者舍之前禽逆而去之也九五以<lb/>
　　大中至正顯明比道以示人使天下自為去就用<lb/>
　　三驅之法以待物雖前禽之失有所不問是以天<lb/>
　　下信其心而親其仁邑人不誡而自聽矣邑人國<lb/>
<pb n="24b"/>　　中之人也自耳目所際言之耳其顯比之所及舉<lb/>
　　天下皆聽何止邑人亦知聖人以无心處比故也<lb/>
　　曰上使中也者言人居用中之所致也聖人以皇<lb/>
　　極之道待天下不以小失而害大得是以雖縱釋<lb/>
　　前禽惟其所之而吾之所得於比者不亦光大矣<lb/>
　　哉<lb/>
上六比之无首凶象曰比之无首无所終也<lb/>
　程子曰六居上比之終也首謂始也几比之道其始<lb/>
<pb n="25a"/>　善則其終善矣有其始而无其終者或有矣未有无<lb/>
　其始而有終者也故比之无首至終則凶也此據比<lb/>
　終而言然上六隂柔不中處險之極固非克終者也<lb/>
　始比不以道隙於終者天下多矣比既无首何所終<lb/>
　乎相比有首猶或終違始不以道終復何保故曰无<lb/>
　所終也<lb/>
　誠齋曰上六无首所謂後夫凶也四隂皆從五而已<lb/>
　獨後焉見之不早從之不先下則棄於四隂之類上<lb/>
<pb n="25b"/>　則絶於一陽之君凶而无終必矣萬國朝禹而防風<lb/>
　獨後諸侯朝齊而譚子不至其凶何如哉雖然君子<lb/>
　之於時其從違豈一端而足哉光武興而馮衍不至<lb/>
　棄而不為愚髙祖興而堯君素不從死而不為凶豈<lb/>
　可盡以比之上六咎之哉<lb/>
　<lb/>
　<lb/>
　周易程朱傳義折衷卷五<lb/>
</p>

  </div>
            <div>
<head>周易程朱傳義折衷卷六</head> <lb/>
    <p>
<pb n="1a"/>欽定四庫全書<lb/>
　周易程朱傳義折衷卷六<lb/>
　　　　　　　　　　　　　元　趙采　撰<lb/>
䷈<hi>巽上乾下</hi>
　程子曰物相比附則為聚聚畜也又相親比則志相<lb/>
　畜小畜所以次比也畜止也止則聚矣為卦巽上乾<lb/>
　下乾在上之物乃居巽下夫畜止剛健莫如巽順為<lb/>
　巽所畜故為畜也然巽隂也其體柔順唯能以巽順<lb/>
<pb n="1b"/>　柔其剛健非能力止之也畜道之小者也<lb/>
　朱子曰小隂也畜止之之義也上巽下乾以隂畜陽<lb/>
　又卦唯六四一隂上下五陽皆為所畜故為小畜又<lb/>
　以隂畜陽能繫而不能固亦為所畜者小之象<lb/>
小畜亨宻雲不雨自我西郊<lb/>
　程子曰隂陽之氣二氣交而和則相畜固而成雨陽<lb/>
　倡而隂和順也若隂先陽倡不順也故不和不和則不<lb/>
　能成雨雲之畜聚雖密而不雨者自西郊故也東北<lb/>
<pb n="2a"/>　陽方西南隂方自隂倡故不和而不能成雨<lb/>
　朱子曰内健外巽二五皆陽各居一卦之中而用事<lb/>
　有剛而能中其志得行之象故其占當得亨通然畜<lb/>
　未極而施未行故又有密雲不雨自我西郊之象葢<lb/>
　密雲隂物西郊隂方我者文王自我也文王演易於<lb/>
　羑里視岐周為西方正小畜之時也筮者得之則占<lb/>
　亦如其象云<lb/>
　　愚按文公云小畜以巽之柔順畜三陽畜他不住<lb/>
<pb n="2b"/>　　亨是説陽縁隂畜他不住故得亨此得小畜之義<lb/>
　　蓋乾是十分剛健豈為巽順所畜其志必行其道<lb/>
　　必亨而後止也密雲不雨自我西郊雲而密必雨<lb/>
　　之道也密而不雨者何也葢隂陽相薄然後成雨<lb/>
　　密雲隂氣西郊隂方巽風又東南吹之雲為風散<lb/>
　　如何㑹雨又以爻變言上九變則為坎坎即雨也<lb/>
　　外卦未變而有變之道故曰密雲不雨至上九則<lb/>
　　變矣故曰既雨既處中互兑故云西郊<lb/>
<pb n="3a"/>彖曰小畜柔得位而上下應之曰小畜<lb/>
　程子曰言成卦之義也以隂居四又處上位柔得位<lb/>
　也上下五陽皆應之為所畜也以一隂而畜五陽能<lb/>
　繫而不能固是以為卜畜也彖解成卦之義而加曰<lb/>
　字者皆重卦名文勢當然單名卦唯革有曰字文勢<lb/>
　然也<lb/>
　　愚曰以六居四雖為得位而非尊位雖以一隂而<lb/>
　　上下五陽應之然非中也故曰小畜若大有柔得<lb/>
<pb n="3b"/>　　尊位又大中而上下應之斯為大矣<lb/>
健而巽剛中而志行乃亨密雲不雨尚往也自我西郊<lb/>
施未行也<lb/>
　程子曰以卦才言也内健而外巽健而能巽也二五<lb/>
　居中剛中也陽性上進下復乾體志在於行也剛居<lb/>
　中為剛而得中又為中剛言畜陽則以柔巽言能亨<lb/>
　則由剛中以成卦之義言則為隂畜陽以卦才言則<lb/>
　陽為剛中才如是故畜雖小而能亨也畜道不能成<lb/>
<pb n="4a"/>　大如密雲而不成雨隂陽交而和則相固而成雨二<lb/>
　氣不和陽尚往而上故不成雨蓋自我隂方之氣先<lb/>
　倡故不和而不能成雨其功施未行也小畜之不能<lb/>
　成大猶西郊之雲不能成雨也<lb/>
　　愚曰健而巽以二體言也乾剛健而為巽所畜畜<lb/>
　　他不住况三以剛中待之乾雖在下迹不行而志<lb/>
　　行矣曰尚往也言乾剛之性所尚在往未即受畜<lb/>
　　也曰施未行也雖未底乎雲行雨施言未則見其<lb/>
<pb n="4b"/>　　終必也昔之言易者有爻變之説以小畜之爻觀<lb/>
　　之外卦巽也上爻變而為隂則坎也坎即雨矣在<lb/>
　　卦未變而有變之道故曰密雲爻至上九則變矣<lb/>
　　既雨既處自其變言之也説易者知其必變往而<lb/>
　　求用是以其志必行其道必亨故曰尚往尚如尚<lb/>
　　志之尚<lb/>
象曰風行天上小畜君子以懿文徳<lb/>
　程子曰乾之剛健為巽所畜夫剛健之性唯柔順為<lb/>
<pb n="5a"/>　能畜止之雖可以畜止之然非能固制其剛健也但<lb/>
　柔順以擾繫之耳故為小畜也君子觀小畜之義以<lb/>
　懿美其文徳畜聚為藴畜之義君子所藴畜者大則<lb/>
　道徳經綸之業小則文章才藝君子觀小畜之象以<lb/>
　懿美其文徳文徳方之道義為小也<lb/>
　朱子曰風有氣而无質能畜而不能久故為小畜之<lb/>
　象懿文徳言未能厚積而逺施也<lb/>
　　愚曰懿文徳之謂小畜多識前言往行以畜其徳<lb/>
<pb n="5b"/>　　之謂大畜此句只重在懿字上揚雄曰浸以光大<lb/>
　　不亦懿乎言文王未得位之時也故曰懿徳美之<lb/>
　　未著者也文徳如誕敷文徳矢其文徳均此文徳<lb/>
　　也然彼乃大功效小畜只可懿美之而已此是以<lb/>
　　巽之柔文得乾剛些子之意<lb/>
初九復自道何其咎吉象曰復自道其義吉也<lb/>
　程子曰初五陽爻而乾體陽在上之物必剛健之才<lb/>
　足以上進而復與在上同志其進復於上乃其道也<lb/>
<pb n="6a"/>　故云復自道復既自道何過咎之有无咎而又有吉<lb/>
　也諸爻言无咎者如是則无咎矣故云无咎者善補<lb/>
　過也雖使爻義本善亦不害於不如是則有咎之義<lb/>
　初九乃由其道而行无有過咎故云何其咎无咎之<lb/>
　甚明也<lb/>
　朱子曰下卦乾體本皆在上之物志欲上進而為隂<lb/>
　所畜然初九體乾居下得正前逺於隂雖與四為正<lb/>
　應而能自守以正不為所畜故有進復自道之象占<lb/>
<pb n="6b"/>　者如是則无咎而吉也　又曰復自道之復與復卦之<lb/>
　復不同復卦言向前不見了這陽如今復在此這復<lb/>
　自道是復歸他本位從那道路上去言初九乾體居<lb/>
　下得正雖與四為正應而能自守以正不為四所畜<lb/>
　復歸他本位<lb/>
　　愚曰聖人欲明陽不受畜於隂之義故於履小畜<lb/>
　　二卦反復明之小畜履之反初本在上二本在五<lb/>
　　三本在四故初二皆以復言三則受畜而不得復<lb/>
<pb n="7a"/>　　者也故不言復復自道是復他本位又從那道路<lb/>
　　上去是不為隂所畜也何咎之有故曰何其咎以<lb/>
　　見无咎之甚明也其義吉也者以見其吉之非幸<lb/>
　　也<lb/>
九二牽復吉象曰牽復在中亦不自失也<lb/>
　程子曰二以陽居下體之中五以陽居上體之中皆<lb/>
　以陽剛居中為隂所畜俱欲上復五雖在四上而為<lb/>
　其所畜則同是同志者也夫同患相憂二五同志故<lb/>
<pb n="7b"/>　相牽連而復二陽並進而隂不能勝則遂其復矣故<lb/>
　吉也曰遂其復則離畜矣乎曰凡爻之辭皆謂如是<lb/>
　則可以如是若已然則時已變矣尚何教誡乎五為<lb/>
　巽體巽畜於乾而反與二相牽何也曰舉二體而言<lb/>
　則巽畜乎乾全卦而言則一隂畜五陽也在易随時<lb/>
　取義皆如此也二居中得中者也剛柔進退不失乎<lb/>
　中道也陽之復其勢必强二以處中故雖强於進亦<lb/>
　不至於過剛過剛乃自失也爻止言牽復而吉之義<lb/>
<pb n="8a"/>　象復𤼵明其在中之美<lb/>
　朱子曰三陽志同而九二漸近於隂以其剛中故能<lb/>
　與初九牽連而復亦吉道也占者如是則吉矣<lb/>
　　愚曰二五俱陽爻雖若失應然皆中也二五皆中<lb/>
　　同志相求故相牽挽而復其所二牽挽而後復雖<lb/>
　　非自然猶幸志同相牽不自失其正而遂其復此<lb/>
　　其所以吉也<lb/>
九三輿説輻夫妻反目象曰夫妻反目不能正室也<lb/>
<pb n="8b"/>　程子曰三以陽爻居不得中而密比於四隂陽之情<lb/>
　相求也又䁥比而不中為隂畜制者也故不能前進<lb/>
　猶車輿説去輪輻言不能行也夫妻反目隂制於陽<lb/>
　者也今反制陽如夫妻之反目也反目謂怒目相視<lb/>
　不順其夫而反制之也婦人為夫寵惑既而遂反制<lb/>
　其夫未有夫不失道而妻能制之者也故説輻反目<lb/>
　三自為也夫妻反目葢由不能正其室家也三自處<lb/>
　不以道故四得制之不使進猶夫不能正其室家故<lb/>
<pb n="9a"/>　致反目也<lb/>
　朱子曰九三亦欲上進然剛而不中迫近於隂而又<lb/>
　非正應但以隂陽相説而為所繫畜不能自進故有<lb/>
　輿説輻之象然以志剛故又不能平而與之争故又<lb/>
　為夫妻反目之象戒占者如是則不得進而有所争<lb/>
　也<lb/>
　　愚曰三若變則互震震上坤為輿陽畫輿下横木<lb/>
　　也故為輻三若見畜而不可動互兑兑為毁折輿<lb/>
<pb n="9b"/>　　説輻矣其能進乎三四剛柔接故曰夫妻上下卦<lb/>
　　體分故曰反目又離為目巽為多白眼九三亦欲<lb/>
　　上進但剛而不中見畜而怒故反目相視聖人不<lb/>
　　責婦人女子而責夫夫正而後妻正焉故象曰不<lb/>
　　能正室責三也<lb/>
六四有孚血去惕出无咎象曰有孚惕出上合志也<lb/>
　程子曰四於畜時處近君之位畜君者也若内有孚<lb/>
　誠則五志信之從其畜也卦獨一隂畜衆陽者也諸<lb/>
<pb n="10a"/>　陽之志繫於四四茍欲以力畜之則一柔敵衆剛必<lb/>
　見傷害唯盡其孚誠以應之則可以感之矣故其傷<lb/>
　害逺見其危懼免也如此則可以无咎不然則不免<lb/>
　乎害矣此以柔畜剛之道也四既有孚則五信任之<lb/>
　與之合志所以得惕出而无咎也惕出則血去可知<lb/>
　舉其輕者也五既合志衆陽皆從之矣<lb/>
　朱子曰以一隂畜衆陽本有傷害憂懼以其柔順得<lb/>
　正虚中巽體二陽助之是有孚而血去惕出之象也<lb/>
<pb n="10b"/>　无咎宜矣故戒占者亦有其徳則无咎也<lb/>
　　愚曰以徳而論四以一隂而畜五陽以位而言四<lb/>
　　以近臣而畜君以臣畜君天下之至難也茍無忠<lb/>
　　信誠確之心以蒞之其不見疑於上而見傷於巳<lb/>
　　者幾希今四有中孚象孚誠内充與五同志君臣<lb/>
　　相得物莫能間則傷我者去而惕懼之心出矣此<lb/>
　　伊尹周公事如霍光便不免傷害况其下者乎<lb/>
九五有孚攣如富以其隣象曰有孚攣如不獨富也<lb/>
<pb n="11a"/>　朱子曰巽體三爻同力畜乾隣之象也而九五居中<lb/>
　處尊勢能有為以兼乎上下故為有孚攣固用富厚<lb/>
　之力而以其隣之象以猶春秋以某師之以言能左<lb/>
　右之也占者有孚則能如是也　又曰富以其隣上<lb/>
　合志皆是説上面巽體同力畜乾隣如東家取一箇<lb/>
　西家取一箇説上兩畫言五居尊位能使動得那上<lb/>
　下底攣如手巴攣住之象<lb/>
　　愚曰四之有孚以中虚五之有孚以中實中虚信<lb/>
<pb n="11b"/>　　之本中實信之質四孚於五故曰上合志五孚於<lb/>
　　四故曰富以其隣四以一隂而畜乾畜他不住今<lb/>
　　也四五相孚而攣如攣有手巴攣之象言恊力也<lb/>
　　五以剛實益四之隂虚恊力畜乾則三陽皆吾有<lb/>
　　也陽實為富言五攣隣之四始有其富故曰不獨<lb/>
　　富也五之止衆剛雖以巽止健實以健止健葢五<lb/>
　　巽體而乾徳此五有孚之效與四之有孚便自不<lb/>
　　同　又曰伊川之説似非小畜本㫖葢乾本畜不<lb/>
<pb n="12a"/>　　住而六四柔順巽體有孚信亦非力畜衆陽求以<lb/>
　　困君子厄正人者惟朱文公言富以其隣是説巽<lb/>
　　體同力畜乾為得小畜之義<lb/>
上九既雨既處尚徳載婦貞厲月幾望君子征凶象曰<lb/>
既雨既處徳積載也君子征凶有所疑也<lb/>
　程子曰九以巽順之極居卦之上處畜之終從畜而<lb/>
　止者也為四所止也既雨和也既處止也隂之畜陽<lb/>
　不和則不能止既和而止畜之道成矣尚徳載四用<lb/>
<pb n="12b"/>　柔巽之徳積滿而至於成也隂柔之畜剛非一朝一<lb/>
　夕能成由積累而至可不戒乎載積滿也詩云厥聲<lb/>
　載路婦貞厲婦謂隂以隂而畜陽以柔而制剛婦若<lb/>
　貞固守此危厲之道也安有婦制其夫臣制其君而<lb/>
　能安者乎月望則與日敵矣幾望言其盛將敵也隂<lb/>
　已能畜陽而云幾望何也此以柔巽畜其志也非力<lb/>
　能制也然不已則將盛於陽而凶矣於幾望而為之<lb/>
　戒曰婦將敵矣君子動則凶也君子謂陽征動也幾<lb/>
<pb n="13a"/>　望將盈之時若已望則陽己消矣尚何戒乎既雨既<lb/>
　處言畜道積滿而成也隂既盛極君子動則有凶也<lb/>
　隂敵陽則必消陽小人抗君子則必害君子安得不<lb/>
　疑慮乎若前知疑慮而警懼求所以制之則不至於<lb/>
　凶矣<lb/>
　朱子曰畜極而成隂陽和矣故為既雨既止之象葢<lb/>
　尊尚隂徳至於積滿而然也隂加於陽故雖正亦厲<lb/>
　然隂既盛而亢陽則君子亦不可以有行矣其占如<lb/>
<pb n="13b"/>　此為戒深矣<lb/>
　　愚曰上以巽隂之極畜九三乾剛之最三既説輻<lb/>
　　則畜道成矣故曰既雨既處既者已了之辭蓋前<lb/>
　　日密而不雨者至是則既雨矣前日尚徃者至是<lb/>
　　則既處矣此豈非柔巽之徳積滿而至於成之所<lb/>
　　致乎况上巽體而陽徳積柔成剛也隂道至此極<lb/>
　　矣聖人復寓夫逆制小人護持君子之意焉曰婦<lb/>
　　貞厲言婦制其夫雖正必危月幾望言隂盛必消<lb/>
<pb n="14a"/>　　君子征凶言隂勢方盛行有可疑犯之而征必罹<lb/>
　　凶咎大扺隂畜陽亦只有許多功効隂過於畜陽<lb/>
　　必危此卦所以為小畜而不可以為大也<lb/>
䷉<hi>兑下乾上</hi>
　程子曰序卦物畜然後有禮夫物之聚則有大小之<lb/>
　别髙下之等美惡之分是物畜然後有禮履所以繼<lb/>
　畜也履禮也禮人之所履也為卦天上澤下天而在<lb/>
　上澤而處下上下之分尊卑之義理之當也<lb/>
<pb n="14b"/>履虎尾不咥人亨<lb/>
　程子曰履人所履之道也天在上而澤處下以柔履<lb/>
　藉於剛上下各得其義事之至順理之至當也人之<lb/>
　履行如此雖履至危之地亦无所害故履虎尾而不<lb/>
　見咥嚙所以能亨也<lb/>
　朱子曰履有所躡而進之意也以兑遇乾和説以躡<lb/>
　剛彊之後有履虎尾而不見傷之象故其卦為履而<lb/>
　占如是也人能如是則處危而不傷矣<lb/>
<pb n="15a"/>彖曰履柔履剛也説而應乎乾是以履虎尾不咥人亨<lb/>
　程子曰兑以隂柔履藉乾之陽剛柔履剛也兑以説<lb/>
　順應乎乾剛而履藉之不順乎上隂承乎陽天下之<lb/>
　正理也所履如此至順至當雖履虎尾亦不見傷害<lb/>
　以此履行其亨可知<lb/>
剛中正履帝位而不疚光明也<lb/>
　程子曰九五以陽剛中正尊履帝位茍無疚病得履<lb/>
　道之至善光明者也疚謂疵病夬履是也光明徳盛<lb/>
<pb n="15b"/>　而輝光也<lb/>
　　愚曰此卦一柔而履二剛上為乾剛所履不言剛<lb/>
　　履柔者三柔履之主也以柔履剛此以六三一爻<lb/>
　　言履之義也卦後為尾乾之剛虎也四向後尾也<lb/>
　　三自下而履之我説而應彼感而順故乾雖剛而<lb/>
　　不忤何者乾剛為物順之則利逆之則害莊子曰<lb/>
　　虎之與人異類而媚養己者順也順則不見噬咥<lb/>
　　可以亨矣彖釋虎尾足矣别出帝位何也人之應<lb/>
<pb n="16a"/>　　世無過逆順二境逆境莫危於履虎順境莫大於<lb/>
　　為君然人之情不蹶於羊腸九折而蹶於平地者<lb/>
　　有矣是以履帝位之難尤難於履虎尾之難<lb/>
象曰上天下澤履君子以辨上下定民志<lb/>
　程子曰天在上澤居下天下之正理也人之所履當<lb/>
　如是故取其象而為履君子觀履之象以辨别上下之分<lb/>
　以定其民志夫上下之分明而後民志有定民志定<lb/>
　然後可以言治民志不定天下不可得而治也古之<lb/>
<pb n="16b"/>　時公卿大夫而下位各稱其徳終身居之得其分也<lb/>
　位未稱徳則君舉而進之士脩其學學至而君求之<lb/>
　皆非有預於己也農工商賈勤其事而所享有限故皆<lb/>
　有定志而天下之心可一後世自庶士至於公卿日<lb/>
　至於尊榮農工商賈日至於富侈億兆之心交騖於<lb/>
　利天下紛然如之何其可一也欲其不亂難矣此由<lb/>
　上下無定志也君子觀履之象而分辨上下使各得<lb/>
　其分以定民之心志也<lb/>
<pb n="17a"/>　　愚曰地卑矣澤又卑焉上天下澤其象則辨矣君<lb/>
　　子以是象制是法使卑者安其卑尊者安其尊百<lb/>
　　執事無離次四民有常業此上下之所以辨也上<lb/>
　　下辨則天下元倖心葢其志自定也<lb/>
初九素履往无咎象曰素履之往獨行願也<lb/>
　程子曰履下處者行之義初處至下素在下者也而<lb/>
　陽剛之才可以上進若安其卑下之素而往則无咎<lb/>
　矣夫人不能自安於貧賤之素則其進也乃貪躁而<lb/>
<pb n="17b"/>　動求去乎貧賤矣非欲有為也既得其進驕溢必矣<lb/>
　故往則有咎賢者則安履其素其處也樂其進也將<lb/>
　有為也故得其進則有為而無不善乃守其素履者<lb/>
　也安履其素而往者非茍利也獨行其志願爾獨專<lb/>
　也若欲貴之心與行道之心交戰於中豈能安履其<lb/>
　素也<lb/>
　　愚曰履如升階自下而上初跬步之始也凡異日<lb/>
　　或履坦或履虎尾或履帝位皆權輿於此豈可無<lb/>
<pb n="18a"/>　　其素哉素者平日素所踐履者也以其素而往則<lb/>
　　無咎矣象曰獨行願也謂幼學壯行行其所素乃<lb/>
　　所願也<lb/>
九二履道坦坦幽人貞吉象曰幽人貞吉中不自亂也<lb/>
　程子曰九二居柔寛裕得中其所履坦坦然平易之<lb/>
　道也雖所履得坦易之道亦必幽静安恬之人處之<lb/>
　則能貞固而吉也九二陽志上進故有幽人之戒履<lb/>
　道在於安静其中恬正則所履安裕中若躁動豈能<lb/>
<pb n="18b"/>　安其所履故必幽人則能堅固而吉葢其中心安静<lb/>
　不以利欲自亂也<lb/>
　朱子曰伊川這一卦説那大象并索履履道坦坦處<lb/>
　都説得好<lb/>
　　愚曰九二以剛中之徳居臣位之正而五不我應<lb/>
　　焉二豈以患得患失累其心哉所履之道坦坦而<lb/>
　　平蕩所抱之節幽獨而貞固吉於天理而已象曰<lb/>
　　中不自亂益知世之富貴利逹未有能亂人者人<lb/>
<pb n="19a"/>　　實自亂耳<lb/>
六三眇能視跛能履履虎尾咥人凶武人為于大君象<lb/>
曰眇能視不足以有明也跛能履不足以與行也咥人<lb/>
之凶位不當也武人為于大君志剛也<lb/>
　程子曰三以隂居陽志欲剛而體本隂柔安能堅其<lb/>
　所履故如盲𦕈之視其明不見跛躄之履其行不逺<lb/>
　才既不足而又處不得中履非其正以柔而務剛其<lb/>
　履如此是履於危地故曰履虎尾以不善履履危地<lb/>
<pb n="19b"/>　必及禍患故曰咥人凶武人為於大君如武暴之人<lb/>
　而居人上肆其躁率而已非能順履而逺到也不中<lb/>
　正而志剛乃為羣陽所不與是以剛躁蹈危而得凶<lb/>
　也<lb/>
　　愚按文公謂此爻武人為於大君必有此象但六<lb/>
　　三隂柔不見得有武人之象處不可曉以愚觀之<lb/>
　　九二六三九四互離六三九四九五互巽離為目<lb/>
　　為甲胄巽為股下卦兑為毁折是離目而兑毁之<lb/>
<pb n="20a"/>　　𦕈也巽股而兑折之跛也甲胄則為武人又兑西<lb/>
　　方金亦武人之象此三所以言眇跛武人也六以<lb/>
　　隂柔居三之剛徳弱而志暴也以無能為之徳濟<lb/>
　　之以不輕為之心萬一有濟以無恐懼之心行其<lb/>
　　無能為之徳鮮不及禍聖人於此三致其意曰猶<lb/>
　　眇之無見而自任以能視跛之無行而自任以能<lb/>
　　履僵仆而已猶智不足以禦虎而直履其尾見咥<lb/>
　　而已猶武人薄於藴藉而躁暴欲為人上志徒剛<lb/>
<pb n="20b"/>　　而已所謂暴虎馮河死而無悔若人者與彖言不<lb/>
　　咥此言咥者卦體説而應乎乾應則以柔應剛以<lb/>
　　説應健如列禦寇所謂達其怒心也爻則才智不<lb/>
　　足而有為於大君妄動也是不知宋王之猛者也<lb/>
九四履虎尾愬愬終吉象曰愬愬終吉志行也<lb/>
　程子曰九四陽剛而乾體雖居四剛勝者也在近君<lb/>
　多懼之地無相得之義五復剛決之過故為履虎尾<lb/>
　愬愬畏懼之貌若能畏懼則當終吉葢九雖剛而志<lb/>
<pb n="21a"/>　柔四雖近而不處故能兢慎畏懼則終免於危而獲<lb/>
　吉也能愬愬畏懼則終得其吉者志在於行而不處<lb/>
　也去危則獲吉矣陽剛能行者也居柔以順自處者<lb/>
　也<lb/>
　　愚曰三四均為履虎尾三既凶矣四涉危而知懼<lb/>
　　志在於行而不處也四動成震震為恐懼脩省非<lb/>
　　獨可以免禍而終因之以獲吉象曰志行也九四<lb/>
　　志行畏虎之見咥也而六三之志方剛不恤其咥<lb/>
<pb n="21b"/>　　我也此所以三凶而四終吉<lb/>
九五夬履貞厲象曰夬履貞厲位正當也<lb/>
　程子曰夬剛決也五以陽剛乾體居至尊之位任其<lb/>
　剛決而行者也如此則雖得正猶危厲也古之聖人<lb/>
　居天下之尊明足以照剛足以決勢足以專然而未<lb/>
　甞不盡天下之議雖芻堯之微必取乃其所以為聖<lb/>
　也履帝位而光明者也若自任剛明決行不顧雖使<lb/>
　得正亦危道也可固守乎有剛明之才茍專自任猶為<lb/>
<pb n="22a"/>　危道况剛明不足者乎易中言貞厲義各不同随卦<lb/>
　可見也戒夬履者以其正當尊位居至尊之位據能<lb/>
　專之勢而自任剛決不復畏慎雖使得正亦危道也<lb/>
　　愚曰夬決也以剛決之威履至尊之位雖正猶危<lb/>
　　何也古之聖王至明而不自視至剛而不自決求<lb/>
　　以盡人之情夫是以剛者為之決明者為之視而<lb/>
　　吾兼受之然後可以居正而不勞矣若夫自任其<lb/>
　　決以求正天下鮮有不為夬履之厲者漢宣帝唐<lb/>
<pb n="22b"/>　　徳宗是也宣帝猶能相丙魏以隂濟其所不及至<lb/>
　　徳宗則剛明自恃忌正士以資姦臣則又危矣其<lb/>
　　曰位正當也言正位而不言中乾剛用之於獨㫁<lb/>
　　也故曰貞厲彖曰剛中正故履帝位而不疚光明<lb/>
　　義互見也<lb/>
上九視履考祥其旋元吉象曰元吉在上大有慶也<lb/>
　程子曰上處履之終於其終視其所履行以考其善<lb/>
　惡禍福若其旋則善且吉也旋謂周旋完備無不至<lb/>
<pb n="23a"/>　也人之所履考視其終若終始完備無疚善之至也<lb/>
　是以元吉人之吉凶繫其所履善惡之多寡吉凶之<lb/>
　小大也上履之終也人之所履善而至其終周旋無<lb/>
　虧乃大有福慶之人也人之行貴乎有終<lb/>
　　愚曰祥者吉之先見生於所履者也視我之所履<lb/>
　　則吉之来可考而知之矣旋團旋也我之踐履若<lb/>
　　做得團旋周備則吉必元吉慶必大有若只是半<lb/>
　　截時無由考得其祥後面半截却不好未可知上<lb/>
<pb n="23b"/>　　履之終故其祥可考焉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易程朱傳義折衷卷六<lb/>
</p>

  </div>
            <div>
<head>周易程朱傳義折衷卷七</head> <lb/>
    <p>
<pb n="1a"/>欽定四庫全書<lb/>
　周易程朱傳義折衷卷七<lb/>
　　　　　　　　　　　　　元　趙采　撰<lb/>
䷊<hi>乾下坤上</hi>
　程子曰序卦履而泰然後安故受之以泰履得其所<lb/>
　則舒泰泰則安矣泰所以次履也為卦坤隂在上乾陽<lb/>
　居下天地隂陽之氣相交而和則萬物生成故為通<lb/>
　泰<lb/>
<pb n="1b"/>　朱子曰泰通也為卦天地交而二氣通故為泰正月<lb/>
　之卦也<lb/>
泰小往大来吉亨<lb/>
　程子曰小謂隂大謂陽往往之於外也来来居於内<lb/>
　也陽氣下降隂氣上交也隂陽和暢則萬物生遂天<lb/>
　地之泰也以人事言之大則君上小則臣下君推誠<lb/>
　以任下臣盡忠以事君上下之志通朝廷之泰也陽<lb/>
　為君子隂為小人居子来處於内小人往處於外是<lb/>
<pb n="2a"/>　君子得位小人在下天下之泰也㤗之道吉而且亨<lb/>
　也不云元吉元亨者時有汚隆治有小大雖泰豈一<lb/>
　概哉<lb/>
　朱子曰言坤往居外乾来居内又自歸妹来則六往<lb/>
　居四九来居三也占者有陽剛之徳則吉而亨矣<lb/>
彖曰泰小往大来吉亨則是天地交而萬物通也上下<lb/>
交而其志同也<lb/>
　程子曰小往大来隂往而陽来也則是天地隂陽之<lb/>
<pb n="2b"/>　氣相交而萬物得遂其通泰也在人則上下之情交<lb/>
　通而其志意同也<lb/>
内陽而外隂内健而外順内君子而外小人君子道長<lb/>
小人道消也<lb/>
　程子曰陽来居内隂往居外陽進而隂退也乾健在<lb/>
　内坤順在外為内健而外順君子之道也君子在内<lb/>
　小人在外是君子道長小人道消所以為泰也既取<lb/>
　隂陽交和又取君子道長隂陽交和乃君子之道長<lb/>
<pb n="3a"/>　也<lb/>
象曰天地交泰后以財成天地之道輔相天地之宜以<lb/>
左右民<lb/>
　程子曰天地交而隂陽和則萬物茂遂所以泰也人<lb/>
　君當體天地通泰之象而以財成天地之道輔相天<lb/>
　地之宜以左右生民也財成謂體天地交泰之道而<lb/>
　財制成其施為之方也輔相天地之宜天地通泰則<lb/>
　萬物茂遂人君體之而為法制使民用天時因地利<lb/>
<pb n="3b"/>　輔助化育之功成其豐美之利也如春氣𤼵生萬物<lb/>
　則為播殖之法秋氣成實萬物則為收歛之法乃輔<lb/>
　相天地之宜以左右輔助於民也民之生必賴君上<lb/>
　為之法制以教率輔翼之乃得遂其生養是左右之<lb/>
　也<lb/>
　　愚曰易之乾坤以體言否泰之乾坤以氣言體欲<lb/>
　　一而不雜氣欲交而感化夫泰通也交而後通之<lb/>
　　謂也然天不能獨陽而無隂<graphic n="KR0587" url="https://raw.githubusercontent.com/kanripo/KR-Gaiji/master/images/KR0587.png" mimeType="image/png"/>不能獨健而無順<lb/>
<pb n="4a"/>　　國不能皆君子而無小人聖人治泰只要陽則内<lb/>
　　之隂則外之健則内之順則外之君子則内之小<lb/>
　　人則外之外小人不是迫而逐之使之窮无所歸<lb/>
　　葢陽一隂二世之小人不可勝盡但使君子在内<lb/>
　　當權常制其命而其道長小人在外不為无措而<lb/>
　　其道消是謂兩得其所而三極自然成泰矣此便是<lb/>
　　財成天地之道輔相天地之宜處大率開泰運在<lb/>
　　天文王言小往大来吉亨是也成泰治在人夫子<lb/>
<pb n="4b"/>　　言后以財成輔相是也天地雖交萬物雖通使无聖<lb/>
　　人以主張綱維於其間則氣運之来亦有過與不<lb/>
　　及之偏安能自然成泰或曰泰无不否此氣數自<lb/>
　　然雖聖人亦留他不住不思若聖人處此終是内<lb/>
　　君子外小人把得這局面定泰如何便㑹否葢道<lb/>
　　足以御數也<lb/>
初九拔茅茹以其彚征吉象曰拔茅征吉志在外也<lb/>
　程子曰初以陽爻居下是有剛明之才而在下者<lb/>
<pb n="5a"/>　也時之否則君子退而窮處時將泰則志在上進也<lb/>
　君子之進必與其朋類相牽援如茅之根然拔其一<lb/>
　則牽連而起矣茹根之相牽連者故以為象彚類也<lb/>
　賢者以其類進而同志以行其道是以吉也君子之進<lb/>
　必以其類不惟志在相先樂於與善實乃相賴以濟<lb/>
　故君子小人未有能獨立不賴朋類之助者也自古<lb/>
　君子得位則天下之賢萃於朝廷同志恊力以成天<lb/>
　下之泰小人在位則不肖者並進然後其黨勝而天<lb/>
<pb n="5b"/>　下否矣葢各從其類也時將泰則羣賢皆欲上進三<lb/>
　陽之進志欲進同也故取茅茹彚征之象志在外上<lb/>
　進也<lb/>
　朱子曰易最難㸔須識聖人作易之意且如泰之初<lb/>
　九拔茅茹以其彚征吉謂其引賢類進也却不正説<lb/>
　引賢類進而云拔茅茹何耶如此之類須要思量著<lb/>
　　愚曰泰否之初皆言拔茅茹伊川以茅比君子故<lb/>
　　於泰之征吉否之貞吉亨皆主君子言文公則以<lb/>
<pb n="6a"/>　　茅茹是君子小人連類而進之象當泰之時三陽<lb/>
　　類進拔茅連茹之象也當否之時三隂類進亦拔<lb/>
　　茅連茹之象也但泰言征吉喜君子之往進而吉<lb/>
　　也否言貞吉亨戒小人當安於貞而後吉亨也葢<lb/>
　　否之初小人之惡未著故戒其能正則吉而亨如<lb/>
　　此剖析然後否泰之義明外是外卦志在外不欲<lb/>
　　家食也<lb/>
九二包荒用馮河不遐遺朋亡得尚於中行象曰包荒<lb/>
<pb n="6b"/>得尚於中行以光大也<lb/>
　程子曰二以陽剛得中上應於五五以柔順得中下<lb/>
　應於二君臣同德是以剛中之才為上所專任故<lb/>
　二雖居臣位主治泰者也所謂上下交而其志同也<lb/>
　故治泰之道主二而言包荒用馮河不遐遺朋亡四<lb/>
　者處泰之道也人情安肆則政舒緩而法度廢弛庶<lb/>
　事無節治之之道必有包含荒穢之量則其施為寛<lb/>
　裕詳密弊革事理而人安之若無含𢎞之度有忿疾<lb/>
<pb n="7a"/>　之心則無深逺之思有暴擾之患深弊未去而近患<lb/>
　已生矣故在包荒用馮河泰寜之世人情習於久安<lb/>
　安於守常惰於因循憚於更變非有馮河之勇不能<lb/>
　有為於斯時也馮河謂其剛果足以濟深越險也自<lb/>
　古泰治之世必漸至於衰替葢猶狃習安逸因循而<lb/>
　然自非剛㫁之君英烈之輔不能挺特奮𤼵以革其<lb/>
　弊也故曰用馮河或疑上云包荒則是包含寛容此<lb/>
　云用馮河則是奮𤼵改革似相反也不知以含容之<lb/>
<pb n="7b"/>　量施剛果之用乃聖賢之為也不遐遺泰寜之時人<lb/>
　心狃於泰則茍安逸而已烏能復深思逺慮及於遐<lb/>
　逺之事哉夫治泰者當周及庶事雖遐逺不可遺若<lb/>
　事之微隱賢才之在僻陋皆遐逺者也時泰則固遺<lb/>
　之矣朋亡夫時之既泰則人習於安其情肆而失節<lb/>
　將約而正之非絶去其朋與之私則不能也故云朋<lb/>
　亡自古立法制事牽於人情卒不能行者多矣若夫<lb/>
　禁奢侈則害於近戚限田産則妨於貴家如此之類<lb/>
<pb n="8a"/>　既不能㫁以大公而必行則是牽於朋比也治泰不<lb/>
　能朋亡則為之難矣治泰之道有此四者則能合於<lb/>
　九二之徳故曰得尚於中行言能配合中行之義也<lb/>
　尚配也象舉包荒一句而通解四者之義言如此則<lb/>
　能配合中行之徳而其道光明顯大也<lb/>
　朱子曰九二以剛居柔在下之中上有六五之應主<lb/>
　乎泰而得中道者也占者能包容荒穢而果㫁剛決<lb/>
　不遺遐逺而不昵朋比則合乎此爻中行之道矣<lb/>
<pb n="8b"/>　　愚曰二五為泰之中非若他卦以下體之中在二<lb/>
　　上體之中在五也二雖中若以六居之則偏於隂<lb/>
　　矣今以九之陽而位二之隂中也五雖中若以九<lb/>
　　居之則偏於陽矣今也以六之隂而位五之陽亦<lb/>
　　中也此二五所以為泰之主也然二五雖均為泰<lb/>
　　之主而致泰則在二何者五為柔中之君其才則<lb/>
　　弱二為剛中之大臣其才足以有為故五虚心以<lb/>
　　任二二秉誠以輔五是主泰雖在五而致泰則在<lb/>
<pb n="9a"/>　　二故泰之一卦唯九二之爻辭獨貫六爻之義爻<lb/>
　　辭凡五句十五字一句主一事一字有一義不容<lb/>
　　輕視也何謂荒荒者榛蕪而未治之謂也初九是<lb/>
　　已初雖陽徳之賢窮而在下行則未成名則未立<lb/>
　　荒莫甚焉九二大臣也乃能容而受之而引之以<lb/>
　　進於上非包荒而何何謂馮河馮河者無舟而涉<lb/>
　　過於勇者也九三是已三雖陽徳之賢剛而不中<lb/>
　　好勇過我馮河莫甚焉九二大臣也乃能材而使<lb/>
<pb n="9b"/>　　之而不嫌其在己上非用馮河而何何謂遐外三<lb/>
　　隂是已三隂在外其於二也可謂逺矣然三隂雖<lb/>
　　小人君子於小人亦必有誘掖誨化之道而無擯<lb/>
　　斥絶棄之理九二大臣也乃能不以其逺而遺棄<lb/>
　　之非不遐遺而何何謂朋内三陽朋也初與三與<lb/>
　　九二同徳可謂朋矣然君子與君子亦不當阿附<lb/>
　　朋比之私九二大臣也雖包初之荒用三之馮河<lb/>
　　而本無私暱之意非朋亡而何九二有此四者此<lb/>
<pb n="10a"/>　　所以得尚於中行也中行六五也何謂尚企而配<lb/>
　　之之謂也以臣而賔於天子曰尚賢以今人而友<lb/>
　　古人曰尚友以臣庶妻天子之女曰尚主舜尚見<lb/>
　　帝是也二與五同心相孚剛柔相應是以謂之尚<lb/>
　　觀六五帝乙歸妹之辭則九二謂之尚宜也以中<lb/>
　　行之臣配中行之君其道不既光大矣乎<lb/>
九三无平不陂无往不復艱貞无咎勿恤其孚於食有<lb/>
福象曰无往不復天地際也<lb/>
<pb n="10b"/>　程子曰三居泰之中在諸陽之上泰之盛也物理如<lb/>
　循環在下者必升居上者必降泰久而必否故於泰<lb/>
　之盛與陽之將進而為之戒曰无常安平而不險陂<lb/>
　者謂无常泰也无常往而不返者謂隂當復也平者<lb/>
　陂徃者復則為否矣當知天理之必然方泰之時不敢<lb/>
　安逸常艱危其思慮正固其施為如是則可以无咎<lb/>
　處泰之道既能艱貞則可常保其泰不勞憂恤得其<lb/>
　所求也不失所期為孚如是則於其禄食有福益也禄<lb/>
<pb n="11a"/>　食謂福祉善處泰者其福可長也蓋徳善日積則福<lb/>
　禄日臻徳踰於禄則雖盛而非滿自古隆盛未有不<lb/>
　失道而䘮敗者也无往不復言天地之交際也陽降<lb/>
　於下必復於上隂升於上必復於下屈伸往来之常<lb/>
　理也因天地交際之道明否泰不常之理以為戒也<lb/>
　　愚曰泰否之相為倚伏此天道之當然而可信者<lb/>
　　也雖然聖人不謂天也泰至三而變無平者而不<lb/>
　　偏陂無上往者而不復来此雖天道也然君子所<lb/>
<pb n="11b"/>　　以善御乎泰者唯艱畏存心守正立事勿恤其倚<lb/>
　　伏信然之數則非特無咎又可安食於泰而有福<lb/>
　　焉此成王能持盈守成而既醉備五福者也然非<lb/>
　　用九二剛健之才安能輔之致此歟<lb/>
六四翩翩不富以其鄰不戒以孚象曰翩翩不富皆失<lb/>
實也不戒以孚中心願也<lb/>
　程子曰六四處泰之過中以隂在上志在下復上二<lb/>
　隂亦志在趨下翩翩疾飛之貌四翩翩就下與其鄰<lb/>
<pb n="12a"/>　同也隣其類也謂五與上夫人富而其類從者為利<lb/>
　也不富而從者其志同也三隂皆在下之物居上乃<lb/>
　失其實其志皆欲下行故不富而相從不待告戒而誠<lb/>
　意相合也夫隂陽之升降乃時運之否泰或交或散<lb/>
　理之常也泰既過中則將變矣聖人於三尚云艱貞<lb/>
　則有福葢三為將中知戒則可保四已過中矣理必<lb/>
　變也故專言始終反復之道五泰之主則復言處泰<lb/>
　之義翩翩下往之疾不待富而隣從者以三隂在上<lb/>
<pb n="12b"/>　皆失其實故也隂本在下之物今乃居上是失實也<lb/>
　不待告戒而誠意相與者葢其中心所願故也理當<lb/>
　然者天也衆所同者時也<lb/>
　朱子曰已過乎中泰已極矣故三隂翩然而下復不<lb/>
　待富而其類從之不待戒令而信也其占為有小人<lb/>
　合交以害正道君子所當戒也隂虚陽實故凡言不<lb/>
　富者皆隂爻也<lb/>
　　愚曰陽實為富隂虚為貧不富隂爻也隣五與上<lb/>
<pb n="13a"/>　　也陽升隂沉本性也隂上陽下時數也時去則性<lb/>
　　復矣泰至三則變變則三陽失實則六四牽三隂<lb/>
　　之隣而復其性故翩翩然来下所謂無往不復也<lb/>
　　五上從四出於中心不待要結告戒故曰不戒以<lb/>
　　孚小人伺君子之衰而連黨以竊位其情狀如此<lb/>
　　可不畏哉<lb/>
六五帝乙歸妹以祉元吉象曰以祉元吉中以行願也<lb/>
　程子曰史謂湯為天乙厥後有帝祖乙亦賢王也後<lb/>
<pb n="13b"/>　又有帝乙多士曰自成湯至於帝乙罔不明徳恤祀<lb/>
　稱帝乙者未知誰是以爻義觀之帝乙制王姬下嫁<lb/>
　之禮法者也自古帝女雖皆下嫁至帝乙然後制為<lb/>
　禮法使降其尊貴以順從其夫也六五以柔隂居君<lb/>
　位下應於九二剛明之賢五能倚任其賢而任從之<lb/>
　如帝乙之歸妹然降其尊而順從於陽則以之受祉<lb/>
　且元吉也元吉大吉而盡善者也謂成治泰之功也<lb/>
　所以能獲祉福且元吉者由以其中道合而行其志<lb/>
<pb n="14a"/>　願也有中徳所以能任剛中之賢所聽從者皆其志<lb/>
　願也非其所欲能從之乎<lb/>
　朱子曰以隂居尊為泰之主柔中虚已下應九二吉<lb/>
　之道也而帝乙歸妹之時亦甞占得此爻占者如是<lb/>
　則有祉而元吉矣凡經以古人為言如髙宗箕子之<lb/>
　類者放此<lb/>
　　愚按帝乙歸妹湯之歸妹也湯一曰天一京房載<lb/>
　　湯嫁妹之辭曰無以天子之尊而乗諸侯無以天<lb/>
<pb n="14b"/>　　子之富而驕諸侯隂之從陽女之從夫本天地之<lb/>
　　義也往事爾夫必以禮義則帝乙湯也卦中互震<lb/>
　　帝出乎震故云帝乙又互兑震為長男兑為少女<lb/>
　　由長男言之兑妹也又卦中互歸妹故云帝乙歸<lb/>
　　妹六五降其尊位下交九二又有歸妹之象五以<lb/>
　　柔中下交九二剛明之賢而順從之九二復以剛<lb/>
　　中上交於五而其道上行以是成治泰之功則以<lb/>
　　中道致福而獲元吉也夫上交於五者豈惟九二<lb/>
<pb n="15a"/>　　之願亦九五之願二五皆以中而行其所願此所<lb/>
　　以得祉而且元吉也<lb/>
上六城復于隍勿用師自邑告命貞吝象曰城復于隍<lb/>
其命亂也<lb/>
　程子曰掘隍土積累以成城如治道積累以成泰及<lb/>
　泰之終將反於否如城土頽圯復反于隍也上泰之<lb/>
　終六以小人處之行將否矣勿用師君之所以能用<lb/>
　其衆者上下之情通而心從也今泰之將終失泰之<lb/>
<pb n="15b"/>　道上下之情不通矣民心離散不從其上豈可用也<lb/>
　用之則亂衆既不可用方自其親近而告命之雖使<lb/>
　所告命者得其正亦可羞吝邑所居謂親近大率告<lb/>
　命必自近始凡貞凶貞吝有二義有貞固守此則凶<lb/>
　吝者有雖得正亦凶吝者此不云貞凶而云貞吝者<lb/>
　將否而方告命為可羞吝吝不由於告命也<lb/>
　　愚曰隍城外濠塹也城築之初於此取土今城頽<lb/>
　　圯復入于隍反泰為否也自邑告命文公云邑是<lb/>
<pb n="16a"/>　　私邑不受我之命而反来命令自己雖其言正人<lb/>
　　君至此羞吝甚矣葢命令倒置衰世之君敗家之<lb/>
　　主莫不皆然善治泰者當深以為戒也大抵泰基<lb/>
　　於初成於二極於五聖人賛其吉其光大其元吉<lb/>
　　固不待論泰變於三壊於四殞滅於上聖人憂之<lb/>
　　之心過於前日喜之之心焉三是聖人以艱貞詞道<lb/>
　　意切使天下覺而早圖四上不復告戒意出詞表<lb/>
　　使天下懼而改圖吁深矣<lb/>
<pb n="16b"/>䷋<hi>坤下乾上</hi>
　程子曰序卦泰者通也物不可以終通故受之以否<lb/>
　夫物理往来通泰之極則必否否所以次泰也為卦<lb/>
　天處上地處下是天地隔絶不相交通所以為否也<lb/>
否之匪人不利君子貞大往小来<lb/>
　程子曰天地交而萬物生於中然後三才備人為最<lb/>
　靈故為萬物之首凡生天地之中者皆人道也天地<lb/>
　不交則不生萬物是無人道故曰匪人謂非人道也<lb/>
<pb n="17a"/>　消長闔闢相因而不息㤗極則復否終則傾無常而<lb/>
　不變之理人道豈能無也既否則泰矣夫上下交通<lb/>
　剛柔和㑹君子之道也否則反是故不利君子貞君<lb/>
　子貞道否塞不行也大往小来陽往隂来也小人道<lb/>
　長君子道消之象故為否也<lb/>
　朱子曰否閉塞也七月之卦也正與泰反故曰匪人<lb/>
　謂非人道也其占不利於君子之正道葢乾往居外<lb/>
　坤来居内又自漸卦而来則九往居四六来居三也<lb/>
<pb n="17b"/>　或疑之匪人三字衍文由比六三而誤也傳不特解<lb/>
　其義亦可見<lb/>
　　愚曰否雖天地隂陽之運然亦不徒否也所以致<lb/>
　　否者由用世者之匪人也伊川言匪人是無人道<lb/>
　　㸔来不是否之世都無人道只是有人道者不出<lb/>
　　来無人道者出来用世若謂都無人道則道在天<lb/>
　　地間曷甞一日無人道曷甞一日息只是否者以<lb/>
　　小人在位所以説否之匪人是非人之得時得位<lb/>
<pb n="18a"/>　　所以如此聖人為君子謀故告之曰不利君子貞<lb/>
　　使君子安於天以俟其復不能安之求以正之非<lb/>
　　君子之利大往小来時也故不復致吉凶之辭<lb/>
彖曰否之匪人不利君子貞大往小来則是天地不交<lb/>
而萬物不通也上下不交而天下無邦也内隂而外陽<lb/>
内柔而外剛内小人而外君子小人道長君子道消也<lb/>
　程子曰夫天地之氣不交則萬物无生成之理上下<lb/>
　之義不交則天下无邦國之道建邦國所以為治也<lb/>
<pb n="18b"/>　上施政以治人民戴君而從命上下相交所以治安<lb/>
　也今上下不交是天下無邦國之道也隂柔在内陽<lb/>
　剛在外君子往居於外小人来處於内小人道長君<lb/>
　子道消之時也<lb/>
　　愚曰彖辭盡與泰反毋庸贅論或曰上下不通如<lb/>
　　何便到無邦曰逺臣不通乎君則畿甸而外非吾<lb/>
　　有也庭臣不通乎君則堂下非吾有也邇臣不<lb/>
　　通乎君則措足之外非吾有也羣雄敂關二世弗<lb/>
<pb n="19a"/>　　知韓擒虎渡江後主弗聞可不謂之無邦乎<lb/>
象曰天地不交否君子以儉徳辟難不可榮以禄<lb/>
　程子曰天地不相交通故為否否塞之時君子道消<lb/>
　當觀否之象而以儉損其德避免禍難不可榮居禄<lb/>
　位也否者小人得志之時君子居顯榮之地禍患必<lb/>
　及其身故宜晦處窮約也<lb/>
　朱子曰收歛其徳不形於外以辟小人之難人不得<lb/>
　以禄位榮之<lb/>
<pb n="19b"/>　　愚曰坤六四天地閉賢人隱則以譽為咎否之象<lb/>
　　天地不交君子以儉徳避難則以榮為辱若貴且<lb/>
　　戚則所以濟其否者又非疎逺者之比也<lb/>
初六拔茅茹以其彚貞吉亨象曰拔茅貞吉志在君也<lb/>
　程子曰泰與否皆取茅為象者以羣陽羣隂同在下<lb/>
　有牽連之象也泰之時則以同征為吉否之時則以<lb/>
　同貞為亨始以内小人外君子為否之義復以初六<lb/>
　否而在下為君子之道易随時取義變動无常否之<lb/>
<pb n="20a"/>　時在下者君子也否之三隂上皆有應在否隔之時<lb/>
　隔絶不相通故无應義初六能與其類貞固其節則<lb/>
　處否之吉而其道之亨也當否而能進者小人也君<lb/>
　子則伸道免禍而已君子進退未甞不與其類同也<lb/>
　爻以六自守於下明君子處否之道象復推明以盡<lb/>
　君子之心君子固守其節以處下者非樂於不進獨<lb/>
　善也以其道方否不可進故安之耳心固未甞不在<lb/>
　天下也其志常在得君而進以康濟天下故曰志在<lb/>
<pb n="20b"/>　君也<lb/>
　朱子曰三隂在下當否之時小人連類而進之象而<lb/>
　初之惡則未形也故戒其貞則吉而亨葢能如是則<lb/>
　變而為君子矣小人而變為君子則能以愛君為念<lb/>
　而不計其私矣　又曰初六是小人欲為惡而未𤼵<lb/>
　露時<lb/>
　　愚曰文公言泰否拔茅是君子小人牽連而進之<lb/>
　　象但小人進多不正故戒以貞則吉而亨象言志<lb/>
<pb n="21a"/>　　在君何也小人其初未遇志亦要得君求用未有<lb/>
　　害君子之心到得如願遂志方漸漸做不好底事<lb/>
　　所以初六只言小人之初心本自如此<lb/>
六二包承小人吉大人否亨象曰大人否亨不亂羣也<lb/>
　程子曰六二其質則隂柔其居則中正以隂柔小人<lb/>
　而言則方否於下志所包畜者在承順乎上以求濟<lb/>
　其否為身之利小人之吉也大人當否則以道自處<lb/>
　豈肯枉已屈道承順於上唯自守其否而已身之否<lb/>
<pb n="21b"/>　乃其道之亨也或曰上下不交何所承乎曰正則否<lb/>
　矣小人順上之心未甞無也夫人於否之時守其貞<lb/>
　節不雜亂於小人之羣類身雖否而道之亨也故曰<lb/>
　否亨不以道而身亨乃道之否也不云君子而云大人<lb/>
　能如是則其道大也<lb/>
　朱子曰隂柔而中正小人而能包容承順乎君子之<lb/>
　象小人之吉道也故占者小人如是則吉大人則當<lb/>
　安守其否而後道亨葢不可以彼包承於我而自失<lb/>
<pb n="22a"/>　其守也　又曰否六二包承龜山做包承小人一句<lb/>
　言否之世當包承那小人却不成句龜山專説這一<lb/>
　叚葢為自解洗他從蔡京父子之失也<lb/>
　　愚曰包有善不善泰之包荒則包容之義否之包<lb/>
　　承包羞則包藏之義也二以隂邪之小據内而應<lb/>
　　君包藏其心承順其上足以得之小人固吉矣邪<lb/>
　　正不兩立小人吉則大人將如何易曰能安於否<lb/>
　　深自閉藏則亨矣象以不亂羣釋之夫冠章甫而<lb/>
<pb n="22b"/>　　適越越斯嫉誦詩書而入秦秦斯戮以皎皎潔潔<lb/>
　　之行驚羣小羣小斯禍能入小人之羣而不亂真<lb/>
　　避難之良法東京二十四友愚哉此卦於二稱小<lb/>
　　人吉五稱大人吉小人吉其身吉天下國家之禍<lb/>
　　也大人吉其身吉天下國家之福也是知惟大人<lb/>
　　有吉小人無吉易曰小人吉者若曰小人自以為<lb/>
　　吉耳<lb/>
六三包羞象曰包羞位不當也<lb/>
<pb n="23a"/>　程子曰三以隂柔不中不正而居否又切近於上非<lb/>
　能守道安命窮斯濫矣極小人之情狀者也其所包<lb/>
　畜謀慮邪濫无所不至可羞恥也隂柔居否而不中<lb/>
　不正所謂可羞者處不當故也處不當位所為不以<lb/>
　道也<lb/>
　朱子曰六三包羞是有那志於傷善而未能之意他<lb/>
　六二括自包承到這六三已是要害君子然做事不<lb/>
　得所以包許多羞恥　又曰六三便是做那小人了<lb/>
<pb n="23b"/>　所以包許多羞恥世間小人做了罪過他心下也自<lb/>
　不安者甚多<lb/>
　　愚曰三以隂柔據剛位且居下卦之上小人之位<lb/>
　　極矣徳不稱位恥莫甚焉矧切近於陽見聞所漸<lb/>
　　亦知其可羞矣而不能行其所知以至於忍恥而<lb/>
　　冐處故謂之包羞曰位不當者言不當居此位也<lb/>
　　或曰聖人於泰否只管説包字必是卦有此象曰<lb/>
　　㤗否兩卦皆乾坤之變天地无所不包故泰否多<lb/>
<pb n="24a"/>　　取包字為義然天包地外故泰有包荒之象地只含<lb/>
　　洪光大做天底不得故只包承包羞乾坤分量如此<lb/>
九四有命无咎疇離祉象曰有命无咎志行也<lb/>
　程子曰四以陽剛健體居近君之位是有濟否之才<lb/>
　而得髙位者也足以輔上濟否然當君道方否之時<lb/>
　處逼近之地所惡在居功取忌而已若能使動必出<lb/>
　於君命威柄一歸於上則无咎而其志行矣能使事<lb/>
　皆出於君命則可以濟時之否其疇類皆附離其福<lb/>
<pb n="24b"/>　祉離麗也君子道行則與其類同進以濟天下之否<lb/>
　離祉也小人之進亦以其類也有君命則得无咎乃<lb/>
　可以濟否其志得行也<lb/>
　朱子曰九四有命无咎疇離祉是吉凶到此未判<lb/>
　須是有命方得无咎故須得一箇幸㑹方能轉禍為<lb/>
　福本是隂長之卦知九五休否上九傾否又自大故<lb/>
　好葢隂之與陽自是不可相无者今以四時寒暑而<lb/>
　論若無隂陽亦做事不成以善惡及君子小人而論<lb/>
<pb n="25a"/>　則聖人直是要消盡了惡去盡了小人方得葢亦抑<lb/>
　隂助陽之義<lb/>
　　愚曰否泰之相反也泰之四其隂翩翩而下復則<lb/>
　　否之四其君子亦聮志而上行然四則小人之黨<lb/>
　　尚壯君子之勢方微易恐君子次且未進也乃作<lb/>
　　其氣曰否將轉泰此天命也既有天命自今濟否<lb/>
　　君子可无咎矣小人疇類且將離君子可受祉矣<lb/>
　　象又明曰此正君子志得道行之秋吁易於否極<lb/>
<pb n="25b"/>　　而㤗曰有命於剛陽来復曰人心於剛浸而長曰<lb/>
　　天道於剛自外来曰天命是知天道多在君子<lb/>
九五休否大人吉其亡其亡繋于苞桑象曰大人之吉<lb/>
位正當也<lb/>
　程子曰五以陽剛中正之徳居君位故能休息天下<lb/>
　之否大人之吉也大人當位能以其道休息天下之<lb/>
　否以馴致於泰猶未離於否也故有其亡之戒否既<lb/>
　休息漸將反泰不可便為安肆當深慮逺戒常虞否<lb/>
<pb n="26a"/>　之復来曰其亡矣其亡矣其繋于苞桑謂為安固之<lb/>
　道如維繋于苞桑也桑之為物其根深固苞謂叢生<lb/>
　者其固尤甚聖人之戒深矣有大人之徳而得至尊<lb/>
　之位故能休息天下之否是以吉也无其位則雖有<lb/>
　其道將何為乎故聖人之位謂之大寶<lb/>
　　愚曰易於否言休否於復言休復伊川釋休復則以<lb/>
　　休為休美於否則以休為休息今愚於此亦只以<lb/>
　　休美言休美事也有仁恤斯民之意九五以乾之<lb/>
<pb n="26b"/>　　剛居尊而履正以其時之否也一切為休美之事<lb/>
　　以仁恤其民葢知危而欲安其位者也知亡而欲<lb/>
　　保其存者也知亂而欲有其治者也故常常曰吾<lb/>
　　其亡矣吾其亡矣其操心危慮患深欲措天下於<lb/>
　　大安久固之地而後已桑根最深固繫于桑固也<lb/>
　　叢包之桑尤為不可拔繫于苞桑則固之固也九<lb/>
　　五大人懲前日之危亡為後日之堅固此其所以<lb/>
　　吉也此卦兩大人五之大人在上之大人也二之<lb/>
<pb n="27a"/>　　大人在下之大人也二之大人否亨僅足以亨其<lb/>
　　身五之大人亨則天下蒙福矣<lb/>
上九傾否先否後喜象曰否終則傾何可長也<lb/>
　程子曰上九否之終也物理窮則必反故㤗極則否<lb/>
　否極則泰上九否既極矣故否道傾覆而變也先極<lb/>
　否也後傾喜也否傾則泰矣否終則必傾豈有長否<lb/>
　之理極而必反理之常也然反危為安易亂為治必<lb/>
　有剛陽之才而後能也故否之上九則能傾否屯之<lb/>
<pb n="27b"/>　上六則不能變屯也<lb/>
　朱子曰且如否内二爻是小人得志時然不大故不<lb/>
　㑹做得事初則如此二又如此三雖做得些箇也不<lb/>
　濟事到四便聖人説他那君子得時否漸次反底道<lb/>
　理五説苞桑繋辭中説得條暢盡之上九之傾否到<lb/>
　這裏傾了否做泰<lb/>
　　愚曰否易而泰難勢也故泰卦未久至三而已變<lb/>
　　矣否至於上始有可變之㑹焉葢隂上而陽下物<lb/>
<pb n="28a"/>　　必思復其變之也速今隂陽定位欲變而為泰是<lb/>
　　必至於傾蕩無餘而後可夫休否繋乎人傾否存<lb/>
　　乎天故九五曰大人吉言人事也上九曰否終則<lb/>
　　傾言天運也否傾則復於泰矣然徒知天而不知<lb/>
　　人則亦不逹所以傾之之道先否後喜與仁者先<lb/>
　　難後獲之意同見聖人只理㑹傾否不問他喜所<lb/>
　　以象言否終則傾更不言喜了用世者宜知之<lb/>
　<lb/>
<pb n="28b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易程朱傳義折衷卷七<lb/>
</p>

  </div>
            <div>
<head>周易程朱傳義折𠂻卷八</head> <lb/>
    <p>
<pb n="1a"/>欽定四庫全書<lb/>
　周易程朱傳義折𠂻卷八<lb/>
　　　　　　　　　　　　　元　趙采　撰<lb/>
䷌<hi>離下乾上</hi>
　程子曰序卦物不可以終否故受之以同人夫天地<lb/>
　不交則為否上下相同則為同人否義相反相次又<lb/>
　世之方否必與人同力乃能濟同人所以次否也為<lb/>
　卦乾上離下以二象言之天在上者也火之性炎上<lb/>
<pb n="1b"/>　與天同之故為同人以二體言之五居正位為乾之<lb/>
　主二為離之主二五以中正相應上下相同同人之<lb/>
　義也又卦唯一隂三陽所欲同亦同人之義也他卦<lb/>
　固有一隂者在同人之時而二五相應天火相同故<lb/>
　其義大<lb/>
　　愚曰否是上下不交同人則上下相同然不謂之<lb/>
　　泰而謂之同人此只是時将開泰與人同心同力<lb/>
　　之初未說到泰泰是天地交而萬物通上下交而<lb/>
<pb n="2a"/>　　其志同已自泰了同人是方理㑹泰所以言利渉<lb/>
　　大川<lb/>
同人于野亨利渉大川利君子貞<lb/>
　程子曰野謂曠野取逺與外之義夫同人者以天下<lb/>
　大同之道則聖賢大公之心也常人之同者以其私<lb/>
　意所合乃暱比之情耳故必于野謂不以暱近情之<lb/>
　所私而于郊野曠遠之地既不繋所私乃至公大同<lb/>
　之道无逺不同也其亨可知既與天下大同是天下<lb/>
<pb n="2b"/>　皆同之也天下皆同何險阻之不可濟何艱危之不<lb/>
　可亨故利渉大川利君子貞上言于野止謂不成暱<lb/>
　比此復言宜以君子正道君子之貞謂天下至公大<lb/>
　同之道故雖居千里之遠生千嵗之後若合符節推<lb/>
　而行之四海之廣兆民之衆莫不同小人則唯用其<lb/>
　私意所比者雖非亦同所惡者雖是亦異故其所同<lb/>
　者則為阿黨盖其心不正也故同人之道利在君子<lb/>
　之貞正<lb/>
<pb n="3a"/>　　愚曰人受天地之中以生目有同視耳有同聽至<lb/>
　　於心獨無所同然乎然人每每自異不能同人者<lb/>
　　無他私意障之也故居家但同其所親居鄉但同<lb/>
　　其所比是同也非同也乃暱比之私同也若夫野<lb/>
　　者曠遠無適莫之所無得喪利害之相關合也二<lb/>
　　人適相值于野不期同而自同焉此同以天也同<lb/>
　　以天者是為大同大同則天下一家四海兄弟安<lb/>
　　徃而不亨安徃而不利故曰利渉大川天下唯大<lb/>
<pb n="3b"/>　　同者然後能濟大難故也然君子之同以正不正<lb/>
　　則有所不同不正而同非君子之利程氏發明小<lb/>
　　人不正之同極好學者冝細觀之<lb/>
彖曰同人柔得位得中而應乎乾曰同人同人曰同人<lb/>
于野亨利渉大川乾行也<lb/>
　程子曰言成卦之義柔得位謂二以隂居隂得其正<lb/>
　位也五中正而二以中正應之得中而應乎乾也五<lb/>
　剛健中正而二柔順中正應之各得其正其德同也<lb/>
<pb n="4a"/>　故為同人五乾之主故云應乎乾象取天火之象而<lb/>
　彖專以二言至誠無私可以蹈險難者乾之行也無<lb/>
　私天德也<lb/>
　朱子曰乾行也言是這般剛健之人方做淂這般事<lb/>
　若是柔弱如何㑹出去外面同人又去渉險<lb/>
　　愚曰乾與柔似乎異今也以二之柔應五之乾乃<lb/>
　　曰同人此非以水濟水之同也同人曰云者舉繇<lb/>
　　辭而彖之也人只為有私意故與天不相似今同<lb/>
<pb n="4b"/>　　人于野大公至正無遠近无親踈同人以濟大難<lb/>
　　此與天合德故彖以乾行賛之也<lb/>
文明以健中正而應君子正也唯君子為能通天下之<lb/>
志<lb/>
　程子曰又以二體言其義有文明之德而剛健以中<lb/>
　正之道相應乃君子之正道也天下之志萬殊理則<lb/>
　一也君子明理故能通天下之志聖人視億兆之心<lb/>
　猶一心者通於理而已文明則能燭理故能明大同<lb/>
<pb n="5a"/>　之義剛健則能克己故能盡大同之道然後能中正<lb/>
　合乎乾行也<lb/>
　朱子曰通天下之志乃為大同不然則是私情之合<lb/>
　而已何以致亨而利渉哉<lb/>
　　愚曰此卦以全體言之則健必欲明明必欲健健<lb/>
　　而不明不足以廣于野之公明而非健不足以成<lb/>
　　渉川之利以二體言之二五皆中正也上有剛健<lb/>
　　中正之君子則下必有文明中正之君子出而應<lb/>
<pb n="5b"/>　　之乾只是健離只是明健資乎明以燭天下之理<lb/>
　　明資乎健以行天下之公明而无蔽健而無息中<lb/>
　　正相應此聖人能以天下為一家中國為一人故<lb/>
　　曰通天下之志天下之志久欲成大同之治前日<lb/>
　　不相應故塞今中正以應則通矣<lb/>
象曰天與火同人君子以類族辨物<lb/>
　程子曰不云火在天下天下有火而云天與火者天<lb/>
　在上火性炎上與天同故云同人之義君子觀同人<lb/>
<pb n="6a"/>　之象而以類族辨物各以其類族辨物之同異也若<lb/>
　君子小人之黨善惡是非之理物情之離合事理之<lb/>
　異同凡同異者君子能辨明之故處物不失其方也<lb/>
　吕東莱曰天與火同人天在上火炎上故謂之同易<lb/>
　之有象與春秋同下一與字精神都在上須是詳㸔<lb/>
　便見得是真同若云火在天下便不見同意君子以<lb/>
　類族辨物大抵同之中自有異如天同一天而日月<lb/>
　星辰自了然不可亂地同一地而山川草木亦了然<lb/>
<pb n="6b"/>　不可亂道同一道而君臣父子自了然不可亂此同<lb/>
　人類族辨物之謂也謂之同矣而又謂之辨者常人<lb/>
　以同為同如以剛遇剛以柔對柔則謂之同如以水<lb/>
　濟水以火濟火則謂之同殊不知剛柔相應水火相<lb/>
　濟乃為同<lb/>
初九同人于門无咎象曰出門同人又誰咎也<lb/>
　程子曰九居同人之初而无係應是無所偏私同人<lb/>
　之公者也故為出門同人出門謂在外在外則無私<lb/>
<pb n="7a"/>　昵之偏其同博而公如此則無過咎也出門同人于外<lb/>
　是其所同者廣無所偏私人之同也有厚薄親戚之<lb/>
　異過咎所由生也既無所偏黨誰其咎之<lb/>
　　愚曰初九變則成艮艮為門艮陽畫居三爻人道<lb/>
　　也故曰同人于門人只為私意小智限隔在門裏<lb/>
　　猶同得出門便同不得于門于是徃也象恐人不<lb/>
　　曉于義故直截分明說出門同人一出乎門則自<lb/>
　　是而徃同乎比鄰自是而徃同乎邑人自是而徃<lb/>
<pb n="7b"/>　　同乎天下四逹皇皇又誰得而咎我哉雖然屋之<lb/>
　　有門木為之心之有偏私為之同人以去私為先<lb/>
六二同人于宗吝象曰同人于宗吝道也<lb/>
　程子曰二與五為正應故曰同人于宗宗謂宗黨也<lb/>
　同於所係應是有所偏與在同人之道為私狹矣故<lb/>
　可吝二若陽爻而為剛中之德乃以中道相同不為<lb/>
　私也諸卦以中正相應為善而在同人則為可吝故<lb/>
　五不取君義葢私比非人君之道相同以私為可吝<lb/>
<pb n="8a"/>　也<lb/>
　　愚曰六二變動則為巽巽與離皆坤隂也故為宗<lb/>
　　坤為吝嗇故曰吝伊川解此爻謂二與五為正應<lb/>
　　故曰同人于宗同于所係應有所偏倚在同人之<lb/>
　　道為私狹故可吝如此却與彖辭相反彖以柔應<lb/>
　　乾曰同人正喜二五相應不當有吝㸔来于宗不<lb/>
　　必指九五况于野于門皆不指為某爻何獨于于<lb/>
　　宗而指五耶盖二以柔居柔恐知有親而不知有<lb/>
<pb n="8b"/>　　踈知有近而不知有遠故戒其如此<lb/>
九三伏戎于莽升其髙陵三嵗不興象曰伏戎于莽敵<lb/>
剛也三嵗不興安行也<lb/>
　程子曰三以陽居剛而不得中是剛暴之人也在同<lb/>
　人之時志在於同卦唯一隂諸陽之志皆欲同之三<lb/>
　又與之比然二以中正之道與五相應三以剛彊居<lb/>
　二五之間欲奪而同之然理不直義不勝故不敢顯<lb/>
　發伏藏兵戎于林莽之中懐惡而内負不直故又畏<lb/>
<pb n="9a"/>　懼時升髙陵以顧望如此至于三嵗之久終不敢興<lb/>
　此爻深見小人之情狀然不曰凶者既不敢發故未<lb/>
　至凶也所敵者五既剛且正其可奪乎故畏憚伏藏<lb/>
　也至于三嵗不興矣<lb/>
　朱子曰剛而不中上无正應欲同於二而非其正<lb/>
　懼九五之見攻故有此象<lb/>
　　愚曰内卦離離為戈兵三變動有震巽艮之象震<lb/>
　　巽草木為莽艮為山在下體之上陵也卦唯一隂<lb/>
<pb n="9b"/>　　而五陽皆欲同之初上遠於利害之交故不争也<lb/>
　　二五為正應不可間然則却五而奪二者其九三<lb/>
　　九四乎九三以剛居剛欲奪二而同之摟初九以<lb/>
　　為戎伏之草莽之下以掩其不備掩之不得又升<lb/>
　　其髙陵以窺九五之隙髙陵下卦之極也然二五<lb/>
　　正應名正分定豈九三强有力者所能奪哉五之<lb/>
　　援二爻之情也五之為敵剛矣三豈能速得志<lb/>
　　于二哉故忸怩猶豫三歲而不敢興其不敢興者<lb/>
<pb n="10a"/>　　非力不足盖尚知有義命而安之以行也三德剛<lb/>
　　正未至為小人之歸所以此爻不言凶悔吝也<lb/>
九四乗其墉弗克攻吉象曰乗其墉義弗克也其吉則<lb/>
困而反則也<lb/>
　程子曰四剛而不中正其志欲同亦與五為仇者也<lb/>
　墉垣所以限隔也四之近于五如隔墉耳乗其墉欲<lb/>
　攻之知義不直而不克也茍能自知義之不直而不<lb/>
　攻則為吉也若肆其邪而不能反思義理妄行攻奪<lb/>
<pb n="10b"/>　則其凶大矣三以剛居剛故終其强而不能反四以<lb/>
　剛居柔故有困而能反之義能反則吉矣畏義而能<lb/>
　改其吉冝矣所以乗其墉而弗克攻之者以其義之<lb/>
　弗克也以邪攻正義不勝也其所以得吉者由其義<lb/>
　不勝困窮而反于法則也二者衆陽所同欲也獨三<lb/>
　四有争奪之義者二爻居二五之間也初終遠故取<lb/>
　義别<lb/>
　朱子曰剛不中正又无應與亦欲同于六二而為三<lb/>
<pb n="11a"/>　所隔故為乗墉以攻之象然以剛居柔故有自反而<lb/>
　不克攻之象占者如是則是能改過而得吉也<lb/>
　　愚曰九三動而爭二成坤坤土在内外之際墉也<lb/>
　　九四動成坎入險有相攻之象乗墉是居九三之<lb/>
　　上伊川謂乗墉是近九五不知易中言乗皆是乗<lb/>
　　下爻九四要乗九三之墉奪九五之應顯然攻之<lb/>
　　五用大師四遂不克不克則屈屈則懲尚可以獲<lb/>
　　令終之吉象以乗墉為義弗克言非力屈理屈也<lb/>
<pb n="11b"/>　　以其吉為困而反則則者理之當然也幸其知困<lb/>
　　而猶反於則也粗不至於凶所以為吉者如此耳<lb/>
　　非吉祉之吉也<lb/>
九五同人先號咷而後笑大師克相遇象曰同人之先<lb/>
以中直也大師相遇言相克也<lb/>
　程子曰九五同于二而為三四二陽所隔五自以義<lb/>
　直理勝反不勝憤而至號咷然邪不勝正雖為所隔<lb/>
　終必得合故後笑也大師克相遇五與二正應而二<lb/>
<pb n="12a"/>　陽非理隔奪必用大師克勝之乃得相遇也云大師<lb/>
　云克者見二陽之彊也九五居君位而爻不取人君<lb/>
　同人之義者盖五專以私暱應于二而失其中正之<lb/>
　德人君當與天下大同而獨私一人非君道也又先<lb/>
　隔則號咷後遇則笑是私暱之情非大同之體也二<lb/>
　之在下尚以同于宗為吝况人君乎五既于君道無<lb/>
　取故更不言君道先所以號咷者以中誠理直故不勝<lb/>
　其忿切而然也雖其敵剛彊至用大師然義直理勝<lb/>
<pb n="12b"/>　終能克之故言相克也相克謂能勝見二陽之彊也<lb/>
　朱子曰五剛中正二以柔中正相應於下同心者也<lb/>
　而為三四所隔不得其同然義理所同物不得而間<lb/>
　之故有此象然六二柔弱而三四剛彊故必用大師<lb/>
　以勝之然後得相遇也<lb/>
　　愚曰三四動而争二則五成巽震坤坤為䘮巽為<lb/>
　　號震為聲號咷也五非三四所能有三四不動二<lb/>
　　自徃同于五離自動為<hi>缺</hi>故曰先號咷而後笑天<lb/>
<pb n="13a"/>　　下唯中與直不可以勢屈也二五之誠同也而三<lb/>
　　四間之乃至于用大師焉不能無號咷也然以其<lb/>
　　始之中直也不以<hi>缺</hi>　之三四為難終於克之以<lb/>
　　相遇是以復笑<hi>缺</hi>曽子曰自反而縮雖千萬人吾<lb/>
　　徃矣縮直也一人不足以敵千萬人勢也而以義<lb/>
　　不以勢五有徃而已則中直之可恃也夫同人之<lb/>
　　道當其无事不見其為同經變而不失其同者乃<lb/>
　　同人之至者也伊川謂九五居位而爻不取人君<lb/>
<pb n="13b"/>　　者盖五以私暱應于二失中正之德非君道也夫<lb/>
　　彖既以二五相應為中正恐不當以九五為私暱<lb/>
　　其不言君者此乃天下争相同之時未有君不可<lb/>
　　言到得削平患難成大同了方有大君此同人<hi>缺</hi>
　　　　　　　　也<lb/>
上九同人于郊无悔象曰同人于郊志未得也<lb/>
　程子曰郊在外而逺之地求同者必相親相與上九<lb/>
　居外而无應終无與者也始有同則至終或有睽悔<lb/>
<pb n="14a"/>　處逺而无與故雖无同亦无悔雖欲同之志不遂而其<lb/>
　終无所悔也居遠莫同故終无所悔然而在同人之<lb/>
　道求同之志不得遂雖无悔非善處也<lb/>
　　愚曰上九動則上體成坤坤為郊郊在野之内未<lb/>
　　至於曠遠上九處外无應三四争二已无與焉亦<lb/>
　　同人之善者也止言无悔何耶曰同人之道于野<lb/>
　　乃亨郊猶邇城邑已无好惡見他人之好惡已无<lb/>
　　争奪見他人之争奪此心未能豁然嗟夫于郊則<lb/>
<pb n="14b"/>　　无競矣于野則无私也能无競未至於大公无私<lb/>
　　所以能无悔而未能亨也象曰志未得豈非君子<lb/>
　　之志必至于野而後得與<lb/>
䷍<hi>乾下離上</hi>
　程子曰序卦與人同者物必歸焉故受之以大有夫<lb/>
　與人同者物之所歸也大有所以次同人也為卦火<lb/>
　在天上火之處髙其明及遠萬物之衆无不照見為<lb/>
　大有之象又一柔居尊衆陽並應居尊執柔物<lb/>
<pb n="15a"/>　之所歸也上下應之為大有之義大有盛大豐<lb/>
　有也<lb/>
大有元亨<lb/>
　程子曰卦之才可以元亨也凡卦德有卦名自有其<lb/>
　義者如比吉謙亨是也有因其卦義便為訓戒者如<lb/>
　師貞丈人吉同人于野亨是也有以其卦才而言者<lb/>
　大有元亨是也由剛健文明應天時行故能元亨也<lb/>
彖曰大有柔得尊位大中而上下應之曰大有<lb/>
<pb n="15b"/>　程子曰言卦之所以為大有也五以隂居君位柔得<lb/>
　尊位也處中得大中之道也為諸陽所宗上下應之也<lb/>
　夫居尊執柔固衆之所歸也而又有虗中文明之德<lb/>
　故上下同志應之所以為大有也<lb/>
　　愚曰陽為大大有元亨此四字彖辭盡之位加以<lb/>
　　尊居天下之廣居也中加以大皇建其有極也應<lb/>
　　加以上下天人交歸也成卦主六五而言一隂五<lb/>
　　陽凡六卦唯大有六五為五陽所宗其小畜則初<lb/>
<pb n="16a"/>　　九復自道九二牽復九三反目何嘗盡從六四履<lb/>
　　則二坦坦四愬愬五夬履何嘗皆歸六三夬則五<lb/>
　　陽正决一隂姤則一隂反消五陽同人則六二徃<lb/>
　　應九五盖陽為隂主可以常隂為陽主不可常使<lb/>
　　非六五文明柔順居中而尊安能宗五陽而上下<lb/>
　　應之<lb/>
其德剛健而文明應乎天而時行是以元亨<lb/>
　程子曰卦之德内剛健而外文明六五之君應于乾<lb/>
<pb n="16b"/>　之九二五之體性柔順而明能順應乎二二乾之主<lb/>
　也是應乎乾也順應乾行順乎天時也故曰應乎天<lb/>
　而時行其德如此是以元亨也王弼云不大通何由<lb/>
　得大有乎大有則必元亨矣此不識卦義離乾成大<lb/>
　有之義非大有之義便有元亨由其才故得元亨大<lb/>
　有而不善者與不能亨者有矣諸卦具元亨利貞則<lb/>
　彖皆釋為大亨恐疑與乾坤同也不兼利貞則釋為<lb/>
　元亨盡元義也元有大善之義有元亨者四卦大有<lb/>
<pb n="17a"/>　蠱升鼎也唯升之彖誤随他卦作大亨曰諸卦之元<lb/>
　與乾不同何也曰元之在乾為元始之義為首出庶<lb/>
　物之義他卦則不能有此義為善為大而已曰元之<lb/>
　為大可矣為善何也曰元者物之先也物之先豈有<lb/>
　不善者乎事成而後有敗敗非先成者也興而後有<lb/>
　衰衰固後于興也得而後有失非得則何以有失也<lb/>
　至于善惡治亂是非天下之事莫不皆然必善為先<lb/>
　故文言曰元者善之長也<lb/>
<pb n="17b"/>　　愚曰内體剛健外體文明則德不偏矣應乾之天<lb/>
　　與時偕行則用不息矣此大有所以既元且亨有<lb/>
　　乾坤之二德不如他卦之彖大亨而已<lb/>
象曰火在天上大有君子以遏惡揚善順天休命<lb/>
　程子曰火髙在天上照見萬物之衆多故為大有大有<lb/>
　繁庶之義君子觀大有之象以遏絶衆惡揚明善類以<lb/>
　奉順天休羙之命萬物衆多則有善惡之殊君子享<lb/>
　大有之盛當代天工治飬庶類治衆之道在遏惡揚<lb/>
<pb n="18a"/>　善而已惡懲善勸所以順天命而安羣生也<lb/>
　朱子曰火在天上凡有物須是自家照見方見得有<lb/>
　無若不照見是有是無不可知何名為有<lb/>
　　愚曰遏惡揚善當无時不然何獨于大有言之大<lb/>
　　有火在天上大明中天无物不照而下體乾既明<lb/>
　　且剛故能遏止天下之惡使不終為遏如遏絶苖<lb/>
　　民之遏是止之之義遏惡揚善便是順天休命處<lb/>
初九无交害匪咎艱則无咎象曰大有初九无交害也<lb/>
<pb n="18b"/>　程子曰九居大有之初未至於盛處卑无應與未有<lb/>
　驕盈之失故无交害未渉于害也大凡富有鮮不有<lb/>
　害以子貢之賢未能盡免况其下者乎匪咎艱則无<lb/>
　咎言富有本匪有咎也人因富有自為咎耳若能享<lb/>
　富有而知難處則自无咎也處富有而不能思艱兢<lb/>
　畏則驕侈之心生矣所以有咎也<lb/>
　朱子曰雖當大有之時然以陽居下上无繫應而在<lb/>
　事初未涉乎害者也何咎之有然亦必艱以處之則<lb/>
<pb n="19a"/>　无咎戒占者宜如是也<lb/>
　　愚曰害是驕奢滛佚僣差躐等之事大有之初都<lb/>
　　未涉此害便戒謹好禮守分制節使無此等患害<lb/>
　　之萌故匪咎六十四卦只此一爻言匪咎盖无交<lb/>
　　害匪是有咎之時亦匪畏咎而然乃是大有之初<lb/>
　　自合知艱難便无這驕侈僣差等害所以匪咎也<lb/>
九二大車以載有攸徃无咎象曰大車以載積中不敗<lb/>
也<lb/>
<pb n="19b"/>　程子曰九以陽剛居二為六五之君所倚任剛健則<lb/>
　才勝居柔則謙順得中則无過其才如此所以能勝<lb/>
　大有之任如大車之材彊壯能勝載重物也可以任<lb/>
　重行遠故有攸徃而无咎也大有豐盛之時有而未<lb/>
　極故以二之才可徃而无咎至於盛極則不可以徃<lb/>
　矣壯大之車重積載于其中而不損敗猶九二材力<lb/>
　之彊能勝大有之任也<lb/>
　　愚曰以剛健履中位其德全矣有應在五五謙虗<lb/>
<pb n="20a"/>　　而倚之其任重矣以全德當重任凡六五所有之<lb/>
　　大二悉能載之以此而徃上可以尊主下可以庇<lb/>
　　民何咎之有此一相之事象又曰積中不敗伊川<lb/>
　　言積重載于中則中字輕過了㸔来是所載得中<lb/>
　　則不敗如萬斛之舟只載萬斛過則必沉百鈞之<lb/>
　　力只舉百鈞多則必躓大車而所載得中尚何敗<lb/>
　　覆之患哉<lb/>
九三公用亨于天子小人弗克象曰公用亨于天子小<lb/>
<pb n="20b"/>人害也<lb/>
　程子曰三居下體之上在下而居人上諸侯人君之<lb/>
　象也公侯上承天子天子居天下之尊率土之濵莫<lb/>
　非王臣在下者何敢專其有凡土地之富人民之衆<lb/>
　皆王者之有也此理之正也故三當大有之時居諸<lb/>
　侯之位有其富盛必用亨通乎天子謂以其有為天<lb/>
　子之有也乃人臣之常義也若小人處之則專其冨<lb/>
　有以為私不知公以奉上之道故曰小人弗克也公<lb/>
<pb n="21a"/>　當亨于天子若小人處之則為害也自古諸侯能守<lb/>
　臣節忠順奉上者則蕃養其衆以為王之屏翰豐殖<lb/>
　其財以待上之徵賦若小人處之則不知為臣奉上<lb/>
　之道以其有為己之私民衆財豐則反擅其富彊益<lb/>
　為不順是小人大有則為害又大有為小人之害也<lb/>
　朱子曰亨春秋傳作享謂朝獻也古者亨通之亨享<lb/>
　獻之享烹飪之烹皆作亨字九三居下之上公侯之<lb/>
　象剛而得正上有六五之君虗中下賢故為亨于天<lb/>
<pb n="21b"/>　子之象占者有其德則其占如是小人無剛正之德<lb/>
　則雖得此爻不能當也<lb/>
　　愚按春秋傳晋文公將納王使卜偃筮之遇大有<lb/>
　　之暌曰吉遇公用亨于天子之卦戰克而王享吉<lb/>
　　孰大焉杜預曰大有九三爻辭也則卜偃時讀易<lb/>
　　作公用享于天子又古書亨享通用君之大有莫<lb/>
　　盛於五臣之大有莫極於三三者公之位也按周<lb/>
　　室班爵之制天子一位公一位則公之尊亞於一<lb/>
<pb n="22a"/>　　人按周官上公朝于天子饗禮九獻食禮九舉則<lb/>
　　天子之享公禮數隆矣有德以當之福也无德以<lb/>
　　當之害也三剛且正可謂德而福矣故曰公用亨<lb/>
　　于天子小人弗克也<lb/>
九四匪其彭无咎象曰匪其彭无咎明辨晳也<lb/>
　程子曰九四居大有之時已過中矣是大有之盛者<lb/>
　也過盛則凶咎所由生也故處之之道匪彭則得无<lb/>
　咎謂能謙損不處其太盛則得无咎也四近君之髙<lb/>
<pb n="22b"/>　位茍處太盛則致凶咎彭盛多之貌詩載驅云汶水湯<lb/>
　湯行人彭彭行人盛多之状詩大明云駟騵彭彭言<lb/>
　武王戎馬之盛也能不處其盛而得无咎者盖有明<lb/>
　辨之智也晳明智也賢智之人明辨物理當其方盛<lb/>
　則知咎之將至故能損抑不敢至于滿極也<lb/>
　　愚曰彭字釋文盛也詩出車彭彭注壯盛也駟騵<lb/>
　　彭彭彊盛也易註滿貌大率皆盛大滿盈之義九<lb/>
　　三外臣之尊九四内臣之寵以分而言則四不若<lb/>
<pb n="23a"/>　　三之等威以情而論則三不若四之親昵今四以<lb/>
　　剛居柔德剛則明而燭理位柔則謙虗不伐殊無<lb/>
　　彭亨盛滿之態何咎之有盖九四九五皆屬離君<lb/>
　　臣俱明辨晳荀氏作晰明之極也下无盈滿之累<lb/>
　　上无假寵之私此所以為大有之世也<lb/>
六五厥孚交如威如吉象曰厥孚交如信以發志也威<lb/>
如之吉易而无備也<lb/>
　程子曰六五當大有之時居君位虛中為孚信之象<lb/>
<pb n="23b"/>　人君執柔守中而以孚信接于下則下亦盡其誠信<lb/>
　以事于上上下孚信相交也以柔居尊位當大有之<lb/>
　時人心安易若專尚柔順則陵慢生矣故必威如則<lb/>
　吉威如有威嚴之謂也既以柔和孚信接于下衆志<lb/>
　説從又有威嚴使之有畏善處有者也亦可知矣下<lb/>
　之志從乎上者也上以孚信接于下則下亦以誠信<lb/>
　事其上故厥孚交如由上有孚信以發其下孚信之<lb/>
　至下之從上猶響之應聲也威如之所以吉者謂若<lb/>
<pb n="24a"/>　無威嚴則下易慢而無戒備也謂無恭敬備上之道<lb/>
　備謂備上之求責也<lb/>
　朱子曰大有之世柔順而中以處尊位虗已以應九<lb/>
　二之賢而上下歸之是其孚信之交也然君道貴剛<lb/>
　太柔則廢當以威濟之則吉故其象占如此亦戒辭<lb/>
　也<lb/>
　　愚曰五以一柔而有五剛為大有之主何道以有<lb/>
　　之曰信而已孚者信之本我以孚交于彼彼以孚<lb/>
<pb n="24b"/>　　交於我両孚相交啐啄同時故曰厥孚交如然又<lb/>
　　曰威如吉何也見君臣交孚之中有截然等威者<lb/>
　　寓象以交孚為信以發志者言以我之信發彼之<lb/>
　　志也以威如為易而无備者又就威如上説出一<lb/>
　　層言威如雖是分守森嚴元自簡易不設備非如<lb/>
　　公孫述之見馬援嚴陛㦸陳儀衛也<lb/>
上九自天祐之吉无不利象曰大有上吉自天祐也<lb/>
　程子曰上九在卦之終居无位之地是大有之極而<lb/>
<pb n="25a"/>　不居其有者也處離之上明之極也唯至明所以不<lb/>
　居其有不至於過極也有極而不處則无盈滿之災<lb/>
　能順乎理者也五之孚信而履其上為蹈履誠信之<lb/>
　義五有文明之德上能降志以應之為尚賢崇善之<lb/>
　義其處如此合道之至也自當享其福慶自天祐之<lb/>
　行順乎天而獲天祐故所徃皆吉无所不利也大有<lb/>
　之上有極當變由其所為順天合道故天祐助之所<lb/>
　以吉也君子滿而不溢乃天祐也<lb/>
<pb n="25b"/>　朱子曰大有之世以剛居上而能下從六五是能履<lb/>
　信思順而尚賢也滿而不溢故其占如此<lb/>
　　愚曰此爻伊川文公言五有文明之德上能降志<lb/>
　　以應之六五是人君了更有誰為之上除是太上<lb/>
　　皇方可今只當用夫子繫辭釋之盖大有之上九<lb/>
　　六五之妙用也子曰天之所助者順人之所助者<lb/>
　　信履信思乎順又以尚賢也夫六五之用藏矣而<lb/>
　　其效之見於上者乃如此非至聖絶識詎能表出<lb/>
<pb n="26a"/>　　之哉孚以相交履信也以柔居尊思順也二賢也<lb/>
　　五下之尚賢也動則履信居則思順又能尊尚于<lb/>
　　賢使賢人君子樂為吾用不自大其大以極于大<lb/>
　　不自有其有以不失其有吾无求於天而天自祐<lb/>
　　之吾无求于吉而吉自備之此言六五之君實盡<lb/>
　　此而言于上九者非上九之才能得此也盖言大<lb/>
　　有之吉以此終也故象曰大有上吉則知此吉大<lb/>
　　有之吉非止上九之吉也聖人變文立義如此<lb/>
<pb n="26b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易程朱傳義折𠂻卷八<lb/>
</p>

  </div>
            <div>
<head>周易程朱傳義折𠂻卷九</head> <lb/>
    <p>
<pb n="1a"/>欽定四庫全書<lb/>
　周易程朱傳義折𠂻卷九<lb/>
　　　　　　　　　　　　　元　趙采　撰<lb/>
䷎<hi>艮下坤上</hi>
　程子曰序卦有大者不可以盈故受之以謙其有既<lb/>
　大不可至于盈滿必在謙損故大有之後受之以謙<lb/>
　也為卦坤上艮下地中有山也地體卑下山髙大之<lb/>
　物而居地之下謙之象也以崇髙之德而處卑之下<lb/>
<pb n="1b"/>　謙之義也<lb/>
謙亨君子有終<lb/>
　程子曰謙有亨之道也有其德而不居謂之謙人以<lb/>
　謙巽自處何徃而不亨乎君子有終君子志存乎謙<lb/>
　巽逹理故樂天而不競内充故退讓而不矜安履乎<lb/>
　謙終身不易自卑而人益尊之自晦而德益光顯此<lb/>
　所謂君子有終也在小人則有欲必競有德必伐雖<lb/>
　使勉慕于謙亦不能安行而固守不能有終也<lb/>
<pb n="2a"/>　朱子曰謙者有而不居之義止乎内而順乎外謙之<lb/>
　意也山至髙而地至卑乃屈而止于其下謙之象也<lb/>
　占者如是則亨通而有終矣有終謂先屈而後伸也<lb/>
　　愚曰易六十四卦皆有凶惟謙六爻无凶以能謙<lb/>
　　故也謙猶歉也居有餘之地懐不足之心孔子曰<lb/>
　　聰明睿知守之以愚功被天下守之以讓勇力振<lb/>
　　世守之以怯富有四海守之以謙此所謂損之又<lb/>
　　損之道是也謙則无不亨然唯君子有終何也<lb/>
<pb n="2b"/>　　小人有假為謙以濟其欲者今日謙而明日亢滿<lb/>
　　有矣故謙之義專以屬君子盖要其終言之曰謙<lb/>
　　謙曰勞謙曰撝謙曰鳴謙謙之事固有等級不齊<lb/>
　　然皆非小人之為也<lb/>
彖曰謙亨天道下濟而光明地道卑而上行天道虧盈<lb/>
而益謙地道變盈而流謙鬼神害盈而福謙人道惡盈<lb/>
而好謙謙尊而光卑而不可踰君子之終也<lb/>
　程子曰濟當為際此明謙而能亨之義天之道以其<lb/>
<pb n="3a"/>　氣下際故能化育萬物其道光明下際謂下交也地<lb/>
　之道以其處卑所以其氣上行交于天皆以卑降而<lb/>
　亨也以天行而言盈者則虧謙者則益日月隂陽是<lb/>
　也以地勢而言盈滿者傾變而反䧟卑下者流注而<lb/>
　益増也鬼神謂造化之跡盈滿者禍害之謙損者福<lb/>
　祐之凡過而損不足而益者皆是也人情疾惡於盈<lb/>
　滿而好與於謙巽也謙者人之至德故聖人詳言所<lb/>
　以戒盈而勸謙也謙為卑巽也而其道尊大而光顯<lb/>
<pb n="3b"/>　自雖卑屈而其德實髙不可加尚是不可踰也君子<lb/>
　至誠于謙恒而不變有終也故尊光<lb/>
　朱子曰變謂傾壊流謂聚而歸之人能謙則其居尊<lb/>
　者其德愈光其居卑者人亦莫能過此君子所以有<lb/>
　終也<lb/>
　　愚曰天道下濟而光明地道卑而上行此言謙者<lb/>
　　之亨也下濟天之謙卑地之謙光明天之亨上行<lb/>
　　地之亨天地豈利其亨而行謙哉道之自然也天<lb/>
<pb n="4a"/>　　之虧益日月之進退是也地之變流山川之髙卑<lb/>
　　是也鬼神害禍人事之得喪是也人情好惡物論<lb/>
　　之取舍是也一盈而有四損一謙而有四益以此<lb/>
　　知謙之一字尊而行之其道固光顯卑而行之其<lb/>
　　道亦不可踰故曰君子之終也<lb/>
象曰地中有山謙君子以裒多益寡稱物平施<lb/>
　程子曰地體卑下山之髙大而在地中外卑下而内<lb/>
　蘊髙大之象故為謙也不云山在地中而曰地中有<lb/>
<pb n="4b"/>　山言卑下之中蘊其崇髙也若曰崇髙蘊於卑下之<lb/>
　中則文理不順諸象皆然觀文可見君子觀謙之象<lb/>
　山而在地下是髙者下之卑者上之見抑髙舉下損<lb/>
　過益不及之義以施於事則裒取多者増益寡者稱<lb/>
　物之多寡以均其施與使得其平也<lb/>
　　愚曰地中有山藴髙於卑也聖人發謙之象而其<lb/>
　　辭乃曰裒多益寡稱物平施此欲人以中行謙也<lb/>
　　中者謙之當體者也裒多益寡稱物平施所以廣<lb/>
<pb n="5a"/>　　中之用於天下<lb/>
初六謙謙君子用渉大川吉象曰謙謙君子卑以自牧<lb/>
也<lb/>
　程子曰初六以柔順處謙又居一卦之下為自處卑<lb/>
　下之至謙而又謙也故曰謙謙能如是者君子也自<lb/>
　處至謙衆所共與也雖用渉險難亦无患害况居平<lb/>
　易乎何所不吉也初處謙而以柔居下得无過于謙<lb/>
　乎曰柔居下乃其常也但見其謙之至故曰謙謙未<lb/>
<pb n="5b"/>　見其失也謙謙謙之至也謂君子以謙卑之道自牧<lb/>
　也自牧自處也詩云自牧歸荑<lb/>
　　愚曰謙處一卦之下初又在艮止之下謙而又謙<lb/>
　　之象也如是之君子何往不濟非獨可以居平世<lb/>
　　用以濟難亦无不吉矣囚奴自居商辛不能害肉<lb/>
　　袒牽羊楚子不能殺臨難過謙君子自生全之道<lb/>
　　故曰卑以自牧牧養也<lb/>
六二鳴謙貞吉象曰鳴謙貞吉中心淂也<lb/>
<pb n="6a"/>　程子曰二以柔順居中是為謙德積于中謙德充積<lb/>
　於中故發於外見于聲音顔色故曰鳴謙居中得正<lb/>
　有中正之德也故云貞吉凡貞吉有為貞且吉有為<lb/>
　得正則吉者六二之貞吉所自有也二之謙德由至<lb/>
　誠積于中所以發于聲音中心所自得也非勉為之<lb/>
　也<lb/>
　朱子曰鳴謙在六二又言貞吉謙而有聞得其正者<lb/>
　則吉盖是六二以隂處隂所以戒他要貞謙而不貞<lb/>
<pb n="6b"/>　近于邪佞<lb/>
　　愚曰鳴謙獨見于二上雨爻謙本不求人知不當<lb/>
　　鳴而二乃鳴謙者鳴其謙之得正也盖六二以隂<lb/>
　　居隂謙易至于佞二不鳴焉則人必以二為邪佞<lb/>
　　之謙二之中心不得白矣二之鳴謙非鳴謙也鳴<lb/>
　　其貞也鳴其守貞而不佞也二既鳴則二守貞之<lb/>
　　中心得以白矣<lb/>
九三勞謙君子有終吉象曰勞謙君子萬民服也<lb/>
<pb n="7a"/>　程子曰三以陽剛之德而居下體為衆隂所宗履得<lb/>
　其正為下之上是上為君所任下為衆所從有功勞<lb/>
　而持謙德者也故曰勞謙古之人有當之者周公是<lb/>
　也身當天下之大任上奉㓜弱之主謙恭自牧夔夔<lb/>
　如畏然可謂有勞而謙矣既能勞謙又須君子行之<lb/>
　有終則吉夫樂髙喜勝人之常情平時能謙固已鮮<lb/>
　矣况有功勞可尊乎雖使知謙之善勉而為之若矜<lb/>
　負之心不忘則不能常久欲其有終不可得也唯君<lb/>
<pb n="7b"/>　子安履謙順乃其常行故久而不變乃所謂有終有<lb/>
　終則吉也九三以剛居正能終者也此爻之德最盛<lb/>
　故象辭特重能勞謙之君子萬民所尊服也<lb/>
　　愚曰三互坎坎勞卦故曰勞謙謙言君子有終者<lb/>
　　二繇辭一卦之體九三一爻之主也三與五同功<lb/>
　　今三以一陽統五隂在下體之上居人臣之極功<lb/>
　　而為謙之主其不伐亦明矣子曰勞而不伐有功<lb/>
　　而不德又曰謙也者致恭以存其位者也夫三有<lb/>
<pb n="8a"/>　　功矣不以德于人而求以下於人是雖有功而不<lb/>
　　自以為功也盖曰功業臣子之所當立位分臣子之<lb/>
　　所當守而天下所以大服其功者非以其功也服<lb/>
　　其心也然則繇詞所謂有終之吉非九三君子不<lb/>
　　足以當之禹周公曹彬其人也<lb/>
六四无不利撝謙象曰无不利撝謙不違則也<lb/>
　程子曰四居上體切近君位六五之君又以謙柔自<lb/>
　處九三又有大功德為上所任衆所宗而已居其上<lb/>
<pb n="8b"/>　當恭畏以奉謙德之君卑巽以譲勞謙之臣動作施<lb/>
　為无所不利於撝謙也撝施布之象如人手之撝也<lb/>
　動息進退必施于謙盖居多懼之地又在賢臣之上<lb/>
　故也凡人之謙有所宜施不可過其宜也如六五或<lb/>
　用侵伐是也唯四以處近君之地據勞臣之上故凡<lb/>
　所動作靡不利施謙如是然後中於法則故曰不違<lb/>
　則也謂得其宜也<lb/>
　朱子曰撝謙言發撝其謙盖四是隂位又在上卦之<lb/>
<pb n="9a"/>　下九三之上所以更當發撝其謙不違則言不違法<lb/>
　則也<lb/>
　　愚曰六四坤體柔順上近五謙恭之君下據三勞<lb/>
　　謙之臣而能揮散其謙布于上下所以奉上比下<lb/>
　　无不利者非事是君為容悦也非持禄養交也不<lb/>
　　違其則而已則者何天理之當然此是无妬功嫉<lb/>
　　能之心而有顯功著善之羙者也何者三有大功<lb/>
　　故也<lb/>
<pb n="9b"/>六五不富以其鄰利用侵伐无不利象曰利用侵伐征不<lb/>
服也<lb/>
　程子曰富者衆之所歸唯財為能聚人五以君位之<lb/>
　尊而執謙順以接於下衆所歸也故不以富而能有<lb/>
　其鄰也鄰近也不富而得人之親也為人君而持謙<lb/>
　順天下所歸心也然君道不可專尚謙柔必須威武<lb/>
　相濟然後能懐服天下故利用行侵伐也威徳並著<lb/>
　然後盡君道之宜而无所不利也盖五之謙柔當防<lb/>
<pb n="10a"/>　于過故發此義征其文德謙巽所不能服者也文德<lb/>
　所不能服而不用威武何以平治天下非人君之中<lb/>
　道謙之過也<lb/>
　　愚曰天下莫柔弱于水水雖柔莫柔弱于道盖水<lb/>
　　猶有形故也天下唯无形者足以致有形者為之<lb/>
　　使謙之六五是也五君位而以柔居之當謙之世<lb/>
　　衆爻皆以謙名而此獨不名者有其道而无其形<lb/>
　　故也是以衆謙皆為之用三與四鄰也是以尤致<lb/>
<pb n="10b"/>　　力焉陽實富也隂實貧也富而能以其鄰者常也<lb/>
　　不富而能以其鄰者以九五處尊位而謙虗也不<lb/>
　　富而能以其鄰則三之有功即五之功也四之无<lb/>
　　不利即五之利也五雖不著其謙而天下之謙者<lb/>
　　樂為之用故曰利用侵伐无不利五爻變成離坎<lb/>
　　離為甲胄入坎險侵伐也夫謙之為德天下之所<lb/>
　　歸宜无有不服者矣而爻與象云爾者以爻中有<lb/>
　　此象聖人設為之辭以為或有之我既謙虗彼决<lb/>
<pb n="11a"/>　　不負固故曰利用象又發之曰征不服也亦不過<lb/>
　　拯民水火之中為匹夫匹婦復讎非忿兵貪兵之<lb/>
　　謂推是以徃将无所不利焉吾是以知六五之謙<lb/>
　　之妙也<lb/>
上六鳴謙利用行師征邑國象曰鳴謙志未得也可用<lb/>
行師征邑國也<lb/>
　程子曰六以柔處柔順之極又處謙之極極乎謙者<lb/>
　也以極謙而反居髙未得遂其謙之志故至發於聲<lb/>
<pb n="11b"/>　音又柔處謙之極亦必見于聲音故曰鳴謙雖居无<lb/>
　位之地非任天下之事然人之行已必須剛柔相濟<lb/>
　上謙之極也至于太甚則反為過矣故在以剛武自<lb/>
　治邑國已之私有行師謂用剛武征邑國謂自治其<lb/>
　私謙極而居上欲謙之志未得故不勝其切至于鳴<lb/>
　也雖不當位謙既過極宜以剛武自治其私故云利<lb/>
　用行師征邑國也<lb/>
　　愚曰柔德之謙上位之亢以謙德居亢位事違其<lb/>
<pb n="12a"/>　　志志未暴白故君子乃自鳴曰吾之謙如是吾之<lb/>
　　謙如是而人猶有干我者不得已而師征焉然止<lb/>
　　用以征邑國而已坤為國邑故此爻有此象邑國<lb/>
　　近屬上无位只可征此與利用征伐便不同夫二<lb/>
　　與上均鳴謙也二鳴而中心得是因其鳴而謙貞<lb/>
　　之本心得以白也上鳴而志未得是謙之志未得<lb/>
　　暴白而不得不鳴也此兩鳴謙之義<lb/>
䷏<hi>坤下震上</hi>
<pb n="12b"/>　程子曰序卦有大而能謙必豫故受之以豫承二卦<lb/>
　之義而為次也有既大而能謙則有豫樂也豫者安<lb/>
　和説樂之義為卦震上坤下順動之象動而和順是<lb/>
　以豫也九四為動之主上下羣隂所共應也坤又承<lb/>
　之以順是以動而上下順應故為和豫之義以二象<lb/>
　言之雷出於地上陽始閉潜於地中及其動而出地<lb/>
　奮發其聲通暢和豫故為豫也<lb/>
豫利建侯行師<lb/>
<pb n="13a"/>　程子曰豫順而動也豫之義所利在于建侯行師夫<lb/>
　建侯樹屏所以共安天下諸侯和順則萬民説服兵師<lb/>
　之興衆心和説則順從而有功故説豫之道利于建<lb/>
　侯行師也又上動而下順諸侯從王師衆順令之象<lb/>
　君萬邦聚大衆非和説不能使之服從也<lb/>
彖曰豫剛應而志行順以動豫豫順以動故天地如之<lb/>
而况建侯行師乎天地以順動故日月不過而四時不<lb/>
忒聖人以順動則刑罰清而民服豫之時義大矣哉<lb/>
<pb n="13b"/>　程子曰剛應謂四為羣隂所應剛得衆應也志行謂<lb/>
　陽志上行動而上下順從其志得行也順以動豫震<lb/>
　動而坤順為動而順理順理而動又為動而衆順所<lb/>
　以豫也以豫順而動則天地如之而弗違况建侯行<lb/>
　師豈有不順乎天地之道萬物之理唯至順而已大<lb/>
　人所以先天後天而不違者亦順乎理而已復詳言<lb/>
　順動之道天地之運以其順動所以日月之度不過<lb/>
　差四時之行不愆忒聖人以順動故經正而民興於<lb/>
<pb n="14a"/>　善刑罰清簡而萬民服也既言豫順之道矣然其㫖<lb/>
　味淵永言盡而意有餘也故復賛之云豫之時義大<lb/>
　矣哉欲人研味其理優柔涵泳而識之也時義謂豫<lb/>
　之時義諸卦之時與義用大者皆賛其大矣哉豫以<lb/>
　下十一卦是也豫遯旅言時義坎睽蹇言時用頥大<lb/>
　過解革言時各以其大者也<lb/>
　　愚曰豫和也然和極則流故亦為逸卦羙和爻戒<lb/>
　　逸互備也此卦下五爻有比之體故曰利建侯又<lb/>
<pb n="14b"/>　　謙九三在三公之位自二以上有師體反而為豫<lb/>
　　則三升四四為諸侯三公出封之象故利建侯行師<lb/>
　　動而徃行師之象故利行師彖辭主九四合坤震<lb/>
　　二體而言豫也九四一陽為豫之主上下五隂應<lb/>
　　之和樂之至也故志行四爻辭亦曰豫大有得志<lb/>
　　大行也順以動豫豫順以動此兩句義各不同順<lb/>
　　以動豫是能順理而動則衆心和説此是順動後<lb/>
　　方和説豫順以動是人心雖和説必順理而動此<lb/>
<pb n="15a"/>　　是和說後尤當順動天地如之是天地亦如其理<lb/>
　　而動而况建侯行師乎下文就實天地如之之事<lb/>
　　天地惟以順動故在日月四時者皆无過差聖人<lb/>
　　唯以順動故在刑罰者皆清直不撓而民自服豫<lb/>
　　之時義其大有如此者孔子因繇詞而廣之也彖<lb/>
　　凡言時義時用及時之大矣哉者十一皆因而大<lb/>
　　之也故多言天地以及聖人王公云<lb/>
象曰雷出地奮豫先王以作樂崇徳殷薦之上帝以配<lb/>
<pb n="15b"/>祖考<lb/>
　程子曰雷者陽氣奮發隂陽相薄而成聲也陽始潜<lb/>
　閉地中及其動則出地奮震也始閉鬰及奮發則通<lb/>
　暢和豫故為豫也坤順震發和順積中而發于聲樂<lb/>
　之象也先王觀雷出地而奮和暢發于聲之象作聲<lb/>
　樂以褒崇功徳其殷盛至於薦之上帝推配之以祖考<lb/>
　殷盛也禮有殷奠謂盛也薦上帝配祖考盛之至也<lb/>
　　愚曰作樂崇徳必言先王盖是昔之先王功成然<lb/>
<pb n="16a"/>　　後作樂中庸言茍无其位茍无其徳不敢作禮樂<lb/>
　　雷之聲皆至陽充積而後宣暢樂之聲皆至徳盛<lb/>
　　大而後發越皆順動之極功古先聖王有徳有位<lb/>
　　然後作樂殷薦之上帝以配祖考殷者徳極盛而<lb/>
　　樂極和也薦之上帝則郊焉而天神假以配祖考<lb/>
　　則廟焉而人鬼享先王之樂无所不用此但言薦<lb/>
　　上帝配祖考亦舉其大者言耳<lb/>
初六鳴豫凶象曰初六鳴豫志窮凶也<lb/>
<pb n="16b"/>　程子曰初六以隂柔居下四豫之主也而應之是不<lb/>
　中正之小人處豫而為上所寵其志意滿極不勝其<lb/>
　豫至發于聲音輕淺如是必至于凶也鳴發于聲也<lb/>
　云初六謂其以隂柔處下而志意窮極不勝其豫至<lb/>
　於鳴也必驕肆而致凶矣<lb/>
　朱子自隂柔小人上有彊援得時主事故不勝其豫<lb/>
　而以自鳴凶之道也故其占如此卦之得名本為和<lb/>
　樂然卦辭為衆樂之義爻詞除九四與卦同外皆為<lb/>
<pb n="17a"/>　自樂所以有吉凶之異<lb/>
　　愚曰九四為豫之主卦爻上下所由以為豫者也<lb/>
　　亦不專應于初六但初六以隂柔小人既不中正<lb/>
　　自以九四為與已得時主事倡為逸豫之説以謟<lb/>
　　説九四矜誇張大發于聲音如蔡京倡豐亨豫大<lb/>
　　是已始若未害志窮慾肆必成大凶聖人于此安<lb/>
　　得不逆折其萌芽哉<lb/>
六二介于石不終日貞吉象曰不終日貞吉以中正也<lb/>
<pb n="17b"/>　程子曰逸豫之道放則失正故豫之諸爻多不得正<lb/>
　才與時合也惟六二一爻處中正又无應為自守之<lb/>
　象當豫之時獨能以中正自守可謂特立之操是其<lb/>
　節介如石之堅也介于石其介如石也人之于豫樂<lb/>
　心説之故遲遲遂至於耽戀不能已也二以中正自<lb/>
　守其介如石其去之速不使終日故貞正而吉也處豫<lb/>
　不可安且久也久則溺矣如二可謂見幾而作者也<lb/>
　朱子曰豫雖主樂然易以溺人溺則反而憂矣卦獨<lb/>
<pb n="18a"/>　此爻中而得正是上下皆溺於豫而獨能以中正自<lb/>
　守其介如石也其德安静而堅確故其思慮明審不<lb/>
　俟終日而見凡事之幾㣲也大學曰安而後能慮慮<lb/>
　而後能得意正如此占者如是則正而吉矣<lb/>
　　愚曰六二上應乎隂柔逸豫之君下立乎鳴旴兩<lb/>
　　佞臣之間茍无操守鮮不耽於逸豫矣二也中正<lb/>
　　自持其處豫也介然如石不可撼揺其去豫也見<lb/>
　　幾便作不待終日之頃此其所以為貞也吉孰大<lb/>
<pb n="18b"/>　　焉此吾夫子許之以知㡬其神之事<lb/>
六三盱豫悔遲有悔象曰盱豫有悔位不當也<lb/>
　程子曰六三隂而居陽不中不正之人也以不中而<lb/>
　處豫動皆有悔盱上視也上瞻望于四則以不中正<lb/>
　不為四所取故有悔也盖處身不正進退皆有悔吝<lb/>
　當如之何在身正而已君子處已有道以禮制心雖處<lb/>
　豫時不失中正故无悔自處不當失中正也是以進<lb/>
　退有悔<lb/>
<pb n="19a"/>　朱子曰盱上視也隂不中正而近于四四為卦主故<lb/>
　六三上視于四而下溺于豫冝有悔者也故其象如<lb/>
　此而其占為事當速悔若悔之遅則必有悔也<lb/>
　又曰盱豫悔言覷着九四之豫便當速悔遅時便有<lb/>
　悔<lb/>
　　愚曰睢盱視不審貌三陽位而隂居之且當豫之<lb/>
　　時見之不明冐居其位冝其有悔然速悔則可若<lb/>
　　悔遅必然有悔當其時非六二介然于逸豫之外<lb/>
<pb n="19b"/>　　與九四獨能兼制于羣豫之聚者何以自免于悔<lb/>
　　吝哉<lb/>
九四由豫大有得勿疑朋盍簮象曰由豫大有得志大<lb/>
行也<lb/>
　程子曰豫之所以為豫者由九四也為動之主動而<lb/>
　衆隂説順為豫之義四大臣之位六五之君順從之<lb/>
　以陽剛而任上之事豫之所由也故云由豫大有得<lb/>
　言得大行其志以致天下之豫也勿疑朋盍簮四居<lb/>
<pb n="20a"/>　大臣之位承柔弱之君而當天下之任危疑之地也<lb/>
　獨當上之倚任而下无同德之助所以疑也唯當盡<lb/>
　其至誠勿有疑慮則其朋類自當合聚夫欲上下之<lb/>
　信唯至誠而已茍盡其至誠則何患其无助也簮聚<lb/>
　也簮之名簮取聚髪也或曰卦唯一陽安得同德之<lb/>
　助曰居上位而至誠求助理必得之姤之九五曰有<lb/>
　隕自天是也四以陽剛迫近君位而專主乎豫聖人<lb/>
　宜為之戒而不然者豫和順之道也由和順之道不<lb/>
<pb n="20b"/>　失為臣之正也如此而專主于豫乃是任天下之事<lb/>
　而致時於豫者也故唯戒以至誠勿疑由已而致天<lb/>
　下於樂豫故為大有得謂志得大行也<lb/>
　　愚曰九四一卦之所由豫也簮聚髪之物盍簮聚<lb/>
　　首之象也九居四為動之主雷出地而鼔動萬物<lb/>
　　大臣得位而鼓動萬化大有得陽為大以九四之<lb/>
　　陽而得位得君得衆隂之歸皆大有得也然四以<lb/>
　　近君之位承柔弱之君處多懼之地危疑之時也<lb/>
<pb n="21a"/>　　斯時也天下視吾身以為安危輕重自非陽剛之<lb/>
　　君子至誠盡已勿用疑慮有以合天下之同志相<lb/>
　　與左右扶持以適于豫則利害之相反間不容髪<lb/>
　　此周公所以不恤流言之變終于制禮作樂以興<lb/>
　　太平也<lb/>
六五貞疾恒不死象曰六五貞疾乗剛也恒不死中未<lb/>
亡也<lb/>
　程子曰六五以隂柔居君位當豫之時沈溺于豫不<lb/>
<pb n="21b"/>　能自立者也權之所主衆之所歸皆在于四四之陽<lb/>
　剛得衆非耽惑柔弱之君所能制也乃柔弱不能自<lb/>
　立之君受制于專權之臣也居得君位貞也受制于<lb/>
　下有疾苦也六五尊位權雖失而位未亡也故曰貞<lb/>
　疾恒不死言貞而有疾常疾而不死如漢魏末世之<lb/>
　君也<lb/>
　　愚按伊川謂權之所主衆之所歸皆在于四四陽<lb/>
　　剛得衆非柔弱耽惑之主所能制乃受制于專權<lb/>
<pb n="22a"/>　　之臣是貞疾也不思九四以剛居柔為順動之主<lb/>
　　恐非專權而侵逼于上者然夫子于六五言貞疾<lb/>
　　恒不死者謂五以柔德居尊位當逸豫而在動體<lb/>
　　不能不動心于逸樂然九四陽剛之臣切近在旁<lb/>
　　五欲動于逸而不能反貞正守已而不自縱如疾<lb/>
　　之痼已而不自安故曰貞疾然外體不縱則内心<lb/>
　　不失此其所以為恒不死之道也象曰貞疾乗剛<lb/>
　　也言剛為之疾也恒不死中未亡也中謂樂豫得<lb/>
<pb n="22b"/>　　中不至耽迷是以无可亡之道也此成王畏相事<lb/>
　　吾然後知生于憂患而死于安樂也<lb/>
上六㝠豫成有渝无咎象曰㝠豫在上何可長也<lb/>
　程子曰上六隂柔非有中正之德以隂居上不正也<lb/>
　而當豫極之時以君子居斯時亦當戒懼况隂柔乎<lb/>
　乃耽肆于豫昏迷不知反者也在豫之終故為昏㝠<lb/>
　已成也若能有渝變則可以无咎矣在豫之終有變<lb/>
　之義人之失茍能自變皆可以无咎故㝠豫雖已成能<lb/>
<pb n="23a"/>　變則善也聖人發此義所以勸遷善也故更不言冥<lb/>
　之凶專言渝之无咎昏㝠于豫至于終極災咎行及<lb/>
　矣其可長然乎當速渝也<lb/>
　　愚曰以隂居亢昏㝠之豫于此而成禍敗之来勢<lb/>
　　不能久然居震動之終故聖人曰若有渝變可得<lb/>
　　免咎所謂許人改過也漢武輪臺之詔有此意象<lb/>
　　言何可長若不速變危亡至矣秦始皇寔似之<lb/>
　<lb/>
<pb n="23b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易程朱傳義折𠂻卷九<lb/>
</p>

  </div>
            <div>
<head>周易程朱傳義折𠂻卷十</head> <lb/>
    <p>
<pb n="1a"/>欽定四庫全書<lb/>
　周易程朱傳義折𠂻卷十<lb/>
　　　　　　　　　　　　　元　趙采　撰<lb/>
䷐<hi>震下兑上</hi>
　程子曰序卦豫必有随故受之以随夫説豫之道物<lb/>
　所随也随所以次豫也為卦兑上震下兑為説震為<lb/>
　動説而動動而説皆随之義女随人者也以少女從<lb/>
　長男随之義也又震為雷兑為澤雷震于澤中澤随<lb/>
<pb n="1b"/>　而動随之象也又以卦變言之乾之上来居坤之下<lb/>
　坤之初徃居乾之上陽来下于隂也以陽下隂隂必<lb/>
　説随為随之義凡成卦既取二體之義又有取爻義<lb/>
　者復有更取卦變之義者如随之取義尤為詳備<lb/>
　朱子曰随程傳説説而動動而説此説不是不當説<lb/>
　説而動凡卦都從内説出去盖是卦自内生動而説却<lb/>
　是若説説而動却是自家説他後他動不成随了我<lb/>
　動彼説此之謂随<lb/>
<pb n="2a"/>　　愚按伊川説而動是歸妹似不當引以訓随又言<lb/>
　　女随人者也以少女從長男随之義也随卦是長<lb/>
　　男随少女不是女從男兑説在外震動在内所以<lb/>
　　夫子言動而説随則震動而兑方説是動者為主<lb/>
　　而説者為客也<lb/>
随元亨利貞无咎<lb/>
　程子曰随之道可以致大亨也君子之道為衆所随<lb/>
　與已随於人及臨事擇所随皆随也随得其道則可<lb/>
<pb n="2b"/>　以致大亨也凡人君之從善臣下之奉命學者之徙<lb/>
　義臨事而從長皆随也随之道利在于貞正随得其<lb/>
　正然後能大亨而无咎失其正則有咎矣豈能亨乎<lb/>
　朱子曰随從也以卦變言之本自困卦九来居初又<lb/>
　自噬嗑九来居五而自未濟来者兼此二變皆剛来<lb/>
　随柔之義以二體言之為此動而彼説亦随之義故<lb/>
　為随已能随物物来随已彼此相從其通易矣故其<lb/>
　占為元亨然必利于正乃得无咎若所随不正則雖<lb/>
<pb n="3a"/>　大亨而不免于有咎矣春秋傳穆姜曰有是四德随<lb/>
　而无咎我皆无之豈随也哉今按四德雖非本義然<lb/>
　其下云云深得占法之意<lb/>
　　愚按伊川言君子為衆所随與已随于人臨事擇<lb/>
　　所随人君從善臣下奉命學者徙義臨事從長皆<lb/>
　　随之義發明盡矣但言随得其正然後大亨而无<lb/>
　　咎却似與本文倒了盖随有大亨之理利在于正<lb/>
　　所亨在正始得无咎易中随與比相類故聖人于<lb/>
<pb n="3b"/>　　比曰吉原筮元永貞无咎於随曰元亨利貞无咎<lb/>
　　夫吉與亨大于无咎舉其大則畧其細易之通例<lb/>
　　今二卦之辭既言吉言大亨又以无咎終豈非比<lb/>
　　随不正雖吉尤不免咎必元永貞利貞然後至无<lb/>
　　咎而盡善焉<lb/>
彖曰随剛来而下柔動而説随大亨貞无咎而天下随<lb/>
時随時之義大矣哉<lb/>
　程子曰卦所以為隨以剛来而下柔動而説也謂乾之<lb/>
<pb n="4a"/>　上九来居坤之下坤之初六徃居乾之上以陽剛来<lb/>
　下於隂柔是以上下下以貴下賤能如是物之所説<lb/>
　随也又下動而上説動而可説也所以随也如是則<lb/>
　可大亨而得正能大亨而得正則為无咎不能亨不<lb/>
　得正則非可随之道豈能使天下随之乎天下所随<lb/>
　者時也故云天下随時君子之道随時而動從宜適<lb/>
　變不可為典要非造道之深知機能權者不能與于<lb/>
　此也故賛之曰随時之義大矣哉凡賛之者欲人知<lb/>
<pb n="4b"/>　其義之大也玩而識之也此賛随時之義大與豫等<lb/>
　諸卦不同諸卦時與義是兩事<lb/>
　　愚曰剛来而下柔謂否變為随也成卦在初九初<lb/>
　　九之剛来自上九降而居此陽徃下于隂也伊川<lb/>
　　言乾之上来居坤之下坤之初徃居乾之上陽来下<lb/>
　　于隂如此則又是男随女不是女從男矣文公謂<lb/>
　　剛来而下柔乃是困卦九二来居初噬嗑上九来<lb/>
　　居五未濟兼此二變這一卦是三卦變来皆是陽<lb/>
<pb n="5a"/>　　来下柔夫子彖辭包盡一卦之義不容更過為之<lb/>
　　詞也彼春秋穆姜時以随元亨利貞為四德夫子<lb/>
　　作彖辭然後明元亨利貞者大亨貞非若乾之四<lb/>
　　徳也天下之随其正也抑又有時焉堯舜之揖遜<lb/>
　　不可從湯武之征伐湯武之征伐不可從桓文之<lb/>
　　詛盟然使桓文以仁義從湯武湯武以韶夏從堯舜<lb/>
　　何動而不説之有此又随時之義有不可勝述者<lb/>
　　故曰大矣哉<lb/>
<pb n="5b"/>象曰澤中有雷随君子以嚮晦入宴息<lb/>
　程子曰雷震于澤中澤随震而動為随之象君子觀<lb/>
　象以随時而動随時之宜萬物皆然取其最明且近<lb/>
　者言之君子以嚮晦入宴息君子晝則自彊不息及<lb/>
　嚮昏晦則入居於内宴息以安其身起居随時適其<lb/>
　宜也禮君子晝不居内夜不居外随時之道也<lb/>
　　愚按伊川言君子晝則自强不息及嚮晦則入居<lb/>
　　于内又引晝不居内夜不居外為随不知象只言<lb/>
<pb n="6a"/>　　向晦入宴息不言晝底事盖雷動于澤是長男随<lb/>
　　少女以剛随柔以陽随隂所以只言向晦之時休<lb/>
　　息其身則可若非向晦之時而入宴息非随之道<lb/>
　　矣古之聖人宵衣旰食親士大夫以圖天下之政<lb/>
　　而近宦官女子之時少宰予晝寝夫子以朽木糞<lb/>
　　墻責之俱是嚮晦入宴息之義剛豈宜常下于柔<lb/>
　　陽豈宜常随于隂長男豈宜于随少女學者豈容<lb/>
　　不朝夕孜孜問學而不以逸肆為戒哉<lb/>
<pb n="6b"/>初九官有渝貞吉出門交有功象曰官有渝從正吉也<lb/>
出門交有功不失也<lb/>
　程子曰九居随時而震體且動之主有所随者也官<lb/>
　主守也既有所随是其所主守有變易也故曰官有<lb/>
　渝貞吉所随得正則吉也有渝而不得正乃過動也<lb/>
　出門交有功人心所從多所親愛者也常人之情愛<lb/>
　之則見其是惡之則見其非故妻孥之言雖失而多<lb/>
　從所憎之言雖善而為惡也茍以親愛而随之則是<lb/>
<pb n="7a"/>　私情所與豈合正理故出門而交則有功也出門謂<lb/>
　非私暱交不以私故其随當而有功既有随而變必<lb/>
　所從得正則吉也所從不正則有悔吝出門而交非<lb/>
　牽于私其交必正矣正則无失而有功<lb/>
　朱子曰卦以物随為義爻以随物為義初九以陽居<lb/>
　下為震之主卦之所以為随者也既有所随則有所<lb/>
　偏主而變其常矣唯得其正則吉又當出門以交不<lb/>
　私其随則有功也故其象占如此亦因以戒之<lb/>
<pb n="7b"/>　　愚曰物有正主一之謂官渝變也謂改事也初内<lb/>
　　卦本坤也今分一隂以上變乎乾為兑外卦本乾<lb/>
　　也今割一陽以下變乎坤為震是官之改事者也<lb/>
　　官而改事将以随時也然時有可否事有得失在<lb/>
　　動之初不可妄随須要得正方吉不正便凶出門<lb/>
　　交有功盖初九以陽居陽其才健其位剛可以有<lb/>
　　為然无應于四拒戸而處何以見随時經濟之功<lb/>
　　内外两卦之限謂之門又四艮為門今初越四而從<lb/>
<pb n="8a"/>　　五故曰出門然出而交五不失其正何往而无功<lb/>
　　故曰不失也<lb/>
六二係小子失丈夫象曰係小子弗兼與也<lb/>
　程子曰二應五而比初随先于近柔不能固守故為<lb/>
　之戒云若係小子則失丈夫也初陽在下小子也五<lb/>
　正應在上丈夫也二若志係于初則失九五之正應<lb/>
　是失丈夫也係小子而失丈夫捨正應而從不正其<lb/>
　咎大矣二有中正之徳非必至于是也在随之時當<lb/>
<pb n="8b"/>　為之戒也人之所随得正則逺邪從非則失是无兩<lb/>
　從之理二茍係初則失五矣弗能兼與也所以戒人<lb/>
　從正當專一也<lb/>
　　愚按程朱二先生皆以初為小子五為丈夫不知<lb/>
　　卦中第四爻艮為少男又二體本乾父坤母四小<lb/>
　　子也初震為長男三至五互巽婦則初丈夫也随<lb/>
　　利于正初九正也九四不正也二與四同功以情<lb/>
　　言之柔必随剛隂必從陽初九九四皆陽也其能<lb/>
<pb n="9a"/>　　兼與之乎言无兩從之理四雖在上不正也初<lb/>
　　雖在已下正也六二係情於四與初雖相比而<lb/>
　　情不親是二雖有中正之徳而所随非其人矣<lb/>
　　然爻不言吉凶但三言有得則此爻无得可<lb/>
　　知<lb/>
六三係丈夫失小子随有求得利居貞象曰係丈夫志<lb/>
舍下也<lb/>
　程子曰丈夫九四也小子初也陽之在上者丈夫也<lb/>
<pb n="9b"/>　居下者小子也三雖與初同體而切近于四故係于<lb/>
　四也大抵隂柔不能自立常親係于所近者上係于<lb/>
　四故下失于初舍初從上得随之宜也上随則善也<lb/>
　如昏之随明事之從善上随也背是從非舍明逐暗<lb/>
　下随也四亦无應无随之者也近得三之随必與之<lb/>
　親善故三之随四有求必得也人之随于上而上與<lb/>
　之是得所求也又凢所求者可得也雖然固不可非<lb/>
　理枉道以随于上茍取愛説以遂所求如此乃小人<lb/>
<pb n="10a"/>　邪諂趋利之為也故云利居正自處于正則所謂有<lb/>
　求而必得者乃正事君子之随也既随于上則是其<lb/>
　志舍下而不從也舍下而從上舍卑而從髙也于随<lb/>
　為善矣<lb/>
　朱子曰丈夫謂九四小子亦謂初也三近係四而失<lb/>
　于初其象與六二正相反四陽當任而已随之有求<lb/>
　必得然非正應故有不正而為邪媚之嫌故其占如<lb/>
　此而又戒以居貞也<lb/>
<pb n="10b"/>　　愚曰四三相比宜相親也以隂承陽以下随上順<lb/>
　　也三寜失其親比而順者而係情於初以初正而<lb/>
　　四不正也二之所係三不求而任失之二之所失<lb/>
　　三則求而欲係之是三之随初正而所求得矣兹<lb/>
　　非三之利乎三之利非以其居正乎象又發之曰<lb/>
　　係丈夫志舍下也按張弼讀舍字與乾九二時舍<lb/>
　　也之舍同音訓居也弼讀為長三之係丈夫其志<lb/>
　　居下謂係初也巽為繩故為係<lb/>
<pb n="11a"/>九四随有獲貞凶有孚在道以明何咎象曰随有獲其<lb/>
義凶也有孚在道明功也<lb/>
　程子曰九四以陽剛之才處臣位之極若于随有獲<lb/>
　則雖正亦凶有獲謂得天下之心随於已為臣之道<lb/>
　當使㤙威一出于上衆心皆歸于君若人心從已危<lb/>
　疑之道也故凶居此地者奈何唯孚誠積于中動為<lb/>
　合於道以明哲處之則又何咎古之人有行之者伊<lb/>
　尹周公孔明是也皆德及于民而民随之其得民之<lb/>
<pb n="11b"/>　随所以成其君之功致其國之安其志誠存乎中是<lb/>
　有孚也其所施為无不中道在道也唯其明哲故能<lb/>
　如是以明也復何過咎之有是以下信而上不疑位<lb/>
　極而无逼上之嫌勢重而无專權之過非聖人大賢<lb/>
　則不能也其次如唐之郭子儀威震主而主不疑亦<lb/>
　由中有誠孚而處无甚失也非明哲能如是乎<lb/>
　　愚曰二當随五今二係情于四四據而有之獲也<lb/>
　　凡得出於意外曰獲二之從四非其主也時也四<lb/>
<pb n="12a"/>　　于是而有獲焉亦時也四之所獲非四求之非求<lb/>
　　而獲未必不正但以義言之以近臣而得人心損<lb/>
　　君之柄義則不可故雖正亦凶然時事適爾特四<lb/>
　　不能權之以義之過也今使五有孚信不疑于四<lb/>
　　則有君臣之正道在倘君臣之道以明必能推其<lb/>
　　有獲者而致之君何咎之可言象曰明功也戒九<lb/>
　　四明于君臣之道也<lb/>
九五孚于嘉吉象曰孚于嘉吉位正中也<lb/>
<pb n="12b"/>　程子曰九五居尊得正而中實是其中誠在于隨<lb/>
　善其吉可知嘉善也自人君至于庶人随道之吉唯<lb/>
　在随善而已下應二之正中為随善之義處正中之<lb/>
　位由正中之道孚誠所随者正中也所謂嘉也其吉<lb/>
　可知所孚之嘉謂六二也随以得中為善随之所防<lb/>
　者過也盖心所説随則不知其過矣<lb/>
　　愚曰配之正者曰嘉在禮婚禮為嘉九五之配則<lb/>
　　二也随之世衆爻各親其鄰獨九五位乎中正而<lb/>
<pb n="13a"/>　　有應乎二此配之嘉者也然二嘗為四所有則既<lb/>
　　處可疑之地矣爻進乎五則二知其從四之非正<lb/>
　　也返而求歸焉五以其配之嘉也而開誠以納之<lb/>
　　則夫衆爻之无所附麗者未必不悔泣而皆来也<lb/>
　　二五皆中正故曰孚曰嘉曰吉<lb/>
上六拘係之乃從維之王用亨于西山象曰拘係之上<lb/>
窮也<lb/>
　程子曰上六以柔順而居随之極極乎随者也拘係<lb/>
<pb n="13b"/>　之謂随之極如拘持縻係之乃從維之又從而維係<lb/>
　之也謂随之固結如此王用亨于西山随之極如是<lb/>
　昔者太王用此道亨王業于西山太王避狄之難去<lb/>
　豳来岐豳人老稚扶攜以隨之如歸市盖其人心之隨<lb/>
　固結如此用此故能亨盛其王業于西山西山岐山也<lb/>
　周之王業盖興于此上居隨極固為太過然在得民之<lb/>
　随與随善之固如此乃為善也施于他則過矣随之<lb/>
　固如拘係維持随道之窮極也<lb/>
<pb n="14a"/>　　愚曰三與上相應三有艮巽體艮手拘之也巽繩<lb/>
　　係之也上窮反三成巽乃從而係維之也上六随<lb/>
　　之極也極則變變則不随然而随者非誠意之極<lb/>
　　如大王之亨于西山則斯民之心安能固結而不<lb/>
　　可解如有物拘之使不動係之使相屬維之使不<lb/>
　　得去乎且㸔大王避狄去邠分明别其民使自求<lb/>
　　主而徙居未嘗維係他民自随之不忍離今讀大<lb/>
　　王不以養人者害人等語其誠意惻怛便有感動<lb/>
<pb n="14b"/>　　民心處民安得不懷附有似那拘係縶維之者象<lb/>
　　曰上窮是随之極功更无去處了或言卦爻辭不<lb/>
　　是周公作觀此爻便見得是周公分曉<lb/>
䷑<hi>巽下艮上</hi>
　程子曰序卦以喜随人者必有事故受之以蠱承二<lb/>
　卦之義以為次也夫善説以随于人者必有事也无<lb/>
　事則何喜何随蠱所以次随也蠱事也蠱非訓事蠱<lb/>
　乃有事也為卦山下有風風在山下遇山而囬則物<lb/>
<pb n="15a"/>　亂是為蠱象蠱之義壊亂也在文為蟲皿皿之有蟲<lb/>
　蠱壊之義左氏云風落山女惑男以長女下于少男<lb/>
　亂其情也風遇山而回物皆撓亂是為有事之象故<lb/>
　云蠱者事也既蠱而治之亦事也以卦之象言之所<lb/>
　以成蠱也以卦之才言之所以治蠱也<lb/>
蠱元亨利渉大川先甲三日後甲三日<lb/>
　程子曰既蠱則有復治之理自古治必因亂亂則開<lb/>
　治理自然也如卦之才以治蠱為能致元亨也蠱之大<lb/>
<pb n="15b"/>　者濟時之艱難險阻也故曰利涉大川甲數之首事<lb/>
　之始也如辰之甲乙甲第甲令皆謂首也事之端也<lb/>
　治蠱之道當思慮其先後三日盖推原先後為救弊<lb/>
　可乆之道先甲為先於此究其所以然也後甲謂後<lb/>
　于此慮其將然也一日二日至于三日言慮之深推<lb/>
　之遠也究其所以然則知救之之道慮其將然則知<lb/>
　備之之方善救則前弊可革善備則後利可乆此古<lb/>
　之聖王所以新天下而垂後世也後之治蠱者不明<lb/>
<pb n="16a"/>　聖人先甲後甲之誡慮淺而事近故勞于救世而亂<lb/>
　不革功未及成而弊已生矣甲者事之首庚者變更<lb/>
　之首制作政教之類則云甲舉其首也發號施令之<lb/>
　事則云庚庚猶更也有所更變也<lb/>
　朱子曰蠱壊極而有事也其卦艮剛居上巽柔居下<lb/>
　上下不交下卑巽而上茍止故其卦為蠱或曰剛上<lb/>
　柔下謂卦變自賁来者初上二下自井来者五上上<lb/>
　下自既濟来者兼之亦剛上而柔下皆所以為蠱也<lb/>
<pb n="16b"/>　蠱壊之極亂當復治故其占為元亨而利渉大川甲<lb/>
　日之始事之端也先甲三日辛也後甲三日丁也前<lb/>
　事過中而將壊則可自新以為後事之端而不使至<lb/>
　于大壊後事方始而尚新然便當致其丁寜之意以<lb/>
　監前事之失而不使至于速壊聖人之戒深也<lb/>
彖曰蠱剛上而柔下巽而止蠱蠱元亨而天下治也利<lb/>
渉大川徃有事也先甲三日後甲三日終則有始天行<lb/>
也<lb/>
<pb n="17a"/>　程子曰以卦變及二體之義而言剛上而柔下謂乾之<lb/>
　初九上而為上九坤之上六下而為初六也陽剛尊而<lb/>
　在上者也今往居於上隂柔卑而在下者也今来居于<lb/>
　下男雖少而居上女雖長而在下尊卑得正上下順理<lb/>
　治蠱之道也由剛之上柔之下變而為艮巽艮止也巽<lb/>
　順也以巽順之道治蠱是以元亨也治蠱之道如卦之<lb/>
　才則元亨而天下治矣夫治亂者茍能使尊卑上下之<lb/>
　義正在下者巽順在上者能止齊安定之事皆止于順<lb/>
<pb n="17b"/>　則何蠱之不治也其道大善而亨也如此則天下治矣<lb/>
　方天下壊亂之際宜渉艱險以往而濟之是往有所事<lb/>
　也夫有始則必有終既終則必有始天之道也聖人知<lb/>
　終始之道故能原始而究其所以然要終而備其将然<lb/>
　先甲後甲而為之慮所以能治蠱而致元亨也<lb/>
　　愚曰蠱者敗自内出者也故女惑男而疾痼之謂<lb/>
　　之蠱風薄山而虗落之謂之蠱于文皿之有蟲而空<lb/>
　　蠧之謂之蠱于國則事之内弊而積敗之謂之蠱<lb/>
<pb n="18a"/>　　事積敗則非事矣而序卦曰蠱事也何也事壊則<lb/>
　　事生故蠱為事也元始也此以初上之交言治蠱<lb/>
　　之道也治蠱之道在于上下交盡初六動則復為<lb/>
　　泰之初九始而亨者也故曰蠱元亨弗為胡成弗<lb/>
　　徃胡濟故曰利涉大川先甲後甲只當從文公之<lb/>
　　説剛上柔下巽而止蠱伊川以為男雖少而居上<lb/>
　　女雖長而在下尊卑得正上下順理治蠱之道然<lb/>
　　觀彖意却不是如此乃因剛上柔下巽而止所以<lb/>
<pb n="18b"/>　　為蠱此言蠱壊之由非治蠱之道也盖泰初九之<lb/>
　　剛上而為艮上六之柔下而為巽有天地不交上<lb/>
　　下不交之象又下巽而莫予違上止而不復有為<lb/>
　　頺靡不振所以蠱壊故曰巽而止蠱此以泰變合<lb/>
　　二體而言蠱也然治蠱之道不遠初六為一卦之<lb/>
　　始始變則復為泰泰則亨而天下復治矣泰則上<lb/>
　　下交可以濟大難徃有事乎蠱矣天下事向前則<lb/>
　　有功不向前百年只如此盖徃則有功也甲庚聖<lb/>
<pb n="19a"/>　　人特于巽蠱二卦明之蠱東方卦也巽西方卦也<lb/>
　　甲者事之始庚者事之終始則有終終則更始以<lb/>
　　日言之春分旦出于甲秋分暮入於庚甲庚者天<lb/>
　　地之終始也故曰天行也蠱事之壊也巽行事也<lb/>
　　變更之始當慮其終事乆而蠱當圖其始先甲後<lb/>
　　甲圖其始也<lb/>
象曰山下有風蠱君子以振民育德<lb/>
　程子曰山下有風風遇山而囬則物皆散亂故為有<lb/>
<pb n="19b"/>　事之象君子觀有事之象以振濟于民養育其德也<lb/>
　在已則養德于天下則濟民君子之所事无大于此<lb/>
　二者<lb/>
　　愚曰振民育德伊川謂在已則養德于天下則振<lb/>
　　民以象觀之風言振民山言育德皆主天下而言<lb/>
　　若曰育已之德則君子育德不在蠱卦左傳曰風<lb/>
　　落山謂之蠱夫風落山則榮者枯矣然巽風以振<lb/>
　　之艮山以養之則枯者必再榮壊者必再成蠱是<lb/>
<pb n="20a"/>　　天下事已壊民不得其所而德行不修之世然上<lb/>
　　之人作而新之涵而養之則好善興仁有不期然而<lb/>
　　然者盖振民則蠱之弊可去育德則蠱之治可乆<lb/>
初六幹父之蠱有子考无咎厲終吉象曰幹父之蠱意<lb/>
承考也<lb/>
　程子曰初六雖居最下成卦由之有主之義居内在<lb/>
　下而為主子幹父蠱也子幹父蠱之道能堪其事則<lb/>
　為有子而其考淂无咎不然則為父之累故必惕厲<lb/>
<pb n="20b"/>　則得終吉也處卑而尸尊事自當兢畏以六之才雖<lb/>
　能巽順體乃隂柔在下无應而主幹非有能濟之義<lb/>
　若以不克幹而言則其義甚小故專言為子幹蠱之<lb/>
　道必克濟則不累其父能厲則可以終吉乃備見為<lb/>
　子幹蠱之大法也子幹父蠱之道意在承當於父之<lb/>
　事也故祗敬其事以致父於无咎之地常懐惕厲則<lb/>
　自得其吉也盡誠於父事吉之道也<lb/>
　朱子曰幹如木之幹枝葉之所附而立者也蠱者前<lb/>
<pb n="21a"/>　人已壊之緒故諸爻皆有父母之象子能幹之則飭<lb/>
　治而振起矣初六蠱未深而事易濟故其占為有子<lb/>
　則能治蠱而考得无咎然亦危矣戒占者宜如是又<lb/>
　知危而能戒則終吉也<lb/>
　　愚曰事壊于父而子幹之人必以父為幸哉有子<lb/>
　　父之弊事有子幹之考可以免咎矣然以新易舊<lb/>
　　稍犯痕跡是暴父之過揚己之善故不免于危厲<lb/>
　　然終之以吉者以初六隂爻處巽體之下巽順以<lb/>
<pb n="21b"/>　　行之事雖不承乎考而意則承乎考也盖跡若不<lb/>
　　順而意則順此爻既曰父又曰考易恐天下疑父<lb/>
　　在而子幹也故以既歿者稱焉宋朝神宗崩哲宗<lb/>
　　嗣位相司馬光盡變新法此非承以事正是承以<lb/>
　　意當時小人不察遂起紹述之論使知大易意承<lb/>
　　考之義則此禍息矣<lb/>
九二幹母之蠱不可貞象曰幹母之蠱得中道也<lb/>
　程子曰九二以剛陽為六五所應是以陽剛之才在<lb/>
<pb n="22a"/>　下而幹夫在上隂柔之事也故取子幹母蠱為義以<lb/>
　剛陽之臣輔柔弱之君義亦相近二巽體而處柔順<lb/>
　義為多幹母之蠱之道也夫子之于母當以柔巽輔<lb/>
　導之使淂于義不順而致敗蠱則子之罪也從容將<lb/>
　順豈无道乎以婦人言之則隂柔可知若伸已陽剛<lb/>
　之道遽然矯拂則傷㤙所害大矣亦安能入乎在乎<lb/>
　屈己下意巽順將承使之身正事治而已故曰不可<lb/>
　貞謂不可貞固盡其剛直之道如是乃中道也又安<lb/>
<pb n="22b"/>　能使之為甚髙之事乎若於柔弱之君盡誠竭忠致<lb/>
　之於中道則可矣又安能使之大有為乎且以周公<lb/>
　之聖輔成王成王非甚柔弱也然能使之為成王而<lb/>
　已守成不失道則可矣固不能使之為羲皇堯舜之<lb/>
　事也二巽體而得中是能巽順而得中道合不可貞<lb/>
　之義淂幹母蠱之道也二得中道而不過剛幹母蠱<lb/>
　之善者也<lb/>
　　愚按此爻朱文公謂程傳説得是東莱又發明程<lb/>
<pb n="23a"/>　　意以為伊川晚年更練世變故見得到此但幹母<lb/>
　　之蠱幹亦是能植立方不蠱壊只植立而得中不<lb/>
　　要過剛若一向巽順將承如鄭莊公從其母之請<lb/>
　　以致共叔叚之亂亦不得此又不可不知也<lb/>
九三幹父之蠱小有悔无大咎象曰幹父之蠱終无咎<lb/>
也<lb/>
　程子曰三以陽剛之才居下之上主幹者也子幹父<lb/>
　之蠱也以陽處剛而不中剛之過也然而在巽體雖<lb/>
<pb n="23b"/>　剛過而不為无順順事親之本也又居得正故无大<lb/>
　過以剛陽之才克幹其事雖以剛過而有小小之悔<lb/>
　終无大過咎也然有小悔已非善事親也以三之才<lb/>
　幹父之蠱雖小有悔終无大咎也盖剛斷能幹不失<lb/>
　正而有順所以終无咎也<lb/>
　　愚曰初陽位而以柔幹之故初吉三亦陽位而以<lb/>
　　陽幹之則過剛恐失父之心故小有悔然志在幹<lb/>
　　蠱直道而行故无大咎孔子曰父有争子則身不<lb/>
<pb n="24a"/>　　䧟于不義九三之位歟吁止矣不可過矣稍過則<lb/>
　　為匡章之責善又過則為直躬之証攘<lb/>
六四裕父之蠱徃見吝象曰裕父之蠱徃未得也<lb/>
　程子曰以隂居隂柔順之才也所處得正故為寛裕<lb/>
　以處其父之事者也夫柔順之才而處正僅能循常<lb/>
　自守而已若徃幹過常之事則不勝而見吝也以隂<lb/>
　柔而无應助徃安能濟以四之才守常居寛裕之時<lb/>
　則可矣欲有所徃則未得也加其所任則不勝矣<lb/>
<pb n="24b"/>　　愚曰純隂不能幹蠱反更裕之裕有寛順之意是<lb/>
　　養父之過則其蠱將日深故不曰幹焉夫有才當<lb/>
　　其任可也无其才辭其事可也以裕蠱之才而欲<lb/>
　　徃以有濟其見吝必矣其晉申生乎獻公惑驪姬<lb/>
　　姬禍晉國其蠱甚矣或謂申生曰子辭君必辯焉<lb/>
　　申生曰我辭姬必有罪是裕之也不為吳太伯之<lb/>
　　謀而為伐狄之徃卒嬰大禍非徃見吝乎<lb/>
六五幹父之蠱用譽象曰幹父用譽承以德也<lb/>
<pb n="25a"/>　程子曰五居尊位以隂柔之質當人君之幹而下應<lb/>
　於九二是能任剛陽之臣也雖能下應剛陽之賢而<lb/>
　倚任之然已實隂柔固不能為創始開基之事承其<lb/>
　舊業則可矣故為幹父之蠱夫創業垂統之事非剛<lb/>
　明之才則不能繼世之君雖柔弱之資茍能信任剛<lb/>
　賢則可以為善繼而成令譽也太甲成王皆以臣而<lb/>
　而用譽者也幹父之蠱而用有令譽者以其在下之<lb/>
　賢承輔之以剛中之德也<lb/>
<pb n="25b"/>　　愚曰庶人幹一家之蠱以一身幹之而有餘人君<lb/>
　　幹天下之蠱以衆賢幹之而不足以身幹故貴乎<lb/>
　　剛以衆賢幹故貴乎柔柔則虗而能任矣今六五<lb/>
　　以柔履尊有應在二惟賢用德无為不成故曰用<lb/>
　　譽譽如譽髦斯士之譽故象云承以德也宣王承<lb/>
　　厲王之烈任賢使能周室大興焉斯之謂與<lb/>
上九不事王侯髙尚其事象曰不事王侯志可則也<lb/>
　程子曰上九居蠱之終无係應于下處事之外无所<lb/>
<pb n="26a"/>　事之地也以剛明之才无應援而處无事之地是賢<lb/>
　人君子不偶于時而髙潔自守不累於世務者也故<lb/>
　云不事王侯髙尚其事古之人有行之者伊尹太公<lb/>
　望之始曽子子思之徒是也不屈道以狥時既不得<lb/>
　施設於天下則自善其身尊髙敦尚其事守其志節<lb/>
　而已士之自髙尚亦非一道有懷抱道德不偶於時而<lb/>
　髙潔自守者有知止足之道退而自保者有量能度<lb/>
　分安于不求知者有清介自守不屑天下之事獨潔<lb/>
<pb n="26b"/>　其身者所處雖有得失小大之殊皆自髙尚其事者<lb/>
　也象所謂志可則者進退合道者也<lb/>
　　愚曰五爻以父子言上九以君臣言子之幹父與<lb/>
　　臣之幹君一也自初之幹以逹於上則蠱去矣蠱<lb/>
　　去不復見而臣子之事備矣臣子之事備全節而<lb/>
　　退臣子之髙致也故表記曰終事而退臣之厚也<lb/>
　　然君子之道或出或處不以一退盡天下之變周<lb/>
　　公之於周孔明之于漢豈一退所難哉而義不可<lb/>
<pb n="27a"/>　　以其受再世之託佩天下安危之寄於身耳故蠱<lb/>
　　之君子其志可以為則而義或不可者聖人不責<lb/>
　　也<lb/>
　<lb/>
　<lb/>
　<lb/>
　<lb/>
　<lb/>
<pb n="27b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易程朱傳義折𠂻卷十<lb/>
</p>

  </div>
            <div>
<head>周易程朱傳義折𠂻卷十一</head> <lb/>
    <p>
<pb n="1a"/>欽定四庫全書<lb/>
　周易程朱傳義折𠂻卷十一<lb/>
　　　　　　　　　　　　　元　趙采　撰<lb/>
䷒<hi>兑下坤上</hi>
　程子曰序卦有事而後可大故受之以臨臨者大也<lb/>
　蠱者事也有事則可大矣故受之以臨也韓康伯曰<lb/>
　可大之業由事而生二陽方長而盛大故為臨也為<lb/>
　卦澤上有地澤上之地岸也與水相際臨近乎水故<lb/>
<pb n="1b"/>　為臨天下之物宻邇相臨者莫若地與水故地上有<lb/>
　水則為比澤上有地則為臨也臨者臨民臨事凡所<lb/>
　臨皆是在卦取自上臨下臨民之義<lb/>
臨元亨利貞至于八月有凶<lb/>
　程子曰以卦才言也臨之道如卦之才則大亨而正<lb/>
　也二陽方長於下陽道嚮盛之時聖人豫為之戒曰<lb/>
　陽雖方長至于八月則其道消矣是有凶也大率聖<lb/>
　人為戒必于方盛之時方盛而慮衰則可以防其滿極<lb/>
<pb n="2a"/>　而圖其永久若既衰而後戒亦無及矣自古天下安<lb/>
　治未有久而不亂者盖不能戒于盛也方其盛而不<lb/>
　知戒故狃安富則驕侈生樂舒肆則綱紀壊忘禍亂<lb/>
　則釁孽萌是以浸滛不知亂之至也<lb/>
　朱子曰臨進而凌逼于物也二陽浸長以逼於隂故<lb/>
　為臨十二月之卦也又其為卦下兑説上坤順九二<lb/>
　以剛居中上應六五故占者大亨而利于正然至于<lb/>
　八月當有凶也八月謂自復卦一陽之月至于遯卦<lb/>
<pb n="2b"/>　二隂之月隂長陽遯之時也或曰八月謂夏正八月<lb/>
　於卦為觀亦臨之反對也又因占而戒之<lb/>
　　愚曰臨不特是上臨下凡進相逼近皆謂之臨四<lb/>
　　隂下臨二陽二陽自下進上臨四隂皆為臨也元<lb/>
　　亨利貞與乾不同自屯随以下言元亨利貞者凡<lb/>
　　六卦皆是大亨而利于正陽雖浸長而臨不以正<lb/>
　　亦有不利者矣至于八月有凶謂乾九二為臨歴<lb/>
　　九三九四上九至坤六三每爻當一月凡八月而<lb/>
<pb n="3a"/>　　成否君子有凶矣盖易之八月不以三正數月如<lb/>
　　復言七日来復言陽氣自姤消去歴七爻為復而<lb/>
　　一陽方来此言八月有凶言二陽自臨浸長歴八<lb/>
　　爻至否三隂成而有凶自復而逆數于姤從姤而<lb/>
　　来故曰来自臨而順數至否故曰至于於一陽生<lb/>
　　言日日言来復喜君子也于三陽長言月月言有<lb/>
　　凶憂小人也於二陽浸長而憂小人辨之貴早也<lb/>
　　先儒論八月各異孔頴逹從建丑至建申褚氏從<lb/>
<pb n="3b"/>　　建寅至建酉何氏王昭素胡旦從建子至建未若<lb/>
　　從建子是自復數從建寅是自泰數豈有聖人於<lb/>
　　臨卦發詞而諸儒乃從他卦起數哉然則孔氏之<lb/>
　　説為優<lb/>
彖曰臨剛浸而長説而順剛中而應大亨以正天之道<lb/>
也至于八月有凶消不久也<lb/>
　程子曰浸漸也二陽長於下而漸進也下兑上坤和<lb/>
　説而順也剛得中道而有應助是以能大亨而得正<lb/>
<pb n="4a"/>　合天之道剛正而和順天之道也化育之功所以不<lb/>
　息者剛正和順而已以此臨人臨事臨天下莫不大<lb/>
　亨而得正也兑為説説乃和也臨二陽生陽方漸盛<lb/>
　之時故聖人為之戒云陽雖方長然至于八月則消<lb/>
　而凶矣八月謂陽生之八月陽始生於復自復至遯<lb/>
　凡八月自建子至建未也二隂長而陽消矣故云消<lb/>
　不乆也在隂陽之氣言之則消長如循環不可易也<lb/>
　以人事言之則陽為君子隂為小人方君子道長之<lb/>
<pb n="4b"/>　時聖人為之誡使知極則有凶之理而虞備之常不<lb/>
　不至于滿極則无凶也<lb/>
　　愚曰剛浸而長説而順剛中而應此三句言臨之<lb/>
　　卦爻有此三善也剛長是二陽浸臨四隂剛自一<lb/>
　　而二長必以浸則進不驟矣説而順是兑上臨坤<lb/>
　　坤下臨兑内體和説外體柔順則行不暴矣剛中<lb/>
　　而應則單説九二六五之相臨二居中以剛而應<lb/>
　　乎五五居中以柔而應乎二則德不偏矣大亨以<lb/>
<pb n="5a"/>　　正緫説二陽為臨之道此便是天之道也至于八<lb/>
　　月有凶消不乆也夫以六陽言之其長至二猶有<lb/>
　　四也推至八月則四爻之外又歴三隂可謂久矣<lb/>
　　而曰不乆者言臨二陽浸長切道長之時進逼治<lb/>
　　安之際雖未是泰而踐開泰之機雖未丕平而接<lb/>
　　丕平之際正當隂陽消長之㑹泰之與否只反掌<lb/>
　　間事耳故曰消不久也君子當思消不久之戒他<lb/>
　　日臨事必不失枝落節若持八月尚久之心事到<lb/>
<pb n="5b"/>　　面前必无措置<lb/>
象曰澤上有地臨君子以教思无窮容保民无疆<lb/>
　程子曰澤之上有地澤岸也水之際也物之相臨與<lb/>
　含容无若水之在地故澤上有地為臨也君子觀親臨<lb/>
　之象則教思无窮親臨于民則有教導之意思也无<lb/>
　窮至誠无斁也觀含容之象則有容保民之心无疆<lb/>
　廣大无疆限也含容有廣大之意故為无窮无疆之<lb/>
　義<lb/>
<pb n="6a"/>　　愚曰澤上有地臨是地澤相接得逼近君子以教<lb/>
　　思无窮是日日與民相親相接處正好教導訓廸<lb/>
　　无窮是無日不臨无日不教便是教不倦底意周<lb/>
　　禮地官掌教得臨之義自鄊大夫至州閭族黨皆<lb/>
　　以教民為職為他日日與民相接臨得親切故也<lb/>
　　容保民无疆非立城郭繕甲兵以保衛之教之即<lb/>
　　是保之教民而知仁義禮智忠信孝悌便能保身<lb/>
　　保家无徃而不安也教思无窮即保民无疆教有<lb/>
<pb n="6b"/>　　所止則保民亦有限止无疆是无有限域<lb/>
初九咸臨貞吉象曰咸臨貞吉志行正也<lb/>
　程子曰咸感也陽長之時感動于隂四應于初感之<lb/>
　者也比他卦相應尤重四近君之位初得正位與四<lb/>
　感應是以正道為當位所信任得行其志獲乎上而<lb/>
　得行其正道是以吉也他卦初上爻不言得位失位<lb/>
　盖初終之義為重也臨則以初得位居正為重凡言<lb/>
　貞吉有既正且吉者有得正則吉者有貞固守之則<lb/>
<pb n="7a"/>　吉者各随其時也所謂貞吉九之志在於行正也以<lb/>
　九居陽又應四之正其志正也<lb/>
　　愚曰臨有應者為咸咸感之无心者也初以説而<lb/>
　　感乎四四以順而應乎初剛柔感而相臨故曰咸<lb/>
　　臨然初與四處兑坤之下俱不中正故言貞吉戒<lb/>
　　其感或不以正也<lb/>
九二咸臨吉无不利象曰咸臨吉无不利未順命也<lb/>
　程子曰二方陽長而漸盛感動于六五中順之君其<lb/>
<pb n="7b"/>　交之親故見信任得行其志所臨吉而无不利也吉<lb/>
　者已然如是故吉也无不利者将然於所施為无所<lb/>
　不利也未者非遽之辭孟子或問勸齊伐燕有諸曰<lb/>
　未也又云仲子所食之粟伯夷之所樹歟抑亦盗蹠<lb/>
　之所樹歟是未可知也史記侯嬴曰人固未易知古<lb/>
　人用字之意皆如此今人大率用對已字故意似異<lb/>
　然實不殊也九二與五感應以臨下蓋以剛德之長<lb/>
　而又得中至誠相感非由順上之命也是以吉而无<lb/>
<pb n="8a"/>　不利五順體而二説體又隂陽相應故象特明其非<lb/>
　由説順也<lb/>
　　愚曰此爻便不言貞吉而直言吉者為是九二以<lb/>
　　剛居中六五以柔居中二不過乎剛五不偏于柔<lb/>
　　相感相臨皆得其正故吉而无不利矣然象詞乃<lb/>
　　曰未順命何也言正臣感柔君必有䋲愆糾繆之<lb/>
　　事非但委已聼命而已孟子曰唯大人為能格君<lb/>
　　心之非是之謂歟要之以跡而論曰未順命以道<lb/>
<pb n="8b"/>　　而觀實順之至<lb/>
六三丼臨无攸利既憂之无咎象曰丼臨位不當也既<lb/>
憂之咎不長也<lb/>
　程子曰三居下之上臨人者也隂柔而説體又處不<lb/>
　中正以丼説臨人者也在上而以丼説臨下失德之<lb/>
　甚无所利也兑性既説又乗二陽之上陽方長而上<lb/>
　進故不安而益丼既知危懼而安之若能持謙守正<lb/>
　至誠以自處則无咎也邪説由已能憂而改之復何<lb/>
<pb n="9a"/>　咎乎隂柔之人處不中正而居下之上復乗二陽是<lb/>
　處不當位也既能知懼而憂之則必勉强自改故其<lb/>
　過咎不長也<lb/>
　　愚曰六三以邪柔之徳據二陽剛之上處兑之口<lb/>
　　恐不見容于君子遂丼言軟語以臨浸長之君子<lb/>
　　二陽剛非邪媚所能説故无所利也既而三自覺<lb/>
　　其不正而憂已之得罪君子憂則必自反而改修<lb/>
　　其道故終无咎君子小人无定分只在一念之間<lb/>
<pb n="9b"/>　　禍福无定理只在自求之際易闢小人實化小人<lb/>
　　其化小人實福小人此聖人如天之心<lb/>
六四至臨无咎象曰至臨无咎位當也<lb/>
　程子曰四居上之下與下體相比是切臨于下臨之<lb/>
　至也臨道尚近故以比為至四居正位而下應于剛<lb/>
　陽之初處近君之位守正而任賢以親臨于下是以<lb/>
　无咎所處當也居近君之位為得其任以隂處四為<lb/>
　得其正與初相應為下賢所以无咎盖由位之當也<lb/>
<pb n="10a"/>　　愚曰事凡盡情曰至所謂仁之至義之至是也<lb/>
　　四以隂柔小人居君子之上本當有咎然以隂<lb/>
　　居隂純任柔順有應在前凡所以承君子者无所<lb/>
　　不用其至是質雖小人實與君子同心者與君子<lb/>
　　同心何咎之有象曰位當也言位正德亦化而正<lb/>
　　焉<lb/>
六五知臨大君之宜吉象曰大君之冝行中之謂也<lb/>
　程子曰五以柔中順體居尊位而下應于二剛中之<lb/>
<pb n="10b"/>　臣是能倚任于二不勞而治以知臨下者也夫以一<lb/>
　人之身臨乎天下之廣若區區自任豈能周于萬事<lb/>
　故自任其知者適足為不知唯能取天下之善任天<lb/>
　下之聦明則无所不周是不自任其知則其知大矣<lb/>
　五順應于九二剛中之賢任之以臨下乃已以明知<lb/>
　臨天下大君之所宜也其吉可知君臣道合盖以氣<lb/>
　類相求五有中德故能倚任剛中之賢得大君之宜<lb/>
　成知臨之功盖由行其中德也人君之于賢才非道<lb/>
<pb n="11a"/>　同德合豈能用也<lb/>
　　愚曰知非知巧之知乃明知之知六五之知足以<lb/>
　　明見九二之賢不忌剛長感以相臨委而任之以<lb/>
　　此為知非中才常主之知而大君之知也以此為<lb/>
　　治非中才常主之所宜而大君之宜也大君者豈<lb/>
　　有求過于人哉行中而已矣中庸曰舜其大知也<lb/>
　　與又曰執其兩端用其中於民其是之謂與<lb/>
上六敦臨吉无咎象曰敦臨之吉志在内也<lb/>
<pb n="11b"/>　程子曰上六坤之極順之至也而居臨之終敦厚於<lb/>
　臨也與初二雖非正應然大率隂求於陽又其至順<lb/>
　故志在從乎二陽尊而應卑髙而從下尊賢取善敦<lb/>
　厚之至也故曰敦臨所以吉而无咎隂柔在上非能<lb/>
　臨者宜有咎也以其敦厚於順剛是以吉而无咎六<lb/>
　居臨之終而不取極義臨无過極故止為厚義上无<lb/>
　位之地止以在上言志在内應乎初與二也志順剛<lb/>
　陽而敦篤其吉可知<lb/>
<pb n="12a"/>　　愚曰上六居一卦之上二陽浸長本不應上而上<lb/>
　　之志常在於内之二陽此所謂敦臨也大率彼應<lb/>
　　我而我厚之者常也彼不應我而我猶厚之非常<lb/>
　　也敦也敦有過厚之義上與三正應本當相厚未<lb/>
　　足為敦唯初與二非相應而厚之所以為敦吉而<lb/>
　　无咎莫大于斯象曰志在内内謂内卦二陽<lb/>
䷓<hi>坤下巽上</hi>
　程子曰序卦臨者大也物大然後可觀故受之以觀<lb/>
<pb n="12b"/>　觀所以次臨也凡觀視於物則為觀為觀于下則為<lb/>
　觀如樓觀謂之觀者為觀于下也人君上觀天道下<lb/>
　觀民俗則為觀修德行正為民瞻仰則為觀風行地<lb/>
　上徧觸萬類周觀之象也二陽在上四隂在下陽剛<lb/>
　居尊為羣下所觀仰觀之義也在諸爻則唯取觀見<lb/>
　随時為義也<lb/>
觀盥而不薦有孚顒若<lb/>
　程子曰予聞之胡翼之先生曰君子居上為天下之<lb/>
<pb n="13a"/>　表儀必極其莊敬則下觀仰而化也故為天下之觀<lb/>
　當如宗廟之際始盥之時不可如既薦之後則下民<lb/>
　盡其至誠顒然瞻仰之矣盥謂祭祀之始盥手酌鬱<lb/>
　鬯於地求神之時也薦謂獻腥獻熟之時也盥者事<lb/>
　之始人心方盡其精誠嚴肅之至也至既薦之後禮<lb/>
　數繁縟則人心散而精一不若始盥之時矣居上者<lb/>
　正其表儀以為下民之觀當使荘嚴如始盥之初勿<lb/>
　使誠意少散如既薦之後則天下之人莫不盡其孚<lb/>
<pb n="13b"/>　誠顒然瞻仰之矣顒仰望也<lb/>
　朱子曰觀者有以示人而為人所仰也九五居上四<lb/>
　隂仰之又内順外巽而九五以中正示天下所以為<lb/>
　觀盥將祭而潔手也薦奉酒食以祭也顒然尊嚴之<lb/>
　貌言致其潔清而不輕自用則其孚信在中而顒然<lb/>
　可仰戒占者當如是也或曰有孚顒若謂在下之人<lb/>
　信而仰之也此卦四隂長而二陽消正為八月之卦<lb/>
　而名卦繫辭更取他義亦扶陽抑隂之意<lb/>
<pb n="14a"/>　　愚曰觀物曰觀<hi>平聲</hi>為物所觀曰觀<hi>去聲</hi>此卦二陽在<lb/>
　　上為四隂所觀所以曰觀聖人示儀之道也示人<lb/>
　　示儀之道貴誠誠貴精君子曰不精不誠不能動<lb/>
　　人今觀之為觀如臨祭之時盥手而未薦腥薦熟<lb/>
　　精誠專一其粹面盎背施于四體物不能揜觀之<lb/>
　　者已有孚信之心而顒然敬順矣詩曰儀刑文王<lb/>
　　萬邦作孚其是之謂與<lb/>
彖曰大觀在上順而巽中正以觀天下觀盥而不薦有<lb/>
<pb n="14b"/>孚顒若下觀而化也觀天之神道而四時不忒聖人以<lb/>
神道設教而天下服矣<lb/>
　程子曰五居尊位以剛陽中正之德為下所觀其德<lb/>
　甚大故曰大觀在上下坤而上巽是能順而巽也五<lb/>
　居中正以巽順中正之德為觀于天下也為觀之道<lb/>
　嚴敬如始盥之時則下民至誠瞻仰而從化也不薦<lb/>
　謂不使誠意少散也天道至神故曰神道觀天之運<lb/>
　行四時無有差忒則見其神妙聖人見天道之神體<lb/>
<pb n="15a"/>　神道以設教故天下莫不服也夫天道至神故運行<lb/>
　四時化育萬物无有差忒至神之道莫可名言唯聖<lb/>
　人黙契體其妙用設為政教故天下之人涵泳其德<lb/>
　而不知其功鼔舞其化而莫測其用自然仰觀而戴<lb/>
　服故曰以神道設教而天下服矣<lb/>
　　愚曰成卦之義在九五大者陽也九以陽剛之大<lb/>
　　而居五位四隂在下觀之故曰大觀在上又坤為<lb/>
　　衆巽為多白眼有衆觀上之象此以九五釋觀也<lb/>
<pb n="15b"/>　　巽而順此以卦體卦德言也内體順外體巽順則<lb/>
　　心无違理巽則動无拂經中正以位言也九五位<lb/>
　　居中正如大明當午則照者普辰極居中則指者<lb/>
　　周此其所以為觀于天下也有孚顒若下觀而化<lb/>
　　此以四隂觀感言也有孚顒若便是那下觀而化<lb/>
　　却不是説在人君身上觀天之神道聖人以神道<lb/>
　　此因感道而舉天以並聖人也天之神道只是自<lb/>
　　然運行四時自然不忒聖人神道亦只是使人自<lb/>
<pb n="16a"/>　　然觀感而化此四句聖人又進一層説了中庸言<lb/>
　　聲色之於化民末也盥而不薦有孚顒若下觀而<lb/>
　　化此猶是借形色所謂徳輶如毛毛猶有倫者也<lb/>
　　至于天與聖人之神道則无聲无臭其所以感化<lb/>
　　雖天與聖人亦不知其所以然此是觀之極至處<lb/>
　　又與文王彖辭别非夫子孰能發之<lb/>
象曰風行地上觀先王以省方觀民設教<lb/>
　程子曰風行地上周及庶物為由歴周覽之象故先<lb/>
<pb n="16b"/>　王體之為省方之禮以觀民俗而設政教也天子廵<lb/>
　省四方觀視民俗設為政教如奢則約之以儉儉則<lb/>
　示之以禮是也省方觀民俗設教為民觀也<lb/>
　　愚曰風行地上無所不徧先王體之為省方之制<lb/>
　　如虞之廵四岳周之廵狩王制言廵狩之禮命太<lb/>
　　師陳詩以觀民風命市納賈以觀民之所好惡命典<lb/>
　　禮考時月定日同律禮樂制度衣服正之此省方觀<lb/>
　　民設教也省方象風之行觀民設教象風行於地<lb/>
<pb n="17a"/>　　上觀民則自上觀下設教使下觀上<lb/>
初六童觀小人无咎君子吝象曰初六童觀小人道也<lb/>
　程子曰六以隂柔之質居遠于陽是以觀見淺近如<lb/>
　童稚然故曰童觀陽剛中正在上聖賢之君也近之<lb/>
　則見其道德之盛所觀深遠初乃逺之所見不明如<lb/>
　童䝉之觀也小人下民也所見昏淺不能識君子之<lb/>
　道乃常分也不足謂之過咎若君子而如是則可鄙<lb/>
　吝也所觀不明如童稚乃小人之分故曰小人道也<lb/>
<pb n="17b"/>　　愚按此爻伊川謂居逺於陽觀見淺近如童稚然<lb/>
　　但爻辭只言童觀不言逺近止合於童字上求其<lb/>
　　義况童稚之人縱近九五所見豈能遠大如童䝉<lb/>
　　非不居五只是童䝉此蓋言六以隂柔識闇居坤<lb/>
　　之始所見不大如童稚焉然在小人則不足咎何<lb/>
　　者小人可使小知而已在君子則吝道也何者君<lb/>
　　子成德之人自當識見廣大豈可與童稚一般見<lb/>
　　識象云小人道也辭雖指小人意却屬君子小人<lb/>
<pb n="18a"/>　　則可君子則不可也<lb/>
六二闚觀利女貞象曰闚觀女貞亦可醜也<lb/>
　程子曰二應於五觀於五也五剛陽中正之道非二<lb/>
　隂暗柔弱所能觀見也故但如闚覘之觀耳闚覘之<lb/>
　觀雖少見而不能甚明也二既不能明見剛陽中正<lb/>
　之道則利如女子之貞雖見之不能甚明而能順從<lb/>
　者女子之道也在女子為貞也二既不能明見九五<lb/>
　之道能如女子之順從則不失中正乃為利也君子<lb/>
<pb n="18b"/>　不能觀剛陽中正之大道而僅能闚覘其彷彿雖能<lb/>
　順從乃同女子之貞亦可羞醜也<lb/>
　　愚曰有所隂伺而行之謂闚闚觀伺人之顔色而<lb/>
　　順之者也然此女子之常君子不致責焉故曰利<lb/>
　　女貞孟子曰无違夫子以順為正者妾婦之道也<lb/>
　　在君子而為妾婦之道則失我者也君子而失我<lb/>
　　豈不可醜哉<lb/>
六三觀我生進退象曰觀我生進退未失道也<lb/>
<pb n="19a"/>　程子曰三居非其位處順之極能順時以進退者也<lb/>
　若居當其位則无進退之義也觀我生我之所生謂<lb/>
　動作施為出於已者觀其所生而随冝進退所以處<lb/>
　雖非正而未至失道也随時進退求不失道故无悔<lb/>
　吝以能順也觀已之生而進退以順乎冝故未至於<lb/>
　失道也<lb/>
　　愚曰生如人之生也直之生我之所生者人道之<lb/>
　　正也三居上下之交可進可退之際當自觀我之<lb/>
<pb n="19b"/>　　平生以卜自已之進退我生而道全德備歟其為<lb/>
　　當今之世舍我其誰之孟子我生而一善未備其<lb/>
　　為吾斯未能信之漆雕開雖一進一退之未決而<lb/>
　　象以為未失道者謂處三之能審也<lb/>
六四觀國之光利用賔于王象曰觀國之光尚賓也<lb/>
　程子曰觀莫明于近五以剛陽中正居尊位聖賢之<lb/>
　君也四切近之觀見其道故云觀國之光觀見國之<lb/>
　盛德光輝也不指君之身而云國者在人君而言豈<lb/>
<pb n="20a"/>　止觀其行一身乎當觀天下之政化則人君之道德<lb/>
　可見矣四雖隂柔而巽體居正切近于五觀見而能<lb/>
　順從者也利用賔于王夫聖明在上則懐抱才德之<lb/>
　人皆願進于朝廷輔戴之以匡濟天下四既觀見人<lb/>
　君之德國家之治光華盛羙所宜賔于王朝効其智<lb/>
　力上輔於君以施澤天下故云利用賔于王也古者<lb/>
　有賢德之人則人君賔禮之故士之仕進于王朝則<lb/>
　謂之賔君子懐負才業志在乎兼善天下然有卷懐<lb/>
<pb n="20b"/>　自守者盖時无明君莫能用其道不得已也豈君子<lb/>
　之志哉既觀見國之盛德光華古人所謂非常之遇<lb/>
　也所以志願登進王朝以行其道故云觀國之光<lb/>
　尚賔也尚謂志尚其志意願慕賔于王朝也<lb/>
　　愚曰易凡言國邑皆是有坤卦六三德位未當惟<lb/>
　　觀我以進退六四德位既當可以觀國而用賔矣<lb/>
　　九五大觀在上德輝赫奕四近而觀之覽德輝而<lb/>
　　下利用受賔禮于王朝古者諸侯朝王王以賔禮<lb/>
<pb n="21a"/>　　禮之士而未受禄亦賔之詩燕羣臣曰嘉賔周官<lb/>
　　曰以賓禮賔之此之謂也象曰尚賔尚尊也義則<lb/>
　　君臣情則賔友也<lb/>
九五觀我生君子无咎象曰觀我生觀民也<lb/>
　程子曰九五居人君之位時之治亂俗之羙惡係乎<lb/>
　已而已觀已之生若天下之俗皆君子矣則是已之<lb/>
　所為政化善也乃无咎矣若天下之俗未合君子之<lb/>
　道則是已之所為政治未善未能免于咎也我生出<lb/>
<pb n="21b"/>　于已者人君欲觀已之施為善否當觀于民民俗<lb/>
　善則政化善也王弼云觀民以察已之道是也<lb/>
　　愚曰九以陽剛居五位以儀表示人必自檢正其<lb/>
　　身焉故必反觀我生盡君子之道斯可免咎矣象<lb/>
　　曰觀我生觀民也夫觀我於我恕而不自覺觀我<lb/>
　　于民公而无所遁知民之仁鄙則我之得失彰矣<lb/>
上九觀其生君子无咎象曰觀其生志未平也<lb/>
　程子曰上九以陽剛之德處于上為下之所觀而不<lb/>
<pb n="22a"/>　當位是賢人君子不在于位而道德為天下所觀仰<lb/>
　者也觀其生觀其所生也謂出于已者德業行義也<lb/>
　既為天下所觀仰故自觀其所生若皆君子矣則无<lb/>
　過咎也茍未君子則何以使人觀仰矜式是其咎也<lb/>
　雖不在位然以人觀其德用為儀法故當自慎省觀<lb/>
　其所生常不失于君子則人不失所望而化之矣不<lb/>
　可以不在于位故安然放意无所事也是其志意未<lb/>
　得安也故云志未平也平謂安寜也<lb/>
<pb n="22b"/>　　愚曰我者内辭也其者外辭也上居觀道之成故<lb/>
　　又觀民之生以驗已之教化人皆君子也而後无<lb/>
　　咎人有士君子之行焉而後為太平之世我可以<lb/>
　　免咎矣象曰志未平平滿也觀之君子不以一身<lb/>
　　為君子自足而欲天下皆君子而後愜志也<lb/>
　<lb/>
　<lb/>
　周易程朱傳義折𠂻卷十一<lb/>
</p>

  </div>
            <div>
<head>周易程朱傳義折衷卷十二</head> <lb/>
    <p>
<pb n="1a"/>欽定四庫全書<lb/>
　周易程朱傳義折衷卷十二<lb/>
　　　　　　　　　　　　　元　趙采　撰<lb/>
䷔<hi>震下離上</hi>
　程子曰序卦可觀而後有所合故受之以噬嗑嗑者<lb/>
　合也既有可觀然後有來合之者也噬嗑所以次觀<lb/>
　也噬齧也嗑合也口中有物間之齧而後合之也卦<lb/>
　上下二剛爻而中柔外剛中虚人頥口之象也中虚<lb/>
<pb n="1b"/>　之中又一剛爻為頥中有物之象口中有物則隔其<lb/>
　上下不得嗑必齧之則得嗑故為噬嗑聖人以卦之<lb/>
　象推之于天下之事在口則為有物隔而不得合<lb/>
　在天下則為有強梗或讒邪間隔于其間故天下<lb/>
　之事不得合也當用刑法小則懲誡大則誅戮以除<lb/>
　去之然後天下之治得成矣凡天下至于一國一家<lb/>
　至于萬事所以不和合者皆由有間也无間則合矣<lb/>
　以至天地之生萬物之成皆合而後能遂凡未合者<lb/>
<pb n="2a"/>　皆有間也若君臣父子親戚朋友之間有離貳怨隙<lb/>
　者葢讒邪間于其間也除去之則和合矣故間隔者<lb/>
　天下之大害也聖人觀噬嗑之象推之于天下萬事<lb/>
　皆使去其間隔而合之則无不和且治矣噬嗑者治<lb/>
　天下之大用也去天下之間在任刑罰故卦取用刑<lb/>
　為義在二體明照而威震乃用刑之象也<lb/>
噬嗑亨利用獄<lb/>
　程子曰噬嗑亨卦自有亨義也天下之事所以不得<lb/>
<pb n="2b"/>　亨者以有間也噬而嗑之則亨通矣利用獄噬而嗑<lb/>
　之之道宜用刑獄也天下之間非刑獄何以去之不<lb/>
　云利用刑而云利用獄者卦有明照之象利于察獄<lb/>
　也獄者所以究治情偽得其情則知為間之道然後<lb/>
　可以設防與致刑也<lb/>
　朱子曰噬齧也嗑合也物有間者齧而合之也為卦<lb/>
　上下兩陽而中虚頥口之象九四一陽間于其中必<lb/>
　齧之而後合故為噬嗑其占當得亨通者有間故不<lb/>
<pb n="3a"/>　通齧之而合則亨通矣又三隂三陽剛柔中半下動<lb/>
　上明下雷上電本自益卦六四之柔上行以至于五<lb/>
　而得其中是知以隂居陽雖不當位而利用獄盖治<lb/>
　獄之道唯威與明而得其中之為貴故筮得之者有<lb/>
　其徳則應其占也<lb/>
彖曰頥中有物曰噬嗑噬嗑而亨剛柔分動而明雷電<lb/>
合而章柔得中而上行雖不當位利用獄也<lb/>
　程子曰頥中有物故為噬嗑有物間於頥中則為害<lb/>
<pb n="3b"/>　噬而嗑之則其害亡乃亨通也故云噬嗑而亨剛柔<lb/>
　分動而明雷電合而章以卦才言也剛爻與柔爻相<lb/>
　間剛柔分而不相雜為明辨之象明辨察獄之本也<lb/>
　動而明下震上離其動而明也雷電合而章雷震而<lb/>
　電耀相湏並見合而章也照與威並行用獄之道也<lb/>
　能照則无所隠情有威則莫敢不畏上既以二象言<lb/>
　其動而明故復言威照並用之意六五以柔居中為<lb/>
　用柔得中之義上行謂居尊位雖不當位謂以柔居<lb/>
<pb n="4a"/>　五為不當而利於用獄者治獄之道全剛則傷于嚴<lb/>
　暴過柔則失于寛縱五為用獄之主以柔處剛而得<lb/>
　中得用獄之宜也以柔居剛為利用獄以剛居柔為<lb/>
　利否曰剛柔質也居用也用柔非治獄之宜也<lb/>
　　愚曰此推爻卦象以論用獄之道又歸諸五以贊<lb/>
　　用獄之人何謂推爻卦象以論用獄之道以爻言<lb/>
　　噬嗑自否而變下卦本坤也乾分一爻以變坤之<lb/>
　　初為震上卦本乾也坤分一爻以變乾之中為離<lb/>
<pb n="4b"/>　　乾坤等判雜而有分故曰剛柔分以卦言震在下<lb/>
　　而動離在上而明震動離明並行不悖故曰動而<lb/>
　　明以象言震雷也離電也雷動電明剛柔相文合<lb/>
　　一而成章故曰雷電合而章何謂歸諸五以贊用<lb/>
　　獄之人此成卦在九四四互坎坎為律為棘獄象<lb/>
　　也六五以柔得中而行九四之上下據九四之坎<lb/>
　　用獄也然以柔居中雖不當位而利用獄者則以<lb/>
　　治獄旡若威明柔中之為利也葢獄事以威明為<lb/>
<pb n="5a"/>　　用以恕為主雷電合而章威明也柔得中而上行<lb/>
　　恕也明而不恕不如不明若専用威則申韓之慘<lb/>
　　刻矣彖所以言利用獄在柔得中之後也<lb/>
象曰雷電噬嗑先王以明罰敕法<lb/>
　程子曰象无倒置者疑此文互也雷電相須並見之物<lb/>
　亦有嗑象電明而雷威先王觀電雷之象法其明與<lb/>
　威以明其刑罰飭其法令法者明事理而為之防者<lb/>
　也<lb/>
<pb n="5b"/>　　愚曰重卦皆兩象或有先言上象者山下出泉蒙<lb/>
　　之類是也或有先言下象者地上有水比之類是<lb/>
　　也惟雲雷屯雷電噬嗑雷電皆至豐風雷益雷風恒<lb/>
　　不以先後上下言葢風雲雷電此四者有氣无質<lb/>
　　有聲无形來莫知其始去莫知其終聖人未嘗强<lb/>
　　别之也伊川疑此文互文公以為倒兩字皆未允<lb/>
　　夫雷威電明一時並至天所以去萬物之梗體其<lb/>
　　明以明罰體其威以敇法先王所以去萬民之梗<lb/>
<pb n="6a"/>　　文公云雷電噬嗑與雷電豐似同而少異噬嗑明<lb/>
　　在上動在下是明得事理先立法了未有犯底人<lb/>
　　留待異日用故云明罰敕法豐卦威在上明在下<lb/>
　　是用罰之時明見下情曲折方得故云折獄致刑<lb/>
　　此是従上卦説下來若従下卦説上去則噬嗑是<lb/>
　　動而明是動而刑人須要明故言明罰敕法豐是<lb/>
　　明以動是明見事情了方動故言折獄致刑二義<lb/>
　　參互而其義始備<lb/>
<pb n="6b"/>初九屨校滅趾无咎象曰屨校滅趾不行也<lb/>
　程子曰九居初最在下无位者也下民之象為受刑<lb/>
　之人當用刑之始罪小而刑輕校木械也其過小故<lb/>
　屨之于足以滅傷其趾人有小過校而滅其趾則當<lb/>
　懲懼不敢進於惡矣故无咎繫辭曰小懲而大誡此<lb/>
　小人之福也言懲之于小與初故得无咎也初與上<lb/>
　无位為受刑之人餘四爻皆為用刑之人初居最下<lb/>
　无位者也上處尊位之上過于尊位亦无位者也王弼<lb/>
<pb n="7a"/>　以為無隂陽之位隂陽係于竒偶豈容无也然諸卦<lb/>
　初上不言當位不當位者盖初終之義為大臨之初九則以<lb/>
　位為正若需上六云不當位乾上九云无位爵位之<lb/>
　位非隂陽之位也屨校而滅傷其趾則知懲戒而不<lb/>
　敢長其惡故云不行也古人制刑有小罪則校其趾<lb/>
　葢取禁止其行使不進于惡也<lb/>
　朱子曰初上无位為受刑之象中四爻為用刑之象<lb/>
　初在卦始罪薄過小又在卦下故為屨校滅趾之象<lb/>
<pb n="7b"/>　止惡於初故得无咎占者小傷而无咎也<lb/>
　　愚曰卦中言滅趾滅鼻滅耳宜同一義而伊川於<lb/>
　　滅趾滅耳言傷滅之滅于滅鼻言滅没之滅文公<lb/>
　　本義滅鼻云傷滅之滅見得噬膚安得傷鼻是没<lb/>
　　其鼻為正三字均滅没之滅也校木械也屨校械其<lb/>
　　足也古者五刑皆肉刑肉刑有斬左趾右趾施之<lb/>
　　得其當故小懲大誡懲一勸百人知畏而不敢犯<lb/>
　　趾者一動之初也聖人用刑于其一動之初而遏<lb/>
<pb n="8a"/>　絶之使雖有惡不能行此猶為小人之福待其惡積<lb/>
　而不可解罪大而不可掩則勢不得不棄之耳故曰<lb/>
　聖人常善救人故无棄人常善救物故无棄物若以<lb/>
　傷字訓滅字則恐未的又與滅鼻義異也<lb/>
六二噬膚滅鼻无咎象曰噬膚滅鼻乗剛也<lb/>
　程子曰二應五之位用刑者也四爻皆取噬為義二<lb/>
　居中得正是用刑得其中正也用刑得其中正則罪<lb/>
　惡者易服故取噬膚為象噬齧人之肌膚為易入也<lb/>
<pb n="8b"/>　滅没也深入至没其鼻也二以中正之道其刑易服<lb/>
　然乗初剛是用刑于剛强之人刑剛强之人必須深<lb/>
　痛故至滅鼻而无咎也中正之道易以服人與嚴刑<lb/>
　以待剛强義不相妨深至滅鼻者乗剛故也乗剛乃<lb/>
　用刑于剛强之人不得不深嚴也深嚴則得其宜乃<lb/>
　所謂中也<lb/>
　朱子曰祭有膚鼎葢肉之柔脆噬而易嗑者六二中<lb/>
　正故其所治如噬膚之易然以柔乗剛故雖甚易亦<lb/>
<pb n="9a"/>　不免於傷滅其鼻占者雖傷而終无咎也<lb/>
　　愚按伊川釋滅鼻謂刑剛强之人必須深痛其義<lb/>
　　當矣然又云六二用刑中正罪惡易服故取噬膚<lb/>
　　為象罪惡易服則不至滅鼻葢六二柔而中正治<lb/>
　　獄平易有如噬膚而初九剛强必須深嚴乃為得<lb/>
　　中故滅鼻滅鼻劓刑也劓而耻之乃云无咎者用<lb/>
　　刑之道視其罪而輕重之雖至于滅鼻而吾无心<lb/>
　　焉故无咎无咎者中也葢剛失于嚴非中也柔失<lb/>
<pb n="9b"/>　　之寛亦非中也二者皆非用刑之利<lb/>
六三噬腊肉遇毒小吝无咎象曰遇毒位不當也<lb/>
　程子曰三居下之上用刑者也六居三處不當位自<lb/>
　處不得其當而刑于人則人不服而怨懟悖犯之如<lb/>
　噬齧乾腊堅韌之物而遇毒惡之味反傷于口也用<lb/>
　刑而人不服反致怨傷是可鄙吝也然當噬嗑之時<lb/>
　大要噬間而嗑之雖其身處位不當而强梗難服至<lb/>
　于遇毒然用刑非為不當也故雖可吝亦小噬而嗑<lb/>
<pb n="10a"/>　之非有咎也<lb/>
　朱子曰腊肉謂獸腊全體骨而為之者堅韌之物也<lb/>
　隂柔不中正治人而人不服為噬腊遇毒之象占雖<lb/>
　小吝然時當噬嗑於義為无咎也<lb/>
　　愚按腊肉文公謂全體骨肉之堅韌難合者噬之<lb/>
　　亦以其為間而當治者但六三隂柔不中正治人<lb/>
　　而人不服反遇其毒故小吝然彼本當治故无咎<lb/>
　　看來遇毒只是逢其毒不是被其毒故小吝若已<lb/>
<pb n="10b"/>　　被其毒則非止小吝又安得无咎六三九四六五<lb/>
　　皆位不當然三獨遇毒四五或得金矢或得黄金<lb/>
　　何也曰得所以治之之道則不為所傷不得所以<lb/>
　　治之之道則為所傷理必然也<lb/>
九四噬乾胏得金矢利艱貞吉象曰利艱貞吉未光也<lb/>
　程子曰九四居近君之位當噬嗑之任者也四已過<lb/>
　中是其間愈大而用刑愈深也故云噬乾胏胏肉之<lb/>
　有聮骨者乾肉而兼骨至堅難噬者也噬至堅而得<lb/>
<pb n="11a"/>　金矢金取剛矢取直九四陽徳剛直為得剛直之道<lb/>
　雖用剛直之道利在克艱其事而貞固其守則吉也<lb/>
　九四剛而明體陽而居柔剛明則傷於果故戒以知<lb/>
　難居柔則守不固故戒以堅貞剛而不貞者有矣凡<lb/>
　失剛者皆不貞也在噬嗑四最為善凡言未光其道<lb/>
　未光大也戒以利艱貞葢其所不足也不得中正故也<lb/>
　朱子曰胏肉之帶骨者與胾通用周禮獄訟入鈞金<lb/>
　束矢而後聴之九四以剛居柔得用刑之道故有此<lb/>
<pb n="11b"/>　象言所噬愈堅而得聴訟之宜也然必利于艱難正<lb/>
　固則吉戒占者宜如是也<lb/>
　　愚曰此爻乾體為金離體為矢故有此象伊川云<lb/>
　　金取剛矢取直九四得剛直之道愚謂金矢乃獄<lb/>
　　訟者所入之物不在九四身上朱文公引周禮鈞<lb/>
　　金束矢當矣金取其剛而不可變矢取其直而不<lb/>
　　可返皆聖人禁民獄訟之深意得者得其情也方<lb/>
　　九四之聴訟也既得其金則不信者自反而服其<lb/>
<pb n="12a"/>　　辜矣既得其矢則不直者自反而服其非矣然其<lb/>
　　利艱貞而後吉者曽子曰如得其情則哀矜而勿<lb/>
　　喜象又曰未光豈欲刑期无刑而後光歟<lb/>
六五噬乾肉得黄金貞厲无咎象曰貞厲无咎得當也<lb/>
　程子曰五在卦愈上而為噬乾肉反易于四之噬胏<lb/>
　者五居尊位乗在上之勢以刑于下其勢易也在卦<lb/>
　將極矣其為間甚大非易嗑也故為噬乾肉也得黄<lb/>
　金黄中色金剛物五居中為得中道處剛而四輔以<lb/>
<pb n="12b"/>　剛得黄金也五无應而四居大臣之位得其助也貞<lb/>
　厲無咎六五雖處中剛然實柔體故戒以必貞固而<lb/>
　懐危厲則得无咎也以柔居尊而當噬嗑之時豈可<lb/>
　不貞固而懐危懼哉所以能無咎者以所為得<lb/>
　其當也所謂當居中用剛而能守正慮危也<lb/>
　朱子曰噬乾肉難于膚而易於腊胏者也黄中色金<lb/>
　亦謂鈞金六五柔順而中以居尊位用刑于人人无<lb/>
　不服故有此象然必貞厲乃得无咎亦戒占者之辭<lb/>
<pb n="13a"/>　　愚曰此爻坤為黄乾為金故有此象乾肉文公謂<lb/>
　　難於膚而易於腊與胏黄是中色黄金又金之中<lb/>
　　者六五柔順而中以居尊位刑人而无不服得黄<lb/>
　　金與得金矢各别九四是司寇聴獄訟必要鈞金<lb/>
　　束矢之兩全治其詳者也六五是人君聴司寇所<lb/>
　　上之獄訟只要得中更不用乎矢故惟言黄金治<lb/>
　　其要者也大臣盡剛直之義以聴訟人君極剛中<lb/>
　　之明以宥刑用獄之道盡于此矣然亦貞厲而後<lb/>
<pb n="13b"/>　　無咎以見用刑之誠重也或曰用刑言噬何也曰<lb/>
　　此聖人深意也孔子曰聴訟吾猶人也必也使無<lb/>
　　訟乎夫不争則无訟今物至於噬而後合徳已衰<lb/>
　　矣噬之當也猶愧乎無訟矧噬之有不當者乎故<lb/>
　　六五曰貞厲而僅得其當以无咎亦猶九四之未<lb/>
　　光也<lb/>
上九何校滅耳凶象曰何校滅耳聰不明也<lb/>
　程子曰上過乎尊位無位者也故為受刑者居卦之<lb/>
<pb n="14a"/>　終是其間大噬之極也繫辭所謂惡積而不可揜罪大<lb/>
　而不可解者也故何校而滅其耳凶可知矣何負也<lb/>
　謂在頸也人之聾暗不悟積其罪惡以至於極古人<lb/>
　制法罪之大者何之以校為其无所聞知積成其惡<lb/>
　故以校而滅傷其耳誡聰之不明也<lb/>
　　愚曰校在頸曰何屨校不懲至于此極没耳而凶<lb/>
　　自取之也滅耳刵刑也象以滅耳為聰不明葢耳<lb/>
　　目聰明則知義理而不犯刑法今何校至于滅耳<lb/>
<pb n="14b"/>　　為聰不明聞善言而不用也噬嗑六爻初上為受<lb/>
　　刑之人四爻皆以噬言用刑者也然噬者不過乎<lb/>
　　肉骨葢以頥中梗塞之物亦不過乎肉骨也頥是<lb/>
　　齒上下兩旁不是咽喉故可噬而嗑若咽喉中有<lb/>
　　梗則不可噬而嗑死亡隨之矣聖人去讒邪强梗<lb/>
　　之間只當在梗頥之時若待其梗咽喉則无如之<lb/>
　　何矣此又噬嗑之餘意<lb/>
䷕<hi>離下艮上</hi>
<pb n="15a"/>　程子曰序卦嗑者合也物不可以茍合而已故受之<lb/>
　以賁賁者飾也物之合則必有文文乃飾也如人之<lb/>
　合聚則有威儀上下物之合聚則有次序行列合<lb/>
　則必有文也賁所以次噬嗑也為卦山下有火山者<lb/>
　草木百物之所聚也下有火則照見其上草木品彚皆<lb/>
　被其光彩有賁飾之象故為賁也<lb/>
　　愚按伊川謂合則必有文賁所以次噬嗑也葢有<lb/>
　　物為間之時正在憂患如何興得文明之治今既<lb/>
<pb n="15b"/>　　噬嗑而亨則人情物意通達和㑹可以興文明之<lb/>
　　治矣便如時君世主既已削平患難可以立制度<lb/>
　　興禮樂備典章文物便是不可茍合故受之以賁<lb/>
　　之意若既合了更不理㑹禮樂教化便是茍合而<lb/>
　　已<lb/>
賁亨小利有攸往<lb/>
　程子曰物有飾而後能亨故曰无本不立无文不行<lb/>
　有實而加飾則可以亨矣文飾之道可増其光彩故<lb/>
<pb n="16a"/>　能小利于進也<lb/>
　朱子曰賁飾也卦自損來者柔自三來而文二剛自<lb/>
　二上而文三自既濟而來者柔自上來而文五剛自<lb/>
　五上而文上又内離而外艮有文明而各得其分之<lb/>
　象故為賁占者以其柔來文剛陽得隂助而離明于<lb/>
　内故為亨以其剛上文柔而艮止于外故小利有所往<lb/>
彖曰賁亨柔來而文剛故亨分剛上而文柔故小利有<lb/>
攸往天文也文明以止人文也<lb/>
<pb n="16b"/>　程子曰卦為賁飾之象以上下二體剛柔相交為文<lb/>
　飾也下體本乾柔來文其中而為離上體本坤剛來文<lb/>
　其上而為艮乃為山下有火止于文明而成賁也天<lb/>
　下之事无飾不行故賁則能亨也柔來而文剛故亨<lb/>
　柔來文于剛而成文明之象文明所以為賁也賁之<lb/>
　道能致亨實由飾而能亨也分剛上而文柔故小利<lb/>
　有攸往分乾之中爻往文于艮之上也事由飾而加<lb/>
　盛由飾而能行故小利有攸往夫往而能利者以有<lb/>
<pb n="17a"/>　本也賁飾之道非能増其實也但加之文彩耳事由文<lb/>
　而顯盛故為小利有攸往亨者亨通也往者加進也<lb/>
　二卦之變共成賁義而彖分上下各主一事者葢離<lb/>
　明足以致亨文柔又能小進也天文也文明以止人<lb/>
　文也此承上文言隂陽剛柔相文者天之文也止于<lb/>
　文明者人之文也止謂處于文明也質必有文自然<lb/>
　之理理必有對待生生之本也有上則有下有此則<lb/>
　有彼有質則有文一不獨立二則為文非知道者孰<lb/>
<pb n="17b"/>　能識之天文天之理也人文人之道也<lb/>
觀乎天文以察時變觀乎人文以化成天下<lb/>
　程子曰天文謂日月星辰之錯列寒暑隂陽之代變<lb/>
　觀其運行以察四時之遷改也人文人理之倫序觀<lb/>
　人文以教化天下天下成其禮俗乃聖人用賁之道<lb/>
　也賁之象取山下有火又取卦變柔來文剛剛上文<lb/>
　柔凡卦有以二體之義及二象而成者如屯取動乎<lb/>
　險中與雲雷訟取上剛下險與天水違行是也有取<lb/>
<pb n="18a"/>　一爻者成卦之由也柔得位而上下應之曰小畜柔<lb/>
　得尊位大中而上下應之曰大有是也有取二體又<lb/>
　取消長之義者雷在地中復山附于地剥是也有取<lb/>
　二象兼二爻交變而為義者風雷益兼取損上益下山<lb/>
　下有澤損兼取損下益上是也有既以二象成卦復<lb/>
　取爻之義者夬之剛決柔姤之柔遇剛是也有以用<lb/>
　成卦者巽乎水而上水井木上有火鼎是也鼎又以<lb/>
　卦形為象有以形為象者山下有雷頥頤中有物曰<lb/>
<pb n="18b"/>　噬嗑是也此成卦之義也如剛上柔下損上益下謂<lb/>
　剛居上柔在下損于上益于下據成卦而言非謂就<lb/>
　卦中升降也如訟无妄云剛來豈自上體而來也凡<lb/>
　以柔居五者皆云柔進而上行柔居下者也乃居尊<lb/>
　位是進而上也非謂自下體而上也卦之變皆自乾坤<lb/>
　先儒不達故謂賁本是泰卦豈有乾坤重而為泰又由<lb/>
　泰而變之理下離本乾中爻變而成離上艮本坤上<lb/>
　爻變而成艮離在内故云柔來艮在上故云剛上非<lb/>
<pb n="19a"/>　自下體而上也乾坤變而為六子八卦重而為六十<lb/>
　四皆由乾坤之變也<lb/>
　朱子曰程𫝊説乾坤變為六子非是卦不是逐一卦<lb/>
　畫了旋變去這話難説伊川説兩儀四象自下分明<lb/>
　卦不是旋取象後方畫須是都畫了這卦方只就已<lb/>
　成底卦上面取象所以有剛柔往來上下<lb/>
　　愚按伊川文剛文柔之説本王輔嗣而以先儒賁<lb/>
　　本是泰為非善乎文公云彖言剛柔往來上下皆<lb/>
<pb n="19b"/>　　是就已畫成底卦上面取象説出所以本義既説<lb/>
　　賁自損來自既濟來又説是節卦變則先儒云賁<lb/>
　　本泰亦自説得葢泰上坤下乾隂陽正交今賁于<lb/>
　　泰交中又交焉坤之柔下來六二以文乾之剛則<lb/>
　　下卦陽質而隂章也乾之剛往升上九以文坤之<lb/>
　　柔則上卦隂質而陽章也以文下逮居中得正故<lb/>
　　極亨通以文上升無位失正故止獲小利内體文<lb/>
　　明故可以攸往外體艮止不可尚往故小利有攸<lb/>
<pb n="20a"/>　　往天文也一句無來歴先儒言上有剛柔相錯四<lb/>
　　字今缺義亦有然卦之六畫剛柔等而位序錯如<lb/>
　　日月之運行隂陽之代謝天文露焉卦之二體内<lb/>
　　離明而外艮止如君臣父子兄弟朋友夫婦内合<lb/>
　　交感之情外列森嚴之分人文露焉觀乎天文觀<lb/>
　　乎人文當看兩觀字此理在天人常昭然未嘗滅<lb/>
　　没人唯不加考察則不見其為文爾倘能觀察此<lb/>
　　理則在天者可以知時變在人者可以化成天下<lb/>
<pb n="20b"/>　　也<lb/>
象曰山下有火賁君子以明庶政无敢折獄<lb/>
　程子曰山者草木百物所聚生也火在其下而上照<lb/>
　庶類皆被其光明為賁飾之象也君子觀山下有火<lb/>
　明照之象以修明其庶政成文明之治而无果敢於<lb/>
　折獄也折獄者人君之所致慎也豈可恃其明而輕<lb/>
　自用乎乃聖人之用心也為戒深矣象之所取唯以<lb/>
　山下有火明照庶物以用明為戒而賁亦自有無敢<lb/>
<pb n="21a"/>　折獄之義折獄者專用情實有文飾則没其情矣故<lb/>
　无敢用文以折獄也<lb/>
　　愚曰古人謂草木之文為賁湯誥曰賁若草木山<lb/>
　　有草木固已為文而下又有火照燭之則其文著<lb/>
　　明庶政離明也无敢折獄艮止也庶政雖明猶无<lb/>
　　敢折獄何也葢噬嗑之後王化方新亦不宜果敢<lb/>
　　用刑只當修明庶政寛恤刑罰周禮刑新國用輕<lb/>
　　典便是此意<lb/>
<pb n="21b"/>初九賁其趾舍車而徒象曰舎車而徒義弗乗也<lb/>
　程子曰初九以陽剛居明體而處下君子有剛明<lb/>
　之徳而在下者也君子在无位之地无所施于天下<lb/>
　唯自賁飾其所行而已趾取在下而所以行也君子<lb/>
　修飾之道正其所行守節處義其行不茍義或不當<lb/>
　則舍車輿而寜徒行衆人之所羞而君子以為賁也<lb/>
　舎車而徒之義兼于比應取之初比二而應四應四<lb/>
　正也與二非正也九之剛明守義不近與于二而逺應<lb/>
<pb n="22a"/>　于四舎易而従難如舎車而徒行也守節義君子之<lb/>
　賁也是故君子所賁世俗所羞世俗所貴君子所賤<lb/>
　以車徒為言者因趾與行為義也舎車而徒行者于<lb/>
　義不可以乗也<lb/>
　　愚曰初九陽也居一卦之下有趾之象焉二以其<lb/>
　　隂施賁于趾乗車賁之至也然義有弗可則寜舎<lb/>
　　車徒行以従義葢初之應四義也舎六二之車徒<lb/>
　　行以従五之正應所以賁吾趾者在此而不在彼<lb/>
<pb n="22b"/>　　也是之謂義初以徒步為賁上以白賁為无咎始<lb/>
　　終懼其文飾而喪其實也<lb/>
六二賁其須象曰賁其須與上興也<lb/>
　程子曰卦之為賁雖由兩爻之變而文明之義為重<lb/>
　二實賁之主也故主言賁之道飾于物者不能大變<lb/>
　其質也因其質而加飾耳故取須義須隨頥而動者<lb/>
　也動止唯繫所附猶善惡不由于賁也二之文明唯<lb/>
　為賁飾善惡則繫其質也以須為象者謂其與上同<lb/>
<pb n="23a"/>　興也隨上而動動止唯係所附也猶加飾于物因其<lb/>
　質而賁之善惡在其質也<lb/>
　　愚曰此爻先儒以須為髭非也易以上為首初為<lb/>
　　尾正例也唯三居下卦之上亦得為角唯四居上<lb/>
　　卦之下亦得為尾變例也二在咸艮為腓在明夷<lb/>
　　為股非鬚之位若以賁趾為並則何不並濡如皤<lb/>
　　如哉須只當作須待之義賁之六爻以剛柔相錯<lb/>
　　為文初九六四相應而為文二與三五與六相近<lb/>
<pb n="23b"/>　　而為文也今二以柔中之徳與五无應須待九三<lb/>
　　與之俱起故曰與上興儒有席上之珍以待聘夙<lb/>
　　夜强學以待問懐忠信以待舉力行以待取其須<lb/>
　　之義乎<lb/>
九三賁如濡如永貞吉象曰永貞之吉終莫之陵也<lb/>
　程子曰三處文明之極與二四二隂間處相賁賁之<lb/>
　盛者也故云賁如如辭助也賁飾之盛光彩潤澤故<lb/>
　云濡如光彩之盛則有潤澤詩云麀鹿濯濯永貞吉三<lb/>
<pb n="24a"/>　與二四非正應相比而成相賁故戒以常永貞正賁<lb/>
　者飾也賁飾之事難乎常也故永貞則吉三與四相<lb/>
　賁又下比于二二柔文一剛上下交賁為賁之盛也<lb/>
　飾而不常且非正則人所陵侮也故戒能永貞則吉<lb/>
　也其賁既常而正誰能陵之乎<lb/>
　　愚曰九三居離之上文極矣又以陽居陽立乎二<lb/>
　　隂之間伏坎故賁而至于濡潤此文之潤色者然<lb/>
　　必曰永貞吉何也葢文之賁須當守以正大大凡<lb/>
<pb n="24b"/>　　有文之人自為人所重而象乃曰終莫之陵者葢<lb/>
　　文士雖為人所愛亦為所薄若唐之王楊盧駱雖<lb/>
　　有文彩終為人所薄者以不正故也此爻教以永<lb/>
　　貞之吉者欲其文明以正正則文不勝質文質彬<lb/>
　　彬人莫之陵矣<lb/>
六四賁如皤如白馬翰如匪寇婚媾象曰六四當位疑<lb/>
也匪寇婚媾終无尤也<lb/>
　程子曰四與初為正應相賁者也本當賁如而為三<lb/>
<pb n="25a"/>　所隔故不獲相賁而皤如皤白也未獲賁也馬在下而<lb/>
　動者也未獲相賁故云白馬其従正應之志如飛故<lb/>
　云翰如匪為九三之寇讐所隔則婚媾遂其相親矣<lb/>
　已之所乗與動于下者馬之象也初四正應終必獲<lb/>
　親第始為其間隔耳四與初相逺而三介于其間是<lb/>
　所當之位為可疑也雖為三寇讎所隔未得親其婚<lb/>
　媾然其正應理直義勝終必得合故云終无尤也尤<lb/>
　怨也終得相賁故无怨尤也<lb/>
<pb n="25b"/>　朱子曰皤白也馬人所乗人白則馬亦白矣四與初<lb/>
　相賁者乃為九三所隔而不得遂故皤如而其往來<lb/>
　之心如飛翰之疾也然九三剛正非為寇者也乃求<lb/>
　婚媾耳故其象如此<lb/>
　　愚曰皤素貎四當位又與初為正應而疑初何也<lb/>
　　慮夫初之誘於車之飾以従二而初乃舎車而徒<lb/>
　　則非四之寇乃四之婚媾也此所以質素以交初<lb/>
　　其従正應之志如馬之翰飛始雖遲疑終用其迅<lb/>
<pb n="26a"/>　　決矣尚何尤焉嗟夫挽士以信不以疑以實不以<lb/>
　　文茍徒相與致飾于外而情實虧焉安能保其終<lb/>
　　合而无尤哉<lb/>
六五賁于丘園束帛戔戔吝終吉象曰六五之吉有喜也<lb/>
　朱子曰六五柔中為賁之主敦本尚實得賁之道故<lb/>
　有丘園之象然隂性吝嗇故有束帛戔戔之象束帛<lb/>
　薄物戔戔淺小之意人而如此雖可羞吝然禮奢寜<lb/>
　儉故得終吉　又曰賁于丘園是箇務實底束帛戔<lb/>
<pb n="26b"/>　戔是賁得不甚大所以說吝兩句是兩意<lb/>
　　愚曰丘園清髙自樂之地謂上九也五无應于下<lb/>
　　而施賁于上故束帛戔戔束帛者五匹為一端三<lb/>
　　𤣥二纁戔戔者委積之象此賁賢之禮也然徒賁<lb/>
　　賢以致其文而弗與共天位治天職食天禄則賁<lb/>
　　賢之道有所未充故不免于吝然事當人心天下<lb/>
　　聞之得不有喜故雖吝終吉賁之世上下相交以<lb/>
　　成賁治四以大臣挽士所挽者初九舎車従義之<lb/>
<pb n="27a"/>　　賢也五以大君而聘賢所聘上九潔白守道之賢<lb/>
　　也以不茍合之賢遇樂得賢之君此所以成賁治<lb/>
　　歟<lb/>
上九白賁无咎象曰白賁无咎上得志也<lb/>
　程子曰上九賁之極也賁飾之極則失于華偽唯能<lb/>
　質白其賁則无過失之咎白素也尚質素則不失其<lb/>
　本真所謂尚質素者非无飾也不使華没實耳<lb/>
　朱子曰賁極反本復于无色善補過矣故其象占如<lb/>
<pb n="27b"/>　此<lb/>
　　愚曰白賁是所謂丘園之賢也居六爻之上而自<lb/>
　　得其志白吾之白乃所以為吾之賁也尚文之世<lb/>
　　非質无以救之故无咎昔孔子自占得此卦而不<lb/>
　　懌門人問之孔子不答葢孔子欲為東周興起文治<lb/>
　　而此卦文明以止又小利有攸往又六爻如舎車<lb/>
　　賁須皤如白馬白賁皆反于質此夫子所以不懌<lb/>
　　也然夫子不能賁于一時而刪詩定書繫易作春<lb/>
<pb n="28a"/>　　秋卒能賁于萬世要之斯文興喪皆天也非人所<lb/>
　　能為也故曰天之未喪斯文也匡人其如予何<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="28b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易程朱𫝊義折衷卷十二<lb/>
</p>

  </div>
            <div>
<head>周易程朱𫝊義折衷卷十三</head> <lb/>
    <p>
<pb n="1a"/>欽定四庫全書<lb/>
　周易程朱𫝊義折衷卷十三<lb/>
　　　　　　　　　　　　　元　趙采　撰<lb/>
䷖<hi>坤下艮上</hi>
　程子曰序卦賁者飾也致飾然後亨則盡矣故受之<lb/>
　以剥夫物至于文飾亨之極也極則必反故賁終則<lb/>
　剥也卦五隂而一陽隂始自下生漸長至于盛極羣<lb/>
　隂消剥於陽故為剥也以二體言之山附于地山高<lb/>
<pb n="1b"/>　起地上而反附著于地頽剥之象也<lb/>
　　愚按伊川釋序卦之辭云物至于文飾亨之極也<lb/>
　　極則必反故賁終則剥夫物至于有文則必剥譬<lb/>
　　如草木萌芽之後漸有文彩及至一開之後則便<lb/>
　　殘謝彫落故周家郁郁之文至秦則有焚坑之禍<lb/>
　　理勢然也唯明理者能持盈守成恭儉反本便不<lb/>
　　至于文靡之盛則可以常久伊川謂聖人无復夫<lb/>
　　剥復相為消長聖人无復則亦无剥矣<lb/>
<pb n="2a"/>剥不利有攸往<lb/>
　程子曰剥者羣隂長盛消剥于一陽之時衆小人剥<lb/>
　喪於君子故君子不利有所往唯當㢲言晦迹隨時<lb/>
　消息以免小人之害也<lb/>
　朱子曰剥落也五隂在下而方生一陽在上而將盡隂<lb/>
　盛長而陽消落九月之卦也隂盛陽衰小人壯而君<lb/>
　子病又内坤順外艮止有順時而止之象故占得之<lb/>
　者不可以有所往也<lb/>
<pb n="2b"/>彖曰剥剥也柔變剛也不利有攸往小人長也順而止<lb/>
之觀象也君子尚消息盈虚天行也<lb/>
　程子曰剥剥也謂剥落也柔變剛也柔長而剛變也<lb/>
　夏至一隂生而漸長一隂長則一陽消至建戌則極<lb/>
　而成剥是隂柔變剛陽也隂小人之道方長盛而剥<lb/>
　消于陽故君子不利有所往也君子當剥之時知<lb/>
　不可有所往順時而止乃能觀剥之象也卦有順止<lb/>
　之象乃處剥之道君子當觀而體之君子尚消息盈<lb/>
<pb n="3a"/>　虚天行也理有消衰有息長有盈滿有虚損順之則<lb/>
　吉逆之則凶君子隨時敦尚所以事天也<lb/>
　　愚曰剥有禠奪之義隂自下奪陽位而變其實也<lb/>
　　不利有攸往雖是小人之道長盛君子不利有所<lb/>
　　往亦是内坤外艮有順止之象君子于此豈與争<lb/>
　　勝負之間哉觀坤艮之象順而止之而已何者小<lb/>
　　人方盛逆之則激順之則止易又為君子謀曰消<lb/>
　　則息虚則盈天道之行有不可違者而能因時觀<lb/>
<pb n="3b"/>　　象見可而為之以御其變此君子之所尚也尚是<lb/>
　　好尚尊尚君子動思與天合安得不尚之<lb/>
象曰山附于地剥上以厚下安宅<lb/>
　程子曰艮重於坤山附于地也山高起于地而反附<lb/>
　著于地圮剥之象也上謂人君與居人上者觀剥之<lb/>
　象而厚固其下以安其居也下者上之本未有基本<lb/>
　固而能剥者也故上之剥必自下下剥則上危矣為<lb/>
　人上者知理之如是則安養人民以厚其本乃所以<lb/>
<pb n="4a"/>　安其居也書曰民惟邦本本固邦寜<lb/>
初六剥牀以足蔑貞凶象曰剥牀以足以滅下也<lb/>
　程子曰隂之剥陽自下而上以牀為象者取身之所<lb/>
　處也自下而剥漸至于身也剥牀以足剥牀之足也<lb/>
　剥始自下故為剥足隂自下進漸消蔑於貞正凶之<lb/>
　道也蔑无也謂消亡于正道也隂剥陽柔變剛是邪<lb/>
　侵正小人消君子其凶可知<lb/>
六二剥牀以辨蔑貞凶象曰剥牀以辨未有與也<lb/>
<pb n="4b"/>　程子曰辨分隔上下者牀之幹也隂漸進而上剥至<lb/>
　于辨愈蔑于正也凶益甚矣隂之侵剥于陽得以<lb/>
　益盛至于剥辨者以陽未有應與故也小人侵剥君<lb/>
　子若君子有與則可以勝小人不能為害矣唯其无<lb/>
　與所以被蔑而凶當消剥之時而无徒與豈能自存<lb/>
　也言未有與剥之未盛有與猶可勝也示人之意深<lb/>
　矣<lb/>
　　愚曰初與二爻辭同只足與辨兩字異象辭却别<lb/>
<pb n="5a"/>　　葢剥卦是大底艮卦有牀廬之象又初動為震震<lb/>
　　為足隂之剥陽必自下始故先牀足而後牀幹不<lb/>
　　一頓剥將去漸漸消爍聖人言蔑貞凶者非是便<lb/>
　　凶是蔑正則凶若隂雖長而不滅正道則不至于<lb/>
　　凶凶雖主君子然小人蔑正亦凶矣剥牀以辨夫<lb/>
　　子言未有與伊川云以陽未有應與若有與則可<lb/>
　　以勝小人今觀剥卦五隂已盛雖上九亦將剥而<lb/>
　　為坤安得君子更有應與此是六二剥牀以辨未<lb/>
<pb n="5b"/>　　至剥膚剥廬者以未有同惡共濟之人耳葢六二<lb/>
　　以柔居中六五以宫人寵非相與肆為凶暴者然<lb/>
　　處羣隂之中其能終无與乎故夫子不曰无與而<lb/>
　　曰未與未者將有而未有之辭君子于此當知所<lb/>
　　以自處矣<lb/>
六三剥之无咎象曰剥之无咎失上下也<lb/>
　程子曰衆隂剥陽之時而三獨居剛應剛與上下之<lb/>
　隂異矣志従于正在剥之時為无咎者也三之為可<lb/>
<pb n="6a"/>　謂善矣不言吉何也曰方羣隂剥陽衆小人害君子<lb/>
　三雖従正其勢孤弱所應在无位之地於斯時也難<lb/>
　乎免矣安得吉也其義為无咎耳言其无咎所以勸<lb/>
　也三居剥而无咎者其所處與上下諸隂不同是與<lb/>
　其同類相失於處剥之道為无咎如東漢之吕强是<lb/>
　也<lb/>
　朱子曰衆隂方剥陽而已獨應之去其黨而従正无<lb/>
　咎之道也占者如是則得无咎<lb/>
<pb n="6b"/>　　愚曰剥之世小人至于成羣君子幾于无與然小<lb/>
　　人成羣非小人之福事勢之相反則凶禍之道也<lb/>
　　剥卦之无咎者唯六三耳以其失上下四隂而獨<lb/>
　　應于上也雖失上下四隂而猶與之處則小人不<lb/>
　　咎之雖居羣隂之中而志應乎上九故君子亦不<lb/>
　　之咎是之謂剥之无咎<lb/>
六四剥牀以膚凶象曰剥牀以膚切近災也<lb/>
　程子曰始剥于牀足漸至于膚膚身之外也將滅其<lb/>
<pb n="7a"/>　身矣其凶可知隂長已盛陽剥已甚貞道已消故更<lb/>
　不言蔑貞直言凶也五為君位剥已及四在人則剥<lb/>
　其膚矣剥及其膚身垂亡矣切近于災禍也<lb/>
　　愚曰剥至四則牀已剥盡及人肌膚者也衆正已<lb/>
　　去禍及君身何凶如之象訓凶為災明君子之无<lb/>
　　辜天實為之也嗟夫初二之剥足剥辨有貞可蔑<lb/>
　　則殃在衆正四之剥膚无貞可蔑則殃在君身詩<lb/>
　　曰人之云亡邦國殄瘁吾於此爻傷之<lb/>
<pb n="7b"/>六五貫魚以宫人寵无不利象曰以宫人寵終无尤也<lb/>
　程子曰剥及君位剥之極也其凶可知故更不言剥<lb/>
　而别設義以開小人遷善之門五羣隂之主也魚隂<lb/>
　物故以為象五能使羣隂順序如貫魚然反獲寵爱<lb/>
　于在上之陽如宫人則无所不利也宫人宫中之人<lb/>
　妻妾侍使也以隂言且取獲寵愛之義以一陽在上<lb/>
　衆隂有順従之道故發此義羣隂消剥于陽以至于<lb/>
　極六五若能長率羣隂駢首順序反獲寵愛於陽則<lb/>
<pb n="8a"/>　終无過尤也於剥之將終復發此義聖人勸遷善之<lb/>
　意深切之至也<lb/>
　　愚曰㢲為魚為䋲艮為手持繩下連衆隂貫魚也<lb/>
　　羣隂貫魚而進能如宫人取寵愛不踰禮越法以<lb/>
　　干預外事擅權専恣以自作威福自然无不利此<lb/>
　　開諭小人以受福之道而隂致其戒者也六居五<lb/>
　　宜尤而以正制小人使如宫人受制于陽故終无<lb/>
　　尤也或曰説卦㢲不為魚而先儒以㢲為魚何也<lb/>
<pb n="8b"/>　　曰漢上謂以重卦離知之包羲氏結繩而為罔罟<lb/>
　　以佃以漁葢取諸離離中有㢲㢲復有離㢲為魚<lb/>
　　以漁也離為雉以佃也魚龍同氣東方鱗蟲龍為<lb/>
　　之長震為龍水之王氣㢲為魚木之廢氣故先儒<lb/>
　　以巽為魚<lb/>
上九碩果不食君子得輿小人剥廬<lb/>
　程子曰諸陽消剥已盡獨有上九一爻尚存如碩大<lb/>
　之果不見食將有復生之理上九一變則純隂矣然<lb/>
<pb n="9a"/>　陽無可盡之理變于上則生于下无間可容息也聖<lb/>
　人發明此理以見陽與君子之道不可亡也或曰剥<lb/>
　盡則為純坤豈復有陽乎曰以卦配月則坤當十月<lb/>
　以氣消息言則陽剥盡為坤陽復來為復然陽未嘗<lb/>
　盡也剥盡于上則復生于下矣故十月謂之陽月恐<lb/>
　疑其无陽也隂亦然聖人不言耳隂道盛極之時其<lb/>
　亂可知亂極則自當思治故羣心願載於君子君子<lb/>
　得輿也詩匪風下泉所以居變風之終也理既如是<lb/>
<pb n="9b"/>　在卦亦衆隂宗陽為共載之象小人剥廬若小人則<lb/>
　當剥之極剥其廬矣无所容其身也更不論爻之隂<lb/>
　陽但言小人處剥極則及其廬矣廬取在上之象或<lb/>
　曰隂陽之消必待盡而後復生于下此在上便有復<lb/>
　生之義何也夬之上六何以言終有凶曰上九居剥<lb/>
　之極止有一陽陽无可盡之理故明其有復生之義見<lb/>
　君子之道不可亡也夬者陽消隂隂小人之道也故<lb/>
　但言其消亡耳何用更言却有復生之理乎<lb/>
<pb n="10a"/>象曰君子得輿民所載也小人剥廬終不可用也<lb/>
　正道消剥既極則人復思治故陽剛君子為民所承<lb/>
　載也若小人處剥之極則小人之窮耳終不可用也<lb/>
　非謂九為小人但言剥極之時小人如是也<lb/>
　　愚曰五陽已剥獨上九巍然不動如堅大之果不<lb/>
　　被蠧食則將墜于下而生于上矣食如螬食寔之<lb/>
　　食若如伊川以為不見食則上九終是剥盡安得<lb/>
　　長存只為不蠧食則核仁存全便自㑹生此可見<lb/>
<pb n="10b"/>　　陽无可盡之理也葢氣有剥復理无剥復碩果不<lb/>
　　食其理之不可剥者乎到這裏見得陽終不可泯<lb/>
　　滅君子終不可不用小人若更剥他反是自剥其<lb/>
　　廬舎象曰小人剥廬終不可用也見得小人終是<lb/>
　　用不得此是天理五隂載一陽輿之象一陽覆五<lb/>
　　隂廬之象又此爻艮為果為門闕下卦坤為輿或<lb/>
　　曰小人何故以一陽為廬曰君子者小人之所賴<lb/>
　　以庇存者也君子去則世道可知小人至此亦无<lb/>
<pb n="11a"/>　　容身之所矣<lb/>
䷗<hi>震下坤上</hi>
　程子曰序卦物不可以終盡剥窮上反下故受之以<lb/>
　復物無剥盡之理故剥極則復來隂極則陽生陽剥<lb/>
　極于上而復生于下窮上而反下也復所以次剥也<lb/>
　為卦一陽生五隂之下隂極而陽復也嵗十月隂盛<lb/>
　既極冬至則一陽復生於地中故為復也陽君子之<lb/>
　道陽消極而復反君子之道消極而復長也故為反<lb/>
<pb n="11b"/>　善之義<lb/>
復亨出入无疾朋來无咎反復其道七日來復利有攸<lb/>
往<lb/>
　程子曰復亨既復則亨也陽氣復生於下漸亨盛而<lb/>
　生育萬物君子之道既復則漸以亨通澤于天下故<lb/>
　復則有亨盛之理也出入无疾出入謂生長復生于<lb/>
　内入也長進于外出也先云出語順耳陽生非自外也<lb/>
　來于内故謂之入物之始生其氣至微故多屯艱陽<lb/>
<pb n="12a"/>　之始生其氣至微故多摧折春陽之發為隂寒所折<lb/>
　觀草木於朝暮則可見矣出入无疾謂微陽生長无<lb/>
　害之者也既无害之而其類漸進而來則將亨盛故<lb/>
　无咎也所謂咎在氣則為差忒在君子則為抑塞<lb/>
　不得盡其理陽之當復雖使有疾之固不能止其復<lb/>
　也但為阻礙耳而卦之才有无疾之義乃復道<lb/>
　之善也一陽始生至微固未能勝羣隂而發生萬物<lb/>
　必待諸陽之來然後能成生物之功而无差忒以朋<lb/>
<pb n="12b"/>　來而无咎也三陽子丑寅之氣生成萬物衆陽之功<lb/>
　也若君子之道既消而復豈能便勝于小人必待其<lb/>
　朋類漸盛則能協力以勝之也<lb/>
　朱子曰復陽復生于下也剥盡則為純坤十月之卦<lb/>
　而陽氣已生于下矣積之踰月然後一陽之體始成<lb/>
　而來復故十有一月其卦為復以其陽既往而復反<lb/>
　故有亨道又内震外坤有陽動于下而以順上行之<lb/>
　象故其占又為已之出入既得无疾朋類之來亦得<lb/>
<pb n="13a"/>　无咎又自五月姤卦一隂始生至此七爻而一陽來復<lb/>
　乃天運之自然故其占又為反復其道至于七日當得<lb/>
　来復又以陽德方長故其占又為利有攸徃也反復其<lb/>
　道徃而復来来而復徃之意七日者所占来復之期也<lb/>
　　又曰復之一陽不是頓然便生乃是自坤卦中積来且<lb/>
　一月三十日以復之一陽分作三十分便一日生一分上<lb/>
　面儧得一分下面便生一分到十一月便一陽始成也以<lb/>
　此見得天地无休息處<lb/>
<pb n="13b"/>　　愚曰復之為義大則天地間陽氣无有不復小則人<lb/>
　　之一心善端亦无有不復雖窮凶極惡之人昬迷中<lb/>
　　忽然悔悟便是復纔復便亨通且以卦爻觀之初九一<lb/>
　　陽潛伏于五隂之下雖五隂積累在上而一陽既動<lb/>
　　便覺五隂已有消散披靡氣象人有千過萬惡叢<lb/>
　　聚一身到善心一復雖有千過萬惡亦便覺有消散<lb/>
　　披靡氣象是纔復便有亨通之理隂陽之反皆自<lb/>
　　内出非由外來剥極成坤陽降而入坤極而動陽升<lb/>
<pb n="14a"/>　　而出入其反也出其動也其出其入以順而行未嘗疾速<lb/>
　　陡頓故曰出入无疾朋陽之類也謂一陽既復則二三<lb/>
　　四五六次第而來陽類既盛何咎之有故曰朋來无<lb/>
　　咎聖人喜陽剛之復于是數來復之數曰反復其<lb/>
　　道七日來復言陽剛之反而復其道成數凡七葢陽<lb/>
　　无終窮之理自姤至復不過七日而來復也復言剛<lb/>
　　反則計其日愛之欲其來速也臨言剛消則計其<lb/>
　　月惡之欲其消遲也此聖人扶陽抑隂之意也<lb/>
<pb n="14b"/>彖曰復亨剛反動而以順行是以出入无疾朋來无咎反復<lb/>
其道七日來復天行也利有攸往剛長也復其見天地之心乎<lb/>
　程子曰復亨謂剛反而亨也陽剛消極而來反既來<lb/>
　反則漸長盛而亨通矣動而以順行是以出入无疾<lb/>
　朋來无咎以卦才言其所以然也下動而上順是<lb/>
　動而以順行也陽剛反而順動是以得出入无疾<lb/>
　朋來而无咎也朋之來亦順動也其道反復往來迭<lb/>
　消迭息七日而來復者天之運行如是也消長相因天之<lb/>
<pb n="15a"/>　理也陽剛君子之道長故利有攸往一陽復于下乃<lb/>
　天地生物之心也先儒皆以静為見天地之心葢不<lb/>
　知動之端乃天地之心也非知道者孰能識之<lb/>
　朱子曰復卦剛反此二字乃解復亨下云動而以順<lb/>
　行乃是解出入无疾以下大抵彖辭解得易極分明<lb/>
　仔細尋索儘有條理　問程子以動之端為天地之<lb/>
　心先生曰此須就卦上看上坤下震坤静震動十月<lb/>
　純坤當貞之時萬物收歛寂無蹤跡到此一陽復生<lb/>
<pb n="15b"/>　便動然不直下動字却云動之端端是従此起雖動<lb/>
　而物未生未到大動處凡發生萬物却是従這裏起<lb/>
　豈不是天地之心　又問復見天地之心先生曰要<lb/>
　認得見字親切葢此時天地之間无物可見天地之<lb/>
　心只有一陽初生浄浄潔潔見得天地之心在此若<lb/>
　是三陽發生萬物之後則天地之心散在萬物則不<lb/>
　能見得如此端的<lb/>
　　愚曰彖辭釋出入无疾云剛反動而以順行此合<lb/>
<pb n="16a"/>　　坤震二體而釋初九也葢初九之陽自十月小雪<lb/>
　　積將來到冬至方足三十分成一畫見得一陽不<lb/>
　　頓生便是動而以順行處故曰出入无疾伊川謂<lb/>
　　微陽生長无害之者疾字作疾害之疾恐與彖辭<lb/>
　　動而以順行文義不相貫釋七日來復云天行也<lb/>
　　葢天道之有復是天行之自然學者觀天行二字<lb/>
　　則人之善念復處亦是人心固有之理但天道到<lb/>
　　復時便運行無間人則于善念復時多易得泯沒葢<lb/>
<pb n="16b"/>　　為天以无心運用人以私意障蔽人雖以私意障<lb/>
　　蔽然秉彛天性終不可泯没便亦是天行无間之<lb/>
　　理釋利有攸往云剛長也葢陽剛始復便自此浸<lb/>
　　浸而往人于日用間善念復處甚多只又為人欲<lb/>
　　障蔽不能有攸往故至於頻復耳若于善念復時<lb/>
　　便自此迤邐充長將去這便是有攸往何不利之<lb/>
　　有夫子于繇辭外又發明曰復其見天地之心乎<lb/>
　　王輔嗣以為静見天地之心伊川以動見天地之<lb/>
<pb n="17a"/>　　心天地之心何心也一㸃陽氣所以為生生不窮<lb/>
　　之根本者是也只為前日剥之時萬物悉收歛寂<lb/>
　　无蹤跡天地之心不可得見那品物流形天地之<lb/>
　　心盡發見品物上又叢雜難見今初九一陽動于<lb/>
　　坤下五隂雖未息機一陽却再起頭邵子所謂一<lb/>
　　陽初動處萬物未生時朱子所謂大黒暗中一㸃<lb/>
　　明然則天地之心其見于動静之際乎其見于坤<lb/>
　　震之間乎非知道也孰能識之<lb/>
<pb n="17b"/>象曰雷在地中復先王以至日閉關商旅不行后不省<lb/>
方<lb/>
　程子曰雷者隂陽相薄而成聲當陽之微未能發也<lb/>
　雷在地中陽始復之時也陽始生于下而甚微安静<lb/>
　而後能長先王順天道當至日陽之始生安静以養<lb/>
　之故閉闗使商旅不得行人君不省視四方觀復<lb/>
　之象而順天道也在一人之身亦然當安静以養其<lb/>
　陽也<lb/>
<pb n="18a"/>　　愚曰雷在地中静中含動然五隂一陽隂力壯而<lb/>
　　陽力微必須涵養待陽力漸壯然後可以抉至静<lb/>
　　而奮發先王以天人為一體隨天時之動静而應<lb/>
　　之故當復之時閉闗止旅不省方静以處之所以<lb/>
　　助養陽氣盡裁成輔相之道也<lb/>
初九不逺復无祗悔元吉象曰不逺之復以修身也<lb/>
　程子曰復者陽反來復也陽君子之道故復為反善<lb/>
　之義初剛陽來復處卦之初復之最先者也是不逺<lb/>
<pb n="18b"/>　而復也失而後有復不失則何復之有唯失之不逺而<lb/>
　復則不至于悔大善而吉也祗抵也无祗悔不至于<lb/>
　悔也坎卦曰祗既平无咎謂至既平也顔子无形顯<lb/>
　之過夫子謂其庶幾乃无祗悔也過既未形而改何<lb/>
　悔之有既未能不勉而中所欲不踰矩是有過也然<lb/>
　其明而剛故一有不善未嘗不知既知未嘗不遽改<lb/>
　故不至于悔乃不逺復也不逺而復者君子所以修<lb/>
　其身之道也學問之道无他唯其知不善則速改以<lb/>
<pb n="19a"/>　従善而已<lb/>
六二休復吉象曰休復之吉以下仁也<lb/>
　程子曰二雖隂爻處中正而切比于初志従于陽能<lb/>
　下仁也復之休美者也復者復于禮也復禮則為仁<lb/>
　初陽復復于仁也二比而下之所以美而吉也為復<lb/>
　之休美而吉者以其能下仁也仁者天下之公善之<lb/>
　本也初復于仁二能親而下之是以吉也<lb/>
六三頻復厲无咎象曰頻復之厲義无咎也<lb/>
<pb n="19b"/>　程子曰三以隂躁處動之極復之頻數而不能固者<lb/>
　也復貴安固頻復頻失不安于復也復善而屢失危<lb/>
　之道也聖人開遷善之道與其復而危其屢失故云<lb/>
　厲无咎不可以頻失而戒其復也頻失則為危屢復<lb/>
　何咎過在失而不在復也<lb/>
　　愚曰既復而失之既失而又復之此頻復也頻復<lb/>
　　雖危亦可以无咎者聖人許人以改過而不許其<lb/>
　　遂也復而至于頻其事豈得无咎獨其義可免耳<lb/>
<pb n="20a"/>六四中行獨復象曰中行獨復以従道也<lb/>
　程子曰此爻之義最宜詳玩四行衆隂之中而獨能<lb/>
　復自處于正下應于陽剛其志可謂善矣不言吉凶<lb/>
　者葢四以柔居羣隂之間初方甚微不足以相援无<lb/>
　可濟之理故聖人但稱其能獨復而不欲言其獨從道<lb/>
　而必㓙也曰然則不云无咎何也曰以隂居隂柔弱之<lb/>
　甚雖有従陽之志終不克濟非无咎也稱其獨復者<lb/>
　以其従陽剛君子之善道也<lb/>
<pb n="20b"/>　朱子曰四處羣隂之中而獨與初應為與衆俱行而<lb/>
　獨能従善之象當此之時陽氣甚微未足以有為故<lb/>
　不言吉然理所當然吉凶非所論也董子曰仁人者<lb/>
　正其義不謀其利明其道不計其功于剥之六三及<lb/>
　此爻見之<lb/>
　　愚曰六四居五隂之間而獨従初非狥道者不能<lb/>
　　也道指初九又震為大塗亦道也或曰四在外卦<lb/>
　　不在二五何得稱中夫中無定體自初至三以二<lb/>
<pb n="21a"/>　　為中自四至上以五為中此卦五隂自二至上則<lb/>
　　四為中中行謂爻處五隂之中而獨復也<lb/>
六五敦復无悔象曰敦復无悔中以自考也<lb/>
　程子曰六五以中順之徳處君位能敦篤于復善者<lb/>
　也故无悔雖本善戒亦在其中矣陽復方微之時以<lb/>
　柔居尊下復无助未能致亨吉也能无悔而已以中<lb/>
　道自成也五以隂居尊處中而體順能敦篤其志以<lb/>
　中道自成則可以无悔也自成謂成其中順之徳<lb/>
<pb n="21b"/>　　愚曰臨曰敦臨復曰敦復皆以上卦坤故也坤厚<lb/>
　　也五動而正成艮艮為篤實而篤實敦也敦復如<lb/>
　　所謂躬自厚而薄責于人古之君子其責已重以<lb/>
　　周是也何悔之有考如視履考祥之考象言六五<lb/>
　　之敦復者以居中而能自考正也自考如太甲之<lb/>
　　自怨自艾成王之唯予冲人弗及知復與无妄皆<lb/>
　　言性分中事故六爻不論位<lb/>
上六迷復凶有災眚用行師終有大敗以其國君凶至<lb/>
<pb n="22a"/>于十年不克征象曰迷復之凶反君道也<lb/>
　程子曰以隂柔居復之終終迷不復者也迷而不復<lb/>
　其凶可知有災眚災天災自外來眚已過由自作既<lb/>
　迷不復善在已則動皆過失災禍亦自外而至葢所<lb/>
　招也迷道不復无施而可用以行師則終有大敗以<lb/>
　之為國則君之凶也十年者數之終至于十年不克<lb/>
　征謂終不能行既迷于道何時而可行也復則合道<lb/>
　既迷於復與道相反也其凶可知以其國君凶謂其<lb/>
<pb n="22b"/>　反君道也人君居上而治衆當従天下之善乃迷于<lb/>
　復反君之道也非止人君凡人迷于復者皆反道而<lb/>
　凶也<lb/>
　　愚曰上居外卦之外最逺于陽復歸无所故曰迷<lb/>
　　復上窮矣不可動動則降三成坎坎災眚也自天<lb/>
　　而至曰災自已致之曰眚有災眚則天禍人患无<lb/>
　　所不有故曰凶然又曰用行師何也上動降三有<lb/>
　　師體下為離離為甲胄用行師也行師之義以正<lb/>
<pb n="23a"/>　　去不正已迷不復而行師人誰服之終有大敗師<lb/>
　　六三師或輿尸坎為血大无功也三下之終故曰<lb/>
　　終有大敗坤四諸侯立國也五君也師敗而舉國<lb/>
　　以行禍不及國必及其君楚武王伐隨而心蕩鄧<lb/>
　　曼之歎葢知之矣十者坤之極數十年不克征者<lb/>
　　上窮也災也用行師終有大敗以其國君凶者眚<lb/>
　　也二者反君道故也復道好先初為一卦之先四<lb/>
　　為上卦之先初之不逺善莫大焉四之獨復亦瞠<lb/>
<pb n="23b"/>　　若乎其後矣復道惡後三為下卦之後上為一卦<lb/>
　　之後故三之頻雖危无咎上之迷何嗟及矣若乃<lb/>
　　二之休五之敦雖不與初四同功亦不與三上同<lb/>
　　過中之為用尚矣<lb/>
　<lb/>
　<lb/>
　<lb/>
　周易程朱𫝊義折衷卷十三<lb/>
</p>

  </div>
            <div>
<head>周易程朱𫝊義折衷卷十四</head> <lb/>
    <p>
<pb n="1a"/>欽定四庫全書<lb/>
　周易程朱𫝊義折衷卷十四<lb/>
　　　　　　　　　　　　　元　趙采　撰<lb/>
䷘<hi>震下乾上</hi>
　程子曰序卦復則无妄矣故受之以无妄復者反於<lb/>
　道也既復于道則合正理而无妄故受之以无妄也<lb/>
　為卦天上震下震動也動以天為无妄動以人欲則<lb/>
　妄矣无妄之義大矣哉<lb/>
<pb n="1b"/>无妄元亨利貞其匪正有眚不利有攸往<lb/>
　程子曰无妄者至誠也至誠者天之道也天之化育<lb/>
　萬物生生不窮各正其性命乃无妄也人能合无妄<lb/>
　之道則所謂與天地合其徳也无妄有大亨之理君<lb/>
　子行无妄之道則可以致大亨矣无妄天之道也卦<lb/>
　言人由无妄之道也利貞法无妄之道利在貞正失貞<lb/>
　正則妄也雖无邪心茍不合正理則妄也乃邪心也故<lb/>
　有匪正則為過眚既已无妄不宜有往往則妄也<lb/>
<pb n="2a"/>　朱子曰无妄實理自然之謂史記作无望謂无所期<lb/>
　望而有得焉者其義亦通為卦自訟而變九自二來<lb/>
　而居于初又為震主動而不妄也故為无妄又二體<lb/>
　震動而乾健九五剛中而應六二故其占大亨而利<lb/>
　于正若其不正則有眚而不利有所往也<lb/>
　　愚按此卦朱文公謂史記作无望謂无所期望而<lb/>
　　有得焉者愚謂无所期望而得者便是天理天理<lb/>
　　便正天理如何不大亨正如何不利其匪正者謂<lb/>
<pb n="2b"/>　　有希望有希望如何㑹正不正便非天理所以不<lb/>
　　亨而眚所以利轉為不利不利有攸徃是説那匪<lb/>
　　正的事不是說无妄<lb/>
彖曰无妄剛自外來而為主于内動而健剛中而應大<lb/>
亨以正天之命也其匪正有眚不利有攸往无妄之往<lb/>
何之矣天命不佑行矣哉<lb/>
　程子曰謂初九也坤初爻變而為震剛自外而來也<lb/>
　震以初爻為主成卦由之故初為无妄之主動以天<lb/>
<pb n="3a"/>　為无妄動而以天動為主也以剛變柔為以正去妄<lb/>
　之象又剛正為主于内无妄之義也九居初正也下<lb/>
　動而上健是其動剛健也剛健无妄之體也剛中而<lb/>
　應五以剛居中正二復以中正相應是順理而不妄<lb/>
　也故其道大亨通而貞正乃天之命也天命謂天道<lb/>
　所謂无妄也所謂无妄正而已小失于正則為有過<lb/>
　乃妄也所謂匪正葢由有往若无妄而不往何由有<lb/>
　匪正乎无妄者理之正也更有往將何之矣乃入于<lb/>
<pb n="3b"/>　妄也往則悖于天理天道所不佑可行乎哉<lb/>
　朱子曰自文王以來説做希望之望這事只得倚閣<lb/>
　在這裏難為㫁殺他程𫝊似不是本意剛自外來是<lb/>
　所以做這无妄動而健是有卦後説底　又曰剛自<lb/>
　外來説卦變動而健説卦徳剛中而應説卦體大亨<lb/>
　以正説元亨利正<lb/>
　　愚曰此彖與臨彖皆于繇詞元亨利貞上加三句<lb/>
　　其曰剛自外來此以初九言无妄也无妄大畜之<lb/>
<pb n="4a"/>　　反大畜上九之剛自外來為主于内主謂震也其<lb/>
　　曰動而健此以震乾二體言无妄也其曰剛中而<lb/>
　　應此以二五言无妄也合是數義此无妄所以大<lb/>
　　亨也其大亨者以正也正者天之所以命我者也<lb/>
　　唯君子為能不失其所命以正也小人則反乎天<lb/>
　　命其匪正也天命我以至正而我不正焉行欲安<lb/>
　　之乎夫子言无妄之往何之矣天命不佑行矣哉<lb/>
　　只是發明匪正不利有往之義非謂无妄不可往<lb/>
<pb n="4b"/>　　也伊川于初九言卦辭不利有攸往是无妄不可<lb/>
　　有所往爻辭言往吉是以无妄之道而行則吉殊<lb/>
　　不知初九言往吉六二言利有攸往是无妄本利<lb/>
　　有攸往其不利者謂匪正也<lb/>
象曰天下雷行物與无妄先王以茂對時育萬物<lb/>
　程子曰雷行于天下隂陽交和相薄而成聲于是驚<lb/>
　蟄藏振萌芽發生萬物其所賦與洪纎髙下各正其<lb/>
　性命无有差忒物與无妄也先王觀天下雷行發生<lb/>
<pb n="5a"/>　賦與之象而以茂對天時養育萬物使各得其宜如<lb/>
　天與之无妄也茂盛也盛對之為言猶盛行永言之<lb/>
　比對時謂順合天時天道生萬物各正其性命而不<lb/>
　妄王者體天之道發育人民至昆蟲草木使各得其宜<lb/>
　乃對時育物之道也<lb/>
　　愚曰雷天之號令无妄發者雷既无妄物亦與之<lb/>
　　无妄焉與俱詞也先王茂對時體雷之无妄也下<lb/>
　　育萬物遂物之无妄也<lb/>
<pb n="5b"/>初九无妄往吉象曰无妄之往得志也<lb/>
　程子曰九以陽剛為主于内无妄之象以剛變柔而<lb/>
　居内中誠不妄者也以无妄而往何所不吉卦辭言<lb/>
　不利有攸往謂既无妄不可復有往也過則妄矣爻<lb/>
　言往吉謂以无妄之道而行則吉也以无妄而往无<lb/>
　不得其志也葢誠之于物无不能動以之修身則身<lb/>
　正以之治事則事得其理以之臨人則人感而化无<lb/>
　所往而不得其志也<lb/>
<pb n="6a"/>　　愚曰剛自外來而為主于内所以為无妄者初九<lb/>
　　也以剛居初正也以正而往往則必吉何志之不<lb/>
　　得哉觀此无妄往吉則卦辭言不利有攸往不是<lb/>
　　説无妄不可復有往只是説匪正不可往正則往<lb/>
　　吉矣<lb/>
六二不耕穫不菑畬則利有攸往象曰不耕穫未富也<lb/>
　程子曰凡理之所然者非妄也人所欲為者乃妄也<lb/>
　故以耕穫菑畬譬之六二居中得正又應五之中正<lb/>
<pb n="6b"/>　居動體而柔順為動能順乎中正乃无妄者也故極<lb/>
　言无妄之義耕農之始穫其成終也田一嵗曰菑三<lb/>
　嵗曰畬不耕而穫不菑而畬謂不首造其事因其事<lb/>
　理所當然也首造其事則是人心所作為乃妄也因<lb/>
　事之當然則是順理應物非妄也穫與畬是也盖耕<lb/>
　則必有穫菑則必有畬是理之固然非心意之所造<lb/>
　作也如是則為无妄不妄則所往利而无害也或曰<lb/>
　聖人制作以利天下者皆造端也豈非妄乎曰聖人<lb/>
<pb n="7a"/>　隨時制作合乎風氣之宜未嘗先時而開之也若不<lb/>
　待時則一聖人足以盡為矣豈待累聖繼作也時乃<lb/>
　事之端聖人隨時而為也未者非必之辭臨卦曰未<lb/>
　順命是也不耕而穫不菑而畬因其事之當然既耕<lb/>
　則必有穫既菑則必成畬非必以穫畬之富而為也<lb/>
　其始耕菑乃設心在于求穫畬是以其富也心有欲<lb/>
　而為者則妄也<lb/>
　朱子曰柔順中正因時順理而无私意期望之心故有<lb/>
<pb n="7b"/>　不耕穫不菑畬之象言其无所為于前无所冀于後<lb/>
　也占者如是則利有所往矣　不耕穫兩句程𫝊作<lb/>
　三意説不耕而穫耕而不穫耕而必穫看來只是也<lb/>
　不耕也不穫只見成領㑹他物事无妄本是无望這<lb/>
　是没理㑹時節忽然如此得來在面前李某所謂无<lb/>
　妄之福是也桑樹中箭柳樹汁出　不耕穫不菑畬<lb/>
　易𫝊但取不首造竊謂耕菑亦自然之理似與首造<lb/>
　事端者不同如何答曰耕菑固必因時而作然對穫<lb/>
<pb n="8a"/>　畬而言則為首造矣易中取象亦不可以文害辭辭<lb/>
　害意若必字字拘泥則不耕而望穫不菑而望畬亦<lb/>
　豈有此理耶<lb/>
　　愚曰二動體而中正无妄者也故極言无妄可往<lb/>
　　之理初至五有益體耕也二震為稼艮為手二往<lb/>
　　之五五來應二兑見震毁兑金也銍刈之象穫也<lb/>
　　二為田田一嵗曰菑三嵗曰畬初九震足動田之<lb/>
　　始菑象也五來之二歴三爻畬也妄猶望也有所<lb/>
<pb n="8b"/>　　望于外即妄也文公云自文王以來説做希望之<lb/>
　　望夫種田望穫人之情也二以柔居下處未足之<lb/>
　　勢而中正交五无私意希望之心不耕不菑始則<lb/>
　　无所為不穫不畬終則无所冀守正以求其志无<lb/>
　　妄者也是惟无往往則與五合矣何不利之有夫<lb/>
　　子以不耕穫為未富言欲富則希望之心生二隂<lb/>
　　虚不足幸未有欲富之心也<lb/>
六三无妄之災或繫之牛行人之得邑人之災象曰行<lb/>
<pb n="9a"/>人得牛邑人災也<lb/>
　朱子曰卦之六爻皆无妄者也六三處不得正故遇<lb/>
　其占者无故而有災如行人牽牛以去而居者反遭<lb/>
　詰捕之擾也<lb/>
　　愚曰六三以柔居剛匪正者也震乃坤體坤為牛<lb/>
　　三至四艮艮為手三至五㢲㢲為繩繫牛之象也<lb/>
　　震為大塗為足行人也坤為邑邑人也六三匪正<lb/>
　　故无故得災譬有人繫牛於此舎而之他行路之<lb/>
<pb n="9b"/>　　人見其无主掠之而去彼繫牛者回責牛于邑人<lb/>
　　夫邑人未嘗竊牛也而受償牛之責是无妄之災<lb/>
　　也此便是匪正有眚處程𫝊糊塗不若本義分曉<lb/>
九四可貞无咎象曰可貞无咎固有之也<lb/>
　程子曰四剛陽而居乾體復无應與无妄者也剛而<lb/>
　无私豈有妄乎可貞固守此自无咎也九居隂得為<lb/>
　貞乎曰以陽居乾體若復處剛則為過矣過則妄矣<lb/>
　居四无尚剛之志也可貞與利貞不同可貞謂其所<lb/>
<pb n="10a"/>　處可貞固守之利貞謂利于貞也貞固守之則无咎<lb/>
　也<lb/>
　　愚曰九四无應而不希望求應以正自處者也聖<lb/>
　　人曰四雖隂位而九以陽剛處之可以固守其不<lb/>
　　希望求應之正正則又何咎焉象曰四之守正非<lb/>
　　外鑠也我固有之也葢剛則无慾无慾則无希望<lb/>
　　无希望則正矣<lb/>
九五无妄之疾勿藥有喜象曰无妄之藥不可試也<lb/>
<pb n="10b"/>　程子曰九以中正當尊位下復以中正順應之可謂<lb/>
　无妄之至者也其道无以加矣疾為之病者也以九<lb/>
　五之无妄如其有疾勿以藥治則有喜也人之有疾<lb/>
　則以藥石攻去其邪以養其正若氣體平和本无疾<lb/>
　病而攻治之則反害其正矣故勿藥則有喜也有喜<lb/>
　謂疾自亡也无妄之所謂疾者謂若治之而不治率<lb/>
　之而不従化之而不革以妄而為无妄之疾舜之有<lb/>
　苗周公之管蔡孔子之叔孫武叔是也既已无妄而<lb/>
<pb n="11a"/>　有疾之者則當自如无妄之疾不足患也若遂自攻<lb/>
　治乃是渝其无妄而遷於妄也五既處无妄之極故<lb/>
　唯戒在動動則妄矣人之有妄理必修改既无妄矣<lb/>
　復藥以治之是反為妄也其可用乎故曰不可試也<lb/>
　試暫用也猶曰少嘗之也<lb/>
　　愚曰以九居五剛中而正无妄者也然五動則四<lb/>
　　為坎坎有毒藥之象醫師聚毒以攻邪故爻有疾<lb/>
　　藥之詞唯有故得疾則假藥以攻无故得疾少須<lb/>
<pb n="11b"/>　　而疾平矣有故之疾真疾也无故之疾客疾也客<lb/>
　　疾何用攻之故曰不可試也五以剛中而下有坎<lb/>
　　體故云<lb/>
上九无妄行有眚无攸利象曰无妄之行窮之災也<lb/>
　程子曰上九居卦之終无妄之極者也極而復行過<lb/>
　于理也過于理則妄也故上九而行則有過眚而无<lb/>
　所利也无妄既極而復加進乃為妄矣是窮極而為<lb/>
　災害也<lb/>
<pb n="12a"/>　　愚曰彖云无妄之往何之矣天命不佑行矣哉謂<lb/>
　　上九也行則必有眚上之不可行者以窮極不可耳<lb/>
　　非以有妄不可也<lb/>
䷙<hi>乾下艮上</hi>
　程子曰序卦有无妄然後可畜故受之以大畜无妄<lb/>
　則為有實故可畜聚大畜所以次无妄也為卦艮上<lb/>
　乾下天而在于山中所畜至大之象畜為畜止又為<lb/>
　畜聚止則聚矣又取天在山中之象則為藴畜取艮<lb/>
<pb n="12b"/>　之止乾則為畜止止而後有積故止為畜義<lb/>
大畜利貞不家食吉利涉大川<lb/>
　程子曰莫大於天而在山中艮在上而止乾于下皆<lb/>
　藴畜至大之象也在人為學術道徳充積于内乃所<lb/>
　畜之大也凡所畜聚皆是専言其大者人之藴畜宜<lb/>
　得正道故云利貞若夫異端偏學所畜至多而不正<lb/>
　者固有矣既道徳充積于内宜在上位以享天禄施<lb/>
　為于天下則不獨一身之吉天下之吉也若窮處而<lb/>
<pb n="13a"/>　自食于家道之否也故不家食則吉所畜既大宜施<lb/>
　之于時濟天下之艱險乃大畜之用也故利涉大川<lb/>
　此只據大畜之義而言彖更以卦之才徳而言諸爻<lb/>
　則唯有止畜之義葢易體道隨宜取明且近者<lb/>
　朱子曰大陽也以艮畜乾又畜之大者也又以内乾<lb/>
　剛健外艮篤實輝光是以能日新其徳而為畜之大<lb/>
　也以卦變言此卦自需而來九自五而上以卦體言<lb/>
　六五尊而尚之以卦徳言又能止健皆非大正不能<lb/>
<pb n="13b"/>　故其占為利貞而不家食吉也又六五下應于乾為<lb/>
　應乎天故其占又為利涉大川也不家食謂食禄于<lb/>
　朝不食于家也<lb/>
　　愚曰小畜以㢲止乾㢲力弱乾力壯畜不住故曰<lb/>
　　小畜大畜以艮止乾艮力厚乾氣伏真能畜矣故<lb/>
　　曰大畜小畜君子之徳則為文柔所畜之人則為<lb/>
　　剛暴大畜君子之徳則為剛正所畜之人則為賢<lb/>
　　哲然二畜非相反也積小成大耳繇詞言利貞者<lb/>
<pb n="14a"/>　　何大畜之世賢人畜徳以待用君能畜而養之此<lb/>
　　正也何不利之有今有三陽之賢不能畜而養之<lb/>
　　使自食于家未見其吉也故不家食則吉其吉者<lb/>
　　乃天下之吉也所畜既大宜施之于時濟天下之<lb/>
　　艱險乃大畜之用也故利涉大川此據大畜之義<lb/>
　　而言彖更以卦變及才徳言之諸爻唯有止畜之<lb/>
　　義易道隨宜取明且近者<lb/>
彖曰大畜剛健篤實輝光日新其徳剛上而尚賢能止<lb/>
<pb n="14b"/>健大正也不家食吉養賢也利涉大川應乎天也<lb/>
　程子曰以卦之才徳而言也乾體剛健艮體篤實人<lb/>
　之才剛健篤實則所畜能大充實而有輝光畜之不<lb/>
　已則其徳日新也剛上陽居上也陽剛居尊位之上<lb/>
　為尚賢之義止居健上為能止健之義止乎健者非<lb/>
　大正則安能以剛陽在上與尊尚賢徳能止至健皆<lb/>
　大正之道也大畜之人所宜施其所畜以濟天下故<lb/>
　不食于家則吉謂居天位享天禄也國家養賢賢者<lb/>
<pb n="15a"/>　得行其道也利涉大川謂大有藴畜之人宜濟天下<lb/>
　之艱險也彖更發明卦才云所以能涉大川者以應<lb/>
　乎天也六五君也下應乾之中爻乃大畜之君應乾<lb/>
　而行也所行能應乎天无艱險之不可濟況其他乎<lb/>
　　愚曰乾體剛健艮體篤實以卦變言大畜者大壯<lb/>
　　九四變也一變為需再變為大畜需體有坎離發<lb/>
　　為輝光艮體互兊震兊西震東日之所出入日新其徳<lb/>
　　也此以艮乾二體又推大壯之變以言大畜也以<lb/>
<pb n="15b"/>　　卦才言剛賢也大壯再變九四之剛進居君位之<lb/>
　　上賢者置之上位六五以柔下之尚賢也以卦徳<lb/>
　　言健謂下三陽也有三陽方説得健三陽自内而<lb/>
　　往難畜者也六五尚賢忘勢故能止之止之者畜<lb/>
　　而養之也以陽剛之賢六五能止而養之此大正<lb/>
　　之理三至上有頥體養賢也二居内為家兑口為<lb/>
　　食六五尚賢又下應乾九二九二受畜而往應之<lb/>
　　不家食也此非賢者之吉國家養賢國家之吉也<lb/>
<pb n="16a"/>　　卦中兑澤決為川震變兑成坎有涉川之象六五<lb/>
　　能止健而交二二受畜而應五何險難之不濟哉<lb/>
　　故曰利涉大川應乎天者乾為天言涉川之所以<lb/>
　　利者以六五之應乾也此以上九九二言六五之<lb/>
　　能大畜也<lb/>
象曰天在山中大畜君子以多識前言往行以畜其徳<lb/>
　程子曰天為至大而在山之中所畜至大之象君子<lb/>
　觀象以大其藴畜人之藴畜由學而大在多聞前<lb/>
<pb n="16b"/>　古聖賢之言與行考跡以觀其用察言以求其心識<lb/>
　而得之以畜成其徳乃大畜之義也<lb/>
　　愚曰惟天為大而山包之以无有入无間以有有<lb/>
　　含无有天何嘗在山中此只言其理氣而已非特<lb/>
　　泰山喬岳可見試以一拳石觀之方春動時生意<lb/>
　　鬱勃未嘗虧欠所以為大畜君子之心不盈方寸<lb/>
　　而多識前言往行以畜其徳則所畜者大矣堯舜<lb/>
　　禹若稽古髙宗學于古訓夫子信而好古同一法<lb/>
<pb n="17a"/>初九有厲利已象曰有厲利已不犯災也<lb/>
　程子曰大畜艮止畜乾也故乾三爻皆取被止為義<lb/>
　艮三爻皆取止之為義初以陽剛又健體而居下必<lb/>
　上進者也六四在上畜止于已安能敵在上得位之<lb/>
　勢若犯之而進則有危厲故利在已而不進也在他<lb/>
　卦則四與初為正應相援者也在大畜則相應乃為<lb/>
　相止畜上與三皆陽則為合志葢陽皆上進之物故<lb/>
　有同志之象而无相止之義有危則宜已不可犯災<lb/>
<pb n="17b"/>　危而行也不度其勢而進有災必矣<lb/>
　　愚曰初九與六四為應又隂陽相得胡為而有厲<lb/>
　　葢四艮體而止初九乾體而進兩不相合然四在<lb/>
　　上初在下若初九務于進則勢必犯上故危厲而<lb/>
　　利於止以九居初位與爻俱剛故聖人為之戒欲<lb/>
　　其養而後進進則有厲止則不犯災矣<lb/>
九二輿説輹象曰輿説輹中无尤也<lb/>
　程子曰二為六五所畜止勢不可進也五據在上之<lb/>
<pb n="18a"/>　勢豈可犯也二雖剛健之體然其處得中道故進止<lb/>
　无失雖志于進度其勢之不可則止而不行如車輿<lb/>
　説去輪輹謂不行也輿説輹而不行者葢其處得中<lb/>
　道動不失宜故无過尤也善莫善于剛中柔中者不<lb/>
　至于過柔耳剛中者中而才也初九處不得中故戒<lb/>
　以有危宜已二得中進止自无過差故但言輿説輹<lb/>
　謂其能不行也不行則无尤矣初與二乾體剛健而<lb/>
　不足以進四與五隂柔而能止時之盛衰勢之强弱<lb/>
<pb n="18b"/>　學者所宜深識也<lb/>
　　愚曰輹輿下横木也坤為輿自三而五為震震為<lb/>
　　木横木為輹二不動兑毁折之為輿説輹之象葢<lb/>
　　二以剛居柔而得中見六五來畜便脱其輹止而<lb/>
　　不行以受畜于五二之中正可謂有涵養矣則亦<lb/>
　　何尤之有<lb/>
九三良馬逐利艱貞曰閑輿衞利有攸往象曰利有攸<lb/>
往上合志也<lb/>
<pb n="19a"/>　程子曰三剛健之極而上九之陽亦上進之物又處<lb/>
　畜之極而思變也與三乃不相畜而志同相應以進<lb/>
　者也三以剛健之才而在上者與合志而進其進如良<lb/>
　馬之馳逐言其速也雖其進之勢速不可恃其才之<lb/>
　健與上之應而忘備與慎也故宜艱難其事而由貞<lb/>
　正之道輿者用行之物衞者所以自防當日閑習其<lb/>
　車輿與其防衞則利有攸往矣三乾體而居正能貞<lb/>
　者也當其鋭進故戒以知難與不失其貞也志欲鋭<lb/>
<pb n="19b"/>　于進雖剛明有時而失不得不誡也所以利有攸往<lb/>
　者以與在上者合志也上九陽性上進且畜已極故<lb/>
　不下畜三而與三合志上進也<lb/>
　　愚曰説卦乾為良馬震為作足三陽並進良馬逐<lb/>
　　也九三剛健當位上九以一陽引類于上與之合<lb/>
　　志乾至此不可與初與二等而復却矣然馳逐不<lb/>
　　已必有奔蹶之患不可恃應而不備故戒之以艱<lb/>
　　貞使之艱難守正姑閑習其輿衞以待之夫以馬<lb/>
<pb n="20a"/>　　之良猶且艱貞閑習而後往九三可謂養之至矣<lb/>
　　何往而不利哉<lb/>
六四童牛之牿元吉象曰六四元吉有喜也<lb/>
　程子曰以位而言則四下應于初畜初者也初居最<lb/>
　下陽之微者微而畜之則易制猶童牛而加牿大善<lb/>
　而吉也槩論畜道則四艮體居上位而得正是以正<lb/>
　徳居大臣之位當畜之任者也大臣之任上畜止人<lb/>
　君之邪心下畜止天下之惡人人之惡止于初則易<lb/>
<pb n="20b"/>　既盛而後禁則扞格而難勝故上之惡既甚則雖聖<lb/>
　人救之不能免違拂下之惡既甚則雖聖人治之不<lb/>
　能免刑戮莫若止之于初如童牛而加牿則元吉也<lb/>
　牛之性觝觸以角故牿以制之若童犢始角而加之<lb/>
　以牿使觝觸之性不發則易而无傷以況六四能畜<lb/>
　止上下之惡于未發之前則大善之吉也天下之惡<lb/>
　已甚而止之則上勞于禁制而下傷于刑戮故畜止<lb/>
　于微小之前則大善而吉不勞而无傷故可喜也四<lb/>
<pb n="21a"/>　之畜初是也上畜亦然<lb/>
　朱子曰童者未角之稱牿施横木于牛角以防其觸<lb/>
　詩所謂楅衡者也止之于未角之時為力則易大善<lb/>
　之吉也故其象占如此學記曰禁於未發之謂豫正<lb/>
　此意也<lb/>
　　愚曰六四坤體坤為牛坤初為童牛牿横角之木<lb/>
　　所以防觸也四畜初者也方初有厲而未能自已<lb/>
　　之時四何以畜之哉畜道莫優于豫譬之牛方童<lb/>
<pb n="21b"/>　　而未角已為之牿而豫防其觸此聖人教人畜其<lb/>
　　剛于始也至善之吉莫加于此象曰有喜非四之<lb/>
　　私喜天下之公喜也<lb/>
六五豶豕之牙吉象曰六五之吉有慶也<lb/>
　程子曰六居君位止畜天下之邪惡夫以億兆之衆<lb/>
　發其邪欲之心人君欲力以制之雖宻法嚴刑不能<lb/>
　勝也夫物有總攝事有機㑹聖人操得其要則視億<lb/>
　兆之心猶一心道之斯行止之則戢故不勞而治其<lb/>
<pb n="22a"/>　用若豶豕之牙也豕剛躁之物而牙為猛利若强制<lb/>
　其牙則用力勞而不能止其躁猛雖縶之維之不能<lb/>
　使之變也若豶去其勢則牙雖存而剛躁自止其用<lb/>
　如此所以吉也君子法豶豕之義知天下之惡不可<lb/>
　以力制也則察其機持其要塞絶其本原故不假刑<lb/>
　法嚴峻而惡自止也且如止盜民有欲心見利則動<lb/>
　茍不知教而迫于饑寒雖刑殺日施其能勝億兆利<lb/>
　欲之心乎聖人則知所以止之之道不尚威刑而修<lb/>
<pb n="22b"/>　政教使之有農作耕桑之業知廉耻之道雖賞之不<lb/>
　竊矣故止惡之道在知其本得其要而已不嚴刑于<lb/>
　彼而修政于此是猶患豕牙之利不制其牙而豶其勢<lb/>
　也在上者不知止惡之方嚴刑以敵民欲則其傷甚<lb/>
　而无功若知其本制之有道則不勞无傷而俗革天<lb/>
　下之福慶也<lb/>
　　愚曰九二犯五則三成坎坎為豕五成㢲㢲為白<lb/>
　　自三至上有頥體豕頥中有剛且白者豕牙之象<lb/>
<pb n="23a"/>　　也五畜二者也方二未脱輹之時五何以畜之哉<lb/>
　　譬之豕方生牙已豶去其勢則能制其淫而易肥<lb/>
　　腯矣牙只是幼穉非謂其牙難制也程𫝊乃謂牙<lb/>
　　為猛利若制其牙則用力勞若豶其勢則牙雖存<lb/>
　　而剛躁自止今時有不豶之豕其牙何嘗猛利難<lb/>
　　制夫豕之牙猶牛之童也聖人言此皆是教人禁<lb/>
　　之在初也吉而有慶非五一人之慶天下之公慶<lb/>
　　也在心曰喜在事曰慶<lb/>
<pb n="23b"/>上九何天之衢亨象曰何天之衢道大行也<lb/>
　程子曰聞之胡先生曰天之衢亨誤加何字事極則<lb/>
　反理之常也故畜極而亨小畜畜之小故極而成大<lb/>
　畜畜之大故極而散既極當變又陽性上行故遂散<lb/>
　也天衢天路也謂虚空之中雲氣飛鳥往來故謂之<lb/>
　天衢天衢之亨謂其亨通曠濶无有蔽阻也在畜道<lb/>
　則變矣變而亨非畜道之亨也何以謂之天衢以其<lb/>
　无止礙道路大通行也以天衢非常語故象特設問<lb/>
<pb n="24a"/>　曰何謂天之衢以道路大通行取空豁之狀也以象<lb/>
　有何字故爻下亦誤加之<lb/>
　朱子曰何天之衢言何其通達之甚也畜極而通豁<lb/>
　達无礙故其象占如此<lb/>
　　愚曰上畜三者也三如良馬之逐動无悖理上乃<lb/>
　　盡撤其防閑之具入其途而受之此三陽之幸㑹<lb/>
　　也故歎而言曰是何天之衢路如此之亨非歎天<lb/>
　　之衢路樂其道之行也葢三陽皆君子君子之道<lb/>
<pb n="24b"/>　　行則天下治矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易程朱𫝊義折衷卷十四<lb/>
</p>

  </div>
            <div>
<head>周易程朱傳義折衷卷十五</head> <lb/>
    <p>
<pb n="1a"/>欽定四庫全書<lb/>
　周易程朱傳義折衷卷十五<lb/>
　　　　　　　　　　　　　元　趙采　撰<lb/>
䷚<hi>震下艮上</hi>
　程子曰序卦物畜然後可養故受之以頥夫物既畜<lb/>
　聚則必有以養之无養則不能存息頥所以次大畜<lb/>
　也卦上艮下震上下二陽爻中含四隂上止而下動<lb/>
　外實而中虚人頤頷之象也頥養也人口所以飲食<lb/>
<pb n="1b"/>　養人之身故為頤聖人設卦推養之義大至於天地<lb/>
　養育萬物聖人養賢以及萬民與人之養生養形養<lb/>
　徳養人皆頥養之道也動息節宣以養生也飲食衣<lb/>
　服以養形也威儀行義以養徳也推已及物以養人也<lb/>
頥貞吉觀頥自求口實彖曰頥貞吉養正則吉也觀頥<lb/>
觀其所養也自求口實觀其自養也天地養萬物聖人<lb/>
養賢以及萬民頥之時大矣哉<lb/>
　程子曰頥之道以正則吉也人之養身養徳養人養<lb/>
<pb n="2a"/>　于人皆以正道則吉也天地造化育養萬物各得其<lb/>
　宜者亦正而已矣觀頥自求口實觀人之所頥與其<lb/>
　自求口實之道則善惡吉凶可見矣貞吉所養者正<lb/>
　則吉也所養謂所養之人與養之之道自求口實謂<lb/>
　其自求養身之道皆以正則吉也聖人極言頥之道<lb/>
　而賛其大天地之道則養育萬物養育萬物之道正而<lb/>
　已矣聖人作養賢才與之共天位使之食天禄俾施<lb/>
　澤於天下養賢以及萬民也養賢所以養萬民也夫<lb/>
<pb n="2b"/>　天地之中品物之衆非養則不生聖人裁成天地之<lb/>
　道輔相天地之宜以養天下至於鳥獸草木皆有養<lb/>
　之之政其道配天地故夫子推頥之道賛天地與聖<lb/>
　人之功曰頥之時大矣哉<lb/>
　　愚曰頥口車之名聖人見震艮之合外實中虚有<lb/>
　　口象下動上止有嚼象故名之曰頥頥之用養也<lb/>
　　養以正則吉養不正則凶故曰頥貞吉卦自臨四<lb/>
　　變為頥頥是大畫底離離為目觀也觀人之所養<lb/>
<pb n="3a"/>　　必自求口實處覘之口實不過言語飲食言語飲<lb/>
　　食得其正則足以知所養之正若不正則足以知<lb/>
　　其所養之邪口實即觀頥之自也彖辭言觀頥觀<lb/>
　　其所養自求口實觀其自養兩句只一意言欲觀<lb/>
　　其所養觀其自求口實養者何如至於象辭聖人又<lb/>
　　専以慎言語節飲食為言可見觀頥只在觀口實<lb/>
　　上分曉故觀辭寡可知為吉人觀辭多可知為躁<lb/>
　　人觀飯糗茹草若將終身可知為舜觀陋巷簞瓢<lb/>
<pb n="3b"/>　　其樂不改可知為顔觀不食周粟可知為夷齊觀<lb/>
　　曲肱飲水可知為孔子則言語飲食豈非觀頥之<lb/>
　　自乎彖又於震艮之象推之曰天地養萬物聖人<lb/>
　　養賢以及萬民乾天也坤地也乾交坤之初為震<lb/>
　　交坤之上為艮隂陽相交養萬物也上九尚賢在<lb/>
　　五位之上坤衆為民聖人養賢以及萬民也養萬<lb/>
　　物本乎隂陽隂陽正則萬物遂矣養萬民本乎養<lb/>
　　賢正人在上萬民遂矣養物養民以時為大故曰<lb/>
<pb n="4a"/>　　頥之時大矣哉<lb/>
象曰山下有雷頥君子以慎言語節飲食<lb/>
　程子曰以二體言之山下有雷雷震于山下山之生<lb/>
　物皆動其根荄發其萌芽為養之象以上下之義言<lb/>
　之艮止而震動上止下動頥頷之象也以卦形言之<lb/>
　上下二陽中含四隂外實中虚頥口之象口所以養<lb/>
　身也故君子觀其象以養其身慎言語以養其徳節<lb/>
　飲食以養其體不唯就口取養義事之至近而所繋<lb/>
<pb n="4b"/>　至大者莫過于言語飲食也在身為言語于天下則<lb/>
　凡命令政教出于身者皆是慎之則必當而无失在<lb/>
　身為飲食于天下則凡貨資財用養于人者皆是節<lb/>
　之則適宜而无傷推養身之道則養徳養天下莫不<lb/>
　然也<lb/>
　　愚曰震為決躁艮在上而止之慎言語也頥中无<lb/>
　　物節飲食也言語不慎則招禍飲食不節則生疾<lb/>
　　皆非所養之道故觀頥觀于此而已<lb/>
<pb n="5a"/>初九舎爾靈龜觀我朶頥凶象曰觀我朶頥亦不足貴<lb/>
也<lb/>
　程子曰蒙之初六蒙者也爻乃主發蒙而言頥之初<lb/>
　九亦假外而言爾謂初也舍爾之靈龜乃觀我而朶<lb/>
　頥我對爾而設初之所以朶頥者四也然非四謂之<lb/>
　也假設之辭爾九陽體剛明其才智足以養正者也<lb/>
　龜能咽息不食靈龜喻其明智而可以不求養于外<lb/>
　也才雖如是然以陽位居動體而在頥之時求頥人所<lb/>
<pb n="5b"/>　欲也上應于四不能自守志在上行説所欲而朶頥<lb/>
　者也心既動則其自失必矣迷欲而失已以陽而従<lb/>
　隂則何所不至是以凶也朶頥為朶動其頥頷人見<lb/>
　食而欲之則動頥垂涎故以為象九動體朶頥謂其<lb/>
　説隂而志動既為欲所動則雖有剛健明智之才終<lb/>
　必自失故其才亦不足貴也人之貴乎剛者為其能<lb/>
　立而不屈于欲也貴乎明者為其能照而不失其正<lb/>
　也既惑所欲而失其正何剛明之有為可賤也<lb/>
<pb n="6a"/>　　愚曰頥自明夷之離三變成頥又頥是大畫底離<lb/>
　　離為龜故初九有龜之象伏于坤上之下龜蟄時<lb/>
　　也龜所以靈者蟄則咽息不動无求于外君子在<lb/>
　　下所養以正靈龜之類也今初九靈龜自可不食<lb/>
　　乃舎而上應六四是舎爾所以為靈龜者觀我而<lb/>
　　朶其頥也初在動體之下頥而動朶頥也爾言初<lb/>
　　九我言六四舎爾觀我忘已従欲動而不正凶之<lb/>
　　道也夫貴于陽者為其特立不屈於欲今躁妄徒<lb/>
<pb n="6b"/>　　餔无耻自辱不足貴矣何者飲食之人人皆賤之<lb/>
六二顛頥拂經于丘頥征凶象曰六二征凶行失類也<lb/>
　程子曰女不能自處必従男隂不能獨立必従陽二<lb/>
　隂柔不能自養待養於人者也天子養天下諸侯養<lb/>
　一國臣食君上之禄民賴司牧之養皆以上養下理<lb/>
　之正也二既不能自養必求養于剛陽若反下求于<lb/>
　初則為顛倒故云顛頥顛則拂違經常不可行也若求<lb/>
　養于丘則徃必有凶丘在外而髙之物謂上九也卦止<lb/>
<pb n="7a"/>　二陽既不可顛頥于初若求頥于上九往則凶在頥<lb/>
　之時相應則相養者也上非其應而往求養非道妄<lb/>
　動是以凶也顛頥則拂經不獲其養爾妄求于上往<lb/>
　則得凶也今有人才不足以自養見在上者勢力足<lb/>
　以養人非其族類妄往求之取辱得凶必矣六二中<lb/>
　正在他卦多吉而凶何也曰時然也隂柔既不足以<lb/>
　自養初上二爻皆非其與故往求則悖理而得凶也<lb/>
　征而従上則凶者非其類故也往求而失其類得凶<lb/>
<pb n="7b"/>　宜矣行往也<lb/>
　朱子曰求養於初則顛倒而違于常理求養于上則<lb/>
　往而得凶丘土之髙者上之象也<lb/>
　　愚曰初上二陽為一卦之主初以失已而凶上以<lb/>
　　由頥而吉理之自然也至二與四三與五則或顛<lb/>
　　或拂于頥之道有所不順葢逺近相取勢有所就<lb/>
　　耳亦視其所向之得失而吉凶可知矣就養于下<lb/>
　　曰顛違其常理曰拂以上養下此常理也常理謂<lb/>
<pb n="8a"/>　　之經二宜求養于五今顛倒而求養于初可謂拂<lb/>
　　其上養下之經常矣上六之艮為山山半為丘五<lb/>
　　也以五養二謂之丘頥于往也越也今二既求養<lb/>
　　于初而倒施矣又欲越丘頥而上征以従上九上<lb/>
　　下求養皆失之故曰凶象曰行失類也以五乃二<lb/>
　　之類上非二類也<lb/>
六三拂頥貞凶十年勿用无攸利象曰十年勿用道大<lb/>
悖也<lb/>
<pb n="8b"/>　程子曰頥之道唯正則吉三以隂柔之質而處不中<lb/>
　正又在動之極是柔邪不正而動者也其養如此拂<lb/>
　違于頥之正道是以凶也得頥之正則所養皆吉求<lb/>
　養養人則合于義自養則成其徳三乃拂違正道故<lb/>
　戒以十年勿用十數之終謂終不可用无所往而利<lb/>
　也所以戒終不可用以其所由之道大悖義理也<lb/>
　　愚曰此爻就養于上故不曰顛然亦違養道之正<lb/>
　　故曰拂夫上為養主已為之利何拂之有曰上尊<lb/>
<pb n="9a"/>　　道而貴徳下守道而尊已此所謂養之正道也今<lb/>
　　六三以不正之徳居動躁之極不以道義交于上<lb/>
　　九而以口腹累上九則拂其養道之正矣如之何<lb/>
　　而不凶不正之人必見屏棄故曰十年勿用十坤<lb/>
　　數之極坤為年本欲求利反更得害故曰无攸利<lb/>
　　象曰道大悖也謂大乖養道也<lb/>
六四顛頥吉虎視眈眈其欲逐逐无咎象曰顛頥之吉<lb/>
上施光也<lb/>
<pb n="9b"/>　程子曰四在人上大臣之位六以隂居之隂柔不足<lb/>
　以自養況養天下乎初九以剛陽居下在下之賢也<lb/>
　與四為應四又柔順而正是能順于初賴初之養也<lb/>
　以上養下則為順今反求下之養顛倒也故曰顛頥然<lb/>
　已以不勝其任求在下之賢而順従之以濟其事則天<lb/>
　下得其養而已无曠敗之咎故為吉也夫居上位者<lb/>
　必有才徳威望為下民所尊畏則事行而衆心服従若<lb/>
　或下易其上則政出而人違刑施而怨起輕于凌犯亂<lb/>
<pb n="10a"/>　之由也六四雖能順従剛陽不廢厥職然質本隂柔<lb/>
　賴人以濟人之所輕故必養其威嚴眈眈然如虎視則<lb/>
　能重其體貎下不敢易又從于人者必有常若間或无<lb/>
　繼則其政敗矣其欲謂所須用者必逐逐相繼而不乏則<lb/>
　其事可濟若取于人而无繼則困窮矣既有威嚴又所施<lb/>
　不窮故能无咎也二顛頥則拂經四則吉何也曰二在上<lb/>
　而反求養于下下非其應類故為拂經四則居上位<lb/>
　以貴下賤使下之賢由已以行其道上下之志相應<lb/>
<pb n="10b"/>　而澤施于民何吉如之自三以下養口體者也四以<lb/>
　上養徳者也以君而資養于臣以上位而賴養于下<lb/>
　皆養徳也顛倒求養而所以吉者葢得剛陽之應以<lb/>
　濟其事致已居上之徳施光明被于天下吉孰大焉<lb/>
　　愚曰頥以上養下六四近君當位下交初九故曰<lb/>
　　顛頥然求賢自助用上敬下于剛柔為正正則吉<lb/>
　　故曰顛頥吉虎視謂四交初也艮為伏虎初往四<lb/>
　　成離離為目虎視也下交不可瀆故虎視眈眈眈<lb/>
<pb n="11a"/>　　眈威重貎久與賢人處則貪鄙之心消故曰其欲<lb/>
　　逐逐逐逐消散之貎象曰顛頥之吉上施光也屈<lb/>
　　已下賢繼粟繼肉以君命將之上之所施者光矣<lb/>
　　二顛而就初則曰拂經四顛而就初則曰吉葢初<lb/>
　　非二之應故拂四乃初之匹故吉或曰艮何以為<lb/>
　　虎按虞仲翔云艮為虎艮為虎者寅位也在天文<lb/>
　　尾為虎艮也<lb/>
六五拂經居貞吉不可涉大川象曰居貞之吉順以従<lb/>
<pb n="11b"/>上也<lb/>
　程子曰六五頥之時居君位養天下者也然其隂柔<lb/>
　之質才不足以養天下上有剛陽之賢故順従之賴<lb/>
　其養已以濟天下君者養人者也反賴人之養是違<lb/>
　拂于經常既以已之不足而順従于賢師𫝊上師𫝊<lb/>
　之位也必居守貞固篤于委信則能輔翼其身澤及<lb/>
　天下故吉也隂柔之質无貞剛之性故戒以能居貞<lb/>
　則吉以隂柔之才雖倚賴剛賢能持循于平時不可<lb/>
<pb n="12a"/>　處艱難變故之際故云不可涉大川也以成王之才<lb/>
　不至甚柔弱也當管蔡之亂幾不保于周公況其下<lb/>
　者乎故書曰王亦未敢誚公賴二公得終信故艱難<lb/>
　之際非剛明之主不可恃也不得已而濟艱險者則<lb/>
　有矣發此義者所以深戒于為君也于上九則據為<lb/>
　臣致身盡忠之道言故不同也居貞之吉者謂能堅<lb/>
　固順従于上九之賢以養天下也<lb/>
　　愚曰據域中之大當養賢以及民今六以隂虚不<lb/>
<pb n="12b"/>　　足反資養于上焉可謂拂養之常經矣然居貞守<lb/>
　　分則亦吉但不能濟艱危而成治安也凡濟難者<lb/>
　　必以剛五與上相易成坎艮坎為川震足而艮止<lb/>
　　之不可涉也象以居貞為順以従上夫能委已聴<lb/>
　　賢與愚而好自用者異矣使太甲不聴伊尹則終<lb/>
　　身為狂人成王終疑周公則當時天下未可知也<lb/>
上九由頥厲吉利涉大川象曰由頥厲吉大有慶也<lb/>
　程子曰上九以剛陽之徳居師𫝊之任六五之君柔<lb/>
<pb n="13a"/>　順而従於已賴已之養是當天下之任天下由之以<lb/>
　養也以人臣而當是任必常懐危厲則吉也如伊尹<lb/>
　周公何嘗不憂勤兢畏故得終吉夫以君之才不足<lb/>
　而倚賴於已身當天下之大任宜竭其才力濟天下<lb/>
　之艱危成天下之治安故曰利涉大川得君如此之<lb/>
　専受任如此之重茍不濟天下之艱危何足稱委遇<lb/>
　而謂之賢乎當盡誠竭力而不顧慮然惕厲則不可<lb/>
　忘也若上九之當大任如是能兢畏如是天下被其<lb/>
<pb n="13b"/>　徳澤是大有福慶也<lb/>
　　愚曰上九一卦所由以頥者宜其无不吉也然必<lb/>
　　小心危厲而始吉者葢當六五養人之寄任天下<lb/>
　　艱難之託此豈可易而為之哉古之盡是道者唯<lb/>
　　禹稷伊周禹稷之由已飢溺伊尹之若推溝中周<lb/>
　　公之施四事天下安得不大有慶乎此卦于六五<lb/>
　　曰拂經于上九曰厲君臣之分也然五居貞而上<lb/>
　　濟難君臣之相得也故雖拂經而吉雖厲而大有<lb/>
<pb n="14a"/>　　慶<lb/>
䷛<hi>巽下兑上</hi>
　程子曰序卦頥者養也不養則不可以動故受之以<lb/>
　大過凡物養而後能成成則能動動則有過大過所<lb/>
　以次頥也為卦上兑下㢲澤在木上滅木也澤者潤<lb/>
　養於木乃至滅没於木為大過之義大過者陽過也<lb/>
　故為大者過過之大與大事過也聖賢道徳功業大<lb/>
　過于人凡事之大過于常者皆是也如堯舜之禪譲<lb/>
<pb n="14b"/>　湯武之放伐皆由此道也道无不中无不常以世人<lb/>
　所不常見故謂之大過于常也<lb/>
大過棟橈利有攸往亨<lb/>
　程子曰小過隂過于上下大過陽過于中陽過于中<lb/>
　而上下弱矣故為棟橈之象棟取其勝重四陽聚于<lb/>
　中可謂重矣九三九四皆取棟象謂任重也橈取其<lb/>
　本末弱中强而本末弱是以橈也隂弱而陽强君子<lb/>
　盛而小人衰故利有攸往而亨也<lb/>
<pb n="15a"/>　朱子曰大陽也四陽居中過盛故為大過上下二隂<lb/>
　不勝其重故有棟橈之象又以四陽雖過而二五得<lb/>
　中内巽外説有可行之道故利有所往而得亨也<lb/>
彖曰大過大者過也棟橈本末弱也剛過而中巽而説<lb/>
行利有攸往乃亨大過之時大矣哉<lb/>
　程子曰大者過謂陽過也在事為事之大者過與其<lb/>
　過之大棟橈謂上下二隂衰弱陽盛則隂衰故為大<lb/>
　者過在小過則曰小者過隂過也剛過而中言卦才<lb/>
<pb n="15b"/>　之善也剛雖過而二五皆得中道也下巽上兑是以<lb/>
　巽順和説之道而行也在大過之時以中道㢲説而<lb/>
　行故利有攸往乃所以能亨也大過之時其事甚大<lb/>
　故賛之曰大矣哉如立非常之大事興不世之大功<lb/>
　成絶俗之大徳皆大過之事也<lb/>
　　愚曰遯四變而為大過巽為木為長為髙兑者巽<lb/>
　　之反長木反在上而髙非棟而何巽風橈萬物者<lb/>
　　而體弱此棟橈之象也又卦中四陽爻有棟象上<lb/>
<pb n="16a"/>　　下隂柔兩爻不能勝四陽爻之重正如棟雖合抱<lb/>
　　之木而兩頭朽故繇詞曰棟橈然棟雖橈而不言<lb/>
　　凶者謂四陽雖過剛而二與五兩爻却得中又卦<lb/>
　　體上説下㢲得用强扶弱之道也何者剛過而得<lb/>
　　中則不至激烈而暴戾㢲入而説行則不至拂理<lb/>
　　而逆忤用此道而有所往則必利而亨尚何凶之<lb/>
　　有哉聖人恐後世知積强之救壊而不知有道以<lb/>
　　用其强也大過之時大矣哉其存亡成敗之交乎<lb/>
<pb n="16b"/>象曰澤滅木大過君子以獨立不懼遯世无悶<lb/>
　程子曰澤潤養於木者也乃至滅没於木則過甚矣<lb/>
　故為大過君子觀大過之象以立其大過人之行君<lb/>
　子所以大過人者以其能獨立不懼遯世无悶也天<lb/>
　下非之而不顧獨立不懼也舉世不見知而不悔遯<lb/>
　世无悶也如此然後能自守所以為大過也<lb/>
　　愚曰水聚為澤而至於滅木大過之象也然木植<lb/>
　　物也水能滅木不能變其植之性君子以之獨立<lb/>
<pb n="17a"/>　　憂患之中而心不懼肥遯衰亂之世而心无悶此<lb/>
　　君子所以大過人也夫大過之世貴扶危象曰獨<lb/>
　　立遯世何也葢不能獨立之人不能遯世不能濟世<lb/>
　　辦天下之大事者有天下之大節者也<lb/>
初六藉用白茅无咎象曰藉用白茅柔在下也<lb/>
　程子曰初以隂柔㢲體而處下過於畏慎者也以柔<lb/>
　在下用茅藉物之象不措諸地而藉以茅過于慎也<lb/>
　是以无咎茅之為物雖薄而用可重者以用之能成<lb/>
<pb n="17b"/>　敬慎之道也慎守斯術而行豈有失乎大過之用也<lb/>
　繋辭云茍措諸地而可矣藉之用茅何咎之有慎之<lb/>
　至也茅雖至薄之物然用之可甚重以之薦藉則為<lb/>
　重慎之道是用之重也以隂柔處卑下之道唯當過<lb/>
　于敬慎而已以柔在下為茅藉物之象敬慎之道也<lb/>
　　愚曰㢲為白為草交乎乾剛草白而剛白茅也大<lb/>
　　過爻畫為器之象置器者茍措諸地可也而用白<lb/>
　　茅以承藉之過于慎也大過之初何以過于慎徳<lb/>
<pb n="18a"/>　　不足以濟衰位不當乎大任而能慎護細行以行<lb/>
　　於世則亦可以无所失此善用柔者也象曰柔在<lb/>
　　下藉白茅之象也<lb/>
九二枯楊生稊老夫得其女妻无不利象曰老夫女妻<lb/>
過以相與也<lb/>
　程子曰陽之大過比隂則合故二與五皆有生象九<lb/>
　二當大過之初得中而居柔與初宻比而相與初既<lb/>
　切比于二二復无應于上其相與可知是剛過之人<lb/>
<pb n="18b"/>　而能以中自處用柔相濟者也過剛則不能有所為<lb/>
　九三是也得中用柔則能成大過之功九二是也楊<lb/>
　者陽氣易感之物陽過則枯矣楊枯而復生稊陽<lb/>
　過而未至於極也九二陽過而與初老夫得女妻之<lb/>
　象老夫而得女妻則能成生育之功二得中居柔而<lb/>
　與初故能生稊而无過極之失无所不利也在大過<lb/>
　陽爻居隂則善二與四是也二不言吉言无所不利<lb/>
　未遽至吉也稊根也<lb/>
<pb n="19a"/>　　愚曰兑為澤㢲為木澤邉木楊也虞仲翔曰稊穉<lb/>
　　也楊葉未舒也按戴記夏小正篇曰正月柳稊稊<lb/>
　　者發芽也程𫝊云根者未允此爻以陽徳居隂位<lb/>
　　所謂剛過而中㢲而説者濟衰扶危莫此為甚在<lb/>
　　物則如枯楊再生稊在人則如老夫得女妻稊有<lb/>
　　敷榮之兆妻有生育之端故无不利象曰過以相<lb/>
　　與二至四互乾乾為老陽老夫也㢲初爻女妻也<lb/>
　　一老一少過也相與則過化而中矣大抵此爻陽<lb/>
<pb n="19b"/>　　得隂而有濟<lb/>
九三棟橈凶象曰棟橈之凶不可以有輔也<lb/>
　程子曰夫居大過之時興大過之功立大過之事非<lb/>
　剛柔得中取於人以自輔則不能也既過於剛强則<lb/>
　不能與人同常常之功尚不能獨立況大過之事乎<lb/>
　以聖人之才雖小事必取於人當天下之任則可知<lb/>
　矣九三以大過之陽復以剛自居而不得中剛過之<lb/>
　甚者也以過甚之剛動則違于中和而拂于衆心安<lb/>
<pb n="20a"/>　能當大過之任乎故不勝其任如棟之橈傾敗其室<lb/>
　是以凶也取棟為象者以其无輔而不能勝重任也<lb/>
　或曰三㢲體而應于上豈无用柔之象乎曰言易者<lb/>
　貴乎識勢之重輕時之變易三居過而用剛㢲既終<lb/>
　而且變豈復有用柔之義應者謂志相従也三方過<lb/>
　剛上能繋其志乎剛强之過則不能取於人人亦不<lb/>
　肯親輔之如棟橈折不可支輔也棟當室之中不可<lb/>
　加助是不可以有輔也<lb/>
<pb n="20b"/>九四棟隆吉有他吝象曰棟隆之吉不橈乎下也<lb/>
　程子曰四居近君之位當大過之任者也居柔為能<lb/>
　用柔相濟既不過剛則能勝其任如棟之隆起是以<lb/>
　吉也隆起取不下橈之義大過之時非陽剛不能濟<lb/>
　以剛處柔為得宜矣若又與初六之隂相應則過也<lb/>
　既剛柔得宜而志復應隂是有他也有他則有累于<lb/>
　剛雖未至于大害亦可吝也葢大過之時動則過<lb/>
　也有他謂更有他志吝為不足之義謂可少也或曰<lb/>
<pb n="21a"/>　二比初則无不利四若應初則為吝何也曰二得中<lb/>
　而比於初為以柔相濟之義四與初為正應志相繋<lb/>
　者也九既居四剛柔得宜矣復牽繋于隂以害其剛<lb/>
　則可吝也棟隆起則吉不橈曲以就下也謂不下繋<lb/>
　于初也<lb/>
　　愚曰四陽為棟而三四當棟心是著力處故聖人<lb/>
　　于此説橈隆之義三之棟何以橈也曰以剛居剛<lb/>
　　則折也又上九雖所與乃過涉滅頂弱不能勝无<lb/>
<pb n="21b"/>　　有可輔助之理此必橈之道四之棟何以隆也曰<lb/>
　　以陽居隂剛柔得所也剛柔得所不橈乎下棟安<lb/>
　　得不隆哉若有他志而求係于初則橈曲就下隂<lb/>
　　柔大過取吝之道也大抵此卦初與上皆為二五<lb/>
　　所比不能濟三與四此三既凶而四亦不免有他<lb/>
　　吝也<lb/>
九五枯楊生華老婦得其士夫无咎无譽象曰枯楊生<lb/>
華何可久也老婦士夫亦可醜也<lb/>
<pb n="22a"/>　程子曰九五當大過之時本以中正居尊位然下無<lb/>
　應助固不能成大過之功而上比過極之隂其所相<lb/>
　濟者如枯楊之生華枯楊下生根稊則能復生如大<lb/>
　過之陽興成事功也上生華秀雖有所發无益于枯<lb/>
　也上六過極之隂老婦也五雖非少比老婦則為壯<lb/>
　矣一作壯夫一作士夫于五无所賴也故反稱婦得<lb/>
　過極之隂得陽之相濟不為无益也以士夫而得老<lb/>
　婦雖无罪咎殊非美也故云无咎无譽象復言其可<lb/>
<pb n="22b"/>　醜也枯楊不生根而生華旋復枯矣安能久乎老婦<lb/>
　而得士夫豈能成生育之功亦為可醜也<lb/>
　　愚曰二五均剛過而中之爻然五以剛居剛中猶<lb/>
　　不中也在物如枯楊更生華如老婦得士夫華生<lb/>
　　无種植之理婦老無生育之端无咎无譽言不足加<lb/>
　　毁譽其間象又以生華為不可久得夫為可醜過<lb/>
　　而不濟是謂過矣宜聖人薄之大抵此爻言上六<lb/>
　　過極之隂不足以濟五而有成功也<lb/>
<pb n="23a"/>上六過涉滅頂凶无咎象曰過涉之凶不可咎也<lb/>
　程子曰上六以隂柔處過極是小人過常之極者也<lb/>
　小人之所謂大過非能為大過人之事也直過常越<lb/>
　理不恤危亡履險蹈禍而已如過涉于水至滅没其<lb/>
　頂其凶可知小人狂躁以自禍葢其宜也復將何尤<lb/>
　故曰无咎言自為之無所怨咎也因澤之象而取涉<lb/>
　義過涉至溺乃自為之不可以有咎也言无所怨咎<lb/>
　朱子曰處過極之地才弱不足以濟然于義為无咎<lb/>
<pb n="23b"/>　矣葢殺身成仁之事故其象占如此　嘗謂東漢諸人<lb/>
　不量深淺至於殺身亡家此是凶然而其心何罪故<lb/>
　不可咎也<lb/>
　　愚曰乾為首上六在首之上頂也上六本遯之六<lb/>
　　二自二進而上行涉四爻在至上成兑兑澤滅頂<lb/>
　　涉難之過也然涉難過甚雖不免凶而志在拯溺<lb/>
　　則不可咎此如陳蕃竇武之徒雖蹈滅頂之患至<lb/>
　　於殺身亡家然其心何罪故不可咎也然則大過<lb/>
<pb n="24a"/>　　之時濟難者其唯中乎故六爻中隂得隂位正也<lb/>
　　此卦乃以居陽而為美陽居陽位正也此卦乃以<lb/>
　　居隂之為善无他反常體以協中也<lb/>
　<lb/>
　<lb/>
　<lb/>
　<lb/>
　<lb/>
<pb n="24b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易程朱𫝊義折衷卷十五<lb/>
</p>

  </div>
            <div>
<head>周易程朱𫝊義折衷卷十六</head> <lb/>
    <p>
<pb n="1a"/>欽定四庫全書<lb/>
　周易程朱𫝊義折衷卷十六<lb/>
　　　　　　　　　　　　　元　趙采　撰<lb/>
䷜<hi>坎下坎上</hi>
　程子曰序卦物不可以終過故受之以坎坎者陷也<lb/>
　過極則必陷坎所以次大過也習謂重習他卦雖重不<lb/>
　加其名獨坎加習者見其重險險中復有險其義大<lb/>
　也卦中一陽上下二隂陽實隂虚上下无據一陽陷<lb/>
<pb n="1b"/>　于二隂之中故為坎陷之義陽居隂中則為陷隂居<lb/>
　陽中則為麗凡陽在上止之象在中陷之象在下動<lb/>
　之象隂在上說之象在中麗之象在下㢲之象䧟則<lb/>
　為險習重也如學習温習皆重復之義也坎陷也卦<lb/>
　之所言處險難之道坎水也一始于中有生之最先<lb/>
　者也故為水陷之體也<lb/>
　或問程𫝊云一始于中有生之最先者也故為水夫<lb/>
　陽氣之生必始于下復卦之象是也今曰始于中其<lb/>
<pb n="2a"/>　義未詳<lb/>
　朱子曰氣自下而上為是程説别是一義各有所主<lb/>
　不相妨然應不可相雜<lb/>
習坎有孚維心亨行有尚<lb/>
　程子曰陽實在中為中有孚信維心亨維其心誠一<lb/>
　故能亨通至誠可以通金石蹈水火何險難之不可<lb/>
　亨行有尚謂以誠一而行則能出險有可嘉尚<lb/>
　朱子曰習重習也坎險陷也其象為水陽陷隂中外<lb/>
<pb n="2b"/>　虚而中實也此卦上下皆坎是為重險中實為有孚<lb/>
　心亨之象以是而行必有功矣故其占如此<lb/>
　　愚曰八純卦皆兩象聖人獨加習于坎者甚其險<lb/>
　　也甚之者使天下防其入而圖其出也其繇曰有<lb/>
　　孚維心亨行有尚者何天地間不可磨滅者只是<lb/>
　　這一畫陽葢物生先與立物壊不與亡者也這一<lb/>
　　畫陽在理為孚在人為心亨孚而心亨外面雖千<lb/>
　　重險阻終是透徹出去然抱此信心坐待險衰亦<lb/>
<pb n="3a"/>　　无是理不如見可而進自求出豁是之謂行有尚<lb/>
　　葢孚心是立本處行是致用處<lb/>
彖曰習坎重險也水流而不盈行險而不失其信維心<lb/>
亨乃以剛中也行有尚往有功也天險不可升也地險<lb/>
山川丘陵也王公設險以守其國險之時用大矣哉<lb/>
　程子曰習坎者謂重險也兩險相重也初六云坎窞是<lb/>
　坎中之坎重險也水流而不盈陽動于險中而未出<lb/>
　于險乃水性之流行而未盈于坎既盈則出乎坎矣<lb/>
<pb n="3b"/>　行險而不失其信陽剛中實居險之中行險而不失<lb/>
　其信者也坎中實水就下皆為信義有孚也維其心<lb/>
　可以亨通者乃以其剛中也中實為有孚之象至誠<lb/>
　之道何所不通以剛中之道而行則可以濟險難而<lb/>
　亨通也以其剛中之才而往則有功故可嘉尚若止<lb/>
　不行則常在險中矣坎以能行為功髙不可升天之<lb/>
　險也山川丘陵地之險也王公君人者觀坎之象知<lb/>
　險之不可陵也故設為城郭溝池之險以守其國保<lb/>
<pb n="4a"/>　其民人是有用險之時其用甚大故賛其大矣哉山<lb/>
　河城池設險之大端也若夫尊卑之辨貴賤之分明等<lb/>
　威異物采凡所以杜絶陵僣限隔上下者皆體險之用<lb/>
　也<lb/>
　　愚曰習坎重險也聖人訓習為重訓坎為險耳王<lb/>
　　輔嗣以習為便習又曰習乎重險險如何便習習<lb/>
　　字只是重義象言習教事亦只是重疊教民水流<lb/>
　　不盈盈滿也水滿坎便流一坎滿流下去一坎又<lb/>
<pb n="4b"/>　　滿又流下去流則不盈矣行險而不失信聖人于<lb/>
　　水土皆言信土之信以其生水之信以其行夫水<lb/>
　　必就下流濕萬折而必東故天下之至信莫如水維<lb/>
　　心亨乃以剛中此以二五言卦徳也二五有心之<lb/>
　　象亨只是陽剛得中有些隂柔便不亨人當險難<lb/>
　　不可不亨其心也心亨而行則能出險心纔不亨<lb/>
　　便陷于險而不能出行有尚行有功也聖人破口<lb/>
　　説有功則出險特餘事耳坎在上天險也震足止<lb/>
<pb n="5a"/>　　于下故云不可升坎在下地險也卦互艮為山坎<lb/>
　　為川半山為丘陵五為王三四為公侯坤為國上<lb/>
　　下皆坎設險守國也設險不惟城郭溝池甲兵之<lb/>
　　利紀綱法度人所不可踰者皆是所以法天地此<lb/>
　　推明爻畫以盡習坎之義也難生者險之時用險<lb/>
　　以濟難者險之用不知時不得用不以心亨而行<lb/>
　　之小則亡身大則亡國故聖人曰險之時用大矣<lb/>
　　哉<lb/>
<pb n="5b"/>象曰水洊至習坎君子以常徳行習教事<lb/>
　程子曰坎為水水流仍洊而至兩坎相習水流仍洊<lb/>
　之象也水自㳙滴至于尋丈至于江海洊習而不驟<lb/>
　者也其因勢就下信而有常故君子觀坎水之象取<lb/>
　其有常則常久其徳行人之徳行不常則偽也故當<lb/>
　如水之有常取其洊習相受則以習熟其教令之事<lb/>
　夫發政行教必使民熟于聞聴然後能従故三令五<lb/>
　申之若驟告未喻遽責其従雖嚴刑以驅之不能也<lb/>
<pb n="6a"/>　故當如水之洊習<lb/>
初六習坎入于坎窞凶象曰習坎入坎失道凶也<lb/>
　程子曰初以隂柔居坎險之下柔弱无援而處不得<lb/>
　當非能出乎險也唯益陷于深險耳窞坎中之陷處<lb/>
　已在習坎中更入坎窞其凶可知由習坎更入坎窞<lb/>
　失道也是以凶能出于險乃不失道也<lb/>
　　愚曰初六本臨之六五自外歴重坎而入于初故<lb/>
　　曰習坎窞坎底也道心亨也初六隂柔不中心不<lb/>
<pb n="6b"/>　　能亨失道也既遇重險又入于窞其凶可知<lb/>
九二坎有險求小得象曰求小得未出中也<lb/>
　程子曰二當坎險之時陷上下二隂之中乃至險之<lb/>
　地是有險也然其剛中之才雖未能出乎險中亦可<lb/>
　小自濟不至如初益陷入于深險是所求小得也君<lb/>
　子處險難而能自保者剛中而已剛則才足自衛中<lb/>
　則動不失宜方為二隂所陷在至險之地以剛中之<lb/>
　才不至陷于深險是所求小得然未能出坎中之險<lb/>
<pb n="7a"/>　也<lb/>
　　愚曰二剛中可謂心亨矣而止于小得何也葢居<lb/>
　　重險下卦之中而陷于二隂雖以剛中居之猶未<lb/>
　　可以有為其間故求小得如護紀綱小小節目之<lb/>
　　類直未大而已矣夫以不可必得之勢而猶有小<lb/>
　　得焉以見中之不可須臾離也設更出中雖小得<lb/>
　　亦不可僥倖矣<lb/>
六三來之坎坎險且枕入于坎窞勿用象曰來之坎坎<lb/>
<pb n="7b"/>終无功也<lb/>
　程子曰六三在坎險之時以隂柔而居不中正其處<lb/>
　不善進退與居皆不可者也來下則入于險之中之<lb/>
　上則重險也退來與進之皆險故云來之坎坎既進<lb/>
　退皆險而居亦險枕謂支倚居險而支倚以處不安<lb/>
　之甚也所處如此唯益入于深險耳故云入于坎窞<lb/>
　如三所處之道不可用也故戒勿用進退皆險處又<lb/>
　不安若用此道當益入于險終豈能有功乎以隂柔<lb/>
<pb n="8a"/>　處不中正雖平易之地尚致悔咎況處險乎險者人<lb/>
　之所欲出也必得其道乃能去之求去而失其道益<lb/>
　困窮耳故聖人戒如三所處不可用也<lb/>
　朱子曰以隂柔不中正而履重險之間來往皆險前<lb/>
　險而後枕其陷益深不可用也故其象占如此枕倚<lb/>
　著未安之意<lb/>
　　愚曰六三徳弱處剛當兩險之間不能居易俟命<lb/>
　　來則入下坎上之則入上坎前臨虚而有險後礙<lb/>
<pb n="8b"/>　　實而且枕陸希聲曰枕者閡礙險害之貎前後遇<lb/>
　　坎進退无門決入于坎窞之中而已身自陷險如<lb/>
　　何濟險勿用可也天下惟心亨而後可以濟險三<lb/>
　　以柔而不中心不亨矣安能成濟險之功哉此象<lb/>
　　以終无功而絶之也或曰初與三俱言坎窞何也<lb/>
　　曰初之坎窞下坎之穴也三之坎窞上坎之穴也<lb/>
　　三居上坎之底故云<lb/>
六四樽酒簋貳用缶納約自牖終无咎象曰樽酒簋貳<lb/>
<pb n="9a"/>剛柔際也<lb/>
　程子曰六四隂柔而下无助非能濟天下之險者以<lb/>
　其在髙位故言為臣處險之道大臣當險難之時唯<lb/>
　至誠見信于君其交固而不可間又能開明君心則<lb/>
　可保无咎矣夫欲上之篤信唯當盡其質實而已多<lb/>
　儀而尚飾莫如燕享之禮故以燕享喻之言當不尚<lb/>
　浮飾唯以質實所用一樽之酒二簋之食復以瓦缶<lb/>
　為器質之至也其質實如此又須納約自牖納約謂<lb/>
<pb n="9b"/>　進結于君之道牖者開通之義室之暗也故設牖所<lb/>
　以通明自牖言自通明之處以況君心所明處詩云<lb/>
　天之牖民如壎如箎毛公訓牖為道亦開通之義人<lb/>
　臣以忠信善道結于君心必自其所明處乃能入也<lb/>
　人心有所蔽有所通所蔽者暗處也所通者明處也<lb/>
　當就其明處而告之求信則易也故云納約自牖能<lb/>
　如是則雖艱險之時終得无咎也且如君心蔽于荒<lb/>
　樂唯其蔽也故爾雖力詆其荒樂之非如其不省何<lb/>
<pb n="10a"/>　必于所不蔽之事推而及之則能悟其心矣自古能<lb/>
　諫其君者未有不因其所明者也故訐直强勁者率<lb/>
　多取忤而温厚明辨者其説多行且如漢祖愛戚姬<lb/>
　將易太子是其所蔽也羣臣爭之者衆矣嫡庶之義<lb/>
　長少之序非不明也如其蔽而不察何四老者髙祖<lb/>
　素知其賢而重之此其不蔽之明心也故因其所明<lb/>
　而及其事則悟之如反手且四老之力孰與張良羣<lb/>
　公卿及天下之士其言之切孰與周昌叔孫通然而<lb/>
<pb n="10b"/>　不従彼而従此者由攻其蔽與就其明之異耳又如<lb/>
　趙王太后愛其少子長安君不肯使質于齊此其蔽<lb/>
　于私愛也大臣諫之雖强既曰蔽矣其能聴乎愛其<lb/>
　子而欲使之長久富貴者其心之所明也故左師觸<lb/>
　龍因其所明而導之以長久之計故其聽也如響非<lb/>
　惟告于君者如此為教者亦然夫教必就人之所長<lb/>
　所長者心之所明也従其心之所明而入然後推及<lb/>
　其餘孟子所謂成徳達才是也象只舉首句如此比多<lb/>
<pb n="11a"/>　矣樽酒簋貳質實之至剛柔相際接之道能如此則<lb/>
　可終保无咎君臣之交能固而常者在誠實而已剛<lb/>
　柔指四與五謂君臣之交際也<lb/>
　朱子曰晁氏云先儒讀樽酒簋為一句貳用缶為一<lb/>
　句今従之貳益之也周禮大祭三貳弟子職左執虚<lb/>
　豆右執挾七周旋而貳是也九五尊位六四近之在<lb/>
　險之時剛柔相際故有但用薄禮益以誠心進結自<lb/>
　牖之象牖非所由之正而室之所以受明也始雖艱<lb/>
<pb n="11b"/>　阻終得无咎故其占如此<lb/>
　　愚曰爻中自初至五有震坎艮坤體坎震酒也艮<lb/>
　　鼻震足坤腹有樽簋之象四三坤為土為腹土器<lb/>
　　有腹缶也坤為闔户坎艮為穴穴其户牖也六四<lb/>
　　徳柔而位近君徳柔易入跡近易通矧四无應于<lb/>
　　初方有求于五五无應于二亦有求于四君臣之<lb/>
　　情急于相須者如此又四與五適居剛柔之際可<lb/>
　　相與而有為焉是以一樽之酒二簋之食瓦缶之<lb/>
<pb n="12a"/>　　器以此自納于君而誠信固結有若盟約而不可<lb/>
　　解焉然不由户庭而由牖者何也牖者通明之處<lb/>
　　也夫君患不信于其臣者有所蔽也臣患不見信<lb/>
　　于君者不能避其所蔽而就其所通者為之説也<lb/>
　　今四因五之所明而納其誠信之約則言辭易入<lb/>
　　而險難不難濟矣此所以終无咎也程𫝊以四皓<lb/>
　　觸龍事明之善矣<lb/>
九五坎不盈祗既平无咎象曰坎不盈中未大也<lb/>
<pb n="12b"/>　程子曰九五在坎之中是不盈也盈則平而出矣祗<lb/>
　音柢抵也必抵于己平則无咎既曰不盈則是未平<lb/>
　而尚在險中未得无咎也以九五剛中之才居尊位<lb/>
　宜可以濟于險然下无助也二陷于險中未能出餘<lb/>
　皆隂柔无濟險之才人君雖才安能獨濟天下之險<lb/>
　居君位而不能致天下出於險則為有咎必抵既平<lb/>
　乃得无咎九五剛中之才而得尊位當濟天下之險<lb/>
　難而坎尚不盈乃未能平乎險難是其剛中之道未<lb/>
<pb n="13a"/>　光大也險難之時非君臣協力其能濟乎五之道未<lb/>
　大以无臣也人君之道不能濟天下之險難則為未<lb/>
　大不稱其位也<lb/>
　　愚曰九五居尊而心亨可以出險矣然上六一爻<lb/>
　　猶揜其上是水未能溢出坎面僅能平而當坎心<lb/>
　　焉夫水盈而後流流而後其功大五坎不盈不能<lb/>
　　滿起非五之力不裕也勢也如此則亦无所咎之<lb/>
　　象曰坎不盈中未大也言雖剛中而未有大為也<lb/>
<pb n="13b"/>　　心亨而大有為可以出險矣未者俟之之辭也爻<lb/>
　　于二曰求小得象于五曰中未大皆不足于二五<lb/>
　　之詞此繇所以言行有尚彖所以言往則有功勉<lb/>
　　二五見可而進以出險也<lb/>
上六係用徽纆寘于叢棘三嵗不得凶象曰上六失道<lb/>
凶三嵗也<lb/>
　程子曰上六以隂柔而居險之極其陷之深者也以<lb/>
　其陷之深取牢獄為喻如係縛之以徽纆囚寘于叢<lb/>
<pb n="14a"/>　棘之中隂柔而陷之深其不能出矣故云至于三嵗<lb/>
　之久不得免也其凶可知以隂柔而自處極險之地<lb/>
　是其失道也故其凶至于三嵗也三嵗之久而不得<lb/>
　免焉終凶之辭也<lb/>
　　愚曰上爻動成㢲㢲為繩坤坎為黒變㢲徽纆也<lb/>
　　㢲木交坎為叢棘㢲木數三故云三嵗坎六爻自<lb/>
　　初至五是墜險求出之人上六以隂居上是為險<lb/>
　　陷人者也天道好還陷人者至是受殃焉所以被<lb/>
<pb n="14b"/>　　係用墨索寘于刑庭三嵗不得出凶可知矣古者<lb/>
　　圜扉之外種九棘故曰叢棘嗚呼初以失道而陷<lb/>
　　險上以失道而受刑上下皆失道是以為坎之始<lb/>
　　終焉<lb/>
䷝<hi>離下離上</hi>
　程子曰序卦坎者陷也陷必有所麗故受之以離離<lb/>
　者麗也陷于險難之中則必有所附麗理自然也離<lb/>
　所以次坎也離麗也明也取其隂麗于上下之陽則<lb/>
<pb n="15a"/>　為附麗之義取其中虚則為明義離為火火體虚麗<lb/>
　於物而明者也又為日亦以虚明之象<lb/>
離利貞亨畜牝牛吉<lb/>
　程子曰離麗也萬物莫不皆有所麗有形則有麗矣<lb/>
　在人則為所親附之人所由之道所主之事皆其所<lb/>
　麗也人之所麗利于貞正得其正則可以亨通故曰<lb/>
　離利貞亨畜牝牛吉牛之性順而又牝焉順之至也<lb/>
　既附麗于正必能順于正道如牝牛則吉也畜牝牛<lb/>
<pb n="15b"/>　謂養其順徳人之順徳由養以成既麗于正當養<lb/>
　習以成其順徳也<lb/>
　朱子曰離麗也隂麗於陽其象為火體隂而用陽也<lb/>
　物之所麗貴乎得正牝牛柔順之物也故占者能正<lb/>
　則亨而畜牝牛則吉也<lb/>
　　愚曰天下惟剛能獨立无所藉乎隂柔不能自立<lb/>
　　必有所依乎陽故隂居陽中為麗離麗也陽居隂<lb/>
　　中為陷坎陷也是知小人可以依附君子君子于<lb/>
<pb n="16a"/>　　小人羣衆中決无容身之地陽性正隂麗之麗者<lb/>
　　正則已正正則无不通故曰利貞亨然人之情又<lb/>
　　有身雖麗正而心未能委順於正者故曰畜牝牛<lb/>
　　吉牛順之性也牝順之質也養此至順表裏如一<lb/>
　　然後為吉也畜字不可輕看人欲附麗人必恭敬<lb/>
　　和柔乃可然非一朝夕之所致必畜養有素乃可<lb/>
　　又伊川謂離明也取其中虚則為明義葢火之為<lb/>
　　物不託則不𫝊不虚則不明一隂附于二陽之中<lb/>
<pb n="16b"/>　　託也附麗也上下二剛而一柔虚也明麗也此麗<lb/>
　　所以有二義也然離之明來自外火為外光故離<lb/>
　　用坤以畜其明而曰畜牝牛吉則順以養之坎之<lb/>
　　明根乎中水為内明故坎用乾以亨其明而曰有孚<lb/>
　　維心亨則剛以行之此坎離之明所以不同而君<lb/>
　　子取以為養心盡性之學也<lb/>
彖曰離麗也日月麗乎天百穀草木麗乎土重明以麗<lb/>
乎正乃化成天下柔麗乎中正故亨是以畜牝牛吉也<lb/>
<pb n="17a"/>　程子曰離麗也謂附麗也如日月則麗乎天百穀草<lb/>
　木則麗乎土萬物莫不各有所麗麗得其正則能亨<lb/>
　也重明以卦才言也上下皆離重明也五二皆處中<lb/>
　正麗乎正也君臣上下皆有明徳而處中正可以化<lb/>
　天下成文明之俗也二五以柔順麗乎中正所以能<lb/>
　亨人能養其至順以麗中正則吉故曰畜牝牛吉也<lb/>
　或曰二則中正矣五以隂居陽得為正乎曰離主所<lb/>
　麗五中正之位六麗于正位乃為正也學者知時義<lb/>
<pb n="17b"/>　而不失重輕則可以言易矣<lb/>
　　愚曰離自遯初六變而之三成无妄再變初六之<lb/>
　　四成家人三變初六之五成離自初變四言之離<lb/>
　　成坎日降而月升也自初變五言之坎復成離月<lb/>
　　降而日升也乾為天故曰日月麗乎天自初變三<lb/>
　　言之有震㢲體震為稼㢲為木坤為土故曰百穀<lb/>
　　草木麗乎土此推卦變以廣麗義也日月麗天氣<lb/>
　　麗氣也百穀草木麗土形麗形也明麗正柔麗中<lb/>
<pb n="18a"/>　　正理依理也重明只是明而又明若半明半暗所<lb/>
　　麗不正如何化成天下朱文公謂六二中正六五<lb/>
　　中而不正今言麗乎正麗乎中正次第説六二分<lb/>
　　數多殊不知六雖柔弱得五則為剛剛正也五中<lb/>
　　也以六居五正所謂柔麗乎中正乾為馬而坤為<lb/>
　　牝馬健而順也坤為牛離為牝牛順而又順也離<lb/>
　　卦陽包隂是畜柔順之物之象<lb/>
象曰明兩作離大人以繼明照于四方<lb/>
<pb n="18b"/>　程子曰若云兩明則是二明不見繼明之義故云明<lb/>
　兩明而重兩謂相繼也作離明兩而為離繼明之義<lb/>
　也震㢲之類亦取洊隨之義然離之義尤重也大人<lb/>
　以徳言則聖人以位言則王者大人觀離明相繼之象<lb/>
　以世繼其明徳照臨于四方大凡以明相繼皆繼明<lb/>
　也舉其大者故以世襲繼照言之<lb/>
　　愚按伊川釋重明麗正謂君臣上下皆有明徳而<lb/>
　　處中正至大象則又云繼世重明之義何前後相<lb/>
<pb n="19a"/>　　戾也文公云明兩作是一句作起也今日日出明<lb/>
　　日又出謂兩作只一箇明而見兩畨非明兩乃兩<lb/>
　　作也說做明兩則是有二日也此說盡之繼明是明<lb/>
　　而又明續續不㫁之義<lb/>
初九履錯然敬之无咎象曰履錯之敬以辟咎也<lb/>
　程子曰陽固好動又居下而離體陽居下則欲進離<lb/>
　性炎上志在上麗幾于躁動其履錯然謂交錯也雖<lb/>
　未進而跡已動矣動則失居下之分而有咎也然其<lb/>
<pb n="19b"/>　剛明之才若知其義而敬慎之則不至于咎矣初在<lb/>
　下无位者也明其身之進退乃所麗之道也其志既<lb/>
　動不能敬慎則妄動是不明所麗乃有咎履錯然欲<lb/>
　動而知敬慎不敢進所以求辟免過咎也居明而剛<lb/>
　故知而能避不剛明則妄動矣<lb/>
　　愚曰離遯之三變遯下卦為艮艮為指離之初九<lb/>
　　在遯下體之下趾也遯五來踐之而成離故初九<lb/>
　　有履之説初以剛居剛處離體之下志欲上進<lb/>
<pb n="20a"/>　　以麗乎四而為㢲所進退故其履交錯而不成步<lb/>
　　聖人乃設戒曰敬之凡人敬謹則不輕於麗人可<lb/>
　　以無咎何者處離之始榮辱安危繋于所麗奈何<lb/>
　　不敬以取咎乎故象曰履錯之敬以辟咎也<lb/>
六二黄離元吉象曰黄離元吉得中道也<lb/>
　程子曰二居中得正麗于中正也黄中之色文之羙<lb/>
　也文明中正美之盛也故云黄離以文明中正之徳上明<lb/>
　于文明中順之君其明如是大善之吉也所以元吉<lb/>
<pb n="20b"/>　者以其得中道也不云正者離以中為重所以成文<lb/>
　明由中也正在其中矣<lb/>
九三日昃之離不鼓缶而歌則大耋之嗟凶象曰日昃<lb/>
之離何可久也<lb/>
　程子曰八純卦有二體之義乾内外皆健坤上下皆<lb/>
　順震威震相繼㢲上下順隨坎重險相習離二明繼照<lb/>
　艮内外皆止兑彼此相説而離之義在人事最大九<lb/>
　三居下體之終是前明將盡後明當繼之時人之始<lb/>
<pb n="21a"/>　終時之革易也故為日昃之離日下昃之明也昃則<lb/>
　將没矣以理言之盛必有衰始必有終常道也達者<lb/>
　順理為樂缶常用之器也鼓缶而歌樂其常也不能<lb/>
　如是則以大耋為憂乃為凶也大耋傾没也人之終<lb/>
　盡達者則知其常理樂天而已遇常皆樂如鼓缶而<lb/>
　歌不達者則恐懼有將盡之悲乃大耋之嗟為其凶<lb/>
　也此處死生之道也日既有傾昃明能久乎明者知<lb/>
　其然也故求人以繼其事退處以休其身安常處順何<lb/>
<pb n="21b"/>　足以為凶也<lb/>
　　愚曰離為日三為下卦之終日昃也三爻變有坤<lb/>
　　艮體坤為腹缶形也艮為手撃之鼓缶也夫日未<lb/>
　　有不昃人未有不老死生晝夜之變葢理之常初<lb/>
　　无可樂可嗟者彼昧者不知不鼓缶而歌以為達<lb/>
　　則大耋之嗟而憂死是皆為死生所動故皆凶象<lb/>
　　曰何可久見得日既昃自然傾没雖萬計不能使<lb/>
　　之留此君子所以頽然委順不以死生累其心也<lb/>
<pb n="22a"/>九四突如其來如焚如死如棄如象曰突如其來如无<lb/>
所容也<lb/>
　程子曰九四離下體而升上體繼明之初故言繼承<lb/>
　之義在上而近君繼承之地也以陽居離體而處四<lb/>
　剛躁而不中正且重剛以不正而剛盛之勢突如而<lb/>
　來非善繼者也夫善繼者必有㢲譲之誠順承之道<lb/>
　若舜啟然今四突如其來失善繼之道也又承六五<lb/>
　隂柔之君其剛盛陵爍之勢氣熖如焚然故云焚如<lb/>
<pb n="22b"/>　四之所行不善若此必被禍害故曰死如失繼紹之<lb/>
　義承上之道皆逆徳也衆所棄絶故云棄如至于死<lb/>
　棄禍之極矣故不假言凶也上陵其君不順所承人<lb/>
　惡衆棄天下所不容也<lb/>
　　愚按此一爻東萊得之謂九四處近君之位聖人<lb/>
　　于此一爻嚴其義峻其辭正天下之大分明君臣<lb/>
　　之大閑謂九四大臣茍侵君位突然而來則受莫<lb/>
　　大之罪焚者古之極刑然六十四卦近君之位皆<lb/>
<pb n="23a"/>　　不明此意獨于離一卦言之何哉葢離有相繼之<lb/>
　　義九四以剛强之才上逼君下繼下體之上大抵<lb/>
　　人臣之繼君必如舜繼堯禹繼舜乃可无舜禹之<lb/>
　　心即是莽卓吕謂焚者古之極刑按古有焚刑刑<lb/>
　　人之䘮不居兆域不序昭穆焚而棄之<lb/>
六五出涕沱若戚嗟若吉象曰六五之吉離王公也<lb/>
　程子曰六五居尊位而守中有文明之徳可謂善矣<lb/>
　然以柔居上在下无助獨附麗于剛强之間危懼之<lb/>
<pb n="23b"/>　勢也唯其明也故能畏懼之深至于出涕憂慮之深<lb/>
　至于戚嗟所以能保其吉也出涕戚嗟極言其憂懼<lb/>
　之深耳時當然也居尊位而文明知憂畏如此故得<lb/>
　吉若自恃其文明之徳與所麗中正泰然不懼則安<lb/>
　能保其吉也六五之吉者所麗得王公之正位也據<lb/>
　在上之勢而明察事理畏懼憂虞以持之所以能吉也<lb/>
　不然豈能安乎<lb/>
　　愚曰離目兑澤出涕也自目出曰涕兑口嗟若也<lb/>
<pb n="24a"/>　　六五柔居尊位為九四强臣所逼故出涕戚嗟然<lb/>
　　有吉之道者五上相麗五王也上公也王公相麗<lb/>
　　未可犯也公即王所使以出征者也<lb/>
上九王用出征有嘉折首獲匪其醜无咎象曰王用出<lb/>
征以正邦也<lb/>
　程子曰九以陽居上在離之終剛明之極者也明則<lb/>
　能照剛則能㫁能照足以察邪惡能㫁足以行威刑<lb/>
　故王者宜用如是剛明以辨天下之邪惡而行其征<lb/>
<pb n="24b"/>　伐則有嘉美之功也征伐用刑之大者夫明極則无<lb/>
　微不照㫁極則无所寛宥不約之以中則傷於嚴察<lb/>
　矣去天下之惡若盡究其漸染詿誤則何可勝誅所<lb/>
　傷殘亦甚矣故但當折取其魁首所執獲者非其醜<lb/>
　類則无傷暴之咎也書曰殱厥渠魁脅従罔治王者<lb/>
　用此上九之徳明照而剛㫁以察除天下之惡所以<lb/>
　正治其邦國剛明居上之道也<lb/>
　　愚曰乾為首兑為毁折折首象也六五雖弱有大臣<lb/>
<pb n="25a"/>　　以為之禦侮是以九四不敢凌突而五得吉然五<lb/>
　　亦善用上九曰吾使汝出征也葢有嘉美之意焉<lb/>
　　其要在折敵之魁首而已雖其醜類之詿誤者不<lb/>
　　必盡獲也書曰殱厥渠魁脅従罔治此六五之所<lb/>
　　用以正邦者也<lb/>
　<lb/>
　<lb/>
　<lb/>
<pb n="25b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易程朱𫝊義折衷卷十六<lb/>
</p>

  </div>
            <div>
<head>周易程朱𫝊義折𠂻卷十七</head> <lb/>
    <p>
<pb n="1a"/>欽定四庫全書<lb/>
　周易程朱𫝊義折𠂻卷十七<lb/>
　　　　　　　　　　　　　元　趙采　撰<lb/>
下經<lb/>
　　愚曰乾坤坎離在上經以其正隂正陽上下不相<lb/>
　　反不變者也震艮巽兑在下經以其偏隂偏陽上<lb/>
　　下相反變者也乾坤所以為天地艮兑所以為男<lb/>
　　女天地萬物之始男女人道之始故上經著天地<lb/>
<pb n="1b"/>　　開闢以來萬事萬物之變通下經著男女配合以<lb/>
　　來閨門人事之變通<lb/>
䷞<hi>艮下兊上</hi>
　程子曰序卦有天地然後有萬物有萬物然後有男<lb/>
　女有男女然後有夫婦有夫婦然後有父子有父子<lb/>
　然後有君臣有君臣然後有上下有上下然後禮義<lb/>
　有所錯天地萬物之本夫婦人倫之始所以上經首<lb/>
　乾坤下經首咸繼以恒也天地二物故二卦分為天<lb/>
<pb n="2a"/>　地之道男女交合而成夫婦故咸與恒皆二體合為<lb/>
　夫婦之義咸感也以悦為主恒常也以正為本而説<lb/>
　之道自有正也正之道固有説焉巽而動剛柔皆應<lb/>
　説也咸之為卦兑上艮下少女少男也男女相感之<lb/>
　深莫如少者故二少為咸也艮體篤實止為誠慤之<lb/>
　義男志篤實以下交女心悦而上應男感之先也男<lb/>
　先以誠感則女悦而應也<lb/>
　　愚按伊川云男志篤實以下交女心悦而上應與<lb/>
<pb n="2b"/>　　釋彖云柔上變剛而成兑剛下變柔而成艮上下<lb/>
　　字恐非卦與彖之本意蓋咸卦只取男下女之義<lb/>
　　言兑女在上艮男在下方合本文或曰下經咸為<lb/>
　　之主而序卦言男女而不斥咸何也曰此與上經<lb/>
　　乾為之主而聖人於象辭言天而不言乾意亦有<lb/>
　　㣲㫖故發其端以待知者<lb/>
咸亨利貞取女吉<lb/>
　程子曰咸感也不曰感者咸有皆義男女交相感也<lb/>
<pb n="3a"/>　物之相感莫如男女而少復甚焉凡君臣上下以至<lb/>
　萬物皆有相感之道物之相感則有亨通之理君臣<lb/>
　能相感則君臣之道通上下能相感則上下之志通<lb/>
　以至父子夫婦親戚朋友皆情意相感則和順而亨<lb/>
　通事物皆然故咸有亨之理也利貞相感之道利在<lb/>
　於正也不以正則入於惡矣如夫婦之以婬姣君臣<lb/>
　之以媚悦上下之以邪僻皆相感之不以正也取女<lb/>
　吉以卦才言也卦有柔上剛下二氣感應相與止而<lb/>
<pb n="3b"/>　悦男下女之義以此義取女則得正而吉也<lb/>
　朱子曰咸交感也兑柔在上艮剛在下而交相感應<lb/>
　又艮止則感之専兑説則應之至又艮以少男下於<lb/>
　兑之少女男先於女得男女之正婚姻之時故其卦<lb/>
　為咸其占亨而利正取女則吉蓋感有必通之理然<lb/>
　不以正則失其亨而所為皆凶矣<lb/>
　　愚曰少男下少女為咸咸感也夫婦之相感莫甚<lb/>
　　於少者然不曰感而曰咸者感偏詞咸俱詞有感<lb/>
<pb n="4a"/>　　必通故曰亨感道貴正故曰利貞亨則情意交孚<lb/>
　　貞則禮義不愆此取女之吉之道也<lb/>
彖曰咸感也柔上而剛下二氣感應以相與止而説男<lb/>
下女是以亨利貞取女吉也天地感而萬物化生聖人<lb/>
感人心而天下和平觀其所感而天地萬物之情可見<lb/>
矣<lb/>
　程子曰咸之義感也在卦則柔爻上而剛爻下柔上<lb/>
　變剛而成兑剛下變柔而成艮隂陽相交為男女交<lb/>
<pb n="4b"/>　感之義又兑女在上艮男居下亦柔上剛下也隂陽<lb/>
　二氣相感相應而和合是相與也止而説止於説為<lb/>
　堅慤之意艮止於下篤誠相下也兑説於上和説相<lb/>
　應也以男下女和之至也相感之道如此是以能亨<lb/>
　通而得正取女如是則吉也卦才如此大率感道利<lb/>
　於正也既言男女相感之義復推極感道以盡天地<lb/>
　之理聖人之用天地二氣交感而化生萬物聖人至<lb/>
　誠以感億兆之心而天下和平天下之心所以和平<lb/>
<pb n="5a"/>　由聖人感之也觀天地交感化生萬物之理與聖人<lb/>
　感人心致和平之道則天地萬物之情可見矣感通<lb/>
　之理知道者黙而觀之可也<lb/>
　朱子曰以卦體卦徳卦象釋卦辭或以卦變言柔上<lb/>
　剛下之義曰咸自旅來柔上居六剛下居五也亦通<lb/>
　　愚曰咸感也釋卦名也感觸也與詩无感我帨莊<lb/>
　　子感周之類同義咸自否變六三之柔上去做上<lb/>
　　六上九之剛下來做九二柔反居上剛反居下隂<lb/>
<pb n="5b"/>　　陽感應上下相與此以三與二爻而言咸也艮止<lb/>
　　於兑下兑説於艮上男止而下女女説而應男此<lb/>
　　以艮兑二體而言咸也止則无外誘之邪説則得<lb/>
　　唱和之正此所以既亨且貞而得取女之吉也止<lb/>
　　而説三字聖人説盡感義感是身心不動而精神<lb/>
　　交契之理若奔走求人其感幾何天地感聖人感<lb/>
　　此彖以互體而廣咸之義也天地感而萬物化生<lb/>
　　氣感氣也聖人感人心而天下和平心感心也觀<lb/>
<pb n="6a"/>　　其所感而天地萬物之情可見情者動而誠然者<lb/>
　　也此感彼應出於誠然可見者不容以偽言也中<lb/>
　　庸論至誠曰其為物不貳則其生物不測聖人和<lb/>
　　平天下亦是道也<lb/>
象曰山上有澤咸君子以虚受人<lb/>
　程子曰澤性潤下土性受潤澤在山上而其漸潤通<lb/>
　徹是二物之氣相感通也君子觀山澤通氣之象而<lb/>
　虚其中以受於人夫人中虚則能受實則不能入矣<lb/>
<pb n="6b"/>　虚中者无我也中无私主則无感不通以量而容之<lb/>
　擇交而受之非聖人有感必通之道也<lb/>
　　愚曰山體内虚澤氣上通交感也君子體之以虛<lb/>
　　而受之虚者感應之宅也幽谷虚有至斯響洪鐘<lb/>
　　虚无來不應咸者感以无心之謂无心虚之至也<lb/>
　　惟虚足以盡天下之情故大象以虚言備其義矣<lb/>
初六咸其拇象曰咸其拇志在外也<lb/>
　程子曰初六在下卦之下與四相感以㣲處初其感<lb/>
<pb n="7a"/>　未深豈能動於人故如人拇之動未足以進也拇足<lb/>
　大指人之相感有淺深輕重之異識其時勢則所處<lb/>
　不失其宜矣初志之動感於四也故曰在外志雖動<lb/>
　而感未深如拇之動未足以進也<lb/>
　朱子曰拇足大指也咸以人身取象感於最下咸拇<lb/>
　之象也感之尚淺欲進未能故不言吉凶此卦雖主<lb/>
　於感然六爻皆宜静而不宜動也<lb/>
　　愚曰卦近取身自足至首莫如咸艮然咸六爻皆<lb/>
<pb n="7b"/>　　應乃无全爻艮不應乃反之蓋咸以動而感艮以<lb/>
　　静而止故也情偽相感而利害生故聖人戒人於<lb/>
　　咸為多拇足大指也艮為指初在艮體之下故云<lb/>
　　拇拇之附足勢不能自步足舉而拇從之言初得<lb/>
　　四之應乃始有感也故曰志在外吉凶悔吝生乎<lb/>
　　動凡物不能自動者吉凶之所不在也<lb/>
六二咸其腓凶居吉象曰雖凶居吉順不害也<lb/>
　程子曰二以隂在下與五為應故設咸腓之戒腓足<lb/>
<pb n="8a"/>　肚行則先動足乃舉之非如腓之自動也二若不守<lb/>
　道待上之求而如腓自動則躁妄自失所以凶也安<lb/>
　其居而不動以待上之求則得進退之道而吉也二<lb/>
　中正之人以其在咸而應五故為此戒復云居吉若<lb/>
　安其分不自動則吉也二居中得正所應又中正其<lb/>
　才本善以其在咸之時質柔而上應故戒以先動求<lb/>
　君則凶居以自守則吉象復明之云非戒之不得相<lb/>
　感唯順理則不害謂守道不先動也<lb/>
<pb n="8b"/>　　愚曰巽為股二在下體之中故云腓腓足肚也足<lb/>
　　之上股之下欲行則先自動二感五不能守道自<lb/>
　　止動而遽趨之躁動凶之道也易憫二牽於情而<lb/>
　　失其性故教之曰居吉蓋二以隂居隂徳正而性<lb/>
　　静制其動而居其所則内與理順外與物順何害<lb/>
　　之有<lb/>
九三咸其股執其隨往吝象曰咸其股亦不處也志在<lb/>
隨人所執下也<lb/>
<pb n="9a"/>　程子曰九三以陽居剛有剛陽之才而為主於内居<lb/>
　下之上是宜自得於正道以感於物而乃應於上六<lb/>
　陽好上而説隂上居感説之極故三感而從之股者<lb/>
　在身之下足之上不能自由隨身而動者也故以為<lb/>
　象言九三不能自主隨物而動如股然其所執守者<lb/>
　隨於物也剛陽之才感於所説而隨之如此而往可<lb/>
　羞吝也云亦者蓋象辭本不與易相比自作一處故<lb/>
　諸爻之象辭意有相續者此言亦者承上爻辭也上<lb/>
<pb n="9b"/>　云咸其拇志在外也雖凶居吉順不害也咸其股亦<lb/>
　不處也前二隂爻皆有感而動三雖陽爻亦然故云<lb/>
　亦不處也不處謂動也有剛陽之質而不能自主志<lb/>
　反在於隨人是所操執者卑下之甚也<lb/>
　　愚曰巽為股三以剛居剛為内卦之主當位宜處<lb/>
　　乃感於上六而其股動故曰咸其股亦不處也夫<lb/>
　　股之動隨心心所欲行股為之行心所欲止股為<lb/>
　　之止是股之所守者隨而已上以説感三三之股<lb/>
<pb n="10a"/>　　遂隨而往其往安得不吝象又因其外之詭隨照<lb/>
　　破其内之汙下故曰所執下也<lb/>
九四貞吉悔亡憧憧往來朋從爾思<lb/>
　程子曰咸者人之動也故皆就人身取象拇取在下<lb/>
　而動之㣲腓取先動股取其隨九四无所取直言感<lb/>
　之道不言咸其心感乃心也四在中而居上當心之<lb/>
　位故為感之主而言感之道貞正則吉而悔亡感不<lb/>
　以正則有悔也又四説體居隂而應初故戒於貞感<lb/>
<pb n="10b"/>　之道无所不通有所私係則害於感通乃有悔也聖<lb/>
　人感天下之心如寒暑雨𤾉无不通无不應者亦貞<lb/>
　而已矣貞者虚中无我之謂也憧憧往來朋從爾思<lb/>
　夫貞一則所感无不通若往來憧憧然用其私心以<lb/>
　感物則思之所及者有能感而動所不及者不能感<lb/>
　也是其朋類則從其思也以有係之私心既主於一<lb/>
　隅一事豈能廓然无所不通乎繋辭曰天下何思何<lb/>
　慮天下同歸而殊塗一致而百慮天下何思何慮夫<lb/>
<pb n="11a"/>　子因咸極論感通之道夫以思慮之私心感物所感<lb/>
　狹矣天下之理一也塗雖殊而其歸則同慮雖百而<lb/>
　其致則一雖物有萬殊事有萬變統之以一則无能<lb/>
　違也故貞其意則窮天下无不感通焉故曰天下何<lb/>
　思何慮用其思慮之私心豈能无所不感也日往則<lb/>
　月來月往則日來日月相推而明生焉寒往則暑來<lb/>
　暑往則寒來寒暑相推而嵗成焉往者屈也來者伸<lb/>
　也屈伸相感而利生焉此以往來屈伸明感應之理<lb/>
<pb n="11b"/>　屈則有信信則有屈所謂感應也故日月相推而明<lb/>
　生寒暑相推而嵗成功用由是而成故曰屈信相感<lb/>
　而利生焉感動也有感必有應凡有動皆為感感則<lb/>
　必有應所應復為感所感復有應所以不已也尺蠖<lb/>
　之屈以求信也龍蛇之蟄以存身也精義入神以致<lb/>
　用也利用安身以崇徳也過此以往未之或知也前<lb/>
　云屈信之理矣復取物以明之尺蠖之行先屈而後<lb/>
　信蓋不屈則无信信而後有屈觀尺蠖則知感應之<lb/>
<pb n="12a"/>　理矣龍蛇蟄藏所以存息其身而後能奮迅也不蟄<lb/>
　則不能奮矣動息相感乃屈信也君子潜心精㣲之<lb/>
　義入於神妙所以致其用也潜心精㣲積也致用施<lb/>
　也積與施乃屈信也利用安身以崇徳也承上文致<lb/>
　用而言利其施用安處其身所以崇大其徳業也所<lb/>
　為合理則事正而身安聖人能事盡於此矣故云過<lb/>
　此以往未之或知也窮神知化徳之盛也既云過此<lb/>
　以往未之或知更以此語終之云窮極至神之妙知<lb/>
<pb n="12b"/>　化育之道徳之至盛也无以加於此矣<lb/>
　朱子曰九四居股之上脢之下又當三陽之中心之<lb/>
　象咸之主也心之感物當正而固乃得其理今九四<lb/>
　乃以陽居隂為失其正而不能固故因占設戒以為<lb/>
　能正而固則吉而悔亡若憧憧往來不能正固而累<lb/>
　於私感則但其朋類從之不復能及逺矣<lb/>
象曰貞吉悔亡未感害也憧憧往來未光大也<lb/>
　程子曰貞則吉而悔亡未為私感所害也係私應則<lb/>
<pb n="13a"/>　害於感矣憧憧往來以私心相感感之道狹矣故云<lb/>
　未光大也<lb/>
　朱子曰感害言不正而感則有害也<lb/>
　　愚曰四上體而居三陽之中心之位也感之主也<lb/>
　　然心以正為本感以无心為正无心者何无思无<lb/>
　　為寂然不動感而遂通者也天下惟寂則能感无<lb/>
　　思而感者感之正也然此非純乎天理者不能到<lb/>
　　此今四以陽居隂天理雜於人欲易遂戒曰能固<lb/>
<pb n="13b"/>　　守其正則吉而其悔乃亡懼其以有思而感不能<lb/>
　　正也今四果感於初之志動而説於應初亦感於<lb/>
　　四之我應而志於從初與四朋也是以九四以一<lb/>
　　往一來憧憧於胷次間而未定蓋惟爾朋之從是<lb/>
　　思也不知天地間往來感應有自然之常理何用<lb/>
　　擾擾於思慮象曰貞吉悔亡未感害也言以正感<lb/>
　　則吉而且悔亡恐未為感之害若夫憧憧只管著<lb/>
　　思慮去將迎他便是私意非擴然而大公恐未能<lb/>
<pb n="14a"/>　　致於高明光大之地也兩未字辭婉而意切到繫<lb/>
　　辭聖人又究言天地感應自然之常理以盡此爻<lb/>
　　之義<lb/>
九五咸其脢无悔象曰咸其脢志末也<lb/>
　程子曰九居尊位當以至誠感天下而應二比上若<lb/>
　係二而説上則偏私淺狹非人君之道豈能感天下<lb/>
　乎脢背肉也與心相背而所不見也言能背其私心<lb/>
　感非其所見而説者則得人君感天下之正而无悔<lb/>
<pb n="14b"/>　也<lb/>
　　愚曰心之上曰脢子夏易𫝊曰在脊曰脢脢背<lb/>
　　脊肉也猶艮所謂艮其背背无私脢无思也无欲<lb/>
　　則止无思則咸故九四之思不足為咸之主謂有<lb/>
　　思未光大也必如九五之脢而後為无思之至故<lb/>
　　是爻也以志應為末拇之志外股之志隨皆末也<lb/>
　　以志應為末則以无思者為之本也寂然不動何<lb/>
　　悔之有<lb/>
<pb n="15a"/>上六咸其輔頰舌象曰咸其輔頰舌滕口説也<lb/>
　程子曰上隂柔而説體為説之主又居感之極是其<lb/>
　欲感物之極也故不能以至誠感物而發見於口舌<lb/>
　之間小人女子之常態也豈能動於人乎不直云口<lb/>
　而云輔頰舌亦猶今人謂口過曰脣吻曰頰舌也輔<lb/>
　頰舌皆所用以言也唯至誠為能感人乃以柔説騰<lb/>
　揚於口舌言説豈能感於人乎<lb/>
　朱子曰輔頰舌皆所以言者而在身之上上六以隂<lb/>
<pb n="15b"/>　居説之終處感之極感人以言而无其實又兑為口<lb/>
　舌故其象如此凶咎可知<lb/>
　　愚曰咸之上則口象也輔為上頷輔頰舌三者口<lb/>
　　之象也皆其言語之具恃口説以感人則又其末<lb/>
　　者也故於上六焉咸道窮矣<lb/>
䷟<hi>巽下震上</hi>
　程子曰序卦夫婦之道不可以不久也故受之以恒<lb/>
　恒久也咸夫婦之道夫婦終身不可變者也故咸之<lb/>
<pb n="16a"/>　後受之以恒也咸少男在少女之下以男下女是男<lb/>
　女交感之義恒長男在長女之上男尊女卑夫婦居<lb/>
　室之常道也論交感之情則少為深切論尊卑之序<lb/>
　則長當謹正故兑艮為咸而震巽為恒也<lb/>
　　愚曰有萬物然後有男女此男女與萬物齊生之<lb/>
　　男女也故夫婦在男女後夫婦自男女而配也必<lb/>
　　以少男少女成其始長男長女保其終下經始咸<lb/>
　　次恒其義取此<lb/>
<pb n="16b"/>恒亨无咎利貞利有攸往<lb/>
　程子曰恒者常久也恒之道可以亨通恒而能亨乃<lb/>
　无咎也恒而不可以亨非可恒之道也為有咎矣如<lb/>
　君子之恒於善可恒之道也小人恒於惡失可恒之<lb/>
　道也恒所以能亨由貞正也故云利貞夫所謂恒謂<lb/>
　可常久之道非守一定而不知變也故利於有往惟其有<lb/>
　往故能恒也一定則不能常矣又常久之道何往不利<lb/>
　朱子曰恒常久也為卦震剛在上巽柔在下震雷巽<lb/>
<pb n="17a"/>　風二物相與巽順震動為巽而動二體六爻隂陽相<lb/>
　應四者皆理之常故為恒其占為能久於其道則亨<lb/>
　而无咎然又必利於守正則乃為得其常久之道而<lb/>
　利有所往也<lb/>
彖曰恒久也剛上而柔下雷風相與巽而動剛柔皆應<lb/>
恒恒亨无咎利貞久於其道也天地之道恒久而不已<lb/>
也利有攸往終則有始也<lb/>
　程子曰恒者常久之義也卦才有此四者成恒之義<lb/>
<pb n="17b"/>　也剛上而柔下謂乾之初上居於四坤之四下居於<lb/>
　初剛爻上而柔爻下也二爻易處則成震巽震上巽<lb/>
　下亦剛上而柔下也剛處上而柔居下乃恒道也雷<lb/>
　風相與雷震則風發二者相須交助其勢故云相與<lb/>
　乃其常也巽而動下巽順上震動為以巽而動天地<lb/>
　造化恒久不已者順動而已巽而動常久之道也動<lb/>
　而不順豈能常也剛柔皆應恒一卦剛柔之爻皆相<lb/>
　應剛柔相應理之常也此四者恒之道也卦所以為<lb/>
<pb n="18a"/>　恒也恒之道可致亨而无過咎但所恒宜得其正失<lb/>
　正則非可恒之道也故曰久於其道其道可恒之正<lb/>
　道也不恒其徳與恒於不正皆不能亨而有咎也天<lb/>
　地之所以不已蓋有恒久之道人能恒於可恒之道<lb/>
　則合天地之理也天下之理未有不動而能恒者也<lb/>
　動則終而復始所以恒而不窮凡天地所生之物雖<lb/>
　山岳之堅厚未有能不變者也故恒非一定之謂也<lb/>
　一定則不能恒矣唯隨時變易乃恒道也故云利有<lb/>
<pb n="18b"/>　攸往明理之如是懼人之泥於常也<lb/>
日月得天而能久照四時變化而能久成聖人久於其<lb/>
道而天下化成觀其所恒而天地萬物之情可見矣<lb/>
　此極言常理日月隂陽之精氣耳唯其順天之道往<lb/>
　來盈縮故能久照而不已得天順天理也四時隂陽<lb/>
　之氣耳往來變化生成萬物亦以得天故常久不已<lb/>
　聖人以常久之道行之有常而天下化之以成美俗<lb/>
　也觀其所恒謂觀日月之久照四時之久成聖人之<lb/>
<pb n="19a"/>　道所以能常久之理觀此則天地萬物之情理可見<lb/>
　矣天地常久之道天下常久之理非知道者孰能識<lb/>
　之<lb/>
　　愚曰卦自泰變初九之剛上去居四六四之柔下<lb/>
　　來居初剛柔上下各得其序常久之道也雷風相<lb/>
　　與剛柔皆應伊川以為卦所以為恒也文公亦以<lb/>
　　為二體六爻隂陽相應為恒然八卦皆剛柔相應<lb/>
　　如天地定位山澤通氣豈特是恒為然又雷風相<lb/>
<pb n="19b"/>　　與恒與益同而聖人於風雷不言恒止於雷風言<lb/>
　　恒者此必有説也夫雷震於上風作於下雷聲被<lb/>
　　風在下吹散了其聲不疾殷殷然人聞之只以為<lb/>
　　常故曰恒若夫益則雷震於下風作於上雷聲被<lb/>
　　疾風自上吹下迅怒霹靂此乃天地不常之氣使<lb/>
　　人震懼悔罪省愆故曰益此取象同而名義所<lb/>
　　以不同以卦體言剛上柔下而分定以卦象言雷<lb/>
　　動風散而氣應以卦徳言内巽外動而行順以卦<lb/>
<pb n="20a"/>　　爻言剛柔皆應而體合此彖合數者以言恒也恒<lb/>
　　亨无咎利貞乆於其道者言恒之亨出於正正本<lb/>
　　於道也道當然之理也天下惟正道而後可久非<lb/>
　　正道則决不能久漢文好黄老黄老之道豈能久<lb/>
　　梁武好浮圖浮圖之道豈能久天地之道恒久而<lb/>
　　不已也利有攸往終則有始也此言恒以正為體<lb/>
　　正以往為用也夫天地之道所以常久者只為其<lb/>
　　運而不已人之道利有攸往者只為其終而有始<lb/>
<pb n="20b"/>　　也使造化而或止則萬化停機人道而有終則萬<lb/>
　　務斷緒焉在其為恒哉是故日月得天之不已而<lb/>
　　能久照四時變化不已而能久成聖人終則有始<lb/>
　　久於其道而天下化成皆此恒為之耳觀其所恒<lb/>
　　天地萬物之情可見矣所之一字讀易者當深體<lb/>
　　之<lb/>
象曰雷風恒君子以立不易方<lb/>
　程子曰君子觀雷風相與成恒之象以常久其徳自<lb/>
<pb n="21a"/>　立於大中常久之道不變易其方所也<lb/>
　　愚曰雷出有時風至有候不常之中有至常者有<lb/>
　　常之物而常未足為常不常之物而常始足為常<lb/>
　　故聖人以雷風為恒君子體之以立身於可久之<lb/>
　　地而不易其所<lb/>
初六浚恒貞凶无攸利象曰浚恒之凶始求深也<lb/>
　程子曰初居下而四為正應柔暗之人能守常而不<lb/>
　能度勢四震體而陽性以剛居高志上而不下又為<lb/>
<pb n="21b"/>　二三所隔應初之志異乎常矣而初乃求望之深是<lb/>
　知常而不知變也浚深之也浚恒謂求恒之深也守<lb/>
　常而不度勢求望於上之深堅固守此凶之道也泥<lb/>
　常如此无所往而利矣世之責望故素而至悔咎者<lb/>
　皆浚恒者也志既上求之深是不能恒安其處者也<lb/>
　柔㣲而不恒安其處亦致凶之道凡卦之初終淺與<lb/>
　深㣲與盛之地也在下而求深亦不知時矣居恒之<lb/>
　始而求望於上之深是知常而不知度勢之甚也所<lb/>
<pb n="22a"/>　以凶隂暗不得恒之宜也<lb/>
　朱子曰初與四為正應理之常也然初居下而在初<lb/>
　未可以深有所求四震體而陽性上而不下又為二<lb/>
　三所隔應初之意異乎常矣初之柔暗不能度勢又<lb/>
　以隂居巽下為巽之主其性務入故深以常理求之<lb/>
　浚恒之象也占者如此則雖正亦凶而无所利矣<lb/>
　　愚曰初六泰六四之變也九出六入有隂陽相求<lb/>
　　之象泰六四入於巽底在兑澤之下巽為股股入<lb/>
<pb n="22b"/>　　於澤下入之深者也非浚之象乎恒道惡驟故君<lb/>
　　臣信而後諫朋友定而後求夫婦恩而後勞今初<lb/>
　　六在恒之初處卦之底雖與四為應然四以陽剛<lb/>
　　處非其位不能下初初以不正不量而入始與四<lb/>
　　交求之太深自謂可久之道故曰浚恒夫人道交<lb/>
　　際貴乎知時而適深淺之宜以浚為恒雖正亦凶<lb/>
　　无所往而可也故詞曰浚恒之凶始求太深也<lb/>
九二悔亡象曰九二悔亡能久中也<lb/>
<pb n="23a"/>　程子曰在恒之義居得其正則常道也九陽爻居隂<lb/>
　位非常理也處非其常本當有悔而九二以中徳而<lb/>
　應於五五復居中以中而應中其處與應皆得中也<lb/>
　是能恒久於中也能恒久於中則不失正矣中重於<lb/>
　正中則正矣正不必中也九二以剛中之徳而應於<lb/>
　中徳之勝也足以亡其悔矣人能識重輕之勢則可<lb/>
　以言易矣所以得悔亡者由其能恒久於中也人能<lb/>
　恒久於中豈止亡其悔徳之善也<lb/>
<pb n="23b"/>　　愚曰久於其中蓋无不吉者咸恒无全爻至恒以<lb/>
　　久居二乃悔亡焉此中之故也易至於中則約言<lb/>
　　之知言之无加也<lb/>
九三不恒其徳或承之羞貞吝象曰不恒其徳无所容<lb/>
也<lb/>
　程子曰三陽爻居陽位處得其位是其恒處也乃志<lb/>
　從於上六不唯隂陽相應風復從雷於恒處而不處<lb/>
　不恒之人也其徳不恒則羞辱或承之矣或承之謂<lb/>
<pb n="24a"/>　有時而至也貞吝固守不恒以為恒豈不可羞吝乎<lb/>
　人既无常何所容處當處之地既不能恒處非其據<lb/>
　豈能恒哉是不恒之人无所容處其身也<lb/>
　朱子曰位雖得正然過剛不中志從於上不能久於<lb/>
　其所故為不恒其徳或承之羞之象或者不知其何<lb/>
　人之辭承奉也言人皆得奉而進之不知其所自來<lb/>
　也貞吝者正而不恒為可羞吝申戒占者之辭<lb/>
　　愚曰三以陽居陽位不可謂无徳者也然三乃巽<lb/>
<pb n="24b"/>　　體之極其究為躁為進退且過中以剛躁不中之<lb/>
　　人當上下无常之際志欲從上而進退反覆不恒<lb/>
　　其徳者也二承乎三者二以久中而悔亡見三不<lb/>
　　中而不恒或者為之羞然二以為羞三則自以為<lb/>
　　貞此其所以為吝也爻曰羞曰吝尚恕以戒之象<lb/>
　　曰无所容則嚴以絶之言此等反覆不常之人決<lb/>
　　无所容於天地間此朝晉暮楚之鄭所以不容於<lb/>
　　春秋半項半劉之丁公所以不容於漢也<lb/>
<pb n="25a"/>九四田无禽象曰久非其位安得禽也<lb/>
　程子曰以陽居隂處非其位處非其所雖常何益人<lb/>
　之所為得其道則久而成功不得其道則雖久何益<lb/>
　故以田為喻言九之居四雖使常久如田獵而无禽<lb/>
　獸之獲謂徒用力而无功也處非其位雖久何所得<lb/>
　乎以田為喻故云安得禽也<lb/>
　　愚曰四泰初九之變也初往為四二遂成巽巽為<lb/>
　　雞禽也二在地上田也然二之所應在五則巽禽<lb/>
<pb n="25b"/>　　為五有矣四雖陽徳處非其所欲待二至則巽二<lb/>
　　之禽不應欲與初相易則巽伏而不見禽是田无<lb/>
　　禽之象也既非其所縱是久處亦終无得禽之理<lb/>
　　二四均陽之失位也二失位而中聖人幸之四失<lb/>
　　位而不中聖人憫之<lb/>
六五恒其徳貞婦人吉夫子凶象曰婦人貞吉從一而<lb/>
終也夫子制義從婦凶也<lb/>
　程子曰五應於二以隂柔而應陽剛居中而所應又<lb/>
<pb n="26a"/>　中隂柔之正也故恒久其徳則為貞也夫以順從為<lb/>
　恒者婦人之道在婦人則為貞故吉若丈夫而以順<lb/>
　從於人為恒則失其剛陽之正乃凶也五君位而不<lb/>
　以君道言者如六五之義在丈夫猶凶况人君之道<lb/>
　乎在他卦六居君位而應剛未為失也在恒則不可<lb/>
　耳君道豈可以柔順為恒也如五之從二在婦人則<lb/>
　為正而吉婦人以從為正以順為徳當終守於從一<lb/>
　夫子則以義制者也從婦人之道則為凶也<lb/>
<pb n="26b"/>　　愚曰六五坤體坤順也六五之德坤德也以坤徳<lb/>
　　而中又恒而不變謂之非貞不可也然以順為正<lb/>
　　者妾婦之道婦用之則吉夫子用之則凶今震夫<lb/>
　　也凶可逃乎雖然夫制義者也君尤制命為義者<lb/>
　　也知坤徳在夫子為凶則知君當以乾徳為恒矣<lb/>
　　知從一不變為從婦之凶則知通變達權者為夫<lb/>
　　君之恒矣易之書大率取通變為義變而或流<lb/>
　　聖人戒之三與上是也執而不變聖人亦戒之四<lb/>
<pb n="27a"/>　　與五是也唯知以變為恒然後可以語聖人與權<lb/>
　　之義<lb/>
上六振恒凶象曰振恒在上大无功也<lb/>
　程子曰六居恒之極在震之終恒極則不常震終則<lb/>
　動極以隂居上非其安處又隂柔不能堅固其守皆<lb/>
　不常之義也故為振恒以振為恒也振者動之速也<lb/>
　如振衣如振書抖擻運動之意在上而其動无節以<lb/>
　此為恒其凶宜矣居上之道必有恒徳乃能有功若<lb/>
<pb n="27b"/>　躁動不常豈能有所成乎居上而不恒其凶甚矣象<lb/>
　又言其不能有所成立故曰大无功也<lb/>
　　愚曰上六處震之極震動也振動之亟也六隂性<lb/>
　　變遷上震體而躁勢必至於振而妄動以妄動為<lb/>
　　恒凶其宜矣夫子逆折其妄為之心曰振恒在上<lb/>
　　大无功也夫恒本不惡動但欲巽動不欲振動振<lb/>
　　則妄為矣妄為則下不應誰與成功哉恒六爻二<lb/>
　　五中也三上正也然二五中而不能變非時中矣<lb/>
<pb n="28a"/>　　二妻道也臣道也不變尚可以悔亡五夫道也君<lb/>
　　道也不變則凶矣三上變而失正三在下而反覆<lb/>
　　何以得君上居高而妄動何以得民初之浚恒其<lb/>
　　求之也深上之振恒其動之也妄初則貞凶上則<lb/>
　　大无功此始終之戒也<lb/>
　<lb/>
　<lb/>
　<lb/>
<pb n="28b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易程朱𫝊義折𠂻卷十七<lb/>
</p>

  </div>
            <div>
<head>周易程朱𫝊義折𠂻卷十八</head> <lb/>
    <p>
<pb n="1a"/>欽定四庫全書<lb/>
　周易程朱𫝊義折𠂻卷十八<lb/>
　　　　　　　　　　　　　元　趙采　撰<lb/>
下經<lb/>
䷠<hi>艮下乾上</hi>
　程子曰序卦恒者久也物不可以久居其所故受之<lb/>
　以遯遯者退也夫久則有去相須之理也遯所以繼<lb/>
　恒也遯退也避也去之之謂也為卦天下有山天在<lb/>
<pb n="1b"/>　上之物陽性上進山高起之物形雖高起體乃止物<lb/>
　有上陵之象而止不進天乃上進而去之下陵而上<lb/>
　去是相違遯故為遯去之義二隂生於下隂長將盛<lb/>
　陽消而退小人漸盛君子退而避之故為遯也<lb/>
遯亨小利貞<lb/>
　程子曰遯者隂長陽消君子遯藏之時也君子退藏<lb/>
　以伸其道道不屈則為亨故遯所以有亨也在事亦<lb/>
　有由遯避而亨者雖小人道長之時君子知幾退避<lb/>
<pb n="2a"/>　固善也然事有不齊與時消息无必同也隂柔方長<lb/>
　而未至於甚盛君子尚有遲遲致力之道不可大貞<lb/>
　而尚利小貞也<lb/>
　朱子曰遯退避也為卦二隂浸長陽當退避故為遯<lb/>
　六月之卦也陽雖當遯然九五當位而下有六二之<lb/>
　應若猶可以有為但二隂浸長於下則其勢不可以<lb/>
　不遯故其占為君子能遯則身雖退而道亨小人則<lb/>
　利於守正不可以浸長之故而遂侵迫於陽也小謂<lb/>
<pb n="2b"/>　隂柔小人也此卦之占與否之初二兩爻相類<lb/>
　　愚曰卦二隂内長四陽外遯夫子曰遯退也言剛<lb/>
　　退而避柔陽退而避隂君子退而避小人故六爻<lb/>
　　以遯之早遯之逺遯之肥者為吉若去不早避不<lb/>
　　逺便危便凶蓋隂陽剛柔君子小人无兩立之理<lb/>
　　彼長則此消彼進則此退然遯退而曰亨何也君<lb/>
　　子之通塞與世俗之通塞異世俗以身之通塞為<lb/>
　　通塞君子以道之通塞為通塞君子見幾而作全<lb/>
<pb n="3a"/>　　道以遯身雖遯而道則亨也故曰遯亨然二隂方<lb/>
　　長小人亦未至酷烈肆禍聖人且欲訓正之曰小<lb/>
　　利貞小指隂也利貞欲其任運徐長而不驟肆也<lb/>
　　此與賁小利有攸往旅小亨之小異<lb/>
彖曰遯亨遯而亨也剛當位而應與時行也小利貞浸<lb/>
而長也遯之時義大矣哉<lb/>
　程子曰小人道長之時君子遯退乃其道之亨也君<lb/>
　子遯藏所以伸道也此言處遯之道自剛當位而應<lb/>
<pb n="3b"/>　以下則論時與卦才尚有可為之理也雖遯之時君<lb/>
　子處之未有必遯之義五以剛陽之徳處中正之位<lb/>
　又下與六二以中正相應雖隂長之時如卦之才尚<lb/>
　當隨時消息茍可以致其力无不至誠自盡以扶持<lb/>
　其道未必於遯退而不為故曰與時行也當隂長之<lb/>
　時不可大貞而尚小利貞者蓋隂長必以浸漸未能<lb/>
　遽盛君子尚可小貞其道所謂小利貞扶持使未遂<lb/>
　亡也遯者隂之始長君子知㣲故當深戒而聖人之<lb/>
<pb n="4a"/>　意未便遽已也故有與時行小利貞之教聖賢之於<lb/>
　天下雖知道之將廢豈肯坐視其亂而不救必區區<lb/>
　致力於未極之間强此之衰艱彼之進圖其蹔安茍<lb/>
　得為之孔孟之所屑為也王允謝安之於漢晉是也<lb/>
　若有可變之道可亨之理更不假言也此處遯時之<lb/>
　道也故聖人賛其時義之大矣哉或久或速其義皆<lb/>
　大也<lb/>
　　愚曰遯而亨言身不遯則道不亨亨自遯而致也<lb/>
<pb n="4b"/>　　剛當位而應與時行也夫聖賢盡遯則人道絶彖<lb/>
　　遂舉二五以見意焉五剛而當位故上有嘉遯之<lb/>
　　君二柔而上應故下有留賢之臣與時行者五與<lb/>
　　二不得已當遯之時只得隨時而處以行道也小<lb/>
　　利貞夫小人得勢安肯徐徐而進然進得太驟亦<lb/>
　　非小人之福聖人以浸而長釋利貞雖是為君子<lb/>
　　謀然於小人亦无不愛也遯之時義大矣哉義因<lb/>
　　時制時同義異去留異跡大矣哉意有餘而言不<lb/>
<pb n="5a"/>　　足以盡之也<lb/>
象曰天下有山遯君子以逺小人不惡而嚴<lb/>
　程子曰天下有山山下起而乃止天上進而相違是<lb/>
　遯避之象也君子觀其象以避逺乎小人逺小人之<lb/>
　道若以惡聲厲色適足以致其怨忿唯在乎矜莊威<lb/>
　嚴使知敬畏則自然逺矣<lb/>
　　愚曰天下有山不相附之象君子觀小人浸長之<lb/>
　　時勢不可相附亦猶天山之遼邈也不惡而嚴此<lb/>
<pb n="5b"/>　　君子待小人之道不用其惡以象天之容蓋小人<lb/>
　　之情嫉之則亂必用嚴以象天之高蓋小人之情<lb/>
　　近之則不遜茍能用此道雖合堂同席而睚眦不<lb/>
　　萌况用之於遯之時乎<lb/>
初六遯尾厲勿用有攸往象曰遯尾之厲不往何災也<lb/>
　程子曰他卦以下為初遯者往遯也在前者先進故<lb/>
　初乃為尾尾在後之物也遯而在後不及者也是以<lb/>
　危也初以柔處㣲既已後矣不可往也往則危矣㣲<lb/>
<pb n="6a"/>　者易於晦藏往既有危不若不往之无災也見幾先<lb/>
　遯固為善也遯而為尾危之道也往既有危不若不<lb/>
　往而晦藏可免於災處微故也古人處㣲下隠亂世<lb/>
　而不去者多矣<lb/>
　　愚曰凡卦以上為首為角以初為足為尾初隂方<lb/>
　　進君子之遯已為尾厲何也知幾其神違禍貴早<lb/>
　　今為六所止而落後文公所謂去不迭了所以危<lb/>
　　厲更不可有所往只得看他如何象曰不往何災<lb/>
<pb n="6b"/>　　何也當遯尾之時倘冒然竟往欲自明其節必遇<lb/>
　　險災蓋初往成離坎也若不往而退藏於下自晦<lb/>
　　其明則何災之有伊川謂處㣲故也古人處㣲下<lb/>
　　隠亂世而不去者多矣此説是也<lb/>
六二執用黄牛之革莫之勝説象曰執用黄牛固志也<lb/>
　程子曰二與五為正應雖在相違遯之時二以中正順<lb/>
　應於五五以中正親合於二其交自固黄中色牛順<lb/>
　物革堅固之物二五以中正順道相與其固如執繋<lb/>
<pb n="7a"/>　之以牛革也莫之勝説謂其交之固不可勝言也在<lb/>
　遯之時故極言之上下以中順之道相固結其心志<lb/>
　其堅如執之以牛革也<lb/>
　　愚曰艮為手執也艮坤體坤為牛坤色黄艮為革<lb/>
　　此執之用黄牛之革之象也説如輿説輹之説黄<lb/>
　　色之中牛性之順二雖柔然與五應又其徳中順<lb/>
　　見五嘉君子之遯也已亦欲縶之維之挽回君子<lb/>
　　不欲其遯故曰執之用黄牛之革革有變義言用<lb/>
<pb n="7b"/>　　中順之道以變其欲遯之心是以君子為其所執<lb/>
　　矣象曰執用黄牛固志也蓋先有以固其志而後君<lb/>
　　子不可得而脫二之意雖不惡惜君子无知幾之<lb/>
　　見也<lb/>
九三係遯有疾厲畜臣妾吉象曰係遯之厲有疾憊也<lb/>
畜臣妾吉不可大事也<lb/>
　程子曰陽志説隂三與二切比係乎二者也遯貴速<lb/>
　而逺有所係累則安能速且逺也害於遯矣故為有<lb/>
<pb n="8a"/>　疾也遯而不速是以危也臣妾小人女子懐恩而不<lb/>
　知義親愛之則忠其上係戀之私恩懐小人女子之<lb/>
　道也故以畜養臣妾則得其心為吉也然君子之待<lb/>
　小人亦不如是也三與二非正應以暱比相親非待<lb/>
　君子之道若以正則雖係不得為有疾蜀先主之不<lb/>
　忍棄士民是也雖危為无咎矣遯而有係累必以困<lb/>
　憊致危其有疾乃憊也蓋力亦不足矣以此暱愛之<lb/>
　心畜養臣妾則豈可以當大事乎<lb/>
<pb n="8b"/>　　愚曰三有陽徳君子也然在内卦而近二二欲執<lb/>
　　之已遂係於二而不得遯焉二互巽巽為繩係也<lb/>
　　故曰係遯夫魚羈網而遊鳥嬰籠而翔可遯乎二<lb/>
　　害乎遯則三有疾憊矣三既為二所係則必以臣<lb/>
　　妾畜我矣以臣妾畜我豈无暱愛之私故亦吉但<lb/>
　　既為人所係所畜豈可大事乎三雖剛而不中所<lb/>
　　以不知幾而不能逺遯也<lb/>
九四好遯君子吉小人否象曰君子好遯小人否也<lb/>
<pb n="9a"/>　程子曰四與初為正應是所好愛者也君子雖有所<lb/>
　好愛義茍當遯則去而不疑所謂克己復禮以道制<lb/>
　欲是以吉也小人則不能以義處暱於所好牽於所<lb/>
　私至於陷辱其身而不能已故在小人則否也否不<lb/>
　善也四乾體能剛斷者聖人以其處隂而有係故設<lb/>
　小人之戒恐其失於正也君子雖有好而能遯不失<lb/>
　於義小人則不能勝其私意而至於不善也<lb/>
　　愚曰有身遯有心遯身遯則山林心遯則朝著四<lb/>
<pb n="9b"/>　　有剛徳位又近君身弗遯也心實好遯焉君子以<lb/>
　　之吉小人則弗能也<lb/>
九五嘉遯貞吉象曰嘉遯貞吉以正志也<lb/>
　程子曰九五中正遯之嘉美者也處得中正之道時<lb/>
　止時行乃所謂嘉美也故為貞正而吉九五非無係<lb/>
　應然與二皆以中正自處是其心志及乎動止莫非<lb/>
　中正而无私係之失所以為嘉也在彖則概言遯時<lb/>
　故云與時行小利貞尚有濟遯之意於爻至五遯將<lb/>
<pb n="10a"/>　極矣故唯以中正處遯言之遯非人君之事故不主君位<lb/>
　言然人君之所避逺乃遯也亦在中正而已志正則<lb/>
　動必由正所以為遯之嘉也居中得正而應中正是<lb/>
　其志正也所以為吉人之遯也正也唯在正其志而<lb/>
　已矣<lb/>
　朱子曰剛陽中正下應六二亦柔順而中正遯之嘉<lb/>
　美者也占者如是而正則吉矣<lb/>
　李過曰以剛陽之君而居中所謂剛當位而應者也<lb/>
<pb n="10b"/>　已為遯主使小人得進而君子棄去誰之咎也必不<lb/>
　得已必致禮以褒寵之以示嘉尚之意故曰嘉遯如<lb/>
　鳴騶入谷鶴書赴隴物色邱園皆所以嘉其遯也使<lb/>
　其肯來歟尚足以共國使其不肯來歟清風義概又<lb/>
　賴以激貪而起懦故爻曰貞吉象曰以正志也<lb/>
上九肥遯无不利象曰肥遯无不利无所疑也<lb/>
　程子曰肥者充大寛裕之意遯者唯飄然逺逝无所<lb/>
　係滯之為善上九乾體剛斷在卦之外矣又下无所<lb/>
<pb n="11a"/>　係是遯之逺而无累所謂寛綽有餘裕也遯者窮困<lb/>
　之時也善處則為肥矣其遯如此何所不利其遯之<lb/>
　逺无所疑滯也蓋在外則已逺无應則无累故為剛<lb/>
　决无疑也<lb/>
　朱子曰以剛陽居卦外下无係應遯之逺而處之裕<lb/>
　者也故其象占如此肥者寛裕自得之意<lb/>
　　愚曰上九无應故翻然獨往富貴利達一毫不入<lb/>
　　於心烟霞泉石自樂其樂遯之肥也肥者充實之<lb/>
<pb n="11b"/>　　謂山梁之雌在亂之鳳冥飛之鴻其類是乎此卦<lb/>
　　前輩以為内三爻不能遯外三爻能遯者也殊不<lb/>
　　知二五與時行者也九四身遯心留三係初尾均<lb/>
　　不能去肥遯長往獨上九歟卦以遯名而爻之不<lb/>
　　得遯者五得遯者一何也蓋遯亦非易事非見理<lb/>
　　明用心剛者不能故不脫冕接淅遂行惟孔子浩<lb/>
　　然有歸志者惟孟子或曰孔子不去魯衛孟子不<lb/>
　　去齊梁曷嘗决於遯曰此亦只是李氏未受女樂<lb/>
<pb n="12a"/>　　靈公未問陳梁惠未卒齊宣未就見以前事到得<lb/>
　　不脫冕遂行有歸志時更如何住得了<lb/>
䷡<hi>乾下震上</hi>
　程子曰序卦遯者退也物不可以終遯故受之以大<lb/>
　壯遯為違去之義壯為進盛之義遯者隂長而陽遯<lb/>
　也大壯陽之壯盛也衰則必盛消長相須故既遯則<lb/>
　必壯大壯所以次遯也為卦震上乾下乾剛而震動<lb/>
　以剛而動大壯之義也剛陽大也陽長已過中矣大<lb/>
<pb n="12b"/>　者壯盛也又雷之威震而在天上亦大壯之義也<lb/>
大壯利貞<lb/>
　程子曰大壯之道利於貞正也大壯而不得其正强<lb/>
　猛之為耳非君子之道壯盛也<lb/>
　朱子曰大謂陽也四陽盛長故為大壯二月之卦也<lb/>
　陽壯則占者吉亨不假言但利在貞固而已<lb/>
　　愚曰陽動於復長於臨交於泰至四爻而後壯泰<lb/>
　　不曰壯者以隂陽敵也過於隂則壯矣然大壯而<lb/>
<pb n="13a"/>　　曰利貞者何也譬之用兵師直為壯曲為老内藴<lb/>
　　外施一出於正則此壯也何往而不利<lb/>
彖曰大壯大者壯也剛以動故壯<lb/>
　程子曰所以名大壯者謂大者壯也隂為小陽為大<lb/>
　陽長已盛是大者壯也下剛而上動以乾之至剛而<lb/>
　動故為大壯為大者壯與壯之大也<lb/>
大壯利貞大者正也正大而天地之情可見矣<lb/>
　程子曰大者既壯則利於貞正正而大者道也極正大<lb/>
<pb n="13b"/>　之理則天地之情可見矣天地之道常久而不已者<lb/>
　至大至正也正大之理學者黙識心通可也不云大<lb/>
　正而云正大恐疑為一事也<lb/>
　　愚曰大者壯也以剛陽之盛壯而釋卦名也剛以<lb/>
　　動此以二體而論壯之義也大者正也又以正之<lb/>
　　一字而釋大壯之所以利貞也天下惟壯故大亦<lb/>
　　惟正故大然人欲大而卒不能成其大者蓋恃已<lb/>
　　之强以為壯此乃血氣之壯用壯於血氣者是蔽<lb/>
<pb n="14a"/>　　於私欲小智反所以自狹自弱烏能成其大哉不<lb/>
　　知天下至大之理無過於正故大壯必和於正惟<lb/>
　　知以正道為壯便與天地同其大蓋天地之所以<lb/>
　　大者亦以正耳吾能動以天徳盡克去一己之私<lb/>
　　則正者既大而天地之情亦不能外也故曰天地<lb/>
　　之情可見矣咸恒萃言天地之情便兼萬物此卦<lb/>
　　不兼萬物者可見除天地外萬物之情未必一一<lb/>
　　能正<lb/>
<pb n="14b"/>象曰雷在天上大壯君子以非禮勿履<lb/>
　程子曰雷震於天上大而壯也君子觀大壯之象以<lb/>
　行其壯君子之大壯者莫若克己復禮古人曰自勝<lb/>
　之謂强中庸於和而不流中立而不倚皆曰强哉矯<lb/>
　赴湯火蹈白刄武夫之勇可能也至於克己復禮則<lb/>
　非君子之大壯不可能也故云君子以非禮勿履<lb/>
　　愚按左氏曰雷乘乾曰大壯蓋雷是剛猛之物又<lb/>
　　動於九天之上聲既高大自常人處之必以此壯<lb/>
<pb n="15a"/>　　平四夷伐鬼方惟君子用此壯以非禮勿履蓋勝<lb/>
　　人者非壯自勝者乃真壯也所以克己復禮先儒<lb/>
　　以為乾道非至健不能又以為是殺賊工夫非壯<lb/>
　　而何<lb/>
初九壯于趾征凶有孚象曰壯于趾其孚窮也<lb/>
　程子曰初陽剛乾體而處下壯於進者也在下而用<lb/>
　壯壯于趾也趾在下而進動之物九在下用壯而不<lb/>
　得其中夫以剛處壯雖居上猶不可行况在下乎故<lb/>
<pb n="15b"/>　征則其凶有孚孚信也謂以壯往則得凶可必也在<lb/>
　最下而用壯以行可必信其窮困而凶也<lb/>
　朱子曰趾在下而進動之物也剛陽處下而當壯時<lb/>
　壯於進者也故有此象居下而壯于進其凶必矣故<lb/>
　其占又如此<lb/>
　　愚曰初九應震足而動趾也以九居初在乾體之<lb/>
　　下四陽同居正合卦名何故云趾蓋體既壯能用<lb/>
　　以克己復禮則吉用以勇鋭躁進則凶今初處卑<lb/>
<pb n="16a"/>　　下用壯不中恃足趾之壯强欲求應而躁往不思<lb/>
　　兩剛相敵四不我應壯豈得用哉故曰征凶有孚<lb/>
　　言往而得凶蓋理之必信而无疑者也象曰其孚<lb/>
　　窮與泰之勿恤其孚未濟之有孚失是皆謂必然<lb/>
　　如此不可與訟有孚之類同義<lb/>
九二貞吉象曰九二貞吉以中也<lb/>
　程子曰二雖以陽剛當大壯之時然居柔而處中是<lb/>
　剛柔得中不過於壯得貞正而吉也或曰貞非以九<lb/>
<pb n="16b"/>　居二為戒乎曰易取所勝為義以陽剛健體當大壯<lb/>
　之時處得中道无不正也在四則有不正之戒人能<lb/>
　識時義之輕重則可以學易矣所以貞正而吉者以<lb/>
　其得中道也中則不失正况陽剛壯而乾體乎<lb/>
　朱子曰以陽居隂已不得其正矣然所處得中則猶<lb/>
　可因以不失其正故戒占者使因中以求正然後可<lb/>
　以得吉也<lb/>
　　愚曰二與初皆陽資質既同何故在初則凶在二<lb/>
<pb n="17a"/>　　則吉蓋二中之位用壯而以中則周子所謂剛善<lb/>
　　中焉已矣人將謂大壯是猛厲聖人却以中為吉<lb/>
　　更不加一辭直謂之貞吉知中之不可復加也<lb/>
九三小人用壯君子用罔貞厲羝羊觸藩羸其角象曰<lb/>
小人用壯君子罔也<lb/>
　程子曰九三以剛居陽而處壯又當乾體之終壯之<lb/>
　極者也極壯如此在小人則為用壯在君子則為用<lb/>
　罔小人尚力故用其壯勇君子志剛故用罔罔无也<lb/>
<pb n="17b"/>　猶云蔑也以其至剛蔑視於事而无所忌憚也君子<lb/>
　小人以地言如君子有勇而无義為亂剛柔得中則<lb/>
　不折不屈施於天下而无不宜茍剛之太過則无和<lb/>
　順之徳多傷莫與貞固守此則危道也凡物莫不用<lb/>
　其壯齒者囓角者觸蹄者踶羊壯於首羝為喜觸故<lb/>
　取為象羊喜觸藩籬以藩籬當其前也蓋所當必觸<lb/>
　喜用壯如此必羸困其角矣猶人尚剛壯所當必用<lb/>
　必至摧困也三壯甚如此而不至凶何也曰如三之<lb/>
<pb n="18a"/>　之為其往足以致凶而方言其危故未及於凶也凡<lb/>
　可以致凶而未至者則曰厲也在小人則為用其强<lb/>
　壯之力在君子則為用罔志氣剛强蔑視於事靡所<lb/>
　顧憚也<lb/>
　朱子曰過剛不中當壯之時是小人用壯而君子則<lb/>
　用罔也罔无也視有如无君子之過於勇者也如此<lb/>
　則雖正亦危矣羝羊剛壯喜觸之物藩籬也羸困也<lb/>
　貞厲之占其象如此<lb/>
<pb n="18b"/>　　愚曰九三者乾之上體若可用壯矣而聖人則不<lb/>
　　之許也曰是爻也以剛居剛强而弗友淺識之小<lb/>
　　人用此以為壯君子用之則不然也曰以純剛為<lb/>
　　貞危厲之道如羝羊恃狠以觸藩祗自羸焉卦互<lb/>
　　兑兑為羊震為反生羊角反生羝羊也蔡季通以<lb/>
　　此卦有夾柱兌象故多言羊羊性剛喜觸又兌為<lb/>
　　毁折故曰羸其角藩謂震為萑葦為竹木在外<lb/>
　　為藩<lb/>
<pb n="19a"/>九四貞吉悔亡藩決不羸壯于大輿之輹象曰藩決不<lb/>
羸尚往也<lb/>
　程子曰四陽剛長盛壯已過中壯之甚也然居四為<lb/>
　不正方君子道長之時豈可有不正也故戒以貞則<lb/>
　吉而悔亡蓋方道長之時小失則害亨進之勢是有<lb/>
　悔也若在他卦重剛而居柔未必不為善也大過是<lb/>
　也藩所以限隔也藩籬決開不復羸困其壯也高大<lb/>
　之車輪輹强壯其行之利可知故云壯於大輿之輹<lb/>
<pb n="19b"/>　輹輪之要處也車之敗常在折輹輹壯則車强矣云<lb/>
　壯於輹謂壯於進也陽剛之長必至於極四雖已盛<lb/>
　然其往未止也以至盛之陽用壯而進故莫有當之<lb/>
　藩决開而不羸困其力也尚往其進不已也<lb/>
　朱子曰貞吉悔亡與咸九四同占藩決不羸承上文<lb/>
　而言也決開也三前有四猶有藩焉四前三隂則藩<lb/>
　决矣壯於大輿之輹亦可進之象也以陽居隂不極<lb/>
　其剛故其象如此<lb/>
<pb n="20a"/>　　愚曰四陽進於此勢不可復禦矣所向者又順是<lb/>
　　以貞吉悔亡壯於大輿之輹然三以剛過而羸其<lb/>
　　角四則不羸何也蓋三雖以陽上進然遇四陽之<lb/>
　　剛為藩所以羸其角九四四陽並進上二爻以隂<lb/>
　　柔之質焉能禦剛强之陽故藩决不羸坤為輿震<lb/>
　　木在輿下為輹九四陽壯大輿而輹壯其往利矣<lb/>
　　在下之三陽皆不言往此獨言尚往非取其壯而<lb/>
　　可往乎<lb/>
<pb n="20b"/>六五喪羊于易无悔象曰喪羊于易位不當也<lb/>
　程子曰羊羣行而喜觸以象諸陽並進四陽方長而<lb/>
　並進五以柔居上若以力制則難勝而有悔唯和易<lb/>
　以待之則羣羊无所用其剛是喪其壯于和易也如<lb/>
　此則可以无悔五以位言則正以徳言則中故能用<lb/>
　和易之道使羣羊雖壯无所用也所以必用柔和者<lb/>
　以隂柔居尊位故也若以陽剛中正得居尊位則下<lb/>
　无壯矣以六五位不當也故設喪羊於易之義然大<lb/>
<pb n="21a"/>　率治壯不可用剛夫君臣上下之勢不相侔也茍君<lb/>
　之權足以制乎下則雖有强壯跋扈之人不足謂之<lb/>
　壯也必人君之勢有所不足然後謂之治壯故治壯<lb/>
　之道不可以剛也<lb/>
　朱子曰卦體似兑有羊象焉外柔而内剛者也獨六<lb/>
　五以柔居中不能抵觸雖失其壯然亦无所悔矣其<lb/>
　象如此而占亦與咸九五同易容易之意言忽然不<lb/>
　覺其亡也或作疆埸之埸亦通漢食貨志埸作易<lb/>
<pb n="21b"/>　　愚曰大壯之世必剛明之主而後可以得四陽之<lb/>
　　助羣羊觸藩如四陽並進今以六居五隂柔之質<lb/>
　　不當其位且承藩决之後所以喪羊于易也按漢<lb/>
　　食貨志埸字作易朱文公以為作疆埸之埸亦通<lb/>
　　先儒以為和易或以為容易未允然常情既失之<lb/>
　　必悔之然五以六而徳劣乘剛而志暴禍而不悛<lb/>
　　此與死而無悔之義同象専以位不當訂之謂非<lb/>
　　剛明之君所以如此也<lb/>
<pb n="22a"/>上六羝羊觸藩不能退不能遂无攸利艱則吉象曰不<lb/>
能退不能遂不詳也艱則吉咎不長也<lb/>
　程子曰羝羊但取其用壯故隂爻亦稱之六以隂處<lb/>
　震終而當壯極其過可知如羝羊之觸藩籬進則礙<lb/>
　身退則妨角進退皆不可也才本隂柔故不能勝已<lb/>
　以就位是不能退也隂柔之人雖極用壯之心然必<lb/>
　不能終其壯有摧必縮是不能遂也其所為如此无<lb/>
　所往而利也隂柔處壯不能固其守若遇艱困必失<lb/>
<pb n="22b"/>　其壯失其壯則反得其柔弱之分矣是艱則得吉也<lb/>
　用壯則不利知艱而處柔則吉也居壯之終有變之<lb/>
　義也非其處而處故進退不能是其自處之不詳慎<lb/>
　也艱則吉柔遇艱難又居壯終當自變矣變則得其<lb/>
　分過咎不長乃吉也<lb/>
　朱子曰壯終動極故觸藩而不能退然其質本柔故<lb/>
　又不能遂其進也其象如此其占可知然猶幸其不<lb/>
　剛故能艱以處則尚可以得吉也<lb/>
<pb n="23a"/>　　愚曰此爻純隂亦曰羝羊觸藩何也曰居壯之極<lb/>
　　極則必變六變成九前剛也前剛有角之象下有<lb/>
　　震藩也故亦曰羝羊觸藩前剛又動之終不能遂<lb/>
　　也退則三不應不能退也進退不能无往而利聖<lb/>
　　人於此苦不可用力矣然聖人於不能退不能遂<lb/>
　　之時又自有以處之惟艱難自處不為玩易則復<lb/>
　　可獲其吉象以不能退遂歸咎於慮之不詳既能<lb/>
　　艱難處之則前日无攸遂之咎必不長也巽為長<lb/>
<pb n="23b"/>　　震者巽之反故曰不長<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易程朱𫝊義折𠂻卷十八<lb/>
</p>

  </div>
            <div>
<head>周易程朱𫝊義折𠂻卷十九</head> <lb/>
    <p>
<pb n="1a"/>欽定四庫全書<lb/>
　周易程朱𫝊義折𠂻卷十九<lb/>
　　　　　　　　　　　　　元　趙采　撰<lb/>
下經<lb/>
䷢<hi>坤下離上</hi>
　程子曰序卦物不可以終壯故受之以晉晉者進也<lb/>
　物无壯而終止之理既盛壯則必進晉所以繼大壯<lb/>
　也為卦離在坤上明出地上也日出於地升而益明<lb/>
<pb n="1b"/>　故為晉晉進而光明盛大之意凡物漸盛為進故彖<lb/>
　曰晉進也卦有有徳者有无徳者隨其宜也乾坤之<lb/>
　外云元亨者固有也云利貞者所不足而可以有功<lb/>
　也有不同者革漸是也隨卦可見晉之盛而无徳者<lb/>
　无用有也晉之明盛故更不言亨順乎大明无用戒<lb/>
　正也<lb/>
　　愚按朱氏門人問文公曰物進而後至於壯盛既<lb/>
　　壯盛則衰退繼之矣今程𫝊謂壯盛則必進此義<lb/>
<pb n="2a"/>　　未詳先生曰物固有壯而後進者亦有進而後壯<lb/>
　　者且以十二月卦論之大壯之為夬夬之為乾豈<lb/>
　　非壯而後進乎至乾乃極而衰也<lb/>
晉康侯用錫馬蕃庶晝日三接<lb/>
　程子曰晉為進盛之時大明在上而下體順附諸侯<lb/>
　承王之象也故為康侯康侯者治安之侯也上之大<lb/>
　明而能同徳以順附治安之侯也故受其寵數錫之<lb/>
　馬衆多也車馬重賜也蕃庶衆多也不唯錫予之厚<lb/>
<pb n="2b"/>　又見親禮晝日之中至於三接言寵遇之至也晉進<lb/>
　盛之時上明下順君臣相得在上而言則進於明在<lb/>
　臣而言則進升高顯受其光寵也<lb/>
　朱子曰晉進也康侯安國之侯也錫馬蕃庶晝日三<lb/>
　接言多受大賜而顯被親禮也蓋其為卦上離下坤<lb/>
　有日出地上之象順而麗乎大明之徳又其變自觀<lb/>
　而來為六四之柔進而上行以至於五占者有是三<lb/>
　者則亦當有是寵也<lb/>
<pb n="3a"/>彖曰晉進也明出地上順而麗乎大明柔進而上行是<lb/>
以康侯用錫馬蕃庶晝日三接也<lb/>
　程子曰晉進也明進而盛也明出於地益進而盛故<lb/>
　為晉所以不謂之進者進謂前進不能包明盛之義<lb/>
　明出地上離在坤上也坤麗於離以順麗於大明順<lb/>
　徳之臣上附於大明之君也柔進而上行凡卦離在<lb/>
　上者柔居君位多云柔進而上行噬嗑睽鼎是也六<lb/>
　五以柔居君位明而順麗為能待下寵遇親宻之義<lb/>
<pb n="3b"/>　是以為康侯用錫馬蕃庶晝日三接也大明之君安<lb/>
　天下者也諸侯能順附天子之明徳是康民安國之<lb/>
　侯也故謂之康侯是以享寵錫而見親禮晝日之間<lb/>
　三接見於天子也不曰公卿而曰侯天子治於上者<lb/>
　也諸侯治於下者也在下而順附於大明之君諸侯<lb/>
　之象也<lb/>
　　愚曰晉自離來觀之變也離為明自六五言之為<lb/>
　　大明明出地上以離言晉之君也順而麗乎大明<lb/>
<pb n="4a"/>　　以坤言晉之臣也柔進而上行謂觀六四之柔進<lb/>
　　而上行為六五此又言晉之君非止明照四海又<lb/>
　　以柔道理天下也以此之故所以康侯用錫馬蕃<lb/>
　　庶晝日三接大行人職曰諸公三饗三問三勞諸<lb/>
　　侯三饗再問再勞子男三饗一問一勞即天子三<lb/>
　　接諸侯之禮也或曰午為馬火畜也故古者差馬<lb/>
　　以午而説卦以乾坎震為馬何也蓋乾離同位以<lb/>
　　五行言之火為馬以八卦言之乾為馬觀諸天文<lb/>
<pb n="4b"/>　　漢中之四星曰天駟東壁之北四星曰天廏建星<lb/>
　　六星四天馬乾坎也房為天駟東一星為天馬震<lb/>
　　也故馬以三卦言之<lb/>
象曰明出地上晉君子以自昭明徳<lb/>
　程子曰昭明之也𫝊曰昭徳塞違昭其度也君子觀<lb/>
　明出地上而益明盛之象而以自昭其明徳去蔽致<lb/>
　知昭明徳於已也明明徳於天下昭明徳於外也明<lb/>
　明徳在已故云自昭<lb/>
<pb n="5a"/>　　愚曰大象六十四獨於乾言自强於晉言自昭何<lb/>
　　也天左旋日右轉其為三百六十五度四分度之<lb/>
　　一窮晝夜而一周未始相逺也然日之進也纔足<lb/>
　　以當晝夜之運而天之行常超一度則所謂强者<lb/>
　　非天不足以當之故於乾曰自强當其日之出辰<lb/>
　　入申也晝行地上百四十六度强出寅入戌也晝<lb/>
　　行地上二百一十九度弱此明出地上也其光明<lb/>
　　烜赫容光必照萬物皆被其光輝天下更有恁至<lb/>
<pb n="5b"/>　　明者過於日則所謂昭者非日不足以當之故於<lb/>
　　晉言自昭强曰自强昭曰自昭亦以天行日進誰<lb/>
　　實使之凡皆自不能已焉耳人之一心其光明亦<lb/>
　　若是此君子所以體之而求之自己也大學之𫝊<lb/>
　　引帝典曰克明峻徳康誥曰克明徳而訂之曰皆<lb/>
　　自明也正此象之義<lb/>
初六晉如摧如貞吉㒺孚裕无咎象曰晉如摧如獨行<lb/>
正也裕无咎未受命也<lb/>
<pb n="6a"/>　程子曰初居晉之下進之始也晉如升進也摧如抑<lb/>
　退也於始進而言遂其進不遂其進唯得正則吉也<lb/>
　罔孚者在下而始進豈遽能深見信於上茍上未見<lb/>
　信則當安中自守雍容寛裕无急於求上之信也茍<lb/>
　欲信之心切非汲汲以失其守則悻悻以傷於義矣<lb/>
　皆有咎也故裕則无咎君子處進退之道也无進无<lb/>
　抑惟獨行正道也寛裕則无咎者始欲進而未當位<lb/>
　故也君子之於進退或遲或速唯義所當未嘗不裕<lb/>
<pb n="6b"/>　也聖人恐後之人不達寛裕之義居位者廢職失守<lb/>
　以為裕故特云初六裕則无咎者始進未受命當職<lb/>
　任故也若有官守不信於上而失其職一日不可居<lb/>
　也然事非一概久速唯時亦容有為之兆者<lb/>
　朱子曰以隂居下應不中正欲進見摧之象占者如<lb/>
　是而能守正則吉設不為人所信亦當處以寛裕則<lb/>
　无咎也<lb/>
　　愚曰初居晉之始與四有應四援於上故晉如然<lb/>
<pb n="7a"/>　　四為鼫鼠不足恃故又摧如也然君子唯一正以<lb/>
　　待之正故吉也方晉如摧如之時未有孚於我者<lb/>
　　而君子泰然常裕何也事君難進而易退君子之<lb/>
　　常惟一正以盡進退之義而已是以裕而无咎也<lb/>
　　未受命者未受官守言責之命孟子曰我無官守<lb/>
　　我無言責則吾進退豈不綽綽然有餘裕哉其是<lb/>
　　之謂夫<lb/>
六二晉如愁如貞吉受兹介福于其王母象曰受兹介<lb/>
<pb n="7b"/>福以中正也<lb/>
　程子曰六二在下上无應援以中正和柔之徳非强<lb/>
　於進者也故於進為可憂愁謂其進之難也然守其<lb/>
　貞正則當得吉故云晉如愁如貞吉王母祖母也謂<lb/>
　隂之至尊者指六五也二以中正之道自守雖上無<lb/>
　應援不能自進然其中正之徳久而必彰上之人自<lb/>
　當求之蓋六五大明之君與之同徳必當求之加之<lb/>
　寵禄受介福於王母也介大也受兹介福以中正之<lb/>
<pb n="8a"/>　道也人能守中正之道久而必亨况大明在上而同<lb/>
　徳必受大福也<lb/>
　朱子曰六二中正上無應援故欲進而愁占者如是<lb/>
　而能守正則吉而受福于王母也王母指六五蓋享<lb/>
　先妣之吉占而凡以隂居尊者皆其類也<lb/>
　　愚曰六二以中正得位而猶不免於愁如以五不<lb/>
　　應无大君以受之也當此之時小人以進為喜君<lb/>
　　子以進為憂惟其持之以正是以獲吉吉者受福<lb/>
<pb n="8b"/>　　于六五也六五以隂居陽而處尊位坤為母故曰<lb/>
　　王母王母祖母也其宋之高太皇后乎六二受其<lb/>
　　福可謂正吉而無愧矣雖然易以此盡變非以體<lb/>
　　常也人臣受介福於王母豈事之常也哉宋司馬<lb/>
　　文正之心其六二之愁如者乎<lb/>
六三衆允悔亡象曰衆允之志上行也<lb/>
　程子曰以六居三不得中正宜有悔吝而三在順體<lb/>
　之上順之極者也三隂皆順上者也是三之順上與<lb/>
<pb n="9a"/>　衆同志衆所允從其悔所以亡也有順上向明之志<lb/>
　而衆允從之何所不利或曰不由中正而與衆同得<lb/>
　為善乎曰衆所允者必至當也况順上之大明豈有<lb/>
　不善也是以悔亡蓋亡其不中正之失矣古人曰謀<lb/>
　從衆則合天心上行上順麗於大明也上從大明之<lb/>
　君衆志之所同也<lb/>
　朱子曰三不中正宜有悔者以其與下二隂皆欲上<lb/>
　進是以為衆所信而悔亡也<lb/>
<pb n="9b"/>　　愚曰坤為衆三隂衆也三不當位衆所未允宜有<lb/>
　　悔然晉之世三隂同順乎上三順之極而有應三<lb/>
　　志上行二隂因之進乎大明之世是衆允也衆允<lb/>
　　則悔斯亡矣<lb/>
九四晉如鼫鼠貞厲象曰鼫鼠貞厲位不當也<lb/>
　程子曰以九居四非其位也非其居而居之貪據其<lb/>
　位者也貪處高位既非所安而又與上同徳順麗於<lb/>
　上三隂皆在已下勢必上進故其心畏忌之貪而畏<lb/>
<pb n="10a"/>　人者鼫鼠也故云晉如鼫鼠貪於非據而存畏忌之心<lb/>
　貞固守此其危可知言貞厲者開有改之道也賢者<lb/>
　以正徳宜在高位不正而處高位則為非據貪而懼<lb/>
　失則畏人固處其地危可知也<lb/>
　　愚按子夏𫝊作碩鼠碩大也艮坎為鼠陽為大坎<lb/>
　　為加憂九四處晉之時剛而不正竊據高位剛則<lb/>
　　貪不正則畏人若大鼠然不當其位者也大明之<lb/>
　　世三隂進而麗乎明處位不當而扼其路易曰使<lb/>
<pb n="10b"/>　　四居之而正猶為危厲况不正乎為厲必矣雖然<lb/>
　　鼠晝伏夜動今晉晝也鼠何能為<lb/>
六五悔亡失得勿恤往吉无不利象曰失得勿恤往有<lb/>
慶也<lb/>
　程子曰六以柔居尊位本當有悔以大明而下皆順<lb/>
　附故其悔得亡也下既同徳順附當推誠委任盡衆<lb/>
　人之才通天下之志勿復自任其明恤其失得如此<lb/>
　而往則吉而无不利也六五大明之主不患其不能<lb/>
<pb n="11a"/>　明照患其用明之過至於察察失委任之道故戒以<lb/>
　失得勿恤也夫私意偏任不察則有蔽盡天下之公<lb/>
　豈得復用其私察也以大明之徳得下之附推誠委<lb/>
　任則可以成天下之大功是往而有福慶也<lb/>
　朱子曰以隂居陽宜有悔矣以大明在上而下皆順<lb/>
　從故占者得之則其悔亡又一切去其計功謀利之<lb/>
　心則往吉而无不利也然亦必有其徳乃應其占耳<lb/>
　　愚曰晉之六五君位也康侯用錫馬蕃庶晝日三<lb/>
<pb n="11b"/>　　接者也君臣相得而不疑悔既亡矣然剛明能斷<lb/>
　　柔明多疑若能總其大綱委任大臣而失得勿問<lb/>
　　使在下者得盡心力為之則无往而不利不然屑<lb/>
　　屑然親細務而憂其失得何以為大明之世哉<lb/>
上九晉其角維用伐邑厲吉无咎貞吝象曰維用伐邑<lb/>
道未光也<lb/>
　程子曰角剛而居上之物上九以剛居卦之極故取<lb/>
　角為象以陽居上剛之極也在晉之上進之極也剛<lb/>
<pb n="12a"/>　極則有强猛之過進極則有躁急之失以剛而極於<lb/>
　進失中之甚也无所用而可維獨用於伐邑則雖厲<lb/>
　而吉且无咎也伐四方者治外也伐其居邑者治内<lb/>
　也言伐邑謂内自治也人之自治剛極則守道愈固<lb/>
　進極則遷善愈速如上九者以之自治則雖傷於厲<lb/>
　而吉且无咎也嚴厲非安和之道而於自治則有功<lb/>
　也復云貞吝以盡其義極於剛進雖自治有功然非<lb/>
　中和之徳故於貞正之道為可吝也不失中正為貞<lb/>
<pb n="12b"/>　維用伐邑既得吉而无咎復云貞吝者其道未光大<lb/>
　也以正理言之猶可吝也夫道既光大則无不中正<lb/>
　安有過也今以過剛自治雖有功矣然其道未光大<lb/>
　故亦可吝聖人言盡善之道<lb/>
　朱子曰角剛而居上上九剛進之極有其象矣占者<lb/>
　得之而以伐其私邑則雖危而吉且无咎然以極剛<lb/>
　治小邑雖得其正亦可吝矣<lb/>
　　愚曰九居上前剛也有角之象上進而至於角晉<lb/>
<pb n="13a"/>　　之窮也故不可用以伐天下維可用以伐私邑蓋<lb/>
　　上窮則反三入於坎下内卦坤為私邑故曰維用<lb/>
　　伐邑厲吉无咎貞吝夫上反則非進晉道不光矣<lb/>
　　故用以自治雖厲猶吉用以伐天下雖貞亦吝上<lb/>
　　反三坎毁離未光之象也<lb/>
䷣<hi>離下坤上</hi>
　程子序卦晉者進也進必有所傷故受之以明夷夷<lb/>
　者傷也夫進之而不已必有所傷理自然也明夷所<lb/>
<pb n="13b"/>　以次晉也為卦坤上離下明入地中也反晉成明夷<lb/>
　故義與晉正相反晉者明盛之卦明君在上羣賢並<lb/>
　進之時也明夷昏暗之卦暗君在上明者見傷之時<lb/>
　也日入於地中明傷而昏暗也故為明夷<lb/>
　　愚按程𫝊云明夷昏暗之卦暗君在上明者見傷<lb/>
　　朱文公以為明夷未是説暗主只是説君子明而<lb/>
　　見傷到上六方是説暗主以愚觀之坤體在上為<lb/>
　　地為晦離為日為明明入地中非暗君在上明者<lb/>
<pb n="14a"/>　　見傷而何<lb/>
明夷利艱貞<lb/>
　程子曰君子當明夷之時利在知艱難而不失其貞<lb/>
　正也在昏暗艱難之時而能不失其正所以為明君<lb/>
　子也<lb/>
　朱子曰夷傷也為卦下離上坤日入地中明而見傷<lb/>
　之象故為明夷又其上六為暗之主六五近之故占<lb/>
　者利於艱難以守正而自晦其明也<lb/>
<pb n="14b"/>彖曰明入地中明夷内文明而外柔順以蒙大難文王<lb/>
以之<lb/>
　程子曰明入地中其明滅也故為明夷内卦離離者<lb/>
　文明之象外卦坤坤者柔順之象為人内有文明之<lb/>
　徳而外能柔順也昔者文王如是故曰文王以之當<lb/>
　紂之昏暗乃明夷之時而文王内有文明之徳外柔<lb/>
　順以事紂蒙犯大難而内不失其明聖而外足以逺<lb/>
　禍患此文王所用之道也故曰文王以之<lb/>
<pb n="15a"/>利艱貞晦其明也内難而能正其志箕子以之<lb/>
　程子曰明夷之時利於處艱厄而不失其貞正謂能<lb/>
　晦藏其明也不晦其明則被禍患不守其正則非賢<lb/>
　明箕子當紂之時身處其國内切近其難故云内難<lb/>
　然箕子能晦藏其明而自守其正志箕子所用之道也<lb/>
　故曰箕子以之<lb/>
　　愚曰彖舉文王箕子事者蓋聖人翼易至此思商<lb/>
　　辛之暴有合乎明夷之世緬懐文王箕子實得夫<lb/>
<pb n="15b"/>　　用明夷之道何者文王之所以用明夷者用一卦<lb/>
　　之全體也箕子之所以用明夷者應六五一爻之義<lb/>
　　也文王處君臣之間故曰大難箕子處親親之間<lb/>
　　故曰内難内文明如詩歌大明書述聰明之類外<lb/>
　　柔順如夫子所謂服事殷韓子所謂臣罪當誅兮<lb/>
　　天王聖明之類利艱貞晦其明如中有九疇大法<lb/>
　　外乃佯狂為奴之類能正其志如卒為武王陳洪<lb/>
　　範以詒萬世是其志之所以正也<lb/>
<pb n="16a"/>象曰明入地中明夷君子以莅衆用晦而明<lb/>
　程子曰明所以照君子無所不照然用明之過則傷<lb/>
　於察太察則盡事而无含𢎞之度故君子觀明入地<lb/>
　中之象於莅衆也不極其明察而用晦然後能容物<lb/>
　和衆衆親而安是用晦乃所以為明也若自任其明<lb/>
　无所不察則已不勝其忿疾而无寛厚含容之徳人<lb/>
　情睽疑而不安失莅衆之道適所以為不明也古之<lb/>
　聖人設前旒屏樹者不欲明之盡乎隠也<lb/>
<pb n="16b"/>　　愚按程𫝊謂用明之過則傷於察不極其明察而<lb/>
　　用晦然後能容物和衆但用晦而明聖人於明夷<lb/>
　　卦言之恐非不傷察之意蓋明夷之用晦只與邦<lb/>
　　無道危行言遜相似亦不是和世同塵所以彖以<lb/>
　　艱貞為晦其明即中庸素患難行乎患難使之昭<lb/>
　　昭若揭日月而行亦豈明夷之世處衆之道哉<lb/>
初九明夷于飛垂其翼君子于行三日不食有攸往主<lb/>
人有言象曰君子于行義不食也<lb/>
<pb n="17a"/>　程子曰初九明體而居明夷之初見傷之始也九陽<lb/>
　明上升者也故取飛象昏暗在上傷陽之明使不得<lb/>
　上進是于飛而傷其翼也翼見傷故垂朶凡小人之<lb/>
　害君子害其所以行者君子于行三日不食君子明<lb/>
　照見事之㣲雖始有見傷之端未顯也君子則能見<lb/>
　之矣故行去避之君子於行謂去其禄位而退藏也<lb/>
　三日不食言困窮之極也事未顯而處甚艱非見幾<lb/>
　之明不能也夫知幾者君子之獨見非衆人所能識<lb/>
<pb n="17b"/>　也故明夷之始其見傷未顯而去之則世俗孰不疑<lb/>
　怪故有所往適則主人有言也然君子不以世俗之<lb/>
　見怪而遲疑其行也若俟衆人盡識則傷已及而不<lb/>
　能去矣此薛方所以為明而揚雄所以不獲其去也<lb/>
　　愚曰明夷晉之反晉離在上離為鳥下而為明夷<lb/>
　　於飛也夫飛者必揚其翼今朶而垂之則翼无乃<lb/>
　　傷乎傷翼而不疾去則傷身必矣故君子於行三<lb/>
　　日不暇食也行者客也住者主人也主人必與初<lb/>
<pb n="18a"/>　　去留異趣者故初有所往則主人見譏而有言也<lb/>
　　象曰君子於行義不食也言君子不食而去亦義<lb/>
　　當然此孔子接淅而去齊者也程𫝊既言翼見傷<lb/>
　　故垂朶又云傷未顯而去之引魏生申公白公不<lb/>
　　待見傷而去者以明爻義不思其已見傷何得以<lb/>
　　為事未顯恐不若本義直以垂朶為見傷之象為<lb/>
　　簡易也<lb/>
六二明夷夷于左股用拯馬壯吉象曰六二之吉順以<lb/>
<pb n="18b"/>則也<lb/>
　程子曰六二以至明之才得中正而體順順時自處<lb/>
　處之至善也雖君子自處之善然當隂闇小人傷明<lb/>
　之時亦不免為其所傷但君子自處有道故不能深<lb/>
　相傷害終能違避之爾足者所以行也股在脛足之<lb/>
　上於行之用為不甚切左又非便用者手足之用以<lb/>
　右為便唯蹶張用左蓋右立為本也夷於左股謂傷<lb/>
　害其行而不甚切也雖然亦必自免有道拯用其壯<lb/>
<pb n="19a"/>　健之馬則獲免之速而吉也君子為隂闇所傷其自<lb/>
　處有道故其傷不甚自拯有道故獲免之疾用拯之<lb/>
　道不壯則被傷深矣故云馬壯則吉也二以明居隂<lb/>
　闇之下所謂吉者得免傷害而已非謂可以有為於<lb/>
　斯時也六二之得吉者以其順處而有法則也則謂<lb/>
　中正之道能順而得中正所以處明傷之時而能保<lb/>
　其吉也<lb/>
　朱子曰傷而未切救之速則免矣故其象占如此<lb/>
<pb n="19b"/>　　愚曰初往四二成巽巽為股震為左左股也坎為<lb/>
　　美脊之馬震為作足坎震得位馬之壯健者也初<lb/>
　　云垂翼二云夷股傷翼則害其飛傷股則害其行<lb/>
　　夷於左股將併其右而及之傷之漸深也二何以<lb/>
　　受傷之深二在明體之中大臣之位明盛者招殃<lb/>
　　之道位隆者賈禍之基矧當暗君在上之時乎此<lb/>
　　所以傷於左股也傷股有救乎曰有馬壯則吉馬<lb/>
　　所以載傷也象又以二之吉為順以則何也蓋傷<lb/>
<pb n="20a"/>　　股以馬救傷明以順救順以則言豈非順帝之則<lb/>
　　之謂乎先儒以此為文王之事<lb/>
九三明夷于南狩得其大首不可疾貞象曰南狩之志<lb/>
乃大得也<lb/>
　程子曰九三離之上明之極也又處剛而進上六坤<lb/>
　之上暗之極也至明居下而為下之上至暗在上而<lb/>
　處窮極之地正相敵應將以明去暗者也斯義也其<lb/>
　湯武之事乎南在前而明方也狩畋而去害之事也<lb/>
<pb n="20b"/>　南狩謂前進而除害也當克獲其大首大首謂暗之<lb/>
　魁首上六也三與上正相應為至明克至暗之象不<lb/>
　可疾貞謂誅其元惡舊染汙俗未能遽革必有其漸<lb/>
　革之遽則駭懼而不安故酒誥云惟殷之迪諸臣惟<lb/>
　工乃湎於酒勿庸殺之姑惟教之至於既久尚曰餘<lb/>
　風未殄是漸漬之俗不可以遽革也故曰不可疾貞<lb/>
　正之不可急也上六雖非君位以其居上而暗之極<lb/>
　故為暗之主謂之大首夫以下之明除上之暗其志<lb/>
<pb n="21a"/>　在去害而已如商周之湯武豈有意於利天下乎得<lb/>
　其大首是能去害而大得其志矣志茍不然乃悖亂<lb/>
　之事也<lb/>
　朱子曰以剛居剛又在明體之上而屈於至暗之下<lb/>
　正謂上六闇主為應故有向明除害得其首惡之象<lb/>
　然不可以亟也故有不可疾貞之戒成湯起於夏臺<lb/>
　文王興於羑里正合此爻之義而小事亦有然者<lb/>
　　愚曰此爻程子以為湯武之事朱子以為夏臺羑<lb/>
<pb n="21b"/>　　里事楊誠齋以為武王事愚敢從誠齋説而於不<lb/>
　　可疾貞見作易者之有憂患也大抵此時此事只<lb/>
　　當徐救而緩圖之若疾於求其正則於仁義終有<lb/>
　　未盡善處或曰武王五年觀政於商然後有牧野<lb/>
　　之舉則亦不可謂疾貞矣愚以為使武王聴伯夷<lb/>
　　之諫少緩孟津之渡以俟商紂之自亡則周之靖<lb/>
　　安當無窮期惟伯夷之諫不行故後來周公之憂<lb/>
　　益大則一戎之定三監之階也作易者謂不可疾<lb/>
<pb n="22a"/>　　貞詎不信夫<lb/>
六四入于左腹獲明夷之心于出門庭象曰入于左腹<lb/>
獲心意也<lb/>
　朱子曰竊疑左腹者幽隠之處獲明夷之心于出門<lb/>
　庭者得意於逺去之義言筮而得此者其自處當如<lb/>
　是也蓋離體為至明之徳坤體為至闇之地下三爻<lb/>
　明在闇外故隨其逺近高下而處之不同六四以柔<lb/>
　正居闇地而尚淺故猶可以得意於逺去五以柔中<lb/>
<pb n="22b"/>　居闇地而已迫為内難正志以晦其明之象上則極<lb/>
　乎闇矣故為自傷其明以至於闇而又足以傷人之<lb/>
　明蓋下五爻皆為君子獨上一爻為暗君也<lb/>
　　愚曰上六暗君也九三居明極上之敵也六四逺<lb/>
　　上而近三三為離之極離為大腹初有震象震左<lb/>
　　也四與初應故由外入内是入於左腹也互坎坎<lb/>
　　為心初九往四離變艮艮為門此言六四以柔正<lb/>
　　居闇地入於左腹去闇就明也蓋四處闇尚淺乃<lb/>
<pb n="23a"/>　　今得遂其逺去之心以就九三之明况四與三僅<lb/>
　　門庭之隔耳出其門庭即就三矣象曰入于左腹<lb/>
　　獲心意也言四之心意在於去闇君就明主今既<lb/>
　　入於左腹是獲心意也此與㣲子事相類<lb/>
六五箕子之明夷利貞象曰箕子之貞明不可息也<lb/>
　程子曰五為君位乃常也然易之取義變動隨時上<lb/>
　六處坤之上而明夷之極隂闇傷明之極者也五切<lb/>
　近之聖人因以五為切近至暗之人以見處之之義<lb/>
<pb n="23b"/>　故不専以君位言上六隂暗傷明之極故以為明夷<lb/>
　之主五切近傷明之主若顯其明則見傷害必矣故<lb/>
　當如箕子之自晦藏則可以免於難箕子商之舊臣<lb/>
　同姓之親可謂切近於紂矣若不自晦其明被禍可<lb/>
　必也故佯狂為奴以免於害雖晦藏其明而内守其<lb/>
　正所謂内難而能正其志所以謂之仁與明也若箕<lb/>
　子可謂貞矣以五隂柔故為之戒云利貞謂宜如箕<lb/>
　子之貞固也箕子晦藏不失其貞固雖遭内難其明<lb/>
<pb n="24a"/>　自存不可滅息也<lb/>
　朱子曰居至闇之地近至闇之君而能正其志箕子<lb/>
　之象也貞之至也利貞以戒占者<lb/>
　　愚曰六五之為君夷於明者也明傷而不已任道<lb/>
　　之君子欲正之則勢不順救之則力不能去之則<lb/>
　　義不可此最難處者也必如箕子之所為而後可<lb/>
　　故曰箕子之明夷利貞箕子之處此何以為貞也<lb/>
　　甘心為奴身可辱也而自靖自獻一念之正初未<lb/>
<pb n="24b"/>　　嘗息終成異日法受聖化及民之事故曰明不可<lb/>
　　息也<lb/>
上六不明晦初登于天後入于地象曰初登于天照四<lb/>
國也後入于地失則也<lb/>
　程子曰上居卦之終為明夷之主又為明夷之極上<lb/>
　至高之地明在至高本當逺照明既夷傷故不明而<lb/>
　反昏晦也本居於高明當及逺初登于天也乃夷傷<lb/>
　其明而昏暗後入於地也上明夷之終又坤隂之終<lb/>
<pb n="25a"/>　明傷之極者也初登於天居高而明則當照及四方<lb/>
　也乃被傷而昏暗是後入於地失明之道也失則失<lb/>
　其道也<lb/>
　朱子曰以隂居坤之極不明其徳以至於晦始則處<lb/>
　高位而傷人之明終必至於自傷而墜厥命故其象<lb/>
　如此而占亦在其中矣<lb/>
　　愚曰此爻按程𫝊云居高而明常照四方乃被傷<lb/>
　　而昏晦是後入於地但上六乃坤之極隂闇之甚<lb/>
<pb n="25b"/>　　安得有明故曰不明晦又是闇主安得被傷而昏<lb/>
　　闇不如本義之説明白初登於天愚謂明夷之初<lb/>
　　離也離本乾體故曰登天明夷之後坤也坤為地<lb/>
　　故曰後入於地此爻言明夷之主當其初也本具<lb/>
　　離明可以照四方乃但據高位以傷人之明至其<lb/>
　　後也昏暗之極失其為君之則遂墜厥命而竟入<lb/>
　　於地矣故雜卦曰明夷誅也為明夷之主而不誅<lb/>
　　者鮮矣明夷六爻當聖人作易時上似為紂三為<lb/>
<pb n="26a"/>　　武王四為㣲子五為箕子二為文王初其避紂之<lb/>
　　伯夷太公乎<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="26b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易程朱𫝊義折衷卷十九<lb/>
</p>

  </div>
            <div>
<head>周易程朱𫝊義折衷卷二十</head> <lb/>
    <p>
<pb n="1a"/>欽定四庫全書<lb/>
　周易程朱𫝊義折衷卷二十<lb/>
　　　　　　　　　　　　　元　趙采　撰<lb/>
下經<lb/>
䷤<hi>離下巽上</hi>
　程子曰序卦夷者傷也傷於外者必反於家故受之<lb/>
　以家人夫傷困於外則必反於内家人所以次明夷<lb/>
　也家人者家内之道父子之親夫婦之義尊卑長幼<lb/>
<pb n="1b"/>　之序正倫理篤恩義家人之道也卦外巽内離為風<lb/>
　自火出火熾則風生風生自火自内而出也自内而<lb/>
　出由家及於外之象二與五正男女之位於内外為<lb/>
　家人之道明於内而巽於外處家之道也夫人有諸<lb/>
　身者則能施於家行於家者則能施於國至於天下<lb/>
　治治天下之道蓋治家之道也推而行之於外耳故<lb/>
　取自内而出之象為家人之義也<lb/>
家人利女貞<lb/>
<pb n="2a"/>　程子曰家人之道利在女正女正則家道正夷夫夫<lb/>
　婦婦而家道正獨云利女貞者夫正者身正也女正<lb/>
　者家正也女正則男正可知矣<lb/>
　　愚曰此卦辭也言家人一卦其要利於女之固守<lb/>
　　其貞也家人一卦男女皆在其中而卦辭獨以女<lb/>
　　之貞為利則所重在女也又卦之二體皆女孔子<lb/>
　　曰唯女子與小人為難養也周子曰家人離必起<lb/>
　　於婦人天下之難正者莫婦人若此世之治亂國<lb/>
<pb n="2b"/>　　之存亡家之興替所從出也故卦辭以利女貞三<lb/>
　　字斷之女始為女中為婦終為母一家之中女正<lb/>
　　婦正母正則家道無餘事矣<lb/>
彖曰家人女正位乎内男正位乎外男女正天地之大<lb/>
義也<lb/>
　程子曰彖以卦才而言陽居五在外也隂居二處内<lb/>
　也男女各得其正位也尊卑内外之道正合天地隂<lb/>
　陽之大義也<lb/>
<pb n="3a"/>　　愚曰彖以卦才言下卦為内二乃内卦之主為隂<lb/>
　　位之正以六居二女正位乎内也上卦為外卦之<lb/>
　　主為陽位之正以九居五男正位乎外也先言女<lb/>
　　而後言男因卦辭之本文也前卦辭専言女貞此<lb/>
　　兼言男女正則知女雖正而男或不正則家道亦<lb/>
　　不能成必是男女俱正各不出其正位然後天地<lb/>
　　之大義以全正位二字最要看外者男之正位也<lb/>
　　故禮男子不晝居於内晝居於内問其疾曰汝有<lb/>
<pb n="3b"/>　　疾歟何為晝居於内也内者女之正位也故禮婦<lb/>
　　人晝不遊庭非傅母保母不下堂出必擁蔽其面<lb/>
　　夜行以燭無燭則止如此則男女各於正位上處<lb/>
　　不相侵凌男女安得不正男女正一家無事矣此<lb/>
　　先男而後女者地無先天之禮所以明一家大分<lb/>
　　之常也夫天高地下各有其位位不相狎乾健坤<lb/>
　　順各有其道道不相亂故曰男女正天地之大義<lb/>
　　也然天地大義一句意聖人亦是從卦爻上説來<lb/>
<pb n="4a"/>　　上卦之巽由坤一索於乾而成九五一爻乃乾九<lb/>
　　五未變之本體故言男正為天之大義下卦之離<lb/>
　　由坤再索於乾而成六二一爻乃坤六二為之故<lb/>
　　曰女正為地之大義聖人言此亦是要人識得男<lb/>
　　女以正非是强揠乃天地自然之大義家其可以<lb/>
　　不正乎<lb/>
家人有嚴君焉父母之謂也<lb/>
　程子曰家人之道必有所尊嚴而君長者謂父母也<lb/>
<pb n="4b"/>　雖一家之小无尊嚴則孝敬衰无君長則法度廢有<lb/>
　嚴君而後家道正家者國之則也<lb/>
　　愚曰此言父母亦是就五與二兩爻上説来變男<lb/>
　　言父變女言母者蓋家人之屬始則為人男女終<lb/>
　　則為人父母故合始終而言之也家人之道有嚴<lb/>
　　君嚴君之責在父母无尊嚴則愛敬衰无君長則<lb/>
　　家法壊唯九五之假有家居中守正極盡尊嚴君<lb/>
　　長之道六二之无攸遂貞正不奸克相尊嚴君長<lb/>
<pb n="5a"/>　　之道則非唯不失吾始焉為男女之正且可使一<lb/>
　　家男女皆得其正矣或曰母親而不尊豈得為嚴<lb/>
　　君乎曰主嚴君之道在父相嚴君之道在母父若<lb/>
　　盡其道而母或反是則非以姑息牽之必以長舌<lb/>
　　撓之矣家欲正可得乎<lb/>
父父子子兄兄弟弟夫夫婦婦而家道正正家而天下<lb/>
定矣<lb/>
　程子曰父子兄弟夫婦各得其道則家道正矣推一<lb/>
<pb n="5b"/>　家之道可以及天下故家正則天下定矣<lb/>
　朱子曰上父初子五三夫四二婦五兄三弟以卦畫<lb/>
　推之又有此象<lb/>
　　愚按文公解此節謂有六親之象王氏解九五爻<lb/>
　　交相愛云六親交相愛言家道之正皆係於五也<lb/>
　　愚敢合二説而言之蓋九五正位乎外乃一家之<lb/>
　　主一身正否一家係焉五於初為父於上為子於<lb/>
　　三為兄於二為夫五父父則初子子初之悔亡以<lb/>
<pb n="6a"/>　　五而正也五子子則上父父上之終吉以五而正<lb/>
　　也五兄兄則三弟弟三知嗃嗃為吉嘻嘻為吝以<lb/>
　　五而正也五夫夫則二婦婦二之无攸遂而貞吉<lb/>
　　以五而正也四之婦婦而順在位雖屬乎三之夫<lb/>
　　夫而無與於五然推正家之本皆由三視五而盡<lb/>
　　夫道之正故四亦視二而盡婦道之正也所謂刑<lb/>
　　于寡妻至於兄弟也六親正則一家正天下乃一<lb/>
　　家之移也蓋能正一家父子之道則天下之為父<lb/>
<pb n="6b"/>　　子者定矣定如瞽叟底豫天下之為父子者定之<lb/>
　　定兄弟夫婦皆由是也然觀彖𫝊説天下二字可<lb/>
　　見上面許多宗主只在九五身上若非位居九五<lb/>
　　則雖善不尊正家之化安能遽致天下定耶雖然<lb/>
　　正家而天下定一句雖是王者事而家道正以上<lb/>
　　自天子至於庶人一也大抵家道正須是六親箇<lb/>
　　箇要正然總正之綱者則又在九五一人而已<lb/>
象曰風自火出家人君子以言有物而行有恒<lb/>
<pb n="7a"/>　程子曰正家之本在正其身正身之道一言一動不<lb/>
　可易也君子觀風自火出之象知事之由内而出故<lb/>
　所言必有物所行必有恒也物謂事實恒謂常度法<lb/>
　則也徳業之著於外由言行之謹於内也言慎行脩<lb/>
　則身正而家治矣<lb/>
　　愚曰以兩卦外象言巽為風離為火風自火出朱<lb/>
　　子謂火中有風如一堆火在此氣自薰蒸上出亦<lb/>
　　猶家之君子言有物則聴者皆務實勝行有恒則<lb/>
<pb n="7b"/>　　見者皆有恒心此即大學欲齊其家者先修其身<lb/>
　　之意言有物蓋誠則有物不誠則無物故不言誠<lb/>
　　而言有物只此一卦卦辭専以女言彖辭以男女<lb/>
　　言象辭以君子言君子者其指九五與蓋家必有<lb/>
　　主君子者一家之主言行者君子之樞機<lb/>
初九閑有家悔亡象曰閑有家志未變也<lb/>
　程子曰初家道之始也閑謂防閑法度也治其有家<lb/>
　之始能以法度為之防閑則不至於悔矣治家者治<lb/>
<pb n="8a"/>　乎衆人也茍不閑之以法度則人情流放必至於有<lb/>
　悔失長幼之序亂男女之别傷恩義害倫理无所不<lb/>
　至能以法度閑之於始則无是矣故悔亡也九剛明<lb/>
　之才能閑其家者也不云无悔者羣居必有悔以能<lb/>
　閑故亡耳閑之於始家人志意未變動之前也正志<lb/>
　未流散變動而閑之則不傷恩不失義處家之善也<lb/>
　是以悔亡志變而後治則所傷多矣乃有悔也<lb/>
　朱子曰初九以剛陽處有家之始能防閑之其悔亡<lb/>
<pb n="8b"/>　矣戒占者當如是也<lb/>
　　愚曰初為有家之始九是陽剛之才以陽剛之才<lb/>
　　處有家之始而能防閑其家者也閑如馬之有閑<lb/>
　　所以閑其内出也然閑之於良心未變之時易閑<lb/>
　　之於良心既變之後難故曰閑有家志未變也程<lb/>
　　𫝊云正志未流散變動而閑之則不傷恩不失義<lb/>
　　正之一字最善夫人之心本正迨夫流散然後失<lb/>
　　正於其正志未變動之前而閑之何往而不正哉<lb/>
<pb n="9a"/>　　易雖不可確定説然以朱子言爻中有六親之象<lb/>
　　推之則此爻其九五之子與<lb/>
六二无攸遂在中饋貞吉象曰六二之吉順以巽也<lb/>
　朱子曰六二柔順中正女之正位乎内者也故其象<lb/>
　占如此<lb/>
　　愚曰六二以隂而居内卦之中女之正位乎内者<lb/>
　　也女之處乎内必有所聴命而不敢専所謂未嫁<lb/>
　　從父既嫁從夫夫死從子無一得自遂故曰无攸<lb/>
<pb n="9b"/>　　遂遂如大夫無遂事之遂其職不過居中主饋而<lb/>
　　已潔粢盛以承祭祀進甘㫖以奉舅姑為酒醴以<lb/>
　　饌賓客皆中饋之職也詩曰無非無儀唯酒食是<lb/>
　　議是也雖然此婦職也而有婦徳焉在貞之一字<lb/>
　　而已貞則吉一失其貞萬有俱喪故家人一卦獨<lb/>
　　此一爻言貞而卦辭言利女貞者豈指此一爻而<lb/>
　　言與象又賛曰順以巽也所謂以順為正者妾婦<lb/>
　　之道也然此六二之貞却是因九五正家有道若<lb/>
<pb n="10a"/>　　女正而男不正將有大不利於女貞者矣<lb/>
九三家人嗃嗃悔厲吉婦子嘻嘻終吝象曰家人嗃嗃<lb/>
未失也婦子嘻嘻失家節也<lb/>
　程子曰嗃嗃未詳字義然以文義及音意觀之與嗷<lb/>
　嗷相類又若急束之意九三在内卦之上主治乎内<lb/>
　者也以陽居剛而不中雖得正而過乎剛者也治内<lb/>
　過剛則傷於嚴急故家人嗃嗃治家過嚴不能无傷<lb/>
　故必悔於嚴厲骨肉恩勝嚴過故悔也雖悔於嚴厲<lb/>
<pb n="10b"/>　未得寛猛之中然而家道齊肅人心祗畏猶為家之<lb/>
　吉也若婦子嘻嘻則終至羞吝矣在卦非有嘻嘻之<lb/>
　象蓋對嗃嗃而言謂與其失於放肆寧過於嚴也嘻<lb/>
　嘻笑樂无節也自恣无節則終至敗家可羞吝也蓋<lb/>
　嚴謹之過雖於人情不能无傷然茍法度立倫理正<lb/>
　乃恩義之所存也若嘻嘻无度乃法度之所由廢倫<lb/>
　理之所由亂安能保其家乎<lb/>
　朱子曰以剛居剛而不中過乎剛者也故有嗃嗃嚴<lb/>
<pb n="11a"/>　厲之象如是則雖有悔厲而吉也嘻嘻者嗃嗃之反<lb/>
　吝之道也占者各以其徳為應故兩言之<lb/>
　　愚曰此爻以陽剛處陽位以嚴治家者也治家而<lb/>
　　雍肅兼備夫何憾必不得已寧以嚴成毋以寛敗<lb/>
　　嗃嗃焦急嗷嗷之狀如詩多將熇熇之義嘻嘻嘻<lb/>
　　笑快樂之狀九三剛而過中治家太嚴使家人嗷<lb/>
　　嗷然不自安於下故不能不傷恩而悔於嚴厲然<lb/>
　　家道齊肅人心祗畏反為家之吉也若夫縱之以<lb/>
<pb n="11b"/>　　寛使為婦為子者終日嘻嘻或歌或咢或笑或謔<lb/>
　　一時雖似適意乃法度所由廢倫理所由亂豈保<lb/>
　　家之道乎故終歸於吝象賛嗃嗃未失言雖非家<lb/>
　　道之善然未至於有失嘻嘻則失節多矣以六爻<lb/>
　　六親之象推之此爻其九五之弟而六四之夫與<lb/>
六四富家大吉象曰富家大吉順在位也<lb/>
　程子曰六以柔巽之體而居四得其正位居得其正<lb/>
　為安處之義巽順於事而由正道能保有其富者也<lb/>
<pb n="12a"/>　居家之道能保其富則為大吉也<lb/>
　朱子曰陽主義隂主利四以隂居隂而在上位能富<lb/>
　其家者也<lb/>
　　愚按朱子云隂主利四以隂居隂而在上位能富<lb/>
　　其家者也但富字是活動字言富盛其家非貧富<lb/>
　　之富恐不當専主利言象又賛曰順在位也可見<lb/>
　　家之所以富只在四之順位順位者言四以柔順<lb/>
　　之徳而得隂位之正以本義二四婦推之則家人<lb/>
<pb n="12b"/>　　一卦二女同居今也二順以巽四亦順在位以順<lb/>
　　為正不愧於六二焉此所以能富盛其家亦猶禮<lb/>
　　言夫婦和家之肥也四迫近九五四之能富家其<lb/>
　　亦九五主家之正之效與<lb/>
九五王假有家勿恤吉象曰王假有家交相愛也<lb/>
　程子曰九五男而在外剛而處陽居尊而中正又其<lb/>
　應順正於内治家之至正至善者也王假有家五君<lb/>
　位故以王言假至也極乎有家之道也夫王者之道<lb/>
<pb n="13a"/>　修身以齊家家正則天下治矣自古帝王未有不以<lb/>
　恭已正家為本故有家之道既至則不憂勞而天下<lb/>
　治矣勿恤而吉也五恭已於外二正家於内内外同<lb/>
　徳可謂至矣王假有家之道者非止能使之順從而<lb/>
　已必致其心化誠合夫愛其内助婦愛其刑家交相<lb/>
　愛也能如是者文王之妃乎若身修法立而家未化<lb/>
　未得為假有家之道也<lb/>
　朱子曰假至也如假於太廟之假有家猶言有國也<lb/>
<pb n="13b"/>　九五剛健中正下應六二之柔順中正王者以是至<lb/>
　於其家則勿用憂恤而吉可必矣蓋聘納后妃之吉<lb/>
　占而凡有是徳者遇之皆吉也<lb/>
　　愚曰九五以陽居外卦之中男正位乎外者也九<lb/>
　　五為天下國家之主居中守正有家之道無纖悉<lb/>
　　不至處故曰王假有家假至也言家道極至了家<lb/>
　　道既至則不憂勞而天下治故曰勿恤吉大學曰<lb/>
　　古之欲明明徳於天下者必齊其家是也象又賛<lb/>
<pb n="14a"/>　　曰交相愛言六親因九五正家之道極至而交相<lb/>
　　愛也文王為君以太姒為配以王季為父以武王<lb/>
　　為子其不交相愛乎詩曰刑於寡妻至於兄弟以<lb/>
　　御於家邦此交相愛也<lb/>
上九有孚威如終吉象曰威如之吉反身之謂也<lb/>
　程子曰上卦之終家道之成也故極言治家之本治<lb/>
　家之道非至誠不能也故必中有孚信則能常久而<lb/>
　衆人自化為善不由至誠已且不能守常也况欲使<lb/>
<pb n="14b"/>　衆人乎故治家以有孚為本治家者在妻孥情愛之<lb/>
　間慈過則無嚴恩勝則掩義故家之患常在禮法不<lb/>
　足而瀆慢生也長失尊嚴少忘恭順而家不亂者未<lb/>
　之有也故必有威嚴則能終吉保家之終在有孚威<lb/>
　如二者而已故於卦終言之治家之道以正身為本<lb/>
　故云反身之謂爻辭謂治家當有威嚴而夫子又復<lb/>
　戒云當先嚴其身也威嚴不先行於己則人怨而不<lb/>
　服故云威如而吉者能自反於身也孟子所謂身不<lb/>
<pb n="15a"/>　行道不行於妻子也<lb/>
　朱子曰上九以剛居上在卦之終故言正家久逺之<lb/>
　道占者必有誠信嚴威則終吉也<lb/>
　　愚曰上九以陽居上在卦之終程𫝊云家道之成<lb/>
　　也故極言治家之本非至誠不能又云慈過則无<lb/>
　　嚴恩勝則掩義家之患常在於禮法不足而生悖<lb/>
　　慢義兩得矣但孚自孚威自威今觀辭義乃是孚<lb/>
　　誠之中自有威嚴如春風和氣中有嚴霜烈日在<lb/>
<pb n="15b"/>　　使吾威嚴不出於孚誠則其威暴戾之威而已故<lb/>
　　必出於孚誠則其威乃威也故得其家道之終吉<lb/>
　　茍在我者不先有孚誠則人將曰夫子教我以正<lb/>
　　夫子未出於正也何以致家之齊乎象又賛曰反<lb/>
　　身之謂也尤發明得威如之義不是厲聲正色乃<lb/>
　　事事反身而求使无一毫愧恨孚信於一家之中<lb/>
　　自然不怒而威故為終吉<lb/>
䷥<hi>兑下離上</hi>
<pb n="16a"/>　程子曰序卦家道窮必乖故受之以睽睽者乖也家<lb/>
　道窮則睽乖離散理必然也故家人之後受之以睽<lb/>
　也中少二女雖同居而所歸各異是其志不同行也<lb/>
　亦為睽義<lb/>
睽小事吉<lb/>
　程子曰睽者睽乖離散之時非吉道也以卦才之善<lb/>
　雖處睽時而小事吉也<lb/>
　朱子曰睽乖異也為卦上火下澤性相違異中女少<lb/>
<pb n="16b"/>　女志不同歸故為睽然以卦徳言之内説而外明以<lb/>
　卦變言之則自離來者柔進居三自中孚來者柔進<lb/>
　居五自家人來者兼之以卦體言之則六五得中而<lb/>
　下應九二之剛是以其占不可大事而小事尚有吉<lb/>
　之道也<lb/>
　　愚曰家人睽均二女而有離合何也曰家人之巽<lb/>
　　離婦姑也婦姑參辰而骨肉睽之離兑姊妹也姊<lb/>
　　妹骨肉而參辰此其所以為離合也卦雖睽以才<lb/>
<pb n="17a"/>　　徳言尚可小有為故繇詞曰小事吉<lb/>
彖曰睽火動而上澤動而下二女同居其志不同行<lb/>
　程子曰彖先釋睽意次言卦才終言合睽之道而贊<lb/>
　其時用之大火之性動而上澤之性動而下二物之<lb/>
　性違異故為睽義中少二女雖同居其志不同行亦<lb/>
　為睽義女之少也同處長則各適其歸其志異也言<lb/>
　睽者本同也本不同則非睽也<lb/>
説而麗乎明柔進而上行得中而應乎剛是以小事吉<lb/>
<pb n="17b"/>　程子曰卦才如此所以小事吉也兑説也離麗也又<lb/>
　為明故為説順而附麗於明几離在上而彖欲見柔<lb/>
　居尊者則曰柔進而上行晉鼎是也方睽乖之時六<lb/>
　五以柔居尊位有説順麗明之善又得中道而應剛<lb/>
　雖不能合天下之睽成天下之大事亦可以小濟是<lb/>
　於小事吉也五以明而應剛不能致大吉何也曰五<lb/>
　隂柔雖應二而睽之時相與之道未能深固故二必<lb/>
　遇主於巷五噬膚則无咎也天下睽散之時必君臣<lb/>
<pb n="18a"/>　剛陽中正至誠協力而後能合也<lb/>
天地睽而其事同也男女睽而其志通也萬物睽而其<lb/>
事類也睽之時用大矣哉<lb/>
　程子曰推物理之同以明睽之時用乃聖人合睽之<lb/>
　道也見同之同者世俗之知也聖人則明物理之本<lb/>
　同所以能同天下而和合萬類也以天地男女萬物<lb/>
　明之天高地下其體睽也然陽降隂升相合而成化<lb/>
　育之事則同也男女異質睽也而相求之志則通也<lb/>
<pb n="18b"/>　生物萬殊睽也然而得天地之和稟隂陽之氣則相<lb/>
　類也物雖異而理本同故天下之大羣生之衆睽散<lb/>
　萬殊而聖人為能同之處睽之時合睽之用其事至<lb/>
　大故云大矣哉<lb/>
　　愚曰以卦之二體言則水火同動而勢異二女同<lb/>
　　居而志乖以卦之才徳言兑徳之説麗離徳之明<lb/>
　　柔上行於五而得中五下應乎剛而濟柔而不可<lb/>
　　以大事何哉睽之時人情乖隔相與者未固非剛<lb/>
<pb n="19a"/>　　明中正不能合天下之睽故五之柔僅可吉於小<lb/>
　　事况六爻多乖疑不合二五雖正應亦遇於巷乃<lb/>
　　得通焉不能至誠相與安可吉於大事哉雖然理<lb/>
　　有以睽為貴者患人不善用之耳是故天地上下<lb/>
　　其位不同而化育之事同萬物㪚殊其趣不同而<lb/>
　　生長歛藏之事類男外女内其别不同而倡和之<lb/>
　　志通因睽而志其同則居睽之時致睽之用豈不<lb/>
　　大哉<lb/>
<pb n="19b"/>象曰上火下澤睽君子以同而異<lb/>
　程子曰上火下澤二物之性違異所以為睽離之象<lb/>
　君子觀睽異之象於大同之中而知所當異也夫聖<lb/>
　賢之處世在人理之常莫不大同於世俗所同者則<lb/>
　有時而獨異蓋於秉彜則同矣於世俗之失則異也<lb/>
　不能大同者亂常拂理之人也不能獨異者隨俗習<lb/>
　非之人也要在同而能異耳中庸曰和而不流是也<lb/>
　　愚曰離兑同為隂而所趨未始不異君子體之以<lb/>
<pb n="20a"/>　　同於道而異其跡㣲子箕子比干同於仁而去奴<lb/>
　　死各異其志伯夷伊尹栁下惠同於聖而清任和<lb/>
　　各守其節禹稷顔回同道而出處不同非所拘曽<lb/>
　　子子思易地皆然而去留非所泥<lb/>
初九悔亡喪馬勿逐自復見惡人无咎象曰見惡人以<lb/>
避咎也<lb/>
　程子曰九居卦初睽之始也在睽乖之時以剛動於<lb/>
　下有悔可知所以得亡者九四在上亦以剛陽睽離<lb/>
<pb n="20b"/>　无與自然同類相合同是陽爻同居下又當相應之<lb/>
　位二陽本非相應者以在睽故合也上下相與故能<lb/>
　亡其悔也在睽諸爻皆有應夫合則有睽本異則何<lb/>
　睽唯初與四雖非應而同徳相與故相遇馬者所以<lb/>
　行也陽上行者也睽獨無與則不能行是喪其馬也<lb/>
　四既與之合則能行矣是勿逐而馬復得也惡人與<lb/>
　已乖異者也見者與相通也當睽之時雖同徳者相<lb/>
　與然小人乖異者至衆若棄絶之不幾盡天下以仇<lb/>
<pb n="21a"/>　君子乎如此則失含𢎞之義致凶咎之道也又安能<lb/>
　化不善而使之合乎故必見惡人則无咎也古之聖<lb/>
　王所以能化姦凶為善良革仇敵為臣民者由弗絶<lb/>
　也睽離之時人情乖違求和合之且病其不能得也<lb/>
　若以惡人而拒絶之則將衆仇於君子而禍咎至矣<lb/>
　故必見之所以免辟怨咎也无怨咎則有可合之道<lb/>
　朱子曰上无正應有悔也而居睽之時同徳相應其<lb/>
　悔亡矣故有喪馬勿逐而自復之象然亦必見惡人<lb/>
<pb n="21b"/>　然後可以辟咎如孔子之於陽貨也<lb/>
　　愚曰初與四不相應所以為睽本有悔四有坎象<lb/>
　　坎馬也兑為毁折為附决喪馬之象也初往應四<lb/>
　　則初為得馬今四剛也兩剛不應則初為喪馬矣<lb/>
　　然睽諸爻皆有應四獨无與安得不動而求初乎<lb/>
　　矧初同徳也四以初同徳而之初初因四先而往<lb/>
　　四是初喪馬不逐而馬自復也坎又為盜盜惡人<lb/>
　　也四不正而剛險非惡人乎然四既先初安得不<lb/>
<pb n="22a"/>　　往往所以辟咎故无咎先儒以為如孔子之於陽<lb/>
　　貨是也<lb/>
九二遇主于巷无咎象曰遇主于巷未失道也<lb/>
　程子曰二與五正應為相與者也然在睽乖之時隂<lb/>
　陽相應之道衰而剛柔相戾之意勝學易者識此則<lb/>
　知變通矣故二五雖正應當委曲以相求也二以剛<lb/>
　中之徳居下上應六五之君道合則志行成濟睽之<lb/>
　功矣而居睽離之時其交非固二當委曲求於相遇<lb/>
<pb n="22b"/>　覬其得合也故曰遇主於巷必能合而後无咎君臣<lb/>
　睽離其咎大矣巷者委曲之塗也遇者會逢之謂也<lb/>
　當委曲相求期於會遇與之合也所謂委曲者以善<lb/>
　道宛轉將使就合而已非枉已屈道也當睽之時君<lb/>
　心未合賢臣在下竭力盡誠期使之信合而已至誠<lb/>
　以感動之盡力以扶持之明義理以致其知杜蔽惑<lb/>
　以誠其意如是宛轉以求其合也遇非枉道迎逢也<lb/>
　巷非邪僻由徑也故夫子特云遇主於巷未失道也<lb/>
<pb n="23a"/>　未非必也非必謂失道也<lb/>
　朱子曰二五隂陽正應居睽之時乖戾不合必委曲<lb/>
　相求而得㑹遇乃為无咎故其象占如此<lb/>
　　愚曰睽家人之反家人之六二有艮象艮為門為<lb/>
　　徑家門之有徑者巷也巷委曲之道主五也睽之<lb/>
　　時乖戾不合必委曲求通而後遇委曲非枉道之<lb/>
　　謂也乃至誠宛轉以蘄於合故曰未失道也曰未<lb/>
　　失聖人恐後世以遇巷為非正也<lb/>
<pb n="23b"/>六三見輿曳其牛掣其人天且劓无初有終象曰見輿<lb/>
曳位不當也无初有終遇剛也<lb/>
　程子曰隂柔於平時且不足以自立况當睽離之際<lb/>
　乎三居二剛之間處不得其所安其見侵陵可知矣<lb/>
　三以正應在上欲進與上合志而四阻於前二牽於<lb/>
　後車牛所以行之具也輿曳牽於後也牛掣阻於前<lb/>
　也在後者牽曳之矣當前者進者之所力犯也故<lb/>
　重傷於上為四所傷也其人天且劓天髠首也劓截<lb/>
<pb n="24a"/>　鼻也三從正應而四隔止之三雖隂柔處剛而志行<lb/>
　故力進以犯之是以傷也天而且劓言重傷也三不<lb/>
　合於二與四睽之時自無合義適合居剛守正之道<lb/>
　也其於正應則睽極有終合之理始為二陽所戹是<lb/>
　无初也後必得合是有終也掣從制從手執止之義<lb/>
　也以六居三非正也非正則不安又在二陽之間所<lb/>
　以有如是艱戹由位不當也无初有終者終必與上<lb/>
　九相遇而合乃遇剛也不正而合未有久而不離者<lb/>
<pb n="24b"/>　也合以正道自無終睽之理故賢者順理而安行智<lb/>
　者知幾而固守<lb/>
　朱子曰六三上九正應而三居二陽之間後為二所<lb/>
　曳前為四所掣而當睽之時上九猜狠方深故又有<lb/>
　髠劓之傷然邪不勝正終必得合故其象占如此<lb/>
　　愚曰三以坤變乾坤為輿為牛坎為曳離為目故<lb/>
　　曰見輿曳六三欲從上九而處不當位其柔不能<lb/>
　　上行而二與四皆恃其陽或曳其輿於後或掣其<lb/>
<pb n="25a"/>　　牛於前三其能進而從上乎然三與上隂陽正應<lb/>
　　天合也二四之曳掣人力也彼恃人力以阻己己<lb/>
　　又以人力敵之則必見傷然動得其正睽極則通<lb/>
　　天合豈人力所能終扼之哉故初雖睽終必有合<lb/>
　　象曰遇剛也剛上九也<lb/>
九四睽孤遇元夫交孚厲无咎象曰交孚无咎志行也<lb/>
　程子曰九四當睽時居非所安无應而在二隂之間<lb/>
　是睽離孤處者也以剛陽之徳當睽離之時孤立无<lb/>
<pb n="25b"/>　與必以氣類相求而合是以遇元夫也夫陽稱元善<lb/>
　也初九當睽之初遂能與同徳而无睽之悔處睽之<lb/>
　至善者也故目之為元夫猶云善士也四則過中為<lb/>
　睽已甚不若初之善也四與初皆以陽處一卦之下<lb/>
　居相應之位當睽乖之時各有應援自然同徳相親<lb/>
　故會遇也同徳相遇必須至誠相與交孚各有孚誠<lb/>
　也上下二陽以至誠相合則何時之不能行何危之<lb/>
　不能濟故雖處危厲而无咎也當睽離之時孤居二<lb/>
<pb n="26a"/>　隂之間處不當位危且有咎也以遇元夫而交孚故<lb/>
　得无咎也初四皆陽剛君子當睽乖之時上下以至<lb/>
　誠相交協志同力則其志可以行不止无咎而已卦<lb/>
　辭但言无咎夫子又從而明之亦可以行其志救時<lb/>
　之睽也蓋以君子陽剛之才而至誠相輔何所不能<lb/>
　濟也唯有君子則能行其志矣<lb/>
　朱子曰睽孤謂无應遇元夫謂得初九交孚謂同徳<lb/>
　相信然當睽時故必危厲乃得无咎占者亦如是也<lb/>
<pb n="26b"/>　　愚曰初與四皆失應故初喪馬而四睽孤然二剛<lb/>
　　同徳相求故初則勿逐而自復四則遇元夫而交<lb/>
　　孚初見惡人欲求通於四也四遇元夫則交孚於<lb/>
　　初也元夫初九之謂也兩相遇故曰志行<lb/>
六五悔亡厥宗噬膚往何咎象曰厥宗噬膚往有慶也<lb/>
　程子曰六以隂柔當睽離之時而居尊位有悔可知<lb/>
　然而下有九二剛陽之賢與之為應以輔翼之故得<lb/>
　悔亡厥宗其黨也謂九二正應也噬膚噬囓其肌膚<lb/>
<pb n="27a"/>　而深入之也當睽之時非入之者深豈能合也五雖<lb/>
　隂柔之才二輔以陽剛之道而深入之則可往而有<lb/>
　慶復何過咎之有以周成之幼稚而興盛王之治以<lb/>
　劉禪之昏弱而有中興之勢蓋由任聖賢之輔而姬<lb/>
　公孔明所以入之者深也爻辭但言厥宗噬膚則可<lb/>
　以往而无咎象復推明其義言人君雖己才不足若<lb/>
　能信任賢輔使以其道深入於己則可以有為是往<lb/>
　而有福慶也<lb/>
<pb n="27b"/>　朱子曰以隂居陽悔也居中得應故能亡之厥宗指<lb/>
　九二噬膚言易合六五有柔中之徳故其象占如是<lb/>
　　愚曰五柔居尊位合有悔然五得中而應二之剛則<lb/>
　　以剛輔柔故悔亡五離也二雖兑而有離體是與<lb/>
　　五同宗而為五所宗也噬膚謂自二至上有噬嗑<lb/>
　　體故曰厥宗噬膚程𫝊解噬膚云囓肌膚而深入<lb/>
　　却似解噬膚滅鼻恐非此爻義本義以為易合得<lb/>
　　之矣却又不曽説得明白愚敢發之睽離之時五<lb/>
<pb n="28a"/>　　往就應人謂必為剛所傷然二雖剛實在兑體五<lb/>
　　又以柔下之假令傷亦必淺而易合往亦何咎往<lb/>
　　則有濟睽之功而成國家之慶也<lb/>
上九睽孤見豕負塗載鬼一車先張之弧後說之弧匪<lb/>
冦婚媾往遇雨則吉象曰遇雨之吉羣疑亡也<lb/>
　程子曰上居卦之終睽之極也陽剛居上剛之極也<lb/>
　處離之上用明之極也睽極則拂戾而難合剛極則<lb/>
　躁暴而不詳明極則過察而多疑上九有六三之正<lb/>
<pb n="28b"/>　應實不孤而其才性處此自睽孤也如人雖有親黨<lb/>
　而多自疑猜妄生乖離雖處骨肉親黨之間而常孤<lb/>
　獨也上之與三雖為正應然居睽極无所不疑其見<lb/>
　三如豕之汚穢而又背負泥塗見其可惡之甚也既<lb/>
　惡之甚則猜成其罪惡如見載鬼滿一車也鬼本無<lb/>
　形而見載之一車言其以无為有妄之極也大凡失<lb/>
　道既極則必反正理故上於三始疑而終必合也先<lb/>
　張之弧始疑惡而欲射之也疑之者妄也妄安能常<lb/>
<pb n="29a"/>　故終必復於正三實无惡故後説弧而弗射睽極而<lb/>
　反故與三非復是冦讎乃婚媾也隂陽交而和暢則<lb/>
　為雨上於三始疑而睽睽極則不疑而合隂陽合而<lb/>
　益和則為雨故云往遇雨則吉往者自此以往也雨<lb/>
　者隂陽和也始睽而能終和故吉也所以能和者以<lb/>
　羣疑盡亡也其始睽也无所不疑故云羣疑睽極而<lb/>
　合則皆亡也<lb/>
　朱子曰睽孤謂六三為二陽所制而已以剛處明極<lb/>
<pb n="29b"/>　睽極之地又自猜狠而乖離也見豕負塗見其汚也<lb/>
　載鬼一車以无為有也張弧欲射之也説弧疑稍釋<lb/>
　也匪冦婚媾知其非冦而實親也往遇雨則吉疑盡<lb/>
　釋而睽合也上九之於六三先睽後合故其象占如<lb/>
　此<lb/>
　　愚曰睽未有不孤者也上始疑三故亦曰睽孤離<lb/>
　　為目坎為豕坤為鬼坎為輪坤在坎上下載鬼一<lb/>
　　車也離為矢坎為弓弧也上與三本相應睽之世<lb/>
<pb n="30a"/>　　乃各以所見之妄而有疑焉見三之上有豕也則<lb/>
　　疑其不能近見有車也則疑其載鬼其先虚實未辨<lb/>
　　則張弧而欲射之其後見其非害也則説弧而姑<lb/>
　　置之聖人曰凡汝所見皆妄也三非汝冦乃汝婚<lb/>
　　媾也往而遇雨隂陽和合則吉矣睽未有不同者<lb/>
　　也蓋上往應三則必遇坎水隂根陽故曰遇雨<lb/>
　　又贊之曰羣疑亡也方羣疑之未亡則千猜萬忌<lb/>
　　無的事以為有相毁相謗皆無著實故有見豕載<lb/>
<pb n="30b"/>　　鬼之説及羣疑之亡也則豕非豕也塗非塗也鬼<lb/>
　　非鬼也車非車也如煩熇蒸鬱之遇雨頓然胷中<lb/>
　　蕩滌而消釋無一或存至此則知百年之嫌隙可<lb/>
　　以一日解終身之蒙蔽可以一語通滔天之過咎<lb/>
　　可以一念消始之大乖終未有不大合者也然則<lb/>
　　睽之時其所以用睽者可不求其所以同哉<lb/>
　<lb/>
　周易程朱𫝊義折衷卷二十<lb/>
</p>

  </div>
            <div>
<head>周易程朱傳義折衷卷二十一</head> <lb/>
    <p>
<pb n="1a"/>欽定四庫全書<lb/>
　周易程朱傳義折衷卷二十一<lb/>
　　　　　　　　　　　　　元　趙采　撰<lb/>
䷦<hi>艮下坎上</hi>
　程子曰序卦睽者乖也乖必有難故受之以蹇蹇者<lb/>
　難也睽乖之時必有蹇難蹇所以次睽也蹇險阻之<lb/>
　義為卦坎上艮下坎險也艮止也險在前而止不能<lb/>
　進也<lb/>
<pb n="1b"/>蹇利西南不利東北利見大人貞吉<lb/>
　程子曰西南坤方坤地也體順而易東北艮方艮山<lb/>
　也體止而險在蹇難之時利於順處平易之地不利<lb/>
　止於危險也處順易則難可紓止於險則難益甚矣<lb/>
　蹇難之時必有聖賢之人則能濟天下之難故利見<lb/>
　大人也濟難者必以大正之道而堅固其守故貞則<lb/>
　吉也凡處難者必在守貞正設使難不解不失正德<lb/>
　是以吉也若遇難而不能固其守入於邪濫雖使茍<lb/>
<pb n="2a"/>　免亦惡德也知義命者不為也<lb/>
　朱子曰蹇難也足不能進行之難也為卦艮下坎上<lb/>
　見險而止故為蹇西南平易東北險阻又艮方也方<lb/>
　在蹇中不宜走險又卦自小過而來陽進則徃居五<lb/>
　而得中退則入於艮而不進故其占曰利西南不利<lb/>
　東北當蹇之時必見大人然後可以濟難又必守正<lb/>
　然後得吉而卦之九五剛健中正有大人之象自二<lb/>
　以上五爻皆得正位則又貞之義也故其占又曰利<lb/>
<pb n="2b"/>　見大人貞吉盖見險者貴於能止而又不可終於止<lb/>
　處險者利於進而不可失其正也<lb/>
彖曰蹇難也險在前也<lb/>
　程子曰蹇難也蹇之為難如乾之為健蹇有險阻之<lb/>
　義屯亦難也困亦難也同為難而義則異坎險在前<lb/>
　下止而不進故為蹇<lb/>
見險而能止知矣哉蹇利西南徃得中也不利東北其<lb/>
道窮也利見大人徃有功也當位貞吉以正邦也蹇之<lb/>
<pb n="3a"/>時用大矣哉<lb/>
　程子曰以卦才言處蹇之道也上險而下止見險而<lb/>
　能止也犯險而進則有悔咎故美其能止為知也方<lb/>
　蹇難之時唯能止為善故諸爻除五與二外皆以徃<lb/>
　為失來為得也蹇之時利於處平易西南坤方為順<lb/>
　易東北艮方為險阻九上居五而得中正之位是徃<lb/>
　而得平易之地故為利也五居坎險之中而謂之平<lb/>
　易者盖卦本坤由五徃而成坎故但取徃而得中不<lb/>
<pb n="3b"/>　取成坎之義也方蹇而又止危險之地則蹇益甚矣<lb/>
　故不利東北其道窮也謂蹇之極也蹇難之時非聖<lb/>
　賢不能濟天下之蹇故利於見大人也大人當位則<lb/>
　成濟蹇之功徃而有功也夫子又取卦才而言蹇之<lb/>
　諸爻除初外餘皆當正位故為貞正而吉也初六雖<lb/>
　以隂居陽而處下亦隂之正也如以此正道正其邦<lb/>
　可以濟於蹇矣處蹇之時濟蹇之道其用至大故云<lb/>
　大矣哉天下之難豈易平也非聖人不能順時而處<lb/>
<pb n="4a"/>　量險而行從平易之道由至正之理乃蹇之時用也<lb/>
　　愚曰卦彖言利西南不利東北東北謂下體艮卦<lb/>
　　西南却無其象先儒皆以平易釋西南然必卦有<lb/>
　　西南象聖人方說出來此當以卦變言盖蹇是小<lb/>
　　過變也小過未變時三四五爻互兊兊西也至震<lb/>
　　初爻進於五為蹇又互離離南也然西南何以言<lb/>
　　利東北何以不利小過之九四徃居於五而得中<lb/>
　　此濟蹇之大人也蹇之大人以剛德而得中道於<lb/>
<pb n="4b"/>　　濟難也何有故曰利西南若艮則見險而止難何<lb/>
　　由濟乎故曰不利東北然彖於見險能止乃以智<lb/>
　　許之於不利東北又以道窮訂之且以徃見大人<lb/>
　　為利者何也盖當蹇之時用蹇之道能止智也能<lb/>
　　徃亦智也知所不利而止與擇所利而徃皆智之<lb/>
　　事智則終有功矣大人立險中何以能正邦當位<lb/>
　　而貞吉也程朱二先生以為除初六外餘爻皆當<lb/>
　　位盖是說隂陽之位但夫子未有除初爻意思而<lb/>
<pb n="5a"/>　　初亦無凶辭㸔來只是說九五蹇之時用大矣哉<lb/>
　　使用易者變通於爻象之外也<lb/>
象曰山上有水蹇君子以反身修德<lb/>
　程子曰山之峻阻上復有水坎水為險䧟之象上下<lb/>
　險阻故為蹇也君子觀蹇難之象而以反身修德君<lb/>
　子之遇艱阻必反求諸已而益自修孟子曰行有不<lb/>
　得者皆反求諸已故遇艱蹇必自省於身有失而致<lb/>
　之乎是反身也有所未善則改之無歉於心則加勉<lb/>
<pb n="5b"/>　乃自修其德也君子修德以俟時而已<lb/>
　　愚曰水冒於山蹇之象也自古惟德足以已難是<lb/>
　　以君子必自反也陸贄之告德宗不過如此<lb/>
初六徃蹇來譽象曰徃蹇來譽宜待也<lb/>
　程子曰六居蹇之初徃進則益入於蹇徃蹇也當蹇<lb/>
　之時以隂柔無援而進其蹇可知来者對徃之辭<lb/>
　上進則為徃不進則為來止而不進是有見幾知時<lb/>
　之美來則有譽也方蹇之初進則益蹇時之未可進<lb/>
<pb n="6a"/>　也故宜見幾而止以待時可行而後行也諸爻皆蹇<lb/>
　徃而善來然則無出蹇之義乎曰在蹇而徃則蹇也<lb/>
　蹇終則變矣故上六有碩義<lb/>
　　愚曰當蹇之初才德俱弱位應兩亡退而自修可<lb/>
　　也故徃則招蹇來則有譽象不絶其無徃惟戒其<lb/>
　　速徃故以宜待釋之待者待蹇平也<lb/>
六二王臣蹇蹇匪躬之故象曰王臣蹇蹇終无尤也<lb/>
　程子曰二以中正之德居艮體止於中正者也與五<lb/>
<pb n="6b"/>　相應是中正之人為中正之君所信任故謂之王臣<lb/>
　雖上下同德而五方在大蹇之中致力於蹇難之時<lb/>
　其艱險至甚故為蹇於蹇也二雖中正以隂柔之才<lb/>
　豈易勝其任所以蹇於蹇也志在濟君於蹇難之中<lb/>
　其蹇蹇者非為身之故也雖使不勝志義可嘉故稱<lb/>
　其忠盖不為已也然其才不足以濟蹇也小可濟則<lb/>
　聖人當盛稱以為勸矣雖艱戹於蹇時然其志在濟<lb/>
　君難雖未能成功然終無過尤也聖人取其志義而<lb/>
<pb n="7a"/>　謂其無尤所以勸忠藎也<lb/>
　朱子曰柔順中正正應在上而在險中故蹇而又蹇<lb/>
　以求濟之非以其身之故也不言吉凶者占者但當<lb/>
　鞠躬盡力而已至於成敗利鈍則非所論也<lb/>
　　愚曰五王也二五之臣也故曰王臣二欲濟五之<lb/>
　　坎險必涉坎而後可卦中有重坎故曰王臣蹇蹇<lb/>
　　二徃濟五盖為君謀非為身計故曰匪躬之故象<lb/>
　　以終無尤蔽之若曰忘身徇君假使無成亦無過<lb/>
<pb n="7b"/>　　也<lb/>
九三徃蹇來反象曰徃蹇來反内喜之也<lb/>
　程子曰九三以剛居正處下體之上當蹇之時隂柔<lb/>
　不能自立故皆附於九三之陽而喜愛之九之處三<lb/>
　在蹇為得其所也處蹇而得下之心可以求安故以<lb/>
　來為反猶春秋之言歸也<lb/>
　　愚曰卦除五外惟此一陽有濟蹇之才然居不得<lb/>
　　其位非得君之應臣之助也三應上而鄰二宜擇<lb/>
<pb n="8a"/>　　所去就焉二上之才德均而權位異上在外無位<lb/>
　　三徃而就之安能濟難祗益蹇耳故曰徃蹇二勤<lb/>
　　勞王室三若來而就之當反蹇而為夷焉故曰來<lb/>
　　反象曰内喜之内二也二德隂柔喜得剛助也<lb/>
六四徃蹇來連象曰往蹇來連當位實也<lb/>
　程子曰徃則益入於坎險之深徃蹇也居蹇難之時<lb/>
　同處艱戹者其志不謀而同也又四居上位與在下<lb/>
　者同有得位之正又與三相比相親者也二與初同<lb/>
<pb n="8b"/>　類相類者也是與下同志衆所從附也故曰來連來<lb/>
　則與在下之衆相連合也能與衆合得處蹇之道也<lb/>
　四當蹇之時居上位不徃而來以誠實與下故能連<lb/>
　合而下之二三亦各得其實初以隂居下亦其實也<lb/>
　處蹇難非誠實何以濟當位不曰正而曰實上下之<lb/>
　交主於誠實用各有其所也<lb/>
　　愚曰四以隂柔之資介兩坎之間欲徃就五則近<lb/>
　　而非應欲求趨初則逺而無應進不勇前如或礙<lb/>
<pb n="9a"/>　　之故曰往蹇退不勇後如或絆之故曰來連象曰<lb/>
　　當位實也若曰所以進退連蹇者縁他以隂得隂<lb/>
　　位又上下皆坎坎中實也徃來皆險難連者難之<lb/>
　　相仍也<lb/>
九五大蹇朋來象曰大蹇朋來以中節也<lb/>
　程子曰五居君位而在蹇難之中是天下之大蹇也<lb/>
　當蹇而又在險中亦為大蹇大蹇之時而二在下以<lb/>
　中正相應是其朋助之來也方天下之蹇而得中正<lb/>
<pb n="9b"/>　之臣相輔其助豈小也得朋來而無吉何也曰未足<lb/>
　以濟蹇也以剛陽中正之君而方在大蹇之中非得<lb/>
　剛陽中正之臣相輔之不能濟天下之蹇也二之中<lb/>
　正固有助矣欲以隂柔之助濟天下之難非所能也<lb/>
　自古聖王濟天下之蹇未有不由賢聖之臣為之助<lb/>
　者湯武得伊吕是也中常之君得剛明之臣而能濟<lb/>
　大難者則有矣劉禪之於孔明唐肅宗之於郭子儀<lb/>
　德宗之於李晟是也雖賢明之君茍無其臣則不能<lb/>
<pb n="10a"/>　濟於難也故凡六居五九居二者則多由助而有功<lb/>
　蒙泰之類是也九居五六居二則其功多不足屯否<lb/>
　之類是也盖臣賢於君則輔君以所不能臣不及君<lb/>
　則贊助之而已故不能成大功也<lb/>
　　愚曰有天下者不畏多難而畏寡助不患寡助而<lb/>
　　患失中坎人所畏而不犯者也五獨處坎中而不<lb/>
　　畏盖其以剛得中足以任天下之大難而不辭是<lb/>
　　以多助之至不特二為之應而九三之朋亦不約<lb/>
<pb n="10b"/>　　而自來三與五同德故曰朋象曰大蹇朋來以中<lb/>
　　節也五不特已得中又能以其中者節三之剛使<lb/>
　　不過節二之柔使不至不及然後可與同濟天下<lb/>
　　之大蹇天子以天下之難為難故曰大蹇<lb/>
上六徃蹇來碩吉利見大人象曰徃蹇來碩志在内也<lb/>
利見大人以從貴也<lb/>
　程子曰六以隂柔居蹇之極冐極險而徃所以蹇也<lb/>
　不徃而來從五求二得剛陽之助是以碩也蹇之道<lb/>
<pb n="11a"/>　戹塞窮蹙碩大也寛裕之稱來則寛大其蹇舒矣蹇<lb/>
　之極有出蹇之道上六以隂柔故不得出得剛陽之<lb/>
　助可以舒蹇而已在蹇極之時得舒則為極矣非剛<lb/>
　陽中正豈能出乎蹇也利見大人蹇極之時見大德<lb/>
　之人則能有濟於蹇也大人謂五以相比發此義五<lb/>
　剛陽中正而居君位大人也在五不言其濟蹇之功<lb/>
　而上六利見之何也曰在五不言以其居坎險之中<lb/>
　無剛陽之助故無能濟蹇之義在上六蹇極而見大<lb/>
<pb n="11b"/>　德之人則能濟於蹇故為利也各爻取義不同如屯<lb/>
　初九之志正而於六二則目之為㓂也諸爻皆不言<lb/>
　吉上獨言吉者諸爻皆得正各有所善然皆未能出<lb/>
　於蹇故未足為吉唯上處蹇極而得寛裕乃為吉也<lb/>
　上六應三而從五志在内也六以隂柔當蹇之極宻<lb/>
　近陽剛中正之君自然其志從附以求自濟故利見<lb/>
　大人謂從九五之貴也所以云從貴恐人不知大人<lb/>
　為指五也<lb/>
<pb n="12a"/>　朱子曰已在卦極徃無所之益以蹇耳來就九五與<lb/>
　之濟蹇則有碩大之功大人指九五曉占者宜如是<lb/>
　也<lb/>
　　愚曰碩謂三也貴謂五也蹇之六爻獨三與五為<lb/>
　　陽易以陽為大隂為小陽為貴隂為賤碩之為言<lb/>
　　大碩果不食亦謂陽也上六居蹇之極出蹇者也<lb/>
　　然猶曰徃蹇何也隂不能獨濟必應三從五而後<lb/>
　　有濟也故曰徃蹇來碩又曰利見大人三在内卦<lb/>
<pb n="12b"/>　　之上志在内謂九三也九五者大人之位也利見<lb/>
　　大人以從貴也從九五也<lb/>
䷧<hi>坎下震上</hi>
　程子曰序卦蹇者難也物不可以終難故受之以解<lb/>
　物無終難之理難極則必散解者散也所以次蹇也<lb/>
　為卦震上坎下震動也坎險也動於險外出乎險也<lb/>
　故為患難解散之象又震為雷坎為雨雷雨之作盖<lb/>
　隂陽交感和暢而發散故為解解者天下患難解散<lb/>
<pb n="13a"/>　之時也<lb/>
解利西南无所往其來復吉有攸往夙吉<lb/>
　程子曰西南坤方坤之體廣大平易當天下之難方<lb/>
　解人始離艱苦不可復以煩苛嚴急治之當濟以寛<lb/>
　大簡易乃其宜也如是則人心懷而安之故利如西<lb/>
　南也湯除桀之虐而以寛治武王誅紂之暴而反商<lb/>
　政皆從寛易也无所往其來復吉有攸往夙吉无所<lb/>
　往謂天下之難已解散无所為也有攸往謂尚有所<lb/>
<pb n="13b"/>　當解之事也夫天下國家必紀綱法度廢亂而後禍<lb/>
　患生聖人既解其難而安平无事矣是无所往也則<lb/>
　當脩復治道正紀綱明法度進復先代明王之治是<lb/>
　來復也謂反正理也天下之吉也其發語辭自古聖<lb/>
　王救難定亂其始未暇遽為也既安定則為可久可<lb/>
　繼之治自漢以下亂既除則不復有為姑隨時維持<lb/>
　而已故不能成善治盖不知來復之義也有攸往夙<lb/>
　吉謂尚有當解之事則早為之乃吉也當解而未盡<lb/>
<pb n="14a"/>　者不早去則將復盛事之復生者不早為則將漸大<lb/>
　故夙則吉也<lb/>
彖曰觧險以動動而免乎險解解利西南往得衆也其<lb/>
來復吉乃得中也有攸往夙吉往有功也天地解而雷<lb/>
雨作雷雨作而百果草木皆甲拆解之時大矣哉<lb/>
　程子曰坎險震動險以動也不險則非難不動則不<lb/>
　能出難動則出於險外是免乎險難也故為解解難<lb/>
　之道利在廣大平易以寛易而往濟解則得衆心之<lb/>
<pb n="14b"/>　歸也不云无所往省文耳救亂除難一時之事未能<lb/>
　成治道也必待難解无所往然後來復先王之治乃<lb/>
　得中道謂合宜也有所為則夙吉也早則往而有功<lb/>
　緩則惡滋而害深矣既明處蹇之道復言天地之解<lb/>
　以見解時之大天地之氣開散交感而和暢則成雷<lb/>
　雨雷雨作則萬物皆生發甲拆天地之功由觧而成<lb/>
　故贊觧之時大矣哉王者法天道行寛宥施恩惠養<lb/>
　育兆民至於昆蟲草木乃順解之時與天地合德也<lb/>
<pb n="15a"/>　　愚曰此卦蹇之反九二蹇之九五也九四蹇之九<lb/>
　　三也九四在蹇為艮艮欲其止不止則犯難九四<lb/>
　　在觧為震震欲其動不動則不能免乎險艮坎震<lb/>
　　皆坤體故二卦皆曰利西南解不言不利東北者<lb/>
　　其象乃東北之卦也坤體順又為衆當蹇難之後<lb/>
　　人皆厭亂九四以剛而立乎至順之地而衆從之<lb/>
　　故曰往得衆也其者指二也難方在外二往濟險<lb/>
　　則處乎險中以身任之而不辭當是時以往為中<lb/>
<pb n="15b"/>　　大難既解无所事於往也則五來復二當是時以<lb/>
　　來得中得中則吉也然既曰无所往復吉矣又曰<lb/>
　　有攸徃夙吉何也盖无所徃復吉此以解之内卦<lb/>
　　釋解也蹇之九五來為内卦之二外難解矣難觧<lb/>
　　則宜靜靜則復常而得中武王之歸馬放牛豈復<lb/>
　　更有所往乎有攸往夙吉此以觧之外卦釋解也<lb/>
　　蹇之九三往為外卦之四震足動矣難有則宜動<lb/>
　　動而後免乎險使周公不往而征四國難豈解而<lb/>
<pb n="16a"/>　　功豈有乎動而往則衆心之所歸故有功靜而復<lb/>
　　則中道之所在故乃得中往宜夙則復亦不宜後<lb/>
　　也天地解而雷雨作此數句不過因震坎象而發<lb/>
　　出解之時義<lb/>
象曰雷雨作解君子以赦過宥罪<lb/>
　程子曰天地解散而成雷雨故雷雨作而為解也與<lb/>
　明兩而作離語不同赦釋之宥寛之過失則赦之可<lb/>
　也罪惡而赦之則非義也故寛之而已君子觀雷雨<lb/>
<pb n="16b"/>　作解之象體其發生則施恩仁體其解散則行寛釋<lb/>
　也<lb/>
　　愚曰赦宥行於難平之後宜也過失則赦之罪惡<lb/>
　　而赦之則非義也故寛之而已程子此說甚善今<lb/>
　　之肆赦猶然也雖然世不獨肆赦乃并與慶賞而<lb/>
　　行之先儒病其太寛而長惡此立治之確論而天<lb/>
　　意主生聖人法天以用其仁故至於今不廢也<lb/>
初六无咎象曰剛柔之際義无咎也<lb/>
<pb n="17a"/>　程子曰六居解初患難既解之時以柔居剛以隂應<lb/>
　陽柔而能剛之義既無患難而自處得剛柔之宜患<lb/>
　難既解安寧無事唯自處得宜則為无咎矣方解之<lb/>
　初宜安靜以休息之爻之辭寡所以示意初四相應<lb/>
　是剛柔相際接也剛柔相際為得其宜難既解而處<lb/>
　之剛柔得宜其義无咎也<lb/>
　　愚曰難之初解天下之所同幸言不足以盡意故<lb/>
　　止曰无咎則言簡而意有餘孔子釋其義其辭亦<lb/>
<pb n="17b"/>　　約曰剛柔之際夫解之外卦屯之内卦也屯之彖<lb/>
　　曰剛柔始交而難生謂震也今震居外則外難解<lb/>
　　矣初雖係應於四然聖人曰剛柔之際則是言初<lb/>
　　六之柔接九二之剛不待四應而隂陽已和患難<lb/>
　　自解故一言以蔽之曰无咎義盡於无咎也<lb/>
九二田獲三狐得黄矢貞吉象曰九二貞吉得中道也<lb/>
　程子曰九二以陽剛得中之才上應六五之君用於<lb/>
　時者也天下小人常衆剛明之君在上則明足以照<lb/>
<pb n="18a"/>　之威足以懼之剛足以斷之故小人不敢用其情然<lb/>
　猶常存警戒慮其有間而害正也六五以隂柔居尊<lb/>
　位其明易蔽其威易犯其斷不果而易惑小人一近<lb/>
　之則移其心矣況難方解而治之初其變尚易二既<lb/>
　當用必須能去小人則可以正君心而行其剛中之<lb/>
　道田者去害之事狐者邪媚之獸三狐指卦之三隂<lb/>
　時之小人也獲謂能變化除去之如田之獲狐也獲<lb/>
　之則得中直之道乃貞正而吉也黄中色矢直物黄<lb/>
<pb n="18b"/>　矢謂中直也羣邪不去君心一入則中直之道无由<lb/>
　行矣桓敬之不去武三思是也所謂貞吉者得其中<lb/>
　道也除去邪惡使其中直之道得行乃正而吉也<lb/>
　　愚曰二為田自二至五有艮坎離象艮坎為狐離<lb/>
　　為矢二剛上行歴三爻而坎毁田獲三狐也二動<lb/>
　　離為坤黄坤之中色得黄矢也致難者小人獲狐<lb/>
　　獲隼去小人之為亂首者也狐隂也三衆也解之<lb/>
　　六五用剛中之君子以平難九二是也黄矢中正<lb/>
<pb n="19a"/>　　之謂也中則无不正惟君子之中正為能去厲階<lb/>
　　以平天下之難故三狐雖幽狡隠伏之物終見獲<lb/>
　　於九二中正之君子矧二處險中知險之情以斯<lb/>
　　解險宜无不濟<lb/>
六三負且乗致㓂至貞吝象曰負且乗亦可醜也自我<lb/>
致戎又誰咎也<lb/>
　程子曰六三隂柔居下之上處非其位猶小人宜在<lb/>
　下以負荷而且乗車非其據也必致冦奪之至雖使<lb/>
<pb n="19b"/>　所為得正亦可鄙吝也小人而竊盛位雖勉為正事<lb/>
　而氣卑下本非在上之物終可吝也若能大正則如<lb/>
　何曰大正非隂柔所能也若能之則是化為君子矣<lb/>
　三隂柔小人宜在下而反處下之上猶小人宜負而<lb/>
　反乗當致㓂奪也難解之時而小人竊位復致㓂矣<lb/>
　負荷之人而且乗載為可醜惡也處非其據德不稱<lb/>
　其器則㓂戎之至乃已招取將誰咎乎聖人又於繫<lb/>
　辭明其致冦之道謂作易者其知盜乎盜者乗釁而<lb/>
<pb n="20a"/>　至茍無釁隙則盜安能犯負者小人之事乗者君子<lb/>
　之器非其所能安也故盜乗釁而奪之小人而居君<lb/>
　子之位非其所能堪也故滿假而陵慢其上侵暴其<lb/>
　下盜則乗其過惡而伐之矣伐者聲其罪也盜横暴<lb/>
　而至者也貨財而輕慢其藏是教誨乎盜使取之也<lb/>
　女子而夭冶其容是教誨淫者使暴之也小人而乘<lb/>
　君子之器是招盜使奪之也皆自取之謂也<lb/>
　　愚曰三上負九四下乘九二坎為輪為盜解者難<lb/>
<pb n="20b"/>　　平之卦也聖人於爻象乃推其所以致亂之由甚<lb/>
　　矣聖人憂世之深也六隂也小人也而居剛僣也<lb/>
　　乘剛又僣也如負販小人一旦乘軒小人而乗君<lb/>
　　子之器斯所以為致㓂之道小人云者非但奸邪<lb/>
　　之小人也才下慮淺志陋識凡皆不可竊居盛位<lb/>
　　使是人勉而為貞猶可吝也況不正乎況奸邪乎<lb/>
　　然則凡小人之竊位固大盜之招也象曰自我致<lb/>
　　㓂又誰咎也不罪盜而罪小人其罪小人者罪用<lb/>
<pb n="21a"/>　　夫小人者也<lb/>
九四解而拇朋至斯孚象曰解而拇未當位也<lb/>
　程子曰九四以陽剛之才居上位承六五之君大臣<lb/>
　也而下與初六之隂為應拇在下而微者謂初也居<lb/>
　上位而親小人則賢人正士逺退矣斥去小人則君<lb/>
　子之黨進而相得也四能解去初六之隂柔則陽剛<lb/>
　君子之朋來至而誠合矣不解去小人則已之誠未<lb/>
　至安能得人之孚也初六其應故謂逺之為解<lb/>
<pb n="21b"/>　朱子曰拇指初初與四皆不得其位而相應應之不<lb/>
　以正者也然四陽初隂其類不同若能解而去之則<lb/>
　君子之朋至而相信矣<lb/>
　　愚曰四震為足初六在下體之下動而應九四之<lb/>
　　足有拇之象陽與陽為朋謂二也九四君子也當<lb/>
　　去小人今乃應初初小人類也四與小人相應則<lb/>
　　二之君子與我為朋者不信而去盖觀近臣以其<lb/>
　　所主也故解其拇則二自至而孚於五矣象曰未<lb/>
<pb n="22a"/>　　當位盖九四德位未當而跡近小人所以起疑若<lb/>
　　九當其位則青天白日雖受小人之歸可无疑也<lb/>
六五君子維有解吉有孚于小人象曰君子有解小人<lb/>
退也<lb/>
　程子曰六五居尊位為解之主人君之解也以君子<lb/>
　通言之君子所親比者必君子也所解去者必小人<lb/>
　也故君子維有解則吉也小人去則君子進矣吉孰<lb/>
　大焉有孚者世云見驗也可驗之於小人小人之黨<lb/>
<pb n="22b"/>　去則是君子能有解也小人去則君子自進正道自<lb/>
　行天下不足治也君子之所以解者謂退去小人也<lb/>
　小人去則君子之道行是以吉也<lb/>
　朱子曰卦凡四隂而六五當君位與三隂同類者必<lb/>
　解而去之則吉也孚驗也君子有解以小人之退為<lb/>
　驗也<lb/>
　　愚曰成天下之難者必小人也則解天下之難者<lb/>
　　必君子也卦自初至二自三至四皆有巽象巽為<lb/>
<pb n="23a"/>　　繩難之未平如亂繩焉故曰維平艱者如理繩而<lb/>
　　解其結故曰維有解六五以柔居尊位无戡難之<lb/>
　　才故聖人教之以用君子而平難曰君子維有解<lb/>
　　言解維君子之事非小人事也用君子而使維有<lb/>
　　解則吉然亦要有孚于小人大率小人之魁當去<lb/>
　　小人之羣未能盡去既去其魁且慰其羣使有以<lb/>
　　相孚而退聽君子之所為而難平矣何者小人進<lb/>
　　而爭功非已難之道也故曰君子有解小人退也<lb/>
<pb n="23b"/>　　君子九四九二是也<lb/>
上六公用射隼于髙墉之上獲之无不利象曰公用射<lb/>
隼以解悖也<lb/>
　程子曰上六尊髙之地而非君位故曰公但據解終<lb/>
　而言也隼鷙害之物象為害之小人墉牆内外之限<lb/>
　也害若在内則是未解之時也若出墉外則无害矣<lb/>
　復何所解故在墉上離乎内而未去也云髙見防限<lb/>
　之嚴而未去者上解之極也解極之時而獨有未解<lb/>
<pb n="24a"/>　者乃害之堅强者也上居解極解道已盡器已成也<lb/>
　故能射而獲之既獲之則天下之患解已盡矣何所<lb/>
　不利夫子於繋辭復申其義曰隼者禽也弓矢者器<lb/>
　也射之者人也君子藏器於身待時而動何不利之<lb/>
　有動而不括是以出而有獲語成器而動者也鷙害<lb/>
　之物在墉上茍無其器與不待時而發則安能獲之<lb/>
　所以解之之道器也事之當解與已解之之道至者<lb/>
　時也如是而動故無括結發而無不利矣括結謂阻<lb/>
<pb n="24b"/>　礙聖人於此發明藏器待時之義夫行一身至於天<lb/>
　下之事茍無其器與不以時而動小則括塞大則喪<lb/>
　敗自古喜有為而無成功或顛覆者皆由是也至解<lb/>
　終而未解者悖亂之大者也射之所以解之也解則<lb/>
　天下平矣<lb/>
　朱子曰繫辭備矣<lb/>
　<lb/>
　周易程朱傳義折衷卷二十一<lb/>
</p>

  </div>
            <div>
<head>周易程朱傳義折衷卷二十二</head> <lb/>
    <p>
<pb n="1a"/>欽定四庫全書<lb/>
　周易程朱傳義折衷卷二十二<lb/>
　　　　　　　　　　　　　元　趙采　撰<lb/>
䷨<hi>兊下艮上</hi>
　程子曰序卦解者緩也緩必有所失故受之以損縱<lb/>
　緩則必有所失失則損也損所以繼解也為卦艮上<lb/>
　兊下山體髙澤體深下深則上益髙為損下益上之<lb/>
　義又澤在山下其氣上通潤及草木百物是損下而<lb/>
<pb n="1b"/>　益上也又下為兊說三爻皆上應是說以奉上亦損<lb/>
　下益上之義又下兊之成兊由六三之變也上艮之<lb/>
　成艮自上九之變也三本剛而成柔上本柔而成剛<lb/>
　亦損下益上之義損上而益於下則為益取下而益<lb/>
　於上則為損在人上者施其澤以及下則益也取其<lb/>
　下以自厚則損也譬如累土損於上以培厚其基本<lb/>
　則上下安固矣豈非益乎取於下以増上之髙則危<lb/>
　墜至矣豈非損乎故損者損下益上之義益則反是<lb/>
<pb n="2a"/>損有孚元吉无咎可貞利有攸往曷之用二簋可用享<lb/>
　程子曰損減損也凡損抑其過以就義理皆損之道<lb/>
　也損之道必有孚誠謂至誠順於理也損而順理則<lb/>
　大善而吉所損无過差可貞固常行而利有所往也<lb/>
　人之所損或過或不及或常或不常皆不合正理非<lb/>
　有孚也非有孚則无吉而有咎非可貞之道不可行<lb/>
　也損者損過而就中損浮末而就本實也聖人以寧<lb/>
　儉為禮之本故於損發明其義以享祀言之享祀之<lb/>
<pb n="2b"/>　禮其文最繁然以誠敬為本多儀備物所以將飾其<lb/>
　誠敬之心飾過其誠則為偽矣損飾所以存誠也故<lb/>
　云曷之用二簋可用享二簋之約可用享祭言在乎<lb/>
　誠而已誠為本也天下之害无不由末之勝也峻宇<lb/>
　雕牆本於宫室酒池肉林本於飲食淫酷殘忍本於<lb/>
　刑罰窮兵黷武本於征討凡人欲之過者皆本於奉<lb/>
　養其流之逺則為害矣先王制其本者天理也後人<lb/>
　流於末者人欲也損之義損人欲以復天理而已<lb/>
<pb n="3a"/>　朱子曰損減省也為卦損下卦上畫之陽益上卦上<lb/>
　畫之隂損兊澤之深益艮山之髙損下益上損内益<lb/>
　外剥民奉君之象所以為損也損所當損而有孚信<lb/>
　則其占當有此下四者之應矣曷之用二簋可用享言<lb/>
　當損時則至薄无害<lb/>
彖曰損損下益上其道上行損而有孚元吉无咎可貞<lb/>
利有攸往曷之用二簋可用享二簋應有時損剛益柔<lb/>
有時損益盈虚與時偕行<lb/>
<pb n="3b"/>　程子曰損之所以為損者以損於下而益於上也取<lb/>
　下以益上故云其道上行夫損上而益下則為益損<lb/>
　下而益上則為損損基本以為髙者豈可謂之益乎<lb/>
　謂損而以至誠則有此元吉以下四者損道之盡善<lb/>
　也夫子特釋曷之用二簋可用享卦辭簡直謂當損<lb/>
　去浮飾曰何所用哉二簋可以享也厚本損末之謂<lb/>
　也夫子恐後人不達遂以為文飾當盡去故詳言之<lb/>
　有本必有末有實必有文天下萬事无不然者无本<lb/>
<pb n="4a"/>　不立无文不行父子主恩必有嚴順之體君臣主敬<lb/>
　必有承接之儀禮讓存乎内待威儀而後行尊卑有<lb/>
　其序非物采則无别文之與實相須而不可缺也及<lb/>
　夫文之勝末之流逺本喪實乃當損之時也故云曷<lb/>
　所用哉二簋足以薦其誠矣謂當務實而損飾也夫<lb/>
　子恐人之泥言也故復明之曰二簋之質用之當有<lb/>
　時非其所用而用之不可也謂文飾未過而損之與<lb/>
　損之至於過甚則非也損剛益柔有時剛為過柔為<lb/>
<pb n="4b"/>　不足損益皆損剛益柔也必順時而行不當時而損<lb/>
　益之則非也或損或益或盈或虚唯隨時而已過者<lb/>
　損之不足者益之虧者盈之實者虚之與時偕行也<lb/>
　　愚曰卦何以為損彖釋之曰損下益上其道上行<lb/>
　　曰損下益上者謂損自泰變損下卦之九三以益<lb/>
　　上卦之上六如損下之財物以益上之征求也曰<lb/>
　　其道上行者謂以象言則澤上潤於山以爻言則<lb/>
　　下三爻皆應於上如下樂輸以奉上也於有孚則<lb/>
<pb n="5a"/>　　釋之曰損而有孚言損之貴乎信也不信而損人<lb/>
　　誰樂輸以奉上哉孔子曰信而後勞其民未信則<lb/>
　　以為厲已也可見先信而後可行損損而有孚則<lb/>
　　元吉无咎可貞利有攸徃自然之道也以天則元<lb/>
　　吉以人則无咎以道則可貞以事則利往損之四<lb/>
　　美皆自一孚中來也於曷之用二簋可用享則釋<lb/>
　　之曰二簋應有時損剛益柔有時損益盈虚與時<lb/>
　　偕行則因釋二簋併廣損益盈虚隨時之義二簋<lb/>
<pb n="5b"/>　　雖可享應必有時如遇坎險則樽酒可以納約遇<lb/>
　　旣濟則禴祭可以受福是也使當萃革之時而亦<lb/>
　　行之則君子以為隘矣損剛益柔亦有其時如當<lb/>
　　大壯大過之時損剛可也使當小過剥之時而亦<lb/>
　　損之則正道滅矣要之損中當有益盈中當有虚<lb/>
　　與時偕行用之達變唯知道者能之<lb/>
象曰山下有澤損君子以懲忿窒慾<lb/>
　程子曰山下有澤氣通上潤與深下以増髙皆損下<lb/>
<pb n="6a"/>　之象君子觀損之象以損於己在修己之道所當損<lb/>
　者惟忿與慾故以懲戒其忿怒窒塞其意慾也<lb/>
　　愚曰兊為和艮為止君子法兊之和以懲忿法艮<lb/>
　　之止以窒慾<lb/>
初九已事遄往无咎酌損之象曰已事遄往尚合志也<lb/>
　程子曰損之義損剛益柔損下益上也初以陽剛應<lb/>
　於四四以隂柔居上位賴初之益者也下之益上當<lb/>
　損已而不自以為功所益於上者事既已則速去之<lb/>
<pb n="6b"/>　不居其功乃无咎也若享其成功之益非損已益上<lb/>
　也於為下之道為有咎矣四之隂柔應初者也故聽<lb/>
　於初初當酌度其宜而損己以益之過與不及皆<lb/>
　不可也尚上也時之所崇用為尚初之所尚者與上<lb/>
　合志也四賴於初初益於四與上合志也<lb/>
　朱子曰初九當損下益上之時上應六四之隂輟所<lb/>
　為之事而速往以益之無咎之道也故其象占如此<lb/>
　然居下而益上亦當斟酌其淺深也<lb/>
<pb n="7a"/>　　愚曰凡益人者先事而往則人有所不受後事而<lb/>
　　往則我有所不及已有事而遄即往既不先之又<lb/>
　　不後之與之合志矣彼六四之疾也初往益之先<lb/>
　　焉不可也後焉亦不可也必待其已疾而往焉故<lb/>
　　藥為益而疾遄喜合志故也如此則何咎之有雖<lb/>
　　然以剛益柔又當有以酌之太剛則柔有不受不<lb/>
　　剛則無益於柔之疾故曰酌損之<lb/>
九二利貞征凶弗損益之象曰九二利貞中以為志也<lb/>
<pb n="7b"/>　程子曰二以剛中當損剛之時居柔而說體上應六<lb/>
　五隂柔之君以柔說應上則失其剛中之德故戒所<lb/>
　利在貞正也征行也離乎中則失其貞正而凶矣守<lb/>
　其中乃貞也弗損益之不自損其剛貞則能益其上<lb/>
　乃益之也若失其剛正而用柔說適足以損之而已<lb/>
　非損已而益上也世之愚者有雖無邪心而唯知竭<lb/>
　力順上為忠者盖不知弗損益之之義也九居二非<lb/>
　正也處說非剛也而得中為善若守其中德何有不<lb/>
<pb n="8a"/>　善豈有中而不正者豈有中而有過者二所謂利貞<lb/>
　謂以中為志也志存乎中則自正矣大率中重於正<lb/>
　中則正矣正不必中也能守中則有益於上矣<lb/>
　朱子曰九二剛中志在自守不肯妄進故占者利貞<lb/>
　而征則凶也弗損益之言不變其所守乃所以益上<lb/>
　也<lb/>
　　愚曰二五皆中也二欲益宜如何志乎中足矣中<lb/>
　　則正正則利若往而益之則凶何者益君雖臣子<lb/>
<pb n="8b"/>　　之分然理有不容益則弗損已以益之者乃所以<lb/>
　　深益之也中也者性之全道之未散者也五既中<lb/>
　　矣尚奚益哉二或征焉而往益之則將散五之全<lb/>
　　二雖損而五不為益矣九雖剛德而二居兊體剛<lb/>
　　則好動兊則好說故聖人告之以利貞征凶欲全<lb/>
　　二五固有之中也中以為志不知其他也<lb/>
六三三人行則損一人一人行則得其友象曰一人行<lb/>
三則疑也<lb/>
<pb n="9a"/>　程子曰損者損所餘也益者益不足也三人謂下三<lb/>
　陽上三隂三陽同行則損九三以益上三隂同行則<lb/>
　損上六以為三三人行則損一人也上以柔易剛而<lb/>
　謂之損但言其減一耳上與三雖本相應由二爻升<lb/>
　降而一卦皆成兩相與也初二二陽四五二隂同德<lb/>
　相比三與上應皆兩相與則其志專皆為得其友也<lb/>
　三雖與四相比然異體而應上非同行者也三人則<lb/>
　損一人一人則得其友盖天下無不二者一與二相<lb/>
<pb n="9b"/>　對待生生之本也三則餘而當損矣此損益之大義<lb/>
　也夫子又於繫辭盡其義曰天地絪緼萬物化醇男<lb/>
　女構精萬物化生易曰三人行則損一人一人行則<lb/>
　得其友言致一也絪緼交宻之狀天地之氣相交而<lb/>
　宻則生萬物之化醇醇謂醲醲厚猶精一也男女精<lb/>
　氣交構則化生萬物唯精醇專一所以能生也一隂<lb/>
　一陽豈可二也故三則當損言專致乎一也天地之<lb/>
　間當損益之明且大者莫過此也一人行而得一人<lb/>
<pb n="10a"/>　乃得友也若三人行則疑所與矣理當損去其一人<lb/>
　損其餘也<lb/>
　朱子曰下卦本乾而損上爻以益坤三人行而損一<lb/>
　人也一陽上而一隂下一人行而得其友也兩相與<lb/>
　則專參則雜而亂卦有此象故戒占者當致一也<lb/>
　　愚曰此爻程傳云三人謂下三陽上三隂三陽同<lb/>
　　行則損九三以益上三隂同行則損上六以為三<lb/>
　　是三人行則損一人也不知卦以損下益上為義<lb/>
<pb n="10b"/>　　下可言損上不可言損三人行損一人只是乾三<lb/>
　　爻同進損九三一爻以益坤若上下皆損則是六<lb/>
　　人而損二人也又程傳云初二二陽四五二隂同<lb/>
　　德相比三與上應皆兩相與皆為得其友也不知<lb/>
　　夫子繫辭以天地絪緼男女構精發此爻之義只<lb/>
　　是說九三上去交隂得上六下來相與為得友也<lb/>
　　若以二陽二隂同德相比為友豈所謂絪緼構精<lb/>
　　者乎盖此卦自泰變泰則乾坤位交損則乾坤氣<lb/>
<pb n="11a"/>　　交氣交則致一而為生化之本也何者交則一天<lb/>
　　地之氣交故致一而萬物之氣化日以厚男女之<lb/>
　　道交故致一而萬物之形化日以滋夫乾益坤而<lb/>
　　為艮兊是以有天地男女之象也象曰一人行三<lb/>
　　則疑何也此言乾損九三而一人行則天地男女<lb/>
　　之氣交而致于一若當來三人同行則參錯不能<lb/>
　　致一便是疑貳了<lb/>
六四損其疾使遄有喜无咎象曰損其疾亦可喜也<lb/>
<pb n="11b"/>　程子曰四以隂柔居上與初之剛陽相應在損時而<lb/>
　應剛能自損以從剛陽也損不善以從善也初之益<lb/>
　四損其柔而益之以剛損其不善也故曰損其疾疾<lb/>
　謂疾病不善也損於不善唯使之遄速則有喜而無<lb/>
　咎人之損過唯患不速速則不至於深過為可喜也<lb/>
　朱子曰以初九之陽剛益已而損其隂柔之疾惟速<lb/>
　則善戒占者如是則無咎也<lb/>
　　愚曰六四下從初九六九易位則四為坎坎為心<lb/>
<pb n="12a"/>　　病為耳痛疾之象也初九既益各復其位則坎毁<lb/>
　　而四之疾損矣故曰損其疾夫人方疾則憂疾而<lb/>
　　損則喜可知也使遄有喜者初九也初九見四已<lb/>
　　有事而速往故能損六四之疾使遄有喜而無咎<lb/>
　　若夫無疾則無憂無憂則無喜六四偏於隂不能<lb/>
　　無疾初九以剛正藥之積年之病一旦損去為喜<lb/>
　　豈不遄哉<lb/>
六五或益之十朋之龜弗克違元吉象曰六五元吉自<lb/>
<pb n="12b"/>上祐也<lb/>
　程子曰六五於損時以中順居尊位虚其中以應乎<lb/>
　二之剛陽是人君能虚中自損以順從在下之賢也<lb/>
　能如是天下孰不損己自盡以益之故或有益之之<lb/>
　事則十朋助之矣十衆辭龜者決是非吉凶之物衆<lb/>
　人之公論必合正理雖龜筴不能違也如此可謂大<lb/>
　善之吉矣古人曰謀從衆則合天心所以得元吉者<lb/>
　以其能盡衆人之見合天地之理故自上天降之福<lb/>
<pb n="13a"/>　祐也<lb/>
　朱子曰柔順虛中以居尊位當損之時受天下之益<lb/>
　者也兩龜為朋十朋之龜大寶也或以此益之而不<lb/>
　能辭其吉可知占者有是德則獲其應也<lb/>
　　愚按此爻程傳於十朋之絶句朱子云兩龜為朋<lb/>
　　十朋之龜大寶也又按崔憬謂元龜直二十大貝<lb/>
　　雙貝曰朋則十朋之龜元龜也程子之說恐未允<lb/>
　　泰一變歸妹二變節皆有離象又六五應九二九<lb/>
<pb n="13b"/>　　六易位亦有離象離為龜坤數十故曰十朋之龜<lb/>
　　六五虛中自損以應二天下爭益之或云者衆之<lb/>
　　謂也衆皆益之不知其然而然也凡易稱自天祐<lb/>
　　之謂非人力之所能為也六五損德之脩故元龜<lb/>
　　不能違元龜之不違天不違之也天且弗違況於<lb/>
　　人乎況於鬼神乎故曰元吉上祐<lb/>
上九弗損益之无咎貞吉利有攸往得臣无家象曰弗<lb/>
損益之大得志也<lb/>
<pb n="14a"/>　程子曰凡損之義有三損己從人也自損以益於人<lb/>
　也行損道以損於人也損己從人徙於義也自損益<lb/>
　人及於物也行損道以損於人行其義也各因其時<lb/>
　取大者言之四五二爻取損己從人下體三爻取自<lb/>
　損以益人損時之用行損道以損天下之當損者也<lb/>
　上九則取不行其損為義九居損之終損極而當變<lb/>
　者也以剛陽居上若用其剛以損削於下非為上之<lb/>
　道其咎大矣若不行其損變而以剛陽之道益於下<lb/>
<pb n="14b"/>　則無咎而得其正乃吉也如是則宜有所往往則有<lb/>
　益矣在上能不損其下而益之天下孰不服從從服<lb/>
　之衆無有内外也故曰得臣無家得臣謂得人心歸<lb/>
　服無家謂無有逺近内外之限也居上不損下而反<lb/>
　益之是君子大得行其志也君子之志唯在益於人<lb/>
　而已<lb/>
　朱子曰上九當損上益下之時居卦之上受益之極<lb/>
　而欲自損以益人也然居上而益下有所謂惠而不<lb/>
<pb n="15a"/>　費者不待損己然後可以益人也能如是則無咎然<lb/>
　亦必以正則吉而利有所往惠而不費其惠廣矣故<lb/>
　又曰得臣無家<lb/>
　　愚曰此正受益之爻然處損之極居艮之上損極<lb/>
　　必變則我之損人者當弗艮止也人之益我者當<lb/>
　　止變損人而為弗損止人益而為益人此盖知理<lb/>
　　有徃復受而能施故可以免咎可以為正而獲吉<lb/>
　　可以利於有往便與繇詞所云同又可以得國<lb/>
<pb n="15b"/>　　爾忘家之臣夫為臣忘家義也今待益而後忘家<lb/>
　　何耶孟子曰君之視臣如手足則臣視君如腹心<lb/>
　　況此就上九言之象以弗損益之為大得志可見<lb/>
　　損人非聖人本心大抵損義有三有損人有損惡<lb/>
　　有損過損人者貴止上九弗損是也損惡者貴速<lb/>
　　六四去疾大象懲忿是也損過者貴中初九酌損<lb/>
　　九二利貞彖二簋有時損剛有時是也他可隨事<lb/>
　　制宜矣<lb/>
<pb n="16a"/>䷩<hi>震下巽上</hi>
　程子曰序卦損而不已必益故受之以益盛衰損益<lb/>
　如循環損極必益理之自然益所以繼損也為卦巽<lb/>
　上震下雷風二物相益者也風烈則雷迅雷激則風<lb/>
　怒兩相助益所以為益此以象言也巽震二卦皆由<lb/>
　下變而成陽變而為隂者損也隂變而為陽者益也<lb/>
　上卦損而下卦益損上益下所以為益此以義言也<lb/>
　下厚則上安故益下為益<lb/>
<pb n="16b"/>益利有攸往利渉大川<lb/>
　程子曰益者益於天下之道也故利有攸徃益之道<lb/>
　可以濟險難利渉大川也<lb/>
　朱子曰益増益也為卦損上卦初畫之陽益下卦初<lb/>
　畫之隂自上卦而下於下卦之下故為益卦之九五<lb/>
　六二皆得中正下震上巽皆木之象故其占利有攸<lb/>
　往而利涉大川也<lb/>
　　愚曰損益二卦均為損剛益柔然損下名損益下<lb/>
<pb n="17a"/>　　名益者謂損下乃自損益下乃自益損彖言與時<lb/>
　　偕行則兼益言欲其損中有益益彖言與時偕行<lb/>
　　則不兼損欲其長益而不損也損繇歴四言而後<lb/>
　　到利有攸往益繇義盡卦名更不加詞便說利有<lb/>
　　攸往損止於利有攸往益說利有攸往又說利涉<lb/>
　　大川益之功用其大如此<lb/>
彖曰益損上益下民說无疆自上下下其道大光利有<lb/>
攸往中正有慶利涉大川木道乃行益動而巽日進无<lb/>
<pb n="17b"/>疆天施地生其益无方凡益之道與時偕行<lb/>
　程子曰以卦義與卦才言也卦之為益以其損上益<lb/>
　下也損於上而益下則民說之無疆謂無窮極也自<lb/>
　上而降己以下下其道之大光顯也陽下居初隂上<lb/>
　居四為自上下下之義五以剛陽中正居尊位二復<lb/>
　以中正應之是以中正之道益天下天下受其福慶<lb/>
　也益之為道於平常無事之際其益猶小當艱危險<lb/>
　難則所益至大故利涉大川也於濟艱難乃益道大<lb/>
<pb n="18a"/>　行之時也益誤作木或以為上巽下震故云木道非<lb/>
　也又以二體言卦才下動而上巽動而巽也為益之<lb/>
　道其動巽順於理則其益日進廣大無有疆限也動<lb/>
　而不順於理豈能成大益也以天地之功言益道之<lb/>
　大聖人體之以益天下也天道資始地道生物天施<lb/>
　地生化育萬物各正性命其益可謂無方矣方所也<lb/>
　有方所則有限量無方謂廣大無窮極也天地之益<lb/>
　萬物豈有窮際乎天地之益無窮者理而已矣聖人<lb/>
<pb n="18b"/>　利益天下之道應時順理與天地合與時偕行也<lb/>
　　愚曰彖何以釋卦名謂益自否變損否上卦之九<lb/>
　　四益下卦之初六是為益也坤為衆民也益之巽<lb/>
　　乃損之兊故曰民說益惟損上益下惠足以使人<lb/>
　　故民說無疆益惟自上下下以成其益故其道大<lb/>
　　光此以九四下益初六而言益也利有攸往中正<lb/>
　　有慶利渉大川木道乃行此以二五巽震二象而<lb/>
　　釋繇詞也盖二五之君臣相與以中正而為斯民<lb/>
<pb n="19a"/>　　之慶是以有攸往而無不利也木道乃行伊川云<lb/>
　　是益道乃行文公以為不必改木字為益字盖文<lb/>
　　王八卦震巽皆為木木之道行是言震動巽順足<lb/>
　　以渉大川而安利否變漸渙皆有渉坎之象故云<lb/>
　　又漸渙亦互離離日也故曰日進無疆否變益則<lb/>
　　天施一陽於地地得之以生萬物萬物出乎震故<lb/>
　　曰天施地生此以卦變而廣益義也凡益之道與<lb/>
　　時偕行益道至此盖與日月合明天地合德四時<lb/>
<pb n="19b"/>　　合序又豈有方體之可求哉<lb/>
象曰風雷益君子以見善則遷有過則改<lb/>
　程子曰風烈則雷迅雷激則風怒二物相益者也君<lb/>
　子觀風雷相益之象而求益於己為益之道無若見<lb/>
　善則遷有過則改也見善能遷則可以盡天下之善<lb/>
　有過能改則無過矣益於人者無大於是<lb/>
　　愚曰恒風在雷下則雷雖迅而其聲為風所隔故<lb/>
　　雷聲徹上不至震驚人只以為尋常故曰恒益則<lb/>
<pb n="20a"/>　　風在雷上雷震於下而風自上壓之雷聲下而不<lb/>
　　上故迅烈震驚人皆恐懼震怖悔咎省愆故曰益<lb/>
初九利用為大作元吉无咎象曰元吉无咎下不厚事<lb/>
也<lb/>
　程子曰初九震動之主剛陽之盛也居益之時其才<lb/>
　足以益物雖居至下而上有六四之大臣應於已四<lb/>
　巽順之主上能巽於君下能巽於賢才也在下者不<lb/>
　能有為也得在上者應從之則宜以其道輔於上作<lb/>
<pb n="20b"/>　大益天下之事利用為大作也居下而得上之用以<lb/>
　行其志必須所為大善而吉則無過咎不能元吉則<lb/>
　不唯在已有咎乃累於上為上之咎也在至下而當<lb/>
　大任小善不足以稱也故必元吉然後得無咎在下<lb/>
　者本不當處厚事厚事重大之事也以為在上所任<lb/>
　所以當大事必能濟大事而致元吉乃為無咎能致<lb/>
　元吉則在上者任之為知人已當之為勝任不然則<lb/>
　上下皆有咎也<lb/>
<pb n="21a"/>　朱子曰初雖居下然當益下之時受上之益者也不<lb/>
　可徒然無所報効故利用為大作必元吉然後得無<lb/>
　咎<lb/>
　　愚曰初九民象也卦取損上益下為義四損以益<lb/>
　　初彖謂民說無疆於此爻見之利用為大作陽為<lb/>
　　大震為作大作者興作之大者也興作之大而下<lb/>
　　不厚事謂初不以興作事重大而難之也一線之<lb/>
　　溜可以達石心誠達之物無厚者矣禹疏九河鑿<lb/>
<pb n="21b"/>　　山通道民以為是益我也而勸趨之夫豈以為厚<lb/>
　　事而難之者哉孟子曰故民之從之也輕其不厚<lb/>
　　事之謂乎元吉無咎者盖初九之民感四之益我<lb/>
　　有大役焉皆曰是役也上之人所以吉我而其事<lb/>
　　無咎故不以為重大而難之也可知矣損上益下<lb/>
　　其為益也如此<lb/>
六二或益之十朋之龜弗克違永貞吉王用享于帝吉<lb/>
　程子曰六二處中正而體柔順有虚中之象人處中<lb/>
<pb n="22a"/>　正之道虚其中以求益而能順從天下孰不願告而<lb/>
　益之孟子曰夫茍好善則四海之内皆將輕千里而<lb/>
　來告之以善夫滿則不受虛則來物理自然也故或<lb/>
　有可益之事衆則助而益之十者衆辭衆人所是理<lb/>
　之至當也龜者占吉凶辨是非之物言其至是龜不<lb/>
　能違也永貞吉就六二之才而言二中正虛中能得<lb/>
　衆人之益者也然而質本隂柔故戒在常永貞固則<lb/>
　吉也求益之道非永貞則安能守也損之六五十朋<lb/>
<pb n="22b"/>　之則元吉者盖居尊自損應下之剛以柔而居剛柔<lb/>
　為虛受剛為固守求益之至善故元吉也六二虛中<lb/>
　求益亦有剛陽之應而以柔居柔疑從益之未固也<lb/>
　故戒能常永貞固則吉也王用享于帝吉如二之虛<lb/>
　中而能永貞用以享上帝猶當獲吉况與人接物其<lb/>
　意有不通乎求益於人有不應乎祭天天子之事故<lb/>
　云王用也<lb/>
　朱子曰六二當益下之時虚中處下故其象占與損<lb/>
<pb n="23a"/>　九五同然爻位皆隂故以永貞為戒以其居下而受<lb/>
　上之益故又為卜郊之吉占<lb/>
象曰或益之自外來也<lb/>
　程子曰既中正虛中能受天下之善而固守則有有<lb/>
　益之事衆人自外來益之矣或曰自外來豈非謂五<lb/>
　乎曰如二之中正虚中天下孰不願益之五為正應<lb/>
　固在其中矣<lb/>
　　愚曰益之二損之五也故爻詞同然有異者損六<lb/>
<pb n="23b"/>　　五以柔居剛剛能持守故曰元吉益六二以柔居<lb/>
　　柔柔易變遷故曰永貞吉如坤之利永貞也坤永<lb/>
　　貞而後免龍戰之災益永貞而後得臣道之吉又<lb/>
　　有異者損五君位受益無疑益二臣位臣無受益<lb/>
　　之理故二受衆人之益不敢自享以之享王王以<lb/>
　　之享帝此其所以再言吉也乾五為王五兼上九<lb/>
　　為巽巽為工帝者天之工宰又帝出乎震皆有帝<lb/>
　　象故曰王用享于帝象曰或益之自外來也聖人<lb/>
<pb n="24a"/>　　特變文不使與六五之詞同也損之六五曰自上<lb/>
　　祐之君之詞也益之六二曰自外來臣之詞也大<lb/>
　　臣虛心守正而人自益之故白自外來也<lb/>
六三益之用凶事无咎有孚中行告公用圭<lb/>
　程子曰三居下體之上在民上者也乃守令也居陽<lb/>
　應剛處動之極居民上而剛決果於為益者也果於<lb/>
　為益用之於凶事則無咎凶事謂患難非常之事三<lb/>
　居下之上在下當承稟於上安得自任擅為益乎唯<lb/>
<pb n="24b"/>　於患難非常之事則可量宜應卒奮不顧身力庇其<lb/>
　民故無咎也下專自任上必忌疾雖當凶難義在可<lb/>
　為然必有其孚誠而所為合於中道則誠意通於上<lb/>
　而上信與之矣專為而無為上愛民之至誠固不可<lb/>
　也雖有誠意而所為不合中行亦不可也圭者通信<lb/>
　之物禮云大夫執圭而使所以申信也凡祭祀朝聘<lb/>
　用圭玉所以通達誠信也有誠孚而得中道則能使<lb/>
　上信之是猶告公上用圭玉也其孚能通達於上矣<lb/>
<pb n="25a"/>　或曰三乃隂柔何得反以剛果任事為義曰三質雖<lb/>
　本隂然其居陽乃自處以剛也應剛乃志在乎剛也<lb/>
　居動之極剛果於行也以此行益非剛果而何易以<lb/>
　所勝為義故不論其本質也<lb/>
　朱子曰六三隂柔不中不正不當得益者也然當益<lb/>
　下之時居下之上故有益之以凶事者盖警戒震動<lb/>
　乃所以益之也占者如此然後可以無咎又戒以有<lb/>
　孚中行而告公用圭也用圭所以通信<lb/>
<pb n="25b"/>象曰益用凶事固有之也<lb/>
　程子曰六三益之獨可用於凶事者以其固有之也<lb/>
　謂專固自任其事也居下當稟承於上乃專任其事<lb/>
　唯救民之凶災拯時之艱急則可也乃處急難變故<lb/>
　之權宜故得無咎若平時則不可也<lb/>
六四中行告公從利用為依遷國象曰告公從以益志<lb/>
也<lb/>
　程子曰四當益時處近君之位居得其正以柔巽輔<lb/>
<pb n="26a"/>　上而下順應於初之剛陽如是可以益於上也唯處<lb/>
　不得其中而所應又不中是不足於中也故云若行<lb/>
　得中道則可以益於君上告於上而獲信從矣以柔<lb/>
　巽之體非有剛特之操故利用為依遷國為依依附<lb/>
　於上也遷國順下而動也上依剛中之君而致其益<lb/>
　下順陽剛之才以行其事利用如是也自古國邑民<lb/>
　不安其居則遷遷國者順下而動也爻詞但云得中<lb/>
　行則告公而獲從象復明之曰告公而獲從者告之<lb/>
<pb n="26b"/>　以益天下之志也志茍在於益天下上必信而從之<lb/>
　事君者不患上之不從患其志之不誠也<lb/>
　朱子曰三四皆不得中故皆以中行為戒此言以益<lb/>
　下為心而合於中行則告公而見從矣傳曰周之東<lb/>
　遷晉鄭焉依盖古者遷國以益下必有所依然後能<lb/>
　立此爻又為遷國之吉占也<lb/>
　　愚曰三居二上四在五下皆非中位聖人於此兩<lb/>
　　爻皆曰中行何也中無定位二五上下二體之中<lb/>
<pb n="27a"/>　　三四合六爻觀亦中也三欲益民四欲益國各不<lb/>
　　私其心而克協于上下夫是之謂中行其皆曰告<lb/>
　　公何也公也者政事之地所以公天下而行之者<lb/>
　　也人臣無遂事三既遂事而後告諸公公信之四<lb/>
　　不敢遂事先告諸公而公從之水旱荒札大兵之<lb/>
　　後皆凶事也方民之急人臣欲益之當如救焚拯<lb/>
　　溺豈暇先告諸公而後益之此三所以既遂事而<lb/>
　　後告公也若夫遷國大事也非人臣所宜擅行者<lb/>
<pb n="27b"/>　　故先告諸公公從而後遷之則利於用民力矣夫<lb/>
　　用民力莫大於遷國遷國亦民所為依賴者其用<lb/>
　　之固所以利之也矧初九之民不厚事而可與大<lb/>
　　有作者哉聖人於三之象曰固有之者謂凶事不<lb/>
　　告公而先益之者世固有之也非詫事也於四之<lb/>
　　象曰以益志也謂四以遷國先告公而公從之者<lb/>
　　為四以益民為志而公信之也益道非一端人臣<lb/>
　　者以通變而遂事聖人於此兩爻以盡天下之變<lb/>
<pb n="28a"/>　　也<lb/>
九五有孚惠心勿問元吉有孚惠我德象曰有孚惠心<lb/>
勿問之矣惠我德大得志也<lb/>
　程子曰五剛陽中正居尊位又得六二中正相應以<lb/>
　行其益何所不利以陽實在中有孚之象也以九五<lb/>
　之德之才之位而中心至誠在惠益於物其至善大<lb/>
　吉不問可知故云勿問元吉人君居得致之位操可<lb/>
　致之權茍至誠於益天下天下受其大福其元吉不<lb/>
<pb n="28b"/>　假言也有孚惠我德人君至誠於益天下天下之人<lb/>
　無不至誠愛戴以君之德為恩惠也人君有至誠惠<lb/>
　益天下之心其元吉不假言也故云勿問之矣天下<lb/>
　至誠懐吾德以為惠是其道大行人君之志得矣<lb/>
　朱子曰上有信以惠于下則下亦有信以惠于上矣<lb/>
　不問而元吉可知<lb/>
　　愚曰此爻兩言有孚者二變應五有中孚象上之<lb/>
　　惠下出於孚誠下之德上亦出於孚誠夫問焉而<lb/>
<pb n="29a"/>　　後惠非天地之施也天地不擇物而生聖人不擇<lb/>
　　人而益其益無方而民說無疆此其所以為元吉<lb/>
　　此其所以為大得志<lb/>
上九莫益之或擊之立心勿恒凶<lb/>
　程子曰上居無位之地非行益於人者也以剛處益<lb/>
　之極求益之甚者也所應者隂非取善自益者也利<lb/>
　者衆人所同欲也專欲益己其害大矣欲之甚則昏<lb/>
　蔽而忘義理求之極則侵奪而致仇怨故夫子曰放<lb/>
<pb n="29b"/>　於利而行多怨孟子謂先利則不奪不饜聖賢之深<lb/>
　戒也九以剛而求益之極衆人所共惡故無益之者<lb/>
　而或攻擊之矣立心勿恒凶聖人戒人存心不可專<lb/>
　利云勿恒如是凶之道也所當速改也<lb/>
　朱子曰以陽居益之極求益不已故莫益而或擊之<lb/>
　立心勿恒戒之也<lb/>
象曰莫益之偏辭也或擊之自外來也<lb/>
　程子曰理者天下之至公利者衆人所同欲茍公其<lb/>
<pb n="30a"/>　心不失其正理則與衆同利無侵於人人亦欲與之<lb/>
　若切於好利蔽於自私求自益以損於人則人亦與<lb/>
　之力爭故莫肯益之而有擊奪之者矣云莫益之者<lb/>
　非其偏已之辭也茍不偏已合於公道則人亦益之<lb/>
　何擊之乎既求益於人至於甚極則人皆惡而欲攻<lb/>
　之故擊之者自外來也人為善則千里之外應之六<lb/>
　二中正虛已益之者自外而至是也茍為不善則千<lb/>
　里之外違之上九求益之極擊之者自外而至是也<lb/>
<pb n="30b"/>　　愚曰上九益之極極則必變故有莫益者矣古之<lb/>
　　君子所以益人者於言動交際之間見之必安其<lb/>
　　身而後動必易其心而後言必定其交而後求其<lb/>
　　者指人而言也我既安人之身而不危之則動而<lb/>
　　人必與我矣我既易人之心而不懼之則言而人<lb/>
　　必應我矣我既與人交而有以定之則我求而人<lb/>
　　必多助矣此所謂益人所以益已今上九皆莫益<lb/>
　　之宜其或有擊奪之者此所謂傷人正所以傷已<lb/>
<pb n="31a"/>　　君子修三者之益是立心於恒久之地上九反之<lb/>
　　是立心勿恒也故凶象於莫益之曰偏辭夫修此<lb/>
　　三者故全全則不偏矣今上九不知益人故偏於<lb/>
　　或擊之曰自外來也我既不益外則傷必自外來<lb/>
　　鹿臺鉅橋非所以來外之武王乎瓊林大盈非所<lb/>
　　以致外冦乎自外來則凶無及矣<lb/>
　<lb/>
　<lb/>
<pb n="31b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易程朱傳義折衷卷二十二<lb/>
</p>

  </div>
            <div>
<head>周易程朱傳義折𠂻卷二十三</head> <lb/>
    <p>
<pb n="1a"/>欽定四庫全書<lb/>
　周易程朱傳義折𠂻卷二十三<lb/>
　　　　　　　　　　　　　元　趙采　撰<lb/>
䷪<hi>乾下兊上</hi>
　程子曰序卦益而不已必決故受之以夬夬者決也<lb/>
　益之極必決而後止理無常益益而不已已乃決也<lb/>
　夬所以次益也為卦兊上乾下以二體言之澤水之<lb/>
　聚也乃上於至髙之處有潰決之象以爻言之五陽<lb/>
<pb n="1b"/>　在下長而將極一隂在上消而將盡衆陽上進決去<lb/>
　一隂所以為夬也夬者剛決之義衆陽進而決去一<lb/>
　隂君子道長小人消衰將盡之時也<lb/>
夬揚于王庭孚號有厲<lb/>
　程子曰小人方盛之時君子之道未勝安能顯然以<lb/>
　正道決去之故含晦俟時漸圖消之之道今既小人<lb/>
　衰微君子道盛當顯行之於公朝使人明知善惡故<lb/>
　云揚于王庭孚信之在中誠意也號者命衆之辭君<lb/>
<pb n="2a"/>　子之道雖長盛而不敢忘戒備故至誠以命衆使知<lb/>
　尚有危道雖以此之甚盛決彼之甚衰若易而無備<lb/>
　則有不虞之悔是尚有危理必有戒懼之心則無患<lb/>
　也聖人設戒之意深矣<lb/>
告自邑不利即戎利有攸徃<lb/>
　程子曰君子之治小人以其不善也必以已之善道<lb/>
　勝革之故聖王誅亂必先修已舜之敷文德是也邑<lb/>
　私邑告自邑先自治也以衆陽之盛決於一隂力固<lb/>
<pb n="2b"/>　有餘然不可極其剛至於太過太過乃如䝉上九之<lb/>
　為冦也戎兵者强武之事不利即戎謂不宜尚壯武<lb/>
　也即從也從戎尚武也利有攸徃陽雖盛未極乎上<lb/>
　隂雖微猶有未去是小人尚有存者君子之道有未<lb/>
　至也故宜進而往也不尚剛武而其道益進乃夬之<lb/>
　善也<lb/>
　朱子曰夬決也陽決隂也三月之卦也以五陽去一<lb/>
　隂決之而已然其決之也必正名其罪而盡誠以呼<lb/>
<pb n="3a"/>　號其衆相與合力然亦尚有危厲不可安肆又當先<lb/>
　治其私而不可專尚威武則利有所徃也皆戒之之<lb/>
　辭<lb/>
彖曰夬決也剛決柔也健而說決而和<lb/>
　程子曰夬為決義五陽決上之一隂也健而說決而<lb/>
　和以二體言卦才也下健而上說是健而能說決而<lb/>
　能和決之至善也兊說為和<lb/>
揚于王庭柔乘五剛也孚號有厲其危乃光也<lb/>
<pb n="3b"/>　柔雖消矣然居五剛之上猶為乗陵之象隂而乗陽非<lb/>
　理之甚君子勢既足以去之當顯揚其罪於王朝大<lb/>
　庭使衆知善惡也盡誠信以命其衆而知有危懼則<lb/>
　君子之道乃無虞而光大也<lb/>
告自邑不利即戎所尚乃窮也利有攸徃剛長乃終也<lb/>
　當先自治不宜專尚剛武即戎則所尚乃至窮極矣<lb/>
　夬之時所尚謂剛武也陽剛雖甚長猶未終尚有一<lb/>
　隂更當決去則君子之道純一而無害之者矣乃剛<lb/>
<pb n="4a"/>　長之終也<lb/>
　　愚曰此卦以二體言則乾健而兊說乾決而兊和<lb/>
　　以互伏言則上體伏艮為庭左傳陳侯筮遇觀之<lb/>
　　否曰庭實旅百杜氏曰艮為門庭以爻變言上六<lb/>
　　與九三相應成巽離巽為號巽風者天之號令故<lb/>
　　號令號呼命皆取巽象離為光以卦變言夬自姤<lb/>
　　變一變同人二變履三變小畜四變大有同人六<lb/>
　　二自坤來坤為邑履下卦兊為口告邑也自同人<lb/>
<pb n="4b"/>　　至大有皆有離象離為戈兵戎也夫夬五陽決一<lb/>
　　隂勢至易也今觀繇彖爻辭皆不言吉而有危懼<lb/>
　　之詞者斷蛇不殛刺虎不斃傷人愈多是以聖人<lb/>
　　為君子謀而憂小人者其戒有四何者上六以一<lb/>
　　柔乘五剛其害未易去也故揚于王庭聲其乘剛<lb/>
　　之罪憂其罪不白彼尚有詞而未去其戒一也王<lb/>
　　庭之號令孚矣天下皆信君子之所為矣而猶欲<lb/>
　　君子之有厲者盖憂君子無危厲之心則事或疎<lb/>
<pb n="5a"/>　　而小人之為謀也莫測其戒二也罪白矣號孚矣<lb/>
　　心厲矣然猶曰告自邑者盖憂小人之魁去而小<lb/>
　　人之餘黨尚存故告于吾國中使反側者安而小<lb/>
　　人之餘黨自離可也若君子自以為吾五陽已盛<lb/>
　　不用告而遽加誅焉則君側之惡不可以兵兵之<lb/>
　　則小人之勢窮而黨復合非君子之利也其戒三<lb/>
　　也即戎雖非君子之利然五陽不往則一隂不退<lb/>
　　故又曰利有攸往曰剛長乃終盖欲五陽往而剛<lb/>
<pb n="5b"/>　　長則一隂消而陽純此聖人望君子終之之事也<lb/>
　　剛不長陽不純君子不終也<lb/>
象曰澤上於天夬君子以施祿及下居德則忌<lb/>
　程子曰澤水之聚也而上於天至髙之處故為夬象<lb/>
　君子觀澤決於上而注溉於下之象則以施禄及下<lb/>
　謂施其禄澤以及於下也觀其潰決之象則以居德<lb/>
　則忌居德謂安處其德則約也忌防也謂約立防禁<lb/>
　有防禁則無潰散也王弼作明忌亦通不云澤在天<lb/>
<pb n="6a"/>　上而云澤上於天則意不安而有決潰之勢云在天<lb/>
　上乃安辭也<lb/>
　　愚曰澤上於天則為雨有澤物之象焉萬物之所<lb/>
　　欣快也故君子以之施禄及下施禄及下可也而<lb/>
　　以德自居則不可也忌當作畏忌之忌言可以施<lb/>
　　禄及下所忌者自居其徳天降雨澤於下亦豈自<lb/>
　　居其徳哉則夫決去小人亦不可自居其功也<lb/>
初九壯于前趾往不勝為咎象曰不勝而往咎也<lb/>
<pb n="6b"/>　程子曰九陽爻而乾體剛健在上之物乃在下而居<lb/>
　決時壯于前進者也前趾謂進行人之決於行也行<lb/>
　而宜則其決為是往而不宜則決之過也故往而不<lb/>
　勝則為咎也夬之時而往往決也故以勝負言九居<lb/>
　初而壯於進躁於動者也故有不勝之戒隂雖將盡<lb/>
　而已之躁動自宜有不勝之咎不計彼也人之行必<lb/>
　度其事可為然後決之則無過矣理不能勝而且往<lb/>
　其咎可知凡行而有咎者皆決之過也<lb/>
<pb n="7a"/>　　愚曰大壯震在上為足初九在下體之下如足之<lb/>
　　動趾也夬自大壯而積大壯既以四剛而壯趾矣<lb/>
　　今夬五剛則初九壯于前大壯之趾矣大壯初九<lb/>
　　云征凶者以初無應不可動而先動也今初亦無<lb/>
　　應又震足毁折此豈可動而徃哉徃則必不勝夫<lb/>
　　見勝而往勝在往前不能必其勝而往宜其為咎<lb/>
　　矣陽好動而剛喜自任故聖人戒之以此<lb/>
九二惕號莫夜有戎勿恤象曰有戎勿恤得中道也<lb/>
<pb n="7b"/>　程子曰夬者陽決隂君子決小人之時不可忘戒備<lb/>
　也陽長將極之時而二處中居柔不為過剛能知戒<lb/>
　備處夬之至善也内懐兢惕而外嚴戒號雖莫夜有<lb/>
　兵戎亦可勿恤矣莫夜有兵戎可懼之甚也然可勿<lb/>
　恤者以自處之善也既得中道又知惕懼且有戒備<lb/>
　何事之足恤也九居二雖得中然非正其為至善何<lb/>
　也曰陽決隂君子決小人而得中豈有不正也知時<lb/>
　識勢學易之大方也<lb/>
<pb n="8a"/>　朱子曰九二當決之時剛而居柔又得中道故能憂<lb/>
　惕號呼以自戒備而莫夜有戎亦可無患也<lb/>
　　愚曰九二動成離巽離目巽多白眼惕懼之象巽<lb/>
　　為號故曰惕號離日在兊方之下莫也巽為入日<lb/>
　　入于地莫夜也離為戈兵戎也坎為憂離見坎伏<lb/>
　　勿恤也莫夜者隂伏之時也小人之害君子必隂<lb/>
　　伏而潛中之今九二君子以剛居柔德壯而小心<lb/>
　　於莫夜之時必危惕而申警之則有備無患雖有<lb/>
<pb n="8b"/>　　兵戎卒至勿用憂恤可也象曰得中道以九居二<lb/>
　　非得中道乎得中而無所過備患而無所不及小人<lb/>
　　雖有隂謀何所復施哉故曰有戎勿恤夫先事而<lb/>
　　憂之則事至勿憂矣<lb/>
九三壯于頄有凶君子夬夬獨行遇雨若濡有愠无咎<lb/>
　程子曰爻辭差錯安定胡公移其文曰壯于頄有凶<lb/>
　獨行遇雨若濡有愠君子夬夬無咎亦未安也當云<lb/>
　壯于頄有凶獨行遇雨君子夬夬若濡有愠無咎夬<lb/>
<pb n="9a"/>　決尚剛健之時三居下體之上又處健體之極剛果<lb/>
　於決者也頄顴骨也在上而未極於上者也三居下<lb/>
　體之上雖在上而未為最上上有君而自任其剛決<lb/>
　壯于頄者也有凶之道也獨行遇雨三與上六為正<lb/>
　應方羣陽共決一隂之時已若以私應之故不與衆<lb/>
　同而獨行則與上六隂陽和合故云遇雨易中言雨<lb/>
　者皆謂隂陽和也君子道長決去小人之時而已獨<lb/>
　與之和其非可知唯君子處斯時則能夬夬謂夬其<lb/>
<pb n="9b"/>　夬果決其斷也雖其私與當逺絶之若見濡汙有愠<lb/>
　怒之色如此則無過咎也三健體而處正非必有是<lb/>
　失也因此義以為教耳爻文所以交錯者由有遇雨<lb/>
　字又有濡字故誤以為連也<lb/>
　朱子曰頄顴也九三當夬之時以剛而過乎中是欲<lb/>
　決小人而剛壯見于面目也如是則有凶道矣然在<lb/>
　衆陽之中獨與上六為應若能果決其決不係私愛<lb/>
　則雖合於上六如獨行遇雨至於若濡而為君子所<lb/>
<pb n="10a"/>　愠然終必能決去小人而無所咎也温嶠之於王敦<lb/>
　其事類此<lb/>
　　愚曰三變有重兊之象二三四爻有離體離為目<lb/>
　　下兊為口目口之間為頄又兊為頰頄頰骨也雨<lb/>
　　兊澤也夬夬決之又決也既決上六兊三動復成<lb/>
　　兊夬夬也九三剛而不中始也欲決小人其剛壯<lb/>
　　之氣見於顔面間似傷乎暴暴則有凶而三乃曰<lb/>
　　我君子也決而又決我之事也然進銳者退必速<lb/>
<pb n="10b"/>　　終也四陽皆不應上而三乃獨行應之雖以陽遇<lb/>
　　隂和洽為雨至於沾濡然視四陽豈不愧哉是以<lb/>
　　中心愠恨悔其獨行竟欲決去小人以冀無咎此<lb/>
　　正是善補過文公謂顔杲卿受禄山衣服中道忿<lb/>
　　然歸借兵伐之正是此義<lb/>
象曰君子夬夬終无咎也<lb/>
　程子曰牽梏於私好由無決也君子義之與比決於<lb/>
　當決故終不至於有咎也<lb/>
<pb n="11a"/>九四臀无膚其行次且牽羊悔亡聞言不信象曰其行<lb/>
次且位不當也聞言不信聰不明也<lb/>
　程子曰臀无膚居不安也行次且進不前也次且進<lb/>
　難之狀九四以陽居隂剛決不足欲止則衆陽並進<lb/>
　於下勢不得安猶臀傷而居不能安也欲行則居柔<lb/>
　失其剛壯不能强進故其行次且也牽羊悔亡羊者<lb/>
　羣行之物牽者挽拽之義言若能自强而牽挽以從<lb/>
　羣行則可以亡其悔然既處柔必不能也雖使聞是<lb/>
<pb n="11b"/>　言亦必不能信用也夫過而能改聞善而能用克己<lb/>
　以從義唯剛明者能之在他卦九居四其失未至如<lb/>
　此之甚在夬而居柔其害大矣九處隂位不當也以<lb/>
　陽居柔失其剛決故不能强進其行次且剛然後能<lb/>
　明處柔則遷失其正性豈復有明也故聞言而不能<lb/>
　信者盖其聰聽之不明也<lb/>
　朱子曰以陽居隂不中不正居則不安行則不進若<lb/>
　不與衆陽競進而安出其後則可以亡其悔然當決<lb/>
<pb n="12a"/>　之時志在上進必不能也占者聞言而信則轉凶而<lb/>
　吉矣牽羊者當其前則不進縱之使前而隨其後則<lb/>
　可以行矣<lb/>
　　愚曰九四乃姤九三之反也姤九三居巽上巽為<lb/>
　　股股上為臀夬四與姤三皆變則臀無膚矣三四<lb/>
　　皆卦外爻有皮膚之象巽為進退故其行次且二<lb/>
　　卦象同故其詞亦同此爻大抵謂一隂在上衆陽<lb/>
　　所欲共決也四以陽處隂陽喜進故居則不安隂<lb/>
<pb n="12b"/>　　喜退故行則不進譬臀傷膚既不可處又不可行<lb/>
　　此其所以次且也然則為九四者宜如何哉避四<lb/>
　　而居初讓三陽使先行而已出其後則無悔矣四<lb/>
　　動成兊兊為羊羊性狠牽挽則抵觸不行却行而<lb/>
　　隨之則行然斯言也但恐九四未必聞而信之何<lb/>
　　者不足於剛決也九四動有坎離坎為耳離為目<lb/>
　　聰明之象也不動則耳塞目毁聰不明矣當夬之<lb/>
　　時聖人病九四之柔不當位不聰明不足與共事<lb/>
<pb n="13a"/>　　也<lb/>
九五莧陸夬夬中行无咎象曰中行无咎中未光也<lb/>
　程子曰五雖剛陽中正居尊位然切近於上六上六<lb/>
　說體而卦獨一隂陽之所比也五為決隂之主而反<lb/>
　比之其咎大矣故必決其決如莧陸然則於其中行<lb/>
　之德為無咎也中行中道也莧陸今所謂馬齒莧是<lb/>
　也曝之難乾感隂氣之多者也而脆易折五若如莧<lb/>
　陸雖感於隂而決斷之易則於中行無過咎矣不然<lb/>
<pb n="13b"/>　則失其中正也感隂多之物莧陸為易斷故取為象<lb/>
　卦辭言夬夬則於中行為無咎矣象復盡其義云中<lb/>
　未光也夫人心正意誠乃能極中正之道而充實光<lb/>
　輝五心有所比以義之不可而决之雖行於外不失<lb/>
　中正之義可以無咎然於中道未得為光大也盖人<lb/>
　心一有所欲則離道矣夫子於此示人之意深矣<lb/>
　朱子曰莧陸今馬齒莧感隂氣之多者九五當決之<lb/>
　時為決之主而切近上六之隂如莧陸然若決而決<lb/>
<pb n="14a"/>　之而又不為過暴合於中行則無咎矣戒占者當如<lb/>
　是也<lb/>
　　愚曰莧陸古今諸儒之說或以為一物或以為二<lb/>
　　物或以為一物而二名此不可以臆斷也朱漢上<lb/>
　　云兊為澤莧蕢澤草也葉柔根小堅且赤爻云莧<lb/>
　　陸則生於陸地喻小人之在顯位者五居尊為決<lb/>
　　之主四陽助之決去上六之一柔如去莧焉本非<lb/>
　　難事然易每危君子必使去之盡善而後為光也<lb/>
<pb n="14b"/>　　若曰彼上六之小人如莧生於陸何難決去今衆<lb/>
　　剛決之又決之恐或傷暴則於國家亦有害必得<lb/>
　　中道而行乃為無咎中行無咎矣而聖人猶以為<lb/>
　　中未光何也盖去疾以全元氣不如初無疾而元<lb/>
　　氣自全去小人以靖國家不如初無小人而國家<lb/>
　　自靖今使隂柔之小人至於在顯位而後衆剛決<lb/>
　　而去之亦非九五之光也曰中未光盖不足於九<lb/>
　　五之詞<lb/>
<pb n="15a"/>上六无號終有凶象曰无號之凶終不可長也<lb/>
　程子曰陽長將極隂消將盡獨一隂處窮極之地是<lb/>
　衆君子得時決去危極之小人也其勢必須消盡故<lb/>
　云無用號咷畏懼終必有凶也陽剛君子之道進而<lb/>
　益盛小人之道既已窮極自然消亡豈復能長久乎<lb/>
　雖號咷無以為也故云終不可長也先儒以卦中有<lb/>
　孚號惕號欲以無號為無號作去聲謂無用更加號<lb/>
　令非也一卦中適有兩去聲字一平聲字何害而讀<lb/>
<pb n="15b"/>　易者率皆疑之或曰聖人之於天下雖大惡未嘗必<lb/>
　絶之也今且使之無號謂必有凶可乎曰夬者小人<lb/>
　之道消亡之時也決去小人之道豈必盡誅之乎使<lb/>
　之變革乃小人之道亡也道亡乃其凶也<lb/>
　朱子曰隂柔小人居窮極之時黨類已盡無所號呼<lb/>
　終必有凶也占者有君子之德則其敵當之不然反<lb/>
　是<lb/>
　　愚曰孚號惕號號令之號也上六無號哀號之號<lb/>
<pb n="16a"/>　　也小人安而得志則驕以喜危而不得志則哀以<lb/>
　　號此其常態也今上六以三我應也欲號以求免<lb/>
　　而三則壯頄有愠以五我比也欲號以求免而五<lb/>
　　則決之又決然則上六無告呼之地矣此所以無<lb/>
　　號而終有凶也彖於五陽則告之曰利有攸徃爻<lb/>
　　於一隂則喻之曰無號終有凶小人至此欲延一<lb/>
　　旦之命可得乎凶而可號以免所謂天作孽猶可<lb/>
　　違無號之凶所謂自作孽不可逭聖人所以為萬<lb/>
<pb n="16b"/>　　世小人戒也<lb/>
䷫<hi>巽下乾上</hi>
　程子曰序卦夬決也決必有遇故受之以姤姤遇也<lb/>
　決判也物之決判則有遇合姤所以次夬也為卦乾<lb/>
　上巽下以二體言之風行天下天之下者萬物也風<lb/>
　之行無不經觸乃遇之象又一隂始生於下隂與陽<lb/>
　遇也故為姤<lb/>
姤女壯勿用取女<lb/>
<pb n="17a"/>　程子曰一隂始生自是而長漸以盛矣是女之將長<lb/>
　壯也隂長則陽消女壯則男弱故戒勿用取如是之<lb/>
　女取女者欲其柔和順從以成家道姤乃方進之隂<lb/>
　漸壯而敵陽者是以不可取也女漸壯則失男女之<lb/>
　正家道敗矣姤雖一隂甚微然有漸壯之道所以戒<lb/>
　也<lb/>
　朱子曰姤遇也決盡則為純乾四月之卦至姤然後<lb/>
　一隂可見而為五月之卦以其本非所望而卒然值<lb/>
<pb n="17b"/>　之如不期而遇者故為遇遇已非正又一隂而遇五<lb/>
　陽則女德不貞而壯之甚也取以自配必害乎陽故<lb/>
　其象占如此<lb/>
　　愚曰此卦朱文公云不是說隂漸長為女壯乃是<lb/>
　　一隂遇五陽是不正當底女人此說固是然程子<lb/>
　　謂姤雖一隂甚微然有漸長之道是以戒也二義<lb/>
　　互觀可也夫隂陽之遇主于一則專以一遇五則<lb/>
　　無君子偕老之德而有鶉之奔奔之羞聖人於是<lb/>
<pb n="18a"/>　　詔君子曰勿用取此女絶之於其始也不絶之於<lb/>
　　始鮮不受制於其手矣繇詞首言姤女壯夫陽至<lb/>
　　四五而後言壯今姤一隂方長即為壯者見得隂<lb/>
　　陽之情不同而女子小人漸不可長也<lb/>
彖曰姤遇也柔遇剛也勿用取女不可與長也天地相<lb/>
遇品物咸章也剛遇中正天下大行也姤之時義大矣<lb/>
哉<lb/>
　程子曰姤之義遇也卦之為姤以柔遇剛也一隂方<lb/>
<pb n="18b"/>　生始與陽相遇也一隂既生漸長而盛隂盛則陽衰<lb/>
　矣取女者欲長久而成家也此漸盛之隂將消勝於<lb/>
　陽不可與之長久也凡女子小人夷狄勢茍漸盛何<lb/>
　可與久也故戒勿用取如是之女隂始生於下與陽<lb/>
　相遇天地相遇也隂陽不相交遇則萬物不生天地<lb/>
　相遇則化育庶類品物咸章萬物章明也以卦才言<lb/>
　五與二皆以陽剛居中與正以中正相遇也君得剛<lb/>
　中之臣臣遇剛中之君君臣以剛陽遇中正其道可<lb/>
<pb n="19a"/>　以大行於天下也贊姤之時與姤之義至大也天地<lb/>
　不相遇則萬物不生君臣不相遇則政治不興聖賢<lb/>
　不相遇則道德不亨事物不相遇則功用不成姤之<lb/>
　時與義皆甚大也<lb/>
　　愚曰姤之為遇何謂也剛之為道難乎其合而柔<lb/>
　　之為遇也易柔遇剛則消剛隂遇陽則消陽小人<lb/>
　　遇君子則消君子夷狄遇中國則消中國天下之<lb/>
　　理剛遇柔則順柔遇剛則逆坤只順承天臣只順<lb/>
<pb n="19b"/>　　承君子只順承父婦只從夫隂不可為主況不期<lb/>
　　而遇乎是以不可取也其不可取以其不貞而不<lb/>
　　可與久也聖人既言遇之不善又言遇之善者姤<lb/>
　　者乾末坤始也故曰天地相遇以四時言之則建<lb/>
　　午之月品物咸章之際也荀爽曰坤出於離與乾<lb/>
　　相遇故萬物皆相見相見咸章也剛遇中二也剛<lb/>
　　遇中正五也隂之長自九二變而為遯始無臣也<lb/>
　　自九五變而為剥始無君也姤之世上有君下有<lb/>
<pb n="20a"/>　　臣君子之欲有為無所不可故曰剛遇中正天下<lb/>
　　大行也聖人懼學者止以女子之道言姤故又極<lb/>
　　天地明教化而言其義之大也<lb/>
象曰天下有風姤后以施命誥四方<lb/>
　程子曰風行天下無所不周為君后者觀其周徧之<lb/>
　象以施其命令周誥四方也風行地上與天下有風<lb/>
　皆為周徧庶物之象而行於地上徧觸萬物則為觀<lb/>
　經歴觀省之象也行於天下周徧四方則為姤施發<lb/>
<pb n="20b"/>　命令之象也諸象或稱先王或稱后或稱君子大人<lb/>
　稱先王者先王所以立法制建國作樂省方勑法閉<lb/>
　關育物享帝皆是也稱后者后王之所為也財成天<lb/>
　地之道施命誥四方是也君子則上下之通稱大人<lb/>
　者王公之通稱<lb/>
　　愚曰與物相遇無逺弗届風也天之命也周官曰<lb/>
　　以十有二風察天地之命是也故后體之以施命<lb/>
　　誥四方必曰后者惟君能制命<lb/>
<pb n="21a"/>初六繫于金柅貞吉有攸往見凶羸豕孚蹢躅象曰繫<lb/>
于金柅柔道牽也<lb/>
　程子曰姤隂始生而將長之卦一隂生則長而漸盛<lb/>
　隂長則陽消小人道長也制之當於其微而未盛之<lb/>
　時柅止車之物金為之堅强之至也止之以金柅而<lb/>
　又繫之止之固也固止使不得進則陽剛貞正之道<lb/>
　吉也使之進往則漸盛而害於陽是見凶也羸豖孚<lb/>
　蹢躅聖人重為之戒言隂雖甚微不可忽也豖隂躁<lb/>
<pb n="21b"/>　之物故以為況羸弱之豖雖未能强猛然其中心在<lb/>
　乎蹢躅蹢躅跳躑也隂微而在下可謂羸矣然其中<lb/>
　心常在消陽也君子小人異道小人雖微弱之時未<lb/>
　嘗無害君子之心防於微則無能為矣牽者引而進<lb/>
　也隂始生而漸進柔道方牽也繫之于金柅所以止<lb/>
　其進也不使進則不能消正道乃貞吉也<lb/>
　朱子曰柅所以止車以金為之其剛可知一隂始生<lb/>
　靜正則吉往進則凶故以二義戒小人使不害於君<lb/>
<pb n="22a"/>　子則有吉而無凶然其勢不可止也故以羸豕蹢躅<lb/>
　曉君子使深為之備云<lb/>
　　愚曰柅諸儒皆以為止車之物按說文作檷云絡<lb/>
　　絲趺也王肅作柅從手朱漢上云離巽之柔為絲<lb/>
　　謂巽為木為風巽變離木中含火火生風風化蠱<lb/>
　　蠶為龍馬之精龍大火馬火畜蠶以火出而浴故<lb/>
　　太𤣥以火為絲賈逵以離為絲郭璞曰巽為風蠱<lb/>
　　屬龍馬絲出中乾為金金堅重之物也金柅以金<lb/>
<pb n="22b"/>　　為絡絲趺也乾初九甲子坎位為豕乾初九變六<lb/>
　　陽變隂羸豕也羸豕牝豕也此爻大抵謂初六隂<lb/>
　　柔不正與九二遇其心如亂絲然倘九二如金柅<lb/>
　　繫絡而經理之使之從正則得其吉也二若降初<lb/>
　　初剥剛而往則見凶矣何以見凶也初六又如羸<lb/>
　　豕然羸豕雖羸弱未能强猛然其感陽欲往其中<lb/>
　　心未嘗不蹢躅躁動使忽其羸不深防之則突而<lb/>
　　難制矣女子小人未得志詐以示弱似無能為然<lb/>
<pb n="23a"/>　　其中心未嘗一日不欲消陽也茍不於其羸弱之<lb/>
　　時防之使纔得勢不可復遏可不慎哉唐武后裴<lb/>
　　延齡之類是也<lb/>
九二包有魚无咎不利賓象曰包有魚義不及賓也<lb/>
　程子曰姤遇也二與初宻比相遇者也在他卦則初<lb/>
　正應於四在姤則以遇為重相遇之道主於專一二<lb/>
　之剛中遇固以誠然初之隂柔羣陽在上而又有相<lb/>
　應者其志所求也隂柔之質鮮克貞固二之於初難<lb/>
<pb n="23b"/>　得其誠心矣所遇不得其誠心遇道之乖也包者苴<lb/>
　褁也魚隂物之美者陽之於隂其所說美故取魚象<lb/>
　二於初若能固畜之如包苴之有魚則於遇為無咎<lb/>
　矣賓外來者也不利賓包苴之魚豈能及賓謂不可<lb/>
　更及外人也遇道當專一二則雜矣二之遇初不可<lb/>
　使有二於外當如包苴之有魚包苴之魚義不及於<lb/>
　賓客也<lb/>
　朱子曰魚隂物二與初遇為包有魚之象然制之在<lb/>
<pb n="24a"/>　已故猶可以無咎若不制而使遇於衆則其為害廣<lb/>
　矣故其象占如此<lb/>
　　愚曰先儒謂巽為魚其多白眼乎郭璞曰魚者震<lb/>
　　之廢氣巽王則震廢故以巽為魚魚謂初也初民<lb/>
　　象也古者以魚比民初六之民出遇九二九二以<lb/>
　　剛中之德近而包有之於遇道為得故無咎然初<lb/>
　　與四為正應四是初之賓也四欲有初奈勢逺於<lb/>
　　初二既勢近而有之豈容遜而為四之利乎故曰<lb/>
<pb n="24b"/>　　不利賓古者有分土無分民得道則歸往失道則<lb/>
　　攜持而去顧民所遇何如耳我既得之義豈可及<lb/>
　　賓乎或曰繇詞以女壯言初此與四以民言初何<lb/>
　　也易不可確定說矧姤之一隂該女子小人民庶<lb/>
　　言之不然何以為易<lb/>
九三臀無膚其行次且厲无大咎象曰其行次且行未<lb/>
牽也<lb/>
　程子曰二與初既相遇三說初而密比於二非所安<lb/>
<pb n="25a"/>　也又為二所忌惡其居不安若臀之無膚也處既不<lb/>
　安則當去之而居姤之時志求乎遇一隂在下是所<lb/>
　欲也故處雖不安而其行則又次且也次且進難之<lb/>
　狀謂不能遽舎也然三剛正而處巽有不終迷之義<lb/>
　若知其不正而懷危懼不敢妄動則可以無大咎也<lb/>
　非義求遇固已有咎矣知危而止則不至於大咎也<lb/>
　其始志求遇於初故其行遲遲未牽不促其行也既<lb/>
　知危而改之故未至於大咎也<lb/>
<pb n="25b"/>　朱子曰九三過剛不中下不遇於初上無應於上居<lb/>
　則不安行則不進故其象占如此然既無所遇則無<lb/>
　隂邪之傷故雖危厲而無大咎也<lb/>
　　愚曰姤之九三則夬之九四也故二爻同象初六<lb/>
　　求遇而剥陽者也既遇九二為二所包矣又欲往<lb/>
　　遇三焉夫兩相求遇隂陽之情也初既求遇於三<lb/>
　　三安得不進而與之遇乎易曰遇則必為初六所<lb/>
　　剥矣故曰臀無膚三既知必為初所傷其行所以<lb/>
<pb n="26a"/>　　次且欲進未進也進退不可安得不危厲然九三<lb/>
　　剛正處巽必不為初六所牽而行故無咎然象曰<lb/>
　　牽未行曰未則亦未保其終之不相牽以遇而至<lb/>
　　於剥陽也嗚呼柔之遇剛如此聖人所以為剛慮<lb/>
　　者深矣<lb/>
九四包无魚起凶象曰无魚之凶逺民也<lb/>
　程子曰包者所褁蓄也魚所美也四與初為正應當<lb/>
　相遇者也而初已遇於二矣失其所遇猶包之無魚<lb/>
<pb n="26b"/>　亡其所有也四當姤遇之時居上位而失其下下之<lb/>
　離由已之失德也四之失者不中正也以不中正而<lb/>
　失其民所以凶也曰初之從二以比近也豈四之罪<lb/>
　乎曰在四而言義當有咎不能保其下由失道也豈<lb/>
　有上不失道而下離者乎遇之道君臣民庶夫婦朋<lb/>
　友皆在内四以下睽故主民而言為上而下離必有<lb/>
　凶變起者將生之謂民心既離難將作矣下之離由<lb/>
　已致之逺民者已逺之也為上者有以使之離也<lb/>
<pb n="27a"/>　　愚曰九二包有魚而不及賓則九四無魚自然之<lb/>
　　理也爻詞義九二而凶九四何哉聖人玩無魚起<lb/>
　　凶之象曰此無他逺民之故也言四逺於初六也<lb/>
　　矧四剛而不中無德以包有之乎宜民之歸二而<lb/>
　　去四也故曰起凶言凶之所自起起於失民然則<lb/>
　　民豈可失哉<lb/>
九五以把包瓜含章有隕自天象曰九五含章中正也<lb/>
有隕自天志不舍命也<lb/>
<pb n="27b"/>　程子曰九五下亦無應非有遇也然得遇之之道故<lb/>
　終必有遇夫上下之遇由相求也把髙木而葉大處<lb/>
　髙體大而可以包物者把也美實之在下者瓜也美<lb/>
　而居下者側微之賢之象也九五尊居君位而下求<lb/>
　賢才以至髙而求至下猶以把葉而包瓜能自降屈<lb/>
　如此又其内藴中正之德充實章美人君如是則無<lb/>
　有不遇所求者也雖屈已求賢若其徳不正賢者不<lb/>
　屑也故必含蓄章美内積至誠則有隕自天矣猶云<lb/>
<pb n="28a"/>　自天而降言必得之也自古人君至誠降屈以中正<lb/>
　之道求天下之賢未有不遇者也髙宗感於夢寐文<lb/>
　王遇於漁釣皆由是道也所謂含章謂其含藴中正<lb/>
　之德也德充實則成章而有輝光命天理也舎違也<lb/>
　至誠中正屈已求賢存志合於天理所以有隕自天<lb/>
　必得之矣<lb/>
　朱子曰瓜隂物之在下者甘美而善潰把髙大堅實<lb/>
　之木也五以剛陽中正主卦於上而下防始生必潰<lb/>
<pb n="28b"/>　之隂其象如此然隂陽迭勝時運之常若能含晦章<lb/>
　美靜以制之則可以回造化矣有隕自天本無而倐<lb/>
　有之象也<lb/>
　　愚曰巽為木把良材南方之木巽木也指九二也<lb/>
　　初與二有艮象艮為果蓏瓜蓏屬指初六也九五<lb/>
　　為姤之主知初六之勢必至於盡剥夫陽而後止<lb/>
　　故用九二之把以包初六之瓜包之則不動繫之<lb/>
　　則不往所謂繫而不食者也九五既得九二剛中<lb/>
<pb n="29a"/>　　之臣為之金柅為之包為之把所以制夫隂者無<lb/>
　　不至我何為哉含章不露中正自守使隂不得以<lb/>
　　窺吾際彖曰剛遇中正天下大行二五之謂也其<lb/>
　　曰有隕自天何哉隕之為言消落也一隂初生浸<lb/>
　　而剥陽君子不得不用其防待夫天者定則瓜未<lb/>
　　有不隕落者但君子於其未隕也其志不可舎而<lb/>
　　不防吾亦惟盡道以俟命可也命即天也<lb/>
上九姤其角吝无咎象曰姤其角上窮吝也<lb/>
<pb n="29b"/>　程子曰至剛而在最上者角也九以剛居上故以角<lb/>
　為象人之相遇由降屈以相從和順以相接故能合<lb/>
　也上九髙亢而剛極人誰與之以此求遇固可吝也<lb/>
　已則如是人之逺之非他人之罪也由已致之故無<lb/>
　所歸咎既處窮上剛亦極矣是上窮而致吝也以剛<lb/>
　極居髙而求遇不亦難乎<lb/>
　　愚曰前剛角也姤至上九遇道窮矣夫隂在下極<lb/>
　　已在上極焉得有遇吝之道也只當罪已之亢安<lb/>
<pb n="30a"/>　　可歸咎於人雖然初六之往則凶上九之窮不過<lb/>
　　於吝此剛柔所以分也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="30b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易程朱傳義折衷卷二十三<lb/>
</p>

  </div>
            <div>
<head>周易程朱傳義折衷卷二十四</head> <lb/>
    <p>
<pb n="1a"/>欽定四庫全書<lb/>
　周易程朱傳義折衷卷二十四<lb/>
　　　　　　　　　　　　　元　趙采　撰<lb/>
䷬<hi>坤下兊上</hi>
　程子曰序卦姤者遇也物相遇而後萃故受之以萃<lb/>
　萃者聚也物相㑹遇則成羣聚萃所以次姤也為卦<lb/>
　兊上坤下澤上於地水之聚也故為萃不言澤在地<lb/>
　上而云澤上於地言上於地則為方聚之義也<lb/>
<pb n="1b"/>萃亨王假有廟<lb/>
　程子曰王者萃聚天下之道至於有廟極也羣生至<lb/>
　衆也而可一其歸仰人心莫知其鄉也而能致其誠<lb/>
　敬鬼神之不可度也而能致其來格天下萃合人心<lb/>
　揔攝衆志之道非一其至大莫過於宗廟故王者萃<lb/>
　天下之道至於有廟則萃道之至也祭祀之報本於<lb/>
　人心聖人制禮以成其德耳故豺獺能祭其性然也<lb/>
　萃下有亨字羨文也亨字自在下與渙不同渙則先<lb/>
<pb n="2a"/>　言卦才萃乃先言卦義彖辭甚明<lb/>
利見大人亨利貞用大牲吉利有攸往<lb/>
　天下之萃必得大人以治之人聚則亂物聚則爭事<lb/>
　聚則紊非大人治之則萃所以致爭亂也萃以不正<lb/>
　則人聚為茍合財聚為悖入安得亨乎故利貞萃者<lb/>
　豐厚之時也其用宜稱故用大牲吉事莫重於祭故<lb/>
　以祭享而言上交鬼神下接民物百用莫不當然當<lb/>
　萃之時而交物以厚則是享豐富之吉也天下莫不<lb/>
<pb n="2b"/>　同其富樂矣若時之厚而交物以薄乃不享其豐美<lb/>
　天下莫之與而悔吝生矣盖隨時之宜順理而行故<lb/>
　彖云順天命也夫不能有為者力之不足也當萃之<lb/>
　時故利有攸往大凡興功立事貴得可為之時萃而<lb/>
　後用是以動而有裕天理然也<lb/>
　朱子曰萃聚也坤順兊說九五剛中而二應之又為<lb/>
　澤上於地萬物萃聚之象故為萃亨字衍文王假有<lb/>
　廟言王者可以至乎宗廟之中王者卜祭之吉占也<lb/>
<pb n="3a"/>　祭義曰公假于太廟是也廟所以聚祖考之精神又<lb/>
　人必能聚已之精神則可以至于廟而承祖考也物<lb/>
　既聚則必見大人而後可以得亨然又必利於正所<lb/>
　聚不正則亦不能亨也大牲必聚而後有聚則可以<lb/>
　有所往皆吉占而有戒之辭<lb/>
彖曰萃聚也順以說剛中而應故聚也王假有廟致孝<lb/>
享也利見大人亨聚以正也用大牲吉利有攸往順天<lb/>
命也觀其所聚而天地萬物之情可見矣<lb/>
<pb n="3b"/>　程子曰萃之義聚也順以說以卦才言也上說而下<lb/>
　順為上以說道使民而順於人心下說上之政令而<lb/>
　順從於上既上下順說又陽剛處中正之位而下有<lb/>
　應助如此故能聚也欲天下之萃才非如是不能也<lb/>
　王者萃人心之道至於建立宗廟所以致其孝享之<lb/>
　誠也祭祀人心之所自盡也故萃天下之心者無如<lb/>
　孝享王者萃天下之道至於有廟則其極也萃之時<lb/>
　見大人則能亨盖聚以正道也見大人則其聚以正<lb/>
<pb n="4a"/>　道得其正則亨矣萃不以正其能亨乎用大牲承上<lb/>
　有廟之文以享祀而言凡事莫不如是豐聚之時交<lb/>
　於物者當厚稱其宜也物聚而力贍乃可以有為故<lb/>
　利有攸往皆天理然也故云順天命也觀萃之理可<lb/>
　以見天地萬物之情也天地之化育萬物之生成凡<lb/>
　有者皆萃也有無動靜終始之理聚散而已故觀其<lb/>
　所聚則天地萬物之情可見矣<lb/>
　　愚曰萃自臨來小過之三變五而為萃也小過艮<lb/>
<pb n="4b"/>　　為門闕巽為髙其上為宗廟四爻震長子也小過<lb/>
　　之三自門闕外髙至五五上宗廟有長子奉祀之<lb/>
　　象萃之為卦四隂團結於二陽所以成萃萃聚也<lb/>
　　聚必有主五是也萃之時必建邦設都宗廟為先<lb/>
　　宫室次之盖天地鬼神宗廟是第一件事聖人先<lb/>
　　立其大者其他可次第舉也故繇詞首言王假有<lb/>
　　廟廟者所以聚祖宗之精神人須聚一已之精神<lb/>
　　至于廟而享祖考然渙卦散而不聚亦言王假有<lb/>
<pb n="5a"/>　　廟何也此是聖人因卦名渙思祖考之精神既散<lb/>
　　當立廟以聚之故二卦皆言有廟也利見大人此<lb/>
　　以二五相易而言萃也天下既聚未見大人其萃<lb/>
　　必不正不正必有爭爭則安得亨乎九五以剛德<lb/>
　　居中正大人也六二又以中正而往聚之君臣之<lb/>
　　聚既正則民志定而亨矣五二相易成離目見也<lb/>
　　故曰利見大人亨聚以正也用大牲吉利有攸往<lb/>
　　此以小過之九三變五而言萃也坤為牛兊為刑<lb/>
<pb n="5b"/>　　殺殺牛以奉宗廟用大牲也物聚則力贍而有成<lb/>
　　何往不利哉伊川云豐萃之時若不用大牲便是<lb/>
　　以天下儉其親此時不比得利用禴朱文公云也<lb/>
　　有此理但彖辭是散漫說言王假有廟又言利見<lb/>
　　大人又言用大牲吉是聖人觀象節節見有許多<lb/>
　　道理見這一象便說這一句見那一象便說那一<lb/>
　　句看得最好繇彖不是一串說如大象夫子見得<lb/>
　　萃卦中有此一象彖未說着所以於象中說出來<lb/>
<pb n="6a"/>象曰澤上於地萃君子以除戎器戒不虞<lb/>
　程子曰澤上於地為萃聚之象君子觀萃象以除治戎<lb/>
　器用戒備於不虞凡物之萃則有不虞度之事故衆<lb/>
　聚則有爭物聚則有奪大率既聚則多故矣故觀萃<lb/>
　象而戒也除謂簡治也去弊惡也除而聚之所以戒<lb/>
　不虞也<lb/>
初六有孚不終乃亂乃萃若號一握為笑勿恤往无咎<lb/>
象曰乃亂乃萃其志亂也<lb/>
<pb n="6b"/>　程子曰初與四為正應本有孚以相從者也然當萃<lb/>
　之時三隂聚處柔無守正之節若捨正應而從其類<lb/>
　乃有孚而不終也乃亂惑亂其心也乃萃與其同類<lb/>
　萃也初若守正不從號呼以求正應則一握笑之矣<lb/>
　一握俗語一團也謂衆聚以為笑也若能勿恤而往<lb/>
　從剛陽之正應則無過咎不然則入小人之羣矣其<lb/>
　心志為同類所惑亂故乃萃於羣隂也不能固其守<lb/>
　則為小人所惑亂而失其正矣<lb/>
<pb n="7a"/>　朱子曰初六上應九四而隔於二隂當萃之時不能<lb/>
　自守是有孚而不終志亂而妄聚也若呼號正應則<lb/>
　衆以為笑但勿恤而往從正應則無咎矣戒占者當<lb/>
　如是也<lb/>
　　愚曰初與四為正應四有巽體巽為進退故有孚<lb/>
　　不終乃亂乃萃兊為口巽為號故若號艮為手故<lb/>
　　一握其手兊為口為說有笑象夫鳥之聚也擇木<lb/>
　　民之聚也擇主萃之所謂大人者四五二剛是也<lb/>
<pb n="7b"/>　　二陽固四隂之主二剛固四柔所萃然當萃之初<lb/>
　　擇主未定之時四又初之應初當始終信四而主<lb/>
　　之可也今初柔而不正處三隂之下雖信四為吾<lb/>
　　之主欲與萃又疑四非君位恐不足為主也於是<lb/>
　　所以信四者不克終焉信四不終進退疑貳或退<lb/>
　　而雜亂於三隂之中或進而又欲與四相萃其志<lb/>
　　惑亂莫知適從若四在上而號召之則又為同類<lb/>
　　握手而笑聖人見初之情如此遂教以勿恤人之<lb/>
<pb n="8a"/>　　笑也往從四則無咎矣何者四我應也我從四則<lb/>
　　得主而志一志一則不亂勸之往使之一其志也<lb/>
六二引吉无咎孚乃利用禴<lb/>
　程子曰初隂柔又非中正恐不能終其孚故因其才<lb/>
　而為之戒二雖隂柔而得中正故雖戒而其辭微凡<lb/>
　爻之辭闗得失二端者為法為戒亦各隨其才而設<lb/>
　也引吉無咎引者相牽也人之交相求則合相待則<lb/>
　離二與五為正應當萃者也而相逺又在羣隂之間<lb/>
<pb n="8b"/>　必相牽引則得其萃矣五居尊位有中正之德二亦<lb/>
　以中正之道往與之萃乃君臣和合也其所共致豈<lb/>
　可量也是以吉而無咎也無咎者善補過也二與五<lb/>
　不相引則過矣孚乃利用禴孚信之在中誠之謂也禴<lb/>
　祭之簡薄者也菲薄而祭不尚備物直以誠意交於<lb/>
　神明也孚乃者謂有其孚則可不用文飾專以至誠<lb/>
　交於上也以禴言者謂薦其誠而已上下相聚而尚<lb/>
　飾焉是未誠也盖其中實者不假飾於外用禴之義<lb/>
<pb n="9a"/>　也孚信者萃之本也不獨君臣之聚凡天下之聚在<lb/>
　誠而已<lb/>
　朱子曰二應五而雜於二隂之間必牽引以萃乃吉<lb/>
　而無咎又二中正柔順虚中以上應九五剛健中正<lb/>
　誠實而下交故卜祭者有其孚誠則雖薄物亦可以<lb/>
　祭矣<lb/>
象曰引吉无咎中未變也<lb/>
　萃之時以得萃為吉故九四為得上下之萃二與五<lb/>
<pb n="9b"/>　雖正應然異處有間乃當萃而未合者也故能相引<lb/>
　而萃則吉而無咎以其有中正之德未遽至改變也<lb/>
　變則不相引矣或曰二既有中正之德而象云未變<lb/>
　辭若不足何也曰羣隂比處乃其類聚方萃之時居<lb/>
　其間能自守不變逺須正應剛立者能之二隂柔之<lb/>
　才以有中正之德可覬其未至於變耳故象含其意<lb/>
　以存戒也<lb/>
　　愚曰二至四五有艮巽象艮為手巽為繩引也二<lb/>
<pb n="10a"/>　　居中得正為羣隂之長使二止於受羣隂之歸而<lb/>
　　安於下是植黨而割據也惟六二居中而應五又<lb/>
　　引三隂以從五引者引其類而往之謂也迷於道<lb/>
　　者不引則不得其所之三隂方迷而二引以同升<lb/>
　　故吉且無咎也誠之至者不外飾六二之孚於五<lb/>
　　利用夫簡約之禮禴者禮之至簡者也二之中誠<lb/>
　　確然未變禴祭之薄可以交於神明以是從五固<lb/>
　　三隂之所藉而往哉<lb/>
<pb n="10b"/>六三萃如嗟如无攸利往无咎小吝象曰往无咎上巽<lb/>
也<lb/>
　程子曰三隂柔而不中正之人也求萃於人而人莫<lb/>
　與求四則非其正應又非其類是以不正為四所棄<lb/>
　也與二則二以中正應五是以不正為二所不與也<lb/>
　故欲萃如則為人棄絶而嗟如不獲萃而嗟恨也上<lb/>
　下皆不與無所利也唯往而從上六則得其萃為無<lb/>
　咎也三與上雖非隂陽正應然萃之時以類相從皆<lb/>
<pb n="11a"/>　以柔居一體之上又皆無與居相應之地上復處說<lb/>
　順之極故得其萃而無咎也易道變動無常在人識<lb/>
　之然而小吝何也三始求萃於四與二不獲而後往<lb/>
　從上六人之動為如此雖得所求亦可小羞吝也<lb/>
　朱子曰六三隂柔不中不正上無應與欲求萃於近<lb/>
　而不得故嗟如而無所利唯往從於上可以無咎然<lb/>
　不得其萃困然後往復得隂極無位之爻亦小可羞<lb/>
　矣戒占者當近捨不正之强援而逺結正應之窮交<lb/>
<pb n="11b"/>　則無咎矣<lb/>
　　愚曰三隂而不正無應於上欲萃於四四應初欲<lb/>
　　萃於二二應五莫知所萃故曰萃如嗟如巽為號<lb/>
　　兊為口嗟也在萃而嗟何事可成故曰無攸利聖<lb/>
　　人曰上與三雖無隂陽相求之情而究是爻位相<lb/>
　　匹之應三若往而從之可以免咎不過有小吝而<lb/>
　　已象曰上巽上乃反體巽卦巽則不亢三往上必<lb/>
　　納之矣<lb/>
<pb n="12a"/>九四大吉无咎象曰大吉无咎位不當也<lb/>
　程子曰四當萃之時上比九五之君得君臣之聚也<lb/>
　下比下體羣隂得下民之聚也得上下之聚可謂善<lb/>
　矣然四以陽居隂非正也雖得上下之聚必得大吉<lb/>
　然後為無咎也大為周遍之義無所不周然後為大<lb/>
　無所不正則為大吉大吉則無咎也夫上下之聚固<lb/>
　有不由正道而得者非理枉道而得君者自古多矣<lb/>
　非理枉道而得民者盖亦有焉如齊之陳恒魯之季<lb/>
<pb n="12b"/>　氏是也然得為大吉乎得為無咎乎故九四必能大<lb/>
　吉然後為無咎也以其位之不當疑其所為未能盡<lb/>
　善故云必得大吉然後能無咎也非盡善安得為大<lb/>
　吉乎<lb/>
　朱子曰上比九五下比衆隂得其萃矣然以陽居隂<lb/>
　不正故戒占者必大吉然後得無咎也<lb/>
　　愚曰坤為國邑羣隂萃於五正也九四乃以剛而<lb/>
　　不正之德當其前受三隂之聚據有國邑豈所宜<lb/>
<pb n="13a"/>　　乎茍非有大德足以得天下者寧免於咎乎大吉<lb/>
　　如詩豈弟君子福禄攸降大有自天祐之吉無不<lb/>
　　利者也盖世亦有非理枉道而得民者決無非理<lb/>
　　枉道而得天者今曰大吉則其有大德而得天可<lb/>
　　知必有大德者則可以受羣隂之聚而無咎象曰<lb/>
　　位不當也言九四不當聚人之位茍有大吉之德<lb/>
　　亦可免咎不然無聚人之位又無聚人之德是程<lb/>
　　子所謂陳恒季氏之為矣得為無咎乎<lb/>
<pb n="13b"/>九五萃有位无咎匪孚元永貞悔亡象曰萃有位志未<lb/>
光也<lb/>
　程子曰九五居天下之尊萃天下之衆而君臨之當<lb/>
　正其位修其德以陽剛居尊位稱其位矣為有其位<lb/>
　矣得中正之道無過咎也如是而有不信而未歸者<lb/>
　則當自反以修其元永貞之德則無思不服而悔亡<lb/>
　矣元永貞者君之德民所歸也故比天下之道與萃<lb/>
　天下之道皆在此三者王者既有其位又有其德中<lb/>
<pb n="14a"/>　正無過咎而天下尚有未信服歸附者盖其道未光<lb/>
　大也元永貞之道未至也在修德以來之如苗民逆<lb/>
　命帝乃誕敷文德舜德非不至也盖有逺近昏明之<lb/>
　異故其歸有先後既有未歸則當修德也所謂德元<lb/>
　永貞之道也元首也長也為君德首出庶物君長羣<lb/>
　生有尊大之義焉有主統之義焉而又恒永貞固則<lb/>
　通於神明光于四海無思不服矣乃無匪孚而其悔<lb/>
　亡也所謂悔志之未光心之未慊也象舉爻上句王<lb/>
<pb n="14b"/>　者之志必欲誠信著於天下有感必通含生之類莫<lb/>
　不懐歸若尚有匪孚是其志之未光大也<lb/>
　朱子曰九五剛陽中正當萃之時而居尊固無咎矣<lb/>
　若有未信則亦修其元永貞之德而悔亡矣戒占者<lb/>
　當如是也<lb/>
　　愚曰以剛居尊為萃之主其曰有位無咎匪孚者<lb/>
　　何盖九四受羣隂之歸五獨尸位而已僅能免咎<lb/>
　　非能大孚於天下也聖人曰萃之九五具比體比<lb/>
<pb n="15a"/>　　之繇詞曰元永貞使五有比之三德天下自捨四<lb/>
　　而比五矣悔可亡焉四五二爻萃之成卦也聖人<lb/>
　　於四則止曰無咎於五則止曰悔亡何也盖萃卦<lb/>
　　是合豫比兩卦而成者也萃九四即豫九四萃九<lb/>
　　五即比九五但萃九四爻詞不若豫九四萃九五<lb/>
　　爻詞不若比九五者豫九四上無剛君故使天下<lb/>
　　由豫而無疑今萃九四上有剛君而已受天下之<lb/>
　　萃位豈當哉比九五下無强臣故以一人顯比道<lb/>
<pb n="15b"/>　　於天下而獲吉今萃九五下有强臣而已徒有其<lb/>
　　位志則未光大也此二爻所以僅無咎悔亡也與<lb/>
上六齎咨涕洟无咎象曰齎咨涕洟未安上也<lb/>
　程子曰六說之主隂柔小人說髙位而處之天下孰<lb/>
　肯與也求萃而人莫之與其窮至於齎咨而涕洟也<lb/>
　齎咨咨嗟也人之絶之由己自取又將誰咎為人惡<lb/>
　絶不知所為則隕穫而至嗟涕真小人之情狀也小<lb/>
　人所處常失其宜既貪而從欲不能自擇安地至於<lb/>
<pb n="16a"/>　困窮則顛沛不知所為六之涕洟盖不安於處上也<lb/>
　君子慎其所處非義不居不幸而有危困則泰然自<lb/>
　安不以累其心小人居不擇安常履非據及其窮迫<lb/>
　則隕穫躁撓甚至涕泣為可羞也未者非遽之辭猶<lb/>
　俗云未便也未便能安於上也隂而居上孤處無與<lb/>
　既非其據豈能安乎<lb/>
　朱子曰處萃之終隂柔無位求萃不得故戒占者必<lb/>
　如此然後可以無咎也<lb/>
<pb n="16b"/>　　愚曰齎持也咨歎息也艮為手上與三相持歎息<lb/>
　　也艮為鼻兊澤下流在目曰涕在鼻曰洟上六以<lb/>
　　柔乘剛處上獨立夫處上則必危獨立則無助當<lb/>
　　萃之極六三隂柔不正不足以為之援但與上相持<lb/>
　　歎息出涕洟而無所歸咎上既如是其能久安上<lb/>
　　位乎六既不安上則必反反則成巽六三所謂上<lb/>
　　巽是也上體巽德則三上相應未安者必安也<lb/>
䷭<hi>巽下坤上</hi>
<pb n="17a"/>　程子曰序卦萃者聚也聚而上者謂之升故受之以<lb/>
　升物之積聚而益髙大聚而上也故為升所以次於<lb/>
　萃也為卦坤上巽下木在地下為地中生木木生地<lb/>
　中長而益髙為升之象也<lb/>
升元亨用見大人勿恤南征吉<lb/>
　程子曰升者進而上也升進則有亨義而以卦才之<lb/>
　善故元亨也用此道以見大人不假憂恤前進則吉<lb/>
　也南征前進也<lb/>
<pb n="17b"/>　朱子曰升進而上也卦自解來柔上居四内巽外順<lb/>
　九二剛中而五應之是以其占如此南征前進也<lb/>
彖曰柔以時升巽而順剛中而應是以大亨用見大人<lb/>
勿恤有慶也南征吉志行也<lb/>
　程子曰以二體言柔升謂坤上行也巽既體卑而就<lb/>
　下坤乃順時而上升以時也謂時當升也柔既上而<lb/>
　成升則下巽而上順以巽順之道升可謂時矣二以<lb/>
　剛中之道應於五五以中順之德應於二能巽而順<lb/>
<pb n="18a"/>　其升以時是以元亨也彖文誤作大亨凡升之道必<lb/>
　由大人升於位則由王公升於道則由聖賢用巽順<lb/>
　剛中之道以見大人必遂其升勿恤不憂其不遂也<lb/>
　遂其升則己有福慶而福慶及物也南人之所向南<lb/>
　征謂前進也前進則遂其升而得行其志是以吉也<lb/>
　　愚曰何謂柔以時升升者萃之反萃卦坤柔在下<lb/>
　　今反非下坤柔升而在上上體坤下體風木坤道<lb/>
　　上行非時不生木非時不長故曰以時升元是<lb/>
<pb n="18b"/>　　時時升也此以萃反坤在上而言升也何謂巽而<lb/>
　　順剛中而應是以大亨此言成卦在二也二巽而<lb/>
　　順乎五二剛中而應乎五二備此德而升所以大<lb/>
　　致亨通也此合二體以二之五而明升也何謂用<lb/>
　　見大人勿恤有慶也南征吉志行也大人九二之<lb/>
　　五也二之五成離離目為見九二欲升隂道凝盛<lb/>
　　未可遽進然九二六五應也巽下順上升之時也<lb/>
　　雖坤隂在上何憂乎不遂故文王曰勿恤夫子曰<lb/>
<pb n="19a"/>　　有慶文王曰南征吉夫子曰志行皆所以去其疑<lb/>
　　畏而强其志誘其必見而勉其必征也夫必曰南<lb/>
　　征云者欲其升于至陽之地大明之方巽坤之間<lb/>
　　離也出乎巽則升乎離非南征乎此卦通體是泰<lb/>
　　泰變初爻而成也泰之未變隂升而陽降故取交<lb/>
　　泰之義今既變矣乾毁巽成巽亦隂故專取柔升<lb/>
　　之義所謂髙明柔克者也曰時升所以立隂之懦<lb/>
　　曰大亨所以破隂之窒曰見大人所以化隂之邪<lb/>
<pb n="19b"/>　　曰南征所以發隂之闇<lb/>
象曰地中生木升君子以順德積小以髙大<lb/>
　程子曰木生地中長而上升為升之象君子觀升之<lb/>
　象以順修其徳積累微小以至髙大也順則可進逆<lb/>
　乃退也萬物之進長皆以順道也善不積不足以成<lb/>
　名學業之充實道德之崇髙皆由積累而至積小所<lb/>
　以成髙大升之義也<lb/>
初六允升大吉象曰允升大吉上合志也<lb/>
<pb n="20a"/>　程子曰初以柔居巽體之下又巽之主上承於九二<lb/>
　之剛巽之至者也二以剛中之德上應於君當升之<lb/>
　任者也允者信從也初之柔巽唯信從於二信二而<lb/>
　從之同升乃大吉也二以德言則剛中以力言則當<lb/>
　任初之隂柔又無應援不能自升從於剛中之賢以<lb/>
　進是由剛中之道也吉孰大焉與在上者合志同升<lb/>
　也上謂九二從二而升乃與二同志也能信從剛中<lb/>
　之賢所以大吉<lb/>
<pb n="20b"/>　朱子曰初以柔順居下巽之主也當升之時巽於二<lb/>
　陽占者如之則信能升而大吉矣<lb/>
　　愚曰初與四雖不應然四坤也坤為衆為順二三<lb/>
　　四為兊兊為口衆口順之允也初六巽之主然位<lb/>
　　卑德柔且無正應豈能自振而升哉今也二三以<lb/>
　　一體而信初四以應位而信初合衆之口允然相<lb/>
　　信汲引而升故曰允升大吉象曰上合志也言不<lb/>
　　特二三信之四雖上體本不應初今亦與二三同<lb/>
<pb n="21a"/>　　口說順於初非志合能如是乎<lb/>
九二孚乃利用禴无咎象曰九二之孚有喜也<lb/>
　程子曰二陽剛而在下五隂柔而居上夫以剛而事<lb/>
　柔以陽而從隂雖有時而然非順道也以暗而臨明<lb/>
　以剛而事弱若黽勉於事勢非誠服也上下之交不<lb/>
　以誠其可久乎其可以有為乎五雖隂柔然居尊位<lb/>
　二雖剛陽事上者也當内存至誠不假文飾於外誠<lb/>
　積於中則自不事外飾故曰利用禴謂尚誠敬也自<lb/>
<pb n="21b"/>　古剛强之臣事柔弱之君未有不為矯飾者也禴祭<lb/>
　之簡質者也云孚乃謂既孚乃宜不事文飾專以其<lb/>
　誠感通於上也如是則得無咎以剛强之臣而事柔<lb/>
　弱之君又當升之時非誠意相交其能免於咎乎二<lb/>
　能以孚誠事上則不唯為臣之道無咎而已可以行<lb/>
　剛中之道澤及天下是有喜也凡象言有慶者如是<lb/>
　則有福慶及於物也言有喜者事既善而又有可喜<lb/>
　也如大畜童牛之牿元吉象云有喜盖牿於童則易<lb/>
<pb n="22a"/>　又免强制之難是有可喜也<lb/>
　　愚曰二以剛中之德應柔中之君以我中實之孚<lb/>
　　感彼中虛之孚兩誠相合何用乎繁文末節其交<lb/>
　　於君者如禴祭然以見一孚相與固無待於外飾<lb/>
　　也或曰此爻與萃六二同詞何也曰升乃萃之反<lb/>
　　萃六二之孚以中虛而應中實此爻之孚以中實<lb/>
　　而應中虚是孚也在萃在升無往不利此二爻所<lb/>
　　以俱言無咎而此又云有喜也<lb/>
<pb n="22b"/>九三升虛邑象曰升虚邑无所疑也<lb/>
　程子曰三以陽剛之才正而且巽上皆順之復有應<lb/>
　援以是而升如入無人之邑孰禦哉入無人之邑其<lb/>
　進無疑阻也<lb/>
　朱子曰陽實隂虚而坤有國邑之象九三以陽剛當<lb/>
　升時而進臨於坤故其象占如此<lb/>
　　愚曰坤為國邑隂為虛虛邑也升至于三上卦之<lb/>
　　三隂皆靡然順之升虛邑之象也以剛升柔柔莫<lb/>
<pb n="23a"/>　　之拒以三升上上為之應此升道之不疑者也巽<lb/>
　　為不果三升上巽毁矣故曰無所疑也<lb/>
六四王用亨于岐山吉无咎象曰王用亨于岐山順事<lb/>
也<lb/>
　程子曰四柔順之才上順君之升下順下之進已則<lb/>
　止其所焉以隂居柔隂而在下止其所也昔者文王<lb/>
　之居岐山之下上順天子而欲致之有道下順天下<lb/>
　之賢而使之升進已則柔順謙恭不出其位至德如<lb/>
<pb n="23b"/>　此周之王業用是而亨也四能如是則亨而吉且無<lb/>
　咎矣四之才固善矣復有無咎之辭何也曰四之才<lb/>
　雖善而其位當戒也居近君之位在升之時不可復<lb/>
　升升則凶咎可知故云如文王則吉而無咎也然處<lb/>
　大臣之位不得無事於升當上升其君之道下升天<lb/>
　下之賢已則止其分焉分雖當止而德則當升也道<lb/>
　則當亨也盡斯道者其唯文王乎四居近君之位而<lb/>
　當升時得吉而無咎者以其有順德也以柔居坤順<lb/>
<pb n="24a"/>　之至也文王之亨于岐山亦以順時順事而已上順<lb/>
　於上下順乎下已順處其義故云順事也<lb/>
　　愚曰此爻伊川之說詳矣然文公云亨于岐山亨<lb/>
　　于西山皆是說祭享山川想不到如伊川說然言<lb/>
　　祭享亦是人積誠意以事鬼神有上通之義三至<lb/>
　　四成兊兊為西方岐山西山也坤為順巽為事三<lb/>
　　分有二以服事殷順事也或以為太王避狄徙岐<lb/>
　　之爻誤矣<lb/>
<pb n="24b"/>六五貞吉升階象曰貞吉升階大得志也<lb/>
　程子曰五以下有剛中之應故能居尊位而吉然質<lb/>
　本隂柔必守貞固乃得其吉也若不能貞固則信賢<lb/>
　不篤任賢不終安能吉也階所由而升也任剛中之<lb/>
　賢輔之而升猶登進自階言有由而易也指言九二<lb/>
　正應然在下之賢皆用升之階也能用賢則彚升矣<lb/>
　倚任賢才而能貞固如是而升可以致天下之大治<lb/>
　其志可大得也君道之升患無賢才之助爾有助則<lb/>
<pb n="25a"/>　由自階而升也<lb/>
　朱子曰以隂居陽當升而居尊位必能正固則可以<lb/>
　得吉而升階矣階升之易者<lb/>
　　愚曰六五以隂居尊聖人恐其不正故以貞吉勉<lb/>
　　之然五之所以為貞者何也虚中以降接九二也<lb/>
　　五既虚中以接九二則九二必升階以輔六五六<lb/>
　　五安得不大得志乎言大得志五之吉也五不守<lb/>
　　正則不能虚中五不虚中則二不升上二不升上<lb/>
<pb n="25b"/>　　則五不得志吉安在哉巽為髙有升階之象<lb/>
上六𠖇升利于不息之貞象曰𠖇升在上消不富也<lb/>
　程子曰六以隂居升之極昏冥於升知進而不知止<lb/>
　者也其為不明甚矣然求升不已之心有時而用於<lb/>
　貞正而當不息之事則為宜矣君子於貞正之德終<lb/>
　日乾乾自强不息以上六不已之心用之於此則利<lb/>
　也以小人貪求無已之心移於進德則何善如之昏<lb/>
　冥於升極上而不知已唯有消亡豈復有加益也不<lb/>
<pb n="26a"/>　富無復増益也升既極則有退而無進也<lb/>
　朱子曰以隂居升極昏冥不已者也占者遇此無適<lb/>
　而利但可反其不已於升之心施之於不息之正而<lb/>
　已<lb/>
　　愚曰坤為𠖇晦隂虚為不富升至上六極矣而猶<lb/>
　　不知止焉升之𠖇者也雖然有升之貞焉何謂升<lb/>
　　之𠖇昏𠖇無識貪進勢位愈髙愈升不思髙則必<lb/>
　　危升極必降其升也不為升而為消為不富何謂<lb/>
<pb n="26b"/>　　升之貞自强不息日進正道愈升而愈不足其為<lb/>
　　升也為不息之升其為利也為不息之利其為富<lb/>
　　也為不息之富使上六移其𠖇升之心而為進德<lb/>
　　之心則升之為道豈有不利者哉<lb/>
　<lb/>
　<lb/>
　<lb/>
　周易程朱傳義折衷卷二十四<lb/>
</p>

  </div>
            <div>
<head>周易程朱傳義折衷卷二十五</head> <lb/>
    <p>
<pb n="1a"/>欽定四庫全書<lb/>
　周易程朱傳義折衷卷二十五<lb/>
　　　　　　　　　　　　　元　趙采　撰<lb/>
䷮<hi>坎下兊上</hi>
　程子曰序卦升而不已必困故受之以困升者自下<lb/>
　而上自下升上以力進也不已必困矣故升之後受<lb/>
　之以困也困者憊乏之義為卦兊上而坎下水居澤<lb/>
　上則澤中有水也乃在澤下枯涸无水之象為困乏<lb/>
<pb n="1b"/>　之義又兊以隂在上坎以陽居下與上六在二陽之<lb/>
　上而九二陷於二隂之中皆隂柔揜於陽剛所以為<lb/>
　困也君子為小人所掩蔽窮困之時也<lb/>
困亨貞大人吉无咎有言不信<lb/>
　程子曰如卦之才則困而能亨且得貞正乃大人處<lb/>
　困之道也故能吉而无咎大人處困不唯其道自吉<lb/>
　樂天安義乃不失其吉也況隨時善處復有裕乎有<lb/>
　言不信當困而言人誰信之<lb/>
<pb n="2a"/>　朱子曰困者窮而不能自振之義坎剛為兊柔所掩<lb/>
　九二為二隂所掩四五為上六所掩所以為困坎險<lb/>
　兊説處險而説是身雖困而道則亨也二五剛中又<lb/>
　有大人之象占者處困能亨則得其正矣非大人其<lb/>
　孰能之故曰貞又曰大人者明不正之小人不能當<lb/>
　也有言不信又戒以當務晦黙不可尚口益取窮困<lb/>
彖曰困剛掩也險以説困而不失其所亨其唯君子乎<lb/>
貞大人吉以剛中也有言不信尚口乃窮也<lb/>
<pb n="2b"/>　程子曰卦所以為困以剛為柔所掩蔽也陷於下而<lb/>
　掩於上所以困也陷亦掩也剛陽君子而為隂柔小<lb/>
　人所掩蔽君子之道困窒之時也以卦才言處困之<lb/>
　道也下險而上説為處險而能説雖在困窮艱險之<lb/>
　中樂天安義自得其説樂也時雖困也處不失義則<lb/>
　其道自亨困而不失其所亨也能如是者其唯君子<lb/>
　乎若時當困而反亨身雖亨乃其道之困也君子大<lb/>
　人通稱困而能貞大人所以吉也葢其以剛中之道<lb/>
<pb n="3a"/>　也五與二是也非剛中則遇困而失其正矣當困而<lb/>
　言人之不信欲以口免困乃所以致窮也以説處困<lb/>
　故有尚口之戒<lb/>
　　愚曰此卦與井通體是坎坎變六四為九四成困<lb/>
　　變六三為九三成井二卦俱坎體而困為窮井為<lb/>
　　通何也夫君子之於天下得志澤加於民故水在<lb/>
　　木上斯為井邦无道卷而懐之故水在澤下斯為<lb/>
　　困彖詞釋困曰剛掩者何言九二為初六六三所<lb/>
<pb n="3b"/>　　掩九四九五為上六所掩三隂掩三陽以小<lb/>
　　人而困君子也此以卦爻言困也釋亨而曰險以<lb/>
　　説困而不失其所以亨者何言險在勢説在心困<lb/>
　　在身亨在道非君子孰能之此以卦德言亨也釋<lb/>
　　貞大人吉而曰以剛中也何大人二五也二五以<lb/>
　　剛居中坎之心亨也大人之所以為貞也心亨能<lb/>
　　出險況困窮乎故吉此以二五言大人之善處困<lb/>
　　也甚矣處困非小德所能也文王稱大人孔子稱<lb/>
<pb n="4a"/>　　君子二聖人其自道乎羑里之演易陳蔡之絃歌<lb/>
　　夫孰能困之釋有言不信曰尚口乃窮者何此以<lb/>
　　上卦兊為口有言也下无應有言不信也此聖人<lb/>
　　因上六以戒不善處困者也或曰彖言尚口乃窮<lb/>
　　而繫詞則曰困德之辨何也曰當有言不信之時<lb/>
　　以口則窮以德則辨<lb/>
象曰澤无水困君子以致命遂志<lb/>
　程子曰澤无水困乏之象也君子當困窮之時既盡<lb/>
<pb n="4b"/>　其防慮之道而不得免則命也當推致其命以遂其<lb/>
　志知命之當然也則窮塞禍患不以動其心行吾義<lb/>
　而已茍不知命則恐懼於險難隕穫於窮戹所守亡<lb/>
　矣安能遂其為善之志乎<lb/>
初六臀困於株木入於幽谷三嵗不覿象曰入於幽谷<lb/>
幽不明也<lb/>
　程子曰六以隂柔處於至卑又居坎險之下在困不<lb/>
　能自濟者也必得在上剛明之人為援助則可以濟<lb/>
<pb n="5a"/>　其困矣初與四為正應九四以陽而居隂為不正失<lb/>
　剛而不中又方困於隂掩是惡能濟人之困猶株木<lb/>
　之不能䕃覆於物株木无枝葉之木也四近君之位<lb/>
　在他卦不為无助以居困而不能庇物故為株木臀<lb/>
　所以居也臀困於株木謂无所庇而不得安其居居<lb/>
　安則非困也入於幽谷隂柔之人非能安其所遇既不<lb/>
　能免於困則益迷闇妄動入於深困幽谷深暗之所<lb/>
　也方益入於困无自出之勢故至於三嵗不覿終困<lb/>
<pb n="5b"/>　者也不覿不遇其所亨也幽者不明也謂益入昏闇<lb/>
　自陷於深困也明則不至於陷矣<lb/>
　朱子曰臀物之底也困於株木傷而不能安也初六<lb/>
　以隂柔處困之底居暗之甚故其象占如此<lb/>
　　愚曰初與四為正應臀謂四也株木亦四也巽為<lb/>
　　股股上為臀巽為木四為二隂所掩木不得敷榮<lb/>
　　株木也四剛而不中如臀困株木不安其居豈能<lb/>
　　濟人之困哉初既失四之援自四反二二為坎坎<lb/>
<pb n="6a"/>　　陷也為溝瀆入幽谷也幽者北方不明之地初在<lb/>
　　坎底又入幽谷困窮益甚无自出之勢故三嵗不<lb/>
　　覿自初覿四厯三爻三嵗也二至四有離體離<lb/>
　　目為覿也困六爻隂為小人之困陽為君子之困<lb/>
　　然三隂掩陽小人困君子君子不終困小人實自<lb/>
　　取困焉故初六出則不得應於四入則不得比於<lb/>
　　二非自取困辱而何<lb/>
九二困於酒食朱紱方來利用享祀征凶无咎象曰困<lb/>
<pb n="6b"/>於酒食中有慶也<lb/>
　程子曰酒食人所欲而所以施惠也二以剛中之才<lb/>
　而處困之時君子安其所遇雖窮戹險難无所動其<lb/>
　心不恤其為困也所困者唯困於所欲耳君子之所<lb/>
　欲者澤天下之民濟天下之困也二未得遂其欲施<lb/>
　其惠故為困於酒食也大人君子懐其道而困於下<lb/>
　必得有道之君求而用之然後能施其所藴二以剛<lb/>
　中之德困於下上有九五剛中之君道同德合必來<lb/>
<pb n="7a"/>　相求故云朱紱方來方且來也朱紱王者之服蔽膝<lb/>
　也以行來為義故以蔽膝言之利用享祀享祀以至<lb/>
　誠通神明也在困之時利用至誠如享祀然其德既<lb/>
　誠自能感通於上自昔賢哲困於幽逺而德卒升聞<lb/>
　道卒為用者唯自守至誠而已征凶无咎方困之時<lb/>
　若不至誠安處以俟命往而求之則犯難得凶乃自<lb/>
　取也將誰咎乎不度時而征乃不安其所為困所動<lb/>
　也失剛中之德自取凶悔何所怨咎諸卦二五以隂<lb/>
<pb n="7b"/>　陽相應而吉唯小畜與困乃戹於隂故同道相求小<lb/>
　畜陽為隂所畜困陽為隂所掩也雖困於所欲未能<lb/>
　施惠於人然守其剛中之德必能致亨而有福慶也<lb/>
　雖使時未亨通守其中德亦君子之道亨乃有慶也<lb/>
　朱子曰困於酒食厭飫苦惱之意酒食人之所欲然<lb/>
　醉飽過宜則是反為所困矣朱紱方來上應之也九<lb/>
　二有剛中之德以處困時雖无凶害而反困於得其<lb/>
　所欲之多故其象如此而其占利以享祀若征行<lb/>
<pb n="8a"/>　則非其時故凶而於義為无咎也<lb/>
　　愚曰二五相易為震震為稼二坎水注之為酒兊<lb/>
　　為口食也朱紱謂五也巽為股膝以上也乾為大<lb/>
　　赤坤為黄赤黄為朱乾為衣蔽乎膝上朱紱也酒<lb/>
　　食君子所以養五不應二二未得君困於酒食无<lb/>
　　以自養也朱紱方來五以同德終求乎二兩困相<lb/>
　　求惟誠能通故曰利用享祀上六宗廟五動二往<lb/>
　　震為長子艮為門闕長子升自門闕至於宗廟享<lb/>
<pb n="8b"/>　　祀也享祀心專一之義也上求下應順也下進上<lb/>
　　不納逆也故易戒二曰征則凶凶自取之无所咎<lb/>
　　也象曰困於酒食中有慶也言五未應二二雖困<lb/>
　　於酒食及五同德相求應則困之中又未嘗无可<lb/>
　　慶者焉<lb/>
六三困于石據於蒺藜入于其宫不見其妻凶象曰據<lb/>
于蒺藜乗剛也入于其宫不見其妻不祥也<lb/>
　程子曰六三以隂柔不中正之質處險極而用剛居<lb/>
<pb n="9a"/>　陽用剛也不善處困之甚者也石堅重難勝之物蒺<lb/>
　藜刺不可據之物三以剛險而上進則二陽在上力不<lb/>
　能勝堅不可犯益自困耳困於石也以不善之德居<lb/>
　九二剛中之上其不安猶藉刺據於蒺藜也進退既<lb/>
　皆益困欲安其所益不能矣宫其居所安也妻所安<lb/>
　之主也知進退之不可而欲安其居則失其所安矣<lb/>
　進退與處皆不可唯死而已其凶可知繫詞曰非所<lb/>
　困而困焉名必辱非所據而據焉身必危既辱且危<lb/>
<pb n="9b"/>　死期將至妻其可得見乎二陽不可犯也而犯之以<lb/>
　取困是非所困而困也名辱其事惡也三在二上固<lb/>
　為據之然茍能謙柔以下之則无害矣乃用剛險以<lb/>
　乗之則不安而取困如據蒺藜謂乗九二之剛不安<lb/>
　猶藉刺也不祥者不善之徵失其所安者不善之效<lb/>
　故云不見其妻不祥也<lb/>
　朱子曰隂柔而不中正故有此象而其占則凶石指<lb/>
　四蒺藜指二宫謂三而妻則六也其義則繫辭<lb/>
<pb n="10a"/>　備矣<lb/>
　　愚曰上卦兊伏艮艮為石四五石也坎為蒺藜二<lb/>
　　是也坎為宫為夫離為妻為目見也三隂掩剛莫<lb/>
　　甚於六三六三上掩四五而下掩二天下之所疾<lb/>
　　惡而危害之者非斯人也耶夫子曰非所困而困<lb/>
　　焉名必辱非所據而據焉身必危夫石堅而不可<lb/>
　　勝者也九四九五是也而三欲困之是非所困而<lb/>
　　困也以不肖困賢以下凌上公議之所不容也名<lb/>
<pb n="10b"/>　　安得不辱夫蒺藜剛而不可乗者也九二是也而<lb/>
　　三乃據之是非所據而據也以小人掩君子以柔<lb/>
　　乗剛事理之至不順也身安得而不危既辱且危<lb/>
　　死期將至宫雖其所安而不得久矣妻雖其所與<lb/>
　　而不得見矣歸无所容死无所託天下之至不祥<lb/>
　　何以過之斯人也犯義之甚神怒人怨視初上為<lb/>
　　最凶也<lb/>
九四來徐徐困於金車吝有終象曰來徐徐志在下也<lb/>
<pb n="11a"/>雖不當位有與也<lb/>
　程子曰唯力不足故困亨困之道必由援助當困之<lb/>
　時上下相求理當然也四與初為正應然四以不中<lb/>
　正處困其才不足以濟人之困初六比二二有剛中<lb/>
　之才足以拯困宜為初所從矣金剛也車載物者也<lb/>
　二以剛在下載已故謂之金車四欲從初而阻於二<lb/>
　故其來遲疑而徐徐是困於金車也已之所應疑其<lb/>
　少已而之他將從之則猶豫不敢遽前豈不可羞吝<lb/>
<pb n="11b"/>　乎有終者事之所歸者正也初四正應終必相從也<lb/>
　寒士之妻弱國之臣各安其正而已茍擇勢而從<lb/>
　則惡之大者不容於世矣二與四皆以陽居隂而二<lb/>
　以剛中之才所以能濟困也居隂者尚柔也得中者<lb/>
　不失剛柔之宜四應初而隔於二志在下求故徐徐<lb/>
　而來雖居不當位為未善然其正應相與故有終也<lb/>
　朱子曰初六九四之正應九四處位不當不能濟物<lb/>
　而初六方困於下又為九二所隔故其象如此然邪<lb/>
<pb n="12a"/>　不勝正故其占雖為可吝而必有終也金車為九二<lb/>
　象未詳疑坎有輪象也<lb/>
　　愚曰四與初正應也初之從四宜速也而來徐徐<lb/>
　　者何哉初與六三共困九二九二金車也九乾陽<lb/>
　　乾為金二坎坤體坤為輿坎為輪故二為金車初<lb/>
　　與三何以困之是適自困也故初六入於幽谷三<lb/>
　　嵗不得覿四故曰來徐徐困於金車吝始吝而終<lb/>
　　通者九四之剛不失夫初之應其志在下是以有<lb/>
<pb n="12b"/>　　終也九四於三陽之中雖不當位然上比九五而<lb/>
　　下資九二雖困於隂然有剛以相與故曰雖不當<lb/>
　　位有與也<lb/>
九五劓刖困於赤紱乃徐有説利用祭祀象曰劓刖志<lb/>
未得也乃徐有説以中直也利用祭祀受福也<lb/>
　程子曰截鼻曰劓傷於上也去足為刖傷於下也上<lb/>
　下皆掩於隂為其傷害劓刖之象也五君位也人君<lb/>
　之困由上下无與也赤紱臣下之服取行來之義故<lb/>
<pb n="13a"/>　以紱言人君之困以天下不來也天下皆來則非困<lb/>
　也五雖在困而有剛中之徳下有九二剛中之賢道同<lb/>
　德合徐必相應而來共濟天下之困是始困而徐有<lb/>
　喜説也利用祭祀祭祀之事必致其誠敬而後受福<lb/>
　人君在困時宜念天下之困求天下之賢若祭祀然<lb/>
　致其誠敬則能致天下之賢濟天下之困矣五與二<lb/>
　同德而云上下无與何也曰隂陽相應者自然相應<lb/>
　也如夫婦骨肉分定也五與二皆陽爻以剛中之德<lb/>
<pb n="13b"/>　同而相應相求而後合者也如君臣朋友義合也方<lb/>
　其始困安有上下之與有與則非困也故徐合而後<lb/>
　有説也二云享祀五云祭祀大意則宜用至誠乃受<lb/>
　福也祭與祀享泛言之則可通分而言之祭天神祀<lb/>
　地示享人鬼五君位言祭二在下言享各以其所當<lb/>
　用也始為隂掩无上下之與方困未得志之時也徐<lb/>
　而有説以中直之道得在下之賢共濟於困也不曰<lb/>
　中正與二合者云直乃宜也直比正意差緩盡其誠<lb/>
<pb n="14a"/>　意如祭祀然以求天下之賢則能亨天下之困而享<lb/>
　受其福慶也<lb/>
　朱子曰劓刖者傷於上下下既傷則赤紱无所用而<lb/>
　反為困矣九五當困之時上為隂掩下則乗剛故有<lb/>
　此象然剛中而説體故能遲久而有説也占具象中<lb/>
　又利用祭祀久當獲福<lb/>
　　愚曰兊伏艮艮為鼻巽伏震震為足兊金刑之劓<lb/>
　　刖也二坎為赤乾為衣巽為股膝以上也赤紱臣<lb/>
<pb n="14b"/>　　之紱也謂二也二以征為凶五以无助而困困於<lb/>
　　赤紱也巽為不果徐也兊為説祭祀已見二爻劓<lb/>
　　者刑其上也刖者刑其下也困之時三隂上下共<lb/>
　　掩剛九五豈終受制者必劓之刖之去其所以掩<lb/>
　　陽剛者既去梗除君子必合故曰乃徐有說言二五<lb/>
　　君臣之間始困而終亨也兊為説君臣相説則神<lb/>
　　人和同故利用祭祀而上下均受其福二之有慶<lb/>
　　五之受福二五剛中其所以在困而亨者中直也<lb/>
<pb n="15a"/>上六困于葛藟于臲卼曰動悔有悔征吉象曰困于葛<lb/>
藟未當也動悔有悔吉行也<lb/>
　程子曰物極則反事極則變困既極矣理當變也葛<lb/>
　藟纒束之物臲卼危動之狀六處困之極為困所纒<lb/>
　束而居最髙危之地困於葛藟與臲卼也動悔動輒<lb/>
　有悔无所不困也有悔咎前之失也曰自謂也若能<lb/>
　曰如是動皆得悔當變前之所為有悔也能悔則往<lb/>
　而得吉也困極而征則出於困矣故吉三以隂在下<lb/>
<pb n="15b"/>　卦之上而凶上居一卦之上而无凶何也曰三居剛<lb/>
　而處險困而用剛險故凶上以柔居兊上為困極耳<lb/>
　困極則有變困之道也困與屯之上皆以无應居卦<lb/>
　終屯則泣血漣如困則有悔征吉屯險極而困説體<lb/>
　故也以説順進可以離乎困也為困所纒而不能變<lb/>
　未得其道也是處之未當也知動則得悔遂有悔而<lb/>
　去之可出於困是其行而吉也<lb/>
　朱子曰以隂柔處困極故有困於葛藟於臲卼曰動<lb/>
<pb n="16a"/>　悔之象然物窮則變故其占曰若能有悔則可以征<lb/>
　而吉矣<lb/>
　　愚曰巽為草六三巽象也故為葛藟上與三其位<lb/>
　　當應上六困極求助而六三柔而不正不能相濟<lb/>
　　又纒繞之故曰困於葛藟又以小人在上位髙而<lb/>
　　必危故曰於臲卼雖然易窮則變變則通故易告<lb/>
　　之曰動悔有悔征吉言動著悔吝之機便有悔生<lb/>
　　矣若從正道而行則反為吉明示兩途惟人自擇<lb/>
<pb n="16b"/>　　象以困于葛藟為未當言上六求六三為未當也<lb/>
　　以動悔有悔為吉行言避悔而趨吉也<lb/>
䷯<hi>巽下坎上</hi>
　程子曰序卦困乎上者必反下故受之以井承上升<lb/>
　而不已必困為言謂上升不已而困則必反於下也<lb/>
　物之在下者莫如井井所以次困也為卦坎上巽下<lb/>
　坎水也巽之象則木也巽之義則入也木器之象木<lb/>
　入於水下而上乎水汲井之象也<lb/>
<pb n="17a"/>井改邑不改井无喪无得往來井井汔至亦未繘井羸<lb/>
其瓶凶<lb/>
　程子曰井之為物常而不可改也邑可改而之他井<lb/>
　不可遷也故曰改邑不改井汲之而不竭存之而不<lb/>
　盈无喪无得也至者皆得其用往來井井也无喪无<lb/>
　得其德也常往來井井其用也周常也周也井之道<lb/>
　也汔幾也繘綆也井以濟用為功幾至而未及用亦<lb/>
　與未下繘於井同也君子之道貴乎有成所以五穀<lb/>
<pb n="17b"/>　不熟不如荑稗掘井九仭而不及泉猶為棄井有濟<lb/>
　物之用而未及物猶无有也羸敗其瓶而失之其用<lb/>
　喪矣是以凶也羸毁敗也<lb/>
　朱子曰井者穴地出水之處以巽木入乎坎水之下<lb/>
　而上出其水故為井改邑不改井故无喪无得而往<lb/>
　者來者皆井其井也汔幾也繘綆也羸敗也汲井幾<lb/>
　至未盡綆而敗其瓶則凶也其占為事仍舊无得喪<lb/>
　而又當敬勉不可幾成而敗也<lb/>
<pb n="18a"/>彖曰巽乎水而上水井井養而不窮也改邑不改井乃<lb/>
以剛中也汔至亦未繘井未有功也羸其瓶是以凶也<lb/>
　程子曰巽入於水下而上其水者井也井之養於物<lb/>
　不有窮已取之而不竭德有常也邑可改井不可遷<lb/>
　亦其德之常也二五之爻剛中之德其常乃如是卦<lb/>
　之才與義合也雖使幾至既未為用亦與未繘井同<lb/>
　井以濟用為功水出乃為用未出則何功也瓶所以<lb/>
　上水而致用也羸敗其瓶則不為用矣是以凶也<lb/>
<pb n="18b"/>　　愚按程子云坎水也巽之象木也巽之義入也木<lb/>
　　器之象木入於水而上乎水汲水之象也文公云<lb/>
　　井象只取巽入之義不取木義又曰以木是汲器<lb/>
　　則後面却有瓶却是瓦器又曰若作汲井桶則解<lb/>
　　不通且與後面羸其瓶凶之説不相合也以愚觀<lb/>
　　之繇詞言瓶者謂上卦坤體坤為腹二至四兊象<lb/>
　　兊為口井中之器有腹有口瓶也自四至初成反<lb/>
　　兊兊口在下巽繩反上而毁折之羸其瓶也不是<lb/>
<pb n="19a"/>　　古人汲水只用瓦器不用木桶亦不是卦中不取<lb/>
　　木義易中有一象則説一句聖人見卦中有瓶象<lb/>
　　則説瓶巽木也巽乎水而上水安知非又以木而<lb/>
　　汲水乎今人汲水二物皆用亦可見矣朱漢上謂<lb/>
　　此卦彖辭脱錯當云巽乎水而上水井改邑不改<lb/>
　　井乃以剛中也无喪无得往來井井養而不窮也<lb/>
　　汔至亦未繘井未有功也羸其瓶是以凶也其言<lb/>
　　亦有理夫子於改邑不改井曰以剛中者何坎本<lb/>
<pb n="19b"/>　　坤體坤為邑乾以一陽變之成坎故曰改邑坎剛<lb/>
　　居中震巽艮兊皆可改坎不可改故曰不改井井<lb/>
　　以不變為德者也於无喪无得往來井井曰井養<lb/>
　　而不窮者何夫无喪无得而隨取隨與往來井井而<lb/>
　　取之不竭井以養為用者也於汔至亦未繘井曰<lb/>
　　未有功於羸其瓶曰凶者何汔如汔可小康之汔<lb/>
　　汔幾也幾至於水也繘井綆上於井也今曰未繘<lb/>
　　井則水不上出曰羸瓶則汲井无具非凶而何井<lb/>
<pb n="20a"/>　　以上出為功者也故曰未有功又曰是以凶也<lb/>
象曰木上有水井君子以勞民勸相<lb/>
　程子曰木承水而上之乃器汲水而出井之象君子<lb/>
　觀井之象法井之德以勞徠其民而勸勉以相助之<lb/>
　道也勞徠其民法井之用也勸民使相助法井之施<lb/>
　也<lb/>
　　愚曰木上有水井文公云巽在坎下便是木在下<lb/>
　　面漲得水上來如桶中盛得兩斗水若將大一斗<lb/>
<pb n="20b"/>　　之木沈在水底則木上之水亦漲一斗便是此義<lb/>
　　又如草木生津潤皆上行直至樹末便是木上有<lb/>
　　水井之義以愚觀之若説漲水上來豈止用木為<lb/>
　　然其他器物沈下水底水亦漲起且草木生津潤<lb/>
　　於井義皆無干涉程傳亦自稳當<lb/>
初六井泥不食舊井无禽象曰井泥不食下也舊井无<lb/>
禽時舍也<lb/>
　程子曰井與鼎皆物也就物以為義六以隂柔居下<lb/>
<pb n="21a"/>　上无應援无上水之象不能濟物乃井之不可食也<lb/>
　井之不可食以泥汙也在井之下有泥之象井之用<lb/>
　以其水之養人也无水則舍置不用井水之上人獲<lb/>
　其用禽鳥亦就而求焉舊廢之井人既不食水不復<lb/>
　上則禽鳥亦不復往矣葢无以濟物也井本濟人之<lb/>
　物六以隂居下无上水之象故為不食井之不食以<lb/>
　泥也猶人當濟物之時而才弱无援不能及物為時<lb/>
　所舍也以隂而居井之下泥之象也无水而泥人所<lb/>
<pb n="21b"/>　不食也人不食則水不上无以及禽鳥禽鳥亦不至<lb/>
　矣見其不能濟物為時所舍置不用也若能及禽鳥<lb/>
　是亦有所濟也<lb/>
　朱子曰井以陽剛為泉上出為功初六以隂居下故<lb/>
　為此象葢井不泉而泥則人所不食而禽鳥亦莫之<lb/>
　顧矣<lb/>
　　愚曰初為井底坤水汨之泥也夫輕清者上升重<lb/>
　　濁者下降物皆然水為甚此初六所以為井泥而<lb/>
<pb n="22a"/>　　不為人所食也泥而不食遂為廢井舊井廢井也<lb/>
　　不特人不食禽亦不飲象曰井泥不食下也言居<lb/>
　　下流也舊井无禽時舍也衆所共棄也嗟夫德之<lb/>
　　不修行之不潔而怨時不我用惑哉<lb/>
九二井谷射鮒甕敝漏象曰井谷射鮒无與也<lb/>
　程子曰二雖剛陽之才而居下上无應而比於初不<lb/>
　上而下之象也井之道上行者也澗谷之水則旁出<lb/>
　而就下二居井而就下失井之道乃井而如谷也井<lb/>
<pb n="22b"/>　上出則養人而濟物今乃就下汚泥注於鮒而已鮒<lb/>
　或以為蝦或以為蟇井泥中微物耳射注也如谷之<lb/>
　下流注於鮒也甕敝漏如甕之破漏也陽剛之才本<lb/>
　可以養人濟物而上无應援故不能上而就下是以<lb/>
　无濟用之功如水之在甕本可為用乃破敝而漏之<lb/>
　不為用也井之初二无功而不言悔咎何也曰失則<lb/>
　有悔過則為咎无應援而不能成用非悔咎也居二<lb/>
　比初豈非過乎曰處中非過也不能上由无援非以<lb/>
<pb n="23a"/>　比初也井以上出為功二陽剛之才本可濟反以在<lb/>
　下而上无應援是以下比而射鮒若上有與之者則<lb/>
　當汲引而上成井之功矣<lb/>
　朱子曰九二剛中有泉之象然上无正應下比初六<lb/>
　功不上行故其象如此<lb/>
　　愚曰程義已詳爻云谷者以下卦伏艮云鮒者以<lb/>
　　巽為魚鮒魚之類也云甕者以三四五離象離為<lb/>
　　大腹兊為口有口而腹大者甕也云敝漏者以兊<lb/>
<pb n="23b"/>　　為毁折也九二雖剛中君子然九五不應而下比<lb/>
　　初是以用舍皆不濟何者用則當如井之上行而<lb/>
　　其德宣舍則當如甕之貯水而其德畜今井下注<lb/>
　　既不能宣以濟用甕敝漏又不能畜以待用象曰<lb/>
　　无與也以五不應无與之者以致此也<lb/>
九三井渫不食為我心惻可用汲王明並受其福象曰<lb/>
井渫不食行惻也求王明受福也<lb/>
　程子曰三以陽剛居得其正是有濟用之才者也在<lb/>
<pb n="24a"/>　井下之上水之清潔可食者也井以上為用居下未<lb/>
　得其用也陽之性上又志應上六處剛而過中汲汲<lb/>
　於上進乃有才用而切於施為未得其用則如井之<lb/>
　渫治清潔而不見食為其心之惻怛也三居井之時<lb/>
　剛而不中故切於施為異乎用之則行舍之則藏者<lb/>
　也然明王用人豈求備也故王明則受福矣三之才<lb/>
　足以濟用如井之潔清可用汲而食也若上有明王<lb/>
　則當用之而得其效賢才見用則已得行其道君得<lb/>
<pb n="24b"/>　享其功下得被其澤上下並受其福也井渫治而不<lb/>
　見食乃人有才知而不見用以不得行為憂惻也既<lb/>
　以不得行為惻則豈免有求也故求王明而受福志<lb/>
　切於行也<lb/>
　朱子曰渫不停汚也井渫不食而使人心惻可用汲<lb/>
　矣王明則汲井以及物而施者受者並受其福也九<lb/>
　三以陽居陽位在下之上而未為時用故其象占如<lb/>
　此<lb/>
<pb n="25a"/>　　愚曰巽為股為入股入坎下渫井之象也兊口在<lb/>
　　上不食也坎為加憂為心病心惻也乾五為王離<lb/>
　　為明陽為福三居下卦之上下離滓濁上接清泠<lb/>
　　井之渫治者也井渫可以食矣而不食焉三與上<lb/>
　　為正應上於是惻之曰是井也猶君子之修其身<lb/>
　　而不見用為我心之所傷也渫則可用汲矣汲者<lb/>
　　誰歟若有明王汲之則天下並受其福矣此望五<lb/>
　　也象曰行惻謂行道之人所惻也指上六曰求王<lb/>
<pb n="25b"/>　　明受福謂上六求明王而告之以汲曰井不汲於<lb/>
　　井无喪賢不用於賢无戚我之所求於王自欲受<lb/>
　　福而已井不汲賢不用福不我與心安得不傷乎<lb/>
六四井甃无咎象曰井甃无咎修井也<lb/>
　程子曰四雖隂柔而處正上承九五之君才不足以<lb/>
　廣施利物亦可自守者也故能修治則得无咎甃砌<lb/>
　累也謂修治也四雖才弱不能廣濟物之功修治其<lb/>
　事不至於廢可也若不能修治廢其養人之功則失<lb/>
<pb n="26a"/>　井之道其咎大矣居髙位而得陽剛中正之君但能<lb/>
　處正承上不廢其事亦可以免咎也<lb/>
　朱子曰以六居四雖得其正然隂柔不泉則但能修<lb/>
　治而无及物之功故其象為井甃而占則无咎占者<lb/>
　能自修治則雖无及物之功而亦可以无咎矣<lb/>
　　愚曰甃井用塼塼者坎水坤土合而甄者也四有<lb/>
　　甃井之象故云井甃九三六四君子之潔修者也<lb/>
　　三之渫抱潔而可用汲四之甃自脩而不使廢然<lb/>
<pb n="26b"/>　　九三而上六應之故為我心惻而求王明六四而<lb/>
　　初不應之故但守正自修免咎而已不修井四之<lb/>
　　咎也修矣或食焉或否焉則九五之責也何者四<lb/>
　　近君也<lb/>
九五井洌寒泉食象曰寒泉之食中正也<lb/>
　程子曰五以陽剛中正居尊位其才其德盡善盡美<lb/>
　井洌寒泉食也洌謂其潔也井泉以寒為美甘潔之<lb/>
　寒泉可為人食也於井道為至善也然而不言吉者<lb/>
<pb n="27a"/>　井以上出成功未至於上未及用也故至上而後言<lb/>
　元吉泉寒而可食井道之至善者也九五中正之德<lb/>
　為至善之義<lb/>
　朱子曰洌潔也陽剛中正功及於物故為此象占者<lb/>
　有其德則契其象也<lb/>
　　愚曰陽為清潔坎水陽也九五以陽居陽清潔之<lb/>
　　至故為洌坎中一陽是乾乾為寒井五月卦隂氣<lb/>
　　自上而下寒矣故九五有寒泉之象井泉寒洌而<lb/>
<pb n="27b"/>　　後可飲人君德中正而後能用士九三渫之六四<lb/>
　　修之至此則寒洌而九五食之矣以中正之君用<lb/>
　　自修清潔之士此天下所以並受其福也<lb/>
上六井收勿幕有孚元吉象曰元吉在上大成也<lb/>
　程子曰井以上出為用居井之上井道之成也收汲<lb/>
　取也幕蔽覆也取而不蔽其利无窮井之施廣矣大<lb/>
　矣有孚有常而不變也博施而有常大善之吉也夫<lb/>
　體井之用博施而有常非大人孰能他卦之終為極<lb/>
<pb n="28a"/>　為變唯井與鼎終乃為成功是以吉也以大善之吉<lb/>
　在卦之上井道之大成也井以上為成功<lb/>
　朱子曰收汲取也晁氏云收轆轤收繘者也亦通幕<lb/>
　蔽覆也有孚謂其出有原而不窮也井以上出為功<lb/>
　而兊口不掩故上六雖非陽剛而其象如此然占者<lb/>
　應之則必有孚乃元吉也<lb/>
　　愚按幕于氏本作冪亡狄切覆也今作幕音莫<lb/>
　　者傳寫誤也井至上六既渫矣既甃矣既食矣井<lb/>
<pb n="28b"/>　　道成无所事矣故曰井收猶曰收成功云爾然井<lb/>
　　養賢不窮既收功矣勿可覆冪當與人共之夫不<lb/>
　　言而信謂之孚與人共之不言而信使天下並受<lb/>
　　其福為吉之大何以過此象曰元吉在上大成也<lb/>
　　可見井食於五猶是小成勿冪於上則博施濟衆<lb/>
　　然後為成之大吉之元矣<lb/>
　<lb/>
　周易程朱傳義折衷卷二十五<lb/>
</p>

  </div>
            <div>
<head>周易程朱傳義折衷卷二十六</head> <lb/>
    <p>
<pb n="1a"/>欽定四庫全書<lb/>
　周易程朱傳義折衷卷二十六<lb/>
　　　　　　　　　　　　　元　趙采　撰<lb/>
䷰<hi>離下兊上</hi>
　程子曰序卦井道不可不革故受之以革井之為物<lb/>
　存之則穢敗易之則潔清不可不革者故井之后受<lb/>
　之以革也為卦兊上離下澤中有火也革變革也水<lb/>
　火相息之物水滅火火涸水相變革者也火之性上<lb/>
<pb n="1b"/>　水之性下若相違行則睽而已乃火在下水在上相<lb/>
　就而相克相滅息者也所以為革也又二女同居而<lb/>
　其歸各異其志不同為不相得也故為革也<lb/>
革已日乃孚元亨利貞悔亡<lb/>
　程子曰革者變其故也變其故則人未能遽信故必<lb/>
　已日然後人心信從元亨利貞悔亡弊壊而後革之<lb/>
　革之所以致其通也故革之而可以大亨革之而利<lb/>
　於正道則可久而得去故之義无變動之悔乃悔亡<lb/>
<pb n="2a"/>　也革而无甚益猶有可悔也况反害乎古人所以重<lb/>
　改作也<lb/>
　朱子曰革變革也兊澤在上離火在下火然則水乾<lb/>
　水決則火滅中少二女合為一卦而少上中下志不<lb/>
　相得故其卦為革也變革之初人未之信故必已日<lb/>
　而後信又以其内有文明之德而外有和説之氣故<lb/>
　其占為有所更革皆大亨而得其正所革皆當而所<lb/>
　革之悔亡也一有不正則所革不信不通而反有悔<lb/>
<pb n="2b"/>　矣<lb/>
　　愚曰革變也事不極不可以變董子曰譬之琴瑟<lb/>
　　不調甚者必解而更張之為政而不行甚者必變<lb/>
　　而更化之革之為義小則更化三代百王之損益<lb/>
　　是也大則革命湯武之事是也然必極而後可革<lb/>
　　不極則天命未改人心未厭不可遽革也故曰已<lb/>
　　日乃孚已日朱漢上謂當作戊己之已葢革自遯<lb/>
　　來一變无妄二變家人三變離四變革无妄之震<lb/>
<pb n="3a"/>　　納庚革之離納已自庚至已十日浹矣十者數之<lb/>
　　極也言待其極而後革人斯信之矣夫日未至而<lb/>
　　革固不可也日雖至矣未至於極亦未可也已日<lb/>
　　乃孚如桀之民曰時日曷喪紂之民曰天曷不降<lb/>
　　威而伊尹猶去亳適夏武王猶觀政於商是也革<lb/>
　　有悔者也然必具乾徳者革之而悔亡矣乾德<lb/>
　　天德也无欲者也故曰乾道乃革離兊皆乾體故<lb/>
　　云<lb/>
<pb n="3b"/>彖曰革水火相息二女同居其志不相得曰革已日乃<lb/>
孚革而信之文明以説大亨以正革而當其悔乃亡天<lb/>
地革而四時成湯武革命順乎天而應乎人革之時大<lb/>
矣哉<lb/>
　程子曰澤火相滅息又二女志不相得故為革息為<lb/>
　止息又為生息物止而後有生故為生義革之相息<lb/>
　謂止息也事之變革人心豈能便信必終日而後孚<lb/>
　在上者於改為之際當詳告申令至於已日使人信<lb/>
<pb n="4a"/>　之人心不信雖强之行不能成也先王政令人心始<lb/>
　以為疑者有矣然其久也必信終不孚而成善治者<lb/>
　未之有也文明以説以卦才言革之道也離為文明兊為<lb/>
　説文明則理无不盡事无不察説則人心和順革而能照<lb/>
　察事理和順人心可致大亨而得貞正如是變革得<lb/>
　其至當故悔亡也天下之事革之不得其道則反致<lb/>
　弊害故革有悔之道唯革之至當則新舊之悔皆亡<lb/>
　也推革之道極乎天地變易時運終始也天地隂陽<lb/>
<pb n="4b"/>　推遷改易而成四時萬物於是生長成終各得其宜革<lb/>
　而後四時成也時運既終必有革而新之者王者之<lb/>
　興受命於天故易世謂之革命湯武之王上順天命下<lb/>
　應人心順乎天而應乎人也天道變改世故遷易革<lb/>
　之至大也故贊之曰革之時大矣哉<lb/>
　　愚曰彖釋革而曰水火相息二女不相得者何此<lb/>
　　言凡物不合則變生是以革也水火二女此以上<lb/>
　　下卦體而言革也或曰坎為水兊為澤今彖以兊<lb/>
<pb n="5a"/>　　為水何也曰坎兊一也坎為陽水兊為隂水故屯<lb/>
　　需之坎為雲小畜之兊亦為雲坎為川大畜之兊<lb/>
　　亦為川坎為水革兊亦為水又兊為金金者水之<lb/>
　　母此兊所以言水也釋已日乃孚曰革而信之者<lb/>
　　何言革者非常之事事不極而革人豈遽信哉必<lb/>
　　待十日數極而後革革則人乃信之矣此以卦變<lb/>
　　震離納甲而言革之不可輕也釋元亨利貞而曰<lb/>
　　文明以説大亨以正者何此言有乾德而後可革<lb/>
<pb n="5b"/>　　革則四德不全不可同乾矣故但曰文明以説大<lb/>
　　亨以正不曰利者革則天下以為利非聖人之利<lb/>
　　故不言也文明以説謂離變六五而為兊成革也<lb/>
　　大亨以正謂九五當位而正正則大亨也釋悔亡<lb/>
　　而曰革而當者何言離六五之上五與上革而得<lb/>
　　其當此以離變革而言革之道所以悔亡也離兊<lb/>
　　皆乾體坤來革之天地革也天地革則寒暑相代<lb/>
　　而四時成寒暑亦水火也湯武之革亦天地之革<lb/>
<pb n="6a"/>　　也故曰順乎天而應乎人易之有革其為湯武設<lb/>
　　乎聖人贊之曰革之時大矣哉葢更革之時非常<lb/>
　　時比也<lb/>
象曰澤中有火革君子以治厯明時<lb/>
　程子曰水火相息為革革變也君子觀變革之象推<lb/>
　日月星辰之遷易以治厯數明四時之序也夫變易<lb/>
　之道事之至大理之至明跡之至著莫如四時觀四<lb/>
　時而順變革則與天地合其序矣<lb/>
<pb n="6b"/>　　愚曰天地間寒暑相代謝只是水火相變革至變莫<lb/>
　　如水火知變莫如治厯君子治厯之變以四時之變則<lb/>
　　千嵗之日可坐而致矣堯之厯象箕子之厯數是也<lb/>
初九鞏用黃牛之革象曰鞏用黃牛不可以有為也<lb/>
　程子曰變革事之大也必有其時有其位有其才審<lb/>
　慮而慎動而後可以无悔九以時則初也動於事初<lb/>
　則无審慎之意而有<graphic n="KR0997" url="https://raw.githubusercontent.com/kanripo/KR-Gaiji/master/images/KR0997.png" mimeType="image/png"/>易之象以位則下也无時无援<lb/>
　而動於下則有僭妄之咎而无體勢之重以才則離<lb/>
<pb n="7a"/>　體而陽也離性上而剛體健皆速於動也其才如此<lb/>
　有為則凶咎至矣葢剛不中而體躁所不足者中與<lb/>
　順也當以中順自固而无妄動則可也鞏局束也革<lb/>
　所以包束黄中色牛順物鞏用黄牛之革謂以中順<lb/>
　之道自固不妄動也不云吉凶何也曰妄動則有凶<lb/>
　咎以中順自固則不革而已安得便有吉凶乎<lb/>
　朱子曰雖當革時居初无應未可有為故為此象鞏<lb/>
　固也黄中色牛順物革所以固物亦取卦名而義不<lb/>
<pb n="7b"/>　同也其占為當堅確固守而不可以有為聖人之於<lb/>
　變革其謹如此<lb/>
　　愚曰以陽居陽雖有剛正之才在下无應未有變<lb/>
　　更之時此宜固守其中順之節不可以有為也黄<lb/>
　　者中之色也牛者順之德也離六二之象也初九<lb/>
　　宜體六二之中順固守如革之堅而後可夫革於<lb/>
　　他爻義皆取改於初九義又取堅象又言不可有<lb/>
　　為夫人有不為也而後可以有為他日能革皆基<lb/>
<pb n="8a"/>　於此<lb/>
六二已日乃革之征吉无咎象曰已日革之行有嘉也<lb/>
　程子曰以六居二柔順而得中正又文明之主上有<lb/>
　剛陽之君同德相應中正則无偏蔽文明則盡事理<lb/>
　應上則得權勢體順則无違悖時可矣位得矣才足<lb/>
　矣處革之至善者也然臣道不當為革之先又必待<lb/>
　上下之信故已日乃革之也如二之才德所居之地<lb/>
　所逢之時足以革天下之弊新天下之治當進而上<lb/>
<pb n="8b"/>　輔於君以行其道則吉而无咎也不進則失可為之<lb/>
　時為有咎也以二體柔而處當位體柔則其進緩當<lb/>
　位則其處固變革者事之大故有此戒二得中而應<lb/>
　剛未至失於柔也聖人因其有可戒之疑而明其義<lb/>
　耳使賢才不失可為之時也已日而革之征則吉而<lb/>
　无咎者行則有嘉慶也謂可以革天下之弊新天下<lb/>
　之事處而不行是无救弊濟世之心失時而有咎也<lb/>
　朱子曰六二柔順中正而為文明之主有應於上於<lb/>
<pb n="9a"/>　是可以革矣然必已日然後革之則征吉而无咎戒<lb/>
　占者猶未可遽變也<lb/>
　　愚曰離之六二納已故曰已日乃革之乃者難之<lb/>
　　也已日則時久而事極矣猶難之而後動湯武是<lb/>
　　也以是而往故吉且无咎道亨而時㑹謂之嘉六<lb/>
　　二居中處順又已日而後革之此其行所以有嘉<lb/>
　　也<lb/>
九三征凶貞厲革言三就有孚象曰革言三就又何之<lb/>
<pb n="9b"/>矣<lb/>
　程子曰九三以剛陽為下之上又居離之上而不得<lb/>
　中躁動於革者也在下而躁於變革以是而行則有<lb/>
　凶也然居下之上事茍當革豈可不為也在乎守貞<lb/>
　正而懐危懼順從公論則可行之不疑革言謂當革<lb/>
　之論就成也合也審察當革之言至於三而皆合則<lb/>
　可信也言重慎之至能如是則必得至當乃有孚也<lb/>
　已可信而衆所信也如此則可以革矣在革之時居<lb/>
<pb n="10a"/>　下之上事有當革若畏懼而不為則失時為害唯當<lb/>
　慎重之至不自任其剛明審稽公論至於三就而後<lb/>
　革之則无過矣又何之矣乃俗語更何往也<lb/>
　朱子曰過剛不中居離之極躁動於革者也故其占<lb/>
　有征凶貞厲之戒然其時則當革故至於革言三就<lb/>
　則亦有孚而可革也<lb/>
　　愚曰九三剛正而明居下卦之上可進而革者也<lb/>
　　聖人曰往則必凶雖正亦危何也以九三剛明過<lb/>
<pb n="10b"/>　　中又離體務上故戒之然與上應其時則當革革<lb/>
　　言謂以當革之説言之於衆也三就謂三番商量<lb/>
　　方結果成就易於革道可謂慮之周謀之悉兊為<lb/>
　　口革言也九三爻歴三位三就也三就人斯信之<lb/>
　　矣伊尹五就桀既醜有夏復歸於亳所與汝鳩汝<lb/>
　　方言者何言哉必當革之言也武王三誓而後陳<lb/>
　　於商郊亦皆當革之言也革言三就又何之矣言<lb/>
　　必至於革也<lb/>
<pb n="11a"/>九四悔亡有孚改命吉象曰改命之吉信志也<lb/>
　程子曰九四革之盛也陽剛革之才也離下體而進<lb/>
　上體革之時也居水火之際革之勢也得近君之位<lb/>
　革之任也下无繫應革之志也以九居四剛柔相際<lb/>
　革之用也四既具此可謂當革之時也事之可悔而<lb/>
　後革之革之而當其悔乃亡也革之既當唯在處之<lb/>
　以至誠故有孚則改命吉改命改為也謂革之也既<lb/>
　事當而弊革行之以誠上信而下順其吉可知四非<lb/>
<pb n="11b"/>　中正而至善何也唯其處柔也故剛而不過近而不<lb/>
　逼順承中正之君乃中正之人也易之取義无常也<lb/>
　隨時而已改命而吉以上下信其志也誠既至則上<lb/>
　下信矣革之道以上下之信為本不當不孚則不信<lb/>
　當而不信猶不可行也况不當乎<lb/>
　朱子曰以陽居隂故有悔然卦已過中水火之際乃<lb/>
　革之時而剛柔不偏又革之用也是以悔亡然又必<lb/>
　有孚然後革乃可獲吉明占者有其德而當其時又<lb/>
<pb n="12a"/>　必有信乃悔亡而得吉也<lb/>
　　愚曰進而至於四其卦為兊革而説者也革而當<lb/>
　　矣悔可亡矣不惟吾自信吾之志而天下亦皆信<lb/>
　　吾之志矣此改命之所以為吉也改命大事也天<lb/>
　　下不信其事而信其志无湯武之志則簒也故必<lb/>
　　曰悔亡有孚而後曰改命吉然則易之有革所以<lb/>
　　重湯武之事而憂後世亂臣賊子之為哉<lb/>
九五大人虎變未占有孚象曰大人虎變其文炳也<lb/>
<pb n="12b"/>　程子曰九五以陽剛之才中正之德居尊位大人也<lb/>
　以大人之道革天下之事无不當也无不時也所過<lb/>
　變化事理炳著如虎之文采故曰虎變龍虎大人之<lb/>
　象也變者事物之變曰虎何也曰大人變之乃大人<lb/>
　之變也以大人中正之道變革之炳然昭著不待占<lb/>
　決知其至當而天下必信也天下蒙大人之革不待<lb/>
　占決知其至當而信之也事理明著若虎文之炳煥<lb/>
　明盛也天下有不孚乎<lb/>
<pb n="13a"/>　朱子曰虎大人之象變謂希革而毛毨也在大人則<lb/>
　自新新民之極順天應人之時也九五以陽剛中正<lb/>
　為革之主故有此象占而得此則有此應然亦必自<lb/>
　其未占之時人已信其如此乃足以當之耳<lb/>
　　愚曰夫革一物易一物未足以盡革也變凡為聖<lb/>
　　變臣為君變亂世為文明革道大矣革至九五大<lb/>
　　人以天德宅天位煥乎其有文章赫然其有威德<lb/>
　　无可云喻如虎之變焉則其精神之所感召不待<lb/>
<pb n="13b"/>　　占卜必有孚信之者矣乾五為大人兊為虎二離<lb/>
　　為龜兊為決占決龜也二五未易而應未占有孚<lb/>
　　也乾稱龍取其飛革稱虎取其變非九五至變安<lb/>
　　能不言而信如是乎<lb/>
上六君子豹變小人革面征凶居貞吉<lb/>
　程子曰革之終革道之成也君子謂善人良善則已<lb/>
　從革而變其著見若豹之彬蔚也小人昏愚難遷者<lb/>
　雖未能心化亦革其面以從上之教令也龍虎大人<lb/>
<pb n="14a"/>　之象故大人云虎君子云豹也人性本善皆可以變<lb/>
　化然有下愚雖聖人不能移者以堯舜為君以聖繼<lb/>
　聖百有餘年天下被化可謂深且久矣而有苗有象<lb/>
　其來格烝又葢亦革面而已小人既革其外革道可<lb/>
　以為成也茍便從而深治之則為已甚已甚非道也<lb/>
　故至革之終而又征則凶也當貞固以自守革至於<lb/>
　極而不守以貞則所革隨復變矣天下之事始則患<lb/>
　乎難革已革則患乎不能守也故革之終戒以居貞<lb/>
<pb n="14b"/>　則吉也居貞非為六戒乎曰為革終言也莫不在其<lb/>
　中矣人性本善有不可革者何也曰語其性則皆善<lb/>
　也語其才則有下愚之不移所謂下愚有二焉自暴<lb/>
　也自棄也人茍以善自治則无不可移者雖昏愚之至<lb/>
　皆可漸磨而進也唯自暴者拒之以不信自棄者絶<lb/>
　之以不為雖聖人與居不能化而入也仲尼之所謂<lb/>
　下愚也然天下自棄自暴者非必皆昏愚也往往强<lb/>
　戾而才力有過人者商辛是也聖人以其自絶於善<lb/>
<pb n="15a"/>　謂之下愚然考其歸則誠愚也既曰下愚其能革面<lb/>
　何也曰心雖絶於善道其畏威而寡罪則與人同也<lb/>
　唯其有與人同所以知其非性之罪也<lb/>
　朱子曰革道已成君子如豹之變小人亦革面以聴<lb/>
　從矣不可以往而居正則吉變革之事非得已者不<lb/>
　可以過而上六之才亦不可以有行也故占者如之<lb/>
象曰君子豹變其文蔚也小人革面順以從君也<lb/>
　程子曰君子從化遷善成文彬蔚見於外也中人以<lb/>
<pb n="15b"/>　上莫不變革雖不移之小人則亦不敢肆其惡革易<lb/>
　其外以順從君上之教令是革面也至此革道成矣<lb/>
　小人勉而假善君子所容也更往而治之則凶矣<lb/>
　　愚曰上六革道已成大人以炳然之文君子以蔚<lb/>
　　然之文相與揭一世於離明之治當是時也小人<lb/>
　　亦知改容以事其上矣離二文之中也故二交五<lb/>
　　其文炳離三文已過故三交上其文蔚蔚者茂蔚<lb/>
　　文之過也君子文而蔚小人説而順為上者宜如<lb/>
<pb n="16a"/>　　何哉无為守正斯可矣故曰征凶居貞吉武王既<lb/>
　　革商命即歸馬放牛包干戈而不用列爵分土以<lb/>
　　處君子重民五教惟食喪祭以安小人垂拱而天<lb/>
　　下治得此道也革道已成而又革焉是紛更也故<lb/>
　　以征凶戒之<lb/>
䷱<hi>巽下離上</hi>
　程子曰序卦革物者莫若鼎故受之以鼎鼎之為用<lb/>
　所以革物也變腥而為熟易堅而為柔水火不可同<lb/>
<pb n="16b"/>　處也能使相合為用而不相害是能革物也鼎所以<lb/>
　次革也為卦上離下巽所以為鼎則取其象焉取其<lb/>
　義焉取其象者有二以全體言之則下植為足中實<lb/>
　為腹中實受物在中之象對峙於上者耳也横亘於<lb/>
　上者鉉也鼎之象也以上下二體言之則中虚在上<lb/>
　下有足以承之亦鼎之象也取其義則木從火也巽<lb/>
　入也順從之義以木從火為然之象火之用惟燔與<lb/>
　烹燔不假器故取烹象而為鼎以木巽火烹飪之象<lb/>
<pb n="17a"/>　也制器取諸象也乃象器以為卦乎曰制器取於象<lb/>
　也象存乎卦而卦不必先器聖人制器不待見卦而<lb/>
　後知象以衆人之不能知象也故設卦以示之卦器<lb/>
　之先後不害於義也或疑鼎非自然之象乃人為也<lb/>
　曰固人為也然烹飪可以成物形制如是則可用此<lb/>
　非人為自然也在井亦然器雖在卦先而所取者乃<lb/>
　卦之象卦復用器以為義也<lb/>
鼎元吉亨<lb/>
<pb n="17b"/>　程子曰以卦才言也如卦之才可以致元亨也止當<lb/>
　曰元亨文羡吉字卦才可以致元亨未便有元吉也<lb/>
　彖復止云元亨其羡明矣<lb/>
　朱子曰鼎烹飪之器為卦下隂為足二三四陽為腹<lb/>
　五隂為耳上陽為鉉有鼎之象又以巽木入離火而<lb/>
　致烹飪鼎之用也故其卦為鼎下巽巽也上離為目<lb/>
　而五為耳有内巽順而外聰明之象卦自巽來隂進<lb/>
　居五而下應九二之陽故其占曰元亨吉衍文也<lb/>
<pb n="18a"/>　　愚曰鼎在天地為中和調一之器帝王守之則曰<lb/>
　　神器聖人鑄之則曰象器水火相巽則為養人之<lb/>
　　器水火相濟則為養身之器凡鼎之義无不吉也<lb/>
　　无不亨也義盡於辭故其辭簡<lb/>
彖曰鼎象也以木巽火亨飪也聖人亨以享上帝而大<lb/>
亨以養聖賢巽而耳目聰明柔進而上行得中而應乎<lb/>
剛是以元亨<lb/>
　程子曰卦之為鼎取鼎之象也鼎之為器法卦之象<lb/>
<pb n="18b"/>　也有象而後有器卦復用器而為義也鼎大器也重<lb/>
　寳也故其制作形模法象尤嚴鼎之名正也古人訓<lb/>
　方方實正也以形言則耳對植於上足分峙於下周<lb/>
　圓内外髙卑厚薄莫不有法而至正至正然後成安<lb/>
　重之象故鼎者法象之器卦之為鼎以其象也以二<lb/>
　體言鼎之用以木巽火以木從火所以亨飪也鼎之<lb/>
　為器生人所賴至切者也極其用之大則聖人亨以<lb/>
　享上帝大亨以養聖賢上既言鼎之用復以卦才言<lb/>
<pb n="19a"/>　人能如卦之才可以致元亨也下體巽為巽順於理<lb/>
　離明而中虚於上為耳目聰明之象凡離在上者<lb/>
　皆云柔進而上行柔在下之物乃居尊位進而上行<lb/>
　也以明居尊而得中道應乎剛能用陽剛之道也五<lb/>
　居中而又以柔而應剛為得中道其才如是所以能<lb/>
　元亨也<lb/>
　　愚曰六十四卦皆象也而鼎之象見於畫初為趾<lb/>
　　二三四為腹五為耳上為鉉而鼎具矣其用則以<lb/>
<pb n="19b"/>　　木巽火有烹飪之功烹飪之功二祭祀也賔客也<lb/>
　　祭莫嚴於上帝賔莫重於聖賢曰聖人亨者嚴之<lb/>
　　也曰大亨者重之也大亨非亨也取鼎之用施之<lb/>
　　天下謂之大亨鼎之用極於享帝而已以其道養<lb/>
　　聖賢則亨之大者也乾為天在上為帝指上九也<lb/>
　　在下為聖賢指二三四爻也鼎器也極其用則道<lb/>
　　也此以六爻言鼎之用也鼎自遯三變而成一變<lb/>
　　訟坎為耳在下聴卑聰也再變巽離為目在四三<lb/>
<pb n="20a"/>　　變鼎離目在上其視逾逺明也巽而耳目聰明者<lb/>
　　義則兼離而用則主巽天下之患莫大乎聰明自<lb/>
　　任以壅蔽其耳目聖人惟知夫耳目不可自任是<lb/>
　　以巽為聴受以廣其聰明不巽則无以得聖賢耳<lb/>
　　目之助故曰巽而耳目聰明此以卦爻三變而言<lb/>
　　鼎之才也六二之柔進而上行而為六五以柔履<lb/>
　　尊則剛柔得中而无過不及之咎以柔應剛則君<lb/>
　　臣道合凡天下之聖賢皆為我養矣斯所以為元<lb/>
<pb n="20b"/>　　亨也此言革反二為五成鼎也<lb/>
象曰木上有火鼎君子以正位凝命<lb/>
　程子曰木上有火以木巽火也烹飪之象故為鼎君<lb/>
　子觀鼎之象以正位凝命鼎者法象之器其形端正<lb/>
　其體安重取其端正之象則以正其位謂正其所居<lb/>
　之位君子所處必正其小至於席不正不坐毋跛毋<lb/>
　倚取其安重之象則以凝其命令安重其命令也凝<lb/>
　聚止之義謂安重也今世俗有凝然之語以命令而言<lb/>
<pb n="21a"/>　耳凡動為皆當安重也<lb/>
　　愚曰以木巽火火木二體未然之火也木上有火<lb/>
　　火木一體既然之火也二卦皆乾體乾為金火木<lb/>
　　鑄之巽風吹之鑄鼎之象也離南面正位也巽為<lb/>
　　金凝命也革既改命鼎所以凝之也故鼎次革<lb/>
初六鼎顛趾利出否得妾以其子无咎象曰鼎顛趾未<lb/>
悖也利出否以從貴也<lb/>
　程子曰六在鼎下趾之象也上應於四趾而向上顛<lb/>
<pb n="21b"/>　之象也鼎覆則趾顛趾顛則覆其實矣非順道也然<lb/>
　有當顛之時謂傾出敗惡以致潔取新則可也故顛<lb/>
　趾利在於出否否惡也四近君大臣之位初在下之<lb/>
　人而相應乃上求於下下從其上也上能用下之善<lb/>
　下能輔上之為可以成事功乃善道如鼎之顛趾有<lb/>
　當顛之時未為悖理也得妾以其子无咎六隂而卑<lb/>
　故為妾得妾謂得其人也若得良妾則能輔助其主<lb/>
　使无過咎也子主也以其子致其主於无咎也六隂<lb/>
<pb n="22a"/>　居下而卑巽從陽妾之象也以六上應四為顛趾而<lb/>
　發此義初六本无才德可取故云得妾言得其人則<lb/>
　如是也鼎覆而趾顛悖道也然非必為悖者葢有傾<lb/>
　出否惡之時也出故而納新瀉惡而受美從貴之義<lb/>
　也應於四上從於貴也<lb/>
　朱子曰居鼎之下鼎趾之象也上應九四則顛矣然<lb/>
　當卦初鼎未有實而舊有否惡之積焉因其顛而出<lb/>
　之則為利矣得妾而因得其子亦由是也此爻之象<lb/>
<pb n="22b"/>　如此而其占无咎盖因敗以為功因賤以致貴也<lb/>
　　愚曰此爻顛趾程傳謂鼎有當顛之時謂傾出敗<lb/>
　　惡致潔取新則是鼎當顛而出其否似今時傾鼎<lb/>
　　鐺以致新文公云因其顛而出之葢因敗以為功<lb/>
　　因賤以致貴則是鼎不當顛而偶然顛因其顛而<lb/>
　　出否則可以无咎是顛本不好是有咎却出否故<lb/>
　　无咎大抵鼎是重器不可提掇縱有否惡只當就<lb/>
　　而滌之豈可顛其趾此是初六為鼎足不能持重<lb/>
<pb n="23a"/>　　却上應九四故鼎足顛仰足顛本不好今因其顛<lb/>
　　而出否故亦得无咎古者奔則為妾得妾亦豈是<lb/>
　　好今以其子有子故亦无咎以卦變推之初往四<lb/>
　　成震兊震為足兊為毁折顛也兊又為少女得妾<lb/>
　　也震為長子以其子象也象以顛趾為未悖以出<lb/>
　　否為從貴者鼎利出否以從新妾利有子而出賤<lb/>
　　出否即出賤出賤者母以子貴也若是則顛趾亦<lb/>
　　何悖得妾亦何嫌哉<lb/>
<pb n="23b"/>九二鼎有實我仇有疾不我能即吉象曰鼎有實慎所<lb/>
之也我仇有疾終无尤也<lb/>
　程子曰二以剛實居中鼎中有實之象鼎之有實上<lb/>
　出則為用二陽剛有濟用之才與五相應上從六五<lb/>
　之君則得正而其道可亨然與初宻比隂從陽者也<lb/>
　九二居中而應中不至失正已雖自守彼必相求故<lb/>
　戒能逺之使不來即我則吉也仇對也隂陽相對之<lb/>
　物謂初也相從則非正而害義是有疾也二當以正<lb/>
<pb n="24a"/>　自守使之不能來就已人能自守以正則不正不能<lb/>
　就之矣所以吉也鼎之有實乃人之有才業也當慎<lb/>
　所趨向不慎所往則亦陷於非義二能不昵於初而<lb/>
　上從六五之正應乃是慎所之也我仇有□舉上文<lb/>
　也我仇對已者謂初也初比已而非正是有疾也既<lb/>
　自守以正則彼不能即我所以終无過尤也<lb/>
　朱子曰以剛居中鼎有實之象也我仇謂初隂陽相<lb/>
　求而非正則相陷於惡而為仇矣二能以剛中自守<lb/>
<pb n="24b"/>　則初雖近不能以就之是以其象如此而其占為如<lb/>
　是則吉也<lb/>
　　愚曰陽為實隂為虚二鼎腹以九居二鼎有實也<lb/>
　　五二之仇也君子好仇仇匹也六居五隂失位有<lb/>
　　疾也又乗剛亦疾也即就也二動則成艮艮止也<lb/>
　　二不可往則五不能來不我即也不我即則怨耦<lb/>
　　然在九二為吉者何哉鼎實則不可復加今二鼎<lb/>
　　實矣五若又來加之則反傷其實而有悔尤也五<lb/>
<pb n="25a"/>　　隂虚即則傷其實五不我即二不妄有所之則能<lb/>
　　守其中而全其實矣故象以慎之一字戒其輕有<lb/>
　　所之也<lb/>
九三鼎耳革其行塞雉膏不食方雨虧悔終吉象曰鼎<lb/>
耳革失其義也<lb/>
　程子曰鼎耳六五也為鼎之主三以陽居巽之上剛<lb/>
　而能巽其才足以濟物然與五非應而不同五中而<lb/>
　非正三正而非中不同也未得於君者也不得於君<lb/>
<pb n="25b"/>　則其道何由而行革變革為異也三與五異而不合<lb/>
　也其行塞不能亨也不合於君則不得其任无以施<lb/>
　其用膏甘美之物象禄位雉指五也有文明之德故<lb/>
　謂之雉三有才用而不得六五之禄位是不得雉膏<lb/>
　食之也君子藴其德久而必彰守其道其終必亨五有<lb/>
　聰明之象而三終上進之物隂陽交暢則雨方雨且<lb/>
　將雨也言五與三方將和合虧悔終吉謂不足之悔<lb/>
　終當獲吉也三懐才而不偶故有不足之悔然其有<lb/>
<pb n="26a"/>　陽剛之德上聰明而下巽正終必相得故吉也三雖<lb/>
　不中以巽體故无過剛之失若過剛則豈能終吉始<lb/>
　與鼎耳革異者失其相求之義也與五非應失求合<lb/>
　之道也不中非同志之象也是以其行塞而不通然<lb/>
　上明而下才終必和合故方雨而吉也<lb/>
　朱子曰以陽居鼎腹之中本有美實者也然以過剛<lb/>
　失中越五應上又居下之極為變革之時故為鼎耳<lb/>
　方革而不可舉移雖承上卦文明之腴有雉膏之美<lb/>
<pb n="26b"/>　而不得以為人之食然以陽居陽為得其正茍能自<lb/>
　守則隂陽將和而失其悔矣占者如是則初雖不利<lb/>
　而終得吉也<lb/>
　　愚曰二鼎實矣三則鼎實過中三動成離坎坎為<lb/>
　　耳以三之離近五之離火壯矣夫熟物謂之革鼎<lb/>
　　之有耳所以受鉉而行非以革物也今九三實盈<lb/>
　　火壯鼎沸及耳耳炎而不可加鉉是以不可移掇<lb/>
　　而其行塞離為雉雉膏八珍之一也鼎不可移掇雖有<lb/>
<pb n="27a"/>　　雉膏之美於何所烹飪而食之兊口在上不食也雖然<lb/>
　　玉在炎而不灼倘上九以玉鉉而舉之則得剛柔之節<lb/>
　　為隂陽之和而成雨則火壯可解而九三行塞不食之<lb/>
　　悔可失矣悔失則終有吉也象曰鼎耳革失其義也言<lb/>
　　鼎不可以耳而熟物以耳熟物失烹飪之義也<lb/>
九四鼎折足覆公餗其形渥凶象曰覆公餗信如何也<lb/>
　程子曰四大臣之位任天下之事者也天下之事豈<lb/>
　一人所能獨任必當求天下之賢智與之協力得其<lb/>
<pb n="27b"/>　人則天下之治可不勞而致也用非其人則敗國家<lb/>
　之事貽天下之患四下應於初初隂柔小人不可用<lb/>
　者也而四用之其不勝任而敗事猶鼎之折足也鼎<lb/>
　折足則傾覆公上之餗餗鼎實也居大臣之位當天<lb/>
　下之任而所用非人至於覆敗乃不勝其任可羞愧<lb/>
　之甚也其形渥謂赧汗也其凶可知繫辭曰德薄而<lb/>
　位尊知小而謀大力少而任重鮮不及矣言不勝其<lb/>
　任也蔽於所私徳薄知小也大臣當天下之任必能<lb/>
<pb n="28a"/>　成天下之治安則不誤君上之所倚下民之所望與<lb/>
　己致身任道之志不失所期乃所謂信也不然則失<lb/>
　其職誤上之委任得為信乎故曰信如何也<lb/>
　朱子曰晁氏云形渥諸本作刑剭謂重刑也今從之<lb/>
　九四居上任重者也而下應初六之隂則不勝其任<lb/>
　矣故其象如此而其占凶也<lb/>
　　愚曰四與初應四動之初成震兊震為足兊為毁<lb/>
　　折鼎折足也餗鼎實也李鼎祚曰雉之屬也謂卦<lb/>
<pb n="28b"/>　　有離也初之四離毁矣覆餗也鼎之量極於四其<lb/>
　　上則耳受實必有餘量二已不可復加三已過中<lb/>
　　四則溢而覆矣九四近君處之不當位豈能任天<lb/>
　　下之重况與初應而信用初六之小人所以折足<lb/>
　　致傾敗而覆其鼎之所有故國敗身辱而受大刑<lb/>
　　何凶如之其形渥輔嗣謂霑濡之貌伊川從輔嗣<lb/>
　　曰赧汗也文公云渥當作剭重刑也若只作沾渥<lb/>
　　却只是洗濕渾身覆餗大事不止於赧汗霑濡而<lb/>
<pb n="29a"/>　　已按鄭康成虞仲翔本作其刑剭凶王㳂曰古之<lb/>
　　大刑有剭誅之法此文公所以不取程説也<lb/>
六五鼎黄耳金鉉利貞象曰鼎黄耳中以為實也<lb/>
　程子曰五在鼎上耳之象也鼎之舉措在耳為鼎之<lb/>
　主也五有中德故云黄耳鉉加耳者也二應於五來<lb/>
　從於耳者鉉也二有剛中之德陽體剛中色黄故為<lb/>
　金鉉五文明得中而應剛二剛中巽體而上應才无<lb/>
　不足也相應至善矣所利在貞固而已六五居中應<lb/>
<pb n="29b"/>　中不至於失正而質本隂柔故戒以貞固於中也六<lb/>
　五以得中為善是以中為實德也五之所以聰明應<lb/>
　剛為鼎之主得鼎之道皆由得中也<lb/>
　朱子曰五於象為耳而有中徳故云黄耳金堅剛之<lb/>
　物鉉貫耳以舉鼎者也五虚中以應九二之堅剛故<lb/>
　其象如此而其占則利在貞固而已或曰金鉉以上<lb/>
　九而言更詳之<lb/>
上九鼎玉鉉大吉无不利象曰玉鉉在上剛柔節也<lb/>
<pb n="30a"/>　程子曰井與鼎以上出為用處終鼎功之成也在上<lb/>
　鉉之象剛而温者玉也九雖剛陽而居隂履柔不極<lb/>
　剛而能温者也居成功之道唯善處而已剛柔適宜<lb/>
　動静不過則為大吉无所不利矣在上為鉉雖居无<lb/>
　位之地實當用也與他卦異矣井亦然剛而温乃有<lb/>
　節也上居功成致用之地而剛柔中節所以大吉无<lb/>
　不利也井鼎皆以終為成功而鼎不云元吉何也曰<lb/>
　井之功用皆在上出又有博施有常之德是以元吉<lb/>
<pb n="30b"/>　鼎以烹飪為功居上為成德與井異以剛柔節故得<lb/>
　大吉也<lb/>
　朱子曰上於象為鉉而以陽居隂剛而能温故有玉<lb/>
　鉉之象而其占為大吉无不利葢有是德則如其占<lb/>
　也<lb/>
　　愚曰五離中之隂為坤坤為黄五在鼎象為耳又<lb/>
　　伏坎亦為耳金鉉指九二也二自遯九五乾金變<lb/>
　　而為二二應五舉鼎耳而行故為金鉉鼎至六五<lb/>
<pb n="31a"/>　　黄以為耳金以為鉉中以為實鼎之貴不可復加<lb/>
　　矣而復有上九之玉鉉何哉曰此聖賢之辨也鼎<lb/>
　　大烹以養聖賢於六五上九見之六五譬則賢也<lb/>
　　上九譬則聖也故六五利貞而上九則无不利六<lb/>
　　五利貞言必貞固而後不失也至玉鉉在上非剛<lb/>
　　非柔而剛柔得其節是以大吉而无不利也易井<lb/>
　　之上九元吉在上然後足以為井功之大成鼎之上<lb/>
　　九義猶是也或曰上九言玉者何曰上九遯乾之<lb/>
<pb n="31b"/>　　不變者也乾為玉故云<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易程朱傳義折衷卷二十六<lb/>
</p>

  </div>
            <div>
<head>周易程朱傳義折衷卷二十七</head> <lb/>
    <p>
<pb n="1a"/>欽定四庫全書<lb/>
　周易程朱傳義折衷卷二十七<lb/>
　　　　　　　　　　　　　元　趙采　撰<lb/>
䷲<hi>震上震下</hi>
　程子曰序卦主器者莫若長子故受之以震鼎者器<lb/>
　也震為長男故取主器之義而繼鼎之後長子傳國<lb/>
　家繼位號者也故為主器之主序卦取其一義之大<lb/>
　者為相繼之義震之為卦一陽生於二隂之下動而<lb/>
<pb n="1b"/>　上者也故為震震動也不曰動者震有動而奮發震<lb/>
　驚之義乾坤之交一索而成震生物之長也故為長<lb/>
　男其象則為雷其義則為動雷有震奮之象動為震<lb/>
　懼之義<lb/>
震亨震來虩虩笑言啞啞震驚百里不喪匕鬯<lb/>
　程子曰陽生於下而上進有亨之義又震為動為恐<lb/>
　懼為有主震而奮發動而進懼而修有主而保大皆<lb/>
　可以致亨故震則有亨當震動之來則恐懼不敢自<lb/>
<pb n="2a"/>　寧旋顧周慮虩虩然也虩虩顧慮不安之貌蠅虎謂<lb/>
　之虩者以其周環顧慮不自寧也處震如此則保其<lb/>
　安裕而笑言啞啞啞啞言笑和適之貌動之大者莫<lb/>
　若雷震為雷故以雷言雷之震動驚及百里之逺人<lb/>
　无不懼而自失雷聲所及百里也唯宗廟祭祀執匕<lb/>
　鬯者則不至於喪失人之致其誠敬莫如祭祀匕以<lb/>
　載鼎實升之於俎鬯以灌地而降神方其酌灌以求<lb/>
　神薦牲而祈饗盡其誠敬之心則雖雷震之威不能<lb/>
<pb n="2b"/>　使之懼而失守故臨大震懼能安而不自失者唯誠<lb/>
　敬而已此處震之道也卦才无取故但言處震之道<lb/>
　朱子曰震動也一陽始生於二隂之下震而動也其<lb/>
　象為雷其屬為長子震有亨道震來當震之來時也<lb/>
　虩虩恐懼驚顧之貌震驚百里以雷言匕所以舉鼎<lb/>
　實鬯以秬黍酒和鬱金所以灌地降神者也不喪匕<lb/>
　鬯以長子言也此卦之占為能恐懼則致福而不失<lb/>
　其所主之重<lb/>
<pb n="3a"/>　　愚曰卦自臨來九二之四也一陽萌於重隂之下<lb/>
　　為震震動也懼也雷震斯達物動斯出人懼斯成<lb/>
　　故震有亨義雖然與震俱震者畏心也有畏心者<lb/>
　　可以成後喜故曰震來虩虩笑言啞啞虩虩懼貌<lb/>
　　宣王遇災而懼天下喜於王化復行是也不與震<lb/>
　　俱震者定力也有定力者可以當大事故曰震驚<lb/>
　　百里不喪匕鬯一雷所震百里為之不寧而長子<lb/>
　　在廟未嘗以之而喪匕鬯舜納大麓烈風雷雨弗<lb/>
<pb n="3b"/>　　迷是也<lb/>
彖曰震亨震來虩虩恐致福也笑言啞啞後有則也震<lb/>
驚百里驚逺而懼邇也出可以守宗廟社稷以為祭主<lb/>
也<lb/>
　程子曰震自有亨義非由卦才震來而能恐懼自修<lb/>
　自謹則可反致福吉也笑言啞啞言自若也由能恐<lb/>
　懼而後自處有法則也有則則安而不懼矣處震之<lb/>
　道也雷之震及於百里逺者驚邇者懼言其威逺大<lb/>
<pb n="4a"/>　也彖文脱不喪匕鬯一句卦辭云不喪匕鬯本謂誠<lb/>
　敬之至威懼不能使之自失彖以長子宜如是因承<lb/>
　上文用長子之義通解之謂其誠敬能不喪匕鬯則<lb/>
　君出而可以守宗廟社稷為祭主也長子如是而後<lb/>
　可以守世祀承國家也<lb/>
　　愚曰震來者謂九四來也彖言恐致福者何言因<lb/>
　　恐懼致福慶也此以震四之初言震亨也四來之<lb/>
　　三成離離目動笑也之二成兊兊口動言也彖言<lb/>
<pb n="4b"/>　　後有則者何言未震之前踐履必有違則處所以<lb/>
　　懼既震之後遂修省而有則所以笑傳曰内省不<lb/>
　　疚夫何憂何懼是也此亦以震來而言震亨也自<lb/>
　　初至四乾坤之策百有二十百里舉大數也驚逺<lb/>
　　四也懼邇初也邇於雷者懼逺於雷者驚懼甚於<lb/>
　　驚也此以初二三四言震也坤為肉為棘艮為手<lb/>
　　以棘載肉而升之者匕也坎震為酒離為黄酒黄<lb/>
　　鬱鬯也徐氏謂彖文脱不喪匕鬯一句是也上六<lb/>
<pb n="5a"/>　　宗廟也艮為門闕坤土在上為社震為榖稷者百<lb/>
　　穀之長宗廟社稷之象也四者諸侯位長子居之<lb/>
　　監國之象也臨二之四出也古者諸侯出而朝覲<lb/>
　　㑹同世子監國以奉宗廟社稷之粢盛横渠張子<lb/>
　　曰此卦純以君出子在為言則震之體全而用顯<lb/>
　　故曰出可以守宗廟社稷以為祭主也<lb/>
象曰洊雷震君子以恐懼修省<lb/>
　程子曰洊重襲也上下皆震故為洊雷雷重仍則威<lb/>
<pb n="5b"/>　益盛君子觀洊雷威震之象以恐懼自修飭循省也<lb/>
　君子畏天之威則修正其身思省其過咎而改之不<lb/>
　唯雷震凡遇驚懼之事皆當如是<lb/>
初九震來虩虩後笑言啞啞吉象曰震來虩虩恐致福<lb/>
也笑言啞啞後有則也<lb/>
　程子曰初九成震之主致震者也在卦之下處震之<lb/>
　初也知震之來當震之始若能以為恐懼而周旋顧<lb/>
　慮虩虩然不敢寜止則終必保其安吉故後笑言啞<lb/>
<pb n="6a"/>　啞也是能因恐懼而反致福也因恐懼而自修省不<lb/>
　敢違於法度是由震而後有法則故能保其安吉而<lb/>
　笑言啞啞也<lb/>
　　愚曰震之陽爻震人者也隂爻被震者也初與四<lb/>
　　皆震人之爻而通言被震之道焉夫震道莫善於<lb/>
　　初初則迅雷不及掩耳人皆畏之被震者亦莫善<lb/>
　　於初一儆而覺則善心油然而生此震之初所以<lb/>
　　盡卦彖之義也况又以陽居初陽則見善明而用<lb/>
<pb n="6b"/>　　心剛初則去性近而辨理早是以能此<lb/>
六二震來厲億喪貝躋於九陵勿逐七日得象曰震來<lb/>
厲乗剛也<lb/>
　程子曰六二居中得正善處震者也而乘初九之剛<lb/>
　九震之主震剛動而上奮孰能禦之厲猛也危也彼<lb/>
　來既猛則已處危矣億度也貝所有之資也躋升也<lb/>
　九陵陵之髙也逐往追也以震來之厲度不能當而<lb/>
　必喪其所有則升至髙以避之也九言其重崗陵之<lb/>
<pb n="7a"/>　重髙之至也九重之多也如九天九地也勿逐七日<lb/>
　得二之所貴者中正也遇震懼之來雖量勢巽避當<lb/>
　守其中正无自失也億知必喪也故逺避以自守過<lb/>
　則復其常矣是勿逐而自得也逐即物也以已即物<lb/>
　失其守矣故戒勿逐避逺自守處震之大方也如二<lb/>
　者當危懼而善處者也卦位有六七乃更始事既終<lb/>
　時既易也不失其守雖一時不能禦其來然時過事<lb/>
　已則復其常故云七日得當震而乗剛是以彼厲而<lb/>
<pb n="7b"/>　已危震剛之來其可禦乎<lb/>
　朱子曰六二乗初九之剛故當震之來而危厲也億<lb/>
　字未詳又當喪其貨貝而升之九陵之上然柔順中<lb/>
　正足以自守故不求而自獲也此爻占具象中但九<lb/>
　陵七日之象則未詳耳<lb/>
　　愚曰二以虚弱之質邇初爻之震被震而懼者也<lb/>
　　況九四之震又自上來而乗初九之剛來而近二<lb/>
　　上下皆震二能无危厲乎故曰震來厲按虞氏本<lb/>
<pb n="8a"/>　　億作噫於其反九四震來歴三則二成離五成兊<lb/>
　　兊為口噫也虞翻曰噫惜也離為蠃為龜蠃貝也<lb/>
　　龜亦貝也二之所利也今四來歴三二驚逺懼邇<lb/>
　　避而之五則離毁貝喪二之五必躋三三艮山之<lb/>
　　中在大塗之下陵也二躋三三三成九九陵也五<lb/>
　　雖口惜二喪貝而不應之勿為逐也二只得復還<lb/>
　　中正自守則所喪不逐而自得謂復成離象也夫<lb/>
　　物吾之物失之不以道數窮必復能无獲乎七日<lb/>
<pb n="8b"/>　　謂二歴三至五復自五之二成七數也<lb/>
六三震蘇蘇震行无𤯝象曰震蘇蘇位不當也<lb/>
　程子曰蘇蘇神氣緩散自失之狀三以隂居陽不正<lb/>
　處不正於平時且不能安況處震乎故其震懼而蘇<lb/>
　蘇然若因震懼而能行去不正而就正則可以无<lb/>
　過𤯝過也三行則至四正也動以就正為善故二勿<lb/>
　逐則自得三能行則无𤯝以不中正而處震懼有𤯝<lb/>
　可知其恐懼自失蘇蘇然由其所處不當故也不中<lb/>
<pb n="9a"/>　不正其能安乎<lb/>
　朱子曰蘇蘇緩散自失之狀以隂居陽當震時而居<lb/>
　不正是以如此占者若因懼而能行以去其不正則<lb/>
　可以无𤯝矣<lb/>
　　愚曰蘇蘇氣微貌三處下卦之上逺於初震而懼<lb/>
　　甚於二何也位不當也所履不正聞震而懾神色<lb/>
　　沮喪氣息蘇蘇而微故曰震蘇蘇聖人教之曰爾<lb/>
　　若因此震懼改爾所行使歸於正則无𤯝矣无𤯝<lb/>
<pb n="9b"/>　　何懼焉象曰震蘇蘇位不當也言三之蘇蘇非震<lb/>
　　之為災位實災之<lb/>
九四震遂泥象曰震遂泥未光也<lb/>
　程子曰九四居震動之時不中不正處柔失剛健之<lb/>
　道居四无中正之德陷溺於重隂之間不能自震者<lb/>
　也故云遂泥泥滯溺也以不正之陽而上下重隂安<lb/>
　能免於泥乎遂无反之意處震懼則莫能守也欲震<lb/>
　動則莫能奮也震道亡矣豈復能光亨也陽者剛物<lb/>
<pb n="10a"/>　震者動義以剛處動本有光亨之道乃失其剛正而<lb/>
　陷於重隂以致遂泥豈能光也云未光見陽剛本能<lb/>
　震也以失德故泥耳<lb/>
　朱子曰以剛處柔不中不正陷於二隂之間不能自<lb/>
　震也遂者无反之意泥滯溺也<lb/>
　　愚曰震道莫不善於洊雷霆日轟轟於天下人誰<lb/>
　　畏之被震者亦莫不善於洊人之情一警而不覺<lb/>
　　則頑再則聾三則蔑如也此爻正洊雷也辭曰遂<lb/>
<pb n="10b"/>　　泥象曰未光得非陷於四之中不中不正如足陷<lb/>
　　於坎不能自奮震者乎宜其滯泥而不光大也<lb/>
六五震往來厲億无喪有事象曰震往來厲危行也其<lb/>
事在中大无喪也<lb/>
　程子曰六五雖以隂居陽不當位為不正然以柔居<lb/>
　剛又得中乃有中德也不失中則不違於正矣所以<lb/>
　中為貴也諸卦二五雖不當位多以中為美三四雖<lb/>
　當位或以不中為過中當重於正也葢中則不違於<lb/>
<pb n="11a"/>　正正不必中也天下之理莫善於中於六二六五可<lb/>
　見五之動上往則柔不可居動之極下來則犯剛是<lb/>
　往來皆危也當君位為動之主隨宜應變在中而已<lb/>
　故當億度无喪失其所有之事而已所有之事謂中<lb/>
　德茍不失中雖有危不至於凶也億度謂圖慮求不<lb/>
　失中也五所以危由非剛陽而无助若以剛陽有助<lb/>
　為動之主則能亨矣往來皆危時則甚難但期於不<lb/>
　失中則可自守以柔主動固不能致亨濟也往來皆<lb/>
<pb n="11b"/>　厲行則有危也動皆有危唯在无喪其事而已其事<lb/>
　謂中也能不失中則可自守也大无喪以无喪為大<lb/>
　也<lb/>
　朱子曰以六居五而處震時无時而不危也以其得<lb/>
　中故无所喪而能有事也占者不失其中則雖危无<lb/>
　喪也<lb/>
　　愚曰五被四震者也以六居之履非其正欲往而<lb/>
　　上則无位欲來而下則乗剛往來皆危行也故曰<lb/>
<pb n="12a"/>　　震往來厲然往來雖厲而吾无喪失者孟子曰必<lb/>
　　有事焉吾之所事者何也曰中而已矣天下之理<lb/>
　　莫善於中中豈有喪失哉二五兩爻二止於來厲<lb/>
　　尚可以往也五往來厲不可以行也然二反喪貝<lb/>
　　五乃无喪何也天下唯剛足以有守而柔不能焉<lb/>
　　二之以柔居柔正也五之以柔居剛中也中无不<lb/>
　　正正未必中此一喪一无喪所以異也<lb/>
上六震索索視矍矍征凶震不於其躬於其鄰无咎婚<lb/>
<pb n="12b"/>媾有言象曰震索索中未得也雖凶无咎畏鄰戒也<lb/>
　程子曰索索消索不存之狀謂其志氣如是六以隂<lb/>
　柔居震動之極其驚懼之甚志氣殫索也矍矍不安<lb/>
　定貌志氣索索則視瞻徊徨以隂柔不中正之質而<lb/>
　處動震之極故征則凶也震之及身乃於其躬也不<lb/>
　於其躬謂未及身也鄰近於身者也能震懼於未及<lb/>
　身之前則不至於極矣故得无咎茍未至於極尚有<lb/>
　可改之道震終當變柔不固守故有畏鄰戒而能變之<lb/>
<pb n="13a"/>　義聖人於震終示人知懼能改之義為勸深矣婚媾<lb/>
　所親也謂同動者有言有怨咎之言也六居震之上<lb/>
　始為衆作震動之首今乃畏鄰戒而不敢進與諸處<lb/>
　震者異矣故婚媾有言也所以恐懼自失如此以未<lb/>
　得於中道也謂過中也使之得中則不至於索索矣<lb/>
　極而復征則凶也若能見鄰戒而知懼變於未極之<lb/>
　前則无咎也上六動之極震極則有變義也<lb/>
　朱子曰以隂柔處震極故為索索矍矍之象以是而<lb/>
<pb n="13b"/>　行其凶必矣然能及其震未及身之時恐懼修省則<lb/>
　可以无咎而亦不能免於婚媾之有言戒占者當如<lb/>
　是也<lb/>
　　愚曰震盡衰矣上懼尤甚何也表裏俱虚无主張<lb/>
　　於内也神氣盡散謂之索索視瞻不寧謂之矍矍<lb/>
　　甚懼之貌也雖然震道在四被震在五上非所震<lb/>
　　也非所震而懼焉不失為見幾預防故曰震不於<lb/>
　　其躬於其鄰无咎三與上應婚媾也然兩隂必睽<lb/>
<pb n="14a"/>　　睽則有言故曰婚媾有言象以索索為中未得言<lb/>
　　中无主故也以无咎為畏鄰而戒戒如前車覆後<lb/>
　　車戒之義<lb/>
䷳<hi>艮下艮上</hi>
　程子曰序卦震者動也物不可以終動止之故受之<lb/>
　以艮艮者止也動静相因動則有静静則有動物无<lb/>
　常動之理艮所以次震也艮者止也不曰止者艮山<lb/>
　之象有安重堅實之意非止義可盡也乾坤之交三<lb/>
<pb n="14b"/>　索而成艮一陽居二隂之上陽動而上進之物既至<lb/>
　於上則止矣隂者静也上止而下静故為艮也然則<lb/>
　與畜止之義何異曰畜止者制畜之義力止之也艮<lb/>
　止者安止之義止其所也<lb/>
艮其背不獲其身行其庭不見其人无咎<lb/>
　程子曰人之所以不能安其止者動於欲也欲牽於<lb/>
　前而求其止不可得也故艮之道當艮其背所見者<lb/>
　在前而背乃背之是所不見也止於所不見則无欲<lb/>
<pb n="15a"/>　以亂其心而止乃安不獲其身不見其身也謂忘我<lb/>
　也无我則止矣不能无我无可止之道行其庭不見<lb/>
　其人庭除之間至近也在背則雖至近不見謂不交<lb/>
　於物也外物不接内欲不萌如是而止乃得止之道<lb/>
　於止為无咎也<lb/>
　朱子曰艮止也一陽止於二隂之上陽自下升極<lb/>
　上而止也其象為山取坤地而隆其上之狀亦止於<lb/>
　極而不進之意也其占則必能止於背而不有其身<lb/>
<pb n="15b"/>　行其庭而不見其人乃无咎也葢身動物也唯背為<lb/>
　止艮其背則止於所當止也止於所當止則不隨身<lb/>
　而動矣是不有其身也如是則雖行於庭除有人之<lb/>
　地而亦不見其人矣葢艮其背而不獲其身者止而<lb/>
　止也行其庭而不見其人者行而止也動静各止其<lb/>
　所而皆主夫静焉所以得无咎也<lb/>
彖曰艮止也時止則止時行則行動静不失其時其道<lb/>
光明艮其止止其所也上下敵應不相與也是以不獲<lb/>
<pb n="16a"/>其身行其庭不見其人无咎也<lb/>
　程子曰艮為止止之道唯其時行止動静不以時則<lb/>
　妄也不失其時則順理而合義在物為理處事為義<lb/>
　動静合理義不失其時也乃其道之光明也君子所<lb/>
　貴乎時仲尼行止久速是也艮體篤實有光明之義<lb/>
　艮其止謂止之而止也止之而能止者由止得其所<lb/>
　也止不得其所則无可止之理夫子曰於止知其所<lb/>
　止謂當止之所也夫有物必有則父止於慈子止於<lb/>
<pb n="16b"/>　孝君止於仁臣止於敬萬物庶事莫不各有其所得<lb/>
　其所則安失其所則悖聖人所以能使天下順治非<lb/>
　能為物作則也唯止之各於其所而已上下二體以<lb/>
　敵相應无相與之義隂陽相應則情通而相與乃以<lb/>
　其敵故不相與也不相與則相背與艮其背止之義<lb/>
　同也相背故不獲其身不見其人是以能止能止則<lb/>
　无咎也<lb/>
　　愚曰震反為艮震初九越五而之上一人背而往<lb/>
<pb n="17a"/>　　也九四去四而之三一人背而來也兩人相背而<lb/>
　　去止見其背而不得見其身故曰艮其背不獲其<lb/>
　　身艮為門闕五四中爻而虛在門闕之中庭也卦<lb/>
　　互震震為足行也既背而去行於庭中但見其背<lb/>
　　不見其人故曰行其庭不見其人彖辭因重艮之<lb/>
　　象而言艮也夫子作彖辭既曰艮止也又曰時止<lb/>
　　時行動静不失其時者何哉此以艮震反體卦中<lb/>
　　又互震而發艮之止非一定之止之謂也天下知<lb/>
<pb n="17b"/>　　止之為止而不知行之為止故聖人特發此義以<lb/>
　　贊艮曰艮其止止其所也上下敵應而不相與也<lb/>
　　此釋繇辭艮其背之義也人之四體皆能動唯背<lb/>
　　不動所以文公云身動物也唯背為止艮其背止<lb/>
　　於所當止所當止即大學至善之地止於所當止<lb/>
　　即止於敬孝慈信之類也文公云艮其背渾只見<lb/>
　　得道理合如此入自家一分子不得著一些私意<lb/>
　　不得葢只於道理當止處便止不見自家身不見<lb/>
<pb n="18a"/>　　人不見利不見害只見箇道理如殺身成仁舍生<lb/>
　　取義皆是道理當止處曰上下敵應而不相與也<lb/>
　　此是言上卦下卦各止其所而不相與也敵應是<lb/>
　　初與四二與五三與上亦各止其所而不相與也<lb/>
　　文公曰八純卦都不相與艮卦是止尤不相與曰<lb/>
　　是以不獲其身行其庭不見其人无咎也葢不把<lb/>
　　行其庭對艮其背並説艮其背但只止於所當止<lb/>
　　也不管身也不管人所以彖辭云是以不獲其身<lb/>
<pb n="18b"/>　　至无咎也文公云伊川謂艮其背止於所不見竊<lb/>
　　恐未然恐是失㸃檢又曰艮其背背字恐是止字彖<lb/>
　　中分明解云艮其止止其所也此亦見得好<lb/>
象曰兼山艮君子以思不出其位<lb/>
　程子曰上下皆山故為兼山此而并彼為兼謂重複<lb/>
　也重艮之象也君子觀艮止之象而思安所止不出<lb/>
　其位也位所處之分也萬事各有其所得其所則止而<lb/>
　安若當行而止當速而久或過或不及皆出其位也<lb/>
<pb n="19a"/>　況踰分非據乎<lb/>
　　愚曰一身之中至難止者思也思不出其位位猶<lb/>
　　所也如素夷狄行乎夷狄素患難行乎患難也无<lb/>
　　思静而止也思不出其位動而止也<lb/>
初六艮其趾无咎利永貞象曰艮其趾未失正也<lb/>
　程子曰六在最下趾之象趾動之先也艮其趾止於<lb/>
　動之初也事止於初未至失正故无咎也以柔處下<lb/>
　當止之時也行則失其正矣故止乃无咎隂柔患其<lb/>
<pb n="19b"/>　不能常也不能固也故方止之初戒以利在常永貞<lb/>
　固則不失止之道也<lb/>
　朱子曰以隂柔居艮初為艮趾之象占者如之則无<lb/>
　咎而又以其隂柔故又戒其利永貞也<lb/>
　　愚曰四震為足初動於下而應之趾也艮其趾不<lb/>
　　是止而不行是一舉趾之初便要止於正也止於<lb/>
　　正則无咎矣其又曰利永貞者何欲其始之以正<lb/>
　　終之以正始終不失其正然後為艮道之善也象<lb/>
<pb n="20a"/>　　曰未失正也初未失正而止之則天理全<lb/>
六二艮其腓不拯其隨其心不快象曰不拯其隨未退<lb/>
聴也<lb/>
　程子曰六二居中得正得止之道者也上无應援不<lb/>
　獲其君矣二居下之上成止之主主乎止者也乃剛<lb/>
　而失中不得止之宜剛止於上非能降而下求二雖<lb/>
　有中正之德不能從也二之行止繫乎所主非得自<lb/>
　由故為腓之象股動則腓隨動止在股而不在腓也<lb/>
<pb n="20b"/>　二既不得以中正之道拯救三之不中則必勉而隨<lb/>
　之不能拯而唯隨也雖咎不在已然豈其所欲哉言<lb/>
　不聴道不行也故其心不快不得行其志也士之處<lb/>
　髙位則有拯而无隨在下位則有當拯有當隨有拯<lb/>
　之不得而後隨所以不拯之而唯隨者在上者未能<lb/>
　下從也退聴下從也<lb/>
　朱子曰六二居中得正既止其腓矣三為限則腓所<lb/>
　隨也而過剛不中以止乎上二雖中正而體柔弱不<lb/>
<pb n="21a"/>　能往而拯之是以其心不快也此爻占在象中下爻<lb/>
　放此<lb/>
　　愚曰二動成巽巽為股腓股輔骨垂肉也艮之初<lb/>
　　為趾則二為腓二以柔居下卦之中知中而欲止<lb/>
　　者也然腓制於股股制於心腓雖欲止豈能救於<lb/>
　　股之隨心哉其心不快則動而後已卦互坎坎為<lb/>
　　心病不快也夫股上聴於心者腓上聴於股者今<lb/>
　　六二腓雖欲止然心豈肯退聴於股股豈肯退聴<lb/>
<pb n="21b"/>　　於腓耶聖人於六二教人以心止而後為止心不<lb/>
　　止腓欲止得乎<lb/>
九三艮其限列其夤厲薰心象曰艮其限危薰心也<lb/>
　程子曰限分隔也謂上下之際三以剛居剛而不中<lb/>
　為成艮之主決止之極也已在下體之上而隔上下<lb/>
　之限皆為止義故為艮其限是確乎止而不復能進<lb/>
　退者也在人身如列其夤夤膂也上下之際也列絶<lb/>
　其夤則上下不相從屬言止於下之堅也止道貴乎<lb/>
<pb n="22a"/>　得宜行止不能以時而定於一其堅强如此則處世<lb/>
　乖戾與物睽絶其危甚矣人之固止一隅而舉世莫<lb/>
　與宜者則艱蹇忿畏焚撓其中豈有安裕之理厲薰<lb/>
　心謂不安之勢薰爍其中心也<lb/>
　朱子曰限身上下之際即腰胯也夤膂也止於腓則<lb/>
　不進而已九三以過剛不中當限之處而艮其限則<lb/>
　不得屈伸而上下判隔如列其夤矣危厲薰心不安<lb/>
　之甚也<lb/>
<pb n="22b"/>　　愚曰異端有止心之學者制其身使不動九三是<lb/>
　　也夫限者一身上下之際所以為俯仰之節也夤<lb/>
　　者脊之肉自上而屬下熏心馬融王肅作熏謂熏<lb/>
　　灼其心虞翻曰未聞易道以坎水熏灼人也荀爽<lb/>
　　以熏傳寫之誤按古本當作動心以互體有震震<lb/>
　　為動今也三制其身使不動當上下之際俯仰之<lb/>
　　間强坐而止之坐久至傷裂其夤亦危厲矣然身<lb/>
　　雖不動而心則動此正所謂坐馳者也豈得為善<lb/>
<pb n="23a"/>　　止心者乎坎為心病故曰厲薰心若孟子之不動<lb/>
　　心則善止心者也<lb/>
六四艮其身无咎象曰艮其身止諸躬也<lb/>
　程子曰四大臣之位止天下之當止者也以隂柔而<lb/>
　不遇剛陽之君故不能止物唯自止其身則可无咎<lb/>
　所以能无咎者以止於正也言止其身无咎則見其<lb/>
　不能止物施於政則有咎矣在上位而僅能善其身<lb/>
　无取之甚也不能為天下之止能止於其身而已豈<lb/>
<pb n="23b"/>　足稱大臣之位也<lb/>
　　愚按此爻程傳得之四坤體坤為身四三兊象兊<lb/>
　　折之為躬所貴乎大臣者以其能格君心之非今<lb/>
　　四不能止君而但能止躬豈足稱近君之位乎然<lb/>
　　以六居四得其正故无咎无咎者善補過者也<lb/>
六五艮其輔言有序悔亡象曰艮其輔以中正也<lb/>
　程子曰五君位艮之主也主天下之止者也而隂柔<lb/>
　之才不足以當此義故止以在上取輔之義人之所<lb/>
<pb n="24a"/>　當慎而止者唯言行也五在上故以輔言輔言之所<lb/>
　出也艮其輔則不妄出而有序也言輕發而无序則<lb/>
　有悔止之於輔則悔亡也有序中節有次序也輔與<lb/>
　頰舌皆言所由出而輔在中艮其輔謂止於中也五<lb/>
　之所善者中也艮其輔謂止於中也言以得中為正<lb/>
　止之於輔使不失中乃得正也<lb/>
　　愚曰此爻亦只從伊川説三至上有頥體震為動<lb/>
　　頥動輔也艮伏兊兊為口言也艮其輔非止其口<lb/>
<pb n="24b"/>　　而不言者也言而有序言滿天下無口過也夫人<lb/>
　　而止於中正豈復有餘事哉道而止於中正豈復<lb/>
　　有餘理哉言而止於中正豈復有餘悔哉此五所<lb/>
　　以悔亡也<lb/>
上九敦艮吉象曰敦艮之吉以厚終也<lb/>
　程子曰九以剛實居上而又成艮之主在艮之終止<lb/>
　之至堅篤者也敦篤實也居止之極故不過而為敦<lb/>
　人之止難於久終故節或移於晚守或失於終事或<lb/>
<pb n="25a"/>　廢於久人之所同患也九能敦厚於終止道之至善<lb/>
　所以吉也六爻之德唯此為吉天下之事唯終守之<lb/>
　為難能敦於止有終者也上之吉以其能厚於終也<lb/>
　　愚曰艮本坤體坤厚也五爻言施艮之地未嘗言<lb/>
　　艮道也言艮道者其上九乎艮道何道也曰厚而<lb/>
　　已天下之物薄則易摇厚則難動上九重艮之極<lb/>
　　所謂嶽不動者也何厚如之故曰敦艮在聖人也<lb/>
　　大德敦化見於中庸安土敦乎仁見於易所以法<lb/>
<pb n="25b"/>　　艮道也象曰以厚終者何靡不有初鮮克有終非<lb/>
　　厚不能終也<lb/>
　<lb/>
　<lb/>
　<lb/>
　<lb/>
　<lb/>
　周易程朱傳義折衷卷二十七<lb/>
</p>

  </div>
            <div>
<head>周易程朱傳義折衷卷二十八</head> <lb/>
    <p>
<pb n="1a"/>欽定四庫全書<lb/>
　周易程朱傳義折衷卷二十八<lb/>
　　　　　　　　　　　　　元　趙采　撰<lb/>
䷴<hi>艮下巽上</hi>
　程子曰序卦艮者止也物不可以終止故受之以漸<lb/>
　漸者進也止必有進屈伸消息之理也止之所生亦<lb/>
　進也所反亦進也漸所以次艮也進以序為漸今人<lb/>
　以緩進為漸進以序不越次所以緩也為卦上巽下<lb/>
<pb n="1b"/>　艮山上有木木之髙而因山其髙有因也其髙有因<lb/>
　乃其進有序也所以為漸也<lb/>
漸女歸吉利貞<lb/>
　程子曰以卦才兼漸義而言也乾坤之變為巽艮巽<lb/>
　艮重而為漸在漸體而言中二爻交也由二爻之交<lb/>
　然後男女各得正位初終二爻雖不當位亦陽上隂<lb/>
　下得尊卑之正男女各得其正亦得位也與歸妹正<lb/>
　相對女之歸能如是之正則吉也天下之事進必以<lb/>
<pb n="2a"/>　漸者莫如女歸臣之進於朝人之進於事固當有序<lb/>
　不以其序則陵節犯義凶咎隨之然以義之輕重廉<lb/>
　恥之道女之從人最為大也故以女歸為義男女萬<lb/>
　事之先也諸卦多有利貞而所施或不同有涉不正<lb/>
　之疑而為之戒者有其事必正乃得宜者有言所以<lb/>
　利者以其有貞也所謂涉不正之疑而為戒者損之<lb/>
　九二是也處隂居説故戒以宜貞也有其事必貞乃<lb/>
　得宜者大畜是也言所畜利於貞也有言所以利者<lb/>
<pb n="2b"/>　以其有貞者漸是也言女歸之所以吉利於如此貞<lb/>
　正也葢其固有非設戒也漸之義宜能亨而不云亨<lb/>
　者葢亨者通達之義非漸進之義也<lb/>
　朱子曰漸漸進也為卦止於下而巽於上為不遽進<lb/>
　之義有女歸之象焉又自二至五位皆得正故其占<lb/>
　為女歸吉而又戒以利貞也<lb/>
彖曰漸之進也女歸吉也進得位往有功也進以正可<lb/>
以正邦也其位剛得中也止而巽動不窮也<lb/>
<pb n="3a"/>　程子曰如漸之義而進乃女歸之吉也謂正而有漸<lb/>
　也女歸為大耳它進亦然漸進之時而隂陽各得正<lb/>
　位進而有功也四復由上進而得正位三離下而為<lb/>
　上遂得正位亦為進得位之義以正道而進可以正<lb/>
　邦國至於天下也凡進於事進於德進於位莫不皆<lb/>
　當以正也上云進得位往有功也統言隂陽得位是<lb/>
　以進而有功復云其位剛得中也所謂位者五以剛<lb/>
　陽中正得尊位也諸爻之得正亦可謂之得位矣然<lb/>
<pb n="3b"/>　未若五之得尊位故特言之内艮止外巽順止為安<lb/>
　静之象巽為和順之義人之進也若以欲心之動則<lb/>
　躁而不得其漸故有困窮在漸之義内止静而外巽<lb/>
　順故其進動不有困窮也<lb/>
　　愚曰漸否之變也變否九四之剛下柔而成艮變<lb/>
　　六三之柔上進而成巽漸柔之進也漸義多端女<lb/>
　　歸為甚納采問名納吉納徴請期親迎一毫不可<lb/>
　　躐而此卦以艮之男下巽之女女待男而後進正<lb/>
<pb n="4a"/>　　合斯義故曰女歸吉雖然女歸貴漸漸貴正漸而<lb/>
　　不正烏用漸哉卦艮男下女然後巽女往進艮陽<lb/>
　　居三巽隂居四男女各得其正故曰利貞彖於女<lb/>
　　歸吉下又以四者釋漸曰進得位曰進以正曰剛<lb/>
　　得中曰止而巽皆主三四二爻而言葢三四相易<lb/>
　　漸之所以成卦也伊川云漸體中二爻交也曰進<lb/>
　　得位往有功者何言四隂位六三往居之進得位<lb/>
　　也自六三往而得位而隂陽上下各正有功也故<lb/>
<pb n="4b"/>　　曰往有功曰進以正可以正邦者何言四為諸侯<lb/>
　　位坤土在下為邦六三以艮男下之而後往進四<lb/>
　　正也女進以正則家正正家而天下治矣故曰可<lb/>
　　以正邦也此兩者以六居四而言漸也曰其位剛<lb/>
　　得中者何其位謂陽剛之位也陽剛之位在六爻<lb/>
　　為一三五一始進也五進已極三得中也剛得中<lb/>
　　謂九三也此以九三言漸也曰止而巽動不窮者<lb/>
　　何動止否之六三六三因九四止於内而后動而<lb/>
<pb n="5a"/>　　順於外動以漸此動所以不窮也此以三四相易<lb/>
　　而言漸也<lb/>
象曰山上有木漸君子以居賢徳善俗<lb/>
　程子曰山上有木其髙有因漸之義也君子觀漸之<lb/>
　象以居賢善之德化美於風俗人之進於賢德必有<lb/>
　其漸習而後能安非可陵節而遽至也在已且然教<lb/>
　化之於人不以漸其能入乎移風易俗非一朝一夕<lb/>
　所能成故善俗必以漸也<lb/>
<pb n="5b"/>　　愚曰地中生木曰升升有速義山上有木曰漸漸<lb/>
　　有緩義山木之長養也漸而後可成材君子之居<lb/>
　　賢德也漸而後可成德賢德之善俗也亦漸而後<lb/>
　　可成俗居賢德居止也止乎德所以體艮善俗風<lb/>
　　化之也所以體巽<lb/>
初六鴻漸於干小子厲有言无咎象曰小子之厲義无<lb/>
咎也<lb/>
　程子曰漸諸爻皆取鴻象鴻之為物至有時而羣有<lb/>
<pb n="6a"/>　序不失其時序乃為漸也干水湄水鳥止於水之湄<lb/>
　水至近也其進可謂漸矣行而以時乃所謂漸進不<lb/>
　失漸得其宜矣六居初至下也隂之才至弱也而上<lb/>
　无應援以此而進常情之所憂也君子則深識逺照<lb/>
　知義理之所安時事之所宜處之不疑小人㓜子惟<lb/>
　能見已然之事從衆人之所知非能燭理也故危懼<lb/>
　而有言葢不知在下所以有進也用柔所以不躁也<lb/>
　无應所以能漸也於義自无咎也若漸之初而用剛<lb/>
<pb n="6b"/>　急進則失漸之義不能進而有咎必矣雖小子以為<lb/>
　危厲在義理實无咎也<lb/>
　朱子曰鴻之行有序而進有漸干水涯也始進於下<lb/>
　未得所安而上復无應故其象如此而其占則為小<lb/>
　子厲雖有言而於義則无咎也<lb/>
　　愚曰離為雉巽為雞為鸛皆為飛鳥之象邵子曰<lb/>
　　隂交於陽而生羽翼之類是也漸卦有巽離坎象<lb/>
　　故六爻皆取鴻為言以飛而又宿食近於水也干<lb/>
<pb n="7a"/>　　水涯初之二二近坎故云干鴻之起必附地盤旋<lb/>
　　自下而上有漸之義艮三為少男小子也初進二<lb/>
　　艮成兊兊為口有言也初六之鴻方漸於水涯未<lb/>
　　驟進也而九三疑其欲應四而為其无應至於有<lb/>
　　言然初豈孟浪而進者初之漸固於進退之義无<lb/>
　　咎矣小子危之彼豈知鴻鵠之志哉<lb/>
六二鴻漸於磐飲食衎衎吉象曰飲食衎衎不素飽也<lb/>
　程子曰二居中得正上應於五進之安裕者也但居<lb/>
<pb n="7b"/>　漸故進不速磐石之安平者江河之濵所有象進之<lb/>
　安自干之磐又漸進也二與九五之君以中正之道<lb/>
　相應其進之安固平易莫加焉故其飲食和樂衎衎<lb/>
　然吉可知也爻辭以其進之安平故取飲食和樂為<lb/>
　言夫子恐後人之未喻又釋之云中正君子遇中正<lb/>
　之主漸進於上將行其道以及天下所謂飲食衎衎<lb/>
　謂其得志和樂不謂空飽飲食而已素空也<lb/>
　朱子曰磐大石也漸逺於水進於磐而益安矣衎衎<lb/>
<pb n="8a"/>　和樂意六二柔順中正進以其漸而上有九五之應<lb/>
　故其象如此而占則吉也<lb/>
　　愚曰自二至上有巽離坎象故此後皆言鴻二之<lb/>
　　五變巽為艮艮為石巽為髙磐石之髙大得安之<lb/>
　　所也五之二變坎為兊坎為水飲也兊為澤食也<lb/>
　　為説衎衎而樂也六二應於九五進之最安者也<lb/>
　　故曰鴻漸於磐君臣相得則飲食衎衎詩所謂嘉<lb/>
　　賔式燕以衎是也君臣和樂豈徒飲食云乎哉象<lb/>
<pb n="8b"/>　　曰不素飽也其詩不素餐之謂乎<lb/>
九三鴻漸於陸夫征不復婦孕不育凶利禦冦象曰夫<lb/>
征不復離羣醜也婦孕不育失其道也利用禦冦順相<lb/>
保也<lb/>
　程子曰平髙曰陸平原也三在下卦之上進至於陸<lb/>
　也陽上進者也居漸之時志將漸進而上无應援當<lb/>
　守正以俟時安處平地得漸之道若或不能自守欲<lb/>
　有所牽志有所就則失漸之道四隂在上而宻比陽<lb/>
<pb n="9a"/>　所説也三陽在下而相親隂所從也二爻相比而无<lb/>
　應相比則相親而易合无應則无適而相求故為之<lb/>
　戒夫陽也謂三三若不守正而與四合是知征而不<lb/>
　知復征行也復反也不復謂不反顧義理婦謂四若<lb/>
　以不正而合則雖孕而不育葢非其道也如是則凶<lb/>
　也三之所利在於禦冦非理而至者㓂也守正以閑<lb/>
　邪所謂禦冦也不能禦冦則自失而凶矣夫征不復<lb/>
　則失漸之正從欲而失正離叛其羣類為可醜也卦<lb/>
<pb n="9b"/>　之諸爻皆无不善若獨失正是離其羣類婦孕不由其<lb/>
　道所以不育也所利在禦冦謂以順道相保君子之<lb/>
　與小人比也自守以正豈惟君子自完其已而已乎<lb/>
　亦使小人得不陷於非義是以順道相保禦止其惡<lb/>
　故曰禦冦<lb/>
　朱子曰鴻水鳥陸非所安也九三過剛不中而无應<lb/>
　故其象如此而其占夫征則不復婦孕則不育凶莫<lb/>
　甚焉然以其過剛也故利禦冦<lb/>
<pb n="10a"/>　　愚曰三艮山也九三若動而上進則三變坤坤為<lb/>
　　平地故曰陸三艮夫也四巽婦也羣醜三隂爻也<lb/>
　　離麗也九三剛而不中不能止乎禮義牽於情欲<lb/>
　　進往交四而不知反夫隂陽相求者也三既以不<lb/>
　　正而交四四亦必以不正而交三卦互離四離體<lb/>
　　離為大腹孕也四動離毁婦孕不育也何凶如之<lb/>
　　象曰夫征不復離羣醜也言九三征則三隂相附<lb/>
　　麗而為羣曰婦孕不育失其道也言四不正而合<lb/>
<pb n="10b"/>　　失其道豈能育乎曰利禦冦順相保也坎為盗離<lb/>
　　為戈兵冦也三往四來則坎離毁冦无矣故曰利<lb/>
　　禦冦順相保謂下復為坤也三四皆无正應然隂<lb/>
　　陽相比而易合故作易者戒之<lb/>
六四鴻漸於木或得其桷无咎象曰或得其桷順以巽<lb/>
也<lb/>
　程子曰當漸之時四以隂柔進據剛陽之上陽剛而<lb/>
　上進豈能安處隂柔之下故四之處非安地如鴻之<lb/>
<pb n="11a"/>　進於木也木漸髙矣而有不安之象鴻趾連不能握<lb/>
　枝故不木棲桷横平之柯唯平柯之上乃能安處謂<lb/>
　四之處本危或能自得安寧之道則无咎也如鴻之<lb/>
　於木本不安或得平柯而處之則安也四居正而巽<lb/>
　順宜无咎者也必以得失言者因得失以明其義也<lb/>
　桷者平安之處求安之道唯順與巽若其義順正其<lb/>
　處卑巽何處而不安如四之順正而巽乃得桷也<lb/>
　朱子曰鴻不木棲桷平柯也或得平柯則可以安矣<lb/>
<pb n="11b"/>　六四乘剛而順巽故其象如此占者如之則无咎矣<lb/>
　　愚曰鴻趾連有膜不能棲木巽為木今鴻漸於木<lb/>
　　則居非所安若或得桷則木方平鴻可立足而少<lb/>
　　安故得无咎象曰或得其桷順以巽也謂六四介<lb/>
　　二剛之間猶鴻之棲倘四能巽事五順以接三則<lb/>
　　猶鴻得桷可以安身而无咎矣三與四皆不中也<lb/>
　　三剛而征則凶四柔而巽則免咎易於其不中者<lb/>
　　又欲使知所處也<lb/>
<pb n="12a"/>九五鴻漸于陵婦三嵗不孕終莫之勝吉象曰終莫之<lb/>
勝吉得所願也<lb/>
　程子曰陵髙阜也鴻之所止最髙處也象君之位雖<lb/>
　得尊位然漸之時其道之行固亦非遽與二為正應<lb/>
　而中正之德同乃隔於三四三比二四比五皆隔其<lb/>
　交者也未能即合故三嵗不孕然中正之道有必亨<lb/>
　之理不正豈能隔害之故終莫之能勝但其合有漸<lb/>
　耳終得其吉也以不正而敵中正一時之為耳久其<lb/>
<pb n="12b"/>　能勝乎君臣以中正相交其道當行雖有間其間者<lb/>
　終豈能勝哉徐必得其所願乃漸之吉也<lb/>
　朱子曰陵髙阜也九五居尊六二正應在下而為二<lb/>
　三所隔然終不能奪其正也故其象如此而占者如<lb/>
　是則吉也<lb/>
　　愚曰巽為髙二艮之五山進於髙陵也巽為婦離<lb/>
　　為大腹孕也二五相易則離毁二至五厯三爻三<lb/>
　　嵗不孕也勝猶奪也以六二中正之臣而仕九五<lb/>
<pb n="13a"/>　　中正之君進而在髙位猶鴻漸於陵然士之得君<lb/>
　　如女之從人茍非其道不可妄合故三嵗不孕守<lb/>
　　正而終莫能奪其節者女之吉也然女終有家二<lb/>
　　與五正應也終得其願者也士能无以三嵗之久<lb/>
　　而茍於進則外應終莫能勝之而卒得所願吉莫<lb/>
　　大焉<lb/>
上九鴻漸于陸其羽可用為儀吉象曰其羽可用為儀<lb/>
吉不可亂也<lb/>
<pb n="13b"/>　安定胡公以陸為逵逵雲路也謂虛空之中爾雅九<lb/>
　達謂之逵逵通達无阻蔽之義也上九在至髙之位<lb/>
　又益上進是出乎位之外在他時則為過矣於漸之<lb/>
　時居巽之極必有其序如鴻之離所止而飛於雲空<lb/>
　在人則超逸乎常事之外者也進至於是而不失其<lb/>
　漸賢達之髙致也故可用為儀法而吉也羽鴻之所<lb/>
　用以進也以其進之用况上九進之道也君子之道<lb/>
　自下而上由微而著跬步造次莫不有序不失其序<lb/>
<pb n="14a"/>　則无所不得其吉故九雖窮髙而不失其吉可用為<lb/>
　儀法者以其有序而不可亂也<lb/>
　朱子曰胡氏程氏皆云陸當作逵謂雲路也今以韻<lb/>
　讀之良是儀羽旄旌纛之飾也上九至髙出乎人位<lb/>
　之外而其羽毛可用以為儀飾位雖極髙而不為无<lb/>
　用之象故其占為如是則吉也<lb/>
䷵<hi>兊下震上</hi>
　程子曰序卦漸者進也進必有所歸故受之以歸妹<lb/>
<pb n="14b"/>　進則必有所至故漸有歸義歸妹所以繼漸也為卦<lb/>
　震上兊下以少女從長男男動而女說又以說而動<lb/>
　皆男說女女從男之義<lb/>
歸妹征凶无攸利<lb/>
　程子曰以說而動動而不當故凶不當位不當也征<lb/>
　凶動則凶也如卦之義不獨女歸无所往而利也<lb/>
　朱子曰婦人謂嫁曰歸妹少女也兊以少女而從震<lb/>
　之長男而其情又為以說而動皆非正也故卦為歸<lb/>
<pb n="15a"/>　妹而卦之諸爻自二至五皆不得正三五又皆以柔<lb/>
　乘剛故其占征凶而无所利也<lb/>
　　愚曰歸妹漸之反也漸曰女者有父母之辭此曰<lb/>
　　妹者无父而有兄之辭漸先言女而後歸者據歸<lb/>
　　者為文此先言歸而後妹者據歸之者為文漸繇<lb/>
　　辭言利言吉此繇辭言凶言无攸利者漸四爻皆<lb/>
　　當位二隂皆承陽故為吉為利此卦四爻皆失位<lb/>
　　二隂皆乘陽故為征凶為无攸利<lb/>
<pb n="15b"/>彖曰歸妹天地之大義也天地不交而萬物不興歸妹<lb/>
人之終始也說以動所歸妹也征凶位不當也无攸利<lb/>
柔乘剛也<lb/>
　程子曰一隂一陽之謂道隂陽交感男女配合天地<lb/>
　之常理也歸妹女歸於男也故云天地之大義也男<lb/>
　在女上隂從陽動故為女歸之象天地不交則萬物<lb/>
　何從而生女之歸男乃生生相續之道男女交而後<lb/>
　有生息有生息而後其終不窮前者有終而後者有<lb/>
<pb n="16a"/>　始相續不窮是人之終始也以二體言男女相感說<lb/>
　而動者少女之事故以説而動所歸者妹也所以征<lb/>
　則凶者以諸爻皆不當位所處皆不正何動而不凶<lb/>
　大率以說而動安有不失正者不唯位不當又有乘<lb/>
　剛之過三五皆乘剛男女有尊卑之序夫婦有倡隨<lb/>
　之禮此常理也如恒是也茍不由常正之道狥情肆<lb/>
　欲唯說是動則夫婦瀆亂男牽欲而失其剛婦狃說<lb/>
　而忘其順如歸妹之乘剛是也所以凶无所往而利<lb/>
<pb n="16b"/>　也夫隂陽之配合男女之交媾理之常也然從欲而<lb/>
　流放不由義理則淫邪无所不至傷身敗德豈人理<lb/>
　哉歸妹之所以征凶也<lb/>
　　愚曰文王繇辭說征凶无攸利夫子彖辭却言天<lb/>
　　地之大義人之終始何相反也葢此卦其義正其<lb/>
　　情邪繇辭以其情言也彖辭先言其義後言其情<lb/>
　　也何者歸妹本是天地間常理只是說而動則凶<lb/>
　　而无所利位不當柔乘剛皆說而動之失也曰天<lb/>
<pb n="17a"/>　　地之大義者何歸妹自泰變乾九三交坤而成震<lb/>
　　坤六四交乾而成兊天地之交莫大乎日月震兊<lb/>
　　日月之所出入也兊西也月之所生震東也日之<lb/>
　　所出然離為日互於二四而酉象交於日中坎為<lb/>
　　月互於三五而卯象交於月中震兊之交於日月<lb/>
　　者是乃天地之交也而有夫婦之道焉故曰天地<lb/>
　　之大義曰人之終始者何人之為道自男女為夫<lb/>
　　婦而此生有所終自夫婦有父子而生生從此始<lb/>
<pb n="17b"/>　　故曰人之終始也此以三四相易合三才以贊歸<lb/>
　　妹之義也曰說以動所歸妹者何說以色而動以<lb/>
　　情則隂未有不先於陽女未有不加於夫柔未有<lb/>
　　不乘於剛者文王以為是象也征凶无攸利夫子<lb/>
　　曰征凶者以隂位乎陽之上而位不當也无攸利<lb/>
　　者以柔乘剛牝雞之晨惟家之索故无所往而利<lb/>
　　也此以中爻說以動而戒歸妹之情也<lb/>
象曰澤上有雷歸妹君子以永終知敝<lb/>
<pb n="18a"/>　程子曰雷震於上澤隨而動陽動於上隂說而從女<lb/>
　從男之象也故為歸妹君子觀男女配合生息相續<lb/>
　之象而以永其終知有敝也永終謂生息嗣續永久<lb/>
　其傳也知敝謂知物有敝壞而為相繼之道也女歸<lb/>
　則有生息故有永終之義又夫婦之道當常永有終<lb/>
　必知其有敝壞之理而戒慎之敝壞謂離隙歸妹說<lb/>
　以動者也異乎恒之巽而動漸之止而巽也少女之<lb/>
　說情之感動動則失正非夫婦正而可常之道久必<lb/>
<pb n="18b"/>　敝壞知其必敝則當思永其終也天下之反目者皆<lb/>
　不能永終者也不獨夫婦之道天下之事莫不有終<lb/>
　有敝莫不有可繼可久之道觀歸妹則當思永終之<lb/>
　戒也<lb/>
　　愚曰說萬物者莫說乎澤動萬物者莫疾乎雷說<lb/>
　　與動皆情也歸妹而得其義則可以永終而其終<lb/>
　　自无敝歸妹而動於情則説色妄從終必有敝君<lb/>
　　子觀其象知其敝之必至此故謀之於始所以永<lb/>
<pb n="19a"/>　　其終焉<lb/>
初九歸妹以娣跛能履征吉象曰歸妹以娣以恒也跛<lb/>
能履吉相承也<lb/>
　程子曰女之歸居下而无正應娣之象也剛陽在婦<lb/>
　人為賢貞之德而處卑順娣之賢正者也處說居下<lb/>
　為順義娣之卑下雖賢何所能為不過自善其身以<lb/>
　承助其君而已如跛之能履言不能及逺也然在其<lb/>
　分為善故以是而行則吉也歸妹之義以説而動非<lb/>
<pb n="19b"/>　夫婦能常之道九乃剛陽有賢貞之德雖娣之微乃<lb/>
　能以常者也雖在下不能有所為如跛者之能履然<lb/>
　征而吉者以其能相承助也能助其君娣之吉也<lb/>
　朱子曰初九居下而无正應故為娣象然陽剛在女<lb/>
　子為賢正之德但為娣之賤僅能承助其君而已故<lb/>
　又為跛能履之象而其占則征吉也<lb/>
　　愚曰古者諸侯一娶九女貴者為嫡賤或少者為<lb/>
　　媵廣繼嗣也娣媵也此卦六爻五在震中兄之象<lb/>
<pb n="20a"/>　　二在兊中妹之象餘爻言娣者媵也此爻當妹之歸<lb/>
　　而已以娣從之然娣賤者賤者之不能專適猶跛者<lb/>
　　之不能自行不能自行與貴同歸如跛者一旦能<lb/>
　　履何吉如之初應四震為足兊為毁折跛也四至<lb/>
　　初有履象跛能履也象曰歸妹以娣以恒也言妹<lb/>
　　歸娣從亦禮之常也跛能履吉相承也言娣襲妹<lb/>
　　之吉也<lb/>
九二眇能視利幽人之貞象曰利幽人之貞未變常也<lb/>
<pb n="20b"/>　程子曰九二陽剛而得中女之賢貞者也上有正應<lb/>
　而反隂柔之質動於說者也乃女賢而配不良故二<lb/>
　雖賢而不能自遂以成其内助之功適可善其身而<lb/>
　小施之如眇者之能視而已言不能及逺也男女之<lb/>
　際當以正禮五雖不正二自守其幽静貞正乃所利<lb/>
　也二有剛正之德幽静之人也二之才如是而言利<lb/>
　貞者利言宜於如是之貞非不足而為之戒也守其<lb/>
　幽貞未失夫婦常正之道也世人之媟狎為常故以<lb/>
<pb n="21a"/>　貞静為變常不知乃常久之道也<lb/>
　朱子曰眇能視承上爻而言九二陽剛得中女之賢<lb/>
　也上有正應而反隂柔不正乃女賢而配不良不能<lb/>
　大成内助之功故為眇能視之象而其占則利幽人<lb/>
　之貞也幽人亦抱道守正而不偶者也<lb/>
　　愚曰九二離體離為目兊毁其右眇也兊三爻初<lb/>
　　九六三皆言娣此不言者二妹也二下卦之中也<lb/>
　　女子之身居則重閨出則設茀何異眇也一旦從<lb/>
<pb n="21b"/>　　夫豁然見天地之大日月之明何異眇者之能視<lb/>
　　然二以剛中之才女之最賢者故雖已嫁而未嘗<lb/>
　　少變其常幽閑獨處如幽人之守正此二所以利<lb/>
　　也象曰幽人之貞未變常也言二歸而不改女節<lb/>
　　也昔宋伯姬待姆而被火君子以女而不婦隘之<lb/>
　　今二之妹无乃伯姬之類也曰婦人以貞為重者<lb/>
　　也與其濫也寧隘<lb/>
六三歸妹以須反歸以娣象曰歸妹以須未當也<lb/>
<pb n="22a"/>　程子曰三居下之上本非賤者以失德而无正應故<lb/>
　為欲有歸而未得其歸須待也待者未有適也六居<lb/>
　三不當位德不正也柔而尚剛行不順也為說之主<lb/>
　以說求歸動非禮也上无應无受之者也无所適故<lb/>
　須也女子之處如是人雖取之不可以為人配矣當<lb/>
　反歸而求為娣媵則可也以不正而失其所也未當<lb/>
　者其處其德其求歸之道皆不當故无取之者所以<lb/>
　須也<lb/>
<pb n="22b"/>　朱子曰六三隂柔而不中正又為說之主女之不正<lb/>
　人莫之取者也故為未得所適而反歸為娣之象或<lb/>
　曰須女之賤者<lb/>
　　愚按初至五有需體三居需之中故曰以須須需<lb/>
　　也待也三為說主以隂柔不中正而比四說而動<lb/>
　　者也不正之女也夫女所貴者為其正也為其動<lb/>
　　以理也今六三動以情而上无應之者不正之女<lb/>
　　女之賤者人誰娶之只宜反歸而以娣從二可也<lb/>
<pb n="23a"/>　　女之賤者只宜為妾不當適人故象曰歸妹以須<lb/>
　　未當也言女賤而適人則未當也又按天官書須<lb/>
　　女四星亦賤妾之象也<lb/>
九四歸妹愆期遲歸有時象曰愆期之志有待而行也<lb/>
　程子曰九以陽居四四上體地之髙也陽剛在女子<lb/>
　為正德賢明者也无正應未得其歸也過時未歸故<lb/>
　云愆期女子居貴髙之地有賢明之資人情所願娶<lb/>
　故其愆期乃為有時葢自有待非不售也待得佳配<lb/>
<pb n="23b"/>　而行也九居四雖不當位而處柔乃婦人之道以无應<lb/>
　故為愆期之義而聖人推理以女賢而愆期葢有待<lb/>
　也所以愆期由已而不由彼賢女人所願娶所以愆<lb/>
　期乃其志欲有所待待得佳配而後行也<lb/>
　朱子曰九四以陽居上體而无正應賢女不輕從人<lb/>
　而愆期以待所歸之象正與六三相反<lb/>
　　愚曰此爻離體離為中女然以陽居上體而近五<lb/>
　　女之賢而貴者也意亦五之妹非媵也嫡妹既歸<lb/>
<pb n="24a"/>　　二娣以從則四亦當以次而適人四既許嫁自納<lb/>
　　采至請期禮將成矣四乃愆期而不歸何也易曰<lb/>
　　四之愆期非不歸也有時也又明其志曰有待而<lb/>
　　後行也何待親迎也後世親迎之禮廢而女之自<lb/>
　　獻其身者多矣是以聖人大之<lb/>
六五帝乙歸妹其君之袂不如其娣之袂良月幾望吉<lb/>
象曰帝乙歸妹不如其娣之袂良也其位在中以貴行<lb/>
也<lb/>
<pb n="24b"/>　程子曰六五居尊位妹之最貴者也下應於二為下<lb/>
　嫁之象王姬下嫁自古而然至帝乙而後正婚姻之<lb/>
　禮明男女之分雖至貴之女不得失柔巽之道有貴<lb/>
　驕之志故易中隂尊而謙降者則曰帝乙歸妹泰六<lb/>
　五是也貴女之歸唯謙降以從禮乃尊髙之德也不<lb/>
　事容飾以説於人也娣媵者以容飾為事者也衣袂<lb/>
　所以為容飾也六五尊貴之女尚禮而不尚飾故其<lb/>
　袂不及其娣之袂良也良美好也月望隂之盈也盈<lb/>
<pb n="25a"/>　則敵陽矣幾望未至於盈也五之貴髙常不至於盈<lb/>
　極則不亢其夫乃為吉也女之處尊貴之道也以帝<lb/>
　乙歸妹之道言其袂不如其娣之袂良尚禮而不尚<lb/>
　飾也五以柔中在尊髙之位以尊貴而行中道也柔<lb/>
　順降屈尚禮而不尚飾乃中道也<lb/>
　朱子曰六五柔中居尊下應九二尚德而不貴飾故<lb/>
　為帝女下嫁而服不盛之象然女德之盛无以加此<lb/>
　故又為月幾望之象而占者如之則吉也<lb/>
<pb n="25b"/>　　愚曰五諸妹之兄也諸妹皆受命於兄而下降故<lb/>
　　此爻曰君曰娣備言之帝乙殷之賢君其歸妹也<lb/>
　　何如袂婦飾也其小君之袂反不如諸娣之袂之<lb/>
　　美以見嫡妹之能儉也月婦道也月盈則掩日婦<lb/>
　　强則敵夫今幾望而未望以見嫡妹之能謙也月<lb/>
　　在震東日在兊西日月望也二之五則坎離毁幾<lb/>
　　望而不望也妹具此二美何吉如之然易不言於<lb/>
　　二而言於五者二之美五之教也妹无失德則兄<lb/>
<pb n="26a"/>　　有令聞也象曰帝乙歸妹不如其娣之袂良其位<lb/>
　　在中以貴行也言二在位之中中則能儉能謙二<lb/>
　　貴為帝妹又陽為貴貴則不以容飾為說也<lb/>
上六女承筐无實士刲羊无血无攸利象曰上六无實<lb/>
承虚筐也<lb/>
　程子曰上六女歸之終而无應女歸之无終者也婦<lb/>
　者所以承先祖奉祭祀不能奉祭祀則不可以為婦<lb/>
　矣筐篚之實婦職所供也古者房中之俎葅歜之類<lb/>
<pb n="26b"/>　后夫人職之諸侯之祭親割牲卿士大夫皆然割取<lb/>
　血以祭禮云血祭盛氣也女當承事筐篚而无實无<lb/>
　實則无以祭謂不能奉祭祀也夫婦共承宗廟婦不<lb/>
　能奉祭祀乃夫不能承祭祀也故刲羊而无血亦无<lb/>
　以祭也謂不可以承祭祀也婦不能奉祭祀則當離<lb/>
　絶矣是夫婦之无終者也何所往而利哉<lb/>
　朱子曰上六以隂柔居歸妹之終而无應約婚而不<lb/>
　終者也故其象如此而於占為无所利也<lb/>
<pb n="27a"/>　　愚曰上六之女謂三兊也震為竹坤動為方竹器<lb/>
　　而方筐也三之上兊女承震筐也隂虛无實承虛<lb/>
　　筐也三兊為羊士震也坎為血上動之三坎毁兊<lb/>
　　見兊為刑殺士刲羊无血也女之適人贄有榛栗<lb/>
　　棗脩盛之以筐以見舅姑今但有筐而无實則不<lb/>
　　成見舅姑矣娶女者必刲羊以告廟毛血必具今<lb/>
　　士刲羊而无血則不成告廟矣三與上皆失應故<lb/>
　　有是象文公云約婚而不終者也此說得之夫約<lb/>
<pb n="27b"/>　　婚不終由不慎始也此君子之於歸妹所以永終<lb/>
　　知敝者此也<lb/>
　<lb/>
　<lb/>
　<lb/>
　<lb/>
　<lb/>
　周易程朱傳義折衷卷二十八<lb/>
</p>

  </div>
            <div>
<head>周易程朱傳義折衷卷二十九</head> <lb/>
    <p>
<pb n="1a"/>欽定四庫全書<lb/>
　周易程朱傳義折衷卷二十九<lb/>
　　　　　　　　　　　　　元　趙采　撰<lb/>
䷶<hi>離下震上</hi>
　程子曰序卦得其所歸者必大故受之以豐物所歸<lb/>
　聚必成其大故歸妹之後受之以豐也豐盛大之義<lb/>
　為卦震上離下震動也離明也以明而動動而能明<lb/>
　皆致豐之道明足以照動足以亨然後能致豐大也<lb/>
<pb n="1b"/>豐亨王假之勿憂宜日中<lb/>
　程子曰豐為盛大其義自亨極天下之光大者唯王<lb/>
　者能至之假至也天位之尊四海之富羣生之衆王<lb/>
　道之大極豐之道其唯王者乎豐之時人民之繁庶<lb/>
　事物之殷盛治之豈易周為可憂慮宜如日中之盛<lb/>
　明廣照无所不及然後无憂也<lb/>
　朱子曰豐大也以明而動盛大之勢也故其占有亨<lb/>
　道焉然王者至此盛極當衰則又有憂道焉聖人以<lb/>
<pb n="2a"/>　為徒憂无益但能守常不至於過盛則可矣故戒以<lb/>
　勿憂宜日中也<lb/>
彖曰豐大也明以動故豐王假之尚大也勿憂宜日中<lb/>
宜照天下也日中則昃月盈則食天地盈虚與時消息<lb/>
而况於人乎况於鬼神乎<lb/>
　程子曰豐者盛大之義離明而震動明動相資而成<lb/>
　豐大也王者有四海之廣兆民之衆極天下之大也<lb/>
　故豐大之道唯王者能致之所有既大其保之治之<lb/>
<pb n="2b"/>　之道亦當大也故王者之所尚至大也所有既廣所<lb/>
　治既衆當憂慮其不能周及宜如日中之盛明普照<lb/>
　天下无所不至則可勿憂矣如是然後能保其豐大<lb/>
　豈小才小知之所能也既言豐盛之至復言其難常<lb/>
　以為戒日中盛極則有昃昳月既盈滿則有虧缺天<lb/>
　地之盈虚尚與時消息况人與鬼神乎盈虚謂盛衰<lb/>
　消息謂進退天地之運亦隨時進退也鬼神謂造化<lb/>
　之跡於萬物盛衰可見其消息也於豐盛之時而為<lb/>
<pb n="3a"/>　此誡欲其守中不至過盛處豐之道豈易也哉<lb/>
　　愚曰豐者盛大之稱當其盛大凡物未有不亨者<lb/>
　　也夫子作彖辭曰明以動故豐者何此以離震二<lb/>
　　體言致豐之道也葢明而不動則明无所用空明<lb/>
　　而已動而不明則行无所向冥行而已豐亨盛大<lb/>
　　之治唯明而有為之君能致之故豐曰勿憂宜日<lb/>
　　中宜照天下者何此以下卦離體而言保豐之道<lb/>
　　也坎為加憂卦中離見巽伏勿憂也離為日為午<lb/>
<pb n="3b"/>　　日在午日中也光照天下也宜日中者謂當盛而<lb/>
　　慮衰兢兢業業如捧盤水使之滿而不溢中而不<lb/>
　　昃則為長治久安不然盛極必衰治極必亂故下<lb/>
　　文便言日中則昃月盈則食天地盈虚與時消息<lb/>
　　而况於人乎况於鬼神乎以天地日月言却似聖<lb/>
　　人到此亦无著力處曰是不然聖人主持造化扶<lb/>
　　植天地者也堯之治正日中也不傳子而傳舜故<lb/>
　　不昃舜之治亦日中也不傳子而傳禹故不昃周<lb/>
<pb n="4a"/>　　自文武至於成王亦日中也而周公畢公君陳戒<lb/>
　　慎兢業扶持盛治至康王之世頌聲洋溢有如一<lb/>
　　日亦未嘗有昃食之證信知宜日中者在人豈可<lb/>
　　便謂囿於盈虚消息之數而不以明動保之哉<lb/>
象曰雷電皆至豐君子以折獄致刑<lb/>
　程子曰雷電皆至離震並行也二體相合故云皆至<lb/>
　明動相資成豐之象離明也照察之象震動也威斷<lb/>
　之象折獄者必照其情實唯明克允致刑者以威其<lb/>
<pb n="4b"/>　姦惡唯斷乃成故君子觀雷電動明之象以折獄致<lb/>
　刑也噬嗑言先王勅法豐言君子折獄以明在上而<lb/>
　麗於威震王者之事故為制刑立法以明在下而麗<lb/>
　於威震君子之用故為折獄致刑旅明在上而云君<lb/>
　子者旅取慎用刑與不留獄君子皆當然也<lb/>
初九遇其配主雖旬无咎往有尚象曰雖旬无咎過旬<lb/>
災也<lb/>
　程子曰雷電皆至成豐之象明動相資致豐之道非<lb/>
<pb n="5a"/>　明无以照非動无以行相須猶形影相資猶表裏初<lb/>
　九明之初四動之初宜相須以成其用故雖旬而相<lb/>
　應位則相應用則相資故初謂四為配主已所配也<lb/>
　配雖匹稱然就之者也如配天以配君子故初於四<lb/>
　云配四於初云夷也雖旬无咎旬均也天下之相應<lb/>
　者常非均敵如隂之應陽柔之從剛下之附上敵則<lb/>
　安肯相從唯豐之初四其用則相資其應則相成故<lb/>
　雖均是剛陽相從而无過咎也葢非明則動无所<lb/>
<pb n="5b"/>　之非動則明无所用相資而成用同舟則秦越一心<lb/>
　共難則仇怨協力事勢使然也往而相從則能成其<lb/>
　豐故云有尚有可加尚也在他卦則不相下而離隙<lb/>
　矣聖人因時而處宜隨事而順理夫勢均則不相下<lb/>
　者常理也然有雖敵而相資者則相求也初四是也<lb/>
　所以雖旬而无咎也與人同而力均者在乎降已以<lb/>
　相求協力以從事若先壞已之私有加上之意則患<lb/>
　當至矣故曰過旬災也均而先已是過旬也一求勝<lb/>
<pb n="6a"/>　則不能同矣<lb/>
　朱子曰配主謂四旬均也謂皆陽也當豐之時明動<lb/>
　相資故初九之遇九四雖皆陽剛而其占如此也<lb/>
　　愚曰離性上升故下卦三爻皆上適於震初九適<lb/>
　　四以其配之所在也卦以泰九二之四而成豐則<lb/>
　　九四者成卦之主也四雖配所在而九非其配故<lb/>
　　曰配主遇者不期而㑹四不應初而初主之不期<lb/>
　　㑹而㑹故曰遇其配主數窮於十既周則曰旬四<lb/>
<pb n="6b"/>　　非初配故初雖遇四不可久處然雖旬日尚可无<lb/>
　　咎所以无咎者以初既遇四四必往初四初相易<lb/>
　　則初亦尚乎四尚亦配也以下配上曰尚今之尚<lb/>
　　主是也若過旬日則為災矣數窮則宜變易之道<lb/>
　　也<lb/>
六二豐其蔀日中見斗往得疑疾有孚發若吉象曰有<lb/>
孚發若信以發志也<lb/>
　程子曰明動相資乃能成豐二為明之主又得中正<lb/>
<pb n="7a"/>　可謂明者也而五在正應之地隂柔不正非能動者<lb/>
　二五雖皆隂而在明動相資之時居相應之地才不<lb/>
　足耳既其應之才不足資則獨明不能成豐既不能<lb/>
　成豐則喪其明功故為豐其蔀日中見斗二至明之<lb/>
　才以所應不足與而不能成其豐喪其明功无明功<lb/>
　則為昏暗故云見斗斗昏見者也蔀周匝之義用障蔽<lb/>
　之物掩晦於明者也斗屬隂而主運之象五以隂柔<lb/>
　而當君位日中盛明之時乃見斗猶豐大之時而遇<lb/>
<pb n="7b"/>　柔弱之主斗以昏見言見斗則是明喪而暗矣二雖<lb/>
　至明中正之才所遇乃柔暗不正之君既不能下求<lb/>
　於已若往求之則反得疑猜忌疾暗主如是也然則<lb/>
　如之何而可夫君子之事上也不得其心則盡其至<lb/>
　誠以感發其志意而已茍誠意能動則雖昏蒙可開<lb/>
　雖柔弱可輔也雖不正可正也古人之事庸君常主<lb/>
　而克行其道者已之誠意上達而君見信之篤耳管<lb/>
　仲之相桓公孔明之輔後主是也若能以誠信發其<lb/>
<pb n="8a"/>　志意則得行其道乃為吉也有孚發若謂以已之孚<lb/>
　信感發上之心志也茍能發則其吉可知謂柔暗有<lb/>
　可發之道也<lb/>
　朱子曰六二居豐之時為離之主至明者也而上應<lb/>
　六五之柔暗故為豐蔀見斗之象蔀障蔽也大其障<lb/>
　蔽故日中而昏也往而從之則昏暗之主必反見疑<lb/>
　唯在積其誠意以感發之則吉戒占者宜如是也虚<lb/>
　中有孚之象<lb/>
<pb n="8b"/>　　愚曰此卦與離卦相似但上九一爻變而不全耳<lb/>
　　故下三爻離體全有明德者也上三爻離體缺暗<lb/>
　　而不明者也故彖有昃食之辭爻有蔀斗沛沬之<lb/>
　　喻而諸爻以明暗為吉凶也蔀者用草覆曖掩蔽<lb/>
　　之物或曰草苫也震巽為草故曰蔀喻暗也下體<lb/>
　　離為日中五兊伏艮艮離賁象天文也震少陽其<lb/>
　　䇿七天文而數七斗象也六二以明哲中正之才<lb/>
　　當豐之世而遇六五暗昧之君猶當晝而見夜斗<lb/>
<pb n="9a"/>　　其暗甚矣五當下求二者也今五暗不應二二若<lb/>
　　自往以求之五必反見疑何者夜光明月无因而<lb/>
　　前匹夫且為之按劍况五暗甚二懷明德不待招<lb/>
　　而往見疑必矣故曰往得疑疾然六二中虚有信<lb/>
　　之本孚信相感五之疑心必昭然若發矣吉孰大<lb/>
　　焉象曰信以發志言以二之信發五之志則五之<lb/>
　　暗昧亦必明矣<lb/>
九三豐其沛日中見沬折其右肱无咎象曰豐其沛不<lb/>
<pb n="9b"/>可大事也折其右肱終不可用也<lb/>
　程子曰沛者古本有作斾字者王弼以為幡幔則是<lb/>
　斾也幡幔圍蔽於内者豐其沛其暗更甚於蔀也三<lb/>
　明體而反暗於四者所應隂暗故也三居明體之上<lb/>
　陽剛得正本能明者也豐之道必明動相資而成三<lb/>
　應於上上隂柔又无位而處震之終既終則止矣不<lb/>
　能動者也他卦至終則極震至終則止矣三无上之<lb/>
　應則不能成豐沬星之微小无名數者見沬暗之甚<lb/>
<pb n="10a"/>　也豐之時而遇上六日中而見沬者也右肱人之所<lb/>
　用乃折矣其无能為可知賢智之才遇明君則能有<lb/>
　為於天下上无可賴之主則不能有為如人之折其<lb/>
　右肱也人之為有所失則有所歸咎曰由是故致是<lb/>
　若欲動而无右肱欲為而上无所賴則不能而已更<lb/>
　復何言无所歸咎也三應於上上隂而无位隂柔无<lb/>
　勢力而處既終其可共濟大事乎既无所賴如右肱<lb/>
　之折終不可用矣<lb/>
<pb n="10b"/>　朱子曰沛一作斾謂幡幔也其蔽甚於蔀矣沬小星<lb/>
　也三處明極而應上六雖不可用而非咎也故其象<lb/>
　占如此<lb/>
　　愚按沛古本作斾輔嗣以為幡幔震為𤣥黄兊金<lb/>
　　斷之斾也斾之蔽明尤甚於蔀三之上成艮艮離<lb/>
　　亦天文沬斗後小星隨斗而動者見沬則暗尤甚<lb/>
　　於見斗三以離體之極至明剛正當豐之世而上<lb/>
　　六以隂柔極暗應之猶當晝而見斗後小星其暗<lb/>
<pb n="11a"/>　　極矣斯人也豈可與共大事哉兊為右伏艮為肱<lb/>
　　兊折之折右肱也上六暗極既不可以大事三若<lb/>
　　從之必罹其咎故自折其右肱以示終不可用右<lb/>
　　肱致用者也右肱折尚可用乎退居无能庶幾免<lb/>
　　咎<lb/>
九四豐其蔀日中見斗遇其夷主吉象曰豐其蔀位不<lb/>
當也日中見斗幽不明也遇其夷主吉行也<lb/>
　程子曰四雖陽剛為動之主又得大臣之位然以不<lb/>
<pb n="11b"/>　中正遇隂暗柔弱之主豈能致豐大也故為豐其蔀<lb/>
　蔀周圍掩蔽之物周圍則不大掩蔽則不明日中見<lb/>
　斗當盛明之時反昏暗也夷主其等夷也相應故謂<lb/>
　之主初四皆陽而居初是其德同又居相應之地故<lb/>
　為夷主居大臣之位而得在下之賢以為之助則能致<lb/>
　豐大乎曰在下者上有當位為之與在上者下有賢<lb/>
　才為之助豈无益乎故吉也然而致天下之豐有君<lb/>
　而後能也五隂柔居尊而震體无虚中巽順下賢之<lb/>
<pb n="12a"/>　象下雖多賢亦將何為葢非陽剛中正不能致天下<lb/>
　之豐也位不當謂以不中正居髙位所以暗而不能<lb/>
　致豐日中見斗謂幽暗不能光明君隂柔而臣不中<lb/>
　正故也陽剛相遇吉之行也下就於初故云行下求<lb/>
　則為吉也<lb/>
　朱子曰象與六二同夷等夷也謂初九也其占為當<lb/>
　豐而遇暗主下就同德則吉也<lb/>
　　愚曰四居震巽之中震巽為草掩蔽覆曖蔀也兊<lb/>
<pb n="12b"/>　　有伏艮四應離初艮離為天文震動也其策七天<lb/>
　　文動而七斗也離目為見九四處不當位如在蔀<lb/>
　　中自蔽其明又上卦離體毁缺其幽而不明乃自<lb/>
　　取之非二三比矣夷均也主四也夷主謂初也初<lb/>
　　與四皆是陽為同德故曰夷主初四雖不應倘四<lb/>
　　以同德之故行而遇初則亦吉何者四得以資其<lb/>
　　明也故曰吉行行則吉也初曰往四曰行兩相求<lb/>
　　而相遇曰配主就初而言也曰夷主就四而言也<lb/>
<pb n="13a"/>六五來章有慶譽吉象曰六五之吉有慶也<lb/>
　程子曰五以隂柔之才為豐之主固不能成其豐大<lb/>
　若能來致在下章美之才而用之則有福慶復得美<lb/>
　譽所謂吉也六二文明中正章美之才也為五者誠<lb/>
　能致之在位而委任之可以致豐大之慶名譽之美<lb/>
　故吉也章美之才主二而言然初與三四皆陽剛之<lb/>
　才五能用賢則彚征矣二雖隂有文明中正之德大<lb/>
　賢之在下者也五與二雖非隂陽正應在明動相資<lb/>
<pb n="13b"/>　之時有相為用之義五若能來章則有慶譽而吉也<lb/>
　然六五无虚已下賢之義聖人設此義以為教耳其<lb/>
　所謂吉者可以有慶福及於天下也人君雖柔暗若能<lb/>
　用賢才則可以為天下之福唯患不能耳<lb/>
　朱子曰質雖柔暗若能來致天下之明則有慶譽而<lb/>
　吉矣葢因其柔暗而設此以開之占者能如是則如<lb/>
　其占矣<lb/>
　　愚曰六二離之中爻有明德而含章者也六五能<lb/>
<pb n="14a"/>　　不自尊屈已以來之則慶集於國家而譽歸於已<lb/>
　　六五震體也其所以吉者以明動相資有得賢之<lb/>
　　慶也<lb/>
上六豐其屋蔀其家闚其戸閴其无人三嵗不覿凶象<lb/>
曰豐其屋天際翔也闚其戸閴其无人自藏也<lb/>
　程子曰六以隂柔之質而居豐之極處動之終其滿<lb/>
　假躁動甚矣處豐大之時宜乎謙屈而處極髙致豐<lb/>
　大之功在乎剛健而體隂柔當豐大之任在乎得時<lb/>
<pb n="14b"/>　而不當位如上六者處无一當其凶可知豐其屋處<lb/>
　太髙也蔀其家居不明也以隂柔居豐大而在无位<lb/>
　之地乃髙亢昏暗自絶於人人誰與之故闚其戸閴<lb/>
　其无人也至於三嵗之久而不知變其凶宜矣不覿<lb/>
　謂尚不見人葢不變也六居卦終有變之義而不能<lb/>
　遷是其才不能也六處豐大之極在上而自髙若飛<lb/>
　翔於天際謂其髙大之甚闚其戸而无人者雖居豐<lb/>
　大之極而實无位之地人以其昏暗自髙大故皆棄<lb/>
<pb n="15a"/>　絶之自藏避而弗與親也<lb/>
　朱子曰以隂柔居豐極處動終明極而反暗者也故<lb/>
　為豐大其屋而反以自蔽之象无人不覿亦言障蔽<lb/>
　之深其凶甚矣<lb/>
　　愚曰自二至上有大壯體棟宇之象也震巽為草<lb/>
　　蔀也上卦所以不明而暗者以上六也上六為暗<lb/>
　　之主所以掩五四而失明者也上以柔暗之極不<lb/>
　　知盈虚消息之理自以位髙處上而欲豐大其屋<lb/>
<pb n="15b"/>　　至使屋楹翔於天際然物惡太盛盛則必虧上極<lb/>
　　必變則豐其屋者乃所以蔀其家言家敗而草蔽<lb/>
　　其家也曰闚其戸閴其无人者謂因家敗家人遁<lb/>
　　逃鬼瞰其室閴乎其无人跡也曰三嵗不覿者謂<lb/>
　　自此三嵗更不見有人到其家言敗之速也此所<lb/>
　　謂中則昃盈則食不能宜日中者也其所以不能<lb/>
　　宜日中者以處暗之極也<lb/>
䷷<hi>艮下離上</hi>
<pb n="16a"/>　程子曰序卦豐大也窮大者必失其居故受之以旅<lb/>
　豐盛至於窮極則必失其所安旅所以次豐也為卦<lb/>
　離上艮下山止而不遷火行而不居為違去不處之象<lb/>
　故為旅也又麗乎外亦旅之象<lb/>
旅小亨旅貞吉<lb/>
　程子曰以卦才言也如卦之才可以小亨得旅之貞<lb/>
　正而吉也<lb/>
　朱子曰旅羇旅也山止於下火炎於上為去其所止<lb/>
<pb n="16b"/>　而不處之象故為旅以六五得中於外而順乎上下<lb/>
　之二陽艮止而離麗於明故其占可以小亨而能守<lb/>
　其旅之正則吉旅非常居若可茍者然道无不在故<lb/>
　自有其正而不可須臾離也<lb/>
　　愚曰寓於兩間凡有形者莫非旅也天地旅於太<lb/>
　　虚萬物旅於天地物无久居其所之理故有旅旅<lb/>
　　客於外也旅无勢无權无親不足以成大事旅得<lb/>
　　其道可以小亨窮不可以失義困不可以舍命而<lb/>
<pb n="17a"/>　　客不可以貶損道德故曰旅貞吉<lb/>
彖曰旅小亨柔得中乎外而順乎剛止而麗乎明是以<lb/>
小亨旅貞吉也旅之時義大矣哉<lb/>
　程子曰六上居五柔得中乎外也麗乎上下之剛順<lb/>
　乎剛也下艮止上離麗止而麗於明也柔順而得在<lb/>
　外之中所止能麗於明是以小亨得旅之貞正而吉<lb/>
　也旅困之時非陽剛中正有助於下不能致大亨也<lb/>
　所謂得在外之中中非一揆旅有旅之中也止麗於<lb/>
<pb n="17b"/>　明明則不失時宜然後得處旅之道天下之事當隨<lb/>
　時各適其宜而旅為難處故稱其時義之大<lb/>
　　愚曰彖以柔得中乎外而順乎剛止而麗乎明釋<lb/>
　　繇辭者何旅否變也變否六三之柔而居乎五失<lb/>
　　其所居而在外旅也然柔得中而能順乎上下之<lb/>
　　剛不為二剛所掩而小者亨此以上卦六五言旅<lb/>
　　也變否九五之剛而居於三九居三雖未為失所<lb/>
　　然自五而反下猶為旅也剛居三成艮艮止也以<lb/>
<pb n="18a"/>　　艮之止而附麗乎離之明所以為貞而獲吉也此<lb/>
　　以下卦九三言旅也能順剛能麗明是以小亨是<lb/>
　　以貞吉旅貞吉繇辭語脉不與小亨接故兩言旅<lb/>
　　各一義也<lb/>
象曰山上有火旅君子以明慎用刑而不留獄<lb/>
　程子曰火之在髙明无不照君子觀明照之象則以<lb/>
　明慎用刑明不可恃故戒於慎明而止亦慎象觀火<lb/>
　行不處之象則不留獄獄者不得已而設民有罪而<lb/>
<pb n="18b"/>　入豈可留滯淹久也<lb/>
　朱子曰慎刑如山不留如火<lb/>
初六旅瑣瑣斯其所取災<lb/>
　程子曰六以隂柔在旅之時處於卑下是柔弱之人<lb/>
　處旅困而在卑賤所存汚下者也志卑之人既處旅<lb/>
　困鄙猥瑣細無所不至乃其所以致悔辱取災咎也<lb/>
　瑣瑣猥細之狀當旅困之時才質如是上雖有援无<lb/>
　能為也四陽性而離體亦非就下者也又在旅與他<lb/>
<pb n="19a"/>　卦為大臣之位者異矣<lb/>
　朱子曰當旅之時以隂柔居下位故其象占如此<lb/>
象曰旅瑣瑣志窮災也<lb/>
　程子曰志意窮迫葢自取災也災𤯝對言則有分獨<lb/>
　言則謂災患耳<lb/>
六二旅即次懐其資得童僕貞<lb/>
　程子曰二有柔順中正之德柔順則衆與之中正則<lb/>
　處不失當故能保其所有童僕亦盡其忠信雖不若<lb/>
<pb n="19b"/>　五有文明之德上下之助亦處旅之善者也次舍旅<lb/>
　所安也財貨旅所資也童僕旅所賴也得就次舍懐<lb/>
　畜其資財又得童僕之貞良旅之善也柔弱在下者<lb/>
　童也强壯處外者僕也二柔順中正故得内外之心<lb/>
　在旅所親比者童僕也不云吉者旅遇之際得免於<lb/>
　災厲則已善矣<lb/>
　朱子曰即次則安懐資則裕得其童僕之貞信則无<lb/>
　欺而有賴旅之最吉者也二有柔順中正之德故其<lb/>
<pb n="20a"/>　象占如此<lb/>
象曰得童僕貞終无尤也<lb/>
　程子曰羇旅之人所賴者童僕也既得童僕之忠貞<lb/>
　終无尤悔矣<lb/>
九三旅焚其次喪其童僕貞厲<lb/>
　程子曰處旅之道以柔順謙下為先三剛而不中又<lb/>
　居下體之上與艮之上有自髙之象在旅而過剛自<lb/>
　髙致困災之道也自髙則不順於上故上不與而焚<lb/>
<pb n="20b"/>　其次失所安也上離為焚象過剛則暴下故下離而喪<lb/>
　其童僕之貞信謂失其心也如此則危厲之道也旅<lb/>
　焚失其次舍亦以困傷矣以旅之時而與下之道如<lb/>
　此義當喪也在旅而以過剛自髙待下必喪其忠貞<lb/>
　謂失其心也在旅而失其童僕之心為可危也<lb/>
　朱子曰過剛不中居下之上故其象占如此喪其童<lb/>
　僕則不止於失其心矣故貞字連下句為義<lb/>
　　愚曰九三處艮之上所謂止而麗乎明者也然離<lb/>
<pb n="21a"/>　　火迫近故有焚次之象諸儒多以九三為處旅不<lb/>
　　善是不然九三葢處旅之不幸未見其不善也何<lb/>
　　者三以剛正而麗明本是正當分曉底人而次焚<lb/>
　　僕喪羇旅之不幸也兊為毁傷既焚次主安得不<lb/>
　　傷主傷而童僕死之僕可謂能以正處危厲矣聖<lb/>
　　人曰僕所以死正者以九三在旅能與下相比其<lb/>
　　主既義宜僕之喪而得其死力也主不失義僕不<lb/>
　　失正九三非不善處旅也其焚次喪僕九三之不<lb/>
<pb n="21b"/>　　幸也二隂在下故曰與下<lb/>
九四旅於處得其資斧我心不快象曰旅於處未得位<lb/>
也得其資斧心未快也<lb/>
　程子曰四陽剛雖不居中而處柔在上體之下有用<lb/>
　柔能下之象得旅之宜也以剛明之才為五所與為<lb/>
　初所應在旅之善者也然四非正位故雖得其處止<lb/>
　不若二之就次舍也有剛明之才為上下所與乃旅<lb/>
　而得貨財之資器用之利也雖在旅為善然上无剛<lb/>
<pb n="22a"/>　陽之與下唯隂柔之應故不能伸其才行其志其心<lb/>
　不快也云我者據四而言四以近君為當位在旅五<lb/>
　不取君義故四為未得位也曰然則以九居四不正<lb/>
　為有咎矣曰以剛居柔旅之宜也九以陽明之才欲<lb/>
　得時而行其志故雖得資斧於旅為善其心志未快<lb/>
　也<lb/>
　朱子曰以陽居隂處上之下用柔能下故其象占如<lb/>
　此然非其正位又上无剛陽之與下唯隂柔之應故<lb/>
<pb n="22b"/>　其心有所不快也<lb/>
　　愚曰此爻資斧亦因離象而言離為蠃貝資也離<lb/>
　　為兵巽木貫之斧也九四居上卦之下近文明之<lb/>
　　君進不為亢退不為卑故在旅而於處進於次矣<lb/>
　　非惟得資又且得斧斷制矣四之心何以不快也<lb/>
　　曰九剛徳而居隂位非其正也夫德以位行位以<lb/>
　　正定居非正位而能行正道者无之是以君子不<lb/>
　　處也齊景公待孔子以季孟之間孔子曰吾老矣<lb/>
<pb n="23a"/>　　不能用宣王養孟子以萬鍾之禄孟子曰久於齊<lb/>
　　非我志聖賢之處旅豈茍然哉<lb/>
六五射雉一矢亡終以譽命象曰終以譽命上逮也<lb/>
　程子曰六五有文明柔順之德處得中道而上下與<lb/>
　之處旅之至善者也人之處旅能合文明之道可謂<lb/>
　善矣羇旅之人動而或失則困辱隨之動而无失然<lb/>
　後為善離為雉文明之物射雉謂取則於文明之道<lb/>
　而必合如射雉一矢而亡之發无不中則終能致譽<lb/>
<pb n="23b"/>　命也譽令聞也命福禄也五居文明之位有文明之<lb/>
　德故動必中文明之道也五君位人君无旅旅則失<lb/>
　位故不取君義有文明柔順之德則上下與之逮與<lb/>
　也能順承於上而上與之為上所逮也在上而得乎<lb/>
　下為下所逮也在旅而上下與之所以致譽命也旅<lb/>
　者困而未得所安之時也終以譽命終當致譽命也<lb/>
　已譽命則非旅也困而親寡則為旅不必在外也<lb/>
　朱子曰雉文明之物離之象也六五柔順文明又得<lb/>
<pb n="24a"/>　中道為離之主故得此爻者為射雉之象雖不无亡<lb/>
　矢之費而所喪不多終有譽命也<lb/>
　　愚曰六五君位也君不可以旅也而言其義六五<lb/>
　　之旅其終也復得人譽受天命則以柔得中乎外<lb/>
　　而順乎剛離為雉文明之物人文也當其旅也六<lb/>
　　五不敢以文明自居曰吾一矢之无有而何以得<lb/>
　　雉所以順乎衆剛以為之矢也然後人皆譽之曰<lb/>
　　上能屈已虚心以逮下我不可不盡吾力焉而使<lb/>
<pb n="24b"/>　　吾君旅於外可乎唐德宗奉天之狩陸贄告之以<lb/>
　　下罪己之語而人心感悦天命復歸此之謂終以<lb/>
　　譽命也德宗平時自以為文能致理明能察物威<lb/>
　　能肅下今皆黜去其所有而无之然後人心復恱<lb/>
　　天命復歸以上逮下故也<lb/>
上九鳥焚其巢旅人先笑後號咷喪牛於易凶象曰<lb/>
以旅在上其義焚也喪牛於易終莫之聞也<lb/>
　程子曰鳥飛騰處髙者也上九剛不中而處最髙又<lb/>
<pb n="25a"/>　離體其亢可知故取鳥象在旅之時謙降柔和乃可<lb/>
　自保而過剛自髙失其所安宜矣巢鳥所安止焚其<lb/>
　巢失其所安无所止也在離上為焚象陽剛自處於<lb/>
　至髙始快其意故先笑既而失安莫與故號咷輕易<lb/>
　以喪其順德所以凶也牛順物喪牛於易謂忽易以<lb/>
　失其順也離火性上為躁易之象上承鳥焚其巢故<lb/>
　更加旅人字不云旅人則是鳥笑哭也以旅在上而<lb/>
　以尊位自處豈能保其居其義當有焚巢之事方以<lb/>
<pb n="25b"/>　極剛自髙為得志而笑不知喪其順德於躁易是終<lb/>
　莫之聞謂終不自聞知也使自覺知則不至於極而<lb/>
　號咷矣陽剛不中而處極困有髙亢躁動之象而火<lb/>
　復炎上則又甚焉<lb/>
　朱子曰上九過剛處旅之上離之極驕而不順凶之<lb/>
　道也故其象占如此<lb/>
　　愚曰離為飛鳥九動變六成震震為竹葦巽為木<lb/>
　　鳥隠其中巢也三下卦之上亢之亢也故變次<lb/>
<pb n="26a"/>　　稱巢以象其髙上九處旅而位髙亢豈其所宜巽<lb/>
　　木離火以焚其巢失其所也夫羇旅之人一旦髙<lb/>
　　位曷勝其喜故旅人先笑也樂不知戒禍至而泣<lb/>
　　故後號咷也卦離目動震有聲笑也兊澤流於目<lb/>
　　巽號出於口號咷也上六變上二畫成坤坤為牛<lb/>
　　上六髙亢不變坤象隠喪牛也易只作疆埸之易<lb/>
　　牛資之大者上有其牛不知保守喪於疆埸雖有<lb/>
　　告者聵然不聞剛愎之至也離伏坎坎為耳坎耳<lb/>
<pb n="26b"/>　　伏不聞也處旅惡髙而尤忌太髙所以三與上相<lb/>
　　似而上之焚巢尤凶於三之焚次也<lb/>
　<lb/>
　<lb/>
　<lb/>
　<lb/>
　<lb/>
　周易程朱傳義折衷卷二十九<lb/>
</p>

  </div>
            <div>
<head>周易程朱傳義折衷卷三十</head> <lb/>
    <p>
<pb n="1a"/>欽定四庫全書<lb/>
　周易程朱傳義折衷卷三十<lb/>
　　　　　　　　　　　　　元　趙采　撰<lb/>
䷸<hi>巽下巽上</hi>
　程子曰序卦旅而无所容故受之以巽巽者入也覉<lb/>
　旅親寡非巽順何所取容苟能巽順雖旅困之中何<lb/>
　往而不能入巽所以次旅也為卦一隂在二陽之下<lb/>
　巽順于陽所以為巽也<lb/>
<pb n="1b"/>巽小亨利有攸往利見大人<lb/>
　程子曰卦之才可以小亨利有攸往利見大人也巽<lb/>
　與兊皆剛中正巽兊義亦相類而兊則亨巽乃小亨<lb/>
　者兊陽之為也巽隂之為也兊柔在外用柔也巽柔<lb/>
　在内性柔也巽之亨所以小也<lb/>
　朱子曰巽入也一隂伏于二陽之下其性能巽以入<lb/>
　也其象為風亦取入義隂為主故其占為小亨以隂<lb/>
　從陽故又利有所往然必知所從乃得其正故又曰<lb/>
<pb n="2a"/>　利見大人也<lb/>
　　愚曰隂承陽成巽隂承陽可以亨矣隂為小故曰<lb/>
　　小亨剛在二五而得中正是以利有攸往柔在初<lb/>
　　四而順剛是以利見大人此巽所以小亨也<lb/>
彖曰重巽以申命<lb/>
　程子曰重巽者上下皆巽也上順道以出命下奉命<lb/>
　而順從上下皆順重巽之象也又重為重複之義君<lb/>
　子體重巽之義以申復其命令申重復也丁寧之謂<lb/>
<pb n="2b"/>　也<lb/>
剛巽乎中正而志行柔皆順乎剛是以小亨利有攸徃<lb/>
利見大人<lb/>
　程子曰以卦才言也陽剛居巽而得中正巽順於中<lb/>
　正之道也陽性上其志在以中正之道上行也又上<lb/>
　下之柔皆巽順于剛其才如是雖内柔可以小亨也<lb/>
　巽順之道无往不能入故利有攸往巽順雖善道必<lb/>
　知所從能巽順於陽剛中正之大人則為利故利見<lb/>
<pb n="3a"/>　大人也如五二之陽剛中正大人也巽順不於大人<lb/>
　未必不為過也<lb/>
　　愚曰彖曰重巽申命者何巽為命内巽命之始外<lb/>
　　巽申前之命巽而逹之於外夫舉天下而聽命於<lb/>
　　一人不有巽以入之不有重巽以申之幾何而不<lb/>
　　扞格齟齬哉此以二體言巽也曰剛巽乎中正而<lb/>
　　志行者何巽訟之變也訟變六三而之四故上下<lb/>
　　皆成巽九二之剛巽乎中也九五之剛巽乎中正<lb/>
<pb n="3b"/>　　也五之大人有剛健之徳巽就乎中正之位使剛<lb/>
　　不過中健不戾正然後為无不成欲无不遂而其<lb/>
　　志得行焉此以訟三四相易而言九五巽之中正<lb/>
　　所以利有攸往也曰柔皆順乎剛者何九二之剛<lb/>
　　巽乎中而初六之柔順之九五之剛巽乎中正而<lb/>
　　六四之柔順之剛巽者二五也順剛者初與四也<lb/>
　　柔皆順乎剛則隂柔亨故曰小亨此以三與四利<lb/>
　　見大人而言巽也<lb/>
<pb n="4a"/>象曰隨風巽君子以申命行事<lb/>
　程子曰兩風相重隨風也隨相繼之義君子觀重巽<lb/>
　相繼以順之象而以申命令行政事隨與重上下皆<lb/>
　順也上順下而出之下順上而從之上下皆順重巽<lb/>
　之義也命令政事順理則合民心而民順從矣<lb/>
　　愚曰一風動一風隨命而又命之象故君子體之<lb/>
　　以申命行事夫命為事而發者也盤庚三篇為遷<lb/>
　　都設大誥一篇為黜殷設无事而命則民翫有事<lb/>
<pb n="4b"/>　　而不命則民惑<lb/>
初六進退利武人之貞象曰進退志疑也利武人之貞<lb/>
志治也<lb/>
　程子曰六以隂柔居卑巽而不中處最下而承剛過<lb/>
　於卑巽者也隂柔之人卑巽大過則志意恐畏而不<lb/>
　安或進或退不知所從其所利在武人之貞若能用<lb/>
　武人剛貞之志則為宜也勉為剛貞則无過卑恐懼<lb/>
　之失矣進退不知所安者其志疑懼也利用武人之<lb/>
<pb n="5a"/>　剛貞以立其志則其志治也治謂修立也<lb/>
　朱子曰初以隂居下為巽之主卑巽之過故為進退<lb/>
　不果之象若以武人之正處之則有以濟其所不及<lb/>
　而得所宜矣<lb/>
　　愚曰巽為進退為不果故初六言進退而繼之以<lb/>
　　利武人之貞欲其果也卦互兊兊為右為刑殺有<lb/>
　　武人象武人剛決者也得武人之貞以治其志則<lb/>
　　疑可祛懦可立而見義必為不至疑而且進且退<lb/>
<pb n="5b"/>　　矣此教初六以順剛而勿疑也志疑則進退不決<lb/>
　　志治則果決不疑故曰巽徳之制也<lb/>
九二巽在牀下用史巫紛若吉无咎象曰紛若之吉得<lb/>
中也<lb/>
　程子曰二居巽時以陽處隂而在下過於巽者也牀<lb/>
　人之所安巽在牀下是過於巽過所安矣人之過於<lb/>
　卑巽非恐怯則諂說皆非正也二實剛中雖巽體而<lb/>
　居柔為過於巽非有邪心也恭巽之過雖非正可以<lb/>
<pb n="6a"/>　逺恥辱絶怨咎亦吉道也史巫者通誠意於神明者<lb/>
　也紛若多也茍至誠安於謙巽能使通其誠意者多<lb/>
　則吉而无咎謂其誠足以動人也人不察其誠意則<lb/>
　以過巽為諂矣二以居柔在下為過巽之象而能使<lb/>
　通其誠意者衆多紛然由得中也陽居中為中實之<lb/>
　象中既誠實人自當信之以誠意則非諂畏也所以<lb/>
　吉而无咎<lb/>
　朱子曰二以陽處隂而居下有不安之意然當巽之<lb/>
<pb n="6b"/>　時不厭其卑而二又居中不至已甚故其占為能過<lb/>
　於巽而丁寧煩悉其辭以自道逹則可以吉而无咎<lb/>
　亦竭誠意以祭祀之吉占也<lb/>
　　愚曰巽卦有牀象又巽卑也為木為股兩木卑而<lb/>
　　股見焉牀也牀下則卑而又卑謂二在重巽之下<lb/>
　　也二有剛徳而處隂位又在下體過乎巽者也二<lb/>
　　大臣位卦中互兊兊為口舌為使巫聖人曰二之<lb/>
　　卑巽用之為大臣則流於諂曲而巽為失用之為<lb/>
<pb n="7a"/>　　史巫則雖以口舌媚神言辭紛若而二之中實孚<lb/>
　　誠相感而巽未為不善此其所以吉也象曰紛若<lb/>
　　之吉得中也言得中之孚誠所以雖紛若而吉也<lb/>
九三頻巽吝象曰頻巽之吝志窮也<lb/>
　程子曰三以陽處剛不得其中又在下體之上以剛<lb/>
　亢之質而居巽順之時非能巽者勉而為之故屢失<lb/>
　也居巽之時處下而上臨之以巽又四以柔巽相親<lb/>
　所乗者剛而上復有重剛雖欲不巽得乎故頻失而<lb/>
<pb n="7b"/>　頻巽可吝也三之才質本非能巽而上臨之以巽承<lb/>
　重剛而履剛勢不得行其志故頻失而頻巽是其志<lb/>
　窮困可吝之甚也<lb/>
　朱子曰過剛不中居下之上非能巽者勉為屢失吝<lb/>
　之道也故其象占如此<lb/>
　　愚曰志窮不若志疑志疑不若志治志治巽之果<lb/>
　　者也志疑則進退不決志窮則頻數卑巽而吝九<lb/>
　　三巽不由中其志窮屈屢卑以下人䘮其剛者也<lb/>
<pb n="8a"/>六四悔亡田獲三品象曰田獲三品有功也<lb/>
　程子曰隂柔無援而承乗皆剛宜有悔也而四以隂<lb/>
　居隂得巽之正在上體之下居上而能下也居上之<lb/>
　下巽于上也以巽臨下巽於下也善處如此故得悔<lb/>
　亡所以得悔亡以如田之獲三品也田獲三品及於<lb/>
　上下也田獵之獲分三品一為乾豆一供賔客與充<lb/>
　庖一頒徒御四能巽于上下之陽如田之獲三品謂<lb/>
　遍及上下也四之地本有悔以處之至善故悔亡而<lb/>
<pb n="8b"/>　復有功天下之事茍善處則悔或可以為功也巽於<lb/>
　上下如田之獲三品而遍及上下成巽之功也<lb/>
　朱子曰隂柔無應承乗皆剛宜有悔也而以隂居隂<lb/>
　處上之下故得悔亡而又為卜田之吉占也三品者<lb/>
　一為乾豆一為賔客一以充庖<lb/>
　　愚曰初六所謂利武人之貞者正謂六四也六四<lb/>
　　巽以順五非若初六之進退也其志治故疑悔皆<lb/>
　　亡其用如武人之貞故田獲三品此柔順乎剛利<lb/>
<pb n="9a"/>　　見九五之大人而有功也初六逺於五故志疑而<lb/>
　　進退六四近於五故志治而有功<lb/>
九五貞吉悔亡无不利无初有終先庚三日後庚三日<lb/>
吉象曰九五之吉位正中也<lb/>
　程子曰五居尊位為巽之主命令之所出也處得中<lb/>
　正盡巽之善然巽者柔順之道所利在貞非五之不<lb/>
　足在巽當戒也既貞則吉而悔亡无所不利貞正中也<lb/>
　處巽出令皆以中正為吉柔巽而不貞則有悔安能<lb/>
<pb n="9b"/>　无所不利也命令之出有所變更也无初始未善也<lb/>
　有終更之使善也若已善則何用命也何用更也先<lb/>
　庚三日後庚三日吉出命更改之道當如是也甲者<lb/>
　事之端也庚者變更之始也十干戊己為中過中則<lb/>
　變故謂之庚事之改更當原始要終如先甲後甲之<lb/>
　義如是則吉也解在蠱卦九五之吉以處正中也得<lb/>
　正中之道則吉而其悔亡也正中謂不過无不及无<lb/>
　過不及正得其中也處柔巽與出命令唯得中為善<lb/>
<pb n="10a"/>　失中則悔也<lb/>
　朱子曰九五剛徤中正而居巽體故有悔以有貞而<lb/>
　吉也故得亡其悔而无不利有悔是无初也亡之是<lb/>
　有終也庚更也事之變也先庚三日丁也後庚三日<lb/>
　癸也丁所以丁寧于其變之前癸所以揆度于其變<lb/>
　之後有所變更而得此占者如是則吉也<lb/>
　　愚聞劉文謙先生曰蠱之六五柔也而其變以剛<lb/>
　　則為巽矣故爻辭曰正吉悔亡无不利无初有終<lb/>
<pb n="10b"/>　　言巽之所頼者獨九五之正雖失之於始因更而<lb/>
　　有終也夫蠱蔽事之積也蠱而無所始則極壊而<lb/>
　　後已故蠱當振作之于始而謂之甲巽卑柔之積<lb/>
　　也巽而无所終則風靡而已矣故巽當變更之於<lb/>
　　終而謂之庚蠱彖言終則有始則不可以不圗其<lb/>
　　始巽五言无初有終則不可以不圗其終此甲庚<lb/>
　　二義聖人特於蠱巽之卦發之也爻詞凡兩言吉<lb/>
　　徳以貞為吉命以申為吉此二吉者非九五以剛<lb/>
<pb n="11a"/>　　徳而位中正不能故曰九五之吉位正中也<lb/>
上九巽在牀下喪其資斧貞凶象曰巽在牀下上窮也<lb/>
䘮其資斧正乎凶也<lb/>
　程子曰牀人所安也在牀下過所安之義也九居巽<lb/>
　之極過於巽也資所有也斧以斷也陽剛本有斷以<lb/>
　過巽而失其剛斷失其所有䘮資斧也居上而過巽<lb/>
　至於自失在正道為凶也巽在牀下過於巽也處卦<lb/>
　之上巽至於窮極也居上而過極於巽至於自失得<lb/>
<pb n="11b"/>　為正乎乃凶道也巽本善行故疑之曰得為正乎復<lb/>
　斷之曰乃凶也<lb/>
　朱子曰巽在牀下過於巽者也䘮其資斧失所以斷<lb/>
　也如是則雖正亦凶矣居巽之極失其剛陽之徳故<lb/>
　其象占如此<lb/>
　　愚曰上九亦言牀下者何巽之極也巽之極者以<lb/>
　　不巽之極也諺曰敢於凌人者必敢於下人上亢<lb/>
　　而窮所以巽在牀下焉二巽牀下无資斧可䘮未<lb/>
<pb n="12a"/>　　見其害上巽牀下有資斧而䘮之正是凶也資者<lb/>
　　惟辟作福之具斧者惟辟作威之具也平王假晉<lb/>
　　文侯以彤弓矢而周以東惠王假齊桓公以存三<lb/>
　　亡國而周以替䘮資斧之凶也<lb/>
䷹<hi>兊下兊上</hi>
　程子曰序卦巽者入也入而後說之故受之以兊兊<lb/>
　者說也物相入則相說相說則相入兊所以次巽也<lb/>
兊亨利貞<lb/>
<pb n="12b"/>　程子曰兊說也說致亨之道也能說於物物莫不說<lb/>
　而與之足以致亨然為說之道利於貞正非道求說<lb/>
　則為邪諂而有悔咎故戒利貞也<lb/>
　朱子曰兊說也一隂進乎二陽之上喜之見乎外也<lb/>
　其象為澤取其説萬物又取坎水而塞其下流之象卦<lb/>
　體剛中而柔外剛中故說而亨柔外故利于正盖說<lb/>
　有亨道而其妄說不可以不戒故其占如此又柔外<lb/>
　故為說亨剛中故能利正亦一義也<lb/>
<pb n="13a"/>　　愚曰兊雖亨必曰利貞者我之說人必求諸道人<lb/>
　　之說我必求諸非道而後足以為兊之正兊利於<lb/>
　　正戒其妄相說也<lb/>
彖曰兊說也剛中而柔外說以利貞是以順乎天而應<lb/>
乎人說以先民民忘其勞說以犯難民忘其死說之大<lb/>
民勸矣哉<lb/>
　程子曰兊之義說也一隂居二陽之上隂說於陽而<lb/>
　為陽所說也陽剛居中中心誠實之象柔爻在外接<lb/>
<pb n="13b"/>　物和柔之象故為說而能貞也利貞說之道宜貞也<lb/>
　卦有剛中之徳能貞者也說而能貞是以上順天理<lb/>
　下應人心說道之至正至善者也若夫違道以干百<lb/>
　姓之譽者茍說之道違道不順天干譽非應人茍取<lb/>
　一時之說耳非君子之正道君子之道其說于民如<lb/>
　天地之施感於其心而說服无斁故以之先民則民<lb/>
　心說隨而忘其勞率之以犯難則民心說服於義而<lb/>
　不恤其死說道之大民莫不知勸勸謂信之而勉力<lb/>
<pb n="14a"/>　順從人君之道以人心說服為本故聖人賛其大應<lb/>
　應對之應<lb/>
　　愚曰說萬物者莫說乎澤故彖曰兊說也曰剛中<lb/>
　　而柔外者何兌巽之反也反初六而為上六反六<lb/>
　　四而為六三柔皆說乎外二五以剛而不失其中<lb/>
　　此以巽反兌而言兌也惟剛中故說而惟柔柔外<lb/>
　　故利於正又柔外為說亨剛中故利貞二說皆通<lb/>
　　兌雖為說而不可以妄說故曰說以利貞是以順<lb/>
<pb n="14b"/>　　乎天而應乎人此一句疑是繇詞盖彖中言是以<lb/>
　　者皆引文王繇詞而發明之也天无私剛中而貞<lb/>
　　所以順乎天人不能无私柔外而說所以應乎人<lb/>
　　此以二五三上而言兌也曰說以先民說以犯難<lb/>
　　者何郭氏曰說在事為之先則民可忘勞說在患<lb/>
　　難之先則民可忘死夫民豈樂於勞與死哉上之<lb/>
　　人有說道以鼓舞之彼犯險阻蹈白刄所甘心焉<lb/>
　　耳孟子曰以逸道使民雖勞不怨以生道殺民雖<lb/>
<pb n="15a"/>　　死不怨殺者逸道生道即說道也此廣說之義大<lb/>
　　也<lb/>
象曰麗澤兌君子以朋友講習<lb/>
　程子曰麗澤二澤相附麗也兩澤相麗交相浸潤互<lb/>
　有滋益之象故君子觀其象而以朋友講習朋友講<lb/>
　習互相益也先儒謂天下之可說莫若朋友講習朋<lb/>
　友講習固可說之大者然當明相益之象<lb/>
　康節邵子曰兌說也其他皆有所害惟朋友講習无<lb/>
<pb n="15b"/>　說於此故言其極也<lb/>
　　愚曰說于物者有害亦有厭說于道者无害亦无<lb/>
　　厭始也講習而說及深造自得則樂矣<lb/>
初九和兌吉象曰和兌之吉行未疑也<lb/>
　程子曰初雖陽爻居說體而在最下无所係應是能<lb/>
　卑下和順以為說而无所偏私者也以和為說而无<lb/>
　所偏私說之正也陽剛則不卑居下則能巽處說則<lb/>
　能和无應則不偏處說如是所以吉也有求而利則<lb/>
<pb n="16a"/>　涉於邪諂初隨時順處心无所係无所為也以利而<lb/>
　已是以吉也象又以其處說在下而非中正故云行<lb/>
　未疑也其行未有可疑謂未見其有失也若得中正<lb/>
　則无是言也說以中正為本爻直陳其義象則推而<lb/>
　盡之<lb/>
　　愚曰九以陽徳之剛處兌說之初无應于四與二<lb/>
　　同徳而相親比和說者也兩剛相和說而不流吉<lb/>
　　莫大焉象曰行未疑何謂也初九逺於六三无嫌<lb/>
<pb n="16b"/>　　於說小人九二未疑也二之上巽巽為不果疑也<lb/>
　　二未涉巽未疑也觀此見初與二可謂道義之說<lb/>
　　二有位初無位貴賤之勢如是其懸絶也二剛徳<lb/>
　　初亦剛兩剛之情如此其落落也然初和二而說<lb/>
　　正二受初而无疑豈非道義之合與子思顔班之<lb/>
　　從費惠公樂正裘牧仲之從孟獻子類此<lb/>
九二孚兌吉悔亡象曰孚兌之吉信志也<lb/>
　程子曰二承比隂柔隂柔小人也說之則當有悔二<lb/>
<pb n="17a"/>　剛中之徳孚信内充雖比小人自守不失君子和而<lb/>
　不同說而不失剛中故吉而悔亡非二之剛中則有<lb/>
　悔矣以自守而亡也心之所存為志二剛實居中孚<lb/>
　信存於中也志存誠信豈至說小人而自失乎是以<lb/>
　吉也<lb/>
　朱子曰剛中為孚居隂為悔占者以孚而說則吉而<lb/>
　悔亡矣<lb/>
　　愚曰二近比六三小人而无應于九五之君君臣<lb/>
<pb n="17b"/>　　扞格宜悔且凶然二以陽剛中實之孚履柔爻大<lb/>
　　臣之位誠可以動金石信可以及豚魚而况于君<lb/>
　　乎一孚上徹君臣相說而悔亡矣象曰信志也言<lb/>
　　五信二之誠心也<lb/>
六三來兌凶象曰來兌之凶位不當也<lb/>
　程子曰六三隂柔不中正之人說不以道者也來兌<lb/>
　就之以求說也比于在下之陽枉已非道就以求說<lb/>
　所以凶也之内為來上下俱陽而獨之内者以同體<lb/>
<pb n="18a"/>　而隂性下也失道下行也自處不中正无與而妄求<lb/>
　說所以凶也<lb/>
　朱子曰隂柔不中正為兌之主上无所應而反來就<lb/>
　二陽以求其說凶之道也<lb/>
九四商兌未寧介疾有喜象曰九四之喜有慶也<lb/>
　程子曰四上承中正之五而下比柔邪之三雖剛陽<lb/>
　而處非正三隂柔陽所說也故不能決而商度未寧<lb/>
　謂擬議所從而未決未能有定也兩間謂之介分限<lb/>
<pb n="18b"/>　也地之界則加田義乃同也故人有節守謂之介若<lb/>
　介然守正而疾逺邪惡則有喜也從五正也說三邪<lb/>
　也四近君之位若剛介守正疾逺邪惡將得君以行<lb/>
　道福慶及物為有喜也若四者得失未有定係所從<lb/>
　耳所謂喜者若守正而君說之則得行其剛陽之道<lb/>
　而福慶及物也<lb/>
　朱子曰四上承九五之中正而下比六三之柔邪故<lb/>
　不能決而商度所說未能有定然質本陽剛故能介<lb/>
<pb n="19a"/>　然守正而疾惡柔邪也如此則有喜矣象占如此為<lb/>
　戒深矣<lb/>
九五孚于剥有厲象曰孚于剥位正當也<lb/>
　程子曰九五得尊位而處中正盡說道之善矣而聖<lb/>
　人復設有厲之戒盖堯舜之盛未嘗無戒也戒所當<lb/>
　戒而已雖聖賢在上天下未嘗無小人然不敢肆其<lb/>
　惡也聖人亦說其能革面也彼小人者未嘗不知聖<lb/>
　賢之可說也如四凶處堯朝隠惡而順命是也聖人<lb/>
<pb n="19b"/>　非不知其終惡也取其畏罪而彊仁耳五若誠心信<lb/>
　小人之假善為實而不知其包藏則危道也小人者<lb/>
　僃之不至則害于善聖人為戒之意深矣剥者消陽<lb/>
　之名隂消陽者也盖指上六故孚于剥則危也以五<lb/>
　在說之時而宻比於上六故為之戒雖舜之聖且畏<lb/>
　巧言令色安得不戒也說之惑人易入而可懼也如<lb/>
　此戒孚于剥者以五所處之位正當戒也宻比隂柔<lb/>
　有相說之道故戒在信之也<lb/>
<pb n="20a"/>　朱子曰剥謂隂能剥陽者也九五陽剛中正然當說<lb/>
　之時而居尊位宻近上六上六隂柔為說之主處說<lb/>
　之極能妄說以剥陽者也故其占但戒以信于上六<lb/>
　則有危也<lb/>
　　愚曰諸家多謂九五以正當之位而信小人有危<lb/>
　　之道觀爻象詞氣殆未然也夫剥者以隂消陽之<lb/>
　　名上六之引兌欲引隂而剥陽者也使九五而信<lb/>
　　之則失其所以為君矣凶可必也豈特有危之道<lb/>
<pb n="20b"/>　　而已哉象曰孚于剥位正當也此非不足於九五<lb/>
　　之辭也葢謂九五之剛能孚於剥如堯之孚信行<lb/>
　　乎四凶而四凶不得以害堯之治也然猶曰有厲<lb/>
　　何哉巧言令色孔壬固堯之所畏而佞人云者孔<lb/>
　　子之所謂殆而欲逺之今兌之九五一隂在上欲<lb/>
　　引其類以剥陽能无危乎此舜所以卒欲去四凶<lb/>
　　也兌之二五皆曰孚二五皆中實也故曰孚二之<lb/>
　　孚信於五五之孚信於上六此如詩萬邦作孚之<lb/>
<pb n="21a"/>　　孚非信所能盡也故象曰孚于剥位正當也人惟<lb/>
　　其正也而后邪說不得以相亂事惟其當也而后<lb/>
　　巧言不得以相易九五之所居者正且當也此其<lb/>
　　所以能孚于剥與<lb/>
上六引兌象曰上六引兌未光也<lb/>
　程子曰他卦至極則變兌為說極則愈說上六成說<lb/>
　之主居說之極說不知已者也故說既極矣又引而<lb/>
　長之然而不至悔咎何也曰方言其說不知已未見<lb/>
<pb n="21b"/>　其所說善惡也又下乗九五之中正无所施其邪說<lb/>
　六三則承乗皆非正是以有凶說既極矣又引而長<lb/>
　之雖說之之心不已而事理已過實无所說事之盛<lb/>
　則有光輝既極而彊引之長其无意味甚矣豈有光<lb/>
　也未非必之辭象中多用非必能有光輝謂不能光<lb/>
　也<lb/>
　朱子曰上六成說之主以隂居說之極引下二陽相<lb/>
　與為說而不能必其從也故九五當戒而此爻不言<lb/>
<pb n="22a"/>　其吉凶<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="22b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易程朱傳義折衷卷三十<lb/>
</p>

  </div>
            <div>
<head>周易程朱傳義折衷卷三十一</head> <lb/>
    <p>
<pb n="1a"/>欽定四庫全書<lb/>
　周易程朱傳義折衷卷三十一<lb/>
　　　　　　　　　　　　　元　趙采　撰<lb/>
䷺<hi>坎下巽上</hi>
　程子曰序卦兌者說也說而後散之故受之以渙說<lb/>
　則舒散也人之氣憂則結聚說則舒散故說有散義<lb/>
　渙所以繼兌也為卦風行於氷上水遇風則渙散所<lb/>
　以為渙也<lb/>
<pb n="1b"/>渙亨王假有廟利涉大川利貞<lb/>
　程子曰渙離散也人之離散由乎中人心離則散矣<lb/>
　治乎散必由於中能收合人心則散可聚也故卦之<lb/>
　義皆主於中利貞合渙散之道在乎正固也<lb/>
　朱子曰渙散也為卦下坎上巽風行水上離披解散<lb/>
　之象故為渙其變則本自漸卦九來居二而得中六<lb/>
　往居三得九之位而上同於四故其占可亨又以祖<lb/>
　考之精神既散故王者當至于廟以聚之又以巽木<lb/>
<pb n="2a"/>　坎水舟楫之象故利涉大川其曰利貞則占者之深<lb/>
　戒也<lb/>
　　愚曰渙有二義有以渙為羙者屯難解釋四海㑹<lb/>
　　同是也有以渙為惡者天下分裂土崩瓦解是也<lb/>
　　卦互僃之<lb/>
彖曰渙亨剛來而不窮柔得位乎外而上同王假有廟<lb/>
王乃在中也利涉大川乗木有功也<lb/>
　程子曰渙之能亨者以卦才如是也渙之成渙由九<lb/>
<pb n="2b"/>　來居二六上居四也剛陽之來則不窮極於下而處<lb/>
　得其中柔之往則得正位於外而上同於五之中巽<lb/>
　順于五乃上同也四五君臣之位當渙而比其義相<lb/>
　通同五乃從中也當渙之時而守其中則不至於離<lb/>
　散故能亨也王假有廟之義在萃卦詳矣天下離散<lb/>
　之時王者収合人心至於有廟乃是在其中也在中<lb/>
　謂求得其中攝其心之謂也中者心之象剛來而不<lb/>
　窮柔得位而上同卦才之義皆主于中也王者拯渙<lb/>
<pb n="3a"/>　之道在得其中而已孟子曰得其民有道得其心斯<lb/>
　得民矣享帝立廟民心所歸從也歸人心之道无大<lb/>
　於此故云至于有廟拯渙之道極於此也治渙之道<lb/>
　當濟於險難而卦有乗木涉川之象上巽木也下坎<lb/>
　水大川也利涉險以濟渙也木在水上乗木之象乗<lb/>
　木所以涉川也涉則有濟渙之功卦有是義有是象<lb/>
　也<lb/>
　　愚曰剛來而不窮伊川文公皆言九來居二柔得<lb/>
<pb n="3b"/>　　位而上同文公云是六二徃居三得九之位而上<lb/>
　　同於四伊川則云柔之往則得三位於外而上同<lb/>
　　於五之中巽順於五乃上同也二先生之說不同<lb/>
　　何也曰文公之說以渙自漸變故云六往三而上<lb/>
　　同四伊川之說以渙自否變故云柔得位於四而<lb/>
　　上同五此二說所以不同也大抵剛來而不窮者<lb/>
　　謂九三之剛自否四而來解難散險不困窮於二<lb/>
　　隂之中能拯民之象也柔得位乎外而上同謂六<lb/>
<pb n="4a"/>　　四之柔自否二而往得位乎外而以巽順上同于<lb/>
　　五與五同心能致君之象也二臣如此此渙所以<lb/>
　　亨也此以二四卦變而言渙也曰王假有廟者王<lb/>
　　謂五也上為宗廟艮為門闕九五有自門闕至宗<lb/>
　　廟之象夫収精神之渙散莫若廟収人心之渙散<lb/>
　　莫若王在中在中者用中也夫王用中則天下同<lb/>
　　歸于中矣曰利涉大川者坎為大川巽為木為股<lb/>
　　五正體巽得四柔之同心得二剛之散險以之濟<lb/>
<pb n="4b"/>　　難功歸于五曰乗木者用巽也夫木惟順水不與<lb/>
　　之争力故能絶江河聖人惟順人心不與之争勢<lb/>
　　故能濟險難有君如此此渙所以亨也此以九五<lb/>
　　二四言渙也<lb/>
象曰風行水上渙先王以享于帝立廟<lb/>
　程子曰風行水上有渙散之象先王觀是象救天下<lb/>
　之渙散至于享帝立廟也収合人心无如宗廟祭祀<lb/>
　之報出于其心故享帝立廟人心之所歸也係人心<lb/>
<pb n="5a"/>　合離散之道无大於此<lb/>
初六用拯馬壯吉象曰初六之吉順也<lb/>
　程子曰六居卦之初渙之始也始渙而拯之又得馬<lb/>
　壯所以吉也六爻獨初不云渙者離散之勢辨之宜<lb/>
　早方始而拯之則不至於渙也為教深矣馬人之所<lb/>
　託也託于壯馬故能拯渙馬謂二也二有剛中之才<lb/>
　初隂柔順兩皆无應无應則親比相求初之柔順而<lb/>
　託於剛中之才以拯其渙如得壯馬以致逺必有濟<lb/>
<pb n="5b"/>　矣故吉也渙拯于始為力則易時之順也初之所以<lb/>
　吉者以其能順從剛中之才也始渙而用拯能順乎<lb/>
　時也<lb/>
　朱子曰居卦之初渙之始也始渙而拯之為力既易<lb/>
　又有壯馬其吉可知初六非有濟渙之才但能順乎<lb/>
　九二故其象占如此<lb/>
　　愚曰此爻伊川之說自好馬謂二也二在坎中為<lb/>
　　羙脊之馬初與二相易成震震為作足馬羙脊而<lb/>
<pb n="6a"/>　　作足馬之壯健者也初六體柔而居順二斯拯之<lb/>
　　矣自處者順拯我者壯是以吉也<lb/>
九二渙奔其机悔亡象曰渙奔其机得願也<lb/>
　程子曰諸爻皆云渙謂渙之時也在渙離之時而處<lb/>
　險中其有悔可知若能奔就所安則得悔亡也机者<lb/>
　俯憑以為安者也俯就下也奔急往也二與初雖非<lb/>
　正應而當渙離之時兩皆无與以隂陽親比相求則<lb/>
　相頼者也故二以初為机初以二為馬二急就於初<lb/>
<pb n="6b"/>　以為安則能亡其悔矣初雖坎體而不在險中也或<lb/>
　疑初之柔㣲何足賴盖渙之時合力為勝先儒皆以<lb/>
　五為机非也方渙離之時二陽豈能同也若能同則<lb/>
　成濟渙之功當大吉豈止悔亡而已机謂俯就也渙<lb/>
　散之時以合為安二居險中急就于初求安也賴之<lb/>
　如机而亡其悔乃得所願也<lb/>
　朱子曰九而居二宜有悔也然當渙之時來而不窮<lb/>
　能亡其悔者也故其象占如此葢九奔而二机也<lb/>
<pb n="7a"/>　　愚曰此爻文公之說為長伊川謂二以初為机急<lb/>
　　往就初以為安但初六隂柔恐不足恃以為安惟<lb/>
　　二為坎中之陽坎為堅多心之木坎為揉震為足<lb/>
　　艮為手在上體為肱揉木令曲而有足肱據其上<lb/>
　　机也九自四來奔二得中而不窮故其象如此<lb/>
六三渙其躬无悔象曰渙其躬志外也<lb/>
　程子曰三在渙時獨有應與无渙散之悔也然以隂<lb/>
　柔之質不中正之才上居无位之地豈能拯時之渙<lb/>
<pb n="7b"/>　而及人也止於其身可以无悔而已上加渙字在渙<lb/>
　之時躬无渙之悔也<lb/>
　朱子曰隂柔而不中正有私於已之象也然居得陽<lb/>
　位志在濟時能散其私以得无悔故其占如此大率<lb/>
　此上四爻皆因渙以濟渙者也<lb/>
　　愚曰卦之所以為渙者以坎在内也二四五皆濟<lb/>
　　險之人三以隂柔處不當位且近險宜有悔然志<lb/>
　　在外應上九遂自脫身險難不能拯時之渙而能<lb/>
<pb n="8a"/>　　不與險争動其保身逺悔者乎坎坤體坤為身故<lb/>
　　曰躬<lb/>
六四渙其羣元吉渙有丘匪夷所思象曰渙其羣元吉<lb/>
光大也<lb/>
　程子曰渙四五二爻義相須故通言之彖故曰上同<lb/>
　也四巽順而正居大臣之位五剛中而正居君位君<lb/>
　臣合力剛柔相濟以拯天下之渙者也方渙散之時<lb/>
　用剛則不能使之懷附用柔則不足為之依歸四以<lb/>
<pb n="8b"/>　巽順之正道輔剛中正之君君臣同功所以能濟渙<lb/>
　也天下渙散而能使之羣聚可謂大善之吉也渙有<lb/>
　丘匪夷所思賛羙之辭也丘聚之大者也方渙散而<lb/>
　能致其大聚其功甚大其事甚難其用至妙夷平常<lb/>
　也非平常之見所能思及也非大賢智孰能如是稱<lb/>
　元吉者謂其功徳光大也元吉光大不在五而在四<lb/>
　二爻之義通言也於四言其施用于五言其成功君<lb/>
　臣之分也<lb/>
<pb n="9a"/>　朱子曰居隂得正上承九五當濟渙之任者也下无<lb/>
　應與為能散其朋黨之象占者如是則大善而吉又<lb/>
　言能散其小羣以成大羣使所散者聚而若丘則非<lb/>
　常人思慮之所及也<lb/>
　　愚曰坤為衆渙三隂羣也四以巽順近君上同乎<lb/>
　　五與五共圗天下之渙者也五艮為山山半為丘<lb/>
　　丘聚也文公云四上承九五當濟渙之任者也下<lb/>
　　無應與為能散其朋類之象故大善而吉又言能<lb/>
<pb n="9b"/>　　渙小羣以為大羣使所散者聚而若丘則非常人<lb/>
　　思慮所能及伊川則云天下渙散能使之羣聚可<lb/>
　　謂大善之吉却是聚而非渙其羣之義矣東坡言<lb/>
　　羣者聖人之所渙以混一天下者也葢渙散之時<lb/>
　　各相朋黨不能混一惟六四能渙小人之私羣成<lb/>
　　天下之公道所以元吉也又云渙小羣而為大羣<lb/>
　　此說最好<lb/>
九五渙汗其大號渙王居无咎象曰王居无咎正位也<lb/>
<pb n="10a"/>　程子曰五與四君臣合徳以剛中正巽順之道治渙<lb/>
　得其道矣唯在浹洽於人心則順從也當使號令洽<lb/>
　于民心如人身之汗浹于四體則信服而從矣如是<lb/>
　則可以濟天下之渙居王位為稱而无咎大號大政<lb/>
　令也謂新民之大命救渙之大政再云渙者上謂渙<lb/>
　之時下謂處渙如是則无咎也在四已言元吉五唯<lb/>
　言稱其位也渙之四五通言者渙以離散為害拯之<lb/>
　乃合也非君臣同功同力其能濟乎爻義相須時之<lb/>
<pb n="10b"/>　宜也王居謂正位人君之尊位也能如五之為則居<lb/>
　尊位為稱而无咎也<lb/>
　朱子曰陽剛中正以居尊位當渙之時能散其號令<lb/>
　與其居積則可以濟渙而无咎矣故其象占如此九<lb/>
　五巽體有號令之象汗謂如汗之出而不反也渙王<lb/>
　居如陸贄所謂散小儲而成大儲之意<lb/>
　　愚曰此卦否之乾陽降於二坤隂升於四降者成<lb/>
　　坎坎水浹于上下汗出之象有疾者否隔不通使<lb/>
<pb n="11a"/>　　陽降隂升汗浹腠理則疾可愈矣王者之號令實<lb/>
　　似之王者之號令由中而外由近而逺雖至幽之<lb/>
　　處无不被而及之正猶人身之汗出於中而浹四<lb/>
　　體也號令出而不容返正猶汗自千毛百竅中迸<lb/>
　　出更不返也乾五王也艮為止居也渙號出於王<lb/>
　　王斯无咎矣何者天下散一於王者道散一於聖<lb/>
　　人<lb/>
上九渙其血去逖出无咎象曰渙其血逺害也<lb/>
<pb n="11b"/>　程子曰渙之諸爻皆无係應亦渙離之象唯上應於<lb/>
　三三居險䧟之極上若下從於彼則不能出於渙也<lb/>
　險有傷害畏懼之象故云血惕然九以陽剛處渙之<lb/>
　外有出渙之象又居巽之極為能巽順于事理故云<lb/>
　若能使其血去而惕出則无咎也其者所有也渙之<lb/>
　時以能合為功獨九居渙之極有係而臨險故以能<lb/>
　出渙逺害為善也若如象文為渙其血乃與屯其膏<lb/>
　同也義則不然葢血字下脫去字血去惕出謂能逺<lb/>
<pb n="12a"/>　害則无咎也<lb/>
　朱子曰上九以陽居渙極能出乎渙故其象占如此<lb/>
　血謂傷害逖當作惕與小畜六四同言渙其血則去<lb/>
　渙其惕則出也<lb/>
　　愚按朱文公以逖當作惕然象曰逺害則當作逖<lb/>
　　矣朱漢上謂先儒讀渙其血作一句去逖出作一<lb/>
　　句以象考之當從先儒坎為血渙五爻皆不應獨<lb/>
　　上九與六三應六三近險見傷上九應之三上相<lb/>
<pb n="12b"/>　　易上亦成坎而見傷故曰渙其血上若不係應於<lb/>
　　三而去之三亦志在外而逺出乎險則可无咎象<lb/>
　　曰渙其血逺害也言上去三出則可逺害矣<lb/>
䷻<hi>兌下坎上</hi>
　程子曰序卦渙者離也物不可以終離故受之以節<lb/>
　物既離散則當節止之節所以次渙也澤上置水滿<lb/>
　則不容為有節之象故為節<lb/>
節亨苦節不可貞<lb/>
<pb n="13a"/>　程子曰事既有節則能致亨通故節有亨義節貴適<lb/>
　中過則苦矣節至于苦豈能常也不可固守以為常<lb/>
　不可貞也<lb/>
　朱子曰節有限而止也為卦下兌上坎澤上有水其<lb/>
　容有限故為節節固自有亨道矣又其體隂陽各半<lb/>
　而二五皆陽故其占得亨然至于太甚則苦矣故戒<lb/>
　以不可守以為正也<lb/>
彖曰節亨剛柔分而剛得中苦節不可貞其道窮也說<lb/>
<pb n="13b"/>以行險當位以節中正以通天地節而四時成節以制<lb/>
度不傷財不害民<lb/>
　程子曰節之道自有亨義事有節則能亨也又卦之<lb/>
　才剛柔分處剛得中而不過亦所以為節所以能亨<lb/>
　也節至于極而苦則不可堅固常守其道已窮極也<lb/>
　以卦才言内兌外坎說以行險也人於所說則不知<lb/>
　已遇艱險則思止方說而止為節之義當位以節五<lb/>
　居尊當位也在澤上有節也當位而以節主節者也<lb/>
<pb n="14a"/>　處得中正節而能通也中正則通過則苦矣推言節<lb/>
　之道天地有節故能成四時无節則失序也聖人立<lb/>
　制度以為節故能不傷財害民人欲之无窮也茍非<lb/>
　節以制度則侈肆至於傷財害民矣<lb/>
　　愚曰節貴亨不貴苦欲其可久也可久者莫若中<lb/>
　　節者適於中而已過中則不可以為正節所以亨<lb/>
　　者何此以卦自泰變言也泰分九三之剛之五以<lb/>
　　節上卦之柔分六五之柔之三以節下卦之剛然<lb/>
<pb n="14b"/>　　後隂陽適等而二五之剛得中此節所以亨也節<lb/>
　　所以苦者何此以上六言也上六節過乎中居險<lb/>
　　之極人所不堪下无說而應之者此節所以苦也<lb/>
　　苦節雖正然過於中道而又固守之故不可為正<lb/>
　　天下之理中則可久苦節過中是以其道窮而不<lb/>
　　可久也曰說以行險當位以節中正以通者何此以<lb/>
　　九五言也泰之九三上行之五自兌成坎以說行<lb/>
　　險非苦節也九五居尊位有能節之勢而行甘節<lb/>
<pb n="15a"/>　　之道道與位當故言當位以節居中得正其道乃<lb/>
　　通此亦以九五言節之所以亨也天地節者泰九<lb/>
　　三一變歸妹震為春離為夏再變節兌為秋坎為<lb/>
　　冬此天地節四時成也泰之乾為金玉財也坤為<lb/>
　　民楊氏曰侈用則傷財傷財必至於害民故愛民<lb/>
　　必先於節用禹貢周官之於貢賦所謂節以制度<lb/>
　　之書也此又以卦變盡節之義也<lb/>
象曰澤上有水節君子以制數度議徳行<lb/>
<pb n="15b"/>　程子曰澤之容水有限過則盈溢是有節故為節也<lb/>
　君子觀節之象以制立數度凡物之大小輕重髙下<lb/>
　文質皆有數度所以為節也數多寡度法制議徳行<lb/>
　者存諸中為德𤼵于外為行人之德行當議則中<lb/>
　節議謂商度求中節也<lb/>
　　愚曰節水之盈虚者莫如澤節天下之過與不及<lb/>
　　者莫如聖人自堯舜至三代數度相沿而立制以<lb/>
　　中自孔子至孟子徳行不失毫釐而議道以中堯<lb/>
<pb n="16a"/>　　舜三代節於名物孔孟節於道義皆所以為萬世<lb/>
　　之澤也<lb/>
初九不出户庭无咎象曰不出户庭知通塞也<lb/>
　程子曰户庭户外之庭門庭門内之庭初以陽在下<lb/>
　上復有應非能節者也又當節之初故戒之謹守至<lb/>
　於不出户庭則无咎也初能固守終或渝之不謹於<lb/>
　初安能有卒故于節之初為戒甚嚴也爻辭于節之<lb/>
　初戒之謹守故云不出户庭則无咎也象恐人之泥<lb/>
<pb n="16b"/>　於言也故復明之云雖當謹守不出户庭又必知時<lb/>
　之通塞也通則行塞則止義當出則出矣尾生之水<lb/>
　至不去不知通塞也故君子貞而不諒係辭所解獨<lb/>
　以言者在人所節唯言與行節于言則行可知言當<lb/>
　在先也<lb/>
　朱子曰户庭户外之庭也陽剛得正居節之初未可<lb/>
　以行能節而止者也故其象占如此<lb/>
　　愚曰五艮為門闕交兌為户四在門闕之中為庭<lb/>
<pb n="17a"/>　　初九之不出户庭何也聖人曰非不出也知時之<lb/>
　　通塞而謹之也何謂通塞初九六四正應也以正<lb/>
　　應而往來故曰通然九二近比而不相得而以剛<lb/>
　　實窒其所行故曰塞此初所以不出户庭而謹之<lb/>
　　也繫詞又推其義欲初先謹之于言語何也兌為<lb/>
　　口舌也故曰亂之所生也則言語以為階君不宻<lb/>
　　則失臣臣不宻則失身幾事不宻則害成是以君<lb/>
　　子謹宻而不出也言語不可輕出户庭可輕出乎<lb/>
<pb n="17b"/>九二不出門庭凶象曰不出門庭凶失時極也<lb/>
　程子曰二雖剛中之質然處隂居說而承柔處隂不<lb/>
　正也居說失剛也承柔近邪也節之道當以剛中正<lb/>
　二失其剛中之徳與九五剛中正異矣不出門庭不<lb/>
　之於外也謂不從於五也二五非隂陽正應故不相<lb/>
　從若以剛中之道相合則可以成節之功唯其失徳<lb/>
　失時是以凶也不合於五乃不正之節也以剛中正<lb/>
　為節如懲忿窒慾損過抑有餘是也不正之節如嗇<lb/>
<pb n="18a"/>　節于用懦節於行是也不能上從九五剛中正之道<lb/>
　成節之功乃係於私䁥之隂柔是失時之至極所以<lb/>
　凶也失時失其所宜也<lb/>
　朱子曰門庭門内之庭也九二當可行之時而失剛<lb/>
　不正上无應與知節而不知通故其象占如此<lb/>
　　愚曰初九往應六四九二塞之九二往之九五三<lb/>
　　四不能為之塞則二可出户庭矣然二以九五非<lb/>
　　隂陽正應不出門庭亦宜也而爻詞以為凶者何<lb/>
<pb n="18b"/>　　哉二五皆中同徳也九五剛中當位甘節以為民<lb/>
　　極九二剛中同徳動往應之以會其極非當其可<lb/>
　　之謂時乎乃説於三之隂與五異趨固而不知<lb/>
　　變門庭可出而不出是不逹乎時失時中之道也<lb/>
　　故曰失時極也極即中也户庭門庭之别本義得<lb/>
　　之<lb/>
六三不節若則嗟若无咎象曰不節之嗟又誰咎也<lb/>
　程子曰六三不中正乗剛而臨險固宜有咎然柔順<lb/>
<pb n="19a"/>　而和說若能自節而順於義則可以无過不然則凶<lb/>
　咎必至可傷嗟也故不節若則嗟若已所自致无所<lb/>
　歸咎也節則可以无過而不能自節以致可嗟將誰<lb/>
　咎乎<lb/>
　朱子曰隂柔而不中正以當節時非能節者故其象<lb/>
　占如此<lb/>
　　愚曰初九之節喜其謹始也九二之節勉其用中<lb/>
　　也至於六三則說而過於中矣以柔居兌知和而<lb/>
<pb n="19b"/>　　和故戒之曰不節若則嗟若既不以禮節之則不<lb/>
　　可行而何嗟及矣无所咎矣自取之也嗟謂三兊<lb/>
　　口不掩<lb/>
六四安節亨象曰安節之亨承上道也<lb/>
　程子曰四順承九五剛中正之道是以中正為節也<lb/>
　以隂居隂安於正也當位為有節之象下應於初四<lb/>
　坎體水也水上溢為无節就下有節也如四之義非<lb/>
　強節之安於節者也故能致亨節以安為善強守而<lb/>
<pb n="20a"/>　不安則不能常豈能亨也四能安節之義非一象獨<lb/>
　舉其重者上承九五剛中正之道以為節足以亨矣<lb/>
　餘善亦不出剛中正也<lb/>
　朱子曰柔順得正上承九五自然有節者也故其象<lb/>
　占如此<lb/>
　　愚曰上卦為坎坎之義行險而不失其信故三爻<lb/>
　　皆以節言六四之安節人臣之節也九五之甘節<lb/>
　　所以節天下也上六之苦節節之窮也節安則亨<lb/>
<pb n="20b"/>　　節甘則吉節苦則凶今六四居人臣之位安其節<lb/>
　　以上承於五五以中道節天下者也六四上承五<lb/>
　　之中道无過焉无不及焉既安且亨不亦宜乎嗚<lb/>
　　呼安節所以見治世苦節可以知時危此人主所<lb/>
　　以貴乎中也<lb/>
九五甘節吉往有尚象曰甘節之吉居位中也<lb/>
　程子曰九五剛中正居尊位為節之主所謂當位以<lb/>
　節中正以通者也在已則安行天下則說從節之甘<lb/>
<pb n="21a"/>　羙者也其吉可知以此而行其功大矣故往則有可<lb/>
　嘉尚也既居尊位又得中道所以吉而有功節以中<lb/>
　為貴得中則正矣正不能盡中也<lb/>
　朱子曰所謂當位以節中正以通者也故其象占如<lb/>
　此<lb/>
　　愚曰五行土居中其味甘節而曰甘以其中也在<lb/>
　　九五謂之中在六四謂之道中者天下之所通行<lb/>
　　而不窮者也這便是中正以通惟其中正故可甘<lb/>
<pb n="21b"/>　　羙行而无弊故曰往有尚夫九五居位之中以節<lb/>
　　天下天下樂其甘而不厭此所以為節之主也此<lb/>
　　所以為節之吉也<lb/>
上六苦節貞凶悔亡象曰苦節貞凶其道窮也<lb/>
　程子曰上六居節之極節之苦者也居險之極亦為<lb/>
　苦義固守則凶悔則凶亡悔損過從中之謂也節之悔<lb/>
　亡與他卦之悔亡辭同而義異也節既苦而貞固守<lb/>
　之則凶盖節之道至於窮極矣<lb/>
<pb n="22a"/>　朱子曰居節之極故為苦節既處過極故雖得正而<lb/>
　不免於凶然禮奢寧儉故雖有悔而終得亡之也<lb/>
　　愚曰六三兊而過乎中則為不節之嗟上六坎而<lb/>
　　過乎中則為苦節之凶嗟无所咎凶无所悔三上<lb/>
　　俱為不中而所以不中者異也<lb/>
　<lb/>
　<lb/>
　<lb/>
<pb n="22b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易程朱傳義折衷卷三十一<lb/>
</p>

  </div>
            <div>
<head>周易程朱傳義折衷卷三十二</head> <lb/>
    <p>
<pb n="1a"/>欽定四庫全書<lb/>
　周易程朱傳義折衷卷三十二<lb/>
　　　　　　　　　　　　　元　趙采　撰<lb/>
䷼<hi>兊下巽上</hi>
　程子曰序卦節而信之故受之以中孚節者為之節<lb/>
　制使不得過越也信而後能行上能信守之下則信<lb/>
　從之節而信之也中孚所以次節也為卦内外皆實<lb/>
　而中虚為中孚之象又二五皆中實亦為孚義在二<lb/>
<pb n="1b"/>　體則中實在全體則中虚中虚信之本中實信之質<lb/>
中孚豚魚吉利涉大川利貞<lb/>
　程子曰豚躁魚㝠物之難感者也孚信能感於豚魚<lb/>
　則无不至矣所以吉也忠信可以蹈水火况涉川乎<lb/>
　守信之道在乎堅正故利於貞也<lb/>
　朱子曰孚信也為卦二隂在内四陽在外而二五之<lb/>
　陽皆得其中以一卦言之為中虚以二體言之為中<lb/>
　實皆孚信之象也又下說以應上上巽以順下亦為<lb/>
<pb n="2a"/>　孚義豚魚无知之物又木在澤上外實内虚皆舟楫<lb/>
　之象至信可感豚魚涉險難而不可以失其正故占<lb/>
　者能致豚魚之應則吉而利涉大川又必利於正也<lb/>
彖曰中孚柔在内而剛得中說而巽孚乃化邦也豚魚<lb/>
吉信及豚魚也利涉大川乗木舟虚也中孚以利貞乃<lb/>
應乎天也<lb/>
　程子曰二柔在内中虚為誠之象二剛得上下體之中中<lb/>
　實為孚之象卦所以為中孚也説而巽以二體言卦之<lb/>
<pb n="2b"/>　用上巽下說為上至誠以順巽於下下有孚以說從<lb/>
　其上如是其孚乃能化於邦國也若人不說從或違<lb/>
　拂事理豈能化天下乎信能及於豚魚信道至矣所<lb/>
　以吉也以中孚涉險難其利如乗木濟川而以虚舟<lb/>
　也舟虚則无沉覆之患卦虚中為虚舟之象中孚而<lb/>
　貞則應乎天矣天之道孚貞而已<lb/>
　　愚曰中者心孚之宅也孚者誠心之充也心猶虚<lb/>
　　器孚乃實理心以虚納孚孚以實充心卦有此象<lb/>
<pb n="3a"/>　　故曰中孚彖謂柔在内而剛得中者言二柔居四<lb/>
　　剛之内則中虚中虚則人欲净二剛得二五之中<lb/>
　　則中實中實則天理充此以内四爻言中孚也謂<lb/>
　　說而巽孚乃化邦者言上巽施之而動作无違理<lb/>
　　下說從之而愛戴无違心上下相與不期於信而<lb/>
　　信焉乃化邦之道也此以上下二體言中孚也謂<lb/>
　　豚魚吉信及豚魚者巽為魚豚魚謂六四也今江<lb/>
　　河間所謂豚魚者是也天欲風則此魚作隊而出<lb/>
<pb n="3b"/>　　舟人艤舟而避風即隨起伊川作二物說但易中<lb/>
　　取禽獸之象多只一物豚魚恐亦是一物也謂利<lb/>
　　涉大川乗木舟虚者兌為澤初動應四成坎兌為<lb/>
　　決兌決坎為大川巽為木兌金刳其中舟虚也舟<lb/>
　　虚者中虚之象乗木謂九五也舟虚謂四也夫豚<lb/>
　　魚物之至㣲也而信无所不及大川天下之至險<lb/>
　　也而信无所不行此以四五二爻而言中孚之用<lb/>
　　也曰中孚以利貞乃應乎天者易之所謂中孚即<lb/>
<pb n="4a"/>　　中庸之至誠也其曰利貞何哉孚而貞者天之道<lb/>
　　也天无所不孚亦无所不正孚而非貞則涉於人<lb/>
　　欲之私如尾生之所謂信也其孚窮也<lb/>
象曰澤上有風中孚君子以議獄緩死<lb/>
　程子曰澤上有風感于澤中水體虚故風能入之人<lb/>
　心虚故物能感之風之動乎澤猶物之感於中故為<lb/>
　中孚之象君子觀其象以議獄與緩死君子之於議<lb/>
　獄盡其中而已于決死極於惻而已故誠意常求于<lb/>
<pb n="4b"/>　緩緩寛也於天下之事无所不盡其忠而議獄緩死<lb/>
　最其大者也<lb/>
　　愚曰天下惟議獄當虚中虚中必能思其情而求<lb/>
　　以緩其死此用中孚之道也<lb/>
初九虞吉有他不燕象曰初九虞吉志未變也<lb/>
　程子曰九當中孚之初故戒在審其所信虞度也度<lb/>
　其可信而後從也雖有至信若不得其所則有悔咎<lb/>
　故虞度而後信則吉也既得所信則當誠一若有他<lb/>
<pb n="5a"/>　則不得其燕安矣燕安裕也有他志不定也人志不<lb/>
　定則惑而不安初與四為正應四巽體而居正无不<lb/>
　善也爻以謀始之義大故不取相應之義若用應則<lb/>
　非虞也當信之始志未有所從而虞度所信則得其<lb/>
　正是以吉也葢其志未有變動志其所從則是變動<lb/>
　虞之不得其正矣在初言求所信之道也<lb/>
　朱子曰當中孚之初上應六四能度其可信而信之<lb/>
　則吉復有他焉則失其所以度之之正而不得其所<lb/>
<pb n="5b"/>　安矣戒占者之辭也<lb/>
　　愚曰虞訓度訓防訓專程朱二先生以虞為度王<lb/>
　　輔嗣以為專愚敢合三訓而釋之中孚之初在于<lb/>
　　度所宜信而係心專一初與四正應也初之信四<lb/>
　　此宜在所專一者也然隂陽相孚必從其近三近<lb/>
　　也與初同體者也初之說三情也豈可不用其防<lb/>
　　乎故易戒之曰虞吉謂初當專信乎四而不失其<lb/>
　　正應則吉若說三而從之則為有他而不能燕安<lb/>
<pb n="6a"/>　　矣象曰初九虞吉志未變也與家人初九象辭同<lb/>
　　葢中孚之初曰虞吉者防其志於未變之初家人<lb/>
　　之初曰閑家者閑其家於未變之志故皆曰志未<lb/>
　　變也志未變則專一而不他矣<lb/>
九二鳴鶴在隂其子和之我有好爵吾與爾靡之象曰<lb/>
其子和之中心願也<lb/>
　程子曰二剛實於中孚之至者也孚至則能感通鶴<lb/>
　鳴於幽隠之處不聞也而其子相應和中心之願相<lb/>
<pb n="6b"/>　通也好爵我有而彼亦係慕說好爵之意同也有孚<lb/>
　於中物无不應誠同故也至誠无逺近幽深之間故<lb/>
　繫辭云善則千里之外應之不善則千里違之言誠<lb/>
　通也至誠感通之理知道者為能識之中心願謂誠<lb/>
　意所願也故通而相應<lb/>
　朱子曰九二中孚之實而九五亦以中孚之實應之<lb/>
　故有鶴鳴子和我爵爾縻之象鶴在隂謂九居二好<lb/>
　爵謂得中靡與縻同言懿徳人之所好故好爵雖我<lb/>
<pb n="7a"/>　之所獨有而彼亦係戀之也<lb/>
　　愚曰此卦文公謂是大畫底離離為飛鳥又云中<lb/>
　　孚小過都有飛鳥之象中孚是箇卵象又按說卦<lb/>
　　荀爽九家集解謂震為鵠鵠古鶴字九二互震鶴<lb/>
　　也二為隂鳴鶴在隂也子謂五也五互艮艮為少<lb/>
　　子巽為命五出命者也我五也爾二也好爵只<lb/>
　　當作孟子天爵說此卦只是一个孚信天下事惟<lb/>
　　是信則人无不感无不同无不好九二居中以孚<lb/>
<pb n="7b"/>　　感五如鶴鳴子和无不相應九五居中以孚感二<lb/>
　　如我爵爾縻无不相與二五孚信感應莫非出於<lb/>
　　中心之自然豈可以偽為哉故曰中心願也夫子<lb/>
　　於繫辭又以為君子居其室之象何也以九居二<lb/>
　　剛得中而在内也言孚誠感人之逺其要只在慎<lb/>
　　獨故中庸論誠而曰戒慎乎其所不睹與此同義<lb/>
　　此孔門之學也<lb/>
六三得敵或鼔或罷或泣或歌象曰或鼓或罷位不當<lb/>
<pb n="8a"/>也<lb/>
　程子曰敵對敵也謂所交孚者正應上九是也三四<lb/>
　皆以虚中為成孚之主然所處則異四得位居正故<lb/>
　亡匹以從上三不中失正故得敵以累志以柔說之<lb/>
　質既有所係唯所信是從或鼓張或罷廢或悲泣或<lb/>
　歌樂動息憂樂皆係乎所信也唯係所信故未知吉<lb/>
　凶然非明逹君子之所為也居不當位故无所主唯<lb/>
　所信是從所處得正則所信有方矣<lb/>
<pb n="8b"/>　朱子曰敵謂上九信之窮者六三隂柔不中正以居<lb/>
　說極而與之為應故不能自主而其象如此<lb/>
　　愚曰三居下卦之上四居上卦之下對而不相比<lb/>
　　敵之謂也震為鼓或鼓也艮為止或罷也三動離<lb/>
　　為目兊澤流目泣也震為聲兊口所言歌也三與<lb/>
　　四同類而異志近而不相得視四猶敵也故或進<lb/>
　　而鼓或退而罷或懼而泣或喜而歌惟其不當位<lb/>
　　所以自為紛紛而情狀如此夫六四類也而疑以<lb/>
<pb n="9a"/>　　為敵則孰不為敵耶三不當位謂非中也以四為<lb/>
　　得敵則非孚也非中非孚故三之无常如此<lb/>
六四月幾望馬匹亡无咎象曰馬匹亡絶類上也<lb/>
　程子曰四為成孚之主居近君之位處得其正而上<lb/>
　信之至當孚之任者也如月之幾望盛之至也已望<lb/>
　則敵矣臣而敵君禍敗必至故以幾望為至盛馬匹<lb/>
　亡四與初為正應匹也古者駕車用四馬不能備純色<lb/>
　則两服兩驂各一色又小大必相稱故兩馬為匹謂<lb/>
<pb n="9b"/>　對也馬者行物也初上應四而四亦進從五皆上行<lb/>
　故以馬為象孚道在一四既從五若復下係于初則<lb/>
　不一而害於孚為有咎矣故馬匹亡則无咎也上從<lb/>
　五而不係於初是亡其匹也係初則不進不能成孚之<lb/>
　功也絶其類而上從五類謂相應也<lb/>
　朱子曰六四居隂得正位近於君為月幾望之象馬<lb/>
　匹謂初與已為匹四乃絶之而上以信于五故為馬<lb/>
　匹亡之象占者如是則无咎也<lb/>
<pb n="10a"/>　　愚曰中孚自訟變訟互離日也下卦坎月也二坎<lb/>
　　變震月在東也三離變兌日在西也月東日西望<lb/>
　　也五在中四為幾望震為作足之馬四應初成坎<lb/>
　　坎為羙脊之馬兩馬匹也震坎皆陽卦類也孚道<lb/>
　　貴一四上孚五則絶其類而不應故馬匹亡中孚<lb/>
　　合上下二體而觀則三四居其中分上下二體而<lb/>
　　觀則三四非中矣三非中故疑四以為敵四非中<lb/>
　　而五不疑者以四正且順也四以隂居隂既正又<lb/>
<pb n="10b"/>　　居巽初為順正順而進大臣之成孚者也月幾望<lb/>
　　而不盈則不疑於五絶類而馬匹亡則不疑於黨<lb/>
　　四无黨而五不疑此所以為成孚之主也故无咎<lb/>
　　中孚之取象於三與四者如此各係其所居故也<lb/>
九五有孚攣如无咎象曰有孚攣如位正當也<lb/>
　程子曰五居君位人君之道當以至誠感通天下使<lb/>
　天下之心信之固結如拘攣然則无咎也人君之孚<lb/>
　不能使天下固結如是則億兆之心安能保其不離<lb/>
<pb n="11a"/>　乎五居君位之尊由中正之道能使天下信之如拘<lb/>
　攣之固乃稱其位人君之道當如是也<lb/>
　朱子曰九五剛徤中正中孚之實而居尊位為孚之<lb/>
　主者也下應九二與之同徳故其象占如此<lb/>
上九翰音登于天貞凶象曰翰音登于天何可長也<lb/>
　程子曰陽性上進風體飛颺九居中孚之時處于最<lb/>
　上孚於上進而不知止者也其極至於羽翰之音登<lb/>
　聞于天貞固如此而不知變凶可知矣夫子曰好信<lb/>
<pb n="11b"/>　不好學其蔽也賊固守而不通之謂也守孚至於窮<lb/>
　極而不知變豈可長久也固守不通如是則凶也<lb/>
　　愚曰巽為雞王輔嗣以為翰髙飛也音飛而實不<lb/>
　　從伊川云羽翰之音聲聞于天貞固如此而不知<lb/>
　　變凶可知矣文公直以為雞非登天之物意皆未<lb/>
　　活盖雞曰翰音者謂雞鳴必鼓其翼故曰翰音雞<lb/>
　　知時而鳴未嘗失信周禮雞人夜呼旦以叫百官<lb/>
　　亦取孚信之義然雞雖善鳴而不失信而其聲不<lb/>
<pb n="12a"/>　　長不能如鶴之聲聞于天縱聲登天亦何可長乎<lb/>
　　此言上九雖剛而處髙信之感人不能及逺乃欲<lb/>
　　大有為則凶與亢龍有悔同義<lb/>
䷽<hi>艮下震上</hi>
　程子曰序卦有其信者必行之故受之以小過人之<lb/>
　所信則必行行則過也小過所以繼中孚也為卦山<lb/>
　上有雷雷震於髙其聲過常故為小過又隂居尊位<lb/>
　陽失位而不中小者過其常也盖為小者過又為小<lb/>
<pb n="12b"/>　事過又為過之小<lb/>
小過亨利貞可小事不可大事飛鳥遺之音不宜上宜<lb/>
下大吉<lb/>
　程子曰過者過常也若矯枉而過正過所以就正也<lb/>
　事有時而當然有待過而後能亨者故小過自有亨<lb/>
　義利貞者過之道利於貞也不失時宜之謂正過所<lb/>
　以求就中也所過者小事也事之大者豈可過也於<lb/>
　大過論之詳矣飛鳥遺之音謂過不逺也不宜上宜<lb/>
<pb n="13a"/>　下謂宜順也順則大吉過以就之葢順理也過而順<lb/>
　理其吉必大<lb/>
　朱子曰小謂隂也為卦四隂在外二陽在内隂多於<lb/>
　陽小者過也既過於陽可以亨矣然必利於守正則<lb/>
　又不可以不戒也卦之二五皆以柔而得中故可小<lb/>
　事三四皆以剛失位而不中故不可大事卦體内實<lb/>
　外虚如鳥之飛其聲下而不上故能致飛鳥遺音之<lb/>
　應則宜下而大吉亦不可大事之類<lb/>
<pb n="13b"/>彖曰小過小者過而亨也過以利貞與時行也柔得中<lb/>
是以小事吉也剛失位而不中是以不可大事也有飛<lb/>
鳥之象焉飛鳥遺之音不宜上宜下大吉上逆而下順<lb/>
也<lb/>
　程子曰陽大隂小隂得位剛失位而不中是小者過<lb/>
　也故為小事過過之小小者與小事有時而當過過<lb/>
　之亦小故為小過事過有待過而後能亨者過之所<lb/>
　以能亨也過而利於貞謂與時行也時當過而過乃<lb/>
<pb n="14a"/>　非過也時之宜也乃所謂正也小過之道於小事有<lb/>
　過則吉者而彖以卦才言吉義柔得中二五居中也<lb/>
　隂柔得正能小事吉耳不能濟大事也剛失位而不<lb/>
　中是以不可大事大事非剛陽之才不能濟三不中<lb/>
　四失位是以不可大事小過之時自不可大事而卦<lb/>
　才又不堪大事與時合也有飛鳥之象焉此一句不<lb/>
　類彖體盖解者之辭誤入彖中中剛外柔飛鳥之象<lb/>
　卦有此象故就飛鳥為義事有時而當過所以從宜<lb/>
<pb n="14b"/>　然豈可甚過也如過恭過哀過儉大過則不可所以<lb/>
　在小過也所過當如飛鳥之遺音鳥飛迅疾聲出而<lb/>
　身已過然豈能相逺也事之當過者亦如是身不能<lb/>
　甚逺於聲事不可逺過其常在得宜耳不宜上宜下<lb/>
　更就鳥音取宜順之義過之道當如飛鳥之遺音夫<lb/>
　聲逆而上則難順而下則易故在髙則大山上有雷<lb/>
　所以為過也過之道順行則吉如飛鳥之遺音宜順<lb/>
　也所以過者為順乎宜也能順乎宜所以大吉<lb/>
<pb n="15a"/>　　愚曰卦名小過而曰亨者謂凡事為之過小尚可<lb/>
　　亨大則不可小雖尚可亨然猶正而後利不正則<lb/>
　　亦不利焉所謂正者謂時所當過而過焉過所以<lb/>
　　就時也故彖曰與時行也伊川云矯枉過正過所<lb/>
　　以就正似以矯枉過正為羙辭夫矯枉是好過正<lb/>
　　是不好言枉固當矯只不可過其正也下云事有<lb/>
　　時當過所以從宜然豈可過甚如過恭過哀過儉<lb/>
　　大過則不可所以在小過此却說得好陽為大隂<lb/>
<pb n="15b"/>　　為小卦中二五隂柔而得中故小事吉三四陽剛<lb/>
　　而失中故不可大事卦自明夷變明夷離為飛鳥<lb/>
　　初往之四自下而升有飛之象震為聲聲往於上<lb/>
　　而止於下遺音之象也盖鳥飛而鳴則鳥身去疾<lb/>
　　而音在後便如鳥之過而遺下其音不宜上者飛<lb/>
　　已過也宜下者遺之音也吉只在遺音不取鳥之<lb/>
　　過伊川云如鳥飛迅疾聲出而身已過然豈相逺<lb/>
　　說得亦好至聲逆而上則難順而下則易㸔來鳥<lb/>
<pb n="16a"/>　　聲之出音韻四逹惟其響之所至恐無上難下易<lb/>
　　之分<lb/>
象曰山上有雷小過君子以行過乎恭䘮過乎哀用過<lb/>
乎儉<lb/>
　程子曰雷震於山上其聲過常故為小過天下之事有<lb/>
　時當過而不可過甚故為小過君子觀小過之象事<lb/>
　之宜過者則勉之行過乎恭䘮過乎哀用過乎儉是<lb/>
　也當過而過乃其宜也不當過而過則過矣<lb/>
<pb n="16b"/>　　愚曰雷聲震驚百里湏是自天上雲間自然驚逺<lb/>
　　懼邇今只在山上發聲不及於逺故為小過之義<lb/>
　　夫過非君子之所安也其可過者但如行之過恭<lb/>
　　䘮之過哀用之過儉可也事有大於此者則不可<lb/>
　　過焉曰恭曰哀曰儉此便是利於正處<lb/>
初六飛鳥以凶象曰飛鳥以凶不可如何也<lb/>
　程子曰初六隂柔在下小人之象又上應於四四復<lb/>
　動體小人躁易而上有應助於所當過必至過甚况<lb/>
<pb n="17a"/>　不當過而過乎其過如飛鳥之迅疾所以凶也躁疾<lb/>
　如是所以過之速且逺救止莫及也其過之疾如飛<lb/>
　鳥之迅豈容救止也凶其宜矣不可如何无所用其<lb/>
　力也<lb/>
　朱子曰初六隂柔上應九四又居過時上而不下者<lb/>
　也飛鳥遺音不宜上宜下故其象占如此郭璞洞林<lb/>
　占得此者或致羽蟲之孽<lb/>
　　愚曰明夷離為鳥初之四飛也以字如春秋傳凡<lb/>
<pb n="17b"/>　　師能左右之曰以初艮體在下止而柔不當過也<lb/>
　　然正應在四為四所以初遂不當過而過焉有如<lb/>
　　鳥之上飛迅疾雖欲止之不可如何且繇詞謂飛<lb/>
　　鳥遺音宜下不宜上大吉則此爻鳥飛上不下其<lb/>
　　凶必矣聖人於隂之初過已慮其勢之不可止遏<lb/>
　　故戒之<lb/>
六二過其祖遇其妣不及其君遇其臣无咎象曰不及<lb/>
其君臣不可過也<lb/>
<pb n="18a"/>　程子曰陽之在上者父之象尊於父者祖之象四在<lb/>
　三上故為祖二與五居相應之地同有柔中之徳志<lb/>
　不從於三四故過四而遇五是過其祖也五隂而尊<lb/>
　祖妣之象與二同徳相應在他卦則隂陽相求過之<lb/>
　時必過其常故異也无所不過故二從五亦戒其過<lb/>
　不及求君遇其臣謂上進而不陵及其君適當臣道<lb/>
　則无咎也遇當也過臣之分則其咎可知過之時事<lb/>
　无不過其常故於上進則戒及其君臣不可過不可<lb/>
<pb n="18b"/>　過臣之分也<lb/>
　朱子曰六二柔順中正進則過三四而遇六五是過<lb/>
　陽而反遇隂也如此則不及六五而自得其分是不<lb/>
　及君而適遇其臣也皆過而不過守正得中之意无<lb/>
　咎之道也故其象占如此<lb/>
　　愚曰文公云三父四祖五便當為妣五隂而尊有<lb/>
　　祖妣之象過祖而遇妣是過陽而遇隂然二過三<lb/>
　　四之陽而遇五五君也本欲大有為者而六五隂<lb/>
<pb n="19a"/>　　柔不足濟大事且不與已應於是六二不及其君<lb/>
　　只得回來安已臣分而不過為是以亦得无咎<lb/>
九三弗過防之從或戕之凶象曰從或戕之凶如何也<lb/>
　程子曰小過隂過陽失位之時三獨居正然在下无<lb/>
　所能為而為隂所忌惡故有過者在過防於小人若<lb/>
　弗過防之則或從而戕害之矣如是則凶也三於隂<lb/>
　過之時以陽居剛過於剛也既戒之過防則過剛亦<lb/>
　在所戒矣防小人之道正已為先三不失正故无必<lb/>
<pb n="19b"/>　凶之義能過防則免矣三居下之上居上為下皆如<lb/>
　是也隂過之時必害於陽小人道盛必害君子當過<lb/>
　為之防防之不至則為其所戕矣故曰凶如何也言<lb/>
　其甚也<lb/>
　朱子曰小過之時事每當過然後得中九三以剛居<lb/>
　正衆隂所欲害者也而自恃其剛不肯過為之備故<lb/>
　其象占如此若占者能過防之則可以免矣<lb/>
九四无咎弗過遇之往厲必戒勿用永貞象曰弗過遇<lb/>
<pb n="20a"/>之位不當也往厲必戒終不可長也<lb/>
　程子曰四當小過之時以剛處柔剛不過也是以无<lb/>
　咎既弗過則合其宜矣故云遇之謂得其道也若往<lb/>
　則有危必當戒懼也往去柔而以剛進也勿用永貞<lb/>
　陽性堅剛故戒以隨宜不可固守也方隂過之時陽<lb/>
　剛失位則君子當隨時順處不可固守其常也四居<lb/>
　髙位而无上下之交雖比五應初方隂過之時彼豈<lb/>
　肯從陽也故往則有厲位不當謂處柔九四當過之<lb/>
<pb n="20b"/>　時不過剛而反居柔乃得其宜故曰遇之遇其宜也<lb/>
　以九居四位不當也居柔乃遇其宜也當隂過之時<lb/>
　陽退縮自保足矣終豈能長而盛也故往則有危必<lb/>
　當戒也<lb/>
　朱子曰當過之時以剛處柔過乎恭矣无咎之<lb/>
　道也弗過遇之言弗過於剛而適合其宜也徃<lb/>
　則過矣故有厲而當戒陽性堅剛故又戒以勿<lb/>
　用永貞言當隨時之宜不可固守也或曰弗過<lb/>
<pb n="21a"/>　遇之若依六二爻例則當如此説若依九三爻<lb/>
　例則過遇當如過防之義未詳孰是當闕以俟知<lb/>
　者<lb/>
　　愚曰以九居四雖不當位以剛履柔為得其宜故<lb/>
　　无咎然四與初正應也四應初必過二二中也弗<lb/>
　　可過也四若往過二而欲遇初必危厲四初相易<lb/>
　　成坎坎險危厲也此四之所當必戒也夫四之應<lb/>
　　初正也時有不可應只當隨時處順不可固守其<lb/>
<pb n="21b"/>　　正故易又丁寧戒之曰勿用永貞<lb/>
六五宻雲不雨自我西郊公弋取彼在穴象曰宻雲不<lb/>
雨已上也<lb/>
　程子曰五以隂柔居尊位雖欲過為豈能成功如宻<lb/>
　雲而不能成雨所以不能成雨自西郊故也隂不能成<lb/>
　雨小畜卦中已解公弋取彼在穴弋射取之也射止<lb/>
　是射弋有取義穴山中之空中虚乃穴也在穴指六<lb/>
　二也五與二本非相應乃弋而取之五當位故云公<lb/>
<pb n="22a"/>　謂公上也同類相取雖得之兩隂豈能濟大事乎猶<lb/>
　宻雲之不能成雨也陽降隂升合則和而成雨隂已<lb/>
　在上雲雖宻豈能成雨乎隂過不能成大之義也<lb/>
　朱子曰以隂居尊又當隂過之時不能有為而弋取<lb/>
　六二以為助故有此象在穴隂物也兩隂相得其不<lb/>
　能濟大事可知<lb/>
　　愚曰五兊也艮在下兊澤之氣雖上升為雲而艮<lb/>
　　在下止之故雲雖宻而无雨西郊兊方也此爻小<lb/>
<pb n="22b"/>　　過之主言用小過者也隂之勢雖足以遏陽於上<lb/>
　　而陽之心未便順隂於下隂雖唱而陽未必和故<lb/>
　　雖為雲不能為雨也五之權不足當之故稱公五<lb/>
　　之力不足以明正典刑故稱弋五之功不足以顯<lb/>
　　戮彊暴故稱取穴小過之用盡於此矣故曰不可<lb/>
　　大事此爻宻雲不雨與小畜同小畜者陽畜於隂<lb/>
　　之象小過者隂過於陽之象小畜以盡一卦之義<lb/>
　　小過以盡一爻之義<lb/>
<pb n="23a"/>上六弗遇過之飛鳥離之凶是謂災𤯝象曰弗遇過之<lb/>
已亢也<lb/>
　程子曰六隂而動體處過之極不與理遇動皆過之<lb/>
　其違理過常如飛鳥之迅速所以凶也離過之逺也<lb/>
　是謂災𤯝是當有災𤯝也災者天殃𤯝者人為既過<lb/>
　之極豈唯人𤯝天災亦至其凶可知天理人事皆然<lb/>
　也居過之終弗遇於理而過之過已亢極其凶宜也<lb/>
　朱子曰六以隂居動體之上處隂過之極過之已亢<lb/>
<pb n="23b"/>　而甚逺者也故其象占如此或曰遇過恐亦只當作<lb/>
　過遇義同九四未知是否<lb/>
　　愚曰上六處動之極而又過之則甚矣上動成離<lb/>
　　離為飛鳥為目巽為繩以繩為目罔罟之象也離<lb/>
　　當作魚網之設鴻則離之之離際其宜之謂遇隂<lb/>
　　宜遇不宜過今以六處上已亢矣而又動而過之<lb/>
　　此如飛鳥縱是髙舉逺過亦必不免罦罝弋獵之<lb/>
　　傷盖不自量力飛之已過離於羅網弋獵其凶可<lb/>
<pb n="24a"/>　　知戒人智力淺小羽毛柔弱无過於為也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="24b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易程朱傳義折衷卷三十二<lb/>
</p>

  </div>
            <div>
<head>周易程朱傳義折衷卷三十三</head> <lb/>
    <p>
<pb n="1a"/>欽定四庫全書<lb/>
　周易程朱傳義折衷卷三十三<lb/>
　　　　　　　　　　　　　元　趙采　撰<lb/>
䷾<hi>離下坎上</hi>
　程子曰序卦有過物者必濟故受之以既濟能過於<lb/>
　物必可以濟故小過之後受之以既濟也為卦水火<lb/>
　相交則為用矣各當其用故為既濟天下萬事已濟<lb/>
　之時也<lb/>
<pb n="1b"/>既濟亨小利貞初吉終亂<lb/>
　程子曰既濟之時大者既已亨矣小者尚有未亨也<lb/>
　雖既濟之時不能无小未亨也小字在下語當然也<lb/>
　若言小亨則為亨之小也利貞處既濟之時利在貞<lb/>
　固以守之也初吉方濟之時也終亂濟極則反也<lb/>
　朱子曰既濟事之既成也為卦水火相交各得其用<lb/>
　六爻之位各得其正故為既濟亨小當為小亨大抵<lb/>
　此卦及六爻占辭皆有警戒之意時當然也<lb/>
<pb n="2a"/>彖曰既濟亨小者亨也利貞剛柔正而位當也初吉柔<lb/>
得中也終止則亂其道窮也<lb/>
　程子曰既濟之時大者固已亨矣唯有小者未亨也時<lb/>
　既濟矣固宜貞固以守之卦才剛柔正當其位當位者<lb/>
　其常也乃正固之義利於如是之貞也隂陽各得正位<lb/>
　所以為既濟也二以柔順文明而得中故能成既濟之<lb/>
　功二居下體方濟之初也而又善處是以吉也天下之<lb/>
　事不進則退无一定之理濟之終不進而止矣无常止<lb/>
<pb n="2b"/>　也衰亂至矣葢其道已窮極也九五之才非不善也時<lb/>
　極道窮理當必變也聖人至此奈何曰唯聖人為能通<lb/>
　其變於未窮不使至於極也堯舜是也故有終而无亂<lb/>
　　愚曰水火相交坎離致用故曰既濟既濟亨而繼<lb/>
　　之曰小文王變文以示義孔子彖之曰既濟亨小<lb/>
　　者亨也朱漢上謂彖文脫一小字當云既濟亨小<lb/>
　　小者亨也此言是也何謂小者亨卦自泰來泰九<lb/>
　　二之四成豐四已濟險而小者未盡亨九四之五則<lb/>
<pb n="3a"/>　　小者亨矣何以知小者亨六爻皆隂居陽上故曰<lb/>
　　小者亨也何謂剛柔正而位當隂皆居隂陽皆居<lb/>
　　陽柔正位乎二剛正位乎五是以能成既濟之功<lb/>
　　其曰利貞者此也然下離而上坎始文明而終坎<lb/>
　　險有初吉終亂之象夫坎欲其行不欲其止上六<lb/>
　　變成艮艮止也止於既濟則其道遂窮亂之所由<lb/>
　　生也初吉故小者遂以為亨終亂故君子方以為<lb/>
　　慮象曰君子以思患豫防此之謂也<lb/>
<pb n="3b"/>象曰水在火上既濟君子以思患而豫防之<lb/>
　程子曰水火既交各得其用為既濟時當既濟唯慮<lb/>
　患害之生故思而豫防使不至於患也自古天下既<lb/>
　濟而致禍亂者盖不能思患而豫防也<lb/>
初九曵其輪濡其尾无咎象曰曵其輪義无咎也<lb/>
　程子曰初以陽居下上應於四又火體其進之志銳<lb/>
　也然時既濟矣進不已則及於悔咎故曵其輪濡其<lb/>
　尾乃得无咎輪所以行倒曵之使不進也獸之涉水<lb/>
<pb n="4a"/>　必揭其尾濡其尾則不能濟方既濟之初能止其進<lb/>
　乃得无咎不知已則至於咎也既濟之初而能止其<lb/>
　進則不至於極其義自无咎也<lb/>
　朱子曰輪在下尾在後初之象也曵輪則車不前濡<lb/>
　尾則狐不濟既濟之初謹戒如是无咎之道占者如<lb/>
　是則无咎矣<lb/>
　　愚曰初與四應四坎為輪初卦後為尾既濟之初<lb/>
　　如駕大車涉大川坎輪將泊于岸濟與不濟只在<lb/>
<pb n="4b"/>　　此一步初以剛健之力倘若努力曵而出之輪既<lb/>
　　出矣尾雖濡何害焉周公濟成王涉淵水卒誅管<lb/>
　　蔡致太平雖狼㚄其尾庸何傷或曰聖人作車以<lb/>
　　行險作舟以行水此以車濟何也詩曰濟盈不濡<lb/>
　　軌又曰河水湯湯漸車帷裳此車濟之証也<lb/>
六二婦䘮其茀勿逐七日得象曰七日得以中道也<lb/>
　程子曰二以文明中正之徳上應九五剛陽中正之<lb/>
　君宜得行其志也然五既得尊位時既已濟无復進<lb/>
<pb n="5a"/>　而有為矣則於在下賢才豈有求用之意故二不得<lb/>
　遂其行也自古既濟而能用人者鮮矣以唐太宗之<lb/>
　用人尚怠於終况其下者乎於斯時也則剛中反為<lb/>
　中滿坎離乃為相戾矣人能識時知變則可以言易<lb/>
　矣二隂也故以婦言茀婦人出門以自蔽也䘮其茀<lb/>
　則不可行矣二不為五之求用則不得行如婦之䘮<lb/>
　茀也然中正之道豈可廢也時過則行矣逐者從物<lb/>
　也從物則失其素守故戒勿逐自守不失則七日當<lb/>
<pb n="5b"/>　復得也卦有六位七則變矣七日得謂時變也雖不<lb/>
　為上所用中正之道無終廢之理不得行於今必行<lb/>
　於異時也聖人之為勸戒深矣中正之道雖不為時<lb/>
　所用然无終不行之理故䘮茀七日當復得謂自守<lb/>
　其中異時必行也不失其中則正矣<lb/>
　朱子曰二以文明中正之徳上應九五剛陽中正之<lb/>
　君宜得行志而九五居既濟之時不能下賢以行其<lb/>
　道故二有婦喪其茀之象茀婦車之蔽言失其所以行<lb/>
<pb n="6a"/>　也然中正之道不可終廢時過則行矣故又有勿逐<lb/>
　自得之戒<lb/>
　　愚曰離為婦二坤為輿茀婦車之蔽詩曰翟茀以<lb/>
　　朝是也五與二正應也五當既濟之時安於其位<lb/>
　　无動而有為之志五不動二雖有文明之徳豈能<lb/>
　　自行哉譬如婦車有茀自蔽則可行今為人所竊<lb/>
　　而䘮其茀欲行不可也然二五為隂陽正應數窮<lb/>
　　必復五終應二則二可往五是䘮茀復得而婦車<lb/>
<pb n="6b"/>　　可行王輔嗣云二處初九九三之間能無見侵乎<lb/>
　　然既濟之時不容邪道六二亦中正不承三不比<lb/>
　　初執守貞固竊茀者不過七日不逐而自得此説亦<lb/>
　　好二至四互坎坎為盗故云䘮茀七日得謂自二<lb/>
　　數之至上為五復自初數之二凡七日也自初至<lb/>
　　二有兊象兊為毁折故盗不成而七日復得也象<lb/>
　　曰以中道盖二五不特正應又皆以中道相與安<lb/>
　　得不終合以成既濟之功哉<lb/>
<pb n="7a"/>九三髙宗伐鬼方三年克之小人勿用象曰三年克之<lb/>
憊也<lb/>
　程子曰九三當既濟之時以剛居剛用剛之至也既<lb/>
　濟而用剛如是乃髙宗伐鬼方之事髙宗必商之髙<lb/>
　宗天下之事既濟而逺伐暴亂也威武可及而以救<lb/>
　民為心乃王者之事也唯聖賢之君則可若騁威武忿<lb/>
　不服貪土地則殘民肆欲也故戒不可用小人小人<lb/>
　為之則以貪忿私意也非貪忿則莫肯為也三年克<lb/>
<pb n="7b"/>　之見其勞憊之甚聖人因九三當既濟而用剛發此<lb/>
　義以示人為法為誡豈淺見所能及也言憊以見其<lb/>
　事之至難在髙宗為之則可无髙宗之心則貪忿以<lb/>
　殘民也<lb/>
　朱子曰既濟之時以剛居剛髙宗伐鬼方之象也三<lb/>
　年克之言其久而後克戒占者不可輕動之意小人<lb/>
　勿用占法與師上六同<lb/>
　　愚曰鬼方朔方化外之小國指上六坎言也三以<lb/>
<pb n="8a"/>　　剛居剛純任剛徳力於濟者也然兵不可輕用而<lb/>
　　任剛以濟初雖吉未保終之不亂也髙宗中興鬼<lb/>
　　方未化伐之固所以濟之也伐而必克固成濟也<lb/>
　　克之必三年則為力亦憊矣幸而不用小人否則<lb/>
　　兵窮于外民困於内終亂必矣舜征有苗用武而<lb/>
　　三旬逆命脩文而七旬來格烏在其憊哉<lb/>
六四繻有衣袽終日戒象曰終日戒有所疑也<lb/>
　程子曰四在濟卦而水體故取舟為義四近君之位<lb/>
<pb n="8b"/>　當其任者也當既濟之時以防患慮變為急繻當作<lb/>
　濡謂滲漏也舟有罅漏則塞以衣袽以僃濡漏又終<lb/>
　日戒懼不怠慮患當如是也不言吉方免於患也既<lb/>
　濟之時免患則足矣豈復有加也終日戒懼常疑患<lb/>
　之將至也處既濟之時當畏慎如是也<lb/>
　朱子曰既濟之時以柔居柔能預僃而戒懼者也故<lb/>
　其象如此<lb/>
　　愚曰四坎體初之四成巽下又有坎巽木在水上<lb/>
<pb n="9a"/>　　舟象也四未交初巽毁坎見舟漏也既濟已升上<lb/>
　　體濟人者已出輪自濟者已得茀濟者已克國天<lb/>
　　下已安已治矣四柔而位正徳謙而心小處治安<lb/>
　　之世如在敝舟之中衣袽之僃先具終日之間必<lb/>
　　戒本无可疑常若有疑思患豫防如此者吁智哉<lb/>
九五東鄰殺牛不如西鄰之禴祭實受其福象曰東鄰<lb/>
殺牛不如西鄰之時也實受其福吉大來也<lb/>
　程子曰五中實孚也二虚中誠也故皆取祭祀為義<lb/>
<pb n="9b"/>　東鄰陽也謂五西鄰隂也謂二殺牛盛祭也禴薄祭<lb/>
　也盛不如薄者時不同也二五皆有孚誠中正之徳<lb/>
　二在濟下尚有進也故受福五處濟極无所進矣以<lb/>
　至誠中正守之茍未至於反耳理无極而終不反者<lb/>
　也已至於極雖善處无如之何矣故爻象唯言其時<lb/>
　也五之才徳非不善不如二之時也二在下有進之<lb/>
　時故中正而孚則其吉大來所謂受福也吉大來者<lb/>
　在既濟之時為大來也亨小初吉是也<lb/>
<pb n="10a"/>　朱子曰東陽西隂言九五居尊而時已過不如六二<lb/>
　之在下而始得時也又當文王與紂之事故其象占<lb/>
　如此彖辭初吉終亂亦此意也<lb/>
　　愚曰二五相易復為泰卦互震兊五震體東鄰也<lb/>
　　二兊體西鄰也坤為牛兊為刑殺坎為血離為夏<lb/>
　　禴祭也既濟之六二文明柔克之佐也至于九五<lb/>
　　則濟難剛克之主也難既濟矣志得而祀豐此髙<lb/>
　　宗<graphic n="KR0686" url="https://raw.githubusercontent.com/kanripo/KR-Gaiji/master/images/KR0686.png" mimeType="image/png"/>日所以有飛雉之祥况于後世之君矜功昧<lb/>
<pb n="10b"/>　　道者乎故六國殄而封禪之轡已駕四夷息而禱<lb/>
　　祠之事未央此易所以垂戒曰東鄰殺牛不如西<lb/>
　　鄰之禴祭實受其福何者九五當既濟之盛而䧟<lb/>
　　乎險鮮不以侈敗而不克終六二在下始得濟時<lb/>
　　又麗乎明所以謂東鄰不如西鄰之時也<lb/>
上六濡其首厲象曰濡其首厲何可久也<lb/>
　程子曰既濟之極固不安而危也又隂柔處之而在<lb/>
　險體之上坎為水濟亦取水義故言其窮至于濡首<lb/>
<pb n="11a"/>　危可知也既濟之終而小人處之其敗壊可立而待<lb/>
　也既濟之窮危至於濡首其能長久乎<lb/>
　朱子曰既濟之極險體之上而以隂柔處之為狐涉<lb/>
　水而濡其首之象占者不戒危之道也<lb/>
　　愚曰初九濡尾而義无咎者以剛處濟之始久於<lb/>
　　濟者也上六濡首而身以厲者以柔處濟之極溺<lb/>
　　於濟者也既濟之上六未濟之初六也猶泰之為<lb/>
　　否雖然濟之亦在人而已使之至於可久而不窮<lb/>
<pb n="11b"/>　　者人也故繇詞初吉終亂亦不是自然如此易只<lb/>
　　警戒人不使有初无終若能終始惟一何嘗亂来<lb/>
　　所以夫子便言終止添一止字便意活惟人當既<lb/>
　　濟心便止足則有亂若不自滿可以長治久安嗚<lb/>
　　呼時君世主有初无終盖不明既濟之戒也<lb/>
䷿<hi>坎下離上</hi>
　程子曰序卦物不可窮也故受之以未濟終焉既濟<lb/>
　矣物之窮也物窮而不變則无不已之理易者變易<lb/>
<pb n="12a"/>　而不窮也故既濟之後受之以未濟而終焉未濟則<lb/>
　未窮也未窮則有生生之義為卦火在水上不相為<lb/>
　用故為未濟<lb/>
　　愚曰上經首乾坤而終坎離下經首咸恒而終未<lb/>
　　濟何也乾坤之六子坎離之功最大一元之氣判<lb/>
　　於乾坤乾坤之用成於水火然坎離之水火水在<lb/>
　　火上相交之水火也未濟之水火火在水上不交<lb/>
　　之水火也水火交則天地生物之功由是而成水<lb/>
<pb n="12b"/>　　火不交則天地閉物而生理熄矣在人身亦然故<lb/>
　　曰未濟男之窮也<lb/>
未濟亨小狐汔濟濡其尾无攸利<lb/>
　程子曰未濟之時有亨之理而卦才復有致亨之道<lb/>
　唯在慎處狐能渡水濡尾則不能濟其老者多疑畏<lb/>
　故履冰而聽懼其䧟也小者則未能畏懼故勇於濟<lb/>
　汔當為仡壯勇之狀書曰仡仡勇夫小狐果於濟則<lb/>
　濡其尾而不能濟也未濟之時求濟之道當至慎則<lb/>
<pb n="13a"/>　能亨若如小狐之果則不能濟也既不能濟无所利<lb/>
　矣<lb/>
　朱子曰未濟事未成之時也水火不交不相為用卦<lb/>
　之六爻皆失其位故為未濟汔幾也幾濟而濡尾猶<lb/>
　未濟也占者如此何所利哉<lb/>
彖曰未濟亨柔得中也小狐汔濟未出中也濡其尾无<lb/>
攸利不續終也雖不當位剛柔應也<lb/>
　程子曰以卦才言也所以能亨者以柔得中也五以<lb/>
<pb n="13b"/>　柔居尊位居剛而應剛得柔之中也剛柔得中處未<lb/>
　濟之時可以亨也小狐汔濟據二而言也二以剛陽<lb/>
　居險中將濟者也又上應於五險非可安之地五有<lb/>
　當從之理故果於濟如小狐也既果於濟故有濡尾<lb/>
　之患未能出於險中也其進銳者其退速始雖勇於<lb/>
　濟不能繼續而終之无所往而利也雖隂陽不當位<lb/>
　然剛柔皆相應當未濟而有與若能重慎則有可濟<lb/>
　之理二以汔濟故濡尾也卦之諸爻皆不得位故為<lb/>
<pb n="14a"/>　未濟雜卦云未濟男之窮也謂三陽皆失位也斯義<lb/>
　也聞之成都隠者<lb/>
　　愚曰卦詞未濟亨者謂未濟而常求所以濟之之<lb/>
　　道既濟而常以未濟為心則何往而不亨彖辭未<lb/>
　　濟亨柔得中也何謂柔得中卦自否來否六二之<lb/>
　　柔得中而上行天地相交否者亨矣此賛六五也<lb/>
　　何謂小狐汔濟未出中也濡其尾无攸利不續終<lb/>
　　也坎為狐小狐指初爻也四為坎險五為中出中<lb/>
<pb n="14b"/>　　則出險矣初之四幾濟而未及於五是未出中也<lb/>
　　未出中是險不濟也不續終是濟不克也天下之<lb/>
　　理運土可以移山銜石可以填海初不續終非水<lb/>
　　溺之彼自棄也此責初六四也何謂雖當位剛柔<lb/>
　　應也三剛履柔君子不當位矣三柔履剛小人不<lb/>
　　當位矣然三隂三陽皆有匹應剛柔合徳不致孤<lb/>
　　睽此以六爻言未濟可終濟也<lb/>
象曰火在水上未濟君子以慎辨物居方<lb/>
<pb n="15a"/>　程子曰水火不交不相濟為用故為未濟火在水上<lb/>
　非其處也君子觀其處不當之象以慎處於事物辨<lb/>
　其所當各居其方謂止於其所也<lb/>
　　愚曰火在上水在下此水火自然之性也各辨其<lb/>
　　物矣君子何以復慎所辨各居其方矣君子何以復<lb/>
　　慎所居曰未濟之六爻隂陽皆不當位君子所以<lb/>
　　慎辨物居方者陽竒隂偶使各當其位然後物以<lb/>
　　之辨方以之居也天下之事莫不皆然貴賤之殊勢<lb/>
<pb n="15b"/>　　長㓜之殊列賢不肖之殊類内外之殊宜茍不辨<lb/>
　　以居之則紛雜而事何以濟此未濟之君子所以<lb/>
　　致慎於斯也<lb/>
初六濡其尾吝象曰濡其尾亦不知極也<lb/>
　程子曰六以隂柔在下處險而應四處險則不安其<lb/>
　居有應則志行於上然已既隂柔而四非中正之才<lb/>
　不能援之以濟也獸之濟水必揭其尾尾濡則不能<lb/>
　濟濡其尾言不能濟也不度其才力而進終不能濟<lb/>
<pb n="16a"/>　可羞吝也不度其才力而進至於濡尾是不知之極<lb/>
　也<lb/>
　朱子曰以隂居下當未濟之初未能自進故其象占<lb/>
　如此<lb/>
　　愚曰狐首輕尾重老狐聽氷負尾而濟衆狐同涉<lb/>
　　老者在前小者在後先濟者常徹後濟者常溺故<lb/>
　　以象初六初六以柔濟者也涉難猶淺而已濡其<lb/>
　　尾況其極也又何濟乎象曰亦不知極也言始濟<lb/>
<pb n="16b"/>　　如此不知其極又何如也彼亦不知極之尤非其<lb/>
　　任也吝云者不足勝任之謂<lb/>
九二曵其輪貞吉象曰九二貞吉中以行正也<lb/>
　程子曰在他卦九居二為居柔得中无過剛之義也<lb/>
　于未濟聖人深取卦象以為戒明事上恭順之道未濟<lb/>
　者君道艱難之時也五以柔居君位而二乃剛陽之<lb/>
　才而居相應之地當用者也剛有凌柔之義水有勝<lb/>
　火之象方艱難之時所頼有才臣耳尤當盡恭順之<lb/>
<pb n="17a"/>　道故戒曵其輪則得正而吉也倒曵其輪殺其勢緩<lb/>
　其進戒用剛之過也剛過則好犯上而順不足唐郭<lb/>
　子儀李晟當艱危未濟之時能極其恭順所以為得<lb/>
　正而能保其終吉也于五六則言其貞吉光輝盡君<lb/>
　道之善于九二則戒之恭順盡臣道之正盡上下之<lb/>
　道也九二得正而吉者以曳輪而得中道乃正也<lb/>
　朱子曰以九二應六五而居柔得中為能自止而不<lb/>
　進得為下之正也故其象占如此<lb/>
<pb n="17b"/>　　愚曰坎為輪到九二則同乎既濟之初九矣以剛<lb/>
　　健之徳懐謙柔之心載六五而出之險拯萬民而<lb/>
　　登之岸一曵而出功用見矣易恐天下以位不當<lb/>
　　疑之而曉之曰九二正吉也夫以九居二何謂正<lb/>
　　象曰中以行正若曰中則必正二所以曵輪中而<lb/>
　　已中則无過涉而滅頂不及涉而濡尾之憂二所<lb/>
　　以正而吉者以中行正也<lb/>
六三未濟征凶利涉大川象曰未濟征凶位不當也<lb/>
<pb n="18a"/>　程子曰未濟征凶謂居險无出險之用而行則凶也<lb/>
　必出險而後可征三以隂柔不中正之才而居險不<lb/>
　足以濟未有可濟之道出險之用而征所以凶也然未<lb/>
　濟有可濟之道險終有出之理上有剛陽之應能涉險<lb/>
　而徃從之則濟矣故利涉大川也然三之隂柔豈能出<lb/>
　險而徃非時不可才不能也三征則凶者以位不當也<lb/>
　謂隂柔不中正无濟險之才也若能涉險以從應則利矣<lb/>
　朱子曰隂柔不中正居未濟之時以征則凶然以柔<lb/>
<pb n="18b"/>　乗剛將出乎坎有利涉之象故其占如此盖行者可<lb/>
　以水浮而不可以陸走也或疑利字上當有不字<lb/>
　　愚曰下卦為坎六三未出乎坎未濟之象也然在<lb/>
　　險終湏求濟故利涉大川也而以征則凶何哉以<lb/>
　　柔居剛柔不能以有濟而位剛有妄動之心是以<lb/>
　　欲征焉征未有不凶者也故象曰未濟征凶位不<lb/>
　　當也<lb/>
九四貞吉悔亡震用伐鬼方三年有賞于大國象曰貞<lb/>
<pb n="19a"/>吉悔亡志行也<lb/>
　程子曰九四陽剛居大臣之位上有虚中明順之主<lb/>
　又已出於險未濟已過中矣有可濟之道也濟天下<lb/>
　之艱難非剛徤之才不能也九雖陽而居四故戒以<lb/>
　貞固則吉而悔亡不貞則不能濟有悔也震動之極<lb/>
　也古之人用力之甚者伐鬼方也故以為義力勤而<lb/>
　逺伐至于三年然後成功而行大國之賞必如是乃<lb/>
　能濟也濟天下之道當貞固如是四居柔故設此戒<lb/>
<pb n="19b"/>　如四之才與時合而加以貞固則能行其志吉而悔<lb/>
　亡鬼方之伐貞之至也<lb/>
　朱子曰以九居四不正而有悔也能勉而正則悔亡<lb/>
　矣然以不正之資欲勉而正非極其陽剛用力之久<lb/>
　不能也故為伐鬼方三年而受賞之象<lb/>
　　愚曰未濟之用在九四其爻義與既濟九三同既<lb/>
　　濟之九三中興之君也未濟之九四中興之佐也<lb/>
　　凡舉事而貞吉悔亡者必君子也九為剛徳四乃<lb/>
<pb n="20a"/>　　臣位未濟之世以剛徳居臣位君子之志行者也<lb/>
　　故其振作之威用之於伐鬼方歴三年而後以大<lb/>
　　國賞其功夫自古開國承家小人勿用吾於既未<lb/>
　　濟見之<lb/>
六五貞吉无悔君子之光有孚吉象曰君子之光其暉<lb/>
吉也<lb/>
　程子曰五文明之主居柔而應剛其處得中虚其心<lb/>
　而陽為之輔雖以柔居尊處之至正至善无不足也<lb/>
<pb n="20b"/>　既得貞正故吉而无悔貞其固有非戒也以此而濟<lb/>
　无不濟也五文明之主故稱其光君子徳輝之盛而<lb/>
　功實稱之有孚也上云吉以貞也柔而能貞徳之吉<lb/>
　也下云吉以功也既光而有孚時可濟也光盛則有<lb/>
　輝輝光之散也君子積充而光盛至於有輝善之至<lb/>
　也故重言吉<lb/>
　朱子曰以六居五亦非正也然文明之主居中應剛<lb/>
　虚心以求下之助故得正而吉且无悔又有光輝之<lb/>
<pb n="21a"/>　盛信實而不妄吉而又吉也<lb/>
　　愚曰此爻彖所謂柔得中之爻也六五居離中離<lb/>
　　為日月表之謂輝輝之所及之謂光坎無光坎受<lb/>
　　離之輝以為光者猶六二受五之輝以為光也六<lb/>
　　五以離虚之明輝於二二以坎實之孚光於五然<lb/>
　　則九二君子之光六五輝之所及也二五相孚如<lb/>
　　此未濟所以終濟也吉孰大焉<lb/>
上九有孚于飲酒无咎濡其首有孚失是象曰飲酒濡<lb/>
<pb n="21b"/>首亦不知節也<lb/>
　程子曰九以剛在上剛之極也居明之上明之極也<lb/>
　剛極而能明則不為躁而為決明能燭理剛能斷義<lb/>
　居未濟之極非得濟之位无可濟之理則當樂天順<lb/>
　命而已若否終則有傾時之變也未濟則无極而自<lb/>
　濟之理故止為未濟之極至誠安於義命而自樂則<lb/>
　可无咎飲酒樂也不樂其處則忿躁隕獲入于凶咎<lb/>
　矣若從樂而耽肆過禮至濡其首亦非能安其處也<lb/>
<pb n="22a"/>　有孚自信于中也失是失其宜也如是則于有孚為<lb/>
　失也人之處患知其無可奈何而放意不反者豈安<lb/>
　於義命者哉飲酒至于濡首不知節之甚也所以至<lb/>
　如是不能安義命也能安則不失其常矣<lb/>
　朱子曰以剛明居未濟之極時將可以有為而自信<lb/>
　自養以俟命无咎之道也若縱而不反如狐之涉水<lb/>
　而濡其首則過於自信而失其義矣<lb/>
　　愚曰未濟之上九則既濟之初九也始濟矣有孚<lb/>
<pb n="22b"/>　　於同濟之臣而飲酒樂衎焉此既醉人有士君子<lb/>
　　之行也何咎之有故曰无咎然飲而不已必至溺<lb/>
　　身故曰濡其首昏亂之餘必至視白為黑顛倒妍<lb/>
　　媸故曰有孚失是不咎其飲酒而咎其濡首不咎<lb/>
　　其有孚而咎其所孚之失是嗚呼易終於未濟非<lb/>
　　憂世之書乎生生之謂易易之道初无終極也始<lb/>
　　而終終而始受之以未濟則復於乾坤而生矣序<lb/>
　　卦曰物不可窮也故受之以未濟終焉非謂易道<lb/>
<pb n="23a"/>　　盡於此也或曰上經三十下經三十四亦有意乎<lb/>
　　曰三十示無欠也三十四示无窮也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="23b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易程朱傳義折衷卷三十三<lb/>
</p>

  </div>
        </body>
    </text>
</TEI>
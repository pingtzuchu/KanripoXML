<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>尚書廣聽録卷四</head> <lb/>
    <p>
<pb n="1a"/>
欽定四庫全書<lb/>
　尚書廣聽録卷四<lb/>
　　　　　　　　　　翰林院檢討毛奇齡撰<lb/>
召誥王朝步自周則至于豐孔傳謂至豐以遷都事告<lb/>
文王廟也然告文王則告武王可知而蔡註謂豐去鎬<lb/>
二十五里文武廟在焉則豐曷嘗有武王廟耶詩稱文<lb/>
王作邑于豐武王宅是鎬京竹書謂帝辛三十六年西<lb/>
伯使世子發營鎬京故武自繼文為諸侯時卽巳遷鎬<lb/>
<pb n="1b"/>
武成云王來自商至于豐者以專告文王之廟與此至<lb/>
于豐同則是武王都鎬其不宜有武廟在豐明矣若豐<lb/>
尚有文廟則舊廟不毁故耳<lb/>
丁巳用牲于郊牛二越翼日戊午乃社于新邑牛一羊<lb/>
一豕一此新邑郊社之禮郊只祭天社乃祭地此正禮<lb/>
所謂饗帝于郊祀社于國者其用牛二者一是帝牛一<lb/>
是稷牛也古凡祭天必滌養二牛而卜之以不吉者降<lb/>
為稷牛所謂稷牛者后稷配天之牛也若戊午之社用<lb/>
<pb n="2a"/>
牛羊豕以郊用犢牛社用太牢且郊一社三禮有以少<lb/>
為貴者是也蔡註乃謂郊祭天地故用二牛則似此郊<lb/>
是合享天地之祭此二牛是天地分祀之牲大為可駭<lb/>
禮無天地合祭者惟周頌昊天有成命章小序謂是郊<lb/>
祀天地之詩此謂分祀天地如周禮所云南郊北郊者<lb/>
皆用此詩未嘗謂天地可同祭也且郊牛帝牛在郊特<lb/>
牲及春秋諸傳所論甚備豈有以地示一牛與天帝並<lb/>
設為二者武斷哉<lb/>
<pb n="2b"/>
洛誥一篇為周書極大公案宋儒武斷將成王宅洛周<lb/>
公命後諸舊事盡行繙變凡詩書禮春秋諸經所載文<lb/>
篇俱掃滅盡矣今為略疏正之<lb/>
洛誥分六節第一節周公拜手稽首至以圖及獻卜是<lb/>
周公告營洛詞第二節王拜手稽首至拜手稽首誨言<lb/>
是成王謝詞第三節周公曰王肇稱殷禮至無遠用戾<lb/>
是周公致政請成王宅洛詞第四節王若曰公明保予<lb/>
沖子至四方其世享是成王許卽洛并留公輔政立公<lb/>
<pb n="3a"/>
後詞第五節周公拜手稽首至其永觀朕子懷德是周<lb/>
公許從王卽洛并述已考成洛邑勉王作祝詞第六節<lb/>
戊辰至末是史官記事詞<lb/>
惟三月哉生魄周公初基作新大邑于東國洛四方民<lb/>
大和㑹侯甸男邦采衛百工播民和見士于周周公咸<lb/>
勤乃洪大誥治<lb/>
經文原本在康誥王若曰孟侯朕其弟小子封之上是<lb/>
康誥文<lb/>
<pb n="3b"/>
蔡註改移在洛誥周公拜手稽首曰朕復子明辟之上<lb/>
謂是洛誥文<lb/>
從來說成王誥康叔作康誥而蔡氏改作武王誥康叔<lb/>
則周公營洛功成始誥康叔為不合矣因襲蘇軾說移<lb/>
此四十八字于洛誥篇首予前于康誥篇辨成王誥叔<lb/>
武王不誥叔亦旣詳明且春秋䇿書載祝鮀說原有伯<lb/>
禽康叔兩誥皆在成王宅洛之時今洛誥命伯禽為後<lb/>
儼有誥冊告于洛邑大烝明堂祼獻之際則伯禽康誥<lb/>
<pb n="4a"/>
出于一時尚書春秋兩相脗合四十八字正史官作誥<lb/>
者推原所自之本文在康誥不在洛誥也況春秋衛遷<lb/>
帝丘甯武子有曰不可以間我成王周公之命祀亦惟<lb/>
以康叔之祀實成王周公有以命之並不出自武王之<lb/>
命則夫初基東國命祀所本康誥篇首非此四十八字<lb/>
不可矣若謂是洛誥之文脫簡在彼則洛誥與召誥相<lb/>
接成篇其中時日前後皆聯絡不斷忽攙此節則于惟<lb/>
三月哉生魄與召誥三月惟丙午朏雜出無倫脊矣嗟<lb/>
<pb n="4b"/>
乎何苦為此<lb/>
朕復子明辟　其基作民明辟<lb/>
朕將復政于子明辟　故營洛以為始作民明辟之地<lb/>
蔡註朕復命于子明辟　故營洛以為始作民明辟之<lb/>
地其說謂周公無攝政事此復者復命耳若謂復政則<lb/>
有失然後有復成王無一日不居君位何復之有哉王<lb/>
莽居攝幾傾漢祚皆儒者有以啓之不可以不辨<lb/>
予謂此復字不始自洛誥也咸有一德曰伊尹旣復政<lb/>
<pb n="5a"/>
厥辟將告歸亦以復政為復復政厥辟正復政明辟之<lb/>
同文也豈商曾失位耶且此洛誥本文亦有之矣王曰<lb/>
予小子其退卽辟于周卽辟者就其位而為君也亦惟<lb/>
公復之故王始就之卽辟與復辟文相當矣且始作民<lb/>
明辟者周公當下之言也亂為四方新辟者周公進此<lb/>
之言也夫經有同文卽無異解何則文旣同則義不得<lb/>
異也況經本文乎且天下惟好語最叵信有失然後有<lb/>
復試問其所云復命者命亦有何失而復之耶若夫居<lb/>
<pb n="5b"/>
攝一事則自昔有之伊訓曰百官總已以聽冢宰蔡仲<lb/>
之命曰惟周公位冢宰正百工此是恒事如謂王莽傾<lb/>
漢皆起于儒者居攝二字則大不然古聖行事誰非口<lb/>
實莽直以受禪為法豈顧居攝華督弑宋公亦以除民<lb/>
怨而弭兵革為詞此湯武也亂臣賊子法堯舜湯武耳<lb/>
法冢宰哉<lb/>
王肇稱殷禮<lb/>
殷禮殷人之禮也<lb/>
<pb n="6a"/>
蔡註殷禮盛禮也與五年再殷祭之殷同<lb/>
周公營洛邑定大禮遷殷民此三大事也營洛旣成則<lb/>
最要是定大禮故告王以居洛之事而首及行禮其曰<lb/>
殷禮者以開國定禮原兼前代而損益之況治殷頑民<lb/>
則尤宜以殷家掌故為之引迪與後其大惇典殷獻民<lb/>
同一意也若云是盛禮則樂盛稱殷禮盛不稱殷樂由<lb/>
人心生故从㐆从殳皆從中出易殷薦于上帝是也若<lb/>
禮則三千三百有曾稱盛禮為殷禮者乎曾子問君喪<lb/>
<pb n="6b"/>
服除而後殷祭與春秋吉禘五年而再殷祭皆指禘祭<lb/>
言謂大祭也殷祭非殷禮祭可殷禮不可殷也蔡註如<lb/>
此差繆歴卷多有予獨辨此者以其解殷之意别有在<lb/>
也說見後<lb/>
記功宗以功作元祀　惇宗將禮<lb/>
記諸臣之功大者為大祀地也　惇崇大禮也<lb/>
蔡註謂功宗功之尊顯者　惇宗卽功宗之宗也與下<lb/>
文宗禮同<lb/>
<pb n="7a"/>
此正稱殷禮之一也殷禮尚功臣之祀如伊尹伊陟格<lb/>
配皇天盤庚茲予大享于先王爾祖其從予享之之類<lb/>
皆功臣從祀之事故周禮有功臣祭于大烝司勲掌之<lb/>
及祭法有法施于民則祭之以死勤事則祭之諸文皆<lb/>
公監殷禮而為之者因以之勸成王為居洛親政之一<lb/>
事然而不名宗禮也蔡氏旣以功宗之宗訓尊義矣其<lb/>
於惇宗將禮亦曰惇宗卽功宗之宗矣乃又曰與下文<lb/>
宗禮同夫下文宗禮謂大禮也豈惇大大禮乎推其意<lb/>
<pb n="7b"/>
葢欲繆亂諸宗字而造一宗禮以為記功宗之祭名曰<lb/>
宗禮而欲定宗禮則又當先制一安周公之禮以為後<lb/>
改經改讀所張本此不過欲大反古事以為周公留後<lb/>
治洛與孔傳别而不自知其狡計之至此也嗟乎其用<lb/>
心亦苦矣說見後<lb/>
王曰予小子其退卽辟于周命公後<lb/>
時周公致政成王請王居洛而王第許其居洛而不許<lb/>
致政故曰予小子退朝之後便當赴洛以就君于周但<lb/>
<pb n="8a"/>
公不可去我當命公後矣謂封伯禽也葢此時成王在<lb/>
鎬京謂身當赴洛為公立後以為立後則可長留公在<lb/>
周作王國卿也<lb/>
蔡註謂時成王在洛身當還鎬京反留公治洛也<lb/>
後猶留守留後之義先儒謂封伯禽以為魯後者非是<lb/>
考之費誓東郊不開乃在周公東征之時則伯禽就國<lb/>
葢已乆矣<lb/>
如此則經傳皆反變盡矣夫三代雖遙然詩書禮春秋<lb/>
<pb n="8b"/>
所傳自有一定之事一定之時如成王卽位周公居攝<lb/>
此定事也居攝三年而遇四國之變又定事也東征三<lb/>
年而滅四國又定事也于是居攝七年而營洛邑又定<lb/>
事也其年卽致政請王居洛又定事也越明年而成王<lb/>
在洛遷殷頑民又定事也卽于其年伐淮夷商奄五月<lb/>
歸鎬又定事也是以從來書傳皆曰文王居豐武王治<lb/>
鎬成王宅洛並無有言周公留洛者且卽居洛一事成<lb/>
王與周公兩度來洛一在攝政七年之三月營洛也一<lb/>
<pb n="9a"/>
在攝政七年之冬十二月至明年之夏五月而卽還宗<lb/>
周此居洛也然則成王周公其同居洛者裁六閱月耳<lb/>
又何曾有成王先歸周公留洛一事然且其兩度來洛<lb/>
一則周公營洛而王先歸一則王與公同歸並不得有<lb/>
留公在洛之時若謂卽七年之十二月赴洛而王歸公<lb/>
留則次年遷殷王公並在至王親伐淮夷踐奄逮五月<lb/>
而始還鎬京不得于十二月王先歸也若謂卽次年五<lb/>
月成王踐奄之後而王歸公留則命後之冊已在去年<lb/>
<pb n="9b"/>
十二月王伐奄後在次年五月不得此時留公而舊冬<lb/>
大祭卽已告留公之冊也凡此皆事與時之必不可問<lb/>
者也<lb/>
況後有後禮周制凡封國授爵傳子皆名曰後此在三<lb/>
禮屢言之故春秋魯莊疾問後于叔牙秦穆稱重耳不<lb/>
没為後若曰惟告周公其後猶莊叔謂叔孫穆子曰其<lb/>
為子後是也若留後而稱後此何禮乎禮無後名而三<lb/>
代以前又並無後之之事乃以後字綴留字而稱為留<lb/>
<pb n="10a"/>
後則可怪之甚夫留後非盛世名也考唐志節度使跋<lb/>
扈不肯交代或子握兵柄或士卒譁譟自擇將吏以邀<lb/>
命于朝三者皆謂之留後此其弊在唐元和後始有之<lb/>
而當時天子無力聽其留後史卽誚之為姑息之政乃<lb/>
以成王之世而比干亂朝以周公大聖而至加之以叛<lb/>
將之名其為無理莫大于是至又知難通復以留後留<lb/>
字而牽及留守夫留守與留後又絶不相同留守二字<lb/>
起于東漢和帝南巡張禹以太尉兼衛尉留守而隋大<lb/>
<pb n="10b"/>
業九年代王侑留守西京因之立留守之名歴唐五代<lb/>
以及于宋相沿不徹然而三代無此事并無此官也三<lb/>
代巡守不聞設一居守者是無此事也春秋公出亦有<lb/>
居守之宗卿而不名留守是無此官也且經文祗一後<lb/>
字耳祗一後字而誣坐古人以留後且卽以留字而誣<lb/>
坐留後以留守之官蔡叔亦蔡流蔡亦蔡邦蔡亦蔡非<lb/>
笑話乎<lb/>
況其所謂封伯禽為公後者在諸經有之非孔傳私言<lb/>
<pb n="11a"/>
也公羊傳曰周公何以稱太廟于魯封魯公以為周公<lb/>
後也周公拜乎前魯公拜乎後也曰生以養周公死以<lb/>
為周公主也此命公後之據也祝鮀曰成王選建明德<lb/>
以藩屏周室分魯公以大路大旂夏后氏之璜封父之<lb/>
繁弱殷民六族使之職事于魯分之土田典冊百官彞<lb/>
器命以伯禽而封之少皥之墟命伯禽者卽命伯禽之<lb/>
誥猶君牙君陳類用其名以為誥名卽下文王命周公<lb/>
後作冊逸誥之據也其誥維何則魯頌曰王曰叔父建<lb/>
<pb n="11b"/>
爾元子俾侯于魯大啓爾宇為周室輔此誥詞之據也<lb/>
然則命公立後在書有其事在春秋有其冊在詩有其<lb/>
誥詞此亦經文之實實可據者矣于此而猶欲悖其詞<lb/>
反其事是叛經矣經可叛無不可叛矣<lb/>
若謂費誓東郊在周公東征之時此時伯禽封國已乆<lb/>
則商奄淮夷不止一叛蔡氏但知近魯東郊者祗此淮<lb/>
夷而不知其叛時不同大誥序云武王崩三監及淮夷<lb/>
叛周公奉王命征之此東征之淮夷叛也是時伯禽未<lb/>
<pb n="12a"/>
封國也多方序云成王歸自奄以淮夷又叛成王東伐<lb/>
淮夷始踐奄此東郊不開之淮夷叛也是伯禽始就國<lb/>
後也則費誓之作正在殷頑初遷淮夷再叛之際與前<lb/>
此東征四國時邈不相涉而以此抵彼直自誤耳<lb/>
未定于宗禮亦未克敉公功　誕保文武受民亂為四<lb/>
輔<lb/>
王謂何以公不可去也則以定大禮遷殷民皆我公事<lb/>
也未定大禮則公功未安也不可去也文武所受之殷<lb/>
<pb n="12b"/>
民我將藉公為四輔而亂而保之不可去也此將進公<lb/>
以冢宰兼太師也四輔師保疑丞也<lb/>
蔡註謂宗禮功宗之禮也未定功宗之禮故未能敉公<lb/>
功也敉公者安定其功之謂如下文命寧者也亂為四<lb/>
輔治為宗周之四輔後三輔葢本諸此但曰四輔則留<lb/>
後于洛明矣<lb/>
此則成王周公皆以遷殷民為事而帶言定大禮耳蔡<lb/>
氏必欲訓大禮作宗禮謂成王欲以功宗之禮安周公<lb/>
<pb n="13a"/>
則亦定宗禮已耳乃又謂當定一寧禮以為敉字訓作<lb/>
寧也夫據其訓義本欲定宗禮以寧公功所重在宗也<lb/>
乃反欲定寧禮則又在寧不在宗矣初改殷禮為盛禮<lb/>
旣又改宗禮為功宗之禮今又改功宗之禮為寧禮不<lb/>
過欲改經文命寧二字為寧公禮也然而經無寧字忽<lb/>
取經中敉字之訓改作寧字而以圖改竄則在彼為無<lb/>
忌憚而在人觀之則所謂作偽心勞日拙何必然矣上<lb/>
有皇天前有聖賢豈真以㝠㝠為可欺也乎<lb/>
<pb n="13b"/>
四輔二字見于天文歴著于文王世子諸書所謂設四<lb/>
輔及三公者卽太師太保之任葢是時召公為太保成<lb/>
王將欲進周公冢宰而為太師故為是言乃蔡氏以東<lb/>
都當之謂豐鎬是三輔加東都卽是四輔總欲實已留<lb/>
後治洛之說以為此卽洛邑名也殊不知三輔者京兆<lb/>
尹左馮翊右扶風也豐鎬祗二輔已不合矣且此係漢<lb/>
後稱名在秦改郡縣時但稱其地為内史而不稱三輔<lb/>
卽漢地理志亦仍不以是為名至㳂稱之乆紀形勝者<lb/>
<pb n="14a"/>
因之有三輔黃圖一書行于人間而成王口中乃欲添<lb/>
一輔以名東都怪哉<lb/>
周公拜手稽首曰王命予來承保乃文祖受命民越乃<lb/>
光烈考武王𢎞朕恭　孺子來相宅其大惇典殷獻民<lb/>
亂為四方新辟作周恭先　予旦以多子越御事篤前<lb/>
人成烈答其師作周孚先<lb/>
此周公許王留任同來洛以遷殷民也葢成王責公雖<lb/>
有定禮遷民兩事而遷民最重故公許留任而專以遷<lb/>
<pb n="14b"/>
民答言謂王命予來洛保此文武所受之殷民治為四<lb/>
輔所以大我之恭承也予謂此王事爾王來洛而惇典<lb/>
殷民之賢者以治為新辟則恭承之倡在王矣何必治<lb/>
為四輔哉予不過答此殷民為民孚之倡而已承保受<lb/>
命民與誕保受民對文亂為新辟與亂為四輔對文<lb/>
考朕昭子刑乃單文祖德伻來毖殷乃命寧<hi>此與下二節蔡註章句屬讀與原本不同見後</hi>
若夫定禮則我已曾與保民並行之矣我嘗以制禮授<lb/>
<pb n="15a"/>
王成我以昭子之典刑者乃所以殫祖德也嘗使來營<lb/>
洛毖斯殷頑民而思遷之者乃所以命保民也此兼答<lb/>
定大禮也徐仲山曰中庸曰周公成文武之德卽周公<lb/>
制禮也二乃字對文<lb/>
予以秬鬯二卣曰明禋拜首稽首休享予不敢宿則禋<lb/>
于文王武王　惠篤敘無有遘自疾萬年厭于乃德殷<lb/>
乃引考<lb/>
且予嘗蓄二鬯思助王薦享而不敢乆宿已于考室時<lb/>
<pb n="15b"/>
禋二王矣然而祝辭亦每以王自作德使殷民長成此<lb/>
室焉葢考者成也竹書宣王八年初考室詩小序曰斯<lb/>
干考室是也是時洛邑考成之祭公自主之因責王保<lb/>
殷而并及此以道其稱祝之意非述其事也<lb/>
王伻殷乃承敘萬年其永觀朕子懷德<lb/>
然則王來遷殷使殷民萬年承叙觀德勿替者事在王<lb/>
而已<lb/>
蔡註考朕昭子刑乃單文祖徳十字連上文作一節<lb/>
<pb n="16a"/>
伻來毖殷乃命寧<hi>連下</hi>予<hi>句</hi>以秬鬯二卣曰明禋拜手稽<lb/>
首休享　予不敢宿則禋于文王武王<lb/>
解謂此謹毖殷民而命寧周公也蘇氏曰以黑黍為酒<lb/>
合以鬱鬯所以祼也宗廟之禮莫盛于祼王使人來戒<lb/>
敕庶殷且以秬鬯二卣綏寧周公曰明禋曰休享者何<lb/>
也事周公如事神明也古者有大賓客以享禮禮之酒<lb/>
清人渴而不飲肉乾人饑而不食也故享有體薦豈非<lb/>
敬之至者則其禮如祭也與<lb/>
<pb n="16b"/>
此則造事之中又造事造禮之中又造禮矣原其初意<lb/>
不過欲反前傳思造一周公留後治洛事耳乃旣已留<lb/>
後則必記功宗定尊禮賜秬鬯休享初以功臣事之旣<lb/>
卽以神明享之于是有周公留後事又有成王賜周公<lb/>
秬鬯事有留後禮又有此寧公之寧禮造事日益增造<lb/>
禮亦日益出矣予嘗問姜垚曰子亦知古有寧禮乎垚<lb/>
曰有之予驚曰何垚曰婦人歸寧者非與予一笑而罷<lb/>
然則三千三百中其于婦人歸寧外又有此一禮固屬<lb/>
<pb n="17a"/>
大妄特彼妄言之姑妄辨之從來九命賜秬鬯並不獨<lb/>
賜必以車路弓矢等相兼賜之今獨賜秬鬯無禮一卽<lb/>
賜秬鬯亦必有圭瓚為副秬鬯資祼圭瓚則行祼器也<lb/>
王制曰諸侯賜圭瓚然後為鬯未賜圭瓚則資鬯于天<lb/>
子故詩稱宣王賜召虎釐爾圭瓚秬鬯一卣書序稱平<lb/>
王賜晉文侯秬鬯圭瓚今無圭瓚將何以行秬鬯無禮<lb/>
二且秬鬯非自飲也所以歆其父祖也故詩稱賜爾文<lb/>
人書稱追孝于前文人今乃以此享公此非寧公實活<lb/>
<pb n="17b"/>
祭公也無禮三惟此秬鬯周公畜以禋二王故用二卣<lb/>
二卣者文一卣武一卣也若但賜大臣則詩書所稱無<lb/>
不曰秬鬯一卣今寧公一人而用二卣豈二祭公耶抑<lb/>
亦備物貴偶冠綏乘雁必行雙耶<hi>王莽九錫倣洛誥亦用二卣此誤也</hi>無<lb/>
禮四據其所引蘇軾之說謂古有大賓客以享禮禮之<lb/>
酒清人渴而不飲肉乾人饑而不食也豈非敬之至則<lb/>
其禮如祭也與則大不然古但有享禮無祼禮享者薦<lb/>
也備物之至有體薦有殽烝一如事神而實則有飲有<lb/>
<pb n="18a"/>
饌多饋而獻饗之所謂薦也今但行祼禮而不行薦禮<lb/>
此大易觀卦所謂祼而不薦者其無禮五且卽此祼而<lb/>
不薦古必有禮以當之矣按禮器諸侯相朝祼用鬱鬯<lb/>
無籩豆之薦此在朝享以後薦食以前祗用鬯酒相酌<lb/>
以相敘芬芳之情今以君臣叔父而仿彿敵國專敘芬<lb/>
芳在君臣則已慢在叔父則已媟無禮六且其所為伻<lb/>
來者以命寧來也以命寧來則不宜又毖殷矣古凡行<lb/>
輕禮則或一使兼二禮寧公非輕禮也且寧公禮也毖<lb/>
<pb n="18b"/>
殷者事也事禮無兼行者今謂一使兼二禮不可謂一<lb/>
使兼事禮則尤不可也無禮七且行事行禮必有次第<lb/>
今以寧公而先曰毖殷將先毖殷而後寧公耶抑先寧<lb/>
耶且其所為寧者王寧之也毖則誰毖耶使者不自毖<lb/>
而使公毖則又無此事是旣無次第又無著落無禮八<lb/>
況史文措辭必有體要曰明禋拜手稽首休享者公之<lb/>
言也今作王之言則以君拜臣以君享臣其在臣身必<lb/>
有聞而悚然語及而惕然欲敘述之而兢兢然必不敢<lb/>
<pb n="19a"/>
出諸口者而乃琳琳琅琅備述而詳道之豈以王為不<lb/>
知耶抑誇之耶抑亦借此聲說使在朝中外皆聞之耶<lb/>
此則于當日情事無一當者其無禮九夫妄造一禮旣<lb/>
已不堪乃卽此一禮中而其為無禮者又復有九可耶<lb/>
不可耶<lb/>
戊辰王在新邑烝祭歲文王騂牛一武王騂牛一王命<lb/>
作冊逸祝冊惟告周公其後王賔殺禋咸格王入太室<lb/>
祼<lb/>
<pb n="19b"/>
此史文也戊辰者周公攝政七年十二月之戊辰日也<lb/>
王在新邑者此時王已在洛也孔傳謂是日王到洛非<lb/>
也烝祭歲者卜于戊辰之日舉烝祭而是日為成王卽<lb/>
政元年之歲首故曰歲葢烝冬祭名周制冬祭在子月<lb/>
改朔之月雖是冬祭而實在歲首其名為春如周禮仲<lb/>
冬大閱遂以享烝而春秋桓八年書春正月己夘烝以<lb/>
夏之冬卽周之春也獨是攝政七年以長歴推之其年<lb/>
有閏月雖此十二月卽夏十月建亥之月而行至戊辰<lb/>
<pb n="20a"/>
日則已交次月之節為卽政元年改歲之日則時已春<lb/>
矣故成王于是日卽舉烝祭而且以歲首朝享之故加<lb/>
享二王所謂文王騂牛一武王騂牛一是也是以烝祭<lb/>
與歲總是春祭而記其月日則仍曰在十二月史文甚<lb/>
明孔傳謂戊辰是十二月晦日到洛次日為卽政元年<lb/>
之朝卽舉歲祭不惟人事不及卽齋戒諸節將何以行<lb/>
若又卜日則于戊辰于在十有二月諸史文俱不合矣<lb/>
若王命作冊者則成王命作命後之冊逸祝冊者則于<lb/>
<pb n="20b"/>
祭時史逸讀此命後之冊惟告周公其後者史自解之<lb/>
曰讀此冊者惟告周公其後耳葢古者封國在祭時祭<lb/>
綂云爵有德而禄有功必在太廟且必于祭日行之示<lb/>
不敢專也今伯禽封魯實在此時作冊讀冊卽春秋祝<lb/>
鮀所云命伯禽之冊者且其命法則于一獻後君降立<lb/>
阼階之南南嚮受命者北嚮史從君右執冊而命之則<lb/>
在周公留後之䇿可能于大祭日行此禮乎至于王賓<lb/>
殺禋咸格則殷王之後以王有殺禋大祭與羣后偕來<lb/>
<pb n="21a"/>
詩烈文序所云成王卽位諸侯助祭者正此成王親政<lb/>
卽位在洛之一祭也然則詩書春秋皆明証矣若夫王<lb/>
入太室祼則太室者明堂之中室也時周公營洛正作<lb/>
明堂于洛都以為新君朝享之地因卽祭于此而王入<lb/>
太室而親主鬯焉舊傳謂太室是清廟五室之一則清<lb/>
廟為明堂太廟之通稱朝左太廟焉有五室惟明堂九<lb/>
室除四維外則東南西北皆名太廟而中一室名太室<lb/>
總為五室是以鄭𤣥謂稱明禋者卽明堂禋享之意而<lb/>
<pb n="21b"/>
稱文祖卽祖文王于明堂也雖其言近鑿然亦不為無<lb/>
據云<lb/>
王命周公後作冊逸誥在十有二月<lb/>
史又專記命後之時重之也<lb/>
惟周公誕保文武受命惟七年<lb/>
又專記周公攝政之時重之又重之也若曰公為文武<lb/>
保天命已七年矣嗣此保殷民耳<lb/>
　尚書廣聽録卷四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩經稗疏</head>
    <p>
<pb n="1a"/>
欽定四庫全書　　　　經部三<lb/>
　詩經稗疏　　　　　　詩類<lb/>
　　提要<lb/>
　　　　<hi>臣</hi>等謹案詩經稗疏四卷<lb/>
　　　國朝王夫之撰夫之有周易稗疏别著録是書<lb/>
　　　　皆辨正名物訓詁以補傳箋諸說之遺如詩<lb/>
　　　　譜謂得聖人之化者謂之周南得賢人之化<lb/>
　　　　者謂之召南此别據史記謂雒陽為周召之<lb/>
<pb n="1b"/>
　　　　語以陜州為中線而南分之周南者周公所<lb/>
　　　　治之南國也證之地理亦可以備一解至于<lb/>
　　　　鳥則辨雎鳩之為山禽而非水鳥雀角之角<lb/>
　　　　為咮詩意言雀實有角鼠實有牙于獸則辨<lb/>
　　　　九十其犉之語當引爾雅七尺曰犉之文釋<lb/>
　　　　之不當以黄牛黒唇釋之騂剛之剛為犅則<lb/>
　　　　以牛脊言之於草則辨蔞為雚葦之屬而非<lb/>
　　　　蔞蒿薇自為可食菜而非不可食之蕨于木<lb/>
<pb n="2a"/>
　　　　則辨詩言樸者實今之柞柞者實今之櫟榛<lb/>
　　　　楛之榛即詩之所謂栵而非榛栗之榛于蟲<lb/>
　　　　則辨斯螽莎雞蟋蟀之三蟲各類而非隨時<lb/>
　　　　異名之物果臝負螟蛉以食其子而非取以<lb/>
　　　　為子于魚則辨鱣之即鯉而集傳誤以為黄<lb/>
　　　　魚鮪之似鯉而集傳誤以為鱘魚于器用則<lb/>
　　　　辨集傳訓重較為兩輢上出軾者之未諳車<lb/>
　　　　制及毛傳訓楘為厯録厯録為紡車交縈之<lb/>
<pb n="2b"/>
　　　　名而集傳増一然字之差于禮制則辨公堂<lb/>
　　　　稱觥為飲酒于序而非集傳所云豳公之堂<lb/>
　　　　祼將之訓為灌與奠一義而厯詆白虎通灌<lb/>
　　　　地降神之謬皆確有依據不為臆斷其謂猗<lb/>
　　　　嗟為作於魯莊公如齊觀社之時指莊公娶<lb/>
　　　　哀姜而言則据爾雅姊妹之夫曰甥以釋甥<lb/>
　　　　字謂無衣為作于秦哀公則指楚之僣號以<lb/>
　　　　釋王字義亦可通惟以淇澳為二水名緑竹<lb/>
<pb n="3a"/>
　　　　為二草名葛屨五兩之五與伍通為行列之<lb/>
　　　　義木𤓰木桃木李為刻木之物堇荼之荼與<lb/>
　　　　塗通為穰草和泥奉璋之璋為牙璋連下文<lb/>
　　　　六師以為言未免近鑿至于生民一篇謂姜<lb/>
　　　　嫄為帝摯妃后稷為帝摯子平林為帝摯時<lb/>
　　　　諸侯之國推至見棄之由則疑為諸侯廢摯<lb/>
　　　　立堯之故即以不康不寧為當日情事無論<lb/>
　　　　史冊無明文抑與祭法禘嚳郊稷之說異矣<lb/>
<pb n="3b"/>
　　　　四卷之末附以考異一篇雖未賅備亦足資<lb/>
　　　　考證又叶韻辨一篇持論明通足解諸家之<lb/>
　　　　轇轕惟贅以詩譯數條體近詩話殆猶竟陵<lb/>
　　　　鍾惺批評國風之餘習未免自穢其書今特<lb/>
　　　　刪削不録以正其失焉乾隆四十四年七月<lb/>
　　　恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官　<hi>臣</hi>　陸費墀<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩經稗疏卷一</head> <lb/>
    <p>
<pb n="1a"/>
欽定四庫全書<lb/>
　詩經稗疏卷一<lb/>
　　　　　　　　　　　　　漢陽王夫之撰<lb/>
　　周南<lb/>
周南召南　鄭氏詩譜曰雍梁荆揚徐豫之人咸被文<lb/>
王之徳而從之文王受命作邑于豐乃分岐邦周公旦<lb/>
召公奭之采地施先公之教于己所職之邑六州者得<lb/>
二公之徳教尤純故獨錄其詩屬之太師分而國之其<lb/>
<pb n="1b"/>
得聖人之化者謂之周南得賢人之化者謂之召南胡<lb/>
氏春秋傳亦曰周南先王之徳召南先公之化故朱子<lb/>
集傳以周南皆文王后妃之徳而召南為侯國之詩今<lb/>
按何彼穠矣以詠王姬彼茁者葭用賦靈囿與桃夭鵲<lb/>
巢初無同異何所分于王侯賢聖哉蓋周公召公分陜<lb/>
而治各以其治登其國風則周南者周公所治之南國<lb/>
召南者召公所治之南國也北界河雒南踰楚塞以陕<lb/>
州為中線而南分之史記謂雒陽為周召從可知已陜<lb/>
<pb n="2a"/>
東所統之南國為周南則今南陽襄鄧承天徳安光黄<lb/>
汝潁是已陕西所統之南國為召南則今漢中商雒興<lb/>
安鄖夔順慶保寜是已其國之詩或其國人所作或非<lb/>
其國人所作而以其俗之音節被之管絃今雖亡考而<lb/>
大要可知故漢廣兼言江漢江北漢南今之潛沔也汝<lb/>
墳言江汝之間則今之光州新蔡也而皆繫之周南若<lb/>
召南之以地紀者曰江有沱又曰江有汜按禹貢岷山<lb/>
導江東别為沱水經江水歴氐道縣湔水入焉又東别<lb/>
<pb n="2b"/>
為沱入江過都安縣今湔水自龍安府石泉縣入江都<lb/>
安今成都府灌縣沱江在今新繁縣汜者水決復入之<lb/>
總名沱即汜也言沱言汜皆川北西漢水<hi>今嘉陵江</hi>南之地<lb/>
集傳以景陵之沱汜當之未是又殷其靁之詩曰在南<lb/>
山之陽南山終南山也爾雅山南曰陽自漢中而東至<lb/>
均州皆在終南之陽於春秋為庸麇召南在陕南之西<lb/>
明矣據此則二陜分治之地别為二南不言國者文王<lb/>
未有天下侯國非其所有特風教逺被以類附也何侯<lb/>
<pb n="3a"/>
國王畿聖教賢化之殊乎<lb/>
雎鳩<hi>雎从且从隹</hi>爾雅雎鳩王雎郭璞曰鵰類今江東嘑之<lb/>
為鶚好在江渚山邊食魚説文白鷢王雎也顔氏匡謬<lb/>
亦云雎鳩白鷢又爾雅楊烏白鷢郭璞曰似鷹尾上白<lb/>
禽經雎鳩王雎魚鷹也亦曰白鷢陸璣疏曰幽州人謂<lb/>
之鷲陸佃曰鶚性好跱立不移處所謂鶚立義取諸此<lb/>
以諸説参考則雎鳩之為魚鷹其名曰鶚明矣謂之鳩<lb/>
者鷹之屬通曰鳩郯子所謂鷞鳩者鷹也雖食魚而非<lb/>
<pb n="3b"/>
水鳥故郭璞云好在江渚山邊食魚經言在河之洲非<lb/>
常在也本為鷙鳥之屬故毛公云摯而有别摯之為言<lb/>
鷙也其鳥似鷹而土黄色深目好跱交則雙翔别則異<lb/>
處以其立不移處别則異所故以興夫婦有别之義李<lb/>
時珍本草言其翺翔水上扇魚令出一名沸波又能入<lb/>
穴取食一名下窟鳥其尾上白者曰白鷢是已集傳以<lb/>
為鳧鷖之屬殊為失實鳧鷖水鳥雎鳩山禽鳧鷖小鳥<lb/>
雎鳩鷙鳥相去逺矣<lb/>
<pb n="4a"/>
左右流之　爾雅流擇也芼搴也説詩者自當以爾雅<lb/>
為正毛鄭謂流求也芼擇也於義未安擇者於衆草中<lb/>
擇其是荇與否擇而後搴之於文為順擇有取舎不必<lb/>
皆得故以興求之不得搴則得矣故以興得而友樂之<lb/>
集傳曰流順水取之采蓛者或順流而下或逆流而上<lb/>
水或在左或在右若必于順水則左而不右右而不左<lb/>
矣又曰芼熟而薦之也依禮記芼羮之芼以立義既熟<lb/>
而在鉶矣何分于左右乎古字義不一未可執一以釋<lb/>
<pb n="4b"/>
之<lb/>
卷耳　爾雅卷耳苓耳毛傳用之郭璞云形似䑕耳叢<lb/>
生如盤博雅云苓耳葹常枲枲耳胡枲而陸佃埤雅引<lb/>
荆楚記曰卷耳一名璫草亦曰蒼耳殊為差誤蒼耳一<lb/>
名耳璫草言其實如耳璫一名羊負來以其實黏羊毛<lb/>
上一名野茄葉似茄也湖湘人謂之羊矢草實形似羊<lb/>
矢也其草拔地而生髙者三尺許獨莖多枝初不叢生<lb/>
葉全不似䑕耳蘇頌本草據陸璣疏言其蔓生可煮為<lb/>
<pb n="5a"/>
茹又與郭璞叢生之説異一蒼耳且不能定况可引釋<lb/>
卷耳卷耳有枲耳胡枲之名必有與枲相類者葉如䑕<lb/>
耳則小而圓長葉上有細毛柔㼱可知今野蓛有名䑕<lb/>
耳者本草謂之茸母宋徽宗詩茸母初生罷禁煙乃北<lb/>
狩時詩葢南北通有之王鴻漸野蓛譜謂之貓耳秃葉<lb/>
青白色與陸璣之説合湖湘人謂之為青清明前采之<lb/>
舂以和米粉作餈有青白瓤如枲麻味甘性温葉上有<lb/>
茸毛正如䑕耳凖二雅及郭氏之言必此為卷耳而非<lb/>
<pb n="5b"/>
璫草明矣此草可和粉食而采之頗費尋求故云不盈<lb/>
傾筐若璫草枝葉繁而隨地多有且苦臭不中食何事<lb/>
采之而患其不盈乎<lb/>
葛藟　集傳但言藟葛類未實指為何物按藟或作蘽<lb/>
其類不一爾雅諸慮山蘽郭璞云似葛而麤大今俗謂<lb/>
之土葛者是皮黒可用為索縳茅屋椽不堪作布爾雅<lb/>
欇虎蘽郭璞云今虎豆纒蔓林樹而生莢本草謂之黄<lb/>
環結莢如皂莢小而無油一名就葛又蓬蘽似覆盆子<lb/>
<pb n="6a"/>
蔓生繁衍莖有刺葉如小葵面青背白有毛六七月開<lb/>
小白花就蒂結實如桑椹熟則紫黯有小黒毛甘而可<lb/>
食俗名割田藨<hi>讀如抛</hi>又千歲蘽一名蘽蕪一名巨𤓰蔓<lb/>
生緣木葉似葡萄子青赤藤中有白汁可入藥用陸璣<lb/>
定指為巨苽既未詳實而云似蘡薁則又蓬蘽非巨𤓰<lb/>
也辨物之難如此夫<lb/>
薄言　方言薄勉也南楚之外曰薄努秦晉曰薄郭璞<lb/>
注曰相勸勉也薄言采之者采者自相勸勉也薄送我<lb/>
<pb n="6b"/>
畿者心不欲送而勉送也薄言往愬者心知其不可據<lb/>
而勉往也凡言薄者倣此毛傳云薄辭也凡語助辭皆<lb/>
必有意非漫然加之<lb/>
蔞　毛傳云蔞草中之翹翹然似謂蔞為草特出之貌<lb/>
而非草名於文義未安陸璣陸佃皆以為蔞蒿而集傳<lb/>
因之按蔞蒿水草生于洲渚既不翹然于錯薪之中但<lb/>
可采摘為菜不堪刈之為薪與楚為黄荆莖榦可薪者<lb/>
異則二陸之說非矣管子曰葦下于雚雚下于蔞則蔞<lb/>
<pb n="7a"/>
為雚葦之屬翹然髙出而可薪者葢蘆類也<lb/>
汝墳　爾雅墳大防毛傳集傳皆用之然隄防所以固<lb/>
土窒水例禁樵蘇孰敢于上伐其枚肄墳當與濆通爾<lb/>
雅汝為濆郭注云大水溢出為小水之名引此詩以證<lb/>
之則墳乃汝水旁出之支流當從郭説<lb/>
　　召南<lb/>
薇　集傳云薇似蕨而差大有芒而味苦山間人食之<lb/>
今按蕨之有芒而大者色黄葢貫衆之苗俗嘑野雞尾<lb/>
<pb n="7b"/>
味辛苦有毒無食之者說文薇菜也似藿之豆苗也陸<lb/>
璣疏云莖葉皆似小豆蔓生其味亦如小豆藿字書薇<lb/>
野豌豆則薇非蕨類明矣爾雅曰蘪從水生薇垂水若<lb/>
有芒之蕨植生山崖而不垂水次唯野豌豆多生溪澗<lb/>
之側故曰垂水此豆俗嘑老䑕豆其結角似䑕尾也陸<lb/>
佃謂采薇蕨以祭尤屬疎謬未聞蕨之可登于俎况貫<lb/>
衆苗乎世人相承之譌遂謂伯夷叔齊采蕨以食孤陋<lb/>
而誣不可救正有如此者<lb/>
<pb n="8a"/>
蘋藻　毛傳云蘋大蓱也爾雅云萍蓱其大者蘋毛公<lb/>
據爾雅以説此詩郭璞引此詩以注爾雅皆未精悉按<lb/>
萍有二種楊花飛時生五月多死小者葉圜而綠大者<lb/>
葉蹙而紫味苦臭惡性大冷方家或以療疸爇之以熏<lb/>
蚤蝨能壊人衣其不可為茹以食以祭明甚若世所謂<lb/>
蘋者别自一種謝翺楚辭芳草譜云蘋葉正四方中坼<lb/>
如十字根生水底葉出水上此草今所在有之俗嘑田<lb/>
字草四葉合成一葉中露水光如田字然臭味粗惡亦<lb/>
<pb n="8b"/>
不堪食陸璣曰可糁蒸為茹又可用苦酒淹以就酒豈<lb/>
其口之性與人殊哉抑未嘗嘗之而道聴以説耳舊説<lb/>
以為教成之祭牲用魚芼用蘋藻鉶羮之芼調以滑甘<lb/>
夏葵冬萱皆滑甘也而魚羮以苦歰之蘋徒取潔清之<lb/>
義不恤其臭味鉶羮有芼以人道事神也人不可食神<lb/>
其歆乎按山海經有草名曰薲其狀若葵其味若蔥説<lb/>
文無蘋字字正作薲音符真切許慎亦謂之大蓱則薲<lb/>
蘋一也呂覽云菜之美者崑崙之蘋言崑崙者著其尤<lb/>
<pb n="9a"/>
美者耳不必崑崙而生也蘋葢蓴葵之類滑脆如蔥白<lb/>
者湖州圖經以為不滑之蓴是也栁惲詩汀洲采白蘋<lb/>
言其根之白也丘光庭兼明書以田字草花白而辟圖<lb/>
經之謬不知言白蘋則蘋本白而非以花言明甚皆不<lb/>
思之過也圖經言不滑者較蓴為不滑耳非全濇也非<lb/>
草陳蔵器本草謂之萍蓬草葉大似荇花黄李時珍曰<lb/>
似荇葉而大徑四五寸六七月結實狀如角黍楚王渡<lb/>
江得萍實凡萍之屬唯此有實其根如雞頭子根作藕<lb/>
<pb n="9b"/>
香味如栗故一名水栗子又云花有黄白二色葉如小<lb/>
荷葉似蓴葉而大頗似馬蹄今陂池中往往有此俗嘑<lb/>
水藕兒其根可煮食王鴻漸野蓛譜繪之似蓴荇而大<lb/>
本草言其甘濇與圖經之説脗合矣藻陸璣曰有二種<lb/>
其一葉如雞蘇莖大如箸其一莖如釵股葉如蓬蒿按<lb/>
此二種莖皆硬韌不可食人或植之水中以飼魚者而<lb/>
璣云皆可煮食非也爾雅莙牛藻郭璞云細葉蓬茸如<lb/>
絲可愛此藻王鴻漸野菜譜謂之牛尾瘟葉如髪莖如<lb/>
<pb n="10a"/>
聚藻聚藻莖似釵股略似菱根故廣雅云藻菱菜也瘟<lb/>
乃蕰字之譌牛藻亦謂之蕰左傳所謂蕰藻也性極冷<lb/>
古人體質厚可食今人非凶荒不食不似似蓴之蘋能<lb/>
益人古今通食之<lb/>
筐筥　毛傳方曰筐員曰筥集傳因之按髙誘淮南子<lb/>
注云員底曰筥方底曰筐説文筥䈰也博雅筲<graphic n="KR1930" url="https://raw.githubusercontent.com/kanripo/KR-Gaiji/master/images/KR1930.png" mimeType="image/png"/>
                    <graphic n="KR1930" url="https://raw.githubusercontent.com/kanripo/KR-Gaiji/master/images/KR1930.png" mimeType="image/png"/>即<lb/>
筥也蓋筐上下俱方筥上方橢而下員如飯筲然方員<lb/>
以底别非筥之竟為員器如今籃也<lb/>
<pb n="10b"/>
有齊季女　毛鄭以此稱女故惑于小戴昏義謂蘋藻<lb/>
之奠為教成之祭傳則曰牲用魚芼用蘋藻箋則曰祭<lb/>
不于室者凡昏事于女禮設几筵于户外此其義也又<lb/>
曰祭事主婦設羮教成之祭更使季女者成其婦禮也<lb/>
按教成之祭雖因女而舉而女子在室未與成人之列<lb/>
遽使主祭将無有躐等速成之過乎女之在教猶士之<lb/>
在學也士入學舍菜必師主之士但從執事焉此教女<lb/>
子者必有保傅之姆則主祭者必司教之人而非女子<lb/>
<pb n="11a"/>
之自主也不待問而知由此思之尸之為義不訓為主<lb/>
審矣祭之必有尸也古道也孫則為王父尸矣禮文殘<lb/>
闕不言祭妣何尸要必非一人而為二鬼之尸亦必非<lb/>
男子而為女尸妣必有尸季女者未嫁之女也于妣為<lb/>
女孫王母之尸舍孫女其誰哉若集傳竟以季女為大<lb/>
夫之妻則妻而稱女尤為草次序曰大夫妻能循法度<lb/>
則可以承先祖供祭祀序統一篇而言以大夫之妻慎<lb/>
於祀事采蘋藻而盛之湘之奠之又迎有齊之季女以<lb/>
<pb n="11b"/>
為之尸故曰可以祭祀也女非妻妻不稱女大義炳然<lb/>
集傳遵序以駁傳而不知其顯與序戾矣有齊云者言<lb/>
其荘敬有如齊也尸不與致齊散齊之列故言有齊以<lb/>
歎美之若主祭者濟濟穆穆豈但有齊而已哉不言男<lb/>
尸者義繋乎大夫之妻從其類而言猶少牢饋食禮不<lb/>
言女尸各從所重而言耳或疑蘋藻非正祭豆實之品<lb/>
則此乃鉶羮之芼原非豆實故不見于禮文若牖下之<lb/>
云則于以奠之二句以咏事神于堂之事而誰其尸之<lb/>
<pb n="12a"/>
二句乃咏事尸于室之禮一篇始終祀事文義原不相<lb/>
蒙也<lb/>
蔽芾甘棠　毛傳蔽芾小貌甘棠杜也樊光曰赤者為<lb/>
杜白者為棠按棠杜皆樝梨也木色白者味甘色赤者<lb/>
味酸歰今人以接梨樹者其樹髙不過尋丈葉近下生<lb/>
枝刺繁密故曰蔽芾鄭箋云召伯止舍小棠之下而聴<lb/>
斷焉説苑曰召公述職當桑蠶之時不欲變民事故不<lb/>
入邑中舍于甘棠之下而聴斷皆相傳之謬也侯伯廵行<lb/>
<pb n="12b"/>
必有館舍官司共事即令入邑何至妨民蠶桑如其踞<lb/>
坐山麓麏棲鳥集不近人情過為飾儉不亦上下無章<lb/>
辱朝廷而羞當世之士乎且其聴訟也将䙝服以聴之<lb/>
乎抑必服命服以涖之耶弁帶而坐灌莽之間是所謂<lb/>
朝衣朝冠坐于塗炭也甘棠蔽芾非喬木之隂桑蠶之<lb/>
時葉生未齊晴日霧雨不能庇䕃藉云作草舍扵樹下<lb/>
尋丈之木下不逾數尺蝸廬寄其下召公而非侏儒也<lb/>
必俯傴而入垂頭而坐亦甚可笑矣即令召公偶依樹<lb/>
<pb n="13a"/>
而休息亦必喬林之下安有就棠杜而布席之情事言<lb/>
之不經不待博雅之士而知其不然也此蓋召公所稅<lb/>
駕之館階除之側偶有此木政閒㳺衍聊爾眄賞後人<lb/>
因為禁畜以寓去思耳所苃所憩所税云者誌其館也<lb/>
匪兕匪虎率彼曠野非日中一食樹下一宿之異端安<lb/>
能為此哉鄭氏又以為聴男女之訟尤為不典直以下<lb/>
行露一篇相牽附耳周制遂士所聴之獄説成士師受<lb/>
中麗刑殺之法者王欲免之則三公㑹其期縣士之獄<lb/>
<pb n="13b"/>
則六卿㑹之若四方諸侯之獄訟訝士所掌公卿不與<lb/>
猶今郡邑户婚之訟監司且不聽理召伯稱伯乃分陕<lb/>
以後之詞當文王時召公不得與西伯同稱為伯此蓋<lb/>
周有天下建邦分牧之事召公已位三公唯㑹免王畿<lb/>
六遂之死刑世傳甘棠館在今河南宜陽縣則東郊南<lb/>
國之地六卿且不㑹焉若以二伯之長問侯甸之婚姻<lb/>
越職下侵日亦不足矣此則說苑述職之説較為可信<lb/>
而男女之訟為亡實之言明矣<lb/>
<pb n="14a"/>
雀角䑕牙　先儒説此俱以為雀無角䑕無牙孫公談<lb/>
圃云䑕實有牙曽有人捕一䑕與王荆公辨荆公語塞<lb/>
今試剖䑕口視之自知孫說之非妄誤者葢由不察角<lb/>
本音録借音為覺因以雀頭不戴角<hi>覺</hi>生誣䑕無牙耳<lb/>
李濟翁資暇録辨角字音義甚詳唯牛羊鹿犀頭上之<lb/>
角借音覺若漢角里先生禮君夫人鬊爪實于角中皆<lb/>
正音錄玉篇東方為角亦音錄其或别立甪字者俗文<lb/>
不成字角<hi>錄</hi>咮也故曰與之角<hi>録</hi>者去其齒傅之翼者<lb/>
<pb n="14b"/>
兩其足言有咮以啄不須齒齧也誤者乃謂牛有角<hi>覺</hi>
而無上齒又何以處鹿羊之有上齒乎戴角含齒不相<lb/>
代為用非猶夫有翼以飛則可減足以行也雀實有角<lb/>
<hi>錄</hi>䑕實有牙有角<hi>錄</hi>故穿屋有牙故穿墉健訟者取以<lb/>
喻己曽有婚姻之約此四句述訟者之誣詞而下始堅<lb/>
拒之且室上覆葢者曰屋雀有咮故能啄穿茅茨䑕有<lb/>
牙故能齧穿墉土若頭上之角<hi>覺</hi>但用抵觸亦何能穿<lb/>
屋之有讀者但知角字正音則文義氷釋自不疑䑕之<lb/>
<pb n="15a"/>
無牙矣<lb/>
委蛇　山海經蒼梧之野有委維郭璞注云即委蛇委<lb/>
蛇蛇也蒼梧今猶多蛇土人以為有神後漢書委蛇大<lb/>
如車輪亦謂大蛇也委蛇云者蛇行紆徐委折身委曲<lb/>
而取道端直故以擬動止從容之度宛曲而自無回衺<lb/>
故鄭云委曲自得之貌委讀如威蛇本音湯何切徐鉉<lb/>
曰俗作食遮切古人草凥相問無它乎鄘風委委佗佗<lb/>
義與此同字或作蛇或作佗本皆它字<lb/>
<pb n="15b"/>
樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>　樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>者槲<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>也爾雅云<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>樸心蓋櫟之庳者其<lb/>
樹髙不過數尺葉大亦有橡斗俗謂之大葉櫟<lb/>
騶虞　毛公曰騶虞義獸也白虎黑文不食生物陸璣<lb/>
亦云集傳因之山海經言林氏國有珍獸大若虎五采<lb/>
畢具尾長于身名曰騶吾乗之日行千里郭璞注云即<lb/>
周書所謂夾林酋耳者按逸周書言酋耳食虎豹則又<lb/>
與不食生物之説不合太公六韜云紂囚文王閎夭之<lb/>
徒詣林氏國求得騶吾獻之紂淮南子曰散宜生以騶<lb/>
<pb n="16a"/>
虞雞斯之乗獻之紂髙誘注曰騶虞日行千里謂之曰<lb/>
乘則又以騶虞為千里馬矣東方朔傳建章宫後閤重<lb/>
櫟中有物出焉其狀似麋朔曰所謂騶牙也吾牙虞音<lb/>
相近或以為虎或以為馬或謂似虎或謂似麋或謂白<lb/>
或謂白黒文或謂五采具總之漢人惑于祥瑞而附㑹<lb/>
之淮南則因散宜生獻文馬而曲為之説皆不足信要<lb/>
于壹發五豝之義亡取焉夫以義獸比王仁而禽獸以<lb/>
不多殺而蕃似也然獸雖多安能壹發而獲五且壹發<lb/>
<pb n="16b"/>
而五殺亦多矣葢壹發而五者人為之也詩傳曰虞人<lb/>
克舉其職國史美之賦騶虞申公説曰騶虞美虞人之<lb/>
詩賈誼新書曰騶虞天子之囿也虞者囿之司獸者也<lb/>
天子佐輿十乗以明貴也三牲而食以優飽也虞人翼<lb/>
五豝以待發所以復中也人臣於其所尊敬不敢以節<lb/>
待之敬之至也尊其所主敬慎其所職掌而忠厚盡矣<lb/>
作此詩者以其事深見良臣順下之志也歐陽永叔楊<lb/>
用脩皆以詩傳賈書為正而辨世無騶虞之獸所謂翼<lb/>
<pb n="17a"/>
以待之者素畜而擁之于車前以便射也明制御獵苑<lb/>
中則有司縻獸以待臨時縱之乘輿之前使即射獲五<lb/>
豝五豵數必五焉人為之明矣賈生之説既與詩傳申<lb/>
説脗合即以合詩序義亦可通虞人雖能舉其職以敬<lb/>
上然亦可見非馳騁淫獵上仁而下義故曰鵲巢之應<lb/>
先公之徳也上下相親百物備享故曰仁如騶虞如騶<lb/>
虞者如此詩之㫖也周自文王有靈囿西土之民樂而<lb/>
咏歌之今也頌聲被於南國故曰天下純被文王之化<lb/>
<pb n="17b"/>
迄乎成王之世庶績登百官治下逮虞人而忠厚至故<lb/>
曰王道成也何必如司馬相如之誇般般者而後謂之<lb/>
瑞應哉戴埴䑕璞亦能辨此而引天子田獵七騶咸駕<lb/>
之文以騶為御人則鑿矣<lb/>
　　邶風<lb/>
不可以茹　傳云茹度也按茹有訓度者玁狁匪茹是<lb/>
也乃假借立義與如通言度其相似也鏡之鑒形自然<lb/>
不爽無待忖度且此言不可以茹而云不可以度則是<lb/>
<pb n="18a"/>
率意待物不近人情何以自鳴婦順哉茹本訓吞也無<lb/>
所擇而吞受之謂故草食曰茹鑒之受景物含其中有<lb/>
吞之象焉凡人物妍媸之狀順逆之形皆納之而無訴<lb/>
無拒有不擇而受之象焉我心匪鑒則不可以雜受夫<lb/>
妍媸順<graphic n="KR0647" url="https://raw.githubusercontent.com/kanripo/KR-Gaiji/master/images/KR0647.png" mimeType="image/png"/>而無所拒也既不能容受非理故難禁其憤<lb/>
懣之溢而思愬焉故下云薄言往愬不能茹而思吐之<lb/>
也<lb/>
燕燕　獨言燕者白項烏也叠言燕燕者鳦也爾雅分<lb/>
<pb n="18b"/>
言之甚明鳦元鳥也集傳云燕鳦也謂之燕燕者重言<lb/>
之也葢沿嘑燕燕為燕而未考之爾雅<lb/>
寒泉　浚　此二水注疏俱無考按淮南子墬形訓云<lb/>
浚出華竅又陳留風俗傳浚儀縣北有浚水浚儀今開<lb/>
封府也則浚水當在祥符中牟陳留間也左傳衛侯伐<lb/>
邯鄲次于寒氏杜預曰寒氏即五氏以傳攷之寒氏在<lb/>
中牟之北稍西寒泉疑即寒氏之泉又按山海經髙前<lb/>
之山其上有水焉甚寒而清帝臺之漿也以經文<graphic n="KR1140" url="https://raw.githubusercontent.com/kanripo/KR-Gaiji/master/images/KR1140.png" mimeType="image/png"/>之<lb/>
<pb n="19a"/>
此水在濟水之東後漢書注云寒泉在今濮州濮陽縣<lb/>
與山海經合但去浚為逺恐非此之寒泉乃經云在浚<lb/>
之下則濮陽為浚水下流之墟或不妨言在其下也<lb/>
采葑采菲無以下體　葑傳云須也爾雅須葑蓯又曰<lb/>
須薞蕪郭璞注謂似羊蹄菜葉細味酢者誤也葑名不<lb/>
一故多殽譌說文謂之須從方言謂之蘴陸璣草木禽<lb/>
魚疏謂之蔓菁陶𢎞景别録謂之蕪菁陸佃埤雅謂之<lb/>
臺菜孟詵謂之九英菘劉禹錫嘉話録謂之諸葛菜其<lb/>
<pb n="19b"/>
菜北方廣種南方僅有陸佃云南種一年化為菘二年<lb/>
蕪菁種都絶似菘似芥似蘆菔或謂之大芥今南人俗<lb/>
嘑芥菜蘆菔葉類芥莖粗葉大而厚根長而白味辛而<lb/>
苦黄花四出結角角中子圓而紫赤葉初出甲可生啖<lb/>
葉舒可煮食葉老采根腌為葅食子可壓油北齊祖珽<lb/>
熏目傷明者是也菲毛傳曰芴也爾雅菲芴郭璞曰土<lb/>
𤓰也土𤓰者月令謂之王𤓰三月生苗引蔓多須葉圓<lb/>
如馬蹄而有尖面青背淡歰而不光七月開五出小黄<lb/>
<pb n="20a"/>
花成簇結子纍纍熟時或黄或紅圓而長一名鉤<graphic n="KR0803" url="https://raw.githubusercontent.com/kanripo/KR-Gaiji/master/images/KR0803.png" mimeType="image/png"/>一<lb/>
名野甜𤓰今俗嘑為矢冬𤓰其葉媆時可采為茹其根<lb/>
江西人栽之肥壤掘取食之似葛根而味如薯蕷陸璣<lb/>
言其莖粗葉厚而長有毛是也蘇頌本草謂菲芴土𤓰<lb/>
别為一種非是此土𤓰葉根皆可食正與詩義脗合下<lb/>
體之義毛公曰下體根莖也集傳曰根有時而美惡今<lb/>
按此二菜初則食葉後乃食根當食根時葉粗老而不<lb/>
堪食則是根可食而苗為人棄無以下體者不可以莖<lb/>
<pb n="20b"/>
葉之惡而不采其根也謂之下體者凡物有縱生者有<lb/>
横生者有<graphic n="KR0647" url="https://raw.githubusercontent.com/kanripo/KR-Gaiji/master/images/KR0647.png" mimeType="image/png"/>生者皆以所從受氣味之滋養者為上體<lb/>
人縱生則首在上為上體而足趺為下體禽獸横生則<lb/>
喙啄在前為上體尾在後為下體草木<graphic n="KR0647" url="https://raw.githubusercontent.com/kanripo/KR-Gaiji/master/images/KR0647.png" mimeType="image/png"/>生則根在下<lb/>
為上體葉在上為下體人獸斷首則斃草木絶根則萎<lb/>
故俗嘑芋芥蘆菔之根為頭葉尖為尾尾者下體也在<lb/>
草言草不得以人之上下為上下矣<lb/>
荼　毛傳云荼苦菜也葢言菜之苦者非月令之所謂<lb/>
<pb n="21a"/>
苦菜菜以苦名者也顔氏家訓乃引易緯苦菜生於寒<lb/>
秋更歴冬春得夏乃成以釋此荼誤矣顔氏言一名㳺<lb/>
冬似苦苣而細摘斷有白汁花黄似菊乃廣雅所記自<lb/>
别一類非荼也其尤誤者徐鉉以説文無茶字謂即是<lb/>
荼不知爾雅檟苦荼在釋木篇中本非草類漢以上人<lb/>
無煮飲之者王褒僮約始有烹茶買茶之文楊衒之作<lb/>
伽藍記時北人尚不知啜茗其始唯蜀地産而蜀人食<lb/>
之後世乃迻種于江淮若河北則土不宜種邶安得有<lb/>
<pb n="21b"/>
此而周原亦安得薅之哉凡菜名苦菜者有六一廣雅<lb/>
所言㳺冬苦菜似苦苣而秋生者也二貝母苗詩謂之<lb/>
莔陶𢎞景别録謂為苦菜也三龍葵陶𢎞景所謂苦菜<lb/>
乃是苦蘵一名苦葵一名天茄子四月生苗媆時柔滑<lb/>
可食葉圓花白莖大如筯結子如五味子者也四酸漿<lb/>
草爾雅謂之苦漿上林賦謂之葴<hi>針</hi>一名苦耽一名燈<lb/>
籠草葉如水茄可食開小白花結子作殻如撮口袋中<lb/>
有子如珠者也五苦苣今之苦蕒六敗醤今湖湘山谷<lb/>
<pb n="22a"/>
多有之葉條長有鋸齒春生莖弱秋則莖如柴胡引蔓<lb/>
節節生葉味苦而有腐氣山野人采之瀹過揉去苦味<lb/>
以為菜茹或乾之與米同煮以御荒此則今人所正名<lb/>
為苦菜者也凡此六種要非毛傳所云荼苦菜者葢此<lb/>
六種雖苦而中有微甘食之而美此詩甚言其苦與薺<lb/>
相形而或生山谷或生園畦非田野繁生之惡草良耜<lb/>
之詩何以云薅耶故集傳云荼苦菜蓼屬其説韙矣蓼<lb/>
而謂之菜者古人以為調盉之具内則言濡豚包苦實<lb/>
<pb n="22b"/>
蓼鄭注云苦苦荼也以包豚殺其氣而韓保昇言香蓼<lb/>
宿根重生可為生菜蘇頌謂春初以壺盧盛子水浸透<lb/>
挂火上使㬉生白芽取為蔬以備五辛今人不食亦不<lb/>
種古今異味也或曰荼或曰蓼者崔豹古今注曰紫色<lb/>
者荼青色者蓼其味甘辛食之明目按蓼類不一有青<lb/>
蓼香蓼紫蓼木蓼皆生旱地水蓼馬蓼則生川澤水次<lb/>
荼者紫而香者也荼辛而苦蓼不苦而甚辛故許慎云<lb/>
荼苦荼蓼辛菜薔虞也薔虞水蓼苦荼原野之蓼薔虞<lb/>
<pb n="23a"/>
唯可造麯苦荼古以和味集傳以為蓼屬亦明其類同<lb/>
而種性異也<lb/>
涇　渭　集傳云渭出鳥䑕今按渭水源出渭源縣南<lb/>
谷北流乃徑鳥䑕山下轉而東流過渭源縣禹貢所謂<lb/>
導渭自鳥䑕同穴者于中流導之非其所出之始也渭<lb/>
出鳥䑕相承之疎也涇水出平凉府郡治西南笄頭山<lb/>
流經涇州邠州醴泉涇陽至髙陵入渭集傳亦略<lb/>
方之舟之　説文方併船也象兩舟省總頭形禮大夫<lb/>
<pb n="23b"/>
方舟士特舟方方舟舟特舟也此言以舟渡水異于泳<lb/>
㳺兩舟相併尊者安也鄭箋以方為泭未是<lb/>
㫖蓄　鄭箋云蓄聚美菜集傳因之但云美菜未知何<lb/>
菜曹植七啓言霜蓄露葵蓄與葵並言亦一菜之名耳<lb/>
按劉熙釋名瓠蓄破瓠以為脯蓄積以待冬月之用也<lb/>
北方冬無蔬茹故剸瓠宛轉為條若古之脯脩冬則漬<lb/>
煮食之㫖甘也瓠有甘苦二種甘者中食苦者不中食<lb/>
㫖蓄者甘瓠之蓄也<lb/>
<pb n="24a"/>
伊余來塈　毛傳曰塈息也集傳因之按此詩始終自<lb/>
道其中饋之勤敏而不屑及牀第之燕息與氓之詩貞<lb/>
淫迥别黽勉禦窮豈在居息之情哉塈塗也霑濕土以<lb/>
仰塗也劉熈曰塈猶煟煟細澤貌也此言支撐塗飾以<lb/>
成家即前所謂就深就淺飾亡為有之意民之攸塈義<lb/>
亦同此不懈于位以勤民事則民得蒙其潤澤矣若訓<lb/>
息之憩从舌从息一或作愒與塈音相近而義别<lb/>
流離　鹽鐵論注云梟流離也關西人謂梟為流離陸<lb/>
<pb n="24b"/>
璣疏云張奐言鶹鷅食母葢土梟也梟鳥之醜自小已<lb/>
然不待其長集傳言其少好長醜非也梟夜則攫晝則<lb/>
為衆鳥所逐竄伏茫昧無所容身故曰瑣尾言其卑末<lb/>
伏竄之象以比黎侯之廹逐于狄人無所容身以六義<lb/>
言之比也<lb/>
左手執籥　周禮籥師掌教國子舞羽吹籥鄭注曰文<lb/>
舞有持羽吹籥者所謂籥舞也籥者鄭𤣥郭璞皆云是<lb/>
三孔<graphic n="KR1055" url="https://raw.githubusercontent.com/kanripo/KR-Gaiji/master/images/KR1055.png" mimeType="image/png"/>吹之易以成聲不用按拏故且吹且舞無礙于<lb/>
<pb n="25a"/>
右手之秉翟今小兒所吹悶笛近之集傳以為如笛六<lb/>
孔則管也非籥也<lb/>
飲餞于言　順徳府唐山縣有于言山廣輿記曰飲餞<lb/>
于言即此據此則出宿于干者當即漢之發干<hi>讀如寒</hi>今<lb/>
東昌之棠邑也于言為近但此詩首言泉水流淇皆衛<lb/>
西之地而言干皆在衛束北蓋此女追憶百泉淇水故<lb/>
國之景物而非因所見以起興也二章曰出宿于泲泲<lb/>
水有二或作泲或作濟一出贊皇一出濟源王屋此所<lb/>
<pb n="25b"/>
言者乃贊皇之泲一名槐水者非王屋之泲瀆也<lb/>
肥水　集傳但言肥泉水名未詳其地今按肥泉在淇<lb/>
縣犍為舎人曰水異出同歸曰肥是水異出同歸故蒙<lb/>
肥泉之名<lb/>
莫赤匪狐莫黒匪烏　毛傳云狐赤烏黑莫能别也言<lb/>
狐類皆赤烏類皆黑所謂同昏之國不能辨其是非也<lb/>
集傳乃謂狐烏不祥之物人所惡見按烏者孝鳥王者<lb/>
以為瑞應其以鴉鳴為凶者乃近世流俗之妄古人不<lb/>
<pb n="26a"/>
以為忌且北人喜烏而惡鵲南人喜鵲而惡烏流俗且<lb/>
異况於古今邶之詩人非今南人也若狐之為妖怪傳<lb/>
自唐人小說故世厭惡之古人以其温文用為君子之<lb/>
裘何不祥之有周禮服不氏硩蔟氏所敺者訓狐鬼車<lb/>
之類也漢人忌鵩為凶耳狐與烏初非妖異當以毛傳<lb/>
之說為正<lb/>
籧篨不鮮　鄭箋云鮮善也如字音斯先切史記數見<lb/>
不鮮毋徒溷乃公為也與此意同若以為鮮<hi>上聲</hi>少之鮮<lb/>
<pb n="26b"/>
則籧篨者一宣公而已安所多得之而曰不少耶不殄<lb/>
者言其宜死而不死也集傳未是<lb/>
　　鄘風<lb/>
副笄六珈　毛傳曰副后夫人之首飾編髪為之集傳<lb/>
因之今按周禮追師所掌則編髪為之者編也非副也<lb/>
鄭氏曰副之言覆所以覆首為之飾其遺象如今步□<lb/>
<hi>音摇</hi>矣服之以從王祭祀編列髪為之其象如今假髻矣<lb/>
服之桑也副者翟衣之首飾編者鞠衣展衣之首飾劉<lb/>
<pb n="27a"/>
熈曰王后首飾曰副副覆也以覆首亦言副貳也兼用<lb/>
衆物成其飾也步摇上有垂珠步則摇也漢雜事皇后<lb/>
服假髻步摇八雀九華十二䥖漢去古未逺假髻以當<lb/>
編步摇以當副華䥖所施葢即劉熙所謂衆物成飾者<lb/>
乎副之備飾雖與漢之雀華金䥖不同而垂之副下使<lb/>
行步則摇一也步摇用珠副用衡筓珈瑱古今文質之<lb/>
異其垂則同要非編髪為之玉古圖攷繪有玉珈二瑱<lb/>
一皆三代遺物一珈如月弦下垂兩端纎銳一珈長而<lb/>
<pb n="27b"/>
橢中凸起劒脊瑱則上鋭下圓而平底如錘上旁缺其<lb/>
四分之一然則六珈各殊其制而圖所具其二與要以<lb/>
驗副雜珠玉為之而不用髪博雅云䈏假髻也亦誤以<lb/>
編為副矣若髢之為制則次第髪之長短為之乃禒衣<lb/>
之首飾夫人服以見君者又與編别當分别釋之<lb/>
玼　瑳　類書紫玉曰玼白玉曰瑳翟衣刻雉加扵衣<lb/>
上雉雖五色備而紫為多故以紫玉之色擬之展衣白<lb/>
故以白玉之色擬之集傳槩云鮮盛貌未悉<lb/>
<pb n="28a"/>
展　縐絺　鄭司農衆曰展白衣鄭康成曰以禮見君<lb/>
及賓客之服毛公謂以丹縠為之者非也鄭箋云展宜<lb/>
白言宜者猶言當是白所以駁異毛傳也縐絺言蒙者<lb/>
以縐絺為衣裏蓋即周禮之所謂素沙而鄭康成以為<lb/>
沙縠者是葢似今之皺紗集傳以為當暑之服葛既不<lb/>
可蹙之使縐且展衣之裏冬夏不易豈得以葛為之<lb/>
孟弋　弋姓所出不可攷春秋夫人姒氏薨公羊作弋<lb/>
氏何休曰莒女也莒少昊之後本嬴姓一曰己姓弋巳<lb/>
<pb n="28b"/>
古音相近則孟弋或莒女<lb/>
誰因誰極　因如春秋傳内無因國之因為師行鄉導<lb/>
之主也極㑹也如羣材之㑹於棟也誰因誰極者言既<lb/>
控之後大國來救則必有附近之國為鄉導而濟師者<lb/>
有帥師而來㑹者已於往控之時當與大國預籌之也<lb/>
集傳以為如因魏荘子之因則在往控之先當云誰因<lb/>
誰極控于大邦矣<lb/>
　　衛風<lb/>
<pb n="29a"/>
淇澳　綠竹　後漢書注引博物記曰有奥<hi>于六切</hi>水流<lb/>
入淇水則澳亦水名非水之曲也又曰奥水有綠竹草<lb/>
正與經合綠竹非竹也二草名也緑王芻也竹扁竹也<lb/>
王芻者郭璞謂之蓐亦謂之鴨腳莎本草謂之藎草亦<lb/>
謂之盭草或謂之䓞草多生溪澗側葉似竹而細薄莖<lb/>
圎而小可以染黄色用之染綬曰盭綬扁竹本草謂之<lb/>
扁蓄一名粉節草説文作扁筑楚辭謂之萹<hi>音褊</hi>郭璞云<lb/>
似小藜赤莖節李時珍云葉似落帚弱莖引蔓促節三<lb/>
<pb n="29b"/>
月開細紅花結細子節間有粉淇澳非一水綠竹非一<lb/>
草且皆草而非竹好生水旁若竹則生必于山麓原岸<lb/>
非水曲間物而集傳引河防書下淇園之竹以證此為<lb/>
竹不知衛武公時去漢武帝六七百年竹豈長存且河<lb/>
防書言園竹則淇上園林所蓄植原非水曲野生者則<lb/>
愈知淇澳之綠竹非淇園之脩竹矣<lb/>
重較　集傳曰較兩輢上出軾者謂車兩傍也劉熙釋<lb/>
名曰較在箱上為辜較也崔豹古今注曰重較在軍車<lb/>
<pb n="30a"/>
藩上重起如牛角今以考工記正之兵車之式輈上之<lb/>
軹左右各一直木前貫于輅<hi>車前横木曰輅</hi>後傳于軫<hi>車後横木曰軫</hi>
曰轙輅軹軫之上各植一木若六柱然輅上之横木加<lb/>
一横木于中曰式左右各一直木貫于三植木之中以<lb/>
辜藩曰較較内施藩焉軾髙去軹三尺三寸故記曰以<lb/>
其廣之半為之式崇較又髙于式二尺二寸故記曰以<lb/>
其隧之半為之較崇若卿士之乘車有重較則上較之<lb/>
下復施一較以為飾特下較之崇去軹㡬何無從考耳<lb/>
<pb n="30b"/>
轙傳于軫軹處輿最下較建于轛<hi>輅上植木</hi>軹<hi>軹上植木亦曰軹特軫上植木其名無攷</hi>之上轛軹建于轙上則較去轙殊逺而集傳繋<lb/>
之輢<hi>字與轙通</hi>既失之疎若軾横較直軾下較髙而曰出軾<lb/>
則愈似未諳車制矣劉熈辜箱之説則言大車而非兵<lb/>
車乗車唯崔豹言藩上為得之特豹謂重起如牛角則<lb/>
形容不似牛角並而重較一上一下則牽附較角也之<lb/>
釋而反晦爾毛傳徒言重較卿士之車不悉其制故後<lb/>
起者無所藉以知也<lb/>
<pb n="31a"/>
衣錦褧衣　鄭箋云國君夫人翟衣而嫁今衣錦者在<lb/>
塗之所服也錦衣者以錦緣緇衣也禮童子之飾錦緣<lb/>
錦紳皆朱錦女之在塗服童子之服以未成婦也春秋<lb/>
之義往迎稱后自迎者而言也歸則稱字自歸者而言<lb/>
也足知王后夫人在塗童服而不后飾以厚别而篤孺<lb/>
愛也漢雜事靈帝納后在塗衣皇后之服古禮亡矣至<lb/>
稅于農郊乗翟茀以入國然後更翟衣以見君乃成乎<lb/>
其為夫人焉鄭氏于丰之詩以錦衣為庶人女嫁之服<lb/>
<pb n="31b"/>
既不與此箋相通且士妻之嫁純衣纁袇必無庶人女<lb/>
反加錦飾之禮<lb/>
譚公　譚本子爵春秋譚子奔莒其稱公者白虎通曰<lb/>
伯子男臣于其國中褒其君為公尚書公曰嗟秦伯也<lb/>
詩譚公維私譚子也字本作[邱-丘+覃]許慎說地在濟南平陵<lb/>
縣西南漢書郡國志東平陵有譚城今歴城縣地詩言<lb/>
大東謂中國之極東也<lb/>
抱布貿絲　毛傳曰布幣也集傳因之而未言幣為何<lb/>
<pb n="32a"/>
物俗儒遂謂抱已成之布貿未成之絲其説本于鹽鐵<lb/>
論曰古者市無刀幣以其所有易其所無抱布貿絲而<lb/>
已不知布即幣也幣錢之屬也周禮外府掌邦布之出<lb/>
入鄭氏曰布泉也其蔵曰泉其行曰布管子曰布為下<lb/>
幣漢書曰布于布言布散于民間也泉布始蓋一品周<lb/>
景王鑄大泉而有二品其後王莽效而為之有貨布長<lb/>
二尺五寸首長八分有竒廣八分其圜好徑二分半足<lb/>
枝長八分首圜中橢而方下有枝足漢書食貨志備記<lb/>
<pb n="32b"/>
其形錢圖繪其象　　布之見於圖者有此二種又宣<lb/>
和博古圖有厭勝錢　　蓋亦古之布也要皆以銅鑄<lb/>
之眞西山乃曰以布參印廣三尺長寸其説本于鄭司<lb/>
農衆乃古之印璽唯以印泥封緘故皆凹文而不用以<lb/>
印帛若夫裁帛為幣始於漢世以愚民而攘其利且裂<lb/>
有用為無用非先王之所為鄭衆附㑹當時而誣古以<lb/>
徇之西山不審而從之抑惑矣<lb/>
頓丘　毛傳曰丘一成為頓葢不以為邑名之頓丘集<lb/>
<pb n="33a"/>
傳曰頓丘地名則似以東郡之頓丘為此頓丘矣按爾<lb/>
雅丘一成為丘敦敦一音都困切正與頓通劉熈曰一<lb/>
頓而成無上下小大之殺也若東郡之頓丘在今大名<lb/>
府清豐之境衛地雖東盡濮州而淇水自林縣之大號<lb/>
山東南逕淇縣西合清水為衛河自淇縣以下不復名<lb/>
為淇水北過内黄又合洹水以流于濮頓丘去淇百里<lb/>
而遥涉淇而至于清豐之頓丘亦大逺矣復關之氓乗<lb/>
垝垣而可望僅隔一衣帶水耳何事送之百里之外乎<lb/>
<pb n="33b"/>
足知此頓丘者乃淇旁一成之丘非頓丘邑也<lb/>
泉源在左淇水在右　集傳曰泉源即百泉也在衛之<lb/>
西北淇在衛之西南今按淇水出林縣大號山逕淇縣<lb/>
西北南合清水入衛河桑欽所謂淇水出隆慮山者是<lb/>
也百泉水出輝縣之西蘇門山其下流為衛河衛故都<lb/>
衛輝府汲縣大號山在其西北蘇門山在其正西林縣<lb/>
去彰徳府西北百二十里輝縣則在衛輝府正西六十<lb/>
里泉源在南而淇水在北明矣其曰左右者衛處下流<lb/>
<pb n="34a"/>
合流之地西嚮而<graphic n="KR1140" url="https://raw.githubusercontent.com/kanripo/KR-Gaiji/master/images/KR1140.png" mimeType="image/png"/>二水之來則北右而左南朱子自<lb/>
上㳺東嚮而言二水之東流遂使南北失據耳<lb/>
芄蘭　芄蘭之説有二郭璞爾雅注云芄蘭蔓生斷之<lb/>
有白汁陸璣亦曰芄蘭一名蘿摩幽州謂之雀瓢集傳<lb/>
因之此則本草所謂白環藤蔓生籬落間葉長而後大<lb/>
前尖莖中有汁如乳開花紫白如鈴結實似馬兜鈴者<lb/>
也乃爾雅本文曰雚<hi>音貫</hi>芄蘭説文亦云芄蘭莞也莞雚<lb/>
萑芄字皆相近一名苻蘺盖蘆之細者説文又云蒹雚<lb/>
<pb n="34b"/>
之未秀者其為蘆葦之屬明矣二説未詳孰是特經言<lb/>
芄蘭之支蘿摩蔓生而無支莞葦之屬則有支自當以<lb/>
説文為正<lb/>
佩觽　佩韘　説苑能治煩者佩觽能射御者佩韘内<lb/>
則子事父母左佩小觽右佩大觽未冠者佩容臭此詩<lb/>
序以為刺惠公而鄭氏謂惠公為幼童按衞朔當宣公<lb/>
存之日已能搆殺伋子春秋魯桓公十三年衛侯晉卒<lb/>
朔立其明年二月即㑹晉侯及紀戰是即位之初已能<lb/>
<pb n="35a"/>
射御即戎矣則韘正其所宜佩而况觽乎國君十五而<lb/>
冠冠而列丈夫足知此童子非斥言恵公集傳不用序<lb/>
説于理自優若韘之為物毛傳曰玦也集傳轉而為決<lb/>
按从水之決射以彄弦者也从玉之玦半環也古衣服<lb/>
令曰革帶玉鉤䚢玉古圖攷謂之鞶拘葢帶上玉鉤俗<lb/>
謂之鉤環者古大夫待放賜玦則去范増引以示項羽<lb/>
者一謂之玦一謂之䚢然其字从角與此从韋之韘不<lb/>
同䚢或以角為之或以玉為之綴革帶上不可言佩故<lb/>
<pb n="35b"/>
鄭箋不用毛説而云韘之言沓所以彄沓手指集傳兩<lb/>
存之又引大射禮朱極三以参之為説愈不定決也沓<lb/>
也極也初非一物何者為韘之實也按許愼說以象骨<lb/>
韋繋著右巨指象骨者決也韋者韘也決之内加韋以<lb/>
護右巨指不使弦契指而痛今初學射者或施方寸熟<lb/>
皮于指決<hi>俗讀為擠斤北人謂之扳子</hi>其遺制與是決自決韘自韘<lb/>
故鄭箋云彄沓手指而不言彄弦若朱極則以沓将指<lb/>
無名指小指者唯人君用之贊射者設焉而不以為佩<lb/>
<pb n="36a"/>
汲冢周書器服觧象決朱極韋象決決也鉤弦闓體者<lb/>
也朱極沓将指以下三指者也韋韘也護巨指者也顯<lb/>
分三物韘非決非朱極而况玦乎若廣雅云拾捍韝韘<lb/>
也則竟以韘為裹袖謬益甚矣<lb/>
木𤓰　毛傳木𤓰楙也集傳因之所謂楙者木實如小<lb/>
𤓰酸而可食今以為果及入藥用者也𤓰類蔓生楙似<lb/>
𤓰而木實故有木𤓰之稱若桃李本木實凡桃凡李皆<lb/>
木也此何獨繋之木陸佃埤雅乃曲為之説取木𤓰之<lb/>
<pb n="36b"/>
小而圓味酸歰者謂之木桃大而巨鼻者謂之木李不<lb/>
知𤓰果之屬形状之大小味之甘酸或種類小異或土<lb/>
地異宜或栽培不等往往差殊木𤓰或大或小或甘或<lb/>
歰究不與桃李相似何得强立異名木𤓰之小者陳蔵<lb/>
器蘇頌謂之樝大者蘇頌謂之榠樝一曰蠻樝入藥功<lb/>
用一也陸佃之誣甚矣然則所謂木𤓰木桃木李者非<lb/>
𤓰果也蓋刻木為之以供戲弄劉勰所謂刻木作桃李<lb/>
似而不可食者是已此詩極言投贈之微以形往報之<lb/>
<pb n="37a"/>
厚瑶琚雖貴要為佩玩故與刻木之玩具同類而言若<lb/>
云男女相狎懐果以贈而報玉以往男贈女乎女贈男<lb/>
乎其説不倫自當以序衞人感齊之言為正<lb/>
　　王風<lb/>
右招我由房　毛傳曰由用也國君有房中之樂鄭箋<lb/>
云欲使我從之于房中則以房為室名訓由為往叛毛<lb/>
說矣鄭又云房由房也諸侯左右房也左右房謂之由<lb/>
房亦當以由敖為敖名乎左右房既非舞地抑非伶官<lb/>
<pb n="37b"/>
待命之處乃夫人治籩豆之次伶官何用相從於彼耶<lb/>
按房中之樂關雎鵲巢以下各三篇是也一謂之合樂<lb/>
在笙奏小雅之後諸侯之樂以笙比之敖者九夏之驁<lb/>
夏夏羽舞也執簧而用房中之樂合笙也執翿而用敖<lb/>
夏合舞也驁敖古字通用由用也用之為言作也則毛<lb/>
説為長鄭說詘矣若集傳所云自樂則尤為不典房為<lb/>
私家之東房而夫婦相與且吹且舞奏先王之大樂于<lb/>
燕媟之地是婬巫之風作于閨門此伶官尚得為賢乎<lb/>
<pb n="38a"/>
賢者之婦非女樂舍中饋而從夫以歌舞説之不經莫<lb/>
此為甚事關風化不敢徇朱子也<lb/>
啜其泣矣　毛傳曰啜泣貌而劉熈釋名云啜惙也心<lb/>
有所念惙然發此聲也按説文啜嘗也一曰喙也葢男<lb/>
子之泣口張而若吐婦人之泣唇聚而若吸一若啜羮<lb/>
一若鳥喙古人體物之工非拘牽文義若熈者所得與<lb/>
也<lb/>
彼留子嗟　集傳謂婦人望其所私疑有麻之丘復有<lb/>
<pb n="38b"/>
與之私而留之者乃一日之中分望二男子而留之者<lb/>
非麥田則李下此三家村婬媪何足當風俗之貞淫而<lb/>
采之為風乎正使千秋後悶噦不已序曰思賢也毛傳<lb/>
云留大夫氏按公羊傳古者鄭國處于留則留葢王子<lb/>
友之食邑也疑即今之陳留又春秋有劉子而説文無<lb/>
劉字葢與鎦留通今此子嗟子國其食邑于故鄭與為<lb/>
劉夏劉蚠之族雖不可知而要非欵留之留詩傳留子<lb/>
賢而退隠來食貽玖其生芻金玉之思乎<lb/>
<pb n="39a"/>
　　鄭風<lb/>
二矛　鄭箋云酋矛夷矛也集傳因之按兵車所載之<lb/>
戎器有酋矛而無夷矛酋矛長常有四尺古尺二丈今<lb/>
之一丈二尺也其以刺也半出輈耑之外足以及敵而<lb/>
止其建之也崇於車㦸四尺與㦸崇于殳殳崇于人人<lb/>
崇于軹相等故謂車有六等上不冗長則不盪于風故<lb/>
考工記曰六建既備車不反覆謂之國工若夷矛之長<lb/>
三尋古尺二丈四尺當漢尺一丈八尺所謂丈八鍦<hi>音委<pb n="39b"/>蛇之蛇</hi>矛也隴西健兒歌丈八蛇矛左右盤鍦蛇夷三字<lb/>
通用今尺丈六尺有四寸後世騎步或用之古者唯用<lb/>
以守故考工記曰守國之兵欲長謂夷矛也若以建于<lb/>
車上則不相等而易摇車上持之以刺則礙於車後之<lb/>
藩而舉之必後舉之後則前重而無力故不可以攻而<lb/>
唯用以守守者步卒操之進卻隨手戚繼光所謂長兵<lb/>
短用者也車無夷矛而云二矛者二俱酋矛也一車之<lb/>
器仗凡三種撃兵殳也鉤兵㦸也刺兵酋矛也常制将<lb/>
<pb n="40a"/>
執弓右用矛臨敵則唯所便用二矛猶小戎之有二弓<lb/>
右持矛而弓備将執弓而矛備因勢之逺近則隨用故<lb/>
冉有将也而清之戰用矛焉酋矛之所以必二與<lb/>
左旋右抽中軍作好　鄭箋曰左左人謂御者也右車<lb/>
右也中軍将也兵車之制将居鼓下故御者在左集傳<lb/>
因之實則有不然者御必居中所以齊六轡而制馬也<lb/>
使其凥左則攬轡偏而縱送礙且視不及右驂之外靷<lb/>
而舒斂無度矣故雖以天子之尊而在車亦無凥中之<lb/>
<pb n="40b"/>
禮周禮大馭掌馭玉輅犯軷王自右馭馭下祝其曰王<lb/>
自右馭自右者自左而嚮中迻而右也馭犯軷暫攝馭<lb/>
凥中王位固在左矣戎僕掌馭戎車犯軷如玉路之儀<lb/>
則天子即戎且不居中而况将乎如以鼓必中車而置<lb/>
大将必依鼓以立乃鼓雖不容偏置而将凥鼓左自可<lb/>
右嚮以撃之故振旅之禮王執路鼓而凥左如故則将<lb/>
軍之執晉鼓者可知已攷之經傳将之凥左也具有明<lb/>
徴甘誓曰左不攻于左右不攻于右御非其馬之正則<lb/>
<pb n="41a"/>
御中而将左之一證也春秋晉楚戰于邲楚許伯御樂<lb/>
伯以致晉師樂伯曰吾聞致師者左射以菆樂伯将也<lb/>
左車左也則将凥左之二證也鞌之戰齊侯親將逢丑<lb/>
父為右公羊傳曰逢丑父者齊侯之車右也代頃公當<lb/>
左則将凥左之三證也韓厥夢子輿謂己曰且辟左右<lb/>
故中御而從齊侯韓厥将也非因夢而避左右則不凥<lb/>
中避左凥中則代御而不自執鼓則将凥左之四證也<lb/>
若老子云大将軍處右偏将軍處左則言軍陳之制而<lb/>
<pb n="41b"/>
非在車之位唯左傳秦人入滑左右免胄而下杜預觧<lb/>
曰兵車非大将御者凥中及鞌之戰張侯御卻克曰矢<lb/>
貫余肘余折以御左輪朱殷左併轡右援枹而鼓則似<lb/>
卻克凥中而御者左要則杜預所觧既無典據而卻克<lb/>
或以傷夷易位未可知己然則所云左旋右抽者非以<lb/>
車左車右言之葢言戎車回旋演戰之法耳毛傳曰左<lb/>
旋講兵右抽抽矢以射是已葢将車之法有左旋以先<lb/>
弓矢者有右旋而先矛者左旋先弓以迎敵于左則車<lb/>
<pb n="42a"/>
右持矛以刺右旋先矛以要敵則将抽矢以射勢以稍<lb/>
逺而便也田獵之法逐禽左駟驖之詩曰公曰左之禽<lb/>
左則我右此所謂右抽矣盖車戰之法類然清人曠日<lb/>
翺翔而以軍戲斯可傷已中軍者大将之幕下卒也古<lb/>
未有嘑将為中軍者如晉之上将則言将中軍而不特<lb/>
言中軍鄭于時未有三軍中軍者對左拒右拒而言<hi>鄭有左拒右拒見左傳繻葛之戰</hi>要非對車左車右而言也翺翔作好者<lb/>
中軍之士而已亦以見衆之且散也<lb/>
<pb n="42b"/>
摻執子之祛兮　毛傳云袪袂也集傳因之按𤣥端之<lb/>
制士之袂二尺二寸袪尺二寸大夫以上袂三尺三寸<lb/>
袪尺八寸袂袪殊裁袪非袂袂非袪也劉熈曰袂掣也<lb/>
掣開也開張之以受臂屈伸也袪虚也以是攷之則袂<lb/>
聨要腋之際而袪則䄂口也檀弓鹿裘衡長袪注曰袪<lb/>
謂袖緣袪口也唐風羔裘豹袪蓋以豹皮飾裘之袖口<lb/>
若以袪為袂則横施異飾于肘腋之間甚不類矣故寺<lb/>
人披斬重耳之袪而不傷藉其斬袂則臂為之斷矣袖<lb/>
<pb n="43a"/>
者袂袪之總稱而袪不可謂之袂袪居袖末故可執若<lb/>
執其袂是擒拏之也後世文人不審而有聨袂把袂分<lb/>
袂之語皆沿毛傳之誤<lb/>
雜佩　毛傳曰雜佩者珩璜琚瑀衝牙之類集傳析言<lb/>
之極詳今以大戴禮攷之其曰上有雙衡者集傳所謂<lb/>
上横曰珩也曰下有雙璜者集傳所謂其末各縣一玉<lb/>
如半璧而内向曰璜也曰衝牙玭珠以納其間者注謂<lb/>
納于衡璜之間集傳所謂中組之末縣一玉兩耑皆銳<lb/>
<pb n="43b"/>
曰衝牙也曰琚瑀以雜之者集傳所謂中組之半貫一<lb/>
大珠曰瑀兩旁組半各縣一玉長博而方曰琚也其説<lb/>
具相符合但戴記有玭珠而集傳以為貫于珩組記言<lb/>
琚瑀以雜之而毛公統以珩璜衝牙為雜佩則未有協<lb/>
今按玭珠者即琚瑀也玭與禹貢蠙珠之蠙通淮夷所<lb/>
産之美石以為珠赤者曰琚白者曰瑀故木𤓰之詩言<lb/>
瓊琚而許愼說瑀石之似玉者皆即玭也琚瑀即玭珠<lb/>
而玭珠專名雜佩故戴記統言納其間而又析言琚瑀<lb/>
<pb n="44a"/>
以雜之所以正雜佩之名也下垂者為垂佩中綴者為<lb/>
雜佩雜之為言間于其中也則雜佩者專指琚瑀而言<lb/>
而珩璜不與矣以雜佩贈者但有琚瑀猶言報以瓊琚<lb/>
非全綴一佩以贈也雜佩于佩為加飾或有或無佩不<lb/>
一制近世顧夢麟據禮圖謂佩無琚瑀泥而不通若記<lb/>
言雙珩而集傳以統繋三組者唯一玉則不知雙珩不<lb/>
綴組耑而别有約三為一之環紐也<lb/>
舜華　毛傳曰今木槿也按爾雅椵木槿櫬木槿李篤<lb/>
<pb n="44b"/>
論謂之日給一名日及未聞其有舜名也舜字或作蕣<lb/>
字从草草類非木許慎説舜楚謂之葍秦謂之藑蔓花<lb/>
連地任昉述異記曰舜艸即今之孝草也郭璞爾雅注<lb/>
云葍花有赤為藑葍花本白間有赤者則為藑藑舜音<lb/>
相近舜即藑也此艸本艸名旋花蘇恭謂之旋葍蕭炳<lb/>
曰旋葍當作䔰蔓生葉如波薐菜而小秋開粉紅花如<lb/>
牽牛花俗謂之鼓子花其千葉者謂之纒枝牡丹其花<lb/>
雖不雅而亦鱻媚以比美女之顔所謂施朱太赤施粉<lb/>
<pb n="45a"/>
太白在紅白之間也<lb/>
子都　鄭有公孫閼字子都春秋傳與潁考叔争車者<lb/>
是也蓋鄭荘公之力臣或其儀容豐美故孟子稱其姣<lb/>
以此推之亦必實有子充皆荘公所託國者而昭公廢<lb/>
之聴任羣小故序曰所美非美然也左傳鄭有狂狡豈<lb/>
即昭公之所任者與若淫女相戲豈敢指斥貴大夫之<lb/>
字以相謔笑哉<lb/>
游龍　毛傳曰游龍紅艸也而曹憲以為葵許慎以為<lb/>
<pb n="45b"/>
雀麥彼二艸雖皆有紅蘢之名而經言隰有㳺龍與荷<lb/>
華類彼皆生扵山野非水次所有知非毛傳所謂紅艸<lb/>
按淮南墬形訓云海閭生屈龍屈龍生容華髙誘注曰<lb/>
屈龍游龍容華芙蓉言生者謂相近而生也則游龍之<lb/>
為水艸審矣朱弁曲洧舊聞曰紅蓼詩所謂㳺龍也俗<lb/>
嘑水紅花江東人别嘑澤蓼道家方書嘑為鶴膝艸取<lb/>
其莖節之似也酒家用以造麴陸佃埤雅曰一名馬蓼<lb/>
莖大而生水中今按馬蓼紅蓼雖皆蓼之大者而馬蓼<lb/>
<pb n="46a"/>
陸生毎葉中間有黒點故方士嘑為墨記艸游龍則生<lb/>
水次葉大如商陸色淺紅花成穗秋深子成扁如酸棗<lb/>
仁而小集傳謂其葉大色白髙丈餘不知葉帶赤而非<lb/>
白也<lb/>
蘀　毛傳曰蘀槁也按豳風十月隕蘀毛傳亦云蘀落<lb/>
也夫蘀落也隕亦落也言隕而復言蘀不亦贅乎又鶴<lb/>
嗚之詩曰其下維蘀又云其下維榖榖庳木生于樹下<lb/>
蘀與榖類豈槁落之謂乎按山海經曰甘棗之山共水<lb/>
<pb n="46b"/>
出焉而西流注于河其下有艸葵本而杏葉黄華而莢<lb/>
實其名曰蘀可以己瞢共水在鄭衛之間其地為蘀艸<lb/>
所産故詩人因見以起興古今名異今未知確為何艸<lb/>
唯薺苨根似葵葉似杏能解中毒者昏瞀則疑蘀即薺<lb/>
苨雖未能遽信為然要之非葉落之謂<lb/>
秉蕳　毛傳曰蕳蘭也所謂蘭者一謂之都梁香盛𢎞<lb/>
之荆州記曰都梁縣<hi>今武岡州</hi>有山山上有水其中生蘭艸<lb/>
因名都梁縣陸璣疏曰莖葉皆似澤蘭川本艸云葉尖<lb/>
<pb n="47a"/>
上有岐花紅白色伽藍記曰蘭開紫莖潜溪詩話以為<lb/>
形如藿香蘭為紫莖莖上生葉之香艸其香在葉而不<lb/>
在花明矣自宋以後以福建及湖南山谷所生葉似茅<lb/>
獨莖旁出莖上無葉開碧間紫花之香花為蘭遂令天<lb/>
下無人識蘭而冦宗奭朱震亨竟以蘭花為蘭艸誤人<lb/>
服食李時珍原古證今定為今之省頭草其功偉矣今<lb/>
之蘭花唯産八閩及郴道諸州好事者迻至北方凌冬<lb/>
即死孔子賛易云其臭如蘭左傳鄭文公賜燕姞以蘭<lb/>
<pb n="47b"/>
秦漢以前中國並不知有蘭花魯鄭何從有此省頭艸<lb/>
既似澤蘭亦似馬蘭<hi>生田畔山厓秋開紫花如菊而小者</hi>陶𢎞景謂之煎<lb/>
澤艸唐珤經驗方言其采置髪中令頭不膱今人以煎<lb/>
油澤髪其艸紫莖素枝赤節綠葉葉對節生旁有細齒<lb/>
八月開花成穗花紅白色中有細子花包堅燥微類夏<lb/>
枯艸花其香在葉秋則香在子故楚辭云紉秋蘭以為<lb/>
佩凡此皆證毛公所云蘭者也若此所秉之蕳則又非<lb/>
紫莖香葉之都梁所以然者下云贈之以勺藥勺藥春<lb/>
<pb n="48a"/>
榮都梁秋秀不同時矣蕳與葌通許愼曰葌艸出吳林<lb/>
郭璞曰葌似茅山海經洞庭之山其艸多葌葌香艸也<lb/>
言秉者手持之如束禾然此艸本艸謂之茅香如茅明<lb/>
潔而長冦宗奭曰可作浴湯去風此士女就浴溱洧故<lb/>
手把之亦或謂之為蘭榖梁傳刈蘭以為防茅也而范<lb/>
甯注曰香艸是已周禮男巫掌望祀望衍旁招以茅風<lb/>
俗通曰此祓稧之始則秉蕳之為香茅可知又不容以<lb/>
都梁蘭艸亂也况今閩嶺之蘭花乎<lb/>
<pb n="48b"/>
勺藥　毛傳曰勺藥香艸也集傳三月開花芳色可愛<lb/>
則是今花似牡丹根堪入藥之芍藥錢惟演為之作譜<lb/>
者也陸佃埤雅據以為證陸璣以今之勺藥無香氣疑<lb/>
其非是抑古人以勺藥為和味故曰勺藥之和則必其<lb/>
香味之足咀若今之所謂勺藥者味酸苦而臭腐初不<lb/>
足以和味大抵今花卉之佳者多蒙古之令名若牡丹<lb/>
白<graphic n="KR1637" url="https://raw.githubusercontent.com/kanripo/KR-Gaiji/master/images/KR1637.png" mimeType="image/png"/>也而今以木勺藥為牡丹芙蓉荷花也而今以拒<lb/>
霜為芙蓉桂三脊香木也而今以木樨為桂蘭省頭艸<lb/>
<pb n="49a"/>
也蕙零陵香也而今以建寜花為蘭蕙名實相貿安得<lb/>
徇今以誣古哉按張揖廣雅云芍藥欒夷也欒夷者楚<lb/>
辭之所謂留夷也山海經曰繡山其草多勺藥洧水出<lb/>
焉而東流注于河郭璞注曰勺藥一名辛夷是則欒夷<lb/>
留夷葢辛夷之别名耳辛夷木也而山海經及毛公皆<lb/>
謂之草固不容亡疑乃辛夷氣芳味辛以之和味自為<lb/>
得宜且洧水所生則士女之贈有以也其曰勺藥者為<lb/>
調和之用匕勺之滋也今人加艸作芍乃芍陂之芍字<lb/>
<pb n="49b"/>
讀如鵲芍鳧茨也失之逺矣<lb/>
　　齊風<lb/>
葛屨五兩　言兩者取其成耦也而言五兩則兩兩相<lb/>
並之外又餘一兩是文姜于魯桓之外得有齊襄矣或<lb/>
謂屨有纁黄白黒散之五等每等必兩不知五色各為<lb/>
等者皮屨絲屨也葛不受染安所得纁黄白黒之殊乎<lb/>
按此五字當與伍通行列也言陳屨者必以兩為一列<lb/>
也乃與冠緌必雙男女有匹之義合<lb/>
<pb n="50a"/>
盧令令　孔叢子申叔問犬馬之名皆因形色韓盧宋<lb/>
鵲獨否何也子順答曰盧黒色鵲白色非色而何按此<lb/>
則犬以盧名因其色也獵犬有取黒者能揜禽于不見<lb/>
也有取白者令射者不致迷誤也<lb/>
展我甥兮　毛傳曰外孫曰甥鄭箋云拒時人言齊侯<lb/>
之子集傳因之乃辱子以其母之醜行而廀文曲詞以<lb/>
相嘲聖人安取此浮薄之言列之風而不刪耶攷魯荘<lb/>
當齊襄之代未嘗如齊二十二年如齊納幣二十三年<lb/>
<pb n="50b"/>
觀社始兩如齊其時襄公已殪文姜已死齊桓公十二<lb/>
年矣魯荘公于齊桓為中外兄弟不當言外孫且文姜<lb/>
禽行已成既往何必辱及朽骨按爾雅妻之晜弟為甥<lb/>
姊妹之夫為甥然則古者葢呼妹壻為甥其云甥者指<lb/>
魯荘娶哀姜而言之也魯荘如齊納幣踰年而歸公羊<lb/>
以為公有陳佗之行其觀社也榖梁子曰觀無事之詞<lb/>
也以是為尸女也家鉉翁曰盛其車華其服炫飾以惑<lb/>
婦人蓋與此詩相合則猗嗟之咏因觀社而作矣納幣<lb/>
<pb n="51a"/>
之日哀姜已得見于公齊故留難未許故復因齊觀民<lb/>
于社蒐軍實炫其射御之能趨蹌之麗齊因喜之而終<lb/>
許焉其曰展我甥者展誠也齊人誇其誠足為我之壻<lb/>
終許其昏之詞也而姜氏無愆期之待魯荘有陳佗之<lb/>
行齊桓不能修其帷薄皆可于言外得焉微而婉則詩<lb/>
教存矣何得蔓及文姜訐人之母于既死之餘如毛鄭<lb/>
所云乎<lb/>
　　魏風<lb/>
<pb n="51b"/>
宛然左辟　辟舊讀如避毛傳曰昏禮婦入門夫揖而<lb/>
入不敢當尊宛然而左辟今按昏禮婦至主人揖婦以<lb/>
入及寝門揖入無婦辟之文且升自西階而左辟則嫌<lb/>
于相背故禮有卻避而無背避况男子尚左婦人尚右<lb/>
左避非禮也朱子有見于此故不以為新婦避夫而猶<lb/>
牽于讓避之文雜引賓主相見之儀以證之殊為不倫<lb/>
今按辟與襞通音必亦切言裳之縫<hi>去聲讀</hi>襞也雜記練<lb/>
冠條屬右縫鄭注曰右辟而縫之凡凶服冠裳襞積左<lb/>
<pb n="52a"/>
揜右吉服冠裳襞積右揜左右揜左者其襞在左此言<lb/>
縫裳之制也宛然者襞積分明楚楚然也宛然左辟言<lb/>
其縫之之工而好人服之襞積宛然可觀以終上文縫<lb/>
裳之事而象揥之佩則以佩與裳齊言其裳佩之相稱<lb/>
也<lb/>
彼汾沮洳　毛傳云其漸洳者集傳因之曰水浸處下<lb/>
之地然詩繋于魏則必魏之境土按詩譜魏在雷首之<lb/>
北析城之西南枕河曲北涉汾水涉云者欹零之邑略<lb/>
<pb n="52b"/>
涉其境也魏地在今陽城沁水垣曲絳縣之域雖云北<lb/>
涉汾水而隔以曲沃聞喜為唐之封壤則汾不在魏之<lb/>
封内矣汾非魏有亦不得純舉汾土而咏之按山海經<lb/>
謁戾之山東三百里有沮洳之山郭璞注引此詩釋之<lb/>
是沮洳山名非漸洳之謂矣郭璞曰謁戾山在上黨涅<lb/>
縣湼今武鄉縣沮洳更在其東則去汾已逺而與詩譜<lb/>
雷首析城為合彼汾沮洳者言其西北至汾東南至沮<lb/>
洳也一方者言自汾以東迄于沮洳之一方也一曲者<lb/>
<pb n="53a"/>
汾水自北南流至絳州而西魏在東南繞其一曲也魏<lb/>
之儉陋舉國同風環其四境皆以采蓛為事而貴介大<lb/>
夫亦復不免故詩人徧刺之於六義為賦而非興也<lb/>
藚　毛公許愼皆以藚為水舄集傳因之以為葉似車<lb/>
前蓋澤㵼也陸璣亦云是澤㵼按爾雅藚牛脣郭璞曰<lb/>
如續斷寸寸有節拔之可復生則藚乃牛膝非澤㵼矣<lb/>
廣雅謂之牛莖牛莖牛脣之轉也藚之為言續也牛膝<lb/>
有續筋接骨之功故謂之藚牛膝葉似莧菜一名山莧<lb/>
<pb n="53b"/>
菜苗媆時可食故采之以茹與莫同若澤㵼苗不可食<lb/>
何為采之哉所言采者非言大夫之自采謂其不肉食<lb/>
而取給于野蓛儉之至也<lb/>
伐輪　統而言之轂輻牙<hi>音迓</hi>具謂之輪析而言之輪牙<lb/>
也考工記曰輪敝三材不失職兼轂輻而言也又曰望<lb/>
而眂其輪専言牙也為轂用榆取其滑也輻用檀取其<lb/>
直也牙用橿取其固也此言伐輪葢伐橿以為牙毛傳<lb/>
云伐檀以為輪未是<lb/>
<pb n="54a"/>
貆　毛傳云貆貉子按貉者好睡之獸寄居貛穴日伏<lb/>
夜出俗謂之聾猪彭乗墨客揮屖云貉似兔毛質滑膩<lb/>
可愛行數十步輙睡以物警之乃起既行復睡其為獸<lb/>
也南有北無踰汶則死魏在河北不應有此所以然者<lb/>
貛或謂之貆因貉與同穴遂誤為一類耳貆一謂之㺄<lb/>
豪豬也山海經曰竹山有獸焉其状似豚白毛大如箕<lb/>
而黒耑其名曰豪彘郭璞注曰貆也此獸南北通有或<lb/>
謂之䝠㺄或謂之鸞豬于星禽中氐之獸貉似兔故次<lb/>
<pb n="54b"/>
房兔壁之獸貐故次室豬二類分明南北殊産貆貉異<lb/>
類明矣貆音丸鄭氏周禮注以貒為貆亦誤貒即貛也<lb/>
碩䑕　集傳曰碩大也丘光庭曰即凡䑕之大者若封<lb/>
豕長蛇之稱與集傳義合今按易晉如鼫䑕子夏易傳<lb/>
鼫作碩則碩鼫古字通用此碩䑕即鼫䑕也郭璞爾雅<lb/>
注云鼫䑕形大如䑕頭似兔尾有毛青黄色好在田中<lb/>
食粟豆廣雅謂之䶂䑕陸璣所謂河東有大䑕能人立<lb/>
交前兩脚於頸上跳舞善鳴食人禾苗魏在河東正與<lb/>
<pb n="55a"/>
此合孔穎達曰頭似兔尾黄亦明此碩䑕即爾雅周易<lb/>
之鼫䑕矣乃説易者誤以此為五技䑕而陸璣詩疏抑<lb/>
從而附㑹之曰碩䑕亦有五技不知五技䑕與䑕殊類<lb/>
説文謂之䴎荀子謂之鼯䑕爾雅謂之夷由陶𢎞景云<lb/>
状如蝙蝠大如鴟鳶盖非禽非獸與蝙蝠同類肉翅四<lb/>
足毛紫赤色脚短爪長尾長三尺飛而生子故陶𢎞景<lb/>
又謂之飛生本艸言其好食煙火爪攫飛蟲以食李時<lb/>
珍言生嶺南者好食龍眼能從髙赴下不能從下上髙<lb/>
<pb n="55b"/>
其不能食苗黍明矣陸璣既知碩䑕之為大䑕又惑于<lb/>
易注之失言其有五技立義不確讀者安從取正哉<lb/>
　　唐風<lb/>
樞　毛傳曰樞荎也郭璞曰今之刺榆陸璣疏曰針刺<lb/>
如柘葉如榆其莢為蕪荑計然書蕪荑出地赤心者良<lb/>
按蕪荑有二種小者即榆莢北人以和麫作餅及作醤<lb/>
大者臭惡入藥用此與榆並言其大者樞字後漢書注<lb/>
音詎與户樞之樞音義各别<lb/>
<pb n="56a"/>
栲　毛傳山樗郭璞曰栲似樗色小白生山中亦類漆<lb/>
樹按栲似樗而大樗臭而栲不爾樗葉秋冬赤而栲淺<lb/>
綠樗俗謂之臭椿栲俗謂之鴨婆椿皆不材之木也<lb/>
蘞　集傳謂似栝<graphic n="KR1365" url="https://raw.githubusercontent.com/kanripo/KR-Gaiji/master/images/KR1365.png" mimeType="image/png"/>葉盛而細要未詳言何艸今按蘞<lb/>
有三種有白蘞有紫蘞有烏蘞赤莖作蔓葉如小桑五<lb/>
月開花七月結實根如雞卯皮黑肉白者為白蘞根表<lb/>
裏皆赤者為赤蘞今醫書字省作斂其一一枝五葉葉<lb/>
長而光有疎齒七八月結苞成簇青白色花大如粟黄<lb/>
<pb n="56b"/>
色四出結實大如龍葵子生青熟紫内有細子根白大<lb/>
如指長一二尺者為烏蘞以其莖葉相似故皆謂之蘞<lb/>
此所咏者未詳何種要之不出于此三蘞也<lb/>
苦　毛傳曰苦菜也然苦菜非一種皆别有名不竟謂<lb/>
之苦按特牲饋食禮魚鼎鉶芼用薇若苦字或作芐苦<lb/>
芐古字通用葢地黄也地黄苗可焯食非下濕不生采<lb/>
之首陽洵人言之不足信也集傳謂生田澤中得霜肥<lb/>
美是爾雅所謂蘵黄蒢者本生于山谷奚首陽之無有<lb/>
<pb n="57a"/>
哉<lb/>
　　秦風<lb/>
收　毛傳曰收軫也車後横木謂之軫車前横木謂之<lb/>
輅集傳謂車前横木失之收有從後收束之意<lb/>
五楘　毛傳曰楘歴録也一輈五束束有歴録集傳曰<lb/>
歴録然文章之貌増一然字而削一有字文義遂成参<lb/>
差以歴錄為束縛陸離之狀矣夫言束有歴録則歴録<lb/>
自為一物而可謂之歴録然哉且古未聞以歴録狀文<lb/>
<pb n="57b"/>
章者或因歴録陸離聲相近而附㑹之耳説文曰楘車<lb/>
歴録束交也束交者束之互相交如畫卦交爻作乂也<lb/>
廣雅曰繀<hi>素對切</hi>車謂之厤鹿厤鹿即歴鹿也許愼説著<lb/>
絲于筟車為繀筟車者紡車也紡車相維之繩上下轉<lb/>
相縈則是歴録者紡車交縈之名而借以言車之楘也<lb/>
輈之束有五一當軫一當伏兔一當伏兔上軹<hi>亦有軹名非軸頭也</hi>一當前輅一當輅上曲承軾處輿之繋于輈者在此<lb/>
五束輈體不可枘鑿恐致脆折故皆用束其束之或金<lb/>
<pb n="58a"/>
或革未詳其制而於束之上更以絲交縈如紡車之左<lb/>
右互維務為纒固此之謂歴錄抑何文章之有耶器服<lb/>
之制若拘文臆度設使為之必失古人之精意非形不<lb/>
典雅則速敗而已矣益以知古注疏之不可意為増减<lb/>
求俗學之易喻也<lb/>
鋈續　毛傳曰鋈白金也鄭箋云白金飾續靷之環其<lb/>
義甚明廣雅白銅謂之鋈鋈乃白銅之名從無沃灌之<lb/>
義以鋈飾續環盖即今之嵌銅事件作者必鑿鐵作竅<lb/>
<pb n="58b"/>
而以鍊成銅片嵌入之若以銅液傾沃則生熟不相霑<lb/>
洽其上之漫出者施以錯鑢必動摇而不固矣釋名乃<lb/>
曰鋈金塗沃也冶白金以沃灌靷環也劉熈牽文附義<lb/>
疎謬往往如此集傳惑于其説更云消白銅沃灌其環<lb/>
又改劉熈冶字為銷則愈誤矣世豈有已成之鐵可用<lb/>
他金液灌而得相黏合者哉<lb/>
觼軜　毛傳曰軜驂内轡也鄭箋云軜繋于軾前集傳<lb/>
則曰兩服兩驂各有兩轡而驂馬兩轡納之于觼故謂<lb/>
<pb n="59a"/>
六轡在手按大戴禮曰六官以為轡司㑹均入以為軜<lb/>
夫以轡比六官則轡止於六而無八以軜比司㑹之均<lb/>
入則六轡皆納於軜中而非但二也故注禮者曰軜在<lb/>
軾前斂六轡之餘與鄭説為合在軾前則不在兩旁斂<lb/>
六轡則非止納二轡矣抑攷古之言轡者皆云六轡如<lb/>
六轡如琴之類不論其在手與否而總言之不言八轡<lb/>
葢驂馬有兩轡以左右使而服馬僅一轡當項上其左<lb/>
右旋也聴命扵驂馬使如集傳所云則彼六轡分岐散<lb/>
<pb n="59b"/>
而無以斂之何所約而使在手且使驂馬内轡長繋觼<lb/>
中不可收縱則當其旋車先旋之一驂必為内轡所拘<lb/>
而項不得轉矣因思毛公所云驂内轡者内音出内之<lb/>
内字或作納徒云驂内者以軜在中去服近去驂逺内<lb/>
驂轡則服可知己要無軜中之轡不在手而在手之轡<lb/>
不入軜中之理毛鄭大戴及見古車之制攷古者自當<lb/>
遵之以求通若拘文而失其音義因為臆度則必成乎<lb/>
失是所貴乎精思而博證也<lb/>
<pb n="60a"/>
竹閉緄縢　集傳曰閉弓檠也士䘮禮弓有柲鄭注柲<lb/>
弓檠弛則縛之于弓裏備損傷然明器之弓比于蔵弓<lb/>
弛而不用故以柲䕶之若戎車在韔之弓張而不弛使<lb/>
弛之而檠縛其裏卒有緩急何暇釋縛而張之哉毛傳<lb/>
曰閉紲紲系也左傳子犯曰臣負羈紲以從杜預觧云<lb/>
紲馬韁然則竹閉者截小竹绳貫其中以為馬韁今驢<lb/>
馬鞦猶有以短小竹節為之者葢其遺制與士䘮禮兩<lb/>
邊無縢鄭注縢緣也此言緄縢謂以緄約閉外如緣也<lb/>
<pb n="60b"/>
當以毛傳為正<lb/>
有條有梅　條有二種一則毛傳所云槄也爾雅槄山<lb/>
榎榎今謂之楸似梓至秋垂條如線故謂之條一則爾<lb/>
雅所云抽條郭璞注謂似橙實酢生江南者梅亦有二<lb/>
一則今之所謂梅冬開白花結實酸者一則傳所謂枬<lb/>
今西川所出大木大數十圍者乃似橙之條出湖南粤<lb/>
閩而梅花唯江南多有故梅聖俞詩云驛使前時走馬<lb/>
回北人初識粤人梅説命之言調羮用鹽梅則乾梅實<lb/>
<pb n="61a"/>
自南往者故禮記豆實有䕩注云乾梅亦可知北方之<lb/>
無鮮梅矣若枬唯川黔有之既皆非終南所有此詩云<lb/>
終南何有又云有紀有堂皆遥望之詞非陟終南而歴<lb/>
歴指數之也則條梅皆非樹名梅當與枚通小樹之枝<lb/>
曰條其莖曰梅蓋秦山無樹但有灌莽鬱蔥而已望終<lb/>
南者遥矚其山阜之參差逺領其荆榛之蒼翠以興望<lb/>
君而歆慕之詞故曰其君也哉亦遥望而贊美之也凡<lb/>
此類求通扵詩意推詳於物理所謂以意<graphic n="KR0647" url="https://raw.githubusercontent.com/kanripo/KR-Gaiji/master/images/KR0647.png" mimeType="image/png"/>志而得之<lb/>
<pb n="61b"/>
雖盡廢舊説而非僻也<lb/>
六駁　毛傳以駁為食虎豹之獸則是不恒有之鷙獸<lb/>
隰有一焉已為非常奚從得六而與苞櫟樹檖同為山<lb/>
隰所固有哉集傳以為梓榆梓榆一名駁馬皮青白色<lb/>
多蘚駁今俗謂之赤駁樃葉間有包中皆蟁俗亦謂之<lb/>
蟁子樃此木既有駁名爾雅駁赤李陶𢎞景謂之南居<lb/>
李觧覈如杏子形名著爾雅較為近古足徴而梓榆喬<lb/>
木山有而非隰有不如李之近水多栽也<lb/>
<pb n="62a"/>
無衣　春秋申胥乞師秦哀公為之賦無衣劉向新序<lb/>
亦云然吳越春秋亦曰栢<hi>注云栢當作哀</hi>為賦無衣之詩曰豈<lb/>
曰無衣云云為賦云者與衛人為之賦碩人鄭人為之<lb/>
賦清人義例正同則此詩哀公為申胥作也若所賦為<lb/>
古詩如子展賦艸蟲之類但云賦不言為賦也序既以<lb/>
為刺用兵而鄭氏因其次于渭陽據為責康公之詩不<lb/>
知所謂王者何指耶毛公曰天下有道則禮樂征伐自<lb/>
天子出秦康公當襄王之末造王靈不振無能有命秦<lb/>
<pb n="62b"/>
征討之事安所得三代有道之事而稱之衰亂之天下<lb/>
乎蘇氏轍曰秦本周地故其民猶思周之舊時而稱先<lb/>
王説尤附㑹車轔駟驖之風自夸其彊而已豈復有黍<lb/>
離之君子為秦民哉其言王者因楚之僣號對其臣而<lb/>
王之也子者斥指中胥也于曰也言楚王命我興師也<lb/>
與子偕行言隨申胥而往也其為答申胥而救楚之詩<lb/>
明矣舊説删詩止于陳靈乃黎侯失國在魯宣公之末<lb/>
年晉之有公族公行在成厲二公以後當魯成襄之間<lb/>
<pb n="63a"/>
孔子删詩在魯哀公十二年以後凡前此者皆得錄焉<lb/>
秦哀有救患之義中胥立誓死之誠故節取之存而不<lb/>
刪六經當殘缺之後編次隨先儒之記憶固不可以為<lb/>
年代之先後如載馳後于定之方中河廣先於木𤓰新<lb/>
臺後于旄丘清人先于蘀兮詎以年代為次序耶則亦<lb/>
勿疑此詩之連黄鳥而先渭陽矣守一先生之傳而不<lb/>
參考之他經所謂專已而保殘也<lb/>
　　陳風<lb/>
<pb n="63b"/>
麻　紵　麻紵今人不詧集傳曰紵麻屬則亦未能顯<lb/>
為分别也緣今所績以為布者槩用紵而不知用麻故<lb/>
紵蒙麻號而無别按麻一名麻黂爾雅翼謂之漢麻本<lb/>
艸謂之大麻一名火麻葉如蒿一枝七葉或九葉葉狹<lb/>
而長五六月開細黄花成穗隨即結實如胡荽子可炒<lb/>
食亦可榨油其莖皮可剝漬績之以織布及屨實有雌<lb/>
雄雄者為枲麻雌者為苴麻苴麻者三年之䘮所服也<lb/>
若紵則葉大圓而有尖面綠背白有芒刺無花子細碎<lb/>
<pb n="64a"/>
不可食今南方徧蓺之于諸麻為堅韌澡之白如雪故<lb/>
曰白紵古人以為吉服大扺麻之類不一有火麻有紵<lb/>
麻有檾麻有唐麻而脂麻南麻皮不可績以其莖葉似<lb/>
枲故亦蒙號要之徒言麻者則火麻是也<lb/>
鴞　毛傳鴞惡聲之鳥集傳乃云䲭鴞惡聲之鳥不知<lb/>
何據而加䲭字䲭鴞之為鷦鷯非惡鳥也明甚况䲭自<lb/>
䲭鴞自鴞䲭鴞自䲭鴞尤無容混而為一集傳則直以<lb/>
為鵂鶹更無攷據唯禽經注怪鵩塞耳云是鵂鶹當緣<lb/>
<pb n="64b"/>
此殽譌陸璣疏曰鴞大如斑鳩綠色埤雅引俗證言鴞<lb/>
禍鳥俗謂之畫烏皆足證鴞之别為一類而非䲭鴞尤<lb/>
非鵂鶹異物志曰鴞如小雞體有文色異俗謂之鵩不<lb/>
能逺飛行不出域陸璣又曰賈誼所賦鵩鳥是也其肉<lb/>
可為羮臛又可為炙荘子曰見弹而求鴞炙按此形實<lb/>
蓋今之所謂竹雞俗呼為泥滑滑者是已故曰有鴞萃<lb/>
止萃聚也此鳥聚羣于叢棘之中若鵂鶹則孤飛而不<lb/>
萃且賈誼賦言容止甚都鵂鶹醜惡盲昧固不得贊為<lb/>
<pb n="65a"/>
都雅但後世不以為惡鳥與毛傳異乃古今避忌俗尚<lb/>
不同與鵲烏吉凶同理未可執以為疑<lb/>
　　檜風<lb/>
周道　周道者天子廵守諸侯㑹同所由往來之道自<lb/>
武王定天下周公營雒邑特開脩道路而有周道之名<lb/>
書所謂通路于九夷八蠻者是猶秦漢之馳道今之官<lb/>
路也<lb/>
　　曹風<lb/>
<pb n="65b"/>
蜉蝣　毛傳曰蜉蝣渠畧也晨生暮死今按蜉蝣之説<lb/>
有二一生水上一生糞中云生水上者一名朝菌髙誘<lb/>
所謂晨生暮死之蟲生水上者狀如蠶蛾一名孶母海<lb/>
南謂之蟲邪者是也其一似蜣螂而小大如指頭身狹<lb/>
而長有角黑色甲下有翅能飛夏月雨後叢生糞土中<lb/>
此則一名渠畧者也二蟲彷彿相似而生水上者但名<lb/>
孶母蟲邪生糞土者名渠畧則如毛傳當以生糞土中<lb/>
者為是且渠畧甲下有翅甲有衣之象焉翅在其下有<lb/>
<pb n="66a"/>
裳之象焉故曰衣裳楚楚則尤足證糞中生者之為蜉<lb/>
蝣矣若晨生暮死之説大要未足深信淮南子曰蜉蝣<lb/>
不過三日阮籍詠懐詩云蜉蝣三朝此微孑之蟲又非<lb/>
人所畜飼其生其死無從知之蠋蜣螵蛸之類大扺多<lb/>
變化而非死但不久于其類耳古人亦多已甚之言如<lb/>
木槿開後數日方萎初不如金錢花胭脂花之決于暮<lb/>
落而謂之晨開暮落耳聞之不如目見信然<lb/>
鳲鳩　毛傳鳲鳩秸鞠也<hi>秸鞠即鴶鵴</hi>集傳因之而又増釋<lb/>
<pb n="66b"/>
之曰一名戴勝<hi>戴勝即戴鵀</hi>今之布榖也愈増殽譌矣爾雅<lb/>
鳲鳩鴶鵴郭注云今之布榖江東呼為護榖爾雅又曰<lb/>
鵖<hi>彼及切</hi>鴔<hi>皮及切</hi>戴鵀郭注云鵖鴔猶□鶝璞抑知戴勝<lb/>
與布榖為二種而以鳲鳩為鴶鵴則互相紊亂方言云<lb/>
鳲鳩燕之東北朝鮮冽水之間謂之鶝䲹<hi>即鴔鳥</hi>自關而<lb/>
東謂之戴鵀或謂之紡鸅自關而西或謂之□鶝又曰<lb/>
布榖梁楚之間謂之結詰周魏之間謂之撃榖自關而<lb/>
西謂之布榖是方言之所謂尸鳩者爾雅之鵖鴔也其<lb/>
<pb n="67a"/>
所謂布榖者爾雅之鴶鵴也郭璞據爾雅鳲鳩秸鞠之<lb/>
文執鳲鳩為布榖非戴勝以辨揚雄之非而不自知其<lb/>
非也廣雅曰撃榖鴶䳬<hi>音鞠</hi>布榖也戴鳻戴絍鶝䲹澤虞<lb/>
<hi>與水鷃名同物異</hi>尸鳩戴勝也按月令鳴鳩拂其羽戴勝降于<lb/>
桑鄭注曰鳴鳩趨<hi>音促</hi>農之鳥戴勝織紝之鳥然則爾雅<lb/>
鳲鳩鴶鵴葢以鳴鳲字相近傳寫之誤實則鳴鳩鴶鵴<lb/>
非鳲鳩也郭璞拘舊文而未之詧耳今據實辨之曰鳴<lb/>
鳩秸鵴布榖一鳥也鳲鳩戴勝鵖鴔一鳥也布榖頭不<lb/>
<pb n="67b"/>
戴勝<hi>勝頭上叢毛如婦人所戴花勝</hi>且飛且鳴故月令曰拂其羽一名<lb/>
摶黍一名摶榖一名郭公其名聲今人謂之曰播厥百<lb/>
榖或云脱却布袴農人侯之以下種故鄭氏曰趨農急<lb/>
也其鳴善變而不止故馮衍逐婦書曰口如布榖以多<lb/>
聲著故謂之鳴鳩從其實而名之也若鳲鳩則以頭有<lb/>
茸毛故曰戴勝而月令言降于桑與此言降桑相為符<lb/>
合非若鳴鳩之飛鳴而無定集其鳴也聲小而不能逺<lb/>
聞故降而後知之崔豹古今注云鴝鵒<hi>與春秋鸜鵒異</hi>葢今人<lb/>
<pb n="68a"/>
翦舌教語之拔哥此鳥毎飛必羣生類蕃衍故曰其子<lb/>
七兮其來也後于布榖值桑蠶之時而集于桑故曰織<lb/>
紝之鳥二鳥之較若列眉格物者即物窮之而參印以<lb/>
詩及月令之言自涣然氷釋矣若陸佃以鴝鵒為鸜鵒<lb/>
以郭公為鳲鳩宗懔崔寔以穫榖為夏扈毛公維鳩居<lb/>
之傳以鳲鳩秸鞠為鳩鳩鶻鵃<hi>音嘲</hi>也而陸璣以為辬鳩<lb/>
其似山鵲而小短頸青黑色多聲者布榖也而郭璞以<lb/>
為鶻鵃皆互相雜亂而非實今定鳲鳩為戴勝秸鞠布<lb/>
<pb n="68b"/>
榖為嗚鳩羣疑悉祛矣<lb/>
四國有王　商頌莫敢不來王左傳宋公不王皆謂覲<lb/>
王也鄭箋云覲禮于天子是已四國有來覲者郇伯迎<lb/>
勞之文義正協集傳曰四國既有王矣而又有郇伯既<lb/>
與勞之文不屬矣且當下泉之時王靈雖不振而玉步<lb/>
未改豈遂無王乎自宜以箋為正<lb/>
郇伯勞之　郇國在今山西平陽猗氏縣魯桓公五年<lb/>
為曲沃所滅以其地賜大夫原氏郇始封之君葢文王<lb/>
<pb n="69a"/>
之庶子故左傳曰文之昭也逸周書郇叔虞叔孔晁注<lb/>
謂是成王之弟者成王之從弟郇第二代之君也勞之<lb/>
者覲禮所謂王使人皮弁用璧勞也周禮大行人上公<lb/>
三勞侯伯再勞子男一勞小行人凡諸侯入王則迎勞<lb/>
于畿及郊勞眂館為丞而擯鄭注曰王使勞賓于郊使<lb/>
宗伯為上擯小行人為之丞而擯之葢于時郇伯為宗<lb/>
伯而奉使以勞來王之四國作此詩者憶西京覲㑹之<lb/>
盛宗伯秉禮以将王命而後則上下交慢如凡伯之弗<lb/>
<pb n="69b"/>
賓單子之不敬而諸侯亦散叛而不足以存矣集傳承<lb/>
毛鄭之説謂郇侯為州伯治諸侯有功于文義不合<lb/>
　　豳風<lb/>
七月流火　毛傳火大火也集傳謂大火心也按孔安<lb/>
國尚書注曰火蒼龍之中星蒼龍者東方七宿角亢氐<lb/>
房心尾箕也其中星房也非心也秋星昴冬星虚皆前<lb/>
三後三而處中二十八星之配七政也星房虚昴其宫<lb/>
日皆以太昜之宿為中星心宫月而次居五非中星也<lb/>
<pb n="70a"/>
但書言中春星鳥鳥者南方朱烏七宿之統名則又槩<lb/>
舉而不僅紀中星亦可通于夏之中火也鄭氏周禮注<lb/>
云正歲季冬火星中季冬旦中之星氐也則氐亦火也<lb/>
考工記龍旂九斿以象大火唯尾為有九星則尾亦大<lb/>
火也氐尾皆為大火故春秋繁露曰大火二十六星二<lb/>
十六星者房四氐四心三尾九箕四與鉤鈐二也然則<lb/>
蒼龍七宿唯角亢繋乎攝提而以下五宿皆名為火書<lb/>
所謂日永星火者固與星烏之合三鶉而言鳥等矣故<lb/>
<pb n="70b"/>
一行天文志云氐房心大火也士弱曰古之火正或食<lb/>
于心或食于咮咮鶉火張也對鶉火而言其精則大火<lb/>
之名專屬于心對三鶉而言其舍則氐房心尾箕五宿<lb/>
皆為大火此西流者以舍言之則非獨言心可知<lb/>
褐　許愼説褐麤布衣也葢絲枲之精者為布枲之麤<lb/>
者為褐許子衣褐賤者之服麤也織毛之毼从毛麤布<lb/>
之褐从衣音同字異而義自别古無今之艸綿<hi>元時乃入中國</hi>
非五十不衣帛庶人之服精者枲布麤者枲褐也集傳<lb/>
<pb n="71a"/>
謂一之日于貉一章為終無褐之意既於褐毼不分且<lb/>
毼乃羊毛所織而狐貍止任為裘盡古今通夷夏未聞<lb/>
以狐貍之毛為毼者而裘褐不同尤其易辨此集傳之<lb/>
必不可從者也<lb/>
秀葽　傳注俱不言葽為何草許愼曰劉向説此味苦<lb/>
苦葽丘光庭以此為月令苦菜秀之苦菜按苦葽葉如<lb/>
蓬艾花如牛蒡子花又爾雅葽繞棘蒬郭注云逺志也<lb/>
逺志三月開紅白花按不榮而實謂之秀苦葽逺志既<lb/>
<pb n="71b"/>
皆有花皆非不榮而實而逺志花開三月于時又異則<lb/>
非彼二草明矣廣雅云葽莠也莠俗謂之狗尾草似粟<lb/>
不榮而實正當四月而秀多生田野正與詩合此章紀<lb/>
物以占寒候草之将實歳之晏也故首紀秀葽見早登<lb/>
之物而警時變猶夏小正之記麥秋也警其秀而後知<lb/>
其葽故不曰葽秀而曰秀葽古人屬辭之工非遷句以<lb/>
就韻也<lb/>
于貉　貉兵祭也鄭司農衆讀如禡鄭康成讀如陌周<lb/>
<pb n="72a"/>
禮有司表貉于陳前甸祝掌表貉之祝號田獵以講武<lb/>
故有兵祭中冬教大閲遂以狩一之日于貉者祭表貉<lb/>
而狩也陸佃云往祭表貉因取狐貍之皮為裘是已舊<lb/>
讀如户各切則以後代貉貈字互用因以善睡之貈為<lb/>
貉既失混亂若集傳云貉狐貍也尤誤貈似兔狐似犬<lb/>
貍似貓三種縣絶狐且非貍貍且非狐而况貈乎<lb/>
斯螽莎雞蟋蟀　斯螽毛傳曰蚣蝑也爾雅謂之蜇螽<lb/>
方言及廣雅謂之舂黍郭璞曰江東呼虴<hi>蚱</hi>蛨<hi>蜢</hi>今按<lb/>
<pb n="72b"/>
虴蛨似螳蜋項稍短而無斧六七月間好入人葛衣中<lb/>
閩粤人生啖之莎雞樗雞也爾雅螒天雞郭璞曰小蟲<lb/>
黒身赤頭一名莎雞一名樗雞廣雅曰樗鳩樗雞也螌<lb/>
<hi>斑</hi>蝥<hi>貓</hi>妟青也葢連類而廣異名實一蟲耳陸佃曰黑<lb/>
身赤首一名天雞與二雅合其惑于崔豹古今注以為<lb/>
絡緯者誤也陸璣云如蝗而辬色毛翅數重謂毛翅數<lb/>
重則是而以為似蝗亦誤也若蟋蟀則爾雅謂之蛬方<lb/>
言謂之蜻蛚亦曰蚟孫廣雅謂之趗<hi>促</hi>織促織今所在<lb/>
<pb n="73a"/>
有之或鬬以賭賽身灰黑色股肥軀短善鳴此三蟲者<lb/>
各為類而非互變明矣鄭箋自七月在野至十月入我<lb/>
牀下皆謂蟋蟀初未言動股振羽亦謂蟋蟀文義甚明<lb/>
集傳乃合三蟲為一謂隨時變化而異其名則既不審<lb/>
于物理抑讀鄭箋為己疎矣虴蛨自五月初生至八九<lb/>
月尚多有之未見其變為蟋蟀若莎雞唯在豆上者為<lb/>
紅娘子在王不留行者為王不留行蟲在葛上者為葛<lb/>
上亭長在芫花葉上者為芫青其翅具雜采者為螌蝥<lb/>
<pb n="73b"/>
不聞能化蟋蟀虴蛨大而紅娘子小紅娘子有翼以飛<lb/>
而蟋蟀無翼而躍蚱蜢青長而蟋蟀黑短紅娘子有大<lb/>
毒而虴蛨可食促織可畜玩其相去如秦越且唯紅娘<lb/>
子有翅故曰振羽唯虴蛨躍而不行故曰動股唯促織<lb/>
入人室中故自野而至牀下詩人體物之精如此尤不<lb/>
可淺心讀也<lb/>
躋彼公堂稱彼兕觥　鄭箋曰國君閒於政事而饗羣<lb/>
臣此言躋堂稱觥在滌場納稼之後于君饗羣臣義不<lb/>
<pb n="74a"/>
相屬故集傳以為民進酒於君而曰公堂君之堂也民<lb/>
忠愛其君之甚殺羊以獻其君舉酒以祝其壽然環一<lb/>
國之民井具羔羊朋酒既大勞費而集于君之堂上競<lb/>
舉觥以獻醻野人無禮喧豗狼藉豈復有上下之章且<lb/>
豳國雖小但有千井即有萬夫阿房建章之大不足以<lb/>
容而况豳公之堂乎鄭氏月令注引此以為大飲烝之<lb/>
典其説為通周禮黨正以禮屬民而飲酒于序序者西<lb/>
序也在國之西郊故毛傳曰公堂學校也殺羊者大夫<lb/>
<pb n="74b"/>
之禮黨正下大夫也而涖其事故牲用羊朋酒者鄉飲<lb/>
酒禮所謂尊兩壺于房户間也既非夫夫井井而具羊<lb/>
酒亦君所不臨民以自脩其歳事繋之滌場納稼之後<lb/>
適相協合兕觥則鄉飲酒禮所謂獻用爵其他用觶者<lb/>
是也許愼説觶飲酒角也又曰觥兕牛角可以飲者也<lb/>
葢凡以角飲者或曰觶或曰觥義皆通毛傳曰觥所以<lb/>
誓衆則以此罰爵于義亦迂我姑酌彼兕觥亦将何所<lb/>
誓而何所罰乎下云萬壽無疆則其非誓衆亦明矣<lb/>
<pb n="75a"/>
䲭鴞　爾雅䲭鴞鸋鴂説文亦同陸璣疏云似黄雀而<lb/>
小其喙尖如錐取茅莠為巢以麻紩之縣著樹枝是已<lb/>
方言謂之桑飛一曰工雀一曰果蠃一曰女匠一曰幭<lb/>
雀廣雅曰鷦□鸋鴂果蠃桑飛女匠工雀也要其實則<lb/>
荘子所謂鷦鷯者也故趙歧孟子注曰䲭鴞小鳥陳琳<lb/>
檄吳文云鸋鴂之鳥巢于葦苕以詩言之鷦鷯之為巢<lb/>
也堅固故曰綢繆牖户其托巢也卑人易侮焉故曰今<lb/>
女下民或敢侮予繋于弱枝易于飄動故又曰風雨所<lb/>
<pb n="75b"/>
漂摇然則此為䲭鴞之自言而非告䲭鴞之詞審矣自<lb/>
郭璞以䲭鴞為鴟類禽經注又誤以為伯勞己為淆亂<lb/>
而集傳乃曰䲭鴞鵂鶹惡鳥因不以我為䲭鴞之自我<lb/>
使詩意怨誹而傷失忠厚温柔之㫖按鳥名有相近而<lb/>
實相逺者如燕燕非燕雎鳩非鳩其類不一䲭自䲭鷂<lb/>
也鴞自鴞鵩也鵂鶹自為鵂鶹土梟<hi>音澆不音枵</hi>也爾雅謂<lb/>
之梟鴞名異類殊何容以彼易此且周公奉王以誅二<lb/>
叔義也若斥之以食母之鳥詠歌而流傳之是不仁也<lb/>
<pb n="76a"/>
故大誥多士多方一未言及二叔之罪蔡仲之命以王<lb/>
命臨之亦止曰毋若爾考之違王命而已公于此固有<lb/>
不忍盡言者故孟子曰管叔兄也周公之過不亦宜乎<lb/>
而何忍以至不仁之妖鳥比其兄哉鄭氏以䲭鴞比周<lb/>
世臣之子孫以黨屬周公而得罪者于義極順集傳以<lb/>
一鳥名之誤廢舊説而陷周公于詛怨天倫之愆且以<lb/>
鳥巢比王室鳥子比成王殊失君臣之禮王室而曰我<lb/>
室王而曰我子又以恩勤自誇尤為驕駔自當從鄭箋<lb/>
<pb n="76b"/>
亡疑<lb/>
鸛鳴于垤　毛傳曰垤螘冢也集傳因謂鸛以食螘而<lb/>
鳴以實攷之有二種鸛食螘者小鳥亦襲鸛名其本名<lb/>
鸛者知雨之鳥其大如鶴俗謂之老鸛取魚而食喙長<lb/>
大唼而不啄螘不足供其一飽且亦不能啄微眇之螘<lb/>
本水禽也時雨将降則得其所而鳴一名焦明樂動聲<lb/>
儀曰焦明為雨備吳淑賦曰歎室中之思婦集水上之<lb/>
焦明正此詩之本義垤水上小丘也故丘光庭曰據詩<lb/>
<pb n="77a"/>
之文勢此垤不得為螘冢盖是土之隆聳近水者其説<lb/>
是若務巧而失實則釋經之大病也<lb/>
有敦𤓰苦　墨子曰甘𤓰苦蔕天下物無全美𤓰之類<lb/>
不一唯甜𤓰正謂之𤓰甜𤓰之蔕極苦故禮記言𤓰祭<lb/>
上環環𤓰之脱華處不尚蔕者蔕苦也𤓰苦𤓰之苦也<lb/>
有敦𤓰苦烝在栗薪𤓰為人割去僅畱其蔕於棚上敦<lb/>
敦然聚現秋色荒凉之象見矣經言𤓰苦不言苦𤓰其<lb/>
義自明若以苦瓠為𤓰苦則古人言𤓰非瓠言瓠非𤓰<lb/>
<pb n="77b"/>
故曰七月食𤓰八月斷壺𤓰瓠之不相通久矣<lb/>
親結其縭　毛傳曰縭婦人之褘也母戒女施衿結帨<lb/>
集傳因之則是以縭為衿下垂之帨矣芾亦謂之禕正<lb/>
當衿下按爾雅婦人之褘謂之縭又曰縭緌也郭璞曰<lb/>
即今之香纓然則褘與緌皆有縭名而此言親結者言<lb/>
夫親結之若母結帨不當言親按許愼説緌繋冠纓縭<lb/>
緌也緌一纓也此結縭者即昏禮所云主人入親説<hi>脱</hi>
婦纓之纓也女子十五許嫁笄因著纓明有繋故既嫁<lb/>
<pb n="78a"/>
而壻親説焉説而謂之結古語多相及借用猶治之言<lb/>
亂耳又許愼説縭以絲介履凡以絲結者皆名為縭于<lb/>
冠于帨于履皆然葢以絲為之<lb/>
伐柯　考工記半矩謂之宣一宣有半謂之欘一欘有<lb/>
半謂之柯半矩者尺三寸三分寸之一欘斤柄二尺柯<lb/>
斧柄三尺上古之事質不别立尺度即以斧斤之柄為<lb/>
則柯長三尺博三寸厚一寸有半凡為車之事皆以此<lb/>
為法度故爾雅曰柯法也所謂其則不逺也言其長短<lb/>
<pb n="78b"/>
博厚之尺度可近取則也不然則柯一直木耳可任意<lb/>
為之但求與斧孔相入耳何所容其睨視如中庸之所<lb/>
云乎<lb/>
　<lb/>
　<lb/>
　<lb/>
　<lb/>
　詩經稗疏卷一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩經稗疏巻三</head> <lb/>
    <p>
<pb n="1a"/>
欽定四庫全書<lb/>
　詩經稗疏巻三<lb/>
　　　　　　　　　　　　　漢陽王夫之撰<lb/>
　　大雅<lb/>
殷士　毛傳曰殷士殷侯也鄭箋曰殷之臣集傳遂曰<lb/>
商孫子之臣屬葢以士為大夫士之士則賤有司尒今<lb/>
按祼將大禮非士得與常服黼冔者諸侯之服非士服<lb/>
也在殷為冔者在周為冕黼者元冕之服士弁而祭於<lb/>
<pb n="1b"/>
公得僭服黼冔哉殷之侯伯周降而為子男毳冕以助<lb/>
上帝之祭希冕以助先王之祭𤣥冕以助先公之祭此<lb/>
言衣黼冕以贊祼將其禘祫而合祭先公與固當以毛<lb/>
傳為正殷士猶言殷人也别於孫子而為異姓諸侯之<lb/>
詞<lb/>
祼將　毛傳曰祼灌鬯但言灌鬯初未云灌之於地自<lb/>
白虎通始有灌地降神之説唐開元禮遂舉澆酒委地<lb/>
之事集傳為後世流俗所惑而慶源輔氏為之説曰先<lb/>
<pb n="2a"/>
以鬱鬯灌地求神於隂既奠然後取血膋實之於蕭以<lb/>
燔之以求神於陽則謬甚矣郊特牲曰既灌然後迎牲<lb/>
致隂氣也蕭合黍稷臭易達於牆屋故既奠然後焫蕭<lb/>
合羶薌曰既灌又曰既奠奠即灌也皆用鬱鬯之謂也<lb/>
灌與迎牲相接迎牲在尸入之後君出迎牲而大宗亞<lb/>
祼牲入而後焫蕭則焫蕭以報氣在尸受亞祼之後而<lb/>
君祼在尸入之初尸入則有尸可獻固不當灌地以間<lb/>
尸敬若云尸未入而先灌地抑與既奠然後焫蕭之文<lb/>
<pb n="2b"/>
不合奠之為言置也昏禮婦執笲棗栗奠於席特牲饋<lb/>
食禮祝灑酌奠奠於鉶南許慎曰奠置祭也以酒置於<lb/>
下基葢古者不以親授為敬故臣執贄於君婿將鴈於<lb/>
舅皆謂之奠奠用鬱鬯則謂之灌後世不知灌義因不<lb/>
知奠義然則新婦之棗栗亦傾之於地乎岸然植立取<lb/>
酒澆潑糞壤等於嘑蹴既仁人孝子所不忍為且飲以<lb/>
養陽澆之於土則失其類況云降者自上而下之詞若<lb/>
沃灌於地則求之地中升而非降矣原夫傾酒委地所<lb/>
<pb n="3a"/>
謂酹<hi>音淚</hi>也起於爭戰之世要鬼設誓倨侮忿戾者之<lb/>
所為流俗不察用以事其祖考神祗不知何一陋儒循<lb/>
為典禮而誣引古禮以徇其鄙媟試思此澆潑之頃反<lb/>
之於心於女安乎張子曰奠安置也若言奠贄奠枕是<lb/>
也注之於地非也其説韙已家禮既辨其非傾於地而<lb/>
復有束茅降神之禮則抑徇俗而不正邪説横行賢智<lb/>
且不能自㧞何不詳攷之禮文乎按祭統曰君執圭瓚<lb/>
祼尸大宗執璋瓚亞祼鄭注曰天子之祭禮先有祼尸<lb/>
<pb n="3b"/>
之事乃後迎牲其異於特牲少牢之祭祝酌奠君自祼<lb/>
而不使祝奠此天子之禮所以别然其為事尸之初獻<lb/>
則一也特牲少牢所奠之觶必待尸入而奠於尸席尸<lb/>
乃即席坐答拜執奠坐祭而啐之告㫖而仍奠之亦不<lb/>
傾之於地而尸必舉焉況祼為禮之大者君與大宗之<lb/>
所拜獻而王尸不舉乃以棄之於土壤乎倘以饋食之<lb/>
觶已傾潑之矣尸又何所祭而何所啐哉故考工記注<lb/>
曰祼謂始獻酌奠也言獻則亦九獻之一而獻之尸矣<lb/>
<pb n="4a"/>
且彼所謂灌地者將背尸而灌之耶尸已即几筵而他<lb/>
求之几筵之外是以祖考為游魂也若嚮尸而灌之乎<lb/>
則尸人也乃相對而傾酒於地有是理哉故祭統明言<lb/>
祼尸而不言灌地如之何其弗察也又周禮大宗伯以<lb/>
肆獻祼享先王鄭注曰灌以鬱鬯謂始獻尸求神時也<lb/>
小宰贊王祼將之事鄭注曰將送也送祼謂贊王酌鬱<lb/>
鬯以獻尸謂之祼祼之言灌也明不為飲主於祭祀不<lb/>
為飲者與饋食啐而不飲其義同尒故鄭氏又曰凡鬱<lb/>
<pb n="4b"/>
鬯受祭之啐之奠之始獻啐而不飲别於後獻之卒爵<lb/>
皆以明祼之為始獻尸也又王出迎牲后乃亞祼后不<lb/>
與則大宗亞祼恐敬尸之有閒也故亞祼舉焉若灌地<lb/>
以降神則神已依尸何事此一祼再祼之僕僕乎孔安<lb/>
國論語注曰灌於太祖以降神太祖者太祖之尸也禘<lb/>
主太祖故特獻太祖而用祼禮羣廟則自朝踐始降神<lb/>
者俾神降於尸也朱子乃改太祖二字為地字唯取白<lb/>
虎通之俗學破禮乃果於竄易古書有識者不敢徇也<lb/>
<pb n="5a"/>
又禮器曰諸侯相朝則灌用鬱鬯周禮鬱人凡祭祀賓<lb/>
客之祼事大行人王禮諸侯公再祼侯伯子男壹祼然<lb/>
則諸侯賓客人也亦將灌地以降之乎葢以觶曰奠以<lb/>
瓚曰祼用醴齊曰朝踐用盎齊曰酳而用鬱齊則曰灌<lb/>
灌猶酌也非灌園灌注之謂也白虎通誤之於前杜預<lb/>
左傳解復因鄭司農衆錯訓莤<hi>與縮通</hi>酒為以菁茅藉莤<lb/>
鬱鬯遂謂束茅而灌以酒承譌於後使後世為禮者用<lb/>
末俗設誓酹酒之陋習行諸淫祀施及郊廟為忍心悖<lb/>
<pb n="5b"/>
理之大慝波流而不知革輔氏推其邪妄因以焫脂為<lb/>
燔不恤以肉傅火上曰燔之明文抑不知合蕭者用膋<lb/>
而不用血乃謂取血膋實之於蕭燔之其疎謬不通惑<lb/>
亂禮制已不足采且一曰求隂一曰求陽不解郊特牲<lb/>
祭義之文橫相牽曳詎復知焫蕭之焫於尸側而望空<lb/>
焚之遂使燒香潑酒之陋俗登於典禮其下流之邪妄<lb/>
遂有焚楮錢澆漿飯以有用之物付之一炬而委酒食<lb/>
於地恣狗彘之爭食慢鬼神毁哀敬為君子者亦用之<lb/>
<pb n="6a"/>
不疑使辛有見之且不知涕之何從止矣悲夫<lb/>
摯仲氏任　任姓者奚仲之後為夏后氏車正封於□<lb/>
<hi>今俗寫作薛</hi>潛夫論曰奚仲後遷於邾其嗣仲虺凥□為湯<lb/>
左相□任姓此云摯仲氏任集傳云摯國名肰摯國不<lb/>
他見若以為殷之諸侯至周失國則文王母族不應廢<lb/>
滅摯□古音相近通用摯葢□也仲虺為商宗臣其後<lb/>
嗣留仕於殷食采於畿内故曰自彼殷商至周改封始<lb/>
啟土於山東而國號則仍其舊□初見於春秋稱侯其<lb/>
<pb n="6b"/>
後降稱伯葢大國也亦應以太任故受元侯之封不然<lb/>
則車正之澤固不能如是其豐也唐書宰相世系表云<lb/>
奚仲為車正㪅封於□又十二世仲虺為湯左相大戊<lb/>
時有臣扈武丁時有祖已皆國於邳祖已七世孫成侯<lb/>
又遷於摯一謂之摯然則摯之為□明矣左傳宗人釁<lb/>
夏曰周公娶於□□與周固世為婚姻之國也若摯虞<lb/>
思逰賦序曰有軒轅之遺胄氏仲壬之洪裔則逺託華<lb/>
胄而近遺本支也<lb/>
<pb n="7a"/>
纘女維莘　地之以莘名者非一古有莘氏之國在河<lb/>
北濮東者晉文公登有莘之墟是也地在河汝之間者<lb/>
春秋荆敗蔡師於莘是也在河南圅谷之外者神降於<lb/>
虢之莘是也蔡虢之莘邑也城濮之莘古諸侯之國也<lb/>
若此姒姓之莘在郃陽渭涘非古有莘國唐書宰相世<lb/>
系表云夏后啟封庶子於莘夏后故姒姓今同州郃陽<lb/>
縣有故莘城是已姒姓之莘當作姺或作侁伊尹耕於<lb/>
莘野一曰為有侁氏之媵臣趙武曰商有侁邳<hi>左傳注或音銑<pb n="7b"/>或音侁者皆誤</hi>竹書河亶甲之世侁人叛入於班方彭伯韋伯<lb/>
伐侁侁人來賓則侁當殷世為彊國乃入周而莘國不<lb/>
嗣姒姓之國為杞為鄫則侁地入於周畿而改封於東<lb/>
國矣莘侁姺古字通用此莘宜作侁以别於城濮之有<lb/>
莘<lb/>
其㑹如林　㑹之為義自外來合之稱春秋㑹他師則<lb/>
稱㑹其起本國之兵稱帥不稱㑹牧野之師未聞有諸<lb/>
侯助紂者其云受有億萬人就天子之六軍而已紂所<lb/>
<pb n="8a"/>
黨惡者飛亷惡來之屬皆畿内卿士奄五十國初皆伏<lb/>
而未動待三監内訌乘亂始起攷之經傳牧野未有與<lb/>
紂㑹師之國安得有如林之衆耶按許慎説文其旝如<lb/>
林字作旝謂建大木置石其上發以機以追敵葢今之<lb/>
礟也然春秋傳云旝動而鼓未有已發礟而後鼓聲始<lb/>
作者且礟之為用利在守險牧野散地無險可守檀車<lb/>
四布礟何從施杜預曰旝旃也通帛為之葢今之大將<lb/>
之麾故先動旝而後鼓乃杜預所云大將之麾就鄭言<lb/>
<pb n="8b"/>
之尒通帛之旃師都所載二千五百人為師鄭有二軍<lb/>
曼伯將左蔡仲將右每軍二千五百人故以師都之旃<lb/>
為大將之麾若牧野之師紂親將自建天子之旌旗以<lb/>
麾進止旝乃其師都之長所建尒使有十萬人則建四<lb/>
十旝故曰如林因其旗以知其衆旝從於省明為旗屬<lb/>
而非礟折𠂻衆論當以杜説為長<lb/>
鷹揚　毛傳云如鷹之説殊未分曉集傳曰言其猛也<lb/>
大公年已耄而雄心不戢恃筋力以為勇身為上將儇<lb/>
<pb n="9a"/>
㨗以爭利於原野亷頗李勣之所不為而謂大公為之<lb/>
乎鷹揚者陳也八陳有鳥陳鷹揚者鳥陳也其後鄭莊<lb/>
公為魚麗鄭翩為鸛其御請為鵝皆鷹揚之類<lb/>
菫荼如飴　毛鄭俱以菫荼為菜以實求之非也荼之<lb/>
可食者味本辛香菫則爾雅所謂齧苦菫者是郭注云<lb/>
今葵菫也葉似柳子如米汋食之滑許慎亦曰莖如薺<lb/>
葉如栁馬融廣成頌注云菫菜花紫葉可食而滑故内<lb/>
則曰菫荁枌榆以滑之本草謂之石龍芮采苗食之味<lb/>
<pb n="9b"/>
辛甘而滑謂之苦菫舊説以為古人語倒猶甘草之為<lb/>
大苦也荼以辛勝菫以滑羙原不取其甘如飴且此詩<lb/>
本詠周原之肥美宜於禾稼非論野蓛凡地之宜禾者<lb/>
草必不豐若茂草之原以植五榖必瘠而所收者薄菫<lb/>
雖可食而原隰之卉使其茂美非佳壤矣菫荼者内則<lb/>
之所謂菫塗也菫者許慎曰黏土也荼與塗通泥也詩<lb/>
則通塗為荼内則則通菫為謹古人文字簡類多互借<lb/>
又或傳寫之譌菫塗穰草和泥黏而肥澤膏液稠洽如<lb/>
<pb n="10a"/>
飴之黏故曰膴膴周原地後入秦秦地宜禾此之謂也<lb/>
以菫荼為二菜之名既非經義若集傳謂菫為烏頭則<lb/>
尤沿郭璞之誤而於如飴之文尤為背戾爾雅芨菫草<lb/>
而郭璞謂是烏頭不知芨菫草者蒴藋也一名接骨草<lb/>
一名陸英冦宗奭曰花白子初青如緑豆顆每朶如盞<lb/>
而大有一二百子其非烏頭苗也葢草之名菫者其類<lb/>
不一也旱芹一也似芹而生於陸音勤蒴藋二也音近<lb/>
石龍芮三也音謹菫菫菜四也一名箭頭草苗生塌地<lb/>
<pb n="10b"/>
結莢如箭鏃媆葉亦可食烏頭苗五也一名孩兒菊和<lb/>
菫六也似芹而葉有毛誤食殺人一名斷腸草諸菫之<lb/>
中烏頭苗及和菫有大毒入口即死烏頭者射㒺也無<lb/>
有人敢嘗之者誰從知其如飴即令其甘如飴以之殺<lb/>
人愈甚周原何用有此惡草而以甘□為地之美乎三<lb/>
十國春秋載劉殷母王氏盛冬思菫殷入澤哭得菫斛<lb/>
餘使為烏頭則殺母何用思之而殷且以斛餘之毒草<lb/>
食母耶愈知璞説之非矣然而堇塗非堇菜也黏土也<lb/>
<pb n="11a"/>
柞棫　鄭箋曰棫白桵柞櫟也集傳因之乃又曰柞枝<lb/>
長葉盛叢生有刺則誤矣按爾雅櫟其實捄廣雅櫟之<lb/>
實為橡則其為橡子樹亡疑橡有兩種大者樹髙而葉<lb/>
小小者樹庳而葉大□其枝不長葉不盛生不叢而無<lb/>
刺其枝長葉盛叢生有刺者則今俗之所謂柞木非柞<lb/>
木也既曰柞櫟也則不當以今之所謂柞者為柞矣柞<lb/>
棫皆小樹故曰㧞矣不待斧斤之伐者若今之所謂柞<lb/>
者樹髙一二丈圍數尺榦彊葉盛堅重多癭非易㧞者<lb/>
<pb n="11b"/>
也爾雅樸枹者郭璞注曰樸屬叢生者為枹詩所謂棫<lb/>
樸枹櫟今考棫樸之詩毛傳曰樸枹木也爾雅又云枹<lb/>
遒木魁瘣則今之所謂柞者葢枹也即詩之所謂樸也<lb/>
其木理堅勁故曰遒癭節<graphic n="KR1497" url="https://raw.githubusercontent.com/kanripo/KR-Gaiji/master/images/KR1497.png" mimeType="image/png"/>腫磈磊故曰魁瘣然則樸<lb/>
者今之柞而柞者今之櫟古今名實殽亂如此類者衆<lb/>
矣李時珍謂今之柞木其木可為鑿柄故名鑿子木方<lb/>
書誤作柞木皆昧此義其説是已棫白桵者本草謂之<lb/>
㽔其仁曰㽔仁韓保昇曰出雍州樹生葉細似枸杞而<lb/>
<pb n="12a"/>
狹長花白子附莖生多細刺蘇頌曰木髙五七尺莖間<lb/>
有刺此説與郭璞爾雅注白桵小木叢生有刺實如耳<lb/>
璫紫赤可食之説相符桵㽔音同故譌為桵生雍州則<lb/>
與詩又合疑即南方所生之胡頽子俗嘑羊奶子一名<lb/>
牛筋子者是㽔仁之木與大葉結橡子之櫟皆庳小木<lb/>
梗塞道故以類舉若鑿子木則其生不繁而木髙大非<lb/>
其倫也<lb/>
昆夷駾矣　昆夷在鳯翔之西秦隴之右西戎也玁狁<lb/>
<pb n="12b"/>
夾河在延綏河套之間北狄也大王居邠與延慶接壤<lb/>
有北狄之難而無西戎之警既自邠遷岐則北逺狄患<lb/>
至後乃有西戎之逼此言昆夷定為文王時事肆不殄<lb/>
厥愠肆之為言故今也今者指文王非謂民之初生自<lb/>
土沮漆時明甚鄭氏謂文王不絶去其恚惡惡人之心<lb/>
亦不間其聘問鄰國之禮是也孟子所謂文王事昆夷<lb/>
是也集傳每混西戎北狄為一失之<lb/>
濟濟辟王左右奉璋　其言辟王周王者葢周公之追<lb/>
<pb n="13a"/>
稱也即依毛公以璋為祼獻之器亦諸侯之大璋耳天<lb/>
子用圭瓚諸侯用璋瓚故考工記曰天子用金諸侯用<lb/>
瓚瓚之為言雜也柄用大璋而以黄金為勺則雜旱麓<lb/>
所謂黄流者是已書序平王錫晉文侯秬鬯圭瓚孔安<lb/>
國曰以圭為杓柄謂之圭瓚則天子所賜侯伯者者柄如<lb/>
圭而實亦璋瓚也言奉璋而不言奉圭初未嘗言文王<lb/>
之用王禮矣自為公羊之學者言周先稱王後伐商春<lb/>
秋繁露因謂奉璋為文王祭天於郊不知郊之用玉唯<lb/>
<pb n="13b"/>
四邸之圭而無如盤之瓚若璋瓚唯禘祀亞獻則用之<lb/>
而祀山川亦用大璋邊璋中璋郊祀則器用陶匏薦用<lb/>
𤣥酒大圭不琢以禮神故郊特牲曰酒醴之美𤣥酒明水之<lb/>
尚貴五味之本也大圭不琢美其質也又曰至敬不饗<lb/>
味而貴氣也周禮大宗伯以禋祀祀昊天上帝以肆獻<lb/>
祼享而鬱人鬯人司尊彝俱無郊祀之文則郊異於宗<lb/>
廟無祼鬯之禮而何用璋瓚為璋非祭天之器乃據此<lb/>
奉璋之文誣文王之受命而郊其妄明矣旱麓之詩曰<lb/>
<pb n="14a"/>
瑟彼玉瓚黄流在中者言黄流則亦璋瓚而非圭毛公<lb/>
既誤以玉瓚為圭瓚鄭氏又誤以圭瓚為青金外黄金<lb/>
勺之璋瓚乃云王季有功徳受此賜而於此詩之箋復<lb/>
引宗廟之祭王祼以圭瓚亞祼以璋瓚亂之雖較董仲<lb/>
舒郊祀之文差有典據而不知諸侯之璋形如天子之<lb/>
邊璋妄以王禮施於侯度既使文王有改玉之嫌而董<lb/>
班何休因謂文王行南郊見帝之事附㑹其質文三統<lb/>
之邪説使後世姦雄妄干天步其害名教啟禍亂亦慘<lb/>
<pb n="14b"/>
矣哉朱子力闢公羊之邪學而集傳於此又屈從鄭氏<lb/>
之説則亦簸揚之未精也且亞獻者后也其奉璋者世<lb/>
婦外宗也非髦士所得左右而亦非辟王之所有事矣<lb/>
况此詩一未及祭祀之事而下云周王于邁六師及之<lb/>
則此璋者非祭祀之大璋璋瓚而起軍旅之牙璋也以<lb/>
牙璋而誤為璋瓚因璋瓚而混為圭瓚因圭瓚而指為<lb/>
郊祀展轉失真遂以誣文王之僭王號而祀南郊毫釐<lb/>
之差不但謬以千里矣揚雄曰僭莫差於祭祭莫大於<lb/>
<pb n="15a"/>
天是可忍也孰不可忍也若文王未稱王而言六師鄭<lb/>
氏謂殷末之制是已文王專征而可有六師殷之所許<lb/>
以侯伯而用圭瓚祭帝於郊亦殷制乎文王而郊用天<lb/>
子之圭瓚何以稱為至徳哉<lb/>
榛楛　榛有二種其結實似櫧實而味香甘禮所謂榛<lb/>
栗棗脩也説文作□從辛從木傳寫作榛者俗通用□<lb/>
喬木也非所在恒有之木而邶風與苓竝稱此又與楛<lb/>
連舉則非榛栗之榛可知濟濟者叢生之貌張揖曰榛<lb/>
<pb n="15b"/>
叢木也叢生於旱麓故古人動稱荆榛塞路葢即皇矣<lb/>
之詩所謂栵也<hi>詳皇矣其栵下</hi>楛集傳曰赤荆也赤荆者莖微<lb/>
紫赤而方葉圓而柔厚八月開紫花彌滿山谷俗謂之<lb/>
布荆惡木謂之楛此木莖脆易折繁生碍路故謂之楛<lb/>
徃徃與栵夾雜而生以類相連益知榛之為栵也<lb/>
黄流在中　集傳曰黄流鬱鬯也釀秬黍為酒築鬱金<lb/>
煮而和之盡反毛鄭不知何據毛傳云黄金所以飾流<lb/>
鬯鬯猶通也謂以金飾其流通之際即所謂黄金為勺<lb/>
<pb n="16a"/>
也流者酒之所從注也博古圖繪□匜之屬皆有流士<lb/>
喪禮匜實於盤中南流玉瓚以玉為柄而金為之流故<lb/>
曰黄流流即勺也此葢諸侯祼獻之邊璋黄金勺青金<lb/>
外所謂璋瓚也其外青金故黄流在中青金銀也黄金<lb/>
金也銀質而金鑲也明堂位記灌尊之勺夏后氏以龍<lb/>
勺周以蒲勺鄭氏謂合蒲如鳧頭也廣雅曰龍疏蒲科<lb/>
杓也葢周之祼瓚其勺為科合聚如鳧頭酒從中流一<lb/>
曰流一曰勺酒所從傾注也考工記注曰瓚如盤其柄<lb/>
<pb n="16b"/>
用圭有流又曰鼻勺流也則黄流之即黄金勺明矣白<lb/>
虎通曰玉飾其柄君子之性金飾其中君子之道故詩<lb/>
以興豈弟君子義敢諸此安得以黄流為鬱鬯乎若集<lb/>
傳所云築鬱金煮而和之尤為差異或因誤讀白虎通<lb/>
而意鬱鬯為黄色之鬱金白虎通曰鬯者以百草之香<lb/>
鬱金金合而釀之所云金合者以金為合釀之器也朱<lb/>
子連金於鬱以為句加築於秬黍為酒之下易合釀為<lb/>
煮和遂謂先以秬黍為酒搗築鬱金為末置酒中煮之<lb/>
<pb n="17a"/>
以變酒色使黄而謂之黄流割裂古文其誤甚矣按説<lb/>
文鬱芳草也十葉為貫二十貫為築築者二百葉也既<lb/>
非以杵臼搗築之謂所謂鬱者亦芳草之葉而非世之<lb/>
所謂鬱金者劉向曰鬯者百草之本也許慎又曰煮百<lb/>
草之英二百葉以成鬱乃逺方鬱人所貢以之釀秬黍<lb/>
為酒以降神鬱人今之鬱林州詩含神霧曰鬱百二十<lb/>
葉采以煮之為鬯鬱以釀酒大槩如今南方草麴之製<lb/>
鬱本衆草之英非世之所謂鬱金審矣且煮鬱者煮百<lb/>
<pb n="17b"/>
草之英用以合熟黍而釀酒其用如麴非如今人煮藥<lb/>
酒之法煮之於既成酒之後故孔安國尚書傳曰黒黍<lb/>
曰秬釀以鬯草鄭氏郊特牲注曰秬鬯者中有煮鬱和<lb/>
以盎齊曰釀曰中有則以之釀而酒中固有之非旋加<lb/>
於酒而煮之也且謂鬱金煮酒為黄流㪅似不知所謂<lb/>
鬱金者魏畧云鬱金生大秦國二三月花如紅藍四五<lb/>
月採之香陳藏器本草亦云然南州異物志云鬱金香<lb/>
出罽賔國色正黄如芙蓉花裡媆蓮相似唐書云太宗<lb/>
<pb n="18a"/>
時伽毘國獻鬱金葉似麥門冬九月花開似芙蓉其色<lb/>
紫碧香聞數十步諸説不一王肯堂筆塵謂出西域一<lb/>
名撒法藍一名畨紅花狀如紅藍花爇之芬馥清潤其<lb/>
説與魏畧陳藏器畧同要為西番之竒卉左貴嬪鬱金<lb/>
頌云伊有竒草名曰鬱金越自殊域厥珍來尋芳香酷<lb/>
烈古樂府云中有鬱金蘇合香唐詩蘭陵美酒鬱金香<lb/>
皆謂此草固非中國所有大明一統志載廣西羅城縣<lb/>
産此香亦徒有其説今所未見三代西域未通無從有<lb/>
<pb n="18b"/>
此固非釀鬯之鬱而鬱金之名實唯此番紅花為當其<lb/>
實朱子生當南宋偏安於東南大秦罽賔為金夏所隔<lb/>
亦不知有此香而以為煮酒成黄色者則薑黄之小者<lb/>
蟬肚䑕尾破血散氣之草根耳其臭惡其味苦染家用<lb/>
以染黄若以煮酒令人吐逆人所不堪而以獻之神乎<lb/>
以薑黄為鬱金以鬱金為鬱既展轉成訛而以煮釀為<lb/>
煮酒以二百葉之築為搗築則惟意想薑黄之可搗而<lb/>
可染酒變色因謂酒為流以與先儒傳注相背則誤甚<lb/>
<pb n="19a"/>
矣義理可以日新而訓詁必依古説不然未有不䧟於<lb/>
流俗而失實者也<lb/>
憎其式廓　毛傳云廓大也憎其用大位行大政既似<lb/>
歇後語鄭箋云憎其所用為惡者大又似隠語故集傳<lb/>
疑之而云未詳潛夫論曰夏殷二國之政用奢夸廓大<lb/>
其説較通式用也見爾雅廓猶宋人以豐亨豫大惑其<lb/>
君者<lb/>
其菑其翳　毛傳自弊者翳然則立死者又誰弊之乎<lb/>
<pb n="19b"/>
爾雅木自弊柛立死椔弊者翳葢統名自死之木為柛<lb/>
自死而植者為菑自死而倒者為翳也故荀子曰周公<lb/>
之狀身如斷菑言植立不動也自弊之弊斃也弊者之<lb/>
弊倒也與周禮弊田儀禮弊旌之弊義同作者作其菑<lb/>
也作起其根而仆之也屏者屏其翳也屏除而去之也<lb/>
栵　爾雅栵栭也毛傳云郭璞曰樹似槲<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>而庳小子<lb/>
如細栗可食葢即狙公賦芧之芧杜詩云園收芧栗未<lb/>
全貧俗譌芧為茅因呼茅栗内則有芝栭栭即此其樹<lb/>
<pb n="20a"/>
亦謂之榛叢生小木也許慎以為栝非是栝佳木也不<lb/>
當與灌木同其修平若集傳謂為行生之木木無生而<lb/>
成行者松杉之成行人為之也既種之成行必不礙於<lb/>
人何事修平之乎修平者芟去之使道路平也若陸璣<lb/>
疏曰葉如榆堅韌而赤可為車輪尤誤<lb/>
串夷載路　太王之時既無西戎之患則此串夷之非<lb/>
昆夷明矣毛傳曰串習夷常路大也於帝遷明徳之義<lb/>
相承鄭箋集傳之釋不如毛説之允爾雅云路大也串<lb/>
<pb n="20b"/>
貫習也郭注曰串厭習也與毛傳脗合載語詞見於詩<lb/>
者不一路之訓大路車路寢皆大也如謂載路為充滿<lb/>
道路則徒云載路則何以見昆夷之滿路而去非滿路<lb/>
而來耶生民之詩曰厥聲載路義與此同覃長訏大而<lb/>
復云載大者重言厥聲以足上文不嫌複也若以為<graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>
聲滿於道路則寒氷鳥集之下原非通衢且滿路者縱<lb/>
滿耶橫滿耶以為橫滿則雖九軌之道凡兒之啼皆可<lb/>
以相聞不必覃訏之<graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>若以為縱滿則道之延長不知<lb/>
<pb n="21a"/>
紀極將畫何地以為所滿之區限乎古人雖無意求工<lb/>
於文而體物精當必不為歇後半明半昧之語倘不言<lb/>
昆夷之遁去而但云載路不言后稷之<graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>令路人聞之<lb/>
而云充滿於道塗此後世稍知修辭者之所不為而謂<lb/>
六經有此乎自當以爾雅毛傳為安<lb/>
以按徂莒　按者自上臨下適與相當而壓之也夏小<lb/>
正漢按戸當戸上也以手抑而下之曰按故導引法謂<lb/>
之按摩侵阮之冦與阮相持文王之師起而逼抑其壘<lb/>
<pb n="21b"/>
闗隴之地西髙東下自岐向阮乘高而下文王受專征<lb/>
之命帥六師以壓之正當其衝使之欲進不能欲退不<lb/>
得銷沮折服所謂按也按本安去聲其入聲音與遏同<lb/>
故孟子借用遏字實則與遏義殊按壓也遏止也即讀<lb/>
為頞<hi>頞遏音近</hi>亦當以壓抑為義<lb/>
侵自阮疆　春秋左氏例有鐘鼓曰伐無鐘鼓曰侵榖<lb/>
梁氏曰苞人民敺牛馬曰侵斬樹木壞宫室曰伐陸佃<lb/>
曰無名行師曰侵胡氏折衷其義而曰潛師掠境曰侵<lb/>
<pb n="22a"/>
然潛師之義亦有未安潛師者必孤軍潛至如齊桓帥<lb/>
八國之師越千里而往師安能潛耶周禮大司馬九伐<lb/>
之法負固不服則侵之王師討有罪者亦無潛掠之理<lb/>
唯公羊氏曰觕者曰侵精者曰伐精觕者自受兵者之<lb/>
害深淺言也鄭氏禮注曰侵云者兵加其境而己用兵<lb/>
淺者許慎説㑴漸進也从人手執帚如埽之漸進即公<lb/>
羊之所謂觕也故泰誓曰㑴于之疆此曰㑴自阮疆皆<lb/>
以疆言抵其境未造其國也負固不服則㑴之掠其疆<lb/>
<pb n="22b"/>
奪其險也知㑴為兵加境上之名矣則此言㑴自阮疆<lb/>
而非㑴密也使伐密師于阮以救阮則當言伐言救言<lb/>
襲而不當言㑴㑴密必自密境安得自阮疆而㑴之蓋<lb/>
密阮相攻兩俱不道由近畧逺故先阮以及密自云者<lb/>
如湯征自葛載之自兵之始也阮地後亦入于周與密<lb/>
同滅葢一舉而兩併之所謂兼弱攻昧取亂侮亡也若<lb/>
阮非與密同膺負固之討則密䘐而阮安阮雖永存可<lb/>
也胡為乎未幾而地并於周也哉我岡我阿則兵之所<lb/>
<pb n="23a"/>
至隨收其地以入版圖矣<lb/>
鮮原　逸周書曰王乃出度商至于鮮原孔晁注云近<lb/>
岐周之地也竹書商紂五十二年周始伐殷秋周師次<lb/>
于鮮原帝王世紀曰岐山周城大王所徙南有鮮原鮮<lb/>
原者岐陽之下有小山而下屬平原即所謂周原已毛<lb/>
公曰小山别大山曰鮮岐山為大山而原山别有小山<lb/>
也鄭箋曰鮮善也集傳因之未是<lb/>
是類是禡　毛傳曰于内曰類于外曰禡爾雅云是類<lb/>
<pb n="23b"/>
是禡師祭也鄭氏因之要未言所祭者何神也今按類<lb/>
之為祭名同而制不一虞書肆類于上帝周禮大祝宜<lb/>
于社造于祖設軍社類上帝此則上帝之祀有名為類<lb/>
者而集傳因之然文王是時以服事殷而守侯度必無<lb/>
祭帝之理其以文王為祭帝者則公羊氏先受命之説<lb/>
惑於秦之僭立帝畤而因以誣聖也然則此之言類者<lb/>
與虞書周禮大祝之類名同而實異可知也周禮四曰<lb/>
類鄭司農衆曰三皇五帝九皇六十四氏鄭康成曰日<lb/>
<pb n="24a"/>
月星辰運行無常以氣類為之位許慎曰以事類祭天<lb/>
神天神者統於天之神即康成所謂日月星辰非上帝<lb/>
也周禮以次之四望之下天神不宜後於地祇則事兼<lb/>
人鬼司農以為先代有天下者之祭亦通葢禮天神者<lb/>
必配以人鬼以為之依則類祭日月星辰而以三皇五<lb/>
帝九皇六十四氏配焉禮之所宜抑告興師之故於前<lb/>
王或所伐之國為其苗裔庶妥之而俾無怨恫也此之<lb/>
類祭葢謂此矣上帝之祀與天神先代帝王之祭俱謂<lb/>
<pb n="24b"/>
之類者類祭之禮無壇有兆舜方攝政不得郊而見帝<lb/>
于圜丘故降殺而用類禮兼上帝天神而合祀之後世<lb/>
因以為王者師祭之禮武周所謂底商之罪告于皇天<lb/>
上帝所過名山大川是也類之為言聚也以事類云者<lb/>
所宜致告之神聚而合祀不似凡祭之專有所事而牲<lb/>
牷幣玉之文亦减焉或兼上帝或斷自天神以下唯事<lb/>
之所宜禮從簡而與事稱也舜攝廵狩之典周禮大祝<lb/>
定於成王之後故有類上帝之禮文王終守侯服則唯<lb/>
<pb n="25a"/>
祭天神人鬼而不及上帝要以事類底告故均可名之<lb/>
曰類然其隆殺之别固不可引彼以證此也再攷周禮<lb/>
小宗伯凡大災類社稷宗廟則為位是社稷宗廟亦有<lb/>
類名亦但以事故合祭告之有兆位而不為壇斯可名<lb/>
曰類益知類不必定祀上帝矣若禡之異於類者毛公<lb/>
以于内于野為分爾雅説文俱統言師祭則禡所祭告<lb/>
之神即類之所祭告也師未出而為兆于國以祭曰類<lb/>
已出次舍為表於所次以祭曰禡故鄭康成謂與田祭<lb/>
<pb n="25b"/>
表貉<hi>音罵</hi>之貉同郭璞亦曰禡于所征之地葢地異而祝<lb/>
號不殊也集傳乃謂祭黄帝及蚩尤不知何據且祀主<lb/>
黄帝而並享蚩尤亡論貞邪殊類而生為仇敵死共兆<lb/>
位亦何異拓拔氏之以爾朱榮侑其祖乎漢儒之必不<lb/>
可毁者此類是也<lb/>
靈臺　毛傳曰神之精明者稱靈鄭箋云天子有靈臺<lb/>
所以觀祲象詧氛氣之妖祥也胡氏春秋傳亦云天子<lb/>
有靈臺以候天時葢本諸此以觀氛祲而謂之靈臺復<lb/>
<pb n="26a"/>
以何者而為靈囿靈沼乎故孟子謂民謂之靈為贊美<lb/>
之辭靈善也書曰弔由靈鹽鐵論引修文篇曰積恩為<lb/>
愛積愛為仁積仁為靈仁積則物性盡而清明四達故<lb/>
曰神之精明者言明徳之通於神明也靈臺之稱義取<lb/>
諸此若朱子謂若神靈為之則與漢武之以通天名觀<lb/>
宋徽之以神運題石者又何以異□此靈臺定為游觀<lb/>
之所非為觀象而設漢人習專家之學遂建靈臺令為<lb/>
天文官殊為附㑹失實又以唯天子為有靈臺遂謂文<lb/>
<pb n="26b"/>
王受命于豐作靈臺用天子之制不知文王滅崇幅員<lb/>
漸廣因水土之便而遷豐亦猶齊遷臨淄晉遷新田而<lb/>
已何得誣為受命以資簒據者之口實其曰王者葢詩<lb/>
作於革商之後以追王而王之也其以文王受命作臺<lb/>
者則唯惑於天子有靈臺以觀氛祲而不知靈之訓善<lb/>
而為臣民歸美之詞也靈臺遺址在今鄠縣三輔黄圖<lb/>
謂在長安西四十二里髙二丈周回百二十步臺崇二<lb/>
丈抵今尺一丈二尺固不足以迥出岡阜而觀氛祲也<lb/>
<pb n="27a"/>
辟廱　王制天子曰辟廱諸侯曰頖宫魯頌思樂泮水<lb/>
毛傳同王制之説鄭箋云辟廱者築土雝水之外圓如<lb/>
璧四方來觀者均也泮之言半也半水者葢東西門以<lb/>
通水北無也天子諸侯宫異制同形既曰天子諸侯宫<lb/>
矣宫則非學也乃鄭氏之注王制也又曰尊卑學異名<lb/>
辟明也廱和也所以明和天下判之言班也所以班政<lb/>
教也同出鄭氏一人之言而參差如此盖惑於王制有<lb/>
受成於學釋奠於學以訊馘告之文與魯頌在泮獻馘<lb/>
<pb n="27b"/>
語迹相䝉因自紛亂而無畫一之論王制一書雜引而<lb/>
不相通盧侍中植云王制漢文時博士所録非周之遺<lb/>
典葢不足據然其曰小學在公宫南之左大學在郊既<lb/>
有大學復有辟廱則王制已析之為二矣凡古今言辟<lb/>
廱泮宫者不一未可偏據白虎通曰泮宫者半於天子<lb/>
之宫也言垣宫名之别尊卑也廣雅曰辟廱頖宫官也<lb/>
官猶署也是以辟廱為天子諸侯之宫也大戴禮曰明<lb/>
堂九室以茅葢屋上圓下方此水名曰辟廱蔡邕明堂<lb/>
<pb n="28a"/>
論引左傳臧孫清廟茅屋之説證明堂辟廱大學為一<lb/>
是以辟廱為明堂之流水也明堂位曰瞽宗殷學也泮<lb/>
宫周學也蔡邕獨斷曰三代學校之别名夏曰校殷曰<lb/>
序周曰庠天子曰辟廱諸侯曰頖宫則與鄭氏之説同<lb/>
以辟廱為學也衆論無所抵定如此今按三輔黄圖周<lb/>
文王辟廱在長安西北四十里漢辟廱在長安北七里<lb/>
漢大學在長安西北七里又云犍為郡水濱得古磬十<lb/>
六枚劉向説帝宜興辟廱則漢成帝始立辟廱而董仲<lb/>
<pb n="28b"/>
舒䇿曰大學賢士之關教化之本原也是漢武帝時已<lb/>
有大學自大學辟廱自辟廱在漢亦然而況於周乎桓<lb/>
譚新論曰辟廱言上承天道以教令終軍書曰建三宫<lb/>
之文質三宫辟廱明堂靈臺也又齊泰山之下有明堂<lb/>
而未聞有辟廱則明堂固非與辟廱而為一故陸機䇿<lb/>
秀才文曰辟廱所以班禮教大學所以講蓺文而蔡邕<lb/>
月令謂之一物將何所從則機固已疑邕説之非矣朱<lb/>
子折衷古説而曰辟廱天子大射之處其説為允然而<lb/>
<pb n="29a"/>
猶有未當者張衡東京賦徐至于射宫薛綜注曰射宫<lb/>
謂辟廱也朱子之説與此為合今以詩之本文與周禮<lb/>
及許慎之説參攷之則辟廱非大射之宫也許慎曰泮<lb/>
宫諸侯鄉<hi>饗</hi>射之處又曰辟廱天子饗飲於辟廱周禮<lb/>
司弓矢澤共射椹質之弓矢鄭司辳衆曰澤宫也所以<lb/>
射選士之處也射義曰天子將祭必先習射於澤澤者<lb/>
所以擇士也澤宫者壅水為澤葢即辟廱泮水之謂已<lb/>
射於澤而後行大射禮於射宫澤與射宫宫異地射異<lb/>
<pb n="29b"/>
日椹質大侯異物則其非大射之宫明矣郊特牲曰卜<lb/>
之日王立於澤宫親聽誓命則澤又為涖誓之所非若<lb/>
大射之宫專為射設也在泮飲酒者饗也既作泮宫淮<lb/>
夷來服者習射講武誓衆威逺之道也誓於斯則獻功<lb/>
於斯故在泮獻馘也許慎饗飲之説於斯為確矣此詩<lb/>
抑曰虡業維樅賁鼓維鏞於論鼓鐘於樂辟廱鼉鼓逢<lb/>
逢矇瞍奏公大射禮樂人宿縣笙鐘建鼓應鼙朔鼙陳<lb/>
焉鼓鐘之謂也大師少師升自西歌奏鹿鳴騶虞貍首<lb/>
<pb n="30a"/>
終奏陔公入驁奏功之謂也此樂皆射宫之所設而澤<lb/>
亦有之者習射必比於樂射必先燕燕射之樂不容異<lb/>
於大射且或來饗飲必具樂也然則辟廱均為澤宫之<lb/>
名饗於斯射椹質於斯設縣奏樂於斯有戎祀之大事<lb/>
則涖誓於斯師出有功則獻㨗於斯故文王於斯奏公<lb/>
魯侯於斯飲酒獻馘於斯淑問郊卜於斯涖誓也桓譚<lb/>
陸機所謂班教令者其此謂與若明堂位以瞽宗例辟<lb/>
廱蔡邕以辟廱為大學則或因大司成兼正樂典教之<lb/>
<pb n="30b"/>
事而此詩有鼓鐘奏公之文遂相附㑹不知大司樂祭<lb/>
於瞽宗大胥春入學各有官署見於周禮者足據而國<lb/>
子之教在大胥則曰舍采合舞大司樂則曰以樂徳樂<lb/>
語樂舞教國子小胥則曰廵舞列籥師則曰舞羽吹籥<lb/>
月令亦曰上丁入學習舞入學習吹則國子之所肄於<lb/>
學者舞也吹也鐘鼓之考擊既非學子之所有事奏公<lb/>
之矇<graphic n="KR1363" url="https://raw.githubusercontent.com/kanripo/KR-Gaiji/master/images/KR1363.png" mimeType="image/png"/>亦非司教之人參攷可知無容混而一之也若<lb/>
戴埴䑕璞謂辟廱泮宫為文王魯侯所處之别宫則又<lb/>
<pb n="31a"/>
惑於班固張揖之論而不審明堂位又曰魯人先有事<lb/>
頖宫以泮宫與虖池配林同為方望之祀抑自與其周<lb/>
學之説相背戾矣杜佑通典云魯郡泗水縣泮水出焉<lb/>
則泮水本魯之水名而澤宫立於其上而鄭箋云辟廱<lb/>
者築土雝水之外亦明雝乃岐周之水名葢因水而立<lb/>
宫引水以環之則於周為雝於魯為泮若他國之澤宫<lb/>
不謂之泮夏殷之澤宫不謂之廱漢人承而不改殊為<lb/>
不典鄭氏辟明廱和之訓亦拘文而失實也胡氏春秋<lb/>
<pb n="31b"/>
傳曰魯甞作泮宫矣學校以教國之子弟故不書葢亦<lb/>
為明堂位之説所亂今世乃於先師廟門之内作泮池<lb/>
以倣泮水夷夫子之宫於射飲涖誓之澤宫殊為不敬<lb/>
之大倘如明堂位所云瞽宗頖宫一也則又以夫子為<lb/>
樂祖不愈悖乎禮制之亂俗儒之誤也泮水之側有芹<lb/>
有茆豈半畆洿池之謂乎文王時為西伯而立辟廱則<lb/>
亦與魯之泮宫等周有天下始尊為天子之制實則以<lb/>
雝泮二水立名非如明堂大學定為天子之獨有也<lb/>
<pb n="32a"/>
豐水有芑　毛傳曰芑草也按草之以芑名者二一為<lb/>
白梁維糜維芑之芑也一為苦藚廣雅所謂蕒□者則<lb/>
薄言采芑之芑也芑苣音相近或謂之苣或謂之芑古<lb/>
字通用芑字又與杞通陟彼北山言采其杞葢亦蕒也<lb/>
而字从木此豐水所有之芑木也而字从草不必泥也<lb/>
木之以芑名者亦二爾雅所謂杞枸檵也孟子性猶杞<lb/>
柳趙岐曰杞栁柜栁是也柜亦與杞通用而字或作櫸<lb/>
此豐水所有之芑乃杞栁也葢白梁蓺于田疇苦苣生<lb/>
<pb n="32b"/>
于原野均非水濱所有故采之者或陟北山或于菑畆<lb/>
非能循水湄而求之也所以知非枸杞者山海經曰東<lb/>
始之山有木焉其狀如楊而赤理其汁如血不實其名<lb/>
曰芑字正从草狀如楊而赤汁正今之所謂櫸栁而孟<lb/>
子之所謂杞栁也其木與檉同而檉小杞大其生也必<lb/>
於水次髙木成林故武王依之以立國葢故國喬木之<lb/>
意若區區一草何足紀哉<lb/>
生民　后稷無人道而生子其説甚誕朱子以為先儒<lb/>
<pb n="33a"/>
疑之是也而張子引天地生物之始以信其必有是葢<lb/>
不然天地始生之事不可知者無涯安能以槩之中古<lb/>
乎抑或以蝨有無種而生者為喻蝨之一日當人之十<lb/>
年百人之身百日之内必有特生之蝨自稷以來歴數<lb/>
千年盡四海何無一特生之人也郊禖之禮天子親往<lb/>
后率九嬪御姜嫄既非處子而與於祈子之列何以知<lb/>
其無人道哉凡此詩言自明讀者未之釋耳履躡也躡<lb/>
迹而相隨也帝髙辛也武大也敏動歆感也隨帝往祀<lb/>
<pb n="33b"/>
祀畢而歸心大感動因以介帝而止之介迎也止宿也<lb/>
帝與嫄同止正以言其人道之感也使未當夕而有娠<lb/>
則姜嫄不敢告宫中不以為罪必以為妖何復鄭重處<lb/>
之側室戒不復御而以生子及月之禮待之乎且至是<lb/>
而言不御則前此之常御可知又何以云無人道之感<lb/>
耶以生子及月之禮處之既無嫌矣而後又胡為棄之<lb/>
也惟其見棄故啟後人之疑因而無人道之誕説生焉<lb/>
乃所以見棄之故詩又已明言之矣上帝不寧天不佑<lb/>
<pb n="34a"/>
髙辛而寧之也不康禋祀宗社危也凡言不而釋以豈<lb/>
不者正釋不可通則反釋之非必不之為豈不也偶爾<lb/>
生子之易人間正復何限亦何至稱上帝之寧禋祀之<lb/>
康鄭重如此哉信其鄭重欣幸之如此而又胡為棄之<lb/>
也盖髙辛者帝摯也姜嫄摯妃后稷摰之子也帝嚳有<lb/>
天下號髙辛氏世以為號帝摯猶稱髙辛堯自唐侯入<lb/>
立而後改號為唐如謂必帝嚳而稱髙辛則黄帝與炎<lb/>
帝戰亦軒轅與神農戰耶唯后稷為帝摯之子故尚書<lb/>
<pb n="34b"/>
世本俱不言稷為堯弟而及夏禹有天下后稷尚存使<lb/>
為嚳子則稷逾百五十嵗矣未聞稷之有此逾量之年<lb/>
也帝摯者無道之君也帝命不佑宗祀不康國内大亂<lb/>
諸侯伐而廢之迎堯而立當斯時也必有戎兵大舉特<lb/>
典籍不存莫從考證所幸傳者正賴此詩耳居然生子<lb/>
者不先不後恰於不康不寧大亂之際而免身也摯既<lb/>
失守后妃嬪御䝉塵草莽姜嫄不能保有其子而置之<lb/>
隘巷或自隘巷收之知為帝妃之所生而送之平林平<lb/>
<pb n="35a"/>
林者古諸侯之國也逸周書曰挾徳而責數日疏位均<lb/>
爭平林以亡古有此國在河北隆慮之墟而後亡滅或<lb/>
為姜嫄之母黨或為帝摯之黨國伐者國為人所伐也<lb/>
送者方至而平林受兵不遑收恤捐之于寒氷焉逮夫<lb/>
亂之稍定乃於飛鳥之下收養之於時天下漸平堯已<lb/>
定位而姜嫄母子乃得歸唐而稷受有邰之封此則后<lb/>
稷歴多難以得全之實也詩歴歴序之粲如日星而人<lb/>
不詧漢儒好言祥瑞因飾以妖妄之説誣經解以附㑹<lb/>
<pb n="35b"/>
之乃使姜嫄䝉不貞之疑后稷為無父之子成千秋不<lb/>
解之大惑讀者以理審之以意求之以事徴之以文合<lb/>
之當知愚言之非剙而樂求異於前人也<lb/>
誕降嘉種　鄭箋云天應堯之顯后稷故為之下嘉種<lb/>
説甚夸誕孔子順曰詩美后稷能大教民種嘉榖以利<lb/>
天下故詩曰誕降嘉種猶書所謂稷降播種農植嘉榖<lb/>
其説是也葢洪水之餘耕者或失其業種榖不備即或<lb/>
稍有亦得自鹵莽滅裂之餘而非其嘉者后稷以其茀<lb/>
<pb n="36a"/>
草之功能盡穡理獨得黄茂之榖故以降賜下民俾以<lb/>
為種如宋以占城早稻頒賜天下亦其遺意降下也頒<lb/>
也嘉種者即黄茂也故毛公曰黄茂嘉榖也漢儒好言<lb/>
瑞應遂有天降之説不知天之雨粟亦妖異而非禎祥<lb/>
王充以為風飄他處之粟非天之能雨説亦良是其以<lb/>
為聖人能感天之雨粟者亦釋氏誕妄之説相與為類<lb/>
耳漢之俗儒同佛老鬼神之説宋之駁儒同佛老性命<lb/>
之㫖皆反經以正人心者之必辨也<hi>駁儒謂子韶陸子靜之流</hi>
<pb n="36b"/>
取羝以軷　軷者行道之祭周禮大馭所謂犯軷遂驅<lb/>
之聘禮所謂乃舍軷飲酒於其間是已聘禮既為大夫<lb/>
越境之行大馭馭王玉路以郊祀南郊在國門外以行<lb/>
逺故必犯軷以祓不祥齊僕馭若王修宗廟之祭在公<lb/>
宫左無容犯軷此詩上云釋烝黍粱下云燔烈既為饋<lb/>
食之祭則無犯軷之禮明矣且軷之用牲杜子春曰轢<lb/>
軷磔犬亦不用羝盖其事小不得用宗廟之牲也后稷<lb/>
于唐虞為卿士故言有家室而不言有國於禮不得具<lb/>
<pb n="37a"/>
大牢則以羊為上羞此軷字或羞字之譌羞與上文揄<lb/>
蹂叟浮叶韻脂惟亦可通叶不敢信為必然姑闕可也<lb/>
狥其誤而曲釋之必有所窒矣<lb/>
肆筵設席　毛傳曰設重席也集傳因之按重席者席<lb/>
上加席一筵而二席也今此優同姓之侯氏雖情在加<lb/>
篤而重席者唯王於斧依之前則用以自尊禮無可踰<lb/>
不得為侯氏設也然則所謂筵者莞筵紛純也席者繅<lb/>
席畫純也几者彤几也一筵一席而非有重周禮諸侯<lb/>
<pb n="37b"/>
之昨<hi>酢通</hi>席與筵國賓於牖前者如此乃待諸侯之隆儀<lb/>
而必不可同於天子毛傳失之<lb/>
四鍭既鈞　毛傳曰鈞矢參亭參亭者三訂之而勻也<lb/>
鍭矢一在前二在後參而訂之故曰參亭然鍭矢弩矢<lb/>
也弓矢與鍭矢等者為殺矢殺矢鍭矢用諸近射田獵<lb/>
唯恒矢則用諸散射散射者禮射也此宜用恒矢之軒<lb/>
輖中<hi>如字讀</hi>者而顧用參亭之鍭矢葢射椹質而非射大<lb/>
侯也椹質難入故用鍭矢以益其力周禮澤共射椹質<lb/>
<pb n="38a"/>
之弓矢鄭司農衆曰澤澤宫也所以習射選士之處也<lb/>
射義曰天子將祭必先習射於澤澤者所以擇士已射<lb/>
於澤而後射於射宫中者得與于祭故曰序賔賔者祭<lb/>
之賔而非射之賔也其禮行於祭之先日而此追叙之<lb/>
集傳曰既燕而射以為樂葢屬未審<lb/>
酌以大斗　此斗字本音知庾切字或作枓儀禮司宫<lb/>
設罍於洗東有枓注云㪺器也如字讀作陡者量器其<lb/>
音知庾切者㪺器音義各别按宣和博古圖有漢龍首<lb/>
<pb n="38b"/>
鐎斗其器圓容一升又有熊足鐎斗圓而上有口承葢<lb/>
容一升四合有半皆有流有柄三足有耳許慎説鐎斗<lb/>
温物之器又趙襄子使厨人操斗以食代王斗固為行<lb/>
食之器而其有流虬起如博古圖所繪二斗者則必酌<lb/>
酒之具也所容不過升餘此云大斗其容必倍酌之以<lb/>
實觶爵必相容自與量器之斗<hi>陡</hi>容十升者異淳于髠<lb/>
曰一斗<hi>陡</hi>亦醉則通計所飲而言非以酌也談苑醍醐<lb/>
引律厯志聚于斗溝洫志其泥數斗易日中見斗皆作<lb/>
<pb n="39a"/>
知庾切亦誤北斗之斗象㪺器當讀如大斗之斗其泥<lb/>
數斗十升也自當如字當口切舊注以此斗字讀知庾<lb/>
切當叶韻非是<lb/>
鞞琫容刀　小爾雅曰刀之削<hi>七笑切</hi>謂之室室謂之鞞<lb/>
琫珌鞞之飾也分疏未悉不如劉熙釋名之明劉熙曰<lb/>
琫捧也捧束口也下末之飾曰鞞鞞卑也在下之言也<lb/>
皆刀鞘之飾也故毛公曰下曰鞞上曰琫今按玉古圖<lb/>
攷繪有玉螭㻫<hi>同鞞</hi>琫二其琫形如環而橢長旁蟠螭環<lb/>
<pb n="39b"/>
孔大而穿㻫如筩旁出蟠螭筩中孔小而不穿云是髙<lb/>
辛墓中物如環孔大橢長而穿者鞘口飾也狹長如筩<lb/>
孔小而不穿鞘下飾也正與毛公劉熙之説合矣唯左<lb/>
傳杜預解云鞞佩刀削<hi>鞘</hi>上飾鞛<hi>同琫</hi>下飾則以鞞為琫<lb/>
琫為鞞然其為鞘室之飾則同也集傳乃以鞞為刀鞘<lb/>
琫為刀上飾誤矣以鞘為鞞似沿小爾雅而誤以琫為<lb/>
刀上飾則更無可據矣刀劍上飾謂之鹿盧古衣服令<lb/>
曰鹿盧玉具劍是也容刀者為容之刀具刀形而無利<lb/>
<pb n="40a"/>
刃如今肩輿前旁揷之劍以為容觀而不適於用傳注<lb/>
未悉<lb/>
執豕于牢　上言曹者牧豕之地此言牢者豢而待殺<lb/>
之檻獨斷所謂三月在外牢一月在中牢一月在明牢<lb/>
者雖祭祀之牲與燕飲之牲豢之有異而可因以知牢之制也<lb/>
其軍三單　毛傳曰三單相襲也立義精覈而不易解<lb/>
了鄭氏乃云丁夫適滿三軍之數單者無羡卒也則誤<lb/>
矣公劉自西戎遷豳地狹民寡安得有三軍之賦乎單<lb/>
<pb n="40b"/>
者董仲舒所謂口軍也百畆以食八口除老弱婦女率<lb/>
可任者三人三分而用其一葢百畆而賦口軍一與後<lb/>
世所謂三丁抽一之説畧同單一也三口而一軍故曰<lb/>
三單其賦大多而不與周制同者公劉當草剏之初外<lb/>
禦戎難内修疆圉一時權制而上下同患民不怨勞則<lb/>
仁愛所結亦諒其不得已也顧定賦則然而上役休罷<lb/>
更番充伍故毛公曰相襲者猶言相代也亦以明三單<lb/>
之非横役矣然此三單之法唯以之度隰原之賦而夕<lb/>
<pb n="41a"/>
陽之山瘠者則但徹田為糧而不賦其軍及芮鞫既即<lb/>
之後隰原之賦則亦應漸減則所謂止旅乃密者是已<lb/>
取厲取鍛　毛傳曰鍛石也鄭箋云所以為鍛質葢許<lb/>
慎之所謂小冶也小冶者泥雜瓦屑為之以盛五金而<lb/>
鎔鍊者若用石為之則入火爆裂此物理之必然者古<lb/>
今一也且厲石鍛質所在輙有豳在渭北去渭二百餘<lb/>
里必逺涉渭南而取之何其迂而不憚煩耶且厲鍛之<lb/>
需無幾耳使數人取之可給萬人數年之用此亦何足<lb/>
<pb n="41b"/>
紀哉厲鍛葢古地名延綏塞上有故祖厲城疑即厲與<lb/>
取者收奪之名亂治也涉渭為亂者南畧地而至於渭<lb/>
取厲取鍛者北畧地而至于狄境故曰止基迺理以土<lb/>
地之斥而言也爰衆爰有而曰止旅廼密地斥而民以<lb/>
衆也以文義求之自應如此若集傳云鍛鐵也尤不知<lb/>
其何據<lb/>
戎雖小子　民勞板抑三詩言小子者戎雖小子鄭氏<lb/>
則以為王以小子自遇小子蹻蹻鄭氏則以為女反蹻<lb/>
<pb n="42a"/>
蹻然如小子於乎小子集傳則以為衛武公之自稱然<lb/>
斥王為小子既嫌於倨侮武公八十而自稱小子謙不<lb/>
中禮矣周書芮良夫曰惟爾執政小子又曰惟爾執政<lb/>
小子則小子葢當時執政之稱也按周禮夏官有小子<lb/>
其屬下士二人職雖卑賤而掌狥陳贊牲受徹之事則<lb/>
左右之近臣也或因狎習而與執政故詩書皆斥告之<lb/>
猶趣馬亦下士而十月雲漢皆鄭重言之葢周末寵任<lb/>
童昏便嬖小子在王左右得以上執國政遂為□職已<lb/>
<pb n="42b"/>
淮南子曰衛武侯謂其臣曰小子無謂我老而羸我有<lb/>
過必謁之益知小子非武公之自稱矣<lb/>
泄泄　爾雅憲憲泄泄制法度也郭注云佐興虐政設<lb/>
教令也厲王暴虐與幽王淫昏其惡不一改易舊章興<lb/>
利虐民如弭謗之類教令煩苛而榮夷公之屬為廣設<lb/>
科禁以逢合之即下文所謂自立辟也故孟子以改制<lb/>
先王之道者為泄泄泄泄沓沓皆水流冗迫喧豗之貌<lb/>
失之急而非失之緩若以為怠緩説從則𤨏屑小人不<lb/>
<pb n="43a"/>
足以為大害且厲王苛虐亦不足以逢其惡也孟子所<lb/>
指斥亦李悝商鞅申不害之流非佞幸也<lb/>
曾莫我敢葵　葵之為揆於義無取揆音求壘切與葵<lb/>
字音義縣隔按葵草名嚮日傾而䕃其趺故左傳曰葵<lb/>
猶能自衛其足是葵有䕃義借為庇䕃之㫖莫我敢葵<lb/>
言上方興虐政疾苦其民牧民者莫敢亢上意以庇民<lb/>
也小雅天子葵之義同言樂只君子宜為天子所䕃庇<lb/>
也<lb/>
<pb n="43b"/>
夸毗　方言夸淫也毗懑也爾雅夸毗體柔也毛傳亦<lb/>
曰體柔之人葢淫夫躭色心懑急而體柔靡之狀故曰<lb/>
威儀卒迷則夸毗者筋骸不束而無儀可象也小人之<lb/>
迷於貨賄權勢者誠有如婬者之懑悶而骨醉情柔也<lb/>
集傳云夸大毗附也析字立義而非古語之本指古今<lb/>
各有方言自不容以今人字義解之<lb/>
蜩　螗　毛傳曰蜩蟬也螗蝘也蝘者即夏小正所謂<lb/>
匽也小正五月良蜩鳴良蜩也者五采具又曰匽之興<lb/>
<pb n="44a"/>
五日翕望乃伏又曰唐蜩鳴唐蜩者匽也然則蜩之與<lb/>
螗類同而實為二物矣爾雅蜩<hi>句</hi>蜋蜩螗蜩葢蜋蜩蜩<lb/>
也螗蜩螗也埤雅曰蜩與螗異實非一物螗江南謂之<lb/>
螗<graphic n="KR2171" url="https://raw.githubusercontent.com/kanripo/KR-Gaiji/master/images/KR2171.png" mimeType="image/png"/>蜩亦蟬之一種形大而色黒昔人啖之禮有蜩范<lb/>
是已故莊子痀瘻承蜩承之以食然佃以為色黒則與<lb/>
小正五采具之文不合今按色黒而鳴聲大者馬蜩也<lb/>
一謂之蝒一謂之蚱蟬具五色者蜋蜩也二者皆蜩也<lb/>
則小正埤雅之言不妨両存蟲魚禽獸形同色異原無<lb/>
<pb n="44b"/>
分别亦猶丹白皆雞騂𤣥皆牛耳若螗則似蟬而小郭<lb/>
璞曰螗蜩者蝘俗嘑為胡蟬方言注又云似蟬而小鳴<lb/>
聲亮今山中有此一種大如小指鳴於澗薄草際不登<lb/>
髙樹夏初雨後鳴聲圓細至盛夏即無葢小正所謂五<lb/>
日翕望乃伏也二者形狀畧同而大者乃蜣蜋丸中之<lb/>
子所生既蜕而復為蜣螂小者蠐螬所化所謂復育為<lb/>
蟬也其伏則不知所終要之螗小於蜩而陸璣乃以螗<lb/>
為蜩之小者誤矣如蜩如螗各有所喻如蜩煩囂相和<lb/>
<pb n="45a"/>
也如螗隱見不恒也如沸瀹亂不寧也如羮䝉糊無别<lb/>
也傳注俱所未悉<lb/>
匪上帝不時　廣雅時善也匪上帝不善言匪上帝不<lb/>
生善人特殷不用耳舊訓時作辰與下文文義不屬<lb/>
飛蟲　赫　蟲之飛者撲之而已無容弋而獲之弋者<lb/>
生絲繳矢所以射鳥非所以獲蟲者也飛蟲盖即拚飛<lb/>
之桃蟲鷦鷯也故鄭箋謂自恣飛行時亦為弋射者所<lb/>
得言小人放縱久無拘制則將遇伺女之閒者而誅女<lb/>
<pb n="45b"/>
我恐女見弋獲往教正女以覆䕃使免於禍女反赫我<lb/>
也赫讀如莊子<graphic n="KR2541" url="https://raw.githubusercontent.com/kanripo/KR-Gaiji/master/images/KR2541.png" mimeType="image/png"/>䲭視之曰嚇<hi>呼駕切</hi>之嚇鳥有所挾而<lb/>
鳴以歫物之聲<lb/>
職涼善背　小爾雅曰涼佐也毛傳曰職主也是時榮<lb/>
公位三公主國政芮伯為大夫佐之不相協合或善或<lb/>
背乖異而無以為民極故曰職涼善背主者行同冦盜<lb/>
佐者以不可諍止之不見聽從而反相巧詆故曰涼曰<lb/>
不可覆背善詈傳以涼為薄箋為諒於義未諳<lb/>
<pb n="46a"/>
靡神不宗　毛傳曰宗尊也國有凶荒則索鬼神而祭<lb/>
之虞書禋于六宗孔氏傳曰宗尊也所尊祭者其祀有<lb/>
六然則宗者即六宗之祭而云尊者以釋宗祭之所自<lb/>
名鄭氏乃去無不齊肅而尊敬之非也六宗之祭孔氏<lb/>
以為四時也寒暑也日也月也星也水旱也孔叢子曰<lb/>
埋少牢於大昭以祭時祖迎於坎壇以祭寒暑主於郊<lb/>
宫以祭日夜明以祭月幽禜以祭星雩禜以祭水旱禮<lb/>
記祭法與此正同而祖迎譌為相近幽禜雩禜則禜皆<lb/>
<pb n="46b"/>
為宗故干禄書曰雩宗之宗音禜則神靡不宗者亦靡<lb/>
神不禜也大祝六祈四曰禜鄭司農衆曰禜日月星辰<lb/>
山川之祭也以合之六宗之祀日郊宫之祭也月夜明<lb/>
之祭也星幽雩之祭周禮宗伯所典以槱燎祀之司中<lb/>
司命司民司禄也辰者時也大昭之祭也坎壇所祭之<lb/>
寒暑亦與焉而雩禜者當即槱燎所祀之風伯雨師以<lb/>
其為本禜故畧而不言其兼山川者則月令所謂命有<lb/>
司為民祈請山川百源是已盖日月星時寒暑既各為<lb/>
<pb n="47a"/>
一宗而雩禜則合祀之復益之以山川焉故曰靡神不<lb/>
宗而毛公以為索鬼神而祭之也索盡也盡六宗而皆<lb/>
禜也日月星辰上也山川下也大昭坎壇壇而無主則<lb/>
瘞少牢郊宫夜明有主則奠牲幣故曰上下奠瘞皆雩<lb/>
宗之祀也若漢以風伯雨師靈星后土稷神先農為六<lb/>
宗則星有三祀日月時寒暑不與既為缺典而合地祗<lb/>
人鬼於天宗亦殊不倫應邵賈逵以為别有天田星尤<lb/>
屬穿鑿然要以為祈年之祭則宗即禜祀以禳水旱而<lb/>
<pb n="47b"/>
不得謂為齋肅而尊敬之也鄭氏禮注乃云宗禜字之<lb/>
誤而不自知其誤之甚矣若王莽以易六子為六宗王<lb/>
充以六合之間助天地變化王者尊而祭之曰六宗失<lb/>
祈禜之㫖至張髦以三昭三穆之廟為六宗後漢書臣<lb/>
昭注以六宗為祭地則尤禮家之稂莠所必鉏而去之<lb/>
者也<lb/>
云如何里　鄭箋云里憂也如何憂則可以不憂矣此<lb/>
説之不可通者也鄭氏之意謂里與悝通悝字有大也<lb/>
<pb n="48a"/>
病也二義集傳用鄭説而又云與漢書無俚之俚同聊<lb/>
頼之意也夫有所聊頼則不憂矣如何憂與如何聊賴<lb/>
詞正相反是又與里憂也之訓相矛盾按考工記里為<lb/>
式注里與已通己止也云如何止者不知旱既大甚之<lb/>
後作何究竟也即下文夭命近止之深憂也<lb/>
錫爾介圭　鄭箋云圭長尺二寸謂之介尺二寸者天<lb/>
子之鎮圭也王以之賜申伯則上替也申伯受錫而不<lb/>
辭則下陵也雖東周衰弱之天子然必以改玉改步拒<lb/>
<pb n="48b"/>
强侯之僭而謂宣王之於申伯以天子之圭命之乎集<lb/>
傳曰介圭諸侯之封圭是也介者介紹之以見於王也<lb/>
覲禮侯入門右坐奠圭錫爾介圭者錫之以圭使可介<lb/>
而見也申伯爵盖躬圭長七寸<lb/>
仲山甫　毛傳曰仲山甫樊侯也集傳因之按潛夫論<lb/>
曰慶姓樊尹駱仲山亦姓樊諡穆仲封於南陽南陽在<lb/>
今河内後有樊伯子今考所謂南陽者即晉起南陽之<lb/>
南陽也在大行山之南故一曰陽樊杜預曰野王縣西<lb/>
<pb n="49a"/>
南有陽城其地在今懷慶府修武縣後漢書注謂樊在<lb/>
襄州安養鄉者誤也樊後為蘓忿生之田桓王以與鄭<lb/>
又奪之以與皮皮叛虢公討之地入於王室襄王以與<lb/>
晉文公則樊者東都之采邑而非國也仲山甫宣王之<lb/>
大夫食邑於樊雖受地視侯而不君其國故從天子大<lb/>
夫稱字之例其生也曰仲山甫其没也諡曰穆仲與申<lb/>
伯韓侯之稱侯稱伯者異服䖍曰陽樊樊仲山之所居<lb/>
言居則非侯國明矣其曰樊仲山者大夫賜氏或以官<lb/>
<pb n="49b"/>
或以邑或以氏然必卒而後賜之氏則仲山甫之子孫<lb/>
以王父之邑為姓而追稱之曰樊仲山若仲山甫自慶<lb/>
姓而王符仲山甫亦姓樊之説亦非也尹亦慶姓吉甫<lb/>
與仲山甫同姓故吉甫作誦稱仲山甫而不舉其氏盖<lb/>
親之也<lb/>
梁山　韓　貊　潛夫論曰周宣王亦有韓侯其國近<lb/>
燕是也又云後為衞滿所滅遷凥海中此則三韓之先<lb/>
世夷狄之君長非侯封之國也若鄭氏謂梁山為韓國<lb/>
<pb n="50a"/>
之鎮今在馮翊夏陽縣西北而集傳因之則以此韓為<lb/>
武王之胄左傳所謂邘晉應韓者其國後為晉所滅以<lb/>
封韓萬之韓而梁山為春秋梁山崩壅河不流之梁山<lb/>
矣按此詩云燕師所完今韓地在陜西韓城縣梁山在<lb/>
乾州境内去燕二千五百餘里勢難逺役燕師鄭氏曲<lb/>
為之説以燕師為燕<hi>於見切</hi>安之師牽强不成文義按竹<lb/>
書王帥燕師城韓固有明徴若山之以梁名者所在有<lb/>
之非僅夏陽西北之梁山也山海經曰管涔之北有梁<lb/>
<pb n="50b"/>
渠之山修水出焉而其流注於鴈門計此梁渠之山當<lb/>
在山西忻代之境居庸之東與燕鄰近故燕師就近往<lb/>
役而韓國之産熊羆貓虎韓國之貢赤豹黄羆皆北方<lb/>
山谷所産一統志載忻州産豹代州産熊皮豹尾古今<lb/>
物産有恒與詩脗合若乾州韓城濵河之野未聞有此<lb/>
且詩稱川澤之美不及黄河則梁山非夏陽之梁山又<lb/>
明矣又貊為韓之附庸地必近韓按山海經貊國在漢<lb/>
水東北地近於燕燕滅之所云漢水者未詳其地然漾<lb/>
<pb n="51a"/>
沔皆名漢而去燕甚逺則漢字或淶字傳寫之誤貊國<lb/>
在淶水東北東界燕之西境與燕接壤為燕所併而其<lb/>
初附庸於韓固其宜矣若郭璞曰今扶餘國即濊貊故<lb/>
地在長城北去𤣥莬千里與王符滅於衛滿遷於海東<lb/>
之説合然荒逺之域非韓侯受命之土四夷雖大皆曰<lb/>
子不得稱侯也且王錫韓侯以革路革路以封四衛者<lb/>
夏陽之韓去畿近侯服也韓與晉邘同封者武王之穆<lb/>
也同姓懿親宜受金路之錫唯此韓國北界貊狄去王<lb/>
<pb n="51b"/>
畿千里而外隔以大河故受革路之封而其命之詞曰<lb/>
纘戎祖考戎女也使為夏陽之韓則武王之裔韓之祖<lb/>
即周之祖也而何為疎逺之曰戎祖乎王符去古未逺<lb/>
而詳於世系之學故其説差為可據若以一時有二韓<lb/>
國則亦猶召公之後封於薊姞姓之國封於胙城皆名<lb/>
曰燕不嫌於同其在於今府州縣之有七太平六永寧<lb/>
固不相為遷避也<lb/>
鉤膺鏤錫　鏤錫者馬靣當盧刻金為之惟王之玉路<lb/>
<pb n="52a"/>
有焉金路鉤象路朱革路龍勒皆無錫臧哀伯曰錫鸞<lb/>
和鈴昭其鳴也錫葢鈴屬動則鳴者昭者别也唯天子<lb/>
之路有錫諸侯鸞和鈴而已所以昭貴賤之等也韓侯<lb/>
爵唯得有金路以下而逺為四衛之國故錫以革路且<lb/>
不得有鉤而况錫乎施鉤錫於革路之馬既龎雜而不<lb/>
成章以玉路之飾予諸侯則是器假人而鳴不昭矣周<lb/>
衰典禮紊亂宣王因之不能革正詩人意在夸示雖非<lb/>
以刺其濫僭而讀者可因之以見典禮之失故曰詩可<lb/>
<pb n="52b"/>
以觀<lb/>
鞗革金厄　鞗音他刀切鞗革者鞗纓五就之革路也<lb/>
韓為四衛之國故錫以革路若方叔天子大夫當乘夏<lb/>
縵而亦云鞗革者葢革路又以即戎奉命專征則用王<lb/>
之戎路如王之親之也厄與軛通士喪禮注楔貌如軛<lb/>
今文亦作厄軛所以施衡者金銅也毛傳以謂烏蠋是<lb/>
已宣和博古圖有周輅托轅二皆以銅為之本豐末岐<lb/>
出在上者短而上曲在下者如鵝頂曲起嚮上耑末平<lb/>
<pb n="53a"/>
鋭如鳥頸承咮葢所謂烏蠋蠋噣也鄭氏以為小金環<lb/>
約革轡者失之<lb/>
程伯休父　顓頊之子黎世為火正堯紹重黎之後命<lb/>
羲伯復治之故重黎世序天地以别其分主以歴三代<lb/>
而封於程休父為宣王大司馬故司馬遷自序以為其<lb/>
祖程者休父所食縣内之國稱伯者如春秋渠伯凡伯<lb/>
毛伯召伯之類其爵也大司馬卿也集傳以為大夫失<lb/>
之程之為地在西周畿内帝王世紀曰文王凥程徙都<lb/>
<pb n="53b"/>
豐周書曰王自程竹書王作程皆此程也孟子謂之畢<lb/>
郢<hi>音程</hi>在豐之西及既遷豐鎬之後程為閒田因以剖封<lb/>
而休父以大司馬有功受之漢書郡國志雒陽有上程<lb/>
聚注云古程國伯休父之國葢宣王都西京休父食邑<lb/>
宜在西都畿内而上程在雒陽百里之内以供官者非<lb/>
分封之地也<lb/>
　<lb/>
　詩經稗疏卷三<lb/>
</p>
<p>
</p>
  </div>
</body>
</text>
</TEI>
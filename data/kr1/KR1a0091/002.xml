<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
</p>
<p>
<pb n="2a"/>
右繫辭傳曰河出圖洛出書聖人則之又曰天一地二<lb/>
天三地四天五地六天七地八天九地十天數五地數<lb/>
五五位相得而各有合天數二十有五地數三十凡天<lb/>
地之數五十有五此所以成變化而行鬼神也此河圖<lb/>
之數也洛書盖取龜𧰼故其數戴九履一左三右七二<lb/>
四為肩六八為足蔡元定曰圖書之𧰼自漢孔安國劉<lb/>
歆魏闗朗子明有宋康節先生邵雍堯夫皆謂如此至<lb/>
劉牧始兩易其名而諸家因之故今復之悉從其舊<lb/>
<pb n="2b"/>
　附録孔氏<hi>安國</hi>曰河圖者伏羲氏王天下龍馬出河<lb/>
　遂則其文以畫八卦洛書者禹治水時神龜負文而<lb/>
　列於背有數至九禹遂因而第之以成九𩔖<hi>玉齋胡氏曰龍</hi>
　<hi>馬周禮夏官馬八尺以上為龍言馬之特異如此漢武帝元狩三年得神馬於渥洼水中亦此之𩔖神龜</hi>
　<hi>大戴禮曰甲蟲三百六十而神龜為之長○臨川吴氏曰河圖自一至十五十五點之在馬背者其旋毛</hi>
　<hi>之圈有如星𧰼故謂之圗非五十五數之外别有所謂圗也</hi>○劉氏<hi>歆</hi>曰伏羲氏<lb/>
　繼天而王受河圗而畫之八卦是也禹治洪水賜洛<lb/>
　書法而陳之九疇是也河圗洛書相為經緯八卦九<lb/>
<pb n="3a"/>
　章相為表裏<hi>潛室陳氏曰經緯之説非是以上下為經左右為緯大抵經言其正緯言其變</hi>
　<hi>而二圗互為正變主河圗而言則河圗為正洛書為變主洛書而言則洛書為正而河圗又為變要之天</hi>
　<hi>地間不過一隂一陽以兩其五行而太極常居其中二圗雖縱横變動要只是參互呈見此所以謂之相</hi>
　<hi>為經緯也表裏之說亦然盖河圗不但可以畫卦亦可以明疇洛書不特可以明疇亦可以畫卦但當時</hi>
　<hi>聖人各因一事以垂後世伏羲但據河圗而畫卦大禹但據洛書而明疇要之伏羲之畫卦其表為八卦</hi>
　<hi>而其裏固可以為疇大禹之叙疇其表為九疇而其裏固可以為卦此所以謂之相為表裏也</hi>○闗<lb/>
　氏<hi>朗</hi>曰河圗之文七前六後八左九右洛書之文九<lb/>
　前一後三左七右四前左二前右八後左六後右○<lb/>
<pb n="3b"/>
　邵子曰圓者星也厯紀之數其肇於此乎<hi>朱子曰厯法合二始</hi>
　<hi>以定剛柔二中以定律厯二終以紀閏餘是所謂厯紀也問二始二中二終之說曰此本唐志一行之說</hi>
　<hi>二始者一二也一奇故為剛二偶故為柔二中者五六也五者十日六者十二辰也二終者十與九也閏</hi>
　<hi>餘之法以十九歲為一章故其言如此然一章之數似亦附會當時姑借其說以明十數之為河圗爾</hi>
　方者土也畫州井地之法其放於此乎<hi>朱子曰州有九井九百畝</hi>
　<hi>是所謂畫州井地也○玉齋胡氏曰禹别九州冀北揚南青東梁西兖東北雍西北徐東南荆西南豫中</hi>
　<hi>也孟子井九百畝其中為公田八家各私百畝同養公田</hi>盖圓者河圗之數方者<lb/>
　洛書之文故羲文因之而造易禹箕叙之而作範也<lb/>
<pb n="4a"/>
　<hi>朱子曰圓者星也圓者河圗之數言无那四角厎其形便圓又曰河圗既无四隅則比之洛書固亦為圎</hi>
　<hi>○九峰蔡氏曰河圗體圎而用方聖人以之而畫卦洛書體方而用圎聖人以之而叙疇卦者隂陽之𧰼</hi>
　<hi>也疇者五行之數也𧰼非偶不立數非奇不行奇偶之分象數之始也隂陽五行固非二體八卦九疇亦</hi>
　<hi>非二致理一分殊非深於造化者安能識之又曰河圗非无奇也而用則存乎偶洛書非无偶也而用則</hi>
　<hi>存乎奇偶者隂陽之對待乎奇者五行之迭運乎對待者不能孤迭運者不可窮天地之形四時之行人</hi>
　<hi>物之生萬化之凝其妙矣乎</hi>○朱子曰天地之間一氣而已分而<lb/>
　為二則為隂陽而五行造化萬物始終无不管於是<lb/>
　焉故河圗之位一與六共宗而居乎北二與七為朋<lb/>
<pb n="4b"/>
　而居乎南三與八同道而居乎東四與九為友而居<lb/>
　乎西五與十相守而居乎中盖其所以為數者不過<lb/>
　一陰一陽一奇一偶以兩其五行而已<hi>朱子曰一與六共宗二與</hi>
　<hi>七為朋者盖是那一在五下便有那六厎數二在五邉便有那七厎數三四皆然○天地生數到五便住</hi>
　<hi>那一二三四遇著那五便成六七八九五却自對五成十○問河圗自五之外便成六七八九十曰皆從</hi>
　<hi>五過則一對五而成六二對五而成七三對五而成八四對五而成九到末梢五又撞著箇五便成十</hi>
　所謂天者陽之輕清而位乎上者也所謂地者隂之<lb/>
　重濁而位乎下者也陽數奇故一三五七九皆屬乎<lb/>
<pb n="5a"/>
　天所謂天數五也隂數偶故二四六八十皆屬乎地<lb/>
　所謂地數五也天數地數各以𩔖而相求所謂五位<lb/>
　之相得者然也天以一生水而地以六成之地以二<lb/>
　生火而天以七成之天以三生木而地以八成之地<lb/>
　以四生金而天以九成之天以五生土而地以十成<lb/>
　之此又其所謂各有合焉者也積五奇而為二十五<lb/>
　積五偶而為三十合是二者而為五十有五此河圗<lb/>
　之全數皆夫子之意而諸儒之說也<hi>朱子曰相得如兄弟有合如夫</hi>
<pb n="5b"/>
　<hi>婦盖以相得則取其奇偶之相為次第辨其𩔖而不容紊也有合則取其奇偶之相為生成合其𩔖而不</hi>
　<hi>容間也相得有合四字該盡河圗之數又曰在十于甲乙木丙丁火戊巳土庚辛金壬癸水便是相得甲</hi>
　<hi>與巳合乙與庚合丙與辛合丁與壬合戊與癸合便是各有合也○勉齋黄氏曰自一至十特言奇偶之</hi>
　<hi>多寡爾初非以次序而言天得奇而為水故曰一生水一之極而為三故曰三生木地得偶而為火故曰</hi>
　<hi>二生火二之極而為四故曰四生金何也一極為三以一運之圎而成三故一而三也二極為四以二周</hi>
　<hi>之方而成四故二而四也如果以次序言則一生水而未成水必至五行俱足猶待第六而後成水二生</hi>
　<hi>火而未成火必待五行俱足然後第七而成火耶如此則全不成造化亦不成義理矣六之成水也猶坎</hi>
　<hi>之為卦也一陽居中天一生水也地六包於外陽少隂多而水始盛成七之成火也猶離之為卦也一陽</hi>
<pb n="6a"/>
　<hi>居中地二生火也天七包於外隂少陽多而火始盛成坎屬陽而離屬隂以其内者為主而在外者成之</hi>
　<hi>也○雲莊劉氏曰水隂也生於天一火陽也生於地二是其方生之始隂陽互根故其運行水居子位極</hi>
　<hi>隂之方而陽巳生於子火居午位極陽之方而隂巳生於午若木生於天三專屬陽故其行於春亦屬陽</hi>
　<hi>金生於地四専屬隂故其行於秋亦屬隂不可以隂陽互言矣盖水火未離乎氣隂陽交合之初其氣自</hi>
　<hi>有互根之妙木則陽之𤼵逹金則隂之收歛而有定質矣此其所以與水火不同也○思齋翁氏曰水火</hi>
　<hi>金木不得土不能各成一器何以見之且天一生水一得五便為水之成地二生火二得五便為火之成</hi>
　<hi>天三生木三得五便為木之成地四生金四得五便為金之成皆本於中五之土也又曰河圗隂陽之位</hi>
　<hi>生數為主而成數配之東北陽方則主之以奇而與合者偶西南隂方則主之以偶而與合者奇也○雙</hi>
<pb n="6b"/>
　<hi>湖胡氏曰五行質具於地氣行於天以質言則曰水火木金土取天地生成之序也以氣言則曰木火土</hi>
　<hi>金水取春夏秋冬運行之序也</hi>至於洛書雖夫子之所未言然其𧰼<lb/>
　其說巳具於前有以通之則劉歆所謂經緯表裏者<lb/>
　可見矣<hi>朱子曰河圗四面太陽居一而連九少隂居二而連八少陽居三而連七太隂居四而連</hi>
　<hi>六數與位合為十也洛書之位一與九對二與八對三與七對四與六對亦與河圗不異又曰河圗七八</hi>
　<hi>連於左九六連於右皆為十五生數一三五連於左為九二四連於右為六九六之合亦為十五五與十</hi>
　<hi>相守於中亦為十五洛書縱横數之皆十五互為七八九六○雙湖胡氏曰書之中視河圗惟有五而无</hi>
　<hi>十然一九二八三七四六之合環而向之未甞无十焉合圗書之數悉計之為數者百如犬牙之相制牝</hi>
<pb n="7a"/>
　<hi>牡之相銜其巧妙有如此者</hi>或曰河圗洛書之位與數所以不同<lb/>
　何也曰河圗以五生數統五成數而同處其方盖揭<lb/>
　其全以示人而道其常數之體也洛書以五奇數統<lb/>
　四偶數而各居其所盖主於陽以統隂而肇其變數<lb/>
　之用也<hi>玉齋胡氏曰河圗以生成分隂陽以五生數之陽統五成數之隂而同處其方陽内隂外</hi>
　<hi>生成相合交泰之義也洛書以奇偶分隂陽以五奇數之陽統四偶數之隂而各居其所陽正隂偏奇偶</hi>
　<hi>既分尊卑之位也河圗數十十者對待以立其體故為常洛書數九九者流行以致其用故為變也常變</hi>
　<hi>之說朱子特各舉所重者為言非謂河圖専於常有體而无用洛書專於變有用而無體也自河圖四象</hi>
<pb n="7b"/>
　<hi>之合者觀之象之列于四方者各當其所處之位此其體之常象之處于西南者不協夫所生之卦又為</hi>
　<hi>用之變矣伏羲則其變者以作易即横圗卦畫之成而究圎圗卦氣之運則知四象分為八卦隂之老少</hi>
　<hi>不動而陽之老少迭遷此主變也豈拘於常者乎自洛書四象之分者觀之象之居於西南者不當其所</hi>
　<hi>處之位此其用之變象之列於四方者悉協夫所生之卦又為體之常矣大禹則其常者以作範因武王</hi>
　<hi>彛倫攸叙之問以究天錫禹疇之對則知四象分為九疇陽居四正則配四陽之卦以為隂之宰隂居四</hi>
　<hi>偶則配四隂之卦以為陽之輔此主常也豈撓於變者乎</hi>曰其皆以五居中者何<lb/>
　也曰凡數之始一隂一陽而已矣陽之象圓圓者徑<lb/>
　一而圍三隂之象方方者徑一而圍四圍三者以一<lb/>
<pb n="8a"/>
　為一故參其一陽而為三圍四者以二為一故兩其<lb/>
　一隂而為二是所謂參天兩地者也三二之合則為<lb/>
　五矣此河圖洛書之數所以皆以五為中也然河圖<lb/>
　以生數為主故其中之所以為五者亦具五生數之<lb/>
　象焉其下一點天一之象也其上一點地二之象也<lb/>
　其左一㸃天三之象也其右一㸃地四之象也其中<lb/>
　一點天五之象也洛書以奇數為主故其中之所以<lb/>
　為五者亦具五竒數之象焉其下一㸃亦天一之象<lb/>
<pb n="8b"/>
　也其左一點亦天三之象也其中一點亦天五之象<lb/>
　也其右一㸃則天七之象也其上一㸃則天九之象<lb/>
　也其數與位皆三同而二異盖陽不可易而隂可易<lb/>
　成數雖陽固亦生之隂也<hi>朱子曰成數雖陽固亦生之隂如子者父之隂臣者</hi>
　<hi>君之隂○玉齋胡氏曰三同者圖書之一六皆在北三八皆在東五皆在中三者之位數皆同也二異者</hi>
　<hi>圖之二七在南而書則二七在西圗之四九在西而書則四九在南二者之位數皆異也陽不可易專指</hi>
　<hi>一三五隂可易統指二七四九二四以生數言雖屬陽然以偶數言則屬隂不得謂之陽矣故可易七九</hi>
　<hi>以奇數言雖屬陽然以成數言只可謂之隂矣故亦可易其曰成數雖陽固亦生之隂不曰生數雖隂固</hi>
<pb n="9a"/>
　<hi>亦成之陽也盖但主隂可易而言也○雲莊劉氏曰圖之一三五七九皆竒數陽也而一三五之位不易</hi>
　<hi>七九之位易者亦以天地之間陽動主變故也然陽於北東則不動於西南則互遷者盖北東陽始生之</hi>
　<hi>方西南陽極盛之方陽主進數又必進於極而後變也○雙湖胡氏曰圖書之數三同二異其居中者不</hi>
　<hi>可易矣獨西南二方之數相易者則金乗火位火入金郷有相克制之義焉此造化所以必易二方之數</hi>
　<hi>者正以成其相克之象也自二方既易之後圖則左旋相生書則右轉相克造化不可无生亦不可无克</hi>
　<hi>不生則或幾乎熄不克亦无以為之成就也</hi>曰中央之五固為五數之象<lb/>
　矣然則其為數也奈何曰以數言之則通乎一圖由<lb/>
　内及外固各有積實可紀之數矣然河圖之一二三<lb/>
<pb n="9b"/>
　四各居其五象本方之外而六七八九十者又各因<lb/>
　五而得數以附于其生數之外洛書之一三七九亦<lb/>
　各居其五象本方之外而二四六八者又各因其類<lb/>
　以附于竒數之側盖中者為主而外者為客正者為<lb/>
　君而側者為臣亦各有條而不紊也<hi>盤澗董氏曰河圖之數不過一</hi>
　<hi>竒一偶相錯而已故太陽之位即太隂之數太隂之位即太陽之數少隂之位即少陽之數少陽之位即</hi>
　<hi>少隂之數見其迭隂迭陽隂陽相錯所以為生成也天五地十居中者地十亦天五之成數盖一二三四</hi>
　<hi>已含六七八九者以五乗之故也盖數不過五也洛書之數因一二三四以對九八七六其數亦不過十</hi>
<pb n="10a"/>
　<hi>盖太陽占第一位巳含太陽之數少隂占第二位已含少隂之數少陽占第三位已含少陽之數太隂占</hi>
　<hi>第四位已含太隂之數雖其隂陽各自為數然五數居中太陽居一得五而成六少隂居二得五而成七</hi>
　<hi>少陽居三得五而成八太隂居四得五而成九則與河圖一隂一陽相錯而為生成之數者亦无以異也</hi>
　<hi>○覺軒蔡氏曰河圖位與數常相錯然五居中一得五而為六二得五而為七三得五而為八四得五而</hi>
　<hi>為九各居其方雖相錯而未甞不相對也洛書位與數常相對然五數居中一得五而為後右之六二得</hi>
　<hi>五而為右之七三得五而為後左之八四得五而為前之九縱横交綜雖相對而未甞不相錯也</hi>曰<lb/>
　其多寡之不同何也曰河圖主全故極於十而竒偶<lb/>
　之位均論其積實然後見其偶贏而竒乏也洛書主<lb/>
<pb n="10b"/>
　變故極於九而其位與實皆竒贏而偶乏也必皆虚<lb/>
　其中也然後隂陽之數均於二十而无偏爾<hi>玉齋胡氏曰河</hi>
　<hi>圖偶贏而竒乏者地三十天二十五也洛書竒贏而偶乏者天二十五地三十也河圖虚其中之十五洛</hi>
　<hi>書虚其中之五則隂陽之數均於二十矣</hi>曰其序之不同何也曰河圖以<lb/>
　生出之次言之則始下次上次左次右以復於中而<lb/>
　又始于下也以運行之次言之則始東次南次中次<lb/>
　西次北左旋一周而又始于東也其生數之在内者<lb/>
　則陽居下左而隂居上右也其成數之在外者則隂<lb/>
<pb n="11a"/>
　居下左而陽居上右也洛書之次其陽數則首北次<lb/>
　東次中次西次南其隂數則首西南次東南次西北<lb/>
　次東北也合而言之則首北次西南次東次東南次<lb/>
　中次西北次西次東北而究于南也其運行則水克<lb/>
　火火克金金克木木克土右旋一周而土復克水也<lb/>
　是亦各有說矣<hi>思齋翁氏曰河圖運行之序自北而東左旋相生固也然對待之位則北</hi>
　<hi>方一六水克南方二七火西方四九金克東方三八木而相克者已寓於相生之中洛書運行之序自北</hi>
　<hi>而西右轉相克故也然對待之位則東南方四九金生西北方一六水東北方三八木生西南方二七火</hi>
<pb n="11b"/>
　<hi>其相生者已寓於相克之中盖造化之運生而不克則生者无從而裁制克而不生則克者有時而間斷</hi>
　<hi>此圖書生成之妙未甞不各自全備也</hi>曰其七八九六之數不同何也<lb/>
　曰河圖六七八九既附于生數之外矣此隂陽老少<lb/>
　進退饒乏之正也其九者生數一三五之積也故自<lb/>
　北而東自東而西以成于四之外其六者生數二四<lb/>
　之積也故自南而西自西而北以成于一之外七則<lb/>
　九之自西而南者也八則六之自北而東者也此又<lb/>
　隂陽老少互藏其宅之變也<hi>朱子曰老陽之位一老隂之位四今河圖以老</hi>
<pb n="12a"/>
　<hi>陽之九居乎四之外而老隂之六却居乎一之外是老隂老陽互大其宅也少隂之位二少陽之位三而</hi>
　<hi>河圖以少隂之八居乎三之外少陽之七却居乎二之外是少隂少陽互藏其宅也又曰一六共宗一為</hi>
　<hi>老陽之位六為老隂之數四九為友四為老隂之位九為老陽之數此固二老之合然陽居隂位隂居陽</hi>
　<hi>位亦二老互藏其宅也二七為朋二為少隂之位七為少陽之數三八同道三為少陽之位八為少隂之</hi>
　<hi>數此則二少之合然亦陽居隂位隂居陽位亦二少互藏其宅也</hi>洛書之縱横十五<lb/>
　而七八九六迭為消長虚五分十而一含九二含八<lb/>
　三含七四含六則參伍錯綜无適而不遇其合焉此<lb/>
　變化无窮之所以為妙也<hi>玉齋胡氏曰洛書雖縱横有十五之數實皆七八九</hi>
<pb n="12b"/>
　<hi>六之迭為消長一得五為六而與南方之九迭為消長四得五為九而與西北之六迭為消長三得五為</hi>
　<hi>八而與西方之七迭為消長二得五為七而與東北之八迭為消長數之進者為長退者為消長者退則</hi>
　<hi>又消消者進則又長六進為九則九長而六消九退為六則九反消而六又長矣七進為八則八長而七</hi>
　<hi>消八退為七則八反消而七又長矣虚五分十者虚其中五之外則縱横皆十以其十者分之則九者十</hi>
　<hi>分一之餘八者十分二之餘七者十分三之餘六者十分四之餘也參伍錯綜無適而不遇七八九六之</hi>
　<hi>合焉</hi>然則聖人之則之也奈何曰則河圖者虚其中則<lb/>
　洛書者總其實也河圖之虚五與十者太極也竒數<lb/>
　二十偶數二十者兩儀也以一二三四為六七八九<lb/>
<pb n="13a"/>
　者四象也析四方之合以為乾坤離坎補四隅之空<lb/>
　以為兌震㢲艮者八卦也<hi>朱子曰以四象觀之太陽之位居一而數則九乾得</hi>
　<hi>其數而兌得其位故乾為九而兌為一少隂之位居二而數則八離得其數而震得其位故離為八而震</hi>
　<hi>為二少陽之位居三而數則七坎得其數而㢲得其位故坎為七而㢲為三太隂之位居四而數則六坤</hi>
　<hi>得其數而艮得其位故坤為六而艮為四今析六七八九之合以為乾坤離坎而在四正之位依一二三</hi>
　<hi>四之次以為震兌㢲艮而補四隅之空也</hi>洛書之實其一為五行其二為<lb/>
　五事其三為八政其四為五紀其五為皇極其六為<lb/>
　三徳其七為稽疑其八為庶徴其九為福極其位與<lb/>
<pb n="13b"/>
　數尤曉然矣<hi>玉齋胡氏曰大禹之則洛書以作範也未必拘拘於書之位次以定疇之先後</hi>
　<hi>然自一至九之數實有以默啓聖人作範之心故自初一之五行包天地自然之數餘八法則是大禹參</hi>
　<hi>酌天時人事而類之不必盡協於火木土金之位也</hi>曰洛書而虚其中五則亦<lb/>
　太極也竒偶各居二十則亦兩儀也一二三四而含<lb/>
　九八七六縱横十五而互為七八九六則亦四象也<lb/>
　四方之正以為乾坤離坎四隅之偏以為兌震㢲艮<lb/>
　則亦八卦也河圖之一六為水二七為火三八為木<lb/>
　四九為金五十為土則固洪範之五行而五十五者<lb/>
<pb n="14a"/>
　又九疇之子目也是則洛書固可以為易而河圖亦<lb/>
　可以為範矣又安知圖之不為書書之不為圖也耶<lb/>
　曰是其時雖有先後數雖有多寡然其為理則一而<lb/>
　已但易乃伏羲之先得乎圖而初无所待於書範則<lb/>
　大禹之所獨得乎書而未必追考於圖爾且以河圖<lb/>
　而虚十則洛書四十有五之數也虚五則大衍五十<lb/>
　之數也積五與十則洛書縱横十五之數也以五乗<lb/>
　十以十乗五則又皆大衍之數也洛書之五又自含<lb/>
<pb n="14b"/>
　五則得十而通為大衍之數矣積五與十則得十五<lb/>
　而通為河洛之數矣茍明乎此則横斜曲直无所不<lb/>
　通而河圖洛書又豈有先後彼此之間哉<hi>玉齋胡氏曰洛書之</hi>
　<hi>五又自含五而得十者下一點含天一之象上一點含地二之象左一點含天三之象右一點舍地四之</hi>
　<hi>象中一點含天五之象所謂五自含五而得十通在外四十為大衍之數積五與十而得十五者以其所</hi>
　<hi>含之五積之則又合五與十而為十五通在外四十而為河圖之五十五也</hi>○西山蔡氏<lb/>
　曰古今傳記曰孔安國劉向父子班固皆以為河圖<lb/>
　授羲洛書錫禹闗子明邵康節皆以為十為河圖九<lb/>
<pb n="15a"/>
　為洛書盖大傳既陳天地五十有五之數洪範又明<lb/>
　言天乃錫禹洪範九疇而九宮之數戴九履一左三<lb/>
　右七二四為肩六八為足正龜背之象也唯劉牧意<lb/>
　見以九為河圖十為洛書託言出於希夷既與先儒<lb/>
　舊說不合又引大傳以為二者皆出於伏羲之世其<lb/>
　易置圖書並无明驗但謂伏羲兼取圖書則易範之<lb/>
　數誠相表裏為可疑耳其實天地之理一而已矣雖<lb/>
　時有古今先後之不同而其理則不容有二也故伏<lb/>
<pb n="15b"/>
　羲但據河圖以作易則不必預見洛書而已逆與之<lb/>
　合矣大禹但據洛書以作範則亦不必追考河圖而<lb/>
　已暗與之符矣其所以然者何哉誠以此理之外无<lb/>
　復它理故也<hi>潛室陳氏曰河圖以生數統成數洛書以奇數統偶數若不相似也然一必配</hi>
　<hi>六二必配七三必配八四必配九五必居中而配十圗書未甞不相似也河圖之生成同方洛書之奇偶</hi>
　<hi>異位若不相似也然同方者有内外之分是河圖猶洛書也異位者有比肩之義是洛書亦猶河圖也○</hi>
　<hi>節齋蔡氏曰河圖數偶偶者靜静以動為用故河圖之行合皆竒一合六二合七三合八四合九五合十</hi>
　<hi>是故易之吉凶生乎動盖静者必動而後生也洛書數竒竒者動動以静為用故洛書之位合皆偶一合</hi>
<pb n="16a"/>
　<hi>九二合八三合七四合六是故範之吉凶見乎静盖動者必静而後成也</hi>然不特此耳律<lb/>
　呂有五聲十二律而其相乗之數究於六十日名有<lb/>
　十幹十二支而其相乗之數亦究於六十日者皆出<lb/>
　於易之後其起數又各不同然與易之隂陽策數老<lb/>
　少自相配合皆為六十者无不若合符契也<hi>朱子曰凡易數</hi>
　<hi>三十六對二十四三十二對二十八皆六十也以此知天地之數以六十為節</hi>下至運氣參<lb/>
　同太一之屬雖不足道然亦无不相通盖自然之理<lb/>
　也<hi>玉齋胡氏曰五運者甲巳化土乙庚化金丙辛化水丁壬化木戊癸化火是也六氣子午少隂君火</hi>
<pb n="16b"/>
　<hi>寅申少陽相火丑未太隂溼土辰戌太陽寒水巳亥厥隂風木各司天為主氣是也參同契修養之書漢</hi>
　<hi>魏伯陽作太一日家有太一統紀之書</hi>假令今世復有圖書者出其數<lb/>
　亦必相符可謂伏羲有取於今日而作易乎大傳所<lb/>
　謂河出圖洛出書聖人則之者亦汎言聖人作易作<lb/>
　範其原皆出於天之意如言以卜筮者尚其占與莫<lb/>
　大乎蓍龜之類易之書豈有龜與卜之法乎亦言其<lb/>
　理無二而已爾○朱子曰世傳一至九數者為河圖<lb/>
　一至十數者為洛書正是反而置之予於啓䝉辨之<lb/>
<pb n="17a"/>
　詳矣近讀大戴禮明堂篇言其制度有曰二九四七<lb/>
　五三六一八鄭氏註云法龜文也得此一證則漢人<lb/>
　固以此九數者為洛書矣又曰夫以河圖洛書為不<lb/>
　足信自歐陽公以来已有此說然終无奈顧命繫辭<lb/>
　論語皆有是言而諸儒所𫝊二圖之數雖有交互而<lb/>
　无乖戾順數逆推縱横曲直皆有明法不可得而破<lb/>
　除也至如河圖與易之天一至地十者合而戴天地<lb/>
　五十有五之數則固易之所自出也洛書與洪範之<lb/>
<pb n="17b"/>
　初一至次九者合而具九疇之數則固洪範之所自<lb/>
　出也繫辭雖不言伏羲受河圖以作易然所謂仰觀<lb/>
　俯察近取逺取安知河圖非其中之一事耶大抵聖<lb/>
　人制作所由初非一端然其法象之規模必有最親<lb/>
　切處如洪荒之世天地之間隂陽之氣雖各有象然<lb/>
　初未甞有數也至於河圖之出然後五十有五之數<lb/>
　竒偶生成粲然可見此其所以深𤼵聖人之獨智又<lb/>
　非汎然氣象之所可得而擬也是以仰觀俯察逺求<lb/>
<pb n="18a"/>
　近取至此而後兩儀四象八卦之隂陽竒偶可得而<lb/>
　言雖繫辭所論聖人作易之由者非一而不害其得<lb/>
　此而後決也<hi>玉齋胡氏曰先天八卦乾兌生於老陽之四九離震生於少隂之三八㢲坎生</hi>
　<hi>於少陽之二七艮坤生於老隂之一六其卦未甞不與洛書之位數合後天八卦坎一六水離二七火震</hi>
　<hi>㢲三八木乾兌四九金坤艮五十土其卦未甞不與河圖之位數合此圖書所以相為經緯而先後天亦</hi>
　<hi>有相為表裏之妙也○雙湖胡氏曰河圖洛書皆木數居東方伏羲畫卦自下而上即木之自根而榦榦</hi>
　<hi>而枝也其畫三木之生數也其卦八木之成數也重卦亦兩其三八其八爾三八木數大備而後六十四</hi>
　<hi>卦大成一六水二七火四九金五十土皆在包羅中矣此春所以貫四時仁所以包四端元所以統四徳</hi>
<pb n="18b"/>
　<hi>大哉易也斯其至矣</hi>又曰以大傳之文詳之河圖洛書盖皆聖<lb/>
　人所取以為八卦者而九疇亦并出焉今以其象觀<lb/>
　之則虚其中者所以為易也實其中者所以為洪範<lb/>
　也其所以為易者巳具於前叚矣所以為洪範則河<lb/>
　圖九疇之象洛書五行之數有不可誣者恐不得以<lb/>
　其出於緯書而略之也○古人做易其巧不可言太<lb/>
　陽數九少隂數八少陽數七太隂數六初亦不知其<lb/>
　數如何恁地元来只是十數太陽居一除了本身便<lb/>
<pb n="19a"/>
　是九箇少隂居二除了本身便是八箇少陽居三除<lb/>
　了本身便是七箇太隂居四除了本身便是六箇這<lb/>
　處都不曽有人見得問老陽少隂少陽老隂除了本<lb/>
　身一二三四便是九八七六之數今觀啓蒙陽進隂<lb/>
　退之說也是如此曰他進退亦是如此不是人去强<lb/>
　教他進退但是以十言之則如前說大故分曉若以<lb/>
　十五言之則九便對六七便對八曉得時這物事也<lb/>
　好則劇○問看河圖上此數控定了曰天地只是不<lb/>
<pb n="19b"/>
　會說倩他聖人出来說若天地自會說話想更說得<lb/>
　好在如河圖洛書便自天地畫出底○謂甘叔懐曰<lb/>
　曾看河圖洛書數否无事時好看且得自家心流轉<lb/>
　得動<lb/>
<pb n="20a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="20b"/>
　<lb/>
右繫辭傳曰易有太極是生兩儀兩儀生四象四象生<lb/>
八卦邵子曰一分為二二分為四四分為八也説卦𫝊<lb/>
曰易逆數也邵子曰乾一兑二離三震四㢲五坎六艮<lb/>
七坤八自乾至坤皆得未生之卦若逆推四時之比也<lb/>
後六十四卦次序放此黑白之位本非古法但今欲易<lb/>
曉且為此以寓之耳後六十四卦次序放此<lb/>
　附録朱子曰太極者象數未形而其理巳具之稱形<lb/>
　器巳具而其理无联之目在河圖洛書皆虚中之象<lb/>
<pb n="21a"/>
　也太極之判始生一竒一偶而為一畫者二是為兩<lb/>
　儀其數則陽一而隂二在河圖洛書則竒偶是也兩<lb/>
　儀之上各生一竒一偶而為二畫者四是謂四象其<lb/>
　位則太陽一少隂二少陽三太隂四其數則太陽九<lb/>
　少隂八少陽七太隂六以河圖言之則六者一而得<lb/>
　於五者也七者二而得於五者也八者三而得於五<lb/>
　者也九者四而得於五者也以洛書言之則九者十<lb/>
　分一之餘也八者十分二之餘也七者十分三之餘<lb/>
<pb n="21b"/>
　也六者十分四之餘也四象之上各生一竒一偶而<lb/>
　為三畫者八於是三才略具而有八卦之名矣其位<lb/>
　則乾一兌二離三震四㢲五坎六艮七坤八在河圖<lb/>
　則乾坤離坎分居四實兌震㢲艮分居四虚在洛書<lb/>
　則乾坤離坎分居四方兌震㢲艮分居四隅也<hi>盤澗董氏</hi>
　<hi>曰自兩儀生四象則太陽太隂不動而少隂少陽則交自四象生八卦則乾坤震㢲不動而兌離坎艮則</hi>
　<hi>交盖二老不動者陽儀還生陽之象隂儀還生隂之象二少則交者陽儀乃生隂之象隂儀乃生陽之象</hi>
　<hi>也乾坤震㢲不動者陽象還生陽爻隂象還生隂爻兌離艮坎則交者陽象乃生隂爻隂象乃生陽爻</hi>
<pb n="22a"/>
　○問易有太極是生兩儀兩儀生四象四象生八卦<lb/>
　曰此太極却是為畫卦說當未畫卦前太極只是一<lb/>
　箇混淪底道理裏面包含隂陽剛柔竒偶无所不有<lb/>
　及畫一竒一偶是生兩儀再於一竒畫上加一竒此<lb/>
　是陽中之陽又於一竒畫上加一偶此是陽中之隂<lb/>
　又於一偶上加一竒此是隂中之陽又於一偶上加<lb/>
　一偶此是隂中之隂是謂四象所謂八卦者一象上<lb/>
　有兩卦每象各添一竒一偶便是八卦或說一為儀<lb/>
<pb n="22b"/>
　二為象三為卦四象如春夏秋冬金木水火東西南<lb/>
　北无不可推矣<hi>朱子曰太極之義正謂理之極致耳有是理即有是物无先後次序之可</hi>
　<hi>言故曰易有太極則是太極乃在隂陽之中而非在隂陽之外也若以乾坤未判大衍未分之時論之則</hi>
　<hi>非也形而上者謂之道形而下者謂之器有是理即有是氣理一而已氣則无不兩者故曰太極生二儀</hi>
　<hi>而老子乃謂道生一而後乃生二則其察理亦不精矣○西山真氏曰朱子此言可謂有功於學者大抵</hi>
　<hi>自周子以前凡論太極者皆以氣言荘子以道在太極之先所謂太極乃是指作天地人三者氣形巳具</hi>
　<hi>而渾淪未判者之名而道又别是一懸空底物在太極之先則道與太極為二矣不知道即太極太極即</hi>
　<hi>道以其通行而言則曰道以其極致而言則曰極又何甞有二耶若列子渾淪之云漢志函三為一之説</hi>
<pb n="23a"/>
　<hi>所指皆同倘非周子啟其祸而朱子又闡而明之敦知太極之為理而非氣也哉</hi>
<pb n="24a"/>
右説卦傳曰天地定位山澤通氣雷風相薄水火不相<lb/>
射八卦相錯數往者順知来者逆邵子曰乾南坤北離<lb/>
東坎西震東北兌東南㢲西南艮西北自震至乾為順<lb/>
自㢲至坤為逆後六十四卦方位放此<lb/>
　附録邵子曰乾坤縱而六子横易之本也又曰震始<lb/>
　交隂而陽生㢲始消陽而陰生兌陽長也艮隂長也<lb/>
　震兌在天之隂也㢲艮在地之陽也故震兊上隂而<lb/>
　下陽㢲艮上陽而下隂天以始生言之故隂上而陽<lb/>
<pb n="24b"/>
　下交泰之義也地以既成言之故陽上而隂下尊卑<lb/>
　之位也乾坤定上下之位坎離列左右之門天地之<lb/>
　所闔闢日月之所出入春夏秋冬晦朔弦望晝夜長<lb/>
　短行度盈縮莫不由乎此矣<hi>朱子曰此條是説圓圖震與坤接是震始交隂</hi>
　<hi>而一陽生也㢲與乾接是㢲始消陽而一隂生也○進齋徐氏曰一氣循環自復至乾為陽生物之始也</hi>
　<hi>故震兌隂上而陽下為交泰之義盖主動而言太極之用所以行自姤至坤為隂成物之終也故㢲艮陽</hi>
　<hi>上而隂下為尊卑之位盖主靜而言太極之體所以立也○思齋翁氏曰卯為日門太陽所生酉為月門</hi>
　<hi>太隂所生不但日月出入於此大而天地之開物雖始於寅至卯而門彌闢閉物雖始於戌至酉而門已</hi>
<pb n="25a"/>
　<hi>闔一嵗而春夏秋冬一月而晦朔弦望一日而晝夜行度莫不由乎左右之門所以極賛坎離功用之大</hi>
　<hi>也</hi>又曰此一節明伏羲八卦也八卦相錯者明交相<lb/>
　錯而成六十四也數往者順若順天而行是左旋也<lb/>
　皆巳生之卦也故云數往也知來者逆若逆天而行<lb/>
　是右行也皆未生之卦也故云知来也夫易之數由<lb/>
　逆而成矣此一節直解圖意若逆知四時之謂也<hi>朱子</hi>
　<hi>曰以横圖觀之有乾一而後有兌二有兌二而後有離三有離三而後有震四有震四而㢲五坎六艮七</hi>
　<hi>坤八亦以次而生焉此易之所以成也而圓圖之左方自震之初為冬至離兌之中為春分以至於乾之</hi>
<pb n="25b"/>
　<hi>末為夏至焉皆進而得其已生之卦猶自今日而追數昨日也故曰數往者順其右方自㢲之初為夏至</hi>
　<hi>坎艮之中為秋分以至於坤之末而交冬至焉皆進而得其未生之卦猶自今日而逆計来日也故曰知</hi>
　<hi>来者逆然本易之所以成則其先後始終如横圖及圓圖右方之序而已故曰易逆數也○玉齋胡氏曰</hi>
　<hi>邵子據經文觧釋則先圎圖而後及横圖朱子釋邵子之説則先自横圗而論者誠以横圖可以見卦畫</hi>
　<hi>之立圓圖可以見卦氣之行所謂圓圖者其實即横圖規而圓之耳又曰甞因邵子冬至子半之説推之</hi>
　<hi>以卦分配節候復為冬至子之半頤屯益為小寒丑之初震噬嗑隨為大寒丑之半无妄眀夷為立春寅</hi>
　<hi>之初賁既濟家人為雨水寅之半豐離革為驚蟄卯之初同人臨為春分卯之半損節中孚為清明辰之</hi>
　<hi>初歸妹睽兌為穀雨辰之半履泰為立夏己之初大畜需小畜為小滿己之半大壮大有夬為芒種午之</hi>
<pb n="26a"/>
　<hi>初至乾之末交夏至午之半焉此三十二卦皆進而得夫震離兌乾已生之卦也姤為夏至午之半大過</hi>
　<hi>鼎恒為小暑未之初㢲井蠱為大暑未之半升訟為立秋申之初困未濟觧為處暑申之半渙坎䝉為白</hi>
　<hi>露酉之初師遯為秋分酉之半咸旅小過為寒露戌之初漸蹇艮為霜降戌之半謙否為立冬㐪之初萃</hi>
　<hi>晉豫為小雪亥之半觀比剥為大雪子之初至坤之末交冬至子之半焉此三十二卦皆進而得夬㢲坎</hi>
　<hi>艮坤未生之卦也二分二至四立總為八節每節各計兩卦如坤復為冬至无妄眀夷為立春同人臨為</hi>
　<hi>春分之類是也其十六氣每氣各計三卦如頤屯益為小寒至觀比剥為大雪之類是也八節計十六卦</hi>
　<hi>十六氣計四十八卦合之為六十四卦此以卦配氣者焉也</hi>○朱子答董銖曰所<lb/>
　問先天圖曲折細詳圖意若自乾一横排至坤八此<lb/>
<pb n="26b"/>
　則全是自然故說卦云易逆數也<hi>皆自已生以得未生之卦</hi>若如<lb/>
　圓圖則湏如此方見隂陽消長次第<hi>震一陽離兑二陽乾三陽㢲一</hi>
　<hi>隂坎艮二隂坤三陰</hi>雖自稍渉安排然亦莫非自然之理自冬<lb/>
　至夏至為順盖與前逆數者相反<hi>皆自未生而反得已生之卦</hi>自<lb/>
　夏至冬至為逆盖與前逆數者同其左右與今天文<lb/>
　說左右不同盖從中而分其初若有左右之勢爾<hi>自北</hi>
　<hi>而東為左自南而西為右</hi>又曰易逆數也以康節説方可通但方<lb/>
　圖則一向皆逆若以圎圖㸔又只是一半逆不知如<lb/>
<pb n="27a"/>
　何○西山蔡氏曰其法自子中至午中為陽初四爻<lb/>
　皆陽中前二爻皆隂後二爻皆陽上一爻為隂二爻<lb/>
　為陽三爻為隂四爻為陽自午中至子中為隂初四<lb/>
　爻皆隂中前二爻為陽後二爻為隂上一爻為陽二<lb/>
　爻為隂三爻為陽四爻為隂在陽中上二爻則先隂<lb/>
　而後陽陽生於隂也在隂中上二爻則先陽而後隂<lb/>
　隂生於陽也其序始震終坤者以隂陽消息為數也<lb/>
　<hi>雙湖胡氏曰觀此圖以四正卦居四方之正位乾坤坎離反覆只是一卦以二反卦居四隅不正之位震</hi>
<pb n="27b"/>
　<hi>反為艮㢲反為兌本只震㢲二卦反而成四卦合而言之天位乎上地位乎下日生於東月生於西山鎮</hi>
　<hi>西北澤注東南風起西南雷動東北自然與天地大造化合先天八卦對待以立體如此其位則乾一坤</hi>
　<hi>八兌二艮七離三坎六震四㢲五各各相對而合成九數其畫則乾三坤六兑四艮五離四坎五震五㢲</hi>
　<hi>四亦各各相對而合成九數九老陽之數乾之象而无所不包也造化隠然尊乾之意可見矣</hi>
<pb n="28a"/>
</p>
<p>
<pb n="29a"/>
右前八卦次序圖即繫辭傳所謂八卦成列者此圖即<lb/>
其所謂因而重之者也故下三畫即前圖之八卦上三<lb/>
畫則各以其序重之而下卦因亦各衍而為八也若逐<lb/>
爻漸生則邵子所謂八分為十六十六分為三十二三<lb/>
十二分為六十四者尤見法象自然之妙也<lb/>
　附録朱子曰易有太極是生兩儀兩儀生四象四象<lb/>
　生八卦此一節乃孔子𤼵明伏羲畫卦自然之形體<lb/>
　次第最為切要古今説者惟康節眀道二先生為能<lb/>
<pb n="29b"/>
　知之故康節之言曰一分為二二分為四四分為八<lb/>
　八分為十六十六分為三十二三十二分為六十四<lb/>
　猶根之有幹榦之有枝愈大則愈小愈細則愈繁而<lb/>
　眀道先生以為加一倍法其𤼵明孔子之言又可謂<lb/>
　最切要矣盖以河圖洛書論之太極者虛中之象也<lb/>
　兩儀者隂陽奇偶之象也四象者河圖之一合六二<lb/>
　合七三合八四合九洛書之一含九二含八三含七<lb/>
　四含六也八卦者河圖四實四虛之數洛書四正四<lb/>
<pb n="30a"/>
　隅之位也以卦畫言之太極者象數未形之全體也<lb/>
　兩儀者<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>為陽而<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>為隂陽數一而隂數二也四象<lb/>
　者陽之上生一陽則為□而謂之太陽生一隂則為<lb/>
　□而謂之少隂隂之上生一陽則為□而謂之少陽<lb/>
　生一隂則為□而謂之太隂也四象既立則太陽居<lb/>
　一而含九少隂居二而含八少陽居三而含七太隂<lb/>
　居四而含六此六七八九之數所由定也八卦者太<lb/>
　陽之上生一陽則為☰而名乾生一隂則為☱而名<lb/>
<pb n="30b"/>
　兑少隂之上生一陽則為☲而名離生一隂則為☳<lb/>
　而名震少陽之上生一陽則為☴而名㢲生一陰則<lb/>
　為☵而名坎太隂之上生一陽則為☶而名艮生一<lb/>
　隂則為☷而名坤康節先天之説所謂乾一兌二離<lb/>
　三震四㢲五坎六艮七坤八者盖謂此也至於八卦<lb/>
　之上又各生一隂一陽則為四畫者十有六經雖无<lb/>
　文而康節所謂八分為十六者此也四畫之上又各<lb/>
　生一隂一陽則為五畫者三十有二經雖無文而康<lb/>
<pb n="31a"/>
　節所謂十六分為三十二者此也五畫之上又各生<lb/>
　一隂一陽則為六畫之卦六十有四而八卦相重又<lb/>
　各得乾一兑二離三震四㢲五坎六艮七坤八之次<lb/>
　其在圖可見矣○天地之間莫非太極隂陽之妙聖<lb/>
　人仰觀俯察逺求近取固有超然而黙契於心矣故<lb/>
　自兩儀未分渾然太極而兩儀四象六十四卦之理<lb/>
　已粲然於其中太極分而兩儀則太極固太極兩儀<lb/>
　固兩儀也兩儀分而四象則兩儀又為太極而四象<lb/>
<pb n="31b"/>
　又為兩儀矣自是而推四而八八而十六十六而三<lb/>
　十二三十二而六十四以至於有百千萬億之无窮<lb/>
　雖見於模畫若有先後而出於人為然其已定之形<lb/>
　已成之勢固已具於渾然之中而不容毫髪思慮作<lb/>
　為於其間也○答袁樞曰要見得聖人作易根原直<lb/>
　截分明不如且看卷首横圖自始初止有兩畫時漸<lb/>
　次㸔起以至生滿六畫之後其先後多寡既有次第<lb/>
　而位置分眀不費辭説於此看得方見六十四卦全<lb/>
<pb n="32a"/>
　是天理自然挨排出来聖人只是見得分眀便只依<lb/>
　本畫出元不曽用一毫智力添助○問四爻五爻者<lb/>
　何所主名曰一畫為儀二畫為象三畫為卦則八卦<lb/>
　備矣此上若旋次各加隂陽一畫則積至三重再成<lb/>
　八卦者八方有六十四卦之名若徑以八卦徧加乎<lb/>
　一卦之上則亦如其位而得名焉方其四畫之時未<lb/>
　成外卦故不得而名之耳又曰第四畫者以八卦為<lb/>
　太極而復生之兩儀也第五畫者八卦之四象也第<lb/>
<pb n="32b"/>
　六畫者八卦之八卦也○又詩曰諸儒談易漫紛紛<lb/>
　只見繁枝不見根觀象徒勞推互體玩辭亦是逞空<lb/>
　言湏知一本能䨇榦始信千兒與萬孫喫緊包犠為<lb/>
　人意悠悠千古向誰論<hi>雲莊劉氏曰易畫生於太極故其理為天下之至精易畫</hi>
　<hi>原於圖書故其數為天下之至變太極理也形而上者也必有所依而後立故雖不雜乎圖書之數而亦</hi>
　<hi>不離乎圖書之數太極為理之原圖書為數之祖理之於數本非二致也合而觀之斯可矣</hi>
　<lb/>
　周易傳義大全前八卦次序<lb/>
<pb n="33a"/>
</p>
<p>
<pb n="34a"/>
右伏羲四圖其說皆出於邵氏盖邵氏得之李之才挺<lb/>
之挺之得之穆脩伯長伯長得之華山希夷先生陳搏<lb/>
圖南者所謂先天之學也此圖圎布者乾盡午中坤盡<lb/>
子中離盡卯中坎盡酉中陽生於子中極於午中隂生<lb/>
於午中極於子中其陽在南其隂在北方布者乾始於<lb/>
西北坤盡於東南其陽在北其隂在南此二者隂陽對<lb/>
待之數圎於外者為陽方於中者為隂圎者動而為天<lb/>
方者靜而為地者也<lb/>
<pb n="34b"/>
　附録邵子曰太極既分兩儀立矣<hi>朱子曰此下四節通論伏羲六十四</hi>
　<hi>卦圎圖此一節以第一爻而言左一奇為陽右一偶為隂所謂兩儀者也今此一奇為左三十二卦之初</hi>
　<hi>爻一偶為右三十二卦之初爻乃以累變而分非本即有此六十四叚也後放此</hi>陽上交於<lb/>
　隂隂下交於陽而四象生矣<hi>朱子曰此一節以第一爻生第二爻而言也陽</hi>
　<hi>下之半上交於隂上之半則生隂中第二爻之一竒一偶而為少陽太隂矣隂上之半下交於陽下之半</hi>
　<hi>則生陽中第二爻之一奇一偶而為太陽少隂矣所謂兩儀生四象者也太陽一奇今分為左上十六卦</hi>
　<hi>之第二爻少隂一偶今分為左下十六卦之第二爻少陽太隂其分放此而初爻之二亦分為四矣</hi>陽<lb/>
　交於隂隂交於陽而生天之四象剛交於柔柔交於<lb/>
<pb n="35a"/>
　剛而生地之四象<hi>朱子曰此一節以第二爻生第三爻言也陽謂太陽隂謂太隂剛謂</hi>
　<hi>少陽柔謂少隂太陽之下半交於太隂之上半則生太隂中第三爻之一奇一偶而為艮為坤矣太隂之</hi>
　<hi>上半交於太陽之下半則生太陽中第三爻之一奇一偶而為乾為兌矣少陽之上半交於少隂之下半</hi>
　<hi>則生少隂中第三爻之一奇一偶而為離為震矣少隂之下半交於少陽之上半則生少陽中第三爻之</hi>
　<hi>一奇一偶而為㢲為坎矣此所謂四象生八卦也乾一奇今分為八卦之第三爻坤一偶今分為八卦之</hi>
　<hi>第三爻餘皆放此而初爻二爻之四今又分而為八矣乾兌艮坤生於二大故為天之四象離震㢲坎生</hi>
　<hi>於二少故為地之四象</hi>八卦相錯而後萬物生焉<hi>朱子曰一卦之上各加八</hi>
　<hi>卦以相間錯則六十四卦成矣然第三爻之相交則生第四爻之一奇一偶於是一奇一偶各為四卦之</hi>
<pb n="35b"/>
　<hi>第四爻而下三爻亦分為十六矣第四爻又相交則生第五爻之一奇一偶於是一奇一偶各為二卦之</hi>
　<hi>第五爻而下四爻亦分而為三十二矣第五爻又相交則生第六爻之一奇一偶則一奇一偶各為一卦</hi>
　<hi>之第六爻而下五爻亦分而為六十四矣盖八卦相乗為六十四而自三畫以上三加一倍以至六畫則</hi>
　<hi>三畫者亦加一倍而卦體横分亦為六十四矣二數殊途不約而會如合符節不差毫釐正是易之妙處</hi>
　是故一分為二二分為四四分為八八分為十六十<lb/>
　六分為三十二三十二分為六十四猶根之有榦榦<lb/>
　之有枝愈大則愈少愈細則愈繁是故乾以分之坤<lb/>
　以翕之震以長之㢲以消之長則分分則消消則翕<lb/>
<pb n="36a"/>
　也乾坤定位也震㢲一交也兌離坎艮再交也故震<lb/>
　陽少而隂尚多也㢲隂少而陽尚多也兌離陽浸多<lb/>
　也坎艮隂浸多也<hi>玉齋胡氏曰震者長之始雷以動之也歴離兌而乾則長之極而為</hi>
　<hi>隂陽之分限矣乾以君之也㢲者消之始風以散之也歴坎艮而坤則消之極而為純隂之翕聚矣坤以</hi>
　<hi>藏之也此所以長則分分則消消則翕翕則復長而循環無端也乾至陽也居上而臨下故曰君以震離</hi>
　<hi>兌之陽得乾而有所君宰坤至隂也居下而括終故曰藏以㢲坎艮之隂得坤而有所歸宿然謂乾以分</hi>
　<hi>之則動而陽者乾也靜而隂者亦乾也乾實分隂陽而无不君宰也又曰乾坤以隂陽之純定上下之位</hi>
　<hi>震一交兌離再交由一陽之交以至二陽之交也㢲一交坎艮再交由一隂之交以至二隂之交也故初</hi>
<pb n="36b"/>
　<hi>交為震則陽尚少再交為離兌則陽浸多矣初交為㢲則隂尚少再交為坎艮則隂浸多矣</hi>又曰<lb/>
　无極之前隂含陽也有象之後陽分隂也隂為陽之<lb/>
　母陽為隂之父故母孕長男而為復父生長女而為<lb/>
　姤是以陽起於復而隂起於姤也<hi>朱子曰邵子自圖上說循環之意自</hi>
　<hi>姤至坤是隂含陽自復至乾是陽分隂坤復之間乃无極自坤反姤是无極之前○思齋翁氏曰无極之</hi>
　<hi>前隂含陽也言自㢲消而至坤翕靜之妙也有象之後陽分隂也言自震長而至乾分動之妙也隂含陽</hi>
　<hi>故曰母孕陽分隂故曰父生○臨川吳氏曰六十四卦圎圖左邊自復卦至乾卦屬陽陽主生言生物自</hi>
　<hi>无而有也右邊自姤卦至坤卦屬隂隂主殺言殺物自有而无也无極之前謂自坤卦右旋以至於姤也</hi>
<pb n="37a"/>
　<hi>有象之後謂自復卦左旋以至於乾也自坤前至姤皆屬隂而隂之中有八十陽者隂中所含之陽也自</hi>
　<hi>復後至乾皆屬陽而陽之中有八十隂者陽中所分之隂也</hi>又曰陽在隂中陽逆<lb/>
　行隂在陽中隂逆行陽在陽中隂在隂中則皆順行<lb/>
　此真至之理按圖可見矣<hi>朱子曰圖左屬陽右屬隂自震一陽離兌二陽乾三</hi>
　<hi>陽為陽在陽中順行自㢲一隂坎艮二隂坤三隂為隂在隂中順行坤无陽艮坎一陽㢲二陽為陽在隂</hi>
　<hi>中逆行乾无隂兌離一隂震二隂為隂在陽中逆行○思齋翁氏曰先天圎圖左陽右隂左三十二卦陽</hi>
　<hi>始於復之初九歴十六變而二陽臨又八變而三陽泰又三變而四陽大壯又一變而五陽夬而乾以君</hi>
　<hi>之陽之進也始緩而終速其進也以漸所謂陽在陽中順也陽主升自下而升亦順也復至无妄二十陽</hi>
<pb n="37b"/>
　<hi>明夷至同人二十八陽臨至履亦二十八陽乾至泰三十六陽二十者陽之微二十八陽之著三十六陽</hi>
　<hi>之盛陽在北則微在東則著在南則盛亦順也陽順而隂逆不言可知矣陽在右方三十二卦則反是故</hi>
　<hi>曰真至之理按圖可見矣</hi>又曰復至乾凡百一十有二陽姤至坤<lb/>
　凡八十陽姤至坤凡百一十有二隂復至乾凡八十<lb/>
　隂<hi>玉齋胡氏曰自復至乾居圖之左陽方也故陽多而隂少自姤至坤居圖之右隂方也故隂多而陽</hi>
　<hi>少左邊一畫陽便對右邊一畫隂左邊一畫隂便對右邊一畫陽對待以立體而隂陽各居其半也由此</hi>
　<hi>觀之天地間隂陽各居其半本无截然為陽截然為隂之理但造化貴陽賤隂聖人扶陽抑隂故於消長</hi>
　<hi>之際淑慝之分又不能不致其區别耳豈容以槩論哉</hi>又曰坎離者隂陽之限<lb/>
<pb n="38a"/>
　也故離當寅坎當申而數常踰之者隂陽之溢也然<lb/>
　用數不過乎中也<hi>朱子曰此更宜思離當卯坎當酉但以坤為子半可見矣○西山蔡</hi>
　<hi>氏曰此一節論隂陽往來皆以馴致以坎離言離中當卯坎中當酉然離之生巳起於寅震中坎之生巳</hi>
　<hi>起於申㢲中故謂離當寅坎當申也坤當子半乾當午半則離卯坎酉之謂也○玉齋胡氏曰坎離隂陽</hi>
　<hi>之限者就寅申而言也以四時言之春為陽而始於寅是離當寅而為陽之限秋為隂而始於申是坎當</hi>
　<hi>申而為隂之限也數常踰之者離雖當寅而盡於卯中坎雖當申而盡於酉中是踰寅申之限而為隂陽</hi>
　<hi>之溢矣用數不過乎中者取寅申而不取卯酉也盖子位陽雖生而未出乎地至寅則溫厚之氣始用事</hi>
　<hi>午位隂雖生而未害於陽至申則嚴凝之氣始用事是所謂用數仍不過乎寅申之中也由是推之則乾</hi>
<pb n="38b"/>
　<hi>當已坤當亥兌當卯辰震當子丑㢲當午未艮當酉戌皆數之不及而邵子以為中者也乾當午坤當子</hi>
　<hi>兌當辰巳震當丑寅㢲當未申艮當戌亥皆四方之中四隅之㑹處而邵子以為數常踰之者也此即邵</hi>
　<hi>子怕處其盛之意</hi>又大易吟曰天地定位否泰反類山澤通<lb/>
　氣損咸見義風雷相薄恆益起意水火相射既濟未<lb/>
　濟四象相交成十六事八卦相盪為六十四<hi>朱子曰此是說</hi>
　<hi>方圖中兩交股底且如西北角乾東南角坤是天地定位便對東北角泰西南角否次乾是兌次坤是艮</hi>
　<hi>便對次否之咸次泰之損後四卦亦如是共十六卦又曰方圖自西北之東南便是自乾以之坤自東北</hi>
　<hi>之西南便是由泰以之否其間有咸恆損益既濟未濟所以又於此八卦見義盖為是自兩角尖射上與</hi>
<pb n="39a"/>
　<hi>乾坤相對不知怎生恁地巧○天台董氏曰愚因邵子大易吟欲以方圖分作四層看其第一層四隅乾</hi>
　<hi>坤否泰四卦所謂天地定位否泰反類也然以周圍二十八卦横直觀之皆乾一坤八之卦此見天地定</hi>
　<hi>位之不可易也其第二層四隅兌艮咸損四卦所謂山澤通氣損咸見義也然以周圍二十卦横直觀之</hi>
　<hi>亦皆兌二艮七之卦此見山澤通氣之象也其第三層四隅為坎離既濟未濟四卦所謂水火相射既濟</hi>
　<hi>未濟是也然以周圍十二卦横直觀之亦皆離三坎六之卦此足以見水火不相射之象也其最裏一層</hi>
　<hi>為震㢲恆益四卦所謂風雷相薄恆益起意其象亦可見矣以此言之邵子之詩曉然足以見先天法象</hi>
　<hi>自然之妙</hi>又詩曰耳目聰明男子身洪鈞賦予不為貧須<lb/>
　探月窟方知物未躡天根豈識人乾遇㢲時觀月窟<lb/>
<pb n="39b"/>
　地逢雷處見天根天根月窟閑來往三十六宮都是<lb/>
　春<hi>朱子曰先天圖自復至乾陽也自姤至坤隂也陽主人隂主物天根月窟指復姤二卦乃是說他圖</hi>
　<hi>之所從起處三十六宫之説邵子嘗曰八卦之象不易者四乾坤坎離反易者二震反為艮㢲反為兌本</hi>
　<hi>是四卦以反易為二卦以六變而成八也重卦之象不易者八乾坤坎離頤中孚大小過反易者二十八</hi>
　<hi>如屯反為蒙之類本五十六卦反易只二十八卦以三十六變為六十四也張行成曰天地之間惟一無</hi>
　<hi>對惟中无對乾坤隂陽之一坎離隂陽之中頤大過似乾坤之一中孚小過似坎離之中所以皆无對其</hi>
　<hi>餘五十六卦不純乎一與中者則有對也劉氏問都是春盖云天理流行而已常周流其間之意否曰是</hi>
　○朱子曰圓圖乾在南坤在北方圖坤在南乾在北<lb/>
<pb n="40a"/>
　乾位陽畫之聚為多坤位隂畫之聚為多此隂陽之<lb/>
　各以類而聚也亦莫不有自然之法象焉又曰圓圖<lb/>
　象天一順一逆流行中有對待如震八卦對㢲八卦<lb/>
　之類方圖象地有逆无順定位中有對待四角相對<lb/>
　如乾八卦對坤八卦之類此則方圎圖之辨也圎圖<lb/>
　象天者天圎而動包乎地外方圖象地者地方而靜<lb/>
　囿乎天中圎圖者天道之隂陽方圖者地道之柔剛<lb/>
　震離兌乾為天之陽地之剛㢲坎艮坤為天之隂地<lb/>
<pb n="40b"/>
　之柔地道承天而行以地之柔剛應天之隂陽同一<lb/>
　理也特在天者一逆一順卦氣所以運在地者惟主<lb/>
　乎逆卦畫所以成耳<hi>西山蔡氏曰邵子經世衍易圖一動一靜之間者易所謂太極</hi>
　<hi>也動靜者易所謂兩儀也隂陽剛柔者易所謂四象也太陽太隂少陽少隂少剛少柔太剛太柔者易所</hi>
　<hi>謂八卦也又曰動者為天天冇隂陽陽者動之始陰者動之極隂陽之中又各有隂陽故有太陽太隂少</hi>
　<hi>陽少隂太陽為日乾太隂為月兌少陽為星離少隂為辰震是為天之四象靜者為地地有柔剛柔者静</hi>
　<hi>之始剛者静之極剛柔之中又有剛柔故有太剛太柔少剛少柔大柔為水坤太剛為火艮少柔為土坎</hi>
　<hi>少剛為石㢲是為地之四象○天台董氏曰邵子以乾兌離震分太陽太隂少陽少隂為天之四象以㢲</hi>
<pb n="41a"/>
　<hi>坎艮坤分少剛少柔太剛太柔為地之四象蔡氏之說是也朱子以乾兌艮坤分隂陽為天之四象以離</hi>
　<hi>震㢲坎分剛柔為地之四象又别是一說當闕疑以俟知者○玉齊胡氏曰邵子以太陽為乾太隂為兌</hi>
　<hi>少陽為離少隂為震四卦天四象少剛為㢲少柔為坎太剛為艮太柔為坤四卦地四象天地各四象此</hi>
　<hi>八卦也朱子釋之乃曰乾兌艮坤生於二太故為天四象離震㢲坎生於二少故為地四象其言乾兌㢲</hi>
　<hi>坎同而言離震艮坤異何也盖四象八卦之位邵子以隂陽剛柔四字分之朱子唯以隂陽二字明之其</hi>
　<hi>論四象既殊則論八卦亦異邵子以乾兌離震為天四象者以此四卦自陽儀中来以㢲坎艮坤為地四</hi>
　<hi>象者以此四卦自隂儀中来朱子則以乾兌艮坤生於太陽太隂故屬其象於天離震㢲坎生於少隂少</hi>
　<hi>陽故屬其象於地二者各有不同也但詳玩邵子本意謂隂陽相交者指陽儀中之隂陽剛柔相交者指</hi>
<pb n="41b"/>
　<hi>隂儀中之剛柔是以老交少少交老而生天地四象其機混然而无間朱子易陽為太陽隂為太隂剛為</hi>
　<hi>少陽柔為少隂二太相交而生天四象二少相交而生地四象其分粲然而有别朱子之說雖非邵子本</hi>
　<hi>意然因是可以見圖之分隂陽者以交易而成象之或老或少初不易其分也朱子甞言文王後天八卦</hi>
　<hi>震東兌西為長少相合於正方㢲東南艮東北為長少相合於偏方以長少之合為非其偶必若伏羲先</hi>
　<hi>天八卦震以長男而合隂長之㢲為雷風不相悖艮以少男而合隂少之兌為山澤通氣以長合長少合</hi>
　<hi>少為得其偶又言无伏羲底做文王底不成其歸却在伏羲上今邵子說四象之交即文王之說也朱子</hi>
　<hi>說四象之交即伏羲之說也觀朱子之說實廣邵子未盡之意而觀邵子說者亦庶乎有折𠂻矣</hi>○<lb/>
　問邵子云先天之學心法也圖皆從中起萬化萬事<lb/>
<pb n="42a"/>
　生于心何也曰其中白處便是太極三十二隂三十<lb/>
　二陽便是兩儀十六隂十六陽底便是四象八隂八<lb/>
　陽底便是八卦又曰萬物萬化皆從這裏流出是心<lb/>
　法皆從中起也<hi>新安程氏曰先天學心法也圖皆從中起曰皆者其故何也兼方圎圖而</hi>
　<hi>言也天地定位圎圖之從中起也雷以動之風以散之方圖之從中起也皆五與十所寄之位也故圎圖</hi>
　<hi>左旋起於六十四之坤右轉起於一之乾是中起於天地之定位也方圖西北與東南之交也起於震㢲</hi>
　<hi>東北與西南之交也起於恆益南北相直也則起於恆震㢲益東北相直也則起於震益恆㢲是中起於</hi>
　<hi>雷風之動散也由此而論圎者動以定位為本方者靜以動散為用故動而无動靜而无靜固先天之心</hi>
<pb n="42b"/>
　<hi>法歟是不可不皆求之圖也○雙湖胡氏曰程氏此論甚的愚因推之天地定位起南北子午之中山澤</hi>
　<hi>通氣次西北東南之卦雷風相薄次東北西南之卦水火不相射又次東西之卦圎圖自南北之中起也</hi>
　<hi>雷以動之風以散之正居圎圖中心雨以潤之日以烜之則坎次㢲離次震艮以止之兌以說之則艮次</hi>
　<hi>坎兌次離乾以君之坤以藏之則乾次兌坤次艮實由中而達乎西北東南方圖亦自中起也</hi>問圖<lb/>
　雖无文吾終日言之不離乎是何也曰先天圖今所<lb/>
　寫者是以一歳之運言之若大而古今十二萬九千<lb/>
　六百年亦只是這圈子小而一日十二時亦只是這<lb/>
　圈子都從復上推起去又曰以月言之自坤而震月<lb/>
<pb n="43a"/>
　之始生初三日也至兌則月之上弦初八日也至乾<lb/>
　則月之望十五日也至㢲則月之始虧十八日也至<lb/>
　艮則月之下弦二十三日也至坤則月之晦三十日<lb/>
　也又曰一日有一日之運一歲有一歲之運大而天<lb/>
　地之終始小而人物之生死逺而古今之世變皆不<lb/>
　外乎此只是一箇盈虚消息之理如納甲法乾納甲<lb/>
　壬坤納乙癸離納己坎納戊㢲納辛震納庚兌納丁<lb/>
　艮納丙亦是此<hi>玉齋胡氏曰自有先天圖以後如納甲法道家修養法下至火珠林占筮</hi>
<pb n="43b"/>
　<hi>等書莫不自先天圖出所謂天地萬物之理盡在其中者是也</hi>○易訓變易又訓交<lb/>
　易是博易之義觀先天圖便可見東邉一畫隂便對<lb/>
　西邉一畫陽盖東一邉本皆是陽西一邉本皆是隂<lb/>
　東邉隂畫本皆是自西邉来西邉陽畫都是自東邉<lb/>
　来姤在西是東邉五畫陽過来復在東是西邉五畫<lb/>
　隂過来互相博易而成易之變雖多般然此是第一<lb/>
　變又曰陽中有隂隂中有陽兩邉交易各各相對其<lb/>
　實非此往彼来只是其象如此然聖人當初亦不恁<lb/>
<pb n="44a"/>
　地思量只是畫一箇隂畫一箇陽毎箇便生兩箇就<lb/>
　一箇陽上又生一箇陽一箇隂就一箇隂上又生一<lb/>
　箇隂一箇陽只管恁地去自一為二二為四四為八<lb/>
　八為十六十六為三十二三十二為六十四既成便<lb/>
　如此齊整皆是天地本然之妙元如此但略假聖人<lb/>
　手畫出来○問先天圖有自然之象數伏羲當初亦<lb/>
　知其然否曰也不見得如何但横圖據見在底畫較<lb/>
　自然圎圖便是就這中間抝做兩截恁地轉来底是<lb/>
<pb n="44b"/>
　奇恁地轉去底是偶有些造作不甚依他元初畫底<lb/>
　伏羲當初也只見太極下面有箇隂陽便知得一生<lb/>
　二二又生四四又生八恁地推去做成這物事不覺<lb/>
　成來却如此齊整○答葉永卿曰先天之說此湏先<lb/>
　将六十四卦作一横圖則震㢲復姤正在中間先自<lb/>
　震復却行以至於乾乃自㢲姤而順行以至於坤便<lb/>
　成圎圖而春夏秋冬晦朔弦望晝夜昏旦皆有次第<lb/>
　此作圖之大指也又左方百九十二爻本皆陽右方<lb/>
<pb n="45a"/>
　百九十二爻本皆隂乃以對望交相博易而成此圖<lb/>
　若不從中起以向兩端而但從頭至尾則此等類皆<lb/>
　不可通矣誠用此意推之當自見得也○先天乃伏<lb/>
　羲本圖非康節所自作雖无言語而所該甚廣凡今<lb/>
　易中一字一義无不自其中流出者○問先天圖與<lb/>
　太極圖不同如何曰中間虚者便是太極他圖說從<lb/>
　中起今不合方圖在中間塞却待取出放外他兩邊<lb/>
　生者即是隂根陽陽根隂這箇有對從中出者无對<lb/>
<pb n="45b"/>
　○問先天圖如何移出方圖在下曰是某挑出<hi>臨川吳氏</hi>
　<hi>曰羲皇始畫八卦因而重之但有方圎二圖而无書也後聖因之作連山歸藏周易雖一本諸羲皇之圖</hi>
　<hi>而其取用又各不同焉三易既亡其二而周易獨存世儒誦習知有周易而已羲皇卦圖鮮或傳授而淪</hi>
　<hi>落於方技家雖其說具見於繫辭說卦而讀者莫之察也至邵子始得而𤼵揮之於是人乃知有羲皇之</hi>
　<hi>易不至於沿流而迷其源焉厥功大矣</hi>
<pb n="46a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="46b"/>
右見説卦<lb/>
　附録朱子曰坤求於乾得其初九而為震故曰一索<lb/>
　而得男乾求於坤得其初六而為㢲故曰一索而得<lb/>
　女坤再求而得乾之九二以為坎故曰再索而得男<lb/>
　乾再求而得坤之六二以為離故曰再索而得女坤<lb/>
　三求而得乾之九三以為艮故曰三索而得男乾三<lb/>
　求而得坤之六三以為兌故曰三索而得女又曰乾<lb/>
　索於坤而得女坤索于乾而得男初間畫卦時不是<lb/>
<pb n="47a"/>
　恁地只是畫卦後便見有此象耳<hi>玉齋胡氏曰二男陽也乾之似也乃</hi>
　<hi>歸之於坤求而得後三女陰也坤之似也乃歸之於乾求而後得何也盖三男本坤體各得乾一陽而成</hi>
　<hi>此陽根於陰故歸之坤也三女本乾體各得坤一陰而成此陰根於陽故歸之乾也邵子曰母孕長男而</hi>
　<hi>為復父生長女而為姤陰陽互根之義可見矣</hi>
<pb n="48a"/>
右見說卦邵子曰此文王八卦乃入用之位後天之學<lb/>
也<lb/>
　附録邵子曰至哉文王之作易也其得天地之用乎<lb/>
　故乾坤交而為泰坎離交而為既濟也乾生於子坤<lb/>
　生於午坎終於寅離終於申以應天之時也置乾於<lb/>
　西北退坤於西南長子用事而長女代母坎離得位<lb/>
　而兌艮為偶以應地之方也王者之法其盡於是矣<lb/>
　<hi>朱子曰此言文王改易伏羲卦圖之意也盖自乾南坤北而交則乾北坤南而為泰矣自離東坎西而交</hi>
<pb n="48b"/>
　<hi>則離西坎東而為既濟矣乾坤之交者自其所以成而反其所由生也故再變則乾退乎西北坤退乎西</hi>
　<hi>南也坎離之變者東自上而西西自下而東也故乾坤既退則離得乾位而坎得坤位也震用事者𤼵生</hi>
　<hi>於東方㢲代母者長養而東南也○玉齋胡氏曰乾南坤北離東坎西者先天卦位乾坤由南北而交坤</hi>
　<hi>南乾北則坤上乾下故交而為泰也離坎由東西而交則坎上離下故交而為既濟也先天卦乾居午而</hi>
　<hi>云生於子者以乾陽始生於復復子之半也坤居子而云生於午者以坤隂始生於姤姤午之半也午乾</hi>
　<hi>之所已成今下而交坤於子是反其所由生也子坤之所已成今上而交乾於午是反其所由生也故再</hi>
　<hi>變而為後天卦則乾退西北坤退西南也先天卦離當寅而云終於申者申乃坎之位離交坎而終於申</hi>
　<hi>也坎當申而云終於寅者寅乃離之位坎交離而終於寅也東者離之本位其變則交於坎而向西是東</hi>
<pb n="49a"/>
　<hi>自上而西也西者坎之本位其變則交於離而向東是西自下而東也故再變而為後天卦乾坤既退則</hi>
　<hi>離上而得乾位坎下而得坤位也震代父始事而𤼵生於東方㢲代母繼事而長養於東南也先天主乾</hi>
　<hi>坤坎離之交其交也将變而無定位天時之不窮也故曰應天後天主坎離震兌之交其交也不變而有</hi>
　<hi>定位地方而有常也故曰應地此文王作易所以得天地之用而邵子以至哉之辭贊之也○雙湖胡氏</hi>
　<hi>曰邵子以此圖屬之文王八卦盖本之坤卦下之辭卦辭文王所作而謂西南得明東北喪朋正此圖之</hi>
　<hi>方位也</hi>又曰易者一隂一陽之謂也震兌始交者也故<lb/>
　當朝夕之位坎離交之極者也故當子午之位㢲艮<lb/>
　不交而隂陽猶雜也故當用中之偏乾坤純陽純隂<lb/>
<pb n="49b"/>
　也故當不用之位也<hi>西山蔡氏曰此一節論隂陽以易位為交陽本在上隂本在下</hi>
　<hi>艮一陽在上㢲一隂在下故云不交震一陽在下兌一隂在上故為始交坎陽在中離隂在中故為交之</hi>
　<hi>極春陽之始故震居之秋隂之始故兌居之夏陽極隂生故離居之冬隂極陽生故坎居之艮一陽二隂</hi>
　<hi>㢲二陽一隂猶有用乾純陽坤純隂不為用東方為陽主用西方為隂不用故乾坤居西隅艮㢲居東隅</hi>
　<hi>也乾艮為陽坤㢲為隂北為地之陽南為地之隂故乾艮居北隅而㢲坤居南隅也</hi>又曰兌離<lb/>
　㢲得陽之多者也艮坎震得隂之多者也是以為天<lb/>
　地用也乾極陽坤極隂是以不用也又曰震兌横而<lb/>
　六卦縱易之用也<hi>朱子曰甞考此圖而更為之說曰震東兌西者陽主進故以長為先</hi>
<pb n="50a"/>
　<hi>而位乎左隂主退故以少為貴而位乎右也坎北者進之中也離南者退之中也男北而女南者互藏其</hi>
　<hi>宅也四者皆當四方之正位而為用事之卦然震兌始而坎離終震兌輕而坎離重也乾西北坤西南者</hi>
　<hi>父母既老而退居不用之地也然母親而父尊故坤猶半用而乾全不用也艮東北㢲東南者少男進之</hi>
　<hi>後而長女退之先故亦皆不用也然男未就傅女将有行故㢲稍向用而艮全未用也四者皆居四隅不</hi>
　<hi>正之位然居東者未用而居西者不復用也故下文歴舉六子而不數乾坤至其水火雷風山澤之相隅</hi>
　<hi>則又用伏羲卦云○盤澗董氏曰天地以中相易為坎離水火以上下相易為震兌澤雷以上下相易為</hi>
　<hi>㢲艮風山以上下交相易為乾坤六子並以一爻變惟乾坤變其二爻隂陽之純故也故震兌横而六爻</hi>
　<hi>縱有自然之象矣○思齋翁氏曰坎離是乾坤中爻之交在八卦位中只有東西南北四正位位之極好</hi>
<pb n="50b"/>
　<hi>先天則位坎離以卯酉後天則位坎離以子午只此四位陽中有隂隂中有陽皆是義文微意○隆山陳</hi>
　<hi>氏曰離為日大明生於東故在先天居東日正照於午日中時也故在後天居南坎為月月生於西故在</hi>
　<hi>先天居西月正照於子夜分時也故在後天居北在先天則居生之地在後天則居旺之地不特坎離後</hi>
　<hi>天卦位皆以生旺為序震木旺於卯兌金旺於酉土旺中央故坤位金火之間艮位水木之間兌隂金乾</hi>
　<hi>陽金故乾次兌居西北震陽木㢲隂木故㢲次震居東南皆以五行生旺為序此所謂易之用也○平菴</hi>
　<hi>項氏曰後天之序播五行於四時也震㢲二木主春故震在東方㢲東南次之離火主夏故為南方之卦</hi>
　<hi>兌乾二金主秋故兌為正秋乾西北次之坎水主冬故為北方之卦土旺四季故坤土在夏秋之交為西</hi>
　<hi>南之卦艮土在冬春之交為東北之卦木金土各二者以形王也水火各一者以氣王也坤隂土故在隂</hi>
<pb n="51a"/>
　<hi>地艮陽土故在陽地震陽木故正東㢲隂木故近南而接乎隂兌隂金故正西乾陽金故近北而接乎陽</hi>
　<hi>也觀於說卦帝出乎震章其指瞭然矣</hi>○朱子答袁樞曰來喻謂冬春<lb/>
　為陽夏秋為隂以文王八卦論之則自西北之乾以<lb/>
　至東方之震皆父與三男之位也自東南之㢲以至<lb/>
　西方之兌皆母與三女之位也故坤蹇解卦之彖辭<lb/>
　皆以東北為陽方西南為隂方然則謂冬春為陽夏<lb/>
　秋為隂亦是一說但說卦又以乾為西北則隂有不<lb/>
　盡乎西以㢲為東南則陽有不盡乎東此亦以來書<lb/>
<pb n="51b"/>
　之說推之而說卦之文適與彖辭相為表裏亦可以<lb/>
　見此圖之出於文王也但此自是一說與他說十二<lb/>
　卦之類各不相通耳又曰據邵氏說先天者伏羲所<lb/>
　畫之易也後天者文王所演之易也伏羲之易初无<lb/>
　文字只有一圖以寓其象數而天地萬物之理隂陽<lb/>
　始終之變具焉文王之易即今之周易而孔子所為<lb/>
　作傳者是也孔子既因文王之易以作傳則其所論<lb/>
　固當專以文王之易為主然不推本伏羲始畫之易<lb/>
<pb n="52a"/>
　只從中半說起不識向上根源矣故一翼之中如八<lb/>
　卦成列因而重之太極兩儀四象八卦而天地山澤<lb/>
　雷風水火之類皆本伏義畫卦之意而某於啓蒙原<lb/>
　卦畫一篇亦分兩義伏義在前文王在後必欲知聖<lb/>
　人作易之本則當考伏羲之畫若只欲知今易書文<lb/>
　義則但求之文王之經孔子之傳足矣兩者初不相<lb/>
　妨而亦不可以相雜也又曰自初未有畫時說到六<lb/>
　畫滿處者邵子所謂先天之學也卦成之後各因一<lb/>
<pb n="52b"/>
　義推說邵子所謂後天之學也如繫辭說卦三才六<lb/>
　位之說即所謂後天者也先天後天既各自有一義<lb/>
　而後天說中取義又多不同彼此自不相妨不可執<lb/>
　一而廢百也○西山蔡氏曰伏羲八卦是數之自然<lb/>
　文王八卦乃是見之於用或謂先天乃模寫天地所<lb/>
　以然純乎天理者也後天乃整頓天地所當然之理<lb/>
　參以人事此意固好然先天豈非人事後天亦是天<lb/>
　理之自然顧有明體致用之不同二者不可相无故<lb/>
<pb n="53a"/>
　夫子釋帝出乎震一章又以先天說六子之用也邵<lb/>
　子以帝出乎震為文王所定今觀連山首艮以萬物<lb/>
　成終成始恐古亦有此矣<hi>玉齋胡氏曰先天卦乾以君言則所主者在乾後天</hi>
　<hi>卦震以帝言則所主者又在震何哉此正夫子𤼵明羲文尊陽之意也盖乾為震之父震為乾之子以統</hi>
　<hi>臨謂之君則統天者莫如乾而先天卦位宗一乾也此乾方用事則震居東北而緩其用也以主宰謂之</hi>
　<hi>帝主器者莫若長子後天卦位宗一震也此乾不用則震居正東而司其用也先天所重者在正南後天</hi>
　<hi>所重者在正東如此則文王改易伏羲卦圖均一尊陽之心可見矣又曰愚甞合先後天之易而參之圖</hi>
　<hi>書矣伏羲先天之易固以河圖為本而其卦位未甞不與洛書合且以乾南兌東南則老陽四九之位也</hi>
<pb n="53b"/>
　<hi>離東震東北則少陽三八之位也㢲西南坎西則少隂七九之位也艮西北坤北則老隂一六之位也其</hi>
　<hi>卦實與六書合焉文王後天之易雖但本之伏羲然亦未甞不與河圖合且以坎離當南北之正子午之</hi>
　<hi>中則兩卦各當夫水火之一象離當地二天七之火而居南坎當天一地六之水而居北外此六卦則每</hi>
　<hi>卦各當一象震者木之生當天三之木於東㢲者木之成當地八之木於東南兌者金之生當地四之金</hi>
　<hi>於西乾者金之成當天九之金於西北艮者土之生當天五之土於東北坤者土之成當地十之土於西</hi>
　<hi>南坤艮所以屬配夫中宮之五十者以土實寄旺於四季无乎不在故配夫中數耳其卦實與河圖合焉</hi>
　<hi>原其初伏羲但據河圖以作易未必預見於書文王但據先天八卦以為後天八卦未必追考於圖而方</hi>
　<hi>位既成自默相符合于以見天地之間河洛自然之數其與聖人心意之所為自有不期合而合者此理</hi>
<pb n="54a"/>
　<hi>之所必同也不可不察焉○雙湖胡氏曰先天乾中爻下變坤中爻則成坎而襲坤之位故天氣下降而</hi>
　<hi>乾位西北先天坤中爻上變乾中爻則成離而襲乾之位故地氣上騰而坤位西南先天離下爻變坎下</hi>
　<hi>爻則成兌襲先天坎之位故離居南而為夏兌居西而次夏為秋先天坎上爻變離上爻則成震襲先天</hi>
　<hi>離之位故坎居北而為冬震居東而次冬為春後天乾既位西北而當先天艮之位則艮進而位於東北</hi>
　<hi>襲先天震之位艮亦震之反也後天坤既位西南而當先天㢲之位則㢲退而位於東南襲先天兌之位</hi>
　<hi>㢲亦兌之反也後天四正四隅之卦所由定如此夫豈舎先天而自為之哉</hi>
<pb n="55a"/>
卦變圖<hi>彖傳或以卦變為説今作此圖以明之盖易中之一義非畫卦作易之本指也</hi>
　凡一陰一陽之卦各六皆自復姤而来<hi>五陰五陽卦同圖易</hi>
䷖剝䷇比䷏豫䷎謙䷆師<lb/>
䷗復䷪夬䷍大有䷈小畜䷉履<lb/>
䷌同人䷫姤<lb/>
　凡二陰二陽之卦各十有五皆自臨遯而来<hi>四陰四陽卦同</hi>
　<hi>圖異</hi>
䷚頤䷂屯䷲震䷣明夷䷒臨<lb/>
<pb n="55b"/>
䷃蒙䷜坎䷧解䷭升<lb/>
䷳艮䷦蹇䷽小過<lb/>
䷢晉䷬萃<lb/>
䷓觀<lb/>
䷛大過䷱鼎䷸㢲䷅訟䷠遯<lb/>
䷰革䷝離䷤家人䷘旡妄<lb/>
䷹兌䷥睽䷼中孚<lb/>
䷄需䷙大畜<lb/>
<pb n="56a"/>
䷡大壮<lb/>
　凡三陰三陽之卦各二十皆自泰否而来<lb/>
䷨損䷻節䷵歸妹䷊泰<lb/>
䷕賁䷾既濟䷶豐<lb/>
䷔噬嗑䷐隨<lb/>
䷩益<lb/>
䷑蠱䷯井䷟恒<lb/>
䷿未濟䷮困<lb/>
<pb n="56b"/>
䷺渙<lb/>
䷷旅䷞咸<lb/>
䷴漸<lb/>
䷋否<lb/>
䷞咸䷷旅䷴漸䷋否<lb/>
䷮困䷿未濟䷺渙<lb/>
䷯井䷑蠱<lb/>
䷟恒<lb/>
<pb n="57a"/>
䷐隨䷔噬嗑䷩益<lb/>
䷾既濟䷕賁<lb/>
䷶豐<lb/>
䷻節䷨損<lb/>
䷵歸妹<lb/>
䷊泰<lb/>
　凡四陰四陽之卦各十有五皆自大壮觀而来<hi>二陰二陽</hi>
　<hi>圖已見前</hi>
<pb n="57b"/>
䷙大畜䷄需䷡大壮<lb/>
䷥睽　䷹兌<lb/>
䷼中孚<lb/>
䷝離　䷰革<lb/>
䷤家人<lb/>
䷘旡妄<lb/>
䷱鼎　䷛大過<lb/>
䷸㢲<lb/>
<pb n="58a"/>
䷅訟<lb/>
䷠遯<lb/>
䷬萃䷢晉䷓觀<lb/>
䷦蹇䷳艮<lb/>
䷽小過<lb/>
䷜坎䷃蒙<lb/>
䷧解<lb/>
䷭升<lb/>
<pb n="58b"/>
䷂屯䷚頤<lb/>
䷲震<lb/>
䷣明夷<lb/>
䷒臨<lb/>
　凡五陰五陽之卦各六皆自夬剝来<hi>一陰一陽圖已見前</hi>
䷍大有䷪夬<lb/>
䷈小畜<lb/>
䷉履<lb/>
<pb n="59a"/>
䷌同人<lb/>
䷫姤<lb/>
䷇比䷖剝<lb/>
䷏豫<lb/>
䷎謙<lb/>
䷆師<lb/>
䷗復<lb/>
　<lb/>
<pb n="59b"/>
右易之圖九有天地自然之易有伏羲之易有文王周<lb/>
公之易有孔子之易自伏羲以上皆无文字只有圖畫<lb/>
最宜深玩可見作易本原精微之意文王以下方有文<lb/>
字即今之周易然讀者亦宜各就本文消息不可便以<lb/>
孔子之説為文王之説也<lb/>
　附録董銖問近略考卦變以彖辭考之説卦變者凡<lb/>
　九卦盖言成卦之由凡彖辭不取成卦之由則不言<lb/>
　所變之爻程子專以乾坤言變卦然只是上下兩體<lb/>
<pb n="60a"/>
　皆變者可通若只一體變者則不通兩體變者凡七<lb/>
　卦隨蠱賁咸恆漸渙是也一體變者兩卦訟无妄是<lb/>
　也七卦中取剛來下柔剛上柔下之類者可通至一<lb/>
　體變者則以來為自外來故說得有礙大凡卦變湏<lb/>
　觀兩體上下為變方知其所由以成之卦朱子曰便<lb/>
　是此處說得有礙且程傳賁卦所云豈有乾坤重而<lb/>
　為泰又自泰而變為賁之理若其說果然則所謂乾<lb/>
　坤變而為六子八卦重而為六十四皆由乾坤而變<lb/>
<pb n="60b"/>
　者其說不得而通矣盖有則俱有自一畫而二二而<lb/>
　四四而八而八卦成八而十六十六而三十二三十<lb/>
　二而六十四而重卦備故有八卦則有六十四矣此<lb/>
　康節所謂先天者也若震一索而得男以下乃是已<lb/>
　有此卦了就此卦生出此義皆所謂後天之學也今<lb/>
　所謂卦變者亦是有卦之後聖人見得有此象故𤼵<lb/>
　於彖辭安得謂之乾坤重而為是卦則更不可變而<lb/>
　為他卦耶若論先天一卦亦无既畫之後乾一兌二<lb/>
<pb n="61a"/>
　離三震四至坤居末又安有乾坤變而為六子之理<lb/>
　凡今日易中所言皆是後天之易耳以此見得康節<lb/>
　先天後天之說最為有功○太極兩儀四象八卦者<lb/>
　伏羲畫卦之法也說卦天地定位至坤以藏之以見<lb/>
　伏羲所畫八卦之位也帝出乎震以下文王即伏羲<lb/>
　已成之卦而推其義類之辭也如卦變圗剛來柔進<lb/>
　之類亦是就卦已成後用意推說以見此為自彼卦<lb/>
　而来耳非真先有彼卦而後方有此卦也古註說賁<lb/>
<pb n="61b"/>
　卦自泰卦而来先儒非之以為乾坤合而為泰豈有<lb/>
　泰復變為賁之理殊不知若論伏羲畫卦則六十四<lb/>
　卦一時俱了雖乾坤亦无能生諸卦之理若如文王<lb/>
　孔子之說則縱横曲直反覆相生无所不可要在看<lb/>
　得活終无所拘泥則无不通耳○伊川不取卦變之<lb/>
　說至柔来而文剛剛自外来而為主於内諸處皆牽<lb/>
　强説了王輔嗣卦變又變得不自然某之說却覺得<lb/>
　有自然氣象只是換了一爻非是聖人合下作卦如<lb/>
<pb n="62a"/>
　此自是卦成了自然有此象○朱漢上易卦變只變<lb/>
　到三爻而止於卦辭多有不通處某更推盡去方通<lb/>
　如无妄剛自外来而為主於内只是初剛自訟二移<lb/>
　下來晉柔進而上行只是五柔自觀四挨上去此等<lb/>
　類按漢上卦變則通不得○卦有兩樣生有從兩儀<lb/>
　四象加倍生来底有卦中互換自生一卦底互換成<lb/>
　卦不過換兩爻這般變卦伊川破之及到那剛来而<lb/>
　得中却推不行大率在就義理上看不過如剛自外<lb/>
<pb n="62b"/>
　来而得中分剛上而文柔等處看其餘多在占處用<lb/>
　也賁變節之象這雖无緊要然後面有數處彖辭不<lb/>
　如此看无来處解不得<hi>雙湖胡氏曰按彖傳中本義所釋卦變訟泰隨否蠱噬嗑</hi>
　<hi>賁无妄大畜咸恆晉睽蹇解升鼎漸渙只十九卦且所釋自訟晉與圗同外餘皆不合如隨自困噬嗑未</hi>
　<hi>濟既濟来據圖則自泰否來之類是也盖圗雖因彖傳而作而卦變則无所不通不可以一定拘也甞考</hi>
　<hi>此圖之變各生於兩卦凡陽爻變隂則陽自下而上往居隂位隂自上而下来居陽位如復變師復初上</hi>
　<hi>為師之二復二下為師之初之類是也凡隂爻變陽則隂自下而上往居陽位陽自上而下来居隂位如</hi>
　<hi>姤變同人姤初上為同人之二姤二下為同人之初之類是也此圖變法又自是一例不過隂陽爻移上</hi>
<pb n="63a"/>
　<hi>換下而與初九變為初爻之八初六變為初爻之七者其例又不同要之卜筮所用必八九六七之變如</hi>
　<hi>啓蒙三十三圖變例乃為備也○鄱陽董氏曰鶴山魏氏謂朱子易大抵得於邵子為多不讀邵易則茫</hi>
　<hi>不知啓蒙本義之所以作今觀此諸圖則魏氏之言為尤信朱子甞稱邵傳羲畫愚亦謂朱子又所以傳</hi>
　<hi>邵易云</hi>
</p>
<p>
</p>
  </div>
</body>
</text>
</TEI>
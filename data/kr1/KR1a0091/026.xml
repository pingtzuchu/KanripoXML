<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周易傳義大全卷二十</head>
    <p>
<pb n="1a"/>
欽定四庫全書<lb/>
　周易傳義大全卷二十　　明　胡廣等　撰<lb/>
䷸<hi>巽下巽上</hi>
　傳巽序卦旅而无所容故受之以巽巽者入也羈旅<lb/>
　親寡非巽順何所取容苟能巽順雖旅困之中何徃<lb/>
　而不能入巽所以次旅也為卦一隂在二陽之下巽<lb/>
　順於陽所以為巽也<lb/>
巽小亨利有攸徃利見大人<lb/>
<pb n="1b"/>
　傳卦之才可以小亨利有攸徃利見大人也巽與兑<lb/>
　皆剛中正巽説<hi>一作兑</hi>義亦相類而兑則亨巽乃小亨<lb/>
　者兑陽之為也巽隂之為也兑柔在外用柔也巽柔<lb/>
　在内性柔也巽之亨所以小也本義巽入也一隂伏<lb/>
　於二陽之下其性能巽以入也其象為風亦取入義<lb/>
　隂為主故其占為小亨以隂從陽故又利有所徃然<lb/>
　必知所從乃得其正故又曰利見大人也<hi>朱子曰巽有入之義</hi>
　<hi>巽為風如風之入物只為巽便能入義理之中无細不入○厚齋馮氏曰巽一隂在二陽下取義卑也順</hi>
<pb n="2a"/>
　<hi>也伏也入也卑以其下於陽順以其承於陽伏以其藏於下入以其進於下其象為風亦以其委曲而入</hi>
　<hi>於物无所不順也○中溪張氏曰小謂初四二隂也順則能亨故曰小亨而利有攸徃者剛得中也大人</hi>
　<hi>者二五也利見之者則初四也○雲峯胡氏曰上經自乾坤後震坎艮三男皆用事至小畜履巽兑方用</hi>
　<hi>事小畜者小巽之一隂也下經震艮既重之後至此方見巽兑之重巽之繇曰小亨亦小巽之一隂也一</hi>
　<hi>隂之萌聖人每抑之如此八卦之重上經乾先而坤次之坎先而離次之下經震艮先而巽兑次之皆崇</hi>
　<hi>陽也巽次旅旅曰小亨離之一隂也此小亨巽之一隂也利有攸徃利見大人二隂上從二五之陽也従</hi>
　<hi>陽為隂之利不従陽不利矣</hi>
彖曰重巽以申命<lb/>
<pb n="2b"/>
　傳重巽者上下皆巽也上順道以出命下奉命而順<lb/>
　從上下皆順重巽之象也又重為重複之義君子體<lb/>
　重巽之義以申復其命令申重復也丁寧之謂也本<lb/>
　義釋卦義也巽順而入必究乎下命令之象重巽故<lb/>
　為申命也<hi>朱子曰巽卦是於重巽上取義重巽所以為申命○問重字之義曰只是重卦八卦</hi>
　<hi>之象皆是如此○問申字是兩番降命令否曰非也只是丁寧反覆説便是申命巽風也風之吹物无處</hi>
　<hi>不入无物不鼔動詔令之入人淪肌浃髓亦如風之動物也○申字是丁寧反覆之意風无所不入如命</hi>
　<hi>令之丁寧告戒无所不至故象以之○建安丘氏曰重巽上下皆巽也巽之徳順而善入而於象為風風</hi>
<pb n="3a"/>
　<hi>者天之號令故有命令之象内巽者命之始外巽者申前之命也君子於命令重復而丁寧之則柔順而</hi>
　<hi>入人也易故曰重巽以申命○蛟峯方氏曰人君之巽莫大於順人心以行事發號施令最不可以不順</hi>
　<hi>我以為順人不以為順未可也上順下下不順於上未可也必三令五申使人心具孚而後行之此人君</hi>
　<hi>重巽之事</hi>
剛巽乎中正而志行柔皆順乎剛是以小亨<lb/>
　傳以卦才言也陽剛居巽而得中正巽順於中正之<lb/>
　道也陽性上其志在以中正之道上行也又上下之<lb/>
　柔皆巽順於剛其才如是雖内柔可以小亨也<hi>鄭氏剛中</hi>
<pb n="3b"/>
　<hi>曰九二巽乎中者也重巽則兼五言之故曰巽乎中正而志行初六順乎剛者也重巽則兼四言之故曰</hi>
　<hi>柔皆順乎剛○隆山李氏曰若剛不順乎中正則將褊隘而為邪若柔不順乎陽剛則將柔媚而為諂故</hi>
　<hi>柔順乎剛剛順乎中正者所以為巽之體也若徒以一隂潛伏謂之為巽而不究乎隂畫在二陽之下有</hi>
　<hi>順乎陽剛之象陽畫在二五之位有順乎中正之徳則巽之所以致亨者不可得而見矣</hi>
利有攸徃利見大人<lb/>
　傳巽順之道无徃不能入故利有攸徃巽順雖善道<lb/>
　必知所從能巽順於陽剛中正之大人則為利故利<lb/>
　見大人也如五二之陽剛中正大人也巽順不於大<lb/>
<pb n="4a"/>
　人未必不為過也本義以卦體釋卦辭剛巽乎中正<lb/>
　而志行指九五柔謂初四<hi>建安丘氏曰巽二五剛也巽雖主於柔而二五之剛</hi>
　<hi>得中故論成卦則以初四之柔為主論六爻則以二五之剛為重惟二五之剛能巽乎中正則剛不過而</hi>
　<hi>志得行矣故曰剛巽乎中正而志行此以二五兩爻釋利有攸徃之義柔謂初四剛謂二五也皆順謂初</hi>
　<hi>順二四順五也柔者多不能自振故必順乎剛則柔得剛助而後可行故曰柔皆順乎剛此以初四兩爻</hi>
　<hi>釋利見大人之義○隆山李氏曰利見大人者盖指二五以陽剛之畫處中正之位而初四二隂出而順</hi>
　<hi>従之乃所以為利也</hi>
象曰隨風巽君子以申命行事<lb/>
<pb n="4b"/>
　傳兩風相重<hi>一作従</hi>隨風也隨相繼之義君子觀重巽<lb/>
　相繼以順之象而以申命令行政事隨與重上下皆<lb/>
　順也上順下而出之下順上而從之上下皆順重巽<lb/>
　之義也命令政事順理則合民心而民順從矣本義<lb/>
　隨相繼之義<hi>或問巽順以入於物必極乎下有命令之象而風之為物又能鼔舞萬類所以</hi>
　<hi>君子觀其象而申命令朱子曰風便也是㑹入物事○李氏曰天下有風姤所以施命若風相隨而至則</hi>
　<hi>是申命不一之象古之出命者必反復申戒之然後其事可行於天下○建安丘氏曰巽為風而風者所</hi>
　<hi>以發揚天之號令風隨風而不逆此重巽之象也在上之君子體隨風之巽出而發號施令凡事必申復</hi>
<pb n="5a"/>
　<hi>詳審一再命之然後見之行事則四方風動順而易入申命者所以致其戒於行事之先行事者所以踐</hi>
　<hi>其言於申命之後○雲峯胡氏曰命風象申命隨風象○平庵項氏曰巽主命令重巽故以申命行事凡</hi>
　<hi>卦之有巽者多言文教風俗之事小畜之懿文徳蠱之振民育徳觀之觀民設教姤之施命誥四方漸之</hi>
　<hi>居賢徳善俗鼎之正位凝命皆此意也</hi>
初六進退利武人之貞<lb/>
　傳六以隂柔居卑巽而不中處最下而承剛過於卑<lb/>
　巽者也隂柔之人卑巽太過則志意恐畏而不安或<lb/>
　進或退不知所従其所利在武人之貞若能用武人<lb/>
<pb n="5b"/>
　剛貞之志則為宜也勉為剛貞則无過卑恐畏之失<lb/>
　矣本義初以隂居下為巽之主卑巽之過故為進退<lb/>
　不果之象若以武人之貞處之則有以濟其所不及<lb/>
　而得所宜矣<hi>節齋蔡氏曰進退巽柔不決也利武人之貞斷決也位剛故有此象○雲峯胡</hi>
　<hi>氏曰巽為進退為不果初處重巽之下性柔進退不能決唯臨事如武人之貞斯无進退之疑矣此與履</hi>
　<hi>六三皆以隂居陽故皆稱武人此以隂居下卦之下武人之貞勉之之辭也履之三以隂居下卦之上武</hi>
　<hi>人為于大君危之之辭也故小象於此曰志治於彼曰志剛</hi>
象曰進退志疑也利武人之貞志治也<lb/>
<pb n="6a"/>
　傳進退不知所安者其志疑懼也利用武人之剛貞<lb/>
　以立其志則其志治也治謂修立也<hi>臨川吴氏曰進退者志之疑能</hi>
　<hi>如武人之剛強則志治矣○建安丘氏曰初六不武甚矣能以其剛烈不屈之氣而矯其巽懦不立之志</hi>
　<hi>然後得其正而向之志疑者轉而志治也苟過於强悍不得其正則其志亂矣何治之有</hi>
九二巽在牀下用史巫紛若吉无咎<lb/>
　傳二居巽時以陽處隂而在下過於巽者也牀人之<lb/>
　所安巽在牀下是過於巽過所安矣人之過於卑巽<lb/>
　非恐怯則諂説皆非正也二實剛中雖巽體而居柔<lb/>
<pb n="6b"/>
　為過於巽非有邪心也恭巽之過雖非正禮可以逺<lb/>
　恥辱絶怨咎亦吉道也史巫者通誠意於神明者也<lb/>
　紛若多也苟至誠安於謙巽能使通其誠意者多則<lb/>
　吉而无咎謂其誠足以動人也人不察其誠意則以<lb/>
　過巽為諂矣本義二以陽處隂而居下有不安之意<lb/>
　然當巽之時不厭其卑而二又居中不至已甚故其<lb/>
　占為能過於巽而丁寧煩悉其辭以自道達則可以<lb/>
　吉而无咎亦竭誠意以祭祀之吉占也<hi>朱子曰九二得中所以過</hi>
<pb n="7a"/>
　<hi>於巽為善用史巫紛若吉看来是個盡誠以祭祀之吉占○建安丘氏曰牀下初也古者尊上坐於牀卑</hi>
　<hi>者拜跪於牀下牀下卑者之所處也二以陽居隂失位不安乃欲巽柔而處卑巽在牀下之象也○厚齋</hi>
　<hi>馮氏曰周官史掌卜筮巫掌祓禳卜筮所以占其吉凶祓禳所以除其烖害○潘氏曰以陽處隂過於巽</hi>
　<hi>也故九二上九皆有牀下之象然上九喪其資斧九二可用於史巫二得中而上失中也○雲峯胡氏曰</hi>
　<hi>牀所安也剝牀在隂爻言之是以隂剝陽使陽不能安巽在牀下在隂爻言之是以陽處隂陽不能自安</hi>
　<hi>巽之過者每失之不誠史職卜筮巫職禱祠丁寧煩悉其辭以自道達於鬼神雖巽之過而誠者也如是</hi>
　<hi>則吉无咎</hi>
象曰紛若之吉得中也<lb/>
<pb n="7b"/>
　傳二以居柔在下為過巽之象而能使通其誠意者<lb/>
　衆多紛然由得中也陽居中為中實之象中既誠實<lb/>
　則<hi>一无則字</hi>人自當信之以誠意則非諂畏也所以吉而<lb/>
　无咎<hi>中溪張氏曰他事過巽非所宜唯用史巫紛然其多則可以導達其誠意於神明人能以事神</hi>
　<hi>之禮而事上則吉而无咎葢以九二得乎中道故也</hi>
九三頻巽吝<lb/>
　傳三以陽處剛不得其中又在下體之上以剛亢之<lb/>
　質而居巽順之時非能巽者勉而為之故屢失也居<lb/>
<pb n="8a"/>
　巽之時處下而上臨之以巽又四以柔巽相親所乗<lb/>
　者剛而上復有重剛雖欲不巽得乎故頻失而頻巽<lb/>
　是可吝也本義過剛不中居下之上非能巽者勉為<lb/>
　屢失吝之道也故其象占如此<hi>朱子曰九三頻巽不比頻復復是好事所</hi>
　<hi>以頻復為无咎巽不是甚好底事九三别无伎倆只管今日巽了明日又巽自是可吝○童溪王氏曰九</hi>
　<hi>三居兩巽之間一巽既盡一巽復来故曰頻巽夫謂之頻巽則頻失可知盖九三以剛處剛卑巽之志不</hi>
　<hi>出於自然而勉為之是可吝也○雲峯胡氏曰復六三頻復厲巽九三頻巽吝聖人不重无過重改過屢</hi>
　<hi>失屢復復在失後故无咎三之剛非能巽者屢巽屢失失在巽後故吝</hi>
<pb n="8b"/>
象曰頻巽之吝志窮也<lb/>
　傳三之才質本非能巽而上臨之以巽承重剛而履<lb/>
　剛勢不得行其志故頻失而頻巽是其志窮困可吝<lb/>
　之甚也<hi>童溪王氏曰前倨後恭動而易窮豈其志歟故曰志窮也</hi>
六四悔亡田獲三品<lb/>
　傳隂柔无援而承乗皆剛宜有悔也而四以隂居隂<lb/>
　得巽之正在上體之下居上而能下也居上之下巽<lb/>
　於上也以巽臨下巽於下也善處如此故得悔亡所<lb/>
<pb n="9a"/>
　以得悔亡以如田之獲三品也田獲三品及於上下<lb/>
　也田獵之獲分三品一為乾豆一供賓客與充庖一<lb/>
　頒徒御四能巽於上下之陽如田之獲三品謂遍及<lb/>
　上下也四之地本有悔以處之至善故悔<hi>一无悔字</hi>亡而<lb/>
　復有功天下之事苟善處則悔或可以為功也本義<lb/>
　隂柔无應承乗皆剛宜有悔也而以隂居隂處上之<lb/>
　下故得悔亡而又為卜田之吉占也三品者一為乾<lb/>
　豆一為賓客一以充庖<hi>朱子曰田獲三品伊川主張作巽於上下説説得較牽強</hi>
<pb n="9b"/>
　<hi>○卜田之吉占特於巽之六三言之此等處有可解者有不可解者只得虚心玩味闕其所疑不可強穿</hi>
　<hi>鑿也○雙湖胡氏曰王制天子諸侯无事則歳三田一為乾豆二為賓客三為充君之庖穀梁傳註乾豆</hi>
　<hi>謂腊之以為祭祀豆實也○廬陵李氏曰詩車攻註自左膘達右髃為上殺達右耳本為中殺左髀達右</hi>
　<hi>䯚為下殺此又三品也面傷剪毛不成禽皆不獻一舉而獲三品此又田狩最吉之占○雲峯胡氏曰三</hi>
　<hi>得陽之正而吝四得隂之正而悔亡何也三剛而不中非能巽以入者四得隂柔之正且以巽而入於二</hi>
　<hi>陽之中故非特悔亡且用有獲焉田武事也初利武人之貞四之田獲田武而有功者也下三爻有貴賤</hi>
　<hi>之等故曰三品或曰三陽剛在下體之上乾豆象初與己配賓客象二應五充君庖之象</hi>
象曰田獲三品有功也<lb/>
<pb n="10a"/>
　傳巽於上下如田之獲三品而遍及上下成巽之功<lb/>
　也<hi>中溪張氏曰蒐田而獲其三品獲禽之多故曰有功</hi>
九五貞吉悔亡无不利无初有終先庚三日後庚三日<lb/>
吉<hi>先西薦反後胡豆反</hi>
　傳五居尊位為巽之主命令之所出也處得中正盡<lb/>
　巽之善然巽者柔順之道所利在貞非五之不足在<lb/>
　巽當戒也既貞則吉而悔亡无所不利貞正中也處<lb/>
　巽出令皆以中正為吉柔巽而不貞則有悔安能无<lb/>
<pb n="10b"/>
　所不利也命令之出有所變更也无初始未善也有<lb/>
　終更之使善也若己善則何用命也何用更也先庚<lb/>
　三日後庚三日吉出命更改<hi>一作故</hi>之道當如是也甲<lb/>
　者事之端也庚者變更之始也十干戊己為中過中<lb/>
　則變故謂之庚事之改更當原始要終如先甲後甲<lb/>
　之義如是則吉也解在蠱卦本義九五剛健中正而<lb/>
　居巽體故有悔以有貞而吉也故得亡其悔而无不<lb/>
　利有悔是无初也亡之是有終也庚更也事之變也<lb/>
<pb n="11a"/>
　先庚三日丁也後庚三日癸也丁所以丁寧於其變<lb/>
　之前癸所以揆度於其變之後有所變更而得此占<lb/>
　者如是則吉也<hi>朱子曰九五先庚三日後庚三日不知是如何看来又似設此為卜日之</hi>
　<hi>占模樣蠱之先甲三日是辛後甲三日是丁此卦先庚三日亦是丁後庚三日是癸據丁與辛皆是古人</hi>
　<hi>祭祀之日但癸日不見用處○无初有終也彷彿是伊川説始未善是无初更之而善是有終自貞吉悔</hi>
　<hi>亡以下都是這一個意思一如坤卦先迷後得以下都只是一個意思○先庚後庚是說那後更變了底</hi>
　<hi>一截○建安丘氏曰九五以剛健居中正之位出令之主也夫命出於上則下无不従能貞而吉則其悔</hi>
　<hi>可亡且无所徃而不利矣中命以後巽為用故曰无初有終○中溪張氏曰蠱言先後甲而曰終則有始</hi>
<pb n="11b"/>
　<hi>巽言先後庚而曰无初有終何耶葢甲者十干之首事之端也故謂之終則有始庚者十干之過中事之</hi>
　<hi>當更者也故謂之无初有終況巽九五乃蠱六五之變蠱者事之壊也以造事言之故取諸甲巽者事之</hi>
　<hi>權也以更事言之故取諸庚易於甲庚皆曰先後三日者葢聖人謹其始終之意也○雲峯胡氏曰文王</hi>
　<hi>發先天於彖故取先天艮巽前後三卦其方為甲周公發後天於爻故取後天艮巽前後三卦其方為庚</hi>
　<hi>巽體本无艮九五變則為巽下艮上之蠱故特於此爻發之先庚後庚申命以防蠱也與先甲後甲又自</hi>
　<hi>相貫</hi>
象曰九五之吉位正中也<lb/>
　傳九五之吉以處正中也得正中之道則吉而其悔<lb/>
<pb n="12a"/>
　亡也正中謂不過无不及<hi>一作无過不及</hi>正得其中也處柔<lb/>
　巽與出命令唯得中為善失中則悔也<lb/>
上九巽在牀下喪其資斧貞凶<lb/>
　傳牀人所安也在牀下過所安之義也九居巽之極<lb/>
　過於巽者<hi>一无者字</hi>也資所有也斧以斷也陽剛本有斷<lb/>
　以過巽而失其剛斷失其所有喪資斧也居上而過<lb/>
　巽至於自失在正道為凶也本義巽在牀下過於巽<lb/>
　者也喪其資斧失所以斷也如是則雖貞亦凶矣居<lb/>
<pb n="12b"/>
　巽之極失其陽剛之徳故其象占如此<hi>誠齋楊氏曰上九位極人</hi>
　<hi>臣身極崇髙愛其富貴權勢而患失之心生故必極其巽順阿諛以保其所有不知順愈過身愈危小則</hi>
　<hi>喪資用大則喪權勢雖正亦凶況不正乎○白雲郭氏曰九二有為之臣也以巽用剛者也上者巽之極</hi>
　<hi>也巽極不知變而欲同九二之道則其過也甚矣○雲峯胡氏曰牀下亦以陽居隂不安之象旅九四以</hi>
　<hi>剛居柔曰得其資斧巽上九以剛居柔而反喪其資斧何也旅貴於用柔故以剛居柔者得之巽戒乎過</hi>
　<hi>柔故巽極以剛居柔者失之或曰離為戈兵旅九四本離故得資斧巽上九在互離之外故喪資斧</hi>
象曰巽在牀下上窮也喪其資斧正乎凶也<lb/>
　傳巽在牀下過於巽也處卦之上巽至於窮極也居<lb/>
<pb n="13a"/>
　上而過極於巽至於自失得為正乎乃凶道也巽本<lb/>
　善行故疑之曰得為正乎復斷之曰乃凶也本義正<lb/>
　乎凶言必凶<hi>雲峯胡氏曰程傳謂正乎疑辭凶也必辭本義以為必凶葢大壯之初曰其孚</hi>
　<hi>窮言必窮此曰正乎凶言必凶○黄氏曰巽以初與四為主初進退四有獲何也初在下卦伏亦甚焉四</hi>
　<hi>在上卦巽其揚揚矣凡巽不欲過二中吉五中正吉三過中故吝上窮巽故凶也○建安丘氏曰巽順也</hi>
　<hi>以一隂而順乎上之二陽也在卦以二柔為巽主初柔居剛未安於巽故有進退之疑四柔居柔巽其安</hi>
　<hi>矣故有功三與五皆以剛居剛而五得中故五吉而三吝二與上皆以剛居柔而二得中故二吉而上凶</hi>
　<hi>大扺巽之為卦以居中得位為善二得中而失位三四得位而失中初上則位與中俱失皆不能盡巽之</hi>
<pb n="13b"/>
　<hi>道也唯以九居五位乎中正此所以貞吉而為申命之主歟</hi>
䷹<hi>兑下兑上</hi>
　傳兑序卦巽者入也入而後説之故受之以兑兑者<lb/>
　說也物相入則相說相說則相入兑所以次巽也<lb/>
兑亨利貞<hi>兑徒外反</hi>
　傳兑說也說致亨之道也能説於物物莫不説而與<lb/>
　之足以致亨然為說之道利於貞正非道求說則為<lb/>
　邪諂而有悔咎<hi>一作吝</hi>故戒利貞也本義兑説也一隂<lb/>
<pb n="14a"/>
　進乎二陽之上喜之見乎外也其象為澤取其說萬<lb/>
　物又取坎水而塞其下流之象卦體剛中而柔外剛<lb/>
　中故説而亨柔外故利於貞盖説有亨道而其妄説<lb/>
　不可以不戒故其占如此又柔外故為説亨剛中故<lb/>
　利於貞亦一義也<hi>朱子曰川壅為澤坎為川兑為澤澤是水不流底坎下一畫閉合時</hi>
　<hi>便成兑卦便是川壅為澤之象○隆山李氏曰以陽下隂隂陽相説故曰兑亨亦猶咸之所以為亨也○</hi>
　<hi>漢上朱氏曰二五剛中而五又正乃戒以利貞在二三四不正則陷於邪諂悔吝將生○建安丘氏曰嘗</hi>
　<hi>攷三女之卦聖人多以貞戒之離曰利貞亨巽曰利貞兑曰亨利貞皆以正言也三男之卦則不言貞震</hi>
<pb n="14b"/>
　<hi>曰亨坎曰心亨艮曰艮其背而已葢隂柔之質多病於不正而陽剛之體為能有立也○雲峯胡氏曰卦</hi>
　<hi>辭與咸同咸以艮陽下兑隂則相感感則亨矣而相感易失於不正兑以二陽下一隂則相説説則亨矣</hi>
　<hi>而相説亦易流於不正利貞者戒辭也三男之卦不言利貞剛固貞也故咸取无心之感兑取不言之説</hi>
彖曰兑説也<hi>説音悦下同</hi>
　本義釋卦名義<lb/>
剛中而柔外説以利貞是以順乎天而應乎人説以先<lb/>
民民忘其勞説以犯難民忘其死説之大民勸矣哉<hi>先西薦反又如字難乃旦反</hi>
<pb n="15a"/>
　傳兑之義說也一隂居二陽之上隂説於陽而為陽<lb/>
　所説也陽剛居中中心誠實之象柔爻在外接物和<lb/>
　柔之象故為説而能貞也利貞説之道宜正<hi>一作貞</hi>也<lb/>
　卦有剛中之徳能貞者也說而能貞是以上順天理<lb/>
　下應人心說道之至正至善者也若夫違道以干百<lb/>
　姓之譽者苟説之道違道不順天干譽非應人苟取<lb/>
　一時之説耳非君子之正道君子之道其説於民如<lb/>
　天地之施感於其心而説服无斁故以之先民則民<lb/>
<pb n="15b"/>
　心說随而忘其勞率之以犯難則民心<hi>一无心字</hi>說服於<lb/>
　義而不恤其死說道之大民莫不知勸勸謂信之而<lb/>
　勉力順從人君<hi>一作君人</hi>之道以人心說服為本故聖人<lb/>
　贊其大本義以卦體釋卦辭而極言之<hi>朱子曰兑說若不是剛中</hi>
　<hi>便成邪媚下面許多道理都従這個剛中柔外未說以先民如利之而不庸順天應人革卦就革命上說</hi>
　<hi>兑卦就說上說後人都做應天順人說了到了順天應人是言順天理應人心又曰說若不剛中便是違</hi>
　<hi>道干譽○隆山李氏曰柔外故能說剛中故能利貞内剛而利貞者說之以道也若柔見乎外而内不剛</hi>
　<hi>是乃使以為伎說之說非和說之說也要必剛實在中外雖和而中有守是以和而不流此説之出于貞</hi>
<pb n="16a"/>
　<hi>而與天人合也○建安丘氏曰兑之義説也剛中指二五柔外指三上外雖柔説中實剛介故兑亨利在</hi>
　<hi>貞正是以上順天理下應人心革兑二彖皆有順天應人之說革之順應以湯武革命而言也兑之順應</hi>
　<hi>以剛中柔外説以利貞而言也兑上為君兑下為民夫逸與生人之所好勞與死人之所惡此常情也今</hi>
　<hi>乃忘勞忘死豈人之情也哉殊不知說以先民則勞之者正所以逸之也說以犯難則生之所以為仁殺</hi>
　<hi>之亦所以為仁也○誠齋楊氏曰天人俱說是惟无事无難也有事而與民趨之則勞而忘勞有難而與</hi>
　<hi>民犯之則死而忘死忘死忘勞非人之情也而忘之者説而不自知其勞且死也曷為而說也知聖人勞</hi>
　<hi>我以逸我死我以生我也是以説而自勸也夫勸民與民自勸相去逺矣是以聖人大之曰説之大民勸</hi>
　<hi>矣哉○中溪張氏曰禹之隨山濬川非説而忘勞者乎湯之東征西怨非説而忘死者乎○雲峯胡氏曰</hi>
<pb n="16b"/>
　<hi>說易於不正必剛中而後說也正說之正則能順乎天而應乎人以先民則民忘其勞以犯難則民忘其</hi>
　<hi>死皆所以為說之大也然不正則不大矣</hi>
象曰麗澤兑君子以朋友講習<lb/>
　傳麗澤二澤相附麗也兩澤相麗交相浸潤互有滋<lb/>
　益之象故君子觀其象而以朋友講習朋友講習互<lb/>
　相益也先儒謂天下之可說莫若朋友講習朋友講<lb/>
　習固可說之大者然當明相益之象<hi>程子曰天下之恱不可極惟朋</hi>
　<hi>友講習雖過恱无害兑澤有相滋益處朋友講習更莫如相觀而善工夫多</hi>
<pb n="17a"/>
　本義兩澤相麗互相滋益朋友講習其象如此<hi>節齋蔡氏</hi>
　<hi>曰講兊象習重兑象○進齋徐氏曰天下之至可説者无如朋友講習講而不習則言語徒詳紬繹无得</hi>
　<hi>雖曰為學亦將枯燥生澀而无可嗜之味危殆机<graphic n="KR1150" url="https://raw.githubusercontent.com/kanripo/KR-Gaiji/master/images/KR1150.png" mimeType="image/png"/>而无可即之安矣豈能終恱懌於心乎故必従容論</hi>
　<hi>説以講之於先又必切實體驗以習之於後則心與理相涵而所知者益精身與事相安而所能者益固</hi>
　<hi>麗澤之益庻乎其有相資之實而真說在我矣</hi>
初九和兑吉<lb/>
　傳初雖陽爻居說體而在最下无所係應是能卑下<lb/>
　和順以為説而无所偏私者也以和為説而无所偏<lb/>
<pb n="17b"/>
　<hi>一无偏字</hi>私説之正也陽剛則不卑居下則能巽處説則<lb/>
　能和无應則不偏處説如是所以吉也本義以陽爻<lb/>
　居説體而處最下又无係應故其象占如此<hi>節齋蔡氏曰爻</hi>
　<hi>位皆剛不比於柔得説之正和而不流於邪者也故吉○雙湖胡氏曰兑自有和義和獨於初言者以其</hi>
　<hi>得陽剛之正具和說之體故首言之且為吉占也○縉雲馮氏曰初以陽徳處下无欲於三无嫌於二是</hi>
　<hi>樂易君子謙退温恭以待物之象也○雲峯胡氏曰君子和而不同同與和異處説體之下得陽剛之正</hi>
　<hi>是説而不流於邪故其象為和其占為吉</hi>
象曰和兑之吉行未疑也<lb/>
<pb n="18a"/>
　傳有求而和則渉於邪諂初隨時順處<hi>一作處順</hi>心无所<lb/>
　係无所為也以和而已是以吉也象又以其處說在<lb/>
　下而非中正故云行未疑也其行未有可疑謂未見<lb/>
　其有失也若得中正則无是言也説以中正為本爻<lb/>
　直陳其義象則推而盡之本義居卦之初其説也正<lb/>
　未有所疑也<hi>雲峯胡氏曰四比三之隂有商兑之疑初剛正去三逺故未有疑○進齋徐氏</hi>
　<hi>曰疑謂疑於隂也卦四陽惟初與隂无係故未疑若二則疑於三五則疑於上矣</hi>
九二孚兑吉悔亡<lb/>
<pb n="18b"/>
　傳二承比隂柔隂柔小人也説之則當有悔二剛中<lb/>
　之徳孚信内充雖比小人自守不失君子和而不同<lb/>
　説而不失剛中故吉而悔亡非二之剛中則有悔矣<lb/>
　以自守而亡也本義剛中為孚居隂為悔占者以孚<lb/>
　而説則吉而悔亡矣<hi>張氏曰私係於近悔也誠於接物信而不妄吉自悔亡○融堂</hi>
　<hi>錢氏曰中實為孚二五剛中故皆曰孚○西溪李氏曰二應五君臣同徳而相説孚兑之吉也○雲峯胡</hi>
　<hi>氏曰二孚孚五也以陽居隂本有悔孚五則吉而悔亡然以九二則悔亡以九五則有厲何也六三為兑</hi>
　<hi>主説猶未極上六成兑之主而居兑之極二比三能不孚乎三而孚五故吉五兊之君也而比上不孚乎</hi>
<pb n="19a"/>
　<hi>二而孚上有厲矣</hi>
象曰孚兑之吉信志也<lb/>
　傳心之所存為志二剛實居中孚信存於中也志存<lb/>
　誠信豈至說小人而自失乎是以吉也<hi>中溪張氏曰二處大臣之</hi>
　<hi>位當兑説之世而天下視其所説以為趨向者也苟非孚信出於剛中之志鮮不為六三説媚之所惑矣</hi>
六三來兑凶<lb/>
　傳六三隂柔不中正之人說不以道者也来兑就之<lb/>
　以求説也比於在下之陽枉已非道就以求説所以<lb/>
<pb n="19b"/>
　凶也之内為来上下俱陽而獨之内者以同體而隂<lb/>
　性<hi>一作性隂</hi>下也失道下行也本義隂柔不中正為兑之<lb/>
　主上无所應而反来就二陽以求其說凶之道也<hi>雲峯</hi>
　<hi>胡氏曰六三隂柔不中不正而来求說於剛初剛而正二剛而中必不従也凶可知矣</hi>
象曰来兑之凶位不當也<lb/>
　傳自處不中正无與而妄求説所以凶也<hi>建安丘氏曰六三柔</hi>
　<hi>而不中故来就在下之陽而有妄説之凶无他以柔居剛位不當故也来者反而之内也</hi>
九四商兑未寧介疾有喜<lb/>
<pb n="20a"/>
　傳四上承中正之五而下比柔邪之三雖剛陽而處<lb/>
　非正三隂柔陽所説也故不能決而商度未寧謂擬<lb/>
　議所從而未決未能有定也兩間謂之介分限也地<lb/>
　之界則加田義乃同也故人有節守謂之介若介然<lb/>
　守正而疾逺邪惡則有喜也從五正也説三邪也四<lb/>
　近君之位若剛介守正疾逺邪惡將得君以行道福<lb/>
　慶及物為有喜也若四者得失未有定繫所從耳本<lb/>
　義四上承九五之中正而下比六三之柔邪故不能<lb/>
<pb n="20b"/>
　決而商度所説未能有定然質本陽剛故能介然守<lb/>
　正而疾惡柔邪也如此則有喜矣象占如此為戒深<lb/>
　矣<hi>朱子曰兑巽卦爻辭皆不端的可以移上移下如剝卦之類皆確定移不得不知是如何如和兑商</hi>
　<hi>兑之類皆不甚親切○進齋徐氏曰天下之理是非不兩立公私不並行好善則疾惡従正則逺邪此君</hi>
　<hi>子小人之分也然邪念未易去也自非介然剛特有守之君子鮮不為邪柔之所移奪一牽於柔則將淪</hi>
　<hi>胥而為小人之歸矣豈不可畏哉况夫以陽剛之才處近君之位詔王以八柄馭臣者也所以奔走服役</hi>
　<hi>於其下而求説於我者无所不至况又與之親比者乎商兑未寧正天理人欲公私界限處不可不審所</hi>
　<hi>従也聖人以介疾有喜言之所以開示正道隄防邪心其意切矣○雲峯胡氏曰九四介乎三五之間商</hi>
<pb n="21a"/>
　<hi>兑而未寧必舍三従五截然有限介然有守疾邪如此有喜矣盖位柔有商兑之象質剛又有介疾之象</hi>
　<hi>或能如此則三雖欲為之疾可有喜矣疾與喜相反无妄之疾損其疾皆以有喜言</hi>
象曰九四之喜有慶也<lb/>
　傳所謂喜者若守正而君説之則得行其剛陽之道<lb/>
　而福慶及物也<hi>中溪張氏曰九四之質本剛苟能介然自守而釋其疑疾使説媚之小人</hi>
　<hi>不能為我之病則上承九五之中正而得君臣相説之道豈不有喜而有慶乎○誠齋楊氏曰六三者君</hi>
　<hi>心之膏肓也九四者膏肓之鉞艾也故九四者六三之所甚不喜也六三不喜則九四有喜矣非九四之</hi>
　<hi>私喜也天下國家之大慶也</hi>
<pb n="21b"/>
九五孚于剝有厲<lb/>
　傳九五得尊位而處中正盡說道之善矣而聖人復<lb/>
　設有厲之戒葢堯舜之盛未嘗无戒也戒所當戒而<lb/>
　已雖聖賢在上天下未嘗无小人然不敢肆其惡也<lb/>
　聖人亦説其能勉而革面也彼小人者未嘗不知聖<lb/>
　賢之可說也如四凶處堯朝隠惡而順命是也聖人<lb/>
　非不知其終惡也取其畏罪而強仁耳五若誠心信<lb/>
　小人之假善為實善而不知其包藏則危道也小人<lb/>
<pb n="22a"/>
　者備之不至則害於善聖人為戒之意深矣剝者消<lb/>
　陽之名隂消陽者也葢指上六故孚于剥則危也以<lb/>
　五在說之時而密比於上六故為之戒雖舜之聖且<lb/>
　畏巧言令色安得不戒也說之惑人易入而可懼也<lb/>
　如此本義剥謂隂能剥陽者也九五陽剛中正然當<lb/>
　說之時而居尊位密近上六上六隂柔為說之主處<lb/>
　說之極能妄說以剥陽者也故其占但戒以信于上<lb/>
　六則有危也<hi>朱子曰九五只是上比於隂故有此戒○進齋徐氏曰上柔處說之極无他係</hi>
<pb n="22b"/>
　<hi>應惟附五以求說也五位雖當上柔親附說而信之必至剥剛故曰孚于剝○建安丘氏曰九五剛中當</hi>
　<hi>位說將極而密與上比陽方有說隂之意而上復引之以為說五若不虞其害己而妄信之則將見剝於</hi>
　<hi>隂矣故曰孚于剝柔剝剛則剛危故有厲五位雖正而所說不正故也○雲峯胡氏曰說之感人最為可</hi>
　<hi>懼感之者將以剝之也況為君者易狃於所說故雖聖人且畏巧言令色而況凡為君子者乎兑秋之終</hi>
　<hi>九月為剝他爻皆稱兑五不稱兑而稱剝深為君子戒也</hi>
象曰孚于剝位正當也<lb/>
　傳戒孚于剝者以五所處之位正當戒也密比隂柔<lb/>
　有相說之道故戒在信之也本義與履九五同<hi>沙隨程氏</hi>
<pb n="23a"/>
　<hi>曰二五同為隂所乗而所孚不同者二隂位不過剛故孚于五五以剛居陽故孚于剝孔子謂位正當者</hi>
　<hi>如此○雲峯胡氏曰履否兑中孚九五皆曰位正當而此獨與履同何也否中孚九五位正當而能稱其</hi>
　<hi>居履兑不能稱其位者也兼履兑皆有厲之辭履五當君位而凡事决之以己見雖正且危兑五當君位</hi>
　<hi>而密比於小人不正之危又何如也</hi>
上六引兑<lb/>
　傳他卦至極則變兑為説極則愈説上六成說之主<lb/>
　居説之極説不知己者也故説既極矣又引而長之<lb/>
　然而不至悔咎何也曰方言其説不知己未見其所<lb/>
<pb n="23b"/>
　説善惡也又下乗九五之中正无所施其邪説六三<lb/>
　則承乗皆非正是以有凶<hi>臨川吴氏曰説至於上可以已矣樂不可極也隂柔</hi>
　<hi>但知以説為事於説之終又引而長之豈君子之説哉</hi>
　本義上六成説之主以隂居説之極引下二陽相與<lb/>
　為説而不能必其從也故九五當戒而此爻不言其<lb/>
　吉凶<hi>雲峯胡氏曰凡隂爻稱引萃六二引吉引下而升也故吉兑上六引二陽而説引之者將以剝</hi>
　<hi>之也五言有厲上不言凶可知矣或曰兑為口舌六爻之辭簡抑以滕口説為戒歟</hi>
象曰上六引兑未光也<lb/>
<pb n="24a"/>
　傳說既極矣又引而長之雖説之之心不已而事理<lb/>
　已過實无所說事之盛則有光輝既極而強引之長<lb/>
　其无意味甚矣豈有光也未非必之辭象中多用非<lb/>
　必能有光輝謂不能光也<hi>臨川吴氏曰引長已終之說於説之道為未光○中</hi>
　<hi>溪張氏曰柔道以牽為引上六柔居五上能牽誘五而為説媚者也然九五乃陽明之主以剥為懼不信</hi>
　<hi>上六之牽引故小人説媚之跡隠晦而未至於光顯也○誠齋楊氏曰驩兜薦共上而堯吁僉言薦鯀而</hi>
　<hi>堯咈皆引兑而未光者歟○建安丘氏曰兑説也以一隂而説乎下之二陽也在卦以二隂為説主四陽</hi>
　<hi>則皆為所説者三以柔居剛為下兑之主動而求陽之説故曰来兑上以柔居柔為上兑之主静而誘陽</hi>
<pb n="24b"/>
　<hi>之説故曰引兑来兑之惡易見故本爻凶引兑之情難知故比爻當戒是以四陽爻在下兑者多吉在上</hi>
　<hi>兑者多凶初剛在下與隂无係故和兑吉二已近三入説猶淺故孚兑吉悔亡四入上兑處二五之間莫</hi>
　<hi>知所決故有商兑未寧之象五與上比處説將極故孚于剝則有厲矣</hi>
䷺<hi>坎下巽上</hi>
　傳渙序卦兑者説也説而後散之故受之以渙説則<lb/>
　舒散也人之氣憂則結聚説則舒散故説有散義渙<lb/>
　所以繼兑也為卦巽上坎下風行於水上水遇風則<lb/>
　渙散所以為渙也<lb/>
<pb n="25a"/>
渙亨王假有廟利涉大川利貞<hi>渙呼亂反</hi>
　傳渙離散也人之離散由乎中人心離則散矣治乎<lb/>
　散亦本於<hi>一作必由</hi>中能<hi>一有利貞字</hi>收合人心則散可聚也<lb/>
　故卦之義皆主於中利貞合渙散之道在乎正固也<lb/>
　本義渙散也為卦下坎上巽風行水上離披解散之<lb/>
　象故為渙其變則本自漸卦九来居二而得中六徃<lb/>
　居三得九之位而上同於四故其占可亨又以祖考<lb/>
　之精神既散故王者當至於廟以聚之又以巽木坎<lb/>
<pb n="25b"/>
　水舟楫之象故利渉大川其曰利貞則占者之深戒<lb/>
　也<hi>或問萃言王假有廟是卦中有萃聚之象故可以為聚祖考之精神而為享祭之吉占渙卦既㪚而</hi>
　<hi>不聚本象不知何處有立廟之義恐是卦外立義謂渙㪚之時當聚祖考之精神邪為復是下卦是坎有</hi>
　<hi>幽隠之義因此象而設立廟之義邪朱子曰坎固是有鬼神之義然此卦未必是因此為義且作因渙㪚</hi>
　<hi>而立廟說大抵這處都見不得○縉雲馮氏曰渙所以為㪚者繼兑之後人情説豫則間舒放肆而亂所</hi>
　<hi>由生○漢上朱氏曰天下離㪚不安其居聖人將以聚之故以宗廟為先宗廟者收其心之渙散而存之</hi>
　<hi>也人孰不有父母知報本則知祭祀出於人心復其本心則離㪚者可合而天下无事矣治渙之道也○</hi>
　<hi>隆山李氏曰萃因民之聚立廟以堅其歸向之心所以為懐保之道渙憂民之㪚立廟以收拾其蕩析之</hi>
<pb n="26a"/>
　<hi>心所以為招攜之術皆所以統攝民心而堅疑之也○庸齋趙氏曰天下之難非陽剛得位莫能濟故難</hi>
　<hi>之散也則為渙及其下之聚也則為萃二卦之辭略同然渙言亨者一萃則再言之渙言利者二萃則三</hi>
　<hi>言之渙言王假有廟萃則加以用大徃之辭以是知渙而後萃誠有其序也○雙湖胡氏曰渙有二義卦</hi>
　<hi>有因民渙㪚而萃之意假廟是也又有渙天下患難之意涉川是也爻則全以渙為羙事各有不同不可</hi>
　<hi>以一例觀之也○雲峯胡氏曰萃與渙皆互艮艮為門闕一陽在上為屋二隂在下為闕髙巍之象故曰</hi>
　<hi>有廟萃言假廟是言聚己之精神以聚祖考之精神渙言假廟是祖考之精神既㪚至於廟所以聚之彖</hi>
　<hi>言假廟夫子於大象曰立廟彖言涉川夫子於十三卦舟楫之象取此盖以本卦自有廟與涉川之象也</hi>
　<hi>故其占宜祭祀宜涉險必曰利貞者祭祀而非正是媚神以徼福渉川而非正是行險以徼幸故深戒之</hi>
<pb n="26b"/>
彖曰渙亨剛来而不窮柔得位乎外而上同<hi>上如字又時掌反</hi>
　傳渙之能亨者以卦才如是也渙之成渙由九来居<lb/>
　二六上居四也剛陽之来則不窮極於下而處得其<lb/>
　中柔之徃則得正位於外而上同於五之中巽順於<lb/>
　五乃上同也四五君臣之位當渙而比其義相通同<lb/>
　五乃從中也當渙之時而守其中則不至於離㪚故<lb/>
　能亨也<hi>厚齋馮氏曰以二四徃来明卦義不窮上同明亨剛来不窮即需剛健不陷義不困窮之</hi>
　<hi>象又曰觀孔子之彖全在二四兩爻九六徃来成夹輔九五之功所以亨渙而王者以之假廟以之涉川</hi>
<pb n="27a"/>
　<hi>以之貞固皆兩爻之力也</hi>
　本義以卦變釋卦辭<hi>或問剛来而不窮窮是窮極来處乎中不至窮極否朱子曰是</hi>
　<hi>居二為中若在下則是窮矣○剛来不窮是九三来做二柔得位而上同是六二上做三此説有些不穏</hi>
　<hi>却為是六三不換做得位然而某這個例只是一爻互換轉移无那隔驀兩爻底○九二渙奔其机是以</hi>
　<hi>變卦言之自三来居二得中而不窮所以為安如机之安也六四是自二徃居四未為得位以其上同於</hi>
　<hi>五所以為得位象辭如此説未密若云六四上應上九為上同恐如此跳過了不得此亦是依文解義説</hi>
　<hi>終是不見得四来居二之為安二之於四為得位是如何○雲峯胡氏曰彖本義曰其變本自漸来三之</hi>
　<hi>九来居二故曰剛来而不窮盖如訟自遯来三之九来居二亦曰剛来而得中也或謂訟與渙皆下卦三</hi>
<pb n="27b"/>
　<hi>與二之變渙之六二徃居三曰柔得位乎外而上同則訟六二徃而為三亦可以言也而不言者渙之柔</hi>
　<hi>得位者二徃居外卦之四故曰得位乎外所謂上同者上同於五也訟以六居三則不得位矣要之本義</hi>
　<hi>以二爻相比者為變故朱子雖有是疑而不及改正也</hi>
王假有廟王乃在中也<lb/>
　傳王假有廟之義在萃卦詳矣天下離㪚之時王者<lb/>
　收合人心至於有廟乃是在其中也在中謂求得其<lb/>
　中攝其心之謂也中者心之象剛来而不窮柔得位<lb/>
　而上同卦才之義皆主於中也王者拯渙之道在得<lb/>
<pb n="28a"/>
　其中而已孟子曰得其民有道得其心斯得民矣享<lb/>
　帝立廟民心所歸從也歸人心之道无大於此故云<lb/>
　至于有廟拯渙之道極於此也<hi>朱子曰此卦只是卜祭吉父宜渉川王乃</hi>
　<hi>在中是指廟中言宜在廟祭祀伊川説得那道理多了他見得許多道理了不肯自做他説須要寄搭放</hi>
　<hi>在經上易不須説得深只是輕輕説過○南軒張氏曰夫收天下之心莫若奠宗廟而正王位王乃在中</hi>
　<hi>所謂中天下而立定四海之民是也</hi>
　本義中謂廟中<hi>臨川吴氏曰以卦體言九五互艮上畫為廟九居五是王乃在宗廟之中</hi>
利涉大川乗木有功也<lb/>
<pb n="28b"/>
　傳治渙之道當濟於險難而卦有乗木濟川之象上<lb/>
　巽木也下坎水大川也利渉險以濟渙也木在水上<lb/>
　乗木之象乗木所以涉川也涉則有濟渙之功卦有<lb/>
　是義有是象也<hi>誠齋楊氏曰濟難者才也散難者非才也徳也巽之才木也其徳風也水</hi>
　<hi>之殘則溺萬物然乗一木則悠然而濟水之怒則決九山然遇一風則欣然而㪚才以濟之徳以散之天</hi>
　<hi>下之大難一朝渙然而不復聚渙之所以亨也○雲峯胡氏曰易以巽言利涉大川者三皆以木言益曰</hi>
　<hi>木道乃行中孚曰乗木舟虚渙亦曰乗木有功也十三卦舟楫之利獨取諸渙亦以此也</hi>
象曰風行水上渙先王以享于帝立廟<lb/>
<pb n="29a"/>
　傳風行水上有渙散之象先王觀是象救天下之渙<lb/>
　散至于享帝立廟也收合人心无如宗廟祭祀之報<lb/>
　出於其心故享帝立廟人心之所歸也係人心合離<lb/>
　㪚之道无大於此<hi>程子曰萃渙皆享於帝立廟内其精神之聚而形於此為其渙㪚故</hi>
　<hi>立此以收之</hi>
　本義皆所以合其散<hi>平庵項氏曰享帝于郊象巽之髙立廟於宫象坎之隠○漢上</hi>
　<hi>朱氏曰享于上帝使人知天无二主立廟則人知反本鬼有所歸所以一天下之心合天下之渙○進齋</hi>
　<hi>徐氏曰風行水上渙散披離渙之象也先王享帝立廟所以合其渙也此誠敬仁孝之至幽无不格散无</hi>
<pb n="29b"/>
　<hi>不聚故於彖象中言之○建安丘氏曰鬼神之道幽深渺邈不可度思惟至誠貫徹潜孚㝠感如水之遇</hi>
　<hi>風渙然相受則隂陽交通有合无間郊焉而天神假廟焉而鬼神享矣○雲峯胡氏曰享帝而與天神接</hi>
　<hi>立廟而與祖禰交皆聚已之精神以合其渙者也</hi>
初六用拯馬壯吉<lb/>
　傳六居卦之初渙之始也始渙而拯之又得馬壯所<lb/>
　以吉也六爻獨初不云渙者離散之勢辨之宜早方<lb/>
　始而拯之則不至於渙也為教深矣馬人之所託也<lb/>
　託於壯馬故能拯渙馬謂二也二有剛中之才初隂<lb/>
<pb n="30a"/>
　柔順兩皆无應无應則親比相求初之柔順而託於<lb/>
　剛中之才以拯其渙如得壯馬以致逺必有濟矣故<lb/>
　吉也渙拯於始為力則易時之順也本義居卦之初<lb/>
　渙之始也始渙而拯之為力既易又有壯馬其吉可<lb/>
　知初六非有濟渙之才但能順乎九二故其象占如<lb/>
　此<hi>節齋蔡氏曰拯救也馬所用以行者馬壯則行速言用救渙之急也○雲峯胡氏曰馬壯二剛之象</hi>
　<hi>五爻皆言渙初獨不言者救之尚早可不至於渙也初六一柔在下未有濟渙之才然拯之於初猶易但</hi>
　<hi>能順九二以進則吉矣二有剛中之才坎為羙脊之馬</hi>
<pb n="30b"/>
象曰初六之吉順也<lb/>
　傳初之所以吉者以其能順從剛中之才也始渙而<lb/>
　用拯能順乎時也<lb/>
九二渙奔其机悔亡<hi>机音几</hi>
　傳諸爻皆云渙謂渙之時也在渙離之時而處險中<lb/>
　其有悔可知若能奔就所安則得悔亡也机者俯憑<lb/>
　以為安者也俯就下也奔急徃也二與初雖非正應<lb/>
　而當渙離之時兩皆无與以隂陽親比相求則相賴<lb/>
<pb n="31a"/>
　者也故二目初為机初謂二為馬二急就於初以為<lb/>
　安則能亡其悔矣初雖坎體而不在險中也或疑初<lb/>
　之柔微何足頼葢渙之時合力為<hi>一作而</hi>勝先儒皆以<lb/>
　五為机非也方渙離之時二陽豈能同也若能同則<lb/>
　成濟渙之功當大<hi>一有吉字</hi>豈止悔亡而已机謂俯就也<lb/>
　<hi>東谷鄭氏曰渙之時必剛柔上下相合則不散初柔也在二之下二剛也在初之上柔而在下者必有所</hi>
　<hi>賴以為援剛而在上者必有所託以為安故初之得二為壯馬馬壯則可賴以為援二之就初為奔机得</hi>
　<hi>机則可藉以為安此初之從二為順於理而二之就初為得所願也</hi>
<pb n="31b"/>
　本義九而居二宜有悔也然當渙之時来而不窮能<lb/>
　亡其悔者也故其象占如此盖九奔而二机也<hi>朱子曰九</hi>
　<hi>二渙奔其机以人事言之是来就安處○中溪張氏曰奔者来之速也二剛自外来有奔之象○雲峯胡</hi>
　<hi>氏曰奔九象互震為足為動机二象互震為木位偶為足本義曰九奔二机盖以卦變言也九剛故象奔</hi>
　<hi>二中故象机以九来居二得中而安矣本有悔得中而安故悔亡</hi>
象曰渙奔其机得願也<lb/>
　傳渙散之時以合為安二居險中急就於初求安也<lb/>
　賴之如机而亡其悔乃得所願也<hi>中溪張氏曰當渙㪚之時隂陽相比</hi>
<pb n="32a"/>
　<hi>則有相倚之勢今二来就初憑以為安則剛得柔助而濟渙之功成矣豈不遂其欲安之願乎</hi>
六三渙其躬无悔<lb/>
　傳三在渙時獨有應與无渙散之悔也然以隂柔之<lb/>
　質不中正之才上居无位之地豈能拯時之渙而及<lb/>
　人也止於其身可以无悔而已上加渙字在渙之時<lb/>
　躬无渙之悔也<hi>隆山李氏曰坎二隂本為險陷三居坎上近接乎巽坎水得風而㪚巽木</hi>
　<hi>得水而通故能渙㪚其身出險自无悔吝也○中溪張氏曰六三雖未能㪚乎天下之難亦可以自㪚其</hi>
　<hi>一已之難而无坎陷之悔也</hi>
<pb n="32b"/>
　本義隂柔而不中正有私於己之象也然居得陽位<lb/>
　志在濟時能㪚其私以得无悔故其占如此大率此<lb/>
　上四爻皆因渙以濟渙者也<hi>隆山李氏曰己私㪚則為善三之躬四之羣上</hi>
　<hi>之血是也夫人之所以膠執蔽固終不能自脫於險者有我而已六三雖不中正而髙出坎險之上於是</hi>
　<hi>釋然消㪚其有我之私而志在於外自然无悔矣○雲峯胡氏曰本義曰此上四爻皆因渙以濟渙者盖</hi>
　<hi>承九二言也二不過就一身之安三則能㪚一身之私三渙其躬與艮四同取反身之義蹇有坎有艮故</hi>
　<hi>象曰反身修徳艮上體為艮而四在互坎之上渙下體為坎三在互艮之下盖凡遇坎險者惟有反身而</hi>
　<hi>已特艮六四柔正所謂艮其身者反身而止其所當止渙六三柔不中正有私於已渙其躬者反身而㪚</hi>
<pb n="33a"/>
　<hi>其所當㪚艮曰无咎此但曰无悔亦有間矣</hi>
象曰渙其躬志在外也<lb/>
　傳志應於上在外也與上相應故其身得免於渙而<lb/>
　无悔悔亡者本有而得亡无悔者本无也<hi>朱子曰渙其躬志在</hi>
　<hi>外也是舍己從人意思○𤓰山潘氏曰居下之上有應於外其志將以身濟渙也何悔之有</hi>
六四渙其羣元吉渙有丘匪夷所思<lb/>
　傳渙四五二爻義相須故通言之彖故曰上同也四<lb/>
　巽順而正居大臣之位五剛中而正居君位君臣合<lb/>
<pb n="33b"/>
　力剛柔相濟以拯天下之渙者也方渙㪚之時用剛<lb/>
　則不能使之懐附用柔則不足為之依歸四以巽順<lb/>
　之正道輔剛中正之君君臣同功所以能濟渙也天<lb/>
　下渙散而能<hi>一无能字</hi>使之羣聚可謂大善之吉也渙有<lb/>
　丘匪夷所思贊美之辭也丘聚之大也方渙㪚而能<lb/>
　致其大聚其功甚大其事甚難其用至妙夷平常也<lb/>
　非平常之見所能思及也非大賢智孰能如是本義<lb/>
　居隂得正上承九五當濟渙之任者也下无應與為<lb/>
<pb n="34a"/>
　能散其朋黨之象占者如是則大善而吉又言能散<lb/>
　其小羣以成大羣使所散者聚而若丘則非常人思<lb/>
　慮之所及也<hi>朱子曰老蘇云渙之六四曰渙其羣元吉夫羣者聖人之所欲渙以混一天下</hi>
　<hi>者也此説雖程傳有所不及如程傳之説則是羣其渙非渙其羣也盖當人心渙㪚之時各相朋黨不能</hi>
　<hi>混一惟六四能渙小人之私羣成天下之公道此所以元吉也老蘇天資髙又善為文章故此等説話皆</hi>
　<hi>逹其意大抵渙卦上三爻是以渙濟渙也但六四一爻未見有大好處今爻辭却説得恁地浩大皆不可</hi>
　<hi>曉○中溪張氏曰六四出坎體之上能輔佐九五之君渙㪚小人之羣類所以元吉然於羣小渙散之後</hi>
　<hi>而衆正聚之若丘此又豈平常之思慮所能及哉○建安丘氏曰四處渙離之時能不溺於在下之私羣</hi>
<pb n="34b"/>
　<hi>而上附乎陽剛之主所散者小而所聚者大濟渙之功莫盛於此故爻稱其元吉而象贊其光大也○雲</hi>
　<hi>峯胡氏曰四下无應散其羣之象丘互艮象夷等也指下二隂而言渙惟此爻大善而吉盖初二三上皆</hi>
　<hi>不正六四得隂柔之正九五得陽剛之正而四則近五能輔君以濟渙者也四五下无應皆有散其朋黨</hi>
　<hi>之象獨於四言之者四能㪚其朋而聚歸於五也丘聚之髙也髙則為丘指五而言平則為夷指下二隂</hi>
　<hi>而言三隂中六四一隂獨如此非二隂等夷所能及也豐四曰夷主陽與陽等此曰匪夷隂不與陽等也</hi>
象曰渙其羣元吉光大也<lb/>
　傳稱元吉者謂其功徳光大也元吉光大不在五而<lb/>
　在四者二爻之義通言也於四言其施用於五言其<lb/>
<pb n="35a"/>
　成功君臣之分也<hi>臨川吴氏曰去柔羣而承剛君是其光輝之盛大也</hi>
九五渙汗其大號渙王居无咎<lb/>
　傳五與四君臣合徳以剛中正巽順之道治渙得其<lb/>
　道矣唯在浹洽於人心則順從也當使號令洽<hi>一作浹</hi>
　於民心如人身之汗浹於四體則信服而從矣如是<lb/>
　則可以濟天下之渙居王位為稱而无咎大號大政<lb/>
　令也謂新民之大命救渙之大政再云渙者上謂渙<lb/>
　之時下謂處渙如是則无咎也在四已言元吉五唯<lb/>
<pb n="35b"/>
　言稱其位也渙之四五通言者渙以離散為害拯之<lb/>
　使合也非君臣同功合力其能濟乎爻義相須時之<lb/>
　宜也<hi>一作而已○沙随程氏曰汗由中出浹於四體亦猶大號由君出浹於四方○中溪張氏曰九</hi>
　<hi>五以巽順之大君而發渙汗之大號此令出惟行弗惟反猶膚之有汗出而不可反也然當天下渙散之</hi>
　<hi>時民思其主必有王者出而居中正之位乃可成濟渙之功而无反汗之咎也○白雲郭氏曰王居渙號</hi>
　<hi>則正位以令天下得君道也故无咎</hi>
　本義陽剛中正以居尊位當渙之時能散其號令與<lb/>
　其居積則可以濟渙而无咎矣故其象占如此九五<lb/>
<pb n="36a"/>
　巽體有號令之象汗謂如汗之出而不反也渙王居<lb/>
　如陸贄所謂散小儲而成大儲之意<hi>朱子曰渙汗其大號號令當教</hi>
　<hi>如汗之出千毛百竅中迸㪚出来這個物出不㑹反却不是說那號令不當反只是取其如汗之㪚出自</hi>
　<hi>有不反底意思又曰渙汗其大號聖人當初就人身上說一汗字為象不為无意盖人君之號令當出乎</hi>
　<hi>人君之中心由中而外由近而逺雖至幽至逺之處无不被而及之亦猶人身之汗出乎中而浹于四體</hi>
　<hi>也○雲峯胡氏曰汗坎象號巽命象居陽實象九五君位當渙之時非散其號令與其居積无以收天下</hi>
　<hi>之心必如是僅可以免咎耳汗由中出浹於四體猶大號出於君之中心而浹於四方也本義謂如汗之</hi>
　<hi>出不反非謂不可反也若謂不可反涕泏涎液皆然豈獨汗哉六四渙小羣而成大羣九五渙王居渙小</hi>
<pb n="36b"/>
　<hi>儲而成大儲猶武王之散財發粟也故无咎</hi>
象曰王居无咎正位也<lb/>
　傳王居謂正位人君之尊位也能如五之為則居尊<lb/>
　位為稱而无咎也<hi>朱子曰㪚居積須是在他正位方可渙王居无咎象只是節做四字</hi>
　<hi>句伊川泥其句所以説得王居无咎差了如上九象亦自節了則此何疑○王氏曰為渙之主惟王居之</hi>
　<hi>乃得无咎正位不可以假人也</hi>
上九渙其血去逖出无咎<hi>去起吕反</hi>
　傳渙之諸爻皆无係應亦渙離之象唯上應於三三<lb/>
<pb n="37a"/>
　居險陷之極上若下從於彼則不能出於渙也險有<lb/>
　傷害畏懼之象故云血惕然九以陽剛處渙之外有<lb/>
　出渙之象又居巽之極為能巽順於事理故云若能<lb/>
　使其血去其惕出則无咎也其者所有也渙之時以<lb/>
　能合為功獨九居渙之極有係而臨險故以能出渙<lb/>
　逺害為善也本義上九以陽居渙極能出乎渙故其<lb/>
　象占如此血謂傷害逖當作惕與小畜六四同言渙<lb/>
　其血則去渙其惕則出也<hi>雲峯胡氏曰血下坎象惕亦坎象上卦已出坎險之</hi>
<pb n="37b"/>
　<hi>外上九居渙之極去險愈逺故有血去惕出之象小畜六四以隂居巽體之初必順乎二陽然後血去惕</hi>
　<hi>出此以陽居巽體之極故渙其血則去渙其惕則出也○建安丘氏曰三上兩爻隂陽相應盖相援者也</hi>
　<hi>然三渙躬而曰志在外上渙血而曰逺害三欲其應上上不欲其應三何也盖三處險内而應在外應外</hi>
　<hi>則為有所攀援而出險故三以有應於上為羙上處險外而應在内應内則為有所係累而不能去故上</hi>
　<hi>以不應於三為善又易中以隂應陽則為柔得剛援以陽應隂則為剛以柔累是以隂爻應陽多吉陽爻</hi>
　<hi>應隂多凶也</hi>
象曰渙其血逺害也<hi>逺袁萬反</hi>
　傳若如象文為渙其血乃與屯其膏同也義則不然<lb/>
<pb n="38a"/>
　盖血字下脫去字血去惕出謂能逺害則无咎也<hi>隆山</hi>
　<hi>陳氏曰上雖與三應超處渙上不為所染故渙散其血捨之逺去去坎險之害而得无咎也○朱子曰渙</hi>
　<hi>卦亦不可曉只以大意看則人之所當渙者莫甚於己私其次須便渙散其小小羣隊合成其大其次便</hi>
　<hi>渙散其號令與其居積以周於人其次便渙去患害  渙是渙散底意思物事有當㪚底號令當散積聚</hi>
　<hi>當㪚羣隊當㪚○厚齋馮氏曰渙六爻皆以兩兩相比為象初拯馬而二奔机三渙其躬而四渙其羣五</hi>
　<hi>渙其汗而上渙其血盖當物情渙㪚之時皆相比以相依也○節齋蔡氏曰渙散也以成卦言之則在二</hi>
　<hi>與四以治渙言之則惟五與四當位故於五曰正位於四曰得位四能渙其羣而上同五能正王位而出</hi>
　<hi>令所以濟渙也其初與二救渙者也三則自治其渜上則避渙而已○建安丘氏曰當渙之時惟剛柔上</hi>
<pb n="38b"/>
　<hi>下相合而不㪚者然後能拯渙在渙六爻初柔也二剛也二附就初在下相合以任拯渙之責故初拯馬</hi>
　<hi>壯吉而二奔机得願也五剛也四柔也四上同五在上相合以成濟渙之功故四渙羣元吉而五渙汗无</hi>
　<hi>咎也此四爻皆協力以拯渙者至三上居相應之位以逺而不能相及故三則但能渙其躬之難而无悔</hi>
　<hi>上則不過渙血以逺害而已</hi>
䷻<hi>兑下坎上</hi>
　傳節序卦渙者離也物不可以終離故受之以節物<lb/>
　既離散則當節止之節所以次渙也為卦澤上有水<lb/>
　澤之容有限澤上置水滿則不容為有節之象故為<lb/>
<pb n="39a"/>
　節<lb/>
節亨苦節不可貞<lb/>
　傳事既有節則能致亨通故節有亨義節貴適中過<lb/>
　則苦矣節至於苦豈能常也不可固守以為常不可<lb/>
　貞也本義節有限而止也為卦下兑上坎澤上有水<lb/>
　其容有限故為節節固自有亨道矣又其體隂陽各<lb/>
　半而二五皆陽故其占得亨然至於太甚則苦矣故<lb/>
　又戒以不可守以為貞也<hi>中溪張氏曰凡事有節則裁制得中可以通行而无</hi>
<pb n="39b"/>
　<hi>弊故亨苦節不可貞謂上六夫節中道也過而不節非中也節而至於苦者亦非中也苦則人病其難行</hi>
　<hi>不可固守以為貞也○漢上朱氏曰凡物過則苦味之過正形之過勞心之過思皆曰苦苦節則違性情</hi>
　<hi>之正物不能堪申屠狄之潔陳仲子之廉非不正立節太苦不可貞也○雲峯胡氏曰天地之數六十故</hi>
　<hi>卦六十而為節月有中氣有節氣節以抑其過而歸之中也節則適中故可通行於天下苦節則不中故</hi>
　<hi>不可貞何也損與節皆自泰來損而孚則可貞節而苦則不可貞</hi>
彖曰節亨剛柔分而剛得中<lb/>
　傳節之道自有亨義事有節則能亨也又卦之才剛<lb/>
　柔分處剛得中而不過亦所以為節所以能亨也本<lb/>
<pb n="40a"/>
　義以卦體釋卦辭<hi>厚齋馮氏曰剛柔分謂乾本純剛坤本純柔則剛柔无節剛不得中</hi>
　<hi>則節苦而不亨今坤分五之六以来三節乾之剛乾亦分三之剛以徃五節坤之柔是之謂節也向也坤</hi>
　<hi>以柔居中則不能節節使以止其過非剛不可剛常急於太過今剛當大君之位而得中則无過節之苦</hi>
　<hi>斯可通行於天下矣○白雲郭氏曰賁與節皆自泰来賁則柔来文剛剛上文柔節則柔来節剛剛上節</hi>
　<hi>柔夫泰為天地純剛柔之卦賁以剛柔純質而无文故文之節以剛柔過盛而无節故節之彖曰剛柔分</hi>
　<hi>而剛得中則知節之名卦以剛柔過盛為義也</hi>
苦節不可貞其道窮也<lb/>
　傳節至於極而苦則不可堅固常守其道已窮極也<lb/>
<pb n="40b"/>
　本義又以理言<hi>李氏曰節以甘為吉苦為窮所謂甘節制之有遏使人説而不厭故吉所</hi>
　<hi>謂苦節損抑過常使人惡而不擇故窮○胡氏應囘曰夫喜怒哀樂未發謂之中發而皆中節謂之和節</hi>
　<hi>之見於用得宜而和者也中節則和否則不和稼穡作甘以得中央之土也火炎上則苦亦以焦枯之極</hi>
　<hi>也剛得中而能節乃為九五之甘柔失中而過節則為上六之苦故物得中則甘失中則苦此節則亨而</hi>
　<hi>苦不可貞也</hi>
説以行險當位以節中正以通<lb/>
　傳以卦才言也内兑外坎説以行險也人於所説則<lb/>
　不知已遇艱險則思止方説而止為節之義當位以<lb/>
<pb n="41a"/>
　節五居尊當位也在澤上有節也當位而以節主節<lb/>
　者也處得中正節而能通也中正則通過則苦矣<hi>朱子</hi>
　<hi>曰説以行險伊川之説是也説則欲進而有險在前進去不得故有止節之義節便是阻節之義</hi>
　本義又以卦徳卦體言之當位中正指五又坎為通<lb/>
　<hi>或問節卦大抵以當而處通為善觀九五中正而通本義云坎為通豈水在中間必流而不止耶朱子曰</hi>
　<hi>然</hi>
天地節而四時成節以制度不傷財不害民<lb/>
　傳推言節之道天地有節故能成四時无節則失序<lb/>
<pb n="41b"/>
　也聖人立制度以為節故能不傷財害民人欲之无<lb/>
　窮也苟非節以制度則侈肆至於傷財害民矣本義<lb/>
　極言節道<hi>朱子曰天地節而四時成天地轉来到這裏相節了更没去處今年冬盡了明年又</hi>
　<hi>是春夏秋冬到這裏厮匝了更去不得這個折做兩截兩截又折做四截便是春夏秋冬他是自然之節</hi>
　<hi>初无人使他聖人則因其自然之節而節之如修道之謂教天秩有禮之類皆是天地則和這個都无只</hi>
　<hi>是自然如此聖人法天做這許多節掯出来○建安丘氏曰天地之氣運有節則分至啟閉弦望晦朔四</hi>
　<hi>時不差而歳功以成聖人體節之義則立為制度量入為出无過取无泛用有損己益人之實而无剥下</hi>
　<hi>奉上之事故不傷財則不害民矣語曰節用而愛人正此意也○中溪張氏曰天地節者剛節柔柔節剛</hi>
<pb n="42a"/>
　<hi>也剛節柔猶冬之有春柔節剛猶夏之有秋不然則大冬大夏而已安能成四時乎○雲峯胡氏曰凡天</hi>
　<hi>地節而四時成節以制度而不傷財不害民皆節之通者也卦辭曰節亨通即亨之義窮乃通之反苦節</hi>
　<hi>則窮必如五之甘節則通故无位者不能制節節而不以中正者不能通</hi>
象曰澤上有水節君子以制數度議徳行<hi>行下孟反</hi>
　傳澤之容水有限過則盈溢是有節故為節也君子<lb/>
　觀節之象以制立數度凡物之大小輕重髙下文質<lb/>
　皆有數度所以為節也數多寡度法制議徳行者存<lb/>
　諸中為徳發於外為行人之徳行當義則中節議謂<lb/>
<pb n="42b"/>
　商度求中節也<hi>童溪王氏曰數度所以為節也徳行欲其中節也古者之制器用宫室衣</hi>
　<hi>服也莫不有多寡之數隆殺之度存乎其間使賤不踰貴上不侵下以是為節故貴賤上下各安其分存</hi>
　<hi>於中為徳發於外為行隨時合宜无過不及則為中節如禹稷之於平世顔子之於亂世曽子之去子思</hi>
　<hi>之守是也而孟子以同道與之其善議徳行也歟○雲峯胡氏曰澤上有水水有所限而止也制數度所</hi>
　<hi>以定萬用之限議徳行所以嚴一身之限也</hi>
初九不出户庭无咎<lb/>
　傳户庭戸外之庭門庭門内<hi>一作外</hi>之庭初以陽在下<lb/>
　上復有應非能節者也又當節之初故<hi>一无故字</hi>戒之謹<lb/>
<pb n="43a"/>
　守至於不出戸庭則无咎也初能固守終或渝之不<lb/>
　謹於初安能有卒故於節之初為戒甚嚴也本義户<lb/>
　庭户外之庭也陽剛得正居節之初未可以行能節<lb/>
　而止者也故其象占如此<hi>李氏曰以陽剛之才上有其應而險難在前不可徃</hi>
　<hi>也自守以正慎密而不出此盡節之道也故可无咎○雲峯胡氏曰初前遇九二九陽竒有户象二前遇</hi>
　<hi>六三六隂耦有門象初九以陽居陽得正而時當節之初九二近不相得隔塞在前未可以行故其象為</hi>
　<hi>不岀户庭其占為无咎○厚齋馮氏曰初四有應宜出者也然前有陽爻蔽塞一不可出也四為坎體應</hi>
　<hi>則入于坎窞二不可出也剛在下而无位三不可出也不出則免咎无陽爻之塞坎窞之險陵節之僭矣</hi>
<pb n="43b"/>
　<hi>此知節者也</hi>
象曰不出户庭知通塞也<hi>塞悉則反</hi>
　傳爻辭於節之初戒之謹守故云不出户庭則无咎<lb/>
　也象恐人之泥於言也故復明之云雖當謹守不出<lb/>
　户庭又必知時之通塞也通則行塞則止義當出則<lb/>
　出矣尾生之信<hi>一无信字</hi>水至不去不知通塞也故君子<lb/>
　貞而不諒繋辭所解獨以言者在人所節唯言與行<lb/>
　節於言則行可知言當在先也<hi>中溪張氏曰節之道貴知時通塞塞則行</hi>
<pb n="44a"/>
　<hi>之户庭而準通則放之四海而準此其出處所以能中節也或謂塞者乃九二以剛塞乎初之前也初唯</hi>
　<hi>知其塞故不出然通則出矣不出户庭陋巷之顔子以之</hi>
九二不出門庭凶<lb/>
　傳二雖剛中之質然處隂居說而承柔處隂不正也<lb/>
　居說失剛也承柔近邪也節之道當以剛中正二失<lb/>
　其剛中之徳與九五剛中正異矣不出門庭不之於<lb/>
　外也謂不從於五也二五非隂陽正應故不相從若<lb/>
　以剛中之道相合則可以成節之功唯其失徳失時<lb/>
<pb n="44b"/>
　是以凶也不合於五乃不正之節也以剛中正為節<lb/>
　如懲忿窒慾損過抑有餘<hi>一作益不及</hi>是也不正之節如<lb/>
　嗇節於用懦節於行是也本義門庭門内之庭也九<lb/>
　二當可行之時而失剛不正上无應與知節而不知<lb/>
　通故其象占如此<hi>朱子曰户庭是初爻之象門庭是第二爻之象户庭未出去在門庭</hi>
　<hi>則已稍出矣就爻位上推户庭主心門庭主事於問君子之道貴乎得中節之過雖非中道然亦愈  不</hi>
　<hi>節者如何便㑹凶如九二不出門庭雖是失時亦未失為恬退守節者乃以為凶何也曰這處便局定不</hi>
　<hi>得若以占言之且只寫下少間自有應處眼下皆未見得若以道理言之則有可為之時乃不出而為之</hi>
<pb n="45a"/>
　<hi>這便是凶之道不是别更有凶○南軒張氏曰處節之道要知時識變故曰當位以節中正以通初九无</hi>
　<hi>位之人雖慎密不出户庭而亦无咎九二有位大臣則不出門庭為凶盖處顔子之世不可為禹稷之事</hi>
　<hi>當禹稷之位不可守顔子之節反是失節矣○建安丘氏曰通塞在時出處在已時之通則出為是其不</hi>
　<hi>出者非也時之塞則不出為是而出者非也若初之不出户庭則以其猶未得位前遇剛塞可以不出也</hi>
　<hi>故不出則无咎二之不出門庭則以其既得中位且无窒塞不可以不出也而亦不知出焉此其所以凶</hi>
　<hi>歟○雲峯胡氏曰初九為兊始兊於時為酉闔户之象九二互體震震於時為卯闢户之象九二以剛居</hi>
　<hi>柔不正且上无應與然六三非蔽之者故猶為可行之時二可行而不行是知節而不知通也故凶或曰</hi>
　<hi>既无應與如之何可行曰初九於時當止位雖有應其止非失時九二於時當行位雖无應其行非干時</hi>
<pb n="45b"/>
　<hi>是故節而止者易節而通者難</hi>
象曰不出門庭凶失時極也<lb/>
　傳不能上從九五剛中正之道成節之功乃係於私<lb/>
　暱之隂柔是失時之至極所以凶也失時失其所宜<lb/>
　也<hi>中溪張氏曰九二居大臣之位上逢九五剛中同徳之君謂宜佐其制數度議徳行出坎險之中以</hi>
　<hi>成節亨之功可也而乃不出門庭其所節者亦狭矣所以凶者盖以其失時之極也○臨川吴氏曰當其</hi>
　<hi>可之謂時中九二不出以合於九五不得時宜甚矣初之知通塞知節者也二之失時極不知節者也</hi>
六三不節若則嗟若无咎<lb/>
<pb n="46a"/>
　傳六三不中正乘剛而臨險固宜有咎然柔順而和<lb/>
　説若能自節而順於義則可以无過不然則凶咎必<lb/>
　至可傷嗟也故不節若則嗟若已所自致无所歸咎<lb/>
　也本義隂柔而不中正以當節時非能節者故其象<lb/>
　占如此<hi>進齋徐氏曰三處説之極不知節者也説極則悲故曰不節若則嗟若不節之嗟已所自</hi>
　<hi>致无所歸咎故曰无咎○雙湖胡氏曰以澤節水故名節其成卦正在六三一爻今自三爻觀之坎水自</hi>
　<hi>溢出於兑澤之上初非三之所能節者故有不節之象但徒見其兊口之開故又有嗟若之象○雲峯胡</hi>
　<hi>氏曰以成卦言則六自五来居三本能節者也獨以此爻言則隂柔不中正不能節者兑説之極説極則</hi>
<pb n="46b"/>
　<hi>悲故其象為嗟而其占為无所歸咎也</hi>
象曰不節之嗟又誰咎也<lb/>
　傳節則可以免<hi>一作无</hi>過而不能自節以致可嗟將誰<lb/>
　咎乎本義此无咎與諸爻異言无所歸咎也<hi>建安丘氏曰六</hi>
　<hi>三居下體兑説之上過於奢而不知節者也不節之嗟咎將誰執○雲峯胡氏曰又誰咎也凡三見而其</hi>
　<hi>義有二同人初九又誰咎誰得而咎之也解與節六三又誰咎也咎自己致无所歸咎於人也但解三爻</hi>
　<hi>辭未嘗有无咎字故本義曰此无咎與諸爻異盖因爻辭言之諸卦爻辭言无咎者九十有九多補過之</hi>
　<hi>辭此非可以例論也</hi>
<pb n="47a"/>
六四安節亨<lb/>
　傳四順承九五剛中正之道是以中正為節也以隂<lb/>
　居隂安於正也當位為有節之象下應於初四坎體<lb/>
　水也水上溢為无節就下有節也如四之義非強節<lb/>
　之安於節者也故能致亨節以安為善強守而不安<lb/>
　則不能常豈能亨也本義柔順得正上承九五自然<lb/>
　有節者也故其象占如此<hi>節齋蔡氏曰安者順而无所勉強之謂當位故安得</hi>
　<hi>五故亨○縉雲馮氏曰節中其節之義在學為不陵節在禮為節文在財為撙節在物為符節在臣為名</hi>
<pb n="47b"/>
　<hi>節在君師為節制唯其時物耳○雙湖胡氏曰四最先受節者順正故安○雲峯胡氏曰下兑澤上坎水</hi>
　<hi>六四水澤之交水於此自然受節又上卦本坤坤有安象節本人情所難此則安於節而自然无勉強者</hi>
　<hi>也故其象為安其占為亨</hi>
象曰安節之亨承上道也<lb/>
　傳四能安節之義非一象獨舉其重者上承九五剛<lb/>
　中正之道以為節足以亨矣<hi>一作是以亨也</hi>餘善亦不出於<lb/>
　中正也<hi>李氏光曰居近君之位能以卑遜承上安於臣節者也</hi>
九五甘節吉徃有尚<lb/>
<pb n="48a"/>
　傳九五剛中正居尊位為節之主所謂當位以節中<lb/>
　正以通者也在己則安行天下則説從節之甘美者<lb/>
　也其吉可知以此而行其功大矣故徃則有可嘉尚<lb/>
　也本義所謂當位以節中正以通者也故其象占如<lb/>
　此<hi>朱子曰安節是安穏自在甘節是不辛苦喫力底意思甘便對那苦甘節與禮之用和為貴相似不</hi>
　<hi>成人臣得甘節吉時也要節天下大率人一身上各自有個當節底○臨川吴氏曰甘者樂易而无艱苦</hi>
　<hi>之謂○建安丘氏曰五得中故甘上過中故苦○中溪張氏曰味之甘人所嗜也味之苦人所不嗜也今</hi>
　<hi>九五為節之主甘於節而不苦於節持此以徃有可嘉尚故人皆説從如嗜甘味而无艱苦之態也○雲</hi>
<pb n="48b"/>
　<hi>峯胡氏曰他爻之節節其在我者九五當位以節節天下者也節天下而使天下甘之所謂中正以通者</hi>
　<hi>也五本伸體又居中故有甘之象甘在臨之三則我求說於人故无攸利在節之五則人自說於我故行</hi>
　<hi>有尚</hi>
象曰甘節之吉居位中也<lb/>
　傳既居尊位又得中道所以吉而有功節以中為貴<lb/>
　得中則正矣正不能盡中也<hi>中溪張氏曰甘者味之中五者位之中所以吉</hi>
　<hi>者以其位之居中也○臨川吴氏曰中則不過而至於苦</hi>
上六苦節貞凶悔亡<lb/>
<pb n="49a"/>
　傳上六居節之極節之苦者也居險之極亦為苦義<lb/>
　固守則凶悔則凶亡悔損過從中之謂也節之悔亡<lb/>
　與他卦之悔亡辭同而義異也<hi>沙随程氏曰苦節而貞固故凶悔則不為</hi>
　<hi>貞固之行而亡是凶矣○趙氏曰三戒不節上戒苦節過猶不及失均也</hi>
　本義居節之極故為苦節既處過極故雖得正而不<lb/>
　免於凶然禮奢寧儉故雖有悔而終得亡之也<hi>中溪張氏</hi>
　<hi>曰上六居節之終過於節則苦而難行雖貞亦凶也然用過乎儉悔猶可亡所謂伯夷之隘是也卦言苦</hi>
　<hi>節不可貞指此爻也○雲峯胡氏曰五位中故為甘上位極故為苦彖曰節亨五以之曰苦節不可貞上</hi>
<pb n="49b"/>
　<hi>以之悔亡諸家以為必悔之而後凶可亡悔其苦而之甘可也悔其節而不節弊將若何本義謂禮奢寧</hi>
　<hi>儉苦節雖有悔而終得亡之與賁束帛戔戔終吉意同葢苦節之悔猶勝不節之嗟也</hi>
象曰苦節貞凶其道窮也<lb/>
　傳節既苦而貞固守之則凶葢節之道至於窮極矣<lb/>
　<hi>涑水司馬氏曰節之苦也故於貞為凶其道窮者謂其道不可通行於世也○或問觀節六爻上三爻在</hi>
　<hi>險中是處節者也故四在險初而節則亨五在險中而節則甘上在險終雖苦而无悔盖節之時當然也</hi>
　<hi>下三爻在險外是未至於節而預知所節之義初知通塞故无咎二可行而反節三見險在前當節而又</hi>
　<hi>以隂居剛不中正而不能節所以三爻凶而有咎不知是如此否朱子曰恁地說也說得然九三一爻看</hi>
<pb n="50a"/>
　<hi>來甚好而反云凶終是解不穏○建安丘氏曰節六爻大率以當位為善不當位為不善初九六四九五</hi>
　<hi>當位者也故五吉四亨初无咎九二六三不當位者也故二凶而三嗟上雖當位而亦凶者則以其當節</hi>
　<hi>之極居上之窮故其取義又不同也若以兩爻相比者觀之則爻各相比而相反初與二比初不出户庭</hi>
　<hi>則无咎二不出門庭則凶二反乎初者也三與四比四柔得正則為安節三柔不正則為不節三反乎四</hi>
　<hi>者也五與上比五得中則為節之甘上過中則為節之苦上反乎五者也聖人於爻義用意之精如此</hi>
　<lb/>
　<lb/>
　<lb/>
<pb n="50b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易傳義大全卷二十<lb/>
</p>
<p>
</p>
  </div>
</body>
</text>
</TEI>
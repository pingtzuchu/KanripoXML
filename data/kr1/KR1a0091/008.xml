<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周易傳義大全卷二</head>
    <p>
<pb n="1a"/>
欽定四庫全書<lb/>
　周易傳義大全卷二　　　明　胡廣等　撰<lb/>
䷁<hi>坤下坤上</hi>
坤元亨利牝馬之貞<hi>牝頻忍反</hi>
　傳坤乾之對也四德同而貞體則異乾以剛固為貞<lb/>
　坤則<hi>一作以</hi>柔順而<hi>一作為</hi>貞牝馬柔順而健行故取其<lb/>
　象曰牝馬之貞<hi>程子曰利字不聯牝馬為義如云利牝馬之貞則坤便只有三德○朱子</hi>
　<hi>曰利牝馬之貞不可將利字自作一句後云主利卻當如此絶句此伊川只為泥那四德所以如此說不</hi>
<pb n="1b"/>
　<hi>通○平菴項氏曰物之牝者皆能順陽而行求其從一而不變莫牝馬若也故聖人取以象坤○建安邱</hi>
　<hi>氏曰馬象乾而坤言牝馬者明其為乾之配也○節齋蔡氏曰乾貞剛健專固坤貞柔順承從</hi>
君子有攸往<lb/>
　傳君子所行柔順而利且貞合坤德也<hi>朱子曰君子有攸往此是</hi>
　<hi>虚句伊川只見彖傳辭押韻有柔順利貞君子攸行之語遂解云君子所行柔順而利且貞非也</hi>
先迷後得主利<lb/>
　傳陰從陽者也待唱而和陰而先陽則為迷錯居後<lb/>
　乃得其常也主利利萬物則主於坤生成皆地之功<lb/>
<pb n="2a"/>
　也臣道亦然君令臣行勞於事者臣之軄也<hi>程子曰先迷後</hi>
　<hi>得是一句主利是一句葢坤道惟是主利</hi>
西南得朋東北喪朋安貞吉<hi>喪息浪反</hi>
　傳西南陰方東北陽方陰必從陽離喪其朋類乃能<lb/>
　成化育之功而有安貞之吉得其常則安安於常則<lb/>
　貞是以吉也本義<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>者偶也陰之數也坤者順也陰<lb/>
　之性也註中者三畫卦之名也經中者六畫卦之名<lb/>
　也陰之成形莫大於地此卦三畫皆偶故名坤而象<lb/>
<pb n="2b"/>
　地重之又得坤焉則是陰之純順之至故其名與象<lb/>
　皆不易也牝馬順而健行者陽先陰後陽主義陰主<lb/>
　利西南陰方東北陽方安順之為也貞健之守也遇<lb/>
　此卦者其占為大亨而利以順健為正如有所往則<lb/>
　先迷後得而主於利往西南則得朋往東北則喪朋<lb/>
　大抵能安於正則吉也<hi>朱子曰利牝馬之貞言利於柔順之正而不利於剛健之</hi>
　<hi>正利是箇虗字本无四徳厎意彖中方有之又曰乾卦元亨利貞便都好到坤只一半好故云利牝馬之</hi>
　<hi>貞即是亦有不利者○問牝馬取其柔順健行坤順而言健何也曰守得這柔順亦堅確故有健象柔順</hi>
<pb n="3a"/>
　<hi>而不堅確則不足以配乾矣乾主義坤便主利占得這卦便主利這事不是坤道主利萬物○問東北喪</hi>
　<hi>朋西南得朋何也曰陰不比陽陰只理㑹得一半不似陽兼得陰故无所不利陰半用故得於西南喪於</hi>
　<hi>東北先迷後得以下亦然自王弼以下皆不知此錯解了又曰占得坤體從西南方得其朋從東北方失</hi>
　<hi>其朋西南陰方東北陽方坤比乾減半○先迷後得東北西南大槩是陰為陽一半就前後言没了前一</hi>
　<hi>截就四方言没了東北一截陽却是全體○陰體柔躁只為他柔所以躁剛便不躁躁是䢷欲動而不得</hi>
　<hi>動之意剛則便動矣柔躁不能自守所以說安貞吉○安貞之吉他這分叚只到這理若更妄作以求全</hi>
　<hi>時便凶了在人亦當如此○廬陵龍氏曰巽離坤兊陰之朋也乾坎艮震陽之朋也○雲峰胡氏曰乾言</hi>
　<hi>利貞貞則旡所不利矣坤言利牝馬之貞如牝馬之貞則利非牝馬之貞則不利也下文曰後得曰得朋</hi>
<pb n="3b"/>
　<hi>利也牝馬之貞故也曰先迷曰喪朋不利也非牝馬之貞故也坤但得乾之半故乾无不利而坤有利不</hi>
　<hi>利與下文主利之利不同陽主義乾有剛斷意陰主利坤有歛藏意又輕清主義重濁主利安貞分而言</hi>
　<hi>之安者順之為貞者健之守合而言之則以順乎健為正○雙湖胡氏曰文王卦辭取象始此坤自取牝</hi>
　<hi>馬象晉錫馬蕃庶亦坤象此象雜占中元亨利牝馬之貞已盡坤之全體君子以下則申占辭也又曰彖</hi>
　<hi>辭文王所作西南得朋東北喪朋後天卦位至哉文王之作易也其當西伯之時羑里之囚耶味安貞吉</hi>
　<hi>之辭文王之心盡於此矣今觀自利牝馬貞而下反覆致戒无非謹守為臣之分使凡居坤位者一守之</hi>
　<hi>以貞也萬世而下可想見文王之心且可為不安貞而占者之戒矣</hi>
彖曰至哉坤元萬物資生乃順承天<lb/>
<pb n="4a"/>
　本義此以地道明坤之義而首言元也至極也比大<lb/>
　義差緩始者氣之始生者形之始順承天施地之道<lb/>
　也<hi>朱子曰資乾以始便資坤以生不爭得霎時間乾厎亨時坤厎亦亨萬物資乾以始而冇氣資坤以</hi>
　<hi>生而有形氣至而生即坤元也○廣平游氏曰乾曰大哉坤曰至哉大則無所不包至則無所不盡乾之</hi>
　<hi>大無方而坤則求離乎方也○臨川吳氏曰萬物之形皆生於地而其氣實出於天坤所生之物即乾所</hi>
　<hi>始之物同此一元之亨利貞乾始之而坤順承之也</hi>
坤厚載物德合无疆<hi>疆居良反下同</hi>
　傳資生之道可謂大矣乾既稱大故坤稱至至義差<lb/>
<pb n="4b"/>
　緩不若大之盛也聖人於尊卑之辨謹嚴如此萬物<lb/>
　資乾以始資坤以生父母之道也順承天施以成其<lb/>
　功坤之厚德持載萬物合於乾之无疆也<hi>中溪張氏曰乾軄覆</hi>
　<hi>坤軄載凡物之无不載於坤者厚為之也博厚高明同乎悠久乃合上天覆物之德而无疆无疆即乾之</hi>
　<hi>不息也不息故可久无疆故可大</hi>
含𢎞光大品物咸亨<lb/>
　本義言亨也德合无疆謂配乾也<hi>廣平游氏曰其静也翕故曰含𢎞含</hi>
　<hi>言无所不容𢎞言无所不有其動也闢故曰光大光言无所不著大言无所不被此所以德合无疆也○</hi>
<pb n="5a"/>
　<hi>節齋蔡氏曰含𢎞坤之事也光大乾之事也德合乎乾故亦至乎光大也○臨川吳氏曰坤德配乾元而</hi>
　<hi>能致品物之咸亨者雖乾之功亦坤之功也乾坤非有二元亨也</hi>
牝馬地類行地无疆柔順利貞君子攸行<lb/>
　傳以含𢎞光大四者形容坤道猶乾之剛健中正純<lb/>
　粹也含包容也𢎞寛裕也光昭明也大博厚也有此<lb/>
　四者故能成承<hi>一作順</hi>天之功品物<hi>一作類</hi>咸得亨遂取<lb/>
　牝馬為象者以其柔順而健行地之類也行地无疆<lb/>
　謂健也乾健坤順坤亦健乎曰非健何以配乾未有<lb/>
<pb n="5b"/>
　乾行而坤止也其動也剛不害其為柔也柔順而利<lb/>
　貞乃坤德也君子之所行也君子之道合坤德也<hi>朱子</hi>
　<hi>曰程𫝊云未有乾行而坤止此說是且如乾施物坤不應則不能生物既㑹生物便是動若不是他健後</hi>
　<hi>如何配乾只是健得來順</hi>
　本義言利貞也馬乾之象而以為地類者牝陰物而<lb/>
　馬又行地之物也行地无疆則順而健矣柔順利貞<lb/>
　坤之德也君子攸行人之所行如坤之德也所行如<lb/>
　是則其占如下文所云也<hi>朱子曰彖中說四德自不分曉前數句說元亨處郤</hi>
<pb n="6a"/>
　<hi>分明後面幾句無理㑹牝馬地類行地无疆便是那柔順利貞君子攸行本連下面縁他趂押韻後故說</hi>
　<hi>在此問柔順利貞君子攸行曰柔順利貞坤之德也君子而能柔順堅正則其所行雖先迷而後得雖東</hi>
　<hi>北喪朋反之西南則得朋而有慶也</hi>
先迷失道後順得常西南得朋乃與類行東北喪朋乃<lb/>
終有慶<lb/>
　本義陽大陰小陽得兼陰陰不得兼陽故坤之德常<lb/>
　减於乾之半也東北雖喪朋然反之西南則終有慶<lb/>
　矣<hi>朱子曰東北非陰之位陰柔至此既喪其朋自立腳不得必須歸本位故終有慶也牝是柔順故先</hi>
<pb n="6b"/>
　<hi>迷而喪朋然馬行郤健故後得而有慶將牝馬字分開卻形容得這意思言終有慶則慶不在今矣為他</hi>
　<hi>是箇柔順厎物東北陽方非他所安之地自是喪朋如慢水中魚去急水中不得喪朋於東北則必反於</hi>
　<hi>西南是終有慶也問大抵柔順中正厎人做越常過分厎事不得只是循常守分時又卻自做得他厎事</hi>
　<hi>曰是如此○建安丘氏曰坤道主成成在後故先乾而動則迷而失其道後乾而動則順而得其常西南</hi>
　<hi>為後於坤為得地故往西南則與類行東北為先於坤為不得地故往東北則必喪朋喪於東北則必反</hi>
　<hi>於西南乃終有慶終即後也言其慶當在東北之後也○平庵項氏曰東北喪朋乃終有慶者所以發文</hi>
　<hi>王言外之意也地之交乎天臣之事乎君婦之從乎夫皆喪朋之慶也</hi>
安貞之吉應地无疆<lb/>
<pb n="7a"/>
　傳乾之用陽之為也坤之用陰之為也形而上曰天<lb/>
　地之道形而下曰陰陽之功先迷後得以下言陰道<lb/>
　也先唱則迷失陰道後和則順而得其常理西南陰<lb/>
　方從其類得朋也東北陽方離其類喪朋也離其類<lb/>
　而從陽則能成生物之功終有吉慶也與類行者本<lb/>
　也從於陽者用也陰體柔躁故從於陽則能安貞而<lb/>
　吉應地道之无疆也陰而不安貞豈能應地之道彖<lb/>
　有三无疆葢不同也德合无疆天之不已也應地无<lb/>
<pb n="7b"/>
　疆地之无窮也行地无疆馬之健行也本義安而且<lb/>
　貞地之德也<hi>潛室陳氏曰德合无疆是坤配乾之德行地无疆是坤之本德應地无疆是人</hi>
　<hi>法坤之德○建安丘氏曰无疆天德也惟地能合天之无疆則地亦无疆君子能法地之无疆則君子亦</hi>
　<hi>无疆然則君子法地地法天不出於一天德之无疆而已矣</hi>
象曰地勢坤君子以厚德載物<lb/>
　傳坤道之大猶乾也非聖人孰能體之地厚而其勢<lb/>
　順傾故取其順厚之象而云地勢坤也君子觀坤厚<lb/>
　之象以深厚之德容載庶物<hi>或問坤者臣道也在君亦有用乎程子曰厚德</hi>
<pb n="8a"/>
　<hi>載物豈非人君之用</hi>
　本義地坤之象亦一而已故不言重而言其勢之順<lb/>
　則見其高下相因之无窮至順極厚而无所不載也<lb/>
　<hi>朱子曰地之勢常有順厎道理且如這箇平地前面便有坡陁處突然起厎也自順地平則不見其順必</hi>
　<hi>其高下層層地去此所以見地勢之坤順○問大象乾不言乾而言健坤不言順而言坤如何曰只是當</hi>
　<hi>時下字時偶有不同必欲求說則穿鑿郤反晦了當理㑹厎問地勢高下相因以其順且厚否曰高下相</hi>
　<hi>因只是順若厚又是一箇道理然惟其厚所以上下只管相因去只見得他順若是薄厎物高下只管相</hi>
　<hi>因則傾陷了不能如此之无窮矣惟其高下相因无窮所以為至順也君子體之惟至厚為能載物○李</hi>
<pb n="8b"/>
　<hi>氏開曰天以氣運故曰行地以形載故曰勢○誠齋楊氏曰地之體不厚則載萬物不勝其重君子之德</hi>
　<hi>不厚則載萬民不勝其衆也</hi>
初六履霜堅冰至<lb/>
　傳陰爻稱六陰之盛也八則陽生矣非純盛也陰始<lb/>
　生於下至微也聖人於陰之始生以其將長則為之<lb/>
　戒陰之始凝而為霜履霜則當知陰漸盛而至堅氷<lb/>
　矣猶小人始雖甚微不可使長長則至於盛也本義<lb/>
　六陰爻之名陰數六老而八少故謂陰爻為六也霜<lb/>
<pb n="9a"/>
　陰氣所結盛則水凍而為氷此爻陰始生於下其端<lb/>
　甚微而其勢必盛故其象如履霜則知堅氷之將至<lb/>
　也夫陰陽者造化之本不能相无而消長有常亦非<lb/>
　人所能損益也然陽主生陰主殺則其類有淑慝之<lb/>
　分焉故聖人作易於其不能相无者既以健順仁義<lb/>
　之屬明之而无所偏主至其消長之際淑慝之分則<lb/>
　未嘗不致其扶陽抑陰之意焉葢所以贊化育而參<lb/>
　天地者其旨深矣不言其占者謹微之意已可見於<lb/>
<pb n="9b"/>
　象中矣<hi>朱子曰陰陽有以動静言者有以善惡言者如乾元資始坤元資生則獨陽不生獨陰不</hi>
　<hi>成造化周流須是竝用如履霜堅氷至則一陰之生便如一賊這道理在人如何看直看是一般道理横</hi>
　<hi>看是一般道理所以謂之易○盈天地之間所以為造化者陰陽二氣之終始盛衰而已陽生於北長於</hi>
　<hi>東而盛於南陰始於南中於西而終於北故陽常居左而以生育長養為功其類則為剛為明為公為義</hi>
　<hi>而凡君子之道屬焉陰常居右而以夷傷慘殺為事其類則為柔為暗為私為利而凡小人之道屬焉聖</hi>
　<hi>人作易畫卦係辭於其進退消長之際所以示人者㴱矣又曰易中說到陽處便扶助推移他說到陰處</hi>
　<hi>便抑遏壅絶他○聖人作易常以陽為君子而引翼扶持惟恐其不盛陰為小人而排擯抑黜惟恐其不</hi>
　<hi>衰○問履霜堅氷何以不著占象曰此自分曉占者目前未見有害却有未萌之禍所宜戒謹○雲峰胡</hi>
<pb n="10a"/>
　<hi>氏曰履初象霜一陰象堅氷六陰象至危之之辭本義於此爻特詳焉者易交易也變易也交易者對待</hi>
　<hi>之陰陽陽之性健為仁禮陰之性順為義知不能相无者也變易者流行之陰陽消長之際陽為生為淑</hi>
　<hi>為君子隂為殺為慝為小人聖人未嘗不致其扶陽抑陰之意又曰履霜而知堅氷之將至羸豕而知蹢</hi>
　<hi>躑之有孚姤之一陰即坤之初陰也其謹微之意可見矣乾之陽主發見潛龍則明其未見坤之陰主隱</hi>
　<hi>伏履霜則彰其巳至君子進之難而小人進之易也</hi>
象曰履霜堅氷陰始凝也馴致其道至堅氷也<lb/>
　傳陰始凝而為霜漸盛則至於堅氷<hi>一有也字</hi>小人雖微<lb/>
　長則漸至於盛故戒於初馴謂習習而至於盛習因<lb/>
<pb n="10b"/>
　循也本義按魏志作初六履霜今當從之馴順習也<lb/>
　<hi>習静劉氏曰坤初六在姤為五月一陰始生便有凝意驗之井泉已寒然去氷霜之時尚逺聖人見微知</hi>
　<hi>著謂所履者已凝之霜馴致其道則至堅氷矣○雲峰胡氏曰上六曰其道窮也由初六順習其道以至</hi>
　<hi>於窮示兩其道字具載始末經曰堅氷至要其終也傳曰至堅氷原其始也</hi>
六二直方大不習无不利<lb/>
　傳二陰位在下故為坤之主統言坤道中正在下地<lb/>
　之道也以直方大三者形容其德用盡地之道矣由<lb/>
　直方大故不習而无所不利不習謂其自然在坤道<lb/>
<pb n="11a"/>
　則莫之為而為也在聖人則從容中道也直方大孟<lb/>
　子所謂至大至剛以直也在坤體故以方易剛猶貞<lb/>
　加牝馬也言氣則先大大氣之體也於坤則先直方<lb/>
　由直方而大也直方大足以盡地道在人識之耳乾<lb/>
　坤純體以位相應二坤之主故不取五應不以君道<lb/>
　處五也乾則二五相應<hi>程子曰至大至剛以直此三者不可缺一缺一便不是浩</hi>
　<hi>然之氣如坤所謂直方大是也但坤卦不可言剛言剛則害坤體然孔子於文言又曰坤至柔而動也剛</hi>
　<hi>方即剛也又曰坤六二直方大不習无不利方便是剛大便是大直便是直於坤不言剛而言方者言剛</hi>
<pb n="11b"/>
　<hi>則害於地道故下復云至柔而動也剛以其先言柔而後云剛无害大只是對小而言是大也剛只是對</hi>
　<hi>柔而言是剛也直只是對曲而言是直也如此自然不習无不利坤之六二只為巳是地道又是二又是</hi>
　<hi>六地道之精純者至如六五便不同欲得學者且只看取地道坤雖是學者之事然亦有聖人之道聖賢</hi>
　<hi>之道其發无二但至有深淺大小○朱子曰坤卦中惟這一爻最純粹葢五雖尊位卻是陽爻破了體了</hi>
　<hi>四重陰而不中三又不正惟此爻得中正所以就這說箇直方大此是說坤卦之本體然而本意卻是教</hi>
　<hi>人知道這爻有這箇德不待習學而无不利人占得這箇時若能直能方能大則亦不習无不利郤不是</hi>
　<hi>要發明坤道伊川有這箇病從頭到尾皆然○厚齊馮氏曰乾六爻莫盛於五坤六爻莫盛於二何也中</hi>
　<hi>而且正乾尊坤卑各盡其道也</hi>
<pb n="12a"/>
　本義柔順正固坤之直也賦形有定坤之方也德合<lb/>
　无疆坤之大也六二柔順而中正又得坤道之純者<lb/>
　故其德内直外方而又盛大不待學習而无不利占<lb/>
　者有其德則其占如是也<hi>朱子曰方是一定不變之意坤受天之氣而生物而</hi>
　<hi>其直止是一定○問直方大不習无不利曰坤是純陰一卦諸爻皆不中正五雖中亦以陰居陽唯六二</hi>
　<hi>居中得正為坤之最盛者故以象言之則有是三者之德而不習无不利占者得之有是則吉○占者有</hi>
　<hi>直方大之德則不習而无不利占者无此德則雖習而不利也如奢侈之人而德共儉則吉之占明不共</hi>
　<hi>儉者是占為不吉也他皆倣此如此看自然意思活○問不習无不利或以為此是成德之事或以為學</hi>
<pb n="12b"/>
　<hi>者須時習然後至於不習曰不是如此聖人作易只是說此爻中有此象人若占得便應此事有此用也</hi>
　<hi>未說到時習至於不習與成德之事若說到學者須習至於不習然聖人作易未有此意在○雲峰胡氏</hi>
　<hi>曰乾五爻皆取象唯九三獨指其性體剛健者言之坤五爻各取象唯六二獨指其性體柔順者言之初</hi>
　<hi>三五柔順而不正四上柔順而不中唯六二柔順而中正得坤道之純者也正則内直中則外方直則生</hi>
　<hi>物不可屈撓方則賦形不可移易内直外方其德自然盛大不待習熟而无不利占者如之則自然无不</hi>
　<hi>利也初六占在象中六二象在占中學者㑹於辭意之表可也</hi>
象曰六二之動直以方也不習无不利地道光也<lb/>
　傳承天而動直以方耳直方則大矣直方之義其大<lb/>
<pb n="13a"/>
　无窮地道光顯其功順成豈習而後利哉<hi>雙湖胡氏曰六二之</hi>
　<hi>動直以方也欲知其直方當於動處觀之地之生物也藏於中者畢達於外而无所囘隱此可以見其直</hi>
　<hi>其成物也洪纎高下飛潛動植隨物賦形而各有定分此可以見其方若其大則地之无不持載固不待</hi>
　<hi>言而可見矣地道之光自然而然人之徳能如地道之内直外方而又盛大則豈待學習而後利乎</hi>
六三含章可貞或從王事无成有終<lb/>
　傳三居下之上得位者也為臣之道當含晦其章美<lb/>
　有善則歸之於君乃可常而得正上无忌惡之心下<lb/>
　得柔<hi>一作恭</hi>順之道也可貞謂可貞固守之又可以常<lb/>
<pb n="13b"/>
　久而无悔咎<hi>一作吝</hi>也或從上之事不敢當其成功唯<lb/>
　奉事以守其終耳守軄以終其事<hi>一有者字</hi>臣之道也<hi>王氏</hi>
　<hi>大寳曰剛柔相雜曰文文之成者曰章剛動而柔縕之含章也○進齋徐氏曰或者不敢自决之辭從者</hi>
　<hi>不敢造始之意成謂專成无成謂以陰承陽但當盡臣道不可有所專成也有終陰之事也陽不足於後</hi>
　<hi>代其終者陰也三下卦之終故亦以終言</hi>
　本義六陰三陽内含章美可貞以守然居下之上不<lb/>
　終含藏故或時出而從上之事則始雖无成而後必<lb/>
　有終爻有此象故戒占者有此德則如此占也<hi>朱子曰六</hi>
<pb n="14a"/>
　<hi>三陰居陽位本是陰帶些陽故為含章之象又貞以守則為陰象矣或從王事者以居下卦之上不終含</hi>
　<hi>藏故有或時出從王事之象无成有終者在人臣用之則為不居其成而能有終之象在占者用之則為</hi>
　<hi>始雖无成而能有終也此亦占意已見於象中者○雲峰胡氏曰陽主進陰主退乾九三陽居陽故曰乾</hi>
　<hi>乹其德主乎進也坤六四陰居陰故曰括囊其位主乎退也乾九四陽居陰坤六三陰居陽故皆曰或進</hi>
　<hi>退未定之際也特其退也曰在淵曰含章唯進則皆曰或聖人不欲人之急於進也如此三多凶故聖人</hi>
　<hi>首於乾坤之第三爻其辭又獨詳焉</hi>
象曰含章可貞以時發也<lb/>
　傳夫子懼人之守文而不達義也又從而明之言為<lb/>
<pb n="14b"/>
　臣處下之道不當有其功善必含晦其美乃正而可<lb/>
　常然義所當為者則以時而發不有其功耳不失其<lb/>
　宜乃以時也非含藏終不為也含而不為不盡忠者<lb/>
　也<hi>漢上朱氏曰含章者坤之静也以時發者坤之動也○東萊呂氏曰大凡人出來做事多被人疑忌</hi>
　<hi>只為預先多露圭角不能含章惟含章然後可以時發初不是兩件事</hi>
或從王事知光大也<hi>知音智</hi>
　傳象只舉上句解義則并及下文它卦皆然或從王<lb/>
　事而能无成有終者是其知之光大也唯其知之光<lb/>
<pb n="15a"/>
　大故能含晦淺暗之人有善唯恐人之不知豈能含<lb/>
　章也<hi>東萊呂氏曰傳云惟其知之光大故能含晦此極有意味尋常人欲含晦者多只去鋤治驕矜</hi>
　<hi>深匿名迹然逾鋤逾生逾匿逾露者葢不曾去根本上理㑹自已知未光大胸中淺狹纔有一功一善便</hi>
　<hi>无安著處雖强欲抑遏終制不住譬如瓶小水多雖抑遏固閉終必泛溢若瓶大則水自不泛溢都不須</hi>
　<hi>閑費力○雲峰胡氏曰小象於三言知於二言義仁禮之性健義知之性順君子於坤法其柔順之貞而</hi>
　<hi>已</hi>
六四括囊无咎无譽<hi>括古活反譽音餘又音預</hi>
　傳四居近五之位而无相得之義乃上下閉隔之時<lb/>
<pb n="15b"/>
　其自處以正危疑之地也若晦藏其知如括結囊口<lb/>
　而不露則可得无咎不然則有害也既晦藏則无譽<lb/>
　矣<hi>或問程易云六四近君而不得於君為上下間隔之時與重陰不中二說如何朱子曰只是重陰不</hi>
　<hi>中故當謹密如此六四爻不止言大臣事凡得此爻在位者便當去未仕者便當隱問比干事如何曰此</hi>
　<hi>又别是一義雖凶无咎○廬陵龍氏曰朱子當去當隱之說葢深有功於易若當去不去當隱不隱惟阿</hi>
　<hi>諛乾没竊位全身以應括囊之象者小人之流也豈易之㫖哉</hi>
　本義括囊言結囊口而不出也譽者過實之名謹密<lb/>
　如是則无咎而亦无譽矣六四重陰不中故其象占<lb/>
<pb n="16a"/>
　如此葢或事當謹密或時當隱遁也<hi>朱子曰六四重陰不中故有括</hi>
　<hi>囊之象无咎无譽亦是象中已見占意陰則渾是不發厎六三含章為是有陽半動半静之爻若六四則</hi>
　<hi>渾是柔了所以括囊問本義云六四重陰不中何以見其有括囊之象曰陰而又陰其結塞不開即為括</hi>
　<hi>囊矣又問占者必當括囊則无咎何也曰當天地閉賢人隱之時若非括囊則有咎矣○雲峰胡氏曰陰</hi>
　<hi>虗能受有囊象六三含章六四括囊皆取含蓄不露之象三以陰居陽猶或可出而從王事六四以陰居</hi>
　<hi>陰惟可括囊不出而已○隆山李氏曰譽者咎之招也六四之所以无咎者以其无譽也</hi>
象曰括囊无咎愼不害也<lb/>
　傳能愼如此則无害也<hi>建安丘氏曰愼釋括囊義不害釋无咎義愼則不害矣</hi>
<pb n="16b"/>
六五黄裳元吉<lb/>
　傳坤雖臣道五實君位故為之戒云黄裳元吉黄中<lb/>
　色裳下服守中而居下則元吉謂守其分也元大而<lb/>
　善也爻象唯言守中居下則元吉不盡發其義也黄<lb/>
　裳既元吉則居尊為天下大凶可知後之人未達則<lb/>
　此義晦矣不得不辨也五尊位也在它卦六居五或<lb/>
　為柔順或為文明或為暗弱在坤則為居尊位陰者<lb/>
　臣道也婦道也臣居尊位羿莽是也猶可言也婦居<lb/>
<pb n="17a"/>
　尊位女媧氏武氏是也非常之變<hi>一作大</hi>不可言也故<lb/>
　有黄裳之戒而不盡言也或疑在革湯武之事猶盡<lb/>
　言之獨於此不言何也曰廢興理之常也以陰居尊<lb/>
　位非常之變也<hi>或問伊川解作聖人示戒竝舉女媧武后之事今考本爻无此象這又是</hi>
　<hi>象外立教之意否朱子曰伊川要立議論教人可向别處說不可硬配在易上說此爻何曾有這義都是</hi>
　<hi>硬入這意所以說得絮了○隆山李氏曰乾之九五堯舜之君也坤之六五臯䕫稷契之臣也坤六五之</hi>
　<hi>應在乾九五乾坤相應者堯舜臯䕫之遇合也乾之事業則堯舜二典是也坤之事業則禹臯陶益稷三</hi>
　<hi>謨是也合典謨而觀然後堯舜臯䕫之事業可見合乾坤二卦而觀然後君臣之配應可見乾坤定體一</hi>
<pb n="17b"/>
　<hi>純而不雜坤六爻无君位與諸卦六爻自為配應例不同乾為君六爻皆君事坤為臣六爻皆臣道也先</hi>
　<hi>儒謂五君位以陰居之為新莽武后之類此賊教之大者不可无辨○縉雲馮氏曰天下之變无常社稷</hi>
　<hi>有綴旒之危莫不頼腹心之臣從權制變而社稷以安君薨百官總已以聽於冢宰三代之常制然則人</hi>
　<hi>臣而行君事无世无之坤之六爻初戒之四戒之上又戒之而五復為戒懼之辭世不幸而至於大變則</hi>
　<hi>為臣者不敢犯難而任事為君者終疑其臣於下誰與寄社稷之計不可之大者也亦惟忠誠純至臨大</hi>
　<hi>節而不可奪如黄裳者是頼焉而後成社稷之功矣○雙湖胡氏曰隆山所論甚當然先儒說乃是程傳</hi>
　<hi>傳意誠以五為君位不可以臣與婦居之而不知坤既純臣道則六五正大臣之位不得例以君位言矣</hi>
　<hi>然使羿莽媧武之徒居此位其不為羿莽媧武之禍者亦希矣居此位者其必如六五黄裳之大臣焉斯</hi>
<pb n="18a"/>
　<hi>可耳善觀程傳者正自不妨益致其戒也</hi>
　本義黄中色裳下飾六五以陰居尊中順之德充諸<lb/>
　内而見於外故其象如此而其占為大善之吉也占<lb/>
　者德必如是則其占亦如是矣春秋傳南蒯將叛筮<lb/>
　得此爻以為大吉子服惠伯曰忠信之事則可不然<lb/>
　必敗外强内溫忠也和以率貞信也故曰黄裳元吉<lb/>
　黄中之色也裳下之飾也元善之長也中不忠不得<lb/>
　其色下不共不得其飾事不善不得其極且夫易不<lb/>
<pb n="18b"/>
　可以占險三者有闕筮雖當未也後蒯果敗此可以<lb/>
　見占法矣<hi>朱子曰黄裳元吉不過是說在上之人能盡柔順之道黄中色裳是下體之服能似</hi>
　<hi>這箇則无不吉這是䢷居中處下之道乾之九五自是剛健厎道理坤之六五自是柔順厎道理各隨他</hi>
　<hi>陰陽自有一箇道理其為九六不同所以在那五處亦不同這箇五之柔順從䢷六裏來又曰凡易中言</hi>
　<hi>占者有其德則其占如是言无其德而得是占者卻是反說如南蒯是也○左傳昭公十二年南蒯將叛</hi>
　<hi>枚筮之遇坤䷁之比䷇曰黄裳元吉以為大吉子服惠伯  注坎外卦險故强坤内卦順故温强而能温</hi>
　<hi>所以為忠水和而上安正和正信之本也夫易猶言此易謂此黄裳之占易道正大故險事不可以占○</hi>
　<hi>節齋蔡氏曰黄象五裳象六○厚齋馮氏曰黄以明其為地之色也裳以明其配乾之衣也○林氏栗曰</hi>
<pb n="19a"/>
　<hi>乾為衣坤為裳五雖尊配乾而為下矣○雲峰胡氏曰離六二象黄離遯六二象黄牛裳又下象坤六二</hi>
　<hi>象黄裳可也何乃於六五言之葢六二陰而在下柔順中正自然無不利六五以陰居尊非中順之德充</hi>
　<hi>諸内而見諸外必不能大善而吉也故曰黄裳元吉否則大凶言外之意可見矣</hi>
象曰黄裳元吉文在中也<lb/>
　傳黄中之文在中不過也内積至美而居下故為元<lb/>
　吉<hi>息齋余氏曰坤六五黄裳元吉象曰文在中也則止發黄裳義葢通坤卦皆可言裳唯六五則為黄</hi>
　<hi>裳所以可貴也六二雖中而不文六三雖文而不中故直方但言其質之中而含章但戒其華之露</hi>
　本義文在中而見於外也<lb/>
<pb n="19b"/>
上六龍戰于野其血𤣥黄<lb/>
　傳陰從陽者也然盛極則抗而爭六既極矣復進不<lb/>
　已則必戰故云戰于野野謂進至於外也既敵矣必<lb/>
　皆傷故其血𤣥黄本義陰盛之極至與陽爭兩敗俱<lb/>
　傷其象如此占者如是其凶可知<hi>或問坤上六不言凶何耶朱子曰戰</hi>
　<hi>而至於俱傷其血𤣥黄不言而凶可知問乾只言亢坤卻言戰何也曰乾无對待只有乾而已故不言坤</hi>
　<hi>坤則不可无乾陰體不足常虧欠若无乾便没上截大抵陰陽二物本别无陰只陽盡處便是陰○臨川</hi>
　<hi>王氏曰陰盛於陽故與陽俱稱龍陽衰於陰故與陰俱稱血○厚齋馮氏曰主龍而言則知陰不可亢亢</hi>
<pb n="20a"/>
　<hi>則陽必伐之戒陰也以戰而言則知陰不可長長則與陽敵矣戒陽也○雲峰胡氏曰坤六爻皆臣而下</hi>
　<hi>卦之上曰王有君也六爻皆陰而上卦之上曰龍有陽也不言陰與陽戰而曰龍戰于野與春秋王師敗</hi>
　<hi>績于茅戎天王狩於河陽同一書法也其血𤣥黄兩敗俱傷陰雖極盛豈能獨傷陽哉又曰初上取象小</hi>
　<hi>人之情狀著矣曰堅氷至者防龍戰于野之禍於其始曰龍戰于野者著堅氷之至於其終也</hi>
象曰龍戰于野其道窮也<lb/>
　傳陰盛至於窮極則必爭而傷也<hi>朱子曰坤六爻雖有重輕大槩皆是</hi>
　<hi>持守收歛畏謹厎意○建安丘氏曰坤卦六爻上二爻言陰道之消長中四爻言臣道之顯晦初六陰之</hi>
　<hi>微故曰履霜堅氷忌其長也上六陰之極故曰龍戰于野著其窮也此以陰道之消長言也二與五居得</hi>
<pb n="20b"/>
　<hi>中位臣道之顯者二位内故曰直方大言其德之盛也五位外故曰黄裳元吉言其業之美也三與四居</hi>
　<hi>位不中臣道之晦者三爻陰位陽静中有動故曰含章含則有時而發也四爻位俱陰静而无動故曰括</hi>
　<hi>囊括則无時而可出矣此以臣道之顯晦言也○雲峰胡氏曰乾六爻皆取龍為象坤之取象曰履霜曰</hi>
　<hi>直方曰含章曰括囊曰黄裳曰其血𤣥黄不一而足陽純而陰雜也</hi>
用六利永貞<lb/>
　傳坤之用六猶乾之用九用陰之道也陰道柔而難<lb/>
　常故用六之道利在常永貞固<hi>厚齋馮氏曰乾極矣九將變而為六能用</hi>
　<hi>九則不失其為君之道坤極矣六將變而為九能用六則不失其為臣之節用九在无首用六在永貞永</hi>
<pb n="21a"/>
　<hi>貞所以用六也</hi>
　本義用六言凡筮得陰爻者皆用六而不用八亦通<lb/>
　例也以此卦純陰而居首故發之遇此卦而六爻俱<lb/>
　變者其占如此辭葢陰柔而不能固守變而為陽則<lb/>
　能永貞矣故戒占者以利永貞即乾之利貞也自坤<lb/>
　而變故不足於元亨云<hi>朱子曰乾吉在无首坤利在永貞這只說二用變卦坤利</hi>
　<hi>在永貞不知有何闗捩子這坤卻不得見他元亨只得他永貞坤之本卦固自有元亨變卦卻无又曰坤</hi>
　<hi>雖變而為陽然坤性依舊在他本是箇无頭底物如婦從夫臣從君地承天先迷後得東北喪朋西南得</hi>
<pb n="21b"/>
　<hi>朋皆是无頭處也○雲峰胡氏曰坤安貞變而為乾則為永貞安者順而不動永者健而不息乾變坤剛</hi>
　<hi>而能柔坤變乾雖柔必强善變化氣質者當如之陽先於陰而陽之極不為首陰小於陽而陰之極以大</hi>
　<hi>終善撫馭世變者當如之</hi>
象曰用六永貞以大終也<lb/>
　傳陰既貞固不足則不能永終故用六之道利在盛<lb/>
　大於終能大於終乃永貞也<hi>沙隨程氏曰乾以元為本所以資始坤以貞為</hi>
　<hi>主所以大終也</hi>
　本義初陰後陽故曰大終<hi>朱子曰陽為大陰為小如大過小過之類皆是以陰</hi>
<pb n="22a"/>
　<hi>陽而言六爻皆陰其始本小到此陰皆變為陽矣所謂以大終也言始小而終大○雲峰胡氏曰既提出</hi>
　<hi>陰陽二字於乾坤初爻至此曰以大終也於以見陰為小陽為大陰陽之大分明矣</hi>
文言曰坤至柔而動也剛至静而德方<lb/>
　本義剛方釋牝馬之貞也方謂生物有常<hi>朱子曰坤至柔而動</hi>
　<hi>也剛坤只是承天如一氣之施坤則盡能發生承載非剛安能如此又曰乾行健固是有力坤雖柔順亦</hi>
　<hi>是決然恁地順不是柔弱放倒了所以聖人說坤至柔而動也剛○建安丘氏曰坤體本至柔及其生物</hi>
　<hi>發動處柔中未嘗无剛也本至静而大德曰生賦形一定不易於此可見其德之方也○西溪李氏曰聖</hi>
　<hi>人恐剛字害坤之體故曰動也剛動其發用處○臨川吳氏曰乾之為德不徒剛健而能中正故為乾元</hi>
<pb n="22b"/>
　<hi>之大坤之為德不徒柔靜而能剛方故為坤元之至</hi>
後得主而有常<lb/>
　本義程傳曰主下當有利字<hi>臨川吳氏曰彖傳言後順得常此言後得主利</hi>
　<hi>是為坤道之常也○進齋徐氏曰後得主利而有常是再釋利貞之義謂處後順乾則得其道而主利可</hi>
　<hi>以常久也</hi>
含萬物而化光<lb/>
　本義復明亨義<hi>臨川吳氏曰彖傳言含𢎞光大此言静翕之時含萬物生意於中動闢則</hi>
　<hi>化生萬物而光輝</hi>
<pb n="23a"/>
坤道其順乎承天而時行<lb/>
　傳坤道至柔而其動則剛坤體至靜而其德則方動<lb/>
　剛故應乾不違德方故生物有常陰之道不唱而和<lb/>
　故居後為得而主利成萬物坤之常也含容萬類其<lb/>
　功化光大也主字下脫利字坤道其順乎承天而時<lb/>
　行承天之施行不違時贊坤道之順也<hi>或問程傳云坤道至柔而</hi>
　<hi>動則剛坤體至静而德則方柔與剛相反静與方疑相似朱子曰静无形方有體方謂生物有常言其得</hi>
　<hi>方正一定確然不易而生物有常也静言其體則不可得見方言其德則是其著也</hi>
<pb n="23b"/>
　本義復明順承天之義○此以上申彖傳之意<hi>臨川吳氏</hi>
　<hi>曰彖言乃順承天此言坤道之順承天之健而隨天之時以行彖與文言互相發○隆山李氏曰坤道无</hi>
　<hi>成而代有終不可先乾而起亦不可後乾而不應一以柔順為正承天之時而作成物以終其功則得矣</hi>
　<hi>故曰坤道其順乎承天而時行此總言純坤之大體以為體坤元之用者當後天而不可先天也○中溪</hi>
　<hi>張氏曰陰陽寒暑生殺榮悴一出於天而地但聽命焉方其煖然為春地亦與之為春也及其凄然為秋</hi>
　<hi>地亦與之為秋也坤道其順乎亦惟上承天施而與時偕行爾○雲峰胡氏曰乾文言釋元亨利貞自元</hi>
　<hi>而亨亨而利利而貞乾以君之所主在元也坤文言則首釋牝馬之貞自貞而利利而亨亨而元坤以藏</hi>
　<hi>之所主在貞也</hi>
<pb n="24a"/>
積善之家必有餘慶積不善之家必有餘殃臣弑其君<lb/>
子弑其父非一朝一夕之故其所由來者漸矣由辯之<lb/>
不早辯也易曰履霜堅氷至葢言順也<lb/>
　傳天下之事未有不由積而成家之所積者善則福<lb/>
　慶及於子孫所積不善則災殃流於後世其大至於<lb/>
　弑逆之禍皆因積累而至非朝夕所能成也明者則<lb/>
　知漸不可長小積成大辯之於早不使順長故天下<lb/>
　之惡无由而成乃知霜氷之戒也霜而至於<hi>一无於字</hi>氷<lb/>
<pb n="24b"/>
　小惡而至於<hi>一无於字</hi>大皆事勢之順長也本義古字順<lb/>
　慎通用按此當作慎言當辯之於微也<hi>朱子曰陰陽皆自微至著</hi>
　<hi>不是陰便積著陽便合下具足此處亦不說這箇意履霜堅氷只是說從微時便須著慎來所以說葢言</hi>
　<hi>慎也由辯之不早辯李光祖云不早辯他直到得郎當了却方辯剗地激成事來此說最好○東萊呂氏</hi>
　<hi>曰積善之家必有餘慶積不善之家必有餘殃善如何得積惡如何得不積肉羶則蟻集醯酸則蚋聚若</hi>
　<hi>胸中有容著善處善自然積胸中无容著惡處惡自然不積○臨川吳氏曰小善積而為大善則福慶亦</hi>
　<hi>大而為餘慶小不善積而為大不善則禍殃亦大而為餘殃必然之理也○雲峰胡氏曰諸家釋順字謂</hi>
　<hi>善與不善皆由順而後積本義作愼言當辯之於微也葢善與不善皆自微而至著於其微也審而謹之</hi>
<pb n="25a"/>
　<hi>則善惡之幾以決善念之萌以長自不肯甘為不善之習矣以此見讀作順字不若愼字有下工夫處</hi>
直其正也方其義也君子敬以直内義以方外敬義立<lb/>
而德不孤直方大不習无不利則不疑其所行也<lb/>
　傳直言其正也方言其義也君子主敬以直其内守<lb/>
　義以方其外敬立而<hi>一作則</hi>内直義形而<hi>一作則</hi>外方義<lb/>
　形於外非在外也敬義既立其德盛矣不期大而大<lb/>
　矣德不孤也无所用而不周无所施而不利孰為疑<lb/>
　乎<hi>程子曰敬以直内義以方外合内外之道也○切要之道无如敬以直内心敬則内自直○敬義夾</hi>
<pb n="25b"/>
　<hi>持直上達天德自此○問人有專務敬以直内不務方外何如曰有諸中者必形諸外惟恐不直内内直</hi>
　<hi>則外必方○問敬義如何别曰敬只是持已之道義便知有是非順理而行是為義也若只守一箇敬不</hi>
　<hi>是集義却是都無事也○乾九三言聖人之學坤六二言賢人之學此其大致也若夫敬以直内義以方</hi>
　<hi>外則雖聖人不越乎此无異道故也○龜山楊氏曰守一之謂敬无適之謂一敬足以直内而已發之於</hi>
　<hi>外則未能時措之宜也故必有義以方外又曰盡其誠心而無偽焉所謂直也若施之於事則厚薄隆殺</hi>
　<hi>一定而不可易為有方矣所主者敬而義則自此出焉故有内外之辨○朱子曰敬立而内自直義形而</hi>
　<hi>外自方若欲以敬要去直内以義要去方外則非矣問義形而外方曰義是心頭斷事厎心斷於内而外</hi>
　<hi>便方正萬物各得其宜○敬義夾持直上達天德自此最是他下得夾持兩字好敬主乎中義防於外二</hi>
<pb n="26a"/>
　<hi>者相夾持要放下霎時也不得只得直上去故便達天德自此表裏夾持更无東西走作去處上面只更</hi>
　<hi>有箇天德直上者无許多人欲牽惹也</hi>
　本義此以學而言之也正謂本體義謂裁制敬則本<lb/>
　體之守也直内方外程傳僃矣不孤言大也疑故習<lb/>
　而後利不疑則何假於習<hi>朱子曰敬以直内是持守工夫義以方外是講學工</hi>
　<hi>夫直是直上直下胸中无纎毫委曲方是割截方正之意是處此事皆合宐截然區處得如一物四方在</hi>
　<hi>靣前截然不可得而移易之意若是圓時便轉動得未有事時只說敬以直内若事物之來當辨别一箇</hi>
　<hi>是非敬譬如鏡義便是能照厎○敬以養其心無一毫私念可以言直矣由此而發所施各得其當是之</hi>
<pb n="26b"/>
　<hi>謂義又曰須將敬來做本領涵養得貫通時纔敬以直内便義以方外若無敬也不知義之所在○敬以</hi>
　<hi>直内義以方外八箇字一生用之不窮敬以直内是无纎毫私意胸中洞然徹上徹下表裏如一義以方</hi>
　<hi>外是見得是處決定是恁地不是處決定不恁地截然方方正正須是自將去做工夫又曰敬義工夫不</hi>
　<hi>可偏廢彼專務集義而不知主敬者固有虚驕急迫之病而所謂義者或非其義矣然專言敬而不知就</hi>
　<hi>日用念慮起處分别其公私義利之所在而決取舍之幾焉則亦不免於昏憒雜擾而所謂敬者有非敬</hi>
　<hi>矣又曰有人專要就寂然不動上理㑹及其應事卻顛倒又牽動它寂然底又有人專要理㑹事却於根</hi>
　<hi>本上全无工夫須是徹上徹下表裏洞徹如敬以直内便義以方外義以方外便敬以直内又曰敬義只</hi>
　<hi>是一事如兩脚立定是敬纔行是義合目是敬開眼見物便是義○文言將敬字解直字義字解方字敬</hi>
<pb n="27a"/>
　<hi>義立而德不孤即解大字敬而无義則做事出來必錯了只義而無敬則无本何以為義皆是孤也須是</hi>
　<hi>敬義立方不孤施之事君則忠於君事親則悅於親交朋友則信於朋友皆不待習而无一之不利也○</hi>
　<hi>坤六二末乃言不疑所行不疑方可入乾知處○潛室陳氏曰直其正也方其義也而不言正以直内何</hi>
　<hi>也葢以正解直則可以敬解直則不可轉正為敬者葢才敬則心必正敬則竪起精神不令放倒乃是正</hi>
　<hi>以直内處為下一轉語即喚起精神所以敬字更有工夫○雙峰饒氏曰所謂直者即人心本然之正所</hi>
　<hi>謂方者即人心裁制之義皆其固有而非外鑠我者君子當主敬以直其内守義以方其外敬義竝立則</hi>
　<hi>其德不孤葢孤則偏於一善而其德狹不孤則衆善畢集而其徳大矣體用全備无適不宜其於行事坦</hi>
　<hi>然无所疑惑此所以不習而无不利也○雲峰胡氏曰直方以用言正義以體言敬立而内直義形而外</hi>
<pb n="27b"/>
　<hi>方有體固有用也就敬與義言之則敬為體義又為用體用兼全此其德所以不孤也又曰乾九三明誠</hi>
　<hi>竝進聖人事也坤六二敬義偕立學者事也主敬是為學之要集義乃講學之功○隆山李氏曰文言字</hi>
　<hi>字皆有位置非茍然也乾九三言誠坤六二言敬誠敬者乾坤之别也先儒誠敬之學起於此乾九二言</hi>
　<hi>仁坤六二言義仁義者陰陽之辯也先儒論仁義之用取諸此</hi>
陰雖有美含之以從王事弗敢成也地道也妻道也臣<lb/>
道也地道无成而代有終也<lb/>
　傳為下之道不居其功含晦其章美以從王事代上<lb/>
　以終其事而不敢有其成功也猶地道代天終物而<lb/>
<pb n="28a"/>
　成功則主於天也妻道亦然<hi>朱子曰天地之間萬物粲然而陳者皆陰麗於</hi>
　<hi>陽其美外見者也六三六五皆以陰居陽故三則曰陰雖有美而五則曰美在其中然三方進而位不中</hi>
　<hi>者也故雖有美而尚含之五正位而居體者也故美在其中而發於事業人臣事業之著於世固自有時</hi>
　<hi>殆不可挾才能而躐進以取三五同功嫌迫之禍也○節齋蔡氏曰代天終物而成功主於天者地道也</hi>
　<hi>以數言之天數終於九不足於終代其終者地十也○中溪張氏曰弗敢云者非其才有所不足於其分</hi>
　<hi>有所不敢也凡地之於天妻之於夫臣之於君其道皆當如是則得以陰從陽之正而能代上以終其事</hi>
　<hi>也下獨言地道葢舉其大者爾○平菴項氏曰陰雖有美含之絶句以含之連下文讀者非</hi>
天地變化草木蕃天地閉賢人隱易曰括嚢无咎无譽<lb/>
<pb n="28b"/>
葢言謹也<lb/>
　傳四居上近君而无相得之義故為隔絶之象天地<lb/>
　交感則變化萬物草木蕃盛君臣相際而道亨天地<lb/>
　閉隔則萬物不遂君臣道絶賢者隱遯四於閉隔之<lb/>
　時括嚢晦藏則雖无令譽可得无咎言當謹自守也<lb/>
　<hi>臨川吳氏曰草木蕃者召南所謂朝廷既治庶類蕃殖是也賢人隱者洪範所謂百穀用不成俊民用微</hi>
　<hi>是也○平菴項氏曰草木且蕃况於人乎言盛者要其終也賢人隱則物從之矣言衰者記其始也○東</hi>
　<hi>萊呂氏曰天地變化草木蕃天地閉賢人隱人與天地萬物同是一氣泰則見否則隱猶春生秋落氣至</hi>
<pb n="29a"/>
　<hi>即應間不容髪初不待思慮計較也若謂相時而動則已作兩事看所以獨稱賢人隐者葢衆人强自隔</hi>
　<hi>絶故與天地之氣不相通氣至而覺者獨賢人而已○雲峰胡氏曰六四文言與初六相似兩爻當合看</hi>
　<hi>初六首言人之善不善末斷之曰葢言愼也六四首言天地之交不交末斷之曰葢言謹也初當謹審母</hi>
　<hi>縱夫微陰之長四當謹審母衒於重陰之時</hi>
君子黄中通理<lb/>
　本義黄中言中德在内釋黄字之義也<lb/>
正位居體<lb/>
　本義雖在尊位而居下體釋裳字之義也<hi>平菴項氏曰黄中正</hi>
<pb n="29b"/>
　<hi>位美在其中屬黄字通理居體暢於四支屬裳字</hi>
美在其中而暢於四支發於事業美之至也<lb/>
　傳黄中文居中也君子文中而達於理居正位而不<lb/>
　失為下之體五尊位在坤則惟<hi>一作故唯</hi>取中正之義美<lb/>
　積於中而通暢於四體發見於事業德美之至盛也<lb/>
　本義美在其中復釋黄中暢於四支復釋居體<hi>或問坤二</hi>
　<hi>五皆中爻二是就盡得地道上說五是就著見於文章事業上說否朱子曰不可說盡得地道他便是坤</hi>
　<hi>道也二在下方是就工夫處說文言云不疑其所行是也五得尊位則是就他成就處說所以云美在其</hi>
<pb n="30a"/>
　<hi>中而暢於四支發於事業美之至也○進齋徐氏曰黄中中德在内通理文无不通言柔順之德蘊乎内</hi>
　<hi>而至盛也正位當在中之位居體居下體而不僭言柔順之德形於外而德當也黄中通理則美在其中</hi>
　<hi>而暢於四支正位居體則可發於事業二五皆中二内卦之中其發於外者不疑其所行而巳五外卦之</hi>
　<hi>中其施於外者有事業之可觀坤道之美至此極矣故曰美之至也又曰黄中通理四字當玩涵養不熟</hi>
　<hi>操守不固天理有一毫之未純人欲有一毫之未去未得為黄中也涵養熟矣操存固矣天理全而人欲</hi>
　<hi>去矣然條理未達脉絡未貫則是蘊於内者雖有中和渾厚之美而无融暢貫通之妙未得為通理也必</hi>
　<hi>黄中而通理暢於四支發於事業而後為美之至孟子曰充實而有光輝之謂大大而化之之謂聖亦此</hi>
　<hi>意也○雲峰胡氏曰六五當與六二竝看故皆以君子言葢直内方外之君子即黄中通理之君子也朱</hi>
<pb n="30b"/>
　<hi>子嘗謂敬以直内是持守工夫義以方外是講學工夫大抵敬以直内則胸中洞然徹上徹下表裏如一</hi>
　<hi>是即所以為黄中義以方外則凡事之來義以處之无不合理是即所以為通理五之黄中通理本於直</hi>
　<hi>内方外故其正位也雖居乎五之尊而其居體也則不失乎二之常二之直内方外是内外夾持兩致其</hi>
　<hi>力到五之黄中通理則内外通貫无所容其力矣</hi>
陰疑於陽必戰為其嫌於无陽也故稱龍焉猶未離其<lb/>
類也故稱血焉夫𤣥黄者天地之雜也天𤣥而地黄<hi>為于偽反離力智反夫音扶</hi>
　傳陽大陰小陰必從陽陰既盛極與陽偕矣是疑於<lb/>
<pb n="31a"/>
　陽也不相從則必戰卦雖純陰恐疑无陽故稱龍見<lb/>
　其與陽戰也于野進不已而至於外也盛極而進不<lb/>
　巳則戰矣雖盛極不離陰類也而與陽爭其傷可知<lb/>
　故稱血陰既盛極至與陽争雖陽不能无傷故其血<lb/>
　𤣥黄𤣥黄天地之色謂皆傷也本義疑謂鈞敵而无<lb/>
　小大之差也坤雖无陽然陽未嘗无也血陰屬葢氣<lb/>
　陽而血陰也𤣥黄天地之正色言陰陽皆傷也○此<lb/>
　以上申象傳之意<hi>平菴項氏曰𤣥黄者上下无别所謂雜也曰疑於陽曰嫌於无陽曰</hi>
<pb n="31b"/>
　<hi>猶未離其類曰天地之雜皆言陰之似陽臣之似君楚公子圍之美矣君哉也然終以野死則何利哉○</hi>
　<hi>西溪李氏曰𤣥天色也黄地色也雖曰天地之雜然天地定分終不可易故終之曰天𤣥而地黄○節齋</hi>
　<hi>蔡氏曰十月為純坤之月六爻皆陰然生生之理无頃刻而息一陽雖生於子而實始於亥十月之陽特</hi>
　<hi>未成文耳聖人為其純陰而或嫌於无陽也故稱龍以明之古人謂十月為陽月者葢出於此○雲峰胡</hi>
　<hi>氏曰上六亦當與六三竝看故皆揭以陰之一字三曰陰雖有美含之猶知有陽也上曰陰疑於陽必戰</hi>
　<hi>則與陽為均敵而无小大之差矣天道不可一日无陽故稱龍於盛陰之時存陽也戰而俱傷在臣子雖</hi>
　<hi>罪不容誅在君父則宜早辯也葢能辯之於初則如六五之黄裳元吉積善之慶有餘也不能辯之於初</hi>
　<hi>則如上六之其血𤣥黄積不善之殃有餘也</hi>
<pb n="32a"/>
䷂<hi>震下坎上</hi>
　傳屯序卦曰<hi>一无曰字</hi>有天地然後萬物生焉盈天地之<lb/>
　間者惟萬物故受之以屯屯者盈也屯者物之始生<lb/>
　也萬物始生鬱結未通故為盈塞於天地之間至通<lb/>
　暢茂盛則塞意亡矣天地生萬物屯物之始生故繼<lb/>
　乾坤之後以二象言之雲雷之興陰陽始交也以二<lb/>
　體言之震始交於下坎始交於中陰陽相交乃成雲<lb/>
　雷陰陽始交雲雷相應而未成澤故為屯若已成澤<lb/>
<pb n="32b"/>
　則為解也又動於險中亦屯之義陰陽不交則為否<lb/>
　始交而未暢則為屯在時則天下屯難未亨㤗之時<lb/>
　也<hi>誠齋楊氏曰氣始交未暢曰屯物勾萌未舒曰屯世多難未泰曰屯○隆山李氏曰乾坤之後次以</hi>
　<hi>屯蒙此乾坤以生育之功付之三子也屯初建矦蒙二克家五童蒙葢為是也○雲峰胡氏曰屯蒙繼乾</hi>
　<hi>坤之後上下體有震坎艮坤交乾而成也震則乾坤之始交故先焉</hi>
屯元亨利貞勿用有攸往利建侯<hi>屯張倫反</hi>
　傳屯有大亨之道而處之利在貞<hi>一作正</hi>固非貞<hi>一作正</hi>
　固何以濟屯方屯之時未可有所往也天下之屯豈<lb/>
<pb n="33a"/>
　獨力所能濟必廣資輔助故利建侯也<hi>或問程傳只言宜建侯輔</hi>
　<hi>助如何朱子曰易只有三處言利建侯屯兩言之豫一言之皆言立君左氏分明有立君之說衛公子元</hi>
　<hi>遇屯則可見矣○中溪張氏曰盈天地之間者萬物也而萬物以人為首故屯為人道之始具四德而繼</hi>
　<hi>乾坤也</hi>
　本義震坎皆三畫卦之名震一陽動於二陰之下故<lb/>
　其德為動其象為雷坎一陽陷於二陰之間故其德<lb/>
　為陷為險其象為雲為雨為水屯六畫卦之名也難<lb/>
　也物始生而未通之意故其為字象<graphic n="KR0708" url="https://raw.githubusercontent.com/kanripo/KR-Gaiji/master/images/KR0708.png" mimeType="image/png"/>穿地始出而<lb/>
<pb n="33b"/>
　未申也其卦以震遇坎乾坤始交而遇險陷故其名<lb/>
　為屯震動在下坎險在上是能動乎險中能動雖可<lb/>
　以亨而在險則宜守正而未可遽進故筮得之者其<lb/>
　占為大亨而利於正但未可遽有所往耳又初九陽<lb/>
　居陰下而為成卦之主是能以賢下人得民而可君<lb/>
　之象故筮立君者遇之則吉也<hi>朱子曰屯是陰陽未通之時蹇是流行之</hi>
　<hi>中有蹇滯困則窮矣○問彖云利建侯而本義取初九陽居陰下為成卦之主何也曰有一例成卦之主</hi>
　<hi>皆說於彖辭下如屯之初九利建侯大有之五同人之二皆如此又問屯利建侯此占恐與乾卦利見大</hi>
<pb n="34a"/>
　<hi>人同例曰然此亦大槩如此若是自卜為君者得之則所謂建侯者乃已也若是卜立君者得之則所謂</hi>
　<hi>建侯者乃君也此又看其所遇如何縁易本不是箇綳定厎文字所以曰不可為典要○䨇湖胡氏曰元</hi>
　<hi>亨利貞占辭也當屯難之世遽稱元亨亦猶蠱壞之時而有元亨之義卦辭大抵主在震初九一爻勿用</hi>
　<hi>有攸往震性好動戒震也○雲峰胡氏曰初九以震之一陽居陰下而為成卦之主元亨震之動也利貞</hi>
　<hi>為震遇坎而言也非不利有攸往不可輕用以往也易言利建侯者二豫建侯上震也屯建侯下震也震</hi>
　<hi>長子震驚百里皆有侯象</hi>
彖曰屯剛柔始交而難生<hi>難乃旦反六二象同</hi>
　本義以二體釋卦名義始交謂震難生謂坎<hi>中溪張氏曰乾</hi>
<pb n="34b"/>
　<hi>坤之後一索得震為始交再索得坎為難生而者承上接下之辭所以合震坎之義而釋其為屯也</hi>
動乎險中<lb/>
　傳以雲雷二象言之則剛柔始交也以坎震二體言<lb/>
　之動乎險中也剛柔始交未能通暢則艱屯故云難<lb/>
　生又動於險中為艱屯之義<lb/>
大亨貞<lb/>
　本義以二體之德釋卦辭動震之為也險坎之地也<lb/>
　自此以下釋元亨利貞乃用文王本意<hi>或問本義云此以下釋元</hi>
<pb n="35a"/>
　<hi>亨利貞用文王本意何也曰乾元亨利貞至孔子方作四德說後人不知將謂文王作易便作四德說即</hi>
　<hi>非也如屯卦所謂元亨利貞者以其能動雖可以亨而在險則宜守正故筮得之者其占為大亨而利於</hi>
　<hi>正初非謂四德也故孔子釋此彖辭只曰動乎險中大亨貞是用文王本意釋之也</hi>
雷雨之動滿盈<lb/>
　傳所謂大亨而貞<hi>一作正</hi>者雷雨之動滿盈也陰陽始<lb/>
　交則艱屯未能通暢及其和洽則成雷雨滿盈於天<lb/>
　地之間生物乃遂屯有大亨之道也所以能大亨由<lb/>
　夫<hi>一无夫字</hi>貞也非貞固安能出屯人之處屯有致大亨<lb/>
<pb n="35b"/>
　之道亦在夫<hi>一无夫字</hi>貞固也<lb/>
天造草昧宜建侯而不寧<lb/>
　傳上文<hi>一有既字</hi>言<hi>一有/夫字</hi>天地生物之義<hi>一有是以字</hi>此言時<lb/>
　事天造謂時運也草草亂无倫序昧㝠昧不明當此<lb/>
　時運所宜建立輔助則可以濟屯雖建侯自輔又當<lb/>
　憂勤兢畏不遑寧處聖人之深戒也<hi>龜山楊氏曰天造草昧非寧居</hi>
　<hi>之時故宜建侯而不寧建侯所以自輔也使人各有主而天下定矣○或問剛柔始交而難生程傳以雲</hi>
　<hi>雷之象為始交謂震始交於下坎始交於中如何朱子曰剛柔始交只指震言所謂震一索而得男也此</hi>
<pb n="36a"/>
　<hi>三句各有所指剛柔始交而難生是以二體釋卦名義動乎險中大亨貞是以二體之德釋卦辭雷雨之</hi>
　<hi>動滿盈天造草昧宜建侯而不寧是以二體之象釋卦辭只如此看甚明縁後來說者交雜混了故覺語</hi>
　<hi>意重複</hi>
　本義以二體之象釋卦辭雷震象雨坎象天造猶言<lb/>
　天運草雜亂昧晦㝠也陰陽交而雷雨作雜亂晦㝠<lb/>
　塞乎兩間天下未定名分未明宜立君以統治而未<lb/>
　可遽謂安寧之時也不取初九爻義者取義多端姑<lb/>
　舉其一也<hi>朱子曰雷雨之動滿盈亦是䢷欝塞厎意思天造草昧宜建侯而不寧孔子又是别</hi>
<pb n="36b"/>
　<hi>發出一道理說當此擾攘之時不可无君故須立君終不可道建侯便了須更自以為不安寧方可葢方</hi>
　<hi>動而遇險聖人見有此象故又因以為戒也○雲峰胡氏曰彖傳自屯以下例分作兩節釋卦名是一節</hi>
　<hi>釋卦辭是一節或卦辭有未盡者從而推廣之如乾坤文言是也本義但分卦體卦象卦德卦變而彖之</hi>
　<hi>㫖盡矣惟屯曰二體之象又曰二體之德見卦象卦德又因卦體而見之也</hi>
象曰雲雷屯君子以經綸<lb/>
　傳坎不云雨而云雲者雲為雨而未成者也未能成<lb/>
　雨所以為屯君子觀屯之象經綸天下之事以濟於<lb/>
　屯<hi>一无屯字</hi>難經緯綸緝謂營為也本義坎不言水而言<lb/>
<pb n="37a"/>
　雲者未通之意經綸治絲之事經引之綸理之也屯<lb/>
　難之世君子有為之時也<hi>或問屯需二象皆陰陽未和洽成雨之象然屯言君</hi>
　<hi>子以經綸需乃言飲食宴樂何也朱子曰需是緩意在他无所致力只得飲食宴樂屯是物之始生象草</hi>
　<hi>木初出地之狀其初出時欲破地靣而出不无齟齬艱難故當為經綸其義所以不同也○東萊呂氏曰</hi>
　<hi>屯難之世人皆惶懼沮喪不敢有為殊不知正是君子經綸時節○隆山李氏曰坎在震上為屯以雲方</hi>
　<hi>上升畜而未散也坎在震下為解以雨澤既沛无所不被也故雷雨作解者乃所以散屯而雲雷方興則</hi>
　<hi>屯難之始也○臨川吳氏曰君子治世猶治絲欲解其紛亂亦猶屯之時必欲解其欝結也經者先總其</hi>
　<hi>序為一而後分之象雷之自一而分綸者先理其緒為二而後合之象雷之自二而合也</hi>
<pb n="37b"/>
初九磐桓利居貞利建侯<hi>磐歩干反</hi>
　傳初以陽爻在下乃剛明之才當屯難之世居下位<lb/>
　者也未能便往濟屯故磐桓也方屯之初不磐桓而<lb/>
　遽進則犯難矣故宜居正而固其志凡人處屯難則<lb/>
　鮮能守正苟无貞固之守則將失義安能濟時之屯<lb/>
　乎居屯之世方屯於下所宜有助乃居屯濟屯之道<lb/>
　也故取建侯之義謂求輔助也<hi>東萊呂氏曰說者謂初以剛居剛在屯難</hi>
　<hi>之世恐其銳於進故戒之以磐桓此說不然葢初以剛明之才乃能與時消息自制其剛磐桓而不敢騁</hi>
<pb n="38a"/>
　<hi>此正所謂自勝之强也此正所謂剛也惟剛然後能磐桓孰謂以剛為戒乎○瀘川毛氏曰利居貞者其</hi>
　<hi>利在我利建侯者其利在民</hi>
　本義磐桓難進之貌屯難之初以陽在下又居動體<lb/>
　而上應陰柔險䧟之爻故有盤桓之象然居得其正<lb/>
　故其占利於居貞又本成卦之主以陽下陰為民所<lb/>
　歸侯之象也故其象又如此而占者如是則利建以<lb/>
　為侯也<hi>或問初九利建侯本義云占者如是則利建以為侯此占與彖異如何朱子曰卦辭通論</hi>
　<hi>一卦所謂侯者乃屬他人即爻之初九也爻辭專言一爻所謂侯者乃其自已故不同也○雲峰胡氏曰</hi>
<pb n="38b"/>
　<hi>文王卦辭有專主成卦之主而言者周公首於此爻之辭發之卦主震震主初磐桓即勿用有攸往利居</hi>
　<hi>貞即利貞卦言利建侯者其事也利於建初以為侯也爻言利建侯者其人也如初之才利建以為侯也</hi>
　<hi>爻言磐桓主為侯者而言宜緩卦言利建侯而不寧主建侯者而言不宜緩也</hi>
象曰雖磐桓志行正也<lb/>
　傳賢人在下時茍未利雖磐桓未能遂往濟時之屯<lb/>
　然有濟屯之志與濟屯之用志在行其正也<hi>臨川吳氏曰志</hi>
　<hi>行正因爻辭居貞而廣其義居則不行行則不居初陽剛之才雖磐桓未可進其志固在於得行其正也</hi>
　<hi>居而貞非其志也</hi>
<pb n="39a"/>
以貴下賤大得民也<lb/>
　傳九當屯難之時以陽而來居陰下為以貴下賤之<lb/>
　象方屯之時陰柔不能自存有一剛陽之才衆所歸<lb/>
　從也更能自處卑下所以大得民也或疑方屯于下<lb/>
　何有貴乎夫以剛明之才而下於陰柔以能濟屯之<lb/>
　才而下於不能乃以貴下賤也况陽之於陰自為貴<lb/>
　乎<hi>誠齋楊氏曰震以一陽為二陰之主故曰貴二陰賤而一陽下之故曰下賤○雲峰胡氏曰乾坤初</hi>
　<hi>爻提出陰陽二字此則以陽為貴陰為賤陽為君陰為臣尊陽之義益嚴矣</hi>
<pb n="39b"/>
六二屯如邅如乘馬班如匪寇婚媾女子貞不字十年<lb/>
乃字<hi>邅張連反乘繩證反又音繩</hi>
　傳二以陰柔居屯之世雖正<hi>一作五</hi>應在上而逼於初<lb/>
　剛故屯難邅囘如辭<hi>一有助字</hi>也乗馬欲行也欲從正應<lb/>
　而復班如不能進也班分布之義下馬為班與馬異<lb/>
　處也二當屯世雖不能自濟而居中得正有應在上<lb/>
　不失義者也然逼近於初陰乃陽所求柔者剛所陵<lb/>
　柔當屯時固難自濟又為剛陽所逼故為難也設匪<lb/>
<pb n="40a"/>
　逼於寇難則往求於婚媾矣婚媾正應也寇非理而<lb/>
　至者二守中正不苟合於初所以不字茍貞<hi>一作正</hi>固<lb/>
　不易至于十年屯極必通乃𫉬正應而字育矣以女<lb/>
　子陰柔苟能守其志節久必𫉬通况君子守道不囘<lb/>
　乎初為賢明剛正之人而為寇以侵逼於人何也曰<lb/>
　此自據二以柔近剛而為義更不計初之德如何也<lb/>
　易之取義如此<hi>或問匪寇婚媾程傳云設匪逼於寇難則往求於婚媾此說如何朱子曰</hi>
　<hi>此四字文義不應必如此費力解六二乘初九之剛下為陽所逼然非為寇也乃來求己為婚媾耳此婚</hi>
<pb n="40b"/>
　<hi>媾與已皆正指六二也○縉雲馮氏曰初寇二二欲應五而不得應屯之象也自己行藏他人得而制之</hi>
　<hi>者陰柔故也○進齋徐氏曰易之道有已正而他爻取之以為邪者有已凶而他爻得之以𫉬吉者屯之</hi>
　<hi>初非不正也而二近之則為寇旅之上非不凶也而五承之則有譽命</hi>
　本義班分布不進之貌字許嫁也禮曰女子許嫁笄<lb/>
　而字六二陰柔中正有應於上而乘初剛故為所難<lb/>
　而邅囘不進然初非為寇也乃求與己為婚媾耳但<lb/>
　已守正故不之許至于十年數窮理極則妄求者去<lb/>
　正應者合而可許矣爻有此象故因以戒占者<hi>朱子曰耿</hi>
<pb n="41a"/>
　<hi>氏解女子貞不字作嫁笄而字貞不字者未許嫁也郤與婚媾之義相通亦說得有理伊川說作字育之</hi>
　<hi>字○問十年乃字十年只是指數窮理極而言耶曰易中此等取象不可曉如說十年三年七日八月等</hi>
　<hi>處皆必有所指但今不可穿鑿姑闕之可也○雲峰胡氏曰屯如以時言塞而未遽通也邅如以遇屯之</hi>
　<hi>時者而言囘而未遽進也屯者陰陽之始交二與四陰居陰初與五陽居陽二應五四應初故皆曰婚媾</hi>
　<hi>取陰陽之始交也○孔氏曰因六二之象以明男女婚媾之事其餘人事亦當法此如有人偪近於難遠</hi>
　<hi>有外應未敢遽進被近者所凌經久之後乃得相合是知萬事皆象於此非惟男女而已諸爻男女之象</hi>
　<hi>義皆然</hi>
象曰六二之難乘剛也十年乃字反常也<lb/>
<pb n="41b"/>
　傳六二居屯之時而又乘剛為剛陽所逼是其患難<lb/>
　也至於十年則難久必通矣乃得反其常與正應合<lb/>
　也十數之終也<hi>雲峰胡氏曰柔乘剛非常也十年乃字則應乎剛而反常矣</hi>
六三即鹿无虞惟入于林中君子幾不如舍往吝<hi>幾音機舍音捨象同</hi>
　傳六三以陰<hi>一无陰字</hi>柔居剛柔既不能安屯居剛而不<lb/>
　中正則妄動雖貪於所求既不足以自濟又无應援<lb/>
　將安之乎如即鹿而无虞人也入山林者必有虞人<lb/>
<pb n="42a"/>
　以導之无導之者則惟陷入于林莽中君子見事之<lb/>
　幾微不若舍而勿逐往則徒取窮吝而已本義陰柔<lb/>
　居下不中不正上无正應妄行取困為逐鹿无虞陷<lb/>
　入林中之象君子見幾不如舍去若往逐而不舍必<lb/>
　致羞吝戒占者宜如是也<hi>朱子曰六三陰柔在下而居陽位陰不安於陰則貪</hi>
　<hi>求陽欲乘陰即妄行故不中不正又上无正應妄行取困所以為即鹿无虞陷入林中之象此爻在六二</hi>
　<hi>六四之間便是林中之象鹿陽物指五无虞无應也以此觸類而長之當自見得○建安丘氏曰屯四陰</hi>
　<hi>爻二四上皆言乘馬而三獨言即鹿者葢二四上爻皆以陰居陰才位皆柔不能進者故有乘馬班如之</hi>
<pb n="42b"/>
　<hi>象班者將進而止不能往者也六三以陰居陽爻柔位剛躁於進者故有即鹿无虞之象无虞即鹿者不</hi>
　<hi>量而進徒勞而无功也○雲峰胡氏曰卦下體震震動也初九利居貞猶戒其輕動六二貞不字則喜其</hi>
　<hi>不輕動六三不中不正上无正應而妄動取困必矣故有逐鹿无虞陷入林中之象幾者動之微六三互</hi>
　<hi>體艮聖人於其震之動而猶庶幾其知艮之止故勉之曰不如舍欲其止也懼之曰往吝戒其動也</hi>
象曰即鹿无虞以從禽也君子舍之往吝窮也<lb/>
　傳事不可而妄動以從欲也无虞而即鹿以貪禽也<lb/>
　當屯之時不可動而動猶无虞而即鹿以有從禽之<lb/>
　心也君子則見幾而舍之不從若往則可吝而困窮<lb/>
<pb n="43a"/>
　<hi>一作窮困</hi>也<hi>雲峰胡氏曰經言不如舍辨之審也傳言舍之去之决也</hi>
六四乘馬班如求婚媾往吉无不利<lb/>
　傳六四以柔順居近君之位得於上者也而其才不<lb/>
　足以濟屯故欲進而復止乘馬班如也已既不足以<lb/>
　濟時之屯若能求賢以自輔則可濟矣初陽剛<hi>一作剛陽</hi>
　之賢乃是正應巳之婚媾也若求此陽剛<hi>一作剛陽</hi>之婚<lb/>
　媾往與共輔陽<hi>一无陽字</hi>剛中正之君濟時之屯則吉而<lb/>
　无所不利也居公卿之位已之才雖不足以濟時之<lb/>
<pb n="43b"/>
　屯若能求在下之賢親而用之何所不濟哉<hi>東萊呂氏曰屯</hi>
　<hi>之六四居近君之位其才陰柔不足以濟屯故將進復止如乘馬之班如若能自知不足下親暱於初與</hi>
　<hi>之同向前共濟天下之事則吉无不利夫子釋之曰求而往明也明之一字最宜詳玩葢得時得位肻自</hi>
　<hi>伏弱求賢自助非明者能之乎</hi>
　本義陰柔居屯不能上進故為乘馬班如之象然初<lb/>
　九守正居下以應於巳故其占為下求婚媾則吉也<lb/>
　<hi>或問六四求婚媾此婚媾疑指初九之陽婚媾是陰何得陽亦可言朱子曰婚媾通指陰陽但程傳謂六</hi>
　<hi>四往求初九之婚媾則恐其未然也○䨇湖胡氏曰本義云下求婚媾是指初九在下來求四為婚媾求</hi>
<pb n="44a"/>
　<hi>者在彼往者在我故吉不然豈有陽不倡而陰反倡男不行而女先行以是為吉无不利者乎○建安丘</hi>
　<hi>氏曰三四皆欲從初者也四以應而往吉三以不應而往則吝往同而吉凶異者應不應故也○雲峰胡</hi>
　<hi>氏曰凡爻例上為往下為來六四下而從初亦謂之往者據我適人於文當言往不可言來如需上六三</hi>
　<hi>人來據人適我可謂之來不可謂往人變例也男下女為婚初下二婚媾也二之不字非應也初下四求</hi>
　<hi>婚媾也四之往者應也士夫有不待求而往者讀二四爻辭亦可愧矣諸家多以求婚媾為四求初唯夲</hi>
　<hi>義謂初居下而應於已四待下之求而後往則吉必如是而後合男女婚媾之禮必如是而後見士夫出</hi>
　<hi>處之義</hi>
象曰求而往明也<lb/>
<pb n="44b"/>
　傳知已不足求賢自輔而後往可謂明矣居得致之<lb/>
　地<hi>一作位</hi>已不能而遂已至暗者也<lb/>
九五屯其膏小貞吉大貞凶<lb/>
　傳五居尊得正而當屯時若有剛明之賢為之輔則<lb/>
　能濟屯矣以其无臣也故屯其膏人君之尊雖屯難<lb/>
　之世於其名位非有損也唯其施為有所不行德澤<lb/>
　有所不下是屯其膏人君之屯也既膏澤有所不下<lb/>
　是威權不在已也威權去巳而欲驟正之求凶之道<lb/>
<pb n="45a"/>
　魯昭公高貴鄉公之事是也故小貞則吉也小貞則<lb/>
　漸正之也若盤庚周宣修德用賢復先王之政諸侯<lb/>
　復朝謂以道馴致為之不暴也又非恬然不為若唐<lb/>
　之僖昭也不為則常屯以至於亡矣<hi>朱子曰伊川易解也失契勘說</hi>
　<hi>屯其膏云又非恬然不為若唐之僖昭也這两人全不同一人是要做事一人是不要做與小黄門啗果</hi>
　<hi>實度日呼田令孜為阿父不知東漢時若一向盡引得忠賢布列在内不知如何只䢷時都无可立天下</hi>
　<hi>大勢如人衰老之極百病交作略有些變動便成大病○誠齋楊氏曰以剛明之主宜其撥亂反正有餘</hi>
　<hi>也然其膏猶屯者有君无臣故也六四近臣則弱六三近臣則又弱六二大臣則又弱惟一初九遠而在</hi>
<pb n="45b"/>
　<hi>下賢而在下然則將欲有為誰與有為哉此所以屯其膏也</hi>
　本義九五雖以陽剛中正居尊位然當屯之時陷於<lb/>
　險中雖有六二正應而陰柔才弱不足以濟初九得<lb/>
　民於下衆皆歸之九五坎體有膏潤而不得施為屯<lb/>
　其膏之象占者以處小事則守正猶可𫉬吉以處大<lb/>
　事則雖正而不免於凶<hi>雲峰胡氏曰六爻唯二五言屯二在下而柔五剛而陷於</hi>
　<hi>柔皆非濟屯之才二曰屯如時之屯也五曰屯其膏五自屯之也可以施而不施是自屯其膏出納之吝</hi>
　<hi>謂之有司非大君之道也又曰學易者貴於觀時識變卦有二陽初陽在下而衆方歸之時之方來者也</hi>
<pb n="46a"/>
　<hi>五陽在上而陷於險時之巳去者也時已去雖陽剛亦无如之何矣故凶</hi>
象曰屯其膏施未光也<hi>施式豉反</hi>
　傳膏澤不下及是以德施未能光大也人君之屯也<lb/>
　<hi>中溪張氏曰光陽德也五陽體本明以陷於坎中為二陰所揜故曰施未光也</hi>
上六乘馬班如泣血漣如<lb/>
　傳六以陰柔居屯之終在險之極而无應援居則不<lb/>
　安動无所之乘馬欲往復班如不進窮厄之甚至於<lb/>
　泣血漣如屯之極也若陽剛而有助則屯既極可濟<lb/>
<pb n="46b"/>
　矣<hi>誠齋楊氏曰屯上難極非剛明何以亨今以柔當之進無必為之才退有无益之泣朝夕必亡而已</hi>
　<hi>唐之僖昭是也○東萊呂氏曰屯極則當通如亂極則當治上居屯之極正是一機㑹然六以陰柔居之</hi>
　<hi>雖欲有為而才不足坐失機㑹故乘馬班如泣血漣如也象所以言何可長也者葢謂屯極之時若不變</hi>
　<hi>而為治即入於亂亾只有兩件更不容停待</hi>
　本義陰柔无應處屯之終進无所之憂懼而已故其<lb/>
　象如此<hi>雲峰胡氏曰爻言乘馬班如者三二班如待五應也四班如待初應也上陰柔无應處屯</hi>
　<hi>之終其班如也獨无所待進又无所之憂懼而巳葢初得時二比初亦得之五失時上比五亦失之</hi>
象曰泣血漣如何可長也<hi>長直良反</hi>
<pb n="47a"/>
　傳屯難窮極莫知所為故至泣血顛沛如此其能長<lb/>
　久乎夫卦者事也爻者事之時也分三而又兩之足<lb/>
　以抱括衆理引而伸之觸類而長之天下之能事畢<lb/>
　矣<hi>建安丘氏曰屯卦六爻二陽四陰凡卦以陰陽爻之少者為主故二陽為四陰之主然五坎體陷而</hi>
　<hi>失勢初震體動而得時故初又為屯之主也其曰利居貞利建侯則卦之所主可知矣至九五則但曰屯</hi>
　<hi>其膏小貞吉而已其餘陰爻皆因初以起義四應初則往吉三不應初則往吝二乘初而應五則邅如而</hi>
　<hi>不能進上遠初而處卦之窮此所以泣血漣如也</hi>
　<lb/>
<pb n="47b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易傳義大全卷二<lb/>
</p>
<p>
</p>
  </div>
</body>
</text>
</TEI>
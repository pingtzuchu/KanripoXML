<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周易𫝊義大全卷五</head>
    <p>
<pb n="1a"/>
欽定四庫全書<lb/>
　周易𫝊義大全卷五　　明　胡廣等　撰<lb/>
䷉<hi>兌下乾上</hi>
　𫝊履序卦物畜然後有禮故受之以履夫物之聚則<lb/>
　有大小之别髙下之等美惡之分是物畜然後有禮<lb/>
　履所以繼畜也履禮也禮人之所履也為卦天上澤<lb/>
　下天而在上澤而處下上下之分尊卑之義理之當<lb/>
　也禮之本也常履之道也故為履履踐也藉也履物<lb/>
<pb n="1b"/>
　為踐履於物為藉以柔藉剛故為履也不曰剛履柔<lb/>
　而曰柔履剛者剛乘柔常理不足道故易中唯言柔<lb/>
　乘剛不言剛乘柔也言履藉於剛乃見卑順説應之<lb/>
　義<lb/>
履虎尾不咥人亨<hi>咥直結反</hi>
　傳履人所履之道也天在上而澤處下以柔履藉於<lb/>
　剛上下各得其義事之至順理之至當也人之履行<lb/>
　如此雖履至危之地亦无所害故履虎尾而不見咥<lb/>
<pb n="2a"/>
　嚙所以能亨也本義兌亦三畫卦之名一隂見於二<lb/>
　陽之上故其徳為説其象為澤履有所躡而進之義<lb/>
　也以兑遇乾和説以躡剛強之後有履虎尾而不見<lb/>
　傷之象故其卦為履而占如是也人能如是則處危<lb/>
　而不傷矣<hi>朱子曰履虎尾言履危而不傷之象上乾下兑以隂躡陽是随後躡他如踏他脚跡</hi>
　<hi>相似所以云履虎尾是随後履他尾故於卦之三四爻𤼵虎尾義便是隂去躡他陽背脊後處伊川云履</hi>
　<hi>藉説得生受○西溪李氏曰履虎尾蹈危機也人唯履患難而不為患難所傷然後為履道之享○潛室</hi>
　<hi>陳氏曰卦辭之虎尾主九四言其正體也爻辭之虎尾主九五言其變體也卦為正體爻多變體不可執</hi>
<pb n="2b"/>
　<hi>泥○中溪張氏曰履虎尾即書云心之憂危若蹈虎尾是也履虎尾安有不咥人者此特寓言其履至危</hi>
　<hi>而不危之象爾○雲峯胡氏曰程𫝊訓履為踐為藉以上下論也本義云有所躡而進以前後論也於尾</hi>
　<hi>字為切諸家多以兑為虎本義從程𫝊以乾為虎本夫子彖𫝊意也不咥人亨小畜之亨在乾乾之陽能</hi>
　<hi>達於一隂之上也履之亨在兑兑之隂能安於三陽之下也大抵人之渉世多是危機不為所傷乃見所</hi>
　<hi>履大𫝊曰易之興也其當文王與紂之事耶是故其辭危危莫危於履虎尾之辭矣故九卦處憂患以履</hi>
　<hi>為首</hi>
彖曰履柔履剛也<lb/>
　本義以二體釋卦名義<hi>雲峯胡氏曰本義謂二體見得是以兑體之柔履乾體之</hi>
<pb n="3a"/>
　<hi>剛非指六三以柔而履剛也</hi>
説而應乎乾是以履虎尾不咥人亨<hi>説音悦</hi>
　𫝊兑以隂柔履藉乾之陽剛柔履剛也兑以説順應<lb/>
　乎乾剛而履藉之下順乎上隂承乎陽天下之至<hi>一作</hi>
　<hi>正</hi>理也所履如此至順至當雖履虎尾亦不見傷害<lb/>
　以此履行其亨可知本義以卦徳釋彖辭<hi>雷氏曰六三進則履</hi>
　<hi>乾之後履虎尾也反不咥人而得亨者由説而應乎乾故也○平庵項氏曰以兑説而應乎乾則所行无</hi>
　<hi>忤履雖危而不傷莊周曰虎媚養已者順也唯柔順而説則履虎尾而不咥人且有能亨之理○雲峯胡</hi>
<pb n="3b"/>
　<hi>氏曰説而應乎乾亦是以下體之兑應上體之乾若彖曰志應師曰剛中而應是剛柔兩爻自相應比小</hi>
　<hi>畜上下應是一爻為主而衆爻應之</hi>
剛中正履帝位而不疚光明也<lb/>
　𫝊九五以陽剛中正尊履帝位茍无疚病得履道之<lb/>
　至善光明者也疚謂疵病夬履是也光眀徳盛而輝<lb/>
　光也本義又以卦體眀之指九五也<hi>臨川吴氏曰又以卦體釋彖辭</hi>
　<hi>之占言占之亨者以九五之剛中正履帝位而不疚且光眀也剛而得中得正其得之不疚病尊居帝位</hi>
　<hi>而臨下其位之光明顯著也不疚光明所謂亨也○雲峯胡氏曰釋彖已畢又於此専指九五以推廣其</hi>
<pb n="4a"/>
　<hi>義猶乾坤文言也履者小畜之反小畜曰柔得位此則曰剛中正履帝位而不疚言外之意可見</hi>
象曰上天下澤履君子以辨上下定民志<lb/>
　𫝊天在上澤居下上<hi>一作天</hi>下之正理也人之所履當<lb/>
　如是故取其象而為履君子觀履之象以辯别上下<lb/>
　之分以定其民志夫上下之分明然後民志有定民<lb/>
　志定然後可以言治民志不定天下不可得而治也<lb/>
　古之時公卿大夫而下位各稱其徳終身居之得其<lb/>
　分也位未稱徳則君舉而進之士修其學學至而君<lb/>
<pb n="4b"/>
　求之皆非有預於已也農工商賈勤其事而所享有<lb/>
　限故皆有定志而天下之心可一後世自庶士至于<lb/>
　公卿日志於尊榮農工商賈日志于富侈億兆之心<lb/>
　交騖於利天下紛然如之何其可一也欲其不亂難<lb/>
　矣此由上下無定志也君子觀履之象而分辯上下<lb/>
　使各當其分以定民之心志也本義程𫝊備矣<hi>或問履如</hi>
　<hi>何都做禮字説朱子曰辯上下定民志便也是禮底意思○廣平游氏曰天髙地下禮制行矣人之所履</hi>
　<hi>禮而已故上天下澤有履之象君子觀象於此則可以辯上下上下既辯則名分立而民志定矣此以成</hi>
<pb n="5a"/>
　<hi>卦之體言之○厚齋馮氏曰卦本以兑履乾為義正與小畜以㢲畜乾對也天澤上下自是孔子賛象之</hi>
　<hi>意然市合之取諸噬嗑備豫之取諸豫古人用字聲同者皆通則履之為禮固天澤之象亦可兼通要之</hi>
　<hi>立卦之義則以踐履之履也</hi>
初九素履徃无咎<lb/>
　𫝊履不處者行之義初處至下素在下者也而陽剛<lb/>
　之才可以上進若安其卑下之素而徃則无咎矣夫<lb/>
　人不能自安於貧賤之素則其進也乃貪躁而動求<lb/>
　去乎貧賤耳非欲有為也既得其進驕溢必矣故徃<lb/>
<pb n="5b"/>
　則有咎賢者則安履其素其處也樂其進也將有為<lb/>
　也故得其進則有為而无不善乃守其素履者也<lb/>
　本義以陽在下居履之初未為物遷率其素履者也<lb/>
　占者如是則徃而无咎也<hi>張子曰隂累不干无應於上故其履潔素○東萊吕</hi>
　<hi>氏曰此最是教人出門第一歩○臨川呉氏曰初九陽剛安於在下不變所守素其位而行者也舜飯糗</hi>
　<hi>茹草若將終身顔子居於陋巷不改其樂其斯之謂歟○雲峯胡氏曰初未交於物有素象按本義與蔡</hi>
　<hi>氏皆曰居履之初不為物遷蔡氏則曰素者无文之謂葢履禮也履初言素禮以質為本也賁文也賁上</hi>
　<hi>言白文之極反而質也白賁无咎其即此之素履徃无咎者歟本義只未為物遷一句已含此意盖以為</hi>
<pb n="6a"/>
　<hi>質素而未遷可也以為安於貧賤之素而未遷亦可也</hi>
象曰素履之徃獨行願也<lb/>
　𫝊安履其素而徃者非茍利也獨行其志願耳獨専<lb/>
　也若欲貴之心與行道之心交戰於中豈能安履其<lb/>
　素也<hi>程子曰素履者雅素之履也初九剛陽素履已定但行其志耳故曰獨行願也○厚齋馮氏曰</hi>
　<hi>无應故曰獨中庸君子素其位而行不願乎其外是也</hi>
九二履道坦坦幽人貞吉<lb/>
　𫝊九二居柔寛裕得中其所履坦坦然平易之道也<lb/>
<pb n="6b"/>
　雖所履得坦易之道亦必幽静安恬之人處之則能<lb/>
　貞固而吉也九二陽志上進故有幽人之戒<hi>朱子曰伊川這</hi>
　<hi>一卦説那大象并素履履道坦坦處却説得好履道道即路也</hi>
　本義剛中在下无應於上故為履道平坦幽獨守貞<lb/>
　之象幽人履道而遇其占則貞而吉矣<hi>進齋徐氏曰上无應與而</hi>
　<hi>獨善其身日用常行坦然平易不為艱難阻絶之行自守以正外物不亂故吉○雙湖胡氏曰九二不正</hi>
　<hi>而云貞吉者戒之以正則吉也○雲峯胡氏曰本義云幽人履道而遇其占則貞而吉看行道字重葢人</hi>
　<hi>之所履未有不合道而吉者小畜初九與六四一隂相應而能復自道所以吉履九二與六三一隂相比</hi>
<pb n="7a"/>
　<hi>而自能履道所以貞吉也○建安丘氏曰履以陽爻處隂位為美二與四同也而二有坦坦之易四有愬</hi>
　<hi>愬之懼者二得中而四不得中也二與五各得中位二貞吉而五貞厲者二以剛居柔五以剛居剛也故</hi>
　<hi>履卦諸爻唯九二為能盡履道之義</hi>
象曰幽人貞吉中不自亂也<lb/>
　𫝊履道在於安靜其中恬正則所履安裕中若躁動<lb/>
　豈能安其所履故必幽人則能堅固而吉葢其中心<lb/>
　安静不以利欲自亂也<hi>張子曰中正不累无援于上故中不自亂得幽人之貞也</hi>
　<hi>○進齋徐氏曰初二皆陽剛而説體故有素履幽人之戒又皆无應於上故初曰獨行願也二曰中不自</hi>
<pb n="7b"/>
　<hi>亂也</hi>
六三眇能視跛能履履虎尾咥人凶武人為于大君<hi>跛波我反</hi>
　𫝊三以隂居陽志欲剛而體本隂柔安能堅其所履<lb/>
　故如盲眇之視其見不明跛躄之履其行不逺才既<lb/>
　不足而又處不得中履非其正以柔而務<hi>一作勝</hi>剛其<lb/>
　履如此是履於危地故曰履虎尾以不善履履危地<lb/>
　必及禍患故曰咥人凶武人為于大君如武暴之人<lb/>
<pb n="8a"/>
　而居人上肆其躁率而已非能順履而逺到也不中<lb/>
　正而志剛乃為羣陽所<hi>一有不字</hi>與是以剛柔蹈危而得<lb/>
　凶也本義六三不中不正柔而志剛以此履乾必見<lb/>
　傷害故其象如此而占者凶又為剛武之人得志而<lb/>
　肆暴之象如秦政項籍豈能久也<hi>朱子曰武人為于大君必有此象但</hi>
　<hi>六三隂柔不見得有武人之象○雲峯胡氏曰眇能視跛能履本義以為不中不正柔而志剛之象歸妹</hi>
　<hi>初與二分言之行不中則跛歸妹初九但曰跛不中也視不正則眇歸妹九二但曰眇不正也易春秋書</hi>
　<hi>法美惡不嫌同辭履六三一爻竝書之者惡三不中且不正也凡卦辭以爻為主則爻辭與卦同如屯卦</hi>
<pb n="8b"/>
　<hi>利建矦而初爻亦利建矦以卦上下體論則爻辭與卦不同如此卦云履虎尾不咥人而六三則書曰咥</hi>
　<hi>人是也卦書不咥人兑三爻説體自與乾三爻健體相應也爻書咥人六三一爻與上九一爻獨相應履</hi>
　<hi>虎尾而首應也六三眇自以為能視跛自以為能履猶武人而自以為能有為於天下者也爻之辭曰履</hi>
　<hi>虎尾咥人凶象占具矣又繼以武人為于大君須看兩人字三人位也人而不能免人道之患者必得志</hi>
　<hi>而肆暴之武人也其示戒深矣○𤓰山潘氏曰以六居三質柔志剛不量已力妄欲有為應上九而履羣</hi>
　<hi>陽如眇欲視跛欲履武人欲為君其凶宜矣○雙湖胡氏曰武人隂象以一柔為成卦之主而統五陽有</hi>
　<hi>武人為大君之象大陽也或者謂六三隂柔非武人之象不知陽類多是寛和仁厚底人隂類多是勇敢</hi>
　<hi>強暴之人陽主生隂主殺陽之氣温厚隂之氣嚴凝也</hi>
<pb n="9a"/>
象曰眇能視不足以有明也跛能履不足以與行也<lb/>
　𫝊隂柔之人其才不足視不能明行不能逺而乃務<lb/>
　剛所履如此其能免於害乎<hi>建安丘氏曰眇跛爻柔也能視能履位剛也但</hi>
　<hi>眇者之視則明不足以燭逺跛者之履則行不足以致逺也</hi>
咥人之凶位不當也武人為于大君志剛也<lb/>
　𫝊以柔居三履非其正所以致禍害被咥而凶也以<lb/>
　武人為喻者以其處陽才弱而志剛也志剛則妄動<lb/>
　所履不由其道如武人而為大君也<hi>雲峯胡氏曰爻以位為志三志</hi>
<pb n="9b"/>
　<hi>剛所以觸禍四志行所以避禍</hi>
九四履虎尾愬愬終吉<hi>愬山革反</hi>
　𫝊九四陽剛而乾體雖居四剛勝者也在近君多懼<lb/>
　之地无相得之義五復剛决之過故為履虎尾愬愬<lb/>
　畏懼之貌若能畏懼則當終吉葢九雖剛而志柔四<lb/>
　雖近而不處故能兢慎畏懼則終免於危而獲吉也<lb/>
　本義九四亦以不中不正履九五之剛然以剛居柔<lb/>
　故能戒懼而得終吉<hi>朱子曰履三四爻正是躡他虎尾處陽是進底物事四又上躡</hi>
<pb n="10a"/>
　<hi>五亦為虎尾之象○雲峯胡氏曰三履虎尾四亦言之者承三而言也但本義於三之履虎尾曰不中不</hi>
　<hi>正以履乾是以乾為虎而三在其後也於四之履虎尾則曰亦以不中不正履九五之剛是以九五為虎</hi>
　<hi>而四在其後也大抵以兑説視乾剛則乾為虎自乾之三爻視之唯五以剛居剛謂五為虎亦可也然三</hi>
　<hi>四皆不中正而占有不同者三多凶履之三以柔居剛其凶也宜四多懼履之四以剛居柔愬愬然所以</hi>
　<hi>終吉○胡氏曰卦彖爻之辭言履虎尾者凡四以卦象言則兑以和説履乾剛之後非決行不顧者故不</hi>
　<hi>咥人亨以爻言三正當兑四以柔爻而蹈剛位和説之體不具所以咥人凶四位雖不正然以剛履柔剛</hi>
　<hi>不至於強暴所以能戒懼而終吉故不言咥人也</hi>
象曰愬愬終吉志行也<lb/>
<pb n="10b"/>
　𫝊能愬愬畏懼則終得其吉者志在於行而不處也<lb/>
　去危則獲吉矣陽剛能行者也居柔以順自處者也<lb/>
　<hi>龜山楊氏曰以剛承陽處多懼之地履虎尾之象也然體剛而志柔知愬愬戒懼順以從上故志行而終</hi>
　<hi>吉矣○朱子曰志行也只是説進將去</hi>
九五夬履貞厲<lb/>
　𫝊夬剛决也五以陽剛乾體居至尊之位任其剛决<lb/>
　而行者也如此則雖得正猶危厲也古之聖人居天<lb/>
　下之尊明足以照剛足以決勢足以専然而未嘗不<lb/>
<pb n="11a"/>
　盡天下之議雖芻蕘之㣲必取乃其所以為聖也履<lb/>
　帝位而光明者也若自任剛明决行不顧雖使得正<lb/>
　亦危道也可固守乎有剛明之才茍専自任猶為危<lb/>
　道况剛明不足者乎易中云貞厲義各不同随卦可<lb/>
　見本義九五以剛中正履帝位而下以兑説應之凡<lb/>
　事必行无所疑礙故其象為夬決其履雖使得正亦<lb/>
　危道也故其占為雖正而危為戒深矣<hi>或問彖言剛中正履帝位</hi>
　<hi>而不疚正指九五而言而九五爻辭乃曰夬履貞厲有危象焉何也朱子曰夬決也九五以剛中正履帝</hi>
<pb n="11b"/>
　<hi>位而下文以和説應之故其所行果決自為无所疑礙所以雖正亦厲葢曰雖使得正亦危道也為戒深</hi>
　<hi>矣又曰夬履是做得忒快雖合履底也有危厲正東坡所謂憂治世而危明主也○雲峯胡氏曰九五剛</hi>
　<hi>中正履帝位而下以兑説應之凡事必行何不可者而聖人猶以夬履為戒葢處順境愈不可不戒懼也</hi>
　<hi>在下者不患其不憂患其不能樂故喜其履坦在上者不患其不樂患其不能憂故戒其夬履初之坦則</hi>
　<hi>正而吉喜之也五之夬則雖正而危戒之也</hi>
象曰夬履貞厲位正當也<lb/>
　𫝊戒夬履者以其正當尊位也居至尊之位據能専<lb/>
　之勢而自任剛決不復畏懼雖使得正亦危道也<lb/>
<pb n="12a"/>
　本義傷於所恃<hi>雲峯胡氏曰或恃其聪明或恃其勢位惟其自恃所以自决</hi>
上九視履考祥其旋元吉<lb/>
　𫝊上處履之終於其終視其所履行以考其善惡禍<lb/>
　福若其旋則善且吉也旋謂周旋完備无不至也人<lb/>
　之所履考視其終若終始周完无疚善之至也是以<lb/>
　元吉人之吉凶係其所履善惡之多寡吉凶之小大<lb/>
　也<hi>程子曰視履考祥居履之終反觀吉凶之祥周至則善吉也故曰其旋元吉</hi>
　本義視履之終以考其祥周旋无虧則得元吉占者<lb/>
<pb n="12b"/>
　禍福視其所履而未定也<hi>朱子曰視履考祥居履之終視其所履而考其祥做</hi>
　<hi>得周備底則大吉若只是半截時无由考得其祥後面半截却不好未可知旋是那團旋來却到那起頭</hi>
　<hi>處○漢上朱氏曰吉事有祥祥生於所履者也視我所履則吉可考而知矣○進齋徐氏曰履至上九履</hi>
　<hi>道成矣降祥在天不必考之於天唯視吾之所履何如耳使其動容周旋之際无不合禮則必獲元吉</hi>
　<hi>雲峯胡氏曰小畜履上九皆不取本爻義小畜取畜之終履取履之終但小畜之終専從六四一隂説來</hi>
　<hi>故曰凶履之終統從諸爻説來故曰其旋元吉凡事善而或一事之未善一事中九分善而或一分之未</hi>
　<hi>善皆未旋也皆非大善而吉也故本義云占者禍福視其所履而未定也</hi>
象曰元吉在上大有慶也<lb/>
<pb n="13a"/>
　𫝊上履之終也人之所履善而吉至其終周旋无虧<lb/>
　乃大有福慶之人也人之行貴乎有終本義若得元<lb/>
　吉則大有福慶也<hi>雲峯胡氏曰吉所以為慶元所以為大○建安丘氏曰履以上天下</hi>
　<hi>澤為象則履者禮也彖言履虎尾踐履之象也在六爻則皆主踐履之義言之初上履之始終也初言徃</hi>
　<hi>上言旋一進一反而履之象見矣中四爻以剛履柔者吉以柔履剛者凶以剛履剛者厲以剛履柔者能</hi>
　<hi>行而不輕於行九二之幽人貞吉九四之愬愬終吉是也以柔履剛者不能行而強於行六三之跛履是</hi>
　<hi>也以剛履剛者能行而果決於行九五之夬履是也王輔嗣曰陽爻處隂位謙也故此一卦皆以陽處隂</hi>
　<hi>為善</hi>
<pb n="13b"/>
䷊<hi>乾下坤上</hi>
　𫝊泰序卦履而泰然後安故受之以泰履得其所則<lb/>
　舒泰泰則安矣泰所以次履也為卦坤隂在上乾陽<lb/>
　居下天地隂陽之氣相交而和則萬物生成故為通<lb/>
　泰<hi>誠齋楊氏曰乾坤天地之泰初屯蒙人物之泰初有物此有養故需以養之養者生之源亦爭之端</hi>
　<hi>爭一生焉小者訟大者戰師以除其惡比以附其善畜以生聚履以辯治而後致泰豈一手一足之力哉</hi>
　<hi>故曰古之无聖人則人之類滅久矣</hi>
泰小徃大來吉亨<lb/>
<pb n="14a"/>
　𫝊小謂隂大謂陽徃徃之<hi>一作居</hi>於外也來來居於内<lb/>
　也陽氣下降隂氣上交也隂陽和暢則萬物生遂天<lb/>
　地之泰也以人事言之大則君上小則臣下君推誠<lb/>
　以任下臣盡誠以事君上下之志通朝廷之泰也陽<lb/>
　為君子隂為小人君子來處於内小人徃處於外是<lb/>
　君子得位小人在下天下之泰也泰之道吉而且亨<lb/>
　也不云元吉元亨者時有汚隆治有小大雖泰豈一<lb/>
　槩哉言吉亨則可包矣<hi>隆山李氏曰天位乎上地位乎下此乾坤之體也天氣下</hi>
<pb n="14b"/>
　<hi>降地氣上騰此乾坤之用也當泰通之世陽來于内隂徃于外來者為主故大者吉而亨葢在内而實則</hi>
　<hi>吉氣騰而為亨也又曰凡易中陽為明隂為闇陽為實隂為虛陽為富隂為貧陽為貴隂為賤陽為大隂</hi>
　<hi>為小諸卦可例推作易者尊陽而卑隂葢如此</hi>
　本義泰通也為卦天地交而二氣通故為泰正月之<lb/>
　卦也小謂隂大謂陽言坤徃居外乾來居内又自歸<lb/>
　妹來則六徃居四九來居三也占者有剛陽之徳則<lb/>
　吉而亨矣<hi>節齋蔡氏曰坤本在下之物自下而上故曰徃乾本在上之物自上而下故曰來徃</hi>
　<hi>者已去則來者當時大來則陽當時用故吉亨○雙湖胡氏曰小徃大來卦變也泰自否來三隂徃居於</hi>
<pb n="15a"/>
　<hi>外三陽來居於内而成泰也伏羲畫卦隂陽一時俱定卦中爻畫无能上下徃來之理唯卜筮遇九六則</hi>
　<hi>有本卦之卦以為占文王觀象而係卦見此卦有自彼卦來之象寓於徃來數字間卦體始為之活動矣</hi>
　<hi>上經可推僅四卦非揲蓍求卦之義也○雲峯胡氏曰三陽來而居内三隂徃而居外隂陽之正唯泰卦</hi>
　<hi>為然自乾坤至履陽三十畫隂三十畫隂陽之數適相等然後為三隂三陽之泰泰豈偶然哉三隂三陽</hi>
　<hi>徃來之卦凡二十而泰否適居其先故卦辭獨以徃來言又曰按説卦乾四月卦坤十月卦本義於乾坤</hi>
　<hi>不言獨自泰正月以下言之何也葢嘗思之自乾坤二卦外上經泰否臨觀剝復六卦三十六畫而隂之</hi>
　<hi>多於陽者十二下經遯大壯夬姤四卦二十四畫而陽之多於隂者十二又上經自泰正月而臨十二月</hi>
　<hi>而復十一月陽月順數已徃自否七月而觀八月而剝九月隂月逆推未來下經自遯六月而姤五月隂</hi>
<pb n="15b"/>
　<hi>月順數既徃自大壯二月而夬三月陽月逆推方來以上必皆除乾坤然後見其多寡逆順自然之序此</hi>
　<hi>本義所以斷自泰正月首言之也至若乾不言四月而言之於下經之姤坤不言十月而言之於上經之</hi>
　<hi>復葢先天圎圗剝復之間自有坤後天復次剝剝復又自有坤下坤上非坤十月之卦本義所以不言於</hi>
　<hi>坤而言於復也先天姤夬之間自有乾後天姤次夬夬姤又自有乾上乾下此乾四月之卦本義所以不</hi>
　<hi>言於乾而言於姤也天地乾坤隂陽之極剝復夬姤隂陽消長之際也讀本義者不可以不知</hi>
彖曰泰小徃大來吉亨則是天地交而萬物通也上下<lb/>
交而其志同也<lb/>
　𫝊小徃大來隂徃而陽來也則是天地隂陽之氣相<lb/>
<pb n="16a"/>
　交而萬物得遂其通泰也在人則上下之情交通而<lb/>
　其志意同也<lb/>
内陽而外隂内健而外順内君子而外小人君子道長<lb/>
小人道消也<hi>長丁丈反否卦同</hi>
　𫝊陽來居内隂徃居外陽進而隂退也乾健在内坤<lb/>
　順在外為内健而外順君子之道也君子在内小人<lb/>
　在外是君子道長小人道消所以為泰也既取隂陽<lb/>
　交和又取君子道長隂陽交和乃君子之<hi>一无之字</hi>道長<lb/>
<pb n="16b"/>
　也<hi>朱子曰易之隂陽以天地自然之氣論之則不可相无以君子小人之象言之則聖人之意未嘗不</hi>
　<hi>欲天下之盡為君子而无小人也○聖人作易以立人極其義以君子為至故為君子謀不為小人謀觀</hi>
　<hi>泰否剝復名卦之意可見矣○論隂陽各有一半聖人於泰否只為陽説道理看來聖人出來做須有一</hi>
　<hi>箇道理使得天下皆為君子世間人多言君子小又常相半不可太去治他急廹之却為害不然如舜湯</hi>
　<hi>舉臯陶伊尹不仁者逺自是小人皆不敢為非被君子夾持得皆革面做好人了○節齋蔡氏曰太極理</hi>
　<hi>也隂陽氣也剛柔質也健順徳也乾者太極之動故釋彖不言隂隂剛柔坤主質故以剛柔言泰否交不</hi>
　<hi>交氣也各具乾坤之體故皆以隂陽言否不交則質著故兼以剛柔言餘卦各滯乎物故不言隂陽止言</hi>
　<hi>剛柔健順又曰上下指君臣言天地君臣其位已定所交通者其氣與志耳○建安丘氏曰天地之形不</hi>
<pb n="17a"/>
　<hi>可交而以氣交氣交而物通者天地之泰也上下之分不可交而以心交心交而志同者人事之泰也隂</hi>
　<hi>陽以氣言健順以徳言君子小人以類言内外釋徃來之義隂陽健順君子小人釋小大之義○厚齋馮</hi>
　<hi>氏曰泰否之彖歸宿在君子小人之消長故曰易以天道明人事</hi>
象曰天地交泰后以財成天地之道輔相天地之宜以<lb/>
左右民<hi>相息亮反左音佐右音佑</hi>
　𫝊天地交而隂陽和則萬物茂遂所以泰也人君當<lb/>
　體天地通泰之象而以財成天地之道輔相天地之<lb/>
　宜以左右生民也財成謂體天地交泰之道而財制<lb/>
<pb n="17b"/>
　成其施為之方也輔相天地之宜天地通泰則萬物<lb/>
　茂遂人君體之而為法制使民用天時因地利輔助<lb/>
　化育之功成其豐美之利也如春氣𤼵生萬物則為<lb/>
　播植之法秋氣成實萬物則為收歛之法乃輔相天<lb/>
　地之宜以左右輔助于民也民之生必賴君上為之<lb/>
　法制以教率輔翼之乃得遂其生養是左右之也<hi>或問</hi>
　<hi>財成天地之道輔相天地之宜如何程子曰天地之道不能自成須聖人財成輔相之如嵗有四時聖人</hi>
　<hi>春則教民播種秋則教民收穫是裁成也教民鋤耘灌溉是輔相也又問以左右民如何曰古之盛時未</hi>
<pb n="18a"/>
　<hi>嘗不教民故立之君師設官以治之周公師保萬民與此言左右民皆是也後世未嘗教民任其自生自</hi>
　<hi>育只治其闕而已</hi>
　本義財成以制其過輔相以補其不及<hi>朱子曰財成猶裁截成就</hi>
　<hi>之也裁成者所以輔相也且如君臣父子兄弟夫婦聖人便為制下許多禮數倫序只此便是裁成處至</hi>
　<hi>大至小之事皆是固是萬物本自有此理若非聖人裁成亦不能如此齊整所謂賛天地之化育而與之</hi>
　<hi>參也又曰裁成是截做叚子底輔相是佐助他底天地之化儱侗相續下來聖人便截作叚子如氣化一</hi>
　<hi>年一周聖人與他截做春夏秋冬四時問財成輔相无時不當然何獨於泰時言之曰泰時則萬物各遂</hi>
　<hi>其理方始有裁成輔相處若否塞不通一齊都无理㑹了如何裁成輔相得○節齋蔡氏曰天地之道以</hi>
<pb n="18b"/>
　<hi>氣形全體言天地之宜以時勢所適言財成者因其全體而裁制其節使不過輔相者隨其所宜而賛助</hi>
　<hi>其不及如氣化流行儱侗相續聖人則為之裁制以分春夏秋冬之莭地形廣邈經緯交錯聖人則為之</hi>
　<hi>裁制以分東西南北之限此裁成天地之道也春生秋殺此時運之自然髙黍下稻亦地勢之所宜聖人</hi>
　<hi>則輔相之使當春而耕當秋而歛髙者種黍下者種稻此輔相天地之宜也○雲峯胡氏曰乾坤而後隂</hi>
　<hi>陽各三十畫然後為泰是泰由於隂陽无過无不及者也既泰之後制其過補其不及所以保泰也</hi>
初九㧞茅茹以其彚征吉<hi>茹汝據反彚音胃</hi>
　𫝊初以陽爻居下是有剛明之才而在下者也時之<lb/>
　否則君子退而窮處時既<hi>一作將</hi>泰則志在上進也君<lb/>
<pb n="19a"/>
　子之進必與其朋類相牽援如茅之根然㧞其一則<lb/>
　牽連而起矣茹根之相牽連者故以為象彚類也賢<lb/>
　者以其類進同志以行其道是以吉也君子之進必<lb/>
　以其類不唯志在相先樂於與善實乃相賴以濟故<lb/>
　君子小人未有能獨立不賴朋類之助者也自古君<lb/>
　子得位則天下之賢萃於朝廷同志協力以成天下<lb/>
　之泰小人在位則不肖者竝進然後其黨勝而天下<lb/>
　否矣葢各從其類也本義三陽在下相連而進㧞茅<lb/>
<pb n="19b"/>
　連茹之象征行之吉也占者陽剛則其征吉矣郭璞<lb/>
　洞林讀至彚字絶句下卦放此<hi>朱子曰以其彚屬上文嘗見郭璞易林如</hi>
　<hi>此做句便是那時人已自恁地讀了葢㧞茅連茹者物象也以其彚者人也○臨川吳氏曰三陽為類茅</hi>
　<hi>雖不共本㧞之則其根相連而起初之以其類同進似之○梅嚴袁氏曰不謂之徃吉而謂之征吉葢凡</hi>
　<hi>言征者必以正行之○隆山李氏曰卦以氣交自上而下也爻以位升自下而上也○雲峯胡氏曰㧞茅</hi>
　<hi>茹在物為相連之象以其彚在人為相連而進之占初曰以其彚君子與君子為類也三陽欲進而以之</hi>
　<hi>者在初四曰以其隣小人與小人為類也三隂欲復而以之者在四四不曰吉初曰征吉者易為君子謀</hi>
　<hi>也</hi>
<pb n="20a"/>
象曰㧞茅征吉志在外也<lb/>
　𫝊時將泰則羣賢皆欲上進三陽之志欲進同也故<lb/>
　取茅茹彚征之象志在外上進也<hi>誠齋楊氏曰君子之志在天下不在</hi>
　<hi>一身故曰志在外</hi>
九二包荒用馮河不遐遺朋亾得尚于中行<hi>馮音憑</hi>
　𫝊二以陽剛得中上應於五五以柔順得中下應於<lb/>
　二君臣同徳是以剛中之才為上所専任故二雖居<lb/>
　臣位主治泰者也所謂上下交而其志同也故治泰<lb/>
<pb n="20b"/>
　之道主二而言包荒用馮河不遐遺朋亾四者處泰<lb/>
　之道也人情安肆則政舒緩而法度廢弛庶事无莭<lb/>
　治之之道必有包含荒穢之量則其施為寛裕詳密<lb/>
　弊革事理而人安之若无含𢎞之度有忿疾之心則<lb/>
　无深逺之慮有暴擾之患深弊未去而近患已生矣<lb/>
　故在包荒也用馮河泰寧之世人情習於久安安於<lb/>
　守常惰於因循憚於更變非有馮河之勇不能有為<lb/>
　於斯時也馮河謂其剛果足<hi>一作可</hi>以濟深越險也自<lb/>
<pb n="21a"/>
　古泰治之世必漸至於衰替葢由狃習安逸因循而<lb/>
　然自非剛斷之君英烈之輔不能挺特奮𤼵以革其<lb/>
　弊也故曰用馮河或疑上云包荒則是包含寛容此<lb/>
　云用馮河則是奮𤼵改革似相反也不知以含容<hi>一作</hi>
　<hi>𢎞</hi>之量施剛果之用乃聖賢之為也不遐遺泰寧之<lb/>
　時人心狃於泰則茍安逸而已惡能復深思逺慮及<lb/>
　於遐逺之事哉治夫泰者當周及庶事雖遐逺不可<lb/>
　遺若事之㣲隱賢才之在僻<hi>一作側</hi>陋皆遐逺者也時<lb/>
<pb n="21b"/>
　泰則固遺之矣朋亾夫時之既泰則人習於安其情<lb/>
　肆而失節將約而正之非絶去其朋與之私則不能<lb/>
　也故云朋亾自古立法制事牽於人情卒不能行者<lb/>
　多矣若夫禁奢侈則害於近戚限田産則妨於貴家<lb/>
　如此之類既不能<hi>一旡既不能字</hi>斷以大公而必行則是<hi>一有</hi>
　<hi>不字</hi>牽於朋比也治泰不能朋亾則為之難矣治泰之<lb/>
　道有此四者則能合於九二之徳故曰得尚于中行<lb/>
　言能配合中行之義也尚配也本義九二以剛居柔<lb/>
<pb n="22a"/>
　在下之中上有六五之應主乎泰而得中道者也占<lb/>
　者能包容荒穢而果斷剛決不遺遐逺而不眤朋比<lb/>
　則合乎此爻中行之道矣<hi>雲峯胡氏曰隂爻雜有荒穢象包之者二柔虚也用</hi>
　<hi>馮河又見九之為剛隂在外有遐逺象不遺之者九剛大也朋亾又見二之為中大槩泰卦上下三爻得</hi>
　<hi>隂陽之中五二兩爻又各適隂陽之中只九二一爻亦自有中行之象若有包容而无斷制非剛柔相濟</hi>
　<hi>之中也必包容荒穢而又果斷剛決則合乎中矣雖不遺遐逺而或自私於吾之黨類則易至偏重非輕</hi>
　<hi>重不偏之中也唯不遺遐逺而又不眤朋比是不忘逺又不泄邇合乎中矣本義兩而字當細玩</hi>
象曰包荒得尚于中行以光大也<lb/>
<pb n="22b"/>
　𫝊象舉包荒一句而通觧四者之義言如此則能配<lb/>
　合中行之徳而其道光明顯大也<hi>或問包荒得尚于中行以光大也以</hi>
　<hi>九二剛中有光大之徳乃能包荒邪為是包荒得尚于中行所以光大邪朱子曰易上如説以中正也皆</hi>
　<hi>是以其中正方能如此此處也只得做以其光大説若不是一箇心胷明濶底如何做得</hi>
九三无平不陂无徃不復艱貞无咎勿恤其孚于食有<lb/>
福<hi>陂彼偽反</hi>
　𫝊三居泰之中在諸陽之上泰之盛也物理如循環<lb/>
　在下者必升居上者必降泰久而必否故於泰之盛<lb/>
<pb n="23a"/>
　與陽之將進而為之戒曰无常安平而不險陂者謂<lb/>
　无常泰也无常徃而不返者謂隂當復也平者陂徃<lb/>
　者復則為否矣當知天理之必然方泰之時不敢安<lb/>
　逸常艱危其思慮正固其施為如是則可以无咎處<lb/>
　泰之道既能艱貞則可常保其泰不勞憂恤得其所<lb/>
　求也不失所期為孚如是則於其祿食有福益也祿<lb/>
　食謂福祉善處泰者其福可長也葢徳善日積則福<lb/>
　祿日臻徳踰於祿則雖盛而非滿自古隆盛未有不<lb/>
<pb n="23b"/>
　失道而䘮敗者也本義將過于中泰將極而否欲來<lb/>
　之時也恤憂也孚所期之信也戒占者艱難守貞則<lb/>
　无咎而有福<hi>雲峯胡氏曰陽居於内為平徃而外則為陂隂出於外為徃返而内亦為復陽</hi>
　<hi>之平也已有陂之幾隂之徃也已有復之幾况九三將過乎中其陂其復此天運之必至而有孚者也能</hi>
　<hi>存艱苦貞固之心不必憂天運之必至則泰之福可長享矣○節齋蔡氏曰孚者信然之謂勿恤其孚謂</hi>
　<hi>不可以隂之必復而動其心也○建安丘氏曰孚指六四不誡以孚之孚不以三隂之復而動其慮唯嚴</hi>
　<hi>於自守以防之則庶幾長享所有之福矣○古為徐氏曰或曰隂陽交運否泰相仍時勢然也雖艱貞勿</hi>
　<hi>恤如之何曰平陂徃復者天運之不能无艱貞勿恤者人事之所當盡天人有交勝之理處其交履其㑹</hi>
<pb n="24a"/>
　<hi>者必有變化持守之道若一諉之天運以為无預於人事則聖人之易可无作也</hi>
象曰无徃不復天地際也<lb/>
　𫝊无徃不復言天地之交際也陽降于下必復于上<lb/>
　隂升于上必復于下屈伸徃來之常理也<hi>一作理之常也</hi>因<lb/>
　天地交際之道明否泰不常之理以為戒也<hi>雲峯胡氏曰此</hi>
　<hi>一際字天地否泰之㑹隂陽消長之交○東萊吕氏曰无平不陂天地際也今本作无徃不復晁氏云宋</hi>
　<hi>襄本作无平不陂无徃不復○鄱陽董氏曰按程𫝊仍今本本義從古易然先儒間兩存之今不敢輙改</hi>
　<hi>姑從程𫝊云</hi>
<pb n="24b"/>
六四翩翩不富以其鄰不戒以孚<lb/>
　𫝊六四處泰之過中以隂在上志在下復上二隂亦<lb/>
　志在趨下翩翩疾飛之貌四翩翩就下與其鄰同也<lb/>
　鄰其類也謂五與上夫人富而其類從者為利也不<lb/>
　富而從者<hi>一无者字</hi>其志同也三隂皆在下之物居上乃<lb/>
　失其實其志皆欲下行故不富而相從不待戒告而<lb/>
　誠意相合也夫隂陽之升降乃時運之否泰或交或<lb/>
　𣪚理之常也泰既過中則將變矣聖人於三尚云艱<lb/>
<pb n="25a"/>
　貞則有福葢三為將中知戒則可保四已過中矣理<lb/>
　必變也故専言始終反復之道五泰之主則復言處<lb/>
　泰之義本義已過乎中泰已極矣故三隂翩然而下<lb/>
　復不待富而其類從之不待戒令而信也其占為有<lb/>
　小人合交以害正道君子所當戒也隂虛陽實故凡<lb/>
　言不富者皆隂爻也<hi>朱子曰不富以其鄰言不待富厚之力而能用其鄰也○雲峯</hi>
　<hi>胡氏曰三隂翩翩然下來不待富而其類從之必來者小人之勢也不待戒令而自相從期於必來者小</hi>
　<hi>人之心也其來也必不利君子之貞矣三將過乎中且以艱貞為君子之戒四已過乎中君子所當戒固</hi>
<pb n="25b"/>
　<hi>不待言也○中溪張氏曰陽之進曰㧞茅以其自下而上升之難也隂之返曰翩翩以其自上而下復之</hi>
　<hi>易也</hi>
象曰翩翩不富皆失實也不戒以孚中心願也<lb/>
　𫝊翩翩下徃之疾不待富而鄰從者以三隂在上皆<lb/>
　失其實故也隂本在下之物今乃居上是失實也不<lb/>
　待告戒而誠意相與者葢其中心所願故也理當然<lb/>
　者天也衆所同者時也本義隂本居下在上為失實<lb/>
　<hi>雲峯胡氏曰以徳言則凡陽為實隂為不實以位言凡隂在上皆為失實也</hi>
<pb n="26a"/>
六五帝乙歸妹以祉元吉<lb/>
　𫝊史謂湯為天乙厥後有帝祖乙亦賢王也後又有<lb/>
　帝乙多士曰自成湯至于帝乙㒺不明徳恤祀稱帝<lb/>
　乙者未知誰是以爻義觀之帝乙制王姬下嫁之禮<lb/>
　法者也自古帝女雖皆下嫁至帝乙然後制為<hi>一作其</hi>
　禮法使降其尊貴以順從其夫也六五以隂柔居君<lb/>
　位下應於九二剛明之賢五能倚任其賢臣而順從<lb/>
　之如帝乙之歸妹然降其尊而順從於陽則以之受<lb/>
<pb n="26b"/>
　祉且元吉也元吉大吉而盡善者也謂成治泰之功<lb/>
　也<hi>建安丘氏曰商之君以天干甲乙丙丁為次帝乙乃制王姬下嫁之禮者也歸者嫁也歸帝之妹則</hi>
　<hi>隂雖貴而必下降以就於陽乃泰之義以此受祉斯獲元吉○厚齋馮氏曰福祉自天泰之時天道下濟</hi>
　<hi>故多以福祉言之</hi>
　本義以隂居尊為泰之主柔中虛已下應九二吉之<lb/>
　道也而帝乙歸妹之時亦嘗占得此爻占者如是則<lb/>
　有祉而元吉矣凡經以古人為言如髙宗箕子之類<lb/>
　者皆放此<hi>朱子曰帝乙歸妹今人只做道理譬喻推説看來須是帝乙嫁妹時占得此爻○左</hi>
<pb n="27a"/>
　<hi>𫝊哀公九年晉趙鞅卜救鄭陽虎以周易筮之遇泰之需曰宋方吉不可與也微子帝乙之元子也宋鄭</hi>
　<hi>甥舅也祉禄也若帝乙之元子歸妹而有吉祿我安得吉焉乃止○臨川吴氏曰六五以柔中應在下之</hi>
　<hi>剛中帝女下嫁從夫之象泰卦互體及卦變皆成歸妹卦故以歸妹為辭按京房𫝊載湯歸妹之辭曰无</hi>
　<hi>以天子之尊而乘諸矦无以天子之富而驕諸矦隂之從陽女之順夫天地之義也徃事爾夫必以禮義</hi>
　<hi>其辭雖善要是後世好事者假托為之或乃因是遂指帝乙為湯而謂非受辛之父者惑矣○雙湖胡氏</hi>
　<hi>曰證以京房𫝊則帝乙為湯證以陽虎之言則帝乙為紂父姑兩存之以備參考然其為嫁妹之辭則一</hi>
　<hi>耳</hi>
象曰以祉元吉中以行願也<lb/>
<pb n="27b"/>
　𫝊所以能獲祉福且元吉者由其以中道合而行其<lb/>
　志願也有中徳所以能任剛中之賢所聽從者皆其<lb/>
　志願也非其所欲能從之乎<hi>進齋徐氏曰中以行願居中應二行其志願非</hi>
　<hi>勉強也</hi>
上六城復于隍勿用師自邑告命貞吝<lb/>
　𫝊掘隍土積累以成城如治道積累以成泰及泰之<lb/>
　終將反於否如城土頽圮復反于隍也上泰之終六<lb/>
　以小人處之行將否矣勿用師君之所以能用其衆<lb/>
<pb n="28a"/>
　者上下之情通而心從也今泰之將終失泰之道上<lb/>
　下之情不通矣民心離散不從其上豈可用也用之<lb/>
　則亂衆既不可用方自其親近而告命之雖使所告<lb/>
　命者得其正亦可羞吝邑所居謂親近大率告命必<lb/>
　自近始凡貞凶貞吝有二義有貞固守此則凶吝者<lb/>
　有雖得正亦凶吝者此不云貞凶而云貞吝者<hi>一无者字</hi>
　將否而方告命為可羞吝否不由於告命也本義泰<lb/>
　極而否城復于隍之象戒占者不可力爭但可自守<lb/>
<pb n="28b"/>
　雖得其貞亦不免於羞吝也<hi>朱子曰方泰極之時只得自治其邑程先生説</hi>
　<hi>民心離散自其親近者而告命之雖正亦吝然此時只得如此雖吝却未至於凶○建安丘氏曰泰過九</hi>
　<hi>二則曰无平不陂過六五則曰城復于隍泰以二五為中不可過也過則否矣坤上本在下之物在上則</hi>
　<hi>有傾頽之理後于隍者反其本也坤上為泰坤下為否此特以隂陽之氣言爾○進齋徐氏曰古之人君</hi>
　<hi>有處泰之時忽安逸而不戒馴至於䘮師敗國窮守一邑而播告之修不能及逺雖貞固自保卒貽千古</hi>
　<hi>之羞者葢不知此爻之義也○趙氏曰三上各居一卦之極故雖應而皆有警戒之辭九三之時尚可為</hi>
　<hi>也故能艱貞則无咎上六之時不可為也雖自邑告命而不免於吝此所以貴於制治于未亂保邦于未</hi>
　<hi>危也歟</hi>
<pb n="29a"/>
象曰城復于隍其命亂也<lb/>
　𫝊城復于隍矣雖其命之亂不可止也本義命亂故<lb/>
　復否告命所以治之也<hi>雲峯胡氏曰告命以治之則不付之於不可為也○建安</hi>
　<hi>丘氏曰泰通也卦以小徃大來為義故内三陽爻屬泰外三隂爻屬否初九言㧞茅則君子進用之始九</hi>
　<hi>二言包荒則大臣致泰之功九三言无平不陂則世道盛衰消長之㑹此三爻皆以泰言也至六四言翩</hi>
　<hi>翩不富則泰已過中而否欲來之時也六五言帝乙歸妹則人君保泰之事上六言城復于隍則泰轉而</hi>
　<hi>為否矣天下豈有常泰之時乎○誠齋楊氏曰乾坤開闢之世乎屯蒙洪荒之世乎需養結繩之世乎訟</hi>
　<hi>師阪泉涿鹿之世乎畜履書契大法之世乎泰通堯舜雍熈之世乎過此而後泰而否否而泰一治一亂</hi>
<pb n="29b"/>
　<hi>治少亂多泰豈可復哉故曰泰其上古之極治歟○厚齋馮氏曰自乾坤之後始渉人道經歴六坎險阻</hi>
　<hi>備嘗内有所畜外有所履然後致泰而泰之後否即繼之以此知斯人之生立之難而䘮之易國家之興</hi>
　<hi>成之難而敗之易天下之治致之難而亂之易此又序易者之深意而亦天地自然之理也</hi>
䷋<hi>坤下乾上</hi>
　𫝊否序卦泰者通也物不可以終通故受之以否夫<lb/>
　物理徃來通泰之極則必否否所以次泰也為卦天<lb/>
　上地下天地相交隂陽和暢則為泰天處上地處下<lb/>
　是天地隔絶不相交通所以為否也<hi>三山吳氏曰泰否之機常相待</hi>
<pb n="30a"/>
　<hi>也亦常相禪也先天之卦泰以否對後天之卦泰以否繼對則逺而繼則近也先天自乾八卦便至泰泰</hi>
　<hi>三十二卦方至否泰易而否難也後天自乾十卦方至泰泰一卦便至否泰難而否易也雖否而泰泰而</hi>
　<hi>否有若循環然泰之中又有否否之中又有泰倚伏之機可畏也哉</hi>
否之匪人<hi>否備鄙反</hi>
　𫝊天地交而萬物生於中然後三才備人為最靈故<lb/>
　為萬物之首凡生天地之中者皆人道也天地不交<lb/>
　則不生萬物是无人道故曰匪人謂非人道也消長<lb/>
　闔闢相因而不息泰極則復否終則傾无常而不變<lb/>
<pb n="30b"/>
　之理人道豈能无也既否則泰矣<hi>雲峯胡氏曰以天地言隂陽不交生</hi>
　<hi>道絶矣匪人也以一身言陽上亢而隂下滯元氣竭矣匪人也以人心言人欲為主於内天理緣飾於外</hi>
　<hi>失其所以為人矣匪人也</hi>
不利君子貞大徃小來<lb/>
　𫝊夫上下交通剛柔和㑹君子之道也否則反是故<lb/>
　不利君子貞君子正道否塞不行也大徃小來陽徃<lb/>
　而隂來也小人道長君子道消之象故為否也<lb/>
　本義否閉塞也七月之卦也正與泰反故曰匪人謂<lb/>
<pb n="31a"/>
　非人道也其占不利於君子之正道葢乾徃居外坤<lb/>
　來居内又自漸卦而來則九徃居四六來居三也或<lb/>
　疑之匪人三字衍文由比六三而誤也𫝊不特觧其<lb/>
　義亦可見<hi>劉氏曰否之時雖不利君子之貞君子之貞不可无也守此不變時之否道之亨也</hi>
　<hi>○雙湖胡氏曰大徃小來卦變也否自泰來三陽徃外三隂來内成否也○進齋徐氏曰泰先言小徃大</hi>
　<hi>來而後言吉亨是以天運推之人事否先言匪人不利君子貞而後言大徃小來是以人事參之天運泰</hi>
　<hi>則歸之天否則責之人聖人之意深矣</hi>
彖曰否之匪人不利君子貞大徃小來則是天地不交<lb/>
<pb n="31b"/>
而萬物不通也上下不交而天下无邦也内隂而外陽<lb/>
内柔而外剛内小人而外君子小人道長君子道消也<lb/>
　𫝊夫天地之氣不交則萬物無生成之理上下之義<lb/>
　不交則天下无邦國之道建邦國所以為治也上施<lb/>
　政以治民民戴君而從命上下相交所以治安也今<lb/>
　上下不交是天下无邦國之道也隂柔在内陽剛在<lb/>
　外君子徃居於外小人來處於内小人道長君子道<lb/>
　消之時也<hi>臨川吳氏曰天地之氣交則萬物𤼵達而生天地之氣不交則萬物抑閼而死先王</hi>
<pb n="32a"/>
　<hi>建邦以分治天下之民民之情上通於君則天下治而為泰若君心不下逮民情不上通是上下隔絶不</hi>
　<hi>交天下雖有邦與无邦同矣所以為否也○建安丘氏曰内隂外陽以天道言内柔外剛以地道言内小</hi>
　<hi>人外君子以世道言○節齋蔡氏曰彖傳言隂陽者惟泰否而已葢泰否二卦皆具乾坤之體也而泰言</hi>
　<hi>健順則乾坤之徳否言剛柔則其質也否者氣蔵乎質而不交故不可以徳言但言其質而已○李氏曰</hi>
　<hi>否泰反其類故否之辭皆與泰反○隆山李氏曰夫隂陽二氣對行乎天地間或者謂陽一而隂二故君</hi>
　<hi>子少小人多治世少亂世多然自有天地以來隂陽二氣分於四序无一嵗不得其平者而君子小人治</hi>
　<hi>亂之運則或不齊豈幽隂之氣獨盛於人間而天運不爾邪是不然天人有相勝之理治亂有可易之運</hi>
　<hi>特在人所以制之者如何耳否之世雖則小人道長君子道消而所以消小人長君子亦必有道矣此作</hi>
<pb n="32b"/>
　<hi>易者所以極論其消長而寄之於爻</hi>
象曰天地不交否君子以儉徳辟難不可榮以祿<hi>辟音避難去聲</hi>
　𫝊天地不相交通故為否否塞之時君子道消當觀<lb/>
　否塞之象而以儉損其徳避免禍難不可榮居祿位<lb/>
　也否者小人得志之時君子居顯榮之地禍患必及<lb/>
　其身故宜晦處窮約也<hi>張子曰天地閉則賢人隐君子於此時期於无咎无譽足</hi>
　<hi>矣○隆山李氏曰泰之時君子勝則包小人故泰之象辭止論后以財成輔相而不及君子之人否之時</hi>
<pb n="33a"/>
　<hi>小人勝則害君子故否之象辭要使君子以儉徳避難而辭榮祿○孔子曰天地閉賢才隠善乎其處否</hi>
　<hi>者也</hi>
　本義收歛其徳不形於外以避小人之難人不得以<lb/>
　祿位榮之<hi>平庵項氏曰儉徳避難不與害交也不可榮以祿不與利交也不可榮者言不可得</hi>
　<hi>而榮非戒其不可也○建安丘氏曰儉徳避難象坤隂之吝不可榮以禄象乾徳之剛如六四之括<graphic n="KR0809" url="https://raw.githubusercontent.com/kanripo/KR-Gaiji/master/images/KR0809.png" mimeType="image/png"/>无</hi>
　<hi>咎即儉徳避難也乾初九之遯世无悶即不可榮以祿也</hi>
初六㧞茅茹以其彚貞吉亨<lb/>
　𫝊泰與否皆取茅為象者以羣陽羣隂同在下有牽<lb/>
<pb n="33b"/>
　連之象也泰之時則以同征為吉否之時則以同貞<lb/>
　為亨始以内小人外君子為否之義復以初六否而<lb/>
　在下為君子之道易随時取義變動无常否之時在<lb/>
　下者君子也否之三隂上皆有應在否隔之時隔絶<lb/>
　不相通故无應義初六能與其類貞固其節則處否<lb/>
　之吉而其道之亨也當否而能進者小人也君子則<lb/>
　伸道免禍而已君子進退未嘗不與其類同也<hi>或問程𫝊</hi>
　<hi>以此爻為君子在下以正自守如何朱子曰恐牽強不是此意</hi>
<pb n="34a"/>
　本義三隂在下當否之時小人連類而進之象而初<lb/>
　之惡則未形也故戒其貞則吉而亨葢能如是則變<lb/>
　而為君子矣<hi>朱子曰㧞茅茹貞吉亨這是吉凶未判時若能於此改變時小人便是做君子</hi>
　<hi>○平庵項氏曰泰之初九君子始以類進君子難進故聖人勉之以征否之初六小人始以類進小人進</hi>
　<hi>而為邪故聖人戒之以貞○建安丘氏曰君子小人本無定名唯正與不正而已正便是君子不正便是</hi>
　<hi>小人否小人長之卦不利君子正之時也以下三隂言之則皆為時之小人唯初六之過未形易於從善</hi>
　<hi>聖人於此即以正勉之葢小人而能正則變為君子矣故彖辭以貞字屬君子而初六以貞字訓小人所</hi>
　<hi>以為小人謀即所以為君子謀也</hi>
<pb n="34b"/>
象曰㧞茅貞吉志在君也<lb/>
　𫝊爻以六自守於下明君子處下<hi>一作否</hi>之道象復推<lb/>
　明以象君子之心君子固守其節以處下者非樂於<lb/>
　不進獨善也以其道方否不可進故安之耳心固未<lb/>
　嘗不在天下也其志常在得君而進以康濟天下故<lb/>
　曰志在君也<hi>兼山郭氏曰居廟堂則憂其民處江湖則憂其君盖泰之志在外而否之志在</hi>
　<hi>君之意也</hi>
　本義小人而變為君子則能以愛君為念而不計其<lb/>
<pb n="35a"/>
　私矣<hi>臨川吳氏曰泰初九應六四六四隂也民也初之陽志在澤民不獨善其身而兼濟天下故曰</hi>
　<hi>志在外否初六應九四九四陽也君也初之隂志在承君不自植私黨而同仕公朝故曰志在君</hi>
六二包承小人吉大人否亨<lb/>
　傳六二其質則隂柔其居則中正以隂柔小人而言<lb/>
　則方否於下志所包畜者在承順乎上以求濟其否<lb/>
　為身之利小人之吉也大人當否則以道自處豈肯<lb/>
　枉己屈道承順於上唯自守其否而已身之否乃其<lb/>
　道之亨也或曰上下不交何所承乎曰正則否矣小<lb/>
<pb n="35b"/>
　人順上之心未嘗无也<hi>中溪張氏曰六二以柔居柔包蔵隂謀以承順其上當此</hi>
　<hi>之時羣小彈冠相慶可謂小人吉矣唯大人之徳以儉約自守不求榮祿身之否乃道之亨故曰大人否</hi>
　<hi>亨○潛室陳氏曰此爻程𫝊謂承順乎上求濟其否為身之利小人之吉看來只是否之時居中用事為</hi>
　<hi>卦之主但其質柔順而居中正乃小人之忠厚善承君子者故在小人分上不害為吉大人如是則可羞</hi>
　<hi>矣</hi>
　本義隂柔而中正小人而能包容承順乎君子之象<lb/>
　小人之吉道也故占者小人如是則吉大人則當安<lb/>
　守其否而後道亨葢不可以彼包承於我而自失其<lb/>
<pb n="36a"/>
　守也<hi>朱子曰易中亦有時而為小人謀如包承小人吉大人否亨言小人當否之時能包承君子則</hi>
　<hi>吉但此雖為小人謀乃所以為君子謀也包承也是包得許多承順底意思○雲峯胡氏曰初之惡未形</hi>
　<hi>故不稱曰小人至六二則直以小人稱矣泰卦辭曰吉亨否初爻辭亦曰吉亨否之初猶可變而為泰也</hi>
　<hi>二曰小人吉大人否亨於是乎成否矣曰大人否亨者見得否者君子之事小人固无所謂否也小人能</hi>
　<hi>包容承順乎君子小人之吉也大人不可以其包承於我而自失其守大人之身雖否大人之道固亨也</hi>
象曰大人否亨不亂羣也<lb/>
　𫝊大人於否之時守其正節不雜亂於小人之羣類<lb/>
　身雖否而道之亨也故曰否亨不以道而身亨乃道<lb/>
<pb n="36b"/>
　之否也不云君子而云大人能如是則<hi>一无則字</hi>其道大<lb/>
　矣本義言不亂於小人之羣<hi>雲峯胡氏曰二隂在下小人之羣也大人不為</hi>
　<hi>其羣所亂雖否而亨矣</hi>
六三包羞<lb/>
　𫝊三以隂柔不中不正而居否又切近於上非能守<lb/>
　道安命窮斯濫矣極小人之情狀者也其所包畜謀<lb/>
　慮邪濫无所不至可羞恥也本義以隂居陽而不中<lb/>
　正小人志於傷善而未能也故為包羞之象然以其<lb/>
<pb n="37a"/>
　未𤼵故无凶咎之戒<hi>朱子曰初六是那小人欲為惡而未𤼵露之時到六二包承則</hi>
　<hi>已是打破頭面了然尚自承順那君子未肯十分做小人在到六三便全做小人了所以包許多羞恥大</hi>
　<hi>凡小人做了罪惡他心下也自不稳當此便是包羞之説○建安丘氏曰否下三爻雖皆隂類然初六六</hi>
　<hi>二則尚介乎君子小人正邪之間獨六三則邪而不正純乎小人矣宜其不顧屈辱而包羞忍恥也○雲</hi>
　<hi>峯胡氏曰二與三皆隂柔故皆有包含之象六二隂柔中正其所藴者欲承順乎君子六三隂柔不中正</hi>
　<hi>所藴者直欲傷害君子而未能耳故有包羞之象占不曰凶咎者或謂包羞而未𤼵也倘其自以為可羞</hi>
　<hi>則亦羞恥之心義之端也故不言凶咎</hi>
象曰包羞位不當也<lb/>
<pb n="37b"/>
　𫝊隂柔居否而不中不正所為可羞者處不當故也<lb/>
　處不當位所為不以道也<hi>東萊吕氏曰人无有不善所以包蓄邪濫至可羞恥</hi>
　<hi>者豈其本心也特所處之位不當而已位之一字當詳玩</hi>
九四有命无咎疇離祉<lb/>
　𫝊四以陽剛健體居近君之位是以濟否之才而得<lb/>
　髙位者也足以輔上濟否然當君道方否之時處逼<lb/>
　近之地所惡在居助取忌而已若能使動必出於君<lb/>
　命威柄一歸於上則无咎而其志行矣能使事皆出<lb/>
<pb n="38a"/>
　於君命則可以濟時之否其疇類皆附離其福祉離<lb/>
　麗也君子道行則與其類同進以濟天下之否疇離<lb/>
　祉也小人之進亦以其類同也<hi>龜山楊氏曰東漢之衰嬖倖持權内小人</hi>
　<hi>而外君子至是而否極矣竇武何進倚元舅之親招集天下名儒碩徳共起而圗之宜若可為也然命不</hi>
　<hi>出於君而下不應故與疇類皆䧟於禍</hi>
　本義否過中矣將濟之時也九四以陽居隂不極其<lb/>
　剛故其占為有命无咎而疇類三陽皆獲其福也命<lb/>
　謂天命<hi>朱子曰否已過中上三爻是説君子言君子有天命而无咎○否九四雖是陽爻猶未離</hi>
<pb n="38b"/>
　<hi>乎否體只緣他是陽故可以有為然湏有命方做得有命是箇機㑹方可以做占者便須是有箇築著磕</hi>
　<hi>著時節方做得事成方无咎又曰有命无咎疇離祉這裏是吉凶未判須是有命方得无咎故須得一箇</hi>
　<hi>幸㑹方能轉禍為福○問九四三隂己過而陽得亨則否過中而將濟之時與泰九三正相類曰泰九三</hi>
　<hi>時已有小人便是可畏如此故艱貞則无咎否下三爻君子尚畏他至九四即不畏之矣故有有命无咎</hi>
　<hi>疇離祉之象占○進齋徐氏曰否九四有命即泰九三无徃不復之義言隂陽徃來否泰反復天運之常</hi>
　<hi>道固如此也○雲峯胡氏曰諸觧皆以命為君命本義以為天命葢泰九三无平不陂无徃不復否九四</hi>
　<hi>有命否泰之變皆天也然泰變為否易故於内卦即言之否變為泰難故於外卦始言之此本義於泰否</hi>
　<hi>之四皆曰己過乎中而否之三不言也泰之三必无咎而後有福否之四必无咎而後疇離祉三四乾坤</hi>
<pb n="39a"/>
　<hi>交接之處隂陽徃來之㑹君子當此必自无過而後可為福而後可為疇類之福或曰否九四時吉凶未</hi>
　<hi>判必有命方得无咎其所謂无咎者天也非人也曰本義云九四以陽居隂不極其剛故其占為有命无</hi>
　<hi>咎葢唯四不極其剛此所以為四之无咎也一諉諸天可乎哉○雙湖胡氏曰泰九三平陂往復皆警戒</hi>
　<hi>辭尚冀其艱貞无咎而否九四則直稱有命无咎疇離祉歡欣慶賀之意溢於言表然則為小人者讀易</hi>
　<hi>至此爻曷不改心易慮何樂乎為小人哉</hi>
象曰有命无咎志行也<lb/>
　𫝊有君命則得无咎乃可以濟否其志得行也<hi>東谷鄭氏</hi>
　<hi>曰君子不可榮以祿葢為不在位者設也若四之志行以居近君之位而任濟否之責者也而欲儉徳避</hi>
<pb n="39b"/>
　<hi>難可乎</hi>
九五休否大人吉其亾其亾繫于苞桑<lb/>
　𫝊五以陽剛中正之徳居尊<hi>一作君</hi>位故能休息天下<lb/>
　之否大人之吉也大人當位能以其道休息天下之<lb/>
　否以循致於泰猶未離於否也故有其亾之戒否既<lb/>
　休息漸將反<hi>一作及</hi>泰不可便為安肆當深慮逺戒常<lb/>
　虞否之復來曰其亾矣其亾矣其繋于苞桑謂為安<lb/>
　固之道如維繋于苞桑也桑之為物其根深固苞謂<lb/>
<pb n="40a"/>
　叢生者其固尤甚聖人之戒深矣漢王允唐李徳裕<lb/>
　不知此戒所以致禍敗也繫辭曰危者安其位者也<lb/>
　亾者保其存者也亂者有其治者也是故君子安而<lb/>
　不忘危存而不忘亾治而不忘亂是以身安而國家<lb/>
　可保也本義陽剛中正以居尊位能休時之否大人<lb/>
　之事也故此爻之占大人遇之則吉然又當戒懼如<lb/>
　繫辭𫝊所云也<hi>或問九五其亾其亾繋于苞桑如何朱子曰有戒懼危亾之心則便有苞</hi>
　<hi>桑繋固之象葢能戒懼危亾則如繫于苞桑堅固不㧞矣如此説則象占乃有收殺非是其亾其亾而又</hi>
<pb n="40b"/>
　<hi>繫于苞桑也又曰九五以陽剛得位可以休息天下之否然須常存得危亾之心方有苞桑之固不知聖</hi>
　<hi>人於否泰只管說包字如何須是象上如何取其義今曉他不得問看否泰二卦見得泰无不否若是有</hi>
　<hi>手叚底則是稍遲得曰自古由治而入亂者易由亂而入治者難治世少不支吾便入亂去亂時須是大</hi>
　<hi>人休否方做得○進齋徐氏曰否六二柔也故以大人小人對言葢雖否塞之時未嘗无陽類也九五剛</hi>
　<hi>也故以大人獨言大人即九五也○雲峯胡氏曰二五皆以大人言葢以大人而處六二之時有徳无位</hi>
　<hi>當守其否而後道亨以大人而居九五之位則有徳有位能休時之否矣然則九五休否之大人即六二</hi>
　<hi>所謂否亨之大人也前日不能處否而亨今日其能休天下之否乎然謂之休否否雖暫息猶未盡傾也</hi>
　<hi>九五大人當休否之初即有戒懼危亾之心則是否之方休已有包桑繫固之象矣其卒能傾否而為泰</hi>
<pb n="41a"/>
　<hi>也固宜</hi>
象曰大人之吉位正當也<lb/>
　𫝊有大人之徳而得至尊之正位故能休<hi>一有息字</hi>天下<lb/>
　之否是以吉也无其位則雖有其道將何為乎故聖<lb/>
　人之位謂之大寳<hi>中溪張氏曰處否而能獲吉者以九五之位正當也有其徳而无其</hi>
　<hi>位則否安能吉哉此漢光武自隴蜀既平之後未嘗不存苞桑之戒者是也○勿軒熊氏曰泰不能不否</hi>
　<hi>者六五柔懦之君當任其咎否終復泰者九五剛明之君是賴焉然則為君者與其為泰六五之柔寧為</hi>
　<hi>否九五之剛</hi>
<pb n="41b"/>
上九傾否先否後喜<lb/>
　𫝊上九否之終也物理極而必反故泰極則否否極<lb/>
　則泰上九否既極矣故否道傾覆而變也先極否也<lb/>
　後傾喜也否傾則泰矣後喜也本義以陽剛居否極<lb/>
　能傾時之否者也其占為先否後喜<hi>朱子曰易為君子謀如否内三</hi>
　<hi>爻是小人得志之時然不大叚㑹做得事初則如此二又如此三雖做得些箇也不濟事到四則聖人便</hi>
　<hi>説他那君子得時否漸次及泰㡳道理五之苞桑繫辭中説得條暢盡之矣上九之傾否到這裏便傾了</hi>
　<hi>否做泰又曰否本是隂長之卦九五休否上九傾否又自大故好葢隂之與陽自是不可相旡者今以四</hi>
<pb n="42a"/>
　<hi>時寒暑而論若是无隂陽亦做事不成但以善惡及君子小人而論則聖人直是要消盡了惡去盡了小</hi>
　<hi>人葢亦抑隂進陽之義某於坤卦曾畧𤼵此意○童溪王氏曰言傾否而不言否傾人力居多焉以陽剛</hi>
　<hi>之才居否之終固所優為也○雲峯胡氏曰九四有命是否己過中將濟之時九五休否是否方休息可</hi>
　<hi>濟之時上九傾否則如水之傾否於此盡矣先否後喜此喜字又自其亾其亾戒懼中來○閭丘氏昕曰</hi>
　<hi>泰之終言城復于隍以戒之否之終言先否後喜以勸之若以否泰相仍為一定之數則易不必作矣○</hi>
　<hi>和靖尹氏曰易之道如日星但患於理未精失其機會即暗於理者也問所謂機㑹豈非當泰之時便可</hi>
　<hi>裁成輔相當否時便可歛徳避難否曰非也易逆數也若是其時人雖不㑹如此做正在未到泰之上六</hi>
　<hi>便要知泰將極未到否之上九便知否欲傾也此謂機㑹</hi>
<pb n="42b"/>
象曰否終則傾何可長也<lb/>
　𫝊否終則必傾豈有長否之理極而必反理之常也<lb/>
　然反危為安易亂為治必有剛陽之才而後能也故<lb/>
　否之上九則能傾否屯之上六則不能變屯也<hi>建安丘氏</hi>
　<hi>曰否卦則大徃小來為義故内三隂爻屬否外三陽爻屬泰初六言㧞茅則小人用事之始六二言包承</hi>
　<hi>則小人得志之時六三言包羞則小人欲傷善而未能之意此三爻皆以否言也至九四言有命无咎則</hi>
　<hi>否己過中而泰欲來之時也九五言繫於苞桑則人君休否之事上九言先否後喜則否傾而為泰矣天</hi>
　<hi>下豈有終否之時乎○趙氏曰泰三陽在内有君子同升之象隂雖在外而六五下應九二有柔得尊位</hi>
<pb n="43a"/>
　<hi>而能下賢之象故六爻以交相應為善否則三隂在内有小人方進之象陽雖在外而九五得位有剛健</hi>
　<hi>中正以興衰撥亂之象故六爻唯三陽為善各以爻義取與成卦之體不同也</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="43b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易𫝊義大全卷五<lb/>
</p>
<p>
</p>
  </div>
</body>
</text>
</TEI>
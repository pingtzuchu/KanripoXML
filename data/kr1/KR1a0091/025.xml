<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周易傳義大全卷十九</head>
    <p>
<pb n="1a"/>
欽定四庫全書<lb/>
　周易傳義大全卷十九　明　胡廣等　撰<lb/>
䷴<hi>艮下巽上</hi>
　傳漸序卦艮者止也物不可以終止故受之以漸漸<lb/>
　者進也止必有進屈伸消息之理也止之所生亦進<lb/>
　也所反亦進也漸所以次艮也進以序為漸今人以<lb/>
　緩進為漸進以序不越次所以緩也為卦上㢲下艮<lb/>
　山上有木木之高而因山其高<hi>一有而字</hi>有因也其高有<lb/>
<pb n="1b"/>
　因乃其進有序也所以為漸也<lb/>
漸女歸吉利貞<lb/>
　傳以卦才兼漸義而言也乾坤之變為㢲艮㢲艮重<lb/>
　而為漸在漸體而言中二爻交也由二爻之交然後<lb/>
　男女各得正位初終二爻雖不當位亦陽上隂下得<lb/>
　尊卑之正男女各得其正亦得位也與歸妹正相對<lb/>
　女之歸能如是之正則吉也天下之事進必以<hi>一作有</hi>
　漸者莫如女歸臣之進於朝人之進於事固當有序<lb/>
<pb n="2a"/>
　不以其序<hi>一作漸</hi>則陵節犯義凶咎隨之然以義之輕<lb/>
　重廉耻之道女之從人最為大也故以女歸為義且<lb/>
　男女萬事之先也<hi>一有利貞字</hi>諸卦多有利貞而所施或<lb/>
　不同有渉不正之疑而為之戒者有其事必貞乃得<lb/>
　其宜者有言所以利者以其有貞也所謂渉不正之<lb/>
　疑而為之戒者損之九二是也處陰居説故戒以宜<lb/>
　貞也有其事必貞乃得宜者大畜是也言所畜利於<lb/>
　貞也有言所以利者以其有貞者漸是也言女歸之<lb/>
<pb n="2b"/>
　所以吉利於如此貞正也葢其固有非設戒也漸之<lb/>
　義宜能亨而不云亨者葢亨者通達之義非漸進之<lb/>
　義也本義漸漸進也為卦止於下而㢲於上為不遽<lb/>
　進之義有女歸之象焉又自二至五位皆得正故其<lb/>
　占為女歸吉而又戒以利貞也<hi>中溪張氏曰漸者進以序而不廹之義女</hi>
　<hi>㢲也適人為歸故曰女歸以二體言艮男下於㢲女亦為女歸之義故聖人取女歸以明漸進之象所以</hi>
　<hi>為吉然女歸固以漸為吉而其利尤在於得正也以中四爻而觀雖陰陽皆當位而三四相比非正應也</hi>
　<hi>唯二五相應為正故曰利貞○漢上朱氏曰女謂嫁曰歸自内而外也漸專以女歸為義葢禮義廉恥之</hi>
<pb n="3a"/>
　<hi>重天下國家之本无若女之歸也○白雲郭氏曰女歸不以漸則奔也漸則為歸故女歸以漸為吉○臨</hi>
　<hi>川呉氏曰㢲女在外將入而來歸艮男在内方止而未往迎有女歸以漸之象聘則為妻奔則為妾自納</hi>
　<hi>采問名納吉納徴請期親迎六禮備而後成婚女歸之以漸如此○雲峯胡氏曰咸取女吉取者之占也</hi>
　<hi>漸女歸吉嫁者之占也然皆以貞艮為主艮止也止而悦則其感也以正是為取女之吉止而㢲則其進</hi>
　<hi>也以正是為女歸之吉</hi>
彖曰漸之進也女歸吉也<lb/>
　傳如漸之義而進乃女歸之吉也謂正而有漸也女<lb/>
　歸為大耳他進亦然本義之字疑衍或是漸字<hi>瀘川毛氏</hi>
<pb n="3b"/>
　<hi>曰易未有一義明兩卦者晉進也漸亦進何也漸非進以漸而進耳</hi>
進得位往有功也<lb/>
　傳漸進之時而陰陽各得正位進而有功也四復由<lb/>
　上進而得正位三離下而為上遂得正位亦為進得<lb/>
　位之義<hi>一有是往而有功也六字</hi>
進以正可以正邦也<lb/>
　傳以正道而進可以正邦國至於天下也凡進於事<lb/>
　進於徳進於位莫不皆當以正也本義以卦變釋利<lb/>
<pb n="4a"/>
　貞之意葢此卦之變自渙而來九進居三自旅而來<lb/>
　九進居五皆為得位之正<hi>楊氏曰聖人於漸以敦風化乎執此道仕進則无干</hi>
　<hi>禄慕位之恥无假塗㨗徑之患以此而進則得位以此而往則有功</hi>
其位剛得中也<lb/>
　傳上云進得位往有功也統言陰陽得位是以進而<lb/>
　有功復云其位剛得中也所謂位者五以剛陽中正<lb/>
　得尊位也諸爻之得正亦可謂之得位矣然未若五<lb/>
　之得尊位故特言之本義以卦體言謂九五也<hi>中溪張氏</hi>
<pb n="4b"/>
　<hi>曰進以正可以正邦者家道正而天下定也非五居尊位剛而得中能如是乎</hi>
止而㢲動不竆也<lb/>
　傳内艮止外㢲順止為安静之象㢲為和順之義人<lb/>
　之進也若以欲心之動則躁而不得其漸故有困竆<lb/>
　在漸之義内止静而外㢲順故其進動不有<hi>一作至</hi>困<lb/>
　竆也本義以卦徳言漸進之義<hi>東平劉氏曰夫物未有進而不上竆者動</hi>
　<hi>而不竆者惟漸為然止乎下而㢲以行之是以動不竆也○中溪張氏曰艮止於内而㢲以行之動而不</hi>
　<hi>暴則不至於困窮也</hi>
<pb n="5a"/>
象曰山上有木漸君子以居賢徳善俗<lb/>
　傳山上有木其高有因漸之義也君子觀漸之象以<lb/>
　居賢善之徳化美於風俗人之進於賢徳必有其漸<lb/>
　習而後能安非可陵節而遽至也在己且然敎化之<lb/>
　於人不以漸其能入乎移風易俗非一朝一夕所能<lb/>
　成故善俗必以漸也本義二者皆當以漸而進疑賢<lb/>
　字衍或善下有脫字<hi>朱子曰山上有木木漸長則山漸高所以為漸○楊氏曰地中</hi>
　<hi>生木以時而升山上有木其進以漸君子知木者至微之物猶不可以不漸而況於居賢徳善俗乎居賢</hi>
<pb n="5b"/>
　<hi>徳而以漸修而後至勤而後精此楊子雲所謂始乎為士終乎為聖也善俗而以漸期而始變久而後成</hi>
　<hi>此孔子所謂善人為邦百年可以勝殘去殺矣○雲峯胡氏曰居徳象艮之止不漸豈能遽止善俗象巽</hi>
　<hi>之入不漸豈能遽入○建安丘氏曰夬居徳則忌而漸言居賢徳何也葢夬以潰決為義漸以積累為義</hi>
　<hi>故也</hi>
初六鴻漸于干小子厲有言无咎<lb/>
　傳漸諸爻皆取鴻象鴻之為物至有時而羣有序不<lb/>
　失其時序乃為漸也干水湄水鳥止於水之湄水至<lb/>
　近也其進可謂漸矣行而以時乃所謂漸漸<hi>一无漸字</hi>進<lb/>
<pb n="6a"/>
　不失漸得其宜矣六居初至下也陰之才至弱也而<lb/>
　上无應援以此而進常情之所憂也君子則深識逺<lb/>
　照知義理之所安時事之所宜處之不疑小人幼子<lb/>
　唯能見已然之事從衆人之<hi>一有所字</hi>知非能燭理也故<lb/>
　危懼而有言葢不知在下所以有進也用柔所以不<lb/>
　躁也无應所以能漸也於義自无咎也若漸之初而<lb/>
　用剛急進則失漸之義不能進而有咎必矣本義鴻<lb/>
　之行有序而進有漸干水涯也始進於下未得所安<lb/>
<pb n="6b"/>
　而上復无應故其象如此而其占則為小子厲雖有<lb/>
　言而於義則无咎也<hi>中溪張氏曰漸之六爻皆以鴻取義鴻水鳥也木落南翔氷泮</hi>
　<hi>北徂其往來也有時其先後也有序漸之象也干者水之湄也鴻為水宿之物初在卑下有鴻漸于干之</hi>
　<hi>象○建安丘氏曰當漸之始以水鳥而止于水湄其進不驟得漸之義矣○張子曰鴻漸之始出至于干</hi>
　<hi>鴻鵠之志非小小所量見其出陸争欲危之且疑其所處之非君子信己而行義无咎也○雲峯胡氏曰</hi>
　<hi>三至四互坎故初有水涯之象艮少男故有小子象或曰鴻之飛長在前而幼在後幼者惟恐失羣故危</hi>
　<hi>之而號呼長者必緩飛以俟之故為小子厲有言之象以占者則小子在下未可遽進而進鴻之幼者不</hi>
　<hi>若也</hi>
<pb n="7a"/>
象曰小子之厲義无咎也<lb/>
　傳雖小子以為危厲在義理實无咎也<lb/>
六二鴻漸于磐飲食衎衎吉<hi>衎苦旦反</hi>
　傳二居中得正上應於五進之安裕者也但居漸故<lb/>
　進不速磐石之安平者江河之濱所有象進之安自<lb/>
　干之磐又漸進也二與九五之君以中正之道相應<lb/>
　其進之安固平易莫加焉故其飲食和樂衎衎然吉<lb/>
　可知也本義磐大石也漸逺於水進於磐而益安矣<lb/>
<pb n="7b"/>
　衎衎和樂意六二柔順中正進以其漸而上有九五<lb/>
　之應故其象如此而占則吉也<hi>雲峯胡氏曰艮為石故有磐象互坎有飲</hi>
　<hi>食象鴻食則呼衆飲食衎衎和鳴二柔順而有應之象初始進於下未得所安二則自干進於磐未安者</hi>
　<hi>安矣初之小子厲有言危而傷也二飲食衎衎安且樂矣時使之然也在初則無應在二則柔順中正而</hi>
　<hi>上有九五之應也○中溪張氏曰凡禽鳥之食也俛而啄仰而四顧一或驚心則飛而去之今鴻漸而進</hi>
　<hi>由于干而處于磐之上高而不危飲食衎衎何其吉也二與五為正應進居大臣之位猶鴻漸于磐也安</hi>
　<hi>然飲食有衎衎和樂之意其吉可知</hi>
象曰飲食衎衎不素飽也<lb/>
<pb n="8a"/>
　傳爻辭以其進之安平故取飲食和樂為言夫子恐<lb/>
　後人之未喻又釋之云中正君子遇中正之主漸進<lb/>
　于上將行其道以及天下所謂飲食衎衎謂其得志<lb/>
　和樂不謂空飽飲<hi>一无飲字</hi>食而已素空也本義素飽如<lb/>
　詩言素飡得之以道則不為徒飽而處之安矣<hi>臨川呉氏</hi>
　<hi>曰待可進而進非徒飽於飲食以自養而已○誠齋楊氏曰鴻自干而至于磐石之上則安而高矣此六</hi>
　<hi>二漸進而居大臣之位也食君之禄又豈素飡云乎亦欲置國家於磐石之安納人民於和衎之樂而已</hi>
　<hi>故傅説之志在中興有商而非后則不食其禄孟子之志在平治天下而食前方丈則得志不為</hi>
<pb n="8b"/>
九三鴻漸于陸夫征不復婦孕不育凶利禦宼<lb/>
　傳平高曰陸平原也三在下卦之上進至於陸也陽<lb/>
　上進者也居漸之時志將漸進而上无應援當守正<lb/>
　以俟時安處平地則<hi>一无則字</hi>得漸之道若或不能自守<lb/>
　欲有所牽志有所就則失漸之道四陰在上而密比<lb/>
　陽所説也三陽在下而相親陰所從也二爻相比而<lb/>
　无應相比則相親而易合无應則无適而相求故為<lb/>
　之戒夫陽也夫謂三三若不守正而與四合是知征<lb/>
<pb n="9a"/>
　而不知復征行也復反也不復謂不反顧義理婦謂<lb/>
　四若以不正而合則雖孕而不育葢非其道也如是<lb/>
　則凶也三之所利在於禦宼非理<hi>一作禮</hi>而至者宼也<lb/>
　守正以閑邪所謂禦宼也不能禦宼則自失而凶矣<lb/>
　<hi>進齋徐氏曰夫謂三婦謂四與小畜同義三四位皆不中相比而无應相比則相親而易合无應則无適</hi>
　<hi>而相求征往也孕得陽也○鄭氏剛中曰三上无應而親四四下无應而奔三三務進而妄動故征則不</hi>
　<hi>可還四失守而私交故孕則不敢育○雙湖胡氏曰嘗合卦爻辭觀之卦辭女歸吉者以三四兩爻也爻</hi>
　<hi>辭夫婦凶者亦三四兩爻也卦以兩體論巽女有歸艮男之象爻以應否論當相應之位者為正不當相</hi>
<pb n="9b"/>
　<hi>應之位者為邪四女无歸三男之理也特相比而相得為私情之相合耳此卦但言女歸不言取女不得</hi>
　<hi>與咸例論其謹始之意已可見於言外矣</hi>
　本義鴻水鳥陸非所安也九三過剛不中而无應故<lb/>
　其象如此而其占夫征則不復婦孕則不育凶莫甚<lb/>
　焉然以其過剛也故利禦宼<hi>朱子曰漸九三爻雖不好夫征不復婦孕不育</hi>
　<hi>却利禦宼今術家擇日利婚姻底日不宜用兵利相戰底日不宜婚姻正是此意葢用兵則要相殺相勝</hi>
　<hi>婚姻則要和合故用有不同也○中溪張氏曰三處艮體之上猶鴻自于干于磐而進至于高平之陸也</hi>
　<hi>○雲峯胡氏曰夫征不復者三恱四之陰往不以事也婦孕不育者四從三之陽合不以正也其凶也宜</hi>
<pb n="10a"/>
　<hi>矣爻因彖言女歸之吉故又以此𤼵明為夫婦之所以凶者以為戒也然以九三之剛而比六四之柔則</hi>
　<hi>為夫婦不正之象九三倘能以其剛而遏六四之柔則又自有禦宼之象也或曰鴈羣不亂止則相保亦</hi>
　<hi>有禦宼象○進齋徐氏曰此爻占凶凡皆不利唯利禦宼謂情好相比可濟患難也</hi>
象曰夫征不復離羣醜也婦孕不育失其道也利用禦<lb/>
宼順相保也<hi>離力智反</hi>
　傳夫征不復則失漸之正從欲而失正離叛其羣類<lb/>
　為可醜也卦之諸爻皆无不善若獨失正是離其羣<lb/>
　類婦孕不由其道所以不育也所利在禦宼謂以順<lb/>
<pb n="10b"/>
　道相保君子之與小人比也自守以正豈唯君子自<lb/>
　完其己而已乎亦使小人得不陷於非義是以順道<lb/>
　相保禦止其惡故曰禦宼<hi>朱子曰順相保也言須是上下同心協力相保聚方</hi>
　<hi>足以禦宼</hi>
六四鴻漸于木或得其桷无咎<lb/>
　傳當漸之時四以陰柔進據剛陽之上陽剛而上進<lb/>
　豈能安處陰柔之下故四之處非安地如鴻之進<hi>一作</hi>
　<hi>漸</hi>于木也木漸高矣<hi>一无矣字</hi>而有不安之象鴻趾連不<lb/>
<pb n="11a"/>
　能握枝故不木棲桷橫平之柯唯平柯之上乃能安<lb/>
　處謂四之處本危或能自得安寧之道則无咎也如<lb/>
　鴻之于木本不安或得平柯而處之則安也四居正<lb/>
　而㢲順宜无咎者也必以得失言者因得失以明其<lb/>
　義也本義鴻不木棲桷平柯也或得平柯則可以安<lb/>
　矣六四乗剛而順巽故其象如此占者如之則无咎<lb/>
　也<hi>雲峯胡氏曰巽為木而處艮山之上九三之前三以一陽畫衡于下有桷之象鴻漸于此則愈高矣</hi>
　<hi>鴻之掌不能握木木雖高非鴻所安也然陰居陰得正如於木之中或得平柯而處之則亦安矣故无咎</hi>
<pb n="11b"/>
　<hi>○臨川呉氏曰鴻水鳥而乗風以飛下卦艮止而有坎水故下三爻之象曰干曰磐曰陸皆鴻之漸進而</hi>
　<hi>止于水際者也上卦㢲為風為高故上三爻之象曰木曰陵曰逵皆鴻之漸進而飛于風中者也</hi>
象曰或得其桷順以㢲也<lb/>
　傳桷者平安之處求安之道唯順與巽若其義順正<lb/>
　其處卑㢲何處而不安如四之順正而㢲乃得桷也<lb/>
九五鴻漸于陵婦三歳不孕終莫之勝吉<lb/>
　傳陵高阜也鴻之所止最高處也象君之位雖得尊<lb/>
　位然漸之時其道之行固亦非遽與二為正應而中<lb/>
<pb n="12a"/>
　正之徳同乃隔於三四三比二四比五皆隔其交者<lb/>
　也未能即合故三歳不孕然中正之道有必亨之理<lb/>
　不正豈能隔害之故終莫之能勝但其合有漸耳終<lb/>
　得其吉也以不正而敵中正一時之為耳久其能勝<lb/>
　乎本義陵高阜也九五居尊六二正應在下而為三<lb/>
　四所隔然終不能奪其正也故其象如此而占者如<lb/>
　是則吉也<hi>沙隨程氏曰二五當位非三所能抗終莫之勝是以吉也○開封耿氏曰剛上柔下</hi>
　<hi>是以物終莫之勝○中溪張氏曰鴻漸于陵陵為高阜下視于磐于陸則于陵為最高此人君處九五位</hi>
<pb n="12b"/>
　<hi>之象也况五與二為正應則二乃五之婦二漸進以歸於五也雖三欲塞之四欲間之歴三歳而不孕然</hi>
　<hi>二五以中正之道相應必得遂其室家之願彼不中不正者終莫能奪而勝之宜其吉也卦以㢲為女艮</hi>
　<hi>為男而爻以五為夫二為婦者葢以二五陰陽相應而言取義不同此其所以為變易也○雲峯胡氏曰</hi>
　<hi>三與五皆言婦五以二為婦正也三與四為婦非正也三四相比而為夫婦婦雖孕而不敢育女歸之不</hi>
　<hi>以漸者也故凶二五相應而為夫婦婦雖孕而三四莫能勝女歸之以其漸者也故吉周公於三五二爻</hi>
　<hi>言婦之吉凶而卦辭所謂女歸吉者愈明矣</hi>
象曰終莫之勝吉得所願也<lb/>
　傳君臣以中正相交其道當行雖有間其閒者終豈<lb/>
<pb n="13a"/>
　能勝哉徐必得其所願乃漸之吉也<hi>臨川呉氏曰中正相應乃二五</hi>
　<hi>所願其合雖遲終得其所願也</hi>
上九鴻漸于陸其羽可用為儀吉<lb/>
　傳安定胡公以陸為逵逵雲路也謂虛空之中爾雅<lb/>
　九逹謂之逵逵通逹无阻蔽之義也上九在至高之<lb/>
　位又益上進是出乎位之外在他時則為過矣於漸<lb/>
　之時居㢲之極必有其序如鴻之離所止而飛于雲<lb/>
　空在人則超逸乎常事之外者也進至於是而不失<lb/>
<pb n="13b"/>
　其漸賢逹之高致也故可用為儀法而吉也羽鴻之<lb/>
　所用進也以其進之用况上九進之道也本義胡氏<lb/>
　程氏皆云陸當作逵謂雲路也今以韻讀之良是儀<lb/>
　羽毛旌纛之飾也上九至高出乎人位之外而其羽<lb/>
　毛可用以為儀飾位雖極高而不為无用之象故其<lb/>
　占為如是則吉也<hi>鄭氏剛中曰鳥羽皆有用而各有所取雉取其綵鷺取其白鴻取其</hi>
　<hi>知時取其羽以為儀則則君子進退去就之義亦孰得而亂之可觀以為法矣○建安丘氏曰上九居漸</hi>
　<hi>之極猶鴻自江干漸進于此而雲飛也羽乃鴻所用以進者而其進莫不有漸可以為儀也賢逹之人進</hi>
<pb n="14a"/>
　<hi>處高潔不累於位非外物之所能屈其心而亂其志斯亦足以為天下之儀表矣何吉如之○雲峯胡氏</hi>
　<hi>曰鴻進以漸而不失其時翔以羣而不失其序所謂進退可法者也而獨於上爻言之者要其終而不可</hi>
　<hi>亂也大抵无位者多无用上九猶賢逹之高致其用可以為法雖高而无位然不為无用也故其象占如</hi>
　<hi>此或曰自子午以東為陽子午以西為陰由艮逹㢲子午以東陽氣之地也立春以後鴻雁來故六爻皆</hi>
　<hi>係以鴻鴈隨陽之鳥也然龍為陽物乾至上則亢漸至上則吉何也乾以六陽之極故過高而亢漸三陰</hi>
　<hi>三陽之進有序故致高而吉也</hi>
象曰其羽可用為儀吉不可亂也<lb/>
　傳君子之進自下而上由微而著跬歩造次莫不有<lb/>
<pb n="14b"/>
　序不失其序則无所不得其吉故九雖窮高而不失<lb/>
　其吉可用為儀法者以其有序而不可亂也本義漸<lb/>
　進愈高而不為无用其志卓然豈可得而亂哉<hi>雲峯胡氏</hi>
　<hi>曰本義獨釋二與上兩爻象傳葢以二居有用之位有益於人之國家而非素飽者上在无位之地亦足</hi>
　<hi>為人之儀表而非无用者二志不在溫飽上志卓然不可亂士大夫之出處於此當有取焉○建安丘氏</hi>
　<hi>曰六爻皆以鴻為象鴻水鳥也初言于干進之始也二言于磐則進于干矣三言于陸則又進于磐矣至</hi>
　<hi>四于木五于陵則鴻之漸愈高而无可進之地故以鴻飛為象言逵者以其在天位之外也然漸卦以女</hi>
　<hi>歸為義故中四爻有夫婦之象五與二應夫婦之正配也故以婦三歳不孕終莫之勝為象三與四比夫</hi>
<pb n="15a"/>
　<hi>婦之邪匹也故以婦孕不育失其道也為象葢夫婦之交亦當以漸夫苟患正配之難合而樂邪匹之易</hi>
　<hi>從則亦失漸之義矣</hi>
䷵<hi>兌下震上</hi>
　傳歸妹序卦漸者進也進必有所歸故受之以歸妹<lb/>
　進則必有所至故漸有歸義歸妹所以繼漸也歸妹<lb/>
　者女之歸也妹少女之稱為卦震上兌下以少女從<lb/>
　長男也男動而女説又以説而動皆男説女女從男<lb/>
　之義卦有男女配合之義者四咸恒漸歸妹也咸男<lb/>
<pb n="15b"/>
　女之相感也男下女二氣感應止而說男女之情相<lb/>
　感之象恒常也男上女下㢲順而動陰陽皆相應是<lb/>
　男女居室夫婦唱隨之常道漸女歸之得其正也男<lb/>
　下女而各得正位止静而㢲順其進有漸男女配合<lb/>
　得其道也歸妹女之嫁歸也男上女下女<hi>一无女字</hi>從男<lb/>
　也而有說少之義以説而動動以説則不得其正矣<lb/>
　故位皆不當初與上雖當陰陽之位而陽在下陰在<lb/>
　上亦不當位也與漸正相對咸恒夫婦之道漸歸妹<lb/>
<pb n="16a"/>
　女歸之義咸與歸妹男女之情也咸止而說歸妹動<lb/>
　於說皆以說也恒與漸夫婦之義也恒㢲而動漸止<lb/>
　而㢲皆以㢲順也男女之道夫婦之義備於是矣歸<lb/>
　妹為卦澤上有雷雷震而澤動從之象也物之隨動<lb/>
　莫如水男動於上而女從之嫁歸從男之象震長男<lb/>
　兌少女少女從長男以説而動動而相說也人之所<lb/>
　說者少女故云妹為女歸之象又有長男說少女之<lb/>
　義故為歸妹也<hi>雙湖胡氏曰漸以長女歸少男歸嫁也長女嫁少男而歸之也主六四一</hi>
<pb n="16b"/>
　<hi>爻言故曰女歸女之歸男則女自内而外也歸妹以長男歸少女歸取也長男取少女而來歸也主九四</hi>
　<hi>一爻言故曰歸妹男之歸女則女自外而内也</hi>
歸妹征凶无攸利<lb/>
　傳以説而動動而不當故凶不當位不當也征凶動<lb/>
　則凶也如卦之義不獨女歸无所往而利也本義婦<lb/>
　人謂嫁曰歸妹少女也兌以少女而從震之長男而<lb/>
　其情又為以說而動皆非正也故卦為歸妹而卦之<lb/>
　諸爻自二至五皆不得正三五又皆以柔乗剛故其<lb/>
<pb n="17a"/>
　占征凶而无所利也<hi>丹陽都氏曰男女之相從正則吉而中爻之才剛柔雜居非所</hi>
　<hi>謂正如是而有行非禮法之所容也故征凶夫婦之相與順則利而六爻之才柔上剛下非所謂順如是</hi>
　<hi>而有為非室家之宜也故无攸利○雲峯胡氏曰彖辭唯臨與井言凶否與剥言不利言凶者未嘗言不</hi>
　<hi>利言不利者未嘗言凶歸妹既曰征凶又无攸利何也以説而動非情之正恣情肆欲何所不至故六十</hi>
　<hi>四卦中其不吉未有若是之甚者聖人著之以為世戒也然隨亦動而説者而曰元亨利貞何也易以内</hi>
　<hi>卦為貞隨貞震此動而彼説歸妹貞兌女說而男動故不同也</hi>
彖曰歸妹天地之大義也<lb/>
　傳一陰一陽之謂道陰陽交感男女配合天地之常<lb/>
<pb n="17b"/>
　理也歸妹女歸於男也故云天地之大義也男在女<lb/>
　上陰從陽動故為女歸之象<lb/>
天地不交而萬物不興歸妹人之終始也<lb/>
　傳天地不交則萬物何從而生女之歸男乃生生相<lb/>
　續之道男女交而後有生息有生息而後其終不窮<lb/>
　前者有終而後者有始相續不窮是人之終始也<lb/>
　本義釋卦名義也歸者女之終生育者人之始<hi>朱子曰兩</hi>
　<hi>終字伊川説未安○雙湖胡氏曰天地不交萬物不興反其辭也卦自泰來乾九三交坤而為九四坤六</hi>
<pb n="18a"/>
　<hi>四交乾而為六三是天地交也出震見離説兌勞坎是萬物興也兌為少女豈非女之終乎震為長男豈</hi>
　<hi>非男之始乎是歸妹人之終始也○中溪張氏曰女子之嫁子道終於此母道始於此</hi>
説以動所歸妹也<lb/>
　本義又以卦徳言之<hi>朱子曰歸妹未有不好只是說以動帶累他</hi>
征凶位不當也<lb/>
　傳以二體釋歸妹之義男女相感說而動者少女之<lb/>
　事故以說而動所歸者妹也所以征則凶者以諸爻<lb/>
　皆不當位也所處皆不正何動而不凶大率以說而<lb/>
<pb n="18b"/>
　動安有不失正者<lb/>
无攸利柔乘剛也<lb/>
　傳不唯位不當也又有乘剛之過三五皆乘剛男女<lb/>
　有尊卑之序夫婦有唱隨之禮此<hi>一无此字</hi>常理也如恒<lb/>
　是也苟不由常正之道徇情肆欲唯說是動則夫婦<lb/>
　瀆亂男牽欲而失其剛婦狃說而忘其順如歸妹之<lb/>
　乘剛是也所以凶无所往而利也夫陰陽之配合男<lb/>
　女之交媾理之常也然從欲而流放不由義理則淫<lb/>
<pb n="19a"/>
　邪无所不至傷身敗徳豈人理哉歸妹之所以<hi>一有征字</hi>
　凶也本義又以卦體釋卦辭男女之交本皆正理唯<lb/>
　若此卦則不得其正也<hi>嵩山晁氏曰以爻位推之二四以陽居陰有男以不正從</hi>
　<hi>女之象三五以陰居陽有女以不正從男之象行皆失正故為征凶上卦以六五乘九四下卦以六三乘</hi>
　<hi>九二有夫屈于婦婦制其夫之象故為无攸利也○進齋徐氏曰位不當則紊男女内外之正柔乘剛則</hi>
　<hi>悖夫婦唱隨之理所以征凶而无攸利也○雙湖胡氏曰嘗合隨卦觀之隨與歸妹兌震易位者也動而</hi>
　<hi>說為隨此陽倡而陰和男行而女隨得男女之正故元亨利貞說以動為歸妹則是陰反先倡而陽和女</hi>
　<hi>反先行而男從失男女之正故征凶无攸利柔乘剛柔謂三五剛謂二四皆陰陽失位也○雲峯胡氏曰</hi>
<pb n="19b"/>
　<hi>漸歸妹相反在三四兩爻漸之六自三之四為進得位歸妹之六自四之三為位不當漸自三至五皆得</hi>
　<hi>位之正歸妹自二至五皆不得位漸止而㢲其動也不窮歸妹說以動其征也必凶漸以九五為剛得中</hi>
　<hi>歸妹六五亦柔得中也不書抑陰也漸剛乘柔不書歸妹柔乗剛則書亦抑陰也漸之女歸亦天地之大</hi>
　<hi>義而人之終始亦不書止而㢲者其常也說以動者非常也彖傳之意若曰歸妹天地之大義人之終始</hi>
　<hi>也本非凶也本无所謂不利也惟陰之說而陽動焉所以征凶所以无攸利也故抑之又抑之</hi>
象曰澤上有雷歸妹君子以永終知敝<lb/>
　傳雷震於上澤隨而動陽動於上陰說而從女從男<lb/>
　之象也故為歸妹君子觀男女配合生息相續之象<lb/>
<pb n="20a"/>
　而以永其終知有敝也永終謂生息嗣續永久其傳<lb/>
　也知敝謂知物有敝壊而為相繼之道也女歸則有<lb/>
　生息故有永終之義又夫婦之道當常永有終必知<lb/>
　其有敝壊之理而戒慎之敝壊謂離隙歸妹說以動<lb/>
　者也異乎恒之㢲而動漸之止而㢲也少女之說情<lb/>
　之感動動則失正非夫婦正而可常之道久必敝壊<lb/>
　知其必敝則當思永其終也天下之反目者皆不能<lb/>
　永終者也不獨夫婦之道天下之事莫不有終有敝<lb/>
<pb n="20b"/>
　莫不有可繼可久之道觀歸妹則當思永終之戒也<lb/>
　本義雷動澤隨歸妹之象君子觀其合之不正知其<lb/>
　終之有敝也推之事物莫不皆然<hi>建安丘氏曰雷震澤上水氣隨之而</hi>
　<hi>升女子從人之象也永終知敝謂婚姻之道欲其永逺而有終也必預有以知其不終之敝女子從人以</hi>
　<hi>説而動至於失身敗徳不能永其所終者多矣所謂華落色衰復相棄背者是也而原其所以則由奔誘</hi>
　<hi>而為夫婦徇情肆欲之所致而不知其敝之過也向使於說動之時而為永終知敝之戒則无此失矣○</hi>
　<hi>中溪張氏曰物生必有終有以永之則不終事久必有敝有以知之則不敝然永之非艱而知之唯難苟</hi>
　<hi>能知其敝斯可以永其終而君子偕老矣○雲峯胡氏曰澤中有雷雷隨澤止君子嚮晦宴息取其止也</hi>
<pb n="21a"/>
　<hi>澤上有雷澤隨雷動君子永終知敝戒其動也</hi>
初九歸妹以娣跛能履征吉<lb/>
　傳女之歸居下而无正應娣之象也剛陽在婦人為<lb/>
　賢<hi>一作堅</hi>貞之徳而處卑順娣之賢正者也處説居下<lb/>
　為順義娣之卑下雖賢何所能為不過自善其身以<lb/>
　承助其君而已如跛之能履言不能及逺也然在其<lb/>
　分為善故以是而行則吉也本義初九居下而无正<lb/>
　應故為娣象然陽剛在女子為賢正之徳但為娣之<lb/>
<pb n="21b"/>
　賤僅能承助其君而已故又為跛能履之象而其占<lb/>
　則征吉也<hi>蘭氏廷瑞曰跛者不能以專行依人乃可娣妾之道承正室以行則吉○節齋蔡氏</hi>
　<hi>曰无應不行故跛居位當而近二故能履適三而媵五得娣之正故征吉○隆山李氏曰古者諸侯一娶</hi>
　<hi>九女嫡夫人及左右媵皆以姪娣從聖人制禮必以姪娣充媵者所以廣國嗣使所自出者一同而无他</hi>
　<hi>異也○進齋徐氏曰三爻同處于下有娣從之象○雲峯胡氏曰卦辭征凶初爻之辭征吉何也以一卦</hi>
　<hi>論則以説而動故其征也凶即此一爻論初以剛居剛是女子而有賢正之徳者故征吉然為女而在下</hi>
　<hi>无應非匹也媵也為媵雖賢正僅能承助其君不能大有所行也故有跛能履之象象如此而占吉以有</hi>
　<hi>徳故也</hi>
<pb n="22a"/>
象曰歸妹以娣以恒也跛能履吉相承也<lb/>
　傳歸妹之義以説而動非夫婦能常之道九乃剛陽<lb/>
　有賢<hi>一作堅</hi>貞之徳雖娣之微乃能以常者也雖在下<lb/>
　不能有所為如跛者之能履然征而吉者以其能相<lb/>
　承助也能助其君娣之吉也本義恆謂有常久之徳<lb/>
　<hi>建安丘氏曰卦辭言歸妹征凶者葢歸妹以説而動故征則凶也初九歸妹以娣反言征吉者葢初九以</hi>
　<hi>常徳承君故征則吉也</hi>
九二眇能視利幽人之貞<lb/>
<pb n="22b"/>
　傳九二陽剛而得中女之賢正<hi>一作貞</hi>者也上有正應<lb/>
　而反隂柔之質動於説者也乃女賢而配不良故二<lb/>
　雖<hi>一作之</hi>賢不能自遂以成其内助之功適可以善其<lb/>
　身而小施之如眇者之能視而己言不能及逺也男<lb/>
　女之際當以正禮五雖不正二自守其幽静貞正乃<lb/>
　所利也二有剛正之徳幽静之人也二之才如是而<lb/>
　言利貞者<hi>一无此五字</hi>利言宜於如是之貞<hi>一无之貞字</hi>非不<lb/>
　足而為之戒也本義眇能視承上爻而言九二陽剛<lb/>
<pb n="23a"/>
　得中女之賢也上有正應而反隂柔不正乃女賢而<lb/>
　配不良不能大成内助之功故為眇能視之象而其<lb/>
　占則利幽人之貞也幽人亦抱道守正而不偶者也<lb/>
　<hi>誠齋楊氏曰諸爻言歸妹二獨不言者以二下卦之尊即妹之身也幽人賢徳之稱言少妹之幽貞也幽</hi>
　<hi>則至静而不可動貞則至潔而不可渝皆陽剛中正之徳也○厚齋馮氏曰二以其陽明居兌體故以眇</hi>
　<hi>能視為象剛中而位陰故以利幽人之貞為占言有望於君而未偶守正於内而未行宜固守其正者也</hi>
　<hi>○雙湖胡氏曰九二以陽爻居陰位又為兌體而居下卦之中故有幽人之象以其不正故又戒之以利</hi>
　<hi>貞○雲峯胡氏曰初曰跛能履此曰眇能視承初而言也九二陽剛得中女之賢者也上有正應則非初</hi>
<pb n="23b"/>
　<hi>之娣矣在娣則不能有行非娣而亦眇能視何也九二剛中而上應六五隂柔不正是女之賢而不遇其</hi>
　<hi>夫如豐之六二文明而上應六五之柔暗臣之賢而不遇其君者也故豐曰日中見斗此曰眇能視其見</hi>
　<hi>其視由於彼而不由於此也履亦下兌六三眇能視跛能履刺之也此分言於初二憫之也履九二曰幽</hi>
　<hi>人征吉此亦曰利幽人之貞皆以近於三故也六三隂柔不中正二獨以剛中自守履之三武人為于大</hi>
　<hi>君不貞者也然後見二為君子之幽貞歸妹之三反歸以娣不貞者也然後見二為女子之幽貞</hi>
象曰利幽人之貞未變常也<lb/>
　傳守其幽貞未失夫婦常正之道也世人以媟狎為<lb/>
　常故以貞静為變常不知乃常久之道也<hi>滿氏曰守其幽静之</hi>
<pb n="24a"/>
　<hi>正以奉承乎五可謂賢矣幽女徳也未變女徳之常也世之悍婦庸奴其夫者由有才而不知道也○建</hi>
　<hi>安丘氏曰娣之從嫡必當如跛者之履而不足以與行則无僭上之疑而嫡妾之分明妻之従夫必當如</hi>
　<hi>眇者之視而不足以有明則无反目之嫌而夫婦之倫正是妾婦之常道也釋象於初曰以恒於二曰未</hi>
　<hi>變常唯各安其常此初之所以吉二之所以利歟</hi>
六三歸妹以須反歸以娣<lb/>
　傳三居下之上本非賤者以失徳而无正應故為欲<lb/>
　有歸而未得其歸須待也待者未有所適也六居三<lb/>
　不當位徳不正也柔而尚<hi>一作上</hi>剛行不順也為說之<lb/>
<pb n="24b"/>
　主以說求歸動非禮也上无應无受之者也无所適<lb/>
　故須也女子之處如是人誰取之不可以為人配矣<lb/>
　當反歸而求為娣媵則可也以不正而失其所也<lb/>
　本義六三陰柔而不中正又為說之主女之不正人<lb/>
　莫之取者也故為未得所適而反歸為娣之象或曰<lb/>
　須女之賤者<hi>進齋徐氏曰須待也三本非賤者无應宜待而急於従人不得為人配而反歸</hi>
　<hi>為娣是自賤也夫人志在禄位而不自重欲速好進而甘於卑下卒為人所賤者何以異此哉○漢上朱</hi>
　<hi>氏曰天官書須女四星賤妾之稱織女三星天女也陸震云天文織女貴須女賤則須賤女可知○雲峯</hi>
<pb n="25a"/>
　<hi>胡氏曰初九居下娣也六三居下之上非娣也陰柔而不中正又為兌說之主无徳之女也无徳之女人</hi>
　<hi>无取之者故本宜須而反歸以娣也初之吉二之利皆以徳取六三无徳彖所謂征凶无攸利不言可知</hi>
　<hi>矣</hi>
象曰歸妹以須未當也<lb/>
　傳未當者其處其徳其求歸之道皆不當故无取之<lb/>
　者所以須也<hi>建安丘氏曰六三陰柔不正而上无正應无受之者故以須而從二然二剛中</hi>
　<hi>而應五小君之貴也而已乗之如此則是以卑賤之妾驕而上僭其為二所棄必矣在三不若反歸于下</hi>
　<hi>如初之為以娣媵之禮事之則為當位而无驕僭之患象言未當者以六居三柔乗剛賤陵貴皆未當之</hi>
<pb n="25b"/>
　<hi>義</hi>
九四歸妹愆期遲歸有時<lb/>
　傳九以陽居四四上體地之高也陽剛在女子為正<lb/>
　徳賢明者也无正應未得其歸也過時未歸故云愆<lb/>
　期女子居貴高之地有賢明之資人情所願娶故其<lb/>
　愆期乃為有時葢自有待非不售也待得佳配而後<lb/>
　行也九居四雖不當位而處柔乃婦人之道<hi>一有也字</hi>以<lb/>
　无應故為愆期之義而聖人推理以女賢而愆期葢<lb/>
<pb n="26a"/>
　有待也本義九四以陽居上體而无正應賢女不輕<lb/>
　從人而愆期以待所歸之象正與六三相反<hi>節初齊氏曰九</hi>
　<hi>四正歸妹者也而曰歸妹愆期剛履柔而能從容俟時以全其妹之正者也詩曰士如歸妻迨氷未泮故</hi>
　<hi>家語云霜降多婚氷泮殺止震則氷泮矣而猶曰遟歸有時非愆期乎○隆山李氏曰三四雖无應而震</hi>
　<hi>兌終相合故曰遟歸有時○雲峯胡氏曰六三九四皆失位无應三以其无應也急於從人而反歸以娣</hi>
　<hi>四雖无應不輕從人而愆期遟歸何其相反如此之甚哉三陰柔不中正為无女徳者四剛健在女則為</hi>
　<hi>賢明有徳者也士之自賤自貴如之</hi>
象曰愆期之志有待而行也<lb/>
<pb n="26b"/>
　傳所以愆期者由己而不由彼賢女人所願娶所以<lb/>
　愆期乃其志欲有所待待得佳配而後行也<lb/>
六五帝乙歸妹其君之袂不如其娣之袂良月幾望吉<lb/>
　傳六五居尊位妹之貴高者也下應於二為下嫁之<lb/>
　象王姬下嫁自古而然至帝乙而後正婚姻之禮明<lb/>
　男女之分雖至貴之女不得失柔㢲之道有貴驕之<lb/>
　志故易中陰尊而謙降者則曰帝乙歸妹泰六五是<lb/>
　也貴女之歸唯謙降以從禮乃尊高之徳也不事容<lb/>
<pb n="27a"/>
　飾以說於人也娣媵者以容飾為事者也衣袂所以<lb/>
　為容飾也六五尊貴之女尚禮而不尚飾故其袂不<lb/>
　及其娣之袂良也良美好也月望陰之盈也盈則敵<lb/>
　陽矣幾望未至於盈也五之貴高常不至於盈極則<lb/>
　不亢其夫乃為吉也女之處尊貴之道也本義六五<lb/>
　柔中居尊下應九二尚徳而不貴飾故為帝女下嫁<lb/>
　而服不盛之象然女徳之盛无以加此故又為月幾<lb/>
　望之象而占者如之則吉也<hi>朱子曰易中言帝乙歸妹箕子明夷高宗伐鬼</hi>
<pb n="27b"/>
　<hi>方之類疑皆當時帝乙高宗箕子曽占得此爻故後人因而記之而聖人以入爻也如漢書大橫庚庚余</hi>
　<hi>為天王夏啓以光亦是啓曽占得此爻也火珠林亦如此○月幾望是説陰盛○丹陽都氏曰月者至陰</hi>
　<hi>之精而羣陰之主女君之象也幾望言女君之謙盛而未盈也望則盈矣吉宜家之謂也○節初齊氏曰</hi>
　<hi>袂衣袖君小君堯降二女于溈汭而後世一稱湘君一稱夫人嫡例為君而餘皆媵也○雲峯胡氏曰娣</hi>
　<hi>以容飾為事五君也豈假容飾以悦人者故曰其君之袂不如其娣之袂良良在徳而不在袂也下三陽</hi>
　<hi>皆以女徳稱六五柔中居尊下應九二是帝之女而下嫁者也而不盛其服飾徳之盛无以加于此矣故</hi>
　<hi>又取月幾望之象月幾望在小畜中孚以位言陰盛而與陽亢也在歸妹以徳言陰盛而可與陽對也本</hi>
　<hi>義於二與四皆以女之賢稱於初則曰在女則為賢正之徳於五則曰女徳之盛无以加此其旨深哉</hi>
<pb n="28a"/>
象曰帝乙歸妹不如其娣之袂良也其位在中以貴行<lb/>
也<lb/>
　傳以帝乙歸妹之道言其袂不如其娣之袂良尚禮<lb/>
　而不尚飾也五以柔中在尊高之位以尊貴而行中<lb/>
　道也柔順降屈尚禮而不尚飾乃中道也本義以其<lb/>
　有中徳之貴而行故不尚飾<hi>雲峯胡氏曰本義於漸獨釋二與上之象於歸</hi>
　<hi>妹獨釋初與五之象歸妹漸之反漸之上以无應為高尚之賢歸妹之初以无應為賢正之娣漸之二為</hi>
　<hi>臣志不在於溫飽即歸妹之五為君徳不在於飾本義謂二有恒久之徳五有中徳之貴提出兩徳字真</hi>
<pb n="28b"/>
　<hi>足為女之説以動者戒矣士大夫之輕動當如何哉</hi>
上六女承筐无實士刲羊无血无攸利<hi>刲苦圭反</hi>
　傳上六女歸之終而无應女歸之无終者也婦者所<lb/>
　以承先祖奉祭祀不能奉祭祀則不可以為婦矣筐<lb/>
　篚之實婦職所供也古者房中之俎葅歜<hi>一作醯</hi>之類<lb/>
　后夫人職之諸侯之祭親割牲卿大夫皆然割取血<lb/>
　以祭禮云血祭盛祭也女當承事筐篚而充實无實<lb/>
　則无以祭謂不能奉祭祀也夫婦共承宗廟婦不能<lb/>
<pb n="29a"/>
　奉祭祀乃夫不能承祭祀也故刲羊而无血亦无以<lb/>
　祭也謂不可以承祭祀也婦不能奉祭祀則當離絶<lb/>
　矣<hi>一无矣字</hi>是夫婦之无終者也何所往而利哉本義上<lb/>
　六以陰柔居歸妹之中而无應約婚而不終者也故<lb/>
　其象如此而於占為无所利也<hi>隆山李氏曰三上二爻皆陰不能相合為</hi>
　<hi>夫婦故止以士女稱之古者婦助祭必有筐篚實蘋藻之類而諸侯卿大夫躬割牲所以重宗廟之祀盡</hi>
　<hi>繼承之道今三上无應承筐无實刲羊无血是夫婦之禮不成而祭祀无主矣○雲峯胡氏曰震有虚筐</hi>
　<hi>象兌羊象上與三皆隂虚无應故有承筐无實刲羊无血之象程傳以為女歸之无終本義以為約婚而</hi>
<pb n="29b"/>
　<hi>无終葢曰士曰女未成為夫婦也先女而後士罪在女矣故无攸利之占與卦辭同而有不同者卦以六</hi>
　<hi>來居三失夫婦之正故无攸利爻以三上不相應是約婚而不終故无攸利然其歸罪於兌之陰則一也</hi>
象曰上六无實承虛筐也<lb/>
　傳筐无實是空筐也空筐可以祭乎言不可以奉祭<lb/>
　祀也女不可以承祭祀則離絶而已是女歸之无終<lb/>
　者也<hi>董氏曰象不及刲羊无血者卦為歸妹設也○建安丘氏曰震長男也兌少女也以少女從長</hi>
　<hi>男歸妹之象也合六爻論之五言帝乙于歸妹之上則歸妹之主也二與五應居内卦之中而不言歸妹</hi>
　<hi>者則正妹之身也初三乃妹之娣媵皆稱娣于歸妹之下初在二下即娣之以吉相承于妹者三在二上</hi>
<pb n="30a"/>
　<hi>即娣之以賤而躐居於貴者二以少女之身幽静之節體陰而性陽質柔而徳剛皆常徳之不可變者其</hi>
　<hi>妹之賢者乎而五以帝乙之賢居柔履謙而歸其妹以徳禮為光華而不以衣服為容飾故曰其君之袂</hi>
　<hi>不如其娣之袂良也初以陽明安分為美三以柔邪上僭為嫌二又能不矜其才自遜其美何吉如之在</hi>
　<hi>九四為二五正應之間則言歸妹之愆期上陰柔處一卦之極則泛言夫婦之无終而不言歸妹</hi>
䷶<hi>離下震上</hi>
　傳豐序卦得其所歸者必大故受之以豐物所歸聚<lb/>
　必成其大故歸妹之後受之以豐也豐盛大之義為<lb/>
　卦震上離下震動也離明也以明而動動而能<hi>一无能字</hi>
<pb n="30b"/>
　明皆致豐之道明足以照動足以亨然後能致豐大<lb/>
　也<lb/>
豐亨王假之勿憂宜日中<hi>假庚白反</hi>
　傳豐為盛大其義自亨極天下之光大者唯王者能<lb/>
　至之假至也天位之尊四海之富羣生之衆王道之<lb/>
　大極豐之道其唯王者乎豐之時人民之繁庻事物<lb/>
　之殷盛治之豈易周為可憂<hi>一作患</hi>慮宜如日中之盛<lb/>
　明廣照无所不及然後无憂也本義豐大也以明而<lb/>
<pb n="31a"/>
　動盛大之勢也故其占有亨道焉然王者至此盛極<lb/>
　當衰則又有憂道焉聖人以為徒憂无益但能守常<lb/>
　不至於過盛則可矣故戒以勿憂宜日中也<hi>朱子曰須是王</hi>
　<hi>假之了方且勿憂宜日中若未到這箇田地更憂甚底王亦未有可憂○漢上朱氏曰豐大之時所宜憂</hi>
　<hi>者不在乎日之未中而在乎日之既中也明動不已未有能保其大者也保此道者其唯中乎○童溪王</hi>
　<hi>氏曰六五以柔居尊位而屬震體有震動憂驚之象聖人則戒之以勿憂離明在下又勉之以宜日中○</hi>
　<hi>雙湖胡氏曰豐下離上震正日未出東之天其光亨之勢未已何憂之有豈非以柔中之主履豐亨之㑹</hi>
　<hi>故不能无憂重煩聖人致戒致勉耳然不勉以日進但勉以日中母亦康節怕處其盛之意歟○雲峯胡</hi>
<pb n="31b"/>
　<hi>氏曰卦辭稱王者三渙草曰王假有廟豐曰王假之假至也唯王者為能至此豐之大有亨道焉大則必</hi>
　<hi>通也亦有憂道焉大則可憂也不必過於憂如日之中斯可矣泰晋夬家人升皆曰勿恤此曰勿憂皆當</hi>
　<hi>極之時常人所不憂而聖人所深憂其辭曰勿深切之辭非謂无憂也於此有道焉可不必憂也</hi>
彖曰豐大也明以動故豐<lb/>
　傳豐者盛大之義離明而震動明動相資而成豐大<lb/>
　也本義以卦徳釋卦名義<hi>朱子曰明以動故豐以明心應事物非明則動无所</hi>
　<hi>之非動則明无所用</hi>
王假之尚大也<lb/>
<pb n="32a"/>
　傳王者有四海之廣兆民之衆極天下之大也故豐<lb/>
　大之道唯王者能致之所有既大其保之治之之道<lb/>
　亦當大也故王者之所尚至大也<hi>朱子曰王假之尚大也只是王者至</hi>
　<hi>此一箇極大底時節所尚者皆大事</hi>
勿憂宜日中宜照天下也<lb/>
　傳所有既廣所治既衆當憂慮其不能周及宜如日<lb/>
　中之盛明普照天下无所不至則可勿憂矣如是然<lb/>
　後能保其豐大保有豐大豈小才小知之所能也<lb/>
<pb n="32b"/>
　本義釋卦辭<hi>或問宜日中宜照天下人君之徳如日之中乃能盡照天下否朱子曰易如此</hi>
　<hi>看不得只是如日之中則自然照天下不可將作道埋解他日中則昃月盈則食天地盈虚與時消息而</hi>
　<hi>況於人乎況於鬼神乎自是如此物事到盛時必衰雖鬼神有所不能違也○問此卦後面諸爻不甚好</hi>
　<hi>曰是他忒豐大了這物事盛極去不得了必衰也人若於此之時當如捧盤水戰兢自持方无傾側滿溢</hi>
　<hi>之患若纔有纎毫驕矜自滿之心即敗矣所以此處極難</hi>
日中則昃月盈則食天地盈虚與時消息而況於人乎<lb/>
況於鬼神乎<lb/>
　傳既言豐盛之至復言其難常以為誡也日中盛極<lb/>
<pb n="33a"/>
　則當昃昳月既盈滿則有虧缺天地之盈虚尚與時<lb/>
　消息況人與鬼神乎盈虚謂盛衰消息謂進退天地<lb/>
　之運亦隨時進退也鬼神謂造化之迹於萬物盛衰<lb/>
　可見其消息也於豐盛之時而為此誡欲其守中不<lb/>
　至過盛處豐之道豈易也哉本義此又𤼵明卦辭外<lb/>
　意言不可過中也<hi>朱子曰天地是舉其大體而言鬼神是舉其中運動變化者通上徹</hi>
　<hi>下而言如雨風露雷草木之類皆是○豐卦彖許多言語其實只在日中則昃月盈則食天地盈虚與時</hi>
　<hi>消息數語上這盛得極常須謹保守得日中時候方得不然便是偃仆傾壊了又曰這處去危亾只是一</hi>
<pb n="33b"/>
　<hi>間耳須是兢兢如捧盤水方得須是謙抑貶損方可保得人曰這便是康節所謂酩酊離披時候如何不</hi>
　<hi>憂危謹畏宣政間有以奢侈為言者小人都云當豐亨豫大之時須是恁地侈泰方得所以一向放肆如</hi>
　<hi>何得不亂物事到盛時必衰雖鬼神有不能違也○問鬼神者造化之迹然天地盈虚即是造化之迹矣</hi>
　<hi>而復言鬼神何邪曰天地舉全體而言鬼神指其功用之迹似有人所為者○瀘川毛氏曰豐大也亦盈</hi>
　<hi>也唯有道者明徳若不足未嘗中故不昃未嘗盈故不食日新則為大反是則為盈知日中之宜則知日</hi>
　<hi>昃之可戒○西溪李氏曰極弊大壊之形常出於豐亨豫大之後天地盈虚與時消息此理也雖天地如</hi>
　<hi>之人與鬼神安得而違也卦言宜日中故贊𤼵此意而為玩治者之戒○雲峯胡氏曰盈虚消息唯剥與</hi>
　<hi>豐言之剥則君子之道已消而虚故有息之幾豐則天下之勢已息而盈故有消之幾天地鬼神乾卦後</hi>
<pb n="34a"/>
　<hi>唯謙與豐言之謙則有虚可以持盈豐則自盈必至於虚此固天地鬼神之常理也此本義所謂不可過</hi>
　<hi>乎中者也</hi>
象曰雷電皆至豐君子以折獄致刑<hi>折之舌反</hi>
　傳雷電皆至明震竝行也二體相合故云皆至明動<lb/>
　相資成豐之象離明也照察之象震動也威斷之象<lb/>
　折獄者必照其情實唯明克允致刑者以威於<hi>一作其</hi>
　姦惡唯斷乃成故君子觀雷電明動之象以折獄致<lb/>
　刑也噬嗑言先王飾法豐言君子折獄以明在上而<lb/>
<pb n="34b"/>
　麗於威震王者之事故為制刑立法以明在下而麗<lb/>
　於威震君子之用故為折獄致刑旅明在上而云君<lb/>
　子者旅取慎用刑與不留獄君子皆當然也本義取<lb/>
　其威照竝行之象<hi>或問雷電噬嗑與雷電豐亦一同朱子曰噬嗑明在上是明得事理</hi>
　<hi>先立這法在此未有犯底人畱待異時之用故云明罸勅法豐威在上明在下是用這法時須是明見下</hi>
　<hi>情曲折方得不然威動於上必有過錯也故云折獄致刑此是伊川之意其說極好○節齋蔡氏曰折獄</hi>
　<hi>離明象致刑震懼象震者陽破陰刑者君子所以懼小人○雲峯胡氏曰折獄象電之照致刑象雷之威</hi>
　<hi>威照竝行象雷電皆至○蘭氏廷瑞曰折者折衷其至當之理致者自此而致之於彼○中溪張氏曰君</hi>
<pb n="35a"/>
　<hi>子體電之明可以折斷獄情體雷之威可以致用刑殺苟威至而明不至則片言何以折獄明至而威不</hi>
　<hi>至則姑息何以致刑必威明皆至而後可以成豐亨之功</hi>
初九遇其配主雖旬无咎往有尚<lb/>
　傳雷電皆至成豐之象明動相資致豐之道非明无<lb/>
　以照非動无以行<hi>一作亨</hi>相須猶形影相資猶表裏初<lb/>
　<hi>一无初字</hi>九明之初九<hi>一无九字</hi>四動之初宜相須以成其用<lb/>
　故雖旬而相應位則相應用則相資故初謂四為配<lb/>
　主已所配也配雖匹稱然就之者也如配天以配君<lb/>
<pb n="35b"/>
　子故初於四云配四於初云夷也雖旬无咎旬均也<lb/>
　天下之相應者常非均敵如陰之應陽柔之從剛下<lb/>
　之附上敵則安肯相從唯豐之初四其用則相資其<lb/>
　應則相成故雖均是陽剛相從而无過咎也葢非<hi>一有</hi>
　<hi>剛字</hi>明則動无所之非動則明无所用相資而成用同<lb/>
　舟則呉越一心共難則仇怨協力事勢使然也往而<lb/>
　相従則能成其豐故云有尚有可嘉尚也在他卦則<lb/>
　不相下而離隙矣本義配主謂四旬均也謂皆陽也<lb/>
<pb n="36a"/>
　當豐之時明動相資故初九之遇九四雖皆陽剛而<lb/>
　其占如此也<hi>或問動非明則无所之明非動則无所用朱子曰徒行不明則行无所向㝠行</hi>
　<hi>而已徒明不行則明无所用空明而已○節齋蔡氏曰初四爻皆剛則相敵理勢之常也唯豐盛之時事</hi>
　<hi>物至多其明易惑故以剛明同徳而相遇雖均无咎往有尚謂應四也○雲峯胡氏曰初不言豐初未至</hi>
　<hi>豐也五亦不言豐者陰虚歉然方賴在下之助不知有其豐也凡卦爻取剛柔相應豐則取明動相資初</hi>
　<hi>當離體之初四在震體之初同徳而相遇雖兩陽之勢均敵往而從之非特无咎且有尚矣或曰離納已</hi>
　<hi>震納庚至已十日為旬</hi>
象曰雖旬无咎過旬災也<lb/>
<pb n="36b"/>
　傳聖人因時而處宜隨事而順理夫勢均則不相下<lb/>
　者常理也然有雖敵而相資者則相求也初四是也<lb/>
　所以雖旬而无咎也與人同而力均者在乎降己以<lb/>
　相求協力<hi>一作心</hi>以從事若懐先<hi>一作先懐</hi>己之私有加上<lb/>
　之意則患當至矣故曰過旬災也均而先己是過旬<lb/>
　也一求勝則不能同矣本義戒占者不可求勝其配<lb/>
　亦爻辭外意<hi>建安丘氏曰兩剛相遇勢已均等不可復過矣過則偏勝之患生是有災也初</hi>
　<hi>爻位俱陽徳盛於四倘或過旬能无災乎○雲峯胡氏曰需九三致宼至而象曰敬慎不敗也本義以為</hi>
<pb n="37a"/>
　<hi>占外之占豐初九曰雖旬无咎而象曰過旬災也本義以為爻辭外意葢旬則配而與之均過旬則勝而</hi>
　<hi>出其上處豐之下而有欲上人之心可乎哉</hi>
六二豐其蔀日中見斗往得疑疾有孚𤼵若吉<lb/>
　傳明動相資乃能成豐二為明之主又得中正可謂<lb/>
　明者也而五在正應之地陰柔不正非能動者二五<lb/>
　雖皆陰而在明動相資之時居相應之地五<hi>一作乃</hi>才<lb/>
　不足<hi>一有耳字</hi>既其應之才<hi>一无才字</hi>不足資則獨明不能成<lb/>
　豐既不能成豐則喪其明功故為豐其蔀日中見斗<lb/>
<pb n="37b"/>
　二至明之才以所應不足與而不能成其豐喪其明<lb/>
　功无明功則為昏暗故云見斗斗昏見者也蔀周匝<lb/>
　之義用障蔽之物掩晦於明者也斗屬陰而主運乎<lb/>
　上五以陰柔而當君位日中盛明之時乃見斗猶豐<lb/>
　大之時乃<hi>一作而</hi>遇柔弱之主斗以昏見言見斗則是<lb/>
　明䘮<hi>一作䘮明</hi>而暗矣二雖至明中正之才所遇乃柔暗<lb/>
　不正之君既不能下求於己若往求之則反得疑猜<lb/>
　忌疾暗主如是也然則如之何而可夫君子之事上<lb/>
<pb n="38a"/>
　也不得其心則盡其至誠以感發其志意而已苟誠<lb/>
　意能動則雖昏䝉可開也雖柔弱可輔也雖不正可<lb/>
　正也古人之事庸君常主而克行其道者已之誠意<lb/>
　<hi>一无意字</hi>上達而君見信之篤耳管仲之相桓公孔明之<lb/>
　輔後主是也若能以誠信發其志意則得行其道乃<lb/>
　為吉也本義六二居豐之時為離之主至明者也而<lb/>
　上應六五之柔暗故為豐蔀見斗之象蔀障蔽也大<lb/>
　其障蔽故日中而昏也往而従之則昏暗之主必反<lb/>
<pb n="38b"/>
　見疑唯在積其誠意以感發之則吉戒占者宜如是<lb/>
　也虚中有孚之象<hi>涑水司馬氏曰六二處下而在内以隂居陰如蔀屋幽暗不見知於</hi>
　<hi>人也故往得疑疾君子居中守正久幽不變人將信之然後可以發其蔀而行其志也○厚齋馮氏曰離</hi>
　<hi>日方中而陰蔽其上此豐之蔀也○李氏曰居中守正人臣之盛位卦體為離而處震下為掩覆之象○</hi>
　<hi>雲峯胡氏曰日中豈有見斗之理謂之疑疾猶睽之載鬼一車也凡言往者多自下而進上初之往上而</hi>
　<hi>從四也初以陽居陽而四又陽故往有尚二之往上而從五也二以陰居陰而五又陰故往得疑疾然二</hi>
　<hi>有居陰從陰之象固足以致疾有離明中虚之象亦足以致吉所以占辭兩及之豐其蔀外也有孚發若</hi>
　<hi>内也外有疑内有孚孚疑之反也發蔀之反也</hi>
<pb n="39a"/>
象曰有孚發若信以發志也<lb/>
　傳有孚發若謂以己之孚信感發上之心志也苟能<lb/>
　發則其吉可知雖柔<hi>一作昏</hi>暗有可𤼵之道也<hi>中溪張氏曰臣</hi>
　<hi>之事君不可以君之明暗而異其心一於孚信終可以感發六五之志而行其道顧不吉歟</hi>
九三豐其沛日中見沬折其右肱无咎<hi>沬作昧兦大反</hi>
　傳沛字古本有作斾字者王弼以為幡幔則是斾也<lb/>
　幡幔圍蔽於内者豐其沛其暗更甚於蔀也三明體<lb/>
　而反暗於四者所應陰暗故也三居明體之上陽剛<lb/>
<pb n="39b"/>
　得正本能明者也豐之道必明動相資而成三應於<lb/>
　上上陰柔又无位而處震之終既終則止矣不能動<lb/>
　者也他卦至終則極震至終則止矣三无上之應則<lb/>
　不能成豐沬星之微小无名數者<hi>一有是字</hi>見沬暗之甚<lb/>
　也豐之時而遇上六日中而見沬者也右肱人之所<lb/>
　用乃折矣其无能為可知賢智之木遇明君則能有<lb/>
　為於天下上无可賴之主則不能有為如人之折其<lb/>
　右肱也人之為有所失則有所歸咎曰由是故致是<lb/>
<pb n="40a"/>
　若欲動而无右肱欲為而上无所賴則不能而已更<lb/>
　復何言无所歸咎也本義沛一作斾謂幡幔也其蔽<lb/>
　甚於蔀矣沬小星也三處明極而應上六雖不可用<lb/>
　而非咎也故其象占如此<hi>進齋徐氏曰三與上應上柔暗極甚於二四所見益</hi>
　<hi>小故取見沬為象折毁也右肱謂上也前為右右肱人之所用而最便者三欲用上之切如右肱也上暗</hi>
　<hi>益甚失其所應如折其右肱无所賴矣○雲峯胡氏曰蔽愈大則見愈小沛之蔽甚於蔀故沬之見甚於</hi>
　<hi>斗三剛正又居明之極可以有為上幽暗不足以有為故有折右肱之象然非三之咎也</hi>
象曰豐其沛不可大事也折其右肱終不可用也<lb/>
<pb n="40b"/>
　傳三應於上上應而无位陰柔无勢力而處既終其<lb/>
　可共濟大事乎既无所賴如右肱之折終不可用矣<lb/>
　<hi>中溪張氏曰九三豐其沛則不可以出任大事至於斷折其右肱則雖有左在而隻其手亦終不可以有</hi>
　<hi>所用也如此則无所措手又何所歸咎乎</hi>
九四豐其蔀日中見斗遇其夷主吉<lb/>
　傳四雖陽剛為動之主又得大臣之位然以不中正<lb/>
　遇陰暗柔弱之主豈能致豐大也故為豐其蔀蔀周<lb/>
　圍掩蔽之物周圍則不大掩蔽則不明日中見斗當<lb/>
<pb n="41a"/>
　盛明之時反昏暗也夷主其等夷也相應故謂之主<lb/>
　初四皆陽而居初是其徳同又居相應之地故為夷<lb/>
　主居大臣之位而得<hi>一作徳又有同字</hi>在下之賢同徳相輔<lb/>
　其助豈小也哉故吉也如四之才得在下之賢為之<lb/>
　助則能致豐大乎曰在下者上有當位為之與在上<lb/>
　者下有賢才為之助豈无益乎故吉也然而致天下<lb/>
　之豐有君而後能也五陰柔居尊而震體无虚中㢲<lb/>
　順下賢之象下雖多賢亦將何為葢非陽剛中正不<lb/>
<pb n="41b"/>
　能致天下之豐也本義象與六二同夷等夷也謂初<lb/>
　九也其占為當豐而遇暗主下就同徳則吉也<hi>或問九四</hi>
　<hi>近幽暗之君所以有豐其蔀日中見斗之象亦是他本身不中正所致故象云位不當也朱子曰也是如</hi>
　<hi>此○進齋徐氏曰夷主謂四與初皆剛同徳相應故初以四為配主四以初為夷主也○雙湖胡氏曰配</hi>
　<hi>者配合之義彼來為我配也夷者等夷之義與我為等夷也皆陽故皆曰主○東谷鄭氏曰初視四為配</hi>
　<hi>以下偶上也四視初為夷降上就下也○建安丘氏曰六五暗主在上二應而四承之所覩均也故皆曰</hi>
　<hi>豐蔀見斗夷等夷也初四皆剛故曰夷處豐盛之時四以剛明之才上承暗主欲有所發則已亦居陰明</hi>
　<hi>不足也故不若資人以同往初剛在下而離體至明之才上與己應可以助己四若資之以輔五則昏蔽</hi>
<pb n="42a"/>
　<hi>之主可開而豐盛之治可保宜其吉也</hi>
象曰豐其蔀位不當也<lb/>
　傳位不當謂以不中正居髙位所<hi>一作非</hi>以闇而不能<lb/>
　致豐<hi>一有乎字</hi>
日中見斗幽不明也<lb/>
　傳謂幽暗不能光明君陰柔而臣不中正故也<hi>臨川呉氏</hi>
　<hi>曰豐蔀見斗之象六二爻辭已有象傳不於六二釋之而於九四釋之者葢二象由九四而成四為蔀故</hi>
　<hi>二見斗二爻之象同而所重在四也</hi>
<pb n="42b"/>
遇其夷主吉行也<lb/>
　傳陽剛相遇吉之行也下就於初故云行下求則為<lb/>
　吉也<lb/>
六五來章有慶譽吉<lb/>
　傳五以陰柔之才為豐之主固不能成其豐大若能<lb/>
　來致在下章美之才而用之則有福慶復得美譽所<lb/>
　謂吉也六二文明中正章美之才也為五者誠能致<lb/>
　之在位而委任之可以致豐大之慶名譽之美故吉<lb/>
<pb n="43a"/>
　也章美之才主二而言然初與三四皆陽剛之才五<lb/>
　能用賢則彚征矣二雖陰有文明中正之徳大賢之<lb/>
　在下者也五與二雖非陰陽正應在明動相資之時<lb/>
　有相為用之義五若能來章則有慶譽而吉也然六<lb/>
　五无虛己下賢之義聖人設此義以為教耳本義質<lb/>
　雖柔暗若能來致天下之明則有慶譽而吉矣葢因<lb/>
　其柔暗而設此以開之占者能如是則如其占矣<hi>進齋</hi>
　<hi>徐氏曰來謂來之也以六五柔中之君而能來六二中正之臣資其開導之益則有慶且有譽矣此二五</hi>
<pb n="43b"/>
　<hi>同徳相照得處豐之道故吉○臨川呉氏曰陰下從陽是庸愚從賢智既有福慶歸於己而又有名譽開</hi>
　<hi>於人有慶有譽所以吉也○建安丘氏曰二之應五未信則不可往往則反召其疑唯積誠以感之而後</hi>
　<hi>五之蔽可開故曰有孚𤼵若吉四之比五无助則不可行行則未必見信唯求初九同徳之賢以助己而</hi>
　<hi>後五之昏可輔故曰遇其夷主吉此人臣事暗君之訓也六五陰暗在上處豐之時本无慶譽以在下有</hi>
　<hi>二四剛明之臣可以輔己上若屈意下之資人之明以為明則不唯有慶有譽而且得吉也此暗主用臣</hi>
　<hi>之訓也○雲峯胡氏曰四爻稱豐皆无善道初與五不言豐獨為可尚三爻稱日中皆有所蔽六五不稱</hi>
　<hi>日中葢宜日中无蔽也自二之五則曰往互暗主也往則得疾自五致二則曰來二文明者也來之則有</hi>
　<hi>慶譽而吉柔暗之主未必能如此本義從程傳謂因其柔暗而設此以開之真得聖人作易之旨矣</hi>
<pb n="44a"/>
象曰六五之吉有慶也<lb/>
　傳其所謂吉者可以有慶福及于天下也人君雖柔<lb/>
　暗若能用賢才則可以為天下之福唯患不能耳<lb/>
上六豐其屋蔀其家闚其戸闃其无人三歳不覿凶<hi>闃苦鶪反</hi>
　傳六以陰柔之質而居豐之極處動之終其滿假躁<lb/>
　動甚矣處豐大之時宜乎謙屈而處極高致豐大之<lb/>
　功在乎剛健而體陰柔當豐大之任在乎得時而不<lb/>
<pb n="44b"/>
　當位如上<hi>一无上字</hi>六者處无一當其凶可知豐其屋處<lb/>
　太高也蔀其家居不明也以陰柔居豐大而在无位<lb/>
　之地乃高亢昏暗自絶於人人誰與之故闚其戸闃<lb/>
　其无人也至於三歳之久而不知變其凶宜矣不覿<lb/>
　謂尚不見人葢不變也六居卦終有變之義而不能<lb/>
　遷是其才不能也本義以陰柔居豐極處動終明極<lb/>
　而反暗者也故為豐大其屋而反以自蔽之象无人<lb/>
　不覿亦言障蔽之深其凶甚矣<hi>路氏純中曰居一卦之上而位極其高故</hi>
<pb n="45a"/>
　<hi>曰豐其屋體陰柔之質而材蔽於暗故曰蔀其家无剛明之才以用下而且窮大以失其居焉九三雖應</hi>
　<hi>於下彼孰肯為之應哉此所以闚其戸闃其无人而三歳不覿也○誠齋楊氏曰自古小人揜其君之明</hi>
　<hi>者不過欲豐乎己之屋而已不知豐其屋者適以揜其家而不光又不過欲高其位而天飛而已不知高</hi>
　<hi>其位者適以空其門而自遁家之揜也門之空也自此三歳而熠燿行於室麋鹿遊於臺矣豈復覿汝家</hi>
　<hi>之有人跡乎凶莫大焉○沙隨程氏曰六五以謙接物故雖九三非應而必來上六以亢自居雖九三正</hi>
　<hi>應而不為用此吉凶之斷也○雲峯胡氏曰六以陰柔居豐極處動終明極反暗故蔀其家動極必静故</hi>
　<hi>闚其戸闃其无人闃静也卦辭曰勿憂宜日中二下卦之中日中之象五上卦之中日中之位初與四未</hi>
　<hi>及乎中三與上已過乎中者也況上又處豐之極其凶宜矣</hi>
<pb n="45b"/>
象曰豐其屋天際翔也闚其戸闃其无人自藏也<lb/>
　傳六處豐大之極在上而自高若飛翔於天際謂其<lb/>
　高大之甚闚其戸而无人者雖居豐大之極而實无<lb/>
　位之地人以其昏暗自高大故皆棄絶之自藏避而<lb/>
　弗與親也本義藏謂障蔽<hi>張子曰處上之極而居動之末故曰天際翔也○朱</hi>
　<hi>子曰豐其屋天際翔也似説如翬斯飛樣言其屋高大到於天際却只是自蔽障得闊○九三爻觧得便</hi>
　<hi>順九四上六二爻不可曉看來聖人曽得九四上六爻文義人與三爻不同○童溪王氏曰自藏則非人</hi>
　<hi>之逺己乃已逺人也○雲峯胡氏曰辭與明夷上六相似皆暗之極但彼之暗足以傷人卒至於自殞厥</hi>
<pb n="46a"/>
　<hi>命此之暗秪自障蔽耳○建安丘氏曰豐大也以卦體言則明動相資而成豐然卦以豐名而爻彖反多</hi>
　<hi>戒辭者雜卦曰豐多故是也六五為豐盛之主其諸爻皆從五者也五以柔居君位而言來章者乃來二</hi>
　<hi>四剛明之臣也四比五而二應五以五之暗也故二四皆有豐蔀見斗之象二言有孚𤼵若者𤼵乎五也</hi>
　<hi>四言遇其夷主者欲得初以共輔乎五也初去五最逺不能自致則遇四之配主而同往焉此四爻所以</hi>
　<hi>吉也獨九三不知從五而逺應上六故有折肱之患上處豐盛之極障蔽之甚亦卒至自蔀其家而闃其</hi>
　<hi>无人也豐其可恃乎哉○節齋蔡氏曰豐大也又曰多故極天下事物之多難於盡見也惟以剛遇剛以</hi>
　<hi>柔遇柔則所見同而可以无疑以剛遇柔則剛者明而柔者暗終不能相信也初與四皆剛也故有配主</hi>
　<hi>之无咎夷主之吉然四位居柔又不免有豐蔀見斗之象二與五皆柔也故有有孚來章之喜然二位居</hi>
<pb n="46b"/>
　<hi>柔又未免有往得疑疾之事惟三與上以剛遇柔故三折右肱而上至於三歳不覿也</hi>
䷷<hi>艮下離上</hi>
　傳旅序卦豐大也窮大者必失其居故受之以旅豐<lb/>
　盛至於窮極則必失其所安旅所以次豐也為卦離<lb/>
　上艮下山止而不遷火行而不居違去而不處之象<lb/>
　故為旅也又麗乎外亦旅之象<hi>臨川王氏曰入而麗乎内所以為家人出</hi>
　<hi>而麗乎外所以為旅○呉氏應囘曰旅非商賈之謂凡客於外者皆是也天子有天子之旅天王出居于</hi>
　<hi>鄭是也諸侯有諸侯之旅公在楚是也大夫有大夫之旅崔子之去他邦是也聖賢有聖賢之旅孔子之</hi>
<pb n="47a"/>
　<hi>轍環孟子之歴聘是也旅豈一槩哉</hi>
旅小亨旅貞吉<lb/>
　傳以卦才言也如卦之才可以小亨得旅之貞正而<lb/>
　吉也本義旅覉旅也山止於下火炎於上為去其所<lb/>
　止而不處之象故為旅以六五得中於外而順乎上<lb/>
　下之二陽艮止而離麗於明故其占可以小亨而能<lb/>
　守其旅之貞則吉旅非常居若可苟者然道无不在<lb/>
　故自有其正不可須臾離也<hi>平菴項氏曰旅小亨就旅之卦才言之可以小</hi>
<pb n="47b"/>
　<hi>亨不可以大用旅貞吉者旅於貞則吉不貞則凶乃處旅之道也○中溪張氏曰以卦變言則旅自否來</hi>
　<hi>六本居三今往居五而麗於外猶人失其所居而客於外乃旅之象也凡人處旅本无大通之理覉旅而</hi>
　<hi>亨者雖大亦小也所貴者守正則吉爾○雲峯胡氏曰止而麗乎外旅之義也山上之火去其所止而不</hi>
　<hi>處旅之象也或曰山止而不動旅館之象火動而不止旅人之象豐為大則旅為小在旅而亨亨之小者</hi>
　<hi>也然事有大小道无不在大亨固利於貞慎不可以旅亨之小而失其貞也道果可須臾離哉</hi>
彖曰旅小亨柔得中乎外而順乎剛止而麗乎明是以<lb/>
小亨旅貞吉也<lb/>
　傳六上居五柔得中乎外也麗乎上下之剛順乎剛<lb/>
<pb n="48a"/>
　也下艮止上離麗止而麗於明也柔順而得在外之<lb/>
　中所止能麗於明是以小亨得旅之貞正而吉也旅<lb/>
　困之時非陽剛中正有助於下不能致大亨也所謂<lb/>
　得在外之中中非一揆旅有旅之中也止麗於明則<lb/>
　不失時宜然後得<hi>一作能</hi>處旅之道本義以卦體卦徳<lb/>
　釋卦辭<hi>進齋徐氏曰一柔在外而處二剛之中是覉旅之人交於強有力者苟非善處卑則取辱</hi>
　<hi>高則招禍鮮不失矣惟於止知其所止无私交无暗事非賢不主非善不與止而麗乎明也夫如是内不</hi>
　<hi>失己外不失人雖在旅困亦可小亨得旅之正而吉也○雲峯胡氏曰以卦體釋小亨以卦徳釋旅貞吉</hi>
<pb n="48b"/>
　<hi>柔而不順乎剛則不亨止而不麗乎明則不正</hi>
旅之時義大矣哉<lb/>
　傳天下之事當隨時各適其宐而旅為難處故稱其<lb/>
　時義之大本義旅之時為難處<hi>李氏曰適旅之時動得其宐其義大矣○</hi>
　<hi>雲峯胡氏曰難盡者旅之義難處者旅之時此其時義之所以為大</hi>
象曰山上有火旅君子以明慎用刑而不留獄<lb/>
　傳火之在高明无不照君子觀明照之象則以明慎<lb/>
　用刑明不可恃故戒於慎明而止亦慎象觀火行不<lb/>
<pb n="49a"/>
　處之象則不留獄獄者不得已而設民有罪而入豈<lb/>
　可留滯淹久也本義慎刑如山不留如火<hi>朱子曰明慎用刑而</hi>
　<hi>不留獄却只是火在山上之象又不干旅事○瀘川毛氏曰君子觀象而用刑則取其火以為明取其止</hi>
　<hi>以為慎取其旅以不留獄○建安丘氏曰山者火之所旅久則延燒獄者囚徒之所旅留則淹滯旅有行</hi>
　<hi>而不處之象故火不可使久處於山囚徒不可使久留於獄也明象火之燭物慎象山之静止○中溪張</hi>
　<hi>氏曰明則无遁情慎則无濫罰明慎既盡斷決隨之聖人取象於旅正恐其留獄也○雲峯胡氏曰明如</hi>
　<hi>火慎如山不留獄如山不留火</hi>
初六旅𤨏𤨏斯其所取災<lb/>
<pb n="49b"/>
　傳六以陰柔在旅之時處於卑下是柔弱之人處旅<lb/>
　困而在卑賤所存汚下者也志卑之人既處旅困鄙<lb/>
　猥瑣細无所不至乃其所以致悔辱取災咎也瑣瑣<lb/>
　猥細之狀當旅困之時才質如是上雖有援无能為<lb/>
　也四陽性而離體亦非就下者也又在旅與他卦為<lb/>
　大臣之位者異矣本義當旅之時以陰柔居下位故<lb/>
　其象占如此<hi>建安丘氏曰初以陰柔而在下是卑賤之人處旅不得志而困窮者也不務逺</hi>
　<hi>大而局於瑣屑此其所以自取災殃也○雲峯胡氏曰旅而居下其道途負販之旅乎柔弱卑賤其鄙固</hi>
<pb n="50a"/>
　<hi>宜而以為斯其所取災葢為旅之賤者而瑣細取災如此富商巨賈葢可知也象之意可以旁通又不特</hi>
　<hi>為旅言也</hi>
象曰旅瑣瑣志窮災也<lb/>
　傳志意窮廹益自取災也災眚對言則有分獨言則<lb/>
　謂災患耳<hi>臨川呉氏曰柔而居下其志猥陋故曰窮○中溪張氏曰詩云瑣兮尾兮流離之子</hi>
　<hi>初六有焉</hi>
六二旅即次懐其資得童僕貞<lb/>
　傳二有柔順中正之徳柔順則衆與之中正則處不<lb/>
<pb n="50b"/>
　失當故能保其所有童僕亦盡其忠信雖不若五有<lb/>
　文明之徳上下之助亦處旅之善者也次舎旅所安<lb/>
　也財貨旅所資也童僕旅所賴也得就次舎懐畜其<lb/>
　資財又得童僕之貞良旅之善也柔弱在下者童也<lb/>
　強壯處外者僕也二柔順中正故得内外之心在旅<lb/>
　所親比者童僕也不云吉者旅寓之際得免於災厲<lb/>
　則已善矣本義即次則安懐資則裕得其童僕之貞<lb/>
　信則无欺而有賴旅之最吉者也二有柔順中正之<lb/>
<pb n="51a"/>
　徳故其象占如此<hi>童溪王氏曰次旅之居也資旅之用也童僕旅之役走者也旅即次</hi>
　<hi>則其所舎也有其居懐其資則其所畜也有其用得童僕則其所以奔走而服役也又有其人旅道何脩</hi>
　<hi>而得此哉葢以六居二之為正故也○雲峯胡氏曰旅貴卑㢲故位陰爻柔者多吉而六二兼之二以柔</hi>
　<hi>居中承剛乗柔旅之甚安而且裕者貞字諸家自作一句讀本義以連上文葢即次懐資自見六二有柔</hi>
　<hi>順中正之徳不必復以貞戒之惟旅中不能无賴乎童僕之用亦多不能免乎童僕之欺惟得其貞信者</hi>
　<hi>則无欺而有賴此旅之最吉者也</hi>
象曰得童僕貞終无尤也<lb/>
　傳羇旅之人所賴者童僕也既得童僕之忠貞終无<lb/>
<pb n="51b"/>
　尤悔矣<hi>中溪張氏曰六二居位得中旅即次也上承九三之剛懐其資也下乗初六之柔得童僕</hi>
　<hi>也人之處旅有次可安有資可用又有童僕之忠貞者可託雖在旅寓之中終无悔尤矣</hi>
九三旅焚其次䘮其童僕貞厲<hi>䘮息浪反象同</hi>
　傳處旅之道以柔順謙下為先三剛而不中又居下<lb/>
　體之上與艮之上有自高之象在旅而過剛自高致<lb/>
　困災之道也自高則不順於上故上不與而焚其次<lb/>
　失所安也上離為焚象過剛則暴下故下離而䘮其<lb/>
　童僕之貞信謂失其心也如此則<hi>一作者</hi>危厲之道也<lb/>
<pb n="52a"/>
　本義過剛不中居下之上故其象占如此䘮其童僕<lb/>
　則不止於失其心矣故貞字連下句為義<hi>建安丘氏曰九三爻</hi>
　<hi>辭全與二反二即次而三焚二得童僕而三䘮二之貞无尤而三之貞則厲者二柔順得中三過剛不中</hi>
　<hi>故也過剛豈處旅之道哉○雲峯胡氏曰九三因六二取象二柔順中正故即次三過剛不中又近離故</hi>
　<hi>焚其次二居中乗柔故得童僕貞三過剛則无徒又下之柔已為二所得故䘮其童僕是雖於爻為貞於</hi>
　<hi>旅則為厲也○潘氏曰居剛而用剛平時猶不可况旅乎以此與下焚次䘮僕固其宜也九三以剛居下</hi>
　<hi>體之上則焚次上九以剛居上體之上則焚巣位愈高剛愈亢則禍愈深矣</hi>
象曰旅焚其次亦以傷矣以旅與下其義䘮也<lb/>
<pb n="52b"/>
　傳旅焚失其次舎亦以困傷矣以旅之時而與下之<lb/>
　道如此義當䘮也在旅而以過剛自高待下必䘮其<lb/>
　忠貞謂失其心也在旅而失其童僕之心為可危也<lb/>
　本義以旅之時而與下之道如此義當䘮也<hi>雲峯胡氏曰柔</hi>
　<hi>而得中旅之道也九三過剛不中而處下卦之上以旅之時而與下之道如此義當䘮也上九過剛不中</hi>
　<hi>而居上卦之上以旅之時而在上之道如此義亦當䘮也兩象辭本相對説</hi>
九四旅于處得其資斧我心不快<lb/>
　傳四陽剛雖不居中而處柔在上體之下有用柔能<lb/>
<pb n="53a"/>
　下之象得旅之宐也以剛明之才為五所與為初所<lb/>
　應在旅之善者也然四非正位故雖得其處止不若<lb/>
　二之就次舎也有剛明之才為上下所與乃旅而得<lb/>
　貨財之貲器用之利也雖在旅為善然上无剛陽之<lb/>
　與下唯陰柔之應故不能伸其才行其志其心不快<lb/>
　也云我者據四而言本義以陽居陰處上之下用柔<lb/>
　能下故其象占如此然非其正位又上无剛陽之與<lb/>
　下唯陰柔之應故其心有所不快也<hi>朱子曰資斧有做齎斧説底這</hi>
<pb n="53b"/>
　<hi>資斧在㢲上説也自分曉然而旅中亦豈可无備禦底物事次第這便是○雲峯胡氏曰旅以行為義處</hi>
　<hi>而不行非旅之亨也雖勝三之焚次終不若二之行而即次也得其資斧雖勝三之䘮童僕視二之懐其</hi>
　<hi>資得童僕者有間矣三以剛居剛而在下卦之上用剛而不能下人者也四以剛居柔而在上卦之下猶</hi>
　<hi>為能用柔而下於人者故得資足以自利得斧足以自防也○進齋徐氏曰才剛得其資斧也或曰資當</hi>
　<hi>作齊按漢書王莾遣王尋屯洛陽將𤼵亡其黃鉞其士房楊曰此經所謂䘮其齊斧者也應劭云齊利也</hi>
　<hi>讀如齊衰之齊資齊音同誤作資○雙湖胡氏曰徐氏或曰之説即語録有做齊斧説之義又按資與二</hi>
　<hi>象同斧即離為兵象亦互兌金在㢲木上象離兌在四上所以得也若㢲上九䘮其資斧亦有離兌㢲象</hi>
　<hi>然皆在上爻下所以䘮也合兩卦論取象甚明</hi>
<pb n="54a"/>
象曰旅于處未得位也得其資斧心未快也<lb/>
　傳四以近君為當位在旅五不取君義故四為未得<lb/>
　位也曰然則以九居四不正為有咎矣曰以剛居柔<lb/>
　旅之宐也九以剛明之才欲得時而行其志故雖得<lb/>
　資斧於旅為善其心志未快也<hi>中溪張氏曰九四雖在近君之地而處于</hi>
　<hi>䩻旅之中此其所以未得位也縱得其資斧之利而以剛居柔未得盡行其志故我心未快也</hi>
六五射雉一矢亡終以譽命<hi>射食亦反</hi>
　傳六五有文明柔順之徳處得中道而上下與之處<lb/>
<pb n="54b"/>
　旅之至善者也人之處旅能合文明之道可謂善矣<lb/>
　羈旅之人動而或失則困辱隨之動而无失然後為<lb/>
　善離為雉文明之物射雉謂取則於文明之道而必<lb/>
　合如射雉一矢而亡之𤼵无不中則終能致譽命也<lb/>
　譽令聞也命福禄也五居文明之位有文明之徳故<lb/>
　動必中文明之道也五君位人君无旅旅則失位故<lb/>
　不取君義本義雉文明之物離之象也六五柔順文<lb/>
　明又得中道為離之主故得此爻者為射雉之象雖<lb/>
<pb n="55a"/>
　不无亡矢之費而所䘮不多終有譽命也<hi>朱子曰亡字正如秦</hi>
　<hi>无亡矢遺鏃之亡不是如伊川之説易中凡言終吉者皆是初不甚好也而今只如這小小文義亦无人</hi>
　<hi>去解析得他○雲峯胡氏曰人君无旅旅則失位故五不取君位終以譽命本義謂雖不无亡矢之費而</hi>
　<hi>所䘮不多者為旅人言也為旅者不免計得䘮故下卦曰得曰䘮上卦曰得曰亡六五則所亡者少而有</hi>
　<hi>所得者也</hi>
象曰終以譽命上逮也<lb/>
　傳有文明柔順之徳則上下與之逮與也能順承於<lb/>
　上而上與之為上所逮也在上而得乎下為下所上<lb/>
<pb n="55b"/>
　<hi>一无上字</hi>逮也在旅而上下與之所以致譽命也旅者困<lb/>
　而未得所安之時也終以譽命終當致譽命也已譽<lb/>
　命則非旅也困而親寡則為旅不必在外也本義上<lb/>
　逮言其譽命聞於上也<hi>朱子曰上逮也不得如伊川説○雲峯胡氏曰五君位在</hi>
　<hi>上者也爻曰上逮而本義以其譽命聞於上者何哉不以君位處五者人君无旅故也</hi>
上九鳥焚其巢旅人先笑後號咷䘮牛于易凶<lb/>
　傳鳥飛騰處高者也上九剛不中而處最高又離體<lb/>
　其亢可知故取鳥象在旅之時謙降柔和乃可自保<lb/>
<pb n="56a"/>
　而過剛自高失其所宐安矣巢鳥所安止<hi>一有上字</hi>焚其<lb/>
　巢失其所安无所止也在離上為焚象陽剛自處於<lb/>
　至高始快其意故先笑既而失安莫與故號咷輕易<lb/>
　以䘮其順徳所以凶也牛順物䘮牛于易謂忽易以<lb/>
　失其順也離火性上為躁易之象上承鳥焚其巢故<lb/>
　更加旅人字不云旅人則是鳥笑哭也本義上九過<lb/>
　剛處旅之上離之極驕而不順凶之道也故其象占<lb/>
　如此<hi>節初齊氏曰離為科上槁有巢象而火又附焉故曰焚○莆陽張氏曰火有聲有笑號之象離</hi>
<pb n="56b"/>
　<hi>為飛鳥為牝牛○雙湖胡氏曰旅人恐指占者只就上説為有情本義驕謂先笑不順謂䘮牛皆致凶之</hi>
　<hi>道也○林氏栗曰三與上應皆以剛居上无相與之情故三焚其次上焚其巢三承九四之離為他人所</hi>
　<hi>焚也上焚其巢自焚也三焚其次則巢尚在也䘮其童僕則牛尚存也巢在則有可歸之理牛存則有可</hi>
　<hi>行之資今也巢焚牛䘮欲歸則无其所欲行則无其資凶斯致矣○雲峯胡氏曰同人親也故先號咷後</hi>
　<hi>笑親寡旅也故先笑後號咷旅之時不宐用剛故三陽皆不利六二柔順中正六五柔順文明皆得於道</hi>
　<hi>上九剛亢失其柔順而不自知故有䘮牛于易之象以内卦論初六不及乎中故有瑣瑣之災三過乎中</hi>
　<hi>故有焚次之危以外卦論四不及乎中故不快上過乎中故號咷不及則弱不自持過則剛必自折在内</hi>
　<hi>在外皆然</hi>
<pb n="57a"/>
象曰以旅在上其義焚也䘮牛于易終莫之聞也<lb/>
　傳以旅在上而以尊高自處豈能保其居其義當有<lb/>
　焚巢之事方以極剛自高為得志而笑不知䘮其順<lb/>
　徳於躁易是終莫之聞謂終不自聞知也使自覺知<lb/>
　則不至於極而號咷矣陽剛不中而處極固有高亢<lb/>
　躁動之象而火復炎上則又甚焉<hi>潘氏曰羇旅之極居高用剛始意甚</hi>
　<hi>快其如終何焚巢䘮牛終凶而泣也于易者禍生於所忽而莫之察也○東谷鄭氏曰以易而䘮其順是</hi>
　<hi>罔聞知也○建安丘氏曰雜卦云親寡旅也人之窮者也故處旅之道以得中為善卑則取辱高則召禍</hi>
<pb n="57b"/>
　<hi>初處最下旅之卑者也故以瑣瑣而取災三在下之上上在上之上旅之高者也故三焚次䘮僕上焚巢</hi>
　<hi>䘮牛也四處上之下雖無太高太卑之失亦未得中故雖得資斧而心未快也惟二五得二體之中故二</hi>
　<hi>即次懐資而得僕五亦終有譽命之榮也然二當位而五不當位故五不免射雉亡矢之患然則居旅道</hi>
　<hi>之善者其唯六二乎</hi>
　<lb/>
　<lb/>
　<lb/>
　周易傳義大全卷十九<lb/>
</p>
<p>
</p>
  </div>
</body>
</text>
</TEI>
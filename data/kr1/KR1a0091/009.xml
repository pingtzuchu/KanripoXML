<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周易傳義大全卷三</head>
    <p>
<pb n="1a"/>
欽定四庫全書<lb/>
　周易傳義大全卷三　　明　胡廣等　撰<lb/>
䷃<hi>坎下艮上</hi>
　𫝊蒙序卦屯者盈也屯者物之始生也物生必蒙故<lb/>
　受之以䝉䝉者䝉也物之稺也屯者物之始生物始<lb/>
　生稺小䝉昧未𤼵䝉所以次屯也為卦艮上坎下艮<lb/>
　為山為止坎為水為險山下有險遇險而止莫知所<lb/>
　之䝉之象也水必行之物始岀未有所之故為䝉及<lb/>
<pb n="1b"/>
　其進則為亨義<hi>白雲郭氏曰屯者物之始生生而後稺卦之序也○誠齋楊氏曰䝉猶屯</hi>
　<hi>也屯者物之初非物之厄䝉者人之初非性之昧勾而未舒曰屯稺而未達曰䝉○雙湖胡氏曰乾坤之</hi>
　<hi>後屯主在震初九一爻䝉主在坎九二一爻此長子代父長弟次兄之象艮為少男方有待於開𤼵此屯</hi>
　<hi>䝉次乾坤之義屯建侯有君道焉䝉求我有師道焉天地既位君師立矣</hi>
䝉亨匪我求童䝉童䝉求我初筮告再三瀆瀆則不告<lb/>
利貞<hi>告古毒反</hi>
　傳䝉有開𤼵之理亨之義也卦才時中乃致亨之道<lb/>
　六五為䝉之主而九二𤼵䝉者也我謂二也二非䝉<lb/>
<pb n="2a"/>
　主五既順㢲於二二乃𤼵䝉者也故主二而言匪我<lb/>
　求童䝉童䝉求我五居尊位有柔順之德而方在童<lb/>
　䝉與二為正應而中徳又同能用二之道以𤼵其䝉<lb/>
　也二以剛中之徳在下為君所信嚮當以道自守待<lb/>
　君至誠求已而後應之則能用其道匪我求於童䝉<lb/>
　乃童䝉來求於我也筮占決也初筮告謂至誠一意<lb/>
　以求己則告之再三則瀆慢矣故不告也𤼵䝉之道<lb/>
　利以貞正又二雖剛中然居隂故宜有戒<hi>朱子曰伊川説䝉亨</hi>
<pb n="2b"/>
　<hi>髣髴是指九二一爻説所以云剛中也○白雲郭氏曰物稺者有必亨之理聖人𤼵䝉有致亨之道所以</hi>
　<hi>亨也○毅齋沈氏曰䝉昧而能亨者由九二以剛中之徳時而𤼵之所以亨也</hi>
　本義艮亦三畫卦之名一陽止於二隂之上故其徳<lb/>
　為止其象為山䝉昧也物生之初䝉昧未明也其卦<lb/>
　以坎遇艮山下有險䝉之地也内險外止䝉之意也<lb/>
　故其名為䝉亨以下占辭也九二内卦之主以剛居<lb/>
　中能𤼵人之䝉者而與六五隂陽相應故遇此卦者<lb/>
　有亨道也我二也童䝉㓜稺而䝉昧謂五也筮者明<lb/>
<pb n="3a"/>
　則人當求我而其亨在人筮者暗則我當求人而亨<lb/>
　在我人求我者當視其可否而應之我求人者當致<lb/>
　其精一而扣之而明者之養䝉與䝉者之自養又皆<lb/>
　利於以正也<hi>朱子曰山下有險䝉之地也山下已是險峻處又遇險前後去不得故於此䝉</hi>
　<hi>昧也䝉之意只是心下鶻突○人來求我我則當視其可否而告之葢視其來求我之𤼵䝉者有初筮之</hi>
　<hi>誠則告之再三煩瀆則不告之也我求人則當致其精一以叩之盖我而求人以𤼵䝉則當盡初筮之誠</hi>
　<hi>而不可有再三之瀆也○盤澗董氏曰本義𤼵此一例即所謂稽實待虚者也○雲峰胡氏曰諸家訓亨</hi>
　<hi>與利貞以亨屬䝉利貞屬養䝉者惟本義以為䝉與養䝉者皆有亨道而利於貞易必如是看方為不滯</hi>
<pb n="3b"/>
　<hi>也</hi>
彖曰䝉山下有險險而止䝉<lb/>
　本義以卦象卦徳釋卦名有兩義<hi>朱子曰山下有險是卦象險而止是</hi>
　<hi>卦徳䝉有二義險而止險在内止在外自家這裏先自不安稳了外面更去不得便是䝉昧之象若見險</hi>
　<hi>而能止則為蹇却是險在外自家這裏見得去不得所以不去故曰知矣哉○雲峰胡氏曰卦象分上下</hi>
　<hi>艮山下有坎水之險是一義卦徳分内外内險已不能安外止又不能進是一義</hi>
䝉亨以亨行時中也匪我求童䝉童䝉求我志應也<lb/>
　傳山下有險内險不可處外止莫能進未知所為故<lb/>
<pb n="4a"/>
　為昏䝉之義䝉亨以亨行時中也䝉之能亨以亨道<lb/>
　行也所謂亨道時中也時謂得君之應中謂處得其<lb/>
　中得中則<hi>一有得字</hi>時也匪我求童䝉童䝉求我志應也<lb/>
　二以<hi>一无以字</hi>剛明之賢處於下五以童䝉居上非是二<lb/>
　求於五盖五之志應于二也賢者在下豈可自進以<lb/>
　求於君茍自求之必无能信用之理古之人所以必<lb/>
　待人君致敬盡禮而後徃者非欲自為尊大盖其尊<lb/>
　徳樂道不如是不足與有為也<hi>張子曰䝉卦主者全在九二彖之所論皆</hi>
<pb n="4b"/>
　<hi>二之義教者但只看䝉者時之所及則導之是以亨行時中也○厚齋馮氏曰學記云當其可之謂時九</hi>
　<hi>二陽明其於五隂之暗時而𤼵之無過不及所以亨也○東萊吕氏曰匪我求童䝉童䝉求我志應也説</hi>
　<hi>者多謂𤼵䝉者不可自屈必待童䝉先來求我志與我相應然後可教茍急於教人不待學者有志而強</hi>
　<hi>告之必不能入也此固是正理然人或錯㑹此説亢然不復與學者相接學者亦望風不敢進少徒寡與</hi>
　<hi>道卒不明要須詳玩志應二字此无以感之彼安得而應之應生於感也古之教人雖不區區先求學者</hi>
　<hi>然就不求之中自有感𤼵之理不然學者之志何自而應乎</hi>
初筮告以剛中也再三瀆瀆則不告瀆䝉也<lb/>
　傳初筮謂誠一而來求決其䝉則當以剛中之道告<lb/>
<pb n="5a"/>
　而開𤼵之再三煩數也來筮之意煩數不能誠一則<lb/>
　瀆慢矣不當告也告之必不能信受徒為煩瀆故曰<lb/>
　瀆䝉也求者告者皆煩瀆矣<hi>東萊吕氏曰初筮告以剛中也九二𤼵䝉者也</hi>
　<hi>九剛也二中也剛中九二之全體也當學者初來請問之時其心誠一故徑以全體告之再三瀆瀆則不</hi>
　<hi>告瀆䝉也再三瀆是䝉者瀆𤼵䝉者今不曰瀆𤼵䝉者而反曰瀆䝉何也盖聖人教令不倦豈嘗厭䝉者</hi>
　<hi>之瀆我哉所以再三瀆而不告者盖至理不容擬議一言之下便當領觧茍未領觧吾置之而不告彼雖</hi>
　<hi>未達其胸中天理固完然不動也若再三瀆告之則彼将入于擬議卜度反瀆亂其天理矣此所謂瀆䝉</hi>
　<hi>也</hi>
<pb n="5b"/>
蒙以養正聖功也<lb/>
　傳卦辭曰利貞彖復伸其義以明不止為戒於二實<lb/>
　養䝉之道也未𤼵之謂䝉以純一未𤼵之䝉而養其<lb/>
　正乃作聖之功也𤼵而後禁則扞格而難勝養正於<lb/>
　䝉學之至善也䝉之六爻二陽為治䝉者四隂皆處<lb/>
　䝉者也<lb/>
　本義以卦體釋卦辭也九二以可亨之道𤼵人之䝉<lb/>
　而又得其時之中謂如下文所指之事皆以亨行而<lb/>
<pb n="6a"/>
　當其可也志應者二剛明五柔暗故二不求五而五<lb/>
　求二其志自相應也以剛中者以剛而中故能告而<lb/>
　有節也瀆筮者二三則問者固瀆而告者亦瀆矣䝉<lb/>
　以養正乃作聖之功所以釋利貞之義也<hi>或問本義云九二以</hi>
　<hi>可亨之道𤼵人之䝉而又得其時之中如下文所指之事皆以亨行而當其可何以見其當其可朱子曰</hi>
　<hi>下文所謂二五以志相應而初筮則告之再三瀆則不告皆時中也初筮告以剛中者亦指九二有剛中</hi>
　<hi>之徳故能告而有節夫能告而有節即所謂以剛而中也○䝉以養正聖功也葢言䝉昧之時先自養教</hi>
　<hi>正當了到那開𤼵時便有作聖之功若䝉昧之中巳自不正他日何由得㑹有聖功○南軒張氏曰孟子</hi>
<pb n="6b"/>
　<hi>曰大人者不失其赤子之心者也盖童稺之時純一不雜人欲未起天理實存謂之大人者守此而已謂</hi>
　<hi>之小人者失此而已人於是時保䕶養育則虚静純白渾然天成施為動作酧酢進退皆天理也非作聖</hi>
　<hi>之功起於此乎○雲峰胡氏曰程傳云亨道即時中也本義謂九二以可亨之道𤼵人之䝉而又得其時</hi>
　<hi>之中盖䝉豈无可亨之道但恐亨之不得乎時之中爾本義謂如下文所指之事盖謂五之志未與初應</hi>
　<hi>而遽欲亨之非時中也再三瀆而亦告之非時中也䝉宜養正過此而後養之非時中也</hi>
象曰山下出泉䝉君子以果行育徳<hi>行下孟反六三象同</hi>
　傳山下出泉出而遇險未有所之䝉之象也若人䝉<lb/>
　稺未知所適也君子觀䝉之象以果行育徳觀其出<lb/>
<pb n="7a"/>
　而未能通行則以果決其所行觀其始出而未有所<lb/>
　向則以養育其明徳也<hi>南軒張氏曰泉始出而遇險未有所之如人䝉稺未有所</hi>
　<hi>適貴於果行育徳充而達之也育徳之義尤當深體○廣平游氏曰山下出泉其一未散其勢未達觀其</hi>
　<hi>勢之未達則果行觀其一之未散則育徳○西山真氏曰泉之始出也㳙㳙之㣲壅於沙石豈能遽達哉</hi>
　<hi>唯其果決必行雖險不避故終能流而成川然使其源之不深則其行雖果而易以竭艮之象山也其徳</hi>
　<hi>止也山唯其静止故泉源之出者无窮有止而後有行也君子觀䝉之象果其行如水之必行育其徳如</hi>
　<hi>水之有本則其體盛大而其用周流矣夫徳者行之自出行者徳之所形體用之謂也有體而後有用所</hi>
　<hi>養者厚則其應不竆中庸曰溥博淵泉而時出之又曰小徳川流大徳敦化皆此義也</hi>
<pb n="7b"/>
　本義泉水之始出者必行而有漸也<hi>朱子曰山下出泉却是箇流行</hi>
　<hi>底物事暫時被他礙住在這裏觀這意思却是説自家當恁地做工夫卦中如此者多以象言之果者泉</hi>
　<hi>之必通育者靜之時也季通云育徳是艮止也又曰果行有水之象育徳有山之象○進齋徐氏曰䝉而</hi>
　<hi>未知所適也必體坎之剛中以決果其行而達之䝉而未有所害也必體艮之靜止以養育其徳而成之</hi>
初六𤼵蒙利用刑人用説桎梏以徃吝<hi>説吐活反桎音質梏古毒反</hi>
　𫝊初以隂暗居下下民之䝉<hi>一作象</hi>也爻言𤼵之之道<lb/>
　𤼵下民之䝉當明刑禁以示之使之知畏然後從而<lb/>
　教導之自古聖王為治設刑罰以齊其衆明教化以<lb/>
<pb n="8a"/>
　善其俗刑罰立而後教化行雖聖人尚徳而不尚刑<lb/>
　未嘗偏廢也故為政之始立法居先治䝉之初威之<lb/>
　以刑者所以説去其昏䝉之桎梏桎梏謂拘束也不<lb/>
　去其昏䝉之桎梏則善教无由而入既以刑禁率之<lb/>
　雖使心未能喻亦當畏威以從不敢肆其昏䝉之欲<lb/>
　然後漸能知善道而革其<hi>一无其字</hi>非心則可以移風易<lb/>
　俗矣茍専用刑以為治則䝉雖畏而終不能𤼵茍免<lb/>
　而无恥治化不可得而成矣故以徃則可吝<hi>龜山楊氏曰䝉</hi>
<pb n="8b"/>
　<hi>无知也告之而弗喻引之而屢違非威之以刑莫能從也故𤼵䝉之初利用刑人記曰榎椘二物以收其</hi>
　<hi>威書曰朴作教刑是也○童溪王氏曰禁於未𤼵之謂豫書制官刑儆于有位用訓于䝉士初隂暗正䝉</hi>
　<hi>士也○建安丘氏曰治䝉之道示之以刑則人知警畏自可撤其昏䝉之蔽而无拘攣之患開𤼵之機由</hi>
　<hi>此而始初六以隂暗之䝉切近九二陽明之賢足以開𤼵之故曰𤼵䝉</hi>
　本義以隂居下䝉之甚也占者遇此當𤼵其䝉然𤼵<lb/>
　之之道當痛懲而暫舎之以觀其後若遂徃而不舎<lb/>
　則致羞吝矣戒占者當如是也<hi>朱子曰𤼵䝉之義或自家是䝉得他人𤼵</hi>
　<hi>或他人是䝉得自家𤼵利用刑人用説桎梏粗説時如今人打人棒也須與脱了那枷方可一向枷他不</hi>
<pb n="9a"/>
　<hi>得若一向枷他便是以徃吝這只是説治䝉者當寛慢盖法當如此○雲峰胡氏曰利用刑人痛懲之也</hi>
　<hi>用説桎梏暫舎之以觀其後也痛懲而不暫舎一於嚴以徃是不知有敬敷五教在寛之道也故吝</hi>
象曰利用刑人以正法也<lb/>
　𫝊治䝉之始立其防限明其罪討正其法也使之由<lb/>
　之漸至於化也或疑𤼵䝉之初遽用刑人无乃不教<lb/>
　而誅乎不知立法制刑乃所以教也葢後之論刑者<lb/>
　不復知教化在其中矣本義𤼵䝉之初法不可不正<lb/>
　懲戒所以正法也<hi>雲峰胡氏曰君師之道正而已屯初志行正䝉初以正法初之正猶</hi>
<pb n="9b"/>
　<hi>懼失之於終况不正於初乎</hi>
九二包䝉吉納婦吉子克家<lb/>
　𫝊包含容也二居䝉之世有剛明之才而與六五之<lb/>
　君相應中徳又同當時之任者也必廣其含容哀矜<lb/>
　昏愚則能𤼵天下之䝉成治䝉之功其道廣其施博<lb/>
　如是則吉也卦唯二陽爻上九剛而過唯九二有剛<lb/>
　中之徳而應於五用於時而獨明者也茍恃其明専<lb/>
　於自任則其徳不𢎞故雖婦人之柔闇尚當納其所<lb/>
<pb n="10a"/>
　善則其明廣矣又以諸爻皆隂故云婦堯舜之聖天<lb/>
　下所莫及也尚曰清問下民取人為善也二能包納<lb/>
　則克濟其君之事猶子能治其家也五既隂柔故𤼵<lb/>
　䝉之功皆在於二以家言之五父也二子也二能主<lb/>
　䝉之功乃人子克治其家也<hi>誠齋楊氏曰五求二二匪求五乃曰子克家何</hi>
　<hi>也臣事君如子事父正使致君如伊周亦臣子分内事如子之克家耳非功也○隆山李氏曰震以建侯</hi>
　<hi>而有經綸之功此長子事也坎以剛中而有克家之能此次子事也艮以柔巽而得童䝉之告此少子事</hi>
　<hi>也乾坤三子至是各得其宜矣</hi>
<pb n="10b"/>
　本義九二以陽剛為内卦之主統治羣隂當𤼵䝉之<lb/>
　任也然所治既廣物性不齊不可一槩取必而爻之<lb/>
　徳剛而不過為能有所包容之象又以陽受隂為納<lb/>
　婦之象又居下位而能任上事為子克家之象故占<lb/>
　者有其徳而當其事則如是而吉也<hi>朱子曰卦中説剛中處最好看</hi>
　<hi>剛故能包䝉不剛則方且為物所䝉安能包䝉剛而不中亦不能包䝉如上九過剛而不中所以為擊䝉</hi>
　<hi>大抵䝉卦除了初爻統説治䝉底道理其餘三四五皆是䝉者所以唯九二一爻為治䝉之主○雲峰胡</hi>
　<hi>氏曰此爻具三象義各不同兩吉字是兩占辭包䝉納婦是兩象諸家觧此比而同之本義三象字兩又</hi>
<pb n="11a"/>
　<hi>字見得三句取象自具三義觀此最可見易凡例包䝉包上下四隂也納婦納六五一隂也包與納二虛</hi>
　<hi>能受之象克九剛能任之象一六五也性隂有䝉象隂應陽有婦象位尊有父象以五之一爻而取象不</hi>
　<hi>同如此又於應爻見之易之不可為典要如此</hi>
象曰子克家剛柔接也<lb/>
　𫝊子而克治其家者父之信任専也二能主䝉之功<lb/>
　者五之信任専也二與五剛柔之情相接故得行其<lb/>
　剛中之道成𤼵䝉之功茍非上下之情相接則二雖<lb/>
　剛中安能尸其事乎本義指二五之應<hi>進齋徐氏曰使䝉者與𤼵</hi>
<pb n="11b"/>
　<hi>䝉者之情一不相按雖有善教無從入也○雲峰胡氏曰剛柔有上下之分故屯二之於初惡其乘剛柔</hi>
　<hi>有徃來之情故䝉二之於五喜其接</hi>
六三勿用取女見金夫不有躬无攸利<hi>取七具反</hi>
　𫝊三以隂柔處䝉闇不中不正女之妄動者也正應<lb/>
　在上不能逺從近見九二為羣䝉所歸得時之盛故<lb/>
　捨其正應而從之是女之見金夫也女之從人當由<lb/>
　正禮乃見人之多金説而從之不能保有其身者也<lb/>
　无所徃而利矣本義六三隂柔不中不正女之見金<lb/>
<pb n="12a"/>
　夫而不能有其身之象也占者遇之則其取女必得<lb/>
　如是之人无所利矣金夫葢以金賂已而挑之若魯<lb/>
　秋胡之為者<hi>朱子曰六三説勿用取女者大率隂爻又不中不正合是一般无主宰底女人</hi>
　<hi>金夫不必觧做剛夫○雲峰胡氏曰諸爻皆説䝉此爻别𤼵一義昧其所適見利忘身䝉不足以盡之女</hi>
　<hi>一失身且如此士而失身於所從用之何利焉○隆山李氏曰屯之六二近初九之陽而正應在五然震</hi>
　<hi>之性動而趨上舍初而歸五故曰女子貞不字十年乃字此女子之屯者也䝉之六三近九二之陽而正</hi>
　<hi>應在上然坎之性䧟而趨下舍上而從二故曰勿用取女見金夫不有躬此女子之䝉者也</hi>
象曰勿用取女行不順也<lb/>
<pb n="12b"/>
　𫝊女之如此其行邪僻不順不可取也本義順當作<lb/>
　慎葢順慎古字通用荀子順墨作慎墨且行不慎於<lb/>
　經意尤親切今當從之<lb/>
六四困䝉吝<lb/>
　𫝊四以隂柔而䝉闇无剛明之親援无由自𤼵其䝉<lb/>
　困於昏䝉者也其可吝甚矣吝不足也謂可少也<lb/>
　本義既逺於陽又无正應為困於䝉之象占者如是<lb/>
　可羞吝也能求剛明之徳而親近之則可免矣<hi>節齋蔡氏</hi>
<pb n="13a"/>
　<hi>曰困讀如困而不學之困○隆山李氏曰六四以隂居隂而上下又皆隂䝉暗之甚者也欲從九二則下</hi>
　<hi>隔六三欲從上九則上隔六五獨逺於陽无以𤼵䝉而乆困○中溪張氏曰天下之䝉皆可教也茍能隆</hi>
　<hi>師親友則困而知者與生知學知一也若終於困則吝矣</hi>
象曰困䝉之吝獨逺實也<hi>逺于萬反</hi>
　𫝊䝉之時陽剛為𤼵䝉者四隂柔而最逺於剛乃愚<lb/>
　䝉之人而不比近賢者无由得明矣故困於䝉可羞<lb/>
　吝者以其獨逺於賢明之人也不能親賢以致困可<lb/>
　吝之甚也實謂陽剛也本義實叶韻去聲<hi>龜山楊氏曰隂資陽</hi>
<pb n="13b"/>
　<hi>以為明者六四之困逺於陽故也陽實隂虛實謂陽也○平菴項氏曰初三近九二五近上九三五皆與</hi>
　<hi>陽應惟六四所比所應皆隂故曰獨逺實也○沙随程氏曰小象叶聲韻故太𤣥測亦有韻孔氏正義於</hi>
　<hi>離爻亦嘗論之○鄱陽董氏曰今易自坤以後六十三卦小象𫝊散入爻辭之下遂不可以韻讀之本義</hi>
　<hi>一用古易故多論叶韻而尤詳備於小過既濟二卦則通一部易皆可類推矣</hi>
六五童䝉吉<lb/>
　𫝊五以柔順居君位下應於二以柔中之徳任剛眀<lb/>
　之才足以治天下之䝉故吉也童取未𤼵而資於人<lb/>
　也為人君者茍能至誠任賢以成其功何異乎出於<lb/>
<pb n="14a"/>
　已也本義柔中居尊下應九二純一未𤼵以聽於人<lb/>
　故其象為童䝉而其占為如是則吉也<hi>龜山楊氏曰五居尊位而</hi>
　<hi>下求九二之臣不挾貴也以童䝉自居不挾長不挾賢也茍有求焉而有所挾皆在所不告自天子至於</hi>
　<hi>庶人一也故惟童䝉乃吉夫湯之於伊尹髙宗之於傅説皆學焉而後臣之由斯道也○雲峰胡氏曰屯</hi>
　<hi>所主在初卦曰利建侯而爻於初言之䝉所主在二卦曰童䝉求我而爻於五言之五應二者也知童䝉</hi>
　<hi>之為五則知我之為二矣童䝉純一未𤼵以聽於人五居尊位而能以童䝉自處一聼於二其吉可知</hi>
象曰童䝉之吉順以巽也<lb/>
　𫝊舎己從人順從也降志下求卑巽也能如是優於<lb/>
<pb n="14b"/>
　天下矣<hi>雙湖胡氏曰順以爻柔言巽以志應言</hi>
上九擊䝉不利為㓂利禦㓂<lb/>
　𫝊九居䝉之終是當䝉極之時人之愚䝉既極如苗<lb/>
　民之不率為㓂為亂者當擊伐之然九居上剛極而<lb/>
　不中故戒不利為㓂治人之䝉乃禦㓂也肆為剛暴<lb/>
　乃為㓂也若舜之征有苗周公之誅三監禦㓂也秦<lb/>
　皇漢武窮兵誅伐為㓂也<hi>朱子曰占得此爻凡事不可過當如伊川作用兵説</hi>
　<hi>亦是但只做得一事用不如且就淺處説去却事事上有用若便説深了則一事用得别事用不得○莆</hi>
<pb n="15a"/>
　<hi>陽張氏曰諸爻皆䝉其不䝉者惟二剛二以剛居中包䝉以開其善上以剛過中擊䝉以懲其惡</hi>
　本義以剛居上治䝉過剛故為擊䝉之象然取必太<lb/>
　過攻治太深則必反為之害惟捍其外誘以全其真<lb/>
　純則雖過於嚴密乃為得宜故戒占者如此凡事皆<lb/>
　然不止為誨人也<hi>或問本義只就自身克治上説如何朱子曰事之大小都然治身也</hi>
　<hi>恁地若治人做得太甚亦反成為㓂○進齋徐氏曰上過剛不中又居過髙之位在下者既昏䝉在上者</hi>
　<hi>又髙亢情意不接彼此扞格乃以為瀆而至於擊䝉也○雲峰胡氏曰本義釋此爻與九二爻相應盖所</hi>
　<hi>治既廣而又攻治太深物性不齊不可一槩取必而又取必太過是欲去其害而反為害者也故曰不利</hi>
<pb n="15b"/>
　<hi>為㓂人性純一未𤼵之䝉不能不為外誘之物所化惟為之捍其外誘以全其真純雖過於嚴乃為得宜</hi>
　<hi>故曰利禦㓂且曰凡事皆然不止為誨人也朱子之教人可謂精且備矣</hi>
象曰利用禦㓂上下順也<lb/>
　傳利用禦㓂上下皆得其順也上不為過暴下得擊<lb/>
　去其䝉禦㓂之義也本義禦㓂以剛上下皆得其道<lb/>
　<hi>白雲郭氏曰上九過剛之才𤼵䝉則為暴包䝉則不能容以之禦㓂則利矣能禦㓂亦去衆䝉之害也○</hi>
　<hi>雲峰胡氏曰上之剛不為㓂而止㓂上之順也下之人随其所止而止之下之順也○建安丘氏曰䝉卦</hi>
　<hi>六爻二陽四隂故以二陽為四隂之主然九二得中得時上九過中失時故二又為䝉之主其曰包䝉吉</hi>
<pb n="16a"/>
　<hi>納婦吉則爻之所指可見矣至上九則但擊䝉禦㓂而已其上下四隂爻皆因二以起義五應二則為童</hi>
　<hi>䝉之吉初承二則為𤼵䝉之利四逺二不明者也則為用䝉之吝三乘二不順者也聖人不以䝉待之故</hi>
　<hi>此爻不言䝉</hi>
䷄<hi>乾下坎上</hi>
　𫝊需序卦䝉者䝉也物之稺也物稺不可不養也故<lb/>
　受之以需需者飲食之道也夫物之㓜稺必待養而<lb/>
　成養物之所需者飲食也故曰需者飲食之道也雲<lb/>
　上於天有蒸潤之象飲食所以潤益於物故需為飲<lb/>
<pb n="16b"/>
　食之道所以次䝉也卦之大意須待之義序卦取所<lb/>
　須之大者耳乾健之性必進者也乃處坎險之下險<lb/>
　為之阻故須待而後進也<hi>徂徠石氏曰凡乾在下者必當上復今欲上復前遇</hi>
　<hi>坎險未可直進宜須待之○誠齋楊氏曰𫝊曰需事之賊言猶豫不决之害事也易之需非不决之需見</hi>
　<hi>險而未可動能動而能不動者也</hi>
需有孚光亨貞吉利渉大川<lb/>
　𫝊需者須待也以二體言之乾之剛健上進而遇險<lb/>
　未能進也故為需待之義以卦才言之五居君位為<lb/>
<pb n="17a"/>
　需之主有剛健中正之徳而誠信充實於中中實有<lb/>
　孚也有孚則光明而能亨通得貞正<hi>一无正字</hi>而吉也以<lb/>
　此而需何所不濟雖險无難矣故利渉大川也凡貞<lb/>
　吉有既正且吉者有得正則吉者當辨也<hi>莆陽張氏曰利渉大</hi>
　<hi>川者乾濟乎坎也以剛中之徳臨事而懼何所徃而不利哉○西山真氏曰按諸卦凡言利渉大川皆利</hi>
　<hi>濟險渉難之義</hi>
　本義需待也以乾遇坎乾健坎險以剛遇險而不遽<lb/>
　進以䧟於險待之義也孚信之在中者也其卦九五<lb/>
<pb n="17b"/>
　以坎體中實陽剛中正而居尊位為有孚得正之象<lb/>
　坎水在前乾健臨之将渉水而不輕進之象故占者<lb/>
　為有所待而能有信則光亨矣若又得正則吉而利<lb/>
　渉大川正固无所不利而渉川尤貴於能待則不欲<lb/>
　速而犯難也<hi>朱子曰需主事孚主心需其事而心能信實則光亨以位乎尊位而中正故所</hi>
　<hi>為如此利渉大川而能需則徃必有功利渉大川亦䝉上文有孚光亨貞吉又曰需者寕耐之意以剛遇</hi>
　<hi>險時節如此只常寕耐以待之且如渉川者多以不能寕耐致覆溺之禍故需卦首言利涉大川○雲峰</hi>
　<hi>胡氏曰需待也乾陽在下皆有所需九五坎陽在上又為衆所需需而无實无光且亨之時需而非正无</hi>
<pb n="18a"/>
　<hi>吉且利之理世有心雖誠實而處事或有未正者故曰孚又曰貞</hi>
彖曰需須也險在前也剛健而不䧟其義不困竆矣<lb/>
　𫝊需之義須也以險在於前未可遽進故需待而行<lb/>
　也以乾之剛健而能需待不輕動故不䧟於險其義<lb/>
　不至於困竆也剛健之人其動必躁乃能需待而動<lb/>
　處之至善者也故夫子贊之云其義不困竆矣本義<lb/>
　此以卦徳釋卦名義<hi>涑水司馬氏曰坎䧟也而云不䧟者何也需然後進所以不䧟</hi>
　<hi>也○隆山李氏曰乾之三陽在下而上卦遇坤離兌則為泰為大有為夬進无齟齬何也柔順在上而无</hi>
<pb n="18b"/>
　<hi>逆也若夫坎險在上安得冒進而不少需哉○中溪張氏曰需合乾坎成卦乾三陽進迫乎坎遇險而能</hi>
　<hi>須者也坎一陽居中守正處險而能需者也遇險而能需則不至犯險處險而能需則又将出險矣</hi>
需有孚光亨貞吉位乎天位以正中也<lb/>
　𫝊五以剛實居中為孚之象而得其所需亦為有孚<lb/>
　之義以乾剛而至誠故其徳光明而能亨通得貞正<lb/>
　而吉也所以能然者以居天位而得正中也居天位<lb/>
　指五以正中兼二言故云正中<hi>楊氏曰需之義有二有需於人者有為人</hi>
　<hi>所需者需於人者初二三四上是也為人所需者五是也惟為人所需者既中正而居天位則雖險在前</hi>
<pb n="19a"/>
　<hi>而終必克濟非若蹇之見險而止也雖坎居上而剛健不䧟非若困之剛揜也</hi>
利渉大川徃有功也<lb/>
　𫝊既有孚而貞正雖涉險阻徃則有功也需道之至<lb/>
　善也以乾剛而能需何所不利<hi>建安丘氏曰乾在坎下為需剛健而不䧟</hi>
　<hi>故云利渉大川乾在坎上為訟健无所施故云不利涉大川</hi>
　本義以卦體及兩象釋卦辭<hi>朱子曰以正中以中正也即一般這只是要協</hi>
　<hi>韻利涉大川利涉是乾也大川是坎也徃有功是乾有功也或云以乾去涉大川○雲峰胡氏曰凡五皆</hi>
　<hi>天位也屯不足言特於需𤼵其義</hi>
<pb n="19b"/>
象曰雲上於天需君子以飲食宴樂<hi>上時掌反樂音洛</hi>
　𫝊雲氣蒸而上升於天必待隂陽和洽然後成雨雲<lb/>
　方上於天未成雨也故為須待之義隂陽之氣交感<lb/>
　而未成雨澤猶君子畜其才徳而未施於用也君子<lb/>
　觀雲上於天需而為雨之象懐其道徳安以待時飲<lb/>
　食以養其氣體宴樂以和<hi>一作養</hi>其心志所謂居易以<lb/>
　俟命也本義雲上於天无所復為待其隂陽之和而<lb/>
　自雨爾事之當需者亦不容更有所為但飲食宴樂<lb/>
<pb n="20a"/>
　俟其自至而已一有所為則非需也<hi>朱子曰需待也以飲食宴樂謂</hi>
　<hi>更无所為待之而已待之須有至時學道者亦猶是也○東萊吕氏曰雲上於天而未成雨猶君子未施</hi>
　<hi>於用而需待之時也飲食宴樂涵養此理而已與後世不得志而麹蘖之託昏㝠之逃者異矣○勉齋黄</hi>
　<hi>氏曰雲上於天需待之象今而曰雲上於天无所復為則是兼取於飲食宴樂之義雲上於天自為需待</hi>
　<hi>之義飲食宴樂則君子處需而得其道也其義九五一爻盡之矣</hi>
初九需于郊利用恆无咎<lb/>
　𫝊需者以遇險故需而後進初最逺於險故為需于<lb/>
　郊郊曠逺之地也處於曠逺利在安守其常則无咎<lb/>
<pb n="20b"/>
　也不能安常則躁動犯難豈能需於逺而无過也<lb/>
　本義郊曠逺之地未近於險之象也而初九陽剛又<lb/>
　有能恒於其所之象故戒占者能如是則无咎也<hi>隆山</hi>
　<hi>李氏曰安常守静待時之義以乾之健而必進乃能需以待焉以此涉世何咎之有○雲峰胡氏曰國外</hi>
　<hi>曰郊同人以象上九此以象初皆取其逺也同人于門于宗而後于郊近而逺也需于郊而後于沙于泥</hi>
　<hi>逺而近也初能需于曠逺之地而又戒之以利用恒者身不輕進必志不妄動斯无咎也</hi>
象曰需于郊不犯難行也利用恒无咎未失常也<hi>難乃旦反</hi>
　𫝊處曠逺者不犯冒險難而行也陽之為物剛健上<lb/>
<pb n="21a"/>
　進者也初能需待於曠逺之地不犯險難而進復宜<lb/>
　安處不失其常則可以无咎矣雖不進而志動者不<lb/>
　能安其常也君子之需時也安靜自守志雖有須而<lb/>
　恬然若將終身焉乃能用常也<hi>龜山楊氏曰乾道上行為常方需之時坎</hi>
　<hi>險在前宜需而後進雖久於其所未為失常也</hi>
九二需于沙小有言終吉<hi>沙鄭本作沚</hi>
　𫝊坎為水水近則有沙二去險漸近故為需于沙漸<lb/>
　近於險難雖未至於患害已小有言矣凡患難之辭<lb/>
<pb n="21b"/>
　大小有殊小者至於有言言語之傷至小者也二以<lb/>
　剛陽之才而居柔守中寛裕自處需之善也雖去險<lb/>
　漸近而未至於險故小有言語之傷而无大害終得<lb/>
　其吉也本義沙則近於險矣言語之傷亦災害之小<lb/>
　者漸進近坎故有此象剛中能需故得終吉戒占者<lb/>
　當如是也<hi>臨川吳氏曰九二剛而在地上位與坎水中爻相應猶沙地雖瀕水而逺水已漸漬</hi>
　<hi>于其中故曰需于沙有言如鄭息有違言謂以口語相傷也○雲峰胡氏曰初最逺坎利用恒乃无咎九</hi>
　<hi>二漸近坎小有言矣而曰終吉者初九以剛居剛恐其躁急故雖逺險猶有戒辭九二以剛居柔性寛而</hi>
<pb n="22a"/>
　<hi>得中故雖近險而不害其為吉</hi>
象曰需于沙衍在中也雖小有言以吉終也<hi>衍以善反</hi>
　𫝊衍寛綽也二雖近險而以寛裕居中故雖小有言<lb/>
　語及之終得其吉善處者也本義衍寛意以寛居中<lb/>
　不急進也<hi>雲峰胡氏曰下體乾九二衍在中即乾九二寛以居之也初不失常故不犯難二以</hi>
　<hi>寛居中故不急進</hi>
九三需于泥致㓂至<lb/>
　𫝊泥逼於水也既進逼於險當致㓂難之至也三剛<lb/>
<pb n="22b"/>
　而不中又居健體之上有進動之象故致㓂也茍非<lb/>
　敬慎則致喪敗矣本義泥將䧟於險矣㓂則害之大<lb/>
　者九三去險愈近而過剛不中故其象如此<hi>朱子曰以其廹</hi>
　<hi>近坎險故有致㓂至之象○瀘川毛氏曰近則有言廹則致㓂其勢然也○誠齋楊氏曰初需于郊止而</hi>
　<hi>不敢進二需于沙進而不敢逼三需于泥則進而逼於水矣然坎猶在外也災在外而我逼之是水不溺</hi>
　<hi>人而人自狎水也狎水死者勿咎水致㓂敗者勿咎㓂自我致之故也○雲峰胡氏曰需與漸皆取有所</hi>
　<hi>待而進之義需内卦于郊于沙于泥由平原而水際水際非人所安也漸内卦于干于磐于陸由水際而</hi>
　<hi>平原平原非鴻所安也皆以三危地故也需之三遇坎而曰致㓂至漸之三互坎而曰禦㓂禦㓂者艮剛</hi>
<pb n="23a"/>
　<hi>而能止致㓂者乾剛而不中也致之一字罪在三矣險何嘗逼三三急於求進自逼於險云</hi>
象曰需于泥災在外也自我致㓂敬慎不敗也<lb/>
　𫝊三切逼上體之險難故云災在外也災患難之通<lb/>
　稱對𤯝而言則分也三之致㓂由已進而廹之故云<lb/>
　自我㓂自己致若能敬慎量宜而進則无喪敗也需<lb/>
　之時須而後進也其義在相時而動非戒其不得進<lb/>
　也直使敬慎毋失其宜耳本義外謂外卦敬慎不敗<lb/>
　𤼵明占外之占聖人示人之意切矣<hi>或問敬慎不敗本義以為𤼵明</hi>
<pb n="23b"/>
　<hi>占外之意何也朱子曰言象中本无此意占者不可无此意所謂占外意也○問敬慎二字曰敬字大慎</hi>
　<hi>字小如人行路一直恁地去便是敬前面險處防有喫跌便是慎慎是唯恐有失之意又曰孔子雖説推</hi>
　<hi>明義理這般所在又變例推明占筮之意需于泥災在外占得此象雖若不吉然能敬慎則不敗又能堅</hi>
　<hi>忍以需待處之得其道所以不凶或失其剛健之徳又无堅忍之志則不能不敗矣○建安丘氏曰坎險</hi>
　<hi>在外未嘗廹人由人急於求進自逼於險以致禍敗象以自我釋之明致災之由不在他人也</hi>
六四需于血出自穴<lb/>
　𫝊四以隂柔之質處于險而下當三陽之進傷於險<lb/>
　難者也故云需于血既傷于險難則不能安處必失<lb/>
<pb n="24a"/>
　其居故云出自宂宂物之所安也順以從時不競於<lb/>
　險難所以不至於凶也以柔居隂非能競者也若陽<lb/>
　居之則必凶矣葢无中正之徳徒以剛競於險適足<lb/>
　以致凶耳<hi>或問程𫝊釋穴物之所安朱子曰穴是䧟處喚做所安處不得分明有箇坎䧟也一</hi>
　<hi>句柔得正了需而不進故能出於坎䧟四又是坎體之初有出底道理到那上六則索性䧟了</hi>
　本義血者殺傷之地宂者險䧟之所四交坎體入乎<lb/>
　險矣故為需于血之象然柔得其正需而不進故又<lb/>
　為出自宂之象占者如是則雖在傷地而終得出也<lb/>
<pb n="24b"/>
　<hi>雙湖胡氏曰坎為水為血今不曰需于水而曰需于血故本義以為殺傷之地四下卦之上又有出自穴</hi>
　<hi>之象○雲峰胡氏曰出自穴諸家以為三陽方來四出而不安於穴本義以為四隂柔得正可出而不䧟</hi>
　<hi>於穴夫以小畜之時下三陽竝進而六四當之其終也猶血去惕出需之時三陽非急於進者四需于血</hi>
　<hi>而終得出自穴者宜也以為不安於其穴者過矣</hi>
象曰需于血順以聽也<lb/>
　𫝊四以隂柔居於險難之中不能固處故退出自穴<lb/>
　葢隂柔<hi>一作柔弱</hi>不能與時競不能處則退是順從以聽<lb/>
　於時所以不至於凶也<hi>雲峰胡氏曰三能敬則雖廹坎之險而不敗四能順則雖</hi>
<pb n="25a"/>
　<hi>䧟坎之險而可出敬與順固處險之道也</hi>
九五需于酒食貞吉<lb/>
　𫝊五以陽剛居中得正位乎天位克盡其道矣以此<lb/>
　而需何需不獲故宴安酒食以俟之所須必得也既<lb/>
　得貞正而所需必遂可謂吉矣本義酒食宴樂之具<lb/>
　言安以待之九五陽剛中正需于尊位故有此象占<lb/>
　者如是而貞固則得吉也<hi>或問需于酒食貞吉朱子曰需只是待當此之時别</hi>
　<hi>无作為只有箇待底道理然又須是正方吉坎體中多説酒食想須有此象但今不可考○進齋徐氏曰</hi>
<pb n="25b"/>
　<hi>九五為需之主以一陽處二隂之中以待下三陽同徳之援者也陽彚而進隂引而退自此坎可平險可</hi>
　<hi>夷矣人君於此復何為哉唯出而位乎中正之位需于酒食優㳺宴樂與天下相安於太平醉飽之域可</hi>
　<hi>也雲上於天物需雨澤以為養也需于酒食人需飲食以為養也○雲峰胡氏曰酒食坎象開闢以來生</hi>
　<hi>民有欲莫大於飲食男女屯蒙卦爻既於婚娶之正三致意焉此復以飲食之正言之五有剛中之徳時</hi>
　<hi>乎當需且宜需于酒食安以待之况在下者乎五需于酒食惟正乃吉况在下而可宴酣无度乎本義云</hi>
　<hi>占者如是而貞固則吉其教人之意切矣</hi>
象曰酒食貞吉以中正也<lb/>
　𫝊需于酒食而貞且吉者以五得中正而盡其道也<lb/>
<pb n="26a"/>
上六入于宂有不速之客三人來敬之終吉<lb/>
　𫝊需以險在前需時而後進上六居險之終終則變<lb/>
　矣在需之極久而得矣隂止於六乃安其處故為入<lb/>
　于宂宂所安也安而既止後者必至不速之客三人<lb/>
　謂下之三陽乾之三陽非在下之物需時而進者也<lb/>
　需既極矣故皆上進不速不促之而自來也上六既<lb/>
　需得其安處羣剛之來茍不起忌疾忿競之心至誠<lb/>
　盡敬以待之雖甚剛暴豈有侵陵之理故終吉也或<lb/>
<pb n="26b"/>
　疑以隂居三陽之上得為安乎曰三陽乾體志在上<lb/>
　進六隂位非所止之正故无爭奪之意敬之則吉也<lb/>
　<hi>新安胡氏曰四外卦之初出尚有可之之所上外卦之終出無可之矣故入而藏出逃其巢穴所以避陽</hi>
　<hi>而去入伏於巢宂所以避陽之來○隆山李氏曰三陽君子也其進也四以抗而傷上以敬而吉小人不</hi>
　<hi>敢于君子君子亦不薄小人也乾知險而需所以為君子之謀隂知敬而避所以為小人之戒○臨川吳</hi>
　<hi>氏曰上獨不言需者時既終矣无復有所需也</hi>
　本義隂居險極无復有需有䧟而入宂之象下應九<lb/>
　三九三與下二陽需極竝進為不速客三人之象柔<lb/>
<pb n="27a"/>
　不能禦而能順之有敬之之象占者當䧟險中然於<lb/>
　非意之來敬以待之則得終吉也<hi>朱子曰乾陽上進之物前遇坎險不</hi>
　<hi>可遽進以䧟於險故為需遇此時節當随遠随近寧耐以待之直至需于泥已甚狼當矣然能敬慎亦不</hi>
　<hi>至敗至於九五需得好只是又難得這般時莭當此時只要定以待之耳至上六居險之極又有三陽竝</hi>
　<hi>進六不當位又處隂柔亦只得敬以待之則吉○雲峰胡氏曰外卦險體二隂皆有宂象四出自宂而上</hi>
　<hi>則入于宂何哉六四柔正能需猶可出於險故曰出者許其将然也上六柔而當險之終惟入于險而已</hi>
　<hi>故曰入者言其已然也然雖已入于險非意之來敬之終吉君子未嘗无處險之道也</hi>
象曰不速之客來敬之終吉雖不當位未大失也<hi>當都浪反<pb n="27b"/>後凡言當位不當位者倣此</hi>
　𫝊不當位謂以隂而在上也爻以六居隂為所安象<lb/>
　復盡其義明隂宜在下而居上為不當位也然能敬<lb/>
　慎以自處則陽不能陵終得其吉雖不當位而未至<lb/>
　於大失也本義以隂居上是為當位言不當位未詳<lb/>
　<hi>或問不當位如何朱子曰凡初上二爻皆无位二士三卿大夫四大臣五君位上六之不當位如父老不</hi>
　<hi>任家事而退閑僧家之有西堂之類王弼説初上无隂陽定位伊川云隂陽竒耦豈容无也乾上九貴而</hi>
　<hi>无位需上六不當位乃爵位之位非隂陽之位此説極好○東萊吕氏曰需初九九五二爻之吉固不待</hi>
<pb n="28a"/>
　<hi>言至於餘四爻雖時有悔吝然終歸於吉如二則小有言終吉如三之象則曰敬慎不敗四之象則曰順</hi>
　<hi>以聽也上則曰有不速之客三人來敬之終吉大抵天下之事若能𣢾曲停待終是少錯</hi>
䷅<hi>坎下乾上</hi>
　𫝊訟序卦飲食必有訟故受之以訟人之所需者飲<lb/>
　食既有所須爭訟所由起也訟所以次需也為卦乾<lb/>
　上坎下以二象言之天陽上行水性就下其行相違<lb/>
　所以成訟也以二體言之上剛下險剛險相接能无<lb/>
　訟乎又人内險阻而外剛強所以訟也<hi>建安丘氏曰訟字從言從</hi>
<pb n="28b"/>
　<hi>公言出於公則為訟不公則為誣為詐非訟也○雲峰胡氏曰屯䝉之後繼以需訟需由於屯世不屯无</hi>
　<hi>需訟由於䝉人不䝉无訟</hi>
訟有孚窒惕中吉終凶<hi>窒張栗反</hi>
　𫝊訟之道必有其孚實中无其實乃是誣妄凶之道<lb/>
　也卦之中實為有孚之象訟者與人爭辯而待決於<lb/>
　人雖有孚亦須窒塞未通不窒則已明无訟矣事既<lb/>
　未辯吉凶未可必也故有畏惕中吉得中則吉也終<lb/>
　凶終極其事則凶也<hi>厚齋馮氏曰有孚而窒焉故訟訟而未明則惕○潜齋胡氏曰</hi>
<pb n="29a"/>
　<hi>曲直未明故窒勝負未明故惕中吉虞芮之相遜是也終凶雍子納賂而蔽罪邢侯是也</hi>
利見大人不利渉大川<lb/>
　𫝊訟者求辯其曲直也故利見於大人大人則能以<lb/>
　其剛明中正決所訟也訟非和平之事當擇安地而<lb/>
　處不可䧟於危險故不利渉大川也<lb/>
　本義訟争辯也上乾下坎乾剛坎險上剛以制其下<lb/>
　下險以伺其上又為内險而外健又為已險而彼健<lb/>
　皆訟之道也九二中實上无應與又為加憂且於卦<lb/>
<pb n="29b"/>
　變自遯而來為剛來居二而當下卦之中有有孚而<lb/>
　見窒能懼而得中之象上九過剛居訟之極有終極<lb/>
　其訟之象九五剛健中正以居尊位有大人之象以<lb/>
　剛乘險以實履䧟有不利渉大川之象故戒占者必<lb/>
　有爭辯之事而随其所處為吉凶也<hi>朱子曰訟攻責也如今訟人攻</hi>
　<hi>責其短而訟之自訟則反之於身亦如此○盤澗董氏曰九二中實為有孚坎險為窒坎為加憂為惕九</hi>
　<hi>二居下卦之中故曰有信而見窒能懼而得中也終凶盖取上九終極於訟之象利見大人盖取九五剛</hi>
　<hi>健中正居尊之象不利涉大川又取以剛乘險以實履䧟之象此取義不一也然亦有不必如此取者此</hi>
<pb n="30a"/>
　<hi>特其一例也先生嘗曰卦辭如此辭極齊整葢所取諸爻義皆與爻中本辭協亦有雖取爻義而與爻本</hi>
　<hi>辭不同者此為不齊整處是也○雲峰胡氏曰需訟二卦皆以坎之中實為主特需之坎在上為光為亨</hi>
　<hi>訟之坎在下為窒為惕窒惕者光亨之反也本義謂涉川尤貴於能待就需待之義説利涉以剛乘險以</hi>
　<hi>實履䧟就爭訟之危説不利涉其義精矣大扺能安其分則為需以相待不能安其分則為訟以相持故</hi>
　<hi>需卦辭有吉无凶有利无不利於訟則曰如是而吉如是而凶如是而利如是而不利别白言之所謂随</hi>
　<hi>其所處為吉凶者也</hi>
彖曰訟上剛下險險而健<hi>公言</hi>
　𫝊訟之為卦上剛下險險而又健也又為險健相接<lb/>
<pb n="30b"/>
　内險外健皆所以為訟也若健而不險不生訟也險<lb/>
　而不健不能訟也險而又健是以訟也<lb/>
　本義以卦徳釋卦名義<hi>嵩山晁氏曰上以剛陵下下不險則未必訟下以險䧟上</hi>
　<hi>上不剛則未必訟外健而内不險未必生訟内險而外不健未必能訟○雲峰胡氏曰上下以分言本不</hi>
　<hi>當訟上剛以勢陵下也下險其情始不可測矣以一人言内險而外健以二人言已險而彼健也</hi>
訟有孚窒惕中吉剛來而得中也<lb/>
　𫝊訟之道固如是又據卦才而言九二以剛自外來<lb/>
　而成訟則二乃訟之主也以剛處中中實之象故為<lb/>
<pb n="31a"/>
　有孚處訟之時雖有孚信亦必艱阻窒塞而有惕懼<lb/>
　不窒則不成訟矣又居險䧟之中亦為窒塞惕懼之<lb/>
　義二以陽剛自外來而得中為以剛來訟而不過之<lb/>
　義是以吉也卦有更取成卦之由為義者此是也卦<lb/>
　義不取成卦之由則更不言所變之爻也據卦辭二<lb/>
　乃善也而爻中不見其善葢卦辭取其有乎得中而<lb/>
　言乃善也爻則以自下訟上為義所取不同也<lb/>
終凶訟不可成也<lb/>
<pb n="31b"/>
　𫝊訟非善事不得已也安可終極其事極意於其事<lb/>
　則凶矣故曰不可成也成謂竆盡其事也<lb/>
利見大人尚中正也<lb/>
　𫝊訟者求辯其是非也辯之當乃中正也故利見大<lb/>
　人以所尚者中正也聽者<hi>一有或字</hi>非其人則或不得其<lb/>
　中正也中正大人九五是也<hi>楊氏曰虞芮爭田之訟必欲見文王故其訟之</hi>
　<hi>理決䑕牙雀角之誠偽必欲見召伯故其訟之理明為聽訟之大人者不尚中正可乎</hi>
不利涉大川入于淵也<lb/>
<pb n="32a"/>
　𫝊與人訟者必處其身於安平之地若蹈危險則䧟<lb/>
　其身矣乃入于深淵也卦中有中正險䧟之象<lb/>
　本義以卦變卦體卦象釋卦辭<hi>朱子曰訟卦變自遯而來為剛來居二此</hi>
　<hi>是卦變中二爻變者葢四陽二隂自遯來者十四卦訟即初變之卦剛來居二柔進居三故曰剛來而得</hi>
　<hi>中○進齋徐氏曰天下唯剛者訟柔者不訟以險而遇健所以訟也二以剛中則為有孚但二五剛敵而</hi>
　<hi>不相應上下猶有窒塞之情必因其窒塞而懐吾怵惕憂懼之心不過於訟則為吉以其剛來而得中也</hi>
　<hi>訟卦下體本艮今九自三來居於下卦之中而成訟故得訟之中吉終極而成則凶故又以不可成戒之</hi>
　<hi>○建安丘氏曰剛來而得中此卦變也易中言卦變始於此剛自上而反下為來柔自下而升上為徃為</hi>
<pb n="32b"/>
　<hi>進凡卦中言剛柔上下之徃來者多三隂三陽之卦謂内外兩體之變也如噬嗑賁之類是也有四陽二</hi>
　<hi>隂四隂二陽之卦亦言剛來柔進者謂上下一爻之變也如訟晉之類是也聖人之言卦變於此見其兩</hi>
　<hi>端焉</hi>
象曰天與水違行訟君子以作事謀始<lb/>
　𫝊天上水下相違而行二體違戾訟之由也若上下<lb/>
　相順訟何由興君子觀象知人情有爭訟之道故凡<lb/>
　所作事必謀其始絶訟端於事之始則訟无由生矣<lb/>
　謀始之義廣矣若慎交結明契券之類是也<lb/>
<pb n="33a"/>
　本義天上水下其行相違作事謀始訟端絶也<hi>龜山楊氏</hi>
　<hi>曰天左旋而水東注違行也作事至於違行而後謀之則无及矣○雲峯胡氏曰凡事有始有中有終訟</hi>
　<hi>中吉終凶然能謀於其始則訟端既絶中與終不必言矣○平菴項氏曰乾陽生於坎水坎水生於天一</hi>
　<hi>乾坎本同氣而生者也一動之後相背而行遂有天淵之隔由是觀之天下之事不可以細㣲而不謹也</hi>
　<hi>不可以親暱而不敬也禍難之端夫豈在大曹劉共飯地分於匕筯之間蘇史滅宗忿起於笑談之頃謀</hi>
　<hi>始之誨豈不深切著明乎○丹陽都氏曰天為三才之始水為五行之始君子法之作事謀始</hi>
初六不永所事小有言終吉<lb/>
　𫝊六以柔弱居下不能終極其訟者也故於訟之初<lb/>
<pb n="33b"/>
　因六之才為之戒曰若不長永其事則雖小有言終<lb/>
　得吉也葢訟非可長之事以隂柔之才而訟於下難<lb/>
　以吉矣以上有應援而能不永其事故雖小有言終<lb/>
　得吉也有言災之小者也不永其事而不至於凶乃<lb/>
　訟之吉也<hi>蘭氏廷瑞曰六爻唯初與三隂柔而不爭故不言訟○臨川吳氏曰柔弱居下不能</hi>
　<hi>終訟故曰不永所事雖有言語之傷而終則吉也與終凶之終不同</hi>
　本義隂柔居下不能終訟故其象占如此<hi>朱子曰此爻是隂柔</hi>
　<hi>之人也不㑹十分與人訟那人也無十分傷犯底事但只略去訟才辯得明便止所以曰終吉○臨川吳</hi>
<pb n="34a"/>
　<hi>氏曰不永所事此邵子所謂意象也○雲峰胡氏曰不曰不永訟而曰不永所事事之初猶兾其不成訟</hi>
　<hi>也小有言與需不同需有言近坎也人不能不小有言也此之小有言坎也我不得已而小有言也又曰</hi>
　<hi>終凶者上九在訟為終在人為不終終吉者初六在訟為不終在人為有終○誠齋楊氏曰六以才弱而</hi>
　<hi>位下才弱者有慙忿而无遂心故雖訟而不永位下者敢於微愬而不敢於大訟故雖有言而小不永則</hi>
　<hi>易收小言則易釋所以終吉</hi>
象曰不永所事訟不可長也<lb/>
　𫝊六以柔弱而訟於下其義固不可長永也永其訟<lb/>
　則不勝而禍難及矣又於訟之初即戒訟非可長之<lb/>
<pb n="34b"/>
　事也<lb/>
雖小有言其辯明也<lb/>
　𫝊柔弱居下才不能訟雖不永所事既訟矣必有小<lb/>
　災故小有言也既不永其事又上有剛陽之正應辯<lb/>
　理之明故終得其吉也不然其能免乎在訟之義同<lb/>
　位而相應相與者也故初於四為獲其辯明同位而<lb/>
　不相得相訟者也故二與五為對敵也<lb/>
九二不克訟歸而逋其邑人三百戸无眚<hi>逋補吴反眚生領反</hi>
<pb n="35a"/>
　𫝊二五相應之地而兩剛不相與相訟者也九二自<lb/>
　外來以剛處險為訟之主乃與五為敵五以中正處<lb/>
　君位其可敵乎是為訟而義不克也若能知其義之<lb/>
　不可退歸而逋避以寡約自處則得无過眚也必逋<lb/>
　者避為敵之地也三百户邑之至小者若處強大是<lb/>
　猶競也能无眚乎眚過也處不當也與知惡而為有<lb/>
　分也本義九二陽剛為險之主本欲訟者也然以剛<lb/>
　居柔得下之中而上應九五陽剛居尊勢不可敵故<lb/>
<pb n="35b"/>
　其象占如此邑人三百户邑之小者言自處卑約以<lb/>
　免災患占者如是則无眚矣<hi>朱子曰九二正應在五五亦陽故為窒塞之象</hi>
　<hi>不克訟歸而逋其邑人三百户无眚何故不言二百户以其有定數也今觧者却要牽強故只得説小邑</hi>
　<hi>某嘗以為易有象數者以此聖人之象便依樣子今不可考王弼説得意㤀象是要㤀了這象伊川又説</hi>
　<hi>假象是只要假借此象今看得不觧恁地全無那象只是不可知只得且從理上説○節齋蔡氏曰克能</hi>
　<hi>也位柔故不克逋逃也隐兩柔之中有逋象邑内地退處卑小故无眚○雲峰胡氏曰九二九四皆以剛</hi>
　<hi>居柔故皆不克訟但九四居健體之初非能用其健者九二為險體之主則本欲用其險者本義謂其本</hi>
　<hi>欲訟葢誅其心而言之也但以九五勢不可敵故從而退避省約然則二之不克訟非不能也勢不可也</hi>
<pb n="36a"/>
　<hi>故僅可以无眚焉耳○進齋徐氏曰退處卑小示屈服之意也茍猶據大邑雖曰退聽跡尚可疑如都城</hi>
　<hi>百雉足以偶國臧武仲據防請後豈理也哉○雙湖胡氏曰六爻自五君位外上不足言初三四吉二僅</hi>
　<hi>无眚者以犯分於先不克而後逋竄非本无訟上之心也易於君臣之分其嚴矣哉</hi>
象曰不克訟歸逋竄也<lb/>
　𫝊義既不敵故不能訟歸而逋竄避去其所也<lb/>
自下訟上患至掇也<hi>掇都活反</hi>
　𫝊自下而訟其上義乖勢屈禍患之至猶拾掇而取<lb/>
　之言易得也<lb/>
<pb n="36b"/>
　本義掇自取也<hi>平庵項氏曰上兩句皆是爻辭下兩句方是象𫝊如需之上六象𫝊句法</hi>
六三食舊徳貞厲終吉<lb/>
　𫝊三雖居剛而應上然質本隂柔處險而介二剛之<lb/>
　間危懼非為訟者也祿者稱徳而受食舊徳謂處其<lb/>
　素分貞謂堅固自守厲終吉謂雖處危地能知危懼<lb/>
　則終必獲吉也守素分而无求則不訟矣處危謂在<lb/>
　險而承乘皆剛與居訟之時也<hi>進齋徐氏曰聖人於初三兩柔爻皆係之</hi>
　<hi>以終吉之辭所以勉人之旡訟也茍知柔而不喜訟者終吉則知剛而好訟者終凶矣</hi>
<pb n="37a"/>
或從王事无成<lb/>
　𫝊柔從剛者也下從上者也三不為訟而從上九所<lb/>
　為故曰或從王事无成謂從上而成不在已也訟者<lb/>
　剛健之事故初則不永三則從上皆非能訟者也二<lb/>
　爻皆以隂<hi>一作處</hi>柔不終而得吉四亦以不克而渝得<lb/>
　吉訟以能止為善也<hi>平庵項氏曰坤六三雖无成而有終但不敢為倡而已訟六三</hi>
　<hi>止云无成則始終皆无矣○進齋徐氏曰王事即訟事无成即彖之訟不可成也</hi>
　本義食猶食邑之食言所享也六三隂柔非能訟者<lb/>
<pb n="37b"/>
　故守舊居正則雖危而終吉然或出而從上之事則<lb/>
　亦必无成功占者守常而不出則善也<hi>雲峰胡氏曰食舊徳與位</hi>
　<hi>乎天徳語同位必稱徳而居故寕徳過其位毋位過其徳食必稱徳而食故寕徳浮于食毋食浮于徳食</hi>
　<hi>猶食邑之食九二邑人三百户食之最約者也二剛險本欲訟者能退處於分之小僅可无眚三隂柔本</hi>
　<hi>不能訟者能安守其分之常雖厲猶吉謂之貞者守常則為貞不守常非貞也曰貞曰或從王事无成與</hi>
　<hi>坤六三爻辭同此獨不曰有終者三下卦之終也在坤之三而或出始雖无成而後猶可以有終在訟之</hi>
　<hi>三而或出但見其无成而已訟固非可終者本義曰占者守常而不出則善矣葢守常而或出則非貞能</hi>
　<hi>守者矣深戒之也</hi>
<pb n="38a"/>
象曰食舊徳從上吉也<lb/>
　𫝊守其素分雖<hi>一无雖字</hi>從上之<hi>一无之字</hi>所為非由已也故<lb/>
　无成而終得其吉也本義從上吉謂隨人則吉明自<lb/>
　主事則无成功也<lb/>
九四不克訟復即命渝安貞吉<hi>渝以朱反</hi>
　𫝊四以陽剛而居健體不得中正本為訟者也承五<lb/>
　履三而應<hi>一有於字</hi>初五君也義不克訟三居下而柔不<lb/>
　與之訟初正應而順從非與訟者也四雖剛健欲訟<lb/>
<pb n="38b"/>
　无與對敵其訟无由而興故不克訟也又居柔以應<lb/>
　柔亦為能止之義既義不克訟若能克其剛忿欲訟<lb/>
　之心復即就於命革其心平其氣變而為安貞則吉<lb/>
　矣命謂正理失正理為方命故以即命為復也方不<lb/>
　順也書云方命圯族孟子曰方命虐民夫剛健而不<lb/>
　中正則躁動故不安處非中正故不貞不安貞所以<lb/>
　好訟也若義不克訟而不訟反就正理變其不安貞<lb/>
　為安貞則吉矣<hi>東萊吕氏曰以九居四是剛強之人處不中正之地本好訟者也然所承</hi>
<pb n="39a"/>
　<hi>者五五至尊而不敢與之訟所履者三三至柔而不至於生訟所應者初初既相應亦非與之為訟者也</hi>
　<hi>左右前後皆无可者雖有好訟之心略不得騁則其心必自還而歸善故曰復即命命正理也好訟之心</hi>
　<hi>既无所施則必復就於正理渝變而為善也譬如水之泛溢欲擊東岸而其岸堅而不可動欲擊西岸而</hi>
　<hi>其岸又堅而不可動則必循循歸于故道矣心之所之只有善惡兩件於惡既不得騁不之於善将何之</hi>
　<hi>乎</hi>
　本義即就也命正理也渝變也九四剛而不中故有<lb/>
　訟象以其居柔故又為不克而復就正理渝變其心<lb/>
　安處於正之象占者如是則吉也<hi>括蒼龔氏曰二與五訟四與初訟其</hi>
<pb n="39b"/>
　<hi>與為敵者強弱不同而皆曰不克者盖二以下訟上其不克者勢也四以上訟下其不克者理也二見勢</hi>
　<hi>之不可敵故歸而逋竄四知理之不可渝故復而即命二四皆剛居柔故能如此○雲峰胡氏曰命有指</hi>
　<hi>理言者有指氣言者否九四曰有命指氣言也此曰即命指理言也皆上乾故皆曰命四之不克訟與二</hi>
　<hi>不同九二坎體其心本險九四乾體其心能安乎天理之正然曰歸曰渝皆知反者九二識時勢能反而</hi>
　<hi>安其分之小九四明義理能變而安於命之正聖人不貴无過而貴改過又如此</hi>
象曰復即命渝安貞不失也<lb/>
　𫝊能如是則為无失矣所以吉也<hi>建安丘氏曰二沮於勢四屈於理此</hi>
　<hi>二之美所以止於无眚而四之貞吉所以為不失也</hi>
<pb n="40a"/>
九五訟元吉<lb/>
　𫝊以中正居尊位治訟者也治訟得其中正所以元<lb/>
　吉也元吉大吉而盡善也吉大而不盡善者有矣<lb/>
　本義陽剛中正以居尊位聼訟而得其平者也占者<lb/>
　遇之訟而有理必獲伸矣<hi>瀘川毛氏曰使小民无爭安用有司使諸侯无爭委</hi>
　<hi>裘可也然則天下不能无爭者勢也所以利見大人者利其主之也又曰九五乃聽訟之主刑獄之官皆</hi>
　<hi>足以當之不必専謂人君然人君於訟之大者如刑獄亦豈得不聽攷之王制周官盖可見矣所謂㒺攸</hi>
　<hi>兼于庶獄獄事之小不必聼者也又曰朱子謂筮者遇之訟而有理必復伸矣如此乃无滯礙盖訟者遇</hi>
<pb n="40b"/>
　<hi>此爻則為利見大人之中正曲直必定乃所謂元吉也○雙湖胡氏曰九五聽訟之主訟元吉亦為占者</hi>
　<hi>人有正直之事遇此聽訟之人自有元吉之道○雲峰胡氏曰九五剛健中正聼訟必得其平然古人不</hi>
　<hi>貴聽訟而貴无訟初不永訟三不訟四二不克訟在下皆无訟此九五所以於訟為元吉也</hi>
象曰訟元吉以中正也<lb/>
　𫝊中正之道何施而不元吉本義中則聽不偏正則<lb/>
　斷合理<hi>東萊吕氏曰訟元吉以中正也九五聽訟者也訴訟之繁多至千百聼訟者欲其盡善而</hi>
　<hi>咸吉茍件件尋一道理以應之則亦不勝其勞矣殊不知聽訟所以能盡善而咸吉者本无多術只是一</hi>
　<hi>箇中正待之而巳○中溪張氏曰九五出而聼天下之訟惟中則無偏聽之病惟正則無私繋之失舉天</hi>
<pb n="41a"/>
　<hi>下之事是非曲直一以中正之道裁之訟其決矣此所以大吉彖曰尚中正象曰以中正則知人君之聽</hi>
　<hi>訟當以中正為主也獄訟之歸舜虞芮之質文九五有之</hi>
上九或錫之鞶帶終朝三褫之<hi>禠敕紙反</hi>
　𫝊九以陽居上剛健之極又處訟之終極其訟者也<lb/>
　人之肆其剛強竆極於訟取禍喪身固其理也設或<lb/>
　使之善訟能勝竆極不已至於受服命之賞是亦與<lb/>
　人仇爭所獲其能安保之乎故終一朝而三見褫奪<lb/>
　也本義鞶帶命服之飾褫奪也以剛居訟極終訟而<lb/>
<pb n="41b"/>
　能勝之故有錫命受服之象然以訟得之豈能安久<lb/>
　故又有終朝三褫之象其占為終訟无理而或取勝<lb/>
　然其所得終必失之聖人為戒之意深矣<hi>南軒張氏曰以六三</hi>
　<hi>對上九剛柔不敵矣故六三但食舊徳而上九錫之鞶帶焉○兼山郭氏曰鞶帶大帶也男子鞶帶婦人</hi>
　<hi>帶絞盖爵命之服非以賞訟○雲峯胡氏曰或設若也非必之辭上九過於剛設若訟勝而得鞶帶終朝</hi>
　<hi>且三禠之况鞶帶命服以錫有徳非以賞訟也豈有必得之理甚言訟之不可終也○平庵項氏曰上九</hi>
　<hi>以剛居柔可以不克訟矣而在訟之終居髙用剛不勝不已此終訟之凶人也○厚齋馮氏曰初六上九</hi>
　<hi>不能无訟明矣而初不言訟杜其始也上不言訟惡其終也</hi>
<pb n="42a"/>
象曰以訟受服亦不足敬也<lb/>
　𫝊竆極訟事設使受服命之寵亦且不足敬而可賤<lb/>
　惡况又禍患隨至乎<hi>盤澗董氏曰觀訟一卦之體只是訟不可成初只不永所事九</hi>
　<hi>二不克訟六三守舊居正非能訟者九四不克訟而能復就正理渝變心志安處於正九五聼訟元吉上</hi>
　<hi>九雖有鞶帶之錫而不免終朝之三褫首尾皆是不可訟之意故彖曰終凶訟不可成此即本義所指卦</hi>
　<hi>體者是也○建安丘氏曰以六爻言之則上乾三爻與下坎三爻訟也九五居尊為聼訟之主故訟元吉</hi>
　<hi>餘五爻則皆訟者也然天下之人惟剛者訟柔者不訟初與三柔也故初不永所事而終吉三食舊徳而</hi>
　<hi>終吉二四上剛也二與五對揆勢不敵而不訟四與初對顧理不可而不訟亦以其居柔故二无眚而四</hi>
<pb n="42b"/>
　<hi>安貞也獨上九處卦之竆下與三對柔不能抗故有錫鞶帶之辭焉然一日三褫辱亦甚矣訟之勝者何</hi>
　<hi>足敬乎</hi>
　<lb/>
　<lb/>
　<lb/>
　<lb/>
　<lb/>
　周易𫝊義大全卷三<lb/>
</p>
<p>
</p>
  </div>
</body>
</text>
</TEI>
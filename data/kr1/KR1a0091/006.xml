<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　易說綱領<lb/>
程子曰上天之載無聲無臭其體則謂之易其理則謂<lb/>
　之道其用則謂之神○隂陽闔闢便是易一闔一闢<lb/>
　謂之變○命之曰易便有理若安排定則更有甚理<lb/>
　天地隂陽之變便如二扇磨升降盈虚剛柔初未甞<lb/>
　停息陽常盈隂常虧故便不齊譬如磨既行齒都不<lb/>
　齊既不齊便生出萬變故物之不齊物之情也而荘<lb/>
　周强要齊物然而物終不齊也堯夫有言泥空終是<lb/>
<pb n="1b"/>
　著齊物到頭爭○易中只言反復徃来上下○作易<lb/>
　者自天地幽明至于昆蟲草木微細无不合○聖人<lb/>
　之道如河圖洛書其始止於畫上便出義後之人既<lb/>
　重卦又繋辭求之未必得其理○因見賣兔者曰聖<lb/>
　人見河圖洛書而畫八卦然何必圖書只看此兔亦<lb/>
　可作八卦數便此中可起古聖人只取神物之至著<lb/>
　者耳只如樹木亦可見數○張閎中問易之義本起<lb/>
　於數曰謂義起於數則非也有理而後有象有象而<lb/>
<pb n="2a"/>
　後有數易因象以知數得其義則象數在其中矣必<lb/>
　欲窮象之隱微盡數之毫忽乃尋流逐末術家之所<lb/>
　尚非儒者之所務也管輅郭璞之學是也又曰理无<lb/>
　形也故因象以明理理見乎辭矣則可由辭以觀象<lb/>
　故曰得其義則象數在其中矣○謂堯夫曰知易數<lb/>
　為知天知易理為知天堯夫云還湏知易理為知天<lb/>
　○尹焞問易乾坤二卦斯可矣曰聖人設六十四卦<lb/>
　三百八十四爻後世尚不能了乾坤二卦豈能盡也<lb/>
<pb n="2b"/>
　既而曰子以為何人分上事對曰聖人分上事曰若<lb/>
　聖人分上事則乾坤二卦亦不湏况六十四卦乎○<lb/>
　看易且要知時凡六爻人人有用聖人自有聖人用<lb/>
　賢人自有賢人用衆人自有聚人用學者自有學者<lb/>
　用君有君用臣有臣用无所不通○觀易湏看時然<lb/>
　後觀逐爻之才一爻之間常包涵數意聖人當取其<lb/>
　重者而為之辭亦有易中言之已多取其未甞言者<lb/>
　亦不必重事又有且言其時不及其爻之才皆臨時<lb/>
<pb n="3a"/>
　參考湏先看卦乃看得繫辭○大抵卦爻始立義既<lb/>
　具即聖人别起義以錯綜之如春秋時已前既已立<lb/>
　例到近後来書得全别一般事便書得别有意思若<lb/>
　依前例觀之殊失之也○凡看書各有門庭詩易春<lb/>
　秋不可逐句看尚書論語可以逐句看聖人用意深<lb/>
　處全在繫辭詩書乃格言○古之學者皆有傳授如<lb/>
　聖人作經本欲明道今人若不先明義理不可治經<lb/>
　盖不得傳授之意云爾如繫辭本欲明易若不先求<lb/>
<pb n="3b"/>
　卦義則看繫辭不得○易學後来曽子子夏煞到上<lb/>
　面也○由孟子可以觀易○今時人看易皆不識得<lb/>
　易是何物只就上穿鑿若念得不熟與就上添一徳<lb/>
　亦不覺多就上減一徳亦不覺少譬如不識此兀子<lb/>
　若減一隻脚不覺是少添一隻脚亦不知是多若識<lb/>
　則自添減不得也○易湏是黙識心通只窮文義徒<lb/>
　費力<lb/>
朱子曰聖人作易之初盖是仰觀俯察見得盈乎天地<lb/>
<pb n="4a"/>
　之間无非一隂一陽之理有是理則有是象有是象<lb/>
　則其數便自在這裏非特河圖洛書為然盖所謂數<lb/>
　者秖是氣之分限節度處得陽必竒得隂必偶凡物<lb/>
　皆然而圖書為特巧而著耳於是聖人因之而畫卦<lb/>
　其始也只是畫一竒以象陽畫一偶以象隂而已但<lb/>
　才有兩則便有四才有四則便有八又從而再倍之<lb/>
　便是十六盖自其无眹之中而无窮之數已具不待<lb/>
　安排而其勢有不容已者卦畫既立便有吉凶在裏<lb/>
<pb n="4b"/>
　盖是隂陽徃来交錯於其間其時則有消長之不同<lb/>
　長者便為主消者便為客事則有當否之或異當者<lb/>
　便為善否者便為惡即其主客善惡之辨而吉凶見<lb/>
　矣故曰八卦定吉凶吉凶既決定而不差則以之立<lb/>
　事而大業自此生矣此聖人作易教民占筮而以開<lb/>
　天下之愚以定天下之志以成天下之事者如此但<lb/>
　自伏羲而上只有此六畫而未有文字可傳到文王<lb/>
　周公乃繫之以辭故曰聖人設卦觀象繫辭焉而明<lb/>
<pb n="5a"/>
　吉凶盖是卦之未畫也因觀天地自然之法象而畫<lb/>
　及其既畫也一卦自有一卦之象象謂有箇形似也<lb/>
　故聖人即其象而命之名以爻之進退而言則如剝<lb/>
　復之類以其形之肖似而言則如鼎井之類此是伏<lb/>
　羲即卦體之全而立箇名如此及文王觀卦體之象<lb/>
　而為之彖辭周公視卦爻之變而為之爻辭而吉凶<lb/>
　之象益著矣大率天下之道只是善惡而已但所居<lb/>
　之位不同所處之時既異而其㡬甚微只為天下之<lb/>
<pb n="5b"/>
　人不能曉㑹所以聖人因此占筮之法以曉人使人<lb/>
　居則觀象玩辭動則觀變玩占不迷於是非得失之<lb/>
　途所以是書夏商周皆用之其所言雖不同其辭雖<lb/>
　不可盡見然皆太卜之官掌之以為占筮之用有所<lb/>
　謂繇辭者左氏所載尤可見古人用易處盖其所謂<lb/>
　象者皆是假此衆人共曉之物以形容此事之理使<lb/>
　人知所取舍而已故自伏羲而文王周公雖自略而<lb/>
　詳所謂占筮之用則一盖即那占筮之中而所以處<lb/>
<pb n="6a"/>
　置是事之理便在那裏了故其法若粗淺而随人賢<lb/>
　愚皆得其用盖文王雖是有定象有定辭皆是虚說<lb/>
　此箇地頭合是如此處置初不黏着物上故一卦一<lb/>
　爻足以包無窮之事不可只以一事指定說他裏面<lb/>
　也有指一事說處如利建侯利用祭祀之類其他皆<lb/>
　不是指一事說此所以見易之為用無所不該無所<lb/>
　不徧但看人如何用之耳到得夫子方始純以理言<lb/>
　雖未必是羲文本意而事上說理亦是如此但不可<lb/>
<pb n="6b"/>
　便以夫子之說為文王之說也○天地之間别有甚<lb/>
　事只是隂與陽兩箇字看是甚麽物事都離不得只<lb/>
　就身上體看才開眼不是隂便是陽密拶拶在這裏<lb/>
　都不著得别物事不是仁便是義不是剛便是柔只<lb/>
　自家要做向前便是陽才收退便是隂意思才動便<lb/>
　是陽才靜便是隂未消别看只是一動一靜便是隂<lb/>
　陽伏羲只因此畫卦以示人若只就一隂一陽又不<lb/>
　足以該衆理於是錯綜為六十四卦三百八十四爻<lb/>
<pb n="7a"/>
　初只是許多卦爻後来聖人又繫許多辭在下如他<lb/>
　書則元有這事方說出這箇道理易則未曽有此事<lb/>
　先假託都說在這裏又曰隂陽是氣才有此理便有<lb/>
　此氣才有此氣便有此理天下萬事萬物何者不出<lb/>
　於此理何者不出於隂陽○易只是隂陽錯綜交換<lb/>
　代易荘生曰易以道隂陽不為无見如竒偶剛柔便<lb/>
　只是隂陽做了易○易是隂陽屈伸随時變易大抵<lb/>
　古今有大闔闢小闔闢今人說易都无著摸聖人便<lb/>
<pb n="7b"/>
　於六十四卦只以隂陽竒偶寫出来至於所以為隂<lb/>
　陽為古今乃是此道理○龜山過黄亭詹季魯家季<lb/>
　魯問易龜山取一張紙畫箇圈子用墨塗其半云這<lb/>
　便是易此說極好易只是一隂一陽做出許多般様<lb/>
　○潔靜精微之謂易自是不惹著事只懸空說一樣<lb/>
　道理不比似他書各著事上說所以後来道家取之<lb/>
　與老子為類便是老子說話也不就事上說又曰潔<lb/>
　靜精微是不犯手○問卦下之辭為彖辭左傳以為<lb/>
<pb n="8a"/>
　繇辭何也曰此只是彖辭故孔子曰知者觀其彖辭<lb/>
　則思過半矣如元亨利貞乃文王所繫卦下之辭以<lb/>
　斷一卦之吉凶此名彖辭彖斷也陸氏音中語所謂<lb/>
　彖之經也大哉乾元以下孔子釋經之辭亦謂之彖<lb/>
　所謂彖之傳也爻下之辭如潛龍勿用乃周公所繫<lb/>
　之辭以斷一爻之吉凶也天行健君子以自彊不息<lb/>
　所謂大象之傳潛龍勿用陽在下也所謂小象之傳<lb/>
　皆孔子所作也天尊地卑以下孔子所述繫辭之傳<lb/>
<pb n="8b"/>
　通論一經之大體凡例无經可附而自分上繫下繫<lb/>
　也左氏所謂繇字從系疑亦是言繫辭繫辭者於卦<lb/>
　下繫之以辭也○通書云聖人之精畫卦以示聖人<lb/>
　之緼因卦以發精是聖人本意緼是偏傍帶来道理<lb/>
　如易有太極是生兩儀兩儀生四象四象生八卦是<lb/>
　聖人本意厎如文言繫辭等孔子之言皆是因而發<lb/>
　厎不可一例作重看○易之有象其取之有所從其<lb/>
　推之有所用非茍為寓言也然兩漢諸儒必欲究其<lb/>
<pb n="9a"/>
　所從則既滯泥而不通王弼以来直欲推其所用則<lb/>
　又疎畧而无據二者皆失之一偏而不能闕其所疑<lb/>
　之過也且以一端論之乾之為馬坤之為牛說卦有<lb/>
　明文矣馬之為健牛之為順在物有常理矣至於案<lb/>
　文責卦若屯之有馬而无乾離之有牛而无坤乾之<lb/>
　六龍則或疑為震坤之牝馬則當反為乾是皆有不<lb/>
　可曉者是以漢儒求之說卦而不得則遂相與創為<lb/>
　互體變卦五行納甲飛伏之法參互以求而幸其偶<lb/>
<pb n="9b"/>
　合其說雖詳然其不可通者終不可通其可通者又<lb/>
　皆傅㑹穿鑿而非有自然之勢雖其一二之適然而<lb/>
　无待於巧說者為若可信然上无所闗於義理之本<lb/>
　源下无所資於人事之訓戒則又何必苦心極力以<lb/>
　求於此而欲必得之哉故王弼曰義茍應健何必乾<lb/>
　乃為馬爻茍合順何必坤乃為牛而程子亦曰理无<lb/>
　形也故假象以顯義此其所以破先儒膠固支離之<lb/>
　失而開後學玩辭玩占之方則至矣然觀其意又似<lb/>
<pb n="10a"/>
　直以易之取象无復有所自来但如詩之比興孟子<lb/>
　之譬喻而已如此則是說卦之作為无所與於易而<lb/>
　近取諸身逺取諸物者亦<graphic n="KR1233" url="https://raw.githubusercontent.com/kanripo/KR-Gaiji/master/images/KR1233.png" mimeType="image/png"/>語矣故疑其說亦若有<lb/>
　未盡者因竊論之以為易之取象因必有所自来而<lb/>
　其為說必已具於太卜之官顧今不可復考則姑闕<lb/>
　之而直據辭中之象以求象中之意使足以為訓戒<lb/>
　而決吉凶如王氏程子與吾本義之云者其亦可矣<lb/>
　固不必深求其象之所自来然亦不可謂假設而遽<lb/>
<pb n="10b"/>
　欲忘之也○伏羲畫八卦只此數畫該盡天下萬物<lb/>
　之理學者於言上㑹得者淺於象上㑹得者深王輔<lb/>
　嗣伊川皆不信象如今却不敢如此說只可說道不<lb/>
　及見這箇了且從象以下說免得穿鑿某甞作易象<lb/>
　說大率以簡治繁不以繁御簡○易之象似有三樣<lb/>
　有本畫自有之象如竒畫象陽偶畫象隂是也<hi>六十四卦</hi>
　<hi>之爻一爻各自一象</hi>有實取諸物之象如乾坤六子以天地雷<lb/>
　風之類象之是也有只是聖人以意自取那象来明<lb/>
<pb n="11a"/>
　是義者如白馬翰如載鬼一車之類是也○看易若<lb/>
　是靠定象去看便滋味長若只恁地懸空看也没甚<lb/>
　意思又曰說易得其理則象數在其中固是如此然<lb/>
　泝流以觀却湏先見象數的當下落方說得理不走<lb/>
　作不然事無實證則虚理易差也○上古之時民心<lb/>
　昧然不知吉凶所在故聖人作易教之卜筮吉則行<lb/>
　之凶則避之此是開物成務之道故繫辭云以通天<lb/>
　下之志以定天下之業以斷天下之疑正謂此也初<lb/>
<pb n="11b"/>
　但有占而無文徃徃如今人用火珠林起課者相似<lb/>
　但用其爻而不用其辭則知古人占不待辭而後見<lb/>
　吉凶至孔子又恐人不知其所以然故又復逐爻解<lb/>
　之謂此爻所以吉者謂以中正也此爻所以凶者謂<lb/>
　不當位也明言之使人易曉爾至如文言之類却又<lb/>
　就上面發明道理非是聖人本意知此方可學易○<lb/>
　聖人一部易皆是假借虚設之辭盖縁天下之理若<lb/>
　正說出便只作一件用唯以象言則當卜筮之時看<lb/>
<pb n="12a"/>
　是甚事都来應得○上古之易方是利用厚生周易<lb/>
　始有正徳意如利貞是教人利於貞正貞吉是教人<lb/>
　貞正則吉至孔子則說得道理又多○易只是設箇<lb/>
　卦象以明吉凶而已更無他說又曰易是箇有道理<lb/>
　厎卦影易以卜筮作許多理便也在裏○易本卜筮<lb/>
　之書後人以為止於卜筮至王弼用老荘解後人便<lb/>
　只以為理而不以為卜筮亦非想當初伏羲畫卦之<lb/>
　時偶見得一是陽二是隂從而畫放那裏只是陽為<lb/>
<pb n="12b"/>
　吉隂為凶无文字後文王見其不可曉故為之作彖<lb/>
　辭或占得爻處不可曉故周公為之作爻辭又不可<lb/>
　曉故孔子為之作十翼皆解當初之意今人不看卦<lb/>
　爻而看繫辭是猶不看刑統而看刑統之序例也安<lb/>
　能曉今人湏以卜筮之書看之方得不然不可看易<lb/>
　○易只是為卜筮而作故周禮分明言太卜掌三易<lb/>
　連山歸藏周易古人於卜筮之官立之凡數人秦去<lb/>
　古未逺故周易亦以卜筮得不焚今人才說易是卜<lb/>
<pb n="13a"/>
　筮之書便以為辱累了易見夫子說許多道理便以<lb/>
　為易只是說道理殊不知其言吉凶悔吝皆有理而<lb/>
　其教人之意无不在也而今所以難理㑹時盖縁亡<lb/>
　了那卜筮之法如太卜掌三易之法連山歸藏周易<lb/>
　便是别有理㑹周易之法而今却只有上下經兩篇<lb/>
　皆不見許多法了所以難理㑹今人却道聖人言理<lb/>
　而其中因有卜筮之說他說理後說從那卜筮上来<lb/>
　做麽○易只是與人卜筮以決疑惑若道理當為固<lb/>
<pb n="13b"/>
　是便為若道理不當為自是不可做何用更占却是<lb/>
　有一様事或吉或凶或兩岐道理處置不得所以用<lb/>
　占○今學者諱言易本為卜筮作湏要說做為義理<lb/>
　作若果為義理作時何不直述一件文字如中庸大<lb/>
　學之書言義理以曉人湏得畫八卦則甚○陽爻多<lb/>
　吉隂爻多凶又看他所處之地位如何易中大槩陽<lb/>
　吉而隂凶間亦有陽凶而隂吉者何故盖有當為有<lb/>
　不當為若當為而不為不當為而為之雖陽亦凶○<lb/>
<pb n="14a"/>
　易中却是貞吉不曽有不貞吉却是利貞不曽說利<lb/>
　不貞如占得乾卦固是大亨下則云利貞盖正則利<lb/>
　不正則不利至理之權輿聖人之至教寓其間矣大<lb/>
　率是為君子設非小人盜賊所得竊取而用横渠云<lb/>
　易為君子謀不為小人謀極好○易中利字多為占<lb/>
　者設如利渉大川是利於行舟也利有攸徃是利於<lb/>
　啟行也利用祭祀利用享祀是卜祭吉田獲三狐田<lb/>
　獲三品是卜田吉公用享於天子是卜朝覲吉利建<lb/>
<pb n="14b"/>
　侯是卜立君吉利用為依遷國是卜遷國吉利用侵<lb/>
　伐是卜侵伐吉之類○今人讀易當分為三等看伏<lb/>
　羲之易如未有許多彖象文言說話方見得易之本<lb/>
　意只是要作卜筮用如伏羲畫卦那裏有許多文字<lb/>
　言語只是某卦有某象如乾有乾之象坤有坤之象<lb/>
　而已今人說易未曽明乾坤之象便先說乾坤之理<lb/>
　所以說得都无情理及文王周公分為六十四卦添<lb/>
　入乾元亨利貞坤元亨利牝馬之貞早不是伏羲之<lb/>
<pb n="15a"/>
　意已是文王周公自說出一般道理了然猶是就人<lb/>
　占處說如占得乾卦則大亨而利於正耳及孔子繫<lb/>
　易作彖象文言則以元亨利貞為乾之四徳又非文<lb/>
　王之易矣○讀易之法竊疑卦爻之辭本為卜筮者<lb/>
　斷吉凶而具訓戒至彖象文言之作始因其吉凶訓<lb/>
　戒之意而推說其義理以明之後人但見孔子所說<lb/>
　義理而不復推本文王周公之本意因鄙卜筮以為<lb/>
　不足言而其所以言者遂逺於日用之實類皆牽合<lb/>
<pb n="15b"/>
　委曲偏主一事而言无復包含該貫曲暢旁通之妙<lb/>
　若但如此則聖人當時自可别作一書明言義理以<lb/>
　詔後世何用假託卦象為此艱深隐晦之辭乎故今<lb/>
　欲凡讀一卦一爻便如占筮所得虚心以求其辭義<lb/>
　之所指以為吉凶可否之決然後考其象之所以然<lb/>
　者求其理之所以然者推之於事使上自王公下至<lb/>
　民庶所以脩身治國皆有可用私竊以為如此求之<lb/>
　似得三聖之遺意○孔子之易非文王之易文王之<lb/>
<pb n="16a"/>
　易非伏羲之易伊川易傳自是程氏之易也故學者<lb/>
　且依古易次第先讀本文則見本㫖矣○看易湏是<lb/>
　看他未畫卦已前是怎生模樣却就這裏看他許多<lb/>
　卦爻象數非是杜撰都是合如此未畫已前便是寂<lb/>
　然不動喜怒哀樂未𤼵之中只是箇至虚至靜而已<lb/>
　忽然在這至虚至靜之中有箇象方說出許多象數<lb/>
　吉凶道理所以禮曰潔靜精微易教也盖易之為書<lb/>
　是懸空做出来如書便真箇有這政事謀謨方做出<lb/>
<pb n="16b"/>
　書來詩便真箇有這人情風俗方做出詩来易却都<lb/>
　无這已往底事只是懸空做厎未有爻畫之先在易<lb/>
　則渾然一理在人則湛然一心既有爻畫方見得這<lb/>
　爻是如何這爻又是如何然而皆是就這至虚至靜<lb/>
　中做出許多象數来此其所以靈○易湏是錯綜看<lb/>
　天下事无不出於此善惡是非得失以至於屈伸消<lb/>
　長盛衰看甚事都出於此伏羲以前不知如何占考<lb/>
　至伏羲将隂陽兩箇畫卦以示人使人於此占考吉<lb/>
<pb n="17a"/>
　凶禍福一畫為陽二畫為隂一畫為奇二畫為偶遂<lb/>
　為八卦又錯綜為六十四卦凡三百八十四爻文王<lb/>
　又為之彖辭以釋其義无非隂陽消長盛衰屈伸之<lb/>
　理聖人之所以學者學此而已○易最難看其為書<lb/>
　也廣大悉備包涵萬理无所不有其實是古者卜筮<lb/>
　書不必只說理象數亦可說初不曾滯於一偏某近<lb/>
　看易見得聖人本无許多勞攘自是後世一向妄意<lb/>
　增減便要作一說以强通其意所以聖人經㫖愈見<lb/>
<pb n="17b"/>
　不明且如解易只是添虚字去迎過意来便得今人<lb/>
　解易乃去添他實字却是借他做已意說了又恐或<lb/>
　者一說有以破之其勢不得不支離更為一說以䕶<lb/>
　吝之說千說萬與易全不相干此書本是難看底物<lb/>
　不可将小巧去說又不可将大話去說○易難看不<lb/>
　比他書易說一箇物非真是一箇物如說龍非真龍<lb/>
　若他書則真是實孝悌便是孝悌仁便是仁易中多<lb/>
　有不可曉處○易難看无箇言語可形容得盖爻辭<lb/>
<pb n="18a"/>
　是說箇形像在那裏无所不包○看易湏著四日看<lb/>
　一卦一日看卦辭彖象兩日看六爻一日統看方子<lb/>
　細又曰和靖學易一日只看一爻此物事成一片動<lb/>
　著便都成片如何看一爻得又曰先就乾坤二卦上<lb/>
　看得本意了則後面皆有通路○易大槩欲人恐懼<lb/>
　脩省今學易非必待遇事而占方有所戒只平居玩<lb/>
　味看他所說道理於自家所處地位合是如何故云<lb/>
　居則觀其象而玩其辭動則觀其變而玩其占孔子<lb/>
<pb n="18b"/>
　所謂學易正是平日常常學之想見聖人之所讀異<lb/>
　乎人之所謂讀想見胸中洞然於易之理无纎毫蔽<lb/>
　處故云可以无大過○讀易之法先讀正經不曉則<lb/>
　将彖象繫辭来解又曰易爻辭如籖辭○問易如何<lb/>
　讀曰只要虚其心以求其義不要執巳見讀他書亦<lb/>
　然○問讀易未能浃洽何也曰此湏是此心虚明寜<lb/>
　靜自然道理流通方包羅得許多義理盖易不比詩<lb/>
　書他是說盡天下後世无窮无盡底事理只一兩字<lb/>
<pb n="19a"/>
　便是一箇道理又人湏是經歴天下許多事變讀易<lb/>
　方知各有一理精審端正今既未盡經歴非是此心<lb/>
　大叚虚明寧靜如何見得此不可不自勉也又曰如<lb/>
　今不曾經歴得許多事過都自揍他道理不着若便<lb/>
　去看也卒未得他受用孔子晚而好易可見這書卒<lb/>
　未可理㑹○問易本義何專以卜筮為主曰且湏熟<lb/>
　讀正文莫看註解盖古易彖象文言各在一處至王<lb/>
　弼始合為一後世諸儒遂不敢與移動今雖卒說且<lb/>
<pb n="19b"/>
　湏熟讀正文久當自悟○問讀本義所釋卦辭若看<lb/>
　得分明則彖辭之義亦自明只湏略提破此是卦義<lb/>
　此是卦象卦體卦變不必更下注脚矣曰某當初作<lb/>
　此文字時正欲如此盖彖傳本是釋經之卦辭若看<lb/>
　卦辭分明則彖亦可見但後来要重整頓過未及不<lb/>
　知今所解者能如本意否又曰某一本義欲将文王<lb/>
　卦辭只大綱依文王卦辭略說至其所以然之故却<lb/>
　於孔子彖辭中𤼵之且如大畜利貞不家食吉利涉<lb/>
<pb n="20a"/>
　大川只是占得大畜者為利正不家食而吉利於涉<lb/>
　大川至於剛上而尚賢等處乃孔子𤼵明各有所主<lb/>
　爻象亦然如此則不失文王本意又可見孔子之意<lb/>
　但而今未暇整頓耳○某解一部易只是作卜筮之<lb/>
　書今人說得来太精了更入粗不得如某之說雖粗<lb/>
　却入得精精義皆在其中若曉得某說則曉得羲文<lb/>
　之易本是如此元未有許多道理在方不失易之本<lb/>
　意今未曉得聖人作易之本意便先要說道理縱饒<lb/>
<pb n="20b"/>
　說得好只是與易元不相干○某之易簡略者當時<lb/>
　只是略搭記兼文義伊川及諸儒皆說了某只就語<lb/>
　脈中略牽過這意思○近得趙子欽書云語孟說極<lb/>
　詳易說太略此譬如燭籠添一條骨則障了一路明<lb/>
　若能盡去其障使之統體光明乃更好盖著不得詳<lb/>
　說也○看易先看某本義了却看程傳以相參考如<lb/>
　未看他易先看某說却也易看盖不為他說所汨故<lb/>
　也<hi>天台董氏曰昔者聖人之作易也因河圗而畫卦命爻因卦爻而取象繫辭更三聖人而卦爻象辭</hi>
<pb n="21a"/>
　<hi>始備其要皆依卜筮以為教使天下後世之人得以決嫌疑定猶豫不迷於吉凶悔吝之途而已至夫子</hi>
　<hi>彖傳與大小象之辭則推明其所以為卦爻象辭之理而大傳之書又自夫卦爻象辭以推極乎隂陽變</hi>
　<hi>化性命道徳之藴奥而河圖大衍之數太極兩儀四象八卦相生之序蓍䇿分揲掛扐之法无不備具其</hi>
　<hi>所以承三聖開来學功至大也及秦焚滅典籍此書以卜筮得不亡而千餘年間諸儒无有能明其義者</hi>
　<hi>於是借異端空妙之說而欲闡夫極深研幾之㫖以術數拘泥之學而欲究夫開物成務之方其去易也</hi>
　<hi>不甚逺而程子奮乎千載之下始以隨時變易從道而𤼵明隂陽變易之妙因象以明理由理以貫事該</hi>
　<hi>體用合顯微使夫學是書者立言制行處已治人守常應變莫不有度迨乎朱子本義辭益簡嚴深探古</hi>
　<hi>聖因卜筮教人之本意而不墮於諸儒術數之末流釋彖傳則第明其為卦象卦變卦體卦徳而不費於</hi>
<pb n="21b"/>
　<hi>辭說釋大傳則又精密微妙明白簡易有先儒所未及者故愚竊甞妄論以為三聖之易惟夫子能明之</hi>
　<hi>而夫子十翼之外其有功於易道者則惟程子朱子之書而已其他不失於支離破碎則失於誕謾怪僻</hi>
　<hi>皆非卓然有見於斯道者也或曰程子言理而不及卜筮朱子則推本古聖人因卜筮教人之意二者固</hi>
　<hi>不同矣子比而同之何耶愚聞之北溪陳氏曰易之起原於象數自象數之既形則理又具於象數之中</hi>
　<hi>而不可以本末二其觀也易之作本於占筮自占筮之既立則理又寓於占筮之内而不可以精粗二其</hi>
　<hi>用也此正程子所謂體用一源顯微无間者若偏於象占而不該夫理義則孔子之意泯一於理義而不</hi>
　<hi>及夫象占則羲文周公之心亦幾乎息矣朱子本義之書作所以必表伏羲圖象冠諸篇端以明作易根</hi>
　<hi>源之所自來一出於天之自然而非人為智巧之私又復古經傳次序推原四聖所以成書之本意逓相</hi>
<pb n="22a"/>
　<hi>解釋而惟占法之明隨人取決而无偏辭之滯而天下義理為之磨刮精明依然涵萃於其中本末精粗</hi>
　<hi>兼該具舉近以補程傳之所不足而上以承四聖之心所謂開物成務之大用至是又益周備而易道之</hi>
　<hi>盛於此无餘藴矣又曰凡文公之說皆所以𤼵明程子之說或足其所未盡或補其所未圎或白其所未</hi>
　<hi>瑩或貫其所未一其實不離乎程說之中必如是而後謂有功於程子未可以優劣校之也夫朱子之書</hi>
　<hi>固以補程子之所未及而程子之名言盖有朱子不能加毫末於其間者謂二書為不同可乎讀者詳之</hi>
　<hi>○葵初王氏曰善讀易者要識聖人畫卦作易来處無非太極河圖理數自然之妙則繫辭啓蒙是其機</hi>
　<hi>括又湏分别四聖之易通卦名義然後以本義程傳相參考沿流泝源由藴探精分合看之逺近取之則</hi>
　<hi>數陳象列言盡理得上極天地自然之易於是始信易與天地凖窮理盡性開物成務内聖外王之學備</hi>
<pb n="22b"/>
　<hi>於斯易何止五經之源其天地鬼神之奥豈欺我哉</hi>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周易義海撮要卷四</head>
    <p>
<pb n="1a"/>
欽定四庫全書<lb/>
　周易義海撮要卷四　　　宋　李衡　撰<lb/>
　先儒皆謂上經明天道下經明人事韓康伯注序卦<lb/>
　謂易六畫成卦三才必備錯綜天人以效變化豈有<lb/>
　天道人事偏於上下者哉上經明飲食必有訟訟必<lb/>
　有衆起是兼人事不專天道孔子序卦不以咸繫離<lb/>
　繫辭云二篇之策則是六十四卦舊分上下乾坤象<lb/>
　天地咸恒明夫婦乾坤乃造化之本夫婦實人倫之<lb/>
<pb n="1b"/>
　原因而擬之有何不可乾坤各卦夫婦共卦者周氏<lb/>
　謂尊天地之道略於人事猶如三才天地為二人止<lb/>
　為一此必不然乾坤明天地初闢至屯乃剛柔始交<lb/>
　故以純陽象天純隂象地則咸以明人事人物既生<lb/>
　共相感應若二氣不交則不成相感自然天地各一<lb/>
　夫婦共卦<lb/>
䷞<hi>艮下兊上</hi>咸亨利貞取女吉<lb/>
　男女感應方成夫婦若以邪道相通凶害所及感通<lb/>
<pb n="2a"/>
　以正婚媾之善<hi>正</hi>本乾坤之變乾之上九下為九三<lb/>
　坤之六三上為上六故乾坤交感而夫婦之象成<hi>侁</hi>
彖曰咸感也柔上而剛下二氣感應以相與止而說男<lb/>
下女是以亨利貞取女吉也天地感而萬物化生聖人<lb/>
感人心而天下和平觀其所感而天地萬物之情可見<lb/>
矣<lb/>
　剛自在上柔自在下則不相交感以止行說則不為<lb/>
　邪諂不失其正所以利貞少男居下少女處上所以<lb/>
<pb n="2b"/>
　得吉<hi>正</hi>此本否卦六三升上上九降三是柔上剛下<lb/>
　二氣交感以相與也<hi>蜀</hi>卦以咸釋其名而彖辭以感<lb/>
　釋其義者聖人之微㫖欲明感物之无心也<hi>牧</hi>止而<lb/>
　說猶女止而待男<hi>石</hi>情者其誠然也雲龍風虎无故<lb/>
　而相從者豈容偽哉<hi>坡</hi>
象曰山上有澤咸君子以虛受人<lb/>
　以虛受人物乃感應<hi>注</hi>山髙而降澤下而升山澤通<lb/>
　氣咸之象也<hi>崔</hi>虚中无我也以量而容擇交而受非<lb/>
<pb n="3a"/>
　聖人有感必通之道<hi>伊</hi>
初六咸其拇象曰咸其拇志在外也<lb/>
　初應在四俱處卦始為感淺末取譬一身在足指而<lb/>
　己志雖小動未甚躁求未傷於静故无吉凶悔吝之<lb/>
　辭<hi>正</hi>初在卦下拇之象所感未深拇動而已未至失<lb/>
　性<hi>陸</hi>
六二咸其腓凶居吉象曰雖凶居吉順不害也<lb/>
　足之腓腨應在九五咸道轉進腓體動躁故凶静居<lb/>
<pb n="3b"/>
　則吉隂性本静不躁而居順其性也<hi>正</hi>處得其位情<lb/>
　未違中居則為正動則為躁居則承陽承陽為順得<lb/>
　正則吉是順而不害<hi>陸</hi>腓拇之上股之下躁動之物<lb/>
　但居其所推誠以及人則人自感而歸之<hi>胡</hi>六二失<lb/>
　女止待男之道止而待五乃得吉<hi>石</hi>
九三咸其股執其隨往吝象曰咸其股亦不處也志在<lb/>
隨人所執下也<lb/>
　股隨足者也進不能制動退不能静處志在隨人所<lb/>
<pb n="4a"/>
　執賤矣<hi>注</hi>剛而得位雖欲感上以居艮極止而不前<lb/>
　二隨於己志在於隨下比二也遂感上則失止義而<lb/>
　往吝窮也<hi>崔</hi>居下體之上上體之下上不能安其身<lb/>
　下不能自守隨於上下者也上不能安其身亦不處<lb/>
　上下不能制其足志在隨人執其隨僕厮之志也<hi>牧</hi>
　九三以剛處下卦之上而應在上六<hi>胡</hi>三與上六各<lb/>
　處卦極是感道已終感之後時不能感上六動而求<lb/>
　感故曰咸其股已失其感又務求之下比二隂隂又<lb/>
<pb n="4b"/>
　以失其感動而相求乃隨六二以進故曰執其隨<hi>石</hi>
　前二隂爻皆有感而動三雖陽爻亦然故曰亦不處<lb/>
　也<hi>伊</hi>
九四貞吉悔亡憧憧往來朋從爾思象曰貞吉悔亡未<lb/>
感害也憧憧往來未光大也<lb/>
　居體之中在股之上其志始通凡物所感不正則至<lb/>
　於害其始未盡感極不能至於无思以得其黨故有<lb/>
　憧憧往來然後朋從其思也<hi>注</hi>失位悔也應初動得<lb/>
<pb n="5a"/>
　正憧憧懷思慮也欲感上隔五感初隔三故憧憧往<lb/>
　來之内為來之外為往兊為朋少女也坎初變之四<lb/>
　坎心為思故曰朋從爾思<hi>虞</hi>不能感天下惟己之朋<lb/>
　黨從而歸之<hi>胡</hi>卦體上下感應去其心象辭君子以<lb/>
　虚受人九四不言咸其心子曰天下何思何慮再言<lb/>
　之所以戒偏思之深也<hi>牧</hi>九四失位懼失初疑初之<lb/>
　不來思慮憧憧往來不定然後初六從之以陽居隂<lb/>
　未至全亢故吉雖无害而憧憧往來以役思慮何光<lb/>
<pb n="5b"/>
　大之有<hi>石</hi>
九五咸其脢无悔象曰咸其脢志末也<lb/>
　心之上口之下進不能大感退亦不為无志其志淺<lb/>
　末故无悔而已<hi>注</hi>脢諸說不同輔嗣以四為心神上<lb/>
　為輔頰明其淺於心神厚於言語<hi>正</hi>背肉頑然不動<lb/>
　可謂淺末居中得正方乃无悔<hi>陸</hi>心脊之肉感近於<lb/>
　情而非其志<hi>子</hi>位尊志驕不下於二失其工也有感<lb/>
　之時无感之道所失大所得小僅能居位无悔而已<lb/>
<pb n="6a"/>
　<hi>石</hi>以剛居位不虛中也從上滕口之无實志末也<hi>逢</hi>
　背脊肉背其私心比於上六卦以初為本上為末<hi>朱</hi>
　應二比上私狹其志<hi>伊</hi>
上六咸其輔頰舌象曰咸其輔頰舌滕口説也<lb/>
　咸道轉末故在口舌言語而已<hi>注</hi>鄭𤣥作媵送也<hi>正</hi>
　感道貴速三與上六各居亢極不能相感失所感之<lb/>
　道皆動而求感股與輔頰舌皆非心也<hi>石</hi>輔上頷<hi>馬</hi>
䷟<hi>巽下震上</hi>恒亨无咎利貞利有攸往<lb/>
<pb n="6b"/>
　恒久之道所貴變通恒通无咎然後利以行正得其<lb/>
　恒道何往不利<hi>正</hi>女承陽為恒久之道如風雷不相<lb/>
　悖是以亨而无咎二五易位而和正得中故利有攸<lb/>
　往<hi>陸</hi>咸少女在上少男在下取一時相感之義恒卦<lb/>
　則長男在上長女在下孫復先生曰咸男下女以成<lb/>
　家既成其家不可不正也君先下臣以成國既成其<lb/>
　國不可不治也男動乎外女順乎内君動於上臣順<lb/>
　於下家國之常不可易也易則生亂故曰君子以立<lb/>
<pb n="7a"/>
　不易方<hi>石</hi>君子為學久而不已可至於聖賢君臣為<lb/>
　治久而不變可施仁義禮樂以化成天下何往而不<lb/>
　利哉<hi>胡</hi>諸卦以有應為吉此六爻皆應而无元吉者<lb/>
　夫吉於應者相求以濟之時也常者上下各得之時<lb/>
　故以剛柔皆應而不獲為吉也<hi>范</hi>
彖曰恒久也剛上而柔下雷風相與巽而動剛柔皆應<lb/>
恒恒亨无咎利貞久於其道也天地之道恒久而不已<lb/>
也利有攸往終則有始也日月得天而能久照四時變<lb/>
<pb n="7b"/>
化而能久成聖人久於其道而天下化成觀其所恒而<lb/>
天地萬物之情可見矣<lb/>
　震剛巽柔剛上柔下也隂陽相感二氣相與更互而<lb/>
　相成雷風相與也震動而巽順故曰巽而動无違逆<lb/>
　也剛柔皆應六爻无孤嫓也四事而正廣明恒義<hi>正</hi>
　泰之初九上為九四恒本泰卦來也<hi>白</hi>
象曰雷風恒君子以立不易方<lb/>
　長隂長陽合而相與得其所久故不易<hi>注</hi>方道也<hi>正</hi>
<pb n="8a"/>
　立人之道曰仁與義不改仁義之道<hi>牧</hi>雷資風而益<lb/>
　逺風假雷而增威<hi>禇</hi>雷以震動其出有時風以撓散<lb/>
　其發有道出發不恒威令何稟<hi>薛</hi>
初六浚恒貞凶无攸利象曰浚恒之凶始求深也<lb/>
　深常者以深為常施之仁義則不厭深施之於正即<lb/>
　求物之情太深是凶正害德處卦之初故言始最在<lb/>
　於下故言深<hi>正</hi>常之為義貴久於其道日以浸深初<lb/>
　為常始宜以漸為常而體巽性躁遽求深入是失久<lb/>
<pb n="8b"/>
　於其道之義不可以為常故正凶<hi>陸</hi>夫婦君臣始相<lb/>
　正之時責之過深則不安九四剛陽下制初六六以<lb/>
　隂柔在下不堪其處是以正凶<hi>石</hi>猶為學之始欲亟<lb/>
　至周孔為道之始欲遽及堯舜為朋友之始欲契分<lb/>
　之深為君臣之始欲道之行孔子所謂欲速不達<hi>胡</hi>
　巽入也以柔越二剛而深入於四入不以漸而求深<lb/>
　於始以是為常物不能堪雖正亦凶<hi>介</hi>改修則可若<lb/>
　專固之不知幾變自取凶也<hi>陳</hi>四震體陽性以剛居<lb/>
<pb n="9a"/>
　髙不能下初初與之為應不度以往而求之知恒而<lb/>
　不知變者也<hi>伊</hi>
九二悔亡象曰九二悔亡能久中也<lb/>
　雖失其位恒位於中可以消悔<hi>注</hi>恒久之道須君在<lb/>
　臣上男在女上剛在柔上九二九三剛爻在下失恒<lb/>
　道也孫云二以陽居隂上應於五履非其位不正其<lb/>
　室但能居中自守雖得悔亡何足尚哉<hi>石</hi>雖以陽居<lb/>
　隂處非其常然以中德應五五復以中德應之其處<lb/>
<pb n="9b"/>
　於動皆得中也<hi>伊</hi>動而无悔久處而不厭者其維中<lb/>
　乎<hi>朱</hi>
九三不恒其德或承之羞貞吝象曰不恒其德无所容<lb/>
也<lb/>
　居下體之上處上體之下雖處三陽之中又在不中<lb/>
　之位上不全尊下不全卑執心不定行德无恒自相<lb/>
　違錯則為羞辱承之所羞非一故曰或承處久如斯<lb/>
　物莫之納鄙賤甚矣<hi>正</hi>剛當制柔陽當制隂君當制<lb/>
<pb n="10a"/>
　臣常久之道九二九三以陽剛之爻居隂柔之下失<lb/>
　其常道孫云恒以陽居隂上為德今九三反居上六<lb/>
　之下是失恒德況乎履不得中宜其羞辱隨之不為<lb/>
　時之所容<hi>石</hi>剛而失中日損其德若固所守則吝矣<lb/>
　<hi>牧</hi>九三居上六柔弱之下於永久貞正之道誠足鄙<lb/>
　吝<hi>胡</hi>重剛而不中剛之過也巽而順乎柔巽之過也<lb/>
　不恒如此承之者其志不一而羞矣雖貞亦吝況不<lb/>
　貞乎豈惟下所恥承亦上之所不與故无所容夫可<lb/>
<pb n="10b"/>
　以為常者莫如中故九二失位而能悔亡九三得位<lb/>
　而无所容以中為常則出處語嘿其趣无方而不害<lb/>
　其常<hi>介</hi>以陽居陽得其常處而志從於上於其常處<lb/>
　而不處則羞辱或承之或承有時而至也以不常為<lb/>
　恒而貞固守之則吝<hi>伊</hi>艮兊合而為咸震巽合而為<lb/>
　恒故卦莫吉於咸恒者以其合也及離而觀之見已<lb/>
　而不見彼則所以為咸恒者亡矣故咸恒无完爻其<lb/>
　美者不過悔亡恒之世惟四宜下初自初以上皆以<lb/>
<pb n="11a"/>
　隂下陽上為正故九二九三六五上六皆非正也以<lb/>
　中者用之可以悔亡以不中者用之无常之人也故<lb/>
　九三不恒其德<hi>坡</hi>
九四田无禽象曰久非其位安得禽也<lb/>
　恒非其位雖勞无獲<hi>注</hi>田譬有事也<hi>正</hi>四體震主動<lb/>
　又處非其位初為己應舍己與三故田无禽田為田<lb/>
　去害則獲禽非可久之所<hi>陸</hi>四以剛處柔是有德而<lb/>
　能謙者然處非其位雖勞於謙下不能成功<hi>牧</hi>四非<lb/>
<pb n="11b"/>
　其位求初始而太深失聖人久於其道之義<hi>石</hi>以陽<lb/>
　居隂不正也位又不中不中不正而居大臣之位是<lb/>
　无德而忝位者故為治則敎化不能行撫民則膏澤<lb/>
　不能下<hi>胡</hi>
六五恒其德貞婦人吉夫子凶象曰婦人貞吉從一而<lb/>
終也夫子制義從婦凶也<lb/>
　係應在二不能旁及它人是恒常貞一其德從其貞<lb/>
　一而終婦道也五居尊位在震為夫二處下體在巽<lb/>
<pb n="12a"/>
　為婦五係於二從婦凶也<hi>正</hi>一陽也隂之為物當從<lb/>
　陽而終<hi>石</hi>貞固也為天子之尊有四海之廣民物之<lb/>
　繁必使仁義敎化流通於天下不可執一道守一方<lb/>
　必也臨事制宜隨時應變則无施不可今六五居至<lb/>
　尊之位以柔不正私一己之應是固執常道不使隨<lb/>
　流於天下者也<hi>胡</hi>五以隂柔應剛而不失中隂柔之<lb/>
　正也故恒其德則貞然婦道也五君位也不以君道<lb/>
　言者在夫子猶凶況人君乎君道尢不可以柔順為<lb/>
<pb n="12b"/>
　常它卦六居君位而應剛則未為失<hi>伊</hi>
上六振恒凶象曰振恒在上大无功也<lb/>
　處動之極以振為恒无施而可<hi>正</hi>終乎動以動為恒<lb/>
　者也動静宜不失時以交相養以動為恒而在物上<lb/>
　其害大矣<hi>介</hi>處震之終動之極也以隂居之非其安<lb/>
　處不能固守<lb/>
䷠<hi>艮下乾上</hi>遯亨小利貞<lb/>
　小人方用君子日消遯而後通隂雖浸長正道亦未<lb/>
<pb n="13a"/>
　全滅故曰小利貞<hi>正</hi>遯逃去之象五得位而有應是<lb/>
　用正道得禮見召聘始仕它國當尚謙損居小官幹<lb/>
　小事其進以漸則遠妬忌之害<hi>陳</hi>敬仲奔齊辭卿是<lb/>
　也<hi>鄭</hi>隂方至中消臨為遁是以小者利貞謂六二得<lb/>
　中正也小人雖得中正未可以為大事<hi>陸</hi>二隂纔長<lb/>
　陽蚤以退君子見幾不俟終日<hi>石</hi>
彖曰遯亨遯而亨也剛當位而應與時行也小利貞浸<lb/>
而長也遯之時義大矣哉<lb/>
<pb n="13b"/>
　五當位而應非否亢也遁不否亢與時行也<hi>汪</hi>當位<lb/>
　而應猶不果制與時行而已矣<hi>子</hi>小人在位時皆疾<lb/>
　之以剛正在外而當位應時願也<hi>牧</hi>君子晦迹濳光<lb/>
　不使小人窺其為剛明中正之君子下應六二之小<lb/>
　人君子之道无固必小人能以中順之道附結於己<lb/>
　是君子適變能與天時俱行也<hi>胡</hi>五與二應君臣之<lb/>
　道未至否隔亢極可以相時而通<hi>代</hi>遯藏所以伸道<lb/>
　故亨剛當位而應尚足以有為聖賢之於天下雖道<lb/>
<pb n="14a"/>
　之廢豈忍坐視茍可致力孔孟所屑為也<hi>伊</hi>隂盛於<lb/>
　否而至於剥君子未嘗不居其間二隂伏於四陽之<lb/>
　下猶未足以勝陽然遯非避患欲以反君之心也夫<lb/>
　二隂在内為遯之主其勢至銳其朋至寡聖人畏其<lb/>
　有必勝之漸而知其乖衆之意是以使陽遯隂陽皆<lb/>
　遯而隂无與處而思求陽然後可處故曰遯而亨<hi>坡</hi>
象曰天下有山遯君子以逺小人不惡而嚴<lb/>
　山勢上逼天性髙逺不受於逼遯避之象君子之於<lb/>
<pb n="14b"/>
　小人雖不可惡亦不可褻瀆<hi>正</hi>矜嚴於外而不憎惡<lb/>
　於内所謂吾家耄遜于荒<hi>侯</hi>君子之遠小人如天道<lb/>
　黙運不下校於物<hi>逢</hi>不惡而嚴者外順而内正也尚<lb/>
　惡則小人憎不嚴則正道消<hi>石</hi>小人内君子外遠小<lb/>
　人也初四二五相應不惡也四陽以剛嚴在上臨之<lb/>
　不可得而親踈也<hi>朱</hi>惡聲厲色適足以致怨忿惟矜<lb/>
　莊威嚴使知敬畏<hi>伊</hi>
初六遯尾厲勿用有攸往象曰遯尾之厲不往何災也<lb/>
<pb n="15a"/>
　小人長於内應出外以避最在卦内是遯之為後也<lb/>
　危厲既至當固窮危行言遜勿用更有所往既為遯<lb/>
　尾出必見執不如不往何災猶言无災與何傷何咎<lb/>
　同義<hi>正</hi>隂過二而後遯遯之尾也<hi>子</hi>遯隂長於内而<lb/>
　陽在於外故爻在外多吉在内多咎初以隂在内而<lb/>
　應外陽是遯世小人志存君子之道也四在外卦之<lb/>
　始為遯首初最處内欲往從之為遯之尾往將為厲<lb/>
　止則不害<hi>陸</hi>古人處微下隠亂世而不去者多矣<hi>伊</hi>
<pb n="15b"/>
六二執之用黄牛之革莫之勝説象曰執用黄牛固志<lb/>
也<lb/>
　二居中處内為遯之主物皆遯矣能執理中厚順之<lb/>
　道以固之則莫之勝解<hi>注</hi>上應貴主志在輔時獨守<lb/>
　中直堅如革束執此之志莫之勝說殷之父師當此<lb/>
　爻矣<hi>侯</hi>小人之道狹而鮮親至於履位人多去已故<lb/>
　繫之以利質之以愛然後人不得去堅其志而不㧞<lb/>
　乃得小人之中而獲順也<hi>子</hi>三為賢人二能執而留<lb/>
<pb n="16a"/>
　之遯世小人見君子將去心願執而固之是用其中<lb/>
　順之道以變革遯之時者也黄中也牛順也革變也<lb/>
　固執也<hi>陸</hi>二與五應方陽之遯執而止之非出欵誠<lb/>
　至意陽不願也<hi>坡</hi>
九三係遯有疾厲畜臣妾吉象曰係遯之厲有疾憊也<lb/>
畜臣妾吉不可大事也<lb/>
　无應於上與二相比以陽附隂係意在二不能遠小<lb/>
　人有疾憊而致危厲<hi>正</hi>為小人所制不能遯也<hi>子</hi>得<lb/>
<pb n="16b"/>
　位於内而不能去係於遯者雖不能退而得正於小<lb/>
　人使臣妾不能擅政則吉<hi>陸</hi>下附二隂而不任以權<lb/>
　如剥以宫人寵之類<hi>石</hi>六二係九三而三有憂疾以<lb/>
　臣妾畜之不使之進<hi>白</hi>九三雖陽而以隂為體以隂<lb/>
　止陽不由其道係之而已畜臣妾之道不可畜君子<lb/>
　<hi>坡</hi>
九四好遯君子吉小人否象曰君子好遯小人否也<lb/>
　處外而有應於内小人繫戀是以否<hi>正</hi>以陽應隂是<lb/>
<pb n="17a"/>
　與小人和好者也然失位在外體性剛健是能遯去<lb/>
　者也<hi>陸</hi>九四已在外而遠初故三為係四為好<hi>介</hi>志<lb/>
　欲遯而難制<hi>胡</hi>九四為初六之好舍之而遯非君子<lb/>
　不可<hi>坡</hi>
九五嘉遯貞吉象曰嘉遯貞吉以正志也<lb/>
　得位居中遯而得正二不敢違從五之命反制於内<lb/>
　不惡而嚴能正二志成遯之美<hi>正</hi>二以中順之道固<lb/>
　己然亦不可屈己之貞<hi>胡</hi>小人得志君子避之於外<lb/>
<pb n="17b"/>
　使小人不得淩然後處外養壯大之德以滅小人五<lb/>
　處外得權與位正固自任能正羣小之志使不敢起<lb/>
　凶則善矣<hi>陳</hi>六二其配也舍之而遯猶懼其懷故戒<lb/>
　之以正吉<hi>坡</hi>
上九肥遯无不利象曰肥遯无不利无所疑也<lb/>
　最處外極无應於内超然絶志心无疑顧<hi>注</hi>肥饒裕<lb/>
　也<hi>子</hi>肥本作飛<hi>陸</hi>陽為豐富以安閒而居豐富故遯<lb/>
　而能肥<hi>牧</hi>无應於内髙上其事子雲所謂山雌之肥<lb/>
<pb n="18a"/>
　弋人何慕四皓之類也<hi>石</hi>太公之亨于周四皓之亨<lb/>
　于漢知三將變否脫然髙舉孽未芽而介於道厲未<lb/>
　階而絜於身行之藏之繫我獨照而已<hi>孫</hi>三牽於二<lb/>
　隂而為之止我知其不可則非獨利我亦以利三<hi>坡</hi>
䷡<hi>乾下震上</hi>大壯利貞<lb/>
　羣陽盛長小道將滅大者獲正故曰利貞<hi>注</hi>用壯非<lb/>
　君子之常雖得時得位不違謙則吉九四九二以陽<lb/>
　居隂則獲吉九三以陽太剛而觸藩況六五上六以<lb/>
<pb n="18b"/>
　弱據强哉<hi>陳</hi>君子之道不壯則不可以勝小人壯不<lb/>
　可過也四陽足以勝二隂可止而不可征故曰利貞<lb/>
　雜卦則曰大壯則止也<hi>介</hi>壯而不貞强暴之為<hi>伊</hi>
彖曰大壯大者壯也剛以動故壯大壯利貞大者正也<lb/>
正大而天地之情可見矣<lb/>
　以大為正天地之至情<hi>坡</hi>天地之道常久而不己者<lb/>
　亦至大至正而已<hi>伊</hi>天地无不覆載大也覆載无所<lb/>
　偏私正也<hi>牧</hi>
<pb n="19a"/>
象曰雷在天上大壯君子以非禮弗履<lb/>
　剛以動也壯而違禮則凶<hi>注</hi>雷助天威<hi>崔</hi>壯不由禮<lb/>
　失柔克之道湯禀純剛至正之德動與天齊猶率禮<lb/>
　不越用此象也<hi>薛</hi>克己復禮壯孰甚焉<hi>横渠</hi>
初九壯于趾征凶有孚象曰壯于趾其孚窮也<lb/>
　在下而用壯窮凶可必<hi>注</hi>體性剛健志在於進而上<lb/>
　无其應其征必凶<hi>陸</hi>
九二貞吉象曰九二貞吉以中也<lb/>
<pb n="19b"/>
　居得中位以陽居隂履謙不亢<hi>注</hi>凡卦爻有隂陽失<lb/>
　位未有不凶大壯之時不可怙其剛盛故以陽居隂<lb/>
　則皆獲吉<hi>胡</hi>以陽履隂健而得中有應在五得正之<lb/>
　吉<hi>陸</hi>
九三小人用壯君子用罔貞厲羝羊觸藩羸其角象曰<lb/>
小人用壯君子罔也<lb/>
　處乾之上是健之極小人當此不知恐懼即用以為<lb/>
　壯盛君子慮危用之以為罔己以壯為正其正必危<lb/>
<pb n="20a"/>
　羸拘纍纒繞<hi>正</hi>罔當讀為剛以正制斷而處重剛是<lb/>
　貞厲也<hi>陸</hi>罔不也君子尚德而不用壯存謙則免咎<lb/>
　若固其壯則危矣<hi>牧</hi>壯惟小人用之君子則否<hi>石</hi>罔<lb/>
　不用也<hi>胡</hi>以很壯犯九四之陽求上六之隂九四藩<lb/>
　也<hi>介</hi>君子則无此也<hi>范</hi>陽壯則輕敵隂窮則謀深藩<lb/>
　上六也<hi>坡</hi>罔蔑視而无忌憚<hi>伊</hi>
九四貞吉悔亡藩決不羸壯于大輿之輹象曰藩決不<lb/>
羸尚往也<lb/>
<pb n="20b"/>
　以陽處隂行不違謙故貞吉悔亡上隂不罔已路故<lb/>
　藩決不羸无有能說其輹者可以往也<hi>注</hi>尚庶幾不<lb/>
　失其壯庶幾可往<hi>正</hi>三與上應而四隔之三以剛用<lb/>
　壯自羸其角四以謙自處不能制之故決而不羸則<lb/>
　三得以進故曰尚往四无應於下而上承五猶輹輔<lb/>
　輿故往有濟<hi>陸</hi>體壯失中悔也然以陽居隂而能謙<lb/>
　下故悔亡羣陽共進而務載于己是大輿之輹壯又<lb/>
　隂爻不妨己路故尚往也<hi>牧</hi>自決其藩而不以羸初<lb/>
<pb n="21a"/>
　九之角則向之觸我者止而為用適足以壯吾之輹<lb/>
　<hi>坡</hi>剛長過中所居不正君子道長之時其可不正乎<lb/>
　故戒之以貞則吉而悔亡<hi>伊</hi>
六五䘮羊于易无悔象曰䘮羊于易位不當也<lb/>
　大壯之時以陽處陽猶不免咎況以隂處陽以柔乗<lb/>
　剛必喪其壯羣陽方進勢不可止若於平易之時逆<lb/>
　舍其壯以任二亦剛所不害<hi>正</hi>陽為大而能壯故壯<lb/>
　大而得中所以貞吉五以柔居之是失其為壯之義<lb/>
<pb n="21b"/>
　于易者言五居中而行之匪難也夫大壯者用壯以<lb/>
　濟時今五居盛位反體隂柔失其為壯中以自守不<lb/>
　能𢎞濟但无悔而已<hi>牧</hi>剛柔者所以立本變通者所<lb/>
　以趨時方其趨時則位正當而有咎凶位不當而无<lb/>
　悔者有矣大壯之時得尊位大中而處之以柔能䘮<lb/>
　其很者也子絶四類是矣<hi>介</hi>諸陽並進不以力制和<lb/>
　易以待之則羣羊无所用其壯䘮羊于易者也君權<lb/>
　足以制下雖有跋扈之臣不足以為壯勢不足而後<lb/>
<pb n="22a"/>
　有治壯之道治壯不可以剛也<hi>伊</hi>
上六羝羊觸藩不能退不能遂无攸利艱則吉象曰不<lb/>
能退不能遂不詳也艱則吉咎不長也<lb/>
　有應於三故不能退懼於剛長故不能遂<hi>注</hi>雖處剛<lb/>
　長剛不害正但艱固其志不捨於三即吉祥善也進<lb/>
　退不定非善也艱固其志即憂患消亡其咎不長<hi>正</hi>
　四為剛動之首而已應在三不度德量力而用壯很<lb/>
　觸四以求三很壯則不能自反是不能退雖進而求<lb/>
<pb n="22b"/>
　三四為之藩不能遂也无所利矣<hi>介</hi>隂柔不能居壯<lb/>
　以其居壯之上斯為壯之過不詳者不能審詳其義<lb/>
　遂至過壯<hi>牧</hi>隂柔不能勝己以就義故不能退以柔<lb/>
　用壯不終其壯故不能遂自處不詳如此則无往而<lb/>
　利然居壯之終有變之義能艱而處柔則吉<hi>伊</hi>
䷢<hi>坤下離上</hi>晉康侯用錫馬蕃庶晝日三接<lb/>
　康者美之名侯者昇進之臣臣既柔進天子美之<hi>注</hi>
　雜卦曰晉晝也盛明之世也臣德昇進麗乎大明美<lb/>
<pb n="23a"/>
　德之侯仕于明主用此以進可保寵賜<hi>薛</hi>
彖曰晉進也明出地上順而麗乎大明柔進而上行是<lb/>
以康侯用錫馬蕃庶晝日三接也<lb/>
　順以著明臣之道柔進而上行物所與柔順受寵則<lb/>
　一日三接以訟受服則終朝三褫<hi>注</hi>大明在上而下<lb/>
　體順附諸侯承王之象也上明下順故享寵錫而見<lb/>
　親禮<hi>伊</hi>四為諸侯五為天子六四進而之五以諸侯<lb/>
　近天子之光出明而受福<hi>朱</hi>
<pb n="23b"/>
象曰明出地上晉君子以自昭明德<lb/>
　以順著明自顯之道<hi>注</hi>明出地上大明之道可進之<lb/>
　時君子著明德求上知之時也<hi>子</hi>上无文明賢斯遯<lb/>
　矣文明麗乎上君子可不進乎柔順内融上不拒其<lb/>
　逼故晝日三接英華外著人不疑其行故君子以自<lb/>
　昭明德<hi>范</hi>明明德在己<hi>伊</hi>乾曰自强晉曰自昭天行<lb/>
　日進誰使之哉<lb/>
初六晉如摧如貞吉罔孚裕无咎象曰晉如摧如獨行<lb/>
<pb n="24a"/>
正也裕无咎未受命也<lb/>
　處順之初應明之始進明退順不失其正處卦之初<lb/>
　功業未著物未之信方踐卦始未至履位以此為足<lb/>
　自䘮其長者也故必寛裕然後无咎<hi>注</hi>摧憂愁也應<lb/>
　在四故晉如失位故摧如動得時故貞吉<hi>虞</hi>未為上<lb/>
　信未受上命修德自退寛以居之故无咎<hi>子</hi>初六以<lb/>
　柔進君子也度義以進退者也常人不見孚則或急<lb/>
　於進以求有為或急於退以懟上之不知孔子曰我<lb/>
<pb n="24b"/>
　待價者也此罔孚而裕於進也孟子久於齊此罔孚<lb/>
　而裕於退也<hi>介</hi>若有官守而不孚於上廢職失守以<lb/>
　為裕一日不可居也已故曰裕无咎未受命也<hi>伊</hi>動<lb/>
　而九四不應自抑而退始進未孚戒在不正以求四<lb/>
　知唯獨行正道乃得貞吉<hi>朱</hi>獨專也進與退專行正<hi>正</hi>
六二晉如愁如貞吉受兹介福于其王母象曰受兹介<lb/>
福以中正也<lb/>
　進而无應其德不昭履順而正其德不回立誠於闇<lb/>
<pb n="25a"/>
　闇亦應之<hi>注</hi>修德於幽而无應於明故愁如在幽无<lb/>
　應而不為邪鬼神之幽且福之矣王母至幽之象<hi>介</hi>
　母居家内而成德之稱二居坤卦之内有中正厚順<lb/>
　之德又坤為母故取象焉夫為母居内受福之大莫<lb/>
　若王母六二處内德盛受福亦殊不可以常母當之<lb/>
　故云王母<hi>代</hi>五王母也柔順中正履貞不囬久而必<lb/>
　孚況同德乎未有五不動而應之者<hi>朱</hi>隂之至尊六<lb/>
　五也<hi>伊</hi>
<pb n="25b"/>
六三衆允悔亡象曰衆允之志上行也<lb/>
　處非其位悔也志在上行與衆同信順而麗明故得<lb/>
　悔亡<hi>注</hi>三隂皆順上者也三在順體之上順之極也<lb/>
　有順上嚮明之志而衆允從之是以悔亡<hi>伊</hi>坤為衆<lb/>
　三失正與上易位則悔亡故曰上行也<hi>虞</hi>
九四晉如鼫鼠貞厲象曰鼫鼠貞厲位不當也<lb/>
　上承於五下據三隂履非其位又負且乗无業可安<lb/>
　志无所據以斯為進正之危也進如鼫鼠无所守也<lb/>
<pb n="26a"/>
　<hi>注</hi>蔡邕謂鼫鼠五能不成一技注云能飛不能過屋<lb/>
　能縁不能窮木能游不能渡谷能穴不能掩身能走<lb/>
　不能免人<hi>正</hi>翟氏曰鼫鼠晝伏夜行貪猥无己雖進<lb/>
　承五濳據下隂久居不正之地故危也　四為明進<lb/>
　之首下之所仰以陽據隂不能以光明下濟履非其<lb/>
　位上承於五固其寵祿素餐竊位為正之危者也碩<lb/>
　鼠之志竊食黍稷而已<hi>陸</hi>有意而未必能者鼫鼠也<lb/>
　六二六三非所當得因其過我欲兼有之故衆不聽<lb/>
<pb n="26b"/>
　故曰晉如鼫鼠九四之有初六正也非其正者固不<lb/>
　可得而正者獨危位不當故也<hi>坡</hi>
六五悔亡失得勿恤往吉无不利象曰失得勿恤往有<lb/>
慶也<lb/>
　柔得尊位隂為明主能不用察不代下任也故雖不<lb/>
　當位能消其悔失得勿恤各有其司術斯以往无不<lb/>
　利也<hi>注</hi>陽為躁動隂為静止三五陽位以隂居之能<lb/>
　節其動故爻辭不稱晉而皆曰悔亡<hi>牧</hi>五雖失位居<lb/>
<pb n="27a"/>
　得中正如舜耕深山以道自樂及升帝位亦不為泰<lb/>
　蓋以道自任得之自是失之自是曾不以此介意小<lb/>
　人患得患失恤也<hi>石</hi>五居尊位在離明之中能擴大<lb/>
　明之道以任賢故悔亡天下之廣萬幾之細其間未<lb/>
　必不无一失既能任賢不必恤也<hi>胡</hi>四奪其與往而<lb/>
　不争終亦必得<hi>坡</hi>
上九晉其角維用伐邑厲吉无咎貞吝象曰維用伐邑<lb/>
道未光也<lb/>
<pb n="27b"/>
　處晉之極過明之中已在角而猶進非亢而何失道<lb/>
　化无為之事攻伐而後服邑危乃得吉吉乃无咎用<lb/>
　斯為正亦已賤矣<hi>注</hi>以柔德治者不能威肅天下終<lb/>
　多用師<hi>子</hi>五以柔得中而行文明之德上以剛處極<lb/>
　而任强武之力角者剛而上窮以象武事晉而過中<lb/>
　則至用武上窮之道不務内德而務外功不可伐國<lb/>
　惟用伐邑而已期道之未光棄文用武凶危之道危<lb/>
　而獲吉方可免咎亦正之鄙者也<hi>陸</hi>晉其角猶日過<lb/>
<pb n="28a"/>
　中而迭於西北之角也上九有應在三四非理據之<lb/>
　四處己下若我邑焉伐之然後三來已戰而服危乃<lb/>
　得吉也<hi>句</hi>角剛而居上之物上九以剛居卦之極故<lb/>
　取以為象伐邑内省自治也<hi>伊</hi>
䷣<hi>離下坤上</hi>明夷利艱貞<lb/>
　日入地中明夷之象施之人事闇主在上明臣在下<lb/>
　不敢顯其明智然亦不可隨世傾邪故宜艱難堅固<lb/>
　守其貞正之德<hi>正</hi>日出地上其明乃光至其入也明<lb/>
<pb n="28b"/>
　則傷矣故曰明夷猶聖人君子有明德而遭亂世抑<lb/>
　在下位則宜自艱无幹事以避小人<hi>𤣥</hi>
彖曰明入地中明夷内文明而外柔順以蒙大難文王<lb/>
以之利艱貞晦其明也内難而能正其志箕子以之<lb/>
　利艱貞謂六五也居盛位而上承暗主危之甚也處<lb/>
　之不亦艱乎然而不失中正是能正其志也又以隂<lb/>
　居陽是能晦其明也在難中而能正其志斯箕子全<lb/>
　其正也<hi>牧</hi>
<pb n="29a"/>
象曰明入地中明夷君子以莅衆用晦而明<lb/>
　君子性无不明好善而嫉惡苟不慎宻必罹害也黙<lb/>
　運其明則物不能欺蔽外示以柔則不傷苛察如是<lb/>
　可以莅衆也<hi>胡</hi>天下至衆以明莅之則志有時而困<lb/>
　人情不安用晦而明則親踈小大无所不容衆為我<lb/>
　用此垂旒黈纊之義<hi>朱</hi>
初九明夷于飛垂其翼君子于行三日不食有攸往主<lb/>
人有言象曰君子于行義不食也<lb/>
<pb n="29b"/>
　上六明夷之主至暗者也最遠於難遠遯絶跡不由<lb/>
　軌路故曰于飛懷懼而行故垂其翼志急於行不遑<lb/>
　暇食殊類過甚以斯適人人必疑之故主人有言<hi>注</hi>
　火性炎上離為飛鳥故曰于飛為坤所抑故垂其翼<lb/>
　陽為君子三者陽德成也日以喻君不食者不得食<lb/>
　君祿也<hi>荀</hi>飛者以下為順垂其翼飛而下者也明夷<lb/>
　難在上是以宜下不宜上二老避紂不食之象伊尹<lb/>
　就桀有攸往之象<hi>介</hi>闇主處坤之上已居離下以已<lb/>
<pb n="30a"/>
　之明不及彼之闇欲飛而止<hi>牧</hi>明夷者自夷以全其<lb/>
　明也物飛而舉其翼則必見牽矣方未去垂其翼緩<lb/>
　之至也及其去三日不皇食急之至是何也懼不免<lb/>
　也去主而適敵主人必以我為謀已主人上六也<hi>坡</hi>
　明傷而不得上進飛而垂其翼也其事未顯衆人有<lb/>
　所不識此薛方所以為明而揚雄所以不獲其去穆生去<lb/>
　楚二儒且非之況世俗之人乎故袁閎之於東漢亦<lb/>
　以為狂也<hi>伊</hi>
<pb n="30b"/>
六二明夷夷于左股用拯馬壯吉象曰六二之吉順以<lb/>
則也<lb/>
　夷于左股示不能壯也以柔居中進不殊類退不近<lb/>
　難不見疑憚順以則也故可以用拯馬而壯吉<hi>注</hi>二<lb/>
　以柔居中是居位之人既當闇世不能如初九髙飛<lb/>
　絶迹故傷于左股尚有右股未盡傷滅由遠於難若<lb/>
　能如此自求拯救須假壯馬而行取其疾也乃獲吉<lb/>
　順以則者若能柔順事上見不可而自引去亦是君<lb/>
<pb n="31a"/>
　臣之法<hi>石</hi>股輔下體者也三下體也二輔焉三未離<lb/>
　下體馬之象二拯馬者也三得二之拯二得其所附<lb/>
　是以吉也此若太顛閎夭之徒輔周之興也<hi>介</hi>
九三明夷于南狩得其大首不可疾貞象曰南狩之志<lb/>
乃大得也<lb/>
　南方文明之所狩者征伐之類九三應於上六是明<lb/>
　夷之臣發明以征闇君而得其大首然民迷日久不<lb/>
　可疾正宜化以漸<hi>正</hi>歲終田獵曰狩南者九五大陽<lb/>
<pb n="31b"/>
　之位暗昧道終三可升上而獵於五<hi>九</hi>大首上六也<lb/>
　雖非君位居暗之極明夷之主斯義也其湯武之事<lb/>
　乎<hi>伊</hi>三公之位極明至剛得位而應<hi>朱</hi>
六四入于左腹獲明夷之心于出門庭象曰入于左腹<lb/>
獲心意也<lb/>
　左取其順得其心意雖近不危雖時避難門庭而已<lb/>
　<hi>注</hi>四以隂質與暗主同體得明夷之心者也然履正<lb/>
　多懼與三相比是居暗主之朝輔南狩之運者也入<lb/>
<pb n="32a"/>
　以權道深自獻納能獲暗主藴奥之志意在南狩出<lb/>
　門庭之際兩相際會門庭由正道也以權納于腹以<lb/>
　正會于門反經合義伊尹五就之事<hi>陸</hi>四本上體順<lb/>
　而首來比三義不誅降故无凶咎入于左腹深究南<lb/>
　狩之情獲明夷之心謂得三之心意所存也于出門<lb/>
　庭言所適未遠而已獲心意明先見也四體隂而下<lb/>
　麗于明故有先見之象<hi>牧</hi>如武王觀兵諸侯來㑹于<lb/>
　出門庭言相從之衆也<hi>石</hi>六四以隂居隂小人之得<lb/>
<pb n="32b"/>
　志者也甘言美色依違曲順迎逢其主之惡不能慎<lb/>
　蔽宣露于外也<hi>胡</hi>順得暗主之意不被疑害不勞遠<lb/>
　遯而免於難<hi>代</hi>蠱六五之心而行之於外<hi>伊</hi>
六五箕子之明夷利貞象曰箕子之貞明不可息也<lb/>
　最比闇君執志不回闇不能没明不可息正不憂危<lb/>
　如箕子能保其貞息滅也<hi>正</hi>紂之諸父德可以王故<lb/>
　以當五被髪佯狂以明為暗卒以全身為武王師故<lb/>
　曰利貞<hi>馬</hi>諫而死所以存義貞而不利去之所以達<lb/>
<pb n="33a"/>
　權利而不貞<hi>介</hi>紂為上六箕子不當處六五之位以<lb/>
　隂道處尊位行柔順而御天下上奉至闇内秉文明<lb/>
　非文王莫可得已故易稱外柔順以蒙大難文王以<lb/>
　之周公不欲指文王稱箕子為父謙也<hi>旦</hi>内難而失<lb/>
　其正其明滅矣<hi>伊</hi>
上六不明晦初登于天後入于地象曰初登于天照四<lb/>
國也後入于地失則也<lb/>
　暗而過中明夷之極晦之至也位髙勢崇登于天也<lb/>
<pb n="33b"/>
　失道將復入于地<hi>子</hi>易以意為主此卦之意主在上<lb/>
　六故以象暗君則君位不止在五諸卦意有類此者<lb/>
　唯學者識之<hi>代</hi>明夷之失本由家道不治故受之家<lb/>
　人<hi>集</hi>
䷤<hi>離下巽上</hi>家人利女貞<lb/>
　家人以女為奥主長女中女各得其正故特曰利女<lb/>
　貞<hi>馬</hi>風自火出行自内始<hi>陸</hi>明乎内者家自齊言内<lb/>
　離明而外巽齊也女德未正它事雖齊本己亂矣<hi>薛</hi>
<pb n="34a"/>
彖曰家人女正位乎内男正位乎外男女正天地之大<lb/>
義也家人有嚴君焉父母之謂也父父子子兄兄弟弟<lb/>
夫夫婦婦而家道正正家而天下定矣<lb/>
　二五剛柔得位義均天地道存邦國家正則天下之<lb/>
　治定<hi>正</hi>父謂五子謂四兄謂三弟謂初夫謂五婦謂<lb/>
　二<hi>荀</hi>
象曰風自火出家人君子以言有物而行有恒<lb/>
　火生於木得風而盛猶夫婦之道相須而成<hi>馬</hi>明於<lb/>
<pb n="34b"/>
　内而巽於外處家之道也文中子以明内齊外為義<lb/>
　所謂齊乎巽言萬物潔齊於巽方非巽有齊之義也<lb/>
　君子觀風自火出之象知事之由内而出故謹言行<lb/>
　於内德業之著於外由言行之謹於内物謂事實恒<lb/>
　謂常度<hi>伊</hi>
初九閑有家悔亡象曰閑有家志未變也<lb/>
　家瀆而後嚴之志變而後治之則悔矣<hi>注</hi>以剛在初<lb/>
　得嚴家之義<hi>陸</hi>凡人之情愛之極則无疑親之至則<lb/>
<pb n="35a"/>
　无防君子治家必當思慮未及於邪耳目未接於私<lb/>
　之時預為之防也<hi>胡</hi>初九動而與四相易則内外不<lb/>
　正禮外内不共井不共湢浴不通寢席不通乞假男<lb/>
　女不通衣裳内言不出外言不入防瀆亂也初者家<lb/>
　人之志未變之時於是閑之以法度内外各守其正<lb/>
　何悔之有志動不正流宕无别然後閑之則悔矣<hi>朱</hi>
六二无攸遂在中饋貞吉象曰六二之吉順以巽也<lb/>
　居内處中履得其位以隂應陽盡婦之義<hi>正</hi>順以巽<lb/>
<pb n="35b"/>
　謂二居正順於五也<hi>九</hi>從子從夫无所遂志<hi>魏</hi>禮后<lb/>
　有瑶爵之獻奠盎之事詩有闗雎采蘋皆后夫人之<lb/>
　職也<hi>胡</hi>詩曰无非无儀惟酒食是議孟子之母曰婦<lb/>
　人禮精五飯羃酒漿養舅姑縫衣裳而已矣故有閨<lb/>
　門之修而无境外之志<hi>朱</hi>
九三家人嗃嗃悔厲吉婦子嘻嘻終吝象曰家人嗃嗃<lb/>
未失也婦子嘻嘻失家節也<lb/>
　處下體之極為一家之長行與其慢寧過乎恭家與<lb/>
<pb n="36a"/>
　其瀆寧過乎嚴<hi>注</hi>嗃嗃嚴酷之意嘻嘻笑貌初似失<lb/>
　猛終无慢黷<hi>正</hi>剛嚴之過雖未失吉婦子怨望至於<lb/>
　嘻歎終亦吝而已未若九五之懿也<hi>介</hi>九三在一卦<lb/>
　之上剛嚴過中則傷猛矣<hi>昭素</hi>
六四富家大吉象曰富家大吉順在位也<lb/>
　體柔居巽履得其位明於家道以近至尊能富其家<lb/>
　<hi>注</hi>順承於君而在臣位不見黜奪<hi>正</hi>得位應初順五<lb/>
　乗三比據三陽故富家大吉<hi>虞</hi>父子和兄弟睦家之<lb/>
<pb n="36b"/>
　肥大臣享祿位皆富也<hi>石</hi>初能防微杜漸二以體柔<lb/>
　服勤三又過嚴畏懼家道已成四居大臣之位佐君<lb/>
　治天下之家故有爵祿<hi>胡</hi>卦有四陽二隂隂皆不失<lb/>
　其正以聽於陽家欲不治不可得也<hi>坡</hi>四保家者也<lb/>
　非治家者<hi>朱</hi>
九五王假有家勿恤吉象曰王假有家交相愛也<lb/>
　假至也履正而應處尊體巽王至斯道以有其家父<lb/>
　子夫婦兄弟六親和睦交相愛樂而天下定故勿恤<lb/>
<pb n="37a"/>
　而吉<hi>注</hi>假大也五得尊位據四應二以天下為家故<lb/>
　曰王大有家<hi>績</hi>王者以四海為家假設有家用示親<lb/>
　愛故勿專恤其家則吉矣<hi>牧</hi>剛上柔下中正以相與<lb/>
　極有家之道<hi>介</hi>五恭已於外二正家于内内外同德<lb/>
　可謂至矣極乎有家之道非止使之順從必心化誠<lb/>
　合交相愛然後為至天下不勞而治矣故勿恤吉也<lb/>
　<hi>伊</hi>
上九有孚威如終吉象曰威如之吉反身之謂也<lb/>
<pb n="37b"/>
　居家道之成刑于寡妻以著于外者也故曰有孚以<lb/>
　愛為本者患於寡威家道可終惟信與威身既威敬<lb/>
　人亦如之反之於身則知施之於人<hi>注</hi>威信之道始<lb/>
　以令人其終則反信己焉<hi>子</hi>反身修德言行相顧德<lb/>
　盛如威<hi>陸</hi>初終不易有孚者也陽明在上威如者也<lb/>
　<hi>牧</hi>上九所信者三也家人无應者惟三與上兩剛相<lb/>
　臨是以不忘畏也畏人者人亦畏之此之謂反身<hi>坡</hi>
　上九有孚之道以下未孚也故威如威非外求反身<lb/>
<pb n="38a"/>
　則正正則誠誠則不怒而威聖人慮後世不知所謂<lb/>
　威嚴者在正身而上威怒則父子相夷愈不服矣石<lb/>
　慶家人有過輒不食家人謝過而後復是亦反身也<lb/>
　<hi>朱</hi>
䷥<hi>兊下離上</hi>睽小事吉<lb/>
　物情乖異不可大事大事謂興役動衆必大同之世<lb/>
　方可為之小事謂衣服飲食不待衆力雖乖而可<hi>注</hi>
　火欲上澤欲下猶人同居而異志君隂臣陽君而應<lb/>
<pb n="38b"/>
　臣故小事吉<hi>鄭</hi>知所安而不知通變人之常情聖人<lb/>
　知物懷之多懷故睽之使適變而成功睽之始實違<lb/>
　其情情之未知不可以大事<hi>陳</hi>
彖曰睽火動而上澤動而下二女同居其志不同行說<lb/>
而麗乎明柔進而上行得中而應乎剛是以小事吉天<lb/>
地睽而其事同也男女睽而其志通也萬物睽而其事<lb/>
類也睽之時用大矣哉<lb/>
　水火二物共成烹飪理應相濟今火在上而炎上澤<lb/>
<pb n="39a"/>
　居下而潤下无相成之道所以為乖中女少女二女<lb/>
　共居一家理應同志各自出適志不同行所以為異<lb/>
　說而麗乎明不為邪僻柔進而上行所之在貴得中<lb/>
　而應乎剛非為全弱雖在乖違之時有此三德可以<lb/>
　行小事而獲吉天髙地卑其體懸隔而生成品物男<lb/>
　外女内分位有别而成家理事萬物殊形各自為象<lb/>
　而均於生長明睽理合同之大非大德之人不能用<lb/>
　也<hi>正</hi>睽自家人反明本同也惟本同故有合睽之道<lb/>
<pb n="39b"/>
　說而麗乎明自離兊言之柔進而上行得中而應乎<lb/>
　剛自家人六二之五言之說則順民麗乎明則擇善<lb/>
　柔得中則柔而不過應乎剛則取剛以濟柔<hi>朱</hi>子曰<lb/>
　弦木為弧剡木為矢蓋取諸睽合衆材各睽其小體<lb/>
　以成大器觀是而它可知矣夫濟天下之務者豈於<lb/>
　一才乎<hi>子</hi>不言義而言用者明用睽之義至大<hi>盧</hi>說<lb/>
　而麗乎明猶君子以說順之道而附於大明之人而<lb/>
　又以柔進居至尊之位所行所為皆合大中之道而<lb/>
<pb n="40a"/>
　下應於九二剛明之臣夫如是乃得小事吉<hi>胡</hi>剛得<lb/>
　中而上行為物之所應而无所麗則可大有為<hi>介</hi>
象曰上火下澤睽君子以同而異<lb/>
　同於通理異於職事<hi>注</hi>大歸雖同小事當異百官殊<lb/>
　職四民異業文武不同威德相反同歸于治<hi>荀</hi>當人<lb/>
　情乖異之時外同而内異所謂和而不同也<hi>石</hi>小人<lb/>
　能同而不能異能異則不能同君子同乎道異者異<lb/>
　乎時與事而已<hi>介</hi>火與澤混同則有害用不相將則<lb/>
<pb n="40b"/>
　功不成而物不濟以明其體位須異而其理須同所<lb/>
　謂同而異也<hi>代</hi>中庸曰和而不流晏平仲曰同之不<lb/>
　可也如是<hi>朱</hi>
初九悔亡䘮馬勿逐自復見惡人无咎象曰見惡人以<lb/>
辟咎也<lb/>
　无應獨立悔也與四同志故得悔亡時方乖離位乎<lb/>
　窮下上无應可援下无權可恃顯德自異為惡所害<lb/>
　故見惡人乃得无咎<hi>注</hi>時方睽離觸目乖阻馬之為<lb/>
<pb n="41a"/>
　物難可隠藏時或失之不相容隠勢必自復輔嗣謂<lb/>
　物莫能同其私必相顯也<hi>正</hi>䘮馬者失其致逺之象<lb/>
　<hi>陸</hi>馬者乗而進者也之四无應非䘮馬乎二應五三<lb/>
　應上皆失位而進非守正也已能獨不奔逐介然自<lb/>
　復蓋睽世先覺者歟惡人斥二耳剛而失正怙勢而<lb/>
　據初者也上无援不能救下无位不能擯見則巽屈<lb/>
　以避咎也<hi>坦</hi>三被刑劓復隔己應非惡人乎<hi>侁</hi>睽之<lb/>
　不相應者惟初與四也初欲四而四拒之悔也四之<lb/>
<pb n="41b"/>
　拒我逸馬也惡人也四往无所適无歸之馬也馬逸<lb/>
　无歸其勢自復馬復則悔亡矣惟好同而惡異是以<lb/>
　為睽故美者未必恱惡者未必恨從我而來者未必<lb/>
　忠拒我而逸者未必貳以其難致而舍之則從我者<lb/>
　皆吾疾也是相率而入於咎矣故見惡人所以避咎<lb/>
　<hi>坡</hi>
九二遇主于巷无咎象曰遇主于巷未失道也<lb/>
　失位不安五亦失位俱求其黨出門同趨不期而㑹<lb/>
<pb n="42a"/>
　處睽得援雖失其位未失道也<hi>注</hi>初為出門二為巷<lb/>
　<hi>子</hi>三為下卦之主二遇三明非背五未為失道<hi>崔</hi>睽<lb/>
　乖之時羣小黨盛皆欲加害君子故二五雖應不敢<lb/>
　顯然於明坦之塗但遇之於委曲狹隘之道乃得无<lb/>
　咎<hi>胡</hi>
六三見輿曳其牛掣其人天且劓无初有終象曰見輿<lb/>
曳位不當也无初有終遇剛也<lb/>
　以隂居陽以柔乗剛志在上九不與四合二自應五<lb/>
<pb n="42b"/>
　<hi>又</hi>與己乖欲載其輿曳失己所載欲進其牛被牽滯<lb/>
　隔所在剠額為天截鼻為劓四從上刑之故剠其額<lb/>
　二從下刑之故劓其鼻然應在上九執志不回初雖<lb/>
　受困終獲剛助故曰无初有終也<hi>正</hi>四見三在後欲<lb/>
　載己二見三在前欲引己天當作而去鬚曰而四刑<lb/>
　其鬚惡其上附二刑其鼻惡其仰應<hi>子</hi>天謂上九君<lb/>
　父皆得稱天三應於上忠臣孝子之象為四所譖故<lb/>
　為上九所疑欲刑及之是无初也上九有陽明之德<lb/>
<pb n="43a"/>
　徐察而與之合故有終也<hi>石</hi>九二在下而載己九四<lb/>
　在上而引己命者吾所受於天也上九疑而欲劓之<lb/>
　非吾有以取之所謂天地志應而不為邪上九終有<lb/>
　以明之二剛亦不能為患<hi>介</hi>以澤應火各居其極殊<lb/>
　類特甚求合實難所應之人居離之極嚴潔威明不<lb/>
　可邇也居上猶天既尊且嚴三以澤穢之極仰之如<lb/>
　天畏之如刑然終有所遇正配也<hi>陳</hi>天髠首也<hi>伊</hi>
九四睽孤遇元夫交孚厲无咎象曰交孚无咎志行也<lb/>
<pb n="43b"/>
　五自應二三與己睽初亦无應俱在獨立同處體下<lb/>
　志同者也己既失位三五既乖求其疇類而自託焉<lb/>
　同志相得而无疑交孚也其志得行雖危无咎<hi>注</hi>元<lb/>
　夫初九處於卦始故曰元夫丈夫之稱<hi>正</hi>同志相善<lb/>
　不期而會故曰遇<hi>陸</hi>四初不以正合是必傾誠信以<lb/>
　交相待然皆不正必常若危可以免咎<hi>胡</hi>初在睽而<lb/>
　悔亡處之至善者元夫猶善士也<hi>伊</hi>
六五悔亡厥宗噬膚往何咎象曰厥宗噬膚往有慶也<lb/>
<pb n="44a"/>
　非位悔也有應故亡厥宗謂二噬膚齧柔也三雖比<lb/>
　二二之所噬非妨己應以斯而往何咎之有<hi>注</hi>善功<lb/>
　被物物所頼故有慶<hi>正</hi>厥宗謂四與己同體五應在<lb/>
　二欲往從之以其乗剛有懼於四四自噬三不害於己<lb/>
　<hi>陸</hi>五以隂柔居尊位當睽離之時宜有悔矣然下有九<lb/>
　二剛陽之賢與之為應以輔翼之故悔亡宗黨也噬<lb/>
　膚則入之深矣以周成之幼稚而興盛王之治以劉<lb/>
　禪之昏弱而有中興之勢蓋由任聖賢之輔而周公<lb/>
<pb n="44b"/>
　孔明所以入之者深矣<hi>伊</hi>
上九睽孤見豕負塗載鬼一車先張之弧後說之弧匪<lb/>
寇婚媾往遇雨則吉象曰遇雨之吉羣疑亡也<lb/>
　已居炎極三處澤盛以文明之極而觀至穢之物睽<lb/>
　之甚也至睽將合至殊將通恢詭譎怪道將為一未<lb/>
　見於治先見殊怪見豕負塗其可穢也見鬼盈車吁<lb/>
　可怪也先張之弧將攻害也後說之弧睽怪通也四<lb/>
　剠其應故為宼也睽去將通匪宼婚媾往不失時羣<lb/>
<pb n="45a"/>
　疑亡也貴於遇雨隂陽和也<hi>注</hi>弧亦作壺四无應稱<lb/>
　孤上有應亦稱孤睽極道孤違常義也小人為不善<lb/>
　猶豕之好泥塗也小人閒居為不善遇君子則如見<lb/>
　肺肝然猶鬼神以幽隠為害今載之滿車是顯其狀<lb/>
　也弧張而未發用將行也壺傾而則説其意和平也<lb/>
　<hi>陸</hi>上九睽極有應而疑之以三為穢而汙於二其稱<lb/>
　負者以二在三之後也以三為乗四而載之其言載<lb/>
　者以四為在上也夫睽之極則物有似是而非者雖<lb/>
<pb n="45b"/>
　明猶疑疑之己甚則以无為有无所不至况於不明<lb/>
　者乎上九剛過中用明而過者也故其始不能无疑<lb/>
　<hi>介</hi>
䷦<hi>艮下坎上</hi>蹇利西南不利東北利見大人貞吉<lb/>
　西南地也東北山也以難之平則難解以難之山則<lb/>
　道窮利見大人往則濟也爻皆當位各履其正居難<lb/>
　履正正邦之道正道未否難以正濟故貞吉也<hi>注</hi>居<lb/>
　難之時行其邪道雖見大人亦不得吉<hi>正</hi>二得位應<lb/>
<pb n="46a"/>
　五五多功故往則有功也<hi>虞</hi>西南坤順東北山止順<lb/>
　其通道止其窮道<hi>陸</hi>聖賢治天下之蹇致民於寛廣<lb/>
　生育之地不納之險阻使民愈困也<lb/>
彖曰蹇難也險在前也見險而能止知矣哉蹇利西南<lb/>
往得中也不利東北其道窮也利見大人往有功也當<lb/>
位貞吉以正邦也蹇之時用大矣哉<lb/>
　坎在外卦是險在前艮居其内止而不往相時而動<lb/>
　非知不能之於平易得救難之理往得中也之於險<lb/>
<pb n="46b"/>
　阻更益其難其道窮也往見大人必能除難二三四<lb/>
　五爻皆當位所以得正而吉居難守正正邦之道<hi>正</hi>
　見險而止未必能安而樂之智者之所及也困之材<lb/>
　則險以說困而不失其所亨能安而樂之也故曰其<lb/>
　唯君子乎君子則具仁智也<hi>介</hi>否泰諸卦皆指内為<lb/>
　來外為往則此往得中謂五也自内而外往得中位<lb/>
　蓋蹇解相循覆視蹇卦則為解覆視解卦則為蹇九<lb/>
　二得中則曰其來復吉乃得中也往者得中中在外<lb/>
<pb n="47a"/>
　也來復得中中在内也二者覆中故離位求應皆為<lb/>
　利也<hi>薛</hi>方蹇難之時惟能止為善故諸爻除五與二<lb/>
　皆以往為失來為得也上險而下止見險而能止也<hi>伊</hi>
象曰山上有水蹇君子以反身修德<lb/>
　山巖險水阻難水積山上彌益危難陸績曰水在山<lb/>
　上失流通之性又曰終應反下故曰反身君子獨善<lb/>
　其身之時也<hi>正</hi>德謂恩德不因其害寧顯其恩若或<lb/>
　剛彊擊討難轉深矣<hi>昭素</hi>雲漢宣王治蹇之詩<hi>張簡</hi>
<pb n="47b"/>
　山上復有險行者止也<hi>朱</hi>
初六往蹇來譽象曰往蹇來譽宜待也<lb/>
　初居艮始見險不往來而得譽蓋宜止以待時也<hi>正</hi>
　當難作之始以隂柔處下自度其德未可排難能止<lb/>
　于下往而无應則入于蹇來則遠險吉之先見者也<lb/>
　<hi>牧</hi>
六二王臣蹇蹇匪躬之故象曰王臣蹇蹇終无尤也<lb/>
　履當其位居不失中不以五在難中私身遠害執以<lb/>
<pb n="48a"/>
　不回志匡王室履中行義以存其上處蹇以此未見<lb/>
　其尤<hi>注</hi>五在坎中險而又險<hi>侯</hi>蹇蹇者入難之深也<lb/>
　以隂居隂无剛克之德徒有志而不能排難无功于<lb/>
　時得无害而已<hi>陸</hi>蹇難之時人皆有所患而不可動<lb/>
　初三四皆往蹇獨此六二履中居正上應於五冐險<lb/>
　而進非一身之故上以為君下以為民救天下之蹇<lb/>
　也<hi>胡</hi>蹇蹇上下皆蹇二五中正相與修德於此而難<lb/>
　解於彼是以終无尤也<hi>介</hi>无位即見險而止責望既<lb/>
<pb n="48b"/>
　重難難相仍盡瘁正邦事不一塗故曰蹇蹇<hi>薛</hi>五方<lb/>
　在大蹇之中二雖中正其才隂柔豈易勝任是以蹇<lb/>
　於蹇也<hi>伊</hi>
九三往蹇來反象曰往蹇來反内喜之也<lb/>
　九三與坎為鄰進則入險來則得位内卦三爻惟九<lb/>
　三一陽居二隂之上是内之所恃故云内喜之也為<lb/>
　内卦之主居又得位雖有應未可渉難古人亦有保<lb/>
　一城居一國者若過險難内有衆民仰恃於己外有<lb/>
<pb n="49a"/>
　妻子之憂亦未可往救内捨外宜恱從已<hi>石</hi>内謂在<lb/>
　下之隂反猶春秋之言歸<hi>伊</hi>
六四往蹇來連象曰往蹇來連當位實也<lb/>
　往則无應來則乗剛得位履正當其本實雖遇於難<lb/>
　非妄所招<hi>注</hi>馬云連亦難也鄭云遲久之意<hi>正</hi>蹇難<lb/>
　之世不安其所之三不得乗陽承五則與至尊相連<lb/>
　處正承陽故曰當位實也<hi>荀</hi>連者牽連之謂坎險在<lb/>
　前冒而進必入於深險知時不可退而牽連下之三<lb/>
<pb n="49b"/>
　爻止而自守則安陽為實連下之陽是當位而附得<lb/>
　其實也<hi>胡</hi>六柔无應往則犯難來則當位承五下連<lb/>
　九三九三剛實四牽連之共濟五難當位而又得濟<lb/>
　之實也處蹇難不以剛實濟之柔者安能濟乎<hi>朱</hi>以<lb/>
　隂居隂得實也二與三各當位而初以柔居下皆實<lb/>
　也當患難之時相交以實其合也必矣故來連也當<lb/>
　位不曰正而曰實者上下之交主於誠實況蹇難而<lb/>
　不以誠其何以濟<hi>伊</hi>
<pb n="50a"/>
九五大蹇朋來象曰大蹇朋來以中節也<lb/>
　處難之時獨在險中難之大者也居正履中不改其<lb/>
　節則同志者集而至矣<hi>注</hi>在蹇之中而當王位文王<lb/>
　為紂所囚也承上據四應二衆隂並至此說四臣能<lb/>
　以權智相救<hi>于</hi>在蹇之中而得大位能濟蹇之大者<lb/>
　也居於中正而能裁制節度使賢不肖各得其所故<lb/>
　用朋來而來伸也<hi>子</hi>六二以中正在下匪躬竭節以<lb/>
　救於己言得衆助也<hi>石</hi>五以剛中得人君之節二以<lb/>
<pb n="50b"/>
　柔中得人臣之節若湯伐夏而得伊尹武王伐商而<lb/>
　得吕望也<hi>胡</hi>六二之應六四之承居其所而朋來也<lb/>
　<hi>介</hi>五下應二三來比之<hi>朱</hi>二雖中正隂柔之才未足<lb/>
　以相濟故不言吉<hi>伊</hi>
上六往蹇來碩吉利見大人象曰往蹇來碩志在内也<lb/>
利見大人以從貴也<lb/>
　處難終之地不宜更有所往來則衆難皆濟志大得<lb/>
　矣險難既解宜見大人以𢎞道化有應在三志在内<lb/>
<pb n="51a"/>
　也以隂從陽故云從貴正處蹇之極體猶在坎外无<lb/>
　所之故曰往蹇來而復位下應於三三德剛大故曰<lb/>
　來碩三為内主五為大人若志在内心附於五則利<lb/>
　見大人<hi>侯</hi>碩大也寛裕之稱上六隂柔之才未足出<lb/>
　蹇能舒之而已蹇極之時非大人孰能濟之大人謂<lb/>
　五也諸爻雖正各有所善未能出蹇故不言吉<hi>伊</hi>
䷧<hi>坎下震上</hi>解利西南无所往其來復吉有攸往夙吉<lb/>
　險難解釋物情舒緩西南坤位解難濟險利施於衆<lb/>
<pb n="51b"/>
　禇氏云世有无事而求功故誡以无難求静亦有大<lb/>
　敗乃救故誡以有難須速<lb/>
彖曰解險以動動而免乎險解解利西南往得衆也其<lb/>
來復吉乃得中也有攸往夙吉往有功也天地解而雷<lb/>
雨作雷雨作而百果草木皆甲坼解之時大矣哉<lb/>
　動乎險外故謂之免免險則解故謂之解天地否結<lb/>
　雷雨不作交通感散雷雨乃作雷雨作則險厄者亨<lb/>
　否結者散難解之時非治難之時故不言用體盡於<lb/>
<pb n="52a"/>
　解之名无有幽隠故不曰義<hi>注</hi>无所往者隂處尊位<lb/>
　陽无所往也來復居二處中成險故曰復吉五位无<lb/>
　君二陽又卑往據之者則吉據五解難故有功也<hi>句</hi>
　解反蹇之卦也蹇止于險前解動于險外動而出險<lb/>
　蹇之解也來得其中居則吉也蹇以濟險故言其用<lb/>
　解以居安故言其時西南寛平之所則得衆也夙速<lb/>
　也解緩也緩必有所失明用緩以解難難既平則宜<lb/>
　速復其道以求中也明緩慢之不可縱也大矣哉者<lb/>
<pb n="52b"/>
　解時之難為艱故仲尼歎之<hi>牧</hi>有難則往而出乎中<lb/>
　所以濟難難己則來而復其中所以保常濟難以權<lb/>
　保常以中此所以吉<hi>介</hi>天地否散雷雨並興聖賢否<lb/>
　散慶施遂行武王散財發粟其得解之時矣<hi>范</hi>
象曰雷雨作解君子以赦過宥罪<lb/>
　過輕則赦罪重則宥<hi>正</hi>漢祖寛秦法湯武赦宥夏商<lb/>
　之民匪常所行也<hi>牧</hi>罪者宥之更始之時有不可赦<lb/>
　者也<hi>介</hi>
<pb n="53a"/>
初六无咎象曰剛柔之際義无咎也<lb/>
　險難未夷賤弱者受害則蹇難之時柔弱者不能无<lb/>
　咎否結既釋剛强者不復陵暴初六以柔弱處无位<lb/>
　之地逢此之時不慮有咎或有過咎非理之常故曰<lb/>
　義无咎也<hi>注</hi>當蹇難解散之際在赦過宥罪之始以<lb/>
　柔承剛以隂應陽志在於順未失常理雖有過失義<lb/>
　當无咎<hi>陸</hi>為險者坎也當蹇之時初為難始今遇解<lb/>
　之時初不能固其險速應於上何咎之有能速改過<lb/>
<pb n="53b"/>
　以遷善也剛柔之際言剛上柔下難解之際也<hi>牧</hi>陽<lb/>
　爻皆能除難初六有應於四而附近於二故无咎也<lb/>
　<hi>石</hi>屯則剛柔始交未相和會動乎險中故有難生之<lb/>
　理解之剛柔己相際接動而出險故義必无咎<hi>薛</hi>以<lb/>
　柔居剛以隂應陽柔而能剛者也<lb/>
九二田獲三狐得黄矢貞吉象曰九二貞吉得中道也<lb/>
　狐者隠伏之物剛中而應為五所任處於險中知險<lb/>
　之情以斯解物能獲隠伏也得乎理中之道不失枉<lb/>
<pb n="54a"/>
　直之實得全其正者也<hi>注</hi>九二位既不當由處於中<lb/>
　得乎理中之道也<hi>正</hi>剛居中而能濟難衆之所附初<lb/>
　承以奉之五正而應之衆來附之非我之求也得中<lb/>
　之道正之吉也<hi>子</hi>獲三狐難解而去衆疑也二雖性<lb/>
　險而得中道用此解難必得其直<hi>陸</hi>小過剛失位而<lb/>
　不中是以不可大事九二雖不當位剛中而應故能<lb/>
　大有為得羣疑而順服也<hi>介</hi>以剛中應六五之君三<lb/>
　狐指卦之三隂時之小人也<hi>伊</hi>初六六五六三皆可<lb/>
<pb n="54b"/>
　取五為正吉也黄矢謂五釋其所不當得而取其所<lb/>
　當得也<hi>坡</hi>
六三負且乗致宼至貞吝象曰負且乗亦可醜也自我<lb/>
致戎又誰咎也<lb/>
　處非其位履非其正乗二負四柔邪自媚以容其身<lb/>
　宼自己致幸而免之正所賤也<hi>注</hi>天下之醜多矣此<lb/>
　其一也<hi>正</hi>初二三俱為險難初二遇解時而應上是<lb/>
　不固其險也三據險極以柔乗剛以隂居陽是小人<lb/>
<pb n="55a"/>
　而乗君子之器也而又不應於上是固其險者也險<lb/>
　固不通難何由解故公用射之<hi>牧</hi>六者小人之才三<lb/>
　者君子之位六之為小人也乗非其位而又上慢下<lb/>
　暴所以致宼也以解為道解緩也而不能應上故曰<lb/>
　上慢以柔乗剛故曰下暴宜宼之來也<hi>介</hi>非止速宼<lb/>
　伐又起天下之戎<hi>逢</hi>
九四解而拇朋至斯孚象曰解而拇未當位也<lb/>
　拇足大指也履於不正與三相比三從下來附之如<lb/>
<pb n="55b"/>
　指附足四有應在初若三為之拇則失初之應故必<lb/>
　解其拇然後朋至而信未當位者四若當位履正即<lb/>
　三為邪媚之身不得附之三不得附則四无所解<hi>正</hi>
　九四體震為足三在足下拇之象<hi>李</hi>拇謂初也居下<lb/>
　體之下而應於己故曰解而拇四雖為解之主而纔<lb/>
　能解拇未盡通其險也朋謂二也二與四同功又俱<lb/>
　陽爻故謂之朋二居險中不固其險亦應於上是信<lb/>
　而不違解也<hi>牧</hi>以至尊而為天下之主則可包含荒<lb/>
<pb n="56a"/>
　穢而容天下之民物九四不當至尊之位故不可係<lb/>
　於它類而必解去之則其朋黨至而信矣<hi>胡</hi>未得尊<lb/>
　位能解初而已所解者小矣能孚其朋所孚者寡矣<lb/>
　<hi>介</hi>未有不治其身而能解其險者居不當位己則未<lb/>
　正去己贅行乃可以行故解汝之拇則朋至同往以<lb/>
　濟其險不令而孚矣<hi>陳</hi>居上位而親小人則賢人正<lb/>
　士逺矣去小人則君子黨進而以誠相得拇初六也<lb/>
　<hi>伊</hi>拇六三朋九二<hi>坡</hi>
<pb n="56b"/>
六五君子維有解吉有孚于小人象曰君子有解小人<lb/>
退也<lb/>
　居中履尊而應乎剛可以有解而獲吉以君子之道<lb/>
　解難釋險小人雖闇猶知服之而无怨<hi>注</hi>維辭也<hi>正</hi>
　以柔居尊為解之主有應於下是赦過宥罪之君既<lb/>
　出其險又寛其法小人信服湯武之道<hi>牧</hi>六五柔尊<lb/>
　守正委下維繫於二二有君子之德乃能得解險之<lb/>
　吉<hi>句</hi>君子之所親者必君子也所解去者必小人也<lb/>
<pb n="57a"/>
　君子維有解則小人去而君子進矣<hi>伊</hi>六五九二配<lb/>
　而近於四三將附四故疑而疾之六五中直豈與三<lb/>
　争所附哉維有解者无所不解之謂近則解四逺則<lb/>
　解二是以三釋然而退也<hi>坡</hi>
上六公用射隼于髙墉之上獲之无不利象曰公用射<lb/>
隼以解悖也<lb/>
　初為四應二為五應三不應上失位負乗處下體之<lb/>
　上故曰髙墉墉非隼之所處髙非三之所履上居動<lb/>
<pb n="57b"/>
　之上為解之極將解荒悖而除穢亂故用射之極而<lb/>
　後動成而後舉故必獲之而无不利<hi>注</hi>公者臣之極<lb/>
　上六以隂居上故謂之公<hi>正</hi>躬親解難非人君之事<lb/>
　<hi>陳</hi>隼六三也墉陽之間悖者争也二陽所以争而不<lb/>
　已者以六三之不去也孰能去之將使二與四乎二<lb/>
　與四同欲得之將使初與五乎則初與五二陽之配<lb/>
　三之所疑也夫欲斃所争而解交鬭惟不渉黨者能<lb/>
　之故髙墉之隼惟上六為能射而獲之争解二與四<lb/>
<pb n="58a"/>
　无不利者<hi>坡</hi>
䷨<hi>兊下艮上</hi>損有孚元吉无咎可貞利有攸往曷之用二<lb/>
簋可用享<lb/>
　損下益上非補不足者也損剛益柔非長君子之道<lb/>
　者也不以誠信則渉諂諛而有過咎行損之禮貴夫<lb/>
　誠信不在於豐故二簋至約可用享祭<hi>正</hi>艮為山兊<lb/>
　為澤互體坤坤為地山在地上澤在地下澤自損以<lb/>
　增山之髙猶諸侯損國之富以貢獻於天子<hi>鄭</hi>下以<lb/>
<pb n="58b"/>
　剛中說於上所以為損下上以柔中止於上所以為<lb/>
　益上下說而上不止則損於下上止而下不說則无<lb/>
　益於上故說而止剛中而應乃得有孚元吉也<hi>陸</hi>功<lb/>
　成難解不居其功推其志誠以荅君上臣子之道凡<lb/>
　事幹了則速往歸功於君斯可以保終而无禍故初<lb/>
　九為損之始則曰已事遄往无咎<hi>陳</hi>泰之時臣子當<lb/>
　損下益上泰損九三之剛益上為損也<hi>李畋</hi>損下以<lb/>
　自益君子以為自損損上以益下君子以為自益<hi>坡</hi>
<pb n="59a"/>
　六爻皆應有孚也<hi>朱</hi>譬諸壘土損於上以厚其基則<lb/>
　上下安固取下以增髙則危墜<hi>伊</hi>
彖曰損損下益上其道上行損而有孚元吉无咎可貞<lb/>
利有攸往曷之用二簋可用享二簋應有時損剛益柔<lb/>
有時損益盈虛與時偕行<lb/>
　損下益上上行之義也損剛益柔不以消剛損下益<lb/>
　上不以盈上損剛而不為邪益上而不為諂則何咎<lb/>
　而可正雖不能濟大難以斯而往物无距也曷辭也<lb/>
<pb n="59b"/>
　何用豐為也應有時者至約之道不可常也下不敢<lb/>
　剛貴於上行損剛益柔之謂然剛為德長損之不可<lb/>
　以為常也自然之質各定其分短者不為不足長者<lb/>
　不為有餘損益將何加焉非道之常故必與時偕行<lb/>
　<hi>注</hi>泰損九三以代上六是損下益上而其道上行矣<lb/>
　損有孚者取於民當以誠信取之有制什一而稅是<lb/>
　也故利有所往二簋應有時者八蜡不通所以謹民<lb/>
　財是歲凶民不足之時當用約以取民也歲儉民不<lb/>
<pb n="60a"/>
　足則用之以約歲豐民侈厚斂以節之損益盈虛與<lb/>
　時偕行也<hi>牧</hi>兊之初二與艮之四五相應是損兊卦<lb/>
　二剛益上於艮之二柔爻損下益上之義施之於人<lb/>
　是損抑臣下剛直之過以奉上益成君尊乃事有可<lb/>
　益損之大時也<hi>代</hi>損生乎泰泰盛之始也益生乎否<lb/>
　否衰之始也損泰之九三為損之上九泰之上六為<lb/>
　損之六三故曰損下益上損其否之九四為益之初<lb/>
　九否之初六為益之六四故曰損上益下孔子曰損<lb/>
<pb n="60b"/>
　益盛衰之始也<hi>逢</hi>
象曰山下有澤損君子以懲忿窒欲<lb/>
　可損之善莫如忿欲<hi>注</hi>懲者息其既往窒者閉其將<lb/>
　來忿欲皆有往來懲窒互文而足<hi>正</hi>觀山之削而懲<lb/>
　忿觀澤之壅而窒欲忿不懲則淩物欲不窒則溺人<lb/>
　懲之然後平窒之然後清君子所可損惟此二者<hi>朱</hi>
初九已事遄往无咎酌損之象曰已事遄往尚合志也<lb/>
　損己奉上事已不往廢事敖慢以剛奉柔初未見親<lb/>
<pb n="61a"/>
　必酌而損之庶幾與上合志<hi>正</hi>己事者以其事為己<lb/>
　任者也體剛在下為損之初是以事為己任者也損<lb/>
　之為用在於應時宜其速往尚合衆心為損之始必<lb/>
　在酌量无使過損也<hi>陸</hi>居損之始是上始取於下也<lb/>
　取不過甚宜其速奉之雖己方執事亦當捨而速往<lb/>
　也剥下附上急而奉之聚斂之臣君子所賤以其得<lb/>
　宜故无咎酌損者戒之也<hi>陸</hi>居損之初蹇難既濟事<lb/>
　可為者為之可己者己之然亦當酌度泰罷侯而孤<lb/>
<pb n="61b"/>
　睽漢强國而畔逆不能酌損也尚合志謂合衆民之<lb/>
　志如賦重刑酷難解則可速己也<hi>牧</hi>初民之象民之<lb/>
　職當給衣食以奉上事耕穫之事己則速往奉上上<lb/>
　之損下下之奉上皆當酌其宜使合中道<hi>胡</hi>損己益<lb/>
　上不以己事出位者也在下而剛不中故可損之損<lb/>
　之己過則亦失中故當酌損六四能納己者也故曰<lb/>
　合志遄剛進也<hi>介</hi>人臣摧抑剛節以奉上廢事而往<lb/>
　咎莫甚焉竟了所職乃可速往<hi>句</hi>功成不居庶合上<lb/>
<pb n="62a"/>
　志猶當斟酌无使過常以招上疑<hi>陳</hi>己事止事也事<lb/>
　有當損於初剛正决斷如救焚拯溺可也事已成則<lb/>
　不可損然過則非四所堪不及則損之无益尚合乎<lb/>
　六四之志而已事有當損不損而至於敗豈其志哉<lb/>
　遄往如魯人欲以璠璵葬夫子歴階而止之是也<hi>朱</hi>
九二利貞征凶弗損益之象曰九二利貞中以為志也<lb/>
　柔不可全益剛不可全削下不可无正<hi>注</hi>初九己損<lb/>
　剛以順柔九二復損己以益六五為六二則成剥卦<lb/>
<pb n="62b"/>
　矣故九二利居而守正進之於柔則凶故九二不損<lb/>
　己而務益故曰弗損益之良由居中以中為志故損<lb/>
　益得其節適<hi>正</hi>弗損之志在於中道則物皆利之是<lb/>
　弗損己者亦所以益物也<hi>陸</hi>損下過深則不益上之<lb/>
　德<hi>集</hi>
六三三人行則損一人一人行則得其友象曰一人行<lb/>
三則疑也<lb/>
　自六三已上三隂並行以承於上則上失其友内无<lb/>
<pb n="63a"/>
　其主名之曰益其實乃損故六三獨行乃得其友三<lb/>
　隂俱行則必疑矣<hi>注</hi>六三獨行上九納之无疑而得<lb/>
　友也<hi>正</hi>此其所謂為物不貳則其生物不測者也<hi>介</hi>
　損道雖貴上行然事各有主不可无别思不出位當<lb/>
　損而損即上乃應之隂好順陽故三隂俱行也<hi>代</hi>三<lb/>
　人謂初二三六三應于上九若與下卦三爻俱進則<lb/>
　上九以二陽非應而來逼已故疑也若六三以柔自<lb/>
　進則上必見納<hi>金</hi>損自泰變三陽並進三人行也九<lb/>
<pb n="63b"/>
　三一爻損而之上三人行則損一人也九三上行則<lb/>
　上六下居三剛柔耦合一人行則得其友也<hi>朱</hi>
六四損其疾使遄有喜无咎象曰損其疾亦可喜也<lb/>
　履得其位以柔納剛能損其疾也疾何可久故速乃<lb/>
　有喜<hi>注</hi>疾者相思之疾詩曰亦既見止我心則降不<lb/>
　亦有善乎<hi>正</hi>遠於陽而處兩隂之間望初之來而為<lb/>
　勤望之疾初遄來使已疾損而有喜也<hi>子</hi>四當承上<lb/>
　而有初應上之所疑初四之疾也宜損其初使上遄<lb/>
<pb n="64a"/>
　喜<hi>蜀</hi>初以損己益四為任故以未能益四為疾四能<lb/>
　應而受之則是損初之疾也<hi>陸</hi>以隂居隂損甚成疾<lb/>
　隂而止滯以成其疾必求陽以散之使遄者謂能來<lb/>
　初也<hi>牧</hi>得位近尊大臣之象凡弊病皆謂之疾民方<lb/>
　難解有病未盡去者宜速去之禹思天下有溺者此<lb/>
　也<hi>石</hi>凡不得隂陽之中而所偏者皆謂之疾以隂處<lb/>
　隂而承乗皆隂所謂疾也偏乎隂者資之以陽則其<lb/>
　疾損而有喜矣柔之弊常失之緩故遄乃无咎<hi>介</hi>四<lb/>
<pb n="64b"/>
　能自損以從陽損不善以從善也初之益四損其柔<lb/>
　而益之以剛損其不善也損不善速則喜而无咎人<lb/>
　之損過速則不至深過為可喜<hi>伊</hi>
六五或益之十朋之龜弗克違元吉象曰六五元吉自<lb/>
上祐也<lb/>
　隂非先唱柔非自任故人用其力事竭其功知者慮<lb/>
　能明者慮策弗能違也衆才之用盡矣朋黨也龜决<lb/>
　疑之物也獲益而得十朋之龜足以盡天人之助也<lb/>
<pb n="65a"/>
　<hi>注</hi>馬鄭皆案爾雅云十朋之龜謂神靈攝寳文筮山<lb/>
　澤水火<hi>正</hi>益而損之天之道也人之理也居尊以柔<lb/>
　能損諸己則天祐之民歸之莫不感恱以奉益也或<lb/>
　者非意之而自外至也十朋之龜莫違大吉也<hi>子</hi>五<lb/>
　以柔居尊宜受二益位俱不當正志所疑故用十朋<lb/>
　之龜以正其志然五宜受益而志於損當益而損損<lb/>
　益以時行得中道盡盈虚之理故朋龜獻兆不能違<lb/>
　之<hi>陸</hi>五居尊而曰上祐必天道也<hi>牧</hi>元龜直二十大<lb/>
<pb n="65b"/>
　貝䨇貝曰朋<hi>崔</hi>
上九弗損益之无咎貞吉利有攸往得臣无家象曰弗<lb/>
損益之大得志也<lb/>
　處損之終上无所奉損終反益剛德不損乃反益之<lb/>
　不憂於咎用正而吉居上乗柔尚夫剛德為物所歸<lb/>
　故曰得臣得臣則天下為一故无家也<hi>正</hi>處損之極<lb/>
　損極則益故曰弗損益之非无咎也為下所益故无<lb/>
　咎據五應三三隂上附内外相應上下交接正之吉<lb/>
<pb n="66a"/>
　也故利有攸往剛陽居上羣下共臣故曰得臣得臣<lb/>
　則萬方一軌故无家也<hi>肅</hi>上九本九三是損下而益<lb/>
　上也隂為損而陽為益故曰弗損益之且居亢極而<lb/>
　務益非所宜也得无咎以其下濟也且居髙而衆隂<lb/>
　仰戴不可不正故貞則吉矣<hi>牧</hi>居上者不可常損下<lb/>
　以益己上居損而在艮終更无損下之道施仁義以<lb/>
　益天下之民則无咎而獲正之吉也在上者益民以<lb/>
　道則歡心歸之皆臣服而遠近无間天下一家也<hi>胡</hi>
<pb n="66b"/>
　剛正處外五柔奉之故不損己剛而為五主所益復<lb/>
　何咎焉乃得上賢之正吉也上九剛德遂長為物所<lb/>
　歸雖曰得臣非己所有蓋上處无位之地賛成六五<lb/>
　之功以四海為家<hi>句</hi>
䷩<hi>震下巽上</hi>益利有攸往利渉大川<lb/>
　損卦則損下益上益卦則損上益下得名皆就下而<lb/>
　不據上者向秀云明王之道志在惠下故取下謂之<lb/>
　損與下謂之益<hi>正</hi>陽為君隂為臣今震一陽二隂臣<lb/>
<pb n="67a"/>
　多與君而四巽之下應初是天子損其所有以下諸<lb/>
　侯也人君以益下為德故謂之益雷動風行猶人君<lb/>
　出教令臣下奉行之故利有攸往利渉大川<hi>鄭</hi>利渉<lb/>
　大川者君能以仁義之道益下下受其賜則捐軀而<lb/>
　報上效命以助君可濟險難<hi>胡</hi>
彖曰益損上益下民說无疆自上下下其道大光利有<lb/>
攸往中正有慶利渉大川木道乃行益動而巽日進无<lb/>
疆天施地生其益无方凡益之道與時偕行<lb/>
<pb n="67b"/>
　處上而巽不違於下損上益下之謂五處中正自上<lb/>
　下下何適不利故有慶也木以渉川為常以益渉難<lb/>
　同乎木也益之為用施未足也滿而溢之害之道也<lb/>
　故益之道與時偕行<hi>注</hi>動而驕盈則被損无己動而<lb/>
　卑巽則進益无疆天施氣於地地受氣而化生亦損<lb/>
　上益下之義其施化之益无有方所<hi>正</hi>此本否卦乾<lb/>
　下之初坤為无疆震為喜笑以貴下賤大得民故說<lb/>
　无疆<hi>蜀</hi>時儉不可損時泰不可益<hi>牧</hi>損稱損益盈虛<lb/>
<pb n="68a"/>
　益稱凡益之道者損下益上時不獲已然後行之則<lb/>
　盈虛利害從而生矣富國實民无時不可故言損則<lb/>
　不可无益而不損又何害也<hi>薛</hi>
象曰風雷益君子以見善則遷有過則改<lb/>
　遷善改過益莫大焉<hi>注</hi>子夏傳云雷以動之風以散<lb/>
　之萬物皆益二月啟蟄之後風以長物八月收聲之<lb/>
　後風以殘物風之為益其在雷之後<hi>正</hi>雷行而風從<lb/>
　益其震也<hi>子</hi>六子皆有益於物必曰風雷者水火山<lb/>
<pb n="68b"/>
　澤惟能結聚萬物必由散動然後增長故也<hi>牧</hi>風得<lb/>
　雷而威益彰雷得風而聲益逺<hi>胡</hi>風无所不至遷善<lb/>
　宜速雷動而復静改過宜思<hi>薛</hi>風烈則雷迅雷激則<lb/>
　風怒<lb/>
初九利用為大作元吉无咎象曰元吉无咎下不厚事<lb/>
也<lb/>
　處益之初居動之始體剛莅事以之乎巽以斯大作<lb/>
　必獲大功居下非厚事之地在卑非任重之處大作<lb/>
<pb n="69a"/>
　非小功所濟故元吉乃得无咎<hi>注</hi>受上之益必有大<lb/>
　功可以當之初以剛下為動之主能堪大事者下非<lb/>
　專厚之所<hi>子</hi>居震之初震為稼穡又為大作益之大<lb/>
　者莫大耕植若能不厚勞於民不奪時於農畯則大<lb/>
　吉无咎<hi>侯</hi>此后稷公劉之功然初處下體為二隂之<lb/>
　主不宜厚事以擅九五之民惟志於奉上乃吉无咎<lb/>
　<hi>陸</hi>
六二或益之十朋之龜弗克違永貞吉王用享于帝吉<lb/>
<pb n="69b"/>
象曰或益之自外來也<lb/>
　處内履中居益以沖益自外來不召自至朋龜獻策<lb/>
　同於損卦然位不當尊永正乃吉<hi>注</hi>帝天也王用此<lb/>
　時享祭於天明靈降福<hi>正</hi>柔以得位受上之益得中<lb/>
　之道能精意以奉五通於人而信於神也故外來非<lb/>
　常之祐也夫隂之所利在於永貞而二能盡之其於<lb/>
　吉也雖訪諸十朋之龜不能違也長正之道豈止於<lb/>
　臣下哉雖王用之享上帝亦吉也<hi>子</hi>下比於初初非<lb/>
<pb n="70a"/>
　二應故曰外來<hi>陸</hi>為臣若是王者用之可享上帝<hi>逢</hi>
　虛中退託又順從之九五自外來而益之或益之者<lb/>
　益之不一天下之善皆歸之也天地鬼神人道貴謙<lb/>
　得人如此故十朋之龜弗克違受益者當守而不變<lb/>
　愈久而不厭則來益者无窮矣<hi>朱</hi>
六三益之用凶事无咎有孚中行告公用圭象曰益用<lb/>
凶事固有之也<lb/>
　六三以隂居陽不能謙退是求益者也故曰益之益<lb/>
<pb n="70b"/>
　不外來自已求之物所不與若以謙道責之則理合<lb/>
　誅戮若以救凶原之則情在可恕然六三以隂居陽<lb/>
　處下卦之上壯之甚也用此以救衰危則物之所恃<lb/>
　若能求益不為私己志在救難為壯不至亢極能適<lb/>
　於時是有信實而得中行用此有孚中行之德以告<lb/>
　於公公必任之以救衰危之事象曰固有之者明非<lb/>
　為救凶不可求益施之凶事乃得固有其功<hi>正</hi>六三<lb/>
　失位而體姦邪處震之動懷巽之權是矯命之士争<lb/>
<pb n="71a"/>
　奪之臣桓文之爻也在益之象而居坤中能保社稷<lb/>
　撫人民故无咎中行近仁故曰有孚中行然後俯列<lb/>
　盟會仰致錫命<hi>于</hi>君子不在其位不謀其政今六三<lb/>
　位非其正而過於中故益於下若民之凶荒患難至<lb/>
　不顧一身奮然而往則可以无咎而又以由中之信<lb/>
　合中道而行執符瑞以告於公明所益之事若汲黯<lb/>
　𤼵河内粟以救民歸而請矯制之罪是乃非其位越<lb/>
　職以救凶荒也然益民安國之心固有之也<hi>胡</hi>六三<lb/>
<pb n="71b"/>
　以隂居陽位以過損而為益者也徹樂殺禮衣大布<lb/>
　之衣大帛之冠所以用凶事者也能用凶事以至誠<lb/>
　而中行則不獨无咎可以成功而上告之以圭也圭<lb/>
　者上之所以告公侯之成功也三下卦之極四近尊<lb/>
　之位皆所謂公也<hi>介</hi>居上之下宜承上者也安得自<lb/>
　任而擅為益乎惟非常之事則奮不顧身力庇其民<lb/>
　可也必有為上愛民之誠心雖有誠心不由中行不<lb/>
　可也祭祀朝聘用圭皆所以逹誠信有孚而得中道<lb/>
<pb n="72a"/>
　猶告公而用圭上信之也<hi>伊</hi>
六四中行告公從利用為依遷國象曰告公從以益志<lb/>
也<lb/>
　體柔當位在上應下卑不窮下髙不處亢位雖不中<lb/>
　用中行者也以斯告公何有不從以斯依遷何有不<lb/>
　納<hi>注</hi>以中行雖有大事无不利如東遷晉鄭焉依之<lb/>
　類既為公所從其志得益也<hi>正</hi>處尊之下而益於初<lb/>
　能得下也五益主也而已承之奉中而行也上下通<lb/>
<pb n="72b"/>
　志何往不利小人懷土動之難也非得其心則不能<lb/>
　也遷下附上上之志也而公從之益志者也<hi>子</hi>六四<lb/>
　得位是行得中正也告於公家安得不從上應至尊<lb/>
　之君下應初九之民民事之大莫大遷移其國邑若<lb/>
　盤庚民怨是小人重遷今居巽始是能順民之志故<lb/>
　利為民所依附也以益志亦其志務益下也<hi>石</hi>三四<lb/>
　告公不告王者事有繁細義有緩急至于上施不廣<lb/>
　故聖人許下之行不拘以義也<hi>薄</hi>處近君之位居得<lb/>
<pb n="73a"/>
　　其正而以柔巽輔上順應初剛則可以益於上矣惟<lb/>
　　處不得中而應又不中是不足於中者也故云中行<lb/>
　　言得中道則可告上柔巽體非有剛特之操故利用<lb/>
　　為依遷國為依為附於上也上依剛中之君下順剛<lb/>
　　陽之才以行其事其利用如是而已遷國者順下而<lb/>
　　動也告公者告之以益天下之志也<hi>伊</hi>
　九五有孚惠心勿問元吉有孚惠我德象曰有孚惠心<lb/>
　勿問之矣惠我德大得志也<lb/>
<pb n="73b"/>
　　為益之大莫大於信為惠之大莫大於心因民所利<lb/>
　　而利之惠心者也信以惠心盡物之願故不待問而<lb/>
　　元吉以誠惠物物亦應之故有孚惠我德也<hi>注</hi>天下<lb/>
　　皆以信惠歸我可以得志於天下<hi>正</hi>惠心及下終不<lb/>
　　言以彰已功問猶言也<hi>崔</hi>勿問所謂益无方有孚惠<lb/>
　　我德所謂反乎爾者也<hi>介</hi>五有惠心六二信之惠我<lb/>
　中正之德也問而後惠惠亦狹矣<hi>朱</hi>
上九莫益之或擊之立心勿恒凶象曰莫益之偏辭也<lb/>
<pb n="74a"/>
或擊之自外來也<lb/>
　處益之極求益无已心无恒也人道惡盈怨者非一<lb/>
　故或擊之獨唱莫和是偏辭也<hi>注</hi>自外來者怨者非<lb/>
　一不待召也<hi>正</hi>五以中正人皆歸之極亢乗尊過求<lb/>
　莫附雖有其應豈附之哉獨自益之人不益矣不能<lb/>
　修整立心无常多求於人人所忿也益窮反損故有<lb/>
　自外而擊之者<hi>子</hi>以陽居上而有應在下是能益下<lb/>
　也然益過而更行之則惠偏而謗興焉故曰莫益之<lb/>
<pb n="74b"/>
　謗興則怨聚攻者非一故曰或擊之此明損益之象<lb/>
　在夫權衡也過則損之不及則益之用在變通不可<lb/>
　固其常心也守恒則凶<hi>牧</hi>
　<lb/>
　<lb/>
　<lb/>
　<lb/>
　周易義海撮要卷四<lb/>
</p>
<p>
</p>
  </div>
</body>
</text>
</TEI>
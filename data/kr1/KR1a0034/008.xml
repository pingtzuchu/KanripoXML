<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周易義海撮要卷八</head>
    <p>
<pb n="1a"/>
欽定四庫全書<lb/>
　周易義海撮要卷八　　　宋　李衡　撰<lb/>
　　　繫辭下<lb/>
八卦成列象在其中矣因而重之爻在其中矣剛柔相<lb/>
推變在其中矣繫辭焉而命之動在其中矣吉凶悔吝<lb/>
者生乎動者也<lb/>
　乾坤成列而易立乎其中者易之義也八卦成列而<lb/>
　象在其中者易之象也易之義緼於乾坤而已矣故<lb/>
<pb n="1b"/>
　乾坤成列而易之義立易之象則乾坤不足以盡之<lb/>
　故八卦成列而易之象見方其三畫以象三才之定<lb/>
　體則謂之八卦作无所因至於兼三才而兩之以象<lb/>
　三才之變動則非復有所作也因之而已矣故曰因<lb/>
　而重之成列者八卦而已曰象在其中者盖八卦相<lb/>
　錯則六十四卦成也因而重之者成卦而已而曰爻<lb/>
　在其中者蓋爻者九六之數也九六之數定而卦成<lb/>
　卦成則爻亦隨之也象者一卦之成體也故天下之<lb/>
<pb n="2a"/>
　賾存焉爻者六位之變動也故天下之動存焉剛柔<lb/>
　相推所以成爻也而爻者言乎變則變斯在其中矣<lb/>
　繫辭焉而命之所以明爻也而辭者以鼓天下之動<lb/>
　則動斯在其中矣一闔一闢而不可以常言者變也<lb/>
　征行作為出入往来而不可以静言者動也命之定<lb/>
　吉凶而不易也猶天之命萬物也卦則兆於成列而<lb/>
　備於重爻則兆於變而備於動故吉凶悔吝生焉<hi>龔</hi>
　道无變動則為三才而八卦以象告道有變動則為<lb/>
<pb n="2b"/>
　六爻而九六以數倚天數肇於一地數起于二木生<lb/>
　於三金别於四而土備於五此數之自然也參天數<lb/>
　而得九兩地數而得六九六定其數而卦成卦成而<lb/>
　為爻爻成而變動備矣蓋易者象而己發天下之賾<lb/>
　而託於健順動入陷麗止説之用寓天下之道而形<lb/>
　於天地山澤風雷水火之物則八卦成列而象斯在<lb/>
　其中矣卦始於三畫未有爻也因而重之則其體有<lb/>
　上下其位有内外其時有初終其序有先後其數有<lb/>
<pb n="3a"/>
　九六其序有本末而爻在其中矣五陽也而居之以<lb/>
　六二陰也而居之以九柔来而文剛分剛上而文柔<lb/>
　剛柔之中不中屢變而无常也故曰剛柔相推變在<lb/>
　其中矣蹇之不可以往也坎之不可以出也大過之<lb/>
　可以大有為睽之可以小事履之所以經世需之所<lb/>
　以待時率其辭而揆其方天下之動不可易矣故曰<lb/>
　繫辭焉而命之動在其中矣曰在其中者其理猶隠<lb/>
　也聖人繫辭焉而命之吉凶則吉凶悔吝者生乎動<lb/>
<pb n="3b"/>
　者也天下之理動不若靜静而无為則蕩然无執孰<lb/>
　為吉凶不覩一疵孰為悔吝動而交物則所謂吉者常<lb/>
　少而凶悔吝者常多此聖人之動所以常寓於不得<lb/>
　已者歟<hi>鄭</hi>
剛柔者立本者也變通者趣時者也吉凶者貞勝者也<lb/>
天地之道貞觀者也日月之道貞明者也天下之動貞<lb/>
夫一者也<lb/>
　六十四卦君臣父子之法皆由此剛柔之象為之根<lb/>
<pb n="4a"/>
　本如剛定體為乾柔定體為坤陽卦兩隂而一陽隂<lb/>
　卦兩陽而一隂所以立卦之根本也一卦之體象其<lb/>
　一時一爻之義象其一人如屯難之時其卦體象屯<lb/>
　初九居卦之始而盤桓利居貞利建候六二則女子<lb/>
　貞不字之類言君子動作之閒必從時也貞者正也<lb/>
　夫有動則未免乎累徇吉則未免乎凶盡㑹通之變<lb/>
　而不累於吉凶者其惟貞正乎若爻之吉行大正之<lb/>
　道則其事愈吉若爻之凶行大正之道則其事不至<lb/>
<pb n="4b"/>
　於凶也天地生成之理本於正一故為物之所觀日<lb/>
　月往来不停臨照下土不混其光蓋各得貞一而明<lb/>
　有所一也少者多之所貴寡者衆之所宗故天下之<lb/>
　情偽人事之動靜皆歸於一而後可正也<hi>胡</hi>爻有剛<lb/>
　柔不有兩則一不立所以立本也剛柔相變通其變<lb/>
　以盡利者趣時也趣時者時中也故曰乾坤毁則无<lb/>
　以見易矣剛柔相錯有當有否則吉凶生又曰吉凶<lb/>
　者貞勝也何謂也此於動中明乎不動者也韓康伯<lb/>
<pb n="5a"/>
　謂不累乎吉凶是也張載曰有義命當吉當凶當否<lb/>
　當亨者聖人不使避凶趨吉一以貞勝而不顧如大<lb/>
　人否亨有隕自天過渉滅頂凶无咎損益龜不克違<lb/>
　及其命亂也之類天地之道有升降然上下之觀不<lb/>
　動也故曰天地之道貞觀也日月之道有往來然晝<lb/>
　夜之明不動也故曰日月之道貞明也天下之動吉<lb/>
　凶之變多矣而君子安其義命一以貞勝吉凶不能<lb/>
　動何累之有故曰天下之動貞夫一也一者貞也貞<lb/>
<pb n="5b"/>
　所以一天下之動此彖辭爻辭所以貴夫貞也吉凶<lb/>
　以貞勝故能立天下之本趣天下之時<hi>朱</hi>
夫乾確然示人易矣夫坤隤然示人簡矣<lb/>
　確剛貌也隤柔貌也乾坤皆恒一其徳物由以成故<lb/>
　簡易也<hi>舊注</hi>夫乾陽至剛確然不易示人為君為父<lb/>
　為夫之道不亦易乎坤陰至柔隤然至順示人為臣<lb/>
　為子為婦之道不亦簡乎<hi>朱</hi>確然堅髙也乾之徳不<lb/>
　陷乎隂而其道上行崇以臨之刻以制之可謂確然<lb/>
<pb n="6a"/>
　矣然昭之以象覿之以文則日月有象雲漢有章因<lb/>
　性而已其徳行常易也坤之勢承天而以下為順其<lb/>
　厚以載物其靜以代終可謂隤然矣然山河之融結<lb/>
　草木之華實其止説以性其生成以時循理而己其<lb/>
　徳行常簡也<hi>鄭</hi>
爻也者效此者也象也者像此者也爻象動乎内吉凶<lb/>
見乎外功業見乎變聖人之情見乎辭<lb/>
　兆數見乎卦動乎内也吉凶見乎外得失騐於事也<lb/>
<pb n="6b"/>
　功業由變以興故見乎變辭也者各指其所之故曰<lb/>
　情也<hi>注</hi>乾剛坤柔以立本者也爻也者效乾坤之動<lb/>
　者也天道下濟地道上行剛柔相推變通以趨時者<lb/>
　也象也者像乾坤之象也　爻有變動象亦像之爻<lb/>
　象動乎内者有當有否則人事之見於外者有吉有<lb/>
　凶人與乾坤一也吉凶之變有術通之凶者反之吉<lb/>
　則功業不期於見而見也觀此則乾坤示人足矣聖<lb/>
　人必以彖言乎象爻言乎變繫辭以言吉凶者聖人<lb/>
<pb n="7a"/>
　之情愛人无己也恐其陷於凶咎是以指其所之故<lb/>
　考乎其辭則聖人之情見矣<hi>朱</hi>道之在事者爻效之<lb/>
　其在理者象像之靜而已則吉凶泯而未見動乎内<lb/>
　然後吉凶見乎外故曰爻象動乎内吉凶見乎外興<lb/>
　事造業謂之功功之所成謂之業情者性之動辭者<lb/>
　言之文復命曰常則道之貞所以治身也出而應物<lb/>
　則帝之所興王之所起應時而造者或損或益不可<lb/>
　以為常也故曰功業見乎變聖人也者盡性而足則<lb/>
<pb n="7b"/>
　无言可也其發之於彖著之於爻者亦曰以情言而<lb/>
　已則辭之所寓者特聖人之情而已故曰聖人之情<lb/>
　見乎辭易曰辭有險易又曰繫辭焉以盡其言夫險<lb/>
　易之理明而天下知其所趨則不陷乎凶咎悔吝之<lb/>
　域聖人之情蓋可見矣<hi>鄭</hi>
天地之大徳曰生聖人之大寳曰位何以守位曰仁何<lb/>
以聚人曰財理財正辭禁民為非曰義<lb/>
　乾大生也坤廣生也乾坤合而成徳生物而已聖人<lb/>
<pb n="8a"/>
　成位乎兩間則有其徳无其位不能兼善天下於其<lb/>
　位也慎之重之在卦則尊位也天地之大徳曰生者<lb/>
　仁也聖人之成位乎兩間者仁而已不仁不足以參<lb/>
　天地聖人者聰眀睿智神武而不殺不殺者好生也<lb/>
　仁被萬物取財於天地則財不可勝用其民養生喪<lb/>
　死无憾可以保四海守宗廟社稷矣理財者節之以<lb/>
　制度也節之類是也正辭者正邪說也六辭是也禁<lb/>
　民為非者禁其非歸之於是也如是乃得其宜故曰<lb/>
<pb n="8b"/>
　義<hi>朱</hi>歛聚有經費出有法兼并无所肆其開闔邦國<lb/>
　不得擅其節制此之謂理財垂法於象魏讀法於鄉<lb/>
　黨著之話言布之典冊上言之以為命下守之以為<lb/>
　令此之謂正辭奢不得僭上賤不得踰貴造言者有<lb/>
　誅偽行者有刑有以率其怠倦有以鋤其强梗此之<lb/>
　謂禁民為非凡此皆義也<hi>鄭</hi>理財者䟽理其出入之<lb/>
　道使不壅耳非取之也正辭者正名也<hi>坡</hi>
古者包羲氏之王天下也仰則觀象於天俯則觀法於<lb/>
<pb n="9a"/>
地觀鳥獸之文與地之宜近取諸身逺取諸物於是始<lb/>
作八卦以通神明之徳以類萬物之情<lb/>
　東方之宿為蒼龍南方之宿為朱雀西方之宿為白<lb/>
　虎北方之宿為龜蛇此仰觀之象也山川丘陵地之<lb/>
　法也既觀天垂象之文又觀地所生之宜然後近取<lb/>
　諸身則如乾為首坤為腹震為足艮為手之類逺取<lb/>
　諸物則如乾為龍坤為馬山澤雷風之類因此天地<lb/>
　萬物之象然後興起八卦天地之道陰陽之運變通<lb/>
<pb n="9b"/>
　不測之冝吉凶未兆之事所謂神明之徳也萬物之<lb/>
　情狀至煩至衆聖人作此八卦類聚萬品之情偽皆<lb/>
　可見也<hi>胡</hi>鳥獸之文即天文太𤣥曰察龍虎之文觀<lb/>
　鳥龜之理舉鳥獸則龜見矣仰觀龍虎鳥龜之文其<lb/>
　形成於地俯觀山川原隰之宜其象見於天凡在地<lb/>
　者皆法天者也近取諸身則八卦具於百骸而身无<lb/>
　非物逺取諸物則八卦具於萬物而物无非我故神<lb/>
　明之徳雖異而可通萬物之情雖衆而可類其道至<lb/>
<pb n="10a"/>
　於一以貫之包羲氏所以作易者何仁也<hi>朱</hi>
作結䋲而為網罟以佃以漁蓋取諸離<lb/>
　網罟之用必審物之所麗魚麗於水獸麗於山是也<lb/>
　<hi>注</hi>上古茹毛飲血故教之以佃漁蓋取諸離巽繩離<lb/>
　目網目謂之罟兩目相連結繩為之網罟也離雉佃<lb/>
　也兊巽為魚漁也觀此則伏羲因八卦而重明之矣<lb/>
　<hi>朱</hi>離之卦以一柔而麗兩剛之間則小者无不麗也<hi>龔</hi>
包羲氏沒神農氏作斲木為耜揉木為耒耒耨之利以<lb/>
<pb n="10b"/>
敎天下蓋取諸益<lb/>
　制器致豐以益萬物<hi>注</hi>神農時民厭鮮食而食草木<lb/>
　之實聖人因是以達其不忍之心故教以耒耜之利<lb/>
　其益无方矣<hi>朱</hi>耜者耒首也斲木之鋭而為之耒者<lb/>
　耜之柄也屈木之直而為之益之成卦上震下巽為<lb/>
　木以動入為用益者於佃漁為益也<hi>龔</hi>
日中為市致天下之民聚天下之貨交易而退各得其<lb/>
所蓋取諸噬嗑<lb/>
<pb n="11a"/>
　是時民甘其食羙其服至死不相往来故教之以交<lb/>
　易<hi>朱</hi>離上明而日中震下動而交易動而合合而為<lb/>
　養也其序與八政二曰貨同<hi>龔</hi>日中之時取其逺近<lb/>
　之人皆得以相及<hi>胡</hi>市人之所聚異方之所合設法<lb/>
　以合物<hi>注</hi>
神農氏没黃帝堯舜氏作通其變使民不倦神而化之<lb/>
使民冝之易窮則變變則通通則久是以自天祐之吉<lb/>
无不利<lb/>
<pb n="11b"/>
　是通物之變故樂其善則不懈倦通變則无窮故可<lb/>
　久<hi>注</hi>事久不變則民倦而窮故開通其變量時制器<lb/>
　使民用之日新而不懈倦也若黄帝已上衣鳥獸之<lb/>
　皮其後人多獸少事或窮乏故以絲麻布帛而制衣<lb/>
　裳是神而變化使民得冝也<hi>孔</hi>黄帝堯舜其名號雖<lb/>
　殊其所以應時而趨變凡以為民而已執久則釋視<lb/>
　久則瞬事久則弊不更則斁故通其變者使民不倦<lb/>
　而已非常之變黎民懼焉故神而化之使民宜之川<lb/>
<pb n="12a"/>
　行而渉陸行而塗也為之舟車以通之木處而顛土<lb/>
　處而病也為之宫室以居之為之棺槨以易溝壑之<lb/>
　陋為之書契以革結繩之簡為之衣裳以辯上下為<lb/>
　之弧矢以威不恪患至而為之備事來而為之應法<lb/>
　之所未病聖人不强易民之所未厭聖人不强去凡<lb/>
　此者所謂通其變也如天之運如神之化在之而不<lb/>
　示其所以在之之迹宥之而不示其所以宥之之事<lb/>
　其效至於民無所施其智巧也日用飲食而已此之<lb/>
<pb n="12b"/>
　謂使民宜之物則備而有窮道則通而无弊易者道<lb/>
　也故窮則變變則通通則久天下之事所以易虧而<lb/>
　亟壞者變而不能通也道之所以自古而固存者一<lb/>
　闔一闢往來不窮也故常久而不已者天地之道而<lb/>
　顯然无閒者莊子謂之命此所以自天祐之吉无不<lb/>
　利歟<hi>鄭</hi>神農氏沒民情已厭黄帝堯舜作因其可變<lb/>
　變而通之使民日用其道而不倦而又㣲妙入神化<lb/>
　而无迹天下各得其宜蓋易道陽極變陰陰極變陽<lb/>
<pb n="13a"/>
　變則不窮不窮則可久而不息善乎變通所以趨時<lb/>
　也是以自天祐之吉无不利聖人先後天故也<lb/>
黄帝堯舜垂衣裳而天下治蓋取諸乾坤<lb/>
　敎民始於有君臣上下而後禮義有所措故衣上裳<lb/>
　下示之以君臣之義猶乾尊坤卑之象<hi>龔</hi>神農時與<lb/>
　民並耕而食饔飱而治至是尊卑定位君逸臣勞乾<lb/>
　坤无爲六子自用<hi>朱</hi>
刳木為舟剡木為楫舟楫之利以濟不通致逺以利天<lb/>
<pb n="13b"/>
下蓋取諸渙<lb/>
　渙上巽下坎巽為木坎為水故其象曰利渉大川乘<lb/>
　木有功也又曰渙者離也為舟楫以濟天下使免其<lb/>
　沉溺之患此亦變通之一端也<hi>胡</hi>上古山无蹊澤无<lb/>
　梁至是舟楫之利以濟不通<hi>朱</hi>
服牛乘馬引重致逺以利天下蓋取諸隨<lb/>
　調習馬牛負重致逺動作行止皆隨於人也<hi>胡</hi>引重<lb/>
　致逺施諸塗以利天下猶隨之前動而後說也<hi>龔</hi>隨<lb/>
<pb n="14a"/>
　隨宜也服牛乘馬隨物所之各得其冝也<hi>注</hi>
重門擊柝以待暴客蓋取諸豫<lb/>
　取其豫備<hi>注</hi>雷出地中奮以發生萬物物既生而各<lb/>
　遂其安故豫樂也治平之時外有警備奸人不能犯<lb/>
　則在内者自然安矣<hi>胡</hi>
斷木為杵掘地為臼臼杵之利萬民以濟蓋取諸小過<lb/>
　杵須短木臼須鑿地<hi>孔</hi>聖人既敎人粒食以自養又<lb/>
　敎精治其五穀是小有過為其事也<hi>胡</hi>上動而下止<lb/>
<pb n="14b"/>
　<hi>龔</hi>
弦木爲弧剡木為矢弧矢之利以威天下葢取諸睽<lb/>
　物乖則爭興弧矢之用所以威乖争也<hi>注</hi>弧矢之用<lb/>
　相睽不可以相見<hi>缺</hi>而卒所以治睽猶之火動於上<lb/>
　而澤動於下也<hi>龔</hi>
上古穴居而野處後世聖人易之以宫室上棟下宇以<lb/>
待風雨蓋取諸大壯<lb/>
　宫室壯大於穴居<hi>注</hi>穴居者常也野處者暫也穴居<lb/>
<pb n="15a"/>
　則非棟宇之逸野處則有風雨之勞故易之以宫室<lb/>
　上棟以致髙下宇以致周以待風雨猶大壯二陰在<lb/>
　上以動四陽在下而壯故二陰不能陵也<hi>龔</hi>
古之葬者厚衣之以薪葬之中野不封不樹喪期无數<lb/>
後世聖人易之以棺槨蓋取諸大過<lb/>
　取其過厚<hi>注</hi>送終追逺欲其過厚<hi>孔</hi>
上古結䋲而治後世聖人易之以書契百官以治萬民<lb/>
以察蓋取諸夬<lb/>
<pb n="15b"/>
　書契以決斷萬事<hi>注</hi>言有所不能記者則書述之事<lb/>
　有所不能信者則契别之百官以治事辯而不相亂<lb/>
　也萬民以察情盡而不相欺也以衆明照闇猶五剛<lb/>
　之決一柔也<hi>龔</hi>
是故易者象也象也者像也彖者材也爻也者效天下<lb/>
之動者也是故吉凶生而悔吝著也<lb/>
　易者象也言其剛柔相易一竒一耦而可見與天之<lb/>
　象同也然未成形也象也者像也言人象之也擬諸<lb/>
<pb n="16a"/>
　其形容象其物宜與人之像同也作卦以通神明之<lb/>
　徳制器以成天地之文皆所謂像也有是像則有是<lb/>
　材像者體也以上下言也材者用也以内外言也以<lb/>
　人言之股肱耳目方圓上下像也能視能聽能動能<lb/>
　静材也故象者像也言易之成卦如此彖者材也言<lb/>
　卦之成徳如此爻也者效天下之動者也言材之趨<lb/>
　時如此<hi>龔</hi>
陽卦多陰陰卦多陽其故何也陽卦竒陰卦耦其徳行<lb/>
<pb n="16b"/>
何也陽一君而二民君子之道也陰二君而一民小人<lb/>
之道也<lb/>
　少者多之所宗一者衆之所歸陽卦二陰故竒為之<lb/>
　君陰卦二陽故耦為之主陽君道也陰臣道也君以<lb/>
　无為統衆无為則一也臣以有事代終有事則二也<lb/>
　故陽爻畫竒以明君道必一陰爻畫兩以明臣體必<lb/>
　二斯則陰陽之數君臣之辨也以一為君君之徳也<lb/>
　二居君位非其道也故陽卦曰君子之道陰卦曰小<lb/>
<pb n="17a"/>
　人之道<hi>注</hi>震坎艮陽卦也以一竒為主故多陰巽離<lb/>
　兊陰卦也以一耦為主故多陽所因之故也成卦之<lb/>
　所主不同則徳行不同者所得之性也一則精君道<lb/>
　也二則雜民道也陽卦以竒為主則是以一為君者<lb/>
　也以一為君則所貴在一而所賤在二所主在一而<lb/>
　所役在二可以為天下正者也君子之道也陰卦以<lb/>
　耦為主則是以二為君者也以二為君則雜而不一<lb/>
　乃小人之道也故孔子以九卦明之<hi>龔</hi>
<pb n="17b"/>
易曰憧憧往来朋從爾思子曰天下何思何慮天下同<lb/>
歸而殊塗一致而百慮天下何思何慮日往則月來月<lb/>
往則日来日月相推而明生焉寒往則暑来暑往則寒<lb/>
来寒暑相推而嵗成焉往者屈也来者信也屈信相感<lb/>
而利生焉尺蠖之屈以求信也龍蛇之蟄以存身也精<lb/>
義入神以致用也利用安身以崇徳也過此以往未之<lb/>
或知也窮神知化徳之盛也<lb/>
　九四以陽居陰位不平也當咸感之時不能任仁義<lb/>
<pb n="18a"/>
　之道以不正之身思慮其朋以求所感其道不廣<hi>胡</hi>
　天下之動必歸乎一思以求朋未能一也一以感物<lb/>
　不思而至夫少則得多則惑塗雖殊其歸則同慮雖<lb/>
　百其致則一苟識其要不在博求一以貫之不慮而<lb/>
　盡精義物理之㣲者也神寂然不動感而遂通故能<lb/>
　乘天下之㣲㑹而通其用也利用之道由安其身而<lb/>
　後動也精義由於入神以致用利用由於安身以崇<lb/>
　徳理必由乎其宗事各本乎其根歸根則寧天下之<lb/>
<pb n="18b"/>
　理得也若役其思慮以求動用忘其安身以殉功美<lb/>
　則偽彌多而理愈失名彌美而累愈彰矣<hi>注</hi>咸之九<lb/>
　四憧憧往來非致一也而致一之道在乎精義利用<lb/>
　而已精義者乃所以入神而致用也利用者乃所以<lb/>
　安身而崇徳也<hi>龔</hi>恐天下沿其末流而不知反其宗<lb/>
　故寄之不知以為窮恐天下相追於无窮而不已故<lb/>
　指其盛徳以為藝極精義者窮理也入神者盡性以<lb/>
　至於命也窮理盡性以至於命豈徒然哉將以致用<lb/>
<pb n="19a"/>
　也用利則身安而徳崇矣<hi>坡</hi>
易曰困于石據於蒺藜入于其宫不見其妻凶子曰非<lb/>
所困而困焉名必辱非所據而據焉身必危既辱且危<lb/>
死期將至妻其可得見邪<lb/>
　困之六三不能安其身以崇徳况利用乎<hi>龔</hi>上干九<lb/>
　四故名辱下據九二故身危上又无應所以凶<hi>孔</hi>
易曰公用射隼于髙墉之上獲之无不利子曰隼者禽<lb/>
也弓矢者器也射之者人也君子藏器於身待時而動<lb/>
<pb n="19b"/>
何不利之有動而不括是以出而有獲語成器而動者也<lb/>
　解之上六能利用也况安身以崇徳乎<hi>龔</hi>三不應上<lb/>
　以陰居陽上六處解之極欲除悖道而去之也<hi>石</hi>
子曰小人不恥不仁不畏不義不見利不勸不威不懲<lb/>
小懲而大誡此小人之福也易曰屨校滅趾无咎此之<lb/>
謂也善不積不足以成名惡不積足以滅身小人以小<lb/>
善為无益而弗為也以小惡為无傷而弗去也故惡積<lb/>
而不可揜罪大而不可解易曰何校滅耳凶<lb/>
<pb n="20a"/>
　初九受刑之始屨交其足罪未甚大上九居受刑之<lb/>
　終惡積罪深何校其首滅没其耳大凶之道<hi>胡</hi>即精<lb/>
　義以致用者致用之至也即利用而安身者安身之<lb/>
　至也不能有見於其始事至而後懼禍萌而後悔者<lb/>
　則其次也若噬嗑之初九是也過而不能止則為噬<lb/>
　嗑之上九矣<hi>孔</hi>
子曰危者安其位者也亡者保其存者也亂者有其治<lb/>
者也是故君子安而不忘危存而不忘亡治而不忘亂<lb/>
<pb n="20b"/>
是以身安而國家可保也易曰其亡其亡繫于苞桑<lb/>
　否之九五能安身者也<hi>龔</hi>九五當否塞之時能休去<lb/>
　天下之否常自思慮戒慎是猶繫其社稷于苞桑之<lb/>
　上其根深固不可拔也桑根深固苞叢生也<hi>胡</hi>
子曰徳薄而位尊知小而謀大力小而任重鮮不及矣<lb/>
易曰鼎折足覆公餗其形渥凶言不勝其任也<lb/>
　鼎之九四不能利用者也此五卦之六爻申利用也<lb/>
　<hi>龔</hi>處上體之下而又應初既承且施非己所堪<hi>孔</hi>
<pb n="21a"/>
子曰知幾其神乎君子上交不諂下交不瀆其知幾乎<lb/>
幾者動之㣲吉之先見者也君子見幾而作不俟終日<lb/>
易曰介于石不終日貞吉介如石焉寧用終日斷可識<lb/>
矣君子知微知彰知柔知剛萬夫之望<lb/>
　豫之六二知幾神之事也精義不足以明之<hi>龔</hi>形而<lb/>
　上者況之道形而下者況之器於道不㝠而有交焉<lb/>
　未離乎諂也於器不絶而有交焉未免乎瀆也能无<lb/>
　諂瀆窮理者也幾者去无入有理而未形不可以名<lb/>
<pb n="21b"/>
　尋不可以形覩者也唯神也不疾而速感而遂通故<lb/>
　能昭然逺覧見於未形合抱之木起於毫末吉凶之<lb/>
　彰始於㣲兆故為吉之先見也<hi>注</hi>夫无守於中者不<lb/>
　有所畏必有所忽畏者常失於太蚤忽者常失於太<lb/>
　後既失之又懲而矯之則終身未嘗及事之㑹矣知<lb/>
　幾者不然其介也如石之堅上交不諂无所畏也下<lb/>
　交不瀆无所忽也上无所畏下无所忽事至則發而<lb/>
　已矣知幾者衆之所望以為進退之候<hi>坡</hi>凡百之事<lb/>
<pb n="22a"/>
　皆自小而至大自柔而至剛也<hi>胡</hi>
子曰顔氏之子其殆庶幾乎有不善未嘗不知知之未<lb/>
嘗復行也易曰不逺復无祗悔元吉<lb/>
　復初九殆庻幾所謂精義也<hi>龔</hi>當羣陰用事之時獨<lb/>
　以一陽反於地下以萌生萬物復之初九來復之速<lb/>
　者也<hi>胡</hi>其心至靜而清明故不善觸之未嘗不知知<lb/>
　之未嘗復行也知之而復行者非真知也世所以不<lb/>
　食烏喙者徒以知之審也如使知不善如知烏喙則<lb/>
<pb n="22b"/>
　世皆顔子矣所以不及聖人者猶待知爾詩曰不識<lb/>
　不知順帝之則<hi>坡</hi>
天地絪緼萬物化醇男女媾精萬物化生易曰三人行<lb/>
則損一人一人行則得其友言致一也<lb/>
　精義則足以致一若損之六三是也<hi>龔</hi>六三若更與<lb/>
　二人同往承上則上所不納是三人俱行并六三不<lb/>
　相納是則損一人也若六三獨行則上所容受故云<lb/>
　一人行則得其友此言衆不如寡三不如一也<hi>孔</hi>損<lb/>
<pb n="23a"/>
　之時損下以益於君若三四五以三陰上進其志不<lb/>
　一必損上九之陽若六三獨往則得應正之道得其<lb/>
　友也<hi>龔</hi>人之生有氣之質有性之本剛柔不齊者氣<lb/>
　也性之本則一而已故曰天地貞觀也日月貞明也<lb/>
　氣豈能變哉天地萬物其本一也天地升降其氣絪<lb/>
　緼萬物化矣醇而未雜序卦曰有天地然後有萬物<lb/>
　<hi>劉牧</hi>曰乾道自然而成男坤道自然而成女序卦言<lb/>
　萬物則男女在其中矣曰萬物化醇者言其一未始<lb/>
<pb n="23b"/>
　離也天地既生萬物萬物各有陰陽精氣相交化生<lb/>
　无窮序卦曰有萬物然後有男女<hi>劉牧</hi>曰咸卦不繫<lb/>
　之於離坎以離坎而上男女自然而生咸卦而下男<lb/>
　女媾合而生曰男女化生者言有兩則有一也損之<lb/>
　言六三曰三人行則損一人一人行則得其友言致<lb/>
　一也致一則殊塗而同歸一致而百慮矣老氏論天<lb/>
　地王侯得一又曰天地相合而降甘露老氏之所謂<lb/>
　得一相合即夫子所謂致一也其在卦則六爻相應<lb/>
<pb n="24a"/>
　合而致用是也<hi>朱</hi>
子曰君子安其身而後動易其心而後語定其交而後<lb/>
求君子修此三者故全也危以動則民不與也懼以語<lb/>
則民不應也无交而求則民不與也莫之與則傷之者<lb/>
至矣易曰莫益之或擊之立心勿恒凶<lb/>
　益之上九不能致一者也此四卦者申精義也<hi>龔</hi>夫<lb/>
　虚己存誠則衆之所不舎躁以有求則物之所不與<lb/>
　也<hi>注</hi>當益之時損上以益下損君以益民今此上九<lb/>
<pb n="24b"/>
　當益之時反自求於下既求於下心又无厭故為人<lb/>
　之所不與豈惟不與抑亦為人之所擊弃也<hi>胡</hi>所謂<lb/>
　全者合我與人而為一也動而與之者安其身而後<lb/>
　動也語之而應者易其心而後語也求之而與者定<lb/>
　其交而後求也三者得故能以天下為一家中國為<lb/>
　一人故曰君子修此三者故全也離而為二物我成<lb/>
　敵莫與之擊之者至矣故曰立心勿恒凶勿恒者不<lb/>
　一之謂也<hi>朱</hi>
<pb n="25a"/>
子曰乾坤其易之門邪乾陽物也坤陰物也陰陽合徳<lb/>
而剛柔有體以體天地之撰以通神明之徳其稱名也<lb/>
雜而不越於稽其類其衰世之意邪<lb/>
　大易之道變化之理皆由乾坤而出乾體剛健陽物<lb/>
　也坤體柔順陰物也二氣配合萬物以生則剛柔之<lb/>
　體上下之象自然而成以是陰陽竒耦之數可分而<lb/>
　神明之徳為可通也其卦爻錯雜物理煩碎然各有<lb/>
　倫理不相干亂稽考義類其因衰世之意耶<hi>胡</hi>萬物<lb/>
<pb n="25b"/>
　變化或生或成易有以象之是能通達神明之徳也<lb/>
　爻辭若見豕負塗之類是雜碎也然各依爻卦所宜<lb/>
　而言之是不相踰越也易之所論如亢龍有悔龍戰<lb/>
　於野箕子明夷西鄰禴祭之類皆論戰争盛衰之理<lb/>
　故云衰世之意<hi>孔</hi>乾坤其易之門邪乾坤不立易无<lb/>
　自而入矣乾剛者陽之物老陽之䇿也其徳健坤柔<lb/>
　者陰之物老陰之策也其徳順陰陽氣也剛柔形也<lb/>
　氣變而有形形具而有體是故緫䇿成爻健順合徳<lb/>
<pb n="26a"/>
　而剛柔之體見矣聖人以此體天地之撰體形容之<lb/>
　也撰定也形容天地之所定者體造物也即剛柔有<lb/>
　體是已天神也地明也通神明之徳者示幽顯一源<lb/>
　也即陰陽合徳是已陰陽相盪剛柔相推自乾坤而<lb/>
　變八卦自八卦而變六十四卦三百八十四爻其稱<lb/>
　名也雜然不齊枝葉至扶疎矣而亦不越乎陰陽二<lb/>
　端乾坤其易之門邪伏羲始畫八卦文王監于二代<lb/>
　而作周易周公因于文王而作爻辭卦有象爻有變<lb/>
<pb n="26b"/>
　動繫辭焉而命之日益詳矣蓋時有汙隆道有升降<lb/>
　世既下衰不如是不足以盡天下之情偽何以知其<lb/>
　然哉於此稽考其類則知之矣<hi>朱</hi>陰陽合徳故雜剛<lb/>
　柔有體故不越<hi>坡</hi>撰者事也<hi>龔</hi>
夫易彰往而察來而㣲顯闡幽開而當名辨物正言斷<lb/>
辭則備矣其稱名也小其取類也大其旨逺其辭文其<lb/>
言曲而中其事肆而隠因貳以濟民行以明失得之報<lb/>
　往事必載來事豫占彰往察來也易之論説其初㣲<lb/>
<pb n="27a"/>
　之事至其終末顯著其初幽闇其終末闡明㣲顯而<lb/>
　闡幽也開而當名者開釋卦爻之義使當所象之名<lb/>
　若乾卦當龍坤卦當馬之類是也辨物正言者若辨<lb/>
　健物正言其龍若辨順物正言其馬開而當名辨物<lb/>
　正言凡此二事決斷於卦爻之辭則備具矣若豕負<lb/>
　塗噬腊肉之屬是以小物比喻大事也若近言龍戰<lb/>
　逺明陰陽鬬爭聖人變革其㫖逺也不直言得中居<lb/>
　職乃云黄裳元吉其辭文也變化无常不可為體例<lb/>
<pb n="27b"/>
　其言隨物屈曲而各中其理也易之所載之事其辭<lb/>
　放肆顯露而所論義理深而幽隠也因貳以濟民行<lb/>
　者欲使趣吉避凶行善不行惡也以明失得之報者<lb/>
　失則報之以凶得則報之以吉也<hi>孔</hi>夫易之為書以<lb/>
　八卦言之自震至乾彰徃也自巽至坤察來也一往<lb/>
　一來自内之外為往自外之内為來彰往故㣲顯察<lb/>
　來故闡幽顯莫如既往而有㣲而難知之理幽莫如<lb/>
　方來而有顯而易見之象開釋爻辭各當其名无隠<lb/>
<pb n="28a"/>
　也辨陰陽之物正吉凶之辭无遺也斷之以卦辭爻<lb/>
　辭則備矣觀乎此宜若坦然明白使人易曉矣然而其<lb/>
　稱名也小則百物不廢其取類也大則達之於天下<lb/>
　而有餘故其旨逺物相雜故其辭文其言致曲而後<lb/>
　中於道其事閎肆而其實本於隠非天下至神至精<lb/>
　至變有不能與也而又因其疑貳不决恐懼易入之<lb/>
　時以濟民行告之以吉凶悔吝之辭以明失得之必<lb/>
　報葢有逺害防患之心非衰世之意乎<hi>朱</hi>兼三才而<lb/>
<pb n="28b"/>
　兩之所謂二也夫道一而已然易之作必因其二而<lb/>
　後有内外有内外而後有好惡有好惡而後有得失<lb/>
　故孔子以易為衰世之意而興於中古者以其因二<lb/>
　也一以自用二以濟民<hi>坡</hi>可因者因之若无悔无咎<lb/>
　是也可貳者貳之若征吉征凶是也此藥病之說也<lb/>
　人之康寧无所事藥及其既病㦯勿藥以順之或以<lb/>
　藥相之勿藥以順易之所謂因也直以藥相之易之<lb/>
　所謂貳也濟民行相之也以明失得之報告之也<hi>龔</hi>
<pb n="29a"/>
易之興也其於中古乎作易者其有憂患乎是故履徳<lb/>
之基也謙徳之柄也復徳之本也恒徳之固也損徳之<lb/>
修也益徳之裕也困徳之辨也井徳之地也巽徳之制<lb/>
也<lb/>
　上古伏羲也中古文王也上古之時為天下者无思<lb/>
　也无為也易藏乎天中古衰世不特有思而又有憂<lb/>
　不特有為而又有患故易顯乎人惟有憂患故說卦<lb/>
　之序亦有修徳之意九卦是也故履者立於禮也謙<lb/>
<pb n="29b"/>
　者卑以自牧也復者復命知常也恒者物莫能傾也<lb/>
　恒以立本損益以趨時也困則異乎尚口乃窮也井<lb/>
　居之有常也巽行之有變也<hi>龔</hi>復其性明其心思慮<lb/>
　之門有不善之事必先改之是復性為徳之根本降<lb/>
　損其志修身之本利益於人有所包容困否之時備<lb/>
　歴艱苦知君子小人之道能明辨困苦之事可賤可<lb/>
　貴可貧可富而其志不可改猶井之居地權變之術<lb/>
　行號令以示法制巽之所以入也<hi>胡</hi>損其所有餘則<lb/>
<pb n="30a"/>
　累去而徳全益其所不足則智明而徳光无患而自<lb/>
　若者衆人也有憂而不改其操者君子也困則君子<lb/>
　小人較然見矣<hi>鄭</hi>傍出而起物者柄也謙之為道偏<lb/>
　矣然徳非謙莫起修之為言長也逺也民見其損之<lb/>
　患而未知其終以為益之效先難而後易此徳之逺<lb/>
　者也困則真偽别地者所在之謂老子曰埏埴以為<lb/>
　器當其无有器之用井以无有故徳在焉<hi>坡</hi>
履和而至謙尊而光復小而辨於物恒雜而不厭損先<lb/>
<pb n="30b"/>
難而後易益長裕而不設困窮而通井居其所而遷巽<lb/>
稱而隠<lb/>
　小者㣲而辨之不逺復也有所興為以益於物故曰<lb/>
　長裕因物興務不虚設也所居不移能遷其施稱揚<lb/>
　號令而百姓不知其由<hi>注</hi>卦有徳則有體有體則有<lb/>
　用履徳之基以徳言也履和而至以體言也履以和<lb/>
　行以用言也履者以柔履剛而能說故曰和說而應<lb/>
　乎乾則亨故曰至此禮之用和為貴也謙之成卦在<lb/>
<pb n="31a"/>
　九三以剛下人上承下綏衆陰歸之故尊而光尊而<lb/>
　光者隆而與人同也復小而辨於物則升而與物辨<lb/>
　也謙則其體光光斯大矣復則其體幽幽斯小矣雷<lb/>
　風相與巽而動剛柔皆應然後可以行所謂雜也雜<lb/>
　則冝厭而愈久所謂不厭也與湼而不淄同也損以<lb/>
　自損為先而後人益之故曰先難而後易益之道以<lb/>
　進則无疆以施則无方能長裕以輔萬物之自然而<lb/>
　不以人為設之故曰益長裕而不設困窮而通者恱<lb/>
<pb n="31b"/>
　也井居其所而遷者施也外剛則見内柔則伏故稱<lb/>
　而隠巽為權故能稱其性入故能隠<hi>龔</hi>履者禮也以<lb/>
　交物為事故其用以和為貴以辨上下則雖交而有<lb/>
　辨焉出而交物為无所至入而辨焉為有所至所謂<lb/>
　君子者其交也其辨也一而已故柔乘剛而不咥履<lb/>
　帝位而不疚以經世而无患若夫知交物之為和而<lb/>
　不知辨物之為至則在四而懷愬愬之志在二而為<lb/>
　幽人之事失其所履矣與物雜而不厭然後見君子<lb/>
<pb n="32a"/>
　若長沮桀溺之徒方且厭用之濁而自謂處其清冝<lb/>
　君子以為不可與同羣也忿欲之害性損之為難覺<lb/>
　而冝焉是即性也何難之有自生也而无益生之祥<lb/>
　自長也而无助長之害自成也而无勸戒之殆長而<lb/>
　至於裕其益也孰禦豈以飾為事哉不見是而无悶<lb/>
　困而通也井居而有遷義以徳分人也巽之應輕重<lb/>
　因彼而物莫能測也<hi>鄭</hi>雷風相與雜故不厭如使專<lb/>
　一則厭而遷矣有孚恵心不設也居其所而遷不求<lb/>
<pb n="32b"/>
　於物而物求之也稱舉也舉而人莫見者風<hi>坡</hi>受益<lb/>
　者不贅益之者不虧與時偕行如天地之裕萬物非<lb/>
　張設之也通者心亨也稱者輕重均也<hi>朱</hi>長養寛裕<hi>孔</hi>
履以和行謙以制禮復以自知恒以一徳損以逺害益<lb/>
以興利困以寡怨井以辨義巽以行權<lb/>
　復求諸己恒以一為徳損止於修身困而不濫无怨<lb/>
　於物井施无私義之方也反經合道順而後可<hi>注</hi>居<lb/>
　憂患之地而有得名之形則害之者衆故損之以逺<lb/>
<pb n="33a"/>
　害尤人者人亦尤之故多怨居有常所則分義明<hi>坡</hi>
　履以柔履剛以說應乾故以和行則不至於不可行<lb/>
　謙稱物平施故以制禮則不至於失節逺害者荀子<lb/>
　所謂恭儉屏五兵也興利者揚子所謂成天下之大<lb/>
　利也<hi>龔</hi>和者禮之用節者禮之體節而不和禮不行<lb/>
　矣禮自卑而尊人自後而先人不謙安能行禮有善<lb/>
　必自知之不善亦自知之修其善去其不善則復矣<lb/>
　雜而不厭非徇物也久而不變也久則其徳无二三<lb/>
<pb n="33b"/>
　矣損以修徳物无害之者恭寡過情可信儉易容也<lb/>
　因其所利而利之為益雖困而通在窮而恱樂天者<lb/>
　也自守以正與人必以正處己處人各得其宜井之<lb/>
　義與時推移湣然无際如行權稱物人見其適平而<lb/>
　已九卦履出乾謙復出坤恒出乎震損出乎艮益出<lb/>
　乎巽困井出乎坎獨不取乎離何也離萬物皆相見<lb/>
　之卦包羲氏取之文王内文明外柔順以蒙大難明<lb/>
　在地中時也<hi>朱</hi>
<pb n="34a"/>
易之為書也不可逺為道也屢遷變動不居周流六虚<lb/>
上下无常剛柔相易不可為典要唯變所適其出入以<lb/>
度外内使知懼又明於憂患與故无有師保如臨父母<lb/>
初率其辭而揆其方既有典常苟非其人道不虚行<lb/>
　此章言易有變動出入易之為書明天地之用其用<lb/>
　不過乎六爻不可逺也逺此而求之則違道逺矣其<lb/>
　道也屢遷有變有動不居其所升降往来循環流轉<lb/>
　於六位之中位謂之虚者虛其位以待變動也故太<lb/>
<pb n="34b"/>
　𤣥九位亦曰九虚或自上而降㦯自下而升上下无<lb/>
　常也剛来則柔往柔来則剛往剛柔相易也无常則<lb/>
　不可為典相易則不可為要行散徒徙唯變所適然<lb/>
　亦不過乎六爻不過者亦不可逺也其出入云者以<lb/>
　一卦内外言之兩體也出者自内之外往也入者自<lb/>
　外之内來也以是度外内之際而觀消息盈虚之變<lb/>
　出處進退之理使知戒懼當出而入與當入而出其<lb/>
　患一也故大觀在上窺觀者醜三陽方壯牽羊悔亡<lb/>
<pb n="35a"/>
　出入内外在於相形比四從二亦曰外離五用九亦<lb/>
　曰出唯精於義者能知之知義則知懼矣又此書明<lb/>
　於己之所當憂患與所以致憂患之故安不忘危存<lb/>
　不忘亡治不忘亂无有師保敎訓而嚴憚之明失得<lb/>
　之報也有如父母親臨而愛敬之見聖人之情也初<lb/>
　率其吉凶之辭揆其八卦之方則既有典常可守矣<lb/>
　葢不可逺者易之體也而有用焉其道也屢遷易之<lb/>
　用也而有懼焉知夫卦象合一體用同源者斯可以<lb/>
<pb n="35b"/>
　言易之書矣書載道者也待人而後行苟非其人道<lb/>
　不徒行<hi>朱</hi>以言者尚其辭以動者尚其變以制器者<lb/>
　尚其象以卜筮者尚其占欲違則不能也此之謂不<lb/>
　可逺其變也神游其動也雷行其周也天旋其流也<lb/>
　川通此之謂為道也屢遷道有出乎无方者不可以<lb/>
　方求故上下則无常有入乎不測者不可以體居故<lb/>
　剛柔則相易陽上而陰下為有常矣乾剛而坤柔為<lb/>
　不可易矣然且无常而相易則事之有典體之有要<lb/>
<pb n="36a"/>
　者豈足以喻於易之道哉一闔一闢往来不窮唯變<lb/>
　所適而已故曰上下无常剛柔相易不可為典要唯<lb/>
　變所適傳曰用之彌滿六虚則六虚者豈特六爻之<lb/>
　位哉此易之所以无乎不在也故曰仰而視之在乎<lb/>
　上俯而窺之在乎下典猶冊之有典要猶體之有要<lb/>
　典要者道也既有典常辭也其出入以度外内使知<lb/>
　懼又明於憂患與故无有師保如臨父母初率其辭<lb/>
　而揆其方既有典常者所以申言易之為書其不可<lb/>
<pb n="36b"/>
　逺如此也靜而己不渉於動性而已不交乎情則内<lb/>
　外泯而為一亦何患之有有出焉往而之上有入焉<lb/>
　來而之内則不可以无度也若中孚之初九以虞吉<lb/>
　屯之六三以无虞而吝則出入以度内外者凡使之<lb/>
　知懼而已非特知懼也又明於憂患與故則民之所<lb/>
　患與夫事之理无不察焉故雖无師保如臨父母則<lb/>
　易之為書能使人之愛敬殆若天性然初率其辭而<lb/>
　揆其方既有典常則易之辭見端而知末觀㫖而知<lb/>
<pb n="37a"/>
　歸若形之於影聲之於響其典為可考其常為可守<lb/>
　故也文言曰君子行此四徳者故曰乾元亨利貞元<lb/>
　亨利貞乾之徳也而必曰君子行然後可以為乾之<lb/>
　備則道果在天邪果在人也故曰苟非其人道不虚<lb/>
　行道之在天下賢者識其大者不賢者識其小者則<lb/>
　明於本數繫於末度而道待之以行者非聖人其孰<lb/>
　能與於此<hi>鄭</hi>
易之為書也原始要終以為質也六爻相雜唯其時物<lb/>
<pb n="37b"/>
也其初難知其上易知本末也初辭擬之卒成之終若<lb/>
夫雜物撰徳辨是與非則非其中爻不備噫亦要存亡<lb/>
吉凶則居可知矣知者觀其彖辭則思過半矣<lb/>
　此章言重卦六爻之義易之為書原始于初爻要終<lb/>
　於上爻成六位以為體質者也八卦八物也六爻六<lb/>
　時也六爻相雜時異而物異八卦本象也時物别象<lb/>
　也其本甚㣲故難知其末已著故易知初辭擬而後<lb/>
　言不亦難知乎卒成之其事終矣不易知乎上下之<lb/>
<pb n="38a"/>
　位以時言之初終也以道言之本末也以事言之始<lb/>
　卒也其質一也時變則事變事變則道與之俱未有<lb/>
　違時造事而成能者三畫非无本末也聖人何為重<lb/>
　卦曰理具乎其中其事則末也若夫揉雜八卦之時<lb/>
　撰定六爻之徳辨得失是非則非中爻不備中爻崔<lb/>
　憬所謂二三四五京房所謂互體是也葢物无常是<lb/>
　亦无常非施於彼者或不施於此用於古者或不行<lb/>
　於今蒙以九二納婦而六三取女則不吉節以初九<lb/>
<pb n="38b"/>
　不出而九二則不出失時得失是非不可不辨也噫<lb/>
　重卦六爻之意亦要諸吉凶存亡之辭而已有同位<lb/>
　而異物同物而異象同象而異辭要諸辭則四者不<lb/>
　同居然易見可指掌而知矣六爻者變動相錯而有<lb/>
　吉凶存亡者也彖辭者合内外二體以一爻相變而<lb/>
　有者也知者明於理則觀諸彖辭而爻義已知其過<lb/>
　半矣<hi>朱</hi>原始要終以為質此言六爻之終始也六爻<lb/>
　相雜唯其時物也此言六爻之剛柔也其初難知其<lb/>
<pb n="39a"/>
　上易知本末也此言六爻之㣲彰也初辭擬之卒成<lb/>
　之終此言六爻有初有終有始有卒有生有成有擬<lb/>
　有議也或以陰居陽或以陽居陰所謂雜物也或以<lb/>
　中或以正或以過或以不及所謂撰徳也是非者事<lb/>
　也以體而不一者雜也以道而迭作者撰也以言而<lb/>
　明之者辨也辯是與非原中爻之始也要存亡吉凶<lb/>
　要中爻之終也蓋有是非則位之存亡事之吉凶要<lb/>
　之則可知矣要者得其要也以辯是與非為要則存<lb/>
<pb n="39b"/>
　亡吉凶居可知矣言无待於動也以彖為要則知者<lb/>
　觀其彖辭而思過半矣言无待於爻也葢所要者愈<lb/>
　約則所見者愈易矣中爻者六爻之要也彖者一卦<lb/>
　之要也<hi>龔</hi>始於三畫成於六爻始有所萌易實原之<lb/>
　終有所歸易實要之<hi>鄭</hi>一卦之始終潛龍亢龍是也<lb/>
　一爻之始終履霜堅氷至是也六爻相雜錯各㑹其<lb/>
　時各主其事若屯卦初九盤桓利居貞是居貞之時<lb/>
　有居貞之事六二屯如邅如是乘陽屯邅之時有屯<lb/>
<pb n="40a"/>
　邅之事也初本也上末也初辭擬議其始故難知卒<lb/>
　者言上是事之卒了而成就終竟故易知也雜聚天<lb/>
　下之物撰聚衆人之徳辨是之與非則非中之一爻<lb/>
　不能備具中爻居一无偏能統攝一卦之義若乾之<lb/>
　見龍飛龍總攝乾卦之義坤之直方大攝坤之地道<lb/>
　黄裳元吉攝坤之臣道是也卦之存亡吉之與凶但<lb/>
　觀中爻則居然可知謂平居自知不須經營也聰明<lb/>
　知達之士觀文王卦下彖辭則思慮有益以過半矣<hi>孔</hi>
<pb n="40b"/>
二與四同功而異位其善不同二多譽四多懼近也柔<lb/>
之為道不利逺者其要无咎其用柔中也三與五同功<lb/>
而異位三多凶五多功貴賤之等也其柔危其剛勝邪<lb/>
　二四同陰功而内外異位二處中故多譽四逼於君<lb/>
　故多懼柔之為道須援而濟故不利逺者二之无咎<lb/>
　柔而處中也三五同陽功而位有貴賤三五陽位柔<lb/>
　非其位處之則危居以剛健勝其任也所貴乎柔者<lb/>
　含𢎞居中順而不失其貞者也所貴乎剛者閑邪存<lb/>
<pb n="41a"/>
　誠動而不違其節者也若剛以犯物則非剛之道柔<lb/>
　以卑佞則非柔之義也<hi>注</hi>二居中而不失其正又所<lb/>
　行之事无過不及故有嘉美之譽四上比五逼近於<lb/>
　君下在三之上近於權臣故當恐懼明三處下位之<lb/>
　極其柔居之則危不勝任矣其剛居之將以為勝邪<lb/>
　以剛居剛則有時乎過剛矣危則疾顛過則易敗所<lb/>
　以多凶<hi>朱</hi>謙懼遜說不可以大有為柔之道也方睽<lb/>
　之時柔進而上行小事吉而已詩稱仲山甫之徳曰<lb/>
<pb n="41b"/>
　柔嘉維則而己柔之為道不利逺者葢逺者大者非<lb/>
　柔之所能為也故其要止於无咎者以其用柔中故<lb/>
　也以過物而解難豈柔之所能濟哉三在下卦之上<lb/>
　而過中雖若乾之君子乾乾而且不能以无危也故<lb/>
　曰多凶五則操天下之利器所徃无不得志矣故多<lb/>
　功繫辭曰列貴賤者存乎位貴有常則功易以立賤<lb/>
　有等威而不僭以慢者以多凶故也故曰三多凶五<lb/>
　多功貴賤之等也<hi>鄭</hi>无待於陰冝貴不冝賤者剛也<lb/>
<pb n="42a"/>
　故三與五以貴賤等之有待於陽利近而不利逺者<lb/>
　柔也故二與四以逺近等之用柔中者多譽則五多<lb/>
　功者用剛中也三之柔危則二與四之柔為安三之<lb/>
　剛勝則五之剛為當而二之剛為不及矣<hi>龔</hi>
易之為書也廣大悉備有天道焉有人道焉有地道焉<lb/>
兼三材而兩之故六六者非它也三材之道也道有變<lb/>
動故曰爻爻有等故曰物物相雜故曰文文不當故吉<lb/>
凶生焉<lb/>
<pb n="42b"/>
　等類也乾陽物坤陰物爻有陰陽之類而後有剛柔<lb/>
　之用剛柔交錯𤣥黄相雜曰文<hi>注</hi>若天之覆若地之<lb/>
　載嘿而該之以言乎邇則靜而正揮而散之以言乎<lb/>
　逺則莫之禦此之謂廣大大之為天地微之為豚魚<lb/>
　幽之為鬼神之情狀變之為人物之死生无不該也<lb/>
　无不徧也此之謂悉備揚雄曰其上也懸天其下也<lb/>
　淪淵其纎也入薉其廣也包畛豈類此歟陰歛其質<lb/>
　陽散其文天道也靜翕以柔動闢以剛地道也以仁<lb/>
<pb n="43a"/>
　立人以義立我人道也天辟乎上而流元氣人位乎<lb/>
　中而統元識地辟乎下而統元形其體雖各立而其<lb/>
　用无不通此之謂材<hi>鄭</hi>凡反常者皆變也凡離靜者<lb/>
　皆動也爻以變動為體者也等者貴賤之序以内外<lb/>
　而言則二為卑五為貴初終亦然遇九而為陽遇六<lb/>
　而為陰故曰物陰為陰陽為陽所謂相辨也隂與陽<lb/>
　交陽與陰交所謂相雜也相雜而當則適稱其分而<lb/>
　已无過也无不及也惟其雜而不當或過焉或不及<lb/>
<pb n="43b"/>
　焉此吉凶之所以生也<hi>龔</hi>
易之興也其當殷之末世周之盛徳邪當文王與紂之<lb/>
事邪是故其辭危危者使平易者使傾其道甚大百物<lb/>
不廢懼以終始其要无咎此之謂易之道也<lb/>
　夫文不當而吉凶生則保其存者亡不忘亡者存安<lb/>
　其位者危不忘危者安懼以終始歸於无咎安危所<lb/>
　由爻象之大體也<hi>注</hi>其辭危者易辭多述憂危之事<lb/>
　以垂法後世使保身危懼避患難也周氏云當紂時<lb/>
<pb n="44a"/>
　不敢指斥紂惡故其辭危㣲而不正既有傾危以蒙<lb/>
　大難文王有天下是危者使平也若慢易不循易道<lb/>
　則使之傾覆紂之誅滅是也<hi>孔</hi>君子處小人之間其<lb/>
　辭危也危懼者使知可平慢易者使知必傾所以長<lb/>
　君子消小人也其道甚大君子小人无所不容不容<lb/>
　則不足以準天地百物不廢者所以形容其道所謂<lb/>
　悉備也初辭擬之卒成之終使知善不善之積成名<lb/>
　滅身非一朝一夕之漸故原始要終而懼焉其大要<lb/>
<pb n="44b"/>
　歸之无咎而已此之謂易之道易之道立人道以貫<lb/>
　天地為一者也<hi>朱</hi>其道甚大百物不廢者近之於身<lb/>
　逺之於物㣲之於无知幽之於无形皆在所取也懼<lb/>
　以終始則有平而无傾其要无咎則雖大而有要也<lb/>
　<hi>龔</hi>
夫乾天下之至健也徳行恒易以知險夫坤天下之至<lb/>
順也徳行恒簡以知阻能說諸心能研諸侯之慮定天<lb/>
下之吉凶成天下之亹亹者<lb/>
<pb n="45a"/>
　不易則為險不簡則為阻天險不可升地險山川丘<lb/>
　陵言險不言阻則知險為大難阻為小難以險阻告<lb/>
　人則萬物之心无不恱精妙諸侯之慮使諸侯以此<lb/>
　易道思慮諸物轉益精研<hi>孔</hi>聖人作大易之道能自<lb/>
　恱其心矣又能研究人之思慮使其情偽不作憂患<lb/>
　不生<hi>胡</hi>乾健而為萬物先莫或禦之故其徳行恒易<lb/>
　坤順以從乾无二適也其徳行恒簡以易也故知險<lb/>
　之為難以簡也故知阻之為疑簡生於易阻生於險<lb/>
<pb n="45b"/>
　簡易也故能恱諸心知險阻也故能研諸慮簡易者<lb/>
　我心之所固有反而得之能无恱乎以我所有慮其<lb/>
　不然能无研乎侯之衍文也王弼例畧曰能研諸慮<lb/>
　則衍文可知天下之吉凶藏於无形至難定也天下<lb/>
　之亹亹來而不已至難成也定之成之者簡易而已<lb/>
　<hi>朱</hi>定吉凶於卦爻之中使人勉勉從善不陷於邪佞<lb/>
　<hi>胡</hi>乾純陽也為天下之至健坤純陰也為天下之至<lb/>
　順至健矣與時偕行而无所積則疑若難而未嘗不<lb/>
<pb n="46a"/>
　易者因性故也至順矣與理偕㑹而无違則疑若煩<lb/>
　而未嘗不簡者以循理故也惟因性故拂性而行者<lb/>
　有所不為則知險矣此陰之所以不能陷也惟循理<lb/>
　故違理而動者有所不作則知阻矣此陽之所以不<lb/>
　能止也險在前也陽不能進而為需陰无得而勝焉<lb/>
　阻在前也坤自由而為比陽无得而勝焉此又乾坤<lb/>
　之不忽於陰陽而為健順之至歟<hi>鄭</hi>
是故變化云為吉事有祥象事知器占事知來天地設<lb/>
<pb n="46b"/>
位聖人成能人謀鬼謀百姓與能<lb/>
　或以漸變改或頓從化易或口之所云或身之所為<lb/>
　行吉事則知嘉祥之應視所象之事則知作器之方<lb/>
　言占卜之事則知未來之騐易之為道有此諸徳<hi>孔</hi>
　稽衆謀以定得失寄卜筮以考吉凶不復思慮而得<lb/>
　失自明不勞探討而吉凶自著類萬物之情通幽深<lb/>
　之故百姓樂推而不厭也<hi>注</hi>變化生於陰陽天道之<lb/>
　盡也云為生於言行人事之盡也祥者福之兆吉事<lb/>
<pb n="47a"/>
　有祥探其始也器形而下象事知器要其終也此事<lb/>
　之已然也占事知來得之於未然也天地設位乾坤<lb/>
　之定體也聖人成能乾坤之妙用也不特成能乎天<lb/>
　地之間能乾能坤无所不能也人謀鬼謀此聖人之<lb/>
　成能而百姓與之猶與賢之與也<hi>龔</hi>天能天而不能<lb/>
　地地能地而不能天聖人則无不能也謀之人以盡<lb/>
　其智謀之鬼以盡其靈而不專用已天下所以樂推<lb/>
　而不厭<hi>鄭</hi>陽陷於陰之閒為難故陽之陷在險陽唱<lb/>
<pb n="47b"/>
　而陰和陽尊而陰卑陰出而非其時則為陽之所止<lb/>
　故陰之所陷在阻乾之上九知一陰之將生則能用<lb/>
　九而无首可謂知險也坤之上六知一陽之將生則<lb/>
　能用六而永貞可謂知阻也<lb/>
八卦以象告爻彖以情言剛柔雜居而吉凶可見矣變<lb/>
動以利言吉凶以情遷<lb/>
　八卦以象告人使趨吉而背凶險阻之事得失之理<lb/>
　憂虞之端爻彖之辭皆以人情言之六爻之位剛柔<lb/>
<pb n="48a"/>
　錯雜有得有失有正有不正吉凶之應自然可見六<lb/>
　爻變動使人由而勸之以盡天下之利然而吉凶之<lb/>
　道變動之理皆由人之情偽遷移也<hi>胡</hi>卦以象告與<lb/>
　天象同也爻言變彖言象則以情言與人情同也陰<lb/>
　陽之情人情是也有以象告有以情言故剛柔雜居<lb/>
　而吉凶可見矣剛柔一也相摩言其成卦相推言其<lb/>
　趨時立本則各為主而相辯雜居則交為君而相通<lb/>
　此其所以吉凶可見矣八卦爻彖其成體也故有所<lb/>
<pb n="48b"/>
　告而後有所言言者因於象也變動吉凶其致用也<lb/>
　故有所言而後有所遷遷者因於利正而已正則无<lb/>
　變動性而已矣利則无吉凶以人趨時然後正出而<lb/>
　為利性發而為情所謂以利言以情遷也<hi>龔</hi>
是故愛惡相攻而吉凶生逺近相取而悔吝生情偽相<lb/>
感而利害生凡易之情近而不相得則凶或害之悔且吝<lb/>
　愛惡者其情之相違也故變則相攻逺近者其位之<lb/>
　相辯也故動則相取情偽者其心之相異也故止則<lb/>
<pb n="49a"/>
　相感而已總而言之則相感而後相取相取而後相<lb/>
　攻别而言之則情者天之所有偽者人為之也凡此<lb/>
　因八卦而言也因八卦則其體備故其吉凶必待剛<lb/>
　柔雜居而後見其吉凶利害悔吝必待相攻相取相<lb/>
　感而後生凡易之情則趨其變而已矣故近而不相<lb/>
　得則凶或害之悔且吝不必相攻相取相感而後生<lb/>
　也<hi>龔</hi>悔吝者何凡易之情陰陽相求内外相應近而<lb/>
　不相得則偽不可久物或害之害之則凶將至矣悔<lb/>
<pb n="49b"/>
　吝者利害吉凶之界乎害之而悔則吉且利也害而<lb/>
　不悔則凶聖人不得不以利言之而使之逺害也故<lb/>
　曰聖人之情見乎辭<hi>朱</hi>六爻之情近而相得則吉不<lb/>
　相得則凶然凶咎之道亦有輕重人之情偽亦有淺<lb/>
　深或有害之者或有可悔之者或有可鄙吝之者如<lb/>
　此雖有失必不至於大咎也<hi>胡</hi>
將叛者其辭慙中心疑者其辭枝吉人之辭寡躁人之<lb/>
辭多誣善之人其辭游失其守者其辭屈<lb/>
<pb n="50a"/>
　將叛者其心愧負中心疑者其心惑亂吉人守約凶<lb/>
　人欲速誣善之人妄失其守者窮吉人辭寡以簡易<lb/>
　知也五者反是以知險知阻知也簡易則吉險阻則<lb/>
　凶其辭則六其别則二情偽而已矣上繫言易簡而<lb/>
　天下之理得下繫終之以易簡而知險阻故曰殊塗<lb/>
　而同歸一致而百慮<hi>朱</hi>求易之情必自察辭始辭也<lb/>
　者所以達情而察物也夫言者心之聲而其情常見<lb/>
　乎辭由辭以察其情則易之情得矣上繫以理為主<lb/>
<pb n="50b"/>
　終於不言而信蓋所以成已下繫以人事為用而終<lb/>
　於六辭蓋所以知人成已仁也所以盡性知人智也<lb/>
　所以窮理<hi>龔</hi>作易之人述此六人之辭各凖其情而<lb/>
　制其辭也<hi>龔</hi>
　<lb/>
　<lb/>
　<lb/>
　周易義海撮要卷八<lb/>
</p>
<p>
</p>
  </div>
</body>
</text>
</TEI>
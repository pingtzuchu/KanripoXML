<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周易義海撮要</head>
    <p>
<pb n="1a"/>
欽定四庫全書　　　　經部一<lb/>
　周易義海撮要　　　　易𩔖<lb/>
　　提要<lb/>
　　　　臣等謹案周易義海撮要十二卷宋李衡撰<lb/>
　　　　衡字彦平江都人乾道中官秘閣修撰尋除<lb/>
　　　　御史改起居郎事跡具宋史本傳先是熙寧<lb/>
　　　　間蜀人房審權病談易諸家或泥隂陽或拘<lb/>
　　　　象數乃斥去襍學異説摘取専明人事者百<lb/>
<pb n="1b"/>
　　　　家上起鄭元下迄王安石編為一集仍以孔<lb/>
　　　　頴逹正義冠之其有異同疑似則各加評議<lb/>
　　　　附之篇末名曰周易義海共一百卷衡因其<lb/>
　　　　義意重複文詞冗瑣刪削釐定以為此書故<lb/>
　　　　名曰撮要其程頤蘇軾朱震三家之説則原<lb/>
　　　　本未收衡所續入第十二卷襍論亦衡所補<lb/>
　　　　綴故婺州教授周汝能樓鍔跋稱卷計以百<lb/>
　　　　今十有一葢耑指所刪房本也書録解題作<lb/>
<pb n="2a"/>
　　　十卷又傳寫之誤矣是書成於紹興三十年<lb/>
　　　至乾道六年衡以御史守婺州始鋟于木自<lb/>
　　　唐以来唯李鼎祚周易集解合漢後三十五<lb/>
　　　家之説畧稱該偹繼之者審權義海而已然<lb/>
　　　考宋史藝文志但有衡書而無審權書陳振<lb/>
　　　孫書録解題亦惟載殘本四卷豈卷帙重大<lb/>
　　　當時即已散佚抑衝書出而審權書遂廢歟<lb/>
　　　然則採擷精華使古書不沒于後世衡亦可<lb/>
<pb n="2b"/>
　　　謂有功矣乾隆四十三年七月恭校上<lb/>
　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　總　校　官　<hi>臣</hi>　陸　費　墀<lb/>
<pb n="3a"/>
周易義海撮要原序<lb/>
易義海熙寧間蜀人房審權所編房謂自漢至今專門<lb/>
學不啻千百家或泥隂陽或拘象數或推之於互體或<lb/>
失之於虚无今於千百家内斥去雜學異説摘取專明<lb/>
人事羽翼吾道者僅百家編為一集仍以正義冠之端<lb/>
首釐為百卷目之曰周易義海或諸家説有同異理相<lb/>
疑惑者復援父師之訓朋友之論輙加評議附之篇末<lb/>
衡得是書而讀之其間尚有意義重疊文詞冗𤨏者載<lb/>
<pb n="3b"/>
加刪削而益之以伊川東坡漢上之説庶學者便於觀<lb/>
覽云紹興庚辰十一月辛已江都李衡彦平遂安雙清<lb/>
堂書<lb/>
</p>
<p>
</p>
  </div>
</body>
</text>
</TEI>
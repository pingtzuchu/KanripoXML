<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周易義海撮要卷二</head>
    <p>
<pb n="1a"/>
欽定四庫全書<lb/>
　周易義海撮要卷二　　　　宋　李衡　撰<lb/>
䷊<hi>乾下坤上</hi>泰小往大來吉亨<lb/>
　陽長大來隂去小往物旣大通多失其節故四德不<lb/>
　具<hi>注</hi>往來者以内外卦言之由内而之外為往由外<lb/>
　而復内為來臣往君來隂往陽來小人往君子來如<lb/>
　此則泰道成故吉亨<hi>牧</hi>屈於一人之下而伸於萬民<lb/>
　之上是以貴下賤大得民也<hi>孫復</hi>三隂外去三陽内<lb/>
<pb n="1b"/>
　附<hi>勾</hi>治亂之相倚猶否泰之相生故於泰之義則不<lb/>
　具四德<hi>楊繪</hi>時有汙隆治有小大夫泰豈一槩哉言<lb/>
　吉亨則可包矣所以不言元吉元亨<hi>伊</hi>
彖曰泰小往大來吉亨則是天地交而萬物通也上下<lb/>
交而其志同也内陽而外隂内健而外順内君子而外<lb/>
小人君子道長小人道消也<lb/>
　二氣上升下降萬物負隂抱陽氣交則物乃通亨也<lb/>
　上下交而其志同者君臣之道雖交其志同則治不<lb/>
<pb n="2a"/>
　同則不治施之於人若漢祖得張良如石投水是也<lb/>
　項籍范増君臣雖交志不同則亡矣<hi>房</hi>
象曰天地交泰后以財成天地之道輔相天地之宜以<lb/>
左右民<lb/>
　上下大通則物失其節財節成就使寒暑以時生殺<lb/>
　有節輔助所生之宜如大司徒所謂動物植物職方<lb/>
　云揚州之貢宜稻麥雍州之貢宜黍稷若天氣大同<lb/>
　則所宜相反<hi>注</hi>上下交始可修法度以左右民之時<lb/>
<pb n="2b"/>
　也天地之宜輔相之而已其餘不足過與不及也則<lb/>
　財成之此左右民之大方也<hi>介</hi>天生有限地出有涯<lb/>
　而人之欲無節當大通之時而失其均則强者常有<lb/>
　餘弱者常不足有餘者奢侈而不知止不足者凍餒<lb/>
　而不知恤則否亂自此而生也故繼體守文之后財<lb/>
　成輔相使天地生養之道人得而共享之天地多少<lb/>
　之宜人得而平分之以左右防民之失此所以久乎<lb/>
　泰之道而杜絶乎否之生也<hi>楊繪</hi>財成其施為之方<lb/>
<pb n="3a"/>
　為之法制使民用天時因地利助化育之巧成豐美<lb/>
　之利如春生則播植秋成則收斂之𩔖<hi>伊</hi>
初九㧞茅茹以其彚征吉象曰㧞茅征吉志在外也<lb/>
　三陽同志俱欲往上故以其𩔖征行而吉<hi>注</hi>乾剛直<lb/>
　之德能屈其剛而俯于下用柔也又復其道而順焉<lb/>
　故以柔明其象此髙明柔克者也<hi>牧</hi>賢人在上則思<lb/>
　引其𩔖聚之于朝在下位則思與其𩔖俱進吉者君<lb/>
　子道長也<hi>石</hi>志在外者可出之時也<hi>介</hi>方與六四相<lb/>
<pb n="3b"/>
　應已欲達而達人故與二九同行<hi>劉緯</hi>
九二包荒用馮河不遐遺朋亡得尚于中行象曰包荒<lb/>
得尚于中行以光大也<lb/>
　包含荒穢之物容受頑愚之人不疎逺遺棄於物无<lb/>
　私於朋黨之事得配六五之中存乎光大之道也<hi>注</hi>
　無不包容无不納用至逺不遺至近不私<hi>石</hi>有包含<lb/>
　荒穢之量有濟深越險之勇事之遺隠賢才之在側<lb/>
　陋者皆不遐遺又能斷以至公而不牽於朋比則能<lb/>
<pb n="4a"/>
　配合九五中行之義<hi>伊</hi>
九三无平不陂无往不復艱貞无咎勿恤其孚于食有<lb/>
福象曰无往不復天地際也<lb/>
　三處天地交際之處天體將上地體將下往者將復<lb/>
　平者將陂居得其正動不失應艱難貞正故无咎信<lb/>
　義誠著故勿憂其孚食禄之道自有福慶<hi>注</hi>君子見<lb/>
　交會之際思其所終慮患而艱守之不失其正<hi>子</hi>天<lb/>
　地復則不交而否矣<hi>胡</hi>泰否與乾坤異者以其變于<lb/>
<pb n="4b"/>
　中也此九三知幾存義與乾之九三同其象焉<hi>牧</hi>三<lb/>
　陽同升不待約而自來不戒而自信也<hi>石</hi>天之際地<lb/>
　而平也其卒无不陂地之際天而往也其卒无不復<lb/>
　艱正以處之乃无咎不恤上之孚已則于食有福茍<lb/>
　恤其孚思有以取信于上不知命者也不知命則不<lb/>
　敢直已以行志離道失義无不為矣<hi>介</hi>无平不陂謂<lb/>
　无常泰无往不復謂隂當復不敢安逸而思慮正固<lb/>
　則不俟憂恤而得其所求為孚如是則於禄食有福<lb/>
<pb n="5a"/>
　也<hi>伊</hi>
六四翩翩不富以其鄰不戒以孚象曰翩翩不富皆失<lb/>
實也不戒以孚中心願也<lb/>
　四處坤首不固所居坤爻皆樂下已退則從不待富<lb/>
　而用其鄰失實者衆隂失其本實所居之處<hi>注</hi>象以<lb/>
　隂居隂故曰不富三隂皆願下復四能道之是能用<lb/>
　其鄰也能不富而用其鄰必其德義素著故不待戒<lb/>
　約其信三隂皆不安其位故曰失實<hi>陸</hi>失實者實言<lb/>
<pb n="5b"/>
　居止之地乆離其居故窮而不富<hi>牧</hi>夫人富而𩔖從<lb/>
　者為利也不富而從者志同者也二隂皆在下之物<lb/>
　居上而失實其志皆欲下行故不富而相從不待告<lb/>
　誡而誠意相合也泰過中則變聖人於三尚云艱貞<lb/>
　則有福蓋三為將中知戒則可保也四已過中理必<lb/>
　變也故專言始終反復之道五泰之主則復言處泰<lb/>
　之義<hi>伊</hi>
六五帝乙歸妹以祉元吉象曰以祉元吉中以行願也<lb/>
<pb n="6a"/>
　歸妹者嫁其少女也五以柔在上帝女之象下配於<lb/>
　二下嫁之象釐降二女于潙汭是也天降於下猶男<lb/>
　下於女天復於上地復于下天地之大義也天地之<lb/>
　大義者地以順而承天也今五志於順故獲祉福天<lb/>
　地助順故必元吉居中降志故曰中以行願<hi>陸</hi>商之<lb/>
　諸王多以十干為名甲為陽首六五隂爻交泰之主<lb/>
　故以名乙之主為象<hi>昭</hi>此一爻上下隂陽相感得嫁<lb/>
　娶之義<hi>代</hi>乙以妹而適諸侯羑里之拘閎夭獻女以<lb/>
<pb n="6b"/>
　免此反乙所為易著人事皆舉商周髙宗伐鬼方箕<lb/>
　子之明夷商之事也密雲不雨自我西郊王用亨于<lb/>
　岐山周之事也<hi>阮逸</hi>至尊之妹必歸於夫人倫之正<lb/>
　<hi>薛</hi>女子而居王之位必帝王之妹<hi>韓康伯</hi>史記謂湯為<lb/>
　天乙其後有帝祖乙帝乙多士曰自成湯至于帝乙<lb/>
　此稱帝乙未知孰是自古帝女雖皆下嫁帝乙必制<lb/>
　王姬下嫁之禮法使降其尊貴以順從其夫者也<hi>伊</hi>
上六城復于隍勿用師自邑告命貞吝象曰城復于隍<lb/>
<pb n="7a"/>
其命亂也<lb/>
　泰極道滅上下不交城復于隍卑道崩也自邑告命<lb/>
　否道已成命不行也下不奉上猶土不陪城由其命<lb/>
　錯亂<hi>注</hi>乾當來上不可用師而拒之也<hi>九</hi>人君資於<lb/>
　下民以成尊位猶築土為墉上失其道國邑不寧故<lb/>
　勿用行師臣執國政其命亂矣<hi>陸</hi>施命不行于王庭<lb/>
　故各自于其邑告命<hi>牧</hi>不可用師但可號令於己邑<lb/>
　之中誠足以鄙吝者也<hi>胡</hi>城復于隍下不承上外不<lb/>
<pb n="7b"/>
　内衛小者擅命故曰自邑告命雖貞亦吝<hi>介</hi>過二則<lb/>
　无平不陂過五則城復于隍城崩則復下泰之道不<lb/>
　可過正是吝之道<hi>石</hi>惟告命於邑而不能及它命令<lb/>
　不行吝之道也<hi>陳皐</hi>衆不可用將否方自其親近而<lb/>
　告命之為可羞吝<hi>伊</hi>邑非所以出命也既已失之從<lb/>
　而懐之則可正之則吝<hi>坡</hi>
䷋<hi>坤下乾上</hi>否之匪人不利君子貞大往小來<lb/>
　非人道交通之時小人道長不利君子為正陽主生<lb/>
<pb n="8a"/>
　息故稱大隂主消散故稱小<hi>注</hi>危言危行禍斯及矣<lb/>
　宜遜以辟難无自立辟也<hi>牧</hi>非人之常道<hi>胡</hi>
彖曰否之匪人不利君子貞大往小來則是天地不交<lb/>
而萬物不通也上下不交而天下无邦也内隂而外陽<lb/>
内柔而外剛内小人而外君子小人道長君子道消也<lb/>
　泰中言志同否中言无邦者言人志不同必致乖散<lb/>
　而亂邦國也<hi>何妥</hi>否之者匪人也天也故君子遇此<lb/>
　則儉德辟難而不憂也樂天而已矣孔子曰道之將<lb/>
<pb n="8b"/>
　廢也與命也孟子曰予之不遇魯侯天也與否之彖<lb/>
　合矣匪人非為致否言為君子遇否者言之也<hi>介</hi>
象曰天地不交否君子以儉德辟難不可榮以禄<lb/>
　不可榮華其身以居禄位<hi>注</hi>不可與小人並立但守<lb/>
　儉素之德若不得已而仕則不可居重位享重禄以<lb/>
　榮其身苐可全已逺害而已<hi>胡</hi>儉恡其德不可强施<lb/>
　於小人之衆也卷而懐之可施則施韜光晦迹則難<lb/>
　可避也<hi>袁建</hi>
<pb n="9a"/>
初六㧞茅茹以其彚貞吉亨象曰㧞茅貞吉志在君也<lb/>
　㧞茅以𩔖貞而不諂志在於君故不茍進<hi>注</hi>引𩔖而<lb/>
　退守以正道<hi>胡</hi>三隂同體志在從陽<hi>牧</hi>如有用我者<lb/>
　則以其𩔖往矣<hi>介</hi>三隂上皆有應在否之時則无應<lb/>
　義爻以六自守於下明君子處下之道象復推明君<lb/>
　子之心<hi>伊</hi>
六二包承小人吉大人否亨象曰大人否亨不亂羣也<lb/>
　六二居否之時小人見用者也能包其柔順便佞之<lb/>
<pb n="9b"/>
　心以奉承於上是以吉若大德大才之人以正自守<lb/>
　卷懐道德不為世俗所變而雜於小人之中素患難<lb/>
　行乎患難是大人君子行否之道所以亨也<hi>胡</hi>正在<lb/>
　小人羣行之中上下皆小人若不包容和順其上下<lb/>
　必遇疾害<hi>昭</hi>六二其質隂柔其居中正方否於下所<lb/>
　包畜者在乎承順乎上以求濟其否為身之利而已<lb/>
　大人以道自處不亂小人之羣身之否乃道之亨也<lb/>
　<hi>伊</hi>隂得位欲承順以取上之悦大人否而退使君子<lb/>
<pb n="10a"/>
　小人之羣不相亂未有不勝者也故亨<hi>坡</hi>五包二二<lb/>
　承之三隂小人羣也包則和不亂羣則不流<hi>朱</hi>
六三包羞象曰包羞位不當也<lb/>
　位陽也而隂處之包承柔佞之過是以羞辱及之<hi>子</hi>
　初以處卑而應上故吉亨二以中正而應上故否亨<lb/>
　是居小人道長之際不居小人之行者也以隂居陽<lb/>
　不正也處下體之上失中道也不言凶咎以其體順<lb/>
　而承陽也<hi>牧</hi>處臣之盛位而不能𤼵舒以正其君是<lb/>
<pb n="10b"/>
　可羞也<hi>介</hi>
九四有命无咎疇離祉象曰有命无咎志行也<lb/>
　疇初也否之時不可有命初志在君故可有命初既<lb/>
　被命依附得福以初六志意得行也<hi>注</hi>受五之命應<lb/>
　初據三與二同功故隂𩔖皆離祉<hi>九</hi>上近至尊下據<lb/>
　其民咎以專也五之休否有命任已卑以奉上正以<lb/>
　率下其志得行又何咎誰麗其福乃已自致<hi>子</hi>過否<lb/>
　之中亨否之道而已為之先<hi>牧</hi>九四居上卦之首體<lb/>
<pb n="11a"/>
　又剛健足以遏止三隂小人不進則君子志行<hi>石</hi>有<lb/>
　濟否之才而得髙位威柄一歸於上則无咎而志行<lb/>
九五休否大人吉其亡其亡繫于苞桑象曰大人之吉<lb/>
位正當也<lb/>
　施否於小人否之休也苞本也若能其亡其亡以自<lb/>
　戒慎則能繫于桑之苞本无傾危也<hi>注</hi>休猶廢也苞<lb/>
　桑之戒志在下民而固其根本也<hi>陸</hi>休退也四過中<lb/>
　否道方變五則否道退矣<hi>牧</hi>休息也<hi>胡</hi>休否休而自<lb/>
<pb n="11b"/>
　謂之否不自安也<hi>薛</hi>
上九傾否先否後喜象曰否終則傾何可長也<lb/>
　傾毁其否其事得通故後有喜<hi>疏</hi>否之終否其傾矣<lb/>
　極終則變何可以久<hi>虞</hi>先傾後通故後喜始以傾為<lb/>
　否後得通乃喜<hi>輔</hi>反危為安易亂為治必有剛陽之<lb/>
　才而後能故否之上九則能傾否屯之上六則不能<lb/>
　變屯也<hi>伊</hi>泰九三上六戒否九五上九勸<hi>胡</hi>
䷌<hi>離下乾上</hi>同人于野亨利渉大川利君子貞<lb/>
<pb n="12a"/>
　野喻廣逺言和同於人必須寛廣乃得亨通與人同<lb/>
　心足以濟難故利渉大川與人同利義渉邪僻故利<lb/>
　君子貞　乾為天離為火卦體有巽巽為風天在上<lb/>
　火炎上而從之是其性同於天也火得風然後炎上<lb/>
　益熾是猶人君在上施政教使天下之人和同而事<lb/>
　之以事為人和同者君之所為也故謂之同人風行<lb/>
　無所不遍遍則㑹通之德大行故曰同人于野亨<hi>鄭</hi>
　<hi>𤣥</hi>天下否塞之久人人欲其亨通是必君子同志以<lb/>
<pb n="12b"/>
　興天下之治則天下之人同心歸之<hi>胡</hi>周所以興者<lb/>
　同心同德也紂之所以亡者離心離德也夫欲建大<lb/>
　功立大事除大災定大難君臣同心上下協濟則可<lb/>
　<hi>石</hi>上不居位之貴肯同于下譬如光武之求嚴陵帝<lb/>
　堯之召許由與人同心胡越何患故可渉難<hi>勾</hi>劉向<lb/>
　曰衆賢和於朝萬物和於野自朝及野自人及物君<lb/>
　人之道也故門无咎郊无悔野方亨也<hi>薛</hi>野无求之<lb/>
　地凡從我者皆誠同也<hi>坡</hi>
<pb n="13a"/>
彖曰同人柔得位得中而應乎乾曰同人同人曰同人<lb/>
于野亨利渉大川乾行也文明以健中正而應君子正<lb/>
也唯君子為能通天下之志<lb/>
　柔得位得中謂六二也故特云同人曰言乾能行此<lb/>
　德非六二所能也六二九五皆居中得正而又相應<lb/>
　君子之正道也若以威武而為健邪僻而相應非君<lb/>
　子之正也唯君子當同人之時能以正道通天下之<lb/>
　志<hi>正</hi>君子謂九二能捨己同人以通天下之志若九<lb/>
<pb n="13b"/>
　三九四以其人臣則不當矣故爻辭不言同人<hi>崔憬</hi>
　凡人之情思慮不廣惟止一身一家惟君子能推仁<lb/>
　義忠恕之道以及天下人莫不欲安君子扶而不危<lb/>
　人莫不欲夀君子生而不傷人莫不欲富君子厚而<lb/>
　不困人莫不欲逸君子莭其力而不盡君子盡之於<lb/>
　己推之於人恢廣宏大无所不同故能通天下之志<lb/>
　<hi>胡</hi>剛健之君文明之臣上下位正其德同矣<hi>張簡</hi>卦<lb/>
　惟一隂衆陽所欲同也它卦固有一隂者然二五相<lb/>
<pb n="14a"/>
　應天火相同故其義大同天下之志萬殊理則一也<lb/>
　聖人視億兆之心猶一心通於理而已文明則能燭<lb/>
　理故能明大同之義剛健則能克己故能盡大同之<lb/>
　道然後能中正合乎乾行也<hi>伊</hi>
象曰天與火同人君子以𩔖族辨物<lb/>
　天體於上而火炎上君子小人各得所同<hi>注</hi>火炎上<lb/>
　同乎天必待時燥而後盛上能與下也<hi>子</hi>十六相四<lb/>
　凶舜能𩔖而辨之君子小人並進大亂之道也<hi>石</hi>人<lb/>
<pb n="14b"/>
　倫中品𩔖各異者𩔖同則聚今各得所同則无侵爭<lb/>
　事物中主黨各異者𩔖同則聚今各得所同則无間<lb/>
　雜此大同之道也<hi>代</hi>方以𩔖聚物以羣分君子别之<lb/>
　使各得所同<lb/>
初九同人于門无咎象曰出門同人又誰咎也<lb/>
　无應於上心无係吝出門皆同誰與為咎<hi>注</hi>初比於<lb/>
　二<hi>子</hi>門者出入之正道同則正不由斯道則為咎<hi>陸</hi>
　初剛而能屈于下毁方瓦合者也<hi>牧</hi>初九正人在下<lb/>
<pb n="15a"/>
　而不得同乎逺者于門而已得所同則同之又誰咎<lb/>
　也<hi>王逢</hi>
六二同人于宗吝象曰同人于宗吝道也<lb/>
　應在於五唯同於主用心褊狹鄙吝之道<hi>注</hi>宗衆也<lb/>
　三據二隂二與四同功五相應初相近上下衆陽皆<lb/>
　欲與二為同隂道静正從一而終今宗同之故吝也<lb/>
　<hi>荀</hi>不能大感守宗獨應失其于野之義可謂吝矣<hi>子</hi>
　宗黨也二若陽爻則為剛中之德乃以中道相同不<lb/>
<pb n="15b"/>
　為私也諸卦皆以中正相應為善在同人則為可吝<lb/>
　五不取君義私比非人君之道<hi>伊</hi>二往同五復成離<lb/>
　五來同二復成乾往來相同乾離各守其本宗同人<lb/>
　于宗所同狹矣吝道也朱<lb/>
九三伏戎于莽升其髙陵三歲不興象曰伏戎于莽敵<lb/>
剛也三歳不興安行也<lb/>
　居下卦之極不能包洪上下通夫大同物黨相分欲<lb/>
　乖其道貪於所比據上之應其敵剛强非力所當故<lb/>
<pb n="16a"/>
　伏戎于莽不敢顯亢升其髙陵望不敢進量斯𫝑也<lb/>
　三歲不能興者也三歲不興五道已成安所行焉<hi>注</hi>
　與二相比盗憎主人而忌於五一爻為一年自三至<lb/>
　五頻遇剛敵<hi>崔</hi>三與五爭二故曰敵剛五升髙以乘<lb/>
　上<hi>陸</hi>三以陽居下體之上不能屈于下是不能同人<lb/>
　于門也居外而用剛是不能同宗于内也故爻辭不<lb/>
　稱同人兹用壯而强欲人同于已者也三居下體之<lb/>
　上故謂之陵有憑上之志故謂之升三歲不能興則<lb/>
<pb n="16b"/>
　二與五通矣<hi>劉</hi>
九四乘其墉弗克攻吉象曰乘其墉義弗克也其吉則<lb/>
困而反則也<lb/>
　上攻下力能乘墉者也履非其位以與人爭二自五<lb/>
　應三非犯已攻三求二尤而效之違義傷理衆所不<lb/>
　與故雖乘墉而不克困而反則所以得吉<hi>注</hi>墉謂三<lb/>
　也三體剛得位四失位而動自量非義而止<hi>陸</hi>四剛<lb/>
　而不正又无應乎時强欲使人同已故爻辭无同人<lb/>
<pb n="17a"/>
　之稱<hi>劉</hi>三既不能攻五四亦以之不能是因三不興<lb/>
　而已獲吉墉指三也<hi>鮮于</hi>二與五應應則協同二為<lb/>
　卦主五為君位君臣相協勠力同心三既升陵而敵<lb/>
　五四又乘墉而攻三三則積歲不興四則不克而為<lb/>
　吉<hi>胡旦</hi>六二之欲同乎五也歴三與四而後至故三<lb/>
　與四皆欲得之四近於五乘其墉其𫝑至逼而不可<lb/>
　動是以雖有爭二之心而未有起戎之迹故猶可以<lb/>
　知困而不攻反則獲吉也九三之於五也稍逺而肆<lb/>
<pb n="17b"/>
　焉雖欲反則得乎欲興不能反不可至於三歲行將<lb/>
　安入<hi>坡</hi>二衆陽所欲同也獨三四有爭奪之義者二<lb/>
　陽居二五之間也初終逺取義别<hi>伊</hi>
九五同人先號咷而後笑大師克相遇象曰同人之先<lb/>
以中直也大師相遇言相克也<lb/>
　體柔居中衆之所與執剛用直衆所未從故近隔二<lb/>
　剛未獲厥志是以先號咷也居中處尊戰必克勝故<lb/>
　後笑也不能使物自歸而用其强直故必須大師克<lb/>
<pb n="18a"/>
　之然後相遇<hi>注</hi>九五居君位不能推大中之心同天<lb/>
　下之心係於二至於興師然後相遇故不言吉<hi>石</hi>三<lb/>
　四敵彊大興師方可克傳曰如二君故曰克<hi>代</hi>二以<lb/>
　柔得所同也要其宗則為吝五以剛居上非所以善<lb/>
　同于下而又同乎己之應失同人于野之義九三所<lb/>
　以悖之<hi>王逢</hi>象止曰同人之先復曰以中直也言中<lb/>
　正而應可以兼通物志恢大天德王者之志以有應<lb/>
　為狹<hi>薛</hi>直者乾之動理之所在也先隔則號咷後遇<lb/>
<pb n="18b"/>
　則笑乃私昵之情非大同之體<hi>朱</hi>
上九同人于郊无悔象曰同人于郊志未得也<lb/>
　郊外之極處同人之時最在於外不獲同志而逺於<lb/>
　内爭故无悔吝亦未得志<hi>注</hi>居外已過其同无與同<lb/>
　者患爭之禍則免矣求同之志可得乎<hi>子</hi>爻辭稱同<lb/>
　人者无繫應也<hi>子</hi>郊邑之近也自初至上皆不及卦<lb/>
　德之亨德不兼濟故自守而无悔也<hi>薛</hi>
䷍<hi>乾下離上</hi>大有元亨<lb/>
<pb n="19a"/>
　不大通何由得大有大有則必元亨<hi>注</hi>六五體離處<lb/>
　乾之上猶大臣有聖明之德代君為政處其位而有<lb/>
　其事而理之也元亨者能長羣臣以善使嘉㑹禮通<lb/>
　若周公攝政朝諸侯於明堂是也<hi>康成</hi>大有於衆必<lb/>
　以元大之德亨通於天下<hi>胡</hi>髙明者天又火在上物<lb/>
　之豐富繁大之象<hi>石</hi>此卦喻女主在位上下大有羣<lb/>
　陽佐之故大通<hi>勾</hi>
彖曰大有柔得尊位大中而上下應之曰大有其德剛<lb/>
<pb n="19b"/>
健而文明應乎天而時行是以元亨<lb/>
　六五處大以中柔處尊位是其大也居上卦之内是<lb/>
　其中也剛健謂乾文明謂離六五應九二故云應乎<lb/>
　天德應於天則行不失時以時而行則萬物大得亨<lb/>
　通<hi>注</hi>唯剛健文明之德乃可有大物文柔之德非處<lb/>
　尊得中則志不行於天下<hi>陸</hi>元亨元善而亨通<hi>介</hi>大<lb/>
　有盛大豐有也<hi>伊</hi>
象曰火在天上大有君子以遏惡揚善順天休命<lb/>
<pb n="20a"/>
　天體髙明火又在上光明之甚<hi>正</hi>天之昭命福善禍<lb/>
　淫遏惡揚善是順天休命也<hi>牧</hi>賞善罰惡天所以命<lb/>
　人君也<hi>胡</hi>天德髙明資之以火上臨下照遁形皆顯<lb/>
　兼包廣容一歸覆幬君子以明而在上深見物理善<lb/>
　惡太察則人不自保淵魚之戒當此象也<hi>薛</hi>初九九<lb/>
　四冝六五遏其惡九二九三上九冝文明之君揚其<lb/>
　善<hi>劉緯</hi>
初九无交害匪咎艱則无咎象曰大有初九无交害也<lb/>
<pb n="20b"/>
　不在二位不能履中在大有之初是盈滿身行剛健<lb/>
　是溢其欲匪咎艱則无咎正大有之世賢知得路而<lb/>
　无應无交害正道也終非已為艱則无咎獨善自處<lb/>
　也<hi>鄧至</hi>以大有之時在下而无應與時而无交冝見<lb/>
　害于下也所以匪咎者以其剛正之才不溷于下艱<lb/>
　難其志不失其道所以无咎<hi>王逢</hi>有大物者必盈盈<lb/>
　則物或害之初為大有之始能以剛健在下既逺大<lb/>
　有之尊不盈其志則无交於害矣又非離羣之行以<lb/>
<pb n="21a"/>
　絶於物匪可咎惡能守此二者動自艱難然後可以<lb/>
　有大功而无咎<hi>陸</hi>交害者相交以利害也大凡以親<lb/>
　而交於人則必有疎之者矣以喜而交於人則必有<lb/>
　怒之者矣以利而交於人則必有害之者矣唯君子<lb/>
　為能用心廣大故无意於交也今初九居大有之始<lb/>
　處卦之下是无心於物者也无心於物則所尚逺大<lb/>
　不交於有害匪凶咎之道也又當艱難其志終久而<lb/>
　不變則可以全得无咎<hi>胡</hi>初九守正无交在它卦未<lb/>
<pb n="21b"/>
　有害大有柔得尊位大中上下應之而初九无交則<lb/>
　害也正匪可咎艱以守正擇可而後交則无咎交道<lb/>
　難不可茍合也四來下初乃可動<hi>朱</hi>二應於五三通<lb/>
　於四與上近焉獨立无交者唯初而已雖然无交之<lb/>
　為害也非所謂咎也獨无恃而知難焉何咎之有<hi>坡</hi>
九二大車以載有攸往无咎象曰大車以載積中不敗<lb/>
也<lb/>
　健不違中為五所任任重不違致逺不泥故可以往<lb/>
<pb n="22a"/>
　而无咎<hi>注</hi>乾為大車體剛履中可以任重有應於五<lb/>
　故所積皆中而不敗也<hi>虞</hi>下乘陽為動上承陽為實<lb/>
　得中位為安五以虛中納下往則不拒故无咎<hi>牧</hi>以<lb/>
　剛明勤健之才當大有之時履得中道應於六五是<lb/>
　其中正之臣而當其重任者也猶若大車之載持積<lb/>
　於其中雖任重而不至傾敗<hi>胡</hi>六五不有其大屈體<lb/>
　下交九二而倚任之猶大車也九二剛中而居柔剛<lb/>
　則才勝中則不過居柔則謙順具此三者往之五以<lb/>
<pb n="22b"/>
　任天下之重猶車載也陽為重五中也積重其中而<lb/>
　剛不傾撓積中不敗也大有物歸者衆六五未極極<lb/>
　盛則不可往矣<hi>朱</hi>
九三公用亨于天子小人弗克象曰公用亨于天子小<lb/>
人害也<lb/>
　處大有之時居下卦之極乘剛健之上而履得其位<lb/>
　與五同功威權之盛莫此過焉公用斯位乃得通于<lb/>
　天子之道小人不克害可待也<hi>注</hi>九三權重位盛公<lb/>
<pb n="23a"/>
　之象也上有柔君而權重位盛體復剛健小人履之<lb/>
　必恃權據位專悍强逼必至于害君子則不然此亦<lb/>
　所以為戒也<hi>石</hi>當大有之時得尊盛之位行重剛而<lb/>
　不中之事者也以其有大事之才是以能亨于天子<lb/>
　也重剛而不中非君子之常其趨時則有時而行之<lb/>
　君子猶以為惕况小人乎<hi>介</hi>君子處此不私權利通<lb/>
　達君德小人萌亂不能當也通其道者分憂之謂也<lb/>
　<hi>薛</hi>晉文公將納王使卜偃筮之遇大有之睽曰吉遇<lb/>
<pb n="23b"/>
　公用亨于天子之卦戰克而王享吉孰大焉杜預曰<lb/>
　大有九三爻辭也則卜偃杜預皆作享干寶曰亨燕<lb/>
　也姚信作享祀九三剛健而正與五同功故用此爻<lb/>
　當天子之享則无驕亢若小人處之柔弗勝其任處<lb/>
　之不當必有滿盈之害三五既交易剛為柔聖人因<lb/>
　柔以著戒焉<hi>朱</hi>
九四匪其彭无咎象曰匪其彭无咎明辨晳也<lb/>
　既失其位上近至尊之威下比分權之臣三雖至盛<lb/>
<pb n="24a"/>
　五不可捨能辨斯數專心承五常匪其旁則无咎矣<lb/>
　旁謂三也<hi>注</hi>九四不屈已折節以事九三之權臣若<lb/>
　魏之王祥不拜晉文汲黯長揖衛將軍是也<hi>白動</hi>君<lb/>
　子遇此時而立於朝謀之當告者不以告於用事之<lb/>
　臣而告諸其君所以明上下之禮而著君臣之義也<lb/>
　<hi>介</hi>柔得尊位而上下咸願應之以時相親難處之地<lb/>
　也能知禍福之端畏天下之所覩如非在五旁兢以<lb/>
　自警不敢怙恃則无咎矣<hi>子夏</hi>九四居大有之世時<lb/>
<pb n="24b"/>
　近至尊勿同晋文公召周襄而狩河陽如不在五之<lb/>
　旁則无咎<hi>勾</hi>旁盛滿貌昧者處之盈滿而不知變九<lb/>
　四懼而守正抑損不至於滿以其明而辨於盈虚之<lb/>
　理甚白也<hi>朱</hi>
六五厥孚交如威如吉象曰厥孚交如信以𤼵志也威<lb/>
如之吉易而无備也<lb/>
　居尊以柔處大以中无私於物上下應之信以𤼵志<lb/>
　故其孚交如不私於物物亦公焉不疑於物物亦誠<lb/>
<pb n="25a"/>
　焉既公且信何難何備不言而教行何為而不威如<lb/>
　<hi>注</hi>其體文明其德中順信𤼵乎志以覃於物物懐其<lb/>
　德以信應君君物交信厥孚交如也為卦之主有威<lb/>
　不用唯行簡易无所防備物感其德反更知畏威如<lb/>
　之吉也<hi>侯</hi>厥孚交如由上有孚信以𤼵下之志也當<lb/>
　大有之時人以安易若專尚柔順則陵慢生矣故威<lb/>
　如則吉蓋无威嚴則下慢易而无戒備備謂備上求<lb/>
　責<hi>伊</hi>五執柔守中以誠信交於下而其孚在二五本<lb/>
<pb n="25b"/>
　有剛因二而𤼵之積誠不已至於不怒而威則吉大<lb/>
　有之時人以安易若專尚柔順則下无戒備陵慢生<lb/>
　矣<hi>朱</hi>處羣剛之間而獨用柔无備之甚者也以其无<lb/>
　備而物信之故歸之者交如也此柔而能威者何也<lb/>
　以其无備知其有餘也夫備生於不足不足之形見<lb/>
　于外則威削矣<lb/>
上九自天祐之吉无不利象曰大有上吉自天祐也<lb/>
　五為信德而已履焉履信之謂也雖不能體柔而以<lb/>
<pb n="26a"/>
　剛乘柔思順之謂也居豐有之世而不以物累其心<lb/>
　髙尚其志尚賢者也爻有三德盡夫助道<hi>注</hi>處大有<lb/>
　之世以剛處外恥為私邪是國老焉髙尚其志居六<lb/>
　五天位之上與天合德故自六五之天已下悉皆祐<lb/>
　助之何不利之有<hi>句</hi>大有豐富之時上九以无累于<lb/>
　位為賢蠱卦有事之時上九以不事為髙凡人情樂<lb/>
　權富好有為此二爻聖人所以貴之也大抵蹈權貴<lb/>
　者近其禍好為事者殞其軀<hi>句</hi>
<pb n="26b"/>
䷎<hi>艮下坤上</hi>謙亨君子有終<lb/>
　人既謙退不可為首以謙下人何以幹正於物謙必<lb/>
　獲吉故不言元利貞與吉謙卦之繇與乾之九五吉<lb/>
　理分明故不言吉諸卦言吉者嫌其不吉故稱吉若<lb/>
　坤泰之六五皆以隂居尊位若不行此事則无吉若<lb/>
　行此事則得吉故稱元吉有大人吉而小人凶者否<lb/>
　之九五是也有小人吉而大人凶者屯之九五否之<lb/>
　六二是也亦有灼然而稱者大有上九是也卦揔六<lb/>
<pb n="27a"/>
　爻爻各明義故諸爻德小有嫌於不吉者也正山體<lb/>
　髙而在地下髙能下下之象唯艮之堅固坤之厚順<lb/>
　乃能終之<hi>𤣥</hi>六十四卦惟謙六爻无悔吝皆吉能謙<lb/>
　則亨通矣<hi>石</hi>艮下剛而止也坤上柔而順也内剛止<lb/>
　而外不柔順則失於亢外柔順而内不剛止則近於<lb/>
　佞<hi>胡</hi>
彖曰謙亨天道下濟而光明地道卑而上行天道虧盈<lb/>
而益謙地道變盈而流謙鬼神害盈而福謙人道惡盈<lb/>
<pb n="27b"/>
而好謙謙尊而光卑而不可踰君子之終也<lb/>
　天道下濟者降下濟生萬物光明者三光垂耀而顯<lb/>
　明地體卑柔而氣上行交通於天以生萬物<hi>正</hi>日中<lb/>
　則昃月盈則虧損有餘以補不足髙岸為谷深谷為<lb/>
　陵髙明之家鬼闞其室黍稷非馨明德惟馨滿招損<lb/>
　謙受益<hi>崔憬</hi>降卑接下名譽益隆故其道光顯辭貌<lb/>
　卑遜而志行剛正故雖卑退而不可踰猶坤之用六<lb/>
　永貞以代有終也<hi>牧</hi>尊而謙益光大卑而謙不可踰<lb/>
<pb n="28a"/>
　君子所以有終<hi>子</hi>水滿則溢岸髙則崩窪坎則水流<lb/>
　之卑壍則物萃之地道也<hi>石</hi>
象曰地中有山謙君子以裒多益寡稱物平施<lb/>
　多者用謙以為裒少者用謙以為益隨物而與施不<lb/>
　失平<hi>注</hi>髙者處下譲也卑者上行報也地加於山而<lb/>
　山愈髙山載於地而地益厚故多者用謙而更裒寡<lb/>
　者用謙而得益故謙之為道无所不益稱物而與自<lb/>
　不失平謙之用也<hi>陳</hi>寡者以謙為益則由寡而可以<lb/>
<pb n="28b"/>
　多多者以謙為益則愈多而不為溢<hi>介</hi>山為髙則損<lb/>
　之地為卑則益之是損山之髙益地之卑也夫損髙<lb/>
　而益卑損多而益寡乃稱物平施<hi>石</hi>裒鄭荀諸儒作<lb/>
　捊取也字書作掊君子取有餘益不足以貴下人則<lb/>
　貴賤平矣以財分人則貧富平矣以德分人則賢不<lb/>
　肖平矣然物之不齊物之情也所謂平者非没尊卑<lb/>
　上下差等也稱物而施適平而止平者施之則也<hi>朱</hi>
初六謙謙君子用渉大川吉象曰謙謙君子卑以自牧<lb/>
<pb n="29a"/>
也<lb/>
　處謙之下謙之謙者也<hi>注</hi>以柔居下謙之又謙者也<lb/>
　故能得衆用之以犯大難况居平易乎自牧者自養<lb/>
　也此爻施之於自牧則可施之於佗則卑已甚矣<hi>朱</hi>
　初最在下為謙二隂承陽亦為謙故曰謙謙也二隂<lb/>
　一陽相與成體故曰君子也九三體坎故用渉大川<lb/>
　吉也<hi>荀</hi>利渉大川非渉大川然後吉也其才其時利<lb/>
　渉大川耳用渉大川者用此以渉大川然後吉耳<hi>介</hi>
<pb n="29b"/>
六二鳴謙貞吉象曰鳴謙貞吉中心得也<lb/>
　鳴者聲名聞之謂也得位居中謙而正焉<hi>注</hi>以柔居<lb/>
　中嘉譽旁達功德雖未著而中心亦自得也夫譽斯<lb/>
　隆者戒其名過而損實故正則吉牧内有謙實而聲<lb/>
　聞于外<hi>王逢</hi>謙德充積于中故𤼵於外見於聲音顔<lb/>
　色非勉强為之中心所自得也故曰貞吉凡貞吉有<lb/>
　為貞且吉者有得貞則吉者六二貞吉所自得也<hi>伊</hi>
　鳴之為言接於物而感之也六二接於九三而感之<lb/>
<pb n="30a"/>
　以謙剛上柔下中正以相與其志得而可以有功矣<lb/>
　<hi>介</hi>雄鳴則雌應故易陽唱而隂和寄之於鳴謙之所<lb/>
　以為謙三也其謙也以勞故聞其風被其澤者莫不<lb/>
　相從於謙六二其鄰也上九其配也故皆和之而鳴<lb/>
　於謙而六二又處内卦之中雖㣲九三有不謙乎故<lb/>
　曰鳴謙又曰貞吉鳴以言其和於三貞以言其出於<lb/>
　性<hi>坡</hi>
九三勞謙君子有終吉象曰勞謙君子萬民服也<lb/>
<pb n="30b"/>
　處下體之極履得其位上下无陽以分其民何可安<lb/>
　尊上承下接勞謙匪懈是以吉也<hi>注</hi>居上下之際接<lb/>
　兩體焉非勞不可亦乾乾之義也<hi>薛</hi>居下之上為衆<lb/>
　之則勤於正衆雖勞而謙厚之至也謙以保位萬民<lb/>
　服也故得保其終吉<hi>子</hi>位髙而有功以謙而為之主<lb/>
　能終之者其唯君子乎<hi>王逢</hi>三以陽剛居下體為衆<lb/>
　隂所宗履得其位為下之上是上為君所任下為衆<lb/>
　所從有功而持謙德者也故曰勞謙古之人有當之<lb/>
<pb n="31a"/>
　者周公是也惟君子安履於謙乃其常行故久而不<lb/>
　變所以能有終有終則吉也九三以剛居正能終者<lb/>
　也繫辭曰謙也者致恭以存其位者也君子於謙豈<lb/>
　以保其位而為之哉亦如言為善者有令名有令名<lb/>
　以為善故也<hi>伊</hi>陽當居五自卑下衆降居下體君有<lb/>
　下國之意也衆隂皆欲撝陽上居五位羣隂順陽故<lb/>
　曰萬民服也<hi>荀</hi>
六四无不利撝謙象曰无不利撝謙不違則也<lb/>
<pb n="31b"/>
　乘三承五无不利指揮皆謙不違則也<hi>注</hi>謙以在位<lb/>
　不僭不逼不違其則者也以之奉五而待於三奉事<lb/>
　得宜所揮皆從<hi>子</hi>欲揮三使上居五撝猶舉也<hi>荀</hi>能<lb/>
　撝去三之承已以為謙也<hi>介</hi>三之與五皆若指揮皆<lb/>
　順從之不敢違於三五法則是指揮皆謙也故无不<lb/>
　利<hi>王錡</hi>六四坤體柔順而正上以奉六五之君下以<lb/>
　下九三勞謙之臣上下皆得其宜故曰无不利撝謙<lb/>
　者揮散其謙之道布於上下撝謙也所以奉上下下<lb/>
<pb n="32a"/>
　无不利者非事是君為容悦也非持禄養交也不違<lb/>
　其則而已人之大倫天下之正理也理之所在天地<lb/>
　萬物之所不能違故謂之則不違則无往而不得其<lb/>
　宜則无不利矣子夏曰撝謙化謙也言上下化其謙<lb/>
　也京房曰上下皆通曰撝謙是也謂三撝之四化之<lb/>
　誤矣<hi>朱</hi>
六五不富以其鄰利用侵伐无不利象曰利用侵伐征<lb/>
不服也<lb/>
<pb n="32b"/>
　居尊用謙不待豐富能用其鄰若有驕逆不服得衆<lb/>
　伐之无不利也<hi>正</hi>柔之過盗之生心<hi>子</hi>以隂居中謙<lb/>
　而不盈是尊而不富<hi>陸</hi>六五爻辭无謙字明不可用<lb/>
　謙也謙恭過甚威武不耀漸物情離叛猶復用謙乎<lb/>
　必用武以服之也五以柔居尊位謙而履中是務損<lb/>
　已而不居盈也故曰不富逺人離叛不為之用斯則<lb/>
　惟能用其鄰也五以謙中履順隂而乘柔是君子過<lb/>
　于謙者也小人以為卑而可陵故君子反用侵伐之<lb/>
<pb n="33a"/>
　是卑而不可踰也<hi>牧</hi>得尊位而无應故有征不服之<lb/>
　辭<hi>介</hi>以謙待物之主事上下下雍容无為然除驕逆<lb/>
　以同天下去藜莠以茂嘉蓄不可忘也堯舜之朝有<lb/>
　苗必征四凶必去人主之道雖以謙為德必以威御<lb/>
　下然後動不失斷而威尊可保當其行謙也故不富<lb/>
　而用其鄰及其能斷也故征伐以服驕逆不其偉歟<lb/>
　<hi>陳</hi>
上六鳴謙利用行師征邑國象曰鳴謙志未得也可用<lb/>
<pb n="33b"/>
行師征邑國也<lb/>
　最處於外不與内政有名而已志功未得處外而履<lb/>
　謙順可征邑國而已六爻雖有失位无應乘剛而皆<lb/>
　无凶咎悔吝者以謙為主也<hi>注</hi>隂陽相應故鳴雖應<lb/>
　不承故志未得<hi>九</hi>六二之鳴誠有所願上六之鳴願<lb/>
　將行焉謙道大著君子之終故可用行師征伐邑國<lb/>
　謙功大成在此爻矣小則伐其邑大則伐其國文王<lb/>
　是也三分天下有其二猶服事商是志未得也伐崇<lb/>
<pb n="34a"/>
　而天下歸是願將行也<hi>陸</hi>處謙之末物情益叛五始<lb/>
　侵伐至上乃行師也五以侵伐雖小而猶能及逺上<lb/>
　以行師雖大而纔及邑國明謙道轉薄而物情大變<lb/>
　尚能利用行師者以謙譽尚存也<hi>牧</hi>上六接於九三<lb/>
　而感之以謙者也故曰鳴謙三為衆隂所附以止於<lb/>
　下已雖接而感之未得其來應故曰志未得九三宜<lb/>
　應己而不來有邑國不服之象師衆也邑國所據也<lb/>
　所用者衆所征者狹不若九五之正位大中也<hi>介</hi>六<lb/>
<pb n="34b"/>
　五征不服上六又曰征邑國非侵伐也克己之謂也<lb/>
　三當來止於下而不應鳴而求應志未得也易傳曰<lb/>
　邑國已之私有自治其私也<hi>朱</hi>
䷏<hi>坤下震上</hi>豫利建侯行師<lb/>
　動而衆説故可利建侯順動而不加无罪故可利行<lb/>
　師　逸豫不可常行故无元亨非幹正之道故不云<lb/>
　利貞屯於元亨利貞之後云利建侯即莊氏謂建侯<lb/>
　即元亨行師即利貞非也<hi>正</hi>坤順也震動也順其性<lb/>
<pb n="35a"/>
　而動者莫不得其所震為雷諸侯之象坤為衆師役<lb/>
　之象豫喜逸悦樂之貌<hi>𤣥</hi>一陽為主而衆隂從之動<lb/>
　於上而下順<hi>陸</hi>天下之人既己悦豫則當建諸侯而<lb/>
　分天下出兵師而討叛逆武王一怒而安天下之民<lb/>
　孰不悦豫而順從<hi>胡</hi>
彖曰豫剛應而志行順以動豫豫順以動故天地如之<lb/>
而况建侯行師乎天地以順動故日月不過而四時不<lb/>
忒聖人以順動則刑罰清而民服豫之時義大矣哉<lb/>
<pb n="35b"/>
　剛謂九四應謂初六此就爻明豫義震動坤順以二<lb/>
　象明豫義聖人和順而動合天地之德故天地亦如<lb/>
　聖人而為之也<hi>正</hi>建侯利正行師利順九四以陽居<lb/>
　臣位而能正衆隂故利建侯陽動而隂皆應之故利<lb/>
　行師豫之用在於權臣以臣專君故聖人歎之<hi>牧</hi>天<lb/>
　地以順動則隂陽和消息盈虚以時也聖人以順動<lb/>
　則賞罰明邪正分也<hi>逢</hi>豫无四德者豫逸為樂而不<lb/>
　反亂也况主失其道四為權臣四德所以亡也<hi>薄洙</hi>
<pb n="36a"/>
象曰雷出地奮豫先王以作樂崇德殷薦之上帝以配<lb/>
祖考<lb/>
　奮動也雷動於地上萬物乃逸豫也王者功成作樂<lb/>
　以文得之作籥舞以武得之作萬舞各充其德而為<lb/>
　制祀天帝以配祖考與天同饗其功也故孝經曰郊<lb/>
　祀后稷以配天宗祀文王以配上帝是也<hi>𤣥</hi>樂者聖<lb/>
　人因人之豫而節之所以養其正而閑其邪其和可<lb/>
　以感鬼神而况於人乎<hi>荀</hi>子曰樂者人情之所不能<lb/>
<pb n="36b"/>
　免也人情不能免而不能節文以正之則民德亂矣<lb/>
　<hi>介</hi>
初六鳴豫凶象曰初六鳴豫志窮凶也<lb/>
　處豫之初得志於上樂過則淫志窮則凶<hi>注</hi>四為豫<lb/>
　之主初與之相應小人得志必極其情欲以至於凶<lb/>
　形於聲鳴豫之甚也<hi>石</hi>小人得志悦豫過甚聲名流<lb/>
　傳于外所以凶也<hi>胡</hi>鳴者接於物而感之者也於位<lb/>
　為下於時為始於德為柔不中接於上而感之以豫<lb/>
<pb n="37a"/>
　所以凶<hi>介</hi>淺者易樂始樂而鳴窮可待也<hi>薛</hi>
六二介于石不終日貞吉象曰不終日貞吉以中正也<lb/>
　處豫之時得位履中上交不諂下交不驕不改其操<lb/>
　介如石焉<hi>注</hi>見㡬之速不待終竟一日去惡修善守<lb/>
　正得吉正介㣲也石者質定之物纎㣲之感纔動而<lb/>
　質定之知己定矣<hi>陸</hi>介者專一也中正則貞一得位<lb/>
　則專固中則不越正則不亂雖專介于石見㡬則動<lb/>
　赴㡬貴速終日則後時<hi>牧</hi>下不從初六鳴豫上不從<lb/>
<pb n="37b"/>
　六三盱豫居中守正不從樂豫故吉石匪惟終此一<lb/>
　日可以長守貞正<hi>句</hi>當豫之時知上下之无交而不<lb/>
　動知㡬者也<hi>介</hi>逸豫之道放則失正豫之諸爻多不<lb/>
　得正才與時合也人之於豫心悦之遲遲則至於耽<lb/>
　惑而不能已二以中正自守其介如石其去之速不<lb/>
　俟終日故貞正而吉交於上以恭巽過則為諂交於<lb/>
　下以和易過則為凟見㡬則不至於過也見㣲則知<lb/>
　彰見柔則知剛知㡬如是衆所仰也故曰萬夫之望<lb/>
<pb n="38a"/>
　<hi>伊</hi>
六三盱豫悔遲有悔象曰盱豫有悔位不當也<lb/>
　睢盱喜悦之貌履非其位上承動豫之主進退不得<lb/>
　其所<hi>正</hi>視上而承之以豫其行不順則不得其與近<lb/>
　不得乎九四而逺遲上六則上六不應故遲有悔動<lb/>
　而承上以豫其悔必矣有者不必悔而不能必无悔<lb/>
　也<hi>介</hi>上悔者悔下悔者辯上悔之由見㡬之遲不可<lb/>
　追遲者過乎二也從四則諂反下則凟<hi>薛</hi>三四處位<lb/>
<pb n="38b"/>
　不當同而不和者也睢盱上視而不正向秀曰小人<lb/>
　喜悦佞媚之貌上視佞媚求豫而四不動則悔其動<lb/>
　三不能去且静而待之四又不動則悔其不動猶豫<lb/>
　如是无它位不當也小人悦於豫寧悔而終不以所<lb/>
　處為不當而去之柔不正故也<hi>朱</hi>
九四由豫大有得勿疑朋盍簪象曰由豫大有得志大<lb/>
行也<lb/>
　衆隂由之以得其豫大有得也不信於物物亦疑焉<lb/>
<pb n="39a"/>
　勿疑則朋合簪疾也<hi>注</hi>處非其位而為豫主所以疑<lb/>
　豫不我為致豫於人又何疑焉<hi>陸</hi>羣隂止滯獨體剛<lb/>
　陽居動之始震𤼵羣隂故隂皆由我而得豫四雖體<lb/>
　陽猶居隂位猶未離其𩔖也故稱朋焉簪者所以固<lb/>
　冠而緫髪冠之危頼簪以固之猶君位危頼臣以安<lb/>
　之其桓文之事乎<hi>牧</hi>四秉説豫之權衆來附己信任<lb/>
　不疑彼必引其朋𩔖合其簪纓而來也<hi>胡</hi>上下无陽<lb/>
　而莫不由我以豫物之從己可以勿疑是以朋合疾<lb/>
<pb n="39b"/>
　也道不可以為物之主而時不可以受物之歸則可<lb/>
　以勿疑而當其任乎<hi>介</hi>因豫之時乃大得衆在臣位<lb/>
　則非據救怠忽則可彼求保於己宜遂納之疑而不<lb/>
　果則天下亂矣<hi>薛</hi>簪居於首君之象也六十四卦惟<lb/>
　豫九四居臣位之極以一陽而主五隂更无陽爻以<lb/>
　分其權是居盛位大有權以得民也其君得无疑乎<lb/>
　必以其民朋附於君此一爻周公當之<hi>石</hi>以一陽而<lb/>
　得五隂故曰大有得在近君之地无同德之助衆隂<lb/>
<pb n="40a"/>
　不從五而從已所以疑也髪非簪散亂不理四剛在<lb/>
　上下衆柔之際交而通之猶簪也四五不相疑君臣<lb/>
　上下各守其正為由豫也大矣<hi>朱</hi>
六五貞疾恒不死象曰六五貞疾乘剛也恒不死中未<lb/>
亡也<lb/>
　四專權執制雖非已之乘然居中處尊未可得亡<hi>注</hi>
　四雖苦已而志在悦物不敢加害故久而不亡失位<lb/>
　故有疾得中故不死<hi>牧</hi>六五不能任六二不諂不凟<lb/>
<pb n="40b"/>
　至正之臣所以得不死之疾<hi>胡</hi>東周所存者位號而<lb/>
　已所由來者非逸豫乎書曰怠忽荒政戒守器之失<lb/>
　也<hi>薛</hi>居得君位貞也受制於下有疾也恒不死漢魏<lb/>
　末世之君是也䝉亦以隂居尊位二以陽為蒙之主<lb/>
　䝉相應則倚任者也豫相逼則失權者也此吉與疾<lb/>
　所以不同也<hi>伊</hi>六五受制於四不可動亦不復安豫<lb/>
　不可動則於貞為有害不復安豫故此爻獨不言豫<lb/>
　<hi>朱</hi>二與五皆貞者也貞者不志於利故皆不得以豫<lb/>
<pb n="41a"/>
　名之其貞同其所以為貞者異故二以得吉五以得<lb/>
　疾二之貞非固欲不從四也可則進否則退其吉也<lb/>
　不亦宜乎五之於四也其質則隂其居則陽也質隂<lb/>
　則力莫能校居陽則有不服之心焉夫力莫能校而<lb/>
　有不服之心則其貞也以為疾而已三豫者皆内喪<lb/>
　其守而外求豫者也故小者悔吝大者凶六五之貞<lb/>
　雖以為疾而其中之所守未亡則恒至於不死君子<lb/>
　是以知貞之可恃也<hi>坡</hi>
<pb n="41b"/>
上六𠖇豫成有渝无咎象曰𠖇豫在上何可長也<lb/>
　極豫盡樂𠖇豫已成何可長也<hi>注</hi>古之太康内作色<lb/>
　荒外作禽荒紂作長夜之樂是也<hi>胡</hi>耽肆於豫昏迷<lb/>
　而不知反故𠖇豫以成茍能有渝則可无咎在豫之<lb/>
　終有變之義聖人𤼵此義所以勸遷善也故不言𠖇<lb/>
　之凶專言渝之无咎<hi>伊</hi>
䷐<hi>震下兊上</hi>隨元亨利貞无咎<lb/>
　不大亨通无以相隨隨而不正邪僻之道故利在得<lb/>
<pb n="42a"/>
　正<hi>正</hi>震動也兊說也内動之以德外説之以言則天<lb/>
　下之人咸慕其行而隨從既見隨從能長之以善通<lb/>
　其嘉禮和之以義幹之以正則功成而有福无此四<lb/>
　者有凶咎焉<hi>康成</hi>漢髙祖項羽其明騐也<hi>焦</hi>凡隨之<lb/>
　義可隨則隨君有諍臣父有諍子若惟隨之務不以<lb/>
　正道安得亨乎<hi>石</hi>聖賢欲天下之隨已必當修天地<lb/>
　生成之四德人將隨於人者亦當審其所隨之人有<lb/>
　此四德然後隨之則安而无咎<hi>胡</hi>
<pb n="42b"/>
彖曰隨剛來而下柔動而説隨大亨貞无咎而天下隨<lb/>
時隨時之義大矣哉<lb/>
　震剛而兊柔以剛下柔動而之説乃得隨也<hi>注</hi>上能<lb/>
　下下下之所以隨上貴能下賤賤之所以隨貴隨之<lb/>
　義剛下柔也剛下柔而動以時物无不説隨之也<hi>王</hi>
　<hi>逢</hi>泰之極必變於否是泰不可守也否之極必變於<lb/>
　泰是否之不可行也由是刑政之寛猛禮樂之沿革<lb/>
　文質之損益各隨時變所以順民心也少女本配少<lb/>
<pb n="43a"/>
　男為敵體故上下皆應今耦長男非少女本志也何<lb/>
　以得隨以剛能下柔而悦其性也<hi>牧</hi>以爻取之初九<lb/>
　在二三之下亦以剛下柔也<hi>石</hi>不曰隨之時而曰隨<lb/>
　時者在泰則隨泰之時在否則隨否之時也<hi>介</hi>天下<lb/>
　之所隨者時隨時之義從宜適變不可為典要非造<lb/>
　道之深知㡬達權者孰能與此<hi>伊</hi>
象曰澤中有雷隨君子以嚮晦入宴息<lb/>
　動萬物者莫疾乎雷説萬物者莫説乎澤物皆悦隨<lb/>
<pb n="43b"/>
　可以无為不勞明鑒<hi>注</hi>雷春夏用事今在澤中秋冬<lb/>
　時也<hi>翟𤣥</hi>澤性止靜今動而説者以其處下而求安<lb/>
　也君子成天下之務抱宵旰之憂豈冀乎燕息哉然<lb/>
　時乎求安則不可苦節以困物情<hi>牧</hi>雷在澤中待時<lb/>
　而動欲人之隨與隨人者皆當韜光養正向隱晦以<lb/>
　自安息<hi>胡</hi>天下大通示无為而化成<hi>金君卿</hi>顯仁而物<lb/>
　悦隨則當藏諸用<hi>陳</hi>當衆詭隨之時不妄動可隨而<lb/>
　不隨者矯不可隨而隨者諂與其諂也寧矯韓愈言<lb/>
<pb n="44a"/>
　行成於思毁於隨<hi>繪</hi>隨時之道著而易見者莫若隨<lb/>
　晝夜<hi>朱</hi>
初九官有渝貞吉出門交有功象曰官有渝從正吉也<lb/>
出門交有功不失也<lb/>
　官人心所主<hi>正</hi>與二相得出門交有功也<hi>子</hi>門者所<lb/>
　由之正道<hi>陸</hi>設官所以正時俗官有弊政不得不變<lb/>
　法而從宜四能立功于時交有功同于四也初與四<lb/>
　俱以陽居下體故為同出門言其始也<hi>牧</hi>官所守也<lb/>
<pb n="44b"/>
　觀時量𫝑而變前所守已出門矣又擇其有功者而<lb/>
　交之<hi>胡</hi>陽在二隂之中以剛下柔孰不從之故出門<lb/>
　則人從之<hi>石</hi>以陽居陽得其正无應於上心无私欲<lb/>
　故見惡則舍遇善則隨心常應變而從正出門者取<lb/>
　隨之初凡所交渉皆以正道此爻无位不當取官位<lb/>
　之象孟子所謂心官<hi>代</hi>出門有功先擇後交<hi>房</hi>九四<lb/>
　變而正初九隨之正也舍二出交於四出門也五為<lb/>
　君四受命以帥屬官之象也<hi>朱</hi>
<pb n="45a"/>
六二係小子失丈夫象曰係小子弗兼與也<lb/>
　隂柔不能獨立近屬初九不能往應九五<hi>正</hi>凡有係<lb/>
　而隨則不能兼與此其所以失丈夫<hi>介</hi>臣不應君失<lb/>
　隨之道<hi>介</hi>以其中正係于一而不有其它故不曰凶<lb/>
　悔吝<hi>王逢</hi>
六三係丈夫失小子隨有求得利居貞象曰係丈夫志<lb/>
舍下也<lb/>
　近九四係丈夫二據初不可往是失小子四无它應<lb/>
<pb n="45b"/>
　已往隨四四不能逆三之所隨有求皆得也已非其<lb/>
　正以係於人不可妄動利在居處守正也<hi>正</hi>三非正<lb/>
　而隨其義可尚者以承陽為順也二以正為隨而反<lb/>
　不足稱以乘剛為逆故也<hi>陸</hi>初與四皆非已應當擇<lb/>
　而從之以尊卑言之則四居上以逺近言之則四為<lb/>
　近隨其所求而得之无所定主故利居正固其所守<lb/>
　則善矣<hi>陳</hi>
九四隨有獲貞凶有孚在道以明何咎象曰隨有獲其<lb/>
<pb n="46a"/>
義凶也有孚在道明功也<lb/>
　處説之初下據二隂三求係已不拒則獲履非其位<lb/>
　以擅其民失臣之道違正者也體剛居説得民之心<lb/>
　幹事成功雖違常義志在濟物心存公誠著信在道<lb/>
　以明其功<hi>注</hi>得三而附私擅其民正之凶也以隨之<lb/>
　時協隨之義竭誠奉王立功明道皆上之有夫何咎<lb/>
　哉<hi>子</hi>以剛明之才德居人臣之極位用心廣大无所<lb/>
　係吝天下之民欲隨于已是有獲也居人臣之位而<lb/>
<pb n="46b"/>
　有君之民正道為大凶矣然既在嫌疑之地必當推<lb/>
　其至誠之信率天下之民以奉於上盡其濟物之心<lb/>
　顯然推白其臣子之道則庶可以免其刑戮而逃其<lb/>
　悔吝昔文王三分天下有其二然有君民之大德有<lb/>
　事君之小心而脫羑里之禍是盡其誠信以事君而<lb/>
　免咎也<hi>胡</hi>明足以趨時孚足以守道非知權者孰能<lb/>
　與於此故孔子曰明功也言明則有功<hi>介</hi>六三固四<lb/>
　之所當有不可以言獲獲者取非其有之詞二之往<lb/>
<pb n="47a"/>
　配於五歴四而後至四之𫝑可以不義取之取之則<lb/>
　於正為凶不取則於五為有功二之從五也甚難初<lb/>
　處其鄰而四當其道處其鄰不忘貞當其道不忘信<lb/>
　使得從其配者初與四之功也故皆言功居可疑之<lb/>
　地而有功足以自明故誰咎<hi>坡</hi>
九五孚于嘉吉象曰孚于嘉吉位正中也<lb/>
　履正居中盡隨時之宜得物之誠故嘉吉<hi>注</hi>不私其<lb/>
　應信乎美德是以吉<hi>陸</hi>四有善而能信之雖專于己<lb/>
<pb n="47b"/>
　而不忌其僭俾成其功也<hi>牧</hi>得位處中天下之人莫<lb/>
　不鼔舞而隨之故當虛心盡誠以信任大才大知嘉<lb/>
　善之人以共成天下之治則吉莫大焉<hi>胡</hi>六二柔順<lb/>
　中正而應乎上嘉而宜孚者也<hi>介</hi>推誠信以接天下<lb/>
　之所歸<hi>陳</hi>嘉耦為配故凡言嘉者皆配也隨之時隂<lb/>
　急於隨陽故隂以不茍隨為貞而陽以不疑其叛己<lb/>
　為吉六二以逺五而係於初九五不疑而信之則初<lb/>
　不敢有二不敢叛<hi>坡</hi>
<pb n="48a"/>
上六拘係之乃從維之王用亨于西山象曰拘係之上<lb/>
窮也<lb/>
　處上極不從拘係之乃從不從王之所討也故維之<lb/>
　兊為西方山者塗之險隔處西方而不從故通之<hi>注</hi>
　六无所附而保其上守於險阻可拘之乃從維之以<lb/>
　力而後至服而通命於逺<hi>子</hi>處隨之極為悦之主弗<lb/>
　隨於物心無所係物有來求者不得已而後應之猶<lb/>
　拘而係之然後乃從有終來隨我者皆維持而不棄<lb/>
<pb n="48b"/>
　之王用此道所以亨于西山王文王西山岐山也<hi>陸</hi>
　不得已而隨則志不固所以五維持之使不得去隨<lb/>
　之極必反于不隨聖人垂誡以防臣道之過盛<hi>牧</hi>不<lb/>
　從則威執之拘係之也從則以德懐之維之也西者<lb/>
　隂之所山者君之德未離乎隂之所而有君德者也<lb/>
　<hi>介</hi>上與三无應下之衆爻各有所隨已獨无可隨是<lb/>
　逆時違衆之人<hi>代</hi>上窮反三復成巽乃從而繋維之<lb/>
　使不得去拘之使不得動上六之固結有如此者文<lb/>
<pb n="49a"/>
　王用此亨于西山三上往來不窮亨也<hi>朱</hi>
䷑<hi>巽下艮上</hi>蠱元亨利渉大川先甲三日後甲三日<lb/>
　蠱者事也甲者創制之令輔嗣謂甲庚皆申命之謂<lb/>
　諸儒謂甲者造作新令之日甲前三日取改過自新<lb/>
　故用辛甲後三日取丁寧之義故用丁誤矣<hi>正</hi>甲十<lb/>
　日之首蠱造事之端舉初而明始也<hi>馬</hi>當能者有為<lb/>
　之時非上下並行之正故不云利正<hi>代</hi>君令時告猶<lb/>
　天令時行非正固者不可幹故不言正<hi>薛</hi>蠱惑而事<lb/>
<pb n="49b"/>
　生之時當濟之以仁甲屬木仁也巽上下皆巽過於<lb/>
　柔當任威猛庚屬金義也<hi>繪</hi>
彖曰蠱剛上而柔下巽而止蠱蠱元亨而天下治也利<lb/>
渉大川往有事也先甲三日後甲三日終則有始天行<lb/>
也<lb/>
　上剛可以斷制下柔可以施令既巽又止不競爭也<lb/>
　有為而大亨非天下治而何進德修業往則亨矣故<lb/>
　利渉大川因事申令終則有始若四時之行<hi>正</hi>剛謂<lb/>
<pb n="50a"/>
　上九柔謂初六上止而下齊也事相干之時逆之則<lb/>
　愈煩順而止故可息其紛擾<hi>牧</hi>用權者常失之鎭靜<lb/>
　今既止静又能行權故可治蠱<hi>胡</hi>久習於亂不可剛<lb/>
　猛治之剛止於上柔從於下則順禮和義而天下治<lb/>
　<hi>石</hi>自甲至癸自有篇次甲為今首庚者申繼之謂蠱<lb/>
　者造事之始巽者號令之常故庚取申明之義<hi>陳</hi>剛<lb/>
　止乎上无為以用下者也柔巽乎下有為以為上用<lb/>
　者也事之來如日月四時終而有始先甲者先事而<lb/>
<pb n="50b"/>
　圖其患事至而能濟既濟矣又圖其方來之患而豫<lb/>
　防之後甲之謂<hi>王介甫</hi>先甲三日殷勤告示後甲三日<lb/>
　丁寧宣布<hi>集</hi>巽而止巽而不為因循至壊者也壊而<lb/>
　復使大通而至天下治者幹事之效也<hi>集</hi>甲者事之<lb/>
　首庚者變之首制作政教之類則云甲舉其首也𤼵<lb/>
　號施令之事則稱庚庚猶更也<hi>伊</hi>春秋傳秦醫曰於<lb/>
　文皿蟲為蠱榖之飛亦為蠱在周易女惑男風落山<lb/>
　謂之蠱尚書大傳曰乃命五史以書五帝之蠱事雜<lb/>
<pb n="51a"/>
　卦曰蠱則飭也蠱非訓事事至蠱壊乃有事也剛上<lb/>
　柔下各得其所事已治矣下巽而已莫予違也上亦<lb/>
　因是止而不復有為則禍亂之萌伏於已治之中若<lb/>
　上下志交而元亨則天下復治矣<hi>朱</hi>上不止於所止<lb/>
　則不能節制下不伏以從順則不能奉令剛柔不易<lb/>
　位則不通相應不以中則不大用此四者以幹其事<lb/>
　然後能濟難事通所以不窮也<hi>陸</hi>
象曰山下有風蠱君子以振民育德<lb/>
<pb n="51b"/>
　風能摇動散布潤澤振民象山下有風育德象山在<lb/>
　上<hi>正</hi>撓萬物者莫疾乎風山包養萬物風撓動而摇<lb/>
　落之則不能安是一山之有事也艮止也巽齊也止<lb/>
　者定之以法制齊者申之以號令此所以治蠱也<hi>石</hi>
　君在上而安靜臣在下而行令<hi>何妥</hi>事生之時民有<lb/>
　被其害者必先育德於心待其百中萬全而後行之<lb/>
　<hi>繪</hi>在山上則於物相逺在下則有及民之義<hi>代</hi>議事<lb/>
　立制非賢德不能故君子選育賢德止齊爭競<hi>牧</hi>德<lb/>
<pb n="52a"/>
　日進則民德生<hi>朱</hi>
初六幹父之蠱有子考无咎厲終吉象曰幹父之蠱意<lb/>
承考也<lb/>
　處事之首柔巽之質能堪其任故曰有子考乃无咎<lb/>
　當事之首故危能堪其事故終吉幹事之首時有損<lb/>
　益不可盡承意承而已<hi>注</hi>對文父沒稱考康誥曰大<lb/>
　傷厥考心散而言之生亦稱考<hi>正</hi>臨事專故厲終成<lb/>
　其志故无咎<hi>子</hi>考成也能成父事則人謂之君子之<lb/>
<pb n="52b"/>
　子能以此意常自危厲承於先父不忘恭敬終於立<lb/>
　身為吉矣<hi>陸</hi>父以剛中首事子以柔順幹之父在觀<lb/>
　其志父沒觀其行其事雖從而意欲違者多矣<hi>介</hi>有<lb/>
　子然後考无咎武王周公其達孝矣乎<hi>王逢</hi>文武之事<lb/>
　壊于夷厲宣王復之髙祖之事壊于諸吕文帝復之<lb/>
　既後幹則前人无咎意承者繼志述事之謂<hi>薛</hi>
九二幹母之蠱不可貞象曰幹母之蠱得中道也<lb/>
　居内處中是幹母事婦人之性難可全正雖屈己剛<lb/>
<pb n="53a"/>
　猶不失在中之道<hi>正</hi>不可貞者事必先父命也以陽<lb/>
　居隂不傷剛猛而居于中得中道也<hi>牧</hi>五以隂柔居<lb/>
　君位委任九二有母之象<hi>石</hi>母從子者也宜巽乎内<lb/>
　以應外反止乎外子制義者也宜止乎外以制内而<lb/>
　反巽乎内宜不可以為貞矣然九二剛巽乎中得趨<lb/>
　時之宜而未失道者也若魯莊公能哀痛思莊謹以<lb/>
　事母而防閑之以禮母子相與之際雖不可謂正亦<lb/>
　可謂能幹母之蠱而得中道者矣<hi>介</hi>危行言遜信而<lb/>
<pb n="53b"/>
　後諫非梁公之徒孰能與此<hi>薛</hi>事柔弱之君亦然周<lb/>
　公之事成王能使之為成王而已不能使之為羲皇<lb/>
　堯舜之事也<hi>伊</hi>
九三幹父之蠱小有悔无大咎象曰幹父之蠱終无咎<lb/>
也<lb/>
　以剛幹事而无其應故有悔履得其位以正幹父故<lb/>
　无咎<hi>注</hi>以剛得位幹事專任終成其志<hi>子</hi>以剛幹事<lb/>
　必傷和睦之道親族之間必小有悔吝然代父整肅<lb/>
<pb n="54a"/>
　閨門幹成其事何咎之有<hi>胡</hi>九二九三近乎專權卦<lb/>
　中常抑之<hi>石</hi>九三之所謂父上九也剛而不中不能<lb/>
　无不義三亦不中不能无争未失子道<hi>介</hi>以母而言<lb/>
　隂陽志殊事難合也屈而合中然後可幹以父言之<lb/>
　君臣道合過亦不誅汲黯矯制雖悔何懼<hi>薛</hi>上无應<lb/>
　小有悔以剛得正志在父事故无大咎<hi>逢</hi>易解曰不<lb/>
　應於上子之能争而不從父令者也<hi>朱</hi>
六四裕父之蠱往見吝象曰裕父之蠱往未得也<lb/>
<pb n="54b"/>
　體柔當位幹不以剛而以柔和能裕先事者也然无<lb/>
　其應往必不合<hi>注</hi>以柔處柔不敏於事寛其事而无<lb/>
　成者也復命得乎終无功也<hi>子</hi>裕不能爭也<hi>虞</hi>體柔<lb/>
　居正可以饒益父義者也本於止静故可止焉<hi>陸</hi>不<lb/>
　能强幹以得其位猶可寛裕其事緩而圖之斯宜止<lb/>
　矣往求幹事得无咎乎<hi>牧</hi>父以柔懦蠱壊其家初處<lb/>
　敗壊之始能用權變以治其事致父於无過之地今<lb/>
　居己壊之後无剛明之才而往見吝<hi>胡</hi>用心懈弛後<lb/>
<pb n="55a"/>
　時廢事<hi>薛</hi>益其疾為裕<hi>坡/</hi>无應往安能濟<hi>伊</hi>
六五幹父之蠱用譽象曰幹父用譽承以德也<lb/>
　以柔處尊用中而應承先以斯用譽之道不任威力<lb/>
　承以德也<hi>注</hi>柔非能為必有主其事者居中得正用<lb/>
　德而不勞力也<hi>子</hi>以德承父下之服從者衆善用譽<lb/>
　也譽謂德譽隋煬以儉聞以奢敗虚譽也<hi>朱</hi>周公繫<lb/>
　此五爻專於父母者得非達孝之情見辭以寄戒乎<lb/>
　何則商紂昏暴親而正者三仁耳尚或以奔以狂以<lb/>
<pb n="55b"/>
　死而不能拯時固惑亂甚矣文王蒙難而業不耀内<lb/>
　助者止文母而已武王㧞民於无告而仁義之周公<lb/>
　救治於己墜而禮樂之前作後述為萬世至正大公<lb/>
　之道於親不亦幹且裕者乎<hi>孫坦</hi>
上九不事王侯髙尚其事象曰不事王侯志可則也<lb/>
　最處事上不累於位<hi>注</hi>終其事而不享其利<hi>子</hi>年髙<lb/>
　事終不當其位<hi>荀</hi>上以尊剛之德為四五所承不事<lb/>
　王侯者也<hi>陸</hi>在卦之終事成也在卦之上而无所承<lb/>
<pb n="56a"/>
　身退者也在外卦而心不累乎内志之髙者也<hi>介</hi>取<lb/>
　不貪之志為法非不事王侯也<hi>昭</hi>自臺輿至王公无<lb/>
　非事者不事王侯何以貴之謂志於三三无應則去<lb/>
　之不累於物其志為可則<hi>朱</hi>賢人君子不偶於時髙<lb/>
　潔自守不累於世進退合道有行之者伊尹太公曾<lb/>
　子子思是也<hi>伊</hi>君子見蠱之漸則渉川以救之及其<lb/>
　成則不事王侯以逺之蠱之成也良醫不治治君子<lb/>
　不事事<hi>坡</hi>
<pb n="56b"/>
䷒<hi>兊下坤上</hi>臨元亨利貞至于八月有凶<lb/>
　臨大也陽之浸長其德壯大可以監臨于下剛既浸<lb/>
　長説而且順居中有應大得亨通而利正臨建丑之<lb/>
　月至建申之月三隂既盛三陽方退小人道長盛不<lb/>
　可終保聖人作易以戒之<hi>正</hi>陽息於十一月為復至<lb/>
　十二月為臨消於五月為姤六月為遯自子至未凡<lb/>
　歴八月有凶言有而未至也<hi>陸</hi>六爻止見相臨之義<lb/>
　不見大之説惟序卦言之二剛浸長故也<hi>石</hi>一陽復<lb/>
<pb n="57a"/>
　於下可以修身二陽浸長可以臨人臨天下之大不<lb/>
　有四德可乎<hi>逢</hi>諸儒謂周正建子是一陽始生而為<lb/>
　復建丑二陽長而為臨建已之陽變而成純乾至建<lb/>
　午為一隂生建未二隂生乃為八月若依此言二隂<lb/>
　生為八月匪惟月錯乃成遯矣矧易取否泰相反臨<lb/>
　觀倚伏之義又須遵用夏正建寅為首復卦則從周<lb/>
　正建子至八月建酉為觀則是隂陽相推世數相變<lb/>
　所以云至于八月有凶也<hi>句</hi>諸儒以建子數之終於<lb/>
<pb n="57b"/>
　未而得遯蓋從周正為定此得其藴邪非也文王於<lb/>
　時為商之伯豈未王而先傳已之正朔哉言建丑者<lb/>
　得其密此見文王極興衰之數仁於商而寄萬世之<lb/>
　戒歟<hi>坦</hi>
彖曰臨剛浸而長説而順剛中而應大亨以正天之道<lb/>
也至于八月有凶消不久也<lb/>
　天道以剛居中下與地相應使物大得亨通而利貞<lb/>
　臨卦之義同乎乾故曰天之道也復一陽始復剛性<lb/>
<pb n="58a"/>
　尚㣲又不得其中泰卦三陽在卦成乾天下地上失<lb/>
　正故不具此四德<hi>正</hi>自建丑至建申歴八月而成否<lb/>
　<hi>蜀才</hi>剛中謂二四隂皆應故大亨以正<hi>虞</hi>二以四德<lb/>
　撫育萬民生長萬物天之道也<hi>胡</hi>有凶者不必有凶<lb/>
　而不能必无凶能戒之於蚤則不必凶故曰消不久<lb/>
　也<hi>介</hi>
象曰澤上有地臨君子以教思无窮容保民无疆<lb/>
　莫不説順不待威制物无違也<hi>注</hi>岸髙於澤俯臨之<lb/>
<pb n="58b"/>
　也<hi>牧</hi>以土制水宜若易者然迫之以險隘奔潰四出<lb/>
　壊而後己居之以寛大則畜而為澤君子於民亦然<lb/>
　臨之以勢𫝑有盡也親之以教教无窮也教思无窮<lb/>
　待之非一日也故包容之保育之而无疆无疆者坤<lb/>
　德也厚之至也三代之民不忘先王之澤三代之下<lb/>
　一決則横流矣<hi>朱</hi>
初九咸臨貞吉象曰咸臨貞吉志行正也<lb/>
　四履正位已感而應志行正也以剛感順正而獲吉<lb/>
<pb n="59a"/>
　<hi>注</hi>初居於下以道臨上名不順也故變云咸臨<hi>薄</hi>初<lb/>
　在卦下四當臨之陽升之世隂亦下降初動而説往<lb/>
　感於四四順其欲相與志行其正猶賢人思治願奉<lb/>
　其上上能用之以為臨者也<hi>虞</hi>
九二咸臨吉无不利象曰咸臨吉无不利未順命也<lb/>
　五與二雖相應而志不同純用剛則五不從純用柔<lb/>
　又損已剛性必酙酌事宜獻可替否乃无不利也<hi>正</hi>
　履位得中有德感五五順於二二未盡順<hi>子</hi>當升居<lb/>
<pb n="59b"/>
　五羣隂順命今尚在二故曰未順命也<hi>荀</hi>剛中之臣<lb/>
　承柔中之主陽有將消之戒隂有將長之漸深思防<lb/>
　㣲之理未有全順其命<hi>陸</hi>剛長而應體説而順五以<lb/>
　柔居尊虛中納善求剛為用未當為求<hi>牧</hi>二陽皆浸<lb/>
　長而欲變柔故曰志行正也未順者君所受教而非<lb/>
　君所教也<hi>介</hi>二與初相感而不應於五故曰未順命<lb/>
　<hi>侁</hi>以道感上上悦而未必能行魯哀悦夫子之道是<lb/>
　也<hi>薄</hi>四隂在上負其强而未順命從而攻之隂雖危<lb/>
<pb n="60a"/>
　矣陽不能无損故以咸臨之則吉<hi>坡</hi>
六三甘臨无攸利既憂之无咎象曰甘臨位不當也既<lb/>
憂之咎不長也<lb/>
　履非其位居剛長之世以邪説臨物能盡憂其危則<lb/>
　无咎<hi>注</hi>以不正之行取説於民違道以干譽者也<hi>胡</hi>
　比於浸長之剛而能變是以无咎<hi>介</hi>子朝之文辭新<lb/>
　室之姦言内不足也處則不當位上則不應无攸利<lb/>
　也能下九二之賢則无咎<hi>朱</hi>咎在位不在人則憂懼<lb/>
<pb n="60b"/>
　可以免<hi>坡</hi>
六四至臨无咎象曰至臨无咎位當也<lb/>
　處順應陽不忌剛長履得其位盡其至者也<hi>注</hi>含洪<lb/>
　博厚待賢不忌體柔居正德之至也<hi>陸</hi>下應初九有<lb/>
　剛明之援<hi>胡</hi>至以至誠順乎剛也<hi>介</hi>四初得位以正<lb/>
　相應實美善之至極<hi>代</hi>以隂柔下臨剛陽剛必不服<lb/>
　惟其當位乃可无咎若成王雖幼而尸大君之位雖<lb/>
　周召在下臨之可也然不以專至之誠臨之則禍咎<lb/>
<pb n="61a"/>
　未可免<hi>陳臯</hi>臨民以正不以邪以公不以私<hi>薄</hi>居下<lb/>
　之上為五所任而比於下得君而近民者也以隂處<lb/>
　四為得正體坤為處順與初相應為下賢<hi>朱</hi>
六五知臨大君之宜吉象曰大君之宜行中之謂也<lb/>
　處於尊位履得其中不忌剛長而能任之則聦明者<lb/>
　竭其視聼知力者盡其謀能不為而成不行而至矣<lb/>
　<hi>注</hi>行中和之行<hi>正</hi>知柔知剛用晦而明委物以能以<lb/>
　行其中非如六四一乎柔而已<hi>介</hi>居坤順之中履至<lb/>
<pb n="61b"/>
　尊之位得大中之道有九二剛明之才至誠接納而<lb/>
　信任之天下之賢樂為之用如堯舜之任臯陶稷禼<lb/>
　之徒也<hi>胡</hi>二以剛中上行五以柔中下行上下相交<lb/>
　五兼二而用之上下行中道也<hi>朱</hi>
上六敦臨吉无咎象曰敦臨之吉志在内也<lb/>
　處坤之極志在助賢以敦為德雖在剛長剛不害厚<lb/>
　<hi>注</hi>雖處上卦之極志意常在内卦之二陽意在助賢<lb/>
　<hi>正</hi>四五皆應於陽上為至順亦歸而從之逺而至於<lb/>
<pb n="62a"/>
　陽厚於君子之道順時知㡬<hi>子</hi>雖无應於陽而志順<lb/>
　之<hi>陸</hi>處一卦之極雖下无剛明之人以為己助能以<lb/>
　敦厚之德附於二陽三隂同志皆樂下復是其志在<lb/>
　内也<hi>胡</hi>敦益也六五既以應九二上六又從而附益<lb/>
　之猶復之六四既己應初九六五從而附益之也<hi>坡</hi>
　初與二雖非正應隂求於陽志在乎内尊而應卑髙<lb/>
　而從下尊賢取善厚之至也隂柔在上非能臨者以<lb/>
　其厚於順是以吉而无咎<hi>伊</hi>
<pb n="62b"/>
䷓<hi>坤下巽上</hi>觀盥而不薦有孚顒若<lb/>
　王道之可觀者莫盛乎宗廟宗廟之可觀者莫盛於<lb/>
　盥至薦簡略不足觀<hi>注</hi>既灌之後陳籩豆之事其禮<lb/>
　卑下觀而化悉有孚信而顒然顒嚴正之貌<hi>正</hi>風行<lb/>
　於上衆順於下教化之象<hi>陸</hi>天子始入廟盥手酌鬱<lb/>
　鬯之時其禮簡略至誠肅敬之心莫不盡之若薦腥<lb/>
　熟之時其禮煩勞雖有强力恭懿之心皆倦怠矣聖<lb/>
　人在上既盡至誠之心如始盥之時而臨制天下天<lb/>
<pb n="63a"/>
　下仰而化之皆以孚信顒顒然盡其肅恭以應上也<lb/>
　<hi>胡</hi>上觀天道下觀民俗則為觀<hi>平</hi>修德行政為民所<lb/>
　瞻則為觀二陽在上四隂在下陽剛居尊為天下所<lb/>
　觀觀之義也<hi>伊</hi>孚者九五之誠信孚于下也不言之<lb/>
　信𤼵而為敬順之貌者顒顒如也<hi>朱</hi>
彖曰大觀在上順而巽中正以觀天下觀盥而不薦有<lb/>
孚顒若下觀而化也觀天之神道而四時不忒聖人以<lb/>
神道設教而天下服矣<lb/>
<pb n="63b"/>
　神則无形者也不見天之使四時而四時不忒不見<lb/>
　聖人使百姓而百姓自服也<hi>注</hi>柔小浸長剛大在上<lb/>
　其德可觀故曰大觀在上<hi>蜀</hi>中正謂五以陽居陽又<lb/>
　處中正陽則明達中則不過正則不偏以此居尊所<lb/>
　以能觀天下<hi>牧</hi>賈子曰達人大觀无物不可在上二<lb/>
　爻能如是也<hi>薛</hi>
象曰風行地上觀先王以省方觀民設教<lb/>
　風主號令行於地上猶如先王設教在於民上<hi>注</hi>先<lb/>
<pb n="64a"/>
　王察其方觀其俗性而易其素履則民自行其道也<lb/>
　<hi>子</hi>風行地上无所不至散采萬國之聲詩省察其俗<lb/>
　有不同者教之使同<hi>牧</hi>草木從上之風偃<hi>子</hi>
初六童觀小人无咎君子吝象曰初六童觀小人道也<lb/>
　處於觀時最逺朝美體於隂柔不能自進无所鑒見<lb/>
　趨順而已无所能為小人道也君子處大觀之時而<lb/>
　為童觀不亦鄙乎<hi>注</hi>觀之為義在上二陽初守卦下<lb/>
　无應於上不見郊廟之美所觀者淺故心未化<hi>陸</hi>
<pb n="64b"/>
六二闚觀利女貞象曰闚觀女貞亦可醜也<lb/>
　處在於内柔順寡見不為全蒙猶有應也故利女貞<lb/>
　居中得位不能大觀廣覽誠可醜也<hi>注</hi>二居於内有<lb/>
　應於外此以闚為觀處内闚外女子之醜行然處不<lb/>
　失位以自守故利女貞<hi>陸</hi>婦人有慕外之志縱其志<lb/>
　則情斯蕩矣故利正也<hi>牧</hi>五剛陽中正之道非隂弱<lb/>
　所能觀二既不能見九五之道能如女子之順從則<lb/>
　利矣女子以順為正君子而為女子之貞是亦可醜<lb/>
<pb n="65a"/>
　也<hi>伊</hi>
六三觀我生進退象曰觀我生進退未失道也<lb/>
　居下體之極在二卦之際近不比尊逺不童觀處進<lb/>
　退之時觀進退之㡬<hi>注</hi>生者我身所動出道得名生<lb/>
　者道是開通生利萬物故繋辭云生生之謂易<hi>正</hi>我<lb/>
　五也生者教化生也三欲進觀於五四既在前而三<lb/>
　故退未失道也<hi>荀</hi>我所生出謂言行也三有應於上<lb/>
　而所處不當故觀其所生以定所履與時進退不失<lb/>
<pb n="65b"/>
　其道<hi>陸</hi>處下體而未有位故自觀其道應于時則進<lb/>
　不應于時則退<hi>牧</hi>處下卦之上為衆人之長風教號<lb/>
　令皆自己出下觀於民察己之道使无過不及進退<lb/>
　俯仰皆至於道<hi>胡</hi>我生謂動作施為出於已者能進<lb/>
　退順時雖處非正未為失道若居當其位則无進退<lb/>
　之義<hi>伊</hi>
六四觀國之光利用賔于王象曰觀國之光尚賔也<lb/>
　居近得位明習國儀<hi>注</hi>居近至尊之道志意慕尚為<lb/>
<pb n="66a"/>
　王賔也<hi>正</hi>利用為王者之上賔<hi>子</hi>得位比尊承于王<lb/>
　者職在搜揚國俊賔薦王庭故以進賢為尚賔<hi>崔憬</hi>
　六四以隂居隂切近九五是能上附賢明之君朝廷<lb/>
　之禮宗廟之儀无所不知仁義禮樂之事无所不習<lb/>
　如是而進觀國之光輝故王者以之為賔如堯舜迭<lb/>
　為賔主<hi>胡</hi>六四處巽順之下以隂居隂故以祭祀明<lb/>
　之如二王之後作賔王家助祭宗廟<hi>侁</hi>尚尊上也<hi>朱</hi>
九五觀我生君子无咎象曰觀我生觀民也<lb/>
<pb n="66b"/>
　為觀之主觀我之俗以察己道百姓有過在予一人<lb/>
　君子風著已乃无咎<hi>注</hi>我之風化備於民觀其民有<lb/>
　君子之風天下无所歸咎<hi>子</hi>五能察民而修已使向<lb/>
　之未善者皆趨於道是君子居之則无咎<hi>胡</hi>示民以<lb/>
　生育之道<hi>侁</hi>
上九觀其生君子无咎象曰觀其生志未平也<lb/>
　觀我生自觀也觀其生為民所觀者也最處上極髙<lb/>
　尚其志為天下所觀可不慎乎故君子德見乃无咎<lb/>
<pb n="67a"/>
　生動出也特處異地為衆所觀不為平易和光流通<lb/>
　志未平也<hi>注</hi>居无位之地乘五之上憂悔之地志不<lb/>
　得平<hi>子</hi>已處五上為王者之師民之善惡由我德化<lb/>
　觀民之動作其志未平憂民之未化也<hi>陸</hi>居一卦之<lb/>
　上非至尊之位民之所觀動而世為天下法言而世<lb/>
　為天下則者也責望既重夕思晝行志之未平<hi>胡</hi>以<lb/>
　陽處卦之上道大成也在卦之外位不當也猶有觀<lb/>
　焉將有為也吉凶與民同患志未平也可仕則仕可<lb/>
<pb n="67b"/>
　已則已觀其生也知微知彰知柔知剛然後能觀其<lb/>
　生而不失進退之幾焉故曰君子无咎<hi>介</hi>上來之三<lb/>
　仰觀九五自古觀其君而去者以未平之志為忿世<lb/>
　疾邪之事多失之矯激太過夫聦明深察而近於死<lb/>
　者好譏議人也辯博閎逺而危其身者好𤼵人之過<lb/>
　者也梁鴻作五噫以顯宗之賢猶不能堪之非失之<lb/>
　過乎夫子不合者多矣進退无咎者君子之道也<hi>朱</hi>
　周易義海撮要卷二<lb/>
</p>
<p>
</p>
  </div>
</body>
</text>
</TEI>
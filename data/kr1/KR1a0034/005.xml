<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周易義海撮要卷五</head>
    <p>
<pb n="1a"/>
欽定四庫全書<lb/>
　周易義海撮要卷五　　　　宋　李衡　撰<lb/>
䷪<hi>乾下兊上</hi>夬揚于王庭孚號有厲告自邑不利即戎利<lb/>
有攸往<lb/>
　夬與剥反者也剛隕則君子道消柔消則小人道隕<lb/>
　<hi>注</hi>王庭百官所在之處以君子決小人故可顯然𤼵<lb/>
　揚決斷之事於王者之庭示至公而无私隠也用明<lb/>
　信之法宣其號令即柔邪者危故曰孚號有厲以剛<lb/>
<pb n="1b"/>
　制斷行令於邑可也若用剛即戎尚力取勝為物所<lb/>
　疾以此用師必有不利雖不利即戎然剛德不長則<lb/>
　柔邪不消故陽爻宜有所往則夬道乃成<hi>正</hi>凡決去<lb/>
　柔邪當先明信其法宣其號令一小人猶在上故須<lb/>
　常懷危厲故彖曰危乃光也<hi>介</hi>告自邑者命始於朝<lb/>
　廷行于國邑亦自邑而行之不利即戎者一隂在上<lb/>
　小人已窮又攻之不已是尚勝君子不為也利有攸<lb/>
　往剛得中也<hi>陸</hi>
<pb n="2a"/>
彖曰夬決也剛決柔也健而說決而和揚于王庭柔乗<lb/>
五剛也孚號有厲其危乃光也告自邑不利即戎所尚<lb/>
乃窮也利有攸往剛長乃終也<lb/>
　一柔為逆衆所同誅而无忌者故可揚于王庭健而<lb/>
　説則決而和柔邪者危其危乃光尚力取勝物所同<lb/>
　疾剛德愈進柔邪愈消往乃成也<hi>注</hi>柔乗五剛上六<lb/>
　乗九五之剛衆陽比五親決五為王位故曰揚于王<lb/>
　庭<hi>介</hi>四罪而天下咸服健而說決而和也<hi>陳</hi>古之人<lb/>
<pb n="2b"/>
　退人以禮其用刑至于殺之而不怨彼嚴而少恩敢<lb/>
　於殺以失人之情豈知健決有和說之義一柔乗五<lb/>
　剛小人得位未易去也故曰揚于王庭柔乗五剛也<lb/>
　一柔乗五剛而未去其危之道其危猶曰其亡則決<lb/>
　小人之道光如唐去李輔國則不光矣舜修文德文<lb/>
　王无畔援歆羡告自邑之謂所貴乎夬者乗時去害<lb/>
　動而不窮也不能揚于王庭孚大號于下藉戎兵以<lb/>
　清君側猶鑿木去蠧熏社逐鼠如漢唐之季召外兵<lb/>
<pb n="3a"/>
　以去近習其禍至于覆宗聖人之戒不其深乎君子<lb/>
　之道有始必有終夬始於復其剛浸長一柔尚存桓<lb/>
　彦範之不誅武三思卒為世患剛長不終也<hi>朱</hi>
象曰澤上於天夬君子以施祿及下居德則忌<lb/>
　澤上於天必來下潤施祿及下之義忌禁也法明斷<lb/>
　嚴不可以慢故居德以明禁也<hi>注</hi>若以德惠自居不<lb/>
　能及物君子所忌惡也<hi>石</hi>以夬施祿則果於養賢以<lb/>
　夬居德則果於自用衆之所惡<hi>介</hi>夬決之世君必先<lb/>
<pb n="3b"/>
　以仁義之德自居於身然後可以明禁忌以示天下<lb/>
　則當作明字<hi>胡</hi>用健忌於不恱決事忌於不和威惠<lb/>
　兼行居德明忌合夬之義<hi>代</hi>君子居德於身小人自<lb/>
　然忌憚<hi>畋</hi>祿不可妄施於下宜有德者居之小人无<lb/>
　德居位而必去之則忌於上決矣<hi>逢</hi>雨澤上於天其<lb/>
　勢不居必決而下流君子之於德寛以居之然後仁<lb/>
　以行之若決而散則不可以畜矣故以此施祿則可<lb/>
　以此居德則忌<hi>朱</hi>
<pb n="4a"/>
初九壯于前趾往不勝為咎象曰不勝而往咎也<lb/>
　居健之初為決之始宜審其策以行其事<hi>注</hi>暴虎馮<lb/>
　河謬於用壯不勝之理在往前也<hi>正</hi>剛以應剛不能<lb/>
　克之<hi>虞</hi>夬決之道不能用之以漸而躁以決之理必<lb/>
　不勝而猶往焉自為咎也<hi>陸</hi>未有權位而足將前<hi>石</hi>
　人之大事莫過於戎戰之不勝由前不能料敵也<hi>牧</hi>
　无應不可先動<hi>朱</hi>
九二惕號莫夜有戎勿恤象曰有戎勿恤得中道也<lb/>
<pb n="4b"/>
　居健履中能審已而不疑者也雖有惕懼號呼莫夜<lb/>
　有戎不憂不惑<hi>注</hi>初不以漸二則惕懼而號戒之體<lb/>
　大得中而小心翼翼故莫夜有戎不足憂恤<hi>陸</hi>九二<lb/>
　位之不當故必惕懼守正中之道行號令至于暮夜<lb/>
　可謂勤矣可謂能矣恐有它患者外人之辭被決者<lb/>
　之誣讀之當曰惕號莫夜<hi>旦</hi>古之剛斷類此者衆亞<lb/>
　夫當之<hi>石</hi>内懷兢惕外嚴戒號<hi>伊</hi>戎上六也惕號莫<lb/>
　夜警也有戎勿恤静也得中道矣<hi>坡</hi>
<pb n="5a"/>
九三壯于頄有凶君子夬夬獨行遇雨若濡有愠无咎<lb/>
象曰君子夬夬終无咎也<lb/>
　頄靣權謂上六也剥之六三以應陽為善處剛長而<lb/>
　助柔則凶夬為剛長而三獨應上六助小人也君子<lb/>
　處之則棄夫情累決之不疑故曰夬夬若不與衆陽<lb/>
　為羣而獨行殊志應於小人則受其困焉遇雨若濡<lb/>
　有恨而无所咎也<hi>注</hi>九三體乾乾為君子三五同功<lb/>
　二爻俱欲決上故曰君子夬夬也獨行謂一爻獨上<lb/>
<pb n="5b"/>
　與隂相應為隂所施故遇雨也<hi>荀</hi>當君子之世而應<lb/>
　小人故外有沾汙之累内有愠恨之恥然終獲无咎<lb/>
　者志有存焉<hi>陸</hi>濡變也愠怒也隂陽和而為雨三始<lb/>
　欲獨行殊志後遇衆和同遂嚮善疾惡怒而決之故<lb/>
　終无咎謂三始欲助小人終能變而從衆故无咎也<lb/>
　<hi>牧</hi>頄在上而見於外體之无能為者也九三乾體之<lb/>
　上剛亢外見壯于頄者也陽未上行未可以勝隂之<lb/>
　時也應在上六未可以決之之位也夬夬者必乎夬<lb/>
<pb n="6a"/>
　之辭也必乎夬與壯于頄何異以其能待時而動知<lb/>
　時之未可而不失其和也應乎上六而與之和疑於<lb/>
　汙也故曰若濡君子之所為衆人固不識若濡則有<lb/>
　愠之者矣和而不同有夬夬之志焉何咎之有然君<lb/>
　子與之和也偽歟曰誠信而與之和何偽焉使彼能<lb/>
　遷善以從已與之和同而无夬矣<hi>介</hi>頄在上而未極<lb/>
　于上三之象也上有君而自任其剛壯于頄者也方<lb/>
　羣陽決隂而已獨與之和其非可知矣惟果於斷終<lb/>
<pb n="6b"/>
　遠絶之見濡而有愠色則无過矣三體健處正非必<lb/>
　有是失因此義以垂敎<hi>伊</hi>
九四臀无膚其行次且牽羊悔亡聞言不信象曰其行<lb/>
次且位不當也聞言不信聦不明也<lb/>
　下剛而進非已所據必見侵傷失其所安羊扺狠難<lb/>
　移之物謂五也五為夬主非下所侵若牽於五則可<lb/>
　悔亡剛亢自任不能納言同於噬嗑滅耳之凶<hi>注</hi>志<lb/>
　進決柔而逼於上坐不能安行不能正剛而不當其<lb/>
<pb n="7a"/>
　位也羊觝突不回之物比之用壯者能自牽繫其志<lb/>
　不縱其比則悔亡也是語也聽之而不能明昧其為<lb/>
　道也<hi>子</hi>羊謂九三若能牽連九三之剛與衆賢協心<lb/>
　盡力上決於小人則其悔可亡也<hi>胡</hi>四承上履剛非<lb/>
　中不正宜從衆取順牽連乾之三爻既順三爻不无<lb/>
　連五之義<hi>遵</hi>以陽居隂剛決不足欲止則衆陽進於<lb/>
　下故傷而不能安欲行則居柔而失其剛故進而不<lb/>
　能前羊羣行之物也能自牽以從其羣則悔可亡矣<lb/>
<pb n="7b"/>
　聞善而能用惟剛明者能之<hi>伊</hi>
九五莧陸夬夬中行无咎象曰中行无咎中未光也<lb/>
　草之柔脆決之至易故曰夬夬五處尊位最比小人<lb/>
　躬自決者也以至尊敵至賤雖克勝未足多也處中<lb/>
　而行足以免咎而已未足光也<hi>注</hi>諸家以莧陸為一<lb/>
　草一名商陸董遇云前人莧陸商陸以為二草俱柔<lb/>
　脆之物<hi>石</hi>陸者最髙之地若小人在髙位衆人疾之<lb/>
　決之亦易矣<hi>牧</hi>卦惟一隂五以剛中正居尊位而反<lb/>
<pb n="8a"/>
　比之其咎大矣故必夬夬如莧陸然則於中正之道<lb/>
　為无咎五心有所比以義不可而決之然於中道其<lb/>
　能光大乎莧陸感隂氣之多而其柔易折今所謂馬<lb/>
　齒莧是也<hi>伊</hi>詳注騐經誤增中字<hi>咸</hi>
上六无號終有凶象曰无號之凶終不可長也<lb/>
　處夬之極君子道長衆所共棄非號咷所能延也<hi>注</hi>
　无號禁之也<hi>正</hi>小人乗至尊雖无號令終自有凶况<lb/>
　號令嚴信告自下邑而共決者哉<hi>牧</hi>上六居衆陽之<lb/>
<pb n="8b"/>
　上為不順之人合當誅罰是則王之號令所不及矣<lb/>
　又曰小人乗尊位不承號令而致凶也<hi>徐</hi>雖號呼于<lb/>
　天亦終不免凶咎<hi>胡</hi>不能號咷以憂而改修其道<hi>介</hi>
　无號者陽不警則有以乗之然終亦凶<hi>坡</hi>
䷫<hi>巽下乾上</hi>姤女壯勿用取女<lb/>
　此卦一柔遇五剛施之於人即是一女遇五男淫壯<lb/>
　至甚故戒之曰此女壯甚勿用取此女也<hi>疏</hi>姤之主<lb/>
　在初六其氣尚微安得女壯乎巽為長女為風為入<lb/>
<pb n="9a"/>
　微隂遇陽有長女之性風動而无所不入<hi>陸</hi>陽在上<lb/>
　之物自下上則反其所故曰復隂者在下之物自下<lb/>
　上則與陽遇故曰姤<hi>介</hi>小人有不正之行而遇時<hi>集</hi>
　娶下誤增女字<hi>京</hi>
彖曰姤遇也柔遇剛也勿用取女不可與長也天地相<lb/>
遇品物咸章也剛遇中正天下大行也姤之時義大矣<lb/>
哉<lb/>
　凡言義者不盡於所見中有意謂者也<hi>注</hi>就卦以騐<lb/>
<pb n="9b"/>
　名義只是女遇於男博尋遇之深㫖乃至道該天地<lb/>
　<hi>正</hi>凡人有剛明之德不遇中正之位則不能行其道<lb/>
　九五有德有位故敎化大行<hi>胡</hi>二五之剛在姤遇之<lb/>
　時皆得中正之位則天下人倫之化大行非正義所<lb/>
　謂剛遇中正之柔男得中正之女也<hi>句</hi>九二亡而後<lb/>
　為遯姤无臣也九五亡而後為剥姤无君也剛者二<lb/>
　也中正者五也<hi>坡</hi>巽為女既已長矣又姤五月之卦<lb/>
　一隂用事剛寖而隕長隂之來剛不能制是謂女壯<lb/>
<pb n="10a"/>
　也<hi>金</hi>
象曰天下有風姤后以施命誥四方<lb/>
　風行偃草天之威令風行天下无物不遇故人君法<lb/>
　此施敎命誥於四方也<hi>正</hi>諸象稱先王者如建國作<lb/>
　樂省方勅法閉闗育物享帝之類皆所以立法制也<lb/>
　后者后王所為財成天地施命誥四方是也君子上<lb/>
　下之通稱王公之通稱曰大人<hi>伊</hi>
初六繫于金柅貞吉有攸往見凶羸豕孚蹢躅象曰繫<lb/>
<pb n="10b"/>
于金柅柔道牽也<lb/>
　金者堅剛之物柅者制動之主羸豕牝豕也羣豕之<lb/>
　中豭强而牝弱隂質而躁恣者羸豕特甚初以一柔<lb/>
　承五剛體夫躁質得遇而通散而无主自縱者也柔<lb/>
　之為物不可以不牽臣妾之道不可以不貞故必繫<lb/>
　于正應乃得貞吉若不牽于一而有攸往行則惟凶<lb/>
　是見矣其為淫醜若羸豕之務躁而蹢躅然也<hi>注</hi>柅<lb/>
　王肅之徒為織績之器惟馬云在車之下所以止輪<lb/>
<pb n="11a"/>
　<hi>正</hi>絲繫於柅猶女繫於男故喻以初宜繫二也順二<lb/>
　則貞吉復往見四則凶矣<hi>九</hi>隂微未盛之時固止之<lb/>
　使不得進則陽剛貞正之道進而往則害陽而見凶<lb/>
　豕隂躁之物微而在下中心常在於消陽故聖人戒<lb/>
　之曰羸豕孚蹢躅君子小人異道雖微弱之時未嘗<lb/>
　无害君子之心防於微則无能為矣<hi>伊</hi>
九二包有魚无咎不利賔象曰包有魚義不及賔也<lb/>
　初以隂處下故稱魚捨九四之正應樂充九二之庖<lb/>
<pb n="11b"/>
　廚不正之隂不能逆近也非為犯奪故得无咎擅人<lb/>
　之物以為已惠於義不可及賔<hi>正</hi>賔謂四乾尊稱賔<lb/>
　二據四應不利賔也<hi>虞</hi>不正之隂與剛中之二相比<lb/>
　能包而有之使其邪不及於外<hi>陸</hi>二以陽處中有包<lb/>
　容之德使初之淫醜不彰於外義存掩惡中饋非正<lb/>
　不足成禮其能致於賔乎<hi>牧</hi>魚民也賔衆也四陽皆<lb/>
　遠乎初二近而有之不及衆也<hi>逢</hi>九二居非其位是<lb/>
　亦非正人初來因而攘之同惡共隠雖不罹禍咎庸<lb/>
<pb n="12a"/>
　可聞於它人乎<hi>陳</hi>一民不可有二君古者有分土无<lb/>
　分民得道則歸往失道則攜持而去初九遠近内外<lb/>
　之閒顧遇民之道如何耳<hi>朱</hi>遇道當一二則離矣故<lb/>
　義不及賔也<hi>伊</hi>
九三臀无膚其行次且厲无大咎象曰其行次且行未<lb/>
牽也<lb/>
　二據於初居不獲安行又无應不能牽據以固所處<lb/>
　然履得其位非為妄處不遇其時故使危厲災非已<lb/>
<pb n="12b"/>
　招故无大咎<hi>注</hi>初若牽三三則必行斯大咎矣初為<lb/>
　二所制未得牽已故咎不至大<hi>陸</hi>以陽居陽正也守<lb/>
　正而不居中是執節過苦者也二為不正不可以據<lb/>
　四自起凶不可以承則是持正堅固不苟合之人以<lb/>
　不合衆是以危厲然不為妄有何大咎<hi>陳</hi>隂陽之情<lb/>
　必求相遇二比於初已包有之三非義求遇何所得<lb/>
　哉處則為二所侵行則遇情未忘可謂危厲然九三<lb/>
　剛正處巽知義不可而舍之初隂不能牽其後故无<lb/>
<pb n="13a"/>
　大咎<hi>朱</hi>
九四包无魚起凶象曰无魚之凶遠民也<lb/>
　二有其魚无民而動失應而作是以凶也<hi>注</hi>孟子曰<lb/>
　得道者多助失道者寡助今九四居不得正履失其<lb/>
　中是寡助之人也<hi>胡</hi>民所系者德也二以中而系之<lb/>
　民歸之也是以起凶<hi>陳</hi>起凶難將作也<hi>伊/</hi>起動也<hi>陸朱</hi>
九五以杞包瓜含章有隕自天象曰九五含章中正也<lb/>
有隕自天志不舍命也<lb/>
<pb n="13b"/>
　杞之為物生於肥地包瓜為物繫而不食九五履得<lb/>
　尊位而不遇其應得地而不食含章而未發然處得<lb/>
　其所體剛居中志不舍命不可傾隕<hi>注</hi>居尊當位志<lb/>
　不舍命惟天能隕之耳<hi>正</hi>无中正之德者皆因魚以<lb/>
　至於悔也五德博道尊謀其道不思其欲故食杞包<lb/>
　瓜而已含章明之德志在行道不舍敎令如天之降<lb/>
　也莫不咸賴矣謂剛遇中正而天下大行也<hi>子</hi>初有<lb/>
　意於五此瓜蔓延滋之象五以重剛下際於一隂杞<lb/>
<pb n="14a"/>
　根深之象也此君子用剛正之德正小人淫邪之心<lb/>
　當天地相遇之時使萬物各正性命者也剛徤處尊<lb/>
　中正无私能施誥命大興敎化所謂剛遇中正天下<lb/>
　大行此有其德有其時有其位者也外施敎化内含<lb/>
　章美率性修道志不舍命此能知天命而不憂者也<lb/>
　自非天隕其命復何憂於患災也<hi>陸</hi>九五以爻位无<lb/>
　應如不遇時者此與彖剛遇中正之說殊也得位无<lb/>
　應如杞梓美才反不見用包瓜如吾豈包瓜也哉之<lb/>
<pb n="14b"/>
　義美才不用内含章美而不見食也有隕自天者君<lb/>
　子仁義道德修諸身遇不遇用不用歸之天雖見傾<lb/>
　隕不以已命不遇舍道德而改其志也<hi>石</hi>為姤之主<lb/>
　不遇其應衆陽在下各固其位猶杞之茂材為瓜之<lb/>
　延蔓纒繞為累也已有剛明之才含畜仁義禮樂章<lb/>
　美之德有唱而无和是以焦心勞思以求天下之賢<lb/>
　是以盡其至誠不舍其命以求賢言天若隕墜我之<lb/>
　命則已若未墜其命則我求之不已天必生賢臣以<lb/>
<pb n="15a"/>
　為已輔佐志不舍命者我之志不舍求賢之命髙宗<lb/>
　之得傅說周世宗之得王朴<hi>胡</hi>杞得地也匏无應也<lb/>
　含章中正也有隕自天奉天命以翦凶孽也五陽同<lb/>
　功一隂為亂若不除去是舍命也故曰有隕自天志<lb/>
　不舍命也<hi>集</hi>杞髙木大葉處髙體大可以包物者也<lb/>
　瓜美實在下賢人側微之象九五尊居君位屈己求<lb/>
　賢如杞之包瓜也内藴中正之德充實而成章含章<lb/>
　者也人君如是所求其有不遂乎故有隕自天言必<lb/>
<pb n="15b"/>
　得之也命天理也至誠求賢亦不違天理而已<hi>伊</hi>杞<lb/>
　葉大而䕃可以芘下者也瓜譬則民瓜雖可欲而潰<lb/>
　必自内始九五當隂長之時含章不耀中正在上遇<lb/>
　九二之賢而用之以剛守中道防民之潰故曰以杞<lb/>
　包瓜用九二以防民之潰者人也盡人謀則有時而<lb/>
　勝天然或不勝至於隕越亦天也九五之志知盡人<lb/>
　謀而已以謂天之所命以祐下民者在我有隕越者<lb/>
　自天隕之吾終不舍天之命也<hi>朱</hi>
<pb n="16a"/>
上九姤其角吝无咎象曰姤其角上窮吝也<lb/>
　最處上體進之於極无所復遇遇角而已角非所安<lb/>
　與无遇等故獨恨而鄙吝然不與物争其道不害故<lb/>
　无凶咎上窮者處於上窮也<hi>正</hi>過中失位是以吝䘮<lb/>
　健自保而已故无咎<hi>陸</hi>至剛而在上者角也九以剛<lb/>
　居上故以角為象人之相遇由降屈以相求和順以<lb/>
　相接故能合也上九髙亢而剛極人誰與之以此求<lb/>
　遇固可吝也將安歸咎乎<hi>伊</hi>
<pb n="16b"/>
䷬<hi>坤下兊上</hi>萃亨王假有廟利見大人亨利貞用大牲吉<lb/>
利有攸往<lb/>
　招民聚物其道必通天下崩離民怨神怒雖復亨祀<lb/>
　與无廟同王至大聚之時孝德乃洽始可謂之有廟<lb/>
　聚而无主不散則亂惟有大德之人能𢎞正道乃得<lb/>
　常通而利正大人為主聚道乃全以此而用大牲神<lb/>
　明降福人聚神祐何往不利<hi>正</hi>三十七卦繇辭有亨<lb/>
　者三十六唯萃有二亨彖中又无相闗之意陸氏云<lb/>
<pb n="17a"/>
　諸家本无惟王肅本有利見大人亨聚以正也亨字<lb/>
　宜屬上句王弼云通聚以正以亨字連下句非也<hi>昭素</hi>
　下順而上恱相聚而亨也<hi>陸</hi>
彖曰萃聚也順以恱剛中而應故聚也王假有廟致孝<lb/>
享也利見大人亨聚以正也用大牲吉利有攸往順天<lb/>
命也觀其所聚而天地萬物之情可見矣<lb/>
　但順而說邪佞之道也順說而以剛為主非邪佞也<lb/>
　應不失中非强亢也如此方能聚物聚道既全至於<lb/>
<pb n="17b"/>
　有廟設祭祀而致孝享也大人有中正之德能以正<lb/>
　道通而化之然後聚道得全也天之為德剛不違中<lb/>
　今順以說而以剛為主是順天命也動順天命无往<lb/>
　不利可用大牲以享神明凢物之所以得聚者由情<lb/>
　同也情志若乖无由得聚故觀其所聚則天地萬物<lb/>
　之情可見矣<hi>正</hi>王五廟上聚百物以祭其先於廟五<lb/>
　親奉上也<hi>績</hi>氣聚而生故精氣為物氣散而死故游<lb/>
　魂為變魂氣游散无所依歸故聖人於萃聚之時立<lb/>
<pb n="18a"/>
　宗廟以致孝享<hi>陸</hi>人之來聚聚於貨食也人君聚而<lb/>
　能散謂之仁散而能節之謂政且天道惡盈物又不<lb/>
　可以終通故聚而能散散而能節斯順天命也<hi>牧</hi>王<lb/>
　能萃聚天下民心歸之當須有以敎之敎莫先於孝<lb/>
　所以假有廟以致孝享敎天下孝也<hi>穆</hi>易曰方以類<lb/>
　聚物以羣分有類必有黨有黨必有争故萃者争之<lb/>
　大也盍取爻以觀之五能萃二四能萃初近四而无<lb/>
　應則四能萃三近五而无應則五能萃上豈非爻争<lb/>
<pb n="18b"/>
　之際也哉且天下未有不萃于一者順以說剛中而<lb/>
　應者二與五而已大人者因其所萃而聚之從我者<lb/>
　納之不從者付之萃有二亨萃未有不亨者其未見<lb/>
　大人則亨而不正争非其有之謂故曰利見大人亨<lb/>
　聚以正也王至于有廟而盡孝享非安且暇不能物<lb/>
　見其安且暇安能不聚而歸之此聚之正也易言薦<lb/>
　與禴享非正言也皆有寄焉易曰何以聚人曰財用<lb/>
　大牲猶曰用大利祿云天之命我為物主非以厚我<lb/>
<pb n="19a"/>
　也主而享之則過矣故利有攸往順天命也不期而<lb/>
　聚必正情也<hi>坡</hi>
象曰澤上於地萃君子以除戎器戒不虞<lb/>
　聚而无防則衆心生<hi>注</hi>澤上於地則水潦聚除治也<lb/>
　<hi>正</hi>放牛歸馬除去戎器因民之隙訓習師旅以為國<lb/>
　備<hi>胡</hi>不言水者澤既上於地則潤澤廣備物得廣聚<lb/>
　水潦則傷物義必不然<hi>昭素</hi>
初六有孚不終乃亂乃萃若號一握為笑勿恤往无咎<lb/>
<pb n="19b"/>
象曰乃亂乃萃其志亂也<lb/>
　有應在四而三承之心懷嫌疑故有孚不終不能守<lb/>
　道以結至好情志迷亂萃不以禮一握小之貌為笑<lb/>
　懦劣之貌<hi>注</hi>若自號比於一握之小執謙退之容不<lb/>
　與物争則不憂於三往必得合<hi>正</hi>坤順之始有信者<lb/>
　也未及於中故不終也一握非所長之意為笑順從<lb/>
　三之意若號而自謂已非有所長又順而從之即所<lb/>
　志必伸<hi>陸</hi>號呼自省度其可否反而哂之<hi>子</hi>初未適<lb/>
<pb n="20a"/>
　中誠信未定若人以已處萃之始未至盈大以小見<lb/>
　笑則勿用憂恤終得盈大動而有應故无咎<hi>牧</hi>初與<lb/>
　四為正應有孚以相從者也當萃之時三隂无守正<lb/>
　之節舍正應而從其類則有孚而不終也乃亂惑其<lb/>
　心乃萃從其類也初能守正不從若號而求正應則<lb/>
　一握為笑矣一握謂聚而為笑也勿恤而往從正應<lb/>
　則无咎不然則入於小人之羣矣<hi>伊</hi>初六柔不中正<lb/>
　進則疑六三之閒已退不能專一以待應乃亂者退<lb/>
<pb n="20b"/>
　而亂於三隂之中乃萃者欲進而與四相萃也其志<lb/>
　惑亂不決是以有孚不終若四在上號召之三隂不<lb/>
　正惡初之往合於四一握其手笑以喻意微動之也<lb/>
　萃聚之世上下相求以隂從陽動而得正何恤小人<lb/>
　之笑而不往哉自古不知堅守其節從應以動捨君<lb/>
　子之正義畏小人之非笑相率陷於非義皆不知萃<lb/>
　之道<hi>朱</hi>
六二引吉无咎孚乃利用禴象曰引吉无咎中未變也<lb/>
<pb n="21a"/>
　以隂居隂復在坤體志於退静則是守中未變乖衆<lb/>
　違時須得牽引乃无咎居聚之時處於中正而行以<lb/>
　忠信故可以省薄薦於鬼神<hi>正</hi>柔不先倡盡誠應五<lb/>
　五必見援二下之中也中正盡誠祭必受福何尚多<lb/>
　品<hi>陸</hi>萃之為道不期而聚相聚之理貴於和同二獨<lb/>
　應於正不同其它咎何免矣若能引已接衆則吉无<lb/>
　咎矣雖誠信可以薦神明而不能協衆以其守中未<lb/>
　知變也<hi>陳</hi>二與五為正應而相遠又在羣隂之聞必<lb/>
<pb n="21b"/>
　引而後得其萃也二與五不相引則過矣處羣隂之<lb/>
　閒能自守不變逺須正應宜剛立者能之二隂柔之<lb/>
　才以其有中正之德故可覬其未變耳<hi>伊</hi>
六三萃如嗟如无攸利往无咎小吝象曰往无咎上巽<lb/>
也<lb/>
　履非其位以比於四四方失位不正患所生也千人<lb/>
　之應害所起也故萃如嗟如上六亦无應而獨立處<lb/>
　極而憂危思援而求朋巽以待物者也與其萃於不<lb/>
<pb n="22a"/>
　正不若之於同志故可以往而无咎也二隂相合猶<lb/>
　不若一隂一陽之應故有小吝<hi>注</hi>六三履非其位欲<lb/>
　萃於四四應初欲萃於二二應五莫知所萃故萃如嗟如<lb/>
　上六无與據髙慮危孤立求助六三動而往則正正<lb/>
　則无咎然萃於四二之閒故小吝<hi>朱</hi>
九四大吉无咎象曰大吉无咎位不當也<lb/>
　以陽居隂履非其位而下據三隂得其所據失其所<lb/>
　處處萃之時不正而據必立大功乃得无咎<hi>正</hi>以陽<lb/>
<pb n="22b"/>
　居隂故位不當承五應初故大吉无咎<hi>虞</hi>九四无它<lb/>
　辭而直謂大吉然後无咎者何顯戒之也夫萃之世<lb/>
　弱趨於剛闇依於明四臣位也陽處之始以說以澤<lb/>
　而接三隂民樂歸之者也若不專君惠吉非大者乎<lb/>
　嗚呼王得貴位惠未孚而民不趨萃道固鬱矣若捨<lb/>
　永正於勢可勝諱哉惟造微者敏於畏<hi>坦</hi>管仲有奢<lb/>
　僭不正之惡而能九合諸侯立大功以掩其過正合<lb/>
　此象<hi>阮</hi>大吉謂匪躬盡瘁始終无玷可免專民之咎<lb/>
<pb n="23a"/>
　若以立大功免咎竇憲何以伏誅<hi>房</hi>上比九五之君<lb/>
　得君之聚下比羣隂得民之聚四以陽居隂非正也<lb/>
　雖得上下之聚必大吉然後无咎大周徧之義天下<lb/>
　之聚固有不由正道而得者如齊之田常魯之季氏<lb/>
　是也其得為大吉乎<hi>伊</hi>
九五萃有位无咎匪孚元永貞悔亡象曰萃有位志未<lb/>
光也<lb/>
　既得盛位所以无咎匪孚者良由四專而據已德化<lb/>
<pb n="23b"/>
　不行信不孚物自守而已故曰无咎匪孚若能修夫<lb/>
　大德久行其正則其悔可消故曰元永貞悔亡久乃<lb/>
　悔亡今時志意未光大也<hi>正</hi>當萃處尊不能博施獨<lb/>
　應於二故曰未光四據其民志不為邪將立大功以<lb/>
　輔於五五未失業故无咎匪孚也體元善居上應下<lb/>
　守其中道永保貞吉故悔亡也<hi>陸</hi>以陽居陽是不拯<lb/>
　於弱也永貞臣道也元善也始失信於民故有悔以<lb/>
　其能依附臣之善道故得亡其悔<hi>牧</hi>匪孚者以其應<lb/>
<pb n="24a"/>
　之於一不能盡天下之誠<hi>范</hi>四幹其位民咸附之是<lb/>
　我德化不𢎞信未及物永修仁德悔乃消亡<hi>句</hi>萃天<lb/>
　下之衆得中正之道无咎也如是者不信而未歸焉<lb/>
　則道未光也自反以修其德則无思不服而悔亡矣<lb/>
　苗民匪孚而舜乃誕敷文德无永貞悔亡之道也悔<lb/>
　者志未光也元謂有君長之道永謂可久貞謂得正<lb/>
　比天下之道與萃天下之道皆在此三者<hi>伊</hi>
上六齎咨涕洟无咎象曰齎咨涕洟未安上也<lb/>
<pb n="24b"/>
　居於上極五非所乗内无應援處上獨立近逺无助<lb/>
　危莫甚焉齎咨嗟嘆之辭若能知危之至懼禍之深<lb/>
　憂病之甚至于涕洟不敢自安亦衆所不害也<hi>注</hi>齎<lb/>
　猶持也咨猶才也无應乗剛持小人之才而无所與<lb/>
　萃則憂危恐懼故至涕洟不安於上欲下與三三亦<lb/>
　无應與已同志故獲无咎<hi>陸</hi>上六說之主也以隂柔<lb/>
　之才說髙位而處之天下莫與及其窮迫則顛沛而<lb/>
　涕洟乃其自取又誰咎乎<hi>伊</hi>上以柔乗剛處上獨立<lb/>
<pb n="25a"/>
　危而无助必至於求萃而之三齎持也咨嘆息也上<lb/>
　三相持動而憂則无咎三亦隂柔不足為助<hi>朱</hi>
䷭<hi>巽下坤上</hi>升元亨用見大人勿恤南征吉<lb/>
　巽順可以升陽爻不當尊位无嚴剛之正則未免於<lb/>
　憂以柔順之南則麗乎大明也<hi>注</hi>木生地中日長於<lb/>
　上故謂之升<hi>𤣥</hi>木柔地順養而長之此元亨之德其<lb/>
　德日升用此而往可見大人柔以時升志在濟物物<lb/>
　必階升故有喜焉升而向明吉其宜矣<hi>陸</hi>尊爻无此<lb/>
<pb n="25b"/>
　人故不云利見<hi>代</hi>
彖曰柔以時升巽而順剛中而應是以大亨用見大人<lb/>
勿恤有慶也南征吉志行也<lb/>
　六五隂柔若不得時則不能超升貴位純柔則不能<lb/>
　自升剛亢則物所不從卦體巽且順九二又剛中而<lb/>
　應有此衆德故元亨以大通之德用見大人不憂否<lb/>
　塞必致慶喜往於闇昧非其本志今升於大明其志<lb/>
　得行也<hi>正</hi>巽以剛中而往坤以柔中而來以實升虚<lb/>
<pb n="26a"/>
　上下相應是以大亨也五以柔居尊位是虛己而中<lb/>
　正者也二以剛中而往不為邪諂者也往則見納如<lb/>
　石投水若行此道以求見大人則何用憂恤必有慶<lb/>
　也兹乃元凱之升於舜也陽氣左行而南巽順陽氣<lb/>
　而發生故南征吉志行者文王柔以時升漸基王迹<lb/>
　武王終獲南狩之志湯亦伐桀升自陑陑南也陽升<lb/>
　明君子之志得此謂六四之德也<hi>牧</hi>南征前進也<hi>伊</hi>
象曰地中生木升君子以順德積小以髙大<lb/>
<pb n="26b"/>
　木生地中始於毫末終至合抱君子象之以順行德<lb/>
　積其小善以成大名善不積不足以成名是也<hi>正</hi>積<lb/>
　德而升何往不從故六爻之義鮮有咎悔<hi>陳</hi>
初六允升大吉象曰允升大吉上合志也<lb/>
　巽三爻皆應升上二三有應於五六升之不疑惟初<lb/>
　无應當二三升時與之俱升必大得矣上合志者上<lb/>
　謂二三也<hi>正</hi>初雖失正乃與二陽允然合志俱升五<lb/>
　位<hi>九</hi>處升之初為巽之主无應於上進不在私四亦<lb/>
<pb n="27a"/>
　无應與己合志為衆所信故升而大吉<hi>陸</hi>初承九二<lb/>
　之剛巽之至者也二以剛中之德上應於君當升之<lb/>
　任也初无應而能信從於二與之合志而同升吉孰<lb/>
　大焉允信從也<hi>伊</hi>
九二孚乃利用禴无咎象曰九二之孚有喜也<lb/>
　與五為應往必見任體夫剛德進不求寵閑邪存誠<lb/>
　志在大業故乃利用納約于神明<hi>注</hi>上升則為君所<lb/>
　任納約則為神所享斯之為喜不亦宜乎<hi>注</hi>剛而能<lb/>
<pb n="27b"/>
　正中而无私應上以孚盡下之義豈俟豐物而後享<lb/>
　焉上應其誠下升而大雖非其位得其道也故有喜<lb/>
　无咎<hi>子</hi>以陽處隂以剛應柔以此而升恭以應也升<lb/>
　與萃為反對萃之六二以盡誠於五升之九二以推<lb/>
　誠於五故皆利用禴<hi>陸</hi>二以陽剛而事柔五以隂闇<lb/>
　而臨明勢非誠服上下之交不誠其可久乎故孚乃<lb/>
　利用禴言當以誠感通於上臣以誠事上豈唯无咎<lb/>
　可以行剛中之道而澤天下是以喜也<hi>伊</hi>
<pb n="28a"/>
九三升虚邑象曰升虛邑无所疑也<lb/>
　履得其位以陽升隂以斯而舉莫之違距故若升虛<lb/>
　邑<hi>注</hi>上六隂柔不能距已往必得邑何所疑乎<hi>正</hi>坤<lb/>
　稱邑也五虛无君利二上居之<hi>荀</hi>剛得位而有應前<lb/>
　无難之者其升无疑升虛邑者易而小之也湯武之<lb/>
　升是矣<hi>介</hi>
六四王用亨于岐山吉无咎象曰王用亨于岐山順事<lb/>
也<lb/>
<pb n="28b"/>
　六四處升之極下體三爻皆來上升可納而不可距<lb/>
　文王岐山之會也順物之情而立功立事故曰順事<lb/>
　<hi>正</hi>升之六四柔以時升太王之德隨之上六天下恱<lb/>
　隨文王之德太王在岐直曰岐山武王在鎬故曰西<lb/>
　山<hi>陸</hi>下有三爻皆務上升已當納之上近至尊體是<lb/>
　坤順又順事於上文王岐山之會得上下之心也三<lb/>
　分天下有其二以服事商是順而事上也<hi>石</hi>四以隂<lb/>
　居柔而在下止其所也上順天子而欲致之有道下<lb/>
<pb n="29a"/>
　順天下之賢而使之進已則止其分焉分雖當止德<lb/>
　則當升道則當亨盡斯道者其唯文王乎然而有无<lb/>
　咎之辭者居近君之位在升之時不可復升升則凶<lb/>
　咎至矣如文王可也<hi>伊</hi>
六五貞吉升階象曰貞吉升階大得志也<lb/>
　六五以柔居尊位納於九二不自專權故得貞吉升<lb/>
　階保其尊貴而踐祚矣<hi>正</hi>以柔居尊有應於二是能<lb/>
　委仕於臣又以居中是正而得吉也升階者如自階<lb/>
<pb n="29b"/>
　升堂得居至尊之極也<hi>石</hi>六五虛中降位而接九二<lb/>
　九二階之以升則五正而吉不正則信賢不篤用賢<lb/>
　不終其能吉乎五正而吉者以二升階也五正二升<lb/>
　君臣道行由是而致治故五大得志也<hi>朱</hi>
上六㝠升利于不息之貞象曰㝠升在上消不富也<lb/>
　進而不息雖㝠猶升施於不息之正則可用於為物<lb/>
　之主則䘮矣勞不可久消之道也<hi>注</hi>已在升極是昧<lb/>
　於升進之理若能知時消息不務進往而守其正即<lb/>
<pb n="30a"/>
　利也息如生息之息但自消退不更求進乃利也消<lb/>
　不富蓋非陽爻无陽明之德所以消不富也<hi>石</hi>㝠謂<lb/>
　杳㝠也言升之極而至於杳㝠矣是升而无所往畢<lb/>
　凑于已也且衆凑已則所耗至多故象曰消不富也<lb/>
　然君子居于上位衆來升已不以耗損多而不納之<lb/>
　納之又幾困匱故利于自强不息貞幹以濟于衆矣<lb/>
　然非有大人之德者其孰能行之哉<hi>牧</hi>處於升極在<lb/>
　衆隂之上自下升者无不巽順已勢髙權盛合推功<lb/>
<pb n="30b"/>
　讓能柰進不得中升而不已至于不可升之處猶自<lb/>
　升之是㝠升者乎若不能止必致其困既困物必消<lb/>
　散无以保其所有之富盛矣孔子云利不息之貞者<lb/>
　要久行正道䟽謂為政不息終至消耗非也<hi>昭</hi>以小<lb/>
　人貪求无已之心移之於進德則何利如之<hi>伊</hi>坤為<lb/>
　㝠晦隂虛為不富<hi>朱</hi>
䷮<hi>坎下兊上</hi>困亨貞大人吉无咎有言不信<lb/>
　窮必通也處窮而不能自通小人也<hi>注</hi>履正體大之<lb/>
<pb n="31a"/>
　人能濟於困然後得吉而无咎處困窮之世在於正<lb/>
　身修徳若巧言飾辭人所不信其道彌窮故誡之以<lb/>
　有言不信<hi>正</hi>貞大人吉謂五也在困无應宜静則无<lb/>
　咎<hi>虞</hi>困者柔掩剛君子困於小人者也九二剛雖見<lb/>
　掩而不失中與五同志是以亨也<hi>陸</hi>易曰困德之辯<lb/>
　言困方辯其德故曰正大人吉无咎言大人君子雖<lb/>
　有困厄長守正道以爻論之二五皆有剛中之德然<lb/>
　也大舜𤼵於畎畝傅說膠鬲叔敖之徒皆是也天降<lb/>
<pb n="31b"/>
　大任於是人必先苦其心志勞其筋骨而後亨仲尼<lb/>
　厄陳文王囚羑孟子不遇荀卿逃讒是能守其正者<lb/>
　有言不信者在困言則誰信<hi>石</hi>乾上九降居二位降<lb/>
　而之險坤六二上為上六而掩剛成困之義剛見揜<lb/>
　不失中所以亨正大人吉以剛中也<hi>侁</hi>困而亨者正<lb/>
　也惟大人能紓當世之困解民倒懸救民塗炭則吉<lb/>
　而无咎救時之困利見於行事不可垂之空言也<hi>房</hi>
彖曰困剛揜也險以說困而不失其所亨其唯君子乎<lb/>
<pb n="32a"/>
貞大人吉以剛中也有言不信尚口乃窮也<lb/>
　剛則正直所以為貞中而不偏所以能大若正而不<lb/>
　大未能濟困<hi>正</hi>剛揜者謂二五為隂所掩也險以說<lb/>
　者此卦否卦陽降為險隂升為說也困而不失其所<lb/>
　亨者謂二雖掩隂陷險猶不失中與正隂合故通喻<lb/>
　君子雖陷險中不失中和之行也貞大人吉以剛中<lb/>
　者謂五雖掩於隂近无所據遠无所應體剛得中正<lb/>
　居王位則吉无咎也尚口乃窮者隂從二升升上六<lb/>
<pb n="32b"/>
　成兊為有言失中為不信動而乗陽故曰尚口乃窮<lb/>
　也<hi>荀</hi>初六六三揜九二六三上六揜九四九五<hi>朱</hi>
象曰澤无水困君子以致命遂志<lb/>
　水在澤下則澤上枯槁萬物皆困君子遭困厄之世<lb/>
　期於致命䘮身志不屈撓改移也<hi>正</hi>命可致而志不<lb/>
　可奪<hi>何</hi>致極盡之義道之不行非已之咎蓋天命也<lb/>
　君子達性命之理不以困躓易其節操恬然自樂以<lb/>
　遂其志<hi>胡</hi>致至也遂安也能說困以盡心盡心以知<lb/>
<pb n="33a"/>
　性知性以至命樂天不樂乎人天得之人失之恬然<lb/>
　處焉人得之天失之介然違焉處與違適於正而安<lb/>
　其志此孔子荀孟身困而道亨也<hi>坦</hi>澤无水則澤道<lb/>
　困矣然水在澤下未嘗不通<hi>朱</hi>當困之時盡其道而<lb/>
　不得免焉命也知命之當然雖厄窮而不以動其心<lb/>
　行吾義而已所以遂為善之志<hi>伊</hi>
初六臀困于株木入于幽谷三歲不覿象曰入于幽谷<lb/>
幽不明也<lb/>
<pb n="33b"/>
　最處低下沉滯卑困居无所安欲之三應二隔其路<lb/>
　居則困于株木進不獲拯必隠遯者故曰入于幽谷<lb/>
　困之為道不過數歲困解乃出故曰三歲不覿<hi>注</hi>机<lb/>
　木謂之株<hi>正</hi>以隂處下臀之象也坎於木為堅多心<lb/>
　株木象也失位困極故困于株隂質幽暗水性趨下<lb/>
　无所覩見故曰入于幽谷有應在四體性底滯不能<lb/>
　自達以至三歲不覿困之甚也<hi>陸</hi>初居下處困未通<lb/>
　必至以求安臀者坐之任也株木槎枿之木其形凹<lb/>
<pb n="34a"/>
　坎之象坐槎木而不安遂退矣求遷于中則近亨坎<lb/>
　谷流下退則轉之幽暗是愈遠所亨故曰入于幽谷<lb/>
　三歲數之成也久也求亨而背馳雖久无所覩矣不<lb/>
　言凶者以困而退故不履凶<hi>牧</hi>株木二也初欲進礙<lb/>
　二二在困險中所依不可移易故以株木喻焉初暗<lb/>
　劣不知幾執志係應不回心助明故入于幽谷三歲<lb/>
　不覿者自初至四歴三爻故以為數焉四處困初不<lb/>
　能共理其險直待三歲政成乃可見矣<hi>昭</hi>初在下不<lb/>
<pb n="34b"/>
　中臀之象株木不能芘䕃其下九四困於九二不敢<lb/>
　進而應初株木之象也<hi>介</hi>有應在上不能進而求亨<lb/>
　反退入幽谷尤失其所是自困而不明也<hi>房</hi>四在上<lb/>
　體之下為臀剛而不中不安其居困于株木豈能濟<lb/>
　人之困哉初迷謬自四反二二又深陷猶入于幽谷<lb/>
　也三歲不覿不明乎處困之道也<hi>朱</hi>揜非一人所能<lb/>
　故初六之揜九二必將有待於六三六三則其所謂<lb/>
　臀也臀得其所據而後其身能有所為今六三之所<lb/>
<pb n="35a"/>
　㨿者蒺蔾也則臀之困於株木身且廢矣株木蒺蔾<lb/>
　皆非臀之所㨿夫以柔助剛則其幽可明以柔掩剛<lb/>
　則其誰明之有配在四而不善二是以三歲不得見<lb/>
　也<hi>坡</hi>
九二困于酒食朱紱方來利用享祀征凶无咎象曰困<lb/>
于酒食中有慶也<lb/>
　以陽居隂尚謙者也謙以待物物之所歸剛以處險<lb/>
　難之所濟履中則不失其宜无應則心无所私以斯<lb/>
<pb n="35b"/>
　處困物莫不至不勝豐衍故曰困于酒食美之至也<lb/>
　坎北方之卦朱紱南方之物處困以斯能招異方者<lb/>
　也豐衍盈盛利用享祀盈而又進傾之道也以此而<lb/>
　往凶誰咎乎<hi>注</hi>二以中德被物物之所賴故曰有慶<lb/>
　<hi>正</hi>九二以中和居亂世困于酒食者困于祿也朱紱<lb/>
　者天子所賜大夫之服文王之困其位在二故以大<lb/>
　夫言之<hi>乾</hi>酒食可以說衆二以剛質為隂所掩然困<lb/>
　而得中大人求通所以獲吉以大人道濟天下醉飽<lb/>
<pb n="36a"/>
　萬物之心當受命于天天祿且至享祀則膺大福故<lb/>
　曰朱紱方來利用享祀也享謂享帝人臣行之當凶<lb/>
　此文王羑里之難而受命之基生焉<hi>陸</hi>二有陽明之<lb/>
　德无應於五又在險中如賢人君子不為上所養也<lb/>
　朱紱祭服方來者方方而來皆云此九二君子可以<lb/>
　為主而濟險難謂此人可衣朱紱而享宗廟也征凶<lb/>
　既在險中何可以行无咎以其居陽明之德可以无<lb/>
　咎<hi>石</hi>處困中而有剛明之德能自濟者也能自濟則<lb/>
<pb n="36b"/>
　衆皆歸之衆歸則所奉者厚困于酒食厭饇之象也<lb/>
　方將也朱紱天子之服二有剛明大中之德天子必<lb/>
　委任之降體貌以禮之寵命將至也易中言享祀之<lb/>
　類皆謂以至誠上通於神明故利用享祀人臣之分<lb/>
　盡此矣復求進凶禍必至凶禍之來已所招也復何<lb/>
　咎於人此亦戒之之意<hi>胡</hi>酒食人之所欲所以施惠<lb/>
　也二雖困厄无所動心其所欲者濟天下之困也未<lb/>
　遂其欲困于酒食之謂二以剛中之德困于下上有<lb/>
<pb n="37a"/>
　九五同德之君方且來而相求朱紱王者之服蔽膝<lb/>
　也以行來為義故以蔽膝言之享祀以至誠交神明<lb/>
　者也在困之時至誠如享祀則足以通於上矣自昔<lb/>
　聖賢困於幽遠德卒升聞道卒為用者惟其自守至<lb/>
　誠而已不能守誠安處以俟命往而求之則犯難得<lb/>
　凶將誰咎乎諸卦以隂陽相應而吉惟小畜與困以<lb/>
　同德相求蓋小畜以隂畜陽困以柔揜剛皆厄於隂<lb/>
　也故同德相求如君臣朋友以義合也方始困則无<lb/>
<pb n="37b"/>
　上下之與有則非困矣故徐合而後有說祭泛言之<lb/>
　則通分言之則祀天神祭地示享人鬼五君位言祭<lb/>
　二在下言享各以其所當用也<hi>伊</hi>
六三困于石據于蒺蔾入于其宫不見其妻凶象曰據<lb/>
于蒺蔾乗剛也入于其宫不見其妻不祥也<lb/>
　三以隂居陽志武者也四自納初二非所據无應而<lb/>
　入焉得配耦<hi>注</hi>祥善也吉也必有凶也<hi>正</hi>石之為物<lb/>
　安而不能動者也應在上六而上六不能應故曰困<lb/>
<pb n="38a"/>
　于石<hi>介</hi>六三與上六為應上又隂爻况當困極合應<lb/>
　而不應有若入其宫不見其妻凶也<hi>昭</hi>宫安居也妻<lb/>
　所安之主也繫辭云非所困而困焉名必辱非所據<lb/>
　而據焉身必危既辱且危死期將至妻其可得見耶<lb/>
　上二陽不可犯也而犯之以取困非所困而困也名<lb/>
　辱其事惡也三在二上謙柔以下之則无害乃用剛<lb/>
　險以乗之則不安而取困<hi>伊</hi>六三隂也而居陽自以<lb/>
　為陽而求配上六不祥也困之三隂其始相締交而<lb/>
<pb n="38b"/>
　掩剛其終初六之臀困六三之妻亡小人易合而難<lb/>
　久<hi>坡</hi>
九四來徐徐困于金車吝有終象曰來徐徐志在下也<lb/>
雖不當位有與也<lb/>
　二剛以載金車也徐徐者疑懼之辭志在於初而隔<lb/>
　於二履不當位威命不行棄之則不能欲往則畏二<lb/>
　故曰來徐徐困于金車有應而不能濟故曰吝然以<lb/>
　陽居隂履謙之道量力而處不與二争雖不當位物<lb/>
<pb n="39a"/>
　終與之故曰有終<hi>注</hi>四處澤底剛而能載故稱金車<lb/>
　徐徐謙貌言困于金車者以澤載水則有功及物今<lb/>
　澤既无水是車之空也有德无用故曰困于金車功<lb/>
　无所施吝也曰有終者以其下獨應已也且下能潤<lb/>
　已下又應已則困有所濟故能保終也<hi>牧</hi>
九五劓刖困于赤紱乃徐有說利用祭祀象曰劓刖志<lb/>
未得也乃徐有說以中直也利用祭祀受福也<lb/>
　以陽居陽物則不附忿其不附而用壯猛行其威刑<lb/>
<pb n="39b"/>
　異方愈乖遐邇愈叛刑之欲得乃益以失履夫中位<lb/>
　困而能改不遂其迷以斯祭祀祭必受福<hi>注</hi>兊為西<lb/>
　方之卦赤紱南方之物言九五剛猛不能感異方之<lb/>
　物也若但用中正之德招致於物不在速暴而徐徐<lb/>
　則物歸之而有說<hi>正</hi>物莫兩大二之豐則五道滅矣<lb/>
　以剛得衆而五怒其進將欲刑之上下敵應不能勝<lb/>
　也故困之矣夫居尊以忿失其道也終以中直久而<lb/>
　說矣至諴感神况赤紱乎故精意乃受其祐<hi>子</hi>五以<lb/>
<pb n="40a"/>
　剛中處位能去非類小人救天下之困者也上六鼻<lb/>
　之象六三足之象此皆隂爻掩剛之物於五剛為非<lb/>
　類故刑而去之赤紱諸侯之服五在困世處君位聖<lb/>
　主也困窮而通德辨而明中正道行志則大遂故乃<lb/>
　徐有說也朱紱方來天子之事故利用享祀者天神<lb/>
　福之九五困于赤紱者諸侯之事故利用祭祀者人<lb/>
　鬼福之鬼神交福德之盛者故曰德大備也<hi>陸</hi>五居<lb/>
　尊无應如君上之困諸侯不臣也赤紱亦朱諸侯祭<lb/>
<pb n="40b"/>
　服也以其不臣用刑而刑之已得尊位有陽明之德<lb/>
　又中直終必有喜祀天祭地王者之事雖下有不服<lb/>
　已用中直必須隂得天地之祐天地且福之况人乎<lb/>
　<hi>石</hi>赤亦朱也欲明二之紱故異言之二不應已困无<lb/>
　攸濟故曰困于赤紱也<hi>牧</hi>五為困之主衆所不輔困<lb/>
　之極也當用慈惠仁義屈已下人人則歸之反以剛<lb/>
　壯之道刑罰之威以服其人人必不從反為諸侯之<lb/>
　所困也乃徐有說者五本居中履正若能緩而圖之<lb/>
<pb n="41a"/>
　施德布惠人必感恱而從利用祭祀者言五感恱之<lb/>
　道必須盡其至誠以通於鬼神也二臣位曰享祀五<lb/>
　君位曰祭祀分尊卑之差也<hi>胡</hi>下方險難尊而无應<lb/>
　故用刑獨行禮化徐而敎之以道天下福也<hi>集</hi>以陽<lb/>
　居陽而无謙遜物則不附怒而行刑異方之人轉更<lb/>
　離之<hi>錡</hi>異方不賔悟而徐改然以剛中之大人與二<lb/>
　同德利用祭天地也<hi>房</hi>九四君側强臣之象二五同<lb/>
　德相求而四間之劓則醜刖則不行五為四傷亨困<lb/>
<pb n="41b"/>
　之志未得行於二也赤紱諸臣之紱二躊躇不往以<lb/>
　征為凶五以无助而困困于赤紱也九五剛中而正<lb/>
　動以直行中則思慮精審直則其行不撓如是則君<lb/>
　臣相說之志久而必亨九四豈能閒之故曰乃徐有<lb/>
　說以中直也人君得九二之賢利用誠意感格之如<lb/>
　祭祀然上下並受其福矣<hi>朱</hi>上下皆揜於隂為其傷<lb/>
　害劓則之象<hi>伊</hi>
上六困于葛藟于臲卼曰動悔有悔征吉象曰困于葛<lb/>
<pb n="42a"/>
藟未當也動悔有悔吉行也<lb/>
　居困之極而乗於剛下又无應行則纒繞居則不安<lb/>
　物窮則思變困則謀通處至困之地用謀之時也曰<lb/>
　者思謀之辭也謀之所行有隙則獲言將何以通至<lb/>
　困乎曰動悔令生有悔以征則濟矣<hi>注</hi>處於困極而<lb/>
　又乗剛所處不當故致此困知悔而征行必獲吉<hi>正</hi>
　君子之窮動則生悔天地之道困極必通不可以動<lb/>
　而輙悔遂窮不思變知將有悔思變而行困窮而通<lb/>
<pb n="42b"/>
　理當獲吉所謂吉凶悔吝生乎動者也知吉而行故<lb/>
　曰吉行行而獲吉故曰變乃通也<hi>陸</hi>上隂不正處夫<lb/>
　困極不能固窮也五以同體居尊任中道以率正糾<lb/>
　束之志不得專故困于葛藟也乗剛不安故曰于臲<lb/>
　卼也且困之極必反于井故兊反于巽則能升井水<lb/>
　而上也隂質柔弱雖首能反時以濟困懼乎不逮必<lb/>
　有先唱之悔動而至於有悔則獲吉以其時處困極<lb/>
　而皆願亨通也衆願從之行之吉也<hi>牧</hi>凡困者其所<lb/>
<pb n="43a"/>
　欲則以失之為困困于酒食是也其所惡則以得之<lb/>
　為困石金車葛藟是也葛藟謂六三牽已今以柔居<lb/>
　柔所牽則愈困矣<hi>介</hi>尺蠖之屈以求伸也龍蛇之蟄<lb/>
　以存身也君子窮不易德困不變常屈伸卷舒由諸<lb/>
　道也讀困卦者至矣夫<hi>薄</hi>有悔咎前之失也曰自謂<lb/>
　也若曰動皆得悔當變前之為有悔也悔而求去可<lb/>
　以出困故征吉也<hi>伊</hi>上六困于三五而不終去則謀<lb/>
　全之過也曰不可動動且有悔而不知其不動乃所<lb/>
<pb n="43b"/>
　以有悔也上无揜我者則吉莫如征也而不征何哉<lb/>
　以柔用剛則乗之者至以為蒺蔾以剛用剛則乗之<lb/>
　者以爲臲卼而已<hi>坡</hi>
䷯<hi>巽下坎上</hi>井改邑不改井无䘮无得往來井井汔至亦<lb/>
未繘井羸其瓶凶<lb/>
　邑雖遷移井體无改以不變為德也終日汲引未嘗<lb/>
　言損終日泉注未嘗言益德有常也往者來者皆使<lb/>
　潔静不以人有往來改其洗濯之性不渝變也汔幾<lb/>
<pb n="44a"/>
　也幾近也繘綆也雖汲水以至井上然綆出猶未離<lb/>
　井口鉤羸其瓶而覆之棄方成之功與未汲不異喻<lb/>
　人德行无常故就人言凶<hi>注䟽</hi>邑之有井猶國之有<lb/>
　法國可變而法不可易欲汲而來既汲而往不拒不<lb/>
　留君子之道亦猶是也<hi>陸</hi>邑猶君子之身井猶君子<lb/>
　之德身可貴可賤可富可貧道无加損无䘮无得猶<lb/>
　君子積德於身用與不用乃君民幸與不幸耳君子<lb/>
　之身何所損益往來井井往來之人蒙其利猶君子<lb/>
<pb n="44b"/>
　之德无不及也<hi>胡</hi>
彖曰巽乎水而上水井井養而不窮也改邑不改井乃<lb/>
以剛中也汔至亦未繘井未有功也羸其瓶是以凶也<lb/>
　巽為木在下又巽為入以木入水而上水井之象也<lb/>
　二五以剛居中故能定其所而不改變井未有功者<lb/>
　水未及用則井功未成猶人德未及物修德未成而<lb/>
　止羸其瓶凶也<hi>正</hi>坎之中畫其剛中乎君子窮居不<lb/>
　損盛行不加窮亦樂通亦樂非剛中不變能之乎<lb/>
<pb n="45a"/>
象曰木上有水井君子以勞民勸相<lb/>
　勞賚勸助莫若養而不窮<hi>注</hi>荀子曰不足者天下之<lb/>
　公患也苟知勞民勸相之道而以不足為患者未之<lb/>
　有也<hi>介</hi>水性潤下能上潤於物者井之用也<hi>繪</hi>彖曰<lb/>
　巽乎水而上水凡物入水而上水井之象也今大象<lb/>
　若云巽上有水風上有水則文不便又坎為水巽為<lb/>
　木二象俱實可以成文<hi>房</hi>
初六井泥不食舊井无禽象曰井泥不食下也舊井无<lb/>
<pb n="45b"/>
禽時舍也<lb/>
　最在井底上又无應沈滯滓穢不見渫治禽所不嚮<lb/>
　而况人乎一時所共棄也<hi>注</hi>井由於源瀆其源則井<lb/>
　泥法生於禮禮亂則法乖惟井與邑民居所在國墟<lb/>
　无人則禽犯井邑邑苟有人舊井可治一時所舍未<lb/>
　可永廢<hi>陸</hi>禽古擒字猶獲也<hi>崔</hi>
九二井谷射鮒甕敝漏象曰井谷射鮒无與也<lb/>
　鮒謂初也失井之道水不上出而反下注故曰甕敝<lb/>
<pb n="46a"/>
　漏也不與上交則莫之與无應於上反與初也<hi>注</hi>喻<lb/>
　中人之性不能應上從師友之訓而反習於下自敗<lb/>
　其材器之象鮒或以為蝦䗫<hi>石</hi>下趨者谷之道失井<lb/>
　之道而為谷故曰井谷井有鮒則人惡之矣然猶至<lb/>
　於甕何也彼有利器肯以我汙之歟必敝甕也<hi>坡</hi>
九三井渫不食為我心惻可用汲王明並受其福象曰<lb/>
井渫不食行惻也求王明受福也<lb/>
　渫不停汙之謂處下卦之上履得其位而應於上得<lb/>
<pb n="46b"/>
　井之義當井之義而不見食修已全潔而不見用故<lb/>
　為我心惻為猶使也不下注而應上故可用汲也王<lb/>
　明則見昭明既嘉其行又欽其用故曰王明並受其<lb/>
　福也行惻者行感於誠故曰惻也<hi>注</hi>以陽處陽雖得<lb/>
　正而行過乎中猶井雖渫治而不食功未濟物物思<lb/>
　其仁故為我心惻王者以明德在上必汲用賢人賢<lb/>
　人用則能博施濟衆並受其福不獨自利而已<hi>陸</hi>此<lb/>
　託殷之公侯時有賢者獨守湯法而不見任用謂微<lb/>
<pb n="47a"/>
　箕之倫也惻傷悼也周德來被故曰求王明受福子<lb/>
　求王明孔子所謂異乎人之求也君子之於君也以<lb/>
　不求求之其於民也以不取取之其於天也以不禱<lb/>
　禱之其於命也以不知知之井之道无求也以不求<lb/>
　求之而已<hi>介</hi>九三正而不中故潔而不食不中非邑<lb/>
　居之所會也井未有以不食為惻者凡為我惻者皆<lb/>
　行道之人耳行惻者明人之惻我非我之自惻也是<lb/>
　井非敝漏之甕所能容擇其可用汲者其惟器之潔<lb/>
<pb n="47b"/>
　者乎器之潔則王之明者也器潔王明則受福者非<lb/>
　獨在我而已<hi>坡</hi>
六四井甃无咎象曰井甃无咎脩井也<lb/>
　得位无應自守而不能給上可以修井之懷補過而<lb/>
　已<hi>注</hi>坎性下降嫌於從三能自修正以甃輔五故无<lb/>
　咎<hi>荀</hi>井壞則水渾故甃而修之法亂則民擾故治而<lb/>
　正之<hi>陸</hi>得位无應自守而已如人但可修德自治<hi>石</hi>
　修潔也陽為動為實隂為静為虛故三陽為泉三隂<lb/>
<pb n="48a"/>
　為井初六最下故曰泥上六最上故曰收六四居於<lb/>
　其間而不失正故曰甃甃之於井所以禦惡而潔井<lb/>
　也待是而潔故无咎<lb/>
九五井冽寒泉食象曰寒泉之食中正也<lb/>
　冽潔也居中得位體剛不撓不食不義中正髙潔故<lb/>
　井冽寒泉然後乃食<hi>注</hi>剛正之主不納非賢必須行<lb/>
　潔才髙然後乃用以中正者若非居中得正則任用<lb/>
　非賢不能待寒泉而後食也<hi>正</hi>居於中正為井之主<lb/>
<pb n="48b"/>
　保井之德養而不窮者也道之上行人受其施皆得<lb/>
　食其井也冽者寒之甚<hi>子</hi>五以陽明處坎中是泉之<lb/>
　潔而泠者猶富其位明其法信其令天下仰而生者<lb/>
　也輔嗣謂不食不義豈反自食耶自食則博施之道<lb/>
　虧矣<hi>坦</hi>冽謂甘潔也泉以寒為美井道之至善也然<lb/>
　而不言吉者井以上出為功未至於上未及用也故<lb/>
　至上而後元吉<hi>伊</hi>
上六井收勿幕有孚元吉象曰元吉在上大成也<lb/>
<pb n="49a"/>
　處井上極水已出井井功大成故曰井收也幕猶覆<lb/>
　也不擅其有不私其利則物歸之<hi>注</hi>信能致大功而<lb/>
　獲元吉<hi>正</hi>收謂以鹿盧收繘<hi>虞</hi>井至水上收井之功<lb/>
　也應於下引於五博濟而无不施信大成而元吉<hi>子</hi>
　如人有功德不私其利不伐其能所以為人信向而<lb/>
　大吉<hi>石</hi>君子體井之用德則取其常行則取其清潔<lb/>
　義則取其博施而不窮善則取其有終也卦辭雖不<lb/>
　具四德而四德具矣<hi>牧</hi>它卦之終為極為變惟井與<lb/>
<pb n="49b"/>
　鼎終乃為成功故吉<hi>伊</hi>
䷰<hi>離下兊上</hi>革已日乃孚元亨利貞悔亡<lb/>
　民可與習常難與適變可與樂成難與慮始故革之<lb/>
　為道即日不孚已日乃孚孚然後乃得元亨利貞悔<lb/>
　亡也已日而不孚革不當也悔吝之所生生乎變動<lb/>
　者也革而當其悔乃亡也<hi>注</hi>有四德方可以革既革<lb/>
　而悔亡<hi>陸</hi>井但喻人修德於身終始不變至於適用<lb/>
　之時亦當有所變革也<hi>石</hi>
<pb n="50a"/>
彖曰革水火相息二女同居其志不相得曰革已日乃<lb/>
孚革而信之文明以說大亨以正革而當其悔乃亡天<lb/>
地革而四時成湯武革命順乎天而應乎人革之時大<lb/>
矣哉<lb/>
　凡不合而變生故取不合之象以為革息者生變之<lb/>
　謂火欲上澤欲下水火相戰而後生變二女同居有<lb/>
　水火之性近而不相得也夫所以得革而信者文明<lb/>
　以說也文明以說履正而行以斯為革應天順民大<lb/>
<pb n="50b"/>
　亨以正者也革而大亨以正非當而何<hi>注</hi>武王觀兵<lb/>
　孟津還歸二年乃伐紂所謂已日乃孚革而信也<hi>干</hi>
　中女思嫁反居内少女戀家反居外出處之志不同<lb/>
　也<hi>牧</hi>水遇火而消火遇水而滅水火之性自然相息<lb/>
　滅也<hi>胡</hi>先儒已日作已事之已當讀戊己之已十日<lb/>
　至庚而庚更革也自庚至巳十日浹矣已日者浹日<lb/>
　也湯之伐桀猶曰舍我穡事而割正夏故革即日不<lb/>
　孚浹日乃革乃難辭也<hi>朱</hi>革而當謂四也<hi>牧</hi>
<pb n="51a"/>
象曰澤中有火革君子以治歴明時<lb/>
　天時變革故須歴數君子觀兹革象修治歴數以明<lb/>
　天象<hi>正</hi>兊為金離為火金在火上從革<hi>石</hi>革者謂炎<lb/>
　水以熟物也火之炎水必漸至於湯湯必漸至於熱<lb/>
　其可速乎熱徹于中物乃熟信徹于中民始行故即<lb/>
　日不孚已日乃孚也<hi>牧</hi>
初九鞏用黄牛之革象曰鞏用黄牛不可以有為也<lb/>
　鞏固也黄中也牛之革堅紉不可變也在革之始革<lb/>
<pb n="51b"/>
　道未成固夫常中未能應變可與守成不可以有為<lb/>
　也<hi>注</hi>革之道不可驟有所為必須以仁義大中之道<lb/>
　鴻漸固結於下使民心信而順從於已然後可以大<lb/>
　有為而行變革之事也今初九但可固守中順而結<lb/>
　之未可大有為也<hi>胡</hi>初九剛大而文明其材可以有<lb/>
　為也在下无應雖材不可以有為也用中順固其志<lb/>
　待上革而已<hi>介</hi>革事之大必有其時有其位有其才<lb/>
　審慮而慎之然後可以无悔九以時則初動於斯時<lb/>
<pb n="52a"/>
　則无審慎之革而有躁易之象以位則下也无時无<lb/>
　援而動於下則有僭妄之咎而无體勢之重以才則<lb/>
　離體而陽也離性上而剛體健皆速於動也其才如<lb/>
　此有為則凶咎至矣蓋剛不中而體躁所不足者中<lb/>
　與順而已黄中色牛順物鞏用黄牛之革謂以中順<lb/>
　之道自固不妄動也妄動則有凶咎以中順自固而<lb/>
　不革則何吉凶之有<hi>伊</hi>
六二已日乃革之征吉无咎象曰已日革之行有嘉也<lb/>
<pb n="52b"/>
　隂之為物不能先唱順從者也不能自革革已乃能<lb/>
　從之故曰已日乃革之也二與五雖有水火殊體之<lb/>
　異同處厥中往必合志不憂咎也是以征吉而无咎<lb/>
　<hi>注</hi>往應見納故有嘉慶<hi>正</hi>日以喻君五已居位為君<lb/>
　二乃革意去三應五故曰已日乃革之上行應五去<lb/>
　卑事尊故曰征吉无咎<hi>荀</hi>得位以正居中有應則是<lb/>
　湯武行善桀紂行惡各終其日然後革之行此有嘉<lb/>
　<hi>崔</hi>初固物情物情漸化至二則久而信之是謂已日<lb/>
<pb n="53a"/>
　乃孚革之也有應在五故征吉无咎<hi>牧</hi>六二柔順而<lb/>
　中正文明之主也而上有同德之君為之應中正則<lb/>
　无偏蔽文明則盡事理應上則得權任體順則无違<lb/>
　悖時可矣位得矣才足矣處革之至善者也然臣道<lb/>
　不當為革之先必待上下之信故已日乃革之也不<lb/>
　進則失可為之時而有咎也<hi>伊</hi>
九三征凶貞厲革言三就有孚象曰革言三就又何之<lb/>
矣<lb/>
<pb n="53b"/>
　已處火極上卦三爻雖體水性皆從革者也自四至<lb/>
　上從命而變不敢有違故曰革言三就其言實誠故<lb/>
　曰有孚如是而猶征之凶其宜也<hi>注</hi>三應於上欲往<lb/>
　應之為隂所乗故曰征凶若正居三而據二隂則五<lb/>
　來危之故曰貞厲<hi>荀</hi>受命之君雖誅元惡即行改命<lb/>
　習俗不安故曰征凶猶以正自危故曰貞厲是以武<lb/>
　王尅商反商政一就也釋囚封墓二就也散財發粟<lb/>
　三就也<hi>崔</hi>自初至三令已行矣民已信矣又何之乎<lb/>
<pb n="54a"/>
　<hi>子</hi>自初固中順之道二則已日乃孚三則革道已成<lb/>
　宜守正嚴厲以宣布命令也若以征則凶矣革道既<lb/>
　成法必更為法制更為之始不可不喻其則也宣布<lb/>
　制令信不可爽故言三就而有孚矣三者猶先甲三<lb/>
　日就謂誥之使知也<hi>牧</hi>革之為道宜剛中而已九三<lb/>
　剛過中故征凶貞厲以過中之剛其能革物也必矣<lb/>
　故革言三就則雖過中而不失正故有孚其稱三者<lb/>
　衆辭也言從革者衆而有成功也三過中是以言而<lb/>
<pb n="54b"/>
　後能革革之次也九五尊位盛德不言而能革革之<lb/>
　上也有位无德有德无位必至於告戒丁寧然後能<lb/>
　感喻其人而成革之功也盤庚大誥之所以革民者<lb/>
　不可謂未占有孚也所謂不言者非无言也其所待<lb/>
　於言也略矣<hi>介</hi>以初二照之則在下體者當從上命<lb/>
　以九四九五觀之亦有自上革下之道故自初至此<lb/>
　為三就<hi>薛</hi>革言謂當革之論就成也合也審當革之<lb/>
　言至於三而皆合則可孚矣<hi>伊</hi>九三剛正而明處下<lb/>
<pb n="55a"/>
　之極革之已當不可復動往而不已有凶成則必虧<lb/>
　以正守之猶厲初不可有為二已日乃革之三革之<lb/>
　而就稽之於衆其言亦曰三就故曰革言三就<hi>朱</hi>
九四悔亡有孚改命吉象曰改命之吉信志也<lb/>
　初處下卦之下革道未成故未能變九四處上卦之<lb/>
　下所以能變也无應悔也能變故悔亡也處水火之<lb/>
　際居會變之始能不固吝不疑於下信彼改命之志<lb/>
　而能從之合於時願所以得吉信志者信下之志而<lb/>
<pb n="55b"/>
　行其命也<hi>正</hi>火之焚澤物則變革四體在澤為火所<lb/>
　焚以陽處隂得革之義此革而當故悔亡也為物所<lb/>
　信則命令不便於民者可改易而獲吉志在救物信<lb/>
　則行焉志可尚者也<hi>陸</hi>成革之體在斯一爻所革而<lb/>
　當其悔乃亡且自初至三則革道已成故下三爻皆<lb/>
　以革字著於爻辭至於四則惟曰悔亡有孚改命吉<lb/>
　也以至誠及物吉其宜焉<hi>牧</hi>九四革之盛也陽剛革<lb/>
　之才也離下體而進乎上革之時也居水火之際革<lb/>
<pb n="56a"/>
　之勢也得近君之位革之任也下无係應革之志也<lb/>
　以九居四剛柔相濟革之用也夫事有可悔然後革<lb/>
　之四具此數者則革之而當矣故其悔乃亡也改命<lb/>
　謂革之也事敝而當革行之以誠上信而下順則其<lb/>
　吉可知矣然四非中正而至善何也曰惟其處柔也<lb/>
　故剛而不過近而不逼順承中正之君則上下信其<lb/>
　志矣是以吉也<hi>伊</hi>
九五大人虎變未占有孚象曰大人虎變其文炳也<lb/>
<pb n="56b"/>
　居尊處中為革之主損益前王創制立法有文章之<lb/>
　美煥然可觀有似虎變其文彪炳則是湯武革命順<lb/>
　天應人不勞占決信德自著<hi>正</hi>大人虎變威德折衝<lb/>
　萬里望風而信以喻舜舞干羽而有苗自服周公修<lb/>
　文德越裳獻雉故曰未占有孚<hi>馬</hi>五為革命之主是<lb/>
　威武宣而文德著者也三以革言三就命令己申四<lb/>
　以改命信志物盡從化至五則大亨以正不假占而<lb/>
　有孚也<hi>牧</hi>
<pb n="57a"/>
上六君子豹變小人革靣征凶居貞吉象曰君子豹變<lb/>
其文蔚也小人革靣順以從君也<lb/>
　居變之終變道已成君子處之能成其文小人樂成<lb/>
　則變靣以順上改命創制變道已成功成則事損事<lb/>
　損則无為故居則得正而吉征則躁擾而凶<hi>注</hi>不能<lb/>
　大變故文細而相映蔚不能潤色立制但順而從君<lb/>
　也<hi>正</hi>君子大賢次聖人之謂若周召之徒也豹虎之<lb/>
　屬蔚炳之次也君聖臣賢殷之頑民皆改志從化故<lb/>
<pb n="57b"/>
　曰小人革靣天下既定當偃武不用故曰征凶居貞<lb/>
　吉得正有應君子之象<hi>千</hi>豹次虎而變故其文蔚内<lb/>
　信而外發也小人无所明安於舊俗樂於舊政革靣<lb/>
　而已如周之三監征之凶居而守正則吉<hi>子</hi>天下丕<lb/>
　變而小人心猶未革長惡不悛動而危殆若能静而<lb/>
　守正然後可以獲吉<hi>陸</hi>居正吉垂拱而天下治也<hi>石</hi>
　初至三則革道已成四至上則變道已成三則貞厲<lb/>
　上則居貞吉征則皆凶也稱變者謂主宣文德而民<lb/>
<pb n="58a"/>
　由我化大人君子也稱革者謂下之改轍而從上命<lb/>
　庶民也上雖柔而不正然體兊而下從於五之威有<lb/>
　文明之應故稱豹變也<hi>牧</hi>
䷱<hi>巽下離上</hi>鼎元吉亨<lb/>
　鼎之為器有二義一有亨飪之用二有物象之法故<lb/>
　彖曰鼎象也明其有法象也雜卦曰革去故而鼎取<lb/>
　新明其亨飪有成新之用此卦明聖人革命示物法<lb/>
　象惟新其制有鼎之義以木巽火有鼎之象故名為<lb/>
<pb n="58b"/>
　鼎焉變故成新必須當理故先元吉而後乃亨<hi>正</hi>鼎<lb/>
　象物也謂成熟之器也象物所以濟用德之大者莫<lb/>
　若於元用之切者莫若於亨九二以剛處柔六五以<lb/>
　柔處剛得中而和故元吉而後亨也<hi>陸</hi>
彖曰鼎象也以木巽火亨飪也聖人亨以享上帝而大<lb/>
亨以養聖賢巽而耳目聦明柔進而上行得中而應乎<lb/>
剛是以元亨<lb/>
　象也者有亨飪成新之法象也亨飪也者明上下二<lb/>
<pb n="59a"/>
　象有亨飪之用此釋卦名也享飪所須不過二事一<lb/>
　祭祀二賔客祭祀天神為大賔客聖賢為重享帝尚<lb/>
　質特牲而已故直言亨聖賢既多養須飽飫故言大<lb/>
　亨聖人謙巽大養聖賢聖賢獲養則憂其事而助於<lb/>
　已明目達聦不勞已之聦明則不為而成矣六五柔<lb/>
　進上行體已獲通得中應剛所通者大故能制法成<lb/>
　新而獲大亨也<hi>正</hi>形象非法象<hi>昭</hi>六十三卦彖不名<lb/>
　卦為象惟鼎器故言象<hi>旦</hi>鑄金所為而有法象<hi>胡</hi>下<lb/>
<pb n="59b"/>
　虛象足中三爻實象腹五虛象耳上實象鉉<hi>何</hi>五以<lb/>
　謙柔居尊下應九二之賢臣上又有上九賢臣皆巽<lb/>
　納聖賢之象所以得大吉而亨通<hi>胡</hi>元亨者元始即<lb/>
　亨鼎蠱大有三卦彖皆不云大亨是其義也<hi>昭</hi>乾為<lb/>
　天在上為帝指上九也在下為聖賢指二三四也享<lb/>
　上帝之心推之以養聖賢人有不樂盡其心者乎<hi>朱</hi>
象曰木上有火鼎君子以正位凝命<lb/>
　正位者明尊卑之序凝命者成敎命之嚴<hi>注</hi>木上有<lb/>
<pb n="60a"/>
　火即是以木巽火有烹飪之象所以為鼎<hi>正</hi>君子謂<lb/>
　三也鼎五爻失正獨三得位故以正位凝成也體姤<lb/>
　謂隂始凝初巽為命故君子以正位凝命也<hi>虞</hi>離明<lb/>
　南方之卦聖人南靣而聽天下者此也巽順也申命<lb/>
　行權之謂也正位凝命蓋取諸此<hi>侁</hi>已革之後立成<lb/>
　器而為法度不可復變以亂其制故君子於此正人<lb/>
　倫之大法正朝廷之綱紀使君臣父子貴賤尊卑之<lb/>
　位一正而不可亂禮樂刑政朝廷命令之所出一定<lb/>
<pb n="60b"/>
　而不可變<hi>金</hi>鼎者神器至大至重正位凝命法其重<lb/>
　大不可遷移也<hi>房</hi>火出於木然後變新以成飪法出<lb/>
　於人所以救弊而繩下君子始則易正其服位一民<lb/>
　於新也終則緩成其命令息民於易也<hi>坦</hi>
初六鼎顛趾利出否得妾以其子无咎象曰鼎顛趾未<lb/>
悖也利出否以從貴也<lb/>
　凡陽實而隂虛鼎之為物下實而上虛今隂在下是<lb/>
　為覆鼎鼎覆則趾倒矣否不善之物取妾以為室主<lb/>
<pb n="61a"/>
　亦顛趾之義處鼎之初將在納新施顛以出穢得妾<lb/>
　以其子故无咎<hi>注</hi>倒以寫否未為悖逆舊穢也新貴<lb/>
　也棄穢納新去妾之賤名而為室主亦從子貴也<hi>正</hi>
　趾當承鼎顛而覆之悖也於是出其惡故雖覆未悖<lb/>
　猶妾至賤不當貴以其子故得貴焉春秋之義母以<lb/>
　子貴是也<hi>陸</hi>顛趾變常也得妾詭正也變常而義詭<lb/>
　正而道故无咎所謂可與權者也<hi>介</hi>去穢取新除不<lb/>
　肖而用賢也事雖顛於義无害<hi>陳</hi>
<pb n="61b"/>
九二鼎有實我仇有疾不我能即吉象曰鼎有疾慎所<lb/>
之也我仇有疾終无尤也<lb/>
　以陽之實處鼎之中有實者也不可復加益之則溢<lb/>
　反傷其實仇謂五也困於乗剛之疾不能就我則我<lb/>
　不溢得全其吉<hi>注</hi>六五我之仇匹欲來應我困於乗<lb/>
　剛之疾不能就我之往也自此以往所宜慎也五不<lb/>
　能加故終无尤<hi>正</hi>剛以中應而承其實任之重者也<lb/>
　四以近權惡我專任怨傷敵我不可以不慎其所行<lb/>
<pb n="62a"/>
　也四之覆餗正无幾矣豈暇謀我獲其終吉<hi>子</hi>居中<lb/>
　而應有實者也三无應而疾之我仇也雖應不我就<lb/>
　不失正吉也<hi>何</hi>二陽剛有濟用之才能慎所之與五<lb/>
　相應則得正而其道可亨仇對也隂陽相對之物謂<lb/>
　初也與初密比隂從陽者也相從則非正而害義故<lb/>
　戒使遠之二居中而應中不至於失正能自守以正<lb/>
　者也人能自守以正則不正者不能即之所以吉也<lb/>
　<hi>伊</hi>
<pb n="62b"/>
九三鼎耳革其行塞雉膏不食方雨虧悔終吉象曰鼎<lb/>
耳革失其義也<lb/>
　鼎虛中以待物者也三處下體之上以陽居陽守實<lb/>
　无應无所納受耳宜空以待鉉而反全其實塞故曰<lb/>
　鼎耳革其行塞雖有雉膏而終不能食也雨者隂陽<lb/>
　交和不偏亢者也雖體陽爻而統屬隂卦若不全任<lb/>
　剛亢務在和通方雨則悔虧終則吉也<hi>注</hi>失義者失<lb/>
　虛中受納之義<hi>正</hi>雉膏八珍之數三與上无應如有<lb/>
<pb n="63a"/>
　雉膏而不食然在巽卦體猶屬隂若與上九和通不<lb/>
　務剛亢即是為雨之象如此乃能虧除其悔而終獲<lb/>
　吉<hi>石</hi>耳上九也九三之實上九之所舉也熟物謂之<lb/>
　革鼎之所以熟物者以腹不以耳上九離之極火之<lb/>
　所炎以耳革者也耳之受炎也足以廢塞其行不足<lb/>
　以革故曰鼎耳革失其義也九三實之將盈者也於<lb/>
　是可食矣而其行廢故雖有雉膏而不食也耳以兩<lb/>
　舉者也六五之耳可鉉而上九之耳不可鉉六五雖<lb/>
<pb n="63b"/>
　欲獨舉得乎隂欲行而陽欲留其為悔也大矣故至<lb/>
　於雨然後悔虧而終吉雨者隂陽之和玉鉉之與金<lb/>
　鉉也<hi>坡</hi>
九四鼎折足覆公餗其形渥凶象曰覆公餗信如何也<lb/>
　處上體之下而又應初既承且施非已所堪初已出<lb/>
　否至四所盛則已潔矣故曰覆公餗也渥沾濡之貌<lb/>
　智小謀大不堪其任受其至辱災及其身故曰其形<lb/>
　渥凶不量其力果致凶災信如之何<hi>注</hi>信有此不可<lb/>
<pb n="64a"/>
　如何之事<hi>陸</hi>初為鼎足顛而上焉是不承於四四故<lb/>
　折足也餗糝也<hi>陸</hi>四大臣之任不能得天下之賢知<lb/>
　而下應於初隂柔之小人不勝其任至於覆敗故其<lb/>
　形渥謂赧汗也上為人君之所倚下為斯民之所望<lb/>
　與已致身任道之志不失所期乃所謂信不然則失<lb/>
　職矣得為信乎<hi>伊</hi>孔子曰德薄而位尊智小而謀大<lb/>
　力少而任重鮮不及矣方其未及也必有告之者而<lb/>
　不信及其已信則无如之何矣<hi>坡</hi>
<pb n="64b"/>
六五鼎黄耳金鉉利貞象曰鼎黄耳中以為實也<lb/>
　黄中也金剛也鉉所以貫鼎而舉之也五為中位故<lb/>
　曰黄耳應在九二以柔納剛故曰金鉉所納剛正故<lb/>
　曰利貞也中為實者六五以中為實所受不妄也<hi>正</hi>
　以文明之德得黄中之義虛以待鉉柔以納剛是天<lb/>
　子三公能舉其職者故曰黄耳金鉉耳之受鉉鼎有<lb/>
　實故也九二五之實也有實受鉉可以養賢故利貞<lb/>
　隂爻得中黄耳之象五為剛位金鉉之象以隂含陽<lb/>
<pb n="65a"/>
　耳受鉉之象<hi>陸</hi>鉉貫鼎耳而舉之謂九二也言六五<lb/>
　以隂柔之質居大中之位能謙虛以下接九二之剛<lb/>
　猶鼎虛其耳以待鉉成鼎之道也以人事言則是君<lb/>
　謙虛接賢賢相率以輔于已利貞者以六五九二俱<lb/>
　履非其正夫以不正之道相親比則不能无悔故聖<lb/>
　人於此深戒之言利在至正之道可以獲吉也中以<lb/>
　為實者五以隂柔之質本非其實而能虛中以納物<lb/>
　行大中之道以為實也<hi>胡</hi>
<pb n="65b"/>
上九鼎玉鉉大吉元不利象曰玉鉉在上剛柔節也<lb/>
　居鼎之成體剛履柔用勁施鉉以斯處上髙不為亢<lb/>
　得夫剛柔之節能舉其任者也應不在一則靡所不<lb/>
　舉故曰大吉无不利<hi>注</hi>玉又貴於金者凡烹飪之事<lb/>
　自鑊升鼎載於俎自俎入於口馨香上達動而彌貴<lb/>
　故鼎之義上爻愈吉鼎主烹飪不失其和金玉鉉之<lb/>
　不失其所公卿仁賢天王聖明之象君臣相臨剛柔<lb/>
　得節故吉无不利<hi>千</hi>上九在卦之外如一賢人在上<lb/>
<pb n="66a"/>
　當鼎立制度已成之後不累於位者玉者言火炎而<lb/>
　不變其性者也鉉亦取能舉其任以剛履柔不為過<lb/>
　亢所以大吉而无有不利此爻周公告老之時當之<lb/>
　矣<hi>石</hi>上九動而下三知剛也静而在上知柔也動静<lb/>
　適宜剛柔有節是以能保其成功<hi>朱</hi>
䷲<hi>震下震上</hi>震亨震來虩虩笑言啞啞震驚百里不䘮匕<lb/>
鬯<lb/>
　懼以成則是以亨天威震動物皆驚懼整齊所以由<lb/>
<pb n="66b"/>
　懼而獲通虩虩恐懼之貌啞啞笑語之聲物既恐懼<lb/>
　不敢為非保安其福遂至笑語之盛匕所以載鼎實<lb/>
　鬯香酒也震卦施於人為長子長子正體於上出則<lb/>
　撫軍守則監國威震驚於百里可以奉承宗廟彞器<lb/>
　粢盛守而不失也<hi>正</hi>虩蠅虎始在穴中跳躍而出象<lb/>
　人心之恐動也<hi>陸</hi>震陽德之失震隂而達陽者也故<lb/>
　亨<hi>坡</hi>震為動動之大莫如雷震驚百里言其威遠也<lb/>
　人之致誠莫如祭祀匕載鼎實升之於俎鬯以灌地<lb/>
<pb n="67a"/>
　而降神方其酌灌以求神薦牲而祈饗盡其誠敬之<lb/>
　心則雖雷震之威不能使之懼而失守也故曰不䘮<lb/>
　匕鬯夫臨大震懼而不自失者惟誠敬而已<hi>伊</hi>
彖曰震亨震來虩虩恐致福也笑言啞啞後有則也震<lb/>
驚百里驚遠而懼邇也出可以守宗廟社稷以為祭主<lb/>
也<lb/>
　威震驚乎百里之遠則惰者恐懼於近出謂君出廵<lb/>
　狩等事<hi>正</hi>物既得雷動則得其亨通如人能戒懼敬<lb/>
<pb n="67b"/>
　天之怒則亦得亨天子諸侯之冢嫡亦須有威望即<lb/>
　能守祭祀而不失出者但言出即可承祭祀<hi>石</hi>
象曰洊雷震君子以恐懼修省<lb/>
　洊重也因仍也君子畏天之威彌自修身省察已過<lb/>
　<hi>正</hi>
初九震來虩虩後笑言啞啞吉象曰震來虩虩恐致福<lb/>
也笑言啞啞後有則也<lb/>
　初九剛陽之德為一卦之先剛則不暗於幾先則能<lb/>
<pb n="68a"/>
　有前識故處震驚之始能以恐懼自修而獲吉屯卦<lb/>
　初九與卦俱稱利建侯者卦汎舉屯時宜有所封建<lb/>
　爻則以貴下賤則是堪建之人與此卦自震言人爻<lb/>
　則據人威震所說雖殊其事一也<hi>正</hi>震來虩虩羑里<lb/>
　之厄也笑言啞啞後受方國也<hi>干</hi>初九有陽明之德<lb/>
　居震之始是能先戒懼者故繇彖所言此爻當之<hi>石</hi>
　君子之懼於心也思慮必慎其始則百志弗違乎道<lb/>
　懼於身也進退不履於危則百行弗罹于禍故初六<lb/>
<pb n="68b"/>
　震來而致福慎於始也<hi>范</hi>震之初九慎始恐懼所以<lb/>
　致福豫之初六倡始逸豫所以致凶<hi>房</hi>
六二震來厲億䘮貝躋于九陵勿逐七日得象曰震來<lb/>
厲乗剛也<lb/>
　初九以剛處下聞震恐懼而致福則是有德之人六<lb/>
　二以隂賤之體不能敬於剛陽尊其有德而反乗之<lb/>
　是傲尊陵貴為天所誅震來則危亡䘮其資貨无糧<lb/>
　而走雖超越陵險必困窮匱不過七日為有司所獲<lb/>
<pb n="69a"/>
　億辭也<hi>正</hi>六二木爻震之身也得位无應而以乗剛<lb/>
　為危此託文王積德累功以被囚為禍也億歎辭也<lb/>
　貝寳貨也産乎東方行乎大塗此喻紂拘文王閎夭<lb/>
　之徒乃於江淮之浦求盈箱之貝而以賂紂也故曰<lb/>
　億䘮貝貝水物而方升于九陵今雖䘮之猶外府也<lb/>
　故曰勿逐七日得七日者七年之日誕保文武受命<lb/>
　惟七年是也<hi>干</hi>萬萬曰億言理必不易也<hi>陸</hi>剛動以<lb/>
　震而已乗之動而來則遇剛進而危矣億安也安其<lb/>
<pb n="69b"/>
　位而不知避則䘮其位矣貝者人之所寳六二之所<lb/>
　寳者位也陵者髙大而平者也動之時髙大而无難<lb/>
　者可以為動之主矣進而得主初不能為已難而已<lb/>
　之䘮可以勿逐而復之矣九陽數也動之主也七日<lb/>
　者從其隂以反復之時也<hi>介</hi>九者陽數之極也七日<lb/>
　初爻之謂也卦必以初爻為七日者舉前卦而云也<lb/>
　故復之七日來復既濟之七日勿逐皆舉初爻之謂<lb/>
　也<hi>薛</hi>乗剛自危必失其守憂懼之極若升髙陵履正<lb/>
<pb n="70a"/>
　居中義當來復未有畏威慎命而不能保其位者也<lb/>
　<hi>簡</hi>震之六爻以失位為能戒懼六二得位所以不吉<lb/>
　<hi>石</hi>震之動天之威行也驚恐者致其福惰慢者致其<lb/>
　災也二雖體動然而安于得位是慢而不戒者又乗<lb/>
　剛乗剛逆也當天道威行之際犯逆而不戒故震來<lb/>
　則危也且危來逼已敢據其位耶必駭而奔矣億辭<lb/>
　也貝者寳貨也寳之大者二以得位為有其寳今既<lb/>
　逼于危難遂懼而弃之是䘮其貝也躋升也九陽數<lb/>
<pb n="70b"/>
　之極也陵謂險之地二以威逼于下故升上而奔且<lb/>
　懼深而逋必至于險之極也然威明大行時不敢隠<lb/>
　至七日乃自獲也七日少陽之數二以隂賊逃難利<lb/>
　于幽暗少陽升而明顯故必得也凡隂賊奔竄皆稱<lb/>
　七日得故既濟六二亦曰婦䘮其茀七日得也<hi>牧</hi>六<lb/>
　二居中得正善處震者也而乗初九之剛初震之主<lb/>
　也剛動而上奮孰能禦之故曰震来厲厲猛也危也彼来<lb/>
　厲則已處危矣億度也貝所有之資也躋升也九陵<lb/>
<pb n="71a"/>
　陵之髙也九言其重之多陵之重髙之至也如所謂<lb/>
　九天九地也以震之來厲度不能當必䘮其所有則<lb/>
　升至髙以避之守其中正而不自失過則復其常矣<lb/>
　是以勿逐自得也逐即物也以已即物失其守矣故<lb/>
　戒以勿逐避遠自守處震之大方也卦位有六七乃<lb/>
　更始事既終時既易也不失其守雖一時不能禦其<lb/>
　來然時過事已則復其常故云七日得也<hi>伊</hi>
六三震蘇蘇震行无眚象曰震蘇蘇位不當也<lb/>
<pb n="71b"/>
　蘇蘇畏懼不安之貌雖不當位而无乗剛之逆故可<lb/>
　以懼行而无災眚位不當者猶竊位者遇威嚴之世<lb/>
　不能自安也<hi>正</hi>死而復生曰蘇三死坤中動出得震<lb/>
　為生<hi>虞</hi>弱而无當蘇蘇也居則不安行乃无眚<hi>子</hi>蘇<lb/>
　蘇猶偲偲也位既不當行又過中是以震懼偲偲然<lb/>
　也四為震主三能承之位雖不正承剛為順恐懼而<lb/>
　行可以无眚眚由内出内自循省故得无眚<hi>陸</hi>蘇蘇<lb/>
　舒緩也二安于得位見危三不當位而知懼故得舒<lb/>
<pb n="72a"/>
　緩<hi>牧</hi>蘇蘇神氣緩散自失之狀三以隂居陽不正也<lb/>
　因懼而行以就四正也故二勿逐則自得三能行則<lb/>
　无眚<lb/>
九四震遂泥象曰震遂泥未光也<lb/>
　處四隂之中為衆隂之主當恐懼之時宜勇其身以<lb/>
　安衆若自懷震懼則遂滯溺而困難矣故曰震遂泥<lb/>
　也失位違中不能除恐使物安已道德未光大也<hi>正</hi>
　以陽處隂失位而動雷聲未隆者也處升陽之時為<lb/>
<pb n="72b"/>
　衆隂之主不能大通萬類鼓動羣生止於遂泥而已<lb/>
　其德固未光也<hi>陸</hi>知懼而後時其德滯泥以隂處陽<lb/>
　又居上體之下纔可免凶咎而已<hi>牧</hi>剛陽物震動義<lb/>
　以剛處動有光亨之道以其失德陷於重隂之閒而<lb/>
　不能自震故未光也<hi>伊</hi>
六五震往來厲億无䘮有事象曰震往來厲危行也其<lb/>
事在中大无䘮也<lb/>
　往則无應來則乗剛恐而往來不免於危<hi>注</hi>處震之<lb/>
<pb n="73a"/>
　時而得尊位斯乃有事之機若守中建大則无䘮有<lb/>
　事若恐懼往來則致危无功<hi>正</hi>懼而往也尊位何安<lb/>
　其反來也剛以為疾故皆危也斯以厲而居矣位尊<lb/>
　大中震之主也剛從而依不敢遂逼懷懼而已无所<lb/>
　䘮也<hi>子</hi>无應乗剛是其危厲以柔履中行不過當用<lb/>
　此以往萬萬无失者也以无䘮之理而有為於事可<lb/>
　以開物成務<hi>陸</hi>夫當威震之世下有剛權不正之臣<lb/>
　若專无為而治則不足拯天下之難救天下之敝固<lb/>
<pb n="73b"/>
　當有為獨任以權天下可也其位合於中道雖興起<lb/>
　大事亦无所䘮失也<hi>胡</hi>臨有事之機宜億度而居剛<lb/>
　不敢逼内省不疚則无䘮失所有之事也<hi>句</hi>居尊而<lb/>
　不以静鎮見危而不能自處用意往來危乃從之然<lb/>
　尊位居中時事所繫應機決行則大功可建故曰其<lb/>
　事在中大无䘮也<hi>薛</hi>諸卦二五雖不當位多以中為<lb/>
　美三四雖當位或以不中為過蓋中則不違於正正<lb/>
　則不必中也天下之理莫善於中於二五見之矣六<lb/>
<pb n="74a"/>
　五動皆有危惟在億度无䘮其中而已有事謂中也<lb/>
　<hi>伊</hi>
上六震索索視矍矍征凶震不于其躬于其鄰无咎婚<lb/>
媾有言象曰震索索中未得也雖凶无咎畏鄰戒也<lb/>
　居震之極求中未得故懼而索索視而矍矍无所安<lb/>
　親也已處動極而復征焉凶其宜也若恐非已造彼<lb/>
　動而懼懼鄰而戒合於備豫故无咎也極懼相疑故<lb/>
　雖㛰媾而有言也<hi>注</hi>震不于其躬于其鄰者謂九四<lb/>
<pb n="74b"/>
　之剛威不能及已之身鄰謂五犯九四之剛有往來<lb/>
　之厲則已能觀此鄰戒以自修省其身整治其行故<lb/>
　无咎也<hi>胡</hi>上六過中處震之極窮而氣索將下交於<lb/>
　三三亦過中而窮莫助之者是以恐懼失守窮之又<lb/>
　窮故曰震索索中未得也若得中自持則不至於窮<lb/>
　索矣視矍矍者以震索索也恐懼如此當守其正征<lb/>
　則凶能自戒懼不動則雖處凶地而无咎矣无咎者<lb/>
　得正也上六六五隂也九四陽也六九相配有㛰媾<lb/>
<pb n="75a"/>
　之義上六不得乎三或來交四則五必有言四五相<lb/>
　比上安得而配之上既不可以交三又不可以交四<lb/>
　以此見上六終不可動故曰征凶横渠曰五既附四<lb/>
　已乃與焉則招悔而有言矣能以鄰為戒則无咎易<lb/>
　傳曰聖人於震中示人知懼能改之義為勸深矣<hi>朱</hi>
䷳<hi>艮下艮上</hi>艮其背不獲其身行其庭不見其人无咎<lb/>
　艮其背施止之所也若有物對靣而來則情欲有私<lb/>
　於己既止在後則是施止无見所止无見何及其身<lb/>
<pb n="75b"/>
　故不獲其身不獲其身則相背矣相背者雖近而不<lb/>
　相見故行其庭不見其人无咎也若對靣不相交通<lb/>
　則是否之道但止其背則是止之於未兆治之於未<lb/>
　萌故得无咎<hi>正</hi>艮次震者動而不已必有悔吝故以<lb/>
　艮次之背者見所不見之所也言艮止之道必止於<lb/>
　未萌之前若聖人治天下欲禁民之邪必於利害嗜<lb/>
　欲未形未作之前先止其心而不陷於邪惡若止之<lb/>
　於背之後目所不覩不見其身也行其庭不見其人<lb/>
<pb n="76a"/>
　庭指淺近之處行淺近不見其人蓋得止之道各守<lb/>
　其所而有定分不相揉雜也謂百官各有職掌四民<lb/>
　各守其業不相雜亂故无咎也<hi>胡</hi>人主不見可欲百<lb/>
　姓日用不知之時也然則務止其欲不止民欲者也<lb/>
　止物徇己則艮其限列其夤而大器䘮矣夫背之為<lb/>
　體雖不遠身而目未嘗見目所不見雖與之處而思<lb/>
　慮亦絶君子於欲亦當然耳夫愛欲與生俱生者也<lb/>
　然而寓目皆可愛欲蓋人道之常不可得而免故君<lb/>
<pb n="76b"/>
　子之在愛欲猶心目之於背可也可與物游而无欲<lb/>
　物之心身與欲處而无欲物之樂不必釋心去欲然<lb/>
　後為静所以喻之以背也不獲其身者君子坐忘遺<lb/>
　照不知身之為身也行其庭不見其人者相背故也<lb/>
　君子之於它物亦然非獨身之謂也<hi>陳</hi>
彖曰艮止也時止則止時行則行動静不失其時其道<lb/>
光明艮其止止其所也上下敵應不相與也是以不獲<lb/>
其身行其庭不見其人无咎也<lb/>
<pb n="77a"/>
　止道不可常用必施於不可以行適於其時道乃光<lb/>
　明施止於止不施止於行得其所矣<hi>注</hi>凡應者一隂<lb/>
　一陽二體不敵今上下之位雖復相當而爻皆峙敵<lb/>
　不相交與故曰上下敵應不相與也八純之卦六爻<lb/>
　皆不應而獨於此言之者此卦既止而不交爻又止<lb/>
　而不應與止義相協故兼取以明之明相與則有咎<lb/>
　也<hi>正</hi>震動而艮止此兼言動静者蓋人之静止是難<lb/>
　能也若能不失其時知止則止則其道光明也仲尼<lb/>
<pb n="77b"/>
　之門獨稱顔子用之則行舍之則藏是知止者少也<lb/>
　若止非其時則是素隠行怪者鳥獸不可與同羣又<lb/>
　非知止之人也<hi>石</hi>時行時止所以為萬世動静之戒<lb/>
　不於震卦言而於艮始言之者蓋震為雷雷有時而<lb/>
　静艮為山山一定而不動恐後人法此止静不復求<lb/>
　於進用使天下之人无所濟也<hi>胡</hi>
象曰兼山艮君子以思不出其位<lb/>
　各止其所不侵官也<hi>注</hi>
<pb n="78a"/>
初六艮其趾无咎利永貞象曰艮其趾未失正也<lb/>
　處止之初行无所之故止其趾則无咎至静而定故<lb/>
　利永貞<hi>注</hi>静止之物不可躁動故利永貞行則有咎<lb/>
　止則不失其正<hi>正</hi>初最下趾之象趾動之先也艮其<lb/>
　趾止於動之初未至於失正也隂柔患不能常不能<lb/>
　固故戒以利永貞<hi>伊</hi>六居初不正宜有咎然止之於<lb/>
　初其止蚤矣未失正也<hi>朱</hi>
六二艮其腓不拯其隨其心不快象曰不拯其隨未退<lb/>
<pb n="78b"/>
聽也<lb/>
　腓膓也在足之上拯舉也今既施止於腓腓不得動<lb/>
　則足无由舉然腓是躁動之物强止之則貪進而不<lb/>
　得故其心不快未退聽者既不能拯動又不能静退<lb/>
　聽從其見止之命所以其心不快<hi>正</hi>腓在股足之閒<lb/>
　下不能及其足而上隨於股无以自得故无所遂躁<lb/>
　動无守未能退聽而志在股隨物唯上之命是聽失<lb/>
　止之道者也所以得无咎悔中正存焉有愧而已故<lb/>
<pb n="79a"/>
　其心不快也<hi>陸</hi>腓應上而動者也六二承九三宜應<lb/>
　九三而動者也遇艮之時是以艮其腓也剛上而柔<lb/>
　下得位以相比欲拯其隨固其理也六二之中正固<lb/>
　欲循理以拯三而九三以剛亢遇艮之時未肯退聽<lb/>
　二之拯已也欲拯之而不得方且違之而有不快之<lb/>
　心雖未失中正與夫樂則行之憂則違之者固有閒<lb/>
　矣<hi>介</hi>六二以隂從陽者也而三亦艮限不進不見拯<lb/>
　援又未能退以聽命故其心不快<hi>侁</hi>六二居中得正<lb/>
<pb n="79b"/>
　得止之道上无應不獲於君者也三居下之上主乎止者<lb/>
　也剛而失中不得止之宜非能降而求下也二雖有<lb/>
　中正之德而行止係乎主故為腓之象股動則腓隨<lb/>
　動止在股不在腓也二不得以中正之道拯三之不<lb/>
　中必勉而隨之雖咎不在己豈其所欲哉言不聽道<lb/>
　不行故其心不快士之處髙位則有拯而无隨在下<lb/>
　位則有當拯有當隨有拯之不得而後隨有不拯而<lb/>
　惟隨者以在上者未能下從也退聽下從也<hi>伊</hi>
<pb n="80a"/>
九三艮其限列其夤厲薰心象曰艮其限危薰心也<lb/>
　限身之中人繫帶之處言三當兩象之中故謂之限<lb/>
　夤當中脊之肉也薫燒灼也既止加其身之中則上<lb/>
　下不通之義是分列其夤身當䘮亡君臣共治大體<lb/>
　若身大體不通則君臣不接君臣不接則上下離心<lb/>
　列夤則身亡離心則國䘮憂危莫甚焉<hi>正</hi>事至中半<lb/>
　而改之亦已晚矣文中子曰未有處峻路而不遲回<lb/>
　者蓋情欲之起人少有速止之者<hi>石</hi>身之中不能自<lb/>
<pb n="80b"/>
　動惟下之與上有所動則從而動之如上下欲動而<lb/>
　艮止其身之中則必分裂其脊之肉矣此言人不能<lb/>
　制事於始又不能成事於終於措置之閒不得其道<lb/>
　而欲止於中道則進退不可而致蠱敗其事故有危<lb/>
　厲之苦而薫灼其心也<hi>胡</hi>限者界也列者位也三居<lb/>
　下卦之極履二體之閒以陽履陽其危可畏必在位<lb/>
　夤恭始得其道<hi>侁</hi>薫孟京馬王皆作熏虞作閽荀以<lb/>
　熏為勲古本當作動心傳者併作勲字其後又加草<lb/>
<pb n="81a"/>
　遂成薰字未聞易道以坎水熏灼人也<hi>朱</hi>
六四艮其身无咎象曰艮其身止諸躬也<lb/>
　中上稱身履得其位止求諸身得其所處故不陷於<lb/>
　咎<hi>注</hi>六四己入上體則非上下不接故能揔止其身<lb/>
　不分全體<hi>正</hi>四過中而近上心之所也自趾已上皆<lb/>
　得謂之身然心者身之主故四即曰艮其身大凡作<lb/>
　事心始思慮知其宜静便能止之故无咎蓋止之於<lb/>
　身所為非妄也<hi>石</hi>君子以濟物為心其心若止忘天<lb/>
<pb n="81b"/>
　下也不言止諸心而言止諸躬者有為在心但身不<lb/>
　行耳<hi>薛</hi>居大臣之位以隂柔而不遇剛陽之君不能<lb/>
　止其所當止惟止其身則无咎施於有政則有咎矣<lb/>
　<hi>伊</hi>
六五艮其輔言有序悔亡象曰艮其輔以中正也<lb/>
　輔頰車能止以處中故言有倫序能亡其悔以中正<lb/>
　者位雖不正以居得其中故不失其正而言有序也<lb/>
　<hi>正</hi>五君位艮之主也主天下之止者也隂柔以才不<lb/>
<pb n="82a"/>
　足以當此以其在上故取輔言之輔言之所自出人<lb/>
　之所當慎止者惟言行而已輔與頰舌皆言所自出<lb/>
　而艮在中艮其輔謂止於中也<hi>伊</hi>
上九敦艮吉象曰敦艮之吉以厚終也<lb/>
　居止之極極止者也敦重在上不陷非妄宜其吉也<lb/>
　<hi>注</hi>動者利之求也動失則害至止者正之元也久守<lb/>
　則福來非敦厚之德不能止其終也<hi>子</hi>仁者必静艮<lb/>
　止之道也上居艮極敦艮者也敦於静止所以篤於<lb/>
<pb n="82b"/>
　仁用也仁厚以終故獲吉<hi>陸</hi>逐爻本動各强止之獨<lb/>
　上九不由牽制而自敦厚不動以保其終<hi>白</hi>敦益也<lb/>
　艮止於輔極矣而又止之故曰敦艮<hi>坡</hi>敦篤實也居<lb/>
　止之極而不過故為敦人之止難於久終故節或移<lb/>
　於晚守或失於終事或廢於久人之所同患也上能<lb/>
　厚於終止道之至善所以吉也六爻之德唯此為吉<lb/>
䷴<hi>艮下巽上</hi>漸女歸吉利貞<lb/>
　凡物有變移徐而不速謂之漸也女歸吉者歸嫁也<lb/>
<pb n="83a"/>
　女之生有外成之義以夫為家故謂嫁曰歸婦人之<lb/>
　嫁備禮乃動故漸之所施吉在女嫁故曰女歸吉利<lb/>
　貞者女歸有漸得禮之正故曰利貞<hi>正</hi>臣之事君浸<lb/>
　以爵命冒寵躁進則凶之道也三五二四各得正位<lb/>
　以漸而進故得利貞<hi>陸</hi>
彖曰漸之進也女歸吉也進得位往有功也進以正可<lb/>
以正邦也其位剛得中也止而巽動不窮也<lb/>
　卦之名漸是之於進也九五進得位是往而有功也<lb/>
<pb n="83b"/>
　六二適九五是進而以正身既得正可以正邦也剛<lb/>
　得中言九五也止不為暴巽能用謙以斯適進物无<lb/>
　違拒故能漸而動進不有困窮也<hi>正</hi>進雖得位然處<lb/>
　其中正則可正邦故二五言吉三與四各渉凶咎也<lb/>
　上以陽居上以其處于外表正其下故用其儀吉<hi>牧</hi>
　内止而不躁外巽而不争以斯而進不亦漸乎長女<lb/>
　得位乎外故曰女歸吉也<hi>范</hi>漸之進其德有四得位<lb/>
　往有功也進而正可以正邦也其位剛得中也止而<lb/>
<pb n="84a"/>
　巽動而不窮也四者隂之位六往居之得位也位者<lb/>
　待才用之宅進而不得其位則无所施位過其才則<lb/>
　力不勝進而得位往必有功故曰進得位往有功也<lb/>
　四者諸侯之位坤土在上為邦君子之進正己而已<lb/>
　己不正未有能正人者其始不正終必不正三以正<lb/>
　進四以正交則四爻皆正邦國正也猶女得所歸男<lb/>
　女既正家道不期於正而自正故曰進以正可以正<lb/>
　邦也此兩者以六居四言漸也或曰剛得中謂九五<lb/>
<pb n="84b"/>
　誤也在九五當曰剛中而應如无妄萃是也當曰中<lb/>
　正而應如同人是也此謂九三也剛陽德也其位在<lb/>
　六爻為一三五一始進也五進之極三得中也已極<lb/>
　則不復進矣太𤣥曰月闕其膊不如開明於西剛得<lb/>
　中其進未極漸如是可進矣故曰其位剛得中也此<lb/>
　以九三言漸也内艮止也外巽巽也易傳曰人之進<lb/>
　也以欲心之動躁而不得其漸則有困窮矣在漸之<lb/>
　義内止静而外巽順其動不窮也故曰止而巽動不<lb/>
<pb n="85a"/>
　窮也動言三四動動而正所以不窮此以兩體二爻<lb/>
　言漸也<hi>朱</hi>
象曰山上有木漸君子以居賢德善俗<lb/>
　木生山上因山而髙非是從下忽髙故是漸義君子<lb/>
　求賢德使居位化風俗使清善皆須文德謙下漸以<lb/>
　進之<hi>正</hi>賢德以止巽則居風俗以止巽乃善<hi>注</hi>居賢<lb/>
　德則漸育人材善風俗則漸隆敎化<hi>牧</hi>君子法漸進<lb/>
　之象必居賢德善俗之閒以務進其道孟子之母為<lb/>
<pb n="85b"/>
　子三徙其鄰卒使其子為萬世亞聖之賢蓋其擇善<lb/>
　賢之力也<hi>胡</hi>君子之進德習而後能安安非可陵節<lb/>
　而遽至也移風易俗不以其漸可乎<hi>伊</hi>脫風字<hi>京</hi>
初六鴻漸于干小子厲有言无咎象曰小子之厲義无<lb/>
咎也<lb/>
　始進而位乎窮下又无其應若履于干危不可以安<lb/>
　也始進而未得其位則困於小子窮於謗言困于小<lb/>
　子讒謗之言未傷君子之義<hi>注</hi>干水涯也<hi>正</hi>體隂質<lb/>
<pb n="86a"/>
　滯不能漸進猶小人懷土宴安鴆毒當居德善俗之<lb/>
　日遂至有言然无應而止未至害義<hi>陸</hi>君子之進小<lb/>
　人所忌<hi>胡</hi>鴻水鳥漸于干不失其宜也小子三四干<lb/>
　非其應應非其正小子之象也孔子曰未信而諫以<lb/>
　為厲已也初當應四時三與之比以初為進而于已<lb/>
　所比故厲有言初守其分不求其應四雖小子厲有<lb/>
　言義无咎矣<hi>介</hi>初以隂居陽上无其應始欲進而位<lb/>
　于下若鴻之漸于水涯者也施之小人則是不能正<lb/>
<pb n="86b"/>
　而進必有危厲責讓之言斯聖人垂戒小人居漸之<lb/>
　始若能知有危厲善補過則獲无咎君子則能居德<lb/>
　善俗和光同塵以俟乎漸不失其正也<hi>袁</hi>小人見已<lb/>
　然之事從衆人之知不能燭理故危懼而有言不知<lb/>
　在下所以有進用柔所以不躁无應所以能漸於義<lb/>
　无咎矣<hi>伊</hi>
六二鴻漸于磐飲食衎衎吉象曰飲食衎衎不素飽也<lb/>
　磐山石之安者也進而得位居中而應本无祿養進<lb/>
<pb n="87a"/>
　而得之其為歡樂願莫先焉<hi>注</hi>位乎中正以應於五<lb/>
　五以道義奉養賢人故曰飲食衎衎衎衎饒益之謂<lb/>
　當位養賢是不素飽猶不素飡也素空也不空自飽<lb/>
　是能養賢故吉<hi>陸</hi>
九三鴻漸于陸夫征不復婦孕不育凶利禦宼象曰夫<lb/>
征不復離羣醜也婦孕不育失其道也利用禦宼順相<lb/>
保也<lb/>
　陸髙之頂也進而之陸與四相得不能復反者也夫<lb/>
<pb n="87b"/>
　征不復樂於邪配則婦亦不能執貞矣非夫而孕故<lb/>
　不育也三本艮體而棄于羣醜與四相得遂乃不反<lb/>
　至使婦孕不育見利忘義貪進忘舊凶之道也異體<lb/>
　好合順而相保物莫能閒故利禦宼<hi>注</hi>髙平曰陸鴻<lb/>
　漸于陸猶君子進於夷道也九三在下體之上剛而<lb/>
　得位以此而進夷易之道然履失其中上无其應進<lb/>
　雖得位行則无功有進正之名无正邦之用象之於<lb/>
　夫則雖征伐而陷於危難不復其家者也象之於婦<lb/>
<pb n="88a"/>
　則雖受其孕而徒為憂難不育其子者也有其事而<lb/>
　无其功凶可知矣漸有女歸之吉異體相保之道也<lb/>
　四與三相比而相得有同心不違之義故利用禦宼<lb/>
　捍戎夫征不復是離羣醜婦孕不育由失其道利用<lb/>
　禦宼順以相保<hi>陸</hi>醜衆也三以陽居陽剛進而過中<lb/>
　是獨髙其行者有先人之志異夫羣衆衆所不與不<lb/>
　能復其身于出征也孕者漸以成體宜温柔以保之<lb/>
　今九三剛暴故至于傷其孕而不育是失其道夫漸<lb/>
<pb n="88b"/>
　之為體止而巽戒其剛暴故有兹象<hi>牧</hi>上九九三皆<lb/>
　在一卦之上故稱陸<hi>薛</hi>夫陽也謂三也三不守正而<lb/>
　與四合是知征而不知復者也征行也復反也不復<lb/>
　謂不反於理義也卦之位爻无不善而獨失正則是<lb/>
　離其羣類也婦謂四也四以不正而合則不由其道<lb/>
　矣故雖孕不育也夫三之所利在禦宼而已蓋君子<lb/>
　之與小人比也自守以正豈惟君子自完其已而已<lb/>
　乎亦使小人得不陷於非義也是以順道相保禦止<lb/>
<pb n="89a"/>
　其惡也<hi>伊</hi>
六四鴻漸于木或得其桷无咎象曰或得其桷順以巽<lb/>
也<lb/>
　六四進而得位故曰鴻漸于木桷榱也之木而遇堪<lb/>
　為桷之枝取其易直可安也六四與三相得无乗剛<lb/>
　之咎故曰无咎四雖乗三體巽而下附三雖被乗上<lb/>
　順而相保所以六四得其安栖<hi>正</hi>木非鴻之所止漸<lb/>
　而得位於髙或得其桷桷上附也承五而相得焉亦<lb/>
<pb n="89b"/>
　非其安而安也五巽以順尊而相保不可傾奪故无<lb/>
　咎<hi>子</hi>木雖在上非鴻之所安以其乗剛也比於兩剛<lb/>
　之閒而疑於所與是以稱或桷之為木在上者也或<lb/>
　得其桷與上而承之也上順也順以巽故乗剛而无<lb/>
　咎<hi>介</hi>進而漸于木乗剛失所也或得勁直之桷可容<lb/>
　網足而安棲謂上附於五故无咎<hi>房</hi>上承五以巽事<lb/>
　之下得三以順接之故介于二剛之閒得位而无咎<lb/>
　<hi>朱</hi>
<pb n="90a"/>
九五鴻漸于陵婦三歲不孕終莫之勝吉象曰終莫之<lb/>
勝吉得所願也<lb/>
　陵次陸者也進得中位而隔乎三四不得與其應合<lb/>
　故婦三歲不孕也各履正而居中三四不能久塞其<lb/>
　塗者也不過三歲必得所願矣進以正邦三年有成<lb/>
　成則道濟<hi>注</hi>二本應五三近止之而五而三故曰三<lb/>
　歲不孕<hi>子</hi>少男下長女雖交而應然長女志乎外少<lb/>
　男止乎内兩志不相感與是其交而不感也所以婦<lb/>
<pb n="90b"/>
　三歲而不孕五剛而得中漸升尊位美之至也然漸<lb/>
　本隆禮禮尚謙恭不務勝也好勝則失漸之義故保<lb/>
　其終莫之好勝則吉<hi>牧</hi>
上九鴻漸于陸其羽可用為儀吉象曰其羽可用為儀<lb/>
吉不可亂也<lb/>
　進處髙潔不累於位无物可以屈其心而亂其志峨<lb/>
　峨清遠儀可貴也<hi>注</hi>髙過則反下故上復為陸進道<lb/>
　已極志在夷易故曰鴻漸于陸羽毛所以輔鴻之飛<lb/>
<pb n="91a"/>
　禮義所以輔上之德羽毛可取以為儀禮義可用以<lb/>
　為治也禮義為治則衆不可亂斯所以為夷易之道<lb/>
　故吉<hi>陸</hi>上雖髙於五所以降云陸者以上是臣位君<lb/>
　臣之定分也諸家改為陵非也上九在卦外如賢明<lb/>
　之人清遠之志不累於位可以表儀於天下<hi>石</hi>陸當<lb/>
　作逵逵雲路也猶賢人君子在下而登公輔之列不<lb/>
　為外物所動情欲所感故積累至于德業髙大而不<lb/>
　可亂也<hi>胡</hi>復曰陸者戒使退而反于艮巽性樂上進<lb/>
<pb n="91b"/>
　而不止則躁渉之累至焉羽者或翔或戢藉而為儀<lb/>
　者也今自陵反陸得却之之正累焉浼哉出處語黙<lb/>
　介於道而適於分是亦儀民者矣<hi>坦</hi>
䷵<hi>兌下震上</hi>歸妹征凶无攸利<lb/>
　泰卦據兄嫁妹此卦以妹從娣而嫁咸卦明二少相<lb/>
　感恒卦明二長相承此卦以少承長非是匹敵明是<lb/>
　妹從姉嫁故謂之歸妹妹從姉嫁本非正匹惟須自<lb/>
　守卑退以事元妃若妄進求寵則有並后凶咎之敗<lb/>
<pb n="92a"/>
　故曰征凶无攸利<hi>正</hi>易以咸恒為夫婦之道漸歸妹<lb/>
　為夫婦之義漸四爻得正故漸女歸吉歸妹四爻失<lb/>
　正故歸妹征凶妹者從娣而嫁本非其正用以繼室<lb/>
　則可欲專内政則凶<hi>陸</hi>
彖曰歸妹天地之大義也天地不交而萬物不興歸妹<lb/>
人之終始也說以動所歸妹也征凶位不當也无攸利<lb/>
柔乗剛也<lb/>
　天地交合然後萬物蕃興聖人制禮令娣姪從其姑<lb/>
<pb n="92b"/>
　姉而充妾媵者所以廣繼嗣以象天地少隂少陽長<lb/>
　隂長陽之氣共相交接所以蕃興萬物也天地以隂<lb/>
　陽相交而生物不已人倫以長少相交而繼嗣不絶<lb/>
　歸妹豈非天地之大義人倫之終始也少女而與長<lb/>
　男交少女所不樂也今說以動所歸必妹也雖與長<lb/>
　男交嫁而係於姉是以說也係姊為媵不得别適若<lb/>
　不以備數更有動望之憂故係姊而行合禮說以動<lb/>
　也二三四五並皆失位其勢自然柔皆乗剛其猶妾<lb/>
<pb n="93a"/>
　媵求寵其勢自然以賤陵貴以明柔之乗剛縁於失<lb/>
　正而進也<hi>正</hi>不孝有三无後為大姪娣之從廣其嗣<lb/>
　息是人倫之終始也人非正匹豈樂從哉說而動是<lb/>
　妹從姉之象<hi>石</hi>人有生則有死有盛則有衰諸侯一<lb/>
　娶九女正室死則右媵繼之以至左媵及姪娣繼之<lb/>
　所以廣嗣息而承祖先之業是歸妹者人之終始也<lb/>
　<hi>胡</hi>少女歸長男得其常不失其時故曰說以動所歸<lb/>
　妹也<hi>介</hi>女少而男長如用事而男下之之謂也夫所<lb/>
<pb n="93b"/>
　以下之者豈一日之故哉將相與終始故也<hi>坡</hi>男女<lb/>
　交然後有生生之道故前者有終而後者有始相續<lb/>
　不窮矣<hi>伊</hi>父命子而醮之代父之道終之也婿受女<lb/>
　於主人人道之始始之也終始相續生化无窮故曰<lb/>
　歸妹人之終始也<hi>朱</hi>
象曰澤上有雷歸妹君子以永終知敝<lb/>
　歸妹相終始之道故以永終知敝<hi>注</hi>夫婦之道有時<lb/>
　而敝弃衰逐盛人之常情君子所以歸姪娣者所以<lb/>
<pb n="94a"/>
　永長終知其必有敝且以廣其嗣也<hi>石</hi>夫人之所說<lb/>
　者澤也所畏者雷也說中必知所畏君子終身之防<lb/>
　也是以君子於說動相感之時必思永久之敝則无<lb/>
　中敝之患矣<hi>陳</hi>震長陽兊少隂老夫女妻過以相與<lb/>
　又非其正茍不知永終之敝而預防之不諱之後小<lb/>
　者家大者國少母稚男妻妾之位不明嫡庶之分不<lb/>
　辨或不修於帷薄或干預於刑政其敝非可一二陳<lb/>
　漢武之於勾弋夫人其知此乎<hi>繪</hi>雷震於上澤随而<lb/>
<pb n="94b"/>
　動少女之恱而動情之感也動則失正非夫婦久長<lb/>
　之道天下之反目者皆不能永終者也<hi>伊</hi>
初九歸妹以娣跛能履征吉象曰歸妹以娣以恒也跛<lb/>
能履吉相承也<lb/>
　初九以兊適震非夫婦匹敵是從姉之義也妹而繼<lb/>
　姉為娣雖非正嫓不失常道譬猶跛人之足然雖不<lb/>
　正不廢於能履少長非耦為妻而行則凶為娣而行<lb/>
　則吉妹而為娣常久之道行得其宜相承之吉<hi>正</hi>妹<lb/>
<pb n="95a"/>
　從姉歸而復以娣從即又季也明矣當歸妹而用其<lb/>
　娣明有讓也初以陽德而處卦下惟保其所恒故可<lb/>
　以久也跛者行之不安者也妹者嫓之不正者也歸<lb/>
　妹而以娣猶不正而能行也位雖不當行未失道上<lb/>
　下相承故得征吉妹從姉娣從嫡相承之謂也<hi>陸</hi>初<lb/>
　承二娣承嫡之象二承五嫡承夫之象故曰跛能履<lb/>
　相承也<hi>介</hi>履之六三跛能履不足以與行何也履禮<lb/>
　也禮以中正為得六三以位不當故凶歸妹則以不<lb/>
<pb n="95b"/>
　居其正為得宜故行之以不正為吉何則尊正室也<lb/>
　若行之以正則是專正室矣所以能守其娣之禮為<lb/>
　常也不取居正而又處下以尊正室行之奉上故得<lb/>
　上下順而吉相承<hi>牧</hi>居下而无正應娣之象以剛居<lb/>
　正處說而順娣之有賢貞之德者也歸妹之義以說<lb/>
　而動非夫婦能常之道初有賢貞之德乃能以恒者<lb/>
　也雖在下不能有所為知跛者之能履然征而吉者<lb/>
　能相承助其君娣之吉也<hi>伊</hi>
<pb n="96a"/>
九二眇能視利幽人之貞象曰利幽人之貞未變常也<lb/>
　九二雖失位不廢居中處内以言歸妹雖非正配不<lb/>
　失交合之道猶如眇目之人視雖不正不廢能視居<lb/>
　内處中能守其常施之於人是處幽而不失貞正也<lb/>
　貞正者人之常履中不偏未變常也<hi>正</hi>履之六三以<lb/>
　其位不當故凶歸妹九二雖居中而云眇能視者以<lb/>
　陽居隂為不正也履之九二幽人貞吉同此爻辭者<lb/>
　以其履道尚謙不貴處盈務致至誠惡夫外飾者也<lb/>
<pb n="96b"/>
　二以陽居隂履于謙也况乎幽人之志專静而卑退<lb/>
　无所侵越猶娣之禮務卑退也但專一奉正室而不<lb/>
　敢越且婦人以隂處隂又居内為得位故家人六二<lb/>
　在中饋貞吉今九二雖以剛處柔然位不當正合娣<lb/>
　之義利幽人之貞不亦宜乎<hi>牧</hi>以陽居隂履非其正<lb/>
　能盡卑下之節以承於上猶目之偏亦不廢於視也<lb/>
　然上有六五之應不可以越其位分而上進上進則<lb/>
　奪女兄之權故當退處其位分守其幽静之道而不<lb/>
<pb n="97a"/>
　廢故獲利也雖有其應不妄求進是未變常也<hi>胡</hi>以<lb/>
　陽居隂上應六五剛下而柔上是婦制其夫故爻辭<lb/>
　不言歸妹嫓之不正剛柔相反未足為明猶如眇目<lb/>
　之人不廢能視但居内守常同乎幽隠之人亦不失<lb/>
　其貞正也謙正自得而无邪競之心是見利而未變<lb/>
　常性也<hi>勾</hi>剛而得中女之賢貞者也五以隂柔之質<lb/>
　與之正應動於說者也乃女賢而嫓不良也二雖賢<lb/>
　不能自遂以成内助之功適可善其身而小施之如<lb/>
<pb n="97b"/>
　眇者之視言不能及遠也男女之際當以正禮五雖<lb/>
　不正二自守其幽貞乃所利也二有剛貞之德幽人<lb/>
　也其才如是而言利貞者謂宜於如是非不足而為<lb/>
　之戒也<hi>伊</hi>
六三歸妹以須反歸以娣象曰歸妹以須未當也<lb/>
　室主猶存而求進焉進未值時故有須也不可以進<lb/>
　故反歸待時以娣乃行也<hi>注</hi>六三在歸妹之時處下<lb/>
　體之上有欲求為室主之象<hi>正</hi>在天文織女為貴須<lb/>
<pb n="98a"/>
　女為賤歸妹以賤女歸不當者也歸之不當而反歸<lb/>
　以娣順以正也以柔乗剛是不敬也四爻皆失位而<lb/>
　此言不當者以獨失歸妹之義<hi>陸</hi>六三以隂柔之質<lb/>
　居剛陽之位是履非其正者也猶姪娣之從女兄其<lb/>
　年尚幼未可適人必待年於父母之國待其長大然<lb/>
　後歸君子之家以為姪娣故春秋隠二年書伯姬歸<lb/>
　于紀至七年書叔姬歸于紀是也未當者是言姪娣<lb/>
　幼小未當歸人必待年於父母之國也<hi>胡</hi>六三居不<lb/>
<pb n="98b"/>
　當位德不正也柔而上剛行不順也為說之主以說<lb/>
　而歸動非禮也上无應无受之者也如是而賤矣故<lb/>
　曰未當也易傳曰未當者言其處其德其求歸之理<lb/>
　皆未當故无取之者反歸以娣何也女謂嫁曰歸自<lb/>
　内之外也三本泰之四爻三无所適反歸於四則得<lb/>
　正其應在初初正也娣之位也諸娣從婦同行者也<lb/>
　故應初乃有以娣之義魯春姜之女三往三逐春姜<lb/>
　召其女留之三年乃復嫁之率知為人婦之道春姜<lb/>
<pb n="99a"/>
　知反歸以娣之義也<hi>朱</hi>
九四歸妹愆期遲歸有時象曰愆期之志有待而行也<lb/>
　夫以不正无應而適人必須彼道窮盡无所與交然<lb/>
　後可以往故愆期遲歸以待時<hi>注</hi>妹當歸而愆期者<lb/>
　待年也愆期以待年當年以待時遲待也愆期之志<lb/>
　待年而往是未虧也待時之義得禮而行是所宜也<lb/>
　時謂仲春六五以隂柔在上是姉之象凡女子十五<lb/>
　而嫁笄而字今五正當嫁則四之年未及其時但隨<lb/>
<pb n="99b"/>
　姉而行故曰愆期遲待也待姉而行姉行有時也<hi>石</hi>
　說以動謂少女說從於長男今四居下體之上位過<lb/>
　乎少女是歸妹之愆期者也女過盛年則興摽梅之<lb/>
　嘆然四以陽處隂不居其正合歸妹之象雖有勤望<lb/>
　之志而不為淫奔之行兹待禮而行者故象曰愆期<lb/>
　之志有待而行也<hi>牧</hi>四上體地之髙也陽剛居之女<lb/>
　子之有正德而賢者也无正應未得其歸也愆期非<lb/>
　不售有待而行者也愆期之志以明在己而不在人<lb/>
<pb n="100a"/>
　也<hi>伊</hi>
六五帝乙歸妹其君之袂不如其娣之袂良月幾望吉<lb/>
象曰帝乙歸妹不如其娣之袂良也其位在中以貴行<lb/>
也<lb/>
　六五居歸妹之中獨處貴位是帝王所嫁之妹也袂<lb/>
　衣袖也所舉斂以為容帝王嫁妹為之崇飾故曰其<lb/>
　君之袂配在九二兊少震長以長從少者也以長從<lb/>
　少雖有其君崇飾之袂猶不若以少從長之為美也<lb/>
<pb n="100b"/>
　月幾望者隂而貴盛如月之近望以斯適配雖不如<lb/>
　以少從長然以貴而行往必合志故得吉也<hi>正</hi>六五<lb/>
　以隂柔之質居上卦之中是猶帝乙之王所歸之妹<lb/>
　也帝乙商之賢王於時最能盡㛰姻之禮故聖人特<lb/>
　取以為言君者諸侯正室之小君也言姪娣本卑賤<lb/>
　之位今六五居極貴之地是正室已死而娣姪繼為<lb/>
　正室有柔順之德能盡婦道以配於君子雖其正室<lb/>
　之德亦不如娣之容禮最全備而良善也但如月幾<lb/>
<pb n="101a"/>
　望不至盈滿則獲其吉也其位在中以貴行也者是<lb/>
　姪娣至此得繼其姉而為正室以配於上是以賤從<lb/>
　貴也<hi>胡</hi>六五在上歸妹之為女君者也九二在下歸<lb/>
　妹之為娣者也二以陽處隂娣之盛也五以隂處陽<lb/>
　女君之謙者也應乎九二能逮下者也能逮下而謙<lb/>
　故帝乙歸妹其君之袂不如其娣之袂良也<hi>介</hi>臣之<lb/>
　事君如女之事夫不可盛滿以敵其上六五以隂居<lb/>
　盛位可謂帝乙之歸妹於人也言六五若作小君夫<lb/>
<pb n="101b"/>
　人之崇飾不若謙以自牧作姪娣之容儀則雖隂盛<lb/>
　如月之望亦保終吉<hi>陳</hi>當位下應乎二君禮於臣尊<lb/>
　下乎卑帝乙歸妹也天子歸妹於臣下以貴行也雖<lb/>
　王姬下嫁諸侯夫婦之禮不可廢也故小君降心而<lb/>
　不凌其夫則其禮容不如娣之盛焉善之善者也<hi>逄</hi>
　下應於二下嫁之象易中隂尊而謙降者則曰帝乙<lb/>
　歸妹泰之六五是也尊髙之德同娣媵娣媵則以容<lb/>
　飾為事幾望未至於盈不亢其夫之象<hi>伊</hi>
<pb n="102a"/>
上六女承筐无實士刲羊无血无攸利象曰上六无實<lb/>
承虛筐也<lb/>
　羊謂三也處卦之窮仰无所承下又无應為女而承<lb/>
　命則筐虛而莫之與為士而下命則刲羊而无血不<lb/>
　應所命也進退莫與故无攸利<hi>注</hi>六三隂虛象筐體<lb/>
　兊為羊不應於上故无實與血也實以象義血以象<lb/>
　誠女承筐而无實則助奠之禮不成士刲羊无血則<lb/>
　祭廟之誠不至以柔乗剛下无其應士女子之行病<lb/>
<pb n="102b"/>
　於斯矣无實无血故无攸利夫歸妹人倫之終始君<lb/>
　子以永終知敝故於卦之終而著道之敝焉<hi>陸</hi>六三<lb/>
　以隂居陽失夫之道上六以隂在上失女之道六三<lb/>
　為士刲羊无血羊之為物很者也血者隂之傷也刲<lb/>
　羊而无血隂很而不可勝之象也此士之不得其所<lb/>
　御者也上六失為婦之道而不得其所承六三失為<lb/>
　夫之道而不得其所御是以无攸利也<hi>介</hi>上六女歸<lb/>
　之終而无應女歸之无終者也筐篚无實則无以奉<lb/>
<pb n="103a"/>
　祭祀夫婦共承宗廟婦不能奉祭祀乃夫之不能承<lb/>
　祭祀也故刲羊而无血亦无以祭也婦不能奉祭祀<lb/>
　則當離絶矣何所往而利哉<hi>伊</hi>
　<lb/>
　<lb/>
　<lb/>
　<lb/>
　<lb/>
<pb n="103b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易義海撮要卷五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周易義海撮要卷七</head>
    <p>
<pb n="1a"/>
欽定四庫全書<lb/>
　周易義海撮要卷七　　　宋　李衡　撰<lb/>
　　　繫辭上<lb/>
天尊地卑乾坤定矣<lb/>
　天以純陽之氣積於上而為尊地以積隂之氣居於<lb/>
　下而為卑天地為乾坤之象乾坤為天地之用天尊<lb/>
　地卑既分則乾坤之位因而可以制定矣<hi>胡</hi>天以剛<lb/>
　陽而尊地以隂柔而卑則乾坤之體安定矣此經明<lb/>
<pb n="1b"/>
　天地之徳也<hi>孔</hi>
卑髙以陳貴賤位矣<lb/>
　卑謂地體卑下髙謂天體髙上卑髙既以陳列則物<lb/>
　之貴賤得其位矣此經明天地之體亦渉萬物之形<lb/>
　此貴賤兼總萬物不唯天地而已<hi>孔</hi>天地卑髙既定<lb/>
　則人事萬物之情皆在其中故六十四卦三百八十<lb/>
　四爻各有貴賤髙卑之位是以君臣父子夫婦長㓜<lb/>
　定矣<lb/>
<pb n="2a"/>
動靜有常剛柔斷矣<lb/>
　剛動而柔止動止得其常體則剛柔之分著<hi>注</hi>天地<lb/>
　之道生成萬物各有常度動而有常則為剛靜而有<lb/>
　常則為柔動靜既有常分生成各有常理則剛柔可<lb/>
　以斷矣以人事言之君以剛徳居上為動出令而臣<lb/>
　行之臣以柔道居下為靜納善而君聽之君臣動靜<lb/>
　旣有常理則剛柔之分可以斷矣此經論天地之徳<lb/>
　亦兼總萬物之動靜也<hi>胡</hi>動而不屈者剛也靜而不<lb/>
<pb n="2b"/>
　變者柔也動靜有常則乾剛坤柔其徳斷而无疑矣<lb/>
　<hi>朱</hi>苟非其常則剛而靜柔而動者有之矣<hi>坡</hi>剛非不<lb/>
　靜其常在動柔非不動其常在靜<hi>龔</hi>
方以類聚物以羣分吉凶生矣<lb/>
　方有類物有羣則有同有異有聚有分順其所同則<lb/>
　吉乖其所趣則凶<hi>注</hi>方謂法術性行以類共聚同方<lb/>
　者則同聚也物謂物色羣黨共在一處而與他物相<lb/>
　分别此因論天地之性亦包萬物之情<hi>孔</hi>方道也君<lb/>
<pb n="3a"/>
　子之人同道而齊術則相推而類聚君子小人各以<lb/>
　其黨物以羣分則飛走巖穴之物各從其羣也<hi>胡</hi>方<lb/>
　本異也而以類故聚此同之生於異也物羣則其勢<lb/>
　不得不分此異之生於同也有成而後有毁有廢而<lb/>
　後有興是以知吉凶生於相形也<hi>坡</hi>坎在北震在東<lb/>
　西北則乾東北則艮皆陽也離在南兊在西東南則<lb/>
　巽西南則坤皆隂也各以其所居之方此之謂類聚<lb/>
　也陽物也而與隂為羣隂物也而與陽為羣各以其<lb/>
<pb n="3b"/>
　所名之物此之謂羣分方其各止於一而不相與則<lb/>
　无失也无得也貞而已矣或類聚也或羣分也則得<lb/>
　失随之此吉凶所以因其動而生以為得失之報也<lb/>
　<hi>龔</hi>
在天成象在地成形變化見矣<lb/>
　象況日月星辰形況山川草木懸象運轉以成昏明<lb/>
　山澤通氣而雲行雨施故變化見矣<hi>注</hi>象不必日月<lb/>
　星辰凡天之所造而可見者皆象也形不必山川草<lb/>
<pb n="4a"/>
　木凡地之所作而為器者皆形也物極之謂變變然<lb/>
　後成象物生之謂化化然後成形變化見則乾坤之<lb/>
　妙用顯矣<hi>龔</hi>天地一物也隂陽一氣也或為象或為<lb/>
　形所在之不同也故在云者明其一也象者形之精<lb/>
　華發於上者也形者象之體質留於下者也人見其<lb/>
　上下真以為兩矣豈知其未嘗不一邪由是觀之世<lb/>
　之所謂變化者未嘗不出於一而兩於所在也自兩<lb/>
　以往有不勝計者矣故在天成象在地成形變化之<lb/>
<pb n="4b"/>
　始也<hi>坡</hi>乾坤貴賤兩者聖人觀天地而畫卦剛柔吉<lb/>
　凶變化三者聖人觀萬物而生爻<hi>朱</hi>
是故剛柔相摩八卦相盪<lb/>
　相切摩言隂陽之交感相推盪言運化之推移<hi>注</hi>天<lb/>
　氣下降地氣上騰陽極則變而為隂隂極則變而為<lb/>
　陽互相切摩更相變化然後萬物之理得矣八卦推<lb/>
　盪若十一月一陽生而推去一隂五月一隂生而推<lb/>
　去一陽是八卦相推盪於天地之間而成六十四卦<lb/>
<pb n="5a"/>
　也<hi>胡</hi>剛摩柔則為震為坎為艮柔摩剛則為巽為離<lb/>
　為兊與八卦相錯同意剛柔一體而相合也震盪艮<lb/>
　兊盪坤離盪巽坎盪乾與剛柔相推同意隂陽往來<lb/>
　而相推也<hi>龔</hi>
鼓之以雷霆潤之以風雨日月運行一寒一暑<lb/>
　此重明變化盪摩之事也鼓者動也怒雷謂之霆天<lb/>
　地二氣相盪而成八卦之象相推而成萬物之理又<lb/>
　鼓之以震雷離電滋潤以巽風坎雨使天下之物无<lb/>
<pb n="5b"/>
　不遂其性者天地之道也至若日月運行以成晝夜<lb/>
　寒暑皆所以遂萬物之性也直云震巽離坎不言乾<lb/>
　坤兊艮者乾坤上下備言艮兊非鼓動運行之物然<lb/>
　雷霆風雨亦出山澤其實亦兼焉<hi>胡</hi>雷霆風雨百物<lb/>
　之所以生日月寒暑四時之所以行<hi>龔</hi>
乾道成男坤道成女<lb/>
　六子致用萬物生七不越乎乾坤震坎艮之為三男<lb/>
　得乾之道也巽離兊之為三女得坤之道也聖人用<lb/>
<pb n="6a"/>
　之天下合乾坤也父子君臣乾坤也夫婦震巽坎離<lb/>
　兊艮也長㓜其序也朋同類也友異體也五者乾坤<lb/>
　而已矣<hi>朱</hi>
乾知大始坤作成物<lb/>
　大始者隂陽始判萬物未生之時乾者天之用乾以<lb/>
　天陽之氣在上萬物莫不始其氣而生也乾知大始<lb/>
　起於无形而入於有形也坤者地之用坤以純隂之<lb/>
　氣在下承上天陽之氣以生萬物无所不載无所不<lb/>
<pb n="6b"/>
　育以作成萬物之形狀也乾之生物起於无形未有<lb/>
　營作坤承天氣已成之物事可營為故乾言知而坤<lb/>
　言作<hi>胡</hi>施氣以生物者在乾而坤則因其成形而作<lb/>
　之也<hi>龔</hi>无為大始有為成物大始豈復有作者故乾<lb/>
　特知之而已作者坤也<hi>坡</hi>
乾以易知坤以簡能<lb/>
　易為略易无所造為以此為知簡為簡省凝靜不須<lb/>
　煩勞以此為能<hi>孔</hi>萬物始於无形乾能知其時下降<lb/>
<pb n="7a"/>
　而生之坤則能承陽之氣以作成萬物之形狀也<hi>胡</hi>
　乾無心於知故易坤无心於作故簡<hi>坡</hi>
易則易知簡則易從<lb/>
　此論乾坤既有此性人則易可倣效也<hi>孔</hi>簡易者一<lb/>
　之謂也凡有心者雖欲一而不可得也不一則无信<lb/>
　矣无信豈不難知難從哉乾坤惟无心故一一故有<lb/>
　信信故物知之也易而從之也不難<hi>坡</hi>其心一其政<lb/>
　不煩<lb/>
<pb n="7b"/>
易知則有親易從則有功<lb/>
　性意易知心无險難則相和親於事易從不有煩勞<lb/>
　其功易就此論聖人法乾坤之益也<hi>孔</hi>君法乾臣法<lb/>
　坤故天下親比而成功<hi>胡</hi>易知則天下見其憂樂故<lb/>
　有親易從則匹夫匹婦各獲自盡故有功<hi>朱</hi>
有親則可久有功則可大<lb/>
　物旣和親无相殘害故可久事業有功則積漸可大<lb/>
　<hi>孔</hi>有親則不厭有功則不已<hi>朱</hi>
<pb n="8a"/>
可久則賢人之徳可大則賢人之業<lb/>
　使物長久是賢人之徳能飬萬物功勞旣大則是賢<lb/>
　人之事業行天下之道總天下之功惟聖人能然今<lb/>
　云賢人者聖人則隱迹蔵用事在无境今云可久可<lb/>
　大則是離无入有賢人則事在有境故可久可大以<lb/>
　賢人目之<hi>孔</hi>可久者日新之徳可大者富有之業賢<lb/>
　人者賢於人者也聖人賢人之極舜禹之聖亦曰選<lb/>
　賢與賢也<hi>朱</hi>
<pb n="8b"/>
易簡而天下之理得矣<lb/>
　聖人能行天地易簡之化則天下萬事之理並得其<lb/>
　宜<hi>孔</hi>乾坤之理盡於易簡<hi>朱</hi>无心而一一而信則物<lb/>
　莫不得其天理以生以死故生者不徳死者不怨<hi>坡</hi>
　天下之理莫不由於易簡而各得順其分位<hi>注</hi>
天下之理得而成位乎其中矣<lb/>
　能成立卦象於天地之中言並天地也<hi>孔</hi>天一位地<lb/>
　一位人一位以人道而參天地也<hi>龔</hi>无怨无徳聖人<lb/>
<pb n="9a"/>
　豈不備位於其中哉吾一有心於其間則物有僥倖<lb/>
　夭枉僥倖者徳之夭枉者怨之徳怨交至則吾任重<lb/>
　矣雖欲備位可得乎<hi>坡</hi>
聖人設卦觀象繫辭焉而明吉凶<lb/>
　聖人仰以觀象於天俯以觀法於地揆人事之理盡<lb/>
　萬物之情乾坤水火風雷山川之象設為六十四卦<lb/>
　以通天地鬼神之情状然其道至大其理至深若不<lb/>
　繫之以辭散之諸爻之下則後世不能曉設卦之意<lb/>
<pb n="9b"/>
　然卦爻之中有剛柔隂陽吉凶得失六爻之下繫屬<lb/>
　其辭得其正者其辭吉失其處者其辭凶<hi>胡</hi>聖人設<lb/>
　卦本以觀象不言而見吉凶自伏羲至於堯舜文王<lb/>
　近者同時逺者萬有千歳其道如出乎一人觀象而<lb/>
　自得也聖人憂患後世懼觀之者其智不足以知此<lb/>
　於是繫之卦辭又繫之爻辭以明告之非得已也為<lb/>
　觀象而未知者設也<hi>朱</hi>繫辭彖象是矣以上下繫辭<lb/>
　為繫辭失之矣<hi>坡</hi>吉凶存乎人<hi>注</hi>
<pb n="10a"/>
剛柔相推而生變化<lb/>
　二氣相推隂陽之爻交變分為六十四卦有三百八<lb/>
　十四爻委曲變化事非一體<hi>孔</hi>乾之初九交於坤之<lb/>
　初六為震<hi>胡</hi>變化存乎運行<hi>注</hi>
是故吉凶者得失之象也悔吝者憂虞之象也變化者<lb/>
進退之象也剛柔者晝夜之象也<lb/>
　始總言吉凶變化而下别言悔吝晝夜者悔吝則吉<lb/>
　凶之類晝夜亦變化之道<hi>注</hi>辭之吉者得之象辭之<lb/>
<pb n="10b"/>
　凶者失之象事初有得失積漸成著乃為吉凶悔吝<lb/>
　是得失之微小者其初憂念虞度之形象憂虞不已<lb/>
　未是大凶終至悔吝悔者事已過而追悔吝者當事<lb/>
　之時可鄙恥也萬物之象皆有隂陽之爻或從始而<lb/>
　上進或居終而倒退往復相推或漸變而頓化故云<lb/>
　進退之象晝則陽日照臨萬物生而堅剛是畫之象<lb/>
　夜則隂潤浸被萬物而皆柔弱是夜之象<hi>孔</hi>
六爻之動三極之道也<lb/>
<pb n="11a"/>
　三極三材也兼三材之道故能見吉凶成變化也<hi>注</hi>
　未極則為三旣極則動動則為六六三无異道也<hi>坡</hi>
　一生二二生三三極矣邵雍曰易有貞數三是也闗<lb/>
　子明曰天三數之極也極乎終則反乎始兼兩之義<lb/>
　也故極而不變其道乃窮說卦震其究為健三變而<lb/>
　乾也巽其究為躁卦三變而震也觀此可以例餘卦<lb/>
　矣<hi>朱</hi>
是故君子所居而安者易之序也所樂而玩者爻之辭<lb/>
<pb n="11b"/>
也<lb/>
　觀象而知其所處若居乾之初九而安其勿用若居<lb/>
　乾之九三而安在乾乾是所居而安者易位之次序<lb/>
　也辭有吉凶悔吝見善則思濟其事見惡則懼而自<lb/>
　改所以愛樂而耽玩也卦爻皆有辭但爻有變化取<lb/>
　象既多以知得失君子尤所愛樂也<hi>孔</hi>所居而安者<lb/>
　易貴賤之序所樂而玩者爻吉凶之辭<hi>朱</hi>
是故君子居則觀其象而玩其辭動則觀其變而玩其<lb/>
<pb n="12a"/>
占是以自天祐之吉无不利<lb/>
　象明善惡辭示吉凶君子居則觀象以知身之善惡<lb/>
　玩辭以曉事之吉凶動則觀爻之變化而習玩其占<lb/>
　事之吉凶若乾之九四或躍在淵是動則觀其變也<lb/>
　春秋傳云卜征五年又云卜以決疑是玩其占也君<lb/>
　子能奉遵易象以居處其身无有凶害是以從天而<lb/>
　下悉皆祐之此大有上九爻辭<hi>孔</hi>居則觀其卦之象<lb/>
　動則觀其爻之變易以變為占於占言變則居之所<lb/>
<pb n="12b"/>
　玩未變之辭居處動作无非道也<hi>朱</hi>
彖者言乎象者也爻者言乎變者也吉凶者言乎其得<lb/>
失也悔吝者言乎其小疵也无咎者善補過也<lb/>
　卦者象也其象不同則其占亦各不同或以上下或<lb/>
　以内外或以一爻所在或以二體相與或以物為容<lb/>
　或以事為義或主柔或主剛或一剛或一柔或以往<lb/>
　來或以出入成卦之體雖上下内外无不備具而彖<lb/>
　之辭或舉其一或舉其詳或不言焉而皆足以相明<lb/>
<pb n="13a"/>
　此彖之所以言乎其象也爻者以動為言所謂六爻<lb/>
　之動道有變動是也爻者九六之數也兩地則二四<lb/>
　為六參天則一三五為九九六之數具而卦成則爻<lb/>
　在其中矣故八卦則三畫以象天地人之三才未有<lb/>
　爻也至於兼三才而兩之則重爻為六畫然後有中<lb/>
　爻有初上故道无變動則為三才道有變動則為六<lb/>
　爻此爻之所以言變也吉者言乎得若元吉征吉往<lb/>
　吉大吉中吉終吉之類雖為吉不同要之皆為得也<lb/>
<pb n="13b"/>
　凶者言乎失若征凶貞凶終凶見凶之類雖其凶不<lb/>
　同要之皆為失也悔吝者憂虞是也積而大之則成<lb/>
　得失也善補過者止於當則其徳全全則人以為體<lb/>
　而依之過於當則其行缺缺則人以為咎而違之惟<lb/>
　於其缺而補之然後无咎<hi>龔</hi>
是故列貴賤者存乎位齊小大者存乎卦辯吉凶者存<lb/>
乎辭憂悔吝者存乎介震无咎者存乎悔<lb/>
　六爻之位有貴賤齊辯也卦即彖者言乎象也言象<lb/>
<pb n="14a"/>
　所以明小大辭即爻者言乎變也言變所以明吉凶<lb/>
　憂悔吝者雖纎介不可慢動而无咎存乎悔過也<hi>正</hi>
　九五言君位九三言臣位貴賤之位定矣陽主剛明<lb/>
　而有生成之義故其徳大隂主柔順而有消剝之行<lb/>
　故其徳小六十四卦皆以隂定位君子必當明辯之<lb/>
　比之六二居得其正則其辭曰比之自内貞吉小畜<lb/>
　之初九以陽居陽則其辭曰復自道何其咎吉随之<lb/>
　九四以陽居隂則其辭曰隨有獲征凶觀之初六以<lb/>
<pb n="14b"/>
　隂居陽則其辭曰童觀小人无咎君子吝噬嗑之上<lb/>
　九以陽居隂則其辭曰何校滅耳凶是吉凶之文皆<lb/>
　在所繫之辭君子若明辯吉凶之事觀其辭則可知<lb/>
　矣惡積則不可揜罪大則不可解萬事之理始自纎<lb/>
　介履霜堅冰至聖人防微杜漸之深戒也有剛明之<lb/>
　才至正之徳知吉凶之道明得失之迹事之小疵者<lb/>
　預憂虞之事之將失者必改悔之所以舉動而无咎<lb/>
　也<hi>胡</hi>卦自下而上列貴賤之位則剛柔上下往來内<lb/>
<pb n="15a"/>
　外得位失位或應或不應見矣易於小事不忽於大<lb/>
　事不懼視履尊位與居家同視征伐天下與折獄同<lb/>
　視享上帝養聖賢養萬物與飲食同知此則知顔子<lb/>
　與禹稷同曽子與子思同故存乎卦之小大則見事<lb/>
　之小大齊矣憂悔吝之至者當存乎介介者確然自<lb/>
　守不與物交震懼而无咎者當存乎悔悔者追悔前<lb/>
　失而不憚改也故悔則无咎介則无悔不近於知㡬<lb/>
　乎易曰介于石不終日貞吉<lb/>
<pb n="15b"/>
是故卦有小大辭有險易辭也者各指其所之<lb/>
　其道光明謂之大其道消散謂之小若之泰則其辭<lb/>
　易若之否則其辭險<hi>注</hi>爻卦之辭各斥其爻卦之適<lb/>
　若之適於善則其辭善若之適於惡則其辭惡也<hi>孔</hi>
　所謂之者動爻也言乎其變也辭有易者之乎吉也<lb/>
　所謂能說諸心辭有險者之乎凶也所謂能研諸慮<lb/>
　<hi>朱</hi>
易與天地準故能彌綸天地之道<lb/>
<pb n="16a"/>
　乾健坤順之類所以準擬天地故能彌縫補合經綸<lb/>
　牽引天地之道<hi>孔</hi>大易之道所以統三才而妙萬物<lb/>
　者皆以簡易之道自然而然也<hi>胡</hi>易有與天地準者<lb/>
　天道也有與天地相似者人道也準言大體與之等<lb/>
　也非過之也相似言其小體似之也非正如之也天<lb/>
　地之道隂陽剛柔是也其用不能无不足亦不能无<lb/>
　有餘彌者補其不足而周之綸者約其有餘而條理<lb/>
　之也與之相似故不違者凡損益盈虚順其理之自<lb/>
<pb n="16b"/>
　然而不以人為之也<hi>龔</hi>聖人觀天地以作易其道甚<lb/>
　大與天地均故能用天地之道彌滿而无間經綸而<lb/>
　不絶<hi>朱</hi>乾準天坤準地九準陽六準隂<hi>朱</hi>
仰以觀於天文俯以察於地理是故知幽明之故<lb/>
　天有懸象而成文章地有山川原隰各有條理故事<lb/>
　也易道仰觀俯察知无形之幽有形之明義理事故<lb/>
　也<hi>孔</hi>隂陽相摩剛柔相錯道有變化事有經緯天之<lb/>
　文也天之體逺而幽其文則明之故觀以參其文是<lb/>
<pb n="17a"/>
　故知幽之故髙下相傾廣輪相維動植之所生形勢<lb/>
　之所宜地之理也地之體近而明其理則微之故察<lb/>
　以精其理是故知明之故文則微而見理則别而蔵<lb/>
　幽之所因疑而難知也而其顯在文猶所謂闡幽也<lb/>
　明之所因宜若易知也而其理在幽猶所謂微顯也<lb/>
　<hi>龔</hi>天氣也而成文地形也而有理形散為氣明而微<lb/>
　也氣聚成形幽而明也仰觀乎天凡地之成形者莫<lb/>
　不有是文俯察乎地凡天之成象者莫不具是理故<lb/>
<pb n="17b"/>
　分而為二揲之以四生二儀四象八卦成三百八十<lb/>
　四爻萬有一千五百二十策皆原於太極知此則知<lb/>
　幽明之故也<hi>朱</hi>
原始反終故知死生之説<lb/>
　神也者妙萬物而為言者也能隂能陽而非隂陽之<lb/>
　所能制也故无晝夜无死生自本自根自古以固存<lb/>
　若夫萬物則同制於隂陽矣晝夜之運死生之期始<lb/>
　者復終終者復始如循環然蓋未嘗窮也故原始則<lb/>
<pb n="18a"/>
　知死之說反終則知生之說循理而言之則生為始<lb/>
　死為終探先後而言之則生之始乃有死死之終乃<lb/>
　有生列子所謂死於此者未必不生於彼而莊子所<lb/>
　謂萬物出於機入於機是也<hi>龔</hi>聚而為有生之始也<lb/>
　散而入无生之終也始終循環生死相續聚散之理<lb/>
　也以八卦觀之一變者卦之始也謂之世六變者卦<lb/>
　之終也謂之游䰟七變而反者卦體復也謂之歸䰟<lb/>
　始者生也終者始也反則死而復生故知此則知死<lb/>
<pb n="18b"/>
　生之說也<hi>朱</hi>
精氣為物游䰟為變是故知鬼神之情狀<lb/>
　精氣絪緼聚而成物聚極則散而游䰟為變也盡聚<lb/>
　散之理而能知變化之道无幽而不通也<hi>龔</hi>物以聚<lb/>
　而生以散而死皆是鬼神所為但極聚散之理則知<lb/>
　鬼神情狀也<hi>孔</hi>物鬼也變神也鬼常與體魄俱故謂<lb/>
　之物神无適而不可故謂之變精氣為魄魄為鬼志<lb/>
　氣為魂䰟為神故禮曰體魄則降神氣在上一人而<lb/>
<pb n="19a"/>
　有二知无是道也然而有魂者有魄者何也人之志<lb/>
　不出於飲食男女之間與凡生養之資其資厚者其<lb/>
　氣彊其資約者其氣微故氣勝志而為魄聖賢則不<lb/>
　然以志一氣清明在躬志氣如神雖祿之天下窮至<lb/>
　匹夫无所損益也故志勝氣而為䰟衆人之死為鬼<lb/>
　而聖人為神非有二致也志之所在者異也<hi>坡</hi>
與天地相似故不違<lb/>
　天地无一物不體有違於物則與天地不相似此言<lb/>
<pb n="19b"/>
　易之時也<hi>朱</hi>天地能知鬼神任其變化聖人亦窮神<lb/>
　盡性能知鬼神與天地相似所作所為與天地合也<lb/>
　<hi>孔</hi>天地與人一理也而人常與天地不相似者物有<lb/>
　以蔽之也變化亂之禍福却之所不可知者惑之變<lb/>
　化莫大於幽冥禍福莫烈於死生所不可知者莫深<lb/>
　於鬼神知此三者則其它莫能蔽之矣苟无蔽則人<lb/>
　固與天地相似也<hi>坡</hi>
知周乎萬物而道濟天下故不過<lb/>
<pb n="20a"/>
　性者萬物之一源知性則知天知天則知物无非我<lb/>
　者故智周乎萬物知周乎萬物而不知以道濟天下<lb/>
　則過矣此言易之體也<hi>朱</hi>知周萬物則能以道而濟<lb/>
　天下也<hi>注</hi>
旁行而不流<lb/>
　道濟天下酬酢萬變其道旁行散徙流而不反狥物<lb/>
　而喪已亦過矣故道濟天下旁行而不流此言易之<lb/>
　用也<hi>朱</hi>
<pb n="20b"/>
樂天知命故不憂<lb/>
　道之行否有命窮亦樂通亦樂不以天下累其心故<lb/>
　不憂此言易之貞也<hi>朱</hi>莫之為而為者天也非人也<lb/>
　莫之致而至者命也非力也凡所謂遇者樂之而不<lb/>
　辭凡所謂受者順之而不逆故不憂不憂者其得在<lb/>
　已也<hi>龔</hi>
安土敦乎仁故能愛<lb/>
　安土敦仁者萬物之情也物順其情則仁功贍矣<hi>注</hi>
<pb n="21a"/>
　人旣安土物旣遂性則父母兄弟親疎上下遞相親<lb/>
　睦而敦仁愛之心矣<hi>胡</hi>使物各安其所然後厚之以<lb/>
　仁不然雖欲愛之不能也<hi>坡</hi>安土者所遇而安也雖<lb/>
　所遇而安亦未甞一日忘天下篤於仁者也故能愛<lb/>
　此言易之亨也<hi>朱</hi>
範圍天地之化而不過<lb/>
　凡所行事皆範模於天地隂陽之端至如樹木以時<lb/>
　伐禽獸以時殺春夏則生育之秋冬則肅殺之使物<lb/>
<pb n="21b"/>
　遂其性民安其所是範圍天地之道而无過越也<hi>胡</hi>
　範者形之使有體圍者制之使有方春則生夏則長<lb/>
　秋則歛冬則蔵一寒一暑終則復始天地之化也使<lb/>
　之各因其時而成功此之謂範至於寒不陵暑暑不<lb/>
　奪寒隂不至於太肅陽不至於太温而萬物各得沖<lb/>
　氣以生此之謂範圍範圍天地之化而不過是皆中<lb/>
　節也<hi>龔</hi>横渠為絶物而獨化此言易之中正也不過<lb/>
　故能盡已之性能盡已之性則能盡物之性<hi>朱</hi>範者<lb/>
<pb n="22a"/>
　形之所自出圍者數之所能周天地之化有形數故<lb/>
　可得範圍木橈而水弱金堅而火燥土均而布稼穡<lb/>
　出焉相成也而開物相克也而成務制於形麗於數<lb/>
　而未始有窮也无以範圍之則天有伏隂地有愆陽<lb/>
　五行之氣怫鬰而失其性其發也有不得其平而甚<lb/>
　至於過水有啟閉火有出納而必適其時冶金以為<lb/>
　利伐木以為用陶土以為器而必順其理此範圍天<lb/>
　地之化也故不過<hi>鄭</hi>
<pb n="22b"/>
曲成萬物而不遺<lb/>
　曲者曲屈委細而成就萬物如網罟以時不麋不卵<lb/>
　是皆物之微細而不遺也<hi>胡</hi>曲成者順萬物之理成<lb/>
　之非一方也天之生物也直聖人相天而曲成之不<lb/>
　害其為直此皆中正之成物也曲成萬物而不遺乃<lb/>
　能无一物而不體與天地相似矣<hi>朱</hi>易也天地也聖<lb/>
　人也合則同離則異天下之萬物出入死生之不齊<lb/>
　而不可為量數由其道得其宜極其髙大莫不安其<lb/>
<pb n="23a"/>
　性命之情而致曲以成之者易而已蓋帝之於萬物<lb/>
　所以出齊相見與夫役說戰勞而遂至於成也豈一<lb/>
　理而足哉此之謂曲成萬物而不遺也<hi>鄭</hi>
通乎晝夜之道而知<lb/>
　晝夜者隂陽也推乎隂陽晝夜之道而通之則知幽<lb/>
　明知生死知鬼神非盡已之性盡物之性者不能也<lb/>
　<hi>朱</hi>晝夜相反而能通之則不為變化之所亂可以知<lb/>
　之<hi>坡</hi>流行於天地之間者无不受命於隂陽而從役<lb/>
<pb n="23b"/>
　於晝夜其微有消息其著有盈虚其分有幽明其數<lb/>
　有死生随流轉徙未嘗知其為晝夜也故成然止㝠<lb/>
　然行惟晝夜所驅耳通乎晝夜之道者則與乎此雖<lb/>
　與之來而有所謂不來雖與之往而有所謂不往故<lb/>
　其體為神其用為易<hi>龔</hi>
故神无方而易无體<lb/>
　神則寂然虚无隂陽深逺不可求測是无一方可明<lb/>
　也易則隨物改變應變而往无一體可定也<hi>孔</hi>夫易<lb/>
<pb n="24a"/>
　之道與天地相準如鬼神之妙用也神以易為方易<lb/>
　以神為體以易為方者无方之方也故无乎不在以<lb/>
　神為體者无體之體也故无乎不為<hi>龔</hi>
一隂一陽之謂道<lb/>
　一謂无也无隂无陽乃謂之道一得為无者无是虚<lb/>
　无虚无是大虚不可分别唯一而已故以一為无也<lb/>
　若其有意則彼此相形有二有三不得為一故在隂<lb/>
　之時而不見為隂之功在陽之時而不見為陽之力<lb/>
<pb n="24b"/>
　自然而有隂陽自然无所營為此則道之謂也故以<lb/>
　數言之謂之一以體言之謂之无以物得開通謂之<lb/>
　道以微妙不測謂之神以應機變化謂之易總而言<lb/>
　之皆虚无之謂也<hi>孔</hi>隂陽果何物哉雖有婁曠之聰<lb/>
　明未有能得其髣髴者也隂陽交然後生物物生而<lb/>
　後有象象立而隂陽隱凡可見者皆物也非隂陽也<lb/>
　然謂隂陽為无有可乎雖至愚知其不然也物何自<lb/>
　生哉是故指生物而謂之隂陽與不見隂陽之髣髴<lb/>
<pb n="25a"/>
　而謂之无有者皆惑也聖人知道之難言也故借隂<lb/>
　陽以言之曰一隂一陽之謂道一隂一陽者隂陽未<lb/>
　交而物未生之謂也喻道之似莫密於此者矣隂陽<lb/>
　一交而生物其始為水水者有无之際也始離於无<lb/>
　而入於有矣老子識之故其言曰上善若水又曰水<lb/>
　㡬於道聖人之徳難可以名而不囿於一物若水之<lb/>
　无常形此善之上者㡬於道矣而非道也若夫水之<lb/>
　未生隂陽之未交廓然无一物而不可謂之有此真<lb/>
<pb n="25b"/>
　道之似也<hi>坡</hi>一隂一陽在天日月之行也晝夜之經<lb/>
　也寒暑之運也在人屈信也動靜也語黙也推而行<lb/>
　之故以是名之為道<hi>朱</hi>道无方也隂陽則有方矣道<lb/>
　无體也隂陽則有體矣无方故妙物而為神无體故<lb/>
　用數而為易有方則上下位焉有體則小大形焉是<lb/>
　物而已然所謂道者未嘗離物而物无乎非道則道<lb/>
　非即隂陽非離隂陽而萬物之所由者一隂一陽而<lb/>
　已彼師天而无地師隂而无陽者皆萬物之所不由<lb/>
<pb n="26a"/>
　也<hi>鄭</hi>道者何无之稱也无不通也无不由也況之曰<lb/>
　道寂然无體不可為象必有之用極而无之功顯故<lb/>
　至乎神无方而易无體而道可見矣故窮變以盡神<lb/>
　因神以明道隂陽雖殊无一以待之在隂為无隂隂<lb/>
　以之生在陽為无陽陽以之成故曰一隂一陽也<hi>注</hi>
繼之者善也成之者性也<lb/>
　隂陽交而生物道與物交而生善物生而隂陽隱善<lb/>
　立而道不見矣故曰繼之者善也善者道之繼而指<lb/>
<pb n="26b"/>
　以為道則不可今不識其人而識其子因之以見其<lb/>
　人則可以為其人則不可故曰繼之者善也學道而<lb/>
　自其繼者始則道不全昔者孟子以善為性以為至<lb/>
　矣讀易而後知未至也孟子之於性蓋見其繼者而<lb/>
　已矣夫善性之效也孟子已及見性又見其性之效<lb/>
　因以其所見者為性性之於善猶火之能熟物也吾<lb/>
　見其火而指天下之熟物以為火夫熟物則火之效<lb/>
　也敢問性與道之辨曰難言也可言其似道之似則<lb/>
<pb n="27a"/>
　聲也性之似則聞也有聲而後聞邪有聞而後聲邪<lb/>
　是二者果一乎果二乎孔子曰人能𢎞道非道𢎞人<lb/>
　又曰神而明之存乎其人性者所以為人者也非是<lb/>
　无以成道矣<hi>坡</hi>在仁為元在義為蔵在禮為嘉在智<lb/>
　為寂在信為榖善端不一而皆在於可欲則所以繼<lb/>
　道而不絶者善而已道非有心者所能得近非无心<lb/>
　者所能得逺惟黙而得之性而成之則所以成道而<lb/>
　无虧者性而已善名立而道之體虧矣故莊子曰離<lb/>
<pb n="27b"/>
　道以善自道以降可欲者惟善而已故曰繼之者善<lb/>
　也命之在我各有儀則一性自成道體咸備以空寂<lb/>
　以覺照則所謂性者果且有虧乎哉故曰成之者性<lb/>
　也<hi>鄭</hi>
仁者見之謂之仁知者見之謂之知百姓日用而不知<lb/>
故君子之道鮮矣<lb/>
　屬目於无形者或見其意之所存故仁者以道為仁<lb/>
　意存乎仁也知者以道為知意存乎知也賢者存意<lb/>
<pb n="28a"/>
　而妄見愚者日用而不知是以君子之道成之以性<lb/>
　者鮮矣<hi>坡</hi>君子體道以為用也仁知則滯於所見百<lb/>
　姓則日用而不知體斯道者是亦鮮矣故常无欲以<lb/>
　觀其妙始可以語至而言極也<lb/>
顯諸仁蔵諸用鼓萬物而不與聖人同憂<lb/>
　衣被萬物故曰顯諸仁日用而不知故曰蔵諸用<hi>注</hi>
　道之功用鼓動萬物使之化育聖人化物不能全无<lb/>
　以為體猶有經營之憂道則虚无為用无事无為不<lb/>
<pb n="28b"/>
　與聖人同用有經營之憂也<hi>孔</hi>天地之道乾剛坤柔<lb/>
　日月照臨春夏生長秋冬歛蔵使萬物綿綿而不絶<lb/>
　者天地生成之仁也然不知天地生成之用也聖人<lb/>
　之道恩涵澤浸政漸仁煦薄賦輕役恤孤賑貧使百<lb/>
　姓安其土而不遷勸其功而樂事者聖人生成之仁<lb/>
　也然不知聖人生成之用也大易之道寂然不見其<lb/>
　體杳然不見其形以之恱澤生民功業萬世施為徳<lb/>
　澤則可以衣被萬物是顯諸仁也及夫推究本源測<lb/>
<pb n="29a"/>
　度云為不見其迹是蔵諸用也天地以時而生以時<lb/>
　而殺雷霆以鼓動之風雨以滋潤之使萬物洪纎髙<lb/>
　下皆遂其性或萬物之中有夭折暴亡凶荒札瘥者<lb/>
　皆任自然之理不能憂恤老子所謂天地之道其猶<lb/>
　橐籥以萬物為芻狗者是也聖人代天牧民物之夭<lb/>
　折暴亡常如已内于溝中故大易之道載天地生成<lb/>
　之理而不能與聖人同憂也<hi>胡</hi>仁者體也道以之顯<lb/>
　用者知也道以之蔵言顯則知用之為知言蔵則知<lb/>
<pb n="29b"/>
　仁之為體至於鼓萬物而不與聖人同憂則寂然不<lb/>
　動之時也聖人有思有為者也故吉凶與民同患道<lb/>
　則无思无為故鼓萬物而不與聖人同憂<hi>龔</hi>
盛徳大業至矣哉富有之謂大業日新之謂盛徳<lb/>
　天地之道无所不生无所不育其徳至廣其功至大<lb/>
　聖人法天地之用廣生成之道萬物由之而通衆事<lb/>
　由之而立作工巧以便器用立商賈以通有无為之<lb/>
　網罟則以佃以漁為之耒耜則以耘以耔使天下之<lb/>
<pb n="30a"/>
　人至於昆蟲草木无不被其賜者是聖人極盛之徳<lb/>
　廣大之業至極矣施於行則為徳行於事則為業天<lb/>
　地生物盈滿於天地之間則謂之富聖人法天行事<lb/>
　布其徳澤施其敎化竭天下之財用聚天下之民物<lb/>
　以為之富有富有天下措當世於不拔故謂之大業<lb/>
　天地之道日往月來隂極陽生四時更變寒暑相推<lb/>
　日復一日生成萬物其徳日盛聖人法之增修其徳<lb/>
　持循政敎適時之變量事制宜使其徳日新而盛大<lb/>
<pb n="30b"/>
　<hi>胡</hi>聖人有相之道不以其所可憂者而同乎无憂以<lb/>
　謂配天地立人道者存乎已易之道是已則聖人盛<lb/>
　徳大業豈不至矣乎横渠曰富有者大而无外也日<lb/>
　新者久而无窮也<hi>朱</hi>
生生之謂易<lb/>
　隂陽轉易以成生化<hi>注</hi>天地之道聖人之徳以富有<lb/>
　言之則謂之大業以日新言之則謂之盛徳然生成<lb/>
　之道變化之理終而復始死而復生使萬物綿綿而<lb/>
<pb n="31a"/>
　不絶者天地聖人之徳業也大易之道總隂陽生殺<lb/>
　之理包人事萬物之宜變而必通終而復始隨時之<lb/>
　變因事制宜準擬天地其功不異生生相續而不絶<lb/>
　也<hi>胡</hi>相因而有謂之生生苟不生則无得无失无吉<lb/>
　无凶方是之時易存乎其中而人莫見故謂之道而<lb/>
　不謂之易有生有物物轉相生而吉凶得喪之辯備<lb/>
　矣方是之時道行乎其間而人不知故謂之易而不<lb/>
　謂之道<hi>坡</hi>
<pb n="31b"/>
成象之謂乾效法之謂坤<lb/>
　象有見而已法則制焉乾位乎亥前天一肇焉萬物<lb/>
　於是乎始有見坤位末後萬寶成焉裁而制焉萬物<lb/>
　皆覩聖人立成器以為天下利亦合乎天地之法象<lb/>
　而已<hi>鄭</hi>聖人之作易也不有所設則无以交於事物<lb/>
　之域而盡吉凶得喪之變是以因天下之至剛而設<lb/>
　以為乾因天下之至柔而設以為坤乾坤交而得喪<lb/>
　吉凶之變紛然始起矣故曰成象之謂乾效法之謂<lb/>
<pb n="32a"/>
　坤效見也言易之道至乾而始有象至坤而始有可<lb/>
　見之法也<hi>坡</hi>太極不動則含兩儀動而生陽一太極<lb/>
　兩儀而成象此天之所以三也靜而生隂隂配於陽<lb/>
　猶形之有影故兩剛柔男女而效之法此地之所以<lb/>
　兩也成象者健也此之謂乾效法者順也此之謂坤<lb/>
　<hi>朱</hi>成就萬物之形状非剛健之功不能如是故伏羲<lb/>
　畫卦取健為象坤承天之氣而始終萬物皆效天而<lb/>
　生育之故畫卦取柔順之義以人事言之亦猶天下<lb/>
<pb n="32b"/>
　之事非君不能立庶政之設非臣不能行也<hi>胡</hi>
極數知來之謂占<lb/>
　有象有法則數行矣易逆數也无有逺近幽深遂知<lb/>
　來物則有以極其數道无數也故未嘗有窮物有數<lb/>
　也故可極焉天地之數五十有五而大衍之數五十<lb/>
　蓍之用四十有九而卦止於六十四則數為可極故<lb/>
　也數為可極則來物為可知此占事也故曰極數知<lb/>
　來之謂占<lb/>
<pb n="33a"/>
通變之謂事<lb/>
　物窮則變變而通之事之所由生也<hi>注</hi>窮則變變則<lb/>
　有術以通之此之謂事<hi>朱</hi>暑往而寒來陽生而隂伏<lb/>
　物之所以理事之所以通生而後滋周而復始皆自<lb/>
　變化之力黄帝通其變使民不倦神而化之使民宜<lb/>
　之易窮則變變則通通則久是皆自通變然後成天<lb/>
　下之事也<hi>胡</hi>
隂陽不測之謂神<lb/>
<pb n="33b"/>
　萬物之生皆由天地隂陽之功以生成之然生成之<lb/>
　道周而復始極而復生不言而信不疾而行及究其<lb/>
　生育之形不可得而知也<hi>胡</hi>无一物不生乎神則无<lb/>
　一法不見乎易易者用也用必歸乎體故初言道以<lb/>
　一隂一陽為宗中言易以一乾一坤為序末言神以<lb/>
　隂陽不測為妙離之則為三合之則隨所在而宜也<lb/>
　<hi>龔</hi>
夫易廣矣大矣以言乎逺則不禦以言乎邇則靜而正<lb/>
<pb n="34a"/>
以言乎天地之間則備矣<lb/>
　廣以言其无不載也大以言其无不覆也无不覆載<lb/>
　則通上下矣故以言乎逺則不禦所謂推而行之謂<lb/>
　之通不禦者所謂通也以言乎邇則靜而正所謂天<lb/>
　下之動正夫一也靜而正則貞也不雜故也此因其<lb/>
　四旁中央而横說之也以言乎天地之間則備矣此<lb/>
　因其上下而從說之也廣大者猶有分也備則无不<lb/>
　有矣此易一名而具廣大也<hi>龔</hi>廣者坤也大者乾也<lb/>
<pb n="34b"/>
　以言乎逺者變動也入於无形莫之能禦也以言乎<lb/>
　邇者不變者也靜而守正一天下之動者也以言乎<lb/>
　天地之間則乾坤合徳剛柔有體變與不變互相推<lb/>
　盪而萬物備矣廣矣大矣備矣所謂富有也<hi>朱</hi>
夫乾其靜也專其動也直是以大生焉夫坤其靜也翕<lb/>
其動也闢是以廣生焉<lb/>
　專專一直剛直翕歛也止則翕歛其氣動則闢開以<lb/>
　生物也乾統天首物為變化之元通乎形外者也坤<lb/>
<pb n="35a"/>
　則順以承陽功盡於已用止乎形者也故乾以專直<lb/>
　言乎其材坤以翕闢言乎其形<hi>注</hi>至剛之徳果至柔<lb/>
　之徳深絶意於動專也不可復回直也歛之无餘翕<lb/>
　也發之必盡闢也夫小生於雜隘生於疑故專直生<lb/>
　大翕闢生廣<hi>坡</hi>无為而制命有為而順理无容心焉<lb/>
　任一氣之自運是以大生焉无一物之不覆冐也以<lb/>
　土為質而受物之歸以化為事而效法以示无容心<lb/>
　焉委衆形之自化是以廣生焉无一物之不持載也<lb/>
<pb n="35b"/>
　乾其動也直而坤卦曰六二之動直以方也闢户謂<lb/>
　之乾而此曰坤其動也闢何也任理而不為私者乾<lb/>
　之直也坤之道盡於二二則一法天而已出命而萬<lb/>
　物以出者乾也至柔而動也剛則其趨時也有所闢<lb/>
　焉而不可以為常也乾坤一道也動靜不失其時而<lb/>
　物生焉此其所以為廣大歟<hi>鄭</hi>
廣大配天地變通配四時隂陽之義配日月易簡之善<lb/>
配至徳<lb/>
<pb n="36a"/>
　莫神於天莫富於地故廣大配之四時之運相推而<lb/>
　行无所終窮故變通配之日昱乎晝月昱乎夜故隂<lb/>
　陽之義配之至徳者道之本也故易簡之善配之道<lb/>
　之在易體神而未判烏至而倪小大則天地不足以<lb/>
　窮至大之域自古以固存則四時不足以紀方來之<lb/>
　變通乎晝夜之道而知則日月為无方无極復无極<lb/>
　无盡復无盡則至徳為无體若是者獨立乎萬物之<lb/>
　上物无得而耦之則亦何所配哉自其出而為乾坤<lb/>
<pb n="36b"/>
　則其體有廣大之可名其用有變通之可久上下異<lb/>
　位方圎異相而有隂陽之義不違乎性之固有不逆<lb/>
　乎理之自然而有易簡之善故天地之大四時之運<lb/>
　日月之行至徳之實此則有以配而合之矣然隂陽<lb/>
　曰義易簡曰善者隂陽之在物或有不得其宜者而<lb/>
　乾坤之所體无適而不宜也易簡之在人有所謂不<lb/>
　善乾坤之所示无非善也<lb/>
子曰易其至矣乎夫易聖人所以崇徳而廣業也<lb/>
<pb n="37a"/>
　窮理入神其徳崇也兼濟萬物其業廣也<hi>注</hi>成已者<lb/>
　徳也故欲崇崇則日新成物者業也故欲廣廣則富<lb/>
　有夫易者用數而非數也變動不居超然於形器之<lb/>
　外以此盡其性則極髙明矣故聖人所以崇徳以此<lb/>
　通於事則功蓋天下矣故聖人所以廣業<hi>鄭</hi>
知崇禮卑崇效天卑法地<lb/>
　知以崇為貴禮以卑為用極知之崇象天髙而統物<lb/>
　備禮之用象地廣而載物<hi>注</hi>徳之崇在智以辨物故<lb/>
<pb n="37b"/>
　也業之廣在禮以交物故也辨則天道升故知言崇<lb/>
　交則天道降故禮言卑智於五行為水水趨下也而<lb/>
　致用常在上升而為雲是也禮於五行為火火炎上<lb/>
　也而致用常在下若烹飪是也然智天一也辨而見<lb/>
　獨故崇效天以逺而尊故也禮地二也示而弗閟故<lb/>
　卑法地以邇而親故也<hi>鄭</hi>
天地設位而易行乎其中矣<lb/>
　天地易之門户而易之為義兼周萬物<hi>注</hi>易者天地<lb/>
<pb n="38a"/>
　之用也尊卑有定天地設位六爻上下升降而易行<lb/>
　乎其中矣<hi>朱</hi>天地位徳業成而易在其中明此之外<lb/>
　无别有易<hi>坡</hi>易行其中者用崇徳廣業故也易立乎<lb/>
　其中者易之體也立象設卦是也<hi>龔</hi>
成性存存道義之門<lb/>
　易道旣在天地之中能成其萬物之性使物生而不<lb/>
　失其性存其萬物之存使物得存其成也性謂稟其<lb/>
　始也存謂保其終也道謂開通也義謂得其宜也既<lb/>
<pb n="38b"/>
　能成性存存則物之開通物之得宜從此易而來故<lb/>
　云道義之門謂易與道義為門户也<hi>孔</hi>性者天之所<lb/>
　稟也存者不絶之謂也夫人禀天地之善性至明而<lb/>
　不昏至正而不邪至公而不私若能觀天之性而成<lb/>
　就已之性則可以生成於天下以盡萬物之性使萬<lb/>
　物之性存存而不絶而道義自此塗而出也若不能<lb/>
　觀天之性以正已之性剛陷於邪佞而放僻之事從<lb/>
　而至矣如是則不能開通其物夫易之道準擬於天<lb/>
<pb n="39a"/>
　地至公至正无私无曲成其治性之道存存而不絶<lb/>
　成其道義之門為人之所出入而取法也<hi>胡</hi>
聖人有以見天下之賾而擬諸其形容象其物宜是故<lb/>
謂之象<lb/>
　卦者所以示象也故有以見天下之賾賾者理之所<lb/>
　蔵可探以示人也上下内外所謂擬諸其形容也靜<lb/>
　而有則者形也動而有儀者容也隂象隂之物宜陽<lb/>
　象陽之物宜隂陽雜者亦然此所以謂之象而成卦<lb/>
<pb n="39b"/>
　<hi>龔</hi>若乾之健坤之順震之動離之文而取於馬牛龍<lb/>
　雉之類則象實像之故也<hi>鄭</hi>擬諸其形容者剛柔有<lb/>
　體象其物宜者百物不廢<hi>鄭</hi>
聖人有以見天下之動而觀其㑹通以行其典禮繫辭<lb/>
焉以斷其吉凶是故謂之爻<lb/>
　爻者所以趨動也㑹者方合而不乖通者方變而不<lb/>
　窮此時也典則有叙而略禮則有秩而詳此所以趨<lb/>
　時也趨時有得失則吉凶生焉此所以謂之爻而成<lb/>
<pb n="40a"/>
　章<hi>龔</hi>爻者九六之數也㑹則萬物皆相見通則氣融<lb/>
　而亨典言常禮言變而辭者所以命其物也萬物方<lb/>
　静辨而各正后不省方而君子則向晦亦无所效矣<lb/>
　天下之時至於㑹通而无道以御之則是在萃之聚<lb/>
　而忘不虞之戒處既濟之定而无防患之思也豈能<lb/>
　必无凶乎故有典焉以經之有禮焉以緯之順之者<lb/>
　吉逆之者凶而繫辭焉以斷之天下之動始得而和<lb/>
　矣若否泰損益之不同而消息盈虚之不能違爻效<lb/>
<pb n="40b"/>
　之故也<hi>鄭</hi>
言天下之至賾而不可惡也言天下之至動而不可亂<lb/>
也<lb/>
　謂聖人於天下至賾之理必重慎明之不可鄙賤輕<lb/>
　惡也若鄙賤輕惡不存意明之則逆於順道也天下<lb/>
　至賾變動之理論說之時不可錯亂錯亂則乖違正<lb/>
　理也<hi>孔</hi>天下之賾去人情也逺矣則疑若可惡象之<lb/>
　所言每與理㑹則人将樂而玩之矣天下之動擾擾<lb/>
<pb n="41a"/>
　而不齊則疑若可亂爻之所言每與事適則人將居<lb/>
　而安之<hi>鄭</hi>象之所言有形容物宜爻之所言有内外<lb/>
　上下<hi>龔</hi>如顛趾出否豕塗鬼車言天下之至賾也然<lb/>
　象其物之所宜雖至賾而不可惡也如升降上下反<lb/>
　復相變亦天下之至動也然斷之以吉凶雖至動而<lb/>
　不可亂也<hi>朱</hi>易之爻象君子小人之道无不備載於<lb/>
　其間然雖有出小人之辭亦未嘗容心但於人事之<lb/>
　得失備言之小人之心旣不能思大易之道而奸邪<lb/>
<pb n="41b"/>
　情偽亦不能錯雜而紛亂之<hi>胡</hi>
擬之而後言議之而後動擬議以成其變化<lb/>
　言者尚其辭故擬之而後言則无妄言動者尚其變<lb/>
　故議之而後動則无妄動擬議以成其變化剛語黙<lb/>
　動靜皆中於道易言變化者四曰天地變化者乾坤<lb/>
　變化也曰乾道變化者乾之變化也曰剛柔相推而<lb/>
　生變化者爻象之變化也曰擬議以成其變化者言<lb/>
　行之變化也或出或處或黙或語變化也爻象之變<lb/>
<pb n="42a"/>
　化象天地故曰天地變化聖人傚之言行之變化體<lb/>
　易也<hi>朱</hi>擬而後言度其所出也議而後動攷其所宜<lb/>
　也剛柔相推而生變化變化之所始也擬議以成其<lb/>
　變化變化之所終也在易道則為剛柔相推在人事<lb/>
　則為擬議言動此所以變化自生而有成也<hi>龔</hi>老子<lb/>
　曰善言无瑕謫善行无轍迹夫言至於无瑕謫行至<lb/>
　於无轍迹可謂神矣則所謂變化者其外乎擬議之<lb/>
　間哉<hi>鄭</hi>擬議之事在於慎言語同心行重舉措守謙<lb/>
<pb n="42b"/>
　退勿驕盈保靜慎勿貪非位凡此七事是言行之尤<lb/>
　急者故引七卦之義以證之<hi>孔</hi>
鳴鶴在隂其子和之我有好爵吾與爾靡之子曰君子<lb/>
居其室出其言善則千里之外應之況其邇者乎居其<lb/>
室出其言不善則千里之外違之況其邇者乎言出乎<lb/>
身加乎民行發乎邇見乎逺言行君子之樞機樞機之<lb/>
發榮辱之主也言行君子之所以動天地也可不慎乎<lb/>
　中孚九二上應九五當中孚之時二五以至誠相應<lb/>
<pb n="43a"/>
　用心不私雖六三六四以隂柔間厠於其間進无所<lb/>
　適退无所遇二五雖不得相㑹然至誠相待終得其<lb/>
　應是猶鳴鶴在幽隂之中聲聞于外其子従而和之<lb/>
　也美好之爵不自有乃與同類之人共分而靡之是<lb/>
　用心不私至公至正也<hi>胡</hi>明擬之而後言議之而後<lb/>
　動當如是也此動彼應非變化乎<hi>朱</hi>
同人先號咷而後笑子曰君子之道或出或處或黙或<lb/>
語二人同心其利斷金同心之言其臭如蘭<lb/>
<pb n="43b"/>
　擬議而後動則同類相應以同人初未和同故先號<lb/>
　咷後得同類故後笑也孔同人九五始為三四㓂難<lb/>
　故不得與二為應是先號咷也然二五至誠相應終<lb/>
　得㑹遇是後笑也<hi>胡</hi>其臭如蘭言可服也<hi>朱</hi>
初六藉用白茅无咎子曰苟錯諸地而可矣藉之用茅<lb/>
何咎之有慎之至也夫茅之為物薄而用可重也慎斯<lb/>
術也以往其无所失矣<lb/>
　大過之時政教陵遲紀綱廢墜上下失道本末衰弱<lb/>
<pb n="44a"/>
　唯是大才大徳之人過越常分以拯救之然聖賢之<lb/>
　人雖過越常分以拯救天下之事然居事之始不可<lb/>
　不過慎重之苟不慎重則害於成事以災其身也<hi>胡</hi>
　明言行之當慎也<hi>朱</hi>
勞謙君子有終吉子曰勞而不伐有功而不徳厚之至<lb/>
也語以其功下人者也徳言盛禮言恭謙也者致恭以<lb/>
存其位者也<lb/>
　謙之九三以陽居陽在下卦之上以位言之則得其<lb/>
<pb n="44b"/>
　正以身言之則在人臣之極位上奉事其君下在於<lb/>
　百官之上其責至重其職非輕是以上則勞謙以事<lb/>
　於君下則勞謙以接於人不以動勞為慮常懐曠官<lb/>
　之憂夫如是勞謙君子有終者也小人之性亦有謙<lb/>
　順之時然其心易驕不能終始而行之也徳言盛者<lb/>
　取其日新之謂禮言恭者取其恭順之謂<hi>胡</hi>存其位<lb/>
　者非固位有終吉也明言行之當謙也<hi>朱</hi>
亢龍有悔子曰貴而无位髙而无民賢人在下位而无<lb/>
<pb n="45a"/>
輔是以動而有悔也<lb/>
　不當尊位无位也乾見坤隱坤為衆无民也九三不<lb/>
　應无輔也上九剛過亢滿不知謙降之道是以動而<lb/>
　有悔違謙故也<hi>朱</hi>
不出户庭无咎子曰亂之所生也則言語以為階君不<lb/>
密則失臣臣不密則失身㡬事不密則害成是以君子<lb/>
慎密而不出也<lb/>
　夫節之為道節人之情防人之欲禁民之非正民之<lb/>
<pb n="45b"/>
　偽天下之所惡聞人情之所不願者也凡君子為節<lb/>
　之道當慎重而周密之不然則法出姦生令下詐起<lb/>
　適足以壊其成事矣<hi>胡</hi>
子曰作易者其知盜乎易曰負且乘致冦至負也者小<lb/>
人之事也乘也者君子之器也小人而乘君子之器盜<lb/>
思奪之矣上慢下暴盜思伐之矣慢蔵誨盜冶容誨淫<lb/>
易曰負且乘致冦至盜之招也<lb/>
　解之六三以隂柔之質居於陽位以位言之則不中<lb/>
<pb n="46a"/>
　也以身言之則不正也夫以隂柔不中不正之小人<lb/>
　而居君子之位行其諂諛之行荼毒良民不可以久<lb/>
　居其位必為盜之所奪也<hi>胡</hi>春秋之時諸侯有問鼎<lb/>
　之輕重者陪臣有竊寶玉大弓者亦以上慢下暴故<lb/>
　也蓋治亂之本隱而難知及其顯也衆人莫不知之<lb/>
　唯聖人能知之於隱微難知之時故其為力不勞而<lb/>
　天下治季氏旅於泰山孔子謂弟子曰汝弗能救歟<lb/>
　八佾舞於庭曰是可忍也孰不可忍也當此之時天<lb/>
<pb n="46b"/>
　下可謂亂矣季氏旅於泰山八佾舞於庭豈足過哉<lb/>
　孔子特憂之如此蓋唯聖人能探其本而知其所以<lb/>
　治亂安危為在此也然則非作易之聖人其孰能知<lb/>
　盜者乎<lb/>
大衍之數五十其用四十有九<lb/>
　京房謂十日十二辰二十八宿凡五十其一不用者<lb/>
　天之生氣將欲以虚來實故用四十九　馬季良云<lb/>
　易有太極謂北辰也太極生兩儀兩儀生日月日月<lb/>
<pb n="47a"/>
　生四時四時生五行五行生十二月十二月生二十<lb/>
　四氣北辰居位不動其餘四十九轉運而用也　荀<lb/>
　爽則曰卦各有六爻六八四十八加乾坤二用凡五<lb/>
　十初九潛龍勿用故用四十有九　鄭康成言天地<lb/>
　之數五十有五其六以象六畫之數故減之用四十<lb/>
　九　王弼則曰演天地之數所賴者五十其一不用<lb/>
　者以其虚无非所用也　子夏則曰其一不用者太<lb/>
　極也无可名之謂之太極　孔穎逹言聖人推演天<lb/>
<pb n="47b"/>
　地之數止用五十非數而數以之通不用而用以之<lb/>
　成又虚一以象虚无之氣　顧懽云立此五十數以<lb/>
　數神神雖非數因數而顯故虚其一數以明不可言<lb/>
　之義也劉牧謂天地之數十有五居其内而外幹五<lb/>
　行之數四十也今止用四十九者蓋由天五為變化<lb/>
　之始散在五行之位故中无定象又天一居尊而不<lb/>
　動以用天徳也天一者象之始也有生之宗也為造<lb/>
　化之主故居尊而不動也又曰虚天一之不用象太<lb/>
<pb n="48a"/>
　極而成功不測也夫言五位者竒耦之位也有合者<lb/>
　隂陽相合也旣隂陽相合而生五行則必於五位之<lb/>
　中各有所生矣至於天一與地六合而生水合之者<lb/>
　父母也生之者子也言於父母數中虚一為水以表<lb/>
　生子之用亦猶大衍之虚也夫如此則地二天七天<lb/>
　三地八地四天九天五地十合生之際各虚一以成<lb/>
　金木水火土而備五行之數者也然每位虚一非去<lb/>
　之也蓋五位父母密蔵五子之用而欲成就變化宣<lb/>
<pb n="48b"/>
　行鬼神者也五行旣能佐佑天地生成萬物是隂陽<lb/>
　不可得而測也況於人乎故曰密蔵五子之用也李<lb/>
　太伯謂天地之數雖五十五至揲蓍之法只可用四<lb/>
　十九取其整數而已增一損一則不可揲也至如期<lb/>
　三百六旬有六日而乾坤之䇿三百六十當期之日<lb/>
　又豈可言无六䇿以當六日者别有意也　陳髙謂<lb/>
　天地之數五十有五其用四十有九者大衍自虚其<lb/>
　一也水一水也火一火也木一木也金一金也土一<lb/>
<pb n="49a"/>
　土也老子曰天得一以清地得一以寜神得一以靈<lb/>
　谷得一以盈侯王得一以為天下貞自天地以至于<lb/>
　王侯未有不得一而成體者也各得其一而成體雖<lb/>
　則千變萬化而其所謂一者无往而不虚也易曰天<lb/>
　下之動貞夫一者也知一之說則天地萬物之理得<lb/>
　矣莊子曰通於一而萬事必長也　胡瑗謂天數二<lb/>
　十五地數三十是老隂老陽之數也以數言之隂數<lb/>
　多於陽數而隂者是臣之象也陽者是君之象也今<lb/>
<pb n="49b"/>
　地數三十隂之盛於陽也臣之盛於君子之盛於父<lb/>
　卑之盛於尊至逆之象也是故聖人因天地生成之<lb/>
　數自然之理酌其老隂老陽之數以隂不可過於陽<lb/>
　臣不可盛於君故於地數三十之中去其六䇿又合<lb/>
　於坤之䇿二十四合於天數二十五共為四十九數<lb/>
　取其隂下於陽臣下於君子下於父卑下於尊此至<lb/>
　順之道也　朱雲謂小衍之五參兩也太衍之五十<lb/>
　則小衍在其中矣一者體也太極不動之數四十有<lb/>
<pb n="50a"/>
　九者用也兩儀四象分太極之數總之則一散之則四<lb/>
　十九非四十有九之外復有一而其一不用也方其一<lb/>
　也兩儀四象未始不具及其散也太極未始或亡體用<lb/>
　不相離也四十有九者七也是故爻用六蓍用七卦用<lb/>
　八𤣥用九十即五也十盈數可<hi>闕</hi>不可衍也<hi>龔</hi>史謂大<lb/>
　衍之數五十總四十有九之成數又合而為一也此蓍<lb/>
　之體也其用四十有九自分而為二言也此蓍之用也<lb/>
　以蓍之體合蓍之用四十有九則五十也故一為虚數<lb/>
<pb n="50b"/>
　四十九為實數而一者四十九之所生也<lb/>
分而為二以象兩掛一以象三揲之以四以象四時歸<lb/>
竒於扐以象閏五歲再閏故再扐而後掛<lb/>
　大衍之數五十其用四十有九蓋虚一而不用也不<lb/>
　用而用以之通非數而數以成之也故將四十九蓍<lb/>
　總而圍之猶混沌未分之際也分而為二以象兩謂<lb/>
　將蓍分於左右手中以象天地也掛一以象三謂於<lb/>
　左手取一存於小指中象三才也揲之以四以象四<lb/>
<pb n="51a"/>
　時謂先將左手中蓍四四而數之也歸竒於扐以象<lb/>
　閏謂四四之餘者合於掛一也五嵗再閏故再扐而<lb/>
　後掛者謂將右手蓍復四四數之其餘者亦合掛於<lb/>
　一處故曰後掛也如此一揲之不五即九二三揲之<lb/>
　不四則八盡其三揲一爻成矣十有八變一卦成矣<lb/>
　<hi>劉牧</hi>聖人揲蓍虚一分二掛一揲四歸竒再扐確然有<lb/>
　法象非苟作也故五十而用四十九分於兩手掛其<lb/>
　一則存者四十八以四揲之十二揲之數也左手滿<lb/>
<pb n="51b"/>
　四右手亦滿四矣乃扐其八而謂之多左手餘一則<lb/>
　右手餘三左手餘三則右手亦餘一左手餘二則右<lb/>
　手亦餘二矣乃扐其四而謂之少三少則扐十二并<lb/>
　掛而十三其存者三十六為老陽以四計之則九揲<lb/>
　也故稱九三多則扐二十四并掛而二十五其存者<lb/>
　二十四為老隂以四計之則六揲也故稱六一少而<lb/>
　多則扐二十并掛而二十有一存者二十八為少陽<lb/>
　以四計之則七揲也故稱七一多兩少則扐十六并<lb/>
<pb n="52a"/>
　掛而十七其存者三十二為少隂以四計之則八揲<lb/>
　也故稱八所謂七八九六者蓋取為四象之數也以<lb/>
　是大衍之策也不可增損増一損一則不可揲矣故<lb/>
　康伯述輔嗣之旨曰演天地之數所賴者五十也苟<lb/>
　謂聖人以五行天五之數特減其五則未知不減之<lb/>
　時如何揲也<hi>泰伯</hi>
天數五<lb/>
　謂一三五七九也<hi>孔</hi>
<pb n="52b"/>
地數五<lb/>
　謂二四六八十也<hi>孔</hi>
五位相得而各有合<lb/>
　天一與地六相得合為水地二與天七相得合為火<lb/>
　之類是也<lb/>
天數二十有五<lb/>
　五竒合為二十五<hi>注</hi>
地數三十<lb/>
<pb n="53a"/>
　五耦合為三十<hi>注</hi>
凡天地之數五十有五此所以成變化而行鬼神也<lb/>
　陽奇隂耦之數成就其變化言變化以此隂陽而成<lb/>
　也宣行鬼神之用言鬼神以此隂陽而得宣行也<hi>孔</hi>
　天地之數五十有五以之開物成務以之冐天下之<lb/>
　道所謂易者如斯而已此所以成莫大之變化行无<lb/>
　形之鬼神也新故相代清濁相廢死生相膠萬變相<lb/>
　纒此之謂成變化五辰伏見四時潛處七宿軫轉六<lb/>
<pb n="53b"/>
　甲内馴此之謂行鬼神鬼神无形而數能行之何哉<lb/>
　周官以八則治都鄙有祭祀以禦其神夫所謂神者<lb/>
　王之祭祀猶足以禦之而使從況天地之數哉<hi>鄭</hi>
乾之䇿二百一十有六坤之䇿百四十有四凡三百有<lb/>
六十當期之日<lb/>
　乾爻之策三十有六以九而四數之也則六爻之策<lb/>
　二百一十有六坤爻之䇿二十有四以六而四數之<lb/>
　也則六爻之策百四十有四<hi>孔</hi>三百有六十當期之<lb/>
<pb n="54a"/>
　日則一歳之日皆不出乎乾坤之策矣<hi>陳髙</hi>震坎艮之<lb/>
　䇿六爻一百六十有八巽離兊之策六爻一百九十<lb/>
　有二震坎艮巽離兊之策凡三百有六十亦當期之<lb/>
　日舉乾坤則六卦舉矣老者變少者不變易以變為<lb/>
　占者也變則化成變化則鬼神行矣<hi>朱</hi>
二篇之策萬有一千五百二十當萬物之數也<lb/>
　二篇之爻總有三百八十四爻隂陽各半陽爻一百<lb/>
　九十二爻爻别三十六總有六千九百一十二也隂<lb/>
<pb n="54b"/>
　爻亦一百九十二爻爻别二十四總有四千六百八<lb/>
　也總合萬有一千五百二十<hi>孔</hi>老陽之策三十有六<lb/>
　其數五千一百四十有四老隂之策二十有四其數<lb/>
　二千四百五十有六少陽之策二十有八其數一千<lb/>
　三百四十有四少隂之策三十有二其數一千五百<lb/>
　三十有六二篇之策三百八十四爻隂陽各居其半<lb/>
　其䇿萬有一千五百二十所以當萬物之數也<hi>陳髙</hi>
是故四營而成易<lb/>
<pb n="55a"/>
　分而為二掛一揲之以四歸奇於扐<hi>注</hi>
十有八變而成卦<lb/>
　每一爻有三變初揲不五則九第二第三揲不四則<lb/>
　八三變也三者俱多為老隂謂初得九第二第三俱<lb/>
　得八也三者俱少為老陽謂初得五第二第三俱得<lb/>
　四也兩少一多為少隂謂初與二三之間或有四或<lb/>
　有五而有八也或有二箇七或有一箇九此謂而少<lb/>
　一多也其兩多一少為少陽者謂三揲之間或有一<lb/>
<pb n="55b"/>
　箇九或有一箇八而有一箇四或有二箇八而有一<lb/>
　箇五此為兩多一少也如此三變旣畢乃定一爻六<lb/>
　爻則十有八變乃始成卦也<hi>孔</hi>
八卦而小成引而伸之觸類而長之天下之能事畢矣<lb/>
　象天地風雷日月山澤於大象略盡是易道小成引<lb/>
　長八卦而伸盡之為六十四觸剛柔之事類以次而<lb/>
　增長之則天下之能事法象皆盡<hi>孔</hi>八卦以象告而<lb/>
　已雖曰通神明之徳類萬物之情而易之為書未悉<lb/>
<pb n="56a"/>
　備也故曰八卦小成引而伸之所謂數者自一以至<lb/>
　千百萬之不同觸類而長之所謂卦者有上下焉有<lb/>
　内外焉而遂至於六十四則大為天地幽為鬼神散<lb/>
　為萬物駴天下而同吉凶之患周世變而際古今之<lb/>
　運无不該也无不徧也故曰天下之能事畢矣天能<lb/>
　天而不能地地能地而不能天人各有能有不能是<lb/>
　豈天下之能事哉惟无能也无不能也然後天下之<lb/>
　能事畢矣<hi>鄭</hi>
<pb n="56b"/>
顯道神徳行是故可與酬酢可與祐神矣<lb/>
　顯明无為之道神明其徳行之事<hi>孔</hi>可以應對萬物<lb/>
　之求助成神化之功<hi>注</hi>顯道者危者使平易者使傾<lb/>
　懼以終始其要无咎之道徳行者卦之徳行神者變<lb/>
　而通之酬酢者至為賔主祐神者先後天也飲酒之<lb/>
　禮主人獻賔賔酬主人主人酬賔卦反復相變而乾<lb/>
　坤坎離大過頥小過中孚不變此所以能酬酢也<hi>朱</hi>
　有象以示天下之至賾有爻以效天下之至動此卦<lb/>
<pb n="57a"/>
　之有所顯有所神也幽賛而生之參天兩地而倚之<lb/>
　或參伍以變或錯綜其數至圎而不窮此蓍之有所<lb/>
　顯有所神也道形而上則其體幽故顯之顯之故可<lb/>
　以酬酢所以出而有思有為也徳行形而下則其體<lb/>
　明故神之神之故可與祐神所以入而无思无為也<lb/>
　酬酢者敵體也猶賔主也祐者上道也神者下道也<lb/>
　猶相天也莊子曰精反以相天者自然之謂也則神<lb/>
　之又神所以祐神也神者非自然也非不自然也數<lb/>
<pb n="57b"/>
　至於大衍則无數而不流通矣道至於祐神則无道<lb/>
　而不有待矣能祐神則至矣不可以有加矣<hi>龔</hi>
子曰知變化之道者其知神之所為乎<lb/>
　變化之道不為而自然故知變化則知神之所為<hi>注</hi>
　凡言大易之道也<hi>胡</hi>神之所為不可知也觀變化而<lb/>
　知之矣天下之至精至變與聖人所之所以極深硏<lb/>
　幾者每以神是以知變化之間神无不在因而知之<lb/>
　可也指以為神則不可<hi>坡</hi>物極之謂變變則離形而<lb/>
<pb n="58a"/>
　蔵於密物生之謂化化則因形而易以漸萬物之新<lb/>
　故四時之盈虧日月之往來與夫人之所以視聽言<lb/>
　動若有機緘而不能自已者皆變化也變化代興孰<lb/>
　為之者必曰神而已知此則合散消息舉在我矣託<lb/>
　於地文示以天壤奔逸絶塵而獨立乎形器之上有<lb/>
　顔子之所不能知季咸之所自失而走者則其體化<lb/>
　而合變庸非知神之所謂乎<hi>鄭</hi>
易有聖人之道四焉以言者尚其辭以動者尚其變以<lb/>
<pb n="58b"/>
制器者尚其象以卜筮者尚其占<lb/>
　聖人之情見於言辭之間觀諸卦爻所屬之文辭則<lb/>
　見聖人之情意也六十四卦其爻有得位失位有變<lb/>
　有動有正有不正有中有不中有應有不應觀諸爻<lb/>
　之變動然後可以知吉凶之事悔吝憂虞之理作結<lb/>
　繩以為網罟而取諸離作耒耜而取諸益之類是制<lb/>
　器者必觀六十四卦之法象也鬼神之道至幽至隱<lb/>
　不可以形觀不可以象窺是必假其至誠取其蓍龜<lb/>
<pb n="59a"/>
　明卦爻變動之理以明未來之事<hi>胡</hi>辭者因天下之<lb/>
　動而鼓之變者因萬物之化而裁之象則蔵往占則<lb/>
　知來<hi>龔</hi>
是以君子將有為也將有行也問焉而以言其受命也<lb/>
如響无有逺近幽深遂知來物非天下之至精其孰能<lb/>
與於此<lb/>
　君子將欲有所施為將欲有所行往占問其吉凶而<lb/>
　以言命蓍蓍受人命報人吉凶如響應聲无逺近幽<lb/>
<pb n="59b"/>
　深悉皆告之逆知將來之事非至極精妙孰能參與<lb/>
　於此<hi>孔</hi>
參伍以變錯綜其數通其變遂成天地之文極其數遂<lb/>
定天下之象非天下之至變其孰能與於此<lb/>
　參合也伍謂配耦也謂天五合配天一下生地六之<lb/>
　類也以通其變化交錯而成四象八卦之數也成天<lb/>
　地之文者謂隂陽交而成其文理也極其數者謂極<lb/>
　天地之數也天地之極數五十有五之數也遂定天<lb/>
<pb n="60a"/>
　下之象者天地之數旣設則象從而定也<hi>劉牧</hi>參伍以<lb/>
　變者縱横十五天地五十有五之數也錯之為六七<lb/>
　八九綜之為三百六十以天地觀之隂陽三五一五<lb/>
　以變為候者七十二二五以變為旬者三十六三五<lb/>
　以變為氣者二十四三百六十五日周而復始故乾<lb/>
　之䇿三十有六者三六而又二也坤之䇿二十有四<lb/>
　者二六而又二也三其二十四與二其三十六皆七<lb/>
　十二三其七十二為二百一十有六得乾之䇿二其<lb/>
<pb n="60b"/>
　七十二為百四十有四得坤之策三畫之卦三變而<lb/>
　反六畫之卦五變而復通六七八九之變則剛柔相<lb/>
　易遂成天地之文極五十有五之數則剛柔有體遂<lb/>
　定天下之象非成文不足以成物非定象不足以制<lb/>
　器變之又變謂之至變<hi>朱</hi>參伍以變所謂變者隂變<lb/>
　而為陽陽變而為隂也乾一變而為兊再變而為震<lb/>
　三變而為坤四變而為坎五變而為巽六變而為艮<lb/>
　七變而為離坎一變而為巽再變而為艮三變而為<lb/>
<pb n="61a"/>
　離四變而為乾五變而為兊六變而為震七變而為<lb/>
　坤之類皆參以變其變也反復乎三畫之中也乾一<lb/>
　變而為姤再變而為遯三變而為否四變而為觀五<lb/>
　變而為剝六變而為晉七變而為大有坎一變而為<lb/>
　節再變而為屯三變而為既濟四變而為革五變而<lb/>
　為豐六變而為明夷七變而為師之類皆伍以變其<lb/>
　變也反復乎六畫之中也八卦天也其變自上而下<lb/>
　重卦人也其變自下而上天道尚變固无不變者矣<lb/>
<pb n="61b"/>
　人道體常而有不變者存則上爻是也其猶大衍之<lb/>
　虚其一者乎其變也其不變也皆出於自然矣惡知<lb/>
　其人之非天邪天之非人邪錯其數若乾之六爻五<lb/>
　行之數所以相間也綜其數若乾之六爻天地之數<lb/>
　所以相攝也通其變則有剛有柔所以成天地之文<lb/>
　極其數則有得有失所以定天下之象非天下之至<lb/>
　變其孰能與於此哉八卦參以變之其數一千五百<lb/>
　六十有八重卦伍以變之其數三千五百二十故八<lb/>
<pb n="62a"/>
　卦之數皆五十有五而五十六卦之數或増或損所<lb/>
　以趨變也其趨變也雖多而不為有餘雖少而不為<lb/>
　不足以其皆本於八卦而已乾之數五十有五姤之<lb/>
　數五十有七遯之數五十有九晉之數五十有五大<lb/>
　有之數五十有五其綜四百四十有一也坎之數五<lb/>
　十有五節之數五十有五屯之數五十有三旣濟之<lb/>
　數五十有三革之數五十有三豐之數五十有五明<lb/>
　夷之數五十有三師之數五十有七其綜四百三十<lb/>
<pb n="62b"/>
　有四也餘六卦以類推之可也<hi>陳髙</hi>天一與二為三則<lb/>
　三者因成數也二與三為五因備數也三天也參之<lb/>
　者人也五天也伍之者人也數起於一立於二成於<lb/>
　三衍於四備於五因三而參之則八卦之數成矣因<lb/>
　五而伍之則六爻之數備矣以至積為九合而為二<lb/>
　十有五此之謂變變陽之事錯綜其數則天地之數<lb/>
　合則其錯也有十五數而九六七八因之為體也其<lb/>
　綜也為四十九數推之以為用此之為數數竒耦具<lb/>
<pb n="63a"/>
　也通其變遂成天地之文若制器是也極其數遂定<lb/>
　天下之象若卜筮是也天地雖有自然之文而无器<lb/>
　以成其形則卒於樸而无用其能成文乎天下雖有<lb/>
　自然可書之象而无蓍以探其爻則蔵於賾而難形<lb/>
　其能有定乎象用之在變若使民不倦使民宜之通<lb/>
　其變者也用在數若當期之日當萬物之數極其數<lb/>
　者也夫窮則變以通之疑則數以極之故曰非天下<lb/>
　之至變其孰能與於此<lb/>
<pb n="63b"/>
易无思也无為也寂然不動感而遂通天下之故非天<lb/>
下之至神其孰能與於此<lb/>
　夫有行始於有為有為始於有思有思有為者人也<lb/>
　无思无為者天也誰能有思有為而无與人之累乎<lb/>
　其唯易而已易有思也本於无思有為也本於无為<lb/>
　五十有五之數歸於太極寂然无聲其一不動萬物<lb/>
　冥㑹乎其中有物感之散為六七八九之變而天下<lb/>
　之所以然者无乎不通所謂逺近幽深遂知來物乃<lb/>
<pb n="64a"/>
　其一也精者精此者也變者變此者也神之又神謂<lb/>
　之至神<hi>朱</hi>非忘象者无以制象非遺數者无以極數<lb/>
　至精者无籌䇿而不可亂至變者體一而无不周至<lb/>
　神者寂然而无不應斯蓋功用之母象數所由立故<lb/>
　非至精至變至神不得與此<hi>注</hi>
夫易聖人之所以極深而硏㡬也唯深也故能通天下<lb/>
之志唯㡬也故能成天下之務唯神也故不疾而速不<lb/>
行而至子曰易有聖人之道四焉者此之謂也<lb/>
<pb n="64b"/>
　極未行之理則曰深適動微之㑹則曰㡬<hi>古注</hi>深者其<lb/>
　理也㡬者其用也<hi>坡</hi>精故可以窮深變故可以決㡬<lb/>
　夫易聖人體之以極深硏㡬者也天下之志蔵於无<lb/>
　形非推見至隱者其能盡通乎易至精者也天下之<lb/>
　務其來无窮非曲得物先者其能成乎易至變者也<lb/>
　疾而速行而至有思有為者皆然易至神也體易者<lb/>
　至於不疾而速不行而至者極深硏㡬之效也莫知<lb/>
　其然而然也故曰易有聖人之道四焉<hi>朱</hi>
<pb n="65a"/>
天一地二天三地四天五地六天七地八天九地十<lb/>
　易以極數通神明之徳<hi>胡</hi>明易之道先舉天地之數<lb/>
　也<hi>古注</hi>
子曰夫易何為者也夫易開物成務冐天下之道如斯<lb/>
而已者也<lb/>
　言通天下之志成天下之務其道可以覆冐天下也<lb/>
　<hi>古注</hi>物有理易則開之事有時易則成之日月所照霜<lb/>
　露所墜舟車所至凡有血氣者必待此道而後覆冐<lb/>
<pb n="65b"/>
　<hi>朱</hi>開物者深也成務者㡬也冐天下之道者神也<hi>龔</hi>
是故聖人以通天下之志以定天下之業以斷天下之<lb/>
疑<lb/>
　易開物也故以通天下之志易成務也故以定天下<lb/>
　之業易冐天下之道故以斷天下之疑<hi>龔</hi>
是故蓍之徳圎而神卦之徳方以知六爻之義易以貢<lb/>
聖人以此洗心退蔵於密吉凶與民同患<lb/>
　圎者運而不窮方者正而有分蓍以圎象神卦以方<lb/>
<pb n="66a"/>
　象知唯變所適无所不周故曰圎卦列爻分各有其<lb/>
　體故曰方貢告也六爻變易以告吉凶洗濯萬物之<lb/>
　心其道深微萬物日用而不能知其原退蔵於密猶<lb/>
　蔵諸用也<hi>古注</hi>萬物有疑則卜之是蕩其疑心行善得<lb/>
　吉行惡遇凶是盪其惡心易道進則盪除萬物之心<lb/>
　退則不知其所以然萬物日用而不知是功用蔵於<lb/>
　密也<hi>孔</hi>圎者其體動而不窮神者其用虚而善應蓍<lb/>
　之徳也方則有所止知則有所能卦之徳也圓而神<lb/>
<pb n="66b"/>
　者當體是也方以知者積以致也故神則无方知則<lb/>
　有方无方故常知來來亦无方也有方故常知往往<lb/>
　則有方矣卦者象也象則示之以定體與天之垂象<lb/>
　同也爻者變也變則其義不可為要故易以貢者效<lb/>
　以利之謂也與貢賦之貢同以此洗心者所以无思<lb/>
　也以此退蔵於密者所以无為也以此吉凶與民同<lb/>
　患者感而遂通天下之故也有心則有思有思則與<lb/>
　物汨而不清故洗之莊子所謂疏瀹其心是也有為<lb/>
<pb n="67a"/>
　則出而與物相見而國之利器不可以示人故退蔵<lb/>
　於密莊子所謂未始出吾宗也此其所以獨也故有<lb/>
　貞而无吉凶至於告以吉而使之不失吉告以凶而<lb/>
　使之不至凶民之患已亦患之所以與民同也此蓍<lb/>
　卦六爻之用也非神以知來知以蔵往其孰能與於<lb/>
　此哉<hi>龔</hi>
神以知來知以蔵往其孰能與於此哉古之聰明睿智<lb/>
神武而不殺者夫<lb/>
<pb n="67b"/>
　蓍定數於始於卦為來卦成象於終於蓍為往以蓍<lb/>
　望卦則是知卦象将來之事以卦望蓍則是聚於蓍<lb/>
　象往去之事夫易道深逺以吉凶禍福威服萬物如<lb/>
　伏羲之徒不用刑殺也<hi>孔</hi>如弧矢取諸睽刑罰取諸<lb/>
　噬嗑之類皆是神其威武不用刑殺而天下自服也<lb/>
　<hi>胡</hi>
是以明於天之道而察於民之故是興神物以前民用<lb/>
聖人以此齊戒以神明其徳夫<lb/>
<pb n="68a"/>
　上明天地隂陽變化之道下察天下情偽利害之故<lb/>
　又以神靈之物明其吉凶之驗以前萬民之用使趨<lb/>
　善而去惡也洗心謂之齊防患謂之戒聖人以大易<lb/>
　之道齊心防戒使憂慮悔吝不及於己又能觀易道<lb/>
　至幽至微之處使天下之人不知其所以然而然也<lb/>
　<hi>胡</hi>剛柔變化自然之道也其體幽以逺故欲明之吉<lb/>
　凶悔吝自然之故也其用顯以近故欲察之蓍植而<lb/>
　知數龜動而知象神物也其用則得人而後興有思<lb/>
<pb n="68b"/>
　則與物雜故欲齊齊者所以齊不一之思有為則與<lb/>
　物敵故欲戒戒者所以警不虞之患齊可以入而致<lb/>
　一故其徳神戒可以出而蒞衆故其徳明<hi>龔</hi>
是故闔户謂之坤闢户謂之乾一闔一闢謂之變往來<lb/>
不窮謂之通見乃謂之象形乃謂之器制而用之謂之<lb/>
法利用出入民咸用之謂之神<lb/>
　凡物先蔵而後出故先坤而後乾坤閉蔵萬物乾吐<lb/>
　生萬物開閉相循隂陽遞至或陽變為隂開而更閉<lb/>
<pb n="69a"/>
　或隂變為陽閉而還開是之謂變須往則變來為往<lb/>
　須來則變往為來往來改變不有窮已恒得流通是<lb/>
　之謂通往來不窮者氣也氣漸積聚露見萌兆乃謂<lb/>
　之象言物體尚微也體質成形是謂器物言其著也<lb/>
　裁制其物而施用之垂為模範故謂之法以利而用<lb/>
　或出或入使民咸用之聖徳微妙故謂之神<hi>孔</hi>坤自<lb/>
　夏至以一隂右行萬物從之而入故曰闔户謂之坤<lb/>
　乾自冬至以一陽左行萬物從之而出故曰闢戸謂<lb/>
<pb n="69b"/>
　之乾坤闔則陽變而隂乾闢則隂變而陽故一闔一<lb/>
　闢謂之變闔者往也闢者來也一闔一闢往來相感<lb/>
　其機有不得息者故往來不窮謂之通氣聚而有見<lb/>
　故謂之象象成而有形故謂之器利用此道以動靜<lb/>
　出入而蚩蚩之民咸日用之莫知其然故謂之神七<lb/>
　者同出而異名其變化之道神之所為乎知闔闢變<lb/>
　通者明於天之道知利用出入民咸用之者察於民<lb/>
　之故乾天坤地而曰明於天之道者乾兼坤也闔闢<lb/>
<pb n="70a"/>
　以一嵗言之寒暑也以一日言之晝夜也以一身言<lb/>
　之出入之息生死之變也无闔則无闢无靜則无動<lb/>
　此歸蔵所以先坤歟<hi>朱</hi>
是故易有太極是生兩儀兩儀生四象四象生八卦八<lb/>
卦定吉凶吉凶生大業<lb/>
　極中也太極中之至歟易有太極四十有九合而為<lb/>
　一乎四象八卦具而未動謂之太極在人則喜怒哀<lb/>
　樂之未發者也隂陽匹也故謂之儀太極動而生陽<lb/>
<pb n="70b"/>
　陽極而靜生隂隂極復動而生陽始動靜者少也極<lb/>
　動靜者老也故生四象乾老陽也震坎艮少陽也坤<lb/>
　老隂也巽離兊少隂也故四象生八卦卦有爻爻有<lb/>
　位剛柔相交有當否故八卦定吉凶有吉凶則有利<lb/>
　害人謀用矣故生大業八卦定吉凶者開物也吉凶<lb/>
　生大業者成務也<hi>朱</hi>太極者一氣也天地未分之前<lb/>
　元氣混而為一一氣斯判是曰兩儀且不云乎天地<lb/>
　而云兩儀者何也蓋以兩儀則二氣始分天地則形<lb/>
<pb n="71a"/>
　象斯著以其始分兩儀儀體之儀故謂之兩儀也何<lb/>
　以明其然略試論之夫氣之上者輕清氣之下者重<lb/>
　濁輕清而圎者天之象也重濁而方者地之象也兹<lb/>
　乃上下未交之時但分其儀象耳若二氣交則天一<lb/>
　下而生水地二上而生火此則形之始也五行旣備<lb/>
　則生動植焉所謂在天成象在地成形也則知兩儀<lb/>
　乃天地之象天地乃兩儀之體也今畫天左旋者取<lb/>
　天一天三之位也畫地右旋者取地二地四之位也<lb/>
<pb n="71b"/>
　分而各有其處者蓋明上下未交之象也兩儀生四<lb/>
　象孔疏謂金木水火禀天地而有土則分王四季又<lb/>
　地中之别故惟云四象也其金木水火有形之物安<lb/>
　得為象哉孔氏失之逺矣又云易有四象所以示者<lb/>
　莊氏云四象謂六十四卦之中有實象有假象有義<lb/>
　象有用象也今於釋卦之象已破之矣何氏謂天生<lb/>
　神物聖人則之一也天地變化聖人效之二也天垂<lb/>
　象見吉凶三也河出圗洛出書聖人則之四也今謂<lb/>
<pb n="72a"/>
　此四事聖人易外别有其功非專易内之物何得稱<lb/>
　易有四象且又云易有四象所以示繫辭焉所以告<lb/>
　也然則象與辭相對之物辭旣謂爻卦之辭象謂爻<lb/>
　卦之象也上兩儀生四象七八九六之謂也諸儒有<lb/>
　謂七八九六今從以為義且七八九六四象疏家以<lb/>
　謂所以示之四象則愈失之甚也何哉夫七八九六<lb/>
　乃少隂少陽老隂老陽之位生八卦之四象非易所<lb/>
　以示四象也夫四象者其義有二一者謂兩儀所生<lb/>
<pb n="72b"/>
　之四象二者謂易有四象所以示之四象若天一地<lb/>
　二天三地四所以兼天五之變化上交下易四象備<lb/>
　具成數而後能生八卦矣於是乎坎離震兊居四象<lb/>
　之正位不云五象者以五无定位舉其四則五可知<lb/>
　矣天五上駕天一而下生地六下駕地二而上生天<lb/>
　七右駕天三而左生地八左駕地四而右生天九此<lb/>
　河圗四十有五數耳斯則兩儀所生之四象也所謂<lb/>
　易有四象所以示者若繫辭云吉凶者得失之象一<lb/>
<pb n="73a"/>
　也悔吝者憂虞之象二也變化者進退之象三也剛<lb/>
　柔者晝夜之象四也且孔氏疏云象之與辭相對之<lb/>
　物辭既謂爻卦之辭象謂爻卦之象也又上句云易<lb/>
　有四象所以示也下句云繫辭焉所以告也詳其吉<lb/>
　凶悔吝變化剛柔四者之象旣繫辭所陳則與爻卦<lb/>
　正恊其義也而又孔氏復引二儀所生之四象舉七<lb/>
　八九六之數則其義非也不亦失之甚乎五行成數<lb/>
　者水數六金數九火數七木數八也水居坎而生乾<lb/>
<pb n="73b"/>
　金居兊而生坤火居離而生巽木居震而生艮土居<lb/>
　四正而生乾坤艮巽共成八卦<hi>劉牧</hi>
是故法象莫大乎天地變通莫大乎四時縣象著明莫<lb/>
大乎日月崇髙莫大乎富貴備物致用立成器以為天<lb/>
下利莫大乎聖人探賾索隱鈎深致逺以定天下之吉<lb/>
凶成天下之亹亹者莫大乎蓍龜<lb/>
　法象莫大乎天地故定乾坤也變通莫大乎四時故<lb/>
　明六爻也縣象著明莫大乎日月故用坎離也積而<lb/>
<pb n="74a"/>
　崇髙者富貴也富貴然後與人共位食祿行道爻之<lb/>
　尊位是也故莫大乎富貴備百物以致民用立成器<lb/>
　如網罟耒耜之類以為天下利唯聖人能之象言先<lb/>
　王大人君子之所以者是也故莫大乎聖人天地鬼<lb/>
　神之奥幽賾隱伏深逺而難窮探取之搜索之鈎出<lb/>
　之使自至之以定吉凶之形以成亹亹之不已唯蓍<lb/>
　龜能之故莫大乎蓍龜聖人觀天地四時日月又考<lb/>
　之蓍龜而作易以通神明之徳以類萬物之情處崇<lb/>
<pb n="74b"/>
　髙之富貴備物致用立成器建卜筮然則通天下之<lb/>
　志定天下之業斷天下之疑非聖人其孰能之是以<lb/>
　成立兩間與天地並立故曰大哉聖人捨此而能覆<lb/>
　冐者未之有也<hi>朱</hi>天地日月四時天事也天事所不<lb/>
　及富貴者制之富貴所不制聖人通之聖人所不通<lb/>
　蓍龜決之<hi>坡</hi>
是故天生神物聖人則之天地變化聖人效之天垂象<lb/>
見吉凶聖人象之河出圖洛出書聖人則之<lb/>
<pb n="75a"/>
　天生神物謂蓍龜也天地變化謂四時也天垂象見<lb/>
　吉凶謂日月也河圖洛書謂象數也則者彼有物而<lb/>
　此則之也以則之為不足則效四時之變化效者彼<lb/>
　有法而此效之也又為變化者冥運而難知則又象<lb/>
　見吉凶之日月<hi>缺</hi>　縣象著明莫大乎日月至于彼<lb/>
　有象而此象之則盡矣<hi>缺</hi>　无可為之時則猶以為<lb/>
　未也至於河出圗洛出書然後作焉蓍植而龜動象<lb/>
　數之始也圗有象而書有法象數之終也至於有自<lb/>
<pb n="75b"/>
　然瑞應之圖書則聖人待者盡矣故孔子曰河不出<lb/>
　圗吾已矣夫嘆无是時也此之謂易有四象或以為<lb/>
　金木水火或以為七八九六葢河圗之一事也蓍一<lb/>
　根而百莖龜具八卦五行天地之數神物也天地變<lb/>
　化四時行焉萬物生焉日月五星天象也天不言示<lb/>
　之以象吉凶見矣河圗者九宫洛書五行效之者效<lb/>
　之以六爻之動故曰爻者效天下之動也象之者像<lb/>
　也故曰象也者象也於蓍龜圗書則之者大衍之數<lb/>
<pb n="76a"/>
　八卦五行作易者則之故乾坤坎離震巽艮兊三畫<lb/>
　之卦爻合皆九六七八凡數皆十五水六火七木八<lb/>
　金九五行之數具焉傳曰聖人以蓍龜而信天地四<lb/>
　時日月之象數以河圗洛書而信蓍龜之象數信矣<lb/>
　其不疑也於是乎作易<hi>朱</hi>則者則其无心而知吉凶<lb/>
　效者效其體一而周萬變象者象其不言而以象告<lb/>
　也<hi>坡</hi>諸儒謂河圗洛書出見於世伏羲因得之而畫<lb/>
　八卦案下繫辭曰古者包義氏之王天下也仰則觀<lb/>
<pb n="76b"/>
　象於天俯則觀法於地觀文與宜又近取諸身逺取<lb/>
　諸物於是始畫八卦以通神明之徳以類萬物之情<lb/>
　此八卦自是伏義觀天地取諸物而畫八卦也所謂<lb/>
　則之者則其時以行其事耳今鄭康成以春秋緯云<lb/>
　河圗有九篇洛書有二篇孔安國以為圗為八卦洛<lb/>
　書有九疇皆失之矣<hi>胡</hi>
易有四象所以示也繫辭焉所以告也定之以吉凶所<lb/>
以斷也<lb/>
<pb n="77a"/>
　易有四象聖人所以示吉凶也繫辭焉而命之所以<lb/>
　告吉凶也易於吉凶有以利言者有以情遷者有義<lb/>
　命當吉當凶當否當亨者一以貞勝而不顧非聖人<lb/>
　不能定也定之者所以斷之<hi>朱</hi>聖人取象以作易有<lb/>
　其象而無其辭示人以意而已聖人以後世為不足<lb/>
　知也故繫辭以告之定吉凶以斷之聖人之憂世深<lb/>
　矣<hi>坡</hi>四象有二説一説為天地自然相配水火金木<lb/>
　以為之象又有一説吉凶者得失之象悔吝者憂虞<lb/>
<pb n="77b"/>
　之象變化者進退之象剛柔者畫夜之象此易之道<lb/>
　有此四象所以示人之吉凶疏莊氏謂六十四卦之<lb/>
　中有實象有假象有義象有用象非也又何氏以天<lb/>
　生神物以下為四象亦非也<hi>胡</hi>
易曰自天祐之吉无不利子曰祐者助也天之所助者<lb/>
順也人之所助者信也履信思乎順又以尚賢也是以<lb/>
自天祐之吉无不利也<lb/>
　論四象之所生則曰易有太極謂四象之所以則曰<lb/>
<pb n="78a"/>
　易有四象示象之意伏義之事也繫辭以告定吉凶<lb/>
　以斷文王周公之事也告者辯利害以悟之斷者因<lb/>
　得失而治之若大有之上九自天祐之吉无不利所<lb/>
　謂繫辭焉而告之以吉凶大有之成卦以柔得位上<lb/>
　九大者之才也乘六五有孚之柔履信思乎順者也<lb/>
　而六五又能成之尚賢之時也故天以理而助順人<lb/>
　以情而助信此所以吉无不利知此則定之以吉凶<lb/>
　可知矣<hi>龔</hi>
<pb n="78b"/>
子曰書不盡言言不盡意然則聖人之意其不可見乎<lb/>
子曰聖人立象以盡意設卦以盡情偽繫辭焉以盡其<lb/>
言變而通之以盡利鼓之舞之以盡神<lb/>
　言之難論者不能盡形之於書意之難傳者不能盡<lb/>
　見之於言然則聖人之意終不可見於天下後世乎<lb/>
　夫有意斯有名有名斯有象意至賾也聖人於无形<lb/>
　之中建立有象因象而得名因名而得意則言之所<lb/>
　不能盡見者盡矣君子小人情偽而已矣情則相應<lb/>
<pb n="79a"/>
　偽則相違聖人陳卦以示之斷之以中正而君子小<lb/>
　人見然後著情去偽而其意誠矣繫之卦辭又繫之<lb/>
　爻辭以吉凶明告之與卦象相際則書之所不能盡<lb/>
　形者盡矣隂極變陽陽極變隂當變而變則通不變<lb/>
　則窮窮非通也變而通之則无所不利而道行矣鼓<lb/>
　舞者鼓之於此舞之於彼動止應節莫知其然横渠<lb/>
　曰辭不鼓舞則不足以盡神爻至於變通以盡利辭<lb/>
　至於鼓舞以盡神則聖人之意幾无餘藴矣<hi>朱</hi>聖人<lb/>
<pb n="79b"/>
　非不欲正言也以為有不可勝言者惟象為能盡之<lb/>
　孟軻之譬喻立象之小者也情偽臨吉凶而後見吉<lb/>
　凶見則情者自如而偽者敗矣卦者起吉凶之端也<lb/>
　辭約而義廣故能盡其言旣變而復通之則反覆於<lb/>
　萬物之間无遺利矣孰鼓之歟莫適為之則謂之神<lb/>
　<hi>坡</hi>
乾坤其易之緼邪乾坤成列而易立乎其中矣乾坤毁<lb/>
則无以見易易不可見則乾坤或㡬乎息矣<lb/>
<pb n="80a"/>
　緼言易之所蔵立言義之所立乾坤者立象之義成<lb/>
　列者設卦之位一乾一坤則謂之成列緼者所聚而<lb/>
　蔵也立者所倚以見也有乾而无坤則有見於上而<lb/>
　无見於下有坤而无乾則有見於下而无見於上是<lb/>
　之謂不成列不成列則乾坤之體不全而无以見易<lb/>
　易不可見則道之先後失序而事之本末不明所謂<lb/>
　乾坤者或㡬乎息矣<hi>龔</hi>乾坤成列則象爻變動緼於<lb/>
　其中乾坤體也象爻變動用也體毁則用不可見用<lb/>
<pb n="80b"/>
　不可見則體因是息矣<hi>朱</hi>緼畜也隂陽相緼而物生<lb/>
　乾坤者生生之祖也是故為易之緼乾坤之於易猶<lb/>
　日之於嵗也除日而求嵗豈可得哉故乾坤毁則易<lb/>
　不可見也易不可見則乾為獨陽坤為獨隂生生之<lb/>
　功息矣<hi>坡</hi>
是故形而上者謂之道形而下者謂之器化而裁之謂<lb/>
之變推而行之謂之通舉而錯之天下之民謂之事業<lb/>
　乾健也坤順也健順者意也謂之乾坤者名也乾竒<lb/>
<pb n="81a"/>
　坤偶者象也象成而著者形也形而上者謂之道變<lb/>
　通也形而下者謂之器執方也然則變而通者易之<lb/>
　道執方者易之器是故語道而至於不可象則名言<lb/>
　亡矣變通一也離而言之則二今天地之道一息不<lb/>
　留聖人化而裁之則謂之變故晝夜六時寒暑六氣<lb/>
　剛柔六位因其化裁以著其變之微故曰化而裁之<lb/>
　謂之變晝夜相推為一日寒暑相推為一嵗剛柔相<lb/>
　推為一卦推之則通故曰推而行之謂之通又曰剛<lb/>
<pb n="81b"/>
　柔相推變在其中矣知此則知變通一也舉此道而<lb/>
　錯諸天下謂之事業又曰通變之謂事知此則知事<lb/>
　業通變一也<hi>朱</hi>道者器之上逹者也器者道之下見<lb/>
　者也其本一也化之者道也裁之者器也推而行之<lb/>
　者一也<hi>坡</hi>
是故夫象聖人有以見天下之賾而擬諸其形容象其<lb/>
物宜是故謂之象聖人有以見天下之動而觀其㑹通<lb/>
以行其典禮繫辭焉以斷其吉凶是故謂之爻極天下<lb/>
<pb n="82a"/>
之賾者存乎卦鼓天下之動者存乎辭化而裁之存乎<lb/>
變推而行之存乎通神而明之存乎其人黙而成之不<lb/>
言而信存乎徳行<lb/>
　聖人見天下之至賾将以示人故擬諸其形容象其<lb/>
　八物之宜形一定也剛柔以立本也容變通也變通<lb/>
　以趨時也是故謂之象立象則卦也變通也在其中<lb/>
　矣聖人見天下之至動既觀其㑹通之時損益興禮<lb/>
　以行之矣又繫之辭以斷其疑曰如是而吉如是而<lb/>
<pb n="82b"/>
　凶是故謂之爻繫辭則變通在其中矣然則體易者<lb/>
　欲極天下之至賾者存乎卦可也存乎卦則見象矣<lb/>
　欲鼓天下之至動者存乎辭可也存乎辭則見變通<lb/>
　矣化而裁之其化有漸存乎爻之變可也推而行之<lb/>
　其利不窮存乎爻之通可也神而蔵用明而顯仁存<lb/>
　乎古之人可也革存乎湯武明夷存乎文王箕子復<lb/>
　存乎顔氏子故曰存乎其人黙而成之言不下帶而<lb/>
　道存者以心感心也存諸己也故曰不言而信存乎<lb/>
<pb n="83a"/>
　　徳行易至於存乎徳行則得意忘象我與聖人一也<lb/>
　　上繫終於黙而成之不言而信下繫終六辭語黙一<lb/>
　　也<hi>朱</hi>形而上者謂之道即乾之成象也形而下者謂<lb/>
　　之器即坤之效法也以剛柔則有體以奇耦則有數<lb/>
　　以左右則有方者形也形而上則為一隂一陽以至<lb/>
　　一剛一柔故謂之道形而下則為仁為義為禮樂以<lb/>
　　分則有守以實則有名故謂之器有道有器則乾坤<lb/>
　　全而易見故化而裁之謂之變易之與物化也推而<lb/>
<pb n="83b"/>
　　行之謂之通易之與時行也有道器以為體有變通<lb/>
　　以為用故舉而措之天下之民謂之事業<hi>龔</hi>
　<lb/>
　<lb/>
　<lb/>
　<lb/>
　<lb/>
　周易義海撮要卷七<lb/>
</p>
<p>
</p>
  </div>
</body>
</text>
</TEI>
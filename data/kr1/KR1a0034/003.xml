<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周易義海撮要卷三</head>
    <p>
<pb n="1a"/>
欽定四庫全書<lb/>
　周易義海撮要卷三　　　宋　李衡　撰<lb/>
䷔<hi>震下離上</hi>噬嗑亨利用獄<lb/>
　凡物之不親由有間也物之不齊由有過也齧而合<lb/>
　之所以通也刑克以通獄之利也<hi>注</hi>此卦自頥而得<lb/>
　頥二陽居外四隂在内今九四以一陽居三隂之中<lb/>
　如剛梗之物在於頥中必齧而後合<hi>胡</hi>所亨在刑獄<lb/>
　故不云元亨刑獄非大正之道故不言利貞<hi>代</hi>間隔<lb/>
<pb n="1b"/>
　者天下之大害也君臣父子親戚朋友之間有離貳<lb/>
　怨隙者蓋讒邪閒於其間除去之則合矣<hi>伊</hi>道之衰<lb/>
　物至於相噬以求合敎化則已晚矣故利用獄<hi>坡</hi>
彖曰頥中有物曰噬嗑噬嗑而亨剛柔分動而明雷電<lb/>
合而章柔得中而上行雖不當位利用獄也<lb/>
　剛柔分謂震剛在下離柔在上不相溷雜故動而顯<lb/>
　明明動雖各是一事合而不錯亂故事得彰著隂居<lb/>
　五位柔得中也既居上卦意在向進故云上行雖不<lb/>
<pb n="2a"/>
　當位所居陽位猶利用獄<hi>正</hi>物情不合則成獄訟窮<lb/>
　其情狀辨其辭㫖煩瀆口吻同夫咀嚼<hi>牧</hi>上行欲後<lb/>
　之人君法三皇五帝之道<hi>劉緯</hi>使醜類盡除而異方<lb/>
　會合<hi>臯</hi>三隂爻三陽爻剛柔分也柔得中而上行進<lb/>
　將安往大凡柔則言上行剛則言來柔下剛上定體<lb/>
　也剛來如訟无妄渙等九二為剛體本在上而來下<lb/>
　上行如晋睽鼎噬嗑等六五為柔體本在下今居五<lb/>
　位為上行<hi>石</hi>噬嗑自否來否之時剛柔不分天地閉<lb/>
<pb n="2b"/>
　塞九五之剛分而之初剛下柔也初六之柔分而之<lb/>
　五柔上行也剛柔分則上下交矣動而明則否塞通<lb/>
　矣雷動電明剛柔相交合一而成章則天地亨矣六<lb/>
　五柔中不當位也施於用獄无若柔中之為利蓋人<lb/>
　君止於仁不以明斷稱以臯陶寧失不經曾子哀矜<lb/>
　而勿喜之言觀之則不在明斷審矣<hi>朱</hi>
象曰雷電噬嗑先主以明罰勅法<lb/>
　取可畏之義<hi>正</hi>雷震電照則萬物不能懷邪<hi>侯</hi>專威<lb/>
<pb n="3a"/>
　不明則虐而不察專明不威則察而不斷<hi>薄</hi>雷電相<lb/>
　隨有相合之義<hi>石</hi>明其罰之輕重使人曉然易避效<lb/>
　電之明正其法令以警懈惰效雷之動<hi>朱</hi>
初九屨校滅趾无咎象曰屨校滅趾不行也<lb/>
　居无位之地以處刑初受刑而非治刑者也過始於<lb/>
　微法始於薄桎其行也足懲而已<hi>注</hi>初剛而趨下小<lb/>
　人之性欲動而无應故不得行是桎梏于獄者<hi>牧</hi>為<lb/>
　屨校以桎其足使止而思其過初九以陽明震懼能<lb/>
<pb n="3b"/>
　思以止過故无咎上九不能思所以有滅耳之凶<hi>石</hi>荀<lb/>
　卿曰菲䋽屨䋽枲也尚書大傳曰唐虞象刑上刑赭衣<lb/>
　中刑雜屨雜屨即傳所謂藨蒯之屨要之中刑之屨<lb/>
　或菲或䋽或藨或蒯皆草為之疑古者制為菲屨赭<lb/>
　衣當刑者服之以示愧恥屨校没足使止而不行小<lb/>
　懲大戒所以无咎<hi>朱</hi>
六二噬膚滅鼻无咎象曰噬膚滅鼻乗剛也<lb/>
　齧噬者刑克之謂處中得位所刑者當故曰噬膚膚<lb/>
<pb n="4a"/>
　柔脆之物刑未盡道噬過其分故滅鼻然刑得所疾<lb/>
　故无咎<hi>注</hi>噬膚刑其皮膚鞭笞之刑也文之太深至<lb/>
　劓而不以為咎以滅趾而不悛也<hi>牧</hi>初九過惡之小<lb/>
　人已乗其剛非專尚深刻<hi>胡</hi>二居中得正則罪易服<lb/>
　故取膚之義<hi>伊</hi>以隂居隂性刻而又乗剛施之於人<lb/>
　張湯杜周之流无可咎者當位故也<hi>房</hi>
六三噬腊肉遇毒小吝无咎象曰遇毒位不當也<lb/>
　履非其位刑人不服且生毒怨承四而不乗剛刑不<lb/>
<pb n="4b"/>
　侵順故小吝无咎<hi>注</hi>柔僭剛位以之刑物如噬腊遇<lb/>
　毒而未傷懷懼而不果刑也<hi>子</hi>三四俱失位相齧以<lb/>
　三噬四以柔齧剛其刑必難<hi>陸</hi>三處下體而无位吏<lb/>
　之小者也常懼而弗能果敢得无咎者以内含章明<lb/>
　能无成而有終<hi>牧</hi>六三以不中不正之行而刑人人<lb/>
　无有服從之者然以柔順之質應於上九剛明之人<lb/>
　能辨明邪正審察獄情所以終无咎<hi>胡</hi>馬融以腊肉<lb/>
　為晞陽之肉上九剛陽契其象矣<hi>昭素</hi>
<pb n="5a"/>
九四噬乾胏得金矢利艱貞吉象曰利艱貞吉未光也<lb/>
　雖體陽爻為隂之主履不獲中居非其位物亦不服<lb/>
　然得剛直利於艱貞未盡通理之道<hi>注</hi>肉有骨謂之<lb/>
　胏<hi>陸績</hi>三來噬四四反噬三以上噬下以剛噬隂得<lb/>
　剛直也<hi>陸</hi>史之大者也居臣位之極履近乎危又獄<lb/>
　事不可輕慢故艱貞則吉<hi>牧</hi>以陽居隂失位刑人其<lb/>
　道未光不能以德服人也<hi>石</hi>以剛直之道刑於人非<lb/>
　艱難於正則不吉其亦未為光也<hi>王逢</hi>胏横渠謂五<lb/>
<pb n="5b"/>
　六五柔中有剛比腊為易比膚為難九四剛直往必<lb/>
　克之然動而不正艱貞乃吉噬嗑取上下相噬用刑<lb/>
　難易耳卦五不以君位言者六人君不以聽訟為主<lb/>
　君道不可以柔為恒君不可遯明夷失君之則天王<lb/>
　出居于鄭書出君不可旅也决獄非人君之職若以<lb/>
　五為君則二大夫三公四侯相噬何哉<hi>朱</hi>四剛而明<lb/>
　體陽而居柔剛明則傷於果居柔則守不固故戒以<lb/>
　利艱貞則吉也未光者不得中故也<hi>伊</hi>
<pb n="6a"/>
六五噬乾肉得黄金貞厲无咎象曰貞厲无咎得當也<lb/>
　黄中也金剛也以隂處陽以柔乗剛物亦不服然處<lb/>
　得尊位以柔乗剛居中而能行其戮者也已雖不正<lb/>
　而刑戮得當故貞厲无咎<hi>注</hi>二先噬己巳往噬之位<lb/>
　雖不當刑已得當是以无咎<hi>陸</hi>六二至六五俱有噬<lb/>
　之文六二以隂居隂得位故刑人而服餘皆失位故<lb/>
　有難服之義皆不全美不能期於无刑而以刑服人<lb/>
　其道豈善乎哉<hi>石</hi>五以柔居尊為噬嗑之主處剛得<lb/>
<pb n="6b"/>
　中内含陽明能斷大事者也獄成于已成則决之不<lb/>
　可不畏慎能正而懼之則不輕用矣<hi>牧</hi>以五噬上噬<lb/>
　之亦難於剛為得中故噬之而服物至於噬而後合<lb/>
　德下衰矣故四之剛直上九之剛未免於噬夫子曰<lb/>
　必也使无訟乎叔向曰三辟之興皆興於叔世聖人<lb/>
　之意深矣<hi>朱</hi>四居大臣之位居中處剛而四輔之得<lb/>
　黄金也<hi>伊</hi>
上九何校滅耳凶象曰何校滅耳聦不明也<lb/>
<pb n="7a"/>
　不慮惡積及首非誡滅耳非懲凶莫甚焉<hi>注</hi>何擔也<lb/>
　<hi>正</hi>為五所何據五應三欲盡滅坎上體坎為耳故曰<lb/>
　滅耳<hi>荀</hi>
䷕<hi>離下艮上</hi>賁亨小利有攸往<lb/>
　剛柔二象交相文飾柔來文剛故得亨通以剛上文<lb/>
　柔不得中正故不能大有所往<hi>正</hi>離為日天文也艮<lb/>
　為石地文也猶人君以剛柔仁義之道飾其德<hi>鄭</hi>離<lb/>
　自外來而柔得正故亨艮反於上而剛失中故小利<lb/>
<pb n="7b"/>
　有攸往<hi>陸</hi>小當作不<hi>郭</hi>賁本泰也坤之上六來居於<lb/>
　二以一柔而文二剛則柔得中而亨九二分而往於<lb/>
　上以一剛而文二柔剛不得中而柔得中小者之利<lb/>
　也柔來文剛而得中分剛上而文柔柔者亦得中上<lb/>
　下相文而不失中則賁也非過飾也<hi>朱</hi>
彖曰賁亨柔來而文剛故亨分剛上而文柔故小利有<lb/>
攸往天文也文明以正人文也觀乎天文以察時變觀<lb/>
乎人文以化成天下<lb/>
<pb n="8a"/>
　剛柔交錯而成文天文也止物不以威武而以文明<lb/>
　人文也觀天文則時變可知觀人文則化成可為<hi>注</hi>
　人文詩書禮樂之謂時變若四月純陽用事隂在其<lb/>
　中而靡草死十月純隂用事陽在其中而薺麥生是<lb/>
　也<hi>正</hi>隂陽之氣與政通政失於下則二氣乖於上聖<lb/>
　人察時變修政和民以消其變也<hi>石</hi>天文也上脫剛<lb/>
　柔交錯四字<hi>徐氏</hi>父剛子柔君剛臣柔夫剛婦柔朋<lb/>
　友者剛柔之合長幼者剛柔之序五者交錯粲然成<lb/>
<pb n="8b"/>
　文天理也非人為也上下内外尊卑貴賤其文明而<lb/>
　不亂各當其分而止矣文明以止則禍亂不生災害<lb/>
　不作故日月軌道五星順序萬物自遂天文人文其<lb/>
　理一也<hi>朱</hi>
象曰山下有火賁君子以明庶政无敢折獄<lb/>
　處賁之時止物以文明不可以威刑<hi>注</hi>庶政失而至<lb/>
　於獄訟必也使無訟乎<hi>牧</hi>獄訟至幽隠有剛明之德<lb/>
　則可賁之象其明不遠故聖人戒之<hi>胡</hi>諸卦有離象<lb/>
<pb n="9a"/>
　者多以刑獄言之此象文明化治之卦聖人戒之恐<lb/>
　人惑也<hi>代</hi>居上而峻且明則下病於太察當先照其<lb/>
　本原<hi>孫坦</hi>
初九賁其趾舍車而徒象曰舍車而徒義弗乗也<lb/>
　以剛處下居於无位弃於不義安於徒歩以從其志<lb/>
　<hi>注</hi>初在四軒車之象四德不順故義不乗舍四處下<lb/>
　徒歩之象<hi>陸</hi>居下无位乗則僭矣素貧賤行乎貧賤<lb/>
　行而宜之之義也<hi>牧</hi>處賁之時六爻須交相賁飾初<lb/>
<pb n="9b"/>
　本應四恐九三為㓂二近而无應從二是乗車近而<lb/>
　安應四是徒行遠而勞茍非其義寧就勞而舍安<hi>石</hi>
　民之象舍車不乗得居下之理亦賁之道<hi>陳</hi>
六二賁其須象曰賁其須與上興也<lb/>
　與三俱无應而比焉循其所履以附於上<hi>注</hi>柔而位<lb/>
　卑依剛以成文<hi>子</hi>上无正應未可以往與九三合志<lb/>
　同心以興起也<hi>胡</hi>須待也三與已從俱得其賁故曰<lb/>
　賁其須也<hi>牧</hi>賁之一卦柔來文剛在於六二須坤之<lb/>
<pb n="10a"/>
　上六來而成文故曰賁其須與上興也<hi>侁</hi>賁由兩爻<lb/>
　之變二實賁主飾物不能大變因其質而加飾須隨<lb/>
　頥而動與上同興其動係於所附而已善惡不與焉<lb/>
　賁之象也<hi>伊</hi>
九三賁如濡如永貞吉象曰永貞之吉終莫之陵也<lb/>
　處下體之極居得其位與二相文又得其潤永保其<lb/>
　貞物莫之陵吉孰甚焉<hi>注</hi>剛以得位兩柔附之賁然<lb/>
　而文濡然而沃其潤雖阻它應履位相保可以守正<lb/>
<pb n="10b"/>
　而獲吉<hi>子</hi>三接上體始相賁飾故曰賁如濡變也上<lb/>
　下交相賁飾則能變其體而成文假物相飾不固則<lb/>
　散永貞則吉<hi>牧</hi>二三非應而相親惟不犯非禮能守<lb/>
　正道則物莫之陵<hi>石</hi>賁如自飾濡如六二飾之剛上<lb/>
　柔下各得其正柔之正者又麗而柔焉二待上而興<lb/>
　不足以稱吉<hi>介</hi>二柔文一剛上下交賁賁之盛也<hi>伊</hi>
　三賁將變動而失正則上自外而陵之<hi>朱</hi>
六四賁如皤如白馬翰如匪㓂婚媾象曰六四當位疑<lb/>
<pb n="11a"/>
也匪宼婚媾終无尤也<lb/>
　有應於初為三所閡欲静則欽初之應欲進則懼三<lb/>
　之難故或飾或素内懷疑懼鮮絜其馬翰如以待三<lb/>
　為剛猛未可輕犯匪宼乃婚終无尤也<hi>注</hi>非三為宼<lb/>
　乃與初為婚若待匪有宼難乃為婚媾則无尤<hi>正</hi>得<lb/>
　位有應賁而成文故絜其儀白其馬欲翰如而速往<lb/>
　也<hi>子</hi>初九為應義不乗車四慕之愈切初髙其絜白<lb/>
　之道欲飛翔而來也<hi>陸</hi>六四之柔下賁初九賁如也<lb/>
<pb n="11b"/>
　初九之剛上賁六四純白相飾也純白无偽誰能間<lb/>
　之<hi>朱</hi>
六五賁于丘園束帛戔戔吝終吉象曰六五之吉有喜<lb/>
也<lb/>
　六五處得尊位為賁之主若施華飾於輿服宫室之<lb/>
　物則大道損害若每事素質與丘園相似則不繁費<lb/>
　帛乃衆多初儉約必吝終吉而有喜也<hi>正</hi>上九有止<lb/>
　静篤實之德五能以戔戔之帛敦而聘之<hi>陸</hi>二有文<lb/>
<pb n="12a"/>
　明之德待聘而行難進故吝束帛非豐以聘丘園之<lb/>
　士故為盛多<hi>牧</hi>居賁之時須一隂一陽交相賁飾六<lb/>
　五下无應與六四相近四亦隂爻故比於上九上九<lb/>
　居卦外无位之地丘園之象束帛得禮之中但賁于<lb/>
　所近吝狹之道<hi>石</hi>丘園敦實之地使天下知務農重<lb/>
　榖之事則國用豐阜又當吝嗇節用故終獲吉<hi>胡</hi>戔<lb/>
　戔損少儉而用禮未失中也<hi>介</hi>丘墟園林質素之象<lb/>
　比卦有孚盈缶亦著信於質素之事也<hi>代</hi>丘園僻陋<lb/>
<pb n="12b"/>
　无人之地五上俱无應兩窮而无歸則薄禮足以相<lb/>
　縻<hi>坡</hi>隂陽得位曰喜上來賁五陽得位而正喜豈偽<lb/>
　為哉<hi>朱</hi>
上九白賁无咎象曰白賁无咎上得志也<lb/>
　飾終反素而无患憂得志也<hi>注</hi>守志任真得其本性<lb/>
　居上得志<hi>正</hi>繪事後素居上而能正五彩也<hi>牧</hi>居于<lb/>
　卦外不與内爻交相賁飾修誠不事外飾者也<hi>石</hi>以<lb/>
　君言之自有為以至无為<hi>胡</hi>延山林之人來素士之<lb/>
<pb n="13a"/>
　言以飾其政故上得志也<hi>干</hi>剛之文柔柔來附之以<lb/>
　人從賁者也陽得志而隂聽命故曰白賁受賁莫如<lb/>
　白<hi>坡</hi>
䷖<hi>坤下艮上</hi>剥不利有攸往<lb/>
　隂長變剛陽剛剥落小人既長不利有往<hi>注</hi>陽不可<lb/>
　全消消必息隂不可久盈盈必虛順其勢而止乎外<lb/>
　以俟其復也<hi>陸</hi>
彖曰剥剥也柔變剛也不利有攸往小人長也順而止<lb/>
<pb n="13b"/>
之觀象也君子尚消息盈虛天行也<lb/>
　觀上形象不敢顯其剛直順而止約之隨消息盈虛<lb/>
　以行其道逐時消息盈虛天道之所以行也<hi>正</hi>小人<lb/>
　方盛不可逆止觀此卦象順而止之使不為害可也<lb/>
　<hi>牧</hi>尚消息盈虛與天地合德四時合序也<hi>介</hi>天為剛<lb/>
　德猶不干時小人道長當慕尚天時之行也<hi>緯</hi>剥言<lb/>
　柔變剛夬言剛決柔如姤不言復而言遇以言君子<lb/>
　道尊小人莫能勝也於剥剥下脫落字<hi>郭</hi>
<pb n="14a"/>
象曰山附於地剥上以厚下安宅<lb/>
　厚下者牀不見剥安宅者物不失處治剥之道也<hi>注</hi>
　山本髙峻附地剥之象<hi>正</hi>下不可制厚順於下因而<lb/>
　安宅之不敢遷也<hi>子</hi>山以地為基國以民為本民厚<lb/>
　則君得安其大寶矣<hi>牧</hi>行葦之詩可謂厚下上不見<lb/>
　剥可必安宅<hi>介</hi>萬物盡落惟山在地下之厚者莫如<lb/>
　地物之安者莫如山<hi>薛</hi>山附入於地春秋書沙麓崩<lb/>
　正附剥象<hi>楊</hi>山剥而附於地則其下厚矣<hi>朱</hi>
<pb n="14b"/>
初六剥牀以足蔑貞凶象曰剥牀以足以滅下也<lb/>
　剥牀之足剛隕柔長下道始滅正削而凶來也<hi>注</hi>譬<lb/>
　下吏剥國政令民失所安遂能害政<hi>陸</hi>蔑盡也言初<lb/>
　六剥初九一爻之盡也貞非元亨利貞之正滅下言<lb/>
　滅初九者也<hi>石</hi>足民之象小人得位先剥於民本既<lb/>
　弱則君子正道微蔑不行<hi>胡</hi>亂世小民蔑无君上之<lb/>
　敎化如紂之民比屋可誅<hi>緯</hi>
六二剥牀以辨蔑貞凶象曰剥牀以辨未有與也<lb/>
<pb n="15a"/>
　足與牀分辨之處漸近人身蔑謂微蔑<hi>正</hi>以斯為德<lb/>
　物所棄也<hi>注</hi>牀梐在第足之間<hi>崔</hi>象國之名器以辯<lb/>
　上下由輕以名器與小人<hi>陸</hi>茵蓆之類初二俱言貞<lb/>
　凶隂方浸長君子宜避小人不可固其所守<hi>牧</hi>六二<lb/>
　本陽為隂所剥上下皆小人誰相與之<hi>石</hi>君民之間<lb/>
　臣之位也<hi>胡</hi>
六三剥之无咎象曰剥之无咎失上下也<lb/>
　與上為應羣隂剥陽我獨協焉失上下二隂雖處剥<lb/>
<pb n="15b"/>
　可以无咎<hi>注</hi>志在於陽不為凶害小人之出其類者<lb/>
　<hi>陸</hi>如東漢之吕彊是也<hi>伊</hi>上九不當位其勢微弱不<lb/>
　能相應而有為失上也衆隂並進初二既剥三安得<lb/>
　免然義則无咎非特立不懼者乎<hi>朱</hi>
六四剥牀以膚凶象曰剥牀以膚切近災也<lb/>
　剥道浸長物將失身豈唯削正靡所不凶<hi>注</hi>膚謂薦<lb/>
　蓆剥於大臣之象近身與君<hi>崔</hi>牀有茵蓆猶國有近<lb/>
　倖用近倖剥政令最為切近之災<hi>陸</hi>四居臣位之極<lb/>
<pb n="16a"/>
　懷剥陽之志已過乎中剥極必復必反為陽之所剥<lb/>
　是自履其凶故直云凶也<hi>牧</hi>
六五貫魚以宫人寵无不利象曰以宫人寵終无尤也<lb/>
　駢頭相次若貫穿之魚衆隂之象處得尊位為剥之<lb/>
　主宫人被寵不害正事以此待衆隂无所不利<hi>注</hi>得<lb/>
　中承陽反正羣小<hi>子</hi>魚在水難制貫而持之可為鼎<lb/>
　俎之實宧寺之屬剥陽之明著者也寵以金帛任以<lb/>
　宫閫之事茍不及政事何有不利无不利之事非无<lb/>
<pb n="16b"/>
　所不利也<hi>陸</hi>隂居君位故不言剥是長君子之道而<lb/>
　消小人者然體未異羣隂羣隂緫凑于已故稱貫魚<lb/>
　以宫人寵也<hi>牧</hi>寵均則勢分分則害淺豈以自安亦<lb/>
　以安人故无不利<hi>坡</hi>下制衆隂若貫魚然咸順於上<lb/>
　以宫人寵之使尊卑有序厚恩錫予不及以政寵均<lb/>
　則勢分不及以政則无權<hi>朱</hi>剥及君位凶可知矣故<lb/>
　不言剥而别設義以開小人遷善之門聖人之意深<lb/>
　切之至<hi>伊</hi>
<pb n="17a"/>
上九碩果不食君子得輿小人剥廬象曰君子得輿民<lb/>
所載也小人剥廬終不可用也<lb/>
　處卦之終獨全不落故果至于碩而不見食君子居<lb/>
　之則為民覆䕃小人用之則剥下所庇<hi>注</hi>小人處此<lb/>
　位則徹民廬舍小人終不可用為君也<hi>正</hi>果實為陽<lb/>
　不見食者葉為之蔽上九不見剥三五為之蔽九處<lb/>
　上而衆隂戴之得輿之象君子所以蔽小人今隂剥<lb/>
　陽是小人自壞其廬上九處剥之極當以剛直止之<lb/>
<pb n="17b"/>
　不可復用<hi>牧</hi>聖人存此一爻所以庇民<hi>石</hi>少康以一<lb/>
　旅而興滅浞羿而復其宇<hi>陳</hi>亂極思治君子者衆所<lb/>
　願戴小人當剥之極則剥廬矣无所容其身廬取在<lb/>
　上之象<hi>伊</hi>上九剥而為六小人用事自徹其庇<hi>朱</hi>
䷗<hi>震下坤上</hi>復亨出入无疾朋來无咎反復其道七日來<lb/>
復利有攸往<lb/>
　陽氣反復而得亨通出則剛長入則陽反理會其時<lb/>
　故无疾病衆陽朋聚而來則无咎也反之與復不可<lb/>
<pb n="18a"/>
　過遠七日來復乃合於道陽氣方長往則小人道消<lb/>
　<hi>正</hi>臨九二爻體在兊兊隂卦也有陽消之象焉故稱<lb/>
　八月有凶戒之也復卦初爻體震震陽卦有陽息之<lb/>
　象焉故稱七日來復喜之也兊在西方月生於西兊<lb/>
　象得八故曰八月戒在遠也震在東方日生於東震<lb/>
　象得七故曰七日喜於近也七八主静故於彖象言<lb/>
　之<hi>陸</hi>反藏於地下入也動而上長出也无疾者動以<lb/>
　順時也朋來无咎明君子之進欲衆也<hi>石</hi>陽氣有生<lb/>
<pb n="18b"/>
　物之心入于地中出于地上物无違之與疾害之者<lb/>
　也<hi>胡</hi>復者纔一陽反下而動臨泰大壯夬乾之象尚<lb/>
　隠而曰朋來何耶此見聖人慶隂剥而欲陽伸之亟<lb/>
　<hi>孫</hi>出入无疾害之者喜陽氣之復勉之之辭朋來无<lb/>
　罪咎之者欲衆陽漸進誘之之意<hi>房</hi>來於内為入<hi>伊</hi>
彖曰復亨剛反動而以順行是以出入无疾朋來无咎<lb/>
反復其道七日來復天行也利有攸往剛長也復其見<lb/>
天地之心乎<lb/>
<pb n="19a"/>
　入則為反出則剛長<hi>注</hi>反之與復得合其道陽絶之<lb/>
　後不過七日復生此天地自然之理故曰天行也天<lb/>
　地養萬物以静為心不為而物自為不生而物自生<lb/>
　寂然不動此天地之心也雷在地下息而不動静寂<lb/>
　之義與天地之心相似諸儒謂五月一隂生十一月<lb/>
　一陽生凡七月欲見陽長須遠故變而言日輔嗣謂<lb/>
　剥盡至來復經七日若從五月言之何得云始盡也<lb/>
　臨卦亦是陽長何以稱八月案易緯稽覽圖云卦氣<lb/>
<pb n="19b"/>
　起中孚故離坎震兊各主一方餘六十卦卦有六爻<lb/>
　爻别主一日凡三百六十日餘有五日四分日之一<lb/>
　者每日分為八十分五日分為四百分四分日之一<lb/>
　又為二十分是四百二十分六十卦分之六七四十<lb/>
　二卦各得七分是每卦得六日七分剥卦陽氣之盡<lb/>
　在於九月之末十月純坤用事坤卦有六日七分坤<lb/>
　卦之盡則復卦陽來是從剥盡至陽來復隔坤一卦<lb/>
　六日七分舉成數言之反復者出入之義反謂入而<lb/>
<pb n="20a"/>
　倒反復謂既反之後復而向上<hi>正</hi>陽上出君子道長<lb/>
　也隂下入小人道消也七日七月也豳詩一之日周<lb/>
　之正月二之日周之二月古人呼月為日明矣<hi>侯</hi>復<lb/>
　冬至之卦陽起初九為天地心萬物所始吉凶之先<lb/>
　<hi>荀</hi>陽反於下而復其所出而動以順行出入於无閒<lb/>
　何疾之有<hi>子</hi>五隂在上微陽之氣動於下惟以順而<lb/>
　行乃全其動<hi>石</hi>一陽之生潛于地中雖未發見然生<lb/>
　物之心於此可見<hi>胡</hi>七日者非坤之七日坤為十月<lb/>
<pb n="20b"/>
　卦卦氣起中孚太𤣥中首見之中孚十一月六日七<lb/>
　分之後復卦用事復七日六分之後屯卦用事它皆<lb/>
　倣此<hi>李畋</hi>
象曰雷在地中復先王以至日閉闗商旅不行后不省<lb/>
方<lb/>
　方事也冬至隂之復夏至陽之復復則寂然大静先<lb/>
　王則天地而行動復則静行復則止事復則无事也<lb/>
　<hi>注</hi>陽復于内隂反于外外不能侵内先王於陽氣始<lb/>
<pb n="21a"/>
　生之日閉闗以却外夷君子尚義小人專利故使商<lb/>
　旅不行雷入地中聲敎未顯故不省方<hi>牧</hi>復卦只取<lb/>
　冬至陽復為主夏至則否<hi>昭素</hi>王者慎三微之月況<lb/>
　至日乎<hi>全</hi>夏至一隂復姤不言者抑隂害也<hi>房</hi>雷在<lb/>
　地中陽微而未發安静以養之然後能長<hi>伊</hi>動復於<lb/>
　静<hi>朱</hi>復者變易之際<hi>坡</hi>
初九不遠復无祗悔元吉象曰不遠之復以修身也<lb/>
　最處復初始復者也復之不速遂至迷凶<hi>注</hi>韓氏云<lb/>
<pb n="21b"/>
　祗大也不遠復者以能修正其身有過則改也<hi>正</hi>祗<lb/>
　適也以未知幾適足為悔知適為悔復之則无<hi>陸</hi>難<lb/>
　止始動利害之心須起吉凶之兆不无起而能復則<lb/>
　去道不遥<hi>昭素</hi>祗抵也馬融音之是初動不正不正則<lb/>
　抵于悔顔子有不善未嘗不知知之未嘗復行故夫子<lb/>
　賛之曰顔氏之子其殆庶幾乎<hi>朱</hi>
六二休復吉象曰休復之吉以下仁也<lb/>
　上无陽爻以疑其親在初之上而附順之親仁善鄰<lb/>
<pb n="22a"/>
　復之休也<hi>注</hi>以卦言之陽反為主以爻言之陽以進<lb/>
　為復初九是也隂以退為復六二六三六四是也隂<lb/>
　以退為復故六二乗初有下初之意<hi>介</hi>休息也六二<lb/>
　不動即止于中正所謂吉祥止止也初九知幾知至<lb/>
　至之者也<hi>朱</hi>復者復於禮而已復禮則為仁<hi>伊</hi>以隂<lb/>
　居隂不争之至<hi>坡</hi>
六三頻復厲无咎象曰頻復之厲義无咎也<lb/>
　處下體之終雖愈上六之迷已失復遠是以蹙也蹙<lb/>
<pb n="22b"/>
　而求復未至於迷雖危无咎<hi>注</hi>守常之義得无咎也<lb/>
　<hi>正</hi>三失位故頻動而之正故无咎<hi>虞</hi>過中失正以遠<lb/>
　初復失位為厲復則无咎<hi>陸</hi>懼而能悛其惡者也<hi>牧</hi>
　頻水厓也六三厥初妄動自厓而反於義為得困而<lb/>
　學之者也叔孫病不能相禮退而學禮之爻<hi>朱</hi>
六四中行獨復象曰中行獨復以從道也<lb/>
　上下各有二隂處中得位而應於初獨得所復順道<lb/>
　而反物莫之犯<hi>注</hi>旁四隂暗昧不見幾微之理惟初<lb/>
<pb n="23a"/>
　九陽明見於復道六四獨能應之故曰以從道也<hi>石</hi>
　不言吉凶者初力甚微不足以相援无可濟之理不<lb/>
　欲言獨從道而必凶以隂居隂柔弱甚矣雖有從陽<lb/>
　之志終不克濟非无咎也<hi>伊</hi>
六五敦復无悔象曰敦復无悔中以自考也<lb/>
　居厚則无怨履中則可以自考雖不及休復之吉悔<lb/>
　可免也<hi>注</hi>以柔體厚以中用順亦足自成<hi>陸</hi>考者窮<lb/>
　其理而盡於性也<hi>子</hi>考自省考能以中道自考則動<lb/>
<pb n="23b"/>
　作不離於中<hi>介</hi>以中道察已之思慮有不善未嘗不<lb/>
　復於善<hi>胡</hi>
上六迷復凶有災眚用行師終有大敗以其國君凶至<lb/>
于十年不克征象曰迷復之凶反君道也<lb/>
　最處復後以迷求復用之行師難以有克用之於國<lb/>
　則反君道大敗乃復量斯勢也雖復十年未能征也<lb/>
　<hi>注</hi>坤為衆故曰用行師陽息上升必消羣隂故終有<lb/>
　大敗國君謂初受命復道當從下升今上六行師王<lb/>
<pb n="24a"/>
　誅必加故曰以其國君凶<hi>荀</hi>庶事之敗終猶可復師<lb/>
　舉其大也以其國君凶任帥由君也陽生在下上六<lb/>
　反以隂居上反君道也<hi>牧</hi>以之行師必敗以之為國<lb/>
　必凶雖改過悔復十年亦不克行如桀紂幽厲卒不<lb/>
　省悟至于亡國反君道也<hi>石</hi>災自外至眚自内作自<lb/>
　外而至蓋所招也君當從天下之善迷不復善反君<lb/>
　之道<hi>伊</hi>
䷘<hi>震下乾上</hi>无妄元亨利貞其匪正有眚不利有攸往<lb/>
<pb n="24b"/>
　剛為内主動而能健下无敢詐偽虛妄若行不依正<lb/>
　道則有眚<hi>注</hi>乾上震下天威下行物皆絜齊不敢虚<lb/>
　妄<hi>何妥</hi>雷動天行物皆无妄二五又以中正相應无<lb/>
　妄之明者也<hi>陸</hi>人改其過中之行則无妄故復後有<lb/>
　无妄<hi>石</hi>世之无妄者莫過耕稼之事故六爻得失皆<lb/>
　以取喻<hi>陳</hi>
彖曰无妄剛自外來而為主於内動而健剛中而應大<lb/>
亨以正天之命也其匪正有眚不利有攸往无妄之往<lb/>
<pb n="25a"/>
何之矣天命不祐行矣哉<lb/>
　為主震震動乾健應五有妄之道滅无妄之道成天<lb/>
　之敎命何可犯也居不可有妄之時而欲以不正往<lb/>
　天命之所不祐<hi>注</hi>行矣哉不可行者也<hi>子</hi>剛謂乾也<lb/>
　主謂震也自外謂五應於下也為主於内言二得位<lb/>
　也動而健則能行剛中而應則能通故曰大亨以正<lb/>
　天之命也<hi>牧</hi>下卦本是三隂隂為柔邪初九一爻自<lb/>
　外來消去隂邪乃得无妄<hi>石</hi>无妄天理也有妄人欲<lb/>
<pb n="25b"/>
　也人本无妄因欲有妄去其人欲動静語黙无非天<lb/>
　理動非我也其動也天故曰无妄易言剛中而應者<lb/>
　五師臨萃升无妄也大亨以正者三萃臨无妄也獨<lb/>
　无妄言天之命者剛自外來而為主於内也剛自外<lb/>
　來可也安能必其為主於内動而健可也安能使剛<lb/>
　中而必應以正而至於大亨乎非天命不能也天命<lb/>
　即天理非人為也<hi>朱</hi>
象曰天下雷行物與无妄先王以茂對時育萬物<lb/>
<pb n="26a"/>
　與辭也猶皆也茂盛也對時育物莫盛於斯<hi>注</hi>對當<lb/>
　也以此无妄盛事當其无妄之時育養萬物<hi>正</hi>與者<lb/>
　助也物之无妄者天則祐助之<hi>牧</hi>與相與為无妄聖<lb/>
　人在上專以剛直為治天下之人皆不敢為无妄<hi>石</hi>
　欽授人時茂對時育萬物<hi>介</hi>與絶句物物相與以應<lb/>
　雷行<hi>胡旦</hi>言羣動之中與无妄而不與有妄者<hi>薛</hi>物<lb/>
　與我皆无妄也<hi>坡</hi>茂勉對濟也勉濟斯時容養萬物<lb/>
　而已<hi>坡</hi>
<pb n="26b"/>
初九无妄往吉象曰无妄之往得志也<lb/>
　體剛處下以貴下賤行不犯妄故往得其志<hi>注</hi>初為<lb/>
　動主動而應天不妄者也<hi>陸</hi>往則吉者謂與四同志<lb/>
　<hi>牧</hi>君子退處衆人之下修已待時可謂无妄<hi>陳</hi>誠之<lb/>
　於物无不動者以之修身則身正以之治事則事得<lb/>
　其理以之臨人則人感而化无往而不得志也<hi>伊</hi>
六二不耕穫不菑畬則利有攸往象曰不耕穫未富也<lb/>
　不發首而耕在後穫刈不菑發新田治其畬熟之地<lb/>
<pb n="27a"/>
　為臣代終之義事既闕初不擅其美故云未富<hi>正</hi>乗<lb/>
　剛而動則妄矣居中履正故以守先人之成緒者也<lb/>
　守成嗣世之德不及開基創業之才因其成事故曰<lb/>
　未富<hi>陸</hi>乗剛有應是違謙而有妄者故爻辭不稱无<lb/>
　妄不犯災者得中履正也不言吉者妄動得利免咎<lb/>
　可也<hi>牧</hi>未富者无妄之世臣不敢擅有成功也<hi>石</hi>
六三无妄之災或繫之牛行人之得邑人之災象曰行<lb/>
人得牛邑人災也<lb/>
<pb n="27b"/>
　以隂居陽行違謙順是无妄之所以為災也二不耕<lb/>
　而穫利有攸往三為不順之行故或繫之牛有司所<lb/>
　以為獲彼人所以為災<hi>注</hi>失位不中首事而耕<hi>陸</hi>四<lb/>
　居臣位與上同體剛自外來而下乗于三故稱行人<lb/>
　三居内卦故稱邑人<hi>牧</hi>行人者九五是也臣唱始造<lb/>
　事君疑之必奪其禄位<hi>石</hi>六三不中不正欲擅君權<lb/>
　故或人繫其牛行道之人皆可以得之非妄之人父<lb/>
　子昆弟所不容不惟己有災己之所累亦有災也<hi>胡</hi>
<pb n="28a"/>
　三以隂柔而不中正又志應於上為妄者也雖或有<lb/>
　得失亦隨至猶之或繫之牛行人得之以為得邑人<lb/>
　失之必為災行人邑人言有得則有失非以為彼己<lb/>
　也<hi>伊</hi>
九四可貞无咎象曰可貞无咎固有之也<lb/>
　以陽居隂以剛乗柔履於謙順上近至尊可以任正<lb/>
　堅固有所執守故无咎<hi>正</hi>九四上逼至尊下據二民<lb/>
　威權之盛為五所疑所可行者惟正而已<hi>石</hi>能以剛<lb/>
<pb n="28b"/>
　直无咎者己之德性素有之也<hi>胡</hi>以无為有以虛為<lb/>
　實材不足而位有餘者妄也材有餘而位不足雖不<lb/>
　為正當亦不為妄者也不妄則固有其位固有其位<lb/>
　則可正而无咎<hi>介</hi>
九五无妄之疾勿藥有喜象曰无妄之藥不可試也<lb/>
　居尊得位下皆无妄害非所致藥攻有妄故不可試<lb/>
　<hi>注</hi>堯湯之厄災非已招但順時修德勿須治理必欲<lb/>
　治之則勞煩於下若人无罪忽遭禍患不須憂勞救<lb/>
<pb n="29a"/>
　護亦恐反傷其性<hi>正</hi>三與五同功三為妄行以疾已<lb/>
　是未得志也所謂禮義不愆何恤人言之謂也<hi>陸</hi>五<lb/>
　有應於二任偏私而為已之忠為仁由己巳正則不<lb/>
　敢為妄勿藥者不外求也<hi>牧</hi>九五之疾九四也四雖<lb/>
　有權臣之象然守正无犯五不疑則病自去若反疑<lb/>
　之彼必不安故曰不可試<hi>石</hi>五居尊位初自外來為<lb/>
　主五必疑之然初本无妄<hi>侁</hi>欲天下之人不妄大禹<lb/>
　泣辜成湯罪已是也<hi>陳</hi>六三匪正失順是大同之世<lb/>
<pb n="29b"/>
　有妄為五之疾<hi>孫</hi>
上九无妄行有眚无攸利象曰无妄之行窮之災也<lb/>
　處不可妄之極宜静保其身<hi>注</hi>居无妄之極有妄者<lb/>
　也妄而應三上下非正窮而反妄故為災也<hi>崔</hi>乗於<lb/>
　剛上於尊而又争應窮髙極危妄之甚也<hi>子</hi>乾過亢<lb/>
　則反隂故有窮之災<hi>牧</hi>初陽在下宜動進故往吉上<lb/>
　陽在上宜止行則妄矣<hi>介</hi>
䷙<hi>乾下艮上</hi>大畜利貞不家食吉利渉大川<lb/>
<pb n="30a"/>
　乾剛上進艮止而畜之巽順不能止乾之剛則為小<lb/>
　畜人能止健非正不可已有大畜之資當養贍賢人<lb/>
　不使在家自食豐財養賢不憂險難故利渉大川<hi>正</hi>
　艮五柔中正畜養三陽<hi>陸</hi>在物聖人大有畜聚以養<lb/>
　天下在德聖人以德畜正天下利正者六四六五二<lb/>
　柔畜止乾健非正則不能止也<hi>石</hi>大意養賢待用非<lb/>
　抑其進也上為養賢之主四五為疾賢之人乾之三<lb/>
　爻求進之君子也<hi>陳</hi>
<pb n="30b"/>
彖曰大畜剛健篤實輝光日新其德剛上而尚賢能止<lb/>
健大正也不家食吉養賢也利渉大川應乎天也<lb/>
　凡物既厭而退者弱也既榮而隕者薄也能輝光日<lb/>
　新其德者惟剛健篤實也處上而通剛來不距上九<lb/>
　也能止乾健非正不能<hi>注</hi>剛健謂乾篤實謂艮上體<lb/>
　之艮應下體之乾故稱應天<hi>正</hi>上九能納乾健又居<lb/>
　外卦之上故曰不家食吉周公吐哺下白屋之士得<lb/>
　上九之義<hi>侁</hi>
<pb n="31a"/>
象曰天在山中大畜君子以多識前言往行以畜其德<lb/>
　天在山中小能畜大也前言往行多學而充之論辨<lb/>
　而擬之以畜為德也<lb/>
初九有厲利已象曰有厲利已不犯災也<lb/>
　四乃畜己未可犯也進則有厲已則利也<hi>注</hi>養賢之<lb/>
　初務於進取三陽俱進而初最處下争進則必有厲<lb/>
　故利於止<hi>陸</hi>艮為山乾雖剛健前礙山險必不能通<lb/>
　<hi>石</hi>初九猶君有邪侈之心務欲行而上有六四大正<lb/>
<pb n="31b"/>
　之臣止畜之雖有剛欲不能以騁故不至於犯災害<lb/>
　也<hi>胡</hi>四與初在它卦為正應相援者也在大畜為相<lb/>
　止畜之義<hi>伊</hi>
九二輿説輹象曰輿説輹中无尤也<lb/>
　五畜之盛遇斯而進輿說輹也能以其中遇難能止<lb/>
　故无尤也<hi>注</hi>止不我升待時不進<hi>盧氏</hi>履正位中安<lb/>
　其所畜<hi>子</hi>二體剛健志在速進不遂至説輹<hi>陸</hi>三陽<lb/>
　同志已乗于初初止其行已不獲進猶乗輿者輹脫<lb/>
<pb n="32a"/>
　則所乗亦止<hi>牧</hi>小畜之説輻不得已也故夫妻反目<lb/>
　大畜其心願之故中无尤<hi>坡</hi>氣雄九軍者或屈於賔<lb/>
　賛之儀才蓋一世者或屈於委裘之命故曰大畜時<lb/>
　也<hi>朱</hi>
九三良馬逐利艱貞曰閑輿衛利有攸往象曰利有攸<lb/>
往上合志也<lb/>
　物極則反畜極則通上九處天衢之亨塗徑大通進<lb/>
　无違距可以馳騁履當其位進得其時不憂險厄<hi>注</hi>
<pb n="32b"/>
　雖曰閑閡乃是防衛見護<hi>正</hi>自任不可以縱縱則失<lb/>
　矣剛而守正則利閑習輿乗備其左右則利有攸往<lb/>
　矣<hi>子</hi>逐角逐也與二陽角逐志在疾者也得位失中<lb/>
　故利艱貞<hi>陸</hi>三将通畜之極是往而陟乎危險者故<lb/>
　利艱貞也<hi>牧</hi>居乾健之極當天衢之亨可以馳逐而<lb/>
　往前有六四六五山險未可輕進故曰利艱貞<hi>石</hi>合<lb/>
　志者氣類相同與初二合志<hi>薛</hi>曰古文作粤發語之<lb/>
　辭曰閑輿衛可也恃應而不知備説進而不知戒鮮<lb/>
<pb n="33a"/>
　不及矣<hi>朱</hi>
六四童牛之牿元吉象曰六四元吉有喜也<lb/>
　處艮之始履得其位能止健初拒不以角柔以止剛<lb/>
　剛不敢犯豈惟獨利乃將有吉<hi>注</hi>初欲上進四牿之<lb/>
　角不能觸童牛牿之角與无角同牿謂設其輻衡<hi>侯</hi>
　四體柔性止畜養賢人三陽俱進順而无逆如童牛<lb/>
　加牿順之至也故獲元吉賢人竟進世道必治故有<lb/>
　喜<hi>陸</hi>牛雖稚而在牢則物不能犯隂雖弱而得位則<lb/>
<pb n="33b"/>
　剛不能凌<hi>牧</hi>豶豕之去陽者也牿觸也牙齧也以隂<lb/>
　柔止剛健為難六四以角觸止初九六五以牙囓止<lb/>
　九二畜止得定乃有吉慶<hi>石</hi>童牛私欲不行而順順<lb/>
　而物不犯以其有牿也乾自下承之燮友也柔得位<lb/>
　以乗乾柔克也<hi>介</hi>大臣之任上以畜止人君之邪心<lb/>
　下以畜止天下之惡畜於初則易既盛而後禁則扞<lb/>
　格而難勝矣初陽之微猶童牛而加牿者<hi>伊</hi>牿角械<lb/>
　也童牛无所用牿然不敢廢者自其童而牿之迨其<lb/>
<pb n="34a"/>
　壯雖不牿可也此愛其牛之至也豶豕<graphic n="KR2904" url="https://raw.githubusercontent.com/kanripo/KR-Gaiji/master/images/KR2904.png" mimeType="image/png"/>豕也有牙<lb/>
　而不鷙者惟豕也不鷙則可畜矣大畜之畜乾也始<lb/>
　厲而終亨初九陽之微者而遂牿之故至九二雖有<lb/>
　牙而可畜也其始牿之其終進之天衢可也童而牿<lb/>
　之愛以德也不惡其牙而畜之將求有用也凡物有<lb/>
　以相得曰喜施德獲報曰慶<hi>坡</hi>
六五豶豕之牙吉象曰六五之吉有慶也<lb/>
　豕牙横猾剛暴難制之物謂二也五為畜之主以柔<lb/>
<pb n="34b"/>
　制健豈惟固位乃將有慶<hi>注</hi>禇氏云豶除也爾雅云<lb/>
　豶大防<hi>正</hi>豶謂豕之去勢者五以柔處剛豕之有牙<lb/>
　者也處得中道志在養賢不用其悍者也雖未及四<lb/>
　之元吉賢人嘉之故終有慶<hi>陸</hi>豕去其勢則牙不能<lb/>
　長猶二乗初為輿說輹而剛不能進也<hi>牧</hi>牙杙也君<lb/>
　之邪欲初行六四能制之居事之始至難也二則邪<lb/>
　欲已止五安然以正道輔之則吉故不言元吉<hi>胡</hi>牙<lb/>
　當為刃<hi>昭來</hi>六五得位忌賢若豕之肆其牙也能自<lb/>
<pb n="35a"/>
　抑損退而為豶不忌剛進反禍為福則吉六四六五<lb/>
　俱在艮體不至躁甚故能改修<hi>陳</hi>牙橛也豕於牙不<lb/>
　動也<hi>逢</hi>患豕牙之利不制其牙而豶其勢六五居君<lb/>
　位畜天下之邪惡者也億兆之衆發其邪惡之心人<lb/>
　君難以力制道之斯行止之斯戢故不勞而治<hi>伊</hi>
上九何天之衢亨象曰何天之衢道大行也<lb/>
　畜極則通何辭也<hi>注</hi>上為養賢之主其德剛厚能負<lb/>
　何天之大道而致羣賢之通泰也衆賢遂志治化日<lb/>
<pb n="35b"/>
　隆道大行也<hi>陸</hi>經文多何字<hi>胡</hi>乾陽俱進與已俱陽<lb/>
　是同德也同則愛之故能養之以達其志使其道大<lb/>
　行則是三陽之衢通於此時矣陽九被抑今而通亨<lb/>
　故曰何訝之也<hi>陳</hi>
䷚<hi>震下艮上</hi>頥貞吉觀頥自求口實<lb/>
　上下二陽中含四隂上止而下動外實而中虚頥之<lb/>
　象也<hi>伊</hi>養民自養養賢皆貴其正<hi>薄</hi>
彖曰頥貞吉養正則吉也觀頥觀其所養也自求口實<lb/>
<pb n="36a"/>
觀其自養也天地養萬物聖人養賢以及萬民頥之時<lb/>
大矣哉<lb/>
　湯用伊尹不仁者逺可以見其所養也自作孽不可<lb/>
　逭其實可以求之也<hi>逢</hi>動息節宣以養生飲食衣服<lb/>
　以養形威儀行義以養德推已及物以養人大至於<lb/>
　天地養萬物聖人養賢以及萬民皆頥之道以正則<lb/>
　吉<hi>伊</hi>六爻與象違戾者上下不順也凡頥之道以尊<lb/>
　養卑以上養下今震下艮上長反動而求少少反止<lb/>
<pb n="36b"/>
　而養長故諸爻皆以顛拂言之<hi>侁</hi>六三以下養上其<lb/>
　道大悖<hi>牧</hi>
象曰山下有雷頥君子以慎言語節飲食<lb/>
　先儒云禍從口出患從口入<hi>正</hi>言語者禍福之幾飲<lb/>
　食者康疾之由動止得其道身乃安頥<hi>子</hi>禍患未免<lb/>
　於身何以養人<hi>陳臯</hi>山止於上雷動於下<hi>正</hi>
初九舍爾靈龜觀我朶頥凶象曰觀我朶頥亦不足貴<lb/>
也<lb/>
<pb n="37a"/>
　不能養物動而求養者也闚寵祿而競進凶莫甚焉<lb/>
　<hi>注</hi>四體隂柔静靈龜之象初體陽性動朶頥之象欲<lb/>
　四捨潛居之靈德而觀已躁求之行凶其宜矣<hi>陸</hi>爾<lb/>
　言初我謂四當養賢之世四居其正施下之光必來<lb/>
　及已當守常以俟賜今反動以應上是守剛德不能<lb/>
　自决策者也健羡謀食不足貴矣<hi>牧</hi>爾謂上九止於<lb/>
　上而能養我者初九躁於下而不能養<hi>繪</hi>爾初九以<lb/>
　一陽而位於四隂之下其德足以自養不能守而觀<lb/>
<pb n="37b"/>
　於四見其可欲朶頥而慕之為隂所致陽貴於養人<lb/>
　故不足貴也<hi>坡</hi>龜咽息不食喻明知可以不求養於<lb/>
　外<hi>餘同坡伊</hi>
六二顛頥拂經于丘頥征凶象曰六二征凶行失類也<lb/>
　顛倒也拂違也經義也丘所履之常處也六二无應<lb/>
　於上反下養初類皆養上是所行失類<hi>正</hi>丘小山謂<lb/>
　五也違常于五也<hi>肅</hi>丘者丘墟不平非常所安<hi>陸</hi>丘<lb/>
　謂五屬艮也五處艮中體柔故以丘言其象類四也<lb/>
<pb n="38a"/>
　四有應在下養得其宜二若行之下非所應<hi>牧</hi>五居<lb/>
　髙位丘之象下養於初違常義也<hi>石</hi>以上養下頥之<lb/>
　常也以下養上則違常矣六五止乎尊位養道不足<lb/>
　亦順以從上而待二以養者也不待己而已致養焉<lb/>
　以征則不得志而凶故曰于丘頥征凶二五皆隂所<lb/>
　謂類也隂與陽相養以隂養隂故曰失類<hi>介</hi>下不動<lb/>
　而之五五亦不應于二皆違常而反順<hi>金</hi>丘者上九<lb/>
　應二之象<hi>朱</hi>二不能自養下而求初則顛頥非理之<lb/>
<pb n="38b"/>
　正拂經也上非其應往而求之行失類也卦惟二陽<lb/>
　隂必求陽丘在外而髙上九之象六二中正在它卦<lb/>
　多吉而此卦凶何也曰時然也<hi>伊</hi>
六三拂頥征凶十年勿用无攸利象曰十年勿用道大<lb/>
悖也<lb/>
　履夫不正以養於上納上以諂者也<hi>注</hi>居明哲之朝<lb/>
　當禄賢之世則上不可以邪正位不可以妄處違時<lb/>
　悖德凶其宜矣<hi>牧</hi>以隂居陽是履不得位行不得正<lb/>
<pb n="39a"/>
　<hi>胡</hi>初九以陽爻處於卦下未至全悖於道六三以隂<lb/>
　居陽位是全悖於道也<hi>石</hi>動而進則上九不來不動<lb/>
　以待則初九不應上下无所利養道大悖也<hi>朱</hi>
六四顛頥吉虎視眈眈其欲逐逐无咎象曰顛頥之吉<lb/>
上施光也<lb/>
　居得其位而應於初以上養下得頥之義故曰顛頥<lb/>
　吉也下交不可以瀆虎視眈眈威而不猛不惡而嚴<lb/>
　養德施賢何可有利其欲逐逐尚敦實也觀其自養<lb/>
<pb n="39b"/>
　則履正察其所養則養陽頥爻之貴於斯為盛<hi>注</hi>下<lb/>
　養於初上施也<hi>正</hi>六四正應在初捨而就於上九而<lb/>
　得其位焉故曰顛頥吉也虎視眈眈貪食之容其欲<lb/>
　逐逐逐乎嗜欲之甚然志於養而上九之施光故无<lb/>
　咎<hi>繪</hi>四大臣之位而六以隂居之隂柔不足以自養<lb/>
　初九以剛陽居下在下之賢也四柔順而正與之為<lb/>
　應頼初之養者也以上養下為順求養於下故曰顛<lb/>
　頤也頼人以濟人之所輕必養其威嚴重其體貌則<lb/>
<pb n="40a"/>
　下不敢易矣欲謂所須用者逐逐謂相繼不乏如是<lb/>
　則事可濟故无咎<hi>伊</hi>雖下顛養得位静止施而不求<lb/>
　非无情也止以待時視其所恃不睢盱也非无欲也<lb/>
　義然後取待逐而逐安其所也<hi>子</hi>以正養初志在於<lb/>
　遠以静止躁嚴而不暴體隂性止以欲自養其欲未<lb/>
　充逐而復逐其得无咎以居不失正<hi>陸</hi>
六五拂經居貞吉不可渉大川象曰居貞之吉順以從<lb/>
上也<lb/>
<pb n="40b"/>
　以隂居陽不有謙退乖於頤養之義行則失類居貞<lb/>
　吉也五近上九以隂順陽親從於上故得居貞吉<hi>注</hi>
　居尊而上從已无政而不能養下違其常理者也附<lb/>
　賢守正而吉不可渉難<hi>子</hi>為養之主下无其應不能<lb/>
　養下民所不從不可渉難上承於陽順而從之是違<lb/>
　養下之常而得居貞之吉<hi>陸</hi>以无養下之意故爻辭<lb/>
　不加頤字乃曰拂經也<hi>牧</hi>六二失類從初六五順而<lb/>
　從上俱失中爻之常居尊位而反就養於上雖得正<lb/>
<pb n="41a"/>
　吉不可渉難<hi>繪</hi>隂柔之質无貞剛之性其能篤於委<lb/>
　任乎故戒以居貞吉成王之才非甚柔弱也當管蔡<lb/>
　之亂幾不保於周公況其下者乎不得已而渉艱難<lb/>
　者有之其可常乎<hi>伊</hi>上九助養於上有正之道五寛<lb/>
　以居之順從於上則得正而吉艮止也有居之象<hi>朱</hi>
上九由頤厲吉利渉大川象曰由頤厲吉大有慶也<lb/>
　以陽處上四隂宗之莫不由之以得其養為衆隂之<lb/>
　主不可瀆也故厲乃吉有似家人悔厲之義貴而无<lb/>
<pb n="41b"/>
　位是以厲髙而有民是以吉為養之主物莫之違故<lb/>
　利渉大川<hi>注</hi>最在於上為衆所養衆隂禀陽之德各<lb/>
　願盡其養道頥道之行自我而致<hi>陸</hi>物皆由之得其<lb/>
　養也<hi>牧</hi>君養民陽養隂之象厲非危厲嚴厲之厲似<lb/>
　家人悔厲之義<hi>石</hi>五體柔无應才不足以養天下而<lb/>
　由之以養者也然非養道之正權重位髙衆忌之必<lb/>
　危不敢安其位下從王事无成有終上下並受其福<lb/>
　故大有慶鄭康成曰君以得人為慶虞仲翔曰陽得<lb/>
<pb n="42a"/>
　位故大有慶<hi>朱</hi>受任如此當盡誠竭力以濟天下之<lb/>
　難<hi>伊</hi>
䷪<hi>巽下兌上</hi>大過棟橈利有攸往亨<lb/>
　非經過之過衰難之世唯陽爻乃大能過越常理以<lb/>
　拯患難屋棟之橈謂本末俱弱澤滅木過越之甚四<lb/>
　陽在中二隂在外陽過越之甚<hi>正</hi>初上隂柔本末弱<lb/>
　故棟橈<hi>虞</hi>内外俱隂君子道衰剛中正故利有攸往<lb/>
　亨<hi>陸</hi>過常分而救衰扶弱惟大者能之以陽居隂過<lb/>
<pb n="42b"/>
　其常分九二九四是也<hi>石</hi>文王當之<hi>白</hi>堯舜禪讓湯<lb/>
　武征伐由此道也道无不中无不過所謂過常者特<lb/>
　人之不常見耳棟任重之象中强而本末弱是以橈<lb/>
　也隂弱陽强君子盛而小人衰故利有攸往<hi>伊</hi>若藥<lb/>
　不瞑眩厥疾不瘳以治疾之道觀之則謂之過以對<lb/>
　病與藥則謂之中<hi>朱</hi>
彖曰大過大者過也棟橈本末弱也剛過而中<lb/>
　謂二<lb/>
<pb n="43a"/>
巽而說行<lb/>
　以此救難乃濟<lb/>
利有攸往乃亨<lb/>
　危而弗持則將安用<lb/>
大過之時大矣哉<lb/>
　君子有為之時<hi>注</hi>時運衰弱國家顛危上下小人未<lb/>
　可以用剛猛惟巽而說行可以止難<hi>石</hi>不曰義者不<lb/>
　可以常義拘不曰用者非常之可用用權之時成敗<lb/>
<pb n="43b"/>
　之機間不容髪可不謂之大乎<hi>繪</hi>
象曰澤滅木大過君子以獨立不懼遯世无悶<lb/>
　用之則獨立不懼捨之則遯世无悶<hi>牧</hi>大德聖人則<lb/>
　可以過分拯難若諸侯卿大夫賢人君子則遯世无<lb/>
　悶而已<hi>李畋</hi>澤滋養於木至於滅木則過矣天下非之<lb/>
　而不顧獨立不懼也舉世不見知而不悔遯世无悶<lb/>
　也<hi>伊</hi>
初六藉用白茅无咎象曰藉用白茅柔在下也<lb/>
<pb n="44a"/>
　大過之時以絜素之道奉事於上謹慎如此所以免<lb/>
　咎<hi>注</hi>失位咎也承二過四應五故无咎<hi>虞</hi>初體柔而<lb/>
　致棟橈二有救世之才能救而順之雖橈无咎<hi>陸</hi>以<lb/>
　柔處下於理得矣上承四陽所以有咎惟過行敬慎<lb/>
　乃得无咎<hi>石</hi>大過之時茍於事始慎之如此可以无<lb/>
　咎<hi>胡</hi>卦取全體故言本末爻效所履故以初為慎<hi>薛</hi>
九二枯楊生稊老夫得其女妻无不利象曰老夫女妻<lb/>
過以相與也<lb/>
<pb n="44b"/>
　以陽處隂能過其分而救其弱上无其應心无特吝<lb/>
　无衰不濟故能令老夫得少妻枯楊生稊稊楊之秀<lb/>
　也<hi>注</hi>老夫得少而更壯女妻得老則益長是過分以<lb/>
　相與秀楊栁之穗<hi>正</hi>大過之時以陽居隂拯弱之謂<lb/>
　故陽爻皆以居隂為美九四有應則有它吝九二无<lb/>
　應則无不利濟衰救厄惟在同好則所贍者褊矣<hi>牧</hi>
　老夫九二也女妻初六也凡人之情夫老而妻少則<lb/>
　妻悍而夫恭大過者君驕之世九五當驕君九二不<lb/>
<pb n="45a"/>
　驕者也妻悍夫恭臣難進而君下之之謂久不逢大<lb/>
　通之世患在亢而无與故曰老夫女妻過以相與也<lb/>
　<hi>坡</hi>陽至壯也隂至衰也今陽來居隂位是以至壯來<lb/>
　輔至衰枯楊老夫喻其衰也得陽來助之衰可興矣<lb/>
　生稊女妻之謂<hi>石</hi>二過初與五五過上與二獨大過<lb/>
　之爻得過其應故過以相與也<lb/>
九三棟橈凶象曰棟橈之凶不可以有輔也<lb/>
　以陽處陽自守所居又應於上係心在一宜其淹溺<lb/>
<pb n="45b"/>
　而凶衰也<hi>注</hi>大過者所以救物三守常不變坐觀棟<lb/>
　橈而不往救用此為臣不可有輔凶之道也<hi>陸</hi>處有<lb/>
　位之地是有輔世之才不上輔於君而專應上六上<lb/>
　六小人棟橈者也<hi>石</hi>上六者九三之輔也九三過甚<lb/>
　之剛動又不正人所不與<hi>朱</hi>應者謂志相從三方過<lb/>
　剛尚能係其志乎<hi>伊</hi>
九四棟隆吉有它吝象曰棟隆之吉不橈乎下也<lb/>
　以陽處隂能拯其弱不為下所橈者也然用心不𢎞<lb/>
<pb n="46a"/>
　應乃在初有它吝也<hi>注</hi>以陽處隂過以救物不應於<lb/>
　初反經合義故可與權是以吉<hi>陸</hi>四志惟存下忽于<lb/>
　奉上隆其棟務于髙則吉<hi>牧</hi>上附九五之君不為初<lb/>
　六所橈故吉有它吝者牽於應也<hi>石</hi>大過之時非陽<lb/>
　剛不能濟以剛居柔為得宜矣剛柔得宜而志復應<lb/>
　隂是有它也<lb/>
九五枯楊生華老婦得其士夫无咎无譽象曰枯楊生<lb/>
華何可久也老婦士夫亦可醜也<lb/>
<pb n="46b"/>
　以陽處陽未能拯危處得尊位亦未有橈无咎无譽<lb/>
　何可長哉<hi>注</hi>拯難功薄所益少也<hi>正</hi>无臣无應不能<lb/>
　過越救時<hi>房</hi>下无應而上比過極之隂其所相濟如<lb/>
　枯楊之生華如生稊則能復生矣上六過極之隂老<lb/>
　婦也五雖非少方之老婦則為壯矣<hi>伊</hi>稊者顛而復<lb/>
　蘗反其始也華者盈而畢發速其終也<hi>坡</hi>
上六過渉滅頂凶无咎象曰過渉之凶不可咎也<lb/>
　渉難過甚至於滅頂志在救時故不可咎<hi>注</hi>龍逢比<lb/>
<pb n="47a"/>
　干直言深諫意善而功不成也<hi>正</hi>不量其力過而渉<lb/>
　者也<hi>牧</hi>上六不在其位而志在救時者也此卦皆取<lb/>
　過之義或吉或凶何也初六慎之過也九二九四以<lb/>
　陽居隂亦是過也故无不利棟隆吉上六渉難而无<lb/>
　咎九三九五守其常分不得大過之道一則棟橈凶<lb/>
　一則无咎无譽其餘四爻皆得過之道故得吉无咎<lb/>
　<hi>石</hi>小人行險以自禍將何所歸咎因澤之象故取渉<lb/>
　義<hi>伊</hi>
<pb n="47b"/>
䷜<hi>坎下坎上</hi>習坎<lb/>
　坎險陷習便習<lb/>
有孚維心亨<lb/>
　剛在内有孚也陽不外發心亨也<lb/>
行有尚<lb/>
　内亨外闇内剛外順以此行險行有尚也<hi>注</hi>事可尊<lb/>
　尚<hi>正</hi>物不可以終過過則必陷故次大過窪坎深險<lb/>
　之處水性所習是以洊至<hi>石</hi>坎非用物以習為用故<lb/>
<pb n="48a"/>
　名異它卦蓋言用坎之人也<hi>薛</hi>法制兵刑之事不得<lb/>
　已而用之聖人慎其事故加習字<hi>陳</hi>行有尚謂止而<lb/>
　不行則陷於險也凡陽在上者止之象在中陷之象<lb/>
　在下動之象隂在上說之象在中麗之象在下巽之<lb/>
　象<hi>伊</hi>書曰卜不習吉非便習也重也<hi>介</hi>
彖曰習坎重險也水流而不盈行險而不失其信維心<lb/>
亨乃以剛中也行有尚往有功也天險不可升也地險<lb/>
山川丘陵也王公設險以守其國險之時用大矣哉<lb/>
<pb n="48b"/>
　非用之常用有時也<hi>注</hi>水雖流注而不盈滿險之甚<lb/>
　也行此至險守其剛中不失信也<hi>正</hi>方者可斲以為<lb/>
　圎曲者可矯以為直常形不可恃以為信也水无常<lb/>
　形因物以為形天下之信未有如水者也水未嘗不<lb/>
　志於行惟外柔而不以力争故心亨以心亨故剛中<lb/>
　尚配也方圎曲直随所遇而配之故无所往而不有<lb/>
　功<hi>坡</hi>險之名雖一而天地王公用各有宜故曰行有<lb/>
　尚也<hi>牧</hi>不可升故得保其威尊有山川丘陵故物得<lb/>
<pb n="49a"/>
　以保全<hi>注</hi>朝廷之儀上下之分雖有强暴而不可犯<lb/>
　此王公之險<hi>坡</hi>
象曰水洊至習坎君子以常徳行習敎事<lb/>
　不以坎為隔絶相仍而至習乎坎也至險未夷敎不<lb/>
　可廢故以常德行而習敎事<hi>注</hi>水性就坎无休息君<lb/>
　子法之徳行務乎長久敎事務乎習熟<hi>石</hi>習自外入<lb/>
　非可連也如兼山艮洊雷震随風巽之類當讀水洊<lb/>
　至習<hi>絶句</hi>坎<hi>絶句胡旦</hi>平居尚徳行故遇險而不變習為敎<lb/>
<pb n="49b"/>
　事故遇險而能應<hi>坡</hi>
初六習坎入于坎窞凶象曰習坎入坎失道凶也<lb/>
　失道而窮在坎底上无應援可以自濟是以凶<hi>注</hi>柔<lb/>
　而居重險之始質弱而无才不知濟險之道<hi>子</hi>窞坎<lb/>
　之深者也百川流乎地中水之正也及其泛溢平地<lb/>
　而入于坎窞是失道也刑獄不平而入于枉濫之象<hi>千</hi>
九二坎有險求小得象曰求小得未出中也<lb/>
　履失位故曰坎上无應故有險處中而與三相得故<lb/>
<pb n="50a"/>
　可以求小得<hi>注</hi>行險得中二柔附之雖小求得未出<lb/>
　險中<hi>子</hi>用刑雖深未出丈外可以小得<hi>陸</hi>初六六三<lb/>
　俱柔相輔而已不得牽攀而出乎險也<hi>石</hi>九二未能<lb/>
　出險為六三所揜可以求比於初而已<hi>介</hi>剛則才足<lb/>
　以自衛中則動不失其宜亦可以小自濟異乎初之<lb/>
　坎窞<hi>伊</hi>險九五小六三二以險臨五五亦以險待之<lb/>
　欲求五豈可得者所可得者三而已<hi>坡</hi>
六三來之坎坎險且枕入于坎窞勿用象曰來之坎坎<lb/>
<pb n="50b"/>
終无功也<lb/>
　履非其位居两坎之閒出則之坎居則亦坎故曰來<lb/>
　之坎坎枕者枝而不安之謂出則无之處則无安來<lb/>
　之皆坎故曰險且枕无所用之徒勞而已<hi>注</hi>二承于<lb/>
　己為枕枕而乗剛非所安也來之重險則入坎窞<hi>牧</hi>
　來則乗剛之則无應茍安以止則入于窞<hi>介</hi>之往上<lb/>
　來處三<hi>朱</hi>
六四樽酒簋貳用缶納約自牖終无咎象曰樽酒簋貳<lb/>
<pb n="51a"/>
剛柔際也<lb/>
　以柔居柔履得其位以承於五五亦得位皆无餘應<lb/>
　以相承比明信顯著不存外飾剛柔相比而相親焉<lb/>
　際之謂也<hi>注</hi>坎者萬物之歸主於幽政有祭祀之象<lb/>
　户者所以向明牖者所以通幽通乎幽明故曰剛柔<lb/>
　際也以約質之誠行篤終之道故祭則受福<hi>陸</hi>出於<lb/>
　險上攀援九五剛尊之君是君臣際接也<hi>石</hi>以素質<lb/>
　之道納省約之誠牖幽暗之處有闇合神明之義<hi>昭素</hi>
<pb n="51b"/>
　樽酒而簋副之燕饗之禮君臣上下剛柔相際之時<lb/>
　也穴户旁以通日月之光牖也明之象約者交相信<lb/>
　四五相易而後四應初五應二納約也約誠信固約<lb/>
　之象六四柔而正九五剛中而正四五无應四非五<lb/>
　莫之比五非四亦莫之承上下協力可以濟險故四<lb/>
　當剛柔相際也用質以交於上因五之所明以納其<lb/>
　誠信則言辭易入險難易濟四五相易宜有咎而易<lb/>
　則五出險矣故終无咎終謂上六不動也<hi>朱</hi>自古能<lb/>
<pb n="52a"/>
　諫其君者未有不因其明者也故訐直强勁者率多<lb/>
　所忤而温厚明辯者其說易行古人有行之者左師<lb/>
　觸龍之於趙張子房之於漢是也非惟告其君如此<lb/>
　敎人亦然孟子所謂成德達才是也<hi>伊</hi>
九五坎不盈祇既平无咎象曰坎不盈中未大也<lb/>
　為坎之主无應輔以自佐未能盈坎者也祇辭也說<lb/>
　既平乃无咎明九五未免於咎<hi>注</hi>坎隆於中則水盈<lb/>
　而不流矣祇大也明水漲大而既平則復能通流矣<lb/>
<pb n="52b"/>
　无咎者以其雖滯而務出<hi>牧</hi>不能過中以出險所謂<lb/>
　大則過中以趨時而施行矣<hi>介</hi>王者而任刑法不能<lb/>
　滿君臨之道恭祇而行乃能平直<hi>薛</hi>祇猶適也九五<lb/>
　可謂大矣有敵而不敢自大所以納四不盈者人輔<lb/>
　之適足以使之平也<hi>坡</hi>九五下比六四所係者狹是<lb/>
　水不盈坎適至於平而止也出險之道在剛中正剛<lb/>
　正則大中而未大幾可以出險故聖人惜之横渠曰<lb/>
　不能勉成其功光大其志所以為可惜<lb/>
<pb n="53a"/>
上六係用徽纆寘于叢棘三歲不得凶象曰上六失道<lb/>
凶三歲也<lb/>
　處險之極不可升嚴法峻整難可犯也宜其囚執寘<lb/>
　于思過之地自修三歲乃可求復<hi>注</hi>柔而无心小人<lb/>
　也乗剛而履於極險居峻法之時行極險之事故用<lb/>
　係纆索置於叢棘之中以是三歲而凶乃終失謀身<lb/>
　之道也<hi>子</hi>周禮三槐九棘公卿議獄於其下害人者<lb/>
　加明刑任之以事上罪三年而舍<hi>九</hi>三股為徽兩股<lb/>
<pb n="53b"/>
　為纆<hi>劉表</hi>以隂在上用險以督察久則為險以反其<lb/>
　上而上受患矣不得者罪人不服之辭也<hi>介</hi>失用刑<lb/>
　之道非自犯之人<hi>薛</hi>上六柔无出險之才譬如人陷<lb/>
　狴犴之中不可妄動初可動而不能上不可動而妄<lb/>
　動皆失道也<hi>朱</hi>三歲不得免終凶之辭<hi>伊</hi>
䷝<hi>離下離上</hi>離利貞亨畜牝牛吉<lb/>
　以柔為正故心貞而後亨<hi>注</hi>畜牝牛吉柔處内而履<lb/>
　正中牝之善也外强而内順牛之善也離體以柔順<lb/>
<pb n="54a"/>
　為主故不可畜剛猛之物<hi>注</hi>柔不處内似婦人而預<lb/>
　外事若柔而不履正中則為邪僻之行内外俱强則<lb/>
　失於猛害内外俱順則失於劣弱<hi>正</hi>離明於外禮也<lb/>
　然柔在於内一失於正則違禮召亂故必利正而後<lb/>
　亨<hi>張簡</hi>火不能自見必麗於物而後有形故離之象<lb/>
　為火<hi>坡</hi>
彖曰離麗也日月麗乎天百榖草木麗乎土重明以麗<lb/>
乎正乃化成天下柔麗乎中正故亨是以畜牝牛吉也<lb/>
<pb n="54b"/>
　麗著也附著于中正乃得通也<hi>注</hi>日月草木廣明附<lb/>
　著之義重明謂上下俱麗麗乎正者兩隂在内既有<lb/>
　重明之德又附於正道所以化成天下隂居五位亦<lb/>
　云正者以五處中又居尊位雖非隂陽之正乃是事<lb/>
　理之正<hi>正</hi>柔明麗乎中正不用剛武所以化成天下<lb/>
　<hi>石</hi>君臣父子夫婦男女各得其正上下文明禮足以<lb/>
　化成天下也<hi>張</hi>五中正之位而六麗焉故為正<hi>伊</hi>
象曰明兩作離大人以繼明照于四方<lb/>
<pb n="55a"/>
　明照相繼不絶<hi>注</hi>離為日日為明今有上下二離故<lb/>
　曰明兩作離若明不繼續則不得久為照臨<hi>正</hi>君為<lb/>
　上體臣為下體堯明於上四岳明於下所以明目達<lb/>
　聦<hi>牧</hi>得麗之大者莫過大人麗大位累聖之治也<hi>子</hi>
　堯舜禹啓相繼<hi>逄</hi>
初九履錯然敬之无咎象曰履錯之敬以辟咎也<lb/>
　錯然者警慎之貌將進而盛未在既濟宜慎所履<hi>注</hi>
　錯交雜之貎初與三俱欲麗二其履交至火性炎上<lb/>
<pb n="55b"/>
　二必從三三既得二已不敢争敬之乃无咎<hi>陸</hi>初<lb/>
　體剛居下不能附於物知所行誤能懼而復以其<lb/>
　始則用剛也<hi>牧</hi>處萬物相見之初履錯雜之時昭<lb/>
　<hi>素</hi>禮錯雜未有定制莫知所從主於敬而過恭語<lb/>
　所謂與其奢也寧儉與其易也寧戚近之<hi>房</hi>以柔<lb/>
　附剛者寧倨而无諂以剛附柔者寧敬而无瀆<lb/>
　初欲麗四交巽巽為進退故履錯然進退動則失正<lb/>
　管寧逡廵於萬乗之招王丹偃蹇於三公之貴以避<lb/>
<pb n="56a"/>
　咎乎<hi>朱</hi>
六二黄離元吉象曰黄離元吉得中道也<lb/>
　黄者巾色離者文明居中得位而處文明故元吉<hi>正</hi>
　離為火之象附于物也若以剛附柔則熖猛而易燼<lb/>
　九四是也若以柔而附剛則物堅而難然六五是也<lb/>
　過盛則有衰竭之凶九三是也惟二以柔附柔又得<lb/>
　中也且離為禮而貴中道禮由中道應離之元吉也<lb/>
　<hi>牧</hi>以文明中正之徳上同文明中順之君是以元吉<hi>伊</hi>
<pb n="56b"/>
九三日昃之離不鼓缶而歌則大耋之嗟凶象曰日昃<lb/>
之離何可久也<lb/>
　處下離之終明在將没不委於人養志无為則大耋<lb/>
　之凶嗟憂嘆之辭<hi>注</hi>初為日出二為日中三為日昃<lb/>
　<hi>荀</hi>禮過中則煩必節之以質樂過盈則倦必和之以<lb/>
　聲以陽居陽為煩過離之中為盈<hi>牧</hi>堯倦于勤舜代<lb/>
　之故得免大耋之嗟<hi>胡</hi>當繼明之時明將盡懼變而<lb/>
　有將盡之悲則為大耋之嗟凶矣<hi>伊</hi>
<pb n="57a"/>
九四突如其來如焚如死如棄如象曰突如其來如无<lb/>
所容也<lb/>
　明道始變昏而始曉没而始出故曰突如其來如其<lb/>
　明始進其炎始盛故曰焚如逼近至尊履非其位欲<lb/>
　進其盛以炎其上命必不終故曰死如違離之義无<lb/>
　應无承為衆所棄衆所不容<hi>注</hi>戾太子之象<hi>房</hi>四之<lb/>
　五成乾不善繼助求繼者也先儒謂古有焚刑刑人<lb/>
　之䘮不居兆域不序昭穆焚而棄之禍極矣凶不足<lb/>
<pb n="57b"/>
　言<hi>朱</hi>
六五出涕沱若戚嗟若吉象曰六五之吉離王公也<lb/>
　履非其位以柔乗剛下將害己憂傷至于沱嗟然所<lb/>
　麗在尊四為逆首憂傷至深衆所助也<hi>注</hi>五王位而<lb/>
　言公便文以會韻<hi>正</hi>以柔得中麗于王公有含章之<lb/>
　德以憂思而獲福<hi>陸</hi>居位得中又附上九上九居於<lb/>
　卦上有王用出征之象與此相應<hi>石</hi>出涕戚嗟不貳<lb/>
　於四<hi>坡</hi>麗乎二剛之間憂畏以持之<hi>伊</hi>
<pb n="58a"/>
上九王用出征有嘉折首獲匪其醜无咎象曰王用出<lb/>
征以正邦也<lb/>
　離道已成除非其類以去民害<hi>注</hi>有嘉美之功斷罪<lb/>
　人之首獲其匪類<hi>正</hi>柔之道非天下大服故終於用<lb/>
　師<hi>子</hi>逆首匪類九四也上九輔而獲之六五之君得<lb/>
　其吉也上九過中得无咎者雖過君位以征討叛逆<lb/>
　有嘉善之功<hi>石</hi>析首者殱厥渠魁之謂<hi>介</hi>王用上九<lb/>
　以出征<hi>朱</hi>
<pb n="58b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易義海撮要卷三<lb/>
</p>
<p>
</p>
  </div>
</body>
</text>
</TEI>
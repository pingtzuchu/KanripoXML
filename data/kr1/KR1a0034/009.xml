<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周易義海撮要卷九</head>
    <p>
<pb n="1a"/>
欽定四庫全書<lb/>
　周易義海撮要卷九　　　宋　李衡　撰<lb/>
　　　說卦傳<lb/>
昔者聖人之作易也幽贊於神明而生蓍參天兩地而<lb/>
倚數觀變於陰陽而立卦發揮於剛柔而生爻和順於<lb/>
道徳而理於義窮理盡性以至於命<lb/>
　幽深也贊明也參竒也兩耦也七九陽數六八陰數<lb/>
　<hi>注</hi>深明神明之道而生用蓍求卦之法五位相得而<lb/>
<pb n="1b"/>
　各有合天得三合謂一三五地得兩合謂二與四七<lb/>
　九為竒天數也六八為耦地數也故取竒於天取耦<lb/>
　於地而立七八九六之數也觀變於陰陽而立卦者<lb/>
　觀察變化之道象天地陰陽而立乾坤等卦也發揮<lb/>
　於剛柔而生爻者發動揮散剛柔兩盡而生變動之<lb/>
　爻也聖人用此上以和協順成聖人之道徳下以治<lb/>
　理斷割人倫之正義又能窮極萬物深妙之理究盡<lb/>
　生靈所禀之性物理既窮生性又盡至於一期所賦<lb/>
<pb n="2a"/>
　之命莫不窮其短長定其吉凶也<hi>孔</hi>生蓍有道幽賛<lb/>
　神明者生蓍之道也倚數有法參天兩地者倚數之<lb/>
　法也幽贊者反顯相也顯相者以事幽贊者以道贊<lb/>
　非祐神也猶贊者之贊也賔主之意贊者通之神明<lb/>
　之徳聖人通之以大衍之法而推天地之數此之謂<lb/>
　生蓍數者有所本而為之也參天為參兩地為兩天<lb/>
　一天三天五凡三故參之而成九地四地二凡二故<lb/>
　兩之而成六天地之數多矣而參兩之法取九六以<lb/>
<pb n="2b"/>
　為用此之謂倚數倚者有所託而見也方其作卦也<lb/>
　具三材之象而已其道蓋未變動也至於立卦則觀<lb/>
　變於隂陽而立之也或出乎天或出乎地者隂陽之<lb/>
　常也一闔一闢者隂陽之變也故方消方息方盈方<lb/>
　虚其交通也成和其合徳也有體聖人之立卦也或<lb/>
　主陰或主陽或陰陽分或陰陽雜皆觀其變而為之<lb/>
　也此之謂立卦立者具二體之謂也神明者道也道<lb/>
　无為故幽賛之天地者形也形有數故參兩之陰陽<lb/>
<pb n="3a"/>
　形而上者也故觀變之剛柔形而下者也故發揮之<lb/>
　剛柔之為物始隐而終見始聚而終散者也方其隐<lb/>
　也𤼵之使明方其聚也揮之使散或以剛推柔或以<lb/>
　柔推剛其時則為晝夜其道則為變化其事則為君<lb/>
　子小人此之謂生爻則作易之體具矣故粗可以之<lb/>
　人精可以之天道徳義人之所為也性命理天之所<lb/>
　為也道徳者出於性命之理也故欲和順和者雖異<lb/>
　而不乖致天下之大利是也順者有同而无逆也成<lb/>
<pb n="3b"/>
　天下之大順是也積和而為順積順以為同則无彼<lb/>
　无此而和順之跡盡矣義者又理之變也故欲理理<lb/>
　者有倫而不亂者也皇道也帝徳也和順而已王業<lb/>
　也理於義而已天使我有是者命也命之在我者性<lb/>
　也有性有命則具之者理也道徳之體故同於和順<lb/>
　理在物性在已在物者甚㣲而難窮察之可也非可<lb/>
　盡也在己者莫非性也推之斯盡之矣則无事於窮<lb/>
　之也故以人造理所謂窮理也窮理者智之事也推<lb/>
<pb n="4a"/>
　之无餘所謂盡性也盡性者仁之事也理不窮則暗<lb/>
　於物非所以盡性也性不盡則役於己非所以至命<lb/>
　也至命則内无已外无物尚何性理之分哉故以此<lb/>
　言之則非智也以旡所用明故也非仁也以无所用<lb/>
　力故也乃聖人之於天道時也故至於命則與命為<lb/>
　一其體則為神其用則為易以命則命萬物而无所聽<lb/>
　以道則道萬物而无所由其緒餘土苴猶足以陶鑄<lb/>
　堯舜也故天地萬物有常理有成性有正命順其成<lb/>
<pb n="4b"/>
　理達其常性以受正命者易之道也<hi>龔</hi>
昔者聖人之作易也將以順性命之理是以立天之道<lb/>
曰陰與陽立地之道曰柔與剛立人之道曰仁與義兼<lb/>
三才而兩之故易六畫而成卦分陰分陽迭用柔剛故<lb/>
易六位而成章<lb/>
　易有太極太虚也陰陽者太虚聚而有氣也柔剛者<lb/>
　氣聚而有體也仁義根於太虚見於氣體而動於知<lb/>
　覺者也自萬物一源觀之謂之性自禀賦觀之謂之<lb/>
<pb n="5a"/>
　命自天地人觀之謂之理三者一也聖人將以順性<lb/>
　命之理故分一而為三曰陰陽曰柔剛曰仁義以立<lb/>
　天地人之道葢互見也易兼三才而兩之六畫而成<lb/>
　卦成卦則三才合而為一知陰陽剛柔仁義同源於<lb/>
　太虛則知性知天道曰陰陽地道曰柔剛人道曰仁<lb/>
　義則知命知仁義即天之陰陽地之柔剛則知性命<lb/>
　之理不順乎性命之理而行之將何所逃於天地之<lb/>
　間乎然道有變動故分陰分陽迭用柔剛以位分之<lb/>
<pb n="5b"/>
　一三五陽也二四六陰也以卦分之乾震坎艮陽也<lb/>
　坤巽離兊陰也以十日分之甲丙戊庚壬陽也乙丁<lb/>
　己辛癸陰也所謂分陰分陽也八卦相盪五行更王<lb/>
　上下无常周流六虛所謂迭用柔剛也分隂陽用柔<lb/>
　剛者仁義也以人而用天地也誠知乎此則徳勝於<lb/>
　氣性命於徳氣之昏明不足以蔽之至於盡性而配<lb/>
　天地矣<hi>朱</hi>
天地定位山澤通氣雷風相薄水火不相射八卦相錯<lb/>
<pb n="6a"/>
數往者順知来者逆是故易逆數也<lb/>
　陽而輕清者為天陰而重濁者為地止而髙者為山<lb/>
　陽屬也下而深者為澤陰屬也是皆以止為體也雷<lb/>
　陽也故動風陰也故入水陽也故内景火陰也故外<lb/>
　景是皆以動為用也以止為體故其相絶也為定位<lb/>
　其相屬也為通氣以動為用故其同功也則相薄其<lb/>
　異徳也則不相射其定位也故其縱為上下其周為<lb/>
　四方其上成象其下成形其交為泰其塞為否其通<lb/>
<pb n="6b"/>
　氣也故其蒸為雲其降為雨其凝為冰其泄為雹其<lb/>
　離此以感彼則為咸其隆上而殺下則為損相薄者<lb/>
　反相與也相薄則相勝相與則相親不相射者反相<lb/>
　逮也相逮則相致不相射則不相入始則相薄而終<lb/>
　不相悖則為益始雖不相射而終於相逮則為既濟<lb/>
　然則之八物也其成體也則各有用若乾坤坎離震<lb/>
　艮巽兊之八卦是也其定位也其通氣也其相薄也<lb/>
　其不相射也則以相交為用若否泰咸恒損益既濟<lb/>
<pb n="7a"/>
　未濟之八卦是也相錯則不特上下相交而已矣縱<lb/>
　横相為用而六十四卦備然後可以數往而知來往<lb/>
　有體故順數之来无方故逆知之順數者知之事也<lb/>
　逆知者神之事也易具神知者也此所以於來不特<lb/>
　知之而又數之也<hi>龔</hi>天地定位乾上坤下也山澤通<lb/>
　氣艮兊以三相易也雷風相薄震巽以初相易也水<lb/>
　火不相射坎離以中相易也虞翻曰射厭也坎離水<lb/>
　火不相厭坎戊離己月三十日一㑹於辰故不相厭<lb/>
<pb n="7b"/>
　也伏羲氏之王天下也乾坤定上下之位坎離通左<lb/>
　右之門震與巽為耦艮與兊相配震離兊乾天之四<lb/>
　象也巽坎艮坤地之四象也八卦相錯乾坤相易生<lb/>
　六十四卦乾自震而左行坤自巽而右行數往者以<lb/>
　順而數知來者以逆而知邵雍曰數往者順順天而<lb/>
　行左旋也皆已生之卦也知來者逆逆天而行右旋<lb/>
　也皆未生之卦也夫易之數由逆而成矣聖人將說<lb/>
　易故先言易之本易逆數也故六爻自下而起<hi>朱</hi>
<pb n="8a"/>
雷以動之風以散之雨以潤之日以烜之艮以止之兊<lb/>
以說之乾以君之坤以藏之<lb/>
　上言八卦自然之象此言八卦自然之用萬物方靜<lb/>
　雷則動之萬物方聚風則散之其生欲潤故潤之以<lb/>
　雨其成欲烜故烜之以日動與散所以生之也潤與<lb/>
　烜所以長之也長則有極故艮以止之有止則有說<lb/>
　故兊以說之萬物自動而止自止而說物極矣而莫<lb/>
　為之君則无主乃亂故乾以君之所以治之也治之<lb/>
<pb n="8b"/>
　而已无以安之猶不得所也坤以藏之所以安之也<lb/>
　六子者用也乾坤者體也六子者事也乾坤者道也<lb/>
　雷風雨日物也艮兊乾坤象也言物則山澤天地亦<lb/>
　物也言象則雷風雨日亦象也此就一體之生成而<lb/>
　具八卦之用也故始於雷風而終於乾坤豈獨八物<lb/>
　然哉聖人之所以治天下其序亦若此而已矣<hi>龔</hi>
帝出乎震齊乎巽相見乎離致役乎坤說言乎兊戰乎<lb/>
乾勞乎坎成言乎艮<lb/>
<pb n="9a"/>
　自帝出乎震以至成言乎艮則就四時之終始而具<lb/>
　八卦之用也故始於震而終於艮艮者動靜之界也<lb/>
　人道内聖而外王天道内神而外帝帝之乘時在八<lb/>
　卦其成功在萬物萬物之所出則與之出而不辭萬<lb/>
　物之所歸則與之歸而不忤其道則神而已矣故其<lb/>
　序帝為先萬物次之而終於神其乘時也自震出而<lb/>
　震者東方春則萬物草昧之時也至於巽則其位為<lb/>
　東南其時為春夏之交而後昧者明<graphic n="KR0708" url="https://raw.githubusercontent.com/kanripo/KR-Gaiji/master/images/KR0708.png" mimeType="image/png"/>者齊所為潔<lb/>
<pb n="9b"/>
　齊也潔齊然後長短小大莫不相見離也者明也明<lb/>
　也者以相見也所謂南方夏也相見則物成矣故致<lb/>
　役乎坤坤者雖為西南夏秋之交而其體實為母道<lb/>
　萬物之所由生也故物成則各致其所養而為之役<lb/>
　役而不已則物窮故說言乎兊兊為西方秋所以揫<lb/>
　歛而萬物小息之時也乾與兊交者也於方為西北<lb/>
　於時為秋冬之交以時則陰盛而將退陽衰而將生<lb/>
　陰陽相疑甚則至於相薄故曰戰而隂卒退陽卒生<lb/>
<pb n="10a"/>
　則可以勞還矣故勞乎坎坎以方則為北以時則為<lb/>
　冬而萬物之所歸也有歸則萬物之始也有終者復<lb/>
　始矣故成言乎艮艮東北也冬春之交也言萬物之<lb/>
　所成終而所成始又出乎震也<hi>龔</hi>帝出生萬物則在<lb/>
　乎震春時萬物出生也潔齊萬物則在乎巽相見乎<lb/>
　離日出而萬物皆相見也致役以養萬物則在乎坤<lb/>
　地能生養萬物是有其勞役坤不言方地之養物不<lb/>
　專一方也說萬物而可言者則在乎兊說萬物者莫<lb/>
<pb n="10b"/>
　說乎澤又正秋而萬物皆成也陰陽相戰則在乎乾<lb/>
　西北陰地乾以純陽居之陰陽相薄之象也受納萬<lb/>
　物勤勞則在乎坎萬物之所歸也坎象水之卦水行<lb/>
　不舎晝夜所以為勞卦能成萬物而可定則在乎艮<lb/>
　象東北在寅丑之間丑為前嵗之末寅為後嵗之初<lb/>
　則是萬物之所成終而成始也萬物閉藏受納為勞<lb/>
　<hi>孔</hi>
萬物出乎震震東方也齊乎巽巽東南也齊也者言萬<lb/>
<pb n="11a"/>
物之潔齊也離也者明也萬物皆相見南方之卦也聖<lb/>
人南面而聼天下嚮明而治蓋取諸此也坤也者地也<lb/>
萬物皆致養焉故曰致役乎坤兊正秋也萬物之所說<lb/>
也故曰說言乎兊戰乎乾乾西北之卦也言陰陽相薄<lb/>
也坎者水也正北方之卦也勞卦也萬物之所歸也故<lb/>
曰勞乎坎艮東北之卦也萬物之所成終而所成始也<lb/>
故曰成言乎艮神也者妙萬物而為言者也<lb/>
　於此言神者明八卦運動變化推移莫有使之然者<lb/>
<pb n="11b"/>
　神則无物妙萬物而為言也則雷疾風行火炎水潤<lb/>
　莫不自然相與為變化故能萬物既成也<hi>注</hi>八卦以<lb/>
　序則有時以居則有方以象則有物相繼以為衰王<lb/>
　相推以為變化相繼以至无窮也若夫神者則无物<lb/>
　也其用无時其居无方其實則即萬物以為體其用<lb/>
　則妙萬物以為言也傳曰神鬼神帝則妙萬物可知<lb/>
　矣<hi>龔</hi>
動萬物者莫疾乎雷撓萬物者莫疾乎風燥萬物者莫<lb/>
<pb n="12a"/>
熯乎火說萬物者莫說乎澤潤萬物者莫潤乎水終萬<lb/>
物始萬物者莫盛乎艮故水火相逮雷風不相悖山澤<lb/>
通氣然後能變化既成萬物也<lb/>
　神既範圍天地故此之下不復别言乾坤直舉六子<lb/>
　以明神之功用水火既不相入又不相及則无成物<lb/>
　之功明性雖不相入而氣相逮及也雷風俱動動若<lb/>
　相薄又相悖逆則相傷害亦无成物之功明雖相薄<lb/>
　而不相逆也山澤雖相懸亦能通氣動撓燥潤之功<lb/>
<pb n="12b"/>
　是雷風水火至於終始萬物於山義為㣲故言艮而<lb/>
　不言山也<hi>孔</hi>上言生物之序則歸於乾坤此言生物<lb/>
　之成功則歸諸六子獨言艮者終始非山事也言莫<lb/>
　盛者終始則日新也通氣而後相薄相薄而後不相<lb/>
　射者相反以為用也相逮而後不相悖不相悖而後<lb/>
　通氣者相因以為用也相反以為用故八卦相錯以<lb/>
　至數往知来相因以為用故能變化既成萬物也<hi>龔</hi>
　鄭康成曰萬物出於震雷發聲以生之也齊於巽風<lb/>
<pb n="13a"/>
　摇動以齊之也潔猶新也相見於離萬物皆相見日<lb/>
　照之使光大萬物皆致養地氣含養使秀實也萬物<lb/>
　之所說草木皆老猶以澤氣說成之戰言陰陽相薄<lb/>
　西北陰也而乾以純陽臨之猶君臣對合也坎勞卦<lb/>
　也水性勞而不倦萬物之所歸也萬物自春出生於<lb/>
　地冬氣閉藏還皆入地萬物之所成終而所成始言<lb/>
　萬物陰氣終陽氣始皆艮之用事也坤不言方神之<lb/>
　養物不專此時也兊不言方而言正秋者秋分也兊<lb/>
<pb n="13b"/>
　言秋分則震為春分坎為冬至離為夏至乾為立冬<lb/>
　艮為立春巽為立夏坤為立秋可知兊言正秋者正<lb/>
　時也離言聖人南面而聽天下嚮明而治則餘卦亦<lb/>
　可以類推矣戰乎乾言陰陽相薄而乾勝也上說天<lb/>
　地定位六子致用此說六子合而為乾坤乾坤合而<lb/>
　生神妙萬物而為言者萬物自妙也康成曰共成萬<lb/>
　物物不可得而分故合謂之神張載曰一則神兩則<lb/>
　化妙萬物者一則神也動撓燥說潤終始萬物者孰<lb/>
<pb n="14a"/>
　若六子然不能以獨化故必相逮也不相悖也通氣<lb/>
　也然後能變化既成萬物合則化化則神康成之學<lb/>
　進此矣<hi>朱</hi>
乾健也坤順也震動也巽入也坎陷也離麗也艮止也<lb/>
兊說也<lb/>
　上序八卦之相為用此序八卦之各有才也其性至<lb/>
　剛而其才不息者乾之健也其性至柔而其勢善承<lb/>
　者坤之順也陽之性動而起乎二陰之下善動者也<lb/>
<pb n="14b"/>
　此震之反乎艮也陰之性靜而伏乎二陽之下善入<lb/>
　者也此巽之反乎兊也陽明而陰暗陽易而陰險故<lb/>
　一陽在乎二陰之閒則為䧟以非所麗也陽尊而陰<lb/>
　卑陽强而陰弱故一陰在乎二陽之閒則為麗以非<lb/>
　所䧟也一陽止乎上而二陰不違之則動者可止之<lb/>
　時也故艮為止一陰見乎外而二陽不違之則伏者<lb/>
　可見之際也故兊為說震也坎也艮也皆陽卦而生<lb/>
　乎乾也故其才剛極下則動極上則止在中則陷於<lb/>
<pb n="15a"/>
　陰巽也離也兊也皆陰卦而生乎坤也故其才柔極<lb/>
　下則伏極上則見在中則麗於陽然彖於坎不言䧟<lb/>
　而言險者以陽陷乎陰陷於險也於巽不言入而言<lb/>
　巽者以巽有順意而入不足以體巽也<hi>龔</hi>
乾為馬坤為牛震為龍巽為雞坎為豕離為雉艮爲狗<lb/>
兊為羊<lb/>
　天行健故為馬地任重而順故為牛震動象龍動物<lb/>
　巽主號令雞能知時坎主水瀆豕處於濕離爲文明<lb/>
<pb n="15b"/>
　雉有文章艮為靜止狗能善守禁止外人羊順從之<lb/>
　畜<hi>孔</hi>有是才故可以逺取諸物近取諸身馬行不息<lb/>
　者也牛順以載者也龍者性動而善變自潛以至於<lb/>
　飛也雞羽屬也而不能飛其性則為入為伏知時而<lb/>
　善應也豕則性趨下而卑汙雉則文明而介潔剛而<lb/>
　善禦柔而附人者狗也狠而善觸說而不能害人者<lb/>
　羊也此逺取諸物也<hi>龔</hi>本象也<hi>朱</hi>
乾為首坤為腹震為足巽為股坎為耳離為目艮為手<lb/>
<pb n="16a"/>
兊為口<lb/>
　首尊而在上腹包藏含容足能動用股隨於足巽順<lb/>
　之謂北方之卦主聽南方之卦主視手能指持其物<lb/>
　西方之卦主言語<hi>孔</hi>其外圓諸陽之所聚者首也其<lb/>
　中寛衆陰之所藏者腹也足則在下而善動股則隨<lb/>
　上而善隨耳則内陽而聰目則外陽而明在上而止<lb/>
　者手也在外而説者口也此近取諸身也萬物皆出<lb/>
　於一道雖大小不同而皆具道之形容有一身而具<lb/>
<pb n="16b"/>
　八卦者人是也有一物而具一卦者八物是也伏羲<lb/>
　所以俯仰觀逺近取然後作八卦者亦以无物而非<lb/>
　道也<hi>龔</hi>八卦合而成體也<hi>朱</hi>
乾天也故稱乎父坤地也故稱乎母震一索而得男故<lb/>
謂之長男巽一索而得女故謂之長女坎再索而得男<lb/>
故謂之中男離再索而得女故謂之中女艮三索而得<lb/>
男故謂之少男兊三索而得女故謂之少女<lb/>
　得父氣者爲男得母氣者為女坤初求得乾氣為震<lb/>
<pb n="17a"/>
　乾初求得坤氣為巽<hi>孔</hi>乾三畫皆陽也故索之而成<lb/>
　男若坎震艮是也坤三畫皆陰也故索之而成女若<lb/>
　巽離兊是也以索之數則為一為再為三以得之序<lb/>
　則為長為中為少乾坤之三畫有男女之道藏焉必<lb/>
　索而後得之也<hi>龔</hi>將說天地生萬物而言人者天地<lb/>
　之性人爲貴萬物皆備於人也乾天也為陰之父坤<lb/>
　地也為陽之母揲蓍者一爻三揲三爻而八卦具故<lb/>
　搜於坤䇿一索而得陽者謂之長男再索而得陽者<lb/>
<pb n="17b"/>
　謂之中男三索而得陽者謂之少男乾䇿準此萬物<lb/>
　分天地也男女分萬物也察乎此則天地與我並生<lb/>
　萬物與我為一是故聖人親其親長其長而天下平<lb/>
　伐一草木殺一禽獸非其時謂之不孝<hi>朱</hi>
乾為天爲圜為君為父爲玉為金為寒爲冰爲大赤為<lb/>
良馬爲老馬爲瘠馬爲駁馬為木果<lb/>
　積諸陽而成者天也運而无所積者圜也君則首出<lb/>
　庶物父則萬物資始粹而不雜爲玉剛而能變為金<lb/>
<pb n="18a"/>
　其位西北秋冬之交其氣嚴凝而為寒積寒而為冰<lb/>
　其卦四月也故為大赤其性健而善爲良久而不息<lb/>
　為老其形確然為瘠具色有中有正為駁剛實在上<lb/>
　而不剥於陰者木果也八卦類萬物之情其情不可<lb/>
　勝言者則觸類而長之故乾為君則坤為臣乾為圜<lb/>
　則坤為方巽為曲直則離爲銳坤為吝嗇爲均則乾<lb/>
　為施為平乾為寒則巽為暑坤為凉艮為濕也<hi>龔</hi>天<lb/>
　剛健圜周萬物君父尊嚴大赤老陽之色木果老而<lb/>
<pb n="18b"/>
　實為生之本<hi>胡</hi>動轉為圜駁馬有牙能食虎豹取其<lb/>
　至健果實著木有似星之著天也良行健之善老久<lb/>
　瘠甚也<hi>孔</hi>
坤為地為母爲布為釡爲吝嗇爲均爲子母牛爲大輿<lb/>
為文爲衆爲柄其於地也爲黒<lb/>
　積陰而成為地生萬物為母廣生爲布善熟而成為<lb/>
　釡靜翕而不施爲吝嗇動闢而无疆爲均體順而生<lb/>
　不窮故爲子母牛其載物也无方圓大小精粗无不<lb/>
<pb n="19a"/>
　具者大輿也地事文其質柔故為文章則含之而已<lb/>
　坤三耦故爲衆有為而成終故為柄地以黄為中以<lb/>
　黒為正黒至陰之色也<hi>孔</hi>衆取其載物非一吝嗇取<lb/>
　生物不轉移柄生物之本<hi>龔</hi>
震為雷為龍爲𤣥黄爲旉爲大塗爲長子爲決躁爲蒼<lb/>
筤竹爲萑葦其於馬也為善鳴爲馵足為作足為的顙<lb/>
其於稼也爲反生其究爲健爲蕃鮮<lb/>
　𤣥黄取相雜而成蒼色旉取草木旉布而生大塗萬<lb/>
<pb n="19b"/>
　物之所生出決躁取其剛動竹之初生其色蒼蒼取<lb/>
　其春生之美萑葦其類也善鳴取其雷聲之逺聞馬<lb/>
　後足白爲馵取其動而見作足取其動而行健白額<lb/>
　為的顙亦取其動而見反生取其始生帶甲而出其<lb/>
　究極也極於震動則為健蕃鮮取春時草木蕃育而<lb/>
　鮮明也<hi>孔</hi>陽動以起相薄而有聲為雷屢遷而極變<lb/>
　為龍其色正青其體下剛而上柔故為蒼筤竹為萑<lb/>
　葦𤣥黄者天地之雜陰陽各止其所則辨動而交斯<lb/>
<pb n="20a"/>
　雜矣坤為布言體震為旉言用子夏傳曰陽動而始<lb/>
　華是也大塗帝與萬物之所出也長子則繼乾之事<lb/>
　有傳正統之道善鳴起而求其類也馵足後足左白<lb/>
　也左陽位後陰位陰止而靜今從陽以動也作足以<lb/>
　動為事也的顙二陰猶在上也白陰也隂動雖在上<lb/>
　不能為大也反生華稻也死而反生有起之道其究<lb/>
　為健終為乾也決躁有所決而躁也<hi>龔</hi>
巽為木爲風為長女爲繩直為工為白為長爲髙為進<lb/>
<pb n="20b"/>
退為不果為臭其於人也為寡髮為廣顙為多白眼為<lb/>
近利市三倍其究爲躁卦<lb/>
　木可以輮曲直巽順之謂風取其在上摇木號令齊<lb/>
　物如繩直木為工繩直之類白風去塵為潔白長風<lb/>
　行之髙逺風性髙逺又木生而上風性前却為進退<lb/>
　不能果敢决斷亦進退之義臭風所發也亦風之逺<lb/>
　聞於人也風落樹之華葉如人之少髮額濶為廣亦<lb/>
　寡髮之義躁人之眼其色多白躁人之情多近於利<lb/>
<pb n="21a"/>
　木生蕃盛於市則三倍之宜利躁卦風之勢極於躁<lb/>
　急也<hi>孔</hi>繩因形而直物工因時而制變白者无入而<lb/>
　不受采長者風之行髙者木之升陰内則退陽外則<lb/>
　進以巽適事柔而已矣故爲不果无所不入故爲臭<lb/>
　髮血之餘一隂伏於二陽之下則髮之達於上者寡<lb/>
　陰小而陽大陽在上故爲廣顙眼為體而止目為用<lb/>
　而作離中二則是以精供明故為目巽二在下明不<lb/>
　正也故為多白眼商人執雞則知時而善動故為近<lb/>
<pb n="21b"/>
　利市三倍巽陰而伏則若靜者其性善入則其伏必<lb/>
　起故爲躁卦<hi>龔</hi>
坎爲水爲溝瀆為隠伏爲矯輮為弓輪其於人也爲加<lb/>
憂為心病為耳痛為血卦為赤其於馬也為羙脊為亟<lb/>
心為下首為薄蹄為曵其於輿也為多𤯝為通為月為<lb/>
盗其於木也為堅多心<lb/>
　為水取北方之行溝瀆取水行無不通隠伏取水藏<lb/>
　地中使曲者直為矯使直者曲為輮弓者激矢如水<lb/>
<pb n="22a"/>
　激射也輪者運行如水行也加憂取其憂險難為心<lb/>
　病憂險難也勞卦為坎聽勞則耳痛也人之有血如<lb/>
　地有水為赤取血之色羙脊取其陽在中亟急也取<lb/>
　其中堅内動下首取其水流向下薄蹄取其廹地而<lb/>
　行曵亦取其磨地而行為輿取其表裏有陰力弱不<lb/>
　能重載常憂災𤯝為通取水行有求月水之精盗行<lb/>
　潛竊堅多心剛在内也<hi>孔</hi>車之蓋撩為月<hi>缺</hi>　水言<lb/>
　流而不積也其下為輪以利轉言行險而不<hi>缺</hi>也素<lb/>
<pb n="22b"/>
　問曰西方生金在志為憂北方生水在志為恐以恐<lb/>
　對憂則有力矣故為加憂寒氣之水勝也火熱受邪<lb/>
　心病生焉故為心病恐則傷腎腎傷則耳痛薄蹄行<lb/>
　不利也為曵盈科而進也一陽在内而處則其載重<lb/>
　二陰在下則其勢弱敗乃自取之也為心病陽陷而<lb/>
　不靈也為耳痛陽塞而不通也溪谷如脉絡故為血<lb/>
　北方也一陽生故為赤亟心陽欲亨也下首猶之為<lb/>
　豕薄蹄廹地而弱曵弱而遲非若風之速也<hi>龔</hi>
<pb n="23a"/>
離為火為日爲電為中女爲甲胄爲戈兵其於人也為<lb/>
大腹為乾卦爲鼈爲蟹為蠃爲蚌為龜其於木也為科<lb/>
上稿<lb/>
　為火南方之行日火之精電之明火類甲胄剛在外<lb/>
　戈兵剛在外以目捍懷陰氣為大腹乾卦日所烜也<lb/>
　龞蟹蠃蚌龜皆取剛在外科空也木既中空上必枯<lb/>
　稿<hi>孔</hi>火縁物以為體麗天而久照者日麗乎陰而其<lb/>
　光發散者電也外剛而衛柔為甲胄上銳而麗物為<lb/>
<pb n="23b"/>
　戈兵背陽也腹隂也大腹者内陰而外陽也其性躁<lb/>
　故為乾卦皆外剛而内柔也柔之性靜故為鱉剛之<lb/>
　性躁故為蟹蠃則形銳而善麗蚌則内虚而含明龜<lb/>
　則内明而顯幽<hi>龔</hi>
艮為山爲徑路為小石為門闕為果蓏為閽寺為指為<lb/>
狗為鼠為黔喙之屬其於木也爲堅多節<lb/>
　陰在下為止陽在上為髙山也山雖髙而有澗道為<lb/>
　徑路也小石艮為山又為陽卦之小者有徑路又崇<lb/>
<pb n="24a"/>
　髙為門闕木實為果草實為蓏出山谷中閽寺取其<lb/>
　禁止人也指取其執止物狗鼠取其皆止人家黔喙<lb/>
　之屬山居之獸堅勁多節山之所生<hi>孔</hi>險而萬物由<lb/>
　之以出震故為徑路非所口塗也一陽止於上而不<lb/>
　動為小石非正所謂石也上實而下虚為門實者止<lb/>
　於上虚者止於下為果蓏止於内者閽寺止於四支<lb/>
　之末而能止者為指以陽止於外者狗也以陰止於<lb/>
　内者鼠也其剛在外而善噬者黔喙之屬也外堅而<lb/>
<pb n="24b"/>
　已矣木之堅多節也<hi>龔</hi>
兊為澤為少女為巫為口苦為毁折為附決其於地也<lb/>
為剛鹵為妾為羊<lb/>
　澤陰卦之小地類卑也巫口舌之官西方五事為言<lb/>
　口舌言語之具也西方主秋秋物成熟稿稈之屬則<lb/>
　毁折果蓏之實則附決為剛鹵水所停則鹹鹵也為<lb/>
　妾少女從姊為娣也羊性順也<hi>孔</hi>澤潤下巫取其順<lb/>
　口舌能說人羊中壯而外順<hi>胡</hi>兊柔而說澤象也以<lb/>
<pb n="25a"/>
　言說神則為巫以言感人則為口舌以趨時言之則<lb/>
　為毁折反所謂蕃鮮也以立本言之則陰見而有所<lb/>
　附陽動而有所決反所謂決躁也素問曰辛散酸收<lb/>
　甘緩苦堅鹹耎而此於地為剛鹵者外柔而二陽在<lb/>
　下也外柔則有所承故於女為妾二陽在下則内狠<lb/>
　為羊其在地為大澤蟲魚說焉在天為雨澤百穀說<lb/>
　焉爲附決不足於震也震動斯決而无所附矣<hi>龔</hi>
　<lb/>
<pb n="25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易義海撮要卷九<lb/>
</p>
<p>
</p>
  </div>
</body>
</text>
</TEI>
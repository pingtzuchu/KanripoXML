<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周易義海撮要卷六</head>
    <p>
<pb n="1a"/>
欽定四庫全書<lb/>
　周易義海撮要卷六　　　宋　李衡　撰<lb/>
䷶<hi>離下震上</hi>豐亨王假之勿憂宜日中<lb/>
　大而亨者王之所至為天下之主而令微隱者不亨<lb/>
　憂未已也故豐亨乃得勿憂用豐亨不憂之徳宜處<lb/>
　天中以徧照故曰宜日中也<hi>注</hi>王假之者聖人必假<lb/>
　此豐盛之時發號令行賞罰以至制禮作樂可以大<lb/>
　行於天下也<lb/>
<pb n="1b"/>
彖曰豐大也明以動故豐王假之尚大也勿憂宜日中<lb/>
宜照天下也日中則昃月盈則食天地盈虚與時消息<lb/>
而况於人乎況於鬼神乎<lb/>
　豐闡大之大也大者王之所尚故至之勿憂之徳宜<lb/>
　照天下豐之為用困於昃食施於未足則尚豐施於<lb/>
　己盈則方溢不可以為常故具陳消息之理<hi>注</hi>豐大<lb/>
　王之本也今言假之者不敢以豐大自處故言假之<lb/>
　尚大者冝於庶事守謙卑惟在照臨天下之際冝尚<lb/>
<pb n="2a"/>
　此光大之徳也勿憂者豐卦用宏大之徳光被四表<lb/>
　若守其憂懼則其志齷齪失豐之體也<hi>牧</hi>居天位之<lb/>
　尊有四海之富兆民之衆言極天下之盛大惟王者<lb/>
　能至也保有之道非小才小知之所能故所尚亦宜<lb/>
　大也豐盛之時民物之繁庶治之豈易周乎宜如日<lb/>
　中明無不照然後可勿憂日中盛極昃食之戒欲守<lb/>
　中而勿過處中之道豈易也哉<hi>伊</hi>
象曰雷電皆至豐君子以折獄致刑<lb/>
<pb n="2b"/>
　雷者天之威動電者天之光耀雷電俱至則威明備<lb/>
　足以為豐也君子法象天威而用刑罰亦當文明以<lb/>
　動斷決獄訟須得虚實之情致用刑罰必得輕重之<lb/>
　中若動而不明則淫濫斯及<hi>注</hi>象其威明之義取不<lb/>
　失其情又有斷也<hi>石</hi>電明照也所以折獄雷威怒也<lb/>
　所以致刑<hi>朱</hi>
初九遇其配主雖旬无咎往有尚象曰雖旬无咎過旬<lb/>
災也<lb/>
<pb n="3a"/>
　旬均也以陽適陽以明之動能相光大者也<hi>注</hi>无咎<lb/>
　而往有嘉尚也勢若不均則相傾奪爭競乃興相違<lb/>
　背而災咎生<hi>正</hi>明於動進而速有功也遲而過旬失<lb/>
　其動也災之道矣<hi>子</hi>旬數之極也猶日之中也言无<lb/>
　咎者謂初未至中猶可進也若進而過中則災故象<lb/>
　稱過旬災也爻辭不言豐者謂初未至豐往有尚言<lb/>
　其進至於豐也<hi>牧</hi>初明之初四動之初位則相應用<lb/>
　則相資故初謂四為配主旬均也勢均則不能相下<lb/>
<pb n="3b"/>
　常理也故天下之相應者常非均敵如隂之應陽柔<lb/>
　之從剛下之附上惟豐之初四其用則相資以相成<lb/>
　故雖均是陽剛相従而无咎也盖非明則動无所之<lb/>
　非動則明无所用同舟則胡越一心共難則怨仇協<lb/>
　力勢使然也往而相從則能成其豐故云有尚若勢<lb/>
　均而懐先己之私有加上之意則咎當至矣故曰過<lb/>
　旬災也<hi>伊</hi>
六二豐其蔀日中見斗往得疑疾有孚發若吉象曰有<lb/>
<pb n="4a"/>
孚發若信以發志也<lb/>
　蔀覆曖鄣光明之物處明動之時不能自豐以明大<lb/>
　之徳既處乎内又以隂居隂所豐在蔀幽而无覩者<lb/>
　也日中者明之盛斗見者闇之極不能自發故往得<lb/>
　疑疾然履中當位處闇不邪有孚者也<hi>注</hi>不能自發<lb/>
　以自求於五故往則得見疑之疾然居中履正有信<lb/>
　以自發其豐大之志不困於闇故得吉也<hi>正</hi>蔀蔽也<lb/>
　謂君之明臣下障蔽之故曰豐其蔀日君之象斗臣<lb/>
<pb n="4b"/>
　之象今日中之時而見斗是臣之威明侵於君也且<lb/>
　五不當位而二當位是僭也五不顯明而四顯明是<lb/>
　專也二與四互有僭專之咎故爻辭同也往得疑疾<lb/>
　者更往則益疑陽之嫌必掇所患若能以信發明其<lb/>
　志使不疑于時則吉矣<hi>牧</hi>斗隂也而主運平五以隂<lb/>
　柔當君位之象日中明盛之時乃見斗猶豐大之時<lb/>
　遇闇弱之主二有至明中正之才而遇闇弱不正之<lb/>
　君既不能下求於己若往而求之則反得疑疾此暗<lb/>
<pb n="5a"/>
　主之常也然則如之何而可君子之事上不得其心<lb/>
　則盡其至誠以感發其志意而已苟誠意能動則雖<lb/>
　昬蒙可開也雖柔弱可輔也雖不正可正也管仲孔<lb/>
　明是也<hi>伊</hi>
九三豐其沛日中見沬折其右肱无咎象曰豐其沛不<lb/>
可大事也折其右肱終不可用也<lb/>
　沛幡幔所以禦盛光也沬微昧之明也應在上六志<lb/>
　在乎隂雖愈乎隂以處隂亦未足以免於闇也所豐<lb/>
<pb n="5b"/>
　在沛日中見沬之謂也施明則見沬施用則折其右<lb/>
　肱可以自守未足用也明不足不可大事<hi>注</hi>日在雲<lb/>
　下於沛沬小星也<hi>虞</hi>沛者枝葉偏垂之貎偏盛也沬<lb/>
　者斗槩謂斗之輔星三以陽得正而上應於上下比<lb/>
　於二日中見沬之象斗以象大臣槩以象家臣家臣<lb/>
　秉政志在偏私故不可興大事折右肱使不得終竟<lb/>
　用事者則固无咎矣<hi>陸</hi>九三以陽居陽又過其中亦<lb/>
　是大臣剛亢者沛如水之沛然不可禦亦過盛之義<lb/>
<pb n="6a"/>
　沬微昧之象臣既過盛是微沬其君者右隂也今是<lb/>
　隂盛若能折去其右肱亦可无咎盖極盛之臣終不<lb/>
　可用也肱亦股肱大臣之義<hi>石</hi>九三遇豐之時有大<lb/>
　事之材可以豐其澤者也上六以幽闇為之主不可<lb/>
　與有為故曰折其右肱无咎<hi>介</hi>沛者驟明之謂沬者<lb/>
　幽闇之謂右者位之隂肱者身之輔九三以陽處陽<lb/>
　豐之驟也應在上六明而闇也應在幽昧故若折其<lb/>
　肱焉<hi>侁</hi>豐而過盛不能自明災及其身又誰咎焉<hi>簡</hi>
<pb n="6b"/>
　沛古本作斾沬星之微而无名數者居豐之時而遇<lb/>
　上六日中而見沬者也无可賴之主不能有為如人<lb/>
　之折其右肱人之為有所失則有歸咎欲為而上无<lb/>
　所賴尚何咎乎<hi>伊</hi>
九四豐其蔀日中見斗遇其夷主吉象曰豐其蔀位不<lb/>
當也日中見斗幽不明也遇其夷主吉行也<lb/>
　九四以陽居隂闇同六二夷平也四應在初同是陽<lb/>
　爻能相顯發而得其吉初適四則以四為主故曰遇<lb/>
<pb n="7a"/>
　其配主四之初則以初為主故曰遇其夷主以陽居<lb/>
　隂位不當所以豐蔀而闇幽不明日中盛明而反見<lb/>
　斗應明而幽闇不明也處於隂位更應於隂无由獲<lb/>
　吉以與陽相遇故得吉行<hi>正</hi>四雖不當位然而僭過<lb/>
　上體明揜扵君亦有疑君之象故與二同爻辭初炎<lb/>
　上四又動應之故得發其光明斯為一卦等夷之主<lb/>
　<hi>牧</hi>四承六五之柔遇其夷易之主雖幽晦而遇夷主<lb/>
　是以志行而吉也<hi>石</hi>初四皆陽又居相應之地居大<lb/>
<pb n="7b"/>
　臣之位而得在下之賢同徳相輔故為夷主然致天<lb/>
　下之豐有君而後能也以不中正而遇五隂柔闇弱<lb/>
　之主故為豐其蔀也<hi>伊</hi>
六五來章有慶譽吉象曰六五之吉有慶也<lb/>
　以隂之質來適尊陽之位能自光大章顯其徳獲吉<lb/>
　譽也<hi>注</hi>來章謂乘四之明四來章明扵已也處豐柔<lb/>
　謙不自光大吉其宜矣<hi>牧</hi>二以文明中正之徳而在<lb/>
　下章美之才也五能致之在位則可以致豐大之慶<lb/>
<pb n="8a"/>
　名譽之美故吉初與三四皆陽剛之才五能用賢則<lb/>
　彚征矣五无虚已下賢之象聖人設此義以為教<hi>伊</hi>
　五屈體下四四之明上行之五相錯成離坤離為文<lb/>
　章者文成也九四上行則初應四二應五三應上六<lb/>
　爻並用成豐大之慶五屈己下賢四志行乎上人自<lb/>
　譽之兊為口譽之者也五得正吉也<hi>朱</hi>
上六豐其屋蔀其家闚其户閴其无人三嵗不覿凶象<lb/>
曰豐其屋天際翔也闚其戸閴其无人自蔵也<lb/>
<pb n="8b"/>
　以隂處極而最在外深自幽隱絶跡深蔵者也三年<lb/>
　豐道之成治道未濟隱猶可也既濟而隱以治為亂<lb/>
　也<hi>注</hi>鳥飛翔扵天際言隱翳之深也非有為而蔵可<lb/>
　以出而不出无事而自為隱蔵也<hi>正</hi>屋於室為外家<lb/>
　於國為私上六窮扵極大行失其中但豐扵其外蔀<lb/>
　其所私窮大者必失其居削國以益家天人所不祐<lb/>
　本欲豐屋蔀家反闚户无人天人之際詳矣<hi>陸</hi>飛鳥<lb/>
　遺之音謂宜下而反上豐之志皆欲顯其居今空其<lb/>
<pb n="9a"/>
　内而无所託故愧于時而反自蔵也<hi>牧</hi>始顯大如飛<lb/>
　鳥之扵天際而飛翔終自然必蔵退皆聖人戒其過<lb/>
　盛子雲曰炎炎者滅隆隆者絶觀雷觀火為盈為實<lb/>
　天収其聲地蔵其熱髙明之家鬼瞰其室正合此義<lb/>
　<hi>石</hi>上六翔扵天際自以為明之主也而其闇足以自<lb/>
　蔽其身故曰豐其屋蔀其家九三自折其右肱而莫<lb/>
　為之用豈真无人哉畏我而自蔵也三嵗不覿其自<lb/>
　為明者窮矣故凶<hi>坡</hi>
<pb n="9b"/>
䷷<hi>艮下離上</hi>旅小亨旅貞吉<lb/>
　旅寄他方苟求僅存雖得自通非甚光大不足以全<lb/>
　正吉之道故特重者旅貞吉也<hi>注正</hi>身寄它國親戚輔<lb/>
　已者少故其道不得盛行其志不得大通但不失為<lb/>
　旅之正則吉<hi>胡</hi>
彖曰旅小亨柔得中乎外而順乎剛止而麗乎明是以<lb/>
小享旅貞吉也旅之時義大矣哉<lb/>
　夫物失其主則散柔乘扵剛則乖既乖且散物皆羇<lb/>
<pb n="10a"/>
　旅何由得小亨而貞吉乎夫陽為物長而隂皆順陽<lb/>
　惟六五乘剛而復得中乎外以承于上隂各順陽不<lb/>
　為乖逆止而麗明動不履妄雖不及剛得尊位恢𢎞<lb/>
　大通足以小亨令附旅者不失其正得其所安也旅<lb/>
　者大散之時物失其居咸願有附豈非知者有為之<lb/>
　時乎<hi>注</hi>寄旅而不失其中常人之所難故仲尼至聖<lb/>
　栖栖扵旅人至是邦也必聞其政是能以温良恭儉<lb/>
　讓而得也<hi>石</hi>艮止乎下也離麗乎外也止而麗乎外<lb/>
<pb n="10b"/>
　旅也柔得中而外順乎剛止而麗乎明不足以有為<lb/>
　非所以大亨也<hi>逢</hi>
象曰山上有火旅君子以明慎用刑而不留獄<lb/>
　火在山上逐草而行勢不久留故為旅象又上下二<lb/>
　體艮止離明故君子象此以静止明察審慎用刑而<lb/>
　不稽留獄訟<hi>注</hi>山上有火則明无不照明而止慎之<lb/>
　象也火行而不處不留之象也明不可恃故戒以慎<lb/>
　<hi>伊</hi>
<pb n="11a"/>
初六旅瑣瑣斯其所取災象曰旅瑣瑣志窮災也<lb/>
　瑣瑣細小卑賤之貎當旅之時最處下極是寄旅而<lb/>
　不得所安志意窮困自取此災也<hi>正</hi>初以隂柔在旅<lb/>
　之時志窮而處卑其才如此上雖有援无能為也況<lb/>
　四體離而陽性非就下者又在旅則與他卦為大臣<lb/>
　者異矣<hi>伊</hi>柔順太過為卑賤動其心苟容苟合其道<lb/>
　不通其志困窮是以取災<hi>胡</hi>
六二旅即次懐其資得童僕貞象曰得童僕貞終无尤<lb/>
<pb n="11b"/>
也<lb/>
　得位居中體柔奉上以此寄旅必獲次舎懐來資貨<lb/>
　得童僕之所正也旅不可以處盛故其美盡扵童僕<lb/>
　之正<hi>注</hi>惟正扵童僕則終保无尤<hi>正</hi>以隂居二即就<lb/>
　其舎承陽有實故懐其資初者卑賤二得履之故得<lb/>
　童僕處和得位故正也<hi>九</hi>資謂才也上承於三得安<lb/>
　其位不敢自顯其才用惟以卑順為心是得童僕之<lb/>
　正固非君子之正也羇旅而卑順故終无尤<hi>陸</hi>六二<lb/>
<pb n="12a"/>
　居得其位猶旅而即其次舎者資材也得位居中是<lb/>
　内懐資材之人為旅之道不能歸伏他人雖居中正<lb/>
　但如得其所舎得其童僕以為使是其吉也<hi>石</hi>履柔<lb/>
　得位止滯无應懐戀資貨以附不正故曰旅即次懐<lb/>
　其資不能任中以求自奮在童僕則得正无尤非君<lb/>
　子有為之道<hi>薛</hi>次舎旅所安也貨財旅所資也童僕<lb/>
　旅所頼也柔弱而在下者童也强壯而處外者僕也<lb/>
　二有柔順中正之徳得内外之心故曰得童僕貞也<lb/>
<pb n="12b"/>
　<hi>伊</hi>
九三旅焚其次喪其童僕貞厲象曰旅焚其次亦以傷<lb/>
矣以旅與下其義喪也<lb/>
　居下體之上與二相得以寄旅之身而為施下之道<lb/>
　與萌侵權主之所疑故次焚僕喪而身危也<hi>注</hi>亦以<lb/>
　傷矣者言失其所安亦可悲傷其義喪者以旅與下<lb/>
　理是喪亡與得政事之萌<hi>正</hi>與二相得不能守正而<lb/>
　反通扵下斯失旅之義故次焚也童僕主人之所使<lb/>
<pb n="13a"/>
　也失扵主矣次其亡矣何保扵童僕故喪其所親而<lb/>
　危及之<hi>子</hi>九三剛而不中又居下體之上艮體而居<lb/>
　上自髙之象也自髙則不順扵上故上不與而焚其<lb/>
　次失所安也過剛則暴下故下離而喪童僕之貞失<lb/>
　其心也如是則危之道也<hi>伊</hi>
九四旅于處得其資斧我心不快象曰旅于處未得位<lb/>
也得其資斧心未快也<lb/>
　處上體之下不同九三之自尊然不得其位猶寄旅<lb/>
<pb n="13b"/>
　之人求其次舎不獲平坦之所而得用斧之地言用<lb/>
　斧除荆棘然後乃處故曰旅于處得其資斧也求安<lb/>
　處而得資斧之地所以其心不快也<hi>正</hi>以陽居隂志<lb/>
　在謙下得旅之宜故旅于處也有應在初而上比扵<lb/>
　五上下未决必資扵斧以斷也體性炎上卒承扵五<lb/>
　斷得所取初為正應而懼不敢與以陽下隂亦非本<lb/>
　志故其心不快也<hi>陸</hi>四體陽明有才也任剛直有斷<lb/>
　也非正位而不獲其次未為亨也且旅而雖有才斷<lb/>
<pb n="14a"/>
　志不得行故曰我心不快也明寄旅之道純任卑巽<lb/>
　今四雖能謙下然而體性猶剛未得安于童僕之貞<lb/>
　矣是于旅之宜未盡善也<hi>牧</hi>居隂不得行而處者也<lb/>
　有剛動能斷之志焉故能安其不可為之時而樂之<lb/>
　者也故心不快此知者之旅也<hi>介</hi>二三止而得位為<lb/>
　次舎四巽為入未得位行者處而已入對出言之為<lb/>
　處得其資以為利得其斧以為斷上得乎五下得乎<lb/>
　三之助也九剛明之才而處四履謙能下善處乎旅<lb/>
<pb n="14b"/>
　故得上下之利然未得位上不足以發五之志下不<lb/>
　足以致六二之賢雖得資斧未免為旅人故我心不<lb/>
　快四進于上道行乎五而二應則快矣孟子曰久於<lb/>
　齊非我志也<hi>朱</hi>
六五射雉一矢亡終以譽命象曰終以譽命上逮也<lb/>
　羇旅不可以處盛位譬之射雉惟有一矢射之而復<lb/>
　亡矢其雉終不可得然處文明之内能照禍福之㡬<lb/>
　不乘下以侵權而承上以自保故得終以美譽而見<lb/>
<pb n="15a"/>
　爵命逮及也承及扵上也<hi>正</hi>雉文明離象矢專直之<lb/>
　象射者司中之謂處羇旅之時皆失所欲以專直之<lb/>
　道期中文明之位此必不可得者故曰射雉一矢亡<lb/>
　言亡雉也不下據四而仰承扵上上下交歸故終以<lb/>
　譽命命猶名也言雖不得正位之實而終名譽之美<lb/>
　也尼父之旅近之<hi>陸</hi>上能逮及扵已盖已能承順扵<lb/>
　人也<hi>石</hi>六五所謂柔得中乎外而順乎剛者也雖有<lb/>
　柔順中正之徳知其親比者寡未嘗固必其所求若<lb/>
<pb n="15b"/>
　但以一矢射雉其得失未可知雖一射至扵亡矢亦<lb/>
　終有嘉美之譽然為上九所信尊顯之命及之也<hi>胡</hi>
　五在旅卦不取君象君不可旅也五雖有文明之徳<lb/>
　未可以動上九屈體逮之則令譽升間而爵命之矣<lb/>
　<hi>朱</hi>五有文明柔順之徳而上下與之如射雉一矢而<lb/>
　亡之發无不中也雉取文明動而必中文明之道也<lb/>
　逮與也能承順扵上而上與之在上得乎下而下與<lb/>
　之譽令聞命福祿<hi>伊</hi>
<pb n="16a"/>
上九鳥焚其巢旅人先笑後號咷喪牛于易凶象曰以<lb/>
旅在上其義焚也喪牛于易終莫之聞也<lb/>
　居髙危以為宅巢之謂也客而得上位先笑也以旅<lb/>
　處上衆之所嫉必凶故後號咷牛者稼穡之資以旅<lb/>
　處上喪牛于易不在扵難物莫之與危而不扶故莫<lb/>
　之聞莫之聞則傷之者至矣<hi>注</hi>牛順物也旅之為道<lb/>
　全扵順也剛而亢居喪其順也旅者人之所容剛而<lb/>
　无順人何容哉故喪扵无難凶其宜矣<hi>子</hi>
<pb n="16b"/>
䷸<hi>巽下巽上</hi>巽小亨利有攸徃利見大人<lb/>
　巽之為義以卑巽為體以容入為用上下皆巽不為<lb/>
　違逆君唱臣和命令乃行然全用卑巽則所通非大<lb/>
　故曰小亨巽悌以行物無違拒故利有攸往但能用<lb/>
　巽无往不利大人用巽其道愈隆明上下皆須用巽<lb/>
　也<hi>正</hi>六四得位為羣陽之主全以柔巽之徳非君子<lb/>
　之道故小亨而已柔巽則无所不往唯見大人不陷<lb/>
　於邪得所巽之道也<hi>陸</hi>
<pb n="17a"/>
彖曰重巽以申命剛巽乎中正而志行柔皆順乎剛是<lb/>
以小亨利有攸往利見大人<lb/>
　上巽能接下下巽能奉上上下皆巽命乃得行雖上<lb/>
　下皆巽若命不可從則物所不與故又因二五之爻<lb/>
　剛而能巽不失其中所以志意得行申其命令也柔<lb/>
　皆順乎剛者剛雖巽為中正柔若不順乎剛何以申<lb/>
　其命令乎故又就初四各處卦下柔皆順剛无有違<lb/>
　逆所以敎命得申成小亨以下之義<hi>正</hi>巽為命令重<lb/>
<pb n="17b"/>
　命令者欲丁寧也二得中五得正體兩巽故曰剛巽<lb/>
　乎中正皆據隂故志行隂為卦主故小亨<hi>績</hi>蠱所以<lb/>
　得元亨者以其巽而能止也巽所以惟小亨者以其<lb/>
　巽而无所止也且夫巽過而欲齊之必至于用刑故<lb/>
　蠱言先甲三日巽言先庚三日甲主仁庚主刑也夫<lb/>
　齊之以刑不若導之以徳故蠱為元亨巽為小亨<hi>牧</hi>
　柔在下而承二剛巽也内巽者命之始外巽者巽而<lb/>
　逹乎外申前之命也九二之剛巽乎中九五之剛巽<lb/>
<pb n="18a"/>
　乎中正巽乎中正則其剛不過而所施當乎人心是<lb/>
　以志行乎上下九二之剛巽乎中則初六之柔順之<lb/>
　九五之剛巽乎中正則六四之柔順之上下之柔皆<lb/>
　順乎剛則物无違者而九二九五之志行九五巽乎<lb/>
　中正而柔順之則柔者亦得其正而小者亨矣豈非<lb/>
　小者之利乎故六四利有攸往利見大人而其道上<lb/>
　行故曰是以小亨利有攸往利見大人<hi>朱</hi>巽之所以<lb/>
　為巽者初與四也二五雖據用事之地而權不在焉<lb/>
<pb n="18b"/>
　故曰剛巽乎中正而志行焉言必用初與四而後得<lb/>
　志也權雖在初與四而非用事之地故曰柔皆順乎<lb/>
　剛是以小亨言必順二五而後亨也利有攸往為二<lb/>
　五用也利見大人見九五也有其權而无其位非九<lb/>
　五之大人孰能容之<hi>坡</hi>
象曰随風巽君子以申命行事<lb/>
　兩風相随非是令初故君子則之以申命行事<hi>正</hi>法<lb/>
　敎百端令行為上貴其必從故曰行事也<hi>荀</hi>古之為<lb/>
<pb n="19a"/>
　命也必反復申明之然後事必行<hi>坡</hi>
初六進退利武人之貞象曰進退志疑也利武人之貞<lb/>
志治也<lb/>
　處令之初未能服命故進退疑懼成命齊邪莫善武<lb/>
　人<hi>注</hi>風性動進進欲承五為二所據故志以疑也<hi>荀</hi>
　巽在下不能果決進退申命行事之初利扵勇而行<lb/>
　之則正也非暴也志行其治者也<hi>子</hi>初六以隂居陽<lb/>
　是不能卑巽者進无所應退窮在下心无所定如此<lb/>
<pb n="19b"/>
　惟利剛武之人能用其正者<hi>石</hi>初六有其權而无其<lb/>
　位九二九三之所病故疑而進退也小人而權在焉<lb/>
　則易謂之武人武人貞其力而不正扵君志亂也及<lb/>
　其志治則以貞扵君為利<hi>坡</hi>
九二巽在牀下用史巫紛若吉无咎象曰紛若之吉得<lb/>
中也<lb/>
　處巽之中既在下位而復以陽居隂卑巽之甚卑甚<lb/>
　失正則入于過咎能以居中施至卑扵神祗而不用<lb/>
<pb n="20a"/>
　之於威勢則乃至于紛若之吉而亡其過矣<hi>注</hi>以陽<lb/>
　居隂巽之太過入于牀下失安身之所而非所處之<lb/>
　正行未違中可以求福故能用史巫紛若以享則鬼<lb/>
　神降福吉而无咎<hi>陸</hi>處巽太過不能申命行事止可<lb/>
　用之史巫史巫薦人之誠磬折俯仰紛紜以巽謝于<lb/>
　神明故巽甚而不為之咎葢守中存實謙卑可薦神<lb/>
　獲吉<hi>牧</hi>
九三頻巽吝象曰頻巽之吝志窮也<lb/>
<pb n="20b"/>
　頻蹙不樂窮不得已之謂剛正而為四所乘志窮而<lb/>
　巽是以吝<hi>注</hi>乘陽无據為隂所乘號令不行故志窮<lb/>
　也<hi>荀</hi>以陽處陽在巽而不為巽者也四為巽主不得<lb/>
　不承情有不順故頻蹙而後巽志意窮故自恨而已<lb/>
　<hi>陸</hi>權始扵微物情之未然道而之善使樂以易非逆<lb/>
　而止之也三用剛而必使由之頻數之令人所不與<lb/>
　故曰吝也<hi>逢</hi>剛不得中又在下體之上非能巽也苟<lb/>
　勉而為之故屢失也居巽之時而上臨之承乘皆重<lb/>
<pb n="21a"/>
　剛則勢不得行其志矣志窮而頻巽是以吝<hi>伊</hi>
六四悔亡田獲三品象曰田獲三品有功也<lb/>
　乘剛悔也得位承五卑得所奉雖以柔御剛而依尊<lb/>
　履正以斯行命必能獲强暴逺不仁田而有獲莫善<lb/>
　三品一曰乾豆二曰賔客三曰充君之庖<hi>注</hi>田獲三<lb/>
　品喻行命有功<hi>正</hi>乘剛有悔然居正是亡也寡者衆<lb/>
　之所宗以一隂為四陽所従如田獵之有功所獲可<lb/>
　以備三品也<hi>石</hi>田者興事之大者也三品有功之盛<lb/>
<pb n="21b"/>
　者也柔而可以大有功者巽乎正而得所附也<hi>介</hi>隂<lb/>
　柔无應而乘承皆剛宜有悔也而四以隂居隂得巽<lb/>
　之正在上體之下居上而能下者也居上之下巽扵<lb/>
　上也以巽臨下巽扵下也其自處如此所以悔亡如<lb/>
　田之獲天下之事苟善處則悔或可以為功矣<hi>伊</hi>
九五貞吉悔亡无不利无初有終先庚三日後庚三日<lb/>
吉象曰九五之吉位正中也<lb/>
　以陽居陽損扵謙巽然秉乎中正以宣其令物莫之<lb/>
<pb n="22a"/>
　違故曰貞吉悔亡无不利也化不以漸卒以剛直用<lb/>
　加扵物故初皆不説終扵中正邪道以消故有終也<lb/>
　申命令謂之庚夫以正齊物不可卒也民迷固久直<lb/>
　不可肆也故先申三日令著之後復申三日然後誅<lb/>
　而无咎怨矣甲庚皆申命之謂<hi>注</hi>甲庚者皆申命令<lb/>
　之謂甲者徳政也蠱以四徳創制彖言其正曰先甲<lb/>
　後甲所以原始要終也庚者刑政也巽以小亨申命<lb/>
　故爻言其變曰先庚後庚所以信而審之也甲出也<lb/>
<pb n="22b"/>
　庚更也以庚變甲天之道也先後三日使知其意審<lb/>
　其令也<hi>陸</hi>五居尊位為巽之主命所出也處得中正<lb/>
　盡巽之善故吉然巽者柔順之道所利在貞非五之<lb/>
　不足在巽所當戒也故貞吉而後悔亡无不利命令<lb/>
　之出有所變更始未善也故无初更之使善故有終<lb/>
　十日戊己為中過中則變故謂之庚甲者事之始庚<lb/>
　者變更之始<hi>伊</hi>
上九巽在牀下喪其資斧貞凶象曰巽在牀下上窮也<lb/>
<pb n="23a"/>
喪其資斧正乎凶也<lb/>
　過巽失正喪其所斷<hi>注</hi>處上窮巽故過在牀下正理<lb/>
　須當威斷而喪之是正乎凶也<hi>正</hi>二巽過乎謙上巽<lb/>
　過乎中俱失所安<hi>牧</hi>處上以此雖正亦凶况不貞乎<lb/>
　<hi>介</hi>居上過巽至扵自失則扵正道為凶也<hi>伊</hi>
䷹<hi>兌下兌上</hi>兊亨利貞<lb/>
　澤以潤生萬物所以萬物皆說施扵人事猶人君以<lb/>
　恩惠養民民无不說也惠施民說所以為亨以說說<lb/>
<pb n="23b"/>
　物恐陷諂邪其利在扵貞正<hi>正</hi>不謂之說而謂之兊<lb/>
　者聖賢感天下之心必以仁義恩惠之道不可以言<lb/>
　語口實故去其言而為兊<hi>胡</hi>
彖曰兊說也剛中而柔外說以利貞是以順乎天而應<lb/>
乎人說以先民民忘其勞說以犯難民忘其死說之大<lb/>
民勸矣哉<lb/>
　說而違剛則諂剛而違說則暴剛中故利貞柔外故<lb/>
　說亨天剛而不失說者也<hi>注</hi>先以說豫撫民然後使<lb/>
<pb n="24a"/>
　之從事則民竭力而忘勞先以說豫勞民然後使之<lb/>
　犯難則民皆授命而忘死豈非說義之大能使民勸<lb/>
　勉矣哉<hi>正</hi>天之所助者順也人之所助者信也柔外<lb/>
　為順剛中為信故得順乎天而應乎人<hi>牧</hi>
象曰麗澤兊君子以朋友講習<lb/>
　麗猶連也<hi>注</hi>講習道義相說之盛莫過扵此<hi>正</hi>兩説<lb/>
　而合莫過講習<hi>子</hi>説扵聲色極必有害說扵道義久<lb/>
　而彌益<hi>牧</hi>講習固說之大當取相益之義<hi>伊</hi>取其樂<lb/>
<pb n="24b"/>
　而不流也<hi>坡</hi>
初九和兊吉象曰和兊之吉行未疑也<lb/>
　居兊之初應不在一无所黨係和兊之謂說不在諂<lb/>
　履斯而行未見有疑之者吉其宜矣<hi>注</hi>以剛正之說<lb/>
　首出門而和人也何往不吉行豈疑哉<hi>子</hi>九二剛中<lb/>
　而說君子也初九說君子而與之和是以吉<hi>介</hi>剛而<lb/>
　處説无偏係之私能可否相濟者也九四疾惡六三<lb/>
　小人然體巽不果不果疑也初九動而上行以濟其<lb/>
<pb n="25a"/>
　決初九逺扵六三无嫌扵說小人九四未疑也是以<lb/>
　能濟其決否則疑矣晉訾祐實直而愽范宣子朝夕<lb/>
　顧之以問國事不正其身未有能決人之疑者故曰<lb/>
　和兊之吉未疑也<hi>朱</hi>
九二孚兊吉悔亡象曰孚兊之吉信志也<lb/>
　說不失中有孚者也失位而說孚吉乃悔亡也<hi>注</hi>失<lb/>
　位而得吉是其志信也<hi>正</hi>失位與三豈无悔也志在<lb/>
　利人欲其說信中不失正故吉也夫何悔焉<hi>子</hi>二不<lb/>
<pb n="25b"/>
　違中有信者也說不爽信吉其宜矣然比于三而狎<lb/>
　小人有悔也以其能退而不固守其正故得悔亡二<lb/>
　不當其位是不守其正也<hi>牧</hi>信道篤而自知明説之<lb/>
　不以道不説也<hi>簡</hi>和而不同謂之和信扵其類謂之<lb/>
　孚六三小人也初以逺之而无嫌至九二則初疑之<lb/>
　外與而内不與所以信扵初九也<hi>坡</hi>
六三來兊凶象曰來兊之凶位不當也<lb/>
　三為陽位隂來居之是進來求説以不正求説邪佞<lb/>
<pb n="26a"/>
　之道故凶<hi>正</hi>三為一卦之主而不以正用說欲以邪<lb/>
　諂招來剛直誘掖衆陽使之説已者也冶容誨滛邪<lb/>
　行來兊凶其宜也<hi>陸</hi>三隂柔不正下親于二二避之<lb/>
　而不納故稱來兊凶也兊體趨下是來親于下也二<lb/>
　以不處其正是以避之<hi>牧</hi>一隂為四陽之主來者己<lb/>
　皆説之如一小人居四君子之間諂佞之人不當其<lb/>
　位所以凶<hi>石</hi>比在下之陽枉已以求說是以凶之内<lb/>
　為來上下俱陽而獨之内者以同體而隂性下故也<lb/>
<pb n="26b"/>
　<hi>伊</hi>
九四商兊未寧介疾有喜象曰九四之喜有慶也<lb/>
　三為佞説将近至尊四以剛徳商量裁制而介隔之<lb/>
　匡内制外是以未寜處扵㡬近閑邪介疾宜有喜也<lb/>
　<hi>注</hi>至尊所善天下蒙賴故言有慶<hi>正</hi>四以陽居隂是<lb/>
　說而能和者又體剛而不為遷諂也比于三而不與<lb/>
　之同體是能專介而疾乎小人也下同初而説扵賢<lb/>
　宜其喜而有慶陽為賢隂為小人也<hi>牧</hi>商取西方金<lb/>
<pb n="27a"/>
　剛斷之義介者言剛介之徳嫉惡佞人也<hi>石</hi>三柔而<lb/>
　己乘之上柔而君近之兊之時不幸為邪柔小人之<lb/>
　所介欲施説而不能故商度而未安然五剛而正中<lb/>
　終莫得而説之小人不得其志則病矣小人病則君<lb/>
　子喜是以四間扵二柔之間可喜也<hi>逢</hi>三有來兊之<lb/>
　凶五有孚剝之厲四處其位豈得安乎若能耿介疾<lb/>
　惡喜必來應也<hi>侁</hi>從五正也比三邪也擬議所從介<lb/>
　然自守而疾邪則将得君以行道而慶斯及物故有<lb/>
<pb n="27b"/>
　喜也兩間謂之介介分限也故人之守節者謂之介<lb/>
　<hi>伊</hi>
九五孚于剝有厲象曰孚于剝位正當也<lb/>
　處尊正之位比扵上六不說信乎陽而説信乎隂也<lb/>
　剝小人道長之謂以正當之位而疏君子信小人<hi>注</hi>
　責之也<hi>正</hi>五本應扵九二九二有剛正之徳已不能<lb/>
　盡柔巽以任用之反比扵上六邪佞刻剝不正之臣<lb/>
　是其危厲之甚也<hi>胡</hi>五得尊位處中盡説之道猶曰<lb/>
<pb n="28a"/>
　有厲者剝隂消陽之名謂上六也雖聖賢在上天下<lb/>
　未嘗无小人能使不敢肆其惡而已勉而革面亦聖<lb/>
　人之所説也信其革面而不知其包蔵則終必害善<lb/>
　危道也巧言令色孔壬舜且畏之其可忽諸<hi>伊</hi>六三<lb/>
　進而上則四五消有剝牀之象<hi>朱</hi>
上六引兊象曰上六引兊未光也<lb/>
　以夫隂質最處恱後静退者也故必見引然後乃恱<lb/>
　<hi>注</hi>不同六三自進求說雖免躁求之凶亦有後時之<lb/>
<pb n="28b"/>
　失經无吉文以其道未光也<hi>正</hi>上六不累于位是志<lb/>
　于髙尚然執徳不固見誘則從故稱引兊雖能說君<lb/>
　之旨乘剛而不為之下然喪其髙尚之風未足為光<lb/>
　也<hi>牧</hi>上六以隂柔居一卦之極當无位之地欲以柔<lb/>
　邪不正之道苟且以牽引天下之民使歸恱扵己雖<lb/>
　得人之悦其道未足為光大也<hi>胡</hi>上説道之成六正<lb/>
　已輔九五剛健中正之君宜有膏澤下扵民而未光<lb/>
　何也以引六三之小人也初九剛正不疑扵三而行<lb/>
<pb n="29a"/>
　九二剛中不比扵三而悔亡九四以三為疾九五孚<lb/>
　于三而厲上六引三而未光小人以説進而為害可<lb/>
　不慮乎<hi>朱</hi>六三上六皆兊之小人六三履非其位處<lb/>
　於二陽之間以求説為兊者故曰來兊言初與二不<lb/>
　招而自來其心易之以為害淺故二陽吉而六三凶<lb/>
　上六超然扵外不累扵物此小人之託扵无求以為<lb/>
　兊者九五引之而後至其心難知其為害深剝者五<lb/>
　隂剝一陽上六之害何至是九五以正當之位而孚<lb/>
<pb n="29b"/>
　于難知之小人其至扵剝豈足怪哉雖然其心盖不<lb/>
　知而賢之非說其小人之實也知其實則去之矣故<lb/>
　有厲而不凶然上六所以不凶何也曰難進君子之<lb/>
　事使上六引而不兊則其道光矣<hi>坡</hi>
䷺<hi>坎下巽上</hi>渙亨王假有廟利渉大川利貞<lb/>
　序卦曰説而後散之雜卦曰渙離也渙之為義小人<lb/>
　遭難離散而逃避也大徳之人能扵此時建功立徳<lb/>
　解難釋險故謂之渙能釋險難所以為亨可以至於<lb/>
<pb n="30a"/>
　建立宗廟也徳合神人可濟大難大難既散當以正<lb/>
　道而柔集之故曰利貞<hi>正</hi>人氣聚則生氣散則死故<lb/>
　聖人以神氣渙散乃立宗廟以萃聚之是以萃渙二<lb/>
　卦皆曰王假有廟所以明聚散之理為敎化之宗主<lb/>
　也物散則失正故利貞也<hi>陸</hi>
彖曰渙亨剛來而不窮柔得位乎外而上同王假有廟<lb/>
王乃在中也利渉大川乘木有功也<lb/>
　二以剛來居内而不窮扵險四以柔得位乎外而與<lb/>
<pb n="30b"/>
　上同内剛而无險困之難外順而无違逆之乖是以<lb/>
　亨利渉大川利貞也凡剛得暢而无忌回之累柔履<lb/>
　正而同志乎剛則皆亨利渉大川利貞也<hi>注</hi>險難未<lb/>
　夷方勞經營今在渙然之中故至扵有廟乘木渉川<lb/>
　必不沉溺以渙濟難必有成功<hi>正</hi>此本否卦乾之九<lb/>
　四來居坤中剛來成坎水流而不窮也坤之六二上<lb/>
　升乾四柔位乎外上承貴主與上同也<hi>盧</hi>大凡為民<lb/>
　除險難須在上卑巽以順民散然後道得亨通乘木<lb/>
<pb n="31a"/>
　渉川亦是濟難之象王假有廟者渙是初為散釋患<lb/>
　難之初始民未知禮須假立廟貎以為敎化之宗<hi>石</hi>
　遇渙之時兩隂不能陷一陽五免扵險四不應内而<lb/>
　上同乎五此渙之所以亨九五以王徳居王位能拯<lb/>
　天下之難得四海之歡心以事其親能假有廟矣<hi>介</hi>
　若大難未散王亦同在難中豈暇有廟患難已散同<lb/>
　在渙然之中乃可以安神報功故曰王乃在中也<hi>代</hi>
　二以剛在隂中力能濟難四以柔在險外動无違逆<lb/>
<pb n="31b"/>
　<hi>同上</hi>二以身入險四則輔君任事上下同志厥事乃濟<lb/>
　李晟入險陸贄輔后二爻之象<hi>薛</hi>當渙之際何以御<lb/>
　之在王者宅中而正位託天地宗廟之靈以固民之<lb/>
　離心故曰王假有廟王乃在中也<hi>繪</hi>二不窮下四同<lb/>
　乎上以坎為水巽木乘之所以利渉有功也<hi>薄</hi>世之<lb/>
　方治如大川安流而就下及其亂也潰溢四出而不<lb/>
　可止方渙散之時宜經營四方之不暇而其彖曰王<lb/>
　假有廟其象曰先王以亨于帝立廟何也曰犯難而<lb/>
<pb n="32a"/>
　爭民之所疾也處危而不媮者衆之所恃也先王居<lb/>
　渙之中安然不爭而自為長久之計宗廟既立享帝<lb/>
　之位定而天下之心始有宗矣<hi>坡</hi>
象曰風行水上渙先王以享于帝立廟<lb/>
　風行水上激動波濤散釋之象先王以渙然无難之<lb/>
　時享于上帝以告太平建立宗廟以祭祖考<hi>正</hi>隂上<lb/>
　至四承五為享帝陽下至二為立廟<hi>虞</hi>冬月天地閉<lb/>
　塞水凝為冰春風一動釋其否結解其冰凍亦得此<lb/>
<pb n="32b"/>
　渙象王者出民塗炭之後法此以教民為本享帝所<lb/>
　以訓民事君立廟所以敎民事親二者忠孝之道敎<lb/>
　化所先也<hi>石</hi>風行水上渙然離散之象天下險難方<lb/>
　作先王以是享于上帝以一天下之心使知无二主<lb/>
　也立廟以合天下之渙散則人知反本鬼有所歸觀<lb/>
　此則知魯用郊晉祀夏郊魯有周廟鄭有厲王之廟<lb/>
　非先王意也秦位在藩臣臚扵郊祀天子不能制反<lb/>
　致文武胙卒併天下揚雄曰僭莫僭扵祭祭莫重於<lb/>
<pb n="33a"/>
　地地莫重扵天雄其知渙之說矣<hi>朱</hi>享帝立廟推尊<lb/>
　親仁義之極可以无渙矣<hi>介</hi>
初六用拯馬壯吉象曰初六之吉順也<lb/>
　處散之初乖散未甚故可以游行得其志而違其難<lb/>
　不在危劇而後逃竄故曰用拯馬壯吉觀難而行不<lb/>
　與險爭順也<hi>注</hi>渙之初可以散動二能濟而已附之<lb/>
　故顯而行之无畏忌也壯馬馳騁而得其吉<hi>子</hi>初以<lb/>
　隂處下在渙散之始是往而拯之不可後時固當用<lb/>
<pb n="33b"/>
　剛壯之馬急扵解民之難執柔順之道以拯濟之使<lb/>
　得萃而不散吉之道也<hi>胡</hi>九二在下而有能行之材<lb/>
　馬象也初承之以失險拯馬之象也二得其拯而初<lb/>
　得其随是以壯吉<hi>介</hi>初六身既无位衆不羈縻足可<lb/>
　避扵患難宜乎乘馬自往而得壯吉坎為馬内難而<lb/>
　行不與險爭故曰順也此知齊小白入莒之類也<hi>緯</hi>
　二有剛中之才兩皆无應親比而相求如得馬壯以<lb/>
　之拯渙其必有濟渙拯扵始則為力易故順也然六<lb/>
<pb n="34a"/>
　爻獨初不云渙者辨之扵蚤則不至扵渙故也<hi>伊</hi>九<lb/>
　二在險中得初六而安故曰用拯馬壯吉明夷之六<lb/>
　二有馬不以自乘而以拯上六之傷渙之初有馬不<lb/>
　自乘而以拯九二之險故象皆曰順言中順之正也<lb/>
　<hi>坡</hi>
九二渙奔其机悔亡象曰渙奔其机得願也<lb/>
　机承物者也謂初也<hi>注</hi>奔初獲安是得其願<hi>正</hi>二在<lb/>
　險中渙而未出居失其位不可以安故宜出奔三在<lb/>
<pb n="34b"/>
　坎上已先見渙而位亦不當固非所安下與二比同<lb/>
　志相得故二往奔之必得所願能慿扵三所以悔亡<lb/>
　<hi>陸</hi>居險難之中以陽居隂本有悔也六三将出于險<lb/>
　若能依慿六三同出于險可以悔亡<hi>石</hi>諸爻皆云渙<lb/>
　謂渙之時也在渙離之時而處險中有悔可知二以<lb/>
　初為机初謂二為馬初雖坎體而不在險中在渙而<lb/>
　與之合則可慿以為安者也先儒謂五為机非也當<lb/>
　渙之時二陽豈能同同則成濟險之功豈止悔亡而<lb/>
<pb n="35a"/>
　已哉<hi>伊</hi>
六三渙其躬无悔象曰渙其躬志在外也<lb/>
　渙之為義内險外安六三内不比二而外應上九是<lb/>
　不固所守而能散其躬故得无悔應在上九志在外<lb/>
　也<hi>正</hi>上九居一卦之極有剛明之才以己為正應不<lb/>
　同所守往從扵上然不能濟天下之大事亦可以釋<lb/>
　一身之患而无悔吝也<hi>胡</hi>如晉重耳内有坎難而志<lb/>
　在外<hi>緯</hi>以隂柔之質不中正之才居无位之地豈能<lb/>
<pb n="35b"/>
　極時之渙然獨有應止於其身可以无悔而已悔亡<lb/>
　者本有而亡无悔者本无也<hi>伊</hi>應上近二二者必爭<lb/>
　故渙其躬无所適從惟有道者是與而安<hi>坡</hi>
六四渙其羣元吉渙有丘匪夷所思象曰渙其羣元吉<lb/>
光大也<lb/>
　踰乎險難得位體巽與五合志内掌機密外宣化命<lb/>
　者也故能散羣之險以光其道然處於卑順不可自<lb/>
　專而為散之任猶有丘墟匪夷之慮雖能元吉所思<lb/>
<pb n="36a"/>
　不可忘也<hi>注</hi>丘者不平之象得位散險不能使初附<lb/>
　已以求免故心未平也然志在奉上思渙其羣雖不<lb/>
　應初固未傷也<hi>陸</hi>四首散險難上輔至尊宜其光大<lb/>
　徧普濟其衆不可小存險難有所遐遺以起怨望不<lb/>
　平之思四質柔任重懼其志弱不盡遐濟故申戒之<lb/>
　<hi>牧</hi>居大臣之位初出民扵塗炭猶有丘墟不平之事<lb/>
　不可夷平其思慮如漢皇初出民扵暴秦之間事由<lb/>
　草創至文景之世有六臣之佐然後紀綱制度方稍<lb/>
<pb n="36b"/>
　復古而光大也<hi>石</hi>丘臲卼不平之地六四上奉九五<lb/>
　之君下為百官之長權大職重常終日乾乾不敢少<lb/>
　安亦未嘗平其思慮也<hi>胡</hi>山地之髙以止而物附焉<lb/>
　者也尊位之象也丘山之次也近尊而徳上同之象<lb/>
　渙有丘大公至正心无偏係則非等夷所思不與六<lb/>
　三而初六不應也渙其羣匪夷所思也<hi>介</hi>丘聚也得<lb/>
　位上同散者聚也故曰渙有丘憂勞王室不安其慮<lb/>
　故曰匪夷所思<hi>薛</hi>方渙之時用剛不能使之懐附用<lb/>
<pb n="37a"/>
　柔不能使之依歸四以柔巽之正道輔剛中正之君<lb/>
　君臣同功天下渙散能使之羣是以元吉渙有丘匪<lb/>
　夷所思賛美之辭也丘聚之大也方渙而有丘則功<lb/>
　大事難其用妙矣匪平常之思所能及唯賢智足以<lb/>
　與此然元吉光大不在五而在四者四言施用五言<lb/>
　成功君臣之分其義通也<hi>伊</hi>邱聚也宣王承厲王之<lb/>
　後天下離散召伯之徒佐王建國親諸侯遣使勞來<lb/>
　安集之渙其羣也<hi>朱</hi>
<pb n="37b"/>
九五渙汗其大號渙王居无咎象曰王居无咎正位也<lb/>
　處尊履正居巽之中散汗大號以盪險阨者也為渙<lb/>
　之主唯王居之乃得无咎正位不可以假人<hi>注</hi>人遇<lb/>
　險阨驚怖而勞則汗従體出故以汗喻險阨九五能<lb/>
　行號令以散險阨者也<hi>正</hi>五建二為諸侯使宣布號<lb/>
　令若汗之出身不復反也九五為散險難之主冝有<lb/>
　非常之赦令以解國人之罪戾若病者得渙則百骸<lb/>
　俱暢也王者居渙然之中志在散險用時之中道方<lb/>
<pb n="38a"/>
　可无咎非此時而用之惠姦之道也<hi>陸</hi>發大號令為<lb/>
　民除其疾苦如汗之通腠理壅滯亦取必行而不可<lb/>
　反也渙王居无咎者為民渙除險難之後非皇極之<lb/>
　君不能居正位也<hi>石</hi>五與四君臣合徳號令洽扵民<lb/>
　心如汗之浹扵四體則信服而従矣如是則可以濟<lb/>
　天下之渙居正位而无咎也再云渙者上謂渙之時<lb/>
　下謂處渙如是為无咎<hi>伊</hi>汗取其周徧而不反渙然<lb/>
　之中不知孰為臣孰為主至扵有廟天下始知王之<lb/>
<pb n="38b"/>
　所在故曰渙王居言渙之中居矣<hi>坡</hi>
上九渙其血去逖出无咎象曰渙其血逺害也<lb/>
　逖逺也最逺扵害不近侵克散其憂傷逺出者也散<lb/>
　患扵逺害之地誰将咎之<hi>注</hi>應獨者多至扵爭此易<lb/>
　之常情也上獨有應而逺扵傷害者當其渙得行其<lb/>
　志従其道也故血去害逺而无咎<hi>子</hi>渙散其血是弗<lb/>
　相傷也三為正應而二慿之與二爭三理當相害處<lb/>
　在卦外志不必傷故曰渙其血也當渙離之時无救<lb/>
<pb n="39a"/>
　物之志全身逺害去而逖出雖獲无咎固未光也既<lb/>
　已去三而更逺出逺害之甚者也<hi>子</hi>六三以柔乘剛<lb/>
　在内困扵有難之地隂之傷也故曰血上九應之則<lb/>
　與之俱傷矣去而逖出則逺害矣<hi>介</hi>一本作惕三居<lb/>
　險陷之極下從扵二則不能出渙險有傷懼之象故<lb/>
　去血惕上以陽剛處渙之外有出渙之象又居巽之<lb/>
　極能順於事理故能使其血去其惕出則无咎矣<hi>伊</hi>
䷻<hi>兌下坎上</hi>節亨苦節不可貞<lb/>
<pb n="39b"/>
　彖曰節以制度雜卦云節止也然則節者制度之名<lb/>
　節止之義制事有節其道乃亨故曰節亨節須得中<lb/>
　為節過苦傷扵刻薄物所不堪不可復正故曰苦節<lb/>
　不可貞也<hi>正</hi>坎陽在上兊隂在下亦如為君為父為<lb/>
　長者在上為臣為子為少者在下聖人人倫之至制<lb/>
　節謹度莫大乎人倫上下之至故得此節之義苦節<lb/>
　者味苦人所不樂如申徒狄抱石入河夷齊餓死陳<lb/>
　仲子之廉晏平仲之儉陳相欲君臣並耕皆不得禮<lb/>
<pb n="40a"/>
　義之中於正道是不可也<hi>石</hi>失情性之中正故不可<lb/>
　以為貞<hi>陸</hi>渙之彖曰剛來而不窮自否而來也節之<lb/>
　彖曰剛柔分自泰而分也以節繼渙猶以泰繼否也<lb/>
　泰之象后以財成輔相天地之道以此卦為彼象之<lb/>
　用也節以禮為界其道乃亨過苦傷陋亦不可以為<lb/>
　正也<hi>薛</hi>
彖曰節亨剛柔分而剛得中苦節不可貞其道窮也說<lb/>
以行險當位以節中正以通天地節而四時成節以制<lb/>
<pb n="40b"/>
度不傷財不害民<lb/>
　坎陽兊隂陽上隂下剛柔分也剛得中而為制主節<lb/>
　之義也節之大者莫若剛柔分男女别節過苦物不<lb/>
　能堪不可復正无說以行險過中而為節則其道窮<lb/>
　也<hi>注</hi>天地以氣序為節使寒暑往來各以其序則四<lb/>
　時之功成王者以制度為節使用之有道使之有時<lb/>
　則不傷財不害民<hi>正</hi>泰卦分乾三上升坤五分坤五<lb/>
　下處乾三故剛柔分而得中<hi>盧</hi>說以行險凡人當險<lb/>
<pb n="41a"/>
　阨艱難之中少有持其節操而不改者故仲尼之厄<lb/>
　従者皆不及門獨稱顔氏盖言險難而不失其節也<lb/>
　<hi>石</hi>
象曰澤上有水節君子以制數度議徳行<lb/>
　水在澤中乃得其節數度謂尊卑禮命之多少徳行<lb/>
　謂人才堪任之優劣<hi>正</hi>澤上有水止而不洩下保其<lb/>
　潤上得其安<hi>子</hi>名位有等差徳行有小大君子議徳<lb/>
　行升之品位則名器无玷濫矣<hi>牧</hi>數度政事徳行敎<lb/>
<pb n="41b"/>
　化皆所以為民物之節<hi>坡</hi>
初九不出戸庭无咎象曰不出户庭知通塞也<lb/>
　為節之初将整離散而立制度者也故明扵通塞慮<lb/>
　於險偽不出户庭慎密不失然後事濟而无咎也<hi>注</hi>
　此卦二三四五剛柔相分三四下比於二四則上承<lb/>
　於五初則節制之始而心无私係此制度數議徳行<lb/>
　之主也必明通塞之變以定用捨之宜此皆節之於<lb/>
　内而施之扵外故慎密不出然後可以无咎<hi>陸</hi>節者<lb/>
<pb n="42a"/>
　止也止物之通也且物通散而止之非所願也盖不<lb/>
　得已而従其制也猶叔孫通創緜蕝之儀耳将立制<lb/>
　以節物情可使由之不可使知之也凡機事之失泄<lb/>
　于言語防其言語不出戸庭慎之至也何咎之有且<lb/>
　節者謂以中道節物情謂過則節之未至者俾跂而<lb/>
　及之也初雖承渙之末然物情未至扵節故不行其<lb/>
　節也知通塞者水之在澤畜之則功不及物必通散<lb/>
　之散之不已則遂至于竭必止塞之也以初承渙之<lb/>
<pb n="42b"/>
　末散未至于節弗行其節故曰知通塞也<hi>牧</hi>戸庭户<lb/>
　外之庭門庭門内之庭初以陽在下而上有應非能<lb/>
　節者也當節之初故戒之謹守使不出户庭則无咎<lb/>
　然君子貞而不諒通則行塞則止故象明之曰知通<lb/>
　塞也係辭所解獨以言者盖人之所當節者言行而<lb/>
　言又在所先<hi>伊</hi>
九二不出門庭凶象曰不出門庭凶失時極也<lb/>
　初已造之至二宜宣其制矣而固匿之失時之極則<lb/>
<pb n="43a"/>
　遂廢矣<hi>注</hi>極時之中也<hi>正</hi>以剛居中失位在内是不<lb/>
　能行節制之令失時之極<hi>陸</hi>初未履中道猶可待焉<lb/>
　二已履中當行失時則為極極甚也<hi>牧</hi>
六三不節若則嗟若无咎象曰不節之嗟又誰咎也<lb/>
　若辭也以隂處陽以柔處剛違節之道以至哀嗟自<lb/>
　己所致无所怨咎<hi>注</hi>體柔性悦下比扵二不能自制<lb/>
　失節者也乘剛失位行又過中以致失節嗟何所及<lb/>
　<hi>陸</hi>節之爻惟居中得正者能立節二當節而不節有<lb/>
<pb n="43b"/>
　後時之凶三過節而不節有悲嗟之歎<hi>牧</hi>以隂居陽<lb/>
　不節其制度然咨嗟而思之則免於咎<hi>白</hi>
六四安節亨象曰安節之亨承上道也<lb/>
　得位而順不改其節而能亨者也承上以斯得其道<lb/>
　也<hi>注</hi>六四以柔順之道上承扵君以行節制率天下<lb/>
　之人得以亨通是承君上之道<hi>胡</hi>節以安為善强守<lb/>
　而不安則不能常<hi>伊</hi>
九五甘節吉往有尚象曰甘節之吉居位中也<lb/>
<pb n="44a"/>
　當位居中為節之主不失其中不傷財不害民之謂<lb/>
　也為節不苦非甘而何<hi>注</hi>以此而行所往皆有嘉尚<lb/>
　也<hi>正</hi>聖人性乎情故逹節賢人逹乎情故守節苟能<lb/>
　通天下之情不違其禮守極中之節不失其時以此<lb/>
　而行聖人之所尚也<hi>陸</hi>甘臨无攸利者在下用甘佞<lb/>
　而進也甘節有尚者在上用甘民恱随也大禹勤儉<lb/>
　於邦家可謂節矣未聞有不樂者也<hi>薛</hi>甘中也和也<lb/>
　致中和則天地位焉舜湯用中和如斯而已也<hi>逢</hi>五<lb/>
<pb n="44b"/>
　自泰九三變以說行險有廿之意先王建國宅中均<lb/>
　道里制邦域之時乎二說従之往有尚也尚配也往<lb/>
　有尚配乎中也詩曰商邑翼翼四方之極往有尚也<lb/>
　故九二不出門庭凶<hi>朱</hi>
上六苦節貞凶悔亡象曰苦節貞凶其道窮也<lb/>
　過節之中以至亢極節之苦者也以斯施正物所不<lb/>
　堪以斯修身行在无妄故得悔亡<hi>注</hi>以苦節之性而<lb/>
　遇甘節之主必受其誅華士少正夘之爻也苦節既<lb/>
<pb n="45a"/>
　凶甘節得志故悔亡六乘陽於上无應於下其道窮<lb/>
　也<hi>荀</hi>當節之終居險之極節之苦者也固守之則凶<lb/>
　悔則凶亡矣悔損過従中之謂也<hi>伊</hi>
䷼<hi>兊下巽上</hi>中孚豚魚吉利渉大川利貞<lb/>
　信發於中謂之中孚人主内有誠信雖隱微之物信<lb/>
　皆及之莫不得所而獲吉故曰豚魚吉也隱微獲吉<lb/>
　顯著可知既有誠信光被萬物萬物得宜以斯渉難<lb/>
　何往不通信而不正凶邪之道故利在貞<hi>正</hi>三四合<lb/>
<pb n="45b"/>
　體為中孚之主中孚者中有誠信若鳥卵之有孵實<lb/>
　柔在内而剛包之鳥卵孵實之象也豚之微魚之隱<lb/>
　皆不欲傷之況人乎中孚則水火可蹈何不利之有<lb/>
　<hi>陸</hi>二隂居中是虚中而發誠信扵内出之於性也<hi>胡</hi>
彖曰中孚柔在内而剛得中說而巽孚<lb/>
　有上四徳然後乃孚<hi>注</hi>
乃化邦也<lb/>
　信立而後邦乃化也剛得中則直而正柔在内則静<lb/>
<pb n="46a"/>
　而順説而以巽則乖爭不作如此則物无巧競敦實<lb/>
　之行著而篤信發乎其中矣<hi>注</hi>
豚魚吉信及豚魚也<lb/>
　爭競之道不興中信之徳淳著則微隱之物信皆及<lb/>
　之<hi>注</hi>
利渉大川乘木舟虚也<lb/>
　以中信濟難若乘虚舟以渉川也<hi>正</hi>
中孚以利貞乃應乎天也<lb/>
<pb n="46b"/>
　天徳剛正而氣序不差是正而信也今信不失正乃<lb/>
　得應天是中孚之盛<hi>注</hi>二五殊位而志同二得中而<lb/>
　說於内所以正性情之本也五得正而巽扵外所以<lb/>
　行敎化之方也中孚有天性之道敎化之所由生也<lb/>
　敎化之極必始性情之際若自孵而鷇然後羽翼成<lb/>
　焉故中孚變為小過有飛鳥之象<hi>陸</hi>利正若尾生之<lb/>
　徒皆是不得其正者<hi>石</hi>在全體則内外皆實而中虚<lb/>
　在二體則二五皆陽而中實中虚信之本中實信之<lb/>
<pb n="47a"/>
　質卦之所以為中孚上以巽而順乎下下以說而從<lb/>
　乎上如是其孚乃能化邦信及豚魚則无所不感舟<lb/>
　虚中虚之象无覆溺之患也天之道孚貞而已故中<lb/>
　孚以利貞乃應乎天<hi>伊</hi>
象曰澤上有風中孚君子以議獄緩死<lb/>
　風行澤上无所不周猶信之被物无所不至中信之<lb/>
　世必非故犯過失為辜情在可恕故君子以議其過<lb/>
　失之獄緩其當死之刑<hi>正</hi>中孚之信暗扵中猶獄情<lb/>
<pb n="47b"/>
　之難明也故君子緩其死而議之求得其誠則不枉<lb/>
　矣<hi>牧</hi>風澤幽暗之地獄訟亦幽暗之事君子所以論<lb/>
　獄情緩其死恕以及人<hi>石</hi>化邦之時不可以用刑<hi>坡</hi>
初九虞吉有它不燕象曰初九虞吉志未變也<lb/>
　虞專也燕安也初為信始專應乎四更有它來不能<lb/>
　與之共相燕安以志未變改不更親它也<hi>正</hi>虞宴也<lb/>
　初於四宜自安虞无意於四則吉四若承五有它意<lb/>
　於四則不安矣<hi>荀</hi>虞守也在中孚之始處内卦之下<lb/>
<pb n="48a"/>
　隱而未見行而未成故務守其中未爽其志志在於<lb/>
　道故獲吉也有應扵四宜往従之而誠信未通未能<lb/>
　及物故自守則吉而有它則不燕燕安也<hi>陸</hi>虞度也<lb/>
　六四為之正應然中有九二六三間隔已之正應是<lb/>
　以初九能度四之正應裁量其情以孚信應扵已否<lb/>
　<hi>胡</hi>初九六四正應也初宜信四而初四相易以失位<lb/>
　為憂以其有憂也故虞度之虞乃不失其正應故吉<lb/>
　它謂三也初與三同體說乎隂而往應之為有它初<lb/>
<pb n="48b"/>
　九所以虞吉者得其所従未變扵三變扵三矣何燕<lb/>
　之有<hi>朱</hi>初應在四而四上與五初若能虞度其道内<lb/>
　比扵二則吉必至故九二曰嗚鶴在隂其子和之鳴<lb/>
　鶴在隂以陽居隂之謂也其子和之得初之應之謂<lb/>
　也故象曰其子和之中心願也<hi>侁</hi>虞猶度也燕當為<lb/>
　變字之誤也初應在四方弃類而進故云絶類上也<lb/>
　三應扵上四阨之而不得進故經曰或泣或歌初雖<lb/>
　以四為應三與四為仇三既不得志扵四則必見侵<lb/>
<pb n="49a"/>
　於已故當度而為之備四雖弃類而上終為己應宜<lb/>
　乎固守一節雖有它來不變其志<hi>金</hi>
九二鳴鶴在隂其子和之我有好爵吾與爾靡之象曰<lb/>
其子和之中心願也<lb/>
　九二體剛處扵卦内又在三四重隂之下而履不失<lb/>
　中是不徇於外自任其真者也處扵幽昧而行不失<lb/>
　信則聲聞于外為同類之所應焉故如鶴嗚幽逺為<lb/>
　其子之所和也不私權利惟徳是與若我有好爵吾<lb/>
<pb n="49b"/>
　願與爾賢者分散而共之誠信之人願與同類之人<lb/>
　相應得誠信而應之是中心願也<hi>正</hi>君子之言行至<lb/>
　誠而善則雖在幽隱亦聞于逺為己類者亦以至誠<lb/>
　従而應之靡好爵其尤難者也上欲與之靡好爵而<lb/>
　不疑中孚之至也<hi>介</hi>四與二同體震九二陽為大六<lb/>
　四隂為小故四有子之象二四同志二鳴而四和二<lb/>
　中也四亦中虚心之象其應豈强為哉出于中心願<lb/>
　而已巽為命五出命者也陽為美好好爵者爵命之<lb/>
<pb n="50a"/>
　美吾四自謂也我四謂五猶曰我君也爾親乎二也<lb/>
　二誠乎中四自和之若曰我君有好爵吾與爾共靡<lb/>
　之非二有求於四也四於五其䟽附之臣乎靡子夏<lb/>
　傳陸績作縻巽為繩縻係之象當作縻<hi>朱</hi>
六三得敵或鼔或罷或泣或歌象曰或鼓或罷位不當<lb/>
也<lb/>
　三居少隂之上四居長隂之下對而不相比敵之謂<lb/>
　也以隂居陽欲進者也欲進而閡敵或鼔也四履正<lb/>
<pb n="50b"/>
　而承五非已所克故或罷也不勝而退懼見侵陵故<lb/>
　或泣也四履乎順不與物校退而不見害故或歌也<lb/>
　不量其力進退无恒憊可知也<hi>注</hi>只為不當其位故<lb/>
　妄進也<hi>正</hi>三四俱隂故得敵四得位有位故鼔而歌<lb/>
　三失位无實故罷而泣<hi>荀</hi>失中與信何以事君故進<lb/>
　退憂喜皆妄也<hi>簡</hi>敵謂所交孚者上九是也四得位<lb/>
　居正故亡匹以従上三不中失正故得敵以累志盖<lb/>
　柔說之質居位不當惟所信是従故鼔張罷廢或歌<lb/>
<pb n="51a"/>
　或泣惟係乎所信故未知吉凶非明逹君子<hi>伊</hi>
六四月幾望馬匹亡无咎象曰馬匹亡絶類上也<lb/>
　處巽應說得位履順上承於五内毗元首外宣徳化<lb/>
　充乎隂徳之盛如月之近望三與已敵進來攻己若<lb/>
　與三校戰則失其所盛故棄三之類如馬之亡匹上<lb/>
　承其五不與三爭乃得无咎絶類上者絶三之類不<lb/>
　與之爭而上承五也<hi>正</hi>巽隂之盛月近望也與初同<lb/>
　其類而應今乃絶之而附順於五初遂亡之矣隂盛<lb/>
<pb n="51b"/>
　得附故无咎<hi>子</hi>為成孚之主居近君之位處得其正<lb/>
　當孚之任者也如月之㡬望盛之至也望則敵矣臣<lb/>
　而敵君禍敗必至古者駕車用四馬不能備純色則<lb/>
　兩服兩驂各一色故兩馬為匹初應四而四従五皆<lb/>
　上行也孚道在一下係扵初則不一而害於孚為有<lb/>
　咎矣故絶類則无咎<hi>伊</hi>
九五有孚攣如无咎象曰有孚攣如位正當也<lb/>
　攣如者繫其信之辭也處中誠以相交之時居尊位<lb/>
<pb n="52a"/>
　以為羣物之主信何可舎故有孚攣如乃得无咎<hi>注</hi>
　正當尊位故戒以繫信若直以陽得正位而无有係<lb/>
　信則招有咎之嫌<hi>正</hi>處中孚之尊為羣生之主不能<lb/>
　恢𢎞信誠以化萬邦而乃攣係於四其志不逺然處<lb/>
　正得中不委於四雖未光大固无咎也<hi>陸</hi>攣如充實<lb/>
　之貎<hi>石</hi>至誠發于内以牽攣天下之心上下内外皆<lb/>
　以誠信相通得君之道又何咎也<hi>胡伊</hi>小當中孚九五<lb/>
　之位皆曰有孚攣如得四之援而然也<hi>侁</hi>
<pb n="52b"/>
上九翰音登于天貞凶象曰翰音登于天何可長也<lb/>
　翰髙飛飛音者音飛而實不從之謂居卦之上處信<lb/>
　之終信終則衰忠篤内喪華美外揚正亦凶矣<hi>注</hi>窮<lb/>
　上失位信不由中以此申命有聲无實是翰音登天<lb/>
　也巽為雞雞曰翰音虚音登天何可長也<hi>侯</hi>聲聞過<lb/>
　情雖貞亦凶況不貞乎<hi>介</hi>
䷽<hi>艮下震上</hi>小過亨利貞可小事不可大事飛鳥遺之音<lb/>
不宜上宜下大吉<lb/>
<pb n="53a"/>
　王於大過之下音相過之過恐人作罪過之義過於<lb/>
　小事如行過乎恭喪過乎哀之類是也禇氏謂小人<lb/>
　之行小有過差君子為過厚之行以矯之如晏子狐<lb/>
　裘之比也因過為小事道乃可通明非罪過矯世勵<lb/>
　俗利在歸正故曰利貞時世小有過差可矯以小事<lb/>
　不可正以大事也過厚之行有吉有凶飛鳥遺其音<lb/>
　聲哀以求處過上則愈无所適過下則不失其安以<lb/>
　譬君子處過差之時為過矯之行順而止之則吉逆<lb/>
<pb n="53b"/>
　而忤鱗則凶順則執卑守下逆則犯君陵上故以臣<lb/>
　之逆順類鳥之上下也<hi>正</hi>二剛皆失位而柔皆得中<lb/>
　是小者過而得亨也利貞者大凡作事必須相時時<lb/>
　若過差失其中道則君子儉以矯之立大功建大事<lb/>
　必須用剛正今柔得中不可作大事<hi>石</hi>小過以四隂<lb/>
　在外二陽在内是綱紀未甚墮壊天下之事小有差<lb/>
　忒故聖賢之人小小過行其事以矯正一時之失則<lb/>
　天下之人一歸大中之道而得亨通也飛鳥遺之音<lb/>
<pb n="54a"/>
　但聞其音不見其跡君子矯弊但使民由之而不使<lb/>
　知之也宜上不宜下者猶君子不可大越其事逺於<lb/>
　人情當附近民心然後獲吉<hi>胡</hi>中孚柔在内而剛在<lb/>
　外有鳥孵實之象變為小過則剛在内而柔在外故<lb/>
　有飛鳥之象焉大者本在外而得中今在内而失中<lb/>
　是君子失中其道不行於世則當守其實而遺其名<lb/>
　若鳥之翰飛也五在四上乘剛逆也二在三下承陽<lb/>
　順也上飛則犯於五下飛則得於二故不宜上宜下<lb/>
<pb n="54b"/>
　也小過之時二五為小人之得中者上則犯五凶之<lb/>
　道也下而得二故獲大吉焉所以然者大者在内其<lb/>
　道未顯故不可以上行而可以俯就也<hi>陸</hi>
彖曰小過小者過而亨也過以利貞與時行也柔得中<lb/>
是以小事吉也剛失位而不中是以不可大事也有飛<lb/>
鳥之象焉飛鳥遺之音不宜上宜下大吉上逆而下順<lb/>
也<lb/>
　矯枉過正應時所宜不可常也故曰與時行也六二<lb/>
<pb n="55a"/>
　六五以柔居中九四失位不中九三得位不中柔順<lb/>
　之人惟能行小事柔而得中是行小中時剛健之人<lb/>
　乃能行大事失位不中是行大不中時故曰小事吉<lb/>
　不可大事也六五乘九四之剛六二承九三之陽上<lb/>
　則乘剛而逆下則承陽而順故曰不宜上宜下大吉<lb/>
　以上逆而下順也<hi>正</hi>隂稱小四應初過二而去三應<lb/>
　上過五而去五處中見過不見應故曰小者過而亨<lb/>
　<hi>荀</hi>四五失位二三得位故曰上逆而下順<hi>肅</hi>
<pb n="55b"/>
象曰山上有雷小過君子以行過乎恭喪過乎哀用過<lb/>
乎儉<lb/>
　雷本出地今出山上過其本所故曰小過小人過差<lb/>
　失在慢易奢侈故君子矯之<hi>正</hi>震為雷長男大也艮<lb/>
　為山少男小也雷在山上是大者過小也明君子之<lb/>
　徳大而其過小用小過以矯時也<hi>子</hi>雷在山上威不<lb/>
　逺也<hi>薄</hi>小過之君弱臣子痛自貶損以張君父<hi>坡</hi>考<lb/>
　父之過恭髙柴之過哀晏平仲之過儉非過於理也<lb/>
<pb n="56a"/>
　小過乃所以為時中盖時當小過君子不得不小有<lb/>
　所過以矯正一時之過也<hi>朱</hi>
初六飛鳥以凶象曰飛鳥以凶不可如何也<lb/>
　小過上逆下順應在上卦進而之逆无所錯足飛鳥<lb/>
　之凶<hi>正</hi>初六以隂柔在下小人之象也而上應於四<lb/>
　四動體也小人躁易而上有應於所當過必至於過<lb/>
　甚矣況不當過而過乎其過如飛鳥之迅疾所以凶<lb/>
　也躁疾如是所以過之速且逺則雖欲救之无所用<lb/>
<pb n="56b"/>
　其力矣故曰不可如何也<hi>伊</hi>以如師能左右之曰以<lb/>
　四動體而躁初艮體不正柔而止不當過也有應在<lb/>
　四為四所以不當過而過其過至甚如飛鳥迅速雖<lb/>
　欲救止不可如何其凶必矣與鼎信如何也同象是<lb/>
　謂惡成而不及改者<hi>朱</hi>
六二過其祖遇其妣不及其君遇其臣无咎象曰不及<lb/>
其君臣不可過也<lb/>
　過而得之謂之遇在小過而當位過而得之之謂祖<lb/>
<pb n="57a"/>
　始也謂初也妣者居内履中而正者也過初而履二<lb/>
　位故曰過其祖而遇其妣過而不至於僭盡其臣位<lb/>
　而已<hi>注</hi>臣不可自過其位<hi>正</hi>祖者陽之尊稱九三之<lb/>
　謂也妣者隂之尊稱六五之謂也君亦陽也臣亦隂<lb/>
　也二近於三而自應五故有過祖遇妣不及其君遇<lb/>
　其臣之象<hi>侁</hi>陽之在上者父之象尊於父者祖之象<lb/>
　四在三上故為祖二與五居相應之地同有柔中之<lb/>
　徳志不従三四故過四而遇五是過其祖遇其妣也<lb/>
<pb n="57b"/>
　五隂而尊祖妣之象與二同徳相應在它卦則隂陽<lb/>
　相求當過之時必過其常故異也无所不過故二従<lb/>
　五亦戒其過不及其君遇其臣謂上進而不陵及於<lb/>
　君適當臣道則无咎也遇當也過臣之分則咎可知<lb/>
　矣<hi>伊</hi>
九三弗過防之從或戕之凶象曰從或戕之凶如何也<lb/>
　小過之世大者不能立徳故令小者得過九三居下<lb/>
　體之上以陽當位不能先過為防至令小者咸過上<lb/>
<pb n="58a"/>
　六小人最居髙顯而復應而従焉其従之也則有殘<lb/>
　害之凶至矣従於小人果致凶禍將如何乎<hi>正</hi>陽不<lb/>
　得政不過者也小人匡政忌於君子可以防之應而<lb/>
　従之則戕之矣<hi>子</hi>二在三下為五所取五來取二已<lb/>
　必見傷弗能過防遂罹戕賊也<hi>侁</hi>小過陽失位而不<lb/>
　中故其君在三四三之所臣者初與二也六二强臣<lb/>
　也而未之過而九三疑之故或従而戕其君謂之戕<lb/>
　者以明二本无心於逆咎在三也春秋臣殺其君或<lb/>
<pb n="58b"/>
　曰弑或曰戕弑者其來有漸戕者一朝一夕之故<hi>坡</hi>
九四无咎弗過遇之往厲必戒勿用永貞象曰弗過遇<lb/>
之位不當也往厲必戒終不可長也<lb/>
　雖體陽爻而不居其位不為貴主故得无咎失位在<lb/>
　下不能過者也以其不能過故得合<hi>正作遇</hi>於无咎之<lb/>
　宜夫宴安酖毒不可懐也處於小過不寧之時而以<lb/>
　陽居隂不能有為者也以此自守免咎可也以斯攸<lb/>
　往危之道也不交於物物亦无與无援之助故危則<lb/>
<pb n="59a"/>
　必戒而已无所告救也沈沒怯弱自守而已以斯而<lb/>
　處羣小之中未足任也故曰勿用永貞言不足用之<lb/>
　永貞<hi>注</hi>卑退自守故曰无咎也剛失位不能過者也<lb/>
　下應而來非已之召故曰遇也恃應自得以往危也<lb/>
　必自戒之此不足為長正之道<hi>子</hi>小者在上四能下<lb/>
　之是以无咎小過之義以中為所過也四體陽爻故<lb/>
　曰弗過上承於五故曰遇之以陽居隂故位不當斯<lb/>
　得小過之心也若動而犯上則失飛鳥之宜故往乃<lb/>
<pb n="59b"/>
　致危必在戒之而已勿用者戒之辭也勿用君子之<lb/>
　道所以深思逺慮以保永久之貞<hi>陸</hi>九四不得位而<lb/>
　比於六五是以宜遇之也以陽遇小過之時居隂而<lb/>
　應下則雖於卦為震不志於動以進者故曰无咎弗<lb/>
　能過六五而與之比故曰弗過遇之遇者若孔子之<lb/>
　遇陽虎也可遇也不可往也往則厲矣必戒備勿有<lb/>
　為則永貞矣<hi>介</hi>四不當位以剛履柔為得宜矣故无<lb/>
　咎四下應初則過二二中也弗可過也知二不可過<lb/>
<pb n="60a"/>
　乃與五遇五亦中也弗過二則與五適相當遇得其<lb/>
　道若去柔用剛進而之五往則危厲故必以用剛為<lb/>
　戒小人過君子之時不戒而用剛鮮不為禍故丁寜<lb/>
　之既曰必戒又曰勿用永貞當随時處順不可固守<lb/>
　其正是以終无咎也然盛衰相循无小人常過君子<lb/>
　之理陸震曰小人者之過終不可長也戒而慎之以<lb/>
　俟其復<hi>朱</hi>
六五密雲不雨自我西郊公弋取彼在穴象曰密雲不<lb/>
<pb n="60b"/>
雨已上也<lb/>
　六得五位是小過於大隂之盛也隂盛於上而艮止<lb/>
　之九三陽止於下是隂陽不交雖復至盛密雲至于<lb/>
　西郊而不能為雨也施之於人是柔得過而處尊未<lb/>
　能行其恩施廣其風化也公者臣之極五極隂盛故<lb/>
　稱公也小過之時為過猶小而難未大作猶在隱伏<lb/>
　以小過之才治小過之失能獲小過在隱伏者有如<lb/>
　公之弋獵取得在穴隱伏獸也艮之陽爻已止於一<lb/>
<pb n="61a"/>
　卦之上而成止故不上交而為雨也<hi>正</hi>六五以隂得<lb/>
　小過之主是隂雖極而徳未盛其惠未行故不能為<lb/>
　雨澤施於下但為西郊密雲而已西郊謂隂之正位<lb/>
　也六五隂盛稱公以弋繳取穴中之物猶聖賢雖過<lb/>
　行其事意在矯正於下也五隂柔處尊无剛陽之徳<lb/>
　止可為公之事也已上上當作止言陽氣艮止於下<lb/>
　所以不雨<hi>胡</hi>六五隂爻為小過之主才不稱位致令<lb/>
　九三不交臣下既止其權君上難施恩惠已上者陽<lb/>
<pb n="61b"/>
　已上於下卦之上而止之不復更上又隂柔不能治<lb/>
　大事故有取彼在穴之辭也<hi>昭</hi>隂得位盛于上居震<lb/>
　之中隂能薄陽雨乃下降今三應在上四又納初氣<lb/>
　已通焉故无雨也震之風起於東方則雲飛揚而聚<lb/>
　于西郊<hi>荀</hi>中虚穴也二五本非相應弋而取之雖得<lb/>
　之兩隂豈能濟大事已上者隂已在上也<hi>伊</hi>
上六弗遇過之飛鳥離之凶是謂災眚象曰弗遇過之<lb/>
已亢也<lb/>
<pb n="62a"/>
　小人之過遂至上極過而不知限至于亢也過至于<lb/>
　亢將何所遇飛而不已將何所託災自已致復何言<lb/>
　哉<hi>注</hi>四以陽承五故弗過遇之上以隂過中故弗遇<lb/>
　過之以隂在上過之極也若飛鳥太髙必反至下下<lb/>
　上无常則羅網離之是謂災眚災自外來眚由内出<lb/>
　失中故也<hi>陸</hi>小者為過越大者之事至於亢逆之甚<lb/>
　則天下之所疾也天曰災人曰眚天人一道也<hi>介</hi>初<lb/>
　六以凶是初行僭逆而用往凶處此離之凶即已至<lb/>
<pb n="62b"/>
　亢離之處散之凶也故用飛鳥離羣失侣之象以明<lb/>
　之<hi>昭</hi>
䷾<hi>離下坎上</hi>既濟亨小利貞初吉終亂<lb/>
　既濟者萬事皆濟若小者未亨則有所未濟故曰既<lb/>
　濟亨小也小者尚亨何况於大大小剛柔各當其位<lb/>
　皆得其所非正不利故曰利貞但人不能居安思危<lb/>
　慎終如始故戒以既濟之初雖皆獲吉若不進徳修<lb/>
　業至于終極則危亂及之矣<hi>注</hi>水上火下隂陽交通<lb/>
<pb n="63a"/>
　雖復微小得以盡濟剛柔正位得盡濟之功故利貞<lb/>
　初以隂陽氣交故吉終則水火不同性故凶<hi>陸</hi>亨小<lb/>
　當作小亨小者亨也<hi>胡</hi>
彖曰既濟亨小者亨也利貞剛柔正而位當也初吉柔<lb/>
得中也終止則亂其道窮也<lb/>
　既濟者以皆濟為義小者不遺乃為皆濟剛柔正而<lb/>
　位當則邪不可行故惟正乃利貞柔得中則小者亨<lb/>
　柔不得中則小者不亨小者未亨雖剛得正未為既<lb/>
<pb n="63b"/>
　濟也故既濟之要在柔得中也以既濟為名者道極<lb/>
　无進終惟有亂故曰初吉終亂終亂不自為亂由止<lb/>
　故亂故曰終止則亂也<hi>注</hi>若進修不止則既濟无終<lb/>
　由止故亂<hi>正</hi>此本泰卦六五降二九二升五是剛柔<lb/>
　正當位也剛得正柔得中故初吉正則有終極濟有<lb/>
　怠止止則窮亂故曰終止則亂其道窮也<hi>侯</hi>終止則<lb/>
　亂者返本之謂水返而終於潤下火返而終於炎上<lb/>
　故有終止則亂之戒<hi>侁</hi>享已成之樂忘未然之患衰<lb/>
<pb n="64a"/>
　亂之起必自佚樂開元之盛繼以天寶初吉終亂之<lb/>
　驗<hi>薛</hi>
象曰水在火上既濟君子以思患而豫防之<lb/>
　存不忘亡既濟不忘未濟<hi>注</hi>六爻既正必當復亂<hi>荀</hi>
　水火之性竟則必復復則為變<hi>牧</hi>
初九曳其輪濡其尾无咎象曰曳其輪義无咎也<lb/>
　始濟未渉於燥心无顧戀志在棄難於義无所咎矣<lb/>
　<hi>注</hi>剛為既濟之初力微而去險未逹也既濟渉險而<lb/>
<pb n="64b"/>
　未逹於陸故曳輪至濡尾也初濟而不敢怠其義豈<lb/>
　有咎乎<hi>子</hi>陽之承隂動承靜也施之于濟物輪之象<lb/>
　焉夫世以畢濟而初居其後是前皆已濟而後見溺<lb/>
　者不能量力而致濡其尾以其志在畢濟于時剛克<lb/>
　而能有其終於義不可為咎<hi>牧</hi>初陽居下為用濟之<lb/>
　始如車之曳輪狐之濡尾憂不前也然慮患合於備<lb/>
　豫故无咎也<hi>何</hi>輪有剛動之才而為車之用剛不及<lb/>
　中材不足者體又在後是以曳其輪濡其尾志在應<lb/>
<pb n="65a"/>
　上趣既濟之時是以无咎<hi>介</hi>初以陽居下上應於四<lb/>
　又離體其進之志鋭也然時既濟矣進不已則及於<lb/>
　悔咎故曳其輪濡其尾无咎輪所以行倒曳之使不<lb/>
　進也獸之渉水必揭其尾濡其尾則不能濟方既濟<lb/>
　之初能止其進而不至於極則其義无咎<hi>伊</hi>
六二婦喪其茀勿逐七日得象曰七日得以中道也<lb/>
　居中履正處文明之盛而應乎五隂之光盛者也然<lb/>
　居初三之間上不承三下不比初近不相得能无見<lb/>
<pb n="65b"/>
　侵乎稱婦者明自有夫而它人侵之也夫以中道執<lb/>
　乎貞正而見侵衆之所助也處既濟之時不容邪道<lb/>
　者也時既明峻衆又助之竊之者逃竄而莫之歸量<lb/>
　斯世也不過七日不須已逐而自得茀首飾也<hi>注</hi>初<lb/>
　雖任剛而能陵于柔然不能害其正是外飾有所喪<lb/>
　而其躬无玷也存乎貞潔外飾終自得矣言七日者<lb/>
　以初非正配而來犯已行其隂私至明必敗七日少<lb/>
　陽生為明故隂私之行敗露也<hi>牧</hi>茀所以蔽車九五<lb/>
<pb n="66a"/>
　所以蔽六二而六二賴以行者也九五與四則六二<lb/>
　喪茀矣心无偏係中正以待則上終與之而不能違<lb/>
　也故曰勿逐七日得<hi>介</hi>二以文明中正之徳應九五<lb/>
　之君宜行其志者也然五得尊位當既濟之時无復<lb/>
　進而有為矣下雖有賢才不得遂其行也自古既濟<lb/>
　而用人者鮮矣以唐太宗之用言猶怠於其終況乎<lb/>
　其下者乎二隂也故以婦言茀婦人出以自蔽者也<lb/>
　喪其茀則不可行矣逐者從物也從物則失其素守<lb/>
<pb n="66b"/>
　故戒以勿逐自守不失則七日當復得也卦有六位<lb/>
　七則變矣七日謂時變也雖不為上所用而中正之<lb/>
　道无終廢之理不得行於今必行於異時聖人之勸<lb/>
　深矣<hi>伊</hi>七日得自二數之至上為五復自初數之至<lb/>
　二凡七日以中道也中道者天地之所不能違故坤<lb/>
　極生乾七日必復而況人乎<hi>朱</hi>
九三髙宗伐鬼方三年克之小人勿用象曰三年克之<lb/>
憊也<lb/>
<pb n="67a"/>
　處既濟之時居文明之終履得其位是居衰末而能<lb/>
　濟者也君子處之故能興小人居之遂喪邦也<hi>注</hi>髙<lb/>
　宗中興徳實文明勢甚衰憊不能即勝<hi>正</hi>以盛天子<lb/>
　伐小蠻夷猶三年克之言救衰憊為中興之主難也<lb/>
　<hi>石</hi>詳夫既濟之爻辭皆不稱既濟者何以其各得位<lb/>
　而互於逐爻明其義也且二以中女既濟故稱婦喪<lb/>
　其茀三以過時既濟故引髙宗之伐鬼方四以臣既<lb/>
　濟故稱繻有衣袽五以君居既濟故美西鄰之禴祭<lb/>
<pb n="67b"/>
　初上居前後故以首尾言之<hi>牧</hi>不在五言而在三言<lb/>
　之取其中興者也<hi>白</hi>事之至難勞憊之甚无髙宗之<lb/>
　志則殃民而已聖人因九三當既濟而用剛發此義<lb/>
　以示人為法為戒豈淺見所能及也哉<hi>伊</hi>
六四繻有衣袽終日戒象曰終日戒有所疑也<lb/>
　王注云繻宜曰濡衣袽所以塞舟漏者也六四處既<lb/>
　濟之時履得其位而近不與三五相得如在舟而漏<lb/>
　矣舟漏則濡濕所以得濟者以有衣袽也鄰於不親<lb/>
<pb n="68a"/>
　而得全者終日戒也不與三五懼其侵克有所疑故<lb/>
　也<hi>正</hi>繻亦作襦飾之盛也袽者衣之弊也六四得位<lb/>
　於外名之美也險而乘剛行可疑也猶盛飾而衣有<lb/>
　弊袽終日戒之不足為醜也夫君子不疑在躬而後<lb/>
　能濟四方行有所疑而終不為累者以終日之戒善<lb/>
　補其過故聖人許之二以乘剛故婦喪其茀四亦以<lb/>
　乘剛故襦有衣袽二以得中雖有所失而復得四以<lb/>
　得正雖有可疑而免累既濟之義在於盡濟苟有可<lb/>
<pb n="68b"/>
　濟之理聖人亦因而濟之此易之旨也<hi>陸</hi>繻細密羅<lb/>
　衣之上宜加弊袽者謂四當既濟之時極人臣之位<lb/>
　是躍淵之地負疑陽之嫌不可以不自晦其明不可<lb/>
　不戒之也不言无咎者以終日戒之纔能免咎若小<lb/>
　有怠慢則禍斯及矣<hi>牧</hi>六四上比九五之君下應初<lb/>
　六之臣大臣之位當既濟之時則思未濟繻細密之<lb/>
　羅服之鮮美者袽衣之弊敗者言美服有時而弊如<lb/>
　當既濟則亦有未濟大臣憂國故終日防慎而戒疑<lb/>
<pb n="69a"/>
　其有弊<hi>石</hi>繻者鮮美之裳在下也袽者弊壊之衣在<lb/>
　上也若紂為无道而在上文王有徳而在下故文王<lb/>
　終日戒懼以避紂之所疑<hi>白</hi>
九五東鄰殺牛不如西鄰之禴祭實受其福象曰東鄰<lb/>
殺牛不如西鄰之時也實受其福吉大來也<lb/>
　牛祭之盛禴祭之薄居既濟之時而處尊位物皆濟<lb/>
　矣將何為焉所務者祭祀而已祭祀之盛莫如修徳<lb/>
　故沼沚之毛蘋蘩之菜可羞於鬼神故黍稷非馨明<lb/>
<pb n="69b"/>
　徳惟馨是以東鄰殺牛不如西鄰之禴祭實受其福<lb/>
　然在合於時不在於豐<hi>注</hi>大來者非惟當身福流後<lb/>
　世<hi>正</hi>祭得時為敬失時為怠東者陽位君道也西隂<lb/>
　位臣道也君失時而用豐不如臣得時而用薄其徳<lb/>
　可見也其文王與紂之事乎君臣不可相擬議故以<lb/>
　鄰國而言之所謂曲而中肆而隱也祭而得時明神<lb/>
　所饗吉大來也<hi>陸</hi>東鄰陽也謂五西鄰隂也謂二殺<lb/>
　牛盛祭盛不如薄者時不同也二五皆有誠孚中正<lb/>
<pb n="70a"/>
　之徳二在下有進也故受福五處極則无進矣以至<lb/>
　誠中正守之苟不至於反而已理无極而終不反者<lb/>
　也<hi>伊</hi>東六二西九五殺牛用順之道禴祭篤誠之理<lb/>
　二居文明之中厚禮薄信雖用柔順豈若薦誠<hi>侁</hi>五<lb/>
　坎為月二應在離<hi>憬</hi>祭未有殺牛者禴時祭國之常<lb/>
　事小人以為常事不足以致福故非時殺牛而求之<lb/>
　不知時祭之福不求而大也人之情在難則厭事而<lb/>
　无難之世常不能安其福故聖人以為既濟之主在<lb/>
<pb n="70b"/>
　守常安法而已求功名於法度之外則易之所謂殺<lb/>
　牛也<hi>坡</hi>
上六濡其首厲象曰濡其首厲何可久也<lb/>
　處既濟之極既濟道窮之於未濟則首先犯焉過進<lb/>
　不已則遇於難故濡其首也將沒不久危莫先焉<hi>注</hi>
　初沾尾以象難在後上沾首以象難之極初難淺則<lb/>
　可揭之上在險極力不能濟其危已甚安可久乎<hi>陸</hi>
　濡其尾者有後顧之義濡其首者不慮前也恃以為<lb/>
<pb n="71a"/>
　濟遂至陷沒沒而至首其危可知歴險而不虞後患<lb/>
　故曰亂者有其治者也既濟終亂其義見矣<hi>薛</hi>既濟<lb/>
　之終固不安而危也而又隂柔處之在險體之上既<lb/>
　濟之終而小人處之其敗可立而須也坎為水濡亦<lb/>
　取水義<hi>伊</hi>
䷿<hi>坎下離上</hi>未濟亨小狐汔濟濡其尾无攸利<lb/>
　未濟之時小才居位不能建功立徳㧞難濟險若能<lb/>
　執柔用中委任賢哲則未濟有可濟之理所以得通<lb/>
<pb n="71b"/>
　汔者將盡之名小才不能濟難事同小狐雖能渡水<lb/>
　而无餘力必順水汔方可渉川未及登岸而濡其尾<lb/>
　濟不免濡豈有所利<hi>正</hi>否二之五柔得中天地交故<lb/>
　亨濟成也六爻皆錯故稱未濟<hi>虞</hi>剛柔失正故未濟<lb/>
　五居中應剛故亨小狐力弱水未涸而濟故尾濡<hi>于</hi>
　剛在險中而上應於五在未濟之時得其通者也小<lb/>
　狐者所疑之象當未濟之時衆皆未濟五柔在内而<lb/>
　有應此㡬可以自濟也履失其位違衆獨濟濟非其<lb/>
<pb n="72a"/>
　正小有可疑者也違衆獨濟後莫之繼故終於未濟<lb/>
　而沾其尾焉故不續終也疑事未成往何所利君子<lb/>
　之窮在於事矣<hi>陸</hi>聖人以六十四卦始於乾坤明天<lb/>
　地君臣之大分然以未濟為終篇者存王道而知終<lb/>
　始也葢易取生生不絶之義不可窮極在卦火在水<lb/>
　上不能成烹飪之象是以不能濟於物也不曰不濟<lb/>
　而曰未濟言猶有可濟之理<hi>石</hi>狐能渡水濡其尾則<lb/>
　不能濟其老者則多疑畏故履冰而聽懼其陷也小<lb/>
<pb n="72b"/>
　者則未能慎故勇於濟汔當作仡壯勇状書云仡仡<lb/>
　勇夫是也未濟之時求濟之道至慎則亨如小狐之<lb/>
　果則不能濟也<hi>伊</hi>
彖曰未濟亨柔得中也小狐汔濟未出中也濡其尾无<lb/>
攸利不續終也雖不當位剛柔應也<lb/>
　以柔處中不違剛也能納剛健故亨汔乃能濟未能<lb/>
　出險之中濟而濡尾力竭於斯不能續終未足以濟<lb/>
　也位不當故未濟剛柔應故可濟<hi>注</hi>雖剛柔相應而<lb/>
<pb n="73a"/>
　不以正猶未能濟<hi>荀</hi>未出中者據二而言也二以剛<lb/>
　居險中將濟者也而上應於五險非可安之地而五<lb/>
　宜從之者也果於濟如小狐然則有濡尾之患故未<lb/>
　能出於險中也其進鋭者其退速始雖勇於濟不能<lb/>
　續而終之故无攸利卦之諸爻皆不得位所以為未<lb/>
　濟雖不當位而剛柔皆相應是當未濟而有與者也<lb/>
　能慎重則有可濟之理言濡尾以汔濟故也雜卦云<lb/>
　未濟男之窮謂三陽皆失位也斯義聞之成都隱者<lb/>
<pb n="73b"/>
　<hi>伊</hi>未濟陽皆乘隂上下之分定未可以有為也汔涸<lb/>
　也坎在離上水則溢而火怒於下必進之象是以雖<lb/>
　溢而可濟坎在離下則水涸而火安於上不進之象<lb/>
　也是以雖涸而不可濟君子見其大者逺者小人見<lb/>
　其近者小者初六六三小人也是謂小狐汔濟九二<lb/>
　君子也以為不可曳其輪而不進是謂未出中也二<lb/>
　隂輕進而不與是以六三征凶初六濡其尾雖九二<lb/>
　亦病矣故无攸利見易而輕犯之遇難而退雖有智<lb/>
<pb n="74a"/>
　者不能善其後故曰不續終也<hi>坡</hi>詩曰汔可小康鄭<lb/>
　康成曰汔㡬也四為坎險五為中出險也初往之四<lb/>
　㡬濟而未及於五未出中也<hi>朱</hi>
象曰火在水上未濟君子以慎辨物居方<lb/>
　辨物居方令物各當其所<hi>注</hi>火在水上各守其所雖<lb/>
　未濟而各保其安也<hi>陸</hi>火在水上不當其處故慎辨<lb/>
　物居方使各止於其所<hi>伊</hi>未濟之時使不相犯既濟<lb/>
　則大通矣<lb/>
<pb n="74b"/>
初六濡其尾吝象曰濡其尾亦不知極也<lb/>
　處未濟之時最居險下不可以濟者也而欲之其應<lb/>
　則溺身未濟之始始於既濟之上六也濡其首猶不<lb/>
　反至于濡其尾不知紀極者也然以隂處下非為進<lb/>
　亢遂其志者也困則能反故不曰凶<hi>注</hi>不能豫照事<lb/>
　之㡬萌困而後反頑亦甚矣故曰吝也<hi>正</hi>以柔濟險<lb/>
　初始渉者也近淺猶濡尾況其深逺必不濟矣不知<lb/>
　力之極也<hi>子</hi>體隂之質在險之始未能自濟可以退<lb/>
<pb n="75a"/>
　者退而尚蚤未入險中故心吝而已<hi>陸</hi>既濟初爻謂<lb/>
　居其後此言首先渉深不知其極辭雖同而向背之<lb/>
　義異<hi>牧</hi>以畫卦言之初為始為本上為終為末以成<lb/>
　卦言之上為首為前初為尾為後<hi>朱</hi>
九二曳其輪貞吉象曰九二貞吉中以行正也<lb/>
　體剛履中而應於五五體隂柔應與而不自任者也<lb/>
　<hi>注</hi>五委任於二經綸屯蹇任重憂深曳其輪者言其<lb/>
　勞也濟難在正然後得吉位雖不正以其居中故能<lb/>
<pb n="75b"/>
　行正<hi>正</hi>坎為輪離為牛牛曳輪上以承五命故貞吉<lb/>
　<hi>于</hi>既濟之初思未濟之難故曳輪沾尾同在一爻未<lb/>
　濟之初隂在坎下未能自濟故沾尾而退二雖陽爻<lb/>
　復未出險坎性趣下未能濟物故曳其輪而反反不<lb/>
　違中徳而行正故吉<hi>陸</hi>負荷重任若車重行遲拖曳<lb/>
　其輪用正治難而得其吉<hi>代</hi>五以柔居君位二以剛<lb/>
　陽之才居相應之地當用者也剛有陵柔之義水有<lb/>
　勝火之象方艱難之時所賴者才臣耳尤當盡恭順<lb/>
<pb n="76a"/>
　之道故戒以曳其輪則得正而吉也曳其輪所以緩<lb/>
　其進戒用剛之過也剛過則好犯而順不足唐之郭<lb/>
　子儀李晟當艱難未濟之時保其終吉者用此道也<lb/>
　六五言貞吉光輝盡君道之善九二則戒以恭順盡<lb/>
　臣道之正<hi>伊</hi>
六三未濟征凶利渉大川象曰未濟征凶位不當也<lb/>
　以隂之質失位居險不能自濟者也以不正之身力<lb/>
　不能自濟而求進焉喪其身也故曰征凶二能濟難<lb/>
<pb n="76b"/>
　而已比之棄已委二載二而行溺可得乎何憂未濟<lb/>
　故曰利渉大川<hi>注</hi>未濟者未成也女在外男在内㛰<lb/>
　姻未成征上従四則凶利下従坎<hi>荀</hi>力小失位逺應<lb/>
　何為附於二剛險其濟也<hi>子夏</hi>未濟之極必有可濟之<lb/>
　理上九有濟物之功従之乃得濟<hi>闕</hi>　　　　未濟<lb/>
　非不濟有所待之詞也盖將畜其全力一用之於大<lb/>
　難六三見水之涸幸其易濟而驟取之後有大川則<lb/>
　其用廢矣故曰征凶見涸而濟三與初均初吝而已<lb/>
<pb n="77a"/>
　三至於凶位不當也<lb/>
九四貞吉悔亡震用伐鬼方三年有賞于大國象曰貞<lb/>
吉悔亡志行也<lb/>
　處未濟之時而出險難之上居文明之初體乎剛質<lb/>
　以近至尊雖履非其位志在乎正則吉而悔亡矣其<lb/>
　志得行靡禁其威故曰震用伐鬼方伐鬼方興衰之<lb/>
　象也處文明之初始出於難其徳未盛故曰三年也<lb/>
　五居尊以柔體乎文明之盛不奪物功者也故以大<lb/>
<pb n="77b"/>
　國賞之<hi>注</hi>四已出險是將濟者處非其位行未及中<lb/>
　故能貞吉然後悔亡也既濟九三體陽得位以文明<lb/>
　而用武三年則憊矣未濟九四以陽失位用威明以<lb/>
　伐國三年而有賞者明有徳之君親征不足貴用得<lb/>
　其人故有功而可賞<hi>陸</hi>既濟九三當明衰之運須有<lb/>
　闇者起亂明伐衰叛宜以髙宗為象此九四初出其<lb/>
　險文明之始也文明之始須有闇者未歸不宜天子<lb/>
　親行云震用者震為長男大臣之象彼三年力疲而<lb/>
<pb n="78a"/>
　成功明衰之際也三年力全而成功初興之際也彼<lb/>
　則君功故不言賞也<hi>昭</hi>名臣任重再造區宇不寧之<lb/>
　世然後有之震用伐鬼方不寧之謂也<hi>薛</hi>
六五貞吉无悔君子之光有孚吉象曰君子之光其暉<lb/>
吉也<lb/>
　以柔居尊處文明之盛為未濟之主故必正然後乃<lb/>
　吉吉乃得无悔也<hi>注</hi>有應於二是能付物以能而不<lb/>
　自役使武以文御剛以柔有君子之光華矣有孚吉<lb/>
<pb n="78b"/>
　者付物以能而无疑焉則物竭其誠功斯克矣其暉<lb/>
　吉者光暉著見然後乃得吉也<hi>正</hi>離為禮五居明離<lb/>
　之中應二比四任賢委能而勿貳是由禮者故曰君<lb/>
　子之光也又中能立信有孚吉也<hi>牧</hi>光出於形之表<lb/>
　而不以力用君子之廣大者也下有九二其應也傍<lb/>
　有九四上九其鄰也險難未平三者皆剛莫能相用<lb/>
　將求用於我之不暇非謀我者也故六五信是三者<lb/>
　則三者為盡力而我无為此正吉无悔君子之光也<lb/>
<pb n="79a"/>
　<hi>坡</hi>
上九有孚于飲酒无咎濡其首有孚失是象曰飲酒濡<lb/>
首亦不知節也<lb/>
　居未濟之極則反於既濟既濟之道所任者當則信<lb/>
　之无疑故得自逸飲酒而已自逸飲酒而不知其節<lb/>
　則濡首之難還復及之難及之者良由信任得人不<lb/>
　憂事廢故失於是<hi>正</hi>上九以剛明之徳是内有孚也<lb/>
　在未濟之終終又反於既濟故得飲酒自樂若樂而<lb/>
<pb n="79b"/>
　不知節復濡其首則雖有孚必失於此此戒之之辭<lb/>
　也<hi>石</hi>未濟之極无極而自濟之理非剛健之才得時<lb/>
　得位上下孚應終不濟也上九君子有才而不當位<lb/>
　與六三相應而无可濟之資以其有孚矣相與飲酒<lb/>
　樂天順命以俟可濟之時則於義无咎從樂耽肆亦<lb/>
　不知節矣<hi>朱</hi>人之於患難知其无可奈何從樂而耽<lb/>
　肆至於濡首而不知節亦豈安於義命者哉如是而<lb/>
　有孚則失其宜矣<hi>伊</hi>節事之㑹也是時也險難未平<lb/>
<pb n="80a"/>
　六五信我將以用我矣我則飲酒而已者何也將安<lb/>
　以待其㑹也故无咎上九之謂首濡其首者可濟之<lb/>
　時也飲不知節至於可濟而猶未已則信我者失是<lb/>
　時也<hi>坡</hi>
　<lb/>
　<lb/>
　<lb/>
　<lb/>
<pb n="80b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易義海撮要卷六<lb/>
</p>
<p>
</p>
  </div>
</body>
</text>
</TEI>
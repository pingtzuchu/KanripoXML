<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Title</title>
            </titleStmt>
            <publicationStmt>
                <p>Information about publication or distribution</p>
            </publicationStmt>
            <sourceDesc>
                <p>Information about the source</p>
            </sourceDesc>
        </fileDesc>
    </teiHeader>
    <text>
        <body>
            <div>
                <head>周易新講義</head>
    <p>
<pb n="1a"/>欽定四庫全書　　　　經部一<lb/>
　周易新講義　　　　　易𩔖<lb/>
　　提要<lb/>
　　　　<hi>臣</hi>等謹案周易新講義六卷宋耿南仲撰南<lb/>
　　　　仲字希道開封人靖康間以資政殿大學士<lb/>
　　　　簽書樞宻院與吳幵議戰守之説力主割地<lb/>
　　　　南渡後遷謫以終是書舊本或題進周易解<lb/>
　　　　義疑為侍欽宗於東宫時經進之本前有南<pb n="1b"/>　　　　仲自序曰易之道有要在无咎而已要在无<lb/>
　　　　咎者何善補過之謂也又曰拂乎人情是為<lb/>
　　　　小過拂乎天道是為大過南仲是説葢推衍<lb/>
　　　　尼山無大過之㫖然孔子作文言傳稱知進<lb/>
　　　　退存亡而不失其正作象傳稱雲雷屯君子<lb/>
　　　　以經綸行止斷以天理所以教占者之守道<lb/>
　　　　艱險濟以人事所以教占者以盡道其曰無<lb/>
　　　　大過者葢論是非非論禍福也如僅以无咎<pb n="2a"/>　　　　為主則聖賢何異於黄老僅曰無拂天道則<lb/>
　　　　唐六臣輩亦將謂之知運數哉南仲畏戰主<lb/>
　　　　和依違遷就即此為求无咎與無拂天道之<lb/>
　　　　説有以中之是則經術之偏禍延國事者也<lb/>
　　　　然大致因象詮理隨事示戒亦往往切實有<lb/>
　　　　禆究勝於髙語元虚晦蝕作易之本㫖者節<lb/>
　　　　取所長可矣乾隆四十三年六月恭校上<lb/>
　　　　　　總纂官<hi>臣</hi>紀昀<hi>臣</hi>陸錫熊<hi>臣</hi>孫士毅<pb n="2b"/>　　　　　　　總　校　官　<hi>臣</hi>　陸　費　墀<pb n="3a"/>　周易新講義原序<lb/>
　易之為言變也盖道之變名也道體常而盡變乃全<lb/>
　著以為書而滯于言象之間言有常理而象有常形<lb/>
　則宜于變有所不能盡然而言象之間化而裁之推<lb/>
　而行之而其變无窮焉是故特以變稱而命之曰易<lb/>
　也繫辭之言易者屢矣一言而盡易之義者易无體<lb/>
　是也盖有體則定而不易其所隂陽合徳其道屢易<lb/>
　而不居者乃以其无體也易无體也易无體而有書<pb n="3b"/>　何也猶神无方而有蓍龜之神物也神不在物則是<lb/>
　物外者神之方烏得為無方易不在書則是易外者<lb/>
　易之體烏得為无體故神有物乃所以為無方易有<lb/>
　書乃所以為无體也易之為書始于作卦作卦則三<lb/>
　畫而已終于重卦重卦則有六爻焉以謂其六爻具<lb/>
　而位判焉其定位易見而法象具惟天地人之三極<lb/>
　耳以故三畫象焉然而六畫則三極之謂也又有所<lb/>
　以極道之者天之道曰隂與陽地之道曰柔與剛人<pb n="4a"/>　之道曰仁與義總之九六故以六爻具焉六爻具而<lb/>
　剛柔變化吉凶悔吝錯綜其間探之不得其端循之<lb/>
　不見其緒矣雖然易之道有要在无咎而已要在无<lb/>
　咎者何善補過之謂也凡天下有侈乎至足之分拂<lb/>
　乎自然之宜者皆過也拂乎人情猶為小過拂乎天<lb/>
　道是謂大過聖人之作易順性命調而𥙷之使天下<lb/>
　後世觀其象而玩其辭則𫉬自天之祐而無大過盖<lb/>
　所謂善補過者孔子曰假我數年五十以學易可以<pb n="4b"/>　無大過矣以是知易之要在无咎而已然而易之生<lb/>
　蓍倚數立卦生爻眞筌蹄之寄耳所以為易則不在<lb/>
　是故經曰易者象也象也者像此者也以為易之為<lb/>
　象姑此而已非其真也猶象龍之非真龍也認象以<lb/>
　為真則失易之㫖矣<lb/>
</p>

  </div>
            <div>
                <head>周易新講義卷一</head>
    <p>
<pb n="1a"/>欽定四庫全書<lb/>
　周易新講義卷一　　　宋　耿南仲　撰<lb/>
䷀<hi>乾下乾上</hi>乾元亨利貞<lb/>
　天地者形也隂陽者氣也即天地之形隂陽之氣而<lb/>
　宻為鼓舞於其間使其形有闔闢氣有嘘吹以成變<lb/>
　化之功者乾坤是也故天地譬則形體乾坤譬則精<lb/>
　神矣夫易無體也無體則無岀無蔵無出無蔵其所<lb/>
　以藏以乾坤為之藴而已其所以出以乾坤為之門<pb n="1b"/>　而已故卦始於乾坤而乾者道也元亨利貞者徳也<lb/>
　蓋立天之道曰隂與陽有少陽有老陽有少隂有老<lb/>
　隂少陽之純於春為元老陽之熙於夏為亨少隂之<lb/>
　歛於秋為利老隂之凝於冬為貞萬物之為元也資<lb/>
　氣而已其於亨則流形焉至於利則質成焉氣形質<lb/>
　其終復歸根者貞也元亨利貞在天為春夏秋冬之<lb/>
　時在人為仁義禮智之性<lb/>
初九潛龍勿用<pb n="2a"/>　易為六爻以初上原其本末而中爻以二三四五乘<lb/>
　之言初以有終也言上以有下也初終言乎其時上<lb/>
　下言乎其位以二三四五乘之則言乎其數數有衍<lb/>
　耗位有常忒而時又為消息盈虚於其間此六爻之<lb/>
　變所以不窮也龍天𩔖也飛躍而親上者也其所以<lb/>
　潛則非若馬之以維縶而不得逞也時焉而已時不<lb/>
　可以有為則雖有飛躍之才斯亦勿用而已<lb/>
九二見龍在田利見大人<pb n="2b"/>　非徒處也且藏於深渺之謂潛非徒出也有以自昭之<lb/>
　謂見龍之潛也是以能得其身之所利今見而在地<lb/>
　豈其身之所利哉乃人之所利故稱為田焉田者人<lb/>
　之所利也乾之稱龍况聖人也聖人雖處人所利之<lb/>
　時而利不在已然而亦有利焉見大人其所利也利<lb/>
　見大人非為可以利吾身利吾家也為其可以得志<lb/>
　而成天下之大利耳<lb/>
九三君子終日乾乾夕惕若厲无咎<pb n="3a"/>　九三之義可進而至可止而終進止之間一毫之差<lb/>
　不容也可謂危矣君子所宜進徳修業之時於是終<lb/>
　日乾乾夕惕若也知終日乾乾夕猶惕若則雖危无<lb/>
　咎矣君子朝以聽政晝以待問夕以修令夜以安身<lb/>
　自朝至夕皆君子所有事也至於夜則君子不以憂<lb/>
　勤故撓焉何則以夜氣近本故也孟子謂夜氣不足<lb/>
　以存惡䘮本也故於惕若稱夕而已<lb/>
九四或躍在淵无咎<pb n="3b"/>　九陽也主健故言或躍四隂也主退故言在淵進退<lb/>
　合乎天時故无咎潛見躍飛皆言龍而九三則以君<lb/>
　子言之九四則以或躍在淵言之獨不言龍何也龍<lb/>
　君徳也九三雖有可至之道然有可終之義九四雖<lb/>
　有或躍之𫝑然有在淵之理未純君徳也故不稱龍<lb/>
　焉就是二者言之則九四乾道革矣有必飛之勢无<lb/>
　或終之義雖未終乎為君之事備猶舜之居攝之時<lb/>
　也故以龍言焉或躍在淵豈非龍事乎乃若𥘉九九<pb n="4a"/>　二之言龍則遠君而旡嫌且言在下不害有君徳也<lb/>
九五飛龍在天利見大人<lb/>
　位以上為過而以下為順天徳不可為首故以下為<lb/>
　順而稱飛龍焉在天不可以階而升也必曰飛飛而<lb/>
　升然後可至是故匹夫而有天下徳必若舜禹而後<lb/>
　可也惟君非臣不治惟臣非君不伸然則二五之相<lb/>
　利見其勢然也九二出潛而見則有欲上之意九五<lb/>
　飛而不亢則有欲下之意盖大人相利見者也<pb n="4b"/>上九亢龍有悔用九見羣龍无首吉<lb/>
　隂陽之運積息而成盈盈則反消積消而成虚虚則<lb/>
　反息此自然之機而天且不違而上九知進而不知<lb/>
　退知存而不知亡知得而不知䘮是乃所以自悔也<lb/>
　悔吝小疵也吉㓙則大矣上九雖窮上然未反下反<lb/>
　下而二隂生焉始有㓙若臨所謂至於八月有㓙盖<lb/>
　言二隂之遯也然則上九特有悔而已悔既小疵又<lb/>
　有悔之辭則變而趨吉也是以貴夫用九上遯九者<pb n="5a"/>　陽數善變用九則退而能下見羣龍不自為首矣不<lb/>
　為首則不止悔亡而更吉也以其知幾故也為臣則<lb/>
　欲致一故渙其羣則吉欲承上故比之无首則㓙君<lb/>
　則異於是見羣龍旡首則吉矣<lb/>
彖曰大哉乾元萬物資始乃統天雲行雨施品物流形<lb/>
大明終始六位時成時乘六龍以御天乾道變化各正<lb/>
性命保合大和乃利貞首出庶物萬國咸寜<lb/>
　聖人之作易仰以觀乎象俯以察乎情而天人之理<pb n="5b"/>　備矣繋辭曰彖者言乎象者也又曰爻彖以情言言<lb/>
　乎象又以情言則易備於俯仰之間故觀其彖辭則<lb/>
　思過半過半則未及盡者以言象而未及器言器而<lb/>
　未及情言情而未及文也大哉乾乎言乾之大也大<lb/>
　哉乾元則言元而已元亨利貞四者皆大盖四者更<lb/>
　相用事用事者主之則大矣特言萬物之資始故曰<lb/>
　大哉乾元而已乾知大始而元者又四徳之始故萬<lb/>
　物於此資始焉資始者孕精於窈㝠之𥘉而未有形<pb n="6a"/>　也乾元為萬物資始如元首之在上故能統天者㑹<lb/>
　衆體而舉於上也此舉彼從无事乎擾擾故雲行雨<lb/>
　施未甞彫刻而品物流形焉大明終始不必叙正而<lb/>
　六位時成焉又能時乘六龍以御天也執八統以馭<lb/>
　萬民則民雖衆多而其分不可亂乘六龍以御天則<lb/>
　天雖變化而其終始不可亂也萬物自資始而至流<lb/>
　形則有始有終矣有始有終則物各成物而六爻自<lb/>
　初而至上亦若此而已故大明終始六位之爻所以<pb n="6b"/>　時成也然動物之終始首尾是也植物之終始本標<lb/>
　是也如動物之有首尾植物之有本標則始不可以<lb/>
　為終終不可以為始矣而乾則不然終而復始不窮<lb/>
　如環也故既言六位之定列又言六龍之變焉龍之<lb/>
　在天其消息盈虚其進有序其行有節而天弗能違<lb/>
　此乾元所以御天也六龍之在人其潛見躍飛其進<lb/>
　有序其行有節而天亦弗能違此聖人所以御天也<lb/>
　乘六龍以御天則乾道之變化兆矣乾道之變化異<pb n="7a"/>　乎人事之云為人事之云為則以言諭力致所以正<lb/>
　物非物自正也乾道變化則無言諭力致之事宜運<lb/>
　於自然而萬物之性命各正矣且比夫天下之物擾<lb/>
　而正之則各安其地莫知正處各甘其食莫知正味<lb/>
　將以孰為正哉用各隨其分則物物有正處物物有<lb/>
　正味長短小大各遂其宜所謂各正性命也各正性<lb/>
　命則物殊禀雖物殊禀然而一陶乎太和之中無外<lb/>
　是者焉盖通於天地是謂太和散於萬物是謂委和<pb n="7b"/>　委和之與太和甞通流而無間故人一體之盈虚甞<lb/>
　通於天地也惟萬物自委和人而不能保合故不能<lb/>
　與天地同流而壅塞生焉保和所謂保汝之保盖盛<lb/>
　徳者人之所保也太和者物之所保也知保於太和<lb/>
　而不離則札瘥疵癘不生而物各適其性可不謂利<lb/>
　貞者哉功歸於利貞此乾所以首出庶物之上而使<lb/>
　萬物咸寜也首出庶物當言萬物咸寜而言萬國何<lb/>
　也乾道即君道也上以天位言下以人事言盖互見<pb n="8a"/>　也猶所謂乾以君言也<lb/>
象曰天行健君子以自强不息<lb/>
　經曰立象以盡意又曰象事知器由象以觀妙則可<lb/>
　以知意由象以觀㣲則可以知器隨其所觀之淺深<lb/>
　而已夫易者象而已故卦亦象也所謂八卦以象告<lb/>
　是也彖亦象也所謂彖者言乎象者也爻亦象也如<lb/>
　潛龍履霜之𩔖是也若夫合此二體正名天地雷風<lb/>
　水火山澤者也其為象則惟天行健地𫝑坤之𩔖而<pb n="8b"/>　已故特比類以為象稱焉君子之於天無所不法法<lb/>
　之以為修身之要者健而已故七徳之中獨法其健<lb/>
　且力分之外不可强欲強則雖勇於必用且拂而逆<lb/>
　理矣彼君子之自强法天之行健而已則其强非力<lb/>
　分之外也非力分之外故能乆而不息也魏氏之卒<lb/>
　年<hi>闕</hi>　東野之馬三日而失者以求之力分之外故<lb/>
　也其強在力分之内而猶息則志不篤而已是以君<lb/>
　子惡乎畫也<pb n="9a"/>潛龍勿用陽在下也見龍在田徳施普也終日乾乾反<lb/>
復道也或躍在淵進无咎也飛龍在天大人造也亢龍<lb/>
有悔盈不可乆也用九天徳不可為首也<lb/>
　龍者變化有為之才也所以勿用在下故也曰陽在<lb/>
　下者盖以龍之飛潛升降本乎自然之機非樂潛而<lb/>
　惡飛也徳施普與徳博而化異徳施普言徳澤也利<lb/>
　而大徳博而化言徳風也有易俗之道焉田者利養<lb/>
　之地故言徳施而已後言龍徳而正中故言徳博而<pb n="9b"/>　化旋而未至為反已至為復九三之為爻知至而至<lb/>
　之則三為未至知終而終之則三為已至稱反復焉<lb/>
　若反為道復為非則君子去復而取反可也无為終<lb/>
　日乾乾而至於夕惕也進而可與幾止而可與存義<lb/>
　反復莫非道也是以君子去取之際慎思而審擇之<lb/>
　至是形勞而心惕也九四乾道以革有必進之理矣<lb/>
　其所以在淵非特退也以退為進耳以退為進而不<lb/>
　鋭於進所以進而无咎也物以類則相召然不屈體<pb n="10a"/>　以交物則未有能召其類者故亢龍在上則知賢人<lb/>
　无輔也況大人乎飛龍順下則大人造焉况賢人乎<lb/>
　經曰天地盈虚與時消息盖盈則與時消而反於虚<lb/>
　虚則與時息而復乎盈盈虚相尋間不容髮何可乆<lb/>
　也而上九知進不知退知存不知亡所以有悔也天<lb/>
　位則首出庶物矣徳不可為首天位不可為首則失<lb/>
　己天徳不可為首則失人<lb/>
文言曰元者善之長也亨者嘉之㑹也利者義之和也<pb n="10b"/>貞者事之幹也君子體仁足以長人嘉會足以合禮利<lb/>
物足以和義貞固足以幹事君子行此四徳者故曰乾<lb/>
元亨利貞<lb/>
　孟子曰說詩者不以文害辭不以辭害志盖道志而<lb/>
　為辭脩辭而為文也然則聖人之於易既繋之辭而<lb/>
　又有文言者辭以盡言文以盡辭也諸卦皆以辭盡<lb/>
　言而乾坤又以文盡辭者也乾坤易之藴不如是不<lb/>
　足以闡幽而發微也元亨利貞在人莫非善也而元<pb n="11a"/>　為人之尊爵也故曰元者善之長也人者天地之徳<lb/>
　隂陽之交鬼神之㑹五行之秀氣然則天地之大美<lb/>
　萬物之衆盛廣大兼有於所性之中矣其或㑹于中<lb/>
　或散於外在其心之亨塞而已其心亨則衆美㑹而<lb/>
　為充實之美其心塞則衆美散而為罔生之民孟子<lb/>
　有泉逹之喻而又有茅塞之况者盖欲亨其心也故<lb/>
　曰亨嘉之㑹也仁圓而義方故守義者常執而不奪<lb/>
　介而不通有殺身者焉知屈信相感之理則可謂有<pb n="11b"/>　利而其為義也和矣故曰利者義之和也物之生有<lb/>
　華藻有質幹質幹譬則性也華藻譬則事也華藻之<lb/>
　本於質幹猶事之本於性者也貞者性也故貞者事<lb/>
　之幹也元者善之長也故君子體仁足以長人體不<lb/>
　備君子謂之不成人體者言其體而已盖仁數之多<lb/>
　温良者仁之本敬慎者仁之地寛裕者仁之作遜接<lb/>
　者仁之能取數之多無不備乃謂之體仁體仁則在<lb/>
　上而人不惡在前而物不害故足以長人也何謂嘉<pb n="12a"/>　㑹足以合禮傳曰動容周旋中禮盛徳之至也夫衆<lb/>
　美㑹於一身而充實則徳可謂盛矣動而與合則弸<lb/>
　中而彪外耳故曰嘉㑹足以合禮何謂利物足以和<lb/>
　義義者天下之制也所以制者所以制物者也或行<lb/>
　儉以節或用健以夬者皆義也以利物之徳而行制<lb/>
　物之義則行儉以節而不失其說用健以夬而不失<lb/>
　其和既使勞而不怨又使死而不怨焉故曰利物足<lb/>
　以和義何謂貞固足以幹事經以蠱為事以事易壊<pb n="12b"/>　故也事易壞而性不變故稱貞固焉惟不壞者乃以<lb/>
　為易壞者之幹觀物之華藻質幹則知之矣故曰貞<lb/>
　固足以幹事元亨利貞則仁義禮智也上言體仁合<lb/>
　禮和義而不言智何也智於五行為水水性隐伏故<lb/>
　人之用智常於沉潛不測之間此所以不言智之意<lb/>
　與君子行此四徳者故曰乾元亨利貞何謂也傳曰<lb/>
　天地有大美而不言夫元亨利貞之四徳盖乾之大<lb/>
　徳也有大美而不言則元亨利貞之名有不著矣惟<pb n="13a"/>　君子法天而行此四徳者可見也則元亨利貞之名<lb/>
　由徳而著故以謂君子行此四徳者故曰乾元亨利<lb/>
　貞也<lb/>
初九曰潛龍勿用何謂也子曰龍徳而隐者也不易乎<lb/>
世不成乎名遯世无悶不見是而无悶樂則行之憂則<lb/>
違之確乎其不可㧞潛龍也<lb/>
　聖人外化而内不化以飛躍之才屈而從之是外化<lb/>
　也不易乎世是内不化也九二之稱善世盖聖人之<pb n="13b"/>　見也其未見而潛則不易乎世不為世所易而俗之<lb/>
　所好已獨損之俗之所嫉已獨取之是以與之易寡<lb/>
　而不成乎名焉聖人不以善世為有徳故善世而不<lb/>
　伐不以遯世為有䘮故遯世而无悶不成乎名則無<lb/>
　譽而已不見是則有毁之者焉有毁之者而无悶何<lb/>
　也盖聖人未出而善世則所謂世者汙世而已不見<lb/>
　是於汙世則必與汙世違者不見非於汙世則必與<lb/>
　汙世合者與汙世合而不見非乃所以為非與汙世<pb n="14a"/>　違而不見是乃所以為是也又何悶之有哉聖人逹<lb/>
　則憂以天下樂以天下其窮也憂樂狥我而已故樂<lb/>
　則行之憂則違之所謂獨居而樂獨思而憂是憂樂<lb/>
　行違不以天下而狥我則非其心不違矣夫口可教<lb/>
　而使言黙形可劫而使屈伸惟心不可使易意然則<lb/>
　紛紛者又惡足㧞其心之所不為者哉故曰確乎其<lb/>
　不可㧞潛龍也<lb/>
九二曰見龍在田利見大人何謂也子曰龍徳而正中<pb n="14b"/>者也庸言之信庸行之謹閑邪存其誠善世而不伐徳<lb/>
博而化易曰見龍在田利見大人君徳也<lb/>
　聖人以中正為徳以變化為道在上如龍之在天則<lb/>
　變化代興在下如龍之在田則正中是守而已故曰<lb/>
　龍徳而正中也言正則无擇行中則无爽以中正達<lb/>
　於言行故庸言信庸行謹也言行必稱庸者以龍徳<lb/>
　故也夫言行君子之所以動天地也言行所以能動<lb/>
　天地以發於至誠而已繋辭言於中孚九二者為此<pb n="15a"/>　也然則庸言雖信庸行雖謹又必閑邪存其誠善世<lb/>
　而不伐者也必閑邪存誠者猶育獸之驅豺狼育魚<lb/>
　之祭猵獺也言行發至誠而天地為動而况於人乎<lb/>
　故繼之以善世之功革惡俗以為羙俗化悍民以為<lb/>
　逸民也其功亦大矣而聖人之心以為教化者吾所<lb/>
　職也善世則吾職當治耳何足矜哉是以不伐也聖<lb/>
　人之徳潛則淵泉如淵見則溥博如天不可窮也故<lb/>
　九二曰徳博而化也<pb n="15b"/>九三曰君子終日乾乾夕惕若厲无咎何謂也子曰君<lb/>
子進徳修業忠信所以進徳也修辭立其誠所以居業<lb/>
也知至至之可與幾也知終終之可與存義也是故居<lb/>
上位而不驕在下位而不憂故乾乾因其時而惕雖危<lb/>
无咎矣<lb/>
　君子之於徳業不待至於九三九四而後進且修也<lb/>
　以謂九三有可終之理九四有或躍之勢則尤宜修<lb/>
　人事以副天命之時故以進徳修業稱焉忠者不欺<pb n="16a"/>　之謂信者不疑之謂不欺則有充塞之實不疑則居<lb/>
　之安矣所以能進徳傳曰言以出信又曰文以足言<lb/>
　然則信待言而後出言待文而後足也故君子欲立<lb/>
　其誠則其於辭也必加修焉修辭而誠立斯可以為<lb/>
　忠信故曰修辭立其誠凡物立之則見化之則隐立<lb/>
　其誠於民上若標表然後使民觀而化斯可以居業<lb/>
　矣盖馬駭輿君子不安輿庶人駭政則君子不安政<lb/>
　不安政非所以居業也故必立其誠使民信之而無<pb n="16b"/>　危疑之心則無駭政之病然後能居業也知九三之<lb/>
　可至而至之則先見者也故可與幾知九三之可終<lb/>
　而終之則守固者也故可與存義居上而驕則必暇<lb/>
　逸而乾乾則是居上不驕也在下不憂則惕非因時<lb/>
　也不樂居卑耳今因其時而惕則是在下位而不憂<lb/>
　也安其危則冝有咎乾夕惕則非安其危者也焉得<lb/>
　有咎哉故曰雖危无咎<lb/>
九四曰或躍在淵无咎何謂也子曰上下无常非為邪<pb n="17a"/>也進退无恒非離羣也君子進徳修業欲及時也故无<lb/>
咎<lb/>
　六爻或稱六位或稱六龍位則有上下龍有進退故<lb/>
　於是言上下又言進退也九四上不在天下不在田<lb/>
　是上下无常也或躍而進或退而在淵是進退无常<lb/>
　也上下宜有定處今上下无常則疑於為邪者也進<lb/>
　退宜有常度今進退无常則疑於離羣者也所以上<lb/>
　下无常而非為邪於身進退无常而非離羣於人者<pb n="17b"/>　以君子進徳修業不失時故也九三進徳修業九四<lb/>
　又申言猶書所謂申勸寧王之徳是也上帝勸文王<lb/>
　之徳舊矣至其將集大命又申勸之與此合矣傳曰<lb/>
　聖人非能違時時至則能弗失也時至而徳之不進<lb/>
　業之不修失機㑹矣得旡咎哉故君子進徳修業欲<lb/>
　及時也故无咎<lb/>
九五曰飛龍在天利見大人何謂也子曰同聲相應同<lb/>
氣相求水流濕火就燥雲從龍風從虎聖人作而萬物<pb n="18a"/>覩本乎天者親上本乎地者親下則各從其類也<lb/>
　聖人所至必以類至者固非利誘而勢驅之亦非出<lb/>
　於招來扳舉之力也其感召出於自然故於二五之<lb/>
　相利見以聲氣水火雲龍風虎自然之象言焉同聲<lb/>
　相應非若言之刼而至也水流濕自上而流下也火<lb/>
　就燥自下而就上也雲從龍自下從上也風從虎自<lb/>
　上流下也而上下之變相利見也夫聖人之作如揭<lb/>
　日月其誰不覩哉九二作而天下文明九五作而位<pb n="18b"/>　乎天徳則萬物所同覩也覩之則從而親之必其本<lb/>
　同然後親焉萬物之生有上首者有下首者此其本<lb/>
　固不同矣人亦若是本乎天者親上本乎地者親下<lb/>
　衆人之相求本乎下者也聖人之相求本乎上者也<lb/>
　其曰本乎天者親上非必二從五也五之從二亦是<lb/>
　也孟子曰聖人之於天道凡以天道相親者皆本乎<lb/>
　天者而親上者也非必以其位之上下也<lb/>
上九曰亢龍有悔何謂也子曰貴而无位高而无民賢<pb n="19a"/>人在下位而无輔是以動而有悔也<lb/>
　九五位乎天徳矣而上九過之是貴而无位也九五<lb/>
　則大人造也大人造則是天下之父歸之民則子來<lb/>
　矣而上九過之是高而无民也天位失而不存民散<lb/>
　而不保雖有强力孰能輔哉是以賢人在下位而兀<lb/>
　輔也夫賢者為之輔則雖渉難可也故大畜尚賢止<lb/>
　健則利渉大川今賢人在下位而无輔則動而有悔<lb/>
　不亦宜乎<pb n="19b"/>潛龍勿用下也見龍在田時舍也終日乾乾行事也或<lb/>
躍在淵自試也飛龍在天上治也亢龍有悔窮之災也<lb/>
乾元用九天下治也<lb/>
　此釋初九九二其終與井卦初六之象同井之初六<lb/>
　曰井泥不食下也舊井无禽時舍也此曰潛龍勿用<lb/>
　下也見龍在田時舎也其辭雖同其志則異不當以<lb/>
　辭害志也井之所以不食以其下也龍之所以勿用<lb/>
　亦以其下也然以井之稱下則語其性潛龍稱下以<pb n="20a"/>　時勢然也井之无禽則時舍也龍之在田亦時舍之<lb/>
　然而井之時舎則語其徳見龍時舍則見天命然也<lb/>
　所謂時舍者歌謳獄訟不歸而已又九五在上萬物<lb/>
　覩焉則九二雖有君徳歌謳獄訟不歸矣謂之時舎<lb/>
　不亦宜乎終日乾乾必有事焉非徒勞也故曰行事<lb/>
　也或躍在淵以自試非果或也故曰自試也上治者<lb/>
　居上以治也天曰災人曰眚天道虧盈而上九時而<lb/>
　盈之則災斯至矣故曰窮之灾也經曰終止則亂又<pb n="20b"/>　曰窮則變變則通失終則亂窮而變通理之自然也<lb/>
　故乾元用九天下治也用九言變也傳曰九變也復<lb/>
　變而属一此之謂也<lb/>
潛龍勿用陽氣潛藏見龍在田天下文明終日乾乾與<lb/>
時偕行或躍在淵乾道乃革飛龍在天乃位乎天徳亢<lb/>
龍有悔與時偕極乾元用九乃見天則<lb/>
　此潛龍勿用下也至乾元用九天下治也輔嗣謂以<lb/>
　天氣明之其說是也稽之於人事而人事同驗之於<pb n="21a"/>　天氣而天氣同此聖人之出處所以天人弗能違也<lb/>
　以其利澤萬物則為龍以其發育萬物則為陽氣初<lb/>
　九在下則陽氣潛藏之時也物合則成體散則成章<lb/>
　見龍在田而天下文明則散而成章之謂也聖人樂<lb/>
　天則不動其心所以終日乾乾者與時偕行而已九<lb/>
　四去下卦而與上同體故曰乾道乃革九五尊位大<lb/>
　中也故曰乃位乎天徳不曰天位而曰天徳者天之<lb/>
　徳惟九五為能備也且天之徳高明溥博變化不測<pb n="21b"/>　豈人臣而能體哉於九四稱乾道於九五稱天徳者<lb/>
　四欲躍上故以極高明者稱之五欲飛而下故以道<lb/>
　中庸者稱之也上九與時偕極之時至是而不知極<lb/>
　猶進而不已悔斯至矣聖人與時偕極故窮而變者<lb/>
　乾元用九是也知是則繼如有終而有始其序不可<lb/>
　違也當不識不知以順之故曰乃見天則也<lb/>
乾元者始而亨者也利貞者性情也乾始能以羙利利<lb/>
天下不言所利大矣哉大哉乾乎剛健中正純粹精也<pb n="22a"/>六爻發揮旁通情也時乘六龍以御天也雲行雨施天<lb/>
下平也<lb/>
　元者萬物之所流形是則物始而亨矣始之使受命<lb/>
　亨之使流形又制之以利貞之性情焉則乾之造乾<lb/>
　既是矣此為以美利利天下也性貞而情利二者交<lb/>
　相養情不利則性亦不貞性不貞則情亦失其故以<lb/>
　利對情而言地之於萬物生載其形而已天之於萬<lb/>
　物生翼其性情而已受命賦形而賦之性情則乾之<pb n="22b"/>　所以兼此其利所以為大不可名言也剛健中正純<lb/>
　粹精此乾之徳也以其剛也故為玉為金以其健也<lb/>
　故為良馬為老馬為駮馬隂陽之交為冲氣則其中<lb/>
　也隂陽之辨有定位則其正也兩物不雜為純一物<lb/>
　之雜為駮不純不駮則精天一物也其道有隂陽是<lb/>
　以一物之雜也疑於雜而不粹也其交氣於坤是兩<lb/>
　物之疑於雜而不純也其純而不雜粹而不交者謂<lb/>
　其得一以清故也純而後粹粹而後精精則入神矣<pb n="23a"/>　斯徳之盛也夫天地之精與萬物之情通故其所感<lb/>
　所乆所聚而天地萬物之情同見焉爻之發揮旁通<lb/>
　情者以天地之精與物之情本通故也乾之為乾語<lb/>
　其徳則大徳咸備其下足以旁通情也其上足以御<lb/>
　天雲行雨施則其利澤均平而无彼疆爾界此乾之<lb/>
　所以惟天為大而孔子歎之也<lb/>
君子以成徳為行日可見之行也潛之為言也𨼆而未<lb/>
見行而未成是以君子弗用也<pb n="23b"/>　内充實而外光輝者明中而𨼆外也君子之徳成而<lb/>
　无虧盖所謂充實而成者也故以為行則有光輝之<lb/>
　徳日可見之行當此之時乃亦用其光則孔子之用<lb/>
　灼然矣非所以為潛也故當𨼆而未見行而未成君<lb/>
　子亦弗用也<lb/>
君子學以聚之問以辨之寛以居之仁以行之易曰見<lb/>
龍在田利見大人君徳也<lb/>
　聚者積小之名君子之學也天地萬物之理古今治<pb n="24a"/>　亂之變无不旁搜而逺取者所以聚之也聚之則聞<lb/>
　見多矣聞而不集其善多見不識其真則徒自惑耳<lb/>
　故問以辨之九二有學問之象者以君徳而處下體<lb/>
　有資納於物之意焉學問修性者也寛仁則其性得<lb/>
　矣寛以居之者謂九二衍在中而無九三之憂無九<lb/>
　四之疑上不為文武之汲汲下不為仲尼之皇皇而<lb/>
　居有餘裕也仁以行之龍有利澤之材而田為利養<lb/>
　之所以利澤之材而居利養之所則仁之及物深也<pb n="24b"/>九三重剛而不中上不在天下不在田故乾乾因其時<lb/>
而惕雖危无咎矣九四重剛而不中上不在天下不在<lb/>
田中不在人故或之或之者疑之也故无咎<lb/>
　九三九四皆以剛復剛是以重剛也三過四不及是<lb/>
　以不中也其材重剛而不中則動必為非常之事矣<lb/>
　九三上不在天下不在田而勢將至矣九四又不中<lb/>
　勢尤廹也此九三所以懼而九四所以惑也勇者不<lb/>
　懼於其不足懼可也如其可懼則雖聖人之大勇猶<pb n="25a"/>　將有所懼焉九三之惕是也知者不惑於其不足惑<lb/>
　可也如其可惑雖聖人之大知猶將惑焉九四之或<lb/>
　是也王通曰天下皆憂吾獨不憂乎天下皆疑吾獨<lb/>
　不疑乎<lb/>
夫大人者與天地合其徳與日月合其明與四時合其<lb/>
序與鬼神合其吉㓙先天而天弗違後天而奉天時天<lb/>
且弗違而况於人乎况於鬼神乎<lb/>
　天地隂陽之形日月隂陽之精四時隂陽之序鬼神<pb n="25b"/>　隂陽之靈四者不離乎隂陽不離乎道夫人能體道<lb/>
　則與天地合徳日月合明四時合序鬼神合吉㓙矣<lb/>
　天地合徳故無不覆幬無不持載且生育長養有大<lb/>
　徳焉鼔舞動化有妙徳焉與日月合明故知彰也猶<lb/>
　曰之昱乎晝知㣲也猶月之昱乎夜與四時合其序<lb/>
　故其進退有度與鬼神合其吉㓙故其賞罰無私焉<lb/>
　九二亦大人也未足言此何也九二臣也非位之大<lb/>
　故不足以合天地之徳非宜照天下故不足以合日<pb n="26a"/>　月之明不得兼進退故不足以合四時之序不得擅<lb/>
　威福故不足以合鬼神之吉㓙此所以獨言九五也<lb/>
　天法道故以道先天而天弗違焉以身狥道則後天<lb/>
　而奉天時焉天且弗違此大人之在上所以能馭也<lb/>
　故曰况於人乎<lb/>
亢之為言也知進而不知退知存而不知亡知得而不<lb/>
知䘮其惟聖人乎知進退存亡而不失其正者其惟聖<lb/>
人乎<pb n="26b"/>　進退者其時也存亡者其人也身退而其位存遂以<lb/>
　為有得身退而其位亡遂以為有䘮此人情之常也<lb/>
　聖人乘天下之變與之俱逝而无所槩於其心是以<lb/>
　无䘮而進退存亡不失其正也<lb/>
䷁<hi>坤下坤上</hi>坤元亨利牝馬之貞君子有攸往先迷後得<lb/>
主利西南得朋東北䘮朋安貞吉彖曰至哉坤元萬物<lb/>
資生乃順承天坤厚載物徳合无疆含𢎞光大品物咸<lb/>
亨牝馬地𩔖行地无疆柔順利貞君子攸行先迷失道<pb n="27a"/>後順得常西南得朋乃與𩔖行東北䘮朋乃終有慶安<lb/>
貞之吉應地无疆<lb/>
　坤之為道妻道也臣道也賢人之分也妻道不出於<lb/>
　閫臣道不出於位賢人之分亦有宫庭壇宇以守之<lb/>
　而不敢踰也則坤之為義盖有方矣異乎神之无方<lb/>
　也故乾不言所利坤則利牝馬之貞夫馬之為物視<lb/>
　龍為順視牛為健盖其才健至順者也臣之道不欲<lb/>
　健勝順故利在牝馬健不勝其順者也然而健不勝<pb n="27b"/>　順則患其柔從而无立志是以有攸往必君子而後<lb/>
　可也君子於仁也柔於義也剛而健順兩進故也乾<lb/>
　為馬而坤之貞亦為馬其象上同於乾故有先迷之<lb/>
　理焉然其馬牝馬也故有後得主之道焉乾言進退<lb/>
　存亡而不言得䘮以聖人无得亦无䘮故也聖人有<lb/>
　䘮故利西南得朋東北䘮朋矣然以得朋為得以䘮<lb/>
　朋為䘮則異乎衆人之得䘮也安貞猶所謂安汝止<lb/>
　也地无以寧將恐發故欲安貞也凡物雜乎芒芴之<pb n="28a"/>　間必變而有氣氣變而有形形變而有生然則所以<lb/>
　資始者資之於氣變之先所以資生者資之於形變<lb/>
　之後此乾知大始坤作成物之意也乃順承天者自<lb/>
　生生而繼之之為順自下而承之之為承坤之為牛<lb/>
　者順也其為輿者承也坤厚載物徳合无疆言坤之<lb/>
　徳又足以合其无疆之行猶所謂踐形者也坤有无<lb/>
　疆之形又有无疆之徳以合之此所以能持載亦所<lb/>
　以能廣大也含者傳所謂地𨼆魄營者是也宏者傳<pb n="28b"/>　所謂地載神氣者是也𨼆魄營則萬物之㑹歸載神<lb/>
　氣則萬物之流形自含而宏則是納而後施養而後<lb/>
　動也此其業所以光大故曰含宏光大品物流形者<lb/>
　乾之亨是也坤則亨品物之情而已故曰品物咸亨<lb/>
　也坤之利不在龍者龍不足乎順且非地利故也又<lb/>
　不在牛者牛不足乎健行地无疆故也其順為地類<lb/>
　其健足以行地无疆者非馬而何故曰牝馬地類行<lb/>
　地无疆也柔順其易入於邪柔順而不入於邪者君<pb n="29a"/>　子之所行也故曰柔順利貞君子攸行也以聖人而<lb/>
　為君則天可先也亦可後也以賢人而為臣則君不<lb/>
　可先也可後而已故曰先迷失道後順得常者則君<lb/>
　在道臣謹法故也西南者坤方也坤之在西南則得<lb/>
　其類行也馬與類行者猶否之初六以其彚征吉未<lb/>
　必稱行其道也傳曰定公然後能應故必安貞然後<lb/>
　應地无疆焉不能貞而為事則不終朝而力屈矣安<lb/>
　能應地无疆乎傳曰其用心不勞其應物无疆與此<pb n="29b"/>　同意<lb/>
象曰地勢坤君子以厚徳載物<lb/>
　地盤而向乎上勢至順也故曰地勢坤君子以厚徳<lb/>
　者所謂人法地故也水之積不厚則不能負舟風之<lb/>
　積不厚則不能負天君子所以負天下之至重而不<lb/>
　輸載者亦惟厚徳而已<lb/>
初六履霜堅氷至象曰履霜堅氷隂始凝也馴致其道<lb/>
至堅氷也<pb n="30a"/>　初六隂始凝而為霜霜則甚微而易散霜積乆而為<lb/>
　氷氷則甚堅而難泮此戒夫隂長也夫霜之與氷與<lb/>
　秋冬又為序理必至者也小人之長而不知懲其微<lb/>
　則勢必至亦若此而已夫乾為龍而坤之極亦為龍<lb/>
　乾為氷而坤之究亦為氷由馴至其道耳<lb/>
六二直方大不習无不利象曰六二之動直以方也不<lb/>
習无不利地道光也<lb/>
　柔順則疑於不直然而六二中也中則不倚故能直<pb n="30b"/>　順則疑於不方然六二正則不變故能方夫坤之於<lb/>
　方也物性長非所斷短非所續甲者坼非固剖之屈<lb/>
　者伸非固揠之是乃所以為直也火可滅而不可使<lb/>
　之間氷可涸而不可使之炎駢者齧之則泣枝者齕<lb/>
　之則啼是乃所以為方也直方故能大若夫生萬物<lb/>
　而不以直成萬物而不以方則拂性而迷理焉能大<lb/>
　哉能生萬物不私而知其直成萬物不易而知其方<lb/>
　則是方因動而後見故曰六二之動直以方也古者<pb n="31a"/>　深衣則負直而抱方則是君子動容不離乎直方之<lb/>
　間矣習之後利道之常也不習无不利地道之光也<lb/>
　未能則學已能則習先學而後習故乾言學坤言習<lb/>
　乾聖人之分也而曰學以謂聖雖絶學有中才焉有<lb/>
　與同也坤賢人之分也而曰不習者以謂賢雖務學<lb/>
　有良能焉不必習也<lb/>
六三含章可貞或從王事无成有終象曰含章可貞以<lb/>
時發也或從王事知光大也<pb n="31b"/>　芾之色君則以朱臣則以赤君以含藏為道臣以布<lb/>
　散為道也君以含藏為道故姤之九五含章可貞則<lb/>
　有隕自天象也中正也臣以布散為道故坤之六三<lb/>
　則曰可貞而已含章而不發則臣之分為貞矣然而<lb/>
　正君之道為未貞也欲其以時發也或從王事者无<lb/>
　遂事之謂也不敢執一而東西南北惟命之從是以<lb/>
　稱也人之有智不必自照而後光大也能為而能不<lb/>
　為乃所以為光大故不敢遂事而為光大焉无成有<pb n="32a"/>　終則以謂君造始臣代終君臣之大分故也臣欲有<lb/>
　成則先迷失道矣<lb/>
六四括囊无咎无譽象曰括囊无咎慎不害也<lb/>
　坤之静也翕動也闢其翕闢惟時而已六四當天地<lb/>
　之閉是以體坤之翕而括囊焉括囊則无咎亦旡譽<lb/>
　矣若夫括不以時則為素𨼆雖足以避一時之患未<lb/>
　免乎君子之咎也雖足以要一時之譽未免乎君子<lb/>
　之誚也烏能无咎哉<pb n="32b"/>六五黄裳元吉象曰黄裳元吉文在中也<lb/>
　坤之色以黒為正以黄為美服之制上為衣下為裳<lb/>
　色之見於外也為黄非若括囊者也位之正乎下也<lb/>
　為裳非若龍戰者也是以元吉也文在中者即後之<lb/>
　所謂美在中者也人者隂陽之交五行之秀氣則文<lb/>
　固在其中矣加磨琢焉使其成章然後美在其中矣<lb/>
　所以先文而後言羙也羙然後致用六以大終本諸<lb/>
　此而已矣<pb n="33a"/>上六龍戰于野其血𤣥黄象曰龍戰于野其道窮也用<lb/>
六利永貞象曰用六永貞以大終也<lb/>
　隂與陽同稱龍陽與隂同稱血則以隂盛而敵陽微<lb/>
　而傷隂陽皆窮矣故曰其道窮也用九者非至於亢<lb/>
　而後用九以謂用九則无是亢也用六者非至於戰<lb/>
　而後用六以謂用六則旡是戰也盖六者隂之中數<lb/>
　用中而能永貞則六五之元吉不難至矣用中而不<lb/>
　能期月守則非所謂永貞也上六之戰非一朝一夕<pb n="33b"/>　之故其所由來者漸矣故曰非永貞不可也<lb/>
文言曰坤至柔而動也剛至静而徳方後得主而有常<lb/>
含萬物而化光坤道其順乎承天而時行<lb/>
　乾剛也有時乎柔然坤之為柔則至柔矣乾動也有<lb/>
　時乎静然坤之為静則至静矣故此稱至柔至静焉<lb/>
　坤至柔然其動也剛若氣凑於下而萬物生不可禦<lb/>
　者是其動而剛也雖至柔而動則剛雖動而其歸則<lb/>
　静故言之以至静焉前曰六二之動直方也則是動<pb n="34a"/>　而後方可見也今曰至静而徳方然則坤之動静皆<lb/>
　可見矣於静而正稱徳者其性故也於動而方稱義<lb/>
　者其行故也行以柔而動既剛而静則其剛不失於<lb/>
　方此所以後得主而有常含萬物而化光也盖至柔<lb/>
　至静者後主之道也雖有時而剛動而終始不違乎<lb/>
　至静則是有常者也至柔至静含萬物之道也雖有<lb/>
　時乎剛動而終不違乎柔静所以化光也若柔而不<lb/>
　能動如疲懦動无能為之人雖足以含受於物又安<pb n="34b"/>　能化光也哉坤以安貞為徳則其行非其性然也柔<lb/>
　承天而時行耳此坤道所以為順故曰坤道其順乎<lb/>
　承天而時行<lb/>
積善之家必有餘慶積不善之家必有餘殃臣弑其君<lb/>
子弑其父非一朝一夕之故其所由來者漸矣由辨之<lb/>
不早辨也易曰履霜堅氷至盖言順也<lb/>
　自上制下則其勢易自下制上則其勢難故必積而<lb/>
　後至焉積而至猶萌蘖之長不見其進而忽焉而已<pb n="35a"/>　高大矣是在辨之早也大抵善者不求人知不善者<lb/>
　又深自闔藏而不欲人之知也則辨之扵早非觀象<lb/>
　知器者孰能與於此哉衆人之性從善如登從惡如<lb/>
　傾小人之從惡則其順如傾非有以逆其順則其勢<lb/>
　彌大沛然莫之能禦矣故曰履霜堅氷至盖言順也<lb/>
直其正也方其義也君子敬以直内義以方外敬義立<lb/>
而徳不孤直方大不習无不利則不疑其所行也<lb/>
　直其正也言直出於其正也方其義也言方出於其<pb n="35b"/>　義也盖直雖善矣而有所謂直而肆其出於正則直<lb/>
　而不肆矣方雖善也而有所謂方而礙出於義則方<lb/>
　而不礙矣上言直其正下言敬以直内何也正言性<lb/>
　敬言徳其實一也君子敬以直内義以方外敬義兩<lb/>
　立而徳不孤是所以為大也夫事出於習則行不能<lb/>
　无疑不習无不利則左右周旋无往而不可何疑之<lb/>
　有哉故曰不疑其所行也<lb/>
隂雖有美含之以從王事弗敢成也地道也妻道也臣<pb n="36a"/>道也地道无成而代有終也<lb/>
　括囊則與天地俱閉而不發也含章非不發也特以<lb/>
　時發而已不然則是包羞而已何足貴哉故曰弗敢<lb/>
　成也弗敢者於分有所不敢非其才有所不能也<lb/>
天地變化草木蕃天地閉賢人隐易曰括囊无咎无譽<lb/>
盖言謹也<lb/>
　通於天地者徳也行於萬物者道也賢者放徳而行<lb/>
　循道而趨則其與天地萬物同流乎消息盈虚之變<pb n="36b"/>　矣故天地變化草木蕃則賢人見天地閉草木彫則<lb/>
　賢人𨼆然則賢人之𨼆見通乎天地應乎萬物固為<lb/>
　謹也盖括囊非賢人之爻以天地萬物猶然顧不得<lb/>
　不括耳此所以有天地草木之稱也前言慎後言謹<lb/>
　慎在心謹在行<lb/>
君子黄中通理正位居體美在其中而暢於四支發於<lb/>
事業美之至也<lb/>
　黄中通理釋爻所謂黄也正位居體釋爻所謂裳也<pb n="37a"/>　盖中者是两端之所合四旁之所㑹故欲通上下而<lb/>
　無不偏通四方而無不倚者莫若中是以謂黄中通<lb/>
　理君正位乎上則體安於上臣正位乎下則體安於<lb/>
　下六五猶黄裳之在下此善正位以安居其體矣故<lb/>
　曰正位居體黄者羙善之見乎外也其見乎外必有<lb/>
　諸中故曰美在其中而暢於四肢發於事業也且玉<lb/>
　在山而木潤淵生珠而雀不枯其美在其中而暢於<lb/>
　四肢者亦若是而已孟子所謂晬然見於面盎於背<pb n="37b"/>　施於四體而荀子以容止不枯為君子詩以赫如渥<lb/>
　赭為碩人盖徳之潤身固如此也暢於四肢則成已<lb/>
　者足矣發于事業又所以成物也上以美政下以美<lb/>
　俗此之謂發于事業發於事業非特充實於其心又<lb/>
　充實於天下是為美之至也美在其中暢於四支而<lb/>
　不發於事業是猶羙玊而藏於垢石也孰知其美哉<lb/>
　羙之於中未見於四支而強欲發於事業則是醜人<lb/>
　而欲効顰於西子也烏見其美哉故必美在其中而<pb n="38a"/>　暢於四支發於事業始得為羙之至也<lb/>
隂疑於陽必戰為其嫌於无陽也故稱龍焉猶未離其<lb/>
類也故稱血焉夫𤣥黄者天地之雜也天𤣥而地黄<lb/>
　天之色以𤣥為正其盛也為赤地之色以黒為正其<lb/>
　盛也為黄稱天𤣥而地黄則是陽微而隂盛也且赤<lb/>
　與黒為𤣥而赤者陽之盛也黒者隂之正色两者合<lb/>
　而為𤣥𤣥為天之正色則陽得兼隂在陽宜盛隂宜<lb/>
　微也天𤣥而地黄義見於是也<pb n="38b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易新講義卷一<lb/>
</p>

  </div>
            <div>
                <head>周易新講義卷二</head>
    <p>
<pb n="1a"/>欽定四庫全書<lb/>
　周易新講義卷二　　　宋　耿南仲　撰<lb/>
䷂<hi>震下坎上</hi>屯元亨利貞勿用有攸往利建侯彖曰屯剛<lb/>
柔始交而難生動乎險中大亨貞雷雨之動滿盈天造<lb/>
草昧宜建侯而不寧<lb/>
　觧之初六曰剛柔之際義无咎也剛上而柔下各正<lb/>
　其分以禮際之焉故无咎也屯之下體震而震則柔<lb/>
　上而剛下既非感應以相與之道又坎在始交而難<pb n="1b"/>　生是乃所以為屯也然有必觧之道故序卦曰屯者<lb/>
　物之始生也物之始生雖屯終必條逹而極於高大<lb/>
　是以知屯有必觧之道也屯有必觧之道故聖人動<lb/>
　乎險中而有為焉聖人以拯患濟難之才而乘必觧<lb/>
　之𫝑則天下之險迎刄而觧矣所以大亨貞也雷雨<lb/>
　之動滿盈言所以勿用往之意也以為雷雨之動既<lb/>
　以滿盈則將溢而動矣勿用有攸往可也盖震為决<lb/>
　躁之性而在乎險中則疑若犯險而有行故有勿用<pb n="2a"/>　往之戒焉然勿用往豈无為哉造始而已天之造始<lb/>
　草而未齊昧而未明若夫使萬事整治而不草群情<lb/>
　昭著而不昧則宜建侯而不寧焉建侯雖臣也然其<lb/>
　勞臣民有君道焉則是有為而亦有所謂旡為也雖<lb/>
　有為而亦有所謂无為者盖屯之義以天地則雷雨<lb/>
　之動以萬物則物之始生雷雨自然之動特可化之<lb/>
　而已萬物自然之生特可輔之而已不可一於有為<lb/>
　以拂乎自然之宜也故雖有所建而所建亦有无為<pb n="2b"/>　之君道也<lb/>
象曰雲雷屯君子以經綸<lb/>
　經綸者盖若治絲然分而理之則治繚而棼之則亂<lb/>
　君子之有為於此以成觧也豈有他哉因其固然技<lb/>
　經肯綮之未嘗而天下之難自劃然而已觧矣此經<lb/>
　綸之意也<lb/>
初九盤桓利居貞利建侯象曰雖盤桓志行正也以貴<lb/>
下賤大得民也<pb n="3a"/>　以卦言之則初九以震在下故動而未進有盤桓之<lb/>
　象以義言之則聖人廹而後動不得已而後起故稱<lb/>
　盤桓焉天地之觧萬物也以雷雨雷雨之動或退而<lb/>
　驟則不能終朝而其科不盈然則康屯之所主以其<lb/>
　動盤桓者亦猶震動之𨼆雨施之祁祁上下旡常則<lb/>
　為有邪之嫌今初九盤桓則亦有蹢躅之嫌焉其以<lb/>
　剛動而志行正地者非蹢躅之比也民非后罔克胥<lb/>
　匡以生方屯之時上之分屯亂而罔克胥匡以生則<pb n="3b"/>　人求主之時也而初九能以貴下賤則民之歸之猶<lb/>
　水就下故曰以貴下賤大得民也<lb/>
六二屯如邅如乘馬班如匪冦婚媾女子貞不字十年<lb/>
乃字象曰六二之難乘剛也十年乃字反常也<lb/>
　志在於應五者乘馬而欲行難在於廹也故班如而<lb/>
　有待二欲應五而初九為之偪若為冦者也而初九<lb/>
　之情求合而已故曰匪冦㛰媾夫㛰媾者人之至情<lb/>
　初九以㛰媾求二而已以女子柔弱之才能不字者<pb n="4a"/>　凢以正故也夫屯有必觧之道以静正待之十年斯<lb/>
　反矣故曰十年乃字反常也<lb/>
六三即鹿无虞惟入于林中君子幾不如舍往吝象曰<lb/>
即鹿旡虞以從禽也君子舍之往吝窮也<lb/>
　上六遠在一卦之外而不可即猶野物之善走者也<lb/>
　故稱鹿焉上體坎也幽險也故稱林焉屯難人求其<lb/>
　主之時然欲不度而即上六是猶即鹿旡虞惟入於<lb/>
　幽險之中而已若然則屯雖求主之時殆不如舍之<pb n="4b"/>　愈也其稱君子也以謂體决躁之性居動之極此以<lb/>
　六居三非守常者非君子不能舎也不舎而往則雖<lb/>
　君子不能无吝窮<lb/>
六四乘馬班如求㛰媾往吉无不利象曰求而往明也<lb/>
　臣之於君聘而後往往而相親有㛰媾之道焉六四<lb/>
　雖體趨下之性然柔而正也故乘馬班如待求而後<lb/>
　往求而後往則去就之義明矣盖求而不往謂之固<lb/>
　不求而往謂之躁非所謂明也且求而不往則利止<pb n="5a"/>　於一身不求而往則㐫害隨之吉无不利其可得乎<lb/>
九五屯其膏小貞吉大貞㐫象曰屯其膏施未光也<lb/>
　觧之所以為觧者以雷雨溢而作也雷雨博施草木<lb/>
　廣生今屯其膏則豈足以康屯如而為觧出納之吝<lb/>
　謂之有司故小者以為貞則吉大若以為貞則㐫方<lb/>
　屯之時尤不可以屯其膏也㐫不亦宜乎<lb/>
上六乘馬班如泣血漣如象曰泣血漣如何可長也<lb/>
　六二之乘馬班如其勢不得不待也六四之乘馬班<pb n="5b"/>　如於義不得不待也上六可以出險矣非其勢不得<lb/>
　不待者也九五非應非於義不得不待者也而猶乘<lb/>
　馬班如宜其憂傷而至於泣血也<lb/>
䷃<hi>坎下艮上</hi>蒙亨匪我求童蒙童蒙求我初筮告再三瀆<lb/>
瀆則不告利貞彖曰蒙山下有險險而止蒙蒙亨以亨<lb/>
行時中也匪我求童蒙童蒙求我志應也初筮告以剛<lb/>
中也再三瀆瀆則不告瀆蒙也蒙以養正聖功也<lb/>
　險以遠之為善故險在前則止止則不犯險者也險<pb n="6a"/>　在中則貴動動則免乎險者也䝉之為卦險在下可<lb/>
　以動矣而猶止非其勢不可智不足也故於卦為蒙<lb/>
　蒙有亨之道焉盖人之性至明始有蒙之故不得明<lb/>
　猶鑑明而塵蒙之也塵雖蒙之鑑之明故在也拭焉<lb/>
　而明復其初矣人之蒙亦若是故蒙有亨之道焉蒙<lb/>
　有亨之道而九二以剛中亨蒙之道行焉有剛中亨<lb/>
　蒙之道又有巽順求亨之時此蒙之所以亨也時中<lb/>
　云者與時適當不先時亦不後時也九二屈而在下<pb n="6b"/>　疑若求童蒙者然九二剛中也故曰匪我求童蒙六<lb/>
　五尊而在上疑若不求我者然六五順以巽也故曰<lb/>
　童蒙求我志應云者以誠應而無𨼆乎爾之謂也學<lb/>
　者占中否於教者猶之筮貴不瀆故曰精以卜筮神<lb/>
　動其變初筮則其志一故告焉待初筮而後告者剛<lb/>
　也得初筮則告之者中也再三則瀆而志不一故不<lb/>
　告焉以惑而告之其惑滋甚故也蒙者盖若童蒙然<lb/>
　不知所如往此易於養正也其所以養正而不入於<pb n="7a"/>　邪者此則聖人亨蒙之功也盖求我而應之筮我而<lb/>
　告之恐其瀆蒙則不告焉如是則蒙者由之養正非<lb/>
　聖人之功而誰與書曰聖時風若又曰蒙恒風若聖<lb/>
　與蒙反者也非聖人不能使蒙養正矣<lb/>
象曰山下出泉蒙君子以果行育徳<lb/>
　蒙者物之穉也物穉不可不養而泉者養源於山者<lb/>
　也養源於山故其出不窮流於川瀆而放於海君子<lb/>
　之果行育徳當若此而已以成徳為行此由中出教<pb n="7b"/>　者之事也以果行育徳此自外出學者之事也學務<lb/>
　時敏厥修乃來行之不果非所以育徳也<lb/>
初六發蒙利用刑人用說桎梏以往吝象曰利用刑人<lb/>
以正法也<lb/>
　隙之見小有物蒙之也為發其蒙之者則所見大矣<lb/>
　初六發蒙其義如此發蒙使之見善也利用刑人使<lb/>
　之遠惡也傳曰時過而後學則勤而難成然則發蒙<lb/>
　宜在初六之時矣又曰小懲而大戒小人之福也然<pb n="8a"/>　則刑人亦宜初六之時矣用說桎梏以往小人不懲<lb/>
　其惡滋蔓而難圖也故吝<lb/>
九二包蒙吉納婦吉子克家象曰子克家剛柔接也<lb/>
　以義則發蒙以恩則包蒙盖家道也堯典於九族不<lb/>
　言平章者家道貴包蒙恩也納婦禮也六五以柔應<lb/>
　之而九二有男下女之道故納婦吉包蒙納婦旡不<lb/>
　吉于家者也克之為言公勝私也公勝私用是義勝<lb/>
　恩以六五以父而用柔而九二以子用剛故也故曰<pb n="8b"/>　子克家剛柔接也<lb/>
六三勿用取女見金夫不有躬无攸利象曰勿用取女<lb/>
行不順也<lb/>
　以順為正者婦道也六三舎其正應見九二非禮之<lb/>
　金夫而不有躬其行不順故稱女焉九二納婦吉以<lb/>
　所納者順也然則行不順之女宜勿用取矣<lb/>
六四困蒙吝象曰困蒙之吝獨遠實也<lb/>
　知得困蒙則旡知而已故吝夫得君子者悔斯光窒<pb n="9a"/>　斯通困蒙之吝以不得君子而親炙之耳故曰獨遠<lb/>
　實也教者為實學者為虚實固有以分人虚固有以<lb/>
　受道<lb/>
六五童蒙吉象曰童蒙之吉順以巽也<lb/>
　禮恭然後可與言道之方辭順然後可與言道之理<lb/>
　色從然後可與言道之致故學問之道非順以巽則<lb/>
　教者不告也順則於理為順而巽又有柔損之意焉<lb/>
　六五晦也以晦求明於理為順六五尊也以尊求卑<pb n="9b"/>　則於道為巽<lb/>
上九擊蒙不利為冦利禦冦象曰利用禦冦上下順也<lb/>
　蒙之初則蒙之而已蒙之極則頑固矣非擊之不可<lb/>
　判也上九以剛過擊蒙故有為冦之道為冦則逆上<lb/>
　下之願而禦之者至故曰不利為冦利禦冦也<lb/>
䷄<hi>乾下坎上</hi>需有孚光亨貞吉利渉大川彖曰需須也險<lb/>
在前也剛健而不䧟其義不困窮矣需有孚光亨貞吉<lb/>
位乎天位以正中也利渉大川往有功也<pb n="10a"/>　需之為卦險在前也險在前則宜不進以待矣而乾<lb/>
　有知險之徳能不進以待者也故於卦為需卦而動<lb/>
　乎險中者以濟難之任在我不得不動故也有見險<lb/>
　而止者以濟難之任不在我義可以止故也需之成<lb/>
　卦九五以中需物物之才在上則在下者无俟乎動<lb/>
　也又不可以止也有待而後進則无躁動之嫌焉是<lb/>
　以須也剛健而不䧟非剛健之才不可䧟也以能須<lb/>
　故不䧟耳使其不知險而犯焉則雖有剛健之才能<pb n="10b"/>　不䧟乎險者剛健之才而䧟乎險不能无困窮雖不<lb/>
　䧟於險而非有剛健之才則亦无以自逹而困窮至<lb/>
　矣故惟剛健而不䧟於險其義為不困窮也需有孚<lb/>
　光亨貞吉位乎天位以正中也者言聖人在上而需<lb/>
　天下也其需天下也不正而偏不中而倚則不足以<lb/>
　平施而用物故惟中正而後需道孚於天下而光亨<lb/>
　貞吉也利渉大川往有功也者言不以剛健自任知<lb/>
　險而需則始可以渉難而有功也<pb n="11a"/>象曰雲上于天需君子以飲食宴樂<lb/>
　雨之所潤者草木而已而草木之生人取以養焉則<lb/>
　是雨之所潤者狹而其功實廣也飲食宴樂者忠臣<lb/>
　嘉賔所與親者也而忠臣嘉賔所與親者民偕以養<lb/>
　焉則是飲食宴樂雖所及者近而其功實遠也不然<lb/>
　則聖人之所及天下豈止及乎所親者哉<lb/>
初九需于郊利用恒无咎象曰需于郊不犯難行也利<lb/>
用恒无咎未失常也<pb n="11b"/>　險可以觧則雖動乎險中可也險不可以觧則俟之<lb/>
　不厭矣而初九最遠乎險故須於郊郊者遠於有事<lb/>
　之地也以郊為遠乎險則是有事之地為險也盖大<lb/>
　道甚夷離道而有事則夷且險矣今夫為國家者居<lb/>
　必設險以為固動必行險以為戒則是國者險之所<lb/>
　在也故易以郊為遠險之地焉夫逺於險而未甞犯<lb/>
　則不知險之為害也又以剛動之才處於下則疑其<lb/>
　不能固志故利用恒无咎也<pb n="12a"/>九二需于沙小有言終吉象曰需于沙衍在中也雖小<lb/>
有言以吉終也<lb/>
　稱需於郊則是以國為險也需於沙則是以川為險<lb/>
　也人心尤險于川則是險之在人者尤宜遠之也故<lb/>
　於遠險者稱郊而於近之者稱沙於迫之者稱泥焉<lb/>
　乾之九二稱寛以居之履之九二稱履道坦坦則是<lb/>
　寛衍而夷易者莫如二之中也故曰需于沙衍在中<lb/>
　也以近於險故小有言然而寛衍在中未嘗廹險故<pb n="12b"/>　以吉終焉<lb/>
九三需于泥致㓂至象曰需于泥災在外也自我致冦<lb/>
敬慎不敗也<lb/>
　九三廹險故需於泥致冦至者非其道有以招之也<lb/>
　苐不能遠之故冦至耳觧之六三則有道以招之而<lb/>
　冦至也需之九三以敬慎故不敗觧之六三暴慢故<lb/>
　咎歸焉<lb/>
六四需于血出自穴象曰需于血順以聽也<pb n="13a"/>　隂陽之分各襲其情則不至見傷焉各履其位則不<lb/>
　至扵自失惟陽在下而欲上隂在上而阻下故見傷<lb/>
　而需於自失而出自穴也隂見傷則不順以聽矣<lb/>
九五需于酒食貞吉象曰酒食貞吉以中正也<lb/>
　雲上於天則所需方在上而未下也故言飲食宴樂<lb/>
　者所需方及朋友故舊兄弟甥舅忠臣嘉賔而未及<lb/>
　民也需於酒食則及民矣盖凢民莫不有酒食之養<lb/>
　但不得與人君宴樂耳今九五獨言酒食而不言宴<pb n="13b"/>　樂是以知其及民也盖中正盛徳九五尊位故能需<lb/>
　於天下之求无不厭足其分傳曰聖人之道猶中衢<lb/>
　而置罇焉盖需于酒食之謂也酒以合歡所謂孫者<lb/>
　得需於酒之道而已食以致養所謂由頤者得需于<lb/>
　食之道而已非尊位大中弗能兼也<lb/>
上六入于穴有不速之客三人來敬之終吉象曰不速<lb/>
之客來敬之終吉雖不當位未大失也<lb/>
　六四非衆剛之主也剛來而拒之故出自穴上六衆<pb n="14a"/>　剛之主也剛來而受之故入於穴賔有服意客則適<lb/>
　道也乾剛上進非賔也客而已苟以敬待之則終吉<lb/>
　豈至於大失也九三雖冦至猶以敬慎而待之而得<lb/>
　不敗况三陽為客非寇乎以敬得吉宜矣<lb/>
䷅<hi>坎下乾上</hi>訟有孚窒惕中吉終㐫利見大人不利渉大<lb/>
川彖曰訟上剛下險險而健訟訟有孚窒惕中吉剛來<lb/>
而得中也終㓙訟不可成也利見大人尚中正也不利<lb/>
渉大川入于淵也<pb n="14b"/>　訟之為卦險者欲䧟健者欲决其情相攻而不相入<lb/>
　此所以為訟而訟貴有孚而見窒則可訟然君子之<lb/>
　至誠則宜不可檢者也今猶可檢則吾之誠未至歟<lb/>
　是以惕而不終訟也窒惕中吉九二之才也乃若上<lb/>
　九則窮剛於上是以窮其訟者也故終㓙訟必有聽<lb/>
　之之主以中正為尚也盖兩造之訟聽之不中而倚<lb/>
　不正而偏則愛惡不得其平故曰利見大人尚中正<lb/>
　也渉難必有烝徒之助雖有烝徒之助而不同心協<pb n="15a"/>　力亦不可以渉訟方違行非同心協力之時也渉難<lb/>
　奚可哉故曰不利渉大川入于淵也<lb/>
象曰天與水違行訟君子以作事謀始<lb/>
　一卦之象凢數物若坎為水又為雨離為火又為日<lb/>
　是聖人之於大象取其一而遺其他者各象其類而<lb/>
　已故上剛下險險而健訟之才既成則於二體取天<lb/>
　與水為象焉坎為水又為雨取水而不取雨則以雨<lb/>
　者隂陽之和非訟之義故也猶之同人也柔得位得<pb n="15b"/>　中而應乎乾文明以健同人之才既成則取天與火<lb/>
　為象焉離為火亦為日有取火而不取于日則錯行<lb/>
　非同人之義故也作事謀始所以致無訟之道也始<lb/>
　乎治猶卒乎亂况始之不謀而求其終之無訟乎<lb/>
初六不永所事小有言終吉象曰不永所事訟不可長<lb/>
也雖小有言其辯明也<lb/>
　彼險而此健所以為訟如彼險而此以柔也且在訟<lb/>
　初則雖不能无訟亦不永所事小有言而已其有言<pb n="16a"/>　也乃六四以剛犯初而其曲在四其辨自明是以終<lb/>
　吉也<lb/>
九二不克訟歸而逋其邑人三百户无眚象曰不克訟<lb/>
歸逋竄也自下訟上患至掇也<lb/>
　下宜聽上而不可以訟上自下訟上則犯義矣宜其<lb/>
　不克也二為主于内而二隂附之三百户之邑也往<lb/>
　訟不克乃歸而有其邑則眚且至矣何則下之所以<lb/>
　敢訟上者以附之者衆也往訟不克復歸而有其輔<pb n="16b"/>　已之衆則上之勢求艾必求其根穴而窮剗之矣故<lb/>
　必逃其固有存之邑不敢據而後无眚也<lb/>
六三食舊徳貞厲終吉或從王事无成象曰食舊徳從<lb/>
上吉也<lb/>
　徳也者保其所有而已六三之食舊徳是也謂之徳<lb/>
　者以心不能不得故思從上以保之也夫失得勿恤<lb/>
　則往吉无不利今心得其舊徳而思保之則從上而<lb/>
　已非所謂從道不從君也故曰或從王事无成<pb n="17a"/>九四不克訟復即命渝安貞吉象曰復即命渝安貞不<lb/>
失也<lb/>
　九二不克訟以下犯上其勢不克也九四不克訟以<lb/>
　剛反柔其義不克也其義而即聽者之命變其貞而<lb/>
　安貞則其吉宜也訟不至於用師也同人之九四用<lb/>
　師尚弗克攻然且反則而吉而况不克訟而復命者<lb/>
　乎<lb/>
九五訟元吉象曰訟元吉以中正也<pb n="17b"/>　建中則不可㧞守正則不可掇有欲㧞其所建而掇<lb/>
　其所守則大人有所不受而訟矣以脂韋從人趨取<lb/>
　无訟兹固足以示謹然中不得建而㧞正不得守而<lb/>
　掇則吾之大節䘮焉何元吉之得乎此大人所以有<lb/>
　訟也<lb/>
上九或錫之鞶帶終朝三褫之象曰以訟受服亦不足<lb/>
敬也<lb/>
　好違而尚隣固足以𫉬人之與然其與之者非剛而<pb n="18a"/>　有立也乃柔從鞶帶者而已夫以中直相與則其利<lb/>
　斷金人莫能間彼柔從若鞶帶者何往而不為順哉<lb/>
　雖或與之其志不一而人易以奪故曰或錫之鞶帶<lb/>
　終朝三褫之夫以訟得其所與者柔從易奪之人至<lb/>
　於終朝三褫之亦何足敬哉<lb/>
䷆<hi>坎下坤上</hi>師貞丈人吉无咎彖曰師衆也貞正也能以<lb/>
衆正可以王矣剛中而應行險而順以此毒天下而民<lb/>
從之吉又何咎矣<pb n="18b"/>　師之成卦以行險而順也軍制自五而積之至于師<lb/>
　則至衆矣衆而无正則亂故必丈人而後吉无咎焉<lb/>
　丈人者其為長度越於尋常者也盖不能度越於尋<lb/>
　常則亦衆人而已安能正衆哉能為衆正者將也傳<lb/>
　曰師能左右之曰以能以衆正則能將之謂也故曰<lb/>
　能以衆正可以王矣剛中而應帥師之才也行險而<lb/>
　順行師之道也帥師而不剛則是以羊將狼不可也<lb/>
　剛而不中是以狼將羊不可也雖剛中而上不應亦<pb n="19a"/>　不能行焉故帥師之才剛中而應然後善也兵㓙器<lb/>
　戰危事雖武王不保其必克此天下之至險也行險<lb/>
　而天下是奉以除民害則是行險而順也險而順則<lb/>
　師之所加若時雨降而民悅矣故曰以此毒天下而<lb/>
　民從之也師之行險以除民害猶醫之用毒以攻人<lb/>
　疾故曰以此毒天下其曰无咎者治天下至於用師<lb/>
　則其吉足以補過也<lb/>
象曰地中有水師君子以容民畜衆<pb n="19b"/>　地之於水能包容而畜止之此師之象也故君子以<lb/>
　容民畜衆容民者民歸之斯多助矣畜衆則衆聽焉<lb/>
　斯益辦矣是乃所以為師也荀子曰善附民者乃善<lb/>
　用兵者也此之謂也且容民畜衆而師成焉則舉而<lb/>
　措之乃可以去傷民而除亂衆矣去傷民所以容民<lb/>
　除亂衆所以畜衆也<lb/>
初六師出以律否臧㐫象曰師出以律失律㐫也<lb/>
　以不必必之故多兵今其至於用兵則是常以不必<pb n="20a"/>　必之也以不必必之而至於用兵猶且必其勝而往<lb/>
　焉則是重造兵也故聖人於用師之初不敢自必其<lb/>
　勝負吹律以聽焉太史公曰六律為五事根本其於<lb/>
　兵械之興也望敵而知吉㐫聞聲而較勝負故周官<lb/>
　太師吹同律以聽軍聲苟為失律雖臧㐫盖幸之不<lb/>
　可以為常也<lb/>
九二在師中吉无咎王三錫命象曰在師中吉承天寵<lb/>
也王三錫命懷萬邦也<pb n="20b"/>　師以行險九二中險而居焉在師中者也一柔一剛<lb/>
　仁勇兼具下尊之也為丈人上親之也猶長子故吉<lb/>
　无咎用師至於吉无咎則天下之難平王可以錫命<lb/>
　懷諸侯矣三者衆辭也故聖人於賞則勸於刑則畏<lb/>
　惟畏刑故殺伐欲其約所謂王用出征有嘉折首𫉬<lb/>
　匪其醜者是也惟勸善故錫予則欲其博所謂王三<lb/>
　錫命是也<lb/>
六三師或輿尸㐫象曰師或輿尸大无功也<pb n="21a"/>　虎豹便㨗熊羆多力然而人食其肉而席其革以不<lb/>
　能通其智而一其力故也師貞夫一則衆不能獨進<lb/>
　亦不能獨退與虎豹熊羆異焉以六三帥師則是主<lb/>
　之不一也師或至于不一之主則凶之道豈有功乎<lb/>
六四師左次无咎象曰左次无咎未失常也<lb/>
　師左次无咎猶所謂井甃无咎也井以動出為功今<lb/>
　乃静正于修井則可以无咎矣師亦不貴夫乆于静<lb/>
　乆于静則頓兵老師非所謂拙速也今左而不為乆<pb n="21b"/>　處則可以无咎矣<lb/>
六五田有禽利執言无咎長子帥師弟子輿尸象曰長<lb/>
子帥師以中行也弟子輿尸使不當也<lb/>
　行險而順則雖毒天下而民從之六五體順故田有<lb/>
　禽天子討而不伐故利執言則師出有名矣執言以<lb/>
　討則有奉吾辭以往者長子可也弟子凶也長子一<lb/>
　人則弟子者衆故也長子謂九二弟子謂六三<lb/>
上六大君有命開國承家小人勿用象曰大君有命以<pb n="22a"/>正功也小人勿用必亂邦也<lb/>
　慶賞刑威曰君師出有功則既成矣開國承家賞亦<lb/>
　重矣於是稱大君焉開國承家則猶武成之終而分<lb/>
　土列爵也夫君子小人並用惟師為然君子則用智<lb/>
　小人則用力此其功也君子則開國承家小人則勿<lb/>
　用惡小人之亂邦也<lb/>
䷇<hi>坤下坎上</hi>比吉原筮元永貞无咎不寜方來後夫㐫彖<lb/>
曰比吉也比輔也下順從也原筮元永貞无咎以剛中<pb n="22b"/>也不寧方來上下應也後夫㐫其道窮也<lb/>
　比之為卦以二體則水與地比以六爻則五隂比一<lb/>
　陽夫秦之所以亡以孤立於天下而无或比之故也<lb/>
　今陽得尊位大中有克比之徳其吉不亦宜乎比輔<lb/>
　也者言臣鄰比之下順從者言民庶則順從而已其<lb/>
　曰下云者臣鄰則有或尊而民無尊也故曰下焉比<lb/>
　吉也比輔也下順從也言為人之所比者也原筮元<lb/>
　永貞言比乎人者也原筮者釋所比不可以不審也<pb n="23a"/>　夫道足乎已而為人之所比則歸斯受之而已不擇<lb/>
　可也道不足以比乎人方賴人以為飬則一失所比<lb/>
　必有<hi>闕</hi>㫁之悔可不原筮乎原筮而得元永貞之人<lb/>
　則其仁足依亦且乆要而不忘足以无咎也不寧方<lb/>
　來以上下應故勿亟而來也夫君臣上下同心同徳<lb/>
　和一而无間則危而求安者何所歸走哉不寧之異<lb/>
　方然且來比而上六實同體有為婦道而後其夫失<lb/>
　隂陽和㐫則冝也<pb n="23b"/>象曰地上有水比先王以建萬國親諸侯<lb/>
　比者親也以四海之遠而比乎一人則形隔勢絶難<lb/>
　於為比於是建萬國使民各親其君焉民各親于君<lb/>
　而不歸於其極則其異政之國未可謂克比也於是<lb/>
　先王以親諸侯先王與諸侯親而使諸侯與萬民親<lb/>
　則九州斯共貫矣<lb/>
初六有孚比之无咎有孚盈缶終來有他吉象曰比之<lb/>
初六有他吉也<pb n="24a"/>　有孚比之言比孚人也有孚盈缶終來有他吉言為<lb/>
　人之所比也水猶可以忠信誠身親之而况於人乎<lb/>
　故孚比之則无咎誠有所居以類至故有孚盈缶終<lb/>
　來有他吉也缶之為器其中虚者也以虚受故受而<lb/>
　不著以虚應故應而不藏人之心若是惟去物之塞<lb/>
　而有孚以盈之則終來有他吉矣雖然有人者累故<lb/>
　中孚之初九有他而不燕焉其有他而吉者其相親<lb/>
　比之道時有在初六而已故曰比之初六有他吉也<pb n="24b"/>六二比之自内貞吉象曰比之自内不自失也<lb/>
　其人可比而不比則為失人其人不可比而比之則<lb/>
　為失己九五有剛中之徳其人可比而六二能比之<lb/>
　雖離内而比外舎近而取逺不為自失矣故曰比之<lb/>
　自内不自失也<lb/>
六三比之匪人象曰比之匪人不亦傷乎<lb/>
　惡木垂隂志士猶不息也况匪其人而比之乎匪其<lb/>
　人而比之相推入禍門也<pb n="25a"/>六四外比之貞吉象曰外比于賢以從上也<lb/>
　六四雖舎正應而比九五然剛柔正而位當故貞吉<lb/>
　其曰外比于賢者盖賢者所持惟義言六四之於九<lb/>
　五乃義之與比而九五之於六四亦非不義而得義<lb/>
　衆也以其舎正應而從義故稱賢焉<lb/>
九五顯比王用三驅失前禽邑人不誡吉象曰顯比之<lb/>
吉位正中也舎逆取順失前禽也邑人不誡上使中也<lb/>
　比與周反者也然盡比之道則周在其中此九五所<pb n="25b"/>　以能使五隂皆比而為顯比也傳曰使天下莫不順<lb/>
　比服從文王之事也王者所以使天下順比服從豈<lb/>
　若四面之羅使民不得遁而致此哉亦用三驅舎逆<lb/>
　取順而已惟舎逆取順是以失前禽也禽有可擒之<lb/>
　道而失之非不能也舎逆取順而已邑之寡弱且不<lb/>
　誡而安則其安可知矣此不寧之方所以來也<lb/>
上六比之无首㐫象曰比之无首旡所終也<lb/>
　聖人能使天下為一家中國為一人既以為一家矣<pb n="26a"/>　而上六後焉是後夫也夫其可後乎既以為一人矣<lb/>
　而上六乘焉是无首也首其可无乎夫猶可後首不<lb/>
　可无盖彖者言乎其象者也言象而无其形故以其<lb/>
　㓙之緩而未及于身者言之<lb/>
䷈<hi>乾下巽上</hi>小畜亨宻雲不雨自我西郊彖曰小畜柔得<lb/>
位而上下應之曰小畜健而巽剛中而志行乃亨宻雲<lb/>
不雨尚往也自我西郊施未行也<lb/>
　小畜臣畜君也臣之畜君不得位則勢不得行上下<pb n="26b"/>　不應則衆莫能助盖位不在極而匡弼不當諌而輙<lb/>
　諫之則為犯分故不得位則不可畜也一齊人教之<lb/>
　衆楚人咻之則齊語不可得故上下不應不可畜也<lb/>
　柔得位而上下應之為小畜者如此而已柔者六四<lb/>
　之材也才雖柔而其動剛健不剛健則脂韋從上而<lb/>
　已非所以為畜也然健而不巽剛而過中則有犯上<lb/>
　之事而志不行志不行而不可謂亨也故曰健而巽<lb/>
　剛中而志行乃亨也君辨言而善足也非和也獻可<pb n="27a"/>　替否其和也故畜若和為有雨之象雨者隂陽和也<lb/>
　然猶宻雲而不雨者以六四隂雖盛多而交際未及<lb/>
　中故也自我西郊者以六居而求離其所故也<lb/>
象曰風行天上小畜君子以懿文徳<lb/>
　以臣畜君其勢為難可以暴為之乎巽為之畜矣荀<lb/>
　子曰若養赤子若養餒人言不可以暴為也故君子<lb/>
　於小畜懿文徳而已懿言浸以光大不為暴也<lb/>
初九復自道何其咎吉象曰復自道其義吉也<pb n="27b"/>　引其君當於道者臣之職然而彰其引之之迹則有<lb/>
　掠美之嫌不如勿彰之為義也今曰吉引君之迹不<lb/>
　彰故也夫君唱而臣和君行而臣隨君臣之義也今<lb/>
　引其君使復則君臣之義不為无傷惟不見所以引<lb/>
　之迹是以於君臣之義旡傷而吉也<lb/>
九二牽復吉象曰牽復在中亦不自失也<lb/>
　適堯舜文王者為正道非堯舜文王者為他道正他<lb/>
　之間不知謹則舎正而適他矣乃挽而回之不至乎<pb n="28a"/>　遂往而反此牽復之說也然謂之牽則既有牽之之<lb/>
　迹矣有牽之之迹則於唱和隨行之義傷矣苐以牽<lb/>
　而能復又且在中得不自失而已荀况所謂以得君<lb/>
　而復之道者也<lb/>
九三輿說輻夫妻反目象曰夫妻反目不能正窒也<lb/>
　初九所畜者既柔而其柔又正且畜之於初焉是以其<lb/>
　義吉也九二所畜者雖剛而剛得中且畜之于中焉是<lb/>
　以不自失也九三所畜者剛過畜之則上有所不受而<pb n="28b"/>　下之志不行矣故有輿脫輻之象焉輿載上者也以剛中<lb/>
　則牽之於前亦可也以剛過則載之于下猶不可也畜<lb/>
　矣將以為和故有夫婦之道失其和則有夫婦反目之<lb/>
　象稱妻者言夫婦不順也荀况所謂諫非而怒之者也<lb/>
六四有孚血去惕出无咎象曰有孚惕出上合志也<lb/>
　六四柔而能畜以有為之助者也莫或助之而以柔<lb/>
　當三陽之進則无不傷矣故稱血焉惕出而與上合<lb/>
　志斯可以畜故曰有孚惕出上合志也<pb n="29a"/>九五有孚攣如富以其鄰象曰有孚攣如不獨富也<lb/>
　交如者兩相交也攣如則衆矣故富以其鄰鄰亦衆<lb/>
　意也盖以臣畜君非合衆力不能故曰有孚攣如不<lb/>
　獨富也富臣得君也澤加於民而可大之業成焉是<lb/>
　所以富也<lb/>
上九既雨既處尚徳載婦貞厲月㡬望君子征㓙象曰<lb/>
既雨既處徳積載也君子征㐫有所疑也<lb/>
　上九畜道成之時也故言既處者畜成而功已濟也<pb n="29b"/>　其功已濟於是既處而復往所載義也如此則其載<lb/>
　上非尚力者也尚徳載者也雖尚徳載然謂之載則<lb/>
　乘者无為也東西南北惟載者之從耳婦道如是則<lb/>
　厲矣故曰婦貞厲月㡬望者言隂盛也君臣之分君<lb/>
　行先臣從後豐之初九所以雖旬无咎者以在下而<lb/>
　已位極上九以畜為事則雖㡬望猶不可况旬乎㡬<lb/>
　望而征求其明亢而與旬焉則終其魄而已時乃天<lb/>
　道君子能違天乎故曰君子征㐫有所疑也<pb n="30a"/>䷉<hi>兌下乾上</hi>履虎尾不咥人亨彖曰履柔履剛也說而應<lb/>
乎乾是以履虎尾不咥人亨剛中正履帝位而不疚光<lb/>
明也<lb/>
　老子曰善行者旡轍迹聖人之遊人間世不欲其有<lb/>
　轍迹有轍迹所謂畫地而趨也畫地而趨亦已殆矣<lb/>
　而履者迹所出也是以聖人之於履常若履虎尾然<lb/>
　也然能以說應之是以亨焉乾健而不可犯虎之象<lb/>
　也履而不見咥者為其以柔履剛而應乎乾所以亨<pb n="30b"/>　也聖人之所謂說者非務可人心而為柔從也以卦<lb/>
　考之聖人之所謂說者剛中而柔外所謂内直而外<lb/>
　曲者也其說不如是則為顛為躓為傾為失何能亨<lb/>
　哉在下以柔履正則和説而能以履位矣上雖宜以<lb/>
　剛健然不可過而恃乎已當以中正而符乎剛柔之<lb/>
　節也故曰剛巽乎中正而志行九四以柔麗乎中正<lb/>
　故亨剛以中順為節則小人不得為之疾矣小人之<lb/>
　於人猶耳之有充目之有翳雖有光明之資亦為之<pb n="31a"/>　蔽矣不疚于小人則光明自若也履非特貴賤履位<lb/>
　矣君子小人各履位故其言及此<lb/>
象曰上天下澤履君子以辯上下定民志<lb/>
　聖人弱其志故善下衆人強其志故好陵也非辯上<lb/>
　下以定之則志莫定矣天地尊卑是以辯上下而象<lb/>
　有取於上天下澤者澤有說意使民說於下志所定<lb/>
　也<lb/>
初九素履往无咎象曰素履之往獨行願也<pb n="31b"/>　近君而不得中則有愬愬之懼其失位在下則為素<lb/>
　履而已夫履不處也雖旡與為偶亦獨行其願不如<lb/>
　是則素𨼆者也非素履也<lb/>
九二履道坦坦幽人貞吉象曰幽人貞吉中不自亂也<lb/>
　近君而不得中則有愬愬之懼九二遠于君而又得<lb/>
　中也故曰履道坦坦言安行而不為險之所䧟前不<lb/>
　得阻之所礙也理人之道散而成章則能使天下文<lb/>
　明焉合而成體則非徒天下之無文也吾亦將素履<pb n="32a"/>　亦非徒天下之不明也吾亦且為幽人貞吉者以中<lb/>
　不自亂无遜言屈身之事故也<lb/>
六三眇能視跛能履履虎尾咥人㐫武人為于大君象<lb/>
曰眇能視不足以有明也跛能履不足以與行也咥人<lb/>
之㐫位不當也武人為于大君志剛也<lb/>
　視欲正視而不正則眇者也行欲中行而不中則跛<lb/>
　者也故歸妹之九二則為眇能視初九之不中則為<lb/>
　跛能履履之六三既不正又且不中故眇能視跛能<pb n="32b"/>　履兼焉九二幽人則不自明而已眇能視則不足以<lb/>
　有明也初九獨行願則无與行而已跛能履則不足<lb/>
　以與行也不足以有明則見險不察矣不足以與行<lb/>
　則避難不速矣是以履虎尾遇咥人之㐫也其明不<lb/>
　足以見微其行不足以經逺志剛而已耳是武人為<lb/>
　於大君而不足言㐫則以武人者行事于㐫者也豈<lb/>
　復以㐫害為恤哉<lb/>
九四履虎尾愬愬終吉象曰愬愬終吉志行也<pb n="33a"/>　九四處乾體之末履虎尾者也虎至暴而不可犯然<lb/>
　應之以說而得亨履之能懼而終吉是說之道无往<lb/>
　而不入懼之道无往而不克也<lb/>
九五夬履貞厲象曰夬履貞厲位正當也<lb/>
　夬之所以决者以柔上乘而不履位也今剛柔履位<lb/>
　則旡所事决矣而九五猶以夬履是于貞為厲也厲<lb/>
　不至於㐫也六三之㐫以位不當九五之厲而已以<lb/>
　位正當也盖履者以柔履以說應而九五以剛决其<pb n="33b"/>　有咥人之㐫也惟位正當是以有厲也<lb/>
上九視履考祥其旋元吉象曰元吉在上大有慶也<lb/>
　上九履道成矣聖人之于成也欲履省焉故視履考<lb/>
　祥祥在天者也以言考祥則以謂履在下而應在上<lb/>
　不可不戒懼也夫履者迹之所出惡迹愈走不如反<lb/>
　䕃以息迹是以其旋元吉而象以謂大有慶也<lb/>
䷊<hi>乾下坤上</hi>泰小往大來吉亨彖曰泰小往大來吉亨則<lb/>
是天地交而萬物通也上下交而其志同也内陽而外<pb n="34a"/>隂内健而外順内君子而外小人君子道長小人道消<lb/>
也<lb/>
　往者屈也來者伸也大者來而伸則天下浸以昌小<lb/>
　者來而伸則天下浸以微所以成否泰在大者小者<lb/>
　相與往來之間而已小者往而後大者來猶遏惡而<lb/>
　揚善也在天而為盈虚消息在人而為興衰治亂不<lb/>
　離一氣陶運之間而已故言天地交又言上下交上<lb/>
　下交以人事言也天地交而其氣通然後萬物通焉<pb n="34b"/>　上下交而其志同然後天下之志同焉於天地不言<lb/>
　其氣而直曰萬物同於上下止言其志不曰天下同<lb/>
　斯以天之所交者氣也言天地交則其氣以通矣是<lb/>
　以不言其氣言萬物也至于人則有其體雖交而志<lb/>
　不利者若所謂友而不心是也志不同而求天下之<lb/>
　同盖不可得志同則天下同可知矣是以言其志而<lb/>
　不言天下也内陽而外隂言萬物所以通内健而外<lb/>
　順言志之所以同也盖内陽以化育于下外隂以生<pb n="35a"/>　滋于上則萬物成故知内陽而外隂言萬物之所以<lb/>
　通也内健然後能用君子不如是則浩然有歸志豈<lb/>
　能奪其志與同哉故知内健而外順言其志之所以<lb/>
　同也内健而外順則君子内矣君子内則小人外故<lb/>
　先言内君子而後言外小人舜選於衆舉臯陶而後<lb/>
　不仁者遠此内君子而外小人之序也内君子故君<lb/>
　子道長外小人故小人道消長如草木之長不見其<lb/>
　益而乆之則大矣消如氷雪之消不見其損少頃則<pb n="35b"/>　亡矣此聖人所以慎微也<lb/>
象曰天地交泰后以財成天地之道輔相天地之宜以<lb/>
左右民<lb/>
　天地之道不必寒暑之運也凢為盈虚於一體之中<lb/>
　者即天地之道也天地之宜不必百物之成也凢為<lb/>
　儀則於一性之内者即天地之宜也凢為盈虚于一<lb/>
　體之中者聖人裁成之不使其過所以不乖其委和<lb/>
　凢為儀則於一性之内者聖人輔相之所以不悖乎<pb n="36a"/>　其委順此后所以左右民之功也夫民受氣於天地<lb/>
　之中則或偏於左而毗陽或偏於右而毗隂后左右<lb/>
　之使由中而已於泰言此何也泰者衆賢進之時也<lb/>
　衆賢進乃左右民舜曰予欲左右民汝翼然則為股<lb/>
　肱以左右民者衆賢而已耳<lb/>
初九㧞茅茹以其彚征吉象曰㧞茅征吉志在外也<lb/>
　初九以其時則小往大來以其君則内健外順此君<lb/>
　子所以引類而進也茅之為物可用事神㧞之則以<pb n="36b"/>　其茹舉君子以類進之象也君子以類進則協衆力<lb/>
　以御神器合衆智以經國體而天下安乎泰矣<lb/>
九二包荒用馮河不遐遺朋亡得尚于中行象曰包荒<lb/>
得尚于中行以光大也<lb/>
　荒者行不治者也蒙者才不明者也治蒙之所先者<lb/>
　行而不責才故曰包蒙何則跅<graphic n="KR1375" url="https://raw.githubusercontent.com/kanripo/KR-Gaiji/master/images/KR1375.png" mimeType="image/png"/>之士聖人猶將御<lb/>
　之以為用故也夫事君以身不若事君以人然天下<lb/>
　之人行治而才中者豈易得哉行不治而荒者包之<pb n="37a"/>　而不遺才不中而馮河者用之而不舎則行治而才<lb/>
　中斯烝然來矣包荒用馮河而又不遺逺不眤邇此<lb/>
　所以得尚于中行之君也孔子得顔淵而門人益親<lb/>
　為天下者亦必得人如顔淵者為之和集君子而附<lb/>
　之然後天下可為也其人則九二是也未仕則欲彚<lb/>
　征故於初九言之已仕則欲朋亡故於九二言之<lb/>
九三无平不陂无徃不復艱貞无咎勿恤其孚于食有<lb/>
福象曰无徃不復天地際也<pb n="37b"/>　上下交而其志同則厥孚亦交矣今平者將陂往者<lb/>
　將復則或有異志而孚不足之時也然君子為可信<lb/>
　而已豈求人之必信也哉故曰勿恤其孚則不枉已<lb/>
　以顧望同其上矣是乃所以𫉬孚而于食有福也<lb/>
六四翩翩不富以其鄰不戒以孚象曰翩翩不富皆失<lb/>
實也不戒以孚中心願也<lb/>
　君子所以去之而𠖇飛者以君不能下之而已苟為<lb/>
　下之則亦赴之惟恐其不疾從之惟恐其不先矣詩<pb n="38a"/>　曰翩翩者騅烝然來思盖翩翩不富以其鄰之謂也<lb/>
　翩翩不富以其鄰猶所謂彚征也未在位也故言彚<lb/>
　已在位也故言鄰在位而言鄰謂臣鄰也動而之外<lb/>
　也故言征動而趨於下故言翩翩亦各有所當也隂<lb/>
　道常乏陽道常健故隂得陽而後實三隂在上皆失<lb/>
　實者也皆失實則其求陽也不戒而孚矣<lb/>
六五帝乙歸妹以祉元吉象曰以祉元吉中以行願也<lb/>
　帝乙歸妹言至尊以柔接下也夫天下安平而至於<pb n="38b"/>　泰則非禍難之可虞也非患賢才之不足也又非其<lb/>
　微弱而不能自振也乃能屈其至尊以至柔接下則<lb/>
　亦中以行願而已冝其元吉也<lb/>
上六城復于隍勿用師自邑告命貞吝象曰城復于隍<lb/>
其命亂也<lb/>
　否之時上下不交而天下旡邦天下旡邦則旡以為<lb/>
　藩翰屏蔽者矣城復于隍之象也城復于隍則衆不<lb/>
　為用故勿用師如是則小者擅命矣故曰自邑告命<pb n="39a"/>　貞吝<lb/>
䷋<hi>坤下乾上</hi>否之匪人不利君子貞大往小來彖曰否之<lb/>
匪人不利君子貞大往小來則是天地不交而萬物不<lb/>
通也上下不交而天下旡邦也内隂而外陽内柔而外<lb/>
剛内小人而外君子小人道長君子道消也<lb/>
　經曰天地變化草木蕃天地閉賢人隐然則賢人之<lb/>
　𨼆見猶草木之盛衰隨流於天地而已由是觀之天<lb/>
　下之否賢人何預焉天實為之耳故曰否之匪人也<pb n="39b"/>　夫文明以健中正而應者君子之貞也方否之時小<lb/>
　人道長且欲文明乎則私邪者惡焉且欲中正乎則<lb/>
　私邪者疾焉是以不利君子貞也維不利君子貞故<lb/>
　大者不容而徃小者馴致而來其曰天下无邦者言<lb/>
　其无邦而可為用猶所謂城復于隍也内隂而本衰<lb/>
　矣外陽而末大矣本衰而末大此物之所以僵且斃<lb/>
　也内柔則其於用人亦不我力矣外剛則其於接人<lb/>
　視我邁邁矣如是則小人内而君子外是以小人道<pb n="40a"/>　長而君子道消也<lb/>
象曰天地不交否君子以儉徳避難不可榮以禄<lb/>
　天地閉則賢人亦隐焉故嗇其智慮秘其聰明不欲<lb/>
　泛應而博用也期於避難而已夫忠信重禄之時則<lb/>
　榮以禄所以昭吾之忠信也又何嫌焉乃若貪汚取<lb/>
　富則榮以禄非義榮也是以君子惡之也<lb/>
初六㧞茅茹以其彚貞吉亨象曰㧞茅貞吉志在君也<lb/>
　初六者賢人退處之時乃曰㧞茅茹何也庸君之於<pb n="40b"/>　賢非不欲引之引之非我力而已賢者亦非不欲以<lb/>
　𩔖進惡不由其道而已惟其如此故賢者以其類而<lb/>
　守正也吉亨不亦宜乎泰之時君子内矣君子雖在<lb/>
　内而志在天下故曰志在外也否之時君子外矣君<lb/>
　子雖在外而志乎朝故曰志在君也<lb/>
六二包承小人吉大人否亨象曰大人否亨不亂群也<lb/>
　小人之在下也君子不得遯則包之斯可矣小人之在<lb/>
　上也君子未能决則承之斯可矣雖然此不免乎亂<pb n="41a"/>　群也乃若大人則足以格君心之非而否亨焉以其<lb/>
　上應休否之君足以有為故也<lb/>
六三包羞象曰包羞位不當也<lb/>
　泰至於九三則將復於否矣否至於六三則將復於<lb/>
　泰矣方天地之閉則君子自𨼆可也今將復於泰矣<lb/>
　而猶包焉是可羞也羞則不特无譽且有毁之者至<lb/>
　矣<lb/>
九四有命无咎疇離祉象曰有命无咎志行也<pb n="41b"/>　九四才有餘而位近君可以行其志之時也然否之<lb/>
　時小者常擅命矣五方休否則不可以无命而行无<lb/>
　命而行則是小者復擅命如否之時矣以此比乎休<lb/>
　否之君則其身之不免况有祉以及疇乎故有命然<lb/>
　後无咎无咎然後疇離祉也<lb/>
九五休否大人吉其亡其亡繋于苞桑象曰大人之吉<lb/>
位正當也<lb/>
　休如休王之休休否則復王而為泰矣非以其道御<pb n="42a"/>　者也孰能使人之休王係乎我哉故曰休否大人吉<lb/>
　雖然休王之理相為倚伏豈可遇其存以為亡哉惟<lb/>
　不忘亡乃所以存而不亡故曰其亡其亡繫于苞桑<lb/>
　象曰位正當也以謂雖有大人之才非得大中至正<lb/>
　之位則亦不能有為而休否矣<lb/>
上九傾否先否後喜象曰否終則傾何可長也<lb/>
　滿而必傾者物之理也夫否匪則其傾亦匪人也君<lb/>
　子宜旡憂喜于其間矣然旡否則君子不與執御同<pb n="42b"/>　其憂至其傾也則與天下共喜焉與先號咷而後笑<lb/>
　異矣<lb/>
　<lb/>
　<lb/>
　<lb/>
　<lb/>
　<lb/>
　周易新講義卷二<lb/>
</p>

  </div>
            <div>
                <head>周易新講義卷三</head>
    <p>
<pb n="1a"/>欽定四庫全書<lb/>
　周易新講義卷三　　　宋　耿南仲　撰<lb/>
䷌<hi>離下乾上</hi>同人于野亨利渉大川利君子貞彖曰同人<lb/>
柔得位得中而應乎乾曰同人同人曰同人于野亨利<lb/>
渉大川乾行也文明以健中正而應君子正也唯君子<lb/>
為能通天下之志<lb/>
　得位而不尊得中而不大且應乎乾而非上下應之<lb/>
　也則同人而已雖然不得位則是無獻子之家者也<pb n="1b"/>　不得中則是无顔般之徳也又好違而不應則雖欲<lb/>
　同乎人得乎哉是以得位得中而應乎乾然後為同<lb/>
　人也傳曰自其同而視之者萬物皆一也知萬物之<lb/>
　為一則吾誰與為親哉无不見之斯可矣故曰同人<lb/>
　于野亨野則无適也无莫也廣廣乎无不備也詩曰<lb/>
　渒彼涇舟烝徒楫之言渉險之待衆也同人于野則<lb/>
　衆无不同於是乎可以渉險故曰利渉大川夫同人<lb/>
　于野則大小不間于異體利渉大川則南北不患乎<pb n="2a"/>　異心是謂不同同之不同同之則大矣故言同人曰以<lb/>
　别之言所謂同人者義盡于此矣乃若文明以健中<lb/>
　正而應則君子而已盖文明者禮也燦然與物接者<lb/>
　也健則能違焉中正者徳也介然與物辨者也應則<lb/>
　能從焉與物接而能違焉與物辨而能從焉此君子<lb/>
　之所以不可得而踈又不可得而親然有違有從則與<lb/>
　夫同人于野而小大不間于異體利渉大川而南北<lb/>
　不患乎異心者固有間矣然違而知從從而知違同<pb n="2b"/>　于道而已是乃所以通天下之志也詩曰既見君子<lb/>
　我心冩兮非能通天下之志何能一見而冩人之心哉<lb/>
象曰天與火同人君子以類族辯物<lb/>
　天道上行而火炎上所以為同人天道徧覆於族旡<lb/>
　分也於物无擇也火性明察君子於是以類族辨物<lb/>
　也族之不類物之不辯皆比而同之則何異乎墨子<lb/>
　之尚同哉亦不能與同矣<lb/>
初九同人于門无咎象曰出門同人又誰咎也<pb n="3a"/>　大有大畜則人應乎我同人則我應人人應乎我則<lb/>
　雖不出户而户外之屨已滿矣我應乎人則欲不出<lb/>
　可乎故初九同人于門然後无咎也<lb/>
六二同人于宗吝象曰同人于宗吝道也<lb/>
　宗者所以類族者也象言類族則使萬物百族各類<lb/>
　于宗所以群天下之物則然也乃若所以處已則人<lb/>
　苟有合志同方營道同術者皆可與同人矣又奚擇<lb/>
　其宗哉此同人于宗所以為吝也<pb n="3b"/>九三伏戎于莽升其高陵三歳不興象曰伏戎于莽敵<lb/>
剛也三歳不興安行也<lb/>
　火形銳上而性炎上九三實體之故有伏戎于莽與<lb/>
　升高陵之象焉然三軍可奪帥也匹夫不可奪志也<lb/>
　六二雖匹夫有其志不奪九三雖伏戎而帥可奪如<lb/>
　是則不敵逺矣是以伏戎于莽不敢直鼓而前也伏<lb/>
　戎于莽知其不可而不得不伏也升其高陵俟其小<lb/>
　而或可升也惟義之不勝是以三嵗不興焉<pb n="4a"/>九四乘其墉弗克攻吉象曰乘其墉義弗克也其吉則<lb/>
困而反則也<lb/>
　九四之反則非特以處柔平而已亦其犯義之未甚<lb/>
　而其𫝑得反之也盖乘其墉其亢不至于升高陵且<lb/>
　又无伏戎之事故得反則也彼九三之為不義至于<lb/>
　伏戎于莾升其高陵則雖欲自反无由矣<lb/>
九五同人先號咷而後笑大師克相遇象曰同人之先<lb/>
以中直也大師相遇言相克也<pb n="4b"/>　二之與四合并其𫝑以攻五所以為大傳曰同與相<lb/>
　愛同取相疾同病相愛同壯相疾同道相愛同藝相<lb/>
　疾二之與四皆欲争五可謂同取相疾一則升高陵<lb/>
　一則乘其墉可謂同壮相疾矣而二之與五乃以中<lb/>
　直相與則是同道同道則相愛者也彼以同壮麗之<lb/>
　焉日相離疾此以同道損之焉日相親愛則大師有<lb/>
　克五之勢而可憂然以義克之而後笑矣<lb/>
上九同人于郊无悔象曰同人于郊志未得也<pb n="5a"/>　通天下之志乃同人之志也今獨遠于有事之地所<lb/>
　以為志未得然與夫求其志至於奔營憊而弗克而<lb/>
　反者尚得為无悔乎<lb/>
䷍<hi>乾下離上</hi>大有元亨象曰大有柔得尊位大中而上下<lb/>
應之曰大有其徳剛健而文明應乎天而時行是以元<lb/>
亨<lb/>
　天下大器也不可以小道治小力持也必有大人相<lb/>
　與輔相之然後能勿失也故天下貴其有大焉畜則<pb n="5b"/>　宜以剛有則宜以柔得尊位大中而上下應之所以<lb/>
　為大有彼得尊位矣而曰上下應之者謂其為賓師<lb/>
　者也其徳剛健則與執我仇仇亦不我力者異矣其<lb/>
　徳文明則與君臣上下動无禮文者異矣聖人所以<lb/>
　能有大不過如是而已謂之文明者其文炳則文之<lb/>
　明者也其文蔚其文萃則文之不明者也然文至于<lb/>
　成章則旡不明矣故章為文章之章又為章明之章<lb/>
　也易之稱文明可以類推矣其徳剛健而文明固足<pb n="6a"/>　以有大矣有大而不能用元亨亦不可得也夫聖人<lb/>
　所以有大雖曰剛健而文明以致之其實天以休命<lb/>
　命之耳夢帝賚予良弼是也應天所以命之意而時<lb/>
　行焉則元亨矣大畜所謂應乎天與此同意<lb/>
象曰火在天上大有君子以遏惡揚善順天休命<lb/>
　火在天上聖人高其目以視逺之象高其目以視逺<lb/>
　則善惡見矣其于遏惡揚善也何有遏惡揚善豈聖<lb/>
　人作好惡于其間哉順天休命而已天之休命遏惡<pb n="6b"/>　而揚善人之大情好善而惡惡順乎天之休命則順<lb/>
　乎人之大情也<lb/>
初九无交害匪咎艱則无咎象曰大有初九无交害也<lb/>
　内有可交之徳而无交焉必外无可交之人也外有<lb/>
　可交之人而无交焉必在已无可交之徳也大有尚<lb/>
　賢之世非天下无可交之人於是時而獨无交焉則<lb/>
　於可交之徳為有害矣然而體乾之徳而非有咎也<lb/>
　故匪咎者疑乎有咎猶疑為冦而稱匪冦也知難則<pb n="7a"/>　至无咎矣<lb/>
九二大車以載有攸往无咎象曰大車以載積中不敗<lb/>
也<lb/>
　車之為器輪圓而輿方轅縱而衡横備圓方縱横之<lb/>
　車而又大焉則尤足以任重而致逺者也君子仁圓<lb/>
　而義方且有縱横之才智任重而不覆致遠而不敗<lb/>
　大車之象也如是而上應六五之君則有攸往又何<lb/>
　咎哉<pb n="7b"/>九三公用亨于天子小人弗克象曰公用亨于天子小<lb/>
人害也<lb/>
　聖人之用小人則貫魚以宫人寵不使之升降自如<lb/>
　也用君子則使升降自如而不制焉是之謂亨若非<lb/>
　處賔師之盛位則无是也公用亨于天子亦以處盛<lb/>
　位而已乃若小人而使亨則是遂其欲而无不為矣<lb/>
　故曰小人弗克也<lb/>
九四匪其彭无咎象曰匪其彭无咎明辯晳也<pb n="8a"/>　九四處盛位則宜公而无私故五等之爵最尊者稱<lb/>
　公荀子曰不下比以閉上不上同以疾下可謂公矣<lb/>
　以不下比為公則九四不比乎下亨于天子之臣得<lb/>
　以處盛位之宜矣非其明辨晳不足以與此<lb/>
六五厥孚交如威如吉象曰厥孚交如信以發志也威<lb/>
如之吉易而无備也<lb/>
　誠者合内外之道也故曰厥孚交如交如者合内外<lb/>
　之道也誠信生神神則不怒而威故厥孚交如則威<pb n="8b"/>　如隨之也象言信以發志者志之所潛深矣明信以<lb/>
　發志則能以赤心置人腹中是乃所以交如也易而<lb/>
　无備者以謂道徳之威既暢于天下則阻法度以為<lb/>
　威无所事也<lb/>
上九自天祐之吉无不利象曰大有上吉自天祐也<lb/>
　履信務以復其言思順務以和其行此則獨善其身<lb/>
　未足以致天祐也履信而于任賢不貮思順而于從<lb/>
　善如流施信順于尚賢如是則于天之休命不逆是<pb n="9a"/>　以自天祐之夫聖人尚賢者以道之所在故上之非<lb/>
　將以邀福于天也自天祐之耳<lb/>
䷎<hi>艮下坤上</hi>謙亨君子有終彖曰謙亨天道下濟而光明<lb/>
地道卑而上行天道虧盈而益謙地道變盈而流謙鬼<lb/>
神害盈而福謙人道惡盈而好謙謙尊而光卑而不可<lb/>
踰君子之終也<lb/>
　柔有常勝之道也及以馳騁天下之至堅无往而不<lb/>
　利此謙之所以亨也夫天之有光託于物而後見故<pb n="9b"/>　天下濟也其道乃光坤含萬物也其化乃光天道下<lb/>
　濟而光明則堯允恭而光被四表是也地道卑而上<lb/>
　行則舜之温恭而元徳升聞是也夫冲而不盈謙而<lb/>
　不亢道之體也是道也逹乎高深通乎幽遠无不在<lb/>
　焉故盈而不冲天之所虧地之所變鬼神害之而人<lb/>
　亦惡焉謙而不亢則天之所益地之所流鬼神福之<lb/>
　而人亦好焉天地之大鬼神之幽與夫人事之衆莫<lb/>
　不歸徳于謙則謙之于天下旡不勝矣故施于尊則<pb n="10a"/>　有光施于卑則不可踰焉二典于堯言克遜於舜則<lb/>
　不言盖天子之尊則遜足以稱微則遜不足道也故<lb/>
　謙于尊言光卑言不可踰而已亦猶是也有成位而<lb/>
　不謙其終必危有天徳而不謙其終必䘮然則謙者<lb/>
　君子之所有終之道也<lb/>
象曰地中有山謙君子以裒多益寡稱物平施<lb/>
　經曰徳言盛禮言恭内之篤實也如山則徳盛矣外<lb/>
　之卑順也如地則禮恭矣徳盛禮恭然後謙體具盖<pb n="10b"/>　徳不盛則有狎侮之心禮不恭則有驕亢之容皆非<lb/>
　所以為謙故也夫多者乆而益寡者浸而亡物之常<lb/>
　理也乃若用謙則多者非徒不溢也且可以裒焉寡<lb/>
　者非徒不亡也且得以益焉多寡云者時之與物功<lb/>
　之與能皆是也雖然謙之所施又不可以不稱也物<lb/>
　又不可以不平施荀子曰賢者就而敬之不肖者踈<lb/>
　而敬之其敬一也其情二也其情二所謂稱物其敬<lb/>
　一所謂平施<pb n="11a"/>初六謙謙君子用渉大川吉象曰謙謙君子卑以自牧<lb/>
也<lb/>
　或以徳下人或以功下人乃所謂謙也非有徳也非<lb/>
　有功也是宜為人下非謙意也初六以盛徳下人非<lb/>
　宜為人下者於是稱君子為謙謙因其可以渉難而<lb/>
　有功故曰用渉大川吉牧如牧人之牧順其性故也<lb/>
　順其性故其徳盛制其徳故其禮恭<lb/>
六二鳴謙貞吉象曰鳴謙貞吉中心得也<pb n="11b"/>　鳴者感以來其應者也鳴鶴在隂其子和之是也二<lb/>
　之與三剛上柔下於分為正而九三方以剛下人感<lb/>
　之无不應矣是以貞吉而象曰中心之得也<lb/>
九三勞謙君子有終吉象曰勞謙君子萬民服也<lb/>
　初六以謙也故渉難而有功然而未及中則亦未有<lb/>
　功焉九三過中則既渉難而有功矣夫功亦有不勞<lb/>
　而成者功成于勞則其力尤為可矜矣九三不矜而<lb/>
　謙是乃所以能有終也老子曰功成不居夫唯不居<pb n="12a"/>　是以不去此有終之道也人道也人道惡盈好謙勞<lb/>
　而謙則萬民服矣<lb/>
六四无不利撝謙象曰无不利撝謙不違則也<lb/>
　則略而法詳法容有變則无變焉故終始有常叙而<lb/>
　不可違上下有常分而不可亂者則也乃見天則言<lb/>
　其協終始之序也困而反則順以則言其上下之分<lb/>
　也今九三以剛在下而六四以柔乘之疑若違上下<lb/>
　之法則矣撝去三之乗已則於則不違焉<pb n="12b"/>六五不富以其鄰利用侵伐无不利象曰利用侵伐征<lb/>
不服也<lb/>
　富相十則役相萬則僕物之理也今六五不富而能<lb/>
　用其鄰者以人道好謙得尊位大中而謙則尤人之<lb/>
　所好故也能用其鄰則多助矣又六二有造兵之釁<lb/>
　是以利用侵伐无不利也<lb/>
上六鳴謙利用行師征邑國象曰鳴謙志未得也可用<lb/>
行師征邑國也<pb n="13a"/>　上六感九三而求其應者也故曰鳴謙大抵感人心<lb/>
　而求其應者求近則其勢易應逺則其勢難六二之<lb/>
　感九五則其勢易感之旡不應矣故中心得上六之<lb/>
　感九三則三上而不應故志未得也九三之不應其<lb/>
　罪可征也然九三得民有邑國之象非以衆勝之則<lb/>
　不可征故利用行師征邑國也彼六五不得用衆直<lb/>
　侵其國此伐其人者以得尊位大中能以其鄰且所<lb/>
　征者六二之正也<pb n="13b"/>䷏<hi>坤下震上</hi>豫利建侯行師彖曰豫剛應而志行順以動<lb/>
豫豫順以動故天地如之而况建侯行師乎天地以順<lb/>
動故日月不過而四時不忒聖人以順動則刑罰清而<lb/>
民服豫之時義大矣哉<lb/>
　豫者與物通之時也建侯宜與物通故孟子言置君<lb/>
　則必曰謀于燕衆行師亦與物通故孟子言伐燕則<lb/>
　必曰取之而燕民悅則取之聖人所以與物通亦順<lb/>
　以動而已譬川流而不逆行則浩然通諸海矣盖群<pb n="14a"/>　一物性類以理因而循之則雖天地不能違何則天<lb/>
　亦以易因性地亦以簡循理故也天地以順動則自<lb/>
　然之理故日月行其紀而不過四時協其序而不忒<lb/>
　聖人以順動則大正之理故刑罰清而民服夫刑罰<lb/>
　者矯拂人而制之者也且不煩濫而民服則禮樂政<lb/>
　教之以順導人者可知矣彼聖人何往而非順動哉<lb/>
　建侯所以興天下之同利行師所謂憂以天下者也<lb/>
　刑罰所以去天下之同害作樂所謂樂以天下者也<pb n="14b"/>　雷在地中而為復復則辨于物矣雷出地奮為豫豫<lb/>
　者衆人熙熙如登春䑓之時方是時視濁水迷于清<lb/>
　淵有至于𠖇豫者豈觀象而見所謂非豫之幾哉非<lb/>
　與日月合其明者孰能與此故曰豫之時義大矣哉<lb/>
象曰雷出地奮豫先王以作樂崇徳殷薦之上帝以配<lb/>
祖考<lb/>
　雷出地奮聖人與物之象也衆人熙熙我何為而不<lb/>
　樂於是作樂焉其作樂也乃所以崇徳焉與夫熙熙<pb n="15a"/>　而遂至於失性者異矣能昭天地化育之功者莫如<lb/>
　雷能崇聖人化養之徳者莫如樂傳曰樂隆而徳尊<lb/>
　作樂崇徳之謂也作樂以崇徳故盛薦之上帝則天<lb/>
　神降焉以配祖考則與詩有瞽所謂作樂合于祖同<lb/>
　意<lb/>
初六鳴豫㐫象曰初六鳴豫志窮㐫也<lb/>
　聖人之於豫若雷出地奮然則豫非不鳴以感物也<lb/>
　但其鳴當其時而不妄耳初六於位為下於時為初<pb n="15b"/>　乃欲鳴而感物為豫是乃不可故曰鳴豫㐫而孔子<lb/>
　曰初六鳴豫志窮㐫也<lb/>
六二介于石不終日貞吉象曰不終日貞吉以中正也<lb/>
　刳舟剡楫取諸渙服牛乘馬取諸隨繼之以重門擊<lb/>
　柝取諸豫者以川塗通則暴客至故也非徒治天下<lb/>
　為然一身亦若是而已開貞兊以與物通則㐫亦隨<lb/>
　至是宜觀柔而蚤正以待之也六二盖與于此方天<lb/>
　下交通成和之時物之逐動如雷出奮然而獨介于<pb n="16a"/>　石焉此善觀象者也介于石言見之先也終日言避<lb/>
　之速也見之先而避之速吉不亦宜乎<lb/>
六三盱豫悔遲有悔象曰盱豫有悔位不當也<lb/>
　不謟然後可以上交今且盱矣則是顧望其上者也<lb/>
　又且遲之則候伺其上者也豈所謂不謟者乎此則<lb/>
　盱豫悔而遲亦有悔也<lb/>
九四由豫大有得勿疑朋盍簮象曰由豫大有得志大<lb/>
行也<pb n="16b"/>　九四體震而為之主者也以象言則萬物莫不由雷<lb/>
　以豫以爻言之則隂莫不由陽以豫是以大有得也<lb/>
　大有得而勿疑乃能協衆力以安其上猶簮之總衆<lb/>
　髪以安其首若自疑則衆疑而暌矣未聞以疑事有<lb/>
　功也<lb/>
六五貞疾恒不死象曰六五貞疾乘剛也恒不死中未<lb/>
亡也<lb/>
　六五之疾以乘剛而至于貞彼四牡項領則不能无<pb n="17a"/>　亡矣九四務在協衆以安其上非項領之牡也疾常<lb/>
　不死不亦冝乎<lb/>
上六㝠豫成有渝无咎象曰㝠豫在上何可長也<lb/>
　六二知㡬盖㝠㝠之中獨見曉焉者也上六不知幾<lb/>
　者㝠豫而已雖㝠者明之藏也知生于㝠㝠之中而<lb/>
　有渝焉則无咎矣<lb/>
䷐<hi>震下兌上</hi>隨元亨利貞无咎彖曰隨剛來而下柔動而<lb/>
說隨大亨貞无咎而天下隨時隨時之義大矣哉<pb n="17b"/>　聖人之道至于兼忘又使天下兼忘我則民交放于<lb/>
　道術之中行不知所之矣則使天下隨之若子之從<lb/>
　父弟之從兄豈无勉為仁以要人揚行以悅衆乎以<lb/>
　剛柔言之剛上而柔下則剛柔尊卑之常也剛自外<lb/>
　而為主于内則剛柔屈伸之宜也今剛不處上而來<lb/>
　又來而不為主取下柔而已則是反尊卑之常反屈<lb/>
　伸之宜矣自二體言之止而說者聖人所以感物之<lb/>
　道也動而健者天所以命物之道也今不止而動而<pb n="18a"/>　健取說而已則是不感物于自然不應天之无妄矣<lb/>
　是以不免為仁以要人揚行以說衆者也是以不能<lb/>
　无咎矣以大亨貞而後可以无咎天下之所隨者聖<lb/>
　人聖人之所隨者時也聖人之所隨時則莫非時也<lb/>
　失所隨之序者不足而義甚㣲非與日月合其臨照<lb/>
　之明與四時合其消息之序者不足以與此<lb/>
象曰澤中有雷隨君子以嚮晦入宴息<lb/>
　治則進亂則退此隨時之大者也春而作秋而息又<pb n="18b"/>　以之明而動晦而休則其小者也小者猶隨之而不<lb/>
　違則大者可知矣明而動晦而休莫非隨也而獨言<lb/>
　嚮晦入宴息則以謂知隨則无故也<lb/>
初九官有渝貞吉出門交有功象曰官有渝從正吉也<lb/>
出門交有功不失也<lb/>
　法而不議則法之所以不至者必廢職而不通則職<lb/>
　之所不及者必墜故欲有渝渝而失正則巧佞亂官<lb/>
　宜矣故正然後吉夫官者有分職自守而已矣奚其<pb n="19a"/>　交然欲有次不可以无交先王以天地名官天地交<lb/>
　而萬物通則官固不可以无交矣故曰人道交而功<lb/>
　動成交之出門而往從之則其交也親故出門交有<lb/>
　功不失也<lb/>
六二係小子失丈夫象曰係小子弗兼與也<lb/>
　剛足以自亡也徒以隨時故來而下柔則其於人也<lb/>
　隨之而已非係也柔不足以自立而隨人則非徒隨<lb/>
　之亦且係属之而不能違矣故六三六二上六皆稱<pb n="19b"/>　係焉係小子失丈夫失所係也盖以隂居隂則不足<lb/>
　于明又不足于斷不足于斷故不能違近而趨遠不<lb/>
　足于明故两者之間不知擇所係焉<lb/>
六三係丈夫失小子隨有求得利居貞象曰係丈夫志<lb/>
舍下也<lb/>
　初九之于九四於他卦為不應也今則交焉六二之<lb/>
　於九五於他卦為應也今則失焉以謂不應宜交則<lb/>
　六三之與上六不應也何其不交也以為應失則六<pb n="20a"/>　三與上六非應也何其亦失也為其近邪則初九之<lb/>
　于九四非逺也然則非以近亦非以逺以應亦非以<lb/>
　不應各從其所欲隨而已是乃所以為天下隨時非<lb/>
　大人不能明擇之也係丈夫失小子言得所係也係<lb/>
　丈夫為得所係故隨有求得隨有求得則又可知矣<lb/>
　故利貞<lb/>
九四隨有𫉬貞㐫有孚在道以明何咎象曰隨有𫉬其<lb/>
義㐫也有孚在道明功也<pb n="20b"/>　隨時之義不必隂隨陽而陽亦隨隂然以陽隨隂雖<lb/>
　足以有𫉬然亦貞㐫焉雖然陽之隨隂孚足以守道<lb/>
　非不能自立而依勢乎人者也明足以趨時非不能<lb/>
　自昭而依乎人者也以從初而已何咎之有<lb/>
九五孚于嘉吉象曰孚于嘉吉位正中也<lb/>
　君之所期于臣者嘉徳而已故能入告嘉猷出建嘉<lb/>
　績為上成假樂之嘉焉九五孚于嘉徳而隨之吉不<lb/>
　亦宜乎六二柔順中正盖有嘉績者也<pb n="21a"/>上六拘係之乃從維之王用亨于西山象曰拘係之上<lb/>
窮也<lb/>
　天下之未隨則係之未可也天下皆隨而獨有不隨<lb/>
　者焉故可拘係之拘係之則上窮之勢不能无從矣<lb/>
　雖從之非心也以徳維其心則中心悅而誠服文王<lb/>
　所以亨于西山用此道也<lb/>
䷑<hi>巽下艮上</hi>蠱元亨利渉大川先甲三日後甲三日彖曰<lb/>
蠱剛上而柔下巽而止蠱蠱元亨而天下治也利渉大<pb n="21b"/>川往有事也先甲三日後甲三日終則有始天行也<lb/>
　萬世无弊者道而已事則有弊之所由然以剛上而<lb/>
　柔下巽而止故也盖剛上而柔下雷風相與巽而動<lb/>
　乃能乆今巽而止則不可乆而蠱弊生矣然窮而變<lb/>
　變而通通而乆矣是以蠱弊之既生則欲治之也傳<lb/>
　曰道猶金石一調不更事猶琴瑟每終改調此之謂<lb/>
　也天下之勢有亂乃有治故乾元用九而天下治蠱<lb/>
　元亨而天下治以有亂故有去亂而治之者也蠱以<pb n="22a"/>　止而生則不可復止又巽者木道也以渉難則蠱飭<lb/>
　矣故曰利渉大川也有事然後有功蠱則飭樂而已<lb/>
　不足以言功故曰往有事也先甲三日者原弊之所<lb/>
　由以生也後甲三日者恐神竒之復化為臭腐也盖<lb/>
　終則有始時乃天行則所以圖之不可不要其終而<lb/>
　原其始也<lb/>
象曰山下有風蠱君子以振民育徳<lb/>
　徳則日新事則日故雖然以日新之徳推之于事則<pb n="22b"/>　事亦新而不故矣故必有以摇蕩其民如風之落山<lb/>
　以育其徳則蠱之不飭而自去矣事末也聖人所以<lb/>
　圖之於其本而已故于是育徳焉<lb/>
初六幹父之蠱有子考无咎厲終吉象曰幹父之蠱意<lb/>
承考也<lb/>
　家人之道恩勝于義故常于巽止而蠱弊之生尤甚<lb/>
　于國此六爻之所以皆言幹父之蠱也幹父之蠱則<lb/>
　其治可移于官而幹國矣經曰貞者事之幹也事待<pb n="23a"/>　幹而後立故蠱皆曰幹焉孟子不順乎親不可以為<lb/>
　子今曰有子為其巽順幹父之蠱也以巽順而幹蠱<lb/>
　而所承非成徳之父則其非道亦從矣今九二以剛<lb/>
　中首事得其所以為父故稱考焉初六以巽順承之<lb/>
　得其所以為子故稱子雖其所以无咎焉厲而終吉<lb/>
　也<lb/>
九二幹母之蠱不可貞象曰幹母之蠱得中道也<lb/>
　初六之所承者九二而三四五所承者上九也故稱<pb n="23b"/>　乎父九二之所承者六五也故稱乎母子也巽乎内<lb/>
　而止乎外隂陽大分也故不可以為貞然非失其所<lb/>
　居而然也以幹蠱而已又皆得中道是以悔吝不至<lb/>
九三幹父之蠱小有悔无大咎象曰幹父之蠱終无咎<lb/>
也<lb/>
　九二剛中而初六以柔巽從之乃其宜也上九剛過<lb/>
　而九三以剛過應之亦其宜也然子道貴順今以剛<lb/>
　過則父子之恩傷矣故小有悔然從義不從父是乃<pb n="24a"/>　所以義其父也故无大咎焉小有悔而已則固无大<lb/>
　悔矣无大咎則猶小有咎焉而象曰終无咎以始則<lb/>
　傷恩而終于義故也<lb/>
六四裕父之蠱往見吝象曰裕父之蠱往未得也<lb/>
　巽而止蠱之所以生也剛所以飭不宜裕矣而六四<lb/>
　以柔裕父之蠱所以往見吝也而未得乎親父之於<lb/>
　子尊賢而下无能今裕父之蠱而不能飭宜其未得<lb/>
　也<pb n="24b"/>六五幹父之蠱用譽象曰幹父用譽承以徳也<lb/>
　六五所承者剛中之父則巽順以從之可也父若以<lb/>
　剛過則子道難矣盖以剛過則傷恩故九三有小悔<lb/>
　之辭焉以柔正裕之則害義故六四則有往見吝之<lb/>
　辭焉若剛不至于害義卒歸於有譽者六五是也此<lb/>
　所謂克諧以孝也瞽瞍之頑則剛過之父也而四岳<lb/>
　以烝烝乂不格姦稱之于堯前者亦舜能幹父用譽<lb/>
　故耳其曰承以徳何也惟徳足以諧頑嚚其能用譽<pb n="25a"/>　亦以徳而已此爻惟大舜足以當之若武王能廣文<lb/>
　王之聲則文王有聲而武王廣之耳此則父子之懿<lb/>
　剛之父如初六吉也<lb/>
上九不事王侯高尚其事象曰不事王侯志可則也<lb/>
　經曰蠱者事也以謂徳則常新而事則有蠱也以蠱<lb/>
　生于事復有事以幹之則有事亦將蠱矣自道觀之<lb/>
　則是以水救水名之曰益多此蠱之終所以貴夫不<lb/>
　事王侯高尚其事也事至于王而貴者為公事至于<pb n="25b"/>　侯而貴者為卿求事王而不賔則求事于侯此求富<lb/>
　而不耻執鞭之為也既不事王亦不事侯高尚其事<lb/>
　而小天下此其志固不可奪矣是以可則也賁終白<lb/>
　賁蠱終于不事王侯則此反素而守静也<lb/>
䷒<hi>兌下坤上</hi>臨元亨利貞至于八月有㐫彖曰臨剛浸而<lb/>
長說而順剛中而應大亨以正天之道也至于八月有<lb/>
㐫消不乆也<lb/>
　上者以高而臨下大者以道長而臨小此臨之義也<pb n="26a"/>　夫君子之長小人之消也長乘夫隂陽之機而不能<lb/>
　自止也故其道之長猶草木之長氣凑于下而視之<lb/>
　不見其蠕蠕以進而乆之則高大矣然則君子之長<lb/>
　亦何事于躁進哉浸之長斯可矣其消若氷雪之消<lb/>
　陽鑠于上則視之不見其駸駸以退而乆之則渙釋<lb/>
　矣然則彼小人之消何事以威武臨之哉說而順斯<lb/>
　可矣其自進也浸而長其臨人也說而順又其才剛<lb/>
　中而應于上是乃所以大亨以正也君子屈而小人<pb n="26b"/>　伸不可謂亨君子外小人内不可謂正今君子伸而<lb/>
　小人屈則亨矣君子内而小人外則正矣亨之與正<lb/>
　既見于人事時乃天道故曰大亨以正天之道也既<lb/>
　曰天道則消息旡常而正有復為竒善有復為妖故<lb/>
　曰至于八月有㐫夫亨之與正必曰天道何謂也盖<lb/>
　君子所求亨者求亨其心而已所求正者求正其身<lb/>
　而已若夫其道亨其位正則君子歸之天道而不求<lb/>
　此所以道言天道也<pb n="27a"/>象曰澤上有地臨君子以教思无窮容保民无疆<lb/>
　於卦考之觀之道尊而臨之道親尊可以教敬親可<lb/>
　以教愛且可以臨民而民莫不戴之為重可以觀民<lb/>
　而民以榮觀者莫若教也故臨觀皆以教言焉然觀<lb/>
　之為教以順為主故以省方觀民臨之為教以厚為<lb/>
　主教思无窮以謂厚者性之徳也修率性之道以為<lb/>
　教則其教无窮何則性不壞而道无弊也苟有窮則<lb/>
　隘與不恭在所尚矣容民无疆故遠者來保民无疆<pb n="27b"/>　故近者悅以此厚徳臨下之道也<lb/>
初九咸臨貞吉象曰咸臨貞吉志行正也<lb/>
　初九九二皆以陽下隂有男下女之義故皆咸臨然<lb/>
　初九未得則君子之道未得也特志行正而已乃若<lb/>
　九二未順命則不特志行正而見于事矣<lb/>
九二咸臨吉无不利象曰咸臨吉无不利未順命也<lb/>
　柔長則變剛剛長則變柔九二之于六五盖以道而<lb/>
　感變之者也六五且又順受而不懼所以吉无不利<pb n="28a"/>　而象所謂未順命也革之九四言改命臨之九二言<lb/>
　未順命其實一也革之九四在上近君者也故曰改<lb/>
　命臨之九二在下遠君者也故曰未順命盖君命善<lb/>
　則左右之臣潤色之而已君命不善則左右之臣有<lb/>
　正教之使善然後布之天下九四所以言改命也此<lb/>
　則命未下也命既下而不以善則逺之臣非能之也<lb/>
　有所謂未順而已<lb/>
六三甘臨无攸利既憂之无咎象曰甘臨位不當也既<pb n="28b"/>憂之咎不長也<lb/>
　夫道淡乎其无味者也捨此或苦或甘皆非道之長<lb/>
　也故苦節不可貞甘臨无攸利夫甘者人之所說以<lb/>
　君子之難說非卦之能入也以是臨浸長之剛又奚<lb/>
　可哉知其不可而憂之則无咎矣无咎者𥙷過也夕<lb/>
　惕若无咎以懼而𥙷其過者也既憂之无咎以憂而<lb/>
　𥙷其過者也<lb/>
六四至臨无咎象曰至臨无咎位當也<pb n="29a"/>　浸長之剛以大臨小以信臨屈將成其上浸而之剛<lb/>
　在上者固不能不巽順臨之矣然其巽順不出乎正<lb/>
　則雖甘不說也其巽順出乎正則雖不甘亦悅也六<lb/>
　四則巽順之出于正者是能至誠順乎剛者也何咎<lb/>
　之有哉故曰至臨无咎<lb/>
六五知臨大君之宜吉象曰大君之宜行中之謂也<lb/>
　傳曰投隙抵時属乎知所貴乎知者謂其善抵時也<lb/>
　方君子道上有向乎㤗而六五能以柔順以臨之不<pb n="29b"/>　抑其進此善抵者也故曰知臨君者賞罸之所自出<lb/>
　制天下短長之命而不患乎剛之不足而所以不足<lb/>
　者柔也大君而能用柔則得所宜矣故曰知臨大君<lb/>
　之宜象曰行中者剛而能柔則剛柔之中也<lb/>
上六敦臨吉无咎象曰敦臨之吉志在内也<lb/>
　上六長人之長者通乎長厚之長者長厚乃能長人<lb/>
　故也敦又厚之至則寛裕温柔足以有臨矣君子所<lb/>
　以處上而人皆重者為是故也<pb n="30a"/>䷓<hi>坤下巽上</hi>觀盥而不薦有孚顒若彖曰大觀在上順而<lb/>
巽中正以觀天下觀盥而不薦有孚顒若下觀而化也<lb/>
觀天之神道而四時不忒聖人以神道設教而天下服<lb/>
矣<lb/>
　於卦為觀者顯此道以示天下而大者輝光之才也<lb/>
　上者高明之位也以輝光之才處高明之位則小而<lb/>
　在下者斯仰上矣故于卦為觀觀者顯此道以示天<lb/>
　下而天下觀之以化也夫化之可以成也觀感而已<pb n="30b"/>　以龜之相顧鳩之相視而化則聖人之於為天下固<lb/>
　可使觀而化也將使之觀而化則何俟乎鉗鍵而驅<lb/>
　率之哉順而巽以輔其自然斯可矣順而巽者道也<lb/>
　中正者徳也所貴乎極者謂其可以取中也所貴乎<lb/>
　表者謂其可以取正也以中正觀天下是猶建極立<lb/>
　表于民上耳其孰有不属目哉夫順而巽則不拂萬<lb/>
　物之自然而為偽中正則不倚其身不迃其心而為<lb/>
　偽亦不為邪則誠之所存以誠存則不待有物以彰<pb n="31a"/>　之然后見其敬矣孔子曰為禮不敬吾何以觀之哉<lb/>
　是則可觀者莫如敬也又曰禘自既灌而往者吾不<lb/>
　欲觀之矣盥又先乎灌其敬尤為足觀豈待夫薦而<lb/>
　後見哉故曰盥而不薦足以自敬而不待薦則觀之<lb/>
　者有孚矣夫人之心火也人貌木也人之心見于貌<lb/>
　猶火之見于木故内有孚則外見于貌顒然而静專<lb/>
　也貞觀者天地之所以觀萬物也大觀者聖人之所<lb/>
　以觀天地故曰觀天之神道而四時不忒言天有以<pb n="31b"/>　觀萬物而聖人有以觀之也又曰聖人以神道設教<lb/>
　而天下服矣言聖人有以觀天下而天下觀之也四<lb/>
　時有神道有法先後之可循往反之可期明法也不<lb/>
　知披拂主張之為誰者神道也於其神道觀之而不<lb/>
　助則其明法協紀而不忒矣故曰觀天之神道而四<lb/>
　時不忒矣天之神道則觀而不助可也所以教天下<lb/>
　則不能无助矣故曰神道設教以神道設教則行積<lb/>
　于此而民得于彼天下不知其所以然而然矣<pb n="32a"/>象曰風行地上觀先王以省方觀民設教<lb/>
　五方之民各有性也非特五方之民各有性五土之<lb/>
　民亦各有宜先王之教將使剛柔緩急各得其性而<lb/>
　和味衣服利用便器各得其宜於是省方觀民然後<lb/>
　設教焉此順巽之道也<lb/>
初六童觀小人无咎君子吝象曰初六童觀小人道也<lb/>
　童无知也无與也小人而有知則必為盗有與則必<lb/>
　為黨无知无與乃是小人之福也故曰童觀小人无<pb n="32b"/>　咎若夫君子則明哲之貴不貴夫庸行翳路也安得<lb/>
　旡知乎徳不孤必有鄰安得无與乎故曰君子吝<lb/>
六二闚觀利女貞象曰闚觀女貞亦可醜也<lb/>
　聖人仰則觀天俯則觀民觀天則所見大觀民則所<lb/>
　見博今六二獨見其應是乃為闚觀則觀小而狹矣<lb/>
　是則可醜也於女貞則有從一之徳故利<lb/>
六三觀我生進退象曰觀我生進退未失道也<lb/>
　生謂動出于我者草木之生所以盛衰美惡之不同<pb n="33a"/>　皆係其本而已聖人君子所以動出乎身者不同亦<lb/>
　其所養有淺深故也六三之材雖其生不如聖人之<lb/>
　道沛然有餘然量進退未失道也荀卿曰忠臣誠然<lb/>
　後能受職所以為不窮也其六三之謂乎<lb/>
六四觀國之光利用賔于王象曰觀國之光尚賔也<lb/>
　君子之道深其根而時養之則其生也足以窮大極<lb/>
　高有進而已無退也若其身之進退則觀乎時而已<lb/>
　故曰觀國之光九五得尊位大中以大觀在上國之<pb n="33b"/>　光者也巽為進退為不果而未純為臣故曰賔然進<lb/>
　退不果而上非有王徳之君足以廸知而忱恂則疑<lb/>
　其晋逼而害之矣非賔之利也九五王也故六四利<lb/>
　用賔焉<lb/>
九五觀我生君子旡咎象曰觀我生觀民也<lb/>
　在下者常失于好進好進則誘于前而不復顧矣在<lb/>
　上者常失于好勝好勝則過在身而不能自檢矣六<lb/>
　三觀我生則非在上不能自明也在下觀我生也此<pb n="34a"/>　猶有折足之懼而不敢必承也在上者而觀我生則<lb/>
　非盛徳孰能若是於是稱君子焉六三進退未過未<lb/>
　有以施于民其觀我生則觀諸已而已九五既以加<lb/>
　施于民則我生宜觀焉所謂當于民鑑視民知治也<lb/>
上九觀其生君子无咎象曰觀其生志未平也<lb/>
　上九處一卦之外无與乎天下者也无與乎天下則<lb/>
　吾何蹶厥生哉觀其生而已觀九五之生則其君可<lb/>
　知矣觀九三之生則其臣可知矣<pb n="34b"/>䷔<hi>震下離上</hi>噬嗑亨利用獄彖曰頤中有物曰噬嗑噬嗑<lb/>
而亨剛柔分動而明雷電合而章柔得中而上行雖不<lb/>
當位利用獄也<lb/>
　上下剛而中虚上止而下動頤之象也九四以剛虚<lb/>
　在中頤中有物之象也頤所以養百體也物有間之<lb/>
　則害其所以為養故必噬而嗑則有閒者除而上下<lb/>
　通得所以自養矣故曰噬嗑而亨然則噬嗑者用刑<lb/>
　之卦也用刑之道不剛則无斷制之義不柔則无矜<pb n="35a"/>　恤之仁有剛有柔又必平而不偏然後為善剛柔分<lb/>
　言平而無偏勝也雖然不動不足以發滯伏不明不<lb/>
　足以燭暗昧故必動而明夫五刑五用將天討而已<lb/>
　則其動必如雷其明必如電然後乃可故曰雷電合<lb/>
　而章夫不取于日而取于電者電見于隂而人畏之<lb/>
　用刑之道也剛柔言分雷電言合以謂剛則用于未<lb/>
　得其情之先柔則用于已得其情之後用剛則不能<lb/>
　兼柔用柔則不能兼剛故言分也若夫動與明則不<pb n="35b"/>　可以相離相離則不可以成章故言合也以二體則<lb/>
　剛柔分動而明雷電合而章以六五則柔中而上行<lb/>
　如此則雖不當位利用獄矣夫其動也如雷其明也<lb/>
　如電則赫赫厥聲濯濯厥靈固足以震耀天下不止<lb/>
　利用獄而已惟方不當位故利用獄而已不曰用刑<lb/>
　而曰用獄者惟刑至于用甲兵六五利用者小刑而<lb/>
　已故曰獄也<lb/>
象曰雷電噬嗑先王以明罰勅法<pb n="36a"/>　禮禁於未然之前法施於已然之後然後懲之于小<lb/>
　而可使无惡於是先王以明罸勅法而人知之不可<lb/>
　玩矣盖罸之不順人則以小惡為无傷馴致于大惡<lb/>
　而不悛雖勅法有不能勝非所以勅法也<lb/>
初九屨校滅趾无咎象曰屨校滅趾不行也<lb/>
　小人之為不善非能以類進也而惟上之人无懲之<lb/>
　然後馴致其道大惡成焉蒙曰用脫桎梏以往吝剥<lb/>
　曰剥牀以足蔑貞㐫然則屨校滅趾懲不善于𥘉不<pb n="36b"/>　亦宜乎成周之時萬民之有罪雖未麗乎法者以桎<lb/>
　梏而坐諸嘉石則所以懲小人宜早辨矣滅之者絶<lb/>
　之道也傳曰去惡莫如盡故稱滅焉<lb/>
六二噬膚滅鼻无咎象曰噬膚滅鼻乘剛也<lb/>
　噬嗑六爻初九上九受刑者也中四爻皆用刑者也<lb/>
　其所以然者何也盖刑之所起原于小人用極至于<lb/>
　殘殺者亦以其小人惡積而罪大故也若夫居中用<lb/>
　刑則君子而已此六爻之義所以異也膚柔脆而易<pb n="37a"/>　噬者也六二柔中而能資初九之剛所以利用刑猶<lb/>
　噬膚也夫六二既刑初九而反資初九之剛何也夫<lb/>
　噬嗑食也食之堅則噬之既噬則資以為養矣君子<lb/>
　之噬小人亦若此豈有棄物也哉<lb/>
六三噬腊肉遇毒小吝无咎象曰遇毒位不當也<lb/>
　用刑之道必有其才又有其位然後乃可徒有其位<lb/>
　而才不足則是士師不能治事也有其才而位不當<lb/>
　則是代士師殺人也然是二者位不當猶愈乎才不<pb n="37b"/>　足才不足則刑不中刑不中則大不服矣此六三所<lb/>
　謂噬腊肉遇毒不得噬乾胏也腊肉之難噬而又遇<lb/>
　毒以譬刑小人之不服也腊肉有養人之道不得其<lb/>
　養而遇其毒固吝也有其位代司殺者又見應于上<lb/>
　是以小吝无咎也<lb/>
九四噬乾胏得金矢利艱貞吉象曰利艱貞吉未光也<lb/>
　此所謂有其才而位不當者也有其才故易于六三<lb/>
　之噬腊肉位不當故難乎六五之噬乾肉焉九四與<pb n="38a"/>　六五皆稱金而九四得金矢六五得黄金何也六五<lb/>
　君也制刑者也九四臣也用刑者也制刑付之臣用<lb/>
　刑加之民其事雖殊其欲剛而通乎變則一而已夫<lb/>
　刑義徳也剛也制刑者通乎變故法令之所設者當<lb/>
　焉用刑者通乎變故金矢之所施者當焉是以皆稱<lb/>
　金也至于中之見乎色則制者之所貴故六五稱黄<lb/>
　黄者中之見乎色也矢者臣而利乎行者也用刑之<lb/>
　所貴故九四稱矢矢者直而利乎行也盖制刑之初<pb n="38b"/>　則欲揆人之情合時之變不可過輕不可過重正諸<lb/>
　中而已至于用刑則不然舉夫曲直而推之而已是<lb/>
　以不同也<lb/>
六五噬乾肉得黄金貞厲无咎象曰貞厲无咎得當也<lb/>
　六五得尊位大中不能以道化天下期於无刑而猶<lb/>
　用噬所以為噬乾肉而難于噬膚雖貞而厲也然小<lb/>
　人有為間之罪可除而我之除間之刑得當故雖厲<lb/>
　亦无咎焉<pb n="39a"/>上九何校滅耳㐫象曰何校滅耳聰不明也<lb/>
　夫刑有金有木而木又有校今初九上九止稱校而<lb/>
　已何也噬嗑之道始將勅法非致刑之時故稱校焉<lb/>
　金義木仁而校又非若金之傷也仁故也<lb/>
䷕<hi>離下艮上</hi>賁亨小利有攸往彖曰賁亨柔來而文剛故<lb/>
亨分剛上而文柔故小利有攸往天文也文明以止人<lb/>
文也觀乎天文以察時變觀乎人文以化成天下<lb/>
　經曰物相雜故曰文卦之所以為賁以柔來而文剛<pb n="39b"/>　分剛上而文柔物相雜也夫立天之道曰隂與陽立<lb/>
　地之道曰柔與剛立人之道曰仁與義隂與陽天之<lb/>
　所以為文也柔與剛地之所以為文也仁與義人之<lb/>
　所以為文也今賁之成卦獨以剛柔為言者剛柔地<lb/>
　道而坤介于西南於色為章而文說卦曰坤為文然<lb/>
　則道其文之著者乎所以賁有取于剛柔也雖稱地<lb/>
　之剛柔則與天之文與人之文舉矣是以下文稱觀<lb/>
　乎天文觀乎人文也賁之所以亨以柔來而文剛也<pb n="40a"/>　所以小利有攸往以分剛上而文柔也柔來文剛者<lb/>
　本乎剛而又之柔也在人則是存高明敦大之才而<lb/>
　能自損者也是以亨也分剛上而文柔者不中柔而<lb/>
　文之以剛也在人則是懦弱罷軟之才而能自強者<lb/>
　也是以小利有攸往而已柔來而文剛六二之謂也<lb/>
　六二柔者也分剛上而文柔上九之謂也上九剛過<lb/>
　者也盖本剛而文之過柔則其柔不必過也中斯可<lb/>
　矣本乎柔而文之以剛則剛中不足也必過而後可<pb n="40b"/>　也是以不同也柔稱來剛稱上者何也往者屈也來<lb/>
　者伸也柔之文剛也為亨則是來而信也故來剛之<lb/>
　文柔雖不足為亨然亦小利有攸往非往而屈也是<lb/>
　以變往而稱上也上六者所謂抗之以高志也剛柔<lb/>
　相雜不違乎自然之文此天文也至于人文則于自<lb/>
　然之文不能旡違至或過而滅質者有矣是以文明<lb/>
　以止然後為人文也禮之有元酒太羔樂之有朱弦<lb/>
　䟽越盖施止于文明之間也繫辭曰通其變遂成天<pb n="41a"/>　地之文賁曰觀乎天文以察時變其不同何也變所<lb/>
　以成文文成而變見是故通變足以成文觀文足以<lb/>
　察變也能察時變然後能觀人文彼三代之禮不相<lb/>
　沿襲盖察乎時變而然也人固有自然之文㓜而愛<lb/>
　親長而敬兄皆是也因其文而章明之潤色之則天<lb/>
　下之化旡為而成矣故曰觀乎人文以化成天下也<lb/>
象曰山下有火賁君子以明庶政无敢折獄<lb/>
　政以養民為本以明為文以養民為本有山之象以<pb n="41b"/>　明為文有火之象故山下有火則稱庶政焉而政明<lb/>
　之為貴周以夏掌政義取明也庶政明則物以區處<lb/>
　事以條利而不至于争其有争則是庶政之未明也<lb/>
　是以君子務明庶政也至于獄則无敢折也且賁非<lb/>
　以賁也老氏謂兵若羙之是樂殺人今獄而施賁无<lb/>
　乃為樂殺人者也<lb/>
初九賁其趾舎車而徒象曰舎車而徒義弗乘也<lb/>
　趾在下而能行者也所以自飾莫若乎義而義路也<pb n="42a"/>　由義路而行賁其趾之象也苟由義路而行則義在<lb/>
　乎勞不舎勞而取逸義在于遠不舎遠而取近矣故<lb/>
　六二虚中有車之象欲以載初而初舎之弗乘也<lb/>
六二賁其須象曰賁其須與上興也<lb/>
　以柔飾上者須也六二柔不自立麗九三而飾之湏<lb/>
　之象也然賁以剛柔相雜義雖不能自立而飾物亦<lb/>
　未有咎也雖未有咎與上興而已吉亦不足道也<lb/>
九三賁如濡如永貞吉象曰永貞之吉終莫之陵也<pb n="42b"/>　賁如自飾也濡如二飾之也凡言濡皆相與于不足<lb/>
　非相忘于有餘猶所謂相濡以沬者也豈若渙其羣<lb/>
　者哉故夬之遇雨若濡則有愠之者賁之賁如濡如<lb/>
　則有陵之者惟能永貞不至乎勢傾而絶利窮而散<lb/>
　是吉而莫之陵也<lb/>
六四賁如皤如白馬翰如匪冦婚媾象曰六四當位疑<lb/>
也匪冦婚媾終无尤也<lb/>
　自飾以正故曰賁如未受飾于物故曰皤如能自飾<pb n="43a"/>　于正則雖未受飾于物將有飾之者矣故曰白馬翰<lb/>
　如初九以剛在下未受飾于物而動以趨上白馬翰<lb/>
　如之象也然六四當位非知變者故初九之來則疑<lb/>
　其為冦然非冦也婚媾而已冦相賊也婚媾相親也<lb/>
　固亦異矣今疑若是則疑之眩惑也甚矣<lb/>
六五賁于丘園束帛戔戔吝終吉象曰六五之吉有喜<lb/>
也<lb/>
　丘園生財者也束帛用財者也於生財則致益于用<pb n="43b"/>　財則致損強本而節用者也盖六五之才内陽外隂<lb/>
　陽為實也隂為虚為損有强本節用之象焉夫賁致<lb/>
　飾之卦也致飾則侈靡所由生故六五有賁于丘園<lb/>
　束帛戔戔之辭焉然束帛物以為禮也將為禮而戔<lb/>
　戔則吝道也以其能强本而非墨子之私憂故終吉<lb/>
　象曰六五之吉有喜也為其非私憂天下之不足也<lb/>
上九白賁无咎象曰白賁无咎上得志也<lb/>
　傳曰色者白立而五色成焉五色成于白故賁之上<pb n="44a"/>　九為白賁所謂文明以止也聖人之於人所以藩飾<lb/>
　之旡所不至要其歸使之日用飲食而已此終于白<lb/>
　賁之意也白者性之質也未染于物之時白賁或賁<lb/>
　物之賁而終也能明白太素則清淵不迷矣既彫既<lb/>
　琢還反于朴即此意也<lb/>
䷖<hi>坤下艮上</hi>剥不利有攸往彖曰剥剥也柔變剛也不利<lb/>
有攸往小人長也順而止之觀象也君子尚消息盈虚<lb/>
天行也<pb n="44b"/>　剥隂剥陽而至爛也魚爛不可復全則君子之于剥<lb/>
　止焉以俟可也有攸往則適足以招揭致害不可以<lb/>
　逃矣故曰不利有攸往夬則曰剛决柔剥曰柔變剛<lb/>
　何謂也夬人事也變天道也君子之于小人直以人<lb/>
　事决之耳小人則其人事不足以勝君子盖以天道<lb/>
　之逆而徐徐以變之耳故曰柔變剛也剛之長至于<lb/>
　五剛其長猶未變也且健以决柔而為剛矣柔之長<lb/>
　至于五柔則其長為已極乃将順而止之不使至上<pb n="45a"/>　行此進陽退隂之義也盖五剛猶盛而一隂始生則<lb/>
　逆而制之可也姤之繫金柅是也五剛已盛而一柔<lb/>
　未去則健以决之可也夬之揚于王庭是也若乃五<lb/>
　柔已盛則逆而制之不可也健而决之亦不可也順<lb/>
　以止之斯可矣所以順而止為其有可止之象也故<lb/>
　曰順而止之觀象也所謂象也者消息盈虚之象則<lb/>
　小人之威知其可以順而去矣盖消必有息盈必有<lb/>
　虚以消則必有息以盈則必有虚則陽有來復隂有<pb n="45b"/>　退聽之理順是而止之則于天豈曰違之哉<lb/>
象曰山附于地剥上以厚下安宅<lb/>
　山附于地則下厚而上安也君子於是以厚安宅下<lb/>
　之不厚而自安于上則是處焚薪之上坐漏船之中<lb/>
　雖火未燃水未及溺固不可以為安矣<lb/>
初六剥牀以足蔑貞㐫象曰剥牀以足以滅下也<lb/>
　牀與輿皆人之所恃以為安者也而牀則以夜息輿<lb/>
　則晝行夜者隂盛之時晝者陽復之時于其方剥則<pb n="46a"/>　稱床于上九而復則稱輿辭各有所稱也剥床以足<lb/>
　才滅下而已於是時上有以貞之則不能馴致而為<lb/>
　剥矣惟上无陽應故㐫既㐫故曰剥床以足蔑貞㐫<lb/>
六二剥牀以辨蔑貞㐫象曰剥牀以辨未有與也<lb/>
　辨進于足矣君子之不得安宅甚矣猶曰貞凶何也<lb/>
　二隂尚微未至于不利君子貞也君子雖欲正之末<lb/>
　如之何矣至若一隂始生則可以有魚包之也二隂<lb/>
　浸長則以臣妾畜之也過此以往其凶必矣不特亦<pb n="46b"/>　滅趾也君子之勝小人猶水勝火然小人已盛而君<lb/>
　子之道微則是一輿薪之火杯水不足勝也<lb/>
六三剥之无咎象曰剥之无咎失上下也<lb/>
　所剥者君子也剥之者小人也小人得无咎者以失<lb/>
　其上下之朋類而應陽故也此所以有與也六二未<lb/>
　有與則㐫六三有與則小人之所以為小人惟其異<lb/>
　類移之耳所謂相柅而入禍門者也然其自脫于羣<lb/>
　邪之中而與君子何咎之有哉<pb n="47a"/>六四剥牀以膚凶象曰剥牀以膚切近灾也<lb/>
　剥牀以足以辨則危之而已剥牀以膚於是傷之矣<lb/>
　所謂䑛糠及米者也於隂之方生與其浸長之時不<lb/>
　能有以正之使至于切近則君子之𫝑弱而易傷不<lb/>
　足以自捍禦矣於是稱膚焉<lb/>
六五貫魚以宫人寵无不利象曰以宫人寵終无尤也<lb/>
　小人能以利養君子然御得其道則潛退而不為用<lb/>
　魚之象也六五得尊位大中資為于上九以制衆隂<pb n="47b"/>　順序而承之貫魚象也夫羣小之在下君子豈比而<lb/>
　誅之哉亦御之以道使其若貫魚然則不至于亂而<lb/>
　反為吾利矣且以貫魚之道施宫人寵使其順從而<lb/>
　不得有為則无不利矣詩言為龍為光所謂為龍言<lb/>
　使之升降自如不見制畜也此則待君子之道也若<lb/>
　夫待小人與宫人之道則若貫魚可也為龍則害莫<lb/>
　大焉故曰貫魚以宫人寵无不利而象曰終无尤也<lb/>
上九碩果不食君子得輿小人剥廬象曰君子得輿民<pb n="48a"/>所載也小人剥廬終不可用也<lb/>
　離以柔麗故稱百糓觧以剛動故稱百草上九以剛<lb/>
　在上而不剥于隂則又碩果而不食者也夫小人能<lb/>
　載君子亦能從君子于其方剥則覆君子而乘上于<lb/>
　其已復則載君子而在下上九剥窮上而徑反下也<lb/>
　於是君子得輿焉大君子善帡幪其下猶之廬也而<lb/>
　小人乃反剥之則是自剥其廬也自剥其廬亦以愚<lb/>
　甚何可用哉<pb n="48b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易新講義卷三<lb/>
</p>

  </div>
            <div>
                <head>周易新講義卷四</head>
    <p>
<pb n="1a"/>欽定四庫全書<lb/>
　周易新講義卷四　　　　宋　耿南仲　撰<lb/>
䷗<hi>震下坤上</hi>復亨出入无疾朋來无咎反復其道七日來<lb/>
復利有攸往彖曰復亨剛反動而以順行是以出入无<lb/>
疾朋來无咎反復其道七日來復天行也利有攸往剛<lb/>
長也復其見天地之心乎<lb/>
　復之為卦以六爻言之與姤反者也以二體言之與<lb/>
　豫反者也雷在地中為復雷出地奮為豫豫者衆人<pb n="1b"/>　熈熈如春臺之時方是時疑若亨也而其究則為塞<lb/>
　所謂伸道致屈也復者歸根復命之時疑若塞也而其<lb/>
　究則為亨所謂屈道致伸也故曰復亨而豫則不言<lb/>
　亨焉剛反動而以順行言循乎自然之機而无所拂<lb/>
　也夫惟若是故出无疾言自外來而无疾也入无疾<lb/>
　言自内往而无疾也謂利用出入无有括礙之也復<lb/>
　非獨陽復而隂亦復其所故曰朋來言隂之朋來也<lb/>
　隂反其所非出而干陽故陽得无疾陽反其所不致<pb n="2a"/>　阻隂故得无咎未至為反已至為復反復其道七日<lb/>
　來復此天行也聖人之於卦於臨必曰八月有凶於<lb/>
　復必曰七日來復何也非獨於復原始而臨要終也<lb/>
　道之消長有數存焉於其間知此則道之消也不足<lb/>
　憂道之長也不足喜其出不利而其入不懼矣剥之<lb/>
　不利有攸往則稱小人壯復之利有攸往則稱小人<lb/>
　消剥不利有攸往則稱小人長復之利有攸往則稱<lb/>
　剛長何謂也言小人則如戒之君子言剛知小人之<pb n="2b"/>　為柔然而剛柔云者天地之道也君子小人云者人<lb/>
　事也天地之道屈伸相感利在其中雖五隂長而為<lb/>
　剥是猶日往而月來暑往而寒來非不利也其有不<lb/>
　利則人事而已故於其不利有攸往則以人事言於<lb/>
　其利有攸往以天地之道言之也復之見天地之心<lb/>
　何也其往其復皆足以見天地之心而於復言此何<lb/>
　也復者一陽始生正北方也北方水也於情為恐而<lb/>
　南方火也於情為喜往而喜復而恐物之情也於物<pb n="3a"/>　之為恐且順之焉則其見天地之心莫此為著矣<lb/>
象曰雷在地中復先王以至日閉闗商旅不行后不省<lb/>
方<lb/>
　復者隂陽各復其所故先王以閉闗商旅不行以應<lb/>
　隂之復也后不省方以應陽之委也故省方觀民則<lb/>
　稱先王於不省方則稱后后與有司反者也有司則<lb/>
　勞而后則逸於其有不省方也稱后宜矣<lb/>
初九不逺復无祗悔元吉象曰不逺之復以修身也<pb n="3b"/>　天地之道一往一復則人亦不能无往復也然往則<lb/>
　離本復則反本是以復之為貴而尤貴其復之早也<lb/>
　初九復之早者故曰不逺復然而聖人之為道復非<lb/>
　修身往非殉物與時偕行而已矣初九雖復之不逺<lb/>
　然克己而復非所謂與時偕行者也故於地道則无<lb/>
　悔焉於知幾之神則不為无小疵矣故曰无祗悔元<lb/>
　吉<lb/>
六二休復吉象曰休復之吉以下仁也<pb n="4a"/>　依於仁為休六二依初九之仁而下焉復之休者也<lb/>
　夫仁天之尊爵也不可不下也<lb/>
六三頻復厲无咎象曰頻復之厲義无咎也<lb/>
　六三既復而過中矣於是時將以自克而求復則是<lb/>
　失之於嬉逰之日而事之於奔競之時也彼又烏能<lb/>
　无頻乎哉且火於情為喜水於情為恐則火馳而喜<lb/>
　淵静而恐復之情也則六三之頻宜雖然危道也雖<lb/>
　危而无咎者以其猶復義无咎也<pb n="4b"/>六四中行獨復象曰中行獨復以從道也<lb/>
　六四居四隂之中而能復此不與天下皆往而能獨<lb/>
　復者也萬物並作吾以觀其復之謂也象謂之從道<lb/>
　從道於初九也六二謂之下仁六四謂之從道盖初<lb/>
　九不逺之復以修身也修身以道脩道以仁能脩身<lb/>
　則道與仁具矣以六二之親也則曰下仁以六四之<lb/>
　逺也則曰從道各從其類也<lb/>
六五敦復无悔象曰敦復无悔中以自考也<pb n="5a"/>　六五居大中之位非失其所受於天地者也非失其<lb/>
　所受於天地而復焉則是消息盈虚與時偕復而已<lb/>
　矣是乃所以為敦復也夫早復謂之重積徳重積徳<lb/>
　則固乃厚矣消息盈虚與復則又厚之至也故稱敦<lb/>
　焉敦復則出吉凶之表而萬變不能為之疵非獨无<lb/>
　祗悔而已象曰中以自考何謂也言能自考則非資<lb/>
　於人若下仁從道者也又非克己若修身者也成乎<lb/>
　自然而已是乃所以為敦也<pb n="5b"/>上六迷復凶有災眚用行師終有大敗以其國君凶至<lb/>
于十年不克征象曰迷復之凶反君道也<lb/>
　復貴早者也迷而後復其凶必矣天曰災人曰眚迷<lb/>
　而后復違天人之道故曰有災眚以此行師是謂窮<lb/>
　兵兵猶火也弗戢將自焚也故用行師終有大敗行<lb/>
　師而以其國君主之則事之尤大者不可甚矣至於<lb/>
　十年不克征以其迷也故如此其久也猶知復焉過<lb/>
　十年則克征矣夫冕之制後昂而前俛衣亦上𤣥而<pb n="6a"/>　下纁盖所貴在此不在彼也今迷而后復則反君道<lb/>
　也故曰迷復之凶反君道也<lb/>
䷘<hi>震下乾上</hi>无妄元亨利貞其匪正有眚不利有攸往彖<lb/>
曰无妄剛自外來而為主于内動而健剛中而應大亨<lb/>
以正天之命也其匪正有眚不利有攸往无妄之往何<lb/>
之矣天命不祐行矣哉<lb/>
　序卦曰復則不妄盖誘于物而自内出則賓以從物<lb/>
　无往而不妄遺物而自外來則有主于中而性之貴<pb n="6b"/>　得矣故无妄之成卦在剛自外來而為主於内也剛<lb/>
　自外來而為主既不妄矣是故動而健何則乗流而<lb/>
　下者易以至背風而馳者易以逺今因性循理而不<lb/>
　妄是亦乗流而下背風而馳之類也其勢可勝禦哉<lb/>
　既動而健矣又九五之才剛中而應夫剛不及中則<lb/>
　易入為邪剛過中則謂誠者所居以類至也夫如是<lb/>
　則大亨以正矣其畜諸中也剛自外來而為主于内<lb/>
　其發于外也動而健其在天下皆有應无違則雷之<pb n="7a"/>　發于地中而行天下以動化萬物不過如此然則剛<lb/>
　自外來而為主于内動而健剛中而應以致大亨以<lb/>
　正是天命非人為也其匪正有眚何也目之虚也不<lb/>
　能受播糠之眯耳之虚也不能受聚蚊之蚋凡以至<lb/>
　理之中不受外也今以匪正而容乎无咎之間是播<lb/>
　糠聚蚊之説也故其匪正有眚且无妄之世雖以无<lb/>
　妄行者猶有疑於其妄而或係之況以匪正行者乎<lb/>
　故曰不利有攸往象曰无妄之往何之矣天命不祐<pb n="7b"/>　行矣哉<lb/>
象曰天下雷行物與无妄先王以茂對時育萬物<lb/>
　雷在地中以至地奮而行天下皆有節焉未嘗妄也<lb/>
　惟未嘗妄故能感物而物應之物之所以感以乗理<lb/>
　應時而不能違也雷之動息以時故物以時應而不<lb/>
　能違然則先王又烏能違時而求物之裕若揠苗者<lb/>
　哉於是先王以茂對時育萬物謂之茂對則以四時<lb/>
　之中其氣機蒸濡而不測之變不與焉則論其育之<pb n="8a"/>　之法不為不茂矣<lb/>
初九无妄往吉象曰无妄之往得志也<lb/>
　雜卦曰震起也艮止也艮陽在上為得其所故止震<lb/>
　陽在下未得其所而止未得其所而起此理之常也<lb/>
　則初九以剛在下而往亦理之常豈曰妄哉故曰无<lb/>
　妄往吉也<lb/>
六二不耕穫不菑畬則利有攸往象曰不耕穫未富也<lb/>
　唱者君之分隨者臣之分六二執柔處中隨而不唱<pb n="8b"/>　得臣之分者故為不耕穫不菑畬不耕而穫言終其<lb/>
　功也不菑而畬言因其業也六二體震之性志于往<lb/>
　而近妄者也惟不耕而穫不菑而畬然后利有攸往<lb/>
　言其動如此不為妄也<lb/>
六三无妄之災或繋之牛行人之得邑人之災象曰行<lb/>
人得牛邑人災也<lb/>
　以柔應剛其志不妄者也而九四以剛阻其前无妄<lb/>
　之災也匪正則稱眚言人自為之也无妄則稱災言<pb n="9a"/>　天實為之也柔之為物順者也為順故物或之然言<lb/>
　三之得九四之災也盖六三之行不妄九四疑而係<lb/>
　之乃所以為无妄故曰行人之得邑人災也<lb/>
九四可貞无咎象曰可貞无咎固有之也<lb/>
　其才其位適當而不偏勝乃所謂正也不得不正則<lb/>
　才勝于位猶之可也位勝其才則不可九四才勝其<lb/>
　位者也故曰可正而无咎者為其足以固其位與折<lb/>
　足覆餗者異矣<pb n="9b"/>九五无妄之疾勿藥有喜象曰无妄之藥不可試也<lb/>
　易乗則為疾然九五剛健中正位乎天徳與豫六五<lb/>
　異矣則其為疾可勿藥也勿藥則有喜盖以謂蔽之<lb/>
　所以為妄譬諸飲藥以加疾也非妄也疑其為妄而<lb/>
　係之以非疾也疑于為疾而藥之妄也夫衆有之芸<lb/>
　芸迷者以為貞也悟者以為妄也以為貞者固非以<lb/>
　為妄者亦未是也老氏曰滌際元覽至理則无一疵<lb/>
　矣若觀一疵而攻之則是妄<pb n="10a"/>上九无妄行有眚无攸利象曰无妄之行窮之災也<lb/>
　在下而未得其所則動在上而已得其所則止此理<lb/>
　之常也今上九懼乾而猶上行是不知常而妄作者<lb/>
　也宜其有眚而无攸利也<lb/>
䷙<hi>乾下艮上</hi>大畜利貞不家食吉利渉大川彖曰大畜剛<lb/>
健篤實輝光日新其徳剛上而尚賢能止健大正也不<lb/>
家食吉養賢也利渉大川應乎天也<lb/>
　大畜畜賢之卦也能畜徳然後畜賢故先曰剛健篤<pb n="10b"/>　實輝光日新其徳言畜徳也次曰剛上而尚賢能止<lb/>
　健大正言畜賢也人之生也自其赤子含徳已厚矣<lb/>
　惟柔而不能有己也順而不違物也故萬物之來得<lb/>
　以摇動而攓取之於是向之所畜蕩然一散空空如<lb/>
　也聖人不然立其大者以剛健惟剛健故能積而篤<lb/>
　實其發外而為光輝而其為光輝非若火然薪盡而<lb/>
　滅也足以日新其徳矣日新其徳故徳日新徳已新<lb/>
　者徳成之終也日新其徳者畜徳之始也畜徳至于<pb n="11a"/>　輝光日新其徳則賢者能者瞿瞿而向之若輝之類<lb/>
　明大矣於是可以尚賢而止健也謂之剛上者上九<lb/>
　之謂也育賢宜以柔畜賢宜以剛也尚賢故賢者在<lb/>
　位止健故能者在職尚賢止健大者之正也賢者能<lb/>
　者有養之道故詩以況嘉魚甘瓠焉誠能尚賢使能<lb/>
　則天下不待家食而人被其養矣故曰不家食吉養<lb/>
　賢也夫涉險犯難莫利乎能在職衆助莫盛乎此故<lb/>
　有利涉大川然則曰應乎天何也得人則得天且既<pb n="11b"/>　賚以涉難之良弼矣内之扶之涉難所以應天也<lb/>
象曰天在山中大畜君子以多識前言往行以畜其徳<lb/>
　聖人之畜徳也求諸已所謂剛健篤實輝光日新其<lb/>
　徳是也君子之畜徳也資乎人所謂多識前言往行<lb/>
　是也有徳必有言然則前言徳在中矣君子成徳為<lb/>
　行然則往行徳在中矣故君子之畜徳莫良乎前言<lb/>
　往行也然而前言悉皆徳言也往行未必皆徳行也<lb/>
　在夫多見而識之識之則不逆于所聞矣<pb n="12a"/>初九有厲利己象曰有厲利己不犯災也<lb/>
　大畜之時賢者在所尚健者在所止三陽以健進皆<lb/>
　在所止而初九尤其健之始也凡事于其正始則常<lb/>
　嚴故初九有厲利己然後不犯災所謂己者謹其分<lb/>
　守而不敢進越之謂也<lb/>
九二輿説輹象曰輿説輹中无尤也<lb/>
　大有以柔有也故九二大車以載有攸往无咎大畜<lb/>
　以剛畜也故九二輿説輹為臣之道欲方以載其上<pb n="12b"/>　圓以行乎下故當取象于車焉大畜之時方且正君<lb/>
　臣之分取載其上而已無事乎圓以行于下也故稱<lb/>
　輿焉輿之所脱輹以分守之至嚴未可越而進也<lb/>
九三良馬逐利艱貞曰閑輿衛利有攸往象曰利有攸<lb/>
往上合志也<lb/>
　畜至于九三則君臣之際志交而情通畜道于是亨<lb/>
　矣故曰良馬逐言三陽之並進也方輿脱輹則知艱<lb/>
　及良馬逐則易之人情之常也天不假易故曰利艱<pb n="13a"/>　貞又當戒習所以載其上而衛其亨之事故曰閑衛<lb/>
　夫方以載上之義於其脱輹之時固不廢矣衛其身<lb/>
　之智於其利已之時固不廢矣非至良馬逐而始為<lb/>
　之也至是又習復而已語曰學而時習之由始而習<lb/>
　之于復也夫利其身而忘其君不若利其君而忘其<lb/>
　身利其君而忘其身又不若方以載乎君而周衛其<lb/>
　身之為兼得也故稱輿衛焉如是然後利有攸往一<lb/>
　有偏廢則有攸往不利也<pb n="13b"/>六四童牛之牿元吉象曰六四元吉有喜也<lb/>
　下卦受畜者也上卦皆畜其下者也雖六四之柔亦<lb/>
　足以畜其下者有分義故也童牛私欲不行而順者<lb/>
　牿角械也牛雖順物其角猶剛今且牿之則剛又不<lb/>
　用矣此順之至也燮友柔克此之謂也<lb/>
六五豶豕之牙吉象曰六五之吉有慶也<lb/>
　豶豕不純乎陽矣其能制物而物不敢犯者以有牙<lb/>
　也所謂平康正直者也六四六五皆取其私欲不行<pb n="14a"/>　然後能畜徳既厚者何也惟私欲不行然後能畜既<lb/>
　徳厚則无所事剛而不犯所以取象如此也六四有<lb/>
　喜而已六五有慶則四方來賀之謂也<lb/>
上九何天之衢亨象曰何天之衢道大行也<lb/>
　天衢賢者之所由以天上達者也畜道成則天衢以<lb/>
　亨焉大畜者君臣相遇之時君臣相遇而畜道大成<lb/>
　然後能使天衢亨則賢才无不違矣所以致此則上<lb/>
　九之福故曰何天之衢亨也<pb n="14b"/>䷚<hi>震下艮上</hi>頥貞吉觀頥自求口實象曰頥貞吉養正則<lb/>
吉也觀頥觀其所養也自求口實觀其自養也天地養<lb/>
萬物聖人養賢以及萬民頥之時大矣哉<lb/>
　頥之成卦上止而下動其中虚焉頥之象也草木之<lb/>
　養枝葉者在其本人之養百體者在其頥故頥養也<lb/>
　所養正則擴而充之无往而不正矣所養邪則擴而<lb/>
　充之无不為邪故養正則吉也自養者也然後可以<lb/>
　觀人之所養與其自養盖取人必以身故也人之所<pb n="15a"/>　養有賢否所養正則人賢可知矣所謂不知其君視<lb/>
　其臣是也人之自養有邪正自養正則施于人可知<lb/>
　矣所謂察其所安人焉廋哉是也夫子以寡欲養心<lb/>
　以直養氣其自養亦大矣不觀其養氣與心之大而<lb/>
　觀其自求口實何也人之所以忘其大體善以從事<lb/>
　于口體之養口體求不失義則其大體可知矣是以<lb/>
　觀其自求口實則足以知其自養也其曰自求何謂<lb/>
　也盖有與人求者如冉子為子華請粟之類是也為<pb n="15b"/>　人求則雖請益而无嫌而使自求如是則汚矣故觀<lb/>
　人之廉貪必以觀其自求口實也君子自養斯可矣<lb/>
　必觀人之所養與自養何也盖養道貴充者也養既<lb/>
　貴充則一身之肥不如天下之肥為充之至也欲天<lb/>
　下之肥勢不能人人食之則必本乎養賢而養賢以<lb/>
　知人為始是以必觀人之所養與自養然後知賢而<lb/>
　養賢以及萬民也天地在六子以養萬物聖人養賢<lb/>
　以及萬民外天地无為也无為者不嫌于自在故不<pb n="16a"/>　言六子而直曰養萬物聖人有為也有為者嫌于自<lb/>
　用故養賢以及萬民焉飬賢以及萬民而致天下之<lb/>
　肥非大人不足以與此故頥之時大矣哉<lb/>
象曰山下有雷頥君子以慎言語節飲食<lb/>
　山也者附萬物之成形于外者也雷也者作萬物之<lb/>
　生氣于内者也所以養物二者為盛有頥之義焉言<lb/>
　語不慎則招外患飲食不節則起内患所以自養也<lb/>
　言語之不輕也如山飲食之有節也如雷視其後者<pb n="16b"/>　而鞭之則自養之道盡矣<lb/>
初九舍爾靈龜觀我朶頥凶象曰觀我朶頥亦不足貴<lb/>
也<lb/>
　初九以剛明之才而在沉潛之地靈龜之象也君自<lb/>
　養如靈龜則足矣故莊子有曳尾於塗中之辭焉初<lb/>
　九不善自養乃躁動而求養于人故曰舍爾靈龜觀<lb/>
　我朶頥夫靈龜善潛而不志于義乃躁動而求養于<lb/>
　人朶頥而食斯賤矣有靈龜之徳則求口實无嫌也<pb n="17a"/>　舍靈龜之徳而觀朶頥則不可也舍己之靈龜而曰<lb/>
　爾觀人之朶頥而曰我盖不知物我之辨有如此也<lb/>
六二顛頥拂經于丘頥征凶象曰六二征凶行失類也<lb/>
　以上養下謂之顛頥六二之養初九頥顛也然二猶<lb/>
　未離乎下體也未離乎下體而養下則亂頥之經矣<lb/>
　盖在上者養在下者受養于上此頥之經故也山善<lb/>
　養物者也丘雖不足于山之徳然亦不待下之養六<lb/>
　五養道之不足者也而往養焉則是于丘頥者于<pb n="17b"/>　頥則征而凶矣盖六五從上九之養不待六二也如<lb/>
　人君而受教者也自有師傅與左右輔弼之臣彼踈<lb/>
　逖小臣惟祇若王明而已亦欲有教焉則失類而凶<lb/>
　矣失類而凶言不足以得友也<lb/>
六三拂頥貞凶十年勿用无攸利象曰十年勿用道大<lb/>
悖也<lb/>
　民不正不能以自養也又由上九以養不能有所養<lb/>
　也則順之道喪矣不止失上下之經而已故曰拂頥<pb n="18a"/>　拂頥凶可知矣觀其自養則不正觀其所養又无有<lb/>
　以資養于人也則又何有足用之時故曰十年勿用<lb/>
　而无攸利所以過十年而用者以其知變而上有應<lb/>
　故也<lb/>
六四顛頥吉虎視眈眈其欲逐逐无咎象曰顛頥之吉<lb/>
上施光也<lb/>
　自養正然後有所養六二六四皆自養焉能有所養<lb/>
　者也然六二未離乎下而六四則在上矣故六二不<pb n="18b"/>　如六四顛頥而吉也大扺自養正則於朶頥不觀其<lb/>
　自視正矣自視正故視則有威如虎之眈眈然也其<lb/>
　欲逐逐言不充其欲者也虎亦食物者也今曰其欲<lb/>
　逐逐則是有虎視威而元虎之貪也夫自覧英華于<lb/>
　外而懐歆羨之心則徇物而喪矣今其視眈眈目不<lb/>
　榮于紛華其欲逐逐心不主于歆羨自養如此宜无<lb/>
　咎矣<lb/>
六五拂經居貞吉不可涉大川象曰居貞之吉順以從<pb n="19a"/>上也<lb/>
　在上宜能養下者也隂道常乏不能有所養而從上<lb/>
　九之養拂乎經矣六二六五皆拂經而无凶何也君<lb/>
　子所貴自養而已自養者正中雖不能有所養於所<lb/>
　養之經拂未有害也是以不言凶咎也惟有所養則<lb/>
　輔之者衆然後可動今不能有所養則不可以動是<lb/>
　以利居而不可以涉大川也<lb/>
上九由頥厲吉利涉大川象曰由頥厲吉大有慶也<pb n="19b"/>　由頥六五以下皆由我養也以道養天下乃居尊位<lb/>
　大中者之事而以上九為之則厲矣其所以吉者澤<lb/>
　被生民故也此周公之事也由頥則得衆助故利涉<lb/>
　大川與六五異矣<lb/>
䷛<hi>巽下兌上</hi>大過棟橈利有攸往亨彖曰大過大者過也<lb/>
棟橈本末弱也剛過而中巽而説行利有攸往乃亨大<lb/>
過之時大矣哉<lb/>
　衆足以過寡得位足以勝失位得道足以勝失道四<pb n="20a"/>　陽衆矣又得位中則大者過矣故為大過雖然大者<lb/>
　過則必有為非常之事以立非常之功豈聖人之心<lb/>
　也哉特以棟橈而已且負衆榱以庇下者棟也今本<lb/>
　末皆弱其為棟也橈則所以庇者將傾大者安得不<lb/>
　過哉然過而不剛則无獨立不懼之勇過而不中則<lb/>
　有過涉滅頂之害故曰剛過而中而又内伏行以巽<lb/>
　而藏用外見以説而顯諸仁如此則利有攸往利有<lb/>
　攸往則藏弱者扶衰者拯而棟復隆矣是以亨也大<pb n="20b"/>　過之時非大者不足以有為也故曰大過之時大矣<lb/>
　哉<lb/>
象曰澤滅木大過君子以獨立不懼遯世无悶<lb/>
　獨立不懼遯世无悶二者皆君子之所以大過人者<lb/>
　也夫上有棟橈之勢未易救也前有滅頂之害未易<lb/>
　往也君子乃獨立不懼所以大過人者也棟之橈也<lb/>
　民將失其庇焉棟可隆也君子不得有為于遯世焉<lb/>
　是則可悶也乃謷然而不悶是亦所以大過人者也<pb n="21a"/>初六藉用白茅无咎象曰藉用白茅柔在下也<lb/>
　天下之勢有可以為有不可以為者君子亦末如之<lb/>
　何矣所謂木顛於一繩所維是也其可以為者又須<lb/>
　所處之地所資之才兼得而後可上六之才不足者<lb/>
　也初六則位不足也君子進而有為則可使棟橈成<lb/>
　强直之勢退而無為則若白茅之无咎當澤滅木之<lb/>
　世得平地以自措則斯安矣又藉之以柔何咎之有<lb/>
九二枯楊生稊老夫得其女妻无不利象曰老夫女妻<pb n="21b"/>過以相與也<lb/>
　大過之象或為枯楊或為棟橈橈則易拯枯楊則難<lb/>
　生易棟橈而成棟隆者人事也枯楊之生稊天理也<lb/>
　才有餘則雖天理之難致者可以為其才否則雖人<lb/>
　事之易拯者猶无補也是以其象不同也稊者楊秀<lb/>
　者也弱不能遽强盖有漸焉故有生稊之象其所以<lb/>
　生稊以九二剛過而中故也故九二之遇初六老夫<lb/>
　女妻之象也過以相與而不相陵是以无不利如女<pb n="22a"/>　承筐无實士刲羊无血若是則无攸利矣<lb/>
九三棟橈凶象曰棟橈之凶不可以有輔也<lb/>
　大過之世剛過而中然後足以輔世而成棟橈之功<lb/>
　九三不能過小者而又不中則不足以輔世故棟橈<lb/>
　凶則傾矣<lb/>
九四棟隆吉有它吝象曰棟隆之吉不橈乎下也<lb/>
　大過之所以亨以剛過而中也然與其不過寜若不<lb/>
　中九三九四皆不中者也九三不過故棟橈九四剛<pb n="22b"/>　過故棟隆九四雖不足以為亨而有吝然與九三異<lb/>
　矣四猶應初疑於有它志在大過不牽于小者則不<lb/>
　橈乎下矣<lb/>
九五枯楊生華老婦得其士夫无咎无譽象曰枯楊生<lb/>
華何可久也老婦士夫亦可醜也<lb/>
　生稊則長為條肄而終成壯實之才矣生華則為一<lb/>
　時之觀美而不可以久者也九五剛中故于衰弱之<lb/>
　世能有所生然而不過則所生者華而已矣上六之<pb n="23a"/>　視九五老婦士夫之象也夫士夫之醜則中制也老<lb/>
　夫女妻於制為反矣是則可醜也剛中有可制之資<lb/>
　是以无咎然所生不可不久也而其配亦可醜也則<lb/>
　亦安能有譽哉<lb/>
上六過涉滅頂凶无咎象曰過涉之凶不可咎也<lb/>
　滅木之澤瀰漫甚矣而過涉焉至于滅頂則又可知<lb/>
　矣夫不剛則无可涉之才不中則无知節之徳徒任<lb/>
　智而往不量其力又奚可哉然雖志在濟時非喜功<pb n="23b"/>　也殺身成仁何可咎也<lb/>
䷜<hi>坎下坎上</hi>習坎有孚維心亨行有尚彖曰習坎重險也<lb/>
水流而不盈行險而不失其信維心亨乃以剛中也行<lb/>
有尚往有功也天險不可升也地險山川丘陵也王公<lb/>
設險以守其國險之時用大矣哉<lb/>
　離麗也以隂言也而重明者以陽言也坎陷以陽言<lb/>
　也而重險者以隂言也上而重險陽在其中動而不<lb/>
　能出水流而不盈之象也盈而不溢則不能出險矣<pb n="24a"/>　雖不能出險而其歸必中其趨必下則足以行險而<lb/>
　不失其信也二五以剛居中維心亨者也夫居重險<lb/>
　之中動則括往則礙其道不可謂亨也維心亨而已<lb/>
　夫茅塞其心則自困者也非以處險也困于心衡于<lb/>
　慮則以處險也非自困者也然處險難之中遂困心<lb/>
　而衡慮則亦内之未明而已若清在中則雖遇險難<lb/>
　其心常亨何困心衡慮之有哉以在險中故往則有<lb/>
　尚行則出險故也故誕先登于岸言安身而後動也<pb n="24b"/>　行而出險先登于岸然後可以有為而建功故曰行<lb/>
　有尚往有功也聖人雖求出險未嘗不設險非如小<lb/>
　人之陷物也天地之理然也不可升者天險也山川<lb/>
　丘陵者地險也則王公安得无險哉且貴者人之所<lb/>
　妬富者人之所爭今處王公之貴而有土地之富則<lb/>
　是居人之所妬聚人之所爭不可不設險以自固也<lb/>
　阻法度之威使人不得而踰焉此天險也髙城深塹<lb/>
　此地險也然是險也守之以道則易以興守不以道<pb n="25a"/>　則易以亡善用險而興者其為大人乎<lb/>
象曰水洊至習坎君子以常徳行習教事<lb/>
　行險者武事也所謂事者盖武事也不教民戰是謂<lb/>
　棄之故稱武事焉詩曰有常徳以立武事先常徳而<lb/>
　後立武盖不如是則有因怒興事踊躍用兵者矣<lb/>
初六習坎入于坎窞凶象曰習坎入坎失道凶也<lb/>
　君子亦有時而居險然不終為險所陷也其卒動而<lb/>
　免乎險矣王公亦有時而設險然不終以險自恃也<pb n="25b"/>　其卒易而无備矣初六習坎入坎則是居險而終陷<lb/>
　設險而終恃也凶可知矣<hi>闕</hi>
<pb n="26a"/>　為其鑿也荀子曰元師无法而智則必為盜矣智者<lb/>
　君子之所貴也而有至于鑿甚有至于為盜者以不<lb/>
　麗乎正故也重明以麗乎正則若禹之行水因性循<lb/>
　理而无察察之政焉乃所以化成天下也中正者剛<lb/>
　柔之節也剛巽乎中正而志行剛得其節也柔麗乎<lb/>
　中正故亨柔得其節也柔得中正之節故畜牝牛吉<lb/>
　焉夫牝牛順之至也所養以至順而不本乎中正則<lb/>
　入于邪未見其吉也<pb n="26b"/>象曰明兩作離大人以繼明照于四方<lb/>
　日月兩作而繼照大人與日月合其明故能以繼明<lb/>
　照于四方堯舜之重華文武之重光則其事也<lb/>
初九履錯然敬之无咎象曰履錯之敬以辟咎也<lb/>
　六二以柔履下之象也文明在中履之錯然者也人<lb/>
　以柔中為徳而其接物又有錯然之文此人之所以<lb/>
　共敬之也人共敬之而已獨犯焉則咎斯至矣初體<lb/>
　炎上之性戒在犯二能敬而不犯則咎可无矣故元<pb n="27a"/>　咎<lb/>
六二黄離元吉象曰黄離元吉得中道也<lb/>
　賢者過之不肖者不及知者過之愚者不及其失道<lb/>
　均也由能勇而不能怯賢者過之也賜能辯而不能<lb/>
　訥智者過之也六二有柔嘉之徳文明之才賢且智<lb/>
　矣而能守中黄離之象也書曰節性惟日其邁六二<lb/>
　可謂知節性矣其吉不亦宜乎<lb/>
九三日昃之離不鼓缶而歌則大耋之嗟凶象曰日昃<pb n="27b"/>之離何可久也<lb/>
　日中必昃理之必然者也君子與時消息則不以息<lb/>
　而喜不以消而憂故曰日昃之離不鼓缶而歌與時<lb/>
　消也必曰鼓缶者為其能與時消息則為圓虚以應<lb/>
　故也苟固其位而不知鼓缶而歌則日方中昃之時<lb/>
　未至于老而惟憂用老矣是以大耋興嗟而凶也傳<lb/>
　曰物壯則老是謂非道非道于己苟知樂道則安有<lb/>
　大耊之嗟哉<pb n="28a"/>九四突如其來如焚如死如棄如象曰突如其來如无<lb/>
所容也<lb/>
　夫徳盛者其體尊位髙者其勢利非物之所能犯也<lb/>
　犯之則如觸石按角而退且傷矣六二在下猶當敬<lb/>
　之而不可犯又况六五得尊位大中者其不可犯甚<lb/>
　矣而九四體炎上之性突如犯之犯之則其勢不能<lb/>
　克則退反矣故曰突如其來如夫无禮于君天下所<lb/>
　為共疾也既困而來乗九三之剛則宜其焚如以至<pb n="28b"/>　于死且棄而不收矣<lb/>
六五出涕沱若戚嗟若吉象曰六五之吉離王公也<lb/>
　六五以柔居中而四犯之力不足以折衝暴故出涕<lb/>
　沱若戚嗟若也出涕沱若憂見于容也戚嗟若憂見<lb/>
　于聲也六五離王公之位人之愛戴惟舊而至誠之<lb/>
　憂見于聲容足以感人心而天下罔不為用矣是以<lb/>
　突如者終不能犯而吉也如其失位號令不行于衆<lb/>
　則雖憂而不免故六五之吉離王公也<pb n="29a"/>上九王用出征有嘉折首獲匪其醜无咎象曰王用出<lb/>
征以正邦也<lb/>
　日月麗乎天百穀草木麗乎土羣黎百姓麗于王有<lb/>
　王徳宜天下之所麗而人有不麗者此用出征之時<lb/>
　也故於説之道有不盡焉是以觀其所感則<hi>闕</hi>
<pb n="30a"/>　天也萬物之情灼然可見矣屈伸相感而利害生焉<lb/>
　此天地之情也情偽相感而利害生焉此萬物之情也<lb/>
象曰山上有澤咸君子以虚受人<lb/>
　山澤者通氣之物也山上有澤則是其氣交也故其<lb/>
　象為咸夫山有聳上之成形澤有鍾下之定位而能<lb/>
　相感者以其有所謂虚而已故君子以虚受人則如<lb/>
　橐之應氣入則鳴不入則止矣其曰受人者以其受<lb/>
　于此而已則止而説之之意也<pb n="30b"/>初六咸其拇象曰咸其拇志在外也<lb/>
　拇在上而无能為者也有之可以為完无之未有害<lb/>
　于行者也其才如此而悔吝不至者以在下非任責<lb/>
　之地故也<lb/>
六二咸其腓凶居吉象曰雖凶居吉順不害也<lb/>
　六二居下體之中動而隨上者也夫隂陽合徳燥濕<lb/>
　相蒸无根而芝菌生不班而蠐螬育是也化自生无<lb/>
　或使之是以咸之所以貴止而説也今六二動以隨<pb n="31a"/>　上義與咸反凶可知矣然六二守静處中能居者也<lb/>
　居則順于理不害矣<lb/>
九三咸其股執其隨往吝象曰咸其股亦不處也志在<lb/>
隨人所執下也<lb/>
　股在下體之上隨上以動者也然則股之視腓亦不<lb/>
　處者也然六二不處而隨知變而无所執也九三則<lb/>
　過中而之外執其隨而不變者也執其隨以動説為<lb/>
　道正與咸反是以往吝也以六二居吉則九三往吝<pb n="31b"/>　可知矣感之者為主應之者為隨今執其隨則所執<lb/>
　者下也執下而无害唯初六可也九三既居下體之<lb/>
　上而過中矣吝不亦宜乎<lb/>
九四貞吉悔亡憧憧往來朋從爾思象曰貞吉悔亡未<lb/>
感害也憧憧往來未光大也<lb/>
　夫情偽相感也以情感則生利以偽感則生害九四<lb/>
　之與初六不失正應則非以偽相感也是以未感害<lb/>
　也九四不固其位而兑體悦物之性則其在二陽之<pb n="32a"/>　間不能自主故憧憧往必來也九三九五皆非其應<lb/>
　往不可以得五來不可以得三所以憧憧乎其間耳<lb/>
　咸以止而説為善憧憧往來則豈光大之道哉雖憧<lb/>
　憧往來无有一得然其感物而來應之心可謂至矣<lb/>
　是亦初六之朋從爾思而已聖人感人心而天下和<lb/>
　平豈朋從爾思哉<lb/>
九五咸其脢无悔象曰咸其脢志末也<lb/>
　脢在心之上口之下其感物之不以心又不以言也<pb n="32b"/>　夫有心則其感物也狹有言則其感物也狹外守中<lb/>
　正之徳无言思之累如天地之感乎萬物死生出乎<lb/>
　自然何悔之有哉其曰志末為其於物无擇也使知<lb/>
　其大小本末而擇則有心矣<lb/>
上六咸其輔頰舌象曰咸其輔頰舌滕口説也<lb/>
　此感物之以言也夫莫嚴乎上令有時乎不從者人<lb/>
　心之不可以令服也莫巧乎説辭説辭有時乎不入<lb/>
　者物理不可以辭奪也上令猶有不從巧辭猶有不<pb n="33a"/>　入又况乎譊譊者乎言之不可用以感物也如此則<lb/>
　上六咸其輔頰舌但騰口説而已<lb/>
䷟<hi>巽下震上</hi>恒亨无咎利貞利有攸往彖曰恒久也剛上<lb/>
而柔下雷風相與巽而動剛柔皆應恒恒亨无咎利貞<lb/>
久于其道也天地之道恒久而不已也利有攸往終則<lb/>
有始也日月得天而能久照四時變化而能久成聖人<lb/>
久於其道而天下化成觀其所恒而天地萬物之情可<lb/>
見矣<pb n="33b"/>　剛上而柔下雷風相與巽而動剛柔皆應此恒之所<lb/>
　以為常也夫柔上而剛下雷風相薄剛以動而柔之<lb/>
　不應是有時而然也非常也盖剛上柔下而位定剛<lb/>
　柔相與而氣通巽而動則理順剛柔皆應則情和所<lb/>
　以能久也夫物不可以久居其所則當未為无咎惟<lb/>
　久於其道是以亨无咎而利正也天地之道常久而<lb/>
　不已者也所以常久而不已非一定而不變之謂也<lb/>
　亦運動變化終則有始而已故曰利有攸往終則有<pb n="34a"/>　始也夫日月得天能久照四時變化能久成聖人久<lb/>
　於其道亦若此而已故體道之經猶日月也應世之<lb/>
　權猶四時也是以久於其道而天下化成矣且鐫金<lb/>
　礱石久而後成固其所也天地萬物之情所久不同<lb/>
　天地長久而不已萬物盛衰之不窮而萬物之小年<lb/>
　大年各安其分而不相㕘又有所久中者有久非其<lb/>
　位者其不同如此故曰觀其所常而天地萬物之情<lb/>
　可見矣<pb n="34b"/>象曰雷風恒君子以立不易方<lb/>
　惟道為無方於徳則有方故傳或稱仁方或稱義方<lb/>
　焉立其仁義之方而或易則必一出一入塗巷之人<lb/>
　也安可以為常聖人不然體日月之運行四時之變<lb/>
　化則方圓无常以和為量矣是以又惡其執方也<lb/>
初六浚恒貞凶无攸利象曰浚恒之凶始求深也<lb/>
　古者君臣朋友之際未嘗不相求以竭誠盡節至有<lb/>
　相要以死者然則求人非不可以深也惟情意之未<pb n="35a"/>　通恩信之未結而遽求焉則人之所不堪也初六之<lb/>
　求深矣在於此是以貞凶无攸利也<lb/>
九二悔亡象曰九二悔亡能久中也<lb/>
　君子亦有時而過亦有時而不及所以應變則然也<lb/>
　其卒歸宿之地則中而已則是中者可久之地也二<lb/>
　能久中得其所久其悔亡也<lb/>
九三不恒其徳或承之羞貞吝象曰不恒其徳无所容<lb/>
也<pb n="35b"/>　常其徳則其守道也固其進道也篤彼不常之人其<lb/>
　有聞也若存若亡其有行也一出一入雖得之必失<lb/>
　之矣夫衣服不貳從容有常則為萬民之望既不常<lb/>
　其徳則萬民何望焉承之者羞理亦宜也近而承之<lb/>
　者羞則逺者无不弃故曰无所容也<lb/>
九四田无禽象曰久非其位安得禽也<lb/>
　田者興事之大者也禽可獲之物也大事興而不得<lb/>
　可獲之物以久非其位故也君子安其身而後動是<pb n="36a"/>　以動而有獲矣久非其位則身且危而不安何從而<lb/>
　得禽哉<lb/>
六五恒其徳貞婦人吉夫子凶象曰婦人貞吉從一而<lb/>
終也夫子制義從婦凶也<lb/>
　孔子曰善人吾不得而見之矣得見有恒者斯可矣<lb/>
　然則有常者盖善人之次也其視君子與聖人盖逺<lb/>
　矣聖人　　　　　　　　　　　　　　地而惟<lb/>
　常是　　　　　　　　　　　　　　人則以之<pb n="36b"/>　言夫子則以之分有宜不<lb/>
上六振恒凶象曰振恒在上大无功也<lb/>
　物不可以終止故既濟終上則其<hi>闕</hi>　　　　　振<lb/>
　常凶夫動惟厥時乃有功振以<lb/>
　<lb/>
　<lb/>
　<lb/>
　周易新講義卷四<lb/>
</p>

  </div>
            <div>
                <head>周易新講義卷五</head>
    <p>
<pb n="1a"/>欽定四庫全書<lb/>
　周易新講義卷五　　　宋　耿南仲　撰<lb/>
䷠<hi>艮下乾上</hi>遯亨小利貞彖曰遯亨遯而亨也剛當位而<lb/>
應與時行也小利貞浸而長也遯之時義大矣哉<lb/>
　隂陽之運其來不可禦其去不可止故君子之方興<lb/>
　小人未嘗不欲抑而卒不能抑也小人之方長亦然<lb/>
　履霜之戒金柅之辭皆所以抑小人也其卒不能抑<lb/>
　故至于遯夫隂之初生已不能抑而至于遯則復何<pb n="1b"/>　所能抑故至于遯而退則小人之害去是以小亨也<lb/>
　剛當位而應言九五也當位且有應自人事觀之猶<lb/>
　足以有為也君子知隂陽之機不可以力禦於是乎<lb/>
　遯與夫小人失位而无應然後知去者異乎小利貞<lb/>
　未至乎不利君子貞也至于不利君子貞然後退則<lb/>
　亦晚矣夫當位而應猶足以有為也方浸而長小人<lb/>
　猶未大熾則可撲滅也君子已浩然而去則非明足<lb/>
　以見機勇足以有㫁者不能為此故曰遯之時義大<pb n="2a"/>　矣哉<lb/>
象曰天下有山遯君子以逺小人不惡而嚴<lb/>
　山聳而上陵天之髙非山之所能陵也小人不足以<lb/>
　陵君子之象小人固不足以陵君子則君子之於小<lb/>
　人逺之而勿近而已何惡之有哉中雖不惡而不可<lb/>
　以不嚴盖小人近之則不遜而逺之則怨不惡則怨<lb/>
　无自起而不至于遘閔嚴則不遜无自至而不至于<lb/>
　受侮也<pb n="2b"/>初六遯尾厲勿用有攸往象曰遯尾之厲不往何災也<lb/>
　二隂方生未至于為否而君子之遯則貴乎早者也<lb/>
　智者皆遯而獨為尾有亂羣之嫌遘閔受侮之道初<lb/>
　六所以厲也然遯既不先至于為尾則勿用有攸往<lb/>
　可也何則智雖見之不先勇雖去之不速而於仁也<lb/>
　柔然怨之不至則羣乎小人之間无害故曰遯尾厲<lb/>
　不往何災也<lb/>
六二執之用黄牛之革莫之勝説象曰執用黄牛固志也<pb n="3a"/>　君子建非常之功或以剛過至於當遯則順斯可矣<lb/>
　然猶未離乎内猶與小人處也中或怵而為倚順或<lb/>
　誘而為邪亦持志之不固而已君子以中順自守如<lb/>
　革之柔而堅也則憂患不至而所樂全矣故曰莫之<lb/>
　勝説<lb/>
九三係遯有疾厲畜臣妾吉象曰係遯之厲有疾憊也<lb/>
畜臣妾吉不可大事也<lb/>
　天下之物有之則累君子視天下无一物之可認而<pb n="3b"/>　有也則能洒然而無累而去就之間如虚舟飄葉无<lb/>
　所倚着苟有所係其能若是哉此九三所以係遯所<lb/>
　以疾憊也以其為主于内而二隂承之故畜臣妾吉<lb/>
　夫道之不行雖子弟有萬鍾之養孟子不為也則疾<lb/>
　憊之不免而惟臣妾之畜且謂君子願之乎故曰畜<lb/>
　臣妾吉不可大事也<lb/>
九四好遯君子吉小人否象曰君子好遯小人否也<lb/>
　係遯以迹言好遯以心言也有係之迹則不成為遯<pb n="4a"/>　有好之心則不害為遯盖迹无所係則雖好遯无傷<lb/>
　也孟子之去齊三宿而出晝以其有好也盖卒浩然<lb/>
　而去何係之有哉然好遯惟君子能之小人則否小<lb/>
　人智不足以有明勇不足以有㫁故也<lb/>
九五嘉遯貞吉象曰嘉遯貞吉以正志也<lb/>
　嘉者美之至也遯如九五无以加矣盖在下如初則<lb/>
　不免以卑遜全身如六二則不免以中順固志惟九<lb/>
　五剛健中正不自屈而為卑遜不少貶而為中順又<pb n="4b"/>　當位而應可以无阻遯之善者也故象曰正志正志者<lb/>
　自守我志非若六二之固志懼為小人之傾奪也<lb/>
上九肥遯无不利象曰肥遯无不利无所疑也<lb/>
　陽饒隂乏陽故得隂而損小人之於君子也既欲沮<lb/>
　喪其道又欲戕賊其身為損如此故二九超然處外<lb/>
　不内應于小人則為肥焉亦猶剥上九之碩果也然<lb/>
　肥遯者山林閒曠之人如嘉遯則非孔孟不足以當<lb/>
　之<pb n="5a"/>䷡<hi>乾下震上</hi>大壯利貞彖曰大壯大者壯也剛以動故壯<lb/>
大壯利貞大者正也正大而天地之情可見矣<lb/>
　隂陽之分雖陽大而隂小其實迭為消長故三隂在<lb/>
　上三陽在下雖謂之小往而大來然亦陽隂平分而<lb/>
　不相勝耳三陽未為壯及四陽長然後為壯焉自人<lb/>
　事言之君子之壯取足以勝小人不可陵而已无事<lb/>
　乎過也用壯而過怒以勇氣慿陵乎物則剛必折鋭<lb/>
　必挫是所以貴乎正也壯故能極其大而有輝光正<pb n="5b"/>　故能保其大而无挫折也正大謂正其大使大者不<lb/>
　失正是所謂貞也正直是也正大惟天地之情為然<lb/>
　萬物不與焉萬物之情壯必至于老是謂非道天地<lb/>
　之情惟正大是以不至于老而能長久也<lb/>
象曰雷在天上大壯君子以非禮弗履<lb/>
　禮者順天地之理而公者也故有之則安无之則危<lb/>
　順之則成逆之則敗然天下之壯莫如禮也君子所<lb/>
　以能壯而勝小人亦非禮勿履而已非禮勿履故横<pb n="6a"/>　逆之來若羊觸藩至則羸矣魯秉周禮而齊不敢伐<lb/>
　為是故也<lb/>
初九壯于趾征凶有孚象曰壯于趾其孚窮也<lb/>
　趾在下以健行者也初九在下而无應乎上乃欲恃<lb/>
　其健而行焉征則凶矣盖大壯貴止止非不貴用壯<lb/>
　止乃所以為壯也使用壯而不止至于挫且折豈所<lb/>
　以為壯哉今初九以其才之能行也而征不知止宜<lb/>
　其凶也雖征凶不害其為行之才故稱有孚焉<pb n="6b"/>九二貞吉象曰九二貞吉以中也<lb/>
　九二以剛不失中此壯而知止者也剛不可以持者<lb/>
　也過剛則必折中則善生我所以待物也有則而物<lb/>
　之所以勝我者益寡是以守壯宜以道而不可過也<lb/>
九三小人用壯君子用罔貞厲羝羊觸藩羸其角象曰<lb/>
小人用壯君子罔也<lb/>
　九三之視初九得其位應可以有為矣然九二以剛<lb/>
　處中而貞吉九四以履柔而悔亡今九三皆反之兹<pb n="7a"/>　壯也祇所以為羸也故雖得位而有應而小人處之<lb/>
　則用罔也傳曰罔者有之舍也以謂恃壯而壯其中<lb/>
　是以稱罔也羊狠物也羝羊狠之至也藩所以限内<lb/>
　外禮之象也恃剛狠犯禮未有能前者故有羸其角<lb/>
　之象焉<lb/>
九四貞吉悔亡藩決不羸壯于大輿之腹象曰藩決不<lb/>
羸尚往也<lb/>
　九四以陽居陰以陽居隂在居位非正然或不同有<pb n="7b"/>　反是而為正者若九四是也九四以陽居隂壯而思<lb/>
　柔得大者之正是以貞吉悔亡也藩者為阻於前者<lb/>
　也夫物焉能為阻哉自為阻爾九三處壯則觸之而<lb/>
　藩益堅四處柔則不觸而藩自決不觸而決何羸之<lb/>
　有哉壯于大輿之腹言遂得載上而行也其載上也<lb/>
　壯則任重致逺而不敗矣君子不用壯而此稱壯者<lb/>
　君子之壯不施于陵下不施乎犯上而特施于載上<lb/>
　則其為壯異乎小人之壯也<pb n="8a"/>六五喪羊于易无悔象曰喪羊于易位不當也<lb/>
　六五以柔處中去强狠而不用喪羊者也雖乗九四<lb/>
　之剛而九四乃順而載上非犯上者則是易而无難<lb/>
　也人常以處難而不得故折節矯情而為柔順以求<lb/>
　免于時今六五去狠于易而无難之形非性仁者孰<lb/>
　能與此哉<lb/>
上六羝羊觸藩不能退不能遂无攸利艱則吉象曰不<lb/>
能退不能遂不詳也艱則吉咎不長也<pb n="8b"/>　上六動以趍應而九四為阻於其前羝羊觸藩之象<lb/>
　也不能退其動之性則然也不能遂其觸上之性則<lb/>
　然也不俟藩之自決而觸以求進何能遂哉性不能<lb/>
　遂而理或可遂則進猶有利也既不能遂又不能退<lb/>
　故无攸利而震性善變而上又窮則變之時知難而<lb/>
　退焉則咎不可長也<lb/>
䷢<hi>坤下離上</hi>晉康侯用錫馬蕃庻晝日三接彖曰晉進也<lb/>
明出地上順而麗乎大明柔進而上行是以康侯用錫<pb n="9a"/>馬蕃庻晝日三接也<lb/>
　君與臣同徳者也其所異者分位耳故日者君之象<lb/>
　臣亦為日惟中天則為君出地上則為臣焉明出地<lb/>
　上則温厚之氣臨照之光不足以徧天下是其所以<lb/>
　為臣之象也荀子曰事聖君有聽從无諫争然則麗<lb/>
　乎大明宜以順為道也孟子曰其進鋭者其退速然<lb/>
　則進而上行以柔為道也麗乎大明以順為道則媚<lb/>
　于天子而所錫之禮蕃矣進而上行以柔為進近天<pb n="9b"/>　子之光而所接之時數矣故曰康侯用錫馬蕃庶晝<lb/>
　日三接也康侯反不寧侯以順麗有康侯之象焉晝<lb/>
　日不亢乎中也以柔進而有晝日之象焉且夫日之<lb/>
　行也微矣且不亢乎中則是柔進而上行者也<lb/>
象曰明出地上晉君子以自昭明徳<lb/>
　自昭者不待上之明揚而自顯其徳也盖闇闇在上<lb/>
　雖明揚而君子亦自晦焉所以逺害也明明在上雖<lb/>
　明揚不加而君子亦自昭焉將以行其道也晉之所<pb n="10a"/>　麗者大明之君是以不待上之明揚而自昭也如文<lb/>
　王有明徳而二老相率而歸何待幣聘之至其所哉<lb/>
初六晉如摧如貞吉罔孚裕无咎象曰晉如摧如獨行<lb/>
正也裕无咎未受命也<lb/>
　晉如進也以有應也摧如退也以柔在下也晉如日<lb/>
　之進緩也摧如物之摧其退速也盖初六未得位也<lb/>
　故可行則行可止則止惟義所在是以貞吉也罔孚<lb/>
　者莫或信之也孟子之進有疑其干澤者孔子之退<pb n="10b"/>　有疑其為肉者君子之所為衆人固不識也宜其罔<lb/>
　孚也裕无咎者言其无官守无言責進退綽綽然有<lb/>
　餘裕也獨行正者志不在乎正人也志在正人則有<lb/>
　進而已伊尹之治亦進亂亦進是也<lb/>
六二晉如愁如貞吉受兹介福于其王母象曰受兹介<lb/>
福以中正也<lb/>
　初六未得位故進退裕如若六二則得位也得位而<lb/>
　无應則志不上行未可以正君未可以正君則澤不<pb n="11a"/>　下流未可以濟民夫立乎人之本朝而道不行若此<lb/>
　則君子所以愁如也所以正者愁不在已而在君與<lb/>
　民也不期乎上應不求乎衆允惟中正是守而已為<lb/>
　是故神明斯福之矣故受兹介福于其王母王母幽<lb/>
　而尊者也六五之象也<lb/>
六三衆允悔亡象曰衆允之志上行也<lb/>
　晉之六三則君子之道既已積于中而暢乎外矣誠<lb/>
　信達乎上心功業著于民望是以衆允之而與初六<pb n="11b"/>　之罔孚者異矣初六則在人者不能无疑六二則在<lb/>
　我者不能无憂六三无疑與憂也有上行而已故曰<lb/>
　衆允之志尚行也<lb/>
九四晉如鼫鼠貞厲象曰鼫鼠貞厲位不當也<lb/>
　進之為道順麗以柔進故无貪位慕禄之失今四剛<lb/>
　動而炎上則順麗柔進之道亡矣故貪而畏人碩鼠<lb/>
　然也君子之心有如六二之憂民而已不如九四之<lb/>
　畏人也<pb n="12a"/>六五悔亡失得勿恤往吉无不利象曰失得勿恤往有<lb/>
慶也<lb/>
　君子之在下進退无常惟義所在而已初六是也君子<lb/>
　之在上失得勿恤惟命是聴而已六五是也夫進而<lb/>
　至於六五則志行矣業既成矣則當此之時使失位<lb/>
　而去則亦可以奉身而退之時也使得位而處則天<lb/>
　下之幸也然則失得之間為天下重輕而重輕不在<lb/>
　乎我其在我者又失得之間進退兩安于義何恤之<pb n="12b"/>　有哉道之未行則如六二之愁如可也道之既行則<lb/>
　失位得位宜勿恤矣失得勿恤則直道而行不為自<lb/>
　安之計是以吉无不利也<lb/>
上九晉其角維用伐邑厲吉无咎貞吝象曰維用伐邑<lb/>
道未光也<lb/>
　角者剛而可以勝物者也有可以勝物之剛下有不<lb/>
　應之罪可伐又其所伐惟邑而已至小以弱也宜其<lb/>
　伐之雖厲而吉且无咎也然晉以柔進為善今以窮<pb n="13a"/>　之剛黷於用武而所伐至小以弱於是為未光是以<lb/>
　貞吝也<lb/>
䷣<hi>離下坤上</hi>明夷利艱貞彖曰明入地中明夷内文明而<lb/>
外柔順以蒙大難文王以之利艱貞晦其明也内難而<lb/>
能正其志箕子以之<lb/>
　明入地中則明益虧而暗益進明夷之象也君子消<lb/>
　息盈虚與時偕行則其出地上入地中猶日而已矣<lb/>
　於是内文明而外柔順内文明則與物无際矣外柔<pb n="13b"/>　順則與物无迕矣若物奚為而見傷哉然内文明乃<lb/>
　所以成大明外柔順乃所以開大武故文王以之犯<lb/>
　難而不懼其卒顯于西土也至箕子與暗同體所謂<lb/>
　内難也故當晦其明而已深自韜匿使物不得而見<lb/>
　也箕子之狂是也能晦其明然後内難而能正其志<lb/>
　不如是不死則去而箕子之志不得正矣<lb/>
象曰明入地中明夷君子以莅衆用晦而明<lb/>
　君子莅衆用晦而明非處明夷之勢則然也君子視<pb n="14a"/>　明夷之象明入地中而終將出于地上是以用晦而<lb/>
　明以為莅衆之道焉大抵下之應上則貴有所輸誠<lb/>
　不可以用晦用晦則上何望焉此君子所以自昭明<lb/>
　徳也上之待下貴有所資納不可以用明用明則人<lb/>
　莫告矣此莅衆所以用晦而明也<lb/>
初九明夷于飛垂其翼君子于行三日不食有攸往主<lb/>
人有言象曰君子于行義不食也<lb/>
　未嘗灼而不敢握火者見其有所煖也未嘗傷而不<pb n="14b"/>　敢握刄者見其有所害也明夷之主在上初九去之<lb/>
　逺矣而于飛垂其翼于行三日不食其避之如此之<lb/>
　速者亦懲其所謂害者也既无文王蒙難之勢又非<lb/>
　箕子内難之地則可以去矣既去則義宜速矣然初<lb/>
　九體炎上之性則有攸徃者也有攸徃則内難故主<lb/>
　人宜見賓禮而且有言況其他乎<lb/>
六二明夷夷于左股用拯馬壯吉象曰六二之吉順以<lb/>
則也<pb n="15a"/>　六二輔九三而行則下體之輔也有股之象焉處明<lb/>
　夷之世則夷于左股者也夫君子之見夷于世也非<lb/>
　其身之見殘也君子有保身之智焉其所謂傷者其<lb/>
　下道而已苟得所輔則道傷復全而其壯莫可禦矣<lb/>
　故曰用拯馬壯吉九三蒙難而動未離乎地類則馬<lb/>
　之象也六二輔之則拯馬者也六二之於九三非其<lb/>
　正應疑於不順而違則也彼剛上柔下中正以相與<lb/>
　則豈不順而違則哉其事閎天太顛之徒也<pb n="15b"/>九三明夷于南狩得其大首不可疾貞象曰南狩之志<lb/>
乃大得也<lb/>
　九三居下體之極大有為得明夷之魁也故曰明夷<lb/>
　于南狩得其大首其事則文王之事也所謂以蒙大<lb/>
　難者也夫文王小心順事者也其曰南狩何也大明<lb/>
　之徳自我而顯大武之事自我而開謂之南狩不亦<lb/>
　宜乎不可疾貞者以明除暗猶晝夜進退其行也若<lb/>
　詩稱匪棘其欲不可疾之謂也<pb n="16a"/>六四入于左腹獲明夷之心于出門庭象曰入于左腹<lb/>
獲心意也<lb/>
　左腹虚而納物九三之象也六四于此焉而入于左<lb/>
　腹者也夫六二為左股於九三以其同體者也六四<lb/>
　于九三非同體而稱左腹者心徳之同雖疎而親微<lb/>
　子去商而歸周是也然入左腹明夷之心而已非若<lb/>
　箕子之能正其志也盖微子之去豈其志哉所以處<lb/>
　心於明夷之世然耳故象又曰獲心意也言箕子隨<pb n="16b"/>　所感觸而生也出于門庭者去之商室也以商為室<lb/>
　宇之託而稱門庭以周為同體之親而稱左腹則君<lb/>
　子之仁可知也矣<lb/>
六五箕子之明夷利貞象曰箕子之貞明不可息也<lb/>
　明夷六爻以商周之際考之初九之為太公伯夷明<lb/>
　矣六二之為閎天太顛明矣九三之為文王明矣六四<lb/>
　之為微子獨六五稱箕子何也為南狩之事與三協<lb/>
　矣而成南狩之功者聖人之慙徳也視天下之難不<pb n="17a"/>　能拯濟或垂其翼而避之或出門庭而去之亦非人<lb/>
　臣之完節也獨箕子既利且正无慙徳而有完節以<lb/>
　是為成夫聖人之志也故特稱焉上六不稱者則亦<lb/>
　惡未斥之耳<lb/>
上六不明晦初登于天後入于地象曰初登于天照四<lb/>
國也後入于地失則也<lb/>
　不明晦非用晦也初登于天後入于地言崇髙不可<lb/>
　不保恃也夫明足以保身者且夷見傷焉則天下之<pb n="17b"/>　人愚不足以保身者又可知矣殘賊之加于天下如<lb/>
　此其不誅者鮮矣<lb/>
䷤<hi>離下巽上</hi>家人利女貞彖曰家人女正位乎内男正位<lb/>
乎外男女正天地之大義也家人有嚴君焉父母之謂<lb/>
也父父子子兄兄弟弟夫夫婦婦而家道正正家而天<lb/>
下定矣<lb/>
　男女莫非家人也而其正自女始女子之難養也而<lb/>
　正則家人无不正矣女正位乎内而无預乎閫外男<pb n="18a"/>　正位乎外而不牽乎閫内則男女正男女正乃天地<lb/>
　之大義此聖人制為禮文以别男女之分者因天地<lb/>
　之大義而已非由聖人之創也男雖正乎外必有父<lb/>
　為嚴君以率之女雖正乎内必有母為嚴君以率之<lb/>
　然後恩不至于勝義而其義為父者慈而教為子者<lb/>
　孝而箴兄亦愛而友弟亦敬而順夫亦和而義婦亦<lb/>
　柔而正矣如是則家道正焉正家而天下定者天下<lb/>
　之本在是故也刑于寡妻至于兄弟以御于家邦此<pb n="18b"/>　之謂也<lb/>
象曰風自火出家人君子以言有物而行有恒<lb/>
　風自火出家人王通以謂明内而齊外是也君子之<lb/>
　欲明内也則以言行率之言有物則无虚誕之言行<lb/>
　有常則无竒邪之行盖孔子之所期乎弟子者謹而<lb/>
　信也言之无物何為而信行之不常何為而謹<lb/>
初九閑有家悔亡象曰閑有家志未變也<lb/>
　閑如馬之有閑懼奔逸也初九家人之志未變故宜<pb n="19a"/>　閑有家如其既變而後閑之則是挽之于既奔其力<lb/>
　難矣不閑為害義且亦傷恩故不若求其未變也<lb/>
六二无攸遂在中饋貞吉象曰六二之吉順以巽也<lb/>
　以巽為正者妾婦之道所謂无攸遂也惟酒食是議<lb/>
　无父母貽罹所謂在中饋也无攸遂在中饋婦人之<lb/>
　正也如是而後為順以巽焉順則理不逆而已巽有<lb/>
　屈伏之意盖女之卑也其象為順然妻齊也其事夫<lb/>
　則有屈伏之意也<pb n="19b"/>九三家人嗃嗃悔厲吉婦子嘻嘻終吝象曰家人嗃嗃<lb/>
未失也婦子嘻嘻失家節也<lb/>
　父母謂之嚴君長子謂之家督則家人之道貴在乎<lb/>
　用剛也故九三家人嗃嗃用剛之過則雖悔厲而吉<lb/>
　也然剛太過至于賊恩而婦子嘻嘻有嗟怨之聲焉<lb/>
　則失家之節是以吝也<lb/>
六四富家大吉象曰富家大吉順在位也<lb/>
　脩之家其徳乃裕脩之國其徳乃豐修之天下其徳<pb n="20a"/>　乃普六四在位者也惟家人之道修之國修之天下<lb/>
　其徳豐以普也故稱富焉夫孝盡於事親而又推于<lb/>
　事君則其為孝也廣矣弟盡於事兄又推于事長則<lb/>
　其為悌也廣矣其曰富家不亦宜乎故曰順在位也<lb/>
　自身而推之家自家而推之國其理為順故也<lb/>
九五王假有家勿恤吉象曰王假有家交相愛也<lb/>
　聖盡倫王盡制故有廟則假有廟有家則假有家盖<lb/>
　假家人之道如文王之盛非聖人則不能非王者則<pb n="20b"/>　不得故也其不得何也盖所謂假有家之道者非徒<lb/>
　吾家之父子兄弟夫婦各盡其道也且能使天下父<lb/>
　子兄弟夫婦者皆盡其道也如是則非盡制之王孰<lb/>
　能此哉<lb/>
上九有孚威如終吉象曰威如之吉反身之謂也<lb/>
　有孚而威出于徳也威出于徳則人畏之是以吉也<lb/>
　大扺反身而誠則神矣神則不怒而威故不至嗃嗃<lb/>
　而又不失為嚴君之正而家道成焉<pb n="21a"/>䷥<hi>兌下離上</hi>睽小事吉彖曰暌火動而上澤動而下二女<lb/>
同居其志不同行説而麗乎明柔進而上行得中而應<lb/>
乎剛是以小事吉天地睽而其事同也男女睽而其志<lb/>
通也萬物睽而其事類也睽之時用大矣哉<lb/>
　火動而上澤動而下火與澤相違而不相遇此睽之<lb/>
　象也故動而違行然後為睽如二女之有情則不必<lb/>
　違行也則雖同行而暌矣有違行而暌矣有違行而<lb/>
　暌者有同居而暌者則萬物之情舉矣夫萬物暌離<pb n="21b"/>　而不合正大有為之時也以卦之才悦而麗乎明柔<lb/>
　進而上行得中而應乎剛是宜小事而已盖麗乎物<lb/>
　之所麗應乎人而不為人之所應其上行又以柔而<lb/>
　已故云然然其所麗者明也其所應者剛也又進而<lb/>
　行有得為之勢也是以小事之俱能吉一謂之同兩<lb/>
　謂之類天地无心㝠而為一故曰其志通萬物則象<lb/>
　矣故事則類也天地終暌而不同則隂陽不和而災<lb/>
　生男女終暌而不通則婚媾不時而怨曠作萬物終<pb n="22a"/>　暌隔而不類則相逮之功熄矣若夫有為於天下使<lb/>
　交通而咸和協比而為一非大人曷能為此哉故曰<lb/>
　暌之時義大矣哉<lb/>
象曰上火下澤睽君子以同而異<lb/>
　君子以同而異而不害其為同天地睽而其事同也<lb/>
　同乎為道而治有忠質文之異同乎為聖而行有清<lb/>
　任和之異如是故足以酬酢萬變不為執一而廢百<lb/>
　也<pb n="22b"/>初九悔亡喪馬勿逐自復見惡人无咎象曰見惡人以<lb/>
辟咎也<lb/>
　馬有健行之才者也睽之時進而上行則雖柔而可<lb/>
　以吉小事初九窮而在下雖健喪其所以為健矣故<lb/>
　曰喪馬夫物睽而求合則益疑窮而求行則益躓故<lb/>
　勿逐然相合者物之情也我不求而有待則物豈舍<lb/>
　我哉故曰自復也九二剛以乗已惡人也避而不見<lb/>
　則疑梗生而患至屈身而見之所以避咎也<pb n="23a"/>九二遇主于巷无咎象曰遇主于巷未失道也<lb/>
　九二之應九五過主于巷者也物方睽乖而已獲應<lb/>
　則其獲若應邂逅然也故曰遇焉巷者非道之常而<lb/>
　亦可通于道故曰遇主于巷未失道也<lb/>
六三見輿曳其牛掣其人天且劓无初有終象曰見輿<lb/>
曳位不當也无初有終遇剛也<lb/>
　見輿曳有為難於下者也其牛掣有為難于其前者<lb/>
　也輿方以載己者牛順而引己者乃為之難何也以<pb n="23b"/>　所遇者睽故也如賁初九舍車而徒則載己者豈能<lb/>
　為哉六三應在上九有志于行者也輿曳而牛掣不<lb/>
　得行焉非其志也上欲以其不行也而刑之則我之<lb/>
　所持以生者絶其通也故曰其人天且劓然所遇者<lb/>
　上九之剛也剛而克明而不蔽於其所感剛㫁而不<lb/>
　惑于初然將有所合而无所疑故曰无初有終而象<lb/>
　曰遇剛也<lb/>
九四睽孤遇元夫交孚厲无咎象曰交孚无咎志行也<pb n="24a"/>　九四无正應與有應而未合者睽孤也九四雖睽孤<lb/>
　然所遇者元夫也以位稱則曰遇主以徳稱則曰遇<lb/>
　元夫則仁智異矣遇元夫而至誠相與則雖孤寡助<lb/>
　之危何咎之有<lb/>
六五悔亡厥宗噬膚往何咎象曰厥宗噬膚往有慶也<lb/>
　九二於六五則稱主主者尊之也下之于上宜尊之<lb/>
　者也六五于九二則稱宗宗者親之也上之于下宜<lb/>
　親之者也六三以柔為物之間其易噬猶之膚也九<pb n="24b"/>　二噬六三之間而求合于上則其一志于承上者不<lb/>
　疑也六五宜屈體而往從之也故曰厥宗噬膚往何<lb/>
　咎也<lb/>
上九睽孤見豕負塗載鬼一車先張之弧後説之弧匪<lb/>
㓂婚媾往遇雨則吉象曰遇雨之吉羣疑亡也<lb/>
　物之情睽則疑疑斯疾之矣故九二之於六三乃安<lb/>
　而載之之輿也而自上九視之則塗也九四之于六<lb/>
　三乃順而引之之牛也而自上九視之則鬼也其疾<pb n="25a"/>　之可謂至矣然六三有趍下之性以為如豕之負塗<lb/>
　理或有之以為載一車則无是道也无是道而以為<lb/>
　有是則疑之甚故也疑甚則怒而思攻之矣故有張<lb/>
　弧之辭焉然上九之剛非終惑之也故曰後脱之弧<lb/>
　脱則知其匪㓂而婚媾之情通矣其始也疑而疾之<lb/>
　又從而攻之則已甚矣雖脱弧而婚媾之情通然非<lb/>
　屈道以往則六三之情未易得也故曰往遇雨則吉<lb/>
　雨者隂陽和而及于物也不止婚媾而已<pb n="25b"/>䷦<hi>艮下坎上</hi>蹇利西南不利東北利見大人貞吉彖曰蹇<lb/>
難也險在前也見險而能止知矣哉蹇利西南往得中<lb/>
也不利東北其道窮也利見大人往有功也當位貞吉<lb/>
以正邦也蹇之時用大矣哉<lb/>
　天下之險固有可平者雖不可平亦有犯之而不至<lb/>
　于䧟者至若險在前而不可平又不可犯雖有智亦<lb/>
　末如之何而止是乃所以蹇也然則所貴乎智者為<lb/>
　其逺險而止也非迫險而止之謂也如迫險而止則<pb n="26a"/>　是愚而不知去耳曷足以言智哉故曰利西南不利<lb/>
　東北盖上卦之坎正北方之卦則是正北者乃險之<lb/>
　所在也下卦之艮東北之卦也迫險而知止者也迫<lb/>
　險而知止則其道窮故不若東南之逺險而得中于<lb/>
　利也且去東北而之東南與正南亦既逺矣必曰西<lb/>
　南則是君子之避險不厭乎逺甚也其曰得中者安<lb/>
　而无難然後能守中若其于臲卼險難之際則或過<lb/>
　或不及與時俛仰亦以自完矣利見大人往有功也<pb n="26b"/>　當位正吉以正邦也此九五之才也盖所謂大人者<lb/>
　非止有知險之智而又有平險之才焉宜其為蹇難<lb/>
　之時所利見也功業者見乎變者也天下平而无故<lb/>
　則雖有大人之功業何自而興哉故曰利見大人往<lb/>
　有功也有大人之才又須當位有得為之勢然后能<lb/>
　正邦故曰當位正吉以正邦也有大人然後有大人<lb/>
　之功以大人而當位然後能正邦則在蹇之時而大<lb/>
　有為者豈小丈夫之事哉故曰蹇之時用大矣哉<pb n="27a"/>象曰山上有水蹇君子以反身脩徳<lb/>
　蹇之成象見險而能止乃智者之事故象辭亦无取<lb/>
　乎正邦之功而曰反身修徳則亦見險而止之之類<lb/>
　也<lb/>
初六往蹇來譽象曰往蹇來譽宜待也<lb/>
　蹇之時以險在前宜待而不宜往故往則為蹇來則<lb/>
　有譽夫譽不必興事造業而后能致也識時之宜知<lb/>
　所以自保則人斯歸之以智而有譽矣<pb n="27b"/>六二王臣蹇蹇匪躬之故象曰王臣蹇蹇終无尤也<lb/>
　九五王也六二應之王臣也遇險之時上下皆蹇王<lb/>
　臣之蹇蹇也自為王臣則國安與安國危與危安得<lb/>
　自為私謀哉故曰匪躬之故如其躬之故而為自安<lb/>
　之計則不復蹇則有其終尤惟所以為蹇故曰王臣<lb/>
　蹇蹇終无尤也<lb/>
九三往蹇來反象曰往蹇來反内喜之也<lb/>
　九三雖剛過而體艮之止則知往之蹇而來反者也<pb n="28a"/>　來反則為主于内内之所待而喜之者也然既以迫<lb/>
　險則先見之明為未足是以不如初六之有譽也<lb/>
六四往蹇來連象曰往蹇來連當位實也<lb/>
　往則犯難故曰往蹇來又乗剛故曰來連此前跋其<lb/>
　胡則往蹇來連非自取也何凶之有是以不言凶咎<lb/>
　也<lb/>
九五大蹇朋來象曰大蹇朋來以中節也<lb/>
　九五大者之蹇也大者之蹇苟不失大中之位以節<pb n="28b"/>　制天下則朋來朋來則拯之者衆而難散矣中者其<lb/>
　位也節者其權也居位而有其權則何患哉<lb/>
上六往蹇來碩吉利見大人象曰往蹇來碩志在内也<lb/>
利見大人以從貴也<lb/>
　六四乗九三之剛九三非其君也為難者也故曰來<lb/>
　連上六來而乗九五之剛九五盖其君也故曰來碩<lb/>
　臣之得為則庇完其身而不為物剥又得以擴充其<lb/>
　志而不為物挫是以為碩也利見大人為九五也九<pb n="29a"/>　五居大中以合天下而為朋來之主則上六所以利<lb/>
　見也其曰從貴何也蹇之時名分亂矣于是知從貴<lb/>
　則臣節為不失矣不知從貴而惟强之從則終隨以<lb/>
　亡非所謂利見也<lb/>
䷧<hi>坎下震上</hi>觧利西南元所往其來復吉有攸往夙吉彖<lb/>
曰觧險以動動而免乎險觧觧利西南往得衆也其來<lb/>
復吉乃得中也有攸往夙吉往有功也天地觧而雷雨<lb/>
作雷雨作而百果草木皆甲坼觧之時大矣哉<pb n="29b"/>　動乎險中而免乎險而為觧屯者其始也觧者其終<lb/>
　也天下皆險則聖人動乎險中動乎險中其卒免險<lb/>
　則天下之險亦從而觧矣夫聖人動乎險中而求解<lb/>
　非止免一身之險盖將以平天下之險也故貴得衆<lb/>
　而利西南焉西南坤之為衆故也屯言勿用有攸往<lb/>
　觧言无所往何也雷雨動而為屯作而為解二屯一<lb/>
　觧猶雷雨動而作則屯難有時而行之而已屯惟宜<lb/>
　動勿用有攸往可也解又既免无所往可也如草木<pb n="30a"/>　節解麋鹿角解皆氣至而自然矣是以无所往其來<lb/>
　復吉也解動則必復其情然也緩則必失其勢然也<lb/>
　既以緩而失則不可緩而救以緩而救則不及事故<lb/>
　欲往而有功在攸往之夙也天地之解怒氣激而為<lb/>
　雷和氣散而為雨百果草木之微甲者皆坼其功可<lb/>
　謂大矣能解天下之難亦若天地之解萬物非大人<lb/>
　孰能與乎此哉故曰解之時義大矣哉<lb/>
象曰雷雨作解君子以赦過宥罪<pb n="30b"/>　處亂而不改其度者唯君子能之使小人居屯難未<lb/>
　解之時其能不為非者寡矣退而誅之則更起天下<lb/>
　之難非所以為解也故過者赦之罪者宥之然後應<lb/>
　雷雨博施之象焉<lb/>
初六无咎象曰剛柔之際義无咎也<lb/>
　屯之六二所遇者屯也而又乗剛是以有難解之初<lb/>
　六所遇者解也又有應剛是以无咎也剛上柔下相<lb/>
　際以禮咎何由而至哉<pb n="31a"/>九二田獲三狐得黄矢貞吉象曰九二貞吉得中道也<lb/>
　方解之初衆莫知天命之有歸人事之有在也則疑<lb/>
　所適從有三狐之象焉三衆辭也狐疑物也以湯王<lb/>
　之舉衆有舍我嗇事而割夏正之嫌則解之衆疑可<lb/>
　知矣九二剛正而應能大有為以得羣疑使之順服<lb/>
　則田獲三狐之象也若然者非示人以中威物以直<lb/>
　者不能至此盖以示人以中則小者懐威物以直則<lb/>
　大者畏小者懐大者畏則羣疑安所逃哉故曰得黄<pb n="31b"/>　者示人以中也矢言威物以直也<lb/>
六三負且乗致㓂至貞吝象曰負且乗亦可醜也自我<lb/>
致戎又誰咎也<lb/>
　負者小人之事也謂六為之也乗君子之器也謂三<lb/>
　之為位也以小人而乗君子之器則居之不安不能<lb/>
　固有是慢藏也慢藏則益知其可奪矣雖慢藏可奪<lb/>
　苟其上有庇其下有助則盜亦未至也六三又上慢<lb/>
　而下暴上慢則上疾之不為庇矣下暴則下去之<pb n="32a"/>　不為助矣如此則非徒可奪亦且可伐此其所以致<lb/>
　㓂之奪奪其物伐伐其人象言致戎又言伐其人也<lb/>
九四解而拇朋至斯孚象曰解而拇未當位也<lb/>
　拇在下而微者也初六之象也九四應在初六解而<lb/>
　拇之象也解而拇則所解狹矣所解者狹則所應者<lb/>
　寡故曰朋至斯孚其朋信而已則豈若有孚于小人<lb/>
　者哉雖然九四未當位也如其當位而所解若此則<lb/>
　吝矣故不言悔吝而象曰未當位也<pb n="32b"/>六五君子維有解吉有孚于小人象曰君子有解小人<lb/>
退也<lb/>
　天地之解萬物不擇物而解也則君子之解天下又<lb/>
　焉可擇人而解哉維有解而已故有過者亦赦有罪<lb/>
　者亦宥勿問其如何而一切解之與之更始則小人<lb/>
　信其有愛人利物之心而退聴矣若乃擇无過而後<lb/>
　釋之无罪而後原之則小人自知其不免難復作矣<lb/>
　非所以為解也天地之解及草木君子之解及小人<pb n="33a"/>上六公用射隼于髙墉之上獲之无不利象曰公用射<lb/>
隼以解悖也<lb/>
　公者尊髙之位隼者貪殘之禽也髙墉者顯著之地<lb/>
　也上六處尊髙之位勢可以有為矣遇解之極時可<lb/>
　以為用六三乃如貪悖之禽止乎顯著之地非所據<lb/>
　而據焉則射而獲之何不利之有哉即六三而言之<lb/>
　則以小人而乗君子之器者也自上六視之則以隼<lb/>
　而在髙墉之上者也所處非宜在理則逆則所謂悖<pb n="33b"/>　也上六射而獲之則所解悖理而天下之大順成矣<lb/>
䷨<hi>兑下艮上</hi>損有孚元吉无咎可貞利有攸往曷之用二<lb/>
簋可用享彖曰損損下益上其道上行損而有孚元吉<lb/>
无咎可貞利有攸往曷之用二簋可用享二簋應有時<lb/>
損剛益柔有時損益盈虚與時偕行<lb/>
　損之為卦下卦受損上卦得益則是損下而益上者<lb/>
　也損下而益上非强本厚下之道故于卦為損夫財<lb/>
　賦力征皆損下益上之事也財賦有節而民信其非<pb n="34a"/>　歛我也力役有程而民信其非役我也則損而有孚<lb/>
　者也損而有孚則元吉无咎可正而利有攸往矣何<lb/>
　以知損有孚也損之上體艮艮止也其下體兑兑説<lb/>
　也上得益而知止則其求于下不過矣下受損而咸<lb/>
　説則其輸于上不倦矣上止而下説則損之有孚可<lb/>
　知矣曷之用二簋可用享以損下非厚下之道故上<lb/>
　于用財不敢厚二簋可用享也夫享禮以備物焉為<lb/>
　盛者也為其損下而取之為享故宜備者亦捐之而<pb n="34b"/>　用二簋焉用二簋以應損下之宜非常道也故曰二<lb/>
　簋以應損下之宜非常道也故曰二簋應有時剛者<lb/>
　上道也柔者下道也上剛反不足下剛乃有餘損以<lb/>
　益上之柔亦有時而然也故曰損剛益柔有時損之<lb/>
　不己則至于虚益之不已則至于盈然而損生于盈<lb/>
　益生于虚相因于无窮與時偕行而已故曰損益盈<lb/>
　虚與時行也<lb/>
象曰山下有澤損君子以懲忿窒欲<pb n="35a"/>　山澤通氣者也以風日之過河猶有損則山澤之通<lb/>
　氣焉得為无損哉人之所損莫甚于忿欲突而上陵<lb/>
　其忿如山受而不厭其虚如澤損莫大焉於是君子<lb/>
　以懲忿窒欲懲忿而不忮窒欲而不求則性質愈完<lb/>
　而充實之美成矣兹損也祇其所以為益也<lb/>
初九已事遄往无咎酌損之象曰已事遄往尚合志也<lb/>
　曰愛君而欲益之其誠則至矣然道事而行為之以<lb/>
　遽則有先迷之失故必待其已事後往已事而後往<pb n="35b"/>　則往雖遄无傷也夫已事而後往不失順承之義則<lb/>
　其往之遄乃所以愛君也何咎之有哉酌損之者懼<lb/>
　其過也以剛而遄往故以過損為戒焉尚合者其愛<lb/>
　君之心又不失事君之義而六四亦能應而納之故<lb/>
　也<lb/>
九二利貞征凶弗損益之象曰九二利貞中以為志也<lb/>
　九二損益非常也得中則可以止矣九二益上而得<lb/>
　中故利正征凶益上而得中則无所事損也將有益<pb n="36a"/>　之者矣故曰弗損益之夫自損者人益之自益者人<lb/>
　損之不期然矣<lb/>
六三三人行則損一人一人行則得其友象曰一人行<lb/>
三則疑也<lb/>
　道不貴多多則疑雜天地之合君臣之交所以貴夫致<lb/>
　一也六三志在益上者也然為主于内而二陽從之<lb/>
　以進則有三人行之象焉三人行則上疑于所與而<lb/>
　其志不專故六三有損焉如其絶類離羣而一人則<pb n="36b"/>　上之任賢不貳而下之得君亦專矣然後可以修輔<lb/>
　厥后而不疑故曰得友也<lb/>
六四損其疾使遄有喜无咎象曰損其疾亦可喜也<lb/>
　物不得隂陽之中而所受皆偏者皆疾也偏乎隂則<lb/>
　為愚偏于陽則為躁偏乎隂則損之宜以陽偏乎陽<lb/>
　則損之宜以隂六四偏乎隂而能應陽以損其疾者<lb/>
　也然而隂之性緩矯其性而使遄則有喜矣六四之<lb/>
　遄非若初九之遄則其性也六四之遄乃使遄而非<pb n="37a"/>　其性也<lb/>
六五或益之十朋之龜弗克違元吉象曰六五元吉自<lb/>
上祐也<lb/>
　六五居上而自損者也九二居下而自損物猶益之<lb/>
　又况居上而自損者乎故曰或益之或言益之者衆<lb/>
　也龜不志于人養而曳尾于途中則好違者也六<lb/>
　五居上而能自損故使天下好違之人弗克違之而<lb/>
　聰明之才足以恂知休咎者皆為我用且有十朋之<pb n="37b"/>　多焉則天下无遺賢萬物无遺照矣元吉不亦宜<lb/>
　乎有曰自天祐有曰自上祐者神祗祖考凡居上者<lb/>
　皆祐而不止謂天也<lb/>
上九弗損益之无咎貞吉利有攸往得臣无家象曰弗<lb/>
損益之大得志也<lb/>
　上九為下而自損以益上則戒于過故九二曰弗損<lb/>
　益之為上而自損以益下雖過可也故上九曰弗損<lb/>
　益之而後曰无咎貞吉皆在下不可過在上可過之<pb n="38a"/>　義也盖髙以下為基下厚則上安焉故上損可過而<lb/>
　下損不可過也上九自損以至于得益則損之至矣<lb/>
　故得无家之臣焉六二以應上无家之臣也允恭克<lb/>
　遜而得過門之禹盖上九之謂也<lb/>
䷩<hi>震下巽上</hi>益利有攸往利涉大川彖曰益損上益下民<lb/>
説无疆自上下下其道大光利有攸往中正有慶利涉<lb/>
大川木道乃行益動而巽日進无疆天施地生其益无<lb/>
方凡益之道與時偕行<pb n="38b"/>　益之為卦上卦受損而下卦得益損上益下其本固其<lb/>
　下厚故於卦為益損上益下散利以及下也自上下<lb/>
　下屈己以下人也散利以及下者善政也故民説无<lb/>
　疆屈已以下人者盛徳也故其道大光以益為事而<lb/>
　有攸往无往而不利然不中正則有續為揠苗為害<lb/>
　者故利有攸往惟在中正有慶也盖益物而不失中<lb/>
　正非僅可以有攸往且可以涉難故曰利涉大川以<lb/>
　此涉川則涉險不溺得木之道也益動而巽日進无<pb n="39a"/>　疆言自益也天施地生其益无方言益物也自益而<lb/>
　能巽不逆于理則入理道有序莫之能禦則終于窮<lb/>
　髙極逺而測深厚矣故益動而巽日進无疆為自盛<lb/>
　也天之施物也平地之生物也博兼容并包无容私<lb/>
　焉其益可謂无方矣聖人益物也亦若是而已天施<lb/>
　地生其益无方言益物也夫道體无虧不可戕割物<lb/>
　理自足无有欠餘今自益之无疆為益物之无方以<lb/>
　其至理之當然也與時偕行而已故曰凡益之道與<pb n="39b"/>　時偕行就益言之則曰凡益之道與時偕行不兼損<lb/>
　者所惡故也益者所益也損則求益益不期損故于<lb/>
　損則曰損益盈虚與時偕行兼益而言之益曰凡益<lb/>
　之道與時偕行不兼損而言也<lb/>
象曰風雷益君子以見善則遷有過則改<lb/>
　雷以動之風以散之此造物之序也故雷動風散為<lb/>
　常風又雷為益也見善則遷求益者也有過則改所<lb/>
　以為益者也徒遷善而不改過則其益更損矣<pb n="40a"/>初九利用為大作元吉无咎象曰元吉无咎下不厚事<lb/>
也<lb/>
　在上而大有為者其勢易位下而大有為者其勢難<lb/>
　故在上則雖自任以天下之重可也在下則不可以<lb/>
　下非厚事之地故也下非厚事之地而作或利為大<lb/>
　者以其作皆愛人利物之事又上巽而與故也初九<lb/>
　以益為事六四巽而與己故曰利用為大作也起事<lb/>
　聖人之所難又下非厚事之地是以元吉然後无咎<pb n="40b"/>　也<lb/>
六二或益之十朋之龜弗克違永貞吉王用享于帝吉<lb/>
象曰或益之自外來也<lb/>
　六二以損約而居得中益者四面而至矣故曰或益<lb/>
　之十朋之龜弗克違則賢人益之至者也衆人益之<lb/>
　未足以得天下賢人益之斯得天下於是乎可以享<lb/>
　帝故曰王用享于帝吉有然也此以其物皆歸往而<lb/>
　得故稱王焉<pb n="41a"/>六三益之用凶事无咎有孚中行告公用圭象曰益用<lb/>
凶事固有之也<lb/>
　損益言道貴在得中不可偏也六三志在益而自損<lb/>
　之過中不能无咎惟用凶事得通變之宜是以无咎<lb/>
　也蕃樂殺禮衣大布之衣大帛之冠所謂凶事也夫<lb/>
　以益為事至于如此則豈人之情也哉疑于矯拂其<lb/>
　情而為偽者也惟有孚中行而非出于偽又不至于<lb/>
　過故有成功而上善焉夫自損之過則必至于失位<pb n="41b"/>　六三自損之過而用凶事得通變之宜是以不至失<lb/>
　位而象所以謂之固有之也<lb/>
六四中行告公從利用為依遷國象曰告公從以益志<lb/>
也<lb/>
　六三六四之稱中行以其在中爻之中也益貴在中<lb/>
　而四以中行則何疑之有告公從而已六三六四皆<lb/>
　處盛位而稱公然三則告公用圭四則告公從而已<lb/>
　者三逺君四近君也古之遷國必依大國以為之援<pb n="42a"/>　六四上比乎剛中之君則可依之以遷國故曰利用<lb/>
　為依遷國凡益之道與時偕行而不得已也故雖遷<lb/>
　國重事亦或為之况其小小者也<lb/>
九五有孚惠心勿問元吉有孚惠我徳象曰有孚惠心<lb/>
勿問之矣惠我徳大得志也<lb/>
　國遷之益益一國耳此有域之者也九五得尊位大<lb/>
　中兼覆天下其益无方不止一國故有孚惠心勿問<lb/>
　元吉夫有心者孰不來益哉至誠益之凡求益者益<pb n="42b"/>　而有勿問其如何則天施地生不過如此宜其元吉<lb/>
　也我至誠而惠物心故物至誠而惠我徳報施之自<lb/>
　然也歸美薦善可謂惠我徳也物惠我徳則天下之<lb/>
　徳皆歸焉可謂大得志矣<lb/>
上九莫益之或擊之立心勿恒凶象曰莫益之偏辭也<lb/>
或擊之自外來也<lb/>
　上九處物上而求自益故莫益之非徒莫益又或擊<lb/>
　之人道惡盈故也二在下而自順則或益之上處極<pb n="43a"/>　而日益則或擊之滿招損謙得益之道也至于或擊<lb/>
　之一心勿常猶凶况久于此道乎象曰偏辭何謂也<lb/>
　凡己欲益而益人己欲厚而厚人則不偏矣損物以<lb/>
　益己其偏若是宜其莫益之也或益之或擊之皆曰<lb/>
　自外來何也六二之自損非求于益也非求于益而<lb/>
　益者至則凡益者之來為自外矣上九自益不期乎<lb/>
　擊也不期擊而擊者至則是擊者之來為自外矣<lb/>
　<pb n="43b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易新講義卷五<lb/>
</p>

  </div>
            <div>
                <head>周易新講義卷六</head>
    <p>
<pb n="1a"/>欽定四庫全書<lb/>
　周易新講義卷六　　　　宋　耿南仲　撰<lb/>
䷪<hi>乾下兌上</hi>夬揚于王庭孚號有厲告自邑不利即戎利<lb/>
有攸往彖曰夬決也剛決柔也健而説決而和揚于王<lb/>
庭柔乗五剛也孚號有厲其危乃光也告自邑不利即<lb/>
戎所尚乃窮也利有攸往剛長乃終也<lb/>
　剥曰柔變剛夬曰剛決柔盖小人之于君子人事不<lb/>
　足以勝之特以時變之耳君子之于小人則人事足<pb n="1b"/>　以勝之且其勢順而易若決水然故曰夬決也剛決<lb/>
　柔也夬之才健而説者也健故能決説故能和以生<lb/>
　道殺民雖死不怨殺者則決而和之謂也上六一柔<lb/>
　而乗五剛之上肆狠愎之性而為怙終惡首也其罪<lb/>
　盈極而衆著故可揚于王庭暴其罪狀而決之也雖<lb/>
　暴其罪于衆未可以遽決又必孚號以告之彼安其<lb/>
　危而不孚然後決之則君子之道光矣故曰孚號有<lb/>
　厲其危乃光也告自邑言所使告命者不在大也使<pb n="2a"/>　大國告之則是以威脅非所謂孚號也五剛既盛一<lb/>
　柔己窮孚號告自邑則足以致其來務矣而猶即戎<lb/>
　焉則非即戎之利也夫以全勝之剛決己窮之柔以<lb/>
　形勢强弱論之未應即戎而不利也其所謂不利者<lb/>
　剛乃窮矣盖戎事本非聖人之所尚而今所尚在即<lb/>
　戎則必窮也且蜂蠆有毒困獸猶鬭庸詎知己窮之<lb/>
　柔克之為易而遂以為即戎之利哉植徳莫如滋去<lb/>
　惡莫如盡惟去惡之務盡也故一柔窮而猶欲决也<pb n="2b"/>　惟植徳之欲滋也故五剛已盛而猶利有往也隂始<lb/>
　凝而已戒剛既盛而必終則進陽退隂聖人之意可<lb/>
　見矣<lb/>
象曰澤上於天夬君子以施禄及下居徳則忌<lb/>
　一柔而能乗五剛有怙終之惡則去之亦未易也必<lb/>
　五剛協比而後能有功焉然則決小人之功乃衆人<lb/>
　之所共致也夫與衆同力而不與衆同徳則衆人之<lb/>
　所忌故曰君子施禄及下居徳則忌也<pb n="3a"/>初九壯于前趾往不勝為咎象曰不勝而往咎也<lb/>
　趾在下而行者也初九有剛健上行之才則壯于前<lb/>
　趾者也夫上六之罪雖著有可決之勢亦必位足以<lb/>
　勝之然後可往初九在下則其咎必矣故不勝而往<lb/>
　咎也<lb/>
九二惕號莫夜有戎勿恤象曰有戎勿恤得中道也<lb/>
　上六雖柔而逆乗五剛其勢未易去也五剛方以勝<lb/>
　之為事而九二反處柔焉才力不足以勝之故惕懼<pb n="3b"/>　不已又至于號也如此則隂益盛有莫夜之象焉隂<lb/>
　盛則害之所伏故有戎雖隂盛而有戎然我得中道<lb/>
　非自我致戎而又衆則方以決之為事則可以勿恤<lb/>
　矣故曰有戎勿恤也<lb/>
九三壯于頄有凶君子夬夬獨行遇雨若濡有愠无咎<lb/>
象曰君子夬夬終无咎也<lb/>
　九三剛亢外見頄之象也夫有可以勝隂之位又有<lb/>
　可以勝隂之時則沈潛其剛有不克乎九三未離下<pb n="4a"/>　體未有勝之之位又方與為應未有勝之之時乃剛<lb/>
　亢外見失沈潛之理此其所以有凶也然三之有凶<lb/>
　在不知夬之道耳其失不在夬也君子知夬之道則以<lb/>
　必決為志何凶之有哉故曰君子夬夬惟君子有必<lb/>
　決故雖獨行而與者和有遇雨之象其迹若汚而物<lb/>
　或愠之然終无咎也<lb/>
九四臀无膚其行次且牽羊悔亡聞言不信象曰其行<lb/>
次且位不當也聞言不信聰不明也<pb n="4b"/>　初九則位不足勝隂者也九二則才不足以勝隂者<lb/>
　也九三方且又與之為應而時未可者也九四其位<lb/>
　上達矣語其才則既壯矣又非若九三之勢當屑與<lb/>
　之和而乃居隂欲止无往決意則二陽並進而受侵<lb/>
　于下有臀无膚之象焉受侵于下則不得已而强行<lb/>
　强行非其志也故曰其行次且羊之為物前其壯以<lb/>
　獨者也如牽以隨人而前其壯以獨則雖其志猶為<lb/>
　夬也故曰牽羊悔亡然九四居隂底滯而暗塞則言<pb n="5a"/>　不信者也聞言不信則不知牽羊之可以悔亡也<lb/>
九五莧陸夬夬中行无咎象曰中行无咎中未光也<lb/>
　莧柔脆之物也陸髙平地也上六之在前猶柔脆易<lb/>
　刈之莧在髙平易即之陸无事乎專以剛決為志也<lb/>
　而九五純于用剛以必決為事故雖中行无咎而已<lb/>
　道未光也舜選于衆舉臯陶不仁者逺矣然則人君<lb/>
　欲去不仁无事乎夬也舉賢而已君以舉賢為心臣<lb/>
　以去惡為事則君臣之分明矣然則九五夬夬不可<pb n="5b"/>　見者君之分也九三夬夬而可見者臣之分也<lb/>
上六无號終有凶象曰无號之凶終不可長也<lb/>
　上六之罪極矣然夬之道雖決而不失和上六知號<lb/>
　咷以憂則君子猶將宥之不至於誅也惟安其危而<lb/>
　无號焉是以終有凶夫隂之與陽以進退相反五隂<lb/>
　既以變矣而上六終恬不知憂其可以長乎故曰无<lb/>
　號之凶終不可長也<lb/>
䷫<hi>巽下乾上</hi>姤女壯勿用取女彖曰姤遇也柔遇剛也勿<pb n="6a"/>用取女不可與長也天地相遇品物咸章也剛遇中正<lb/>
天下大行也姤之時義大矣哉<lb/>
　剛長則變柔柔長則變剛天地自然之理也姤之為<lb/>
　卦柔出而遇剛有變剛之志則女之壯者也於初九<lb/>
　考之為豕之羸者而今曰女壯何也柔出而遇剛剛<lb/>
　亦與遇有婚媾之道焉則是剛之于柔以妻畜之也<lb/>
　以妻畜之則為己壯以豕交之則尚為羸盖以妻畜<lb/>
　之則小人得以媚上而浸長豕變之則小人祇自見<pb n="6b"/>　賤而不得行是羸壯不同也女壯而有變之志則終<lb/>
　于反目不可與長故曰勿用取女不可與長也夫隂<lb/>
　陽相遇天地之理也天道下濟地道上行兩者交通<lb/>
　而成和故品物咸章焉使人道相遇亦若天地相遇<lb/>
　則功勲之所以成也夫惟遇失其道故隂益進而陽<lb/>
　益退而為遯為否至為剥也九五之才以剛遇柔而<lb/>
　不失其正得以杞包瓜之道是以天下大行亦猶天<lb/>
　地相遇而品物咸章也盡姤之義惟與天地合徳合<pb n="7a"/>　序然後能之故曰姤之時義大矣哉<lb/>
象曰天下有風姤后以施命誥四方<lb/>
　天之于萬物至逺絶也其所以姤之者風也而后之<lb/>
　于四方亦逺絶也其所以姤之者命而已天之為風<lb/>
　或為明庶之温或為廣莫之寒要之在萬物者神之<lb/>
　所為也后之為命或為威責之令或為文誥之詞要<lb/>
　之動四方者誠之所為也<lb/>
初六繫于金柅貞吉有攸往見凶羸豕孚蹢躅象曰繫<pb n="7b"/>于金柅柔道牽也<lb/>
　初六柔方長也於是時剛有以制之使柔牽于剛而<lb/>
　不得行則不至于為遯矣故繫于金柅貞吉金柅者<lb/>
　制柔之物九二之象也无以制之而縱其有攸往則<lb/>
　小人道長而見凶矣經曰見乃謂之象見凶未罹乎<lb/>
　凶而象凶也所以未罹乎凶者柔方長故也豕者養<lb/>
　于人見穢賤者也方待養于人而見穢賤且形尚羸<lb/>
　而未壯其志信也蹢躅而躁動矣況其志於為壯乎<pb n="8a"/>　此小人之長所以不可不戒也<lb/>
九二包有魚无咎不利賓象曰包有魚義不及賓也<lb/>
　小人養君子者也制得其道則養君子制失其道則<lb/>
　遯而去矣故初六小人也有魚之象焉九二以剛中<lb/>
　乗初六能包而有之也包有魚者也夫一民不可以<lb/>
　有二君也四自外來是二君也故曰不利賓其不利<lb/>
　賓者盖義不及之非擅為己之私分也<lb/>
九三臀无膚其行次且厲无大咎象曰其行次且行未<pb n="8b"/>牽也<lb/>
　二方据初義不及賓而三乃乗之固位而不去有分<lb/>
　民之嫌是以見侵于二有臀无膚之象焉侵則其勢<lb/>
　不得不行雖行非其志也故曰其行次且雖曰有厲<lb/>
　然非牽于初而不行故无大咎焉<lb/>
九四包无魚起凶象曰无魚之凶逺民也<lb/>
　貴以賤為本髙以下為基九四在上體宜得民以為<lb/>
　基而逺于初六不能自附于民則髙終逺其民道之<pb n="9a"/>　宜也然得右命之是特可見於大人相與之際而已<lb/>
　若天地不仁以萬物為蒭狗方且與物忘尚何汲汲<lb/>
　于保而安右而尊命而正者哉无民者也用静猶可<lb/>
　起則凶矣故曰包无魚起凶<lb/>
九五以杞包瓜含章有隕自天象曰九五含章中正也<lb/>
有隕自天志不舍命也<lb/>
　杞者剛忍之物也九二之象也瓜者柔脆之物也初<lb/>
　六之象也人君之于小人欲包而制之亦在用賢而<pb n="9b"/>　已九五用之以包初善用賢以畜民者也有以杞包<lb/>
　瓜則我何為哉含其章美而无所施矣雖曰含章然<lb/>
　王言惟命苟含章而廢出命則臣下罔攸禀令矣故<lb/>
　又必有隕自天光大而无私應然後乃可九五含章<lb/>
　而无應疑于舍命而不能有隕自天者也<lb/>
上九姤其角吝无咎象曰姤其角上窮吝也<lb/>
　角者亢上窮也所遇之時至于上窮而剛不知變則<lb/>
　吝道也然猶有姤物之志非離羣者是以无咎也<pb n="10a"/>䷬<hi>坤下兑上</hi>萃亨王假有廟利見大人亨利貞用大牲吉<lb/>
利有攸往彖曰萃聚也順以説剛中而應故聚也王假<lb/>
有廟致孝享也利見大人亨聚以正也用大牲吉利有<lb/>
攸往順天命也觀其所聚而天地萬物之情可見矣<lb/>
　順以説剛中而應此卦之所以亨也萃所以亨也天<lb/>
　下之民愛之則親利之則至致其所惡則散今順以<lb/>
　説之則與之所欲而去其所惡也民有不聚乎雖聚<lb/>
　而无剛中利衆之才則終亦必離而已矣九五又剛<pb n="10b"/>　中足以制衆而衆應之是故萃而无攜貳之心焉萃<lb/>
　之時以言乎人則四海之歡心得矣以言乎物則九<lb/>
　州之美備矣王者所以致孝享于是乎在故曰王假<lb/>
　有廟也記曰大孝不匱又曰博施備物可謂不匱矣<lb/>
　欲盡其所以為孝在博施備物博施備物非有王徳<lb/>
　則不能非有王位則不可九五既有能為之徳又有<lb/>
　得為之位所以盡有廟之道而謂之致孝享也夫民<lb/>
　不能自正也必有表正者焉上有表正則下有所取<pb n="11a"/>　正雖衆而不亂故曰利見大人亨聚以正也聖人之<lb/>
　制禮興事必隨乎時以時者天命之所在而不可違<lb/>
　故也方萃之時物既阜矣民既歸矣物既阜則是天<lb/>
　俾聖人備禮之時安得而儉也於是乎用大牲民既<lb/>
　歸則是天畀聖人以興事之時安得而已也於是乎<lb/>
　有攸往故曰用大牲吉利有攸往順天命也天地之<lb/>
　聚以正而非謂物之聚則有正有以正者萬物之聚<lb/>
　有以正有以不正此方以類聚吉凶之所以生也故<pb n="11b"/>　曰觀其聚而天地之情可見矣<lb/>
象曰澤上於地萃君子以除戎器戒不虞<lb/>
　弧矢之用生于睽睽之情疑阻而不親故也今既萃<lb/>
　聚其情親矣而猶除戎器者以戒不虞也水積則生<lb/>
　根食之魚土積則生自宂之獸今物豐而衆民所爭<lb/>
　者聚矣則不虞安可不戒哉<lb/>
初六有孚不終乃亂乃萃若號一握為笑勿恤往无咎<lb/>
象曰乃亂乃萃其志亂也<pb n="12a"/>　久相待逺相致聞流言不信者至誠相與者也苟不<lb/>
　出乎至誠或有孚而不終則亂乃萃矣亂乃萃則疑<lb/>
　阻生焉豈有相待相致之道哉有孚不終乃亂乃萃<lb/>
　其咎志在初不在四也以其乃亂乃萃而遂至于號<lb/>
　則所報甚小一握貽笑矣苟勿恤而往以終其孚則<lb/>
　往无不得何咎之有哉<lb/>
六二引吉无咎孚乃利用禴象曰引吉无咎中未變也<lb/>
　桔橰人之所引非引人者故俯仰不得罪于人六二<pb n="12b"/>　柔正自守不求于五而五引之故吉无咎如此則可<lb/>
　用薄祭以交于神而况於人乎盖守中不變非引人<lb/>
　者所謂靖恭爾位者也神斯聽之介爾景福矣故曰<lb/>
　孚乃利用禴也<lb/>
六三萃如嗟如无攸利往无咎小吝象曰往无咎上巽<lb/>
也<lb/>
　六三比于九四而未萃者也三之與四雖有剛柔相<lb/>
　與之道然非正應求之不得所欲也故曰萃如嗟如<pb n="13a"/>　无攸利九五雖非正應然得尊位大中衆之所赴也<lb/>
　又巽而引納于物則可以得志而无咎也不若正應<lb/>
　而得中行故小吝<lb/>
九四大吉无咎象曰大吉无咎位不當也<lb/>
　九四不與非應而惟初六之交初六之乃亂乃萃不<lb/>
　在我也是以大吉无咎也使當位自處无履柔損之<lb/>
　道則志亂之人未易交也故曰大吉无咎位不當也<lb/>
九五萃有位无咎匪孚元永貞悔亡象曰萃有位志未<pb n="13b"/>光也<lb/>
　天下之來萃成王之孚則宜不有其位以示吾心非<lb/>
　富天下也如是衆孚之矣苟有其位則其志未光徒<lb/>
　无咎而已衆豈孚哉能永正則亦可以為天下正僅<lb/>
　能悔亡耳求以廣業而盡其所以為萃則未也<lb/>
上六齎咨涕洟无咎象曰齎咨涕洟未安上也<lb/>
　人之在下宜俟人引而不可以求故初六之號六三<lb/>
　之嗟皆不可也上齎咨不已至涕洟而得无咎者在<pb n="14a"/>　上故也且九五為萃之主而上六乗之苟安于上而<lb/>
　不以為憂安得无咎也<lb/>
䷭<hi>巽下坤上</hi>升元亨用見大人勿恤南征吉彖曰柔以時<lb/>
升巽而順剛中而應是以大亨用見大人勿恤有慶也<lb/>
南征吉志行也<lb/>
　剛上而柔下剛柔之分也柔而升于上則時焉而已<lb/>
　故曰柔以時升其升也必有巽順之道剛中之才而<lb/>
　又有見應上之時然後升而亨夫山殺瘦澤増肥水<pb n="14b"/>　息淵木消支者物惡乎為上也今柔以時升而无巽<lb/>
　順之道則其升為陵犯无剛中之才則其升為循縁<lb/>
　雖有巽順之道剛中之才而不見應于上則亦不能<lb/>
　升雖升而必困故巽而順剛中而應是以大亨也升<lb/>
　以進為事而其才又柔順上為志者也以順上為志<lb/>
　而不用見大人則其失言亦將由之矣其過行亦將<lb/>
　隨之矣用見大人以順上為志所謂事聖君有聽從<lb/>
　无諫爭也何疑之有哉故曰用見大人勿恤有慶也<pb n="15a"/>　南征吉動而趍明也君子静則向晦動則趍明動不<lb/>
　趍于明則㝠行而已往則觸機蹈穽故必能南征然<lb/>
　後吉也<lb/>
象曰地中生木升君子以順徳積小以髙大<lb/>
　地中以順而進自乎毫毛至于合抱故順徳積小以<lb/>
　成髙大君子之進徳也其學有時其入有序因其時<lb/>
　循其序不躐等不先時優游委蛇循循以進故能自<lb/>
　可欲之善積至于不可知之神莫之能禦也<pb n="15b"/>初六允升大吉象曰允升大吉上合志也<lb/>
　九二以剛中之才見應于上而升升之有喜也初六<lb/>
　信而從以升而見大人者也盖得所附是以大吉也<lb/>
九二孚乃利用禴无咎象曰九二之孚有喜也<lb/>
　升自下而交于上苟不出于至誠未有能獲于上者<lb/>
　九二之孚可用薄祭以交于鬼神則其誠至矣是以<lb/>
　无咎象曰謂之有喜也盖人神一道也能事人然後<lb/>
　能事神九二孚乃利用禴可謂能事神矣於事人也<pb n="16a"/>　何有<lb/>
九三升虚邑象曰升虚邑无所疑也<lb/>
　此湯武之升也才雖剛過而道不失順天人其交歸<lb/>
　矣是以其升若升虚邑前无為之難者也邑之小固<lb/>
　不足以阨其衝而又虚焉則其升甚易也<lb/>
六四王用亨于岐山吉无咎象曰王用亨于岐山順事<lb/>
也<lb/>
　此文王之升也下有所事時未可以升則順以事上<pb n="16b"/>　用是故能亨于所國之岐山焉升之為道視地中之<lb/>
　木而已木可以極髙大之理然方起于毫末而求為<lb/>
　髙大則助長為害矣故文王不得先時而武王不能<lb/>
　後時也<lb/>
六五貞吉升階象曰貞吉升階大得志也<lb/>
　階者平易而有等以漸升而得位者也舜禹之事聖<lb/>
　人之所欲也湯武之事豈聖人之所欲哉故升階為<lb/>
　大得志焉夫聖人之志必至于是而後為得志歟孟<pb n="17a"/>　子曰中天下而立定四海之民君子樂之樂之者樂<lb/>
　行道也謂之大得志亦以所樂在此耳<lb/>
上六㝠升利于不息之貞象曰㝠升在上消不富也<lb/>
　升至于㝠則極矣㝠而猶升其升必困此舜所以辭<lb/>
　耄期也若施于進徳則利故利于不息之正盖進徳<lb/>
　惡夫畫也𡨕升不息則窮髙極逺而至深厚終乎為<lb/>
　聖人矣利莫大焉<lb/>
䷮<hi>坎下兌上</hi>困亨貞大人吉无咎有言不信彖曰困剛揜<pb n="17b"/>也險以説困而不失其所亨其唯君子乎貞大人吉以<lb/>
剛中也有言不信尚口乃窮也<lb/>
　二卦之剛皆揜于柔矣剛有健行之才而无所施此<lb/>
　所以為困也君子雖无所施其无所不裕者固自若<lb/>
　也且危而遂顛險而遂陷則无事乎有徳矣故險而<lb/>
　説困而不失其所亨其唯君子乎險者人之所憂而<lb/>
　困者動而見窒者也今險以説則是心有以自説而<lb/>
　不以天下之憂為憂者也困而不失其所亨則是身<pb n="18a"/>　有以自亨而不以天下之窒為窒者也非君子而能<lb/>
　若是乎君子雖險以説然陷於險而不得免者雖困<lb/>
　而不失其所亨然揜于困而无所逃也如是則逺害<lb/>
　避咎之際不能不失其正能不失其正而履險居危<lb/>
　如居安者大人而已故曰大人吉以剛中也剛則健<lb/>
　行而不陷中則强立而不倚以此處困故正不失也<lb/>
　兌為口舌而在上體有尚口之象且人之未信則忠<lb/>
　諫以為厲已况羣小之盛欲揜君子而欲以辨説自<pb n="18b"/>　解乎欲以辨説自解益足以致困故曰有言不信尚<lb/>
　口乃窮也<lb/>
象曰澤无水困君子以致命遂志<lb/>
　澤有水則足以及物澤无水則非徒利不足以及物<lb/>
　而已且无以利其身故其象則為困君子之道足以<lb/>
　通天地亨萬物而况其身乎以君子而无所逃困則<lb/>
　命也非力之能争也於是君子以致命遂志致命而<lb/>
　不致力則志自遂矣所以險以説困而不失其亨也<pb n="19a"/>初六臀困于株木入于幽谷三嵗不覿象曰入于幽谷<lb/>
幽不明也<lb/>
　在下而无能為者臀也初六之象也木有庇下之道<lb/>
　茂其枝葉而徒有株焉則不能庇其下矣九四困于<lb/>
　九二而不能庇初六既无能為之才而所應又无庇<lb/>
　下之道此非所困而困焉處坎險之底而體暗下之<lb/>
　性則入于幽谷者也進則困于株木而不見庇退又<lb/>
　入于幽谷而不得達此困而失其所亨者也是過三<pb n="19b"/>　嵗則必出而覿明也<lb/>
九二困于酒食朱紱方來利用亨祀征凶无咎象曰困<lb/>
于酒食中有慶也<lb/>
　九五中正在上有需于酒食之才方困于劓刖施不<lb/>
　得以及下而九二不得所需焉則困于酒食者也然<lb/>
　九五乃徐有説理不終困方將來而應二故曰朱紱<lb/>
　方來朱紱者天子之所以飾下者也朱紱雖有飾下<lb/>
　之象異乎株木无庇下之才然能飾乎身而无所加<pb n="20a"/>　乎人以其尚處困故也亨祀者人臣之所以事宗廟<lb/>
　也祭祀者天子之所以事百神也臣得君然後能保<lb/>
　宗廟故九二朱紱方來則利用亨祀也君得臣然後<lb/>
　能爭百神故九五困于朱紱乃徐有説則利用祭祀也<lb/>
六三困于石據于蒺藜入于其宫不見其妻凶象曰據<lb/>
于蒺藜乗剛也入于其宫不見其妻不祥也<lb/>
　石止而不動上六也蒺藜剛而善傷九二也且以困<lb/>
　而視夫蹇與坎難尤甚焉則是困者難之極也物極<pb n="20b"/>　必反故困不能久若初六闇下猶三嵗不覿焉是以<lb/>
　得其所困與非所困而困固有辨也困不足責也所<lb/>
　困也以困之既終則復得酒食之養也乃若困于石<lb/>
　則非所困而困焉者也以困之既終則亦頑然不動<lb/>
　猶若困之初也上既困于石非所困而困又據于蒺<lb/>
　藜非所據而據名辱身危自底于滅不祥莫甚焉妻<lb/>
　固所有之妻猶不見况非其應乎<lb/>
九四來徐徐困于金車吝有終象曰來徐徐志在下也<pb n="21a"/>雖不當位有與也<lb/>
　九四所志在應初而九二為之難不敢亟犯以進也<lb/>
　故曰來徐徐盖九二有朱紱方來之勢而九五有乃<lb/>
　徐有説之理假少頃則二自應五弗復為初九之難<lb/>
　矣九四所以來徐徐而俟之也金車謂九二也夫金<lb/>
　剛而能變能變明非牽于初者也車方以載上載上<lb/>
　則非比下者也九二之才如此而四反畏之徐徐不<lb/>
　敢進所以為吝也所以有終者為其有與不終為物<pb n="21b"/>　奪也<lb/>
九五劓則困于赤紱乃徐有説利用祭祀象曰劓刖志<lb/>
未得也乃徐有説以中直也利用祭祀受福也<lb/>
　上見揜于柔而害其通故稱劓下見陵于剛而害其<lb/>
　行故稱刖則赤紱者人臣之所以飾下也謂九二也<lb/>
　九二自賁其身又且飾下而不應上故曰困于赤紱<lb/>
　也九五上見揜于柔下見陵于剛則與六三進而困<lb/>
　于石退而據于蒺藜亦无以異也而九五乃徐有説<pb n="22a"/>　者以九五中直故也盖中立而不倚其身直行而不<lb/>
　迃其心則雖不得乎明必得其幽雖不利乎先必利<lb/>
　乎後此同人九五所以先號咷後笑而困之九五所<lb/>
　以乃徐有説也有説則九二來應而得臣矣得臣故<lb/>
　利用祭祀何則尊上帝在乎籲俊故也籲俊乃可以<lb/>
　尊上帝况百神乎宜其祭祀而受福也<lb/>
上六困于葛藟于臲卼曰動悔有悔征吉象曰困于葛<lb/>
藟未當也動悔有悔吉行也<pb n="22b"/>　上六牽于初困于葛藟者也乗于五剛困于臲卼者<lb/>
　也初柔不可牽則逺之可也五剛不可乗則去之可<lb/>
　也此困之終有自通之路可以行而求吉之時若自<lb/>
　為謀曰動而有悔則有悔必矣其所以自謀如此而<lb/>
　不礙于行者以不豫決隂之性故也<lb/>
䷯<hi>巽下坎上</hi>井改邑不改井无喪无得往來井井汔至亦<lb/>
未繘井羸其瓶凶彖曰巽乎水而上水井井養而不窮<lb/>
也改邑不改井乃以剛中也汔至亦未繘井未有功也<pb n="23a"/>羸其瓶是以凶也<lb/>
　井之為卦巽下而坎上巽乎水而上水卦之所以為<lb/>
　井也井譬則性也君子學以修性則巽乎水之象也<lb/>
　既盡性矣而推之以及物則上水之象也井之為卦<lb/>
　甃之渫之以養其源則汲之而不窮人之性知所以<lb/>
　養之則動而愈出亦猶井而已矣故井養而不窮也<lb/>
　養源于内而用之不窮則衆共資之以為生利之以<lb/>
　為説故邑可改也遷都改邑重事也邑可改而井不<pb n="23b"/>　可改者立本之有地也剛中者天徳之盛也天命之<lb/>
　謂性則剛中之徳固其所性之中矣以是立本故不<lb/>
　可改亦猶天之不可變也傳曰聖人外化而内不化<lb/>
　改邑所謂外化也不改井所謂内不化也外化所以<lb/>
　趍時内不化所以立本也故徳之地而不可改則孟<lb/>
　子所謂分定是也分定則窮居不損何喪之有盛行<lb/>
　不加何得之有故曰无喪无得也无得喪于其心故<lb/>
　往者取之來者取之取舍不同而吾之為井一也故<pb n="24a"/>　曰往來井井九二巽乎水而在中汔至者也然未出<lb/>
　則未繘井者也无應乎上則羸其瓶者也井以上出<lb/>
　為功今未繘井而羸其瓶是以凶也<lb/>
象曰木上有水井君子以勞民勸相<lb/>
　不改井者言性也井道不可不革者言治性也性治<lb/>
　而後善則必以五教率天下而性其逸惰之民故曰<lb/>
　勞民民勞則善心生矣然民之勞也有欲為之志而<lb/>
　无能為之才者有矣有能為之才而无欲為之志者<pb n="24b"/>　有矣无欲為之志則君子勸之勸之則知勉矣无能<lb/>
　為之才則君子相之相則有成矣<lb/>
初六井泥不食舊井无禽象曰井泥不食下也舊井无<lb/>
禽時舍也<lb/>
　初六以隂在下而上无應以引之井泥不食者也禽<lb/>
　之于井无澤无禽向之則井道廢矣然則其不食非特<lb/>
　不如九三之不食也乃為時之所舍者也夫井有不<lb/>
　窮之用可以應无方之求苟不可以應无方之求則<pb n="25a"/>　是其養之未至也故井道必期于食食之然後井之<lb/>
　功成焉若夫既可食矣而不見食則命也吾无喪焉<lb/>
　九三之不食是矣<lb/>
九二井谷射鮒甕敝漏象曰井谷射鮒无與也<lb/>
　井谷者旁出而下流者也射鮒小物在下者也稱甕<lb/>
　則既汲而上矣敝則漏自上趍下而井之井亡焉盖<lb/>
　中人者可導而在下者也九二在中而不正其自守<lb/>
　不固矣上有與以引之則上達无與以引之則下達<pb n="25b"/>　故有谷射鮒魚甕敝漏之象而孔子謂之无與也<lb/>
九三井渫不食為我心惻可用汲王明竝受其福象曰<lb/>
井渫不食行惻也求王明受福也<lb/>
　九三陽也故為井渫下也故為不食井渫可食而不<lb/>
　食故或者為我心惻焉人為我惻而我未嘗惻所謂<lb/>
　人不知而不愠故可用汲也若其不為人惻則是所<lb/>
　謂時者也不可用汲也雖為人惻而我亦自惻則又<lb/>
　非所謂无喪无得者也亦不可用汲也有可用汲之<pb n="26a"/>　才而王明焉則已與王並受其福矣盖井渫而不食<lb/>
　則是不為時所知者也王之不明而徇一時之好惡<lb/>
　則无由汲矣故九三求王明非明則不合也君聖臣<lb/>
　賢天下之盛福况君臣乎並受其福明矣<lb/>
六四井甃无咎象曰井甃无咎脩井也<lb/>
　六四在上宜以動出為功者也而以隂居隂乃反静<lb/>
　焉然静而正得脩井之道故无咎也夫務在利人而<lb/>
　以動出為事者必其在我者既裕也在我者未裕而<pb n="26b"/>　務在利人則其涸也可立而待也六四知其不裕静<lb/>
　而正以自脩焉則其静也乃所以為動出者何咎之<lb/>
　有哉<lb/>
九五井冽寒泉食象曰寒泉之食中正也<lb/>
　冽之為言清也井渫者渫而後清井冽則自清也故<lb/>
　井渫譬其脩性井冽譬其盡性也其井冽其泉寒又<lb/>
　在上而食焉此聖人盡已之性而推之以及物者也<lb/>
　象曰中正也人之性本中正然徒以失中而偏失正<pb n="27a"/>　而邪故不善耳聖人盡性豈有他哉不失其所受之<lb/>
　中正而已矣<lb/>
上六井收勿幕有孚无吉象曰元吉在上大成也<lb/>
　此井道之大成也井道大成宜以不窮之用應无方<lb/>
　之求故曰勿幕隂之性故有勿幕之戒焉井道大成<lb/>
　而幕則是有周公之才之美而使吝也<lb/>
䷰<hi>離下兌上</hi>革已日乃孚元亨利貞悔亡彖曰革水火相<lb/>
息二女同居其志不相得曰革已日乃孚革而信之文<pb n="27b"/>明以説大亨以正革而當其悔乃亡天地革而四時成<lb/>
湯武革命順乎天而應乎人革之時大矣哉<lb/>
　傳曰因者君之綱也君以因為綱則疑若廢革然所<lb/>
　謂革者因在其中矣盖當其可革而革則亦因之謂<lb/>
　也革不廢因故因形者為化存質者為革也金之從<lb/>
　革也質存焉楊子以革化並言之是也革之為道可<lb/>
　息則息之如水火之相息可服則服之如二女不同<lb/>
　居盖亦不廢因之謂也雖不廢因然革生以為熟革<pb n="28a"/>　剛以為柔革柔以為剛既以為剛既以去其故矣則<lb/>
　人為求舊之情不能无危疑而不安者惟聖人盡革<lb/>
　之道而功利見于世是以已日乃孚也文明故能革<lb/>
　陋以為華説故能革倦以為樂文明者禮也説者義<lb/>
　也以禮義為革故能大亨以正則革而當矣是變亂<lb/>
　之悔亡焉天地不革而四時不成則湯武之于革命<lb/>
　豈得已哉順天應人而已人之于天逆之則凶其於<lb/>
　人也違之則怒不順乎天不順乎人固不可以立于<pb n="28b"/>　世何必聖人而然哉其説以謂心非貴黄屋而富天<lb/>
　下也順天而不敢逆也應人而不敢違也夫天命之<lb/>
　難諶而知所以順之人心之難察而知所以應之此<lb/>
　則非大人不足以與此<lb/>
象曰澤中有火革君子以治歴明時<lb/>
　天地革而四時成其革也又有數存焉治歴以推其<lb/>
　數而時之消息明矣敬以授人所以理天地而為革<lb/>
　也<pb n="29a"/>初九鞏用黄牛之革象曰鞏用黄牛不可以有為也<lb/>
　人之有文明之才而體炎上之性則必喜以功業自<lb/>
　見乎時君子所欲也然上无其應不可以有為則以<lb/>
　中順自固其志待上革而後可不然動而見括无益<lb/>
　于革也<lb/>
六二已日乃革之征吉无咎象曰已日革之行有嘉也<lb/>
　已日乃孚言革之功已日乃革言革之事革之功則君<lb/>
　所專革之事則臣所與然而革之事反常而為經非<pb n="29b"/>　君之則不可以先事故六二雖見應于上而有可為<lb/>
　之勢亦以已日然后革也革道貴剛而二柔順必征<lb/>
　然後吉无咎征者所謂跂而及之也<lb/>
九三征凶貞厲革言三就有孚象曰革言三就又何之<lb/>
矣<lb/>
　剛過乎中故征凶正厲然剛不失正以之革物則物<lb/>
　之從之者衆矣故曰革言三就有孚夫以言為革未<lb/>
　若不待言而革者然人不可以言教令使而今以言<pb n="30a"/>　為革物多從之則必信有在于言前誠有在于令外<lb/>
　者也不則徒以言為革何足令哉<lb/>
九四悔亡有孚改命吉象曰改命之吉信志也<lb/>
　九四雖不當位而无私與故悔亡悔亡則上信之矣<lb/>
　故有孚夫自立于无過之地上又至誠勿貳而與之<lb/>
　則非徒可以革下而已上命之不善亦可以改矣傳<lb/>
　曰從道不從君此之謂也所惡于革而不當也何嫌<lb/>
　之有是以君有革命臣有改命而不疑也<pb n="30b"/>九五大人虎變未占有孚象曰大人虎變其文炳也<lb/>
　剛中大人之才也以剛革有虎變之象焉傳曰通其<lb/>
　變遂成天地之文大人從事于變則天地之文成矣<lb/>
　是以其文炳然而盛也大人之為革也革不以言不<lb/>
　以言而以道故天下自革也革不以面而以心是以<lb/>
　其孚見於未占不待已日也已日乃孚為革者之所<lb/>
　同也未占有孚大人之所獨也<lb/>
上六君子豹變小人革面征凶居貞吉象曰君子豹變<pb n="31a"/>其文蔚也小人革面順以從君也<lb/>
　上六豹者其文之蔚然而茂密者也君子通變而成<lb/>
　制作之文其蔚宻矣而不若大人之文明盛如虎也<lb/>
　故曰君子豹變矣茂末則本衰文盛則質喪君子之<lb/>
　文至于茂宻如豹可謂盛矣是以其化淺其功顯徒<lb/>
　能使小人革面而非心服也象曰順以從君者以謂<lb/>
　民之從君乃其分耳非果囬心而向道也<lb/>
䷱<hi>巽下離上</hi>鼎元吉亨彖曰鼎象也以木巽火亨飪也聖<pb n="31b"/>人亨以享上帝而大亨以養聖賢巽而耳目聰明柔進<lb/>
而上行得中而應乎剛是以元亨<lb/>
　二體有以木巽火之象此卦之所以為鼎也鼎象也<lb/>
　者象未効乎法者也有其兆而已盖鼎雖成象必待<lb/>
　木火然後成功猶之聖人必待衆賢之輔然後成化<lb/>
　養之功焉鼎之為卦以爻觀之既有鼎之象以二體<lb/>
　觀之又以木有巽火之義是有聖人之才而有功發<lb/>
　其才者也故其精意可以享上帝其盛禮可以養聖<pb n="32a"/>　賢也傳曰惟聖人為能享上帝聖人所以能享上帝<lb/>
　非徒以精意而已亦以其能籲俊而使之尊上帝也<lb/>
　傳曰君之仁者善養士人君所以能養士非徒以備<lb/>
　禮而已亦以其專舉賢而使之恵疇也鼎必待木巽<lb/>
　火而後成烹飪之功聖人必待賢佐然後能享上帝<lb/>
　而養聖賢是以鼎之所貴在乎巽而耳目聰明柔進<lb/>
　而上行得中而應乎剛也盖能巽而下賢又聰而善<lb/>
　聽明而善視且得中而應剛非如違者如此則於用<pb n="32b"/>　賢之道盡矣是以元亨也<lb/>
象曰木上有火鼎君子以正位凝命<lb/>
　鼎則聖人之才大方輔佐之功焉言木上有火所及<lb/>
　輔佐也故曰君子以正位凝命言需賢以自輔如此<lb/>
　也位有上下命有多寡正位凝命用賢有序矣<lb/>
初六鼎顛趾利出否得妾以其子无咎象曰鼎顛趾未<lb/>
悖也利出否以從貴也<lb/>
　鼎下實也而初六以虚在下則鼎之顛趾也鼎而顛<pb n="33a"/>　趾以出否則利矣不然則為覆餗矣夫鼎以取新必<lb/>
　先出否得超變之宜故為未悖也妾以其子有母道<lb/>
　焉宜其在上而今在下是子貴而母賤得妾以其子<lb/>
　者也出否以從貴革故以取新非知權不足以與此<lb/>
九二鼎有實我仇有疾不我能即吉象曰鼎有實慎所<lb/>
之也我仇有疾終无尤也<lb/>
　井言性故其出无窮鼎言才故所受者有量過其量<lb/>
　則覆餗矣九二以陽居隂而在中此鼎之有實而顛<pb n="33b"/>　者也適中則其所之而不可以有它矣我仇謂六五<lb/>
　也六五所應也而稱仇以其來即則非嘉稱故也六<lb/>
　五困于九四之間有疾者也有疾而不能我即則我<lb/>
　之所受適當其可是以終无尤也<lb/>
九三鼎耳革其行塞雉膏不食方雨虧悔終吉象曰鼎<lb/>
耳革失其義也<lb/>
　九三所應在卦之外鉉之象也所應者為鉉則九三<lb/>
　為鼎耳矣以耳之于鉉虚而受之則足以舉鼎而行<pb n="34a"/>　焉今九三以陽處陽實而不受則鼎耳之義革矣鼎<lb/>
　耳革而无虚受之義將錯諸地而无以自舉矣是其<lb/>
　行塞者也如此則雖有文明膏澤之才不用也故曰<lb/>
　不食召而齊魯不能致者二人盖此類也雖然九三<lb/>
　巽不失正也巽非髙亢而正非矯激也不遇於今不<lb/>
　遇於後故曰方雨雨則隂陽和而雉膏食矣故悔虧<lb/>
　焉然不能亡者執一廢百未可與權故也保常守正<lb/>
　是以終吉也<pb n="34b"/>九四鼎折足覆公餗其形渥凶象曰覆公餗信如何也<lb/>
　鼎之所受適則有量適中斯可矣以九四實而不中<lb/>
　則是實有餘而量不足故有折足之患焉折足則覆<lb/>
　餗則其形渥矣誠能孚然後敢受職此臣之信如何<lb/>
　哉<lb/>
六五鼎黄耳金鉉利貞象曰鼎黄耳中以為實也<lb/>
　六五居中而受九二者也中而能有受則鼎黄耳之<lb/>
　象也九二以剛中而應六五者也剛而應之耳之所<pb n="35a"/>　受則金鉉之象也虚中以資納于物而得金鉉焉則<lb/>
　其行不塞其應无方享帝養賢之道于是極矣<lb/>
上九鼎玉鉉大吉无不利象曰玉鉉在上剛柔節也<lb/>
　鼎者才也所以舉鼎則在鉉所以用才則在道在鼎<lb/>
　而无鉉是有才而未聞道也而道體常而盡變其盡<lb/>
　變也如金六五所謂金鉉是也其體常也如玉上九<lb/>
　所謂玉鉉是也金則剛柔无常玉剛柔節矣此利用<lb/>
　之終而歸于崇徳也大吉无不利宜矣<pb n="35b"/>䷲<hi>震下震上</hi>震亨震來虩虩笑言啞啞震驚百里不喪匕<lb/>
鬯彖曰震亨震來虩虩恐致福也笑言啞啞後有則也<lb/>
震驚百里驚逺而懼邇也出可以守宗廟社稷以為祭<lb/>
主也<lb/>
　上者陽之所也陽在下則起而之其所起而之其所<lb/>
　也以時焉是以亨也然吉凶悔吝生乎動故人之情<lb/>
　動則恐息則説震所以為動又為恐而兌所以為息<lb/>
　又為説也然動而知恐乃所以為无恐也故曰震來<pb n="36a"/>　虩虩恐致福也來自反之辭也欲起而无悔必來而<lb/>
　自省也恐懼則致福也故震來虩虩於其先必笑言<lb/>
　啞啞於其後凡此者常則不能違也有則云者詩所<lb/>
　謂如幾如式者言如其式所<hi>闕</hi>
　<lb/>
　<lb/>
　<lb/>
　<pb n="36b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易新講義卷六<lb/>
</p>

  </div>
        </body>
    </text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>讀易舉要卷二</head>
    <p>
<pb n="1a"/>
欽定四庫全書<lb/>
　讀易舉要卷二　　　　　　宋　俞琰　撰<lb/>
　　易中雜例<lb/>
　　　卦名<hi>案卦名卦象等小目原本間有闕者謹據通書前後之例校補</hi>
卦名有八卦之名有六十四卦之名皆名也<lb/>
　　　卦𧰼<lb/>
卦𧰼有一畫之𧰼三畫之𧰼皆𧰼也<lb/>
　　　卦徳<lb/>
<pb n="1b"/>
卦徳八卦之徳也乃健順動入險麗止說之八徳非謂<lb/>
元亨利貞也元亨利貞乃占辭耳在乾為乾之四徳非<lb/>
八卦之徳也隂陽小大卦之才也九六剛柔爻之才也<lb/>
　　　性情<lb/>
性即八卦之徳乾健坤順之𩔖是也情乃六爻之情爻<lb/>
有承乘比應之逺近其相得與不相得者情也<lb/>
　　　卦體<lb/>
卦體不特是内外上下二體如對體覆體互體伏體積<lb/>
<pb n="2a"/>
體皆是也<lb/>
　　　時義時用<lb/>
卦有時義又有時用何也曰在乾為純陽開明之時為<lb/>
剛健自强之義在坤為純隂閉塞之時為柔順隨從之<lb/>
義君父得之為君父之用臣子得之為臣子之用不特<lb/>
卦也六爻亦各有其時各有其義各有其用<lb/>
古注云以爻為人以位為時楊龜山曰易以爻為人以<lb/>
位為時均言人也而徳則不同均言時也而才則不同<lb/>
<pb n="2b"/>
何謂以爻為人人若占得此爻此爻即其人也此爻之<lb/>
位即吾所處之時也徳謂健順才謂剛柔猶人處此時<lb/>
在此位當量度自已之徳之才為何如耳如南蒯得黄<lb/>
裳元吉而敗是也<lb/>
代淵曰六十四卦各主一大時卦内六爻是大時中所<lb/>
為之人即逐爻在位時得失之小時也本大時以觀人<lb/>
之所為合於時則吉反於時則凶學者詳之<lb/>
朱子曰讀易者貴知時今觀爻辭皆是隨時取義<lb/>
<pb n="3a"/>
　　　卦位<lb/>
卦位初二三四五上是也析而二之則初二三為下位<lb/>
四五上為上位六之則初為下之下二為下之中三為<lb/>
下之上四為上之下五為上之中上為上之上<lb/>
初二地位也三四人位也五上天位也地之正位在二<lb/>
人之正位在三天之正位在五兼三才而兩之故六<lb/>
位有隂陽初三五為陽位二四上為隂位先儒皆謂九<lb/>
陽爻居初三五陽位六隂爻居二四上隂位皆為當位<lb/>
<pb n="3b"/>
反是則為不當位需上六爻𫝊乃曰不當位何也曰需<lb/>
以九五為主上六盖不當九五之主位也古注乃謂初<lb/>
上無位謬矣呉環溪曰所謂位者盖指九五而言非謂<lb/>
隂陽之位當與否也<lb/>
孔子贊易於彖𫝊云六位時成於說卦云六位而成章<lb/>
則六爻各有其位也於文言𫝊乾上九乃云貴而无位<lb/>
何也曰上九非果无位也髙處九五之上其位雖貴而<lb/>
無九五中正之位耳又如小過彖𫝊云剛失位而不中<lb/>
<pb n="4a"/>
特九四剛失位耳九三之剛不失位也併謂之失位者<lb/>
亦不過不得九五中正之位耳<lb/>
金君卿曰乾初九亦陽位但陽徳未亨故謂之潛上九<lb/>
亦陽位但以亢極故云无位需上六以隂居卦之極履<lb/>
非君位故亦云不當位王輔嗣但以乾需二卦觀之故<lb/>
謂諸卦初上皆無位又其辨位之說直以卦下之爻為<lb/>
隂卦上之爻為陽此又失之逺矣<lb/>
一言初六言上何也曰一為初則知六為末矣六為上<lb/>
<pb n="4b"/>
則知一為下矣互文見意也或曰初二三四五上為位<lb/>
之隂陽九六為爻之隂陽若使上而言六則隂爻為六<lb/>
六陽爻為六九豈不重複而淆亂乎<lb/>
爻有六畫每畫各有其位是謂六位又謂之六虚何也<lb/>
曰位者髙卑一定而不紊者也虚者或剛來居之或柔<lb/>
來居之變動而不定者也<lb/>
爻有得位而反凶失位而反吉者有應而反凶無應而<lb/>
反吉者何哉曰易隨時取義不可為典要也若必謂爻<lb/>
<pb n="5a"/>
之得位者吉失位者凶則九五六二六四俱善乎六五<lb/>
六三九四九二俱不善乎必謂有應者吉無應者凶則<lb/>
泰否諸爻俱善乎震艮諸爻皆不善乎讀易者觀其時<lb/>
可也<lb/>
朱子曰易中之辭大抵陽吉而隂凶間亦有陽凶而隂<lb/>
吉者何故盖有當為有不當為若當為而不為不當為<lb/>
而為雖陽亦凶愚謂剛柔皆有善惡剛得中為剛善過<lb/>
則為剛惡柔得中為柔善過則為柔惡不可獨以剛爻<lb/>
<pb n="5b"/>
為吉柔爻為凶也<lb/>
爻之中與正不特以位言亦以徳言然有中正如屯之<lb/>
六二而不吉何也曰時也<lb/>
爻辭凡兩言有孚者各有所指一指應爻一指比爻比<lb/>
初六有孚比之指四有孚盈缶指二益九五有孚恵心<lb/>
指四有孚恵我徳指二未濟上九有孚于飲酒指五濡<lb/>
其首有孚指四皆當分為兩說不可渾而為一<lb/>
朱子曰一爻有具兩義者如此則吉不如此則凶如出<lb/>
<pb n="6a"/>
門同人須是自出去與人同方吉若以人從欲則凶亦<lb/>
有分明說破如婦人吉夫子凶咸其腓雖凶居吉君子<lb/>
得輿小人剥廬如需于泥致寇至更不决吉凶夫子便<lb/>
說破云敬愼則不敗此是一爻中具吉凶二義者如小<lb/>
過飛鳥以凶若占得此爻則更無可避禍處故曰不可<lb/>
如何也<lb/>
六爻之位惟九五六二為正而且中六五九二雖中而<lb/>
不正初九九三六四上六雖正而不申初六六三九四<lb/>
<pb n="6b"/>
上九皆不正又不中何謂正隂爻居隂位陽爻居陽位<lb/>
為正何謂中二乃下卦之中五乃上卦之中<lb/>
爻言中行者四卦泰之二曰得尚于中行指五也夬之<lb/>
五曰中行无咎自謂也復之四益之三四皆言中行何<lb/>
也曰三四雖非二五之中乃全卦之中也<lb/>
中與正二者孰愈朱子曰中以正為先凡人做事須是<lb/>
剖决是非邪正却就是與正處斟酌箇中道不先見正<lb/>
處又何中之可言<lb/>
<pb n="7a"/>
爻𫝊言中正又言正中同歟異歟中正謂九五六二既<lb/>
中而且正也正中謂九二六五無過無不及正得其中<lb/>
也<lb/>
陽畫竒而渾全為實隂畫偶而中斷為虚陽道大而有<lb/>
餘為富隂道小而不足為不富陽剛為尊為貴為易為<lb/>
善為明為生此君子之道也隂柔為卑為賤為險為惡<lb/>
為暗為殺此小人之道也<lb/>
隂雖為小為不富然小而能有大則六五亦可以為大<lb/>
<pb n="7b"/>
有之主隂而能有陽則家人六四亦可以為富易中言<lb/>
大小皆指隂陽如小往大來大往小來小事大事小貞<lb/>
大貞大亨小亨小者亨皆是也又如大人大君小人小<lb/>
子大耋小狐莫不指隂陽而言坤之光大以大終盖從<lb/>
乾而大同人六五大師盖指九二之應師上六大君則<lb/>
指六五應九二卦名取義亦然大有大畜大過大壮小<lb/>
畜小過莫非陽大而隂小也<lb/>
　　　卦體上下<hi>案卦體總論見前兹復標卦體之目脱上下二字與前似複謹校補</hi>
<pb n="8a"/>
卦體有上有下下為内為先上為外為後伏羲畫卦盖<lb/>
自下而始也朱子曰易要分内外㸔如巽而止則成蠱<lb/>
止而巽便不同盖先止而後巽却是有根株了方巽將<lb/>
去故為漸<lb/>
　　　反體覆體<hi>案反體覆體等以下小目原本闕殊欠分曉謹校補</hi>
反體覆體皆原於先天圖卦位之相對乾與坤剛柔相<lb/>
反坎與離剛柔相反如頥大過中孚小過皆是也覆體<lb/>
者屯顛倒翻轉則為蒙需顛倒翻轉則為訟是也六十<lb/>
<pb n="8b"/>
四卦惟乾坤坎離頥大過中孚小過不可倒餘皆一卦<lb/>
倒轉為兩卦故上經三十卦約為十八下經三十四卦<lb/>
亦約為十八三畫卦亦然震倒轉為艮巽倒轉為兊併<lb/>
乾坤坎離為八卦不過六卦而已<lb/>
先儒謂乾坤坎離是反震巽艮兊是對以先天圖觀之<lb/>
其實皆對體也豈獨以震巽艮兊為對哉<lb/>
　　　伏體<lb/>
伏體之說出於京房占法如乾伏坤坤伏乾之𩔖以見<lb/>
<pb n="9a"/>
者為飛不見者為伏如同人言大師盖全體伏師卦也<lb/>
或攻伏體不可用以為認坎為離是水火無别也然亦<lb/>
有可取者如小畜六四互離而言血去者離乃坎之反<lb/>
體伏坎為血見離而不見坎故曰血去<lb/>
　　　積體<lb/>
積體如剥復夬姤遯大壮臨觀頥大過中孚小過是也<lb/>
中孚頥皆肖離此離之積也小過大過皆肖坎此坎之<lb/>
積也朱子曰中孚小過是雙夾底離坎頥大過是厚畫<lb/>
<pb n="9b"/>
底離坎<lb/>
臨肖震遯肖巽觀肖艮大壮肖兊是震巽艮兊之積而<lb/>
厚畫者也項平庵曰臨觀剥復震艮之象也遯大壮夬<lb/>
姤巽兊之象也<lb/>
　　　互體交體<lb/>
互體者上下兩卦之體交相互也有三畫之互又有六<lb/>
畫之互三畫之互有兩六畫之互有五何謂兩互如屯<lb/>
下震上坎中互坤艮此兩互也何謂五互如屯自初至<lb/>
<pb n="10a"/>
四互復自三至上互蹇去初互比去六互頥去初上互<lb/>
剥此五互也它卦皆然<lb/>
泰言帝乙歸妹二三四五互歸妹也大壮言藩决不羸<lb/>
自初至五互夬也睽言厥宗噬膚朱漢上謂自二至上<lb/>
有噬嗑象此互體也朱子曰互體左氏已言亦有道理<lb/>
朱漢上曰鄭元𫝊馬融之學多論互體王弼譏互體張<lb/>
南軒曰雜物撰徳具於中爻互體未可廢愚謂師六五<lb/>
曰長子豈非中爻二三四互震之長子乎賁九三曰濡<lb/>
<pb n="10b"/>
如豈非中爻二三四互坎之水乎晉九四曰鼫鼠豈非<lb/>
中爻三四五互坎之鼠乎孔子𫝊萃之六三曰上巽也<lb/>
豈非上互巽乎此孔子明以互體語人也<lb/>
王太古曰交體原於先天方圖以兩角對立而相交也<lb/>
雷風為恒而風雷之益曰勿恒澤天為夬而天澤之履<lb/>
曰夬履亦有不如此者如水天之需乃曰利用恒何耶<lb/>
　　卦義<lb/>
蔡節齋曰陽為大隂為小陽利君子隂利小人大畜小<lb/>
<pb n="11a"/>
畜大過小過皆取隂陽為義<lb/>
馮深居曰小畜為小畜大而大畜亦為大畜大下卦皆<lb/>
乾也大過則大過小小過則小過大四陽而二隂陽多<lb/>
則大者過二陽而四隂隂多則小者過也<lb/>
大壮者四陽之壮也大有者五陽皆為一隂所有也<lb/>
四陽長既謂之大壮四隂長則不謂之小壮何也曰崇<lb/>
陽而抑隂也乃若姤一隂方生而遽曰女壮此又聖人<lb/>
防微之深意也<lb/>
<pb n="11b"/>
屯蹇困三卦雖同是患難而所以處患難者不同屯外<lb/>
險内動是在險而可動者也蹇内險而外止是見險而<lb/>
能止者也困内險而外說欲止則不可止非蹇之比矣<lb/>
欲動則不可動非屯之比矣惟有說而順受耳<lb/>
大有宜近不宜逺故初九无交則有害比宜先不宜後<lb/>
故上六无首則凶<lb/>
朱子曰能安其分則為需不能安其分則為訟能通其<lb/>
變則為隨不能通其變則為蠱此是說卦對然只此數<lb/>
<pb n="12a"/>
卦對得好其它又不然愚按雜卦云乾剛坤柔比樂師<lb/>
憂皆兩兩相對而取義不特其義如此其畫亦然觀先<lb/>
天圖可見<lb/>
陳氏九經辯疑按淇水文集云乾天坤地故乾對坤屯<lb/>
氣之始蒙識之始故屯對蒙需和而訟乖故需對訟師<lb/>
憂也比樂也故師對比小畜以隂而制陽履以隂而承<lb/>
陽故小畜對履不惟其義若是觀其九六奇耦之畫或<lb/>
上或下或相反或相生則易卦二二而相從豈不甚明<lb/>
<pb n="12b"/>
哉<lb/>
易六十四卦皆以二卦兩兩相對取義孔子於雜卦云<lb/>
乾剛坤柔比樂師憂其示人也明矣人但知孔子於雜<lb/>
卦云爾而不知彖𫝊亦然如剥窮上反下為復而復曰<lb/>
剛反盖謂剥上九反而為復初九也隨倒轉為蠱而初<lb/>
九上而為上九上六下而為初六則曰剛上而柔下蠱<lb/>
倒轉為隨而上九來為初九則曰剛来而下柔无妄倒<lb/>
轉為大畜而剛在上則曰剛上而尚賢大畜倒轉為无<lb/>
<pb n="13a"/>
妄而剛在初則曰剛自外來而為主於内又如損曰損<lb/>
下益上益則曰損上益下悉以兩卦相對而取義此豈<lb/>
孔子自立新意哉盖𤼵明文王彖辭爻辭之本意也彖<lb/>
辭如臨言八月有凶八月指觀而言觀與臨對也泰言<lb/>
小往大來否言大往小來否泰相仍此又最明白者也<lb/>
爻辭如臀無膚其行次且夬言於四姤言於三夬姤盖<lb/>
相對也或益之十朋之龜弗克違損言於二益言於五<lb/>
損益盖相對也伐鬼方既濟言於三未濟言於四無非<lb/>
<pb n="13b"/>
皆以兩卦相對而取其義也夫易之為言隂陽相易也<lb/>
有隂則必有陽有陽則必有隂二者常相為用讀乾卦<lb/>
而不通坤卦之義不可也讀坤卦而不通乾卦之義亦<lb/>
不可也其餘諸卦皆然若讀一卦而只守一卦之說則<lb/>
又安知夫兩卦相對而有彼此旁通之妙也哉<lb/>
彖𫝊言剛上柔下剛下柔下剛來柔來何不言剛往柔<lb/>
往盖嘗反覆紬繹而思之乃得其說真足以破彼卦變<lb/>
牽合附㑹之繆而為吾兩卦對取其義之證也夫彖𫝊<lb/>
<pb n="14a"/>
所謂剛來柔來盖推原此卦剛柔之所自來非謂就本<lb/>
卦六爻之中升降上下而自相往來所以言來而不言<lb/>
往者以兩卦對取其義或自前卦來或自後卦來既來<lb/>
則其位一定而不易無所謂往矣非若一卦以六爻之<lb/>
應就卦中升降上下而有來有往也或者難之曰泰云<lb/>
小往大來否云大往小來大小即剛柔也剛柔豈不言<lb/>
往愚應之曰小往謂隂往居外大往謂陽往居外小來<lb/>
謂隂來居内大來謂陽來居内大小卦之才也剛柔爻<lb/>
<pb n="14b"/>
之才也彖辭指卦體之隂陽故言小大彖𫝊指爻畫之<lb/>
九六故言剛柔大小自是大小之義剛柔自是剛柔之<lb/>
義奚可槩言哉或又難之曰漸云進得位往有功也柔<lb/>
盖言往矣愚曰不然漸云進得位盖指六四往有功盖<lb/>
指占者而言且如晉睽鼎皆云柔進而上行並不言往<lb/>
若以為柔之往則晉睽鼎但曰柔往而上行漸曰往得<lb/>
位可也何必言進嘗試考之彖𫝊言往有功者屢矣如<lb/>
蒙如坎如蹇如解皆指占者之往非謂爻畫之往也竊<lb/>
<pb n="15a"/>
謂往有功之往與利有攸往往吉往吝往无咎之往同<lb/>
皆指占者而言明乎此則知彖𫝊所謂剛柔上下剛來<lb/>
柔來不過兩卦對取其義耳聖人之意坦然明白昧者<lb/>
自不之察盖不必深求其義而為衆說之所亂也<lb/>
　　八卦主爻圖<hi>案二圖及説與後論卦之主爻正相𤼵明故不以入纂圖而載於此</hi>
　乾䷀九五<lb/>
　坤䷁六二<lb/>
　震䷲初九<lb/>
<pb n="15b"/>
　巽䷸六四<lb/>
　坎䷜九五<lb/>
　離䷝六二<lb/>
　艮䷳九三<lb/>
　兊䷹上六<lb/>
乾主九五坤主六二君正位乎上臣正位乎下也坎離<lb/>
得乾坤之中故坎主九五離主六二震初九正而四不<lb/>
正故主初九巽初六不正而六四正故主六四艮九三<lb/>
<pb n="16a"/>
正而上九不正故主九三兊六三不正而上六正故主<lb/>
上六凡卦皆有主爻如蒙以九二主内上九主外盖不<lb/>
過一時得權之主爾六五雖非成卦之主爻然而君也<lb/>
乃一卦定位之主也他卦倣此<lb/>
　　十二卦主爻圖<hi>此與京房卦氣所主不同</hi>
　復䷗初九<lb/>
　臨䷒六三<lb/>
　泰䷊<hi>九二主内六五主外</hi>
<pb n="16b"/>
　壯䷡九四<lb/>
　夬䷪上六<lb/>
　乾䷀九五<lb/>
　姤䷫初六<lb/>
　遯䷠九三<lb/>
　否䷋<hi>六二主内九五主外</hi>
　觀䷓六四<lb/>
　剥䷖上九<lb/>
<pb n="17a"/>
　坤䷁六二<lb/>
五隂一陽卦以一陽為主五陽一隂卦以一隂為主復<lb/>
姤夬剥是也臨主六三者下體兊兊以隂爻為主也遯<lb/>
主九三者下體艮艮以陽爻為主也大壮主九四者上<lb/>
體震震以陽爻為主也觀主六四者上體巽巽以隂爻<lb/>
為主也乾主九五坤主六二君臣上下之義也泰否具<lb/>
乾坤二體故泰以九二主内六五主外否以六二主内<lb/>
九五主外<lb/>
<pb n="17b"/>
　　卦之主爻<lb/>
三畫卦乾坤坎離以中爻為主震巽以初爻為主艮兊<lb/>
以末爻為主六畫卦乾坎以九五為主坤離以六二為<lb/>
主震以初九為主巽以六四為主艮以九三為主兊以<lb/>
上六為主其餘諸卦剛柔雜者亦多取六子剛柔之少<lb/>
爻為主<lb/>
蔡節齋曰乾坤體純坎離體交而其用皆在中故乾坤<lb/>
離坎之用皆在二五至於乾坤相錯則為泰否坎離相<lb/>
<pb n="18a"/>
錯則為既濟未濟亦皆主二五為用<lb/>
艮以九三為主九三不吉而上九乃吉何也艮止也三<lb/>
互震動則非艮止之道故艮之時用不在三而在上<lb/>
頥有兩剛爻獨取上九為主而不取初九何也口容止<lb/>
頥道貴静不貴動初九震體躁動非頥之主也故不取<lb/>
上九艮體之止得頥道之静故取之為主<lb/>
噬嗑下震上離在他卦則離以柔爻為主震以剛爻為<lb/>
主噬嗑乃不然何也噬嗑卦成之由盖因於頥而九四<lb/>
<pb n="18b"/>
間于其中為頥中有物之象故諸爻皆以去九四逺近<lb/>
取義而不以初九六五為主爻<lb/>
六十四卦各有其主而一槩主之於五非也如乾之主<lb/>
在五坤之主在二或執五為君位為一卦之主是固然<lb/>
矣殊不知坤與乾不同乾君道也故當以五為主爻坤<lb/>
臣道也則當以二為主爻豈可以一槩言也<lb/>
代淵曰卦有六位而五為君位此易之大畧也其間或<lb/>
有居此位而非君義者斯易之變聖人意有所存即主<lb/>
<pb n="19a"/>
義在彼不可滯于常<lb/>
金君卿曰爻以時成各乘其時而來居此位或有為之<lb/>
主而非君位者或有得君位而非一卦之主者<lb/>
李隆山曰有一卦定位之主有一時得權之主何謂一<lb/>
卦定位之主凡卦皆以五為君位五乃一卦定位之主<lb/>
也何謂一時得權之主如屯之主爻在初九則初九乃<lb/>
一時得權之主九五雖為一卦定位之主而其時無權<lb/>
也<lb/>
<pb n="19b"/>
朱子曰有一例成卦之主皆說于彖辭之下屯之初九<lb/>
利建侯大有之五同人之二皆如此<lb/>
坤之得主以乾為主也明夷初九之主人豐初九之配<lb/>
主皆指離之六二二乃離之主爻也或指四為配非也<lb/>
豐九四之夷主指六五五為豐卦之主四為震之主爻<lb/>
均是主也故曰夷或指初為夷非也<lb/>
易中以同體為宗同人六二曰同人于宗指初九或指<lb/>
五為宗非也睽六五曰厥宗指九四既濟九三曰髙宗<lb/>
<pb n="20a"/>
乃指本爻皆離體也離以隂爻為主而以陽爻為宗此<lb/>
易道崇陽而抑隂之義隂柔雖為之主固必以陽剛為<lb/>
之宗也<lb/>
觀以六四為主而六四曰利用賔謂其位逼九五是不<lb/>
宜為主而宜為賔也此亦崇陽抑隂之微意也<lb/>
姤九二曰包有魚不及賔魚指初六賔指九四初為主<lb/>
則四其賔也需上六曰不速之客三人指乾三畫需以<lb/>
五為主則餘皆賔也<lb/>
<pb n="20b"/>
　　乘承比應<lb/>
爻有乘承比應乘者在上而乘下也承者在下而承上<lb/>
也比者與相近比也應與也三畫之卦其位分上中下<lb/>
重為六畫則下與下應中與中應上與上應如琴瑟之<lb/>
弦一與四二與五三與六同聲而相應也爻以初九應<lb/>
六四六二應九五九三應上六是為正應若初六遇九<lb/>
四九二遇六五六三遇上九雖相應而非正也<lb/>
艮彖𫝊言敵應何也曰艮以兩剛相遇盖其勢相敵而<lb/>
<pb n="21a"/>
不相援也<lb/>
小畜大有彖𫝊皆言上下應之何也曰小畜大有皆以<lb/>
五陽而從一隂故曰上下應之<lb/>
朱子曰伊川云卦爻有相應㸔來有相應者多如乾卦<lb/>
除了二與五之外初何嘗應四三何嘗應六坤卦都不<lb/>
見相應似此不通愚謂豈獨坤卦都不相應乾卦亦都<lb/>
不相應如乾九二大人自指本爻九五大人亦指本爻<lb/>
二五亦何嘗相應<lb/>
<pb n="21b"/>
乾坤二卦其體純隂純陽無乗承比應之可言至屯剛<lb/>
柔始交其體不純乃有乗承比應之可言乾獨陽無對<lb/>
君道也故乾卦諸爻之辭各以本位言坤純隂而柔臣<lb/>
道也隂當從陽臣當從君故坤之彖辭爻辭必兼乾而<lb/>
言如彖言先迷後得主利盖得乾為主而利也陽大隂<lb/>
小六二隂小而言大盖從乾陽而大也六三言從王事<lb/>
盖從乾君之事非從上六也<lb/>
凡柔爻近剛應剛則有𩔖乎剛賁六二賁其須待九三<lb/>
<pb n="22a"/>
而興也蒙六五童蒙吉應九二而吉也凡剛爻應柔爻<lb/>
則為柔所累遯九三係有疾厲係二六而厲也夬九三<lb/>
遇雨若濡應上六而濡也然亦有不然者豈可以一例<lb/>
言哉觀其時可也<lb/>
鄭亨仲曰陽資隂則順隂資陽則逆明夷之六二渙之<lb/>
初六其所資者皆九也故孔子釋此兩卦皆以順為言<lb/>
愚謂此說誠是矣而亦不可拘也如履六三承九四而<lb/>
凶咸九三乘六二而吝隨初九承六二而有功无妄六<lb/>
<pb n="22b"/>
二乘初九而利其故何哉亦各隨其時而已<lb/>
隂承陽陽乘隂則順陽承隂隂乘陽則悖是固然矣然<lb/>
謂隂乘陽為悖可也陽承隂則以大事小以貴下賤如<lb/>
屯之初九在六二之下不失其為謙徳何悖之有<lb/>
或曰六爻之位不同而其義各有所取如乾之在田在<lb/>
淵在天皆取本爻也有取于下近爻者泰二包荒姤二<lb/>
包魚皆包初也有取于上近爻者姤初繫于金柅繫于<lb/>
二也革初鞏用黄牛之革渙初用拯馬壮吉皆用二也<lb/>
<pb n="23a"/>
有取于上下近爻者屯之三曰林中賁之三曰濡如解<lb/>
之三曰負且乗是也有取于應爻者師之二曰王三錫<lb/>
命五錫之也又有以六爻之中間取義者益三四皆曰<lb/>
中行是也又有以主爻取義者屯之二四上皆曰乗馬<lb/>
班如皆待初之動也同人以二為主諸爻皆以二之逺<lb/>
近取義大有以五為主諸爻皆以五之逺近取義無非<lb/>
各隨其時也<lb/>
　　辭韻之叶<lb/>
<pb n="23b"/>
乾爻辭曰乾乾在淵在天皆叶韻坤爻辭曰履霜直方<lb/>
含章括囊黄裳元黄亦皆叶韻<lb/>
朱漢上曰仲尼繫三百八十四爻文皆中律盖謂叶韻<lb/>
也古者經自經𫝊自𫝊自王韓之徒變亂之而文意間<lb/>
斷遂不見其叶韻坤之以時𤼵知光大慎不害是也坤<lb/>
卦彖𫝊慶字亦當作平聲諸爻𫝊慶字皆當作平聲讀<lb/>
為去聲則與上下文不叶矣<lb/>
乾彖𫝊元天叶形成貞寧叶坤彖𫝊生疆亨貞行朋慶<lb/>
<pb n="24a"/>
叶屯彖𫝊生貞盈寧叶其餘亦叶但不全叶耳<lb/>
乾文言𫝊下也時舎也叶行事也自試也上治也叶文<lb/>
明偕行叶乃革天徳偕極天則叶純粹精旁通情天下<lb/>
平見之行叶坤文言𫝊剛方常光行慶殃叶<lb/>
繫辭𫝊雖是散文中間亦有叶韻處雜卦亦然蔡西山<lb/>
曰雜卦例皆反對叶韻為序<lb/>
爻𫝊凡言位正當未當得當皆平聲乃與上下文叶<lb/>
　<lb/>
<pb n="24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　讀易舉要卷二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>讀易舉要卷四</head>
    <p>
<pb n="1a"/>
欽定四庫全書<lb/>
　讀易舉要卷四　　　　　　宋　俞琰　撰<lb/>
　　經分上下二篇<lb/>
繫辭𫝊言二篇之䇿則孔子之前已有二篇之説矣但<lb/>
經字不知起於何人正義云按前漢孟喜易本分上下<lb/>
二經是孟喜之前已題經字矣<lb/>
前漢藝文志云文王作上下篇<lb/>
郭白雲曰上下二經自序卦分其來尚矣<lb/>
<pb n="1b"/>
吕東莱曰易經之分上下必始於文王作周易之時<lb/>
李秀巖曰上下篇卦數雖不齊反覆觀之皆為十有八<lb/>
晦庵以為簡帙重大信斯言也則諸卦自可平分為二<lb/>
曷為多寡之不齊乎<lb/>
晁以道曰古者竹簡重大分經為二篇今又何必以二<lb/>
篇成帙哉晁氏此説盖不知六十四約為兩十八也<lb/>
上經三十卦約為十八者乾坤坎離不可倒轉餘皆兩<lb/>
卦倒轉併為一卦也下經三十四卦亦約為十八者中<lb/>
<pb n="2a"/>
孚小過不可倒轉餘皆兩卦倒轉併為一卦也知此則<lb/>
知上下二篇實文王之所分也明矣<lb/>
卦有上下二體凡六十四陽六十四隂約為三十六則<lb/>
上經純陽卦六純隂卦四下經純隂卦六純陽卦四隂<lb/>
陽相重之卦上下經皆八<lb/>
上經三十卦陽爻八十六隂爻九十四約為十八則五<lb/>
十二陽五十六隂共一百八<lb/>
下經三十四卦陽爻一百六隂爻九十八約為十八則<lb/>
<pb n="2b"/>
五十六陽五十二隂亦一百八<lb/>
上經乾一坤八成九離三坎六成九其數共十八下經<lb/>
兊二艮七成九震四巽五成九其數亦十八<lb/>
上經首乾坤歴十卦而泰否為乾坤之交下經首咸恒<lb/>
男女少長之正也歴十卦而損益男女少長之交也<lb/>
下經中孚小過連既濟未濟盖以六子終之上經頥大<lb/>
過連坎離亦以六子終之<lb/>
乾坤隂陽之純坎離隂陽之中為天地四正故易以乾<lb/>
<pb n="3a"/>
坤坎離居上震巽艮兊反是則居下咸恒損益在下盖<lb/>
震巽艮兊之交也上經首乾坤者天地之道二體之分<lb/>
也下經首咸恒者夫婦之道二體之合也易道貴中不<lb/>
欲其終窮故以坎離終上經既濟未濟乃坎離之交故<lb/>
以之終下經泰否在上乾父坤母之自交也需訟同人<lb/>
大有无妄大畜小畜履以乾父交六子故亦在上師比<lb/>
謙豫之在上則以坤母交三男也晉明夷萃升之在下<lb/>
則以坤母交三女也剥復臨觀所以進而之上者一陽<lb/>
<pb n="3b"/>
二陽為主也夬姤遯大壮所以退而之下者一隂二隂<lb/>
為主也困井革鼎家人睽蹇解豐旅渙節此六子自交<lb/>
故居下屯蒙亦六子自交而居上者三男繼父母用事<lb/>
也屯蒙以坎交震艮而在上故噬嗑賁以離交震艮亦<lb/>
在上随蠱漸歸妹皆震巽艮兊之交而随蠱在上長男<lb/>
長女為主也漸歸妹在下少男少女為主也頥大過中<lb/>
孚小過雖皆震巽艮兊之交然頥大過互乾坤故在上<lb/>
中孚小過互坎離故在下無非皆崇陽而抑隂尊君而<lb/>
<pb n="4a"/>
卑臣先長而後少易之教盖如此也<lb/>
<pb n="5a"/>
</p>
<p>
<pb n="6a"/>
</p>
<p>
<pb n="7a"/>
　　十翼之目<lb/>
歐陽文忠公曰十翼之説不知起於何人愚按參同契<lb/>
云夫子庶聖雄十翼以輔之則東漢時已有十翼之目<lb/>
説者多不同正義所用者鄭𤣥之一家爾從鄭氏之説<lb/>
乃是十一翼非十翼也蓋天行健本自是大象不當與<lb/>
潛龍勿用陽在下也合而為一要之十翼之説起自漢<lb/>
儒非孔子所稱盖不必深究也<lb/>
或謂象辭彖傳爻傳繫辭傳四者各分上下凡八篇及<lb/>
<pb n="7b"/>
文言傳一篇説卦序卦雜卦合為一篇共成十篇<hi>案下段云前漢藝文志云劉向以中古文易經校施孟梁丘經或脱去无咎悔亡惟費氏經與古文同後人遂謂无咎悔亡當别為一卷而在十翼之列其説曰若以為脱去當惟一二卦而已不應六十四卦皆誤愚曰不然夫吉凶悔吝正是易之占辭今乃擯去无咎悔亡於外而獨言吉凶恐無是理况劉向之校經但云或脱去无咎悔亡不曰盡脱去无咎悔亡既謂之脱去則无咎悔亡无是本文非别為一簡也别卷論漢儒授受與此段大畧相同但引漢藝文志有漢興田何傳之訖於宣元有施孟梁丘京氏列於學官而民間有費髙二家之説下始接劉向以中古文易經校施孟梁丘經云云其辨吉凶悔吝不宜别為一編以足十翼之數辨証更為明析所以兩載之者當因稿有異同未及刪去永樂大典未及詳考一書兩見殊為重複今别載於後而此段仍附録於<pb n="8a"/>此以存其舊</hi>
　　古文周易十二篇<lb/>
前漢藝文志謂易經十二篇施孟梁丘三家顔師古曰<lb/>
上下經及十翼故十二篇然則漢初施孟梁丘之時十<lb/>
二篇古易猶存未變亂也<lb/>
前漢儒林傳謂費直治易長於卦筮亡章句徒以彖𧰼<lb/>
繫辭文言解上下經魏志謂鄭康成始合彖𧰼於經則<lb/>
古易十二篇自此而變亂也今之乾卦次序盖存鄭氏<lb/>
<pb n="8b"/>
所附之例坤以下諸卦次序乃王輔嗣所分於是十二<lb/>
篇大變亂而非古也<lb/>
宋元豐壬戌汲郡吕正愍公大防以學者不見完經遂<lb/>
改正為十二篇如劉歆六藝略首所列施孟梁丘三家<lb/>
者名曰周易古經刻板置成都學官建中靖國辛巳嵩<lb/>
山晁氏説之乃并十二篇為八篇名曰古周易紹興戊<lb/>
辰廣陵張成已知𡊮州刻板於𡊮之郡庠紹興二十一<lb/>
年眉州李文簡公燾重刻周易古經其後序云吕於文<lb/>
<pb n="9a"/>
字句讀無増損晁氏又輯諸異同斷以己意有増有損<lb/>
晁氏多取許叔重説文陸德明音義僧一行李鼎祚陸<lb/>
希聲及王昭素胡翼之黄聱隅輩所論淳熈九年東莱<lb/>
吕成公祖謙所定古文周易經傳十二篇與吕汲公同<lb/>
又作音訓一篇則其門人金華王莘叟之所筆受也淳<lb/>
熈九年紫陽朱文公刻之於臨漳會稽益以程氏是正<lb/>
文字及晁氏説淳祐戊申巴郡稅與權作易學啓蒙小<lb/>
傳備述諸公得失且曰王弼以上經乾傳至下經豐傳<lb/>
<pb n="9b"/>
分為六卷及韓康伯又以上下繋為七八卷而説卦為<lb/>
第九則統序卦第十雜卦第十一通謂之周易卷第九<lb/>
復以王弼略例足成周易十卷使上下二篇不成二篇<lb/>
十翼不成十翼稅氏有周易古經以六十四卦約為二<lb/>
十六而爻辭皆係于左屯之辭書向下蒙之辭書向上<lb/>
陳直齋書録解題云古易十二卷出睢陽王洙家上下<lb/>
經惟載爻辭外卦辭一彖辭二大𧰼三小𧰼四文言五<lb/>
上繫六下繫七説卦八序卦九雜卦十葉石林以為此<lb/>
<pb n="10a"/>
即藝文志所謂古易十二篇者也按隋唐志皆無古易<lb/>
之目當是後人依倣録之爾又有周易古經十二卷汲<lb/>
郡吕大防所録又有古周易八卷清豐晁氏説之所録<lb/>
又有古易十二卷音二卷東萊吕祖謙所定又有古易<lb/>
十二卷吳郡吳仁傑所録又有九江周燔所次附見吳<lb/>
氏書篇末又有沙隨程逈古易考十二篇按漢世傳易<lb/>
者施孟梁丘京費費最晚出不得立於學官劉向校中<lb/>
古文易經諸家或脱无咎悔亡惟費氏與古文同東京<lb/>
<pb n="10b"/>
名儒馬鄭皆傳之其後諸家皆廢而費學孤行以至于<lb/>
今其合彖𧰼文言於經盖自康成輔嗣以來展轉相傳<lb/>
學者遂不識古文本經甚至今世考官命題或連彖𧰼<lb/>
爻辭為一對大義者志得而已往往穿鑿傅㑹而經㫖<lb/>
破碎極矣凡此諸家所録雖頗有同異大較經自為經<lb/>
傳自為傳而於傳之中彖𧰼文言亦各不相混稍復古<lb/>
人之舊均有補於學者宜竝存之<lb/>
　　漢儒相傳之易<hi>案下三段原本載於别卷無標目謹據通書之例校補</hi>
<pb n="11a"/>
西漢藝文志云漢興田何傳之訖于宣元有施孟梁丘<lb/>
京氏列於學官而民間有費高二家之説劉向以中古<lb/>
文易經校施孟梁丘經或脱去无咎悔亡唯費氏經與<lb/>
古文同或者因此乃曰无咎悔亡當别是一簡若以為<lb/>
脫去當惟一二卦而巳不應六十四卦皆誤也遂以諸<lb/>
卦无咎悔亡集為一篇厠于文言之列以足十翼之數<lb/>
夫易之經辭全以吉凶悔吝示人豈有獨言吉凶不言<lb/>
悔吝之理今乃節去无咎悔亡不與吉凶同係于卦爻<lb/>
<pb n="11b"/>
之下聖人之作易恐不如是况劉向以古易校施孟梁<lb/>
丘但云或脫去无咎悔亡不云盡脫去无咎悔亡既謂<lb/>
之脫去則无咎悔亡元是本文非别為一簡也又謂之<lb/>
或則亦有不脫去者也<lb/>
石守道曰漢有田焦費三家田之學傳於孔子焦費之<lb/>
學無傳謂得之𨼆者專以隂陽為説費直之易以彖𧰼<lb/>
繫辭文言解説上下經田焦之學廢已乆費直易其本<lb/>
皆古字號為古文易以授瑯琊王璜璜授沛人髙相相<lb/>
<pb n="12a"/>
授子康及蘭陵毋将求故有費氏易行於人間及後漢<lb/>
陳元鄭衆皆𫝊費氏易馬融又為之傳以授鄭𤣥𤣥亦<lb/>
作注王弼多取鄭𤣥舊説為之訓解今之易盖出於費<lb/>
氏之學也毋將求或作毋將永<hi>案鄭王分主天人今云弼取𤣥說與舊傳互異</hi>
隋志有卜子夏易傳二卷唐劉知㡬謂疑出於漢之杜<lb/>
氏何者觀其書不依古易經次乃遵費氏鄭氏王氏所<lb/>
合彖𧰼文言於爻下也晁以道曰按劉子元所辯此傳<lb/>
非卜商作孫坦曰解易者世有子夏傳以為親傳孔子<lb/>
<pb n="12b"/>
之藴觀其辭略而不甚粹間或取春秋左氏傳語證之<lb/>
晚又得十八占稱天子則曰縣官嘗疑漢杜子夏之學<lb/>
及讀杜傳見引明夷對策疑始釋然不然班固叔儒林<lb/>
何以言易始於商瞿子木而遽遺卜商也哉程子曰子夏<lb/>
傳雖非卜商作必非杜子夏所能為必得於師傳也<lb/>
　　魏晉以後唐宋以來諸家著述<lb/>
魏尚書郎山陽王弼字輔嗣注上下經撰略例自漢以<lb/>
來言易者溺於𧰼占之學至弼始一切掃去專尚辭説<lb/>
<pb n="13a"/>
於是後世宗之餘家盡廢弼好老氏其辭雜以異端之<lb/>
説范甯謂其罪深於桀紂盖有以也　又有周易窮微<lb/>
一卷稱王輔嗣凡為論五篇館閣書目有王弼易辨一<lb/>
卷其論彖論𧰼亦𩔖略例意即此書也又有言弼著書<lb/>
已亡至晉得之王羲之承詔録藏於祕府世莫得見未<lb/>
知何所據而云<lb/>
晉太常潁川韓伯字康伯注繫辭説卦序卦雜卦按隋<lb/>
經籍志秦焚書易以卜筮得全惟失説卦一篇後河内<lb/>
<pb n="13b"/>
女子得之今韓康伯以説卦一篇分出序卦雜卦然則<lb/>
古者序卦雜卦與説卦合而為一總名之曰説卦至康<lb/>
伯乃分而為三爾<lb/>
唐國子祭酒冀州孔頴逹仲逹撰周易正義十三卷按<lb/>
五經正義本唐貞觀中頴逹與顔師古等受詔撰五經<lb/>
義賛後改為正義博士馬嘉運駁正其失永徽二年中<lb/>
書門下于志寕等攷正増損書始布下其實非一手之<lb/>
力世但稱孔疏爾其説專主王弼兼舉禇氏莊氏張氏<lb/>
<pb n="14a"/>
何氏徐氏周氏等<lb/>
唐國子博士吳郡陸德明撰周易釋文一卷本名元朗<lb/>
以字行多援漢魏及六朝以前諸家有鄭𤣥王肅虞翻<lb/>
王述子夏劉歆父子梁武帝京房荀爽董遇孟喜陸績<lb/>
徐邈馬融向秀張璠姚信蜀才黄頴干寳李執鄒湛傅<lb/>
氏王廙韋昭薛氏韓伯蘇林王嗣宗禇氏郭璞吕忱翟<lb/>
子𤣥江氏宋衷周氏劉昞服虔李登張軌張晏應劭伏<lb/>
曼容桓𤣥荀柔之卞伯玉等盖唐初諸書皆在也卦首<lb/>
<pb n="14b"/>
注某宫某世京房説也<lb/>
唐四門助教邢璹撰補闕周易正義略例疏一卷按蜀<lb/>
本略例有璹所注止有篇首釋略例二字與此同餘皆<lb/>
不然<lb/>
唐著作郎李鼎祚撰周易集解十卷集子夏孟喜京房<lb/>
九家乾鑿度馬融荀爽鄭康成劉表何晏王弼宋衷虞<lb/>
翻陸績王肅干寳姚信王廙張璠向秀王凱桓沖侯果<lb/>
蜀才翟𤣥韓康伯劉瓛何妥崔憬沈麟士盧氏崔覲孔<lb/>
<pb n="15a"/>
頴逹等諸家凡隋唐以前易家諸書逸而不傳賴此猶<lb/>
見其一二而所取於荀虞者尤多九家者漢淮南王所<lb/>
聘明易者九人荀爽嘗為之集解陸氏釋文所載説卦<lb/>
逸𧰼本於九家易蜀才者范長生也顔之推云<lb/>
唐蘓州司戸郭京撰周易舉正三卷自言得王弼韓康<lb/>
伯手冩真本正其訛謬凡一百三節如坎卦習坎上當<lb/>
有卦名之𩔖<lb/>
唐宰相吳郡陸希聲撰易傳解説一卷微㫖三卷按唐<lb/>
<pb n="15b"/>
志有易傳二卷中興書目作六卷别岀微㫖三卷今所<lb/>
謂解説者上下經共十一冊不分卷有序言著易傳十<lb/>
篇七篇以上解易義之淵微八篇以下廣易道之旁行<lb/>
今第為六卷又撰易圖指説釋變微㫖各一卷道為十<lb/>
卷<lb/>
唐隂宏道撰新論䟽採子夏孟喜十八家之説<lb/>
唐僧一行易傳皆採古説郭兼山不取<lb/>
唐張弧撰王道小䟽其所謂易有王道為治國治家治<lb/>
<pb n="16a"/>
身之監戒<lb/>
唐張轅撰周易啓𤣥<lb/>
唐王𨼆天寳間人自號丘園子撰要削言撮其要也<lb/>
唐李翺字習之撰易詮<lb/>
唐史文徴撰口訣義河南人三朝史志有之作史之證以<lb/>
徴為證避諱也文又訛而為之<lb/>
唐太子左諭德蔡廣成撰周易啓源十卷皆設為問答<lb/>
之辭其卷首題德恒德言德庸德翰問者不知何義也<lb/>
<pb n="16b"/>
或曰恐是其諸子之名<lb/>
唐東陽助撰周易物𧰼釋疑一卷唐志作東鄉助館閣<lb/>
書目又云守江陵尹東陽東鄉皆複姓也其序言隨事<lb/>
義而取𧰼若以龍叙乾以馬明坤凡注䟽未釋者標岀<lb/>
為此書<lb/>
開封王昭素撰易論宋太祖嘗令講易一日問昭素曰<lb/>
九五飛龍在天利見大人常人何可占得此卦昭素曰<lb/>
何害若臣等占得則陛下是飛龍在天臣等利見大人<lb/>
<pb n="17a"/>
是利見陛下朱子謂昭素説得最好這大人便是飛龍<lb/>
言人占得此爻便利於見那大人謂如人臣占得此爻<lb/>
則利於見君而為吉也士農工商事事人用得<lb/>
建溪范諤昌天禧間人撰易證墜簡二卷序言任職毗<lb/>
陵因事退閑盖嘗失官也又言得於湓浦李處約李得<lb/>
於廬岳許堅其上卷如郭京舉正下卷辨繋辭非孔子<lb/>
命名止可謂之賛繫今爻辭乃可謂之繋辭又重定其<lb/>
次序又有補注一篇辨周孔述作與諸儒異為乾坤二<lb/>
<pb n="17b"/>
傳末有四時晷刻圖一篇館閣書目止一卷又有源流<lb/>
圖一卷言納甲納音者即此下卷補注序中語也世或<lb/>
言劉牧之學出於諤昌而諤昌之學出於种放未知信<lb/>
否晁以道邵子文朱子𤼵皆云爾<lb/>
知制誥渤海胡旦周父撰演聖通論易十七書七詩十<lb/>
禮記十六春秋十太平興國三年進士第一人恃才輕<lb/>
躁累坐擯斥真宗即位除名流潯州<lb/>
直講安定先生海陵胡瑗翼之撰周易口義十三卷景<lb/>
<pb n="18a"/>
祐初為校書郎嘉祐中卒新安王炎晦叔嘗問張南軒<lb/>
曰伊川令學者先㸔王輔嗣胡翼之王介甫三家易何<lb/>
也南軒曰三家不論互體故云爾然雜物撰德具於中<lb/>
爻互體未可廢也南軒之説雖如此要之程子專治大<lb/>
義不論象數三家者文義皆坦明象數殆於掃除略盡<lb/>
非特互體也<lb/>
直講徂徕石介守道撰周易解義止解六十四卦傳明<lb/>
復之學卒年四十一晁以道嘗謂守道説孔子作彖象<lb/>
<pb n="18b"/>
繫六爻之前小象繫六爻之下惟乾悉屬之後者譲也<lb/>
他人尚何責哉今觀解義言王弼注易欲人易見使相<lb/>
附近他卦皆然惟乾不同者欲存舊本而已更無説不<lb/>
知晁氏何以云爾也按宋咸補注首章頗有此意晁殆<lb/>
誤記也耶<lb/>
太常博士彭城劉牧長民撰新注周易十一卷卦德統<lb/>
論一卷易數鈎𨼆圖二卷黄黎獻為之序又為略例圖<lb/>
一卷亦黎獻所序又有三衢劉敏士刻于浙石庾司者<lb/>
<pb n="19a"/>
有歐陽公序文淺俚决非歐公作其書三卷與前本大<lb/>
同小異按敏士序稱伯祖屯田郎中臨川先生誌其墓<lb/>
今觀誌文所述但言學春秋於孫明復而已牧當慶歴<lb/>
時其易學盛行不應畧無一語及之且黎獻之序稱字<lb/>
長民而誌稱字先之其果一人耶抑二人耶當考<lb/>
直講盱江李覯泰伯撰刪定易圖論一卷凡六篇盖刪<lb/>
劉牧易圖而存之者館閣書目作六卷十九篇覯又先<lb/>
著易論十九篇皆見集中與此自為一書當是合為十<lb/>
<pb n="19b"/>
九也<lb/>
祕書丞宋咸貫之撰易明凡一百九十三條以證亡誤<lb/>
及得郭京舉正於歐陽公遂參驗為補注皇祐五年表<lb/>
上之別有易訓未見辨凡二十篇辨王弼劉牧之失劉<lb/>
牧之學大抵求異先儒穿鑿破碎故李宋或刪之或辨<lb/>
之一説云王劉易辨是石介撰<lb/>
錢塘葉昌齡治平間人撰周易圖義以證劉牧鈎𨼆圖<lb/>
之失<lb/>
<pb n="20a"/>
陸秉撰周易意學六卷稱齊魯後人晁氏讀書志云秉<lb/>
字端夫嘗通判蜀州寳元二年上其書有詔嘉奬其説<lb/>
多異先儒穿鑿無據<lb/>
諫議大夫閬中鮮于侁子駿年二十登景祐五年科撰<lb/>
周易聖斷七卷多辨王弼劉牧之非乾坤二卦不觧爻<lb/>
象欲學者觀彖象文言而自得之卒年六十九蘇東坡<lb/>
跋其傳後<lb/>
翰林學士王洙原叔應天府宋城人撰易言象外傳十<lb/>
<pb n="20b"/>
卷其序言學易於處士趙期論次舊義附以新説凡十<lb/>
二篇以王弼為内摘其要者表而正之故曰外云嘉祐<lb/>
元年卒年六十一<lb/>
孫坦撰周易析藴二卷首言子夏傳非卜商作嘗證以<lb/>
左氏傳又得十八占稱天子曰縣官疑是漢杜子夏及<lb/>
讀杜傳見引明夷對䇿疑始釋然坦不知何人國史志<lb/>
中興書目皆不著<lb/>
太常丞建安阮逸天𨼆撰易筌六卷每爻各以一古事<lb/>
<pb n="21a"/>
繫之頗多牽合<lb/>
岷山處士龍昌期蜀人也范忠獻公雍以昌期所著易<lb/>
奏御遂行於時范文正公云福唐郡将嘗延昌期與郡<lb/>
人講易率錢十萬遺之以歸未㡬郡將被訟去官及胡<lb/>
則子正代守福唐而昌期自益都械至子正曰斯可罪<lb/>
耶遽命釋之見以賓禮法當償其所遺子正代以俸金<lb/>
仍厚遺而還<lb/>
天章閣待制楊繪字元素綿竹人皇祐五年進士第二<lb/>
<pb n="21b"/>
人有羣經素藴三十卷長於易春秋居無為山號無為<lb/>
子以其學背時好乃名所居堂曰自信元祐三年卒年<lb/>
六十二<lb/>
東海徐庸皇祐間人撰易意藴凡例總論一卷凡為論<lb/>
九篇館閣書目又有卦變觧未見<lb/>
顧棠字叔始吳人撰周易義𩔖三卷序言先儒論説甚<lb/>
衆而其㫖未嘗或同卦爻或有所同而辭固嘗不一各<lb/>
分標目總而聚之<lb/>
<pb n="22a"/>
尚書右丞皇甫泌撰易觧十四卷曰述聞曰𨼆訣曰補<lb/>
觧曰精微曰師説曰明義其學得於恒山抱犢山人而<lb/>
莆陽㳺中傳之劉彝錢藻皆為之序山人者不知其名<lb/>
氏盖𨼆者也泌嘗守海陵治平以前人<lb/>
濓溪先生舂陵周惇頥茂叔撰易通四十篇即通書是<lb/>
也又撰太極圖説熈寕六年卒年五十七<lb/>
丞相荆公臨川王安石介甫撰易觧十四卷晁氏讀書<lb/>
志曰介甫三經義皆頒學官獨易觧自謂少作未善不<lb/>
<pb n="22b"/>
專以取士慶歴二年登第元祐初卒年六十<lb/>
廣陵王令逢原撰易傳為王介甫客年二十八終於布<lb/>
衣年雖不夀著述甚富介甫誌其墓不言其所著書<lb/>
給事中遂昌龔原深之撰易講義十卷嘉祐八年進士<lb/>
初以經學為王安石引用元符後入黨籍<lb/>
崇政殿説書伊川先生河南程頥正叔撰易傳止觧六<lb/>
十四卦以序卦分置諸卦之首盖李鼎祚集觧亦然大<lb/>
觀元年卒年七十五<lb/>
<pb n="23a"/>
崇文校書横渠先生長安張載子厚撰易説三卷又撰<lb/>
正象書二卷凡十七篇熈寕十年卒年五十八<lb/>
康節先生河南邵雍堯夫撰皇極經世書熈寕十年卒<lb/>
年六十七其子右奉直大夫伯温子文為之序系具載<lb/>
先天後天變卦反對諸圖又為易學辨惑一篇叙傳授<lb/>
本末真偽康節門人太常寺主簿張岷子望撰觀物外<lb/>
篇記其平生之言雖十才一二而足以𤼵明成書者為<lb/>
多故名觀物外篇若觀物内篇觧二卷則伯温所撰即<lb/>
<pb n="23b"/>
經世書之第十一第十二卷也<lb/>
丞相温公涑水司馬光君實撰易説三卷雜説無詮次<lb/>
未成書也元祐元年卒年六十八<lb/>
參政文忠公廬陵歐陽修永叔撰易童子問設為問荅<lb/>
其上下卷專言繫辭文言説卦而下皆非聖人之所作<lb/>
端明殿學士眉山蘓軾子瞻撰東坡易傳十卷盖述其<lb/>
父洵之學也<lb/>
蜀人房審權熈寕間人編周易義海集鄭𤣥至王安石<lb/>
<pb n="24a"/>
凡百家後有江都李衡彦平刪削為義海撮要而益以<lb/>
伊川東坡漢上龔原之説若房氏百卷之書則未之見<lb/>
也衡乾道中由侍御史為起居郎館閣續書目云紹興<lb/>
監察御史誤矣今觀李衡所録者王弼孔潁逹韓康伯<lb/>
荀爽九家馬融鄭𤣥王肅翟元何晏何維翰干寳虞翻<lb/>
子夏蜀才范氏徐氏陸氏莊氏陸希聲魏徴薛温其崔<lb/>
憬陳臯陳文佐劉牧劉瓛劉緯勾微白動李畋薄洙龍<lb/>
昌期侯果孫復孫坦王昭素王錡王逢胡旦胡瑗鮮于<lb/>
<pb n="24b"/>
侁金君卿石介阮逸張簡代淵楊繪盧穆𡊮建鄧至房<lb/>
融張横渠王介甫程伊川蘓東坡朱漢上龔原亦不滿<lb/>
百家<lb/>
泉州教授莆田張弼舜元撰葆光易觧義十二卷紹聖<lb/>
中以章惇等薦賜號葆光處士後又以為福州司戸教<lb/>
授其鄉郡其説多取象<lb/>
知岳州太和張汝明舜文撰易索十三卷其説支離上<lb/>
下經六卷觀象三觀變玩辭玩占叢説各一元祐壬申<lb/>
<pb n="25a"/>
進士大觀初㳺酢定夫誌其墓<lb/>
祕閣修撰鄱陽張根知常撰吳園易觧十卷卷後有序<lb/>
論五篇雜説泰論各一篇根自號吳園先生參政燾其<lb/>
子也<lb/>
中書舎人東平董逌彦逺撰廣川易學二十四卷<lb/>
右司諫延平陳<graphic n="KR1493" url="https://raw.githubusercontent.com/kanripo/KR-Gaiji/master/images/KR1493.png" mimeType="image/png"/>瑩中撰了齋易説一卷晚年所著也<lb/>
止觧六十四卦辭㫖深晦元豐二年登第宣和六年卒<lb/>
紹興十二年其子正同權常州刻板置毗陵官舎<lb/>
<pb n="25b"/>
祕書省正字藍田吕大臨與叔撰芸閣易觧<lb/>
監察御史建安㳺酢定夫撰易説一卷不全觧諸卦但<lb/>
舉其略耳宣和五年卒年七十一隆興二年建寕府學<lb/>
教授昭武李安世刻板置建寕郡庠<lb/>
工部侍郎延平楊時中立撰龜山易説紹興五年卒年<lb/>
八十三<lb/>
中書舎人嵩山晁説之以道編周易為十二篇名曰古<lb/>
周易又撰周易音訓具列其異同舛訛於字下其序云<lb/>
<pb n="26a"/>
建中靖國元年辛巳題紹興戊辰廣陵張成巳知𡊮州<lb/>
刻板于郡庠又撰周易太極傳及太極外傳一卷太極<lb/>
因說一卷乾道丁亥其孫子建知汀州刻板置臨汀郡<lb/>
庠以道又字景迂又字伯以其學本之邵康節自言學<lb/>
京氏易紹興間遇洛陽楊賢寳得康節二易圖又從其<lb/>
子伯温得其遺編始作易傳名曰商瞿傳兵火失之晚<lb/>
年復為此書又有易元星紀譜易䂓二書見本集中又<lb/>
有傳易堂記述漢以来至本朝傳授甚詳<lb/>
<pb n="26b"/>
敷文閣直學士清豐晁公武子止撰昭德易詁訓傳十<lb/>
八卷博采古今諸家附以巳聞又攷載籍行事以明諸<lb/>
爻之變其文義音讀之異者列之逐條曰同異攷乾道<lb/>
中上之其論議精博不主一家然亦畧於象數晁氏自<lb/>
文元公逈居京師昭德坊故稱昭德晁家冲之叔用其<lb/>
父也<lb/>
翰林學士荆門朱震子𤼵撰漢上周易集傳十一卷叢<lb/>
説一卷圖二卷多採先儒之説故名集傳於象數頗加<lb/>
<pb n="27a"/>
詳焉起政和丙申至紹興五年成書在經筵表上毛璞<lb/>
力詆其卦變伏體之失謂如乾五為坎坎變離離為飛<lb/>
故曰飛龍之𩔖<lb/>
四李全觧宣和間太學講義也四李者李彦章李端行<lb/>
李舜由李士表<lb/>
十先生觧李疑獨吳子進𡊮之行李元量劉仲平路純<lb/>
中陳子明鄭正夫閻彦升皆三舎時文講義也<lb/>
丞相昭武李綱伯紀撰梁谿易傳九卷外篇十卷按序<lb/>
<pb n="27b"/>
内外篇凡二十三卷内篇釋訓上下經繋辭說卦序卦<lb/>
雜卦并總論合十卷外篇釋𧰼七明變一訓辭二𩔖占一<lb/>
衍數二合十三卷今闕總論訓辭衍數存者十九卷盖<lb/>
罷相遷謫時所作其書未行於世館閣亦無之莆田鄭<lb/>
寅子敬從忠定之曽孫得其家藏本今考梁谿集紹興<lb/>
十三年所編其訓辭二序巳亡有録無書則其家亦亡<lb/>
逸乆矣豈有其序而書實未成耶其書於辭象變占無<lb/>
不該貫可謂博矣<lb/>
<pb n="28a"/>
参政莊簡公上虞李光泰𤼵撰讀易老人詳説十卷光<lb/>
忤秦檜謫海外為此書光嘗學於劉元城<lb/>
開封耿南仲希道撰周易觧義<lb/>
徽猷閣待制新安凌唐佐公弼撰易觧義十卷善析文<lb/>
義頗簡潔有所𤼵明館閣書目有集觧六卷唐佐建炎<lb/>
初知應天府以劉豫虛實書奏被殺後其妻田氏以死<lb/>
狀聞詔贈待制<lb/>
丞相廣漢張浚德逺撰紫巖易傳頗兼象數止觧六十<lb/>
<pb n="28b"/>
四卦政和八年仕隆興二年卒南軒其子也<lb/>
南軒先生張栻敬夫撰易説<lb/>
丞相吳興沈該守約撰易小傳六卷專釋六爻兼論卦<lb/>
變卦為一論又有繋辭補注十餘則附之卷末都潔變<lb/>
體盖推廣其説<lb/>
吏部侍郎京口都潔聖與撰周易變體十六卷用蔡墨<lb/>
言乾六爻之例專論之卦為主<lb/>
河南郭忠孝立之撰兼山易説雍其子也<lb/>
<pb n="29a"/>
白雲先生郭雍子和撰傳家易説十一卷自言其父忠<lb/>
孝受業於伊川伊川示以易之艮曰艮止也學道之要<lb/>
無出於此自是讀易有味牓其室曰兼山兵興以来念<lb/>
欲補續其説心所知者艮止也潜稽易學以述舊聞用<lb/>
傳於家忠孝名將樞宻逵之子自言得先天卦變于河<lb/>
陽陳安民子惠其書出李挺之由是頗通象數仕為永<lb/>
興軍路提刑死於狄難雍𨼆居岐州長陽山中帥守屢<lb/>
薦召之不至封冲晦處士又封頥正先生其末湖北提<lb/>
<pb n="29b"/>
舉趙善譽言於朝遣官受所欲言時淳熈丙午也明年<lb/>
卒年八十有四雍范忠宣外孫館閣書目以為字頥正<lb/>
恐誤<lb/>
潼川趙善譽徳廣撰恕齋易説二卷淳熈甲辰表進每<lb/>
卦為論一篇<lb/>
知舒州温陵曽穜獻之集二程張㳺楊及二郭七家之<lb/>
説名曰大易粹言穜嘗受學於郭白雲<lb/>
撫州布衣環溪先生吳沆徳逺撰易璇璣凡二十七篇分<lb/>
<pb n="30a"/>
為三卷紹興十六年表上論初上不可謂無位互體不<lb/>
可廢辨周公作爻辭之疑證紂東鄰文王西鄰之失多<lb/>
有𤼵明<lb/>
河南吳仁傑撰易圖説三卷又集古周易費直易鄭康<lb/>
成易王弼易萃為一書後有吕大防古易晁説之古易<lb/>
王洙古易吕祖謙古易周燔古易端平丙申吳人何元<lb/>
壽刋於湖廣餉所<lb/>
直學士院李椿年饒州浮梁人撰逍遥公易觧八卷疑<lb/>
<pb n="30b"/>
問二卷乃門人鄱陽吳説之景傳所録其問荅之辭胡<lb/>
銓邦衡作序淳熈巳<graphic n="KR1344" url="https://raw.githubusercontent.com/kanripo/KR-Gaiji/master/images/KR1344.png" mimeType="image/png"/>又有國博宋宜之再序又有諫<lb/>
議大夫臨江謝諤題<lb/>
隆山李舜臣子思撰易本傳三十三卷自序以為易起<lb/>
於畫舍畫則無以見易因畫論心以中為用心傳其子<lb/>
也鄱陽洪邁景盧為之作序舜臣淳熈中宰饒之德興<lb/>
有惠政民至今祠之<lb/>
洪景盧作容齋隨筆多及易亦有先天六十四卦圖自<lb/>
<pb n="31a"/>
乾而起中間復姤相並至坤而終乾坤相接與康節之<lb/>
圖不同<lb/>
秀巖李心傳嘉定九年撰丙子學易篇十五卷其書取<lb/>
王弼横渠伊川郭子和朱晦庵諸家之善又證以其父<lb/>
隆山之説其自序云東周之時以象占言易而亂於支<lb/>
離兩漢之際以䜟緯言易而亂於傅㑹魏晉之間以名<lb/>
理言易而亂於虚無近世以来以人事言易而亂於穿<lb/>
鑿皆易之蠧也嘗與黄榦往来論易淳祐八年門生髙<lb/>
<pb n="31b"/>
斯得守桐江序其書刋於桐江<lb/>
德清李沐撰毓齋易説<lb/>
敷文閣直學士廬陵胡銓邦衡號澹庵撰易傳拾遺十<lb/>
卷銓謫新州作此書大槩宗主程氏而時出新意李光<lb/>
泰𤼵為之序<lb/>
監南岳廟建安胡宏仁仲號五峯撰周易外傳安定公<lb/>
安國之子致堂寅明仲之弟<lb/>
括蒼閭丘昕逢辰撰易論專主二五君臣之義與致堂<lb/>
<pb n="32a"/>
胡寅明仲同學出於胡文定之門其先濟州人<lb/>
資政殿學士東陽鄭剛中亨仲號山齋又號觀如居士<lb/>
紹興壬申撰易窺餘十五卷不觧乾坤二卦獨自屯卦<lb/>
始盖石介亦然陳直齋云剛中嘗得罪於秦檜豈其於<lb/>
乾坤之義有所避耶<lb/>
開封鄭克武子紹興癸酉撰揲蓍古法一名刪補劉氏<lb/>
辨易九六論劉氏乃唐劉禹錫也隆興元年東莱吕大<lb/>
噐刻板於齊安郡<lb/>
<pb n="32b"/>
三山鄭東卿少梅自號合沙漁父撰周易疑難圖觧二<lb/>
十五卷以六十四卦為圖外及六經皇極先天卦氣等<lb/>
圖各附以論説末有繋辭觧自言其學出於富沙丘先<lb/>
生以為易理皆在於畫中自是日畫一卦置座右周而<lb/>
復始五期而後有所得沙隨程逈可乆曰丘程字憲古<lb/>
嘗有詩云易理分明在畫中又云不知畫意空箋註何<lb/>
異丹青在畫中永嘉所刻作二册題曰大易象數鈎深<lb/>
圖無繫辭解<lb/>
<pb n="33a"/>
鄭夬揚庭撰傳辭後語初名夬以字行又字明用<lb/>
吏部侍郎括蒼鄭汝諧舜舉撰易翼傳二卷翼云者所<lb/>
以為程傳之輔也大抵以程傳為本而附以已見之異<lb/>
立朝多為善𩔖所不可至互相排擊<lb/>
沙隨程逈可乆撰易章句十卷外編一卷占法一卷古<lb/>
易考一卷其論占法雜記占事尤詳紹興三十年成書<lb/>
逈嘗從玊泉喻樗子才學登隆興癸未科仕至邑宰及<lb/>
與前輩名公交㳺多所見聞故其論説頗有源流根據古<lb/>
<pb n="33b"/>
易考十二篇闕序雜卦<lb/>
吏部尚書新安程大昌泰之撰易原十卷論天地五十<lb/>
五數參之河圖洛書大衍之異同以為此易之原也及<lb/>
卦變揲法皆有圖論往往斷以已見出先儒之外<lb/>
兵部侍郎福清林栗黄中撰周易經傳集觧三十六卷<lb/>
淳熈中表進末卷為六十四卦立成圖言聖人以八卦<lb/>
重為六十四卦未聞以復姤泰否臨遯變為六十四也<lb/>
以辨邵康節朱子𤼵之説<lb/>
<pb n="34a"/>
祕書省正字檇李林至撰易禆傳二卷曰法象曰極數<lb/>
曰觀變外篇一卷曰反對世應互體納甲卦氣之𩔖<lb/>
右司郎中何萬一之撰易辨三卷淵源録三卷其為辨<lb/>
三十三篇大抵多與先儒異淵源録者盖其為易觧未<lb/>
成書僅有乾坤二卦而巳萬隆興癸未登第受知孝宗<lb/>
嚮用矣知漳州而没<lb/>
寳謨閣學士廬陵楊萬里廷秀撰誠齋易傳二十卷自<lb/>
淳熈戊申至嘉泰甲子成書<lb/>
<pb n="34b"/>
寳謨閣學士四明楊簡敬仲撰慈湖巳易一卷嘉定丙<lb/>
子桐江詹阜民子南刻板置新安郡齋其説謂易者巳<lb/>
也非有他也以易為書不以易為已不可也敬仲受學<lb/>
陸象山乾道五年進士寳慶二年卒諡文元<lb/>
東莱先生吕祖謙伯恭集程氏諸家之説為繫辭精義<lb/>
二卷以程傳不及繋辭故也館閣書目以為或者托祖<lb/>
謙之名耳又撰周易音訓先生隆興元年登第淳熈八<lb/>
年卒年四十五<lb/>
<pb n="35a"/>
吏部侍郎永嘉葉適正則為習學記言易居其首門人<lb/>
建安𡊮聘儒席珍述而釋之為一卷名曰述釋葉氏易<lb/>
説聘儒紹興癸丑進士<lb/>
紫陽先生新安朱熹元晦號晦庵又號遯翁撰易傳十<lb/>
一卷易本義十三卷易學啓蒙一卷初為易傳用王弼<lb/>
本復以吕氏古易經為本義其大㫖略同而又加詳焉<lb/>
韶州教授王宗傳景孟撰童溪易傳淳熈戊戌成書淳<lb/>
熈八年又注繫辭<lb/>
<pb n="35b"/>
金華唐仲友與政少登兩科歴秘書省正字著作佐郎<lb/>
知信台二州江西提刑孝宗深知其才不幸而卒年僅<lb/>
五十三作六經圖譜十卷名曰帝王經世之書嘉泰元<lb/>
年庚戌平園周必大為之序<lb/>
軍噐少監新安王炎晦叔撰雲溪讀易筆記八卷總説<lb/>
一卷慶元元年以上下經觧表進作十卷今但六卷并<lb/>
繫辭二卷為八闕説卦於象數頗有𤼵明<lb/>
太府卿松陽項安世平甫撰周易玩辭十六卷又撰項<lb/>
<pb n="36a"/>
氏家説大抵程氏一於言理盡略象數而此書未嘗偏<lb/>
廢盖徧考諸家斷以巳意精而博矣又號平庵嘉定辛<lb/>
未江陵樂章知郢州刊板於郡之公庫䟦云易説以玩<lb/>
辭名盖識其居閒所作也平庵昔忤權臣擯斥十年杜<lb/>
門却掃專意著述諸書皆有説其玩辭自序云慶元戊<lb/>
午江陵項安世述本處州人徙居江陵遂為江陵人<lb/>
興化李過季辯撰西溪易説慶元間人辯爻辭非周公<lb/>
作甚詳<lb/>
<pb n="36b"/>
端明殿學士永嘉戴溪蕭望自號岷𨼆撰易縂説三卷<lb/>
毎卦為一篇嘉定初為東宫端尹作此以授景獻<lb/>
姑蘓潘夢旂天賜撰周易約觧嘉定辛未為廣州懐集<lb/>
縣令本縣主簿吳聖錫刊于縣學<lb/>
延平湯煥亨夫撰南忩周易講義嘉定巳夘成書<lb/>
雲間田疇惠叔撰學易蹊徑二十卷圖一卷其學出於<lb/>
都潔聖與毎卦專取變爻嘉定庚辰成書<lb/>
參政建安真徳秀希元撰西山復卦説一卷<lb/>
<pb n="37a"/>
樞宻臨卭魏了翁華父集伊川横渠吕與叔吕東莱㳺<lb/>
廣平楊龜山朱漢上朱晦庵之説及邵氏漁樵問對謝<lb/>
上蔡語録李籲師説名曰鶴山周易集義<lb/>
東嘉葉仲堪思文重編六經圖七卷館閣書目有六卷<lb/>
昌州布衣楊甲鼎卿撰撫州教授毛邦翰復増補之<lb/>
柯山毛居正誼甫撰六經正誤校監本之誤魏鶴山為<lb/>
之序而傳之大抵多偏傍之疑似者也<lb/>
開封趙善湘清夫撰濮園周易約説汝楳其子也<lb/>
<pb n="37b"/>
趙汝楳撰大易輯聞以天行健綴於乾元亨利貞之下<lb/>
又撰大易叢書多有𤼵明<lb/>
禮部尚書趙汝談履常撰南塘易説三卷專辨十翼非<lb/>
夫子作其説亦多自得之見<lb/>
趙以夫用之撰虚齋易説又撰易圖淳祐間表進有御<lb/>
筆題於卷首<lb/>
瀘川毛璞伯玉撰易傳又有外傳歴詆先儒之失又有<lb/>
三餘集多論易傳之得失其説曰古今傳注所以不合<lb/>
<pb n="38a"/>
者正由意在觧經而不在窮理也<lb/>
武林吳如愚撰凖齋易説一卷德祐以来刋板尚存今<lb/>
在平江嚴逹夫家又有凖齋明象一卷嘉熈元年門人<lb/>
王致逺既板行矣淳祐壬寅臨川羅愚重刋於廣西漕<lb/>
司<lb/>
嚴陵錢時撰融堂易説紹定巳夘再以免觧到省門人<lb/>
勸其不必為此行乃潜身就試復見黜端平間以喬平<lb/>
章薦授廸功郎甫到選而論罷<lb/>
<pb n="38b"/>
南康馮椅竒之撰周易輯傳輯注又有外傳其書多引<lb/>
用古今諸家之説去非其子也<lb/>
馮去非撰深居易象通義一卷專觧六十四象自天行<lb/>
健至未濟又有深居易説一卷雜論經傳之辭義淳祐<lb/>
戊申成書<lb/>
蜀人馮時行當可撰縉雲易觧傳仙井李舜臣其書題<lb/>
云孫男興祖編<lb/>
眉山史繩祖慶長撰學齋佔畢其間説易處頗多序云<lb/>
<pb n="39a"/>
淳祐庚戌書于梓漕拱極堂<lb/>
温陵吕大圭字圭叔自號樸卿泉州德化人為潮州教<lb/>
授時撰周易詳觧大槩皆祖朱子之説淳祐丁未黄甲<lb/>
及第<lb/>
蘭廷瑞惠卿撰漁樵易鑑<lb/>
建安𡊮樞機仲撰梅巖易説<lb/>
道州教授秦州楊煥彬夫集伊川横渠司馬公至𡊮機<lb/>
仲凡五十家名曰大易集觧彬夫亦自有説綴於每卦<lb/>
<pb n="39b"/>
毎爻諸家之後<lb/>
天台董楷正翁周易傳義附録纂集程子易傳朱子本<lb/>
義并或問萃為一書<lb/>
何基朱氏大傳𤼵揮纂朱子繋辭説卦序卦雜卦觧基<lb/>
號北山乃黄勉齋門人<lb/>
建安蔡淵伯静撰節齋周易經傳訓觧卷末又有四篇<lb/>
曰大傳易説曰易象意言曰卦爻辭指曰象數餘論開<lb/>
禧乙丑成書淳祐庚戌金華吕遇龍刋于上饒郡庠伯<lb/>
<pb n="40a"/>
静西山之子朱子之門人<lb/>
建安徐㡬子與撰進齋易說蔡節齋門人<lb/>
建安劉彌邵夀翁撰易説蔡節齋門人<lb/>
建安丘富國行可撰易説徐進齋門人其易説毎卦彖<lb/>
下爻下各有説又有總論六爻説<lb/>
嚴陵方逢辰號蛟峯撰周易外傳止觧六十四卦盖𤼵<lb/>
明程朱之説卷首有辨訛原數定九六七八例考變占<lb/>
例原象德祐丙子後著筆至元壬午成書刋行理宗時<lb/>
<pb n="40b"/>
狀元及第<lb/>
嚴陵何夢桂號潜齋易藁兩巨編觧六十四卦彖爻象<lb/>
文言繋辭説卦序卦雜卦又有圖説其説兼象數多有<lb/>
發明咸淳乙丑進士第三人與吾鄉阮菊存祕監同榜<lb/>
阮為狀元何為探花<lb/>
臨江黎立武號時中撰周易説約一卷論大衍之數太<lb/>
極一兩儀三四象十八卦三十六總為五十是之謂衍<lb/>
其書板行咸淳戊辰進士第二人<lb/>
<pb n="41a"/>
鄱陽齊夢龍號節初觧六十四卦彖辭與彖傳混為一<lb/>
説爻辭與爻傳亦混為一説兼取象數登戊辰第與黎<lb/>
時中同牓丞相江古心之門客<lb/>
新安王懋號太古遺民撰玩易彚編又有圖説象數甚<lb/>
詳謂舊本先天方圖未可面南看遂以舊圖反刋之移<lb/>
乾於東南坤於西北而十二月卦皆正但謂陽虚隂實<lb/>
則失之矣<lb/>
新安胡一桂庭芳纂注朱子本義庭芳所自注則附于<lb/>
<pb n="41b"/>
纂注每卦每爻之下<lb/>
建安張清子希獻集注朱子本義清子所集諸家姓氏<lb/>
如楊彬夫所録外有晁説之李子思李開程逈毛璞項<lb/>
安世馮時行馮椅趙汝楳趙汝騰黄以翼蔡淵吳綺十<lb/>
三家每卦皆有徐進齋丘行可之注清子之注則附于<lb/>
其後<lb/>
巴郡稅與權巽甫撰易學啓蒙小傳一卷謂先天卦以<lb/>
對待觀圖雖列左右而畫皆十八後天卦以反覆觀經<lb/>
<pb n="42a"/>
雖分上下而卦皆十八周易一書始終反覆二二相偶<lb/>
者文王以兩卦十二爻互觀隂陽之消長禍福之倚伏<lb/>
孔子盖於雜卦𤼵之又編周易古經如屯蒙需訟可反<lb/>
者止畫一卦其彖辭則繋於卦下爻辭則各繫於爻下<lb/>
如乾坤坎離不可反者則疊畫两卦而𤼵爻所繋亦如<lb/>
屯蒙需訟極詆王弼韓康伯分經合傳之失淳祐戊申<lb/>
成書魏鶴山門人<lb/>
　<lb/>
<pb n="42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
讀易舉要卷四<lb/>
</p>
<p>
</p>
  </div>
</body>
</text>
</TEI>
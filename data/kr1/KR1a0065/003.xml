<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>讀易舉要卷三</head>
    <p>
<pb n="1a"/>
欽定四庫全書<lb/>
　讀易舉要卷三　　　　　　宋　俞琰　撰<lb/>
　　論象數之學<lb/>
朱子曰鄭少梅説易象亦有好處亦有杜撰處如説中<lb/>
孚有卵之象小過有飛鳥之象孚字從爪從子如鳥以<lb/>
爪抱卵也盖中孚之象以卦言之四陽居外二隂居内<lb/>
外實中虛有卵之象又言鼎形革象風爐亦是此義此<lb/>
等處説得有些意思但易一書盡欲如此牽合附㑹少<lb/>
<pb n="1b"/>
間便疏脱愚謂鄭少梅以中孚外實中虚象卵此亦是<lb/>
好處若以小過二陽居中象鳥腹四隂在外象鳥翼此<lb/>
却是杜撰處<lb/>
程沙隨以井之鮒爲蝦蟆謂上爻是前兩足五是頭四<lb/>
是眼三與二是身初是後兩足朱子曰審如是則此卦<lb/>
當爲蝦蟆卦如何却謂之井<lb/>
劉志行數學一書杜撰處甚多中間有一圗上經純陽<lb/>
卦六純隂卦四内隂外陽卦八共十八卦一百八爻下<lb/>
<pb n="2a"/>
經純隂卦六純陽卦四内陽外隂卦八共十八卦一百<lb/>
八爻分得齊整乃前人所未發者此亦是好處<lb/>
史學齋謂革居第四十九應大衍之數故云天地革而<lb/>
四時成節居六十而甲子一周故云天地節而四時成<lb/>
洪容齋亦謂革之象言治歴明時而革之序正當四十<lb/>
九然則專爲治歴甚明愚謂學齋又以策數萬有一千<lb/>
五百二十應一鈞之數爲銖萬有一千五百二十此皆<lb/>
偶合耳聖人作易之意果如是乎<lb/>
<pb n="2b"/>
或謂大衍之數五十而震居五十一數窮而復始也此<lb/>
與六十卦甲子既周而起中孚之説無異<lb/>
師衆也不過言其衆多耳田惠叔乃謂前輩有算師卦<lb/>
者積乾坤屯䝉需訟之策數至於師而六軍之數皆全<lb/>
故曰師衆也愚謂爲此説者可謂善㑹計矣文王孔子<lb/>
之意恐未必然<lb/>
豫卦下坤上震或者乃謂震五畫象五音坤六畫象六律<lb/>
故言作樂愚謂此説亦巧矣不亦小哉<lb/>
<pb n="3a"/>
元亨利貞在文王只是二事不過謂大亨而利於正至<lb/>
孔子方分作四件朱子言之詳矣張行成乃謂周易起<lb/>
數以四而孔子於此發其端此豈聖人之意哉張氏爲<lb/>
邵子之學故其説如是<lb/>
馮深居曰雜卦以兩兩反對爲義其大過而下八卦不<lb/>
以反對者何也爲邵子之易者曰此八卦者不用也不<lb/>
用者八用者五十六猶序卦上篇不言乾坤下篇不言<lb/>
咸虛其三用其六十一以是爲藏諸用也六十四卦則<lb/>
<pb n="3b"/>
三百八十四爻當閏年之日六十一卦則三百六十六<lb/>
爻當期之日<lb/>
陳氏九經辯疑按龍溪文鑑云易可以象數求乎曰張<lb/>
閎中明於數者也而未得其義理君子無取焉未可専<lb/>
於象數也易可以義理求乎曰蘇文忠長於理者也自<lb/>
以不知數學爲不足亦未可專於義理也然則如之何<lb/>
則可曰劉元城有言學者言象數則諱談義理言義理<lb/>
則耻説象數究極其説則以象數義理之兼通者爲有<lb/>
<pb n="4a"/>
得於易大抵象隱於理理寓乎數貫理數爲一則舉此<lb/>
可以知彼離而二之則雖欲兼通不可得也<lb/>
　　論易數之是非<lb/>
朱子曰大衍之數説蓍天地之數説造化生生不窮之<lb/>
理此外是後人推説出愚亦曰易數不過大衍之數五<lb/>
十天地之數五十有五即無所謂四十五數也四十五<lb/>
數九宫數也乃後人推出以附㑹於易數爾<lb/>
大衍之數五十崔憬去天一地四以餘數五十爲大衍<lb/>
<pb n="4b"/>
之數李鼎祚深闢之他如京房馬融荀爽鄭𤣥姚信董<lb/>
遇顧懽王弼之徒其説紛紛無一可取王太古以九宫<lb/>
數中央之五乗南九北一則四十五與五爲五十乗東<lb/>
三西七則十五與三十五爲五十乗西南之二東北之<lb/>
八則十與四十爲五十乗東南之四西北之六則二十<lb/>
與三十為五十是得大衍之數者四愚甞語太古云謂<lb/>
大衍之數與此數相合則可若謂大衍之數即此數則<lb/>
非五十乃二百矣<lb/>
<pb n="5a"/>
雲間儲華谷謂大者陽也衍者衍而伸之加倍是也大<lb/>
衍者以天數二十五倍為五十也陽則變化故可衍而<lb/>
伸之以大名衍表其用陽而不用隂也其説甚新然謂<lb/>
用陽而不用隂恐或不然<lb/>
愚嚮見鄭武子揲蓍古法云天地之數五十有五而大<lb/>
衍不盡天地之數何也蓋太極生兩儀兩儀生四象四<lb/>
象生八卦數所衍者不及五也近得臨江黎時中之説<lb/>
云大衍之數五十者太極一兩儀三四象十八卦三十<lb/>
<pb n="5b"/>
六共五十也太極一也太極生兩儀一衍而三也兩儀<lb/>
生四象兩衍而十也四象生八卦四衍而三十六也一<lb/>
為太極之數盖先天之本體而妙用所由起四十九為<lb/>
兩儀四象八卦之數蓋後天之變體而大用所以行後<lb/>
天不立無以寓先天無體之造化先天不妙亦無以神<lb/>
後天有物之主宰大衍之虛一而用四十有九其理如<lb/>
此黎氏之説盖與鄭武子同而其義又加詳焉<lb/>
一二三四五六七八九十凡五十有五天地之全數也<lb/>
<pb n="6a"/>
五六天地之中數也五居天中為生數之主六居地中<lb/>
為成數之主何謂天中天一天三天七天九之中也何<lb/>
謂地中地二地四地八地十之中也干數十倍五而為<lb/>
十也支數十二倍六而為十二也以五十有五去其五<lb/>
餘得五十是為大衍之數以五十有五去其六餘得四<lb/>
十有九是為揲蓍之數<lb/>
一二三四五生數也六七八九十成數也或謂一三五<lb/>
七九乃天之五行二四六八十乃地之五材<lb/>
<pb n="6b"/>
唐僧一行以天數始於一地數始於二謂之二始天數<lb/>
終於九地數終於十謂之二終天數中於五地數中於<lb/>
六謂之二中<lb/>
邵子曰謂陰無首故無一陽無尾故無十愚見趙虛齋<lb/>
易説九宫數有兩圗一以五居中戴九履一左三右七<lb/>
二四為肩六八為足而無十其數縱横斜皆十五一以<lb/>
六居中戴二履十左八右四九七為肩五三為足而無<lb/>
一其數縱横斜皆十八古有此二圗今人但知其一雖<lb/>
<pb n="7a"/>
於易無取亦可為五六居中之證也<lb/>
邵子曰蓍德圎以况天之數故七七四十九卦德方以<lb/>
况地之數故八八六十四愚謂圓者徑一而圍三故分<lb/>
一為三以一函三布滿之則七也七其七則四十九也<lb/>
方者徑一而圍四故分一為四分四為十六分十六為<lb/>
六十四也揚子謂一與六共宗二與七共朋三與八成<lb/>
友四與九同道其説是已至謂五與五相守則謬矣夫<lb/>
自一至十止有一五豈有兩五揚子乃謂五與五相守<lb/>
<pb n="7b"/>
從何而又有一五耶曰五合一成六合二成七合三成<lb/>
八合四成九一二三四自合則成十非别有一五與中<lb/>
央之五相合也五居中央屬土土王四季故散於四方<lb/>
則成六七八九而四方之一二三四聚而為一則成十<lb/>
也<lb/>
子華子云天地之大數莫過乎五或謂一二三四各以<lb/>
五乘之則一五二五三五四五合為五十應大衍之數<lb/>
更加以本數之五合為五十五應天地生成之數<lb/>
<pb n="8a"/>
項平庵曰古之制字者一二三四皆依數布畫至五則<lb/>
爲㐅象四氣之交於中不以數畫也數至此備矣自此<lb/>
以徃皆演之而已六八陰也則如㐅而分之六從入從<lb/>
八向於分也八全分矣七九陽也則如㐅而仲之七始<lb/>
横伸九則直伸之矣十者數之終五之成也故如㐅而<lb/>
四伸之以定四方中央之位焉所以明七八九六皆合<lb/>
五而成也　又曰布算者下一籌為一下二籌為二下<lb/>
三籌為三下四籌為四皆有籌焉獨五則不下至五則<lb/>
<pb n="8b"/>
起而為一以寓於數之上自此以徃皆就五加之加一<lb/>
為六加二為七加三為八加四為九獨十則不加至十<lb/>
則變而為一而數冺矣故一二三四以數立七八九六<lb/>
以五成而十與五皆無數焉小數極於四大數極於九<lb/>
然而每數必用五籌而後成算此皆自然之理是故一<lb/>
二三四而天地之數備矣<lb/>
數至四而備故一四為五二三亦為五一二三為六二<lb/>
四亦為六一二四為七三四亦為七一三四為八二三<lb/>
<pb n="9a"/>
四為九總一二三四則成十<lb/>
數至九而止十即一也陽以進為用故九為老陽七為<lb/>
少陽隂以退為用故六為老隂八為少隂朱子曰九上<lb/>
更去不得只得回來做八六下來便是五生數也去不<lb/>
得所以去做七朱子曰太陽居一而含九少隂居二而<lb/>
含八少陽居三而含七太隂居四而含六一二三四乃<lb/>
四象之位九八七六乃四象之數　筮用四十九蓍而<lb/>
掛其一分四十八蓍為二而揲之以四左得一則右得<lb/>
<pb n="9b"/>
三左得三則右得一左二則右二左四則右四觀其所<lb/>
得之數不過一二三四總算其四揲之策則為六七八<lb/>
九　初揲不五則九第二第三揲皆不四則八何也曰<lb/>
其實三揲皆不四則八但初揲用四十九而多其掛一<lb/>
之竒是故四為五而八為九次揲以徃雖亦掛一合之<lb/>
則為耦數自然為四與八也　九六七八皆爻之名也<lb/>
易但言九六不言七八何也九老陽六老隂七少陽八<lb/>
少隂老則變少則不變易以變為占故爻用九六不用<lb/>
<pb n="10a"/>
七八一説謂易所以用九六不用七八者參天兩地而<lb/>
倚數九六乃可以參兩故用七八不可以參兩故不用<lb/>
歐陽文忠公曰乾之六爻曰初九九二九三九四九五<lb/>
上九又曰用九何謂也謂以九而名爻也乾爻七九九<lb/>
變而七無為易道占其變故以其所占者名爻不謂六<lb/>
爻皆常九也曰用九者釋所以不用七也及其筮也七<lb/>
常多而九常少有無九者焉此不可以不釋也坤之六<lb/>
爻曰初六六二六三六四六五上六又曰用六者何謂<lb/>
<pb n="10b"/>
也謂以六而名爻也坤爻八六六變而八無為亦以其<lb/>
占者名爻不謂六爻皆常六也曰用六者釋所以不用<lb/>
八也及其筮也八常多而六常少有無六者焉此不可<lb/>
以不辯也<lb/>
朱子曰用九蓋是説變見羣龍无首吉王弼伊川皆解<lb/>
不成他是不見得用九用六之説當如歐陽公説方有<lb/>
情理歐説蓋為卜筮言須有用九用六如伊川無此也<lb/>
好<lb/>
<pb n="11a"/>
王童溪曰易上下二篇凡一百九十二陽爻皆用九實<lb/>
自乾來一百九十二隂爻皆用六實自坤來<lb/>
穆姜遇艮之八是謂艮之隨此五爻皆變而獨六二不<lb/>
變也占法五爻變而一爻不變則以不變者占故穆姜<lb/>
之占曰艮之八<lb/>
　　河圗洛書之附㑹<lb/>
易云河出圗洛出書聖人則之伏羲時未有文字始因<lb/>
河圖洛書之文而畫卦非圗書有天生之數而伏羲就<lb/>
<pb n="11b"/>
取之也又云仰則觀象於天俯則觀法於地觀鳥獸之<lb/>
文與地之宜近取諸身逺取諸物於是始作八卦然則<lb/>
伏羲畫卦豈特取則河圗洛書二者而已哉<lb/>
易之數不過天一至地十五十五數而已未嘗名之曰<lb/>
河圗亦未嘗名之曰洛書孔安國乃謂伏羲時龍馬出<lb/>
河伏羲遂則其文以畫八卦謂之河圗禹時神龜出洛<lb/>
禹遂因而第之以成九𩔖是果何所據耶<lb/>
伏羲則河圗洛書而畫卦孔安國乃謂伏羲畫卦則河<lb/>
<pb n="12a"/>
圗禹叙九疇則洛書何為岐而二之耶陳氏九經辯疑<lb/>
按玊川文集云若謂伏羲畫卦本於河圖則夫子但曰<lb/>
河出圖聖人則之可矣乃兼洛書而並則之何哉既曰<lb/>
則圗書以作易是伏羲之時圗書並著矣何待禹治水<lb/>
而後天錫以洛書乎<lb/>
河圗自易言之吾又於顧命見之矣不過曰天球河圗<lb/>
在東序又於論語見之矣不過曰河不出圗吾已矣夫<lb/>
又於禮運見之矣不過曰河出馬圗未嘗有所謂五十<lb/>
<pb n="12b"/>
數亦未嘗有所謂四十五數<lb/>
洛書自易之外他經無所見也禹貢止言導洛不言出<lb/>
書孔安國註洪範乃以九疇為洛書而曰天與禹洛書<lb/>
神龜負文而出列於背有數至於九禹遂因而第之以<lb/>
成九𩔖安國蓋用緯書九宫戴九履一之數也夫九宫<lb/>
數術家用之非易數也大戴禮明堂制度有二九四七<lb/>
五三六一八之說鄭注法龜文也盖祖安國之說張南軒<lb/>
曰鄭康成溺於緯書以河圗為八卦洛書為九疇此皆<lb/>
<pb n="13a"/>
蕪穢聖經者也愚謂九疇出於箕子所陳非洛書也若<lb/>
以洪範之九疇牽合而為洛書則中庸之九經亦可牽<lb/>
合而為洛書矣<lb/>
九宫數子華子言之乾鑿度言之初不知此數為洛書<lb/>
亦不以此數為河圗蘇東坡曰九宫不經蓋緯書所言<lb/>
之數非易數也朱子曰聖人説數説得簡畧髙逺疏闊<lb/>
易中只有竒耦之數天一至地十是自然之數也大衍<lb/>
之數是揲蓍之數也惟此二者而已愚亦曰舍此二者<lb/>
<pb n="13b"/>
之外易豈有所謂戴九履一之數哉乃漢儒牽合附㑹<lb/>
云爾<lb/>
關子明以五十五數為河圗四十五數為洛書劉牧又<lb/>
兩易之以五十五數為洛書四十五數爲河圗可謂以<lb/>
謬攻謬也<lb/>
緯書如春秋元命苞云堯遊河洛赤龍負圗以出圗一<lb/>
而兼言河洛何也尚書中候云舜至下稷黄龍負圗以<lb/>
出乃舍堯而稱舜何也論語䜟云堯率舜遊河渚首山<lb/>
<pb n="14a"/>
有五老告期龍銜書以出又兼稱堯舜何也河圖挺佐<lb/>
輔方云天老告黄帝云河有龍圗洛有龜書帝乃遊於<lb/>
翠嬀之川有大魚出魚没而圖見此説又舍堯舜而稱<lb/>
黄帝何也緯書舛謬如此而漢儒乃以為孔子之書而<lb/>
用之解經可謂以妄習妄也<lb/>
<pb n="15a"/>
</p>
<p>
<pb n="16a"/>
前圖陽數居四正則六附一四附九八附三二附七後<lb/>
圖隂數居四正則五附十九附四三附八七附二五六<lb/>
無侣故皆居中此兩圖止可為陽無十隂無一之証耳<lb/>
易無此數也<lb/>
蔡西山曰古今傳記自孔安國劉向父子班固皆以爲<lb/>
河圖授羲洛書錫禹關子明邵康節皆以十為河圖九<lb/>
為洛書蓋大傳既陳天地五十有五之數洪範又明言<lb/>
天乃錫禹洪範九疇而九宫之數戴九履一左三右七<lb/>
<pb n="16b"/>
二四爲肩六八爲足正龜背之象也唯劉牧臆見以九<lb/>
爲河圖十為洛書託言出於希夷既與諸儒舊説不合<lb/>
又引大傳以為二者皆出於伏羲之世其易置圗書並<lb/>
無明騐但謂伏羲兼取圖書作易範之數誠相表裏為<lb/>
可疑耳其實天地之理一而已矣雖時有古今先後之<lb/>
不同而其理則不容於有二也故伏羲但據河圖以作<lb/>
易則不必豫見洛書而已逆與之合矣大禹但據洛書<lb/>
以作範則亦不必追考河圖而已暗與之符矣其所以<lb/>
<pb n="17a"/>
然者何哉誠以此理之外别無他理故也然不特此耳<lb/>
律呂有五聲十二律而其相乘之數亦究於六十日名<lb/>
有十幹十二支而其相乗之數亦究於六十二者皆出<lb/>
於易之後其起數又各不同然與易之隂陽䇿數老少<lb/>
自相配合皆為六十者無不若合符契也下至運氣參<lb/>
同太乙之屬雖不足道然亦無不相通蓋自然之理也<lb/>
假令今世復有圖書者出其數亦必相符可謂伏羲有<lb/>
取於今日而作易乎大𫝊所謂河出圖洛出書聖人則<lb/>
<pb n="17b"/>
之者亦汎言聖人作易作範其原皆出於天之意如言<lb/>
以卜筮者尚其占與莫大乎蓍龜之𩔖易之書豈有龜<lb/>
卜之法乎亦言其理無二而已耳愚謂蔡氏引蓍龜二<lb/>
者証圖書以為汎言聖人作易作範其原皆出於天之<lb/>
意其説雖通然亦不過循漢儒舊説耳循漢儒舊説則<lb/>
是伏羲止則河圖不則洛書而所謂洛書者於易蓋無<lb/>
預也然大傳兼河圖洛書二者並言則遽謂洛書為無<lb/>
預於易可乎况孔子不明言五十五數為河圖豈可遽<lb/>
<pb n="18a"/>
信漢儒臆説為孔子之説而又謂四十五數為洛書也<lb/>
嘗試攷之天地之數以五居中九宫之數亦以五居中<lb/>
天地之數有十蓋以一二三四總而為十也九宫之數<lb/>
雖無十而一對九二對八三對七四對六亦皆十也天<lb/>
地之數以五生數統五成數而同處其方九宫之數則<lb/>
以五竒統四耦雖各居其所而六連一四連九八連三<lb/>
二連七從安國之説則其所謂相經緯者如此九宫之<lb/>
正南九也四居東南合中五亦九九金數也八卦乾位<lb/>
<pb n="18b"/>
正南兊位東南乾兊皆從四象之老陽來老陽之象為<lb/>
金其數亦九九宫之東北八也三居正東合中五亦八<lb/>
八木數也八卦離位正東震位東北離震皆從四象之<lb/>
少隂來少隂之象為木其數亦八九宫之正西七也二<lb/>
居西南合中五亦七七火數也八卦巽位西南坎位正<lb/>
西巽坎皆從四象之少陽來少陽之象為火其數亦七<lb/>
九宫之西北六也一居正北合中五亦六六水數也八<lb/>
卦艮位西北坤位正北艮坤皆從四象之太隂來太隂<lb/>
<pb n="19a"/>
之象為水其數亦六從安國之説則其所謂相表裏者<lb/>
如此八卦之畫竒耦相對九宫之數則生成相對八卦<lb/>
以純陽純隂居上下九宫則以九之至多者居上一之<lb/>
至少者居下九宫除五之外一以生數厠成數六八之<lb/>
間九以成數厠生數二四之間三四以兩生數合處七<lb/>
六以兩成數為侶八卦則乾以陽卦厠巽兊隂卦之間<lb/>
坤以隂卦厠艮震陽卦之間離兊以二隂卦合處坎艮<lb/>
以二陽卦為侶此亦相表裏也九宫以一三四順布六<lb/>
<pb n="19b"/>
七九逆布而二八易位八卦則坤母與中少二女順布<lb/>
乾父與中少二男逆布而震巽易位此皆相表裏也自<lb/>
常情觀之孰不曰伏羲盖取則於此以畫卦也愚則曰<lb/>
伏羲畫卦實未嘗取則於此也何則伏羲八卦之畫一<lb/>
出於自然是以無所徃而不合今謂九宫與八卦相合<lb/>
則可謂四十五數與天地正數相合亦可若謂伏羲畫<lb/>
卦必取則於此數則吾斷斷乎不敢知也漢儒所以指<lb/>
九數為洛書者特以洪範有天錫禹洪範九疇一句耳<lb/>
<pb n="20a"/>
夫洪範九疇既可以為洛書則中庸之九經亦可以為<lb/>
洛書乎豈特九經哉凡天下之九數如舜之九官禹之<lb/>
九功周之九府九井盡皆可以為洛書矣吁有是哉彼<lb/>
既以九數為洛書而屬之禹則不得不以十數為河圗<lb/>
而歸之伏羲然河圖之數十洛書之數九孔子嘗言之<lb/>
乎孔子蓋不言也孔子不言則安國之説從何而來耶<lb/>
大抵衆言淆亂折諸聖聖人之言不信又將誰信今按<lb/>
大傳云河出圖洛出書聖人則之聖人乃指伏羲伏羲<lb/>
<pb n="20b"/>
畫卦蓋取則於河圖洛書也又云古者包犧氏之王天<lb/>
下也仰則觀象於天俯則觀法於地觀鳥獸之文與地<lb/>
之宜近取諸身逺取諸物於是始作八卦以通神明之<lb/>
德以𩔖萬物之情所取如此則易非獨以河圗洛書而<lb/>
作也夫九宫之數在易無之易唯有天地之數五十有<lb/>
五耳初未嘗目此數為河圖漢儒亦自知易中唯有五<lb/>
十五數而無四十五數遂斷之曰河圖授羲洛書錫禹<lb/>
其意若曰易有洛書之稱畢竟書乃洛中一物洪範有<lb/>
<pb n="21a"/>
天錫二字必是天以此物卑禹吁蓋亦不思耳矣審如<lb/>
是則仲虺之語云天乃錫王勇智則勇智乃亦物乎愚<lb/>
又按書顧命云天球河圖在東序記云河出馬圖語云<lb/>
河不出圖吾已矣夫洛書則唯易言之他經無所見謂<lb/>
九數為洛書蓋自漢儒始大戴禮言之乾鑿度言之前<lb/>
此未之聞也古書如子華子不過曰二與四抱九而上<lb/>
躋六與八蹈一而下沉五居中宫據三持七亦未嘗目<lb/>
之為洛書也且如大衍之有數而五十為大衍是故聖<lb/>
<pb n="21b"/>
人明言之曰大衍之數五十使河圖洛書果有數而五<lb/>
十五果為河圖四十五果為洛書則聖人亦必明言之<lb/>
曰河圖之數五十五洛書之數四十五聖人既不明言<lb/>
則漢儒之説臆説耳非聖人之本意也愚論如此蓋不<lb/>
敢背孔子之言而曲從漢儒之説故曰衆言淆亂折諸<lb/>
聖聖人之言不信又將誰信<lb/>
　　卦氣之附㑹<lb/>
世傳李氏卦氣圖以坎離震兊四正卦主四時二十四<lb/>
<pb n="22a"/>
爻主二十四氣以其餘六十卦主三百六十五日四分<lb/>
日之一每卦主六日七分八十分日之七又以復臨泰<lb/>
至坤十二卦主十二月七十二爻主七十二候小雪起<lb/>
復初九其説出於緯書蓋焦京占候之學也<lb/>
先天圎圖始復次臨次泰而終於坤卦氣圖以復臨等<lb/>
十二卦主十二月蓋倣先天圖<lb/>
鄭少梅曰兊九五言剥所以見震夬離姤坎復之理也<lb/>
馮厚齋曰六十四卦縱横血脉皆相通貫故履中有夬<lb/>
<pb n="22b"/>
兊中有剥震之終三月為夬兊之終九月為剥離之中<lb/>
五月為姤坎之中十一月為復坎離震兊在八卦未畫<lb/>
言之則四卦各主一方各配一時漢儒卦氣以四卦主<lb/>
四時蓋本乎此其失則依倣託之也<lb/>
卦氣圖惟十二辟卦與易同其餘則否解易者以屯為<lb/>
十二月蒙為正月需為二月太𤣥則然易不然也易以<lb/>
復為十一月復之象辭蓋言至日也若又以中孚為十<lb/>
一月則是太𤣥之法非易之法也<lb/>
<pb n="23a"/>
太𤣥以中凖中孚以周凖復以礥凖屯卦氣圗以未濟<lb/>
蹇頥中孚復五卦主大雪冬至二氣屯謙睽升臨五卦<lb/>
主小寒大寒二氣其序與太𤣥同<lb/>
乾鑿度以一爻主一日一卦凡六日用事一曰諸侯二<lb/>
曰大夫三曰卿四曰三公五曰辟六曰宗廟卦氣圗一<lb/>
月凡五卦一曰侯二曰大夫三曰卿四曰公五曰辟候<lb/>
分内外以朔氣前三日為内朔氣後三日為外宋時官<lb/>
歴用之<lb/>
<pb n="23b"/>
六日七分之説歴家用之易無取焉易言七日來復蓋<lb/>
自剥卦反而為復卦剥六爻并復初爻則為七先儒以<lb/>
六日七分解七日來復可謂細碎矣聖人之意明白正<lb/>
大不如是之細碎也<lb/>
陳氏九經辨疑按紫芝講義云古之言卦氣者本於何<lb/>
書出於何氏易緯稽覽圖曰卦氣起於中孚坎離震兊<lb/>
各主一方其餘六十卦卦有六爻爻主一日凡主三百<lb/>
六十日餘有五日每日為八十分五日為四百分又四<lb/>
<pb n="24a"/>
分日之一為二十分是有四百二十分以六十卦分之<lb/>
六七四十二卦各得七分每日得六日七分世儒傳卦<lb/>
氣六日七分之説蓋起於此彼蓋見夫子有謂當期之<lb/>
日有謂七日來復故以為説耳當期之日言乾坤之䇿<lb/>
數如此何嘗論六十四卦之爻數何嘗以一爻配一日<lb/>
聖人言乾坤二卦之䇿數易緯乃以六十四卦之爻數<lb/>
配之其亦迂曲牽强甚矣<lb/>
按汲齋文藁云司馬温公曰先從事於𤣥以漸進於易<lb/>
<pb n="24b"/>
又曰易天也𤣥所以為之階也夫太𤣥無與於易易頼<lb/>
於太𤣥固矣司馬公乃欲因𤣥以求易吾恐求𤣥愈深<lb/>
去易愈逺何者道德性命之理與星歴氣候之學本不<lb/>
相渉也子雲作太𤣥非本易之道特用易緯卦氣六日<lb/>
七分之説耳卦氣之説巫史附會之説非聖人之意也<lb/>
李隆山曰為卦氣之説者曰易六十四卦坎離震兌各<lb/>
主一方其餘六十卦分主一歳卦有六爻爻主一日凡<lb/>
三百六十日餘五日四分日之一每日為八十分分之<lb/>
<pb n="25a"/>
於六十卦則每卦當六日七分以卦氣論之九月剥十<lb/>
月坤十一月復從剥至復隔坤一卦凡六日七分其曰<lb/>
七日者舉成數而言也或者又以卦氣起中孚之説難<lb/>
之曰月有五卦五卦分爻爻主一日九月剥也有艮有<lb/>
既濟有噬嗑有大過凡五卦而後成坤十月坤也有未<lb/>
濟有蹇有頥有中孚凡五卦而後成復則自坤至復安<lb/>
得謂之七日來復乎復主冬至冬至中氣起於中孚自<lb/>
中孚之後七日而復故七日來復者自中孚而數不自<lb/>
<pb n="25b"/>
坤數也以中孚之説較之於坤則在術數中差為稍密<lb/>
然卦氣何不起於他卦而乃起於中孚耶推原是説蓋<lb/>
本於揚雄以中凖中孚以周凖復而次中孚此特假中<lb/>
孚之名以為太𤣥張本而寓其平日所傳推歩之學與<lb/>
夫太初之歴耳易卦之次序見今序卦不如此也且卦<lb/>
氣胡為乎不起於他卦而獨起於中孚也耶按易序以<lb/>
復次剥不以次中孚此文王孔子之易之序也吾知從<lb/>
文王孔子之易而已不能舍文王孔子之易而從揚子<lb/>
<pb n="26a"/>
之太𤣥也故嘗謂六十四卦之序剥之後而復繼之自<lb/>
剥至復隂極陽生其曰七日來復云者歴剥之六爻至<lb/>
復之初爻凡七爻而一陽來復耳凡隂陽之數自子至<lb/>
午自午至子其辰不過七數一辰是為一日而自剥至<lb/>
復其爻亦如之辰至七而復而爻亦至七而復其曰七<lb/>
日者凡歴七爻而應七辰之數耳且易中諸爻稱七日<lb/>
者非一震六二曰七日得既濟六三曰七日得其曰七<lb/>
日云者亦謂其周歴六爻至於本爻則其數自復其失<lb/>
<pb n="26b"/>
自得也一變而為七歲月日時之運皆然而易爻象之<lb/>
故盡六而止至七則變易中七日之義大率皆取此若以<lb/>
卦氣論之則震與既濟之所謂七日者其所隔又何卦<lb/>
豈亦隔中孚與坤卦也哉易中義例灼然如此惟以易<lb/>
治易而不惑於異説則得之矣<lb/>
　　納甲之附㑹<lb/>
納甲之説出於京房焦貢之占法項平庵曰乾納甲壬<lb/>
坤納乙癸者父母之卦主十干始終之數也艮納丙兌<lb/>
<pb n="27a"/>
納丁者少男少女近乎始也震納庚巽納辛者長男長<lb/>
女近乎終也坎納戊離納巳者中男中女皆居中也<lb/>
或問泰有坤故言乙歸妹無坤而亦言乙何也蠱無乾<lb/>
而言甲巽無震而言庚又何也曰納甲之法惟術家用<lb/>
之於易無預焉蠱彖辭云先甲三日後甲三日甲指震<lb/>
而言震東方之卦東方屬甲乙木蠱之三四五互震故<lb/>
稱甲泰歸妹爻辭皆曰帝乙者泰六五互震歸妹六五<lb/>
震體而皆柔爻故皆稱帝乙巽九五曰先庚三日後庚<lb/>
<pb n="27b"/>
三日者庚指互兊而言兊西方之卦西方屬庚也即非<lb/>
用納甲法<lb/>
　　三易<lb/>
周禮筮人及太卜掌三易之法一曰連山二曰歸藏三<lb/>
曰周易其經卦皆八其别皆六十有四並不指言何代<lb/>
之書鄭氏以為夏商周之易是已又注云連山者象山<lb/>
之出雲連連不絶歸藏者萬物莫不歸藏于其中周易<lb/>
者易道周普無所不備孔氏正義云先儒兼取鄭説云<lb/>
<pb n="28a"/>
既稱周代之名亦是周普之義愚謂鄭氏既以周為代名<lb/>
又何必訓普為周<lb/>
杜子春云連山伏羲歸藏黄帝世譜云神農一曰連山<lb/>
氏亦曰列山氏黄帝一曰歸藏氏正義云既連山歸藏<lb/>
並是代號則周易稱周者文王作易之時正在羑里周<lb/>
德未興猶是殷代故題周以别殷猶周書周禮題周以<lb/>
别餘代故易緯云因代以題周是也郭白雲曰易之名<lb/>
始於文王後世聖人又因文王之易以周題之所以别<lb/>
<pb n="28b"/>
夏商二代夏曰連山商曰歸藏而不名曰夏商易者時<lb/>
未有易之名也愚謂題周當是後之史官朱漢上以為<lb/>
是周公亦未可知决非文王蓋文王作易時猶服事殷<lb/>
詎肯題其書為周<lb/>
莆田鄭氏曰易之坤卦乃歸藏遺意所謂坤以藏之是<lb/>
也全體皆言地道易之艮卦乃連山遺意所謂兼山艮<lb/>
是也六爻皆列人象<lb/>
吳忠畆曰連山以重艮為首象人歸藏以重坤為首象<lb/>
<pb n="29a"/>
地周易以重乾為首象天若以三易為三代之易吾斯<lb/>
之未能信又以為三皇之易吾尤未之敢信然則三易<lb/>
如何曰三極之道也<lb/>
　　易字義<lb/>
孔頴逹胡安定程子皆訓易為變孔氏又引緯書為不<lb/>
易為簡易則贅矣朱子謂易有兩義一是變易便是流<lb/>
行底一是交易便是對待底何謂變易陽變隂隂變陽<lb/>
如一卦變八卦八變六十四六十四變四千九十六皆<lb/>
<pb n="29b"/>
是也何謂交易陽交隂隂交陽如乾交坤而得三男坤<lb/>
交乾而得三女皆是也變易交易之象觀先天之圖可<lb/>
見其畫皆一隂一陽上下相對<lb/>
魏伯陽參同契云日月為易虞翻注云易字從日下從<lb/>
月或者釋之曰繫辭傳云隂陽之義配日月隂陽之著<lb/>
見莫如日月故取日月二字合為易字而易字之義則<lb/>
為隂陽之變易也<lb/>
朱子曰楊龜山過黄亭詹季魯家季魯問易龜山取一<lb/>
<pb n="30a"/>
張紙畫一圈子用墨塗其半曰這便是易此説極好易<lb/>
只是一陰一陽做出許多般様又曰易只是箇陰陽莊<lb/>
子曰易以道隂陽不為無見如竒耦剛柔便只是隂陽<lb/>
做了易又曰易字義只是隂陽<lb/>
蔡節齋曰隂陽非易隂陽變易而無體者易也猶形而<lb/>
上者謂之道其曰一隂一陽之謂道者陰陽非道一陰<lb/>
一陽運行而無形者道也夫易者所以生隂陽今指隂<lb/>
陽而言易者欲明無非虛𤣥雖無形無體而有隂陽變<lb/>
<pb n="30b"/>
易之理也<lb/>
　　卦象彖爻字義<lb/>
玊篇云卦兆也謂占事知來而有吉凶先見之兆也<lb/>
説文云卦筮也徐鉉曰卦從掛省文正義云卦者掛也<lb/>
言懸掛物象以示人也朱漢上曰章詧謂掛之墻壁以<lb/>
觀其兆<lb/>
朱子曰卦分明將一片木畫掛於壁上所以為掛爻是<lb/>
兩箇交交是交變之義所以為爻<lb/>
<pb n="31a"/>
卦者掛也有三畫者有六畫者皆謂之卦今人稱龍見<lb/>
為龍掛蓋著見之義也<lb/>
象者像也亦是著見之義故曰見乃謂之象象之為獸<lb/>
大物也大而可見者也<lb/>
朱子曰象謂有箇形似也<lb/>
彖者材也彖之不變所以具全卦之材非謂彖訓材也<lb/>
爻者效天下之動者也爻之變所以效天下萬事萬物<lb/>
之動非謂爻訓效也聖人設卦觀象繫辭焉以明吉凶<lb/>
<pb n="31b"/>
蓋卦之既設斯有象之可觀既有象斯有彖辭爻辭而<lb/>
吉凶始明<lb/>
彖乃象之全體爻乃象之分體彖辭謂全卦所繫之辭<lb/>
爻辭謂六爻所繫之辭<lb/>
國語云王饗有體薦燕有折爼又云禘郊之事則有全<lb/>
烝王公立飫則有房烝親戚燕饗則有爻蒸韋耀注云<lb/>
全烝全其牲體而升之爼凡禘郊皆血腥房大爼也詩<lb/>
云籩豆大房謂半解其體升之房也爻烝體解節折升<lb/>
<pb n="32a"/>
之爼也謂之折爼愚故曰彖乃象之全體蓋猶禘郊之<lb/>
全烝是以彖字與象字相似而字皆從豕爻乃象之分<lb/>
體亦猶燕饗之爻烝後人加肉於爻下而為肴字所以<lb/>
别於易也彖字爻字之義不過如斯而已雖有巧説不<lb/>
能易也<lb/>
蘇東坡以爻為折爼其説是已至論彖之義乃云彖者<lb/>
豕也則於象之外添一豕矣象雖豕屬然非豕也<lb/>
或謂豕為六牙象蓋謂象具六牙則猶六爻具而為全<lb/>
<pb n="32b"/>
卦之體也或又謂彖形如豕則彖乃别是一物又非象<lb/>
矣至謂彖之九竅唯鼻不具而尾甚長夜欲寐則返其<lb/>
尾以遮鼻夫返尾塞鼻此蜼也周禮有蜼彞奚可以周<lb/>
禮之蜼為周易之彖哉<lb/>
　　重卦之人<lb/>
正義云重卦之人凡有四説王輔嗣等以為伏羲鄭𤣥<lb/>
淳于俊之徒以為神農孫盛以為夏禹史遷等以為文<lb/>
王案繫辭神農之時已有蓋取諸益與噬嗑其言夏禹<lb/>
<pb n="33a"/>
及文王者不攻而自破其言神農亦未為得案説卦云<lb/>
昔者聖人之作易也幽賛於神明而生蓍凡言作者創<lb/>
造之謂也神農以後便是述修不可謂之作也則幽賛<lb/>
用蓍謂伏羲矣故乾鑿度云垂皇䇿者犧上係論用蓍<lb/>
云十有八變而成卦既言聖人作易十八變成卦明用<lb/>
蓍在六爻之後非三畫之時也以此論之伏羲用蓍即<lb/>
伏羲重卦矣今依王輔嗣以伏羲既畫八卦即自重為<lb/>
六十四卦為得其實愚謂孫盛以大禹謨有龜筮協從<lb/>
<pb n="33b"/>
之辭遂謂夏禹重卦鄭𤣥以繫辭傳有神農作耒耜取<lb/>
益之辭遂謂神農重卦皆牽合附㑹之説不足信也當<lb/>
從王輔嗣為是<lb/>
太史公曰西伯囚而演易演者演其辭也魏伯陽明謂<lb/>
文王演爻辭則非演其畫也審矣揚子曰易始八卦而<lb/>
文王六十四蓋不詳玩太史公之説而云爾班固曰文<lb/>
王重易作上下篇則不過循習揚子之説耳<lb/>
楊繪曰重卦者聖人也經無明文予不得而强配也司<lb/>
<pb n="34a"/>
馬遷揚雄大儒也遷之言曰西伯拘而演周易雄之言<lb/>
曰易始八卦而文王六十四今按二賢之言則重卦乃<lb/>
文王豈不信乎曰遷雄誠大儒也予執經之文則有所<lb/>
不信矣虞書曰龜筮協從則筮云者非八卦之可為也<lb/>
必六十四之然後為筮矣舜禹之際而曰龜筮協從則<lb/>
何文王重卦之有乎經曰八卦成列象在其中矣因而<lb/>
重之爻在其中矣按是而言則重卦之始其在上古乎<lb/>
陳元綱九經辯疑按汲齋文藁云謂之易者以爻之上<lb/>
<pb n="34b"/>
下徃來變易不窮爾有六十四卦乃可以變易若但八<lb/>
卦何易之有法言乃曰易始八卦而文王六十四若伏<lb/>
羲但有八卦不得謂之易也不知夫子所謂始畫八卦<lb/>
即六十四卦而八卦相上下耳揚子雲蓋不知此義<lb/>
劉元城曰以大𫝊言之神農氏為耨蓋取諸益日中為<lb/>
市蓋取諸噬嗑黄帝堯舜為舟楫蓋取諸渙服牛乘馬<lb/>
蓋取諸隨且益噬嗑渙隨皆六十四卦之名也神農黄<lb/>
帝堯舜皆文王之前也則重易六爻謂文王可乎且周<lb/>
<pb n="35a"/>
官太卜掌三易一曰連山二曰歸藏三曰周易為經卦<lb/>
皆八其别皆六十有四蓋夏曰連山商曰歸藏周曰周<lb/>
易此又可見夏商之時已有六十四卦非至文王重易<lb/>
六爻也然則揚雄班固之徒何以言文王重易六爻蓋<lb/>
文王拘於羑里而演六十四卦之辭如乾元亨利貞坤<lb/>
元亨利牝馬之貞是也非重易六爻也至於爻辭則恐<lb/>
周公所作如乾初九潛龍勿用坤初六履霜堅氷至是<lb/>
也愚謂元城云文王演六十四卦之辭非重易六爻其<lb/>
<pb n="35b"/>
説是已謂爻辭悉是周公作則又失之矣蓋爻辭亦皆<lb/>
文王作非周公也<lb/>
　　名卦之人<lb/>
伏羲始畫八卦有八卦之名乎曰有之乾坤震巽坎離<lb/>
艮兑是也伏羲因而重之為六十四有六十四卦之名<lb/>
乎曰無之重乾則曰乾下乾上重坤則曰坤下坤上屯<lb/>
則曰震下坎上䝉則曰坎下艮上然則屯䝉之名是誰<lb/>
名之曰文王名之<lb/>
<pb n="36a"/>
郭白雲曰乾坤震巽坎離艮兌八者之名總謂之卦凡<lb/>
九字不可以常義膚淺訓釋蓋出於上古之言文王孔<lb/>
子能通之者也後世不因孔子以卦之才德言之知為<lb/>
乾健坤順震動巽入終莫能究其義又曰乾坤八字出<lb/>
於包犧卦之一字出於包犧之後聖人名之其餘五十<lb/>
六卦及易與元亨利貞皆命於文王凡六十一名可以<lb/>
意義訓釋蓋中古之言後世所能通也<lb/>
　　作彖辭爻辭之人<hi>案琰以彖辭爻辭盡出於文王博引衆説以明之與正義不同</hi>
<pb n="36b"/>
彖辭者乾元亨利貞之𩔖是也爻辭者初九潛龍勿用<lb/>
之𩔖是也皆文王之所作也占法六爻不變則以彖辭<lb/>
為占變則以爻辭為占謂文王止作彖辭不作爻辭不<lb/>
明占法者之謬論也<lb/>
伏羲上古作易之聖人也始畫八卦因而重之為六十<lb/>
四有其畫無其辭也文王中古作易之聖人也彖辭爻<lb/>
辭蓋皆文王之所作也易之畫乃伏羲之畫也易之彖<lb/>
辭爻辭乃文王之辭也伏羲作六十四卦之畫文王作<lb/>
<pb n="37a"/>
六十四卦之辭并三百八十四爻之辭故皆謂之作<lb/>
太史公曰文王囚而演易魏文帝典論云西伯幽而演<lb/>
易演易者既作卦辭又作爻辭以敷衍易中之大義也<lb/>
魏伯陽參同契云文王帝之宗循而演爻辭蓋明言文<lb/>
王敷衍六爻之辭也<hi>案循而一本作結體似指作彖辭言於義為更長</hi>
六十四卦之畫實出於伏羲捨伏羲而指文王者何也<lb/>
不熟讀大禹謨故爾六十四卦之辭與三百八十四爻<lb/>
之辭實出於文王捨文王而指周公者何也不熟讀繫<lb/>
<pb n="37b"/>
辭傳故爾愚謂鄭𤣥之説是已馬融陸績之説非也何<lb/>
以見之蓋易中稱王皆是泛言非指文王亦非指太王<lb/>
李隆山嘗辯之矣箕子乃是其子後人因彖傳稱箕子<lb/>
遂於爻辭其子之其加竹作箕馮厚齋嘗辯之矣東鄰<lb/>
西鄰亦是泛言即非指紂與文王季西溪嘗辯之矣<lb/>
李隆山解升之六四曰此一爻之辭其事頗𩔖太王若<lb/>
文王作爻辭則不應自言或者以爻辭非文王語然而<lb/>
易中王用之辭非一如王用三驅王用出征王用享于<lb/>
<pb n="38a"/>
帝吉之𩔖皆泛言之未嘗指名其人以諸爻之辭證之<lb/>
可見也如此則爻辭之作不必避就明夷與升卦數爻<lb/>
之辭以為非文王之語而鑿空臆度指為周公也馮厚<lb/>
齋曰解明夷之六五曰箕蜀才本作其後以彖賛有箕<lb/>
子之文遂加竹作箕<lb/>
李西溪曰先儒説易遇西字盡指為文王如西山西鄰<lb/>
西郊皆曰文王事至西南得朋亦曰文王事此皆言易<lb/>
之弊初何關於文王如謂東鄰不如西鄰為紂不如文<lb/>
<pb n="38b"/>
王若果有此義豈聖人所謂明哲保身之道哉愚謂兊<lb/>
正西之卦隨言西山上卦兊也小畜小過言西郊互兊<lb/>
也坤言西南坤之本方也既濟言西鄰坎鄰於西也易<lb/>
中取象必因其畫畫有此象乃有此辭後之説者徃徃<lb/>
捨六畫之象而專求之辭未免牽合附㑹而為之説是<lb/>
以其説多不通也　又曰先儒言周公作爻辭者以爻<lb/>
辭中有王用亨于西山王用亨于岐山為文王亨王業<lb/>
事故不敢謂文王自言遂以為周公作予謂文王事商<lb/>
<pb n="39a"/>
之心天地鬼神實臨之豈容有享王業于岐西之意若<lb/>
以為周公作尤不可夫子去文王五百歳尚能明文王<lb/>
之心曰三分天下有其二以服事殷周之德其可謂至<lb/>
德也已矣周公為子而不明其父之心以為文王有享<lb/>
王業之意尚得為逹考也哉王用亨于西山自是隨卦<lb/>
之王王用亨于岐山自是升卦之王何關文王若必以<lb/>
王為文王則王用三驅王假有家亦文王耶愚謂西溪<lb/>
之説固是矣而猶未詳也蓋古者亨享烹皆作亨字亨<lb/>
<pb n="39b"/>
于岐山西山皆是祭享之享或者不知此義乃以升隨<lb/>
所稱之王為太王文王亨王業之事旣謂升隨之王為<lb/>
太王文王遂謂爻辭非文王作其失在乎以祭享之享<lb/>
誤認為亨通之亨也<lb/>
李隆山曰自司馬遷班固以下止言文王演易而班固<lb/>
論之尤詳固於藝文志曰文王作上下篇未嘗言及周<lb/>
公　又曰人更三聖世歴三古而韋昭謂三聖即伏羲<lb/>
文王孔子孟康謂三古即伏羲文王孔子之時亦未嘗<lb/>
<pb n="40a"/>
言及周公或者徒以爻辭有王用亨于岐山乃文王事<lb/>
若爻辭為文王作則不當自言而不知遷于岐山之下<lb/>
自太王始何獨文王况易中王用之辭非一如王用三<lb/>
驅王用出征之𩔖皆泛言之安可遽指為文王也若謂<lb/>
周公文王之子或從文王之後潤色爻辭則不可知而<lb/>
直謂文王作卦辭周公作爻辭則不可也文王演易卦<lb/>
辭止論大槩其憂患之危辭則盡見於諸爻演易而不<lb/>
作爻辭無是理也繫辭論聖人作易卦爻皆並言之文<lb/>
<pb n="40b"/>
王演易豈容有卦辭而無爻辭自馬融而下以意度之<lb/>
謂為周公所作絶不經見無所考信至孔頴逹獨引春<lb/>
秋左氏傳韓宣子適魯見易象與魯春秋始知周公之<lb/>
德與周之所以王而以為周公作爻辭之證若以韓宣<lb/>
子之言為證則謂周公作象辭方可而况韓宣子之意<lb/>
初止謂文王周公以易與春秋之道行之於身用之於<lb/>
世而又能遺法以為典禮傳國之基本元非為周公作<lb/>
易象而言也<lb/>
<pb n="41a"/>
易更三聖韋昭謂伏犧文王孔子是已蓋於周公無與<lb/>
焉孔頴逹輩以韋昭不數周公乃强為之説曰只言三<lb/>
聖不數周公者以父統子業故也愚謂伏犧文王孔子<lb/>
之外又添一周公則為四聖矣以三為四豈理也哉<lb/>
陳臯曰韓宣子適魯見春秋之法故美周公之德見易<lb/>
象故知周之所以王所見各别所美又殊安可并而釋<lb/>
之以為周公作爻辭乎易象自是易象爻辭自是爻辭<lb/>
愚按左氏傳云韓宣子適魯見易象與魯春秋曰周禮<lb/>
<pb n="41b"/>
盡在魯矣吾乃今知周公之德與周之所以王讀易者<lb/>
皆指此為周公作爻辭之證夫宣子所見乃易卦六畫<lb/>
之象非六爻之辭也必欲以此為證則不特可謂周公<lb/>
作爻辭謂周公作春秋亦可也<lb/>
吳環溪曰易之興也當文王與紂之事耶是故其辭危<lb/>
此言文王繋爻辭也昭然矣至明夷之五乃曰箕子之<lb/>
明夷利貞則箕子之貞乃見於商亡之後非文王之所<lb/>
得言則又不可謂文王也上非文王下非孔子居其中<lb/>
<pb n="42a"/>
而謂之聖人乃足以當之則舍周公其誰哉宜先儒以<lb/>
為周公繋爻辭也然謂周公繋爻辭於文王旣殁之後<lb/>
則商已亡周已興其辭安矣不可謂危管蔡流言雖足<lb/>
為憂患是乃周公之事安得謂文王與紂之事若謂危<lb/>
者指彖辭而言則彖辭多者不過數句少者三四字而<lb/>
止總六十四卦繫彖之辭不過六百四十字其畧如此<lb/>
何以曰繫辭焉以盡其言哉是故謂文王則疑於爻謂<lb/>
周公則疑於繫辭所以未免於疑也然謂箕子明夷非<lb/>
<pb n="42b"/>
文王之言則可以一語可疑而轉為周公則不可若為<lb/>
文王一事不安遂轉為周公使周公一事不安又將若<lb/>
之何且孔子固謂文王與紂之事而我乃易之以周公<lb/>
管蔡於理未安也况箕子之明夷漢儒亦為荄滋之明<lb/>
夷則與莧陸夬夬困于葛藟同義安知先儒不以彖辭<lb/>
有箕子以之之言遂從而遷就之也愚謂先儒以爻辭<lb/>
非文王作其意不專在升隨所稱之王只因箕子之明<lb/>
夷一事不安耳吳氏所謂荄滋之説蓋將以證箕子之<lb/>
<pb n="43a"/>
非也然荄滋二字乃趙賔之謬論劉向班固皆嘗非之<lb/>
矣不若馮厚齋證以蜀本所謂其子為甚善而足以破<lb/>
千古學者之惑蓋又與孔子彖傳箕子以之之説並行<lb/>
而不相悖也<lb/>
崔憬曰文王作卦爻之辭鄭少梅大易象數圖云文王<lb/>
所繋卦爻之辭唯日與斗孔子遂論及月鄭少梅蓋祖<lb/>
崔憬之説然則崔憬與鄭少梅亦以爻辭為文王之辭<lb/>
也<lb/>
<pb n="43b"/>
張南軒曰咸六爻未嘗言心文王於四言思然則南軒<lb/>
蓋以爻辭為文王之辭也明矣<lb/>
朱子曰爻辭周公作是先儒從來恁地説且只得依他<lb/>
蓋其中有説文王不應是文王自説也愚謂世俗相承<lb/>
孔氏正義之説千人一律雖朱子亦不免疑易中泛言<lb/>
之王以為文王也故其本義亦以乾初九潛龍勿用為<lb/>
周公之辭然又曰文王時世變不好古來不曾有底事<lb/>
都有了他一經歴這﨑嶇萬變過來所以説出那卦辭<lb/>
<pb n="44a"/>
如箕子之明夷如入于左腹𫉬明夷之心于出門庭此<lb/>
若不是經歴如何説得審如是則朱子蓋亦以爻辭為<lb/>
文王之辭也抑明矣<lb/>
　<lb/>
　<lb/>
　<lb/>
　<lb/>
　<lb/>
<pb n="44b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　讀易舉要卷三<lb/>
</p>
<p>
</p>
  </div>
</body>
</text>
</TEI>
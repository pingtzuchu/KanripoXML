<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>讀書管見卷下</head>
    <p>
<pb n="1a"/>
欽定四庫全書<lb/>
　讀書管見卷下　　　　　元　王充耘　撰<lb/>
　泰誓<lb/>
　　亶聰眀作元后<lb/>
聰眀作元后蓋合萬國而聽於一人其舉直而錯枉是<lb/>
是而非非必無纎豪過差而後足以服天下非極聰眀<lb/>
者不能故商書亦言惟天生聰眀時乂又言實作則<lb/>
　　于湯有光<lb/>
<pb n="1b"/>
于湯有光當從孟子集註傳謂于湯之心為益明白太<lb/>
過<lb/>
　武成<lb/>
　　列爵惟五<lb/>
列爵分土是定制度法既定須人以守之故任賢使能<lb/>
得其人使之如何為政曰重教化使民知禮義重食䘮<lb/>
祭使民養生䘮死無憾而已惇信眀義是以身率之于<lb/>
其先崇徳報功是以勸賞激厲之于其後如此而天下<lb/>
<pb n="2a"/>
可不勞而治矣其言不一而其間自有次序<lb/>
　洪範<lb/>
　　惟天隂隲下民<lb/>
天隂隲下民是無形聲可騐故武王不知彞倫之所敘<lb/>
者何由蓋治天下不過欲敘彞倫使君君臣臣父父子<lb/>
子則天下治若君不君臣不臣父不父子不子則天下<lb/>
亂彞倫果何由而得其敘哉有九疇以維持之則彞倫<lb/>
敘無九疇以維持之則彞倫斁矣是九疇自九疇彞倫<lb/>
<pb n="2b"/>
自彞倫彞倫是人之五常九疇是治天下之大法而𫝊<lb/>
以彞倫之敘即九疇之所敘者非也夫治天下莫急于<lb/>
五行所以天生五材民並用之缺一不可民非水火不<lb/>
生活故九疇以五行為先人有所養而後可以修己故<lb/>
次之以五事已既修而後可以治人故次之以八政五<lb/>
紀是作歴以合天皇極是人君以身立教三徳是先後<lb/>
之以刑賞柔克者作福賞也剛克者作威罰也或剛或<lb/>
柔或正直随時制宜是又能因時制變矣然人有不能<lb/>
<pb n="3a"/>
決則相率而聽于天七稽疑是也庶徵則因效騐之見<lb/>
于天者以為之省騐福極是因效騐之見于人者而為<lb/>
之勸懲九者聖人所以治天下之具其序雖有先後而<lb/>
其中蓋無所重輕𫝊者以前四疇為皇極之所以建後<lb/>
四疇為皇極之所以行牽強無味蓋皇極不過九者中<lb/>
之一耳安得以此一疇揔括九疇且五紀作厯稽疑卜<lb/>
筮于建極何相干乎九疇非始于禹如卜筮起于伏羲<lb/>
作歴始于黄帝堯舜以來皆從事五事以修身皆用刑<lb/>
<pb n="3b"/>
賞威福以為治豈待禹而後有乎蓋聖人迭興立法創<lb/>
制先後錯出而無倫至此敘為九章而聖人治天下之<lb/>
大法首尾完具粲然如指諸掌則自禹始耳故曰洛出<lb/>
書而九疇敘<lb/>
　　一五行<lb/>
五行非泛論造化指五材言之乃養民之六府耳故末<lb/>
歸宿于鹹苦酸辛甘而加以五作字曰者出于自然作<lb/>
者出于人力<lb/>
<pb n="4a"/>
　　二五事<lb/>
五事者何眀五者人之所當從事者也蓋人之自修欲<lb/>
其肅乂哲謀聖而已然肅乂哲謀聖本於恭從明聦睿<lb/>
恭從眀聦睿生於貌言視聽思人之正已惟事乎此五<lb/>
者足矣與第一疇之意同皆歸重在末五箇作字上<lb/>
五行水為老隂火為老陽故其性或潤或燥一上一下<lb/>
皆一定而不可移木為陽穉金乃隂穉故其性可曲可<lb/>
直可從可革而無定<lb/>
<pb n="4b"/>
以五事貌言視聽思強分配水火木金土甚無謂蓋九<lb/>
疇中五行只是論切于民用之五材而諸家不察咸以<lb/>
為論造化故如皇極稽疑庶徵福極一一牽合相配穿<lb/>
鑿可笑稽疑雨霽蒙驛克庶徵雨𤾉燠寒風猶云與五<lb/>
行相闗至于五福六極與五行有何干係而又欲牽引<lb/>
附會此漢儒之失而後人不悟又復祖述之<lb/>
　　四五紀<lb/>
五者何以謂之紀蓋歳月日星辰厯數為天紀猶君臣<lb/>
<pb n="5a"/>
父子五常為人紀也天道推移雜然而無統而聖人作<lb/>
厯即此五者以為之經紀焉分之則有歲焉有月焉有<lb/>
日焉有星辰焉緫之則為厯數厯數如今厯相似所以<lb/>
具載歳月日星辰于其上而以頒授諸人者𫝊以為歩<lb/>
占之法者非如云天之厯數在爾躬豈亦有歩占之法<lb/>
邪不過指其書耳<lb/>
　　五皇極<lb/>
皇建其有極與湯建中于民相似皆是以身立教以其<lb/>
<pb n="5b"/>
至極而無以復加則謂之極以其無過不及則謂之中<lb/>
以其至當而不可易則又謂之至善其名殊其實一而<lb/>
已至善猶云極好相似論其條目之大者不出乎五常<lb/>
如為父而慈是父道至此而極不可過不可不及矣天<lb/>
下之為人父者豈復有加于慈者乎為子而孝是子道<lb/>
至此亦至矣極矣不可有以加矣天下之為人子豈復<lb/>
有加于孝者乎人君建極斂五福以錫庶民豈真有斂<lb/>
散之迹哉大概有道之君立乎其上則自能措一世于<lb/>
<pb n="6a"/>
治平民皆飽食煖衣入孝出弟有夀康而無鄙夭者是<lb/>
果誰之力哉謂非其君有以致之不可也董子所謂人<lb/>
君正心以正四方而諸福之物可致之祥莫不畢至者<lb/>
此即建極斂福錫民之謂書所謂一人有慶兆民賴之<lb/>
者此即斂福錫民之謂也庶民于汝極錫汝保極者蓋<lb/>
建極在一人而保極在天下始焉人君以身立教率天<lb/>
下之民以歸于極及其教化既行風俗既定則建極之<lb/>
君有時而不存而父慈予孝之俗亘千百年如一日是<lb/>
<pb n="6b"/>
君之極反藉民以保之也謂之錫保者重其辭與錫福<lb/>
為對也<lb/>
　　凡厥庶民有猷有為有守汝則念之<lb/>
凡厥庶民有猷有為有守汝則念之蓋天生材止有此<lb/>
三等一等是能出謀𤼵慮者謂之有猷一等是能經營<lb/>
四方者謂之有為一等是能彌縫周固物莫能奪者謂<lb/>
之有守正如髙祖之用三傑是也此三者特其生質之<lb/>
美耳汝當思念之未知所謀所為所守者果當理乎抑<lb/>
<pb n="7a"/>
或挾其才以為不善者乎若求其善則不協于極無善<lb/>
之可稱求其罪則不罹于咎無惡之可舉此則當容受<lb/>
而収録受之若其而康而色曰予攸好徳則可錫之以<lb/>
福而進用之矣上文念之正是念此兩途夫人固有色<lb/>
厲而内荏者矣此則安和之色出于自然而非強為人<lb/>
固有言不及義者矣此則𤼵言惟在于好徳則其積中<lb/>
形外者可見矣錫之爵禄豈其過哉若謂念之受之随<lb/>
其材之輕重以成就之則不成有猷有為有守者反不<lb/>
<pb n="7b"/>
如不協于極不罹于咎者蓋緫是三等生質之美者但<lb/>
不當分作兩股<lb/>
　　皇極之敷言<lb/>
皇極敷言只是以禁止開導之方形諸反覆詠歌使人<lb/>
知所以遏人欲由天理耳故其間既言無偏無陂矣又<lb/>
曰無偏無黨矣又曰無黨無偏言遵王之義矣又曰遵<lb/>
王之道言會其有極矣又曰歸其有極無非叮嚀反復<lb/>
之辭初無深淺異同之論今傳者以偏陂好惡為己私<lb/>
<pb n="8a"/>
之生于心偏黨反側為己私之見于事同一無偏也一<lb/>
以為生于心一以為見于事不知何以分別王義王道<lb/>
不過言皇極耳而曰皇極之所由行且以遵義遵道遵<lb/>
路為會其極蕩蕩平平正直為歸其極亦殊不可曉蕩<lb/>
蕩平平不過言皇極之理大公至正無少私曲耳如何<lb/>
謂之歸其極遵義遵道同一遵字而析道義為兩言會<lb/>
極歸極同一極字而變會歸為兩字蓋其行文不得不<lb/>
爾而意豈有異同哉若必以一句為一義則無偏無黨<lb/>
<pb n="8b"/>
與無黨無偏亦有兩意乎<lb/>
　　極之敷言<lb/>
皇極之敷言蓋更端以緫結一章大㫖上言人君立教<lb/>
一本于天此言庶民歸極則歸功于君代天立教但知<lb/>
有天而已庶民因君以復其性但知有君而已<lb/>
　　六三徳<lb/>
三徳者人君御世之權随時而制宜因時而變化有不<lb/>
賞而人自勸不罰而人自畏者是之謂正直若剛克則<lb/>
<pb n="9a"/>
糾之以猛所謂惟辟作威是也柔克則待之以寛所謂<lb/>
惟辟作福是也皆以不齊齊之蓋並行而不悖者也<lb/>
　　七稽疑<lb/>
稽疑雖以蓍龜為重然天視自我民視天聽自我民聽<lb/>
豈有卿士庶民咸以為非而獨取信蓍龜足以獲吉者<lb/>
此商俗尚鬼之流弊也<lb/>
　　八庶徵<lb/>
曰雨曰𤾉曰燠曰寒曰風曰時是緫言下靣是分兩股<lb/>
<pb n="9b"/>
五者來傋各以其敘是為休徵張本一極傋凶一極無<lb/>
凶是為咎徵張本五者來備即是上文雨𤾉燠寒風各<lb/>
以其敘即是上文時字之義備而又敘則吉極無極備<lb/>
則其不適時者可知五者順序何獨見于庶草蕃廡蓋<lb/>
植物皆藉雨𤾉燠寒風以生長収藏然如後彫松栢不<lb/>
足以見天道之逆順惟草最柔脆易榮易枯雨𤾉及時<lb/>
則萋萋豐茂一或愆期則其憔悴可立而待故獨指此<lb/>
為言<lb/>
<pb n="10a"/>
　　王省惟歳<lb/>
曰王省惟歳以下錯簡當為五紀傳文若云王與卿士<lb/>
師尹各以尊卑為序而省其得失于歳月之間則積日<lb/>
以為月積月以為歳使王之所行無失而卿士師尹兆<lb/>
天變于一月一日之間則王之善不免為卿士師尹所<lb/>
累矣使王之徳足以調隂陽則卿士師尹之失遂為王<lb/>
所庇矣其休其咎將使誰執哉况此言歳月日而下言<lb/>
庶民惟星終之以日月之行有冬有夏其為厯數可知<lb/>
<pb n="10b"/>
非五紀傳文而何日冬行南陸而夏行北陸月冬行北<lb/>
陸而夏行南陸故長短相反而成望若春秋則共行南<lb/>
北之間晝夜長短適均無有異同故經但言日月之行<lb/>
有冬有夏而不言春秋者此也<lb/>
　　九五福六極<lb/>
五福曰嚮六極曰威不知上之人以此勸懲臣民乎抑<lb/>
以此自勸自懲乎是則有不可曉五福不言貴六極不<lb/>
言賤蓋貴未必為福賤未必為極若曰不言貴欲人之<lb/>
<pb n="11a"/>
安于賤則獨不欲使人安于貧乎<lb/>
　旅獒<lb/>
　　王乃昭徳之致于異姓之邦<lb/>
王乃昭徳所致于異姓之邦分寳玉于伯叔之國寳玉<lb/>
亦徳之所致互文耳<lb/>
　金縢<lb/>
　　乃卜三龜<lb/>
卜三龜而一習吉者習重也兩龜之兆吉耳啓籥見書<lb/>
<pb n="11b"/>
然後知彼一龜亦幷是吉也<lb/>
　　予小子新命于三王<lb/>
新亦當作親言親禱于三王也命非受命之命乃命告<lb/>
之謂也<lb/>
　　我之弗辟<lb/>
我之弗辟當從古註周公以身任社稷管蔡謀危宗社<lb/>
得罪于天下在所必誅周公安得顧私恩而出避于國<lb/>
之東乎是時成王幼冲政自公出故曰小子同未在位<lb/>
<pb n="12a"/>
周公安可一日去左右而乃居東二年不知國事將付<lb/>
之誰邪且所謂流言者必管蔡與武庚同為叛逆以此<lb/>
聲周公之罪而出師耳故周公不得不往征之而史謂<lb/>
之流言者特以其誣妄不實而妄加公罪乃無根之言<lb/>
耳豈但如今人造為訛言作為匿名文書之類乎周公<lb/>
居東不知誰為挨究造言之人遲遲兩年而後得實乎<lb/>
且史于居東二年罪人斯得之下即繼之以于後公乃<lb/>
為鴟鴞之詩以貽王而後及風雷之變𫝊者謂因天變<lb/>
<pb n="12b"/>
迎公歸而後管蔡叛乃命周公東征然鴟鴞之詩已有<lb/>
旣取我子無毁我室之言則彼時管蔡已為武庚所累<lb/>
而伏誅矣豈有至此然後叛之理要之湯武以臣伐君<lb/>
周公以弟誅兄皆斷以大義所謂公天下以為心者固<lb/>
不可以尋常君臣兄弟論也<lb/>
　大誥<lb/>
　　弗弔天<lb/>
弗弔天降割于我家弗弔旻天大降喪于殷與詩不弔<lb/>
<pb n="13a"/>
昊天不宜空我師不弔昊天亂靡有定語意政同蓋弗<lb/>
弔天當作一句讀而弔音如字當訓為弔恤之義天有<lb/>
降福謂之天降災者謂之弗弔天猶言無情之天也微<lb/>
有致不足于天之意所謂天地之大人猶有所憾以其<lb/>
降災故也<lb/>
　　天閟毖我成功所<lb/>
天閟毖我成功所予不敢不極卒寧王圖事肆予大化<lb/>
誘我友邦君天棐忱辭其考我民予曷其不于前寧人<lb/>
<pb n="13b"/>
圖功攸終天亦惟用勤毖我民若有疾予曷敢不于前<lb/>
寧人攸受休畢三言天三言予蓋謂天意如此我安敢<lb/>
不如此天亦惟用勤毖我民若有疾<hi>云云</hi>
　　天惟喪殷若穡夫<lb/>
天惟喪殷若穡夫予曷敢不終朕畞此二句是一意天<lb/>
亦惟休于前寧人予曷其極卜敢弗于從率寧人有指<lb/>
疆土此二句是一意皆是以天與予對言文勢猶前三<lb/>
言天三言予之意敢弗于從率寧人有指疆土當作一<lb/>
<pb n="14a"/>
句于訓為往言敢不往從率循寜人有指定之疆土傳<lb/>
謂敢不從爾弗征非是<lb/>
　微子之命<lb/>
　　惟稽古崇徳象賢<lb/>
惟稽古崇徳象賢未便是說湯蓋是先引格例言稽諸<lb/>
往古有徳者宜在所尊崇其子孫之賢者使繼先王之<lb/>
統修其禮物以作賔王家與國咸休永世無窮如舜封<lb/>
堯後夏崇舜後商立夏後古固有此制也下文乃祖成<lb/>
<pb n="14b"/>
湯以下是言崇徳爾惟踐修厥猷以下是言象賢欽哉<lb/>
往敷乃訓以下是教之統承先王修其禮物作賔王家<lb/>
永世無窮<lb/>
　　予嘉乃徳<lb/>
予嘉乃徳曰篤不忘言我嘉汝徳以其能篤前人所行<lb/>
而不忘其舊也與篤前人成烈篤敘乃正父相似所以<lb/>
為象賢也<lb/>
　　慎乃服命<lb/>
<pb n="15a"/>
服命不過職守之命爾與康誥明乃服命同非服飾命<lb/>
服之謂也<lb/>
　　萬邦作式<lb/>
宋一諸侯耳臣于周者也如何為萬邦式蓋宋先代之<lb/>
後諸侯宋魯于是觀禮有欲學殷禮者必之宋也<lb/>
　康誥<lb/>
　　明徳慎罰<lb/>
眀徳是崇教化使民有所視效而入于善慎罰是謹于<lb/>
<pb n="15b"/>
用刑以輔之使民有所畏憚而不敢為惡聖人之治不<lb/>
過此兩事而已罰謂之慎非去之謂蓋必罰其所當罰<lb/>
而輕重出入不差毫釐然後民不敢犯若過故不分輕<lb/>
重失當則民惡者無所懲而善者反無所措手足矣罰<lb/>
如何去得雖堯舜不能廢但有謹慎不妄加耳庸庸是<lb/>
賞功威威是罰罪庸即車服以庸之庸不訓作用字祗<lb/>
祗亦不但是敬賢者凡所當敬者無不敬也區夏只是<lb/>
國都次及友邦已而怙冒西土則為西伯矣其始也徳<lb/>
<pb n="16a"/>
顯于民而民歸之其終也徳聞于天而天命之誕受厥<lb/>
命越厥邦厥民當作一句言文王受厥命及厥邦厥民<lb/>
也不可以厥邦厥民屬下句肆汝小子封在兹東土厯<lb/>
述其父兄創業之難欲其知得國之由而不敢忽也<lb/>
　　恫瘝乃身<lb/>
恫瘝乃身敬哉言使汝有國者非富貴汝也以民社之<lb/>
重寄之汝適所以病汝也下文言天威可畏小人難保<lb/>
往盡乃心無康好逸豫乃其乂民此即所謂恫瘝汝身<lb/>
<pb n="16b"/>
也謂視民不安如疾痛在己者非是天畏棐忱只是天<lb/>
可畏其去就無常惟誠則輔之猶皇天無親克敬惟親<lb/>
之義<lb/>
　　乃服惟𢎞王<lb/>
乃服惟𢎞王應保殷民亦惟助王宅天命作新民言汝<lb/>
職事不在乎他廣宣上徳以和保殷民者汝之職也助<lb/>
王以安定天命而作新斯民者亦汝之職也蓋康叔所<lb/>
治者殷民而殷民叛服闗天命去留係四方治亂當時<lb/>
<pb n="17a"/>
武王雖已滅殷受命然天命猶未固四方猶未丕變也<lb/>
故武王猶以宅天命為憂觀後來三監倡亂而四國動<lb/>
摇周公破斧缺斨久而後定然後知武王之慮非過也<lb/>
康叔不從管蔡之亂蓋能心武王之心者武王之戒飭<lb/>
康叔如此其命三監得無告戒之言乎豈以三監既叛<lb/>
而史遂削之歟是不可考也已<lb/>
　　敬明乃罰<lb/>
敬眀乃罰所謂慎罰也式敬爾由獄惟敬五刑用刑不<lb/>
<pb n="17b"/>
可不敬也惟眀克允用刑不可不明也<lb/>
　　有敘時乃大眀服<lb/>
有敘時乃大眀服惟民其勑懋和有敘者言立法制刑<lb/>
其重輕大小固有次敘如所謂五刑有服五服三就五<lb/>
流有宅五宅三居何嘗不截然各有次第然用刑者必<lb/>
眀其所服民方有所戒勑而勉于和服即五刑有服上<lb/>
服下服之服蓋當罪受刑之謂也所謂眀者何蓋刑有<lb/>
故焉有過焉二者不可不審也去惡如去疾斬然斷制<lb/>
<pb n="18a"/>
而無姑息之意所謂刑故無小怙終賊刑則民知惡之<lb/>
不可為而畢棄咎矣保民如赤子蓋小民無知而犯法<lb/>
猶赤子無知而入井在所哀矜而非可加以罪者也則<lb/>
赦宥而全之使得自新如所謂宥過無大眚災肆赦則<lb/>
良民不至無所措手足而自康乂矣罰之貴于眀者如<lb/>
此<lb/>
　　汝陳時臬事<lb/>
汝陳時臬事罰蔽殷彞用其義刑義殺勿庸以次汝封<lb/>
<pb n="18b"/>
言用法之際必取是法與是事比並而陳之案法如此<lb/>
而事如彼則合與不合昭然可見矣必法與事相當然<lb/>
後斷之所治者殷民則不得不用殷法然謂之常法必<lb/>
湯所制可以常行而非商紂之虐法也或輕而刑或重<lb/>
而殺必適于義義者宜也宜刑則刑宜殺則殺顧其所<lb/>
犯何如耳不可曲法以遷就汝喜怒之私若使就得汝<lb/>
心則刑殺必不合宜矣無所謂恐其泥古不通趨時而<lb/>
狥己之說也<lb/>
<pb n="19a"/>
　　兄亦不念鞠子哀<lb/>
兄亦不念鞠子哀言兄亦不思其弟之可憐耳謂弟為<lb/>
鞠子者言其幼小尚未離鞠養猶言小子也觀康王自<lb/>
云無遺鞠子羞可見𫝊謂兄不念父母鞠養之勞者非<lb/>
也<lb/>
父不慈子不孝兄不友弟不恭如此而不于我政人得<lb/>
罪焉是為民上者坐視其傷風敗俗而不問則天之與<lb/>
我民彞幾何其不泯亂乎民彞即彞倫聖人之治以敘<lb/>
<pb n="19b"/>
彞倫為急務所謂眀徳者眀此而已所謂慎罰者以弼<lb/>
此而已<lb/>
　　不能厥家人越厥小臣外正<lb/>
能如柔逺能邇之能謂化誨擾復之也<lb/>
　　汝亦罔不克敬典乃由裕民惟文王之敬忌乃裕<lb/>
　　民曰我惟有及則予一人以懌<lb/>
由訓用惟訓思言汝亦罔不克敬典用以裕民當思惟<lb/>
文王之敬忌以至裕民而心之所期者曰我思跂及于<lb/>
<pb n="20a"/>
文王則予一人以懌矣蓋必有闗雎麟趾之意而後可<lb/>
以行周官六典之法度典固國之常典使無文王敬忌<lb/>
之心以行之則徒法而已矣民何自而得其安哉<lb/>
敬忌者慎罰條目之工夫也故呂刑云敬忌罔有擇言<lb/>
在身<lb/>
　　爽惟民廸吉康<lb/>
爽惟民廸吉康以下依舊是眀徳非欲其以徳用罰也<lb/>
我時其惟殷先哲王徳惟字當訓作思言我亦思惟殷<lb/>
<pb n="20b"/>
先哲王徳用以康乂其民庶可與殷哲王為求匹耳<lb/>
不廸則罔有政在厥邦言人君政事止是導民于吉康<lb/>
所謂制其田里教之樹畜申以孝弟之義之類是也若<lb/>
不能導民何政事之有傳謂廸言徳而政言刑殊不可<lb/>
曉<lb/>
　　予惟不可不監告汝徳之說<lb/>
予惟不可不監告汝徳之說于罰之行依舊是以眀徳<lb/>
慎罰並言<lb/>
<pb n="21a"/>
　　封敬哉無作怨<lb/>
封敬哉無作怨勿用非謀非彞蔽時忱欲其慎罰也蓋<lb/>
彞即罰蔽殷彞之彞蔽即丕蔽要囚之蔽正指用罰而<lb/>
言也丕則敏徳以下欲其眀徳也罰能謹而徳能眀我<lb/>
之所求于汝者此而已果能是雖欲瑕之而無可疵雖<lb/>
欲殄之而無可殄蓋諸侯而不稱職輕則貶爵削地重<lb/>
則六師移之武王之于康叔分則君臣親則兄弟而告<lb/>
戒之嚴凛然有不可以私恩貸公法之意者何也蓋殷<lb/>
<pb n="21b"/>
民叛服繫天命去留關國家治亂不得不嚴為之戒勑<lb/>
也故下文又申以命不于常無我殄享而末復教以勿<lb/>
替敬典聽朕誥汝乃以殷民世享仁人之于兄弟親之<lb/>
欲其貴愛之欲其富而惟恐其不能保有禄位如此夫<lb/>
　酒誥<lb/>
　　爾大克羞耇惟君<lb/>
爾大克羞耇惟君猶言能養老以盡為君之道相似蓋<lb/>
養老者國君之事也爾乃自介用逸介者副也言祭祀<lb/>
<pb n="22a"/>
而灌獻者其正也祭畢而飲福以宴者其副也眀酒為<lb/>
祭祀設不止為宴飲設耳永不忘在王家所謂有成績<lb/>
以紀于太常之類<lb/>
邦君御事小子不腆于酒而武王以此之故受殷命何<lb/>
哉蓋沉湎者䘮亂之原則不耽于酒者固興邦之所由<lb/>
也<lb/>
　　殷先哲王廸畏天顯小民<lb/>
殷先哲王廸畏天顯小民經徳秉哲蓋旣畏天畏民則<lb/>
<pb n="22b"/>
所行自無敢慢故經其徳而不變所謂日新又新不敢<lb/>
或作或輟蓋惟恐無徳而不足以享天心秉其哲而不<lb/>
移所謂是是而非非舉直而錯枉確乎其不亂蓋惟恐<lb/>
用舍顛倒而無以服乎人也自成湯至于帝乙成王畏<lb/>
相則為君者同一敬畏之心惟御事厥棐有恭則為臣<lb/>
者同一畏敬之心自暇自逸且不敢况敢尚飲乎商人<lb/>
尚敬之道蓋如此<lb/>
自成湯至于帝乙凡三見之蓋商之能有天下者始自<lb/>
<pb n="23a"/>
成湯終于帝乙帝乙而下所謂在今後嗣王酣身者也<lb/>
紂為喪亂之主不足稱數故以帝乙終焉則自帝乙而<lb/>
上成湯而下凡為君者皆可稱道非指賢聖之君六七<lb/>
作者為言也<lb/>
　　汝劼毖殷獻臣<lb/>
汝劼毖殷獻臣以下欲康叔止酒先自貴族始蓋法之<lb/>
不行自上犯之大家世族冒行而不忌則何以責之小<lb/>
民故凡權勢貴要而難令者乃聖人所欲嚴為之禁制<lb/>
<pb n="23b"/>
而不以姑息者也然而己身不正又何以律人故在己<lb/>
直須剛制于酒則令行而民莫敢犯矣衞為諸侯之國<lb/>
三卿則有之矣安得有所服休坐而論道之臣與夫太<lb/>
史内史者乎且康叔旣為一國之君矣又有所事所友<lb/>
并與已為疇匹者將何以為國乎此無他康叔所封者<lb/>
殷之故都凡此皆殷之故臣耳觀其起句所謂劼毖殷<lb/>
獻臣可見矣蓋殷之舊臣有嘗為諸侯者有為太史内<lb/>
史者有為公卿者康叔為王司冦則與三卿為疇匹而<lb/>
<pb n="24a"/>
三公尊于己其所當事者太史内史與己為友者蓋以<lb/>
爵位之尊卑而論之也此等皆怙恃富貴輕犯國法者<lb/>
在康叔不可不先制之也傳以為此自逺而近自卑而<lb/>
尊則不然夫服休者三公也豈當在三卿之下乎要之<lb/>
本無次序<lb/>
　　羣飲拘殺<lb/>
羣飲勿佚拘執殺之所謂劼毖也蓋刑亂國用重典不<lb/>
得不爾<lb/>
<pb n="24b"/>
　　典聽朕毖<lb/>
封汝典聽朕毖勿辨乃司民湎于酒者欲康叔剛制于<lb/>
酒也勿辨乃司司者職守之謂康叔而沈湎乎酒不治<lb/>
其職則何以禁民之湎酒哉猶羲和湎淫遐棄厥司之<lb/>
謂𫝊謂有司非也<lb/>
　梓材<lb/>
　　以厥庶民<lb/>
以厥庶民暨厥臣達大家以厥臣達王𫝊謂通上下之<lb/>
<pb n="25a"/>
情而使之無間其意不白<lb/>
　　無胥戕無胥虐<lb/>
無胥戕無胥虐當謂設監以治民使民無得相戕相虐<lb/>
爾非謂監者不得戕虐其民若如此言則于胥字說不<lb/>
通<lb/>
塗丹雘是三字塗之丹之雘之與塗曁茨義同<lb/>
　　先王既勤用眀徳<lb/>
先王旣勤用眀徳懷為夾庶邦享蓋古者封建諸侯各<lb/>
<pb n="25b"/>
私其土各子其民其勢易至分裂而自守以天子而統<lb/>
馭萬邦千里之王畿其力豈足制諸侯哉所恃者有徳<lb/>
以柔服之而已故夙夜匪懈己之所以自治者益殷則<lb/>
殷聘世朝諸侯之所以事上者愈謹不然則諸侯不享<lb/>
而為天子者徒建空名于諸侯之上耳是故自古以來<lb/>
惟以四方朝貢為盛事如禹會諸侯執玉帛者萬國史<lb/>
書之以誇耀後世成王六服羣辟罔不承德至昭王而<lb/>
見侮于南國穆王而荒服不至夷王下堂以見而諸侯<lb/>
<pb n="26a"/>
不來及宣王能復會諸侯于東都而遂為中興復古之<lb/>
盛績矣故周公敎成王亦以為敬識百辟享亦識其有<lb/>
不享為此故也<lb/>
　召誥<lb/>
　　丁巳用牲于郊<lb/>
用牲于郊牛二傳云祭天地故用二牛非也蓋社即祭<lb/>
地安得又合祭天地乎其用二牛者祀天以稷配各一<lb/>
牛也禮云帝牛不吉以為稷牛是其証也郊社大事也<lb/>
<pb n="26b"/>
周召以人臣行之可乎蓋因事祭告奉王册命以行事<lb/>
非常祭之比也<lb/>
　　王來紹上帝<lb/>
王來紹上帝自服于土中昔者幼冲政出大臣今洛邑<lb/>
既成而王新即政凡事皆須自已服行非可諉其責于<lb/>
他人也<lb/>
召誥雖不明言王來洛邑然召公拜手稽首旅王若公<lb/>
以下皆是如與成王面說則王來新邑分眀矣其說與<lb/>
<pb n="27a"/>
洛誥相表裏洛誥是周公戒成王此是召公戒成王耳<lb/>
傳謂召公因周公歸而托轉達成王恐未必然蓋其間<lb/>
亦不見周公復歸宗周眀文况洛誥但見周公遣使告<lb/>
卜未嘗見周公先歸也洛誥初間亦不見成王來洛而<lb/>
中間却見成王歸周蓋古史必詳書此特因事記言耳<lb/>
故事之首尾不及具載<lb/>
　　王厥有成命<lb/>
王厥有成命猶云王其有成命皆是預期之之辭猶言<lb/>
<pb n="27b"/>
王必有此效以從史之也成命者一成而不變有則保<lb/>
之而勿失之謂也<lb/>
　　王先服殷御事<lb/>
王先服殷御事蓋民不難化特恐有位者扺冒法禁而<lb/>
不忌則無以令小民耳故有位者服則沛然徳教洋溢<lb/>
乎四海矣亦豈必刑驅之亦夾習之于正人中日漸月<lb/>
染久將自化矣然君身不正如正人何故王當不怠于<lb/>
敬徳而後可<lb/>
<pb n="28a"/>
　　自貽哲命<lb/>
自貽哲命與自作元命相似其制命之權不在天而在<lb/>
我<lb/>
　　其惟王位在徳元<lb/>
其惟者期之辭王位在徳元言居乎徳之首也蓋治民<lb/>
不在于嚴刑而在于修徳徳果超於衆人之上則人自<lb/>
觀感而化矣越王顯傳謂王徳顯非也蓋王者徳足以<lb/>
蓋天下而天下皆化之所謂黎民於變時雍之氣象也<lb/>
<pb n="28b"/>
其聲名洋溢乎中國施及蠻貊凡有血氣莫不尊親則<lb/>
王豈不赫然章顯矣乎苟惟不然吾見其闇然無聞于<lb/>
世而已耳後面王亦顯可証<lb/>
　　保受王威命明徳<lb/>
威命眀徳威命者刑罰也眀徳者教化也人君之御天<lb/>
下徳與刑二者而已<lb/>
　洛誥<lb/>
　　卜洛<lb/>
<pb n="29a"/>
召誥言召公先至洛卜宅經營而後周公至洛誥却言<lb/>
周公卜而惟洛食何歟蓋周召奉王命以作洛二人同<lb/>
功一體不容分彼此于其間故以事實言之則召公得<lb/>
吉卜而經營自周公遣使復命言之則為周公卜宅而<lb/>
營洛也<lb/>
　　王肇稱殷禮<lb/>
王肇稱殷禮祀于新邑咸秩無文蓋成王宅洛之初其<lb/>
禮當如此王者為天下神人之主故即位即政必先享<lb/>
<pb n="29b"/>
祀羣神朝會羣后成王昔者幼冲雖在位而未親政今<lb/>
洛邑成而王即政與新即位同故曰王肇稱殷禮是昔<lb/>
者王皆未嘗親祭也其舉盛禮自今始故當徧于羣神<lb/>
宜乎其咸秩無文也祭祀之後繼以敬識百辟享則教<lb/>
以朝會諸侯之事也此與帝舜攝政而類土帝禋六宗<lb/>
望祀山川徧于羣神之後即斂五瑞以覲于四岳羣牧<lb/>
同至其廵守方岳亦必先柴望而後覲東后先神後人<lb/>
禮當如此傳引呂氏之說謂定都之初大享羣祀有告<lb/>
<pb n="30a"/>
有報有祈者既不切當且以周公首以祀新邑為言若<lb/>
迂濶于事情不知格君心萃天下之道莫要于此故周<lb/>
公以為首務者幾于迂濶可笑舜攝政而徧祭羣神武<lb/>
王勝商而柴望告成後世人主即位亦必祭告天地宗<lb/>
廟而凡祀典之神皆令有司蠲殷致祭豈亦藉此以格<lb/>
君心萃天下乎柰何其亦以此為首務也<lb/>
　　今王即命曰記功宗<lb/>
今王即命曰記功宗以功作元祀是繼接咸秩無文之<lb/>
<pb n="30b"/>
後即是共祭于一時而下繼以惟命曰汝受命篤弼則<lb/>
是祭此人就命此人生祭功臣明矣是故成王明告周<lb/>
公曰四方廸亂未定宗禮未克敉公功厥後却用秬鬯<lb/>
二卣寧公其曰眀禋曰休享是生祭周公以功宗故也<lb/>
宗如宗子之宗功臣雖多必有一人為之冠是謂功宗<lb/>
而周室功臣未有過于周公者故以周公為之冠焉但<lb/>
不知古禮如何有生祭之典即命者疾速𤼵命使司勲<lb/>
者紀功猶云趣有司定功行封也<lb/>
<pb n="31a"/>
　　丕視功載<lb/>
丕視功載乃汝其悉自教工蓋紀功載籍必昭示于大<lb/>
庭廣衆之間功之髙下有無自有公論不可以私意而<lb/>
為之輕重增損也凡可以使衆人見者其紀載必公不<lb/>
然則必不敢以示人矣乃汝其悉自教工非是教以公<lb/>
私乃教其勤于立功耳蓋有功則登于載籍無功不得<lb/>
幸而冒焉則有功者固加勉而無功者必慚憤思奮矣<lb/>
是不教之教也<lb/>
<pb n="31b"/>
　　厥若彞<lb/>
厥若彞及撫事如予若彞猶云棐彞言順民常性是敷<lb/>
教化撫事是治政事二者如予是不可改舊政惟用在<lb/>
周工往新邑是不改舊臣如此則臣下知上意向無所<lb/>
變更各就其職展布四體以為治功自是成俗自是厚<lb/>
聲名自歸于汝矣蓋昔者政自公出而今王即新政周<lb/>
公恐其更張改作驚駭羣情則隳治功而壞風俗故不<lb/>
得不以此戒之後面又曰篤敘乃正父罔不若予可見<lb/>
<pb n="32a"/>
此意伊尹復政太甲亦有君罔以辨言亂舊政皆此類<lb/>
也<lb/>
　　汝惟沖子惟終<lb/>
汝惟沖子惟終惟者思惟之惟言汝年甚幼後日方長<lb/>
未可輕有所為當思其終毋使有今罔後也傳云終文<lb/>
武之業者非是<lb/>
　　惟不役志于享<lb/>
惟不役志于享是釋上文言儀不及物是不用心于朝<lb/>
<pb n="32b"/>
享故曰不享非全不來朝也<lb/>
　　公稱丕顯徳<lb/>
公稱丕顯徳以予小子揚文武烈能左右民以周公旣<lb/>
眀農以歸休成王欲周公留以輔我言我沖子耳非公<lb/>
眀保之而誰哉公當以徳佐我令我不墜前人之功烈<lb/>
上可以荅天眷下可以綏四方其責任之尊莫過于此<lb/>
惟有修徳庶㡬可以勝此任坐而論道以徳匡我舍公<lb/>
其誰<lb/>
<pb n="33a"/>
　　惇宗將禮<lb/>
惇宗將禮稱秩元祀咸秩無文皆蒙上以予小子之文<lb/>
言我得以奉祭祀者皆公之力也揚文武烈荅公篤敘<lb/>
乃正父彼裕我民之辭惇宗将禮荅肇稱殷禮記功宗<lb/>
之辭<lb/>
　　惟公徳眀光于上下<lb/>
惟公徳眀光于上下予沖子夙夜毖祀終上文公稱丕<lb/>
顯徳稱秩元祀之意言有公如此故我得以如此也<lb/>
<pb n="33b"/>
　　予小子其退即辟于周<lb/>
成王欲歸即君位于周不肯留洛𤼵政即辟與前面復<lb/>
子明辟相應或者舊說為然尚欠考訂<lb/>
　　四方廸亂<lb/>
四方廸亂未定于宗禮亦未克敉公功言今方欲導廸<lb/>
以治四方急于治民之事故未暇定宗禮亦未及敉公<lb/>
功耳廸如矧今民罔廸不適之廸傳謂四方開治公之<lb/>
功與下文不接<lb/>
<pb n="34a"/>
　　我惟無斁其康事<lb/>
我惟無斁其康事公勿替刑四方其世享言我只不怠于<lb/>
安民之事公則當勿替為師師百工之儀刑君能厲精圖<lb/>
治又有老臣在朝以為諸侯之表儀四方自然世世朝享<lb/>
不絶矣此荅公敬識百辟享亦識其有不享之語傳謂四<lb/>
方得以世世享公之徳者非也<lb/>
　　其大惇典殷獻民<lb/>
其大惇典殷獻民此周公教成王以宅洛之務必恪守國<lb/>
<pb n="34b"/>
之典章任用殷之賢者蓋出治不可以無法輔治不可以<lb/>
無人也且宅洛將以化殷民安可不就用殷士必使出治<lb/>
竦四方之觀聽而為新辟恭以接下足以為後王之率先<lb/>
若此者何亦曰自是居中出治使萬邦皆得以蒙其休而<lb/>
王有成功也成王即位久矣而此曰新辟者蓋即政自今<lb/>
始文武固恭以接下矣而曰恭先者蓋宅洛自成王績曰<lb/>
成績則萬邦之廣有一民不被其澤豈可以言成哉<lb/>
　　考朕昭子刑乃單文祖徳<lb/>
<pb n="35a"/>
考朕昭子刑乃單文祖徳者言欲成就君之儀刑而殫<lb/>
盡文祖之徳蓋威儀徳之刑乎外動容周旋無不中禮<lb/>
是方成其儀刑必使其君雍雍在宮肅肅在廟如文王<lb/>
然然後得為殫文祖徳不然是未免有愧于前人也于<lb/>
成王則曰其自時中乂萬邦咸休周公自效則曰考朕<lb/>
昭子刑殫文祖徳蓋君以出治為功臣以輔君為職各<lb/>
欲自盡而已<lb/>
　　伻來毖殷<lb/>
<pb n="35b"/>
此所謂以功作元祀者也故既奉灌地降神之酒而又<lb/>
重以眀禋休享之辭豈非生祀周公也歟周公能為人<lb/>
臣所不能為之功固當受人臣所不當受之禮公則自<lb/>
以為凡己之所能為者皆臣子之分所當為安得受此<lb/>
非常之祀哉故不敢歆其祀而以之禋祭文武而徼福<lb/>
于先王焉惠篤敘至殷乃引考此周公自禱之辭王伻<lb/>
殷至朕子懷徳乃為王禱祝之辭蓋無有遘自疾即自<lb/>
身康強而無有厭于乃徳者乃指成王言飽女福澤至<lb/>
<pb n="36a"/>
于殷人亦引考則周公留洛主掌殷民故亦願其不為<lb/>
叛亂得保首領以没而蒙夀考之福也且殷乃讎民令<lb/>
之而有不從禁之而有不聽而王能使之承汝條教聽<lb/>
從號令不復懐思其舊主而乃觀法于汝懐思汝徳焉<lb/>
是雖成王化之有道然非文武在天之靈隂驅黙相安<lb/>
能至此故周公為成王願之<lb/>
　　新邑烝祭歳<lb/>
成王烝祭其日則戊辰其月則十二月其年則周公誕<lb/>
<pb n="36b"/>
保文武受命之七年此史倒載之法也古無年號如此<lb/>
紀年猶云會于承筐之歳耳命公留後不當在此豈簡<lb/>
編錯亂邪抑史臣追書之也<lb/>
　　王命周公後作冊逸誥<lb/>
是又以冊書命公前面作冊以告文武此作冊以命公<lb/>
重其事故也<lb/>
　多士<lb/>
　　惟帝不畀<lb/>
<pb n="37a"/>
惟帝不畀惟我下民秉為即天視自我民視天聽自我<lb/>
民聽之意蓋上文言不畀殷而畀我恐殷民不信以為<lb/>
周公托天以自神耳天豈嘗諄諄然命之乎但民心之<lb/>
所向背即天意之所予奪也<lb/>
　　眀徳恤祀<lb/>
自成湯至于帝乙罔不眀徳恤祀眀徳是教化以治民<lb/>
恤祀是潔粢盛以事神君者神民之主也能盡此二者<lb/>
可以為君矣故天則丕建保乂而顧盼有殷眷命為之<lb/>
<pb n="37b"/>
益隆殷王亦戰兢惕厲而惟恐有不合天意其所以眀<lb/>
徳恤祀者愈致其謹惟其罔不眀德恤祀所以罔不配<lb/>
天其澤配天其澤即所謂克配上帝而施澤于民言久<lb/>
有天下而已湯以七十里諸侯而升為天子非天丕建<lb/>
之而何傳祚至于六百非天保乂之而何<lb/>
　　惟我事不貳適惟爾王家我適<lb/>
不貳適者言無二心我周之為諸侯惟知忠于所事耳<lb/>
初未嘗有二心而欲弋取殷命也但爾王家自我適耳<lb/>
<pb n="38a"/>
言不求而自至殷之亡非周之罪也以此推之殷人構<lb/>
亂必有興兵之辭意其必謂周本諸侯商之臣子耳乃<lb/>
懐二心干取大命故周之誥告首尾皆分析之辭傳謂<lb/>
周不二于帝殊失本㫖<lb/>
　　予亦念天即于殷大戾肆不正<lb/>
言我亦念天禍汝邦故汝不正而謀叛者皆天為之也<lb/>
　無逸<lb/>
　　君子所其無逸<lb/>
<pb n="38b"/>
無逸首以君子所其無逸與小人不知艱難作對說分<lb/>
為兩途下文却引三宗文王以實君子所其無逸之言<lb/>
引自時厥後立王生則逸以實小人不知稼穡艱難之<lb/>
語君子所以能所其無逸者以其先知稼穡艱難嘗涉<lb/>
厯辛苦然後處于安逸之地則知小人之依而自放心<lb/>
不下不能不以憂勤為心矣所謂三宗舊為小人作其<lb/>
即位而知小人之依者是也小人則不然其父母嘗勤<lb/>
勞稼穡其子未嘗渉厯艱苦而乃處安逸之地宜其縱<lb/>
<pb n="39a"/>
誕無所不至自時厥後立王生則逸不知稼穡艱難不<lb/>
聞小人之勞而惟耽樂之從者是也傳以以勤居逸以<lb/>
逸為逸釋殊不可曉<lb/>
　　自時厥後<lb/>
人雖至愚亦知耽樂能損夀惟沈酗于酒則敗亂荒惑<lb/>
雖刀劍鼎鑊在前亦且不顧矣故周公特以此為言能<lb/>
不耽酒然後能所其無逸也<lb/>
　　徽柔懿恭<lb/>
<pb n="39b"/>
徽柔懿恭與嚴恭寅畏寛裕溫柔聦明齊聖相類皆是<lb/>
以一字為義嚴恭寅畏是以四字形容其謹畏之心徽<lb/>
柔懿恭是以四字形容其和易之態而傳用呂氏之說<lb/>
專重柔恭而謂非柔懦之柔非足恭之恭乍觀似可喜<lb/>
子細體認若不柔懦不足恭則有儼然而畏之之状矣<lb/>
小民何由而近前鰥寡安得而相親文王和易之態又<lb/>
徽又柔又懿又恭藹然如慈母之于赤子所以懷保小<lb/>
民而惠鮮鰥寡也<lb/>
<pb n="40a"/>
　君奭<lb/>
　　在今予小子旦非克有正廸惟前人光施于我沖<lb/>
　　子<lb/>
此四句是一意皆周公自謙之辭上文言後嗣子孫遏<lb/>
佚前人光則墜夫天命然今小子旦非能有所正救其<lb/>
君啓廸思惟前人之光以及我沖子是不能保其不遏<lb/>
佚前人光也<lb/>
　　我聞在昔<hi>止</hi>多厯年所<lb/>
<pb n="40b"/>
厯言前代皆是有君而有臣所以能治效通于天治功<lb/>
形于國而國家長久者此其故也其虞夏姑勿論且以<lb/>
近代言之湯受命時則有伊尹佐之以格天太甲太戊<lb/>
則有保衡伊陟臣扈佐之以格帝有巫咸以乂王家在<lb/>
祖乙武丁則有巫賢甘盤以保乂有殷此所以殷能配<lb/>
天而多厯年所也曰格于皇天曰格于上帝曰乂王家<lb/>
曰保乂有殷皆錯綜成文其實一也夫格天即所以格<lb/>
帝而乂王家乃所以格天帝安有優劣淺深之分傳用<lb/>
<pb n="41a"/>
呂氏之說而強分聖賢優劣不知伊尹佐太甲以聖輔<lb/>
賢如何與以賢輔賢同一格帝而已且巫賢甘盤無所<lb/>
指言而謂六臣循惟此道不知循為何道也配天不過<lb/>
殷之未喪師克配上帝言有天下與天作配耳乃以為<lb/>
死而配天祭祀夫既死矣如何又多厯年所<lb/>
　　天惟純佑命<lb/>
天惟純佑命則商實此言有一代之天眷故有一代之<lb/>
人才自足以鼓舞天下而成一代之王業蓋聖賢者所<lb/>
<pb n="41b"/>
在則人莫不靡然而信從之以其素行足以感人故也<lb/>
如伯夷太公歸周是天下之父歸之矣其子焉往宜其<lb/>
四方信之也湯一征而天下歸之信其志在誅暴救民<lb/>
而不為亂豈止是信湯只是有伊尹諸人在朝自足以<lb/>
彰信兆民耳且人之至信未有如信卜筮龜焉告吉未<lb/>
有復疑其為凶筮焉告凶未有復疑其為吉者人主所<lb/>
為而人嚮應如此其成功宜哉<lb/>
　　天夀平格保乂有殷有殷嗣天滅威<lb/>
<pb n="42a"/>
此三句疑有闕文不可強觧<lb/>
　　廸知天威<lb/>
與後面誕將天威相首尾蓋天有亡殷之意而此秉徳<lb/>
之臣真知天威所在知殷必亡之理于是昭眀文王之<lb/>
徳奔走先後布宣徳教使其徳廸見冒聞于上帝而卒<lb/>
受有殷命也夫有徳之人善必先知之不善必先知之<lb/>
在文王時殷雖未亡而已逆知其將亡矣在武王時則<lb/>
殷可覆滅矣故此四人暨武王誕將天威以伐殷<lb/>
<pb n="42b"/>
　　予往暨汝奭其濟<lb/>
其者期必之辭未敢以為決然也言若游大川獨力豈<lb/>
能濟與汝召公同往庶幾其有濟耳<lb/>
　　作汝民極<lb/>
天子以身建極于上而謂三公為民極者何蓋論道經<lb/>
邦使天下君君臣臣父父子子者三公之責是亦所以<lb/>
為民極也偶王者上而天子次即三公相與共治天下<lb/>
蓋三公所以副貳天子如耦耕相似在亶乗兹大命如<lb/>
<pb n="43a"/>
亶聦眀之亶言的實如此夫天之大命無人焉以乗載<lb/>
之則墜地矣故偶王以乗此大命者公之責也夫謂之<lb/>
三公則位不可謂不尊欲其偶王以承大命纘文王之<lb/>
徳以承無窮之憂則責任不可謂不重武王命召公如<lb/>
此公乃欲去獨不思念前人之言乎傳云在于相信如<lb/>
車有馭非也<lb/>
　　亦罔不能厥初惟其終<lb/>
勉召公圖功攸終未可委之而去也<lb/>
<pb n="43b"/>
　蔡仲之命<lb/>
　　周公位冡宰<lb/>
傳引吳氏云周公居攝于諒闇之時非有七年而後還<lb/>
政之理康誥惟三月哉生魄周公初基作新大邑于東<lb/>
國洛傳云周公攝政之七年三月而洛誥一篇終始見<lb/>
成王新即政之事如云王來自服于土中肇稱殷禮厥<lb/>
若彞及撫事如予篤敘乃正父罔不若予皆是教成王<lb/>
自出政布治即前此政自公出可知傳所引前後自相<lb/>
<pb n="44a"/>
牴牾<lb/>
　　皇天無親<hi>止</hi>終以困窮<lb/>
一段絶與太甲篇相出入言天輔民懷即是克敬惟親<lb/>
懷于有仁之說為善而歸于治為惡而歸于亂即是與<lb/>
治同道罔不興與亂同事罔不亡之說惟厥終終以不<lb/>
困不惟厥終終以困窮即是自周有終相亦惟終其後<lb/>
嗣王罔克有終相亦罔終之説吾意古文只是出于一<lb/>
手掇拾附會故自不覺犯重耳<lb/>
<pb n="44b"/>
　　懋乃攸績<lb/>
懋乃攸績睦乃四鄰是本以蕃王室和兄弟康濟小民<lb/>
是由此出使般樂怠傲而當為者有所不為則無以治<lb/>
其國朝聘不時疆埸不戒而四鄰交侵則無以睦鄰如<lb/>
此則自救之不給上焉何以能屏蔽王家次焉何以尊<lb/>
位重禄同好惡以燕及兄弟下焉何以輕徭薄賦安恤<lb/>
小民故二者乃其本也<lb/>
　　率自中<lb/>
<pb n="45a"/>
率自中無作聦眀亂舊章與詳乃視聽罔以側言改厥<lb/>
度相對言凡事皆有自然之中道汝但循其自然而行<lb/>
其所無事不須強作聦眀妄為穿鑿取新出竒而亂舊<lb/>
章更子細視聽不可以一偏之言而輕改法度蓋大凡<lb/>
有所作為若非自出己見則是聽人説誘己見不可穿<lb/>
鑿人言不可輕信舊章法度不可輕易變改諸侯能謹<lb/>
守國家成憲人君安得不嘉羙之傳以率自中一句為<lb/>
重而無作聦眀對詳乃視聽于罔以側言改厥度一句<lb/>
<pb n="45b"/>
偏枯而無所著且云度者吾身之法度不知吾身有何<lb/>
法度之可改<lb/>
　多方<lb/>
　　洪惟圖天之命弗永寅念于祀<lb/>
洪惟圖天之命弗永寅念于祀與上文不相蒙而與爾<lb/>
辟以爾多方大淫圖天之命屑有辭相類疑即指夏桀<lb/>
此處必有闕錯不可强通<lb/>
　　惟聖罔念作狂惟狂克念作聖<lb/>
<pb n="46a"/>
聖者通眀之謂作事無不中禮者是也狂者顛倒妄行<lb/>
昬昧于理者也聖而罔念是不用心思索則顛倒是非<lb/>
而與狂者無異矣非聖而罔念作狂乎狂者固顛倒妄<lb/>
行苟能思念則不復妄為而與聖者亦無異矣非狂而<lb/>
克念可作聖乎傳云狂而克念則作聖之功知所向方<lb/>
聖而罔念未至于狂而狂之理在是是識聖狂形状不<lb/>
透隔皮想像之言耳<lb/>
　　惟我周王靈承于旅克堪用徳惟典神天<lb/>
<pb n="46b"/>
君子先成民而後致力于神故民和而神降之福有眀<lb/>
德以薦馨香則神歆其祀故善承其民克堪用徳者可<lb/>
以為神之主民之所欲天必從之皇天無親惟徳是輔<lb/>
故善承其民克堪用徳者可以當天心天惟式教我用<lb/>
休蓋亦因其材而篤焉天知文武有可為之資故隂有<lb/>
佐佑而扶持之使其德日盛而業日新天休滋至寖明<lb/>
寖昌然後一旦簡畀殷命而尹爾多方也民承其君而<lb/>
曰君承其民是謂民惟邦本雖賤而不忽所謂王司敬<lb/>
<pb n="47a"/>
民者是也<lb/>
　　我惟時其教告之<hi>止</hi>乃惟爾自速辜<lb/>
與舜之庶頑讒說侯以眀之否則威之相類皆是聖人<lb/>
不忍輕于棄人反覆教戒終于不改然後刑之蓋有不<lb/>
得已焉耳<lb/>
　　爾罔不克臬<lb/>
臬當訓法官爾惟胥惟伯多正自是長民執法者豈有<lb/>
不識法度<lb/>
<pb n="47b"/>
　　爾乃自時洛邑尚永力畋爾田<hi>止</hi>有服在大僚<lb/>
言爾能勤力農畝則天必憐汝而賜汝豐年我周亦須<lb/>
補不足助不給以大介賚汝若廸簡汝在于王庭爾能<lb/>
勤于所事則有服在大僚當升陟汝矣蓋居而安于農<lb/>
業仕而勤其職業皆可以獲福也傳以大介賚爾連下<lb/>
文説不眀<lb/>
　　爾不克勸忱我命爾亦則惟不克享<lb/>
不奉上命即是無君之心故云不享<lb/>
<pb n="48a"/>
　立政<lb/>
　　常伯常任準人<lb/>
三宅即六卿之别號爾常伯即司徒六卿之中惟司徒<lb/>
為親民之官常任則冡宰司馬宗伯司空皆是任事之<lb/>
官國之大事在祀與戎祀與兵固事也司空亦名事官<lb/>
故此皆為任事之臣準人則司冦六卿位尊職重與人<lb/>
主共治天下故在王左右焉三宅繫天下安危治亂綴<lb/>
衣虎賁給事左右者繫王躬之薰陶涵養故曰休兹而<lb/>
<pb n="48b"/>
不可不以得人為憂也<lb/>
　　文王惟克厥宅心乃克立兹常事司牧人以克俊<lb/>
　　有徳<lb/>
文王惟克厥宅心乃克立兹常事司牧人以克俊有徳<lb/>
此言文王眀于知人而所用無非賢文王罔攸兼于庶<lb/>
言庶獄庶慎惟有司之牧夫是訓用違庶獄庶慎文王<lb/>
罔敢知于兹此言文王逸于得人故不須以身兼理庶<lb/>
事但是有司牧夫用命者賞不用命者罰而已至于庶<lb/>
<pb n="49a"/>
獄庶慎則文王何敢與知焉夫君道逸臣道勞文王眀<lb/>
于知人得賢者而委任之則可以優游無為而庶事自<lb/>
治矣何必以身兼之哉蓋其所操者不過黜陟之權而<lb/>
已舜命二十二人以任庶政自己惟三載一考績三考<lb/>
而加以黜陟耳此所以得君道也然使知人無術而所<lb/>
用非人乃欲委任之專而不以身兼其事不可得已傳<lb/>
者以為任人之専尚不足以盡其㫖<lb/>
　　義徳容徳<lb/>
<pb n="49b"/>
義徳能撥亂反正所以能成大功容徳能兼緫衆善所<lb/>
以能定大謀<lb/>
　　克灼知厥若<lb/>
灼知厥若是眀察于未任之先丕乃俾亂勿有間之是<lb/>
專篤于既任之後夫疑人勿任任人勿疑已無知人之<lb/>
明乃恃小人以伺察之果何由展布哉自一話一言我<lb/>
則末惟成徳之彦以乂我受民與上文相我受民勿有<lb/>
間之相終始言委任之専篤但一開口必在于成徳之<lb/>
<pb n="50a"/>
彦如此方専使議論之間微有向背鏬隙則讒邪得以<lb/>
乗間入之矣<lb/>
　　其克詰爾戎兵<hi>止</hi>揚武王之大烈<lb/>
陟禹迹者何廵守也天子之出必有兵衞六軍以隨之<lb/>
方行天下徧厯四岳也整點軍衞廵行天下足以振壓<lb/>
姦宄坐消禍變所至之處足以見文王之耿光足以不<lb/>
墜武王之大烈蓋文王徳光本自照臨四海而武王一<lb/>
戎衣有天下其烈莫盛焉使子孫不能保有其基業而<lb/>
<pb n="50b"/>
為他人分裂之則藩垣之外皆他人地文王徳光雖在<lb/>
彼而子孫無由覲見之武王辛苦成功者竟墜地而不<lb/>
振矣傳者不察其為廵守而云周公無故教成王點兵<lb/>
不知周官所謂周王撫萬邦廵侯甸四征弗庭綏厥兆<lb/>
民六服羣辟罔不承徳者即所以實此語也以此證之<lb/>
則舜陟方乃死為廵守而死無疑而傳以陟為升遐乃<lb/>
死者非矣<lb/>
　周官<lb/>
<pb n="51a"/>
　　撫萬邦<lb/>
成王始親政故廵守而歸整肅在朝之官此繼立政之<lb/>
後其廵守奉行周公詰戎兵方行天下之訓其董正治<lb/>
官也奉行周公立政三宅之語隱然相應<lb/>
　　唐虞稽古<lb/>
蓋自黄帝得六相設左右大監監萬國雲龍鳥火之號<lb/>
其來尚矣到堯舜時監前代㳂革而緫集大成故其法<lb/>
度體統森嚴周密内有百揆四岳百揆即九官也眀王<lb/>
<pb n="51b"/>
立政是緫唐虞夏商之君言之言唐虞能使庶政和而<lb/>
萬國安夏商亦克用乂者蓋不恃其建官恃得人耳賢<lb/>
者能立政官不足恃也傳云不惟其官之多經無此意<lb/>
　　今予小子祗勤于徳夙夜不逮仰惟前代時若訓<lb/>
　　廸厥官<lb/>
蓋前代制治保邦者無他建官擇人以立政而已故予<lb/>
小子亦仰惟前代時若而訓廸厥官蓋天下之事非一<lb/>
人所能為也<lb/>
<pb n="52a"/>
　　立太師太𫝊太保<hi>止</hi>官不必備惟其人<lb/>
三公為天子之師不親政事所職者坐而論道耳所論<lb/>
者何道即經綸邦國和調隂陽之道也夫邦國若此其<lb/>
大也要使之君君臣臣父父子子井然有條而不亂此<lb/>
必有其道隂陽運行于天地之間而能使三光全寒暑<lb/>
平無愆陽伏隂以多變此亦必有其道是道也惟三公<lb/>
為能明達其所以然則使之論説于天子之前至于以<lb/>
其道見之施為則天子宰相之責也官不必備惟其人<lb/>
<pb n="52b"/>
非其人之難得也以知道者之不可多得也六卿分任<lb/>
庶政一官不備則一政闕三公同論此道則得一知道<lb/>
者足矣否則雖多亦奚以為<lb/>
　　三公夑理隂陽<lb/>
燮理隂陽别無他道惟區處人事各得其宜則天地之<lb/>
氣自順故堯舜在上而天災滅熄庶徵太和有夏懋徳<lb/>
而罔有天災考其所為不過咨四岳九官十二牧分任<lb/>
庶政使人人各遂其性而已初未嘗特設燮理隂陽之<lb/>
<pb n="53a"/>
官亦未聞别有燮理隂陽之政太戊修徳以弭桑穀之<lb/>
妖亦不過早朝晏罷弔死問生勤于政治而已然以道<lb/>
經邦乃所以燮理隂陽也故天災少見于治平之世而<lb/>
迭見于衰亂之時者以其所為有以召之也彼匹夫銜<lb/>
寃猶足致三年之旱况政乗民困而千萬人詋詛歎恨<lb/>
豈不足以傷兩間之和今論者不察此徒曰吾能治一<lb/>
身之中和則心正氣順而天地自位萬物自育世寧有<lb/>
是理哉甚者災變之來則歸過于三公而策免之謂其<lb/>
<pb n="53b"/>
燮理無状夫論夑理之道者三公也而行夑理之政殆<lb/>
君相之責非盡三公所得為也使三公而無所建明則<lb/>
䇿免之誠不為過若其言之而不聽聽之而不行君相<lb/>
所為自有以召天變不知自反徒歸咎于三公豈不過<lb/>
哉且後世三公居散地經邦之事全不干與而徒責其<lb/>
燮理隂陽其訛謬益甚矣<lb/>
丙吉逢羣鬬死傷不問而問牛喘以為三公調隂陽職<lb/>
當憂不知當春而熱隂陽失序吉憂之當如何而調之<lb/>
<pb n="54a"/>
邪夫治爭鬬固非宰相之職然使有司失職而死傷寃<lb/>
抑無所告訴其干隂陽之和不亦大可慮邪故為吉者<lb/>
問爭鬬則不可至于戒飭有司審理寃濫不可不加之<lb/>
意也<lb/>
　　三孤貳公𢎞化<lb/>
三孤為三公之佐故曰貳公言其為三公副貳也𢎞化<lb/>
與經邦為對化者教化即所用以經邦者也寅亮天地<lb/>
與燮理隂陽為對亮者相也與惟亮天工之亮同謂補<lb/>
<pb n="54b"/>
助其所不及也弼予一人弼者匡輔其不逮也此皆就<lb/>
行事上說與三公之職微冇不同蓋三公長官三孤佐<lb/>
貳均此職也長官尊主張其事于上佐官卑身任其事<lb/>
于下是故三公經邦是運天下于掌上者三孤𢎞化則<lb/>
是因其已成之化而推廣之耳三公燮理隂陽是範圍<lb/>
天地之化者三孤寅亮天地只是輔相其不及而已三<lb/>
公論道是教訓天子者三孤弼一人只是彌縫其闕失<lb/>
而已此所以為公孤之別<lb/>
<pb n="55a"/>
𫝊謂呂氏説謂隂陽之理恒而不變者為道天地之用<lb/>
運而無迹者為化牽强附會但圖對偶親切耳而不察<lb/>
實事不知天地之化運于無迹將使三公何如張而大<lb/>
之<lb/>
三公上言立而下言官不必備惟其人而三孤六卿不<lb/>
言者蓋立凡例于前而後皆蒙其語耳𫝊者不察謂三<lb/>
公非始于此立為周家定制則始于此三孤六卿獨非<lb/>
立為周家之制者乎何以不言立也夫立與建同建官<lb/>
<pb n="55b"/>
惟賢豈亦必自武王設官而謂之建邪蓋立官建官設<lb/>
官皆恒言耳且三公必其人而不必備員三孤六卿獨<lb/>
可備員而非其人乎以此知特𤼵例于此耳非專為三<lb/>
公言也<lb/>
　　六卿倡九牧<lb/>
六卿緫治于内九牧親民于外六卿之職雖不同而其<lb/>
為民則一也冡宰均四海固所以治民司徒掌教以復<lb/>
民性宗伯掌禮以定民志司馬掌兵以衛民患司冦掌<lb/>
<pb n="56a"/>
刑以詰民姦司空掌土以定民居以此倡九牧而九牧<lb/>
皆一一奉行于外則民自殷阜而化成矣君子先成民<lb/>
而後致力于神成之者治之養之教之無欠闕之謂也<lb/>
　　學古入官<lb/>
學古入官眀于古道議事以制則叅以時宜如此則博<lb/>
古通今而政無錯繆者矣其爾典常作之師欲其守常<lb/>
也無以利口亂厥官戒其好異也猶云罔以側言改厥<lb/>
度罔以辯言亂舊政皆為輕信他人之言耳𫝊云不可<lb/>
<pb n="56b"/>
喋喋利口而紛亂之似以為自己利口非也<lb/>
　　功崇惟志<lb/>
建功業者在于志與勤而志勤必貴于果斷保禄位在<lb/>
于恭與儉而恭儉必貴于實徳前是告之以建功業之<lb/>
道後是語之以保禄位之方所謂後艱者非後患乃艱<lb/>
難而不易耳蓋天下之事乗其幾而為之則易為力後<lb/>
其時而為之則難為功<lb/>
　　推賢讓能<lb/>
<pb n="57a"/>
一人推讓則衆人咸起而推遜所謂濟濟相讓而庶官<lb/>
和矣不然則人各有心其為乖戾甚矣政事安得歸于<lb/>
一而不雜哉<lb/>
　　萬邦惟無斁<lb/>
此一語不可觧古文書屢言無斁如云朕承王之休無<lb/>
斁俾我有周無斁皆訓厭斁朕無斁于王周無斁于微<lb/>
子皆可通訓至于戒飭百官而云以佑乃辟永康兆民<lb/>
萬邦惟無斁不成萬邦厭斁百官且惟之一字更不可<lb/>
<pb n="57b"/>
通此古文闕漏處<lb/>
　君陳<lb/>
　　爾其戒哉爾惟風下民惟草<lb/>
𫝊引草上之風必偃非也蓋凡人未見聖則起慕慨想<lb/>
惟恐不得見及其既見則怠惰因循亦不克由聖此凡<lb/>
人常情然在凡人則可在爾有所不可何也爾居民上<lb/>
而為風民居爾下而為草爾且如此民何則焉欲其所<lb/>
為以凡人為戒而自強于治必以周公為法可也<lb/>
<pb n="58a"/>
　　出入自爾師虞<lb/>
或廢或興莫不謀諸衆人而後蔽之于己所謂繹者再<lb/>
三反復思之不可造次剖決恐其有不周備此即所謂<lb/>
莫或不艱者也<lb/>
　　從容以和<lb/>
從容以和只是凡事無急廹當從容寛緩以和之蓋近<lb/>
民之法當如此耳否則急促躁暴强速化而民且無所<lb/>
措手足矣𫝊謂和不可一于和當從容以和之語不可<lb/>
<pb n="58b"/>
通<lb/>
　　殷民在辟予曰辟爾惟勿辟<lb/>
殷民在辟在宥而惟厥中者言必審其當爾使其中辟<lb/>
則辟之中宥則宥之不中則否雖君言有所不可從也<lb/>
下文辟以止辟乃辟此是中辟者辟之也三細不宥此<lb/>
是不中宥者宜勿宥也<lb/>
　　無忿疾于頑無求備于一夫<lb/>
無忿疾于頑是有忍也無求備于一夫是有容也言各<lb/>
<pb n="59a"/>
有主蓋事有當忍者有當容者𫝊謂忍猶堅制力蓄恢<lb/>
乎其有容斯乃徳之大意謂容勝于忍又分淺深似不<lb/>
必如此未化者不可忿疾已化者不可求備且一味容<lb/>
忍將去就其中有能修其職業修其行義者簡㧞而登<lb/>
之使彼有所慕焉則頑者有時而自化不修者有時而<lb/>
修矣<lb/>
　　惟民生厚因物有遷違上所命從厥攸好<lb/>
孩提之童皆知愛親及長皆知敬兄民生本厚也知誘<lb/>
<pb n="59b"/>
物化然後百姓不親五品不遜者有之蓋因物有遷耳<lb/>
是以違上所命教令有所不行從厥攸好而放僻邪侈<lb/>
無所不為厥者其也指民而言自徇己所好耳以為從<lb/>
上所好者非也<lb/>
　　爾克敬典在徳<hi>止</hi>終有辭于永世<lb/>
言臣能得所以化之之道而使人人向化易澆漓之俗<lb/>
而升為大道之世則我可膺受多福矣蓋天下治平者<lb/>
君之福也其爾之休終有辭于永世者擬議于將然之<lb/>
<pb n="60a"/>
辭言民皆從化則爾臣亦何所不得乎殆亦有無窮之<lb/>
聞故曰有辭于永世是臣之休也𫝊以為臣承其美者<lb/>
語意弗眀<lb/>
　顧命<lb/>
　　恐不獲誓言嗣<lb/>
言恐一旦而死不得出誓言以屬托嗣子承繼之事<lb/>
　　敬迓天威嗣守文武大訓<lb/>
敬迓天威是敬天嗣守文武大訓是不敢背棄祖宗成<lb/>
<pb n="60b"/>
憲各有所指𫝊謂于天言威于文武言大訓非有二也<lb/>
殊不可曉不成文武法度即天威乎<lb/>
　　𢎞濟于艱難<lb/>
王業以艱難成之亦必以艱難守之𢎞濟于艱難言守<lb/>
成難必待諸臣與君共濟之也<lb/>
　　柔逺能邇安勸小大庶邦<lb/>
此教以治人之道思夫人自亂于威儀則是教以修己<lb/>
之道<lb/>
<pb n="61a"/>
　　敷重篾席敷重筍席<lb/>
篾席筍席皆指其物名㡳席豐席獨不言其物蓋㡳席<lb/>
以其底而在下猶今以末職為㡳僚相似言其最下而<lb/>
著底也豐者言其髙而在上未知何物為之𫝊謂㡳席<lb/>
為蒲席蒲草賤或者因此謂之㡳席至謂豐席為筍席<lb/>
則不應又自有筍席此為可疑要之今人言書多錯互<lb/>
見亦未可知<lb/>
　　臨君周邦<lb/>
<pb n="61b"/>
臨君周邦不過為天子以莅其民率循祖宗之大法燮<lb/>
和天下以此對揚文武之光訓𫝊謂居大位由大法致<lb/>
大和牽連三大字殊覺牽強無味<lb/>
顧命一篇鋪敘始末宛如圖畫甞謂今文書如禹貢洪<lb/>
範顧命費誓條理曲折法度森嚴若有錯簡闕文則全<lb/>
無可理㑹矣而此皆出于伏生口授先儒謂伏生書不<lb/>
可曉晁錯以意屬讀之此等豈晁錯自能以意想像而<lb/>
言之者乎故知衞宏之說蓋左袒古文而欲抑今文其<lb/>
<pb n="62a"/>
言決未可信<lb/>
洪範中間似有錯簡<lb/>
　康王之誥<lb/>
　　惟新陟王畢協賞罰<hi>止</hi>用敷遺後人休<lb/>
蓋文武能受天命以有天下耳定大下致太平以遺後<lb/>
人者成王也其所以戡定者無他惟畢協賞罰而已蓋<lb/>
刑賞乃人君之大權使賞必當功而不僭刑必當罪而<lb/>
不濫則天下不勞而定矣<lb/>
<pb n="62b"/>
　　昔君文武丕平富<hi>止</hi>保乂王家<lb/>
君之徳用昭眀于天下所謂彰信兆民即康誥所謂顯<lb/>
民者是也人臣保乂王家而用端命于上帝即是輔相<lb/>
其君扶持其國使治效上通于天即君奭所謂乃惟時<lb/>
昭文王廸見冒聞于上帝之謂由此然後皇天用順文<lb/>
武之道而畀付以四方其與帝休天乃大命文王殪戎<lb/>
殷皆相出入故知用端命于上帝與用昭眀于天下作<lb/>
對說而端命二字亦若活字猶云感格上帝相似𫝊云<lb/>
<pb n="63a"/>
文武用受正命于天下而經文無受字其説未安<lb/>
　　康王冕服<lb/>
成王初立經三監之變王室幾危召公畢公故權一時<lb/>
之宜即正君臣之分使天下知所定而無疑繼世以正<lb/>
大統天下之大義不可以更張廢吉凶不可亂孔子曰<lb/>
羔裘𤣥冠不以弔則凶服亦不可為吉事也變服變禮<lb/>
𫝊引蘇氏之説而葉呂陳氏之說皆有可取要之召公<lb/>
酌禮之變而用之所以懲前之禍也<lb/>
<pb n="63b"/>
　畢命<lb/>
　　惟文武敷大徳于天下<lb/>
惟文王式王敷大徳于天下用克受殷命此言得天下<lb/>
之由惟周公左右先王止式化厥訓此言化殷之由既<lb/>
厯三紀止予一人以寧此言殷民已化而天下治安矣<lb/>
道有升降止民罔攸勸此言政事當随時變遷今之世<lb/>
又非復周公初定殷民之時宜有旌别淑慝之政蓋殷<lb/>
民初定周公一味包涵鎮之以静使久而自定到今則<lb/>
<pb n="64a"/>
世變風移善者當賞惡者當懲宜有以少變其習俗矣<lb/>
　　申畫郊圻慎固封守以康四海<lb/>
蓋洛都乃京畿所在而與下都讎民相鄰故畢公一面<lb/>
旌别淑慝以化之一面固封守以防之聖人固恃徳以<lb/>
服人然亦未甞不豫備不虞故易有重門擊柝以待暴<lb/>
客又言王公設險以守其國否則疆埸不戒以啟戎心<lb/>
此誰之咎歟洛帝都也帝都一摇則四海相煽而受禍<lb/>
矣故云以康四海<lb/>
<pb n="64b"/>
　　邦之安危惟兹殷士<lb/>
此與式王告康叔以乃服惟𢎞王應保殷民亦惟助王<lb/>
宅天命作新民之意同𫝊謂其不茍于小成非也昔者<lb/>
商奄構難四國動摇其後式化厥訓四方無虞邦之安<lb/>
危固不在于殷士乎遇之以剛則急之而生變撫之以<lb/>
柔則又狎玩而肆侮惟不剛不柔而後可也<lb/>
　　周公慎始君陳和中<lb/>
周公克慎厥始君陳克和厥中皆見于已然惟公克成<lb/>
<pb n="65a"/>
厥終是期望之于將然言此事非畢公不能終也蓋殷<lb/>
民難服繫天下安危天下安危繫人主憂樂使殷民從<lb/>
化則天下治安天下治安則災害不生禍亂不作外而<lb/>
四夷亦得以被其賜而一人固可以享其休故曰四夷<lb/>
咸賴予小子永膺多福<lb/>
　　欽若先王成烈以休于前政<lb/>
言畢公當敬若文武之功毋墮周公君陳之政也<lb/>
　君牙<lb/>
<pb n="65b"/>
　　𢎞敷五典式和民則<lb/>
此語以施教之方典即五常父子君臣是也則者父之<lb/>
慈子之孝之類是也以其常行而不可易則謂之典以<lb/>
其不可過不可不及則謂之則<lb/>
　　爾身克正罔敢弗正民心罔中惟爾之中<lb/>
此語以立教之本<lb/>
　　夏暑雨<lb/>
暑雨祁寒民胥怨咨其生之艱難如此為司徒者皆當<lb/>
<pb n="66a"/>
圖之蓋司徒為親民之官凡制其田里教之樹畜皆司<lb/>
徒之職蓋民必飽煖然後能服從教化敷教特舉其重<lb/>
者言之耳觀周禮地官所職掌可見不然則公劉作室<lb/>
召司空宜也如何并召司徒欒盈過周為人所掠王使<lb/>
司徒衞而出之境武王伐商有司徒與司馬司空自随<lb/>
蓋謂之司徒政是重掌民徒起徒役皆屬之司徒<lb/>
　　用奉若于先王對揚文武之光命<lb/>
當作一句讀蓋文謨武烈所以遺後者無不完爾但敬<lb/>
<pb n="66b"/>
以明司徒之訓以教人能如先王所以對揚文武光命<lb/>
焉則可以追配前人矣蓋光命即謨烈也前王成康用<lb/>
爾祖父為司徒故能對揚文武光命而不墜其治民之<lb/>
法今汝能不失成康之意則與祖父無異矣<lb/>
　　乃惟由先正舊典時式民之治亂在兹<lb/>
夫教化行而君君臣臣父父子子則天下治教化不眀<lb/>
而君不君臣不臣父不父子不子則天下亂則民之治<lb/>
亂不在此而何在乎<lb/>
<pb n="67a"/>
　呂刑<lb/>
　　遏絶苗民無世在下<lb/>
若止于竄其君不當稱民既云無世在下不當後來又<lb/>
有征苗之事以此見竄三苗者不但竄其君必并其民<lb/>
而徙之故云分北三苗後來苗民被竄者皆改所事故<lb/>
禹貢云三苗丕敘而禹謨征苗一段此後人杜撰之辭<lb/>
非實事也<lb/>
　　絶地天通<lb/>
<pb n="67b"/>
在天而神在地而民無相瀆亂則妖誕自息此固正人<lb/>
心急務然使常道不眀為善者或不得免禍為惡者或<lb/>
茍免于刑而鰥寡屈抑無所告訴則民不能不詋詛于<lb/>
神故羣后之逮在下凡長民者眀眀棐常雖勢力單弱<lb/>
之甚如鰥寡者其情亦得以上達而無復屈抑不伸之<lb/>
患則民又何苦而聽于神哉<lb/>
　　徳威惟畏徳眀惟眀<lb/>
眀者彰其善威者懲其惡刑當其罪者謂之徳威故人<lb/>
<pb n="68a"/>
無不畏賞當其善者謂之徳眀故人無不眀<lb/>
　　伯夷降典折民惟刑<lb/>
凡禮教與刑相表裏故司徒敷教亦必有刑以弼之伯<lb/>
夷降典以辨上下之分有不從者則以刑折之使其陵<lb/>
僭者不得以自遂則其勢不得不折而入于禮也<lb/>
　　士制百姓于刑之中以教祇徳<lb/>
三后成功民既殷阜然後使士師以不輕不重之刑以<lb/>
制之以教其敬徳也蓋民未殷富時所謂救死不贍何<lb/>
<pb n="68b"/>
暇治禮義其陷于刑戮者非民之罪也今導之而生養<lb/>
遂矣有不率教則不可無刑以糾之矣此是先教養而<lb/>
後刑罰<lb/>
　　穆穆在上眀眀在下<hi>止</hi>率乂于民棐彞<lb/>
君臣以身率之于上朝廷清眀四方丕變矣然後眀于<lb/>
刑之中者以治民而輔其常性彞即彞倫如糾之以不<lb/>
孝不弟之刑以驅而入于孝弟是即所以棐彞也此是<lb/>
先徳教而後刑戮之意又以見徳化雖已興行而刑亦<lb/>
<pb n="69a"/>
不可廢蓋非此無以弼教也<lb/>
兩言刑之中者何蓋刑而失之重則傷于苛暴而民無<lb/>
所措手足失之輕則流于姑息而惡者無所懲惟酌其<lb/>
中則能使人畏服而不敢犯<lb/>
　　惟克天徳自作元命配享在下<lb/>
諸家皆自典獄之人言之然謂之元命是國命與厥惟<lb/>
廢元命同謂之配享在下是又言人君享國與天相配<lb/>
與克配上帝配天其澤之意同蓋謂所用典獄之人能<lb/>
<pb n="69b"/>
敬忌之至用刑悉無寃濫則是人君徳與天合而自作<lb/>
元命猶云自貽哲命可以長治久安而配享在下矣此<lb/>
即司冦蘇公式敬爾由獄以長我王國之意耳<lb/>
　　有邦有土告爾祥刑在今爾安百姓<lb/>
有邦有土固常以安百姓為職果能擇人敬刑而審度<lb/>
其所逮及者是即所以為祥刑矣<lb/>
　　兩造具備<lb/>
兩造具備猶云原告被論干証悉完也師聽五辭猶今<lb/>
<pb n="70a"/>
團坐公同推問也<lb/>
　　惟齊非齊有倫有要<lb/>
言刑罰或輕或重以不齊齊之然其間自有倫理自有<lb/>
機要未甞雜然而無統任意而為之進退也所謂權也<lb/>
而實不離乎經焉<lb/>
　　今天相民<lb/>
今天相民猶云天佑下民相似作配在下言汝官伯族<lb/>
姓有邦有土皆配天在下以相民者也𫝊云天以刑相<lb/>
<pb n="70b"/>
治斯民者非<lb/>
　　民之亂罔不中聽獄之兩辭<lb/>
亂者治也言治民之道無不中聽獄之兩辭無或私家<lb/>
于獄之兩辭蓋單辭者只是一面辭惟當眀清以聽之<lb/>
兩辭則各執一說非單辭之比主于中以聽之未可有<lb/>
所偏主私家者偏有所主之謂也蓋以私意而主于原<lb/>
告則被告雖有理亦不肯聽矣主于被告則原告雖得<lb/>
實亦不肯信矣如此則安得為中獄貨非寳惟府辜功<lb/>
<pb n="71a"/>
言鬻獄而得貨豈足以為寳不過聚蓄辜罪之顯迹耳<lb/>
他日受報將報以庶尤殆降之百殃也前言朕敬于刑<lb/>
後言永畏惟罰以刑罰對言而以敬畏互言也罰懲非<lb/>
死人極于病刑固當敬也罰獨不可畏乎非天不中以<lb/>
下又申言報以庶尤之意言用刑失當者受報如此此<lb/>
豈天有不中而妄加人禍哉惟人在命只人自造命而<lb/>
有以致之耳猶云自貽哲命自作元命之意天之所罰<lb/>
者為其不極庶民惟其罔有令政在于天下極即原于<lb/>
<pb n="71b"/>
皇極之極不極庶民只是刑罰失中不協于極耳𫝊謂<lb/>
此章文多未詳以意逆志當如此釋之似得其㫖<lb/>
　　今往何監非徳于民之中<lb/>
此與今爾何監非時伯夷播刑之廸相似徳即有徳惟<lb/>
刑之徳中只是刑之中篇中中字不一皆是主刑言謂<lb/>
為民所受之中恐未然<lb/>
　　屬于五極<lb/>
謂五刑各臻其極于事理無有少不當之謂<lb/>
<pb n="72a"/>
　文侯之命<lb/>
　　即我御事罔或耆夀俊在厥服<lb/>
即就也言就我御事之中觀之無老成賢俊者在事予<lb/>
又無能不過曰惟祖惟父其爾恤朕躬耳伊當訓爾蓋<lb/>
朝無臣已無能自克惟外服諸侯庶幾能矜我爾其論<lb/>
卑氣弱有乞憐之狀其視康王初即位而求助諸侯羣<lb/>
臣其言豈不壯哉<lb/>
　　用㑹紹乃辟<lb/>
<pb n="72b"/>
𫝊謂合之使不離繼之使不絶者何蓋平王失愛于父<lb/>
流離顛頓依托母家父死于冦國命中絶而文侯能合<lb/>
之繼之也<lb/>
　費誓<lb/>
　　徂兹淮夷徐戎並興<lb/>
徂往當從孔氏言今往伐此戎夷為是孔氏謂戎夷帝<lb/>
王羈縻故錯居九州之内竊意古者天下初闢禮義之<lb/>
風未能悉徧凡無禮無義者輙以戎夷目之而有禮義<lb/>
<pb n="73a"/>
者輙謂為華夏非必四海九州之外而後為戎夷也故<lb/>
五服之制則蠻夷在要荒之地然以周時考之太原有<lb/>
白狄徐州有淮夷徐戎齊有萊夷伊川有陸渾之戎而<lb/>
吳楚大國皆擯以夷狄是又非必皆在要荒之地也臯<lb/>
陶以刑制蠻夷猾夏只是無禮義而侵亂禮教者輙刑<lb/>
之而𫝊者不察遂妄謂臯陶掌兵不知彼時蠻夷與中<lb/>
國之俗雜處何待于兵革豈如後世遣大將征伐四夷<lb/>
之謂乎<lb/>
<pb n="73b"/>
　此書得之西臯王氏寫者甚草草而其末尤甚當時<lb/>
　恐失其真輙以紙臨寫一本而以意正若干字略可<lb/>
　讀吁惜吾生之晚不得摳衣于耕野之堂也梅幼和<lb/>
　鶚云<lb/>
　<lb/>
　<lb/>
　<lb/>
　讀書管見卷下<lb/>
</p>
<p>
</p>
  </div>
</body>
</text>
</TEI>
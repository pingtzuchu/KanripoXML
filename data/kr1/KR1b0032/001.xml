<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>讀書管見卷上</head>
    <p>
<pb n="1a"/>
欽定四庫全書<lb/>
　讀書管見卷上　　　　　元　王充耘　撰<lb/>
　堯典<lb/>
　　堯典謂之虞書<lb/>
傳云或以為孔子定堯典為虞書盖非孔子不能定也<lb/>
何以眀之堯典紀堯之事甚略其始皆作書備稱頌賛<lb/>
之辭中間不過分命羲和作歴一事自疇咨若時登庸<lb/>
以下又皆為禪舜張本堯在位七十載其可紀者獨此<lb/>
<pb n="1b"/>
事乎若舜則自側微登庸攝政即位涖政命官以至其<lb/>
死備載扵篇以此見堯典不過舜典之起頭耳伏生以<lb/>
舜典合堯典此正古書本是一篇之證也如此則此為<lb/>
舜而作不為堯而作安得不謂之虞書乎傳者云因作<lb/>
扵虞史而為虞書非的論也費誓秦誓豈作扵周史乎<lb/>
舜典作扵夏史何以不曰夏書乎<lb/>
　　九族既睦<lb/>
既字當訓作盡字如既月之既言無一人不親睦也<lb/>
<pb n="2a"/>
　　欽若昊天厯象日月星辰敬授人時<lb/>
欽若昊天厯象日月星辰當作一句讀與敬授人時作<lb/>
對盖日月星辰即所以為天其行度有遲速莫不出乎<lb/>
天然測候者當謹順之而已不可妄為穿鑿也<lb/>
　　分命四仲<lb/>
分命仲叔四節傳者謂厯既成而分職頒布且考驗之<lb/>
者非也上文厯象授時者緫語以大綱此下方詳告以<lb/>
其故也賔曰是厯象日星鳥是厯象星以殷仲春却是<lb/>
<pb n="2b"/>
授人時餘三節放此然此四節是正四時乃作厯之常<lb/>
道别有活法存焉所謂活法者置閏是也故有閏方能<lb/>
定四時成嵗不然則前所謂春者非春夏者非夏矣若<lb/>
謂厯既成而頒布則置閏豈當在頒厯之後乎<lb/>
　　疇咨若時登庸<lb/>
疇咨若時登庸與疇咨若予采作書者變文言之職任<lb/>
初無大小盖堯之所訪欲得可禪代之人而用之故一<lb/>
咨而得丹朱再咨而得共工三問而得鯀皆不勝任至<lb/>
<pb n="3a"/>
舜然後稱所舉焉故前三節皆為禪舜張本職任那得<lb/>
有大小邪<lb/>
　　堯禪舜<lb/>
堯欲得可禪之人而放齊舉𦙍子朱盖父有天下𫝊之<lb/>
子此親親之常道丹朱不稱然後驩兜舉共工而云方<lb/>
鳩僝功盖以為親者不足取則莫若視有功者與之尚<lb/>
功次扵尚親故也共工以静言庸違棄則因洪水而曰<lb/>
有能俾乂讓于四岳則否徳盖功不足取則尚能能不<lb/>
<pb n="3b"/>
足取則尚徳尚徳以為傳賢賢者有徳故也然尚親尚<lb/>
功尚能皆不及舜惟尚徳而後舜不得辭焉盖舜雖側<lb/>
微而其聲實已孚扵上下堯固已心擬之矣然草茅㣲<lb/>
賤無因而至前固雖加訪而衆論之所舉者皆通顯在<lb/>
位及其有揚側陋之命然後衆始舉之此見聖人作事<lb/>
周密授舜雖出乎己意而舉舜必待於衆言盖舉天下<lb/>
授之匹夫非詢謀僉同未有不基禍亂者子之子噲是<lb/>
也<lb/>
<pb n="4a"/>
　　堯試舜<lb/>
堯欲試舜獨不可使臣下妻之以女而妻以己二女何<lb/>
哉盖道不出乎五倫其處父母兄弟則善矣未知其處<lb/>
妻妾何如也故復以此試之夫身不行道不行扵妻子<lb/>
况以匹夫而妻帝女又且二人焉此其難處有甚於頑<lb/>
父嚚母傲弟者扵此而能使之和洽焉則推之天下無<lb/>
難處之事矣凡人處順境易處逆境難堯盖悉以逆境<lb/>
覘之也<lb/>
<pb n="4b"/>
　舜典<lb/>
舜典與堯典本合為一篇篇首二十八字盖後人偽増<lb/>
也故其文上下皆不相蒙<lb/>
　　重華協于帝<lb/>
重華協于帝一句是緫言下文是申説濬哲文明温恭<lb/>
允塞是以八字賛舜之四徳故云重華與欽明文思齊<lb/>
聖廣淵徽柔懿恭聦明齊聖之類皆以一字為義者不<lb/>
同下文𤣥徳升聞乃命以位此協于帝之實也盖非謂<lb/>
<pb n="5a"/>
其光華可合於堯言其徳有契乎堯之心不然何故命<lb/>
以職位也此是古文尚書手脚如所謂允徳協于下亦<lb/>
然下文實之以子恵困窮民服厥命罔有不悅盖子恵<lb/>
即所以為允徳民無不悦即所以為協下也<lb/>
　　慎徽五典<lb/>
慎徽五典五典克從非是為司徒盖此兩句接連試以<lb/>
二女之文通上文父母兄弟妻妾而言舜能使瞽叟厎<lb/>
豫象不格姦二女協和家道雍睦是舜能慎徽五典而<lb/>
<pb n="5b"/>
五典克從者也盖人道不出乎五常居家理則治可移<lb/>
於官矣納于百揆百揆非一官也即後面九官之事以<lb/>
其為事不一故云百揆耳司徒固在其中也堯以朝廷<lb/>
之事悉委諸舜是納于百揆也舜任賢使能而無事不<lb/>
理是百揆時敘也堯以統御諸侯責之舜舜委任四岳<lb/>
得其人是賔于四門而四門穆穆也盖堯知有舜而已<lb/>
舜自擇岳牧九官與共事及其成功則固舜之功也<lb/>
　　詢事考言乃言厎可績<hi>止</hi>舜讓于徳弗嗣<lb/>
<pb n="6a"/>
詢事考言言可厎績則堯初得舜亦必使敷奏以言然<lb/>
後歴試以功但其言不可考耳舜讓于徳弗嗣傳引後<lb/>
説為優若云讓于有徳之人而弗嗣則不應即以受終<lb/>
繼其後<lb/>
　　受終文祖齊七政<hi>止</hi>類上帝輯五瑞<lb/>
舜以正月朔日受終即觀象祭告然後㑹諸侯先神後<lb/>
人其序自當如此然以事理推之新君攝位重事也四<lb/>
岳必先期徧告於諸侯諸侯必豫期㑹集扵京師以受<lb/>
<pb n="6b"/>
命於新主故云既月乃日覲岳牧頒瑞羣后盖既近月<lb/>
終乃以一日受朝賀之禮即散遣諸侯至二月則東廵<lb/>
狩矣輯五瑞雖言扵祭告之後盖作文序事不得不爾<lb/>
然豈待此時而後𤼵命徴召邪豫期召集一日受朝以<lb/>
後世大聚㑹朝賀推之可見豈有以一人之尊而逐日<lb/>
與諸侯相見以盡詢察禮意則為其上者不亦勞乎<lb/>
　　修五禮五玉三帛二生一死<lb/>
此仍舊文為是傳者欲移置肆覲東后之下恐未然盖<lb/>
<pb n="7a"/>
聖人廵守所至之處祀神祇朝諸侯考正朔同制度正<lb/>
禮樂使諸侯不得變易禮樂改制度耳故舜典所紀皆<lb/>
其大凡未暇及其細碎若東后執贄之物悉書扵冊則<lb/>
當時柴望祭告籩豆鼎俎之類何不亦紀之乎<lb/>
　　格于藝祖<lb/>
文即藝藝即文故藝祖即文祖非二人也作書者變文<lb/>
言之耳<lb/>
　　敷奏以言<lb/>
<pb n="7b"/>
奏言試功旌以車服此特總叙聖人統攝諸侯之道非<lb/>
必並用於來朝之時也古者三載考績豈得言下即考<lb/>
其功且試以事功亦非考功之謂也<lb/>
　　象以典刑<lb/>
象非如天之垂象以示人盖罪有小大故刑有輕重刑<lb/>
所以倣象其罪而加之耳<lb/>
　　象以典刑一叚是立格例流共工一叚是斷例<lb/>
舜受終之後觀象以齊七政是整齊天時祭告是交神<lb/>
<pb n="8a"/>
明朝覲廵守是整齊人事封山濬川是理地道末後至<lb/>
制刑用法而終焉見舜自得位之後天地神人之事一<lb/>
切經理皆遍其規模廣大綜理周密真所謂上下與天<lb/>
地同流豈曰小補之㢤<lb/>
　　詢于四岳<lb/>
詢于四岳非謀治於四岳之官盖咨詢皆命官之辭作<lb/>
書者變文錯綜用字耳下文闢四門明四目達四聰即<lb/>
四岳職事盖四岳統四方諸侯其來各以方至故當闢<lb/>
<pb n="8b"/>
四門以接之敷奏以言聼之者四岳也明試以功察之<lb/>
者四岳也故當明四目達四聰不然則察扵東而昧扵<lb/>
西詳扵南而略扵北矣若以詢四岳非命四岳以職事<lb/>
則後面總命二十二人無乃欠一人乎<lb/>
　　奮庸熙載使宅百揆<lb/>
舜即帝位則天下事功何乃欲求宅百揆以熙帝之載<lb/>
盖作書者紀其命官之辭扵即位之後而其咨命實在<lb/>
登庸之時其時堯為天子而舜執政故也且舜欲得人<lb/>
<pb n="9a"/>
以宅百揆而衆推禹為司空則司空以下百揆也不然<lb/>
則自后稷以下皆有所命之職業而百揆獨無職守何<lb/>
邪傳謂禹以司空兼百揆經無兼官明文其所命不過<lb/>
曰汝平水土其與汝后稷播時百榖汝作司徒敷五敎<lb/>
汝作士汝共工何以異㢤盖為治莫先於平水土以定<lb/>
民居其次播百榖以足食敷五敎以成性明五刑以察<lb/>
姦作什器以利用其餘功及扵草木鳥獸使亦得以遂<lb/>
其性然後節之以伯夷之禮和之以后夔之樂而終之<lb/>
<pb n="9b"/>
納言以杜讒邪以相與保治功扵無窮而已是此九官<lb/>
所職者不一所以名之為百揆也豈扵九官之外他有<lb/>
百揆者乎堯納舜扵百揆而揆叙即此九官各稱其職<lb/>
之效也傳者以為舜即位而命官故禹稷契臯陶之命<lb/>
有所不通則以禹為司空兼百揆餘三人不咨而命者<lb/>
申命舊職其他咨扵衆而後命者為新命之官益烈山<lb/>
澤與禹治水同時故禹自言暨益奏庶鮮食今益作朕<lb/>
虞咨諸衆而後命豈亦申命舊職邪稷契臯陶既久在<lb/>
<pb n="10a"/>
位而黎民之阻飢蠻夷之猾夏五品之不遜自若乃猶<lb/>
申命使仍其職果何取扵此三人邪<lb/>
垂讓殳斨伯與益讓朱虎熊羆其下皆云汝諧傳引史<lb/>
記云朱虎熊羆為益佐則前殳戕伯與亦當為垂之佐<lb/>
意謂汝諧者使共此職非也禹讓稷契臯陶而用稷契<lb/>
臯陶伯夷讓夔龍而用夔龍故皆不言汝諧是聼其讓<lb/>
也益讓朱虎熊羆而未嘗用朱虎熊羆垂讓殳戕伯與<lb/>
而未嘗用殳戕伯與故各言汝諧言惟汝可以宜此職<lb/>
<pb n="10b"/>
爾他人不能也泛言咨四岳證以堯典疇咨可見<lb/>
　　典三禮<lb/>
禮有五經莫重於祭故五禮以吉禮居先舜命伯夷典<lb/>
禮而止言三禮盖舉其重者言之耳<lb/>
　　典樂<lb/>
詩言志至律和聲是語以作樂之曲折八音克諧至神<lb/>
人以和是期以樂和之效驗聲依永謂以輕重清濁分<lb/>
為五聲而永言之歌方有所依據盖以五聲足以括盡<lb/>
<pb n="11a"/>
人聲之髙下也<lb/>
　　咨二十二人<hi>止</hi>分北三苗<lb/>
欽哉惟時亮天工是語言之告戒考績黜陟是法制之<lb/>
維持庶績咸熙是陟明之效分北三苗是黜幽之效盖<lb/>
二十二人皆有功可陟其不即工而可黜者僅三苗而<lb/>
已<lb/>
　　舜陟方乃死<lb/>
陟方乃死為廵守而死之説為是以後面周公敎成王<lb/>
<pb n="11b"/>
以詰戎兵陟禹跡推之可見盖欲成王整點六師廵守<lb/>
方國則以陟方為廵守何疑<lb/>
　大禹謨<lb/>
　　文命敷于四海<lb/>
文命敷于四海一句是總賛大禹猶賛堯而曰放勲賛<lb/>
舜而曰重華協于帝祗承于帝曰所以起下文與上文<lb/>
不相屬若云禹既已布其文敎扵四海矣又能陳其謨<lb/>
以敬承扵舜則誤矣<lb/>
<pb n="12a"/>
　　嘉言罔攸伏<lb/>
嘉言罔攸伏野無遺賢萬邦咸寧三句是已然之效稽<lb/>
于衆以下方是本夫言之所以伏而不達者以上多自<lb/>
是而不肯咨詢於人賢之所以有遺於野者以困窮而<lb/>
無勢援者不得進用萬邦之所以不能皆安者以鰥寡<lb/>
無告之失職耳有能稽于衆而又舍己從人則善言豈<lb/>
有隐而不聞者宜其無所伏也能不廢困窮則未至扵<lb/>
困窮者可知矣宜賢才之無遺也能不虐無告則未至<lb/>
<pb n="12b"/>
扵無告者可知矣宜萬邦之咸寧也然而此豈易能㢤<lb/>
非聖人不能及也故曰惟帝時克<lb/>
　　儆戒無虞<lb/>
益曰吁戒哉儆戒無虞一句是總言下面曰罔曰無曰<lb/>
勿皆是備言其戒懼之條目末後四夷來王一句却是<lb/>
極言其效驗百志惟熙凡百所向必要光明俊偉慎勿<lb/>
卑闇汙濁亦條目中之一也盖大者可以枚舉故一句<lb/>
説一事小者不可悉數則以無怠無荒總之怠以心言<lb/>
<pb n="13a"/>
欲其無一念而不戒飭也荒以事言欲其無一事而不<lb/>
戒飭也<lb/>
　　戒之用休<lb/>
戒之用休是誘之以賞也董之用威是懼之以刑也勸<lb/>
之以九歌和之以樂也三者並用所以能使治功久而<lb/>
不壊也<lb/>
　　禹讓臯陶<lb/>
舜有臣五人而天下治舜讓天下於禹而禹獨讓之臯<lb/>
<pb n="13b"/>
陶而不及益稷契何也有虞之朝敎養萬民而納之扵<lb/>
善者禹之功糾之以刑而驅天下之人使為善者臯陶<lb/>
之功禹則啟其為善之途順而導之也臯陶則閉其為<lb/>
惡之路逆而驅之也二者相湏其功相埒故禹自以己<lb/>
之功徳不及臯陶而欲舉天下讓之臯陶焉其實臯陶<lb/>
之功安能勝禹使禹功未叙刑將安施若益稷契則皆<lb/>
佐禹以成功盖同功一體之人也己為首既自以為無<lb/>
功矣若推其佐則己又安得以無功而辭<lb/>
<pb n="14a"/>
　　舜禪禹<lb/>
堯欲得可禪代者衆因各以所知為薦或欲尚親則舉<lb/>
𦙍子或欲尚功則舉共工或欲尚能則舉鯀至尚賢而<lb/>
後舉舜舜讓禹則不待人言兩言惟汝賢則尚賢無賢<lb/>
扵禹者矣不矜而人莫與争能不伐而人莫與争功則<lb/>
尚功尚能又無有過禹者矣故曰天之厯數在爾躬盖<lb/>
因人事以知之也<lb/>
　　精一執中<lb/>
<pb n="14b"/>
惟精惟一兩惟字乃其用功之方精與一盖其效驗猶<lb/>
視逺惟眀聽徳惟聰其工夫全在思惟上明與聰非用<lb/>
功之謂也至於允執則猶中庸固執然確然執之而不<lb/>
摇奪正其用功所在若謂信能執其中則是稱美之辭<lb/>
而非戒勉之意堯告舜以允執厥中豈亦是稱美其信<lb/>
能執中也邪况下文所謂勿聼勿庸曰欽㢤慎乃有位<lb/>
敬修可願無非敎其用力持守而所謂中者豈真有髙<lb/>
逺難行之事非聖人不可企及邪今恒言俗語扵事當<lb/>
<pb n="15a"/>
其可者則謂之中其不可者則謂之不中雖愚夫愚婦<lb/>
皆能言之又何有傳授心法之祕<lb/>
　　枚卜功臣<lb/>
禹欲枚卜功臣而從其吉帝則以為卜以決疑不疑何<lb/>
卜今人謀既順則鬼謀無不合矣故曰鬼神其依其者<lb/>
必之扵將然之辭也所謂卜不習吉者言縱使卜之亦<lb/>
必汝吉無第二人再吉者盖以此杜其枚卜之言耳而<lb/>
非謂己嘗卜吉也若己嘗卜禹安得又有枚卜之説乎<lb/>
<pb n="15b"/>
　　禹征苖<lb/>
三旬苗民逆命言兵力服人之難也七旬苗格言徳化<lb/>
感人之速也夫以兵力服人宜如摧枯拉朽然朝至而<lb/>
夕服矣而遷延一月更一晦朔天道既一小變而猶未<lb/>
服何其服人之難以徳化人宜若恍惚汗漫而不可以<lb/>
嵗月計功也然僅七旬而有苗來格盖不逾時而屈伏<lb/>
焉何其服人之易也<lb/>
禹之征苗雖曰奉辭伐罪既數苗之非則必矜己之是<lb/>
<pb n="16a"/>
猶未免有自滿之意此苗所以不服也故益勸之使還<lb/>
兵而増修徳敎庻㡬不戰而屈人所謂謙可受益也禹<lb/>
從其言而班師舜感其言而大敷文徳但知舞干羽于<lb/>
兩階而不復謀動干戈於逺國置有苗扵度外而彼自<lb/>
來格焉於此見徳如帝舜而猶未嘗有自足之心而恃<lb/>
威武以屈人誠不若徳化感人之易也若曰舜之徳不<lb/>
自禹班師而始敷苗之格非以舞干羽而後至其來也<lb/>
適當其時則益之言為空言而聖人以徳服人之實全<lb/>
<pb n="16b"/>
索然矣况上言舞干羽而下言七旬來格安見有苗之<lb/>
來適當奏舞之時邪<lb/>
　　堯舜禹禪授<lb/>
堯授舜舜授禹皆使之真即帝位而自己退閒猶後世<lb/>
以天下授之子而已稱太上皇耳而說者謂堯舜仍為<lb/>
天子國有大事猶禀命焉盖執孟子荅咸丘蒙之說以<lb/>
為據耳今以書考之乃殊不然舜既受終祖廟祭告神<lb/>
祇又朝㑹諸侯廵守方岳是已正名為天下君矣而堯<lb/>
<pb n="17a"/>
仍為天子扵上世豈有二天子邪使舜仍北面扵堯而<lb/>
就臣位則不知祭告神祇當以何者為稱呼而朝覲諸<lb/>
侯之際將南面以君禮見邪抑猶與諸侯比肩而北面<lb/>
也邪<lb/>
　　禹謨古文之辨<lb/>
禹謨一篇出扵孔壁深有可疑盖禹與臯陶舜三人荅<lb/>
辭自具見扵臯陶謨益稷篇中如予思日孜孜帝慎乃<lb/>
在位此即禹所陳之謨矣安得又有大禹謨一篇且堯<lb/>
<pb n="17b"/>
典舜典雖紀事不一而先後布置皆有次序臯陶益稷<lb/>
雖各自陳說而首尾荅問一一相照獨禹謨一篇雜亂<lb/>
無敘其間只如益賛堯一叚安得為謨舜讓禹一叚當<lb/>
名之以典禹征苗一叚當名之以誓今皆混而為一名<lb/>
之曰謨殊與餘篇體製不類又説者以征苗為攝位後<lb/>
事謂其禀舜之命而其末有禹班師振旅帝乃誕敷文<lb/>
徳一語夫舜以耄期倦勤而授禹禹安得舍朝廷之事<lb/>
而親征有苗舜又安能以耄期之餘而誕敷文徳必勵<lb/>
<pb n="18a"/>
精為治克己布政使所為有加於前方可名曰誕敷恐<lb/>
非老年之所能果能之則不必授禹矣故嘗謂禹謨必<lb/>
漢儒傅㑹之書其征苗之事亦不可信<lb/>
　　傳授心法之辨<lb/>
堯命舜允執其中其説見於論語今推其意若曰咨爾<lb/>
舜天之厯數在爾躬者言己之禅位出扵天非有所私<lb/>
扵汝也允執其中猶言汝好為之凡不中之事慎不可<lb/>
為也四海困窮天禄永終言若所為不中而致百姓困<lb/>
<pb n="18b"/>
窮則汝亦休矣盖古人授人以職位必有警飭之辭如<lb/>
舜命九官皆勉以欽哉之類欲其知所戒慎而不敢縦<lb/>
恣云耳大舜聖人也豈有蹈不中以亡天下然古人兢<lb/>
業自持日慎一日訓飭之語觀禹戒舜以無若丹朱好<lb/>
慢游作傲虐則堯之戒舜豈其過㢤<lb/>
中土呼事之當其可者謂之中其不可者謂之不中扵<lb/>
物之好惡人之賢不肖皆以中與不中目之孟子所謂<lb/>
中也養不中才也養不才即是指人之賢不肖言之也<lb/>
<pb n="19a"/>
其所謂中不中猶南方人言可與不可好與不好耳盖<lb/>
其常言俗語雖小夫賤𨽻皆能言之初無所謂深𤣥髙<lb/>
妙也傳者不察其中為一方言遂以為此聖賢傳授心<lb/>
法也矣夫所謂心法者盖言治心之法耳其意以為人<lb/>
能操存制伏此心使之無過不及然後能治天下故聖<lb/>
賢以此相授受其説固若有理且足以醒人耳目然初<lb/>
學之士扵道未知向方必有先知先覺之士為之開示<lb/>
藴奥則可舜自側微以至徴庸觀其居家則能化頑嚚<lb/>
<pb n="19b"/>
傲很者使不為奸命以職位則能使百揆時叙而四門<lb/>
穆穆過者化存者神治天下如運諸掌斯時盖未聞執<lb/>
中之㫖也而所為已如此豈其㝠行罔覺邪抑天質粹<lb/>
美而暗合道妙邪迨即位而後得聞心法之要則其年<lb/>
已六十矣然自授受之後未聞其行事有大異於前<lb/>
日者是堯之所傳不足為舜損益也舜生三十徴庸即<lb/>
命禹治水則禹生後舜不過十餘年耳舜耄期而後授<lb/>
禹則且八九十矣使禹果可聞道及此而後語之不亦<lb/>
<pb n="20a"/>
晚乎且舜之稱禹以克勤克儉不矜不伐而禹所陳克<lb/>
艱之謨所論養民之政皆判然扵理欲之間而其言無<lb/>
纎豪過差者此豈猶昧扵人心道心而行事不免有過<lb/>
不及之失者必待帝舜告語而後悟邪方其未聞也其<lb/>
心不見有所損及其既聞也其心不見有所益則謂此<lb/>
為傳授心法者吾未敢以為然也仲虺告湯以建中于<lb/>
民成王告蔡仲以率自中無作聰明亂舊章成湯聖王<lb/>
蔡仲賢臣猶或可以與此盤庚告羣臣以各設中于乃<lb/>
<pb n="20b"/>
心盤庚之臣皆傲上從康總于貨寳者亦得與聞心法<lb/>
之訓何邪盖嘗論之堯之告舜僅曰允執厥中而舜亦<lb/>
以命禹則其辭一而已當無所増損也禹謨出扵孔壁<lb/>
後人附㑹竊取魯論堯曰篇載記而増益之析四句為<lb/>
三叚而於允執其中之上妄増人心道心等語傳者不<lb/>
悟其偽而以為實然扵是有傳心法之論且以為禹之<lb/>
資不及舜必益以三言然後喻㡬於可笑盖皆為古文<lb/>
所誤耳固無足怪也不特此也孔子告顔子以非禮勿<lb/>
<pb n="21a"/>
視聼言動盖敎學者不得不爾而亦以為傳授心法切<lb/>
要之言非顔子之明健不得聞不知今之敎者扵初學<lb/>
之士動作不循禮度者將禁制之使不為乎抑姑聼之<lb/>
待其至顔子地位而後約之以禮也是其為説固有所<lb/>
不通耳孟子叙堯舜至扵孔子以為見而知之韓昌黎<lb/>
謂堯傳之舜舜傳之禹湯文武周公孔子者皆言其聖<lb/>
聖相承其行事出扵一律若其轉相付授然耳豈真有<lb/>
所謂口傳面命邪道者衆人公共之物雖愚不肖可以<lb/>
<pb n="21b"/>
與知能行而謂聖人私以相授者妄也湯文孔子相去<lb/>
數百嵗果如何以傳授也邪若謂其可傳則與釋氏之<lb/>
傳法傳衣鉢者無以異恐聖人之所謂道者不如是也<lb/>
孔子告曽子以吾道一貫此亦尋常之語言而今人亦<lb/>
推崇以為其師弟子密相授受而以為曽子得一貫之<lb/>
妙且以一與貫字相為對待而訓釋之如此為一如此<lb/>
為貫皆不成文理何以知之以曽子告門人以夫子之<lb/>
道忠恕而已矣知之也盖夫子恐曽子以為己之道施<lb/>
<pb n="22a"/>
扵己是一般施之人又是一般不知聖人之道退則修<lb/>
己出則治人成己為忠成物為恕人己雖有不同而道<lb/>
則安有二致故曰吾道一以貫之門人不喻其意而曽<lb/>
子曉之曰夫子之道忠恕而已矣盖即其實以曉之知<lb/>
忠恕出扵一致則知夫子之道果是一以貫之矣此與<lb/>
子貢論多學而識而告以予一以貫之者語意不同此<lb/>
則言我之道是人己一貫彼則言余之扵學非多學而<lb/>
識乃一以貫之猶所謂通扵一而萬事畢云爾<lb/>
<pb n="22b"/>
　臯陶謨<lb/>
　　無敎逸欲有邦<hi>止</hi>敬哉有土<lb/>
無敎逸欲而兢業萬㡬言當勵精圖治無曠庶官言當<lb/>
任賢使能惇典庸禮是先之以敎化命徳討罪是輔之<lb/>
以賞罰以民之視聼好惡為天之聰眀明威是存心敬<lb/>
畏如此安民而民不得其所者未之有也楊氏謂天敘<lb/>
有典而下為安民之事者非<lb/>
　　思曰賛賛襄哉<lb/>
<pb n="23a"/>
傳者謂思曰之曰當作日以益稷篇有思日孜孜之語<lb/>
故也然作曰者是而作日者非盖臯陶純乎臣道故言<lb/>
自云有功則吾豈敢吾所思者亦曰助君以成功耳若<lb/>
云思日孜孜則不成文理且無意義<lb/>
　益稷<lb/>
　　帝曰來禹汝亦昌言<lb/>
臯陶陳謨已竟帝呼禹使言禹謂予何所言所思者日<lb/>
孜孜而已猶所謂為治不在多言顧力行何如耳故臯<lb/>
<pb n="23b"/>
陶有如何之問而禹遂有治水之陳其意以為當洪水<lb/>
横流之時空言無施雖切何補是故予乗四載隨山刋<lb/>
木決九川濬畎澮播艱食奏鮮食懋遷化居然後烝民<lb/>
得以粒食萬邦遂爾作乂此豈空言所能辦邪要非孜<lb/>
孜不可此予之所以欲無言也臯陶自以其所見之不<lb/>
逮故云師汝昌言傳者謂禹述其治水本末而警戒之<lb/>
意實存其間盖欲君臣勉力以保治功恐經文原無此<lb/>
意艱食者用人力播種而後得之其得之也難非如鳥<lb/>
<pb n="24a"/>
獸蟲魚自然生長也故以彼為鮮食此為艱食<lb/>
　　安汝止<lb/>
人主之患在扵輕舉妄動故當安汝止以惟㡬惟康盖<lb/>
平其心以慮其事之始終庶㡬其無失也然猶恐有遺<lb/>
慮其輔弼之臣又直道以匡正之既内謀諸心又外謀<lb/>
諸卿士宜無過舉矣然猶未也又思動而有為要足以<lb/>
大應天下徯望之志而後可盖上兩句是慮善以動下<lb/>
一句是動惟厥時事雖善而動不適時猶無益也人君<lb/>
<pb n="24b"/>
舉動如此可謂慎之至矣以此昭受上帝天寧不申命<lb/>
用休乎其應固可必矣所謂汝則從卿士從庻民從是<lb/>
之謂大同身其康强子孫其逢吉者此之謂也<lb/>
　　禹曰都帝慎乃在位<hi>止</hi>帝曰吁臣㢤鄰㢤<lb/>
禹陳謨則言帝慎乃在位以歸重於君舜陳謨則曰臣<lb/>
㢤鄰哉以倚重其臣意各有所主也<lb/>
　　臣作朕股肱耳目<lb/>
予欲左右有民是言敎宣力四方是言政觀象作服是<lb/>
<pb n="25a"/>
制禮審音出納五言是作樂四者為治之大要也帝欲<lb/>
觀古人象日月星辰之類以制衣象宗彝之類以作服<lb/>
是象乃倣像之象非物象之象也盖象字不可為句斷<lb/>
若云物象則何得云古人之象<lb/>
六律五聲八音皆作樂之具不可便以為樂律有長短<lb/>
聲有清濁音有哀樂作樂者必先審較乎此以觀其果<lb/>
治世之音歟抑亂世之音歟然後以之出納五言則奏<lb/>
曲譜而成樂矣猶今人弹琴瑟者必先調弦故其所謂<lb/>
<pb n="25b"/>
在治忽者乃審音之治忽而非審政之治忽也若云察<lb/>
政治之得失如何把去出納五言<lb/>
　　庶頑讒説<lb/>
庶頑讒説侯以眀之小人與君子雜處其頑讒之態度<lb/>
不彰則其心不知愧恥故以射侯明之射而不中則徳<lb/>
不若人為可恥矣明之以射侯而猶不知愧則從而撻<lb/>
之撻之辱甚於射也撻之而不悛則識其過惡於簡冊<lb/>
盖撻之辱僅見於一時而簡書之紀載將遺臭於無已<lb/>
<pb n="26a"/>
其辱又甚矣若此者豈憎惡其人哉盖盛世皆為善之<lb/>
人而為惡者無以自容非誅殺則流竄能全其生者寡<lb/>
矣故聖人用此以激勵而敎之使知遷善庶㡬得以並<lb/>
生於天地之間也不然恐不得保其首領矣<lb/>
　　工以納言<lb/>
工以納言時而颺之格則承之庸之否則威之古者以<lb/>
樂敎養人故帝舜命䕫典樂敎胄子而周禮亦使大司<lb/>
樂掌成均之法以敎國子弟敎之而改則薦用之不改<lb/>
<pb n="26b"/>
則刑之而非謂使樂工颺頑讒之言以觀其改過與否<lb/>
矣<lb/>
　　光天之下<lb/>
上文帝患庶頑讒説故此云誰敢不讓與讒説相應敢<lb/>
不敬應與頑字相應盖化天下莫如舉賢而致賢又莫<lb/>
如修徳已徳既盛則賢者自來用賢人則衆人自勸到<lb/>
此時人無不濟濟相讓矣豈復有讒説哉人皆争自濯<lb/>
磨以應上之所求矣豈復有頑不即工也哉<lb/>
<pb n="27a"/>
　　州十有二師<lb/>
州十二師即所謂十二牧也以其養民則謂之牧以其<lb/>
為民師則謂之師非十二牧之外又每州立十二諸侯<lb/>
以為之師也<lb/>
　　簫韶九成<lb/>
簫韶九成鳯凰來儀雖曰尊異靈瑞故别言之然其言<lb/>
亦自有意盖謂祖考子孫同一氣人又有血氣心知尋<lb/>
常鳥獸皆目前所有一聞樂聲之和為之感動固其宜<lb/>
<pb n="27b"/>
也若鳯凰則翔於千仞覽徳輝而後下世所不常有也<lb/>
豈容易感之使來㢤故必九成而後至也盖陽數之極<lb/>
扵九而樂陽聲也作樂而至於九成則樂之和至此極<lb/>
矣感物而致鳯凰則感通亦至此極矣<lb/>
　　帝庸作歌<lb/>
帝作歌則先股肱欲倚重扵其臣臯陶賡歌則先元首<lb/>
以責難扵其君所謂颺言者乃歌之漸非大言而疾也<lb/>
與工以納言時而颺之者同盖有韻則為歌無韻則為<lb/>
<pb n="28a"/>
言而兩語皆以欽哉係其後有咏歎歌颺之意亦歌之<lb/>
類也臯陶以為人君不必下侵臣職以求事功但委任<lb/>
而責成功耳率作興事者分職授任如咨命二十二人<lb/>
是也屢省乃成則三載考績三考黜陟是也能如是則<lb/>
可謂之明君君明則臣不敢欺而思盡其職庶事自各<lb/>
就緒矣苟為不然而欲下侵衆職則元首叢脞而股肱<lb/>
懈怠天下之事豈一人所能辦哉萬事之墮固其宜矣<lb/>
　禹貢<lb/>
<pb n="28b"/>
　　篇首敷土奠髙山大川<lb/>
禹敷土隨山刋木奠髙山大川敷土者盖鯀以土湮水<lb/>
禹遂敷分而疏導之然後隨山刋木以治水之𤼵源既<lb/>
乃定髙山大川以分别州域若云敷土而分别九州則<lb/>
當以奠髙山大川居隨山刋木之上今次序不然故知<lb/>
舊説未當<lb/>
　　九州貢賦<lb/>
九州田賦止是米榖非必兵車觀甸服百里賦納總至<lb/>
<pb n="29a"/>
四百里粟五百里米可見盖貢者土之所宜賦者田之<lb/>
所出九州之賦必皆嵗輸京師然後可比較其多寡若<lb/>
諸侯各私所有則朝廷安得而知其總入之數邪文王<lb/>
為方伯而庶邦惟正之供則所謂萬民惟正之供者必<lb/>
非止扵畿内也<lb/>
　　南北方言<lb/>
南方流水通呼為江北方流水通呼為河南方止水深<lb/>
濶通謂之湖北方止水深濶通謂之海子<lb/>
<pb n="29b"/>
　　碣石河道<lb/>
傳據程氏以為碣石已淪入海九河亦為海水所漸而<lb/>
謂平州正南石山尚在此即碣石或者以為今谷口御<lb/>
河入海處北岸有石山聳立状如小孤山北人呼為碣<lb/>
石古人嘗鐫銘其上揭先生亦嘗刻詩石間御河水自<lb/>
衛輝彰徳而來過臨清東光滄州長蘆至赤谷下海湍<lb/>
流黄濁與黄河相類或云此正古黄河道謂之逆河盖<lb/>
以海水逆潮而得名其上合流如滹沱易水之類通有<lb/>
<pb n="30a"/>
九水又與九河相應而自海道入河者碣石亦正在右<lb/>
轉屈之間其與夾右碣石入河皆相脗合至扵平州正<lb/>
南别無石山在海中者不知昔人何據而説此豈亦未<lb/>
嘗見而云爾邪又為朝宗所説案此説有理但扵播為<lb/>
九河一句說播字未通尚欠考訂<lb/>
　　作十有三載乃同<lb/>
兖州田賦作十有三載乃同者盖當河下流又有九黄<lb/>
河衝冒受患最深其用功最先而成功獨後水平之後<lb/>
<pb n="30b"/>
田地既可耕作矣又必優之十二年待其一紀之後嵗<lb/>
星一周天道變扵上地力復扵下然後使之供輸扵公<lb/>
上比同他州盖因其受患之深所以優恤之至<lb/>
　　嶧陽孤桐<lb/>
梧桐非可以作琴瑟嶧陽之桐乃枯桐樹耳<lb/>
　　錫貢<lb/>
厥包橘柚錫貢與錫貢磬錯以為非常貢待錫命而後<lb/>
貢恐尚未然錫者上與下之辭而納錫大龜禹錫𤣥圭<lb/>
<pb n="31a"/>
師錫帝曰皆以錫書盖大龜為國之守器禹告成功是<lb/>
為舜成百世之功衆舉舜是為天下得人皆非常之事<lb/>
故變之而亦不以常辭書獨橘柚磬錯謂之錫貢有不<lb/>
可曉若謂口腹之欲待錫命然後貢則淮夷貢魚豈非<lb/>
以充口腹者邪謂磬錯非常貢則泗濵貢浮磬青州貢<lb/>
海物惟錯何不待錫命邪<lb/>
　　錯賦<lb/>
錯出之賦止扵揚荆豫梁豈惟迤南四州田有一易再<lb/>
<pb n="31b"/>
易而東西北三方田皆可嵗耕者也是亦有不可曉者<lb/>
　　三苗<lb/>
舜竄三苖說者謂驅逐禁錮其君長然共工驩兜鯀皆<lb/>
言其名獨苗之君長不名而謂為三苗是固可疑舜典<lb/>
又謂之分北三苗禹貢又云丕叙臯陶謨又云何遷乎<lb/>
有苗吕刑又云遏絶苗民夫謂之分北則必非止扵一<lb/>
人謂其丕敘則必非止扵一君又謂之遷有苗謂之遏<lb/>
絶苗民則亦不特遷徙其君長而已此必并其國人俱<lb/>
<pb n="32a"/>
徒之也左氏記四凶而指為一人固已訛矣流放竄殛<lb/>
變文耳其實皆遷徙也猶之命官一也而曰詢曰咨祭<lb/>
祀一也而曰類曰禋曰望曰徧皆作書者錯綜用字謂<lb/>
其罪有小大而刑有輕重者非也帝舜平生加刑扵人<lb/>
此四事為大故作書者取而類記之而非謂其一朝罪<lb/>
四凶也後世不察遂以為舜誅四凶皆攝位時事故扵<lb/>
禹征有苗處說不通遂以為三苗乍臣乍叛寧有此事<lb/>
邪夫三苗既匪在朝之臣舜得不動干戈執其君而竄<lb/>
<pb n="32b"/>
之舜執其君而無所難禹征以六師而反不服何邪盖<lb/>
苗頑不即工故征之來格而後分北竄徙之所謂臯陶<lb/>
施象刑則加以流竄者是也豈施以刑不服而後征之<lb/>
邪然既懐之以文徳而來格苗則已革心向化矣又從<lb/>
而追咎其既往而分北之豈叛則討之服則舍之之謂<lb/>
乎聖人必不爾也盖征苗而苗格此出安國古文與舜<lb/>
典益稷臯陶謨相牴牾此必漢儒傅㑹之辭不可盡信<lb/>
　　導山<lb/>
<pb n="33a"/>
禹貢有導山導水水非疏鑿不可山豈待疏鑿而使入<lb/>
海邪而導岍岐則終以入海何也舊說以為山逾扵河<lb/>
者固非是今傳者以為禹逾於河似矣而下文至于碣<lb/>
石入于海豈亦禹入海邪盖當洪水懐襄平地無非是<lb/>
水不復知有河道故禹先隨山刋木以決導之待其水<lb/>
落土出然後河道可見於是從而決九川故導山即所<lb/>
以導水其言入海固宜但其所導之山皆是衆水發源<lb/>
與水道有相干渉者非泛然視其廣博髙大者而導之<lb/>
<pb n="33b"/>
也如岍岐是黄河所經大岳是汾水所出王屋是濟水<lb/>
所出鳥鼠以導渭熊耳以導伊洛桐柏以導淮嶓冢至<lb/>
于荆山内方至于大别可以見漢水之源流岷山之陽<lb/>
至于衡山過九江至于敷淺原可以見江水之脉絡但<lb/>
其所謂逾于河所謂至于某者又若不專指水言者尚<lb/>
欠考訂<lb/>
　　敷淺原<lb/>
敷淺原恐非廬山髙平曰原而又名敷淺則必平曠之<lb/>
<pb n="34a"/>
地不為髙山可知禹貢導山即所以導水不論山之髙<lb/>
大但於水有干渉曽用工者則録之若謂其所表見諸<lb/>
山必其髙大可以辯疆域廣博可以奠民居則五岳中<lb/>
之嵩山揚州則若舒州之灊山江東之茅山九華山之<lb/>
類其緜亘皆數百里何故略不載紀邪<lb/>
　　導水次序<lb/>
禹貢導山水皆自北而南天下之水莫大於河其次則<lb/>
江漢皆𤼵源自西經中國以入海者也故導水先言河<lb/>
<pb n="34b"/>
次漢次江濟與淮雖能入海而其源短故居其次渭水<lb/>
洛水皆不能入海者也故居其末<lb/>
　　漢江<lb/>
江漢二水勢均力敵皆能自達扵海者也故禹貢雖紀<lb/>
其合流仍各見其首尾紀其合流故扵漢水言南入于<lb/>
江江漢朝宗于海各見其首尾故扵漢水言東滙澤為<lb/>
彭蠡東為北江入于海於江水則言東迤北㑹為滙東<lb/>
為中江入于海然扵漢水言南入江則江水北入漢可<lb/>
<pb n="35a"/>
以互見矣扵江水不言㑹于漢而曰㑹于滙則漢水滙<lb/>
為彭蠡亦可以互見矣此古人敘述之精雖不費辭而<lb/>
一分一合脉絡昭然自見今讀者不細考而妄疑古人<lb/>
疎略誤矣<lb/>
　　九江彭蠡<lb/>
先儒有九江彭蠡辯其辯九江則是而辯彭蠡則非彭<lb/>
蠡乃今之鄱陽湖其源固有豫章諸江而其為澤則固<lb/>
江漢之所滙者也今春月江水暴漲則滙而入湖盖江<lb/>
<pb n="35b"/>
流浩𣺌而其下束以小孤山水道狹甚其勢不得不逆<lb/>
流而入此澤故有𤼵舟湖口無風而一夕達鄱陽之安<lb/>
仁者問其故乃舟乗逆流行甚迅速猶隨潮而上者也<lb/>
故江水之滙衆所共知今乃疑之顧弗深考耳且謂漢<lb/>
自大别入江合流已七百餘里安能復識其滙澤者為<lb/>
漢水邪亦可謂膠固之甚者矣夫單敘漢水源流則其<lb/>
勢不得不以漢水為主但既云南入江則東滙澤為彭<lb/>
蠡即江漢共滙可知矣不成曰南入于江東與江共滙<lb/>
<pb n="36a"/>
澤為彭蠡然後為明白邪又謂彭蠡在大江之南當曰<lb/>
南滙不當曰東滙滙既在南則當曰北為北江不當曰<lb/>
東為北江其論南北反戾㡬為可笑盖江漢兩水皆𤼵<lb/>
源西蜀而東流入海獨漢水到大别入江則析而南流<lb/>
與江相合仍舊東流而滙為彭蠡又東流為北江以入<lb/>
海其東西南北以天下大勢論不主一江南北而言也<lb/>
今若欲改云南滙彭蠡則是南流入江之後又南滙彭<lb/>
蠡則漢水當逆流向洞庭矣滙澤之後不云東為北江<lb/>
<pb n="36b"/>
而云北為北江則漢水又當決破安慶横入淮河矣<lb/>
　　三江<lb/>
三江既入疑當從蘇氏之說以漢為北江岷水為中江<lb/>
豫章水為南江盖揚州之水莫大扵此經隔千餘里以<lb/>
入海安得舍此不録而録震澤下之三江也邪傳者疑<lb/>
三水既已合流為一不得復分為三江不知大小相埒<lb/>
各能達海故雖見其合而仍以三江書以伊洛瀍澗入<lb/>
于河江漢朝宗于海推之可見不然何故扵大别明紀<lb/>
<pb n="37a"/>
漢水入江矣於滙為彭蠡之下復分漢為北江岷為中<lb/>
江乎且不以岷水為南江而云中江則隐然見别有南<lb/>
江章水是也古人紀載詳密而不費辭類如此非後人<lb/>
所及也<lb/>
　　禹貢體製<lb/>
洪範禹貢其文相類洪範則先撮總而後開列九疇禹<lb/>
貢則先條列九州而後撮總導山所以總九州之山導<lb/>
水所以總九州之水内之為九州外之為四隩髙之為<lb/>
<pb n="37b"/>
九山下之為九川小之為九澤大之為四海此總言水<lb/>
土無不平治也六府孔修所以見九州物産之充足正<lb/>
庶土以厎慎財賦所以總九州之土貢則三壤以成賦<lb/>
中邦所以總九州之田賦種藝之利不通扵夷裔此田<lb/>
賦所以止扵中國也水土既平然後財用充足財用足<lb/>
而後可取扵民故較土田以定貢賦貢賦定而地之廣<lb/>
狹可見故可以錫土姓而建侯國夫如是則所以經營<lb/>
天下者已備可以無為而治矣故祗台徳先而莫有距<lb/>
<pb n="38a"/>
違者焉所謂烝民乃粒萬邦作乂者此也<lb/>
　　五服<lb/>
五服五千但大約立法如此耳非四面截然正方真如<lb/>
棋局也堯都冀州冀之北境那得二千五百里邪古今<lb/>
天下止有許濶其土地所産大略相同如舜封象於有<lb/>
庳羲仲測日於嵎夷禹南廵扵㑹稽導弱水至于流沙<lb/>
四裔之地皆古人足跡所及者謂周人九服増地一倍<lb/>
者妄說也荆揚土貢多扵餘州今亦未見有加於古貢<lb/>
<pb n="38b"/>
象齒則地盡南海可知冀北土貢止皮服古亦未見有<lb/>
勝於今謂古今土地有盛衰不同者臆説也譬之夏后<lb/>
授田五十畝至周人増為百畝夷畎澮溝洫破涂路遂<lb/>
徑不大煩擾邪其所井之田安得皆平原廣野髙下如<lb/>
一邪要亦因其可井而井之其不可為井者則亦品搭<lb/>
多寡以授之使如井田之數耳五服之制亦由是也<lb/>
　　東漸西被<lb/>
聲敎至扵海濵則止矣何以又云漸于海盖海島之夷<lb/>
<pb n="39a"/>
與流沙以西之戎狄咸賔貢於中國則是有虞之聲敎<lb/>
東不止於海且漸入於海中西不止於流沙又䝉被流<lb/>
沙之外矣<lb/>
　　禹錫𤣥圭<lb/>
上之與下謂之錫禹奉𤣥圭而云錫𤣥圭何也盖為舜<lb/>
成百世之功不可以常辭書猶之衆人舉舜而云師錫<lb/>
帝曰盖為天下得人亦非常之事<lb/>
　　禹貢之作<lb/>
<pb n="39b"/>
禹貢非作於禹治水成功之時必後來追紀之書其間<lb/>
如云錫土姓祗台徳先不距朕行又如東漸西被之語<lb/>
皆後靣追述之辭豈禹八年而水土平民方脫扵昬墊<lb/>
敎化遽能大洽固無是理也且其間如兖州田賦作十<lb/>
有三載乃同夫水平之餘又使耕治十三年方取其賦<lb/>
豈逆計其年嵗而優之邪此必取賦後紀録無疑也且<lb/>
舜竄三苗曽㡬何時而扵雍州已言三苖丕敘此豈氷<lb/>
土初平紀録之語邪<lb/>
<pb n="40a"/>
　甘誓<lb/>
　　乃召六卿<lb/>
六卿安知非王朝六卿諸侯大國三卿武王伐紂故諸<lb/>
侯則司徒司馬司空佐行天子出征則六卿隨往亦常<lb/>
理耳<lb/>
　　三正<lb/>
怠棄三正傳以為子丑寅之正不知王朝頒朔三正並<lb/>
頒於諸侯邪抑止頒寅正也而奈何責有扈以怠棄三<lb/>
<pb n="40b"/>
正且不奉正朔是欲擅變禮樂改易制度何得云怠棄<lb/>
或者以為禹論養民莫重於六府三事威侮五行是不<lb/>
修六府怠棄三正是不務三事為諸侯而不知養民此<lb/>
天所以絶之也其說為優<lb/>
　𦙍征<lb/>
　　聖有謨訓<lb/>
聖有謨訓至邦有常刑是先引格例其或不恭謂各敬<lb/>
其職非指為恭君也若專以諫君為恭則羲和非以不<lb/>
<pb n="41a"/>
恭君而受伐<lb/>
　　先時後時<lb/>
先時者殺不及時者殺此特為歴官誤筭天象不可凖<lb/>
信重其法耳而非謂凡百官作事違限者皆殺也<lb/>
　　其爾衆士懋戒㢤<lb/>
懋是勉其所當勉如威克愛之類戒是戒其所當戒如<lb/>
愛克威之類<lb/>
　仲虺之誥<lb/>
<pb n="41b"/>
　　民墜塗炭<lb/>
民墜塗炭只是陷民扵水火耳塗非真指泥也泥何能<lb/>
為民害惟水能殺人<lb/>
　　兹率厥典奉若天命<lb/>
此二句當從真氏之説盖兹者此也指伐桀之事而言<lb/>
之也湯以為不幸處君臣之變而仲虺以此乃率循其<lb/>
常道以順天命而已盖治則戴之以為君者常道也亂<lb/>
則誅之以救民者亦常道也變而不失其正即所以為<lb/>
<pb n="42a"/>
常也故湯則駭之以為變而仲虺則視之以為常<lb/>
　　惟王不邇聲色<lb/>
惟王不邇聲色不殖貨利懋官懋賞用人改過克寛克<lb/>
仁是歴數湯之善行彰信兆民是總言其善行之足以<lb/>
取信扵天下非特指寛仁一事而已傳者失之<lb/>
　　初征自葛<lb/>
湯征自葛民傒其來盖苦桀之虐而欲其拯己於水火<lb/>
之中耳傳引吕氏之言謂其征伐之際唐虞都俞揖遜<lb/>
<pb n="42b"/>
氣象依然若存無乃大巧而不切扵事實邪<lb/>
　　推亡固存<lb/>
推亡固存邦乃其昌言夏有亂亡之形不可不滅是乃<lb/>
理勢當然非湯欲圖其天下也此猶是釋湯伐夏之慚<lb/>
非勸勉之也當以林氏之説為正<lb/>
　　懋徳建中<lb/>
懋昭大徳建中于民此是儱侗大綱言之言當明敎化<lb/>
以立个凖則扵天下如親親使人各親其親長長使人<lb/>
<pb n="43a"/>
各長其長如此而已至扵以義制事以禮制心此説得<lb/>
嚴密正是垂法後嗣不可有豪髮過差盖湯為創業之<lb/>
主非特天下之所取正亦後嗣之所取法者也茍有一<lb/>
豪不中禮度則後必有甚焉者矣傳者以後二句屬上<lb/>
文非是<lb/>
　　慎終惟始<lb/>
慎厥終當思其始而謹始之道無他惟殖有禮覆昬暴<lb/>
賞善而伐惡是是而非非如是欽崇天道則自然可以<lb/>
<pb n="43b"/>
永保天命而有終矣不然則今日固代夏而王矣少不<lb/>
加謹安保後日不為人所滅乎<lb/>
　湯誥<lb/>
　　賁若草木兆民允殖<lb/>
此二句當作一連説夫害民者去而憔悴之民皆有生<lb/>
意賁然如草木之榮茂而可觀矣若説天如草木不成<lb/>
義理<lb/>
　　凡我造邦<lb/>
<pb n="44a"/>
凡我造邦無從匪彝無即慆淫各守爾典以承天休此<lb/>
四句正是誕告萬方之要語前二句是禁止之後二句<lb/>
是開導之<lb/>
　　萬方有罪在予一人<lb/>
萬方有罪在予一人盖使天下皆化扵善而不陷罪惡<lb/>
方是人君能克綏厥猷也林氏之説為長<lb/>
　伊訓<lb/>
　　元祀十有二月<lb/>
<pb n="44b"/>
三代改正朔不改月數見扵詩書周禮詩有七月流火<lb/>
與四月維夏可見其云一之日二之日者變文耳非指<lb/>
此為一月二月也周禮正月之吉始和若以子月為正<lb/>
月則仲冬嚴沍安得始和二月掌判㑹萬民使合昬此<lb/>
必今之二月未必臘月也仲夏斬隂木仲冬斬陽木四<lb/>
時皆未嘗改獨有所謂正嵗者則正是以十一月為嵗<lb/>
首故喚作正嵗如月令是秦書則以季秋之月朔頒來<lb/>
嵗朔扵諸侯是秦分明以十月為嵗首而未嘗以為春<lb/>
<pb n="45a"/>
正月也商書元祀十二月皆是以首月行大事何嘗改<lb/>
月數乎惟春秋改之不知是魯史改之乎抑朝廷改之<lb/>
乎論語莫春浴沂雖不見是何月然所謂莫春必今三<lb/>
月若以子月為春則莫春乃正月北方正月氷猶未盡<lb/>
泮安可浴乎先儒疑之故以為上已祓除又云地志以<lb/>
為有温泉皆意其為天寒而未可浴也然既已服春服<lb/>
又乘風舞雩壇豈可謂寒邪其為今之三月無可疑者<lb/>
是孔子之時猶未改也獨孟子七八月之間旱與十一<lb/>
<pb n="45b"/>
月成徒杠十二月成輿梁則己改之但孟子又出春秋<lb/>
之後其改也宜矣竊意周初未改及春秋然後改今亦<lb/>
未見改自何時但扵春秋可見其改耳然若非春秋改<lb/>
則周用子正於他書皆無可證驗先儒有謂武王以十<lb/>
三年滅紂就改十一月又就改為春則無縁後面周公<lb/>
作詩作周禮皆不遵用新正朔而止從其舊此為可疑<lb/>
夫子所謂行夏之時則恐商周四時與夏實不同故夫<lb/>
子欲改而從夏不但更其嵗首之月耳<lb/>
<pb n="46a"/>
一説正魯史改之盖武王定天下改用子正不過以新<lb/>
天下之耳目而月數實未嘗改故正以詩書所引皆坦<lb/>
然無可疑者至魯史則以周公為文王之子武王之弟<lb/>
於周室為懿親於姬姓之國為最長而天下諸侯於是<lb/>
乎觀禮者固當遵用周之正朔以率先天下其改之宜<lb/>
也夫子修春秋而曰其事則齊桓晉文其文則史亦因<lb/>
魯史之舊文載當時之事耳<lb/>
　　布昭聖武<lb/>
<pb n="46b"/>
湯布昭聖武猶云懋昭大徳盖湯欲誅暴救民不得不<lb/>
用武耳武曰聖武猶徳曰懿徳而布昭則是湯稱舉而<lb/>
𤼵揚之而謂湯之徳威敷著於天下非是<lb/>
　　今王嗣厥徳<lb/>
今王嗣厥徳罔不在初立愛惟親立敬惟長始于家邦<lb/>
終于四海盖言前王以武功取天下後王當用文徳以<lb/>
致太平所謂徳者不過愛敬二端而已盖孩提之童皆<lb/>
知愛親及長皆知敬兄愛親是仁敬長是義二者出扵<lb/>
<pb n="47a"/>
人性之自然一隂一陽相為對待猶春生秋殺然盖一<lb/>
扵愛則流一於敬則離二者不可偏廢也人惟愛也故<lb/>
惻然而有所不忍惟敬也故肅然而有所不敢不忍不<lb/>
敢而後君臣父子長㓜貴賤得有所繋屬而不離相安<lb/>
而不亂故治天下之道莫切於此彼百姓之不親是不<lb/>
知愛五品之不遜是不知敬不愛不敬而後大亂生焉<lb/>
故親親而人各親其親則一家興仁而一國興仁矣長<lb/>
長而人各長其長則一家興讓而一國興讓矣大學所<lb/>
<pb n="47b"/>
謂上老老而民興孝上長長而民興弟孟子所謂老吾<lb/>
老以及人之老㓜吾㓜以及人之㓜天下可運之掌皆<lb/>
此道也<lb/>
　　先王肈修人紀<lb/>
先王肈修人紀以下是歴數湯之行事以見其積累之<lb/>
勤苦盖肈字與以至字相為首尾言由其始於如此其<lb/>
所積累不亦難乎先儒誤以肈字專屬之修人紀遂以<lb/>
為湯始修復人紀非也<lb/>
<pb n="48a"/>
　　嗣王祗厥身<lb/>
嗣王祗厥身與後面祗爾厥辟相似言當愛敬其身不<lb/>
可以縦欲敗禮度是輕其不貲之身也<lb/>
　太甲<lb/>
　　顧諟天之明命<lb/>
天之眀命只是天之眷命猶云畏天之威相似大學引<lb/>
此以釋明徳是斷章取義如緝熙敬止之類今釋書者<lb/>
豈得反據大學而指為我之眀徳乎若以為即明徳則<lb/>
<pb n="48b"/>
扵後面受天明命以有九有之師將何以釋之乎謂之<lb/>
明命猶云元命大命皆雅其稱謂耳<lb/>
　　慎乃儉徳<lb/>
慎乃儉徳惟懐永圖是總言以戒其縦侈之病下面若<lb/>
虞機張省括則釋是申之以譬喻欽厥止率乃祖攸行<lb/>
是正言以盡其意盖射者猶不肯妄𤼵人君安可輕動<lb/>
而不思為長久之計乎凡事皆有當然之則一定而不<lb/>
可移者所謂止者此也人君要道敬守此理不敢踰越<lb/>
<pb n="49a"/>
但有所為一循祖宗成憲則便是能慎徳而可以久長<lb/>
之道也大臣安得不歡喜而後世安得不仰其令名夫<lb/>
君有不眀臣不可以不忠為臣之道惟知媚于天子而<lb/>
已今伊尹有以懌之言又有承王之休亡斁之語使太<lb/>
甲而縦欲則伊尹遂可厭之乎是不然媚于天子此人<lb/>
臣事君之常道而伊尹則自任以天下之重其所為安<lb/>
可以常理拘也觀其自謂予弗狎于弗順而放太甲于<lb/>
桐則可見矣然而有伊尹之志則可無伊尹之志則簒<lb/>
<pb n="49b"/>
也不可以為常法也<lb/>
　　視逺惟明聼徳惟聦<lb/>
視逺惟明聼徳惟聰傳云思明則所視者逺思聰則所<lb/>
聼者徳非也人情事生則孝事死則忘矣接上則敬接<lb/>
下則慢矣視近則明視逺則昬聼佞則聦聼徳則惑猶<lb/>
魏文侯所謂聼古樂則卧聼鄭衛則喜不知倦人情大<lb/>
抵如此故當有以矯之子張問明夫子告以不受浸潤<lb/>
之譖膚受之愬者可以謂之明又可謂之逺是以逺與<lb/>
<pb n="50a"/>
眀對言逺亦眀之類也與此視逺惟明不同其註引之<lb/>
誤也<lb/>
　　君罔以辯言亂舊政<lb/>
辯言亂政吳氏謂太甲所失者此非也太甲居桐三年<lb/>
百官總己以聼冢宰政事皆出伊尹今而後復政厥辟<lb/>
伊尹將欲歸休伊尹深慮已既退休則必有讒人交構<lb/>
長短以求媚其上使太甲悉反其所為者太甲若誤信<lb/>
之則國之禍必自此起此君之所當戒者若人臣則功<lb/>
<pb n="50b"/>
成身退以謙遜自處庶㡬可以保全功業不然則患失<lb/>
患得之心生而禍亦由此起矣此臣之所當戒者如周<lb/>
公復政成王有明農之志亦不能無此慮故一則曰厥<lb/>
若彝及撫事如予一則曰篤敘乃正父罔不若予皆惟<lb/>
恐已退而君有變更於其間也<lb/>
　咸有一徳<lb/>
　　徳無常師<lb/>
徳是總言師則指其人善則指其行事人君居天下之<lb/>
<pb n="51a"/>
上其徳必首出衆人而事事盡善乃可然豈必生成㢤<lb/>
亦取諸人以為善而已故徳不可執一人以為師但是<lb/>
善者皆可以為師善不可執一善以為主惟協合於一<lb/>
而已盖欲其悉有衆人之萬善凑成自已之一徳耳茍<lb/>
匹夫匹婦不獲自盡則民主無與成厥功安可自廣而<lb/>
狹人㢤其與孔子所謂一貫者不相類與精一執中之<lb/>
言亦不同彼是言作事要常適其中此則欲取諸人以<lb/>
為善耳<lb/>
<pb n="51b"/>
　盤庚<lb/>
　　予若觀火<lb/>
予若觀火予亦拙謀作乃逸傳謂我視汝情明若觀火<lb/>
非也夫人雖不可嚮邇猶可撲滅故火蔓延則當撲之<lb/>
今乃坐觀其延爇是拙謀矣人臣不從上令則當刑以<lb/>
驅之今乃聼其所為成就其過惡是與觀火者何異惡<lb/>
得不謂之拙謀<lb/>
　說命<lb/>
<pb n="52a"/>
　　若金用汝作礪<lb/>
金而無礪一器之不適用耳其利害所係者小巨川則<lb/>
日渉者衆若無舟楫則所係者大矣然但渉者病之其<lb/>
不渉者固未害也若嵗大旱則舉天下民物之命皆懸<lb/>
扵一雨其不可無也必矣故曰三語雖若一意而實一<lb/>
節深一節者此之謂也<lb/>
　　若跣弗視地<lb/>
若跣弗視地厥足用傷與若藥弗瞑眩厥疾弗瘳之語<lb/>
<pb n="52b"/>
不倫意亦不相對值竊意前二句是古書後二句是傅<lb/>
㑹<lb/>
　　后從諫則聖<lb/>
聖者通明之謂作事無纎豪過差以其能從諫故也至<lb/>
扵后克聖臣不命其承二句説不通后以從諫而後聖<lb/>
是聖由諫而後得也如何聖而後臣方諫之<lb/>
　　惟天聦眀<lb/>
惟天聰明惟聖時憲是承上文明王奉若天道建邦設<lb/>
<pb n="53a"/>
都而言惟臣欽若惟民從乂是因承以大夫師長惟以<lb/>
亂民而𤼵天則聰明聖則立法臣則順君民則從治各<lb/>
有體式其理勢自當如此下二句不是憲天之效憲非<lb/>
效天乃是立法<lb/>
　　惟口起羞<lb/>
言語是宣文敎甲胄是供武備衣裳是命有徳干戈以<lb/>
討有罪人君為治惟此四者能審所當用而不失則言<lb/>
不至於起羞甲胄不至於起戎以賞則勸以討則懲無<lb/>
<pb n="53b"/>
所往而不善矣故曰允兹克明乃罔不休<lb/>
　　惟厥攸居<lb/>
惟厥攸居政事惟醇兩惟字皆訓作思一句是一義以<lb/>
下句為上句之效者非也<lb/>
　　爾惟訓于朕志<lb/>
爾惟訓于朕志是欲其格心非徒然輔徳也盖志者心<lb/>
之所之欲有所向而未見諸行事者也人臣匡君扵此<lb/>
正之則易待其見諸行事而正救之則難盖人君之志<lb/>
<pb n="54a"/>
慮不可少有所偏當適其中而後可故辟之作酒醴爾<lb/>
必思麴與糵辟之作和羮爾必思鹽與梅夫偏於麴則<lb/>
苦偏於蘖則甘有鹽無梅則鹹而不可食有梅無鹽則<lb/>
酸而不可食故曰爾交修予言當兼致其力而不可使<lb/>
有所偏也此志既正則作於其事𤼵於其政安有不善<lb/>
者㢤<lb/>
　　惟斆學半<lb/>
傳謂敎人所得居自學之半盖敎學相長此理固有之<lb/>
<pb n="54b"/>
但傅説此言為髙宗而𤼵不知髙宗學成之後使之轉<lb/>
敎何人方可以足成那一半若不敎人則髙宗所學終<lb/>
是不全矣以此觀之則敎者止說得一半學者當自用<lb/>
功如舉一隅能以三隅反之類未見其為憸巧也<lb/>
　　四海咸仰朕徳<lb/>
四海仰徳時乃風風非敎也盖説之出也異乎尋常命<lb/>
相故天下皆翹首企足而望之曰後有下令而異於前<lb/>
者必新相格君之功也是其風聲足以聳動四海耳非<lb/>
<pb n="55a"/>
敎也<lb/>
　　對揚休命<lb/>
對揚休命對者酧荅其所言揚則稱舉之所謂奉以周<lb/>
旋弗敢失墜是也非所謂對以己而揚於衆周書用荅<lb/>
揚文武之光訓亦此意盖古文書出扵一手故其言每<lb/>
每相重<lb/>
　<lb/>
　<lb/>
<pb n="55b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　讀書管見卷上<lb/>
</p>
<p>
</p>
  </div>
</body>
</text>
</TEI>
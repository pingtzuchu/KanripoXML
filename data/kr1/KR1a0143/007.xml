<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易玩辭集解卷七</head> <lb/>
    <p>
<pb n="1a"/>
欽定四庫全書<lb/>
　周易玩辭集解卷七<lb/>
　　　　　　　　　　翰林院編修查慎行撰<lb/>
䷰<hi>離下兑上</hi>
革已日乃孚元亨利貞悔亡<hi>己音几</hi>
　<hi>説文革獸皮治去其毛革更之雜卦傳云革去故也主變法説有改革變革二義改者當革之時詳加斟</hi>
　<hi>酌變者已革之後耳目一新已日程朱多作終日解惟朱漢上云十日至庚而更革也自庚至已十日浹</hi>
　<hi>矣已者浹日也今從之文王于蠱言甲于革言已皆用十干之名此借已字以證孚字土主信彖傳所以</hi>
<pb n="1b"/>
　<hi>云革而信之戊為艮土已為坤土不言戊言己者離兑皆隂卦故以隂土言張慎甫曰卦位自離而坤而</hi>
　<hi>兑離為夏兑為秋而坤居其中火大燥金大肅使其中非坤土上以藴火之燥下以温金之肅則金為火</hi>
　<hi>所剋不成造化矣此已日之確證乃孚者難辭也蓋革之事重大變舊為新朝夕間欲人之共信豈能速</hi>
　<hi>效故革即日不孚必浹日乃孚即豐初爻雖旬元咎旬字之義猶云經旬乃孚也當革之初人未必遽信</hi>
　<hi>悔在所不免既周旬日必可通行无礙而又得其正其悔乃可亡先儒多以為日離象故以日入澤為已</hi>
　<hi>日則是朝不孚而夕孚似乎太速非乃孚語氣全卦總以孚為主蘇君禹曰已日不求速也盤庚之告殷</hi>
　<hi>民示以祖父引以迪簡汲汲乎以言柔之至于保釐既成天下不知其變若商君荆公之革輕變速禍只</hi>
　<hi>是信未孚于民耳</hi>
<pb n="2a"/>
彖曰革水火相息二女同居其志不相得曰革已日乃<lb/>
孚革而信之文明以説大亨以正革而當其悔乃亡天<lb/>
地革而四時成湯武革命順乎天而應乎人革之時大<lb/>
矣哉<lb/>
　<hi>睽革皆二女同居睽離上兑下中少猶不失序未嫁之姊妹也彼此不同行而已革兑上離下已嫁之妯</hi>
　<hi>娌也少女反居中女之上水在上固可以剋火火在下亦可以剋水遂成同居不相得之象先儒皆云然</hi>
　<hi>愚又謂睽之義在分革之義在合分則相違合故相息坎為流水火所不能剋澤為止水火炎上勢能息</hi>
　<hi>之雖云相息卦體乃離革兑也夫水之勝火其常也火之勝水其變也革之道取變不取常常則為水火</hi>
<pb n="2b"/>
　<hi>既濟不相息矣本義謂有滅息生息二義黄氏日抄云水火不能相生當為息滅之息愚又竊謂坎水離</hi>
　<hi>火乃男女之道其質根隂根陽故相生離火中女也兑金少女也火能革金惟勝者能滅不勝者耳恐无</hi>
　<hi>相生之理張彦陵云兑為正秋全是金體為火所勝而金又為水之母水又足以勝火相剋之中復寓相</hi>
　<hi>生之理特為本義作解耳</hi>
　<hi>革在我孚在人必我先有以取信于人而後人信于我所謂已日乃孚革而信之也卦徳内文明而外和</hi>
　<hi>悦文明則酌義理而非妄革和悦則順時勢而非强革所由大亨以正而革无不當也當字即貞字之義</hi>
　<hi>悔亡以下四句舉天地以盡造化舉湯武以盡人事見得時之所趨不得不與人更始革非聖人意也時</hi>
　<hi>也天地革而四時成革春而夏革秋而冬一嵗之事也湯武革命天未順未可以革人未應未可以革易</hi>
<pb n="3a"/>
　<hi>代之事也時之既極不變則窮湯武之變革即天地之變革三才一體人情事變一體革之時豈不大哉</hi>
　<hi>髙存之曰天地之四時差一日不得湯武之革命早一日不得愚又按彖傳獨言湯武不言堯舜者揖讓</hi>
　<hi>所以繼治世其道同征誅所以繼亂世其道異也</hi>
象曰澤中有火革君子以治厯明時<lb/>
　<hi>胡雲峯曰澤中有火如海尾閭名為焦釡之谷水入其中焦乾无餘此革之正義吳草廬亦云然愚按大</hi>
　<hi>象不曰澤在火上而曰澤中有火火豈澤中所當有乃必革之象天地之化去者故而來者新君子之治</hi>
　<hi>厯所以明時明者明其去來消長之變也洪容齋曰自乾至革其卦凡四十有九大衍之用也分而象兩</hi>
　<hi>天地革矣揲之以四四時成矣是以至革始云治厯朱罍庵曰一嵗有一嵗之消長嵗差有多寡而嵗為</hi>
<pb n="3b"/>
　<hi>之進退矣一月有一月之消長月離有遲疾而月朔為之損益矣一日有一日之消長日躔有盈縮而晷</hi>
　<hi>刻為之饒乏矣此則治厯之通乎易道者後世以日法閏餘强合象數何其固哉俞玉潤曰水火相息乃</hi>
　<hi>成四時時運之革中有數存厯所以步其數也楊敬仲曰天道不可窮盡故治厯者當數變以求合</hi>
初九鞏用黄牛之革象曰鞏用黄牛不可以有為也<lb/>
　<hi>先儒謂牛革亦主變革言非謂皮也又以初與四无應作不當事任解愚按離卦彖言牝牛第二爻言黄</hi>
　<hi>離此合而取黄牛之象周禮考工注未練治曰皮已練治曰革革字只當作皮字解取象也與遯二爻同</hi>
　<hi>彼云執執持之義屬人此云鞏鞏固之義屬已卦以革名爻辭即借牛革以示象初位在下法猶未敝時</hi>
　<hi>尚可待用者用堅忍之道以自守也夫子恐其以剛居剛急于求革故申之曰不可有為為乃改革之義</hi>
<pb n="4a"/>
　<hi>謂初本有能革之才但時未至而不可耳潘雪松曰鞏者以外束内之義黄牛乃離中一隂當指六二初</hi>
　<hi>與二比宜用二之中順以為革而不可自用其剛于義亦通</hi>
六二已日乃革之征吉无咎象曰已日革之行有嘉也<lb/>
　<hi>本義謂猶未可遽變愚竊按二為成卦主爻柔順中正丄與五應文明以悦革道歸焉所謂大亨以正者</hi>
　<hi>故既曰吉又曰无咎以終悔亡之意卦彖乃孚緩計也爻辭革之決詞也居離體之中惟明乃斷革之謀</hi>
　<hi>二實主之已日乃孚者革而信之正可革之時矣所以爻曰征吉无咎象曰行有嘉勸二往從五以成革</hi>
　<hi>之功也凡言嘉者皆二五相應隨遯與本卦同</hi>
九三征凶貞厲革言三就有孚象曰革言三就又何之<lb/>
<pb n="4b"/>
矣<lb/>
　<hi>朱子有云三就言三翻結褁成就却不是三人來説愚竊按三與二同是離明之體與兑上之口為正應</hi>
　<hi>亦有識有謀者也而征凶與征吉相反何也二以柔中正應五剛中正時不可失故征吉三當上下之際</hi>
　<hi>正而不中時未可行故征凶為三之計惟守正道而懐危懼不敢躁動而人自來就我諸葛武侯躬耕南</hi>
　<hi>陽先主三顧草廬是其象矣蓋時至此不得不革正要斟酌商量革言者欲有謀焉則就之也似當指四</hi>
　<hi>三與四比四來就商于三至再至三革之謀審矣彼此有不孚者乎兩爻同徳相孚三議革而後孚四既</hi>
　<hi>孚而後革將革而謀謂之言革而行之謂之命兩爻合看四之改命未必非用三之革言也象曰又何之</hi>
　<hi>矣謂人方來就商于我我又何必征而取凶耶</hi>
<pb n="5a"/>
九四悔亡有孚改命吉象曰改命之吉信志也<lb/>
　<hi>離交兑水火之際九居四剛柔相際以能革之人處當革之時又近君而受革之重任從龍之佐也卦辭</hi>
　<hi>之悔亡于事後爻辭之悔亡于事先三陽同徳四聨上下之交者也下孚于三則共事之情洽上孚于五</hi>
　<hi>則授任之意専下不駭而上不疑卦彖所謂乃孚而悔亡者皆于四觀其成矣故合前後三爻皆日有孚</hi>
　<hi>本義謂又必有孚然後革乃可獲吉似多一轉愚竊按有孚當據現成説改命者易世受命之謂本九五</hi>
　<hi>之事也而繫于九四者阿衡致主王道師尚父鷹揚肆伐此爻足以當之象曰信志謂四為上下所孚不</hi>
　<hi>獨信之于事直信其心矣</hi>
九五大人虎變未占有孚象曰大人虎變其文炳也<lb/>
<pb n="5b"/>
　<hi>五為改命之主以陽剛中正之徳下應離明為順天應人之舉掃除舊俗氣象一新以下四爻皆言革臣</hi>
　<hi>下之謀也變則大人之象乾之飛曰龍革之變曰虎先儒云堯舜之揖遜天下惟徳之見故曰龍湯武之</hi>
　<hi>征伐則有威存焉故曰虎愚竊謂世運有因革唐虞之時道在因湯武之時道在革為龍為虎易地皆然</hi>
　<hi>觀乾九四文言曰乾道乃革龍亦有革之時矣凡卦爻之辭皆以占事他卦未嘗明言獨于此爻發之曰</hi>
　<hi>未占有孚非謂占可不用謂占已在未革之先孚又在未占之先不必謀及卜筮而早有孚于人如三四</hi>
　<hi>皆有孚是已三四之有孚占諸人也五之未占有孚信諸已也本爻又與二應離之文明由内而達外其</hi>
　<hi>文炳猶曰煥乎其有文章</hi>
上六君子豹變小人革面征凶居貞吉象曰君子豹變<lb/>
<pb n="6a"/>
其文蔚也小人革面順以從君也<lb/>
　<hi>陸續曰兑之陽爻稱虎陰爻稱豹從其類也愚按虎文曰炳天下文明之象豹文曰蔚一身威儀之象班</hi>
　<hi>孟堅所謂雲起龍驤化為侯王時也革道既成君臣剛柔相際戢干戈而興禮樂棄其舊而新是圖奉行</hi>
　<hi>者自君子始小人狃于故常豈旡外遵時王之制而中以為未便者故君子于小人亦苐革其面而不必</hi>
　<hi>責其心也征凶前輩類作戒其輕動解愚又按爻辭似從小人直説下征者往也即天下之父歸之其子</hi>
　<hi>焉往之義革道已成其有不遵王路者則為梗化之頑民故戒在征則凶而勸其順以從君居則貞吉凶</hi>
　<hi>吉二義皆為小人設而王者容民畜衆之大度在其中矣</hi>
　<hi>楊誠齊曰觀六爻之辭知聖人之懼革也初戒革之早二戒革之専三戒革之躁四戒革之疑上戒革之</hi>
<pb n="6b"/>
　<hi>過惟五不待占而決是以善謀人國者與其輕變以速禍寧安静而无功</hi>
　<hi>陸君啟曰天下患莫患于因循既久而不為振刷之謀聖人以蠱幹天下之弊禍莫禍于瑕釁已萌而猶</hi>
　<hi>為調停之説聖人以革掃天下之凶然而一規一隨庸人足以諧時三甲三庚聖人不免駭世故革莫重</hi>
　<hi>于孚所以消懼免駭以行其志者也</hi>
䷱<hi>巽下離上</hi>
鼎元吉亨<lb/>
　<hi>程傳鼎之為用所以革物變腥為熟易堅為柔水火不可同處也能使相合而不害可以養人愚按古鼎</hi>
　<hi>有二詩鼐鼎及鼒儀禮舉鼎陳鼎烹飪之小器也禹鑄九鼎以象九州成王定鼎于郟鄏國家之重器也</hi>
<pb n="7a"/>
　<hi>卦取烹飪之用周禮烹人掌共鼎鑊以給水火之齊鑊乃煮牲體之器既熟乃升于鼎而調和之是已革</hi>
　<hi>以離火鑄兑金而鼎出焉既成鼎體又以水火為鼎之用在人事則革命之後創立新制以養天下萬世</hi>
　<hi>之業在乎始創横渠所謂正始而取新故元吉即春秋重元之意卦辭自乾坤而外言元亨者三大有與</hi>
　<hi>蠱與鼎皆有更始之義用元始之道建萬世之基故元吉而亨程傳朱注因彖傳无吉字皆以為衍文愚</hi>
　<hi>按卦彖所有而傳不必盡舉者如坤卦辭有主利二字彖傳則无屯卦辭云元亨利貞彖傳止云大亨貞</hi>
　<hi>萃卦辭云萃亨彖傳止云萃聚也漸卦辭云利貞渙卦辭云利貞彖傳皆無利貞字樣此吉字似不當衍</hi>
彖曰鼎象也以木巽火亨飪也聖人亨以享上帝而大<lb/>
亨以養聖賢巽而耳目聰明柔進而上行得中而應乎<lb/>
<pb n="7b"/>
剛是以元亨<hi>上三亨字音義與烹同末如字</hi>
　<hi>伏羲制字先象形鼎之名蓋取鼎象程子云鼎之為器法卦之象有象而後有器卦復用器為義今按卦</hi>
　<hi>畫初陰在下足象中三陽腹象五兩陰對峙耳象上一陽横亘鉉象爻位一一不紊象者鼎之體亨飪者</hi>
　<hi>鼎之用井與鼎皆有養人之功井言巽乎水鼎言以木巽火巽字只作人字解以木巽火緩急適宜始得</hi>
　<hi>調和之味烹煮也飪熟也享帝養賢皆禮之大者獨于養賢曰大亨即天地之牛角繭栗賓客之牛角尺</hi>
　<hi>之義享帝之禮尚簡養賢之禮貴豐也巽而耳目聰明句别從人身發卦徳離為日目明之象兼言耳聰</hi>
　<hi>者坎離飛伏互相取也聰明從巽來非作聰明可知萬以忠曰聰明人所自有不巽便心髙氣粗自為蔽</hi>
　<hi>塞木本是助火者一巽便成妙用今聰明人加以意氣是以薪助火矣愚按柔進而上行二句與革卦反</hi>
<pb n="8a"/>
　<hi>對之象革下卦二爻之柔進而上行為鼎之六五得中而下應九二之剛義木了然本義以卦變言謂自</hi>
　<hi>巽來陰進居五而下應九二則四五兩爻同在上卦似不得云上行</hi>
象曰木上有火鼎君子以正位凝命<lb/>
　<hi>大象與卦彖之鼎名同而器異卦彖取烹飪之用故曰以木巽火此取國家之重器故曰木上有火乃鑄</hi>
　<hi>鼎之象鄭東鄉謂革似風爐朱子稱其解得好愚又謂兩卦反對革是鼓鑄之時尚未成鼎至此則金從</hi>
　<hi>革而成重器矣程傳謂取其端正安重之象是已蘇氏易傳曰革以改命鼎以凝之程傳以命為命令之</hi>
　<hi>命本義云凝猶至道不凝之凝所謂協于上下以承天休者也黄氏日抄亦從朱</hi>
初六鼎顛趾利出否得妾以其子无咎象曰鼎顛趾未<lb/>
<pb n="8b"/>
悖也利出否以從貴也<hi>否音丕</hi>
　<hi>程傳曰六鼎在下趾之象也上應于四趾而向上顛之象也傾出敗惡以致潔取新則可張元岵曰禮祭</hi>
　<hi>先夕溉鼎滌濯當革之後鼎之初正洗濯之時隂柔不能負重有顛倒之象而因可出否則未為悖也從</hi>
　<hi>貴取新之意此因雜卦傳而云然愚竊謂爻辭當作兩層看下二句申明上二句意乃象中之象陽實陰</hi>
　<hi>虚初柔在下鼎之未有實者倒而滌之足反居上口反居下似乎悖矣以其利于出鼎中之穢濁故未害</hi>
　<hi>為悖否出則鼎可實因賤以致貴猶妾本賤得妾以其子母從子貴也合小象看下句似是比擬之義中</hi>
　<hi>爻互兑有得妾之象本義所云因顛而出否則為利得妾而因得子亦猶是也若以應四為從貴取新四</hi>
　<hi>且折足覆餗何新之可取乎</hi>
<pb n="9a"/>
九二鼎有實我仇有疾不我能即吉象曰鼎有實慎所<lb/>
之也我仇有疾終无尤也<lb/>
　<hi>胡雲峯曰鼎與井相似井初為泥二為泉而二視初為鮒鼎初為否二為實而二視初為疾愚按二剛中</hi>
　<hi>鼎之有實者也仇匹也指初陽與陰比故曰我仇疾即鼎中之否初已出否可以實物于鼎矣何疾能即</hi>
　<hi>我乎我若无實則否能即我矣兩我字明二自為主也不曰使之不我即而彼自不能即我所謂不惡而</hi>
　<hi>嚴象曰慎所之者必俟否出而後納實慎之于始所以終无尤只是不能凂我之意一説二與五正應仇</hi>
　<hi>當指五疾當指四五方任四而不知其有折足之疾二自逺于下彼雖覆餗不能相及故曰不我能即吉</hi>
　<hi>爻義或然但與象辭難合</hi>
<pb n="9b"/>
九三鼎耳革其行塞雉膏不食方雨虧悔終吉象曰鼎<lb/>
耳革失其義也<lb/>
　<hi>三居下卦之上巽體將變離矣革之位也先儒多以鼎耳指六五或云古鼎耳有在腹旁者有在口上者</hi>
　<hi>三乃腹旁之耳愚按漢書五行志鼎三足三公象而以耳行凡物之行以足鼎則須用鉉貫耳乃可舉之</hi>
　<hi>以行三過剛不中偪近離火木火迅烈鼎中沸騰腹旁之耳亦變熱而不可舉故為耳革之象與上无應</hi>
　<hi>故行塞離為雉膏者腴也雉膏即鼎中之實三雖承上卦文明之腴而不得食由于火烈烹飪失宜也夫</hi>
　<hi>火烈則當濟之以水水火調和庶幾得宜此爻變坎則内外皆成兩象方者將也虧者少也方兩者冀望</hi>
　<hi>之詞故不曰亡悔而曰虧悔不曰吉而曰終吉小象推原耳革之故曰失其義義者宜也三過剛不中所</hi>
<pb n="10a"/>
　<hi>以失宜</hi>
九四鼎折足覆公餗其形渥凶象曰覆公餗信如何也<lb/>
　<hi>覆餗之義繫傳言之詳矣今從卦體推之四以陽居陰才剛而位柔離中一陰為耳巽初陰在下為足中</hi>
　<hi>爻互兑為毁折折足之象初未有鼎實故顛趾以出否四已承鼎實故折足則覆餗三實而液于内象士</hi>
　<hi>人文徳之腴故曰雉膏四珍而列于外象王家大烹之養故曰公餗形渥乃覆公餗之象謂鼎旁汁瀋淋</hi>
　<hi>漓也程傳解形渥謂赧汗謂大臣任用匪人至于覆敗可羞愧之甚也程沙隨以渥為厚漬謂公餗所以</hi>
　<hi>養賢九四既覆養賢之餗而膏潤于己者獨厚所以凶于義亦通小象申之以信如何胡雲峯曰言失信</hi>
　<hi>也殊難理㑹愚按四比五大臣而為君所信任者今乃至于覆餗不知其向來取信于君者如何似詰責</hi>
<pb n="10b"/>
　<hi>語又似嘲笑語不言凶而凶可知本義以形渥作刑剭謂重刑也似可商</hi>
六五鼎黄耳金鉉利貞象曰鼎黄耳中以為實也<lb/>
　<hi>張彦陵曰金鉉本義兩存其説竊謂鉉所舉鼎者也必在耳上方可貫耳主上九説為勝愚竊按五當鼎</hi>
　<hi>耳之位中一畫稟坤之中徳黄耳象鉉説文作闕以木横貫鼎耳也儀禮作扃士昏禮設扃鼏鄭康成注</hi>
　<hi>今文鉉為扃字陸徳明釋文扃所以扛鼎此爻變乾金鉉之象耳在鼎上受鉉以舉鼎者六五也鉉在鼎</hi>
　<hi>外貫耳以舉鼎者上九也鼎非鉉无以為舉耳非虚无以為受二物不相離故于五並言之貫鉉以行必</hi>
　<hi>正乃无傾覆故利于貞易之道陽實陰虚二之鼎有實以剛中也五柔中曰實者二五正應彖傳所云柔</hi>
　<hi>得中而應乎剛五蓋以二之實為實者乎或云耳非盧无以受鉉耳虚而鉉實鉉之實耳之虚中受之也</hi>
<pb n="11a"/>
　<hi>亦是一解</hi>
上九鼎玉鉉大吉无不利象曰玉鉉在上剛柔節也<lb/>
　<hi>上之正位為鉉故不復言耳鉉一也五取金上取玉中爻未變同此乾體也金以言其堅玉以言其潤上</hi>
　<hi>九以陽居隂剛而能温之象鼎之為器承鼎在足實鼎在腹行鼎在耳舉鼎在鉉至于上厥功成矣功成</hi>
　<hi>可以養人亦猶井之元吉大成故大吉无不利歸震川曰大烹以養聖賢天子當以聖賢置三公之位上</hi>
　<hi>爻是已卓去病曰兩鉉總是一爻以六五言則爻陰而位陽以上九言則爻陽而位陰合兩爻言則六五</hi>
　<hi>為陰上九為陽俱剛柔節之妙理愚又按風在火上為家人火在風上為鼎家人第三爻即鼎之上爻彼</hi>
　<hi>以剛居剛故曰失家節此以剛居柔故曰剛柔節</hi>
<pb n="11b"/>
　<hi>胡仲虎曰鼎與井相似井以陽剛為泉鼎以陽剛為實愚又按火澤為睽反對則風火家人澤火為革反</hi>
　<hi>對則火風鼎皆以離為上下而兑巽迭處焉離火入澤則熄入木則熖</hi>
　<hi>像象曰噬五得黄金鼎五黄耳金鉉此金原胎于震巽二木中又皆從火中鍛就彖易聖人以明罰勅法</hi>
　<hi>正位凝命為教異流竊之名為九轉金液還丹以離為九以九為金為火金火色皆赤為丹圖書七九互</hi>
　<hi>易故又假圖書名為還丹遂使四聖之教夷為耼喜鍾吕之術</hi>
䷲<hi>震下震上</hi>
震亨震來虩虩笑言啞啞震驚百里不喪匕鬯<hi>喪去聲</hi>
　<hi>程傳謂陽生于下而上進有亨之義虩虩顧慮不安之貌啞啞言笑和適之貌雷聲所及人无不懼而自</hi>
<pb n="12a"/>
　<hi>失惟宗廟執匕鬯者則不至于喪失惟誠敬而已愚竊按卦本坤體分乾初畫而為震一陽動于二陰之</hi>
　<hi>下雷初出地流動暢逹无有不亨震又自乾來故曰震來雷之來也其勢奮迅嘘吸風雲動摇山岳若有</hi>
　<hi>鬼神異物往來矆睒于其間者虩虩之象此句釋震字曽不移時而歛怒收威天地為之改色草木欣然</hi>
　<hi>向榮初之虩虩者後成笑言啞啞之象此句釋亨字虩本蠅虎之名其捕蠅周環壁間數數驚顧故取此</hi>
　<hi>象而重言之虩虩啞啞二句只就震象説下二句方説到人事明于震亨之義則當震驚時得寧定之精</hi>
　<hi>神乃能守而无失如其不然以俄頃而喪生平者多矣百里極雷聲所至而言震為長子故言匕鬯楊誠</hi>
　<hi>齋云震能驚百里而不能失匕鬯于主祭者之手蓋一敬之外无餘念一鬯之外无他物也愚又按詩疏</hi>
　<hi>匕所以載鼎月而升于俎以赤心木為之鬯以秬黍酒加鬱金以灌地降神皆祭禮也長子主器匕牲薦</hi>
<pb n="12b"/>
　<hi>鬯之外餘皆有司職事矣</hi>
彖曰震亨震來虩虩恐致福也笑言啞啞後有則也震<lb/>
驚百里驚逺而懼邇也出可以守宗廟社稷以為祭主<lb/>
也<lb/>
　<hi>先儒多以彖傳為處震之道是已愚又按卦彖言虩虩驚動之象傳申之以恐致福彖言啞啞安詳之象</hi>
　<hi>傳中之以後有則彖言不喪匕鬯鎮定之象傳申之以守宗廟社稷皆從人事發彖中未盡之意人情聞</hi>
　<hi>震雷未有不恐者因恐以致福福非外至也虩虩之後繼以啞啞非侈然自放之謂不過循其常則而已</hi>
　<hi>言笑自如便是莫大之福匕鬯不喪便是笑言之則驚以震言懼以人言所驚者逺而所懼者邇震在彼</hi>
<pb n="13a"/>
　<hi>懼在此也出可以守宗廟社稷注疏謂君出則長子居守程傳依之臨川鄒氏及黄氏日抄皆主此解本</hi>
　<hi>義則謂繼世而主祭愚按朱子之説與説卦帝出乎震之義合震主出不主入故曰出可以守宗廟社稷</hi>
　<hi>當依本義為正</hi>
　<hi>晁氏讀書志云彖傳内脫不喪匕鬯四字程傳亦云然愚竊按先儒鄭孩如云可為祭主是解不喪匕鬯</hi>
　<hi>之義而藏其辭原无脫訛也</hi>
象曰洊雷震君子以恐懼修省<lb/>
　<hi>洊雷震與水洊至義同重也再也前雷方至後雷洊至莫不震叠天之威也恐懼從卦辭驚字來凡人悔</hi>
　<hi>心之萌多自恐懼中出故云震无咎者存乎悔雷所以啟人心之悔者也因震驚而生恐懼因恐懼而加</hi>
<pb n="13b"/>
　<hi>修省到得工夫純熟自然不逺復无祇悔所謂淵黙而雷聲不待徵色發聲而喻矣顔子不貳過之基在</hi>
　<hi>此恐懼是敬天之心修省是回天之事丘行可曰君子于恐懼之後必以修省繼之者所以盡敬畏之實</hi>
　<hi>也徒恐懼而不修省則變至而憂變已而休猶之无懼耳恐懼者憂其變之來初震象修省者思其變之</hi>
　<hi>弭洊震象</hi>
初九震來虩虩後笑言啞啞吉象曰震來虩虩恐致福<lb/>
也笑言啞啞後有則也<lb/>
　<hi>震之用在下重震之初又最下者為卦之主爻周公爻辭即用文王卦辭小象又與彖傳同所以别于九</hi>
　<hi>四之震三百八十四爻所獨也鄭申甫曰震之所以貴于六子者以其擔當氣力能為諸子之先鋒故在</hi>
<pb n="14a"/>
　<hi>家為家督居則監國出則撫軍一于震懼何以承乾主器哉故震者動之謂非懼之謂也知懼之為動則</hi>
　<hi>知初之所為虩虩以動而為懼非四之所為遂泥也愚按虩虩之象原為震之初來而設笑言啞啞則復</hi>
　<hi>其故常矣故周公于初爻但加後吉兩字以見震之為震只是這箇道理夫子分觀其象而玩其辭知爻</hi>
　<hi>之置啞啞于後而云吉者仍是致福有則之理无容更贊一辭也黄元公曰震一陽動二陰之下艮一陽</hi>
　<hi>止二陰之上動以初為貴故震之吉在初而四則否止以終為貴故艮之吉在上而三則否</hi>
六二震來厲億喪貝躋于九陵勿逐七日得象曰震來<lb/>
厲乘剛也<lb/>
　<hi>二與三皆受初之震者也二與初尤近聞震則驚危厲之象程傳以億作憶度之憶解臨川鄒氏吳氏依</hi>
<pb n="14b"/>
　<hi>之愚竊謂億與憶字體相似而義各别十萬曰億言喪貝之大也胡雲峯作大喪其貝解與六五小象正</hi>
　<hi>合震為足躋之象中爻互艮陵之象下乘初九之剛九陵之象七日者陽數極于六至七則變而反其初</hi>
　<hi>勿逐七日得之象初震之威勢極猛厲喪貝亦人之常情喪貝至十萬之多二能不顧而飄然逺避置身</hi>
　<hi>髙處无心于逐而自得得字對喪字看喪者喪其外來得者得其固有由其居中得正故雖乘剛而鎮定</hi>
　<hi>若此吳幼清曰有堕甑不顧之逹必有去珠復還之理二語得之胡雲峯曰屯六二豫六五噬嗑六二困</hi>
　<hi>六三震六二皆言乘剛惟困三乘坎中爻其餘乘震之初皆不以吉稱</hi>
　<hi>錢田間曰昭烈聞雷失筯史以為詐夫迅雷色變聖人有然昭烈固以孟徳天下英雄一語為霹靂也失</hi>
　<hi>筯以往徘徊南服不敢北向争雄及在荆州聞孟徳之來狼狽引去可謂喪貝而躋陵者矣而卒有荆益</hi>
<pb n="15a"/>
　<hi>亦勿逐自得之效也</hi>
六三震蘇蘇震行无眚象曰震蘇蘇位不當也<lb/>
　<hi>程朱皆以六三所處不正當去不正而就正固已愚又謂三亦下受初震而上无應與故成蘇蘇之象蘇</hi>
　<hi>蘇者因震而意氣阻喪也震行與蘇蘇相對若能反其阻喪之氣奮往前行則可變災為福亦以避震為</hi>
　<hi>義者也不曰无咎无悔而云无眚者中爻互坎坎多眚人皆疑雷霆之震為天之降殃聖人曰震之道乃</hi>
　<hi>教人遷善改過不行則有眚行則无眚矣三以陰居陽位不當故貴乎行</hi>
九四震遂泥象曰震遂泥未光也<lb/>
　<hi>漢書五行志引震遂泥注云從三至五有坎象坎為水四為泥溺于水不能自拔道未光也本義以泥為</hi>
<pb n="15b"/>
　<hi>滯溺之象吳氏易纂言云中爻互坎四當坎之中畫在二陰之間有遂䧟于泥之象愚按卦本坤體互坎</hi>
　<hi>則土得水而為泥自二至四中爻互艮又有止象遂泥者發而即止也與三之震行相反凡陽氣上行則</hi>
　<hi>有光今震于已震之復朝氣盡而暮氣來又為内外四陰所掩陽光豈能透露故小象曰未光泥字從去</hi>
　<hi>聲亦可震之威惟倐往倐來使人莫測其所至若止而不行人且習而玩之矣</hi>
六五震往來<hi>句</hi>厲億无喪有事象曰震往來厲危行也<lb/>
其事在中大无喪也<lb/>
　<hi>本義以六居五而處震時无時而不危也以其得中故无喪而能有事愚又按震至于五往來數數矣而</hi>
　<hi>无時或忘恐懼小象所謂危行是已億无喪從九二億喪貝來二之震在初突如來如其勢猛繼震不若</hi>
<pb n="16a"/>
　<hi>初震之猛五經事變操于心慮者久矣故一億喪一億无喪小象以大字易億字猶云萬萬勿喪也二居</hi>
　<hi>柔則氣稍餒五居剛則守能堅此以不避為義者也有事者何即往來于危厲中而无所喪是已張待軒</hi>
　<hi>曰五之事在中上做工夫中无時而喪則事亦无時而喪孟子所謂必有事也</hi>
　<hi>胡庭芳曰二與五相似而相反所以相似者上卦之五即下卦之二所以相反者二以柔居柔五以剛居</hi>
　<hi>柔二乘初五乘四也</hi>
上六震索索視矍矍征凶震不于其躬于其鄰无咎婚<lb/>
媾有言象曰震索索中未得也雖凶无咎畏隣戒也<lb/>
　<hi>建安丘氏謂五乘四剛已无足畏上又逺之則震索索然无聲矣愚竊按索索者氣盡也矍矍者目動也</hi>
<pb n="16b"/>
　<hi>雷聲入耳而不入目今上居卦終見下爻之被震而耳目皆驚過于畏懼故成索索矍矍之象如此心膽</hi>
　<hi>安往而可故征凶吳幼清曰躬謂九四鄰謂六三愚竊謂躬當指本爻震尚在鄰而未及其躬故雖凶无</hi>
　<hi>咎然猶不免婚媾有言者謂六五當震往來而億无喪上方震鄰而耳目俱為之動也象申之曰中未得</hi>
　<hi>可知處震之時此中要有本領方見得事明立得脚定上以柔居柔所以旁皇莫措由其中未有得也爻</hi>
　<hi>辭以震不于躬于鄰為无咎象復申之曰畏鄰戒可見修省工夫要在變故未切身之前以鄰為戒而預</hi>
　<hi>加敬畏方能臨事不懼也婚媾易纂言謂指應爻愚竊按凡言婚媾者皆在震遇坎之卦屯震上坎下賁</hi>
　<hi>中爻互坎震睽中爻互坎上爻變震本卦中爻亦互坎</hi>
　<hi>愚又按六爻二陽四陰皆以震發端初與四所以為震者也二三五上為震所震者也分内外言之初在</hi>
<pb n="17a"/>
　<hi>二陰之下雷初出地二三猝不及備曰躋陵曰震行皆以避為義四䧟二陰之中泥而未光且往而復來</hi>
　<hi>則天威䙝矣故五之大无喪六之不于躬皆以不避為義此六爻之情</hi>
䷳<hi>艮下艮上</hi>
艮其背不獲其身行其庭不見其人无咎<lb/>
　<hi>臨川吳氏引詩言樹之背以背為北堂指初爻為背象謂其與四无應故内不獲身外不見人愚竊按易</hi>
　<hi>之為道變動不居獨艮取止義陽自下升至三而止屹然不動艮之象一陽横亘于上彼此不相應背之</hi>
　<hi>象艮為門闕庭之象以人身觀之五官百骸皆動物也惟背之為體止而不動故以艮象歸背惟艮其背</hi>
　<hi>所以不獲其身惟艮其背所以行其庭而不見其人不是四句分對伊川以艮背不獲其身為忘我行庭</hi>
<pb n="17b"/>
　<hi>不見人為不交于物明道謂與其是内而非外不若内外兩忘朱子謂内不見已外不見人象山云无我</hi>
　<hi>无物薛敬齋云動静各止于理而不知有人我五先生同作理解惟孔頴達云所見者在前昔則无見之</hi>
　<hi>物也濓溪云艮其背背非見也就象作解與卦辭最合黄氏日抄云艮其背不獲其身背後自不見其身</hi>
　<hi>行其庭不見其人者相背亦不見人也静止之義理皆在其中矣愚竊据後説推之内卦以三為背則初</hi>
　<hi>二為身背在身後不與而相對故不獲自見其身外卦以上為背則四五為人與人相背而不見其面故</hi>
　<hi>行其庭不見其人文王只是就卦體説卦象至象中所寓之理豈一一説得盡朱子于他卦皆言象占于</hi>
　<hi>艮背亦舍象而専言理幾同莊子之吾喪我釋氏之无我相无人相矣</hi>
　<hi>魏莊渠云天文左右前皆動也惟北辰不動人身背亦如之故字従北従月此即六書假借之義後人不</hi>
<pb n="18a"/>
　<hi>明訓釋六經多為所梗費了多少分疏</hi>
彖曰艮止也時止則止時行則行動静不失其時其道<lb/>
光明艮其止止其所也上下敵應不相與也是以不獲<lb/>
其身行其庭不見其人无咎也<lb/>
　<hi>張兩若曰只縁艮義為止聖人怕人墮落寂滅境界去了故特發出箇行字來愚按卦辭于止中原兼行</hi>
　<hi>説中爻互卦上震下坎亦有行象夫子復就行止而以動静發明之行止以對待言動静作一串説歸重</hi>
　<hi>又在時上艮與震反對震行而動者也艮止而静者也震時則行艮時則止所謂動静不失其時人心煩</hi>
　<hi>擾則昏暗凝静則光明艮陽外見陰不得而揜之所謂太宇定而天光發也道者何不失其時之謂羅念</hi>
<pb n="18b"/>
　<hi>庵云動静皆從容閒雅此乃身心安著處不患明之不足于照矣正與此義合顧止有止之時亦有止之</hi>
　<hi>所如當止而止則止在止上當行而行則止又在行上即有物有則各得其所之謂夫子以止字當背字</hi>
　<hi>即時止時行至當不易之處也似不必依晁氏本改艮其止為艮其背王龍溪曰敵應者應而未嘗應也</hi>
　<hi>馬經綸曰云所似有方向似有邊際故以敵應不相與為所愚按陰陽和則交謂之和應不和則不交謂</hi>
　<hi>之絶應皆陰皆陽雖應而不和謂之敵應六爻上下敵應者八純卦皆同獨于艮言之者艮是止體所取</hi>
　<hi>專在不相與相與則動動則不免有咎矣是以以下一氣讀到底只完得卦辭之義</hi>
象曰兼山艮君子以思不出其位<lb/>
　<hi>兼者兩也坎離雷風澤五子皆有往來之義兼山不然各成一山前後相背非連岡接嶺也故為止象君</hi>
<pb n="19a"/>
　<hi>子之素位而行不願乎外似之先儒謂思心之用著于無思即為沈空著于有思則為逐物愚竊謂位字</hi>
　<hi>即彖傳所字従定理而論曰所従現前而論曰位天下无一定之位有是位則有是思止亦无定位而當</hi>
　<hi>位即止時行時止便即行即止所謂思不出位也程傳云或過或不及便是出位愚又按左傳子太叔問</hi>
　<hi>政于子産子産曰政如農功日夜思之思其始而成其終朝夕而行之行无越思如農之有畔其過鮮矣</hi>
　<hi>可為大象注脚</hi>
初六艮其趾无咎利永貞象曰艮其趾未失正也<lb/>
　<hi>先儒謂聖人觀心于復觀身于艮諸爻近取諸身與咸畧同此却是背象如人背面而立腓限夤輔皆從</hi>
　<hi>後可見惟趾則見于前者愚按身之行止由乎趾艮趾是第一步工夫止在方動之初也工夫愈早愈好</hi>
<pb n="19b"/>
　<hi>所謂遏人欲于方萌故无咎所難者終身不變耳故須永貞方得初爻剛位柔本非正象曰未失正謂義</hi>
　<hi>在當止未為失也</hi>
六二艮其腓不拯其隨其心不快象曰不拯其隨未退<lb/>
聽也<lb/>
　<hi>本義謂三止乎上不肯退而聽乎二先儒或云三者二之所隨三艮其限止所不當止二當腓之處不能</hi>
　<hi>以隨時之學化其執一之弊而反隨三而止故其心不快愚竊謂取象即在本爻腓足肚也有肉而无骨</hi>
　<hi>在趾之上股之下上隨股而下隨趾二陰柔居下卦之中故有此象腓不自動隨足而動足亦不自動其</hi>
　<hi>權在心以心為制則全足皆止以腓為制趾動則腓隨之矣二本欲艮其腓今腓隨趾以動而不能敕止</hi>
<pb n="20a"/>
　<hi>之君子艮止之學原是以我御物不以我隨物今不能拯而反隨之此心終日役役安能快然耶小象云</hi>
　<hi>未退聽言未能退而聽命于心也若心作得主則百體皆従矣中爻互坎為加憂不快之象張待軒曰後</hi>
　<hi>世之止祇求息心大易之止却求快心快即自慊之學此心作得主凡情俗念俱退聽矣易纂言以腓指</hi>
　<hi>二以隨指三以心指五釋爻義太破碎吾不取也</hi>
九三艮其限列其夤厲熏心象曰艮其限危熏心也<lb/>
　<hi>虞仲翔云限束帶之處王輔嗣云夤夾背月程沙隨云限分上下夤列左右本義謂限即腰胯也夤膂也</hi>
　<hi>諸説不同愚竊按限乃夤之字義非腰胯之名乃上下之界限一陽在下卦二陰之上故曰艮其限本一</hi>
　<hi>物也有如夤之列而為二故曰列其夤夤則腰膂也兩句似當相連説中爻互坎九三一陽坎中水也坎</hi>
<pb n="20b"/>
　<hi>為心病心猶火也自四至上大象離離為火有熏象人身水下火上水欲其升火欲其降腰膂居其中屈</hi>
　<hi>伸所係中爻又互震宜動不宜止者也今上自上下自下彼此判隔水不升而火不降三欲遏炎上之勢</hi>
　<hi>其勢轉熾本欲制心適以熏心此告子强制之學危而不安者也二三兩爻皆提出心字心體固不可妄</hi>
　<hi>動亦不可以惡動而求静二之病在過柔三之病在過剛二役于有動之心三偏于有静之心不動心之</hi>
　<hi>學豈易易哉</hi>
六四艮其身无咎象曰艮其身止諸躬也<lb/>
　<hi>吳艸廬曰身謂腹以上膈以下呼吸之根氣所從生也唐凝庵曰三分上下為兩截四通上下為一體三</hi>
　<hi>以剛居剛而心危四以柔居柔而身安愚按身字従卦彖來身者人之全體言身則背與心在其中矣胡</hi>
<pb n="21a"/>
　<hi>雲峯曰咸四以心之動者言此不言心而言身兼動静也愚又謂六四爻位皆陰純是静體身止則背止</hi>
　<hi>心亦得所止矣勞而逐物不如逸而證身故无咎此近裏著己之學躬行君子也楊龜山云爻言身象言</hi>
　<hi>躬者伸為身屈為躬屈伸在我不在物王伯厚云偃身為躬見躬而不見面止諸躬即所謂艮其背也</hi>
六五艮其輔言有序悔亡象曰艮其輔以中正也<hi>正字當衍</hi>
　<hi>李隆山曰人所見于外者不過言行二者在下有腓趾以象其行在上有輔頰以象其言吳幼清以輔指</hi>
　<hi>上九愚竊謂即指本爻與咸卦不同輔者言之所従出也文王于卦辭單説行周公于爻辭補出言字咸</hi>
　<hi>取輔頰舌此單取輔釋名云頥輔車其骨彊可以輔持其口在兩頰之旁亦従背後見者艮其輔非不言</hi>
　<hi>也止在言前故出之有序序者義理之次第也多言則多悔有序故悔亡初艮趾止其行也五艮輔止其</hi>
<pb n="21b"/>
　<hi>言也中者時而已時言時黙即時行時止發語有先後出令有緩急皆是也以陰居陽中而不正本義云</hi>
　<hi>正字羨文而語類載朱子之言則曰艮之六五以中正而言有序薛敬齊謂語類出門人之手多失朱子</hi>
　<hi>意此亦其一也</hi>
上九敦艮吉象曰敦艮之吉以厚終也<lb/>
　<hi>吳幼清曰上變為柔成坤胡雲峯曰上獨不言象乃取坤土象丘行可曰艮以人身取象艮止體身動體</hi>
　<hi>也六爻自趾至輔皆囿于一體未能盡止道之善獨上為艮主于當止之地而能止焉所謂止于至善聖</hi>
　<hi>人以為非形之可拘故曰敦艮吉愚按上爻吉占无多而艮在上體者蒙蠱賁大畜頥剝損艮八卦皆吉</hi>
　<hi>聖人喜静而惡動也艮陰土也居兼山之上有敦厚之義故吉唐凝庵曰上之厚終與初之永貞相應蓋</hi>
<pb n="22a"/>
　<hi>末路易失故步難持上得止之終則通上下為一身合行止為一道矣止難于終其始皆暫止者也至于</hi>
　<hi>終止則真能止矣愚又謂人之氣象動者多薄静者多厚厚非一朝一夕之故自艮趾以後二之心不快</hi>
　<hi>三之心危厲必也反躬无咎出言悔亡而後得敦艮之吉輕動之象至終乃得免焉人可不躬自厚哉</hi>
　<hi>朱子曰復卦静中有動艮卦又是動中要静復卦便是一箇大翻轉底艮艮卦便是兩箇翻轉底復復是</hi>
　<hi>五隂下一陽艮是二陰上一陽在下便震動在上則沒處去了只得止故曰艮止也愚又按繫傳卦位起</hi>
　<hi>于震而終于艮上下皆震獨初為卦主動惟發于始也上下皆艮獨上為卦主止必要其終也</hi>
䷴<hi>艮下巽上</hi>
漸女歸吉利貞<lb/>
<pb n="22b"/>
　<hi>程傳漸與歸妹正相對女之歸能如是則正而吉蓋其固有非設戒也本義以利貞為戒辭愚竊按卦象</hi>
　<hi>長女在上將入而來歸少男在下方止而未往女之于歸必俟納采問名納吉納徵請期親迎六禮備而</hi>
　<hi>後行天下之進以漸者无如女子之于歸故曰女歸吉咸取女吉取婦之卦也漸女歸吉嫁女之卦也咸</hi>
　<hi>以正感男下女漸以正進女從男皆以貞為主利貞者其利乃在止而巽似非戒詞當依程傳王伯厚曰</hi>
　<hi>漸男方求女之事歸妹女將歸男之時以未成夫婦而名卦愚又按外卦本乾内卦本坤三四互換而乾</hi>
　<hi>變巽坤變艮中爻自二至五各得其正而女居外卦乃自外來歸之象也</hi>
彖曰漸之進也女歸吉也進得位往有功也進以正可<lb/>
以正邦也其位剛得中也止而巽動不窮也<lb/>
<pb n="23a"/>
　<hi>本義云漸之進也之字疑衍或是漸字愚按晉與漸同取進義本卦所重却在不遽進漸不是進漸乃所</hi>
　<hi>以進也漸之進之字與比之自内否之匪人句法相似言漸之進也如女歸則吉也之字似不當衍彖傳</hi>
　<hi>于卦辭不多添注脚只㸃綴幾箇虚字利貞之意已明進得位以下皆釋利貞之故得位得中皆指九五</hi>
　<hi>一爻止而巽又從卦徳發漸進之義兩進字従上漸之進也來進以正即是進得位正邦即是有功以正</hi>
　<hi>者得位之本正邦者有功之驗卦之中四爻皆得位聖人恐人誤認故復申之曰其位剛得中也所以别</hi>
　<hi>于六二之柔得中惟其止而巽所以動不窮下止則凝静不擾上巽則相時而動以此而進則得位以此</hi>
　<hi>而往則有功所謂漸之進者如此所謂貞之利者如此</hi>
　<hi>進得位本義謂卦之變自涣來九進居三自旅來九進居五皆得位之象亦雜舉兩卦為卦變者也愚按</hi>
<pb n="23b"/>
　<hi>漸與歸妹反對歸妹下卦之兌進而為漸上卦之巽則二三四五皆得位而五又得中乃反對之象若以</hi>
　<hi>卦變言成卦之主在三四兩爻何不云漸三陰之卦自否來三進居四而剛柔得位五剛得中似不必云</hi>
　<hi>自渙來又自旅來</hi>
象曰山上有木漸君子以居賢徳善俗<hi>舉正作善風俗</hi>
　<hi>黄氏日抄云程傳以山上有木其髙有因為漸晦庵謂木漸長則山漸髙似勝有因之説愚又竊謂地勢</hi>
　<hi>平衍木之長也易見故謂之升山勢髙峻木之長也不覺止于下而進于上故謂之漸本義疑賢字當衍</hi>
　<hi>或善下有脱字愚竊謂賢徳善俗猶云仁里也従來風俗之美惡視男女之貞淫入其鄉而嫁娶以正婚</hi>
　<hi>姻以時則風俗之善可知君子居仁里則事賢友仁積日積月吾徳不覺漸成如山上有木不見其長以</hi>
<pb n="24a"/>
　<hi>漸而髙也若衍却賢字則與夬大象居徳无别矣</hi>
初六鴻漸于干小子厲有言无咎象曰小子之厲義无<lb/>
咎也<lb/>
　<hi>本義鴻之行有序而進有漸始進于下未得所安上復无應故象如此愚竊按文王卦辭以漸為婚禮故</hi>
　<hi>周公爻辭多以鴻取象婚禮奠雁取其不再偶也鴻之飛翼次肩隨成行而進漸之象中爻互坎為水水</hi>
　<hi>涯曰干鴻水鳥也初居最下漸干之象不獨逺无應近亦无比離羣孤飛厲之象爻位皆陰小子之象與</hi>
　<hi>隨卦陰爻稱小子同鴻性多警失羣則呼厲而有言之象以其心知危懼故雖厲而无咎以義揆之寧有</hi>
　<hi>危懼而䧟于咎過者乎</hi>
<pb n="24b"/>
六二鴻漸于磐飲食衎衎吉象曰飲食衎衎不素飽也<lb/>
　<hi>程傳磐石之安平者愚按二居艮體之中艮為石磐之象漸于磐視干稍進矣中爻互坎有飲食之象二</hi>
　<hi>柔順中正與五本正應五云三嵗不孕則二猶為未嫁之女雜卦傳所謂女歸待男者正指此爻不急于</hi>
　<hi>進而從容自養以待時故吉有鴻漸于磐飲啄自如之象衎衎和樂也人見其飲食宴樂居中无事未必</hi>
　<hi>不蒙素餐之譏故象以不素飽釋之以見二之従容有待非甘豢養而妄進者也又按漢書武帝紀引此</hi>
　<hi>文磐作般注云水中堆也易纂言云磐水旁石墩</hi>
九三鴻漸于陸夫征不復婦孕不育凶利禦寇象曰夫<lb/>
征不復離羣醜也婦孕不育失其道也利用禦寇順相<lb/>
<pb n="25a"/>
保也<lb/>
　<hi>爾雅髙平曰陸三居艮上視干磐漸髙矣鄭剛中曰三上无應而親四四下无應而奔三三務進而妄動</hi>
　<hi>故征則不可還四失守而私交故孕則不敢育吳幼清曰三往為六四四來為九三故否變成漸而九三</hi>
　<hi>得居正位三四男女之交也今九三剛躁不安其居又欲往四則漸復變為否而男女不交矣三往則四</hi>
　<hi>來因夫征不復故婦孕不育也愚按卦中夫婦之義于此爻發之卦辭之女歸二五正應也爻辭之夫婦</hi>
　<hi>則指三四兩爻四无歸三之理以近比而成偶本失女歸之正因兩爻各得艮巽之正位故聖人亦許其</hi>
　<hi>為夫婦也中爻互坎陷而止之夫征不復象坎中滿婦孕象自三至五互離中虚不育象又坎為盜寇象</hi>
　<hi>艮止也禦寇象胡雲峯曰三悦四之隂往不以正也四従三之陽合不以正也故一則征而不復一則孕</hi>
<pb n="25b"/>
　<hi>而不育不復不育凶之極矣而云利禦寇不可解或曰鴻宿處必有司夜以防掩捕遇警一號則舉羣皆</hi>
　<hi>起乃禦寇之象今据小象釋之三本艮體去其儔類而比四故曰離羣醜三以私情與四相合故曰失其</hi>
　<hi>道四巽體而性順與三既合物莫能奪故曰利禦寇順相保張彦陵曰禦寇與婚媾相反此句正教三以</hi>
　<hi>待四之法蓋夫婦而出于私情比昵匪媾也而實寇也惟以禦寇之法禦之庶幾不受私情之累乃為利</hi>
　<hi>耳又是一解</hi>
六四鴻漸于木或得其桷无咎象曰或得其桷順以巽<lb/>
也<lb/>
　<hi>四入巽體漸于木視陸又髙矣鴻駢趾豈能集本四與初无應繞樹三匝无枝可依宜有咎矣程傳本義</hi>
<pb n="26a"/>
　<hi>皆以桷為平柯愚竊按詩疏桷榱也夏侯湛𤣥鳥賦銜泥結巢營居傅桷吳幼清云屋㯫之方者似非平</hi>
　<hi>柯之解或得木枝横平如桷者則可以託處而无咎九三一陽在下有桷象象曰順以巽與前順相保相</hi>
　<hi>應四以陰居陰巽順者婦道也故于此再言之</hi>
　<hi>愚又按爻象辭皆詳于三而畧于四必兩爻叅看始明似側重在陰一邊當夫征不復時一離羣之婦懷</hi>
　<hi>抱无兒外多强暴幾幾有不能自保之勢于此而能守身禦寇擇木孤棲卒能婉孌相保以待征夫之復</hi>
　<hi>爻辭于三曰凶于四曰无咎嘉其得巽順之道也</hi>
九五鴻漸于陵婦三嵗不孕終莫之勝吉象曰終莫之<lb/>
勝吉得所願也<lb/>
<pb n="26b"/>
　<hi>程傳以陵為最髙處象君位之尊愚竊按爾雅大阜曰陵艮山在下漸于陵之象五與二正應婦指二中</hi>
　<hi>爻互離中虚不孕之象離位居三三嵗之象五以剛中正應柔中正非三四之比三云不育已孕而不育</hi>
　<hi>以合之不正也五云不孕未合而不孕以有待而合也終莫之勝謂五之心惟屬于二視人世女歸之正</hi>
　<hi>終莫有勝于二者雖于歸有待到底是徳配故吉同人二五亦為三四兩爻所隔故九五曰大師克相遇</hi>
　<hi>此曰終莫之勝其義相同胡雲峯曰卦以巽為女艮為男而爻以五為夫二為婦者以二五相應為言取</hi>
　<hi>義不同也愚又謂天下之躁進者必驟退易合者亦易離二不輕進五不輕合相須之久相信之深至此</hi>
　<hi>始得所願其進之正而得位如此</hi>
上九鴻漸于陸<hi>當作逵</hi>其羽可用為儀吉象曰其羽可用<lb/>
<pb n="27a"/>
為儀吉不可亂也<lb/>
　<hi>愚按六爻之象上九為最吉漸道已成離羣髙舉漸逵之象先儒或以漸陸為退飛之象或以三為南陸</hi>
　<hi>上為北陸皆従木字作解晁氏讀書志陸作逵胡安國亦然程傳逵雲路也吳艸廬云陸當作逵字體相</hi>
　<hi>類傳録誤也愚按下五爻皆叶韻本爻逵與儀叶其義可見當従之漸于逵言其翺翔雲路使人可望不</hi>
　<hi>可即吉光片羽留為世珍所謂進退可法者也儀字如鳳凰來儀之儀亦當從程傳纂言作儀刑解亦猶</hi>
　<hi>蠱上九不事王侯志可則也之義本義以儀為旌纛之飾似非正解可用用字當玩大抵无位者多无用</hi>
　<hi>上九乃賢人之髙致其用可以為儀雖髙而无位非无用者也鴻之飛成羣而不失次小象獨于上爻言</hi>
　<hi>之者要其終而知其不可亂也亂者失次之謂只就鴻漸説不必説到不以富貴利達亂其心也</hi>
<pb n="27b"/>
　<hi>吳艸廬曰鴻水鳥而乘風以飛下卦艮止而有坎水故下三爻之象曰干曰磐曰陸皆漸進而止于水際</hi>
　<hi>者也上卦巽為風為髙故上三爻之象曰木曰陵曰逵皆漸進而飛于風中者也此六爻之情</hi>
䷵<hi>兑下震上</hi>
歸妹征凶无攸利<lb/>
　<hi>程傳歸妹女之嫁歸也男上女下有悦少之義以悦而動則不得其正矣故位皆不當愚竊按説文妹女</hi>
　<hi>之少者女少故字従未六子相配之卦凡十八咸恒漸歸妹四卦皆取嫁娶之義三卦彖辭或吉或利惟</hi>
　<hi>歸妹獨凶咸二少相感恒二長相承漸以少男下長女此則以少女下長男本非匹敵不待父母之命媒</hi>
　<hi>妁之言明是妹自為政故曰歸妹禮男子三十而娶女子二十而嫁女未有不少于男者女少則有待年</hi>
<pb n="28a"/>
　<hi>之義今妹往而求夫故凶凶在征也吳幼清曰以三四兩畫言泰之三四本當位今三往四來則皆不當</hi>
　<hi>位故既曰征凶又曰无攸利深戒之也程敬承曰六十四卦中彖辭全无好處者惟否與歸妹耳否是小</hi>
　<hi>人肆志之日歸妹是小人進身之時</hi>
彖曰歸妹天地之大義也天地不交而萬物不興歸妹<lb/>
人之終始也説以動所歸妹也征凶位不當也无攸利<lb/>
柔乘剛也<lb/>
　<hi>愚按卦彖極言歸妹之凶夫子却従歸妹二字先發天地之大義蓋本卦從泰而變三四兩爻互換而為</hi>
　<hi>兑震兑為少女乃女之終震為長男乃男之始上震乃乾交于坤之始下兑乃坤交于乾之終坎艮巽離</hi>
<pb n="28b"/>
　<hi>皆包羅于中矣萬物皆六子之變化出震見離悦兌勞坎所謂興也天地不交二句乃反言以明天地之</hi>
　<hi>大義因交而生物也以下復説到人事夫婦原以人合前者有終後者有始與天地生生不已一般纔完</hi>
　<hi>得天地之大義舊注以終屬女始屬生育似不必泥男女本是天地間大道理只為悦以動所以為歸妹</hi>
　<hi>非惡其歸惡其所歸者妹也斥其為妹罪有専屬矣三以陰居陽則位不當踞九二之上則柔乘剛説以</hi>
　<hi>動以下接連六句専指六三一爻卦彖因女悦以致男動所以云凶而无攸利也若依程傳謂二三四五</hi>
　<hi>位皆不正三五皆柔乘剛則罪不獨在一女子矣</hi>
象曰澤上有雷歸妹君子以永終知敝<lb/>
　<hi>本義雷動而澤隨歸妹之象胡雲峯曰澤隨雷動來矣鮮曰雷震澤上水氣隨之而升似乎將悦以動多</hi>
<pb n="29a"/>
　<hi>倒轉看了愚竊謂澤上有雷上之雷聲未動下之澤氣先升方合悦以動之義夫婦之道欲其有終而无</hi>
　<hi>敝其始不以正者其終必有敝可知不獨夫婦也君臣朋友亦然衆人无終由于不知敝君子知敝是以</hi>
　<hi>能永終</hi>
初九歸妹以娣跛能履征吉象曰歸妹以娣以恒也跛<lb/>
能履吉<hi>句</hi>相承也<lb/>
　<hi>先儒多以三四兩爻為成卦之主建安丘氏則指二五為主爻吳幼清以初爻統全卦之義惟陸庸成謂</hi>
　<hi>歸妹六爻俱无夫象愚按本卦與漸反對漸是民間之嫁娶此是帝室之婚姻在全卦則兌従震以六三</hi>
　<hi>為主爻在六爻則不論陰陽又各有歸妹之義古者天子一娶九女諸侯一娶三女有嫡有媵媵者曰娣</hi>
<pb n="29b"/>
　<hi>姪歸妹以娣蓋妻之妹従嫡以適人者初无正應娣象居卦之下履象兑為毁折跛象以剛居剛本能履</hi>
　<hi>者也而託之于跛嫌並嫡也存此不敢上人之心何往不吉小象曰以恒以分言乃今古之常禮非説以</hi>
　<hi>動可知曰相承以徳言二承五初承二安于為娣非柔乘剛可知所以彖辭曰征凶爻辭曰征吉小象吉</hi>
　<hi>字當連上讀相承也三字自為句</hi>
九二眇能視利幽人之貞象曰利幽人之貞未變常也<lb/>
　<hi>本義眇能視承上爻而言愚竊据兩爻合看二亦娣也以視承履其為娣所不待言居初之上中爻互離</hi>
　<hi>為日視象二剛中亦能視而託于眇者也幽人猶云静女本卦九二即履卦之九二故其占同象于初曰</hi>
　<hi>以恒于二曰未變常夫婦之道不可不久惟各安其常初所以吉二所以貞與履六三取象同而義則不</hi>
<pb n="30a"/>
　<hi>同</hi>
六三歸妹以須反歸<hi>句</hi>以娣象曰歸妹以須未當也<lb/>
　<hi>須字先儒有三解程傳作待字義或云須飾之須是為盛容飾以待歸也朱漢上引天官書須女四星賤</hi>
　<hi>妾之稱本義依之愚按六三不中不正居悦體之上為卦主爻所謂征凶无攸利者也蓋婢僕之流非世</hi>
　<hi>家之女以色見售而不得列于娣者故以須名之歸妹若以須従將來妬寵争妍禍有不可勝言者為六</hi>
　<hi>五計當去六三之須而以初二為娣反歸者反須使歸母家也二字似當屬上句讀以娣二字自為句指</hi>
　<hi>下二爻象曰未當幸三未當位尚在貫魚之列宜及此時去之也以須為未當則反歸之當可知若以須</hi>
　<hi>為待反歸為娣則待年之女似與九四无别矣</hi>
<pb n="30b"/>
　<hi>愚又按内卦三爻亦當合看五為女君諸爻皆其媵也以象言兑為妾以位言上貴而下賤妾婦之道履</hi>
　<hi>不踰閾視不出户初二曰跛曰眇既不自多其能又見不尚色之意本義所謂女之賢者也至六三則娣</hi>
　<hi>中之匪人矣故加之以賤稱従來並妻奪嫡之事多出帝王貴戚之家故聖人于内三爻惓惓垂戒謂歸</hi>
　<hi>妹而以娣雖跛眇亦能履能視吉而且利歸妹而以須何必更言凶言不利只有反歸之一法耳</hi>
九四歸妹愆期遲歸有時象曰愆期之志有待而行也<lb/>
　<hi>易纂言以九四震長男為歸妹之兄五為妹二為壻似乎强生分别愚竊謂九四亦娣也婚姻宜有常期</hi>
　<hi>卦至四爻女猶在室愆期之象詩云士如歸妻迨冰未泮今卦入震體則冰已泮矣由愆期故遲歸時者</hi>
　<hi>婚姻之時愆期者數也有時者理也女无不嫁之理但遲早自有數耳時未至則當待故象中之曰愆期</hi>
<pb n="31a"/>
　<hi>之志有待而行以見非人不我娶乃我不輕許人也九四以剛居柔蓋女子之有志而能貞潔自守者摽</hi>
　<hi>梅之詩曰求我庶士迨其吉兮江沱之詩曰之子歸不我以古者女未及筓有待年于國之義以詩證易</hi>
　<hi>理自相通</hi>
六五帝乙歸妹其君之袂不如其娣之袂良月幾望吉<lb/>
象曰帝乙歸妹不如其娣之袂良也其位在中以貴行<lb/>
也<hi>幾平聲</hi>
　<hi>程傳以五下應二為下嫁之象易纂言帝乙謂九四所歸之妹謂六五楊止庵以三四得合五為主婚愚</hi>
　<hi>竊謂以卦論則三為成卦之主以爻論則五為衆爻之主似難定所歸之為某爻帝乙歸妹與泰六五辭</hi>
<pb n="31b"/>
　<hi>同必實有其事京氏易載有帝乙歸妹之辭注詳泰卦下今就爻辭釋之未歸則稱妹已歸則稱君正其</hi>
　<hi>為小君所以别于諸娣也五柔中居尊以徳禮為貴不以衣服為容故君之袂反不如其娣之袂良袂者</hi>
　<hi>容飾也長袖善舞之意袂不如娣徳勝可知矣月幾望為隂之盛徳足以儷陽故吉與小畜中孚抗陽者</hi>
　<hi>不同在中者五之徳也以貴者帝之妹也行者下嫁也小象節取爻辭以帝乙二句連合成文見得帝乙</hi>
　<hi>之妹地位尊重如此乃不如娣袂之良洗盡鉛華獨昭壼徳有王姬肅雍氣象復申之曰其位在中以貴</hi>
　<hi>行也所貴在中則有容而不妬雖跛眇之娣亦得進御于君樛木垂仁而下逮小星援命以自安非聖女</hi>
　<hi>賢妃孰克當此</hi>
上六女承筐无實士刲羊无血无攸利象曰上六无實<lb/>
<pb n="32a"/>
承虚筐也<lb/>
　<hi>蘇子瞻曰天地之義正大而已大者不正其終必有名存實亡之象愚按上六震體本士也而爻位皆陰</hi>
　<hi>虚而无實之象又六三悦體在下兩陰敵應亦无實之象震為蒼筤竹筐之象内卦兑羊之象中爻互坎</hi>
　<hi>血之象女承筐以實蘋藻士刲羊以取血膋皆祭禮也今不成夫婦以言乎女承筐則无實以言乎士刲</hi>
　<hi>羊則无血未嘗告廟而成夫婦之禮也先言女而後言士其咎在于陰虚所以无攸利小象不言士女只</hi>
　<hi>従承筐无實句指出一虚字以結之上六以陰居陰无實則虚所謂名存而實亡咎在女不在士可知矣</hi>
　<hi>先儒或謂咎在士而不在女竊所未解</hi>
　<hi>愚按六十四卦除乾坤純陽純陰外餘卦凡取男象者為陽爻取女象者為陰爻獨歸妹不論爻位陰陽</hi>
<pb n="32b"/>
　<hi>多取女象而以六五為主爻雖與九二正應却无以君歸娣之理究不知妹之所歸者何爻闕疑俟再考</hi>
䷶<hi>離下震上</hi>
豐亨王假之勿憂宜日中<hi>假音格</hi>
　<hi>程傳格字作致字解吳艸廬以彖辭為天子適諸侯之義愚竊謂豐取滿盈為義以天道言滿盈之象以</hi>
　<hi>世道言正滿盈之時豐之所以亨也王者至此時正當憂盛危明而曰勿憂非謂不必憂也蓋當雷電交</hi>
　<hi>作時則日光失照日復其照則一切陰慝不得障蔽于吾前矣豐而宜日有不可過動之意日而宜中又</hi>
　<hi>有不可過明之意此保豐之道也</hi>
　<hi>愚又按卦體離日在下惟恐失之闇賴火勢炎上内三爻不論應否皆上適于震合而成豐雖云明動相</hi>
<pb n="33a"/>
　<hi>資而以明為主觀彖傳宜照天下及爻辭言蔀言見其義曉然</hi>
彖曰豐大也明以動故豐<hi>疑當作亨字</hi>王假之尚太也勿憂<lb/>
宜日中宜照天下也日中則昃月盈則食天地盈虚與<lb/>
時消息而況于人乎況于鬼神乎<lb/>
　<hi>先儒于彖傳注釋畧同愚又竊謂大當以規模氣象言明動者卦徳也然必先明而後動不明而動㝠行</hi>
　<hi>將何之明以動自无不亨之理尚大者非謂王者至此有心好大也乃時尚所必至席豐履厚規模氣象</hi>
　<hi>不期侈而自侈書曰无疆惟休亦无疆惟恤此其可憂者也卦辭勿憂宜日中彖傳宜照天下兩宜字是</hi>
　<hi>勿憂中之作用蓋惟日中則光輝能徧照日昃則不能矣文王言日中夫子補其所未足可見日豈長中</hi>
<pb n="33b"/>
　<hi>有中則必有昃徒憂何為哉月盈則食又従上句推言之離卦與坎反對彖傳言日亦言月此其例也中</hi>
　<hi>昃盈食即盈虚消息之象皆時為之也天地且不能違時況人與鬼神乎甚言豐之不久也盈虚消息四</hi>
　<hi>字夫子于剝豐二卦言之一以見天下无常剝之時一以見天下亦无常豐之時又按照字為全卦要領</hi>
　<hi>照亦日中也昃亦日中也蔀亦日中也盈則必虚息則必消為昃以盈處盈以息處息為蔀知盈守虚知</hi>
　<hi>息持消為照王者不能使造化无日昃月食之時而常存此日中久照之心所謂善用其明也</hi>
象曰雷電皆至豐君子以折獄致刑<lb/>
　<hi>先儒謂雷者陰陽相薄之聲電者陽光也雷之動物有聲有光故大象于震離相遇多言電三畫為電重</hi>
　<hi>離為日離上震下曰噬嗑震上離下曰豐兩象皆取治獄一動而明一明以動噬嗑乃章程初設懸象魏</hi>
<pb n="34a"/>
　<hi>以示人從立法者言豐則令甲久申據爰書以定罪從用法者言所謂國家閒暇及是時明其政刑也愚</hi>
　<hi>按雷發聲之後五日始電雷電亦有不皆至者威至而明不至則片言何以折獄明至而威不至則姑息</hi>
　<hi>何以致刑故必皆至乃合豐義亦猶噬嗑之雷電合而章也始則法電之明以折獄是非曲直必得其情</hi>
　<hi>終則法雷之動以致刑大小輕重必當其罪天下豈有寃民乎</hi>
　<hi>愚又按豐與旅反對離為兵戈中爻皆互兌為毁折故大象皆取刑獄</hi>
初九遇其配主雖旬无咎往有尚象曰雖旬无咎過旬<lb/>
災也<lb/>
　<hi>易纂言以配主為六二愚竊据諸儒之説似當指四初與四敵應不相與謂之配主者兩剛同徳而成匹</hi>
<pb n="34b"/>
　<hi>偶之象程傳所謂同舟則胡越一心是也勸初往從四故云雖旬无咎往有尚注疏以初四皆陽爻訓旬</hi>
　<hi>為均程朱皆依之愚竊按書十旬勿反曲禮旬之外旬之内説文云編十日為旬文王卦彖以一日言曰</hi>
　<hi>日中周公爻辭以十日言曰旬爻居豐初乃一月上旬初宜及時而往與四明動相資共圖保豐之道稍</hi>
　<hi>遲旬日雖亦无咎但須以往為尚耳象申之曰過旬災恐其過時而不往也</hi>
　<hi>焦弱侯曰初以四為配主四以初為夷主上下之詞也自下並上曰配如妻之仰而配于夫自上並下曰</hi>
　<hi>夷如明之夷而入于地</hi>
六二豐其蔀日中見斗往得疑疾有孚發若吉象曰有<lb/>
孚發若信以發志也<lb/>
<pb n="35a"/>
　<hi>廣雅蔀草名注疏以蔀為障光明之物楊誠齋云日蔽雲中稱蔀玉篇云覆也愚按諸釋不同總是蒙蔽</hi>
　<hi>之象豐其蔀者當豐時而有蒙蔽之患也二為離主居卦中爻日中之象斗為天樞指五見之者二也斗</hi>
　<hi>宜夜見今晝見則日无光矣二本至明之體而為五暗君所蔽于此之時若往而従之必因疑而得疾如</hi>
　<hi>杯中蛇影之類中爻互巽進退不果故有此象日中見斗幾疑晝為夜矣而二之于五不以明暗二其心</hi>
　<hi>盡誠相孚以俟君心之悟迨至有孚發若則障去而疑消孚者在二發者在五故二曰往五曰來二字相</hi>
　<hi>應來章之譽豈獨五有慶哉兩爻所以皆吉信以發志象辭與大有六五同彼以五發二之志此以二發</hi>
　<hi>五之志其孚同也</hi>
九三豐其沛日中見沬折其右肱无咎象曰豐其沛不<lb/>
<pb n="35b"/>
可大事也折其右肱終不可用也<lb/>
　<hi>沛蘇氏易傳作斾釋為旛幔説木陸氏本義依之楊誠齋以日在雲下為沛愚竊就字作解沛者沛然下</hi>
　<hi>兩貌中爻自三至五互兑為雨豐其沛者大雨之象沬易纂言以為斗下小星愚竊按古本作昧昧者晦</hi>
　<hi>也大雨則晝晦矣晦則无所見而云見沬者昧在彼而見者在此也蓋沛之蔽甚于蔀沬之見甚于斗三</hi>
　<hi>與上正應上以柔暗居卦終錮蔽方深如何可與共大事雖有股肱之用而不知三之所以寧折其右肱</hi>
　<hi>而不為上所用猶云无従措手也由其離體見事明故无咎豐與明夷下體皆離明夷六二去上逺故夷</hi>
　<hi>于左股傷之未甚猶可用也豐九三與上應故折其右肱傷之切而終不可用也又按本爻與大過九三</hi>
　<hi>同為上六之應爻彼以棟橈致凶此以折肱无咎小象于彼曰不可有輔于此曰不可大事終不可用皆</hi>
<pb n="36a"/>
　<hi>諄諄告戒之辭</hi>
九四豐其蔀日中見斗遇其夷主吉象曰豐其蔀位不<lb/>
當也日中見斗幽不明也遇其夷主吉<hi>句</hi>行也<hi>舉正行字上脱志字</hi>
　<hi>易纂言夷字作傷字解謂四變而柔為明夷故四以二為夷主愚竊按四與初應初曰配主四曰夷主兩</hi>
　<hi>剛相遇敵應等夷之象豐蔀見斗之象與九二同二當位而豐蔀四不當位而亦豐蔀二離明而見斗四</hi>
　<hi>幽不明而亦見斗當豐之時障蔽同也二上與五應而有孚發若四下與初應而遇其夷主剛與剛遇柔</hi>
　<hi>與柔應明動相資又同也故爻辭皆曰吉小象畧于二而詳于四者二指六五為蔀斗故不可往往則入</hi>
<pb n="36b"/>
　<hi>于暗而得疑四之蔀斗皆自謂也故利于行行則遇明而得吉象恐人以二爻同看亦以四之蔀斗歸咎</hi>
　<hi>六五故九四之象最詳</hi>
六五來章有慶譽吉象曰六五之吉有慶也<lb/>
　<hi>程傳謂六五无虛已下賢之義聖人設此以為教本義亦云因其柔暗而設此以開之愚竊按上下四爻</hi>
　<hi>皆言豐五為卦主而不言豐人君以得賢為慶不以富有為豐者也來章與大蹇朋來同凡爻位自下而</hi>
　<hi>上曰往自上而下曰來以君位臨之則下之往者皆來矣因二以來初因四以來二内三爻離明故曰章</hi>
　<hi>五柔順得中又是動體能用下之明以為明向來豐蔀豐沛至此障蔽悉間明則資于人譽則歸于己二</hi>
　<hi>自往五則得疑疾五能來二則有慶譽六五之吉未必非有孚發志之功也</hi>
<pb n="37a"/>
上六豐其屋蔀其家闚其户闃其无人三嵗不覿凶象<lb/>
曰豐其屋天際翔也闚其户闃其无人自藏也<lb/>
　<hi>本義以陰柔居豐極處動終明極而反暗者也愚竊謂上六一爻關係全卦處豐之末已是日昃月食時</hi>
　<hi>矣以人事言之如富貴人末路身居華膴髙大門閭豐其屋之象門以内耳目相蒙蔀其家之象門以外</hi>
　<hi>衆畔親離閫户无人之象主人如帝謁者如鬼有經年伺其門牆不得一見者矣三嵗不覿之象爻辭既</hi>
　<hi>備言其凶小象復申之曰爻言豐屋非富潤屋也謂其志滿樂極飛揚跋扈如天際翔也爻言无人非无</hi>
　<hi>人跡也謂其深居髙拱只見有己不見有人是自藏也六五以謙接物六二敵應而必來上九以亢自居</hi>
　<hi>九三正應而不為用兩爻互看吉凶之斷在此蘇子瞻曰豐者至足之辭足則餘餘則溢揚子雲曰炎炎</hi>
<pb n="37b"/>
　<hi>者滅隆隆者絶髙明之家鬼瞰其室上六之謂與</hi>
　<hi>漢書五行志其在周易豐之離弗過三矣注云離下震上豐上六變而之離曰豐其屋蔀其家言无道徳</hi>
　<hi>而大其屋不過三嵗必滅亡也</hi>
　<hi>張待軒曰國家之患莫大蒙蔽豐時特盛故曰宜照天下夫階前萬里人主何所用其明哉致治以人保</hi>
　<hi>治亦以人但使賢者在位何憂讒諂蔽明此卦五來章二有孚君臣一徳初遇四四遇初大小同心更何</hi>
　<hi>豐之足憂上六有一丸三而不能用以至闃其无人雖翺翔天際亦何益哉此六爻之㫖也愚按初四二</hi>
　<hi>五在他卦為敵應不相與在豐則取其明動相資曰遇曰見曰往曰來曰无咎曰吉三與上本正應而无</hi>
　<hi>往來之義一曰无咎一曰不覿惟上六一爻其占獨凶者由其去明最逺而  豐之極盛也可以悟盈虚</hi>
<pb n="38a"/>
　<hi>消息之理矣</hi>
　<hi>象數論曰豐為日食之卦日㑹在朔而食亦在朔月盈在望而食亦于望初之配主月也此在日食前月</hi>
　<hi>之望故為過旬之災離南方之卦五六月之交日在午未食于井栁則斗宿逺而得見日中見沬日食之</hi>
　<hi>既也其應在大臣故折其右肱震東方之卦日在戌亥日食于室壁則斗柄之在午未者逺而得見來章</hi>
　<hi>復圎也闃其无人日入而息也朱罍庵則于二爻言之謂天之變異日中見五緯者有矣未有見經星者</hi>
　<hi>豐其蔀日有食之也日食甚則斗可見矣以其居陰従陰故得疑疾以其離明得中故有孚其疑也如日</hi>
　<hi>之食其孚也如日之更鄭孩如曰易雖假象亦須以意㑹之設蔀以自蔽何至日中見斗惟日食將既時</hi>
　<hi>渾天暗黒斗乃見于日中日食既者月掩之也則是月者日之蔀也奸臣蔽君亦猶月掩日蔀之豐也乃</hi>
<pb n="38b"/>
　<hi>大臣壅蔽其君之象九四為之也易之道固无所不有存此三説以備叅考</hi>
䷷<hi>艮下離上</hi>
旅小亨旅貞吉<lb/>
　<hi>程傳為卦離上艮下山止而不遷火行而不居違去而不處之象臨川王氏曰入而麗乎内所以為家人</hi>
　<hi>出而麗乎外所以為旅吳幼清曰凡家居者入而舉火于内旅寓者出而舉火于外愚又按旅者客寄之</hi>
　<hi>名周禮地官所謂羇旅也分内外二體看火在上動而不止旅人之象山在下止而不動旅舍之象公劉</hi>
　<hi>詩中所謂廬旅也與豐反對豐為大故旅為小先儒謂處旅之道切忌自大六五為卦主以其得中而順</hi>
　<hi>乎剛小之所以亨愚又謂旅雖小道然必貞乃得吉道无往而不在事无微而可忽也再提旅字丁寧鄭</hi>
<pb n="39a"/>
　<hi>重之意吳艸廬以旅貞吉三字指九三而言似不必従</hi>
彖曰旅小亨柔得中乎外而順乎剛止而麗乎明是以<lb/>
小亨旅貞吉也旅之時義大矣哉<lb/>
　<hi>程傳以彖傳五句多為處旅之道愚竊按彖傳不釋卦名専釋卦徳二五皆柔得中者曰外則專指外卦</hi>
　<hi>六五在外者為客所以合乎旅之義六五一柔在外乘承皆剛順乎剛之象此句専屬上卦止而麗乎明</hi>
　<hi>合上下卦徳言止者不能无所麗猶旅人不能无所依艮止則隨寓而安離明則因不失親是以小亨而</hi>
　<hi>貞吉也又按他卦彖傳于釋彖之後多推廣言之以見時義之大此不加一辭者錢田間曰吾夫子轍環</hi>
　<hi>天下一生固旅人也嘗筮易得旅商瞿氏曰子有聖知而无位子曰命也故于旅發深慨焉今竊合六爻</hi>
<pb n="39b"/>
　<hi>論之人生天地間何在而非逆旅瑣瑣之災固所自取即次之安其偶然耳人世之焚次焚巢喪資斧喪</hi>
　<hi>童僕者比比皆是而旅懐无厭或且得資而心猶不快惟二五柔順得中庻幾知止知足者然其道止于</hi>
　<hi>小亨而已若聖賢當此不遑家食豈徒曰桑弧蓬矢志在四方而已哉蓋難處者旅之時難盡者旅之義</hi>
　<hi>夫子嘆時義之大意或如此</hi>
　<hi>以卦變之義推之則旅自否來否下卦之三來居旅上卦之五故云柔得中乎外而順乎剛亦可謂之卦</hi>
　<hi>變本義顧不言</hi>
象曰山上有火旅君子以明慎用刑而不留獄<lb/>
　<hi>注疏火在山上逐草而行勢不久留故為旅夫子亦取刑獄之象本義謂慎刑如山不留如火是已愚又</hi>
<pb n="40a"/>
　<hi>謂留者淹滯之義不留二字従卦名得來旅人之就舍過而不留者也聖人之視有罪如羇客然視犴狴</hi>
　<hi>如郵傳然其初无留牘其既不留獄惟明惟慎故能剖決如流</hi>
初六旅瑣瑣斯其所取災象曰旅瑣瑣志窮災也<lb/>
　<hi>初以柔居剛而在下楊誠齋謂是小人之棄逐者胡雲峯謂是道途負販之旅兩皆置勿論愚按初本止</hi>
　<hi>體恃與四應而不能自止艮為小石六為陰初又卑下詩疏云瑣瑣小也正合此象瑣瑣之狀干求非止</hi>
　<hi>一端由君子觀之争名于朝争利于市其為齷齪鄙細一也此等人于世則取賤于己則取災災即下文</hi>
　<hi>焚次之類如慶封奔吳而致富識者知其族殱亦是也爻辭賤其行象辭鄙其志天下未有志窮而途不</hi>
　<hi>窮者斯其所以取災乎</hi>
<pb n="40b"/>
六二旅即次懷其資得童僕貞象曰得童僕貞終无尤<lb/>
也<lb/>
　<hi>易纂言旅字指六五旅以應位為次五下就二既得中又得位愚竊謂義即在本爻處旅之道貴乎柔順</hi>
　<hi>凡位陰爻柔者皆吉六二獨兼之居艮體之中得陰之本位即次之象左傳一宿為舍再宿為信過信為</hi>
　<hi>次是已資與貲同上承二陽以虚受實懷資之象纂言又云艮少男童也愚按二與初比得童僕之象貞</hi>
　<hi>字連上讀程傳謂雖童僕亦得其真信是已三者兼得旅之最善者小象單釋末句而曰終无尤蓋旅中</hi>
　<hi>所與處者童僕耳非得童僕之貞即次未必安懷資適為累矣无尤従貞字看出</hi>
九三旅焚其次喪其童僕貞<hi>句</hi>厲象曰旅焚其次亦以<lb/>
<pb n="41a"/>
傷矣以旅與下其義喪也<lb/>
　<hi>吳㓜清云旅謂九三其次則上九也愚竊謂二柔順中正三過剛不中兩爻正相反二去離火逺故即次</hi>
　<hi>三與離火近故焚其次二去初近故得童僕貞三去初逺故喪其童僕貞三所居乃危地也故厲次既焚</hi>
　<hi>僕既喪則資之喪不待言矣小象若為感歎解慰之詞曰旅至焚次情亦可傷矣但旅之時焉得人人皆</hi>
　<hi>遇順境二在三之下凡即次懐資得僕種種好處若三推以與之者彼得則此喪義有固然无足怪也下</hi>
　<hi>當指六二語氣與上爻以旅在上其義焚也相似先儒多將與下二字作御童僕解愚未敢謂然</hi>
九四旅于處得其資斧我心不快象曰旅于處未得位<lb/>
也得其資斧心未快也<lb/>
<pb n="41b"/>
　<hi>吳幼清云此旅指六五也愚竊据本爻説四交離體自下而上非諸侯之寓公則人臣之載質出疆者旅</hi>
　<hi>于處之象旅者託宿處者久居旅于處有久留人國之意夫士君子或出或處各有初心今但云得其資</hi>
　<hi>斧而已所以我心不快我者四自我也齊宣欲養弟子以萬鍾而孟子謂久于齊非我志正與此爻合小</hi>
　<hi>象只添未得位三字四以剛居柔本非正位此邦其可久處乎三不言喪其資斧四言得其資斧者自二</hi>
　<hi>至四中爻互巽為近利市三倍也胡雲峯曰得資足以自利得斧足以自防資以潤身斧以斷事愚又按</hi>
　<hi>漢書叙傳資作齊應劭注云齊利也</hi>
六五射雉一矢亡終以譽命象曰終以譽命上逮也<lb/>
　<hi>在卦則五六為旅在爻則五有主象文明中正旅中之賢主人也柔得中乎外而順乎剛此爻當之離為</hi>
<pb n="42a"/>
　<hi>雉又為兵戈矢象古人相見必有贄雉者士之贄也四與五比四未得位五則在位者四執雉以來見若</hi>
　<hi>五之射而獲之者然非以利交可知亡一矢而獲一雉得喪適足相當五无求多之念故與四之交有終</hi>
　<hi>中爻互兑為毁折亡矢之象譽命者推賢讓能之事上互兑為口下互巽為命譽命之象四得信友之名</hi>
　<hi>五為聲氣之主虚懷延攬善則歸人小象所以云上逮逮者及也上指五旅无君位五居四上譽命即自</hi>
　<hi>五而逮四所謂順乎剛者此也本義云譽命聞于上似乎指上九矣與聞字逮字義難合</hi>
上九鳥焚其巢旅人先笑後號咷喪牛于易凶象曰以<lb/>
旅在上其義焚也喪牛于易終莫之聞也<lb/>
　<hi>吳幼清謂上爻變成小過有飛鳥之象以鳥指九三愚又按中爻互巽為木上在木杪巢象鳥之有巢乃</hi>
<pb n="42b"/>
　<hi>其歸宿處旅至于上亦其倦飛思歸時三艮體以近離火所焚者旅次耳巢猶在也上以剛居離極火炎</hi>
　<hi>上並其巢而焚之身如窮鳥欲歸无所矣陽主笑陰主哭上九位柔而爻剛一笑一號之象離之牝牛變</hi>
　<hi>震又為喪牛之象三喪其童僕牛猶在也尚有可行之資今牛喪則欲行无資矣火性燥故笑變為號无</hi>
　<hi>非凶象初曰志窮至此真日莫途窮矣同人親也故先號咷而後笑親寡旅也故先笑後號咷羊性善觸</hi>
　<hi>大壯中孚互兑故喪羊于易而无悔牛性本順旅上九過則不中故喪牛于易而凶小象謂旅本非在上</hi>
　<hi>之人今以旅而在上則過髙而亢其焚巢也固宜六五亡矢而得雉離之中位故終有譽命上九焚巢而</hi>
　<hi>牛喪居離之極並譽命而失之故曰終莫之聞也</hi>
　<hi>像抄曰豐旅之義隨照隨止豐四動體動于明上明動不相遇便蔀旅三止體止于明下止明不相麗便</hi>
<pb n="43a"/>
　<hi>焚豐上逺二明窮于外動旅初逺五明窮于内止動之明主在内是謂豐家蔀則内无所歸奚啻鬼幽止</hi>
　<hi>之明主于外是謂旅次焚則外无所往有同孤鳥</hi>
　<hi>張待軒曰内卦三爻士庶人之旅其得喪不過資斧童僕之事外卦三爻卿大夫之旅故或以得而未快</hi>
　<hi>或以亡而譽命非區區于資斧童僕間論得喪者</hi>
　<hi>易纂言此卦六畫惟六五九三為旅人初言其時二四上言其地五本失位而以六二為次則得位三本</hi>
　<hi>得位而以上九為次則失位蓋處旅之道宜柔不宜剛五柔而中三剛而過是以五得財得人而譽命三</hi>
　<hi>既无可居又不可行也蘇氏易傳與此又不同謂二五兩陰爻據用事之地而九三九四上九三陽寓于</hi>
　<hi>其間所以為旅小者為主而大者為旅為主者以得中而順乎剛為亨為旅者以居貞而不妄動為吉蓋</hi>
<pb n="43b"/>
　<hi>易象之義隨人闡發无所不通初不必拘定一説也並存之以備攷</hi>
　<lb/>
　<lb/>
　<lb/>
　<lb/>
　<lb/>
　<lb/>
　周易玩辭集解卷七<lb/>
</p>
<p>
</p>
  </div>
</body>
</text>
</TEI>
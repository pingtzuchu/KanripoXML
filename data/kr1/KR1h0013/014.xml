<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
張狀元孟子傳卷第十四<lb/>
　　　皇朝太師崇國文忠公臨安府鹽官張九成子韶<lb/>
○離婁章句上<lb/>
孟子曰離婁之明公輸子之巧不以規矩不能成方圎師曠之聦<lb/>
不以六律不能正五音堯舜之道不以仁政不能平治天下今有<lb/>
仁心仁聞而民不𬒳其澤不可法於後丗者不行先王之道也故<lb/>
曰徒善不足以爲政徒法不能以自行詩云不愆不忘率由舊章<lb/>
遵先王之法而過者未之有也聖人旣竭目力焉繼之以規矩凖<lb/>
繩以爲方圎平直不可勝用也旣竭耳力焉繼之以六律正五音<lb/>
不可勝用也旣竭心思焉繼之以不忍人之政而仁覆天下矣故<lb/>
曰爲髙必因丘陵爲下必因川澤爲政不因先王之道可謂智乎<lb/>
是以惟仁者冝在髙位不仁而在髙位是播其惡於衆也上無道<lb/>
揆也下無法守也朝不信道工不信度君子犯義小人犯刑國之<lb/>
所存者幸也故曰城郭不完兵甲不多非國之災也田野不辟貨<lb/>
<pb n="1b"/>
財不聚非國之害也上無禮下無學賊民興喪無日矣詩云天之<lb/>
方蹶無然泄泄泄泄猶沓沓也事君無義進退無禮言則非先王<lb/>
之道者猶沓沓也故曰責難於君謂之恭陳善閉邪謂之敬吾君<lb/>
不能謂之賊<lb/>
　此一篇大意言有仁心仁聞矣將欲布之天下使人人𬒳其澤<lb/>
者當取法於先王之道也所謂先王之道何道也植桑種田育<lb/>
　雞豚畜狗彘謹庠序申孝弟使老者衣帛食肉不負戴於道路<lb/>
　黎民不飢不寒不漂流於溝壑者此先王之道也見之法度則<lb/>
　謂之先王之法施之政事則謂之仁政謂之不忍人之政上謂<lb/>
　之道揆下謂之法守在朝謂之道在工謂之度上又謂之禮下<lb/>
　又謂之學其在臣下也謂之事君之義謂之進退之禮謂之責<lb/>
　難謂之陳善統而言之其實皆先王之道所由異路故名言亦<lb/>
　從而異耳仁心仁聞即堯舜之道也如離婁之明也公輸之巧<lb/>
　也師曠之聦也離婁師曠公輸子雖明雖聦雖巧矣然不以規<lb/>
<pb n="2a"/>
　矩不能成方圎不以六律不能正五音是規矩所以行其明而<lb/>
　布其巧六律所以著其聦也有堯舜之道有仁心仁聞而不行<lb/>
　仁政不遵先王之法猶離婁之明公輸子之巧而費規矩師曠<lb/>
　之聦而費六律則不能平治天下不可法於後丗矣且仁政與<lb/>
　先王之法所以行堯舜之道而布仁心仁聞者也故曰徒善不<lb/>
　足以爲政以言徒有堯舜之道徒有仁心仁聞苟無先王之法<lb/>
　不足以爲政也又引不愆不忘率由舊章之詩而斷之曰遵先<lb/>
　王之法而過者未之有也又言聖人竭目力竭耳力必繼之規<lb/>
　矩凖繩必繼之六律以爲方圎平直以正五音皆不可勝用猶<lb/>
　之聖人旣竭心思必繼之以不忍人之政而仁覆天下矣所謂<lb/>
　不忍人之政即先王之道故有爲髙必因丘陵爲下必因川澤<lb/>
　之喻以證爲政因先王之道之說孟子之心以謂先王之道在<lb/>
　我時君丗主如齊宣有昜牛之心可謂堯舜之道可謂仁心仁<lb/>
　聞矣然而恩足以及禽獸而功不至於百姓者則以不行先王<lb/>
<pb n="2b"/>
　之道也使信孟子則先王之法行而齊宣之仁覆天下矣如商<lb/>
　鞅孫臏陳軫蘇秦張儀稷下諸人皆賊害人君之心術雖人君<lb/>
　有堯舜之道有仁心仁聞顧數人之學皆不足發揚於天下適<lb/>
　以啓人君好殺之心詭詐之計耳吁可歎也然有堯舜之道有<lb/>
　仁心仁聞乃可以論先王之法苟無其本雖有仁政將安所施<lb/>
　哉故曰仁者冝在髙位不仁而在髙位是播其惡於衆也播其<lb/>
　惡於衆則并與先王之法而壞之矣是故上無道揆而肆意下<lb/>
　無法守而擅權朝不信道而爲頗僻工不信度而爲淫巧君子<lb/>
　犯義而無忌憚小人犯刑而無愧心此皆不仁在髙位并與先<lb/>
　王之法而壞之之過也故城郭不完甲兵不多非國之災仁者<lb/>
　在上脩之而巳爾田野不闢貨財不聚非國之害仁者在上理<lb/>
　之而巳爾惟不仁在上則漫無法度上無禮下無學賊民興其<lb/>
　爲災害也非特城郭甲兵田野貨財不治之比也危亡可指日<lb/>
　而待矣豈特在上無堯舜之道無仁心仁聞并與先王之法而<lb/>
<pb n="3a"/>
　壞之哉爲人臣子者儻無堯舜之道無仁心仁聞則亦并與先<lb/>
　王法度而壞之故孟子引天之方蹶無然泄泄之詩爲證且言<lb/>
　事君無義所謀者利進退無禮所貪者位言則非先王之道所<lb/>
　談者皆縱橫捭闔權謀詭異之術阿徇人主之意而不陳堯舜<lb/>
　之道安知責難之說逢迎人主之惡而不知献可替否安知陳<lb/>
　善閉邪之說其心以謂何足以言仁義何足以格其非心云爾<lb/>
　此賊其君者也此豈非并與先王之法度而壞之哉如商鞅孫<lb/>
　臏陳軫蘇秦張儀稷下諸人皆不知堯舜之道不知仁心仁聞<lb/>
　以縱橫捭闔權謀詭異之學熒惑人主之心術使人君以殺人<lb/>
　爲功業闢土地爲英雄阿徇人主之意逢迎人主之惡壞先王<lb/>
　之法者也在先王之丗皆當服欺君之罪受變亂之誅孟子憫<lb/>
　之故歷陳先王之法一掃當丗鄙陋之習焉其心亦可見矣嗚<lb/>
　呼當戰國衰弊之丗乃有如此至言偉論豈天之不墜斯文而<lb/>
　留孟子以發揚之乎不然習俗之惡安得有此事耶學者其何<lb/>
<pb n="3b"/>
幸乎<lb/>
孟子曰規矩方圎之至也聖人人倫之至也欲爲君盡君道欲爲<lb/>
臣盡臣道二者皆法堯舜而巳矣不以舜之所以事堯事君不敬<lb/>
其君者也不以堯之所以治民治民賊其民者也孔子曰道二仁<lb/>
與不仁而巳矣暴其民甚則身弑國亡不甚則身危國削名之曰<lb/>
幽厲雖孝子慈孫百丗不能改也詩云殷鍳不逺在夏后之丗此<lb/>
之謂也<lb/>
　此一章大意言盡君臣之道者皆當以愛民爲主且規矩誠設<lb/>
　則天下之方圎自此而出焉聖人旣作則天下之人倫自此而<lb/>
出焉人倫之大其惟君臣乎盡君道者堯盡臣道者舜爲君臣<lb/>
　之法於千古者堯舜而巳矣此所以爲人倫之至也故不以舜<lb/>
　之所以事堯事君不敬其君者也不以堯之所以治民治民賊<lb/>
　其民者也夫舜之所以事堯者何以民爲先也其爲百揆也舉<lb/>
　禹治水以救民舉益掌火以安民舉稷以稼穡食民舉契敷五<lb/>
<pb n="4a"/>
　教教民是舜所以盡臣道者以民爲主也堯之所以治民者何<lb/>
　亦以民爲先也其爲天子也命羲仲東作以析民命羲叔南訛<lb/>
　以因民命和仲西成以夷民命和叔朔昜以隩民是堯所以盡<lb/>
　君道者以民爲主也使爲君者不欲盡君道則巳如欲盡君道<lb/>
　則當法堯之治民以民爲先可也使爲臣者不欲盡臣道則巳<lb/>
　如欲盡臣道則當法舜之事君以民爲先可也嗚呼此所以爲<lb/>
　人倫之至乎孟子旣上推堯舜又引孔子之言幽厲之事爲戒<lb/>
　其意亦可見矣夫爲君者不知以民爲心暴其民甚者則身弑<lb/>
　國亡如桀紂是也不甚者則身危國削如幽厲是也故又引殷<lb/>
　鑒不逺在夏后之丗之詩以爲證原孟子此意所以深罪當時<lb/>
　如商鞅孫臏陳軫蘇秦張儀稷下諸人皆以縱橫捭闔權謀詭<lb/>
　異之術事其君以殺人爲功業以進取爲英雄而當時之君亦<lb/>
　甘心其說焉如齊宣不以民爲意乃以辟土地朝秦楚蒞中國<lb/>
　撫四夷爲心豈聞堯舜所以盡君臣之道而爲千古人倫之式<lb/>
<pb n="4b"/>
　者有在於愛民乎豈特齊宣如秦惠王梁惠王宋王偃楚懷王<lb/>
皆當時大國也無非以并吞征戰爲事至於民之死生存亡一<lb/>
切不問其舉幽厲之事爲言亦可謂切矣是以孟子區區以王<lb/>
　道爲言以植桑種田育雞豚畜狗彘謹庠序脩孝弟使老者衣<lb/>
帛食肉不負戴於道路黎民不飢不寒不漂流於溝壑爲說此<lb/>
　正尭舜之心也其學如此而當丗君臣方日夜殘民以逞可悲<lb/>
　也夫<lb/>
孟子曰三代之得天下也以仁其失天下也以不仁國之所以廢<lb/>
興存亡者亦然天子不仁不保四海諸侯不仁不保社稷卿大夫<lb/>
不仁不保宗廟士庶人不仁不保四體今惡死亡而樂不仁是猶<lb/>
惡醉而強酒<lb/>
　心有所覺謂之仁故草木之實謂之仁以其得土則生也四體<lb/>
　不知痾痒謂之不仁故利在一已害及他人而不恤者謂之不<lb/>
仁以其血脉之通也三代之所以得天下者同民休戚也其所<lb/>
<pb n="5a"/>
　以失天下者民有憂苦而不䘏也豈特天下國之所以興且存<lb/>
　者亦以同民休戚也其所以亡且廢者亦以民有憂苦而不恤<lb/>
　也夫衆非元后何戴后非衆罔與守邦此大舜之告禹也民非<lb/>
　后罔克胥匡以告后非民罔以辟四方此伊尹之告太甲也君<lb/>
　以民爲體民以君爲心此記禮者之言也君民之相須如此今<lb/>
　民有憂苦而君不䘏君有憂苦民亦何䘏哉君不䘏民猶可言<lb/>
　也民不䘏君則四海之民皆爲仇敵矣其忍言之乎故天子不<lb/>
　仁不䘏天下則天下之民亦不䘏天子而四海不保矣諸侯不<lb/>
　仁不䘏一國則一國之民亦不䘏諸侯而社稷不保矣卿大夫<lb/>
　不仁不䘏一家則一家之人亦不䘏卿大夫而宗廟不保矣士<lb/>
　庶人不仁不䘏鄰里郷黨則鄰里郷黨亦不䘏士庶人而四體<lb/>
　不保矣此自然之理也夫人道所以長乆者以有仁心固結於<lb/>
　其間也平時暇日君尊如天民卑如地以謂利勢吾所固有富<lb/>
　貴吾所固有生殺吾所固有儼然南面與天下相絶而不相關<lb/>
<pb n="5b"/>
　水旱不問飢荒不知愁苦不顧重賦厚歛以逞其欲爭城闢土<lb/>
　以快其忿視民之困乏而吾自足所願驅民之死地而吾自樂<lb/>
　其生日復一日民心愈離一旦釁生于内變起于外簞食壷漿<lb/>
　以迎雲霓之師前徒倒戈以攻牧野之衆其亦何及哉曽子曰<lb/>
　戒之戒之出乎爾者反乎爾者也其斯之謂歟豈特天下一介<lb/>
　之士一廛之氓在官則有僚友在學則有交朋聞善相告見善<lb/>
　相示直諒多聞以成吾德切磋琢磨以攻吾短以至郷閭族黨<lb/>
　有往來之情喪葬賔客有慶弔之好出入相友守望相助疾病<lb/>
　相扶持此人道所以長且乆也儻惟挾才傲物恃氣陵人寒温<lb/>
　無慰勞之情吉凶無憂喜之色平居無事亦復何害一旦患難<lb/>
　交攻倉卒有變則賔朋亦相擯絶而郷閭不見撫存至於此時<lb/>
　小夫賤隸皆爲敵國矣嗚呼人道所以立乎天地之間者亦有<lb/>
　仁造化於其中耳爲天子爲諸侯爲卿大夫爲士庶人雖貴賤<lb/>
　不同勢位殊等其利病深切同歸一揆耳而戰國之君不知出<lb/>
<pb n="6a"/>
此以殺人爲功業以進取爲英雄民困乏而不知驅死地而不<lb/>
問商鞅孫臏陳軫蘇秦張儀稷下諸人縱橫捭闔權謀詭異日<lb/>
夜講不仁之術以害斯民孟子直指言今惡死亡而樂不仁是<lb/>
猶惡醉而強酒亦可謂切矣而時君不信故六國相繼而亡秦<lb/>
并天下自以謂安矣興驪山之役發閭左之戍一夫作難而七<lb/>
廟皆隳身死國亡族㓕無種不仁之禍果如何哉孟子於齊宣<lb/>
梁惠之時巳見此理奈何國無人莫我知乎此余所以三歎而<lb/>
不巳也<lb/>
孟子曰愛人不親反其仁治人不治反其智禮人不荅反其敬行<lb/>
有不得者皆反求諸已其身正而天下歸之詩云永言配命自求<lb/>
多福<lb/>
嗚呼孟子之於聖學可謂有功矣於孔子自省自訟自厚之說<lb/>
曽子三省忠恕之說又發其大用於事爲之間使聖道曉然如<lb/>
在目前則此章是也夫仁用以愛人知用以治人敬用以禮人<lb/>
<pb n="6b"/>
　愛人則人當以親來荅治人則人當以治來荅禮人則人當以<lb/>
　禮來荅如影之隨形響之從聲自然之理也今愛人而人不親<lb/>
　治人而人不治禮人而人不荅常人到此不怨則怒吾有怨心<lb/>
　彼以怨報吾有怒心彼以怒報則舟中之人皆爲敵國四海之<lb/>
　内皆爲仇讎然則如之何孟子於此有造化之功焉此善用聖<lb/>
　學之力也夫射之爲技末技也然内志正外體直歩立中鈎繩<lb/>
　弛張合規矩雖不切切然求必中之巧然發必破的慮必中微<lb/>
　儻在我有分寸之差則在彼者有㝷丈之失矣推此理以觀則<lb/>
　愛人不親豈非所以爲愛者未中其幾乎治人不治豈非所以<lb/>
　爲治者未中其幾乎禮人不荅豈非所以爲禮者未中其幾乎<lb/>
　使吾果仁果智果敬則仁舉於此親應於彼知舉於此治應於<lb/>
　彼敬舉於此禮應於彼今而不親不治不荅必吾於發處有偏<lb/>
　頗私曲之病故應於彼者有如是之舛迕也儻吾發處正中其<lb/>
　幾則其應也有破的之妙矣夫夫子止言見不賢而内自省見<lb/>
<pb n="7a"/>
　其過而内自訟躬自厚而薄責於人曽子止言吾日三省吾身<lb/>
　夫子之道忠恕未論愛人不親治人不治禮人不荅之幾今孟<lb/>
　子乃於聖賢微處推而大之發爲自反之論然後自省自訟自<lb/>
　厚三省忠恕之說愈覺光大余以是喟然歎曰孟子之於聖學<lb/>
　可謂有功矣夫行有不得者皆反求諸巳其身正而天下歸之<lb/>
　其說淵微不可以淺心窺測也且干羽舞而有苗格簫韶奏而<lb/>
　鳯皇來恭黙思而傳說夢金縢啓而天反風則以反求諸巳得<lb/>
　其正處故彼之來應疾於置郵此理深矣安可以淺易觀之哉<lb/>
　夫愛人不親治人不治禮人不荅常人方墮於怨怒中而孟子<lb/>
　乃轉爲自反之說遡流而上以觀其發處正與不正其造化運<lb/>
　用乃如此之巧學乎學乎不到孟子安知聖賢轉移變化之功<lb/>
　與乾坤天地相爲表裏乎且引自求多福之詩爲說嗚呼觀詩<lb/>
　者能如此爲用乃可以用六經矣豈傳注箋解所能跋及哉語<lb/>
　至於此不知手之舞之足之䧟之也天下樂事其有過於此乎<lb/>
<pb n="7b"/>
君子其勉之<lb/>
孟子曰人有恒言皆曰天下國家天下之本在國國之本在家家<lb/>
之本在身<lb/>
大學曰古之欲明明德於天下者先治其國欲治其國者先齊<lb/>
其家欲齊其家者先脩其身欲脩其身者先正其心欲正其心<lb/>
者先誠其意欲誠其意者先致其知致知在格物格物而後知<lb/>
　至知至而後意誠意誠而後心正心正而後身脩身脩而後家<lb/>
齊家齊而後國治國治而後天下平自天子以至庶人壹是皆<lb/>
以脩身爲本其本亂而末治者未之有也此謂知本此謂知之<lb/>
至也與孟子之言相爲表裏然余甞考之大學之道始於致知<lb/>
而孟子之論本於脩身何也蓋致知方求其體而脩身巳見於<lb/>
用身巳脩則齊家之本也家巳齊則治國之本也國巳治則平<lb/>
天下之本也所治愈廣則収功愈大學而至於脩身極矣齊家<lb/>
治國平天下特移脩身之道以用之耳非有加損於其間也自<lb/>
<pb n="8a"/>
　脩身以先皆大學之事也夫學莫先乎致知致知莫先乎格物<lb/>
　格物者窮理之謂也使天下之理一物不窮則理有所蔽理有<lb/>
　所蔽則足以亂吾之智思惟無物不格則無理不窮無理不窮<lb/>
　則内而一念外而萬事知其始知其終知其利害知其乆近是<lb/>
　以念動乎中事形於外微而未著兆而未章吾巳知之矣知之<lb/>
　則或用或捨在我而巳故曰物格而後知至用捨在我則吾意<lb/>
　之所向皆誠而無私故曰知至而後意誠意之所向誠而無私<lb/>
　則心之所存皆正而不亂故曰意誠而後心正心之所存正而<lb/>
　不亂則身之所履脩而無缺故曰心正而後身脩身之所履脩<lb/>
　而無缺移以治家則父子篤兄弟睦夫婦和而家齊矣移以治<lb/>
　國則大臣法小臣廉官職相序君臣相守而國治矣移以治天<lb/>
　下則天子以德爲車以樂爲御諸侯以禮相與大夫以法相序<lb/>
　士以信相考百姓以睦相守矣深原其本本自脩身此孟子之<lb/>
　說也原脩身之本本自格物此大學之道也余因孟子之論又<lb/>
<pb n="8b"/>
</p>
<p>
</p>
  </div>
</body>
</text>
</TEI>
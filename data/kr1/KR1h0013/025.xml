<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
張狀元孟子傳卷第二十五<lb/>
　　　皇朝太師崇國文忠公臨安府鹽官張九成子韶<lb/>
孟子曰仕非爲貧也而有時乎爲貧娶妻非爲養也而有時乎爲<lb/>
飬爲貧者辭尊居卑辭冨居貧辭尊居卑辭冨居貧惡乎宜乎抱<lb/>
關擊柝孔子甞爲委吏矣曰㑹計當而巳矣甞爲乗田矣曰牛羊<lb/>
茁壯長而巳矣位卑而言髙罪也立乎人之本朝而道不行恥也<lb/>
余觀孟子此章士大夫仕宦其可不審處乎夫有爲貧而仕有<lb/>
爲道而仕不可不辨也爲貧而仕者以家貧親老也其仕主於<lb/>
爲貧不主於行道也是故辭尊居卑辭冨居貧抱關擊柝之職<lb/>
皆所甘心焉謹啓閉嚴廵驚其職盡矣若治亂非所與知也是<lb/>
故簡兮之詩有左手執籥右手秉翟赫如渥赭之美而君子陽<lb/>
陽有左執翿右招我遊敖其樂只且之說蓋爲貧而仕雖伶官<lb/>
　之賤有所不屑盡執籥執翿秉翟之職不愧其禄而巳其色如<lb/>
赭其樂只且蓋以無愧也此詩所以謂之賢者又謂之君子以<lb/>
<pb n="1b"/>
　其爲貧而仕無愧於心也孔子爲貧而仕甞爲委吏則㑹稽盡<lb/>
　其職甞爲乗田則牧養盡其職聖人之道蓋在於此若夫立乎<lb/>
　人之本朝乃爲行道而仕也非爲貧也致君澤民於堯舜措人<lb/>
　人於太平此其職也諌不行言不聽膏澤不下於民則當舎之<lb/>
　而去乃偃然在位惟恐失之天下可恥莫大於此故士君子知<lb/>
　時之不可有爲則委心俯首於抱關擊柝之賤乗田委吏之職<lb/>
　伶官樂人之微盡心其事求禄以養親焉不敢叨據公卿之位<lb/>
　恐道之不可行而爲天下之大恥也嗚呼聖賢大訓豈不昭灼<lb/>
　而鄙夫患失夸者死權以苟得爲心以僥倖爲志紆朱曵紫擁<lb/>
　節執圭無一𥙷於君民乃自以謂得志而不知其恥有過於市<lb/>
　朝之撻也孟子此意以商鞅騶忌孫臏蘇秦張儀稷下諸人立<lb/>
　乎人之本朝而以隂謀詭計縱橫捭闔卓異荒唐爲事業或<lb/>
　竊相位或坐輜車或佩六印或據康莊揚揚以爲得計以聖<lb/>
　賢之道觀之其恥有過於此者乎然則士君子仕宦爲貧則當<lb/>
<pb n="2a"/>
　居米鹽筦庫之職以無愧其心爲道則當尭舜君民太平一丗<lb/>
　可也曷可妄據卿相之位乎孟子爲賔師則盤礴於齊一爲齊<lb/>
　卿不旋踵而致仕蓋爲此也<lb/>
萬章曰士之不託諸侯何也孟子曰不敢也諸侯失國而後托於<lb/>
諸侯禮也士之託於諸侯非禮也萬章曰君餽之粟則受之乎曰<lb/>
受之受之何義也曰君之於氓也固周之曰周之則受賜之則不<lb/>
受何也曰不敢也曰敢問其不敢何也曰抱關擊柝者皆有常職<lb/>
以食於上無常職而賜於上者以爲不恭也曰君餽之則受之不<lb/>
識可常繼乎曰繆公之於子思也亟問亟餽鼎肉子思不恱於卒<lb/>
也摽使者出諸大門之外北面稽首再拜而不受日今而後知君<lb/>
之大馬畜伋蓋自是臺無餽也恱賢不能舉又不能養也可謂恱<lb/>
賢乎曰敢問國君欲養君子如何斯可謂養矣曰以君命將之再<lb/>
拜稽首而受其後廩人繼粟庖人繼肉不以君命將之子思以爲<lb/>
鼎肉使巳僕爾亟拜也非養君子之道也尭之於舜也使其子<lb/>
<pb n="2b"/>
九男事之二女女焉百官牛羊倉廩備以養舜於畎畒之中後舉<lb/>
而加諸上位故曰王公之尊賢者也<lb/>
　此一篇大抵辨正名分以爲士子辭受之大節夫諸侯失國當<lb/>
　託於諸侯黎侯寓于衛淳于公寓於魯是也士非諸侯無託於<lb/>
　諸侯之理然而朝不食夕不食飢餓不能出門户則將如之何<lb/>
　曰周之則受賜之則不受又不可不辨也何謂賜抱關擊柝之<lb/>
　賤皆有常職旣有常職則當受賜士非有職事也何名以受賜<lb/>
　哉君大不能行吾道又不能行吾言而曰使飢餓於我土地吾<lb/>
　恥之待之如齊民一等有賙給之義此名之正者也不得而不<lb/>
　受夫士不當託於諸侯託於諸侯則犯分故謂之非禮士不當受<lb/>
　賜士而受賜則害義故謂之不恭夫禮義由賢者岀而託諸侯<lb/>
　受無名之賜以犯先王之典刑安得謂之士乎然則不託於諸<lb/>
　侯不受賜於諸侯非謂求名譽眩流俗也不敢犯名敎也然先<lb/>
　王之道要在千古爲可行非務爲沽激崖異使人憔悴辛苦如<lb/>
<pb n="3a"/>
　泄柳叚干木屈原申徒狄之見也是故雖不可託於諸侯不可<lb/>
　受賜於諸侯而有周之則受之路名分旣正禮義不虧退自等<lb/>
　於齊民進不犯於名教此先王之道所以通萬古而無弊也然<lb/>
　而周之之内尚有說乎曰有其說如何曰國君有養賢之義養<lb/>
　賢亦周之之義而又有大者也其法如何曰以君命將之吾則<lb/>
　再拜稽首而受其後廩人繼粟庖人繼肉不一一以君命來也<lb/>
　此養賢之法也堯之於舜使其子九男事之二女女焉百官牛<lb/>
　羊倉廩備以養於畎畒之中是也魯繆公雖得養賢之名而不<lb/>
　得養之之法何以言之亟問子思亟餽鼎肉子思以爲鼎肉爾<lb/>
　使巳僕僕亟拜也豈養賢之道乎於其卒也摽使者出諸大門<lb/>
　之外稽首再拜而不受曰今而後知君之犬馬畜伋是也堯得<lb/>
　養賢之義而又得尊賢之義其尊賢也如之何曰使舜徽五典<lb/>
　宅百揆賔四門孟子所謂後舉而加諸上位是也養賢至此此<lb/>
　王公之道也繆公旣失養賢之義又有甚焉者其甚焉者如<lb/>
<pb n="3b"/>
之何曰子思摽使者之後臺臣自此不復以鼎肉來餽矣孟子<lb/>
所謂自是臺無餽也繆公不學甚矣嗚呼冉有以事爲政孔子<lb/>
正之桓子以取爲假孔子又正之名分不可犯也名分乃先王<lb/>
之道不可干也若孔子侍坐於哀公賜之桃與黍焉孔子先食<lb/>
黍而後食桃左右皆掩口而笑公曰黍者所以雪桃非爲食也<lb/>
孔子對曰丘知之矣夫黍者五榖之長郊禮宗廟以爲上盛果<lb/>
屬有六而桃爲下祭祀不用不登郊廟又聞之君子以賤雪貴<lb/>
不聞以貴雪賤今以五榖之長雪果之下者是從上雪下臣以<lb/>
爲妨於教害於義故不敢公曰善哉夫黍桃微物聖人食之其<lb/>
先後有序其名分不亂如此則夫託於諸侯受賜於諸侯周之<lb/>
養之尊之又豈可不辨乎一亂其名是謂敗名一踰其分是謂<lb/>
犯分傷於教而害於義將得罪於先王矣由是知孟子之或見<lb/>
或不見或受或不受蓋皆傳孔子之心法而丗之君子輙<hi>疑之</hi>
非之至詈之何哉<lb/>
<pb n="4a"/>
萬章曰敢問不見諸侯何義也孟子曰在國曰市井之臣在野曰<lb/>
草莽之臣皆謂庶人庶人不傳質爲臣不敢見於諸侯禮也萬章<lb/>
曰庶人召之役則往役君欲見之召之則不往見之何也曰往役<lb/>
義也往見不義也且君之欲見之也何爲也哉曰爲其多聞也爲<lb/>
其賢也曰爲其多聞也則天子不召師而况諸侯乎爲其賢也則<lb/>
吾未聞欲見賢而召之也繆公亟見於子思曰古千乗之國以友<lb/>
士何如子思不恱曰古之人有言曰事之云乎豈曰友之云乎子<lb/>
思之不恱曰豈不曰以位則子君也我臣也何敢與君友也以徳<lb/>
則子事我者也奚可以與我友千乗之君求與之友而不可得也<lb/>
而况可召乎齊景公田招虞人以旌不至將殺之志士不忘在溝<lb/>
壑勇士不忘䘮其元孔子奚取焉取非其招不往也曰敢問招虞<lb/>
人何以曰以皮冠庶人以旃士以旂大夫以旌以大夫之招招虞<lb/>
人虞人死不敢往以士之招招庶人庶人豈敢往哉况乎以不賢<lb/>
人之招招賢人乎欲見賢人而不以其道猶欲其入而閉之門也<lb/>
<pb n="4b"/>
夫義路也禮門也惟君子能由是路出入是門也詩云周道如砥<lb/>
其直如矢君子所履小人所視萬章曰孔子君命召不俟駕而行<lb/>
然則孔子非與曰孔子當仕有官職而以其官召之也<lb/>
此一章辨庶人無見君之禮而君有就見賔師之禮庶人有往<lb/>
　役之義而君無挾貴友臣之義何謂庶人無見君之禮如在國<lb/>
　曰市井之臣在野曰草莽之臣市井草莽皆謂庶人庶人不執<lb/>
　質爲臣故無見君之禮何謂君有就見賔師之禮爲其多聞也<lb/>
則天子不召師如武王訪于箕子謂其賢也則先主訪于草廬<lb/>
故君有就見賔師之禮何謂庶人有往役之義如傅說築于傅<lb/>
　巖是也何謂君無挾貴友臣之義如子思不敢與繆公爲友是<lb/>
也蓋友也友其德也不可以有挾也使繆公德與子思同則如<lb/>
　堯之友舜無不可也儻德不及子思論其分則繆公爲君子<lb/>
　思爲臣君無友臣之理論其德則有德者宜爲師師則繆公當<lb/>
　事子思耳不可以友言也夫見賢人當以其道故齊景公以大<lb/>
<pb n="5a"/>
　夫之招招虞人虞人死不敢往以招之非其物也招虞人非其<lb/>
　物虞人尚不敢往況招賢者非其道賢人豈肯見乎然則招賢<lb/>
　者之道爲如何哉禮義而巳禮爲賢者出入之門義爲賢者所<lb/>
　由之路人君能不以富自驕不以貴自大虚心屈巳鞠躬下意<lb/>
　執賔主之禮講師弟子之義以見賢者此所謂招賢者之道也<lb/>
　然則孟子不見諸侯非自大也不敢犯名分也人君不知就見<lb/>
　之而欲其犯名教而來見是以非禮非義待孟子也萬章之疑<lb/>
　可以頓釋矣故引周道如砥其直如矢君子所履小人所視之<lb/>
　詩爲證夫砥以言其平矢以言其直君子履平直之道故不敢<lb/>
　犯名分以見諸侯小人視君子所履平直以爲法故虞人亦知<lb/>
　死於其職不敢妄就大夫之招萬章不悟乃引孔子不俟駕爲<lb/>
　說可謂不類矣夫孟子方與論庶人及賔師之說非人臣之義<lb/>
　也孔子聖人難以庶人爲比矣故曰孔子當仕有官職而以其<lb/>
　官召之也古人謹於名分如此非私意也皆天理之自然也一<lb/>
<pb n="5b"/>
　犯其分亂之道也昔司士賁問於子游曰請襲於牀子游曰諾<lb/>
　縣子聞之曰汰哉叔氏專以禮許人夫唯諾一失節君子得以<lb/>
　譏之況庶人無禄輙犯有位之名分而人君自大敢忽賔師之<lb/>
名分哉師友一道耳師且不可以爲友而庶人乃得與有官職<lb/>
　者同乎深味此義其大矣哉<lb/>
孟子謂萬章曰一郷之善士斯友一郷之善士一國之善士斯友<lb/>
一國之善士天下之善士斯友天下之善士以友天下之善士爲<lb/>
未足又尚論古之人頌其詩讀其書不知其人可乎是以論其丗<lb/>
也是尚友也<lb/>
　昔孔子繫乾之九五利見九二之大人曰同聲相應同氣相求<lb/>
　水流濕火就燥雲從龍風從虎又曰本乎天者親上本乎地者<lb/>
　親下則各從其類也明此一爻之意則孟子論友可得而言矣<lb/>
　夫德有小大故友有廣狹德愈髙則友愈逺尚友古人者非忽<lb/>
　天下善士也友天下善士者亦非忽一國也友一國善士亦非<lb/>
<pb n="6a"/>
　忽一鄊也友一郷善士非忽比閭族黨之間也其勢自然也使<lb/>
　其德宜爲一郷之師而屈意友宜爲一比之師者其念慮精神<lb/>
　言論風旨長短不合參差不齊一比之師將求其識慮足以師<lb/>
　一比者爲友矣而一郷之師亦將求其識慮足以師一郷者爲<lb/>
　友矣此自然之故也故同聲者乃相應同氣者乃相求水不得<lb/>
　不流濕火不得不就燥雲之從龍風之從虎易位則無功用矣<lb/>
　是以性本乎天者皆翔于雲衢性本乎地者皆群于藪澤自然<lb/>
　之理不得不爾也然有志之士豈肯以善足爲一郷之師而止<lb/>
　哉深造自得居安資深必求爲一國之善士矣豈肯以善足爲<lb/>
　一國之師而巳哉旦而又且新而又新必求爲天下之善士矣<lb/>
　豈肯以善足以爲天下之師而巳哉旦而復旦新而又新必尚<lb/>
　論古人而友之古人往矣吾何得而爲友也是何言歟昔狄仁<lb/>
　傑謂獄吏曰方黃卷中對聖賢語何暇與俗吏語耶此盖誦詩<lb/>
　讀書想像其音容髣髴其三如出乎其時如對乎其人攬其<lb/>
<pb n="6b"/>
　遺芬味其餘嘬而友之不止此也又以其時攷之若西漢尚功<lb/>
　名而薛方獨尚名節爲西漢第一人東漢尚名節而黃憲尚器<lb/>
　度爲東漢第一人魏晉尚浮虛而卞壼獨尚忠孝爲魏晉第<lb/>
　一人有唐尚辭章而韓愈獨尊經術爲有唐第一人然而自東<lb/>
　漢以下至李唐求古人之超絶者如此可以止乎曰未可也其<lb/>
　上又有人焉其人爲誰曰六國竒謀詭計縱橫捭闔卓詭荒唐<lb/>
　而孟子獨守仁義爲六國第一人學至孟子可以止乎曰未也<lb/>
　春秋尚霸道孔子獨得堯舜文武之道而變化之爲自生民以<lb/>
　來群聖人中第一人學至孔子可以止乎曰未也更當窮孔子<lb/>
　無聲無臭以謂上天之載者而行乎中庸所謂尊德性而又道<lb/>
　問學而又敢廣大而又盡精微而又極髙明極髙明而又道中<lb/>
　庸道中庸而又温故而知新敦厚而崇禮即尊德性之謂也循<lb/>
　環往復無有窮巳其參賛天地調和隂陽直餘事耳詩曰惟天<lb/>
　之命於穆不巳盖曰天之所以爲天也文王之德之純曰文王<lb/>
<pb n="7a"/>
　之所以爲文也純亦不巳天不巳文王不巳學孔子者其可巳<lb/>
　乎此又孟子之遺意余故表而出之<lb/>
齊宣玉問卿孟子曰王何卿之問也王曰卿不同乎曰不同有貴<lb/>
戚之卿有異姓之卿王曰請問貴戚之卿曰君有大過則諌反覆<lb/>
之而不聽則易位王勃然變乎色曰王勿異也王問臣臣不敢不<lb/>
以正對王色定然後請問異姓之卿曰君有過則諌反覆之而不<lb/>
聽則去<lb/>
　余觀此一章孟子因事而諌也夫齊宣王問卿孟子第當言卿<lb/>
　之職可也乃問王所問指何卿而問王有卿不同之對孟子即<lb/>
　有貴戚異姓之說蓋齊宣之心以謂爵位吾所固有晏然如日<lb/>
　之在天雖有失德其如予何故孟子對異姓反覆諌不聽有易<lb/>
　位之說正以中王自安之病也王勃然變乎色是易位正中其<lb/>
　病故心爲之動揺色爲之變亂也孟子第以王勿異也王問臣<lb/>
　臣不敢不以正對王數語以愷康之其語如春風和氣自然恱<lb/>
<pb n="7b"/>
　樂孟子造化乃如此之妙始以易位變動其自安之心終以數<lb/>
　語開恱其忿怒之意其變動也肅然如秋其開恱也煖然似春<lb/>
　春秋造化之柄盡在孟子奏對之間學不如此其能用天下乎<lb/>
　自易位之言一入齊王之心𥘉入則色變旣定則言深想易位<lb/>
　之言困於心衡於慮凡有念慮酬酢其敢自肆乎此齊宣所自<lb/>
　知非語言所能形容也一言之益其大矣哉旣又問異姓之卿<lb/>
　乃曰反覆諌不聽則去旣而孟子不旋踵而去夫反覆不聽在<lb/>
　異姓則去在貴戚則將易位矣齊王之心豈不岌岌乎張良甞<lb/>
　得此意矣觀夫諸將偶語於沙上髙祖自複道而見之以問張<lb/>
　良良曰陛下與此屬共取天下今巳爲天子所封皆所愛故人<lb/>
　所誅皆平生仇怨今軍吏計功以天下爲不足用徧封而恐以<lb/>
　過失及誅故相聚謀反耳上曰爲之奈何良曰取上素所不快<lb/>
　計群臣所共知最甚者一人先封以示群臣於是髙祖置酒封<lb/>
　雍齒群臣皆喜曰雍齒且侯吾屬無患矣夫沙上偶語未必謀<lb/>
<pb n="8a"/>
　反也天下巳定髙祖亦厭亂矣故良因事納諌以去髙祖報怨<lb/>
　之心與孟子論貴戚易位之說同矣余深觀孟子之學造化如<lb/>
　此故得以發之<lb/>
<pb n="8b"/>
</p>
<p>
張狀元孟子傳卷第二十五<lb/>
</p>
<p>
</p>
  </div>
</body>
</text>
</TEI>
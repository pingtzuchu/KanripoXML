<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
張狀元孟子傳巻第二<lb/>
　　　皇朝太師崇國文忠公臨安府鹽官張　九成子韶<lb/>
孟子見梁襄王出語人曰望之不似人君就之而不見所畏焉卒<lb/>
然問曰天下惡乎定吾對曰定于一孰能一之對曰不嗜殺人者<lb/>
能一之孰能與之對曰天下莫不與也王知夫苗乎七八月之間<lb/>
旱則苗槁矣天油然作雲沛然下雨則苗浡然興之矣其如是孰<lb/>
能禦之今夫天下之人牧未有不嗜殺人者也如有不嗜殺人者<lb/>
則天下之民皆引領而望之矣誠如是也民歸之由水之就下沛<lb/>
然誰能禦之<lb/>
　襄王之為人平易簡夷故其心所存亦仁愛寛大不似戰國之<lb/>
　君也夫望之不似人君就之不見所畏想見其平易簡夷無訑<lb/>
　訑之聲音顔色拒人於千里之外矣乃卒然問曰天下惡乎定<lb/>
　蓋其心之所存憫天下四分五裂日相吞并非一日矣故一見<lb/>
　　　　　𣢾曲卒然而問及於天下也當時君臣日以談利為<lb/>
<pb n="1b"/>
　　　　　國一己一時而已矣曷嘗以天下為心今乃有天下<lb/>
　惡乎定之説何其廣大仁愛也孟子對之以定于一以謂天下<lb/>
　之定止在秉本執要之君也又問曰孰能一之其意以謂孰能<lb/>
　秉本執要乎孟子對之以不嗜殺人者能一之以謂秉本執要<lb/>
　之道止在不嗜殺人而已又問曰孰能與之以謂誰能與不嗜<lb/>
　殺人之君乎顧此一語想見當時以殺人相髙如秦有商君齊<lb/>
　有孫臏蘇秦張儀又以口舌鼓兵革於其間意以謂天下之所<lb/>
　與者與能殺人者也此乃當時戰國君臣思慮朝廷獻替與夫<lb/>
　㳺談過客之所以恐愒諸侯者皆以殺人為髙耳惟孟子揆之<lb/>
　天理驗之人情攷之二帝三王之道灼知不嗜殺人者天下莫<lb/>
　不與也况自春秋以來戰伐相尋至於孟子時極矣朝被兵以<lb/>
　臨城其殺人不知其幾何也暮出兵以報復其殺人又不知其<lb/>
　㡬何也獨人之父孤人之子兄弟交哭夫婦生離肝腦塗地屍<lb/>
　首異處暴骨如山流血成河寃聲殺氣遍滿乾坤天下之民思<lb/>
<pb n="2a"/>
　得父子相保兄弟相扶室家相好鄉閭族黨親戚朋友相往來<lb/>
　雞豚黍稷酒醴牛羊相宴樂亦已久矣彼商鞅孫臏蘇張數人<lb/>
　與夫當時戰國之臣方磨牙摇毒血視天下之人以此為進身<lb/>
　計而人主亦甘其説以殺人為功業惟孟子深知天理人情與<lb/>
　夫二帝三王之道當時天下之心厭聽金鼓之聲思聞管弦之<lb/>
　奏惡見旌旗之色思觀爼豆之陳不願兵戈相尋也惟思講信<lb/>
　脩睦之樂耳不願父子兄弟相别也惟思骨肉宗支之相保耳<lb/>
　故力為當時陳不殺人之説且曰王知夫苗乎七八月之間旱<lb/>
　則苖槁矣此當時人君嗜殺人之象也又曰天油然作雲沛然<lb/>
　下雨則苗浡然興之矣此言不殺人者如雲雨之降而使民父<lb/>
　母相保兄弟相扶室家相好鄉閭族黨親戚相往來雞豚黍稷<lb/>
　酒醴牛羊相宴樂乃所謂浡然而興之象也夫髙祖入秦不戮<lb/>
　一人而約法三章民心恱之故卒有天下項籍殺人如麻竟何<lb/>
　　　　髙祖入關不戮一人止誅髙徳儒耳民心恱之故卒有<lb/>
<pb n="2b"/>
　　　粲輩食人如犬彘竟何為哉五代之際互相屠戮其傳<lb/>
　不過一再而已我　藝祖皇帝仁心如天未甞戮一無辜故天<lb/>
　下歸心而削平僣亂六合一家則孟子所謂如有不嗜殺人者<lb/>
　則天下之民皆引領而望之與夫民歸之猶水之就下豈虚言<lb/>
　哉余竊謂士大夫之學當為有用之學必祖聖王而宗顔孟帝<lb/>
　王之學何學也以民為心也夫自致知格物以至平天下家國<lb/>
　曷甞不以民為心哉茍學之不精不先於致知使天下之物足<lb/>
　以亂吾之知則理不窮理不窮則物不格物不格則知不至意<lb/>
　不誠心不正身不脩出而為天下國家則為商鞅蘇張之徒以<lb/>
　血肉視人而天下不得安其生矣然則非帝王之道顔孟之説<lb/>
　學者安可留心如商君之學蘇張之學稷下之學皆先王以為<lb/>
　左道不待教而誅者也孟子深闢楊墨豈非出於此歟至於纂<lb/>
　組為工駢儷為巧以要冨貴而取名聲而曰此吾之學也嗚呼<lb/>
　其亦何用乎余以謂士大夫之學當為有用之學必祖聖王而<lb/>
<pb n="3a"/>
宗顔孟者以此<lb/>
齊宣王問曰齊桓晉文之事可得聞乎孟子對曰仲尼之徒無道<lb/>
桓文之事者是以後丗無傳焉臣未之聞也無以則王乎曰徳何<lb/>
如則可以王矣曰保民而王莫之能禦也曰若寡人者可以保民<lb/>
乎哉曰可曰何由知吾可也曰臣聞之胡齕曰王坐於堂上有牽<lb/>
牛而過堂下者王見之曰牛何之對曰將以釁鍾王曰舍之吾不<lb/>
忍其觳觫若無罪而就死地對曰然則廢釁鍾與曰何可廢也以<lb/>
羊易之不識有諸曰有之曰是心足以王矣百姓皆以王爲愛也<lb/>
臣固知王之不忍也王曰然誠有百姓者齊國雖𥚹小吾何愛一<lb/>
牛即不忍其觳觫若無罪而就死地故以羊易之也曰王無異於<lb/>
百姓之以王爲愛也以小易大彼惡知之王若隱其無罪而就死<lb/>
地則牛羊何擇焉王笑曰是誠何心哉我非愛其財而易之以羊<lb/>
也冝乎百姓之謂我愛也曰無傷也是乃仁術也見牛未見羊也<lb/>
君子之於禽獸也見其生不忍見其死聞其聲不忍食其肉是以<lb/>
<pb n="3b"/>
君子逺庖㕑也王説曰詩云他人有心予忖度之夫子之謂也夫<lb/>
我乃行之反而求之不得吾心夫子言之於我心有戚戚焉此心<lb/>
之所以合於王者何也曰有復於王者曰吾力足以舉百鈞而不<lb/>
足以舉一羽明足以察秋毫之末而不見輿薪則王許之乎曰否<lb/>
今恩足以及禽獸而功不至於百姓者獨何與然則一羽之不舉<lb/>
為不用力焉輿薪之不見為不用明焉百姓之不見保為不用恩<lb/>
焉故王之不王不為也非不能也曰不為者與不能者之形何以<lb/>
異曰挾太山以超北海語人曰我不能是誠不能也為長者折枝<lb/>
語人曰我不能是不為也非不能也故王之不王非挾太山以超<lb/>
北海之類也王之不王是折枝之類也老吾老以及人之老㓜吾<lb/>
㓜以及人之㓜天下可運於掌詩云刑于寡妻至于兄弟以御于<lb/>
家邦言舉斯心加諸彼而已故推恩足以保四海不推恩無以保<lb/>
妻子古之人所以大過人者無他焉善推其所為而已矣今恩足<lb/>
以及禽獸而功不至於百姓者獨何與權然後知輕重度然後知<lb/>
<pb n="4a"/>
長短物皆然心為甚王請度之抑王興甲兵危士臣構怨於諸侯<lb/>
然後快於心與王曰否吾何快於是將以求吾所大欲也曰王之<lb/>
所大欲可得聞與王笑而不言曰為肥甘不足於口與輕煖不足<lb/>
於體與抑為采色不足視於目與聲音不足聽於耳與便嬖不足<lb/>
使令於前與王之諸臣皆足以供之而王豈為是哉曰否吾不為<lb/>
是也曰然則王之所大欲可知己欲辟土地朝秦楚莅中國而撫<lb/>
四夷也以若所為求若所欲猶縁木而求魚也王曰若是其甚與<lb/>
曰殆有甚焉縁木求魚雖不得魚無後災以若所為求若所欲盡<lb/>
心力而為之後必有災曰可得聞與曰鄒人與楚人戰則王以為<lb/>
孰勝曰楚人勝曰然則小固不可以敵大寡固不可以敵衆弱固<lb/>
不可以敵强海内之地方千里者九齊集有其一以一服八何以<lb/>
異於鄒敵楚哉蓋亦反其本矣今王發政施仁使天下仕者皆欲<lb/>
立於王之朝耕者皆欲耕於王之野商賈皆欲蔵於王之市行旅<lb/>
皆欲出於王之塗天下之欲疾其君者皆欲赴愬於王其若是孰<lb/>
<pb n="4b"/>
能禦之王曰吾惽不能進於是矣願夫子輔吾志明以教我我雖<lb/>
不敏請嘗試之曰無恒産而有恒心者惟士為能若民則無恒産<lb/>
因無恒心茍無恒心放辟邪侈無不為己及䧟於罪然後從而刑<lb/>
之是罔民也焉有仁人在位罔民而可為也是故明君制民之産<lb/>
必使仰足以事父母俯足以畜妻子樂嵗終身飽凶年免於死亡<lb/>
然後驅而之善故民之從之也輕今也制民之産仰不足以事父<lb/>
母俯不足以畜妻子樂嵗終身苦凶年不免於死亡此惟救死而<lb/>
恐不贍奚暇治禮義哉王欲行之則盍反其本矣五畆之宅樹之<lb/>
以桑五十者可以衣帛矣雞豚狗彘之畜無失其時七十者可以<lb/>
食肉矣百畝之田勿奪其時八口之家可以無飢矣謹庠序之教<lb/>
申之以孝弟之義頒白者不負戴於道路矣老者衣帛食肉黎民<lb/>
不飢不寒然而不王者未之有也<lb/>
　有聖王之學有霸者之學聖王之學其本為天下國家故其説<lb/>
　以民為主霸者之學其本在於便一己而已矣故其説以利為<lb/>
<pb n="5a"/>
　主以利為主其弊之極豈復知有民哉饑餓凍殍一切不䘏為<lb/>
　吾便而已矣故民糟糠不厭而吾則茹粱齧肥民裋褐不全而<lb/>
　吾則裘狐被翠民田廬不保而吾則髙堂大厦以至肆并吞之<lb/>
　志則雖墟人宗廟覆人社稷不䘏也快忿怒之心則雖暴骨成<lb/>
　山流血成河不䘏也言利不已至秦而極伊闕之戰塹十四萬<lb/>
　人長平之戰坑四十萬人利極禍生項藉入關又坑二十萬人<lb/>
　火秦宫室至三月不滅嗚呼禍至此而極矣其本乃齊桓晉<lb/>
　文首創利端利門一開稽天爍石波蕩焚灼不至秦項之酷不<lb/>
　已也嗚呼痛哉孔子之門深見其病必至於此故三尺之童羞<lb/>
　談霸道往往其視霸者之學如蜂蠆之毒如鴆鳥之藥其肯講<lb/>
　論道説哉然以孟子之智辨割烹之非論癰疽之説正武成之<lb/>
　書解雲漢之詩其博學多聞髙識逺見顧何書不讀何事不知<lb/>
　其於齊桓晉文之事想講之甚精論之甚熟箴其失而知其謀<lb/>
　亦已久矣今對齊王乃曰後世無傳焉臣未之聞也何哉夫桓<lb/>
<pb n="5b"/>
　文之心主於為利戰國之君雖不知其事而其心法固已人人<lb/>
　傳之矣孟子視之正如蛆蠅糞穢言之則汙口舌書之則汙簡<lb/>
　編顧肯為人講説乎或曰桓文紏合諸侯尊大周室孔子稱其<lb/>
　仁曰九合諸侯不以兵車曰天王狩于河陽其予桓文亦至矣<lb/>
　何為孟子惡之如此哉蓋桓文之得以假仁義而其弊處以利<lb/>
　為主也以利為主至孟子而大熾至始皇則極矣不塞其源不<lb/>
　絶其本非聖王之心也旣阨齊王為利之心而開其為民之路<lb/>
　乃以聖王之學一洗其陋焉此孟子之本意也其曰無以則王<lb/>
　乎是也孰為王乎保民則王矣故予以謂聖王之學其本為天<lb/>
　下國家故其説以民為主者此也夫霸者之學其本在於便一<lb/>
　己故其説以利為主以利為主而使民糟糠不厭裋褐不全田<lb/>
　廬不保以至墟人宗廟覆人社稷暴骨成山流血成河此鬼魅<lb/>
　道中事也以民為主必欲使天下之民父子相保兄弟相扶室<lb/>
　家相好鄉閭族黨親戚朋友相往來雞豚黍稷酒醴牛羊相宴<lb/>
<pb n="6a"/>
　樂而後巳予甞求王道而不知其端今讀孟子乃知所謂王道<lb/>
　者必保民使如前數者乃所謂王道也嗚呼王道豈不大乎夫<lb/>
　當丗諸侯以利爲事耳目觀聽心思鈎索家庭宴語臣下講究<lb/>
　無非利而巳矣安有一念與王道相合者乎然天生蒸民有物<lb/>
　有則民之秉彛好是懿徳秉彛之性人所固有謂當時諸侯不<lb/>
　行王道則可而一槩以謂無王道豈不厚誣天下以謂無秉彛<lb/>
　之性乎孟子之游齊梁正當顯王之時其去赧王時不一二十<lb/>
　年王室衰替不可救也當時惟秦楚齊爲大國而韓趙燕魏宋<lb/>
　魯皆小國尔土地不廣人材不多而其君又皆尋常之流無英<lb/>
　偉秀傑之氣可以興王道於旦暮者秦楚僣號稱王皆夷狄之<lb/>
　類使其得志無復人道矣惟齊乃太公舊壤而宣王乃帝舜餘<lb/>
　裔又恢廓質魯適在威王之後有綱紀英傑之風故孟子不入<lb/>
　秦楚而盤薄於宣王者蓋有以也夫孟子黙觀天下諸侯有可<lb/>
　以行道者非一日也聞宣王有易牛之心此聖王之心也顧宣<lb/>
<pb n="6b"/>
　王未知之耳此所以因有保民而王之説而宣王有若寡人者<lb/>
　可以保民之問乃舉易牛之事以問之因以大其不忍之心王<lb/>
　道至此而大明焉夫不忍牛之觳觫若無罪而就死地此心即<lb/>
　聖王之心也聖王以此心及民故不忍民之飢凍不得其所而<lb/>
　為之五畆之宅百畆之田謹庠序之教使老者衣帛食肉不負<lb/>
　戴於道路而皆不飢不寒不轉屍於溝壑此謂之聖王也今齊<lb/>
　王不忍與聖王同然齊王不忍施之於一牛而聖王不忍施之<lb/>
　於百姓此孟子所以指其不忍之心而挽之進於王道焉夫王<lb/>
　道亦大矣乃止在不忍處儻非異類誰無不忍之心乎是王道<lb/>
　人人所固有矣非孟子指出其誰知王道之要止在不忍耶則<lb/>
　孟子有功於名教也大矣然孟子之開陳有造化之功學者不<lb/>
　可不細考也其曰百姓皆以王為愛也夫既許齊王不忍為聖<lb/>
　王之心以開其為善之路又言百姓皆以王為愛以箴其於百<lb/>
　姓無慈惠之實豈不以齊王平昔關門之征市㕓之賦租斂之<lb/>
<pb n="7a"/>
　入靡不苛刻而凶年飢嵗老弱轉溝壑壯者散四方而無賑施<lb/>
　之政乎百姓習知王之吝嗇也故以羊易牛皆以為愛愛非仁<lb/>
　愛之愛乃愛惜之愛謂吝嗇也使民不信王如此豈平時無恩<lb/>
　以及之乎故見今日之恩及禽獸反以為以小易大也然孟子<lb/>
　既箴其失又進其志故曰臣固知王之不忍也齊王聞此乃不<lb/>
　加怒曰然誠有百姓者謂百姓誠有此言也又曰齊國雖褊小<lb/>
　吾何愛一牛即不忍其觳觫若無罪而就死地故以羊易之也<lb/>
　其辭平易曲折亦可以見齊王度量寛大有容矣此孟子所以<lb/>
　喜之也且又解之曰王無怪於百姓之以王為吝嗇也以羊之<lb/>
　小易牛之大彼又烏知王之本心哉若以為王痛牛之無罪而<lb/>
　就死地不知羊有何罪而不䘏乎是羊亦可痛也論其無罪而<lb/>
　可痛則牛羊一等也又何擇焉孟子恐齊王以為百姓不知其<lb/>
　心遂有愠怒之意故痛為剖析則孟子之諳練物態備歴人情<lb/>
　亦已深矣而開陳明白使人心地洞曉豈非學力哉王聞牛羊<lb/>
<pb n="7b"/>
　何擇之語乃自知痛牛之無罪而不䘏羊之可矜也此心之錯<lb/>
　也乃笑曰是誠何心哉然論我本心非愛其財也既以羊易牛<lb/>
　以小易大冝乎百姓之謂我愛也孟子又恐齊王忘其不忍之<lb/>
　路又擴大之曰無傷也是乃仁術也術路也以不忍牛之觳觫<lb/>
　是乃仁發見之路也方見牛而未見羊故仁發於牛夫何故以<lb/>
　見其生不忍見其死聞其聲不忍食其肉齊王以孟子深知其<lb/>
　心乃大説而舉詩為之證曰他人有心予忖度之夫子之謂也<lb/>
　然齊王當時行不忍之心而不識其幾因孟子指之為聖王之<lb/>
　心乃識此心之著見處一指之力可謂大矣何以知其為識不<lb/>
　忍之心也其曰夫我乃行之反而求之不得吾心夫子言之於<lb/>
　我心有戚戚焉夫孟子之言不忍而齊王體之乃知不忍之為<lb/>
　戚戚其深得聖王之心也明矣乃能指此心以問孟子曰所以<lb/>
　合於王者何也孟子知其幾已發不可遏也故急挽之使加於<lb/>
　百姓焉加於百姓王道成矣其曰有復於王者曰吾力足以舉<lb/>
<pb n="8a"/>
　百鈞而不足以舉一羽明足以察秋毫之末而不見輿薪則王<lb/>
　許之乎是也王既不然以為否矣乃急轉其幾去其好利之心<lb/>
　而又使之進於王道焉其曰今恩足以及禽獸而功不至於百<lb/>
　姓者獨何與然則一羽之不舉為不用力焉輿薪之不見為不<lb/>
　用明焉百姓之不見保為不用恩焉是也雖識夫不忍為王者<lb/>
　之心然其間又在乎能用之者能識而不能用與不識同識而<lb/>
　能用乃如乾坤之運六子造化之役四時陶冶一世埏埴万生<lb/>
　帝王之功所以為巍巍也孟子論用之説此二帝三王之所以<lb/>
　治天下也學而不至於用奚以學為哉齊王能識於俄頃而未<lb/>
　能用於天下孟子所以極論用之為大而余因此知聖王之學<lb/>
　全在此也齊王猶未逹夫用之之説故孟子有太山折枝之喻<lb/>
　而極力論用之所以為王道者其曰老吾老以及人之老㓜吾<lb/>
　㓜以及人之㓜天下可運於掌是也又引詩刑于寡妻至于兄<lb/>
　弟以御于家邦之説為證且終㫁之曰言舉斯心加諸彼而已<lb/>
<pb n="8b"/>
　夫用之之要以老吾老之心用以及天下之老者以㓜吾㓜之<lb/>
　心用以及天下之㓜者以吾不忍一牛之心用以及天下之民<lb/>
　飢凍而不得其所者一用之力其大如此知所謂用則天下可<lb/>
　運於掌握之間不知所謂用則恩足以及禽獸而功不至於百<lb/>
　姓矣夫思齊之詩言文王雝雝肅肅徳著於宗廟之間知所以<lb/>
　用之故用於妻子用於兄弟用於家邦其用也不勞精神不關<lb/>
　思慮不移蹞歩舉此肅雝之徳加之於妻子兄弟家邦而已今<lb/>
　齊王能舉此不忍一牛之心以加於百姓亦不勞精神不關思<lb/>
　慮不移蹞歩而王道行矣孟子恐齊王之未固也又提警之曰<lb/>
　故推恩足以保四海不推恩無以保妻子古之人所以大過人<lb/>
　者無他焉善推其所為而已矣用即推也用以言其大推以言<lb/>
　其微學者又不可不攷也用則有往來闔闢之意推則有宛轉<lb/>
　曲折之意今王能不忍於一牛不能不忍於百姓者必其心有<lb/>
　物礙之故有此心而不能用於百姓也權稱輕重度較長短物<lb/>
<pb n="9a"/>
　有輕重長短皆當以權度稱較之况不忍之心輕於百姓重於<lb/>
　一牛短於百姓長於一牛可不自以此心權度而稱較之乎彼<lb/>
　吾所以於百姓薄於一牛厚者此心必有所以也豈以未推恩<lb/>
　於百姓者以欲興甲兵危士臣結怨於諸侯未暇䘏百姓乎王<lb/>
　亦自知所以未推恩於百姓非欲興甲兵危士臣結怨於諸侯<lb/>
　之謂也將以求吾所大欲耳是知其未能推恩於百姓者以大<lb/>
　欲為病也孟子固知其大欲在辟土地朝秦楚莅中國而撫四<lb/>
　夷久矣何以知其如此也觀其問桓文之事其意專主於利欲<lb/>
　學桓文紏合諸侯以聽其號令耳惟其心在此故其志專在一<lb/>
　己而不知以天下國家為心不知以天下國家為心則不以民<lb/>
　為意故寧恩及於禽獸而不肯及於百姓也然孟子不直問其<lb/>
　所欲在此乃以肥甘不足於口輕煖不足於躰采色不足視於<lb/>
　目聲音不足聽於耳便嬖不足使令於前為問何耶蓋歴數耳<lb/>
　目數事人之大欲不過如是而乃於此數事之外不循于理求<lb/>
<pb n="9b"/>
　所難致欲闢土地朝秦楚莅中國撫四夷非兵革不可用兵革<lb/>
　則必獨人之父孤人之子使兄弟交哭夫婦生離肝腦塗地尸<lb/>
　首異處豈有爲民父母而所好如此乎夫用甲兵而土地果闢<lb/>
　秦楚果朝果可以莅中國而撫四夷猶之可也况土地未易闢<lb/>
　秦楚未易朝中國未易莅四夷未易撫乎以如此所爲求如此<lb/>
　所欲是猶縁木求魚以鄒敵楚也然而豈終無䇿乎第未知其<lb/>
　本耳其本止在前所謂保民是也夫推不忍之心於百姓使民<lb/>
　父子相保兄弟相扶室家相好郷閭族黨親戚朋友相往來雞<lb/>
　豚黍稷酒醴牛羊相宴樂則天下仕者皆欲立於王之朝天下<lb/>
　耕者皆欲耕於王之野天下啇賈皆欲藏於王之市天下行旅<lb/>
　皆欲出於王之塗天下之欲疾其君者皆欲赴愬於王則雖無<lb/>
　意於闢土地朝秦楚莅中國而撫四夷而此數事自然至矣齊<lb/>
　王既知大欲爲病而未知其所歸趣也故聞孟子之言曰吾惽<lb/>
　不能進於是矣願夫子輔吾志明以教我我雖不敏請甞試之<lb/>
<pb n="10a"/>
　觀齊王此意亦切矣孟子安得不盡告之乎蓋士大夫之學必<lb/>
　欲有用而所謂用者用於天下國家也天下國家以民為主耳<lb/>
　使民父子相保兄弟相扶夫婦相好鄉閭族黨親戚朋友相往<lb/>
　來雞豚黍稷酒醴牛羊相宴樂則吾之學乃無負於聖王而所<lb/>
　謂聖王之道正在此也孟子之學學王道也王道者何以民為<lb/>
　主也故孟子歷為宣王言所以為王之道曰無恒産而有恒心<lb/>
　者惟士為能若民則無恒産因無恒心茍無恒心放辟邪侈無<lb/>
　不為己及䧟於罪然後從而刑之是罔民也焉有仁人在位罔<lb/>
　民而可為也嗚呼宣王平昔觀聽鈎索宴語講究曽聞此言乎<lb/>
　大槩皆欲闢土地充府庫論縱横議戰鬪而已曷嘗有一語及<lb/>
　民耶今孟子乃論士民之心不同而喻民之所以有恒心者在<lb/>
　於恒産惟有恒産則仰事父母俯育妻子樂嵗皆飽足凶年免<lb/>
　於死亡驅而之善如水之就下也其誰不樂今也奪民之産使<lb/>
　仰事俯育樂嵗凶年一皆失所欲使趣禮義成王道也難矣何<lb/>
<pb n="10b"/>
　謂王道五畆之宅樹之以桑則五十者可以衣帛而無憂矣雞<lb/>
　豚狗彘無失其時則七十者可以食肉而無憂矣百畆之田勿<lb/>
　奪其時則八口之家可以無飢而無憂矣謹庠序之教申之以<lb/>
　孝悌之義頒白者無負戴之憂矣夫使老者有衣有肉有代勞<lb/>
　者而黎民不飢不寒所謂王道豈在虚空髙遠處乎即此所謂<lb/>
　王道也余嘗求王道而不得竊取三百篇而讀之見夫周家之<lb/>
　民其熙怡宴樂如此乃知王道之實亦在民安其生而已矣孟<lb/>
　子保民而王一語可謂盡所謂王道之説矣請即詩以明之夫<lb/>
　周家君民何其如此相愛也民之於君也則曰雨我公田遂及<lb/>
　我私民愛君如此君之於民也則曰駿發爾私終三十里君愛<lb/>
　民如此以天子之尊乃與后世子出入阡陌之間親以酒食勸<lb/>
　勞慰勉耘耔播種之勤而田畯之官又以飲食勞來左右之至<lb/>
　親為嘗其㫖否其殷勤惻怛之意有足以感動人者其詩曰曽<lb/>
　孫來止以其婦子饁彼南畆田畯至喜饟其左右嘗其旨否是<lb/>
<pb n="11a"/>
　也又為之言其家人婦子載酒食以慰勞其勤勞之意其詩曰<lb/>
　或來瞻女載筐及筥其饟伊黍是也又言其室家劬勞之語目<lb/>
　前雖勞他日嵗成刈穫収歛廪藏囷積飲酒食肉以盡終嵗之<lb/>
　樂其詩曰穫之秷秷積之栗栗其崇如墉其比如櫛以開百室<lb/>
　百室盈止婦子寧止殺時犉牡有捄其角是也又為之言陽氣<lb/>
　方亨淑鳥應候冝執桑器以圖蚕事其詩曰春日載陽有鳴倉<lb/>
　庚女執懿筐遵彼微行爰求柔桑是也又為之言隂氣已應鵙<lb/>
　鳥已鳴冝務組績以為衣裳之用其詩曰七月鳴鵙八月載績<lb/>
　載元載黄我朱孔揚為公子裳是也嗚呼所謂王道盡見此矣<lb/>
　孟子已為宣王力陳而深言之儻能一用不忍之心以加於百<lb/>
　姓則夫保民而王之實可興於旦暮也然齊王終於此而已矣<lb/>
　豈非必有九五之大人乃能用九二之大人乎余既惜宣王之<lb/>
　不能用不忍之心而又知王道之大止在於不忍之心而已其<lb/>
　何幸乎<lb/>
<pb n="11b"/>
</p>
<p>
張狀元孟子巻第二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
張狀元孟子傳卷第二十八<lb/>
　　　皇朝太師崇國文忠公臨安府鹽官張九成子韶<lb/>
○告子章句下<lb/>
任人有問屋廬子曰禮與食孰重曰禮重色與禮孰重曰禮重曰<lb/>
以禮食則飢而死不以禮食則得食必以禮乎親迎則得妻不親<lb/>
迎則不得妻必親迎乎屋廬子不能對明日之鄒以告孟子孟子<lb/>
曰於答是也何有不揣其本而齊其末方寸之木可使髙於岑樓<lb/>
金重於羽者豈謂一鈎金與一輿羽之謂哉取食之重者與禮之<lb/>
輕者而比之奚翅食重取色之重者與禮之輕者而比之奚翅色<lb/>
重往應之曰紾兄之臂而奪之食則得食不紾則不得食則將紾<lb/>
之乎踰東家墻而摟其處子則得妻不摟則不得妻則將摟之乎<lb/>
　此一章所問甚鄙而對有禮之輕者奚翅食重色重之說以行<lb/>
　道之人弗受乞人不屑之義攷之疑非孟子所對問端鄙甚無<lb/>
　足解者姑置之勿論<lb/>
<pb n="1b"/>
<pb n="1b"/>
　而言不及於孝豈非就曹交日用處徑指之哉夫徐行後長者<lb/>
　時此心雍容優𥙿即尭舜之道也疾行先長者時此心凌忽凶<lb/>
　傲即桀之道也堯之服雍容優𥙿之服也堯之言雍容優𥙿之<lb/>
　言也堯之行雍容優𥙿之行也服堯之服以雍容優𥙿𬒳於身<lb/>
　誦堯之言以雍容優𥙿養其氣行堯之行以雍容優𥙿接於事<lb/>
　則吾自頂至踵其體皆堯矣孟子語之以此豈非交資質之美<lb/>
　與儀容相副乎交一聞此言便欲假館以安孟子而願受業於<lb/>
　門不知有何所見遽慕戀如此哉則知曹交當時所得有精神<lb/>
　之造言意之表一迎而自解者非言語所能形容也孟子知其<lb/>
　得於言下故指之以此道仐若大路然豈難知哉病在不求耳<lb/>
　子今旣得路矣歸而求之豈不有餘師師即吾心也取之愈有<lb/>
　挹之不竭子何假於人也此又孟子欲其自得之也夫士大夫<lb/>
　之學莫若親近聖賢其所得蓋有非書䇿所能冩者如曽子一<lb/>
　唯子張書紳齊宣王戚戚滕文公不忘曹交遽欲受業皆一時<lb/>
<pb n="2a"/>
　解㑹有不能自巳者故善言者曰閑習禮度不若式瞻儀刑諷<lb/>
味遺言不若親承音旨蓋謂此也然而聖賢之不丗出也乆矣<lb/>
　吾將如之何曰誦其詩讀其書不知其人可乎玩語言之味而<lb/>
　眇眇乎聖賢之淵源如孔子學琴因音聲而見文王之形容者<lb/>
　斯亦聖賢之遺法也余又表而出之<lb/>
公孫丑問曰髙子曰小弁小人之詩也孟子曰何以言之曰怨曰<lb/>
固哉髙叟之爲詩也有人於此越人關弓而射之則巳談笑而道<lb/>
之無他䟽之也其兄關弓而射之則巳垂涕泣而道之無他戚之<lb/>
也小弁之怨親親也親親仁也固矣夫髙叟之爲詩也曰凱風何<lb/>
以不怨曰凱風親之過小者也小弁親之過大者也親之過大而<lb/>
不怨是愈䟽也親之過小而怨是不可磯也愈䟽不孝也不可磯<lb/>
亦不孝也孔子曰舜其至孝矣五十而慕<lb/>
　觀六經者當先格物之學格物則能窮天下之理天下之理窮<lb/>
　則知至意誠心正身脩家齊國治天下平矣而况觀六經乎蓋<lb/>
<pb n="2b"/>
　六經之言皆聖賢之心也吾自格物先得聖賢之心則六經皆<lb/>
　吾心中物耳如是以論六經則可否與奪抑揚髙下逈出常情<lb/>
　之外超然照見千古聖賢之心惟孟子之學如此所以論詩與<lb/>
　當時士大夫絶不相同而合千古聖賢之意且髙子當時號爲<lb/>
　明詩者也然而以私見論詩而不知以天理明詩以私見論詩<lb/>
　故以小弁爲小人之詩其意以此詩有何辜于天我罪伊何行<lb/>
　有死人尚或墐之君子信讒如或醻之君子不惠不舒究之之<lb/>
　語以謂其有怨親之言也孟子以天理觀詩見夫孺子之不見<lb/>
　父母也則悲棲哽咽哭泣號咷無物可以解其心者旣見父母<lb/>
　則且愠且笑以此觀之怨乎慕乎曰慕也慕不深則怨不極大<lb/>
　舜號泣于旻天小弁不見恱於親其酸辛悲苦蓋所以慕親也<lb/>
　故孟子有越人其兄關弓之喻且斷小弁之怨爲親其親之說<lb/>
　非孟子深明天理何以知小弁之心如此哉則夫格物之學其<lb/>
　六經之原也公孫丑猶以私意誦詩且問凱風何以不怨凱風<lb/>
<pb n="3a"/>
特無以慰父母耳非若小弁得罪于親也親可輕易怨乎親之<lb/>
　過小遽有何辜于天之語是忿厲之氣不孝之子也親之過大<lb/>
　而不怨是待之如路人亦不孝之子也惟深知格物之學明天<lb/>
　理之歸則或怨或不怨皆知心之所由歸矣孟子不信雲漢之<lb/>
　詩無取武成之䇿獨信其所得之學而可否詩書之言其見識<lb/>
　超邁豈常情所可跂及也固哉髙叟何足以議此乎余因孟子<lb/>
論詩乃推格物之學以爲觀六經者之訓<lb/>
宋牼將之楚孟子遇於石丘曰先生將何之曰吾聞秦楚構兵我<lb/>
將見楚王說而罷之楚王不恱我將見秦王說而罷之二王我將<lb/>
有所遇焉曰軻也請無問其詳願聞其指說之將何如曰我將言<lb/>
其不利也曰先生之志則大矣先生之號則不可先生以利說秦<lb/>
楚之王秦楚之王恱於利以罷三軍之師是三軍之士樂罷而恱<lb/>
於利也爲人臣者懐利以事其君爲人子者懐利以事其父爲人<lb/>
弟者懐利以事其兄是君臣父子兄弟終去仁義懐利以相接然<lb/>
<pb n="3b"/>
而不亡者未之有也先生以仁義說秦楚之王秦楚之王恱於以<lb/>
義而罷三軍之師是三軍之士樂罷而恱於仁義也爲人臣者懐<lb/>
仁義以事其君爲人子者懐仁義以事其父爲人弟者懐仁義以<lb/>
事其兄是君臣父子兄弟去利懐仁義以相接也然而不王者未<lb/>
之有也何必曰利孟子居鄒季任爲任處守以幣交受之而不報<lb/>
處於平陸儲子爲相以幣交受之而不報他日由鄒之任見季子<lb/>
由平陸之齊不見儲子屋廬子喜曰連得間矣問曰夫子之任見<lb/>
季子之齊不見儲子爲其爲相與曰非也書曰享多儀儀不及物<lb/>
曰不享惟不役志于享爲其不成享也屋廬子恱或問之屋廬子<lb/>
曰季子不得之鄒儲子得之乎陸<lb/>
　大道之行聖賢岀處天下信之而不疑如伊尹五就湯五就桀<lb/>
　自後丗觀之畎畒之夫驟加進用豈不爲往來反覆刺探窺伺<lb/>
之士乎然湯安之天下安之雖桀亦安之而無少疑者則以大<lb/>
道素明也丗衰道微人各以私智自奮不復尊信聖賢以閭閻<lb/>
<pb n="4a"/>
　下俚駔儈牙校之見上疑聖賢嗚呼吾道之難行亦巳乆矣夫<lb/>
　聖賢一岀一處一黙一語一見一否皆循天理之自然豈私情<lb/>
　而可測哉而屋廬子遊聖賢之門乃隂伺黙窺以小人之見誣<lb/>
　度孟子且喜曰連得間矣此誠何心哉夫聖賢所爲一一當道<lb/>
　使天下後丗皆爲矜式乃可喜也今以孟子之任見季子爲其<lb/>
　守一國之權之齊不見儲子爲其爲相此何等猥下之見就使<lb/>
　孟子如屋廬子之說屋廬子當傷之可也何喜之有是樂人爲<lb/>
　不善也遊聖賢之門而操心如此良可傷哉而不知聖賢之見<lb/>
　與不見皆自有說昔淳于髠見梁惠王屏左右獨坐而再見之<lb/>
　終無言也惠王怪之客以語髠髠曰固也吾前見王王志在驅<lb/>
　逐後復見王王志在音聲吾是以黙然客具以報王大駭曰嗟<lb/>
　乎淳于先生誠聖人也前先生之來有獻善馬者寡人未及視<lb/>
　㑹先生至後先生之來有獻謳者未及試亦㑹先生來寡人雖<lb/>
　屏人然私心在彼淳于一無稽之士猶能承意觀色如此况孟<lb/>
<pb n="4b"/>
　子學造精微思入淵眇其於人之神情豈不能探賾索隱鉤深<lb/>
　致逺哉故有儀不及物之說然則其見與不見季任儲子之處<lb/>
　心積慮蓋孟子自知之屋廬子不知何所見而恱也且遽有季<lb/>
　子不得之鄒儲子得之平陸之說此又以私意度之也孟子之<lb/>
　意豈謂是哉余不敢盡發留以待君子闡揚之庶幾知聖賢不<lb/>
　可以私智臆度也<lb/>
淳于髠曰先名實者爲人也後名實者自爲也夫子在三卿之中<lb/>
名實未加於上下而去之仁者固如此乎孟子曰居下位不以賢<lb/>
事不肖者伯夷也五就湯五就桀者伊尹也不惡汚君不辭小官<lb/>
者桞下惠也三子者不同道其趍一也一者何也曰仁也君子亦<lb/>
仁而巳矣何必同曰魯繆公之時公儀子爲政子栁子思爲臣魯<lb/>
之削也滋甚若是乎賢者之無益於國也曰虞不用百里奚而亡<lb/>
秦繆公用之而霸不用賢則亡削何可得與曰昔者王豹處於淇<lb/>
而河西善謳緜駒處於髙唐而齊右善歌華周𣏌梁之妻善哭其<lb/>
<pb n="5a"/>
夫而變國俗有諸内必形諸外爲其事而無其功者髠未甞覩之<lb/>
也是故無賢者也有則髠必識之曰孔子爲魯司冦不用從而祭<lb/>
燔肉不至不稅冕而行不知者以爲爲肉也其知者以爲爲無禮<lb/>
也乃孔子則欲以微罪行不欲爲苟去君子之所爲衆人固不識也<lb/>
　聖賢視天理以爲去就豈常情所可測哉淳于髠不量力不度<lb/>
德以人欲而窺天理以凡俗而議聖賢多見其不知量也天聖<lb/>
賢所趣各自有路論其所歸皆循天理而巳如伯夷之清伊尹<lb/>
之任下惠之和雖所趣不同要皆歸於天理而巳仁者天理也<lb/>
安可是伯夷而非伊尹下惠亦安可是下惠伊尹而非伯夷哉<lb/>
孔子於天理中又造化在其間故可以仕可以止可以乆可以<lb/>
速盡兼三聖之所造而時昔之則又非丗俗之所知矣孟子學<lb/>
孔子者也其去其就又出乎三聖之外三聖去就尚皆歸於仁<lb/>
況孟子去齊豈非仁者當如是乎髠徒事唇脗聶聶呫呫妄以<lb/>
先名實後名實之說欲置孟子於不仁之地豈有聖賢所爲反<lb/>
<pb n="5b"/>
　爲淳于髠輕重乎孟子有何必同之論語巳塞矣不自知其不<lb/>
　學乃引公儀休泄栁子思爲問以爲賢無益人之國意蓋譏詆<lb/>
　孟子欲以取勝也無稽庸鄙至此何足與語乎聖賢道襟德量<lb/>
　廣大宏闊有誘人之心無絶人之意故以百里奚爲對庶幾知<lb/>
　賢者功用雖小尚足以扶持頽弊保護社稷安可謂之無益也<lb/>
　髠亦可以巳矣其心爲理所奪倉皇迫急不復以義理爲問乃<lb/>
　大肆無稽援引非類以謂丗無賢者良可笑也夫賢者德之可<lb/>
　乆上配乎乾業之可大下配乎坤乃引謳歌雜流婦女恩怨如<lb/>
　王豹緜駒華周𣏌梁之妻以謂孟子不如此輩之有功是何等<lb/>
　鄙論也夫仁人者謀其義不謀其利明其道不計其功管仲九<lb/>
　合諸侯一正天下而曽西之所羞比則是功利之不足道而道<lb/>
　德之可尊也審如髠所言曹操司馬懿豈曰無功自今觀之果<lb/>
　何如人哉此曽西所以不敢遽比子路而仲尼之門五尺之童<lb/>
　羞談覇道也髠不以道觀孟子而以功論聖賢是何凡俗鄙猥<lb/>
<pb n="6a"/>
　之流哉孟子引孔子之去魯以燔肉微罪而行其心不欲置魯<lb/>
　於大過之地尚使賢者之肯來其國與夫交絶無惡聲黜妻可<lb/>
　再嫁之義同其忠厚仁慈幾與天地等聖賢存心如此豈衆人<lb/>
　所能知哉此余所以謂淳于髠以人欲而窺天理以凡俗而議<lb/>
　聖賢多見其不知量也嗚呼聖賢所爲皆自有道而丗俗小人<lb/>
　不自知其不學動加詆訾呼吸同類唱和成風使聖賢不得少<lb/>
　施其所藴哀哉<lb/>
孟子曰五霸者三王之罪人也今之諸侯五霸之罪人也今之大<lb/>
夫今之諸侯之罪人也天子適諸侯曰廵狩諸侯朝於天子曰述<lb/>
職春省耕而𥙷不足秋省歛而助不給入其疆土地辟田野治養<lb/>
老尊賢俊傑在位則有慶慶以地入其疆土地荒蕪遺老失賢掊<lb/>
克在位則有讓一不朝則貶其爵再不朝則削其地三不朝則六<lb/>
師移之是故天子討而不伐諸侯伐而不討五霸者摟諸侯以伐<lb/>
諸侯者也故曰五霸者三王之罪人也五霸桓公爲盛葵丘之會<lb/>
<pb n="6b"/>
諸侯束牲載書而不歃血𥘉命曰誅不孝無易樹子無以妾爲妻<lb/>
再命曰尊賢育才以彰有德三命曰敬老慈㓜無忘賔旅四命曰<lb/>
士無丗官官事無攝取士必得無專殺大夫五命曰無曲防無遏<lb/>
糴無有封而不告曰凡我同盟之人旣盟之後言歸于好今之諸<lb/>
侯皆犯此五禁故曰今之諸侯五霸之罪人也長君之惡其罪小<lb/>
逢君之惡其罪大今之大夫皆逢君之惡故曰今之大夫今之諸<lb/>
侯之罪人也<lb/>
　孟子學造精微思入淵眇靜觀古今之變如仰觀十二次二十<lb/>
　八舎之在天俯察五嶽四瀆滄𬈑之在地得以品題名目之如<lb/>
　析木大火角亢氐房華嵩泰衡江河淮濟一經討論千古是之<lb/>
　不可少變其盛矣哉如目五霸爲三王罪人今之諸侯爲五霸<lb/>
　罪人今之大夫爲今之諸侯之罪人閱實按據科別區分㧾其<lb/>
　罪而立其目因其目而條其心不知自何處見其然何處得其<lb/>
　要余以是知學造精微而思入微眇也其罪之著不煩訓解一<lb/>
<pb n="7a"/>
讀可知獨逢君之惡其罪大不可不辨也以此知孟子不深罪<lb/>
當時之諸侯而罪啇鞅孫臏騶忌蘇秦張儀沈同陳賈王驩<lb/>
及稷下諸子也如伐燕之謀王未有此心而沈同發之旣齊王<lb/>
甚慙而陳賈解之則以惡逢迎人君之欲於此可見前後左右<lb/>
皆此軰流所以使孟子有一暴十寒之喻有衆楚人咻之之喻<lb/>
　是則諸侯所以爲五霸罪人五霸所以爲三王罪人端本清源<lb/>
當案當時大夫之罪爲渠魁可也此蓋春秋之法也余大因以<lb/>
發之<lb/>
魯欲使慎子爲將軍孟子曰不教民而用之謂之殃民殃民者不<lb/>
容於堯舜之丗一戰勝齊遂有南陽然且不可慎子勃然不恱曰<lb/>
此則滑釐所不識也曰吾明告子天子之地方千里不千里不足<lb/>
以待諸侯諸侯之地方百里不百里不足以守宗廟之典籍周公<lb/>
之封於魯爲方百里也地非不足而儉於百里大公之封於齊也<lb/>
亦爲方百里也地非不足而儉於百里今魯方百里者五子以爲<lb/>
<pb n="7b"/>
有王者作則魯在所損乎在所益乎徒取諸彼以與此然且仁者<lb/>
不爲况於殺人以求之乎君子之事君也務引其君以當道志於<lb/>
仁而巳孟子曰今之事君者曰我能爲君辟土地充府庫今之所<lb/>
謂良臣古之所謂民賊也君不郷道不志於仁而求富之是富桀<lb/>
也我能爲君約與國戰必克今之所謂良臣古之所謂民賊也君<lb/>
不鄊道不志於仁而求爲之強戰是輔桀也由今之道無變今之<lb/>
俗雖與之天下不能一朝居也<lb/>
　孟子以帝王之道觀戰國時其風俗所尚議論所及無一合於<lb/>
　道而善於民者苟可以致其意莫不罄盡底藴而告之其用心<lb/>
　亦巳切矣夫魯欲使慎子爲將軍孟子預憂其闢土地充府庫<lb/>
　約與國戰必克以殺人爲功業首喻以不教民以禮樂而用之<lb/>
　以征戰者其名曰殃民殃民者堯舜所不赦也正使大國如齊<lb/>
　王一戰勝之遂有齊南陽之地以先王之法論之亦所不可况<lb/>
　未必勝乎勝與不勝使兩國之民肝腦塗地骨肉離散父哭其<lb/>
<pb n="8a"/>
　子子哭其父兄哭其弟弟哭其兄以至妻哭其夫其亦何忍乎<lb/>
　慎滑釐之意本在征戰聞孟子之言遽有滑釐不識之語嗚呼<lb/>
　其氣象傲很如此此豈可與之言乎自常人之情觀之智者則<lb/>
　黙而不容恃血氣者則辭氣怫欎與之較勝負矣孟子乃意態<lb/>
　閑暇神情雍容遂有吾明告子之言有天子地方千里諸侯地<lb/>
　方百里周公太公封魯封齊地極有餘而止於百里之說夫先<lb/>
　王之制皆自天理中造化多之則起侈大之心小之則有狹隘<lb/>
　之刺隨功髙下而建置之豈可少變乎魯今方百里者五是大<lb/>
　違先王之制使明王復興魯當在所損今又欲益之乎雖不動<lb/>
　一戈不頓一甲徒手而取之猶犯先王之禁而仁者不爲况於<lb/>
　殺人而求之乎君子之事君務以堯舜之道引其君於仁厚之<lb/>
　地所謂堯舜之道者即所謂植桑種田育雞豚畜狗彘謹庠序<lb/>
　脩孝弟使老者衣帛食肉黎民不飢不寒不負戴於道路不轉<lb/>
　死於溝壑是也以此道引君而遊乎仁厚之地豈非士君子所<lb/>
<pb n="8b"/>
　當爲乎觀孟子之言略無忿怫之心其道襟德量超越常情甚<lb/>
　矣孟子因慎子又感發當時事君之徒而丗俗所謂良臣者闢<lb/>
　土地充府庫如啇鞅之徒約與國戰必克如蘇秦之徒而以古<lb/>
　先哲王之時論之皆謂之民賊耳君不知郷堯舜之道不知志<lb/>
　堯舜之仁而求冨之求爲之強戰是率民脂膏以冨桀殺人父<lb/>
　子以輔桀此何等風俗哉孟子靜觀儻不大有變更以移易當<lb/>
　時邪僻之見由當時之所謂道不變當時之風俗雖得當時之<lb/>
　天下正如赴水蹈火不可一朝居也然則孟子之意將何在乎<lb/>
　將行堯舜之道如植桑種田等事且變天下風俗使之父子相<lb/>
　保兄弟相扶室家相好郷閭族黨親戚朋友相往來酒醴牛羊<lb/>
　雞豚狗彘相宴樂而巳矣若夫行一不義殺一不辜如當時之<lb/>
　所謂良臣者雖得天下不爲也聖賢之心蓋可見矣<lb/>
<pb n="9a"/>
</p>
<p>
張狀元孟子傳卷第二十八<lb/>
</p>
<p>
</p>
  </div>
</body>
</text>
</TEI>
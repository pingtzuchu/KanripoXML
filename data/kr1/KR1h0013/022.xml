<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
張狀元孟子傳卷第二十二<lb/>
　　　皇朝太師崇國文忠公臨安府鹽官張九成子韶<lb/>
○萬章章句上<lb/>
萬章問曰舜往于田號泣于旻天何爲其號泣也孟子曰怨慕也<lb/>
萬章曰父母愛之喜而不忘父母惡之勞而不怨然則舜怨乎曰<lb/>
長息問於公明髙曰舜往于田則吾旣得聞命矣號泣于旻天于<lb/>
父母則吾不知也公明髙曰是非爾所知也夫公明髙以孝子之<lb/>
心爲不若是恝我竭力耕田共爲子職而巳矣父母之不我愛於<lb/>
我何哉帝使其子九男二女百官牛羊倉廪俻以事舜於畎畒之<lb/>
中天下之士多就之者帝將胥天下而遷之焉爲不順於父母如<lb/>
窮人無所歸天下之士恱之人之所欲也而不足以解憂好色人<lb/>
之所欲妻帝之二女而不足以解憂富人之所欲冨有天下而不<lb/>
足以解憂貴人之所欲貴爲天子而不足以解憂人恱之好色富<lb/>
貴無足以解憂者惟順於父母可以解憂人少則慕父母知好色<lb/>
<pb n="1b"/>
則慕少艾有妻子則慕妻子仕則慕君不得於君則熱中大孝終<lb/>
身慕父母五十而慕者予於大舜見之矣<lb/>
　事親自有事親之法事君自有事君之法此天理也事親而親<lb/>
　不恱則謂之不孝事君而君不仁則謂之不忠故用之則行舎<lb/>
　之則藏道合則從不合則去行藏去就一視用舎合否爲則焉<lb/>
　𥘉無定論也事君之法當如是爾至於事親則自孩提以至老<lb/>
　死無他法也其心一於嬰兒而無變者此事親之法也夫嬰兒<lb/>
　之心一於愛父母而巳安知其他哉方父母之弗見也號泣悲<lb/>
　苦萬物無可解其憂者天下之士恱之與夫貴爲天子冨有天<lb/>
　下妻帝之二女曽何足以入其心乎及旣見父母且喜且怒怨<lb/>
　父母之不我憐也巳乃跳踉喜躍其樂有過於天下就之富有<lb/>
　天下貴爲天子妻帝二女之樂也舜之心其事父母常如嬰兒<lb/>
　則其爲父母不喜號泣于天若嬰兒之慕者此蓋天理當如是<lb/>
　也故大孝終身慕父母所謂終身者非終父母之身終其身也<lb/>
<pb n="2a"/>
　父母旣死其心常悲一見其遺書一執其杯圈則泫然流涕痛<lb/>
　苦有不自勝者此正嬰兒之心也老萊七十而慕爲五綵之衣<lb/>
　爲嬰兒匍匐於父母前此心爲如何哉欲識舜之爲舜當於嬰<lb/>
　兒之慕而求之則公明髙之說孟子之對萬章長息之問大舜<lb/>
　之心於此而决矣夫舜之號泣于天孟子止以一慕字斷之以<lb/>
　解天下後丗紛紛之疑非其髙見逺識超出乎衆人之上能如<lb/>
是乎<lb/>
萬章問曰詩云娶妻如之何必告父母信斯言也宜莫如舜舜之<lb/>
不告而娶何也孟子曰告則不得娶男女居室人之大倫也如告<lb/>
則廢人之大倫以懟父母是以不告也萬章曰舜之不告而娶則<lb/>
吾旣得聞命矣帝之妻舜而不告何也曰帝亦知告焉則不得妻<lb/>
也萬章曰父母使舜完廪捐階瞽瞍焚廩使浚井出從而揜之象<lb/>
曰謨蓋都君咸我績牛羊父母倉廪父母干戈朕琴朕弤朕二嫂<lb/>
使治朕棲象往入舜宫舜在牀琴象曰欝陶思君爾忸怩舜曰<lb/>
<pb n="2b"/>
惟兹臣庶汝其于予治不識舜不知象之將殺巳與曰奚而不知<lb/>
也象憂亦憂象喜亦喜曰然則舜僞喜者與曰否昔者有饋生魚<lb/>
於鄭子産子産使校人畜之池校人烹之反命曰始舎之圉圉焉<lb/>
少則洋洋焉悠然而逝子産曰得其所哉得其所哉校人出曰孰<lb/>
謂子産智予旣烹而食之曰得其所哉得其所哉故君子可欺以<lb/>
其方難罔以非其道彼以愛兄之道來故誠信而喜之奚僞焉<lb/>
　不告而娶余旣爲之說矣帝之妻舜而不告是與舜同心也夫<lb/>
相率以違背父母豈堯舜之心哉以俗人觀之則見其爲不告<lb/>
　而娶以天理而觀此堯舜爲天下人倫之大不敢絜身以求合<lb/>
　也至於象與父母同爲焚廩揜井之計及牛羊倉廪干戈琴弤<lb/>
　二嫂之說以傲濟頑嚚不如是不满其意也凶德參㑹而舜生<lb/>
　乎其間可謂不幸矣孟子乃有天將降大任之說且曰必先苦<lb/>
其心志勞其筋骨餓其躰膚空乏其身行拂亂其所爲所以<lb/>
　動心忍性増益其所不能可謂善觀天意矣理不如是何以見<lb/>
<pb n="3a"/>
　舜之爲大聖乎是故無姜里之難不足以見文王無陳蔡之難<lb/>
　不足以見孔子無漢中彭城之難不足以成髙祖之功無滹沱<lb/>
　蕪蔞之難不足以立光武之志下至非束縛於莒管仲之功不<lb/>
　明非受辱跨下韓信之志不固非刖其兩足孫臏烏乎而入齊<lb/>
　非拉脅折齒范睢烏乎而入秦雖聖智賢否之不同借此而論<lb/>
　之則舜非處頑嚚凶傲大難之間亦何以成就聖德乎孟子又<lb/>
　爲之說曰人恒過然後能改困於心衡於慮而後作徴於色發<lb/>
　於聲而後喻則夫士君子當患難困苦窮迫艱難之時正當識<lb/>
　天之意益自奮厲琢磨以合天心可也且憂且懼若將無後曰<lb/>
　者此閭巷婦女之見豈大丈夫之心乎余於燒廪揜井輒推天<lb/>
　意以勉吾徒之不得志者此亦聖賢之心也若夫舜逃厄難而<lb/>
　鼓琴不輟乃見聖人之處憂患如此其沛然也至於象有思君<lb/>
　之言舜有分治之命又㤗然如平時兄弟家庭之間雍穆無間<lb/>
　此又見舜之心矣而萬章不識此意乃以爲僞喜嗚呼聖人豈<lb/>
<pb n="3b"/>
　有僞哉有一毫之僞乃鬼蜮耳非天理也夫弟之於兄天理相<lb/>
　愛其所以迷罔至於謀殺者乃凶傲所致也方凶傲之起則見<lb/>
　忿怒而不見天理及事成謀濟凶傲旣息天理自生安知其無<lb/>
　悔心乎悔心乃天理當然也象以謂舜死矣旣入舜宫舜突然<lb/>
　在前友于之愛不暇計較忽然四起此乃真情也舜安得不以<lb/>
　真情際之乎且夫漁者有捕心海鷗爲之不下鼓琴有殺心蔡<lb/>
　邕至於旋歸况舜大聖人豈不知象之處心乎其欲焚廩也則<lb/>
　有不可得而焚其欲揜井也則有不可得而揜則以其殺心巳<lb/>
　著不得而不避也與夫子知回也其心三月不違仁又知由也<lb/>
　不得其死之機同矣及夫凶傲之氣巳濟愛兄之心巳生則就<lb/>
　其生處以善言導之此又聖人造化之術也夫焚廩揜井凶傲<lb/>
　之氣也欝陶思君天理當然也舜於其凶傲時則急避之於其<lb/>
　欝陶時則樂予之其處憂患人情亦可謂巧妙矣孟子善言<lb/>
　此意乃曰彼以愛兄之道來故誠信而喜之非深知舜之心者<lb/>
<pb n="4a"/>
　不能形容如此也且引子産畜魚之事爲證曰君子可欺以其<lb/>
　方難罔以非其道夫魚有始舎圉圉之理少則有洋洋悠然而<lb/>
　逝之理故可欺也若夫井有仁焉其可欺乎子産以理而信之<lb/>
　至於舜則又以聖而見其用心處而造化之子産所不可及也<lb/>
　書所謂蒸蒸又不格姦者此也此又孟子不言之遺意<lb/>
萬章問曰象日以殺舜爲事立爲天子則放之何也孟子曰封之<lb/>
也或曰放焉萬章曰舜流共工于幽州放驩兠于崇山殺三苗于<lb/>
三危殛鯀于羽山四罪而天下咸服誅不仁也象至不仁封之有<lb/>
<graphic n="KR0763" url="https://raw.githubusercontent.com/kanripo/KR-Gaiji/master/images/KR0763.png" mimeType="image/png"/>有<graphic n="KR0763" url="https://raw.githubusercontent.com/kanripo/KR-Gaiji/master/images/KR0763.png" mimeType="image/png"/>之人奚罪焉仁人固如是乎在他人則誅之在弟則封之<lb/>
曰仁人之於弟也不藏怒焉不宿怨焉親愛之而巳矣親之欲其<lb/>
貴也愛之欲其富也封之有<graphic n="KR0763" url="https://raw.githubusercontent.com/kanripo/KR-Gaiji/master/images/KR0763.png" mimeType="image/png"/>富貴之也身爲天子弟爲匹夫可<lb/>
謂親愛之乎敢問或曰放者何謂也曰象不得有爲於其國天子<lb/>
使吏治其國而納其貢稅焉故謂之放豈得暴彼民哉雖然欲常<lb/>
常而見之故源源而來不及貢以政接于有<graphic n="KR0763" url="https://raw.githubusercontent.com/kanripo/KR-Gaiji/master/images/KR0763.png" mimeType="image/png"/>此之謂也<lb/>
<pb n="4b"/>
　余讀此一章乃見聖人處事如此此蓋天理造化之妙也夫天<lb/>
　下知象之凶傲而舜第知其爲弟耳弟則當親愛之凶傲則當<lb/>
　處之夫一人乗車三人緩帶河潤九里澤及三族矧舜爲天子<lb/>
　於吾手足同氣豈可追念往昔而不富貴之乎封之有<graphic n="KR0763" url="https://raw.githubusercontent.com/kanripo/KR-Gaiji/master/images/KR0763.png" mimeType="image/png"/>爲吾<lb/>
　弟也然而凶傲之惡及舜一已可也爲一國之君有民人焉有<lb/>
　社稷焉豈可以親愛之故使不肖之弟肆其凶傲加於一國以<lb/>
　遂區區之志乎舜天理也天理中造化真若乾坤之運六子滄<lb/>
　海之轉百川旣不失親愛之恩可使遂其富貴又不使凶傲及<lb/>
　民而可以行吾惠澤可謂巧妙矣其造化如何哉其曰象不得<lb/>
　有爲於其國天子使吏治其國而納其貢稅焉豈得暴彼民哉<lb/>
　是也夫名爲諸侯爵亦貴矣受其貢賦禄亦冨矣親愛吾弟使<lb/>
　之富貴吾心足矣然而民人之政社稷之事皆朝廷賢者主之<lb/>
　象之凶傲何自而肆之於民哉徒富貴而不加親愛之心以潤<lb/>
　澤之亦非天理也是以欲常常而見使源源而來故不拘諸侯<lb/>
<pb n="5a"/>
　入貢之例而以政事爲名常接見有<graphic n="KR0763" url="https://raw.githubusercontent.com/kanripo/KR-Gaiji/master/images/KR0763.png" mimeType="image/png"/>之君使他人皆不與焉<lb/>
　此又親愛潤澤之道也旣不失國家之綱紀又不廢手足之親<lb/>
　愛造化之妙乃至於此乎夫春秋書鄭伯克叚于鄢此不知舜<lb/>
　親愛之義也書齊侯使其弟年來聘又書齊無知弑其君諸兒<lb/>
　此不知舜使吏治其國之義也春秋之心舜之心也使鄭伯知<lb/>
　舜之心決不至殺其弟使齊侯知舜之心決不至弟之子殺其<lb/>
　伯父後丗効舜封有<graphic n="KR0763" url="https://raw.githubusercontent.com/kanripo/KR-Gaiji/master/images/KR0763.png" mimeType="image/png"/>而失之者如景帝之待梁孝王是也使<lb/>
　其黃屋稱制以爲親愛手足也卒有刺殺大臣之惡使其得舜<lb/>
　之心詎至此乎又有効舜使吏治貢賦而失之者如齊置典籖<lb/>
　以專國事至有藕一叚漿一盃皆待命于典籖而後得使皆愁<lb/>
　窘無聊如在囹圄使其得舜之心詎至此乎此皆不知天理自<lb/>
　以私意爲之愛之則至於太過制之則至於刻深惟天理中行<lb/>
　事事合宜封之而使朝臣主其政制之而使之常常而來見恩<lb/>
　義兼行公私兩濟古人所謂深而通茂而有間連而不相及動<lb/>
<pb n="5b"/>
　而不相害又曰萬物並育而不相害道並行而不相悖余甞思<lb/>
　其說而不得今熟味此章深見舜之用心乃知古人之說蓋指<lb/>
　此用處爲言也其至矣哉<lb/>
咸丘蒙問曰語云盛德之士君不得而臣父不得而子舜南面而<lb/>
立堯帥諸侯北面而朝之瞽瞍亦北面而朝之舜見瞽瞍其容有<lb/>
蹙孔子曰於斯時也天下殆哉岌岌乎不識此語誠然乎哉孟子<lb/>
曰否此非君子之言齊東野人之語也堯老而舜攝也堯典曰二<lb/>
十有八載放勛乃徂落百姓如喪考妣三年四海遏宻八音孔子<lb/>
曰天無二日民無二王舜旣爲天子矣又帥天下諸侯以爲堯三<lb/>
年喪是二天子矣咸丘蒙問曰舜之不臣堯則吾旣得聞命矣詩<lb/>
云普天之下莫非王土率土之濵莫非王臣而舜旣爲天子矣敢<lb/>
問瞽䏂之非臣如何曰是詩也非是之謂也勞於王事而不得養<lb/>
父母也曰此莫非王事我獨賢勞也故說詩者不以文害辭不<lb/>
以辭害志以意逆志是爲得之如以辭而巳矣雲漢之詩曰周<lb/>
<pb n="6a"/>
餘黎民靡有子遺信斯言也是周無遺民也孝子之至莫大乎尊<lb/>
親尊親之至莫大乎以天下養爲天子父尊之至也以天下養養<lb/>
之至也詩云永言孝思孝思惟則此之謂也書曰祇載見瞽瞍䕫<lb/>
䕫齊栗瞽瞍亦允若是爲父不得而子也<lb/>
　聖人旣没道德不明利口憸人動以非理之語借聖賢以濟其<lb/>
　私儻非髙明豪傑之士以髙見逺識深發聖賢之所存而大不<lb/>
　然其說則夫篡逆之賊借湯武以爲名悖亂之臣借伊霍以爲<lb/>
　惡事權臣者借瘠環以汙孔子事左道者借負鼎以汙阿衡其<lb/>
　亂天下豈一朝一夕而巳哉今咸丘蒙問君不得而臣父不得<lb/>
　而子借舜以爲名且有堯與瞽瞍北面而朝之說此必蘇張稷<lb/>
　下諸人倡爲此說欲動人君使尊大其說以肆無稽之談以控<lb/>
　當丗之柄而恣其利欲也儻非孟子以帝王之學立正心之論<lb/>
　力抵而深排之則君臣父子之倫自此而大敗壞矣夫君不得<lb/>
　而臣孟子據堯典孔子之說以正之曉然無可疑者至於父不<lb/>
<pb n="6b"/>
　得而子蒙乃引詩普天率土之意以問亦可謂難答矣然天下<lb/>
　一理也古今一理也死生幽明一理也豈有作詩者使父不得<lb/>
　以盛德之士爲子乎孟子乃解此詩爲歎獨勞而言非爲父<lb/>
　子而云也因又使學者先當明天下之理然後以理探詩人之<lb/>
　意是窮理在前明詩在後深明天下之理然後可以識詩人之<lb/>
　意故有不以文害辭不以辭害志之說如曰有周不顯又曰其<lb/>
　麗不億其文如此其理乃言其甚顯與甚多也是不可以文害<lb/>
　辭也一泥其辭而不得其意則如雲漢之詩有周餘黎民靡有<lb/>
　孑遺是豈周無遺民乎是其意傷旱太甚故其辭如此也判别<lb/>
　不顯爲顯不億爲億靡有孑遺爲傷旱儻非深明天下之理而<lb/>
　以意逆志則夫探章摘句據語求是之徒將倒行逆施矣旣明<lb/>
　詩人之意旣判普天率士之詩不爲父子而說然後借永言孝<lb/>
　思之詩夔䕫齋栗之書以證父不得而子之鄙論其用舎詩書<lb/>
　抑揚今古如此真可謂能用先王之道者也孟子不得志故與<lb/>
<pb n="7a"/>
　其徒可否古今而髙明竒偉如此使其得志端委廟堂謀謨帷<lb/>
　幄以應難辦之事以斷疑似之說以折無實之辯以破流俗之<lb/>
惑將沛然有餘𥙿而天下特在其掌握間耳惜哉止於如此而<lb/>
　巳矣徒使萬丗之後知其心者徒想味風采而願與之執鞭焉<lb/>
　嗚呼<lb/>
萬章曰堯以天下與舜有諸孟子曰否天子不能以天下與人然<lb/>
則舜有天下也孰與之曰天與之天與之者諄諄然命之乎曰否<lb/>
天不言以行與事示之而已矣曰以行與事示之者如之何曰天<lb/>
子能薦人於天不能使天與之天下諸侯能薦人於天子不能使<lb/>
天子與之諸侯大夫能薦人於諸侯不能使諸侯與之大夫昔者<lb/>
堯薦舜於天而天受之暴之於民而民受之故曰天不言以行與<lb/>
事示之而巳矣曰敢問薦之於天而天受之暴之於民而民受之<lb/>
如何曰使之主祭而百神享之是天受之使之主事而事治百姓<lb/>
安之是民受之也天與之人與之故曰天子不能以天下與人舜<lb/>
<pb n="7b"/>
相堯二十有八載非人之所能爲也天也堯崩三年之喪畢舜避<lb/>
堯之子於南河之南天下諸侯朝覲者不之堯之子而之舜訟獄<lb/>
者不之堯之子而之舜謳歌者不謳歌堯之子而謳歌舜故曰天<lb/>
也夫然後之中國踐天子位焉而居堯之宫逼堯之子是篡也非<lb/>
天與也太誓曰天視自我民視天聽自我民聽此之謂也<lb/>
　孟子之論言天下不可妄得蓋隂有神明主宰其間歷觀萬古<lb/>
　湯之有天下其符見於元鳥武王之有天下其符見於帝武秦<lb/>
　之有天下文公有陳寳之祥漢之有天下髙祖有雲氣之瑞以<lb/>
　至楚有六子之産故當時有天方授楚之論趙有帝所之樂故<lb/>
　當道有野人致帝之命嗚呼小而一國大而天下皆有黙定之<lb/>
　數第詩書六經所傳不貴其有天下顧其脩德如何耳是以中<lb/>
　庸曰大德者必受命又曰大德必得其位必得其禄必得其名<lb/>
　必得其夀然而周公孔子豈非大德終在臣子之位不聞其有<lb/>
　天下也以此知天之曆數自有所歸天之與舜堯之子不肖矣<lb/>
<pb n="8a"/>
　天之與禹舜之子亦不肖矣孟子深見天人之際故有天子不<lb/>
　能以天下與人而一歸之於天又有天不言以行與事示之而<lb/>
　巳之說余於是知人之行或善或惡其處事或是或非皆天使<lb/>
　之非人之所能爲也天將興舜乃使其處頑父嚚母傲弟之間<lb/>
　䕫䕫齋栗無格姦之失有允若之心而舜孝行聞於天下矣又<lb/>
　使五典克從百揆時叙四門穆穆而處事皆當於人心矣堯薦<lb/>
　於天也二十有八載天又使歷年旣多施澤旣乆而民心歸之<lb/>
　又使百神享之百姓安之天意在舜如此堯豈得私其子哉故<lb/>
　堯崩三年之喪畢舜避於南河之南天使諸侯朝覲者不之堯<lb/>
　之子而之舜訟獄者不之堯之子而之舜謳歌者不謳歌堯之<lb/>
　子而謳歌舜天雖不言而冥冥之中使天下歸之如此此豈偶<lb/>
　然也哉天意昭然可見矣故孟子又引天視民視天聽民聽之<lb/>
　說以證之嗚呼天下之大固豈細事乎曹操欲篡漢民心未厭<lb/>
　漢是天未與操也司馬懿欲篡魏民心未厭魏是天未與懿也<lb/>
<pb n="8b"/>
　天命不可妄得而篡逆之心昭然布在天下爲千古罪人使曹<lb/>
　操不殺伏后忠事献帝天命在操將自有堯舜之舉矣使司馬<lb/>
　懿不誅凌統忠事魏室天命在懿亦將自有堯舜之舉矣天命<lb/>
　至重豈姦心賊慮所能圗哉操之子丕雖有天下不旋踵而有<lb/>
　司馬懿之報懿之孫炎雖有天下不旋踵而有六王之報嗚呼<lb/>
　天命豈不昭灼乎大而天下如此小而一已亦豈偶然黄允公<lb/>
　卿問疾王臣在門亦巳盛矣忽有黜妻之醜天使之也蔡邕忠<lb/>
　諌靈帝力排閹官亦巳盛矣而忽就董卓之辟天使之也嗚呼<lb/>
　天命難知其可不兢兢自慎乎禍福之來委之度外而立行處<lb/>
　事其可忽耶蓋當格物知至誠意正心脩身無爲造化所使忽<lb/>
　爲醜行以害平生忽爲惡事以貽後禍公卿大夫此人爵也仁<lb/>
　義忠信樂善不倦豈不在我乎儻天命之來有出非義吾當以<lb/>
　義裁正之合於義者吾受之而不辭悖於義者吾却之而不受<lb/>
　此所以處天命也使蔡邕知此豈肯爲董卓客乎春秋申之會<lb/>
<pb n="9a"/>
所以列楚於晉下而狄十二國之大夫與淮夷不殊㑹者此等<lb/>
以義可否天命也此又孟子不言之遺意<lb/>
張狀元孟子傳卷第二十二<lb/>
<pb n="9b"/>
<pb n="9b"/>
</p>
<p>
</p>
  </div>
</body>
</text>
</TEI>
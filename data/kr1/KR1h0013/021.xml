<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
張狀元孟子傳卷第二十一<lb/>
　　　皇朝太師崇國文忠公臨安府鹽官張九成子韶<lb/>
孟子曰君子所以異於人者以其存心也君子以仁存心以禮存<lb/>
心仁者愛人有禮者敬人愛人者人恒愛之敬人者人恒敬之有<lb/>
人於此其待我以橫逆則君子必自反也我必不仁也必無禮也<lb/>
此物奚宜至哉其自反而仁矣自反而有禮矣其橫逆由是也君<lb/>
子必自反也我必不忠自反而忠矣其橫逆由是也君子曰此亦<lb/>
妄人也巳矣如此則與禽獸奚擇哉於禽獸又何難焉是故君子<lb/>
有終身之憂無一朝之患也乃若所憂則有之舜人也我亦人也<lb/>
舜爲法於天下可傳於後丗我由未免爲鄊人也是則可憂也憂<lb/>
之如何如舜而巳矣若夫君子所患則亡矣非仁無爲也非禮無<lb/>
行也如有一朝之患則君子不患矣<lb/>
　此一章乃孟子傳曽子忠恕之學其施之作用者如此夫其所<lb/>
　以無一朝之患者行其所謂恕也其所以有終身之憂者行其<lb/>
<pb n="1b"/>
　所謂忠也行其所謂恕故不罪人之橫逆而自反巳之不仁無<lb/>
　禮不忠其極待之以妄人而不責焉行其所謂忠故非仁無爲<lb/>
　非禮無行其極欲效舜爲法於天下以此而觀則孟子處陳臻<lb/>
　之非屋廬之間季孫之異子叔之疑淳于髠之侮慢公孫丑以<lb/>
　比管晏過孟賁尹士譏不眀干禄濡滯之妄蓋𥙿如也深觀其<lb/>
　心可謂知所緩急矣其於人之橫逆付之無事而不以介意超<lb/>
　然求仁禮忠之極而樂焉至於平生所汲汲者以謂舜自匹夫<lb/>
　爲法於天下而我墮於流俗爲無所聞知之人惟其操不如舜<lb/>
　之心早夜孜孜求其所以爲舜者乃得於事親之間昌言號於<lb/>
　天下曰不得乎親不可以爲人不順乎親不可以爲子舜盡事<lb/>
　親之道而瞽䏂厎豫瞽瞍厎豫而天下化瞽瞍厎豫而天下之<lb/>
　爲父子者定是孟子之學所以造聖王之閫域者自事親之道<lb/>
　而入也其所以得事親之道者以其學出於曽子曽子之論孝<lb/>
　曰夫孝置之則植乎天地溥之則橫乎四海推而放諸東海而<lb/>
<pb n="2a"/>
　凖推而放諸南海而凖推而放諸西海而凖推而放諸北海而<lb/>
　凖惟曽子自事親而入故孟子亦自事親而入惟孟子自事親<lb/>
　而入所以見舜之用心惟見舜之用心所以拳拳以舜爲說而<lb/>
　不巳也且其載顔子之語曰舜何人也予何人也有爲者亦若<lb/>
　是又曰舜其孝至矣五十而慕又曰大孝終身慕父母五十而<lb/>
　慕者予於大舜見之矣又曰舜之居深山之中與木石俱與鹿<lb/>
　豕遊其所以異於深山之野人者幾希及其聞一善言見一善<lb/>
　行若决江河沛然莫之能禦又曰舜之飯糗茹草也若將終身<lb/>
　焉及其爲天子也𬒳袗衣鼔琴二女果若固有之又曰大舜有<lb/>
　大焉善與人同樂取諸人以爲善自耕稼陶漁以至爲帝無非<lb/>
　取於人者取諸人以爲善是與人爲善者也其後乃指徐行爲<lb/>
　堯舜之道使天下後丗好學聖王者止於徐行之間卜聖王之<lb/>
　用心非其深得舜之道其何能如此哉今此一章盡見其心至<lb/>
　爲之說曰舜爲法於天下可傳於後丗我猶未免於郷人也是<lb/>
<pb n="2b"/>
　則可憂也其平居所存槩可知矣若夫軒然立論曰仁之實在<lb/>
　乎事親時是也義之實在乎從兄時是也知知斯二者禮節文<lb/>
　斯二者樂樂斯二者反覆攷之其所得於聖王之道爲仁爲義<lb/>
　爲知爲禮爲樂皆自事親處得之推事親下氣怡色之心推有<lb/>
　深愛有和氣有婉容之心推善則稱親過則稱巳之心於天下<lb/>
　所以待人以恕而不責橫逆之侵責巳以忠而自反而求仁自<lb/>
　反而求禮自反而求忠嗚呼孟子能用曽子之道見於待人處<lb/>
　巳之間顯揚忠恕之說使人曉然日出渙然氷解者其於斯而<lb/>
　見之矣顔子之後一人而巳矣其盛矣哉<lb/>
禹稷當平丗三過其門而不入孔子賢之顔子當亂丗居於陋巷<lb/>
一簞食一瓢飲人不堪其憂顔子不改其樂孔子賢之孟子曰禹<lb/>
稷顔回同道禹思天下有溺者由已溺之稷思天下有飢者由巳<lb/>
飢之是以如是其急也禹稷顔子易地則皆然今有同室之人闘<lb/>
者救之雖𬒳髮纓冠而救之可也郷鄰有闘者𬒳髪纓冠而往救<lb/>
<pb n="3a"/>
之則惑也雖閉戸可也<lb/>
禹稷勤勞顔子優逸勤勞優逸曉然不同孟子乃曰禹稷顔回<lb/>
同道伯夷聖之清伊尹聖之任栁下惠聖之和孔子聖之時皆<lb/>
古聖人也孟子乃曰不同道不知孟子於何地見禹稷顔子之<lb/>
　同又於何地見伯夷伊尹下惠孔子之不同又論伯夷伊尹孔<lb/>
　子曰得百里之地而君之皆能以朝諸侯有天下行一不義殺<lb/>
　一不辜而得天下皆不爲也又論伯夷伊尹於孔子若是班乎<lb/>
　曰否自有生民以來未有孔子也是何獨尊孔子而卑夫子乎<lb/>
　至論禹稷曰禹思天下之溺者猶已溺之稷思天下之飢者由<lb/>
　巳飢之禹稷顔子易地則皆然又何以窮居獨處之人遽與功<lb/>
　業盛大卓乎千古之上者爲一等乎此蓋有說也其說安在曰<lb/>
　在講學中庸曰明則誠矣誠則明矣惟天下之至誠惟能盡其<lb/>
　性能盡其性則能盡人之性能盡人之性則能盡物之性能盡<lb/>
　物之性則可以賛天地之化育可以賛天地之化育則可與天<lb/>
<pb n="3b"/>
　地參矣又曰其次致曲曲能有誠誠則形形則著著則明明則<lb/>
　動動則變變則化惟天下至誠爲能化夫誠一也有天下之至<lb/>
　誠有致曲之誠天下之至誠誠之極者也是以可與天地參禹<lb/>
　稷顔回之學天下之至誠是以禹稷在廟堂以誠而憂顔子在<lb/>
　陋巷以誠而樂禹稷乃廟堂之顔子顔子乃陋巷之禹稷在憂<lb/>
　則憂在樂則樂論天下之至誠則一而巳故曰禹稷顔回同道<lb/>
　又曰禹稷顔子易地則皆然致曲之誠誠之始也其上又有事<lb/>
　焉其事云何誠則形形則著著則明明則動動則變變則化惟<lb/>
　天下之至誠爲能化是也孔子天下之至誠也伯夷伊尹下惠<lb/>
　止於致曲之誠而不進者也故伯夷誠於清而不進伊尹誠於<lb/>
　任而不進下惠誠於和而不進孔子進進不巳故聖之外又有<lb/>
　智智之外又有中中之外又有巧此天下之至誠也是以孔子<lb/>
　則異乎孟子曰可以仕則仕可以止則止可以乆則乆可以速<lb/>
　則速所以伯夷下惠伊尹與孔子不同道而自生民以來未有<lb/>
<pb n="4a"/>
　孔子也然則君子之講學詎可止於致曲之誠而不進於天下<lb/>
　之至誠乎誠能盡天下之至誠窮而陋巷亦參天地逹而廟堂<lb/>
　亦參天地逹而廟堂參天地則可言矣窮而陋巷何以參天地<lb/>
　乎豈不以敝衣敗屨有藻衣黼黻之尊荷鉏秉耒有圭璋璧<lb/>
　玉之嚴蓽門圭窬有㢘陛岩廊之峻妻子奴婢有賔客選掄之<lb/>
　機飲食寢處有經綸造化之大參天地者蓋在於此方其逹也<lb/>
　如同室之闘𬒳髮纓冠而救之非赴人急難也以誠當如是也禹<lb/>
　稷以之同室而不救則謂之不誠方其窮也如郷鄰之闘閉戸<lb/>
　而不救非無濟物之心也以誠當如是也顔子以之郷鄰而往<lb/>
　救則謂之不誠故學士大夫當學天下之至誠學天下之至誠<lb/>
　則可以參天地能參天地則逹爲禹稷窮爲顔子在禹稷而不<lb/>
　驚處顔子而不羡各誠其誠惟其所遭如何耳孟子學天下之<lb/>
　至誠得之於子思者也故其論三聖人與夫禹稷顔子同與不<lb/>
　同昌言判斷不復致疑嗚呼何其巍巍如此也盛哉<lb/>
<pb n="4b"/>
公都子曰匡章通國皆稱不孝焉夫子與之游又從而禮貌之敢<lb/>
問何也孟子曰丗俗所謂不孝者五惰其四支不顧父母之養一<lb/>
不孝也博奕好飲酒不顧父母之養二不孝也好貨財私妻子不<lb/>
顧父母之養三不孝也從耳目之欲以爲父母戮四不孝也好勇<lb/>
鬬很以危父母五不孝也章子有一於是乎夫章子子父責善而<lb/>
不相遇也責善朋友之道也父子責善賊恩之大者夫章予豈不<lb/>
欲有夫妻子母之屬哉爲得罪於父不得近出妻屏子終身不養<lb/>
焉其設心以爲不若是是則罪之大者是則章子巳矣<lb/>
孟子髙見逺識卓然在戰國權謀詭詐縱橫捭闔卓異荒唐中<lb/>
　猶北斗在天㤗華在地其抑揚予奪進退可否逈出常情之外<lb/>
非深造聖王之道能如是哉勸夫卑管仲而狄許行貉白圭而<lb/>
蚓仲子禽獸揚墨妾婦儀衍皆當時尊敬慕羡者孟子一皆<lb/>
　極口詆之使不得齒於士大夫之列而弟子倍其學如陳良者<lb/>
　通國稱不孝如匡章者而乃稱道禮貌使天下暁然知其爲賢<lb/>
<pb n="5a"/>
　人君子何其好惡與人異趣哉夫聖賢之取人也取其存心而衆<lb/>
　人之取人也拾其遺迹彼尊管仲以其能霸也事許行以其異<lb/>
　衆也白圭二十取一欲輕賦也仲子築室織屨欲求名也揚墨<lb/>
　當丗之所宗尚儀秦一時以爲丈夫孟子觀管仲之心本於作<lb/>
　僞許行之心欲以惑衆白圭之心在於取名而不知中國人倫<lb/>
　之大仲子之心惑於小道而不知避兄離母之惡揚墨之心推<lb/>
　而至於無君父儀衍之心推而至於逢君惡孟子獨知其心而<lb/>
　天下不知也使人人從其學則其爲害當至於嬴秦之酷而後<lb/>
　巳所以深攻而力詆之絶其本根不使滋長爲天下萬丗慮也<lb/>
　陳良之心恱周公仲尼之道匡章之心有負罪引慝之孝此其<lb/>
　所以稱道之禮貌之使天下曉然知其爲豪傑爲孝子以破風<lb/>
　俗卑鄙之見疑似之迹其有功於聖道也大矣夫匡章之父以<lb/>
　責善爲心欲其子之學業出衆也然而材有長短當循序而徐<lb/>
　進之乃以躁急之心求旦暮之効至於黜屏匡章而不得在人<lb/>
<pb n="5b"/>
　子之列論其心則愛子也論其事則賊恩也古者有易子而教<lb/>
　而孔門有過庭之問其意可見也匡章以得罪於父不得少盡<lb/>
孝養之心亦欲深自刻責不敢受妻子之養至於黜妻屏子其<lb/>
設心如是有大舜負罪引慝䕫䕫齋慄文王一飯亦一飯文王<lb/>
　再飯亦再飯之心豈可以爲不孝子乎夫其心如此而小人好<lb/>
　爲譏議樂聞人之過而不一原其心遽以不孝目人使天下無<lb/>
　爲善之路聖賢肯爲此事乎所以特犯衆惡接以禮儀際以顔<lb/>
　色以洗一國之淺陋其有功於名教之矣哉<lb/>
曽子居武城有越㓂或曰㓂至盍去諸曰無寓人於我室毁傷其<lb/>
薪木㓂退則曰脩我墻屋我將反㓂退曽子反左右曰待先生如<lb/>
此其忠且敬也㓂至則先去以爲民望宼退則反殆於不可沈猶<lb/>
行曰是非汝所知也昔沈猶有負芻之禍從先生者七十人未有<lb/>
與焉子思居於衞有齊㓂或曰㓂至盍去諸子思曰如伋去君誰<lb/>
與守孟子曰曽子子思同道曽子師也父兄也子思臣也微也<lb/>
<pb n="6a"/>
曽子子思易地則皆然<lb/>
　師有師之法臣有臣之法爲師之法則去留自如爲臣之法則<lb/>
　死於其職而巳曽子聞宼至則去宼退則反爲師之法當如是<lb/>
　也子思聞宼至則守蓋將死於其職焉爲臣之法當如是也要<lb/>
　兩人之心皆所謂天下之至誠也或去或不去各歸於誠而巳<lb/>
　矣曽子授道於子思子思授道於孟子子思中庸極言至誠之<lb/>
　說蓋曽子之學也孟子識兩人之所存故昌言以斷之曰曽子<lb/>
　子思同道又斷之曰曽子師也父兄也子思臣也微也曽子子<lb/>
　思易地則皆然惟孟子深造天下之至誠故見二人之存心而<lb/>
　同道皆然之語軒然論之而不疑前論禹稷顔子今論曽子子<lb/>
　思曰同道曰皆然則以誠有所見也自丗俗觀之禹稷在廟堂<lb/>
　而多憂顔子在陋巷而獨樂曽子聞宼至則去子思聞㓂至則<lb/>
　守其憂樂去留之迹遼乎若霄壤之分如之何其一視之謂之<lb/>
　同道謂之皆然也惟禹稷誠在憂勞顔子誠在獨樂曽子誠<lb/>
<pb n="6b"/>
　在避㓂子思誠在禦宼一易其守則爲不誠聖賢豈敢爲不誠<lb/>
事哉明乎此說然後可以仰觀千古俯視來今或出或處或黙<lb/>
或語皆歸於誠而巳矣不如是不得爲善學<lb/>
儲子曰王使人瞷夫子果有異於人乎孟子曰何以異於人哉堯<lb/>
舜與人同耳<lb/>
余讀此書乃知齊王之尊敬孟子至於如此也齊王見孟子之<lb/>
　學孟子之見孟子之識逈與當時不同疑其異禀而非凡人俗<lb/>
　士也故使人瞷之其使者往往若唐舉許負之流以相形爲說<lb/>
　者也夫聖賢之生也果有異於人黄帝生而神靈髙辛自言其<lb/>
　名帝堯就之如日望之如雲大禹聲爲律身爲度感玄鳥而生<lb/>
　契履帝武而生稷髙帝隆凖而龍顔光武隆凖而日角聖賢之<lb/>
　生必受五行之間氣天地之全形山嶽之精粹江河之潤澤豈<lb/>
與凡人同哉然而聖王不談者欲人之自勉也儻恃區區之形<lb/>
　貌而其心放於不仁不智之地則生而有髭者不能興周室之<lb/>
<pb n="7a"/>
　祚尊嚴若神者不能去淫妬之惑而面如削瓜者乃爲舜之九<lb/>
　官貌狀甚惡者乃爲孔門髙弟故昔之慨然惡爲此流者乃曰<lb/>
　相形不如論心豈非出於此乎夫耳目口鼻四肢百體堯舜亦<lb/>
　與人同耳第堯舜之心用處與凡俗不同所以其道獨尊於千<lb/>
　古也然而人之形固不可一槩取也至於欽明文思者堯濬哲<lb/>
　文明者舜齊聖廣淵者湯徽柔懿恭者文王温良恭儉者孔子<lb/>
　聖賢德容亦豈可掩哉誠諸中形諸外此自然之理也學士大<lb/>
　夫又不可不攷如鴟目虎吻露眼赤睛不言而知其爲王莽鳶<lb/>
　肩豺目洞精矘盻不言而知其爲梁冀豈有聖賢德容而如此<lb/>
　者乎齊王於孟子如此徒知尊敬之而巳而不能斷然用以爲<lb/>
　相此亦可怪也昔孟甞問於白圭曰魏文侯名過於桓公而功<lb/>
　不及五伯何也白圭對曰魏文侯師子夏友田子方敬叚干木<lb/>
　此名之所以過桓公也卜相則曰魏成翟璜孰可此功之所以<lb/>
　不及五伯也以私愛妨公舉在職者不堪其事故功廢然而名<lb/>
<pb n="7b"/>
號顯榮者三士翊之也如相三士則王功成豈特覇哉齊宣之<lb/>
　於孟子亦猶文侯之於子夏諸人也所任者田忌孫臏王驩之<lb/>
徒而其加意於孟子者止如此而巳哉可勝歎哉<lb/>
齊人有一妻一妾而處室者其良人出則必饜酒肉而後反其妻<lb/>
問所與飲食者則盡富貴也其妻歸告其妾曰良人出則必饜酒<lb/>
肉而後反問其與飲食者盡富貴也而未甞有顯者來吾將瞷良<lb/>
人之所之也蚤起施從良人之所之徧國中無與立談者卒之東<lb/>
郭墦間之祭者乞其餘不足又顧而之他此其爲饜足之道也其<lb/>
妻歸告其妾曰良人者所仰望而終身也今若此與其妾訕其良<lb/>
人而相泣於中庭而良人未之知也施施從外來驕其妻妾由君<lb/>
子觀之則人之所以求冨貴利逹者其妻妾不羞也而不相泣者<lb/>
幾希矣<lb/>
余觀此一叚其意與妾婦儀衍同科乃知此說爲商鞅騶忌孫<lb/>
臏陳軫蘇秦張儀稷下諸人言也彼是數子者或後車數十或<lb/>
<pb n="8a"/>
　三月而相或坐謀輜車或爲兩國使或握六國相印或執兩國<lb/>
　相權或築館康莊之衢其驕稺當丗氣凌青雲者以謂冨貴我<lb/>
　所自致也然而静觀其心不知禮義不聞㢘耻揣摩人君所欲<lb/>
　宛轉而附合之意在一朝之利逹而巳與家人婢子迎合主翁<lb/>
　之心以求飽煖計曽不少異是何異乞祭墦間驕其妻妾者乎<lb/>
　夫君子所見與小人所見不同君子所見者道義小人所見者<lb/>
　勢利所見者道義故道合則從不合則去非其義也非其道也<lb/>
　雖禄之以天下弗顧也繫馬千駟弗視也曽何冨貴之足道乎<lb/>
　所見者勢利則君好兵吾進竒正之說君好利吾進倍贏之說<lb/>
　君好闢土地吾進并吞之說君好連諸侯吾進縱横之說其不<lb/>
　問理義去就在人而俯仰髙下略無所守勢利所在性命所在<lb/>
　也如此得志尚且意氣揚揚蔑視當丗之士爲不巳如可勝痛<lb/>
　哉泛觀千古得富貴如齊人之乞祭者亦多矣夫妻妾婦女羞<lb/>
　之而彼乃不以爲羞是曽媪婢之不若也孟子之意王商孫以<lb/>
<pb n="8b"/>
下巳不可言矣况又下如商孫者乎掃門若魏勃望拜若<lb/>
甞糞若郭熈奉溺器若宋之問者類多尚可言乎嗚呼士風<lb/>
彫喪乃至於此熟誦齊人之說使人撫几而歎<lb/>
張狀元孟子傳卷第二十一<lb/>
</p>
<p>
</p>
  </div>
</body>
</text>
</TEI>
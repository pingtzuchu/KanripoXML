<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
張狀元孟子傳卷第十一<lb/>
　　　皇朝太師崇國文忠公臨安府鹽官張九成子韶<lb/>
有爲神農之言者許行自楚之滕踵門而告文公曰逺方之人聞<lb/>
君行仁政願受一㕓而爲氓文公與之處其徒數十人皆衣褐捆<lb/>
屨織席以爲食陳良之徒陳相與其弟辛負耒耜而自宋之滕曰<lb/>
聞君行聖人之政是亦聖人也願爲聖人氓陳相見許行而大恱<lb/>
盡棄其學而學焉陳相見孟子道許行之言曰滕君則誠賢君也<lb/>
雖然未聞道也賢者與民並耕而食饔飱而治今也滕有倉廪府<lb/>
庫則是厲民而以自養也惡得賢孟子曰許子必種粟而後食乎<lb/>
曰然許子必織布然後衣乎曰否許子衣褐許子冠乎曰冠曰奚<lb/>
冠曰冠素曰自織之與曰否以粟易之曰許子奚爲不自織曰害<lb/>
於耕曰許子以釡甑㸑以鐵耕乎曰然自爲之與曰否以粟易之<lb/>
以粟易械器者不爲厲陶冶陶冶亦以其械器易粟者豈爲厲農<lb/>
夫哉且許子何不爲陶冶舎皆取諸其宫中而用之何爲紛紛然<lb/>
<pb n="1b"/>
與百工交易何許子之不憚煩曰百工之事固不可耕且爲也然<lb/>
則治天下獨可耕且爲與有大人之事有小民之事且一人之身<lb/>
而百工之所爲備如必自爲而後用之是率天下而路也故曰或<lb/>
勞心或勞力勞心者治人勞力者治於人治於人者食人治人者<lb/>
食於人天下之通義也當堯之時天下猶未平洪水橫流汜濫於<lb/>
天下草木暢茂禽獸繁殖五榖不登禽獸偪人獸蹄鳥迹之道交<lb/>
於中國堯獨憂之舉舜而敷治焉舜使益掌火益烈山澤而焚之<lb/>
禽獸逃匿禹䟽九河㵸濟漯而注諸海決汝漢排淮泗而注之江<lb/>
然後中國可得而食也當是時也禹八年於外三過其門而不入<lb/>
雖欲耕得乎后稷教民稼穯樹藝五榖五榖熟而民人育人之有<lb/>
道也飽食煖衣逸居而無教則近於禽獸聖人有憂之使契爲司<lb/>
徒教以人倫父子有親君臣有義夫婦有別長㓜有叙朋友有信<lb/>
放勲曰勞之來之匡之直之輔之翼之使自得之又從而振德之<lb/>
聖人之憂民如此而暇耕乎堯以不得舜爲已憂舜以不得禹臯<lb/>
<pb n="2a"/>
陶爲巳憂夫以百畒之不易爲巳憂者農夫也分人以財謂之惠<lb/>
教人以善謂之忠爲天下得人者謂之仁是故以天下與人易爲<lb/>
天下得人難孔子曰大哉堯之爲君惟天爲大惟堯則之蕩蕩乎<lb/>
民無能名焉君哉舜也巍巍乎有天下而不與焉尭舜之治天下<lb/>
豈無所用其心哉亦不用於耕耳吾聞用夏變夷者未聞變於夷<lb/>
者也陳良楚産也恱周公仲尼之道北學於中國北方之學者未<lb/>
能或之先也彼所謂豪傑之士也子之兄弟事之數十年師死而<lb/>
遂倍之昔者孔子没三年之外門人治任將歸入揖於子貢相嚮<lb/>
而哭皆失聲然後歸子貢反築室於埸獨居三年然後歸他日子<lb/>
夏子張子游以有若似聖人欲以所事孔子事之強曽子曽子曰<lb/>
不可江漢以濯之秋陽以暴之皜皜乎不可尚巳今也南蠻鴃舌<lb/>
之人非先王之道子倍子之師而學之亦異於曽子矣吾聞出於<lb/>
幽谷遷于喬木者未聞下喬木而入於幽谷者魯頌曰戎狄是膺<lb/>
荆舒是懲周公方且膺之子是之學亦爲不善變矣從許子之道<lb/>
<pb n="2b"/>
則市賈不貳國中無僞雖使五尺之童適市莫之或欺布帛長短<lb/>
同則賈相若麻縷絲絮輕重同則賈相若五榖多寡同則賈相若<lb/>
屨大小同則賈相若曰夫物之不齊物之情也或相倍蓰或相什<lb/>
百或相千萬子比而同之是亂天下也臣屨小屨同賈人豈爲之<lb/>
哉從許子之道相率而爲僞者也惡能治國家<lb/>
　五帝殊時不相㳂樂三王異丗不相襲禮堯之樂非不美矣舜<lb/>
之時巳不可用舜之樂非不美矣至湯之時巳不可用是故正<lb/>
朔服色學校器械三代殊形夏商異尚此天理之自然也通其<lb/>
變使民不倦神而化之使民宜之事與幾合時與㑹通此大<lb/>
聖人之制作也當晚周之時聖人固將決擇三代之合於民心<lb/>
者以立一王之法如所謂行夏之時乗商之輅服周之冕樂則<lb/>
韶舞許行何人輙欲變大聖人之制作而以區區弁髦土梗無<lb/>
　用之迹以鼓惑當丗彼愚無知不足道也吾將提耳而告之曰<lb/>
神農聖人也使處晚周之丗當亦如孔子之制作矣使許行真<lb/>
<pb n="3a"/>
　得神農之學决見孟子之所爲惟其懵然不曉不知神農之心<lb/>
　於神農法度又講之不精擇之不詳乃有夷狄之法亂其中非<lb/>
　孟子力排之則於一楊墨之外又生出一楊墨矣聖道散裂其<lb/>
　弊乃至如此乎然而彼不知其心巳爲孟子造化所動乃自楚<lb/>
　之滕踵門而告文公曰逺方之人聞君行仁政願受一㕓而爲<lb/>
　氓彼不思曰滕與楚相去幾數千里何以使我樂爲其民乎則<lb/>
　聖賢造化固巳可知而滕文公性善之幾其見於用者乃能使<lb/>
　人如此不特許行又能感召陳相與其弟辛負耒耜區區自宋<lb/>
　之滕且曰聞君行聖人之政是亦聖人也願爲聖人氓惜乎滕<lb/>
　地𥚹小不能盡充孟子之術使齊宣信孟子之說如滕文公則<lb/>
　如楚之許行宋之陳相一時號爲有知者皆將四面而來而風<lb/>
　聲所傳德音所感凡有人心者皆將襁負其子而至矣則孟子<lb/>
　所謂民歸之如水之就下此亦可見其一二也夫許行之來固<lb/>
　未足多而陳相乃陳良之徒學周公仲尼之道者也特其所見<lb/>
<pb n="3b"/>
　未固耳其好賢樂善之心豈可厚誣彼且來矣而况其他乎此<lb/>
　余所以深信孟子之說而惜齊王之不行其道也且許行旣爲<lb/>
　文公之氓受孟子之澤則當自鄙其學之淺陋徙義遷善盡棄<lb/>
　其舊習以觀聖王之施爲而猶自是其學而非聖賢之大道乃<lb/>
　曰滕君則誠賢君也雖然未聞道也賢者與民並耕而食饔飱<lb/>
　而治今也滕有倉廪府庫則是厲民而以自養也嗚呼彼以並<lb/>
　耕而食饔飱而治爲大道乎誠可笑也夫鴻荒之丗其民若禽<lb/>
　獸然君民並耕豈得巳哉事固自有次第且蕢桴土鼓决不若<lb/>
　簫韶之音穴居野處决不若宫室之安書契之精於結繩棺椁<lb/>
　之美於衣薪此數聖人因事之幾隨時之㑹乃至周而大備豈<lb/>
　有帝王之丗天下之民耳之所聽者皆鍾皷管絃之音目之所<lb/>
　視者皆青黃黼黻之色而宗廟之美百官之冨堂陛之尊圭璋<lb/>
　之盛儼如天帝尊如神明一旦乃令尊君下民同霑體塗足同<lb/>
　寒耕熱耘同供炊爨之職同作饙餾之事豈不大駭天下而起<lb/>
<pb n="4a"/>
　姦雄窺伺之心乎其亦可謂愚矣不知陳相兄弟何所見聞而<lb/>
　恱之夫蕢桴土鼓穴居野處結繩衣薪在上古行之不以爲異<lb/>
　使用於二帝三王之後其可行乎夫可行則爲道不可行則爲<lb/>
　弊爲恠民爲妖術在法當誅在聖門當絀此孟子所以深惡之<lb/>
　窮問詰難往來數疊使其辭窮理極乃扼其要處曰子以謂滕<lb/>
　有倉廪府庫以厲民不知子以粟易械器不爲病陶冶以械器<lb/>
　易粟不爲病農夫乎且許子推不欲病民之心以病陶冶何不<lb/>
　自爲陶冶使日用所須皆取辦於其家何爲紛紛然與百工交<lb/>
　易何許子之不以爲煩乎陳相乃曰百工之事固不可耕且爲<lb/>
　也其理窮矣其辭盡矣乃又扼其要處以問之曰百工之事尚<lb/>
　不可耕且爲治天下獨可以耕且爲乎汝不知夫有大人之職<lb/>
　事則當勞心以治人治人者食於人有小民之職事則當勞力<lb/>
　以治於人治於人者食人此天下常行之理也况一人之身百<lb/>
　物所須汝以交相養爲病則當事事物物皆自爲之旣爲耕夫<lb/>
<pb n="4b"/>
　又爲𧖟婦又爲弁人又爲攻金之工攻木之工設色之工刮摩<lb/>
　之工率天下之人終日搰搰暴露辛苦乃不爲相病耳此豈可<lb/>
　行乎汝以謂君不與民並耕而食饔飱而治坐受其養以爲病<lb/>
　民耶當尭之時洪水横流禽獸逼人堯當一味耕田而不憂乎<lb/>
　旣當憂之則堯舎耕之外不爲無事矣舉舜而敷治者尭之職<lb/>
　也舜使益掌火以驅禽獸使禹䟽九河以洩洪水則舜禹益舎<lb/>
　耕之外不爲無事矣又使稷教民稼穡又使契教民人倫堯又<lb/>
　於其間勞之來之以勉其勤勞匡之直之以正其心術輔之翼<lb/>
　之使自得之以遂其天性又從而振德之以警其昏繆嗚呼堯<lb/>
　舎耕之外其職事如此何暇耕耶使其如許行之學專以耕爲<lb/>
　事則聖賢不用禽犬不問洪水不知人倫不正天下幾何不盡<lb/>
　爲血肉爲江海爲水者也此豈可行乎夫君民上下各職其憂<lb/>
　不可相易也君民上下各盡其職則天下大治故堯以不得舜<lb/>
　爲巳憂舜以不得禹臯陶爲巳憂農夫以百畒之不易爲已憂<lb/>
<pb n="5a"/>
　農夫之憂舎百畒之外無事也人主之憂憂在天下其憂甚大<lb/>
　豈農夫可比也故爲天下得人謂之仁不得人則天下謂之不<lb/>
　仁是故以天下與人昜爲天下得人難汝見堯蕩蕩乎民無能<lb/>
　名舜有天下而不與以謂無職事乎嗚呼堯舜之治天下豈無<lb/>
　所用其心哉其用心處在天下得人特不用心於耕爾孟子旣<lb/>
　明堯舜之道以破許行之繆論然後責陳相兄弟所學之不固<lb/>
　而爲異端所亂也其責之如何如曰吾聞用夏變夷者未聞變<lb/>
　於夷者也夫堯舜之道中國之道也許子之說夷狄之說也今<lb/>
　相兄弟學於陳良陳良所學乃周公仲尼之道當良自楚北學<lb/>
　於中國其識見髙明議論中正北方之學者未有出其右者是<lb/>
　所謂豪傑之士陳相兄弟事之數十年一旦良死乃盡棄中國<lb/>
　之學而恱夷狄之說豈不見孔子没子貢築室於場獨居三年<lb/>
　然後歸其不倍孔子之學如此又不見曽子不肯以事孔子之<lb/>
　禮事有若且有江漢秋陽之喻其不倍孔子之學如此今許子<lb/>
<pb n="5b"/>
　所習者夷狄來自南蠻言語傖獰有如鴃舌學之不精攷之不<lb/>
　詳乃敢非先王之道陳相兄弟不審量考擊倍其師之所學如<lb/>
　下喬木而入幽谷矣又周公膺戎狄而陳相兄弟乃學戎狄夫<lb/>
　貍變則豹豹變則虎所變愈大可也今舎中國之道而學夷狄<lb/>
　舎周公仲尼之道而學許行豈得爲善變乎余觀孟子窮詰陳<lb/>
　相使無所逃避乃大明尭舜之心其辭衮衮不斷其意滔滔不<lb/>
　窮靜觀其源可謂見道分明無有疑慮一辭一句皆自胷襟流<lb/>
　出乃天下之至論古今之格言可歎可仰可遵可信當戰國權<lb/>
　謀詭計縱橫捭闔之中乃有如此竒特卓異之觀正如終日行<lb/>
　培塿而忽見㤗華終年泛汙沱而忽浮滄海使人心原廓大眼<lb/>
　界通明後丗之士乃欲非之疑之詈之亦可謂不知聖賢者矣<lb/>
　陳相兄弟邪說深入心術顛倒猶有從許子之道則市賈不貳<lb/>
　國中無僞之說且以布帛無長短麻絲無輕重五榖無多寡以<lb/>
　至屨無大小皆一等之賈其意以謂君民並耕則人心淳朴不<lb/>
<pb n="6a"/>
復校計長短輕重多寡小大以相交易矣天下豈有此理乎使<lb/>
天下如禽獸草木之無知則巳如其爲人豈有不知長短輕重<lb/>
多寡小大者乎邪說惑人乃至於此耶孟子又徐徐以喻之曰<lb/>
夫物之不齊物之情也或十百或千萬子乃欲比長短輕重多<lb/>
寡大小而一之是猶指鹿爲馬以青爲黒而亂天下之常理也<lb/>
巨屨小屨同賈則足迹大者將終身無屨矣是教丗之人以短<lb/>
取長賈以輕取重賈以寡取多賈以小取大賈相率爲僞以取<lb/>
嬴餘一身行之且不可况於國家乎嗚呼孟子不喜異端乃至<lb/>
於此皆識見髙明知其必爲恠也如闢夷之之薄葬仲子之非<lb/>
廉白圭之貉道張儀之妾婦以至指伯夷爲隘指下惠爲不恭<lb/>
指楊朱爲無父指墨氏爲無君指許行爲夷狄皆其中曉然所<lb/>
　見明白故區別真僞判斷是非窮根極本盡窟穴而發之使利<lb/>
害皎然不貳不疑其有功於聖道如此學者豈冝以輕心觀之哉<lb/>
墨者夷之因徐辟而求見孟子孟子曰吾固願見今吾尚病病愈<lb/>
<pb n="6b"/>
我且往見夷子不來他日又求見孟子孟子曰吾今則可以見矣<lb/>
不直則道不見我且直之吾聞夷子墨者墨之治喪也以薄爲其<lb/>
道也夷子思以易天下豈以爲非是而不貴也然而夷子葬其親<lb/>
厚則是以所賤事親也徐子以告夷子夷子曰儒者之道古之人<lb/>
若保赤子此言何謂也之則以爲愛無差等施由親始徐子以告<lb/>
孟子孟子曰夫夷子信以爲人之親其兄之子爲若親其鄰之赤<lb/>
子乎彼有取爾也赤子匍匐將入井非赤子之罪也且天之生物<lb/>
也使之一本而夷子二本故也蓋上丗甞有不葬其親者其親死<lb/>
則舉而委之於壑他日過之狐貍食之蠅蚋姑嘬之其顙有泚睨<lb/>
而不視夫泚也非爲人泚中心達於面目蓋歸反纍梩而掩之掩<lb/>
之誠是也則孝子仁人之掩其親亦必有道矣徐子以告夷子夷<lb/>
子憮然爲間曰命之矣<lb/>
此一章顛倒失次自漢以來無有辨之者余深入其中乃知其<lb/>
　編次脫昜輙爲改正之其文宜曰墨者夷之因徐辟而求見孟<lb/>
<pb n="7a"/>
　子孟子曰吾固願見今吾尚病病愈我且往見夷子不來他日<lb/>
　又求見孟子孟子曰吾今則可以見矣不直則道不見我且直<lb/>
　之徐子以告夷子夷子曰儒者之道古之人若保赤子此言何<lb/>
　謂也之則以爲愛無差等施由親始徐子以告孟子孟子曰夫<lb/>
　夷子信以爲人之親其兄之子爲若親其鄰之赤子乎彼有取<lb/>
　耳也赤子匍匐將入井非赤子之罪也且天之生物也使之一<lb/>
　本而夷子二本故也吾聞夷子墨者墨之治喪也以薄爲其道<lb/>
　也夷子思以易天下豈以爲非是而不貴也然而夷子葬其親<lb/>
　厚則是以所賤事親也蓋上丗甞有不葬其親者其親死則舉<lb/>
　而委之於壑他日過之狐貍食之蠅蚋姑嘬之其顙有泚睨而<lb/>
　不視夫泚也非爲人泚中心達於面目蓋歸反虆梩而掩之掩<lb/>
　之誠是也則孝子仁人之掩其親亦必有道矣徐子以告夷子<lb/>
　夷子憮然爲間曰命之矣余讀此章乃知天生蒸民有物有則<lb/>
　民之秉彞好是懿德又知人之所同然者謂理也義也聖人先<lb/>
<pb n="7b"/>
　得我心之所同然者耳故理義之恱我心猶芻豢之恱我口果<lb/>
　不誣也夫夷之墨者之徒也惑於墨者之說遂失其好德之性<lb/>
　理義之心尊其師之說執其師之見髙設藩籬壁立畔岸惟恐<lb/>
　有犯之者惟邪說深入故稍有詰難則議論鋒起勝負横生人<lb/>
　懷怒心如報私讎此可與言乎今不知何所見乃因徐辟而求<lb/>
　見孟子孟子未知其人已知其學就其所言則失之不情闢其<lb/>
　所守則或以招禍乃遜其辭乃下其氣以荅之曰吾固願見今<lb/>
　吾尚病病愈我且往見其言如南風使人愠解曲而不詘婉而<lb/>
　成章浩然之氣發於施爲者乃有如此變化學者以悻悻爲直<lb/>
　孑孑爲義自以爲浩然者如是豈不失錯嗚呼聖賢之待非類<lb/>
　其法蓋如此不可不知也旣而孟子知夷之葬其親厚是稍變<lb/>
　其師之學矣夫稍變其師之學者是其心之不安也因其不安<lb/>
　處可以救藥矣至夷之他日又求見孟子孟子則有以處之矣<lb/>
　夫其心不安則知其師之學不可行知師之學不可行則恐孟<lb/>
<pb n="8a"/>
　子之學真有過人者所以屢郤而屢來孟子乗其幾㑹乃曰吾<lb/>
　今則可以見矣向之不見以其爲墨者之徒今之欲見以其有<lb/>
　厚葬之說又曰不直則道不見我且直之徐子以直之之語告<lb/>
　夷子稍犯其鋒議論即起而勝負即生矣乃攻先王之道曰儒<lb/>
　者之道古之人若保赤子此言何謂也之則以爲愛無差等施<lb/>
　由親始嗚呼儒墨之異乃在於此墨子之學以天下之親爲巳<lb/>
　之親嗚呼目不兩視而明耳不兩聽而聦精於一者行於萬事<lb/>
　父母之禮其愛慕之心勤勞之職止可精專於一人耳儻視天<lb/>
　下皆爲父母人人事之如巳父母則夫意必有所怠情必有所<lb/>
　抑而作僞之心難知之行將乗此而起矣先王老吾老以及人<lb/>
　之老者止極其所行在於五十者不負戴六十者衣帛七十者<lb/>
　食肉耳豈能人人如事吾父母冬温夏凊昏定晨省飲饍之節<lb/>
　寒暖之宜雞鳴而起深夜而寐遍走天下人人事之乎具吾父<lb/>
　母之於我撫育之勤保惠之切教誨之至天下一人而巳矣今<lb/>
<pb n="8b"/>
　視天下皆爲吾父母不知此情何自而生撫育弗見也保惠弗<lb/>
　見也教誨弗聞也而以其不情之見欲取天下之名乃視天下<lb/>
　皆同巳父母將置吾父母於何地其忍爲此心乎其視天下之<lb/>
　親同巳之親則將視天下之子亦同已之子矣真可笑也夫父<lb/>
　母之於子念慮在子出入在子撫育之保惠之教誨之其心切<lb/>
　切然惟恐其蹈水火之害惟恐其行邪枉之塗丁寧防衛豈可<lb/>
　名言哉今視天下之子同巳之子將人人撫育人人保惠人人<lb/>
　教誨上事天下之父毋下愛天下之赤子不知墨子之身止一<lb/>
　身乎其亦有異術爲億兆身乎此豈可行也先王㓜吾㓜以及<lb/>
　人之㓜不過發政施仁如㓜而無父者必先施耳其道當如此<lb/>
　也使其自有父母吾乃欲奪人之子以爲巳子乎愛無差等是<lb/>
　何繆論孟子不暇逺取且就其近處而譬之曰夷子信以爲人<lb/>
　之親其兄之子爲若親其鄰之赤子乎夫墨子所以有此言彼<lb/>
　亦有所見也第考之不精擇之不詳遂不可行於天下爲邪說<lb/>
<pb n="9a"/>
　爲異端爲禽獸人之道夫其所見者何也其見鄰之赤子匍匐<lb/>
　入井忽然有怵惕惻隱之心欲急趍而救之此時之心見鄰之<lb/>
　赤子如巳之赤子也不知此亦人心之自然耳夫赤子無罪一<lb/>
　旦無知入於死地苟吾手足之力可以拯援何爲而不救之乎<lb/>
　此特一時之心耳至於乆其撫育乆其保惠乆其教誨其能與<lb/>
　巳子同乎夫天之生物也烏子皆黒鵠子皆白桃之不生李而<lb/>
　榖之不産麥其氣不同放吾之子與吾父祖之氣同他人之子<lb/>
　則自與其族類同是天之生物也使之一本而夷子以私智亂<lb/>
　之乃欲烏子爲白乎鵠子爲黒乎桃爲李榖爲麥乎人之子爲<lb/>
　巳之子而有二本乎其理曉然無可疑者旣攻其僻見偏辭矣<lb/>
　乃提其好德之性理義之心與其師之學不同處以警之其<lb/>
　警之如何曰吾聞夷子墨者墨之治喪也以薄爲其道也夷子<lb/>
　之心思以此薄葬易天下矣然而夷子巳自不可行而獨厚葬<lb/>
　其親以倍其師之說將以師之說爲是墨子以薄葬爲貴以厚<lb/>
<pb n="9b"/>
　葬爲賤胡爲夷子以賤事其親乎將以師之說爲非胡爲尊其<lb/>
　師之說執其師之見以非儒者之道乎夫厚葬之心乃好德之<lb/>
　性也理義之心也先王之道也夷子行之而不自知乃極力而<lb/>
　語之曰夷子厚葬之心有自來矣孟子即其心而大明之曰上<lb/>
　丗葬親者舉之於壑此正墨子之道也他日過之見狐貍食其<lb/>
　親蠅蚋嘬其親其顙有泚晲而不忍視夫泚也非爲人泚中心<lb/>
　達於面目乃歸反虆梩而掩之掩之之心何心哉孟子指之曰<lb/>
　掩之之心乃誠之發見也故曰誠是也其意以謂欲識誠乎蓋<lb/>
　在是耳夫其顙有泚睨而不視此好德之性理義之心儒者之<lb/>
　道蓋在此也墨子之道欲絶人子愛親之心使就其殘忍之說<lb/>
　不知孝子仁人之掩其親亦必有道矣夷子聞之其本心發見<lb/>
　知儒者之道正在於此與吾以合此其所以憮然自失其師之<lb/>
　說爲間以游於孟子之道不覺發言以歸誠曰聽孟子之所命<lb/>
　矣嗚呼余觀孟子能用先王之道類皆如此方未得夷子要領<lb/>
<pb n="10a"/>
　則善言以郤之及旣得其葬親之心則數語之下使之脫然自<lb/>
　得於先王之道其轉移陶冶乾坤之造變化之神也其可忽諸<lb/>
<pb n="10b"/>
</p>
<p>
張狀元孟子傳卷第十一<lb/>
</p>
<p>
</p>
  </div>
</body>
</text>
</TEI>
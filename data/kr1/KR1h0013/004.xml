<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
張狀元孟子傳卷第四<lb/>
　　皇朝太師崇國文忠公臨安府鹽官張　九成　子韶<lb/>
孟子謂齊宣王曰王之臣有託其妻子於其友而之楚游者比其<lb/>
反也則凍餒其妻子則如之何王曰棄之曰士師不能治士則如<lb/>
之何王曰巳之曰四境之内不治則如之何王顧左右而言他<lb/>
　余讀孟子此一節深寤人主左右不可無賢士大夫也夫日與<lb/>
　宦官女子處有過不知見惡不諫沉醲昬憒卒與桀紂同科其<lb/>
　亦可悲也已惟有賢士大夫常在人主之側時聞善言必知所<lb/>
　警時見善行必知所慕日復一日新而又新帝王之道可疾策<lb/>
　而進矣然士大夫之學亦不可不講也事君之道與其正言直<lb/>
　指使人主有殺諫臣之名不若微辭廋語旁引曲取使知自警<lb/>
　之爲愈也孟子之學傳自子思原流既正故其開陳之際直而<lb/>
　不倨曲而不屈郁乎其可觀懔乎其可戒也齊宣王方爲貨色<lb/>
　侈大所淫蠱昬迷顛倒中乃時聞孟子之微言警論其所得亦<lb/>
<pb n="1b"/>
　巳多矣余以是知人主左右不可無賢士大夫也夫宣王意欲<lb/>
　辟土地朝秦楚莅中國撫四夷好大喜功而於民事畧不加意<lb/>
　土地荒蕪不問也遺老失賢掊克在位不問也四境不治如此<lb/>
　此亡國之道也使孟子直以此意諫之徒起人君之怒益生厭<lb/>
　諫之心此徑情直行之道非聖門之所尚也披玩其言深有意<lb/>
　味託物引喻比類陳辭使聽之者不驚味之者生畏不逆其耳<lb/>
　而深注其心此聖王之學所以為可尚也觀其有託其妻子之<lb/>
　喻是其意以謂斯民乃宣王受天子之託也而凍餒之可乎又<lb/>
　有士師不能治士之喻是其意乃謂諸侯之職分民而治今為<lb/>
　諸侯而不問民事可乎其意在此其言在彼宣王初未之覺也<lb/>
　前則有棄之之對後則有已之之對夫朋友不職則當棄之士<lb/>
　師不職則當已之此人之情也今四境不治則宣王失職矣推<lb/>
　朋友當棄士師當已之義以自反則宣王當如何乎想宣王聞<lb/>
　之其心警動可得於言意之表矣夫常人之情其言巳切於巳<lb/>
<pb n="2a"/>
　很者則怒怯者則慙今宣王不怒不慙乃顧左右而言他人皆<lb/>
　以謂宣王之失余放此竊有取焉夫宣王於窮追之地乃自有<lb/>
　變轉之路顧其機用蓋岀於天資以此姿禀使其深入孟子之<lb/>
　學余知其於天下難事皆知避就矣凡死生憂患得䘮禍福豈<lb/>
　能累其胷次乎惜其徒有此機而不能用之於堯舜文武之道<lb/>
　終爲戰國之君而巳良可歎也然而名言之際不可不審如託<lb/>
　家室於朋友而凍餒其妻子遽曰棄之豈不太薄乎然則如之<lb/>
　何在我當審處耳豈其人貧窶不能轉給乎豈其材不足依而<lb/>
　不知通變乎抑豈深吝固惜不知有通財之義乎目前兩説憐<lb/>
　之可也如後一說責之可也何遽至於棄絶乎余恐學者深信<lb/>
　此説責人爲重而乏忠恕之道輕朋犮之義失聖門之本枝此<lb/>
　余所以不得不辨也<lb/>
孟子見齊宣王曰所謂故國者非謂有喬木之謂也有世臣之謂<lb/>
也王無親臣矣昔者所進今日不知其亡也王曰吾何以識其不<lb/>
<pb n="2b"/>
才而舎之曰國君進賢如不得已将使卑踰尊䟽踰戚可不慎與<lb/>
左右皆曰賢未可也諸大夫皆曰賢未可也國人皆曰賢然後察<lb/>
之見賢焉然後用之左右皆曰不可勿聽諸大夫皆曰不可勿聽<lb/>
國人皆曰不可然後察之見不可焉然後去之左右皆曰可殺勿<lb/>
聽諸大夫皆曰可殺勿聽國人皆曰可殺然後察之見可殺焉然<lb/>
後殺之故曰國人殺之也如此然後可以為民父母<lb/>
　余讀此章深知元老大臣乃子孫之腹心而新進小生足以亂<lb/>
　人家國也夫元老大臣諳練一代典故深知當世人情其變故<lb/>
　之始末經畫之短長與夫君子小人之態度錢穀兵甲之有無<lb/>
　皆巳心通黙識厭見而熟聞矣至於新進之士未知重輕不量<lb/>
　髙下徒恃一時之俊辨而忽當年之逺圖曹信公孫彊乃至於<lb/>
　亡國趙信趙括而長平之戰四十萬人死嗚呼元老大臣如魯<lb/>
　之行父齊之晏嬰皆身歷累朝馬不食粟妾不衣帛皆名顯天<lb/>
　下雖識慮狹小不足以論先王之大道然友持扶助亦未至於<lb/>
<pb n="3a"/>
　滅亡而况其上有如伊周者乎然而人君多喜新進而惡見老<lb/>
　成何也夫元老大臣動循故事語有成法使人君喜不得過賞<lb/>
　怒不得淫刑人君意欲有為必執先世之規摹與己見之成敗<lb/>
　以為言此人主所以多不快而至於惡見也至於新進小生未<lb/>
　更世故罔識物情視前聖為迂疎輕一世為流俗隨人主之喜<lb/>
　怒違先世之典常至於破壊規繩毁滅法度卒之違怫人情放<lb/>
　肆淫侈亡國敗家而後已此孟子所以拳拳於世臣之論且曰<lb/>
　所謂故國者非謂有喬木之謂也謂有世臣而已矣今王無親<lb/>
　信大臣矣昔時所進皆新進小生皆超越老成而驟用之其言<lb/>
　不效敗人國事又不知誅絶焉此其所以可悲也亡者謂絶也<lb/>
　觀此一節豈以齊王意在辟土地朝秦楚莅中國撫四夷求所<lb/>
　難得之事而朝廷老臣知其不可皆已去位而信稷下先生如<lb/>
　淳于髠環淵等輩肆無稽之談為髙大之說卒之一事無成乎<lb/>
　不然孟子何為立此論也宣王聞孟子之言亦厭稷下之論而<lb/>
<pb n="3b"/>
　知前日之錯謬也乃曰吾何以識其不才而舎之嗚呼孟子之<lb/>
　對何其勁捷也其曰國君進賢如不得巳是也夫朝廷進用人<lb/>
　材曷可輕哉常如不得已可也苟不加思慮輕易用人不幸有<lb/>
　如公孫彊趙括輩一旦超越於諸公之上而大至亡人家國小<lb/>
　至䧟害生靈可不謹歟且一介之小必有故交一家之微必有<lb/>
　親信况一國之大豈無腹心元老大臣乎使人主用先王之臣<lb/>
　守先王之法自足以保民而安國必将爲後丗子孫計其進用<lb/>
　人材也亦未可輕當使揚歷內外諳知始終惟經艱難者則不<lb/>
　敢輕易惟甞敗事者則必知審詳念丗路之難行則言不妄發<lb/>
　識物態之難保則動必致思必使下民郷之元老信之吾心安<lb/>
　之然後可用耳豈可不問乆近不驗踐揚一言合意驟加進擢<lb/>
　而遽使卑踰尊踈踰戚豈不傷元老之意而失一國之心乎故<lb/>
　孟子教宣王用人之法曰王勿以左右諸大夫國人之好惡而<lb/>
　進退人而殺人也當自致其察耳所謂自致其察者左右諸大<lb/>
<pb n="4a"/>
　夫國人皆曰賢皆曰不可皆曰可殺而吾必見賢見不可見可<lb/>
　殺然後用之去之殺之是也夫所以不輕信於左右者恐小人<lb/>
　交結便嬖以進身如栁宗元輩者所以不輕信諸大夫者恐小<lb/>
　人交結權臣以進身如谷永輩者所以不輕信國人者恐小人<lb/>
　同乎流俗合乎汙世以進身如鄉原者其好惡果可輕哉然則<lb/>
　不信左右諸大夫國人好惡吾當自以所見而進退之而殺之可<lb/>
　乎曰不可也人君自任好惡安知不出於私情哉惟左右諸大<lb/>
　夫國人衆口一辭曰是賢人也是不可也是可殺也然後吾存<lb/>
　之於心驗之於事黙觀其所為隂察其所向必待見其所謂賢<lb/>
　見其所謂不可見其所謂可殺與左右諸大夫國人之言一切<lb/>
　脗合然後用之去之殺之耳如此則小人無以肆其姦而君子<lb/>
　得以行其志殺不妄殺人不苟去而所進之人皆足以保我子<lb/>
　孫黎民而為民父母之道得矣然而唐武后之用人最為輕易<lb/>
　故當時有杷椎腕脫之語而一時人材如姚崇宋璟軰皆足以<lb/>
<pb n="4b"/>
　建開元之太平至如徳宗用人最精而東省閉閤累月南臺惟<lb/>
　一御史當世人物皆為兩河諸侯所用貽唐室無窮之禍今宣<lb/>
　王區區戰國之間以得士則存失士則亡而孟子敎之精選遲<lb/>
　久如此吾恐不得志之人相率而去如商鞅去魏適秦而魏連<lb/>
　喪師韓信陳平去楚適漢而項籍至不保其首領禍福之速如<lb/>
　此則将何處乎曰武后之取人未至於卑踰尊而徳宗之精選<lb/>
　初不聞有可親信者其心所謂元老大臣者盧𣏌而已矣審吾<lb/>
　真有元老大臣亦何憂於商鞅陳平軰哉使恵王聽公叔座之<lb/>
　言則商鞅必為吾國之忠臣使項籍行范増之計則髙祖亦安<lb/>
　有後日之望乎然而見賢見不肖見可殺又不可不講也徳宗<lb/>
　見盧𣏌為忠而用之見蕭復之輕已姜公輔之賣直而去之當<lb/>
　時亦不聽滿朝之臣而自見之也孟子之言果如何哉曰此孟<lb/>
　子深意也夫齊王之見正待孟子琢磨之使其親信孟子於一<lb/>
　言之下格其非心仁義著見則賢不肖豈能逃其所察哉如徳<lb/>
<pb n="5a"/>
　宗者正自顛倒錯亂其賢不肖如何明白其賢盧𣏌而去蕭復<lb/>
　等此其不講學之罪也此又孟子之遺意予故表而出之<lb/>
齊宣王問曰湯放桀武王伐紂有諸孟子對曰於傳有之曰臣弑<lb/>
其君可乎曰賊仁者謂之賊賊義者謂之殘殘賊之人謂之一夫<lb/>
聞誅一夫紂矣未聞弑君也<lb/>
　余讀此章誦孟子之對毛髪森聳何其勁厲如此哉及思子貢<lb/>
　之説曰紂之不善不如是之甚也是以君子惡居下流天下之<lb/>
　惡皆歸焉何其忠恕若此哉夫孔門之恕紂如此而孟子直以<lb/>
　一夫名之不復以君臣論其可怪也予昔觀史紂為武王所迫<lb/>
　自燔于火而死武王入至紂所自射之三發而後下車親以劔<lb/>
　擊之以黄鉞斬紂之頭懸之大白之旗余讀之掩卷不忍至於<lb/>
　流涕曰嗚呼武王雖聖人臣也紂雖無道君也武王嘗北面事<lb/>
　之何忍為此事也或曰此武王行天意慰人心也嗚呼天道乃<lb/>
　使臣下行此事豈天理也哉人心乃欲臣下行此事豈人心也<lb/>
<pb n="5b"/>
　哉反覆求其説而不得将以武王為非乎而孔子曰湯武革命<lb/>
　順乎天而應乎人中庸曰武王周公其逹孝矣乎夫孝者善繼<lb/>
　人之志善述人之事者也敢以武王為非耶抑以武王為當然<lb/>
　耶隱之於心慘怚而不安驗之於事則親弑君首懸之於旗可<lb/>
　乎而孟子更不以君臣論其意直曰行仁義者乃吾君殘賊仁<lb/>
　義者乃一夫耳雖尊臨宸極位居九五不論也嗚呼使孟子當<lb/>
　武王之時必為誅紂之事矣夫其心既見其為一夫不見其為<lb/>
　人主将何所不至哉且湯放桀武王伐紂周公殺兄石碏殺子<lb/>
　皆聖賢之不幸也不知古人之見直與今人不同乎抑無乃此<lb/>
　心之震掉乃人欲非天理乎不然孟子何以勁辭直言略無委<lb/>
　曲耶孟子亞聖也豈有失道之言乎而又孔子如此説中庸如<lb/>
　此説又觀衛國逐獻公晉悼公謂師曠曰衛人逐其君不亦甚<lb/>
　乎對曰或者其君實甚也夫天生民而立之君使司牧之無使<lb/>
　失性又曰夫君神之主而民之望也天之愛民甚矣豈使一人<lb/>
<pb n="6a"/>
　肆於民上以縦其淫而棄天地之性乎必不然矣若困民之性<lb/>
　乏神之祀百姓絶望社稷無主將焉用之不去何為是知古人<lb/>
　直不以放弑逐君為過當也嗚呼言之且不可况為之乎夫湯<lb/>
　之放桀與夫衛之逐君顧臣子所不當為矣而武王乃至親射<lb/>
　之以劔擊之以鉞斬之孟子至謂之誅一夫而孔子中庸又稱<lb/>
　大之余讀聖賢之書無不一一合於心獨於此而慘慄若以謂<lb/>
　不當為者余一介鄙夫豈能望武王周公孔子中庸之道萬分<lb/>
　之一乎而獨如此何也然而有子貢之説為之據而孔子又無<lb/>
　誅一夫之說此余所以不敢決是非俟世之有道君子為之開<lb/>
　警也<lb/>
孟子謂齊宣王曰為巨室則必使工師求大木工師得大木則王<lb/>
喜以為能勝其任也匠人斵而小之則王怒以為不勝其任矣夫<lb/>
人㓜而學之壯而欲行之王曰姑舎女所學而從我則何如今有<lb/>
璞玉於此雖萬鎰必使玉人彫琢之至於治國家則曰姑舍女所<lb/>
<pb n="6b"/>
學而從我則何以異於教玉人彫琢玉哉<lb/>
　孟子之學自格物知至正心誠意以至於為天下國家其語之<lb/>
　甚詳其擇之甚精矣其在戰國時衆皆知戰争詭詐之計為髙<lb/>
　而孟子以格物之學窮之乃見天下苦於戰争詭詐之說人人<lb/>
　思息肩於帝王之道也故其胷中自有一定規模如植桑種田<lb/>
　謹庠序申孝悌使老者㓜者皆得其所衣帛食肉不負戴於道<lb/>
　路仰事俯育不漂流於溝壑使一國行之則天下之心盡歸於<lb/>
　此不煩兵甲不用詭謀而四海大治矣此其規摹也如見梁王<lb/>
　則以此曉之其見齊王又以此曉之諄諄誨語拳拳念慮其意<lb/>
　安在哉欲得天下同樂其樂而安於帝王之道也夫使當時人<lb/>
　君無意於天下則已儻有意於天下舎孟子之學而欲聽商鞅<lb/>
　之說孫臏之說蘇秦張儀之說稷下先生之説余恐殺人愈多<lb/>
　人心愈失秦始皇并吞六國夷滅諸侯晏然自以謂日之在天<lb/>
　身死未㡬而與鮑魚同載至其子二世聽趙髙之邪說殺扶蘇<lb/>
<pb n="7a"/>
　殘骨肉行督責之政興驪山之役一夫作難七國皆隳此戰爭<lb/>
　詭詐之效也天理昭然豈有不以仁義而能長久者乎孟子深<lb/>
　悲天下之勢必至於如此故勤勤持仁義之説而時君世主聞<lb/>
　見既熟思慮既深漸染既久藐然不以為意終使暴秦得志宗<lb/>
　廟丘墟社稷破滅而後已可勝歎哉觀此一章乃宣王欲孟子<lb/>
　舎所學之規摹而就其所欲之貪暴故孟子設譬以問之曰為<lb/>
　大厦則必使工師求大木以為梁棟之用工師得大木則王喜<lb/>
　所以喜者以造大厦而有其材則大厦指日可成矣有匠人者<lb/>
　元非造大厦之手而不量髙下不問輕重乃斵而小之是壊大<lb/>
　厦之材而宫室不可成也此王所以怒也夫造大厦者必須大<lb/>
　材豈有造天下而不用帝王之道乎有大材而戕賊之則大厦<lb/>
　終不可成矣豈有以帝王之學入隂謀詭計而能造天下者乎<lb/>
　蓋為天下國家必有天下國家之材如商鞅孫臏蘇秦張儀稷<lb/>
　下數公之說皆閭閻市井商賈駔儈之材也将以此軰為天下<lb/>
<pb n="7b"/>
　國家之材冝乎亂亡相繼至秦而大壊也宣王欲孟子舎帝王<lb/>
　之學而爲駔儈之學以遂其辟土地朝秦楚莅中國撫四夷之<lb/>
　志可謂不知輕重矣此無他以習俗之乆深入肌骨未易洗除<lb/>
　也又爲之譬曰今有萬鎰之璞欲取以爲珪璧之用王其能自<lb/>
　取之哉必使玉人彫琢之吾無與焉可也有此玉者在王而彫<lb/>
　琢之者在玉人夫玉人之彫琢也其心手之應思慮之精法度<lb/>
　之宻豈他人所能知哉王欲珪璧之用取責於玉人可也而乃<lb/>
　強與其彫琢之事曰如是而解璞如是而製玉如是而作圭如<lb/>
　是而成璧使玉人盡棄其心手思慮法度之用余知玉人謝而<lb/>
　去矣國家猶玉之璞也孟子猶玉人之善彫琢者也有國家者<lb/>
　王而所以用天下國家者在孟子之學彫琢一聽於玉人用天<lb/>
　下國家一聽於孟子可也今使舎平昔所學而曰效啇孫之計<lb/>
　效儀秦之䇿效稷下先生之論以遂吾辟土地朝秦楚<graphic n="KR0681" url="https://raw.githubusercontent.com/kanripo/KR-Gaiji/master/images/KR0681.png" mimeType="image/png"/>中國<lb/>
　撫四夷之志是猶教玉人彫琢玉也玉人不肯舎其所中以從<lb/>
<pb n="8a"/>
　王之欲為天下國家豈可令人舎其規摹而從市井駔儈之計<lb/>
　哉玉人不能施其術則将謝而去孟子不能施其道亦將浩然<lb/>
　有歸志矣嗚呼孟子可謂特立獨行者也當戰國之際戰爭縱<lb/>
　横詭詐之說蕩如稽天焚如野火而孟子獨守帝王之道超然<lb/>
　於頽波壊塹中不枉不撓不動不盈余讀此時之史見夫戰爭<lb/>
　之說縦横之說詭詐之說遍滿天下而孟子之言間見層出於<lb/>
　諸說之間是猶糞壤之産芝菌而喧啾之有鳯皇也久之諸說<lb/>
　消亡灰盡煙滅與糞土同歸於無而吾孟子仁義之說炳然獨<lb/>
　出與日星河漢横厲古今嗚呼吾儕之學當何學乎余所謂祖<lb/>
　帝王而宗顔孟者似不可忽也<lb/>
齊人伐燕勝之宣王問曰或謂寡人勿取或謂寡人取之以萬乗<lb/>
之國伐萬乗之國五旬而舉之人力不至於此不取必有天殃取<lb/>
之何如孟子對曰取之而燕民悅則取之古之人有行之者武王<lb/>
是也取之而燕民不悦則勿取古之人有行之者文王是也以萬<lb/>
<pb n="8b"/>
乗之國伐萬乗之國簞食壺漿以迎王師豈有他哉避水火也如<lb/>
水益深如火益熱亦運而已矣<lb/>
　世之疑孟子者以謂周王在上而勸齊王以文武之舉以謂無<lb/>
　天子也夫征伐自天子出而興滅國繼絶世者乃王者之事今<lb/>
　齊人伐燕不出於天子已可誅矣而又欲盡取其國且滅人之<lb/>
　國絶人之世非王者之道也孟子不以此義正之而引文王之<lb/>
　未取武王之取商以對焉是許齊以文武之事而更不論天王<lb/>
　矣此所以說者之多疑也然余攷之若陳恒弑其君孔子沐浴<lb/>
　而朝告於魯哀公曰請討之夫天子討而不伐是征討乃天子<lb/>
　之事孔子何為以天子之事望哀公豈不僣乱乎曰是有說也<lb/>
　其說如何哀公如允孔子之請孔子則将請於天子以天子之<lb/>
　命命魯率諸侯以討之孟子所謂取豈非出於此乎或曰論語<lb/>
　孟子所載本無此意而曲為之說何哉曰孔子大聖人也孟子<lb/>
　大賢人也後之學者窮年卒嵗講論師承未能望萬分之一<lb/>
<pb n="9a"/>
　而欲以私意置聖賢於不義之地此何心也哉聖賢之生也受<lb/>
　天之正命禀天地之間氣命世開物與天地日月同其造化蠢<lb/>
　爾微生不知尊敬乃欲於昬醉之中妄論其施設此余所以獨<lb/>
　探聖賢意之所在而不問其言之有無也余之意如此乃尊聖<lb/>
　賢也尊聖賢者乃尊天也天其可慢乎余抑嘗以其時攷之齊<lb/>
　當伐燕時乃宣王之十八年楚懐王之十五年秦恵文王後元<lb/>
　十一年而周赧王之元年也孟子以天理觀之周自平王以來<lb/>
　世無令王至赧則極矣此天之所廢不可興也尚忍言之哉下<lb/>
　此則秦楚齊為大國秦楚皆僣號稱王其無君之心亦世襲其<lb/>
　惡矣夫所以能為國者以有禮法也今秦楚專恣不問禮法使<lb/>
　其得志必放肆暴横亂名改作帝王之道將墜於地而天下之<lb/>
　民将為血肉無息肩之所矣惟宣王乃虞舜之裔而又胷次恢<lb/>
　廓仁厚慱大使其行孟子之言帝王之道或可興於旦暮而生<lb/>
　民性命或可置於太平也論天下之勢不歸於齊則歸於秦不<lb/>
<pb n="9b"/>
　歸於秦則歸於楚懐王愚闇天之所廢也使楚得志勢當如秦<lb/>
　而秦乃世有英特之主其勢當盡歸於秦所可頼者尚有宣王<lb/>
　與之抗衡耳故孟子力陳王道使齊王行之齊儻得志吾道庶<lb/>
　有望也柰何宣王終不能行其言而其勢卒盡歸於秦秦自孝<lb/>
　公以來専行刻薄之政為冨國强兵之謀一旦并有天下必尊<lb/>
　先王之法盡燒六經盡殺儒者以自快其意矣後始皇得志視<lb/>
　聖道如仇讎視斯民如草芥天下大亂兵戈四起至漢乃小定<lb/>
　而拏戮之令挟書之法至文帝而方除嗚呼尚忍言之哉孟子<lb/>
　知其勢必至於此也又念帝王之道將滅絶而不復興而生民<lb/>
　之命將為魚為肉不復得齒於人類也此所以急為齊王陳王<lb/>
　道以障潰壞之勢焉學者生乎千百載之後不以其時攷之而<lb/>
　妄為詆訾其亦可怪也已然而子之竊國其罪當誅齊王請於<lb/>
　天子而伐之誰曰不然至於伐而獲勝巳不逃於擅興之罪而<lb/>
　又以一時之邪說以濟其貪欲之心所謂一時之邪說者不取<lb/>
<pb n="10a"/>
　必有天殃是也當時六國之為邪者徧持此說以道諸侯為不<lb/>
　義之舉不問理之是非也為當世之君者亦樂聞其說得以快<lb/>
　其私意而甘心焉據而言之以為口實如所謂天與不取反受<lb/>
　其咎此何等邪說哉是天使人為不義之舉也夫在天為命在<lb/>
　人為義顧義理之所安即天之所安也何有舎義理之外而妄<lb/>
　立一天以誑誤當世乎此可誅絶者也夫齊不禀天子而伐燕<lb/>
　既伐燕而謀取其國皆義理之不當者也今齊王僥倖五旬而<lb/>
　取之乃以謂非人力之所能至乃天與之爾天與不取反受其<lb/>
　咎不問義理而别求所謂天豈非邪說之害道乎孟子知其所<lb/>
　謂天者不問義理所以以民恱不恱文王武王之事對之亦可謂<lb/>
　能陳善閉邪矣夫民之所以恱者以義理之當也其所以不恱者<lb/>
　以義理不當也義理不可見當以民之恱不恱卜之民心說是<lb/>
　義理之當義理之當是所謂天也然則今燕簞食壺漿以迎王<lb/>
　師不可謂民心之不悅也夫民之所以悅者當子之之乱如蹈<lb/>
<pb n="10b"/>
　水火中謂齊王以親仁善鄰之義來救斯民之命而不許其因<lb/>
　亂以取吾之國也顧吾所以處之如何耳處之之道使歸市者<lb/>
　不止耕者不變誅其君而弔其民謀於燕衆置君而後去之此<lb/>
　燕國之望也若因其恱而欲殺其父兄係累其子弟毁其宗廟<lb/>
　遷其重器此盗賊之心此所謂水益深而火益熱也燕國之衆<lb/>
　将視我如仇讎矣尚何天殃之足云乎昔人或問勸齊伐燕孟<lb/>
　子對之有為天吏則可以伐之之語是欲禀之於周王也然則<lb/>
　聖賢之意皆自有謂故余戒學者當考其時逆其意而勿於語<lb/>
　言之間遽以私意論議聖賢之可否以獲戾于天也戒之哉<lb/>
齊人伐燕取之諸侯將謀救燕宣王曰諸侯多謀伐寡人者何以<lb/>
待之孟子對曰臣聞七十里為政於天下者湯是也未聞以千里<lb/>
畏人者也書曰湯一征自葛始天下信之東面而征西夷怨南面<lb/>
而征北狄怨曰奚為後我民望之若大旱之望雲霓也歸市者不<lb/>
止耕者不變誅其君而弔其民若時雨降民大悅書曰傒我后后<lb/>
<pb n="11a"/>
來其蘇今燕虐其民王往而征之民以為将拯己於水火之中也<lb/>
簞食壺漿以迎王師若殺其父兄係累其子弟毁其宗廟遷其重<lb/>
器如之何其可也天下固畏齊之强也今又倍地而不行仁政是<lb/>
動天下之兵也王速出令反其旄倪止其重器謀於燕衆置君而<lb/>
後去之則猶可及止也<lb/>
　齊宣王欲闢土地朝秦楚<graphic n="KR0681" url="https://raw.githubusercontent.com/kanripo/KR-Gaiji/master/images/KR0681.png" mimeType="image/png"/>中國撫四夷有侈大之心無理義<lb/>
　之舉孟子比之以縁木求魚且曰後必有災宣王之意未必以<lb/>
　為然也而稷下先生之論方且指天畫地陽開隂闢以左右推<lb/>
　挽之今為取燕之役特小試其志耳而當時恵文王在秦宣恵<lb/>
　王在韓襄王在梁武靈王在趙懐王在楚已環視不平矣而又<lb/>
　謀人說客鼓動于其間將以救燕為名一舉而盡取之嗚呼闢<lb/>
　土地朝秦楚<graphic n="KR0681" url="https://raw.githubusercontent.com/kanripo/KR-Gaiji/master/images/KR0681.png" mimeType="image/png"/>中國撫四夷果可以兵力勝乎齊王固己為之<lb/>
　沮喪况又其大者當何以處之夫宣王行孟子植桑種田謹庠<lb/>
　序申孝悌之說使老者衣帛食肉不負戴於道路黎民仰事俯<lb/>
<pb n="11b"/>
　育不漂流於溝壑此理義所安也天下方以戰闘縱横詭詐爲<lb/>
　事皆不由理義者也故東服則西反南降則北侵而齊國能信<lb/>
　孟子之言行先王之政其仁風徳澤摇蕩浸潤雖無意於闢土<lb/>
　地朝秦楚莅中國撫四夷而是數者將自在吾徳化中矣惟其<lb/>
　不聽孟子之言徒有侈大之意所以小試於燕而諸矦皆欲伐<lb/>
　之至於沮喪怵惕求所以待之之計亦可謂失䇿矣孟子所以<lb/>
　言湯以七十里爲政於天下而王以千里而畏人夫所以七十<lb/>
　里而有天下以由理義也今王以千里而畏人以不由理義耳<lb/>
　何謂理義湯居亳與葛爲鄰葛伯放而不祀湯使人問之曰<lb/>
　何爲不祀曰無以供犧牲也湯使人遺之牛羊葛伯食之又不<lb/>
　以祀湯又使人問之曰何爲不祀曰無以供粢盛也湯使亳衆<lb/>
　往爲之耕葛伯率其民要其有酒食黍稻者奪之不受者殺<lb/>
　之有童子以黍肉餉殺而奪之葛伯如此所爲無理義之心皆<lb/>
　盗賊之計湯爲其殺是童子然後征之四海之内坦然不疑皆<lb/>
<pb n="12a"/>
　曰湯非富天下也為匹夫匹婦復讎也湯始征自葛始其規摹<lb/>
　逺大循理義而行故無敵於天下至於仁風逺播徳澤溥臨東<lb/>
　面而征西極於夷有苦其君之虐政者則怨湯曰等皆民也何<lb/>
　為獨後於我乎南靣而征則北極於狄有苦其君之虐政者則<lb/>
　又怨湯曰等皆民也何為獨後於我乎四方望其來征如大旱<lb/>
　之望雲霓也夫湯之征也動循理義王者之師也何以見其動<lb/>
　循理義且以兵臨人之國者無不驚惶恐怖蓋發人墳墓焚人<lb/>
　郊保虜掠人畜俘繫老㓜使寃氣動地哭聲震天此常態也而<lb/>
　湯之征也則有異焉歸市者不止耕者不變誅其君而弔其民<lb/>
　嗚呼民方憔悴於虐政而湯舉動如此湯之未來則如嵗之大<lb/>
　旱也其嗷嗷也甚矣湯之已至則如時雨之降也其誰不鼓舞<lb/>
　而怡愉哉書曰徯我后后來其蘇此之謂也今燕有子之之亂<lb/>
　民方皇皇無告齊兵之來亦猶大旱之望雲霓以謂将拯我於<lb/>
　水火之中也而乃樂禍幸災効盗賊所為殺人父兄係累人子<lb/>
<pb n="12b"/>
　弟毁人宗廟遷人重器天下聞其取燕國已不忿而又聞所為<lb/>
　如此人人為之不平四方起兵不為無名矣夫天下固畏齊之<lb/>
　强今又倍地其强益甚為四方諸矦者安得不為後日之計而<lb/>
　謀人説客亦安得不恐動摇撼談利害論時㡬以必取於齊乎<lb/>
　夫齊王欲辟土地朝秦楚<graphic n="KR0681" url="https://raw.githubusercontent.com/kanripo/KR-Gaiji/master/images/KR0681.png" mimeType="image/png"/>中國撫四夷皆欲不由理義中行<lb/>
　而得之其規摹措畫無不以并吞貪冒為意略不以生齒為<lb/>
　心彼稷下諸公張口緩頰無一人引之於理義以助孟子者皆欲<lb/>
　為詭詐貪冒而已矣故其一出不聞善政而効盗賊之計以動<lb/>
　天下之兵以是知士大夫之學不可不先立規摹規摹由理義<lb/>
　則舉動皆理義規摹由貪欲則舉動皆貪欲以湯與齊宣王<lb/>
　考之蓋可驗矣夫秦暴虐斯民燒詩書殺學士行督責之政肆<lb/>
　慘刻之心歩過六尺者有禁棄灰於道者𬒳刑漢髙祖入闗不<lb/>
　殺一人乃勞曰父老苦秦苛法久矣吾與公約法三章爾殺人者<lb/>
　死傷人及盗抵罪是亦成湯之舉也顧此一舉乃為漢四百年<lb/>
<pb n="13a"/>
　基地其規摹豈不大哉宣王不知此理已無可言者矣今欲止諸侯<lb/>
　之兵亦豈無術乎且天下之心歸於理義而己吾始也不由理<lb/>
　義而終也歸於理義是雖失之東隅亦可謂収之桑榆矣善乎<lb/>
　孟子之言曰君子之過也如日月之食焉過也人皆見之更也<lb/>
　民皆仰之故人不貴於無過而貴於改過宣王殺人父兄係累<lb/>
　人子弟毁人宗廟遷人重器過孰大焉一聞諸侯動兵乃能引<lb/>
　過歸已即時改悔出令甚速反其老㓜止其重器謀於燕衆置<lb/>
　君而後去之此王者之舉也天下誰不仰之乎夫宣王失於始<lb/>
　而得於終使諸侯不敢加兵則理義之可以行吾志也明矣而<lb/>
　俗氣深入邪說方然終不能盡行孟子之言豈天之將喪斯文<lb/>
　歟徒使人悠悠發歎耳<lb/>
<pb n="13b"/>
</p>
<p>
張下元孟子傳卷第四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
張狀元孟子傳卷第二十<lb/>
　　　皇朝太師崇國文忠公臨安府鹽官張九成子韶<lb/>
孟子曰禹惡㫖酒而好善言湯執中立賢無方文王視民如傷望<lb/>
道而未之見武王不泄邇不忘逺周公思兼三王以施四事其有<lb/>
不合者仰而思之夜以繼日幸而得之坐以待旦<lb/>
　余讀孟子書乃知其學無所不窺其書無所不讀而獨留意於<lb/>
　六經之宗周孔之粹其引證取捨一以所自得於聖王者以決<lb/>
　擇之如三聖之行宰我有若之論孔子之談詩魯人之獵較<lb/>
　曽子之論有若子思之標使者皆丗之所不傳者而孟子獨昌<lb/>
　言以標榜之至如書之武成詩之雲漢天下學者唯曰不然孟<lb/>
　子乃獨以所見可否之是其磅礡萬古批斷昔人孔子之後未<lb/>
　見其比者今此談周公兼三王施四事則又有異焉其取禹湯<lb/>
　文武皆人列一事夫聖人所長亦衆矣何獨此一事爲可取哉<lb/>
　又周公之心何從而知之此余所以知其學無所不窺書無所<lb/>
<pb n="1b"/>
　不讀而獨留意於六經之宗周孔之粹者以是也請得以極言<lb/>
　之夫禹湯文武之所以爲聖人者各有所入之路亦各有所發<lb/>
　之處唯識者知之如曽子自事親而入故其論孝乃有四海而<lb/>
　凖之論子夏自洒掃而入故其論門人乃有有始有卒之論孟<lb/>
　子自集義而入故其論養氣乃有塞乎天地之論蓋精於此者<lb/>
　神乎此此自然之理也禹之入處在好惡得所湯之入處在操<lb/>
　縱得所文王之入處在緩急得所武王之入處在親踈得所旣<lb/>
　以此入必此出入之者精出之則神禹惡旨酒宜重於惡也然<lb/>
　聞善言則拜其好乃於此而見焉是不偏於惡也湯執中宜一<lb/>
　於操也然旁求俊彦其縱乃於此而見焉是不偏於操也文王<lb/>
　視民如傷宜急於救天下也然三分天下有其二以服事商其<lb/>
　緩乃於此而見焉是不偏於急也武王不泄邇宜踈於逺也然<lb/>
　微盧彭濮與有邦冡君同一訓誓其親又於此而見焉是不偏<lb/>
　於踈也聞善言則拜是所謂好善言也旁求俊彦是所謂立賢<lb/>
<pb n="2a"/>
　無方也三分天下有其二以服事商是所謂望道而未之見也<lb/>
　微盧彭濮與友邦冡君同一訓誓是所謂不忘逺也夫三分天<lb/>
　下有其二以服事商何以知其爲望道而未之見乎其視民如<lb/>
　傷文王之心亦巳切矣而紂毒痡四海害虐蒸民文王儻遂其<lb/>
　無傷之心則不待武王之時而後伐之也惟其心日待紂之悔<lb/>
　過將率天下而事之故雖有如傷之心雖見道在可取然以義<lb/>
　斷命以仁待君故日夜望紂之悔過而未敢見紂之惡焉紂儻<lb/>
　悔過即所謂道也是文王之心雖急於救民而其心緩於責君<lb/>
　者可見矣惟此四聖人者其聖各有發見處故周公之思并合<lb/>
　三王發處而施之夫其施之也豈拘拘學禹之惡㫖酒而好善<lb/>
　言湯之執中而立賢無方文王之視民如傷而望道未之見武<lb/>
　王不泄邇而不忘逺哉大意思其好惡操縱緩急親踈得所處<lb/>
　而施之於天下耳此意惟踐履深者乃見之非余口舌所能辨<lb/>
　也夫思三王則周公之心入於三王之心矣事之過乎前者千<lb/>
<pb n="2b"/>
　端萬緒形迹不同而其理則一也以事而求則有合否以理而<lb/>
　求則惡乃爲好操乃爲縱而急乃爲緩踈乃爲親也仰而思之<lb/>
　其思愈上思之精則得之深得之深則行之速夜以繼日幸而<lb/>
　得之坐以待且此之謂也夫周公之心豈有不合於三王者哉<lb/>
　余所謂事有不合而理則一者正以明此也周公方以事觀則<lb/>
　見其不合及以理觀則見其得之淵微深眇殆難形容且以一<lb/>
　事論之他可類攷禹惡旨酒而周公爲酒之法曰麴蘖必香陶<lb/>
　器必良火齊必得大酋監之無有差忒則與禹異矣禹好善言<lb/>
　而周公征三監邦君御事有民不静亦惟在王宫邦君室使成<lb/>
　王考翼之言而周公不聽斷然征之則與禹又異矣以事觀之<lb/>
　豈非不合乎然周公酒制以供祭祀賔客豈敢不䖍亦禹致孝<lb/>
　鬼神之理也周公急於安王室豈敢後時亦禹三過其門而不<lb/>
　入之理也故余曰以事而求毎見其不合以理而觀見其得之<lb/>
　者此也此又周公當日之心孟子所見之奥余故表而出之<lb/>
<pb n="3a"/>
孟子曰王者之迹熄而詩亡詩亡然後春秋作晉之乗楚之檮杌<lb/>
魯之春秋一也其事則齊桓晉文其文則史孔子曰其義則丘竊<lb/>
取之矣<lb/>
余嘗以詩攷之諸侯曰風天子曰雅自平王降而爲國風天下<lb/>
　無復有雅矣無復有雅雖國風具存王者之迹不復見矣謂之<lb/>
詩亡可也孔子以謂詩亡則是王道絶也嗚呼王道豈可一日<lb/>
　絶哉將以扶王道於旣墜續王道於巳絶歷聘天下天將䘮斯<lb/>
　時不我與齊欲用之沮於晏子楚欲用之沮於子西魯欲用之<lb/>
　沮於女樂天意如此其如之何孔子思欲見之行事以啓天下<lb/>
　後丗觀晉之乗楚之檮杌魯之春秋雖立意不同然皆記事之<lb/>
　史也其事則齊桓晉文其文則實録之書耳聖人慨然有作乃<lb/>
　以造化之神巧妙之用一寓於春秋凡聖心之所筆者王道自<lb/>
　此而見也聖人之所削者王道自此而用也如翬去族䴢書卒<lb/>
　衞衎曰奔定公無正之類大義炳然王道著矣豈記事之史而<lb/>
<pb n="3b"/>
　巳哉故曰其義則丘竊取之矣是義也乃聖心之所存而二帝<lb/>
　三王之道也夫春秋將以明王道豈止襃貶而巳矣其抑揚進<lb/>
　退予奪縱捨若乾坤之運六子滄海之轉百川與禹排淮泗決<lb/>
汝漢周公兼夷狄驅猛獸同功欲知王道者當觀春秋之用是<lb/>
續王者之迹於詩亡者春秋也其義深矣豈口舌所能盡哉惟<lb/>
　深格物之學者乃可以觀春秋惟眀春秋然後可以明王道惟<lb/>
　明王道然後盡臣子之職不明春秋而曰吾盡人倫之道焉吾<lb/>
弗信也<lb/>
孟子曰君子之澤五丗而斬小人之澤五丗而斬予未得爲孔子<lb/>
徒也予私淑諸人也<lb/>
　易曰積善之家必有餘慶積不善之家必有餘殃善惡之積其<lb/>
　流甚逺故君子小人之澤至五丗而乃巳方孟子時雖去孔子<lb/>
　未逺君子之澤固未泯絶然當商鞅騶忌陳軫蘇秦張儀稷下<lb/>
　之熾小人之澤正爾横流孟子自傷學雖不巳聖未及智下則<lb/>
<pb n="4a"/>
未能使三千之徒盡服其教小又未能成中都之化大又未能<lb/>
斥侏儒兵萊人殺正夘使有黜其淫婦者不敢朝飲其羊者道<lb/>
　不拾遺者客至如歸者故曰予未得爲孔子徒也徒以學於聖<lb/>
人者私善於門弟子公孫丑萬章之徒而巳然而陳臻非之屋<lb/>
廬子間之淳于髠侮之公孫丑至比管晏過孟賁此皆小人之<lb/>
澤薰染之深孟子力未及孔子未能遽革其心也賴孔子之澤<lb/>
尚在而秉彛之性未盡淪胥聊爲之論養氣知言之說盡心知<lb/>
性之說尊王黜霸之說以大其所知故曰予私淑諸人也嗚呼<lb/>
小人之澤害人如此而時君丗主方且擁篲先驅築館上舎坐<lb/>
輜車以謀議列康莊以尊大之當是時也出則爲名寵之誘入<lb/>
則聞捭闔之議其欲信孟子盡如孔子之徒也難矣可勝傷哉<lb/>
孟子曰可以取可以無取取傷廉可以與可以無與與傷惠可以<lb/>
死可以無死死傷勇<lb/>
此一章小充之則止於亷惠勇而巳大充之則爲金聲玉振之<lb/>
<pb n="4b"/>
　條理乃聖外之智至外之中力外之巧豈可輕心淺慮讀之哉<lb/>
　夫道不在決去不曰處乃在叅詳審諦處可以之義謂叅詳審<lb/>
　諦也取而叅詳審諦則不至於傷廉與而叅詳審諦則不至於<lb/>
　傷惠死而叅詳審諦則不至於傷勇嗚呼充可以取可以無取<lb/>
　而上之豈止不傷廉而巳哉與可以仕則仕同一幾也充可以<lb/>
　與可以無與而上之豈止不傷惠而巳哉與可以乆則乆同一<lb/>
　幾也充可以死可以無死而上之豈止於不傷勇而巳哉與可<lb/>
　以速則速同一幾也天下之理求其所謂可而巳矣誠識其所<lb/>
　謂可則是孔子之聖也記曰當其可之謂時孔子聖人時亦當<lb/>
　其可而巳矣故學者觀聖賢當識其意勿泥其辭如此六可以<lb/>
　止以廉惠勇觀之而不知與孔子聖之時同一幾柄豈足以知<lb/>
　聖學之所存哉故余表而出之且就孟子時言之商鞅變法令<lb/>
　以取秦相騶忌挾傾危以取齊相陳軫以辯說而取楚使蘇秦<lb/>
　以捭闔而取六國相印張儀以恐愒而取秦相稷下諸人以口<lb/>
<pb n="5a"/>
　舌取齊卿此皆不問可否一於取而傷廉也秦齊楚六國之君<lb/>
　不攷其人之賢否不問其學之邪正以國家名噐輕予此軰此<lb/>
　一於與而傷惠者也其後聶政刺俠累荆軻刺秦王徑行直前<lb/>
　不顧義理此一於死而傷勇者也使其間六可以之說而叅詳<lb/>
　審諦之則聖人之道於此而兆矣惜哉<lb/>
逢蒙學射於羿盡羿之道思天下惟羿爲愈巳於是殺羿孟子曰<lb/>
是亦羿有罪焉公眀儀曰宜若無罪焉曰薄乎云爾惡得無罪鄭<lb/>
人使子濯孺子侵衛衛使庾公之斯追之子濯孺子曰今日我疾<lb/>
作不可以執弓吾死矣夫問其僕曰追我者誰也其僕曰庾公之<lb/>
斯也曰吾生矣其僕曰庾公之斯衛之善射者也夫子曰吾生何<lb/>
謂也曰庾公之斯學射於尹公之他尹公之他學射於我夫尹公<lb/>
之他端人也其取友必端矣庾公之斯至曰夫子何爲不執弓曰<lb/>
今日我疾作不可以執弓曰小人學射於尹公之他尹公之他學<lb/>
射於夫子我不忍以夫子之道反害夫子雖然今日之事君事也<lb/>
<pb n="5b"/>
我不敢廢抽矢叩輪去其金發乗矢而後反<lb/>
余讀此章嗚呼禍福無不自巳求也乆矣清斯濯纓濁斯濯足<lb/>
　其誰咎乎肉腐出虫魚枯生蠧豈自外來哉古人言福則曰自<lb/>
求言哲則曰自貽言孽則曰自作言戚亦曰自詒非深知禍福<lb/>
　之故者豈能立論昭灼如此哉啇鞅以刻薄事秦秦之報也亦以<lb/>
刻薄至車裂而死晁錯以術數教景帝景帝之報也亦以術數<lb/>
　至斬於東市反覆斯理則逢蒙殺羿庾公不忍害孺子正禍福<lb/>
　無不自已求之寔也孟子深識此理昌言以斷逢蒙曰薄乎云<lb/>
　爾其述孺子之言曰尹公之他端人也夫惟羿之薄故其所以<lb/>
教逢蒙也亦以薄薄之甚則有至於自害其身惟孺子之厚故<lb/>
　其所以教尹公也亦以厚<graphic n="KR0779" url="https://raw.githubusercontent.com/kanripo/KR-Gaiji/master/images/KR0779.png" mimeType="image/png"/>之逺及至尹公弟子不肯以君命<lb/>
之故反道以害其師然則誠如此說君子之學其可不慎其所<lb/>
處乎陳平旣封不敢忘魏無知李大亮旣貴不敢忘張弼以陳<lb/>
　平大亮之心亦可以知無知張弼之所存矣至吕布事丁原則<lb/>
<pb n="6a"/>
　殺丁原事董卓則殺董卓劉牢之事王恭則殺王恭事元顯則<lb/>
　殺元顯以吕布牢之之心亦可以知丁王董馬之所存矣然則<lb/>
　以此知忠厚之化果周家所以垂八百年之基矣讀行葦之詩<lb/>
　使人藹然有三春之樂秦有天下至二丗而㓕亡刻薄之效乃<lb/>
　如此夫啇鞅伐魏遺魏將公子卬書曰吾始與公子驩今俱爲<lb/>
　其國將不忍相攻可與公子面相見盟樂飲而罷兵以安秦魏<lb/>
　公子卬以爲然乃伏甲士而虜之其刻薄如此此風旣成秦之<lb/>
　所爲無非刻薄張儀刻薄誤楚懷王白起刻薄坑卒四十萬趙<lb/>
　髙刻薄使二丗殺六親李斯刻薄使二丗行督責至望夷之禍<lb/>
　煢然獨處無一人爲助者言之使人酸楚則刻薄之報果如何<lb/>
　哉逢蒙庾公之說亦可以爲有天下者之戒矣然鄭朋㳺蕭傅<lb/>
　之門而卒䧟蕭傅宋之問投王竣以保其生而卒䧟王竣蕭王<lb/>
　何罪哉蕭王固賢者也然不知人之罪蕭王亦安可自赦乎人<lb/>
　固未易知知人亦未易蕭王雖非薄惡而不知人之戒亦可恥<lb/>
<pb n="6b"/>
矣夫如鄭朋肯附石顯宋之問肯事兩張其神情態度亦可知<lb/>
矣而使之出入門下與同急難豈非其失乎兹又不可不審天<lb/>
下事固有不可不辨者昔越石父在縲紲中晏子解左驂贖之<lb/>
載歸弗謝入閤石父乃求絶曰君子詘於不知巳而信於知己<lb/>
者丗皆傳以爲美談太史公首紀於晏子傳豈太史公自悼無<lb/>
晏子之知乎不然何爲而稱美也夫石父薄惡人也使其此說<lb/>
行則忘恩者皆將以此而籍口且脫石父於縲紲恩亦大矣入<lb/>
閤弗謝事亦末矣石父乃以弗謝之小禮而忘脫免之大恩夫<lb/>
其所謂謝者石父當謝晏子乎晏子當謝石父乎免人於厄而<lb/>
又索謝何其責人之深也遽欲求絶義安在哉雖石父當時謂<lb/>
之賢者以此一事觀之皆不足道矣吾儕立身行巳當求忠厚之<lb/>
說以上報君親與所知母惑石父之言以爲忘恩賊義之人與<lb/>
逢蒙同一科也此又孟子之遺意<lb/>
孟子曰西子蒙不絜則人皆掩鼻而過之雖有惡人齋戒沐浴則<lb/>
<pb n="7a"/>
可以祀上帝<lb/>
孟子甞曰中也養不中才也養不才是孟子之心於不中不才<lb/>
者尤加意焉今有西子惡人之論其忠恕之心仁厚之意豈易<lb/>
量哉其所以傳曽子之道者於此可見矣夫仁義何常之有蹈<lb/>
之則爲君子背之則爲小人使平居爲君子一旦背仁義則前<lb/>
功盡廢其爲小人也無疑如西子天資美麗乃蒙不絜之物誰<lb/>
不掩鼻而過之哉平居爲小人一旦蹈仁義則前惡都泯其爲<lb/>
君子也無疑如惡人天資醜陋而齋戒沭浴則可以事上帝之<lb/>
尊孟子此意以謂啇鞅孫臏騶忌陳軫張儀稷下諸人資禀英<lb/>
邁如西子之美麗也而蒙權謀詭詐縱横捭闔卓異荒怪不絜<lb/>
之學有道君子皆羞道而喜攻之今旣若是矣使其一旦迁善<lb/>
徙義革心改過盡弃其不絜之學而齋戒沭浴於吾帝王之道<lb/>
使天下父子相保兄弟相扶室家相好郷閭族黨親戚朋友相<lb/>
往來酒醴牛羊雞豚黍稷相宴樂則可與皐䕫稷尹比肩交臂<lb/>
<pb n="7b"/>
同揖遜堯舜之前矣是猶惡人醜陋可以事上帝也嗚呼孟子<lb/>
忠恕仁厚乃欲俟啇孫諸人改行而齊戒沭浴也豈有忿疾于<lb/>
頑之心哉此其所以爲大也以善養人理當如此嗚呼人不自<lb/>
重乆矣公孫洪學春秋樊並明尚書戴勝精禮經馬融通五經<lb/>
是猶西子之資禀也而乃蒙阿䛕盗賊不法依附不絜之物爲<lb/>
千古罪人可勝惜哉人能改過卒歸於君子也亦巳乆矣周勃<lb/>
吹簫樊噲屠狗陳俊爲下江之盗黄憲乃牛毉之子是猶惡人<lb/>
之資禀也然或忠冠社稷或氣奪鴻門或功列雲䑓或噐量千<lb/>
頃名垂簡編芳襲古今齋戒沭浴以事上帝復何疑哉嗚呼士<lb/>
君子處心其可不慎乎一念之失蒙不絜也一念反正齋戒沭<lb/>
浴也臭至掩鼻馨聞上天利害賢否冝知所擇矣孟子之論不<lb/>
其深哉<lb/>
孟子曰天下之言性也則故而巳矣故者以利爲本所惡於智者<lb/>
爲其鑿也如智者若禹之行水也則無惡於智矣禹之行水也行<lb/>
<pb n="8a"/>
其所無事也如智者亦行其所無事則智亦大矣天之髙也星辰<lb/>
之逺也苟求其故千歳之日至可坐而致也<lb/>
孟子甞立性善之論上合千古聖人不言之心下掃諸子邪論<lb/>
　之失固嘗以水無有不下以校性無有不善矣如孟子之言性<lb/>
非一人之私言也乃天下之公言也以爲此言可以関百聖而<lb/>
　不慙蔽天地而不恥質鬼神而無疑考三王而不繆者也夫天<lb/>
　下之言性何爲其論超絶如此哉則以其論非出於私意小智<lb/>
荒唐無稽而言也乃據其實而言也故曰則故而巳矣所謂故<lb/>
者實也何以驗其實以其所利處爲實也且夫牛之性其實順<lb/>
　是其所利在順也羊之性其實很是其所利在很也人之性其<lb/>
實善以其所利在善也何以知其實爲善乎赤子匍匐入井則<lb/>
　怵惕惻隠之心忽然而見焉豈非其實在善乎先王因此謹庠<lb/>
　序教詩書丈禮樂誦歌弦舞以發藥開導之髙者爲聖賢下者<lb/>
爲孝友則以其實利於爲善也夫其利在善儻以私智汨亂之<lb/>
<pb n="8b"/>
　則人將失其常性而蕩如狂瀾不可復遏矣丗之士不知出此<lb/>
　而於其實之外鑿私智以亂之天下沸騰奔涌橫出旁趍乃嚴<lb/>
　以刑威竣其法令民心愈失一夫呼召天下響應而社稷不保<lb/>
　矣此無他以不順其故而鑿私智以亂之也如啇鞅孫臏騶忌<lb/>
　陳軫蘇張稷下諸人乃爲權謀詭詐縱橫捭闔卓異荒唐之智<lb/>
　以擾亂之秦守商君之說雖并吞天下覆㓕諸侯民心巳去陳<lb/>
　勝一起秦其亡矣此鑿私智之明驗也如智者若禹之行水則<lb/>
　無惡於智矣禹之智何如哉知水無有不下是水之性其實利<lb/>
　於趍下也吾不立一毫私智決汝漢排淮泗瀹濟漯鑿龍門通<lb/>
　九川無非因其性之趍下而利導之八年于外雖若多事其論<lb/>
　成功特行其所無事爾所謂無事者因其注下之性未甞立一<lb/>
　事以汨亂之也使治天下者亦如禹之治水行其所無事因民<lb/>
　趍善之性而開導之則謦欬嚬笑之際垂衣拱手之間天下亹<lb/>
　亹自趍於治矣以此爲智豈非智之大者乎且夫天之髙星辰<lb/>
<pb n="9a"/>
　之逺宜若不可測識矣然三百六十五度四分度之一天之實<lb/>
　也如自角至箕七十五度自斗至壁九十八度自奎至參八十<lb/>
度自井至軫百一十二度五星伏見皆有常數此星辰之實也<lb/>
求其實而歩之雖一星翁瞽史上推千歳如所謂甲子朔旦在<lb/>
　冬日之至者分毫不差豈星翁瞽史之智能如此其妙乎特識<lb/>
　天與星辰之性因其故實而推之耳以是知聖王之道無非天<lb/>
　下之性耳其爲簠簋爼豆管弦琴瑟清庿明堂辟癰太學者豈<lb/>
好爲是多事哉順民之性不得不爾也語至于此乃知乾坤之<lb/>
造變化之神藴奥宏深豈淺智所能測哉<lb/>
公行子有子之喪右師往弔入門有進而與右師言者有就右師<lb/>
之位而與右師言者孟子不與右師言右師不恱曰諸君子皆與<lb/>
驩言孟子獨不與驩言是簡驩也孟子聞之曰禮朝廷不歷位而<lb/>
相與言不踰階而相揖也我欲行禮子敖以我爲簡不亦異乎<lb/>
　王驩齊之寵臣此何等軰弔公行子時乃有進而與之言者有<lb/>
<pb n="9b"/>
　就其位而與之言者一時士大夫無所操守趍炎媚竈奴顔婢<lb/>
　膝態度如此則王驩氣燄薫灼亦可見矣孟子獨不與之言者<lb/>
　非忽之也理當如是爾竊讀豫卦而知孟子之所守矣豫之六<lb/>
　二曰介于石不終日貞吉夫時當恱豫衆皆趍動而六二君子<lb/>
　居中守正介焉如石以此處心則其獲吉寜用終日乎夫齊國<lb/>
　士大夫以一國之寵盡在王驩乃於衆人前不顧義理不守名<lb/>
　分而趍媚如此上下一心無有知耻者諸子之來爲弔公行子<lb/>
　來耶爲王驩來耶於糞壤中乃有芝<graphic n="KR0818" url="https://raw.githubusercontent.com/kanripo/KR-Gaiji/master/images/KR0818.png" mimeType="image/png"/>於喧啾中乃見鵉鳯其<lb/>
　孟子弔公行子時耶一時氣象儼然如此道心德量如天如帝<lb/>
　想見聖人之所存矣王驩小人何足以識孟子夫孟子獨不與<lb/>
　之言亦可以自省矣不知發藥之功乃有簡驩之怨夫不歷位<lb/>
　而相與言不踰階而相揖此朝廷禮也孟子以爲禮王驩以爲<lb/>
　簡是凡以非禮見驩者皆驩之所喜也孟子以禮待之而乃獨<lb/>
　以爲簡豈不顚沛乎然而孟子聞其簡驩之言而引禮爲說雍<lb/>
<pb n="10a"/>
容如此余於此非獨見孟子之心而待小人之法亦於是而三<lb/>
省矣昔王叔文當權其門如市或勸張彖見之彖曰是方爲國<lb/>
妖祥安可見也彖布衣也而所守如此異時叔文敗如栁宗元<lb/>
劉禹錫陸淳吕温諸人皆屏逐逺方萬丗唾罵而聞彖之名者<lb/>
無不抵几稱歎欲友之而不得彖特自守之士耳况吾孟子有<lb/>
　聖王之學乎丗之士乃非之疑之甚者詈之其可哉<lb/>
張狀元孟子傳卷第二十<lb/>
<pb n="10b"/>
</p>
<p>
</p>
  </div>
</body>
</text>
</TEI>
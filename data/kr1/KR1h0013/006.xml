<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
張狀元孟子傳卷第六<lb/>
　　　皇朝太師崇國文忠公臨安府鹽官張　九成子韶<lb/>
︻公孫丑章句上<lb/>
公孫丑問曰夫子當路於齊管仲晏子之功可復許乎孟子曰子<lb/>
誠齊人也知管仲晏子而巳矣或問乎曽西曰吾子與子路孰賢<lb/>
曽西蹵然曰吾先子之所畏也曰然則吾子與管仲孰賢曽西艴<lb/>
然不恱曰爾何曽比予於管仲管仲得君如彼其專也行乎國政<lb/>
如彼其乆也功烈如彼其卑也爾何曽比予於是曰管仲曾西之<lb/>
所不爲也而子爲我願之乎曰管仲以其君霸晏子以其君顯管<lb/>
仲晏子猶不足爲與曰以齊王由反手也曰若是則弟子之惑滋<lb/>
甚且以文王之德百年而後崩猶未洽於天下武王周公繼之然<lb/>
後大行今言王若易然則文王不足法與曰文王何可當也由湯<lb/>
至於武丁賢聖之君六七作天下歸殷乆矣乆則難變也武丁朝<lb/>
諸侯有天下猶運之掌也紂之去武丁未乆也其故家遺俗流風<lb/>
<pb n="1b"/>
善政猶有存者又有微子微仲王子比干箕子膠鬲皆賢人也相<lb/>
與輔相之故乆而後失之也尺地莫非其有也一民莫非其臣也然而<lb/>
文王猶方百里起是以難也齊人有言曰雖有智慧不如乗勢雖有<lb/>
鎡基不如待時今時則易然也夏后殷周之盛地未有過千里者也而<lb/>
齊有其地矣鷄鳴犬吠相聞而逹乎四境而齊有其民矣地不改辟<lb/>
矣民不改聚矣行仁政而王莫之能禦也且王者之不作未有䟽於此<lb/>
時者也民之憔悴於虐政未有甚於此時者也飢者易爲食渴者易<lb/>
爲飲孔子曰德之流行速於置郵而傳命當今之時萬乗之國行仁<lb/>
政民之恱之猶解倒懸也故事半古之人功必倍之惟此時爲然<lb/>
丗皆疑周天子在上而孟子以爲以齊王猶反手又曰行仁政<lb/>
而王又曰王者之不作是欲以齊王爲王以齊王爲王則將置<lb/>
周王於何地吴楚僣號稱王春秋比之夷狄孟子乃以夷狄待<lb/>
齊王何也曰學者學聖賢當考其時論其人熟誦其上下之<lb/>
辭深味其前後之意豈可如乗間伺隙掇取一言半辭便不信<lb/>
<pb n="2a"/>
　不疑而遽詆訾聖賢哉孟子受道於子思子思受道於曽子曽<lb/>
　子受道於孔子源流甚正不似子夏之後流入於莊周子張之<lb/>
　後流入於墨翟之比也豈不知周天子在上又豈不知秦楚僣<lb/>
　號得罪於春秋乎當丗大賢其識見思慮想亦大過於後丗之<lb/>
　君子矣借使語之不精考之不詳疑之可也非之可乎非之且<lb/>
　不可况詈之以比蘇張之流乎甚可悲也夫其所謂王者非王<lb/>
　者之位乃王者之道也王者之道君君臣臣父父子子兄兄弟<lb/>
　弟夫夫婦婦植桑種田育雞豚蓄狗彘謹庠序申孝悌使老<lb/>
　者衣帛食肉不負戴於道路黎民不飢不寒不漂流於溝壑此<lb/>
　王道也當周之盛時王道行於天下周無令王王道廢絶而霸<lb/>
　道興霸道又絶而譎詐興以殺人爲功業以奪地爲英雄以覆<lb/>
　人宗社墟人城郭爲得計所謂王道者不復有也孟子憫之力<lb/>
　以王道爲言其意欲人父子相保兄弟相扶室家相好郷閭族<lb/>
　黨親戚朋友相往來雞豚黍稷酒醴牛羊相宴樂豈忍復聞霸<lb/>
<pb n="2b"/>
者之說乎夫霸者之說假仁義以濟其姦者也責楚不貢包茅<lb/>
令燕脩召公之政意乃在於伐蔡伐山戎伐原大蒐其意乃在<lb/>
於一戰而霸誠心安在哉惟其始之不善故其終也大壞蕩如<lb/>
狂瀾烈如猛火不可救矣公孫丑渉學未深聞道猶淺乃曰夫<lb/>
子當路於齊管仲晏子之功可復許乎此孔子之門五尺之童<lb/>
所羞談者也而丑乃以期孟子豈不成䙝瀆乎其狹劣如此者<lb/>
無他焉生乎齊長乎齊聞見乎齊止知管晏而巳豈知其上有<lb/>
臯夔有稷契有伊尹有傳說有周公相二帝三王爲唐虞夏商周<lb/>
之盛乎夫曽西不敢比子路乃恥於比管仲儻以管仲九合諸<lb/>
侯不以兵車論之子路無有也以管仲一正天下免民左袵論<lb/>
之子路無有也然管仲之學至此而極矣子路之學方興而未<lb/>
艾也必欲成就二帝三王之功業不肯因陋就寡取一時之名<lb/>
如管仲而破壞先王之大道也且管仲相桓公霸諸侯自北杏<lb/>
之㑹殆不過數年爾管仲方死桓公尚在楚人滅江黄而不能<lb/>
<pb n="3a"/>
　救狄人侵衞而不能下身死未幾公子争立虫出干尸而不能<lb/>
　保其旣死之尸王者之道固如是之促乎方桓公之任管仲也<lb/>
　一則仲父二則仲父不爲不專首尾二十餘年不爲不乆今仲<lb/>
　死未幾而國勢削桓死未幾而國幾亡此特以智力把持耳豈<lb/>
　長乆之道也哉子路所學規摹甚逺帝王之學也寧學未成而<lb/>
　無分毫之功不願舎帝王而成此淺陋之功也曽西所以羞比<lb/>
　者乃孔門家法也曽西且不爲况孟子志學孔子肯下比管仲<lb/>
　乎公孫丑俗氣不除邪心猶在止見管晏之功業不知二子之<lb/>
　存心乃曰管仲以其君霸晏子以其君顯管仲晏子猶不足爲<lb/>
　歟其仰慕管晏如此想見丑之識趣也孟子乃直述意之所向<lb/>
　曰以齊而行王道止反掌之間耳公孫丑見識偏邪溺於霸道<lb/>
　不信王道之易行也且曰弟子之惑滋甚且以文王之德百年<lb/>
　而後崩猶未洽於天下武王周公繼之然後大行今言王若易<lb/>
　然則文王不足法歟觀此所問雖見丑之墮於俗學亦可見丑<lb/>
<pb n="3b"/>
　之博洽考訂其學不肯輕易也孟子於是言文王之時紂雖無<lb/>
　道然湯至武丁賢聖之君如太甲太戊仲丁河亶甲盤庚相繼<lb/>
　而出而武丁又中興於衰微之時紂去武丁其丗未乆故家遺<lb/>
　俗之習尚流風善政之感人又有微子微仲王子比干箕子膠<lb/>
　鬲數公左右輔相之尺地一民皆其所有而臣之王道尚未絶<lb/>
　也王道未絶文王之心也行不行何容心哉及紂脯鄂侯烹九<lb/>
　侯拘文王殺比干囚箕子聽婦人之言行炮烙之刑王道至此<lb/>
　不絶矣武王不忍王道之絶故起而伐之今報王在上而號令<lb/>
　不行於天下秦楚雖大皆有夷狄之風使其得志必毀滅墳典<lb/>
　魚肉生民唯齊王有易牛之心有求教之志自言其短而不肯<lb/>
　文過自知其罪而不敢尤人又夏后殷周之盛地未有過千里<lb/>
　而齊乃有其地雞鳴狗吠相聞而逹乎四境而齊乃有其民夫<lb/>
　地如齊王民如齊王資質如齊王大與文王之時不同可以號<lb/>
　令四馳可以鼔舞一丗止欠行仁政耳使行仁政植桑種田育<lb/>
<pb n="4a"/>
　雞豚畜狗彘謹庠序申孝悌使老者衣帛食肉不負戴於道路<lb/>
　黎民不飢不寒不漂流於溝壑則王者之道行矣齊行王道此<lb/>
　其時也夫王者之不作未有衰於此時民之憔悴於虐政未有<lb/>
　甚於此時使齊王行孟子之言使民父子相保兄弟相扶室家<lb/>
　相好鄊閭族黨親戚朋友相往來雞豚狗彘酒醴牛羊相宴樂<lb/>
　所謂飢者易爲食渇者易爲飲當一日而千里一息而千古速<lb/>
　於置郵而傳命民之恱之猶解倒懸事半古人功必倍之豈虚<lb/>
　言哉夫孟子之言謂行王者之道耳非據王者之位也使諸侯<lb/>
　據王者之位雖蘇張等亦知委曲避就而謂孟子爲此言乎學<lb/>
　者語之未詳擇之未精以凡俗之心觀聖賢之藴妄有詆訾易<lb/>
　生排毀深可悲也故予爲之解辨使知孟子所謂以齊王猶反<lb/>
　手者謂齊行王道猶反手也非謂據王者之位也所謂行仁政<lb/>
　而王者以謂行仁政乃王道耳非謂據王者之位也所謂王者<lb/>
　之不作者以謂王道之不作耳非謂使齊王貪王者之位也所<lb/>
<pb n="4b"/>
謂文王猶方百里起是以難者以謂紂雖無道然有天下令諸<lb/>
侯而文王區區以百里行王道勢力旣小土地又狹其能鼔舞<lb/>
天下也難矣非謂欲據紂位之難也而今而後當知孟子所謂<lb/>
王者皆王道也非霸道也審乎此然後可以讀孟子之書而孟<lb/>
子無根之謗亦自此而絶矣學者試深思之<lb/>
公孫丑問曰夫子加齊之卿相得行道焉雖由此霸王不異矣如<lb/>
此則動心否乎孟子曰否我四十不動心曰若是則夫子過孟賁<lb/>
逺矣曰是不難告子先我不動心曰不動心有道乎曰有北宫<graphic n="KR0627" url="https://raw.githubusercontent.com/kanripo/KR-Gaiji/master/images/KR0627.png" mimeType="image/png"/>
之養勇也不膚撓不目逃思以一毫挫於人若撻之於市朝不受<lb/>
於褐寛博亦不受於萬乗之君視刺萬乗之君若刺褐夫無嚴諸<lb/>
侯惡聲至必反之孟施舎之所養勇也曰視不勝猶勝也量敵而<lb/>
後進慮勝而後㑹是畏三軍者也舎豈能爲必勝哉能無懼而巳<lb/>
矣孟施舎似曽子北宫<graphic n="KR0627" url="https://raw.githubusercontent.com/kanripo/KR-Gaiji/master/images/KR0627.png" mimeType="image/png"/>似子夏夫二子之勇未知其孰賢然而<lb/>
孟施舎守約也昔者曽子謂子襄曰子好勇乎吾甞聞大勇於夫<lb/>
<pb n="5a"/>
子矣自反而不縮雖褐寛博吾不惴焉自反而縮雖千萬人吾往<lb/>
矣孟施舎之守氣又不如曽子之守約也曰敢問夫子之不動心<lb/>
與告子之不動心可得聞與告子曰不得於言勿求於心不得於<lb/>
心勿求於氣不得於心勿求於氣可不得於言勿求於心不可夫<lb/>
志氣之帥也氣體之充也夫志至焉氣次焉故曰持其志無暴其<lb/>
氣旣曰志至焉氣次焉又曰持其至無暴其氣者何也曰志壹則<lb/>
動氣氣壹則動志也今夫蹶者趨者是氣也而反動其心敢問夫<lb/>
子惡乎長曰我知言我善養吾浩然之氣敢問何謂浩然之氣曰<lb/>
難言也其爲氣也至大至剛以直養而無害則塞乎天地之間其<lb/>
爲氣也配義與道無是餒也是集義所生者非義襲而取之也行<lb/>
有不慊於心則餒矣我故曰告子未甞知義以其外之也必有事<lb/>
焉而勿正心勿忘勿助長也無若宋人然宋人有閔其苗之不長<lb/>
而揠之者芒芒然㱕謂其人曰今日病矣予助苗長矣其子趨而<lb/>
往視之苗則槁矣天下之不助苗長者寡矣以爲無益而舎之者<lb/>
<pb n="5b"/>
不耘苗者也助之長者揠苗者也非徒無益而又害之何謂知言<lb/>
曰詖辭知其所蔽淫辭知其所䧟邪辭知其所離遁辭知其所窮<lb/>
生於其心害於其政發於其政害於其事聖人復起必從吾言矣<lb/>
宰我子貢善爲說辭冉牛閔子顔淵善言德行孔子兼之曰我於<lb/>
辭命則不能也然則夫子旣聖矣乎曰惡是何言也昔者子貢問<lb/>
於孔子曰夫子聖矣乎孔子曰聖則吾不能我學不厭而教不倦<lb/>
也子貢曰學不厭智也教不倦仁也仁且智夫子旣聖矣夫聖孔<lb/>
子不居是何言也昔者竊聞之子夏子游子張皆有聖人之一體<lb/>
冉牛閔子顔淵則具體而微敢問所安曰姑舎是曰伯夷伊尹何<lb/>
如曰不同道非其君不事非其民不使治則進亂則退伯夷也何<lb/>
事非君何使非民治亦進亂亦進伊尹也可以仕則仕可以止則<lb/>
止可以乆則乆可以速則速孔子也皆古聖人也吾未能有行焉<lb/>
乃所願則學孔子也伯夷伊尹於孔子若是班乎曰否自有生民<lb/>
以來未有孔子也然則有同與曰有得百里之地而君之皆能以<lb/>
<pb n="6a"/>
朝諸侯有天下行一不義殺一不辜而得天下皆不爲也是則同<lb/>
曰敢問其所以異曰宰我子貢有若智足以知聖人汙不至阿其<lb/>
所好宰我曰以予觀於夫子賢於堯舜逺矣子貢曰見其禮而知<lb/>
其政聞其樂而知其徳由百丗之後等百丗之王莫之能違也自<lb/>
生民以來未有夫子也有若曰豈惟民哉麒麟之於走獸鳯凰之<lb/>
於飛鳥泰山之於丘垤河海之於行潦類也聖人之於民亦類也<lb/>
出於其類抜乎其萃自生民以來未有盛於孔子也<lb/>
余讀此一章見孟子反覆卞論引古證今剖微折奥校量聖賢<lb/>
可否諸子周旋宛轉常超詣不可窮詰此皆所學深逺如江自<lb/>
岷山來淮自桐栢來河自崑崙來滔滔軋軋極望無際分流別<lb/>
委皆不失其本宗其盛矣哉至於其志所尚其見所趨殆未易<lb/>
窺測也夫公孫丑問加齊卿相於孟子孟子則以謂我四十不<lb/>
　動心以謂孟子過孟賁孟子則以謂告子先我不動心丑問不<lb/>
動心有道孟子乃論北宫<graphic n="KR0627" url="https://raw.githubusercontent.com/kanripo/KR-Gaiji/master/images/KR0627.png" mimeType="image/png"/>孟施舎及曽子之勇丑問告子孟<lb/>
<pb n="6b"/>
　子之不動心孟子乃可否告子而有志氣之說丑問孟子所長<lb/>
　孟子乃有善養浩然知言之說丑問孟子巳入於聖域孟子乃<lb/>
　論孔子不居其聖而子夏子游子張有聖人之一體冉牛閔子<lb/>
　顔淵則具體而微之說其意亦以聖自許也丑問孟子所安孟<lb/>
　子皆舎之而不學其志爲如何哉丑問伯夷伊尹何如孟子歷<lb/>
　論三聖之學而願學於孔子丑問伯夷伊尹與孔子一等乎孟<lb/>
　子則獨尊孔子以謂自生民以來未有孔子是其學必欲至於<lb/>
　孔子而後巳夫秣馬北首則燕必到膏車南向則越可趨所志<lb/>
　在孔子駸駸轆轆純亦不巳今日不到後日必到今月不到後<lb/>
　月必到今年不到後年必到此生不到將來必到持此不巳之<lb/>
　心何所往而不可哉孟子所見極髙所志極逺舎顔閔伯夷伊<lb/>
　尹而直望孔子而學之其所見所志爲如何哉丑問伯夷伊尹<lb/>
　孔子有同道之事乎孟子則以得百里之地爲君皆能朝諸侯<lb/>
　有天下行一不義殺一不辜而得天下皆所不爲丑問其所以<lb/>
<pb n="7a"/>
　爲異孟子乃引宰我子貢有若之說而獨尊孔子焉余㝷其<lb/>
　問端止謂加齊卿相動心與不動心而問對往來乃發聖賢之深<lb/>
　藴辨諸子之是非宏辭至論大開正路一新見聞偉哉戰國詭<lb/>
　詐之中乃有如此盛大之事也夫齊之卿相如鄒忌軰皆能爲<lb/>
　之顧何足道孟子學二帝三王之道卿相乃其所固有也第恐<lb/>
　天未欲平治天下耳如欲平治天下在戰國時非孟子其誰哉<lb/>
　夫何動心之有公孫丑之知孟子也亦淺矣孟子知當丗之士<lb/>
　墮於流俗習於舊染以恕待物以寛接人𥘉無忿辭疾言乃告<lb/>
　之曰否我四十不動心丑以謂加齊卿相不憂不懼其勇如此<lb/>
　過孟賁逺矣𥘉以孟子比管仲今以孟子過孟賁褻瀆如此<lb/>
　亦可怪也孟子又無忿辭疾言伹告之曰此亦非難事耳告子<lb/>
　尚先我不動心而况於學造聖域者乎丑又問不動心其適然<lb/>
　耶抑有道耶夫習射亦末矣尚有連雙鶬於青雲者習御亦末<lb/>
　矣尚有獲十禽於詭遇者顧不動心豈無得而然哉然不動心<lb/>
<pb n="7b"/>
　者勇而巳矣勇有數等不可槩論也北宫<graphic n="KR0627" url="https://raw.githubusercontent.com/kanripo/KR-Gaiji/master/images/KR0627.png" mimeType="image/png"/>孟施舎皆以血氣<lb/>
　爲勇者也豈所以語於大君子之門北宫<graphic n="KR0627" url="https://raw.githubusercontent.com/kanripo/KR-Gaiji/master/images/KR0627.png" mimeType="image/png"/>一切血氣盗賊之<lb/>
　勇也如視刺萬乗之君若刺褐夫成濟蔣元暉皆能之何足道<lb/>
　哉孟施舎雖未免血氣然猶以道理爲主如視不勝猶勝舎豈<lb/>
　能爲必勝哉能無懼而巳矣此似見理也至於謂量敵而後進<lb/>
　慮勝而後㑹是畏三軍豈非未免血氣乎曽子所養本於忠恕<lb/>
　是見理者也故孟施舎似之子夏所養尚有紛華是血氣未除<lb/>
　也故北宫<graphic n="KR0627" url="https://raw.githubusercontent.com/kanripo/KR-Gaiji/master/images/KR0627.png" mimeType="image/png"/>似之然謂子夏有<graphic n="KR0627" url="https://raw.githubusercontent.com/kanripo/KR-Gaiji/master/images/KR0627.png" mimeType="image/png"/>之凶很謂曽子有舎之直前<lb/>
　則不可學者當以意逆之安可徇文辭而厚誣此二君子也其<lb/>
　曰夫二子之勇未知其孰賢此謂<graphic n="KR0627" url="https://raw.githubusercontent.com/kanripo/KR-Gaiji/master/images/KR0627.png" mimeType="image/png"/>舎一等皆是血氣大槩不<lb/>
　相過也然孟施舎無懼其守約大勝北宫<graphic n="KR0627" url="https://raw.githubusercontent.com/kanripo/KR-Gaiji/master/images/KR0627.png" mimeType="image/png"/>矣<graphic n="KR0627" url="https://raw.githubusercontent.com/kanripo/KR-Gaiji/master/images/KR0627.png" mimeType="image/png"/>舎養勇一則<lb/>
　凶很如盗賊一則直前如武夫皆屠酤之流耳豈聞大勇之說<lb/>
　乎何謂大勇曽子甞聞於夫子又甞以語子襄矣其說曰自反<lb/>
　而不直雖一介之夫如褐寛博者吾不敢以惡聲加之以曲在<lb/>
<pb n="8a"/>
　我也自反而直循理而行雖千萬人以謂不可吾將循理而往<lb/>
　焉且孟施舎一於無懼而不問已之是非豈聞所謂大勇者其<lb/>
　約乃在於吾直與不直如何尓丑旣聞一等是勇而其間曲折<lb/>
　如此是不可以孟賁比孟子之勇矣然不知告子之男比孟子<lb/>
　爲如何哉孟子又於是剖析告子之得失而使丑知學之精微<lb/>
　蓋差之毫釐其失千里不可雷同苟合而不分別明白以至趨<lb/>
　於邪徑也何謂告子養勇之失其曰不得於言勿求於心是也<lb/>
　何謂告子養勇之得其曰不得於心勿求於氣是也夫志氣之<lb/>
　帥勿求於心可乎吾志尚爲氣之帥况言又逺於氣耶氣體之<lb/>
　充則勿求於氣之語謂之可則當謂之是則未然請細陳之夫<lb/>
　志至焉氣次焉是氣以志爲主也然持其志無暴其氣是又志<lb/>
　以氣爲養焉志與氣交相養乃至論也丑不明其意乃曰旣曰<lb/>
　志至焉氣次焉而又曰持其志無暴其氣者何也孟子直指以<lb/>
　志氣相爲用處告之曰志壹則動氣以謂志之充塞則可以動<lb/>
<pb n="8b"/>
　氣九韶奏而鳯凰來儀春秋成而麒麟自獲此所謂先天而天<lb/>
　弗違者也氣之充塞則可以動志如河出圗而畫八卦洛出書<lb/>
　而演九疇此所謂後天而奉天時者也如其未明且觀夫蹶者<lb/>
　之驚則心爲之震掉趣者之敬則心爲之端嚴氣之動志亦可<lb/>
　見矣斯理亦妙矣然而此就告子之長短而言之孟子之所養<lb/>
　則又異於是矣故因公孫丑之問而極力言之其間造化之妙<lb/>
　功用之神與夫學者之病一一剖析至於微言精語可守可充<lb/>
　者悉皆具備嗚呼孟子真有大功於聖道者矣其曰我知言我<lb/>
　善養吾浩然之氣者夫浩然之氣非北宫<graphic n="KR0627" url="https://raw.githubusercontent.com/kanripo/KR-Gaiji/master/images/KR0627.png" mimeType="image/png"/>之凶很非孟施舎<lb/>
　之無懼亦非告子之以義爲外不得於言之學也然而是氣也<lb/>
　可以心得難以言論其爲氣也非血氣非客氣乃理義之氣也<lb/>
　理義之氣無物可並故曰至大無物可屈故曰至剛無物可撓<lb/>
　故曰以直此言氣之體也此孟子心所自知也此孟子指心之<lb/>
　所自得而言之也未甞留意者不知此爲何等語哉太矣剛矣<lb/>
<pb n="9a"/>
　直矣如嘉榖善種當有日夜之息雨露之潤當無牛羊之踐稂<lb/>
　莠之殘乃能千倉萬箱以爲農夫之慶至大至剛以直識此體<lb/>
　矣當内自琢磨外求切磋膏之以禮義之澤息之以詩書之訓<lb/>
　聲色貨利一不得淫蠱之此所謂養而無害也如此則剛大直<lb/>
　之氣根於心見於面盎於背施於四體其功用所及如乾坤之<lb/>
　運六子滄溟之轉百川日月星辰嶽瀆精潤皆吾氣之所在也<lb/>
　是故歛之則爲剛爲大爲直發之則爲道爲乂終不與不仁不<lb/>
　智無禮無義之人相合也凡四海道義之士聲氣之同臭味之<lb/>
　似者皆當來而相應矣其充如此夫何餒哉是剛是大是直雖<lb/>
　吾固有之物然豈可以不養哉所謂養者其要在於乂耳所<lb/>
　謂義者凡吾所當爲者則力行之所不當爲者則力止之日復<lb/>
　一日新而又新則此氣完矣是氣也是集吾固有之義以生者<lb/>
　非乂自外來而成之何以驗之心爲所不當爲者是欺闇室愧<lb/>
　屋漏不足於心慙生於内顔變乎外餒莫甚焉告子不知浩然<lb/>
<pb n="9b"/>
　之氣自此而生乃以乂爲外顛倒如此其不動心者亦血氣之<lb/>
　勝耳孟子又指其要處使學者知所歸焉其要安在曰必有事<lb/>
　焉而勿正心勿忘勿助長是也此孟子養氣之妙處余所謂至<lb/>
　言精語者在是也所謂必有事焉者謂心不妄思以義爲主也<lb/>
　夫心無事則衆邪皆入心有事則百物不干此所以必以義爲<lb/>
　事也以義爲事當純一其思精專其慮優而㳺之使自得之饜<lb/>
　而飫之使自趨之可也不可動也動則妄生不可急也急則理<lb/>
　逆故曰勿正勿正謂純一精專不可動亦不可急也心勿忘者<lb/>
　即必有事之用功處也勿助長者所以力言正之之所以害道<lb/>
　也夫必有事者必有正之之病心勿忘者必有助長之病孟子<lb/>
　又恐助長之病天下不明知其爲害也故力引宋人揠苗爲言<lb/>
　又恐以揠苗爲戒盡廢其所養也故又以不耘苗爲戒其有功<lb/>
　於聖道可見矣浩然之氣旣巳成就則非道非乂之言一經吾<lb/>
　耳皆能識而辨之以此觀之不得於言勿求於心可乎孟子自<lb/>
<pb n="10a"/>
　養氣而知言而告子乃欲不得於言勿求於心其顚倒可知也<lb/>
　何謂識而辨之若所謂詖辭知其所蔽淫辭知其所䧟邪辭知<lb/>
　其所離遁辭知其所窮是也夫有蔽於心則其言詖而不正有<lb/>
　䧟於心則其言淫而不正心離于道則其言邪而不正心窮于<lb/>
　詐則其言遁而不正顧此等辭生於其心時君用之則害於其<lb/>
　政發於其政天下𬒳之則害於其事此所以闢楊墨放淫辭而<lb/>
　不敢巳也曹信公孫強乃至亡國秦用李斯乃至亡天下聖人<lb/>
　復起必以此論爲至當矣古之善言與孟子意合者則有其人<lb/>
　矣故曰宰我子貢善爲說辭冉牛閔子顔淵善言德行孟子以<lb/>
　謂德行我能言之至於辭命則不及宰我子貢諸公矣丑見孟<lb/>
　子論養浩知言之說一洗俗學之陋乃遽然歎曰然則夫子旣<lb/>
　聖矣乎夫始也以孟子望管晏過孟賁今遽以聖許孟子是<lb/>
　知養浩知言之至言精語與夫閎辭妙論足以聳動其精神揺<lb/>
　蕩其思慮也嗚呼盛哉孟子不敢以聖自名故驚而爲之語曰<lb/>
<pb n="10b"/>
　悪是何言也且以孔子不居其聖告之夫孔子不居其聖則是<lb/>
　旣聖矣故又言子夏子游子張皆有聖人之一體冉牛閔子顔<lb/>
　淵尚皆具體而微況於我乎此微辭也丑不㑹此意乃曰敢問<lb/>
　所安此孟子所以盡舎諸人而不論也其志蓋欲宗孔子矣丑<lb/>
　又問伯夷伊尹何如孟子又力論二人之道而論可以仕則仕<lb/>
　可以止則止可以乆則乆可以速則速之爲孔子而吾不願學<lb/>
　伊尹伯夷獨願學孔子耳其志爲如何哉丑又問伯夷伊尹孔<lb/>
　子一道乎孟子乃曰否自生民以來未有孔子是孟子所學旣<lb/>
　不肯在子游子夏顔淵之列又不肯在伯夷伊尹之列獨委心<lb/>
　歸計於孔子且欲求自生民以來未有之學不願爲一體具體<lb/>
　清任而巳也丑以謂旣皆聖人亦有同乎曰有同於朝諸侯有<lb/>
　天下同於行一不義殺一不辜而得天下皆不爲至於異處則<lb/>
　生民以來未有出於夫子者且引宰我之所見子貢之所見有<lb/>
　若之所見以爲言夫三子之所見豈爲夸大之辭以自私於聖<lb/>
<pb n="11a"/>
　人哉蓋學極其深者乃知其言之不妄耳孟子蓋以三人之論<lb/>
　爲至論故曰智足以知聖人汙不至阿其所好而說者乃謂聖人<lb/>
　之道同符合契前聖後聖其揆一也不得相踰云生民以來未<lb/>
　有也此三子皆孔子弟子縁孔子聖徳髙大而盛稱之也孟子<lb/>
　知其言太過故貶謂之汙下亦明師徒之義得相褒揚也此蓋<lb/>
　未知孟子者夫孟子甞論三聖與孔子矣而曰孔子之謂集大<lb/>
　成集大成也者金聲而玉振之也金聲也者始條理也玉振之<lb/>
　也者終條理也始條理者智之事也終條理者聖之事也智譬<lb/>
　則巧也聖譬則力也猶射於百歩之外也其至尓力也其中非<lb/>
　尓力也其意豈不明甚蓋言三聖人聖矣而不知聖之外又有<lb/>
　智焉夫聖之外又有智則是此智所以運聖也三聖聖矣皆在<lb/>
　一偏未能運也孔子聖而又智非自生民以來未之有乎何得<lb/>
　言前聖後聖其揆一也夫此語以論舜與文王可也施之於此<lb/>
　蓋爲未當又以爲師徒之義得相褒揚此論亦太鄙矣且三聖<lb/>
<pb n="11b"/>
聖矣然而未中孔子聖而又智至而又中則賢於堯舜生民以<lb/>
來未有孔子出乎其類抜乎其萃皆非私論真有所見而言也<lb/>
孟子所志如此所學如此所見如此而公孫丑以管晏孟賁比<lb/>
之孔子之聖三子或以謂賢於堯舜生民未有出類拔萃何孟<lb/>
子之門多流俗之人而孔子之門又何英才之多也丗衰道微<lb/>
至孟子而極矣可勝歎哉<lb/>
孟子曰以力假仁者霸霸必有大國以德行仁者王王不待大湯<lb/>
以七十里文王以百里以力服人者非心服也力不贍也以德服<lb/>
人者中心恱而誠服也如七十子之服孔子也詩云自西自東自<lb/>
南自北無思不服此之謂也<lb/>
嗚呼善論王霸之道無出於孟子矣蓋霸者以智術爲主王者<lb/>
以至誠爲主至誠乃心所固有者智術乃罔念所成者以至誠<lb/>
行仁政是其心出於救民耳非有所冀也以智術假仁政是特<lb/>
假塗以要利尓豈以民爲心哉如齊桓實欲襲蔡而假包茅之<lb/>
<pb n="12a"/>
　名實欲服諸侯而假葵丘之名晉文實欲伐楚而假避舎之名<lb/>
　實欲一戰而霸而假大蒐伐原之名雖一時風声威令足以聳<lb/>
　動鄰國然而天下皆知其心出於智術特以智術之不如故聽<lb/>
　其號令耳儻智術出其上則將以僕奴待之不然相亢則爲敵<lb/>
　相參則爲參其肯服之乎若夫王者之心則不如是心見仇餉<lb/>
　之不仁故有征葛之㪯心見莒國之不道故有徂莒之征非出<lb/>
　於智術也至誠救民而巳矣故湯之征葛也東面而征西夷怨<lb/>
　南面而征北狄怨曰奚爲後我而文子武王之伐紂也散鹿臺<lb/>
　之財發鉅橋之粟大賚于四海而万姓恱服此豈以利爲心哉<lb/>
　故如霸者之所爲竭其智術侵人土地取人城邑可以爲大國<lb/>
　而巳矣然而怨結于心特待時而發耳如王者之所爲本不爲<lb/>
　廣土地充府庫計也故湯以七十里而天下歸之文王以百里<lb/>
　而天下歸之湯之有天下文王之三分皆至誠所感民心歸之<lb/>
　如子之歸父母水之朝東海豈強以智術驅之哉特其心之所<lb/>
<pb n="12b"/>
願欲尓孟子知此意故曰以力服人者非心服也力不贍也以<lb/>
德服人者中心恱而誠服也如七十子之服孔子也夫孟子論<lb/>
王霸之民而又發七十子之服孔子之意以明孔子非以智術<lb/>
得諸弟子也不知孟子之指何處見七十子心服孔子如此哉<lb/>
夫孔子一旅人耳非有禄以冨人非有爵以貴人以子貢之才<lb/>
辨子路之勇敏冉求之智諝皆足以揖將相而動王公然而甘<lb/>
心飢餓勞苦以從夫子周流於天下儻非道德之大豈能服其<lb/>
心如此乎乃知霸者之民兵勢之壯猶足以使之一旦國家削<lb/>
弱則皆相率而去之有何心於恋慕哉夫王者之民則急難相<lb/>
保窮迫相扶蓋平時所以固結其心者皆至誠也故民皆至誠<lb/>
以報之所以太王避狄來邠而從之者如歸市如七十子之服<lb/>
孔子以明王道之大孟子可謂深知王者之所存矣當戰國之<lb/>
時時君丗主方慕仰桓文之不暇豈能知此理乎言之可爲於邑<lb/>
張狀元孟子傳卷第六<lb/>
</p>
<p>
</p>
  </div>
</body>
</text>
</TEI>
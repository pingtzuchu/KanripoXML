<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
張狀元孟子傳巻第三<lb/>
　　　皇朝太師崇國文忠公臨安府鹽官張　九成子韶<lb/>
○梁惠王章句下<lb/>
莊暴見孟子曰暴見於王王語暴以好樂暴未有以對也曰好樂<lb/>
何如孟子曰王之好樂甚則齊國其庶幾乎他日見於王曰王嘗<lb/>
語莊子以好樂有諸王變乎色曰寡人非能好先王之樂也直好<lb/>
世俗之樂耳曰王之好樂甚則齊其庶幾乎今之樂猶古之樂也<lb/>
曰可得聞乎曰獨樂樂與人樂樂孰樂曰不若與人曰與少樂樂<lb/>
與衆樂樂孰樂曰不若與衆臣請為王言樂今王鼓樂於此百姓<lb/>
聞王鐘鼓之聲管籥之音舉疾首蹙頞而相告曰吾王之好鼔<lb/>
樂夫何使我至於此極也父子不相見兄弟妻子離散今王田獵<lb/>
於此百姓聞王車馬之音見羽旄之美舉疾首蹙頞而相告曰吾<lb/>
王之好田獵夫何使我至於此極也父子不相見兄弟妻子離散<lb/>
此無他不與民同樂也今王鼓樂於此百姓聞王鐘鼓之聲管籥之<lb/>
<pb n="1b"/>
音舉欣欣然有喜色而相告曰吾王庶幾無疾病與何以能鼓樂<lb/>
也今王田獵於此百姓聞王車馬之音見羽旄之美舉欣欣然有<lb/>
喜色而相告曰吾王庶幾無疾病與何以能田獵也此無他與民<lb/>
同樂也今王與百姓同樂則王矣<lb/>
　孟子養浩然之氣親傳孔子之道其正心誠意誰不尊仰往往<lb/>
　非心邪思一見孟子皆悉破散何以知之齊宣王語莊暴以好<lb/>
　樂及孟子問之乃遽然變乎色以是知宣王凡俗之心不敢對<lb/>
　孟子而言其對孟子言者皆自端莊中來也至於語莊暴以好<lb/>
　樂者謂好世俗之樂也意不欲使孟子聞之及為孟子所問故<lb/>
　其心𧹞然至變乎色也不敢面欺孟子乃曰寡人非能好先王<lb/>
　之樂也特好世俗之樂耳其語雖鄙其意則真然先王之樂與<lb/>
　世俗之樂豈可交臂而論乎先王之樂咸韶濩武之謂也世俗<lb/>
　之樂鄭衛之謂也先王之樂自天理中來鄭衛之樂自人欲中<lb/>
　起今孟子乃曰王之好樂甚則齊其庶幾乎今之樂猶古之樂<lb/>
<pb n="2a"/>
　也此學者所以敢疑孟子也然而先王之樂莫備於魯四代之<lb/>
　樂時出而用之不聞能巳弑君之亂弭三家之彊昭公逐定無<lb/>
　正作兵甲用田賦民皆憂愁無聊四代之樂果何𥙷哉孟子知<lb/>
　樂之作以天理爲主而樂之本以人和爲先天理難見人和易<lb/>
　明故孟子之談王道則以衣帛食肉不飢不寒爲言言好勇則<lb/>
　以安天下爲言言好巳好貨則以與百姓同之爲言言好麋鹿<lb/>
　魚鼈好今之樂則以與百姓同樂爲言其意専欲實効及於民<lb/>
　而以人和爲本意至於制作變化固又有待而行耳且觀其問<lb/>
　宣王曰獨樂樂與人樂樂又曰與少樂樂與衆樂樂余讀至此<lb/>
　深歎孟子學力之深而造化之用有陶冶一丗埏埴萬生之象<lb/>
　其開導誘掖使坦然趨於先王之路因事立功轉邪爲正聖道<lb/>
　之權孔門之變也其言滔滔軋軋形容物情使曉然知如此爲<lb/>
　是如此爲非非其心深造聖道反有轉移抑揚之用詎能至此<lb/>
　地乎學者讀孟子先當觀其用然後可以識孟子之心矣夫轉<lb/>
<pb n="2b"/>
　好世俗之樂使與民同樂聖王之道也且賦役煩重兵革交侵<lb/>
　獨人之父孤人之子兄弟交哭夫婦生離肝腦塗地屍首異處<lb/>
　暴骨如山流血成河正當此時而聞王鍾鼓之聲管籥之音與<lb/>
　夫車馬之音羽旄之美安得不舉疾首蹙頞而相告病乎至此<lb/>
　極矣乃動英莖之樂乃設鈞天之奏民何心以聽之哉墻下有<lb/>
　桑鷄豚有畜百畒有田道路有讓父子相保兄弟相扶室家相<lb/>
　好鄉閭族黨親戚朋友相往來雞豚黍稷酒醴牛羊相宴樂正<lb/>
　當此時而聞王鍾鼓之聲管籥之音與夫車馬之音羽旄之美<lb/>
　安得不欣欣然有喜色而相告樂乎至於此時雖動鄭衛之聲<lb/>
　起嘽緩之奏民何往而不自得耶然則所謂與民同樂者非謂<lb/>
　同聽絲竹之音金石之奏也謂使民父子兄弟室家皆得其樂<lb/>
　之謂也然則所謂樂者其在政乎其在音聲乎政樂則聞世俗<lb/>
　之樂亦樂政苦則雖聞先王之樂亦苦矣大儒之道所以能用<lb/>
　天下國家者以其通達變化如此也豈俗儒腐儒守章句拘繩<lb/>
<pb n="3a"/>
　墨而不適於世用之謂乎然而孔子之道甚嚴至孟子則似乎<lb/>
　太寛矣何以明之放鄭聲者所以告顔子也豈容有今樂猶古<lb/>
　樂之説焚咸丘所以書春秋也豈容於好樂之外又進田獵之<lb/>
　説以侈其心乎是孔子之道至孟子而一變矣學孔子之嚴不<lb/>
　失為君子學孟子之變豈不容姦而召禍乎嗚呼魯人獵較孔<lb/>
　子亦獵較固在用之如何耳孟子善用聖人之道者也當戰國<lb/>
　時聖王之道一皆掃地人君甘於廣地殺人之説其有舉先王<lb/>
　之道以陳之于前則掩耳疾趨若將浼之者夫何故以禍在目<lb/>
　前未暇求逺大之路也孟子儻規規然謹守繩約將視當世為<lb/>
　禽獸必如荷蕢荷蓧泄栁干木乃可矣故特於當時人欲中開<lb/>
　道其路使駸駸入於先王之道而不自覺如好勇不妨其安天<lb/>
　下好色好貨不妨其與百姓同之好麋鹿魚鼈好今之樂不妨<lb/>
　其與百姓同樂前挽後推左支右梧其意欲使入先王之道旣<lb/>
　已入先王之道自將盡變其所好而與聖王同矣此豈淺淺者<lb/>
<pb n="3b"/>
　所能至哉故予以謂善用聖人之道者孟子也明乎此然後可<lb/>
　以知孟子而破當世疑孟子之説焉<lb/>
齊宣王問曰文王之囿方七十里有諸孟子對曰於傳有之曰若<lb/>
是其大乎曰民猶以為小也曰寡人之囿方四十里民猶以為大<lb/>
何也曰文王之囿方七十里蒭蕘者往焉雉兎者往焉與民同之<lb/>
民以為小不亦冝乎臣始至於境問國之大禁然後敢入臣聞郊<lb/>
關之内有囿方四十里殺其麋鹿者如殺人之罪則是方四十里<lb/>
為阱於國中民以為大不亦冝乎<lb/>
　文王之囿乃一國之囿宣王之囿乃一巳之囿一國之囿則與<lb/>
　一國之民同之一已之囿自適一巳之觀聽耳民何與焉孟子<lb/>
　之學深闢為一己之利而以百姓為主以百姓為主即文王之<lb/>
　道也夫以一國為囿故蒭蕘者得往雉兎者又得往民方患其<lb/>
　囿之不大者以民皆受其賜也以一己為囿故民殺其麋鹿者<lb/>
　如殺人之罪是賤人貴畜民惴惴然惟恐觸其禁之不暇其以<lb/>
<pb n="4a"/>
　為大者以民憂其害也孟子能用聖王之學故於開陳之間隨<lb/>
　機應變宛轉屈曲終引之於正道而後巳如宣王問文王之囿<lb/>
　方七十里使自好之士慮開人主之欲則謹對曰臣未之聞也<lb/>
　至於邪佞之人乗間伺隙必以文王為辭以遂人主侈汰之心<lb/>
　夫邪佞之人固可誅絶而自好之士衛之太嚴恐人主自是喜<lb/>
　與小人同而不樂與君子語則以君子持之太急也以是而觀<lb/>
　然後知惟孟子能用聖王之學爾何以知之夫問文王之囿則<lb/>
　對以於傳有之問若是其大則對以民猶以為小使人主樂聞<lb/>
　文王有苑囿之樂與我同又樂聞文王之囿如此之大與我同<lb/>
　然後舉蒭蕘雉兎與夫殺麋鹿如殺人之説使之自擇焉其造<lb/>
　化變移幾與乾坤之運六子滄海之轉百川同功學而不至於<lb/>
　能用此腐儒非大儒也然詩云王在靈囿麀鹿攸伏麀鹿濯濯<lb/>
　白鳥翯翯物皆遂其性如此今蒭蕘者往則使草木不遂其生<lb/>
　雉兎者往則使禽獸不安其所聖王之政果如是乎曰學者之<lb/>
<pb n="4b"/>
　觀聖王不當泥於一語局於一説當取先王之書貫穿博取而<lb/>
　讀之必合於人情乃已禮曰獺祭魚然後虞人入澤梁犲祭獸<lb/>
　然後田獵鳩化為鷹然後設罻羅草木零落然後入山林然則<lb/>
　蒭蕘者往雉兎者往則又因天時而後入焉此乃聖王之仁政<lb/>
　而合於人心通於天意為萬世常行之道是蓋孟子之遺意予<lb/>
　故表而出之<lb/>
齊宣王問曰交隣國有道乎孟子對曰有惟仁者為能以大事小<lb/>
是故湯事葛文王事昆夷惟智者為能以小事大故大王事獯鬻<lb/>
勾踐事吳以大事小者樂天者也以小事大者畏天者也樂天者<lb/>
保天下畏天者保其國詩云畏天之威于時保之王曰大哉言矣<lb/>
寡人有疾寡人好勇對曰王請無好小勇夫撫劔疾視曰彼悪敢<lb/>
當我哉此匹夫之勇敵一人者也王請大之詩云王赫斯怒爰整<lb/>
其旅以遏徂苢以篤周祜以對于天下此文王之勇也文王一怒<lb/>
而安天下之民書曰天降下民作之君作之師惟曰其助上帝寵<lb/>
<pb n="5a"/>
之四方有罪無罪惟我在天下曷敢有越厥志一人横行於天下<lb/>
武王恥之此武王之勇也而武王亦一怒而安天下之民今王亦<lb/>
一怒而安天下之民民惟恐王之不好勇也<lb/>
　昔孔子之論學不止於立必極於權而後已孟子識之故其論<lb/>
　三聖人不止於聖必至於智而後已又推而論射不止於至必<lb/>
　至於中而後已惟學而至於權聖而又極於智至而又巧於中<lb/>
　則能用聖王之道以陶冶一世埏埴萬生此造化之道神明之<lb/>
　用也孟子識孔子之所謂權其出而見齊梁之君荅問之間變<lb/>
　態百出而一歸於正豈非識孔子之所謂權而其志不止於聖<lb/>
　必欲極於智不止於至必欲巧於中乎何以言之且梁惠王顧<lb/>
　鴻鴈麋鹿曰賢者亦樂此乎乃對曰賢者而後樂此卒引之於<lb/>
　文王之地齊宣王問若寡人者可以保民乎哉乃對之曰可卒<lb/>
　引之於推恩保四海之地齊宣王又問寡人非能好先王之樂<lb/>
　直好世俗之樂耳乃對之曰今樂猶古樂卒引之於與百姓同<lb/>
<pb n="5b"/>
　樂之地宣王又問文王之囿方七十里乃對之曰於傳有之卒<lb/>
　引之於文王與民同之之地至於好色好貨皆不扼其路必引<lb/>
　之於公劉大王之地其他不可勝舉大抵無所不可特不當自<lb/>
　樂於一巳期於與百姓同之而已使人聽之樂聞其言而心敬<lb/>
　其説援邪心非意入於大公至正之地今語言之餘尚足以起<lb/>
　人樂道之心况當時正心誠意精神作用其移易人也深矣學<lb/>
　如孟子其力亦大矣顧當時商鞅孫臏蘇秦張儀之徒皆以危<lb/>
　言險語劫持人君而實中人主之貪心至於稷下先生鄒衍田<lb/>
　駢又以荒唐譸張之辯以動摇人心惟孟子之説如底柱之在<lb/>
　中流衆星之有北斗風波不動斟酌自然聖王之道天地之用<lb/>
　也今宣王聞交隣國有道乎又對之曰有且引湯文王大王勾<lb/>
　踐之事以發藥之以大事小則謂之仁謂之樂天以小事大則<lb/>
　謂之智謂之畏天以轉齊王辟土地朝秦楚莅中國撫四夷虛<lb/>
　驕凌轢之心且其言以謂大國則冝事小國小國則當事大國<lb/>
<pb n="6a"/>
　使宣王於秦楚趙魏韓燕宋魯皆當事之使皮幣玉帛珠玉犬<lb/>
　馬交於四境以講信修睦而吾國則舉聖王故事樹桑種田謹<lb/>
　庠序申孝弟老者少者衣帛食肉不負戴於道路不飢不寒無<lb/>
　兵革之苦嗚呼交隣國如此此聖王之心也鄰國旣服其徳又<lb/>
　恱其禮使其非人則己使其齒於人類其誰不聞風而恱願交<lb/>
　於下執事而聽命於館人乎然齊王虚驕凌轢之心堆積既久<lb/>
　磨洗不去一聞大事小之言徒仰其大度而自知其病在於好<lb/>
　勇不能爲此仁智之事也夫齊王所謂好勇者即辟土地朝秦<lb/>
　楚莅中國撫四夷之心也此乃以血氣爲勇非義理之勇也孟<lb/>
　子恐齊王錯認此心以爲勇乃斥之曰此匹夫之勇敵一人者<lb/>
　也想宣王聞此一語心沮魄動而不知所歸矣乃即引之於正<lb/>
　路曰王請大之因引文王武王一怒安天下以爲説夫遏徂莒<lb/>
　恥衡行此文武以義理爲勇其心在於安天下而已非虛驕凌<lb/>
　轢欲以氣壓天下勢臨諸侯以取英雄之名也嗚呼始觀孟子<lb/>
<pb n="6b"/>
　之言常若不嚴終攷孟子之意常合於天理順於人情聖王之<lb/>
　心周孔之志也以孟子之學歷攷古人如洩冶之諌靈公陳元<lb/>
　逹之諌劉聦宋璟之諌武后直則直矣聖人之門無如是法也<lb/>
　故洩冶雖死節而春秋無褒辝元逹儻非劉后上䟽宋璟儻非<lb/>
　武后晚年事未知可也故士大夫之學必學爲上爲徳爲下爲<lb/>
　民可也欲致君澤民非學孟子不可學孟子非用聖王之道以<lb/>
　造化抑揚格君心之非於一言之下亦不可顧學如洩冶元逹<lb/>
　數公吾恐春秋之譏而非孔氏之家法也余故表而出之<lb/>
齊宣王見孟子於雪宫王曰賢者亦有此樂乎孟子對曰有人不<lb/>
得則非其上矣不得而非其上者非也爲民上而不與民同樂者<lb/>
亦非也樂民之樂者民亦樂其樂憂民之憂者民亦憂其憂樂以<lb/>
天下憂以天下然而不王者未之有也昔者齊景公問於晏子曰<lb/>
吾欲觀於轉附朝儛遵海而南放于琅邪吾何脩而可以比於先<lb/>
王觀也晏子對曰善哉問也天子適諸侯曰廵狩廵狩者廵所守<lb/>
<pb n="7a"/>
也諸侯朝於天子曰述職述職者述所職也無非事者春省耕而<lb/>
補不足秋省歛而助不給夏諺曰吾王不游吾何以休吾王不豫<lb/>
吾何以助一游一豫為諸侯度今也不然師行而糧食飢者弗食<lb/>
勞者弗息睊睊胥讒民乃作慝方命虐民飲食若流流連荒亡為<lb/>
諸侯憂從流下而忘反謂之流從流上而忘反謂之連從獸無厭<lb/>
謂之荒樂酒無厭謂之亡先王無流連之樂荒亡之行惟君所行<lb/>
也景公恱大戒於國出舍於郊於是始興發補不足召太師曰為<lb/>
我作君臣相説之樂蓋徴招角招是也其詩曰畜君何尤畜君者<lb/>
好君也<lb/>
　梁惠王見孟子於沼上曰賢者亦樂此乎齊宣王見孟子於雪<lb/>
　宫曰賢者亦有此樂乎余觀二人之心亦知宫室池沼之樂非<lb/>
　賢者所當為也旣己身樂乎此不能自還皆慙見孟子而有此<lb/>
　言耳孟子何不於其慙處痛加箴灼而對惠王曰賢者而後樂<lb/>
　此對宣王曰有何也蓋當世之君一皆甘心於放逸儻吾不少<lb/>
<pb n="7b"/>
　因其樂處而進之乃正言厲色以絶其萌芽彼旣内無所得則<lb/>
　將憂愁無聊樂與小人處而不喜見天下賢士矣孟子所以深<lb/>
　入其中而攻其為一己而不䘏天下之病挽而進之使與百姓<lb/>
　同樂者此其造化變轉之功也夫與百姓同樂豈不惟其飢寒<lb/>
　困苦之是䘏徒與之同宫室池沼之樂哉蓋樂在宫室池沼之<lb/>
　前而與民於宫室池沼中同宣其樂耳否則適所以生其憂何<lb/>
　樂之有夫民之所樂者父子相保兄弟相扶室家相好鄉閭族<lb/>
　黨親戚朋友相往來雞豚黍稷酒醴牛羊相宴樂此民之樂處<lb/>
　也審吾能使植桑種田謹庠序申孝悌老者少者不飢不寒不<lb/>
　負戴於道路不死亡於兵革則民於前數者之樂得矣樂至於<lb/>
　此則雍熙輯睦郁乎有太平氣象人君亦安得而不樂乎君民<lb/>
　猶父子也勢分隔絶尊卑闊踈今吾因民心之樂而為宫室池<lb/>
　沼與民婆娑乎其間所以通其情合其好同其風也文王靈臺<lb/>
　靈沼之詩民至於子來成至於不日微至於鳥獸魚鱉皆樂其<lb/>
<pb n="8a"/>
　樂則以文王之治岐耕者九一仕者世禄關市譏而不征澤梁<lb/>
　無禁罪人不孥而發政施仁必先於鰥寡孤獨其樂乃在臺沼<lb/>
　之先故因爲臺沼以相慶相㑹而同幸一時之胥合也明乎此<lb/>
　説則孟子對宣王以人不得則非其上與夫爲民上而不與同<lb/>
　樂之非皦然無可疑者且天生民而立之君固將司牧之豈使<lb/>
　厲民以自樂哉故人君本無樂其所以樂者樂民之樂耳人君<lb/>
　本無憂其所以憂者憂民之憂耳民之樂處余已粗陳其一二<lb/>
　矣至於民之憂處乃獨人之父孤人之子兄弟交哭夫婦生離<lb/>
　肝腦塗地屍首異處暴骨成山流血成河否則賦役煩重飢寒<lb/>
　侵廹樂嵗困苦凶年死亡此民之憂處也知民之樂處如此憂<lb/>
　處如此吾乃尊賢使能講信脩睦使無征戰之苦省刑罰薄税<lb/>
　歛植桑種田深耕易耨謹庠序申孝悌開倉廪賑乏絶使知有<lb/>
　生之樂則是憂民之憂樂民之樂矣我以子視民則民以父待<lb/>
　君矣君樂在宫室池沼則民將子來於勿亟不日於經營而樂<lb/>
<pb n="8b"/>
　君之樂矣君憂在外患敵國則民將致命盡忠効死而勿去以<lb/>
　憂君之憂矣夫人君無樂而樂以天下人君無憂而憂以天下<lb/>
　此聖王之心也故曰然而不王者未之有也不知齊王雪宫之<lb/>
　樂為一己乎為百姓乎聖王固不可遽及近如齊景公乃能聽<lb/>
　晏子之言略施賑䘏之政以及民是亦與民同樂之意也宣王<lb/>
　將辟土地朝秦楚莅中國撫四夷今反不如景公因游觀而補<lb/>
　不足顧雪宫之樂何足道哉孟子前對宣王以仲尼之徒無道<lb/>
　桓文之事是以後世無傳焉臣未之聞也余因以謂孟子博物<lb/>
　洽聞髙識逺見顧何書不讀何事不知哉其為此言者所以深<lb/>
　絶好利之端而推桓文為罪首也今觀陳晏子對景公之問宛<lb/>
　轉曲折無不記省而引據切當深中宣王之病顔子之後一人<lb/>
　而已晏子之言不足復解特無非事者趙岐以謂無非事而空<lb/>
　行也竊以為未然其意以謂天子廵狩諸侯述職所以無非事<lb/>
　者以因春省耕而補不足秋省斂而助不給也若夫意不在此<lb/>
<pb n="9a"/>
　而徒事游豫勞費供給此非事也非事謂非法度之事也故魯<lb/>
　隱公矢魚于棠而臧僖伯諫曰君將納民於軌物者也故講事<lb/>
　以度軌量謂之軌取材以章物采謂之物不軌不物謂之亂政<lb/>
　亂政即此所謂非事也人君所以無亂政者以納民於軌物也<lb/>
　廵狩述職所以無非事者以春省耕而秋省斂也此又不可不攷<lb/>
齊宣王問曰人皆謂我毁明堂毁諸己乎孟子對曰夫明堂者王<lb/>
者之堂也王欲行王政則勿毁之矣王曰王政可得聞與對曰昔<lb/>
者文王之治岐也耕者九一仕者世禄關市譏而不征澤梁無禁<lb/>
罪人不孥老而無妻曰鰥老而無夫曰寡老而無子曰獨㓜而無<lb/>
父曰孤此四者天下之窮民而無告者文王發政施仁必先斯四<lb/>
者詩云哿矣冨人哀此煢獨王曰善哉言乎曰王如善之則何為<lb/>
不行王曰寡人有疾寡人好貨對曰昔者公劉好貨詩云乃積乃<lb/>
倉乃裹餱糧于橐于囊思戢用光弓矢斯張干戈戚揚爰方啓行<lb/>
故居者有積倉行者有裹囊也然後可以爰方啓行王如好貨<lb/>
<pb n="9b"/>
與百姓同之於王何有王曰寡人有疾寡人好色對曰昔者大王<lb/>
好色愛厥妃詩云古公亶甫來朝走馬率西水滸至于岐下爰及<lb/>
姜女聿來胥宇當是時也内無怨女外無曠夫王如好色與百姓<lb/>
同之於王何有<lb/>
　此明堂在㤗山下古天子廵狩㑹東方諸侯而朝於此正在齊<lb/>
　地宣王以謂今天子不廵狩無用於此而俗人之見皆與宣王<lb/>
　同故有皆謂我毁明堂之問然此先王制作宣王猶未敢遽然<lb/>
　毁之也此心亦可嘉矣故有毁諸己乎之問夫子貢欲去告朔<lb/>
　之餼羊孔子曰賜也爾愛其羊我愛其禮其意以謂自魯文公<lb/>
　以來例不視朔故子貢欲去之然有餼羊則告朔之禮在使後<lb/>
　世人君欲尋先王故事以行之者則餼羊之禮其感發人主之<lb/>
　心大矣有羊則禮存無羊則禮亡矣推此以論則明堂安可毁<lb/>
　乎夫明堂者王者之堂王政所自而出也有明堂則王政存無<lb/>
　明堂則王政亡矣使後世人主有欲行王政者明堂制度尚足<lb/>
<pb n="10a"/>
　以感發其萬一也宣王得聞王政之説乃曰王政可得聞歟余<lb/>
　讀孟子之對有耕者九一仕者世禄關市譏而不征澤梁無禁<lb/>
　罪人不孥以至發政施仁必先鰥寡孤獨嗚呼王政之大乃如<lb/>
　此其忠厚乎生斯時也其亦何幸哉夫耕者九一則百畆之田<lb/>
　得九十畆以遂仰事俯育之心仕者世禄則賢者之後功臣之<lb/>
　世無貧賤飢寒之患關市譏而不征則商賈樂出於道路澤梁<lb/>
　無禁則伐木取魚養生送死可以無憾罪人不孥則家族保全<lb/>
　無横死之苦發政施仁先鰥寡孤獨則老㓜無依者皆以文王<lb/>
　為父母矣夫使為農者足於穀為仕者足於禄為商賈者安肆<lb/>
　於懋遷為民者無憾於生死有罪者血食不絶為天下之窮民<lb/>
　者困苦有依合一國之間為農為士為商賈為民以至有罪者<lb/>
　鰥寡孤獨者一皆得其所熙熙然如春臺盎盎然如醇釀乃知<lb/>
　周家八百年基業造端於此時也余涵泳其意吟哦其風心不<lb/>
　忘念口不停誦深仰王政使人如此優裕也嗚呼文王之所以<lb/>
<pb n="10b"/>
　爲文王其在兹乎其在兹乎宣王有辟土地朝秦楚莅中國撫<lb/>
　四夷之心其氣味趨向正在争闘虚驕之地一聞此説乃遽然<lb/>
　而歎曰善哉言乎余於此又見秉彛之性人誰無之夫宣王正<lb/>
　墮蠱惑昬醉中亦知以此言爲善孟子可謂能用天下國家矣<lb/>
　其言未終乃提其善處而導之曰王如善之則何爲不行其造<lb/>
　化變轉乃有如此之用王曰寡人有疾寡人好貨夫關市無征<lb/>
　澤梁無禁則利在一國不在人主矣宣王正欲冨國強兵故自<lb/>
　知有好貨之病不能行此王政也孟子乃又因其樂處挽之使<lb/>
　前而以公劉好貨爲對且曰與百姓同之何害於王政其意以<lb/>
　謂王欲國冨民亦欲冨推此冨國之心使百姓家給人足無暴<lb/>
　斂撗賦之患與文王之政何以異乎王又曰寡人有疾寡人好<lb/>
　色夫好貨之病恐不能弛關市之征開澤梁之禁其言與孟子<lb/>
　所論相貫矣至於好色於孟子所論王政自不相關其言如此<lb/>
　何也余然後知孟子所以眷眷於齊王以其心可喜者類如此<lb/>
<pb n="11a"/>
　切原其意深敬文王尊王政乃以謂惟正心誠意之君乃可行<lb/>
　王政而我有好色之病決不可望文王而行其政其敬文王尊<lb/>
　王政如此亦戰國之中所難得也孟子又因其樂處挽之使前<lb/>
　且以太王好色為對而曰與百姓同之於王何害其意以謂王<lb/>
　愛妃嬪民亦愛妻子推愛妃嬪之心使百姓室家相樂琴瑟相<lb/>
　安㛰嫁以時怨曠無有與三王之政何以翼乎夫戰國之君利<lb/>
　專一己其與民相絶乆矣孟子之學以用天下國家為大故事<lb/>
　事挽王與民同之使情意相通血脉相貫此於卦為泰於時為<lb/>
　春天地之造神明之功也士大夫不學則己學則當知君民之<lb/>
　説然後為有用之學詠月嘲風錦心繡口此猶婦人女子矜組<lb/>
　繡之功論裝飾之巧於時用何濟哉此余所以深戒也然公劉<lb/>
　大王之詩本無好貨好色之意而孟子乃遽目公劉為好貨太<lb/>
　王為好色豈所以為訓哉夫讀詩書貴在於能用詩書本無此<lb/>
　意而為齊王挽以為證且其歸要與百姓同之旣足以安齊王<lb/>
<pb n="11b"/>
　之心使於聖王之心不自絶又足以大齊王之志使於百姓之<lb/>
　樂無所忘其用詩書乃至於此其與夫講大禮而至於不法明<lb/>
　五經而至於附梁冀者豈可同年而語乎彼二子之學死於語<lb/>
　下而孟子之學乃見於有為嗚呼顔氏而後一人而已矣<lb/>
張狀元孟子傳巻第三<lb/>
</p>
<p>
</p>
  </div>
</body>
</text>
</TEI>
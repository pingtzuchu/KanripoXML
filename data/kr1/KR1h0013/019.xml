<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
張狀元孟子傳卷第十九<lb/>
　　皇朝太師崇國文忠公臨安府鹽官張九成子韶<lb/>
孟子曰大人者言不必信行不必果惟義所在<lb/>
昔子貢問士於孔子其對凡有三等而其最下者曰言必信行<lb/>
必果硜硜然小人哉言必信行必果謂之小人則言不必信行<lb/>
　不必果之爲大人可知矣此孟子推孔子之意而爲此說也然<lb/>
使學者鄙言必信行必果爲小人自好者將無所適從而姦人<lb/>
者將假此言以濟其誕罔滑稽之欲矣此孟子所以増惟義所<lb/>
在一句而指其歸路也其意蓋可知矣何謂義孟子甞曰義人<lb/>
路也是可行者謂之義而不可行者不得謂之義也且孔子不<lb/>
　以言爲信而以義爲信如與蒲人盟不適衛而卒適衛且曰要<lb/>
盟神弗聽豈非不以言爲信而以義爲信乎孔子不以行爲果<lb/>
而以義爲果如自衞而西將見趙簡子至於河聞竇鳴犢舜華<lb/>
死乃臨河而嘆曰美哉水洋洋乎丘之不濟此命也豈非不以<lb/>
<pb n="1b"/>
行爲果而以義爲果乎不問言行之信果而一以義斷之其比<lb/>
夫硜硜者固相逺矣兹所以謂之大人也余甞攷孟子之書其<lb/>
論大人者凡數處如所謂有大人之事所謂大人能格君心之<lb/>
非又曰大人者不失其赤子之心今又曰大人惟義所在又曰<lb/>
養其大者爲大人統而言之皆言所見者大而不區區以求名<lb/>
也若夫或勞力以取名或直諌以取名或設數以取名或偏執<lb/>
以取名或徧物以取名皆非孟子之學也是何小丈夫之所爲<lb/>
乎學者明乎此則知大人之所在矣<lb/>
孟子曰大人者不失其赤子之心者也<lb/>
赤子不辨善惡不知是非喜怒哀樂未甞當道大人何取於此<lb/>
哉余切深原之其喜怒哀樂雖未必中節然皆真而非僞况大<lb/>
人之學以思爲主先立乎其大者喜怒哀樂皆中節而又不失<lb/>
其真心此所以爲貴乎夫作僞之人終不足以動人故強怒者<lb/>
雖嚴不威強笑者雖親不和若夫真悲無聲而哀真怒未發而<lb/>
<pb n="2a"/>
威真親未笑而和赤子之真其近於是乎大人不失者在此爾<lb/>
惟赤子之真也故見之者無不憐愛而水火在前虎豹在側皆<lb/>
不足動其心則以其真故有畏懼猜疑之心人以其真亦無畏<lb/>
懼猜疑之意大人體此故至於是邦必聞其政而立之斯立道<lb/>
之斯行綏之斯來動之斯和則以夫大人之道甚大而又以真<lb/>
　在其間故其功用如此也若夫不知大人之學而徒有赤子之<lb/>
　心是亦愚人而巳矣學者不可不思<lb/>
孟子曰養生者不足以當大事惟送死可以當大事<lb/>
生者人之所甚恱死者人之所甚惡於人之所甚恱者加意焉<lb/>
　不足道也於人之所甚惡而加意者則其人之所存可知矣且<lb/>
夫人之將死也其氣一緫其形百變病之深者耳目口鼻手足<lb/>
聲音一切反常其可畏可惡之熊豈形容所能盡哉至於旣死<lb/>
之後形體可懼臭穢難聞神靈所憑影響猶在使人毛髮森竦<lb/>
　心志惴慄急走疾避者亦人之常情也至於此時乃獨加意不<lb/>
<pb n="2b"/>
負於冥冥中其可謂不負於天地鬼神矣惟不負杵臼之託乃<lb/>
能立趙氏之孤不負武帝之託乃能擁昭立宣爲社稷之臣不<lb/>
負先主之託乃能抗司馬懿爲三國之忠臣蓋於死者如此是<lb/>
　不欺其心也不欺其心則可以託六尺之孤可以寄百里之命<lb/>
　臨大節而不可奪矣使天下無事則巳使天下而有事非不自<lb/>
　欺者其誰足以當之孟子觀之乃於人之所難處以觀之而判<lb/>
　然號於天下曰惟斯人可以當大事非深見此理能如是乎<lb/>
孟子曰君子深造之以道欲其自得之也自得之則居之安居之<lb/>
安則資之深資之深則取之左右逢其原故君子欲其自得之也<lb/>
　此章如孔子言吾十有五而志于學至七十而縱心所欲不踰<lb/>
　矩同蓋孟子自述其所學也不敢以此自處故汎論之儻非深<lb/>
　入其中安能如視青黄黼黻角亢氐房明白如此哉請試言之<lb/>
　夫善觀水者必窮其源得其源則委流可知矣善擇木者必窮<lb/>
其本知其本則枝葉皆可知矣遡流而上經歷關山而不止源<lb/>
<pb n="3a"/>
　斯見焉㳂葉而下斸掘土膏而不止本斯見焉是則君子之於<lb/>
　學非深造之其能得其本源乎故口耳之傳不若見聞之親見<lb/>
　聞之親不若心術所體爲切也昔之君子由治天下而造之而<lb/>
　知其本於治國由治國而造之而知其本於齊家由齊家而造<lb/>
　之知其本於一身由脩身而造之知其本於一心由一心而造<lb/>
　乃知其本於誠意由誠意而造乃知其本於致知由致知而造<lb/>
　乃知其本於格物所謂格物者窮理之謂也一念之微萬事之<lb/>
　衆萬物之多皆理也惟深造者自天下之本遡流㳂葉進進不<lb/>
　巳而造極於格物是故於一念之微一事之間一物之上無不<lb/>
　原其始而究其終察其微而驗其著通其一而行其萬則又收<lb/>
　萬以歸一又旋著以觀微又攷終而要始往來不窮運用不巳<lb/>
　此深造之學也夫如是則心即理理即心内而一念外而萬事<lb/>
　微而萬物皆㑹歸在此出入在此非師友所傳非口耳所及非<lb/>
　見聞所到當幾自見隨事自明豈他人能知哉此所謂以道欲<lb/>
<pb n="3b"/>
　其自得之也自得之則異端不能揺暴行不能動死生貧富貴<lb/>
　賤憂樂通而爲一隨所寓而安焉此居之安也居之安則見出<lb/>
　乎衆人而常若迂闊識超乎幾外而常若大早旣而利害皎然<lb/>
　是非卓然於千載之後億萬數千里之外無一毫與其言不合<lb/>
　者此資之深也資之深則縱横理也予奪理也動容周旋理也<lb/>
　顚沛造次理也仰觀俯察逺取近取理也以至鳶飛戾天魚躍<lb/>
　于淵亦理也蕭蕭馬鳴悠悠斾旌無一而非理者儻非深造自<lb/>
　得渠能進於此地乎惟孟子所學如此所以能禽獸楊墨妾婦<lb/>
　儀秦夷許子而貉白圭蚓陳仲而死成括則以其深造自得故<lb/>
　議論可以超然出於當丗之上乃於兵革擾攘權謀詭詐中而<lb/>
　獨拳拳欲植桑種田育雞豚畜狗彘使老者衣帛食肉不負戴<lb/>
　於道路黎民不飢不寒不轉徙於溝壑以掃弊陋之習而開此<lb/>
　昬蒙之流也奈何時不我與天未興斯姑留此學以惠後進耳<lb/>
　可勝嘆哉<lb/>
<pb n="4a"/>
孟子曰博學而詳說之將以反說約也<lb/>
聖人以心術之微盡散於禮樂射御書數中而不明言其故蓋<lb/>
　名數則可以口講而指畫至於精微非心自得之不可也使上<lb/>
　智之資由名數而造精微之本而中下之流亦安於名數而爲<lb/>
寡過之士此聖王之道所以獨髙千古而異端之學所以一得<lb/>
其志必能瀆亂天下也然而使士大夫不學則巳學則當造精<lb/>
微之本學而不到精微雖博物及於臺駘實沈說稽古至萬數<lb/>
　千言謂之博學詳說則可也謂之聖王之道則不可古之君子<lb/>
　所以治詩書禮樂之術而仰觀天文俯察地理河渠溝洫茫昧<lb/>
變怪無不探其原而遡其流極其數而攷其變大則爲圖諜以<lb/>
著其象小則分門户以括其遺事事辨其所由物物明其所用<lb/>
纎悉畢具小大靡遺其博學詳說如此者蓋將以反說約也何<lb/>
　謂約即吾所謂精微者是也且以六藝觀之禮中倫樂中節射<lb/>
中鵠御中規矩書窮八法數研九九皆約也其名數散爲六藝<lb/>
<pb n="4b"/>
　其精微在吾一心夫經禮三百曲禮三千鍾鼓管簫之制竽笙<lb/>
　琴瑟之聲逐禽左鳴和鸞其數爲至繁形聲意義億百千萬其<lb/>
　事爲甚衆非博學以攷其由詳說以徹其故則虚無荒唐何足<lb/>
　以御天下之變哉然而豈徒爲此誦數之學哉意亦有所主也<lb/>
　故學禮學樂則體其所以中倫中的者何學射學御則體其所<lb/>
　以中鵠中規矩者何學書學數則體其所以窮八法研九九者<lb/>
　何其意以精微爲主而以愽學詳說爲所入之路耳夫然故一<lb/>
　藝之約旣徹則六藝之用皆通以其用處發之於治水則排淮<lb/>
　泗驅龍蛇而見禹之心發之於朝廷則驅飛廉驅虎豹而見周<lb/>
　公之心發之於春秋則翬去公子麇不書弑而見孔子之心發<lb/>
　之於戰國則息邪說拒詖行而見孟子之心乃知聖王之學以<lb/>
　精微爲主而以博學詳說爲所由之路耳是以子夏指洒掃爲<lb/>
　君子之道而孔子以郊社禘甞爲治天下之道指蜡爲仁之至<lb/>
　義之盡指餕爲道路州巷之逹者皆於博學詳說中指其約也<lb/>
<pb n="5a"/>
若夫學爲盤辟紀其鏗鏘羿分其弓艮捨其䇿則不能以相通<lb/>
者又何足以論反說約之道哉孟子指易牛爲王者之心指虆<lb/>
梩爲誠之見指事親爲仁指從兄爲義指好色好貨好勇爲大<lb/>
王公劉文王武王者則以學到精微故無所往而不在也學乎<lb/>
學平其可不以約爲主耶<lb/>
孟子曰以善服人者未有能服人者也以善養人然後能服天下<lb/>
天下不心服而王者末之有也<lb/>
善一也在乎用之如何耳用以服人小人也霸者之所爲也用<lb/>
以養人君子也王者之所爲也令燕脩召公之政豈曰不善而<lb/>
假此以伐山戎責楚不貢包茅亦豈不善而假此以襲蔡大蒐<lb/>
示之禮伐原示之信晉文之善也而假此在一戰而霸耳是其<lb/>
所以爲善者意在用以服人豈非可鄙哉故斉桓末年叛者九<lb/>
國晉文𥘉死秦巳伐鄭是雖區區以善服人誰肯服乎葛伯放<lb/>
而不祀曰無以供犧牲也湯使人遺之牛羊葛伯殺之不以祀<lb/>
<pb n="5b"/>
　曰無以供粢盛也湯使亳衆往爲之耕其仁厚如此文王雝雝<lb/>
　在宫肅肅在廟而其化之行至江漢游女無思犯禮伐條婦人<lb/>
　勉夫以正以善養人乃至於此三代聖王旣以善自養其身又<lb/>
　推之於天下國家夏曰校商曰序周曰庠聚秀艾于其中以詩<lb/>
　書禮樂教之以孝弟睦婣收之而命郷論秀命司徒論秀升於<lb/>
　司徒者不征於郷升於學者不征於司徒而又閭師族師比長<lb/>
　書其德行道藝書其孝弟睦婣有學者郷大夫又獻賢能之書<lb/>
　于王王拜而受之其不率教者則小胥大胥以告耆老皆朝于<lb/>
　庠習射尚功習郷尚齒以警之不變移之左又不變移之右又<lb/>
　不變然後屏之逺方委曲周旋如此此皆以善養人之道也所<lb/>
　以周家卜丗三十卜年八百則以其規摹逺大藹然有仁人慈<lb/>
　父愛母之心此天下所以心服之也與夫設心促迫急於得利<lb/>
　假仁義以濟其姦若齊桓晉文者豈可同時語哉孟子之見如<lb/>
　此而欲合戰國之君宜乎其爲迂闊也惜哉<lb/>
<pb n="6a"/>
孟子曰言無不實不祥不祥之實蔽賢者當之<lb/>
不祥之人凶人也何以知其爲凶人顚倒是非變亂白黒騰播<lb/>
若南箕緝織若貝錦營營其雜亂趯趯其善走徒事唇脗而<lb/>
其言一無實迹者是所謂凶人也平時暇日其言無實而無害<lb/>
　君子心者巳可知其爲凶人至於爲凶人之實者則又有在焉<lb/>
蔽賢者是也若李林甫誤嚴挺之盧𣏌䧟陸贄是矣孟子親受<lb/>
臧倉所毀如倉者豈非不祥人哉天生賢者仁義禮智所從出<lb/>
　者也使在朝廷則福及天下在一郡則福及一郡在一邑則福<lb/>
　及一邑而乃彼故欲蔽之使不得福𬒳生民豈非妖怪不祥之<lb/>
　物乎夫狐狸夜號鴟梟晨嘯䑕舞地孽皆不祥物也人見之<lb/>
　者必唾罵以厭之如是則禍患亦所不免況不祥之人而使在<lb/>
人主之側破國亡家之兆盖見於此矣流放竄殛使與魑魅爲<lb/>
伍正聖王所以清朝廷而福天下也然則孟子目蔽賢者爲不<lb/>
　祥豈非意出於此乎<lb/>
<pb n="6b"/>
徐子曰仲尼亟稱於水曰水哉水哉何取於水也孟子曰原泉混<lb/>
混不舎晝夜盈科而後進放乎四海有本者如是是之取爾苟爲<lb/>
無本七八月之間雨集溝澮皆盈其涸也可立而待也故聲聞過<lb/>
情君子恥之<lb/>
　余讀此一章乃知聖賢觀六經之道矣夫六經明天下之理者<lb/>
　也使吾自格物之學窮天下之理小大不遺幽顯皆徹内外一<lb/>
　致則六經之言皆吾胸中所欲言者耳隨吾意之所在取以用<lb/>
　之或斷章而取義或逆志而忘辭何所不可關百丗而不慙蔽<lb/>
　天地而不恥質鬼神而無疑俟聖人而不惑如一人有慶兆民<lb/>
　頼之本非愛敬事吾取以證天子之孝如臨深淵如履薄冰本<lb/>
　非諸侯事吾取以證諸侯之孝或論雲漢之詩或黜武成之書<lb/>
　惟如是然後見其造理深逺去取在我而六經之道通矣何以<lb/>
　知之如仲尼言水哉水哉而不明言其故未知聖人之意果出<lb/>
　於何意如江漢以濯之以言其清明也滄浪之水以言其自取<lb/>
<pb n="7a"/>
　也逝者如斯以言其迅速也必觀其瀾以言其廣大也惡知孔<lb/>
　子所謂水哉之意不出於此數義而孟子遽然斷之曰有本者<lb/>
　如是是之取爾未明格物之學者遽爲此答則爲罔聖深造天<lb/>
　下之理者予奪抑揚進退去取亦安有不可者故吾意之所在<lb/>
　理之所在也聖人之所在也意在清明則指此水爲清明意在<lb/>
　自取則指此水爲自取意在迅速則指此水爲迅速意在廣大<lb/>
　則指此水爲廣大也水哉水哉吾意欲論其本則判孔子之意<lb/>
　在本有何不可哉旣指此意爲本矣故極言爲本之說所以言<lb/>
　原泉混混晝夜之不舎盈科而乃進卒歸于四海也夫江之原<lb/>
　自岷山河之原自崑崙淮之原自桐栢原者其本也探其所出<lb/>
　可以汎觴耳惟其本在於此故滔滔軋軋與天地同流日月俱<lb/>
　運晝夜不息在沱爲沱在澧爲澧在匯爲匯卒之東歸于海而<lb/>
　後巳亦猶君子格物之學自致知而充之以格物以知至以誠<lb/>
　意以正心以脩身以齊家以治國以平天下而後巳則以其知<lb/>
<pb n="7b"/>
本之所自而充之故其極乃如是之大也江河之水如此至潢<lb/>
　潦之水因七八月之雨而集本無根原也一時汪洋不辨牛馬<lb/>
亦可恱矣然流未終日掃不見蹤跡亦猶小人口耳之學本非<lb/>
　心得見聞之傳本非力行一時眩惑流俗名聲暴起如黄允以<lb/>
　豪桀自置使公卿問疾王臣坐門可謂盛矣未幾而隱惡彰聞<lb/>
　向非符融識之其亂天下也必矣如羊祜於王衍盛時知其必<lb/>
　亂天下蒼生卒下拜於石勒如庾冰於殷浩盛時乃以謂當束<lb/>
　之髙閣未幾卒有喪師之醜以是聲聞過情者皆學無其本也<lb/>
　是以君子恥之如商騶蘇張軰一時盛名使人君尊禮如此而<lb/>
　所學不正事業可鄙爲千古罪人孟子力言有本者如是豈非<lb/>
　爲此數軰而爲此說哉士大夫學問宜自知所擇矣<lb/>
孟子曰人之所以異於禽獸者幾希庶民去之君子存之舜明於<lb/>
庶物察於人倫由仁義行非行仁義也<lb/>
　此章言舜無私欲惟天理而巳矣天理者仁義也仁義旣明則<lb/>
<pb n="8a"/>
　以此明庻物知禽獸之所以禽獸以此察人倫知人倫之所以<lb/>
　人倫夫人與禽獸相去幾何耳目口鼻好惡嗜慾一切無異其<lb/>
　所以異者特有仁義禮智見於君臣父子兄弟夫婦朋友之間<lb/>
　耳徇人欲則爲禽獸守天理則爲人倫人心何所不有人欲天<lb/>
　理之所推焉者也庶民去天理而墮人欲所以有禽獸之行君<lb/>
　子存天理而忘人欲所以造人倫之至舜人欲都亡天理昭灼<lb/>
　知如是而爲人欲所以明庻物之微知如是而爲天理所以察<lb/>
　人倫之大夫所以能如此者以由天理而行也舜即天理非舜<lb/>
　之外復有天理也天理居則爲仁由則爲義運用在我庶物之<lb/>
　淪胥人倫之中正仁義皆得以知之使舜在此仁義在彼是舜<lb/>
　與仁義終不相合也其不相合則有物間之矣有物間之則行<lb/>
　仁義而非由仁義行也夫仁義我所固有也居此則謂之仁由<lb/>
　此則謂之義今仁義在彼則是我墮人欲中矣墮人欲中所向<lb/>
　皆暗安能如舜明庶物而察人倫乎孟子所以言庶民去之以<lb/>
<pb n="8b"/>
墮禽獸君子存之以正人倫舜能明禽獸而察人倫者其何術<lb/>
哉昌言以斷之曰以由仁義行非行仁義故也嗚呼一心之微<lb/>
其可不慎稍墮人欲即爲禽獸一明天理即是人倫君子所以<lb/>
慎其獨者則以毫釐之差而邪正如此之相遼也嗚呼其危哉<lb/>
張狀元孟子傳卷第十九<lb/>
</p>
<p>
</p>
  </div>
</body>
</text>
</TEI>
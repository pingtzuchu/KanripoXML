<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
跋<lb/>
余爲涵芬樓收得張金吾所輯詒經堂續經解獲覩　先文忠<lb/>
公所著孟子傳存二十九卷與四庫著錄同闕盡心上下篇妄<lb/>
思蒐訪冀成完璧始爲流通不幸燬於閘北之難耿耿不能忘<lb/>
先是得中庸說殘本於東瀛知蘇州滂喜齋潘氏藏是書宋刊<lb/>
本欲並攝影覆印請於吾友博山慨然許諾所存亦二十九卷<lb/>
蓋此爲人間孑遺祖本矣宋諱殷匡筐恒貞徵勗桓完愼敦譈<lb/>
等字均闕末筆結銜題太師崇國文忠公按宋史本傳公之贈<lb/>
官予諡在寶慶初年此必爲理宗時所刊雖未避擴廓諸字坊<lb/>
本疏率無足怪也宋自神宗鋭意圖治擢用王安石剏行新法<lb/>
朝議紛然羣起沮抑大臣無格君之道小臣以言事爲能抗爭<lb/>
不已相率引退上下暌隔羣小競進本欲求治適以召亂元祐<lb/>
<pb n="1b"/>
更新老臣柄國用人行政盡反熙豐之所爲不以至誠相感而<lb/>
惟意氣是尙於是紹述之議起朋黨之禍成内爭不息外患乘<lb/>
之而宋室亦從此不振公生其時追惟禍始思爲懲前毖後之<lb/>
計著爲是書以爲謀國者告故於文王之囿章則謂孟子能用<lb/>
聖王之學隨機應變宛轉屈曲終引之於正道於王之臣託其<lb/>
妻子章則謂孟子託物引喻比類陳辭不逆其耳而深注其心<lb/>
於之平陸謂其大夫章則謂孟子開陳之際匪亟匪徐亹亹逼<lb/>
人使人心服而意消於自齊葬於魯章則謂孟子養浩然之氣<lb/>
至大至剛以直擇之不精語之不詳者以趯然遠去爲大以憤<lb/>
然疾邪爲剛以面折庭爭爲直不加審處動以折檻鎖諫裂麻<lb/>
叩墀爲美談而不知孟子所謂剛大直者不如是於去齊居休<lb/>
章則謂孟子周旋人情諳練世務上不起國君之疑下不招小<lb/>
<pb n="2a"/>
　人之謗於仲尼不爲已甚章則謂使孟子得志將引商鞅騶忌<lb/>
　孫臏蘇秦張儀以訓誨之使其改過遷善將置之於士大夫之<lb/>
　列以爲吾用其言之深切意之懇摯何莫非爲熙寧元祐兩朝<lb/>
　時事而發吾知安石聞之固必深自愧悔卽文富韓呂歐陽司<lb/>
　馬諸賢亦豈有不爽然自失者也馮休李覯晁說之鄭厚叔輩<lb/>
　當時以排斥孟子爲事公固不能默爾而息然必謂是書之作<lb/>
　專爲孟子鳴其不平又豈能以意逆志者耶民國紀元二十有<lb/>
　五年丙子六月裔孫元濟謹識<lb/>
<pb n="2b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>毛詩集解卷七</head> <lb/>
    <p>
<pb n="1a"/>
欽定四庫全書<lb/>
　毛詩集解卷七<lb/>
　　　　　　　　　　　宋　段昌武　撰<lb/>
鄭<lb/>
　朱曰鄭邑名本在西都畿内咸林之地<hi>鄭曰今京兆鄭縣是其都</hi>
　<hi>也</hi>宣王以封其弟友為采地後為幽王司徒而死於<lb/>
　犬戎之難是為桓公其子武公掘突定平王於東都<lb/>
　亦為司徒<hi>曹曰隠三年左𫝊曰鄭武公莊公為平王卿士則桓武莊三世父子相繼為司徒可</hi>
<pb n="1b"/>
　<hi>知而莊公不克有終故其美止於武公而已</hi>又得虢檜之地乃徙其封而<lb/>
　施舊號於新邑是為新鄭<hi>鄭曰今河南新鄭是也</hi>咸林在今華<lb/>
　州鄭縣新鄭即今鄭州是也其封域山川詳見檜風<lb/>
緇衣美武公也父子並為周司徒善於其職國人宜之<lb/>
故美其徳以明有國善善之功焉<lb/>
　朱曰周官大司徒掌邦教之官也國人鄭人也　黄<lb/>
　曰善善云者見武公父子相繼積善有素<hi>朱曰善善云者武公</hi>
　<hi>有善而天子善之云耳</hi>　東萊曰此詩武公入仕于周而周人<lb/>
<pb n="2a"/>
　美之也若鄭人所作何為三章皆言適子之舘乎好<lb/>
　賢如緇衣所謂賢即武公父子<lb/>
緇衣之宜兮敝予又改為兮適子之館兮還予授子之<lb/>
粲兮<lb/>
　毛曰緇黑色<hi>孔曰考工記鍾氏三入為纁五入為緅七入為緇注染纁者三入而成又再染</hi>
　<hi>以黒則為緅又復再染以黒則成緇矣</hi>緇衣卿士聽朝之正服也<hi>曹曰玉藻</hi>
　<hi>云天子龍巻以祭𤣥冕而朝日于東門之外聽朔于南門之外皮弁以視朝諸侯𤣥冕以祭禆冕以朝皮</hi>
　<hi>弁以聽朔于太廟朝服以日視朝于内朝是天子常朝之服用皮弁諸侯常朝之服用羔裘𤣥冠也皮弁</hi>
<pb n="2b"/>
　<hi>以白鹿皮為冠以白狐皮為裘以素錦為衣而裼之其上加朝服十五升白布為之衣冠同色故也羔裘</hi>
　<hi>以緇布為冠以黑羊皮為裘以緇布為衣而裼之其上加朝服十五升緇布為之其裳皆素凡朝服君與</hi>
　<hi>卿大夫同今天子之卿而服緇衣者蓋既朝于天子而退適治事之舘則釋皮弁而服緇布衣以聽其所</hi>
　<hi>朝之政也</hi>　程曰宜言其稱　毛曰改更也適之館舎也<lb/>
　　蘇曰諸侯入為卿士皆授館于王室<hi>孔曰猶今朝堂諸官治事</hi>
　<hi>之處也考工記説王宫外有九室九卿於是朝焉</hi>　毛曰粲飱<hi>音/孫</hi>也<hi>王曰粲粟治之</hi>
　<hi>精鑿者曹朱曰漢有白粲之刑給舂導之役是也    曰白粲之刑謂坐擇米使正白也</hi>　范曰<lb/>
　桓公武公之為司徒上得於君下得於民其君子好<lb/>
<pb n="3a"/>
　之愈久而愈不厭　朱曰言子之服緇衣也甚宜其<lb/>
　或敝也則予願為子更為之且將適子之館<hi>范曰親之也</hi>
　既還而又授子以粲言好之無已也<hi>横渠曰愛之無斁既欲新其衣</hi>
　<hi>服又欲饋之飲食</hi>
緇衣之好兮敝予又改造兮適子之館兮還予授子之<lb/>
粲兮<lb/>
　毛曰好猶宜也　鄭曰造為也<lb/>
緇衣之蓆<hi>音席</hi>兮敝予又改作兮適子之館兮還予授子<lb/>
<pb n="3b"/>
之粲兮<lb/>
　毛曰蓆大也<hi>程曰蓆有舒安之義服稱其徳則安舒</hi>
　　緇衣三章章四句<lb/>
將<hi>七羊反</hi>仲子刺莊公也不勝<hi>音升</hi>其母以害其弟弟叔失<lb/>
道而公弗制祭<hi>側界反</hi>仲諫而公弗聽小不忍以致大亂<lb/>
焉<lb/>
　蘇曰莊公欲必致叔于死叔之未襲鄭也有罪而未<lb/>
　至於死是以諫而不聽諫而不聽非愛之也未得所<lb/>
<pb n="4a"/>
　以殺之也毛氏不知其説其叙此詩以為不勝其母<lb/>
　以害其弟弟叔失道而公弗禁祭仲諫而公弗聽小<lb/>
　不忍以致大亂莊公其不忍者哉<hi>左𫝊鄭武公娶于申曰武姜生莊公</hi>
　<hi>及共叔段莊公寤生驚姜氏遂惡之愛共叔段欲立之亟請于武公公不許及莊公即位為之請制公曰</hi>
　<hi>制巖邑也虢叔死焉他邑唯命請京使居之謂之京城大叔祭仲曰都城過百雉國之害也今京不度非</hi>
　<hi>制也君將不堪公曰姜氏欲之焉辟害對曰不如早為之所公曰多行不義必自斃子姑待之既而大叔</hi>
　<hi>命西鄙北鄙貳于已公子吕請除之公曰無庸將自及大叔又收貳以為已邑至于廩延子封曰可矣公</hi>
　<hi>曰不義不暱厚將崩大叔將襲鄭公命子封帥車二百乘以伐京京叛大叔段段入于鄢公伐諸鄢大叔</hi>
<pb n="4b"/>
　<hi>出奔共</hi>
將仲子兮無踰我里無折我樹杞<hi>音起</hi>豈敢愛之畏我父<lb/>
母仲可懷也父母之言亦可畏也<lb/>
　毛曰將請也仲子祭仲也踰越里居也二十五家為<lb/>
　里杞木之名也<hi>孔曰把栁屬也生水傍葉麄而白色理微赤</hi>折言傷害也<lb/>
　　東萊曰五家為鄰五鄰為里皆有地域溝樹之故<lb/>
　曰無踰我里無折我樹杞　李曰無踰我里言無與<lb/>
　我家事也　鄭曰無折我樹杞喻言無害我兄弟也<lb/>
<pb n="5a"/>
　　朱曰雖知汝之言誠可懷思而父母之言亦豈可<lb/>
　不畏哉<lb/>
將仲子兮無踰我牆無折我樹桑豈敢愛之畏我諸兄<lb/>
仲可懷也諸兄之言亦可畏也<lb/>
　吕曰孟子曰樹牆下以桑則桑在牆下也　毛曰諸<lb/>
　兄公族<lb/>
將仲子兮無踰我園無折我樹檀豈敢愛之畏人之多<lb/>
言仲可懷也人之多言亦可畏也<lb/>
<pb n="5b"/>
　毛曰園所以樹木檀彊韌之木<hi>孔曰園者圍之蕃故其内可以種木也檀</hi>
　<hi>材可以為車陸璣疏云檀木皮正青滑澤</hi>　東萊曰將仲子兮無踰我里<lb/>
　無折我樹杞辭雖拒仲而意則與之如侍人僚祖告<lb/>
　昭公以去季氏之謀公執戈以懼之之類豈敢愛之<lb/>
　畏我父母則於段非有所不忍也仲可懷也父母之<lb/>
　言亦可畏也則拳拳於叔而不得已於姜氏可見矣<lb/>
　畏我諸兄畏人之多言特迫於宗族國人之議論非<lb/>
　愛段也具文見意而莊公之情得矣<lb/>
<pb n="6a"/>
　　將仲子三章章八句<lb/>
叔于田刺莊公也叔處于京繕<hi>市戰反</hi>甲治兵以出于田<lb/>
國人説<hi>音悦</hi>而歸之<lb/>
叔于田巷無居人豈無居人不如叔也洵<hi>蘇遵反</hi>美且仁<lb/>
　毛曰叔大叔段也田取禽也巷里塗也　鄭曰洵信<lb/>
　也　歐陽曰國人愛之以為叔出于田則所居之巷<lb/>
　若無人矣非實無人雖有而不如叔之美且仁也<lb/>
　吕曰國人稱之如是者亦不義而得衆也以得衆心<lb/>
<pb n="6b"/>
　為仁以飲酒為好以善服馬為武<hi>楊曰叔段不義而為衆所説者亦以</hi>
　<hi>衰俗好惡毁譽不當其實故也</hi>
叔于狩<hi>手又反</hi>巷無飲酒豈無飲酒不如叔也洵美且好<lb/>
　毛曰冬獵曰狩　歐陽曰叔出則巷無可飲酒之人<lb/>
　矣<lb/>
叔適野巷無服馬豈無服馬不如叔也洵美且武<lb/>
　鄭曰適之也郊外曰野服馬猶乘馬也　歐陽曰叔<lb/>
　出則巷無能服馬之人矣<lb/>
<pb n="7a"/>
　　叔于田三章章五句<lb/>
大叔于田刺莊公也叔多才而好勇不義而得衆也<lb/>
　蘇曰二詩皆曰叔于田故此加大以别之非謂段為<lb/>
　大叔也然不知者又加大于首章失之矣　范曰莊<lb/>
　公之于段稔其惡而欲斃之也故春秋書克段于鄢<lb/>
　以罪鄭伯詩人言叔多材好勇而得衆心以深咎莊<lb/>
　公夫段之惡易知而莊公之罪難見故春秋書鄭伯<lb/>
　而詩人刺其君皆本其所起以罪之所以為世戒也<lb/>
<pb n="7b"/>
　<hi>鄭曰段以國君介弟之親京城大叔之貴而所好者馳騁弋獵也所矜者袒裼暴虎也所賢者射御足力</hi>
　<hi>也出而人思之者飲酒服馬之儔也氣習至此而又恃其君母之愛玩于莊公之惟其所欲而不誰何也</hi>
　<hi>欲不為叛得乎是則置段于必亂之地者莊公也</hi>
大叔于田乘乘<hi>下繩證反</hi>馬執轡如組<hi>音祖</hi>兩驂如舞叔在藪<lb/>
<hi>素口反</hi>火烈具舉襢<hi>音/袒</hi>裼<hi>素歴/反</hi>暴虎獻于公所將<hi>七羊反</hi>叔<lb/>
無狃<hi>女九反</hi>戒其傷女<lb/>
　孔曰織組者總紕於此成文於彼御者執轡于手馬<lb/>
　騁于道如織組之為　毛曰叔之從公田也驂之與<lb/>
<pb n="8a"/>
　服諧和中節<hi>董曰五御之法有舞交衢者蓋詩所謂如舞者也兩服如驂與服諧和中節然</hi>
　<hi>馬在車中為服在車外為驂服制於衡不得如舞其言舞者驂也</hi>藪澤禽之府也<lb/>
　朱曰烈熾盛貌　毛曰具俱也襢裼肉袒也<hi>孔曰李巡曰襢</hi>
　<hi>裼脱衣見體曰肉袒</hi>暴虎空手以搏之狃習也　陳曰火烈具<lb/>
　舉疏以為宵田不知周禮中春蒐田用火弊獻禽以<lb/>
　祭社爾雅火田曰狩田未嘗不用火也　朱曰國人<lb/>
　謂之曰請叔無習此事恐其或傷女也言其得衆如<lb/>
　此<lb/>
<pb n="8b"/>
叔于田乘乘黄兩服上襄兩驂鴈行<hi>户郎反</hi>叔在藪火烈<lb/>
具揚叔善射忌<hi>音記</hi>又良御忌抑磬<hi>苦定/反</hi>控<hi>口貢反</hi>忌抑縱<lb/>
送忌<lb/>
　毛曰乘黄四馬皆黄　鄭曰兩服中央夾轅者<hi>孔曰小戎</hi>
　<hi>云騏駠是中騧驪是驂驂與中對文則驂在外外者為驂則知内者為服故言兩服</hi>襄駕也上<lb/>
　駕者言為衆馬之最良也<hi>朱曰猶史所謂上駟也</hi>鴈行者言與<lb/>
　中服相次序<hi>孔曰鴈行者两驂與服馬其首差退</hi>良亦善也　毛曰揚<lb/>
　光也忌辭也　朱曰抑發語之辭　毛曰騁馬曰磬<lb/>
<pb n="9a"/>
　止馬曰控發矢曰縱從禽曰送<lb/>
叔于田乘乘鴇<hi>音保</hi>兩服齊首兩驂如手叔在藪火烈具<lb/>
阜叔馬慢忌叔發罕忌抑釋掤<hi>音冰</hi>忌抑鬯<hi>勅亮反</hi>弓忌<lb/>
　毛曰驪白雜毛曰鴇<hi>郭璞曰今所謂烏驄馬</hi>齊首馬首齊也<lb/>
　鄭曰如手如人左右手之相佐助也<hi>朱曰兩服並首在前而兩驂在</hi>
　<hi>旁稍出其後如人之左右手也</hi>　毛曰阜盛也慢遲罕希也掤所以<lb/>
　覆矢<hi>孔曰掤左𫝊作水箭筩蓋也</hi>鬯弓弢<hi>他刀/反</hi>弓<hi>孔曰鬯者盛弓之器鬯謂弛弓</hi>
　<hi>而納之弢也朱曰鬯弓囊</hi>　鄭曰田事且畢則其馬行遲發矢<lb/>
<pb n="9b"/>
　希射者蓋矢弢弓言田事畢<hi>朱曰言其田事將畢而從容整暇如此</hi>
　東萊曰鷙鳥將擊必匿其形二詩所載段之輕淺如<lb/>
　此宜其為莊公之所易也詩人乃若憂其不能制者<lb/>
　豈其未得莊公之情也哉憂之云者兄弟之心也欲<lb/>
　止其惡者涕泣而道之者也易之云者仇敵之心也<lb/>
　欲養其惡者也談笑而道之者也詩人直以兄弟之<lb/>
　心為莊公憂耳豈知有他哉<lb/>
　　大叔于田三章章十句<lb/>
<pb n="10a"/>
清人刺文公也髙克好<hi>呼報反</hi>利而不顧其君文公惡<hi>烏路反</hi>而欲遠<hi>于萬/反</hi>之不能使髙克將<hi>子匠/反</hi>兵而禦<hi>魚吕反</hi>狄<lb/>
于竟陳其師旅翺<hi>五羔反</hi>翔河上久而不召衆散而歸髙<lb/>
克奔陳公子素惡髙克進之不以禮文公退之不以道<lb/>
危國亡師之本故作是詩也<lb/>
　孔曰文公捷厲公子<hi>春秋閔公二年冬十二月狄入衢鄭棄其師衞在河北鄭在河</hi>
　<hi>南恐其渡河侵鄭故使髙克將兵于河上禦之公子素作詩以刺之  鄭曰好利不顧其君注心于利也</hi>
　　胡曰人君擅一國之名寵殺生予奪惟我所制爾<lb/>
<pb n="10b"/>
　使克不臣之罪已著按而誅之可也情狀未明黜而<lb/>
　遠之可也愛惜其才以禮馭之可也烏有假以兵權<lb/>
　委諸境上坐視其失伍離散而莫之恤乎<lb/>
清人在彭駟介旁旁<hi>補彭反</hi>二矛<hi>莫侯/反</hi>重<hi>直龍反</hi>英河上乎<lb/>
翺翔<lb/>
　鄭曰清者髙克所帥衆之邑　毛曰彭衞之河上鄭<lb/>
　之郊也　鄭曰駟四馬也　毛曰介甲也　孔曰四<lb/>
　馬被甲馳驅旁旁然不息　鄭曰二矛酋矛夷矛也<lb/>
<pb n="11a"/>
　<hi>孔曰酋矛常有四尺夷矛三尋長短不同一矛而有二備折壞</hi>　毛曰重英矛有英<lb/>
　飾也<hi>孔曰魯頌説矛之飾謂之朱英則以朱染為英飾蓋絲纒而朱染之其飾重累故謂之重英</hi>
　<hi>王曰英之以毛羽</hi>　朱曰翺翔無事之貌　鄭曰夫擁大衆<lb/>
　於外而無所事不為亂則潰散爾<lb/>
清人在消駟介麃麃<hi>表驕反</hi>二矛重喬河上乎逍遥<lb/>
　毛曰消河上地也麃麃武貌重喬累荷也<hi>釋文曰荷謂刻矛頭</hi>
　<hi>受刅處為荷葉相重累也沈胡可反謂兩矛之節相負荷也</hi>
清人在軸<hi>音逐</hi>駟介陶陶<hi>徒報/反</hi>左旋右抽<hi>勑由反</hi>中軍作好<lb/>
<pb n="11b"/>
<hi>呼報反</hi>
　毛曰軸河上地也<hi>孔曰彭消軸皆河上之地久不得歸師有遷移三地亦應不甚相逺</hi>
　　董曰陶陶樂而自適也　鄭曰左謂御者右車右<lb/>
　也中軍謂將也髙克久不得歸日使其御者習旋其<lb/>
　車車右抽刅自居中央為軍之容好而已兵車之法<lb/>
　將居鼓下故御者在左<hi>孔曰此謂將之所乘車若士卒兵車則左人持弓右人持</hi>
　<hi>矛中人御</hi>　説文曰詩曰左旋右搯<hi>土刀反</hi>搯者抆兵刄以<lb/>
　習擊刺　東萊曰師久不歸無所聊賴姑遊戲以自<lb/>
<pb n="12a"/>
　樂也投石超距勝之兆也左旋右抽潰之兆也不言<lb/>
　已潰而言將潰其辭深其情危矣<lb/>
　　清人三章章四句<lb/>
羔裘刺朝<hi>直遥反</hi>也言古之君子以風<hi>福鳯反</hi>其朝焉<lb/>
　曹曰羔裘詩凡三篇檜羔裘大夫以道去其君也則<lb/>
　専刺其君唐羔裘刺時也則専刺其臣鄭羔裘刺朝<lb/>
　也則并刺其君臣何以知其然耶玉藻曰君衣狐白<lb/>
　裘錦衣以裼之君子狐青裘豹褎𤣥綃衣以裼之麛<lb/>
<pb n="12b"/>
　裘青豻褎絞衣以裼之羔裘豹飾緇衣以裼之説者<lb/>
　曰飾猶褎也君子謂大夫也君裘用純物臣宜下之<lb/>
　故其褎飾之以異皮檜羔裘之一章曰羔裘逍遥狐<lb/>
　裘以朝二章曰羔裘翺翔狐裘在堂三章曰羔裘如<lb/>
　膏日出有曜所謂君衣狐白裘諸侯之命服也朝於<lb/>
　天子則服之而檜君服之於私朝故知専刺其君也<lb/>
　唐羔裘一章言羔裘豹褎則士大夫之服耳故知専<lb/>
　刺其臣也若夫鄭羔裘一章曰羔裘如濡洵直且侯<lb/>
<pb n="13a"/>
　是刺其君也二章曰羔裘豹飾孔武有力是刺其臣<lb/>
　也故知并刺其君臣也<lb/>
羔裘如濡<hi>音儒</hi>洵直且侯從其<hi>音/記</hi>之子舎<hi>音/赦</hi>命不渝<hi>似朱反</hi>
　朱曰羔裘大夫服也<hi>毛氏羔羊𫝊曰大夫羔裘</hi>　毛曰如濡潤澤<lb/>
　也　歐陽曰洵信也　朱曰直順也　韓詩侯美也<lb/>
　　朱曰其語助辭　鄭曰之子是子也舎猶處也<lb/>
　毛曰渝變也　朱曰言此羔裘潤澤毛順而美彼服<lb/>
　此者當生死之際又能以身居其所受之理而不可<lb/>
<pb n="13b"/>
　奪也<hi>鄭曰是子處命不變謂守死善道見危授命之等  蘇曰言徳稱其服今不然也</hi>
羔裘豹飾孔武有力彼其之子邦之司直<lb/>
　毛曰豹飾縁<hi>去聲</hi>以豹皮也<hi>孔曰唐風云羔裘豹祛羔裘豹褎禮君用純物臣下</hi>
　<hi>之故褎飾異皮</hi>孔甚也　朱曰豹甚武而有力故服其所飾<lb/>
　之裘者如此　毛曰司主也　曹曰當文公之時君<lb/>
　失其徳朝無直臣拒叔詹之諫而結怨于覇主囚天<lb/>
　王之使而召兵于翟人其君臣之間直道不行可知<lb/>
　矣故作詩者俱以直道而責之<lb/>
<pb n="14a"/>
羔裘晏<hi>於諫反</hi>兮三英粲<hi>采旦反</hi>兮彼其之子邦之彦兮<lb/>
　毛曰晏鮮盛貌<hi>曹曰説文曰天清為晏羔裘晏兮言其服之而晏温也</hi>　朱曰<lb/>
　英裘飾也粲光明也　毛曰彦士之美稱<hi>曹曰羔羊𫝊曰古者</hi>
　<hi>素絲以英裘蓋以素絲織為組紃以英飾裘縫也三者其數也  程曰三英者若素絲五紽之類蓋衣服制</hi>
　<hi>度之節然亦未詳其制也</hi>
　　羔裘三章章四句<lb/>
遵大路思君子也莊公失道君子去之國人思望焉<lb/>
遵大路兮摻<hi>所覽反</hi>執子之袪兮無我惡<hi>烏路/反</hi>兮不寁<hi>市坎<pb n="14b"/>反</hi>故也<lb/>
　毛曰遵循路道摻擥<hi>音覽</hi>袪<hi>起居/反</hi>袂<hi>面世/反</hi>也寁速也<hi>孔曰</hi>
　<hi>喪服云袂屬幅袪尺二寸則袂是袪之本袪為袂之末俱是衣袖</hi>　朱曰君子去其<lb/>
　國人思而望之於其循大路而去也攬持其袪以留<lb/>
　之曰子無惡我而不留故舊不可以遽絶也<lb/>
遵大路兮摻執子之手兮無我魗<hi>市由反</hi>兮不寁好<hi>呼報反</hi>
也<lb/>
　毛曰魗棄也<hi>孔曰魗與醜古今字醜惡可棄之物</hi>　蘇曰好舊好也<lb/>
<pb n="15a"/>
　東萊曰武公之朝蓋多君子矣至於莊公尚權謀専<lb/>
　武力氣象一變左右前後無非祭仲髙渠彌祝耼之<lb/>
　徒也君子安得不去之乎不寁故也不寁好也詩人<lb/>
　豈徒勉君子遲遲其行也感於事變而懷其舊者深<lb/>
　矣<lb/>
　　遵大路二章章四句<lb/>
女曰雞鳴刺不説<hi>音悦</hi>徳也陳古義以刺今不説徳而好<lb/>
<hi>呼報反</hi>色也<lb/>
<pb n="15b"/>
女曰雞鳴士曰昧旦子興視夜明星有爛<hi>力旦反</hi>將翺將<lb/>
翔弋<hi>羊職反</hi>鳬<hi>音符</hi>與鴈<lb/>
　東萊曰昧晦也旦明也昧旦天欲旦晦明未辨之時<lb/>
　也列子曰將旦昧爽之交日夕昏明之際　朱曰明<lb/>
　星啟明之星也先日而出者　鄭曰弋繳<hi>音灼</hi>射也<hi>孔曰</hi>
　<hi>司弓矢矰矢茀矢用諸弋射注云結繳于矢謂之矰茀矢象焉然則繳射謂以繩繫矢而射也説文云繳</hi>
　<hi>謂以生絲為繩也</hi>　朱曰鳬水鳥如鴨青色背上有文　鄭<lb/>
　曰夫婦相警覺以夙興　朱曰女曰雞鳴以警其夫<lb/>
<pb n="16a"/>
　而士曰昧旦言不止于雞鳴矣婦又語其夫曰若是<lb/>
　則子可以起而視夜之如何意者星已出而爛然<hi>毛曰</hi>
　<hi>言小星已不見也  曹曰日將出矣</hi>如是則可以翺翔而往弋取鳬鴈<lb/>
　而歸矣其相與警戒之言如此則不流于宴昵之私<lb/>
　可知也　歐陽曰古賢夫婦相警勵以勤生之語<lb/>
弋言加之與子宜之宜言飲酒與子偕老琴瑟在御莫<lb/>
不静好<lb/>
　蘇曰加中也史記曰以弱弓微繳加諸鳬鴈之上<lb/>
<pb n="16b"/>
　朱曰宜和其所宜也<hi>内則曰牛宜稌羊宜黍豕宜稷犬宜梁鴈宜麥魚宜苽</hi>
　朱曰射者男子之事而中饋者婦人之職故謂其夫<lb/>
　旣得鳬鴈以歸則我當與子和其滋味之所宜以之<lb/>
　飲酒相樂期於偕老而其琴瑟之在御者<hi>孔曰琴瑟之樂在于</hi>
　<hi>侍御</hi>亦莫不安静而和好其和樂而不淫可見矣<lb/>
知子之來之雜佩以贈之知子之順之雜佩以問之知<lb/>
子之好<hi>呼報反</hi>之雜佩以報之<lb/>
　朱曰來之致其來者如所謂修文徳以來之<hi>蘇曰招來而與</hi>
<pb n="17a"/>
　<hi>之友者也</hi>　毛曰雜佩者珩璜琚瑀衝牙之類<hi>朱曰此左右佩玉也</hi>
　<hi>上横曰珩下繫三組貫以蠙珠中組之半貫一大珠曰瑀末懸一玉兩端皆鋭曰衝牙兩旁組半各懸一</hi>
　<hi>玉長愽而方曰琚其末各懸一玉如半璧而内向曰璜又以兩組貫珠上繫珩兩端下交貫于瑀而下繋</hi>
　<hi>于兩璜行則衝牙觸璜而有聲也是吕曰雜佩非獨玉也觿燧箴管帉帨凡可佩者皆  也  曹曰佩上</hi>
　<hi>有葱珩下有雙璜衝牙蠙珠以納其間此其備者也謂之雜佩則不必備也若詩所謂佩玖佩玉瓊琚皆</hi>
　<hi>得以為佩矣</hi>　鄭曰贈送也順謂與已和順<hi>朱曰順愛</hi>　毛曰<lb/>
　問遺也<hi>孔曰曲禮云凡以苞苴簞笥問人者左𫝊衞侯使人以弓問子貢皆遺人以物謂之問</hi>
　　朱曰婦又語其夫曰我茍知子之所致而來及所<lb/>
<pb n="17b"/>
　親愛則將解此雜佩以送遺報答之蓋不惟治其門<lb/>
　内之職又欲其君子親賢友善結其驩心而無所愛<lb/>
　於佩飾之玩也<hi>張曰婦人之好徳甚于男子也</hi>　南軒曰讀女曰雞<lb/>
　鳴之末章以婦人之見而及於其夫子問學成徳之<lb/>
　事其道行於家人可知矣<lb/>
　　女曰雞鳴三章章六句<lb/>
有女同車刺忽也鄭人刺忽之不昏于齊太子忽嘗有<lb/>
功于齊齊侯請妻<hi>七計反</hi>之齊女賢而不取<hi>促句反</hi>卒以無<lb/>
<pb n="18a"/>
大國之助至於見逐故國人刺之<lb/>
　鄭曰忽鄭莊公世子祭仲逐之而立突<hi>孔曰左𫝊云公之未昏于</hi>
　<hi>齊也齊使欲以文姜妻鄭太子忽及其敗戎師也齊侯又請妻之如左𫝊文齊侯前欲以文姜妻忽後復</hi>
　<hi>欲以他女妻忽此言齊女賢而不娶謂復請妻者</hi>　張曰忽之不昏于齊未<lb/>
　為失也而詩人追恨其失大國之助者蓋見忽之弱<lb/>
　為甚追念其資於大國或有以自立此國人之情也<lb/>
　蓋忽者先君之世子其立也正故其始也國人見其<lb/>
　逐而憐其無助至於其再入也不能懲創而用賢於<lb/>
<pb n="18b"/>
　是至有目之為狡童者而猶憂之不能餐不能息也<lb/>
　又閔其無忠臣良士而至此極也夫忽蓋不足道而<lb/>
　人之情猶不欲遽絶之者以其立之正故耳<lb/>
有女同車顔如舜華<hi>如字</hi>將翺將翔佩玉瓊琚彼美孟姜<lb/>
洵<hi>恤旬反</hi>美且都<lb/>
　毛曰親迎<hi>魚敬反</hi>同車也<hi>鄭曰女始乘車壻御輪三周御者代壻</hi>舜木槿<lb/>
　<hi>音謹</hi>也<hi>孔曰其華/朝生暮落</hi>佩有瓊琚所以納間<hi>孔曰納衆玉與珩上下之間</hi>
　孟姜齊女　鄭曰洵信也　毛曰都閑也<hi>孔曰都者美好閑習</hi>
<pb n="19a"/>
　<hi>之言司馬相如上林賦云妖冶閑都</hi>　王曰古之人於玉比徳焉於瓊<lb/>
　琚言徳之容於將將言徳之音言所宜各以其類也<lb/>
有女同行顔如舜英將翺將翔佩玉將將<hi>七羊反</hi>彼美孟<lb/>
姜徳音不忘<lb/>
　毛曰英猶華也　朱曰將將佩玉聲也　李曰言其<lb/>
　徳音之不可忘也<hi>劉曰謂齊侯請妻之音鄭人懷之不能忘也</hi>　東萊曰<lb/>
　不借助於大國而自求多福忽非奮然誠有是志也<lb/>
　蓋其為人淺狹而多所拘攣暗滯而動皆疑畏浮易<lb/>
<pb n="19b"/>
　而不知審量孑孑然以文義自善而國勢人情與其<lb/>
　身之安危皆懵然莫之察也適足以取亡而已矣使<lb/>
　忽誠有是志而深求其實則質之弱固可强而所以<lb/>
　持國者固無待於外助也惟其為善有名而無情卒<lb/>
　見嗤於祭仲而為詩人所閔此功利之説所以多勝<lb/>
　而信道者所以益寡也<lb/>
　　有女同車二章章六句<lb/>
山有扶蘇刺忽也所美非美然<lb/>
<pb n="20a"/>
　朱曰所美非美所謂賢者佞智者愚也<lb/>
山有扶蘇隰有荷華不見子都乃見狂且<hi>子餘反</hi>
　毛曰興也扶蘇扶胥小木也荷華扶渠也其華菡萏<lb/>
　<hi>釋文曰未間曰菡萏已發曰芙蓉</hi>子都世之美好者也狂狂人也且<lb/>
　語辭　東萊曰山宜有扶蘇者也隰宜有荷華者也<lb/>
　朝宜有賢俊者也今觀昭公之朝者不見子都乃見<lb/>
　狂且焉則昭公所美非美可知矣<lb/>
山有橋松隰有游龍不見子充乃見狡童<lb/>
<pb n="20b"/>
　蘇曰上竦無枝曰橋<hi>釋文曰橋本亦作喬</hi>　鄭曰游猶放縱也<lb/>
　　毛曰龍紅草也<hi>孔曰龍草生于下隰而枝葉放縱陸璣云一名馬蓼葉大而赤白色</hi>
　<hi>生水澤中髙丈餘土張曰游龍是葒草也其枝幹樛屈著  處便生根如龍也</hi>　董曰子充<lb/>
　不見於書疑亦以美著也　孔曰狡童非有所指斥<lb/>
　定名也下篇刺昭公之身此篇刺昭公之所美　范<lb/>
　曰山不惟有小木而又有大材隰不惟有華而又有<lb/>
　草然則一國之大賢材無不有人君所美宜得其美<lb/>
　者也<lb/>
<pb n="21a"/>
　　山有扶蘇二章章四句<lb/>
蘀<hi>他洛反</hi>兮刺忽也君弱臣强不倡<hi>昌亮/反</hi>而和<hi>胡卧反</hi>也<lb/>
蘀兮蘀兮風其吹女叔兮伯兮倡予和女<lb/>
　毛曰蘀槁<hi>古老反</hi>也<hi>鄭曰槁謂木葉也落孔曰七月云十月隕籜𫝊云籜  也則落葉謂</hi>
　<hi>之籜</hi>　蘇曰木槁則其籜懼風風至而隕矣　陳曰風<lb/>
　其吹女者吹籜槁也　鄭曰叔伯羣臣相謂也羣臣<lb/>
　自以强弱相服女倡矣則我將和之<lb/>
蘀兮蘀兮風其漂<hi>匹遥反</hi>女叔兮伯兮倡予要<hi>於遥反</hi>女<lb/>
<pb n="21b"/>
　毛曰漂猶吹也　東萊曰昭公微弱孤危其羣臣相<lb/>
　謂國勢如槁葉之待衝風難將及矣叔乎伯乎盍各<lb/>
　自謀爾倡我則我其和汝要汝矣要謂要結也蓋君<lb/>
　不能倡故其下自相倡和也<lb/>
　　蘀兮二章章四句<lb/>
狡童刺忽也不能與賢人圖事權臣擅<hi>善戰反</hi>命也<lb/>
　鄭曰權臣祭仲也　程曰春秋書忽止曰鄭忽蓋不<lb/>
　以忽為君故也不以為君故詩人目之為狡童問碩<lb/>
<pb n="22a"/>
　鼠如何曰魏之重歛至使人欲適彼樂國則人心之<lb/>
　離亦可見矣人心合而從之則為君離則為獨夫<lb/>
彼狡童兮不與我言兮維子之故使我不能餐兮<lb/>
　范曰昭公有狂狡之志而無成人之實孤危將亡君<lb/>
　子憂之至於不能餐息愛君之至也夫不與我言不<lb/>
　與我食則棄賢可知也然賢人豈以君之不知而浩<lb/>
　然以忘之哉亦盡其忠愛以憂之而已<lb/>
彼狡童兮不與我食兮維子之故使我不能息兮<lb/>
<pb n="22b"/>
　朱曰不與我食猶不與我言也　毛曰憂不能息也<lb/>
　　東萊曰賢者於忽懇懇如此而忽不之察焉上下<lb/>
　可謂不交矣疎其可親親其可疎斯其所以亡也<lb/>
　　狡童二章章四句<lb/>
褰<hi>起連反</hi>裳思見正也狂童恣<hi>資利/反</hi>行<hi>下孟反</hi>國人思大國<lb/>
之正已也<lb/>
　鄭曰狂童恣行謂突與忽爭國更出更入而無大國<lb/>
　正之<lb/>
<pb n="23a"/>
子惠思我褰裳涉溱<hi>側巾反</hi>子不我思豈無他人狂童之<lb/>
狂也且<hi>子餘反</hi>
　毛曰惠愛也　説文溱作潧云潧水出鄭　歐陽曰<lb/>
　彼大國者惠然思念我鄭國之亂欲來為我討正之<lb/>
　者非道遠而難至但褰其裳涉溱水而來則至矣子<lb/>
　不我思豈無他人者但言諸侯衆矣爾不我思則當<lb/>
　有他國思我爾　朱曰所以然者狂童之狂已甚而<lb/>
　不可緩也且助語辭也<lb/>
<pb n="23b"/>
子惠思我褰裳涉洧<hi>于軌反</hi>子不我思豈無他士狂童之<lb/>
狂也且<lb/>
　前漢地理志曰潁川陽城山洧水所出東南至長平<lb/>
　入潁　鄭曰他士猶他人也<lb/>
　　褰裳二章章五句<lb/>
丰<hi>芳㓙反</hi>刺亂也昏姻之道缺陽倡而隂不和<hi>胡卧反</hi>男行<lb/>
而女不隨<lb/>
子之丰兮俟我乎巷兮悔予不送兮<lb/>
<pb n="24a"/>
　毛曰丰豐滿也巷門外也　鄭曰子謂親迎者有親<lb/>
　迎我者面貌丰丰然豐滿出門而待我於巷中悔乎<lb/>
　我不送是子而去也　孔曰男親迎而女不從後乃<lb/>
　追悔此陳其辭也<lb/>
子之昌兮俟我乎堂兮悔予不將兮<lb/>
　毛曰昌盛壯貌　孔曰王肅云升于堂以俟士昏禮<lb/>
　主人揖賓入于廟賔升堂北面奠鴈再拜稽首降出<lb/>
　婦從是則士禮受女于廟堂庶人雖無廟亦當受女<lb/>
<pb n="24b"/>
　於寢堂　程曰將迎也言男俟我於堂非不有禮但<lb/>
　女不將迎也<lb/>
衣<hi>於既反</hi>錦褧<hi>苦逈反</hi>衣裳錦褧裳叔兮伯兮駕予與行<lb/>
　鄭曰褧襌<hi>音丹</hi>也蓋以襌縠<hi>户木反</hi>為之中衣裳用錦而<lb/>
　上加襌縠焉為其文之大著也庶人之妻嫁服也士<lb/>
　妻䊷<hi>側基反</hi>衣纁<hi>許云/反</hi>袡<hi>如鹽反</hi>叔兮伯兮駕予與行言<lb/>
　此者以前之悔今則叔也伯也來迎已者從之志又<lb/>
　易也<hi>朱曰婦人既悔其始之不送而失此人也則曰叔兮伯兮豈無有駕車而迎我以行者乎</hi>
<pb n="25a"/>
裳錦褧裳衣錦褧衣叔兮伯兮駕予與歸<lb/>
　孔曰婦人之服不殊裳而經衣裳異文者以詩須韻<lb/>
　句故别言之耳其實婦人之服衣裳連俱用錦皆有<lb/>
　褧故互言之<lb/>
　　丰四章二章章三句二章章四句<lb/>
東門之墠<hi>音善</hi>刺亂也男女有不待禮而奔者也<lb/>
東門之墠茹<hi>音如</hi>藘<hi>力於/反</hi>在阪<hi>音反</hi>其室則邇其人甚遠<lb/>
　毛曰東門城東門也墠除地町町<hi>吐鼎反</hi>者茹藘茅蒐<lb/>
<pb n="25b"/>
　<hi>所留反</hi>也<hi>孔曰除地去草故云町町/茅蒐一名茜可以染絳</hi>　爾雅曰陂<hi>彼宜反</hi>
　者曰阪<hi>孔曰陂陀不平而可種者名阪</hi>　朱曰門之外有墠墠之外<lb/>
　有阪阪之上有草誌其所欲奔之處也其室則邇其<lb/>
　人甚遠者思之切欲奔而未得閒之辭<lb/>
東門之栗有踐家室豈不爾思子不我即<lb/>
　毛曰栗行道上栗<hi>孔曰行謂遒也左𫝊云趙武魏絳斬行栗杜預云行栗表道樹</hi>踐<lb/>
　行列貌即就也　朱曰門之旁有栗栗之下有成行<lb/>
　列之室家亦誌其處也豈不爾思子不我即俟其就<lb/>
<pb n="26a"/>
　已而俱往耳<lb/>
　　東門之墠二章章四句<lb/>
風雨思君子也亂世則思君子不改其度焉<lb/>
風雨凄凄<hi>七西反</hi>雞鳴喈喈<hi>音皆</hi>既見君子云胡不夷<lb/>
　毛曰興也　陳曰凄凄寒涼之氣　毛曰風且雨凄<lb/>
　凄然雞猶守時而鳴喈喈然　朱曰我得見此人則<lb/>
　我心之所思豈不坦然而平哉<lb/>
風雨瀟瀟雞鳴膠膠<hi>音交</hi>既見君子云胡不瘳<hi>敕留反</hi>
<pb n="26b"/>
　朱曰瀟瀟風雨聲　毛曰膠膠猶喈喈也瘳愈也言<lb/>
　積思自此而愈也<hi>李曰言如病之愈也</hi>
風雨如晦雞鳴不已既見君子云胡不喜<lb/>
　毛曰晦昏也　鄭曰已止也　范曰如晦又甚於瀟<lb/>
　瀟而雞鳴不已此所以為不改其度<lb/>
　　風雨三章章四句<lb/>
子衿<hi>音金</hi>刺學校廢也亂世則學校不修焉<lb/>
　程曰治世則庠序之教行有法以率之不率教者有<lb/>
<pb n="27a"/>
　至於移屏不齒又禮義廉讓之風所漸陶父兄朋友<lb/>
　之義所勸督故人莫不强於進學及夫亂世上不復<lb/>
　主其教則無以率之風俗雜亂浮偷父兄所教者趨<lb/>
　利朋友所習者從時故人莫不肆情廢惰為自棄之<lb/>
　人雖有賢者欲强之於學亦豈能也故悲傷之而已<lb/>
　<hi>王曰世之亂生于上之人不學莫知反本以枚之顧顛沛于末流以舒目前之患而以學為不切於世務</hi>
　<hi>此學校所以廢也學范曰無忠臣良士大亂五世  廢之由也</hi>
青青子衿悠悠我心縱我不往子寧不嗣音<lb/>
<pb n="27b"/>
　毛曰青衿青領也學子之所服<hi>鄭曰禮父母在衣純以青</hi>　鄭曰<lb/>
　嗣續也　程曰世亂學校不修學者棄業賢者念之<lb/>
　而悲傷故曰悠悠我心縱我不可以反求於汝謂往<lb/>
　教强聒也子寧不思其所學而繼其音問遽爾棄絶<lb/>
　於善道乎<lb/>
青青子佩悠悠我思縱我不往子寧不來<lb/>
　毛曰佩佩玉也士佩瓀<hi>如兖反</hi>珉<hi>亡巾/反</hi>而青組綬<hi>孔曰玉藻</hi>
　<hi>士佩瓀玟而緼組綬此云青組綬者蓋毛讀禮記作青字其本與鄭異也</hi>不來者言其不<lb/>
<pb n="28a"/>
　一來也<lb/>
佻<hi>他羔反</hi>兮達<hi>他末反</hi>兮在城闕兮一日不見如三月兮<lb/>
　毛曰佻達往來相見貌<hi>程曰佻輕躍達放恣</hi>　鄭曰人廢學業<lb/>
　但好登城闕以侯望為樂<hi>孔曰釋宫云觀謂之闕孫炎曰宫門雙闕此言在城</hi>
　<hi>闕兮謂城之上别有髙闕非宫闕也</hi>　程曰賢者念之一日不見如三<lb/>
　月之久也蓋士之於學不可一日忘廢一日忘之則<lb/>
　其志荒矣放僻邪侈之心勝之矣<lb/>
　　子衿三章章四句<lb/>
<pb n="28b"/>
揚之水閔無臣也君子閔忽之無忠臣良士終以死亡<lb/>
而作是詩也<lb/>
揚之水不流束楚終鮮<hi>息淺反</hi>兄弟維予與女無信人之<lb/>
言人實迋<hi>居望反</hi>女<lb/>
　毛曰揚激揚也激揚之水可謂不能流漂束楚乎<hi>鄭曰</hi>
　<hi>激揚之水喻忽政教亂促不流束楚言其政不行於臣下</hi>　鄭曰作此詩者同姓<lb/>
　臣也鮮寡也　孔曰兄弟爭國親戚相疑惟我與汝<lb/>
　二人而已　毛曰迋誑也　范曰揚之水不流束楚<lb/>
<pb n="29a"/>
　弱也終鮮兄弟惟予與女無親也無信人之言人實<lb/>
　迋女小人衆也<lb/>
揚之水不流束薪終鮮兄弟維予二人無信人之言人<lb/>
實不信<lb/>
　朱曰兄弟既不相容所與親者二人而已然亦不能<lb/>
　自保於讒間此忽之所以亡也　東萊曰無信人之<lb/>
　言非教之以不信人言也忽既微弱强公子復多其<lb/>
　臣大都懷二心而外市僅有一二人實心向之者乃<lb/>
<pb n="29b"/>
　暗於情偽不知所倚故提耳而告之也<lb/>
　　揚之水二章章六句<lb/>
出其東門閔亂也公子五爭兵革不息男女相棄民人<lb/>
思保其室家焉<lb/>
　朱曰五爭首尾二十年<hi>孔曰魯桓十一年祭仲立突而忽奔衞是一爭也十五年</hi>
　<hi>突使祭仲壻雍糾殺祭仲仲知之殺雍糾突出奔蔡忽復歸于鄭是二爭也十七年髙渠彌弑忽而立公</hi>
　<hi>子亹是三爭也十八年齊人殺子亹髙渠彌祭仲逆子儀于陳而立之是四爭也魯莊公十四年傅瑕殺</hi>
　<hi>子儀而納突是五爭也而曽曰氓以華落色衰而相棄背谷風以淫于新昏  棄舊室出其東門則不然</hi>
<pb n="30a"/>
　<hi>夫婦之情未嘗衰薄特以兵革不息室家不保視其去而不能留此所以為閔亂也</hi>
出其東門有女如雲雖則如雲匪我思存縞<hi>古老反</hi>衣綦<lb/>
<hi>巨基反</hi>巾聊樂<hi>音/洛</hi>我貟<hi>音云</hi>
　毛曰如雲衆多也縞衣白色<hi>孔曰縞細繒也</hi>綦巾蒼艾色<lb/>
　孔曰云貟古今字助語辭也　范曰今女之委棄者<lb/>
　雖多視之而不得救者非我思慮之所能及也縞衣<lb/>
　綦巾聊樂我員思保其室家以相樂也<hi>孔曰彼衆女之中有著縞素之</hi>
　<hi>衣綦色之巾者是我之妻今亦絶者且得少留以喜樂我云</hi>
<pb n="30b"/>
出其闉<hi>音因</hi>闍<hi>音/都</hi>有女如荼<hi>音/徒</hi>雖則如荼匪我思且<hi>子徐反</hi>
縞衣茹藘聊可與娛<lb/>
　毛曰闉曲城也闍城臺也<hi>陳曰門之外有副城囘曲以障門者謂之闉</hi>荼<lb/>
　英荼也<hi>鄭曰荼茅秀物之輕者飛行無常謂孔曰釋草有荼苦菜又有荼委葉邶風誰  荼苦即</hi>
　<hi>苦菜也周頌以薅荼蓼即委葉也鄭於地官掌荼注及既夕注與此箋皆云荼茅秀然則此言如荼乃是</hi>
　<hi>茅草秀出之穗非彼二種荼草也言荼英荼者英是白貌呉王夫差黃池之㑹言白常白旗素甲白羽之</hi>
　<hi>矰望之如荼韋昭云荼茅秀亦以白色為如荼</hi>茹藘茅蒐之染女服也<hi>鄭曰茅蒐</hi>
　<hi>染巾也以朱曰茅蒐可  染絳</hi>
<pb n="31a"/>
　　出其東門二章章六句<lb/>
野有蔓<hi>音萬</hi>草思遇時也君之澤不下流民窮於兵革男<lb/>
女失時思不期而㑹焉<lb/>
　東萊曰君之澤不下流蓋講師見零露之語從而附<lb/>
　益之<lb/>
野有蔓草零露漙<hi>徒端反</hi>兮有美一人清揚婉<hi>於阮反</hi>兮邂<lb/>
<hi>户懈反</hi>逅<hi>胡豆反</hi>相遇適我願兮<lb/>
　毛曰興也野四郊之外蔓延漙漙然盛多也清揚眉<lb/>
<pb n="31b"/>
　目之間婉然美也邂逅不期而㑹　朱曰野有蔓草<lb/>
　則零露漙矣有美一人則清揚婉矣邂逅相遇則得<lb/>
　以適我願矣<hi>歐陽曰男女昏娶失時邂逅相遇於草野之間</hi>
野有蔓草零露瀼瀼<hi>如羊反</hi>有美一人婉如清揚邂逅相<lb/>
遇與子偕臧<lb/>
　毛曰瀼瀼盛貌臧善也　朱曰與子偕臧猶言各得<lb/>
　其所欲也<lb/>
　　野有蔓草二章章六句<lb/>
<pb n="32a"/>
溱<hi>側巾反</hi>洧<hi>于軌反</hi>刺亂也兵革不息男女相棄淫風大行<lb/>
莫之能救焉<lb/>
　范曰樂之淫者曰鄭衞如有王者必放鄭聲然則亂<lb/>
　關雎者莫如鄭衞故鄭詩終於亂之極者焉<hi>前漢地理志云</hi>
　<hi>鄭地右雒左沛食溱洧焉士狹而險山居谷汲男女亟聚㑹故其俗淫王曰羞惡之心莫不有之而其為</hi>
　<hi>至於如此者豈其人性之固然哉兵革不息男女相棄而無所於歸也是以至於如此然則民之失性也</hi>
　<hi>為可哀君之失道也為可刺</hi>
溱與洧方渙渙兮士與女方秉簡<hi>古顔反</hi>兮女曰觀乎士<lb/>
<pb n="32b"/>
曰既且<hi>子徐反</hi>且往觀乎洧之外洵<hi>息旬/反</hi>訏<hi>況于/反</hi>且樂<hi>音洛</hi>
維士與女伊其相謔贈之以勺<hi>時灼反</hi>藥<lb/>
　毛曰溱洧鄭兩水名渙渙春水盛也<hi>鄭曰仲春之時冰已釋水則渙</hi>
　<hi>渙然詩李曰説文云渙流散也蓋春冰解釋而流散也韓  注曰鄭國之俗三月上已之辰往溱洧雨水</hi>
　<hi>之上招魂續魄秉蘭草以祓除不祥</hi>簡蘭也<hi>陸璣疏云其莖葉似藥草澤蘭廣而長節節中赤髙</hi>
　<hi>四五尺漢諸池苑及許昌宫中皆種之可著粉中藏衣著書中辟白魚</hi>　鄭曰既已也<lb/>
　洵信也　毛曰訏大也勺藥香草<hi>陸璣疏曰今藥草勺藥無香氣未審</hi>
　<hi>今何草此草也</hi>　<hi>釋文曰勺藥韓詩云離草也言相離别贈黄曰古今注謂勺藥可離唐本草可離江</hi>
<pb n="33a"/>
　<hi>離也為東萊曰蘭即今之蘭勺藥即今之勺藥陸璣必指  他物蓋泥毛公香草之言必欲求香於柯葉</hi>
　<hi>置其花而不論爾人陳曰勺藥者溱洧之地富有之詩  賦物有所因也</hi>男女相棄各無<lb/>
　匹偶感春氣並出託采芬芳之草而為淫佚之行<lb/>
　　鄭曰女曰觀乎欲與士觀於寛閒之處士曰已觀<lb/>
　矣未從之也女情急故使男往觀於洧之外言其土<lb/>
　地信寛大可樂也於是男則往也　朱曰士與女既<lb/>
　相與戲謔又以勺藥為贈所以結恩情之厚也<lb/>
溱與洧瀏<hi>音留</hi>其清矣士與女殷其盈矣女曰觀乎士曰<lb/>
<pb n="33b"/>
既且且往觀乎洧之外洵訏且樂維士與女伊其將謔<lb/>
贈之以勺藥<lb/>
　毛曰瀏深貌殷衆也　鄭曰將大也<lb/>
　　溱洧二章章十二句<lb/>
　鄭國二十一篇五十三章二百八十三句<lb/>
　<lb/>
　<lb/>
　毛詩集解卷七<lb/>
</p>
<p>
</p>
  </div>
</body>
</text>
</TEI>
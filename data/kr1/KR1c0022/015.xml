<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>毛詩集解卷十五</head> <lb/>
    <p>
<pb n="1a"/>
欽定四庫全書<lb/>
　毛詩集解卷十五<lb/>
　　　　　　　　　　　　宋　段昌武　撰<lb/>
豳<lb/>
　鄭詩譜曰豳者后稷之曽孫曰公劉者自邰而出所<lb/>
　徙戎狄之地名今屬右扶風栒邑<hi>孔曰周本紀云舜封后稷于邰杜預</hi>
　<hi>云豳在新平漆縣東北邰今始平武功縣所治釐城是也邰近而豳逺從内出外故言出  朱曰豳在今</hi>
　<hi>邠州三水縣邰在今京兆府武功縣</hi>公劉以夏后太康時失其官守竄<lb/>
<pb n="1b"/>
　於此地猶修后稷之業勤恤愛民民咸歸之而國成<lb/>
　焉<hi>孔曰國語云昔我先世后稷以服事虞夏及夏于之衰棄稷不務我先王不窋用失其官而自竄</hi>
　<hi>戎狄之間不窋后稷之子也韋昭注國語以為不窋當太康之時公劉乃不窋之孫不應亦當太康之世</hi>
　<hi>國語止云夏之衰也不言始衰之主本紀云公劉卒子慶節立國于邠是也定國於邠自公劉始</hi>其<lb/>
　封域在禹貢雍州岐山之北原隰之野至商之末太<lb/>
　王又避狄人之難入處於岐陽成王時周公居東思<lb/>
　公劉居豳憂念民事至苦之功以比序已志故别其<lb/>
　詩以為豳國變風<hi>孔曰周公王朝卿士不得專名一國因其上陳豳公故為豳風  釋</hi>
<pb n="2a"/>
　<hi>文曰周公遭流言居東作七月之詩成王悟而迎之以致太平故太師述其詩為豳國之風焉  文中子</hi>
　<hi>程元問曰敢問豳風何風也文中子曰變風也元曰周公之際亦有變風乎曰君臣相誚其能正乎成王</hi>
　<hi>終疑則風遂變矣非周公至誠其孰能卒正之哉元曰居變之末何也曰夷王以下變風不復正矣夫子</hi>
　<hi>盖傷之也故終之以豳風言變之可正也惟周公能之故繋之以正變而克正危而克扶終始不失其本</hi>
　<hi>其惟周公乎繫之豳逺矣哉國劉曰豳風者名之為豳實周公詩耳周者畿内之  畿内諸侯上繋于王</hi>
　<hi>不得國别為風也何不編于魯魯伯禽封耳周公不之魯也周公作詩意在于豳而周公之詩無所可繫</hi>
　<hi>故因謂之豳也何以不列之於雅曰列之於雅是為變雅成王雖始疑周公而終任之君臣之道亦無間</hi>
　<hi>矣君子成人之美故不使成王之世有變雅之聲而攝引其詩使還周公也  楊曰豳風周公詩也周公</hi>
<pb n="2b"/>
　<hi>居攝政由已出謂之雅則人臣之事而已謂之風則周公非有國也而七月陳先公風化故併繫之豳</hi>
　<hi>黄曰七月特言豳之風俗如此以明后稷先公風化之所及盖豳國本有是歌周公特陳之而已</hi>
　范曰豳居風雅之間何也風之所為終雅之所為始<lb/>
　也變風終於曹思明王賢伯之不可得於是次之以<lb/>
　豳反之於周公而後至於鹿鳴言周之所以盛者由<lb/>
　周公也<lb/>
七月陳王業也周公遭變故陳后稷先公風化之所由<lb/>
致王業之艱難也<lb/>
<pb n="3a"/>
　朱曰周禮籥章中春晝擊土鼓龡豳詩以逆暑中秋<lb/>
　夜迎寒亦如之即此詩也　鄭曰遭變謂管蔡流言<lb/>
　　朱曰公劉以下太王以前先公之通稱<hi>曹曰先公兼指公劉</hi>
　<hi>而下為言后稷開國乃在於邰豳雖非后稷之舊而豳公所修者實后稷之業故併以后稷繫於豳</hi>
　程曰七月大意憂深思逺不惟豳風當如此又成王<lb/>
　中變自然發起周公言終久意思<hi>朱曰陳此詩使瞽矇朝夕諷誦以教</hi>
　<hi>之</hi>欲成王知先公先王致王業之由民之勞力趨時<lb/>
　稼穡之艱難如此此詩多陳節物大要言嵗序之遷<lb/>
<pb n="3b"/>
　人事當及時耳<hi>吕曰先時感物預慮趨時皆憂勤艱難之狀也  朱曰使成王知其積累</hi>
　<hi>之艱難如此而思奉承之不易且以見己之所以當國而不辭之意耳</hi>所言或與月令<lb/>
　異者月令多舉其始此但言其有時不必始有也<lb/>
　王曰仰觀星日霜露之變俯察蟲鳥草木之化以知<lb/>
　天時以授民事女服事乎内男服事乎外上以誠愛<lb/>
　下下以忠利上父父子子夫夫婦婦養老而慈幼食<lb/>
　力而助弱其祭祀也以時其燕饗也以節此七月之<lb/>
　義也　漢王充潛夫論曰七月之詩大小教之終而復<lb/>
<pb n="4a"/>
　始由此觀之人固不可恣也<hi>楊曰先王之政使民男女終嵗勤動未嘗休也</hi>
　<hi>雖淫僻之心何自萌蘖哉而獻饗之禮忠愛之誠隆于自然此所以皥皥莫知為之者也  王曰非道之以</hi>
　<hi>政齊之以刑所能致也風化而已</hi>　楊曰七月備言田桑之事以其<lb/>
　興王之本在是故也　劉曰此詩所記苟非井邑其<lb/>
　民鄉黨其教各有正長部分司其嵗功未易集也<lb/>
七月流火九月授衣一之日觱<hi>音必</hi>發二之日栗烈無衣<lb/>
無褐<hi>音曷</hi>何以卒嵗三之日于耜四之日舉趾同我婦子<lb/>
饁<hi>炎轍反</hi>彼南畆田畯<hi>音俊</hi>至喜<lb/>
<pb n="4b"/>
　張曰七月之詩以夏正為㫁<hi>朱曰三王之正不同周既用天正矣而此詩月</hi>
　<hi>數皆以人正為紀何也曰所謂改正朔者以是月為嵗首耳月固不易也况此詩陳后稷先公之舊厯夏</hi>
　<hi>商之世而成于周公之手則安得遽以天正為紀范曰何以卒嵗則又可見二之日為一嵗之終也</hi>
　　毛曰火大火也流下也<hi>公羊傳曰大辰者大火也何休注大火謂心  孔曰</hi>
　<hi>左傳張趯曰火星中而寒暑退服䖍云火大火心也季冬十二月平旦正中在南方大寒退季夏六月黄</hi>
　<hi>昏火星中大暑退左傳又曰火猶西流謂火下為流  朱曰火以六月之昏加於正南午位當東西之中</hi>
　<hi>至七月之昏則下而西流矣星孔曰堯典云日永星火以正仲夏而月令季夏火  中日永星火大火也</hi>
　<hi>大火次名東方之次有壽星大火析木三者大火為中尚書舉中以言焉如此則星火為大火之次與此</hi>
<pb n="5a"/>
　<hi>大之心星别</hi>九月霜始降可以授冬衣矣<hi>李曰荀子曰霜降而婦功成</hi>
　一之日十之餘也一之日周之正月也二之日殷之<lb/>
　正月也<hi>孔曰一之日二之日猶言一月之日二月之日周正月斗建子之月殷正月斗建丑之月</hi>
　<hi>言程曰一之日猶言冬之日夏之日之張曰言月又  日别無義例只是文順  朱曰一  日一陽之月</hi>
　<hi>二之日二陽之月變月言日者猶言是月之日後凡言日者放此盖周之先公已用此以紀候有周有天</hi>
　<hi>下遂以為一代之正朔也王孔曰日陽月隂建子之月陽氣初動故以日稱    曰陽生矣則言日隂生</hi>
　<hi>矣則言月與易臨至于八月有凶復七日來復同意然四月正陽也秀葽言月何也秀葽以言隂生也隂</hi>
　<hi>始於四月生於五月而於四月言隂生者氣之先至者也  曹曰易所謂隂陽之義配日月者是也蠶月</hi>
<pb n="5b"/>
　<hi>者三月也與四月皆陽盛之月而不言日者蠶事非一月而秀葽隂生之候是以不言日也毛謂一之日</hi>
　<hi>為十之餘至三之日四之日無十矣尚何餘哉之段曰秀葽言月即陽月之意見隂陽無截然間㫁  理</hi>
　<hi>也</hi>觱發風寒也栗烈寒氣也<hi>王曰風而寒尚非其至也無風而寒於是為至</hi>
　　鄭曰褐毛布也<hi>孔曰褐賤者之所服今夷狄作褐皆織毛為之也</hi>卒終也<lb/>
　　朱曰嵗夏正之嵗也　毛曰三之日夏正月也<hi>孔曰</hi>
　<hi>斗建寅之月</hi>豳土晚寒于耜始修耒耜<hi>孔曰月令季冬命農修耒耜孟春天</hi>
　<hi>子躬耕帝籍豳士寒晚温亦晚故修耒耜始耕皆後中國一月也于訓為於</hi>四之日周四<lb/>
　月也<hi>孔曰斗建卯之月</hi>民無不舉足而耕矣　程曰同我婦<lb/>
<pb n="6a"/>
　子我婦我子同來致餉　朱曰我家長自謂也老者<lb/>
　率婦子而餉之　毛曰饁饋也田畯田大夫也<hi>孔曰釋言</hi>
　<hi>云畯農夫也孫炎曰農夫田官也郭璞曰今之嗇夫也  曹曰古者選俊人主田謂之田畯典農之大夫</hi>
　<hi>謂之農夫其重如此</hi>　鄭曰此章陳人以衣食為急餘章廣而<lb/>
　成之<hi>朱曰此章前段言衣之始後段言食之始二章至五章終前段意六章至八章終後段意</hi>
　程曰嵗過中而行暮矣當有卒嵗之具禦冬之備故<lb/>
　以七月為首<hi>張曰周人慮事有豫七月之詩常於半年前提掇故頻舉七月為言也</hi>
　范曰七月隂氣始盛而寒將至九月則不可無衣矣<lb/>
<pb n="6b"/>
　　鄭曰此二正之月人之無衣無褐將何以卒嵗乎<lb/>
　<hi>朱曰言所以授衣為是故也以范曰孔子曰作易者其有憂患乎先王教民農桑  為衣食非以充欲所</hi>
　<hi>以備患也是故將言衣之本則著寒之候</hi>　歐陽曰農夫在田婦子往饋<lb/>
　田大夫見其勤農樂業而喜<hi>朱曰治田早而用力齊是以田畯至而喜之也</hi>
　<hi>暑孔曰周公陳先公在豳教民周備使衣食充足寒  及時民奉上教知其早晚各自勸勉以勤農事業</hi>
　<hi>故同我婦子饁彼南畆及嗟我婦子曰為改嵗此述民人之志非序先公號令之辭也</hi>　范曰<lb/>
　民生本乎衣食天下之務莫實於此矣禮義之所以<lb/>
　起孝悌之所以生教化之所以成人情之所以固也<lb/>
<pb n="7a"/>
　故勤儉之俗莫如豳風<lb/>
七月流火九月授衣春日載陽有鳴倉庚女執懿筐遵<lb/>
彼微行爰求柔桑春日遲遲采蘩祁祁<hi>巨之反</hi>女心傷悲<lb/>
殆及公子同歸<lb/>
　鄭曰載則也<hi>曹曰始也</hi>陽温也　毛曰倉庚離黄也<hi>孔曰即葛</hi>
　<hi>覃黄鳥也</hi>懿筐深筐也　朱曰遵循也　毛曰微行牆下<lb/>
　徑也五畆之宅樹之以桑<hi>王曰微行女子之行宜隱屏也</hi>　鄭曰柔<lb/>
　桑穉桑也蠶始生宜穉桑也　毛曰遲遲舒緩也<hi>孔曰</hi>
<pb n="7b"/>
　<hi>遲遲者日長而暄之意人在陽則舒在隂則慘遇春暄則四體舒泰覺晝景之稍長謂日行甚遲故以遲</hi>
　<hi>遲言之</hi>蘩白蒿也所以生蠶<hi>孔曰白蒿所以生蠶今人猶用之  朱曰蠶生未齊</hi>
　<hi>未可食桑故以此啖之也蒿山隂陸曰今洗蠶種尚用</hi>祁祁衆多也<hi>程曰韓奕諸娣從之</hi>
　<hi>祁祁如雲</hi>傷悲感事苦也春女悲秋士悲感其物化也<hi>孔曰</hi>
　<hi>既感事苦又感陽氣</hi>　程曰殆庶幾也　孔曰公羊傳説築王<lb/>
　姬之館云於羣公子之舍則以卑矣是諸侯之女稱<lb/>
　公子也婦人謂嫁曰歸　鄭曰七月流火九月授衣<lb/>
　將言女功之始故又本於此<hi>吕曰七月流火三章皆言叮嚀之也</hi>　王<lb/>
<pb n="8a"/>
　曰以九月授衣也故春日載陽則求桑而蠶　孔曰<lb/>
　春日則以温矣又有鳴者是倉庚也　曹曰倉庚乃<lb/>
　鳴則將蠶之候也説文曰倉庚鳴則蠶生堯典以鳥<lb/>
　獸孶尾氄毛為析因夷隩之候此詩以倉庚鳴鵙為<lb/>
　蠶績之候斯螽蟋蟀為入室之候大意相類　孔曰<lb/>
　於此之時女執持深筐循彼微細之徑求柔穉之桑<lb/>
　以養新生之蠶<hi>曹曰求柔桑則蠶之始生者采蘩則蠶之未生者蠶有早晚女服其事之</hi>
　<hi>無斁也</hi>因言養蠶之時女有傷悲之志更本之言春日<lb/>
<pb n="8b"/>
　遲遲然而舒緩采蘩者祁祁然而衆多女心感蠶事<lb/>
　之勞苦時物之變化皆傷悲有與公子同嫁之志<hi>程曰</hi>
　<hi>再言春日遲遲者此道人情之感時也女勤力蠶事盖所以為衣裳之備庶幾得如富貴之子及時而行</hi>
　<hi>也見王曰公子歸以其時而國人之女亦以時而嫁以  先公幼吾幼以及人之幼也  朱曰公子豳公</hi>
　<hi>之子也盖是時公子猶娶于國中而貴家大族連姻公室者亦無不力於蠶桑之事故其許嫁之女預以</hi>
　<hi>將及公子同歸而逺其父母為悲也此其風俗之厚而上下之情交相忠愛如此後章言公子者倣此</hi>
　<hi>曹曰預有離親之感而傷悲亦忠厚也</hi>　張曰此章次於耕事者重婚<lb/>
　嫁本人情<hi>范曰男莫不耕女莫不蠶則衣食之本立矣昏姻以時則男女正矣</hi>
<pb n="9a"/>
七月流火八月<graphic n="KR0841" url="https://raw.githubusercontent.com/kanripo/KR-Gaiji/master/images/KR0841.png" mimeType="image/png"/>
                    <hi>户官反</hi>葦<hi>韋鬼/反</hi>蠶月條<hi>他彫反</hi>桑取彼斧<lb/>
斨<hi>七羊反</hi>以伐逺揚猗<hi>於宜/反</hi>彼女桑七月鳴鵙<hi>圭覓反</hi>八月<lb/>
載績載𤣥載黄我朱孔陽為公子裳<lb/>
　毛曰薍為萑葭為葦<hi>孔曰釋草云薍似葦而小者初生為菼長大為薍成則名為<graphic n="KR0841" url="https://raw.githubusercontent.com/kanripo/KR-Gaiji/master/images/KR0841.png" mimeType="image/png"/>
                    </hi>
　<hi>初生為葭長大為蘆成則名為葦</hi>豫蓄<graphic n="KR0841" url="https://raw.githubusercontent.com/kanripo/KR-Gaiji/master/images/KR0841.png" mimeType="image/png"/>葦可以為曲也<hi>孔曰月令季春云具</hi>
　<hi>曲植筐筥注云曲薄也植槌也薄用<graphic n="KR0841" url="https://raw.githubusercontent.com/kanripo/KR-Gaiji/master/images/KR0841.png" mimeType="image/png"/>葦為之</hi>　程曰蠶月當蠶長之月也<lb/>
　計嵗氣之早晚不可指定幾月也　鄭曰條桑枝落<lb/>
　之采其葉也<hi>朱曰條而取之則蠶長而桑盛與求柔桑之時異矣</hi>　毛曰斨方<lb/>
<pb n="9b"/>
　銎也<hi>孔曰破斧傳曰隋銎曰斧方銎曰斨然則斨即斧也惟銎孔異耳</hi>逺枝逺也揚<lb/>
　條揚也<hi>孔曰逺者謂長枝去人逺也揚謂長條揚起者皆手所不及故枝落而采其葉</hi>角而<lb/>
　束之曰猗<hi>鄭曰女桑少枝長條不枝落者束而采之也  孔曰左傳云譬如捕鹿晉人角之諸</hi>
　<hi>戎掎之然掎角皆遮截束縳之名也故云角而束之曰猗  董氏曰齊詩猗彼女桑作掎盖掎而束也毛</hi>
　<hi>傳亦曰角而束之則毛亦為掎也猗蘇曰取葉存條曰猗猗長也葉盡則條猗  其長也</hi>女桑荑<lb/>
　桑也<hi>郭璞曰今俗呼小而長條謂之女桑  孔曰女是人之弱者女桑柔桑也</hi>鵙伯勞也<lb/>
　<hi>鄭曰伯勞鳴將寒之候也五月則鳴豳地晚寒鳥物之候從其氣焉  孔曰春秋傳曰少皥氏以鳥名官</hi>
　<hi>伯趙氏司至伯趙鵙也以夏至來冬至去月又曰豳處西北寒氣之至大率晚耳八月其穫七  食瓜八</hi>
<pb n="10a"/>
　<hi>月剥棗九月肅霜十月滌場如此之類皆與中國同也</hi>　孔曰績緝麻之名<lb/>
　毛曰𤣥黑而有赤也朱深纁也祭服𤣥衣纁裳<hi>孔曰易下</hi>
　<hi>繫云黄帝堯舜垂衣裳盖取諸乾坤注云乾為天坤為地天色𤣥地色黄故𤣥以為衣黄以為裳土寄位</hi>
　<hi>於南方故云用纁是祭服用𤣥衣纁裳之義考工記鍾氏則染纁術也染𤣥則禮無明文染色多矣而獨</hi>
　<hi>舉𤣥黄由祭服尊故也色王曰周官染人秋染夏夏五色也盖於是時也五  皆可以染故載𤣥載黄我</hi>
　<hi>朱孔陽為公子裳也八曹曰或𤣥或黄或朱所謂秋染夏是也  東萊曰  月載績載𤣥載黄我朱孔陽</hi>
　<hi>為公子裳孔穎達謂績麻為布民自衣之𤣥黄之色施於祭服朱則為公子之裳非也古者冕用麻而服</hi>
　<hi>用絲如𤣥冕豈不用𤣥乎</hi>陽明也<hi>孔曰謂朱色光明</hi>　鄭曰七月流火將<lb/>
<pb n="10b"/>
　言女功自始至成故亦又本於此　孔曰民知將寒<lb/>
　之候八月<graphic n="KR0841" url="https://raw.githubusercontent.com/kanripo/KR-Gaiji/master/images/KR0841.png" mimeType="image/png"/>葦既成蓄之以擬蠶用　朱曰七月暑<lb/>
　退將寒而是嵗禦冬之備亦庶幾成矣又當預擬來<lb/>
　嵗治蠶之用故於八月<graphic n="KR0841" url="https://raw.githubusercontent.com/kanripo/KR-Gaiji/master/images/KR0841.png" mimeType="image/png"/>葦既成之際而收蓄之<lb/>
　程曰蠶長之月當枝落桑則用斧斨亦預備其器具<lb/>
　也伐逺揚猗女桑皆用斧斨　朱曰采桑而大小畢<lb/>
　取見蠶盛而人力至也　曹曰曰伐曰猗言取之無<lb/>
　遺且有法也　毛曰七月鳴鵙八月載績絲事畢而<lb/>
<pb n="11a"/>
　麻事起矣　朱曰凡此女功之所成者皆染之或𤣥<lb/>
　或黄而朱者尤鮮明<hi>王曰染以朱孔陽為難言我朱孔陽則𤣥黄不足道矣</hi>
　程曰盖所以供公上為公子之衣裳故也為公子裘<lb/>
　獻豜于公皆此義也民之知義如此則美俗成矣<hi>張曰</hi>
　<hi>我朱孔陽則已欲為公子裳取彼狐狸則已欲為公子裘春日遲遲采繁祁祁則殆及公子同歸民愛豳</hi>
　<hi>公待之如家人其愛之深如此之李曰豈非至誠惻怛之意上以是施之下以是報  乎言裳而不及衣</hi>
　<hi>特便其韻耳</hi>朱曰以上二章專言蠶績之事以終首章前<lb/>
　段無衣之意<lb/>
<pb n="11b"/>
四月秀葽<hi>於遙反</hi>五月鳴蜩<hi>徒彫/反</hi>八月其穫<hi>户郭反</hi>十月隕<lb/>
<hi>于敏反</hi>蘀<hi>音/託</hi>一之日于貉<hi>户覺/反</hi>取彼狐狸<hi>力之反</hi>為公子裘<lb/>
二之日其同載纘<hi>子管反</hi>武功言私其豵<hi>子公/反</hi>獻豜<hi>古牽反</hi>
于公<lb/>
　毛曰不榮而實曰秀葽葽草也<hi>爾雅釋草云華榮也木謂之華草謂之榮</hi>
　<hi>不榮而實者謂之秀華曹曰爾雅曰葽繞蕀菀注即今逺志也似麻黄赤  葉鋭而黄其上謂之小草説</hi>
　<hi>文曰劉向説葽味苦謂之苦葽本草云逺志一名蕀菀一名葽繞一名細草生太山宛句川谷四月采根</hi>
　<hi>葉隂乾參訂諸説知葽為逺志明矣</hi>蜩螗也<hi>孔曰方言曰楚謂蟬為蜩宋衞謂之螗蜩也</hi>穫<lb/>
<pb n="12a"/>
　禾可穫也隕墜蘀落也<hi>孔曰隕蘀十月木葉皆隕落也説文曰枝葉落陊地為蘀</hi>
　　鄭曰于往也　毛曰于貉謂取狐貍皮也<hi>東萊曰貉狐貉</hi>
　<hi>之居也戎狄之貉所以得名者亦以五穀不生狐貉之所聚也讀作貉道之貉亦通</hi>狐貉之厚<lb/>
　以居孟冬天子始裘<hi>董曰齊東郭書衣貉製言孔曰孟冬天子始裘月令文  自此</hi>
　<hi>以後臣民亦服裘也孟冬已裘而仲冬始捕獸者為來年之用皮革踰嵗乾久乃可用</hi>　程曰<lb/>
　其同謂㑹聚共事也<hi>鄭曰君臣及民因習兵俱出田  王曰惟田國人竭作故曰同</hi>
　　鄭曰不用仲冬亦豳地晚寒也<hi>曹曰仲冬大狩乃周公制禮以後所</hi>
　<hi>定</hi>　毛曰纘繼功事也豕一嵗曰豵三嵗曰豜大獸<lb/>
<pb n="12b"/>
　公之小獸私之　孔曰三章既言絲麻衣服女功之<lb/>
　正故四章陳女功之助取皮為裘以助布帛　鄭曰<lb/>
　秀葽也鳴蜩也穫禾也隕蘀也皆物成而將寒之候<lb/>
　物成自秀葽始<hi>張曰秀葽者物成之初鳴蜩者嵗秋之漸  曹曰四月陽氣極於上而微</hi>
　<hi>隂已受胎于下葽感之而早秀蜩感之而續鳴至八月秋既分穀之感隂氣而夙成者可以穫矣十月隂</hi>
　<hi>既極殺氣盛草木無不隕落矣首舉四月者言隂氣之來從微至著也  段曰四月秀葽隂氣之先十月</hi>
　<hi>隕蘀陽氣之先</hi>　王曰隕蘀則鳥獸氄毛於是乎可以取皮<lb/>
　故以隕蘀為取貉狐貍之候也<hi>曹曰仲冬之月鳥獸皆生耎毳細毛以自</hi>
<pb n="13a"/>
　<hi>温所謂氄毛也豳土寒非裘不可以禦風故也</hi>　孔曰既言捕取狐貍因説<lb/>
　田獵之事至二之日君民俱出田獵則繼纘武事年<lb/>
　常習之使不忘戰也　朱曰獻豜于公亦愛其上之<lb/>
　無已也獸之小者私之以為已有而大者則獻之於<lb/>
　上<hi>孔曰獨説冬獵者以取皮在冬且大閲禮備故也</hi>又曰此專言狩獵以終<lb/>
　首章前段無褐之意<lb/>
五月斯螽<hi>音終</hi>動股六月莎<hi>素和反</hi>雞振羽七月在野八月<lb/>
在宇九月在户十月蟋蟀入我牀下穹<hi>起弓反</hi>窒<hi>珍悉反</hi>熏<lb/>
<pb n="13b"/>
<hi>許云反</hi>鼠塞向墐户嗟我婦子曰為改嵗入此室處<lb/>
　陸草木疏曰斯螽蝗類長而青長角長股股鳴者也<lb/>
　五月中以兩股相切作聲聞數十步莎雞如蝗而斑<lb/>
　色毛翅數重其翅正赤六月中飛而振羽索索作聲<lb/>
　<hi>毛曰莎雞羽成而振訊之螽李曰考工記曰以股鳴者以翼鳴者以股鳴者斯  是也以翼鳴者莎雞是</hi>
　<hi>也</hi>　釋文曰屋四垂為宇韓詩云宇屋霤也<hi>朱曰宇簷下也</hi>
　　郭曰蟋蟀今趨織<hi>孔曰月令季夏云蟋蟀居壁是從壁内出在野</hi>　毛曰<lb/>
　穹窮也窒塞也<hi>孔曰言窮盡塞其室之孔穴也</hi>　孔曰熏鼠令出其<lb/>
<pb n="14a"/>
　窟<hi>曹曰熏而出之懼其復穴也</hi>　毛曰向北出牖也<hi>孔曰士虞禮云祝啟牖嚮</hi>
　<hi>注云嚮牖一名也為寒之備不塞南忩  朱曰塞向以當北風也</hi>墐塗也庶人蓽户<lb/>
　<hi>孔曰蓽户以荆竹織門以其荆竹通風故泥之也入曹曰凡人之居必有牖以納光明必有户以通出</hi>
　<hi>也</hi>　孔曰穹窒墐户文在十月之下亦當以十月塞<lb/>
　塗之矣<hi>朱曰天既寒而事亦已可以入此窒處矣</hi>　曹曰三之日于耜丁<lb/>
　壯盡出而在田婦子供饋餉事蠶織亦已勤矣至是<lb/>
　農事既畢女功亦成宜閔憐之曰嗟者閔憐之辭也<lb/>
　閔憐之則欲使之安居而休息焉此邑居之所以當<lb/>
<pb n="14b"/>
　修也<hi>曹又曰既皆温密矣然後以其婦子入處于内</hi>　孔曰改嵗者以仲冬<lb/>
　陽氣始萌可以為年之始<hi>又曰若總言一嵗之事則寒暑一周乃為終嵗故上</hi>
　<hi>言無衣無褐何以卒嵗子東萊曰豳詩陳先公風化而載其民言其嗟我婦  曰為改嵗入此室處則三</hi>
　<hi>正之通于民俗尚矣商周特舉而迭用之耳熟曹曰或曰夏曰嵗嵗星行一周也周曰年取禾一  也此</hi>
　<hi>時豳人用夏正而于十月則言改嵗者盖其俗素以禾熟記嵗功之成殘嵗無復事矣故嵗雖未終而謂</hi>
　<hi>之改嵗也其后周人遂以十一月為正盖本此</hi>　范曰五月日短至而隂生<lb/>
　斯螽動股莎雞振羽氣使之然也隂陽之氣積微而<lb/>
　為寒暑君子之戒民也蚤矣　鄭曰自七月在野至<lb/>
<pb n="15a"/>
　十月入我牀下皆謂蟋蟀也將寒有漸非卒來也<lb/>
　曹曰斯螽莎雞得暑而股羽振動蟋蟀得寒而漸以<lb/>
　附近於人寒暑變遷昆蟲猶隨之以出入而況於人<lb/>
　乎<hi>王曰隂陽往來不窮而與之出入作息者天地萬物性命之理非特人事也</hi>　孔曰蟲<lb/>
　既近于人大寒將至故塗塞其室又告妻子言我所<lb/>
　以為此者為改嵗大寒當入此居處也<hi>前漢食貨志云春令民畢</hi>
　<hi>出在壄冬則畢入于邑其詩曰四之日舉趾同我婦子饁彼南畆又曰十月蟋蟀入我牀下嗟我婦子聿</hi>
　<hi>為改嵗入此室處所以順隂陽備冦賊習禮文也</hi>　張曰此章見老者之安<lb/>
<pb n="15b"/>
　　朱曰此章亦以終首章前段禦寒之意<lb/>
六月食鬱及薁<hi>於六反</hi>七月亨<hi>普庚/反</hi>葵及菽<hi>音/叔</hi>八月剥<hi>普卜反</hi>棗十月穫稻為此春酒以介眉壽七月食瓜八月㫁<lb/>
壺九月叔苴<hi>七余反</hi>采荼<hi>音/徒</hi>薪樗<hi>勅書/反</hi>食<hi>音嗣</hi>我農夫<lb/>
　毛曰鬱棣屬薁蘡薁也<hi>孔曰棣其樹髙五六尺其實大如李食之甜一名車下李</hi>
　<hi>蘡薁者亦是鬱類而小别耳晉宫閣銘云華林園中有車下李薁李車下李即鬱薁李即薁鬱薁生可食</hi>
　<hi>故以食言之葵菽當烹煮故以亨言之</hi>　爾雅注葵承露也大莖小葉<lb/>
　華紫黄色<hi>李曰可茹公儀為魯相所抜者是也</hi>　朱曰菽豆也　毛曰<lb/>
<pb n="16a"/>
　剥擊也<hi>孔曰棗須就樹擊之</hi>　曹曰凡米以稻為上黍次之稷<lb/>
　為下四章既言八月其穫矣此章又言十月穫稻則<lb/>
　五穀之熟各隨其早晚耳　毛曰春酒凍醪也<hi>孔曰此酒</hi>
　<hi>凍時釀之即酒正三酒中清酒也春月令仲冬麴糵必時注云古者穫稻而漬米麴至  為酒  曹曰凍</hi>
　<hi>時釀之至春乃成以蘇曰夏不可釀故為此酒  繼之也</hi>　鄭曰介助也<hi>爾雅云右也</hi>
　　毛曰眉壽豪眉也　李曰壺瓠也古今注曰壺蘆<lb/>
　瓠之無柄也陸農師曰似瓠而圓者謂之壺蘆　劉<lb/>
　曰壺枯者可以為壺嫩者可以供茹八月宜㫁其梢<lb/>
<pb n="16b"/>
　令勿復花實所以堅其壺而大其茹今民尚爾<hi>孔曰壺與</hi>
　<hi>食瓜連文謂甘瓠可食者也漸張曰食瓜㫁壺皆去圃為場之</hi>　毛曰叔拾也苴<lb/>
　麻子也<hi>爾雅曰黂枲實注禮記曰苴麻之有實也黂扶刃反  孔曰叔苴謂拾取麻實以供食也</hi>
　　王曰荼則苦菜非若葵之滑甘故以食農夫而已<lb/>
　<hi>爾雅曰葉似苦苣花似菊堪食而苦</hi>　毛曰樗惡木也<hi>孔曰樗惟堪為薪故云惡木</hi>
　<hi>王曰以樗不材故薪之也然則材木在所養亦可知也</hi>　吕曰衣裘具矣居室<lb/>
　安矣老者之養不可以無加也農夫之勤其養不可<lb/>
　以無蓄也<hi>王曰地無遺利矣故物不可勝用也</hi>　程曰自六月食鬱及<lb/>
<pb n="17a"/>
　薁以下果蔬棗酒皆為養老之具　王曰眉壽衰矣<lb/>
　養氣體以助之也<hi>朱曰果酒嘉蔬以養老疾奉賓祭介眉壽者頌禱之辭也  曹曰周</hi>
　<hi>人貴親而尚齒也</hi>　程曰七月食瓜以下皆為壯者之食故<lb/>
　云食我農夫<hi>鄭曰瓜瓠之蓄麻實之糝乾茶之菜惡木之薪養農夫之具  朱曰瓜瓠苴荼</hi>
　<hi>以為常食少長之義豐儉之節然也等段曰為裘為裳者知貴賤之分田獵者識尊卑之  飲食者知幼</hi>
　<hi>長之節農夫不自矜其勞而知恤其婦子之勞長幼不自憚其苦而知憫其農夫之苦分義謹嚴恩愛篤</hi>
　<hi>密</hi>　朱曰此章至卒章終首章後段之意<lb/>
九月築場圃十月納禾稼黍稷重<hi>直容反</hi>穋<hi>音六</hi>禾麻菽麥<lb/>
<pb n="17b"/>
嗟我農夫我稼既同上入執宫功晝爾于茅宵爾索綯<lb/>
<hi>徒刀反</hi>亟<hi>紀力反</hi>其乗屋其始播百穀<lb/>
　鄭曰場圃同地物生之時耕治之以種菜茹至物盡<lb/>
　成熟築堅以為場<hi>毛曰春夏為圃秋冬為場曰孔曰蹂踐禾稼則謂之場  王  無曠</hi>
　<hi>土故築場於圃壺曹曰是時地無曠土姑以人力隨時而為之自㫁  叔苴以後無復圃事可以築之矣</hi>
　　鄭曰納内也治於場而納之囷倉　孔曰種植諸<lb/>
　穀名為稼<hi>李曰禾之秀實者為稼又在野曰稼</hi>　説文曰黍禾屬而黏<lb/>
　者也以大暑而種故謂之黍　孔曰黍可以為酒爾<lb/>
<pb n="18a"/>
　雅曰粢稷也<hi>孔曰粢者稷也曲禮曰稷曰明粢是也郭璞曰今江東人呼粟為粢然粢也稷</hi>
　<hi>也粟也正是一物也而本草稷米在下品别有粟米在中品又似二物故先儒共疑焉説文曰稷百穀之</hi>
　<hi>長沈括曰稷乃今之穄與曳也為曹曰本草以稷為穄如黍而色黒其米黄  黍俱  私秫故其苗與黍</hi>
　<hi>同類也</hi>　毛曰後熟曰重先熟曰穋<hi>董曰鄭衆曰先種後熟謂之重後種</hi>
　<hi>先熟謂之穋按説文穜音童所謂重也種音衆所謂藝  釋文曰禾邊作童是重穋之字禾邊作重是種</hi>
　<hi>藝之字</hi>　孔曰再言禾者以禾是大名非徒黍稷重穋<lb/>
　四種而已其餘稻秫苽<hi>與菰反</hi>粱之輩皆名為禾麻與<lb/>
　叔麥則無禾稱故於麻麥之上更言禾字以總諸禾<lb/>
<pb n="18b"/>
　也　曹曰言黍稷重穋矣而又言禾言叔苴矣而又<lb/>
　言麻盖兼藁秸納之所以為薪蒸芻秫者亦豫備矣<lb/>
　自黍至菽七者熟以秋冬而麥之熟則在初夏凡此<lb/>
　諸穀其種斂之時不齊未必同時而納必云爾者盖<lb/>
　以見農事之備有也<hi>段曰夏熟之麥猶可與是數者同納民生之裕可知</hi>　鄭<lb/>
　曰既同言已聚也<hi>王曰所納之備也</hi>　毛曰入為上出為下<lb/>
　<hi>李曰田野入都邑故謂之上程曰上入遷入都邑之居也</hi>　　范曰宫功公室之<lb/>
　役也<hi>董曰盖官府之役也古者用民之力不過三日其此謂乎  朱曰宫邑居者之宅也古者民受</hi>
<pb n="19a"/>
　<hi>五畆之宅二畆半為廬在田春夏居之二畆半為宅在邑秋冬居之功葺治之事也</hi>　鄭曰爾<lb/>
　汝也　毛曰宵夜也<hi>李曰男子宵則索綯女子夜則紡績前漢志曰女子所得日四</hi>
　<hi>十五盖一月三十日民又以半夜力作又添十五日</hi>　程曰綯所用盖屋<hi>蘇曰以補</hi>
　<hi>綴屋之敝陋日孔曰綯繩之絞也索鄭曰女當晝  往取茅歸夜作絞</hi>　鄭曰亟急也<lb/>
　<hi>黄曰春日舒遲而采蘩者祁冬日促迫而乗屋者亟</hi>　毛曰乘升也<hi>程曰乗屋盖治也</hi>
　　鄭曰急當治野廬之屋<hi>孔曰汝又當急其升上野廬之屋而修治之以待耘</hi>
　<hi>耔之時上云塞向墐户是都邑之屋故知此所治屋者民治野廬之屋也</hi>　董曰各入保<lb/>
　城故野廬之居閒可以治之　孔曰播種也　張曰<lb/>
<pb n="19b"/>
　此章言農夫稼同則思上入執宫功不待督責自相<lb/>
　戒以亟乘屋而播百穀亦未嘗休息也　孟子曰民<lb/>
　事不可緩也詩云晝爾于茅宵爾索綯亟其乘屋其<lb/>
　始播百穀<hi>范曰亟其乘屋趨時之急也其急何也其始播百穀故也</hi>　范曰天運<lb/>
　而不息人勤而不已故我稼既同則又將始播殖也<lb/>
　<hi>王曰如易所謂終則有始者也</hi>　吕曰此章終始農事以極憂勤艱<lb/>
　難之意<lb/>
二之日鑿氷沖沖<hi>直弓反</hi>三之日納于凌<hi>力證反</hi>隂四之日<lb/>
<pb n="20a"/>
其蚤<hi>音早</hi>獻羔祭韭<hi>音/久</hi>九月肅霜十月滌<hi>徒歴反</hi>場朋酒斯<lb/>
饗曰殺羔羊躋<hi>子奚反</hi>彼公堂稱彼兕觥<hi>虢彭反</hi>萬壽無疆<lb/>
　周官凌人曰十有二月令斬氷　毛曰氷盛水腹堅<lb/>
　則命取氷於山林沖沖鑿氷之意<hi>孔曰沖沖非貌非聲故曰鑿氷之意</hi>
　<hi>王曰沖沖和之至也鑿氷非特備暑亦所以達陽氣氣達則沖沖矣  孔曰月令季冬氷方盛水澤腹堅</hi>
　<hi>命取而藏之是左傳曰日在北陸而藏氷深山窮谷固隂沍寒於  乎取之注陸道也謂夏十二月日在</hi>
　<hi>虗危五曹曰月令季冬之月命取氷以入告民出  種盖陽氣達而和適乃出五種焉</hi>　孔曰<lb/>
　豳土晚寒故可夏正月藏氷<hi>又曰凌人十二月令斬氷即以其月納之  朱</hi>
<pb n="20b"/>
　<hi>曰豳土多寒故正月風未解凍氷猶可藏也</hi>　毛曰凌隂氷室也<hi>孔曰按凌人云</hi>
　<hi>三其凌注云三之者為消釋也杜子春云倍其氷也</hi>　孔曰仲春陽氣出地氷<lb/>
　依禮須開　程曰其蚤用之於獻羔祭韭時夏頒氷<lb/>
　是其後用時也<hi>孔曰西陸朝覿而出之三統術四月立夏節日在畢十二度星去日半次</hi>
　<hi>然後見是立夏之日日去昴星之界已十二度昴星得朝見也二月開氷公始用之未賜臣也至于夏初</hi>
　<hi>其出之也朝之禄位賓食喪祭於是乎普用之是乃頒賜臣下也</hi>　孔曰月令仲春<lb/>
　天子乃獻羔開氷先薦寢廟祭韭者盖以時韭新出<lb/>
　故薦之<hi>鄭曰凌人注云為二月將獻羔而啟氷也李曰春薦羔薦韭乃春時先薦寢廟之物</hi>
<pb n="21a"/>
　　丘曰肅嚴氣也　毛曰滌掃也場功畢入也兩樽<lb/>
　曰朋<hi>孔曰設兩尊之朋酒斯為飲酒之饗禮朱曹曰嵗隙必休老勞農且行鄉飲酒之禮    曰鄉</hi>
　<hi>飲酒之禮尊兩壺于房户之間是也</hi>　孔曰相命曰殺羔羊躋升也<lb/>
　王曰公堂人君之堂也　孔曰稱舉也兕觥角爵也<lb/>
　<hi>王曰兕觥罰爵用於既酬之後亦所以為樂也</hi>　毛曰疆竟也　孔曰七章<lb/>
　言收斂之事所以成首章也衣食已具卒章乃言備<lb/>
　暑藏氷飲酒相樂<hi>王曰於是乎可以飲酒燕樂是謂燕饗之節  鄭曰上章備寒故此</hi>
　<hi>章備暑后稷先公禮教備也之范曰備寒所以為下也備暑所以為上也寒者民  所患也故先之所以</hi>
<pb n="21b"/>
　<hi>急民也</hi>　程曰藏氷所以備暑而開氷必以仲春所以<lb/>
　順時氣也<hi>蘇曰古者藏氷𤼵氷以節陽氣之盛夫陽氣之在天地譬猶火之著於物也故當有</hi>
　<hi>以解之十二月陽氣藴伏錮而未𤼵其盛在下則納氷於地中至于二月四陽作蟄蟲起陽始用事則亦</hi>
　<hi>始啟氷而廟薦之至於四月陽氣畢達隂氣將絶則氷於是大𤼵食禄之家老病喪浴氷無不及是以冬</hi>
　<hi>無愆陽夏無伏隂春無凄風秋無苦雨雷出不震無災霜雹厲疾不降民不夭札也  胡曰藏氷開氷聖</hi>
　<hi>人輔相燮調之一事不專恃此以為治</hi>　張曰民忠愛其君之甚相戒<lb/>
　以速畢場功當自殺羔羊獻公以酒祝之萬壽<hi>段曰既富</hi>
　<hi>矣又何加焉曰壽</hi>　東萊曰豳之先公國容未備無君民之<lb/>
<pb n="22a"/>
　間故曰朋酒斯饗曰殺羔羊躋彼公堂稱彼兕觥萬<lb/>
　壽無疆<lb/>
　　七月八章章十一句<lb/>
鴟<hi>尺之反</hi>鴞<hi>吁驕反</hi>周公救亂也成王未知周公之志公乃<lb/>
為詩以遺王名之曰鴟鴞焉<lb/>
　書曰武王既喪管叔及其羣弟乃流言於國曰公將<lb/>
　不利於孺子周公乃告二公曰我之弗辟<hi>注云辟法也</hi>我<lb/>
　無以告我先王周公居東二年則罪人斯得于後公<lb/>
<pb n="22b"/>
　乃為詩以貽王名之曰鴟鴞王亦未敢誚公<hi>歐陽曰金縢書</hi>
　<hi>言周公先攝政中誅管蔡後為詩以貽王鄭謂先為冡宰中避而出作詩貽王以作詩後乃攝政而誅管</hi>
　<hi>蔡非也功曹曰周公之志在於卒寧王之圖事成寧考之圖  而已成王惑於流言而疑周公將敗厥功</hi>
　<hi>亂孰甚矣故作鴟鴞以救之陳鵬飛論管蔡流言之意是矣以為周公避居於東都則不然盖羣叔與周</hi>
　<hi>公皆文王子武王弟也武王晚而得子年九十三而崩崩時成王方十三管叔於兄弟之次最長時去商</hi>
　<hi>俗未逺兄終弟及之義心所冀望而周公身自居中專政乃使管叔外監商民内懐不平反與武庚謀圖</hi>
　<hi>周公遂挾之以叛故視鮀曰管蔡啟商惎間王室金縢曰云云是周公至東都已誅管蔡而成王疑尚未</hi>
　<hi>解故周公作此詩冀以覺寤王意則鴟鴞詩固作在誅管蔡後也鄭氏以辟音避謂周公避居東都陳鵬</hi>
<pb n="23a"/>
　<hi>飛取之因謂成王方疑周公周公不宜逞怒于成王遽誅流言之黨故謂東征在成王既迎周公之後其</hi>
　<hi>言與金縢之序不合且大誥曰三監及淮夷叛周公相成王將黜殷是周公即以王命誅之初無避疑之</hi>
　<hi>事也又蔡仲之命曰惟周公位冡宰羣叔流言乃致辟管叔于商金縢之弗辟蔡仲之致辟其為誅殺一</hi>
　<hi>也夫武王與周公共致天下方集大統以全盛之神器付之孺子以有周公故也死骨未寒而羣叔挾仇</hi>
　<hi>敵外叛將復反鄙我周邦周公任其顧托豈當畏避小嫌坐視宗社之顛覆哉其曰我之弗辟我無以告</hi>
　<hi>我先王盖言先王以此顧托於我我不討定其亂則無以告我先王茍為避之而已何用告我先王而東</hi>
　<hi>山之役又何用戰士為哉且成王疑雖未解而太公召公在内與周公同心左右王室又安有戾太子之</hi>
　<hi>變且破斧之所以美周公者專言其征四國之亂為大為嘉為休則周公之東為討罪人無疑也  鄭曰</hi>
<pb n="23b"/>
　<hi>未知周公之志者未知其欲攝政之意也成朱曰管蔡流言使成王疑周公周公雖已滅之然  王之疑</hi>
　<hi>未釋則亂未彌也故周公作此鴟鴞之詩以遺王而告以王業艱難不忍毁壊之意所以為救亂也</hi>
鴟鴞鴟鴞既取我子無毁我室恩斯勤斯鬻子之閔斯<lb/>
　爾雅曰鴟鴞鸋鴂<hi>郭璞曰鴟類以山隂陸曰先儒以鴟鴞為巧婦  爾雅觀之宜如璞</hi>
　<hi>義盖爾雅言鴟鴞鸋鴂繼言狂茅鴟怪鳥梟鴟則鸋鴂亦梟之類也  吕曰鴟鴞惡聲之驇鳥也詩有鴞</hi>
　<hi>萃止又翩彼飛鴞又為梟為鴟盖梟之類凡三言見于聲詩皆惡聲之鳥也鸋音寧</hi>　東萊曰<lb/>
　鸋鴂鴟鴞之别名也郭景純陸農師所解皆得之方<lb/>
　言曰自闗而東謂桑飛曰鸋鴂此乃陸璣疏所謂巧<lb/>
<pb n="24a"/>
　婦似黄雀而小其名偶與鴟鴞之别名同與爾雅之<lb/>
　所載實兩物也毛鄭誤指以解詩歐陽氏雖知其失<lb/>
　乃併與爾雅非之盖未考郭景純之注耳　歐陽曰<lb/>
　鳥之愛其巢者呼鴟鴞而告之<hi>程曰不知呼鴟鴞者主何物</hi>　鄭<lb/>
　曰室猶巢也言已取我子幸無毁我巢我巢積日累<lb/>
　功作之甚苦故愛惜之也<hi>歐陽曰今鴟多攫鳥子而食</hi>　毛曰恩<lb/>
　愛也　程曰鬻育也　朱曰鬻養此子誠可憫憐今<lb/>
　既取之其毒甚矣况又毁我室耶盖周公託為鳥言<lb/>
<pb n="24b"/>
　以自比　程曰鴟鴞謂為惡者<hi>朱曰喻同管蔡作亂者</hi>子喻管<lb/>
　蔡<hi>東萊曰周公謂管蔡為子者為周家語殷民之辭而設也</hi>室喻王室　吕曰殷<lb/>
　民欲叛馮附二叔之親欺惑其人使之流言云公將<lb/>
　不利於孺子欲王取信兄弟之言中傷周公謀危王<lb/>
　室也故周公曰管蔡親也爾既以惡汙染使陷於罪<lb/>
　是汝殷民入吾國害我兄弟矣又欲危王室則不可<lb/>
　也<hi>范曰成王幼弱未足以及天基命定命周公茍不攝政則禍亂將作而毁周室矣故曰無毁我室與</hi>
　<hi>王室同安危故也</hi>
<pb n="25a"/>
迨天之未隂雨徹彼桑土<hi>音杜</hi>綢<hi>直留/反</hi>繆<hi>莫侯反</hi>牖户今女<lb/>
下民或敢侮予<lb/>
　毛曰迨及也徹剥也<hi>朱曰取也</hi>桑土桑根也　鄭曰綢繆<lb/>
　猶纒綿也　朱曰牖者巢之通氣處户其出入處也<lb/>
　　鄭曰下民巢下之民也　程曰迨天之未隂雨而<lb/>
　下言自為安固防閑之道深至如此而尚或侮之<hi>朱曰</hi>
　<hi>亦為鳥言及天之未隂雨之時而往取桑根以纒綿其巢之隙穴使之堅固以備隂雨之患</hi>　孔<lb/>
　曰以勤勞之故惜此室巢今巢下之民或敢侮慢我<lb/>
<pb n="25b"/>
　欲毁我巢室王肅云今者今周公時周公言先王致<lb/>
　此大功至艱難而其下民敢侵侮我周道不可不遏<lb/>
　絶以全周室<lb/>
予手拮<hi>音吉</hi>据<hi>音/居</hi>予所捋<hi>力活/反</hi>荼<hi>音/徒</hi>予所蓄租<hi>子胡反</hi>予口<lb/>
卒瘏<hi>音徒</hi>曰予朱有室家<lb/>
　毛曰拮据撠挶也<hi>孔曰説文云撠持也撠挶謂以手爪挶持草也</hi>　朱曰捋<lb/>
　取也　毛曰荼萑苕也<hi>孔曰薍為雈雈苕薍之秀穗也  朱曰荼雈苕可以藉巢</hi>
　　程曰蓄積租取也<hi>王曰與租賦之租同</hi>　王曰卒盡也　毛<lb/>
<pb n="26a"/>
　曰瘏病也手病口病<hi>孔曰口病明手亦病也拮釋文曰韓詩云口足為事曰  据</hi>
　　鄭曰我作之至苦如是者曰我未有室家之故<hi>朱曰</hi>
　<hi>亦為鳥言所以拮据捋荼蓄租勞苦而至於病者以巢之未成也以比己之所以勤勞如此者以王室新</hi>
　<hi>造而未集故也</hi>
予羽譙譙<hi>在消反</hi>予尾翛翛<hi>素彫/反</hi>予室翹翹<hi>祁消反</hi>風雨所<lb/>
漂搖予維音嘵嘵<hi>呼堯反</hi>
　毛曰譙譙殺<hi>色界反</hi>也翛翛敝也<hi>孔曰鳥之羽尾疲勞之狀</hi>翹翹危<lb/>
　也嘵嘵懼也　鄭曰音嘵嘵然恐懼告愬之意　蘇<lb/>
<pb n="26b"/>
　曰為室之勞至於羽殺尾敝室成而風雨漂搖之則<lb/>
　其音得無急乎<hi>朱曰翹翹成而朱定也風雨又從而漂搖之以比己既勞瘁王室未安而</hi>
　<hi>多難乘之則其作詩以喻王亦不得不汲汲也</hi>　程曰此周公之詩所以辭<lb/>
　哀而意切也<lb/>
　　鴟鴞四章章五句<lb/>
東山周公東征也周公東征三年而歸勞歸士大夫美<lb/>
之故作是詩也一章言其完也二章言其思也三章言<lb/>
其室家之望女也四章樂男女之得及時也君子之於<lb/>
<pb n="27a"/>
人叙其情而閔其勞所以説也説以使民民忘其死其<lb/>
惟東山乎<lb/>
　李曰周在豐鎬管蔡挾三監叛其地在王室之東周<lb/>
　公自周而征之則是自西而東故謂之東征二年而<lb/>
　罪人斯得至歸周則三年矣<hi>林少穎曰東征得罪人乃在於二年之久盖重</hi>
　<hi>傷天倫誠有不得已焉誠有彷徨不得已之心此忠厚之至也  東萊曰周公何所恃而敢至二年之久</hi>
　<hi>尚有二公在可以委付内事故放得下也取段曰二説一説也惟有二公在故公得彷徨而徐  之也</hi>
　　孔曰完不與敵戰歸士完全　程曰思謂念其勤<lb/>
<pb n="27b"/>
　勞思其廬室荒廢也　孔曰室家之望女謂歸士未<lb/>
　反室家思望民有勞苦惟恐君上不知今叙其情閔<lb/>
　其動勞則民皆喜説忘其勞苦　朱曰皆其心之所<lb/>
　願而不敢言者上之人乃先其未發而歌詠以勞苦<lb/>
　之則其歡欣感激之情為如何哉夫古之人上下之<lb/>
　際情志交孚雖家人父子之相語無以過此此其所<lb/>
　以維持鞏固數十百年而無一旦土崩之勢也歟<lb/>
我徂東山慆慆<hi>徒刀反</hi>不歸我來自東零雨其濛<hi>莫紅反</hi>我<lb/>
<pb n="28a"/>
東曰歸我心西悲制彼裳衣勿士行<hi>户剛反</hi>枚蜎蜎<hi>烏𤣥反</hi>
者蠋<hi>音蜀</hi>烝在桑野敦<hi>都回反</hi>彼獨宿亦在車下<lb/>
　程曰東山所征之地<hi>曹曰軍法右背山陵前左水澤故周公之營軍必依東山以為</hi>
　<hi>固</hi>　毛曰慆慆言久也<hi>陳曰慆慢也有流而不止之意</hi>　孔曰零雨<lb/>
　零落之雨　毛曰濛雨貌<hi>説文曰濛微雨也</hi>　王曰止使人<lb/>
　毋為謂之勿　毛曰士事也　鄭曰行陳也　毛曰<lb/>
　枚微也<hi>孔曰微者其物細微也大司馬大閲云銜枚而進注云枚如箸銜之有繣結項中軍法止</hi>
　<hi>語為相疑惑也</hi>蜎蜎蠋貌桑蟲也<hi>孔曰釋蟲云蚅烏蠋樊光引此詩蚅烏革反  郭璞曰</hi>
<pb n="28b"/>
　<hi>大蟲如指似蠶見韓非子</hi>　程曰烝猶云升也<hi>陳曰升在桑中也李曰鄭謂烝寘</hi>
　<hi>其音訓久言久在桑野也</hi>　朱曰敦獨處不移之貌　鄭曰獨宿<lb/>
　於車下<hi>王曰古之所以用車戰者謂戰則將卒有所蔽倚止則為營衛與塹柵無以異兵械衣服</hi>
　<hi>之屬皆可以載其中</hi>　鄭曰序歸士之情也我往之東山既久<lb/>
　勞矣歸又道遇雨濛濛然是尤苦也<hi>董曰我徂東山記其地也慆慆</hi>
　<hi>不歸記其久也我來自東記其還也零雨其濛記其時也  范曰人之情憚往而樂歸於其歸猶閔其下</hi>
　<hi>雨則其往可知也愁程曰濛濛之時羇旅  慘</hi>　蘇曰東征之士皆西人也<lb/>
　方其在東未嘗不曰歸耳而未可以歸故其心念西<lb/>
<pb n="29a"/>
　而悲　范曰征役久則衣敝制彼裳衣歸士之情也<lb/>
　<hi>程曰制衣裳治歸裝也</hi>　東萊曰勿士行枚亦歸士之情也自<lb/>
　幸全身而歸願勿從事於行陣而銜枚也<hi>曹曰念歸之心既切</hi>
　<hi>因思其離家之時妻子為制從軍之服丁寧告語使勿專事於行陣銜枚之間欲其為萬全之計也</hi>所<lb/>
　謂序其情而閔其勞也　朱曰其在塗也覩物起興<lb/>
　而自嘆曰彼蜎蜎者蠋則在桑野矣此敦然而獨宿<lb/>
　者則亦在車下也<hi>程曰蠋常在桑葉中居如士卒之獨處敦然獨宿於車下</hi>
我徂東山慆慆不歸我來自東零雨其濛果臝<hi>力果反</hi>之<lb/>
<pb n="29b"/>
實亦施<hi>羊䜴反</hi>于宇伊威在室蠨<hi>音/蕭</hi>蛸<hi>所交/反</hi>在户町<hi>他頂反</hi>
疃<hi>他短反</hi>鹿場熠<hi>以執/反</hi>燿<hi>以照反</hi>宵行不可畏也伊可懐也<lb/>
　毛曰果臝栝樓也<hi>孔曰釋草云果臝之實枯樓葉如瓜葉形兩兩相值齊人謂之天瓜</hi>
　　陳曰施延也果臝蔓生延施于宇下<hi>曹曰當蔓生野中今乃延</hi>
　<hi>入于宇之内矣</hi>　劉曰伊威者壁落間小蟲也無人掃則出<lb/>
　行于室蠨蛸者小蜘蛛也無人行則結網當户<hi>毛曰伊威</hi>
　<hi>委黍也蠨蛸長踦也生孔曰伊威名委黍别名䑕婦在壁根下甕底土中  似白魚者是也長踦小蜘蛛</hi>
　<hi>長脚者俗呼作喜子此蟲來著人衣當有親客至</hi>　程曰町疃廬傍畦壠為<lb/>
<pb n="30a"/>
　麋鹿之場也<hi>王曰町疃鹿場者町畦村疃之中無人焉故鹿以為場也  董曰區種法曰伊</hi>
　<hi>尹作為區田一畆之中地長十八丈分十八丈作十五町町間分十四道通人行疃為田里所聚</hi>
　孔曰本草熠燿一名螢火陳思王螢火論曰秋隂沈<lb/>
　數雨螢火夜飛之時也故云宵行<hi>朱曰螢火夜飛其光熠燿也  董曰</hi>
　<hi>熠燿自是一種盖蟲也夜行地上如蠶而喉下明如螢故曰宵行</hi>　程曰我徂東山<lb/>
　慆慆不歸我來自東零雨其濛其在外之久往來而<lb/>
　勞毎章重言見其感念之深<hi>蘇曰及其歸也又遇雨士於此尤苦故於四章</hi>
　<hi>毎言之而不已</hi>丁夫于役田事遂廢室廬遂荒果臝以下是<lb/>
<pb n="30b"/>
　也在彼思念其如此也　鄭曰室中久無人故有此<lb/>
　五物是不足可畏乃可為憂思耳<hi>李曰此五物非可畏但起人懐思之</hi>
　<hi>情也</hi>　朱曰此則述其歸未至而思家之情也<lb/>
我徂東山慆慆不歸我來自東零雨其濛鸛<hi>古玩反</hi>鳴于<lb/>
垤<hi>田節反</hi>婦嘆于室洒埽穹室我征聿至有敦<hi>徒端反</hi>瓜苦<lb/>
烝在栗薪自我不見于今三年<lb/>
　鄭曰鸛水鳥也<hi>陸璣草木疏云鸛雀也似鴻而大長頸赤喙白身黒尾翅  曹曰説文曰</hi>
　<hi>雚工奐切小雀也引此詩鸛鳴于垤為據又曰鸛呼官切鸛專畐蹂如鵲短尾射之銜矢射人爾雅説鸛</hi>
<pb n="31a"/>
　<hi>鷒鶝鶔與許慎同其音歡團福柔郭璞云一名<graphic n="KR2432" url="https://raw.githubusercontent.com/kanripo/KR-Gaiji/master/images/KR2432.png" mimeType="image/png"/>羿則鳴于垤者非鸛也當作雚垤蟻封也</hi>將隂<lb/>
　雨則鳴　毛曰垤螘塜也將隂雨則穴處先知之鸛<lb/>
　好水長鳴而喜也<hi>孔曰螘輦土為塜以避濕將欲隂雨水泉上潤故螘避濕而上塜鸛</hi>
　<hi>是好水之鳥知天將雨故長鳴而喜也之王曰垤是丘垤也  曹曰蟻知將雨豫為垤以禦  而鸛鳴於</hi>
　<hi>其上雨候也</hi>　鄭曰洒灑埽拚也<hi>類篇曰埽除也</hi>穹窒窮塞䑕穴<lb/>
　也<hi>程曰穹窒謂䑕穴穹窒者窒所壅土也</hi>　程曰有敦圓成之狀瓜苦<lb/>
　瓜之苦者延蔓栗薪之上　朱曰栗周土之所宜木<lb/>
　　程曰有隂雨之候則婦思念其勞而悲嘆<hi>鄭曰行者于隂</hi>
<pb n="31b"/>
　<hi>雨尤苦婦念之則歎於室也</hi>又計其行之久念其將至我征聿至<lb/>
　謂我之行者其遂至也念其將至而洒埽復恨其留<lb/>
　繫之久見其思望之情切也瓜之苦者人之所不取<lb/>
　常在其所以比君子久留滯不還也自我不見今三<lb/>
　年矣　東萊曰婦人洒埽以待夫之至顧見苦瓜繫<lb/>
　於栗薪因感其夫之久匏繫於外嘆曰自我不見今<lb/>
　三年矣<lb/>
我徂東山慆慆不歸我來自東零雨其濛倉庚于飛熠<lb/>
<pb n="32a"/>
燿其羽之子于歸皇駁<hi>邦角反</hi>其馬親結其縭九十其儀<lb/>
其新孔嘉其舊如之何<lb/>
　鄭曰倉庚仲春而鳴嫁娶之候也熠燿其羽羽鮮明<lb/>
　也歸嫁也　毛曰黄白曰皇<hi>孔曰謂馬色有黄處有白處</hi>駵白曰<lb/>
　駁<hi>孔曰謂馬色有駵處有白處駵赤色也</hi>縭婦人之褘也母戒女施衿<lb/>
　結帨<hi>孔曰昏禮曰結帨此言結縭則縭當是帨孫炎曰帨巾也爾雅曰婦人之褘謂之縭縭緌也注</hi>
　<hi>緌繫也又曰衿謂之袸注衣小帶也違朱曰士昏禮曰父送女命之曰戒之敬之夙夜無  命母施衿結</hi>
　<hi>帨曰勉之敬之夙夜無愆而事此親結其縭之事然也</hi>九十其儀言多儀者<hi>朱曰</hi>
<pb n="32b"/>
　<hi>九其儀十其儀言其儀之多</hi>　程曰四章言歸而及時成婚姻之<lb/>
　禮人情之樂也倉庚之羽鮮明婚姻之時也嫁女之<lb/>
　歸其馬皇駇有文彩也親結其縭女之親結之九十<lb/>
　其儀儀之多也其歸而成新昏且甚嘉其舊昏相見<lb/>
　之歡當如何也<hi>朱曰此言東征之歸士其未有室家者及時而昏姻既甚善矣其舊有室</hi>
　<hi>家者相見而喜當如何耶志曹曰新娶者猶甚善其配又況舊有偕老之  久别而復見者乎</hi>　蘇<lb/>
　曰周公既出而作七月未還而作鴟鴞既還而作東<lb/>
　山故豳風著此詩以見周公出入之次而後列周人<lb/>
<pb n="33a"/>
　美公之詩<lb/>
　　東山四章章十二句<lb/>
破斧美周公也周大夫以惡四國焉<lb/>
　鄭曰惡四國者惡其流言以毁周公也　朱曰四國<lb/>
　四方之國從管蔡之亂者　程曰豳詩七月陳王業<lb/>
　鴟鴞遺王東山言東征破斧伐柯九罭皆刺朝廷不<lb/>
　知周公於刺也復有淺深之異觀詩可見狼跋美不<lb/>
　失其聖<lb/>
<pb n="33b"/>
既破我斧又缺我斨<hi>七羊反</hi>周公東征四國是皇哀我人<lb/>
斯亦孔之將<lb/>
　毛曰隋銎曰斧<hi>説文曰隋孔形狹而長也</hi>説文曰斨方銎斧也<lb/>
　毛曰皇匡也將大也　朱曰言東征之役既破我斧<lb/>
　而缺我斨<hi>曹曰或曰意詩人欲侈大其事盖與血流漂杵同意不以文害辭可也征之為言正</hi>
　<hi>也王者有征而無戰不戰以正之故初曰四國是皇皇亦正也次曰四國是吪吪者化之謂也</hi>其勞<lb/>
　甚矣然周公之意盖將使四方莫不一於正而後已<lb/>
　其哀我人也豈不大哉然則雖破斧而缺斨義有所<lb/>
<pb n="34a"/>
　不得辭矣夫管蔡流言以謗周公而公征之不知者<lb/>
　以為公之為是以救其身而已故為此詩者為之𤼵明其<lb/>
　心如此學者於此玩味而有得焉則正大而天地之<lb/>
　情可見矣<hi>蘇曰使周公嫌于救其身潔身而退以避二叔之難則其亂將及於四方如是則周</hi>
　<hi>公亦清矣然而未免於小人也啟范曰象日以殺舜為事舜為天子也則封之管蔡  商以叛周公之為</hi>
　<hi>相也則誅之迹雖不同其道一也盖象之禍及于舜而已故舜封之管蔡流言將危周公以間王室得罪</hi>
　<hi>於天下故周公誅之非周公誅之天下之所當誅也周公豈得而私之哉</hi>
既破我斧又缺我錡<hi>巨宜反</hi>周公東征四國是吪<hi>五戈反</hi>哀<lb/>
<pb n="34b"/>
我人斯亦孔之嘉<lb/>
　毛曰鑿屬曰錡<hi>釋文曰韓詩云錡木屬兵曹曰斧斨固為殺伐之用錡銶非  器而毎與</hi>
　<hi>斧同用致破缺者豈四國之人樂助周公如用鉏耰棘矜以攻秦者歟</hi>吪化也<lb/>
既破我斧又缺我銶<hi>音求</hi>周公東征四國是遒哀我人斯<lb/>
亦孔之休<lb/>
　毛曰木屬曰銶<hi>釋文曰韓詩云銶鑿屬</hi>遒固也<hi>鄭曰斂也之朱曰斂而固</hi>
　<hi>王曰遒聚也聚而歸周也</hi>　范曰亦孔之休言四國平而天下和<lb/>
　也<lb/>
<pb n="35a"/>
　　破斧三章章六句<lb/>
伐柯美周公也周大夫刺朝廷之不知也<lb/>
　程曰伐柯乃既得罪人之後周公遲留未歸士大夫<lb/>
　刺朝廷不知所以返周公之道　董曰朝廷者人主<lb/>
　所與大臣論是非可否之地詩人不斥言成王而曰<lb/>
　朝廷所以兼刺也　東萊曰觀金縢所載二公之知<lb/>
　周公至矣今曰朝廷則二公亦與焉盖大臣與國同<lb/>
　體者也主未悟而事未回國人所當責而二公所當<lb/>
<pb n="35b"/>
　受也<hi>東萊曰王亦未敢誚公者盖二公非不知周公也但成王方在未敢之時可以彼可以此使二</hi>
　<hi>公一旦迫之成王從則幸不從則不繼矣大扺人君茍有未敢之意且當培養使厚待其一旦翻然自悔</hi>
　<hi>可也</hi>
伐柯如何匪斧不克取<hi>七喻反</hi>妻如何匪媒不得<lb/>
　毛曰柯斧柄也　朱曰克能也　孔曰媒通二姓之<lb/>
　言者也　程曰伐柯匪斧則不能娶妻匪媒則不得<lb/>
　言各有其道今欲周公之歸亦必有其道也<hi>朱曰此章之興</hi>
　<hi>以起後章之義詩之為體優游不迫有至於如此者而學者求之於崎嶇蹙狹之中寸量銖較如治法律</hi>
<pb n="36a"/>
　<hi>失之逺矣</hi>
伐柯伐柯其則不逺我覯之子籩豆有踐<lb/>
　鄭曰則法也覯見也之子斥周公也　爾雅曰竹豆<lb/>
　謂之籩木豆謂之豆<hi>考工記旊人為豆實三而成觳崇尺  鄭曰籩豆其容實皆四</hi>
　<hi>升縣爾雅曰瓦豆謂之豋疏曰旊人為瓦器而云豆中    鄭云縣繩正豆之柄是瓦亦名豆也縣音𤣥</hi>
　　毛曰踐行列貌　程曰此章言其道　朱曰執柯<lb/>
　以伐柯即此手中之柯而得其法比王欲迎周公亦<lb/>
　不過反之吾心則知所以迎之之道則我得見公而<lb/>
<pb n="36b"/>
　陳籩豆之列將有日矣　曹曰誠有斧矣則其所伐<lb/>
　短長小大之則當視其所執誠有禮矣則其所陳籩<lb/>
　豆多寡之數當稱其所宜踐重疊相踐履之意以見<lb/>
　其豐厚也盖周公之功大當享備禮此乃所謂其則<lb/>
　不逺者歟<lb/>
　　伐柯二章章四句<lb/>
九罭<hi>于逼反</hi>美周公也周大夫刺朝廷之不知也<lb/>
　程曰周公居東未反士大夫始刺朝廷不知反周公<lb/>
<pb n="37a"/>
　之道<hi>伐柯是也</hi>既又思之切刺之深責在朝廷之人不速<lb/>
　還周公也<lb/>
九罭之魚鱒<hi>才損反</hi>魴<hi>音/房</hi>我覯之子衮<hi>古本反</hi>衣繡裳<lb/>
　毛曰興也爾雅曰緵罟謂之九罭九罭魚網也<hi>孫炎曰謂</hi>
　<hi>魚之所入有九囊也郭璞曰緵今之百囊網是也</hi>　陸草木疏曰鱒似鯶<hi>呼本</hi>
　<hi>反</hi>魚而鱗細於鯶赤眼魴今伊洛濟潁魴魚也<hi>曹曰歐陽</hi>
　<hi>説九罭謂小魚之綱則得之矣而以鱒魴為大魚則非也緵罟謂之罭盖網之有囊者大網百囊九罭其</hi>
　<hi>小者耳鱒魴皆魚之小者爾雅曰鯇華板切注云今鯶魚似鱒而大又云鮅鱒鮅音必注云似鯶子赤眼</hi>
<pb n="37b"/>
　<hi>鯶似鱒而大鱒似鯶之子則非大魚可知又云魴魾音毗江東呼魴為鯿今鯿薄而寡力亦非大魚也然</hi>
　<hi>則詩人之意言九罭之所得者特鱒魴之小魚而已非魚之大者也</hi>　釋文曰衮衣六<lb/>
　冕之第二者也畫為九章天子畫升龍於衣上公但<lb/>
　畫降龍<hi>司服鄭注曰九章一曰龍二曰山三曰華蟲四曰火五曰宗彛皆繢於衣六曰藻七曰粉</hi>
　<hi>米八曰黼九曰黻皆繡於裳</hi>　程曰九罭網之固密者鱒魴魚之<lb/>
　美者施九罭之綱則得鱒魴之魚用隆厚之禮則得<lb/>
　聖賢我欲覯之子當用上公禮服往迎之<lb/>
鴻飛遵渚公歸無所於女信處<lb/>
<pb n="38a"/>
　李曰鴻鴈屬　毛曰遵循也渚小洲水岐成渚　程<lb/>
　曰此章言公之不得其所也鴻飛戾天者也今乃遵<lb/>
　渚言不得其所公既征而歸則未得其所盖朝廷未<lb/>
　以師保重禮往逆也使公不得其所於女信安處矣<lb/>
　則深責在朝廷之人也<hi>陳曰今公未歸其所於女朝廷之臣信能自安處乎</hi>
鴻飛遵陸公歸不復於女信宿<lb/>
　爾雅曰髙平曰陸　程曰不復謂未還舊職宿安息<lb/>
　也<hi>陳曰宿猶處也</hi>
<pb n="38b"/>
是以有袞衣兮無以我公歸兮無使我心悲兮<lb/>
　程曰此章祈反周公誠切之意是以猶所以也朝廷<lb/>
　所以有袞衣之章用尊禮聖賢無以以也無以是服<lb/>
　逆我公來歸無使士民之心悲思望公也　東萊曰<lb/>
　成王既𤼵金縢悔悟而迎周公其言曰惟朕小子其<lb/>
　新逆我國家禮亦宜之此正國人之所望於朝廷者<lb/>
　也首章曰我覯之子袞衣繡裳卒章曰是以有袞衣<lb/>
　兮無以我公歸兮所謂禮亦宜之者也乃此篇之大<lb/>
<pb n="39a"/>
　指也説詩者徒見信宿兩字偶相屬遂以為過宿曰<lb/>
　信之信故其釋二章三章或以為西人語東人或以<lb/>
　為東人自相語而不見國人深望乎上誠懇切至之<lb/>
　意求一字之通而失一篇之㫖學者茍能玩味程氏<lb/>
　之説則詩人之心可見矣凡詩之體初言者本意也<lb/>
　再言者協韻也於女信處本意也於女信宿協韻也<lb/>
　<hi>詩亦有初淺後深初緩後急者然大率後章多是協韻</hi>
　　九罭四章一章四句三章章三句<lb/>
<pb n="39b"/>
狼跋<hi>蒲末反</hi>美周公也周公攝政逺則四國流言近則王<lb/>
不知周大夫美其不失其聖也<lb/>
狼跋其胡載疐<hi>丁四反</hi>其尾公孫<hi>音/遜</hi>碩膚赤舄<hi>音昔</hi>几几<lb/>
　爾雅曰狼牡貛牝狼<hi>舍人曰狼牡名貛牝名狼髙曹曰説文云似犬鋭頭白項  前</hi>
　<hi>廣後猛陸璣疏曰其鳴能小能大善為小兒啼以誘人其  健者去之數十步雖善兵者有所不能免也</hi>
　　毛曰跋躐也<hi>孔曰跋前行曰躐</hi>　孔曰狼之老者頷下垂<lb/>
　胡<hi>朱曰頷下垂肉也</hi>　毛曰疐跲也<hi>説文曰跲躓也</hi>進則躐其胡退<lb/>
　則跲<hi>極業切</hi>其尾進退有難　鄭曰公周公也　程曰<lb/>
<pb n="40a"/>
　孫者避而弗居也<hi>劉曰公孫豳公之孫謂周公也</hi>　毛曰碩大膚美<lb/>
　也　鄭曰屨人注曰王舄有三等赤舄為上冕服之<lb/>
　舄詩云王錫韓侯𤣥衮赤舄則諸侯與王同複下曰<lb/>
　舄襌下曰屨　王曰几人所慿以為安故几几安也<lb/>
　<hi>毛曰几絇貌行孔曰謂舄頭飾之貌士冠禮注云絇之言拘以為  戒狀如刀衣鼻在屨頭繶縫中紃也</hi>
　　程曰周公攝政居危疑之地雖成王不知四國流<lb/>
　言終不能損其聖徳者以其忠誠在於王家無貪欲<lb/>
　之私心也狼獸之貪者猛於求欲故陷於機穽羅縶<lb/>
<pb n="40b"/>
　前跋後疐進退困險詩人取之以言夫狼之所以致<lb/>
　禍難危困如此者以其有貪欲故也若周公者至公<lb/>
　不私進退以道無利欲之蔽以謙遜自處不有其尊<lb/>
　不矜其徳故雖在危疑之地安步舒泰赤舄几几然<lb/>
　也<hi>范曰其德備者其容亦盛赤舄几几則其餘可見矣夫神龍或潛或飛能大能小其變化不測然得</hi>
　<hi>而蓄之如犬羊然有欲故也惟其可以蓄之者是以亦得醢而食之凡有欲之類莫不可制焉惟聖人無</hi>
　<hi>欲故天地萬物不能易也富貴貧賤死生如寒暑晝夜相代乎前吾豈有心乎哉亦順受之而已矣舜受</hi>
　<hi>堯天下不以為泰孔子厄于陳蔡而不以為戚周公逺則四國流言近則王不知而赤舄几几徳音不瑕</hi>
<pb n="41a"/>
　<hi>其致一也</hi>　朱曰公之被毁以四國之流言也而詩人以<lb/>
　為此非四國之所為乃公自讓其大美而弗居耳盖<lb/>
　不使讒邪之口得以加乎公之忠聖此可見其愛公<lb/>
　之深敬公之至而其立言亦有法矣<lb/>
狼疐其尾載跋其胡公孫碩膚徳音不瑕<lb/>
　鄭曰不瑕不可疵瑕也<hi>孔曰瑕言玉之病疵亦玉病</hi>　程曰大舜<lb/>
　謂汝惟不矜天下莫與汝爭能汝惟不伐天下莫與<lb/>
　汝爭功使周公有貪欲崇髙得名之心其能得天下<lb/>
<pb n="41b"/>
　之與如是乎惟其處已也夔夔然存恭畏之心存誠<lb/>
　也蕩蕩然無顧慮之意所以不失其聖徳音所以不<lb/>
　瑕也先儒以狼跋疐不失其猛興周公不失其聖奚<lb/>
　若虎豹胡獨取狼也古之詩人比興以類也是以香<lb/>
　草譬君子惡鳥譬小人豈有以豺狼興聖人乎且以<lb/>
　上二句言跋言疐安有几几不殺之義但此詩體與<lb/>
　他詩不類故不通耳<lb/>
　　狼跋二章章四句<lb/>
<pb n="42a"/>
　豳國風七篇二十七章二百三句<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　毛詩集解卷十五<lb/>
</p>
<p>
</p>
  </div>
</body>
</text>
</TEI>
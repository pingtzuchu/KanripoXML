<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>毛詩集解卷十一</head> <lb/>
    <p>
<pb n="1a"/>
欽定四庫全書<lb/>
　毛詩集解卷十一<lb/>
　　　　　　　　　　　　宋　段昌武　撰<lb/>
秦<lb/>
　朱曰秦國名地在禹貢雍州之域近鳥鼠山初伯益<lb/>
　佐禹治水有功賜姓嬴氏其後中潏居西戎以保西<lb/>
　垂其六世孫大駱生成及非子非子事周孝王養馬<lb/>
　於汧渭之間馬大蕃息孝王封為附庸而邑之秦至<lb/>
<pb n="1b"/>
　宣王時犬戎滅成之族宣王遂命非子曽孫秦仲為<lb/>
　大夫誅西戎不克見殺<hi>鄭曰至秦仲秦之變風始作</hi>及幽王為西<lb/>
　戎犬戎所殺平王東遷秦仲孫襄公以兵送之王封<lb/>
　襄公為諸侯曰能逐犬戎即有岐豐之地襄公遂有<lb/>
　周西都畿内八百里之地至𤣥孫徳公又徙於雍秦<lb/>
　即今之秦州雍今京兆府興平縣是也　前漢地理<lb/>
　志云天水隴西<hi>秦隴西國名</hi>山多林木民以板為屋室及<lb/>
　安定北地上郡西河迫近戎狄修習戰備髙上氣力<lb/>
<pb n="2a"/>
　以射獵為先故秦詩曰在其板屋又曰王于興師修<lb/>
　我甲兵與子偕行及車鄰駟驖之詩小戎之篇皆言<lb/>
　車馬田狩之事<hi>曹曰漢興六郡良家子選給羽林期門以材力為官名將多出焉故秦詩</hi>
　<hi>多言戰鬭田獵之事</hi>　朱曰岐豐之地文王用之以興二南之<lb/>
　化如彼其忠且厚也秦人用之未幾而一變其俗見<lb/>
　於詩者大扺尚氣槩先勇力已悍然有招八州而朝<lb/>
　同列之氣矣盖雍州土厚水深其民厚重質實無鄭<lb/>
　衛驕墮浮靡之習以善導之則易以興起而篤於仁<lb/>
<pb n="2b"/>
　義以猛驅之則其彊毅果敢之資亦足以彊兵力農<lb/>
　而成富彊之業也論至於此以見厚重者之可與有<lb/>
　為而又以見上之導民不可不謹其所之也<lb/>
車鄰美秦仲也秦仲始大有車馬禮樂侍御之好焉<lb/>
　孔曰秦仲以字配國附庸未得爵命無謚可稱　南<lb/>
　軒曰讀車鄰駟驖之詩則立國自其始創不過盛其<lb/>
　車馬奉養之事競於射獵之為而已盖不及於用賢<lb/>
　制民也則其流風亦習乎是而已<lb/>
<pb n="3a"/>
有車鄰鄰有馬白顛<hi>都田反</hi>未見君子寺人之令<hi>力呈反</hi>
　毛曰鄰鄰衆車聲也<hi>朱曰密比之聲</hi>白顛的顙也<hi>孔曰的白也顙額也</hi>
　<hi>額有白毛盜王曰白顛盖仲之名馬若驊騮  驪赤兔的盧之稱</hi>　李曰君子指秦<lb/>
　仲　毛曰寺人内小臣也　范曰寺人所以傳内外<lb/>
　之命<hi>孔曰按夏官小臣掌王之小命天官寺人掌王之内人及女宫之戒令則天子自有小臣主王</hi>
　<hi>命寺人主内令不主王命矣命燕禮云小臣戒與者則諸侯之有小臣亦應傳君  此説國君使寺人傳</hi>
　<hi>命者天子備官故外内異職諸侯兼官故内外共掌也左傳説晉獻公使寺人披伐公子重耳於蒲宋平</hi>
　<hi>公之喪使寺人傳達君命是亦禮之常也</hi>　李曰令使也　朱曰是時秦<lb/>
<pb n="3b"/>
　君始有車馬及此寺人之官將見者必先使寺人通<lb/>
　之故國人創見而誇美之也<hi>蘇曰凡此皆人君之常禮而秦之先君昔所未</hi>
　<hi>有也稱南軒曰寺人之令若今之通謁者也令者役使之  未見君子者得以令寺人則其謁之無壅可</hi>
　<hi>知矣若後世居上者有不察則其來見已者盖反為寺人所令矣  范曰君臣相信故其下得以使之也</hi>
阪<hi>音反</hi>有漆隰有栗既見君子並坐鼓瑟今者不樂逝者<lb/>
其耋<hi>田節反</hi>
　毛曰興也陂者曰阪<hi>説文曰阪山脅也有曹曰按前漢地理志隴西郡  隴坻師古</hi>
　<hi>曰隴阪也即今之隴西北郡在隴之西故曰隴西三秦記曰其阪九回不知髙幾許欲上者七日乃越髙</hi>
<pb n="4a"/>
　<hi>處東望秦川然則阪者固秦地之所有也</hi>下濕曰隰瑟釋文曰弦樂也耋<lb/>
　老也八十曰耋　蘇曰人君之有禮樂猶阪之有漆<lb/>
　隰之有栗也　孔曰君臣事簡故並坐而觀鼓瑟<hi>鄭曰</hi>
　<hi>君臣以閒暇燕飲故能相安樂也</hi>　范曰今者不樂恐失時也　李<lb/>
　曰逝者與日月逝矣之逝同皆言其嵗月之往　東<lb/>
　萊曰既見君子並坐鼓瑟簡易相親之故也今者不<lb/>
　樂逝者其耋悲壯感慨之氣也秦之彊以此而止於<lb/>
　為秦者亦以此<hi>段曰秦人之初君民以簡易相親其後既得天下乃為尊君卑臣之説上</hi>
<pb n="4b"/>
　<hi>下否塞而亡然則興國之規模其可廢哉今者不樂逝者其耋急功利樂便安之意皆在其中矣</hi>
阪有桑隰有楊既見君子並坐鼓簧今者不樂逝者其<lb/>
亡<lb/>
　朱曰簧笙中金葉吹笙則鼓動之以出聲者也<lb/>
　　車鄰三章一章四句二章章六句<lb/>
駟驖<hi>田結反</hi>美襄公也始命有田狩之事園囿之樂焉<lb/>
　孔曰莊公生襄公　朱曰秦自非子以來世為附庸<lb/>
　及周幽王為犬戎所敗秦仲之孫襄公救周有功平<lb/>
<pb n="5a"/>
　王賜之以岐西之地於是始命為諸侯　曹曰冬田<lb/>
　曰狩田之大者始命而能狩侈之也<lb/>
駟驖孔阜六轡在手公之媚<hi>眉冀反</hi>子從公于狩<lb/>
　朱曰駟驖四馬皆黑色如鐡也阜肥大也六轡者兩服<lb/>
　兩驂各兩轡而驂馬内兩轡納之於觖故惟六轡在<lb/>
　手也媚子所親愛之人也　孔曰襄公乗此鐡色之<lb/>
　馬既肥大而又良善御人執其六轡在手而已不須<lb/>
　控制之也　又曰叔于田云兩驂如手言進退遲速<lb/>
<pb n="5b"/>
　如御者之手盖御之良也此云六轡在手言馬性調<lb/>
　柔御者不勞提制在手而已盖馬之良也　吕曰公<lb/>
　之媚子不必如媚于天子媚于庶人者也此詩稱其<lb/>
　始為諸侯未必能用賢但人君之奉稍備云耳<hi>曹曰所謂</hi>
　<hi>便嬖足使令於前者也</hi>
奉時辰牡辰牡孔碩公曰左之舍<hi>音捨</hi>拔<hi>蒲末反</hi>則獲<lb/>
　毛曰時是辰時也　朱曰牡獸之牡者也<hi>曹曰祭祀之牲不用</hi>
　<hi>牝皆以牡為貴</hi>辰牡者冬獻狼夏獻麋春秋獻鹿豕之類<hi>孔曰</hi>
<pb n="6a"/>
　<hi>獸之供食各有時節</hi>奉之者虞人翼以待射也孔甚也碩肥大<lb/>
　也公曰左之者命御者使左其車以射獸之左也盖<lb/>
　射必中其左乃為中殺五御所謂逐禽左者為是故<lb/>
　也<hi>董曰五御五曰逐禽左自左膘而射之達于右腢為上殺自左肩腢而射之達于右耳本為中殺自</hi>
　<hi>左髀而射之達右<graphic n="KR1950" url="https://raw.githubusercontent.com/kanripo/KR-Gaiji/master/images/KR1950.png" mimeType="image/png"/>為下殺  孔曰逐禽由左禮之常法</hi>　鄭曰拔括也<hi>孔曰家語論矢</hi>
　<hi>之事云括而羽之鏃而礪之以鏃為首故抜為末</hi>　朱曰左之而舍拔無有<lb/>
　不獲者言獸之多而射御之善也<hi>曹曰所謂命中也  段曰吾為之範</hi>
　<hi>我馳驅終日而不獲一禽公曰左之守御法也而舍拔則無不獲焉</hi>
<pb n="6b"/>
遊于北園四馬既閑輶<hi>音由</hi>車鸞鑣<hi>彼驕/反</hi>載獫<hi>力驗/反</hi>歇<hi>許謁反</hi>驕<hi>許喬反</hi>
　蘇曰四馬乘馬閑調習也輶車輕車所以驅獸所謂<lb/>
　驅逆之車也<hi>夏官注云驅驅出禽獸使趨田者也逆逆要不得令走驅逆之車田僕所設非</hi>
　<hi>君所乗不曹曰逆而還之使  得逸也</hi>　朱曰鸞鈴也效鸞鳥之聲鑣<lb/>
　馬銜也　鄭曰置鸞於鑣異於乘車也<hi>孔曰乘車以鸞在衡和在</hi>
　<hi>軾和曹曰馬動則鳴與車軾之  相應此言御不失節也</hi>　毛曰獫歇驕皆田犬<lb/>
　名長喙曰獫短喙曰歇驕　朱曰田事已畢故遊于<lb/>
<pb n="7a"/>
　北園以車載犬盖以休其足力也韓愈畫記有騎擁<lb/>
　田犬者亦此類<lb/>
　　駟驖三章章四句<lb/>
小戎美襄公也備其兵甲以討西戎西戎方彊而征伐<lb/>
不休國人則矜其車甲婦人能閔其君子焉<lb/>
　李曰按史記秦仲誅西戎西戎殺之宣王召其子莊<lb/>
　公與兵七千人使伐西戎破之至殺幽王驪山下襄<lb/>
　公將兵救周有功然則西戎者秦之臣子所不與共<lb/>
<pb n="7b"/>
　戴天之讎也襄公承天子之命以報君父之仇其所<lb/>
　以不能自己者豈忮忿之心哉明人倫述天理以大<lb/>
　義驅其人而戰之此襄公所以能用其人而秦人所<lb/>
　以樂為之用也聖人刪録之意其示人也深矣春秋<lb/>
　之義大復讎而與討賊亦是意也<lb/>
小戎俴<hi>錢淺反</hi>收五楘<hi>音/木</hi>梁輈<hi>陟留/反</hi>游環脅驅隂靷<hi>音𦙍</hi>鋈<lb/>
<hi>音沃</hi>續文茵<hi>音/因</hi>暢<hi>敕亮/反</hi>轂<hi>音/谷</hi>駕我騏馵<hi>之樹反</hi>言念君子温<lb/>
其如玉在其板屋亂我心曲<lb/>
<pb n="8a"/>
　毛曰小戎兵車也<hi>董曰天子元戎諸侯謂之小戎宜也</hi>俴淺也收軫也<lb/>
　<hi>孔曰軫車前後兩端横木所以收斂所載故名收焉凡車之制廣皆六尺六寸其平地任載者為大車則</hi>
　<hi>軫深八尺兵車則軫深四尺四寸比之為淺故曰俴收</hi>五五束也楘歴録<hi>音禄</hi>也<lb/>
　梁輈輈上句衡也一輈五束束有歴録<hi>孔曰楘歴録然文章之貌</hi>
　<hi>也輈轅也梁輈輈上曲句衡衡者軛也輈從軫以前稍曲而上至衡則居衡之上而嚮下句之衡則横于</hi>
　<hi>輈下而輈形穹隆上曲如屋之梁然又以皮革五處束之其文章歴録然見也  陳曰輈車轅也其前駕</hi>
　<hi>於服馬之衡之上其後則乘前軫直逼後軫梁軫則穹於其上以便服馬之進退車之進退以轅為主懼</hi>
　<hi>輈之不堅也故一轅則五分其穹每分以皮纒束之使堅是謂五楘</hi>游環靷環也游在<lb/>
<pb n="8b"/>
　背上所以禦出也脅驅謹駕具所以止入也<hi>朱曰游環靷環</hi>
　<hi>也以皮為之引兩驂馬之外轡貫其中而執之所以制驂馬使不得外出也環當兩服馬之背上游移前</hi>
　<hi>却無定處故謂之游環亦謂之靳左傳曰如驂之有靳脅驅亦以皮為之前繫於衡之兩端後繫於軫之</hi>
　<hi>兩端當服馬兩脅外以驅驂馬使不得内入也之曹曰兩服馬駕勾衡之下旁有兩驂馬齊於服馬  頸</hi>
　<hi>懼驂之外出也故以環貫驂之外轡以禁其出欲出則此環牽之懼驂之内入亂服馬也故以韋二條繫</hi>
　<hi>衡與軫䕶服馬脅以止驂之入欲入則此皮從而約之也</hi>隂揜軌也靷所以引也<lb/>
　鋈白金也續續靷也<hi>孔曰揜軌者謂輿下三面材以板木横側車前所以隂映此軌</hi>
　<hi>也輈在軌前横木映軌故鄭氏云揜軌在軾前垂輈上謂隂板垂輈上也此車衡之長惟六尺六寸止容</hi>
<pb n="9a"/>
　<hi>二服驂馬頸不當衡别以皮為二靷繫于隂板之上令驂馬引之亦謂之靷左傳曰兩靷將絶是横軌之</hi>
　<hi>前别有驂馬二靷也之朱曰揜軌在軾前軫上靷者以皮二條前繫驂馬  頸後繫隂板之上有續靷之</hi>
　<hi>處白金沃其環以為飾也鋈孔曰鋈沃也非白金之名謂銷白金以沃灌靷言  續則是作環相接  蘇</hi>
　<hi>曰續靷皮之相續處綴環於其端以白金沃之也</hi>　孔曰文茵車中所坐之<lb/>
　褥也用虎皮有文采也暢長也　朱曰轂所以貫車<lb/>
　輪者<hi>孔曰大車之轂一尺有半兵車之轂三尺二寸比大車為長曰暢轂</hi>　毛曰騏騏<lb/>
　文也馬左足白曰馵　朱曰君子婦人目其夫也温<lb/>
　其如玉美之之辭板屋者西戎之俗以板為屋<hi>孔曰地理</hi>
<pb n="9b"/>
　<hi>志云天水隴西民以板為屋然則秦之西陲民亦板屋也毛氏言西戎板屋者此言伐戎故也</hi>心曲<lb/>
　心中委曲之處也　孔曰襄公率國人以討賊故其<lb/>
　從役者之家人先誇車甲之盛如此而後及其私情<lb/>
　盖以義興師則雖婦人亦知勇於赴敵而無所怨矣<lb/>
四牡孔阜六轡在手騏駵<hi>音留</hi>是中騧<hi>古花反</hi>驪是驂龍盾<lb/>
<hi>順允反</hi>之合鋈以觼<hi>古穴/反</hi>軜<hi>音納</hi>言念君子温其在邑方何<lb/>
為期胡然我念之<lb/>
　孔曰孔阜甚肥大也騏馬之青黒色者　鄭曰赤身<lb/>
<pb n="10a"/>
　黒鬛曰駵中中服也　孔曰黄馬黒喙曰騧驪黒色<lb/>
　　鄭曰驂兩騑也<hi>孔曰車駕四馬在内兩馬謂之服在外兩馬謂之騑</hi>　朱曰<lb/>
　盾干也畫龍於盾合而載之以為車上之衛必載二<lb/>
　者備破毁也<hi>孔曰盾以木為之謂之龍盾是畫龍於盾也王肅云合而載之以為車蔽也</hi>
　觼環之有舌者軜驂内轡也置觼於軾前以繫軜故<lb/>
　謂之觼軜亦銷沃白金以為飾也<hi>孔曰觼軜謂白金飾皮為觼以納物</hi>
　<hi>也四馬八轡而經傳皆言六轡明有二轡常繫之馬之冇轡者所以制馬之左右令之隨逐人意驂馬欲</hi>
　<hi>入則偪而脅驅内轡不須牽挽故知軜者納驂内轡繫於軾前其繫之處以白金為觼也</hi>　蘇曰<lb/>
<pb n="10b"/>
　驂之外轡則御者執之　朱曰邑西鄙之邑也　曹<lb/>
　曰温其在邑者猶言在彼和平無患苦也與爰居爰<lb/>
　處爰喪其馬者異矣　朱曰方將也將以何時為歸<lb/>
　期乎何為使我思念之極也<lb/>
俴駟孔羣厹<hi>音求</hi>矛鋈錞<hi>徒對/反</hi>蒙伐有苑虎韔<hi>勅亮/反</hi>鏤<hi>音漏</hi>
膺交韔二弓<hi>姑𢎞反</hi>竹閉緄<hi>古本/反</hi>縢<hi>直登反</hi>言念君子載寢<lb/>
載興厭厭<hi>於鹽反</hi>良人秩秩徳音<lb/>
　朱曰俴駟四馬皆以淺薄之金為甲欲其輕而易於<lb/>
<pb n="11a"/>
　馬之旋習也　鄭曰孔羣者言甚調和也　孔曰厹<lb/>
　矛三隅矛也刃有三角鋈錞矛之下端平底者亦以<lb/>
　白金沃之<hi>孔曰曲禮曰進戈者前其鐏進矛㦸者前其錞是矛之下端者當有鐓也鋭底曰鐏</hi>
　<hi>平底曰鐓毛氏言鐏錞者取類相明非訓為鐏也</hi>　朱曰蒙雜也伐中干也<lb/>
　盾之别名苑文貌畫雜羽之文於盾上也<hi>孔曰畫雜鳥之羽以</hi>
　<hi>為盾飾其文章苑然而美司兵掌五盾各辨其等注云干櫓之屬言辨其等則盾有小大左傳狄虒彌建</hi>
　<hi>大車之輪而蒙之以甲以為櫓櫓是大盾故以伐為中干干伐皆盾之别名也  曹曰龍盾合而載之於</hi>
　<hi>軾以蔽車則蒙伐當載之於車中以蔽御者</hi>　毛曰虎虎皮韔弓室也<lb/>
<pb n="11b"/>
　鄭曰鏤刻金飾也　毛曰膺馬帶也　朱曰鏤金以<lb/>
　飾馬當胷帶也<hi>孔曰其弓則有虎皮之韜其馬則有金鏤之膺膺胷也鏤膺謂膺上有鏤</hi>
　<hi>是以金飾帶若今之婁胷也</hi>　蘇曰交二弓於韔備折毁也　朱<lb/>
　曰閉弓檠也儀禮作䪐緄繩縢約也以竹為閉而以<lb/>
　繩約之於弛弓之裏檠弓體使正也<hi>孔曰既夕禮説明器之弓云有</hi>
　<hi>䪐注云䪐弓檠也弛則縳之於弓裏備損傷也以竹為之引詩云竹䪐緄縢然則竹閉一名䪐也毛氏言</hi>
　<hi>閉紲也説文云紲繫也置弓䪐裏以繩繫之因名䪐為紲所紲之亊即緄縢是也謂以繩約弓然後納之</hi>
　<hi>韔中也檠曹曰角弓弛則體反若不  紲則不可復用矣</hi>　朱曰載寢載興言思<lb/>
<pb n="12a"/>
　之深而起居不寧也　毛曰厭厭安靜也　蘇曰秩<lb/>
　秩有序也　李曰婦人謂夫乃安靜善人其徳音又<lb/>
　秩秩然有序今乃從征役而不反我是以思念也<hi>曹曰</hi>
　<hi>徳音嗣續不失條理盖有常者也與五日為期六日不詹者異矣</hi>
　　小戎三章章十句<lb/>
蒹<hi>古恬反</hi>葭<hi>音加</hi>刺襄公也未能用周禮將無以固其國焉<lb/>
　劉曰必曰未能用者尚庶幾其有時而能用之也<lb/>
　黄曰不棄周禮所以存魯未能用周禮所以亡秦也<lb/>
<pb n="12b"/>
蒹葭蒼蒼白露為霜所謂伊人在水一方遡<hi>蘇路及</hi>洄<hi>音回</hi>
從之道阻且長遡游從之宛在水中央<lb/>
　毛曰興也蒹葭蘆葦也<hi>孔曰蒹似<graphic n="KR0841" url="https://raw.githubusercontent.com/kanripo/KR-Gaiji/master/images/KR0841.png" mimeType="image/png"/>而細髙數尺牛食之肥彊蘆葦也  曹曰秦</hi>
　<hi>地近黄河蒹葭水草盖興所見也</hi>蒼蒼盛也白露凝戾為霜　朱曰伊<lb/>
　人猶言彼人也一方彼一方也　毛曰逆流而上曰<lb/>
　遡洄順流而涉曰遡游　鄭曰宛坐見貌　歐陽曰<lb/>
　蒹葭必待霜然後堅實秦必用周禮以變其夷狄之<lb/>
　俗<hi>蘇曰蒹葭之方盛也蒼蒼其彊勁而不適於用至於白露凝戾為霜然後堅成可施用於人秦起西</hi>
<pb n="13a"/>
　<hi>陲與戎狄雜居本以彊兵富國為先襄公以耕戰自力而不知以禮義終成之豈不蒼然盛哉然君子以</hi>
　<hi>為未成故其後世狃於利而不知義至商君厲之以法卒以此勝天下既勝之後二世而亡其殆有以取</hi>
　<hi>之矣識曹曰此詩人之  微矣哉</hi>　歐陽曰所謂伊人者斥襄公也<lb/>
　<hi>南軒或曰所謂伊人謂有禮之人也</hi>謂彼襄公如水旁之人不知所適<lb/>
　欲逆流而上則道逺而不能達欲順流而下則未免<lb/>
　困於水中以興襄公不知所為欲慕中國之禮義既<lb/>
　邈不能及退循其舊則又不免為夷狄也<hi>曹曰秦地在黄河之</hi>
　<hi>西故穆公之伯也東以河為境在水一方言其僻處西河不與中國通其朝聘㑹盟孤陋而無與也伊人</hi>
<pb n="13b"/>
　<hi>在水一方孤僻而無與我之從伊人也將强其所劣使之自克以禮歟襄公必不能黽勉而力行遡洄從</hi>
　<hi>之道阻且長之譬也將順適其所欲不改其俗之舊歟終不能有濟遡游從之宛在水中央之譬也  東</hi>
　<hi>萊曰所謂伊人猶曰所謂此理也盖指周禮也襄公所以未能用周禮者特疑其迂耳若孝公所云安能</hi>
　<hi>邑邑待數千百年以成帝業也故詩人諷之以禮甚易且近特人求之非其道耳</hi>
蒹葭淒淒白露未晞<hi>音希</hi>所謂伊人在水之湄遡洄從之<lb/>
道阻且躋遡游從之宛在水中坻<hi>宜尸反</hi>
　曹曰淒淒清也蒹葭得秋氣而清也　毛曰晞乾也<lb/>
　<hi>孔曰未乾為霜</hi>躋升也<hi>曹曰升為逆降為順</hi>　爾雅曰水草交為湄<lb/>
<pb n="14a"/>
　毛曰坻小渚也<lb/>
蒹葭采采白露未已所謂伊人在水之涘遡洄從之道<lb/>
阻且右遡游從之宛在水中沚<lb/>
　曹曰采采色澤也　毛曰未巳猶未止也涘厓也<lb/>
　朱曰右不相直而出其右也　毛曰小渚曰沚　曹<lb/>
　曰未晞未巳皆未為霜則是蒹葭終不得以有成也<lb/>
　　蒹葭三章章八句<lb/>
終南戒襄公也能取周地始為諸侯受顯服大夫美之<lb/>
<pb n="14b"/>
故作是詩以戒勸之<lb/>
　歐陽曰按史記平王封襄公為諸侯賜之以岐西之<lb/>
　地襄公十二年伐戎至岐而卒子文公立十六年以<lb/>
　兵伐戎戎敗走遂収周餘民而有之地至岐盖自戎<lb/>
　侵奪岐豐周遂東遷雖以岐豐賜秦使自攻取而終<lb/>
　襄公之世不能取之但嘗一以兵至岐至文公始逐<lb/>
　戎而取之<hi>朱曰襄公雖未能遽有周地然既有天子之命矣仲梁子曰王者無外命之則成矣</hi>
　<hi>毛曹曰信如遷説則取周地者乃文公非襄公也盖  公詩至劉歆始請列於學官猶未得立馬遷作史</hi>
<pb n="15a"/>
　<hi>時未見毛序也當以序為正</hi>
終南何有有條有梅君子至止錦衣狐裘顔如渥<hi>於角反</hi>
丹其君也哉<lb/>
　毛曰興也終南周之名山中南也條槄梅柟也<hi>孔曰槄郭</hi>
　<hi>璞云今之山楸陸璣云皮葉白色亦白宜為車板梅郭璞曰似杏實酢  曹曰終南秦之望也條梅皆良</hi>
　<hi>材言終南所有富而且美也朱曰終南在今京兆府之南</hi>　　朱曰君子指其君<lb/>
　也　鄭曰至止者受命服於天子而來也諸侯狐裘<lb/>
　錦衣以裼之<hi>楊曰玉藻云錦衣狐裘諸侯之服也之孔曰玉藻注云以素錦為其衣而覆</hi>
<pb n="15b"/>
　<hi>也</hi>渥厚漬<hi>辭賜反</hi>也顔色如厚漬之丹言赤而澤也<lb/>
　蘇曰終南則有草木以自衣被而成其深君子則有<lb/>
　服章以自嚴飾而成其尊　朱曰欲其修徳以稱之<lb/>
　故盛陳容貌衣服之美以戒勸之也　東萊曰其君<lb/>
　也哉猶書所謂孺子王矣戒之之辭也<hi>程曰終南崇髙厚大以興</hi>
　<hi>君位之尊山之髙大必生美材人君尊崇必有今徳有令徳故宜稱顯服又美其容貌稱人君之位也</hi>
終南何有有紀有堂君子至止黻<hi>音弗</hi>衣繡裳佩玉將將<lb/>
<hi>七羊反</hi>壽考不忘<lb/>
<pb n="16a"/>
　程曰紀稜角堂平寛<hi>朱曰紀山之廉角也堂山之寛平處也  毛曰紀基也堂畢道</hi>
　<hi>平如堂也堂孔曰基謂山基也畢終南之道各道之側其崖如  之牆也  曹曰紀崔靈恩作屺曰終南</hi>
　<hi>之旁有屺山字當作屺堂爾雅説文皆以山如堂者曰室謂其形如堂室也此言終南形勢之壯也</hi>
　毛曰黒與青謂之黻<hi>朱曰黻之狀亞兩已相戾也</hi>五色備謂之繡<lb/>
　<hi>朱曰繡刺繡斯曹曰黻衣繡裳祭服也禹所謂致美乎黻冕采芑  干所謂朱芾斯皇皆祭服也盖黻蔽</hi>
　<hi>膝之服也六冕皆有之惟祭服謂之黻其他則謂之鞸先儒以為希冕三章之服非也夫希冕以粉米為</hi>
　<hi>衣以黻黼為裳此詩方對繡裳言之安得又謂之黻裳故知黻衣為黻冕也諸侯之冕服惟享王於廟助</hi>
　<hi>祭於天子則服焉此外惟二王後得服之以自祭其他諸侯則𤣥冕而祭於已耳</hi>　朱曰將<lb/>
<pb n="16b"/>
　將佩玉聲也壽考不忘者欲其君居此位服此服長<lb/>
　久而安寧也亦勸戒之辭<hi>曹曰襄公雖據秦國形勢之壯當盡臣節服其命服</hi>
　<hi>以時而來聘享於王庭久而不失其職佩玉將將然徳音有常而無懈乃得長享有秦國壽考不忘矣此</hi>
　<hi>戒勸之意</hi>
　　終南二章章六句<lb/>
黄鳥哀三良也國人刺穆公以人從死而作是詩也<lb/>
　孔曰左傳文六年秦伯任好卒以子車氏之三子奄<lb/>
　息仲行鍼虎為殉皆秦之良也國人哀之為之賦黄<lb/>
<pb n="17a"/>
　鳥殺人以葬環其左右曰殉不刺康公而刺穆公是<lb/>
　穆公命從已死此人自殺從之<hi>董曰陳乾昔魏顆從其治命不以為殉君</hi>
　<hi>子美之然康公得無罪乎詩人特以傷賢者之不得死然方責穆公死而棄民故舉其重者  朱曰三人</hi>
　<hi>者不食其言以死從君而詩人不以為美者死不為義不足美也  東坡和陶三良詩曰此生太山重忽</hi>
　<hi>作鴻毛遺三子死一言所死良已微賢哉晏平仲事君不以私我豈犬馬哉從君求盖帷殺身固有道大</hi>
　<hi>節要不虧君為社稷死我則同其歸顧命有治亂臣子得從違魏顆真孝愛三良安足希仕宦豈不榮有</hi>
　<hi>時纒憂悲所以靖節翁服此黔婁衣</hi>
交交黄鳥止于棘誰從穆公子車奄息維此奄息百夫<lb/>
<pb n="17b"/>
之特臨其穴惴惴其慄彼蒼者天殱<hi>子亷反</hi>我良人如可<lb/>
贖兮人百其身<lb/>
　毛曰興也<hi>朱曰以所見起興也聲陶詩曰荆棘籠髙墳黄鳥  正悲</hi>　李曰交交<lb/>
　飛而往來之貌　孔曰黄鳥止棘而得其所　毛曰<lb/>
　子車氏奄息名　王曰百夫之特則特出於百夫<lb/>
　鄭曰穴壙也　毛曰惴惴懼也　鄭曰慄悼慄也彼<lb/>
　蒼者天愬之　毛曰殱盡良善也<hi>孔曰盡殺我善人</hi>　朱曰<lb/>
　此奄息之死若可以他人贖之則人雖有百身亦皆<lb/>
<pb n="18a"/>
　願贖之矣愛之甚也<lb/>
交交黄鳥止于桑誰從穆公子車仲行<hi>户郎反</hi>維此仲行<lb/>
百夫之防臨其穴惴惴其慄彼蒼者天殱我良人如可<lb/>
贖兮人百其身<lb/>
　鄭曰防猶當也言此一人當百夫<hi>東萊曰訓防為當者盖如提防之防</hi>
　<hi>水也</hi>
交交黄鳥止于楚誰從穆公子車鍼虎維此鍼虎百夫<lb/>
之禦臨其穴惴惴其慄彼蒼者天殱我良人如可贖兮<lb/>
<pb n="18b"/>
人百其身<lb/>
　王曰百夫之禦則能禦百夫者也<lb/>
　　黄鳥三章章十二句<lb/>
晨風刺康公也忘穆公之業始棄其賢臣焉<lb/>
　孔曰康公罃穆公子<lb/>
鴥<hi>尹橘反</hi>彼晨風鬱彼北林未見君子憂心欽欽如何如<lb/>
何忘我實多<lb/>
　毛曰興也鴥疾飛貌晨風鸇<hi>之然反</hi>也<hi>孔曰陸璣疏云鸇似鷂青黄色</hi>
<pb n="19a"/>
　<hi>燕頷句喙嚮風搖翅乃因風飛急疾擊鳩鴿燕雀食之</hi>鬱積也北林林名也憂<lb/>
　心欽欽思望之心中欽欽然<hi>程曰欽欽不解之意</hi>忘我實多今<lb/>
　則忘之矣　程曰以晨風興君子者取其去來之疾<lb/>
　人君好賢待士有道則賢者歸之禮貌不至則浩然<lb/>
　去矣林木茂盛則飛鳥所集興朝廷有道則賢者所<lb/>
　就也如何如何歎其如是也此詩主賢者見棄之意<lb/>
　而言故云忘我　東萊曰此詩亦如權輿刺康公與<lb/>
　賢者有始而無終未見君子憂心欽欽言康公初立<lb/>
<pb n="19b"/>
　想望賢者如是之切也如何如何忘我實多責其不<lb/>
　能終也<lb/>
山有苞櫟<hi>盧狄反</hi>隰有六駮<hi>邦角/反</hi>未見君子憂心靡樂<hi>音洛</hi>
如何如何忘我實多<lb/>
　李曰苞叢生也　毛曰櫟木也<hi>陸草木疏云秦人謂柞櫟為櫟河内人謂</hi>
　<hi>木蓼為櫟此秦詩也宜從其方土之言柞櫟是也</hi>　孔曰王肅云言六據所<lb/>
　見而言也　陸璣疏曰駮駮馬駮馬梓榆也其樹皮<lb/>
　青白駮犖遙視似駮馬故謂之駮馬<hi>毛曰駮如馬倨牙食虎豹  草</hi>
<pb n="20a"/>
　<hi>木疏云下章云山有苞棣隰有樹檖皆山隰之木相配不宜云獸</hi>　朱曰靡樂憂之<lb/>
　甚也　蘇曰山則櫟隰則有駮可以大國而獨無其<lb/>
　人乎<lb/>
山有苞棣<hi>音悌</hi>隰有樹檖<hi>音遂</hi>未見君子憂心如醉如何如<lb/>
何忘我實多<lb/>
　毛曰棣唐棣也檖赤羅也<hi>釋木曰赤羅今楊檖也實似梨而小酢可食</hi>
　朱曰如醉憂又甚矣　東萊曰秦之寡恩於晨風權<lb/>
　輿二詩見之<lb/>
<pb n="20b"/>
　　晨風三章章六句<lb/>
無衣刺用兵也秦人刺其君好<hi>呼報反</hi>攻戰亟<hi>欺冀反</hi>用兵<lb/>
而不與民同欲焉<lb/>
　孔曰康公以文七年立十八年卒按春秋文七年晉<lb/>
　人秦人戰于令狐十年秦伯伐晉十二年晉人秦人<lb/>
　戰于河曲十六年楚人秦人滅庸見于經傳者已如<lb/>
　是是其好攻戰也　朱曰襄公以王命攘戎狄報君<lb/>
　父之讎故征伐不休而詩人美之康公令狐河曲之<lb/>
<pb n="21a"/>
　戰修私怨逞小忿故好攻戰亟用兵而詩人刺之詩<lb/>
　可以觀於此見矣<lb/>
豈曰無衣與子同袍<hi>抱毛反</hi>王于興師修我戈矛與子同<lb/>
仇<lb/>
　毛曰袍襺也<hi>孔曰玉藻云纊為繭緼為袍純著新綿名為繭雜用舊絮名為袍</hi>戈長<lb/>
　六尺六寸矛長二丈　陳曰仇怨也<hi>朱曰其懽愛之心足以相死如</hi>
　<hi>此</hi>　蘇曰古者君與民同其甘苦非謂其無衣也然<lb/>
　有是袍也願與之同之故于王之興師也民皆自修<lb/>
<pb n="21b"/>
　其戈矛而與之同仇矣傷今無恩於民而用其死也<lb/>
　秦本周地故其民猶思周之盛時而稱先王焉<hi>范曰豈曰</hi>
　<hi>無衣與子同袍者上與其下之辭也王于興師修我戈矛與子同仇者下與其上之辭也  南軒曰上有</hi>
　<hi>與子同袍之心則下有與子同仇之願矣而曹曰王始曰興師則民已各自修其戈矛矣不戒  孚不令</hi>
　<hi>而服也驪陳曰驪山之禍極矣秦人將用岐周之故地而雪  山之恥故雖婦人之愚不以為不可晉襄</hi>
　<hi>秦穆自殽之敗迭為兵主秦康晉靈皆已易世修怨不已故國人刺其亟用兵也其意以謂若以王命興</hi>
　<hi>師則吾固當奮袂前驅修戈矛繕甲兵同恤公上之事何至徒犯鋒鏑以供其私怨哉嗚呼周室至微矣</hi>
　<hi>而民猶欲與之同仇惜乎微弱已甚不能出征伐之命而諸侯急於私憾所以終致不振也  陳曰襄公</hi>
<pb n="22a"/>
　<hi>攘西戎救王室之難因此列為諸侯故其民至是猶知王室之尊然後知東遷之後王室雖微而本於人</hi>
　<hi>心者未冺民讀文侯之命者歎平王之無志其有以哉</hi>
豈曰無衣與子同澤王于興師修我矛㦸與子偕作<lb/>
　鄭曰澤褻衣近汙垢<hi>朱曰澤裏也以其親膚近於垢澤故謂之澤</hi>㦸車㦸<lb/>
　常也<hi>孔曰常長丈六</hi>　毛曰作起也<lb/>
豈曰無衣與子同裳王于興師修我甲兵與子偕行<lb/>
　毛曰行往也<lb/>
　　無衣三章章五句<lb/>
<pb n="22b"/>
渭陽康公念母也康公之母晉獻公之女文公遭麗<hi>力馳反</hi>姬之難<hi>乃旦反</hi>未反而秦姬卒穆公納文公康公時為<lb/>
太子贈送文公于渭之陽念母之不見也我見舅氏如<lb/>
母存焉及其即位思而作是詩也<lb/>
　曹曰晉獻公武公之子也武公卒獻公詭諸立烝於<lb/>
　武公之妾齊姜生秦穆夫人及太子申生又娶二女<lb/>
　於戎大戎狐姬生重耳小戎子生夷吾又伐驪戎驪<lb/>
　戎男女以驪姬歸生奚齊其娣生卓子驪姬嬖欲立<lb/>
<pb n="23a"/>
　其子奚齊乃賂二五<hi>外嬖梁五東闗嬖五</hi>與共讒太子申生而<lb/>
　殺之因欲併去二公子於是重耳奔蒲夷吾奔屈僖<lb/>
　五年獻公使寺人披伐蒲重耳奔翟九年獻公卒晉<lb/>
　里克丕鄭欲納二公子以二公子之徒作亂殺奚齊<lb/>
　卓子晉郤芮使夷吾重賂秦以求入於是齊隰朋帥<lb/>
　師㑹秦師納夷吾是為惠公惠公卒其子懐公立秦<lb/>
　伯納文公入使殺懐公于髙梁然則文公之於秦穆<lb/>
　姬異母兄弟也當其入晉也兄弟姊妹無存者矣康<lb/>
<pb n="23b"/>
　公見之烏得不興感耶　范曰見舅而思其母此人<lb/>
　之情也人能充是心則孝亦無所不至矣若康公者<lb/>
　未能充之也然其以是心而作是詩亦足以為孝矣<lb/>
　　南軒曰康公為太子送舅氏而念母之不見是固<lb/>
　良心也及其即位循是心而賦是詩是以夫子有取<lb/>
　焉而卒不能自克於令狐之役怨欲害乎良心也使<lb/>
　康公知循是心養其端而充之則怨欲可消矣秦晉<lb/>
　自殽之役日尋干戈使康公即位能推其愛舅之心<lb/>
<pb n="24a"/>
　釋舊怨修新好則兩國之民不勝其幸其為孝豈不<lb/>
　大哉惜不能善推其所為也　段曰康公忘父之業<lb/>
　而盡棄其賢臣念母之愛而獨厚於舅氏父母一也<lb/>
　忘於彼而念於此盖良心之不克充也始而念母則<lb/>
　賦渭陽之詩終而伐晉則有令狐之役舅家一也親<lb/>
　於前而仇於後盖良心之不能繼也<lb/>
我送舅氏曰至渭陽何以贈之路車乘<hi>繩證反</hi>黄<lb/>
　毛曰母之昆弟曰舅　鄭曰秦是時都雍至渭陽者<lb/>
<pb n="24b"/>
　盖東行送舅氏於咸陽之地<hi>孔曰漢地理志云古扶風渭城縣故咸陽也其</hi>
　<hi>地在渭水之北</hi>　毛曰贈送也　董曰巾車金路以封同姓<lb/>
　象路以封異姓革路以封四衛木路以封蕃國皆諸<lb/>
　侯也故人君之車曰路車<hi>曹曰秦伯所有之路象路也故太子得以為贈</hi>
　朱曰乘黄四馬皆黄也<lb/>
我送舅氏悠悠我思何以贈之瓊瑰玉佩<lb/>
　毛曰瓊瑰石次玉　曹曰瓊赤玉也玫瑰火齊珠也<lb/>
　<hi>孔曰佩玉之制惟天子用純諸侯以下玉石雜用之</hi>　王曰至渭陽者送之逺<lb/>
<pb n="25a"/>
　也悠悠我思思之長也路車乘黄瓊瑰玉佩贈之厚<lb/>
　也<lb/>
　　渭陽二章章四句<lb/>
權輿刺康公也忘先君之舊臣與賢者有始而無終也<lb/>
於我乎夏屋渠渠今也毎食無餘于嗟乎不承權輿<lb/>
　毛曰夏大也　蘇曰渠渠深廣也　毛曰承繼也<lb/>
　權輿始也　朱曰言康公其初有渠渠之夏屋以待<lb/>
　賢者而其後待賢之意寖衰供億寖薄賢者每食而<lb/>
<pb n="25b"/>
　無餘於是歎之言不能繼其始也漢楚元王敬禮申<lb/>
　公白公穆生穆生不嗜酒元王每置酒嘗為穆生設<lb/>
　醴及王戊即位常設後忘設焉穆生退曰可以逝矣<lb/>
　醴酒不設王之意怠不去楚人將鉗我於市稱疾申<lb/>
　公白公强起之曰獨不念先王之徳歟今王一旦失<lb/>
　小禮何足至此穆生曰先王之所以禮吾三人者為<lb/>
　道之存故也今而忽之是忘道也忘道之人胡可久<lb/>
　處豈為區區之禮哉遂謝病去此詩其當之矣<lb/>
<pb n="26a"/>
於我乎毎食四簋今也毎食不飽于嗟乎不承權輿<lb/>
　孔曰簋是瓦器容斗二升方曰簠圓曰簋簠稻粱器也<lb/>
　簋黍稷器也　朱曰四簋禮食之盛也<lb/>
　　權輿二章章五句<lb/>
　秦國十篇二十七章百八十一句<lb/>
　<lb/>
　<lb/>
　<lb/>
<pb n="26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　毛詩集解卷十一<lb/>
</p>
<p>
</p>
  </div>
</body>
</text>
</TEI>
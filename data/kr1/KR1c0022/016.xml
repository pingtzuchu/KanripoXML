<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>毛詩集解卷十六</head> <lb/>
    <p>
<pb n="1a"/>
欽定四庫全書<lb/>
　毛詩集解卷十六<lb/>
　　　　　　　　　　　宋　段昌武　撰<lb/>
正小雅<lb/>
　鄭氏詩譜曰小雅大雅者周室居西都豐鎬之時詩<lb/>
　也<hi>孔曰二雅正有文武成變有厲宣幽六王君豐鎬之地文王居豐武王居鎬太史公曰成王卜居洛</hi>
　<hi>邑定九鼎焉而周復都豐鎬魚藻叙云王居鎬京幽王以上皆居鎬也世本云懿王徙於犬丘地理志云</hi>
　<hi>京兆槐里縣周曰大丘懿王都之京兆郡故長安縣也皇甫謚云鎬在長安南二十里然則犬丘與鎬相</hi>
<pb n="1b"/>
　<hi>近有離宫在焉懿王暫居之非遷都也</hi>小雅自鹿鳴至於魚麗皆文武<lb/>
　時詩自南有嘉魚下及菁菁者莪周公成王時詩<hi>孔曰</hi>
　<hi>六月序廣陳小雅之廢自華黍以上皆言缺由庚以下不言缺明其詩異主也由庚在嘉魚前不云自由</hi>
　<hi>庚者據見在而言之華黍由庚本相連毛氏分序置其篇端使華黍就上由庚退下則毛意亦以由庚以</hi>
　<hi>下為成王之詩也不然亡詩六篇自可聚在一處何須分之也南有嘉魚云太平蓼蕭云澤及四海案武</hi>
　<hi>王伐紂未㡬而崩不得有天下大平澤及四海之事語其時事為成王明矣</hi>大雅自文王<lb/>
　至文王有聲皆文武時詩自生民下及卷阿皆成王<lb/>
　周公時詩小雅十六篇大雅十八篇為正經<hi>釋文曰從鹿鳴</hi>
<pb n="2a"/>
　<hi>至菁菁者莪凡二十二篇皆正小雅六篇亡今惟十六篇  孔曰凡書非正經者謂之傳未知此傳在何</hi>
　<hi>書也下東萊曰按楚辭屈原離騷謂之經自宋玉九辨以  皆謂之傳以此例考之鹿鳴以下小雅之經</hi>
　<hi>也六月以下小雅之傳也文王以下大雅之經也民勞以下大雅之傳也孔氏謂几書非正經者謂之傳</hi>
　<hi>善矣又謂未知此傳在何書則非也</hi>　程曰自鹿鳴以下二十二篇各<lb/>
　賦其事而用之其周公之為乎與二南同也<hi>朱曰舊説自鹿</hi>
　<hi>鳴至魚麗文武之世燕勞樂歌之辭周公所删定也南陔至菁菁者莪周公相成王所制之樂歌也盖國</hi>
　<hi>之常政毎事為詩以寫其至誠和樂而被之音聲舉是事則奏是詩焉  又曰正小雅燕饗之樂也正大</hi>
　<hi>雅㑹朝之樂受釐陳戒之辭也故或歡欣和悦以盡羣下之情或萘敬齋莊以𤼵先王之德詞氣不同咅</hi>
<pb n="2b"/>
　<hi>節亦異多周公制作時所定也及其變也則事未必同而各以其聲附之歟</hi>
鹿鳴之什<lb/>
　孔曰五人謂之伍十人謂之什故左傳有曰以什其<lb/>
　車必克然則什伍者部别聚居之名風及商魯頌以<lb/>
　當國為别詩少可以同卷而雅頌篇數既多不可混<lb/>
　併故分其篇毎十為卷<hi>又曰樂師注云徹者歌雍雍在周頌臣工之什言雍篇在</hi>
　<hi>臣工之什中是卷首之篇為什長以統餘篇之目也</hi>
鹿鳴燕羣臣嘉賔也既飲<hi>於鴆反</hi>食<hi>音嗣</hi>之又實幣帛筐篚<lb/>
<pb n="3a"/>
以將其厚意然後忠臣嘉賔得盡其心矣<lb/>
　學記大學始教皮弁祭菜示敬道也宵雅肄三官其<lb/>
　始也<hi>鄭曰宵之言小也肄習也習小雅之三謂鹿鳴四牡皇皇者華也此皆君臣宴樂相勞苦之詩</hi>
　<hi>以董曰古者宵小同故謂小人為宵人工朱曰案序  此為燕羣臣嘉賔之詩而燕禮亦云  歌鹿鳴四</hi>
　<hi>牡皇皇者華即謂此也鄉飲酒用樂亦然而樂記言大學始教宵雅肄三亦謂此三詩然則又為上下通用</hi>
　<hi>之樂矣豈本為燕羣臣嘉賓而作其後乃推而用之鄉人也與</hi>孔曰羣臣為嘉賓燕<lb/>
　禮於客之内立一人為賔使宰夫為主與之對行禮<lb/>
　耳其實君設酒殽羣臣皆在君為之主羣臣總為賔<lb/>
<pb n="3b"/>
　也飲有酬賔送酒之幣食有侑賔勸飽之幣公食大<lb/>
　夫禮賔三飯之後云公受宰夫束帛以侑聘禮云致<lb/>
　饗以酬幣明親饗有酬幣矣<hi>曹曰人君燕闕燕禮曰    一人為賔</hi>
　<hi>公與卿燕則大夫為賔與大夫燕則亦大夫為賔是羣闕        矣大宗伯以饗燕之禮親四方賔客</hi>
　<hi>此雖闕賔然闕</hi>　　　<hi>而諸侯亦有之則又有四方交聘之其臣雖立以為賔乃使宰夫為主對</hi>
　<hi>之行禮闕以與為酬酢也至於天子燕諸侯則親與之為賔主  其不純臣故也由是推之則文王之為</hi>
　<hi>西伯也其於列國之來聘者安得不與之為賔主哉按襄四年穆叔如晉晉侯亨之工歌鹿鳴之三三拜</hi>
　<hi>曰鹿鳴君所以嘉寡君也敢不拜嘉杜注曰叔孫為嘉賔故歌鹿鳴之詩取其我有嘉賔也叔孫奉君命</hi>
<pb n="4a"/>
　<hi>而來嘉叔孫乃所以嘉魯君也鄭注燕禮曰鹿鳴者君與臣下及四方之嘉賔講道修政之樂歌也且文</hi>
　<hi>王之時勞使臣則有四牡遣使臣則有皇皇者華遣戍役則有采薇勞還率則有出車勞還役則有杖杜</hi>
　<hi>燕兄弟則有常棣燕朋友故舊則有伐木不應四方之賔客獨無歌詩先儒謂嘉賔即羣臣羣臣雖不害</hi>
　<hi>為嘉賔若夫燕四方之賔客同歌鹿鳴必矣燕則飲食畢備故燕兄弟之詩曰儐爾籩豆飲酒之飫燕朋</hi>
　<hi>友故舊之詩曰於粲洒埽陳饋八簋鄭氏以飲為饗禮有酬賔送酒之幣以食為食禮有侑賔勸飽之幣</hi>
　<hi>正不及燕禮夫執成周太平之典以追論文王造周於商之末世而必蘄於合得無失乎  朱曰於朝曰</hi>
　<hi>君臣焉於燕曰賔主焉先王以禮使臣之厚也蓋亦有諸侯之使焉  范曰羣臣在位者也嘉賔聘而未</hi>
　<hi>受禄者也武張曰言賔者若朝廷無賔猶當於燕飲立賔漢光  能友嚴光古必有之禮云仕而未有禄</hi>
<pb n="4b"/>
　<hi>君有饋焉曰獻使焉曰寡君此亦不純臣之道也不直曰君而曰寡君賓客之辭也</hi>
　<hi>闕</hi>　　　食之言以飲食為主而副以幣帛言將<hi>闕</hi>
　　　　　幣帛之謂特行之耳將行也厚意藏於<hi>闕</hi>
　　　禮何以行之哉饗以訓共儉而燕則以示慈惠<lb/>
　<hi>闕</hi>　故能使上下之情洽如此盡其心者忠臣之<hi>闕</hi>
　　　有得與不得耳<lb/>
呦呦<hi>音幽</hi>鹿鳴食野之苹<hi>音平</hi>我有嘉賔鼓瑟吹笙吹笙鼓<lb/>
簧承筐是將人之好我示我周行<lb/>
<pb n="5a"/>
　毛曰興也　程曰呦呦和聲也　鄭曰苹藾蕭<hi>孔曰郭璞</hi>
　<hi>曰今藾蒿也初生亦可食陸曰葉青白色莖似箸而輕肥始生香可生食又可烝食</hi>　董曰鼓<lb/>
　瑟吹笙蓋燕樂也<hi>燕禮工四人二瑟小臣坐授瑟乃降左瑟一人拜授爵笙入立于縣</hi>
　<hi>中衆笙不拜授爵降坐祭立卒爵</hi>　毛曰簧笙也吹笙而鼓簧矣<hi>孔曰</hi>
　<hi>吹笙之時鼓其笙中之簧以樂之</hi>筐篚屬所以行幣帛也　程曰承<lb/>
　以藉之筐以貯之　朱曰將行也　毛曰行道也<hi>朱曰</hi>
　<hi>周行大道鄉董曰古者行與  同聲</hi>　程曰鹿食則相呼故以興燕樂<lb/>
　和聲相呼共食野之苹物情相樂也君臣賔主相樂<lb/>
<pb n="5b"/>
　如此　孔曰王肅曰羣臣嘉賔飲食以享之琴瑟以<lb/>
　樂之幣帛以將之則庶乎好愛我而示我以道矣<hi>孔曰</hi>
　<hi>鄉射記曰古者於旅也語注云禮成樂備乃可以言語先王禮樂之道疾今人言語之無節</hi>　緇<lb/>
　衣子曰私惠不歸德君子不自留焉詩云人之好我<lb/>
　示我周行<hi>鄭曰私惠謂不以公禮相慶賀時以小物相問遺也言其物不可以為德則君子不</hi>
　<hi>以勇留此人也相惠以䙝凟邪僻之物是為不歸於德行道也言示我以忠信之道  朱曰蓋所求於羣</hi>
　<hi>臣嘉賔者如此夫如是是以君臣上下誠意交孚而莫不一出於正所以和樂而不流也  曹曰於是乃</hi>
　<hi>告之曰忠臣嘉賔之人有以誠意好我者當表示于周行之中使臣下知所效慕焉孟子曰畜君者好君</hi>
<pb n="6a"/>
　<hi>也與此好我之好同此蓋因燕樂之際求賢自助也非徒飲食之而已左傳曰王及公侯伯子男甸采衛</hi>
　<hi>大夫各居其列所謂周行也</hi>　朱曰此燕饗賔客之詩盖君臣之<lb/>
　分以嚴為主朝廷之禮以敬為主然一於嚴敬則情<lb/>
　或不通而無以盡其忠告之益故先王因其飲食聚<lb/>
　㑹而制為燕饗之禮以通上下之情<lb/>
呦呦鹿鳴食野之蒿<hi>呼毛反</hi>我有嘉賔德音孔昭視<hi>音示</hi>民<lb/>
不恌君子是則是傚<hi>胡教反</hi>我有㫖酒嘉賔式燕以敖<lb/>
　毛曰蒿菣<hi>去刄反</hi>也<hi>孔曰孫炎云荆楚之間謂蒿為菣郭璞曰今人呼為青蒿</hi>　鄭<lb/>
<pb n="6b"/>
　曰孔甚昭明也視古示字也<hi>孔曰古之字以目視物以物示人同作視字後</hi>
　<hi>世作字目視物為示傍見示人物作單示字由是經傳之中視與示字多相離亂  曹曰視民當與文王</hi>
　<hi>視民如傷同義</hi>　毛曰恌愉也<hi>孔曰愉音㬰説文訓為薄也示民不愉薄也  朱曰恌愉</hi>
　<hi>薄也</hi>是則是傚言可法傚也敖遊也　程曰此章又言<lb/>
　所燕禮嘉賔聞望昭明示民以厚之之意使儀法之<lb/>
　<hi>朱曰言嘉賔之德音甚明足以示民使不愉薄而君子所當則傚則亦不待言語之間而其所以示我者</hi>
　<hi>蓋亦深矣有劉曰燕禮有親踈之義有尊卑之别有長少之序  内外之分有賔主之位人倫之道莫有</hi>
　<hi>不備而我有嘉賓踐其禮安其樂誠信感於人心故聞者見者靡不孚而化之不曰德音孔昭視民</hi>
<pb n="7a"/>
　<hi>不恌乎觀其禮而知則且傚者不亦君子乎</hi>　范曰式燕以敖言其禮之<lb/>
　從容也夫莊而不至於矜和而不至於流此其德之<lb/>
　純也<lb/>
呦呦鹿鳴食野之芩<hi>其今反</hi>我有嘉賔鼓瑟鼓琴鼓瑟鼓<lb/>
琴和樂且湛<hi>都南反</hi>我有㫖酒以燕樂嘉賔之心<lb/>
　毛曰芩草也<hi>陸䟽曰莖如釵股葉如竹蔓生澤中下地鹹處牛馬喜食之</hi>湛樂之<lb/>
　乆也燕安也　范曰非止養其體娱其外而已所以<lb/>
　樂其心也　程曰此章言其樂之長乆無斁<hi>曹曰君臣相勉</hi>
<pb n="7b"/>
　<hi>以善故乆而不荒</hi>　毛曰夫不能致其樂則不能得其志不<lb/>
　能得其志則嘉賔不能竭其力<hi>范曰食之以禮樂之以樂將之以實求之</hi>
　<hi>以誠此所以得其心也賢者豈以飲食幣帛為悦哉夫婚姻不備則貞女不行禮樂不備則賢者不處也</hi>
　<hi>賢者不處則豈得樂而盡其心也乎</hi>
　　鹿鳴三章章八句<lb/>
四牡勞<hi>力報反</hi>使<hi>所吏/反</hi>臣之來也有功而見知則説<hi>音悦</hi>矣<lb/>
　段曰是詩冝居皇皇者華之後而先之者講師漸失<lb/>
　其傳也然要知四牡之作人君當知臣下之勤勞皇<lb/>
<pb n="8a"/>
　華之作人臣當念君上之付託此則詩之義<lb/>
四牡騑騑周道倭<hi>音威</hi>遲豈不懐歸王事靡盬我心傷悲<lb/>
　毛曰騑騑行不止之貎<hi>少儀曰車馬之美匪匪翼翼</hi>周道岐周之<lb/>
　道也<hi>東萊曰或以為通途或以為大路蓋疑文王遣使所之者非一國不止於周之境内故為是説</hi>
　<hi>抑不知使臣初𤼵蓋自周道以往故以周道言之况正小雅實兼文武之治由武王之時論之則溥天之</hi>
　<hi>下莫非周道矣</hi>倭遲歴逺之貌<hi>孔曰歴此長逺之路  程曰倭遲囘逺也</hi>盬不堅<lb/>
　固也<hi>董曰説文煑海為鹽煑池為盬故安邑之出為盬盬苦而易敗故𫝊以不堅訓之</hi>　朱<lb/>
　曰駕此四牡而出使於外其道路之回逺如此當是<lb/>
<pb n="8b"/>
　時豈不思歸乎特以王事不可以不堅固不敢狥私<lb/>
　而廢公是以内顧而傷悲也　毛曰思歸者私恩也<lb/>
　靡盬者公義也傷悲者情思也　鄭曰無私恩非孝<lb/>
　子也無公義非忠臣也君子不以私害公不以家事<lb/>
　辭王事　范曰臣之事上也必先公而後私君之勞<lb/>
　臣也必先恩而後義<lb/>
四牡騑騑嘽嘽<hi>他丹反</hi>駱<hi>音洛</hi>馬豈不懐歸王事靡盬不遑<lb/>
啟處<lb/>
<pb n="9a"/>
　毛曰嘽嘽喘息之貌馬勞則喘息白馬黒鬣曰駱<hi>山隂</hi>
　<hi>陸曰今之駱馬最耐勞苦其李曰夫乃耐勞苦之馬今則喘息則  勞可知矣</hi>遑暇啟跪也<lb/>
　<hi>爾雅注云小跽</hi>處居也　范曰言其馬勞則人可知矣　李<lb/>
　曰不遑啟處大意為不暇居處之義<lb/>
翩翩<hi>音篇</hi>者鵻載飛載下集於苞栩<hi>况甫反</hi>王事靡盬不遑<lb/>
將父<lb/>
　李曰興也翩翩飛貌　毛曰鵻夫不也<hi>孔曰李巡云夫不一名鵻</hi>
　<hi>春秋傳曰祝鳩氏司徒祝鳩鵻也郭璞云今鵓鳩也  朱曰鵻俗字也當作隹凡鳥之短尾皆隹屬也</hi>
<pb n="9b"/>
　　孔曰孫炎曰物叢生曰苞　毛曰栩杼也<hi>孔曰栩杼今柞</hi>
　<hi>櫟也其子為皂或為皂汁可以染皂</hi>又曰將養也　程曰鵻翩翩或飛<lb/>
　或下集於所安之處以興使臣之勤勞乃不暇遂其<lb/>
　私至不得將其父<hi>朱曰今使臣勤勞於外乃不遑養其父則鵻之不如也</hi>　范<lb/>
　曰忠臣孝子之行役未嘗不念其親君之使臣豈待<lb/>
　其勞苦而自傷哉亦憂其憂如已而已矣此聖人所<lb/>
　以感人心也<lb/>
翩翩者鵻載飛載止集于苞杞<hi>音起</hi>王事靡盬不遑將母<lb/>
<pb n="10a"/>
　毛曰杞枸檵<hi>音計</hi>也<lb/>
駕彼四駱載驟駸駸<hi>楚金反</hi>豈不懐歸是用作歌將母來<lb/>
諗<hi>音審</hi>
　毛曰駸駸驟貌<hi>説文曰驟馬疾歩也駸馬行疾也</hi>　鄭曰諗告也君<lb/>
　勞使臣述序其情女曰我豈不思歸乎誠思歸也故<lb/>
　作此詩之歌以養父母之志來告於君也　孔曰臣<lb/>
　有勞苦患上不知今君勞使臣言汝曰豈不思歸作<lb/>
　歌來告是探情以勞之<hi>朱曰非使臣作是歌也設言其情以勞之爾夫使臣將命</hi>
<pb n="10b"/>
　<hi>以賦政于四方乃其職分之所當然而先王之意殷勤惻怛惟恐勞之不至乃為之探其情意之所不能</hi>
　<hi>已而不敢言者於其燕勞而歌詠之孔子曰體羣臣則士之報禮重於此其見之矣  又曰臣勞於事而</hi>
　<hi>不自言君探其情而代之言上下之間可謂各盡其道矣</hi>　蘇曰獨言將母承四<lb/>
　章之文也<hi>孔曰母以尊少則思意偏多故再言之尊王曰母恃子以養甚於父  范曰父至</hi>
　<hi>也母至親也知母之親則知父之尊矣知父之尊則知君之重矣卒章及母而不及父本其恩所起以教</hi>
　<hi>愛也愛母則敬父矣敬父則尊君矣未有愛親而不愛其君其致一也</hi>
　　四牡五章章五句<lb/>
皇皇者華君遣使臣也送之以禮樂言逺而有光華也<lb/>
<pb n="11a"/>
　朱曰送之以禮樂歌是詩以遣之也　孔曰臣之出<lb/>
　使當光顯其君常不辱命於彼　程曰天子遣使四<lb/>
　方以觀省風俗采察善惡訪問疾苦宣道化於天下<lb/>
　下國䝉被聲教是以光華　東萊曰孔氏之説作詩<lb/>
　之意也程氏之説用詩之意也作是詩以遣使臣在<lb/>
　文王時至于周公制禮作樂之後凡遣使臣無不用<lb/>
　是詩以遣之也二家之詩雖有廣狹其義一也　程<lb/>
　曰人君遣使臣於千里之外茍無以𤼵其歡欣之誠<lb/>
<pb n="11b"/>
　心則臣下意氣衰落<lb/>
皇皇者華于彼原隰駪駪<hi>所巾反</hi>征夫每懐靡及<lb/>
　朱曰興也　毛曰皇皇猶煌煌也　孔曰華猶草木<lb/>
　之華也　毛曰髙平曰原下濕曰隰駪駪衆多之貌<lb/>
　征夫行人也<hi>鄭曰衆行夫使孔曰使與上介衆介  程曰征夫  人駪駪俊健之狀也</hi>
　朱曰懐思也　程曰皇華之光明于野猶王澤之流<lb/>
　布光華天下也故以為興<hi>歐陽曰首章稱美其賢才能將君命為國光華於外</hi>
　<hi>耳臣曹曰光華在所使之  不主送之者言也</hi>　歐陽曰於原隰者其道所<lb/>
<pb n="12a"/>
　經也<hi>程曰言髙下皆同其光華</hi>　程曰惟慮不能宣達是每懐靡<lb/>
　及也<hi>朱曰惟恐不能宣上之德而達下情也  歐陽曰於事毎思惟恐不及也</hi>　朱曰此<lb/>
　詩若以戒夫使臣者而託於其自道之辭以𤼵之詩<lb/>
　之忠厚如此<lb/>
我馬維駒<hi>音俱</hi>六轡如濡<hi>如朱/反</hi>載馳載驅周爰咨諏<hi>子須反</hi>
　劉曰駒之為馬蓋嫩而壯者駒騏駱駰皆駟之良選<lb/>
　所以賁使臣之行也　鄭曰如濡言鮮澤也　毛曰<lb/>
　忠信為周<hi>魯語曰忠信為周注云言當諮之於忠信之人</hi>　鄭曰爰於也<lb/>
<pb n="12b"/>
　毛曰訪問於善為咨　程曰諏謀度詢所載雖各有<lb/>
　義要之詢訪耳採察求訪使臣之大務<hi>曹曰忠臣之出使事雖有指</hi>
　<hi>必博詢廣問求訪人民之利病與政事之得失以輔助其君之聰明且見其任之專信之篤也  歐陽曰</hi>
　<hi>周詳訪問以博採廣聞不徒將一事而出也毎李曰周者周徧其所而詢問之  朱曰使臣自以  懐靡</hi>
　<hi>及故廣詢博訪將以補其不及而盡其職也聰范曰王者遣使於四方教之以咨諏善道將以廣  明也</hi>
　<hi>夫臣欲助其君之德必求賢以自助故臣能從善則可以善君矣臣能聴諫則可以諫君矣未有不自治</hi>
　<hi>而能正君者也</hi>　朱曰叔孫穆子所謂君教使臣曰每懐靡<lb/>
　及諏謀度詢必咨於周敢不拜教可謂得詩之意矣<lb/>
<pb n="13a"/>
　<hi>東萊曰諏謀度詢必咨於周而詩文乃云周爰咨諏者古語多倒也歐陽諸説詩中亦兼有此意然毛傳</hi>
　<hi>乃經之本㫖也為陳曰穆叔言咨事為諏咨難為謀咨禮為度咨親  詢彼蓋敷衍文辭經㫖不在是也</hi>
我馬維騏六轡如絲載馳載驅周爰咨謀<lb/>
　毛曰騏騏文也如絲言調忍也<lb/>
我馬維駱六轡沃若載馳載驅周爰咨度<hi>待洛反</hi>
　毛曰白馬黒鬣曰駱　朱曰沃若猶言如濡也<lb/>
我馬維駰六轡既均載馳載驅周爰咨詢<lb/>
　毛曰隂白雜毛曰駰<hi>詳解見駧</hi>均調也　歐陽曰諏謀度<lb/>
<pb n="13b"/>
　詢但變文以叶韻爾詩家若此之類甚多<lb/>
　　皇皇者華五章章四句<lb/>
常棣<hi>大計反</hi>燕兄弟也閔管蔡之失道故作常棣焉<lb/>
　鄭曰周公弔二叔之不咸而使兄弟之恩䟽召穆公<lb/>
　為作此詩而歌之以親之<hi>孔曰左傳云王將以狄伐鄭富辰諫曰昔周公弔二</hi>
　<hi>叔之不咸故封建親戚以藩屏周召穆公思周德之不類故紏合宗族于成周而作詩曰常棣之華鄂不</hi>
　<hi>韡韡然外傳云周文公之詩曰兄弟鬩于牆外禦其侮則此詩自是周公所作也但召穆公虎見厲王之</hi>
　<hi>時兄弟恩䟽重歌此周公所作之詩以親之耳故鄭氏荅趙商云凡賦詩者或造篇或誦古  董曰韓詩</hi>
<pb n="14a"/>
　<hi>序夫栘燕兄弟也閔管蔡之失道也蓋與毛説合</hi>　朱曰舊説以鹿鳴以下<lb/>
　至魚麗為文武燕勞之樂歌而此詩之序又以為閔<lb/>
　管蔡之失道者何也曰文武之際固有燕兄弟之詩<lb/>
　矣周公以管蔡之為亂也故制作之際更為是詩委<lb/>
　曲致意以申兄弟之好蓋燕兄弟者文武之政而閔<lb/>
　管蔡者周公之心也夫燕兄弟之詩當極其和樂以<lb/>
　篤兄弟之好而此詩專言死䘮急難之事其志切其<lb/>
　辭哀蓋處兄弟之變孟子所謂其兄闗弓而射之則<lb/>
<pb n="14b"/>
　已垂涕泣而道之之義也文武燕兄弟之詩雖不可<lb/>
　見然意其詞意和平必異於此故序者以閔管蔡之<lb/>
　失道發之　程曰此詩句少而章多所以極其鄭重<lb/>
　句少則各陳一義故也<lb/>
常棣之華鄂<hi>五合反</hi>不韡韡<hi>韋鬼反</hi>凡今之人莫如兄弟<lb/>
　毛曰興也常棣棣也<hi>鄭曰按爾雅云唐棣移常棣棣作移者非  孔曰郭璞云今闗</hi>
　<hi>西有棣樹子如櫻桃可食是也此與唐棣異木故爾雅别釋毛傳以為常棣之木衆華俱𤼵實韡韡而光</hi>
　<hi>明以興兄弟衆多而相和睦豈不强盛而有光輝乎  曹曰栘即所謂何彼穠矣唐棣之華論語所謂唐</hi>
<pb n="15a"/>
　<hi>棣之華偏其反而是也常棣乃棣也本草謂之郁李一名雀李一名車下李七月所謂食鬱采薇所謂彼</hi>
　<hi>爾維何維常之華即此詩所謂常棣也</hi>鄂猶鄂鄂然言外發也　孔曰<lb/>
　王肅云不韡韡言韡韡也　毛曰韡韡光明也<hi>鄭曰承華</hi>
　<hi>曰鄂不當作拊拊鄂足也覆孔曰鄭氏以為常棣華以覆鄂鄂以承華華鄂相  而光明猶兄弟相順而</hi>
　<hi>榮顯煩歐陽曰不韡韡者韡韡也古詩之語如此者多何  改字為拊蓋已言鄂則足見相承之意矣</hi>
　<hi>程曰常棣今所謂王李華鄂相承甚力故以興兄弟  王曰華鄂之相恃不可須㬰離者以天屬故也兄</hi>
　<hi>弟天屬也其相承覆相恃而不可離者如此故范曰常棣之華衆多而相附同枝而有上下之序  以興</hi>
　<hi>兄弟同東萊曰常棣之華鄂不韡韡諸家文義雖小不  然詩中皆包此意學者所當徧察熟味也</hi>
<pb n="15b"/>
　程曰韡韡鮮華壯盛之貌以華萼相依生相親力相<lb/>
　承興人之莫如兄弟也　范曰凡今之人言舉世之<lb/>
　人也莫如兄弟親之至也　説文鄂作萼<hi>董曰謝靈運亦作萼</hi>
死䘮之威兄弟孔懐原隰裒<hi>薄侯反</hi>矣兄弟求矣<lb/>
　毛曰威畏也懐思也裒聚也求矣言求兄弟也　鄭<lb/>
　曰死䘮可畏怖之事維兄弟之親甚相思念　程曰<lb/>
　此章叙兄弟相賴之事人當死生患難之可畏則思<lb/>
　兄弟之助方困窮離散羣聚於郊野之時則求所親<lb/>
<pb n="16a"/>
　以相依恃<hi>王曰不得保其常居而裒於原隰之中此與人同患難之時也當是時人各顧其親</hi>
　<hi>則非兄弟孰肯以相求哉段曰至患難則天性見矣</hi>
脊<hi>井益反</hi>令<hi>音/零</hi>在原兄弟急難每有良朋况也永嘆<hi>吐丹反</hi>
　毛曰脊令雝渠也飛則鳴行則揺不能自舍耳<hi>孔曰陸䟽</hi>
　<hi>曰脊令大如鷃雀長脚長尾尖喙背上青灰色腹下白頸下黒如連錢飛則鳴行則揺動其身不能自舍</hi>
　急難言兄弟之相救於急難　鄭曰每有雖也良善<lb/>
　也　毛曰况茲也<hi>蘇曰甚也</hi>永長也　程曰此章言兄弟<lb/>
　相須之急猶脊令首尾相應急難之際其相應如是<lb/>
<pb n="16b"/>
　也<hi>丘曰脊令飛則鳴行則揺不少自止猶兄弟有在急難中其心亦不少自止  鄭曰雝渠水鳥而今</hi>
　<hi>在原失其常處則飛鳴求其類天性也也曹曰比兄弟失其常處而聚於原隰時</hi>　鄭曰當<lb/>
　急難之時雖有善朋來兹對之長歎而已<hi>朱曰雖有良朋不過</hi>
　<hi>為之長歎息而已力或不能相及也也蘇曰人之急難相救不舍斯須如脊令者惟兄弟  雖有良朋其</hi>
　<hi>甚者不過為之長歎息而已小人則以親為怨而樂從其踈故此詩每以告之  范曰兄弟無不相死之</hi>
　<hi>義故朋友之于患難義有不得相救也則况也永歎而已  王曰古者朋友之䘮則視兄弟視兄弟則急</hi>
　<hi>難㓂讎何為而不豫曰莫不有君而為之臣莫不有父而為之子莫不有師而為之弟子莫不有兄弟而</hi>
　<hi>為之兄弟則吾急難冦讎之所當致力也博矣又推而致之朋友則吾有所不暇而無禮以節之則吾之</hi>
<pb n="17a"/>
　<hi>憂無窮而人之責無已蓋古之道如此而後世之士猶有以思望朋友而至於離絶者矣然則世之所以</hi>
　<hi>致力於朋友者非歟曰勢足以振之力足以周之而無傷於義則鄰里鄉黨不可以不勉也而况於朋友</hi>
　<hi>乎</hi>　東萊曰踈其所親而親其所踈此失其本心者<lb/>
　也故此詩反覆言朋友之不如兄弟蓋示之以親踈<lb/>
　之分使之反循其本也本心既得則由親及踈秩然<lb/>
　有序兄弟之親既篤而朋友之義亦厚矣初非薄於<lb/>
　朋友也茍雜施而不孫雖曰厚於朋友如無源之水<lb/>
　朝滿夕除胡可保哉或曰人之在難朋友亦可以坐<lb/>
<pb n="17b"/>
　視歟曰每有良朋况也永嘆則非不憂憫但視兄弟<lb/>
　急難為有差等耳詩人之辭容有抑揚然常棣周公<lb/>
　作也聖人之言小大髙下皆宜而前後左右不相悖<lb/>
兄弟鬩<hi>許歴反</hi>于牆<hi>在良/反</hi>外禦其務<hi>音/侮</hi>毎有良朋烝<hi>之承反</hi>
也無戎<lb/>
　毛曰鬩狠也<hi>爾雅曰鬩狠也</hi>　鄭曰禦禁務侮也兄弟雖内<lb/>
　鬩而外禦也　朱曰烝𤼵語聲<hi>毛曰烝填也填鄭氏曰乆也古聲  窴慶</hi>
　<hi>同</hi>　毛曰戎相也<hi>朱曰戎助也</hi>　范曰兄弟内鬩而猶外<lb/>
<pb n="18a"/>
　禦不敗親也外禦則他人不與故雖朋友猶無相也<lb/>
　<hi>國語富辰諫襄王曰古人有言曰兄弟讒鬩侮人百里注云鬩狠也兄弟雖以讒言相違狠猶共禦他人</hi>
　<hi>侵侮已者百里喻逺也</hi>　王曰狠于内非令兄弟也然及其禦<lb/>
　侮則雖有良朋曽不如不令兄弟之為可恃也　朱<lb/>
　曰此章正為管蔡啓商之事而𤼵以明兄弟恩情之<lb/>
　篤也吕與叔解鬩為窺伺謂㓂至而兄弟同力以相<lb/>
　死也此意亦甚美矣然以文義及一篇之全㫖觀之<lb/>
　則未安也蓋此詩首章略言至親莫如兄弟之意次<lb/>
<pb n="18b"/>
　章乃以意外不測之事言之以明兄弟之情其切如<lb/>
　此三章但言急難則淺于死䘮矣至于此章則又以<lb/>
　其情義之甚薄而猶有所不能已者言之其序若曰<lb/>
　不待死䘮然後相救但有急難便當相助又不幸而<lb/>
　至於或有小忿猶當共禦外侮其所以責之者可謂<lb/>
　益輕以約而所以著夫兄弟之義者益深且切矣至<lb/>
　於又不能然乃或無事而相忘則兄弟真為路人矣<lb/>
　故下章始深責之然其辭氣和平怨而不怒讀者猶<lb/>
<pb n="19a"/>
　或以是為當然而未之悟也其後兩章乃始極道兄<lb/>
　弟至親雖有籩豆家室之樂然非兄弟則無與同之<lb/>
　以備見兄弟之恩異形同氣死生苦樂無適而不相<lb/>
　須之意卒章又申告之使之反覆窮極驗其信然可<lb/>
　謂委曲漸次説盡人情矣然其詞意髙深初若簡質<lb/>
　闊踈而不切於事者故説者有所不察又以小忿為<lb/>
　嫌而曲其説以避之於是一篇之意無復統紀而失<lb/>
　聖人之意逺矣<lb/>
<pb n="19b"/>
䘮亂既平既安且寧雖有兄弟不如友生<lb/>
　陳曰兄弟之急難相求如此及其既安寧也乃謂兄<lb/>
　弟之不如友生可乎　歐陽曰此乃責之之辭　程<lb/>
　曰言平時則皆可遂其私意急難則莫如兄弟也<hi>蘇曰</hi>
　<hi>人居平安之時不知兄弟之可恃而以至親相責望則兄弟常多遇失易以生怨故有以朋友為賢於兄</hi>
　<hi>弟者有王曰友生約我以禮義者也雖有兄弟不如友生  禮義然後無失其愛兄弟之常心友生約其</hi>
　<hi>外妻子調其内則兄弟加親矣故曰妻子好合如鼓瑟琴兄弟既翕和樂且湛  東萊曰王氏之説雖非</hi>
　<hi>經㫖亦學者所當知也</hi>
<pb n="20a"/>
儐<hi>賓印反</hi>爾籩豆飲酒之飫<hi>於慮/反</hi>兄弟既具和樂且孺<hi>如具反</hi>
　毛曰儐陳也　蘇曰飫饜也　王曰兄弟無故則既<lb/>
　具矣　程曰孺親慕之義小兒親慕父母謂之孺子<lb/>
　此章勸其相燕樂養恩義陳爾籩豆飲樂飫足兄弟<lb/>
　既皆來當和樂而相親慕也<lb/>
妻子好合如鼓瑟琴兄弟既翕<hi>詐急反</hi>和樂且湛<hi>答南反</hi>
　鄭曰如鼓瑟琴之聲相應和也<hi>董曰鼓宫宫動鼓角角應琴瑟尚宫其合</hi>
<pb n="20b"/>
　<hi>也無間矣</hi>　毛曰翕合也　程曰此章言兄弟相樂則其<lb/>
　妻子好合其和如琴瑟兄弟既志意翕合矣故其和<lb/>
　樂乆而不厭<hi>弟朱曰言妻子好合如琴瑟之和而兄  有不合焉則無以乆其樂矣  蘇曰</hi>
　<hi>妻子以好相合耳及其和也如鼓瑟琴况于兄弟之以天屬哉  李曰兄弟既翕必先於妻子者顔之推</hi>
　<hi>嘗曰方其㓜也父母左提右挈前襟後裾食則同按衣則傳服學則連業逰則共方雖有悖亂之人不能</hi>
　<hi>不相愛也及其壯也各妻其妻各子其子雖有篤厚之人不能不少衰也蓋其兄弟之所以乖争者未必</hi>
　<hi>不本於此既不能篤兄弟之愛則雖室家妻孥不能樂之故必妻子好合而後可以和樂於兄弟也  曹</hi>
　<hi>曰凡人情信莫篤於朋友而愛莫甚於妻子兩者皆人合其合可離也兄弟則天屬也</hi>
<pb n="21a"/>
宜爾室家樂爾妻帑是究是圖亶其然乎<lb/>
　毛曰帑子也<hi>董曰訓釋無以帑訓子者特假為帑者賈公彦於司厲引詩曰樂爾妻奴奴即</hi>
　<hi>子蓋唐人猶作奴字</hi>　范曰究窮也　毛曰圖謀也亶信也<lb/>
　程曰言能如是親睦其親族則能宜其室家樂其妻<lb/>
　帑窮究是理圖念是事信其然乎言信然　東萊曰<lb/>
　告人以兄弟之當親未有不以為然者也茍非是究<lb/>
　是圖實從事於此則亦未有誠知其然者也不誠知<lb/>
　其然則所知者特其名而已矣凡學蓋莫不然<lb/>
<pb n="21b"/>
　　常棣八章章四句<lb/>
伐木燕朋友故舊也自天子至于庶人未有不須友以<lb/>
成者親親以睦友賢不棄不遺故舊則民德歸厚矣<lb/>
　孔曰朋是同門之稱友是同志之名故舊即昔日之<lb/>
　朋友也朋友新故通名故舊惟施乆逺舊則不可更<lb/>
　擇新交則非賢不友故變朋友曰友賢也親親以睦<lb/>
　指上常棣燕兄弟也友賢不棄不遺故舊即此篇是<lb/>
　也　曹曰朋友者兼同姓異姓之臣詩中所謂諸父<lb/>
<pb n="22a"/>
　諸舅是也故序者以親親友賢釋之<hi>真西山曰鹿鳴之詩以臣為賓</hi>
　<hi>伐木之詩以臣為友以臣為賓敬已至矣以臣為友敬益至焉玩伐木之詩止見為人之求友而不見為</hi>
　<hi>君之求臣蓋先王樂道忘勢但知有朋友相須之義而不見有君臣相臨之分也</hi>
伐木丁丁<hi>陟耕反</hi>鳥鳴嚶嚶<hi>於耕反</hi>出自幽谷遷于喬木嚶<lb/>
其鳴矣求其友聲相<hi>息亮反</hi>彼鳥矣猶求友聲矧伊人矣<lb/>
不求友生神之聴之終和且平<lb/>
　毛曰興也<hi>東萊曰興之兼賦比者也</hi>丁丁者伐木聲也<hi>劉曰聲相應也</hi>
　朱曰嚶嚶鳥聲之和也<hi>郭璞曰嚶嚶兩鳥鳴</hi>　鄭曰幽谷深谷<lb/>
<pb n="22b"/>
　也遷徙也　毛曰喬髙也　鄭曰相視也　毛曰矧<lb/>
　況也　張曰神之聴之終和且平此為求友生　程<lb/>
　曰和謂相好平謂不變　什方張曰詩人多相因之<lb/>
　辭如伐木而感鳥鳴蓋因此以興焉者也故下章皆<lb/>
　以伐木言之　程曰山中伐木非一人能獨為必與<lb/>
　同志者共之既同其事則相親好成朋友之義伐木<lb/>
　之人必有此義况士君子乎故賦伐木之人序其情<lb/>
　推其義以勸朋友之道燕朋友故舊則歌之所以風<lb/>
<pb n="23a"/>
　天下朋友故舊篤則民德厚矣繼言鳥鳴嚶嚶又以<lb/>
　物情興朋友之好嚶嚶相應和之和聲鳥聲相應和<lb/>
　自幽谷升喬木相追隨嚶然其鳴蓋求其應友聲謂<lb/>
　應聲猶人之朋友相從也視鳥如是豈人而不求友<lb/>
　乎朋友之信常乆不渝可質於神明<hi>丘曰伐木者其聲丁丁然空谷</hi>
　<hi>響應出于自然喻朋友故舊氣類之相從亦如此也  蘇曰事之甚小而須朋友者伐木也物之無知而</hi>
　<hi>不忘其羣者鳥也鳥出於谷而升于木以木為安而不獨有也故嚶然而鳴以求其友况于事之大于伐</hi>
　<hi>木而人之有知也哉五范曰質諸鬼神而無疑亦可以為不欺矣  楊曰  品天之叙人之大倫也朋友</hi>
<pb n="23b"/>
　<hi>居一焉故謂之達道不由其道則人倫廢而天理滅矣得罪於天無禱也神之聴之其能終和且平矣乎</hi>
伐木許許<hi>呼古反</hi>釃<hi>所宜/反</hi>酒有藇<hi>音/叙</hi>既有肥羜<hi>直吕反</hi>以速<lb/>
諸父寧適不來㣲我弗顧於<hi>音烏</hi>粲洒<hi>所懈/反</hi>埽<hi>素報反</hi>陳饋<lb/>
<hi>其位反</hi>八簋既有肥牡以速諸舅寧適不來㣲我有咎<lb/>
　曹曰首章既以伐木起興後二章因衍而賦之其義<lb/>
　不復繫於伐木矣如魚藻詩以魚在在藻起興至第<lb/>
　三章則曰魚在在藻依于其蒲既云在藻又云依蒲<lb/>
　若以本章論之理豈得安此類皆因起興之語衍而<lb/>
<pb n="24a"/>
　成章爾　毛曰許許柿貌<hi>程曰許許衆人共力之狀  淮南子曰舉大木者呼</hi>
　<hi>邪許盖舉重勸力之歌也</hi>以筐曰釃以藪曰湑<hi>孔曰筐竹器也藪草也釃酒者或用</hi>
　<hi>筐或用草於今猶然</hi>藇美貌羜未成羊也<hi>爾雅注云今俗呼五月羔為羜</hi>　鄭<lb/>
　曰速召也　朱曰諸父朋友之同姓而尊者也諸舅<lb/>
　朋友之異姓而尊者也<hi>毛曰天子謂同姓諸侯諸侯謂同姓大夫皆曰父異姓則</hi>
　<hi>稱舅國君友其賢臣大夫士友其宗族之仁者諸孔曰稱之以父與舅親親之辭也覲禮説天子呼  侯</hi>
　<hi>之義曰同姓大國則曰伯父其異姓則曰伯舅同姓小國則曰叔父異姓則曰叔舅是天子稱諸侯也左</hi>
　<hi>傳隱公謂臧僖伯曰叔父有憾於寡人鄭厲公謂原舅繁曰願與伯父圖之禮記衛孔悝之鼎銘云公曰叔</hi>
<pb n="24b"/>
　<hi>是諸侯稱大夫父舅之文也殺朱曰先諸父而後諸舅者親踈之  也</hi>　鄭曰寧適不<lb/>
　來寧召之適自不來也<hi>朱曰寧使其適然而不來</hi>　毛曰㣲無也<lb/>
　　朱曰顧念也於歎辭　毛曰粲鮮明貌　孔曰粲<lb/>
　然洒埽其室庭陳飲食之饋　毛曰天子八簋<hi>孔曰簋盛</hi>
　<hi>黍稷之器也周官掌客職五等諸侯簋皆十二此天子云八簋者據待族人設食之禮  劉曰簋至於八</hi>
　<hi>則籩豆倍之天子燕禮之數也何曹曰言其甚盛也毛謂待族人然序云朋友故舊  止族人此乃文王</hi>
　<hi>時詩其事猶在商世周禮皆周公所作又豈得拘以為制哉</hi>　孔曰肥牡肥羜之<lb/>
　牡者　毛曰咎過也　李曰上章既言伐木丁丁鳥<lb/>
<pb n="25a"/>
　鳴嚶嚶下章但言伐木許許者省文也亦猶四牡詩<lb/>
　上章言不遑將母卒章言將母來諗其文不備亦是<lb/>
　縂結上章將母之文也既言伐木之時鳥猶求友君<lb/>
　子於閒暇之時則有釃酒肥羜召朋友而燕樂之<lb/>
　朱曰言具酒食以樂朋友如此寧使彼有故而不來<lb/>
　而無使我恩意之不至也孔子曰所求乎朋友<hi>句</hi>先<lb/>
　施之未能也此可謂能先施矣<hi>范曰寧適不來㣲我弗顧者豈必期其至</hi>
　<hi>哉不來在人弗顧在我躬自厚而不責於人也不程曰寧適不來㣲我有咎寧其不來不可使我有  厚</hi>
<pb n="25b"/>
　<hi>之罪已李曰人之所以怨生者本於相責責  而不責人此其所以和平也</hi>
伐木于阪釃酒有衍籩豆有踐兄弟無逺民之失德乾<lb/>
餱<hi>音侯</hi>以愆有酒湑我無酒酤<hi>音/沽</hi>我坎坎鼓我蹲蹲<hi>七旬反</hi>
舞我迨<hi>音待</hi>我暇矣飲此湑矣<lb/>
　孔曰陂陀不平而可種者名阪　蘇曰衍多也　鄭<lb/>
　曰踐陳列貌　朱曰兄弟朋友之同儕者<hi>范曰先諸舅以及兄</hi>
　<hi>弟尊卑之等也又曹曰爾雅云父之黨為宗族母與妻之黨為兄弟  云妻之黨為婚兄弟壻之黨為姻</hi>
　<hi>兄弟蓋兄弟者同氣之親推而廣之以及其異姓皆得稱焉親親之義也  陳曰君子之取友無方若内</hi>
<pb n="26a"/>
　<hi>若外惟其有德而已</hi>無逺皆在也　毛曰餱食也　孔曰民之<lb/>
　失德正由乾餱之食不分於人以獲愆過<hi>曹曰易曰飲食必有</hi>
　<hi>訟</hi>　毛曰湑莤<hi>所六/反</hi>之也<hi>釋文曰與左傳縮酒同義謂以茅泲之而去其糟也</hi>
　<hi>或朱曰湑亦釃也釃酒者或以筐  以草禮所謂縮酌用茅是也</hi>　鄭曰酤買也<hi>前漢</hi>
　<hi>食貨志羲和魯匡曰詩曰無酒酤我而論語曰沽酒不食二者非相反也承平之世酒酤和㫖周衰酒酤</hi>
　<hi>薄惡不誠是以疑而不食酤曹曰酤一宿酒商頌所謂既載清  是也</hi>　李曰坎坎鼓<lb/>
　聲也　毛曰蹲蹲舞貌　鄭曰迨及也及我今之閒<lb/>
　暇共飲此湑酒　王曰於諸父曰肥羜而已於諸舅<lb/>
<pb n="26b"/>
　乃曰八簋肥牡於兄弟乃曰籩豆有踐者言以至誠<lb/>
　加焉每有隆而無殺也　程曰有盛具當以燕樂朋<lb/>
　友無相踈逺民之失德故不能修親睦之道厚朋友<lb/>
　故舊之禮至乾餱之不相及盖人之失德也豈當然<lb/>
　乎故有酒則我湑之無酒則我酤之以至鼓舞則我<lb/>
　為之我及暇時則相與燕飲以篤恩意<hi>蘇曰民之失德也有以乾</hi>
　<hi>餱相譴責故君子於其朋友故舊無所愛者有則湑之無則酤之不以有無為辭也奏之以鼓重之以舞</hi>
　<hi>盡其所以樂之也也朱曰人之所以至於失朋友之義者非必有大故  或以乾餱之薄而至於有愆故</hi>
<pb n="27a"/>
　<hi>我不計有無但及閒暇則飲酒以相樂</hi>　段曰舉乾餱者儆之於㣲也<lb/>
　篤友義當於閒暇急難而能相求者獨兄弟耳<lb/>
　　伐木三章章十二句<lb/>
天保下報上也君能下<hi>户嫁反</hi>下<hi>如字</hi>以成其政臣能歸美<lb/>
以報其上焉<lb/>
　鄭曰下下謂鹿鳴至伐木皆君所以下臣也臣亦歸<lb/>
　美於君以答其歌　蘇曰人君以鹿鳴之五詩燕其<lb/>
　羣臣天保者豈以答是五詩於其燕也皆用之歟<lb/>
<pb n="27b"/>
　程曰恩惠周物君之下下也歸美於君臣之報上也<lb/>
　天保之詩盛言人君受天之祐福禄之厚蒙被臣民<lb/>
　由君德之所致也　歐陽曰天保六章其義一也皆<lb/>
　下愛其上之辭其文甚顯而易明大抵此詩六章文<lb/>
　意重複以見其愛上之深至如此　黄曰君下下以<lb/>
　成政則君不敢忽其臣臣歸美以報上則臣不敢忘<lb/>
　其君此天道下濟而光明地道卑而上行之理也<lb/>
　又曰三復是詩見君子愛君之意曰單厚以信厚之<lb/>
<pb n="28a"/>
　德期之也曰戩榖以進善之不已期之也是用孝享<lb/>
　則奉先思孝之意也徧為爾德則歛福錫民之意也<lb/>
　是數者皆所以受福之資歟此臣報君之志也<lb/>
天保定爾亦孔之固俾爾單<hi>音丹</hi>厚何福不除<hi>治慮反</hi>俾爾<lb/>
多益以莫不庶<lb/>
　鄭曰保安也<hi>曹曰保則不危定則不傾</hi>　朱曰爾指君也　毛曰<lb/>
　固堅也<hi>段曰九重乃臨深履薄之地也故曰保曰定曰固有堅凝安定之意聖人以鼎象位亦此</hi>
　<hi>意矣</hi>俾使也　鄭曰單盡也　程曰俾爾盡厚何福不<lb/>
<pb n="28b"/>
　除除更新也日進之義<hi>又曰除有消去之義所稟之薄者雖小福不能容載惟其甚</hi>
　<hi>厚故福祉之來不問多寡其受之也皆若消去而未嘗有者所謂何福不除也  朱曰除除舊而生新</hi>
　　毛曰庶衆也<hi>程曰俾之多增益莫不繁庶</hi>　朱曰言天之保定<lb/>
　我君使之如此也<hi>曹曰人臣之福禄出于君人君之福禄出于天  段曰保有周旋扶</hi>
　<hi>持衛䕶之意凡出于人力不及用之地者乃天也后稷之寘於水而鳥覆翼焉周公之流於東而風雷動</hi>
　<hi>焉推此類可與語天矣</hi>
天保定爾俾爾戩<hi>子淺反</hi>榖罄無不宜受天百禄降爾遐<lb/>
福維日不足<lb/>
<pb n="29a"/>
　朱曰戩盡榖善也盡善云者猶其曰單厚多益也<hi>聞人</hi>
　<hi>曰戩與剪同</hi>　毛曰罄盡也　鄭曰降下遐逺也天與女<lb/>
　以廣逺之福汲汲然如日且不足也　歐陽曰既曰<lb/>
　何福不除矣又曰俾爾戩榖又曰罄無不宜而受天<lb/>
　百禄又曰降爾遐福其所以殷勤重複如此而猶曰<lb/>
　維日不足也<hi>朱曰爾有以受天之禄矣而天又降爾以福言天人之際交相與也書所謂昭</hi>
　<hi>受上帝天其申命用休語意正如此</hi>　王曰君恩至重臣雖有犬馬之<lb/>
　勞不足以上答惟稱其福禄以報之此出於歡心而<lb/>
<pb n="29b"/>
　不可强以為者也<lb/>
天保定爾以莫不興如山如阜如岡如陵如川之方至<lb/>
以莫不増<lb/>
　鄭曰興盛也　毛曰髙平曰陸大陸曰阜大阜曰陵<lb/>
　<hi>董曰爾雅曰山脊曰岡又曰大阜曰陵則岡為山之髙者陵為阜之大者此則日進而不已者也</hi>
　鄭曰如山如阜如岡如陵此言其福禄委積髙大也<lb/>
　川之方至謂其水縱長之時<hi>朱曰川之方至言其盛長之未可量也</hi>
　程曰既庶矣則欲積累振起至于崇髙而不已故曰<lb/>
<pb n="30a"/>
　以莫不興既興矣則又欲繼繼増益寖盛不絶故曰<lb/>
　以莫不増<lb/>
吉蠲<hi>古𤣥反</hi>為饎<hi>尺志/反</hi>是用孝享禴<hi>餘若反</hi>祠烝嘗于公先<lb/>
王君曰卜爾萬壽無疆<hi>居良反</hi>
　毛曰吉善蠲潔也<hi>王曰吉言諏日擇士之善蠲言齋戒滌濯之潔</hi>饎酒食也<lb/>
　享獻也春曰祠夏曰禴秋曰嘗冬曰烝<hi>王曰禴於文或從勺  爾</hi>
　<hi>雅曰春祭曰祠夏祭曰禴秋祭曰嘗冬祭曰烝注曰祠之言食礿新菜可汋嘗嘗新穀烝進品物也  孔</hi>
　<hi>曰若以四時當云祠禴嘗烝詩取便文也禘祫志云王制記先王宗廟之祭春曰礿夏曰禘秋曰嘗冬曰</hi>
<pb n="30b"/>
　<hi>烝周公制禮乃改夏為禴禘又為大祭易曰不如西鄰之禴祭鄭注為夏祭之名則文王時已改</hi>
　鄭曰公先公謂后稷至諸盩<hi>直留反公朱曰謂后稷以下至  叔祖類也史</hi>
　<hi>記公叔祖類生古公亶父索隱云古公亶父之父世本作太公組紺諸盩三代世表作叔類  曹曰商周</hi>
　<hi>之制天子立七廟三昭三穆與太祖之廟而七當成王時后稷為太祖其下有大王王季及文武二昭二</hi>
　<hi>穆則亞圉公叔祖類之儔當在七廟之數矣按周官守祧掌守先王先公之廟祧鄭氏曰此王者之宫而</hi>
　<hi>有先公謂大王以前為諸侯者則知先公不止后稷也</hi>　朱曰先王大王王季<lb/>
　以下也文王時周未有曰先王者此詩非武王時作<lb/>
　則或者周公所更定歟<hi>孔曰周之所追王太王以下太王之前皆為先公</hi>君<lb/>
<pb n="31a"/>
　謂先公先王也卜猶期也　孔曰無疆者無有疆畔<lb/>
　境界也　鄭曰吉蠲為饎是用孝享謂將祭祀也君<lb/>
　曰卜爾萬壽無疆尸嘏主人傳神辭也<hi>孔曰少宰云皇尸命工祝</hi>
　<hi>承致多福無疆于汝孝孫之等是傳神辭嘏主人也</hi>　歐陽曰既則又言非惟<lb/>
　天之福我君如此至於四時豐潔酒食祀其先公先<lb/>
　王而神亦降之福<lb/>
神之弔<hi>都歴反</hi>矣詒<hi>以之反</hi>爾多福民之質矣曰用飲食羣<lb/>
黎百姓徧<hi>音遍</hi>為爾德<lb/>
<pb n="31b"/>
　毛曰弔至也　鄭曰神至者宗廟致敬鬼神著矣<hi>孔曰</hi>
　<hi>言王已致神之來至矣也朱曰猶所謂祖考來格</hi>　毛曰詒遺也　程曰質<lb/>
　實也　朱曰言其質實無偽日用飲食而已<hi>王曰民無所施</hi>
　<hi>其智巧也日用飲食而已</hi>　鄭曰黎衆也　李曰百姓庶民也<hi>又曰</hi>
　<hi>百姓自古有二書言平章百姓者百官族姓也論語言修已以安百姓者庶民也此言羣黎百姓則當以</hi>
　<hi>為民不當以為百官族姓也</hi>　鄭曰羣衆百姓徧為女之德言則<lb/>
　而象之<hi>曹曰猶堯之民皆以堯之心為心</hi>　范曰君所以為神民之<lb/>
　主神則降福民則日用飲食而不知所以然羣黎百<lb/>
<pb n="32a"/>
　姓皆為君德此君人者之至願也<lb/>
如月之恒<hi>古恒反</hi>如日之升如南山之壽不騫<hi>起䖍反</hi>不崩<lb/>
如松栢之茂無不爾或承<lb/>
　毛曰恒弦也升出也言俱進也<hi>鄭曰月上弦而就盈日始出而就明  孔</hi>
　<hi>曰日月在朔交㑹俱右行于天日遅月疾從朔而分至三日月去日已當二次始死魄而出漸漸逺日而</hi>
　<hi>月光稍長八日九日大率月體正半昏而中似弓之張而弦直謂之上弦後漸進至十五十六日月體滿</hi>
　<hi>與日正相當謂之望云體滿而相望也從此後漸虧至二十三日二十四日亦正半在謂之下弦於後亦</hi>
　<hi>漸虧至晦而盡也以取漸進之義故言上弦不云望也</hi>騫虧也　程曰如松栢<lb/>
<pb n="32b"/>
　之茂盛無不承其庇廕<hi>劉曰覆於萬物而不彫如松栢之茂而罔不承其庇也</hi>
　　朱曰承奉也　歐陽曰前既欲其興盛後又欲其<lb/>
　永乆故多引常乆不虧壊之物以為况<lb/>
　　天保六章章六句<lb/>
采薇遣戍役也文王之時西有昆夷之患北有玁<hi>音險</hi>狁<lb/>
<hi>音允</hi>之難以天子之命命將率<hi>所類反</hi>遣戍役以守衛中國<lb/>
故歌采薇以遣之出車以勞<hi>力報反</hi>還杖杜以勤歸也<lb/>
　鄭曰文王為西伯服事殷之時也昆夷西戎也天子<lb/>
<pb n="33a"/>
　殷王也　孔曰此與出車五言玁狁惟一云西戎玁<lb/>
　狁大于西戎出帥主伐玁狁故戒敕戍役以玁狁為<lb/>
　主而略於西戎也勞與勤還與歸但變文耳出車序<lb/>
　云勞還帥杕社序云勞還役俱言還並云勞明還歸<lb/>
　義同勤勞不異也　蘇曰采薇出車杕杜此三詩皆<lb/>
　言文王為西伯以紂之命而伐玁狁　程曰文王遣<lb/>
　戍役以守衛歌此詩以遣之序其勤勞傷悲之情且<lb/>
　風以義當時之事也後世因用之以遣戍役　朱曰<lb/>
<pb n="33b"/>
　文王既受命為西伯得專征伐而其征伐也亦必稱天<lb/>
　子之命以行之此足以見服事殷之實矣而或者謂<lb/>
　文王受命而稱王則是二天子也而可乎　段曰文<lb/>
　王百里之國當西北之二邉遣戍守衛民亦疲矣意<lb/>
　者文王領西伯之任或率其旁之諸侯歟不然嵗嵗<lb/>
　出戎盡用百里之民必不堪命也汝墳勉正之風殷<lb/>
　靁勸義之俗是詩固有感動之而由汝墳以觀豈特<lb/>
　岐周之民也讀詩者當考乎此<lb/>
<pb n="34a"/>
采薇采薇薇亦作止曰歸曰歸嵗亦莫<hi>音暮</hi>止靡室靡家<lb/>
玁狁之故不遑啟居玁狁之故<lb/>
　毛曰薇菜也作生也<hi>劉曰作謂芽初出土</hi>　鄭曰莫晚也靡無<lb/>
　也　王曰男本有室而女有家今男靡得以室為室<lb/>
　女靡得以家為家　毛曰玁狁北狄也<hi>鄭曰北狄今匈奴也</hi>
　鄭曰遑暇啟跪也　朱曰此設為戍役者之言也<lb/>
　程曰采薇采薇以薇為遣戍役之候也曰歸曰歸深<lb/>
　念歸時在嵗暮也<hi>王曰戍者自計歸期則嵗暮矣</hi>舍其室家不遑暇<lb/>
<pb n="34b"/>
　啟居以玁狁之故也毒民不由上則人懐敵愾之心<lb/>
　矣<hi>朱曰凢此所以使我舍其室家而不暇啟居者非上之人故為是以苦我也直以玁狁之故有所不</hi>
　<hi>得已而然耳盖序其勤苦悲傷之情而又風之以義也</hi>
采薇采薇薇亦柔止曰歸曰歸心亦憂止憂心烈烈載<lb/>
飢載渴我戍未定靡使歸聘<lb/>
　程曰薇始長而柔　鄭曰烈烈憂貌載則也定止也<lb/>
　　毛曰聘問也　李曰始遣戍役之時薇始生其後<lb/>
　薇始長而柔又其後薇始壯而剛以見天時之變爾<lb/>
<pb n="35a"/>
　　范曰自作以至於柔未乆也已念歸而憂　蘇曰<lb/>
　内憂歸期之逺而外為飢渴之所困亦甚病矣　朱<lb/>
　曰雖憂之深然戍事未已將誰使歸問其室家之安<lb/>
　否乎　段曰天下之艱苦非所期而驟遭焉則情必<lb/>
　至於難堪儻前知其必然而一旦當之則安矣是詩<lb/>
　作之於遣戍之初而預道其室家之契闊飢渴之窮<lb/>
　困道途經歴之險阻如此正所以安其心使不至臨<lb/>
　境而驚憂也<lb/>
<pb n="35b"/>
采薇采薇薇亦剛止曰歸曰歸嵗亦陽止王事靡盬不<lb/>
遑啟處憂心孔疚<hi>乆又反</hi>我行不來<lb/>
　程曰薇壯而剛鄭曰十月為陽時坤用事嫌于無陽故名<lb/>
　此月為陽<hi>孔曰君子愛陽而惡隂其實隂陽常有四月秀葽靡草死豈無隂乎明隂陽常兼有</hi>
　<hi>也月曹曰蟋蟀嵗聿其莫注以為九  則首章亦陽止乃十月也</hi>盬不堅固也處猶<lb/>
　居也　毛曰疚病也　鄭曰來猶反也據家曰來<lb/>
　王曰則止者亦如柔止感時物之變也　程曰歸期<lb/>
　湏嵗之陽王事不可盬也故啟處不遑憂心雖甚病<lb/>
<pb n="36a"/>
　我行不可歸也<hi>朱曰不來不反也見士之竭力致死無還心也  劉曰言文王之將率與</hi>
　<hi>其役者勇于報國視死亦不敢顧其親也</hi>
彼爾維何維常之華彼路斯何君子之車戎車既駕四<lb/>
牡業業豈敢定居一月三捷<lb/>
　毛曰爾華盛貌常常棣也　王曰路戎路也　鄭曰<lb/>
　斯此也君子謂將率<hi>孔曰乘路車而稱君子故知謂將率得稱路者左傳子蟜叔孫</hi>
　<hi>豹王賜之大路是卿車得稱路也</hi>　毛曰業業然壯也捷勝也　孔<lb/>
　曰彼爾然而盛者何木之華乎維常棣之華也<hi>曹曰常棣</hi>
<pb n="36b"/>
　<hi>之華繁宻而相承戎車之宻比亦如是也</hi>彼路車者斯何人之車乎維君<lb/>
　子之車也以常棣之華色美喻君子車餙之盛也<lb/>
　朱曰戎車既駕而四牡盛矣則何敢以定居乎庶乎<lb/>
　一月之間三戰而三捷爾<hi>程曰君子總彊盛之車甲豈敢安居當期成功之速</hi>
　<hi>一月而三捷言速也而王曰豈敢定居一月三捷此言憂勤之至  兾其功之速成者也</hi>　段曰<lb/>
　古人所謂戰勝者與後世事不同後世大率運竒百<lb/>
　出以求勝則勝負必至於難定古人之治夷狄也服<lb/>
　則捨之而已矣以是為勝亦宜三捷之可期哉雖然<lb/>
<pb n="37a"/>
　一捷可矣而猶有俟於三焉獨非窮威乎此當以孟<lb/>
　子三不朝之意推之聖人不欲以一戰求盡也戰而<lb/>
　敗敗而三焉在彼亦心服在此亦非倖矣曰三者以<lb/>
　赴敵休士之節約而言之也<lb/>
駕彼四牡四牡騤騤<hi>求龜反</hi>君子所依小人所騑<hi>符非反</hi>四<lb/>
牡翼翼象弭<hi>彌氏反</hi>魚服豈不曰戒玁狁孔棘<lb/>
　毛曰騤騤彊也<hi>説文曰騤馬行威儀也</hi>　程曰依依止所處也<lb/>
　腓腓動之義人之腓身行則從動<hi>腓足肚也</hi>言君子所處<lb/>
<pb n="37b"/>
　小人從而動也　鄭曰言戎車者將率之所依乗戍<lb/>
　役之所芘倚<hi>劉曰君子則依之為禦備也小人則腓之以為進退也  董曰按字書腓脛腨</hi>
　<hi>也易之咸艮以取象以著其隨物而動也</hi>　毛曰翼翼閑也<hi>孔曰閉閉習也  程曰行</hi>
　<hi>列整治之狀</hi>象弭弓反末也所以解紒<hi>音/計</hi>也<hi>鄭曰弓反末彆以象骨為</hi>
　<hi>之以助御者解轡紒宜滑也而孔曰釋器云弓有緣者為之弓孫炎曰縁謂繁束  漆之又云無縁者謂</hi>
　<hi>之弭孫炎曰不以繁束骨節兩頭者也然則弭者弓弰之名弛之則反曲故云象弭為弓反末也紒與結</hi>
　<hi>義同繩索有結用以解之故曰所以解紒也兵車三人同載左人持弓中人御車御人自當佩觹不專待</hi>
　<hi>射者解結弭之用骨自是弓之所宜亦不為解轡而設但巧者作器因物取用以弓必湏骨故用骨象若</hi>
<pb n="38a"/>
　<hi>轡或冇紒可以助解之耳</hi>魚服魚皮也<hi>鄭曰服矢服也有陸䟽曰魚獸似豬東海  之其皮</hi>
　<hi>背上斑文腹下純青其皮雖乾燥為弓鞬矢服海潮及天將雨其毛皆起</hi>　鄭曰日戒日<lb/>
　相警戒也言警勑軍事也孔甚棘急也<hi>陳曰帥乗輯睦又能備戒</hi>
　<hi>以防患君子所依小人所腓則帥乘之相依也可知矣</hi>　朱曰言將士豈不日<lb/>
　相警戒乎玁狁之難甚急誠不可以忘備也<hi>程曰整練其車</hi>
　<hi>甲修嚴其器械日為戒備玁狁之事甚急故也器械弭服是也  段曰兵器必盛飾足以壯耀耳目恱其</hi>
　<hi>心而今其氣勇也象弭魚服亦此意耳</hi>
昔我往矣楊栁依依今我來思雨<hi>于付反</hi>雪霏霏行道遲<lb/>
<pb n="38b"/>
遲載渴載飢我心傷悲莫知我哀<lb/>
　毛曰楊栁蒲栁也霏霏甚也遲遲長逺也　朱曰此<lb/>
　章設為役人預自道其歸時之事言勤勞之甚也<lb/>
　董曰楊栁依依春之中也雨雪霏霏冬之末也<hi>曹曰往時</hi>
　<hi>楊栁依依則與首章薇作之候同來時雨雪霏霏則遲於三章陽止之候矣</hi>　程曰春而<lb/>
　往冬而旋行逺而時乆言行道遲則見歸思之切<lb/>
　范曰人情之所患者莫切於飢渴莫知我哀言民之<lb/>
　不得其所而無告也予於采薇見先王以人道使人<lb/>
<pb n="39a"/>
　至於後世之使人則牛羊而已矣　毛曰君子能盡<lb/>
　人之情故人忘其死<hi>程曰一章述事之由次章三章極道其勞苦憂傷之情上能察</hi>
　<hi>其情則雖勞而不怨雖憂而能勵四章五章則勸以義卒章言其歸以閔其勞古者戍役再期而還今年</hi>
　<hi>春暮行明年夏代者至復留備秋至過十一月而歸又明年中春至春暮遣次戍者每秋與冬初兩畨戍</hi>
　<hi>者皆在疆圉乃今之防秋也暮又曰雨雪霏霏紀次年之冬也若以仲春往而冬  歸則次戍者未至疆</hi>
　<hi>圉虛矣每秋冬兩畨戍皆在又見備禦之至也民林賢良事要曰成周制兵大扺期戍以一年盖役  嵗</hi>
　<hi>三日故於百二十人之中共凖出一人以供一年之役由一人三日以積之也采薇曰昔我往矣楊栁依</hi>
　<hi>依今我來思雨雪霏霏而左氏傳亦曰𤓰時而往及𤓰而代是知其期以一年也然東山詩曰周公以西</hi>
<pb n="39b"/>
　<hi>土而東征者盖三年又何也古者君行師從卿行旅從周公以西土東征蓋亦師從旅從之比非逺調也</hi>
　<hi>况説以使民民忘其死曾何以乆役病之哉</hi>
　　采薇六章章八句<lb/>
出車勞<hi>力報反</hi>還<hi>音/旋</hi>率<hi>所類反</hi>也<lb/>
　鄭曰遣將率及戍役同歌同時欲其同心也反而勞<lb/>
　之異歌異日殊尊卑也禮記曰賜君子小人不同日<lb/>
　此其義也　王曰遣戍役同詩者出時用兵則均服<lb/>
　同食一衆心也勞還役異詩者入而振旅則反尊卑<lb/>
<pb n="40a"/>
　辨貴賤定衆忘也　程曰此詩所賦自受命至還歸<lb/>
　其事有叙大要在歸功將率<lb/>
我出我車于彼牧<hi>音目</hi>矣自天子所謂我來矣召彼僕夫<lb/>
謂之載矣王事多難<hi>乃旦反</hi>維其棘矣<lb/>
　爾雅曰郊外曰牧<hi>毛曰出車就馬於牧也於王曰古者兵隱於民而馬則牧  野兵車</hi>
　<hi>之出則以車而就牧地也舉李曰荀子曰天子召諸侯諸侯輦輿就馬禮也遂  此詩云我出我車于彼</hi>
　<hi>牧矣毛氏蓋本荀子之説然未必得詩人之意牧即郊也</hi>　鄭曰自從也　王曰<lb/>
　天子紂也<hi>董曰文王為西伯則既得專征矣諸侯雖得專征必以王命行之以王既命之專征</hi>
<pb n="40b"/>
　<hi>也</hi>　程曰謂我命我也　毛曰僕夫御夫也　鄭曰<lb/>
　載裝載也棘急也　歐陽曰南仲為將始駕戎車出<lb/>
　至于郊則稱天子之命使我來將此衆遂戒其僕夫<lb/>
　以趨王事之急難　東萊曰言車徒始集於郊牧殷<lb/>
　勤告語之以天子之命南仲受文王之命文王受天<lb/>
　子之命故南仲語其衆曰我所以統衆者其命蓋自<lb/>
　天子而下也使之裝載勉其體悉王事以赴其急<lb/>
　孔曰序其忠敬以慰勞之<lb/>
<pb n="41a"/>
我出我車于彼郊矣設此旐<hi>音兆</hi>矣建彼旄<hi>音/毛</hi>矣彼旟<hi>音餘</hi>
旐斯胡不斾斾<hi>蒲貝反</hi>憂心悄悄<hi>七小/反</hi>僕夫况瘁<hi>似醉反</hi>
　丘曰將言建旐設旄之事又本出車言之也　李曰<lb/>
　言郊與牧同義但其字異耳<hi>朱曰郊在牧内蓋前軍已至牧而後軍猶在郊</hi>
　<hi>也也曹曰周官載師以牧田任逺郊之地則郊外猶牧  車出於牧則既駕矣於是出郊則自逺郊而出</hi>
　<hi>闗門孟子所謂郊闗之内者也</hi>　毛曰龜蛇曰旐旄干旄鳥隼曰旟<lb/>
　<hi>鄭曰設旐者屬之於干百孔曰周禮大司馬諸侯載旂軍吏載旗郊野載旐  官載旟此詩旐旟旗雜互</hi>
　<hi>陳之則軍之諸帥有建之者矣文王時未制周禮則南仲以下或建旗或戴旐或載旟也  楊曰曲禮行</hi>
<pb n="41b"/>
　<hi>前朱鳥而後𤣥武左青龍而右白虎招摇在上急繕四其怒進退有度左右有局各司其局此師行之法也</hi>
　<hi>方之星隨其方所為左右前後使進退有度各司其局則士無失伍離次矣  朱曰此章所謂旐者𤣥武</hi>
　<hi>也旟者朱雀也下章所謂旂者青龍也</hi>　孔曰胡不何不也　毛曰斾<lb/>
　斾旒垂貌<hi>程曰斾斾垂委之狀車王曰未有事故不斾也  董曰記曰德  結旌武車綏旌綏</hi>
　<hi>謂垂舒之也昔晉治兵建而不斾壬申復斾之諸侯畏之則知垂旌所以為戰也  東萊曰軍禮雖無所</hi>
　<hi>考以左傳聘禮考之則治兵之時建而不斾受命則張而斾之在道之時則歛而不斾將戰之時則張而</hi>
　<hi>斾之左傳平丘之㑹晉治兵于邾南革車四千乗建而不斾壬申復斾之諸侯畏之杜預曰軍將戰則斾</hi>
　<hi>故曳斾以恐之此治兵不斾將戰張斾之驗也聘禮仗者載旜帥上介衆介以受命于朝遂行歛旜及所</hi>
<pb n="42a"/>
　<hi>聘之境張旜而誓使之旜猶軍之旗旐也使聴命於朝猶軍聴命於野也使載旜而受命猶軍張斾而聴</hi>
　<hi>命也使既行而歛旜猶軍在道而斂斾也使及所聘之境而張旜猶軍將戰而張斾也</hi>况兹也<lb/>
　　程曰此章既受命而行有旗章之盛見付與之重<lb/>
　憂勞其事也其憂念之深僕夫左右之人亦為之意<lb/>
　瘁<hi>鄭曰將帥既受命行而憂臨事而灈也御夫則兹益憔悴</hi>　東萊曰言方欲治<lb/>
　兵之時衆車並列於郊此車設旐彼車建旄<hi>曹曰師既出郊</hi>
　<hi>則當設備故設旐建旄焉</hi>各事整飭戎容既備肅然無譁為將者<lb/>
　指其旟旐而言曰彼旟旐斯胡不斾斾而飛揚也<hi>曹曰</hi>
<pb n="42b"/>
　<hi>其心常如遇敵志在必戰故曰胡不斾斾</hi>雖治兵之時建而不斾然以將<lb/>
　士憂懼之心觀之亦若旌旗隨人意而不舒也古者<lb/>
　出師以䘮禮處之命下之日士皆涕泣夫子之言行<lb/>
　三軍亦曰臨事而懼皆此意也<lb/>
王命南仲往城于方出車彭彭旂旐央央<hi>於良反</hi>天子命<lb/>
我城彼朔方赫赫南仲玁狁于襄<lb/>
　毛曰王殷王也南仲文王之屬<hi>朱曰南仲文王之臣此時大將也</hi>方<lb/>
　朔方近玁狁之國也<hi>朱曰今靈夏州西夏所據之地  曹曰即六月所謂侵鎬及方</hi>
<pb n="43a"/>
　<hi>也行劉曰往城于方者軍  而為番築之具也</hi>　范曰往城于方所以守衛<lb/>
　中國也非取玁狁之地而城之　蘇曰彭彭壯盛也<lb/>
　毛曰文龍為旂央央鮮明也<hi>王曰彭彭然張其車乗央央然斾其旂旐</hi>　朱<lb/>
　曰天子命我城彼朔方者文王以商王之命命南仲而<lb/>
　南仲語其軍士以天子之命也　毛曰赫赫盛貌<hi>程曰赫赫</hi>
　<hi>德名顯盛</hi>襄除也　李曰牆有茨曰不可襄也則襄是除也<lb/>
　朱曰襄上也與懐山襄陵之襄同　東萊曰言既治<lb/>
　兵大將傳天子之命以令軍衆於是彭彭然張其車乗<lb/>
<pb n="43b"/>
　央央然斾其旂旐威靈氣熖赫然動人兵事以哀敬為<lb/>
　本而所尚則威二章之戒懼三章之奮揚並行而不<lb/>
　相悖也　程曰此章指元帥之名以顯其功主言城<lb/>
　而勝玁狁禦戎之道守備為本不以攻擊為先　曹<lb/>
　曰襄玁狁則師可以凱還矣故下章序其來歸之意<lb/>
昔我往矣黍稷方華今我來思雨<hi>于付反</hi>雪載塗王事多<lb/>
難不遑啟居豈不懐歸畏此簡書<lb/>
　孔曰方華方生華也　李曰思語辭也　毛曰塗凍<lb/>
<pb n="44a"/>
　釋也<hi>孔曰雪落而釋為塗泥是春凍始釋也</hi>簡書戒命也<hi>又曰鄰國有急以簡書相</hi>
　<hi>告則奔命救之命劉曰謂王命載之以竹簡也紙朱事曰或曰簡書冊  臨遣之辭也  孔曰古者無  有</hi>
　<hi>則書之於簡謂之簡書</hi>　朱曰本其往時所見與今還時所遭<lb/>
　以見其出之乆<hi>鄭曰征伐玁狁因伐西戎至春凍始釋而來反</hi>　東萊曰采<lb/>
　薇之所謂往遣戍時也此詩之所謂往在道時也采<lb/>
　薇之所謂來戍畢時也此詩之所謂來歸而在道時<lb/>
　也<hi>曹曰黍稷方華六月時也雪融而為塗正月時也采薇之始遣也春時而往期以冬歸故曰昔我往</hi>
　<hi>矣楊栁依依今我來思雨雪霏霏南仲以春出師至則玁狁襄矣既而西戎薦興乃復以六月自北徂西</hi>
<pb n="44b"/>
　<hi>而伐之比其勝之而歸當初春雪釋之時逮至于周則春深矣故如下文所云卉木萋萋等是也</hi>
　劉曰王事多難言玁狁雖襄而西戎又入也自北而<lb/>
　西不遑啟居也　曹曰南仲既襄玁狁則思歸矣繼<lb/>
　得伐西戎之命不敢或違故曰畏此簡書也<lb/>
喓喓<hi>於遥反</hi>草蟲趯趯<hi>吐歴/反</hi>阜螽未見君子憂心忡忡<hi>勑中反</hi>既見君子我心則降赫赫南仲薄伐西戎<lb/>
　毛曰喓喓聲也草蟲常羊也趯趯躍也阜螽蠜也<lb/>
　鄭曰君子斥南仲也　毛曰忡忡猶衝衝也降下也<lb/>
<pb n="45a"/>
　　東萊曰薄語辭也<hi>劉曰降者莫不欲下其心以自安也</hi>　程曰此章<lb/>
　復言兵出而衆和為一方所徯望南仲之功於此尤<lb/>
　盛草蟲阜螽其類相應民心之望王師猶是也此南<lb/>
　仲之伐西戎也<hi>鄭曰近西戍之國閒南仲既征玁狁將伐西戎皆跳躍而鄉望之如阜螽</hi>
　<hi>之聞草蟲鳴焉之東萊曰喓喓草蟲以下六句説者以草蟲之詩有  遂亦以為室家之語觀其㫁句曰</hi>
　<hi>赫赫南仲薄伐西戍其辭奮張豈室家思望之語乎母逝我梁母𤼵我笱我躬不閲遑恤我後兩見於谷</hi>
　<hi>風小弁之詩其一夫婦也其一父子也</hi>　朱曰豈既却玁狁而還師以<lb/>
　伐昆夷也歟薄之為言聊也蓋不勞餘力也<lb/>
<pb n="45b"/>
春日遲遲卉木萋萋<hi>七西反</hi>倉庚喈喈采蘩祁祁<hi>巨移反</hi>執<lb/>
訊<hi>音信</hi>獲醜薄言旋歸赫赫南仲玁狁于夷<lb/>
　毛曰卉草也　孔曰萋萋然茂美喈喈然和鳴采蘩<lb/>
　之人祁祁然衆多　程曰訊問也其魁首當訊問者<lb/>
　醜徒衆也　毛曰夷平也　歐陽曰述其歸時春日<lb/>
　暄妍草木榮茂而禽鳥和鳴於此之時執訊獲醜而<lb/>
　歸豈不樂哉<hi>朱曰此章言其振旅而凱旋之時也</hi>　曹曰征玁狁則西<lb/>
　戎作伐西戎則玁狁平意者二虜相掎角而為冦歟<lb/>
<pb n="46a"/>
　　鄭曰此時亦伐西戎獨言平玁狁者玁狁大故以<lb/>
　為始以為終<lb/>
　　出車六章章八句<lb/>
杕杜勞還役也<lb/>
　朱曰此詩首末皆述其室家思望之情以勞之<hi>曹曰一章</hi>
　<hi>二章前四句俱序征夫之思其室家後三句俱序室家之思其夫三章前四句序征夫之思其父母後三</hi>
　<hi>句序父母之思其子四章序征夫過期之乆舉家思之也</hi>　吕曰將帥君子也君<lb/>
　子志在名節故出車述其憂勤王事以彰其義兵役<lb/>
<pb n="46b"/>
　小人也小人恤於私者多故杕杜道其思望以序其<lb/>
　情此二詩之言所以為異也<lb/>
有杕之杜有睆<hi>華板切</hi>其實王事靡盬繼嗣我日日月陽<lb/>
止女心傷止征夫遑止<lb/>
　毛曰杕特生貌杜赤棠也<hi>孔曰陸疏云赤棠與白棠同耳但子有赤白美惡子</hi>
　<hi>白色為棠甘棠也少酢滑美赤棠子澁而酢無味</hi>　毛曰睆實貌　鄭曰嗣<lb/>
　續也十月為陽遑暇也　朱曰軍士在外其室家感<lb/>
　時物之變而思之　吕曰杜之有實秋冬之交也嵗<lb/>
<pb n="47a"/>
　將暮矣猶歎其未至也　李曰繼嗣我日言其行役<lb/>
　以日繼日無有休息之期也　范曰日月陽止嵗將<lb/>
　暮矣女心傷止居者之思也<hi>曹曰始遣之也以楊栁依依之時而出行期以</hi>
　<hi>雨雪霏霏之時而來歸今既十月期已至矣故其室家思念之乆而至於哀傷也</hi>凡行役惟<lb/>
　居者之憂為甚　鄭曰婦人思望憂傷征夫如今已<lb/>
　閒暇且歸也而尚不得歸<lb/>
有杕之杜其葉萋萋王事靡盬我心傷悲卉木萋止女<lb/>
心悲止征夫歸止<lb/>
<pb n="47b"/>
　丘曰萋萋新葉　鄭曰傷悲者念其君子於今勞苦<lb/>
　　吕曰杜葉萋萋則春矣卉木亦萋然有葉則春將<lb/>
　暮矣嵗暮之期既不至將至春之暮猶未歸也<lb/>
陟彼北山言采其杞王事靡盬憂我父母檀<hi>徒丹反</hi>車幝<lb/>
幝<hi>尺善反</hi>四牡痯痯<hi>古緩反</hi>征夫不逺<lb/>
　吕曰杞之可食春暮矣　孔曰伐檀云伐輪伐輻是<lb/>
　檀可以為車之輪輻大明云檀車煌煌　毛曰幝幝<lb/>
　敝貌痯痯疲貌　李曰陟彼北山言采其杞<hi>曹曰以朔方而</hi>
<pb n="48a"/>
　<hi>視岐周為南故陟北山以望之</hi>猶草蟲之詩言陟彼南山言采其薇<lb/>
　皆以見時物之變感其君子乆出思得以見之非有<lb/>
　他義也　朱曰憂我父母詒我父母之憂也<hi>丘曰我君子也</hi>
　<hi>父母君子之父母</hi>　陳曰言夫之車乆而當敝矣四牡當罷<lb/>
　矣諒亦不逺當歸也<hi>朱曰檀車之堅而敝矣四牡之壯而罷矣則征夫之歸亦不逺</hi>
　<hi>矣痯范曰檀車幝幝四牡  痯若聞其將至也</hi>
匪載匪來憂心孔疚<hi>居乆反</hi>期逝不至而多為恤卜筮偕<lb/>
止㑹言近止征夫邇止<lb/>
<pb n="48b"/>
　鄭曰載装載也疚病也　毛曰逝往也　劉曰期逝<lb/>
　者謂所期之日已逝　毛曰恤憂也　鄭曰偕俱㑹<lb/>
　合也　毛曰邇近也　王曰庶㡬其歸且至不逺矣<lb/>
　既而匪載匪來所以憂心孔疚也　毛曰逺行不必<lb/>
　如期室家之情以期望之　朱曰期已過而猶不至<lb/>
　則使我多為憂恤宜矣　王曰㑹卜筮之言皆言近<lb/>
　矣則庶㡬征夫之歸近矣<hi>朱曰且卜且筮其繇皆曰近矣則征夫其亦邇而將</hi>
　<hi>至也歟</hi>　范曰以卜筮終之言思之無所不為也出車<lb/>
<pb n="49a"/>
　勞率故美其功杕杜勞衆故極其情先王以已之心<lb/>
　為人之心故能曲盡其情使民忘其死以忠於上也<lb/>
　<hi>李曰觀此詩言王事靡盬憂我父母何以異於鴇羽王事靡盬不能藝稷黍父母何怗言期逝不至亦何</hi>
　<hi>異於采緑五日為期六日不詹然鴇羽采緑下之人自訴其勞苦此下之人勞苦而上知之</hi>
　　杕杜四章章七句<lb/>
魚麗<hi>力馳反</hi>美萬物盛多能備禮也文武以天保以上治<lb/>
内采薇以下治外始於憂勤終於逸樂故美萬物盛多<lb/>
可以告於神明矣<lb/>
<pb n="49b"/>
　程曰太平之時庶物繁盛故能備禮六月序云魚麗<lb/>
　廢則法度缺矣物不足則不能備法度也　曹曰物<lb/>
　之生子最多者莫如魚故牧人之夢以衆維魚矣為<lb/>
　豐年之兆而魚藻之篇以魚在在藻為萬物皆得其<lb/>
　性<lb/>
魚麗於罶<hi>音栁</hi>鱨<hi>音/常</hi>鯊<hi>音沙</hi>君子有酒㫖且多<lb/>
　毛曰麗歴也罶曲梁也寡婦之笱也<hi>孔曰釋器云嫠婦之笱謂之罶</hi>
　<hi>郭璞曰以薄取魚者名為罶然則曲溥也以溥為魚笱其功易成號之寡婦笱耳非寡婦所作也</hi>鱨<lb/>
<pb n="50a"/>
　揚也<hi>陸䟽曰鱨一名黄揚今黄頰魚是也身形厚而長大頰骨正黄有力解飛</hi>鯊鮀也<hi>孔曰</hi>
　<hi>郭璞曰今吹沙也陸䟽曰兼狹而小常張口吹沙故曰吹沙  曹曰以簿為笱非工緻之器而魚之小大</hi>
　<hi>備有則他物可知</hi>太平而後㣲物盛多<hi>程曰罶魚笱之易作者簏於罶者亦美大</hi>
　<hi>之魚也見其盛多</hi>古者不風不暴不行火<hi>孔曰言風暴然後行火也風暴者謂</hi>
　<hi>氣寒其風疾即北風也自十月始</hi>草木不折不芟斧斤不入山林<hi>孔曰</hi>
　<hi>草木黄落斤斧乃入山林也霜勁風暴枝折葉隕謂之折芟益葉落而盡似芟之也</hi>豺祭獸然<lb/>
　後殺<hi>孔曰豺殺獸聚而祭其先然後可田獵月令季秋豺祭獸而戮禽故夏小正云十月豺祭獸</hi>
　獺祭魚然後漁<hi>孔曰獺聚其魚以祭先然後可捔魚月令孟春獺祭魚</hi>鷹隼擊<lb/>
<pb n="50b"/>
　然後罻<hi>音畏</hi>羅設<hi>孔曰夏小正五月鳩化為鷹月令季夏鷹乃學習孟秋鷹乃祭烏司裘云仲秋王乃行羽</hi>
　<hi>物注云此羽物小鳥鶉雀之屬鷹所擊者罻捕鳥綱細宻者也自此以上是取之以時者也</hi>是以<lb/>
　天子不合圍諸侯不掩羣大夫不麝不卵<hi>孔曰既言取之時又</hi>
　<hi>言取之節天子雖田獵不得圍之使匝諸侯言不掩羣大夫言不麝不卵各舉其力之所能以禁之耳恐</hi>
　<hi>盡物以長養之故也</hi>士不隱塞庶人不數罟罟必四寸然後入<lb/>
　澤梁<hi>孔曰梁止司為防於兩邉不得當中皆隱塞罟目不得小使小魚不得過亦為盡物</hi>故山<lb/>
　不童澤不涸鳥獸魚鼈皆得其所然　朱曰凡此皆<lb/>
　先王之政也然必有至誠惻怛之心仁厚愷悌之化<lb/>
<pb n="51a"/>
　使人不知其所以為之者然後可行耳不然則叢脞<lb/>
　已甚矣豈得恃以為治者哉　蘇曰古之仁人交物<lb/>
　有道取之有時用之有節則草木鳥獸繁殖無有求<lb/>
　而不得者君子於是及其閒暇而為禮以燕樂之其<lb/>
　酒既㫖且多言無所不備也<lb/>
魚麗于罶魴鱧<hi>音禮</hi>君子有酒多且㫖<lb/>
　毛曰鱧鮦也<hi>孔曰釋魚云鱧鯇舍人曰鱧名鯇作郭璞曰鱧鮦或作鱧䱰或作鱧鯇定  鮦</hi>
魚麗于罶鰋<hi>音偃</hi>鯉君子有酒㫖且有<lb/>
<pb n="51b"/>
　毛曰鰋鮎<hi>乃兼反</hi>也<hi>孔曰釋魚有鰋鮎孫炎以為鰋鮎一魚鯉鯇一魚郭璞以四者各為</hi>
　<hi>一魚</hi>
物其多矣維其嘉矣<lb/>
　曹曰物則非特魚而已　蘇曰多則患其不嘉<lb/>
物其㫖矣維其偕矣<lb/>
　蘇曰偕齊也㫖則患其不齊　東萊曰㫖即所謂嘉<lb/>
　也物雖嘉㫖然陸産或不如水産之盛澤物或不如<lb/>
　山物之蕃猶未可以言偕也<lb/>
<pb n="52a"/>
物其有矣維其時矣<lb/>
　程曰盛而及時也<hi>王曰若季冬薦魚春獻鮪之類是也  吕曰物常有而不乏則可以</hi>
　<hi>待時而取之故曰維其時矣物不常有不可必其時也</hi>　蘇曰多而能嘉㫖而<lb/>
　能齊有而能時言曲全也　東萊曰有即所謂偕也<lb/>
　物雖盛多而偕有必適當其時然後盡善所謂時者<lb/>
　不專為用之之時也茍非國家間暇内外無故則物<lb/>
　雖盛不能全其樂矣<lb/>
　　魚麗六章三章章四句三章章二句<lb/>
<pb n="52b"/>
南陔<hi>古哀反</hi>孝子相戒以養<hi>餘尚反</hi>也<lb/>
白華孝子之絜白也<lb/>
華黍時和嵗豐宜黍稷也<lb/>
　毛曰有其義而亡其辭　鄭曰鄉飲酒燕禮皆曰笙<lb/>
　入奏南陔白華華黍孔子論詩雅頌各得其所時俱<lb/>
　在耳篇第當在於此遭戰國及秦之世而亡之其義<lb/>
　則與衆篇之義合編故存至毛公為詁訓傳乃分衆<lb/>
　篇之義各置於其篇端云<hi>張曰人或言亡詩六篇古無其詩既無詩安得有此</hi>
<pb n="53a"/>
　<hi>篇必是有其辭所以亡者良由施之於笙非若歌之可習  董曰笙入者有聲而無詩也益詩有歌有聲</hi>
　<hi>其見於詩者歌也其寓於樂者聲也以其用於鄉人邦國故當是時人習其義工師肄業朝夕其事是以</hi>
　<hi>因其器識其聲而知其義之如是也然亡其辭云者非失亡之乃本亡也  朱曰此笙詩也鄉飲酒禮鼓</hi>
　<hi>瑟而歌鹿鳴四牡皇皇者華然後笙入堂下磬南北面立樂南陔白華華黍燕禮亦鼓瑟歌鹿鳴四牡皇</hi>
　<hi>華然後笙入立于縣中奏南陔白華華黍南陔以下今無以考其名篇之義然曰笙曰樂曰奏而不言歌</hi>
　<hi>則有聲而無詞明矣所以知其篇第在此者意古經篇題之下必有譜焉如投壺魯鼓薛鼓之節而亡之</hi>
　<hi>耳笙曹曰今六篇無詩者皆笙也餘詩不亡而獨施於  者盡亡之以此知其本無詩也雖無詩而工師</hi>
　<hi>肄習其聲不可以無義故有其義而已則亡當作有無之亡而非亡逸之亡也且歌則升堂而奏之貴人</hi>
<pb n="53b"/>
　<hi>聲也笙入則奏于懸中懸在堂下貴賤有等安得有詩以漢制觀之太祝逆神于廟門奏嘉至皇帝入廟</hi>
　<hi>門奏永至升歌再終下奏休成之樂皇帝就洗東廂奏永安之樂皆未嘗冇詩至房中安世樂皆升歌而</hi>
　<hi>後有詩則此六篇者其嘉至休成之類歟晉東萊曰董氏之言不為無理然國語叔孫穆子聘  伶簫詠</hi>
　<hi>歌鹿鳴之三鹿鳴三篇既可與簫相和而歌則南陔以下豈不可與笙相和而歌乎</hi>　鄭曰毛<lb/>
　公闕其亡者以見在為數故推改什首遂通耳而下<lb/>
　非孔子之舊<hi>孔曰據六月之序由庚夲在華黍之下其義不備論於此而與崇丘同處者以</hi>
　<hi>其是成王之詩故下從其類麗朱曰按儀禮鄉飲酒及燕禮前樂既畢皆間歌魚  笙由庚歌南有嘉魚</hi>
　<hi>笙崇丘歌南山有臺笙由儀間代也言一歌一吹也然則此六者葢一時之詩而皆為燕饗賓客上下通</hi>
<pb n="54a"/>
　<hi>用之樂毛氏分魚麗以足前什而説者不察遂分魚麗以上為文武詩嘉魚以下為成王詩其失甚矣</hi>
　　蘇或曰毛公推改什首予以為非古於是復為南<lb/>
　陔之什則小雅之什皆復孔子之舊<hi>東萊曰六月序小雅諸篇魚麗</hi>
　<hi>之後次一曰南陔次二曰白華次三曰華黍次四曰由庚次五曰南有嘉魚次六曰崇丘次七曰南山有</hi>
　<hi>䑓次八曰由儀與鄉飲酒禮燕禮奏樂之序皆合此孔子之舊也蘇氏復南陔之什既得之矣而由庚崇</hi>
　<hi>丘尚仍毛氏之舊今釐正之</hi>
　　鹿鳴之什十篇五十五章三百一十五句<lb/>
　<lb/>
<pb n="54b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　毛詩集解卷十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易集説卷二十六</head> <lb/>
    <p>
<pb n="1a"/>
欽定四庫全書<lb/>
　周易集説卷二十六<lb/>
　　　　　　　　　　　　　宋　俞琰　撰<lb/>
　文言傳一<lb/>
　　古易十二篇文言傳自為一篇題曰文言傳者孔<lb/>
　　子明文王彖辭爻辭言外之意以盡乾坤二卦之<lb/>
　　藴而餘卦之説因可以類推也自王弼移附乾坤<lb/>
　　二卦後加文言曰三字冠於首而除去傳字後人<lb/>
<pb n="1b"/>
　　遂不曰文言傳而僅曰文言或謂文飾其言或謂<lb/>
　　交錯而言或謂古有是言而孔子文之或謂言不<lb/>
　　文則不足以傳逺故因其文以詳言其理所以文<lb/>
　　飾乾坤之大徳愚案陸徳明釋文梁武帝云文言<lb/>
　　是文王所制梁武之説必有所據但制字未瑩耳<lb/>
　　或曰文言文王言即彖辭爻辭孔子傳述文王所<lb/>
　　言之意而推廣之故曰文言傳愚觀其反覆發明<lb/>
　　乾坤二卦彖辭爻辭之意則知古易題曰文言傳<lb/>
<pb n="2a"/>
　　良是矣分明彖辭爻辭皆文王之言而孔子傳述<lb/>
　　之也首章云元者善之長也春秋左氏傳惠伯之<lb/>
　　説同穆姜則以善字為體字較好或者因而疑之<lb/>
　　曰兹非孔子之文孔子以前穆姜惠伯嘗言之則<lb/>
　　此語乃古語也愚則曰古無是語穆姜惠伯亦無<lb/>
　　是語左氏葢借孔子之説為穆姜惠伯之説耳何<lb/>
　　以見之如吕相絶秦書此豈當時史氏之文哉蓋<lb/>
　　皆左氏為之也又如國語司空季子之占既取八<lb/>
<pb n="2b"/>
　　物之象又有坎勞卦之語審如是則孔子之前司<lb/>
　　空季子已有是説矣謂説卦為非孔子所述亦可<lb/>
　　也吁讀易者要當明辨茍輕信左氏之浮言而反<lb/>
　　疑聖人無乃不可乎<lb/>
元者善之長也亨者嘉之㑹也利者義之和也貞者事<lb/>
之幹也<lb/>
　元亨利貞莫非善也元居亨利貞之首故曰善之長<lb/>
　亨者通也亨而無不盡美故曰嘉之㑹利者宜也利<lb/>
<pb n="3a"/>
　而無有乖戾故曰義之和貞者正而固也處事而固<lb/>
　守以正則何事不立故曰事之幹乾之元亨利貞即<lb/>
　人之仁義禮智今於元亨利貞不言仁禮智而於利<lb/>
　獨言義以見君子不以利為利而以義為利也<lb/>
君子體仁足以長人嘉㑹足以合禮利物足以和義貞<lb/>
固足以幹事<lb/>
　伊川程子曰比而效之謂之體紫陽朱子曰此語未<lb/>
　安體仁如中庸體物之體相似仁理也人物也以人<lb/>
<pb n="3b"/>
　之身而體仁之理乃足以長人矣愚謂君子以仁為<lb/>
　體則痒痾疾痛舉切吾身而無一毫之非仁故足以<lb/>
　長人長人者居人之上而為之君長也輔世長民莫<lb/>
　如徳則無一物不在所愛之中蓋惟仁者則宜在髙<lb/>
　位不仁而在髙位是播其惡於衆也故曰君子體仁<lb/>
　足以長人禮者天理之節文嘉會謂事事盡美而動<lb/>
　容周旋無不中節也禮以會而後行會以嘉而合禮<lb/>
　故曰嘉㑹足以合禮利與義皆訓宜利自義中來義<lb/>
<pb n="4a"/>
　安處便是利非義之外别有利也大凡利於已不利<lb/>
　於物則為悖於義而不和豈所冝哉蓋唯利物而不<lb/>
　以已害物則足以和於義而不悖斯得其冝故曰利<lb/>
　物足以和義貞固謂擇善而固執之也固而不正則<lb/>
　衆議得以屈之正而不固則衆力得以傾之唯知正<lb/>
　之所在而固守之乃足以立事故曰貞固足以幹事<lb/>
　言利貞而不言元亨言仁義禮而不言智蓋互文見<lb/>
　意將使學者觸類而長之也紫巖張氏曰不言智而<lb/>
<pb n="4b"/>
　言貞惡夫智容有不貞者<lb/>
君子行此四德者故曰乾元亨利貞<lb/>
　人道與天道一也君子行此仁義禮智即行此元亨<lb/>
　利貞也君子即乾也仁義禮智即元亨利貞也自前<lb/>
　至此乃第一節申彖傳之意<lb/>
初九曰濳龍勿用何謂也子曰龍徳而隱者也不易乎<lb/>
世不成乎名遯世无悶不見是而无悶樂則行之憂則<lb/>
違之確乎其不可㧞濳龍也<lb/>
<pb n="5a"/>
　此以下乃第二節申爻傳之意歐陽文忠公曰此非<lb/>
　孔子所作之全篇也若皆孔子作則其文自有次第<lb/>
　何假子曰以發之亦不應自稱子曰也其先言何謂<lb/>
　後言子曰乃講師自為問答之言亦如公羊穀梁之<lb/>
　傳春秋先言何曷而後道其師之所傳以為傳也紫<lb/>
　陽朱子曰所謂子曰者是弟子後來添入亦不可知<lb/>
　近來胡五峰將通書除去篇名却在上面各添周子<lb/>
　曰此亦可見其比愚謂中庸大學亦稱子曰蓋皆後<lb/>
<pb n="5b"/>
　人所加也濳見躍飛皆龍徳也龍徳即君徳今曰龍<lb/>
　徳而隠謂以九居初雖有君徳乃在下而隠者也不<lb/>
　易乎世守其道而不為習俗所移也不成乎名晦其<lb/>
　行而不求名譽之著也遯世无悶遺佚而不怨也不<lb/>
　見是而无悶人不知而不愠也樂即无悶之謂无悶<lb/>
　故樂也樂則行之者君子樂天知命安貧而不憂則<lb/>
　遵初九在下之象而行此濳龍勿用之道也憂則違<lb/>
　之者小人不知天命長戚戚而不樂則悖初九在下<lb/>
<pb n="6a"/>
　之戒而違此濳龍勿用之道也言樂而兼言憂亦猶<lb/>
　後章坤初六不善之殃與善之慶並説以見君子則<lb/>
　如是小人則反是也或以進字假行字避字假違字<lb/>
　而云見可而進知難而避是豈初九爻辭之旨哉夫<lb/>
　既濳矣既勿用矣尚何見可而又進即尚何知難而<lb/>
　致避耶或又謂君子有時乎憂樂其行其違皆出於<lb/>
　我去聖人之意逺矣確堅也確乎其不可㧞者内有<lb/>
　所守而堅確富貴不能淫貧賤不能移威武不能屈<lb/>
<pb n="6b"/>
　也此章始言龍徳而隠終又總結之曰濳龍也蓋自<lb/>
　不易乎世至確乎其不可㧞皆初九濳龍之徳而君<lb/>
　子所以勿用也若為世俗所移而求名譽之成遯世<lb/>
　而悶不見是而悶内無所守而為人所㧞則豈初九<lb/>
　潛龍之德哉<lb/>
九二曰見龍在田利見大人何謂也子曰龍德而正中<lb/>
者也庸言之信庸行之謹閑邪存其誠善世而不伐徳<lb/>
博而化易曰見龍在田利見大人君徳也<lb/>
<pb n="7a"/>
　龍徳而正中謂九二有乾龍之剛徳而在潛躍之間<lb/>
　無過無不及而正得其中也庸常也常言常行必信<lb/>
　必謹則口不妄語身不妄動也邪即人欲誠即天理遏人<lb/>
　欲所以存天理也理欲界限不可不嚴弗為之防則<lb/>
　人欲存乎其中而天理亡矣故閑邪存其誠也善世<lb/>
　猶言兼善天下不伐不有其善也位非九五何以善<lb/>
　世而九二云爾者徳博故也徳博而化正已而物正<lb/>
　也此大人之事也君徳謂君人之大徳孔子贊乾之<lb/>
<pb n="7b"/>
　九二曰君徳蓋明指大人之為九二也他卦皆以二<lb/>
　為臣位未嘗以二爲君徳乾六爻皆言人君之事九<lb/>
　二蓋人君之子未為人君之時未有君位而有君德<lb/>
　者也其位雖臣其徳則君故孔子贊其徳曰龍徳又<lb/>
　言君徳言信行謹閑邪存誠贊其徳之中善世而不<lb/>
　伐徳博而化皆申徳施之義中庸云唯天下至誠為<lb/>
　能化又云誠者非自誠已而已也所以成物也子思<lb/>
　皆夲乎此<lb/>
<pb n="8a"/>
九三曰君子終日乾乾夕惕若厲无咎何謂也子曰君<lb/>
子進徳脩業忠信所以進徳也脩辭立其誠所以居業<lb/>
也知至至之可與幾也知終終之可與存義也是故居<lb/>
上位而不驕在下位而不憂故乾乾因其時而惕雖危<lb/>
无咎矣<lb/>
　進徳脩業謂君子終日乾乾也何以進徳忠信所以<lb/>
　進徳也徳與忠信皆主於心者也何以居業脩辭立<lb/>
　其誠所以居業也業與辭皆見於事者也事已成謂<lb/>
<pb n="8b"/>
　之業脩業者業未成則脩而成之也居業業已成則<lb/>
　居而守之也居與論語百工居肆之居同辭言辭也<lb/>
　脩謂脩省非脩飾也誠即忠信也立其誠謂立其誠<lb/>
　意而不為私意所汨撓也若但以脩飾言辭為心則<lb/>
　偽矣君子閑邪存其誠則無一念之不正也脩辭立<lb/>
　其誠則無一言之不實也至謂行吾所有之徳進而<lb/>
　至於此也蓋指九三夲爻即非謂至於九五終卒吾<lb/>
　所脩之業居而終於此也亦指九三夲爻即非謂終<lb/>
<pb n="9a"/>
　於九五幾乃幾及之幾與比六三幾不如舍之幾同<lb/>
　皆訓近即非幾㣲之幾存義謂存其分義而不可過也<lb/>
　君子之於徳也知其所當至而篤行焉則其至之也<lb/>
　如九三之位至於下體之上而無不及故曰知至至<lb/>
　之可與幾也君子之於業也知其所當終而固執焉<lb/>
　則其終之也如九三之位終於下體之上而無過故<lb/>
　曰知終終之可與存義也居上位謂九三位居九二<lb/>
　之上也在下位謂九三位在九四之下也徳進而已<lb/>
<pb n="9b"/>
　不有故不驕業修而上不忌故不憂無咎者善補過<lb/>
　也九三過剛而不中又處危地本不能無咎也所以<lb/>
　無咎者以其終日進脩乾乾不息又因其時而惕懼<lb/>
　則足以補其過矣時釋夕字危釋厲字不驕不憂釋<lb/>
　無咎之義至之終之可與幾可與存義皆申終日乾<lb/>
　乾反覆道之義紫陽朱子曰知至至之屬忠信進徳<lb/>
　意思進字貼著幾字至字貼著進字知終終之屬修<lb/>
　辭立誠居業意思居字貼著存字終字貼著居字又<lb/>
<pb n="10a"/>
　曰可與幾可與存義是旁人説如可與立可與權同<lb/>
　居業如此存義如此蓋慎守臣位而知終者也安有<lb/>
　犯上之心哉<lb/>
九四曰或躍在淵无咎何謂也子曰上下无常非爲邪<lb/>
也進退无恒非離羣也君子進徳脩業欲及時也故无<lb/>
咎<lb/>
　九四才剛位柔故其躍也或上或下而無常或進或<lb/>
　退而無恒位不正為邪九二九四皆以陽居隂位而<lb/>
<pb n="10b"/>
　不正故皆言邪羣指在下三陽非為邪謂其動而或<lb/>
　躍非為小人之邪媚也非離羣謂其静而在淵非離<lb/>
　君子之善類也既非為邪又非離羣何為而不寕若<lb/>
　是也君子之進徳脩業欲及時也時難得而易失君<lb/>
　子不敢自失也學記云當其可之謂時失時則如上<lb/>
　九之亢而年事過髙精力衰弱無能為矣有不動動<lb/>
　則有悔况又不知進退豈得無咎今九四所以無咎<lb/>
　者知進知退而又能不失其進徳脩業之時也夫時<lb/>
<pb n="11a"/>
　至九四吾惟進吾九四之業而已吾於分内所當進<lb/>
　者進之所當脩者脩之又何咎之有進脩有重習之<lb/>
　意而三四在重乾之交故此兩爻皆言進徳脩業上<lb/>
　與進釋躍字下與退釋在淵之義無常無恒釋或之<lb/>
　義非為邪非離羣欲及時以申進無咎之義上上聲<lb/>
　下離皆去聲<lb/>
九五曰飛龍在天利見大人何謂也子曰同聲相應同<lb/>
氣相求水流濕火就燥雲從龍風從虎聖人作而萬物<lb/>
<pb n="11b"/>
覩夲乎天者親上夲乎地者親下則各從其類也<lb/>
　物之聲同則自以聲相應氣同則自以氣相求如水<lb/>
　性潤下而濕地之濕者水必流焉火性炎上而燥物<lb/>
　之燥者火必就焉龍水畜雲水氣故龍出則雲生虎<lb/>
　威猛之獸風疾烈之氣故虎嘯則風生蓋各以其類<lb/>
　相從也天運動而在上故物之本乎天者亦飛動而<lb/>
　親上地處静而在下故物之本乎地者亦静植而親<lb/>
　下無非各從其類也人為萬物之靈亦萬物中之動<lb/>
<pb n="12a"/>
　者耳聖人之於人亦類也是故聖人作於上而萬物<lb/>
　覩於下聖人作釋飛龍在天萬物覩釋利見大人紫<lb/>
　陽朱子曰分明以聖人為龍以作言飛以覩解見字<lb/>
上九曰亢龍有悔何謂也子曰貴而无位髙而无民賢<lb/>
人在下位而无輔是以動而有悔也<lb/>
　卦有六爻爻各有位是故彖傳謂六位時成說卦謂<lb/>
　六位而成章則上九豈得無位今曰无位者九五為<lb/>
　乾之君居乾九五之正位而尊無二上也上九亢極<lb/>
<pb n="12b"/>
　而過中貴極而失正其位雖在九五之上而無九五<lb/>
　之正位故曰貴而無位凡卦皆以五為君初為民二<lb/>
　三四上並為臣上九居至髙之位而去初甚逺故曰<lb/>
　髙而无民二三四皆從五而不輔已故曰賢人在下<lb/>
　位而无輔上九既无正位又无民又無賢人之輔乃<lb/>
　又動而不知止能無悔乎爻辭言有悔孔子釋之曰<lb/>
　是以動而有悔也蓋吉凶悔吝生乎動動則有悔不<lb/>
　動則無悔也貴與髙釋亢字无位无民无輔皆申盈<lb/>
<pb n="13a"/>
　不可久之義伊川程子曰王弼以為無隂陽之位隂<lb/>
　陽繋于竒耦豈容無也乾元上九云无位乃爵位之<lb/>
　位非隂陽之位也開封趙氏曰九五有位有民有輔<lb/>
　上九无位无民无輔則失聖人之㫖矣<lb/>
濳龍勿用下也<lb/>
　此以下乃第三節重論六爻之義以再申前意也下<lb/>
　謂初九之位在六爻之下龍在下則濳陽在下則藏<lb/>
　君子在下則隠其為勿用一也紫陽朱子曰濳龍勿<lb/>
<pb n="13b"/>
　用下也與濳龍勿用陽在下也只是一意但重說耳<lb/>
見龍在田時舍也<lb/>
　舍如館舍之舍時舍謂時止則止君子當隨時而止<lb/>
　也乾之六爻以德言則皆君徳以位言則唯九五為<lb/>
　君位餘皆臣位九二雖有君人之徳然其時為臣則<lb/>
　當安臣位故曰見龍在田時舍也平菴項氏曰舍非<lb/>
　用舍之舍舍之則為濳龍矣舍者隨其所在而居焉<lb/>
　古語舍訓為置茍置於此則舍於此故傳舍亦為傳<lb/>
<pb n="14a"/>
　置乾之時舍井之時舍隨之志舍下姤之志不舍命<lb/>
　四舍字皆去聲龍夲行天之物不常在田出潛之初<lb/>
　時寓於此故曰時與濳異者濳則入而不出舍則已<lb/>
　出而未行又曰時舍以在字言之<lb/>
終日乾乾行事也<lb/>
　行事行吾分内所當行之事即進徳脩業之事也<lb/>
或躍在淵自試也<lb/>
　試釋躍字與中庸日省月試之試同君子謹失時之<lb/>
<pb n="14b"/>
　戒而自試其所學蓋欲自知其淺深也<lb/>
飛龍在天上治也<lb/>
　上釋天字初言下五言上蓋相發也伊川程子曰上<lb/>
　治以天徳位天位治所從出<lb/>
亢龍有悔窮之灾也<lb/>
　窮而不知變則災必逮夫身窮釋亢字災謂有悔<lb/>
乾元用九天下治也<lb/>
　易窮則變變則通通則久體乾之元用乾之久則變<lb/>
<pb n="15a"/>
　不窮聖人通其變使民不倦是以天下治也<lb/>
潛龍勿用陽氣潛藏<lb/>
　此以下乃第四節又申前意初之潛也隠而在下陽<lb/>
　氣潛藏於重泉微而未之見也<lb/>
見龍在田天下文明<lb/>
　二之見則出濳離隠雖不在上位然德博而化天下皆<lb/>
　文明矣見非表暴之謂也誠則形形則著著則明故<lb/>
　天下利見而為之動為之變為之化而盡皆如已之<lb/>
<pb n="15b"/>
　文明也平菴項氏曰天下文明以見字言之<lb/>
終日乾乾與時偕行<lb/>
　三居下卦之上時既進矣君子之徳亦與時而進也<lb/>
或躍在淵乾道乃革<lb/>
　四之躍也離於下而進於上與在下之時不同矣乾<lb/>
　道於是乎革也革者變也下乾以終上乾方始猶天<lb/>
　道更端之時也平菴項氏曰卦至四則下革而為上<lb/>
　時至卯則寒革而為暄皆進而得時者也<lb/>
<pb n="16a"/>
飛龍在天乃位乎天徳<lb/>
　九天徳五天位有是徳乃宜在是位也<lb/>
亢龍有悔與時偕極<lb/>
　易以爻為所處之人位為所逢之時以九居三而三<lb/>
　陽方盛故與時偕行九三蓋得時者也以九居上而<lb/>
　六陽已窮故與時偕極上九蓋失時者也或曰乾以<lb/>
　徳明爻初曰徳之隠二曰徳之中三四皆曰進徳五<lb/>
　曰位乎天徳獨上不言徳上其有悔而以徳者乎<lb/>
<pb n="16b"/>
乾元用九乃見天則<lb/>
　歐陽文忠公曰初無不變變無不通此天理之自然<lb/>
　也故曰乾元用九乃見天則廣平游氏曰將來者進<lb/>
　成功者退天之則也愚謂天則則天道也寒極而變<lb/>
　暑暑極而變寒是之謂則乾所以用九而不用七者<lb/>
　九變而七不變也故用九則見天則<lb/>
乾元者始而亨者也利貞者性情也<lb/>
　此以下乃第五節復申彖傳之意天者莫非一元之<lb/>
<pb n="17a"/>
　運行周流而不間斷是以生生而不窮物之生也皆<lb/>
　自此萌動暢茂條逹故曰乾元者始而亨者也性言<lb/>
　其静也情言其動也物之動極而至於収斂而歸藏<lb/>
　則復其夲體之象又將為來春動而發用之地故曰<lb/>
　利貞者性情也静而至於静之極但言其性足矣又<lb/>
　兼言情何耶曰元起於貞貞下蓋有元繼焉動生於<lb/>
　静静中蓋有動存焉貞而元静而動終而復始則生<lb/>
　生之道不窮若但言性而不言情則止乎貞純乎静<lb/>
<pb n="17b"/>
　而已矣不見貞下起元静中者動之意而非生生不<lb/>
　窮之道也此所以不分别孰為性孰為情而特渾而<lb/>
　言之曰利貞者性情也鄭𤣥不明此義乃以性情作<lb/>
　情性淺矣<lb/>
乾始能以美利利天下不言所利大矣哉<lb/>
　乾始即乾元也元乃生物之始也美即亨也亨乃衆<lb/>
　美之㑹也乾能生育萬物以利天下而天下皆獲其<lb/>
　美利故曰乾始能以美利利天下乾之利天下無徃而<lb/>
<pb n="18a"/>
　非利不可以名焉故曰不言所利如坤言利牝馬之<lb/>
　貞屯言利建侯之類皆指其所利而名言之名言則<lb/>
　小不言則大故又贊其不言所利而特曰大矣哉或者<lb/>
　疑之曰不言所利而二五之爻以利見稱何也曰孔子<lb/>
　之意蓋為乾之彖辭不言所利非謂乾之爻辭不言<lb/>
　所利也<lb/>
大哉乾乎剛健中正純粹精也<lb/>
　六十四卦唯乾純陽而其徳最大故孔子贊乾之元乾<lb/>
<pb n="18b"/>
　之利皆曰大又贊乾之九五曰大哉乾乎剛健中正<lb/>
　純粹精也剛則不屈健則不息中則無過無不及正<lb/>
　則無反無側純則無雜粹則無疵精則純粹之至也<lb/>
　乾之六畫無不剛無不健二五皆剛健而得中九五<lb/>
　則剛健得中而且正六畫皆陽而無一隂畫間於其<lb/>
　間可謂純矣二五皆純而且粹九五則純粹而且精<lb/>
　此七字惟乾之九五足以當之九五蓋乾之主爻也<lb/>
　凡卦皆有主爻皆以五為君孔子毎賛主爻之徳必<lb/>
<pb n="19a"/>
　兼五言觀彖傳可見况夫乾之主爻在五而五又為<lb/>
　君位其徳又如此全美此孔子所以極其辭而稱贊<lb/>
　之也<lb/>
六爻發揮旁通情也<lb/>
　發揮動也旁通猶言曲盡情猶言用乾之六爻在夲<lb/>
　卦則彼此情相通若動而散於諸卦則自屯蒙以至<lb/>
　既濟未濟凡以九居初居上居二五居三四者其情<lb/>
　悉皆相通無不曲盡其義坤之六爻亦然横渠張子<lb/>
<pb n="19b"/>
　曰乾發揮徧被於六十四卦其說是已<lb/>
時乘六龍以御天也雲行雨施天下平也<lb/>
　時謂乾之時聖人於此時乘六陽之運以御天則如<lb/>
　天之雲行雨施而普天之下咸被其澤也<lb/>
君子以成徳為行日可見之行也<lb/>
　得於心為徳行於身為行成徳之成與成性之成同<lb/>
　成之為言貞也謂仁義禮智無不具也君子以仁義<lb/>
　禮智發而為事業故曰君子以成徳為行誠則形形<lb/>
<pb n="20a"/>
　則著故曰日可見之行也首章云君子行此四徳此又<lb/>
　云君子以成徳為行蓋申首章之意上行字去聲下<lb/>
　行字平聲<lb/>
濳之為言也隠而未見行而未成是以君子弗用也<lb/>
　此以下乃第六節復申爻傳之意上文云君子以成<lb/>
　徳為行日可見之行也此乃云行而未成何其說之<lb/>
　相悖歟曰非相悖也上文申彖意蓋終言一卦之徳<lb/>
　此申爻意乃單言初九之徳其義各有所取也隠而<lb/>
<pb n="20b"/>
　未見行而未成非謂初九不行也時乎濳隠而所行<lb/>
　未著爾或曰此章云濳之為言也末章云亢之為言<lb/>
　也此兩起句文法同蓋欲使學者因文究義以見乾<lb/>
　之初九猶人之卑微乾之上九猶人之衰老唯宜守<lb/>
　静而安常皆不可變動而用事也<lb/>
君子學以聚之問以辨之寛以居之仁以行之易曰見<lb/>
龍在田利見大人君徳也<lb/>
　博學之則多識前言徃行以蓄其徳問以辨之蓋將<lb/>
<pb n="21a"/>
　擇其善也擇善而知所從矣則又不可不加涵飬之<lb/>
　功故寛以居之寛則不廹居之久則守之固至於徳<lb/>
　盛仁熟乃可推而行之以及物也夫君子之學問如<lb/>
　此寛仁如此雖未為人君而有君人之大徳故前章<lb/>
　贊之曰君徳此又重引之蓋深明九二之徳為君徳<lb/>
　而大人即九二也若獨指九五為大人而以利見大<lb/>
　人為九二利見九五則非易之㫖也雲間田氏曰諸<lb/>
　卦二五皆君臣相應唯乾坤二卦不可以此論先儒<lb/>
<pb n="21b"/>
　乃曰乾卦純體皆君道坤卦全體皆臣道聖人慮學<lb/>
　者拘於正應以論乾坤特於乾九二兩賛曰君徳<lb/>
九三重剛而不中上不在天下不在田故乾乾因其時<lb/>
而惕雖危无咎矣<lb/>
　虞翻曰以乾接乾故重剛位非二五故不中或者乃<lb/>
　謂以剛居剛為重剛在九三則猶可在九四則不通<lb/>
　矣乃又曰九四下重字衍文豈其然乎不若從虞翻<lb/>
　之說為長天謂五田謂二九三上不及九五之中而<lb/>
<pb n="22a"/>
　不在天下已過九二之中而不在田其不中若是豈<lb/>
　不危厲君子處此則終日進徳脩業乾乾不已又因<lb/>
　日之夕而為之惕是以雖危而无咎夫九三上不在<lb/>
　天下不在田則奚在曰在人<lb/>
九四重剛而不中上不在天下不在田中不在人故或<lb/>
之或之者疑之也故无咎<lb/>
　九三居重乾之間而在下卦之上其位已過九二之<lb/>
　中故曰重剛而不中九四亦居重乾之間而在上卦<lb/>
<pb n="22b"/>
　之下其位不及九五之中故亦曰重剛而不中九四<lb/>
　上不在天下不在田固與三同然比之三則四也又<lb/>
　居上體而出於人之上矣故曰中不在人夫上既不<lb/>
　在天下既不在田中又不在人果何在邪曰在淵易<lb/>
　卦兼三才而兩之以下二畫屬地中二畫屬人上二<lb/>
　畫屬天三四雖皆人位而三附於地蓋在人之正位<lb/>
　四之在淵則離地而近於天非人所處之地故或之<lb/>
　或之者何蓋疑之也君子於此戒慎恐懼唯知進徳<lb/>
<pb n="23a"/>
　脩業而已故无咎或曰孔子贊乾之六爻必於此兩<lb/>
　爻云九三九四而文法又同亦欲使學者因文究意<lb/>
　以見九三九四並在重乾之間而俱得无咎者其才<lb/>
　與位皆相似故也<lb/>
夫大人者與天地合其徳與日月合其明與四時合其<lb/>
序與鬼神合其吉㐫先天而天弗違後天而奉天時天<lb/>
且弗違而况於人乎况於鬼神乎<lb/>
　二五爻辭皆言大人孔子賛九二但稱君子贊九五則<lb/>
<pb n="23b"/>
　稱大人尊九五也九五蓋乾之主也又以見九三止<lb/>
　有大人之徳而無大人之位九五則徳位兼修也九<lb/>
　五大人中正無私以天徳居天位而與天為徒故天<lb/>
　地日月四時鬼神悉皆相合而無間也天者自然之<lb/>
　理也誠之所為先與理合天亦弗能違也先後皆去<lb/>
　聲紫陽朱子曰先天而天弗違者如禮雖先王未之有<lb/>
　而可以義起之類蓋雖天所未為而吾意之所為自<lb/>
　與道契天亦弗能違也後天而奉天時者如天叙有典<lb/>
<pb n="24a"/>
　天秩有禮之類雖天之所已為而理之所在當亦奉<lb/>
　而行之蓋大人無私以道為體也<lb/>
亢之為言也知進而不知退知存而不知亡知得而不<lb/>
知喪其唯聖人乎知進退存亡而不失其正者其唯<lb/>
聖人乎<lb/>
　九三居下體之極知至而又知終上九居上體之極<lb/>
　乃知進而不知退知存而不知亡知得而不知喪三<lb/>
　所以無咎上所以有悔知與不知之異也苟知進退<lb/>
<pb n="24b"/>
　存亡而不以得喪累其心又於進退存亡之間不失其<lb/>
　在我之正又豈有悔乎首言進退存亡而兼言得喪<lb/>
　次言進退存亡乃不及得喪何也曰進退存亡天道<lb/>
　也得喪乃人事耳孔子所以兩致其唯聖人乎之辭<lb/>
　者謂其真知天道進退存亡而不失其正者非聖人<lb/>
　則不能也人事固亦有進退存亡若僅釋以人事則<lb/>
　凡有識知而安於分義者能之何待聖人而後可耶<lb/>
　此章句法與繋辭傳天下何思何慮同又如論語禹吾<lb/>
<pb n="25a"/>
　無間然矣稱顔子曰賢哉囘也蓋皆兩致其辭而贊<lb/>
　歎之也紫陽朱子曰再言其唯聖人乎始若設問而<lb/>
　卒自應之也王肅疑兩言聖人為重複遂改其一為<lb/>
　愚人謬矣<lb/>
　<lb/>
　<lb/>
　<lb/>
　<lb/>
<pb n="25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易集説卷二十六<lb/>
</p>
<p>
</p>
  </div>
</body>
</text>
</TEI>
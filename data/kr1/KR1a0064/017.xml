<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易集説卷十七</head> <lb/>
    <p>
<pb n="1a"/>
欽定四庫全書<lb/>
　周易集説卷十七<lb/>
　　　　　　　　　　　　　宋　俞琰　撰<lb/>
　彖傳四<lb/>
咸感也柔上而剛下二氣感應以相與止而説男下女<lb/>
是以亨利貞取女吉也天地感而萬物化生聖人感人<lb/>
心而天下和平觀其所感而天地萬物之情可見矣<lb/>
　書咸有一德之咸訓皆今曰咸感也謂咸之為卦有<lb/>
<pb n="1b"/>
　上下相感之義非以感訓咸亦非以咸為无心之感<lb/>
　或者泥於字説遂以咸為无心之感非也夫人之所<lb/>
　以相感者心也既謂之感矣以為无心可乎但不可<lb/>
　容心而有所私耳若其无心又焉能感剛上而柔下<lb/>
　二氣感應以相與釋咸之所以亨也柔上謂上卦兑<lb/>
　之隂爻剛下謂下卦艮之陽爻二氣即山澤之氣感<lb/>
　應以相與謂山澤之氣往來相通此感則彼應彼感<lb/>
　則此應一感一應而彼此相與也但曰二氣而不言<lb/>
<pb n="2a"/>
　山澤者山澤形也言山澤則不見隂陽感應以相與<lb/>
　之義也止而説釋咸之所以利貞也夫婦之道止而<lb/>
　不説則離説而不止則亂今也内止而外説則其止<lb/>
　不至於固而其説亦不至於亂也男下女釋咸之所<lb/>
　以取女吉也禮記郊特牲云男子親迎男先乎女剛<lb/>
　柔之義也蓋古者婚禮自問名至於親迎皆以男先<lb/>
　下女今以艮男下兑女是得婚禮之正也總而結之<lb/>
　故曰柔上而剛下二氣感應以相與止而説男下女<lb/>
<pb n="2b"/>
　是以亨利貞取女吉也天地感天地氣交相感也聖<lb/>
　人感人心謂聖人之心與衆人之心交相感也然天<lb/>
　氣不下降則地氣不上騰萬物安得化生聖人不通<lb/>
　天下之志則下情无由上達天下安得和平天地之<lb/>
　間有感斯有應也故曰天地感而萬物化生聖人感<lb/>
　人心而天下和平觀天地之所以感者如此萬物之<lb/>
　所以應者如此則大而天地小而萬物其情理皆可<lb/>
　得而見之也故又贊之曰觀其所感而天地萬物之<lb/>
<pb n="3a"/>
　情可見矣天地與萬物既皆以情言則咸感之道不<lb/>
　可以為无心也抑明矣<lb/>
恒久也剛上而柔下雷風相與巽而動剛柔皆應恒恒亨<lb/>
无咎利貞久於其道也天地之道恒久而不已也利有<lb/>
攸往終則有始也日月得天而能久照四時變化而能<lb/>
久成聖人久於其道而天下化成觀其所恒而天地萬<lb/>
物之情可見矣<lb/>
　咸恒二卦六爻皆相應而名義不同者咸以少男下<lb/>
<pb n="3b"/>
　少女交感之道也恒則長男居外長女居内夫夫婦<lb/>
　婦恒久之道也恒倒轉為咸則柔上而剛下咸倒轉<lb/>
　為恒則剛上而柔下剛上柔下則其分正而可久此<lb/>
　以卦之主爻言恒也一陽動于二隂之下為震雷一<lb/>
　隂入於二陽之下為巽風相與謂相薄而不相悖也<lb/>
　咸言二氣相與者山澤通氣耳蓋專以氣言雷風則<lb/>
　又有聲不特氣也雷得風則迅風得雷則烈雷風相<lb/>
　與則其氣相須而可久此以卦象言恒也巽而後動<lb/>
<pb n="4a"/>
　則其德不暴而可久此以卦德言恒也三剛三柔皆<lb/>
　相應則其交不疑而可久此又以六爻之應言恒也<lb/>
　恒者久也久也者久於其道也孔子以久訓恒懼愎<lb/>
　者以執為久也故釋恒亨无咎利貞則曰久於其道<lb/>
　也蓋謂所久在道非妄執也又懼夫昧者不知道之<lb/>
　所在也故又曰天地之道恒久而不已也蓋謂道在<lb/>
　不已所以能久也釋利有攸往乃曰終則有始何耶<lb/>
　蓋又申不已之義也若使天地之道終而不復始則<lb/>
<pb n="4b"/>
　亦已矣又安能久惟其終則有始是以不已則久也<lb/>
　又慮其不知天地之道何以恒久而不已也遂又以<lb/>
　日月四時推而明之曰日月得天而能久照四時變<lb/>
　化而能久成蓋謂日往則月來月往則日來其道循<lb/>
　環而不已故能久照也寒往則暑來暑往則寒來其<lb/>
　道代謝而不已故能久成也若夫聖人者與天地合<lb/>
　德與日月合明與四時合序者也聖人久於其道而<lb/>
　不已故能致天下之化成也天即道也日月得天得<lb/>
<pb n="5a"/>
　此恒久不已之道也四時變化无非皆恒久不已之<lb/>
　道也即此觀之則天地所以生萬物而不息萬物所<lb/>
　以生生而不窮其情理皆可得而見也故又曰觀其<lb/>
　所恒而天地萬物之情可見矣恒彖傳凡六言久蓋<lb/>
　以久訓恒孔子明言曰恒久也或以常為恒非也或<lb/>
　以變為恒亦非也趙氏輯聞云聖人於乾以常對恒<lb/>
　並言則恒常自為二義於需言未失常乃取用恒之<lb/>
　義常未能恒恒乃包常變為言若常可訓恒則聖人<lb/>
<pb n="5b"/>
　當云恒常也蓋恒之訓久乃久逺之義非常變之義<lb/>
　今人避諱故曰常據義當曰久<lb/>
遯亨遯而亨也剛當位而應與時行也小利貞浸而長<lb/>
也遯之時義大矣哉<lb/>
　遯非亨道也遯而亨也者蓋謂身遯而道亨非謂遯<lb/>
　而後亨也剛當位謂以九居五而得其正應謂與六<lb/>
　二相應而不與為敵此君子隨時用權明哲保身之<lb/>
　道也是時君子小人情猶相得未至於上下不交也<lb/>
<pb n="6a"/>
　故君子心雖欲遯而身猶在位其義則不可遽遯也<lb/>
　未可遽遯則惟有以正自守以權應柔順時而行耳<lb/>
　故曰剛當位而應與時行也此釋君子當遯則遯而<lb/>
　所以致亨之由也浸而長猶水之浸物以漸而長也<lb/>
　其義與臨卦彖傳同彼言剛長此則柔長也文王曰<lb/>
　小利貞所以戒小人不宜進逼君子孔子又恐君子<lb/>
　持禄固位當遯而不遯故釋之曰浸而長蓋謂二隂<lb/>
　在下雖微其勢方來四陽在上雖盛其勢將往往者<lb/>
<pb n="6b"/>
　屈來者伸君子於此蓋不容不遯也此時不遯則何<lb/>
　時而可遯耶自常情觀之二隂以艮體止於下而不<lb/>
　動四陽在上其勢猶盛君子何必遯識時者觀之則<lb/>
　不然蓋二隂之止暫止也今雖止而不動徒以我四<lb/>
　陽尚盛未敢肆爾然自此浸長必將上進蓋不終止<lb/>
　於其下也諸儒皆謂剛當位而應與時行也為二五<lb/>
　君臣相應君子宜與時消息茍可以致其力則相與<lb/>
　扶持之又謂小利貞為君子尚可致力以小有為唯<lb/>
<pb n="7a"/>
　紫陽朱子云隂已浸長如何可以有為愚謂隂已浸<lb/>
　長固不可有為然時未可遯則君子要當與時而偕<lb/>
　行義茍當遯則君子亦當與時而偕行君子之遯非<lb/>
　為身也蓋為道也故孔子贊之曰遯之時義大矣哉<lb/>
大壯大者壯也剛以動故壯大壯利貞大者正也正大<lb/>
而天地之情可見矣<lb/>
　易以陽為大大壯者謂四陽長而強盛也剛以動故<lb/>
　壯就二體釋卦名謂乾剛在内加以震動於外是以<lb/>
<pb n="7b"/>
　壯也然而過於剛則為暴而已奚足以為壯故又曰<lb/>
　大者正也謂大者貴乎正唯正然後可以為大不正<lb/>
　則血氣之壯徒壯耳非大也大者壯以卦體爻畫言<lb/>
　大者正則以理言正大謂既正且大也極正大之理<lb/>
　則至公无私可以見天地生物之情故曰正大而天<lb/>
　地之情可見矣或曰觀四隂二陽隂長而消陽之卦<lb/>
　也大壯四陽二隂陽長而消隂之卦也觀之四隂進<lb/>
　則五九消矣大壯之四陽進則六五消矣五君位也<lb/>
<pb n="8a"/>
　故二卦彖傳皆不言消長聖人之意㣲矣伊川程子<lb/>
　曰天地之道常久而不已者至正至大也正大之理<lb/>
　學者黙識心通可也不云大正恐疑為一事也趙氏<lb/>
　輯聞云易於咸於恒於萃言天地萬物之情而此不<lb/>
　及萬物者萬物之情正者未必大大者未必正不得<lb/>
　與天地並也不言大正而言正大别於大正小正也<lb/>
　復言天地之心大壯言天地之情心藴於中情則外<lb/>
　見復雷在地中天地生物之功伏而未露故聖人有<lb/>
<pb n="8b"/>
　以見其心大壯雷在天上天地生物之心巳達於外<lb/>
　故聖人有以見其情<lb/>
晉進也明出地上順而麗乎大明柔進而上行是以康<lb/>
侯用錫馬蕃庶晝日三接也<lb/>
　晉以日之進言與升漸木之進不同晉下卦坤地也<lb/>
　上卦離日也日出地上其明進而盛升漸雖亦有進<lb/>
　義而无明盛之象升恒自下而進漸特進而有序皆<lb/>
　非晉之比也以明夷對觀之彼日之入此日之出也<lb/>
<pb n="9a"/>
　大明指離之六五謂明王在上尊居君位猶晝日之<lb/>
　大明也順指坤之三隂謂諸侯在下盡臣道之順而<lb/>
　附麗乎大明之君也上明下順君臣相得在君上而<lb/>
　言則進而至於光大也在臣下而言則進而承其光<lb/>
　寵也明出地上以上下二體之象言順而麗乎大明<lb/>
　以上下二體之德言柔進而上行謂六五之柔進居<lb/>
　上卦之尊位也晉乃明夷之倒體在明夷為六二倒<lb/>
　轉為晉則進而為六五謂自臨卦而來者非也或曰<lb/>
<pb n="9b"/>
　三女之卦在上者獨離為得尊位則謂之上行乃若<lb/>
　巽在上則六四皆謂之上合又謂之上同合者合於<lb/>
　五同者同於五不得謂上行也是在上則上六皆謂<lb/>
　之上窮亦不得為上行也是以兩字乃總結一卦彖<lb/>
　辭之義與咸之彖傳同康當作亨今以亨為康蓋因<lb/>
　彖辭之誤而誤爾按郭京易舉正云王弼舊本有亨<lb/>
　字彖傳是以下亦脱亨字<lb/>
明入地中明夷内文明而外柔順以蒙大難文王以之<lb/>
<pb n="10a"/>
利艱貞晦其明也内難而能正其志箕子以之<lb/>
　明入地中明夷此以卦象釋卦名也繫辭傳云易之<lb/>
　興也其當殷之末世周之盛德耶當文王與紂之事<lb/>
　耶孔子釋六十四彖无非皆推廣文王彖辭之義而<lb/>
　獨於明夷稱文王蓋明入地中明夷正文王與紂之<lb/>
　事之象也紂无道而國將亡文王有大明之德而幽<lb/>
　囚於羑里豈非明入地中其明隱而不見之象乎或<lb/>
　以明入地中為衍文非也晉言明出地上蒙言山下<lb/>
<pb n="10b"/>
　有險豈皆衍文耶内卦離故曰内文明外卦坤故曰<lb/>
　外柔順大難謂羑里之囚也其難闗係天下之大民<lb/>
　命之所寄故曰大難文王之德内藴文明外施柔順<lb/>
　是故蒙被大難而不與九侯同受其害不然在大難<lb/>
　之中亦難乎免矣以之謂用此道也文王處明夷昏<lb/>
　闇之時三分天下有其二以服事殷卒能脱身羑里<lb/>
　蓋用此道也故曰文王以之晦其明謂隱其明以自<lb/>
　晦也紂之時小人雖衆皆不能窺見箕子之所為箕<lb/>
<pb n="11a"/>
　子之明蓋不彰於外也若使逞其智而内不文明矜<lb/>
　其能而外无柔順有如後世楊修曹子建之徒則被<lb/>
　害久矣豈能蒙此大難哉内難謂家難也其難闗係<lb/>
　一家之内宗社之所寄也箕子為紂之近親身處其<lb/>
　國内而切近其難故曰内難紂淫酗日甚箕子諌之<lb/>
　則勢不可去之則義又不可未免徉狂自晦而其志<lb/>
　則以道自任固守以正而不變此箕子所用之道也<lb/>
　故曰箕子以之文王總一卦而言箕子則指内卦六<lb/>
<pb n="11b"/>
　二而言非指六五也白雲郭氏曰明夷獨為聖人明<lb/>
　德遭難之事初无衆人之象故止言文王箕子<lb/>
家人女正位乎内男正位乎外男女正天地之大義也<lb/>
家人有嚴君焉父母之謂也父父子子兄兄弟弟夫夫<lb/>
婦婦而家道正正家而天下定矣<lb/>
　家人以巽離成卦故彖辭獨言女彖傳以男女並言<lb/>
　蓋專指二五爻畫之隂陽而生義也言女正而必兼<lb/>
　男正者君子以修身為齊家之本身不修則家不齊<lb/>
<pb n="12a"/>
　也以六居二以九居五其位皆正故曰女正位乎内<lb/>
　男正位乎外先女而後及男家人以内為本也然天<lb/>
　尊地卑男尊女卑一定而不可易故又曰男女正天<lb/>
　地之大義也君長也嚴君猶言君長蓋一國有一國<lb/>
　之長一家有一家之長父母乃一家之長也為一家<lb/>
　之長不可不嚴不嚴則紀綱不立下无忌憚凡事玩<lb/>
　弛而家道廢矣治家之道與治國同故曰家人有嚴<lb/>
　君焉父母之謂也嚴君即男女之正位乎内外者也<lb/>
<pb n="12b"/>
　父母主恩而稱嚴君不可以恩廢禮也乃若父盡父<lb/>
　道子盡子道以至兄弟夫婦亦各盡其道則尊卑有<lb/>
　等長幼有序男女有别而家道正矣推此以及天下<lb/>
　天下可不勞而定故曰父父子子兄兄弟弟夫夫婦婦<lb/>
　而家道正正家而天下定矣不曰定天下而曰天下定<lb/>
　蓋風化自近始此正則彼自正也彖辭舉其端故但<lb/>
　言利女貞彖傳極其全故兼言男女之正而又以父<lb/>
　子兄弟夫婦推廣而備言之大學云身修而后家齊<lb/>
<pb n="13a"/>
　家齊而后國治國治而后天下平孟子云天下之本<lb/>
　在國國之本在家家之本在身其説皆出於此<lb/>
睽火動而上澤動而下二女同居其志不同行説而麗<lb/>
乎明柔進而上行得中而應乎剛是以小事吉天地睽<lb/>
而其事同也男女睽而其志通也萬物睽而其事類也<lb/>
睽之時用大矣哉<lb/>
　睽之為卦下兑上離皆隂卦也火與澤雖俱動而火<lb/>
　自動於上澤自動於下竟不相同非若坎離之隂陽<lb/>
<pb n="13b"/>
　相逮也中女少女雖同處一家及其有行則各適其<lb/>
　所歸其志蓋不同非若坎離之隂陽相合也夫上火<lb/>
　下澤為睽上澤下火為革革亦二女同居而其志又<lb/>
　且不相得乃大亨何歟曰革以九居五以六居二大<lb/>
　亨者以其正也睽則反是此所以僅為小事吉也夫<lb/>
　物極必反睽久必合聖人於此有合睽之道焉何則<lb/>
　説而麗乎明也當是之時二志乖睽雖説亦見疑非<lb/>
　麗乎明不可也睽乃家人之倒體家人六二之柔本<lb/>
<pb n="14a"/>
　居下倒轉為睽則六二進為六五而上行又得中而<lb/>
　應九二之剛則睽者合矣是以小事吉也古今蓋无<lb/>
　久睽不合之勢聖人亦无視亂不救之理且如天地<lb/>
　異位睽也而隂陽升降共成化育之功則其事同男<lb/>
　女異姓睽也而婚嫁往來俱有室家之願則其志通<lb/>
　萬物散殊睽也而在大化中均禀隂陽之氣則其事<lb/>
　類天地也男女也萬物也其體雖睽其用則合當睽<lb/>
　之時合睽之用則不止小事吉而已孔子恐人不明<lb/>
<pb n="14b"/>
　其大故贊之曰天地睽而其事同也男女睽而其志<lb/>
　通也萬物睽而其事類也睽之時用大矣哉<lb/>
蹇難也險在前也見險而能止知矣哉蹇利西南往得<lb/>
中也不利東北其道窮也利見大人往有功也當位貞<lb/>
吉以正邦也蹇之時用大矣哉<lb/>
　難謂䟦渉之艱苦險在前謂前有坎水之險下卦艮<lb/>
　止中互離明明則知止而不䧟於險也險之在前人<lb/>
　皆見之固不待智者而後見見險而能止則其所見<lb/>
<pb n="15a"/>
　蓋有出於衆人之外者非衆人所能及故孔子特贊<lb/>
　之曰見險而能止知矣哉往得中謂以九居五往而<lb/>
　得其中也道窮謂九三處下卦之終而又在艮止之<lb/>
　極也往有功謂往而濟蹇必見大才大德之人乃有<lb/>
　功也夫處險之時見險而不知止固不可謂之智見<lb/>
　難而弗往救則非易之教也故彖言利見大人孔子<lb/>
　釋之曰往有功蓋恐其終於止而弗往也九五尊居<lb/>
　君位不失其正近而上六六四下而九三六二其位<lb/>
<pb n="15b"/>
　皆正初六位雖不正然以隂而處下蓋亦正也則是<lb/>
　通國上下各守其分而无有不正故曰當位貞吉以<lb/>
　正邦也卦雖名蹇而諸爻皆无凶辭亦以其正故也<lb/>
　用謂變動而用事蹇之時非終於止而不用亦非小<lb/>
　有才者之所能用故曰蹇之時用大矣哉平菴項氏<lb/>
　曰險而止為蒙止於外也見險而能止為知止於内<lb/>
　也止於外者阻而不得進止於内者有所見而不妄<lb/>
　進此蒙與蹇之所以分也屯與蹇皆訓難屯者動乎<lb/>
<pb n="16a"/>
　險中經綸以濟難者也蹇者止乎險中崎嶇以渉難<lb/>
　者也此屯與蹇之所以分也<lb/>
解險以動動而免乎險解解利西南往得衆也其來復<lb/>
吉乃得中也有攸往夙吉往有功也天地解而雷雨作<lb/>
雷雨作而百果草木皆甲拆解之時大矣哉<lb/>
　解之為卦下坎險上震動險非動莫解故曰解險以<lb/>
　動唯動故能免乎險而不陷而卦名所以謂之解故<lb/>
　曰動而免乎險解九四為震體之主動而在外剛而<lb/>
<pb n="16b"/>
　不過上二隂順之動而得衆人之助故曰解利西南<lb/>
　往得衆也解乃蹇之倒體解九二即蹇九五向也險<lb/>
　難在前則吾不可不任濟蹇之責當是時而往則往<lb/>
　為得其中道今險難解散无所事乎往則以來為得<lb/>
　其中道故曰其來復吉乃得中也難解之初乃與民<lb/>
　維新之時人方厭亂而餘風遺俗亂政弊法有不可<lb/>
　因者早革之則有功事勢既定而人心安於故常乃<lb/>
　始圖之則擾矣尚何功之有故曰有攸往夙吉往有<lb/>
<pb n="17a"/>
　功也蹇之時艮山止於下坎水滯流於上蹇而為險<lb/>
　今為解則震雷動於上坎水浹洽於下解而為雨是<lb/>
　艮其所以蹇而震其所以解也方其未解則天地之<lb/>
　氣蹇澁而不舒及其既解則天地之氣發達而雷雨<lb/>
　作雷雨作則百榖草木之甲无不開拆故贊其時曰<lb/>
　大矣哉隆山李氏曰以畫觀之解者蹇之反以卦觀<lb/>
　之解者屯之反也大率屯蹇皆難之方興而解則難<lb/>
　之散也又以三卦之二體細觀之蹇之止乎險下固<lb/>
<pb n="17b"/>
　不若屯之動乎險中而屯之動乎險中又不若解之<lb/>
　動乎險外也<lb/>
　<lb/>
　<lb/>
　<lb/>
　<lb/>
　<lb/>
　周易集説卷十七<lb/>
</p>
<p>
</p>
  </div>
</body>
</text>
</TEI>
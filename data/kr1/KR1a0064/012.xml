<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易集説卷十二</head> <lb/>
    <p>
<pb n="1a"/>
欽定四庫全書<lb/>
　周易集説卷十二<lb/>
　　　　　　　　　　　　　宋　俞琰　撰<lb/>
　象辭二<lb/>
山下有火賁君子以明庻政无敢折獄<lb/>
　艮山靜而止質也離火動而明文也火明於山下則<lb/>
　質而以文故曰山下有火賁夫山下安得有火所以<lb/>
　有火者有人於此居之也人居於山下則煙火輳集<lb/>
<pb n="1b"/>
　與荒山寂寞之境不同矣庻衆也與庻物之庻同非<lb/>
　謂其小也秀巖李氏曰政與獄皆有小大不當執庻<lb/>
　字以為小也君子以明庻政无敢折獄者修明庻政<lb/>
　之治具則可飾之以文若斷獄則不可也書吕刑曰<lb/>
　非佞折獄唯良折獄佞為口才也口才且不可斷獄<lb/>
　矧可以文而飾之乎茍恃其明察而深文巧詆縁飾<lb/>
　以没其情在小人則敢如是在君子則无敢如是也<lb/>
　君子而如是則非君子矣豐卦明於内而動於外故<lb/>
<pb n="2a"/>
　其象曰折獄致刑賁則明於内而止於外故其象曰<lb/>
　明庻政无敢折獄深居馮氏曰明庻政者離之明无<lb/>
　敢折獄者艮之止又曰先之以臨觀之教養後之以<lb/>
　噬嗑賁之刑政刑特以輔教而已<lb/>
山附於地剥上以厚下安宅<lb/>
　山之根深藏於地中不可得而紀極而曰山附於地<lb/>
　以衆人所共見者言之耳莫高匪山今乃附著於地<lb/>
　剥之象也山之巔高出於地上安靜而不摇蓋以地<lb/>
<pb n="2b"/>
　厚故也宅居也為人上者欲安居於上可不使下之<lb/>
　厚乎書五子之歌云民惟邦本本固邦寧蓋本固則<lb/>
　邦寧下厚則上安未有本不固而邦寧下不厚而上<lb/>
　安者也謂之上者凡居衆人之上者皆不可刻剥其<lb/>
　下非但人君為然也隆山李氏曰易中象辭曰大人<lb/>
　曰君子曰先王而此獨曰上者剥之世在下故指在<lb/>
　上之一陽而為之辭也圭叔吕氏曰厚下坤象安宅<lb/>
　艮象上九一爻為廬亦宅之義卦取柔變剛義象取<lb/>
<pb n="3a"/>
　上安下義各有所主也平菴項氏曰凡彖所言皆六<lb/>
　爻消長之象凡象所言皆八卦取物之象大抵卦有<lb/>
　吉凶善惡而象无不善者蓋天下所有之理君子皆<lb/>
　當象之遇卦之凶者既不可象之以為凶德則必於<lb/>
　凶之中取吉以為象焉剥與明夷是也人君无用隂<lb/>
　剥陽之理則當自剥以厚下君子无用暗傷明之事<lb/>
　則當自晦以涖衆凡此皆於凶中取吉諸象之例皆<lb/>
　然<lb/>
<pb n="3b"/>
雷在地中復先王以至日閉闗商旅不行后不省方<lb/>
　復十一月之卦是時天氣正寒而井泉初温陽氣在<lb/>
　下故也先王以至日閉闗而不通往來故商旅於至<lb/>
　日不行后於至日不省方蓋安靜以養其稚陽之氣<lb/>
　不敢先時而動夫震陽初復於坤地之下其氣至㣲<lb/>
　唯安靜而後能長是宜愛護以養之未可勞動人或<lb/>
　動而泄之是爭天地之先而分奪其氣也先王謂古<lb/>
　先哲王后謂時王或謂后乃繼體守成之君言先王<lb/>
<pb n="4a"/>
　而又言后所以别於先王也至日閉闗乃先王之遺<lb/>
　法至日不省方後王遵先王之遺意也平菴項氏曰<lb/>
　彖取陽之復來故可以出入象取雷之在地中故不<lb/>
　可以行不可以出彖與象取義不同諸家與彖同説<lb/>
　則非衆象之例亦非此象之義也愚按書舜典云十<lb/>
　有一月朔廵狩正當省方之時今乃曰后不省方蓋<lb/>
　為冬至之一日爾他日不然也夫闗所以通來往豈<lb/>
　可閉商旅皆欲出於塗豈可使之不行今曰至日閉<lb/>
<pb n="4b"/>
　闗商旅不行亦不過謂冬至之一日而已閉闗象坤<lb/>
　之闔户商旅象坤之衆震為大塗商旅所行之路坤<lb/>
　為迷不行之象也坤為地方之象也顔師古訓方為<lb/>
　常謂不省方為不視常務殆非也<lb/>
天下雷行物與无妄先王以茂對時育萬物<lb/>
　六十四卦之象例作一句无分為兩句者先儒皆以<lb/>
　天下雷行為句物與无妄為句誤矣唯胡旦與深居<lb/>
　馮氏雲間田氏以天下雷行物與作一句今從之无<lb/>
<pb n="5a"/>
　妄之為卦上乾天下震雷雷之動於天下而无妄行<lb/>
　物之動於天下亦无妄與故曰天下雷行物與无妄<lb/>
　與者應也无妄誠也天以誠動物以誠應皆无妄也<lb/>
　兼山郭氏曰天无私覆地无私載日月无私照率歸<lb/>
　之自然而已此无妄之本也愚謂无妄則誠誠者天<lb/>
　之道也天之道自然而已矣天道出於自然雷之行<lb/>
　於天下物之動於天下亦莫不皆出於自然夫唯其<lb/>
　皆出於自然是以雷發聲則萬物出而與之俱動有<lb/>
<pb n="5b"/>
　翼者動而飛有足者動而走生於山林者動於山林<lb/>
　生於川澤者動於川澤其動也時至而氣自化蓋无<lb/>
　一物不由乎天理之自然豈有妄耶先王以茂對天<lb/>
　時長育萬物夫何為哉亦不過順天理之自然而一<lb/>
　出於誠耳豈有妄耶夫天有是時先王非能先後之<lb/>
　也對而循之耳物有是生先王非能損益之也育而<lb/>
　成之耳中庸之所謂誠即易之所謂无妄也中庸云<lb/>
　唯天下至誠為能盡其性則能盡人之性能盡人之<lb/>
<pb n="6a"/>
　性則能盡物之性能盡物之性則可以贊天地之化<lb/>
　育可以贊天地之化育則可以與天地參矣子思之<lb/>
　説蓋本乎此伊川程子曰茂對之為言猶盛行永言<lb/>
　之比無他説也節齋蔡氏曰對與對上帝之對同言<lb/>
　至誠之動無時不動無物不育也平菴項氏曰時以<lb/>
　象天物以象震節初齊氏曰象言育者三卦蒙也蠱<lb/>
　也无妄也蠱上艮互震在下蒙无妄皆下震互艮在<lb/>
　上震者物之生理而艮所以育之也一陽入於坎出<lb/>
<pb n="6b"/>
　於震而艮在坎震之間此育之意也<lb/>
天在山中大畜君子以多識前言往行以畜其德<lb/>
　漢上朱氏曰天在山中以人所見為象聖人論天地<lb/>
　日月皆以人所見言之深居馮氏曰以氣言之天之<lb/>
　氣藏於山中亦為大畜之象天之氣固無不在唯山<lb/>
　則氣所附而能藏畜之也愚謂大畜之為卦下乾天<lb/>
　上艮山是為天在山中大莫大於天而曰天在山中<lb/>
　則其所畜者大矣今人以九霄之上日月所麗處為<lb/>
<pb n="7a"/>
　天遂疑天不在山中殊不知地之上虚空處皆天也<lb/>
　大凡掘一尺地則有一尺天是故井中有井中之天<lb/>
　洞中有洞中之天室中有室中之天山中有山中之<lb/>
　天何必以九霄之上乃為天哉小而壺中甕中亦莫<lb/>
　不有天又何必以天不在山中為疑哉人之藴畜由<lb/>
　學而大君子以多識前賢往聖之善言善行而學以<lb/>
　聚之則其胷中所得日以富矣蓋其所識者多則其<lb/>
　徳之所蓄者大也識音志與論語黙而識之識同平<lb/>
<pb n="7b"/>
　菴項氏曰文在外故為小畜識在心故為大畜漢書<lb/>
　作志義同深居馮氏曰識記也多識如天之容覆畜<lb/>
　德如山之圍繞虚齋趙氏曰互震足兌口於中爻有<lb/>
　言行畜德之象<lb/>
山下有雷頤君子以慎言語節飲食<lb/>
　山者禽獸草木生植之地雷動則禽獸草木皆動蓋<lb/>
　不可非時而動也雷動而在山上則聲已出山是為<lb/>
　小過在山下則聲猶未出山其動不至於過是頤養<lb/>
<pb n="8a"/>
　之象也人之所養在乎言語飲食言語妄出於口則<lb/>
　禍至飲食妄入於口則病生二者皆養身養德之切<lb/>
　務君子知禍從口出病從口入是以慎節其出入頤<lb/>
　乃口頰之象故取其切於頤者言之曰慎言語節飲<lb/>
　食充此言語之類則凡號令政教之出於已者皆所<lb/>
　當慎而不可悖出充此飲食之類則凡貨財賦税之<lb/>
　入於上者皆所當節而不可悖入虚齋趙氏曰言語<lb/>
　飲食取其動慎與節取其止<lb/>
<pb n="8b"/>
澤滅木大過君子以獨立不懼遯世无悶<lb/>
　澤水蓋潤養其木者也今也高漲而浸滅其木不亦<lb/>
　過甚矣乎是大過之象也木雖為水浸滅而其根幹<lb/>
　未嘗動摇故君子之於時也在位則獨立而不懼不<lb/>
　在位則遯世无悶獨立不懼非有大過人之才不能<lb/>
　也遯世无悶非有大過人之德不能也揚庭鄭氏曰<lb/>
　獨立不懼居大位任大事者也遯世无悶有大德无<lb/>
　大位者也其説是已夫當此大過之時尚可以有為<lb/>
<pb n="9a"/>
　則君子之在其位任其責者不容不為故雖千萬人<lb/>
　吾往矣夫何懼果不可以有為則君子之不在其位<lb/>
　不謀其政者退而避之而已有何悶君子之才之德<lb/>
　大過於人故能若是不然則獨立而人莫我輔能不<lb/>
　懼乎遯世而人莫我知能无悶乎獨立象巽木之植<lb/>
　遯世象巽之伏不懼无悶象兌之説紫巖張氏曰序<lb/>
　卦云頤者飬也不養則不可動故受之以大過考大<lb/>
　過之象非養之有素其能至於是乎節齋蔡氏曰獨<lb/>
<pb n="9b"/>
　立不懼巽木象遯世无悶兌説象<lb/>
水洊至習坎君子以常德行習教事<lb/>
　坎為水下卦坎上卦又重之以坎故曰水洊至習坎<lb/>
　洊之義與洊雷震之洊同雷曰洊聲相續也水曰洊<lb/>
　流相續也水之流也前者往而東去後者又從而西<lb/>
　來往者過來者續往來相繼繼而不絶是兩坎之象<lb/>
　也坎字上加習蓋承卦辭之誤常德行謂德行有常<lb/>
　而不改習教事謂教事練習而不輟治已治人必皆<lb/>
<pb n="10a"/>
　重習然後熟而安之也節齋蔡氏曰常德行坎剛中<lb/>
　象習教事重坎象或曰坎北方之卦積隂肅殺之氣<lb/>
　在焉坎險也難也兵凶器戰危事以其行險而犯難<lb/>
　也故重坎取兵武之象教事如月令仲春教振旅仲<lb/>
　秋教治兵之事是也詩常武云有常德以立武事德<lb/>
　行无常而欲武事之立難矣論語云以不教民戰是<lb/>
　謂棄之戰乃武事而以文事教之古之道也武事而<lb/>
　无文之教則殘民以逞不敗亡者幾希<lb/>
<pb n="10b"/>
明兩作離大人以繼明照于四方<lb/>
　離明也下卦離上卦又重之以離是為明兩作非並<lb/>
　作也水就下故坎言水洊至火炎上故離言明兩作<lb/>
　也秀巖李氏曰明兩作雷雨作二象皆當以作字為<lb/>
　句深居馮氏曰日出曰明没曰昏作起也發也與詩<lb/>
　薇亦作止之作同解言雷雨作亦此義也明作猶言<lb/>
　明發兩猶再也日一而已而旦旦明作以見重離之<lb/>
　象愚謂離為日不稱日而言明天无二日也他卦之<lb/>
<pb n="11a"/>
　離有在上者有在下者亦皆不稱日何也日君象也<lb/>
　易道无所不通稱日則唯人君可用如士庻皆不可<lb/>
　用也大人以德言乃王公之通稱蓋有大德而與天<lb/>
　地合德日月合明者也繼明者今日之明繼前日之<lb/>
　明而不絶其明相繼不絶故能徧照四方不然則耳<lb/>
　目所及且不能照又安能徧照於四方萬里之逺哉<lb/>
　繼明即是明兩作謂前日在下位而其明如此今日<lb/>
　在上位而其明亦如此前後自相踵蓋皆一人之明非<lb/>
<pb n="11b"/>
　謂後王而繼前王之照而世襲其明也紫陽朱子曰<lb/>
　明兩作猶言水洊至今日明來日又明若説兩明却<lb/>
　是兩個日頭白雲郭氏曰六十四卦唯離象獨稱大<lb/>
　人大人者與日月合其明故稱大人伊川程子曰諸<lb/>
　象或稱先王或稱后或稱君子或稱大人稱先王者<lb/>
　先王所以立法制建國作樂省方勑法閉闗育物享<lb/>
　帝皆是也稱后者后王之所為也財成天地之道施<lb/>
　命誥四方是也君子則上下之通稱大人者王公之<lb/>
<pb n="12a"/>
　通稱<lb/>
山上有澤咸君子以虚受人<lb/>
　山上何為而有澤澤氣上蒸於山而山受之也山上<lb/>
　而有澤則山體中虚可知矣山唯中虚乃能受澤心<lb/>
　唯中虚乃能受人心有私主而物欲窒之則自滿自<lb/>
　是必將拒人故君子觀此山上有澤之象而以虚受<lb/>
　人也家語云損其自多以虚受故能成其博也與此<lb/>
　同㫖圭叔吕氏曰虚取山之虚象受人取山受澤之<lb/>
<pb n="12b"/>
　潤象節初齊氏曰所謂受者歸斯受之也若有心於<lb/>
　受則巳非虚矣又曰澤非山上所有也而有焉蓋為<lb/>
　山之虚也使止欲象澤之通於山則豈不可如蹇之<lb/>
　山上有水而必曰澤非以其有水也以其虚也彼實<lb/>
　也故為蹇此虚也故為咸趙氏輯聞云彖辭爻辭與<lb/>
　象辭義各有攸主易變無窮聖人之取義未嘗執一<lb/>
　釋彖言咸感釋象言虚受唯圓機之士可以學易<lb/>
雷風恒君子以立不易方<lb/>
<pb n="13a"/>
　雷迅則風烈風飛則雷厲二者常相從而不厭故曰<lb/>
　雷風恒方謂事情所向立不易方謂君子卓然自立<lb/>
　有定向而不妄動也平菴項氏曰巽入也而在内震<lb/>
　出也而在外二物各居其位故謂之恒雷入而從風<lb/>
　風出而從雷二物易位而相從故謂之益象於恒言<lb/>
　立不易方於益言則遷與改其義明矣<lb/>
天下有山遯君子以逺小人不惡而嚴<lb/>
　紫陽朱子曰天體無窮山高有限遯之象也愚謂遯<lb/>
<pb n="13b"/>
　之義雖是退避亦取逺去之意以象言之山止於下<lb/>
　天行於上天蓋逺於山而相去甚遼絶也君子觀象<lb/>
　以逺小人豈有他哉不過危行言遜而已遜其言則<lb/>
　不惡不使之怨也危其行則有不可犯之嚴不使之<lb/>
　不遜也此君子逺小人之道也若怒悻悻然見於面<lb/>
　目發於聲音則疾之己甚適致小人之忿怨以激其<lb/>
　變耳豈全身逺害之道哉逺去聲惡入聲張横渠讀<lb/>
　為憎惡之惡亦通不惡是君子待小人之禮嚴是君<lb/>
<pb n="14a"/>
　子守己之節天下有山遥望之天與山若相接連何<lb/>
　惡之有及到山頂則山自止於下天自行於上山於<lb/>
　天邈不可干豈非嚴乎隆山李氏曰大畜之為卦天<lb/>
　在山中蓋艮在上而乾在下乾之健進艮而止之故<lb/>
　曰大畜遯之為卦天下有山則是乾在上而艮在下<lb/>
　乾之健行于外艮在下而不能止之故曰遯<lb/>
雷在天上大壯君子以非禮弗履<lb/>
　雷在地中則陽氣潛藏出地則陽氣奮發在天上則<lb/>
<pb n="14b"/>
　陽氣甚盛是大壯之象也大壯二月卦雷乃發聲之<lb/>
　時也雷之發聲必以其時非其時則不發君子之舉<lb/>
　動必由乎禮故非禮則弗履禮者天理之節文取乾<lb/>
　天之象履者足之動取震足之象或曰乾為首震為<lb/>
　足以足加於首此非禮之甚者也冠雖敝猶不可加<lb/>
　以屨何况乎首而可加以足乎聖人以震在乾上足<lb/>
　無加首之理故特曰非禮弗履漢上朱氏曰雷在天<lb/>
　上非所履而履故史墨謂雷乗乾為臣強之象君子<lb/>
<pb n="15a"/>
　以是動必以正非禮弗履也<lb/>
明出地上晉君子以自昭明德<lb/>
　明謂離日之明不言日而言明詳見離象或謂日君<lb/>
　象也不敢指斥故稱明以代之非也日者衆陽之宗<lb/>
　若月若星若河若電若霞若霓皆假日以為明日之<lb/>
　明乃自已之明也未出地則其明為地形所蔽及其<lb/>
　出也漸漸升騰而起則其明昭著於上晉之象也明<lb/>
　德君子固有之德也自昭者自有此明德而自明之<lb/>
<pb n="15b"/>
　也夫人之德本明其不明者人欲蔽之耳人欲蔽之<lb/>
　不能不少昏昧而其本然之明固未嘗息也忽爾省<lb/>
　察而知所以自明焉則吾本然之明亦如日之出地<lb/>
　而其明昭著初無増損也自之一字蓋謂由吾自巳<lb/>
　為之耳非由乎人也大學所謂明明德所謂自明與<lb/>
　此同㫖乾之象曰天行健君子以自強不息我竭我<lb/>
　力也晉之象曰明出地上晉君子以自昭明德我明<lb/>
　我德也君子唯盡其在我而已矣平菴項氏曰明德<lb/>
<pb n="16a"/>
　以象日自昭以象地<lb/>
明入地中明夷君子以涖衆用晦而明<lb/>
　按渾天之説天包地地在天中猶雞卵中黄天虚空<lb/>
　無體日行於虚空遶地而轉其出也在虚空之中與<lb/>
　地相去懸絶其没也亦然何嘗入於地中此卦下坤<lb/>
　上離離日在坤地之下其明隱而不見故曰明入地<lb/>
　中地之中惟有水耳日何嘗入之哉涖臨也涖衆不用<lb/>
　晦而明則衆心睽疑以此為明則亦不明甚矣用晦<lb/>
<pb n="16b"/>
　而明則衆乃安和是以君子之明必用晦也用晦於<lb/>
　外而明於内君子蓋觀此明入地中之象而得涖衆<lb/>
　之道故唯韜光晦迹以逺害不察察以為明也家語<lb/>
　云水至清則無魚人太察則無徒明其可盡用哉伊<lb/>
　川程子曰古之聖人設前旒屏樹者不欲明之盡乎<lb/>
　隱也深居馮氏曰所涖者衆安得人人而察之涖之<lb/>
　象離明也而入坤地之中為晦之象虚齋趙氏曰自<lb/>
　昭者治己之德用晦者涖衆之道<lb/>
<pb n="17a"/>
風自火出家人君子以言有物而行有恒<lb/>
　齊家之道自修身始此風自火出所以為家人之象<lb/>
　也君子知風之自於是齊家以修身為本而修身以<lb/>
　言行為先言行之接莫親且久於家人豈容有一毫<lb/>
　矯飾是以君子言必有物而无妄行必有恒而不改<lb/>
　物謂事實言而誠實則有物不誠實則无物也恒謂<lb/>
　常度行而常久則有恒不常久則無恒也深居馮氏<lb/>
　曰體巽以言有物入人之謂言也體離以行有恒可<lb/>
<pb n="17b"/>
　見之謂行也<lb/>
上火下澤睽君子以同而異<lb/>
　火性炎上而又在兑澤之上澤性潤下而又在離火<lb/>
　之下上不逮下下不奉上二卦合體而性不同睽之<lb/>
　象也君子以同而異是謂於大同之中有不同者焉<lb/>
　非謂求異於衆也猶之飲酒雖與衆同飲而不同沉<lb/>
　湎耳論語云君子羣而不黨中庸云君子和而不流<lb/>
　此即同而異之謂也同象二女之同異象火澤之異<lb/>
<pb n="18a"/>
　伊川程子曰在人理之常則莫不同於世俗之失則<lb/>
　異不能大同者亂常拂理之人也不能獨異者隨俗<lb/>
　習非之人也要在同而能異耳秀巖李氏曰彖言睽<lb/>
　中有合所以責君子之濟睽象言同中有異所以論<lb/>
　君子之不茍同<lb/>
山上有水蹇君子以反身修徳<lb/>
　坎水本流通之水若出於艮山之下則為蒙泉之始<lb/>
　達今在艮山之上澁滯而不流通蓋為土石所礙耳<lb/>
<pb n="18b"/>
　夫以艮山之峻阻而有坎水之險陷在其前則險阻<lb/>
　艱難不勝跋渉勞苦矣蹇之象也君子之遇蹇則反<lb/>
　求諸身自修其德而已有所未善則必改無歉於心<lb/>
　則唯加勉不行險以徼倖也孟子云愛人不親反其<lb/>
　仁治人不治反其智禮人不答反其敬行有不得皆<lb/>
　反求諸已此之謂也虚齋趙氏曰反身取艮之背修<lb/>
　身取坎之心節齋蔡氏曰反身者止乎外艮象修德<lb/>
　者養乎中坎象<lb/>
<pb n="19a"/>
雷雨作解君子以赦過宥罪<lb/>
　深居馮氏曰易有兩卦自為義例者雲雷為屯雷雨<lb/>
　作為解愚謂震雷在下而坎水在上則水氣結而為<lb/>
　雲屯之象也震雷在上而坎水在下則水氣散而為<lb/>
　雨解之象也秀巖李氏曰明兩作雷雨作二象皆當<lb/>
　以作字為句愚謂作者動也明兩作動而又動也雷<lb/>
　雨作謂二者俱動也君子觀此解散之象以赦過宥<lb/>
　罪凡有過誤而非故犯者則赦而釋之有罪惡而當<lb/>
<pb n="19b"/>
　刑罰者則宥而寛之號令如雷之震而天下無不聳<lb/>
　動恩澤如雨之霈而天下無不喜悦使幽閉久繫之<lb/>
　人一旦弛其禁錮脱其桎梏如陷穽中出而復見天<lb/>
　日則其憂悶鬱結之氣无不解散所以體天地與物<lb/>
　為新之意而與民為新也過言赦罪言宥聖人之意<lb/>
　可見矣蓋過誤可赦故犯不可赦也故唯寛之而巳<lb/>
　若赦之則非義也赦過宥罪固君子之仁心然小過<lb/>
　可赦過之大亦不可赦也小罪可宥罪之大亦不可<lb/>
<pb n="20a"/>
　宥也赦宥之令數出則長姦滋惡豈良民之幸與當<lb/>
　知易之所謂赦過宥罪特因險難解散而與民更始<lb/>
　故有是也不然何以於蹇卦之後言之節齋蔡氏曰<lb/>
　赦宥解義過動震象罪陷坎象<lb/>
山下有澤損君子以懲忿窒欲<lb/>
　咸損二卦以山澤上下取義所重皆在山與彖傳之<lb/>
　説不同夫彖傳自是一説象辭自是一説其説或相<lb/>
　通或不相通蓋不可強同如必欲合為一説則豫之<lb/>
<pb n="20b"/>
　作樂崇德豈可以為建侯行師復之閉闗不行豈可<lb/>
　以為利有攸往哉夫山澤二者其氣相通者也山體<lb/>
　中虚而受潤於是澤氣上通而山上有澤是為咸之<lb/>
　象山下有澤則澤冦山而山塞澤澤也日壅山也日<lb/>
　削是為損之象揚子雲曰山殺瘦澤增高其説是已<lb/>
　人之忿怒氣湧與山之突兀相似况多忿如少男者<lb/>
　乎故君子懲之必如山之傾摧人之意欲無厭與澤<lb/>
　之汗下相似况多欲如少女者乎故君子窒之必如<lb/>
<pb n="21a"/>
　澤之填塞紫陽朱子曰懲忿如摧山窒欲如填壑亨<lb/>
　仲鄭氏曰通互體論之震動忿也艮山止之是為懲<lb/>
　忿兌説欲也坤土塞之是為窒欲<lb/>
風雷益君子以見善則遷有過則改<lb/>
　恒言雷風恒益言風雷益並无所謂上下蓋風雷相<lb/>
　遇於天地間上下無常不可以上下言也若曰雷下<lb/>
　有風恒風下有雷益是何言與今人見益之象辭但<lb/>
　曰風雷益遂以為風雷相益未之思爾撓萬物者莫<lb/>
<pb n="21b"/>
　疾乎風動萬物者莫疾乎雷二者固不相悖然而風<lb/>
　乃隂氣也唯能撓物而已其所以成發育之功者得<lb/>
　雷之陽氣動而為之助耳如山下有澤損謂艮山因<lb/>
　兌澤之冦而為損非為山澤相損也風雷益謂巽風<lb/>
　得震動之助而為益非為風雷相益也易以陽為善<lb/>
　隂為不善風隂氣動則撓物則謂之不善可也物為<lb/>
　所撓而衰者以損枯者以折豈非過甚者乎得雷之<lb/>
　陽氣相助遂為之鼓舞於兩間變其昔者殺物之不<lb/>
<pb n="22a"/>
　善轉而為今日生物之善夫是之謂益君子見人為<lb/>
　善則喜而遷就之知已有過則悔而改更之亦猶風<lb/>
　得雷助而為益也震出也入而在内巽入也出而在<lb/>
　外遷改之象也與恒之立不易方蓋相反或謂彖<lb/>
　傳之意蓋謂損下益上為損損上益下為益皆以下<lb/>
　卦為重今曰山為澤所寇而為損風得雷之助而為<lb/>
　益則以上卦為重無乃與彖傳之意相悖乎曰彖傳<lb/>
　言六爻剛柔之義象辭言二體上下之象非相悖也<lb/>
<pb n="22b"/>
　各有所發明也彖傳自是彖傳意象辭自是象辭意<lb/>
　豈可併而為一而必欲求其同哉節齋蔡氏曰遷善<lb/>
　震象改過巽象<lb/>
　<lb/>
　<lb/>
　<lb/>
　<lb/>
　周易集説卷十二<lb/>
</p>
<p>
</p>
  </div>
</body>
</text>
</TEI>
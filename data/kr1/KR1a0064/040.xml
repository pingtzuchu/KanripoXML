<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易集説卷四十</head> <lb/>
    <p>
<pb n="1a"/>
欽定四庫全書<lb/>
　周易集説卷四十<lb/>
　　　　　　　　　　　　　宋　俞琰　撰<lb/>
　雜卦傳<lb/>
　　雜卦者孔子釋六十四卦名義而前後雜糅不依<lb/>
　　上下經次序之舊也然乾坤居首而咸恒亦居三<lb/>
　　十卦之後則雜之中又有不雜者存焉案隋經籍<lb/>
　　志云秦焚書周易獨以卜筮得存唯失説卦三篇<lb/>
<pb n="1b"/>
　　後河内女子得之今韓康伯注本以説卦三篇分<lb/>
　　出序卦雜卦則序卦雜卦之名蓋始於康伯又案<lb/>
　　史記云孔子晚而喜易序彖繫象説卦文言而不<lb/>
　　及序卦雜卦則漢初猶以序卦雜卦總名之曰説<lb/>
　　卦也朱漢上曰三易之卦其次各異首艮者連山<lb/>
　　也首坤者歸藏也首乾者周易也聖人猶慮後世<lb/>
　　未知三易之變故於雜卦一篇雜糅衆卦錯綜其<lb/>
　　義以示變易之无窮以愚觀之先天圖始乾而終<lb/>
<pb n="2a"/>
　　坤此伏羲氏之易也周易始乾而終未濟此文王<lb/>
　　之易也雜卦始乾而終夬兹非孔子之易歟夫夬<lb/>
　　之為卦五陽而一隂此乾之純只爭一畫若決去<lb/>
　　在上一隂即為純乾今置夬於雜卦之終聖人之<lb/>
　　意可見矣蓋易道貴乎變通變通則不窮夬而又<lb/>
　　乾則生意周流不息是故雜卦不終之以他卦而<lb/>
　　必終之以夬也始而乾終而夬亦猶六十四卦始<lb/>
　　於乾終於未濟皆此意也雜卦之作大槩兩兩相<lb/>
<pb n="2b"/>
　　對而其義則各各相反如乾剛則坤柔比樂則師<lb/>
　　憂餘卦皆然至大過則有不然者故鄭𤣥云自大<lb/>
　　過以下卦㫖不協以錯亂失正弗敢改耳至蘇東<lb/>
　　坡始改之紫陽朱子亦以為當改蔡節齋又改之<lb/>
　　今依蔡氏本<lb/>
乾剛坤柔<lb/>
　六十四卦不剛則柔不柔則剛无非皆剛柔也獨言<lb/>
　乾剛坤柔者他卦皆剛柔相雜乾則六畫純剛坤則<lb/>
<pb n="3a"/>
　六畫純柔也平菴項氏曰乾剛坤柔與離上坎下相<lb/>
　𩔖語若淺近而乾坤坎離之性盡於二語之中不可<lb/>
　以復加也凡易之剛爻皆乾也凡易之柔爻皆坤也<lb/>
　凡繫辭之乾坤皆謂剛爻柔爻非但謂六畫之兩卦<lb/>
　也盡三百八十四爻不過剛柔二字而已<lb/>
比樂師憂<lb/>
　比與師皆以一陽統五隂而憂樂不同者比以一陽<lb/>
　居五為比之君而下皆順從故樂師以一陽居二為<lb/>
<pb n="3b"/>
　師之帥而動衆行險故憂節齋蔡氏曰比主居上得<lb/>
　位故樂師主居下失位故憂<lb/>
臨觀之義或與或求<lb/>
　臨觀各具二義上以尊臨卑下以大臨小彼此相臨<lb/>
　是或與或求也在下者仰觀乎上在上者俯觀乎下<lb/>
　彼此相觀是或與或求也或曰二陽在内方進而臨<lb/>
　在外之四隂是我出而與人也二陽在上將去而四<lb/>
　隂在下仰觀之是人望而求我也<lb/>
<pb n="4a"/>
屯見而不失其居蒙雜而著<lb/>
　見音現屯主初言初震體之動見也居屯之時而在<lb/>
　内故不失其居雜當依郭京作稚蒙主上言上艮體<lb/>
　之少男稚也居蒙之時而在上故著屯昧而蒙著著<lb/>
　乃昧之反也<lb/>
震起也艮止也<lb/>
　陽起於下而止於上震之陽在下起也艮之陽在上<lb/>
　止也三畫卦與重卦皆然天道蓋起於東方而止於<lb/>
<pb n="4b"/>
　東北也<lb/>
損益盛衰之始也<lb/>
　損上以益下此乃盛之始也損下以益上此乃衰之<lb/>
　始也損益蓋未至於盛衰而盛衰自此始也<lb/>
大畜時也无妄災也<lb/>
　乾健而艮能止之時𫝑然也是時乾雖健不容不聴<lb/>
　命於艮也无妄而有災焉非人也天也<lb/>
萃聚而升不來也<lb/>
<pb n="5a"/>
　地氣萃而在下是以聚而不去地氣升而向上是以<lb/>
　散而不來平菴項氏曰萃則坤衆在内故聚升則坤<lb/>
　衆往外矣故不來精氣聚則為物魂氣上升則散而<lb/>
　不來矣<lb/>
謙輕而豫怠也<lb/>
　謙抑而不自重其失也輕逸豫而不自檢其失也怠<lb/>
　平菴項氏曰自以為少故謙自以為多故豫少故輕<lb/>
　多故怠怠或為怡盖以怡時烖來於韻為叶爾然怠<lb/>
<pb n="5b"/>
　字何嘗不叶平上去入之分自沈約始賛易時固未<lb/>
　有分也豫怠二字本是古語鄭允中曰知謙之為輕<lb/>
　則知豫之為重知豫之為怠則知謙之為勤<lb/>
噬嗑食也賁无色也<lb/>
　頤中有物故曰噬嗑噬而嗑之所以食也以色而為<lb/>
　飾曰賁唯其无色所以賁之若元有色則不可謂之<lb/>
　賁也節齋蔡氏曰頤中有物故食賁則其色不常故<lb/>
　无色<lb/>
<pb n="6a"/>
兌見而巽伏也<lb/>
　兌之一隂説而在外故見巽之一隂入而在下故伏<lb/>
　三畫卦與重卦皆然<lb/>
隨无故也蠱則飭也<lb/>
　故者事之所因也動而説則隨時而巳无所因也故<lb/>
　曰隨无故也蠱者隨之反隨无故蠱則有故也不飭<lb/>
　則大壊極弊而不可救故曰蠱則飭也飭者脩飭也<lb/>
　或曰故謂故舊與革去故之故同隨人則忘舊蠱則<lb/>
<pb n="6b"/>
　飭而新也<lb/>
剥爛也復反也<lb/>
　爛謂一陽消亡于上反謂一陽復生于下剥極而為<lb/>
　復猶碩果不食爛而墜地則其核中之仁又從而發<lb/>
　生也<lb/>
晉晝也明夷誅也<lb/>
　晉之日在上晝也明夷之日在下則明者傷矣故曰<lb/>
　誅晉為晝明夷其夜矣明夷為誅戮晉其禮貌乎或<lb/>
<pb n="7a"/>
　曰明出地上晉晝也明入地中明夷昧也昧誤作誅<lb/>
井通而困相遇也<lb/>
　井之坎在上而其水上出故曰井通困之相遇乃抵<lb/>
　塞而不通之意困下坎而上兌兌之下爻實則川壅<lb/>
　而成澤也坎在兌下而六三適與九四相遇抵塞而<lb/>
　不通故曰困相遇也既與之相遇則避之而不可違<lb/>
　之而不得无如之何也平菴項氏曰以通與遇為反<lb/>
　對則遇為相抵而不通之象矣巽之上爻主塞坎水<lb/>
<pb n="7b"/>
　之上流而井之坎乃出其上蓋塞而後通者也故謂<lb/>
　之通兌之下爻主塞坎水之下源而困之坎適在其<lb/>
　下正遇其蹇所以困也自乾坤至此凡三十卦正與<lb/>
　上經之數相當<lb/>
咸速也恒久也<lb/>
　咸之速感應之道也婚姻之道不可以不速速則及<lb/>
　時恒之久悠逺之道也夫婦之道不可以不久久則<lb/>
　偕老<lb/>
<pb n="8a"/>
渙離也節止也<lb/>
　渙散則離節約則止此理之常也渙節皆有坎水風<lb/>
　以散之則離澤以瀦之則止平菴項氏曰渙節正與<lb/>
　井困相反井以木出水故居塞而能通渙則以水浮<lb/>
　木故通之極至於散也節為澤上之水故居通而能<lb/>
　塞困為澤下之水故塞之極至於困也<lb/>
解緩也蹇難也<lb/>
　動而已出乎坎險之上則時勢寛緩矣故曰解緩也<lb/>
<pb n="8b"/>
　止而正在乎坎險之中則時勢急難矣故曰蹇難也<lb/>
　言解緩則知蹇之急言蹇難則知解之易互文見意<lb/>
　也平菴項氏曰蹇解皆以水言解近於渙緩而止之<lb/>
　也蹇近於節難而止之也<lb/>
睽外也家人内也<lb/>
　睽相踈者也踈則外之家人相親者也親則内之闗<lb/>
　子明曰明乎外者物自睽故曰睽外也明乎内者家<lb/>
　自齊故曰家人内也平菴項氏曰内外皆以離言火<lb/>
<pb n="9a"/>
　在外則氣散火在内則神凝治身治國一也<lb/>
否泰反其𩔖也<lb/>
　泰下乾而上坤故泰之彖辭曰小往大來否下坤而<lb/>
　上乾故否之彖辭曰大往小來其𩔖相反如此故曰<lb/>
　否泰反其𩔖也夫文王卦序先泰而後否孔子乃先<lb/>
　言否後言泰同歟異歟曰泰極則為否否極則為泰<lb/>
　其道則一不以先後拘也或疑六十四卦皆兩兩相<lb/>
　對而其義皆相反今特以否泰言何也曰否泰皆三<lb/>
<pb n="9b"/>
　剛三柔一上一下最瞭然可見而易曉故舉而言之<lb/>
　以例其餘也平菴項氏曰乾在外則否坤在内則泰<lb/>
大壯則止遯則退也<lb/>
　大壯之時隂既衰而陽既盛則君子不可以不知止<lb/>
　也遯之時隂浸長而陽浸消則君子不可以不知退<lb/>
　也括蒼龔氏曰君子非用壯也勢足以勝小人則止<lb/>
　非好遯也勢不足以勝小人則退愚謂止與退皆以<lb/>
　乾言或以止為隂之止非也<lb/>
<pb n="10a"/>
大有衆也同人親也<lb/>
　所有者大故衆善與人同故親平菴項氏曰大有同<lb/>
　人皆以離之中爻為主在上則人歸乎我是故謂之<lb/>
　衆在下則我同乎人是故謂之親<lb/>
革去故也鼎取新也<lb/>
　革改更也所以去其舊弊鼎用以烹則取其新潔也<lb/>
　平菴項氏曰革以火鎔金故為去故鼎以木鑚火故<lb/>
　為取新<lb/>
<pb n="10b"/>
小過過也中孚信也<lb/>
　小過四隂在外而過其常也中孚二隂在中而守其<lb/>
　信也伊川程子曰存於中之謂孚見於事之謂信<lb/>
豐多故也親寡旅也<lb/>
　豐之時富盛而相親者衆故多故舊旅之時貧窮而<lb/>
　无上下之交故相親者寡嵩山晁氏曰荀本豐多故<lb/>
　親為句无也字下云寡旅也平菴項氏曰卦名皆在<lb/>
　句上旅獨在下者取其韻之叶也以多故對寡親則<lb/>
<pb n="11a"/>
　故非事故之故矣凡物之情豐盛則故舊合羇旅則<lb/>
　親戚離二卦皆主離言之雷與電俱至其黨不亦盛<lb/>
　乎山上有火其勢不亦孤乎<lb/>
離上而坎下也<lb/>
　離為火其性炎上坎為水其性潤下三畫卦與重卦<lb/>
　之義皆然坎言行有尚離言畜牝牛吉水潤下故尚<lb/>
　其行於上火炎上故欲其畜於下坎不行於上則入<lb/>
　於坎窞凶離不畜於下則突如其來如凶平菴項氏<lb/>
<pb n="11b"/>
　曰乾陽而在上坤隂而在下者隂陽之定體如人之<lb/>
　首上而腹下也離女而在上坎男而在下者隂陽之<lb/>
　精互藏其宅如人之心上而腎下也是故腎之精升<lb/>
　而為氣則離中之隂也心之精降而為液則坎中之<lb/>
　陽也火隂物也而附於陽故炎上水陽物也而藏於<lb/>
　隂故就下然則日為隂月為陽乎曰日則陽矣而日<lb/>
　中之精則隂之神也月則隂矣而月中之精則陽之<lb/>
　神也故曰離上而坎下非知道者不足以識之<lb/>
<pb n="12a"/>
小畜寡也履不處也<lb/>
　小畜之主六四也不足以制在下之三陽蓋其隂力<lb/>
　單弱故曰小畜寡也履之主六三也雖説而應乎乾<lb/>
　然其位不當而猖狂妄行故曰履不處也<lb/>
需不進也訟不親也<lb/>
　需訟皆以乾而言需之乾在坎下有所待而行故不<lb/>
　進訟之乾在坎上相違而行故不親隆山李氏曰乾<lb/>
　上離下是為同人乾上坎下是為訟離為火火性炎<lb/>
<pb n="12b"/>
　上而趨乾故曰同人親也坎為水水性就下與乾違<lb/>
　行故曰訟不親也<lb/>
頤養正也大過顛也<lb/>
　頤與大過相反頤養正則大過反是東坡蘇氏曰初<lb/>
　上者本末之地以陽居之則正以隂居之則顛故曰<lb/>
　頤養正也大過顛也節齋蔡氏曰自此以下有亂簡<lb/>
　案雜卦例皆反對叶韻為序今以其例改正愚謂蔡<lb/>
　氏先大過後頤蘇氏先頤後大過此兩句當從蘇氏<lb/>
<pb n="13a"/>
　其餘從蔡氏<lb/>
既濟定也未濟男之窮也<lb/>
　既濟六爻皆當位故定未濟三陽皆失位是為男之<lb/>
　窮夫未濟之三隂亦皆失位不曰女之窮而唯言男<lb/>
　之窮何也曰男陽也女隂也陽為君子隂為小人言<lb/>
　陽而不及隂又以見易為君子謀不為小人謀也或<lb/>
　曰男之窮蓋獨指上九而言上九陽爻處未濟之終<lb/>
　失位之極是為男之窮也<lb/>
<pb n="13b"/>
歸妹女之終也漸女歸待男行也<lb/>
　歸妹者女子既歸之後也既得所歸則女道終矣諺<lb/>
　有之曰女嫁為絶此即女之終之謂也孟子曰男子<lb/>
　生而願為之有室女子生而願為之有家女子以嫁<lb/>
　為歸有家則有所歸矣漸者將歸之時待男子之親<lb/>
　迎而後行也平菴項氏曰終與窮不同終者事之成<lb/>
　女之義從一而終不可以復進也窮者時之災事窮<lb/>
　勢極君子之不幸也<lb/>
<pb n="14a"/>
遘遇也柔遇剛也夬決也剛決柔也君子道長小人道<lb/>
憂也<lb/>
　遘即姤也姤之時一隂在下而與衆剛相遇故曰柔<lb/>
　遇剛也倒轉而為夬則一隂在上為衆剛所決故曰<lb/>
　剛決柔也君子陽𩔖也小人隂𩔖也君子之與小人<lb/>
　相為盛衰猶隂陽之消長君子長則小人憂小人蓋<lb/>
　以遭遇為喜以決去為憂也嵩山晁氏曰鄭本憂作<lb/>
　消括蒼龔氏曰遘柔遇剛非困之相遇矣剛長乃終<lb/>
<pb n="14b"/>
　而復於乾也深居馮氏曰始言乾剛坤柔矣此遂以<lb/>
　剛決柔終焉復其始也夬決則乾矣以明六十四卦<lb/>
　之本於乾也平菴項氏曰自咸恒至此三十四卦正<lb/>
　與下經之數相當隆山李氏曰天下之事不至於決<lb/>
　則不通故雜卦之次序與十三卦之制器尚象皆終<lb/>
　于夬<lb/>
　<lb/>
　周易集説卷四十<lb/>
</p>
<p>
</p>
  </div>
</body>
</text>
</TEI>
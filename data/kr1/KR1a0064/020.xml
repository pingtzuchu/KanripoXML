<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易集說卷二十</head> <lb/>
    <p>
<pb n="1a"/>
欽定四庫全書<lb/>
　周易集說卷二十<lb/>
　　　　　　　　　　　　　宋　俞琰　撰<lb/>
　爻𫝊一<lb/>
　　爻𫝊者孔子釋文王爻辭而𫝊述其意也初九濳<lb/>
　　龍勿用此爻辭也文王之所作也濳龍勿用陽在<lb/>
　　下也此爻𫝊也孔子之所述也古易爻𫝊自為一<lb/>
　　篇不以附經自費氏以此解經而鄭𤣥傳費氏之<lb/>
<pb n="1b"/>
　　學始移附各卦經文之後猶未若王弼以之分附<lb/>
　　於諸爻之下也弼更以象辭置於爻辭之前又於<lb/>
　　象辭之首并爻𫝊之首皆冠以象曰二字於是後<lb/>
　　人以象辭為大象爻辭為小象而爻𫝊則謂之象<lb/>
　　𫝊其謬甚矣夫象辭云天行健君子以自强不息<lb/>
　　不過如斯而已矣安有所謂大小哉所以有大象<lb/>
　　小象之稱者蓋妄認爻辭亦以為象辭故也既妄<lb/>
　　認爻辭以為象辭故又妄稱爻𫝊以為象𫝊也嗚<lb/>
<pb n="2a"/>
　　呼爻𫝊不謂之爻𫝊而謂之象𫝊自漢以來列易<lb/>
　　於學官専置博士而世無一人為之辯何邪古易<lb/>
　　始變亂於費直次變亂於鄭𤣥大變亂於王弼遂<lb/>
　　使六爻之意皆不連屬且如坤六三以時發也以<lb/>
　　發字作去聲與大字害字叶又如蒙六四獨逺實<lb/>
　　也以實字作去聲與巽字順字叶又如未濟初六<lb/>
　　亦不知極也以極字作去聲與正字叶皆魯音也<lb/>
　　至今東原之人皆以入聲字作去聲如瀆為豆識<lb/>
<pb n="2b"/>
　　為志曲逆為去遇之類是也若從王弼以爻𫝊分<lb/>
　　綴於各爻之下非但不是其韻叶又上下文前後<lb/>
　　相承之義亦冺而不見矣愚故用古易爻𫝊例並<lb/>
　　不以附經而自為一篇庶幾六爻連屬而文意不<lb/>
　　間斷云<lb/>
濳龍勿用陽在下也<lb/>
　乾初九爻辭云濳龍勿用孔子釋之曰陽在下者九<lb/>
　陽爻而在初之下位也紫陽朱子曰陽謂九下謂濳<lb/>
<pb n="3a"/>
見龍在田德施普也<lb/>
　以九居二則出濳離隱而其徳及物矣故曰見龍在<lb/>
　田徳施普也中而不偏故所施周普施去聲始豉反<lb/>
終日乾乾反復道也<lb/>
　反復道者反而復諸道也反復並如字廣平游氏曰<lb/>
　反復冝與復卦之反復同或讀反復為翻覆非也夫<lb/>
　易道貴中過中非道也三居下乾之終於時為夕已<lb/>
　云過中矣君子因其時而惕乃反求諸身省察其不<lb/>
<pb n="3b"/>
　善以復其善故曰終日乾乾反復道也或疑爻𫝊每<lb/>
　只舉上一句而不及下文何也曰反復道即釋夕惕<lb/>
　若厲无咎之義雖不舉下文而下文之義在其中矣<lb/>
或躍在淵進无咎也<lb/>
　四居上乾之下則其位近五矣進而干分犯義則不<lb/>
　能无咎進而恪守臣位則非干分犯義者也乾九四<lb/>
　之進如此是以無咎<lb/>
飛龍在天大人造也<lb/>
<pb n="4a"/>
　二五均大人也二止言徳施普五乃言大人造以眀<lb/>
　九五乃乾之主爻有大人之徳又有大人之位施為<lb/>
　造作其功用與天同也大人釋龍字造釋飛字<lb/>
亢龍有悔盈不可久也<lb/>
　上九所以有悔者盈也天道惡盈惟中可久盈不可<lb/>
　久也盈釋亢字不可久謂有悔<lb/>
用九天徳不可為首也<lb/>
　彖𫝊云首出庶物此乃云不可為首何也曰用九蓋<lb/>
<pb n="4b"/>
　言乾六爻之變也變則與不變異矣九雖天徳今既<lb/>
　變而為坤則不可為首非謂乾不可為首也若謂乾<lb/>
　不可為首則萬物何所資始而又誰為之首乎<lb/>
履霜堅冰隂始凝也馴致其道至堅冰也<lb/>
　孔子釋乾初九曰陽在下釋坤初六曰隂始凝也以<lb/>
　眀三百八十四爻凡九皆乾之陽凡六皆坤之隂而<lb/>
　乾九坤六所以為易之緼也霜隂之始凝也冰隂之<lb/>
　大凝也始者未甚凝馴致其道則因循日久以漸而<lb/>
<pb n="5a"/>
　積必至於大凝也馴音循謂順習也二若順初而與<lb/>
　之同惡相習則其禍可勝言哉所喜者六二有所守<lb/>
　而不習則初六之惡無相濟者矣按魏志許芝云初<lb/>
　六履霜隂始凝也郭京易舉正云今本於霜字下誤<lb/>
　增堅冰二字審如是則王弼時猶未差誤王弼後始<lb/>
　差誤爾紫陽朱子曰當從魏志或曰爻辭云堅冰至<lb/>
　要其終而言爻𫝊云至堅冰原其始而言<lb/>
六二之動直以方也不習無不利地道光也<lb/>
<pb n="5b"/>
　陽動隂靜六二隂爻而言動者從乾陽而動也六二<lb/>
　以位言諸爻唯六二中正而其徳直方雖在羣小之<lb/>
　中唯知從乾陽之大而不為羣小所移是以其道光<lb/>
　眀夫地道屬隂為幽為暗安得光所以光者從乾而<lb/>
　動他爻不言地六二獨言地以見六二乃坤卦之主<lb/>
　爻也或疑孔子釋此爻止言直方而不及大殊不知<lb/>
　動即大坤隂之静固小從乾陽而動則大也<lb/>
含章可貞以時發也或從王事知光大也<lb/>
<pb n="6a"/>
　時釋可字發去聲叶大字韻詩四月飄風發發之發<lb/>
　亦與害字叶以時發者當其時之可而𤼵也可貞則<lb/>
　貞可發則發唯其時而已知音智坤隂本不光大今<lb/>
　曰知光大者以其從王也從王即從乾之謂也六三<lb/>
　其知矣乎見六二從乾遂亦從乾此其所以光大也<lb/>
　伊川程子曰只舉上句解義則并下文他卦皆然<lb/>
括囊无咎慎不害也<lb/>
　六三半剛半柔半動半静故稱其知六四純柔全不<lb/>
<pb n="6b"/>
　動故稱其慎乾之時剛正之君在上四也進則无咎<lb/>
　不幸處坤之時切近六五四也慎則不害各隨其時<lb/>
　也爻辭言无咎无譽爻𫝊止言无咎當此時在此位<lb/>
　得無責咎幸矣何稱譽之云慎釋括囊不害釋无咎<lb/>
黄裳元吉文在中也<lb/>
　六五以隂柔之爻居陽剛之位而剛柔相雜是以謂<lb/>
　之文也文與中皆釋黄字在中謂在上體之中也<lb/>
龍戰于野其道窮也<lb/>
<pb n="7a"/>
　鳥窮則啄獸窮則攫隂窮則與陽戰此必然之道也<lb/>
用六永貞以大終也<lb/>
　坤體本小變為乾則其用大故曰以大終也<lb/>
雖磐桓志行正也以貴下賤大得民也<lb/>
　爻辭曰磐桓利居貞爻𫝊乃曰志行正何其相反也<lb/>
　曰勉之使行以經綸天下之屯也初九以剛陽之爻<lb/>
　居陽剛之位正也所居既正故其所行亦正是以身<lb/>
　雖磐桓志則上行而與六四相應也然則磐桓非不<lb/>
<pb n="7b"/>
　動也不輕動耳故曰雖磐桓志行正也蓋因爻之所<lb/>
　已言而發其所未言也易以陽為貴隂為賤初九陽<lb/>
　畫而在六二隂畫之下故曰以貴下賤衆隂皆順之<lb/>
　故曰大得民大凡位之處下者皆當謙小况在屯難<lb/>
　之時乎今也以貴下賤而大得民是宜建之為侯也<lb/>
六二之難乘剛也十年乃字反常也<lb/>
　爻𫝊凡稱本爻之名皆以本爻所居之位言今曰六<lb/>
　二之難乗剛也蓋謂六二之所以屯如邅如者以隂<lb/>
<pb n="8a"/>
　柔而乗初九剛陽之上也難字釋屯如邅如之義凡<lb/>
　爻以剛乗柔則順以柔乗剛則逆逆則其情乖而不<lb/>
　相得此屯之六二所以有屯如邅如之難也男子生<lb/>
　而願為之有室女子生而願為之有家人倫之常也<lb/>
　今女子貞而不字則非人倫之常矣至於十年之久<lb/>
　而乃字則從其人倫之常故曰反常安定胡氏曰此<lb/>
　爻施於人事猶君子守正専應不妄所從也<lb/>
即鹿无虞以從禽也君子舎之徃吝窮也<lb/>
<pb n="8b"/>
　郭京曰何以從禽也今本脫何字從禽謂畋獵也古<lb/>
　者畋獵必有虞人引導今即鹿而無虞人則何以從<lb/>
　禽况乎坎險在前徃則遇險豈不自取困窮乎是以<lb/>
　君子止而弗徃弗徃則不至於困窮也曲禮云猩猩<lb/>
　能言不離禽獸安定胡氏曰凡飛走可擒獲者皆謂<lb/>
　之禽周禮云羔豚犢麋雉鴈謂之六禽龜山楊氏曰<lb/>
　獸亦禽也<lb/>
求而徃明也<lb/>
<pb n="9a"/>
　求而後往在我彼求而我往則其往也可以為明矣<lb/>
　如不待其招而往則是不知去就之義謂之明可乎<lb/>
　六二不近為初九所逼故爻辭稱其貞六四雖與初<lb/>
　九正應必待其求而後往故爻𫝊稱其明龜山楊氏<lb/>
　曰待求而後往非擇義之明疇克爾<lb/>
屯其膏施未光也<lb/>
　施去聲釋膏字九五陽明之徳為二隂所揜故未光<lb/>
　曰未光則猶望其光也伊川程子曰此人君之屯也<lb/>
<pb n="9b"/>
泣血漣如何可長也<lb/>
　屯極如此而不知變故曰何可長也和靖尹氏曰否<lb/>
　上九陽剛故能傾否此以上六隂柔不足以濟屯而<lb/>
　皆曰何可長也意不同而言各有當也秀巖李氏曰<lb/>
　何可長也凡四言之此爻與豫之上六中孚之上九<lb/>
　皆戒之之意若否之上九則幸之之辭也<lb/>
利用刑人以正法也<lb/>
　用刑雖非聖人之本心而國之有法不可不正若使<lb/>
<pb n="10a"/>
　有罪者皆漏網而去法安在哉法釋刑字<lb/>
子克家剛柔接也<lb/>
　子雖克家不可以獨任其剛必剛柔相接乃可今二<lb/>
　五剛柔相接而上下相應在朝廷則為君義臣行在<lb/>
　家則為父慈子孝故曰子克家剛柔接也言子之所<lb/>
　以成克家之功者以上下之情相接故也伊川程子<lb/>
　曰茍非上下之情相接二雖剛中安能尸其事乎<lb/>
勿用取女行不順也<lb/>
<pb n="10b"/>
　陽倡而隂和男行而女隨順也女先求男於理為悖<lb/>
　况又舎上九之正應以從九二故其行為不順<lb/>
困蒙之吝獨逺實也<lb/>
　易以陽為實隂為虚初六六三近九二之陽六五應<lb/>
　九二之陽而又近上九之陽獨六四與九二上九並<lb/>
　不相近故曰獨逺實也不言實逺而言逺實蓋道不<lb/>
　逺人人自遠於道耳紫陽朱子曰實叶韻去聲<lb/>
童蒙之吉順以巽也<lb/>
<pb n="11a"/>
　卦有九二上九兩剛爻六五仰而承上九順也俯而<lb/>
　應六二巽也順則舎己從人樂取諸人以為善巽則<lb/>
　其言可入人亦樂告之以善大扺童而蒙則心和氣<lb/>
　平故順巽以聴人而人皆披肝瀝膽以忠言告之故<lb/>
　吉長而蒙則心髙氣盛無復巽順以聽人則人皆箝<lb/>
　口結舌而不敢進言凶禍之所必至也平菴項氏曰<lb/>
　五本互坤為順動而交二則成巽<lb/>
利用禦寇上下順也<lb/>
<pb n="11b"/>
　節齋蔡氏曰剛上柔下故順愚謂處上而禦六三之<lb/>
　寇則順處下而為六三之寇則不順矣今也上以剛<lb/>
　禦柔下以柔從剛則上下皆順也<lb/>
需于郊不犯難行也利用恒无咎未失常也<lb/>
　需于郊則去坎水甚逺不犯險難而行君子於此蓋<lb/>
　居易以俟命不行險以僥倖也初九乾體乾乃剛健<lb/>
　之物其道以上行為常今以險在前遂不敢冒險而<lb/>
　進雖需之久亦未為失其常道也未失常釋无咎<lb/>
<pb n="12a"/>
需于沙衍在中也雖小有言以吉終也<lb/>
　衍平也寛也在中謂在下體之中也比之郊則去水<lb/>
　稍近比之泥則去水尚逺居得其中故也固不至於<lb/>
　陷溺然亦浸淫矣故未免六四有言語之相侵惟能<lb/>
　寛綽厥心守中而無過為堅忍而不妄動則亦不及<lb/>
　於險難而以吉終也需之時以近險為戒大近則大<lb/>
　傷小近則小傷故三則致寇二則小有言<lb/>
需于泥災在外也自我致寇敬慎不敗也<lb/>
<pb n="12b"/>
　災害也易以上卦為外下卦為内需之坎險在上故<lb/>
　曰災在外寇盗之至豈自至哉由九三才位俱剛進<lb/>
　不顧前是以致之故曰自我致寇然居得其正而能<lb/>
　以敬慎自持亦不至於有害故曰敬慎不敗需之時<lb/>
　蓋有待而進非戒其不得進也要在相時而動不可<lb/>
　不敬慎小心耳敬慎小心實轉凶為吉之道也解之<lb/>
　六三亦致寇矣解之爻𫝊何以曰又誰咎曰解之災<lb/>
　在内六三又不敬慎故也伊川程子曰災患難之通<lb/>
<pb n="13a"/>
　稱對眚而言則分也紫陽朱子曰發明占外之占聖<lb/>
　人示人之意切矣<lb/>
需于血順以聽也<lb/>
　柔固不可以敵剛况三陽之衆乎四能順以從時則<lb/>
　三陽之進聽其自進不與之競也或曰三四乃乾坎<lb/>
　之㑹三若恃健而不畏坎必敗故以敬慎告之四若<lb/>
　據險而不畏乾必傷故以順聽告之<lb/>
酒食貞吉以中正也<lb/>
<pb n="13b"/>
　彖𫝊云以中正也但言其位此云以中正也則以徳<lb/>
　位並言五居君位無不中者特恐不正耳不正則昵<lb/>
　比六四之隂而言路為六四蹇礙豈能下孚於三陽<lb/>
　而使之進乎今九五所以吉者以其剛得中而又能<lb/>
　守之以正也<lb/>
不速之客來敬之終吉雖不當位未大失也<lb/>
　上六以隂柔之爻居隂柔之位謂之當位可也而曰<lb/>
　不當位何也一說以當字作平聲謂不當主人之位<lb/>
<pb n="14a"/>
　也需以五為主則他爻皆客也上六雖不當主人之<lb/>
　位然與人恭而有禮則亦未至於大失也一說以當<lb/>
　字作去聲謂需極而成訟則乾升於上坎降居下上<lb/>
　降為六三雖其位不當然以隂承陽則亦未大失也<lb/>
　愚以噬嗑彖𫝊凖之則當字疑作去聲為是然他卦<lb/>
　爻辭言位不當位正當又皆平聲則從平聲為長<lb/>
不永所事訟不可長也雖小有言其辯明也<lb/>
　訟終凶豈可長久哉彖𫝊云訟不可成蓋言訟之通<lb/>
<pb n="14b"/>
　義而不欲其成爻𫝊云訟不可長蓋言初為訟端而<lb/>
　不欲其長九二為興訟之主初六之所以辯者辯已<lb/>
　不為九二之所挾也雖六三見疑而小有言語相傷<lb/>
　然上有九四之應辯之則必明也辯與三辯也彼言<lb/>
　而此辯也<lb/>
不克訟歸逋竄也自下訟上患至掇也<lb/>
　不克訟而歸唯有逋而已矣竄釋逋字謂伏之深也<lb/>
　下不可以訟上也自下訟上以卑亢尊能勝之乎不<lb/>
<pb n="15a"/>
　能勝也不能勝則禍患至矣禍患之至豈非自作弗<lb/>
　靖以掇取之乎掇謂自取之速也<lb/>
食舊徳從上吉也<lb/>
　平菴項氏曰食舊徳從上吉也此從字與從王事不<lb/>
　同此謂從上六也愚謂九二訟上而患至六三從上<lb/>
　而吉蓋下無訟上之理訟上者人情之所同惡從上<lb/>
　者義理之所當然也訟之六三與上九剛柔相應雖<lb/>
　近比九二而心則從上不為九二所挾此所以吉<lb/>
<pb n="15b"/>
復即命渝安貞不失也<lb/>
　迷而不復則非但不失且有害矣既復而即命渝而<lb/>
　安貞則不失也<lb/>
訟元吉以中正也<lb/>
　九五之所以訟元吉者以其中正也或曰九五乃聽<lb/>
　訟之主書吕刑云咸庶中正則中正者聴訟之道也<lb/>
　紫陽朱子曰中則聽不偏正則斷合理<lb/>
以訟受服亦不足敬也<lb/>
<pb n="16a"/>
　服命之寵聖王所以襃有徳顯有功也上九以訟而<lb/>
　受服斯亦不足敬也已南牕湯氏曰聖人謂不足敬<lb/>
　蓋惡人之好訟也<lb/>
師出以律失律凶也<lb/>
　失律釋否臧二字失律謂不和師出以和不和故凶<lb/>
在師中吉承天寵也王三錫命懐萬邦也<lb/>
　好生惡殺天之心也不嗜殺人則天之所寵也九二<lb/>
　剛中而有應於上在師中而無過是以自天祐之而<lb/>
<pb n="16b"/>
　獲吉故曰在師中吉承天寵也王者以止戈為武不<lb/>
　以多殺為功九二能順承王命之不殺而招徠之俾<lb/>
　四海之内聞盛徳而皆来臣故曰王三錫命懐萬邦<lb/>
　也如以王三錫戰功則天下被不仁之禍尚何懐萬<lb/>
　邦之有潘謙之疑此為互文欲作在師中吉懷萬邦<lb/>
　也王三錫命承天寵也紫陽朱子以為不當改<lb/>
師或輿尸大无功也<lb/>
　師行而信任専一則大有功不然則大无功也或曰<lb/>
<pb n="17a"/>
　大指九二弟子輿尸則長子无功也<lb/>
左次无咎未失常也<lb/>
　見可而進知難而退兵家之常也六四才力不足退<lb/>
　而左次未為失常也未失常釋无咎與初九一意<lb/>
長子帥師以中行也弟子輿尸使不當也<lb/>
　九二剛得中而无過為以之行師不亦宜乎如六三<lb/>
　之隂柔不中而使之則不當矣使之者誰六五之君<lb/>
　也或曰使字恐只是位字轉寫之訛耳蓋指六三也<lb/>
<pb n="17b"/>
大君有命以正功也小人勿用必亂邦也<lb/>
　正功謂有功必賞雖小人亦當賞之也亂邦謂小人<lb/>
　得上則挾功以逞必生僭竊之禍也或曰書武成之<lb/>
　終云列爵惟五分土惟三復云敦信明義崇徳報功<lb/>
　蓋小人有功武王亦必報之若崇徳則小人勿用矣<lb/>
　盡上六之義者其唯武王乎漢髙祖不知此義乃裂<lb/>
　土以大賞戰功遂召韓彭英盧之亂光武鑒髙祖之<lb/>
　失自定天下之後一例論功行封而用之於左右者<lb/>
<pb n="18a"/>
　鄧禹耿弇賈復數人而已如臧宫馬武之徒皆不與<lb/>
　焉蓋亦知此義矣<lb/>
比之初六有他吉也<lb/>
　比以所遇之時言初六以所處之位言比道貴先而<lb/>
　以從五為吉孔子恐占者雖知諸爻皆當比五而不<lb/>
　知初六所以比五之由故特表而出之曰比之初六<lb/>
　有他吉也謂初六處比之時其位在下去九五最逺<lb/>
　初之比五蓋因近比於二而得之也<lb/>
<pb n="18b"/>
比之自内不自失也<lb/>
　六三不中不正六二不可與之比也今也比五而不<lb/>
　比三則以隂從陽而其所以自守也正又何失焉其<lb/>
　義與坤六二不習否六二不亂羣同<lb/>
比之匪人不亦傷乎<lb/>
　比匪其人則必為其所害故曰比之匪人不亦傷乎<lb/>
　或曰上無正應近而二四皆不與之比則亦可以躬<lb/>
　自悼矣<lb/>
<pb n="19a"/>
外比于賢以從上也<lb/>
　内有六三外有九五而六四介乎三五之間將誰之<lb/>
　從是必擇其善者而從之可也四也外比於五豈非<lb/>
　棄邪而親善捨下而從上者乎上釋外字平菴項氏<lb/>
　曰賢上皆指五也以徳言之為賢以位言之為上比<lb/>
　之四應在下故謂五為上以别下也訟之三其應在<lb/>
　上若就五則反下故以從上别五義各有當也<lb/>
顯比之吉位正中也舎逆取順失前禽也邑人不誡上<lb/>
<pb n="19b"/>
使中也<lb/>
　九五顯比而所以吉者其位正居上卦之中也逆謂<lb/>
　上六背五而去彖辭所謂後夫者是也順謂初二三<lb/>
　嚮五而來彖辭所謂下順從者是也舎逆即去者不<lb/>
　追之謂取順即來者不拒之謂伊川程子曰禮取不<lb/>
　用命者乃是舎順取逆也順命而去者皆免矣比以<lb/>
　向背而言謂去者為逆來者為順也故所失者前去<lb/>
　之禽也諸說解逆順二字皆不然乃謂禮言畋獵之<lb/>
<pb n="20a"/>
　事以禽獸背已而去為順向已而來為逆而其面傷<lb/>
　者弗以獻故前禽弗射而舎之彼所謂逆順皆祖王<lb/>
　弼之說而與此相反此以理言彼則以勢言也亦不<lb/>
　指何爻為前禽今以六畫之象觀之當依蔡節齋以<lb/>
　上六為前禽上使中釋吉字謂九五在上以中使中<lb/>
　所以吉也平菴項氏曰春秋傳服則舎之舎置也不<lb/>
　必用上聲讀又曰使與師六五同師五使三不當故<lb/>
　凶比五使二得中故吉<lb/>
<pb n="20b"/>
比之无首无所終也<lb/>
　比而有首則終有所託无首則終將若何紫陽朱子<lb/>
　曰以上下言之則為无首以始終言之則為无終<lb/>
　<lb/>
　<lb/>
　<lb/>
　<lb/>
　周易集說卷二十<lb/>
</p>
<p>
</p>
  </div>
</body>
</text>
</TEI>
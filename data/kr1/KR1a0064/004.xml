<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易集説卷四</head> <lb/>
    <p>
<pb n="1a"/>
欽定四庫全書<lb/>
　周易集説卷四<lb/>
　　　　　　　　　　　　　宋　俞琰　撰<lb/>
　上經四<lb/>
䷑<hi>巽下艮上</hi>
蠱元亨利涉大川先甲三日後甲三日<lb/>
　蠱壊也春秋左氏𫝊云於文皿蟲為蠱榖之飛亦為<lb/>
　蠱在周易女惑男風落山謂之蠱蓋器皿乆不用則<lb/>
<pb n="1b"/>
　生蠧蟲是為皿蟲之蠱五穀乆不動則生飛蟲是為<lb/>
　穀蟲之蠱少男而長女則男為女所制是為女惑男<lb/>
　之蠱風字從虫風之落於山也其氣鬱而不伸則其<lb/>
　入草木也皆滯淫而生蟲是為風落山之蠱蠱之為<lb/>
　卦艮之剛在上而不交于下巽之柔在下而不交於<lb/>
　上剛者止而不肯為柔者巽而不敢為事之所以壊<lb/>
　也動而飭之則壊者可以復完故其占為元亨而又<lb/>
　利涉大川甲三日指互震三畫而言震動也動而飭<lb/>
<pb n="2a"/>
　蠱蓋在此三爻之功也震東方之卦東方屬甲甲者<lb/>
　數之首事之端也先甲三日謂蠱未飭之時也後甲<lb/>
　三日謂蠱既飭之時也先後皆去聲先者先於此而<lb/>
　究其既往之所以然也後者後於此而慮其將來之<lb/>
　復然也<lb/>
初六幹父之蠱有子考无咎厲終吉<lb/>
　家事致蠱有子能幹則考也免咎矣否則雖有子猶<lb/>
　无子也父死則稱考今以父與考並稱者為子之職<lb/>
<pb n="2b"/>
　父在亦當幹父死亦當幹也初六巽體之柔力小任<lb/>
　重始雖危厲然而才柔志剛終亦能幹所以吉也<lb/>
九二幹母之蠱不可貞<lb/>
　初言考二言母父没而母存也在内處中幹母之蠱<lb/>
　者也貞固雖足以幹事然幹母之蠱則當和顔悦色<lb/>
　柔聲下氣巽以入之使之身正事治而後已不可以<lb/>
　剛強固執而盡用其才也夫以初六之柔而稱父九<lb/>
　二之剛而稱母聖人之意可見矣向使父剛而母柔<lb/>
<pb n="3a"/>
　則何至於蠱唯其父柔而母剛此其所以蠱也歟<lb/>
九三幹父之蠱小有悔无大咎<lb/>
　初六九二兩爻明父柔母剛所以致蠱此言幹父之<lb/>
　蠱盖九三之才正幹蠱者也過剛不中未免小有悔<lb/>
　所以无大咎者雖過而正也蓋其巽體本順必不至<lb/>
　於已甚也小有悔戒之也无大咎勉之也<lb/>
六四裕父之蠱往見吝<lb/>
　父之蠱九三幹之於先巳有小悔六四不得不裕也<lb/>
<pb n="3b"/>
　裕者何寛而不暴緩而不迫所以善解之也幹則宜<lb/>
　往裕則宜止六四艮體之止才位俱柔僅能以正自<lb/>
　守而已下无應援往安能濟往則見吝也<lb/>
六五幹父之蠱用譽<lb/>
　九三純乎剛則鋭而失之過六四純乎柔則緩而失<lb/>
　之不及唯六五以柔居剛而又得中此剛柔相濟而<lb/>
　善能幹蠱者也用譽謂以此而𫉬令名也<lb/>
上九不事王侯髙尚其事<lb/>
<pb n="4a"/>
　上居卦終蠱既飭矣无所謂蠱故不言蠱是時親已<lb/>
　老而事親之日短何暇事王侯哉位在五之外又與<lb/>
　三不相應不事王侯之象也髙尚其事謂其事出人<lb/>
　意表誠可尊尚也<lb/>
䷒<hi>兊下坤上</hi>
臨元亨利貞至于八月有凶<lb/>
　臨進而近逼于物也二陽浸長以逼於隂故為臨此<lb/>
　卦下兊上坤說而順故其占為大通而又宜固守以<lb/>
<pb n="4b"/>
　正臨十二月之卦二陽雖長不足喜也倒轉為觀則<lb/>
　四隂長於下二陽消於上故曰至于八月有凶觀八<lb/>
　月之卦故言八月无凶而言有凶盖當陽方長隂猶<lb/>
　盛之時豫為他日隂長陽消之憂也<lb/>
初九咸臨貞吉<lb/>
　臨有二義以爻之隂陽言則為大臨小以象之地澤<lb/>
　言則為上臨下咸皆也初與四彼此相應而相臨故<lb/>
　曰咸臨初九剛而守正貞也不以彼之順而遽為之<lb/>
<pb n="5a"/>
　說故吉<lb/>
九二咸臨吉无不利<lb/>
　二與五彼此相應而相臨故亦曰咸臨九二剛而得<lb/>
　中其説也不至于過又君臣相得故吉而无不利<lb/>
六三甘臨无攸利既憂之无咎<lb/>
　六三不中不正處兊說之極據二陽之上自知其徳<lb/>
　不足臨人遂以巧言令色為說故曰甘臨與詩巧言<lb/>
　盜言孔甘之甘同然説之不以道亦何所利及其既<lb/>
<pb n="5b"/>
　也知其過而憂之則非小人之无忌憚者矣故无咎<lb/>
六四至臨无咎<lb/>
　所行詣其極謂之至上三爻皆坤徳之順况又以六<lb/>
　居四兹蓋順之至者也下臨初九而詣其極故曰至<lb/>
　臨其徳如此之至其位又正何咎之有<lb/>
六五知臨大君之宜吉<lb/>
　知音智六五柔順得中智不自任而能下任九二剛<lb/>
　中之賢則其智足以有臨而為大君之宜故吉陽大<lb/>
<pb n="6a"/>
　隂小六五隂爻而稱大以其順從九二之陽也<lb/>
上六敦臨吉无咎<lb/>
　敦厚也上去二陽甚逺又非其應何以臨之上也過<lb/>
　於應而敦臨之故吉而无咎與敦復之義同<lb/>
䷓<hi>坤下巽上</hi>
觀盥而不薦有孚顒若<lb/>
　觀當依王弼作平聲盥將祭而潔手於阼階也薦奉<lb/>
　牲牢以獻于寢室也觀盥而不薦有孚顒若者四隂<lb/>
<pb n="6b"/>
　在下觀九五之盥不待上九之薦巳皆觀感而化也<lb/>
　有孚謂五與上同體而相信也顒昻首貌與詩卷阿<lb/>
　顒顒昻昻之顒同九五中正而又誠實是故在下之<lb/>
　近比者敬信之逺者亦皆尊仰之也<lb/>
初六童觀小人无咎君子吝<lb/>
　初六以隂柔之小處下去五最逺蒙而无見是為童<lb/>
　觀小人若是亦不足責君子而若是則可恨惜也<lb/>
六二闚觀利女貞<lb/>
<pb n="7a"/>
　六二以隂柔之小居内猶女子處閨門之中所見不<lb/>
　明雖與九五正應而隔三四則其觀五也不過竊而<lb/>
　觀之耳盖无異於鑚穴隙而相闚也是豈女子之所<lb/>
　宜故戒之曰闚觀利女貞<lb/>
六三觀我生進退<lb/>
　觀之四隂爻皆以觀五取義六三曰我曰進退皆指<lb/>
　五觀之者三也五居觀之君位故稱我五巽體故言<lb/>
　進退觀八月之卦也陽主生隂主殺八月則四隂盛<lb/>
<pb n="7b"/>
　長而九五之生意亦巳㣲矣六三觀我生進退而未<lb/>
　敢蔑視之者蓋猶有所忌憚也我既中正而未失道<lb/>
　故六三望而畏之止于其下而不敢進六三蓋觀我<lb/>
　之進退以為進退也<lb/>
六四觀國之光利用賓于王<lb/>
　國與王皆指五陽明隂暗九五陽晝光明之象也彖<lb/>
　以祭之盥薦言則五為在廟祭主四乃助祭之賓如<lb/>
　書之虞賓詩之二王後天子以客禮待之者也四近<lb/>
<pb n="8a"/>
　五備見宗廟之美百官之富故曰觀國之光凡卦以<lb/>
　隂爻為主者聖人必抑之觀以六四為主爻而逼近<lb/>
　九五故戒之曰利用賓于王謂冝為賓不冝為主也<lb/>
九五觀我生君子无咎<lb/>
　我五自謂也觀之變剥正在此爻臨所謂八月有凶<lb/>
　者此也五於此時自觀我之生意不絶如綫能无咎<lb/>
　乎而曰无咎者五以陽剛中正處四隂之上而一舉<lb/>
　一措能盡君子之道也君子雖謂九五亦指占者<lb/>
<pb n="8b"/>
上九觀其生君子无咎<lb/>
　上九雖不當位然以剛陽居尊位之上亦為下所具<lb/>
　瞻蓋其生道與五一也上於此自觀其生而能盡君<lb/>
　子之道則亦无咎君子亦指占者<lb/>
䷔<hi>震下離上</hi>
噬嗑亨利用獄<lb/>
　噬齧也嗑合也初上兩剛爻象齒二三五柔爻象頤<lb/>
　九四處於其間則象剛物梗於頤中其占當得亨通<lb/>
<pb n="9a"/>
　者有間則不通齧之而合則通也此卦下震上離威<lb/>
　而明察獄之道也六五居尊柔而得中是以利用獄<lb/>
初九屨校滅趾无咎<lb/>
　校爻敎反獄具也初在下趾象也滅没而不見也以<lb/>
　剛物加于著屨之足而没其趾故曰屨校滅趾懲之<lb/>
　於小戒之於初則不進於惡故无咎<lb/>
六二噬膚滅鼻无咎<lb/>
　九四之剛如乾胏橫于頤中諸爻之言噬皆以去四<lb/>
<pb n="9b"/>
　逺近取義六二純柔去四尚逺故其象為膚膚柔脆<lb/>
　而易噬之物何至乎滅没其鼻蓋用力不深則不能<lb/>
　及胏故也用力深而及胏則其滅鼻也又何咎焉<lb/>
六三噬腊肉遇毒小吝无咎<lb/>
　六三才柔位剛而近四故其象為噬腊肉腊以三言<lb/>
　肉以六言肉之不中者為毒六三隂柔不中故言毒<lb/>
　遇毒雖有小吝然噬終必嗑亦无咎也<lb/>
九四噬乾胏得金矢利艱貞吉<lb/>
<pb n="10a"/>
　胏者肉之帶骨者也肉象四之柔骨象九之剛在物<lb/>
　為難噬之物在獄為難治之獄周禮秋官大司宼以<lb/>
　兩造禁民訟入束矢於朝然後聽之以兩劑禁民獄<lb/>
　入鈞金三日乃致于朝然後聽之金取其堅矢取其<lb/>
　直得金矢則得其情而無情者不得盡其辭也九四<lb/>
　離體之明雖善治獄而得其情然必利于艱貞則吉<lb/>
　艱者不敢慢易也貞者固守以正也九四才剛而志<lb/>
　柔剛則傷於果柔則守不固故為此戒<lb/>
<pb n="10b"/>
六五噬乾肉得黄金貞厲无咎<lb/>
　六五爻柔位剛居尊而近四故其象為噬乾肉謂其<lb/>
　易噬而為力不勞也黄中色金剛物得黄金謂得罰<lb/>
　贖之金書舜典金作贖刑是也六五仁柔之君明罰<lb/>
　勑法于上任徳而不任刑故其象如此貞則正固而<lb/>
　不偏徇厲則欽慎而惟刑之恤故无咎<lb/>
上九何校滅耳凶<lb/>
　上九居上耳象也何與荷通何可反負也施校所負<lb/>
<pb n="11a"/>
　物之處故没其耳戒占者惡極罪大則有此凶也<lb/>
䷕<hi>離下艮上</hi>
賁亨小利有攸徃<lb/>
　賁文飾也此卦下離上艮離本乾體質剛而文以柔<lb/>
　也艮本坤體質柔而文以剛也剛柔上下交相文飾<lb/>
　故為賁也亨通也小字當依郭京作不字往進也賁<lb/>
　既亨矣而又加進則文滅質矣豈冝往哉内文明而<lb/>
　外止文明故亨止則不可動故不利有攸往<lb/>
<pb n="11b"/>
初九賁其趾舎車而徒<lb/>
　在下而能自修飾故曰賁其趾徒謂徒步而行也車<lb/>
　指二捨六二之車而自徒行故曰舎車而徒初九剛<lb/>
　正而不苟合故其象如此舎音捨<lb/>
六二賁其須<lb/>
　二无應而比三三亦无應而比二故與之相賁賁以<lb/>
　柔來文剛故亨文當從質非質則不能自飾隂必從<lb/>
　陽非陽則不能自進六二純柔必待九三之動而後<lb/>
<pb n="12a"/>
　動故曰賁其須須待也六二盖得文明以止之義矣<lb/>
九三賁如濡如永貞吉<lb/>
　濡潤也九三處六二六四之間相為潤色而成文故<lb/>
　曰賁如濡如然文過則質喪質喪則文弊要當永久<lb/>
　以剛正之徳固守則吉此亦文明以止之意也<lb/>
六四賁如皤如白馬翰如匪宼婚媾<lb/>
　髮白為皤馬白為翰禮記云商人尚白戎事乗翰翰<lb/>
　平聲鄭氏注云翰馬白色也四當賁道之變文返於<lb/>
<pb n="12b"/>
　質故其象如此四之應在初初賁其趾而徒行四乃<lb/>
　皤其髮而乘白馬其情不相合如此匪宼而何然而<lb/>
　質不可以无文文不可以无質賁六爻唯六四初九<lb/>
　兩爻相應蓋剛柔相配文質相合匪宼也乃婚媾也<lb/>
六五賁于丘園束帛戔戔吝終吉<lb/>
　賁于丘園謂敦本務實矯天下之文而歸之質也帛<lb/>
　以十端為束戔音牋戔戔淺小不足貌六五柔順得<lb/>
　中亦非儉不中禮者但聘賢而為禮淺小是乃吝嗇<lb/>
<pb n="13a"/>
　也然禮奢寜儉而以此化成天下故亦終吉<lb/>
上九白賁无咎<lb/>
　上九白賁非无飾也以質素為飾耳賁極而返本如<lb/>
　此故无過飾之咎<lb/>
䷖<hi>坤下艮上</hi>
剥不利有攸往<lb/>
　剥消削也五隂盛而一陽孤立于上消削而將盡也<lb/>
　與書泰誓剥喪元良之剥同此卦下坤而上艮得此<lb/>
<pb n="13b"/>
　占者唯當順時而止不冝有所往<lb/>
初六剥牀以足蔑貞凶<lb/>
　蔑滅也隂之消陽自下而進初在下故為剥牀而先<lb/>
　以牀足滅于下之象當此不利有攸往之時唯冝順<lb/>
　時而止耳貞凶戒占者固執而不知變則凶也<lb/>
六二剥牀以辨蔑貞凶<lb/>
　辨牀幹也既滅初之足於下又滅二之辨於中則進<lb/>
　而上矣得此占者若猶固執而不知變則其凶必也<lb/>
<pb n="14a"/>
　二與初皆无應援故其占皆戒之曰貞凶<lb/>
六三剥之无咎<lb/>
　初二四皆言剥牀三獨不言剥牀三與上應也隂皆<lb/>
　剥陽而六三處羣隂之中與羣隂相失獨與上九相<lb/>
　應又何咎之有六三蓋小人中之君子也之字衍文<lb/>
六四剥牀以膚凶<lb/>
　膚第席也剥牀而及於牀之膚則切近於人之身矣<lb/>
　故凶<lb/>
<pb n="14b"/>
六五貫魚以宫人寵无不利<lb/>
　衆隂象魚六五貫之則駢首受制而不亂宫人亦隂<lb/>
　類任以宫閫之事而不使干預朝政則君子不為小<lb/>
　人所害小人亦得以善終故无不利<lb/>
上九碩果不食君子得輿小人剥廬<lb/>
　剥極而一陽獨留于上猶萬木摇落之時碩大之果<lb/>
　尚存于木杪不食則其種相𫝊而有生生不息之道<lb/>
　食之則斷絶其種而不復生故不曰未食而特曰不<lb/>
<pb n="15a"/>
　食輿者在下而載上之物指衆隂而言衆小人順一<lb/>
　君子之象也廬者在上而覆下之物指一陽而言一<lb/>
　君子蓋庇衆小人之象也一陽在上得衆隂之順承<lb/>
　是為得輿衆隂在下剥去一陽之蓋庇是為剥廬君<lb/>
　子而得輿則與小人俱存小人而剥廬則上无蓋庇<lb/>
　亦不能以自存矣<lb/>
䷗<hi>震下坤上</hi>
復亨出入无疾朋來无咎反復其道七日來復利有攸<lb/>
<pb n="15b"/>
往<lb/>
　復返也剥之一陽在外倒轉為復則返于内也嚮也<lb/>
　五隂之朋往剥乎一陽今則五隂之朋來順乎一陽<lb/>
　故亨疾害也此卦下震上坤動而以順行是以出入<lb/>
　則无疾朋來亦无咎易以一爻為一日剥六畫併復<lb/>
　初畫是為七日易窮則變其道與天道同故反剥為<lb/>
　復則不過七日剛徳方長前無阻礙是以利有攸徃<lb/>
初九不逺復无祇悔元吉<lb/>
<pb n="16a"/>
　初居震動之始方動即復是不逺而復復之最先者<lb/>
　也故不至於悔而元吉衹從衣從氏當依馬融作之<lb/>
　是反伊川程子曰衹抵也與底通<lb/>
六二休復吉<lb/>
　休復與休否之休同切比于初而其心好之蓋得震<lb/>
　動之中而安詳和緩樂從其善者也向來隂皆往而<lb/>
　剥陽今則返而從陽是復善也凡隂皆忌陽來陽來<lb/>
　則媢疾以惡之今六二柔順中正見一陽之復而其<lb/>
<pb n="16b"/>
　心休休焉樂與之比吉之道也然以復之時位觀之<lb/>
　則二之休復吉又不若初之早復而元吉<lb/>
六三頻復厲无咎<lb/>
　頻急也六三不中不正居震動之極上无應援徃將<lb/>
　何之窮蹙窘迫而復猶人行至水頻而不可前則倉<lb/>
　忙奔走而返故曰頻復雖不如六二休復之吉然窮<lb/>
　而知復亦不至如上六迷復之凶是以厲而无咎<lb/>
六四中行獨復<lb/>
<pb n="17a"/>
　復之六四即剥之六三嚮與衆隂相失而獨應於上<lb/>
　今在衆隂之中獨應於初故曰中行獨復<lb/>
六五敦復无悔<lb/>
　初為復之主爻四與之應知所從矣五去初逺又非<lb/>
　其應則其下而從之也未免過于四而加厚焉故曰<lb/>
　敦復復善如此是以无悔其義與敦臨同<lb/>
上六迷復凶有災眚用行師終有大敗以其國君凶至<lb/>
于十年弗克征<lb/>
<pb n="17b"/>
　上六隂暗之極去初最逺窮而忘返故曰迷復既凶<lb/>
　而又有災眚則无適而非凶矣其能變動而有為乎<lb/>
　用之行師則終有大敗不特凶于而身又凶于而國<lb/>
　以及其君雖至十年之久終弗克征也<lb/>
　<lb/>
　<lb/>
　<lb/>
　周易集說卷四<lb/>
</p>
<p>
</p>
  </div>
</body>
</text>
</TEI>
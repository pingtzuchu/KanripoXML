<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易集説卷二</head> <lb/>
    <p>
<pb n="1a"/>
欽定四庫全書<lb/>
　周易集説卷二<lb/>
　　　　　　　　　　　　宋　俞琰　撰<lb/>
　上經二<lb/>
䷅<hi>坎下乾上</hi>
訟有孚窒惕中吉終凶利見大人不利涉大川<lb/>
　訟爭辯也上乾剛下坎險又為内險外健皆訟之道<lb/>
　也九二為成卦之主爻有孚窒惕中吉終凶皆指九<lb/>
<pb n="1b"/>
　二有孚窒惕謂九二雖與九五同徳相孚然為二隂<lb/>
　所陷而曲直未判則此心未免窒塞而不通惕懼而<lb/>
　不自安也中吉謂剛而得中所以吉也終凶謂訟不<lb/>
　可成要其終則雖勝亦凶大人指九五利見謂占者<lb/>
　訟而有理則宜見之也坎水之險在下乾以剛乗險<lb/>
　以實履陷故其象占又為不利涉大川<lb/>
初六不永所事小有言終吉<lb/>
　初六以隂柔處訟之初才弱位卑而為訟不成故不<lb/>
<pb n="2a"/>
　言訟而曰不永所事小有言終吉夫彖辭言終凶爻<lb/>
　辭乃言終吉何也曰彖為訟者言爻為不訟者言也<lb/>
九二不克訟歸而逋其邑人三百戸无眚<lb/>
　九二以剛居柔故不克訟逋逃也與五不相應遂歸<lb/>
　而逋既逋則近已者皆无連坐之患故曰其邑人三<lb/>
　百戸无眚<lb/>
六三食舊徳貞厲終吉或從王事无成<lb/>
　六三柔而不訟故不言訟食猶食邑之食言所享也<lb/>
<pb n="2b"/>
　訟六三之貞即坤六三之貞故稱舊徳其位雖處九<lb/>
　二剛陽之上而危厲然以貞道自守而不訟亦終吉<lb/>
　也故曰食舊徳貞厲終吉王指五或從王事无成與<lb/>
　坤之六三同是亦舊徳也彼言或從王事无成又言<lb/>
　有終此但言或從王事无成而不言有終何也曰彼<lb/>
　順而此險也險非善後之道也<lb/>
九四不克訟復即命渝安貞吉<lb/>
　九四以剛居柔故亦不克訟即就也渝變也鄭國風<lb/>
<pb n="3a"/>
　羔裘詩云舎命不渝大雅板詩云敬天之渝皆訓變<lb/>
　訟非善事四也捨其不善以復其善遂聽命於五而<lb/>
　渝變前日之所為安守今日之正理故吉<lb/>
九五訟元吉<lb/>
　九五以剛明之徳居尊而又中正彖辭所謂大人是<lb/>
　也訟之有理者見之必𫉬伸矣元吉乃吉之盡善者<lb/>
　也蓋其始焉本吉非若九四轉凶而為吉也<lb/>
上九或錫之鞶帶終朝三褫之<lb/>
<pb n="3b"/>
　鞶帶大帶也所以束身而用其恭也上九終極其訟<lb/>
　徼幸取勝故或有鞶帶之錫錫之所以愧之也鞶帶<lb/>
　指三錫之者五也三與上相應蓋與之從事於王所<lb/>
　者也三不有其成上乃得受此錫褫解也終朝三褫<lb/>
　之愧可知矣三去聲<lb/>
䷆<hi>坎下坤上</hi>
師貞丈人吉无咎<lb/>
　師兵衆也貞正也此卦下坎上坤動衆行險而以順<lb/>
<pb n="4a"/>
　師之正也丈人當如困彖辭作大人指九二陽德之<lb/>
　大也剛中而有應衆隂皆順從之故吉而无咎<lb/>
初六師出以律否臧凶<lb/>
　在師之初故曰師出律言其和否方九反否臧不善<lb/>
　也春秋左氏𫝊云師克在和不在衆今以六歸初柔<lb/>
　邪而不中焉得和不和則不善喪師之道也故曰否<lb/>
　臧凶按周禮太師執同律以聽軍聲蓋古者出師必<lb/>
　吹律律和則知士卒同心猶後世軍中風角鳥占也<lb/>
<pb n="4b"/>
九二在師中吉无咎王三錫命<lb/>
　在師之中為成卦之主故以彖辭吉无咎屬之所以<lb/>
　吉而无咎者有應于上而六五之君寵任之專也剛<lb/>
　中而无過故為三承王命之奨諭王指五三去聲<lb/>
六三師或輿尸凶<lb/>
　或疑辭行師而用人不一則衆有疑二之心也輿與文<lb/>
　子輿死扶傷之輿同尸與春秋左氏𫝊秦封殽尸楚<lb/>
　收晉尸之尸同輿尸謂師徒撓敗輿載其尸而歸也<lb/>
<pb n="5a"/>
　六三半動半靜柔邪而不中故其凶如此<lb/>
六四師左次无咎<lb/>
　左次退舍而處于僻左之地也按春秋荘公八年師<lb/>
　次于郎以俟陳人蔡人次謂止而不進也易以陽為<lb/>
　右隂為左六四爻位俱隂故稱左才志柔弱雖不能<lb/>
　成進取之功然居得其正而能完師以退故亦无咎<lb/>
六五田有禽利執言无咎長子帥師弟子輿尸貞凶<lb/>
　下有二應是為田有禽言當依郭京作之畋于田所<lb/>
<pb n="5b"/>
　以去害稼之物執之則利故无咎師至五乃師旋論<lb/>
　功之時故言長子弟子之得失長子指九二弟子指<lb/>
　六三六三柔而不中其可使哉必固使之故有輿尸<lb/>
　之凶是誰之過歟貞謂六五固執而不知變也<lb/>
上六大君有命開國承家小人勿用<lb/>
　師至上乃定功行賞之時故言大君有命開國承家<lb/>
　君指六五以隂柔之小下從九二陽剛之大故稱大<lb/>
　開國謂封為諸侯承家謂𫝊之子孫而世襲其爵小<lb/>
<pb n="6a"/>
　人勿用謂小人得此占則不宜動而用事也<lb/>
䷇<hi>坤下坎上</hi>
比吉原筮元永貞无咎不寜方來後夫凶<lb/>
　比相親也九五以一陽居尊而衆隂在下皆比之故<lb/>
　吉原再也禮之原廟原𧖟春秋左氏傳之原田皆訓<lb/>
　再初筮得坤再筮得坎九五乃為成卦之主剛得中<lb/>
　而元永貞故无咎坎勞卦是為不寜謂六四輔已而<lb/>
　不憚其勞也來謂在下三隂之順從也坎為加憂坤<lb/>
<pb n="6b"/>
　隂多疑師旋之後天下歸附方新上下憂疑未定四<lb/>
　也不遑寜處以五之意達于初二三又以初二三之<lb/>
　意達于五然後上下相應而初二三乃始順從而來<lb/>
　比也上處外獨後于五是為後夫不得其比故凶<lb/>
初六有孚比之无咎有孚盈缶終來有它吉<lb/>
　此爻凡兩言有孚當分為兩説始言有孚孚于四也<lb/>
　次言有孚孚于二也四乃五之近臣初與之比固亦<lb/>
　无咎二與五乃君臣正應初與二比則可因二以比<lb/>
<pb n="7a"/>
　五此則吉之道也缶指二虚而能受故象缶盈之者<lb/>
　五也謂二五相比之深如水之盈缶也始者二往比<lb/>
　五終則五來應二故曰終來二非初之正應故言它<lb/>
六二比之自内貞吉<lb/>
　五為比主二應五而自内比之則无假於它故言自<lb/>
　貞吉謂六二能固守以正不比三而比五則吉也<lb/>
六三比之匪人<lb/>
　匪非也比上六之後夫則所比非其人矣<lb/>
<pb n="7b"/>
六四外比之貞吉<lb/>
　二在内而應五故曰比之自内四在外而承五故曰<lb/>
　外比之二四皆守正而不與三比故其占皆曰貞吉<lb/>
九五顯比王用三驅失前禽邑人不誡吉<lb/>
　九五以剛明中正之徳居尊至公无私而下皆順從<lb/>
　故曰顯比師二至五比五至二皆歴三爻故師言三<lb/>
　錫比言三驅王用三驅失前禽猶王制天子不合圍<lb/>
　之義禽既去則不追故曰失前禽前禽即後夫衆已<lb/>
<pb n="8a"/>
　比五而上獨後至是為後夫衆皆隨五而上獨前去<lb/>
　是為前禽邑人指二誡者戒其不妄殺也是時下皆<lb/>
　順從而邑人蓋知上意故不待誡凡此皆吉之道也<lb/>
上六比之无首凶<lb/>
　比道貴先而上六獨為後夫比之无首者也故凶<lb/>
䷈<hi>乾下巽上</hi>
小畜亨密雲不雨自我西郊<lb/>
　釋文云畜本作蓄勑六反六四以隂柔之小為成卦<lb/>
<pb n="8b"/>
　之主而才力單弱包蓄三陽不住是為小畜内健而<lb/>
　外巽四與五又相孚故亨雲隂氣西郊隂方陽倡隂<lb/>
　和則隂陽和洽而為雨隂先陽倡則隂陽不和而无<lb/>
　雨今也雲雖密而不雨蓋自我西郊故也我與西郊<lb/>
　皆指四在下三陽皆不順從故其象如此<lb/>
初九復自道何其咎吉<lb/>
　復謂返於本位也以初九之剛往應六四之柔而受<lb/>
　其制豈不失其道而有咎今也返而以正道自守故<lb/>
<pb n="9a"/>
　能轉咎而為吉<lb/>
九二牽復吉<lb/>
　與初九相牽連而復故吉<lb/>
九三輿説輻夫妻反目<lb/>
　輻當如大畜九二作輹車下横縛也說音脱輻指二<lb/>
　輿三自謂也二牽初而復則三之輿説其輹而不行<lb/>
　矣九三與六四隂陽相並夫妻之象也陽不受制於<lb/>
　隂則其情不和故曰夫妻反目<lb/>
<pb n="9b"/>
六四有孚血去惕出无咎<lb/>
　四與五相孚而位據羣剛之上不能无爭爭則必傷<lb/>
　而言血去者六四柔順而正雖與五合志不挾勢以<lb/>
　陵下蓋无爭也无爭則无傷況又惕然而懼釋位而<lb/>
　出則亦无咎矣其義與需六四同<lb/>
九五有孚攣如冨以其鄰<lb/>
　五與四相孚親密而固結之甚故曰攣如易以陽實<lb/>
　為冨九五陽爻故曰冨冨以其鄰謂九五之所以冨<lb/>
<pb n="10a"/>
　蓋能任用六四併力以畜乾也<lb/>
上九既雨既處尚徳載婦貞厲月幾望君子征凶<lb/>
　彖辭云密雲不雨謂隂陽不和也爻至上九畜極則<lb/>
　倒轉為履乾上兊下其澤自天而降昔之不雨者今<lb/>
　既雨矣雨則和和則止故曰既雨既處處上聲尚徳<lb/>
　載婦貞厲月幾望皆指六四隂之所尚冝處下以徳<lb/>
　載物今也三陽在下而六四髙據其上豈所冝哉倒<lb/>
　轉為履之六三而居下則順承三陽而為載乃所冝<lb/>
<pb n="10b"/>
　也隂畜陽猶婦畜其夫畜道既極猶固執而不知變<lb/>
　則危矣故曰婦貞厲幾音機近也月與日正相對為<lb/>
　望幾望謂將望而光未盈也能以危厲為戒而不自<lb/>
　滿假則如月之幾望也君子指占者而言以正道而<lb/>
　行謂之征君子得此占雖以正道而行亦冝處靜而<lb/>
　不冝動下无應援動將何之動則凶也<lb/>
䷉<hi>兊下乾上</hi>
履虎尾不咥人亨<lb/>
<pb n="11a"/>
　履虎尾謂乾剛在前兊柔自後躡之也乾雖剛猛如<lb/>
　虎兊以和説應之則不至見害故曰不咥人咥直結<lb/>
　反齧也占者所履如此亨之道也<lb/>
初九素履往无咎<lb/>
　履道貴柔不貴剛在履之初而以剛居剛本亦有咎<lb/>
　唯能安于素履處卑下而不僭則其往也无咎<lb/>
九二履道坦坦幽人貞吉<lb/>
　九二以剛居柔而得中履道之坦坦者也處靜守貞<lb/>
<pb n="11b"/>
　内安恬退而不自亂故其象為幽人其占曰貞吉<lb/>
六三眇能視跛能履履虎尾咥人凶武人為于大君<lb/>
　視欲其正而六三不正眇也雖能視不足以有明也<lb/>
　行欲其中而六三不中跛也雖能履不足以有行也<lb/>
　彖辭言履虎尾此亦言履虎尾六三乃成卦之主爻<lb/>
　也彖辭言不咥人此乃言咥人凶彖自彖義爻自爻<lb/>
　義也六三不中不正又以柔居剛動則遇害故為咥<lb/>
　人之凶武人得此占則見危授命奮不顧身可以有<lb/>
<pb n="12a"/>
　為而進用于大君也大君指九五而言<lb/>
九四履虎尾愬愬終吉<lb/>
　乾之剛猛如虎上九其首九四正尾也故亦曰履虎<lb/>
　尾愬所革反愬愬驚貌九四雖不中不正然以剛居<lb/>
　柔履危而知懼故其占為始雖甚危其終則吉<lb/>
九五夬履貞厲<lb/>
　履以和行而九五下无正應唯以剛明自任凡事決<lb/>
　而不和又固執而不知變危厲之道也<lb/>
<pb n="12b"/>
上九視履考祥其旋元吉<lb/>
　視履為句考祥其旋為句祥當依荀爽作詳初居履<lb/>
　之始故言往上居履之終故言旋昔往而今旋也能<lb/>
　自視所履而加考察之功詳審其旋不失其素而終<lb/>
　始如一則元吉不然何元吉之有<lb/>
䷊<hi>乾下坤上</hi>
泰小往大來吉亨<lb/>
　泰者天地交而上下相通之時也小往謂隂往居外<lb/>
<pb n="13a"/>
　大來謂陽來居内内君子而外小人故其占曰吉亨<lb/>
初九拔茅茹以其彚征吉<lb/>
　茅茹茅之根也彚音謂類也初進則二三俱進猶茅<lb/>
　根牽連拔則俱起故其象為拔茅茹以其彚而其占<lb/>
　為征行之吉<lb/>
九二包荒用馮河不遐遺朋亡得尚乎中行<lb/>
　荒與書説命荒野之荒同初九在下剛而不中荒野<lb/>
　草茅之士也九二包容之故曰包荒若九三則非但<lb/>
<pb n="13b"/>
　剛而不中又處健體之極徒步涉河死而无悔者也<lb/>
　九二亦用之故曰用馮河馮音慿詩小旻云無敢馮<lb/>
　河毛氏注云馮陵也三隂在外雖逺九二亦不弃之<lb/>
　故曰不遐遺朋謂坤之朋六四上六是也中行指五<lb/>
　尚配也五交于二則五也喪其坤朋而二也得尚乎<lb/>
　五故曰朋亡得尚于中行向使六五不朋亡而唯與<lb/>
　六四上六為黨則二欲上交于五其可得乎<lb/>
九三无平不陂无往不復艱貞无咎勿恤其孚于食有<lb/>
<pb n="14a"/>
福<lb/>
　陂彼偽反有平則有陂有往則有復无有乆平而不<lb/>
　陂乆往而不復者三處泰道方中之時亦未至乎極<lb/>
　聖人居安慮危故為此戒艱則操心也危而不敢慢<lb/>
　易貞則守徳也固而不敢放縱如此則无過咎而彼<lb/>
　之孚可以勿憂我之福可以自享蓋在我者禮義不<lb/>
　愆則自治有餘何用它恤<lb/>
六四翩翩不冨以其鄰不戒以孚<lb/>
<pb n="14b"/>
　翩翩降以相從之貌易以隂虚為不冨六四隂爻故<lb/>
　曰不冨四當小人道消之時所以翩翩然下交于初<lb/>
　者其心自歉其不冨遂以其鄰偕來也戒備也戒而<lb/>
　孚則非其願不戒以孚則其中心願也泰之時上下<lb/>
　交而其志同君子小人兩不相疑又何戒備之有三<lb/>
　陽以其彚交于上故三隂亦以其鄰交于下三交于<lb/>
　上勿恤其孚故四交于下亦不戒以孚<lb/>
六五帝乙歸妹以祉元吉<lb/>
<pb n="15a"/>
　六五以隂柔居尊下應九二為帝乙歸妹之象祉禄<lb/>
　也以祉以禄及下也以二視五則自下而尚于五以<lb/>
　五視二則自上而歸于二上下相交吉之盡善者也<lb/>
　卦互歸妹故其象占如此<lb/>
上六城復于隍勿用師自邑告命貞吝<lb/>
　隍城下塹城以積土而成圯則土復歸隍泰極則倒<lb/>
　轉為否故其象如此其占曰勿用謂不可動而用事<lb/>
　也是時城圮隍塞自治且不暇何暇興師動衆以治<lb/>
<pb n="15b"/>
　人也哉師衆也邑都邑國之内也師自邑告命則征<lb/>
　伐自大夫出也泰之三隂本在外以聽命于内者倒<lb/>
　轉為否則三隂乃居内以制其外嚮也内君子外小<lb/>
　人至此則内小人外君子君子反聽命于小人也貞<lb/>
　吝戒占者固執而不識時勢則有甚可羞吝也<lb/>
　<lb/>
　<lb/>
　周易集説卷二<lb/>
</p>
<p>
</p>
  </div>
</body>
</text>
</TEI>
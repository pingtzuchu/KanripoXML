<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易集說卷三十五</head> <lb/>
    <p>
<pb n="1a"/>
欽定四庫全書<lb/>
　周易集說卷三十五<lb/>
　　　　　　　　　　　　　宋　俞琰　撰<lb/>
　繫辭下傳四<lb/>
易之爲書也原始要終以爲質也六爻相雜唯其時物<lb/>
也<lb/>
　質謂卦體初爻原其事之始上爻要其事之終所以<lb/>
　爲一卦之體質也時謂所占之卦遇乾爲乾之時遇<lb/>
<pb n="1b"/>
　坤爲坤之時物謂所值之爻陽爻爲陽物隂爻爲隂<lb/>
　物六爻之剛柔雖相雜而不一然占者其物則不雜<lb/>
　也易之爲書蓋如此<lb/>
其初難知其上易知本末也初辭擬之卒成之終<lb/>
　物有本末事有終始況易乎初爻乃一卦之本事未<lb/>
　成之始故隱而難知上爻乃一卦之末事已成之終<lb/>
　故顯而易知惟其難知故其辭但擬之而巳惟其易<lb/>
　知故卒其辭以成之於終<lb/>
<pb n="2a"/>
若夫雜物撰德辨是與非則非其中爻不備<lb/>
　中爻謂初上之間四爻卦之互體是也物謂爻之隂<lb/>
　陽德謂卦之德内外二卦固各有其德而雜物撰德<lb/>
　則自其中四爻之隂陽雜而互之又自撰成兩卦之<lb/>
　德於其間也爻有中有不中有正有不正有應有不<lb/>
　應有與有無與故有是與非是者何當於理也非者<lb/>
　何悖於理也初上爲事之始終初則是非未見上則<lb/>
　是非已定辨其是非則在中間四爻非此則不備也<lb/>
<pb n="2b"/>
　崔景曰孔疏扶王弼義以此中爻爲二五必不然矣<lb/>
　洪容齋曰中爻者謂二三四與三四五也如坤坎爲<lb/>
　師而六五之爻曰長子帥師以正應九二而言蓋指<lb/>
　二至四爲震也坤艮爲謙而初六之爻曰用渉大川<lb/>
　蓋自二而上則六二九三六四爲坎也紫陽朱子曰<lb/>
　先儒解此多以爲互體又曰互體說漢儒多用之左<lb/>
　傳中占得觀卦處亦舉得分明看來此說不可廢<lb/>
噫亦要存亡吉凶則居可知矣知者觀其彖辭則思過<lb/>
<pb n="3a"/>
半矣<lb/>
　噫嘆辭要約也存謂得位亡謂失位得位則多吉失<lb/>
　位則多凶約之以此則若是若非瞭然在目而吉凶<lb/>
　居可知矣馬融曰彖辭卦辭也正義云彖辭謂文王<lb/>
　卦下之辭聰明知達之士觀此卦下彖辭則能思慮有<lb/>
　益以過半矣何謂文王卦下之辭曰乾元亨利貞之<lb/>
　類是也彖辭蓋統論一卦六爻之體知者觀之則巳<lb/>
　得其大要雖未十分詳盡而亦思過半矣今諸解者<lb/>
<pb n="3b"/>
　往往指彖傳爲彖辭誤矣大哉乾元之類乃孔子之<lb/>
　所述是彖傳也豈可以爲彖辭哉思過半者省半思<lb/>
　索也思字當依正義作平聲括蒼龔氏曰居可知矣<lb/>
　言無待於動也觀其彖辭則思過半矣言無待於爻<lb/>
　也<lb/>
二與四同功而異位其善不同二多譽四多懼近也柔<lb/>
之爲道不利逺者其要無咎其用柔中也三與五同功<lb/>
而異位三多凶五多功貴賤之等也其柔危其剛勝邪<lb/>
<pb n="4a"/>
　以中爻之互體言則二四同是一體故其功同以上<lb/>
　下二體之逺近言則二居下而逺於君四居上而近<lb/>
　於君故其位異若論其善則二中而四不中故其善<lb/>
　不同二應五逺於君而其勢伸故多譽四逼五近於<lb/>
　君而其勢屈故多懼柔之爲道不利逺而利中故以<lb/>
　柔居下而逺則不利居下而中則亦無咎人之爲人<lb/>
　無咎最難今既無咎矣則不必問其利也故其要在<lb/>
　乎無咎也三與五互爲一體故其功同三居下而賤<lb/>
<pb n="4b"/>
　五居上而貴故其位異三多凶賤故也五多功貴故<lb/>
　也三五雖有君臣上下貴賤之殊然以柔居之則其<lb/>
　位不正而危以剛居之則其位正而勝也勝與前章<lb/>
　貞勝之勝同或音平聲非也夫二與四三與五皆同<lb/>
　功異位而二四言其善不同三五不言其善不同何<lb/>
　也曰二四皆臣也可以比量其善五君也三臣也臣<lb/>
　不可與君比量其善也郭京曰近也二字本王氏注<lb/>
　今誤爲正文陸乗曰位有得中違中之間故五得中<lb/>
<pb n="5a"/>
　而多功三違中而多凶二得中而多譽四違中而多<lb/>
　懼紫陽朱子曰其要无咎若作平聲則是要約之義<lb/>
　若作去聲則是要其歸之意又曰其要只欲无咎<lb/>
　　右第九章指示學者觀六爻之法兼明中爻互體<lb/>
　　之用<lb/>
易之爲書也廣大悉備有天道焉有人道焉有地道焉<lb/>
兼三才而兩之故六六者非他也三才之道也<lb/>
　易之爲書至廣至大天道人道地道靡所不有是爲<lb/>
<pb n="5b"/>
　悉備道非二不立故立天之道曰隂與陽立地之道<lb/>
　曰柔與剛立人之道曰仁與義以爻畫言之三畫有<lb/>
　上中下之别以象天人地之三才六畫則初二爲地<lb/>
　三四爲人五上爲天此所謂兼三才而兩之故六也<lb/>
　六者何即隂陽剛柔仁義是也故曰六者非他也三<lb/>
　才之道也平庵項氏曰言其道之至謂之三極言其質<lb/>
　之定謂之三才<lb/>
道有變動故曰爻爻有等故曰物物相雜故曰文文不<lb/>
<pb n="6a"/>
當故吉凶生焉<lb/>
　道即三才之道也三才之道有變動爻亦有變動爻<lb/>
　者效三才之變動者也故曰爻物謂隂陽二物也陽<lb/>
　爲貴隂爲賤爻有貴賤之等殊與物之貴賤等殊无<lb/>
　異故曰物物相雜謂文謂隂陽相雜猶青黄之相間<lb/>
　故曰文文有當不當初三五陽位也九居之則當六<lb/>
　居之則不當二四上隂位也六居之則當九居之則<lb/>
　不當當則吉不當則凶吉凶蓋生於文之當不當也<lb/>
<pb n="6b"/>
　童溪王氏曰此聖人因故六之辭而有及於故曰爻<lb/>
　故曰物故曰文故曰吉凶生焉以詳明夫六爻之所<lb/>
　以然也其可忽諸<lb/>
易之興也其當殷之末世周之盛德邪當文王與紂之<lb/>
事邪是故其辭危<lb/>
　紂末無道文王未囚易惟六十四卦三百八十四爻<lb/>
　耳未有辭也殷德既衰周德既盛易道遂興故曰易<lb/>
　之興也其當殷之末世周之盛德邪當文王與紂之<lb/>
<pb n="7a"/>
　事邪以世言故先殷而後周以德言故先文王而後<lb/>
　紂文王遭羑里之難其心危而不安故其辭亦危而<lb/>
　不安辭謂彖辭爻辭彖辭凡六十四爻辭凡三百八<lb/>
　十四皆文王之辭也或謂文王止作彖辭不作爻辭<lb/>
　謬矣今以彖辭觀之未見其所謂危辭也其危辭則<lb/>
　於爻辭見之謂爻辭非文王之辭可乎占法不變者<lb/>
　斷以彖變者斷以爻謂文王不作爻辭不知占法者<lb/>
　之妄論云爾李隆山李西溪辨之甚明兹不復贅<lb/>
<pb n="7b"/>
危者使平易者使傾其道甚大百物不廢懼以終始其<lb/>
要无咎此之謂易之道也<lb/>
　乾之九三重剛而不中而以警惕自處則曰厲无咎<lb/>
　者危懼而使之平安也如豫之隂柔處下而以豫自<lb/>
　鳴則曰鳴豫凶者慢易而使之傾覆也易道甚大取<lb/>
　喻則甚詳細而百物不廢其要不過使人知懼欲其<lb/>
　慎終如始而无咎焉耳此之謂易之道而聖人作易<lb/>
　之本意也百物不廢如否之苞桑坎之叢棘大過之<lb/>
<pb n="8a"/>
　枯楊困之蒺藜葛藟蓋取諸草木井之鮒漸之鴻中<lb/>
　孚之豚魚晉之鼫鼠坤之牝馬離之牝牛蓋取諸蟲<lb/>
　魚鳥獸艮之背咸之頰舌噬嗑之耳鼻明夷之心腹<lb/>
　蓋取諸身坤之囊訟之帶鼎之鉉震之七坎之樽簋<lb/>
　井之瓶甕旅之斧解之矢巽之牀渙之机大有之大<lb/>
　車既濟之茀蓋取之車服器用他如泥沙龜貝膏血<lb/>
　酒食丘園陵廟之類茍可以爲吉凶得失之象者即<lb/>
　取以言之是爲百物不廢也<lb/>
<pb n="8b"/>
　　右第十一章言文王所以作彖辭之本意<lb/>
夫乾天下之至健也德行恒易以知險夫坤天下之至<lb/>
順也德行恒簡以知阻<lb/>
　乾六畫純剛是爲天下之至健坤六畫純柔是爲天<lb/>
　下之至順得諸心爲德見諸事爲行不難苦爲易不<lb/>
　煩冗爲簡自上視下所見爲險自下升上所向爲阻<lb/>
　天下之至健莫如乾天下之至順莫如坤乾惟健之<lb/>
　至故其德行恒易而不艱苦坤惟順之至故其德行<lb/>
<pb n="9a"/>
　恒簡而不煩冗夫乾至健而德行恒易何爲而知險<lb/>
　也夫坤至順而德行恒簡何爲而知阻也曰乾道自<lb/>
　上而臨下故知險也坤道自下而承上故知阻也人<lb/>
　之處憂患者體乾之健而德行恒易則知險而不陷<lb/>
　於險矣體坤之順而德行恒簡則知阻而不困於阻<lb/>
　矣平庵項氏曰易與險相反惟中心易直者爲能照<lb/>
　天下巇險之情即所謂通天下之志也簡與阻相反<lb/>
　惟行事簡靜者爲能察天下煩壅之機即所謂成天<lb/>
<pb n="9b"/>
　下之務也阻者填壅隘塞之狀與險惡不同<lb/>
能說諸心能研諸侯之慮定天下之吉凶成天下之亹<lb/>
亹者<lb/>
　能謂易之能也天下之吉凶層見疊出何以定之易<lb/>
　能使人說諸心則天下之吉凶定矣天下之亹亹者<lb/>
　成矣侯之二字横渠張子紫陽朱子皆以爲衍文愚<lb/>
　謂王弼略例舉此亦無此二字横渠張子曰易簡故<lb/>
　能說諸心知險阻故能研諸慮平庵項氏曰能道占<lb/>
<pb n="10a"/>
　者之心而使之說故能定其吉凶之期能因占者之<lb/>
　慮而爲之研故能成其亹亹之事<lb/>
是故變化云爲吉事有祥象事知器占事知來<lb/>
　變化謂易之隂陽云爲謂人之言動易道之變化人<lb/>
　事之云爲初無二理凡吾所云所爲吉事則必有上<lb/>
　天之禎祥蓋可以理推也至於象事則知制器之法<lb/>
　占事則知方來之兆此所謂易簡而天下之理得也<lb/>
　平庵項氏曰云爲即尚其辭尚其變也象事占事即<lb/>
<pb n="10b"/>
　尚其象尚其占也<lb/>
天地設位聖人成能人謀鬼謀百姓與能<lb/>
　天地設位於上下聖人中立乎其間贊天地之化育<lb/>
　所以成天地之功能也而百姓亦與能焉何也曰聖<lb/>
　人作易明則謀之於人幽則謀之於鬼幽明兩盡而<lb/>
　其謀悉見之於易故雖百姓之愚亦得以觀象玩辭<lb/>
　觀變玩占而有以定吉凶成亹亹此之謂與能也與<lb/>
　去聲如中庸夫婦之愚可以與知之與同<lb/>
<pb n="11a"/>
八卦以象告爻彖以情言<lb/>
　易之象以八卦之畫而著故曰八卦以象告易之情<lb/>
　以爻辭彖辭而見故曰爻彖以情言<lb/>
剛柔雜居而吉凶可見矣<lb/>
　剛謂爻之九柔謂爻之六九六相錯則吉凶之理判<lb/>
　然可見也<lb/>
變動以利言吉凶以情遷<lb/>
　變動謂爻之變動以利言者爻之變動本教占者趨<lb/>
<pb n="11b"/>
　吉避凶而無不利焉耳然或變動而吉或變動而凶<lb/>
　何也曰以其情而遷也情有善有不善善則轉凶而<lb/>
　爲吉不善則轉吉而爲凶也<lb/>
是故愛惡相攻而吉凶生逺近相取而悔吝生情僞相<lb/>
感而利害生<lb/>
　是故兩字承上文而言上文曰吉凶以情遷故下文<lb/>
　又詳言之也曰相攻曰相取曰相感即所謂情也其<lb/>
　情有以愛而相攻者有以惡而相攻者有以逺而相<lb/>
<pb n="12a"/>
　取者有以近而相取者有以情實而相感者有以虛<lb/>
　僞而相感者此吉凶悔吝利害之所由生也或曰愛<lb/>
　惡相攻因於逺近相取逺近相取因於情僞相感蓋<lb/>
　相感而後相取相取而後相攻也感者情之始動利<lb/>
　害之開端也取則情巳露而悔吝著矣攻則情至横<lb/>
　極而吉凶分也横渠張子曰情僞相感而利害生此<lb/>
　則是以人事言故有情僞利害也屈信相感而利生<lb/>
　此則是理也惟以利言<lb/>
<pb n="12b"/>
凡易之情近而不相得則凶或害之悔且吝<lb/>
　上文曰逺近相取而利害生兼逺近利害並言下文<lb/>
　獨舉其近與害而曰近而不相得則凶或害之悔且<lb/>
　吝必其相感之初不以情實而以虛僞也感以情實<lb/>
　則利生感以虛僞則害生今乃僞焉則其不相得也<lb/>
　終必至於惡而相攻蓋不但有害又有凶與悔且吝<lb/>
　紫陽朱子曰此疑是指占法而言蓋逺而不相得安<lb/>
　能爲害惟切近則凶害便能相及也一箇凶人在五<lb/>
<pb n="13a"/>
　湖四海之内安能害自家若與之爲鄰近則有害矣<lb/>
　平庵項氏曰相感者情之始交故以利害言之相取<lb/>
　則有事矣故以悔吝言之相攻則其事極矣故以吉<lb/>
　凶言之逺近愛惡情僞其居皆有逺近其行皆有情<lb/>
　僞其情皆有愛惡也故末句總以相近一條明之近<lb/>
　而不相得則以惡相攻而凶生矣以僞相感而害生<lb/>
　矣以近相取而悔吝生矣是則一近之中備此三條<lb/>
　也凡爻有比爻有應爻有一卦之主爻皆情之當相<lb/>
<pb n="13b"/>
　得者也今稱近者止據比爻言之反以三隅則逺而<lb/>
　爲應爲主者亦必備此三條矣但居之近者其吉凶<lb/>
　尤多故聖人概以近者明之<lb/>
將叛者其辭慚中心疑者其辭枝吉人之辭寡躁人之<lb/>
辭多誣善之人其辭游失其守者其辭屈<lb/>
　厚齋馮氏曰六辭與易全不相闗恐斷簡錯見於此<lb/>
　王介甫郭子和蓋嘗疑之或曰此指尚占命筮之辭<lb/>
　上傳曰君子將有爲也將有行也問焉而以言其受<lb/>
<pb n="14a"/>
　命也如響此六辭恐是占者所問之言蓋言者心聲<lb/>
　也有諸中則必形諸外也孟子所謂詖淫邪遁之四<lb/>
　辭其意亦如此虞翻曰將叛者其辭慙坎人之辭也<lb/>
　中心疑者其辭枝離人之辭也吉人之辭寡艮人之<lb/>
　辭也躁人之辭多震人之辭也誣善之人其辭游兌<lb/>
　人之辭也失其守者其辭屈巽人之辭也平庵項氏<lb/>
　曰六辭之中吉一而巳躁叛疑誣失居其五猶吉凶<lb/>
　悔吝之分吉居其一凶悔吝居其三也叛非叛逆之<lb/>
<pb n="14b"/>
　叛但背實棄信者皆是也言與實相叛故慙吉者靜<lb/>
　躁者動叛者无信疑者自信誣者敗人失守者自敗<lb/>
　皆相反對也以類推之艮吉也震躁也兌叛也巽疑<lb/>
　也坎喜陷爲誣善離喜麗而失守大約不出於六仁<lb/>
　者黙勇者譁能言者寡信善巽者少決智人多險文<lb/>
　士罕守剛柔之變盡於此矣又曰上繫鋪敘易道之<lb/>
　廣大而至於徳行之成自博而約也下繫指示爻象之<lb/>
　精要而極於辭情之辨自本而末也誠齋楊氏曰此<lb/>
<pb n="15a"/>
　言學易而有得者可以知言矣孟子曰我知言蓋得<lb/>
　乎此大抵歉於中者必愧於外秦舞陽色變而荆軻<lb/>
　爲之辭謝是也故曰將叛者其辭慙將有言於人而<lb/>
　逆疑其不售也必左右其說以嘗之此不有售焉則<lb/>
　彼必售矣商鞅之說孝公是也故曰中心疑者其辭<lb/>
　枝直情無所煩言至正無所揣摩申公之對武帝是<lb/>
　也故曰吉人之辭寡人惟無躁競也人而躁競則巵<lb/>
　言以眩世而無所忌強聒以撼人而不能巳能令人<lb/>
<pb n="15b"/>
　厭亦能令人喜厭者察其空空而喜者意其有挾也<lb/>
　淳于髠之見梁惠王連語三日三夜是也故曰躁人<lb/>
　之辭多小人之疾君子而欲毁君子也必深匿其毁<lb/>
　之之迹疾之愈甚則毁之愈緩或顯譽其人而隂寓<lb/>
　其忮或泛爲之說以旁見其意故毁行而人不悟公<lb/>
　孫𢎞之譖仲舒汲黯是也故曰誣善之人其辭游人<lb/>
　之心未有無所主者所主者義乎攻之者愈衆而主<lb/>
　之者愈堅所主者不義乎外必周爲之防而内必深<lb/>
<pb n="16a"/>
　窒其隙幸而遇庸人雖欲攻之莫知所以攻之者不<lb/>
　幸而遇智者先得其隙而入之逆奪其防而據之則<lb/>
　一語而折夷之之見孟子是也故曰失其守者其辭<lb/>
　屈西山真氏曰緘黙不言者有似乎寡敷陳無隱者<lb/>
　亦近乎多聽言者苟不察焉則懷姦者得吉士之名<lb/>
　盡忠者入躁人之目豈不誤哉<lb/>
　　右第十二章言得乾坤易簡之理則辭變象占之<lb/>
　　理無不知也<lb/>
<pb n="16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易集說卷三十五<lb/>
</p>
<p>
</p>
  </div>
</body>
</text>
</TEI>
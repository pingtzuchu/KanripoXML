<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易集説卷十九</head> <lb/>
    <p>
<pb n="1a"/>
欽定四庫全書<lb/>
　周易集説卷十九<lb/>
　　　　　　　　　　　　　宋　俞琰　撰<lb/>
　彖傳六<lb/>
漸之進也女歸吉也進得位往有功也進以正可以正<lb/>
邦也其位剛得中也止而巽動不窮也<lb/>
　漸之進也紫陽朱子謂之字疑衍或是漸字郭京易<lb/>
　舉正云吉下誤増也字秀巖李氏按王肅本女歸吉<lb/>
<pb n="1b"/>
　也作女歸吉利貞本漸乃歸妹之倒體歸妹六三進<lb/>
　為漸六四是進而得位也或謂坤六三進交於乾下<lb/>
　自内往外而為女歸之象誤矣人患不得位耳不得<lb/>
　位則雖賢无以施其功令既進得位則其往也有功<lb/>
　矣進得位往有功也蓋釋女歸吉而指六四進以正<lb/>
　則可以正邦也蓋釋利貞而指九五彖傳凡論主爻<lb/>
　之得必以五兼言之此易道尊君之大義也夫正邦<lb/>
　之道當先正身其身正孰敢不正今九五之進也以<lb/>
<pb n="2a"/>
　正則國人化之如二如三如四皆進以正初上雖不<lb/>
　得位然初以隂居下上以陽居上亦无有不正者諸<lb/>
　爻皆正而九五又得尊位之正又剛而得中故不止<lb/>
　乎往有功而其正又可以正邦也止而巽動不窮此<lb/>
　合二體而言漸也止有安靜之義巽有和順之義内<lb/>
　不止則非漸之道外不巽則非進之道内止而外巽<lb/>
　則安靜和順而无躁進之失有不動動則不至於困<lb/>
　窮也大凡欲速則不達其動必窮今夫漸之動也止<lb/>
<pb n="2b"/>
　而巽則非欲速者也是以動而不窮也<lb/>
歸妹天地之大義也天地不交而萬物不興歸妹人之<lb/>
終始也説以動所歸妹也征凶位不當也无攸利柔乗<lb/>
剛也<lb/>
　歸妹之為卦兌下震上九四陽爻在上卦二隂爻之<lb/>
　下六三隂爻在下卦二陽爻之上一上一下有天地<lb/>
　相交之象故曰歸妹天地之大義也夫有天地則有<lb/>
　萬物有萬物則有男女男女之交與天地之交其義<lb/>
<pb n="3a"/>
　一也是故天地交則萬物作興不交則萬物從何而<lb/>
　生男女交則生生之道不窮不交則人道廢而人類<lb/>
　滅矣今夫女之歸男乃生生相續之道男女交而後<lb/>
　有生息有生息而後其終不窮前者方自此而終後<lb/>
　者又自此而始始終相續而不窮此歸妹所以為人<lb/>
　之終始也説以動謂兌之説以震之動也動而嫁妹<lb/>
　凡親黨之在内者皆喜説也大抵兄之於妹未必如<lb/>
　愛女之情甚切今也父有遺孤而子能嫁之宗族蓋<lb/>
<pb n="3b"/>
　无有不喜説者以其所歸者妹也故曰説以動所歸<lb/>
　妹也夫震為長男兄也兌為少女妹也或者以震男<lb/>
　為夫兌女為妻遂謂説以動為男説而動夫卦名歸<lb/>
　妹則當以兄嫁妹求其義指兄為夫可乎唯其誤以<lb/>
　震男為兌女之夫乃謂所歸者小女而就震言説遂<lb/>
　謂長男説小女之色不以德殊不思説者兌也非震<lb/>
　也又就兌言動遂謂少女説而動殊不思動者震也<lb/>
　非兌也二三四五皆位不當也三五皆柔乗剛也而<lb/>
<pb n="4a"/>
　彖傳之意則專指六三何也曰六三乃成卦之主爻<lb/>
　也六三位不當又以柔乗剛蓋不特在夫婦為失倡<lb/>
　隨之意又為臣犯君子抗父賤陵貴小加大无一而<lb/>
　可此所以動則皆凶而无攸利也<lb/>
豐大也明以動故豐王假之尚大也勿憂宜日中宜照<lb/>
天下也日中則昃月盈則食天地盈虚與時消息而况<lb/>
於人乎况於鬼神乎<lb/>
　豐者至高至滿而極盛之義故曰豐大也為卦下離<lb/>
<pb n="4b"/>
　明上震動明以動相資故亨節齋蔡氏曰明以動合<lb/>
　二體言其致亨之道豐疑作亨王者處豐大之世天<lb/>
　下至廣人民繁庻事物衆多保之治之之道當務行<lb/>
　寛大蓋非小才小智所能故曰王假之尚大也日正<lb/>
　中則大明當天而其照天下也无幽不燭无隱不彰<lb/>
　王者富有四海所治既衆思慮安得周及必如日之<lb/>
　正中而无偏照則宜故曰勿憂宜日中宜照天下也<lb/>
　然日无常中之時中則必昃月无常盈之時盈則或<lb/>
<pb n="5a"/>
　食天地之大猶有盈虚之變而與時消息况於人况<lb/>
　於鬼神且以人言之有生則有死不能常生而不死<lb/>
　更以鬼神言之有聚則有散又安能常聚而不散盈<lb/>
　虚猶言盛衰消息猶言進退盛極則衰進極則退理<lb/>
　之常也是理也非獨人與鬼神如是雖天地亦如是<lb/>
　故曰日中則昃月盈則食天地盈虚與時消息而况<lb/>
　於人乎况於鬼神乎於豐大之時而為此戒蓋以持<lb/>
　盈之道略不謹慎則必至傾覆也文王曰宜日中謂<lb/>
<pb n="5b"/>
　豐大之時居至尊而照臨天下當如日之正中乃无<lb/>
　偏私蓋恐其不及而勉之孔子又恐其過而不能常<lb/>
　如日之正中遂戒以日中則昃月盈則食與夫三才<lb/>
　鬼神之道蓋又發明文王彖辭言外之意<lb/>
旅小亨柔得中乎外而順乎剛止而麗乎明是以小亨<lb/>
旅貞吉也旅之時義大矣哉<lb/>
　旅二五皆柔得中今曰旅小亨柔得中乎外蓋指六<lb/>
　五謂六五柔順而得在外之中與他卦之柔得中者<lb/>
<pb n="6a"/>
　不同也伊川程子曰所謂得在外之中中非一揆旅<lb/>
　有旅之中也愚謂剛強非處旅之道人所不能容故<lb/>
　莫尚乎柔順在旅而柔順則知處旅之道矣然柔順<lb/>
　又不可過過於柔順則无以自立甚而柔媚取容而<lb/>
　順從乎人適以自賤皆非得中者也豈處旅之道哉<lb/>
　故唯柔得中乎外而順乎剛斯可矣順乎剛亦指六<lb/>
　五謂六五處兩剛之間而能順乎剛德之人以為己<lb/>
　之助也承乗皆剛是羇旅之人交於強有力者也茍<lb/>
<pb n="6b"/>
　非善處則取辱招禍必矣旅之為卦下艮止上離明<lb/>
　止而麗乎明蓋兼上下二體總言之也論語云居是<lb/>
　邦也事其大夫之賢者友其士之仁者此即止而麗<lb/>
　乎明之謂也所謂止而麗乎明雖兼二體而言其所<lb/>
　重則在上九九三艮體之止也其位在旅之下而得<lb/>
　其所止則其自處者正又能附麗於明則其所依者<lb/>
　又正可謂善處旅矣其占為上下皆小亨而在下者<lb/>
　又當守其旅之正故總結之曰是以小亨旅貞吉也<lb/>
<pb n="7a"/>
　或曰旅彖傳凡兩言小亨其一疑衍非也旅之時最<lb/>
　難處旅之義不可不知蓋其亨雖小其時義則大故<lb/>
　又贊之曰旅之時義大矣哉聖人小其亨而大其時<lb/>
　義非大旅也大其處旅之道也<lb/>
重巽以申命剛巽乎中正而志行柔皆順乎剛是以小<lb/>
亨利有攸往利見大人<lb/>
　巽之取象在天為風在人君為命風者天之號令其<lb/>
　入物也无不至命者人君之號令其入人也亦无不<lb/>
<pb n="7b"/>
　至卦叠兩巽有號令重復之象故曰重巽以申命申<lb/>
　猶書堯典申命羲叔之申義皆訓重漢上朱氏曰内<lb/>
　巽者命之始也外巽者申前之命也愚謂孔子明言<lb/>
　重巽以申命蓋申命所以體重巽之義也九五之剛<lb/>
　為巽之主中正而无過為命出則九二之剛巽乎九<lb/>
　五而罔敢或違故曰剛巽乎中正與姤傳謂剛遇中<lb/>
　正相似彼以四五言此以二五言也夫二五兩剛本<lb/>
　不相合以在重巽之時而上下相巽此九五之志所<lb/>
<pb n="8a"/>
　以行也六四在九五之下順承九五之剛初六在九<lb/>
　二之下亦順承九二之剛故曰柔皆順乎剛上以巽<lb/>
　道化下下以巽道事上上下皆巽是以小亨而利有<lb/>
　攸往又利見大人孔子蓋總解文王彖傳三句故用<lb/>
　是以兩字結之其句法與旅之彖傳同夫巽以六四<lb/>
　之柔為成卦之主爻而孔子乃曰剛巽乎中正又曰<lb/>
　柔皆順乎剛而不以隂為主易道崇陽抑隂尊君卑<lb/>
　臣例如此也平菴項氏曰以卦體言之重巽以申命<lb/>
<pb n="8b"/>
　是小亨也事必待申命而後行豈大亨之規模哉剛<lb/>
　巽乎中正而志行是利有攸往也柔皆順乎剛是利<lb/>
　見大人也其辭與旅相類皆總陳卦義而用是以二<lb/>
　字結之故知當作三句分説也<lb/>
兌説也剛中而柔外説以利貞是以順乎天而應乎人<lb/>
説以先民民忘其勞説以犯難民忘其死説之大民勸<lb/>
矣哉<lb/>
　説和説也兌以一隂居二陽之上其柔外見而和説<lb/>
<pb n="9a"/>
　故曰兌説也卦疊兩兌則二五以剛爻居中有中心<lb/>
　誠實之象三上以柔爻居外有接物和柔之象中心<lb/>
　誠實則不欺於天接物和柔則不拂于其人説也以<lb/>
　道而所守者正是以上順天理下應人心故曰剛中<lb/>
　而柔外説以利貞是以順乎天而應乎人向使外柔<lb/>
　而中不剛則内无所守其説必流殆將无所不為而<lb/>
　違道干譽又何順天應人之有順天指上兌而言應<lb/>
　人指下兌而言乃若説以先民說以犯難此兩説字<lb/>
<pb n="9b"/>
　亦為重兌而發夫和説之道若内若外无施不可在<lb/>
　内而以之先民則民皆欣然效力忘其勞而不辭在<lb/>
　外而以之犯難則民亦欣然赴敵忘其死而不顧茲<lb/>
　蓋説之以道故也説之以道孟子所謂以佚道使民<lb/>
　雖勞不怨以生道殺民雖死不怨殺者是也以至父<lb/>
　語之子兄語之弟逓相勸勉皆忘其勞與死而无怨<lb/>
　心則其説也豈不大矣哉故曰説以先民民忘其勞説<lb/>
　以犯難民忘其死説之大民勸矣哉民勸謂民自勸<lb/>
<pb n="10a"/>
　非勸之使然也孔氏正義云先以悦豫勞民然後使<lb/>
　之犯難則民皆授命忘其犯難之死伊川程子曰説<lb/>
　道之大民莫不知勸人君之道以人心説服為本故<lb/>
　聖人贊其大<lb/>
渙亨剛來而不窮柔得位乎外而上同王假有廟王乃<lb/>
在中也利渉大川乗木有功也<lb/>
　渙之剛來與隨之剛來同皆指後卦而言渙乃節之<lb/>
　倒體渙九二之剛蓋來自節之九五既非自漸來亦<lb/>
<pb n="10b"/>
　非自否來夫剛之來也雖在下卦坎險之内而險難<lb/>
　蓋巳渙散不至乎窮極故曰剛來而不窮渙六四之<lb/>
　柔在節為六三本在下體又不得位倒轉為渙之六<lb/>
　四則得巽位隂柔之正而上與九五同是巽體又同<lb/>
　其正故曰柔得位乎外而上同此據成卦之由而釋<lb/>
　亨之義也剛來濟柔動乎内而无險困之難柔往輔<lb/>
　剛止乎外而无違逆之乖此所以能渙散險難而致<lb/>
　亨也王謂九五渙之君也有九二剛中之臣相與渙<lb/>
<pb n="11a"/>
　散其險難又有六四同體之正人為之輔由是九五<lb/>
　之王得以大建宗廟中天下而立使民望有所屬故<lb/>
　曰王假有廟王乃在中也巽木以為舟楫有致逺之<lb/>
　功當此風行水上之時氷釋而舟楫可通故曰利渉<lb/>
　大川乗木有功也童溪王氏曰不及利貞疑有逸文<lb/>
　郭京易舉正云利渉大川下脱利貞二字誠齋楊氏<lb/>
　曰濟難才也散難非才也德也巽之才木也其德風<lb/>
　也水之深能溺萬物然乗一木則悠然而濟水之怒<lb/>
<pb n="11b"/>
　能決九川然遇一風則歘然而散才以濟之德以散<lb/>
　之天下之大難一朝渙散而不復聚渙之所以亨也<lb/>
節亨剛柔分而剛得中苦節不可貞其道窮也説以行<lb/>
險當位以節中正以通天地節而四時成節以制度不<lb/>
傷財不害民<lb/>
　節之剛柔分與噬嗑同皆以一剛一柔分居内外而<lb/>
　各為之主也九五九二皆以剛爻居得其中是為剛<lb/>
　得中剛柔分而不至乎偏剛得中而不至乎過此節<lb/>
<pb n="12a"/>
　之所以亨也故曰節亨剛柔分而剛得中中下欠一<lb/>
　也字上六柔而失中居節之極是乃過於節而節之<lb/>
　苦者也凡物過節則苦味之過正形之過勞心之過<lb/>
　思皆謂之苦節而苦則非通行之道故曰苦節不可<lb/>
　貞其道窮也為卦下兌説上坎險説以行險此又以<lb/>
　二體言節之所以亨也險乃人之所難行者也説以<lb/>
　行之則亨矣又豈至乎困窮哉當位以節中正以通<lb/>
　此再釋亨義也九五居得其位為節之主以身率先<lb/>
<pb n="12b"/>
　用節之道度吾身之可行者行於天下中而无過正<lb/>
　而无私則通行而无弊矣若夫已自不能節而強人<lb/>
　以所難是豈通行之道哉或曰節居第六十卦計三<lb/>
　百六十爻應一歳三百六十日當期之數一歳之間<lb/>
　自立春至大寒為氣二十有四為節十有二而温凉<lb/>
　寒暑各有其定限遂成春夏秋冬故曰天地節而四<lb/>
　時成天地之有四時此天地之節也人君體天地之<lb/>
　節以裁制其法度輿服宫室莫敢或侈税賦徭役莫<lb/>
<pb n="13a"/>
　敢或過然後財无妄費民无横害故曰節以制度不<lb/>
　傷財不害民論語云節用而愛人正是此意蓋節用<lb/>
　所以愛人傷財則必至於害民也古之人恭儉而取<lb/>
　民有制者何也深知傷財為害民之本也<lb/>
中孚柔在内而剛得中説而巽孚乃化邦也豚魚吉信<lb/>
及豚魚也利渉大川乗木舟虚也中孚以利貞乃應乎<lb/>
天也<lb/>
　柔在内謂六三六四之柔在四剛之内剛得中謂九<lb/>
<pb n="13b"/>
　五九二居得其中内以全卦言中以二體言也中孚<lb/>
　成卦之主爻在六三六四而彖傳又兼九五九二言<lb/>
　崇陽而抑隂不以隂為主也説而巽孚乃化邦此又<lb/>
　以二體言孚也為卦兌下巽上一説一巽上下相孚<lb/>
　故邦國不言而化也豚魚即江豚也出則澤上必有<lb/>
　風未嘗失信許渾詩謂江豚吹浪夜還風是也或從<lb/>
　王弼分豚魚為二物謬矣郭京易舉正云豚魚吉信<lb/>
　及也今本多豚魚二字愚謂信及豚魚猶詩序云德<lb/>
<pb n="14a"/>
　如羔羊及乃近似之謂非施及之及也謂人之不失<lb/>
　信比及於豚魚之信也巽木動於兑澤之上有乗木<lb/>
　之象四陽在外而内函二隂有舟虚之象舟虚則无<lb/>
　沉溺之患而利於渉險也中孚以利貞乃應乎天也<lb/>
　謂守信而不以正則悖理也天即理也應天謂合乎<lb/>
　理也中孚之道近乎誠誠者天之道人之心虚則誠<lb/>
　誠則天矣厚齋馮氏曰中孚之義猶无妄有正有不<lb/>
　正如盗賊之相羣男女之私期皆孚之不正者也故<lb/>
<pb n="14b"/>
　曰中孚以利貞<lb/>
小過小者過而亨也過以利貞與時行也柔得中是以<lb/>
小事吉也剛失位而不中是以不可大事也有飛鳥之<lb/>
象焉飛鳥遺之音不宜上宜下大吉上逆而下順也<lb/>
　陽大隂小小過之卦二陽而四隂小者過也小者雖<lb/>
　過然小事亦有過而亨者也小過下脱亨字當云小<lb/>
　過亨小者過而亨也事有時而當過則其過也從時<lb/>
　之宜非過也况又以正道固守而不至過甚故曰過<lb/>
<pb n="15a"/>
　以利貞與時行也六五六二隂柔雖小然皆得中故<lb/>
　施之小事則可九三九四陽剛雖大然皆不得中位<lb/>
　故施之大事則不可郭京易舉正云柔得中是以可<lb/>
　小事也今本脱可字而事下誤増吉字理或然也小<lb/>
　過乃中孚對體中孚肖離離為雉鳥飛之象也飛鳥<lb/>
　之象在中孚則有之變為小過則飛鳥已過但遺其<lb/>
　音聲耳亦謂中孚有卵象鳥自卵出故小過有飛鳥<lb/>
　之象又謂二剛在中四隂在外翼之為飛鳥展翼之<lb/>
<pb n="15b"/>
　象皆鑿説也柔之為道在下而承剛為順在上而乗<lb/>
　剛為逆上逆而下順釋不宜上宜下之義上逆謂六<lb/>
　五乗九四之剛而在上也下順謂六二承九三之剛<lb/>
　而在下也若就飛鳥言之則遡風而上為逆隨風而<lb/>
　下為順也當此不宜上宜下之時詎可捨順而趨逆<lb/>
　哉伊川程子曰所過當如飛鳥之遺音鳥飛迅疾聲<lb/>
　出而身已過然豈能相逺也事之當過者亦如是身<lb/>
　不能甚逺於聲事不可逺過其常在得其宜耳不宜<lb/>
<pb n="16a"/>
　上宜下更就鳥音取宜順之義又曰有飛鳥之象焉<lb/>
　此一句不類彖體蓋解者之辭誤入彖中伊川所謂<lb/>
　彖即彖傳也以彖傳為彖蓋承王弼之舊云爾或謂<lb/>
　大吉之大亦衍文蓋承彖辭傳寫之誤也<lb/>
既濟亨小者亨也利貞剛柔正而位當也初吉柔得中<lb/>
也終止則亂其道窮也<lb/>
　一説謂既濟所以亨小者是必大者亨其小者然後<lb/>
　可以為亨也一説謂小上更有一小字大者亨小而<lb/>
<pb n="16b"/>
　小者亨則大者之亨可知也紫陽朱子依嵩山晁氏<lb/>
　云濟下脫小字當作既濟小亨小者亨也愚謂陽大<lb/>
　隂小小指六二也三隂之中唯六二正而且中有亨<lb/>
　通之道焉孔子恐人以小亨為亨之小故特加者字<lb/>
　明其為六二之亨也六二蓋既濟之主爻也初三五<lb/>
　陽位而以九居之此剛正而位當也二四上隂位而<lb/>
　以六居之此柔正而位當也剛柔正而位當在他卦<lb/>
　亦有之乃若三剛之柔皆正而位皆當則六十四卦<lb/>
<pb n="17a"/>
　之中獨此一卦而已故孔子於此特贊之也六二以<lb/>
　柔順之德附麗於二陽之間而得其中故曰初吉柔<lb/>
　得中也六四上六不中者也九五陷於其間止而不<lb/>
　動則必至於困窮故曰終止則亂其道窮也彖辭曰<lb/>
　終亂彖傳乃曰終止則亂終止何以亂也於其終有<lb/>
　止心則亂也人之常情處无事則止心生止則怠怠<lb/>
　則有患而不為之防此所以亂也當知終止則亂不<lb/>
　止則不亂也是故君子有終身之憂而无一朝之患<lb/>
<pb n="17b"/>
　豈至於困窮哉隆山李氏曰既濟六五三隂皆在三<lb/>
　陽之上而離之一隂又居中而履正其曰亨者指<lb/>
　離之一隂而為之言也平菴項氏曰六二以柔為卦<lb/>
　之主隂為小故稱小焉謂小大皆亨者誤也<lb/>
未濟亨柔得中也小狐汔濟未出中也濡其尾无攸利<lb/>
不續終也雖不當位剛柔應也<lb/>
　中謂六五之中柔得中未出中皆指六五未濟所以<lb/>
　亨者六五為未濟之主柔得其中而无過為也故曰<lb/>
<pb n="18a"/>
　未濟亨柔得中也卦有兩險下體坎三四五又互坎<lb/>
　此兩險也故必至於上九乃可以脱險乃可以言濟<lb/>
　六五雖處下坎之上而未脫互坎之險則猶在未濟<lb/>
　之中故曰小狐汔濟未出中也終謂卦之終上九是<lb/>
　也續繼也六五茍能繼其前功更進一歩而終之則<lb/>
　出乎險外而未濟當變為既濟矣奈之何小狐力弱<lb/>
　而不能繼哉故曰濡其尾无攸利不續終也既未能<lb/>
　出中又不能續終然則何時而可亨也故又曰雖不當<lb/>
<pb n="18b"/>
　位剛柔應也謂六五位雖不當然不有九二之應則<lb/>
　剛柔相濟有亨道焉豈可竟以為无攸利哉文王以<lb/>
　未濟次既濟孔子釋未濟復於无攸利之後釋亨字<lb/>
　曰雖不當位剛柔應也蓋易道貴乎變通不欲其終<lb/>
　窮也或以為此八字錯簡當在柔得中也下豈其然<lb/>
　乎平菴項氏曰既濟未濟皆以柔為主既濟自六二<lb/>
　而達於上六則既濟之事已終故為既濟未濟自初<lb/>
　六而至于六五幾於濟矣而未能出中以至於上則<lb/>
<pb n="19a"/>
　其事猶未終也故為未濟知此義則未濟之卦辭不<lb/>
　待解而自明矣其曰雖不當位亦指六五言之雖六<lb/>
　爻皆不當位義但取五而已<lb/>
　<lb/>
　<lb/>
　<lb/>
　<lb/>
　<lb/>
<pb n="19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易集説卷十九<lb/>
</p>
<p>
</p>
  </div>
</body>
</text>
</TEI>
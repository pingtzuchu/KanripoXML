<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易集說卷二十九</head> <lb/>
    <p>
<pb n="1a"/>
欽定四庫全書<lb/>
　周易集說卷二十九<lb/>
　　　　　　　　　　　　　宋　俞琰　撰<lb/>
　繫辭上傳二<lb/>
一隂一陽之謂道繼之者善也成之者性也<lb/>
　隂陽氣也何以謂之道蓋太極動而生陽動極則靜<lb/>
　靜而生隂靜極復動一動一靜互爲其根是之謂道<lb/>
　繼謂靜極而復動一動一靜而無繼則造化熄矣今<lb/>
<pb n="1b"/>
　也靜極復動則貞而又繼之以元元乃善之長也故<lb/>
　曰繼之者善也成謂動極而復靜自元而至於貞則<lb/>
　動極復靜而成終矣靜乃天之性也故曰成之者性<lb/>
　也紫陽朱子曰繼善是動處成性是靜處又曰繼是<lb/>
　靜之終動之始也且如四時到得冬月萬物都歸窠<lb/>
　了若不生來年便都息了蓋是貞而復生元無窮如<lb/>
　此平庵項氏曰一隂一陽猶言一出一入明竒偶之<lb/>
　迭用也隂陽氣也隂陽迭用者道也道之所生無不<lb/>
<pb n="2a"/>
　善者元也萬物之所同出也善之所成各一其性者<lb/>
　貞也萬物之所各正也陳北溪曰繼成字與隂陽字<lb/>
　相應是指氣而言善性字與道字相應是指理而言<lb/>
仁者見之謂之仁知者見之謂之知百姓日用而不知<lb/>
故君子之道鮮矣<lb/>
　仁者知者莫不均具此性而俱有此善但其氣稟不<lb/>
　同故其所見亦不同爾仁者之所見在仁遂謂此道<lb/>
　爲仁知者之所見在知遂謂此道爲知皆一偏也至<lb/>
<pb n="2b"/>
　於百姓則日用常行乎隂陽之中無往而非隂陽之<lb/>
　道而莫之或知猶之每日飲食而弗知其味此所以<lb/>
　君子之道鮮矣紫陽朱子曰仁者謂之仁是見那𤼵<lb/>
　生處智者謂之智是見那收斂處百姓日用而不知<lb/>
　是不知所謂𤼵生亦不知所謂收斂醉生夢死而巳<lb/>
　漢上朱氏曰君子之道則合仁與智横渠張子曰謂<lb/>
　之名之也之謂直爲也<lb/>
顯諸仁藏諸用鼓萬物而不與聖人同憂<lb/>
<pb n="3a"/>
　仁本藏於内者也顯諸仁則自内而外如春夏之𤼵<lb/>
　生所以顯秋冬所藏之仁也用本顯於外者也藏諸<lb/>
　用則自外而内如秋冬之收成所以藏春夏所顯之<lb/>
　用也鼓謂鼓動萬物而生生不息也不與聖人同憂<lb/>
　者聖人人也吉凶與民同患故不能無憂天地之道<lb/>
　則不過鼓動萬物而使之自生自成耳天地不能加<lb/>
　毫末於其間也是故語其德則聖人好生天地亦好<lb/>
　生天地蓋與聖人同語其心則聖人有憂天地無憂<lb/>
<pb n="3b"/>
　天地蓋不與聖人同圭叔吕氏曰因上文仁智而言<lb/>
　天地之大也用即智在天道則不言智而言用智存<lb/>
　於心有心則有憂而天道則無心也<lb/>
盛德大業至矣哉富有之謂大業日新之謂盛德<lb/>
　天地以生物爲德以成物爲業其德業至盛至大亦<lb/>
　無以加矣聖人之德業與天地之德業一也何謂大<lb/>
　業富有之謂也富有者何大而無外物成而靡所不<lb/>
　有也何謂盛德日新之謂也日新者何方來無窮物<lb/>
<pb n="4a"/>
　生而與物俱新也天地之德業蓋如此若言聖人之<lb/>
　德業則亦如此聖人即天地也天地即聖人也<lb/>
生生之謂易<lb/>
　隂生陽陽生隂隂陽相生而其變無窮故曰生生之<lb/>
　謂易夫是太極動而生陽靜而生隂是爲兩儀既生<lb/>
　兩儀又生四象既生四象又生八卦八而十六十六<lb/>
　而三十二三十二而六十四等而上之蓋生生而無<lb/>
　窮也<lb/>
<pb n="4b"/>
成象之謂乾效法之謂坤<lb/>
　成象巳成之象也效陳也法謂造化之詳密而可見<lb/>
　者乾主氣故言象坤主形故言法後章觀象於天即<lb/>
　此象也觀法於地即此法也紫陽朱子曰效呈也陳<lb/>
　也一似說效羊效犬效馬又曰效字難看如效順效<lb/>
　忠效力之效有陳獻意思言陳出許多物事<lb/>
極數知來之謂占<lb/>
　數蓍之策數也窮極其數而知方來是之謂占<lb/>
<pb n="5a"/>
通變之謂事<lb/>
　變卦之爻變也通達其變見之於行是之謂事或言<lb/>
　通變或言變通同歟曰窮則變變則通易也通其變<lb/>
　使民不倦聖人之用易也<lb/>
隂陽不測之謂神<lb/>
　隂陽動靜不可測度是之謂神横渠張子曰一物兩<lb/>
　體氣也一故神兩在故不測或曰方其揲蓍之初卦<lb/>
　猶未成或爲隂爻或爲陽爻蓋不可以測度非神而<lb/>
<pb n="5b"/>
　何<lb/>
　　右第五章紫陽朱子曰此章言道之體用不外乎<lb/>
　　隂陽而其所以然者則未嘗倚於隂陽也<lb/>
夫易廣矣大矣以言乎逺則不禦以言乎邇則靜而正<lb/>
以言乎天地之間則備矣<lb/>
　易之爲道也廣大其爲書也亦廣大以言乎逺以言<lb/>
　乎邇以言乎天地之間無所往而非易以逺而言則<lb/>
　其理通行而不禦以邇而言則其理具在目前靜而<lb/>
<pb n="6a"/>
　且正以天地之間而言則萬事萬物之理無不備焉<lb/>
　可謂廣大矣深居馮氏曰以言乎逺則不禦天也乾<lb/>
　也以言乎邇則靜而正地也坤也以言乎天地之間<lb/>
　則備矣人事也屯蒙而下六十二卦也虞翻曰禦止<lb/>
　也逺謂乾邇謂坤天髙故不禦也地貞靜而德方故<lb/>
　正也紫陽朱子曰不禦無盡也<lb/>
夫乾其靜也專其動也直是以大生焉夫坤其靜也翕<lb/>
其動也闢是以廣生焉<lb/>
<pb n="6b"/>
　守一之謂專兩闔之謂翕乾畫竒而實不變則其靜<lb/>
　也專變則其動也直直乃坤之德也坤畫偶而虛不<lb/>
　變則其靜也翕變則其動也闢闢乃乾之德也廣生<lb/>
　大生謂乾坤廣大而生生之道無窮也乾天道也無<lb/>
　所不包故大坤地道也無所不受故廣大則極於有<lb/>
　形之外廣則限於有形之内此乾坤之辨也明道程<lb/>
　子曰不專一則不能直遂不翕聚則不能𤼵散紫陽<lb/>
　朱子曰乾一而實故以質言而曰大坤二而虛故以<lb/>
<pb n="7a"/>
　量言而曰廣秀巖李氏曰此章專以乾坤言易<lb/>
廣大配天地變通配四時隂陽之義配日月易簡之善<lb/>
配至德<lb/>
　廣大配天地謂乾坤之廣大如天地之廣大也變通<lb/>
　配四時謂乾坤之變通如四時之變通也隂陽之義<lb/>
　配日月謂乾坤隂陽之義與日月之隂陽相似也易<lb/>
　簡之善配至德謂乾坤易簡之善與人心之至德相<lb/>
　似也至德即中庸之德横渠張子曰得天下之理之<lb/>
<pb n="7b"/>
　謂德故曰易簡之善配至德深居馮氏曰隂陽之義<lb/>
　配日月復之七日陽之義也臨之八月隂之義也<lb/>
　　右第六章誠齋楊氏曰此章言聖人所以贊易之<lb/>
　　道其極至於廣大之二言其原生於乾坤之二卦<lb/>
子曰易其至矣乎夫易聖人所以崇德而廣業也<lb/>
　至矣乎贊易道之至極而無不盡也聖人本諸天地<lb/>
　而作易聖人之德業即天地之德業也聖人之所以<lb/>
　崇德廣業於易見之矣節齋蔡氏曰明其理於内者<lb/>
<pb n="8a"/>
　德也盡易而理益明非崇德歟著其理於外者業也<lb/>
　盡易而理益著非廣業歟廬陵歐陽公曰凡有子曰<lb/>
　字者皆講師之說也紫陽朱子曰十翼皆夫子所作<lb/>
　不應自著子曰字疑皆人所加也<lb/>
知崇禮卑崇效天卑法地<lb/>
　髙明莫如天卑順莫如地知欲其髙明而不卑汚蓋<lb/>
　效天也禮欲其卑順而不髙傲蓋法地也紫陽朱子<lb/>
　曰人之知識不可不髙明而行之在乎小心如大學<lb/>
<pb n="8b"/>
　格物致知是智崇處正心修身是禮卑處<lb/>
天地設位而易行乎其中矣<lb/>
　天位乎上地位乎下易則行乎天地之中非謂知崇<lb/>
　禮卑爲天地設位而易行乎知禮之中也明道程子<lb/>
　曰天地設位而易行乎其中何不言人行乎其中蓋<lb/>
　人亦物也若言神行乎其中則人只於鬼神上求矣<lb/>
　若言理言誠亦可而特言易者欲使人黙識而自得<lb/>
　之也<lb/>
<pb n="9a"/>
成性存存道義之門<lb/>
　成性之成與成德之成同人之性渾然天成蓋無有<lb/>
　不善者更加以涵養功夫存之又存則無所往而非<lb/>
　道無所往而非義矣謂之門者道義皆自是而出也<lb/>
　誠齋楊氏曰本然之謂理當然之謂義自其本然而<lb/>
　行其當然之謂道<lb/>
　　右第七章平庵項氏曰此章言聖人體易於身也<lb/>
聖人有以見天下之賾而擬諸其形容象其物宜是故<lb/>
<pb n="9b"/>
謂之象<lb/>
　賾當依紫陽朱子訓雜亂與春秋傳嘖有煩言之嘖<lb/>
　同擬比度也天下之物亦衆矣賾則雜亂不一未易<lb/>
　見也聖人有以見之而比擬卦畫有健順陷麗動入<lb/>
　止說之形容則象其物之所宜而名之是故謂之象<lb/>
　如乾陽也乾之三畫純陽而其性健則其象宜以爲<lb/>
　天坤隂物也坤之三畫純隂而其性順則其象宜以<lb/>
　爲地震亦陽物震之一陽動於二隂之下則其象宜<lb/>
<pb n="10a"/>
　以爲雷巽亦隂物巽之一隂入於二陽之下則其象<lb/>
　宜以爲風如說卦所列者是也環溪呉氏曰茍明乎<lb/>
　象則天地之大可坐而窺鬼神之奥可黙而知聖人<lb/>
　之已言者可曉然而無疑其未言者可以類而推之<lb/>
聖人有以見天下之動而觀其會通以行其典禮繫辭<lb/>
焉以斷其吉凶是故謂之爻<lb/>
　天下之事亦多矣不動則不見也會謂理之所聚處<lb/>
　通謂理之無礙處典禮謂法度之常而天下通行者<lb/>
<pb n="10b"/>
　也聖人之作易既有以見天下之動而觀其會通以<lb/>
　行其典禮則其係六爻之辭以斷吉凶亦莫不觀其<lb/>
　會通以行其典禮前言設卦觀象係辭焉而明吉凶<lb/>
　乃指彖辭明則使人有所知而不昧也此言係辭焉<lb/>
　以斷其吉凶乃指爻辭斷則使人決於行而不疑也<lb/>
　紫陽朱子曰如庖丁解牛會則其族而通其虛也典<lb/>
　禮只是常事猶言常禮常法又曰會而不通則窒礙<lb/>
　而不可行通而不會則亦不知許多曲直錯雜處故<lb/>
<pb n="11a"/>
　必觀會通而後可以行典禮又曰一卦之中自有會<lb/>
　通六爻又各自有會通且如屯卦初九在卦之下未<lb/>
　可以進爲屯之義乾坤始交而遇險阻亦屯之義似<lb/>
　草穿地而未甲亦屯之義凡此數義皆是屯之會聚<lb/>
　處若盤桓利居貞便是一個合行底却是通處也<lb/>
言天下之至賾而不可惡也言天下之至動而不可亂<lb/>
也<lb/>
　聖人惟能見天下之賾故能言天下之至賾聖人惟<lb/>
<pb n="11b"/>
　能見天下之動故能言天下之至動天下之物雜而<lb/>
　不一可謂賾之至矣聖人於易象言之則犂然當心<lb/>
　蓋不可惡也天下之事變而不常可謂動之至矣聖<lb/>
　人於易爻言之則井然有條蓋不可亂也惡烏故反<lb/>
　紫陽朱子曰惡厭也<lb/>
擬之而後言議之而後動擬議以成其變化<lb/>
　前云言天下之至動謂易此云擬之而後言議之而<lb/>
　後動謂人擬議猶言比評謂裁度其當否使合於理<lb/>
<pb n="12a"/>
　也擬於未言之先則其言合乎理而無失議於未動<lb/>
　之先則其動合於理而無差是故聖人之於易也設<lb/>
　此卦觀此象擬其形容而後係之以言議其時位而<lb/>
　後斷之以動所以成易道隂陽變化之功而與天地<lb/>
　參也或曰前言剛柔相推而生變化蓋伏羲作易之<lb/>
　事此言擬議以成其變化乃文王用易之事卦爻之<lb/>
　隂陽變化出於伏羲之畫故言生文王以辭述而成<lb/>
　之故言成紫陽朱子曰觀象玩辭觀變玩占而法行<lb/>
<pb n="12b"/>
　之此下七爻則其例也<lb/>
鳴鶴在隂其子和之我有好爵吾與爾靡之子曰君子<lb/>
居其室出其言善則千里之外應之況其邇者乎居其<lb/>
室出其言不善則千里之外違之況其邇者乎言出乎<lb/>
身加乎民行𤼵乎邇見乎逺言行君子之樞機樞機之<lb/>
𤼵榮辱之主也言行君子之所以動天地也可不慎乎<lb/>
　此釋中孚九二爻義謂戸之動𤼵於樞矢之動𤼵於<lb/>
　機言行乃君子之樞機要當慎其所𤼵𤼵而善則榮<lb/>
<pb n="13a"/>
　𤼵而不善則辱由身而加乎民自邇而見乎逺極其<lb/>
　至則動天地不可不慎也君子比鶴出其言釋鳴字<lb/>
　居其室即在隂之義千里之外應之即其子和之之<lb/>
　義言出乎身加乎民行𤼵乎邇見乎逺即我有好爵<lb/>
　吾與爾縻之之義紫陽朱子曰鶴鳴子和好爵爾縻<lb/>
　此本是誠信感通之理夫子却專以言行論之蓋誠<lb/>
　信感通莫大乎言行也<lb/>
同人先號咷而後笑子曰君子之道或出或處或默或<lb/>
<pb n="13b"/>
語二人同心其利斷金同心之言其臭如蘭<lb/>
　此釋同人九五爻義謂君子之出處語黙其迹雖或<lb/>
　不同其心則同無往而非道也金乃至堅之物二人<lb/>
　同心則其利可以斷金蘭乃芬香之物同心之言相<lb/>
　合則似之愈久而愈不厭二人指九五與六二九五<lb/>
　之陽在上有或出或語之象六二之隂在下有或處<lb/>
　或黙之象出處語黙即先號咷後笑之義二人同心<lb/>
　斷金臭蘭即相遇之義<lb/>
<pb n="14a"/>
初六藉用白茅无咎子曰茍錯諸地而可矣藉之用茅<lb/>
何咎之有慎之至也夫茅之爲物薄而用可重也慎斯<lb/>
術也以往其无所失矣<lb/>
　此釋大過初六爻義謂君子過慎之至所以無咎也<lb/>
　物無問厚薄輕重自其茍且者爲之則舉是物置諸<lb/>
　地而安斯亦可矣今又以茅藉之又何咎之有薄莫<lb/>
　薄乎茅重莫重乎藉茅之爲物雖薄用之以薦藉則<lb/>
　可重也當知薄在物可重在人用之輕則輕用之重<lb/>
<pb n="14b"/>
　則重亦在人用之何如耳慎守斯術推而行之於事<lb/>
　其亦無所失矣物薄釋茅義用可重釋藉義無失即<lb/>
　無咎義節齋蔡氏曰凡天下之事過則有失惟過於<lb/>
　慎則無所失故無咎<lb/>
勞謙君子有終吉子曰勞而不伐有功而不德厚之至<lb/>
也語以其功下人者也德言盛禮言恭謙也者致恭以<lb/>
存其位者也<lb/>
　此釋謙九三爻義謂君子重厚之至而能以其功下<lb/>
<pb n="15a"/>
　人所以有終也夫好髙好勝人之常情其能謙者鮮<lb/>
　矣況有功勞可尊乎有勞而不自伐以爲勞有功而<lb/>
　不自德以爲功重厚之至也德言其盛也今也有功<lb/>
　而不德可謂德之盛矣禮言其恭也今也勞而不伐<lb/>
　可謂禮之恭矣致極也存位猶乾九三之存義致恭<lb/>
　以存其位謂禮極其恭所以存其分義而不敢踰越<lb/>
　非謂保其禄位而强爲之謙也有功釋勞字不伐不<lb/>
　德釋謙義存其位即有終之義伊川程子曰致恭者<lb/>
<pb n="15b"/>
　所以存其位如言爲善者有令名君子豈爲令名而<lb/>
　爲善乎厚齋馮氏曰不德者即有德色之德<lb/>
亢龍有悔子曰貴而无位髙而无民賢人在下位而无<lb/>
輔是以動而有悔也<lb/>
　紫陽朱子曰此釋乾上九爻義當屬文言此蓋重出<lb/>
　也孔氏正義云此明無謙則有悔故引乾之上九亢<lb/>
　龍有悔證驕亢不謙也童溪王氏曰知聖人深予乎<lb/>
　謙之九三則知聖人深戒乎乾之上九可知也何也<lb/>
<pb n="16a"/>
　亢者謙之反也九三致恭存位上九則貴而無位九<lb/>
　三萬民服上九則髙而無民九三能以功下人上九<lb/>
　則賢人在下位而無輔此九三所以謙而有終上九<lb/>
　所以亢而有悔也<lb/>
不出戸庭无咎子曰亂之所生也則言語以爲階君不<lb/>
密則失臣臣不密則失身幾事不密則害成是以君子<lb/>
慎密而不出也<lb/>
　此釋節初九爻義謂君子之修身謹行必先謹夫言<lb/>
<pb n="16b"/>
　語則無咎也合意以謀之一言而漏之利未加於民<lb/>
　而適足以産禍召亂則其亂之所生也豈非言語以<lb/>
　爲階乎爲君而言語不密則禍及其臣晉殺其大夫<lb/>
　陽處父是也爲臣而言語不密則自喪其身鄭雍糾<lb/>
　之死是也大抵幾微之事不密則禍從口出而其害<lb/>
　立成是以君子之慎密也不惟其身不妄動言語亦<lb/>
　不妄𤼵也誠齋楊氏曰唐髙宗告武后以上官儀敎<lb/>
　我以廢汝此君不密則失臣也陳蕃告竇太后願出<lb/>
<pb n="17a"/>
　臣章宣示左右此臣不密則失身也<lb/>
子曰作易者其知盜乎易曰負且乗致寇至負也者小<lb/>
人之事也乗也者君子之器也小人而乗君子之器盜<lb/>
思奪之矣上慢下暴盜思伐之矣慢藏誨盜冶容誨淫<lb/>
易曰負且乗致寇至盜之招也<lb/>
　此釋解六三爻義謂小人處非其位而自招其害也<lb/>
　聖人作易以盡情僞而盜之情僞亦知之故曰作易<lb/>
　者其知盜乎董仲舒曰乗車者君子之位也負擔者<lb/>
<pb n="17b"/>
　小人之事也此言居君子之位而爲庻人之行者其<lb/>
　禍患必至也愚謂負者以身負物物貴而身賤故曰<lb/>
　負也者小人之事也乗者以身乗車身尊而物卑故<lb/>
　曰乗也者君子之器也君子之器非小人所當乗也<lb/>
　故曰小人而乗君子之器盜思奪之矣上不可慢也<lb/>
　下不可暴也上慢下暴則盜亦乗其過惡而伐之矣<lb/>
　古之良賈深藏若虛今也輕慢其藏而不能隱密是<lb/>
　敎語盜賊使取之也古之賢女不事華飾今也夭冶<lb/>
<pb n="18a"/>
　其容而怪服異裝是敎語淫者使犯之也是皆有以<lb/>
　招之也招謂自召之也藏去聲<lb/>
　　右第八章紫陽朱子曰此言卦爻之用節齋蔡氏<lb/>
　　曰自中孚初爻至此凡七乃夫子擬之辭而爲三<lb/>
　　百八十四爻之凡例也<lb/>
　<lb/>
　<lb/>
　<lb/>
<pb n="18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易集說卷二十九<lb/>
</p>
<p>
</p>
  </div>
</body>
</text>
</TEI>
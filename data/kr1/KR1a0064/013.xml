<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易集説卷十三</head> <lb/>
    <p>
<pb n="1a"/>
欽定四庫全書<lb/>
　周易集説卷十三<lb/>
　　　　　　　　　　　　宋　俞琰　撰<lb/>
　象辭三<lb/>
澤上於天夬君子以施禄及下居徳則忌<lb/>
　高莫高於天卑莫卑於澤澤安得上於天而夬之象<lb/>
　辭乃云澤上於天何也曰澤上於天謂澤之氣上騰<lb/>
　於天也夬與需下卦皆乾也坎則乾上則為需之待<lb/>
<pb n="1b"/>
　兌在乾上則為夬之決又何也曰乾陽卦也坎亦陽<lb/>
　卦也以坎遇乾彼此皆陽故坎水之氣上騰於天則<lb/>
　油然作雲未能成雨是為需之待兑隂卦也以兌遇<lb/>
　乾隂陽和洽故兌澤之氣上騰于天則成雨而下降<lb/>
　是為夬之決也且夫需之為卦下乾天上坎水中互<lb/>
　兌澤離日初二三四亦有夬之象而其義不為決而<lb/>
　為待者天上猶有日而為雨未成夬之為卦則乾天<lb/>
　之上純是兌澤其決也沛然下雨故其義不為待而<lb/>
<pb n="2a"/>
　為決也施去聲與謙象稱物平施之施同禄食禄也<lb/>
　君子之施禄須當果決不果決則不能及下也古之<lb/>
　人與賢者共治天職共食天禄未嘗以徳自居若以<lb/>
　德自居而猶豫弗施則非夬決之義君子之所深戒<lb/>
　也施禄取兌澤在上之象居德取乾天在内之象南<lb/>
　軒張氏曰居德則忌言不居其德節齋蔡氏曰居德<lb/>
　而不施則與象反矣故忌蓋祖南軒之説王弼以則<lb/>
　字作明字非也<lb/>
<pb n="2b"/>
天下有風姤后以施命誥四方<lb/>
　天下有風與風行地上不同行者在地而行各以其<lb/>
　方故觀之象曰省方觀民設教有者自天而下無往<lb/>
　不遇故姤之象曰施命誥四方省方必親臨而觀之<lb/>
　先王之事也誥四方則施命而已后王之事也先王<lb/>
　既設教矣后王不過遵先王之命施於四方而誥戒<lb/>
　之不親臨也至尊者王至卑者民一尊一卑豈能相<lb/>
　遇而况四方萬里之逺又安能一一與之遇哉今也<lb/>
<pb n="3a"/>
　施命誥于四方則猶風之降自天而无不遇矣風之<lb/>
　在天下水遇之則波谷遇之則鳴草遇之則偃木遇<lb/>
　之則撼凡天下之物與之相遇蓋无有不感動者是<lb/>
　故天之鼔舞萬物而萬物皆感動者風也后王之所<lb/>
　以鼔舞萬民而萬民皆感動者命也命自后王而出<lb/>
　猶風自天而降也四方東西南北乾天之下皆是也<lb/>
　巽為風而有聲命與誥之象也<lb/>
澤上於地萃君子以除戎器戒不虞<lb/>
<pb n="3b"/>
　澤上於天則决而為雨夬之象也澤上於地則聚而<lb/>
　為湖萃之象也川壅為澤澤乃衆水之所聚如彭蠡<lb/>
　震澤之類是也聚之衆者莫若戎器君子以簡治戎<lb/>
　器之敝壞者易而新之所以戒備不虞之變庻幾有<lb/>
　備而無患也虞度也戒不虞謂戒謹虞度之所不及也<lb/>
　大雅抑詩云用戒不虞箋云用備不億度而至之事<lb/>
　兊西方殺氣屬金故言戎器互巽體故言除坤藏而<lb/>
　不露故言不虞兑為口故言戒王肅曰除猶修治也<lb/>
<pb n="4a"/>
　伊川程子曰除謂簡治去敝惡也紫陽朱子曰除如<lb/>
　詩天保何福不除之除秀巖李氏曰除本文亦作儲<lb/>
　又作治深居馮氏曰除舊置新曰除亦猶治亂曰亂<lb/>
　馴擾曰擾<lb/>
地中生木升君子以順德積小以高大<lb/>
　木生於地中自下而上升之象也書太甲云若升高<lb/>
　必自下若陟遐必自邇君子以順修其德豈一旦遽<lb/>
　能高大蓋自其㣲細積累然後至於高大也今夫木<lb/>
<pb n="4b"/>
　芽蘖始生之時毫末耳積累以至歳月之深則尋丈<lb/>
　之高可以干雲合抱之大可以蔽日君子之於德豈<lb/>
　異是哉順德猶言率性循理順則可進凡物之進長<lb/>
　皆以順觀地中生木之象則得之矣王肅順作慎非<lb/>
　也釋文云以高大本或作以成高大嵩山晁氏曰王<lb/>
　昭素云成字諸本或有或無愚謂有成字者是平菴<lb/>
　項氏曰順坤德也積小以高大巽也坤為順巽為高<lb/>
　物之高必以積其所積必以順非順不可積非積不<lb/>
<pb n="5a"/>
　能高也<lb/>
澤无水困君子以致命遂志<lb/>
　坎水在上而兌澤在下則澤上有水節之象也兌澤<lb/>
　居上流坎水居下流水流下則澤中無水困之象也<lb/>
　或謂卦互離日離又為乾卦蓋離日以熯之則坎水<lb/>
　乾涸猶人之精疲神乏而惟悴也是之謂困遂志猶<lb/>
　言從吾所好困而致命遂志非君子則不能小人處<lb/>
　此則凡可以幸免者無不為也卒亦不得免焉徒喪<lb/>
<pb n="5b"/>
　其所守而已君子則不然君子所志將以身救天下<lb/>
　之困窮見危則委致其命死則含笑入地無憾也諸<lb/>
　説多有以致命為推致於天付窮達於天而遂吾之<lb/>
　志而已豈易之教哉紫陽朱子曰致命猶言授命致<lb/>
　者持以與人而不之有也又曰論語中致命都是委<lb/>
　致之致事君能致其身與士見危致命見危授命皆<lb/>
　是此意深居馮氏曰體坎陷以致命體兌説以遂志<lb/>
木上有水井君子以勞民勸相<lb/>
<pb n="6a"/>
　井卦下巽木上坎水而曰木上有水井何以見其為<lb/>
　井之象也先儒皆因彖辭言瓶遂以象辭之木為轆<lb/>
　轤為桔槹為汲水桶然彖辭取象自是一義象辭取<lb/>
　象又自是一義豈可以彖辭之瓶為象辭之木哉準<lb/>
　齋吳氏曰象辭不言木上於水而明言木上有水是<lb/>
　謂水之下有木明矣蓋井之為井水下無木為底則<lb/>
　泥隨汲水而動其水必濁故周囘甃砌雖磚累而底<lb/>
　則用木而不用磚底若用磚則泥實而泉眼不通唯<lb/>
<pb n="6b"/>
　用木則泥有所護汲不至濁而水木之性相宜泉眼<lb/>
　且無窒塞之患此木上有水所以為井之象也或謂<lb/>
　六十四卦之取象皆據自然無用人為者木上有水<lb/>
　乃自然之理如木根入地而津液上行達於木杪有<lb/>
　井水自下而上之象古人鑿井蓋取諸此今欲知木<lb/>
　上有水之説當求之未有井之先若謂木為轆轤為<lb/>
　桔槹為汲水桶為井底幹此皆有井以後之說出於<lb/>
　人為非理之自然也愚謂井卦之名命於文王非伏<lb/>
<pb n="7a"/>
　羲也伏羲畫卦之時蓋未有井而文王名卦之時則<lb/>
　有井矣文王以伏羲所畫坎上巽下之卦有井象而<lb/>
　名之曰井是故象辭因以為木上有水井實取象于<lb/>
　有井之後如鼎卦之象亦若是而已矣然鼎用烹飪<lb/>
　井用汲亦皆自然之道也君子觀此井象而以為井<lb/>
　田之法於是方里而井井九百畝其中為公田八家<lb/>
　皆私百畝同養公田使民服田力穡勤勞於下以奉<lb/>
　養其上又勸其相助而不敢惰農自安亦猶井中之<lb/>
<pb n="7b"/>
　水養人濟物而以上出為功也坎勞卦也故言勞民<lb/>
　互兌為口故言勸巽順故言相相悉亮反秀巖李氏<lb/>
　曰此言亦為井地設勸相即相友相助相扶持之意<lb/>
　亨仲鄭氏曰先儒勞作力報反非也凖齋吳氏曰以<lb/>
　卦義詳之勞字當為勤勞之勞<lb/>
澤中有火革君子以治厯明時<lb/>
　澤中有火謂有非其地不當有而有也澤中當有水<lb/>
　今乃有火焉是變革之象也古者黄帝迎日推策始<lb/>
<pb n="8a"/>
　造厯法厯所以象日月星辰所㑹之次而授民以分<lb/>
　至啟閉之時也積久閏差而四時不明則厯又不能<lb/>
　不治故君子觀此變之象以治厯明時庶幾厯不差<lb/>
　而四時明也治修也當修則修蓋不待改歳而後修<lb/>
　也兊為史巫故言治厯離為明故言明時揚庭鄭氏<lb/>
　曰澤中有火燼故根也深居馮氏曰大澤之中水落<lb/>
　而有火革故之象益烈山澤而焚之澤中之火也如<lb/>
　雲夢跨江南北霜降水落半為平陸火時有之澤者<lb/>
<pb n="8b"/>
　水之所也而火在其中高岸為谷深谷為陵澤將革<lb/>
　矣時運之變有數存焉厯所以歩其數也治其厯法<lb/>
　而天時可明矣三代而下漢之太初唐之大衍其始<lb/>
　未嘗不精且宻行之歳久未有不差差則復革之以<lb/>
　求合自古逮今厯不知幾革也是非術之罪也天動<lb/>
　物也厯定法也天無時不動而欲以一定之厯歩之<lb/>
　宜其久而必差差而必革也洪容齋曰大衍之用四<lb/>
　十有九一行以之起厯而革卦之序在周易正當四<lb/>
<pb n="9a"/>
　十九諸儒贊易皆不及此<lb/>
木上有火鼎君子以正位凝命<lb/>
　伊川程子曰以木從火為然之象火之用惟燔與烹<lb/>
　燔不假器故取烹象而為鼎以木巽火烹飪之象也<lb/>
　制器取其象也乃象器以為卦乎曰制器取於象也<lb/>
　象存乎卦不必先器聖人制器不待見卦而後知象<lb/>
　以衆人之不知象也故設卦以示之卦器之先後不<lb/>
　害於義也或疑鼎非自然之象乃人為也曰固人為<lb/>
<pb n="9b"/>
　也然烹飪可以成物形制如是則可用此非人為自<lb/>
　然也在井亦然器雖在卦先而所取者乃卦之象卦<lb/>
　復用器以為義也愚謂鼎卦下巽木上離火中互乾<lb/>
　金兑澤有鼎釡烹飪之象位君位也命天命也君子<lb/>
　之正位也如鼎之不欹傾則其命之凝也亦如鼎之<lb/>
　不動摇蓋君位至尊天命靡常非正則不凝也水結<lb/>
　為凝凝則不動與坤初六爻傳隂始凝之凝同鼎乃<lb/>
　金液凝聚而成者也君子體離之明端拱南面儼然<lb/>
<pb n="10a"/>
　人望而畏之則如鼎之端正體巽之順協於上下以<lb/>
　承天休而天亦不庸釋之則如鼎之凝固或曰禹之<lb/>
　興也聚九州所貢之金以鑄九鼎夏亡而鼎遷於殷<lb/>
　殷亡而鼎遷於周周衰而楚強大遂覬而問焉周大<lb/>
　夫王孫滿對曰成王定鼎於郟鄏卜世三十卜年七<lb/>
　百天所命也周德雖衰天命未改鼎之輕重未可問<lb/>
　也蓋三代之鼎猶秦漢以後之璽皆以為傳國之寳<lb/>
洊雷震君子以恐懼修省<lb/>
<pb n="10b"/>
　洊之義與坎卦水洊之洊同震為雷上下卦皆震故<lb/>
　曰洊雷震古之人聞迅雷風烈必變况洊雷之震乎<lb/>
　君子以恐懼而又修省體此兩震之象也恐懼者心<lb/>
　之敬畏也修者修敕其善而進之也省者省察其不<lb/>
　善而改之也恐懼取内震之象修省取重震之象<lb/>
兼山艮君子以思不出其位<lb/>
　艮為山以艮遇艮則上下皆山而兩山之勢相連有<lb/>
　兼并之象然其大小高下則各有其分其發育之功<lb/>
<pb n="11a"/>
　亦各隨其分而止君子觀此以思不出其位則亦安<lb/>
　其所止而已矣位不特爵位凡人之安分如尸祝不<lb/>
　越樽爼而代庖即不出其位之謂其義與論語同大<lb/>
　抵人之所為或至於出位者不思耳思則知其所止<lb/>
　而不犯分安得出位思象互坎之心出象互震之出<lb/>
　在上之山止於上在下之山止於下上下各止其所<lb/>
　故言不出其位<lb/>
山上有木漸君子以居賢德善俗<lb/>
<pb n="11b"/>
　山上有木與平地之木不同地氣温厚則木之生也<lb/>
　易山枯骨燥則木之生也難易則長茂速難則長茂<lb/>
　遲此升漸二卦之木所以不同也若山下未有木而<lb/>
　遽爾栽木於山上則空闊而無所依不為山風摇落<lb/>
　者鮮矣今夫山上之有木蓋自山下以漸培然後延<lb/>
　亘長茂相因而至於山之巔是積漸之象也君子觀<lb/>
　此象以居賢德善風俗亦必以其漸書畢命云既歴<lb/>
　三紀世變風移是豈一朝一夕所能使之善哉君子<lb/>
<pb n="12a"/>
　之居賢德亦須以漸而進皆非一朝一夕之故也居<lb/>
　訓積與書益稷懋遷有無化居之居同釋文云善俗<lb/>
　王肅本作善風俗郭京亦云脱風字紫陽朱子曰二<lb/>
　者皆當以漸而進疑賢字衍或善下有脱字平菴項<lb/>
　氏曰居賢徳象艮之止善俗象巽之入徳不積則其<lb/>
　入人也不深不足以善俗<lb/>
澤上有雷歸妹君子以永終知敝<lb/>
　震為長男兄也兑為少女妹也澤上有雷猶兑妹之<lb/>
<pb n="12b"/>
　上有震兄也婦人在家從父兄父死則兄嫁之澤之<lb/>
　從雷猶兑妹之從震兄也是故澤上有雷為歸妹之<lb/>
　象卦名歸妹則當從兄嫁妹之義推之説者皆以為<lb/>
　娶婦唯楊誠齋馮深居以為兄嫁妹今從之嫁妹蓋<lb/>
　與嫁女不同女乃已之所出妹與己同父者也不幸<lb/>
　父亡而以孤女遺我則吾為之兄也當任其責以早<lb/>
　嫁之使身有所托得以偕老而永終則亦庶乎其可<lb/>
　也若過時不嫁華落色衰而身无所托則怨曠興焉<lb/>
<pb n="13a"/>
　蓋其敝必至於此也君子以永終知敝豈特嫁妹為<lb/>
　然凡事事物物皆然有始則有終有新則有敝將欲<lb/>
　永久其終蓋不可不先知其敝早為之謀則不至于<lb/>
　敝永終之道也若待其敝而後救之則晚矣是豈永<lb/>
　終之道哉書蔡仲之命曰慎厥初惟厥終終以不困<lb/>
　不惟厥終終以困窮此之謂也歸妹女之終也兌為<lb/>
　毁折敝也互離為明所以知其敝而永其終也<lb/>
雷電皆至豐君子以折獄致刑<lb/>
<pb n="13b"/>
　雷光曄曄而滿目雷聲轟轟而盈耳無歉於心者亦<lb/>
　掩耳蔽目之不暇何况獲罪於天而其心有歉者乎<lb/>
　今夫雷聲與電光二者皆至則豐盛可畏之甚矣以<lb/>
　此之豐照臨其歉則凡有歉於心者莫不震懾而知<lb/>
　服又何所逃罪哉君子觀此象以折獄致刑亦猶是<lb/>
　也是故折獄則獄得其情而無有敢隱致刑則刑當<lb/>
　其罪而無有不服蓋其威明並行如雷電聲光之皆<lb/>
　至也折獄即斷獄也致刑致之於刑也伊川程子曰<lb/>
<pb n="14a"/>
　噬嗑言先王敕法豐言君子折獄以明在上而麗於威震王<lb/>
　者之事故為致刑立法以明在下而麗於威震君子之用故<lb/>
　為折獄致刑旅明在上而云君子者旅取慎用刑與不留獄<lb/>
　君子皆當然也平菴項氏曰折獄用明象電致威用刑象雷<lb/>
山上有火旅君子以明慎用刑而不留獄<lb/>
　賁互坎水火在山下而又有坎水照映於其間故其<lb/>
　火光歸聚而為賁旅互巽風火在山上而又有巽風<lb/>
　吹乎其中故其分散而為旅兹蓋野燒延縁而過者<lb/>
<pb n="14b"/>
　耳猶旅寓而不久留也君子觀此象以明慎用刑而<lb/>
　不留有罪者于獄蓋旅與獄皆非久處之地也王制<lb/>
　云刑者侀也侀者成也一成而不可變故君子盡心<lb/>
　焉夫用刑之道不明則寃固唯明者能用之然過於<lb/>
　明則又傷於察是必謹慎而後可然過於謹慎則又<lb/>
　恐優柔不決而失之滯故又戒之曰不留獄或曰以<lb/>
　六十四卦反覆觀之獄蓋起於訟終於中孚賁當聼<lb/>
　訟之初故雖守噬嗑先王之法猶哀矜而無敢折者<lb/>
<pb n="15a"/>
　懼乗快之濫也旅猶在中孚議獄之前是當將斷之<lb/>
　時故雖得豐卦折獄之情猶明慎而不敢留者懼淹<lb/>
　禁之瘦也深居馮氏曰噬嗑與豐以之明罰敕法以<lb/>
　之折獄致刑象離之明震之威也若賁與旅離明不<lb/>
　易而震易為艮止矣故以之無敢折獄以之明慎用<lb/>
　刑而不留獄曰無敢曰慎曰不留震變為艮之象紫<lb/>
　陽朱子曰止在外明在内故不敢折獄止在内明在<lb/>
　外故不敢留獄平菴項氏曰明象火慎象山不留獄<lb/>
<pb n="15b"/>
　象火之過山<lb/>
隨風巽君子以申命行事<lb/>
　巽為風上下卦皆巽如風之陣陣相繼故曰隨風巽<lb/>
　申重也君子以申命行事者重復申明其命令如風<lb/>
　陣相繼而至也既告戒之又丁寧之使人聽信其説<lb/>
　然後見之行事則民之從之也亦如風之迅速也大<lb/>
　抵命令之出務在必行不行則徒為虚文耳今夫上<lb/>
　順下下順上上下皆順而所行者皆順理之事是以<lb/>
<pb n="16a"/>
　命出則無敢或違與停滯也申命行事取兩巽之象<lb/>
　深居馮氏曰巽以順為體以入為用故取象為風詩<lb/>
　以風言教化猶易以巽言教命用觀以設教用姤以<lb/>
　施命而用重巽以申命皆巽也<lb/>
麗澤兌君子以朋友講習<lb/>
　兌為澤上下皆兑則兩澤相附麗有交相滋益之象<lb/>
　君子以朋友講習蓋朋友相與切磋琢磨則彼此皆<lb/>
　有滋益也講者講其所未明講多則義理明矣習者<lb/>
<pb n="16b"/>
　習其所未熟習久則踐履熟矣此朋友講習所以為<lb/>
　有滋益而如兩澤之相麗也若獨學無友則孤陋而<lb/>
　寡聞故論語以學之不講為憂以學而時習為説以<lb/>
　有朋自逺方來為樂蓋極天下之至樂未有如朋友<lb/>
　講習之為樂也兌為口講也習重習也卦疊兩口講<lb/>
　而又講也節齋蔡氏曰講兌説象習重兌象<lb/>
風行水上渙先王以享于帝立廟<lb/>
　渙者水之融液而泮渙也字從水從奐太𤣥以文凖<lb/>
<pb n="17a"/>
　渙范望注云奐有文章故謂之文説文云矣文采明<lb/>
　見也奐之旁加以火則奐乃火熖之光加以水則渙<lb/>
　乃水波之文渙卦上巽風下坎水風來水面而水有<lb/>
　文故曰風行水上渙夫風者無形之物也無所寓則<lb/>
　無以見之今行於水上而水動成文然後見其為風<lb/>
　之至鬼神亦無形者非設壇於郊立廟於宫則其享<lb/>
　上帝祭祖考也亦何所寓哉先王觀此象以享于帝<lb/>
　立廟於是郊焉而天神格廟焉而人鬼饗有所寓故<lb/>
<pb n="17b"/>
　也深居馮氏曰享帝以坎坎為酒立廟以巽巽為木<lb/>
　愚謂古者立廟必於國之東南祭享必以血故易中<lb/>
　凡言廟與祭享之事皆取巽坎二卦巽居東南而坎<lb/>
　為血也帝出乎震互震故言帝<lb/>
澤上有水節君子以制數度議德行<lb/>
　困卦上兌澤下坎水則澤在上流水自下流而去故<lb/>
　澤無水為困以其不能節也節卦下兌澤上坎水則<lb/>
　澤在下流水自上流而來故澤上有水為節以其能<lb/>
<pb n="18a"/>
　節也節者限止之謂書禹貢云大野既豬彭蠡既豬<lb/>
　是也馬融云水所停止深者曰豬愚謂澤所以止水<lb/>
　也水流至此而止故謂之節君子制度數所以為節<lb/>
　也議德行求其中節也數者一十百千萬也以算數<lb/>
　事物之多寡故謂之數度者分寸尺丈引也以量度<lb/>
　事物之長短故謂之度德存於中者行發於外者裁<lb/>
　制之評議之非君子不行也虚齋趙氏曰上坎互艮<lb/>
　制度數也下兌互震議德行也<lb/>
<pb n="18b"/>
澤上有風中孚君子以議獄緩死<lb/>
　澤體中虚而善受澤上有風則澤中之水隨動天下<lb/>
　之孚蓋無有速於此者伊川程子曰澤體虚故風能<lb/>
　入之人心虚故物能感之風之動乎澤猶物之感於<lb/>
　中故為中孚之象愚謂中孚之道近乎誠誠則物至<lb/>
　而善應議獄特其一端耳獄成而又議之以獄乃人<lb/>
　命所係也罪至此而又緩之以死者不可以復生也<lb/>
　君子蓋知古人立法用刑之初意故不敢不盡其誠<lb/>
<pb n="19a"/>
　不然則嚴刑峻法常以刑法存於胷中唯恐不能致<lb/>
　其罪况望其有哀矜之心而思所以緩其死哉或曰<lb/>
　旅之象云明慎用刑而不留獄中孚之象乃云議獄<lb/>
　緩死何也曰獄不可留豈可緩所可緩者惟重囚之<lb/>
　死罪爾若併輕繋緩之則留獄日久瘐死者不少矣<lb/>
　隆山李氏曰議獄如周官之八議秀巖李氏曰緩死<lb/>
　即三宥之意平菴項氏曰兌為口舌為附決有議獄<lb/>
　之象巽為進退不果有緩死之象深居馮氏曰臯陶<lb/>
<pb n="19b"/>
　典刑帝命之曰惟明克允易象於噬嗑賁豐旅四卦<lb/>
　言刑罰獄法者皆離也中孚為兌巽之重何取於獄<lb/>
　歟中孚肖離也疊六爻為三爻即離也<lb/>
山上有雷小過君子以行過乎恭喪過乎哀用過乎儉<lb/>
　雷出地奮為豫雷在天上為大壯今山上有雷較之<lb/>
　出地之豫則過矣然未至如天上之大壯則其所過<lb/>
　亦小也君子修身謹行行惟恐不恭過乎恭何害喪<lb/>
　致乎哀而止喪唯恐不哀過乎哀何害禮與其奢也<lb/>
<pb n="20a"/>
　寧儉用唯恐不儉過乎儉亦何害此三者雖有所過<lb/>
　乃小過耳聖人不以為過也故特於小過言之平菴<lb/>
　項氏曰行喪用皆見於動以象震恭哀儉皆當止之節<lb/>
　以象艮<lb/>
水在火上既濟君子以思患而豫防之<lb/>
　水之性常潤下火之性常炎上水既在火上火既在<lb/>
　水下則水無勝火之濫火無勝水之燥二者相資以<lb/>
　為用既濟之象也中庸云事豫則立不豫則廢事至<lb/>
<pb n="20b"/>
　而旋為之計則晚矣書説命云惟事事乃其有備有<lb/>
　備無患天下之患常生於不備有備然後無患苟不<lb/>
　思所以豫防之則他日患生於肘腋雖悔無及矣今<lb/>
　夫水在火上雖能烹飪之用然水覆則能滅火此君<lb/>
　子所以思患豫為之防也或者以為儲水以防火其<lb/>
　説不為無理易以坎險為患不以離明為患也離明<lb/>
　所以防患豈有患者哉節齋蔡氏曰思患坎難象豫<lb/>
　防離明象<lb/>
<pb n="21a"/>
火在水上未濟君子以慎辯物居方<lb/>
　坎水潤下之物也其位在下其方屬北離火炎上之<lb/>
　物也其位在上其方屬南卦為既濟則坎上離下而<lb/>
　水火各易其方位卦為未濟則離上坎下而水火各<lb/>
　正其方位君子以慎辯物居方者物以羣分則有高<lb/>
　下之殊等方以類聚則有君子小人之異類辯而居<lb/>
　之所以使高下不亂而君子小人各得其所蓋不可<lb/>
　不慎也慎謹慎也辯明辯也物謂隂陽二物君子屬<lb/>
<pb n="21b"/>
　陽小人屬隂也同人亦言辯物皆取離明之象居方<lb/>
　火居南方水居北方君子小人兩不相干也<lb/>
　<lb/>
　<lb/>
　<lb/>
　<lb/>
　<lb/>
　周易集説卷十三<lb/>
</p>
<p>
</p>
  </div>
</body>
</text>
</TEI>
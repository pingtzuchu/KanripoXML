<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易集説卷五</head> <lb/>
    <p>
<pb n="1a"/>
欽定四庫全書<lb/>
　周易集説卷五<lb/>
　　　　　　　　　　　　宋　俞琰　撰<lb/>
　上經五<lb/>
䷘<hi>震下乾上</hi>
无妄元亨利貞其匪正有眚不利有攸往<lb/>
　无妄誠也不誠則虚偽虚偽則妄誠則真實真實則<lb/>
　无妄誠者天之道動以天則純乎誠實是為无妄其<lb/>
<pb n="1b"/>
　占為始雖大亨通又冝固守以正乃可保其終也其<lb/>
　匪正有眚蓋指上九乾道之變非天道之正也君子<lb/>
　處此則當安時以俟命不冝有所往<lb/>
初九无妄往吉<lb/>
　彖辭曰不利有攸往為匪正有眚而言也爻于初曰<lb/>
　往吉初九陽剛居正无所謂眚往則吉也<lb/>
六二不耕穫不菑畬則利有攸往<lb/>
　治田之道春而耕秋而穫一歲而菑三歲而畬未有<lb/>
<pb n="2a"/>
　不耕而穫不菑而畬者今曰不耕穫不菑畬何也天<lb/>
　之命也非人之所能為也蓋无妄以初為主初震體<lb/>
　既動于先矣二雖亦震體不過隨之而動是初耕于<lb/>
　先菑于先而二因以穫因以畬也初首造其事而二<lb/>
　坐享其利豈非天祐之乎如此而有所往則利也<lb/>
六三无妄之災或繫之牛行人之得邑人之災<lb/>
　牛指二繫之者五行人指初邑人三自謂也初為主<lb/>
　于内而近得二是得牛也二應五牛蓋屬五初得牛<lb/>
<pb n="2b"/>
　則五失牛矣三與二為鄰而遭詰捕之擾是行人牽<lb/>
　牛而去邑人无妄而有災也或疑六三不中不正何<lb/>
　得謂之无妄蓋无妄之動以天六爻皆无妄者也聖<lb/>
　人恐人疑其為有妄故特曰无妄之災<lb/>
九四可貞无咎<lb/>
　彖辭曰其匪正有眚不利有攸往九四其正乎不正<lb/>
　則不可動而往矣是可貞也故貞靜而止則无咎<lb/>
九五无妄之疾勿藥有喜<lb/>
<pb n="3a"/>
　上九匪正而有眚九五乃正而无眚者也雖與九四<lb/>
　不相得不足為疾也何以藥為勿藥則有喜也<lb/>
上九无妄行有眚无攸利<lb/>
　上九乾之窮匪乾之正蓋天道極而必變之時也行<lb/>
　將何之人雖无妄而適遭天地之變是以行則必有<lb/>
　災眚而无所利彖辭言其匪正有眚而爻以有眚屬<lb/>
　之上九彖蓋為上九發也<lb/>
䷙<hi>乾下艮上</hi>
<pb n="3b"/>
大畜利貞不家食吉利渉大川<lb/>
　大畜之為卦乾下艮上艮能止乾之健而包蓄三陽<lb/>
　于内則其所蓄者大也利貞謂所蓄既大固守以正<lb/>
　則利也家食則獨善其身不家食而食禄于朝則兼<lb/>
　善天下故吉内健而外能止則无躁進之失故其占<lb/>
　為利渉大川<lb/>
初九有厲利巳<lb/>
　它卦相應則相援大畜以止健為義則相應者乃其<lb/>
<pb n="4a"/>
　對敵蓋健者欲進而止者不欲其進也初九為六四<lb/>
　所止進則必有危厲故曰如其已已則利<lb/>
九二輿說輹<lb/>
　輹指初輿二自謂也輹處輿之下輹說則輿不行以<lb/>
　象二與初同體同徳初止則二亦止也<lb/>
九三良馬逐利艱貞曰閑輿衞利有攸往<lb/>
　三陽皆馬也九三得位而初九九二隨于其後故曰<lb/>
　良馬逐九三過剛而健甚若遽與在下二陽俱進則<lb/>
<pb n="4b"/>
　有奔蹶之失故戒之曰利艱貞艱者不敢慢易也貞<lb/>
　者固守以正也曰閑輿衞曰字朱紫陽作日字人實<lb/>
　反愚以噬嗑九四凖之疑是吉字蓋當大畜之時居<lb/>
　九三之位惟冝艱貞則吉也閑習也輿指二衞指初<lb/>
　閑習既熟則不至于顛仆故其占為利有攸往<lb/>
六四童牛之牿元吉<lb/>
　童牛犢也六四爻位俱柔故其象為童牛牿當依陸<lb/>
　續作角犢角繭栗非傷人者也初雖剛健四柔順以<lb/>
<pb n="5a"/>
　止之而无傷善之心則初也亦巳其行而不敢相犯<lb/>
　四與初兩不相傷其占為元吉<lb/>
六五豶豕之牙吉<lb/>
　豶符云反豶豕去其勢者也六五爻柔位剛故其象<lb/>
　為豶豕豶豕雖有牙不能傷人二雖剛健五柔順以<lb/>
　止之而无傷善之心則二也亦說其輹而无怨尤五<lb/>
　與二兩不相傷故吉然豶豕與童牛異矣故其占雖<lb/>
　吉而不如六四之元吉<lb/>
<pb n="5b"/>
上九何天之衢亨<lb/>
　彖言貞以其能止健也爻于上言亨止極則行畜極<lb/>
　則通猶行于天衢通豁而无礙也晦叔王氏曰何當<lb/>
　作行<lb/>
䷚<hi>震下艮上</hi>
頤貞吉觀頤自求口實<lb/>
　頤養也貞吉謂養以正則吉也為卦外實中虚上止<lb/>
　下動象人之頤頷觀頤觀其所養之道也如上養下<lb/>
<pb n="6a"/>
　下奉上陽養隂此皆正理若以隂養陽則其理顛倒<lb/>
　非正也自求口實求其自養之道也口實不獨為飲<lb/>
　食書仲虺之誥云予恐來世以台為口實蓋言語亦<lb/>
　口實也<lb/>
初九舎爾靈龜觀我朶頤凶<lb/>
　舎音捨龜之靈能食氣以自養初九剛明其才智亦<lb/>
　足以自求口實乃捨内求外觀人之朶頤是捨其所<lb/>
　不當捨觀其所不當觀凶之道也朶頤者頤頷充實<lb/>
<pb n="6b"/>
　如花朶之下垂也我指上九爾初九自謂頤有兩陽<lb/>
　爻初九為内卦之主躁動于下不能自求口實故爾<lb/>
　之上九為外卦之主靜止于上能自求口實故我之<lb/>
六二顛頤拂經于丘頤征凶<lb/>
　顛者倒也與鼎初九顛趾之顛同以六二之隂養初<lb/>
　九之陽事屬倒置故曰顛頤經謂常理拂違悖也二<lb/>
　五君臣相應此常理也不相應則下不奉上上不養<lb/>
　下而違悖其常理故曰拂經王肅曰丘指六五艮為<lb/>
<pb n="7a"/>
　山五居艮山之半丘也六二與六五皆隂爻隂道常<lb/>
　乏皆不足以相養而二也欲與三隂皆求養于五是<lb/>
　妄求而自取其凶也故于丘頤征凶<lb/>
六三拂頤貞凶十年勿用无攸利<lb/>
　口容止貴乎靜拂頤貞凶謂六三躁動之極不正又<lb/>
　不中悖其養正之道固執而不改是以凶也十年勿<lb/>
　用无攸利謂十年之乆並不可動動亦无所利也<lb/>
六四顛頤吉虎視眈眈其欲逐逐无咎<lb/>
<pb n="7b"/>
　二曰顛頤四亦曰顛頤而吉凶不同者二與五不相<lb/>
　應四與初則相應也是故二拂經而凶四則不拂經<lb/>
　而吉也虎指初九之剛陽眈眈視近而志逺也虎常<lb/>
　餓而其欲逐逐然象初九躁動于内以二之養為不<lb/>
　足而又求養于四也四以隂養陽雖為顛頤然自上<lb/>
　施下亦頤道之正也是以吉而无咎<lb/>
六五拂經居貞吉不可渉大川<lb/>
　二五不相應下无以奉上上无以養下故皆曰拂經<lb/>
<pb n="8a"/>
　六五以隂柔居尊而養道不足獨不言頤僅能順以<lb/>
　從上不能動而有為故曰居貞吉不可渉大川<lb/>
上九由頤厲吉利渉大川<lb/>
　君子求諸巳小人求諸人彖辭云自求口實而由人<lb/>
　乎哉上九陽實而有餘自得其養故曰由頤與由豫<lb/>
　之由同居頤之終在衆隂之上位高任重亦危厲矣<lb/>
　所以吉者六五順從之也才剛而有為故利渉大川<lb/>
䷛<hi>巽下兊上</hi>
<pb n="8b"/>
大過棟橈利有攸往亨<lb/>
　大陽也陽盛而過乎隂是為大過四剛爻並聚于中<lb/>
　而初上兩端皆弱屋棟橈動之象也橈乃教反剛雖<lb/>
　過而二五皆得中内巽外說故其占為利有攸往亨<lb/>
初六藉用白茅无咎<lb/>
　初六巽體之柔處下而承九二之剛猶茅之藉物也<lb/>
　在大過之時而過于敬慎若是何咎之有<lb/>
九二枯楊生稊老夫得其女妻无不利<lb/>
<pb n="9a"/>
　楊之枯夫之老是皆大者過也然九二過而得中剛<lb/>
　柔相濟猶楊枯而根生蘖則有復榮之理人老而得<lb/>
　女妻則有得子之理故无不利稊與女妻皆指初六<lb/>
　稊鄭𤣥作荑杜兮切<lb/>
九三棟橈凶<lb/>
　卦有四剛爻而九三剛過特甚故以彖之棟橈屬之<lb/>
　太剛必折故凶<lb/>
九四棟隆吉有它吝<lb/>
<pb n="9b"/>
　隆高起貌九四以剛居柔其棟隆而不橈故吉它指<lb/>
　三四與三比同是棟也三既橈四獨能隆乎君子惡<lb/>
　傷其類故為之羞吝有它與比初六同比之有它吉<lb/>
　蓋因它人而吉大過之有它吝蓋因它人而吝<lb/>
九五枯楊生華老婦得其士夫无咎无譽<lb/>
　華呼𤓰反即今之花字九五與上六相比楊譬則枯<lb/>
　而生花人譬則老婦得其士夫九五中正本无過為<lb/>
　但以所比非嘉偶而可醜耳故无咎亦无譽<lb/>
<pb n="10a"/>
上六過渉滅頂凶无咎<lb/>
　下與三應則過渉五四没入兊澤而不見其頂不亦<lb/>
　凶乎夫既凶矣而又曰无咎者才弱雖不足以濟難<lb/>
　而志存大義不可咎也<lb/>
䷜<hi>坎下坎上</hi>
習坎有孚維心亨行有尚<lb/>
　習重也重乾重坤不言習六子之重獨坎言習何也<lb/>
　郭京曰習坎上脫一坎字坎險陷也謂二隂為險而<lb/>
<pb n="10b"/>
　一陽陷于其間也卦之兩體皆坎是為習坎五為卦<lb/>
　主與二同遭險陷而皆以剛徳居中故其象占為有<lb/>
　孚維心亨謂二五彼此同徳相孚同心相維故雖處<lb/>
　險陷而有亨通之道也彖義如此而爻于二五皆无<lb/>
　相孚之義何也曰彖自彖義爻自爻義也坎忌不流<lb/>
　流則通故勉之曰行有尚<lb/>
初六習坎入于坎窞凶<lb/>
　窞徒感反坎中小坎也彖言習坎而爻以繫之初六<lb/>
<pb n="11a"/>
　以初六在重險之下也處習坎之時往則有功初乃<lb/>
　入于坎中之坎而失其道是以凶也凡重卦坎離震<lb/>
　艮巽兊皆无正應坎之初六才弱而無以自拔故其<lb/>
　陷益深如此<lb/>
九二坎有險求小得<lb/>
　地之窪陷曰坎兩隂畫之虚象之坎以有水乃見其<lb/>
　有險九二陽畫陷于其中坎有險之象也才剛志柔<lb/>
　未能出險不過近比初六六三求小得而已而初六<lb/>
<pb n="11b"/>
　六三皆入于坎陷彼方自救之不暇奚足以為大援<lb/>
　故其占曰求小得<lb/>
六三來之坎坎險且枕入于坎窞勿用<lb/>
　自彼而至此曰來自此而往彼曰之來之坎坎謂其<lb/>
　在重坎之中動止皆坎勞而又勞也三居下坎之上<lb/>
　亦險矣上坎又壓于其上故曰險且枕枕去聲六三<lb/>
　有其志无其才位又不正徒爾往來勞苦終未能出<lb/>
　險盖下坎方將脫而又有上坎在前徒冝守静耳豈<lb/>
<pb n="12a"/>
　冝動哉故戒之曰入于坎窞勿用六三與初六皆隂<lb/>
　爻隂虚故皆言坎窞<lb/>
六四樽酒簋貳用缶納約自牖終无咎<lb/>
　樽酒乃特樽之酒一樽而已象九五剛陽之竒也簋<lb/>
　竹器數用偶以盛黍稷者簋上更有二字當與損之<lb/>
　二簋同二簋之食象六四隂柔之偶也貳副也缶土<lb/>
　器樽屬即瓦罍是也貳用缶為句樽酒二簋貳用缶<lb/>
　者樽薦以簋而副以缶所以備乏少也納交結也約<lb/>
<pb n="12b"/>
　信誓也牖闇室中通明處也牖非行禮之地其禮又<lb/>
　簡薄何以无咎蓋是時君臣同在險難中彼此以誠<lb/>
　實質信相結而弗納于邪終亦无咎四近五剛柔相<lb/>
　比而其位皆正故其象占如此<lb/>
九五坎不盈衹既平无咎<lb/>
　坎不盈以其流也彖𫝊云水流而不盈是也九五坎<lb/>
　中之陽爻陽動象水之流水流則不盈不盈則適至<lb/>
　于既平故无咎水若不流則盈盈則有汎濫之患又<lb/>
<pb n="13a"/>
　安得平而无咎彖辭云行有尚蓋為九五勉也衹與<lb/>
　復无衹悔之衹同<lb/>
上六係用徽纆寘于叢棘三嵗不得凶<lb/>
　上居坎之終當出坎矣乃用徽纆攀係于五五自與<lb/>
　四結約不從上之攀係則上之所用非其道也无己<lb/>
　則下求于三而三也正入于坎窞豈能為之援乎上<lb/>
　而下求于三則猶寘身荆棘叢中不可得而出矣故<lb/>
　雖三嵗之久亦不能免其凶也<lb/>
<pb n="13b"/>
䷝<hi>離下離上</hi>
離利貞亨畜牝牛吉<lb/>
　離附麗也謂一隂附麗于二陽之間也貞正也離雖<lb/>
　以中爻為主在重離之時六二居下離之中則正六<lb/>
　五居上離之中則不正正則亨不正則不亨故戒之<lb/>
　曰利貞亨六二為卦主畜牝牛吉指六二也畜許六<lb/>
　反養也牛性本順而又牝焉順之至也六二以柔居<lb/>
　柔故其象為牝牛火忌炎上六二處下而正又能養<lb/>
<pb n="14a"/>
　之以柔而无犯上之僭故吉<lb/>
初九履錯然敬之无咎<lb/>
　詩鶴鳴云它山之石可以為錯錯乃琢玉之礪石也<lb/>
　坤初六柔而在下其象為履霜離初九剛而在下故<lb/>
　其象為履錯然居離之初方與人相親附不可肆其<lb/>
　炎上之性而遽進唯敬慎如履錯然乃可以避咎不<lb/>
　然則厥足用傷豈能无咎此爻與履九四履虎尾之<lb/>
　義同彼愬愬故終吉此敬之故无咎<lb/>
<pb n="14b"/>
六二黄離元吉<lb/>
　六二以柔順文明之徳麗于兩剛之間得中處下而<lb/>
　无炎上之失故其象為黄離其占曰元吉<lb/>
九三日昃之離不鼓缶而歌則大耋之嗟凶<lb/>
　三處下體之中其位過中猶日之昃而餘景廹于崦<lb/>
　嵫故曰日昃之離耋者年之至也與詩車𥻘逝者其<lb/>
　耋之耋同當此時處此位不自遣以樂餘年則死期<lb/>
　将至徒有嗟嘆而巳故曰不鼓缶而歌則大耋之嗟<lb/>
<pb n="15a"/>
　釋文云古文无凶字<lb/>
九四突如其來如焚如死如棄如<lb/>
　突吐訥反與詩甫田突而弁兮之突同九四不中不<lb/>
　正有剛暴陵爍六五之象故曰突如其來如兇燄猶<lb/>
　火弗戢則将自焚故曰焚如大逆不道衆所棄絶死<lb/>
　而不収猶死灰之委棄故曰死如棄如<lb/>
六五出涕沱若戚嗟若吉<lb/>
　以六居五非其正也迫于九四之剛暴故悲見于色<lb/>
<pb n="15b"/>
　而出涕沱若憤形於聲而戚嗟若如此而不言凶何<lb/>
　也曰位雖不正徳則柔中而无過為所以轉凶而為<lb/>
　吉也<lb/>
上九王用出征有嘉折首獲匪其醜无咎<lb/>
　王指五出征而稱王征伐自天子出也上九處離火<lb/>
　炎上之極剛暴尤甚于九四乃為惡之渠魁是以王<lb/>
　出而親征之王者得此占則可用以出征也折首獲<lb/>
　匪其醜謂折取其魁首而脅從㒺治則其所執獲者<lb/>
<pb n="16a"/>
　匪其同惡之醜類也有嘉謂有明而仁恕之美也无<lb/>
　咎謂无貪而殘暴之咎也醜與詩采芭執訊獲醜之<lb/>
　醜同<lb/>
　<lb/>
　<lb/>
　<lb/>
　<lb/>
　<lb/>
<pb n="16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易集説卷五<lb/>
</p>
<p>
</p>
  </div>
</body>
</text>
</TEI>
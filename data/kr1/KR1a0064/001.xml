<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易集説卷一</head> <lb/>
    <p>
<pb n="1a"/>
欽定四庫全書<lb/>
　周易集説卷一<lb/>
　　　　　　　　　　　　宋　俞琰　撰<lb/>
　上經一<lb/>
　　周代名易書名猶周書題周以别於夏殷也易有<lb/>
　　二義變易也交易也變易者陽變隂隂變陽也交<lb/>
　　易者陽交隂隂交陽也觀先天圖可見經即篇也<lb/>
　　孔子稱乾坤之䇿曰二篇則經字乃後人所加吕<lb/>
<pb n="1b"/>
　　東萊謂經分上下必始於文王郭白雲謂序卦已<lb/>
　　分其來尚矣皆不言分經之由邵康節曰重卦之<lb/>
　　象不易者八反易者二十八故卦有六十四而用<lb/>
　　止乎二百一十有六知此則知經之所以分上下<lb/>
　　者蓋有由焉非茍然也或疑上經卦三十下經卦<lb/>
　　三十四多寡不均殊不知卦有對體有覆體何謂<lb/>
　　覆體屯倒轉為蒙需倒轉為訟之類是也何謂對<lb/>
　　體乾坤坎離頤大過中孚小過相對而不可覆者<lb/>
<pb n="2a"/>
　　是也餘皆一卦倒轉為兩卦故上經卦三十約之<lb/>
　　則十八下經卦三十四約之亦十八謂之不均可<lb/>
　　乎卦分内外二體凡六十四陽六十四隂約為三<lb/>
　　十六則上經純陽卦六純隂卦四下經純陽卦四<lb/>
　　純隂卦六隂陽相重之卦上下經皆八不亦均乎<lb/>
　　上經陽爻八十六隂爻九十四約為十八則五十<lb/>
　　二陽五十六隂共一百八下經陽爻一百六隂爻<lb/>
　　九十八約為十八則五十六陽五十二隂亦一百<lb/>
<pb n="2b"/>
　　八其均如此孔穎達謂繋辭分上下無異義直以<lb/>
　　簡帙重大是以分之晁以道乃曰古者竹簡重大<lb/>
　　分經為二篇今又何必以二篇成帙蓋皆不知六<lb/>
　　十四卦約之則為兩十八也<lb/>
䷀<hi>乾下乾上</hi>
乾元亨利貞<lb/>
　乾健也畫竒屬陽而體剛故其性健此卦乾下乾上<lb/>
　而六畫之竒純乎陽剛健之至也元大也亨通也利<lb/>
<pb n="3a"/>
　宜也貞正而固也其占為始雖大通又宜固守以正<lb/>
　然後可保其終蓋不可恃其至健而妄動也<lb/>
初九潜龍勿用<lb/>
　初即一之異名卦畫自下而上故以一為初一言初<lb/>
　則六為終六言上則一為下互文相通也九陽數潛<lb/>
　藏也龍大而靈變之物以象乾六爻之變也勿禁止<lb/>
　之辭用謂動而施為初九在下乾之下陽氣潛藏故<lb/>
　其象為潛龍潛則𨼆而未見故其占為君子勿用<lb/>
<pb n="3b"/>
九二見龍在田利見大人<lb/>
　田地上也龍之出見而在田猶君子出仕而在位也<lb/>
　大人有大徳之人也九二在下乾之中乃陽氣𤼵見<lb/>
　於地上之時故其象為見龍在田其占為利見在下<lb/>
　之大人見龍之見音現利見之見如字<lb/>
九三君子終日乾乾夕惕若厲无咎<lb/>
　六爻皆君子也此爻居天田之間正當人位故特稱<lb/>
　君子以𤼵之在下乾之終故曰終日下乾終而上乾<lb/>
<pb n="4a"/>
　繼之故曰乾乾夕日之過中也惕懼也若助語九三<lb/>
　處重乾之交而自彊不息又因日之過中省察自己<lb/>
　之不中而兢兢焉故其象如此厲危而不安也咎譴<lb/>
　責也夫以九居三剛而不中居下之上乃危地也其<lb/>
　占何以无咎曰君子終日乾乾至於日之夕而猶惕<lb/>
　懼故雖危厲亦无咎也夕惕若為句厲无咎為句<lb/>
九四或躍在淵无咎<lb/>
　或疑辭謂其在兩乾之間而或上或下也淵深水龍<lb/>
<pb n="4b"/>
　之所居也九四亦剛而不中者也離地而躍於人之<lb/>
　上能无咎乎所以无咎者躍而在淵處卑而不犯上<lb/>
　也乾六爻雖皆君徳以位言則唯五為君餘皆臣也<lb/>
　九四爻剛位柔以臣近君以淵近天故其象占如此<lb/>
九五飛龍在天利見大人<lb/>
　九五君位之至尊猶天之不可階而升也故其象為<lb/>
　龍之飛而在天其占為利見在上之大人<lb/>
上九亢龍有悔<lb/>
<pb n="5a"/>
　亢口浪反極甚之為亢上九過中而居乾終六陽之<lb/>
　窮故其象為亢龍悔懊恨也有過則有悔上九位髙<lb/>
　而不知退動極而不知止故其占曰有悔<lb/>
用九見羣龍无首吉<lb/>
　筮法陽數窮於九隂數窮於六窮則必變乾爻用九<lb/>
　坤爻用六蓋取其變也見如字見羣龍无首為句乾<lb/>
　為首乾六爻皆九則變而為坤是為羣龍无首之象<lb/>
　吉善也占者見此象而處後則善不可為首也剛太<lb/>
<pb n="5b"/>
　過則折非善道也故上九亢龍有悔六陽變為六隂<lb/>
　則剛而能柔吉之道也故用九見羣龍无首吉<lb/>
䷁<hi>坤下坤上</hi>
坤元亨利牝馬之貞君子有攸往先迷後得主利西南<lb/>
得朋東北喪朋安貞吉<lb/>
　坤順也畫偶屬隂而體柔故其性順此卦坤下坤上<lb/>
　而六畫之偶純乎隂柔順之至也坤順乾之健故其<lb/>
　占亦為元亨北地馬羣每十牝隨一牡而行不入它<lb/>
<pb n="6a"/>
　羣是為牝馬之貞坤道以隂從陽其貞如牝馬之從<lb/>
　牡則利故曰利牝馬之貞易中凡稱君子皆指占者<lb/>
　而言有攸往謂有所行也坤從乾而行先乎乾則迷<lb/>
　而失道後乎乾則得乾為主而利故曰君子有攸往<lb/>
　先迷後得主利朋坤類也西南坤之本方兊離巽皆<lb/>
　坤類是為得朋出而從乾則東北震艮坎非坤類是<lb/>
　為喪朋君子之出處隨寓能安壹是皆以貞自持蓋<lb/>
　无往而不吉故曰西南得朋東北喪朋安貞吉<lb/>
<pb n="6b"/>
初六履霜堅冰至<lb/>
　六隂數霜隂氣之始凝也坤初而言履霜堅冰至以<lb/>
　象小人惡迹始雖甚微如霜之在地盛而與君子為<lb/>
　敵則如冰之堅固也至謂馴致其道必至於此極也<lb/>
六二直方大不習无不利<lb/>
　以六居二得坤道之正又在坤道之中正則无私无<lb/>
　曲中則无偏无黨是以執直而不回執方而不移也<lb/>
　易以陽為大隂為小六二隂小而稱大何也曰從乾<lb/>
<pb n="7a"/>
　也從乾而行則大也習與書太甲篇習與性成之習<lb/>
　同不習謂六二中正不與初六不中不正之朋相習<lb/>
　為不善也擇善而得所從則不疑其所行故无不利<lb/>
六三含章可貞或從王事无成有終<lb/>
　以六居三隂中有陽故曰含章謂其有美而不露於<lb/>
　外也可貞謂當其可而貞非純乎固執也或疑辭謂<lb/>
　非必也從王事謂從乾君之事坤道固宜靜而有守<lb/>
　或有王事則動而從之弗違也无成謂持美以歸於<lb/>
<pb n="7b"/>
　君不居其成功也有終謂職分居此則當終其勞也<lb/>
　六三爻柔位剛而在下體之終故其象占如此<lb/>
六四括囊无咎无譽<lb/>
　咎致罪譽致疑唯能謹宻如囊口之結括則无咎无<lb/>
　譽六四爻位俱柔而近六五故其象占如此<lb/>
六五黄裳元吉<lb/>
　黄中色裳下服坤之從乾猶裳之承衣也六五柔順<lb/>
　而得中降尊而處卑故其象如此其占為大善之吉<lb/>
<pb n="8a"/>
　坤六爻皆臣道坤之六五其位雖君其道則臣故不<lb/>
　言黄衣而言黄裳蓋唯黄裳則元吉不黄裳則大凶<lb/>
上六龍戰于野其血𤣥黃<lb/>
　上六居坤終六隂之窮隂盛而與陽對敵故其象為<lb/>
　龍之戰鬬野外也在外卦之外故言野血傷也𤣥黄<lb/>
　者隂陽之雜也戰而兩敗俱傷故曰其血𤣥黃<lb/>
用六利永貞<lb/>
　筮法體七八而用九六者七八少不變九六老則變<lb/>
<pb n="8b"/>
　也坤六爻俱六則變而為乾本體蓋隂柔也以其隂<lb/>
　柔之動或失於邪故戒之曰利永貞永乆也<lb/>
䷂<hi>震下坎上</hi>
屯元亨利貞勿用有攸往利建侯<lb/>
　屯張倫反此卦下震上坎震動也坎險也動而遇險<lb/>
　則其動艱難而未能遽通屯之義也處屯之時不動<lb/>
　則不能出險動則可以大亨然動乎險中則宜固守<lb/>
　以正故其占曰元亨利貞蓋總上下二體而言處屯<lb/>
<pb n="9a"/>
　之道也勿用有攸往指上體之坎謂坎險在前不可<lb/>
　遽往也利建侯指下體之震謂宜建立侯國之君也<lb/>
初九磐桓利居貞利建侯<lb/>
　磐大石也與漸六二之磐同桓柱也禮記檀弓篇所<lb/>
　謂桓楹是也横渠張子曰磐桓猶言柱石或以磐桓<lb/>
　為盤旋徘徊之義誤矣居不動也初九震體好動故<lb/>
　戒之曰磐桓利居貞震為長子以剛徳處下為成卦<lb/>
　之主而有濟屯之才故以彖辭利建侯屬之此爻凡<lb/>
<pb n="9b"/>
　兩言利當分為兩説春秋左氏𫝊云孔成子遇此占<lb/>
　以示史朝史朝對曰各以所利蓋居貞自是居貞之<lb/>
　利建侯自是建侯之利不可紐為一説也<lb/>
六二屯如邅如乗馬班如匪宼婚媾女子貞不字十年<lb/>
乃字<lb/>
　邅張連反難行不進之貌乗當依項平菴按陸徳明<lb/>
　釋文作繩證反四馬曰乗班分布貌與春秋左氏𫝊<lb/>
　班荆之班同如助語六二雖是震體之動然非動之<lb/>
<pb n="10a"/>
　主况其才柔弱豈能濟屯所以屯如邅如乗馬班如<lb/>
　者待初九之動而後動也五坎體之盜故言宼與二<lb/>
　正應則匪宼矣乃婚媾也六二隂柔故稱女子曲禮<lb/>
　云女子許嫁笄而字字以代名也今曰女子貞不字<lb/>
　者以初九近而見逼故未可字也十年乃字者十年<lb/>
　之後初既求四為婚媾則彼自得偶无復見逼然後<lb/>
　可以字也婚媾而十年乃字此亦屯道艱難而未能<lb/>
　遽通之義夫屯如邅如乗馬班如自是一說匪宼婚<lb/>
<pb n="10b"/>
　媾女子貞不字十年乃字又自是一説易中多有一<lb/>
　爻而取兩象者皆當分為兩説混而為一則鑿矣<lb/>
六三即鹿无虞惟入于林中君子幾不如舎往吝<lb/>
　即就也鹿指五无虞謂无應也書舜典云咨益汝作<lb/>
　朕虞孔安國云掌山澤之官周禮有山虞鄭𤣥云虞<lb/>
　度也度知山林之大小及所生者幾音機近也舍武<lb/>
　夜反止也幾謂時位至于六三則當盡其才力不可<lb/>
　不及也舎謂職分終于六三則又當量其才力不可<lb/>
<pb n="11a"/>
　過也吝恨惜也六三才柔而志剛蓋欲往濟九五之<lb/>
　屯而上无應援猶即鹿而无虞人引導故雖入于林<lb/>
　中不若止而弗往往則俱陷徒恨惜也君子指占者<lb/>
　而言三居下體震動之極而互艮止故其象占如此<lb/>
　惟當作雖與豐初九雖旬无咎之雖同<lb/>
六四乗馬班如求婚媾往吉无不利<lb/>
　六四言乗馬班如是亦有志於濟屯而其才不逮者<lb/>
　也初來求四四往應初得婚媾之正故吉而无不利<lb/>
<pb n="11b"/>
九五屯其膏小貞吉大貞凶<lb/>
　九五正陷於坎險之中而膏澤不下於民故其象為<lb/>
　屯其膏處屯之時與常時不同唯能退託不明而以<lb/>
　謙小自守則吉若以尊大自居固執而不知變則凶<lb/>
　故其占曰小貞吉大貞凶<lb/>
上六乗馬班如泣血漣如<lb/>
　二比初四應初俱言乗馬班如蓋皆待其動而後動<lb/>
　也上與初非應非比亦言乗馬班如何所待而然耶<lb/>
<pb n="12a"/>
　曰上與三四皆有濟屯之志而无其才者也既不能<lb/>
　自動而又居屯之窮唯有憂懼而泣血漣如故其象<lb/>
　如此其占不言凶者時勢使然非其罪也<lb/>
䷃<hi>坎下艮上</hi>
蒙亨匪我求童蒙童蒙求我初筮告再三瀆瀆則不告<lb/>
利貞<lb/>
　蒙與書伊訓蒙士之蒙同内險而不自安外止而不<lb/>
　能動蒙之義也亨以下占辭也九二以剛徳居中能<lb/>
<pb n="12b"/>
　啓羣隂之蒙故蒙有亨通之道焉我指二童蒙指五<lb/>
　五君也蒙之主也乃主二而稱我何也曰五在六十<lb/>
　四卦中乃定位之主二在蒙乃成卦之主蓋一時得<lb/>
　權者也曲禮云禮聞來學不聞往教蒙六五以柔徳<lb/>
　居中虚已以求二非二往求於五故曰匪我求童蒙<lb/>
　童蒙求我筮者揲蓍叩神以決疑也初筮指九二再<lb/>
　三指上九告如字三去聲瀆與少儀毋瀆神之瀆同<lb/>
　不告與詩小旻我龜既厭不我告猶之義同初筮則<lb/>
<pb n="13a"/>
　其志専一故告再三則煩瀆故不告蓋童蒙之求師<lb/>
　與人之求神其道一也貞正也二五皆不正故戒之<lb/>
　曰利貞<lb/>
初六𤼵蒙利用刑人用說桎梏以往吝<lb/>
　𤼵蒙教之於初也教之弗聽則刑之宜也若不施鞭<lb/>
　扑遽説其桎梏縱之使往必待其罪大惡極而後擊<lb/>
　之雖恨惜亦无及矣說音脫桎梏刑具此爻凡兩言<lb/>
　用善用之則利不善用之則吝也<lb/>
<pb n="13b"/>
九二包蒙吉納婦吉子克家<lb/>
　此爻凡兩言吉包蒙之吉謂包初六在下者之蒙也<lb/>
　納婦之吉謂納六三近比之隂柔也九二剛得中而<lb/>
　无過故為包蒙納婦皆吉以剛處内而上與六五之<lb/>
　柔相應故又為子克家之象克家能治其家也<lb/>
六三勿用取女見金夫不有躬无攸利<lb/>
　取音娶金夫指九二之剛六三隂柔不正不中不可<lb/>
　取也捨上九之應而近唯九二之從此女子見金夫<lb/>
<pb n="14a"/>
　而不有其躬者也其象如此故其占為无攸利<lb/>
六四困蒙吝<lb/>
　六四與九二上九相逺困而不學是可恨惜也純乎<lb/>
　隂柔而乗應亦皆隂柔故其象占如此<lb/>
六五童蒙吉<lb/>
　蒙之六五以隂柔之小而居尊位此童蒙之君也能<lb/>
　下求九二剛陽之助故吉<lb/>
上九撃蒙不利為宼利禦宼<lb/>
<pb n="14b"/>
　上九乃蒙極而怙終者也其罪當撃故曰撃蒙為當<lb/>
　依王晦叔作去聲與論語為衛君乎之為同宼指六<lb/>
　三坎體之盜上九而下與之應則不利處乎上而拒<lb/>
　之則利故曰不利為宼利禦宼<lb/>
䷄<hi>乾下坎上</hi>
需有孚光亨貞吉利渉大川<lb/>
　需待也乾健而遇坎險則未能上進需之義也需以<lb/>
　五為成卦之主爻有孚光亨貞吉皆指五孚信也九<lb/>
<pb n="15a"/>
　五與九二同徳相信是為有孚陽明而光故亨固守<lb/>
　以正而不妄動故吉坎水之險在前乾以剛健臨之<lb/>
　而又能需則不至乎陷溺故其象占為利涉大川<lb/>
初九需于郊利用恒无咎<lb/>
　爾雅云邑外謂之郊郊乃近邑之地也易以中爻為<lb/>
　邑初上為郊初近二故言郊恒久也需于郊雖去坎<lb/>
　水逺亦不宜輕動故其占為利用恒然後可以无咎<lb/>
九二需于沙小有言終吉<lb/>
<pb n="15b"/>
　沙與泥相連則稍近坎水之險矣需于此雖小有言<lb/>
　語之相侵然九二剛而得中不急於進故亦終吉<lb/>
九三需于泥致宼至<lb/>
　泥比沙則逼於坎水之險矣九三過剛不中非能需<lb/>
　者也故致宼至<lb/>
六四需于血出自穴<lb/>
　血傷也三陽自下而進四當避之需于此而不避必<lb/>
　見傷矣六四純乎柔順者也故能釋位而去以聴三<lb/>
<pb n="16a"/>
　陽之進則彼自來我自出兩无傷也穴乃隂虚之地<lb/>
　六四隂爻之虚故言穴<lb/>
九五需于酒食貞吉<lb/>
　酒食者需客之具所以待三陽之來也唯能固守以<lb/>
　正而不亂則吉故曰需于酒食貞吉五為需主故以<lb/>
　彖辭貞吉屬之<lb/>
上六入于穴有不速之客三人來敬之終吉<lb/>
　上六需極故不言需隂爻之虚故其象亦為穴倒轉<lb/>
<pb n="16b"/>
　為訟則穴在下故曰入于穴三陽皆進而在上非己<lb/>
　所召有不速之客三人來之象詩伐木云以速諸父<lb/>
　鄭𤣥云速召也需既極矣故三客不待召而自來柔<lb/>
　不可以敵剛寡不可以敵衆故戒之曰敬之終吉<lb/>
　<lb/>
　<lb/>
　<lb/>
　周易集説卷一<lb/>
</p>
<p>
</p>
  </div>
</body>
</text>
</TEI>
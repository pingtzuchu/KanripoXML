<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易集説卷三十九</head> <lb/>
    <p>
<pb n="1a"/>
欽定四庫全書<lb/>
　周易集説卷三十九<lb/>
　　　　　　　　　　　　　宋　俞琰　撰<lb/>
　序卦傳<lb/>
　　序卦者孔子釋文王六十四卦之先後次第也上<lb/>
　　經三十卦約之為十八下經三十四卦約之亦為<lb/>
　　十八此上下經之分也乾坤隂陽之純坎離隂陽<lb/>
　　之中為天地四正故易以乾坤坎離居上震巽艮<lb/>
<pb n="1b"/>
　　兌反是則居下咸恒損益在下蓋震巽艮兌之交<lb/>
　　也上經首乾坤者天地之道二體之分也下經首<lb/>
　　咸恒者夫婦之道二體之合也易道貴中不欲其<lb/>
　　終下經泰否在上乾父坤母自交也需訟同人大<lb/>
　　有无妄大畜小畜履以乾父交六子故在上師比<lb/>
　　謙豫之在上則以坤母交三男也晉夷萃升之在<lb/>
　　下則以坤母交三女也剥復臨觀所以進而上者<lb/>
　　一陽二陽為主也夬姤遯大壯所以退而下者一<lb/>
<pb n="2a"/>
　　隂二隂為主也困井革鼎家人睽蹇解豐旅渙節<lb/>
　　此六子自交故居下而屯蒙居上者三男繼父母<lb/>
　　用事也屯蒙以坎交震艮而在上故噬嗑賁以離<lb/>
　　交震艮亦在上隨蠱漸歸妹皆震巽艮兌之交而<lb/>
　　隨蠱在上長男長女為主也頤大過中孚小過雖<lb/>
　　皆震巽艮兌之交然頤大過互乾坤故在上中孚<lb/>
　　小過止肖坎離故在下向微孔子為之序則後世<lb/>
　　簡編脱落寧不錯亂又焉知某卦先某卦後哉孔<lb/>
<pb n="2b"/>
　　子懼其或然此序卦所以作也韓康伯乃謂序卦<lb/>
　　非易之藴謬矣紫陽朱子曰謂非易之精則可謂<lb/>
　　非易之藴則不可<lb/>
有天地然後萬物生焉<lb/>
　天地者萬物之父母故有天地然後萬物生焉人亦<lb/>
　物也言萬物則人在其中矣天地乃乾坤之形體乾<lb/>
　坤乃天地之性情不言乾坤而言天地以見乾坤為<lb/>
　易之藴凡陽畫皆乾凡隂畫皆坤而三百八十四爻<lb/>
<pb n="3a"/>
　無非皆乾坤也諸卦言受而乾坤不言受乾坤蓋象<lb/>
　卦之父母也<lb/>
盈天地之間者唯萬物故受之以屯<lb/>
　萬物生於天地間无有逺近高深在在有之是盈天<lb/>
　地之間者唯萬物也受之以屯謂以屯卦繼乾坤二<lb/>
　卦之後也節初齊氏曰坤上六云龍戰于野其血𤣥<lb/>
　黄屯上坎下震坎為血震為𤣥黄此所以繼於坤也<lb/>
屯者盈也屯者物之始生也<lb/>
<pb n="3b"/>
　屯者盈也謂其氣鬱結而未能通暢則充塞乎天地<lb/>
　之間也屯者物之始生也謂萬物初生之時如是也<lb/>
　正義云上言屯者盈也釋屯次乾坤其言已畢更言<lb/>
　屯者物之始生也者開説下物生必蒙直取始生之<lb/>
　意非重釋屯之名也平菴項氏曰屯不訓盈也當屯<lb/>
　之時剛柔始交天地絪緼雷雨動蕩見其氣之充塞<lb/>
　也是以謂之盈爾故謂之盈者其氣也謂之物始生<lb/>
　者其時也謂之難者其事也若屯之訓聚紛紜盤錯<lb/>
<pb n="4a"/>
　之義云爾<lb/>
物生必蒙故受之以蒙<lb/>
　物之始生精神蔽而未發若蒙冒然故屯之後繼以<lb/>
　蒙序卦自乾坤以後皆言受不過第其次序而巳不<lb/>
　必深求其義若深求其義則鑿矣夫謂乾坤之後受<lb/>
　以屯為有説則可謂屯之後受以蒙為有説則不可<lb/>
　蓋蒙乃屯之倒體屯之後必繼以蒙不容不蒙也一<lb/>
　説謂屯者氣之始蒙者識之始此屯蒙所以繼乾坤<lb/>
<pb n="4b"/>
　一説謂聖人以屯蒙居乾坤之後者三男繼父母用<lb/>
　事也何以見之蓋卦畫自下而始震居長坎居中艮<lb/>
　居少則震下坎上而為屯坎下艮上而為蒙此屯蒙<lb/>
　所以繼乾坤也夫三男之後當繼以三女今屯蒙之<lb/>
　後繼以需訟而不以鼎革何也曰易道崇陽而抑隂<lb/>
　也夫屯蒙二卦長男少男各一而中男二何也古為<lb/>
　徐氏曰父母之生子也長男少男各一而已居長少<lb/>
　之間者皆中男也故自屯至比中男者六也<lb/>
<pb n="5a"/>
蒙者蒙也物之穉也<lb/>
　蒙者蒙也上蒙字卦之名下蒙字物之蒙也釋文穉<lb/>
　作稚物之穉謂萬物穉小之時也鄭𤣥曰蒙幼小之<lb/>
　貌齊人謂萌為蒙嵩山晁氏曰先儒説蒙為微昧闇<lb/>
　弱之名得於㣲弱而失於昧闇矣若蒙之名義在乎<lb/>
　昧闇則屯之草昧已兼乎蒙矣<lb/>
物穉不可不養也故受之以需需者飲食之道也<lb/>
　物之穉小者養而後長大孟子云茍得其養无物不<lb/>
<pb n="5b"/>
　長茍失其養无物不消物穉蓋不可不養也蒙之後<lb/>
　繼以需需乃飲食之道也雨澤之潤益萬物乃萬物<lb/>
　之所需飲食之潤益於人乃人之所需也人之所需<lb/>
　莫急於飲食也平菴項氏曰需不訓飲食也人之所<lb/>
　需飲食為急故以需為飲食之道也需乾下坎上陽<lb/>
　為榖實而水氣上蒸亦有釀酒㸑食之象也<lb/>
飲食必有訟故受之以訟<lb/>
　飲食者人之所大欲也所需不如所欲則必爭故訟<lb/>
<pb n="6a"/>
　繼需後樂記云夫豢豕為酒非以為禍也而獄訟益<lb/>
　繁則酒之流生禍也是故先王因為酒禮一獻之禮<lb/>
　賔主百拜終日飲酒而不得醉焉此先王之所以備<lb/>
　酒禍也<lb/>
訟必有衆起故受之以師師者衆也<lb/>
　師之興由有爭也爭必有衆起謂其必至於動衆也<lb/>
　故訟後繼以師師者衆也<lb/>
衆必有所比故受之以比比者比也<lb/>
<pb n="6b"/>
　衆必有所比无所比則何所依歸故師後繼以比比<lb/>
　者比也相親附之謂也上比字卦之名下比字人之<lb/>
　比也郭京作比者親比也脱親字平菴項氏曰師比<lb/>
　二卦相反師取伍兩卒旅師軍之名比取比閭族黨<lb/>
　州鄉之名師以衆正為義故取其大者衆者而名之<lb/>
　比以相親為主故取其小者近者而名之<lb/>
比必有所畜故受之以小畜<lb/>
　比則必有所畜而非所畜之大故比後繼以小畜畜<lb/>
<pb n="7a"/>
　聚也與蓄同畜有止而聚之義説者皆訓畜為止其<lb/>
　實乾之三陽聚于下故謂之畜也<lb/>
物畜然後有禮故受之以履<lb/>
　嵩山晁氏曰案王輔嗣略例所引下有履者禮也一<lb/>
　句誤入注中愚謂物之畜聚則有大小之别高下之<lb/>
　等而禮在是矣故小畜之後繼以履禮蓋人之所履<lb/>
　非以禮訓履也平菴項氏曰履不訓禮也人之所履<lb/>
　未有外於禮者外於禮則非所當履故以履為有禮<lb/>
<pb n="7b"/>
　也履上天下澤亦有履之名分焉厚齋馮氏曰卦本<lb/>
　以兑履乾為義正與小畜以巽畜乾對也天澤上下<lb/>
　自是賛象之意然市合之取諸噬嗑備預之取諸豫<lb/>
　古人用字聲同者皆通則履之為禮因天澤之象亦<lb/>
　可兼通要之立卦之義則以踐履之履也<lb/>
履而泰然後安故受之以泰泰者通也<lb/>
　禮之用和為貴拘束之甚則不安人之踐履和而舒<lb/>
　泰然後安故履後繼以泰泰者通也謂其通行而无<lb/>
<pb n="8a"/>
　礙也紫陽朱子曰晁氏云鄭氏本无而泰二字<lb/>
物不可以終通故受之以否<lb/>
　物无終通而不塞之理故泰後繼以否否者塞也<lb/>
物不可以終否故受之以同人<lb/>
　向也乾坤否塞而上下不交今也乾離相同而上下<lb/>
　相親矣向也不利君子貞今也利君子貞矣向也君<lb/>
　子在外以儉德辟難今也同人于野亨利渉大川則<lb/>
　疇昔在外辟難之君子皆出而濟難矣大抵與否義<lb/>
<pb n="8b"/>
　相反蓋物不能終否極則必反故否後繼以同人<lb/>
與人同者物必歸焉故受之以大有<lb/>
　善與人同則物必歸焉故繼同人以大有大有者大<lb/>
　者皆為吾所有也<lb/>
有大者不可以盈故受之以謙<lb/>
　所有既大不可以有自滿故受之以謙<lb/>
有大而能謙必豫故受之以豫<lb/>
　有大而不能謙則滿而必溢疾之者衆矣又安能豫<lb/>
<pb n="9a"/>
　有大而能謙則滿而不溢人皆敬之而无有疾之者<lb/>
　矣則吾亦得以安和説樂故謙後繼以豫伊川程子<lb/>
　曰有大而能謙承二卦之義而為次也<lb/>
豫必有隨故受之以隨<lb/>
　豫者安和説樂之謂也安和説樂而无拒人之意則<lb/>
　人皆欣然願隨之故豫後繼以隨<lb/>
以喜隨人者必有事故受之以蠱蠱者事也<lb/>
　以喜説之道隨人必有事也无事則何喜何隨故曰<lb/>
<pb n="9b"/>
　以喜隨人者必有事事久則弊弊則壊故隨之後繼<lb/>
　之以蠱也伊川程子曰以喜隨人者故受之以蠱承<lb/>
　二卦之義以為次也蠱事也蠱不訓事蠱乃有事也<lb/>
　平菴項氏曰蠱不訓事蠱者壊也物壊則萬事生矣<lb/>
　事因壊而起故以蠱為事之元如人之亡謂之事故<lb/>
　也以喜隨人者必淪胥以壊故雜卦曰豫怠又曰隨<lb/>
　无故也怠則不憂无故則无所脩飭萬事之壊皆起<lb/>
　於怠與隨所謂荒于嬉毁于隨者此之謂也方其隨<lb/>
<pb n="10a"/>
　也自以為无故也孰知多事之端實肇於此乎聖人<lb/>
　繼之曰必有事其辭切矣<lb/>
有事然後可大故受之以臨臨者大也<lb/>
　有事然後可大无事則何大之有故蠱後繼以臨臨<lb/>
　者大也謂其所臨者大非訓臨為大也平菴項氏曰<lb/>
　臨不訓大臨者以上臨下以大臨小凡稱臨者皆大<lb/>
　者之事也故以大釋之若豐者大也則豐真訓大矣<lb/>
　是以六十四卦之中有二大而不相妨焉<lb/>
<pb n="10b"/>
物大然後可觀故受之以觀<lb/>
　物之小不足觀物之大則可觀故臨後繼以觀<lb/>
可觀而後有所合故受之以噬嗑嗑者合也<lb/>
　可觀而後有來合之者未有无所可觀而遽來合者<lb/>
　也可觀而後有所合故觀後繼以噬嗑嗑者合也<lb/>
物不可以苟合而已故受之以賁賁者飾也<lb/>
　无故而合必无故而離是以君子不茍合也君子之<lb/>
　合也必有文以飾之故噬嗑之後繼以賁賁者飾也<lb/>
<pb n="11a"/>
　伊川程子曰物之合必有文文乃飾也如人之合聚<lb/>
　則有威儀上下物之合聚則有次序行列則必有文<lb/>
　也賁所以次噬嗑也白雲郭氏曰人之合則有上下<lb/>
　長少非禮以飾之則无分无分則亂故不可茍合<lb/>
致飾然後亨則盡矣故受之以剥剥者剥也<lb/>
　文飾太過亨之極也文飾之極則實喪故曰致飾然<lb/>
　後亨則盡矣故賁後繼以剥剥者剥也上剥字卦名<lb/>
　下剥字謂物之剥落而盡也<lb/>
<pb n="11b"/>
物不可以終盡剥窮上反下故受之以復<lb/>
　物不可以終盡也剥窮則上反下一陽自外而來復<lb/>
　於内故剥之後繼以復<lb/>
復則不妄矣故受之以无妄<lb/>
　復者反本而復於善也復於善則合正理而不妄矣<lb/>
　故復後繼以无妄<lb/>
有无妄然後可畜故受之以大畜<lb/>
　誠實无妄然後可以蓄其德而至於大故无妄之後<lb/>
<pb n="12a"/>
　繼以大畜<lb/>
物畜然後可養故受之以頤頤者養也<lb/>
　物既畜聚然後可養故大畜之後繼以頤頤者養也<lb/>
　圭叔吕氏曰萬物盛多而後養道備也需之養養之<lb/>
　小頤之養養之大<lb/>
不養則不可動故受之以大過<lb/>
　有所養則可動不養則不可動有所養而不動則已<lb/>
　動則必有大過人者焉故頤後繼以大過圭叔吕氏<lb/>
<pb n="12b"/>
　曰養充則動而有大過人者矣<lb/>
物不可以終過故受之以坎坎者陷也<lb/>
　物不可以終過過則必至於陷故大過之後繼以坎<lb/>
　坎者陷也<lb/>
陷必有所麗故受之以離離者麗也<lb/>
　陷於險中而无所附麗則不能出矣陷而有所附麗<lb/>
　故坎後繼以離離者麗也王昭素本云離者麗也麗<lb/>
　必有所感故受之以咸咸者感也<lb/>
<pb n="13a"/>
有天地然後有萬物有萬物然後有男女有男女然後<lb/>
有夫婦有夫婦然後有父子有父子然後有君臣有君<lb/>
臣然後有上下有上下然後禮義有所錯<lb/>
　有天地然後有萬物有萬物則人出其中然後有男<lb/>
　女人為萬物之靈不過萬物中之一物耳以其靈於<lb/>
　物故特謂之人人既有男女則有夫婦既有夫婦則<lb/>
　有父子父居尊子居卑自然之道也既有父子之尊<lb/>
　卑則有君臣之尊卑尊卑既立遂有上下之分既有<lb/>
<pb n="13b"/>
　上下之分則其相接也粲然有文而禮形焉秩然合<lb/>
　宜而義見焉不然則禮義安所錯哉錯音措虞翻曰<lb/>
　錯置也干寳曰錯施也伊川程子曰天地萬物之本<lb/>
　夫婦人倫之始所以上經首乾坤下經首咸繼以恒<lb/>
　也天地二物故二卦分為天地之道男女交合而成<lb/>
　夫婦故咸與恒皆二體合為夫婦之義<lb/>
夫婦之道不可以不久也故受之以恒恒者久也<lb/>
　艮兌二少為咸咸則交震巽二長為恒恒則久夫夫<lb/>
<pb n="14a"/>
　婦婦將以偕老也其道不可以不久故咸後繼以恒<lb/>
　恒者久也<lb/>
物不可以久居其所故受之以遯遯者退也<lb/>
　物不可以久居其所久則當退是乃天之道也故恒<lb/>
　後繼以遯遯者退也嵩山晁氏曰鄭本作物不可終<lb/>
　久於其所<lb/>
物不可以終遯故受之以大壯<lb/>
　物不可以終遯故遯後繼以大壯壯與遯蓋相反者<lb/>
<pb n="14b"/>
　也遯於義為退則大壯似於進矣而雜卦又曰大壯<lb/>
　則止何也蓋大壯在遯之後晉之前介乎進退之間<lb/>
　退而方止止而未進也固不可以言退然亦不可以<lb/>
　言進序卦不訓謂其難以字訓而可以意曉也<lb/>
物不可以終壯故受之以晉晉者進也<lb/>
　大壯則止物不可以終止而不進也故大壯之後繼<lb/>
　以晉晉者進也伊川程子曰物无壯而終止之理既<lb/>
　盛壯則必進也<lb/>
<pb n="15a"/>
進必有所傷故受之以明夷夷者傷也<lb/>
　進而不顧則必有所傷故晉後繼以明夷夷者傷也<lb/>
　平菴項氏曰晉之義不止於進乃進而明也明之極<lb/>
　必至於无徒故其進也必有所傷<lb/>
傷於外者必反於家故受之以家人<lb/>
　雜卦曰家人内也傷於外而反於内故明夷之後繼<lb/>
　以家人東坡蘇氏曰人窮則反本疾痛則必呼父母<lb/>
　此傷於外則反於家也白雲郭氏曰行有不得者皆<lb/>
<pb n="15b"/>
　反求諸已治國治天下而不治者必反於家治自近<lb/>
　始實一道也<lb/>
家道窮必乖故受之以睽睽者乖也<lb/>
　治家之道窮極而不少恕則必睽乖離散故家人之<lb/>
　後繼以睽睽者乖也白雲郭氏曰治道不可窮極有<lb/>
　家有國有天下皆一也濂溪周子曰家人離必起於<lb/>
　婦人故睽次家人以二女同居而其志不同行<lb/>
乖必有難故受之以蹇蹇者難也<lb/>
<pb n="16a"/>
　乖則人情不和必有艱阻故睽後繼以蹇蹇者難也<lb/>
　白雲郭氏曰合則有飾乖則有難理之宜也平菴項<lb/>
　氏曰凡言屯者皆以為難而蹇又稱難者卦皆有坎<lb/>
　也然而屯動乎險中則誠行乎患難者也蹇之見險<lb/>
　而止則但為其所阻難而不得前爾非患難之難也<lb/>
　故居屯者必以經綸濟之而遇蹇者則待其解緩而<lb/>
　後前其難易固不侔矣<lb/>
物不可以終難故受之以解解者緩也<lb/>
<pb n="16b"/>
　物无終難之理急甚則必緩故蹇後繼以解解者緩<lb/>
　也緩者寛也<lb/>
緩必有所失故受之以損<lb/>
　寛緩則玩而不知懼其有所失也必矣失則損故解<lb/>
　後繼以損<lb/>
損而不已必益故受之以益益而不已必決故受之以<lb/>
夬夬者決也<lb/>
　損益盛衰若循環然損而不巳天道復還故必益益<lb/>
<pb n="17a"/>
　而不巳則所積滿盈故必決此乃理之常也損之後<lb/>
　繼以益深谷為陵之意也益之後繼以夬高岸為谷<lb/>
　之意也夬者決也決之義與孟子若決江河之決同<lb/>
　家語云孔子讀易至於損益喟然而歎子夏避席問<lb/>
　曰夫子何歎焉孔子曰夫自損者必有益之自益者<lb/>
　必有決之吾是以歎也家語之言損益即與書禹謨<lb/>
　滿招損謙受益一意却與序卦之説不同序卦蓋言<lb/>
　損益盛衰之理家語則言自損自益之報<lb/>
<pb n="17b"/>
決必有遇故受之以姤姤者遇也<lb/>
　決開也遇合也開則必合決則必遇故夬後繼以姤<lb/>
　姤者遇也平菴項氏曰陽之長也人以為君子之當<lb/>
　然故曰復如人之復常也隂之長也人以為小人之<lb/>
　天幸故曰遇如人之遭遇也<lb/>
物相遇而後聚故受之以萃萃者聚也<lb/>
　物之相遇合然後㑹聚而成羣故姤後繼以萃萃者<lb/>
　聚也平菴項氏曰物相遇而聚者彼此之情交相㑹<lb/>
<pb n="18a"/>
　也故謂之萃以衆言之也比而有所蓄者係而止之<lb/>
　也故謂之畜自我言之也畜有止而聚之義聚者不<lb/>
　必止也<lb/>
聚而上者謂之升故受之以升<lb/>
　物之積小而成高大者聚而上也聚而上者謂之升<lb/>
　故萃後繼以升平菴項氏曰升主騰上而言徒上不<lb/>
　足以擬之故曰聚而上者謂之升如雲之升煙之升<lb/>
　魂氣之升皆聚而上者也若象之地中生木爻之升<lb/>
<pb n="18b"/>
　階則但以上為升爾<lb/>
升而不巳必困故受之以困<lb/>
　升者自下而上不能不用力也升而不已則力竭而<lb/>
　困憊故升後繼以困升高不知回竟作黏壁枯觀蝸<lb/>
　牛可見<lb/>
困乎上者必反下故受之以井<lb/>
　極則必反是以困乎上者必反乎下也困窮於上井<lb/>
　養於下故困後繼以井伊川程子曰承上升而不已<lb/>
<pb n="19a"/>
　必困為言謂上升不巳而困則必反於下也物之在<lb/>
　下者莫如井井所以次困也<lb/>
井道不可不革故受之以革<lb/>
　井之為物居其所而不可革者也其道則不可不革<lb/>
　蓋井舊而有泥滓存之則穢濁而不可食渫而治之<lb/>
　去其舊而潔然一新乃可以食故井後繼以革洪容<lb/>
　齋曰大衍之用四十九一行以之起厯而革卦之序<lb/>
　在周易正當四十九諸儒賛易皆不及此<lb/>
<pb n="19b"/>
革物者莫若鼎故受之以鼎<lb/>
　革物者莫若鼎鼎能變腥為熟易堅為柔也故革後<lb/>
　繼以鼎<lb/>
主器者莫若長子故受之以震震者動也<lb/>
　鼎動器也宗廟祭祀用之震居三男之長是為長子<lb/>
　長子繼父而主祭者也故鼎後繼以震震者動也動<lb/>
　者出而用事之初也或曰困井以坎水上下取義革<lb/>
　鼎以離火上下取義此困井革鼎四卦所以相次也<lb/>
<pb n="20a"/>
　深居馮氏曰自乾坤四十有九卦而革去故五十卦<lb/>
　而鼎取新震乃以長男而代父易之序也<lb/>
物不可以終動止之故受之以艮艮者止也<lb/>
　物不可以終動動極而當止則止之可也故震後繼<lb/>
　以艮艮者止也<lb/>
物不可以終止故受之以漸漸者進也<lb/>
　物不可以終止止極而動其動必以漸故艮後繼以<lb/>
　漸漸者進也漸不可訓進謂其進之漸也平菴項氏<lb/>
<pb n="20b"/>
　曰晉者明出地上進而明也徒進不足以盡之漸者<lb/>
　山上有木以漸而進者也漸者進之方而漸亦非進<lb/>
　也凡若此𩔖皆取其大意以明卦之序非以卦義為<lb/>
　盡於此也<lb/>
進必有所歸故受之以歸妹<lb/>
　進以漸而不驟則其進必有所歸故漸後繼以歸妹<lb/>
得其所歸者必大故受之以豐豐者大也<lb/>
　窮而无所歸則小進而得其所歸則必大故歸妹之<lb/>
<pb n="21a"/>
　後繼以豐豐者大也<lb/>
窮大者必失其居故受之以旅<lb/>
　大而能謙則豫大而至於窮極則必失其所安故豐<lb/>
　後繼以旅<lb/>
旅而无所容故受之以巽巽者入也<lb/>
　旅者親寡之時非巽順无所容茍能巽順則雖在羇<lb/>
　旅之中何所往而不能入故旅後繼以巽巽者入也<lb/>
入而後説之故受之以兌兌者説也<lb/>
<pb n="21b"/>
　人之情相拒則怒相入則説入而後説之故巽後繼<lb/>
　以兌兌者説也<lb/>
説而後散之故受之以渙渙者離也<lb/>
　人之氣憂則結聚説則舒散説而後散之故兌後繼<lb/>
　以渙渙者離也離散之謂也<lb/>
物不可終離故受之以節<lb/>
　離散而無所制則放肆而不可收拾故渙後繼以節<lb/>
　紫巖張氏曰渙所謂離蓋民情未一之義受之以節<lb/>
<pb n="22a"/>
　則有禮制存乎其間而將以合其情非若睽之乖也<lb/>
節而信之故受之以中孚<lb/>
　節者制之於外孚者信之於中節得其道而能守之<lb/>
　以信則可以信乎人故節後繼以中孚<lb/>
有其信者必行之故受之以小過<lb/>
　自信之篤則行之必力不免小有過而失中故中孚<lb/>
　之後繼以小過平菴項氏曰自恃其信者其行必果<lb/>
　而過於中有其信猶書所謂有其善之有言其以此<lb/>
<pb n="22b"/>
　自負而居有之也<lb/>
有過物者必濟故受之以既濟<lb/>
　能過於物必可以濟不然豈能濟哉故小過之後繼<lb/>
　以既濟平菴項氏曰大過則踰越常理甚矣故必至<lb/>
　於陷小過則或可以濟事故有濟而无陷也大過訓<lb/>
　動小過訓行明過皆經越之義非過失之過也<lb/>
物不可窮也故受之以未濟終焉<lb/>
　生生之謂易蓋變易而不窮也既濟則窮焉物不可<lb/>
<pb n="23a"/>
　窮故既濟之後繼以未濟易六十四卦循環不已未<lb/>
　濟之後則又乾坤也或曰未濟六爻雖不當位而炎<lb/>
　上潤下終歸於正猶乾坤也故易以未濟終焉趙蕤<lb/>
　曰終焉二字疑非仲尼之辭蓋後人傳之誤也嵩山<lb/>
　晁氏曰未濟之終復始於乾坤𤣥以將凖未濟曰隂<lb/>
　氣濟物乎上陽信將復始乎下明此理也伊川程子<lb/>
　曰未濟則未窮也未窮則有生生之義<lb/>
　<lb/>
<pb n="23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易集説卷三十九<lb/>
</p>
<p>
</p>
  </div>
</body>
</text>
</TEI>
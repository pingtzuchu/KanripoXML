<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易集說卷三十</head> <lb/>
    <p>
<pb n="1a"/>
欽定四庫全書<lb/>
　周易集說卷三十<lb/>
　　　　　　　　　　　　　宋　俞琰　撰<lb/>
　繫辭上傳三<lb/>
天一地二天三地四天五地六天七地八天九地十<lb/>
　此二十字韓康伯在夫易何爲者也之上案班固律<lb/>
　厯志在天數五地數五之上伊川程子曰宜在此紫<lb/>
　陽朱子遂移在此章之首愚謂陽數竒故以一三五<lb/>
<pb n="1b"/>
　七九爲天隂數偶故以二四六八十爲地天地者隂<lb/>
　陽對待之定體一至十則隂陽流行之次序以五行<lb/>
　言之不過一二三四五蓋正數也六七八九十乃其<lb/>
　配耳一屬水其位居北二屬火其位居南三屬木其<lb/>
　位居東四屬金其位居西五屬土其位居中央以五<lb/>
　加北方之一則爲六加南方之二則爲七加東方之<lb/>
　三則爲八加西方之四則爲九復以四方之一二三<lb/>
　四會而歸於中央則成十或曰自一至十天地之全<lb/>
<pb n="2a"/>
　數也五六居中天地之中數也以五十有五去其五<lb/>
　餘得五十是爲大衍之數以五十有五去其六餘得<lb/>
　四十有九是爲揲蓍之數虛齋趙氏曰天一生水位<lb/>
　乎北地六成之地二生火位乎南天七成之天三生<lb/>
　木位乎東地八成之地四生金位乎西天九成之天<lb/>
　五生土位乎中央地十成之舊說以此爲河圖或以<lb/>
　爲洛書皆無所據其實天地五行生成之數五位相<lb/>
　得而各有合者此也<lb/>
<pb n="2b"/>
天數五地數五五位相得而各有合天數二十有五地<lb/>
數三十凡天地之數五十有五此所以成變化而行鬼<lb/>
神也<lb/>
　天數五至行鬼神也四十四字韓康伯本置在再扐<lb/>
　而後掛之下紫陽朱子移置在此愚謂天數五指一<lb/>
　三五七九之五者皆陽也地數五指二四六八十之<lb/>
　五者皆隂也氣有二而行有五二非五不能變化故<lb/>
　天數有一三五七九地數有二四六八十五非二不<lb/>
<pb n="3a"/>
　能自行故一三五七九則爲天二四六八十則爲地<lb/>
　也五位相得者一二也三四也五六也七八也九十<lb/>
　也猶甲陽得乙隂丙陽得丁隂戊陽得已隂庚陽得<lb/>
　辛隂壬陽得癸隂五者之隂陽皆相得也各有合者<lb/>
　一六也二七也三八也四九也五十也猶甲陽合已<lb/>
　隂乙隂合庚陽丙陽合辛隂丁隂合壬陽戊陽合癸<lb/>
　隂五者之隂陽各自相合也天地二十有五謂一三<lb/>
　五七九積而爲二十五也地數三十謂二四六八十<lb/>
<pb n="3b"/>
　積爲三十也總而計爲五十有五是皆天地之數也<lb/>
　一三五七九乃天之五行二四六八十乃地之五材<lb/>
　一生一成一往一來造化功用皆不出乎此故曰此<lb/>
　所以成變化而行鬼神也伊川程子曰變化言功鬼<lb/>
　神言用又曰有理則有氣有氣則有數行鬼神者數<lb/>
　也數氣之用也紫陽朱子曰變化謂一變生水而六<lb/>
　化成之二化生火而七變成之三變生木而八化成<lb/>
　之四化生金而九變成之五變生土而十化成之鬼<lb/>
<pb n="4a"/>
　神謂凡竒偶生成之屈伸往來者<lb/>
大衍之數五十其用四十有九分而爲二以象兩掛一<lb/>
以象三揲之以四以象四時歸竒於扐以象閏五歲再<lb/>
閏故再扐而後掛<lb/>
　宋咸易辨云天地之數是自然之數大衍之數是推<lb/>
　衍之數愚謂推衍者自太極生兩儀則陽一隂二衍<lb/>
　而爲三兩儀生四象則太陽一少隂二少陽三太陽<lb/>
　四衍而爲十四象生八卦則乾一兌二離三震四巽<lb/>
<pb n="4b"/>
　五坎六艮七坤八衍而爲三十六通太極之一兩儀<lb/>
　之三四象之十八卦之三十六則其數五十今日大<lb/>
　衍之數五十其殆是乎崔憬曰捨一不用者以象太<lb/>
　極虛而不用也憬蓋知太極爲數之體而不用矣而<lb/>
　未知兩儀四象八卦爲數之用也鄭武子揲蓍古法<lb/>
　云天地之數五十有五而大衍不盡天地之數何也<lb/>
　蓋太極生兩儀兩儀生四象四象生八卦所衍者不<lb/>
　及五也又云大衍之數五十其用四十有九言於五<lb/>
<pb n="5a"/>
　十中虛一不用也蓋蓍四十九合成一圍辟猶渾沌<lb/>
　未分乃所虛之一是其用之本也此易之太極也愚<lb/>
　謂太極之一非數也數自此而起是爲數之體非數<lb/>
　之用故不用不用而虛其一所以存太極之本體而<lb/>
　其用則惟兩儀四象八卦所衍之數則其用四十九<lb/>
　也聖人用四十九蓍如下文所云之法掛其一而以<lb/>
　四揲之則四其九而爲三十六四其六而爲二十四<lb/>
　四其七而爲二十八四其八而爲三十二蓋出於理<lb/>
<pb n="5b"/>
　勢之自然而非人之智力所能增損此大衍之數五<lb/>
　十而用惟四十有九是爲不可易之法蓋不可易者<lb/>
　聖人之法可易則非聖人法也分而爲二謂以四十<lb/>
　九蓍信手分而爲二以置左右也象兩謂自一而生<lb/>
　二凡所謂兩者無不象之豈特象兩儀故不實言之<lb/>
　也掛懸也掛一者於所分右邊蓍中取一蓍懸於前<lb/>
　與左右蓍鼎立而爲三也象三者自二而生三凡所<lb/>
　謂三者亦皆象之不特象三才也夫其所以掛一者<lb/>
<pb n="6a"/>
　何也有所待也以待兩手四揲之餘歸併而爲一也<lb/>
　舊法掛一乃掛於小指間則與扐同矣既有中指兩<lb/>
　扐又加以小指則爲三扐是五歲之中不待再閏乃<lb/>
　有三閏矣蓋掛自掛扐自扐詎可以在前之掛雜於<lb/>
　指間之扐哉揲時設反連數之也說文云揲閱持也<lb/>
　揲之以四者先取左蓍四四而數之置於左次取右<lb/>
　蓍亦四四而數之置於右也象四者象一歲之春夏<lb/>
　秋冬也竒紀宜反與畸同竒者所揲四數之餘也歸<lb/>
<pb n="6b"/>
　者歸併而爲一也既四四而數左右之蓍而得正策<lb/>
　之數則其四四之後必有餘數或一或二或三或四<lb/>
　也扐即得反扐者勒也歸竒於扐以象閏者先以左<lb/>
　揲所餘之數勒於左手中指外以象三歲一閏也閏<lb/>
　者月之餘日積分而成月者也五歲再閏者三歲一<lb/>
　閏之後再積日而再成月則五歲之間又再閏也古<lb/>
　者閏法之置起於氣盈朔虛氣謂二十四氣朔謂日<lb/>
　月之合朔何謂氣盈朔虛蓋周天有三百六十五度<lb/>
<pb n="7a"/>
　四分度之一日之行一晝夜一度三百六旬有六日<lb/>
　則周天而爲一朞月之行一晝夜十三度有竒常以<lb/>
　二十九日半而與日合故厯法以兩月而置一小盡<lb/>
　氣之行常以十五日二時五刻爲一氣以三十日五<lb/>
　時二刻爲一月之氣故朔常不足而氣常有餘併朔<lb/>
　虛氣盈計之則一年所餘十一日有竒三而積之則<lb/>
　一閏常不及三歲又以其餘計之則再閏常五歲有<lb/>
　餘今曰五歲再閏故再扐而後掛者一變之中有五<lb/>
<pb n="7b"/>
　節掛一爲一節揲左爲二節扐爲三節揲右爲四節<lb/>
　再扐爲五節一節象一歲三節之扐象三歲一閏五<lb/>
　節之再扐象五歲再閏是謂第一變也既再扐而象<lb/>
　再閏然後置前掛扐之蓍於一處而以所揲見存之<lb/>
　正策合而爲一是爲第二變如初法再分再掛再揲<lb/>
　再扐也不言分揲而獨言掛者以明再變三變以至<lb/>
　十有八變每變皆當掛也或曰近世有第二第三變<lb/>
　不掛之說雖其初揲不五則九再揲不四則八其數<lb/>
<pb n="8a"/>
　亦同然其三變之餘爲老陽少隂皆二十七爲少陽<lb/>
　者九爲老隂者十其於隂陽多寡既巳乖戾而所謂<lb/>
　老隂蓋絶無僅有若用三變皆掛之說則六十四變<lb/>
　而爲老陽者十二爲少隂者二十八爲少陽者二十<lb/>
　爲老隂者四老則陽多而隂少少則陽少而隂多然<lb/>
　而隂陽之變各三十二而其數適平以此論之則再<lb/>
　變三變皆當掛一也明矣林至易禆云蓍數之變九<lb/>
　六各一乾坤之象也七八各三六子之象也蓋以六<lb/>
<pb n="8b"/>
　十四變而八分之老陽得八老隂得八三少陽三其<lb/>
　八得二十四三少隂三其八得二十四此體數也用<lb/>
　數則不能無增損於其間體數則隂陽各半用數則<lb/>
　隂侵陽陽侵隂是以少則陽少而隂多少陽多隂均<lb/>
　二十四而少陽之四益於少隂則少陽二十而少隂<lb/>
　二十八也老則陽進而隂退老隂之四歸於老陽則<lb/>
　老陽二十而老隂四也以此證之則再變三變皆當<lb/>
　掛一也抑明矣紫陽朱子曰繫辭言蓍法想别有文<lb/>
<pb n="9a"/>
　字今不可見但如天數五地數五此是舊文五位相<lb/>
　得而各有合是孔子解文天數二十有五地數三十<lb/>
　凡天地之數五十有五此是舊文此所以成變化而<lb/>
　行鬼神也亦是孔子解文分而爲二是本文以象兩<lb/>
　是解文掛一揲之以四歸竒於扐皆是本文以象三<lb/>
　以象四時以象閏之類皆是解文也乾之策二百一<lb/>
　十有六坤之策百四十有四孔子則斷之以當期之<lb/>
　日二篇之策萬有一千五百二十孔子則斷之以當<lb/>
<pb n="9b"/>
　萬物之數於是可見案韓康伯本此下有天數五至<lb/>
　行鬼神也凡四十四字參錯於其間朱紫陽移置於<lb/>
　天一至地十之後<lb/>
乾之策二百一十有六坤之策百四十有四凡三百有<lb/>
六十當期之日<lb/>
　策籌也即蓍之莖數也筮法初變掛扐之數不五則<lb/>
　九再變不四則八三變亦不四則八凡三變之後得<lb/>
　五與四四通計十三則其過揲所得者四其三十六<lb/>
<pb n="10a"/>
　而其數九得九與八八通計二十五則其過揲所得<lb/>
　者四其三十四而其數合十有八變計之則爲乾之<lb/>
　策二百一十有六爲坤之策百四十有四合之爲三<lb/>
　百六十則當一期之日數期即朞音基周歲是也日<lb/>
　行天一歲一周凡三百六十五度四分度之一書堯<lb/>
　典云朞三百六旬有六日是也今略其餘舉其成數<lb/>
　言之耳若得五與八八或九與四八通計二十一則<lb/>
　其過揲所得者四其二十八而其數七亦乾策也若<lb/>
<pb n="10b"/>
　得九與四四或五與四八通計一十七則其過揲所<lb/>
　得者四其三十二而其數八亦坤策也合十有八變<lb/>
　計之則爲乾之策一百六十有八爲坤之策一百九<lb/>
　十有一合之則亦三百六十聖人不書者以乾坤用<lb/>
　九六之變而不用七八也七八蓋不變也若併七八<lb/>
　與九六合爲三十以應乾坤十二爻之數亦爲三百<lb/>
　六十蓋九六七八皆乾坤之策也或者止認九六爲<lb/>
　乾坤之策遂以七八爲子之策誤矣<lb/>
<pb n="11a"/>
二篇之策萬有一千五百二十當萬物之數也<lb/>
　二篇謂易之上經下經也上下經六十四卦凡三百<lb/>
　八十四爻陽爻百九十二每爻各四九三十六策積<lb/>
　之得六千九百一十二策隂爻百九十二每爻各四<lb/>
　六二十四策積之得四千六百八策合之則萬有一<lb/>
　千五百二十策應總秤一鈞爲銖萬有一千五百二<lb/>
　十之數而曰當萬之數者萬蓋盈數也取其盈數言<lb/>
　之不論其餘也若以陽爻之七計之則每爻各四七<lb/>
<pb n="11b"/>
　二十八策積之得五千三百七十六策亦乾策也以<lb/>
　隂爻之八計之則每爻四八三十二策積之得六千<lb/>
　一百四十四策亦坤策也合之亦爲萬有一千五百<lb/>
　二十此乾坤所以爲易中之藴也若併七八與九六<lb/>
　合爲三十以應六十四卦三百八十四爻之數亦爲<lb/>
　萬有一千五百二十易所以言九六而不言七八者<lb/>
　九六乃可參兩七八則不可參兩也兼山郭氏曰以<lb/>
　畫言之則雖六子亦皆乾坤之畫無六子之畫也如<lb/>
<pb n="12a"/>
　震之初乾畫也乾策也震之二三坤畫也坤策也在<lb/>
　震初無是畫無是策也乾畫不得不稱九坤畫不得<lb/>
　不稱六也故惟乾坤有用九用六之道諸卦之得竒<lb/>
　畫者皆用乾之九也得偶畫者皆用坤之六也終無<lb/>
　用七用八之道故九六者有象七八無象<lb/>
是故四營而成易<lb/>
　是故二字連上文而言也童溪王氏曰營求也用蓍<lb/>
　之法以四而揲之成易之數以四而求之故老陽數<lb/>
<pb n="12b"/>
　九四而求之則其策二十有四少陽數七四而求之<lb/>
　則其策二十有八少隂數八故四而求之則其策三<lb/>
　十有二隂陽老少六爻之本也故曰四營而成易若<lb/>
　夫乾坤之策三百有六十而二篇之策萬有一千五<lb/>
　百二十亦以四而求之故乾陽爻六六九五十有四<lb/>
　四而求之則二百一十有六坤隂爻六六六三十有<lb/>
　六四而求之則百四十有四以乾之五十有四合坤<lb/>
　之三十有六爲九十焉亦四而求之則三百有六十<lb/>
<pb n="13a"/>
　而二篇之策陽爻一百九十有二其數一千七百二<lb/>
　十有八隂爻一百九十有二其數一千一百五十有<lb/>
　二總而言之二千八百八十亦四而求之則萬有一<lb/>
　千五百二十也凡此皆求以四而得之此易之書所<lb/>
　以成於四營也愚謂童溪之說是也正義乃云四度<lb/>
　經營蓍策乃成易之一變誤矣先儒皆祖其說以分<lb/>
　二掛一揲四歸竒爲四營非也因又謂分掛揲扐只<lb/>
　可以謂之易未可以謂之變亦非也夫掛揲扐者一<lb/>
<pb n="13b"/>
　是爲一變分掛揲扐者十有八乃爲十有八變若從<lb/>
　其說則是一易而十七變矣非十有八變也況歸竒<lb/>
　於扐者再併二掛一揲四則爲五營矣豈可以爲四<lb/>
　營也哉<lb/>
十有八變而成卦<lb/>
　十有八變者每一度分掛揲扐爲一變三度分掛揲<lb/>
　扐爲三變則成一爻九變則成三畫之卦於内又九<lb/>
　變則成三畫之卦於外凡十有八變而後成六畫之<lb/>
<pb n="14a"/>
　卦也<lb/>
八卦而小成引而伸之觸類而長之天下之能事畢矣<lb/>
　八卦乃三畫之卦小成謂内卦成於下也引而伸之<lb/>
　者外卦又成於上則爲六畫之卦六十四也觸類而<lb/>
　長之者八卦可伸而爲六十四卦則六十四卦可伸<lb/>
　而爲四千九十六卦也以四千九十六卦以斷吉凶<lb/>
　則天下所能之事畢盡矣<lb/>
顯道神德行是故可與酬酢可與佑神矣<lb/>
<pb n="14b"/>
　易之道變化無窮未易見也顯之者辭也顯而可見<lb/>
　則幽者闡矣是謂顯道易之德行至簡至易亦可測<lb/>
　也神之者數也神而莫測則顯者微矣是謂神德行<lb/>
　道之顯故可與酬酢德行之神故可與佑神紫陽朱<lb/>
　子曰道因辭顯行以數神酬酢謂應對佑神謂助神<lb/>
　化之功又曰德行以人事言惟決之於鬼神則德行<lb/>
　神矣又曰神不能自說吉凶必俟易始見是易能佑<lb/>
　助於神也<lb/>
<pb n="15a"/>
子曰知變化之道者其知神之所爲乎<lb/>
　自隂而陽者變也自陽而隂者化也所以一變一化<lb/>
　而無窮者道也神者何隂陽不測之謂也豈可以遽<lb/>
　知若夫神之所爲則可以變化之道而知之何謂神<lb/>
　之所爲如上文所言蓍數之法變化往來進退分合<lb/>
　此乃神之所爲也紫陽朱子曰變化之道即文數法<lb/>
　是也皆非人之所能爲故夫子歎之而門人加子曰<lb/>
　字以别上文也節齋蔡氏曰變化之道即下文至精<lb/>
<pb n="15b"/>
　至變之事神即下文至神之事<lb/>
　　右第九章紫陽朱子曰此言天地大衍之數揲蓍<lb/>
　　求卦之法然亦大略矣意其詳具於太卜筮人之<lb/>
　　官而今不可考耳<lb/>
易有聖人之道四焉以言者尚其辭以動者尚其變以<lb/>
制器者尚其象以卜筮者尚其占<lb/>
　易有聖人之道四焉曰辭曰變曰象曰占得其主而<lb/>
　用之者各有所主是故用之於言者主乎辭用之於<lb/>
<pb n="16a"/>
　動者主乎變用之於制器以盡創物之智者主乎象<lb/>
　用之於卜筮以明龜策之吉凶者主乎占以用也尚<lb/>
　主也如漢書尚食尚方之尚是也紫陽朱子曰易有<lb/>
　聖人之道四焉今且以乾之一爻明之如初九潛龍<lb/>
　勿用辭也有九則有六九老陽也六老隂也陽至九<lb/>
　而極則變爲隂隂至六而極則變爲陽此變也潛龍<lb/>
　象也勿用占也推之三百八十四爻莫不皆然也<lb/>
是故君子將有爲也將有行也問焉而以言其受命也<lb/>
<pb n="16b"/>
如響无有逺近幽深遂知來物非天下之至精其孰能<lb/>
與於此<lb/>
　君子將動而有爲有行必求之易所爲所行有疑必<lb/>
　告蓍而問其所占之吉凶蓍也受人之命而答之其<lb/>
　速如響之應聲無有逺近幽深悉以吿人遂使占者<lb/>
　前知未來之物易其至精矣乎非聖人不能研其精<lb/>
　故曰非天下之至精其孰能與於此紫陽朱子曰命<lb/>
　乃將筮而告蓍之語冠禮筮日宰自右贊命是也<lb/>
<pb n="17a"/>
參伍以變錯綜其數通其變遂成天地之文極其數遂<lb/>
定天下之象非天下之至變其孰能與于此<lb/>
　紫陽朱子曰參伍錯綜皆古語也而參伍尤難曉案<lb/>
　荀子云窺敵制變欲伍以參韓非云省同異之言以<lb/>
　知朋黨之分偶參伍之驗以責陳言之實又云參之<lb/>
　以比物伍之以合參史記云必參而伍之又云參伍<lb/>
　不失漢書云參伍其價以類相準此足以相發明矣<lb/>
　參與伍兩數自是參差不齊故舉以爲言如云什伍<lb/>
<pb n="17b"/>
　其民如云或相什伯非直爲參與伍而巳也揲蓍本<lb/>
　無三數五數之法只是交互參考錯者交而互之一<lb/>
　左一右有迭相爲用之意綜者總而挈之一低一昂<lb/>
　如織者之綜索也愚謂蓍無三數五數之法則參非<lb/>
　謂數之三伍非謂數之五也參伍以變錯綜其數不<lb/>
　過以分掛揲扐之餘數驗過揲之正數一出一入更<lb/>
　相考覈以審其多寡之實究九六七八以定卦爻之<lb/>
　動靜耳參雜也伍猶行之成列也筮法初變不五則<lb/>
<pb n="18a"/>
　九再變不四則八三變亦不四則八或得五四四或<lb/>
　得九八八或得五八八或得九四八或得五四八遂<lb/>
　成一爻凡十有八變而成卦此所謂參伍以變也如<lb/>
　左揲右揲得四九三十六策而其數九則其掛扐之<lb/>
　策得一五兩四謂之三少而其數亦九或左揲右揲<lb/>
　得四六二十四策而其數六則其掛揲之數得一九<lb/>
　兩八謂之三多而其數亦六或左揲右揲得四七二<lb/>
　十八而其數七則其掛扐之策或一九一八而一四<lb/>
<pb n="18b"/>
　或一五而兩八謂之兩多一少而其數亦七或左揲<lb/>
　右揲得四八三十二策而其數八則其掛扐之策或<lb/>
　一九而兩四或一五一四而一八謂之兩少一多而<lb/>
　其數亦八此所謂錯綜其數也知參伍以變之變而<lb/>
　通其變則爻之文在是天地之文盡在是矣此所謂<lb/>
　成天地之文也知錯綜其數之數而極其數則卦之<lb/>
　象在是天地之象盡在是矣此所謂定天下之象也<lb/>
　變者數之未定數者變之已成文者象之未成象者<lb/>
<pb n="19a"/>
　文之已定通變以成文極數以定象易其至變矣乎<lb/>
　非聖人不能通其變故曰非天下之至變其孰能與<lb/>
　於此世之通於數者論參伍錯綜則以九宫言之九<lb/>
　宫縱横皆三五十五也東坡蘇氏曰九宫不經蓋緯<lb/>
　書所言之數非易數也<lb/>
易无思也无爲也寂然不動感而遂通天下之故非天<lb/>
下之至神其孰能與於此<lb/>
　人莫不有思易則無思也人莫不有爲易則無爲也<lb/>
<pb n="19b"/>
　未有所感則言在册象在畫蓍在櫝寂然不動若無<lb/>
　與於物既有所感則凡天下萬事萬物吉凶悔吝之<lb/>
　理無有不通者易其至神矣乎非聖人不能窮神故<lb/>
　曰非天下之至神其孰能與於此夫寂然不動易也<lb/>
　感之者人也未占之時寂然不動如鑑之明如谷之<lb/>
　虛及其占也感而後應遂通天下之故則如鑑之照<lb/>
　形谷之應聲有何思有何爲平庵項氏曰蓍之變策<lb/>
　之數爻之文卦之象皆寂然不動之物初不能如人<lb/>
<pb n="20a"/>
　之有思亦不如人之有爲皆純乎天者也及問焉而<lb/>
　以言則其受命也如響無有逺近幽深遂知來物則<lb/>
　感而遂通天下之故皆同乎人也<lb/>
夫易聖人之所以極深而研幾也<lb/>
　深藴奥而難見也幾細微而未著也極深謂以易之<lb/>
　至精窮天下之至精研幾謂以易之至變察天下之<lb/>
　至變不極其深無以研其幾深蓋其體幾蓋其用也<lb/>
　紫陽朱子曰研猶審也幾微也所以極深者至精也<lb/>
<pb n="20b"/>
　所以研幾者至變也<lb/>
唯深也故能通天下之志唯幾也故能成天下之務唯<lb/>
神也故不疾而速不行而至<lb/>
　天下之志不一何以通之唯深也故能通天下之志<lb/>
　天下之務至衆何以成之唯幾也故能成天下之務<lb/>
　疾則速行則至未有不疾而速不行而至者唯神也<lb/>
　故不疾而速不行而至深就心言在内者也故能通<lb/>
　志幾就事言在外者也故能成務深與幾皆言能而<lb/>
<pb n="21a"/>
　神獨不言能蓋神之所爲非人力之所能也上文以<lb/>
　至精至變與至神並言此以深幾神並言蓋至精所<lb/>
　以極深至變所以研幾神則統言易之妙也精也變<lb/>
　也深也幾也皆神之所爲也紫陽朱子曰通志猶言<lb/>
　開物也人所以閉塞者爲其淺耳深則能開通之矣<lb/>
　又曰所以通志而成務者神之所爲也平庵項氏曰<lb/>
　至精至變至神易之體也唯深唯幾唯神易之用也<lb/>
　物情難盡唯精於占者能極逺近幽深之情而係其<lb/>
<pb n="21b"/>
　辭故雖深而無不至也事變至微人所易忽唯明於<lb/>
　變者能推分合錯綜之文而見其象故雖微而無不<lb/>
　察也至於神則無所用其力矣或指精變深幾爲四<lb/>
　者精主占而言深即占之辭變主變而言幾即變之<lb/>
　象亦不出於四事也<lb/>
子曰易有聖人之道四焉者此之謂也<lb/>
　前言易有聖人之道四焉此又重言之蓋總此章所<lb/>
　言之意紫陽朱子曰變化之道莫非神之所爲也故<lb/>
<pb n="22a"/>
　知變化之道則知神之所爲也矣易有聖人之道四<lb/>
　焉所謂變化之道也觀變玩占可以見其精之至矣<lb/>
　玩辭觀象可以見其變之至矣然非有寂然感通之<lb/>
　神則亦何以爲精爲變而成變化之道哉變化之道<lb/>
　所以爲神之所爲也所以極深者以其精也所以研<lb/>
　幾者以其變也極深研幾所以不疾而速不行而至<lb/>
　者以其神也此覆明上文之意復以聖人之道四焉<lb/>
　者結之也平庵項氏曰自將有爲以下專論尚其占<lb/>
<pb n="22b"/>
　一事猶以四事終之者占則有辭變則有象舉其一<lb/>
　則四事皆在其中也<lb/>
　　右第十章紫陽朱子曰此承上章之意言易之用<lb/>
　　有此四者愚案韓康伯本此下有天一至地十二<lb/>
　　十字紫陽朱子連以天數五至行鬼神也四十字<lb/>
　　共移置於大衍之前秀巖李氏雖依朱子以天一<lb/>
　　地二與天數五合而爲一却仍依康伯置於此章<lb/>
　　之末<lb/>
<pb n="23a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易集說卷三十<lb/>
</p>
<p>
</p>
  </div>
</body>
</text>
</TEI>
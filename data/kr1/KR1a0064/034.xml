<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易集說卷三十四</head> <lb/>
    <p>
<pb n="1a"/>
欽定四庫全書<lb/>
　周易集說卷三十四<lb/>
　　　　　　　　　　　　　宋　俞琰　撰<lb/>
　繫辭下傳三<lb/>
子曰乾坤其易之門邪乾陽物也坤隂物也隂陽合德<lb/>
而剛柔有體以體天地之撰以通神明之德<lb/>
　易三百八十四爻凡九皆乾陽之闢凡六皆坤隂之<lb/>
　闔故曰乾坤其易之門邪門猶闔戸闢戸之義或以<lb/>
<pb n="1b"/>
　爲學易自乾坤兩卦而入非也乾陽物也坤隂物也<lb/>
　一闔一闢爲易之門而其變至於四千九十六皆此<lb/>
　二物也以二物之德言則隂與陽合陽與隂合而其<lb/>
　情相得以二物之體言則剛自剛柔自柔而其質不<lb/>
　同故曰隂陽合德而剛柔有體以用也撰爲也天地<lb/>
　之所爲可見者也易則以此二物體之神明之德不<lb/>
　可測者也易則以此二物通之故曰以體天地之撰<lb/>
　以通神明之德釋文云本又作易之門戸邪愚案魏<lb/>
<pb n="2a"/>
　伯陽參同契亦作乾坤者易之門戸紫陽朱子曰乾<lb/>
　坤便是易只一箇隂陽做底如一門二戸一闔一闢<lb/>
　也又曰六十四卦只是一隂一陽闔闢而成下文云<lb/>
　乾陽物也坤隂物也隂陽合德而剛柔有體便見得<lb/>
　只是這兩箇又曰諸卦剛柔之體皆以乾坤合德而<lb/>
　成故曰乾坤易之門誠齋楊氏曰明乎乾之陽則知<lb/>
　舉六十四卦之陽本乎陽者皆乾也明乎坤之隂則<lb/>
　知舉六十四卦之隂本乎隂者皆坤也知易之道隂<lb/>
<pb n="2b"/>
　陽合德剛柔有體則知易之道所以體天地之所爲<lb/>
　而與天地爲一體通神明之德而使神明無遯情矣<lb/>
　天地之撰如三子者之撰撰之言爲也童溪王氏曰<lb/>
　撰所以造物也<lb/>
其稱名也雜而不越於稽其𩔖其衰世之意邪<lb/>
　名不特謂卦名凡卦爻所稱事物之名皆是也其稱<lb/>
　雖雜亂不一然不越乾陽坤隂二物而巳於此而稽<lb/>
　考其事物之類則非一言而盡與淳古不侔矣故曰<lb/>
<pb n="3a"/>
　其衰世之意邪於字侯果以爲嘆辭紫陽朱子曰萬<lb/>
　物雖多無不出於隂陽之變故卦爻之義雖雜出而<lb/>
　不差謬然非上古淳質之時思慮所及也故以爲衰<lb/>
　世之意蓋指文王與紂之時也<lb/>
夫易彰往而察來而微顯闡幽開而當名辨物正言斷<lb/>
辭則備矣<lb/>
　往謂既往之事人所不明者易能彰之來謂方來之<lb/>
　事人所未知者易能察之顯謂百姓之日用至顯而<lb/>
<pb n="3b"/>
　人所共見者易則微之而使人敬慎而不敢慢幽謂<lb/>
　死生之說鬼神之情狀至幽而人所難見者易則闡<lb/>
　之而使人洞曉而無所疑知往來之事見幽顯之理<lb/>
　則人心無不開明者矣蓋彰往察來則又可以因往<lb/>
　而推來微顯闡幽則又可以因顯而知幽也當名如<lb/>
　同人之宗觀之賔蠱之考小過之妣所命之名皆因<lb/>
　其實而當也辨物如乾之龍姤之魚噬嗑之肉剥之<lb/>
　牀所取之物皆因其事而辨也正言者明其理而直<lb/>
<pb n="4a"/>
　言其事如利見大人利用享祀利用侵伐是也斷辭<lb/>
　者斷以吉凶之辭如小貞吉大貞凶可小事不可大<lb/>
　事是也備謂無所不具也斷辭則吉凶明而人事息<lb/>
　矣此所以謂之備或曰斷辭即彖辭也紫陽朱子曰<lb/>
　而微顯恐當作微顯而開而之而亦疑有誤<lb/>
其稱名也小其取類也大其旨逺其辭文其言曲而中<lb/>
其事肆而𨼆<lb/>
　其稱名雖小其取類則大如坤之牝馬以取類於地<lb/>
<pb n="4b"/>
　是也其旨所及者逺如坤言履霜堅冰至臨言八月<lb/>
　有凶是也其辭交錯而有文如損言龜弗克違於六<lb/>
　五益言龜弗克違於六二夬言臀無膚於九四姤言<lb/>
　臀無膚於九三是也其言委曲而切中於理如泰之<lb/>
　朋亡得尚于中行无妄之其匪正有眚不利有攸往<lb/>
　是也其事直陳於前而其義則隱如蠱之先甲三日<lb/>
　後甲三日巽之先庚三日後庚三日是也<lb/>
因貳以濟民行以明失得之報<lb/>
<pb n="5a"/>
　貳疑也報應也聖人因民心之疑貳無以決遂作易<lb/>
　以濟其所行之行濟如濟水疑則不敢濟決其疑則<lb/>
　濟也故爲占辭以明其失得之報應示之以行有失<lb/>
　得則報有吉凶也<lb/>
　　右第六章言聖人作易之事紫陽朱子曰此第六<lb/>
　　章多闕文疑字不敢盡通後倣此<lb/>
易之興也其於中古乎作易者其有憂患乎<lb/>
　易興於中古謂殷周之時作易者有憂患指文王夫<lb/>
<pb n="5b"/>
　伏羲始畫八卦因而重之爲六十四是伏羲作易也<lb/>
　今以爲文王何也曰易之畫始於伏羲易之辭則始<lb/>
　於文王故皆謂之作也夫易始作於伏羲有其畫無<lb/>
　其辭再作於文王乃有六十四卦彖辭并三百八十<lb/>
　四爻辭易道遂興興者起也文王以前易只是卜筮<lb/>
　之書掌於太史太卜占吉凶而已至文王繫之辭以<lb/>
　明吉凶始就所占之辭敎人以修身齊家治國平天<lb/>
　下之道則是易道之著明起於文王也文王之作易<lb/>
<pb n="6a"/>
　何爲有憂患也耶曰文王身受羑里之難又爲天下<lb/>
　後世計此所以有憂患也夫易無思無爲者也今曰<lb/>
　有憂患何也曰無思無爲者易有憂患者作易之聖<lb/>
　人也<lb/>
是故履德之基也謙德之柄也復德之本也恒德之固<lb/>
也損德之修也益德之裕也困德之辨也井德之地也<lb/>
巽德之制也<lb/>
　是故兩字承上文而言履謂踐履基猶基址之在下<lb/>
<pb n="6b"/>
　築土宜實人之踐履自下積累而至上歩歩皆實則<lb/>
　德有其基也謙謂卑以自處柄所以自持也以謙自<lb/>
　持則德有其柄也復謂反其本人性本善一念或差<lb/>
　則失其本然之天苟能自反而復其善則德有其本<lb/>
　也恒謂常久固者堅固也損以懲忿窒欲則不善日<lb/>
　損而德日修也益以遷善改過則善日益而德日裕<lb/>
　也困窮之際正可以觀德人能安於困窮而不失其<lb/>
　所守如歲寒之松栢疾風之勁草則亦足以自别此<lb/>
<pb n="7a"/>
　所謂德之辨也井之德安靜而不動此所謂德之地<lb/>
　也巽之德柔順而能深入細微事至則隨宜斷制此<lb/>
　所謂德之制也紫陽朱子曰凡卦皆反身脩德以處<lb/>
　憂患之事也而有序焉基所以立柄所以持復者心<lb/>
　不外而善端存恒者守不變而常且久懲忿窒欲以<lb/>
　修身遷善改過而長善困以自驗其力井以不變其<lb/>
　所然後能巽順於理而制事也<lb/>
履和而至謙尊而光復小而辨於物恒雜而不厭損先<lb/>
<pb n="7b"/>
難而後易益長裕而不設困窮而通井居其所而遷巽<lb/>
稱而隱<lb/>
　此一節如書臯陶謨之九德蓋兼體用而言也履以<lb/>
　兌柔應在上之乾剛是以和說而周至謙以艮陽下<lb/>
　於坤隂而處下體之上是以尊髙而光明復小而辨<lb/>
　於物者一陽初生於羣隂之下其氣雖微而不爲羣<lb/>
　隂所亂如暗中一㸃白其光雖小而不爲黑所掩也<lb/>
　恒雜而不厭者剛柔皆應而其文交錯如青黄之相<lb/>
<pb n="8a"/>
　間可謂雜矣而其所自守者有常至久而不厭也損<lb/>
　先難而後易者其初用力頗難及其慣習則如自然<lb/>
　也益長裕而不設者因有此理而就加充長之不必<lb/>
　造作則僞也困窮而通者有所守則身窮而道亨也<lb/>
　井居其所而遷者井本不動之物汲以養人濟物則<lb/>
　隨所汲而往也巽稱而隱者二陽顯然在上稱也一<lb/>
　隂入於其下隱也稱量事物之輕重而意不露但見<lb/>
　其隨宜斷制而不見其迹也紫陽朱子曰有隱而不<lb/>
<pb n="8b"/>
　能稱量者有能稱量而不能隱伏至露形迹者皆非<lb/>
　巽之道也巽德之制也巽以行權都是此意<lb/>
履以和行謙以制禮復以自知恒以一德損以逺害益<lb/>
以興利困以寡怨井以辨義巽以行權<lb/>
　履以和行者君子之踐履以和爲貴不和則不可行<lb/>
　也謙以制禮者禮尚謙卑惟謙卑斯可以制禮也復<lb/>
　以自知者反求諸巳而内自省也恒以一德者處煩<lb/>
　雜之中久而不二則其德終始惟一也損以逺害益<lb/>
<pb n="9a"/>
　以興利者善日益則其利日興也困以寡怨者固窮<lb/>
　而不尤人怨是用希也井以辨義者澄心靜慮則物<lb/>
　來善應義無不辨也巽以行權者巽順而不與物忤<lb/>
　則能隨物輕重而行權權所以平物之輕重也聖人<lb/>
　行權酌而處之以合於義而巳安定胡氏曰九卦皆<lb/>
　即以之一字言之亦如六十四卦象辭皆著一以字<lb/>
　蓋以明其用易也<lb/>
　　右第七章三陳九卦之德說者皆謂聖人處憂患<lb/>
<pb n="9b"/>
　　之道或曰九卦之兩體多取坤與巽兌蓋坤順也<lb/>
　　巽入也兌說也皆善處憂患而不怨天不尤人者<lb/>
　　也謙下艮上坤復下震上坤取坤順者凡二履下<lb/>
　　兌上乾損下兌上艮困下坎上兌取兌說者凡三<lb/>
　　恒下巽上震益下震上巽井下巽上坎巽上下皆<lb/>
　　巽取巽入者凡四獨於離無取蓋取憂患之中用<lb/>
　　晦則可用明則不可也<lb/>
　九家易云先陳其德中言其性後敘其用也紫陽朱<lb/>
<pb n="10a"/>
　子曰易中儘有處憂患之卦非謂九卦之外皆非所<lb/>
　以處憂患也若以困爲處憂患之卦則屯蹇非處憂<lb/>
　患而何觀聖人之經正不當如此後世拘於象數之<lb/>
　學乃以爲九陽數聖人之舉九卦蓋合此數也尤泥<lb/>
　而不通矣平庵項氏曰三陳之中皆有辨字其一曰<lb/>
　困之辨辨於巳也其二曰復小而辨於物辨於人也<lb/>
　其三曰井以辨義人已之間兩致其辨也史學齋曰<lb/>
　三陳九卦有深旨焉自履德之基至巽之制皆以之<lb/>
<pb n="10b"/>
　字𤼵明其德此初陳也自履和而至至巽稱而隱皆<lb/>
　以而字𤼵九經之體此再陳也自履以和行至巽以<lb/>
　行權皆以以字𤼵九經之用此三陳也此九卦有德<lb/>
　有體有用益切於人事之要<lb/>
易之爲書也不可逺爲道也屢遷<lb/>
　易者載道之書也道不可須臾離也君子居則觀象<lb/>
　玩辭動則觀變玩口可一日逺之哉屢遷謂六爻之<lb/>
　變動也<lb/>
<pb n="11a"/>
變動不居周流六虛上下無常剛柔相易不可爲典要<lb/>
唯變所適<lb/>
　此言易道之屢遷也變動不居謂六爻變動或爲九<lb/>
　或爲六也六虛即六爻之位周遍也流行也位因爻<lb/>
　而見爻之九六未定則其位虛也上上聲下去聲上<lb/>
　下无常謂或在上或在下也剛柔相易謂陽剛變爲<lb/>
　隂柔隂柔變爲陽剛而相交易也典常也要約也屢<lb/>
　遷如是則不可以爲定法唯變所適而巳紫陽朱子<lb/>
<pb n="11b"/>
　曰易不可爲典要揚雄太𤣥却可爲典要他定三百<lb/>
　五十四贊當晝三百五十四贊當夜晝則吉夜則凶<lb/>
　吉之中又自分輕重凶之中又自分輕重易却不然<lb/>
　有陽居陽而吉者又有凶者有隂居隂而吉者又有<lb/>
　凶者有有應而吉者有有應而凶者是不可爲典要<lb/>
　之書也又曰易不是死法太𤣥都是死法<lb/>
其出入以度外内使知懼又明於憂患與故無有師保<lb/>
如臨父母<lb/>
<pb n="12a"/>
　此言易書之不可逺也内謂下卦外謂上卦自内而<lb/>
　往外爲出自外而來内爲入度節度也出入以度謂<lb/>
　君子之出處進退當有節度蓋不可不謹也外内使<lb/>
　知懼如泰倒轉爲否内乾出而爲外乾則彖辭戒之<lb/>
　曰不利君子貞此在外而使之知懼也如需倒轉爲<lb/>
　訟外坎入而爲内坎則彖辭戒之曰不利渉大川此<lb/>
　在内而使之知懼也又明於憂患與其所以致憂患<lb/>
　之事因詳悉而告之則夫人至此鮮有不知懼者矣<lb/>
<pb n="12b"/>
　知懼之心油然而生則雖無師保之訓誨而儼如在<lb/>
　父母之側不敢有自肆之心也易之爲書切近而有<lb/>
　益於人也如此人之於易也其可逺之乎<lb/>
初率其辭而揆其方既有典常苟非其人道不虛行<lb/>
　此合易書與易道並言也率循也辭謂卦爻之辭揆<lb/>
　度也方謂事情之所向典謂可考常謂可守始循其<lb/>
　辭以度其事情之所向則其爲善也既有典常可考<lb/>
　可守矣然神而明之則存乎其人而爲道也見於實<lb/>
<pb n="13a"/>
　用其爲書也不爲空言苟非其人則其道不能以自<lb/>
　行其書亦空言而巳前云不可爲典要謂易之言吉<lb/>
　凶無定法此云既有典常謂易之言吉凶則有定理<lb/>
　　右第八章誠齋楊氏曰此章言易道之用存乎變<lb/>
　　易道之體存乎常易道之行存乎人<lb/>
　<lb/>
　<lb/>
　<lb/>
<pb n="13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易集說卷三十四<lb/>
</p>
<p>
</p>
  </div>
</body>
</text>
</TEI>
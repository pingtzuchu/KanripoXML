<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易集說卷六</head> <lb/>
    <p>
<pb n="1a"/>
欽定四庫全書<lb/>
　周易集說卷六<lb/>
　　　　　　　　　　　　宋　俞琰　撰<lb/>
　下經一<lb/>
䷞<hi>艮下兊上</hi>
咸亨利貞取女吉<lb/>
　咸有交相感之義為卦下艮上兊柔上而剛下山澤<lb/>
　二氣相通男女二情相合内正外說感則必應蓋不<lb/>
<pb n="1b"/>
　患其不通特患其不正耳故曰咸亨利貞艮以少男<lb/>
　下於兊之少女得婚禮之正故其象占又為取女吉<lb/>
　取音娶<lb/>
初六咸其拇<lb/>
　拇當作<graphic n="KR2129" url="https://raw.githubusercontent.com/kanripo/KR-Gaiji/master/images/KR2129.png" mimeType="image/png"/>虞翻曰足大指也初六艮體之止居下體<lb/>
　之下而與九四相感是不能止而欲動者也故曰咸<lb/>
　其拇所感未深而足猶未移故不言吉凶<lb/>
六二咸其腓凶居吉<lb/>
<pb n="2a"/>
　腓脛肉也二居下體股足之間故其象為腓六二與<lb/>
　九五正應非戒其不得相感但陰當從陽不可躁而<lb/>
　先動耳動則失艮止之本體而凶故曰咸其腓凶居<lb/>
　而安汝止以待上之人感而後應則吉故曰居吉<lb/>
九三咸其股執其隨徃吝<lb/>
　股髀也三居二之上猶股居腓之上隨謂二隨三猶<lb/>
　腓之隨股也艮六二言腓兼言隨皆指本爻咸九三<lb/>
　言隨則指六二六二腓也蓋隨股者也且夫初應四<lb/>
<pb n="2b"/>
　二應五皆以柔應剛尚欲其知止而不動况九三剛<lb/>
　陽為艮之主爻而與上六正應是宜以主自持詎冝<lb/>
　躁動哉今乃執其所隨者而與之俱徃不唯失艮體<lb/>
　之止又失其為主之道則其徃也豈不自取羞吝乎<lb/>
九四貞吉悔亡憧憧往來朋從爾思<lb/>
　四兊體以說感初躁動而不正本亦有悔今曰貞吉<lb/>
　悔亡蓋勉之也四居股上脢下又當三陽之中心之<lb/>
　象也不言咸其心咸感之道不可以容心也言憧憧<lb/>
<pb n="3a"/>
　又言思責其容心而任私也憧憧徃來謂以私心相<lb/>
　感而不定也朋指初六之私應朋從爾思謂私心如<lb/>
　此則從其所思者唯初六不正之朋也所感者狹非<lb/>
　感之主故爾之<lb/>
九五咸其脢无悔<lb/>
　脢心之上口之下也下不為四之憧憧上不為上之<lb/>
　頰舌无思无言而以至誠感人何悔之有<lb/>
上六咸其輔頰舌<lb/>
<pb n="3b"/>
　上六感人以言故曰咸其輔輔頷也頰舌當自為句<lb/>
　說終感極故不能不費其頰舌<lb/>
䷟<hi>㢲下震上</hi>
恒亨无咎利貞利有攸徃<lb/>
　恒乆也剛上而柔下男外而女内恒乆之道也此卦<lb/>
　下㢲上震㢲而後動是以亨且无咎然動而過於㢲<lb/>
　則又不冝故戒之曰利貞㢲而動於外何所徃而不<lb/>
　利故勉之曰利有攸徃<lb/>
<pb n="4a"/>
初六浚恒貞凶无攸利<lb/>
　浚深也與詩小弁莫浚匪泉之浚同初六㢲體之柔<lb/>
　而在下卦之底其性務入有深入之象隂柔不正處<lb/>
　恒之初而遽求深又固執而不知變凶之道也施之<lb/>
　它事皆无所利故其象為浚恒其占曰貞凶无攸利<lb/>
九二悔亡<lb/>
　九二剛而不正本當有悔然其處恒也得中而无過<lb/>
　為則悔亡矣故爻辭更无它語但曰悔亡<lb/>
<pb n="4b"/>
九三不恒其徳或承之羞貞吝<lb/>
　㢲為進退其究為躁三居㢲體之極躁進躁退此不<lb/>
　恒其徳者也承指在下之九二非其應故言或九三<lb/>
　不恒其徳而九二羞與為伍故曰或承之羞九三本<lb/>
　剛正之人若固執而不改則亦可惜故又曰貞吝<lb/>
九四田无禽<lb/>
　易以陽畫之實為有隂畫之虚為无師六五言田有<lb/>
　禽九二之陽應之也恒九四之應乃初六之隂故曰<lb/>
<pb n="5a"/>
　田无禽乆非其位雖乆无益猶畋獵而无所獲也<lb/>
六五恒其徳貞婦人吉夫子凶<lb/>
　九三不恒其徳剛而不中也六五恒其徳柔而中也<lb/>
　然以柔順固執乆而不變是妾婦之道非夫子所冝<lb/>
　故曰恒其徳貞婦人吉夫子凶夫六五以柔順之道<lb/>
　下應九二之剛在它卦則未為失在恒則不可故不<lb/>
　以君道言君道貴剛不可以柔順為恒也<lb/>
上六振恒凶<lb/>
<pb n="5b"/>
　振如振書振鐸振衣蓋抖擻連動之意上六以震體<lb/>
　之極處恒之終輕動如此故其象占為振恒凶<lb/>
䷠<hi>艮下乾上</hi>
遯亨小利貞<lb/>
　遯退避也與書微子行遯之遯同二隂在下雖微其<lb/>
　勢浸長陽當退避故為遯君子處此能退避小人而<lb/>
　逺去則其身雖窮其道不屈是以亨也小指二隂小<lb/>
　利貞戒二隂不可以已之勢浸長而遂侵逼於陽也<lb/>
<pb n="6a"/>
初六遯尾厲勿用有攸徃<lb/>
　爻以上為首下為尾初在下猶之大軍前遯而我以<lb/>
　單騎進逼其後不亦危乎故曰遯尾厲勿用有攸徃<lb/>
　初六艮體之止故其象占如此<lb/>
六二執之用黄牛之革莫之勝說<lb/>
　六二艮體之止又中正柔順非進逼於陽者也執之<lb/>
　謂挽留九三使不遯也陽遯而隂執之故此爻不言<lb/>
　遯黄中色牛順畜革柔而堅靱之物二留三甚堅故<lb/>
<pb n="6b"/>
　曰執之用黄牛之革說吐活反即脫字也六二挽留<lb/>
　九三如此堅固九三雖剛亦莫之勝豈能脫身而去<lb/>
　或曰勝羡文蓋因漸九五而誤<lb/>
九三係遯有疾厲畜臣妾吉<lb/>
　係遯有疾厲謂九三亦艮體之止欲遯而不能遯遂<lb/>
　為六二隂柔所係如有疾病纒綿而不安也畜臣妾<lb/>
　吉謂以此私係之情畜養臣妾則吉也畜許六反<lb/>
九四好遯君子吉小人否<lb/>
<pb n="7a"/>
　好呼報反四與初應君子雖與小人情好相合義茍<lb/>
　當遯則絶之而去故曰好遯君子吉謂君子如是則<lb/>
　吉小人否謂小人反是也否方有反<lb/>
九五嘉遯貞吉<lb/>
　九四剛而不正其逺小人也以情九五剛而中正其<lb/>
　逺小人也以禮此好遯嘉遯之别也貞吉謂得此占<lb/>
　者能以貞道自守則吉也九五不以君位言蓋遯非<lb/>
　人君之事也<lb/>
<pb n="7b"/>
上九肥遯无不利<lb/>
　上九乾體剛健下无係應遯而无疾故曰肥遯去二<lb/>
　隂甚逺不憂小人之害故无不利<lb/>
䷡<hi>乾下震上</hi>
大壯利貞<lb/>
　易以陽為大四陽盛長故曰大壯乾三陽之剛在下<lb/>
　又加以震一陽動於上不亦壯乎若逞其强壯以无<lb/>
　道行之是乃血氣之壯非君子之所謂壯也故彖辭<lb/>
<pb n="8a"/>
　无他語但戒之曰利貞<lb/>
初九壯于趾征凶有孚<lb/>
　初在下為趾以剛居剛壯于進者也在下而壯于進<lb/>
　其凶必矣上无正應不若退處于下則有九二同徳<lb/>
　之相孚故于征凶之後繼之曰有孚<lb/>
九二貞吉<lb/>
　彖言大壯利貞戒其不可用壯也九二雖不正然以<lb/>
　剛居柔壯而得中故爻辭不言壯但戒之曰貞吉<lb/>
<pb n="8b"/>
九三小人用壯君子用罔貞厲羝羊觸藩羸其角<lb/>
　小人愚而好自用故逞其血氣之壯君子則无是也<lb/>
　故曰小人用壯君子用罔九三爻位俱剛又當乾健<lb/>
　之極若自任其壯固執而不改則亦危矣故以貞厲<lb/>
　戒之羝羊牡羊也羸與纍通羊性很而喜觸壯羊尤<lb/>
　甚恃其角之壯不顧可否而進遂罣其角於藩籬而<lb/>
　不能脫君子而用壯如是則與羝羊无異矣藩指四<lb/>
九四貞吉悔亡藩決不羸壯于大輿之輹<lb/>
<pb n="9a"/>
　九四震體之動而又不正豈能无悔然爻剛位柔不<lb/>
　極其壯故因占設戒曰貞吉悔亡三以九四之剛在<lb/>
　前如藩籬之障而不能進故觸而受羸四以六五之<lb/>
　柔在前不拒其來如藩籬剖破而无俟乎觸故不羸<lb/>
　曰藩決不羸而不及羊承九三之辭也輹車下横縛<lb/>
　大輿指五輹四自謂四在五下而承五猶輹之輔輿<lb/>
　也輹壯則才力足以承輿故曰壯于大輿之輹它爻<lb/>
　言壯而不及大九四為大壯成卦之主爻故以大言<lb/>
<pb n="9b"/>
　之<lb/>
六五䘮羊于易无悔<lb/>
　羊指九四之剛非六五之柔所能制是以在其畔而<lb/>
　亡去易王肅音亦畔也與埸通陸續亦以為疆埸之<lb/>
　埸夫剛過而用壯則有悔六五非用壯者也故无悔<lb/>
上六羝羊觸藩不能退不能遂无攸利艱則吉<lb/>
　九三言羝羊觸藩九三自謂也此言羝羊觸藩指九<lb/>
　三也何以見之上六隂柔其象不可以為羝也退謂<lb/>
<pb n="10a"/>
　應三三觸藩羸角上欲下為之援而其才柔弱故不<lb/>
　能也遂專也四為壯主上雖欲自專亦不能也得此<lb/>
　占者雖无所利若處以艱難而不敢慢易則亦吉也<lb/>
䷢<hi>坤下離上</hi>
晉康侯用錫馬藩庶晝日三接<lb/>
　晉進也康當作亨郭京云王弼舊本作晉亨此卦下<lb/>
　坤上離順而麗乎大明故亨錫如師錫錫貢下錫上<lb/>
　也古者上與下下與上通謂之錫侯用錫馬蕃庶諸<lb/>
<pb n="10b"/>
　侯朝王之禮也晝日三接王接諸侯之禮也諸侯進<lb/>
　獻于王而其物既大且多所以表其順也王接諸侯<lb/>
　于晝以訪問之時所以昭其明也三釋文作息暫反<lb/>
初六晉如摧如貞吉罔孚裕无咎<lb/>
　初與四應初方進而四在上止抑之而使之退處于<lb/>
　下故曰晉如摧如摧罪雷反抑也釋文云退也二與<lb/>
　已比又同體冝若相孚者而以我見摧於四不我孚<lb/>
　也故曰罔孚初蓋不特見摧于四又不見信于二所<lb/>
<pb n="11a"/>
　以吉且无咎者貞與裕也占者弗獲于上蓋唯守貞<lb/>
　則吉設不為朋友所信亦當處以寛裕則无咎<lb/>
六二晉如愁如貞吉受兹介福于其王母<lb/>
　愁狀由反釋文云鄭𤣥作子小反云變色貌六二將<lb/>
　欲上進而九四媢疾以惡之故曰晉如愁如四雖惡<lb/>
　之二也能以貞道自守而不求倖進故吉王母隂之<lb/>
　尊指六五也介福大福也大明之主在上四豈能阻<lb/>
　二之進二進則五接之故受福<lb/>
<pb n="11b"/>
六三衆允悔亡<lb/>
　允信也從也三居二隂之上二隂皆順從之以其能<lb/>
　相引而與之俱進也若不顧其下冒然獨進則衆怨<lb/>
　歸之能无悔乎居非其位本當有悔衆允之是以悔<lb/>
　亡也不言晉者以九四阻于前未能遽進也<lb/>
九四晉如鼫䑕貞厲<lb/>
　鼫䑕螻蛄也俗呼為土狗非詩之碩䑕也詩之碩鼠<lb/>
　乃大鼠也與此不同孔氏正義按蔡邕勸學篇云鼫<lb/>
<pb n="12a"/>
　䑕五能不成一伎術注云能飛不能過屋能縁不能<lb/>
　窮木能遊不能渡谷能穴不能掩身能走不能先人<lb/>
　本草經云螻蛄一名鼫䑕謂此也荀子勸學篇作梧<lb/>
　䑕崔豹古今註作鼫䑕傳寫之訛爾六五大明之君<lb/>
　在上而九四突然而來猶鼫䑕見火而飛撲必遭爇<lb/>
　也晉之時衆皆以柔進四獨以剛進故其象如此而<lb/>
　占曰貞厲謂固執而不改則危也<lb/>
六五悔亡失得勿恤徃吉无不利<lb/>
<pb n="12b"/>
　六五以隂居陽冝有悔矣以大明之徳在至尊之位<lb/>
　而下皆順從是以悔亡失謂三隂上進而為四所阻<lb/>
　也得謂三隂之志皆欲上行終必從巳也勿恤不必<lb/>
　憂慮也五居離體之中燭理甚明行有不得則反求<lb/>
　諸己而巳矣得失不計也持此以徃則動罔不吉又<lb/>
　何不利之有六五晉之主也不言晉者雖居尊位而<lb/>
　柔順謙虛不敢自以為進也<lb/>
上九晉其角維用伐邑厲吉无咎貞吝<lb/>
<pb n="13a"/>
　上居晉終故不言晉如而直言晉角剛而居上之物<lb/>
　維交結也與随上六之維同剛進之極而更无可進<lb/>
　故返而與五相維而用以治其私邑邑指四上之應<lb/>
　在三而九四以剛據其上固不容不伐然而兵凶器<lb/>
　也能以危厲為戒斯可吉而无咎若肆其剛暴固執<lb/>
　而不知變則太剛必折遂有可羞吝者矣晉貴柔而<lb/>
　惡剛故九四上九皆言厲<lb/>
䷣<hi>離下坤上</hi>
<pb n="13b"/>
明夷利艱貞<lb/>
　夷有二義以天道言之滅也明入地中滅而不見也<lb/>
　以人事言之傷也闇君在上明者必見傷也其占為<lb/>
　昏闇之時處以艱守以貞則利不可輕易妄動也<lb/>
初九明夷于飛垂其翼君子于行三日不食有攸徃主<lb/>
人有言<lb/>
　居明夷之初不敢髙飛遂垂斂其翼以向下此見機<lb/>
　之明不待難作而蚤避者也初與四應四將弃其家<lb/>
<pb n="14a"/>
　而出門庭初之行蓋與四俱也三日不食謂急於逃<lb/>
　難而不遑食也有攸徃應四也主人指二二蓋内卦<lb/>
　之主爻也主人有言謂主人驚怪其去而責之也夫<lb/>
　知幾而蚤去此君子獨見主人固不識也豈得无咎<lb/>
六二明夷夷于左股用拯馬壯吉<lb/>
　初雖艱于飛尚可以行二則進而居大臣之位故傷<lb/>
　其左股而艱于行夫人手足之用以右為便今雖傷<lb/>
　其左股亦未甚切用以拯救之其唯馬壯乎馬壯則<lb/>
<pb n="14b"/>
　行健去速也凡乘車者馬在前今六二前有九三之<lb/>
　剛賴其拯救以速行此亦轉凶為吉之道也<lb/>
九三明夷于南狩得其大首不可疾貞<lb/>
　嵗終畋獵曰狩大首大物之首也時維明夷而能獵<lb/>
　于南方離明之地則其所得者大也不可疾自為句<lb/>
　貞自為句九三以剛居剛又互震體之動故戒之曰不<lb/>
　可疾剛而正則非為邪也故又勉之曰貞<lb/>
六四入于左腹獲明夷之心于出門庭<lb/>
<pb n="15a"/>
　六四雖在近君之地入而无用猶居隱僻之地故曰<lb/>
　入于左腹得意于逺去故曰獲明夷之心于出門庭<lb/>
六五箕子之明夷利貞<lb/>
　居明夷之時不晦其明則立被禍害不守其正則又<lb/>
　非賢明故其象為箕子之明夷其占曰利貞箕子當<lb/>
　依蜀才作其子蓋其子即箕子也不敢顯稱箕子之<lb/>
　名遂微其辭而曰其子孔子逆知文王之意乃于彖<lb/>
　傳顯言其為箕子後人因彖傳稱箕子遂併爻辭其<lb/>
<pb n="15b"/>
　字加竹作箕文王本文蓋即是其子非箕子也其子<lb/>
　指六二之應六二在内為明夷之主之子也鼎初六<lb/>
　言其子指九四亦是應爻係辭傳云易之興也其當<lb/>
　殷之末世周之盛徳邪當文王與紂之事邪是故其<lb/>
　辭危文王之辭危蓋于此爻見之矣<lb/>
上六不明晦初登于天後入于地<lb/>
　五為明夷之主處其下者明必見傷故在下諸爻皆<lb/>
　言明夷上獨處其外而不見傷故不言明夷不明晦<lb/>
<pb n="16a"/>
　者所見不明而自取其晦也當此之時幸而獨處于<lb/>
　外髙飛逺舉不被矰繳之害猶登天然今乃下與三<lb/>
　應是所見不明而深入于地也豈非自取其晦耶<lb/>
䷤<hi>離下㢲上</hi>
家人利女貞<lb/>
　家人一家之人也齊家之道冝先正乎内故曰利女<lb/>
　貞卦唯六二六四兩柔爻雖皆以柔徳居正而所謂<lb/>
　利女貞者指六二故爻辭獨六二曰貞吉蓋相𤼵也<lb/>
<pb n="16b"/>
初九閑有家悔亡<lb/>
　閑防也家之在下者最難防初九剛而不中不能无<lb/>
　悔所以悔亡者離體而有先見之明能防閑于有家<lb/>
　之始也<lb/>
六二无攸遂在中饋貞吉<lb/>
　遂專也婦人无專制之義故曰无攸遂在閨門之内<lb/>
　唯酒食是議故曰在中饋六二柔順中正女之正位<lb/>
　乎内者也故其象如此其占曰貞吉<lb/>
<pb n="17a"/>
九三家人嗃嗃悔厲吉婦子嘻嘻終吝<lb/>
　嗃嗃當依劉向作熇熇大雅板詩云多將熇熇說文<lb/>
　云火熱也九三以剛居剛又離之極太嚴太察剛明<lb/>
　皆不得其中一家之人如被火氣熏灼而焦熬之甚<lb/>
　无乃過乎三能悔而改其過則雖厲亦吉否則婦子<lb/>
　嘻嘻終有羞吝者以婦指六二子指初九九三熇熇<lb/>
　于上則二與初不能不嘻嘻于下也嘻嘻如詩之噫<lb/>
　嘻禮之嘻其甚矣皆歎懼之辭<lb/>
<pb n="17b"/>
六四富家大吉<lb/>
　六四陰虚而承乘應皆陽實是上下内外皆富實而<lb/>
　六四起家而居有之也四㢲體居得其位而以㢲順<lb/>
　之道保有其富是以大吉<lb/>
九五王假有家勿恤吉<lb/>
　假當依馬融作古雅反訓大有家之有與書夙夜浚<lb/>
　明有家亮采有邦之有同恤憂也王假有家而勿恤<lb/>
　尚大也其義與豐彖辭王假之勿憂同何謂尚大存<lb/>
<pb n="18a"/>
　大體舉大綱不屑屑然小節之拘也王者以天下為<lb/>
　家當以天下為公盖不可徇私意而惟家之恤也九<lb/>
　五以剛健中正為尊家人之嚴君也六二以柔順中<lb/>
　正處下此九五之家相也九五有如此之家相則其<lb/>
　勿恤而吉也可知矣<lb/>
上九有孚威如終吉<lb/>
　上九與九五同德相孚故曰有孚以剛居柔威而不<lb/>
　猛故曰威如家人之終乃家道既成之時平日以誠<lb/>
<pb n="18b"/>
　信待人家人皆熟見而深信之又能以端莊臨下家<lb/>
　人皆畏而愛之身愈脩家愈齊是以終吉<lb/>
䷥<hi>兌下離上</hi>
睽小事吉<lb/>
　睽乖異也火上澤下其性相違中女少女其志不同<lb/>
　睽之象也所以小事吉者内說而外明六五柔為卦<lb/>
　主而下應九二之剛也<lb/>
初九悔亡喪馬勿逐自復見惡人无咎<lb/>
<pb n="19a"/>
　處睽之初剛動于下本有悔也何以悔亡蓋當人情<lb/>
　睽乖之際而兩窮相遇自然以類相合合則悔亡也<lb/>
　馬指四始焉為五所乘不與初合是為喪馬逮夫五<lb/>
　與二應則四无所從不得不與初合是不待追逐而<lb/>
　自來復也惡人亦指四以九居四剛而不中不正惡<lb/>
　人也見惡人而避之彼必驚訝是速其咎也見而以<lb/>
　正色待之彼亦无所用其惡又何咎初九才剛體說<lb/>
　剛則自守者堅說則不拒絶人故其象占如此<lb/>
<pb n="19b"/>
九二遇主于巷无咎<lb/>
　遇不期而會也主一卦之主六五是也五雖應二然<lb/>
　當睽乖之時非有期於應故其象為遇主于巷不遇<lb/>
　于正直寛大之途而遇于委曲隘陋之巷二五皆失<lb/>
　位也得此占者不可直道而行當宛轉將就以求通<lb/>
　而不至于枉己屈道則亦无咎<lb/>
六三見輿曳其牛掣其人天且劓无初有終<lb/>
　輿所以載而行牛所以行是輿也三欲應上而承乘<lb/>
<pb n="20a"/>
　皆剛故其輿在後為二所曳其牛在前為四所掣其<lb/>
　人上傷于四内傷于二是為見輿曳其牛掣其人天<lb/>
　且劓天字當依胡安定朱紫陽作而與耐同而者髠<lb/>
　其首存其鬢者也篆文而與天相類故訛為天劓截<lb/>
　其鼻也見與乾用九之見同蓋指占者而言得此占<lb/>
　而見此象者其初睽乖而不合故曰无初睽乆必合<lb/>
　而九六之應終當相遇故曰有終<lb/>
九四睽孤遇元夫交孚厲无咎<lb/>
<pb n="20b"/>
　四與初處睽乖之時而並无應初不言睽孤而四言<lb/>
　睽孤何也曰在下而剛介獨立不過窮居无援而已<lb/>
　乃士之常也在上而剛介獨立則失其輔助非處上<lb/>
　之道也元夫指初九未遇則彼此无應既遇則彼得<lb/>
　所依此得所助是以交孚夫當睽乖之時旣失位又<lb/>
　无應孤立于上危厲為甚今與同德者相交而彼此<lb/>
　相孚則雖危无咎矣元夫猶言善士<lb/>
六五悔亡厥宗噬膚徃何咎<lb/>
<pb n="21a"/>
　卦名睽而爻辭之義則欲其合不合則有悔合則悔<lb/>
　亡初曰悔亡初見四而四與之交孚則睽者合也五<lb/>
　亦曰悔亡五徃二而二與之遇則亦睽者合也易以<lb/>
　同體而居先者為宗同人之二與初同體故以初為<lb/>
　宗睽之五與四同體故以四為宗膚指六三之柔噬<lb/>
　之者四也五與二應其情本自相合所以不合者六<lb/>
　三間之也四旣噬而去其間則五之徃也何咎<lb/>
上九睽孤見豕負塗載鬼一車先張之弧後說之弧匪<lb/>
<pb n="21b"/>
宼婚媾徃遇雨則吉<lb/>
　四曰睽孤无應于下也上有應而亦曰睽孤盖剛明<lb/>
　之極猜很太甚人情乖離其勢孤立于上也見六三<lb/>
　牽輿之牛疑其為背負泥塗之豕此乃以潔為汚也<lb/>
　見六三載人之輿疑其為載鬼之車此乃以无為有<lb/>
　也先張之弧以三為㓂而射之疑之甚也後說之弧<lb/>
　知三匪㓂而弗射疑稍釋也上與三九六相應陰陽<lb/>
　相配婚媾也睽極必合疑乆必釋乃知其非㓂而實<lb/>
<pb n="22a"/>
　親也羣疑既釋徃與三遇則陰陽和洽而為雨故吉<lb/>
　說音脫三互坤體之盗故言宼<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易集說卷六<lb/>
</p>
<p>
</p>
  </div>
</body>
</text>
</TEI>
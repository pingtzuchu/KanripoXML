<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易集說卷二十一</head> <lb/>
    <p>
<pb n="1a"/>
欽定四庫全書<lb/>
　周易集說卷二十一<lb/>
　　　　　　　　　　　　　宋　俞琰　撰<lb/>
　爻𫝊二<lb/>
復自道其義吉也<lb/>
　君子之進退必由其道今既復自道則揆之以義而<lb/>
　吉也宜矣<lb/>
牽復在中亦不自失也<lb/>
<pb n="1b"/>
　往而不復則不能不自失既復矣則亦不自失也其<lb/>
　所以不自失者何也處中而不至于過也云亦者承<lb/>
　上文之義以初九之不失而亦不失也初既復自道<lb/>
　矣故二也亦不自失皆言自者不喪已之謂也<lb/>
夫妻反目不能正室也<lb/>
　爻辭曰夫妻反目夫子乃釋之曰不能正室蓋又因<lb/>
　此發明修身齊家之道以示教也虞翻曰妻當在内<lb/>
　夫當在外今以妻乗夫而出在外故曰不能正室<lb/>
<pb n="2a"/>
有孚惕出上合志也<lb/>
　於君臣相合之際不以得君為樂而以位危為懼乃<lb/>
　引避三陽而不妨賢路如六四者乃近君之賢臣非<lb/>
　小人也爻辭於九五言有孚六四亦言有孚其君臣<lb/>
　相合如此故爻𫝊曰有孚惕出上合志也言惕而不<lb/>
　言血何也伊川程子曰惕出則血去可知矣<lb/>
有孚攣如不獨富也<lb/>
　小畜之時内有衆君子則九五富矣然而九五之富<lb/>
<pb n="2b"/>
　非自能爾也要皆六四之功也今九五以六四有容<lb/>
　衆之徳遂與之孚信攣結而共享其富故曰有孚攣<lb/>
　如不獨富也<lb/>
既雨既處徳積載也君子征凶有所疑也<lb/>
　爻曰尚徳載謂其所尚當如是也爻𫝊曰徳積載謂<lb/>
　其積久而後如是也故曰既雨既處徳積載也疑猜<lb/>
　疑也升九三曰升虛邑无所疑也蓋衆人皆升我亦<lb/>
　與之俱升在上又有應而前无拒之者其升无疑小<lb/>
<pb n="3a"/>
　畜上九則不然謂之既處矣而又征行非所宜也况<lb/>
　无應乎其行不能无疑故曰君子征凶有所疑也不<lb/>
　言婦貞厲月幾望蓋省文也泰之九二亦然<lb/>
素履之往獨行願也<lb/>
　願者志之所向履初九上无正應在下位而不援乎<lb/>
　上故謂之獨行願人唯不能自安於貧賤之素未免<lb/>
　唯利是趨徇乎人而同流合汙若夫安履其素而行<lb/>
　則清修潔白不願人之文繡唯求其在我而已中庸<lb/>
<pb n="3b"/>
　云君子素其位而行不願乎其外與比同旨<lb/>
幽人貞吉中不自亂也<lb/>
　初與二皆無應居履之時初无應而獨行其願所守<lb/>
　者正也二不以无應而自亂蓋其所守者中也或曰<lb/>
　乾虎在上九二以幽静之徳居中而安其所履豈以<lb/>
　在彼之剛暴咥人遽亂其在我者而荒忙失措哉<lb/>
眇能視不足以有明也跛能履不足以與行也咥人之<lb/>
凶位不當也武人為于大君志剛也<lb/>
<pb n="4a"/>
　眇者雖能視不能洞見則亦何明之有跛者雖能履<lb/>
　不能逺到則亦難與之行故曰眇能視不足以有明<lb/>
　也跛能履不足以與行也其位不當而又妄動焉則<lb/>
　有咥人之凶矣故曰咥人之凶位不當也位雖不當<lb/>
　其志則剛而欲見用於君上而有為故曰武人為于<lb/>
　大君志剛也夫以六居三其才雖不足道其志則亦<lb/>
　可取故但言其志剛不復深咎之九四上九亦位不<lb/>
　當而獨于六三言位不當何也曰六三雖為履之主<lb/>
<pb n="4b"/>
　爻而上有九五之君在焉故於九五則稱其位正當<lb/>
　于六三則斥其位不當此聖人崇陽抑隂尊君卑臣<lb/>
　之微意也隆山李氏曰六三一時得權之主而九五<lb/>
　則一卦定位之主也三言位不當五言位正當上下<lb/>
　之分不可亂也<lb/>
愬愬終吉志行也<lb/>
　初曰獨行願去君逺也四曰志行近君也此與否睽<lb/>
　未濟之九四凡四言志皆此意也君子㓜而學之壯<lb/>
<pb n="5a"/>
　而欲行之處履之時居近君位則其志行矣履以和<lb/>
　行故六三之志徒剛九四之志則行<lb/>
夬履貞厲位正當也<lb/>
　以九居五不患其不剛明惟患其躁急履之九五正<lb/>
　當至尊之位若過於剛决而所行又固執之甚則危<lb/>
　厲矣故戒之曰夬履貞厲位正當也爻𫝊言位正當<lb/>
　凡四履否兊中孚皆見於九五何也曰卦有六位唯<lb/>
　九五然後為正當也當平聲後倣此<lb/>
<pb n="5b"/>
元吉在上大有慶也<lb/>
　人之踐履貴乎有終况其位在上乎在上而克終此<lb/>
　莫大之慶也故曰元吉在上大有慶也慶平聲叶前<lb/>
　韻後倣此<lb/>
㧞茅征吉志在外也<lb/>
　志在外謂君子未出仕之時其身雖處草莱而其志<lb/>
　則在廊廟也彖𫝊云内君子而外小人以朝廷為内<lb/>
　野為外爻𫝊云志在外則以家為内出仕於國為外<lb/>
<pb n="6a"/>
　志在外與咸初六渙六三凡三言之皆以外卦為好<lb/>
包荒得尚于中行以光大也<lb/>
　光大謂胷次明闊而有容人之量也伊川程子曰舉<lb/>
　包荒一句而通解四者之義童溪王氏曰止舉包荒<lb/>
　而下文之義亦兼矣此亦省文之例也<lb/>
无往不復天地際也<lb/>
　際㑹也坎以六四遇九五九六相㑹故曰剛柔際泰<lb/>
　九三遇六四正當乾坤二體之㑹故曰天地際<lb/>
<pb n="6b"/>
翩翩不富皆失實也不戒以孚中心願也<lb/>
　郭京以失實作反實愚謂失實與蒙六四遠實同皆<lb/>
　指陽為實也隂之從陽猶貧之依富也今三隂在外<lb/>
　而失所依故曰皆失實也願者上下交而其志同也<lb/>
　泰之時上下不相疑忌小人之順從君子蓋出其本<lb/>
　心故曰中心願也<lb/>
以祉元吉中以行願也<lb/>
　二五交而其志同又以中徳相合得以行其願也<lb/>
<pb n="7a"/>
城復于隍其命亂也<lb/>
　征伐不出于君而出于大夫命不出于國而出于邑<lb/>
　可謂亂矣<lb/>
㧞茅貞吉志在君也<lb/>
　賢者未嘗一日忘君也身雖處畎畆乃心罔不在王<lb/>
　室泰之時可以有為故其志在外不幸處否之時无<lb/>
　可為者故其志唯在君而已爻辭云貞吉亨言君子<lb/>
　處否之道爻𫝊云志在君蓋推明君子之本心<lb/>
<pb n="7b"/>
大人否亨不亂羣也<lb/>
　六二涅而不淄者也其徳中正雖處否之時而在初<lb/>
　六六三羣隂中不亂也不亂羣之義與坤六二不習<lb/>
　同不釋小人吉以見易為君子謀不為小人謀也<lb/>
包羞位不當也<lb/>
　六三之位不中不正而包六二之中正多見其不知<lb/>
　量也<lb/>
有命无咎志行也<lb/>
<pb n="8a"/>
　初去君逺則志在君四近君則志行其義與履九四<lb/>
　同有命无咎則向者在君之志今得以行矣<lb/>
大人之吉位正當也<lb/>
　大人尊居君位之正而處否有道遂得以保其存而<lb/>
　不亡故曰大人之吉位正當也當平聲在九五則贊<lb/>
　之曰位正當在六三則斥之曰位不當履九五六三<lb/>
　亦然无非崇陽而抑隂尊君而卑臣也伊川程子曰<lb/>
　无其位則雖有其道將何為乎故聖人之位為大寳<lb/>
<pb n="8b"/>
否終則傾何可長也<lb/>
　否終縱无人傾之終將自傾豈有長否而不傾者哉<lb/>
　伊川程子曰反危為安易亂為治必有剛陽之才而<lb/>
　後能故否上九則能傾否屯上六則不能變屯也<lb/>
出門同人又誰咎也<lb/>
　爻辭云同人于門爻𫝊乃云出門同人出門而同人<lb/>
　則非能致人之同也初九蓋非善與人同而无咎者<lb/>
　也乃未之有同而未有咎之者爾蓋是時未有二五<lb/>
<pb n="9a"/>
　之正應亦未有三四之爭奪則有誰咎之秀巖李氏<lb/>
　曰又誰咎凡三言之在解與節者其應不同<lb/>
同人于宗吝道也<lb/>
　野者衆之所共通道也宗者已之所屬吝道也吝而<lb/>
　謂之道人道以親親為大親親仁也未有仁而違其<lb/>
　親親之道乃與他人同也同人于宗固吝然亦人所<lb/>
　共由之道非其他私意之比故曰同人于宗吝道也<lb/>
伏戎于莽敵剛也三嵗不興安行也<lb/>
<pb n="9b"/>
　敵剛謂所敵者九五之剛也九五之大師在上戰則<lb/>
　必克非九三伏戎之可敵也安語辭安行者度徳量<lb/>
　力决不可行行將安之其義與无妄彖𫝊何之矣同<lb/>
　紫陽朱子曰安行言不能行<lb/>
乗其墉義弗克也其吉則困而反則也<lb/>
　夫既乗其墉矣則其攻二也是豈力弱而弗克哉特<lb/>
　以義之弗克而弗攻耳二與五剛柔相應中正以相<lb/>
　與義豈能奪孔子恐占者以弗克攻為力不足故釋<lb/>
<pb n="10a"/>
　之曰乗其墉義弗克也升而不已必困今也乗其墉<lb/>
　以攻二則亦勞而困矣謂之凶可也何為而吉耶曰<lb/>
　九四蓋困而知反者也故曰其吉則困而反則也則<lb/>
　即所謂義也九四蓋今而後得反于義也校之九三<lb/>
　則四也畏義而弗克視畏威而不興者盖有間矣<lb/>
同人之先以中直也大師相遇言相克也<lb/>
　五與二以中正之道相應其先未遇而號咷以其由<lb/>
　中之直為三四所間而不得伸終焉相遇盖用大師<lb/>
<pb n="10b"/>
　克之也克勝也與書泰誓予克受受克予之克同言<lb/>
　相克者以見二陽之强如敵國而非用大師不能勝<lb/>
　也秀巖李氏曰困九五亦言以中直義與此同<lb/>
同人于郊志未得也<lb/>
　上九在同人之時而獨居卦外患爭之禍則免矣其<lb/>
　志則未得也夫上九之志非不欲内同于六二也而<lb/>
　適處于郊六二甚逺蓋其居使之然也<lb/>
大有初九无交害也<lb/>
<pb n="11a"/>
　大有初九即同人之上九昔在同人之時逺于六二<lb/>
　而不能與之同故曰志未得今倒轉為大有之初九<lb/>
　則又逺于六五而不能與之交亦不利矣豈非无交<lb/>
　害耶故曰大有初九无交害也大有時也初九位也<lb/>
　時位如此所以无交害爻𫝊凡稱卦名者皆以時言<lb/>
　凡稱爻名者皆以位言龜山楊氏曰當盛大之時貧<lb/>
　且賤焉耻也則无交冝有害矣<lb/>
大車以載積中不敗也<lb/>
<pb n="11b"/>
　九二任重而道逺剛得中而无過為猶大車載物所<lb/>
　積酌中則馬有餘力車有餘量然後不致顛覆也大<lb/>
　車且然若車小而所積過中其有不敗者乎<lb/>
公用享于天子小人害也<lb/>
　享于天子之占唯公可用小人得此占則不利如南<lb/>
　蒯占得黄裳元吉而敗是也害是釋弗克<lb/>
匪其彭无咎明辯晳也<lb/>
　九四居近君之地不能无嫌疑焉今也自抑如此所<lb/>
<pb n="12a"/>
　以别嫌疑也如九四者可謂明辯君臣之義而晳者<lb/>
　矣晳明貌音智叶害字志字韻當如詩東門之楊明<lb/>
　星晳晳作去聲伊川程子曰賢智之人明辯物理當<lb/>
　其方盛則知咎之將至故能損抑不敢至于滿極也<lb/>
　漢上朱氏曰離為明互兊口為辯晳荀氏作晰<lb/>
厥孚交如信以發志也威如之吉易而无備也<lb/>
　在心為志盖未發也發之者信也繫辭𫝊云人之所<lb/>
　助者信也當大有之世在下者本有恊助之志而在<lb/>
<pb n="12b"/>
　上者能以誠信接下又足以感發之則應之者交至<lb/>
　故曰厥孚交如信以𤼵志也易平易也備防備也六<lb/>
　五為大有之主其道徳之威足以服人而人自敬之<lb/>
　畏之也其為吉也校之屑屑然從事乎兵刑術數之<lb/>
　防閑此則坦然平易而無戒備之勞故曰威如之吉<lb/>
　易而无備也威如之吉其義與家人上九同<lb/>
大有上吉自天祐也<lb/>
　居大有之時為衆陽者不以大自有為六五者亦不<lb/>
<pb n="13a"/>
　以有自尊故六爻皆不繫卦名爻辭乃于初九曰大<lb/>
　有初九上九曰大有上吉者大有言其時初上言其<lb/>
　位也六五為大有之主初去五逺故有无交之害上<lb/>
　去五近故有天祐之吉時位然也<lb/>
謙謙君子卑以自牧也<lb/>
　爻辭謙謙句㸃爻𫝊乃以君子綴于謙謙之下謂謙<lb/>
　謙乃君子之徳非君子則不能謙謙也卑者在下之<lb/>
　謂牧者馴養六畜之名牧牛馬者常守之而不使奔<lb/>
<pb n="13b"/>
　逸君子之牧心亦猶是也自牧與象辭自彊自昭之<lb/>
　義同節初齊氏曰九三勞而謙二四上為九三而謙<lb/>
　而初无所為故曰自牧而與九三俱稱君子<lb/>
鳴謙貞吉中心得也<lb/>
　卦以九三為謙之主而六二自下承之得其所謂謙<lb/>
　矣是以中心得上六雖與三應乃髙據于上則失其<lb/>
　所謂謙矣是以志未得<lb/>
勞謙君子萬民服也<lb/>
<pb n="14a"/>
　九三以一陽居衆隂之中衆隂皆順而從之有萬民<lb/>
　服之象萬者數之盈一陽五隂之卦多言之如懐萬<lb/>
　邦建萬國之類皆是也萬民所以服君子者非服其<lb/>
　勞也服其勞而能謙也九三爻辭本以勞謙句㸃爻<lb/>
　𫝊又以君子二字屬之言勞而能謙乃君子之徳非<lb/>
　君子則不能如是也表記云君子雖自卑而民敬尊<lb/>
　之况九三而能謙宜其萬民服也<lb/>
无不利撝謙不違則也<lb/>
<pb n="14b"/>
　物各有則或過焉或不及焉皆違則也六四上承六<lb/>
　五之柔主以盡事君之禮固不為不及又下讓九三<lb/>
　之功臣而不敢當其承已其謙如此亦不為過矣故<lb/>
　曰无不利撝謙不違則也準齋吳氏曰撝字從手謙<lb/>
　以撝言所謂手容恭也與人交接而手容不恭是必<lb/>
　傲慢之人也繫辭之論謙有徳言盛禮言恭之語如<lb/>
　四之謙亦可謂徳盛禮恭者矣<lb/>
利用侵伐征不服也<lb/>
<pb n="15a"/>
　九三曰萬民服六五乃曰征不服聖人之意蓋有在<lb/>
　矣九三雖剛臣也六五雖柔君也詎有萬民服九三<lb/>
　之剛臣而或有不服六五之柔君者乎不服則不容<lb/>
　不正之也聖人於君臣之義其嚴謹如此侵伐當依<lb/>
　郭京作征伐盖承經文之誤爾夫侵奪之事乃戰國<lb/>
　之君所為王者不為也郭京曰越已之分乃謂之侵<lb/>
　君上之所行祗合征正之不合侵奪其說是已<lb/>
鳴謙志未得也可用行師征邑國也<lb/>
<pb n="15b"/>
　二承三上應三此兩爻皆曰鳴謙二則中心得上則<lb/>
　志未得何也處卑在下之為得也上六之行師爻辭<lb/>
　言利用爻𫝊乃斷之曰可用可者當其時之可也可<lb/>
　則用不可則已謙之上六豈得已者哉是以斷之曰<lb/>
　可嵩山晁氏曰多國字<lb/>
初六鳴豫志窮凶也<lb/>
　曰初六者謂其以隂柔之質居至卑之位也小人之<lb/>
　志短淺一得志即心滿意溢不勝其恱易以窮也位<lb/>
<pb n="16a"/>
　方在豫之初不能安時處順乃恃其有應于上而輕<lb/>
　肆如此是其志已先窮而自取其凶也<lb/>
不終日貞吉以中正也<lb/>
　六二所以不終日貞吉以其徳之中正也徂徠石氏<lb/>
　曰下不從初六鳴豫上不從六三盱豫居中守正不<lb/>
　從樂豫故吉或曰中正當作正中叶志窮凶韻其倒<lb/>
　置與艮六五同文言𫝊云龍徳而正中是其例也易<lb/>
　言正中者六餘見比隨巽<lb/>
<pb n="16b"/>
盱豫有悔位不當也<lb/>
　位不當謂處非其位也六二中正則不為逸樂所移<lb/>
　六三不中不正則仰望于人而求逸樂此六二所以<lb/>
　吉六三所以有悔也<lb/>
由豫大有得志大行也<lb/>
　九四之由豫也在上者信任之在下者順從之故得<lb/>
　曰大有志曰大行盖以一陽統衆隂而居人臣之極<lb/>
　位動乎上而下無逆之者又无他爻以分其權故其<lb/>
<pb n="17a"/>
　志得以大行也大賢在下位則志之所行者小為近<lb/>
　臣而得權則志之所行者大彖𫝊云剛應而志行盖<lb/>
　謂此也李隆山曰彖𫝊専指九四故爻𫝊與彖𫝊同<lb/>
六五貞疾乗剛也恒不死中未亡也<lb/>
　以六五之柔乗九四之剛此柔主遇强臣之象也貞<lb/>
　疾而稱六五以其位言也所以恒不死者柔得中而<lb/>
　无大豫雖為剛陽所逼猶有虛位存焉盖未亡也<lb/>
冥豫在上何可長也<lb/>
<pb n="17b"/>
　在上亦以位言也豫至此極矣豈可長久而不知變<lb/>
　乎故曰冥豫在上何可長也何可長者欲其速改也<lb/>
　趙氏輯聞云在上所以釋㝠何可長所以釋豫<lb/>
官有渝從正吉也出門交有功未失也<lb/>
　初九震體震以陽爻為主為主者故不當隨人而陽<lb/>
　亦不當隨隂然以下從上以正從正則隨道之當然<lb/>
　也夫初九以陽居陽正也六二以隂居隂亦正也以<lb/>
　初九在下之正從六二在上之正故吉六二與六三<lb/>
<pb n="18a"/>
　皆半剛半柔故爻辭皆言失初九剛正而専一出門<lb/>
　即與二交則得所從之正故不失也渝者何權以適<lb/>
　變也稱輕重而行之以合于義是之謂權權非知道<lb/>
　者不能行行權則不能不失經故戒以從正吉正釋<lb/>
　貞字當隨之時不得適變則失時徒知適變而不能<lb/>
　守正則失已二者皆非也唯能趨時適變而于適變<lb/>
　之間又能以正道固守而擇其善者從之斯不失矣<lb/>
　此爻與同人初九相似同人之初九出門而同六二<lb/>
<pb n="18b"/>
　非與九四同也此則出門而交六二亦非與九四交<lb/>
　也或者拘于正應以四言明功而初言出門交有功<lb/>
　是謂交于四蓋泥于兩功字而不思隨之義乃是近<lb/>
　而相從非逺而相應也况九四剛而不正者也初而<lb/>
　與之交則豈得為從正哉<lb/>
係小子弗兼與也<lb/>
　人之一身安能兼與得此則失彼二者不可得而兼<lb/>
　也二係三則失初非欲棄初也勢不能兼也趙氏輯<lb/>
<pb n="19a"/>
　聞云事不能兩得人不能兼與隂必隨陽則二之與<lb/>
　初者情也下必隨上則二之與三者時也當隨之時<lb/>
　係三則失初二者不可得兼兼初與三而立義故變<lb/>
　係<lb/>
係大夫志舎下也<lb/>
　舎止也釋居字當作去聲舎下謂六三居貞而止于<lb/>
　九四之下也處隨之時當以下隨上以隂係陽不可<lb/>
　躐等而進四隨五而獲則三也亦可隨四而得此則<lb/>
<pb n="19b"/>
　三之志也志在隨時豈肯躐四以求五故曰係大夫<lb/>
　志舎下也漢上朱氏曰先儒舊讀舎音捨王弼讀舎<lb/>
　與乾九二時舎也之舎同爻辭曰利居貞此曰志舎<lb/>
　下也以舎訓居弼之說為長三四相比近也四亦无<lb/>
　應宜相親也以隂求陽以下隨上順也<lb/>
隨有獲其義凶也有孚在道明功也<lb/>
　九四之隨有獲蓋居近君之地而有逼上之嫌人必<lb/>
　疑忌若獨擅其有以為己私則其凶宜矣故曰隨有<lb/>
<pb n="20a"/>
　獲其義凶也然九四與九五徳皆剛明彼此皆相知<lb/>
　而相信无所謂凶也然則九四所以得免其凶也者<lb/>
　其功在乎率天下以隨五能盡其臣下之道而足以<lb/>
　自明故曰有孚在道明功也安定胡氏曰既有孚信<lb/>
　在于臣子之道而上得剛明之君知已非叛逆之意<lb/>
　故足以明已之功<lb/>
孚于嘉吉位正中也<lb/>
　九五處尊而其位正中九四雖强然亦何敢不隨九<lb/>
<pb n="20b"/>
　四既隨則天下无不隨之矣然則九五之所以得吉<lb/>
　者以其位之正中而能致在下之隨也伊川程子曰<lb/>
　隨以得中為善隨之所防者過也若上六過此而處<lb/>
　外則其道窮矣<lb/>
拘係之上窮也<lb/>
　處隨之世天下皆隨九五而上六獨在外有不得其<lb/>
　隨而上窮之象夫隨至于上亦窮矣上窮而无可隨<lb/>
　則不容不返而係五故曰拘係之上窮也<lb/>
<pb n="21a"/>
幹父之蠱意承考也<lb/>
　意在承當其事而成其親之令名不欲見其過也<lb/>
幹母之蠱得中道也<lb/>
　幹母之蠱不可過甚九二得中道而不過剛幹母蠱<lb/>
　之善者也得中道釋不可貞之義<lb/>
幹父之蠱終无咎也<lb/>
　爻辭言其无大咎是未免乎有小咎也孔子釋之曰<lb/>
　終无咎何耶曰但恐不能幹耳既幹矣終亦无咎也<lb/>
<pb n="21b"/>
裕父之蠱徃未得也<lb/>
　六四之才僅能裕而弗能幹若欲有所往則未見其<lb/>
　有得必先有失故曰裕父之蠱往未得也<lb/>
幹父用譽承以徳也<lb/>
　六五之徳足以承任幹父之責矣以令名蓋前人之<lb/>
　愆是不以才幹而以徳幹也故曰幹父用譽承以徳<lb/>
　也以釋用字徳釋譽字初以意承五以徳承皆能幹<lb/>
　父之蠱者也故初與五皆言承承謂本爻非指他爻<lb/>
<pb n="22a"/>
　也<lb/>
不事王侯志可則也<lb/>
　志可則謂其志可以為後人之法則也準齋吳氏曰<lb/>
　如曾子不忍違親而辭齊之聘其志豈不可則<lb/>
　<lb/>
　<lb/>
　<lb/>
　<lb/>
<pb n="22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易集說卷二十一<lb/>
</p>
<p>
</p>
  </div>
</body>
</text>
</TEI>
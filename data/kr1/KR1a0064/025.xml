<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易集說卷二十五</head> <lb/>
    <p>
<pb n="1a"/>
欽定四庫全書<lb/>
　周易集說卷二十五<lb/>
　　　　　　　　　　　　　宋　俞琰　撰<lb/>
　爻𫝊六<lb/>
小子之厲義无咎也<lb/>
　居漸進之初而上應无援此固丈夫之所安而幼稚<lb/>
　之子處此則以為危厲畏謹如此宜其无咎也<lb/>
飲食衎衎不素飽也<lb/>
<pb n="1b"/>
　素飽猶詩伐檀素餐注云素空也徳不稱其禄位是<lb/>
　謂尸位素餐今六二以中正之徳居中正之位則非<lb/>
　尸位素餐而徒飽者也<lb/>
夫征不復離羣醜也婦孕不育失其道也利用禦寇順<lb/>
相保也<lb/>
　醜類也九三本乾體與上二陽同類是羣醜也今捨<lb/>
　二陽而居下故曰夫征不復離羣醜也離去聲女以<lb/>
　漸而歸四與三以近比而茍合失其漸進之道故曰<lb/>
<pb n="2a"/>
　婦孕不育失其道也在下二隂皆坤畫順也順則其<lb/>
　情相親有寇難則相與保護故曰利用禦寇順相保<lb/>
　也順釋利字與蒙上九爻傳相似<lb/>
或得其桷順以巽也<lb/>
　求安之道茍能順所遇之時而處之以卑巽何所處<lb/>
　而不安秀巖李氏曰此爻乃所以成巽者故云<lb/>
終莫之勝吉得所願也<lb/>
　二五以中正相配始雖有間之者終必相合但其合<lb/>
<pb n="2b"/>
　有漸耳終得遂其室家之願也<lb/>
其羽可用為儀吉不可亂也<lb/>
　鴻之飛長幼有序雖疾風不亂用其羽而為儀則亦<lb/>
　不可亂也<lb/>
歸妹以娣以恒也跛能履吉相承也<lb/>
　以恒者歸妹用娣以其廣繼嗣而為恒久之道也相<lb/>
　承者佐其嫡以相與奉承其夫也恒也之上无以字<lb/>
　嵩山晁氏曰孟氏京氏无此以字<lb/>
<pb n="3a"/>
利幽人之貞未變常也<lb/>
　屯六二曰反常謂字乃女子之常不字則非常至十<lb/>
　年之後而乃字則反復返其常也此曰未變常謂嫁<lb/>
　者女子之常今九二不願嫁似乎變常然能以幽静<lb/>
　自守是亦女徳之常未為變常也<lb/>
歸妹以須未當也<lb/>
　從嫁當以娣姪以須則未當也秀巖李氏曰當作平<lb/>
　聲叶韻<lb/>
<pb n="3b"/>
愆期之志有待而行也<lb/>
　爻辭言愆期而爻𫝊直述其志以見愆期在我而不<lb/>
　茍從人葢有待而行非為人所棄也行謂出嫁詩泉<lb/>
　水云女子有行是也<lb/>
帝乙歸妹不如其娣之袂良也其位在中以貴行也<lb/>
　六五位在上卦之中以尊貴而行中道則服飾之美<lb/>
　不至於過也夫以帝妹下嫁於諸侯服飾雖過美亦<lb/>
　无害然而古之人尚徳不尚飾務内不務外豈以服<lb/>
<pb n="4a"/>
　飾外觀之美為美哉郭京曰上句舉經不當有也字<lb/>
上六无實承虚筐也<lb/>
　上六以位言上六隂虚无實則六三所承乃虚筐也<lb/>
　六三亦无實而特言上六葢其失在上三不足責也<lb/>
雖旬无咎過旬災也<lb/>
　彖辭云宜日中爻辭云雖旬无咎皆勉之使中者爻<lb/>
　𫝊云過旬災則戒其不可過也文王唯恐其不及孔<lb/>
　子則又恐其過盖與彖𫝊天地之日月説同或疑不<lb/>
<pb n="4b"/>
　釋往有尚葢過旬而不往則災往則有尚其義一也<lb/>
有孚𤼵若信以𤼵志也<lb/>
　爻云𤼵若𫝊乃云𤼵志志葢五之志也在心為志五<lb/>
　居中故言志以其昭昭使人昭昭則六二可以𤼵六<lb/>
　五之志也然信而後諫未信則以為謗已故必待上<lb/>
　之人與吾相信然後可以𤼵其志而撤去其蔽故曰<lb/>
　有孚𤼵若信以𤼵志也信釋孚字蛟峰方氏曰君雖<lb/>
　障蔽至誠未有不動也<lb/>
<pb n="5a"/>
豐其沛不可大事也折其右肱終不可用也<lb/>
　九三剛而不中故不可以當大事其應在上而上六<lb/>
　乃柔暗之人則九三雖有剛明之才亦不可輔之而<lb/>
　成大事也或曰不可大事葢釋日中見沫謂其所見<lb/>
　者微小故不能成大事也人之股肱用事者必居其<lb/>
　右折則不可復續今既折矣雖欲見用終不可得也<lb/>
　終不可用與剥上九同盖絶辭也<lb/>
豐其蔀位不當也日中見斗幽不明也遇其夷主吉行<lb/>
<pb n="5b"/>
也<lb/>
　二四皆豐其蔀而此言位不當者六二中正九四葢<lb/>
　不中不正而自致之也二四皆日中見斗而此言幽<lb/>
　不明者二處離明之中此在離明之外其居使之然<lb/>
　也郭京曰遇其夷主吉志行也今本脱志字葢九四<lb/>
　之志將以有為者也而處位不當又遭不明之時非<lb/>
　得剛明者為之助則不能以有為也今也上有六五<lb/>
　之相遇下有初九之相資此九四之志所以得行也<lb/>
<pb n="6a"/>
　徂徠石氏曰四雖幽晦而遇夷主是以志行而吉葢<lb/>
　祖郭京之説<lb/>
六五之吉有慶也<lb/>
　六五以位言慶者幸而相喜賀之辭以六居五柔暗<lb/>
　之君也下无剛陽之應又為上六所蔽本不能致吉<lb/>
　幸得九四為之輔而獲吉故曰六五之吉有慶也<lb/>
豐其屋天際翔也闚其户閴其无人自藏也<lb/>
　上六豐大其屋如翬斯飛翔于天際可謂極其壯麗<lb/>
<pb n="6b"/>
　矣抑孰知豐極則變而為旅豈能乆處耶闚其户閴<lb/>
　其无人非果无人也有其人而不能下求之爾有如<lb/>
　九三剛明之人與已為正應乃使之埋光鏟彩於下<lb/>
　其蔽之也是誰之過歟葢上六自藏之也孟子云不<lb/>
　祥之實蔽賢者當之然則豐之上六其凶實自為之<lb/>
　非由乎人也<lb/>
旅𤨏𤨏志窮災也<lb/>
　初之災孔子不悲其時之窮但言其志窮何也以其<lb/>
<pb n="7a"/>
　自取之也<lb/>
得童僕貞終无尤也<lb/>
　在旅得童僕之代勞而不至困乏又能以正道固守<lb/>
　何尤之有故曰得童僕貞終无尤也童僕指初貞則<lb/>
　六二自謂若以為得童僕之貞則初六豈貞良者哉<lb/>
旅焚其次亦以傷矣以旅與下其義喪也<lb/>
　過剛非處旅之所宜也過剛而其次被焚亦既傷矣<lb/>
　與下之道復如此義當喪也上言在上指本爻為上<lb/>
<pb n="7b"/>
　此言與下指初六為下三與上皆剛而不中故上以<lb/>
　焚言此以喪言葢各舉其一以相𤼵也節初齊氏曰<lb/>
　亦以傷鄱陽胡氏作亦已傷謂已見傷於上而復不<lb/>
　改以待下也<lb/>
旅于處未得位也得其資斧心未快也<lb/>
　大抵未得位則在人之下其才未得伸其志未得行<lb/>
　况處旅乎旅之四與初皆在人之下者也初六艮體<lb/>
　柔而止四與初位處上卦之下其為人也髙明不以<lb/>
<pb n="8a"/>
　得利為喜故其心不快君子之志葢在乎得位行道<lb/>
　雖兼金乗馬之饋亦未足快于其心豈但資斧<lb/>
終以譽命上逮也<lb/>
　逮及也上逮者上及乎尊位也故有譽命如九四之<lb/>
　未得位則安得譽命上釋終字節齋蔡氏曰上謂上<lb/>
　爻終以譽命及五<lb/>
以旅在上其義焚也喪牛于易終莫之聞也<lb/>
　易中凡稱卦名皆言其所遇之時凡曰在上皆言其<lb/>
<pb n="8b"/>
　所處之位以旅之時而其位在人之上自髙如此人<lb/>
　必怒其僣而害之宜乎其遭焚故曰其義焚也剛亢<lb/>
　絶物况又无應則其䘮牛于易也竟无一人告之故<lb/>
　曰終莫之聞也或曰䘮牛于易一作䘮牛之㓙<lb/>
進退志疑也利武人之貞志治也<lb/>
　初承二而應四而重巽之卦剛柔皆无正應初也從<lb/>
　四乎從二乎是以无所決擇而其志疑惑若能如武<lb/>
　人之貞以自斷其承上之心而順從九二之剛則其<lb/>
<pb n="9a"/>
　志治而不亂矣夫志一也且疑且治何也爻柔故志<lb/>
　疑位剛故志治<lb/>
紛若之吉得中也<lb/>
　不言用史巫三字葢省辭也得中謂事神之禮冝如<lb/>
　此亦非過為也二居下卦之中故言得中<lb/>
頻巽之吝志窮也<lb/>
　九三過剛豈巽順者哉窮而後巽非其本志也<lb/>
田獲三品有功也<lb/>
<pb n="9b"/>
　為大臣者當謙恭下士以收拾天下之人才如巽之<lb/>
　六四可為有功矣有功謂田獵而有獲也<lb/>
九五之吉位正中也<lb/>
　大抵巽不可過甚况人君乎故以九五兩字表而出<lb/>
　之謂九五之所以吉者其位正得其中也<lb/>
巽在牀下上窮也喪其資斧正乎㓙也<lb/>
　居上而過於巽窮而不知變者也固執而㓙則其凶<lb/>
　正當然也非自外來也紫陽朱子曰正乎㓙言必㓙<lb/>
<pb n="10a"/>
和兊之吉行未疑也<lb/>
　人有貮心則疑九四之商兊是也初九在兊之初唯<lb/>
　知近比於九二則其所行盖未疑也<lb/>
孚兊之吉信志也<lb/>
　二與初同徳相信其志葢在初而不在三也二剛中<lb/>
　有守决不妄說于三故曰孚兊之吉信志也<lb/>
來兊之㓙位不當也<lb/>
　位不當明六三位不正也乾正位在九五坤正位在<lb/>
<pb n="10b"/>
　六二震以初九離以六二艮以九三巽以六四坎以<lb/>
　九五兊以上六或以六三為重兊之主非也<lb/>
九四之喜有慶也<lb/>
　九四以位言慶幸之之辭九四居此位能截斷六三<lb/>
　不使之為害盖幸而有此喜故曰九四之喜有慶也<lb/>
孚于剥位正當也<lb/>
　兊正秋之卦初為孟秋中為仲秋末為季秋重卦則<lb/>
　以初二為孟三四為仲五上為季孟秋七月屬否仲<lb/>
<pb n="11a"/>
　秋八月屬觀季秋九月屬剥兊之九五正當剥之六<lb/>
　五故曰位正當也當平聲平菴項氏曰位正當也言<lb/>
　雖兊爻正當剥位也履夬二卦皆成于乾兊故履之<lb/>
　九五稱夬亦曰位正當也言其在履而當夬位也中<lb/>
　孚九五有孚攣如即用小畜九五之辭故亦曰位正<lb/>
　當也言巽體居上四五以正相孚皆與小畜相當也<lb/>
　否九五大人吉亦曰位正當也言此爻正當乾卦九<lb/>
　五大人之位也易中言位正當凡四爻皆兼取兩卦<lb/>
<pb n="11b"/>
　相當之義此外得位之爻或稱正或稱當无兼稱者<lb/>
上六引兊未光也<lb/>
　上六以位言以六居上得説之正是兊之正位也乃<lb/>
　俯從所引為說而不已未足多也又何光焉<lb/>
初六之吉順也<lb/>
　隂當從陽初六之所以吉者以其位處下而能順承<lb/>
　九二之剛也鄭亨仲曰陽資隂則逆隂資陽則順明<lb/>
　夷之六二渙之初六其所資者皆九也故兩卦皆以<lb/>
<pb n="12a"/>
　順為言<lb/>
渙奔其机得願也<lb/>
　居渙之時猶在險難之中望五之机奔就之則其所<lb/>
　願得矣<lb/>
渙其躬志在外也<lb/>
　外謂上也三將脫身于險而與上相應志葢在外<lb/>
渙其羣元吉光大也<lb/>
　六四隂爻安得光大正從九五之陽是以光大<lb/>
<pb n="12b"/>
王居无咎正位也<lb/>
　以九居五王位之正也位釋居字伊川程子曰能如<lb/>
　五之為則居尊位為稱而无咎也<lb/>
渙其血逺害也<lb/>
　上與三相應三曰志在外此曰逺害何也為小人謀<lb/>
　則欲其親君子而從善為君子謀則欲其棄小人而<lb/>
　逺害也害釋血字<lb/>
不出户庭知通塞也<lb/>
<pb n="13a"/>
　爻辭云不出户庭无咎孔子恐占者泥于不出之說<lb/>
　遂于爻𫝊明之曰不出户庭知通塞也謂處節之初<lb/>
　雖當慎守而不出户庭又必知時之通塞也通則行<lb/>
　塞則止義當出則出矣而初則塞而未可出也横渠<lb/>
　張子曰見塞于九二故不出<lb/>
不出門庭凶失時極也<lb/>
　當其可之謂時九二之出維其時矣其出也不早不<lb/>
　後正當其中今也當出而不出則失時之極也<lb/>
<pb n="13b"/>
不節之嗟又誰咎也<lb/>
　不節之嗟咎將誰執當自思其過可也平菴項氏曰<lb/>
　又誰咎也凡三同人之初九以為褒辭解之六二以<lb/>
　為貶辭節之六三王弼從解沙随程迥從同人安世<lb/>
　謂三辭皆无褒貶但言人當自謹而已出門同人我<lb/>
　所當擇致寇之端我所當省不節之嗟我所當慮得<lb/>
　失由巳皆无所歸咎也雖與他爻无咎小異然亦得補<lb/>
　過之方于本義无悖也觀需九三自我致寇敬慎不<lb/>
<pb n="14a"/>
　敗也則解之自我致戎又誰咎也亦教以自反非必<lb/>
　貶辭也<lb/>
安節之亨承上道也<lb/>
　上謂九五也六四之所以安節亨者盖能奉承九五<lb/>
　中正之道而行之也<lb/>
甘節之吉居位中也<lb/>
　節貴乎中中則无過无不及當節而不節則六三有<lb/>
　不節之嗟過于節則上六有苦節之凶惟九五甘節<lb/>
<pb n="14b"/>
　而吉者盖居位之中當位以節无過无不及也<lb/>
苦節貞凶其道窮也<lb/>
　節而得中則可以通行過則其道窮矣洓水司馬公<lb/>
　曰其道窮也者謂其道不可通行於世也<lb/>
初九虞吉志未變也<lb/>
　彖辭云利貞謂中孚之道當固守以正也今以九居<lb/>
　初正也正則其志專一而與四相應蓋未變也家人<lb/>
　之初九亦言志未變皆示人以慎始之道也<lb/>
<pb n="15a"/>
其子和之中心願也<lb/>
　真誠相孚此中心所願也平菴項氏曰中心願甚言<lb/>
　其孚故泰之六四不戒以孚亦曰中心願也<lb/>
或鼓或罷位不當也<lb/>
　六三居不當位心无所主故或鼓或罷而不定若初<lb/>
　九則不如是也<lb/>
馬匹亡絶類上也<lb/>
　絶釋亡字類釋匹字上指六四謂六四絶六三之類<lb/>
<pb n="15b"/>
　于上也伯玉毛氏曰馬匹亡者隂之絶類而從陽者<lb/>
　也坤以喪朋為吉中孚以絶類為无咎節初齊氏曰<lb/>
　絶類上謂其逺絶六三之匹類乎上也或云絶類以<lb/>
　從上或云絶類以自上皆有增字釋經之嫌不若以<lb/>
　上為六四而云六四之絶其類乎上為得孔子釋匹<lb/>
　字之意且於六三得敵可以互𤼵<lb/>
有孚攣如位正當也<lb/>
　小畜之九五云有孚攣如中孚之九五亦云有孚攣<lb/>
<pb n="16a"/>
　如小畜以六四為全卦之主中孚則以六四為上卦<lb/>
　之主中孚之九五正當小畜之九五其位同故其辭<lb/>
　亦同詳見兊九五爻𫝊解當平聲<lb/>
翰音登于天何可長也<lb/>
　翰音而欲效澤鳥之長鳴吾見其力盡而不能繼又<lb/>
　何可長也横渠張子曰上九處中孚之窮不久將變<lb/>
　而為小過之初六故小過初六之爻辭曰飛鳥以凶<lb/>
飛鳥以凶不可如何也<lb/>
<pb n="16b"/>
　處小過之時可下不可上可止不可動初六不安分<lb/>
　處下是燕雀而欲為鴻鵠之髙飛豈所宜哉以此而<lb/>
　凶則其凶不可免吾末如之何也已矣<lb/>
不及其君臣不可過也<lb/>
　遇妣而過其祖此小過也遇臣而過其君謂之小過<lb/>
　可乎蓋遇妣可過于祖遇臣則不可過于君故在祖<lb/>
　言過在君言不及不及其君謂人臣之分不可過也<lb/>
從或戕之凶如何也<lb/>
<pb n="17a"/>
　被戕害而曰凶如何葢甚言其必凶也不釋防之者<lb/>
　以其不能防也能防則不為其戕害也<lb/>
弗過遇之位不當也往厲必戒終不可長也<lb/>
　位不當謂九四剛失位而不中也當小人過而亨之<lb/>
　時為君子者宜以禮待遇小人葢逢此之時居此之<lb/>
　位不容不然故曰弗過遇之位不當也不得已而往<lb/>
　則其往也不可以久處故曰往厲必戒終不可長也<lb/>
宻雲不雨已上也<lb/>
<pb n="17b"/>
　已上謂隂過于陽也隂陽和則雨今也隂過于陽豈<lb/>
　能成雨乎紫陽朱子曰已上太髙也<lb/>
弗遇過之已亢也<lb/>
　六五曰已上謂其已過也上六又過甚故曰已亢<lb/>
曳其輪義无咎也<lb/>
　初九與六四為正應在既濟之初恐六四之復陷也<lb/>
　竭力以挽其輪輪雖敗其義亦无咎况不敗乎<lb/>
七日得以中道也<lb/>
<pb n="18a"/>
　失而復得以六二能以中道自守也<lb/>
三年克之憊也<lb/>
　憊者勞苦而疲困也敵强曰克三年之久然後克之<lb/>
　則老師費財其憊可知也<lb/>
終日戒有所疑也<lb/>
　懲熱羮者吹冷虀今六四在既濟之時而復渉險難<lb/>
　能无疑乎所以為之防者故疑其又有後患也<lb/>
東鄰殺牛不如西鄰之時也實受其福吉大來也<lb/>
<pb n="18b"/>
　祭在時不在豐禴祭葢時祭也時祭雖薄明神所饗<lb/>
　是以吉太來也時字盖釋禴字虚齋趙氏曰曰實曰<lb/>
　大曰福曰吉皆坎中之陽也<lb/>
濡其首厲何可久也<lb/>
　既濟之終變為未濟葢為乆也平菴項氏曰上六居<lb/>
　濟之終而復陷于險如病愈之後復遇病其能乆乎<lb/>
濡其尾亦不知極也<lb/>
　人之才力有限不可强也在未濟之初早已濡其尾<lb/>
<pb n="19a"/>
　尾濡則不能舉豈能濟乎兹盖不度其才力之所至<lb/>
　而冒然驟進不得其中者也故曰濡其尾亦不知極<lb/>
　也極之義與節九二失時極同亦字承既濟上六濡<lb/>
　其首而言極與正叶猶坤之𤼵與大叶家之實與順<lb/>
　叶蓋魯音之叶如此不必改極為敬以叶正亦不必<lb/>
　改正為直以叶極也<lb/>
九二貞吉中以行正也<lb/>
　以九居二而其位不正故以貞吉戒之然以剛徳居<lb/>
<pb n="19b"/>
　中而無過為則其所行亦正也九二在他卦為不正<lb/>
　在未濟之時以剛居柔葢得為下之正者也<lb/>
未濟征凶位不當也<lb/>
　六爻皆位不當而獨於六三曰位不當以六三才弱<lb/>
　而處下體之上也<lb/>
貞吉悔亡志行也<lb/>
　爻以六三為未濟則九四其濟矣乎九四已脱下卦<lb/>
　之險為近君之大臣是以其志行也<lb/>
<pb n="20a"/>
君子之光其暉吉也<lb/>
　暉者日旁之光故周禮眡祲以十暈為十煇今曰君<lb/>
　子之光其暉吉也則不獨為六五之吉與之比者皆<lb/>
　吉也<lb/>
飲酒濡首亦不知節也<lb/>
　爻辭既兩言有孚而分飲酒濡首為二事則爻𫝊所<lb/>
　謂飲酒濡首亦當分為二事諸説皆以飲酒濡首<lb/>
　渾為一説未之詳玩爾飲酒盖謂孚于六五則足以<lb/>
<pb n="20b"/>
　止矣濡首謂又孚于六三則不知止焉故曰飲酒濡<lb/>
　首亦不知節也<lb/>
　<lb/>
　<lb/>
　<lb/>
　<lb/>
　<lb/>
　周易集説卷二十五<lb/>
</p>
<p>
</p>
  </div>
</body>
</text>
</TEI>
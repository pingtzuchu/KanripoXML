<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易集說卷二十四</head> <lb/>
    <p>
<pb n="1a"/>
欽定四庫全書<lb/>
　周易集說卷二十四<lb/>
　　　　　　　　　　　　　宋　俞琰　撰<lb/>
　爻𫝊五<lb/>
巳事遄徃尚合志也<lb/>
　尚合志謂上與六四之志相合也伊川程子曰尚上<lb/>
　也時之所崇用為尚初之所尚者與上合志也四頼<lb/>
　於初初益於四與上合志也紫陽朱子曰尚上通<lb/>
<pb n="1b"/>
九二利貞中以為志也<lb/>
　損下益上之道損有餘以補不足適中而已盖有餘<lb/>
　則損之為中九二非有餘者則以弗損為中九二以<lb/>
　位言其位得中而其志如此故曰中以為志也<lb/>
一人行三則疑也<lb/>
　一則専而無他志三則雜而疑所與此人之常情也<lb/>
　伊川程子曰一隂一陽豈可三也故三則當損<lb/>
損其疾亦可喜也<lb/>
<pb n="2a"/>
　人之无疾是可喜也有疾而損其疾則亦可喜也<lb/>
六五元吉自上祐也<lb/>
　五居君位之尊而言上祐其天祐乎以爻象觀之上<lb/>
　謂上九五受上之益故言自上祐<lb/>
弗損益之大得志也<lb/>
　益九五之君以益下為心故大得志損上九乃臣也<lb/>
　亦大得志然則君臣上下皆當以益下為心也<lb/>
元吉无咎下不厚事也<lb/>
<pb n="2b"/>
　厚事重厚之事也即大作之謂猶詩北門云王事敦<lb/>
　我是也下不厚事者初九在下本不可當此大任然<lb/>
　既受六四之益恱而忘勞所以事雖重厚而不以為<lb/>
　重厚也紫陽朱子曰下本不當任厚事故不如是不<lb/>
　足以塞咎也<lb/>
或益之自外來也<lb/>
　六二中正非求益者也初九益之盖出於望外非其<lb/>
　正應也故曰或益之自外來也外指損之上九益初<lb/>
<pb n="3a"/>
　九盖自損上九而來也損六五受上九之益曰自上<lb/>
　祐益六二受初九之益曰自外來均言其所自也<lb/>
益用凶事固有之也<lb/>
　事之凶變而施益固亦有之非其常也故曰益用凶<lb/>
　事固有之也其語意句法與无妄九四爻𫝊同誠齋<lb/>
　楊氏曰惟凶事則固有是舉不然則否岷隠戴氏曰<lb/>
　固有之言事之當然不以為異也<lb/>
告公從以益志也<lb/>
<pb n="3b"/>
　告於公而見從豈但六四有益下之志哉亦以六五<lb/>
　有此志也<lb/>
有孚惠心勿問之矣惠我徳大得志也<lb/>
　四既有孚而順我之心則雖有所損亦不必問之矣<lb/>
　吾志在乎益下今也下皆受其賜而順我之徳則吾<lb/>
　大得志也節初齊氏曰四承志五得志也<lb/>
莫益之偏辭也或擊之自外來也<lb/>
　益之時上益下下報上而上下皆有益上九獨不然<lb/>
<pb n="4a"/>
　則所謂莫益之乃其偏辭也三應上撃之者五非三<lb/>
　也孔子恐占者誤以為三故曰或撃之自外來也平<lb/>
　菴項氏曰諸爻无无益者獨上九一爻无益之者故<lb/>
　曰偏辭也<lb/>
不勝而徃咎也<lb/>
　爻言徃不勝為咎孔子釋之曰不勝而徃咎也謂未<lb/>
　徃之先巳知其必不能勝盖明初九之所以為咎也<lb/>
有戎勿恤得中道也<lb/>
<pb n="4b"/>
　初過剛二則剛中而无過无不及處之盖得中道所<lb/>
　以有戎勿恤<lb/>
君子夬夬終无咎也<lb/>
　君子當衆陽决一隂之時與上六小人為應能无咎<lb/>
　乎今也决而又决雖其間去就委折不能不致疑於<lb/>
　同列逮夫事久則明終亦无咎也<lb/>
其行次且位不當也聞言不信聰不明也<lb/>
　九四之其行次且盖以剛居柔而其位不當也既聞<lb/>
<pb n="5a"/>
　言則非不聰也昧而不信耳不信則其心不明甚矣<lb/>
　孔子釋是爻不責其不聰而責其不明盖誅心之論<lb/>
　也平菴項氏曰夫以九五之正一與上比猶為未光<lb/>
　况九四之不正其能明乎<lb/>
中行无咎中未光也<lb/>
　九五之决去上六其事雖正然其心潜有所係特以<lb/>
　義之不可而不容不决耳盖非其本心也僅可以免<lb/>
　咎未足以為光明也宋成曰詳註驗經誤増中字<lb/>
<pb n="5b"/>
无號之凶終不可長也<lb/>
　小人都不能善終其終必敗夬之一隂又安能長在<lb/>
　五陽之上哉故曰无號之凶終不可長也趙氏輯聞<lb/>
　云凡言終者要其終也<lb/>
係于金柅柔道牽也<lb/>
　牽釋係字初六之柔近係于九二則不進矣故曰係<lb/>
　于金柅柔道牽也隂性善係牽係盖隂柔之道也<lb/>
包有魚義不及賔也<lb/>
<pb n="6a"/>
　義者宜也初之魚二既有之宜乎其不及四也<lb/>
其行次且行未牽也<lb/>
　牽即初六柔道之牽九三雖與初六同體然能以危<lb/>
　厲自戒則其行未為初六之所牽也<lb/>
无魚之凶遠民也<lb/>
　二與初比近而得之故有魚四雖應初逺則失之故<lb/>
　无魚二言義不及賔此言逺民盖相𤼵也爻以初為<lb/>
　小人遂喻以羸豕二四則皆目之為魚孔子則又以<lb/>
<pb n="6b"/>
　初為民易之取象其例如此盖不可為典要也<lb/>
九五含章中正也有隕自天志不舎命也<lb/>
　九以德言五以位言中則无過正則不偏也舍猶𫝊<lb/>
　舍之舍訓置故𫝊舍亦為𫝊置命令之出務在必行<lb/>
　豈可舍哉象辭言后以施命誥四方此言志不舍命<lb/>
　謂九五之志將以徧告四方如風行天下不少停置<lb/>
　也不釋以杞包瓜盖含即包也章即瓜也平菴項氏<lb/>
　曰舍字去聲義與隨之志舍下也同<lb/>
<pb n="7a"/>
姤其角上窮吝也<lb/>
　角剛而傷物以此與人相遇誰其與之在姤之時其<lb/>
　位居上而无所遇益亦窮矣所應所乗皆无所遇豈<lb/>
　不吝乎<lb/>
乃亂乃萃其志亂也<lb/>
　既應四又比二方寸動亂而不一故曰乃亂乃萃其<lb/>
　志亂也<lb/>
引吉无咎中未變也<lb/>
<pb n="7b"/>
　二乃五之正應而位又得中雖為九四所間而卒未<lb/>
　能萃然而中有所守而未變也中未變者事君之禮<lb/>
　雖不能隨時事君之心則未嘗變也<lb/>
徃无咎上巽也<lb/>
　六三之所以徃无咎者上之人巽而不相拒也四與<lb/>
　五居巳之上同是互體之巽故曰上巽也孔子於此<lb/>
　爻明以互體示人而王弼輩不取互體殆不深究耳<lb/>
　或以上為上六誤矣上六非巽體也<lb/>
<pb n="8a"/>
大吉无咎位不當也<lb/>
　唯居人君之位然後可以當天下之萃故九五之爻<lb/>
　辭云萃有位无咎九四所以必大吉而後无咎者以<lb/>
　其位不當也四盖近臣也况以九居之則為近嫌又<lb/>
　焉可以當天下之萃故孔子直以位不當斥之<lb/>
萃有位志未光也<lb/>
　九五居萃之時雖有其位而下有九四分其權則其<lb/>
　志盖未光也爻𫝊於比之九五曰顯比之吉於萃之<lb/>
<pb n="8b"/>
　九五則曰未光彼无九四之隔而此隔於九四也然<lb/>
　則顯者其德也未光者不幾於徒位歟漢上朱氏曰<lb/>
　一本无志字<lb/>
齎咨涕洟未安上也<lb/>
　萃之時天下皆利見九五之大人我獨背之而位處<lb/>
　其上人雖不我咎我則未能自安於其上也<lb/>
允升大吉上合志也<lb/>
　上指四非二也初之所以得升者在下位而獲乎上<lb/>
<pb n="9a"/>
　也初六與六四道同志合是為上合志進齋徐氏曰<lb/>
　晉下三柔與五同志故六三言衆允而釋之以志上<lb/>
　行升下一柔與四合志故初六言允升而釋之以上<lb/>
　合志<lb/>
九二之孚有喜也<lb/>
　剛中而應非九三所能阻此九二之孚所以有喜也<lb/>
　九二以位言<lb/>
升虛邑无所疑也<lb/>
<pb n="9b"/>
　在上三隂皆順之何疑之有<lb/>
王用享于岐山順事也<lb/>
　坤體之順况以六居四而又正則其有事於岐山也<lb/>
　誠意上逹于鬼神盖亦升之順事也<lb/>
貞吉升階大得志也<lb/>
　六五為升之主尊居九陛之上而下有九二剛中之<lb/>
　賢為之正應諸爻又皆巽順之是以大得志也釋貞<lb/>
　吉升階而賛其大得志盖又𤼵明文王言外之意<lb/>
<pb n="10a"/>
𡨕升在上消不富也<lb/>
　𡨕升而至於上則窮矣唯有消亡豈復有増益之富<lb/>
　序卦云升而不已必困此困所以繼升之後也凡爻<lb/>
　𫝊所謂在上皆以位言漢上朱氏曰隂虚為不富<lb/>
入于幽谷幽不明也<lb/>
　幽不明謂其昏暗而陷於幽深之地明則不至是也<lb/>
　郭京曰不明上誤増幽字節初齊氏曰始雖无所見<lb/>
　而妄出終有所激而深入皆不明也然則初非入而<lb/>
<pb n="10b"/>
　幽盖本幽也故特出幽字或以幽為衍文非也<lb/>
困于酒食中有慶也<lb/>
　九二以剛中之徳自守雖困于酒食而誠意上通於<lb/>
　五遂有朱紱方來之慶<lb/>
據于蒺藜乗剛也入于其宫不見其妻不祥也<lb/>
　乗剛謂乗九二之剛猶據于剛芒之上不得其安也<lb/>
　祥與詳通與履上九爻辭考祥其旋同皆當作詳不<lb/>
　詳謂死期將至而不詳審非以不祥釋凶字也或曰<lb/>
<pb n="11a"/>
　當與大壯上六爻𫝊不詳同此訛為祥爾<lb/>
來徐徐志在下也雖不當位有與也<lb/>
　四非不來也但徐徐爾其身雖徐徐而不亟其志則<lb/>
　未嘗不在於初也以九居四雖不當位而與初相應<lb/>
　此在困之時有與者也困之六爻二五皆剛三上皆<lb/>
　柔唯四與初剛柔相應故特以有與言之<lb/>
劓刖志未得也乃徐有說以中直也利用祭祀受福也<lb/>
　志未得之義與謙之上六困之九五同五將求二以<lb/>
<pb n="11b"/>
　相與共濟天下之困而小人間之遂用劓刖之刑以<lb/>
　刑小人其志盖未得也以中直之義與同人之九五<lb/>
　同九五之君不正小人不直之罪則六二君子未得<lb/>
　其直而五也卒有未說二既得其直則五也乃徐有<lb/>
　說五之所以乃徐有說者以五之中直二之中也故<lb/>
　刑其不中而用其中則二於是乎有慶五於是乎受<lb/>
　福矣平菴項氏曰二五本非正應特以中相得故二<lb/>
　曰中有慶也五曰以中直也志皆謂所應四志在初<lb/>
<pb n="12a"/>
　而未得故來徐徐五志在二而未得故乃徐有說<lb/>
困于葛藟未當也動悔有悔吉行也<lb/>
　未當謂困於六三之纒繞而不自為計則其所處未<lb/>
　為當也行謂脫去六三而行上六之所以轉禍為福<lb/>
　者以其能自為行計也盖處困之極能行則吉不行<lb/>
　則常在困中无有出期也雲間田氏曰諸家皆以吉<lb/>
　行也三字為一句非也盖動悔有悔吉是句行也是<lb/>
　句動悔有悔之所以吉者以能行而得之也行也二<lb/>
<pb n="12b"/>
　字乃是暗解征吉之義<lb/>
井泥不食下也舊井无禽時舍也<lb/>
　下謂初在井卦之底時謂所遭之時舍者止也井之<lb/>
　所以為新舊者時也時舍者時不用汲也虞翻曰時<lb/>
　舍之義與乾文言𫝊之時舍同平菴項氏曰謂之時<lb/>
　舍明非初之罪時至在此爾至三而渫至四而甃即<lb/>
　此井也井未嘗變變者時也<lb/>
井谷射鮒无與也<lb/>
<pb n="13a"/>
　困之水欲下而下有應曰有與者退而有與也井之<lb/>
　水欲上而上無應曰无與者進而無與也爻曰井谷<lb/>
　射鮒甕敝漏而爻𫝊止曰井谷射鮒无與也盖无與<lb/>
　即解甕敝漏伊川程子曰井以上出為功二陽剛之<lb/>
　才本可濟用以在下而上无應援是以下比於初若<lb/>
　上有與之者則當汲引而上成井之功矣<lb/>
井渫不食行惻也求王明受福也<lb/>
　爻云為我心惻爻𫝊乃云行惻謂九三之所行實可<lb/>
<pb n="13b"/>
　惻也爻云王明爻𫝊乃加一求字盖君子將以濟人<lb/>
　利物切於施為故其所願則唯求吾王之明也或疑<lb/>
　三非五應安得相求殊不思率土之濵莫非王臣九<lb/>
　五之君以陽剛中正之德而居上三何惡於求之哉<lb/>
　平菴項氏曰五在坎中自三至五為離不願其為坎<lb/>
　也故為求王明九三之求王明非為富貴將使上下<lb/>
　皆受其福此以明慕君之本心也<lb/>
井甃无咎脩井也<lb/>
<pb n="14a"/>
　物壞然後脩脩然後完井壞而甃完之則舊井為新<lb/>
　井矣又何咎之有脩字釋甃字又見補過而无咎之<lb/>
　意論語云過而不改是謂過矣井之六四其能改過<lb/>
　而自脩者歟<lb/>
寒泉之食中正也<lb/>
　井之六爻或中而不正或正而不中既中且正唯九<lb/>
　五耳井道貴養唯中正則能養人故曰寒泉之食中<lb/>
　正也不中不正為初六之泥而食之則害人矣<lb/>
<pb n="14b"/>
元吉在上大成也<lb/>
　在上以位言井以上出為功上之元吉井功至此而<lb/>
　大成也何謂大成自九二渫之六四甃之至五而有<lb/>
　寒泉至上則從人汲取而勿羃井之功大成矣<lb/>
鞏用黃牛不可以有為也<lb/>
　初九剛明之才雖可以有為然居革之初在位之下<lb/>
　又无正應詎宜驟有所為哉不可刑辭也去之革二<lb/>
　字省辭也或曰牛當作革可省牛不可省革<lb/>
<pb n="15a"/>
巳日革之行有嘉也<lb/>
　革所以去弊未當革而遽徃則其徃為貪功競進變<lb/>
　更紛紛適以滋弊耳何嘉之有必徃於巳日當革之<lb/>
　時則其行有嘉美之功行釋征字嘉釋吉无咎<lb/>
革言三就又何之矣<lb/>
　之徃也既稽之衆論至於三而皆合矣又將何之之<lb/>
　釋征字<lb/>
改命之吉信志也<lb/>
<pb n="15b"/>
　信志謂其志在乎革去前弊而有以取信於人也至<lb/>
　此巳日之後則不唯人信吾志而吾亦自信也<lb/>
大人虎變其文炳也<lb/>
　虎之斑文大而疎朗革道巳成事理簡明如虎文之<lb/>
　炳然也<lb/>
君子豹變其文蔚也小人革靣順以從君也<lb/>
　豹之斑文細而且宻君子居革之終以功業著見盖<lb/>
　猶豹文之蔚然也比之虎文之簡明則有間矣此亦<lb/>
<pb n="16a"/>
　九五上六大小之别也小人居革之終幡然嚮道以<lb/>
　順從九五之君无不心恱而誠服故曰小人革靣順<lb/>
　以從君也或者乃謂靣革而心不革非也夫旣順從<lb/>
　矣心烏得而不革盖未熟玩孔子之辭耳<lb/>
鼎顚趾未悖也利出否以從貴也<lb/>
　鼎貴正顚則趾逆向上悖也然其中宿有漬穢因顚<lb/>
　而出之未為悖也去故以納新出穢以致㓗所以從<lb/>
　貴也易以隂為賤陽為貴初與四應從貴謂從九四<lb/>
<pb n="16b"/>
　之陽<lb/>
鼎有實愼所之也我仇有疾終无尤也<lb/>
　二與五為正應鼎有實則當愼所徃以奉五可也為<lb/>
　初所即不可也然物旣不能即我終亦吉而无尤也<lb/>
鼎耳革失其義也<lb/>
　鼎耳虚而處上然後可以貫之以鉉今實而處下則<lb/>
　失其鼎耳之義也節初齊氏曰耳受鉉者也上九鉉<lb/>
　也而三應之五比之故五為耳三亦為耳五不革而<lb/>
<pb n="17a"/>
　三革者五得耳之義而三失之也<lb/>
覆公餗信如何也<lb/>
　初與四應是其私信之人也蔽於所私而信任非人<lb/>
　其禍如何哉或曰信如何嗟歎之辭也猶言果必若<lb/>
　是而无疑其如何也<lb/>
鼎黃耳中以為實也<lb/>
　鼎耳中虚實者其鉉也虚中故能受鉉以為實<lb/>
玉鉉在上剛柔節也<lb/>
<pb n="17b"/>
　井與鼎皆以上出為功故孔子於此二卦之上爻皆<lb/>
　言在上上以位言鼎之上盖鉉之本位也玉之徳堅<lb/>
　剛而温潤上九在上以剛居柔而不至於過盖得剛<lb/>
　柔之節者也<lb/>
震來虩虩恐致福也笑言啞啞後有則也<lb/>
　初九為震之主爻又在卦之初故爻辭與彖辭同而<lb/>
　爻𫝊之辭亦與彖𫝊之辭同<lb/>
震來厲乗剛也<lb/>
<pb n="18a"/>
　乘剛謂乘初九之剛剛在初而二乘之則其震也出<lb/>
　於不意遂倉惶失措而不得其安不然六五獨非乘<lb/>
　剛者哉<lb/>
震蘇蘇位不當也<lb/>
　位不當謂所處不正不正所以震蘇蘇正則震來虩<lb/>
　虩矣<lb/>
震遂泥未光也<lb/>
　陽剛本光明陷於重險之中而遂泥是以謂之未光<lb/>
<pb n="18b"/>
震徃來厲危行也其事在中大无喪也<lb/>
　當雷聲徃來震動之時恐懼而不安之甚故曰震徃<lb/>
　來厲危行也二遇初震猶不得其安况重震而五遇<lb/>
　之乎夫以六居五雖失其正然得中而事无過為則<lb/>
　亦无大喪失故曰其事在中大无喪也或曰其事在<lb/>
　中如渙彖𫝊謂王乃在中皆主祭言之其事為獻享<lb/>
　之事在中在廟之中也<lb/>
震索索中未得也雖凶无咎畏鄰戒也<lb/>
<pb n="19a"/>
　中未得者震至上六雖其聲索索而此心恐懼自失<lb/>
　唯恐有過而弗能改也位處震終動極極則當變豈<lb/>
　宜復動故征行則凶征行雖凶能以六五之鄰為戒<lb/>
　而脩省則亦无咎也紫陽朱子曰中謂中心<lb/>
艮其趾未失正也<lb/>
　初陽位而隂居之似乎失正然隂柔本在下之物謂<lb/>
　之失正未可也若以足趾觀之雖有行動之象然能<lb/>
　止於其初而不動亦未至於失正也<lb/>
<pb n="19b"/>
不拯其隨未退聴也<lb/>
　未退聴者其隨非六二之本心也但言不拯其隨而<lb/>
　不言其心不快盖未退聴即解其心不快四字或以<lb/>
　未退聴為三止乎上而未肯下從乎二則非也<lb/>
艮其限危薫心也<lb/>
　危釋厲字其夤列則有危亡之憂今不言列其夤而<lb/>
　徑言危薫心盖省文也<lb/>
艮其身止諸躬也<lb/>
<pb n="20a"/>
　與物相背則外无所見唯自止其身而巳身之外无<lb/>
　能為也故曰艮其身止諸躬也躬即身也童溪王氏<lb/>
　曰或者有身信而躬屈之說非也<lb/>
艮其輔以中正也<lb/>
　多言數窮不如守中六五之所以艮其輔而不至於<lb/>
　悔以其中也平菴項氏曰中正以上下叶韻當作正<lb/>
　中紫陽朱子曰正字羨文叶韻可見愚謂以躬終二<lb/>
　韻叶之當如大壯九二爻𫝊之例作以中也為是<lb/>
<pb n="20b"/>
敦艮之吉以厚終也<lb/>
　上處艮終而吉以其能盡止道而謹厚克終也厚釋<lb/>
　敦字書君陳云惟民生厚因物有遷遷者止之反也<lb/>
　不能止此厚之所以不終也<lb/>
　<lb/>
　<lb/>
　<lb/>
　周易集說卷二十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易集説卷十六</head> <lb/>
    <p>
<pb n="1a"/>
欽定四庫全書<lb/>
　周易集説卷十六<lb/>
　　　　　　　　　　　　　宋　俞琰　撰<lb/>
　彖傳三<lb/>
臨剛浸而長説而順剛中而應大亨以正天之道也至<lb/>
于八月有凶消不久也<lb/>
　臨十二月之卦也二陽在下四隂在上二陽以漸而<lb/>
　長與四隂相逼故曰臨剛浸而長此以卦體釋卦名<lb/>
<pb n="1b"/>
　也象辭言澤上有地臨蓋謂上臨下尊臨卑此言剛<lb/>
　浸而長則謂内臨外大臨小也浸猶水之浸物以漸<lb/>
　而浸進也天地間一氣不頓長一形不頓虧必以其<lb/>
　漸隂符經謂天地之道浸是也説而順以二體言臨<lb/>
　之德説則與物相得順則與物无忤説而順則非以<lb/>
　強暴相臨也剛中而應謂九二以剛中之德上應乎<lb/>
　柔中之君也大釋元字正釋貞字天道謂隂陽之消<lb/>
　長也陽剛之長雖以其漸而大亨亦必以其正不正<lb/>
<pb n="2a"/>
　則乖戾乗之而為愆矣君子當此大亨之時雖有應<lb/>
　於上亦不可過用其剛是必行之以正不正則小人<lb/>
　乘之而為害矣故曰大亨以正天之道也消不久謂<lb/>
　陽之消不久可待也以月數論之尚有八月孰謂不<lb/>
　久以卦體觀之臨倒轉即為觀蓋不過反掌間耳是<lb/>
　故二陽長于下而以漸亦未足為喜倒轉為觀則二<lb/>
　陽消於上而不久深可憂也嗚呼陽之長也以漸其<lb/>
　消也亦必以漸今論其長則曰浸論其消則曰不久<lb/>
<pb n="2b"/>
　聖人豫為君子憂蓋如此<lb/>
大觀在上順而巽中正以觀天下觀盥而不薦有孚顒<lb/>
若下觀而化也觀天之神道而四時不忒聖人以神道<lb/>
設教而天下服矣<lb/>
　陽大隂小大壯四陽卦主陽而言故曰大者壯也觀<lb/>
　四隂卦則當主隂而言今乃獨贊九五而曰大觀在<lb/>
　上又曰中正以觀天下何也曰此聖人崇陽抑隂尊<lb/>
　君卑臣之㣲意也按郭京易舉正彖辭脱觀亨二字<lb/>
<pb n="3a"/>
　此下脱是以亨三字大觀者仰而觀天俯而觀民无<lb/>
　所不觀也在上以九五之位言順而巽以二體之德<lb/>
　言中正以觀天下則又賛九五之德既中且正足以<lb/>
　為觀以示天下也書君牙云爾身克正罔敢弗正民<lb/>
　心罔中惟爾之中今九五為觀于上而中正如此况<lb/>
　又以順巽相遇感則必通天下其有不化者乎下觀<lb/>
　而化謂方盥之時四隂在下見其至誠而悉皆觀感<lb/>
　而化也中庸云至誠如神又曰唯天下至誠為能化<lb/>
<pb n="3b"/>
　此之謂也聖人以不言之教寓於祭祀之時使人可<lb/>
　望而不可即雖在下者盡皆羣小自當觀感於形迹<lb/>
　之表而莫不肅然畏聳然服此之謂神道設教也彖<lb/>
　以祭祀言故聖人曲暢神道之義神道天道也天道<lb/>
　不言而化无為而成如雨行於地春則東夏則南秋<lb/>
　則西冬則朔自然而然莫測其所以然是為神道聖<lb/>
　人仰觀乎天以天之神道設教初不求天下之服而<lb/>
　天下自皆心悦而誠服如舜恭己正南面而天下自<lb/>
<pb n="4a"/>
　治文王不大聲以色而萬邦作孚自然之感固如是<lb/>
　也服謂四隂順服於下既皆觀感而化則莫敢進逼<lb/>
　以犯其上也平菴項氏曰觀字卦名并一卦内並是<lb/>
　平聲唯觀天下一字是去聲<lb/>
頤中有物曰噬嗑噬嗑而亨剛柔分動而明雷電合而<lb/>
章柔得中而上行雖不當位利用獄也<lb/>
　頤口中兩旁肉二三五柔爻是也中有物謂九四之<lb/>
　剛爻横於柔爻之間也初上兩剛爻如齒有噬嗑之<lb/>
<pb n="4b"/>
　狀故曰頤中有物曰噬嗑其取象蓋因於頤非自頤<lb/>
　而變也頤下震上艮上下兩剛中則四柔噬嗑下震<lb/>
　上離上下亦兩剛中則三柔亦有頤之象但以九四<lb/>
　一剛間於其中故其象為頤中有物而卦名乃曰噬<lb/>
　嗑或曰噬嗑倒轉為賁亦有頤中有物之象亦可以<lb/>
　為噬嗑而以為賁何耶曰凡噬者必下動賁无震故<lb/>
　不得為噬嗑也夫頤而中虚則无事於噬而自可合<lb/>
　今有物焉則窒塞矣茍不以齒決之烏得而合故噬<lb/>
<pb n="5a"/>
　已則嗑嗑者窒塞者去而上下亨通故曰噬嗑亨文<lb/>
　王曰噬嗑亨孔子添一而字蓋謂噬而嗑之則亨不<lb/>
　噬則不嗑不嗑則不亨也剛柔分謂一剛一柔分居<lb/>
　内外也剛柔分而不亂有明辨之象明辨乃察獄之<lb/>
　本也内震動外離明動而明也雷動於内電明於外<lb/>
　相資而並見合而章也合而章則威與照並行用獄<lb/>
　之道也柔得中而上行指六五上行謂居尊位也六<lb/>
　五雖以隂爻居陽位而不當然施之用獄則宜蓋用<lb/>
<pb n="5b"/>
　獄之道剛固不可過柔亦不可唯柔而得中乃得用<lb/>
　獄之宜也進齋徐氏曰剛柔分未噬之象動而明方<lb/>
　噬之象合而章已噬之象猶噬嗑然噬則頤分嗑則<lb/>
　頤合此三句解噬嗑而亨之義<lb/>
賁亨柔來而文剛故亨分剛上而文柔故小利有攸往<lb/>
天文也文明以止人文也觀乎天文以察時變觀乎人<lb/>
文以化成天下<lb/>
　賁乃噬嗑之倒體柔來而文剛謂六二之柔自噬嗑<lb/>
<pb n="6a"/>
　六五而來分剛上而文柔謂分噬嗑初九之剛上為<lb/>
　賁之上九即非自泰來或謂一隂一陽卦皆自復姤<lb/>
　來二隂二陽卦皆自臨遯來三隂三陽卦皆自泰否<lb/>
　來非也或又謂彖傳凡言剛來柔來皆從乾坤二卦<lb/>
　來亦非也夫乾坤者衆卦之父母三百八十四爻无<lb/>
　非皆乾坤也又豈但一爻為然哉小字當依郭京作<lb/>
　不字上九乃陽畫之大不可以小言也柔來而文剛<lb/>
　則文在内而内文明故亨分剛上而文柔則文在外<lb/>
<pb n="6b"/>
　而止止則不可動故不利有攸往郭京曰天文上脱<lb/>
　剛柔交錯一句紫陽朱子曰先儒説天文上當有剛<lb/>
　柔交錯四字理或然也天文謂七政之錯行列宿之<lb/>
　森布人文謂君臣父子兄弟夫婦之倫序文明謂尊<lb/>
　卑貴賤上下大小燦然有文以相接也止謂君君臣<lb/>
　臣父父子子兄兄弟弟夫夫婦婦各安其分之所止<lb/>
　也文貴乎明不明則无别又貴乎止不止則流明以<lb/>
　止則无過與不及之患然後不害其為文禮以節文<lb/>
<pb n="7a"/>
　為義者此也夫賁人文也而兼言天文天人同一理<lb/>
　也聖人仰觀天文以審察四時之變蓋觀夫賁之剛<lb/>
　柔交錯也俯觀人文而為之移風易俗以化成天下<lb/>
　蓋觀夫賁之文明以止也剛上之上上聲<lb/>
剥剥也柔變剛也不利有攸往小人長也順而止之觀<lb/>
象也君子尚消息盈虚天行也<lb/>
　上剥字卦名下剥字訓剥之義趙氏輯聞云以剥訓<lb/>
　剥猶以巽釋巽為其不可以他釋也或曰下剥字音<lb/>
<pb n="7b"/>
　撲擊果而墮落之也與豳七月詩八月剥棗之剥同<lb/>
　柔變剛謂上九一剛將為衆隂所變也夬五陽而一<lb/>
　隂則曰剛決柔剥五隂而一陽則曰柔變剛何也曰<lb/>
　陽性剛果一旦勇決則不可禦隂性柔緩必積日累<lb/>
　月以漸而變也柔之變剛也蓋始於一隂之生變乾<lb/>
　為姤變姤為遯又變遯為否又變否為觀及其變觀<lb/>
　為剥則又將變剥而為坤也否言小人道長此但言<lb/>
　小人長又何也曰否之時三隂在下與三陽勢均小<lb/>
<pb n="8a"/>
　人有長之道蓋猶未長今則一陽孤立於上而五隂<lb/>
　羣處於下小人勢盛故孔子直言小人長不言其道<lb/>
　也順者順夫天理止之者止而弗動非謂順小人之<lb/>
　勢而止其惡也觀象謂觀此剥卦之象也觀此剥卦<lb/>
　之象遂得處剥之道不然則逆而悖理動而激變非<lb/>
　徒无益反受其害如漢之黨錮唐之白馬是已夫小<lb/>
　人之與君子猶隂之與陽相為盛衰殆无終窮之理<lb/>
　消則息息則盈矣亦无久盈之道盈則虚虚則消矣<lb/>
<pb n="8b"/>
　易窮則變變則通剥之終乃復之始剥窮上返下不<lb/>
　久則又將為復是以君子觀剥之象而尚消息盈虚<lb/>
　不敢妄動但順時而止以待天道之還耳故曰順而<lb/>
　止之觀象也君子尚消息盈虚天行也<lb/>
復亨剛反動而以順行是以出入无疾朋來无咎反復<lb/>
其道七日來復天行也利有攸往剛長也復其見天地<lb/>
之心乎<lb/>
　反者自外而來歸於内也孔子釋復亨而曰剛反蓋<lb/>
<pb n="9a"/>
　謂復之所以亨者剥上九之剛反而為復之初九也<lb/>
　按郭京易舉正剛反下有也字動指下體之震順指<lb/>
　上體之坤向在剥時君子之道不行則唯順而止之<lb/>
　今倒轉為復則君子之動也以順而行時雖不同君<lb/>
　子之行止則无非順也順者何順夫理也君子於此<lb/>
　順理而行則无往不可故總而結之曰是以出入无<lb/>
　疾朋來无咎天行謂天道之運行也剥窮於上而反<lb/>
　於下則止者復動往者復來猶天道之運行周則復<lb/>
<pb n="9b"/>
　始也剛長謂初九之剛自此而長也釋利有攸往而<lb/>
　曰剛長蓋賛初九之德初九乃復生之主爻也天地<lb/>
　之心謂天地生萬物之心也天地生物之心无乎不<lb/>
　在獨不觀果核中心一㸃其名曰仁者乎當其氣候<lb/>
　之肅殺寂然不動无端倪之可見迨夫氣候之發生<lb/>
　則其仁萌芽自核中而出即此觀之天地生物之心<lb/>
　亦可見矣詩周頌云維天之命於穆不已天地生物<lb/>
　之心蓋未嘗一日息也聖人於剥反為復靜極動初<lb/>
<pb n="10a"/>
　見天地生物之心未嘗一日息故曰復其見天地之<lb/>
　心乎夫天地之心在在有之聖人則於復卦見天地<lb/>
　之心爾非謂唯復卦見天地之心也或謂靜為天地<lb/>
　之心非也或又謂動為天地之心亦非也<lb/>
无妄剛自外來而為主於内動而健剛中而應大亨以<lb/>
正天之命也其匪正有眚不利有攸往无妄之往何之<lb/>
矣天命不祐行矣哉<lb/>
　无妄之為卦内震外乾乾之三畫皆剛爻也今曰剛<lb/>
<pb n="10b"/>
　自外來而為主於内自何爻而來耶曰无妄乃太畜<lb/>
　倒體无妄内卦初九之剛蓋從大畜外卦上九而來<lb/>
　非從本卦升降也或謂訟與无妄皆自遯來訟九二<lb/>
　无妄初九皆遯九三降而為之非也動謂震健謂乾<lb/>
　動而健者君子之動以天是以无妄也剛中而應大<lb/>
　亨以正天之命也謂九五剛德居中與六二正應而<lb/>
　其所以大亨者以其正也是則天命之祐也无妄之<lb/>
　往何之矣天命不祐行矣哉謂君子所行雖无妄其<lb/>
<pb n="11a"/>
　或有非常之變而天不我祐則不宜有所往往將何<lb/>
　之往則悖理悖理則逆天逆天而行天其祐哉行矣<lb/>
　哉猶論語云行乎哉正言之曰何之矣又反言之以<lb/>
　歎之曰行矣哉蓋甚言其不宜往也夫无妄與臨皆<lb/>
　大亨以正臨則為天之道无妄則為天之命何也曰<lb/>
　運於上而自然者道也降於下而靡常者命也命即<lb/>
　道也處此之時逢此非常之變則君子奈之何哉順<lb/>
　天命而已矣今諸解者莫不曰彖辭言利貞蓋法无<lb/>
<pb n="11b"/>
　妄之道利在貞正失貞正則妄故其匪正則為過眚<lb/>
　蓋以為人之匪正如六三九四之不正則有灾眚也<lb/>
　吁既无妄矣則安有所謂匪正者乎當知彖辭所謂<lb/>
　匪正蓋謂天之變非謂人之不正也<lb/>
大畜剛健篤實輝光日新其德剛上而尚賢能止健大<lb/>
正也不家食吉養賢也利渉大川應乎天也<lb/>
　大畜之為卦下乾上艮剛健乾之德也篤實艮之德<lb/>
　也乾艮皆陽卦陽明故輝光艮之輝光即乾之輝光<lb/>
<pb n="12a"/>
　發于外者也畜之不已則日進一日其德愈著故曰<lb/>
　大畜剛健篤實輝光日新其德書咸有一德云終始<lb/>
　惟一時乃日新注云終始不衰是乃日新之義夫大<lb/>
　畜倒轉為无妄則其剛自外而來是為初九无妄倒<lb/>
　轉為大畜則其剛自下而上是為上九剛居上而六<lb/>
　五在下承之有尊尚賢者之象故曰剛上而尚賢上<lb/>
　上聲大抵有一剛賢在上則衆才畢止於下今夫乾<lb/>
　之三陽在下視艮之一陽在上以為其類見尊於當<lb/>
<pb n="12b"/>
　時遂皆頫首受畜而不敢猖狂妄行茲蓋上之人有<lb/>
　以制之也夫既有以制之故不曰健而止特曰能止<lb/>
　健能止健者乾雖健而難制艮則能制之也制之非<lb/>
　故抑其進也養之以待用也艮何以能制之也曰大<lb/>
　正也陽卦為大隂卦為小小畜以小畜太非正也大<lb/>
　畜以大畜大則正也夫唯其大正而能止健也故健<lb/>
　者咸止於下由是踐履熟涵養深所畜者久无復有<lb/>
　輕躁之失也養賢養在下之三陽也書説命云惟賢<lb/>
<pb n="13a"/>
　非后不食蓋賢者在下則家食仕則食君之禄禄所<lb/>
　以養賢也應乎天謂六五隂柔其才不能以自濟必<lb/>
　與剛陽相應然後能濟也乾為天高而在上者也今<lb/>
　在下體亦謂之應乎天以明天之理無乎不在也<lb/>
頤貞吉養正則吉也觀頤觀其所養也自求口實觀其<lb/>
自養也天地養萬物聖人養賢以及萬民頤之時大矣<lb/>
哉<lb/>
　伊川程子曰人之養生養形養德養人无非皆頤養<lb/>
<pb n="13b"/>
　之道也動息節宣以養生也飲食衣服以養形也威<lb/>
　儀行義以養德也推已及物以養人也愚謂養生養<lb/>
　形養德養人雖有輕重要皆以正道固守則吉也為<lb/>
　卦震下艮上中互重坤坤體中虚有以容物而物皆<lb/>
　致養焉故訓頤為養觀其所養謂即此頤卦之象而<lb/>
　觀其所養之道也所養之道如上養下下養上陽養<lb/>
　隂皆正也但隂養陽則於理為顛倒非正也觀其自<lb/>
　養謂反求諸已以觀其自養之道也自養之道如言<lb/>
<pb n="14a"/>
　語則正而有序不敢不慎也飲食則正而有度不敢<lb/>
　不節也雖然頤之道貴乎正頤之時則不可失如天<lb/>
　地之養萬物當寒而寒當暑而暑寒暑不失其時則<lb/>
　萬物各得其宜聖人之於萬民也亦然聖人養萬民<lb/>
　豈能一一徧及哉其先務則惟養賢而已賢者得所<lb/>
　養則體聖人之意以下及萬民然亦安能家至户給<lb/>
　而與之食哉不違其農時而已孔子蓋以萬物萬民<lb/>
　之生與養時為大故不曰義不曰用而獨曰頤之時<lb/>
<pb n="14b"/>
　大矣哉始言其正終言其大頤之道備矣文王之意<lb/>
　不過謂觀此頤卦中虚之象以反觀諸身以自求吾<lb/>
　之口實止言自養不言養人孔子乃詳言天地養萬<lb/>
　物聖人養賢以及萬民蓋又推廣彖辭之義云<lb/>
大過大者過也棟橈本末弱也剛過而中巽而説行利<lb/>
有攸往乃亨大過之時大矣哉<lb/>
　易以陽為大大過謂陽之過也卦之六畫凡三畫是<lb/>
　隂三畫是陽則為剛柔分大過卦乃四陽二隂之卦<lb/>
<pb n="15a"/>
　則陽盛而過於隂故曰大者過也在人事則泛言萬<lb/>
　事大者之過凡大者皆是非一端也初六在下卦之<lb/>
　下本也上六在上卦之終末也弱謂初上皆隂柔也<lb/>
　以德言之中強而本末皆弱則不能勝其重任焉烏<lb/>
　得而不橈故曰棟橈本末弱也剛毎患乎過今四剛<lb/>
　共聚于中爻可謂剛過矣剛過唯恐其不中剛過而<lb/>
　中則亦可以任扶顛持危之責而有以立大事成大<lb/>
　功又何患乎過猶之治病焉病勢沉痼而攻之以瞑<lb/>
<pb n="15b"/>
　眩之藥自其治㣲疾之道觀之則謂之過自藥病相<lb/>
　對言之則謂之中所謂時中是也巽而説行以二體<lb/>
　之德言也巽順則與物理无忤和説則與人情相得<lb/>
　處顛危之世剛過而不失其中又巽順而和悦則无<lb/>
　非可行之道也以此而行則利有攸往而无不亨矣<lb/>
　非其才有大過人者能若是哉乃亨謂如此而後亨<lb/>
　通也他卦彖辭先言亨後言利有攸往往自往亨自<lb/>
　亨也大過彖辭則先言利有攸往後言亨孔子於亨<lb/>
<pb n="16a"/>
　字上又添一乃字蓋明亨因於往不往則不亨也大<lb/>
　過之時其事甚大與常時不同故贊之曰大過之時<lb/>
　大矣哉楊繪曰不曰義者不可以常義拘不曰用者<lb/>
　非常之用也<lb/>
習坎重險也水流而不盈行險而不失其信維心亨乃<lb/>
以剛中也行有尚往有功也天險不可升也地險山川<lb/>
丘陵也王公設險以守其國險之時用大矣哉<lb/>
　卦疊兩坎内外皆險是為重險險者何以二隂而陷<lb/>
<pb n="16b"/>
　一陽也八卦中唯險非吉德而又重焉險亦甚矣坎<lb/>
　本坤體乾交之而成坎其中乾畫則水也乾行不息<lb/>
　故坎水之流亦不息夫坎水流水也與兌澤不同澤<lb/>
　乃水之所瀦瀦而後盈盈而後流孟子所謂盈科而<lb/>
　後進者是也坎水則不然坎水乃江河大川之水晝<lb/>
　夜常流流則不盈故曰水流而不盈水之源出於西<lb/>
　北其流則趨於東南迂廻曲折不知更歴幾險而終<lb/>
　至於海茲非行險而不失其信者乎最有信者莫如<lb/>
<pb n="17a"/>
　潮一日兩至隨月之盈虧以為消長凡月到坎離潮<lb/>
　水亦到隨月早暮以為期信未嘗差失也剛中指二<lb/>
　五兩爻剛中則遇險而不讋也同舟共濟胡越無患<lb/>
　乎異心今二五同在險中則彼此同心而相維所以<lb/>
　亨也往有功謂不可憚勞也坎勞卦也凡坎用事皆<lb/>
　曰往有功需蹇解皆然漸雖無坎三四五互坎也天<lb/>
　險指上坎地險指下坎蓋發明重坎之義也天險无<lb/>
　形之險也不可升與論語天之不可階而升同地險<lb/>
<pb n="17b"/>
　乃有形之險也山川丘陵是也然天下豈皆山川丘<lb/>
　陵王公於是鑿斯池築斯城以為封疆之衛故曰王<lb/>
　公設險以守其國險之時用大矣哉時用謂有時乎<lb/>
　用而非用之常也<lb/>
離麗也日月麗乎天百榖草木麗乎土重明以麗乎正<lb/>
乃化成天下柔麗乎中正故亨是以畜牝牛吉也<lb/>
　麗附麗也以一隂附麗於二陽之間也在物為火火<lb/>
　性善附麗也豈惟火哉天地之間凡有象有形如日<lb/>
<pb n="18a"/>
　月如百榖草木各有所附麗也日月麗乎天在上者<lb/>
　之麗也百榖草木麗乎土在下者之麗也蓋發明重<lb/>
　離之義在人則為所親附之人所由之道所主之事<lb/>
　亦莫不皆有所附麗也明離之德也重明指上離而<lb/>
　言明在上卦是為重明也正指下離而言下三爻蓋<lb/>
　皆正也以上卦之重明附麗乎下卦之正故曰重明<lb/>
　以麗乎正如象辭以重兌為麗澤亦謂上下卦相附<lb/>
　麗非獨指一爻也句中有以字如同人之文明以健<lb/>
<pb n="18b"/>
　賁之文明以止皆論上下兩體之德也亦非獨指一<lb/>
　爻也乃化成天下謂如此可以化民而成俗也柔麗<lb/>
　乎中正雖以二五兩爻並言然所重則在六二中正<lb/>
　蓋指六二也六五雖中然柔而不正豈能遽亨下與<lb/>
　六二相附麗此所以亨故曰柔麗乎中正故亨釋畜<lb/>
　牝牛吉而加是以二字蓋總結上文之所以亨然後<lb/>
　有此吉也柔附本非今德在人當審所麗不然何亨<lb/>
　之有亦何吉之有卦有六二六五兩隂爻孔子恐占<lb/>
<pb n="19a"/>
　者不知牝牛為六二故又如此詳言之六二盖離之<lb/>
　主爻也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易集說卷十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易集説卷八</head> <lb/>
    <p>
<pb n="1a"/>
欽定四庫全書<lb/>
　周易集説卷八<lb/>
　　　　　　　　　　　　　宋　俞琰　撰<lb/>
　下經三<lb/>
䷭<hi>巽下坤上</hi>
升元亨用見大人勿恤南征吉<lb/>
　升進而上也萃升皆以坤上坤下取義萃三隂聚于<lb/>
　下倒轉為升則三隂升于上下巽而上順九二以剛<lb/>
<pb n="1b"/>
　徳居中與六五相應是以元亨大人指九二用見與<lb/>
　利見不同利見者宜見之用見將變動而有為則見<lb/>
　之也既見則有慶故勿勞憂恤南征前進也巽居東<lb/>
　南坤居西南皆南方之卦南方陽明之地進則遂其<lb/>
　升而得行其志故吉釋文云用見本或作利見<lb/>
初六允升大吉<lb/>
　允升者初以四之允而升也初與四雖不相應然彼<lb/>
　之柔以時升此之柔亦以時升彼此蓋相信相從也<lb/>
<pb n="2a"/>
　在下而升者得上之人信從而不疑是以大吉<lb/>
九二孚乃利用禴无咎<lb/>
　二五雖相應有九三阻于其前而莫能升故不言升<lb/>
　萃與升相反而孚乃利用禴俱言于下卦之中爻何<lb/>
　也禴所以享上也六二求萃于上九二亦求升于上<lb/>
　故其義同而有小異者萃六二所應乃九五之剛既<lb/>
　引于上而吉矣孚可知也故先言无咎而後言孚升<lb/>
　九二所應乃六五之柔安知其孚與否也故先言孚<lb/>
<pb n="2b"/>
　而後言无咎是果孚也則吾用禴也利而无咎不孚<lb/>
　而用禴則不唯不利且有咎矣今九二以剛徳居中<lb/>
　能盡臣道以事上六五雖柔而其徳謙順以接下彼<lb/>
　此皆至誠相孚故二之用禴也禮雖簡亦无咎<lb/>
九三升虛邑<lb/>
　三與上應而坤之順在前更无阻礙則其升也如入<lb/>
　无人之境故曰升虚邑言至易也<lb/>
六四王用亨于岐山吉无咎<lb/>
<pb n="3a"/>
　二應五升將何之故不言升四近五聖人嫌其逼五<lb/>
　故亦不言升而别取祭享之義曰王用亨于岐山亨<lb/>
　許兩反與隨上六同皆當作祭享之享六四在升之<lb/>
　時其徳最為柔順王者得此占用此爻義動而有事<lb/>
　于山川則誠意上升足以達于神明故吉<lb/>
六五貞吉升階<lb/>
　貞者固守以正而不變也升階猶言踐阼先言貞吉<lb/>
　而後言升階蓋貞吉然後可以升天子之位也六五<lb/>
<pb n="3b"/>
　以隂柔居尊而其位不正故為此戒<lb/>
上六㝠升利于不息之貞<lb/>
　升至于上極矣上六以隂爻處坤隂之極知進而不<lb/>
　知退非㝠而何得此占者唯利于不息之貞貞者固<lb/>
　守以正也正而不息則利不正而不息則不利也<lb/>
䷮<hi>坎下兊上</hi>
困亨貞大人吉无咎有言不信<lb/>
　困者窮而憊乏之義困井二卦以坎下坎上取義井<lb/>
<pb n="4a"/>
　以水上出為功困以水下漏為阨又陽剛為隂柔揜<lb/>
　蔽所以為困也亨以二體言為卦内坎險外兊説在<lb/>
　險而以道自説是以身雖困而道則亨也曰貞曰大<lb/>
　人吉无咎皆指九二有言不信則指上六困之成卦<lb/>
　蓋在此兩爻也九二陷于坎險中能以貞道處困而<lb/>
　不變故吉而无咎上六兊口之説非不能言然處困<lb/>
　阨之極唯宜黙耳有言則人誰信之徒尚口辯无益<lb/>
　也<lb/>
<pb n="4b"/>
初六臀困于株木入于幽谷三嵗不覿<lb/>
　株木槎枿之木初六處困而在下卦之底其位又不<lb/>
　當如臀坐株木而不得其安柔弱不能自拔如入于<lb/>
　幽谷隂暗而不見其明困之甚也覿私見也初欲應<lb/>
　四而二間之四亦困于金車未能與之私見故三嵗<lb/>
　不覿止云三嵗聖人不絶人以終困也<lb/>
九二困于酒食朱紱方來利用亨祀征凶无咎<lb/>
　九二雖在困中而不失其所守但以醉飽過傷而反<lb/>
<pb n="5a"/>
　為酒食所困耳故曰困于酒食上有剛中之君與二<lb/>
　同徳必將下來相求故曰朱紱方來困之時不宜變<lb/>
　動而用事唯宜享祀耳九二以剛徳居中其心至誠<lb/>
　專一自能感通于上故曰利用享祀處困之道静而<lb/>
　處下可也豈宜往哉往則必凶故曰征凶而又曰无<lb/>
　咎何也曰君命召則不容不往也何咎之有<lb/>
六三困于石據于蒺蔾入于其宫不見其妻凶<lb/>
　承乗皆剛進則有九四之辱退則有九二之危故其<lb/>
<pb n="5b"/>
　象為困于石據于蒺蔾宫所居之室也三内體故言<lb/>
　宫其應在上上兊女三坎男上蓋三之妻也而與三<lb/>
　不相應故其象占又為入于其宫不見其妻凶<lb/>
九四來徐徐困于金車吝有終<lb/>
　自外而内為來徐徐緩也九四來徐徐蓋與初六三<lb/>
　嵗不覿相𤼵初之所以三嵗不覿者以九四之來徐<lb/>
　徐也金車兵車也為五所乗不得不黽勉從事乎五<lb/>
　是以有金車之困唯其困于金車是以來徐徐而至<lb/>
<pb n="6a"/>
　于三嵗既歴三嵗故始雖不覿今則覿始雖吝終則<lb/>
　有與也大抵力不足而過勞則困乏非有援助則莫<lb/>
　能濟况居困之時乎四與初雖相應而初以柔居剛<lb/>
　固不能濟四之困四以剛居柔亦不能濟初之困所<lb/>
　以吝而乃有終者它爻皆无應四獨有應初之柔雖<lb/>
　不能相濟畢竟有與也豈不勝于无與而孤立者哉<lb/>
九五劓刖困于赤紱乃徐有説利用祭祀<lb/>
　劓謂刑上六以去在上之小人刖謂刑六三以去在<lb/>
<pb n="6b"/>
　下之小人三與上同惡相濟以揜君子不去之則九<lb/>
　二莫能上達也赤紱猶坤言黄裳皆下體之服以人<lb/>
　臣在上而不僭則為黄裳以人君在上而接下則為<lb/>
　赤紱五求二以共濟天下之困而二未至五乃側席<lb/>
　以待蓋焦心勞思之甚是困于赤紱也夫以九五剛<lb/>
　中之君下求九二剛中之臣何為乃徐有説耶以小<lb/>
　人未去故也小人去則二五相遇然後有君臣相得<lb/>
　之説也處困之時五與二皆以剛徳居中用之于祭<lb/>
<pb n="7a"/>
　祀則其心至誠專一足以通于鬼神故其占又為利<lb/>
　用祭祀釋文云祭祀本作享祀<lb/>
上六困于葛藟于臲卼曰動悔有悔征吉<lb/>
　葛生于下其藤蔓攀附于上上之應在三彼此皆柔<lb/>
　猶葛藟之纒繞故曰困于葛藟臲卼髙危不安貎處<lb/>
　上卦之上而又下乗九五之剛故曰于臲卼六三欲<lb/>
　牽引上六以為己援然是時困極將變上六不自為<lb/>
　計則雖悔无及矣曰者自謂也動悔有悔征吉謂動<lb/>
<pb n="7b"/>
　而悔前之失知有後悔則莫如脱去六三之纒繞而<lb/>
　自為征行之計則吉也<lb/>
䷯<hi>巽下坎上</hi>
井改邑不改井无喪无得往來井井汔至亦未繘井羸<lb/>
其瓶凶<lb/>
　困井二卦以坎水之上下取義坎水在兊澤之下則<lb/>
　為困在巽木之上則為井井者穴地出水之處井之<lb/>
　為卦下巽入上坎水入乎水而上水故謂之井古者<lb/>
<pb n="8a"/>
　八家為井四井為邑邑有時而變遷井則不變遷故<lb/>
　曰改邑不改井井乃困之倒體因倒轉為井則六三<lb/>
　變為六四改邑之象也二五之剛中如舊不改井之<lb/>
　象也井之泉不以常汲而竭亦不以不汲而盈故曰<lb/>
　无喪无得困下坎上兊中互離巽井下巽上坎中互<lb/>
　兊離昔為困具此四卦今為井亦具此四卦此无喪<lb/>
　无得之象也往者汲于此來者汲于此故曰往來井<lb/>
　井汔幾也繘汲水之綆瓶汲水之器羸綰絆也汔至<lb/>
<pb n="8b"/>
　而亦未繘者幾及于泉而不得泉則與未施繘无異<lb/>
　也汔至亦未繘為句井羸其瓶為句彖傳之誤亦承<lb/>
　彖辭之誤云爾民非水火不生活今其瓶羸于井中<lb/>
　而凶謂汲者非其任也汔與汔濟之汔同羸與羸角<lb/>
　羸豕之羸同<lb/>
初六井泥不食舊井无禽<lb/>
　卦以陽爻為泉隂爻為井泥如字初象井底處至下<lb/>
　而水未離乎泥也井有泥則汚濁故不可食困以六<lb/>
<pb n="9a"/>
　居初倒轉為井井亦以六居初是未改邑之前舊有<lb/>
　此井故謂之舊井禽與擒同易以陽實為有隂虚為<lb/>
　无初六乃隂爻是无所獲也故曰无禽師六五之應<lb/>
　乃九二故言有禽恒九四之應乃六二故言无禽彼<lb/>
　指應爻此則本爻自謂也<lb/>
九二井谷射鮒甕敝漏<lb/>
　九二之井亦舊井也渫之則其下泉眼通甃之則其<lb/>
　旁土堅實九二則猶未渫未甃也井谷指六四謂井<lb/>
<pb n="9b"/>
　中之虚處井舊而弗甃則其旁崩潰為谷也射食亦<lb/>
　反濺也鮒乃井鰕指初六也井既崩潰土必不堅實<lb/>
　土塊墮入于井則其水激濺而射于鮒也甕乃汲器<lb/>
　指九五也敝漏則不能受又安能汲九二陽爻雖有<lb/>
　水然上无正應而下比初六功不上行故其象如此<lb/>
九三井渫不食為我心惻可用汲王明並受其福<lb/>
　渫者浚而澄治之以喻君子之脩潔也井既渫則可<lb/>
　食而猶不食以喻君子之未見用也我三自謂心惻<lb/>
<pb n="10a"/>
　指上上與三相應蓋知我而為我心惻者也惻傷之<lb/>
　也但能傷其可食而不食可用而未用非能汲之也<lb/>
　孰能汲之其九五乎九五王也王明而用三則上下<lb/>
　並受其福否則君子沈于下僚亦猶井雖渫而不用<lb/>
　汲何福之有<lb/>
六四井甃无咎<lb/>
　甃者壘磚以為井壁也三既渫而為新井矣四不甃<lb/>
　則崩潰不已必至于湮塞能无咎乎才雖不足以濟<lb/>
<pb n="10b"/>
　物然能自脩治故亦无咎<lb/>
九五井冽寒泉食<lb/>
　三既渫四既甃至五則冽矣冽者清之至也九五爻<lb/>
　位俱陽故冽既冽且寒此井泉之至美而可食者也<lb/>
　三居井之半其水僅半井而去泥未逺故雖渫而人<lb/>
　亦不食至五則水滿井矣去泥甚逺而清潔如此故<lb/>
　食井以上出為功五未及乎上故不言吉<lb/>
上六井收勿幕有孚元吉<lb/>
<pb n="11a"/>
　收如字疑即汲字訛為收爾幕當作羃揜之也井養<lb/>
　而不窮蓋以濟人利物為功邑有井則居者行者皆<lb/>
　得而汲之况繼澤无水之困後正當濟人之困而使<lb/>
　之汲羃之可乎上與三相應三井渫不食知上六為<lb/>
　已而心惻則其相孚也乆矣今井道成于上而元吉<lb/>
　蓋由九三渫治之功也<lb/>
䷰<hi>離下兊上</hi>
革已日乃孚元亨利貞悔亡<lb/>
<pb n="11b"/>
　革變也革鼎二卦皆以離上離下取義木入火中則<lb/>
　然烹飪用鼎之象也金在火上則鎔改變從革之象<lb/>
　也已日已革之日也孚信也古者垂法于象魏特舊<lb/>
　法耳猶浹日而斂之況變舊而從新乎夫人之情可<lb/>
　與習常難與適變可與樂成難與慮始變革之初四<lb/>
　海之廣萬姓之衆才識智愚之不齊人已利害之不<lb/>
　同豈即日所能使之遽信哉故必已日而後信也天<lb/>
　下之事壅滯而頽弊之極不容不革革之所以致其<lb/>
<pb n="12a"/>
　通易窮則變變則通革之為卦内文明外和説故有<lb/>
　大通之道也事以有悔而後革无悔則安用革革雖<lb/>
　有大通之道又宜固守以正其悔乃亡否則所革未<lb/>
　當又有變動之悔也<lb/>
初九鞏用黃牛之革<lb/>
　鞏固也黄牛之革指六二黄中色牛順畜革柔而堅<lb/>
　靱之物初居革之始在下而无應豈宜妄動而驟有<lb/>
　變革以中順之道固之可也初九剛陽而離體火性<lb/>
<pb n="12b"/>
　炎上勇于有為故為此戒革之義本訓變而皮革所<lb/>
　以固物蓋借用耳如履之為禮噬嗑之為市合占法<lb/>
　例如是也獸皮本硬物治去其毛而熟之則變而為<lb/>
　柔蓋皮革之革亦取變之義也<lb/>
六二已日乃革之征吉无咎<lb/>
　爻至三為終日過三則為已日二其日之正中歟彖<lb/>
　言革已日乃孚爻則曰已日乃革之得无異乎曰彖<lb/>
　言王朝之革爻則言侯國之革六二曰已日乃革之<lb/>
<pb n="13a"/>
　征吉无咎蓋待上之人已革而後革之則征吉而无<lb/>
　咎也乃之云者必已日然後可革今離日方中蓋未<lb/>
　已也日未已則未可遽革也六二柔順中正而所為<lb/>
　不僭故其象占如此<lb/>
九三征凶貞厲革言三就有孚<lb/>
　征動而行也貞静以守也征凶則貞必吉征吉則貞<lb/>
　必凶今言征凶又言貞厲何也曰時未可為不可遽<lb/>
　為征則凶也事有當革不可不革貞則厲也六二柔<lb/>
<pb n="13b"/>
　而得中動則不至于過故許之曰征吉九三剛而不<lb/>
　中又在離體之極恐其躁動故戒之曰征凶復恐其<lb/>
　以剛明自任故又戒之曰貞厲三去聲革言三就謂<lb/>
　謀之再三而後成就也上與三應三至上凡歴三爻<lb/>
　故曰三就猶士喪禮云馬纓三就注云纓當胷削革<lb/>
　為之三就三重三匝也革言如此則其有孚可知矣<lb/>
九四悔亡有孚改命吉<lb/>
　九四剛而不中本當有悔然以剛居柔而不暴必待<lb/>
<pb n="14a"/>
　已日而後革革而當者也是以悔亡彖言已日乃孚<lb/>
　又言悔亡蓋與九四相𤼵將革而謀之謂之言革而<lb/>
　行之謂之命四上孚于五下孚于三上下相孚而後<lb/>
　改其命令故吉四在離日之外日既已矣故言改五<lb/>
　與上在既改之後則言變變乃革之成改則猶未也<lb/>
　革之下三爻皆有謹重而不敢輕改之意至四而猶<lb/>
　未敢輕變古人之重改作蓋如此<lb/>
九五大人虎變未占有孚<lb/>
<pb n="14b"/>
　九五大人為革之主其徳日新其威足以服人彰彰<lb/>
　然在人耳目天下皆望而畏之故曰大人虎變占所<lb/>
　以決疑未占有孚孚之素也大人者與鬼神合其吉<lb/>
　凶者也況又順天應人而時有變革之象已炳然如<lb/>
　虎之文蓋无有不孚者故无待乎質諸鬼神而後无<lb/>
　疑也三四五同互乾體故皆言有孚<lb/>
上六君子豹變小人革面征凶居貞吉<lb/>
　九五大人出為革之主如虎之變天下靡不畏服凡<lb/>
<pb n="15a"/>
　為君子者皆自新如豹之換毛為小人者亦皆改過<lb/>
　而回心嚮道故曰君子豹變小人革面面者嚮之謂<lb/>
　革至于上革道成矣不必一一吹毛而求其疵也往<lb/>
　則自取多事而有紛更之凶故唯守静而居貞則吉<lb/>
䷱<hi>巽下離上</hi>
鼎元吉亨<lb/>
　易全卦取物象命名唯井與鼎井之上坎水鼎之上<lb/>
　離火而下卦皆巽蓋水以綆汲火以薪傳也鼎器也<lb/>
<pb n="15b"/>
　非特有安重之義蓋其致潔以為烹飪之用則又有<lb/>
　新義為卦内巽順外文明又六五以柔中之徳居尊<lb/>
　而下應九二剛中之臣故亨吉字羡文當依伊川程<lb/>
　子作鼎元亨觀彖傳可見<lb/>
初六鼎顛趾利出否得妾以其子无咎<lb/>
　初在鼎之底故象趾往與四應則其趾向上是為顛<lb/>
　趾否悲已反不臧也夫顛趾非鼎之正何利之有蓋<lb/>
　鼎初顛趾則宿昔漬穢不臧之物皆顛覆而出之因<lb/>
<pb n="16a"/>
　以致其新潔乃所以為利也夫烹飪之初不去其宿<lb/>
　穢則為新物之害初六隂柔之資不中不正如小人<lb/>
　内懷不善因經顛覆之禍乃去其不善以從善是亦<lb/>
　利也妾指四得妾謂買妾而得其人也生子不以妻<lb/>
　而以妾豈能无咎今得妾而无咎者以其有子故也<lb/>
　在鼎之初有子以主器又何咎焉<lb/>
九二鼎有實我仇有疾不我能即吉<lb/>
　易以陽爻為實九二陽實居中鼎有實之象也我仇<lb/>
<pb n="16b"/>
　有疾指初六謂初六隂柔與已相並而有否惡之疾<lb/>
　非嘉偶也即就也與詩東門之墠子不我即之即同<lb/>
　不我能即吉者初方顛覆自救不暇安能我即然而<lb/>
　隂從陽者也我雖自守彼必相求我當有以却之使<lb/>
　不來即我則吉蓋鼎中有實唯當上奉六五之正應<lb/>
　不可使小人近比而得以染指也<lb/>
九三鼎耳革其行塞雉膏不食方雨虧悔終吉<lb/>
　耳數偶而中虚所以受鉉也九三乃剛陽之實而其<lb/>
<pb n="17a"/>
　數竒是改變其所以為耳之義故曰鼎耳革或疑耳<lb/>
　在五何為三又言耳曰三當鼎腹耳雖出于鼎口之<lb/>
　上蓋根于鼎腹也凡物皆以足行唯鼎以耳行耳既<lb/>
　不可受鉉安能舉之以行故曰其行塞鼎不行則雖<lb/>
　有美味亦不得而食之故曰雉膏不食隂陽和則雨<lb/>
　三與五同功又同互兊體又九六相合是方雨也虧<lb/>
　欠而不足也悔自省其失也三與上不相應得五而<lb/>
　失上豈非三之所欠而不足者乎五與三同此鼎耳<lb/>
<pb n="17b"/>
　三雖革五不革也逮夫五受上九之鉉而行則三也<lb/>
　亦與之俱行是故始雖有悔終亦吉也<lb/>
九四鼎折足覆公餗其形渥凶<lb/>
　四本鼎腹非鼎足也四與初應初六之柔在下不能<lb/>
　勝其重任猶鼎之折足也大臣任非其人而敗乃公<lb/>
　事猶鼎折足而顛覆其中之實也聖人烹以享帝養<lb/>
　賢非為口腹之私是為公餗形渥當作刑剭古有屋<lb/>
　誅之法謂所殺不于市而適甸師氏者也四居大臣<lb/>
<pb n="18a"/>
　之位剛而不中所應者柔故其象如此其占則凶<lb/>
六五鼎黃耳金鉉利貞<lb/>
　六五位居鼎耳中而不偏虛而能受故曰黄耳鉉貫<lb/>
　于鼎耳所以舉鼎而行也金堅剛之物指上九而言<lb/>
　以六五而承上九猶鼎之黄耳而得金鉉也其象如<lb/>
　此而其占則為利貞謂宜固守其中徳而不可變也<lb/>
　六五質本隂柔恐其所守不固是以戒之<lb/>
上九鼎玉鉉大吉无不利<lb/>
<pb n="18b"/>
　鼎之鉉一而已豈有兩鉉哉今叠見焉五耳有鉉而<lb/>
　非鉉之正位上乃正位也五稱上為金鉉以其剛也<lb/>
　上乃自稱為玉鉉何也金一于剛玉則具剛柔之徳<lb/>
　也上九以剛居柔故稱玉鉉鼎至上九鼎功已成而<lb/>
　有濟人之用吉之大者也用以享帝亦利用以養賢<lb/>
　亦利故曰无不利<lb/>
䷔<hi>震下震上</hi>
震亨震來虩虩笑言啞啞震驚百里不喪七鬯<lb/>
<pb n="19a"/>
　震動也一陽動于二隂之下也卦叠兩震則動于下<lb/>
　而達于上故亨震之象為雷來謂雷聲之來虩許逆<lb/>
　反虩虩與蘇蘇索索皆雷聲震來虩虩謂雷之初來<lb/>
　而其聲震動也啞烏格反啞啞驚而輟聲也笑言啞<lb/>
　啞謂笑者言者聞雷聲之虩虩遂啞啞然噤无一聲<lb/>
　也震以雷言驚以人言百里不特謂雷聲達于百里<lb/>
　蓋以震之長子言古者王畿千里諸侯之國皆方百<lb/>
　里震雖乾君之長子其位則諸侯故稱百里喪失也<lb/>
<pb n="19b"/>
　匕鬯祭物也七之狀如畢用以舉鼎實者鬯乃秬黍<lb/>
　酒和鬱金用以灌地降神也不喪七鬯謂長子主器<lb/>
　而能盡其誠敬之心不失其所守也祭物亦多矣必<lb/>
　曰七鬯者以震卦繼鼎卦之後也此卦兩體皆震有<lb/>
　長子繼長子為君之象蓋百里之命寄于長子一身<lb/>
　唯能常懷敬畏如當雷聲震驚百里之時則可以保<lb/>
　守百里之國而不失為宗廟社稷之祭主也彖辭凡<lb/>
　三言震震亨緫上下二體而言震之所以亨次言震<lb/>
<pb n="20a"/>
　來虩虩蓋指下卦又言震驚百里則指上卦重震<lb/>
初九震來虩虩後笑言啞啞吉<lb/>
　震之彖辭見于初九初九震之主爻也于笑言啞啞<lb/>
　之上添一後字謂聞雷之初來其聲虩虩而後笑者<lb/>
　亦不笑言者亦不言也處震之初而恐懼如此則獲<lb/>
　安静和平之福故又于笑言啞啞之下添一吉字<lb/>
六二震來厲億喪貝躋于九陵勿逐七日得<lb/>
　震來指初厲謂雷聲之厲億當依虞翻作噫于其反<lb/>
<pb n="20b"/>
　與啞啞不同啞啞者震來之初卒然聞之遂輟聲是<lb/>
　為啞啞噫則震之近而可畏遂失聲是為噫喪失也<lb/>
　貝指初九之剛陽六二隂柔所資以為助者也躋登<lb/>
　也九陵指九四初之應在四初往應四則既躋于九<lb/>
　陵矣二安能得其助是喪貝也然在重震之時諸爻<lb/>
　皆不相應何況九四陷于坎險則初之往也勢不容<lb/>
　留故雖躋于九陵不乆當復還初復還則二之所喪<lb/>
　勿用追逐不乆亦復得也卦爻凡六而言七日何哉<lb/>
<pb n="21a"/>
　天道好還七日則周而復始也<lb/>
六三震蘇蘇震行无眚<lb/>
　蘇舒緩也震至六三則雷聲舒緩而少息也震行謂<lb/>
　雷之行雷當作聲之時動而行於天下則萬物靡不<lb/>
　暢達乃无災眚若于當行之時止而不行則萬物其<lb/>
　不遂夭閼於是乎故行則无眚不行則有眚君子于<lb/>
　此體震之行而不止則亦无眚蓋三雖震體之動而<lb/>
　互艮止恐其止而不行故勉之使行也<lb/>
<pb n="21b"/>
九四震遂泥<lb/>
　初九之震始震也得位而在初故其震也聲甚大九<lb/>
　四之震洊震也失位而在四隂之中則其震也沉滯<lb/>
　而聲不揚與初九不侔矣故曰震遂泥遂言其无返<lb/>
　之意泥乃計反沉滯也<lb/>
六五震往來厲億无喪有事<lb/>
　初曰震來言雷聲方震動而來二曰震來指初之來<lb/>
　以五視初則初之始震為既往四之洊震為復來五<lb/>
<pb n="22a"/>
　蓋震往而復來之時也厲謂雷聲之厲也億與二之<lb/>
　億皆當作噫中心恐懼而失聲也二五皆中爻主心<lb/>
　故皆言噫无喪即不喪匕鬯之謂二乗初之始震出<lb/>
　於不意故喪其貝五乗四之洊震畏而知戒故无所<lb/>
　喪有事謂有事于宗廟社稷以為祭主也震之主爻<lb/>
　在初而无喪有事乃歸之五五乃震之君也易道尊<lb/>
　君而卑臣例如此<lb/>
上六震索索視矍矍征凶震不于其躬于其鄰无咎婚<lb/>
<pb n="22b"/>
媾有言<lb/>
　索桑落反上六處重震之極雷聲漸小而漸消散故<lb/>
　曰震索索矍矍兩目左右顧而不定貌即漢光武謂<lb/>
　馬援矍鑠哉之矍以隂柔處動極故其視矍矍下无<lb/>
　正應征將何之蓋動極則當静征行則必凶故戒之<lb/>
　曰視矍矍征凶躬上之本體鄰為近已者六五是也<lb/>
　四之震在五為近在我則隔于五蓋猶未及我也故<lb/>
　曰震不于其躬于其鄰能恐懼修省於震未及身之<lb/>
<pb n="23a"/>
　前故亦无咎婚媾有言羡文觀爻傳不釋可見<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易集說卷八<lb/>
</p>
<p>
</p>
  </div>
</body>
</text>
</TEI>
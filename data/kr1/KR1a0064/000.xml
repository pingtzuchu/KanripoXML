<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周易集説</head>
    <p>
<pb n="1a"/>
欽定四庫全書　　　　經部一<lb/>
　周易集説　　　　　　易類<lb/>
　　提要<lb/>
　　　　<hi>臣</hi>等謹案周易集説四十卷宋俞琰撰琰字<lb/>
　　　　玉吾呉人讀易三十餘年未嘗倦輟其書集<lb/>
　　　　諸家之説用功閲二十八年凡四易稿始成<lb/>
　　　　同時漢東孟淳單父李克寛錢唐白珽西秦<lb/>
　　　　張瑛同郡顔堯煥干文傳諸輩皆推而重之<lb/>
<pb n="1b"/>
　　　　琰嘗與孟淳講坤之六二謂六二既中且正<lb/>
　　　　是以其徳直方惟從乾陽之大不習坤陰之<lb/>
　　　　小故無不利又謂彖傳剛柔上下言來不言<lb/>
　　　　往皆以兩卦相並而取義其發諸儒所未發<lb/>
　　　　多類於此琰又有讀易須知易圖纂要易經<lb/>
　　　　考證易傳考證六十四卦圖古占法卦爻象<lb/>
　　　　占分類易圖合璧連珠易外傳諸書今皆不<lb/>
　　　　傳然其自為後序稱諸編皆舊所作將毁之<lb/>
<pb n="2a"/>
　　　　而兒輩以為可惜又畧加改竄而存於後則<lb/>
　　　　舊刻本附此數書今佚之也乾隆四十六年<lb/>
　　　　十月恭校上<lb/>
　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官　<hi>臣</hi>　陸　費　墀<lb/>
<pb n="3a"/>
周易集說序<lb/>
周易集說者集諸説之善而為之說也曷為善能明三<lb/>
聖人之本旨則善也夫易始作於伏羲僅有六十四卦<lb/>
之畫而未有辭文王作上下經乃始有辭孔子作十翼<lb/>
其辭乃備當知辭本於象象本於畫有畫斯有象有象<lb/>
斯有辭易之理盡在於畫詎可捨六畫之象而専論辭<lb/>
之理哉捨畫而玩辭捨象而窮理辭雖明理雖通非易<lb/>
也漢去古未逺諸儒訓解多論象數蓋亦有所本至魏<lb/>
<pb n="3b"/>
王弼以老莊之虚无倡於前普韓康伯又和於後聖人<lb/>
之本㫖遂晦沿襲至于唐諸儒皆宗之太宗詔名儒定<lb/>
九經正義於易則取王韓而孔穎達輩以當時所尚故<lb/>
雖其説未盡善亦必為之回護由是二三百年間皆以<lb/>
虚无為髙至宋濂洛諸公彬彬輩出一埽虚无之弊聖<lb/>
人之本㫖始明奈何世之尚占而宗邵康節者則以義<lb/>
理為虚文尚辭而宗程伊川者則以象數為末技而邵<lb/>
程之學分為兩家羲畫周經亦為兩途遂使學者莫之<lb/>
<pb n="4a"/>
適從逮夫紫陽朱子本義之作𤼵邵程之未𤼵辭必本<lb/>
於畫理不外於象聖人之本㫖於是乎大明焉琰幼承<lb/>
父師面命首讀朱子本義次讀程𫝊長與朋友講明則<lb/>
又有程朱二公所未言者於心蓋不能無疑乃歴考諸<lb/>
家易說摭其英華萃為一書名曰大易㑹要凡一百三<lb/>
十卷不揣固陋遂自至元甲申集諸説之善而為之說<lb/>
凡四十卷因名之曰周易集説云元貞丙申五月六日<lb/>
林屋山人俞琰序<lb/>
</p>
<p>
</p>
  </div>
</body>
</text>
</TEI>
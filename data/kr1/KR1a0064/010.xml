<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易集説卷十</head> <lb/>
    <p>
<pb n="1a"/>
欽定四庫全書<lb/>
　周易集説卷十<lb/>
　　　　　　　　　　　　宋　俞琰　撰<lb/>
　下經五<lb/>
䷹<hi>兊下兊上</hi>
兊亨利貞<lb/>
　兊説也兩剛在下而一柔見于外有和説之色見于<lb/>
　面之象以兊遇兊則上下皆和説有亨通之道焉然<lb/>
<pb n="1b"/>
　説之不以道則流入於邪佞故戒之曰利貞<lb/>
初九和兊吉<lb/>
　初九剛正而處卑謙和而不妄説所比者九二剛中<lb/>
　之君子則其説也和而不流故吉<lb/>
九二孚兊吉悔亡<lb/>
　九二切比六三之小人本當有悔然剛而得中能下<lb/>
　與初九同徳相孚則其説也以道故吉而悔亡<lb/>
六三來兊凶<lb/>
<pb n="2a"/>
　六三隂柔不中不正犯分而妄説者也以九二不與<lb/>
　之比乃來致九四以為説來與豐六五來章之來同<lb/>
　彼以上而致下故吉此以下而致上故凶<lb/>
九四商兊未寧介疾有喜<lb/>
　商度也未寧未定也九四上承九五下比六三故不<lb/>
　能決而商度所説未之定以九居四爻剛位柔半動<lb/>
　半静故其象如此介如地之疆介各有分限不可侵<lb/>
　越也人有節守亦謂之介與豫六二介于石之介相<lb/>
<pb n="2b"/>
　似疾指六三之柔邪四雖與三相近然三居下體四<lb/>
　居上體各分上下非若豫六二與初六六三同體也<lb/>
　四也介然自守不與之比則三雖柔邪安能為吾疾<lb/>
　害如此則四之從五也專而有君臣相説之喜也<lb/>
九五孚于剥有厲<lb/>
　剥謂隂剥陽小人害君子也上六隂柔小人處説之<lb/>
　極妄説以剥陽者也九五與之同體而相孚則有危<lb/>
　厲必矣諸爻稱兊五獨不稱兊五君也君道當威嚴<lb/>
<pb n="3a"/>
　尊重不可妄説也<lb/>
上六引兊<lb/>
　上六兊之主爻居兊之終説極則可以已矣九五引<lb/>
　之遂恣其所説而不已與萃六五引吉之引同彼引<lb/>
　於上此引於下也<lb/>
䷺<hi>坎下巽上</hi>
渙亨王假有廟利渉大川利貞<lb/>
　渙者水之融液而流散也與詩溱洧方渙渙兮之渙<lb/>
<pb n="3b"/>
　同箋云仲春之時冰以釋水則渙渙然渙之為卦下<lb/>
　坎水之流上巽風之散有巽風解凍而渙然冰釋之<lb/>
　象坎為險為加憂人之氣憂則結喜則散結則如冰<lb/>
　之凝沍散則如水之泮渙憂患渙散而亨通故曰渙<lb/>
　亨假大也渙之時憂患既散天下无事王者乃大立<lb/>
　宗廟以奉祖考之祭祀故曰王假有廟人之所信服<lb/>
　者唯鬼神為甚王者有定居則有廟所以收天下之<lb/>
　心係天下之望也坎水大川也巽木以為舟楫故利<lb/>
<pb n="4a"/>
　渉貞者君子之常況處渙之時乎是宜固守以正也<lb/>
初六用拯馬壯吉<lb/>
　拯救也馬壯指九二馬者人之所託遇險難而託以<lb/>
　壯馬則无不濟矣初雖无應能變而通之用拯救之<lb/>
　道以自拔於險難中而得壯馬馳驟以速行是以轉<lb/>
　凶而為吉處渙之初陷于坎險之底而憂患猶未散<lb/>
　故其象占如此而不言渙<lb/>
九二渙奔其机悔亡<lb/>
<pb n="4b"/>
　机尊者所慿之物渙之時九五尊居正位在下者所<lb/>
　賴以為安是為机之象九二奔而從之去危而就安<lb/>
　也夫以九居二又陷於險何以悔亡蓋剛而得中互<lb/>
　震則有動而出險之道不至於困窮是以悔亡<lb/>
六三渙其躬无悔<lb/>
　三居坎體之上險將脱而憂患散矣雖與初六同體<lb/>
　而同在險中同受憂患然欲自脱其身而逃則它不<lb/>
　暇顧故曰渙其躬夫六三不中不正而所為如此豈<lb/>
<pb n="5a"/>
　能无悔蓋居渙之時它爻皆无應獨三有應于上三<lb/>
　能求援而出離乎險故无悔<lb/>
六四渙其羣元吉渙有丘匪夷所思<lb/>
　隂柔本在下之物今也上同於五則不與在下二隂<lb/>
　為黨矣既不應初又不比三是離散其羣也如此則<lb/>
　吉之最大而盡善者也故曰渙其羣元吉丘小山六<lb/>
　四自謂也夷亦指初與三初唯知順承九二而已三<lb/>
　則志在外四也又能散其所有而上與五同蓋其所<lb/>
<pb n="5b"/>
　思在公而非初與三所能及也故曰渙有丘匪夷所<lb/>
　思羣以其衆言夷以其等類言<lb/>
九五渙汗其大號渙王居无咎<lb/>
　散人之疾而使之愈者汗也散天下之難而使之安<lb/>
　者號令也汗心液也國家有大號令當出于人君之<lb/>
　心而周浹乎四海猶汗出于人之心而周浹乎四體<lb/>
　王居謂王者所居之位彖言王假有廟此言王居蓋<lb/>
　相𤼵也難既散而王假有廟則王有定居矣九五之<lb/>
<pb n="6a"/>
　位王位也王者居之則无咎居之者非行王道則不<lb/>
　稱其位不能无咎也王居上多一渙字觀爻傳可見<lb/>
上九渙其血去逖出无咎<lb/>
　血指六三之傷害也坎為血六三坎體血也去逖出<lb/>
　三字疑羡當依爻傳作渙其血上居渙終去坎甚逺<lb/>
　而无傷害故其象為渙其血其占曰无咎渙諸爻唯<lb/>
　三與上應然三可以應上上不可以應三何則易爻<lb/>
　凡在險中者貴乎出險在險外者戒乎入險三在險<lb/>
<pb n="6b"/>
　而欲脱險必賴剛陽之援故不可不應上上而下應<lb/>
　于三則又入于坎而有傷害矣能无咎乎<lb/>
䷻<hi>兊下坎上</hi>
節亨苦節不可貞<lb/>
　節乃渙之倒體以兌下坎上取義坎水凝沍于下得<lb/>
　巽風而流散是為渙坎水流動于上得兊澤而厎定<lb/>
　故為節節者約也有限而止之之謂非但訓止也澤<lb/>
　上有水平則瀦滿則泄是澤有常限而不可過所以<lb/>
<pb n="7a"/>
　謂之節人之於事酌其深淺制其長短得中而无過<lb/>
　為有定限而不至於失節則其道可通行于世故曰<lb/>
　節亨節之過則為吝嗇非通行之道也聖人又恐其<lb/>
　以苦節為常固執而不知變故戒之曰苦節不可貞<lb/>
初九不出户庭无咎<lb/>
　户庭户内之庭也户指九二竒畫庭初自謂也在上<lb/>
　雖有六四之應而九二塞於其前故不出也初九以<lb/>
　剛正自守而謹畏如此故无咎<lb/>
<pb n="7b"/>
九二不出門庭凶<lb/>
　門庭門内之庭也門指六三偶畫庭二自謂也初不<lb/>
　出二亦不出初无咎而二凶何也初為幾事未成之<lb/>
　時雖言語亦不可妄出況户庭乎是以不出則无咎<lb/>
　至二則可以出矣當出而不出則凶夫不出門庭不<lb/>
　失為謹愿之士亦何至乎凶蓋當出不出則上之人<lb/>
　疑其叛巳烏得不出出處之節各有攸當故九二與<lb/>
　初九凶咎不同<lb/>
<pb n="8a"/>
六三不節若則嗟若无咎<lb/>
　六三隂柔不中當節而不節則説極而悲至矣故曰<lb/>
　不節若則嗟若嗟者自知其過而悲嘆也若語辭如<lb/>
　是而曰无咎者聖人喜其能悔過而又開其遷善之<lb/>
　門也爻辭釋之曰不節之嗟又誰咎也蓋𤼵明文王<lb/>
　言外之意謂六三自取其咎无尤於人也<lb/>
六四安節亨<lb/>
　六三失位而處兊澤之極是乃溢而不節六四當位<lb/>
<pb n="8b"/>
　而順承九五之君故為安節安者順而无所勉强之<lb/>
　謂安分守節以輔成其君之甘節故亨<lb/>
九五甘節吉往有尚<lb/>
　甘乃五行之中味書洪範土爰稼穡稼穡作甘是也<lb/>
　禮之用和為貴節得其中則和和則人皆甘之吉之<lb/>
　道也九五制節之主也中正以通无往不可蓋不傷<lb/>
　財不害民往則有功而可嘉尚也<lb/>
上六苦節貞凶悔亡<lb/>
<pb n="9a"/>
　居節之極儉不中禮故曰苦節甘與苦中與不中而<lb/>
　已矣節而苦唯可施於己不可施於人固執以為常<lb/>
　則凶也即凶矣何以悔亡蓋禮奢寧儉節雖苦不猶<lb/>
　愈於縱欲而至於敗度敗禮者乎戒之以凶以其過<lb/>
　於中也許之以悔亡以其正也<lb/>
䷼<hi>兊下巽上</hi>
中孚豚魚吉利渉大川利貞<lb/>
　中孚謂信之由衷信不由衷非中孚也中孚之為卦<lb/>
<pb n="9b"/>
　下兊説上巽順在下者説以向上在上者巽以向下<lb/>
　而二隂兩兩相向于其間此中孚之象也剛居二五<lb/>
　信存于中此中孚之義也豚魚江豚也兊為澤巽為<lb/>
　風澤上之風來必有兆江豚出而吹浪乃澤上有風<lb/>
　之兆人之行事信如豚魚則吉也兊澤亦大川也巽<lb/>
　木為舟楫動於兊澤之上故其象占又曰利渉大川<lb/>
　中孚之道宜固守以正而不變故又戒之曰利貞<lb/>
初九虞吉有它不燕<lb/>
<pb n="10a"/>
　居中孚之初乃與人結交之始也初應四而比二從<lb/>
　二乎從四乎能虞度其所從而不失其正則吉故曰<lb/>
　虞吉它指九二中孚之道出乎誠心相與今既與六<lb/>
　四為正應則雖近有九二之相比而其志亦不變也<lb/>
　若其志變捨正而適它背四而從二則不誠矣豈中<lb/>
　孚利貞之道哉燕安也有它不燕謂有它則志不定<lb/>
　也金君卿曰燕當為變字之誤也<lb/>
九二鳴鶴在隂其子和之我有好爵吾與爾靡之<lb/>
<pb n="10b"/>
　鶴澤鳥二隂位三與二同是兊體二鳴而三和之故<lb/>
　曰鳴鶴在隂其子和之二有好爵而與三共之此皆<lb/>
　出于中心之相孚也好爵謂其位得中靡與縻同爾<lb/>
　指三吾我九二自謂也三乃兊之主爻二稱吾我而<lb/>
　呼三為爾易道崇陽而抑隂貴中而賤不中也<lb/>
六三得敵或鼓或罷或泣或歌<lb/>
　敵匹敵也六三與六四兩隂相並而成匹故曰得敵<lb/>
　與艮敵應之敵同彼以應言此以比言也中孚之道<lb/>
<pb n="11a"/>
　近乎誠誠則一今六三本與上九相應又近附六四<lb/>
　是其心之二而不一也既與上應又欲比四中无所<lb/>
　主而動止悲喜皆不常故曰或鼓或罷或泣或歌罷<lb/>
　如字以六居三爻柔位剛半動半静而又不中不正<lb/>
　故其象如此<lb/>
六四月幾望馬匹亡无咎<lb/>
　六四之隂在上而下與初九之陽正應其徳柔順而<lb/>
　不自滿假如月之將望故曰月幾望匹並也古者駕<lb/>
<pb n="11b"/>
　車用四馬不能用純馬則兩服兩驂各一色又小大<lb/>
　必相稱故兩馬為匹六三六四同徳而又相並是為<lb/>
　馬匹三與四比自以為得敵四守正而不與三比則<lb/>
　馬匹亡矣六四近君之正人也當中孚利貞之時與<lb/>
　不正之人相比能无咎乎絶去之則无咎也<lb/>
九五有孚攣如无咎<lb/>
　有孚攣如謂近與六四同體而相孚也與小畜九五<lb/>
　同為中孚之主當化及萬邦而萬邦作孚不當專取<lb/>
<pb n="12a"/>
　六四之近臣今若此豈能无咎然而六四亦正人也<lb/>
　誠心相與皆以其正何咎之有<lb/>
上九翰音登于天貞凶<lb/>
　翰音羽蟲曲禮云雞曰翰音雞之鳴必先振其羽如<lb/>
　詩七月云莎雞振羽皆翰音之類也翰音不能登天<lb/>
　乃欲效鳴鶴之登天徒自勞耳上九窮而不知變固<lb/>
　執而自信如此凶之道也<lb/>
䷽<hi>艮下震上</hi>
<pb n="12b"/>
小過亨利貞可小事不可大事飛鳥遺之音不宜上宜<lb/>
下大吉<lb/>
　過者事之過常也陽大隂小四隂過於二陽是為小<lb/>
　過小者雖過而二五當權用事者皆得其中不至於<lb/>
　過甚則亦有亨道焉蓋時當小過不容不稍有所過<lb/>
　過所以矯一時之失而求就其中也然小者之過似<lb/>
　非常分要當固守以正若徒欲隨時而茍通則害事<lb/>
　悖理故戒之曰利貞可小事指二五不可大事指三<lb/>
<pb n="13a"/>
　四處小過之時可過者小事而已大事則不可過也<lb/>
　飛鳥遺之音謂過之不逺也小過繼中孚之後中孚<lb/>
　肖離離有飛鳥之象變為小過則肖坎坎見離伏見<lb/>
　坎不見離則鳥已飛過但聞其遺音也隂本在下之<lb/>
　物唯宜居下若居上則僭非所宜也為卦震上艮下<lb/>
　唯可過於止不可過於動故曰不宜上宜下夫小過<lb/>
　以柔過剛義不當大吉但二五以柔得中故小事麤<lb/>
　吉三凶四厲初上又以不得中而凶未見其為吉之<lb/>
<pb n="13b"/>
　大也大字疑衍<lb/>
初六飛鳥以凶<lb/>
　彖辭言不宜上宜下彖傳釋之曰上逆而下順也今<lb/>
　初六以柔處下其道順也而言凶何耶以其上應於<lb/>
　四則逆也夫以六居初不中不正之小人奚足以任<lb/>
　大事乃不安艮止之分而妄徼震動之舉如小鳥髙<lb/>
　飛力盡必墮以此致凶捄止莫及故曰飛鳥以凶<lb/>
六二過其祖遇其妣不及其君遇其臣无咎<lb/>
<pb n="14a"/>
　祖指九四妣指六五妣者母没之稱既没矣何以謂<lb/>
　之遇遇也者母雖没祭則母子之精神相接于祖廟<lb/>
　中也妣乃已之所自出蓋其思慕之心又親于祖故<lb/>
　曰過其祖遇其妣遇妣而過於祖此母子之私恩也<lb/>
　雖過之君子不以為過也遇臣則不可過於其君故<lb/>
　曰不及其君遇其臣君指五臣指初初居二下故為<lb/>
　臣也彖言可小事不可大事不宜上宜下而六二柔<lb/>
　順中正不為過甚故其象如此其占无咎<lb/>
<pb n="14b"/>
九三弗過防之從或戕之凶<lb/>
　小過之時隂衆而陽寡隂過於陽陽弗能過於隂也<lb/>
　九三雖剛豈能敵上六之柔故曰弗過弗過則當思<lb/>
　所以為之防故曰防之既防之矣又曰從或戕之何<lb/>
　也謂衆隂用事之時君子不幸處羣小之中與上六<lb/>
　小人為應君子於此唯當止而防之不可往從之也<lb/>
　從之則禍自外至必遭或者殘害之凶也或戕之指<lb/>
　五五與三非正應故稱或戕殘也書梓材云无胥戕<lb/>
<pb n="15a"/>
　詩十月之交云曰予不戕皆訓殘<lb/>
九四无咎弗過遇之往厲必戒勿用永貞<lb/>
　九四剛失位而不中曷能无咎蓋當不可大事之時<lb/>
　剛而居柔非過剛而敢為大事者也故无咎卦名小<lb/>
　過謂小者過大者不過故九三九四皆曰弗過九四<lb/>
　與初六為正應而隂陽相遇故曰遇之遇者不期而<lb/>
　自㑹乃出於不意往則自此而往彼蓋有不容己者<lb/>
　今既與之遇則其勢又不可不往往與小人交危厲<lb/>
<pb n="15b"/>
　之道也故往厲既知其往厲則必須戒備故曰必戒<lb/>
　既知其往厲必戒則不可任其事故又戒之曰勿用<lb/>
　既勿用矣終身以正道固守而不變可也故又勉之<lb/>
　曰永貞此爻皆以兩字為句<lb/>
六三宻雲不雨自我西郊公弋取彼在穴<lb/>
　宻雲不雨自我西郊其象與小畜同小畜以小畜大<lb/>
　而諸陽不為六四用小過則以小過大而二陽不為<lb/>
　六五用也易中大事稱王小事稱公小過之六五可<lb/>
<pb n="16a"/>
　小事不可大事故不稱王而稱公弋小器僅可射近<lb/>
　非逺到之物取彼在穴此亦可小事不可大事之謂<lb/>
　隂爻之虚為穴在穴謂九三九四兩陽爻在六二六<lb/>
　五兩隂爻之間也六五雖隂乃小過之君故稱我自<lb/>
　隂言之既以西郊隂方為我故以陽為彼<lb/>
上六弗遇過之飛鳥離之凶是謂災眚<lb/>
　上六之隂與九三之陽正應本相遇也而三以上為<lb/>
　小人遂為之防而不肯相從上亦不肯以禮下之故<lb/>
<pb n="16b"/>
　曰弗遇上處小過之極超乎六爻之上故曰過之彖<lb/>
　辭言不宜上而上乃震動之體動極而忘返如飛鳥<lb/>
　離于矰繳不亦凶乎是天災也亦人眚也故曰飛鳥<lb/>
　離之凶是謂災眚離與詩新臺鴻則離之之離同上<lb/>
　六過甚而不中故其象占如此<lb/>
䷾<hi>離下坎上</hi>
既濟亨小利貞初吉終亂<lb/>
　濟渡也書説命若濟巨川亦訓渡既濟已濟也為卦<lb/>
<pb n="17a"/>
　下離火上坎水水火相交而致用則既濟者事之已<lb/>
　成也亨小當依紫陽朱子作小亨六二之柔爻為卦<lb/>
　主是以僅能小亨時雖既濟唯能以正道固守則利<lb/>
　故戒之曰利貞初吉謂離明在内思患而豫防之則<lb/>
　吉也終亂謂坎難在外正而无變通之道則亂也<lb/>
初九曳其輪濡其尾无咎<lb/>
　曳拖也與睽六三見輿曳之曳同曳輪而尾濡用力<lb/>
　之甚也古者舟車皆用以濟衛國風氓詩云淇水湯<lb/>
<pb n="17b"/>
　湯漸車帷裳蓋用車也輪指四曳之者初也初九爻<lb/>
　位皆剛有濟險之才上與四應四猶在險中初也竭<lb/>
　力救之輪雖曳而不敗尾雖濡而不溺何咎之有<lb/>
六二婦喪其茀勿逐七日得<lb/>
　婦六二本爻自謂茀指初爾雅云輿革前謂之鞎後<lb/>
　謂之茀竹前謂之禦後謂之蔽詩碩人之翟茀載驅<lb/>
　采芭韓奕之簟茀皆是也初往應四則二喪其茀矣<lb/>
　而曰勿逐七日得何哉四方陷於重險中雖與初應<lb/>
<pb n="18a"/>
　何暇顧初初之往也勢亦不容乆留必當復還也初<lb/>
　復還則二之所喪將復得雖不追逐可也所以戒之<lb/>
　曰勿逐七日得者六二以中道自守又何患乎喪若<lb/>
　急往追逐則失其所守之正也其義與震六二同<lb/>
九三髙宗伐鬼方三年克之小人勿用<lb/>
　髙宗武丁廟號商家中興之賢王也髙宗征伐之事<lb/>
　於詩殷武見之伐鬼方則經傳皆未之見大雅蕩詩<lb/>
　云覃及鬼方注云鬼方逺方也九三以剛居剛正當<lb/>
<pb n="18b"/>
　二體之間有髙宗中興而征伐之象三與上應上六<lb/>
　隂爻逺而在險鬼方之象也三至上凡歴三爻故曰<lb/>
　三年克之小人得此占則勿宜變動而用事故曰小<lb/>
　人勿用<lb/>
六四繻有衣袽終日戒<lb/>
　繻程子朱子皆依王弼作濡衣袽衣之緼也繻有衣<lb/>
　袽所以防滲濕也有之為言有備則无患不至乎旋<lb/>
　求而无之之窘也戒備也六四才位俱柔心小而慮<lb/>
<pb n="19a"/>
　事細宻故能終日為之戒備<lb/>
九五東鄰殺牛不如西鄰之禴祭實受其福<lb/>
　東鄰指二二離體離正南而鄰於東也西鄰五自謂<lb/>
　五坎體坎正北而鄰於西也離之隂爻為牛坎之陽<lb/>
　爻為水禴祭以水雖不如殺牛之盛然九五以陽實<lb/>
　居中其心誠實有以感格乎鬼神而祭則受福彼六<lb/>
　二之祭雖盛蓋不如九五以誠實而受福也<lb/>
上六濡其首厲<lb/>
<pb n="19b"/>
　卦以在下為尾在上為首上六至既濟之終已出坎<lb/>
　水之上矣下應九三則又没入于坎水之中豈不危<lb/>
　厲或謂既濟倒轉為未濟則首反向下而濡濕危厲<lb/>
　孰甚焉其説亦通<lb/>
䷿<hi>坎下離上</hi>
未濟亨小狐汔濟濡其尾无攸利<lb/>
　未濟謂事之未成它日必成今則未也為卦坎下離<lb/>
　上二者各不相交是未濟之象也濟之名由坎而得<lb/>
<pb n="20a"/>
　既濟坎在上而難在五亨之者二也故既濟之亨主<lb/>
　二未濟坎在下而難在二亨之者五也故未濟之亨<lb/>
　主五陽大隂小六五隂爻而隂性多疑故以為小狐<lb/>
　汔幾也與井卦之汔同井到九二然後得水汔至謂<lb/>
　自上而下幾及乎九二而猶未至也未濟到上九然<lb/>
　後脫險汔濟謂自内而外幾及乎上九而猶未濟也<lb/>
　狐之渡水其尾必揭用力蓋在尾今小狐汔濟而濡<lb/>
　其尾弱而不能用力又安能濟故其占為无攸利<lb/>
<pb n="20b"/>
初六濡其尾吝<lb/>
　既濟初九既登岸矣雖濡其尾又誰咎之未濟初六<lb/>
　方將渉險而尾即濡是其志雖急於濟而其才柔弱<lb/>
　不能濟也豈不可羞吝乎<lb/>
九二曳其輪貞吉<lb/>
　輪九二自謂曳之者六五也貞吉謂九二處未濟之<lb/>
　時以陽居隂其位不當唯以正道自守以待上之人<lb/>
　曳之而後行則吉蓋不可妄動也夫曳其輪一也既<lb/>
<pb n="21a"/>
　濟初九僅无咎未濟九二乃吉初不中而二中也<lb/>
六三未濟征凶利渉大川<lb/>
　居下坎之上似亦濟矣而又有互坎在前蓋亦未濟<lb/>
　也六三位不當征行且凶況渉大川乎紫陽朱子曰<lb/>
　利字上當有不字<lb/>
九四貞吉悔亡震用伐鬼方三年有賞于大國<lb/>
　以九居四其位不當故戒之曰貞吉悔亡蓋妄動則<lb/>
　有悔貞則吉而其悔亡也鬼方指初震用伐鬼方者<lb/>
<pb n="21b"/>
　震動而使之驚畏也詩時邁云薄言震之莫不震疊<lb/>
　與此震同自四至初凡歴三爻故曰三年三年之乆<lb/>
　厥亦勞矣功成有賞故封以大國也<lb/>
六五貞吉无悔君子之光有孚吉<lb/>
　五與二四皆當權用事者也在未濟之時能以正道<lb/>
　固守則吉故三爻皆戒之以貞吉六五所以无悔者<lb/>
　柔得中而无用剛之悔也光謂六五文明之徳著見<lb/>
　也不曰天子之光而曰君子之光謂承乗應皆剛陽<lb/>
<pb n="22a"/>
　君子相助以為明也有孚吉謂五與衆陽相孚是以<lb/>
　吉也<lb/>
上九有孚于飲酒无咎濡其首有孚失是<lb/>
　此爻凡兩言有孚當分為兩説不可渾而為一也有<lb/>
　孚于飲酒謂所乗有六五之孚也濡其首有孚謂所<lb/>
　應有六三之孚也上居未濟之極極則濟矣六五飲<lb/>
　之以酒是天下无事而君臣宴樂何咎之有故曰有<lb/>
　孚于飲酒无咎卦之上為首濡之者三也卦至上則<lb/>
<pb n="22b"/>
　已脱重坎之險矣不必與三應也與三應則又没入<lb/>
　於坎水中豈不濡其首乎失是謂失六五六五近而<lb/>
　在是而上又下孚于三則近失五也故曰濡其首有<lb/>
　孚失是<lb/>
　<lb/>
　<lb/>
　<lb/>
　周易集說卷十<lb/>
</p>
<p>
</p>
  </div>
</body>
</text>
</TEI>
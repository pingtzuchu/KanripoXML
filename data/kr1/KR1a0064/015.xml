<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易集説卷十五</head> <lb/>
    <p>
<pb n="1a"/>
欽定四庫全書<lb/>
　周易集説卷十五<lb/>
　　　　　　　　　　　　　宋　俞琰　撰<lb/>
　彖傳二<lb/>
　畜柔得位而上下應之曰小畜健而巽剛中而志行<lb/>
乃亨宻雲不雨尚往也自我西郊施未行也<lb/>
　柔指六四六柔爻四柔位以柔居柔得其位之正而<lb/>
　上下五陽皆應之是為小畜故曰柔得位而上下應<lb/>
<pb n="1b"/>
　之曰小畜伊川程子曰解成卦之義而加曰字者皆<lb/>
　重卦名文勢當然單名卦唯革有曰字亦文勢當然<lb/>
　健而巽合二體之德釋小畜之所以亨也剛中指九<lb/>
　五志行指六四此又以九五六四兩爻釋小畜之所<lb/>
　以亨也亨而謂之乃蓋謂六四雖為成卦之主爻然<lb/>
　隂柔不能自亨必得九五剛中之君主於其上而六<lb/>
　四之志上與之合夫然後得以行其志而亨不然不<lb/>
　能亨也紫陽朱子曰易中説陽處便扶助推移到隂<lb/>
<pb n="2a"/>
　處便抑遏壅絶蓋不特小畜為然他卦以隂爻為主<lb/>
　者皆然宻雲不雨尚往也自我西郊施未行也謂隂<lb/>
　氣包畜陽氣不往則陽氣尚往而為雨不成故其施<lb/>
　未行蓋太陽出時雲從西來布滿空中則隂陽相迎<lb/>
　和洽而為雨詩螮蝀云朝隮于西崇朝其雨是也若<lb/>
　夫太陽在東而雲往於西安能成雨今也雲在宻邇<lb/>
　而不雨以喻六四隂小力弱欲籠絡天下賢士以為<lb/>
　己用而三陽雖與已宻邇尚往而不肯附己六四雖<lb/>
<pb n="2b"/>
　能繫其情而未能全制之也以諸爻觀之初與四為<lb/>
　正應所當相從也且不肯從二非四之應又焉得從<lb/>
　三與四則近而不相得又豈能遽使之從此所以施<lb/>
　未行然上有九五與之志合則其終必行今特未爾<lb/>
履柔履剛也説而應乎乾是以履虎尾不咥人亨剛中<lb/>
正履帝位而不疚光明也<lb/>
　履柔履剛也謂兌六三之柔履乾九四之剛蓋以二<lb/>
　體釋卦名義非謂六居三也夫以柔而履剛其危如<lb/>
<pb n="3a"/>
　蹈虎尾而虎不見咥何耶蓋有道也和説而應之也<lb/>
　履者君子行己之道君子非禮勿履故履為有禮之<lb/>
　卦非以履訓禮也禮之用和為貴人有剛暴難制者<lb/>
　宜以和柔之道制之若以剛制剛則兩剛相遇必有<lb/>
　一傷况居下者乎此履道所以貴乎和説而應乎上<lb/>
　也事上之道如賤事貴卑事尊皆當和説不和説則<lb/>
　犯顔忤㫖適以激怒而取辱非亨道也今乾剛在上<lb/>
　如虎兌柔盡和説之禮以應之夫然後亨蓋履以六<lb/>
<pb n="3b"/>
　三隂柔為成卦之主爻隂柔不能以自亨必待陽剛<lb/>
　而後亨故曰説而應乎乾是以履虎尾不咥人亨疚<lb/>
　病也隂干陽則陽為之病今九五以剛德處上得乾<lb/>
　之中居乾之正而尊履君位彼六三者雖為成卦之<lb/>
　主爻然以柔德處下不能為我之病而九五之德光<lb/>
　明自若故曰剛中正履帝位而不疚光明也易六十<lb/>
　四卦以乾居上者不特一卦未嘗於九五言帝位唯<lb/>
　履九五獨言帝位聖人之意可見矣履者辨名分之<lb/>
<pb n="4a"/>
　卦也六三雖以一隂統衆陽然而臣也其位則處下<lb/>
　也上有九五之君在焉六三蓋不可僭也故特稱賛<lb/>
　九五之尊而名其位曰帝位易道祟陽而抑隂尊君<lb/>
　而卑臣其例嚴宻蓋如此也<lb/>
泰小往大來吉亨則是天地交而萬物通也上下交而<lb/>
其志同也内陽而外隂内健而外順内君子而外小人<lb/>
君子道長小人道消也<lb/>
　泰正月之卦方春之時天氣交於下地氣交於上而<lb/>
<pb n="4b"/>
　萬物皆暢達泰之為卦實象之在人事則君臣上下<lb/>
　之情相交而莫不道同志合故曰泰小往大來吉亨<lb/>
　則是天地交而萬物通也上下交而其志同也内卦<lb/>
　乾陽之健外卦坤隂之順故曰内陽而外隂内健而<lb/>
　外順君子陽類也三陽在内故曰内君子小人隂類<lb/>
　也三隂在外故曰外小人聖人之於小人不過外之<lb/>
　而已不為已甚也蓋天地間有陽則有隂有君子則<lb/>
　有小人雖唐虞成周泰和極盛之際亦不能無小人<lb/>
<pb n="5a"/>
　但君子健而用事於内則小人順而聽命于外耳泰<lb/>
　之時小人在外固不為君子之害君子在内亦未嘗<lb/>
　加害於小人君子小人兩不相傷而其情亦自相通<lb/>
　若内若外皆得其所此其所以為泰也陽自復而起<lb/>
　一陽初生是為十一月之卦歴臨至泰陽寖長是為<lb/>
　正月之卦自此上進為二月之大壯為三月之夬陽<lb/>
　日以盛隂日以衰故曰君子道長小人道消也或曰<lb/>
　六十四卦乾上乾下之卦八坤上坤下之卦八凡得<lb/>
<pb n="5b"/>
　乾坤之一體者或言健順或言剛柔並不言隂陽獨<lb/>
　否泰言隂陽蓋泰否即乾坤上下之往來也諸卦或<lb/>
　有乾而无坤或有坤而无乾泰則坤上而乾下否則<lb/>
　乾上而坤下乾坤之二體具故言隂陽<lb/>
否之匪人不利君子貞大往小來則是天地不交而萬<lb/>
物不通也上下不交而天下无邦也内隂而外陽内柔<lb/>
而外剛内小人而外君子小人道長君子道消也<lb/>
　雜卦云否泰反其類也泰言天地交否則曰天地不<lb/>
<pb n="6a"/>
　交泰言上下交否則曰上下不交泰言内陽而外隂<lb/>
　否則曰内隂而外陽泰言内君子而外小人否則曰<lb/>
　内小人而外君子泰言君子道長小人道消否則曰<lb/>
　小人道長君子道消每每與泰相反於此見泰之所<lb/>
　以為泰否之所以為否者交與不交耳故泰否彖傳<lb/>
　發端之辭皆曰則是猶言不過如是非有他也且夫<lb/>
　泰之時天地交是以萬物通否之時天地不交是以<lb/>
　萬物不通其相反固然矣如泰言上下交而其志同<lb/>
<pb n="6b"/>
　否當言上下不交而其志不同今乃曰上下不交而<lb/>
　天下无邦何至如是耶曰不有君子其能國乎否之<lb/>
　時君子擯棄而在外雖有邦猶无邦也无邦猶言匪<lb/>
　人蓋上下不交而所用者小人雖謂之匪人可也君<lb/>
　子不用而國非其國矣謂之无邦可也豈但其志之<lb/>
　不同也哉又如泰云内健而外順則否當云内順而<lb/>
　外健今乃曰内柔而外剛何也曰健順德也剛柔質<lb/>
　也否之時隂柔用事於内肯順君子哉順則不否矣<lb/>
<pb n="7a"/>
　故不以健順言而但以剛柔言也柔者易以親故在<lb/>
　内剛者易以疎故在外否之所以上下不交者由其<lb/>
　親小人而内之疎君子而外之也内小人而外君子<lb/>
　是以小人之道日長君子之道日消也<lb/>
同人柔得位得中而應乎乾曰同人同人曰同人于野<lb/>
亨利渉大川乾行也文明以健中正而應君子正也惟<lb/>
君子為能通天下之志<lb/>
　柔得位得中指六二乾指九五九五乾之主也同人<lb/>
<pb n="7b"/>
　之成卦在二二與五應故以二五兩爻取義九五剛<lb/>
　得位得中而六二柔得位得中兩爻剛柔相應上下<lb/>
　相同此卦名所以為同人彖辭所以云同人于野亨<lb/>
　同人曰三字程子朱子皆以為衍文夫六二為同人<lb/>
　成卦之主爻既得位得中矣必曰應乎乾者明其柔<lb/>
　弱而以已同人非能為主致人之同已也是故孔子<lb/>
　釋利渉大川則又曰乾行蓋大險大難必剛健乃能<lb/>
　有行非柔弱所能濟柔弱者雖得位得中茍非應乎<lb/>
<pb n="8a"/>
　乾則亦不能行也然則同人之所以亨所以利渉大<lb/>
　川蓋有九五乾剛在上而六二能應之是以同人于<lb/>
　野則亨渉大川則利也文明以健總論二體之德中<lb/>
　正而應則又指二五而言大抵同人之際雖粲然有<lb/>
　文以相接然不健則必將厭倦豈能與人同中正而<lb/>
　无應則雖欲同人而人不我同故必文明以健中正<lb/>
　而應然後可以與人同也同人之道必以正否則小<lb/>
　人之茍同耳小人之情同乎已者是之異乎己者非<lb/>
<pb n="8b"/>
　之唯求同己不求同理此小人之私也君子則不然<lb/>
　同乎理則謂之是異乎理則謂之非唯求同理不求<lb/>
　同已此所謂君子正也正者何至公无私也至公无<lb/>
　私則天下之志是非好惡雖不同皆足以通之故曰<lb/>
　唯君子為能通天下之志<lb/>
大有柔得尊位大中而上下應之曰大有其德剛健而<lb/>
文明應乎天而時行是以元亨<lb/>
　柔得尊位大中而上下應之曰大有者六五以隂柔<lb/>
<pb n="9a"/>
　居人君之尊位在羣陽之大中上而上九下而初九<lb/>
　九二九三九四皆應之更无他爻分其應此卦名所<lb/>
　以為大有而六五所以獨擅其尊稱也諸爻得位失<lb/>
　位並无凶咎以其皆應於六五也其徳剛健而文明<lb/>
　總言二體之德應乎天而時行則專指六五六五乃<lb/>
　大有之主爻也謂六五當大有之時下應乎乾之九<lb/>
　二順天時而行也是以元亨者謂大有二體如是大<lb/>
　有六五之主爻又如是所以元亨也六五以一隂統<lb/>
<pb n="9b"/>
　衆陽雖得尊位大中而上下皆應之然其才終是柔<lb/>
　弱不能自亨故必應乎乾而後亨也小畜下卦亦乾<lb/>
　也六四亦以一隂統五陽也然柔弱不能以自亨則<lb/>
　曰剛中而志行乃亨履之上卦亦乾也六二亦以一<lb/>
　隂統五陽也然柔弱不能以自亨則曰應乎乾是以<lb/>
　履虎尾不咥人亨同人之上卦亦乾也六二亦以一<lb/>
　隂統五陽也然柔弱不能以自亨則亦曰應乎乾又<lb/>
　曰乾行也凡此皆以隂柔不足為主必有待乎陽剛<lb/>
<pb n="10a"/>
　而後亨也或曰同人與履皆云應乎乾大有乃云應<lb/>
　乎天同歟異歟曰彼應其德故言乾此應其時故言<lb/>
　天其義各有所取也或又曰大有比純乾只爭一畫<lb/>
　若以九居五則為乾而御天矣不言應天也<lb/>
謙亨天道下濟而光明地道卑而上行天道虧盈而益<lb/>
謙地道變盈而流謙鬼神害盈而福謙人道惡盈而好<lb/>
謙謙尊而光卑而不可踰君子之終也<lb/>
　謙卦艮下坤上艮本坤體乾交之而成艮艮之光明<lb/>
<pb n="10b"/>
　即乾之光明也艮陽畫在上而陽氣發見于外是以<lb/>
　光明天道下濟而光明謂天本居上其道則謙降而<lb/>
　下交於地故其光无不著明也地道卑而上行謂地<lb/>
　道卑處於下而能謙順以奉上故其氣騰而上行也<lb/>
　天道虧盈而益謙地道變盈而流謙鬼神害盈而福<lb/>
　謙人道惡盈而好謙謂三才鬼神其理皆如是也謙<lb/>
　尊而光謂在上君子而能體天道之謙則愈有光也<lb/>
　卑而不可踰謂在下君子而能體地道之謙則我既<lb/>
<pb n="11a"/>
　自卑矣人亦无以加於我也文王曰君子有終孔子<lb/>
　釋之曰君子之終以之字易有字孔子蓋又發明文<lb/>
　王之意非謂謙道唯君子乃能終身行之也孔子先<lb/>
　以天地之道言謙次以天地鬼神合人事而言謙所<lb/>
　謂謙尊而光即天道下濟而光明也卑而不可踰即<lb/>
　地道卑而上行也曰天道下濟曰地道卑釋謙字曰<lb/>
　光明曰上行釋亨字餘釋君子有終之義或曰謙乃<lb/>
　一陽五隂之卦九三乃成卦之主爻也凡卦以一陽<lb/>
<pb n="11b"/>
　統五隂者彖傳皆以剛言故復曰剛反師曰剛中而<lb/>
　應豫曰剛應比曰以剛中也剥曰柔變剛也而謙之<lb/>
　彖傳獨不言剛何也曰謙以止順為徳不可以用剛<lb/>
　也伊川程子曰濟當作際下際謂下交也<lb/>
豫剛應而志行順以動豫豫順以動故天地如之而况<lb/>
建侯行師乎天地以順動故日月不過而四時不忒聖<lb/>
人以順動則刑罰清而民服豫之時義大矣哉<lb/>
　豫之九四以一陽統衆隂為成卦之主爻而衆隂无<lb/>
<pb n="12a"/>
　不宗之謂之柔應剛可也謂之上下應之可也今特<lb/>
　曰剛應何也曰豫之時君弱臣強聖人嫌之故抑之<lb/>
　也九雖剛不與柔相應則其志亦不能行四也以一<lb/>
　陽居五隂之中為天子近臣上承六五之柔君下與<lb/>
　初六之民相應而坤衆皆順從之遂得以行其志故<lb/>
　曰剛應而志行天下之事逆理而動者往往心勞而<lb/>
　事艱唯以順而動不悖於理則從容不廹而此心安<lb/>
　和悦樂故曰順以動豫夫豫之所以為豫者順理而<lb/>
<pb n="12b"/>
　動也順理而動雖天地亦然豈獨人事為然故曰豫<lb/>
　順以動故天地如之而况建侯行師乎是故天地以<lb/>
　順動而不違乎理則日月之數不過四時之序不忒<lb/>
　聖人以順動而不違乎理則刑罰不煩而民畏服時<lb/>
　義謂豫之時其義如此大謂三才之道天下萬事萬<lb/>
　物之理皆不過如此也易六十四卦各有其時亦各<lb/>
　有其義與用孔子賛其大矣哉者十二卦或言時義<lb/>
　或言時用或止言時何也項平庵曰豫隨姤旅皆若<lb/>
<pb n="13a"/>
　淺事而有深義故曰時義大矣哉欲人之思之也坎<lb/>
　之險難睽之乖異蹇之跋渉皆非美事有時或用之<lb/>
　故曰時義大矣哉欲人之别之也頤大過解革皆大<lb/>
　事大變故曰時大矣哉欲人之謹之也<lb/>
隨剛來而下柔動而説隨大亨貞无咎而天下隨時隨<lb/>
時之義大矣哉<lb/>
　彖傳凡言剛來柔來與剛柔上下皆以兩卦反對取<lb/>
　義如訟九二云剛來蓋自需九五來无妄云剛自外<lb/>
<pb n="13b"/>
　來蓋自大畜上九來或曰訟在需後謂訟自需來可<lb/>
　也无妄在大畜先奚可謂无妄之剛自大畜來耶曰<lb/>
　泰極為否否極則為泰損極成益益極則成損前後之<lb/>
　相仍也知泰否損益之相仍則知无妄倒轉為大畜<lb/>
　大畜倒轉為无妄後卦蓋兼前卦而言前卦亦兼後<lb/>
　卦而言不以先後拘也夫隨倒轉則為蠱蠱倒轉則<lb/>
　為隨隨初九之剛實自蠱上九來而居六二之下故<lb/>
　曰剛來而下柔下去聲或謂自否而來非也動而説<lb/>
<pb n="14a"/>
　隨蓋合二體之德而言隨也剛不下於柔則其勢離<lb/>
　動而不説則其情乖烏得隨故唯剛來而下柔動而<lb/>
　説乃可以為隨也天下隨時當作天下隨之紫陽朱子<lb/>
　曰王肅本時作之胡旦曰轉𨽻者誤增日為時愚按<lb/>
　古篆之為㞢時為旹蓋傳者之誤也隨時之義當作<lb/>
　隨之時義紫陽朱子曰王肅本時字在之字下愚按<lb/>
　豫遯姤旅四卦例則之時倒為時之蓋由上文之誤<lb/>
　而誤也夫所謂大亨貞无咎而天下隨之蓋指九五<lb/>
<pb n="14b"/>
　謂九五處隨道亨通之時能固守以正而无咎則天<lb/>
　下皆隨之也隨之為卦大抵以下隨上故初交二二<lb/>
　係三三係四四隨五凡在下者无不隨上是謂天下<lb/>
　隨之雖然隨之義一也又言交又言係何也曰初九<lb/>
　乃成卦之主爻主不可以隨人故不言隨而言交係<lb/>
　者隨而攀戀不捨之義六二六三上六其性皆隂柔<lb/>
　而攀戀相隨不捨故皆言係隨道貴乎正故諸爻雖<lb/>
　取其相比相隨而不必其應然非陽居陽位隂居隂<lb/>
<pb n="15a"/>
　位則必有戒之之意隨之時其義甚大蓋不可以為<lb/>
　細故末節而不思其義故特賛之曰大矣哉<lb/>
蠱剛上而柔下巽而止蠱蠱元亨而天下治也利渉大<lb/>
川往有事也先甲三日後甲三日終則有始天行也<lb/>
　蠱乃隨之倒體隨以初九上六為成卦之主倒轉為<lb/>
　蠱則初九之剛上而為上九上六之柔下而為初六<lb/>
　故曰蠱剛上而柔下上上聲下去聲或就本卦升降<lb/>
　而謂蠱自泰來非也剛者上而過於高柔者下而過<lb/>
<pb n="15b"/>
　於卑一高一卑不相為謀蠱之由也居蠱之時在下<lb/>
　者柔而不事其事或進或退而不能為在上者雖剛<lb/>
　而能事則又止而不肯為以至紀綱日隳刑政日弛<lb/>
　而天下事无有不壊者蓋巽固進退不決茍非艮之<lb/>
　止亦未至於蠱唯其巽而止所以蠱也巽則无奮迅<lb/>
　之志止則无健行之才上下皆委靡退縮不能以有<lb/>
　謀有為於是事事因循茍且積弊而至於蠱故曰巽<lb/>
　而止蠱夫巽而止蠱蓋以卦德言致蠱之由非飭蠱<lb/>
<pb n="16a"/>
　之道也猶險而健訟亦以卦德言致訟之由豈治訟<lb/>
　之道哉蠱也者前人之舊弊也飭之則亦有亨通之<lb/>
　道特患无其人耳如其道有其人治天下猶運之掌<lb/>
　蓋不難也要之世雖蠱壊元氣猶存尚可以致亨今<lb/>
　也飭之不過除去其弊耳弊既除去則又如其先之<lb/>
　亨通故曰蠱元亨而天下治也孔子釋利渉大川而<lb/>
　曰往有事者當蠱壊之時宜渉艱險而往有攸濟不<lb/>
　可處之於无事之域也文子云流水之不腐以其逝<lb/>
<pb n="16b"/>
　故也户樞之不蠧以其運故也大抵器欲常用久不<lb/>
　用則蠧生體欲常動久不動則病生蠱之時止而不<lb/>
　動則天下之事終於蠱而已矣故勉之使往不宜坐<lb/>
　視其弊而弗救也孔子釋先甲三日後甲三日而曰<lb/>
　終則有始天行也者欲其動而有為也卦互震震動<lb/>
　也動所以飭蠱也天道好還六甲必六旬一周蓋未<lb/>
　有極而不返之理蠱而飭焉則弊者可以復新壊者<lb/>
　可以復完亦如天道之運行終則復始也此言剛上<lb/>
<pb n="17a"/>
　而柔下恒彖傳亦言剛上而柔下此言終則有始恒<lb/>
　彖傳亦言終則有始此何以為蠱彼何以為恒也曰<lb/>
　巽而動所以為恒巽而止所以為蠱也夫所謂巽而<lb/>
　止蠱蓋言巽而止則蠱巽而不止則不謂之蠱也蒙<lb/>
　彖傳曰險而止蒙蓋言險而止則蒙險而不止則不<lb/>
　謂之蒙也蒙下坎而上艮其中亦互震動動於蒙是<lb/>
　為治蒙之道動於蠱是為治蠱之道可以類推也或<lb/>
　曰蠱言先甲後甲而以為終則有始巽言先庚後庚<lb/>
<pb n="17b"/>
　而以為无初有終何也曰甲者十干之首事之端也<lb/>
　既亂而復治則又如其初故於蠱之甲曰終則有始<lb/>
　庚者十干之過中事之當庚者也始焉不善既更而<lb/>
　後善故於巽之庚曰无初有終其義各有所取也<lb/>
　<lb/>
　<lb/>
　<lb/>
　周易集説卷十五<lb/>
</p>
<p>
</p>
  </div>
</body>
</text>
</TEI>
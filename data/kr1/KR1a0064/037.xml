<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易集説卷三十七</head> <lb/>
    <p>
<pb n="1a"/>
欽定四庫全書<lb/>
　周易集説卷三十七<lb/>
　　　　　　　　　　　　　宋　俞琰　撰<lb/>
　説卦傳二<lb/>
帝出乎震齊乎巽相見乎離致役乎坤説言乎兊戰乎<lb/>
乾勞乎坎成言乎艮<lb/>
　八卦始於震歴巽離坤兊乾坎而終於艮此氣化運<lb/>
　行之序也帝即天也以其主宰萬物故謂之帝自震<lb/>
<pb n="1b"/>
　而出出而後齊齊而後相見相見而後致役致役而<lb/>
　後戰戰而後勞勞而後成成則復出矣他卦不稱言<lb/>
　而兊艮稱言蓋兊即説之謂艮即成之謂康節邵子以<lb/>
　此為文王八卦所謂後天之學也崔憬曰帝者天之<lb/>
　王氣也春分震王而萬物發生立夏巽王而萬物潔<lb/>
　齊夏至離王而萬物皆相見立秋坤王而萬物皆致<lb/>
　養秋分兊王而萬物之所悅立冬乾王而隂陽相薄<lb/>
　冬至坎王而萬物之所歸立春則艮玉而萬物之所<lb/>
<pb n="2a"/>
　成終成始也以其<hi>闕</hi>王天下故謂之帝平菴項氏曰<lb/>
　後天卦之序播五行於四時震巽二木王春故震在<lb/>
　東南次之離火主夏故為南方之卦兌乾二金王秋<lb/>
　故兌為正秋乾次之坎水王冬故為北方之卦土王<lb/>
　四季故坤土在夏秋之交為西南之卦艮土在冬春<lb/>
　之交為東北之卦木金土各二者以形王也水火各<lb/>
　一者以氣王也坤隂土故在隂地艮陽土故在陽地<lb/>
　震陽木故正東巽隂木故近南而地接乎隂兌隂金<lb/>
<pb n="2b"/>
　故正西乾陽金故近北而接乎陽此其序甚明而世<lb/>
　之言後天者或未之思也<lb/>
萬物出乎震震東方也齊乎巽巽東南也齊也者言萬<lb/>
物之潔齊也離也者明也萬物皆相見南方之卦也聖<lb/>
人南面而聽天下嚮明而治蓋取諸此也坤也者地也<lb/>
萬物皆致養焉故曰致役乎坤兌正秋也萬物之所説<lb/>
也故曰説言乎兌戰乎乾乾西北之卦也言隂陽相薄<lb/>
也坎者水也正北方之卦也勞卦也萬物之所歸也故<lb/>
<pb n="3a"/>
曰勞乎坎艮東北之卦也萬物之所成終而所成始也<lb/>
故曰成言乎艮<lb/>
　萬物隨帝而出入者也前言帝此言萬物其致一也<lb/>
　震居東方位在卯於時為春氣化之運行自東而始<lb/>
　故曰出乎震巽居東南辰巳之間於時為春夏之交<lb/>
　物之長短不齊者至此畢達而無不潔齊故曰齊乎<lb/>
　巽離居南方位在午於時為夏氣之旺嘉之㑹也故<lb/>
　曰相見乎離離明也聖人南面而聽天下嚮明而治<lb/>
<pb n="3b"/>
　蓋取之此者取其大明當天而位居正中也坤居西<lb/>
　南未申之間於時為夏秋之交氣至西南則稍息而<lb/>
　役役者休致矣致猶曲禮致事之致老而休息也坤<lb/>
　地也萬物之役役者至此皆休致而養於地故曰致<lb/>
　役乎坤兌居西位在酉於時為正秋氣至西而揫斂<lb/>
　萬物無不説澤故曰説言乎兑乾居西北戌亥之間<lb/>
　於時為秋冬之交氣至西北則隂之終而陽之始也<lb/>
　蓋自巽至兌四卦皆隂今也忽與乾遇則隂陽相薄<lb/>
<pb n="4a"/>
　而戰故曰戰乎乾坎居正北方位在子於時為冬氣至<lb/>
　此藏伏而弗見坎水也物之勞者莫若水是為勞卦<lb/>
　既戰而後勞勞而後歸萬物之所歸由其勞也故曰<lb/>
　勞乎坎艮居東北丑寅之間於時為冬春之交一歳<lb/>
　之氣於此乎終又將於此乎始始而終終而始終始<lb/>
　循環而生生不息此萬物所以成終成始於艮也艮<lb/>
　止也不言止而言成蓋止則生意絶矣成終而復成<lb/>
　始則生意周流故曰成言乎艮真西山夜氣箴云子<lb/>
<pb n="4b"/>
　盍觀夫冬之為氣乎木歸其根蟄坯其封凝然寂然<lb/>
　不見兆朕而造化發育之妙實胚胎乎其中蓋闔者<lb/>
　闢之基貞者元之本而艮所以為物之始終西山以<lb/>
　闔闢貞元發明終始兩字其説明矣闔也貞也即萬<lb/>
　物之終也闢也元也即萬物之始也或曰兌不言正<lb/>
　西而言正秋者萬寶告成實在正秋不特在西也正<lb/>
　秋秋分也以兌為秋分則震為春分而他卦皆可以<lb/>
　𩔖推也坤不言西南而言地者地即土也萬物皆産<lb/>
<pb n="5a"/>
　於坤土而土王四季不可以一方言也坎為正北方<lb/>
　之卦又兼言水者天一生水實在於此所以為生物<lb/>
　之根也他卦皆言萬物而乾獨不言者戰不係於物<lb/>
　也他卦皆无所取而離獨有所取者以其居中而正<lb/>
　當聖人南面之位也節齋蔡氏曰震巽離乾坎艮皆<lb/>
　以方言兌以時言坤以地言所以然者夫子欲備三<lb/>
　者之義而互言之耳<lb/>
　　右第五章言文王八卦方位始震終艮為運行四<lb/>
<pb n="5b"/>
　　時生成萬物之序白雲郭氏曰自天地定位之後<lb/>
　　皆論八卦此章獨異復有重釋之辭蓋上論八卦<lb/>
　　之位不明言其所故下復明言之曰震東方也巽<lb/>
　　東南也如是則無嫌於重釋也<lb/>
神也者妙萬物而為言者也動萬物者莫疾乎雷撓萬<lb/>
物者莫疾乎風燥萬物者莫熯乎火説萬物者莫説乎<lb/>
澤潤萬物者莫潤乎水終萬物始萬物者莫盛乎艮故<lb/>
水火相逮雷風不相悖山澤通氣然後能變化既成萬<lb/>
<pb n="6a"/>
物也<lb/>
　神无方妙而不可測者也八卦各居一方雖各有所<lb/>
　在神則无在无不在萬物之出入皆有迹可見神則<lb/>
　无迹可見蓋妙乎萬物者也即其妙萬物者而為言<lb/>
　則雷之動萬物風之撓萬物火之燥萬物澤之説萬<lb/>
　物水之潤萬物艮之終始萬物此非神之所為乎固<lb/>
　皆神之所為而其神之妙則又在乎終始之間艮乃<lb/>
　萬物之終始也莫盛乎艮之盛鄭𤣥作成明道程子<lb/>
<pb n="6b"/>
　曰大抵終始萬物莫盛乎艮此儘神妙須儘研窮此<lb/>
　理愚謂萬物出乎震成乎艮艮居東北與震相連是<lb/>
　為靜極復動是為貞下起元萬物蓋於此而終又於<lb/>
　此而始終始之間動靜相接此乃天地造化之至妙<lb/>
　者也故曰始萬物終萬物者莫盛乎艮且夫物之方<lb/>
　萌雷以動之萌而未舒風以撓之舒而尚柔火以燥<lb/>
　之堅其長也澤以説其外水以潤其内既説且潤矣<lb/>
　於是艮以止之止則終終則復始此六子各一其用<lb/>
<pb n="7a"/>
　而其所以妙萬物者如是也乃若能變能化畢成萬<lb/>
　物則又在乎兩相為用不然則獨陽不生獨隂不成<lb/>
　有何變化遂又以六子兩兩相對而曰故水火相逮<lb/>
　雷風不相悖山澤通氣然後能變化既成萬物也横<lb/>
　渠張子曰一故神兩故化蓋謂此節齋蔡氏曰逮及<lb/>
　也悖逆也既盡也<lb/>
　　右第六章先言六子之功用而其方位用文王八<lb/>
　　卦後言水火雷風山澤之相偶則又用伏羲八卦<lb/>
<pb n="7b"/>
　　紫陽朱子曰文王八卦則兌震以長男而合少女<lb/>
　　艮巽以長女而合少男皆非其耦故自動萬物者<lb/>
　　莫疾乎雷至終萬物始萬物者莫盛乎艮皆别言<lb/>
　　六子之用故以四時之次言而用文王八卦之序<lb/>
　　下則推其所以成用於隂陽各得其偶故用伏羲<lb/>
　　八卦若上用伏羲卦次則四時失其序下用文王<lb/>
　　八卦則兌震艮巽皆非其偶矣或疑此章但言六<lb/>
　　子而不言乾坤非不言乾坤也六子之神妙功用<lb/>
<pb n="8a"/>
　　即乾坤之神妙功用也紫陽朱子曰除了乾坤著<lb/>
　　一句神也者妙萬物而為言引起則乾坤在其中<lb/>
　　矣崔憬曰艮不言山獨舉卦名者以動撓燥潤之<lb/>
　　功是雷風水火至於終始萬物於山義則不然故<lb/>
　　言卦而餘皆稱物各取便而論也<lb/>
乾健也坤順也震動也巽入也坎陷也離麗也艮止也<lb/>
兌説也<lb/>
　健順動入陷麗止説此八卦之德也凡天下萬事萬<lb/>
<pb n="8b"/>
　物之性情包括无有遺者向㣲孔子發明之則乾坤<lb/>
　震巽坎離艮兌終古不知為何義先儒以此八字為<lb/>
　八卦之訓詁誠哉是言也乾三畫純乎陽剛動而不<lb/>
　息故曰健坤三畫純乎隂柔靜而從陽故曰順震以<lb/>
　一陽生於二隂之下故曰動巽以一隂伏於二陽之<lb/>
　下故曰入坎以一陽投於二隂之間有陷溺之象故<lb/>
　曰陷離以一隂亞於二陽之間有附麗之象故曰麗<lb/>
　艮之一陽窮極於二隂之上故曰止兌之一隂發見<lb/>
<pb n="9a"/>
　於二陽之上故曰説夫震坎艮皆陽卦其動其陷其<lb/>
　止蓋皆健之屬也巽離兌皆隂卦其入其麗其説蓋<lb/>
　皆順之屬也健則能動順則能入此震巽所以為動<lb/>
　為入也健遇順則陷順遇健則麗此坎離所以為陷<lb/>
　為麗也健者能動則能止順者能入則能説此艮兌<lb/>
　所以為止為説也其他近取諸身逺取諸物名件雖<lb/>
　不一皆當以此八德求之若一一細碎牽合附㑹則<lb/>
　失之鑿而鄙矣<lb/>
<pb n="9b"/>
　　右第七章言八卦之德如此吾何以知此為八卦<lb/>
　　之德也曰先儒固嘗言之愚則於大有彖傳知之<lb/>
　　大有彖傳云其德剛健而文明孔子蓋明以乾之<lb/>
　　健離之明為德也紫陽朱子曰此言八卦之性情<lb/>
　　性者其本性如此情者其發用亦如此白雲郭氏<lb/>
　　曰八卦之名出於包犧氏上古之言止此八者而<lb/>
　　巳文王能明之而不訓其義孔子訓之故後世可<lb/>
　　以學易非健順八字則易不復能讀矣故乾坤八<lb/>
<pb n="10a"/>
　　字盡三才之道健順八字盡八卦六十四卦之道<lb/>
乾為馬坤為牛<lb/>
　健而能行逺故乾之象為馬順而能載重故坤之象<lb/>
　為牛造化權輿云乾陽物也馬故蹄圓坤隂物也牛<lb/>
　故蹄拆陽病則隂故馬疾則卧隂病則陽故牛疾則<lb/>
　立馬陽物故起先前足卧先後足牛隂物故起先後<lb/>
　足卧先前足平菴項氏曰案天文馬於辰為午於宿<lb/>
　為星直一隂之月陽生於隂也馬性本隂故雖健而<lb/>
<pb n="10b"/>
　能順行牛於辰為丑於宿為牛直二陽之月隂生於<lb/>
　陽也牛性本陽故雖順而善鬭<lb/>
震為龍<lb/>
　龍能潛能躍而又能飛蓋物之最大而變化莫測者<lb/>
　也故乾以龍言震得乾之初畫剛而善動故亦為龍<lb/>
　康節邵子曰重淵之下有動物豈非龍乎平菴項氏<lb/>
　曰震東方也東方七宿有角有尾謂之蒼龍又十二<lb/>
　支以辰為龍宿直角亢角為蛟亢為龍皆震位也翼<lb/>
<pb n="11a"/>
　為蛇軫為蚓主已亦震之餘氣也<lb/>
巽為雞<lb/>
　巽得坤之𥘉畫柔而善伏故以為雞括蒼龔氏曰雞<lb/>
　羽屬也而不能飛其性則為入為伏知時而善應也<lb/>
　漢上朱氏曰巽為風風主號令故雞號知時將號動<lb/>
　則鼓擊羽翰而後有聲平菴項氏曰酉為雞於宿直<lb/>
　昴蓋金畜也而主巽者巽位在巳金王於酉而生於<lb/>
　巳也九家易云風精為雞正巽之畜也<lb/>
<pb n="11b"/>
坎為豕<lb/>
　豕内剛而處汙穢坎之陷也漢上朱氏曰豕水畜也<lb/>
　美脊剛鬛則坎中陽也垂耳俯首而尾不足本末隂<lb/>
　也平菴項氏曰坎正北方之卦也亥為豕於宿直室<lb/>
　正水畜也故主坎<lb/>
離為雉<lb/>
　雉文采外著離之明也平菴項氏曰離南方之卦也<lb/>
　南方七宿謂之朱鳥有咮有翼而无尾故又謂之鶉<lb/>
<pb n="12a"/>
　鳳與鶉皆火畜也獨取雉者鳳全陽鶉全隂也凡走<lb/>
　𩔖皆屬隂凡飛𩔖皆屬陽鶉雉草伏野走而能卑飛<lb/>
　皆隂之附乎陽者也而雉得陽為多故其性介其色<lb/>
　文埤雅云雉不能逺飛高不過一丈長不過三丈故<lb/>
　高一丈長三丈為一雉此雉之隂也書稱雉為夏翟<lb/>
　以其色備五采尾至夏則光鮮此雉之陽也雉交蛇<lb/>
　蛇化雉者已與午皆朱鳥之次也雉化蜃雀化蛤者<lb/>
　内肉外殻皆離之象也雉於宿直胃與巽雞同直亦<lb/>
<pb n="12b"/>
　蛇雉之義歟<lb/>
艮為狗<lb/>
　艮為狗外剛而内馴也正義云艮為止狗能守家業<lb/>
　止外人平菴項氏曰戌為狗於宿直婁西方之宿也<lb/>
　而主艮者狗火精也艮位在寅火墓於戌而生於寅<lb/>
　也九家易云狗火精畏水故犬鬭以水灌之則解<lb/>
兌為羊<lb/>
　兌為羊外柔而内很也平菴項氏曰未為羊於宿直<lb/>
<pb n="13a"/>
　鬼南方之宿也而主兌者金生於土也羊屬土土生<lb/>
　金故有角而能觸<lb/>
　　右第八章逺取諸物如此以文王八卦方位言之<lb/>
　　雞雉皆鳥屬也故離為雉而在南巽為雞而在東<lb/>
　　南牛羊馬豕狗皆獸屬也故兌羊在西坎豕在北<lb/>
　　坤牛在西南乾馬在西北艮狗在東北龍能飛能<lb/>
　　走故屬震而在東方介乎鳥獸之間<lb/>
乾為首坤為腹<lb/>
<pb n="13b"/>
　首者衆陽之所㑹圓而在上故乾為首腹者衆隂之<lb/>
　所藏虚而有容故坤為腹王太古曰案伏羲八卦乾<lb/>
　在上三卦之中故為首坤在下三卦之中故為腹<lb/>
震為足巽為股<lb/>
　足主行震之一陽動於下有足之象故為足脛本曰<lb/>
　股輔下體者也巽之為股未詳其義王太古曰案伏<lb/>
　羲八卦震在下三卦而向左故為足而足之力在左<lb/>
　巽在上三卦而向右故為手而手之力在右今説卦<lb/>
<pb n="14a"/>
　巽手與艮股互置求之於經觀卦上體從巽故曰盥<lb/>
　盥者滌手也豐卦九三則曰折其右肱豈非二三四<lb/>
　互巽乎姚氏嫌豐之无艮乃欲改肱為股未之思爾<lb/>
坎為耳離為目<lb/>
　水内景陽在内猶耳之内聰故坎為耳火外景陽在<lb/>
　外猶目之外明故離為目或曰腎屬水而外通於耳<lb/>
　坎之象也心屬火而外通於目離之象也漢上朱氏<lb/>
　曰耳目通竅水火相逮也平菴項氏曰人覺則神在<lb/>
<pb n="14b"/>
　目寐則神在耳故覺則開目而視離日主晝也寐則<lb/>
　用耳而聽坎月主夜也坎陽陷於隂故耳居隂而能<lb/>
　聽離隂麗於陽故目資陽而後視<lb/>
艮為手兌為口<lb/>
　兌為口者兌之隂畫上虚故有口之象艮之為手未<lb/>
　詳其義王太古曰案伏羲八卦艮在下三卦之後而<lb/>
　為股今説卦之文與巽手互置然在易艮之初六曰<lb/>
　艮其趾六二曰艮其腓咸下體從艮故初六曰咸其<lb/>
<pb n="15a"/>
　拇六二曰咸其腓九三曰咸其股而不以為手此明<lb/>
　證也愚謂荀氏九家易又以艮為鼻麻衣易亦以艮<lb/>
　為鼻其説云艮為鼻兌為口者山澤通氣也巽為手<lb/>
　震為足者雷風相薄也陳安卿舉此以問朱子朱子<lb/>
　對曰鼻者面之山晉管輅已如此説<lb/>
　　右第九章近取諸身如此皆用伏羲八卦方位言<lb/>
　　之漢上朱氏曰鄭本此章在乾為馬之前<lb/>
乾天也故稱乎父坤地也故稱乎母震一索而得男故<lb/>
<pb n="15b"/>
謂之長男巽一索而得女故謂之長女坎再索而得男<lb/>
故謂之中男離再索而得女故謂之中女艮三索而得<lb/>
男故謂之少男兌三索而得女故謂之少女<lb/>
　乾純陽象天坤純隂象地六子皆自乾坤而生故乾<lb/>
　稱父坤稱母震坎艮皆坤體乾之陽來交於坤之初<lb/>
　而得震則謂之長男交於坤之中而得坎則謂之中<lb/>
　男交於坤之末而得艮則謂之少男巽離兌皆乾體<lb/>
　坤之隂來交於乾之初而得巽則謂之長女交於乾<lb/>
<pb n="16a"/>
　之中而得離則謂之中女交於乾之末而得兌則謂<lb/>
　之少女索者隂陽之相求也陽先求隂則陽入隂中<lb/>
　而為男隂先求陽則隂入陽中而為女茲蓋天地造<lb/>
　化自然之道也人之夫婦男女其道亦然昧者自不<lb/>
　察爾孔氏正義云得父氣者為男得母氣者為女誠<lb/>
　哉是言也今曰一索再索三索蓋以三畫自下而上<lb/>
　之次序言稱者尊之之辭謂者卑之之辭或曰三男<lb/>
　之卦以氣言之則得乾一爻之竒以體言則得坤二<lb/>
<pb n="16b"/>
　爻之偶以體言之則得乾二爻之竒是故一爻為氣<lb/>
　二爻為體伏羲卦位則以體相聚而女從父於東南<lb/>
　男從母於西北文王卦位則以氣相依而男從父於<lb/>
　東北女從母於西南不可槩觀也<lb/>
　　右第十章以家之八位擬八卦又言六子皆生於<lb/>
　　乾坤<lb/>
　<lb/>
　周易集説卷三十七<lb/>
</p>
<p>
</p>
  </div>
</body>
</text>
</TEI>
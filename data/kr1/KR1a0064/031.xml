<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易集說卷三十一</head> <lb/>
    <p>
<pb n="1a"/>
欽定四庫全書<lb/>
　周易集說卷三十一<lb/>
　　　　　　　　　　　　　宋　俞琰　撰<lb/>
　繫辭上傳四<lb/>
子曰夫易何爲者也夫易開物成務冒天下之道如斯<lb/>
而已者也<lb/>
　何爲問辭如斯答辭讀易者不知聖人所以作易之<lb/>
　意則徒爾玩其辭耳夫聖人作易何爲而作也蓋將<lb/>
<pb n="1b"/>
　以開物成務冒天下之道也聖人之意如是而巳開<lb/>
　物謂物理未明易則明之成務謂事體未定易則定<lb/>
　之冒天下之道謂天下之理無不包括於卦爻之中<lb/>
　也伊川程子曰開物者燭理也成務者適變也紫陽<lb/>
　朱子曰開物成務謂使人卜筮以知吉凶而成事業<lb/>
　冒天下之道謂卦爻既設而天下之道皆在其中又<lb/>
　曰易之爲書大抵皆因卜筮而設逐卦逐爻開示吉<lb/>
　凶包括無遺如將天下許多道理覆冒其中今人說<lb/>
<pb n="2a"/>
　易所以不將卜筮爲主者只是怕小却這道理故憑<lb/>
　虛失實茫昧臆度而巳不知由卜筮而推上通鬼神<lb/>
　下通事物精及於無形粗及於有象皆包罩在此隨<lb/>
　取隨得<lb/>
是故聖人以通天下之志以定天下之業以斷天下之<lb/>
疑<lb/>
　以用也易能開物故聖人用以通天下之志易能成<lb/>
　務故聖人用以定天下之業易能冒天下之道故聖<lb/>
<pb n="2b"/>
　人用以斷天下之疑紫陽朱子曰聖人作易教他占<lb/>
　吉則爲凶則否所謂通志定業斷疑此也<lb/>
是故蓍之德圓而神卦之德方以知六爻之義易以貢<lb/>
　蓍用於卦未定之先故其德圓卦成於蓍巳定之後<lb/>
　故其德方蓍之德圓象天天數用九而體七七七則<lb/>
　五十而虧一卦之德方象地地數用六而體八八八<lb/>
　則六十而盈四神謂其知來知謂其藏往也六爻之<lb/>
　義各有所取蓋隨其時位也易者變也貢者以吉凶<lb/>
<pb n="3a"/>
　告人也圓而神所以能通天下之志方以知所以能<lb/>
　定天下之業易以貢所以能斷天下之疑嵩山晁氏<lb/>
　曰易字陸音容易韓音變易今從韓誠齋楊氏曰貢<lb/>
　者獻也書云伻來獻卜是也<lb/>
聖人以此洗心退藏於密吉凶與民同患<lb/>
　曰洗心曰退藏於密則聖人此心無一塵之累矣又<lb/>
　曰吉凶與民同患則聖人此心不勝其憂焉何也曰<lb/>
　蓍之德圓而神天下之志通矣卦之德方以知而天<lb/>
<pb n="3b"/>
　下之業定矣六爻之義易以貢而天下之疑斷矣聖<lb/>
　人遂以此洗心滌慮而無思退藏於密而無爲故曰<lb/>
　聖人以此洗心退藏於密無事則潛心淵黙寂然不<lb/>
　動人莫能窺及其有事則其神知之用又隨感而應<lb/>
　故曰吉凶與民同患當知無思無爲寂然不動者易<lb/>
　也在聖人則洗心退藏於密感而遂通天下之故者<lb/>
　易也在聖人則吉凶與民同患聖人即易易即聖人<lb/>
　其道一也<lb/>
<pb n="4a"/>
神以知來知以藏往<lb/>
　來謂將來之事蓍之神則無不知之往謂既往之事<lb/>
　卦之知則無不藏之聖人之神猶蓍之神也聖人之<lb/>
　知猶卦之知也所以知來所以藏往與蓍卦一也或<lb/>
　曰藏往之藏當作識與大畜象辭多識前言往行之<lb/>
　識同蓋因上文退藏之藏遂訛爲藏少梅鄭氏曰圓<lb/>
　者運而不窮可以逆知來物方者其體有定可以識<lb/>
　於既往紫陽朱子曰神以知來如明鏡然物來都看<lb/>
<pb n="4b"/>
　見知以藏往只是現在有底事都識得愚謂藏與識<lb/>
　頗相似識誤爲藏恐或然也<lb/>
其孰能與於此哉古之聰明叡知神武而不殺者夫<lb/>
　其孰能與於此哉問辭也古之聰明叡知神武而不<lb/>
　殺者夫答辭也聰明謂耳目無所蔽叡知謂心志無<lb/>
　所疑惑殺者武之事武則必殺今言不殺者聖人之<lb/>
　聰明自足以通天下之志聖人之叡知自足以定天<lb/>
　下之業其斷天下之疑則神武之決也又何假乎蓍<lb/>
<pb n="5a"/>
　卦之占亦猶古者神武之君威服天下而不假兵之<lb/>
　血刃也紫陽朱子曰神武而不殺得其理而不假於<lb/>
　物之謂或曰聰明叡知神武而不殺蓋古語而孔子<lb/>
　援以贊聖人之大也<lb/>
是以明於天之道而察於民之故是興神物以前民用<lb/>
聖人以此齋戒以神明其德夫<lb/>
　天之道謂天理之自然民之故謂人事之所以然聖<lb/>
　人洗心退藏於密是以明於天之道吉凶與民同患<lb/>
<pb n="5b"/>
　是以察於民之故神物謂蓍也以其前知故稱之曰<lb/>
　神物明天道遂知神物之可興察民故遂知民之必<lb/>
　用而不可不有以開其先而前用之也湛然純一之<lb/>
　謂齋肅然警惕之謂戒古人之祭也七日戒所以逺<lb/>
　夫外物之干也三日齋所以專夫一念之敬也其於<lb/>
　卜筮也亦然今曰聖人以此齋戒以神明其德夫其<lb/>
　德謂蓍之德也神明謂神而明之在乎聖人也占者<lb/>
　能以敬心求蓍有如聖人之齋戒則蓍也受命如響<lb/>
<pb n="6a"/>
　無有不應者矣不然則蓍乃枯草朽莖何神物之有<lb/>
　紫陽朱子曰蓍龜靈物也雖聖人亦必神明其德者<lb/>
　必齋戒而後靈不齋戒則不靈也<lb/>
是故闔户謂之坤闢戸謂之乾<lb/>
　戸一而巳闔之闢之則二隂陽之動亦一氣耳靜則<lb/>
　氣入萬物皆由之而入此闔戸也動則氣出萬物皆<lb/>
　從之而出此闢戸也戸之闔猶坤隂之靜故曰闔戸<lb/>
　謂之坤戸之闢猶乾陽之動故曰闢戸謂之乾先言<lb/>
<pb n="6b"/>
　坤之闔者由靜而動也人之呼吸必先闔而後闢亦<lb/>
　隂陽之義也伊川程子曰涵養之道出入之息者闔<lb/>
　闢之機而已又曰闔闔往來見之鼻息横渠張子曰<lb/>
　人之有息蓋剛柔相摩乾坤闔闢之象也<lb/>
一闔一闢謂之變往來不窮謂之通見乃謂之象形乃<lb/>
謂之器制而用之謂之法利用出入民咸用之謂之神<lb/>
　闔已則復闢闢已則復闔一闔一闢而互換故謂之<lb/>
　變隂往則陽來陽往則隂來往來循環而不窮故謂<lb/>
<pb n="7a"/>
　之通見謂隂陽之發見隂陽初發見乃謂之象形謂<lb/>
　隂陽之有形隂陽既有形乃謂之器因隂陽之全體<lb/>
　裁制而用之以昭示天下故謂之法即隂陽之妙以<lb/>
　利民生之日用使之出乎此入乎此民咸用之由於<lb/>
　其中而莫知其所以然故謂之神白雲郭氏曰坤隂<lb/>
　物也故有闔戸之象乾陽物也故有闢戸之象既能<lb/>
　闔復能闢是所謂變也朝闢之暮闔之日復一日往<lb/>
　來闔闢不窮是所謂通也通也者通其變也至於戸<lb/>
<pb n="7b"/>
　之可見則曰法也其有形則曰器也制而用此者則<lb/>
　曰法也利於出入之用而天下之民無不用之者又<lb/>
　其所以爲神也如是則一戸之設豈茍然哉故治天<lb/>
　下之道無他焉如制一戸之法使之變通可久斯得<lb/>
　之矣雖黄帝堯舜之治不過如此<lb/>
是故易有大極是生兩儀兩儀生四象四象生八卦<lb/>
　大音泰易無體而有至極之實理故曰易有大極唯<lb/>
　實故有唯有故生是以大極生兩儀兩儀生四象四<lb/>
<pb n="8a"/>
　象生八卦原夫兩儀之未生也是爲大極渾渾淪淪<lb/>
　一而巳矣逮夫動而生陽爲陽畫之竒靜而生隂爲<lb/>
　隂畫之耦則陽一隂二是爲兩儀儀也者一陽一隂<lb/>
　對立之狀也爾雅云儀匹也謂其隂陽相並也自兩<lb/>
　儀而上每畫各生一竒一耦則太陽一少隂二少陽<lb/>
　三太隂四是爲四象自四象而上每又各生一竒一<lb/>
　耦則乾一兌二離三震四巽五坎六艮七坤八是爲<lb/>
　八卦合太極之一兩儀之三四象之十之三十六則<lb/>
<pb n="8b"/>
　其數五十即大衍之數也大衍之數五十而其數四<lb/>
　十有九者存太極本體之一而用兩儀四象八卦之<lb/>
　四十九也自漢唐諸儒論大衍之數者莫不知五十<lb/>
　去一爲太極之本體但兩儀四象八卦之用數則無<lb/>
　一語及之徒知其體不知其用何哉蓋索之髙逺而<lb/>
　不復近思之爾<lb/>
八卦定吉凶吉凶生大業<lb/>
　八卦具而定吉凶則足以斷天下之疑矣吉凶定而<lb/>
<pb n="9a"/>
　生大業則有以成天下之務矣夫易之爲書六十四<lb/>
　卦具乃可以占吉凶何爲獨言八卦也平庵項氏曰<lb/>
　凡繫辭之稱八卦即六十四卦也八卦更相上下爲<lb/>
　六十四卦故例以八卦稱之其言伏羲始作八卦者<lb/>
　亦謂六十四卦夫吉凶乃易之占辭何爲生大業也<lb/>
　横渠張子曰有吉凶利害然後人謀作而大業生若<lb/>
　無施不宜則何業之有<lb/>
是故法象莫大乎天地變通莫大乎四時縣象著明莫<lb/>
<pb n="9b"/>
大乎日月崇髙莫大乎富貴備物致用立成器以爲天<lb/>
下利莫大乎聖人<lb/>
　法象莫大乎天地而易之法象與天地同變通莫大<lb/>
　乎四時而易之變通與四時同懸象著明莫大乎日<lb/>
　月而易之懸象著明與日月同易也可謂大矣雖然<lb/>
　作易而非有聖人之位亦不足以爲法於天下用易<lb/>
　而非有聖人之德亦不足以爲利於天下故繼之曰<lb/>
　崇髙莫大乎富貴備物致用立成器以爲天下利莫<lb/>
<pb n="10a"/>
　大乎聖人聖人者與天地合其德與日月合其明與<lb/>
　四時合其序備物致用立成器以爲天下利如十三<lb/>
　卦所陳者是也紫陽朱子曰立下疑有闕文節齋蔡<lb/>
　氏曰立字下當有象字<lb/>
探賾索隱鉤深致逺以定天下之吉凶成天下之亹亹<lb/>
者莫大乎蓍龜<lb/>
　賾謂雜亂探者抽而出之也隱謂幽僻索者尋而得<lb/>
　之也深謂不可測鉤者曲而取之也逺謂難至致者<lb/>
<pb n="10b"/>
　推而極之也賾非探而不出故以蓍龜鉤之逺非致<lb/>
　而莫至故以蓍龜致之凡物象之賾隱事理之深逺<lb/>
　蓍龜皆探索之鉤致之故能定天下之吉凶成天下<lb/>
　之亹亹詩崧髙云亹亹申伯鄭氏箋云勉也爾雅亦<lb/>
　訓勉音尾亹亹猶勉勉大抵有疑而莫能決其心必<lb/>
　怠得卜筮以決之而吉凶既定自然加勉則其所以<lb/>
　亹亹者是卜筮成之也聖人何與焉故於莫大乎聖<lb/>
　人之後又繼之曰莫大乎蓍龜蓍爲筮龜爲卜易之<lb/>
<pb n="11a"/>
　筮止用蓍而兼言龜者古人占事則蓍龜並用書大<lb/>
　禹謨云龜筮協從洪範云龜筮共違于人是也秀巖<lb/>
　李氏曰莫大乎蓍龜古本作莫善乎蓍龜<lb/>
是故天生神物聖人則之<lb/>
　前云是興神物獨指蓍而言蓋承上文蓍之德此云<lb/>
　天生神物乃指蓍與龜並言蓋承上文莫大乎蓍龜<lb/>
　此二物皆能前知故皆謂之神物孰生之天生之也<lb/>
　則之者以之爲法也後云河圖洛書亦皆神物也故<lb/>
<pb n="11b"/>
　皆言則之則之者或曰蓍龜並生於上蔡蓍草叢生<lb/>
　百莖半之則應大衍之數五十龜背之文中間五段<lb/>
　兩旁四段周圍二十四段腹之文十二段總而計之<lb/>
　四十九段則應大衍虛一不用而用四十有九之數<lb/>
　蓋皆神物也<lb/>
天地變化聖人效之<lb/>
　天地變化謂四時也暑往則寒來寒往則暑來是謂<lb/>
　變化聖人效之如卦爻之動靜蓋倣效天地之變化<lb/>
<pb n="12a"/>
天垂象見吉凶聖人象之<lb/>
　天垂象謂日月也日月往來有盈昃薄蝕循其度則<lb/>
　吉失其度則凶此天之垂象以見吉凶也聖人作易<lb/>
　而示人以吉凶蓋象之而巳象者像也天地變化有<lb/>
　理可測故言效日月往來有象可見故言象<lb/>
河出圖洛出書聖人則之<lb/>
　伏羲之時未有文字如因河圖洛書之文而畫卦故<lb/>
　曰河出圖洛出書聖人則之蓋非圖書有天生之數<lb/>
<pb n="12b"/>
　而聖人就取之也闗子明以五十五數爲河圖四十<lb/>
　五數爲洛書劉牧兩易之謂河圖之數四十五洛書<lb/>
　之數五十五說者以闗爲是劉爲非其實皆不然案<lb/>
　書顧命云天球河圖在東序天球玉也河圖而與天<lb/>
　球並列則河圖亦玉也玉之有文者爾崐崘産玉河<lb/>
　源出崐崘故河亦有玉洛水至今有白石洛書蓋白<lb/>
　石而有文者也聖人則之謂則其文以卦畫耳初無<lb/>
　所謂五十五數與四十五數也夫五十五數易數也<lb/>
<pb n="13a"/>
　易固有之也易安有所謂四十五數哉四十五數者<lb/>
　戴九履一左三右七五居中而上列二四下列六八<lb/>
　分布而爲九宫子華子言之大戴禮言之乾鑿度言<lb/>
　之在易則聖人無一語及之蓋非易數也河圖之說<lb/>
　禮運亦嘗言之不過曰河出馬圖而論語亦嘗言之<lb/>
　不過曰河不出圖吾巳矣夫並無所謂數之五十五<lb/>
　與四十五洛書之說則他經無所見孔安國注洪範<lb/>
　乃以爲洛書者禹治水時神龜負文而列於背有數<lb/>
<pb n="13b"/>
　至九禹遂因而第之以成九數愚案禹貢但言導洛<lb/>
　不曾言洛之出書安國亦何所據而有是說耶夫孔<lb/>
　子曰河出圖洛出書聖人則之聖人指作易之聖人<lb/>
　蓋伏羲也是河圖洛書伏羲之時具有之也劉向父<lb/>
　子班固輩皆循安國之說遂以爲河圖授羲洛書錫<lb/>
　禹如此則是伏羲時止有河圖未有洛書也不亦謬<lb/>
　乎夫孔子兼圖書二者並言安國之徒乃岐而二之<lb/>
　已與孔子之說大相戾況書所謂天錫禹洪範九疇<lb/>
<pb n="14a"/>
　蓋未嘗謂錫以洛書安國之徒乃謂洛書有九數疇<lb/>
　之數亦九遂肆其說謂禹得洛書而敘九疇何其妄<lb/>
　耶彼既以洛書爲數九而歸之禹於是以河圖爲十<lb/>
　數而歸之伏羲吾不知河圖洛書之有數安國之徒<lb/>
　曷從而知之而圖之數十書之數九又果何所據耶<lb/>
　蓋皆出於緯書也緯書不經牽合附會怪誕之甚漢<lb/>
　儒多習䜟緯之學其爲義疏往往採諸緯書自其有<lb/>
　九篇六篇赤文緑字之說故班固以初一至六極六<lb/>
<pb n="14b"/>
　十五字爲本文顧野王以農用敬用十八字爲神龜<lb/>
　所附者豈不甚可笑哉東坡蘇氏曰九宫不經蓋緯<lb/>
　書所言之數非易數也南軒張氏曰鄭康成溺於緯<lb/>
　書乃云河圖有九篇洛書有六篇又以河圖爲八卦<lb/>
　洛書爲九疇此皆蕪穢聖經者也<lb/>
易有四象所以示也繫辭焉所以告也定之以吉凶所<lb/>
以斷也<lb/>
　易有四象所以示者示之以象而使人有所見也係<lb/>
<pb n="15a"/>
　辭焉所以告者告之以辭而使人有所知也定之以<lb/>
　吉凶所以斷者吉凶既定而使人有以決其疑也横<lb/>
　渠張子曰吉凶變化進退剛柔易之四象歟白雲郭<lb/>
　氏曰自易有四象以下與前文不相屬又非别章疑<lb/>
　其錯簡侯果曰四象謂神物也變化垂象也圖書也<lb/>
　愚謂横渠之說如此白雲之說又如此則易有四象<lb/>
　以下當在剛柔者晝夜之象也之下侯氏之說非也<lb/>
　　右第十一章紫陽朱子曰此章專言卜筮<lb/>
<pb n="15b"/>
易曰自天祐之吉無不利子曰祐者助也天之所助者<lb/>
順也人之所助者信也履信思乎順又以尚賢也是以<lb/>
自天祐之吉无不利也<lb/>
　大有上九爻辭云自天祐之吉无不利孔子於係辭<lb/>
　傳凡三言之此則兼言所乗所應皆𤼵明文王言外<lb/>
　之意也天之所助者順也順則不悖於理是以天祐<lb/>
　之人之所助者信也信則不欺於人是以人助之爻<lb/>
　但言天此又兼言人天人蓋一理也當大有之時六<lb/>
<pb n="16a"/>
　五以柔德居中而在下衆陽皆助之以其信也上九<lb/>
　居六五之上是履信也身雖在外而乃心未嘗不在<lb/>
　君是思乎順也順則天助之矣九三賢人也上之應<lb/>
　在三又與之同德相尚故曰又以尚賢也其德如此<lb/>
　是以自天祐之吉無不利紫陽朱子曰在此無所屬<lb/>
　或是錯簡横渠張子曰此篇宜在立心勿恒凶下蓋<lb/>
　上言莫益之故此言多助也白雲郭氏曰當在憧憧<lb/>
　往來困于石公用射隼皆稱易曰故自天祐之宜在<lb/>
<pb n="16b"/>
　其前也下篇七爻自憧憧往來皆稱易曰與天祐之<lb/>
　同宜從郭氏<lb/>
子曰書不盡言言不盡意然則聖人之意其不可見乎<lb/>
子曰聖人立象以盡意說卦以盡情僞繫辭焉以盡其<lb/>
言變而通之以盡利鼓之舞之以盡神<lb/>
　書以記言言有餘則非書之所能記言以達意意有<lb/>
　餘則非言之所能盡達然則聖人之意其不可見乎<lb/>
　曰可見聖人立象以示人使之觀象而黙㑹其意所<lb/>
<pb n="17a"/>
　以盡也夫聖人之作易設卦觀象然後係之以辭卦<lb/>
　在是則象在是象在是則意在是矣意者心之所向<lb/>
　而寓於象者也情實也僞妄也僞則不情情則不僞<lb/>
　人之情僞萬端非言可盡設之以卦所以盡情僞也<lb/>
　係之以辭所以盡言也變而通之則有以成天下之<lb/>
　務而其用不窮足以盡其利矣鼓之舞之則有以成<lb/>
　天下亹亹而其妙莫測足以盡其神矣立象設卦係<lb/>
　辭此聖人作易之事變通鼓舞此聖人用易之事王<lb/>
<pb n="17b"/>
　弼輩乃欲忘象忘言果聖人之意乎聖人之意正在<lb/>
　乎言象也或曰首言書不盡言言不盡意疑是古語<lb/>
　次言然則聖人之意其不可見乎是設問之辭以下<lb/>
　是答辭紫陽朱子曰言之所傳者淺象之所示者深<lb/>
　觀竒耦二畫包含變化無有窮盡則可見矣變通鼓<lb/>
　舞以事而言兩子曰字疑衍其一蓋子曰皆後人所<lb/>
　加故有此誤如近世通書乃周子所自作亦爲後人<lb/>
　每章加以周子曰字其設問答處正如此也<lb/>
<pb n="18a"/>
乾坤其易之緼耶乾坤成列而易立乎其中矣乾坤毁<lb/>
則无以見易易不可見則乾坤或幾乎息矣<lb/>
　緼之義與論語緼袍之緼同衣中之綿絮胎是也乾<lb/>
　坤其易之緼耶謂乾坤緼於易六十四卦之中非謂<lb/>
　易緼於乾坤兩卦之中也易之中所緼竒耦是也竒<lb/>
　爲九耦爲六凡九皆乾凡六皆坤六十四卦凡三百<lb/>
　八十四爻爲竒者百九十二皆乾畫也爲耦者百九<lb/>
　十二皆坤畫也以每爻三十六策積之則六千九百<lb/>
<pb n="18b"/>
　一十二皆乾策也以每爻二十四策積之則四千六<lb/>
　百八皆坤策也合之則萬有一千五百二十無非皆<lb/>
　乾坤之策兹非乾坤爲易之緼乎其中矣易之所以<lb/>
　爲易者乾九坤六之變易也兩不立則一不可見故<lb/>
　九六毁而不成列則無以見其爲易也易不可見則<lb/>
　乾坤九六兩者之用息矣乾坤未嘗毁亦未嘗息特<lb/>
　以爻畫之九六若不成列則無以見其變易之理爾<lb/>
　下篇云剛柔者立本者也本即緼之謂也前言易行<lb/>
<pb n="19a"/>
　乎其中此言易立乎其中立與行同歟異歟曰立者<lb/>
　體也行者用也紫陽朱子曰易之所有隂陽而已凡<lb/>
　陽皆乾凡隂皆坤畫卦定位則二者成列而易之體<lb/>
　立矣又曰毁謂卦畫不立易只是隂陽卦畫若無此<lb/>
　卦畫豈復更有易乎誠齋楊氏曰二篇之策凡陽爻<lb/>
　百九十二皆乾之九也隂爻百九十二皆坤之六也<lb/>
　平庵項氏曰凡係辭之稱乾坤即竒耦二畫也乾純<lb/>
　於竒坤純於耦故例以乾坤稱也<lb/>
<pb n="19b"/>
是故形而上者謂之道形而下者謂之器化而裁之謂<lb/>
之變推而行之謂之通舉而措之天下之民謂之事業<lb/>
　道無形故曰形而上者器有形故曰形而下者如卦<lb/>
　有上下之體爻有剛柔之質皆形而下者其理則道<lb/>
　也道非器不形器非道不立器亦道也道亦器也道<lb/>
　器蓋未嘗相離也因其自然之化而裁制之則謂之<lb/>
　變推廣而流行之則謂之通舉而措之天下之民則<lb/>
　謂之事業前章云一闔一闢往來不窮天地之變通<lb/>
<pb n="20a"/>
　也此云化而裁之推而行之聖人之變通也<lb/>
是故夫象聖人有以見天下之賾而擬諸其形容象其<lb/>
物宜是故謂之象聖人有以見天下之動而觀其㑹通<lb/>
以行其典禮繫辭焉以斷其吉凶是故謂之爻<lb/>
　紫陽朱子曰重出以起下文郭京曰誤增夫象二字<lb/>
　東萊吕氏曰是故夫象四字衍文節齋蔡氏曰夫當<lb/>
　作爻象即卦爻即辭也<lb/>
極天下之賾者存乎卦鼓天下之動者存乎辭化而裁<lb/>
<pb n="20b"/>
之存乎變推而行之存乎通神而明之存乎其人黙而<lb/>
成之不言而信存乎德行<lb/>
　聖人有以見天下之賾故能極天下之賾聖人有以<lb/>
　見天下之動故能鼓天下之動賾以象著卦有象則<lb/>
　窮天下之至雜至亂無有遺者故曰極動以辭決使<lb/>
　天下樂於趨事赴功者手舞足蹈而不能自巳故曰<lb/>
　鼓易不變則竒耦乃死象故化而裁之則在乎變變<lb/>
　而後通故推而行之則在乎通易道固神矣神而明<lb/>
<pb n="21a"/>
　之則在乎其人若夫黙而成之不言而信則又在乎<lb/>
　人之德行前言變通而歸之事業聖人以易道舉而<lb/>
　措之天下也此言變通而歸之德行聖人以易道存<lb/>
　之於一身也<lb/>
　　右第十二章誠齋楊氏曰此章言聖人作易之意<lb/>
　　其散在六十四卦之爻其象聚在乾坤之二卦聖<lb/>
　　人用易之道其散在天下之事業其聚在一身之<lb/>
　　德行也<lb/>
<pb n="21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易集說卷三十一<lb/>
</p>
<p>
</p>
  </div>
</body>
</text>
</TEI>
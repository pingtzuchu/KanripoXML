<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易集說卷三十二</head> <lb/>
    <p>
<pb n="1a"/>
欽定四庫全書<lb/>
　周易集說卷三十二<lb/>
　　　　　　　　　　　　　宋　俞琰　撰<lb/>
　繫辭下傳一<lb/>
八卦成列象在其中矣因而重之爻在其中矣<lb/>
　八卦三畫之卦也列而爲八則一卦有一卦之象蓋<lb/>
　不特天地雷風水火山澤之象凡天地間所有之象<lb/>
　無不具在其中也因而重之謂伏羲既畫八卦又因<lb/>
<pb n="1b"/>
　而重之則自二而四自四而八八而十六十六而三<lb/>
　十二三十二而六十四也爻在其中謂三百八十四<lb/>
　爻皆在其中也伏羲畫卦自下而起其始畫也惟一<lb/>
　竒一耦再畫則於一竒一耦之上又生一竒一耦第<lb/>
　三畫亦然於是乾一兌二離三震四巽五坎六艮七<lb/>
　坤八自然成列及其重爲六十四則乾居八之一兌<lb/>
　居八之二離居八之三震居八之四巽居八之五坎<lb/>
　居八之六艮居八之七坤居八之八又皆成列而各<lb/>
<pb n="2a"/>
　有次序無非理之自然也方其畫時雖出於聖人之<lb/>
　手聖人亦不知其所以然也秀巖李氏曰言因而重<lb/>
　之則重卦非文王明矣<lb/>
剛柔相推變在其中矣<lb/>
　剛柔謂爻九六剛柔相推則一卦變而爲六十四卦<lb/>
　而四千九十六變無不在其中矣<lb/>
繫辭焉而命之動在其中矣<lb/>
　繫辭焉以命之謂卦爻之下繫之以辭而告人以吉<lb/>
<pb n="2b"/>
　凶悔吝也動謂占者所值當動之爻象亦不出乎此<lb/>
　矣或曰動謂所變之卦左氏以動爻爲占者是也<lb/>
吉凶悔吝者生乎動者也<lb/>
　吉凶悔吝皆生於爻象之動吉一而已而凶悔吝居<lb/>
　其三則人之動也可不慎乎夫吉凶悔吝四者皆辭<lb/>
　之所命也占者由所命之辭而動則動罔不吉不然<lb/>
　則凶悔吝之三者隨至矣<lb/>
剛柔者立本者也<lb/>
<pb n="3a"/>
　易六十四卦凡三百八十四爻不過一剛一柔而巳<lb/>
　易中凡言剛柔即九六也乾九坤六是以易之本立<lb/>
　易非九六則何者爲之本<lb/>
變通者趣時者也<lb/>
　易窮則變變則通不變則不通也有一卦之時有一<lb/>
　爻之時隨其時之宜而動此變而通之之道也故曰<lb/>
　變通者趣時者也趣與詩棫樸左右趣之之趣同毛<lb/>
　氏傳云趣趨也正義云卦既總主一時爻則就一時<lb/>
<pb n="3b"/>
　之中各趣其所宜之時<lb/>
吉凶者貞勝者也天地之道貞觀者也日月之道貞明<lb/>
者也天下之動貞夫一者也<lb/>
　天下之事非吉則凶非凶則吉何以勝之曰貞則勝<lb/>
　之貞者固守以正而不妄動也前言吉凶悔吝生乎<lb/>
　動蓋動則有吉有凶今也固守以正而不妄動則動<lb/>
　罔不吉何凶之有觀去聲古換反示也天地之道正<lb/>
　所以萬古常示日月之道正所以萬古常明也人苟<lb/>
<pb n="4a"/>
　能正道固守而不貳以二則萬事萬變紛紜乎其前<lb/>
　亦莫之能亂不然何以制天下之動哉白雲郭氏曰<lb/>
　天地之所以示人日月之所以常明皆正也天下之<lb/>
　動所以貞夫一者亦以貞夫一則正二則非正也吉<lb/>
　凶貞勝之道亦若是而巳矣<lb/>
夫乾確然示人易矣夫坤隤然示人簡矣<lb/>
　確然健貌隤然順貌乾之德動而健故確然而示人<lb/>
　者易坤之德靜而順故隤然而示人者簡示人即貞<lb/>
<pb n="4b"/>
　觀之謂也<lb/>
爻也者效此者也象也者像此者也<lb/>
　此者何謂上文乾坤之所示也易六十四卦皆有所<lb/>
　示不特乾坤也乾坤既有所示爻蓋效此所示者也<lb/>
　象蓋像此所示者也紫陽朱子曰此謂上文乾坤所<lb/>
　示之理爻之竒耦卦之消息所以效而象之<lb/>
爻象動乎内吉凶見乎外功業見乎變聖人之情見乎<lb/>
辭<lb/>
<pb n="5a"/>
　爻象動乎蓍策之中吉凶見乎辭命之際故謂爻象<lb/>
　爲内吉凶爲外變謂爻象之變辭謂吉凶之辭易之<lb/>
　功業由變而見聖人之情因辭而見欲知聖人與民<lb/>
　同患之情但觀聖人之辭紫陽朱子曰業似吉凶生<lb/>
　大業之業<lb/>
天地之大德曰生聖人之大寳曰位何以守位曰仁何<lb/>
以聚人曰財理財正辭禁民爲非曰義<lb/>
　天地以生物爲德故人以天地之德爲大德聖人位<lb/>
<pb n="5b"/>
　乎天地之中而贊天地之化育故天下以聖人之位<lb/>
　爲大寳釋文仁作人注云王肅卞伯玉桓𤣥明僧紹<lb/>
　本作仁嵩山晁氏東萊吕氏皆從釋文紫陽朱子曰<lb/>
　曰人之人今本作仁吕氏從古蓋所謂非衆罔與守邦<lb/>
　秀巖李氏曰蔡邕云以仁守位以財聚人則漢以前<lb/>
　已用此仁字而非始於王肅矣愚謂以此章上下文<lb/>
　義詳之當依釋文作人守位以人大學所謂得衆則<lb/>
　得國失衆則失國是也聚人以財大學所謂財聚則<lb/>
<pb n="6a"/>
　民散財散則民聚是也理財謂甲者還甲乙者還乙<lb/>
　不可不理也正辭猶言正名蓋謂是則言是非則言<lb/>
　非不可不正也禁民爲非謂制爲法令使民不敢悖<lb/>
　理而爲非也義宜也理財正辭禁民爲非而得其宜<lb/>
　此所謂義也夫財者利也聖人不曰生而巳聖人之<lb/>
　德不過順天地之生而已位者生生之主也人者求<lb/>
　其生生於我者也財者生生之本也理財正辭禁民<lb/>
　爲非又所以全其生生之道也<lb/>
<pb n="6b"/>
　　右第一章紫陽朱子曰此章言卦爻吉凶造化功<lb/>
　　業<lb/>
古者包犧氏之王天下也仰則觀象於天俯則觀法於<lb/>
地觀鳥獸之文與地之宜近取諸身逺取諸物於是始<lb/>
作八卦以通神明之德以類萬物之情<lb/>
　包犧即伏羲也包音庖字本又作庖按世紀云始取<lb/>
　犧牲以供庖厨故號包犧氏上古茹毛飲血包犧則<lb/>
　敎民火食也孟京本作伏羲夫伏羲以前未有文字<lb/>
<pb n="7a"/>
　爲政則結繩而己逮夫伏羲氏之王天下也觀象於<lb/>
　天觀法於地俯仰之間天文地理之宜如日月星宿<lb/>
　鳥獸草木昆蟲之類無所不觀又自一身至於萬物<lb/>
　若近若逺無所不取於是始爲之畫而八卦作焉八<lb/>
　卦者伏羲氏之心畫也精可以通神明之德粗可以<lb/>
　類萬物之情因而重之爲六十四卦其實只是八卦<lb/>
　故巽震相遇而文王名之曰益在伏羲則震下巽上<lb/>
　而巳震離相遇而文王名之曰噬嗑在伏羲則震下<lb/>
<pb n="7b"/>
　離上而巳他卦皆然太𤣥云察龍虎之文觀鳥龜之<lb/>
　理安定胡氏曰言鳥獸之文者蓋東方之宿爲蒼龍<lb/>
　南方之宿爲朱雀西方之宿爲白虎北方之宿爲龜<lb/>
　蛇紫陽朱子曰王昭素云與地之宜諸本多有天字<lb/>
　俯仰逺近所取不一然不過以驗隂陽消息兩端而<lb/>
　巳神明之德如健順動止之性萬物之情如雷風山<lb/>
　澤之象節齋蔡氏曰神明之德不可見故曰通萬物<lb/>
　之情可見故曰類<lb/>
<pb n="8a"/>
作結繩而爲網罟以佃以漁蓋取諸離<lb/>
　罔古文作网伏羲作結繩爲網罟以敎民佃漁佃以<lb/>
　取鳥獸於山林漁以取魚鼈於川澤使民有肉食鮮<lb/>
　食之利也離謂重離說卦以離爲日月相麗而虛其<lb/>
　中有結繩而爲網罟之象以一隂離乎二陽之間言<lb/>
　之即鳥獸魚鼈麗乎網罟之象伏羲結繩爲網罟爲<lb/>
　佃漁之用蓋取諸重離也紫陽朱子曰蓋字有義愚<lb/>
　謂蓋取諸三字乃孔子以意逆志之辭謂古人制作<lb/>
<pb n="8b"/>
　無一不與易合非謂伏羲因有見乎離而後爲網罟<lb/>
　也白雲郭氏曰包犧之時未有犧牲作結繩爲網罟<lb/>
　以佃以漁而已當時之人知有網罟佃漁不知有所<lb/>
　取也孔子以易道觀之然後知是有取於離故曰蓋<lb/>
　取諸離漢上朱氏曰網舉綱紀通言罟止言其紀也<lb/>
　少梅鄭氏曰巽繩離目兩目相連結繩爲之罔罟也<lb/>
　離爲雉佃也巽爲魚漁也<lb/>
包犧氏沒神農氏作斲木爲耜揉木爲耒耒耨之利以<lb/>
<pb n="9a"/>
敎天下蓋取諸益<lb/>
　炎帝爲耒耜耕耨以敎民粒食故號神農益之爲卦<lb/>
　下震動上巽入皆木也中互坤土木入土而動有耒<lb/>
　耜之象耜耒首耒耜柄斲木以木之銳者因而削之<lb/>
　爲耜今人加以鉄謂之犁頭揉木以木之曲者因而<lb/>
　揉之爲耒今人謂之犁衝神農氏之時民厭食鮮食<lb/>
　遂敎民耕耨而民獲其利蓋取諸益益之名出於文<lb/>
　王而神農之時益之名未立也蓋取諸益者謂神農<lb/>
<pb n="9b"/>
　作耒耜蓋有取於益卦非謂神農必按益卦之象然<lb/>
　後爲耒耜也神農之時震下巽上之卦雖未名之曰<lb/>
　益而耒耜之利蓋有益之義也王昭素曰耨字諸本<lb/>
　或作耜乃合文沙隨程氏曰飛走之類實害禾稼惟<lb/>
　網罟佃漁之制立然後耒耜之利見於天下<lb/>
日中爲市致天下之民聚天下之貨交易而退各得其<lb/>
所蓋取諸噬嗑<lb/>
　噬嗑下震動上離明離明在上日中之象震動於下<lb/>
<pb n="10a"/>
　爲致民聚貨交易於市之象日中者大明當天而萬<lb/>
　物相見之時也市者萬民聚貨以相交易之地也天<lb/>
　下之民各處其方何以致之天下之貨各産其地何<lb/>
　以聚之今也日中之時爲市則逺近之民皆得以相<lb/>
　及而貨雖不一亦可坐而致其聚也神農氏爲交易<lb/>
　之法使民以其所有易其所無退而各得其所則無<lb/>
　有餘不足之患也其所以致而聚之者蓋取噬而嗑<lb/>
　之之義嗑合也聚而交易合之象也借噬爲市猶履<lb/>
<pb n="10b"/>
　言禮音相似也後世古法多倣此括蒼龔氏曰其序<lb/>
　與八政一曰食二曰貨同少梅鄭氏曰十三卦始離<lb/>
　次益次噬嗑所取者食貨而巳食貨者生民之本也<lb/>
神農氏沒黄帝堯舜氏作通其變使民不倦神而化之<lb/>
使民宜之易窮則變變則通通則久是以自天祐之吉<lb/>
无不利黄帝堯舜垂衣裳而天下治蓋取諸乾坤<lb/>
　時當變則變不變則窮於是乎有變而通之之道焉<lb/>
　變而通之所以趣時也民之所未厭聖人不强去民<lb/>
<pb n="11a"/>
　之所未安聖人不强行夫惟其數窮而時將變聖人<lb/>
　因而通之則民不倦不然則民皆以爲紛更安得不<lb/>
　倦由之而莫知其所以然者神也以漸相忘於不言<lb/>
　之中者化也神而化之所以使民宜之也不然則民<lb/>
　皆以爲不便何宜之有易無有窮也窮者數也陽數<lb/>
　窮於九隂數窮於六窮則變變則通通則久久則窮<lb/>
　是以自天祐之吉无不利也乾用九六爻俱變則爲<lb/>
　純坤坤用六六爻俱變則爲純乾羲農之時人文未<lb/>
<pb n="11b"/>
　著世未知有禮黄帝堯舜化天下以禮而使民宜之<lb/>
　遂垂衣裳以示天下蓋取諸乾坤九六之變而衣上<lb/>
　裳下蓋取乾尊坤卑之象也或曰自此以下如舟楫<lb/>
　牛馬皆通變宜民之事而特以衣裳爲先者羲農之<lb/>
　後人害固巳消食貨固已足衣則鳥獸之羽皮而斯<lb/>
　民耳目猶塗於聞見未識所謂尊卑上下也上之人<lb/>
　無以示而敎之則强弱相陵鬭攘爭奪與禽獸何異<lb/>
　於是黄帝堯舜體乾坤之象示人以衣裳之儀一上<lb/>
<pb n="12a"/>
　一下不可顛倒一尊一卑不可紊亂使黎民皆觀感<lb/>
　而化不惟得其宜且知有禮而不至於陵僭則名分<lb/>
　正而民志定此天下所以治也正義云黄帝制其初<lb/>
　堯舜成其末故連云黄帝堯舜横渠張子曰立法須<lb/>
　是過人者乃能之若常人安能立法凡變法須是通<lb/>
　通其變故使民不倦豈有聖人變法而不通也涑水<lb/>
　司馬公曰聖人守道不守法故能通變白雲郭氏曰<lb/>
　垂衣裳而天下治謂無爲而治也能無爲而治者無<lb/>
<pb n="12b"/>
　他焉法乾坤易簡而已雲間田氏曰衣六幅裳十二<lb/>
　幅而乾坤竒耦之畫備矣翁庻善曰乾之數極於九<lb/>
　故王之司服九章坤之數終於六故后之司服六章<lb/>
刳木爲舟剡木爲楫舟楫之利以濟不通致逺以利天<lb/>
下蓋取諸渙<lb/>
　渙下坎水上巽木中互震動木動於水上有舟楫之<lb/>
　象舟即船之異名刳木爲舟因其木之長大而中空<lb/>
　遂刳剔之以爲舟也剡木爲楫因其木之纎長而上<lb/>
<pb n="13a"/>
　銳遂剡削之以爲櫓爲槳通謂之楫也楫以進舟舟<lb/>
　以載物爲舟楫之利以濟不通而民得其宜蓋取諸<lb/>
　渙黄帝堯舜之時渙之名亦未立不過坎下巽上而<lb/>
　巳蓋取諸渙者謂刳木爲舟剡木爲楫蓋有取於渙<lb/>
　卦之義非謂黄帝堯舜必案渙卦之象而爲舟楫也<lb/>
　紫陽朱子曰致逺以利天下疑衍南軒張氏曰衣裳<lb/>
　之垂固欲逺近之民下觀而化然道途之險阻則有<lb/>
　所不通惟夫舟楫之利既興則日月所照霜露所隊<lb/>
<pb n="13b"/>
　莫不拭目觀化天下如一家中國如一人矣<lb/>
服牛乗馬引重致逺以利天下蓋取諸隨<lb/>
　隨下震上兌上六兌之隂爻牛也初九震之陽爻馬<lb/>
　也互巽爲繩互艮爲手所以服乗之也上古牛之鼻<lb/>
　未穿馬之首未絡至是始服乗之以之引重致逺以<lb/>
　利天下則動作行止皆隨人意而民得其宜蓋取諸<lb/>
　隨夫舟以濟川車以行陸皆百姓日用之所利者舟<lb/>
　車之作舟易而車難故舟先乎車古者大車駕以牛<lb/>
<pb n="14a"/>
　後世以其優於引重因用以耕小車駕以馬後世以<lb/>
　其優於致逺因用以騎厚齋馮氏曰大車牛駕之載<lb/>
　物而重者也小車馬駕之載人而輕者也牛曰服馬<lb/>
　曰乗其實皆駕車之稱牛馬行而車隨之所以引重<lb/>
　而致逺故取諸隨嵩山晁氏曰服字說文作犕音備<lb/>
　愚按史記鄭世家周襄王使伯鞴請滑春秋左氏傳<lb/>
　乃作伯服鞴與服通廣韻鞴有兩音一音服一音備<lb/>
　犕但音備不音服釋文云一本無以利天下四字<lb/>
<pb n="14b"/>
重門繫柝以待暴客蓋取諸豫<lb/>
　豫下坤上震坤爲闔戸互艮爲闕重門之象也震動<lb/>
　而有聲之木互艮爲閽人擊柝之象也互艮爲盜暴<lb/>
　客之象也舟車既設川陸既通民雖獲其利然暮夜<lb/>
　之際暴客亦可得而至矣不可不豫爲之備也於是<lb/>
　禦之以重門警之以擊柝而使民宜之蓋取諸豫柝<lb/>
　夜巡所擊之木亦作柝今呼爲梆子周禮野廬氏聚<lb/>
　柝鄭𤣥云擊柝以宿衞之也漢書作<graphic n="KR2190" url="https://raw.githubusercontent.com/kanripo/KR-Gaiji/master/images/KR2190.png" mimeType="image/png"/>馬融云兩木<lb/>
<pb n="15a"/>
　相擊以行夜白雲郭氏曰豫之一卦本無備豫之義<lb/>
　而孔子又明備豫於此者以見諸卦之象無窮不可<lb/>
　以一義盡也<lb/>
斷木爲杵掘地爲臼臼杵之利萬民以濟蓋取諸小過<lb/>
　小過下艮上震震動於上艮止於下爲杵臼之象民<lb/>
　既粒食矣又敎之爲杵臼之利治米此乃小有所過<lb/>
　而民用以濟者也蓋取諸小過希道耿氏曰暴客不<lb/>
　至而居者安可以治粟矣少梅鄭氏曰兌金斷巽木<lb/>
<pb n="15b"/>
　斷木為杵也巽木入坤土掘地爲臼也坎陷也臼之象<lb/>
　也<lb/>
弦木爲弧剡木爲矢弧矢之利以威天下蓋取諸睽<lb/>
　睽下兌上離兌屬西爲刑殺離爲戈兵此弧矢威天<lb/>
　下之象也始者重門擊柝不過待暮夜之暴客耳然<lb/>
　有甚於暴客者則非弧矢不足以服之於是弦木而<lb/>
　爲弧剡木而爲矢爲弧矢之利以威天下蓋取諸睽<lb/>
　南軒張氏曰外有擊柝以防暴客内有杵臼以治粒<lb/>
<pb n="16a"/>
　食而無以威其不軌則雖有險而不能守雖有粟而<lb/>
　不得食此弧矢之利不可緩也少梅鄭氏曰離爲絲<lb/>
　坎爲弓弦木爲弓也兌金剡木而銳之剡木爲矢也<lb/>
　平庵項氏曰互坎爲弓兌爲上弦離爲兵而麗於上<lb/>
　此弓矢之象也<lb/>
上古穴居而野處後世聖人易之以宫室上棟下宇以<lb/>
待風雨蓋取諸大壯<lb/>
　大壯下乾上震皆木也棟屋脊標也宇屋椽也棟直<lb/>
<pb n="16b"/>
　而承上故曰上棟宇垂而覆下故曰下宇詩七月蟋<lb/>
　蟀在宇毛氏傳云屋四垂爲宇震之一陽在上卦之<lb/>
　下而承二隂上棟之象也乾三陽在下而相比下宇<lb/>
　之象也乾覆於下而震動於上有宫室蔽風雨之象<lb/>
　上古伏羲以前未有宫室冬則居營窟以避寒而無<lb/>
　上棟下宇之安夏則居橧巢以避暑而有震風淩雨<lb/>
　之患至黄帝堯舜始易以宫室爲上棟下宇之制以<lb/>
　待風雨蓋取諸大壯聖人之於物有爲之者有易之<lb/>
<pb n="17a"/>
　者古未有是而民利之也今則爲之所以貽於後也<lb/>
　古有是而民厭之也今則易之所以革於前也以濟<lb/>
　者其利生於已然也以待者其備在於未然也<lb/>
古之𦵏者厚衣之以薪𦵏之中野不封不樹喪期無數<lb/>
後世聖人易之以棺椁蓋取諸大過<lb/>
　大過下巽上兌其卦肖坎坎爲隱伏𦵏埋之象也中<lb/>
　互重乾之大木棺椁之象也古之𦵏者未有棺椁不<lb/>
　過厚衣以薪𦵏於中野而已𦵏藏也劉向曰古之𦵏<lb/>
<pb n="17b"/>
　者厚衣以薪藏之中野顔師古曰言積薪以覆之也<lb/>
　不封謂不堆土以爲墳也孔子家語云孔子𦵏於魯<lb/>
　北泗水上藏入地不及泉而封爲偃斧髙四尺樹松<lb/>
　栢而志焉封如字不樹謂不植松栢以識其處也喪<lb/>
　期無數謂哀盡則止未有三年之制也後世聖人以<lb/>
　送死爲大事既爲棺以周其身又爲椁以周其棺遂<lb/>
　過於厚蓋取諸大過前言上古此但言古蓋極逺者<lb/>
　云上古其次逺者則云古<lb/>
<pb n="18a"/>
上古結繩而治後世聖人易之以書契百官以治萬民<lb/>
以察蓋取諸夬<lb/>
　夬下乾上兌外決而内明後世聖人爲書契以代上<lb/>
　古結繩之政蓋取諸夬書文字也載之於簡策者也<lb/>
　契約也所以合同也以刀刻其言於木者予者執左<lb/>
　取者操右彼此各有所據以爲驗也上古民淳事簡<lb/>
　大事則結以大繩小事則結以小繩後世聖人易之<lb/>
　以書契者言有不能記事有不能信則證之以書契<lb/>
<pb n="18b"/>
　也百官以治者官用以爲決斷則事辨而不相亂也<lb/>
　萬民以察者民用以爲明驗則情盡而不相欺也治<lb/>
　謂決斷察謂明驗或曰夬者君子決小人之卦造書<lb/>
　契亦以決小人之姦而防其僞也周禮質人掌稽市<lb/>
　之書契說文云契約也徐鍇曰案周禮司約掌萬民<lb/>
　之約大約劑書於宗彞注云大約邦國約也劑即劵<lb/>
　契也左傳云王叔氏不能舉其契韓子云宋人得契<lb/>
　密數其齒謂以刀分之有相入之齒縫也少梅鄭氏<lb/>
<pb n="19a"/>
　曰離爲文書也兌金刻木契也平庵項氏曰以乾金<lb/>
　爲言於内兌金爲決於外書以刀記言契以刀決之<lb/>
　故爲書契之象<lb/>
　　右第二章紫陽朱子曰此章言聖人制器尚象之<lb/>
　　事愚謂易象無乎不具非止此十三卦足以制器<lb/>
　　也天下之器亦多矣十三卦之外豈更無可取之<lb/>
　　象哉聖人蓋取其要者言之爾希道耿氏曰十三<lb/>
　　卦之辭或言利或不言利何也網罟非不爲利也<lb/>
<pb n="19b"/>
　　然必耒耜杵臼而後能裕萬民之食是則網罟之<lb/>
　　利不足言而耒耜杵臼之利大矣此所以耒耜杵<lb/>
　　臼言利也交易非不爲利也然待舟楫馬牛而後<lb/>
　　備四方之貨則是交易之利不足言而舟楫馬牛<lb/>
　　之利大矣此所以舟楫馬牛言利也門柝非不爲<lb/>
　　利也然門柝能保其内使暴客不能入而巳弧矢<lb/>
　　則又能威其外使暴客不能至是則門柝之利不<lb/>
　　足言而弧矢之利大矣此弧矢所以言利也獨於<lb/>
<pb n="20a"/>
　　舟楫馬牛言利天下者舟楫馬牛之利無所不通<lb/>
　　可以周天下故也隆山李氏曰天下之事不至於<lb/>
　　夬則不通故雜卦之次序十三卦之制器尚象皆<lb/>
　　終於夬<lb/>
　<lb/>
　<lb/>
　<lb/>
　<lb/>
<pb n="20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易集說卷三十二<lb/>
</p>
<p>
</p>
  </div>
</body>
</text>
</TEI>
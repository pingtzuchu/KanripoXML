<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易集說卷二十二</head> <lb/>
    <p>
<pb n="1a"/>
欽定四庫全書<lb/>
　周易集說卷二十二<lb/>
　　　　　　　　　　　　　宋　俞琰　撰<lb/>
　爻𫝊三<lb/>
咸臨貞吉志行正也<lb/>
　初九所居之位正則其志之上行无不正也况當陽<lb/>
　剛寖長之時上與六四相應而六四亦正如此則初<lb/>
　九之志得以行其正也與臨初九同正釋貞字<lb/>
<pb n="1b"/>
咸臨吉无不利未順命也<lb/>
　未順命三字諸說多出於牽强而其義未穩夫既咸<lb/>
　臨而吉无不利矣何乃未順命也涑水司馬公以<lb/>
　為二在下體而不當位故小人未肯盡受命伊川程<lb/>
　子則以為二與五至誠相感非由順上之命安定胡<lb/>
　氏謂未字羨文厚齋馮氏亦謂羨文愚案臨之彖𫝊<lb/>
　云剛浸而長說而順剛中而應大亨以正天之道也<lb/>
　盖隂陽往來相為消長此天運之常也今九二適當<lb/>
<pb n="2a"/>
　陽剛浸長之時上下相應而吉无不利是豈有心于<lb/>
　逼隂而遽求其上進哉順天命之自然而已矣安定<lb/>
　胡氏厚齋馮氏皆以未字為羨則與爻辭之意不相<lb/>
　戾亦與彖𫝊之意合今從之<lb/>
甘臨位不當也既憂之咎不長也<lb/>
　六三以隂居陽是其位既不當矣復乗在下之二陽<lb/>
　能无咎乎若恬然不知憂懼則何能无咎既而知其<lb/>
　為咎而憂懼焉則亦能改過而遷善矣此其所以咎<lb/>
<pb n="2b"/>
　不長也<lb/>
至臨无咎位當也<lb/>
　三无應而比二以說媚陽此不正者之所為也故斥<lb/>
　之曰位不當四與初為正應以順應陽此正者之所<lb/>
　為也故稱之曰位當童溪王氏曰六四正也不曰位<lb/>
　正當而曰位當何也曰當臨之時大亨以正大者之<lb/>
　事也故不以正予隂也<lb/>
大君之宜行中之謂也<lb/>
<pb n="3a"/>
　臨下之道唯行之以中為宜不宜過乎剛也過剛則<lb/>
　暴豈大君之所宜哉不宜過於柔也過柔則弱又豈<lb/>
　大君之所宜哉今以六居五柔而得中又能下任剛<lb/>
　中之賢則剛柔相濟是乃大君之所宜也宜者何即<lb/>
　行中之謂也中乃隨時取宜非任明察以為智也行<lb/>
　中釋宜字<lb/>
敦臨之吉志在内也<lb/>
　上六篤厚君子也所以成吉者體坤徳之順而其志<lb/>
<pb n="3b"/>
　在乎從陽也内謂内卦内雖无應而上六之志則唯<lb/>
　在内不以尊髙自居也古為徐氏曰臨上六志在内<lb/>
　與否初六志在君同否之初六本非應五臨之上六<lb/>
　本非應二此可以志論耳<lb/>
初六童觀小人道也<lb/>
　初六以位言也不曰小人无咎而曰小人道論謂小<lb/>
　人在下識見短淺是乃小人之常道而其咎不足言<lb/>
　也東萊吕氏曰辭雖指小人意却屬君子小人則可<lb/>
<pb n="4a"/>
　君子則不可<lb/>
闚觀女貞亦可醜也<lb/>
　婦人主閫内之事女子无外交之禮其為簾視壁聴<lb/>
　此乃婦人女子之常態尚亦可醜士而為婦人女子<lb/>
　之態豈不甚可醜哉亦者承上文而言童觀固為小<lb/>
　人之道而闚觀亦可醜皆非君子之道也<lb/>
觀我生進退未失道也<lb/>
　節初齊氏曰未失道蓋為九五幸之也九五一或放<lb/>
<pb n="4b"/>
　失所守則六三必不止于其下也或謂六三坤體而<lb/>
　互艮是以止于其下而不敢進亦未失坤順之道也<lb/>
觀國之光尚賔也<lb/>
　爻辭觀其利用賔而孔子釋之曰尚賔盖嘉其觀感<lb/>
　而化也節初齊氏曰觀成卦以六四六四卦主也而<lb/>
　九五在上六四不可以主自居也故勸使用賔孔子<lb/>
　釋之曰尚賔盖尚其用賔不尚其為主也故曰配尚<lb/>
　或曰賔禮皆欠玩味用字<lb/>
<pb n="5a"/>
觀我生觀民也<lb/>
　爻辭曰觀我生君子无咎爻𫝊乃曰觀我生觀民也<lb/>
　謂人君觀自已之得失又當觀民徳之善否以自省<lb/>
　察也中庸云本諸身徵諸庶民此之謂也<lb/>
觀其生志未平也<lb/>
　觀之時四隂甚長二陽漸銷生意如此君子盖深為<lb/>
　之憂而其志未安故曰觀我生志未平也或謂上九<lb/>
　觀九五之生而其志憤然不平則又過矣伊川程子<lb/>
<pb n="5b"/>
　曰上九雖不在位然以人觀其徳用為儀法故當自<lb/>
　慎省觀其所生常不失於君子則人不失所望而化<lb/>
　之不可以不在於位故安然放意無所事也是其志<lb/>
　意未得安也故云志未平也<lb/>
屨校滅趾不行也<lb/>
　屨校滅趾則不能行則惡積而罪大自此始矣<lb/>
噬膚滅鼻乗剛也<lb/>
　龜山楊氏曰九四為間者也而初應之二剛合則為<lb/>
<pb n="6a"/>
　間大而難噬矣愚謂六二之柔既乗初九之剛則其<lb/>
　噬膚也蓋不得不用力焉不然不能及胏也或者乃<lb/>
　謂隂柔不能自動必資陽剛以為助然後可動今六<lb/>
　二不乗初九之剛而動則其為力不勞矣夫爻𫝊言<lb/>
　乗剛凡五如屯之六二豫之六五困之六三震之六<lb/>
　二无非皆因之以為害者也曷嘗資之以為利哉<lb/>
遇毒位不當也<lb/>
　六三處非其位故遇毒論語云其身不正雖令不從<lb/>
<pb n="6b"/>
　六三自處不當焉能治人故反為人所害也<lb/>
利艱貞吉未光也<lb/>
　諸爻言噬噬惟九四之噬最難今九四以艱貞而後<lb/>
　吉固吉矣校之六五盖未足以為光也<lb/>
貞厲无咎得當也<lb/>
　居離明之中其明不至于察而罰當其罪所以貞厲<lb/>
　而无咎者得其所當也彖𫝊言不當位爻𫝊言得當<lb/>
　彼以位言此以事言也位謂以柔居五故不當事謂<lb/>
<pb n="7a"/>
　以柔用獄故得當平菴項氏曰當字平聲得其當中<lb/>
　也又曰噬嗑上三爻離卦也九四離之初故曰未光<lb/>
　上九離之極故曰聰不明六五離之中故曰得當<lb/>
何校滅耳聰不明也<lb/>
　上九離體非不明也而曰聰不明盖罪其聞義不能<lb/>
　徙不善不能改也既不聰矣又何明之有此與夬之<lb/>
　九四辭同而義稍異<lb/>
舎車而徒義弗乗也<lb/>
<pb n="7b"/>
　易中凡言乗皆自上而乗其在下者二在已上奚可<lb/>
　乗也義弗可乗故寜捨安而就勞也<lb/>
賁其須與上興也<lb/>
　上謂九三在其上也九三質也文恃質而興此六二<lb/>
　所以待九三之興而與之俱興也興起也<lb/>
永貞之吉終莫之陵也<lb/>
　陵勝也終莫之陵者柔終不能勝剛也九三既以剛<lb/>
　正之質固守則六二之柔雖文終不能勝之也<lb/>
<pb n="8a"/>
六四當位疑也匪寇㛰媾終无尤也<lb/>
　郭京曰六四下有皤如二字節齋蔡氏曰所當之位<lb/>
　可疑也蓋以當字作平聲四當賁道變革之位與初<lb/>
　正應四止而初文明體性各異而不相得彼此皆不<lb/>
　能无疑然體性雖異合之則成章始以我為寇而見<lb/>
　疑終則與我為㛰媾而疑釋故无尤也終无尤此與<lb/>
　剥蹇鼎旅凡五言之皆一意<lb/>
六五之吉有喜也<lb/>
<pb n="8b"/>
　六五以位言有喜者居尊位而有化成天下之喜也<lb/>
　有喜此與大畜升凡三言之皆一意<lb/>
白賁无咎上得志也<lb/>
　上亦以位言上之所以得志盖以六五之志同也<lb/>
剥牀以足以滅下也<lb/>
　滅下謂先不見其足也彖𫝊云剥剥也柔變剛也柔<lb/>
　之變剛自此而始盖銷滅初九之剛變而為初六之<lb/>
　柔也滅釋蔑字下釋足字<lb/>
<pb n="9a"/>
剥牀以辨未有與也<lb/>
　與應也未有與謂在上未有君子之應則无以遏止<lb/>
　小人之進也崔憬曰至三則有應故二未有與也愚<lb/>
　謂六二若有九五剛徳之與則小人知有忌憚又何<lb/>
　至于是哉不言无與而言未有與盖有望乎上九也<lb/>
剥之无咎失上下也<lb/>
　失者與衆隂相失而不相得也上謂六四六五下謂<lb/>
　六二初六荀爽曰衆皆無陽三獨應上故失上下<lb/>
<pb n="9b"/>
剥牀以膚切近災也<lb/>
　切近災謂災及六四則切近君位而六五亦災也<lb/>
以宫人寵終无尤也<lb/>
　小人所貪者寵利耳假之以權則亂遠之則怨以宫<lb/>
　人之寵寵之而駢首順序終无尤也伊川程子曰於<lb/>
　剥之將終復𤼵此義聖人勸遷善之意深切之至也<lb/>
君子得輿民所載也小人剥廬終不可用也<lb/>
　民指衆隂載釋輿字輿所以載而行民所載謂在上<lb/>
<pb n="10a"/>
　不可一日无君子而君子之道不可一日不行于世<lb/>
　也小人頼君子在上而得以自存若使用其姦以害<lb/>
　君子則其終也自失所覆猶之害木者蠧木亡則蠧<lb/>
　亦亡矣然則小人之姦終亦何所用哉<lb/>
不遠之復以脩身也<lb/>
　不遠之復此君子以之為脩身之道也脩之何如知<lb/>
　不善則速改以從善而已<lb/>
休復之吉以下仁也<lb/>
<pb n="10b"/>
　仁指初九下仁下附初九也仁者心之徳善之本初<lb/>
　九脩身而反本復善可以為仁矣二之吉盖以親近<lb/>
　初九而吉也<lb/>
頻復之厲義无咎也<lb/>
　六三窮而後復勢雖危厲然揆之以義亦无咎也<lb/>
中行獨復以從道也<lb/>
　道指初九脩身之道從道者初九脩身以道而六四<lb/>
　從之也六四于衆隂之中從道而不從衆盖得所從<lb/>
<pb n="11a"/>
　矣或曰從道比之下仁則在其次矣一初九也彼以<lb/>
　為仁此以為道道就身言而仁以道言也<lb/>
敦復无悔中以自考也<lb/>
　二居下卦之中故休復吉四居衆隂之中故中行獨<lb/>
　復五居上卦之中故敦復无悔孔子釋敦復无悔而<lb/>
　曰中以自考盖謂六五因二之中四之中以自考乎<lb/>
　已之中也自考而中矣則又何悔之有考察也反觀<lb/>
　内省之意也與履上九之考同王弼以考為成非也<lb/>
<pb n="11b"/>
迷復之凶反君道也<lb/>
　君指五反君道者五中而上不中五自考而上不能<lb/>
　自考也或曰君指初初乃復之主也初不遠而上逺<lb/>
　故曰反君道也<lb/>
无妄之往得志也<lb/>
　論語云言忠信行篤敬雖蠻貊之邦行矣今以誠實<lb/>
　无妄之道而往則何所往而不得志哉<lb/>
不耕穫未富也<lb/>
<pb n="12a"/>
　不耕而穫天祐之也言其富則未也他人用功於前<lb/>
　天而不復自强為善故以未富儆之不兼舉菑畬盖<lb/>
　耕穫與菑畬其旨則一故不縟其辭云<lb/>
行人得牛邑人災也<lb/>
　行人得牛其得也盖出於意外邑人之災其災也亦<lb/>
　出于意外天實為之謂之何哉<lb/>
可貞无咎固有之也<lb/>
　六三位不當盖有災矣九四位亦不當宜亦有咎然<lb/>
<pb n="12b"/>
　能知時度勢以貞徳自守又誰咎焉如此而无咎固<lb/>
　當有之非出于意外也故曰可貞无咎固有之也其<lb/>
　語意與益六三爻𫝊同<lb/>
无妄之藥不可試也<lb/>
　試謂嘗之也无病而嘗藥則反為病矣<lb/>
无妄之行窮之災也<lb/>
　初九曰得志天命之祐而其志得也上九曰窮之災<lb/>
　天道之窮而有此災也童溪王氏曰先儒謂在人曰<lb/>
<pb n="13a"/>
　眚在天曰災固有是說也今觀上九之爻贊以災釋<lb/>
　眚則知災即眚也眚即災也天即人也人即天也<lb/>
有厲利已不犯災也<lb/>
　知其危而止其行故不犯災需初九亦乾體而曰不<lb/>
　犯難難謂坎水之險此曰不犯災災謂艮山之阻<lb/>
輿說輹中无尤也<lb/>
　中謂下卦之中唯其中故无尤雜卦云大畜時也時<lb/>
　止則止又何尤焉環溪吳氏曰輿說輹一也在小畜<lb/>
<pb n="13b"/>
　之三不免反目在大畜之二則无尤也以其中也<lb/>
利有攸往上合志也<lb/>
　三雖乾體之健而能處之以艱難守之以正固然後<lb/>
　有攸往是以與上合志節初齊氏曰艮欲止之而乾<lb/>
　健自止此其志所以合也<lb/>
六四元吉有喜也<lb/>
　以六四之柔正初九之健而初也亦以已為利而不<lb/>
　敢犯上此六四所以有喜也<lb/>
<pb n="14a"/>
六五之吉有慶也<lb/>
　六四六五皆以柔制剛初在下微而易制二則漸進<lb/>
　而難制矣今既說其輹而不進此六五所以有慶也<lb/>
　平菴項氏曰喜慶皆隂陽相得之辭卦中唯二隂有<lb/>
　應故四為有喜而五為有慶喜者據已言之慶則其<lb/>
　喜及人五居君位故及人也若論止物之道則制之<lb/>
　于初乃為大善故四為元吉而五獨吉而已<lb/>
何天之衢道大行也<lb/>
<pb n="14b"/>
　卦以止健為義爻止于上九則止極而行无復止矣<lb/>
　何謂天道是也何謂衢道之大行是也非真有所謂<lb/>
　天衢也道釋天字大行釋衢字<lb/>
觀我朶頤亦不足貴也<lb/>
　孟子云養其大體為大人養其小體為小人又云飲<lb/>
　食之人則人賤之矣今初九陽徳之大本有可貴之<lb/>
　質乃内捨其大而外觀其小豈不為人所賤故曰觀<lb/>
　我朶頤亦不足貴也盖賤其不能自養也<lb/>
<pb n="15a"/>
六二征凶行失類也<lb/>
　征凶而稱六二者謂六二居得其位自養以正盖不<lb/>
　必動動則自取其凶也二與初皆震體是為同類初<lb/>
　方頼我之養我若有行則與初相失故曰行失類也<lb/>
十年弗用道大悖也<lb/>
　頤道静止則吉下三爻之凶皆以其動而六三躁動<lb/>
　之甚又且不正不中故曰道大悖也悖釋拂字<lb/>
顛頤之吉上施光也<lb/>
<pb n="15b"/>
　以六四之隂養初九之陽雖曰事屬倒植然居近君<lb/>
　之位而當大臣之任則其在上而施下也光矣上釋<lb/>
　顛字施釋頤字<lb/>
居貞之吉順以從上也<lb/>
　爻辭云拂經爻𫝊乃曰順以從上順則不拂矣拂則<lb/>
　不順矣无乃其說之自相戾乎曰非也拂者違二五<lb/>
　相應之常順者順承上九以隂而從陽也此與蒙之<lb/>
　六五同彼有應故從二此无應故從上<lb/>
<pb n="16a"/>
由頤厲吉大有慶也<lb/>
　慶釋吉字大有慶則天下皆頼之也嚮非六五順從<lb/>
　而諫行言聴則膏澤不下於民何吉之云<lb/>
藉用白茅柔在下也<lb/>
　處下而事上不可不慎初六過慎如此盖以柔處下<lb/>
　也柔釋茅字在下釋藉字<lb/>
老夫女妻過以相與也<lb/>
　老夫而老妻女妻而士夫是本分也老夫而女妻則<lb/>
<pb n="16b"/>
　過分矣故曰老夫女妻過以相與也<lb/>
棟橈之凶不可以有輔也<lb/>
　九三過剛雖有應于上亦不可以輔盖其强愎自用<lb/>
　非无人輔之有輔而不可以輔也然上六之才柔甚<lb/>
　亦非能輔之者此九三所以无輔而凶也伊川程子<lb/>
　曰棟當屋室之中不可加助是不可以有輔也<lb/>
棟隆之吉不橈乎下也<lb/>
　下謂初六之應也初六之才雖柔其位則剛亦足以<lb/>
<pb n="17a"/>
　支撑乎下所以九四之棟不橈不橈則隆而吉橈則<lb/>
　雖隆亦凶矣<lb/>
枯楊生華何可久也老婦士夫亦可醜也<lb/>
　枯楊生華是竭其精英發露于外豈能長久老婦得<lb/>
　其士夫則柔邪過甚而可醜此與解九三皆曰亦可<lb/>
　醜說文云醜可惡也與詩牆有茨言之醜也之醜同<lb/>
過渉之凶不可咎也<lb/>
　不可咎謂不可以其過甚而責之也過渉而至于滅<lb/>
<pb n="17b"/>
　頂之凶雖于事不濟然殺身成仁其志盖可愍也豈<lb/>
　可咎之哉如東漢諸人是已或者不原其心從而追<lb/>
　咎之過矣<lb/>
習坎入坎失道凶也<lb/>
　在坎之底陷而又陷是謂失道若使得其道而出則<lb/>
　不凶矣習坎以全卦之時言入坎以二體之内言<lb/>
求小得未出中也<lb/>
　未出中者正在險中而未能出也上无應援雖欲出<lb/>
<pb n="18a"/>
　中未能也<lb/>
來之坎坎終无功也<lb/>
　彖辭云行有尚孔子釋之云往有功此乃云終无功<lb/>
　何也彖言一卦之義爻則言一爻之義也終无功釋<lb/>
　勿用二字六三進退皆險故終无出險之功也<lb/>
樽酒簋貳剛柔際也<lb/>
　六子卦以本卦自相重者其六爻俱不相應唯以相<lb/>
　近比為義坎六四之柔近比乎九五之剛乃君臣相<lb/>
<pb n="18b"/>
　與㑹合之際故曰剛柔際也剛柔際釋納約自牖无<lb/>
　咎或曰古本无貳字釋文云樽酒簋一本更有貳字<lb/>
　其實皆非也當作樽酒貳簋為是今曰樽酒簋貳盖<lb/>
　承爻辭𫝊寫之誤<lb/>
坎不盈中未大也<lb/>
　陽為大九五陽爻大也中未大者九五雖有剛中之<lb/>
　才唯自祇于既平而无咎未足以為大也<lb/>
上六失道凶三歳也<lb/>
<pb n="19a"/>
　上六以位言失道而曰上六者上六居坎之終將出<lb/>
　險矣復陷而不能出是失道而自取其凶也與初之<lb/>
　失道異矣<lb/>
履錯之敬以辟咎也<lb/>
　以剛明之才動于下此心謹畏有如履錯之敬則咎<lb/>
　亦可以辟而免焉故曰履錯之敬以辟咎也<lb/>
黄離元吉得中道也<lb/>
　九三言日昃之離六二其日中之離乎居下卦之中<lb/>
<pb n="19b"/>
　而得其中道故比他爻為最吉六二盖離之主爻也<lb/>
日昃之離何可久也<lb/>
　夕陽無限好只是近黄昏猶人之暮年景薄桑榆安<lb/>
　能長久也伊川程子曰明者知其然也故求人以繼<lb/>
　其事退處以休其身<lb/>
宇如其來如无所容也<lb/>
　无所容謂罪大惡極世所不容也<lb/>
六五之吉離王公也<lb/>
<pb n="20a"/>
　離雖以六二為主爻而六五尊居君位乃離之王公<lb/>
　也九四豈可恃其强而陵廹之哉以下陵上以臣廹<lb/>
　君此九四所以終于死棄而六五所以吉也爻𫝊以<lb/>
　六五兩字表而出之以見六五乃離之王公其名位<lb/>
　終不可以干也易以大事稱王小事稱公今以王公<lb/>
　並稱盖言其名位非言其事也離如字或作去聲非<lb/>
王用出征以正邦也<lb/>
　征之為言正也邦有不正則不容不征所以正邦也<lb/>
<pb n="20b"/>
　漢上朱氏曰王肅本此下更有獲匪其醜大有功也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易集說卷二十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易集說卷二十八</head> <lb/>
    <p>
<pb n="1a"/>
欽定四庫全書<lb/>
　周易集說卷二十八<lb/>
　　　　　　　　　　　　　宋　俞琰　撰<lb/>
　繫辭上傳一<lb/>
　　辭乃文王之辭繫謂繫屬於卦爻之下傳者孔子<lb/>
　　傳述文王之意故曰繫辭傳係一作繫按陸德明<lb/>
　　釋文云若從<graphic n="KR0795" url="https://raw.githubusercontent.com/kanripo/KR-Gaiji/master/images/KR0795.png" mimeType="image/png"/>下系者音口奚切非也又云王肅<lb/>
　　本作繫辭上傳訖於雜卦皆有傳字或疑今本除<lb/>
<pb n="1b"/>
　　去傳字徑以孔子之辭爲繫辭何也范諤昌曰繫<lb/>
　　辭非孔子命名止可謂之贊係耳歐陽文忠公曰<lb/>
　　係者有所係之謂也言其爲辭各聨屬於卦爻之<lb/>
　　下也今乃以孔子贊易之文爲上下係辭何其謬<lb/>
　　也况其文乃槩言易之大體雜論易之諸卦其辭<lb/>
　　非有所係不得謂之係辭者必矣然自漢諸儒已<lb/>
　　有此名不知從何而失之也或又疑司馬談論六<lb/>
　　家要指引易大傳云天下一致而百慮同歸而殊<lb/>
<pb n="2a"/>
　　塗此係辭傳中語也何乃謂之易大傳耶李秀巖<lb/>
　　曰意者秦漢諸儒自爲易大傳一書如伏生尚書<lb/>
　　大傳之比而司馬氏不詳考誤以係辭傳爲易大<lb/>
　　傳耳劉向封事亦引易大傳云誣神者殃及三世<lb/>
　　此豈係辭傳中語乎亦猶差之毫釐謬以千里本<lb/>
　　易緯之文而司馬遷答壺遂問所引乃冠以易曰<lb/>
　　二字鹵莽類此要不足據也秀巖又謂係辭傳文<lb/>
　　體全與文言傳同疑此二傳乃後人取孔子之說<lb/>
<pb n="2b"/>
　　而彚次之故文勢節目頗與中庸相似愚亦深疑<lb/>
　　之竊謂係辭傳乃文言傳之餘耳是故嵩山晁以<lb/>
　　道以文言傳先係辭傳愚今所編蓋依晁氏古易<lb/>
　　置係辭傳於文言傳之後分章則依朱子本義<lb/>
天尊地卑乾坤定矣<lb/>
　天地者乾坤二卦之象也天居上而其道尊地居下<lb/>
　而其道卑是故易之設卦也先乾而後坤則尊卑之<lb/>
　道如天髙地下之不紊而乾坤二卦定矣乃若連山<lb/>
<pb n="3a"/>
　首艮歸藏首坤則乾坤蓋未定也白雲郭氏曰連山<lb/>
　以艮爲首歸藏以坤爲首周易以乾爲首故繫辭傳<lb/>
　首云天尊地卑乾坤定矣<lb/>
卑髙以陳貴賤位矣<lb/>
　尊卑者天地上下之定理髙卑者天地上下之定分<lb/>
　不言髙卑而言卑髙以卦畫言也伏羲卦畫蓋自下<lb/>
　而上也陳分列也貴賤謂卦爻之上下也易道賤卑<lb/>
　而貴髙故其六位之分列則以卑而在下者爲賤髙<lb/>
<pb n="3b"/>
　而在上者爲貴而貴賤於是乎位矣<lb/>
動靜有常剛柔斷矣<lb/>
　陽常動隂常靜故曰動靜有常乾竒畫屬陽而剛坤<lb/>
　偶畫屬隂而柔斷者剛柔各自有體而其質不同也<lb/>
　不言隂陽而言剛柔以其可見者言也隂陽氣也剛<lb/>
　柔質也質可見氣不可見也虞翻曰斷分也<lb/>
方以類聚物以羣分吉凶生矣<lb/>
　方有陽方有隂方各以其類聚物有陽物有隂物各<lb/>
<pb n="4a"/>
　以其羣分吉善也凶不善也卦有二體之上下爻有<lb/>
　六位之逺近隂陽分合其情不同此吉凶所由生也<lb/>
在天成象在地成形變化見矣<lb/>
　在天成象日月星宿之屬是也在地成形山川草木<lb/>
　之屬是也變化謂隂變爲陽陽化爲隂也仰觀乎天<lb/>
　俯察乎地其成象成形者如此則易中隂陽之變化<lb/>
　於是乎見矣自天尊地卑至此言聖人作易因隂陽<lb/>
　之實體爲卦爻之法象<lb/>
<pb n="4b"/>
是故剛柔相摩八卦相盪<lb/>
　易中凡言剛柔皆指爻畫之竒偶摩錯也盪推盪也<lb/>
　易卦之畫皆起於一竒一偶自一竒一偶兩相摩錯<lb/>
　而爲八卦又自八卦兩相推盪而後爲六十四卦觀<lb/>
　先天圖可見是故者以此之故也接上文以起下文<lb/>
　也後倣此<lb/>
鼓之以雷霆潤之以風雨日月運行一寒一暑<lb/>
　雷霆指震風雨指巽坎日月指離坎雷霆也風雨也<lb/>
<pb n="5a"/>
　日月也無非皆乾坤之變化也或疑不言山澤何哉<lb/>
　曰山澤在地成形者也此但以在天成象者言之耳<lb/>
　然山澤出雲雲騰而致雨蓋出於山澤者也雖不言<lb/>
　山澤而山澤在其中矣雨以潤而風亦謂之潤以風<lb/>
　能滋物之氣也<lb/>
乾道成男坤道成女<lb/>
　男女謂六子乾交坤故震艮坎得乾道而成男坤交<lb/>
　乾故巽離兌得坤道而成女在人亦然人自不察耳<lb/>
<pb n="5b"/>
　在物亦然凡牡皆得乾道者也凡牝皆得坤道者也<lb/>
乾知大始坤作成物<lb/>
　知猶主也萬物資乾之陽爲始而乾主始物故曰乾<lb/>
　知大始作猶動也坤之隂從陽而動代乾之終而成<lb/>
　生物之功故曰坤作成物紫陽朱子曰知訓管字如<lb/>
　知州知縣之知不當解作知見之知白雲郭氏曰自<lb/>
　易言之則始於乾坤而乾又爲坤之始是爲大始也<lb/>
　自物言之則萬物始於坤坤始於乾是爲大始也<lb/>
<pb n="6a"/>
乾以易知坤以簡能<lb/>
　乾之始物以其易也坤能成物以其簡也易者平易<lb/>
　而不難非輕易之謂簡者簡約而不煩非茍簡之謂<lb/>
　乾主乎健要動便動故易坤順乾而行凡其所能皆<lb/>
　順從乎乾而不敢爲主故簡然則乾知大始於其前坤<lb/>
　作成物於其後坤之能蓋成乾之能也嵩山晁氏曰<lb/>
　姚信謂能字當作從<lb/>
易則易知簡則易從易知則有親易從則有功有親則<lb/>
<pb n="6b"/>
可久有功則可大可久則賢人之德可大則賢人之業<lb/>
　前知字訓主此知字訓識從就也人之所爲如乾之<lb/>
　平易而心無巇險則人皆可得而知如坤之簡約而<lb/>
　事不煩擾則人皆可得而從易知則與之同心者多<lb/>
　故有親易從則與之協力者衆故有功有親則存諸<lb/>
　内者日以崇故可以長久有功則其著於外者日以<lb/>
　廣故可以宏大可以長久者賢人之德也可以宏大<lb/>
　者賢人之業也若夫聖人之德業則與乾坤同其久<lb/>
<pb n="7a"/>
　同其大無所謂可不可平庵項氏曰稱賢人者明乾<lb/>
　坤之德人皆可充而至也若但言聖人則嫌於必生<lb/>
　知安行而後可而進修之路絶矣<lb/>
易簡而天下之理得矣天下之理得而成位乎其中矣<lb/>
　易如乾之易簡如坤之簡則天下萬事萬物雖衆而<lb/>
　其理得矣天下之理得則成位乎天地之中而與天<lb/>
　地參矣龜山楊氏曰行其所無事不亦易乎一以貫<lb/>
　之不亦簡乎如是而天下之理得矣又曰行其所無<lb/>
<pb n="7b"/>
　事一以貫之只是一個自然之理嵩山晁氏曰而成<lb/>
　位乎其中矣王肅作易成位乎其中矣<lb/>
　　右第一章紫陽朱子曰此章以造化之實明作經<lb/>
　　之理又言乾坤之理分見於天地而人兼體之也<lb/>
聖人設卦觀象繫辭焉而明吉凶<lb/>
　玉篇云卦兆也謂占事知來而有吉凶先見之兆也<lb/>
　或曰卦者掛也古人筮占則畫竒偶於板而懸卦於<lb/>
　前所以謂之卦象者物理之似有取六畫之象者有<lb/>
<pb n="8a"/>
　取三畫之象者亦有取一畫之象者無非象也辭謂<lb/>
　卦之彖辭爻辭聖人作易每設一卦則先觀卦中之<lb/>
　象然後係之以辭而明其吉凶之理以示人蓋有畫<lb/>
　斯有象有象斯有辭有辭而後吉凶之理始明今人<lb/>
　捨象而玩辭但求辭之理不求象之理淺矣<lb/>
剛柔相推而生變化<lb/>
　剛柔者爻之九六也九六相推故生變化不然則一<lb/>
　卦止爲一卦而已變化從何而生何謂變化柔爻動<lb/>
<pb n="8b"/>
　而變爲剛剛爻動而化爲柔一卦爲六十四卦六十<lb/>
　四卦爲四千九十六卦也白雲郭氏曰易稱剛柔皆<lb/>
　指九六<lb/>
是故吉凶者失得之象也悔吝者憂虞之象也<lb/>
　易言吉凶在人則爲失得易言悔吝在人則爲憂虞<lb/>
　聖人觀彖爻有失得之象則係以吉凶之辭觀彖爻<lb/>
　有憂虞之象則係以悔吝之辭君子玩吉凶悔吝之<lb/>
　辭則見所謂失得憂虞之象也上文止言明吉凶而<lb/>
<pb n="9a"/>
　不言明悔吝蓋吉凶既明則悔吝亦明矣舉重以見<lb/>
　輕也紫陽朱子曰吉凶悔吝者易之辭也得失憂虞<lb/>
　者事之變也得則吉失則凶憂虞雖未至凶然已足<lb/>
　以致悔而取羞矣蓋吉凶相對而悔吝居其中間悔<lb/>
　自凶而趨吉吝自吉而向凶也又曰悔是吉之漸吝<lb/>
　是凶之端又曰過便悔不及便吝悔屬陽吝屬隂亦<lb/>
　猶驕氣是盈客氣是歉也節齋蔡氏曰憂慮也虞度<lb/>
　也能慮能度則可免失而至得矣此言上文觀象係<lb/>
<pb n="9b"/>
　辭明吉凶之義<lb/>
變化者進退之象也剛柔者晝夜之象也<lb/>
　柔變而爲剛進之象也剛化而爲柔退之象也剛屬<lb/>
　陽而明晝之象也柔屬隂而暗夜之象也然有進則<lb/>
　有退有退則有進未有常進而不退常退而不進者<lb/>
　也有晝則有夜有夜則有晝未有常晝而不夜常夜<lb/>
　而不晝者也是故剛雖晝之象退而化爲柔則夜之<lb/>
　象也柔雖夜之象進而變爲剛則晝之象也通乎晝<lb/>
<pb n="10a"/>
　夜進退之道則知剛柔變化之道矣<lb/>
六爻之動三極之道也<lb/>
　卦本三畫自下而起初畫爲下再畫爲中三畫爲上<lb/>
　重而六之則各分上中下是故初動則與四應二動<lb/>
　則與五應三動則與上應故曰六爻之動三極之道<lb/>
　也伊川程子曰三才以物言三極以位言愚謂三極<lb/>
　之道言道之體三才之道言道之用<lb/>
是故君子所居而安者易之序也所樂而玩者爻之辭<lb/>
<pb n="10b"/>
也<lb/>
　易之序謂易中所著事理當然之次第不但謂六位<lb/>
　之先後也爻之辭謂六爻所言吉凶悔吝也居以位<lb/>
　言安謂安其分也樂以心言玩謂繹之而不厭也君<lb/>
　子觀易之序而循是理故安觀爻之辭而達是理故<lb/>
　樂平庵項氏曰虞翻本序字作象以與下文合似不<lb/>
　必爾<lb/>
是故君子居則觀其象而玩其辭動則觀其變而玩其<lb/>
<pb n="11a"/>
占是以自天祐之吉无不利<lb/>
　象謂卦象之不變者變謂六爻之變者玩謂觀之詳<lb/>
　與翫字通用觀則一見而决翫則反覆而不捨審諦<lb/>
　之至也君子平居無事之時則觀其象而熟翫其辭<lb/>
　以考其所處之當動而將有爲將有行則觀其變而<lb/>
　熟翫其占以考其所占之吉凶蓋其動靜之間舉無<lb/>
　違理是以自天祐之吉無不利或曰觀象翫辭如蔡<lb/>
　墨云在乾之姤如莊子云在師之臨謂之在者是也<lb/>
<pb n="11b"/>
　觀變玩占如陳侯遇觀之否晉侯遇大有之睽謂之<lb/>
　遇者是也<lb/>
　　右第二章紫陽朱子曰此言聖人作易君子學易<lb/>
　　之事白雲郭氏曰前章終於天下之理得而成位<lb/>
　　乎其中謂在上尊位之聖人也不曰聖人而曰賢<lb/>
　　人謂能法乾坤易簡非獨聖人可得天下之理賢<lb/>
　　者亦可修而得也此章終於君子玩易蓋兼窮通<lb/>
　　之君子其玩易皆一也稱君子蓋兼聖賢言之<lb/>
<pb n="12a"/>
彖者言乎象者也爻者言乎變者也<lb/>
　彖者每卦之下彖辭也爻者每畫之下爻辭也象謂<lb/>
　一卦之全體彖指全體而言變謂九六之一節爻指<lb/>
　一節而言國語云王饗有體薦燕有折俎又云禘郊<lb/>
　之事則有全烝王公立飫則有房烝親戚燕享則有<lb/>
　殽烝韋耀注云全烝全其牲體而升之俎凡禘郊皆<lb/>
　血腥房大俎也詩云籩豆大房謂半解其體升之房<lb/>
　也殽烝體解節折升之俎也謂之折俎愚謂易中所<lb/>
<pb n="12b"/>
　謂彖乃是象之全體亦猶禘郊之全烝故彖字與象<lb/>
　字相似而字皆從豕易中所謂爻乃是象之分體亦<lb/>
　猶燕饗之殽烝後人加肉於爻下而爲肴字蓋别於<lb/>
　易也諸說惟東坡蘇氏曰爻折俎也實得古人稱爻<lb/>
　之義及論彖之義乃云彖者豕也則於彖之外添出<lb/>
　一豕矣象雖彖屬然非豕也或謂彖爲六牙象則無<lb/>
　問其六牙不六牙畢竟彖即是象或又謂彖形如豕<lb/>
　則彖又非象矣至謂彖九竅惟鼻不具而其尾甚長<lb/>
<pb n="13a"/>
　夜欲寐則返其尾以遮鼻夫返尾窒鼻此蜼也周禮<lb/>
　有蜼彞詎可以周禮之蜼爲易之彖哉<lb/>
吉凶者言乎其失得也悔吝者言乎其小疵也无咎者<lb/>
善補過也<lb/>
　吉凶言失得之大不若悔吝之小悔吝言疵纇之小<lb/>
　又不若无咎之善无咎者本亦有過以其善能補是<lb/>
　以無咎聖人嘉其能而許之以善蓋開其遷善之門<lb/>
　也誠齋楊氏曰言動之間盡善之謂得不盡善之謂<lb/>
<pb n="13b"/>
　失小不善之謂疵不明乎善而誤入乎不善之謂過<lb/>
　覺其小不善非不欲改而已無及於是乎有悔不覺<lb/>
　其小不善猶及於改而不能改或不肯改於是乎有<lb/>
　吝吾身之過猶吾衣之破也衣有破補之斯全身有<lb/>
　過補之斯還還者何復之於善也補不善而復之於<lb/>
　善何吝之有<lb/>
是故列貴賤者存乎位<lb/>
　列分别也位六爻之位也位有上有下在上爲貴在<lb/>
<pb n="14a"/>
　下爲賤以初上分别之上貴而初賤以三五分别之<lb/>
　五貴而三賤以二四分别之四貴而二賤爻之貴賤<lb/>
　以位而分别故曰列貴賤者存乎位六爻蓋皆有位<lb/>
　也或謂初上無位謬矣<lb/>
齊小大者存乎卦<lb/>
　陽爲大隂爲小隂卦多陽以隂爻爲主陽卦多隂以<lb/>
　陽爻爲主如復姤之類是也王肅曰齊猶正也陽卦<lb/>
　大隂卦小卦列則小大分也紫陽朱子曰齊猶定也<lb/>
<pb n="14b"/>
辯吉凶者存乎辭<lb/>
　善爲吉惡爲凶辯猶明也爻之吉凶非辭莫明故曰<lb/>
　辯吉凶者存乎辭平庵項氏曰吉凶悔吝无咎皆辭<lb/>
　也獨吉凶言辭者悔吝可以介而免无咎可以悔而<lb/>
　致必有憂震之心者然後能用力於微焉至於吉凶<lb/>
　則得失之大者讀其辭者皆可辯也此而不悟聖人<lb/>
　亦末如之何也矣<lb/>
憂悔吝者存乎介<lb/>
<pb n="15a"/>
　憂者憂其將然也未有吝悔而先爲之憂也既憂之<lb/>
　則不至悔吝也介猶界限之界謂交物之際截然自<lb/>
　守不陷於凶咎之途也與豫六二介于石兌九四介<lb/>
　疾有喜之介同或曰介纎芥也謂小小疵病耳<lb/>
震无咎者存乎悔<lb/>
　震者動而不安也咎譴責也悔謂能見過而内自省<lb/>
　也震動而不安則幡然自改亦足以補其過矣又何<lb/>
　吝之有也<lb/>
<pb n="15b"/>
是故卦有大小辭有險易辭也者各指其所之<lb/>
　卦有小大辭有險易辭也者卦以陽爻之大者爲主<lb/>
　則其辭平易如復如謙之類是也卦以隂爻之小者<lb/>
　爲主則其辭艱險如小畜如夬之類是也各指其所<lb/>
　之者隨其時之所值而命之辭其辭則各指示其所<lb/>
　向而使占者得以知所適從也漢上朱氏曰之者動<lb/>
　爻也虛齋趙氏曰之變卦也言本爻之辭正指之卦<lb/>
　之義占筮之法蓋本諸此<lb/>
<pb n="16a"/>
　　右第三章紫陽朱子曰此章釋卦爻辭之通例<lb/>
易與天地準故能彌綸天地之道<lb/>
　易謂易之書也準猶齊平而無毫釐髙下之差也天<lb/>
　地之道即易之道易之道即天地之道天地如此易<lb/>
　亦如此故曰易與天地準惟其與天地準故能贊天<lb/>
　地之化育而彌綸其道漢上朱氏曰九準陽六準隂<lb/>
　伊川程子曰彌徧也綸理也在事爲倫在絲爲綸彌<lb/>
　綸徧理也紫陽朱子曰彌如彌縫之彌有終竟聨合<lb/>
<pb n="16b"/>
　之意綸有選擇條理之意<lb/>
仰以觀於天文俯以察於地理是故知幽明之故<lb/>
　觀視也察視之詳也幽隂之不可見者也明陽之可<lb/>
　見者也幽明之故謂隂陽之所以然也聖人何以知<lb/>
　之曰仰以觀於天文俯以察於地理故知之也天在<lb/>
　上屬陽而明故言文其文可以仰而見故言觀地在<lb/>
　下屬隂而幽故言理其理亦可以俯而知故言察以<lb/>
　者用也用易中隂陽之理而觀察之也紫陽朱子曰<lb/>
<pb n="17a"/>
　天文則有晝夜上下地理則有南北髙深晝明夜幽<lb/>
　上明下幽觀晝夜之運日月星辰之上下可見天文<lb/>
　幽明之所以然也南明北幽髙明深幽觀南北髙深<lb/>
　可見地理幽明之所以然也平庵項氏曰伏羲之始<lb/>
　作易也仰觀於天見隂陽之象俯察於地見剛柔之<lb/>
　形於是制爲竒偶之畫以準之使萬物之情皆以類<lb/>
　從而天文地理遂與人事物情相通爲一而幽明之<lb/>
　故可得而知矣<lb/>
<pb n="17b"/>
原始反終故知死生之說<lb/>
　死生有說乎曰有說可知之乎曰可知何以知之曰<lb/>
　原始反終則知之原始者推原其始反終者於其終<lb/>
　而反求其始也人能原其始而求其所以終又能反<lb/>
　其終而求其所以始則知死生之說矣夫天地大化<lb/>
　雖生生不窮然有生則有死未有生而不死者生則<lb/>
　氣聚而成形蓋出於大化死則氣散而形潰復歸於<lb/>
　大化兹萬理之所必然無他說也人惟不窮其理故<lb/>
<pb n="18a"/>
　不知其說往往以死爲諱而臨終則怖窮理則知其<lb/>
　說而視死如歸亦無所怖豈以死爲諱哉伊川程子<lb/>
　曰原始則足以知其終反終則足以知其始死生之<lb/>
　說如是而已矣故以春爲始而原之其必有冬以冬<lb/>
　爲終而反之其必有春死生其與是類乎又曰理窮<lb/>
　則自知生死之說不必以死生别是一道理而求<lb/>
精氣爲物游魂爲變是故知鬼神之情狀<lb/>
　人爲萬物之靈亦萬物中之一物耳以變對物而言<lb/>
<pb n="18b"/>
　則物者有是物也變則無矣人之生也氣聚而精凝<lb/>
　則顯而可見是爲物及其死也氣散而魂游則隠而<lb/>
　不可見是爲變謂之變則與物異矣伊川程子曰既<lb/>
　是變則存者亡堅者腐更無物也愚謂古人以死者<lb/>
　爲物故又爲物化蓋生則爲物死則爲故故即變也<lb/>
　化即變之成也在易則爻有等謂之物得乾之陽爲<lb/>
　陽物得坤之隂爲隂物變猶乾變爲坤坤變爲乾之<lb/>
　類是也或以物爲太𤣥之歾歾音歿非也鬼神之情<lb/>
<pb n="19a"/>
　狀隠顯聚散而已隠顯理也聚散氣也自其理之隠<lb/>
　顯者言之則知鬼神之情自其氣之聚散者言之則<lb/>
　知鬼神之狀理其情也氣其狀也横渠張子曰形聚<lb/>
　爲物形潰反原反原者其游魂爲變歟所謂變者對<lb/>
　聚散存亡爲文非如螢雀之化指前後身而爲說也<lb/>
　又曰精氣者自無而有游魂者自有而無自無而有<lb/>
　故顯而爲物自有而無故隠而爲變又曰動物本諸<lb/>
　天以呼吸爲聚散之漸植物本諸地以隂陽升降爲<lb/>
<pb n="19b"/>
　聚散之漸物之初生氣日至而滋息物生既盈氣日<lb/>
　反而游散至之為神以其伸也反之爲鬼以其歸也<lb/>
　紫陽朱子曰精氣爲物是合精與氣而成氣魂而精<lb/>
　魄也變則是魂魄相離雖獨說游魂而不言魄而離<lb/>
　魄之意自可見矣<lb/>
與天地相似故不違知周乎萬物而道濟天下故不過<lb/>
旁行而不流樂天知命故不憂安土敦乎仁故能愛<lb/>
　相似者易似天地天地似易彼比相似也蓋天地一<lb/>
<pb n="20a"/>
　隂陽也易亦一隂陽也若幽明若死生若鬼神莫非<lb/>
　隂陽也聖人之作易仰則觀象於天俯則觀法於地<lb/>
　所謂幽明之故與夫死生之說鬼神之情狀皆與天<lb/>
　地隂陽相似故不違戾其知雖周知乎萬物之情而<lb/>
　所以濟天地之用者必以其道故不過差雖有時乎<lb/>
　從權旁行亦不至乎廢經而忘返故不流蕩樂天順<lb/>
　其理也知命安其分也樂夫天理之自然而知命分<lb/>
　之當然則此心與天爲徒故不憂安土不懷居也土<lb/>
<pb n="20b"/>
　即地也不擇地而居則隨所寓而安也敦篤厚也安<lb/>
　土敦乎仁則巳私盡去純乎天理無所往而非仁故<lb/>
　能愛<lb/>
範圍天地之化而不過曲成萬物而不遺<lb/>
　範如鑄金之模範圍如匡郭之周圍曲謂委曲成謂<lb/>
　成就天地之化大而無窮萬物微而且衆範圍之而<lb/>
　不過曲成之而不遺此聖人用易以贊其化育也<lb/>
通乎晝夜之道而知<lb/>
<pb n="21a"/>
　晝陽也夜隂也有晝則有夜有夜則有晝如前所謂<lb/>
　幽明死生鬼神是也通謂通達而兼明之也聖人通<lb/>
　乎晝夜之道而幽明死生鬼神之理無不知也<lb/>
故神无方而易无體<lb/>
　神妙而不可測或在陽或在隂故無定方易惟變所<lb/>
　適或爲陽或爲隂故無定體横渠張子曰語其推行<lb/>
　故曰道語其不測故曰神語其生生故曰易其實一<lb/>
　物指事異名爾<lb/>
<pb n="21b"/>
　　右第四章鄭𤣥虞翻皆以是故知鬼神之情狀與<lb/>
　　天地相似故不違相連解說紫陽朱子曰此章言<lb/>
　　易道之大聖人用之如此平庵項氏曰自仰以觀<lb/>
　　於天文至故知鬼神之情狀此三知者言易之所<lb/>
　　知與天地準也自與天地相似故不違至安土敦<lb/>
　　乎仁故能愛此四故者言易之所能與天地準也<lb/>
　　自範圍天地之化而不過至神無方而易無體此<lb/>
　　四而者言彌綸之功也<lb/>
<pb n="22a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易集說卷二十八<lb/>
</p>
<p>
</p>
  </div>
</body>
</text>
</TEI>
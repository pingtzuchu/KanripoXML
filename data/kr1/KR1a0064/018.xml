<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易集説卷十八</head> <lb/>
    <p>
<pb n="1a"/>
欽定四庫全書<lb/>
　周易集説卷十八<lb/>
　　　　　　　　　　　　　宋　俞琰　撰<lb/>
　彖傳五<lb/>
損損下益上其道上行損而有孚元吉无咎可貞利有<lb/>
攸往曷之用二簋可用享二簋應有時損剛益柔有時<lb/>
損益盈虚與時偕行<lb/>
　損之為卦兑下艮上兌隂卦也兌以隂爻為主隂虚<lb/>
<pb n="1b"/>
　而不足故言損艮陽卦也艮以陽爻為主陽實而有<lb/>
　餘故言益兌乃損卦之下體故言下艮乃損卦之上<lb/>
　體故言上然則所謂損下者指六三也所謂益上者<lb/>
　指上九也主陽而言故曰其道上行王童溪曰諸儒<lb/>
　謂損乾之九三益坤之上六此泥於卦變而謂損卦<lb/>
　自泰來也或者謂損下益上其道上行為剥民以奉<lb/>
　其君則猶鑿墉之趾以益其高此豈道哉此豈易之<lb/>
　教哉文王曰損有孚元吉无咎可貞利有攸往曷之<lb/>
<pb n="2a"/>
　用二簋可用享孔子但加一而字其義自見蓋損而<lb/>
　非有孚元吉无咎豈可固執而有所往又豈可以二<lb/>
　簋享夫二簋之用其禮太簡唯當簡之時可用吾應時<lb/>
　而用之耳故曰二簋應有時若在萃之時則用大牲<lb/>
　矣各有其時也今夫損下益上之時損其剛益其柔<lb/>
　蓋損其所當損益其所當益也故曰損剛益柔有時<lb/>
　人事有盛衰天道有盈虚盈則必消虚則必息此天<lb/>
　道之損益也是故盛而有餘則損之衰而不足則益<lb/>
<pb n="2b"/>
　之與天道並行而不相悖故曰損益盈虚與時偕行<lb/>
　此卦彖傳凡三言時蓋極論損下益上損剛益柔隨<lb/>
　其時則可非其時則不可也<lb/>
益損上益下民説无疆自上下下其道大光利有攸往<lb/>
中正有慶利渉大川木道乃行益動而巽日進无疆天<lb/>
施地生其益无方凡益之道與時偕行<lb/>
　損下益上為損損上益下為益二卦皆主下而言益<lb/>
　之為卦下震上巽損上指六四之隂爻虚而不足也<lb/>
<pb n="3a"/>
　益下指初九之陽爻實而有餘也上有所裁損而民<lb/>
　受其益則喜悦无有窮極故曰損上益下民説无疆<lb/>
　益乃損之倒體向為損之上九今為益之初九此自<lb/>
　上而下於下也為人上者躬儉節用膏澤下於民則<lb/>
　其損上益下之道大而且顯故曰自上下下其道大<lb/>
　光益之時无所往而不利况九五中正而无過為往<lb/>
　則有慶故曰利有攸往中正有慶木謂舟楫上巽下<lb/>
　震皆木故曰利渉大川木道乃行伊川程子改木道<lb/>
<pb n="3b"/>
　作益道紫陽朱子以為不須改今以渙之乗木有功<lb/>
　中孚之乗木舟虚凖之宜從紫陽為是動而巽則日<lb/>
　進一日其益悠久而无疆猶天氣施於地而化生萬<lb/>
　物其益廣大而无方也凡此益道時行則行亦行其<lb/>
　所當行耳故曰益動而巽日進无疆天施地生其益<lb/>
　无方凡益之道與時偕行然在損曰損益盈虚與時<lb/>
　偕行言損必兼益在益曰凡益之道與時偕行而不<lb/>
　言損蓋損之所謂損下益上上未必有所益下實有所<lb/>
<pb n="4a"/>
　損聖人惡其損故兼益言之益之所謂損上益下上<lb/>
　實无所損蓋其益下亦所以自益不得謂之損也故<lb/>
　言益而不及損論語云百姓足君孰與不足百姓不<lb/>
　足君孰與足明乎此則知損益之道矣<lb/>
夬決也剛決柔也健而説决而和揚于王庭柔乗五剛<lb/>
也孚號有厲其危乃光也告自邑不利即戎所尚乃窮<lb/>
也利有攸往剛長乃終也<lb/>
　決絶也一柔而五剛決之一小人而衆君子絶之故<lb/>
<pb n="4b"/>
　曰夬決也剛決柔也為卦乾下兌上健則決説則和<lb/>
　故曰健而説決而和夫既決矣奚其和蓋成卦之爻<lb/>
　在上六而九三乃其正應也九三在内則與衆君子<lb/>
　志同在外則與小人相應是以剛而不暴決而和也<lb/>
　郭京易舉正云彖辭脱亨字此下脱乃亨二字上六<lb/>
　以一隂處五陽之上高據其位而肆无忌憚於九五<lb/>
　之君前小臣戲殿上者也故曰揚於王庭柔乗五剛<lb/>
　也夫九三在衆君子之中不幸與上六小人適居相<lb/>
<pb n="5a"/>
　應之地當其孚號之際同列蓋不能不見疑為九三<lb/>
　者能自安乎孔子釋夬之彖其意若曰九三迹雖可<lb/>
　疑心則無他始雖危而不自安終則久而自明故曰<lb/>
　孚號有厲其危乃光也夫上六所恃者九五之孚也<lb/>
　所尚者口之號呼也五既告自邑而不即就之則五<lb/>
　之孚不終而上之伎窮矣故曰告自邑不利即戎所<lb/>
　尚乃窮也衆君子在下特未往耳若同心協力而往<lb/>
　則剛長之極變為純乾矣故曰利有攸往剛長乃終<lb/>
<pb n="5b"/>
　也平菴項氏曰剛長乃終與終有凶相應剛長未終<lb/>
　隂猶在上剛長既終則隂有凶矣終者上爻也陽長<lb/>
　為復故曰利有攸往剛長也陽長至終為夬故曰利<lb/>
　有攸往剛長乃終也此又與復之剛長相應也<lb/>
姤遇也柔遇剛也勿用取女不可與長也天地相遇品<lb/>
物咸章也剛遇中正天下大行也姤之時義大矣哉<lb/>
　姤乃夬之倒體五陽在下而一隂乗之於上為衆陽<lb/>
　決去之故曰剛決柔也五陽在上而一隂承之於下<lb/>
<pb n="6a"/>
　與陽終不期而㑹故曰姤遇也柔遇剛也夬一隂在<lb/>
　上而曰剛長乃終欲其終而為乾也姤一隂在下而<lb/>
　曰不可與長恐其進而為遯為否而至于剥也茲蓋<lb/>
　聖人崇陽抑隂之微意也郭京曰勿用上脱女壯二<lb/>
　字姤為五月卦五月建午午屬南方物皆相見於此<lb/>
　而品目章章於天地間故曰天地相遇品物咸章也<lb/>
　姤以初為成卦之主爻其應在四剛蓋指九四中正<lb/>
　則指九五姤九四即夬九三向為夬九三之時有九<lb/>
<pb n="6b"/>
　四隔於其上不得與九五相遇合倒轉為姤之九四<lb/>
　則近比九五而君臣際遇矣此九四之剛所以獲遇<lb/>
　九五之中正也夬姤皆主一隂聖人則取其應爻不<lb/>
　以隂為主故在夬則盛言九三在姤則盛言九四蓋<lb/>
　為君子謀不為小人謀夫以九四之剛不幸而與初<lb/>
　六小人適相應亦幸而際遇九五中正之君則在下<lb/>
　衆陽无不際遇而君子之道得以大行於天下故曰<lb/>
　剛遇中正天下大行也或以九二遇九五為剛遇中<lb/>
<pb n="7a"/>
　正非也又以九居五為剛遇中正亦非也姤之時義<lb/>
　蓋謂天地相遇又謂剛遇中正非但謂柔遇剛也天<lb/>
　地不相遇則品物不咸章君臣不相遇則其道不大<lb/>
　行於天下故曰姤之時義大矣哉<lb/>
萃聚也順以説剛中而應故聚也王假有廟致孝享也<lb/>
利見大人亨聚以正也用大牲吉利有攸往順天命也<lb/>
觀其所聚而天地萬物之情可見矣<lb/>
　萃者聚也下坤順上兑説下之順從蓋以上之和説<lb/>
<pb n="7b"/>
　也上以説道使民而順於人心則下亦欣説而順從<lb/>
　其上既上下順説而九五又以剛德居中與六二正<lb/>
　應是以人心翕合天下皆相聚而願歸之故曰萃聚<lb/>
　也順以説剛中而應故聚也王者之祭祖考必有廟<lb/>
　廟必有尸主所以聚祖考之精神而致其孝享也享<lb/>
　與饗同禮記祭義云饗者鄉也鄉之然後能享焉又<lb/>
　云致齋於内散齋於外齋之日思其居處思其笑語<lb/>
　思其志意思其所樂思其所嗜祭之日入室僾然必<lb/>
<pb n="8a"/>
　有見乎其位周還出户肅然必有聞乎其容聲出户<lb/>
　而聴愾然必有聞乎其歎息之聲如是則自已之精<lb/>
　神既聚而後祖考之精神乃於此乎聚蓋祖考精神<lb/>
　即吾自己精神也謝上蔡謂鬼神要有便有要无便<lb/>
　无蓋有以聚之則有无以聚之即无也人之生也魂<lb/>
　氣聚而成形死則魂氣㳺散而无不之祭於廟而廟<lb/>
　有尸主則鬼神有所依歸故明道程子謂魂氣必求<lb/>
　其類而依之人與人既為類骨肉又為一家之類己<lb/>
<pb n="8b"/>
　與尸既已潔齋至誠相通以此求神宜其饗之又謂<lb/>
　古者用尸極有深意不可不深思蓋人之魂氣渙散<lb/>
　孝子求神而祭无尸則不享无主則不依故易於萃<lb/>
　渙皆言王假有廟今夫王者於萃聚之時大立宗廟<lb/>
　以聚祖考之精神既致極其孝道又致極其享禮故<lb/>
　曰王假有廟致孝享也大人者萃之主也正已而物<lb/>
　正者也萃而見九五大人則聚以正矣故曰利見大<lb/>
　人亨聚以正也郭京曰亨下脱利貞二字九五以中<lb/>
<pb n="9a"/>
　正之德尊居天位九四大臣用大牲以助祭在下初<lb/>
　六六二六三皆往而奔走於廟蓋知天命之所在矣<lb/>
　故曰用大牲吉利有攸往順天命也天地萬物高下散<lb/>
　殊其情何以見之觀其所聚則見之也蓋觀其所感<lb/>
　則見其通觀其所恒則見其久觀其所聚則見其同<lb/>
　其道一也天地萬物之情既於此而可見則死生之<lb/>
　説鬼神之情狀亦於此而可知也<lb/>
柔以時升巽而順剛中而應是以大亨用見大人勿恤<lb/>
<pb n="9b"/>
有慶也南征吉志行也<lb/>
　柔謂坤柔時指巽而言巽東南之卦於時為夏地氣<lb/>
　至此而升騰也故曰柔以時升升乃萃之倒體時為<lb/>
　萃則地氣聚而在下時為升則地氣升而在上也下<lb/>
　巽而上順九二以剛德居中與六五柔中之君相應<lb/>
　所以其道大通故曰巽而順剛中而應是以大亨當<lb/>
　柔以時升之時見大人則不唯无憂且有慶矣故曰<lb/>
　用見大人勿恤有慶也南方乃陽明之地升而至於<lb/>
<pb n="10a"/>
　陽明之地則自下而上自隱而顯其志行矣故曰南<lb/>
　征吉志行也伊川程子曰元亨誤作大亨平菴項氏<lb/>
　曰萃與升皆剛中而應萃剛中在上其衆必聚升剛<lb/>
　中在下其勢必升故萃以五為大人升以二為大人<lb/>
困剛揜也險以説困而不失其所亨其唯君子乎貞大<lb/>
人吉以剛中也有言不信尚口乃窮也<lb/>
　困剛揜也謂剛為柔所揜而卦名所以為困也上六<lb/>
　之柔據於九五九四之上九三之剛陷於六三初六<lb/>
<pb n="10b"/>
　之中象君子為小人所蔽也為卦下坎險上兌説處<lb/>
　險以説人之難能唯君子能之君子知命而安於理<lb/>
　義自得其樂身雖處困其道不同故曰險以説困而<lb/>
　不失其所亨其唯君子乎君子通指諸陽大人則專<lb/>
　指九二困而能貞大人所以吉蓋能以剛中之德自<lb/>
　守故曰貞大人吉以剛中也處困之險固宜以説然<lb/>
　以道自説可也説人不可也上六居卦之中在困之<lb/>
　窮不知自説而專尚口舌求説於人人亦不之信祗<lb/>
<pb n="11a"/>
　自取困窮耳故曰有言不信尚口乃窮也困而至於<lb/>
　窮則心折氣沮其不摇尾乞憐者鮮矣豈但尚口而<lb/>
　已哉是故處困之中蓋非君子則不能吉非大人則<lb/>
　不能亨也或曰困與屯蹇皆遇險難之卦其為憂患固<lb/>
　相似而所處之時則不同屯外險内動是可動而不<lb/>
　敢遽動也蹇外險内止是可止而不得其止也困外<lb/>
　説内險則險不在外而在内欲動則不容動非屯之<lb/>
　比矣欲止則不容止非蹇之比矣唯有説而順受爾<lb/>
<pb n="11b"/>
　漢上朱氏曰范諤昌謂貞大人吉下脱无咎二字平<lb/>
　菴項氏曰師貞丈人吉謂九二困貞大人吉亦謂九<lb/>
　二聖人恐人謂困之大人不指九二故不言剛中正<lb/>
　但言剛中明非九五也<lb/>
巽乎水而上水井井養而不窮也改邑不改井乃以剛<lb/>
中也汔至亦未繘井未有功也羸其瓶是以凶也<lb/>
　井之為卦下巽上坎坎為水巽入也巽在坎下入乎<lb/>
　水也坎在巽上上水之象也猶汲者以繩繫瓶下入<lb/>
<pb n="12a"/>
　井中得水而上此卦名所以謂之井也郭京易舉正<lb/>
　云彖辭卦名下脱亨字彖傳養而不窮上亦脱亨字<lb/>
　改邑不改井下脱无喪无得往來井井兩句井養而<lb/>
　不窮謂飲食以養人灌溉以養物其為人之食用不<lb/>
　可勝既也困二五皆以剛德居中倒轉為井則二五<lb/>
　之剛中如故故曰改邑不改井乃以剛中也在人亦<lb/>
　然剛而不懾中而不倚則所守者定雖時有變更志<lb/>
　則不改也井以上水濟用為功汔至而未及泉是入<lb/>
<pb n="12b"/>
　乎水而不能上水故曰未有功也不言无功而言未<lb/>
　有功蓋勉之也人之學業與夫趨事赴功皆然才雖<lb/>
　弱力雖未至要當勉強而行之蓋不可幾成而敗之<lb/>
　也今也係羸其瓶於井中則不能濟人之用矣故曰<lb/>
　是以凶也孔氏正義云計覆一瓶之水何足言凶以<lb/>
　喻人之修德不成不能慎終如始也漢上朱氏疑此<lb/>
　卦彖傳脱錯當曰巽乎水而上水井改邑不改井乃<lb/>
　以剛中也无喪无得往來井井井養而不窮也汔至<lb/>
<pb n="13a"/>
　亦未繘井未有功也羸其瓶是以凶也紫陽朱子則<lb/>
　以為不然蓋无喪无得往來井井兩句意與不改井<lb/>
　同故不復出愚謂亦未繘井井字當連羸其瓶今井<lb/>
　字連上句蓋承彖辭傳寫之誤故爾<lb/>
革水火相息二女同居其志不相得曰革巳日乃孚革<lb/>
而信之文明以説大亨以正革而當其悔乃亡天地革<lb/>
而四時成湯武革命順乎天而應乎人革之時大矣哉<lb/>
　離為火兑為澤革之兌不言澤而言水何也曰坎水<lb/>
<pb n="13b"/>
　之流兑澤之瀦雖有隂水陽水之分均是水也故屯<lb/>
　需之坎為雲小畜之互兌亦為雲需訟之坎為川大<lb/>
　畜之互兑亦為川師比之坎為水革之兌亦為水易<lb/>
　之取象大率如此革以兌上離下成卦故曰革水火<lb/>
　相息又曰二女同居其志不相得曰革息止也水在<lb/>
　火上而勝於火則火冷成灰滅而後止火在水下而<lb/>
　勝於水則水熱成湯涸而後止此乃水火之變也變<lb/>
　則水火之本性革矣此卦名所以謂之革也不特此<lb/>
<pb n="14a"/>
　也離長女兑少女合為一卦有二女同居之象若一<lb/>
　男一女如咸則上感下應以相與今也二女同居則<lb/>
　其志彼此不相得不相得則變生焉變則二女之情<lb/>
　革矣此卦名所以謂之革也睽亦二女同居但曰不<lb/>
　同行睽之二女中者在上少者在下中少順序不過<lb/>
　其志各有所向而已革之二女少者反在上中者乃<lb/>
　在下上下紊亂而名分差忒則變爭自此而始此不<lb/>
　同行不同居之别也事之變革即日不孚必至於已<lb/>
<pb n="14b"/>
　日乃孚者其革之也有信之之道也故曰巳日乃孚<lb/>
　革而信之茍无以信之則雖巳日亦不孚也内有離<lb/>
　之文明故能照察事理於未革之先而不至乖其是<lb/>
　非外有兌之和説故能和順人心而不至駭其觀聽<lb/>
　知其理有大亨又能以正道固守如此則所變革之<lb/>
　事合於理而當於人心是以悔亡故曰文明以説大<lb/>
　亨以正革而當其悔乃亡天地之間寒往則暑來暑<lb/>
　往則寒來春巳盡則革而為夏夏已盡則革而為秋<lb/>
<pb n="15a"/>
　秋已盡則革而為冬冬已盡則又革而為春故曰天<lb/>
　地革而四時成王者之興受命於天故易世謂之革<lb/>
　命桀紂无道而天災流行人心離散此天命當革之<lb/>
　時也於時夏命訖而湯革之商命訖而武王革之上<lb/>
　以順夫天意下以應夫人心故曰湯武革命順乎天<lb/>
　而應乎人時當天道之變更人事之改易此蓋革之至<lb/>
　大者也故贊之曰革之時大矣哉<lb/>
鼎象也以木巽火亨飪也聖人亨以享上帝而大亨以<lb/>
<pb n="15b"/>
養聖賢巽而耳目聰明柔進而上行得中而應乎剛是<lb/>
以元亨<lb/>
　六十四卦皆非象也而獨於鼎卦曰鼎象也何哉象<lb/>
　者像也鼎之為卦其形與鼎相像也初六在下像鼎<lb/>
　足九二九三九四皆陽實像鼎腹六五中虚其形對<lb/>
　峙像鼎之耳上九在鼎口之上其形横亘像鼎之鉉<lb/>
　故曰鼎象也此以卦之六畫言鼎之形象如是也若<lb/>
　以二體言之則下巽木上離火以木入火而致亨飪<lb/>
<pb n="16a"/>
　之用故曰以木巽火亨飪也亨即古烹字享亦當作<lb/>
　亨改亨為享今文也古者亨烹享通作亨烹者煑也<lb/>
　飪者熟也烹飪非鼎也鼎之用也鼎之烹飪變腥而<lb/>
　為熟易堅而為柔上用以享上帝下用以享聖賢蓋<lb/>
　非一人奉養之私也烹飪之要莫過祭祀賔客而祭<lb/>
　祀之重者莫過上帝賔客之重者莫過聖賢故曰聖<lb/>
　人亨以享上帝而大亨以養聖賢聖人謂古之聖王<lb/>
　聖賢謂古之人臣有聖賢之德者也无所不通之謂<lb/>
<pb n="16b"/>
　聖古之人稱聖賢不問君臣凡有聖德者皆可以稱<lb/>
　聖如書湯誥稱伊尹為元聖孟子稱伊尹為聖之任<lb/>
　伯夷為聖之清栁下惠為聖之和孔子為聖之時趙<lb/>
　岐稱孟子為亞聖皆是也享帝止曰烹養聖賢乃曰<lb/>
　大烹何也郭京易舉正云而大亨羡文或曰大烹非<lb/>
　謂待人臣之禮過於享帝也蓋天道尚質而貴誠享<lb/>
　上帝唯用特牲而已故直言亨人事尚文而貴多享<lb/>
　聖賢則饔飱牢醴當極其盛非備物厚禮不能養也<lb/>
<pb n="17a"/>
　故曰大烹大言其廣大而周徧非謂尊大之也巽而<lb/>
　耳目聰明柔進而上行得中而應乎剛是以元亨指<lb/>
　六五六五為鼎之主既能養人又能卑巽下人廣其<lb/>
　視聽不以一已之見聞為聰明而以天下之耳目為<lb/>
　視聽於是明目達聰而无所不見无所不聞故曰巽<lb/>
　而耳目聰明五離體離為目而兼言耳五乃鼎耳故<lb/>
　也六五乃革之六二本居下者也倒轉為鼎則進居<lb/>
　尊位又得其中而與九二相應故曰柔進而上行得<lb/>
<pb n="17b"/>
　中而應乎剛夫如是所以其占為元亨故曰是以元<lb/>
　亨是以兩字蓋總結一卦彖辭之義也彖傳凡三言<lb/>
　柔進而上行晉也睽也鼎也皆以兩卦相並而取義<lb/>
　或謂晉自臨觀來睽與鼎自遯大壯來非也<lb/>
震亨震來虩虩恐致福也笑言啞啞後有則也震驚百<lb/>
里驚逺而懼邇也出可以守宗廟社稷以為祭主也<lb/>
　恐者心動而悚然也震來而恐此致福之道也後謂<lb/>
　既震之後有則謂有法則既震之後敬畏如此可以<lb/>
<pb n="18a"/>
　為法則也論語云迅雷風烈必變蓋古人敬天之威<lb/>
　出於中心之誠非偽也驚逺謂聞其聲而變動乎其<lb/>
　外懼邇謂見其威而戰栗乎其中逺謂卦之外體邇<lb/>
　謂卦之内體内體外體皆震故有逺邇驚懼之象以<lb/>
　人事言之逺為一國近為一家逺在百里近在一身<lb/>
　由逺及近因其驚而為之恐懼修省故曰震驚百里<lb/>
　驚逺而懼邇也古者主祭必以嫡子之長震為長子<lb/>
　故言祭主為震之長子者能常存敬畏之心不間乎<lb/>
<pb n="18b"/>
　逺近則出而可保守宗廟社稷以為祭祀之主故曰<lb/>
　出可以守宗廟社稷以為祭主也出可以守宗廟社<lb/>
　稷以為祭主即解不喪七鬯四字郭京與伊川程子<lb/>
　皆云脱不喪七鬯一句紫陽朱子曰出謂繼世而主<lb/>
　祭也或云出即鬯字之誤<lb/>
艮止也時止則止時行則行動靜不失其時其道光明<lb/>
艮其止止其所也上下敵應不相與也是以不獲其身<lb/>
行其庭不見其人无咎也<lb/>
<pb n="19a"/>
　艮之義訓止大抵時當止則與時俱止時當行則與<lb/>
　時俱行君子之行止唯隨其時而巳今處艮止之時<lb/>
　則其時當止故君子於此之時動亦止靜亦止動靜<lb/>
　皆得其所止而不失其時是以其道著見於外而光<lb/>
　明也郭京易舉正云彖辭脱艮亨二字彖傳光明下<lb/>
　亦脱故亨二字艮其止之止字王弼謂易背曰止以<lb/>
　明艮即止嵩山晁氏曰只當依卦辭作背平菴項氏<lb/>
　曰自王弼以前无艮其止之説今按古文背字為北<lb/>
<pb n="19b"/>
　有訛為止字之理紫陽朱子曰艮其止止其所也上<lb/>
　句止字便是背字故下文便繼之云是以不獲其身<lb/>
　更不再言艮其背也止是當止之處下句止字是解<lb/>
　艮字所字是解背字蓋云止於所當止也所即至善<lb/>
　之地如君之仁臣之敬之類又曰此段分作兩截却<lb/>
　是艮其背不穫其身為靜之止行其庭不見其人為<lb/>
　動之止總説則艮其背是止之時當其所止了所以<lb/>
　止時自不獲其身行時自不見其人此三句乃艮其<lb/>
<pb n="20a"/>
　背之效驗所以先説止其所也上下敵應不相與也<lb/>
　却云是以不獲其身行其庭不見其人也愚謂背乃<lb/>
　止之所所乃止之地止其所以止字蓋釋艮字所字<lb/>
　正釋背止其所謂卦叠兩艮一上一下各止其所也<lb/>
　上下敵應不相與也釋不獲其身行其庭不見其人<lb/>
　之義艮六爻之應隂陽相敵上下相背蓋无相與之<lb/>
　情也若使上下不相背而相與則應酬交錯豈能无<lb/>
　咎唯其上下相背而彼此不相與是以不獲其身行<lb/>
<pb n="20b"/>
　其庭不見其人而无咎也震亦上下敵應坎離巽兌<lb/>
　皆然獨於艮言之者艮主乎止故也震相仍而動坎<lb/>
　相援而出離相繼而明巽伏而相入兑見而相説艮<lb/>
　則各止其所而不相與故特言其敵應也<lb/>
　<lb/>
　<lb/>
　<lb/>
　周易集説卷十八<lb/>
</p>
<p>
</p>
  </div>
</body>
</text>
</TEI>
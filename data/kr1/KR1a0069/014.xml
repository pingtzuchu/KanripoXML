<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>易附録纂註卷十四</head>
    <p>
<pb n="1a"/>
欽定四庫全書<lb/>
　易附録纂註卷十四　　　元　胡一桂　撰<lb/>
擇地潔處為蓍室南户置牀於室中央<hi>牀大約長五尺廣三尺毋太近壁</hi>蓍五十莖韜以纁帛貯以皂囊納之櫝中置於牀北<lb/>
<hi>櫝以竹筒或堅木或布漆為之圓徑三寸如蓍之長半為㡳半為葢下别為臺函之使不偃仆</hi>附録<hi>蒿固非蓍然亦猶是其類若以木碁行算金錢當之則其去蓍益逺矣荅曽三異</hi>設木格於櫝南<lb/>
居牀二分之北<hi>格以横木板為之髙一尺長竟牀當中為兩大刻相距一尺大刻之西為三小刻相距各五寸許下施横足側立案上</hi>置香爐一於格南香合一於爐南<lb/>
<pb n="1b"/>
日炷香致敬將筮則洒掃拂拭滌硯一注水及筆一墨<lb/>
一黄漆板一於爐東東上筮者齊潔衣冠北面盥手焚<lb/>
香致敬<hi>筮者北面見儀禮若使人筮則主人焚香畢少退北面立筮者進立於牀前少西南向受命主人直述所占之事筮者許諾主人右還西向立筮者右還北向立</hi>兩手奉櫝葢置於格<lb/>
南爐北出蓍於櫝去囊解韜置於櫝東合五十策兩手<lb/>
執之熏於爐上<hi>此後所用蓍策之數其説並見啟蒙</hi>命之曰假爾泰筮有<lb/>
常假爾泰筮有常某官姓名今以某事云云未知可否<lb/>
爰質所疑於神於靈吉凶得失悔吝憂虞惟爾有神尚<lb/>
<pb n="2a"/>
明告之乃以右手取其一策反於櫝中而以左右手中<lb/>
分四十九䇿置格之左右兩大刻<hi>此第一營所謂分而為二以象兩者也</hi>
次以左手取左大刻之䇿執之而以右手取右大刻之<lb/>
一策掛於左手之小指間<hi>此第二營所謂掛一以象三者也</hi>次以右手<lb/>
四揲左手之策<hi>此第三營之半所謂揲之以四以象四時者也</hi>次歸其所餘之<lb/>
䇿或一或二或三或四而扐之左手無名指間<hi>此第四營之半所謂歸竒於扐以象閏者也</hi>次以右手反過揲之䇿於左大刻遂取<lb/>
右大刻之策執之而以左手四揲之<hi>此第三營之半</hi>次歸其所<lb/>
<pb n="2b"/>
餘之策如前而扐之左手中指之間<hi>此第四營之半所謂再扐以象再閏者也一變所餘之䇿左一則右必三左二則右亦二左三則右必一左四則右亦四通掛一之策不五則九五以一其四而為竒九以兩其四而為偶竒者三而偶者一也</hi>次以右手反過揲之䇿<lb/>
於右大刻而合左手一掛二扐之策置於格上第一小<lb/>
刻<hi>以東為上後放此</hi>是為一變再以兩手取左右大刻之蓍合<lb/>
之<hi>或四十四策或四十策</hi>復四營如第一變之儀而置其掛扐之<lb/>
策於格上第二小刻是為二變<hi>二變所餘之策左一則右必二左二則右必一左三則右必四左四則右必三通掛一之策不四則八四以一其四而為竒八以兩其四而為偶竒偶各得四<pb n="3a"/>之二焉</hi>又再取左右大刻之蓍合之<hi>或四十策或三十六䇿或三十二策</hi>履<lb/>
四營如第二變之儀而置其掛扐之䇿於格上第三小<lb/>
刻是為三變<hi>三變餘䇿與二變同</hi>三變既畢乃視其三變所得掛<lb/>
扐過揲之䇿而畫其爻於版<hi>掛扐之數五四為竒九八為偶掛扐三竒合十三䇿則過揲三十六䇿而為老陽其畫為口所謂重也掛扐兩竒一偶合十七䇿則過揲三十二䇿而為少隂其畫為一所謂拆也掛扐兩偶一竒合二十一䇿則過揲二十八策而為少陽其畫為一所謂單也掛扐三偶合二十五策則過揲二十四策而為老隂其畫為乂所謂交也</hi>附録<hi>交者拆之聚故為老隂重者單之積故為老陽</hi>如是每三變而成爻<hi>第一第四第七第十第十三第十六凡六變並同但第三變以<pb n="3b"/>下不命而但用四十九蓍耳第二第五第八第十一第十四第十七凡六變亦同第三第六第九第十二第十五第十八凡六變亦同</hi>凡十有八變而成卦乃考其卦之變而占<lb/>
其事之吉凶<hi>卦變别有圖説見啟蒙</hi>禮畢韜蓍襲之以囊入櫝加<lb/>
葢斂筆研墨版再焚香致敬而退<hi>如使人筮則主人焚香揖筮者而退</hi>
　<lb/>
　<lb/>
　<lb/>
　易附録纂註卷十四<lb/>
</p>
<p>
</p>
  </div>
</body>
</text>
</TEI>
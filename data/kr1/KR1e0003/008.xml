<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
春秋正義卷第八　荘公<lb/>
　　国子祭酒上護軍曲阜縣開国子臣孔　穎逹　等奉<lb/>
　　勑撰<lb/>
正義曰魯卋家云荘公名同桓公之子文姜所生即桓六年子同<lb/>
生者也以荘王四年即位謚法勝敵克壯曰荘是歳歲在鶉火<lb/>
元年王正月　正義曰此月无亊而空書月者荘虽不即君位而<lb/>
亦改元朝廟与民更始史書其事見此月公冝即位而父弑母岀<lb/>
不忍即位故空書其文閔僖亦然　注夫人至而去　正義曰夫<lb/>
人孫意傳文不明故云魯人責之蓋責其訴公於斉侯而使公見<lb/>
殺故慙懼而岀奔也公羊傳曰孫者何孫猶孫也为諱奔謂之孫<lb/>
榖梁傳曰孫之为言猶孫也諱奔也杜用彼为說昔帝堯孫位以<lb/>
讓虞舜故假彼羙事而为之名猶孫讓而去釈例曰使若不为臣<lb/>
子所逐自孫位而去者　注單伯至不敵　正義曰檢經上下公<lb/>
卿書爵大夫書字單伯書爵故为卿也單者天子畿内地名人君<lb/>
賜臣以邑令采取賦稅謂之采地礼運曰諸侯有国以処其子孫<lb/>
<pb n="1b"/>
大夫有采以処其子孫是謂食邑为采地單氏卋仕王朝此及文<lb/>
公之卋皆云單伯成公以下常称單子知伯子皆爵也時称伯後<lb/>
降为子耳又觧不称王使之意王於時将遣魯主昬必先有命豈<lb/>
淂未甞命魯徑送女来故知王已命魯为主魯已承受王命單伯<lb/>
送女付魯而已不復重宣王命故不称使也十一年王姬不云王<lb/>
使送者为送者㣲也以姬繫王不称女字以王为尊故繫之於王<lb/>
且以别於内女内女則以字配姓謂之伯姬是也公羊傳曰使我<lb/>
主之曷为使我主之天子嫁女乎諸侯必使諸侯同姓者主之諸<lb/>
侯嫁女于大夫必使大夫同姓者主之所以然者昬之行礼必賔<lb/>
主相敵天子於諸侯諸侯扵大夫不親昬者尊卑不敵故也二王<lb/>
之後虽王所賔客示崇先代而巳不淂即与王敵嫁於二王之後<lb/>
亦使諸侯主之秦漢以來使三公主之呼为公主　注公在至於<lb/>
外正義曰榖梁傳曰築之外変之正也仇讎之人非所以接昬<lb/>
姻也衰麻非所以接弁冕也其意言公与斉为讎又身有重服不<lb/>
得与斉侯为礼故築于外也左氏先儒亦用此為說杜案傳文称<lb/>
<pb n="2a"/>
請以彭生除之斉人虽为殺彭生心实讎斉但不敢逆王命故以<lb/>
諒闇為辞故築館于外杜謂諸侯之䘮旣葬则衰麻除矣不得以<lb/>
䘮服為言也若讎不除服未釈则諸侯之国同姓多矣天王不應<lb/>
強使魯侯冒斬衰接父讎与之行吉礼也以此益明杜諒闇之言<lb/>
为得其实徒以昬<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>吉礼行亊在廟公在諒闇之内慮斉侯當来<lb/>
親迎不可使以全吉之礼接賔扵廟又讎除服釈不敢逆王命辞<lb/>
主昬故築舎於外使斉侯從外迎之　注榮叔至之比　正義曰<lb/>
公羊傳曰錫者何賜也命者何加我服也又詩唐風无衣之篇晋<lb/>
人為其君請命於天子之使以无衣为辞则王賜諸侯當有服也<lb/>
傳称王賜晋惠公命受玉惰则王賜又有玉也但賜諸侯以玉者<lb/>
欲使執而朝覲所以合瑞今追命桓公若追命衛襄之比止應襃<lb/>
称其徳賜之䇿書或當有服以表尊卑不復合瑞未必有玉也釋<lb/>
例曰天子錫命其詳未聞諸侯或即位而見錫或歴年乃加錫或<lb/>
巳薨而追錫魯桓薨後見錫則亦衛襄之比也魯文即位見錫则<lb/>
亦晋惠之比也魯成八年斉灵二十三年乃見錫隨㤙所加得失<lb/>
<pb n="2b"/>
存乎其亊言存乎其亊者觀其錫之早晚知㤙之厚薄觀其人之<lb/>
善悪知事之得失故傳不復顕言其是非也杜於追命衛襄之下<lb/>
注云命如今之哀䇿魏晋以来唯天子崩乃有哀䇿将葬於是<lb/>
遣奠讀之陳大行功德敘臣子哀情非此類也人臣之䘮不作哀<lb/>
䇿良臣旣卒或贈之以官襃徳敘哀載之於䇿将葬賜其家以<lb/>
告柩如今哀䇿蓋此謂也　注不書逆公不与接正義曰成九<lb/>
年伯姬帰于宋杜云宋不使卿逆非礼以逆者非卿故不書此云<lb/>
公不与接者杜意以公不与接虽卿亦不書也所以知者十一年<lb/>
斉侯来逆共姬而經不書故也又嫁伯姬于宋魯与宋无故此時<lb/>
有故知不与接也春秋之例送女不書者取受我而厚之此單伯<lb/>
書者为送至於魯不至於斉故也　注斉𣣔至訾城　正義曰<lb/>
斉人迁此三邑非三邑之人自迁也故知斉欲滅紀故徙其三邑<lb/>
之民而取其地也蘇氏云直取其地不取其民故云迁不云取不<lb/>
言所往之処者志在去之而巳非欲安存其人故与宋人迁宿文<lb/>
同其文異於邢迁也釈例曰邢迁于夷儀则以自遷为文宿人<lb/>
<pb n="3a"/>
迁宿斉人迁陽則以宋斉为文各從彼此所迁之实記注之常<lb/>
辞亦非例也郱在東莞言郡部在朱虚不言郡者釈例土地名朱<lb/>
虚亦属東莞使之蒙上郡　傳注文姜至告廟　正義曰不称即<lb/>
位为文姜出故也則即位之日文姜未还故知荘公以父弒母岀<lb/>
不忍行其即位之礼也經書三月夫人孫于斉则是夫人来而復<lb/>
去故知文姜於是感公意而还也三月以来經傳皆无夫人还事<lb/>
故觧之还不書不告廟釋例曰文姜之身終始七如斉再如莒皆<lb/>
以淫行書行而不書反则元年之还亦不告廟推此可知也公羊<lb/>
傳曰夫人固在斉矣其言孫于斉何念母也正月以存君念母以<lb/>
首事榖梁傳曰接練時録母之変始人之也其意言文姜往年如<lb/>
斉至此年三月猶尚不反三月練祭念及其母乃書其岀奔非三<lb/>
月始從魯去也左氏先儒皆用此說杜不然者史之所書拠实而<lb/>
録未有虚書其亊者也夫人若遂不还则孫巳久矣何故至是三<lb/>
月始言孫于斉乎公若念及於母自可迎使来帰何以反書其孫<lb/>
豈荘公召命史官使書其母孫乎又礼三年之䘮期月而練桓公<lb/>
<pb n="3b"/>
以往年四月薨至今年三月未得一期何故已得为練而云接練<lb/>
録変存君念母也若以經无还文即言留斉不反则自是以後亦<lb/>
无还文二年夫人會斉侯于禚豈復自斉會之哉以此知三月始<lb/>
從魯去也　注姜氏至示義正義曰文姜終始皆称姜氏唯此<lb/>
一文独異故傳觧其意云不称姜氏絶不为親言於夫人之義冝<lb/>
与斉絶不復為親也姜氏者斉之姓也礼婦人在家则天父岀嫁<lb/>
则天夫为夫斬衰三年为兄大功九月今兄殺已夫於文姜之義<lb/>
冝与斉绝姜意不与斉絶而復奔之故於其奔也特去姜氏去姜<lb/>
氏者若言夫人不是斉女不姓姜氏以示應絶之義應絶不絶所<lb/>
以刺文姜也傳言礼者为夫絶兄礼之意也公羊傳曰夫人何以<lb/>
不称姜氏貶曷为貶与弑公也其与弑公奈何夫人讃公於斉侯<lb/>
公曰同非吾子斉侯之子也斉侯怒使公子彭生搚幹而殺之榖<lb/>
梁傳亦云不言氏姓貶之也左氏先儒取二傳为說言傳称絶不<lb/>
为親礼也謂荘公絶母不復以之为親为父絶母得礼尊父之義<lb/>
故曰礼也杜不然者釈例曰文姜与公如斉以淫見讁懼而帰訴<lb/>
<pb n="4a"/>
於襄公襄公殺公而委罪於彭生弑公之謀姜所不与疑懼而自<lb/>
留於斉荘公感其不反以闕即位之礼故姜氏自斉而还魯魯人<lb/>
探情以責之故復出奔夫子以为姜氏罪不与弑於荘公之義當<lb/>
以母淫於斉而絶其斉親内全母子之道故經不称姜氏傳曰絶<lb/>
不为親礼也明絶之於斉也文姜称夫人明母義存也哀姜外淫<lb/>
故孫称姜氏明義異也觀此觧之意夫人冝与斉絶釋例之文言<lb/>
荘公冝与斉絶者夫人猶尚冝绝荘公固冝絶矣先儒謂荘公冝<lb/>
与母绝杜意莊公冝与斉絶故偏拠荘公为文所以排旧說耳其<lb/>
实夫人及公俱當与斉絶也　注斉彊至之変正義曰傳不直<lb/>
言礼而云为外礼者築之是常未足襃羙正为築之于外是應変<lb/>
之礼故觧其意斉彊魯弱又委罪彭生魯旣不能讎斉虽内实深<lb/>
讎外若无怨旣不敢辞王命又不欲見斉侯因其䘮制未闋故異<lb/>
其礼为之於外是其淂礼之変也樂息为闋则闋訓为息也未闋<lb/>
言其未息也王姬之館必築之者公羊傳曰主王姬者必为之改<lb/>
築於路寢则不可小寢则嫌群公子之舎则以卑矣其道必爲<lb/>
<pb n="4b"/>
之改築者也榖梁傳曰於廟则巳尊於寢则巳卑为之築節矣郑<lb/>
箴膏肓云宫廟朝廷各有定処无所館天子之女故冝築于宫外<lb/>
是言須築之意也但杜意若其内不恨斉非有䘮制不須築於城<lb/>
之外耳此言外者謂城之外說公羊榖梁者亦以为城外然王姬<lb/>
来嫁必須築館所以十一年王姬不築館者或因其旧館或築而<lb/>
不書也二年注於餘至庻兄　正義曰公羊榖梁皆以於餘丘<lb/>
为邾之别邑左氏无傳正以春秋上下未有伐人之邑而不繫国<lb/>
者此无繫故知是国釈例注闕不知其処蓋近魯小国也荘公<lb/>
時年十五者以桓六年生至此二年为十五荘二十七年公羊傳<lb/>
曰公子慶父公子牙公子友皆荘公之母弟也左氏先儒用此为<lb/>
說杜以不然故明之釈例曰經書公子慶父伐於餘丘而公羊以<lb/>
为荘公母弟計其年歳旣未能統軍又无晋悼王孫滿幼知之文<lb/>
此蓋公羊之妄而先儒曾不覚悟取以为左氏義今推案傳之<lb/>
上下羽父之弑隐公皆諮謀於桓公则桓公巳成人也傳曰生<lb/>
桓公而惠公薨指明仲子唯有此男非謂生在薨年也桓以<lb/>
<pb n="5a"/>
成人而弑隐即位乃娶於斉自應有長庻故氏曰孟此明證也<lb/>
公疾問後扵叔牙牙称慶父材疑同母也傳称季友文姜之爱子<lb/>
与公同生故以死奉般情義相推考之左氏有若符契是杜明其<lb/>
異母之意也氏曰孟氏傳文实然而經称仲孫杜无明釈八年傳<lb/>
称仲慶父其举謚称之则謂之共仲蓋慶父虽为庻長而以仲<lb/>
为字其後子孫以字为氏是以經書仲孫时人以其庻長称孟故<lb/>
傳称孟孫其以謚配字而謂之共仲猶臧僖伯管敬仲之類也刘<lb/>
炫云蓋慶父自称仲欲同於正適言已少次荘公为三家之长故<lb/>
以荘公为伯而自称仲春秋之例皆傳言实而經順其意經称當<lb/>
時之事書其自称之辞其人自称仲孫不淂不書为仲傳序巳適<lb/>
之事举其时人之語時人呼为孟氏不淂不以孟録論語云孟孫<lb/>
問孝於我是时人呼云孟氏也椘公子棄疾弑君取国改名为<lb/>
居經書椘子居卒是從其自称也　注魯为至内女　正義<lb/>
曰化国夫人之卒例皆不書唯魯女为諸侯之妻書其卒耳王<lb/>
姬非是为女亦書其卒为比之内女故也檀弓曰斉告王姬之䘮<lb/>
<pb n="5b"/>
魯荘公为之大功或曰由魯嫁故为之服姊妹之服是其比内女也<lb/>
注再与桓同盟也正義曰桓十一年盟于折十二年于榖丘是再也三年<lb/>
注溺魯至去氏正義曰隐四年翬會宋公陳侯蔡人衛人伐郑傳<lb/>
曰羽父請以師會之公弗許固請而行故書曰翬帅師疾之也彼不<lb/>
称公子傳言疾之今溺亦不称公子傳亦言疾之知其事与翬同<lb/>
疾其專命而行故去氏也公子非氏贬与氏同故言氏也注季紀至<lb/>
貴之正義曰公羊傳曰紀季者何紀侯之弟也何以不名䝨也何䝨<lb/>
乎紀季請後五廟以存姑姊妹榖梁傳曰酅紀之邑也入于斉者以<lb/>
酅事斉也杜取彼为說知季是紀侯之弟以酅邑入斉为附庸之<lb/>
君附属斉国也諸侯之卿例當書名善其能自存立故書字貴之<lb/>
也釈例曰斉侯郑伯詐朝于紀欲以襲之紀人大懼而謀難於魯<lb/>
請王命以求成于斉公告不能斉遂偪之迁其三邑国有旦夕之<lb/>
危而不能自入为附庸故分季以酅使請亊于斉大去之後季为<lb/>
附庸先祀不廢社稷有奉季之力也故書字不書名書入不書叛<lb/>
也判分也傳曰始分为纪侯大去张本也刘賈謂紀季以酅奔斉<lb/>
<pb n="6a"/>
不言叛不能專酅也傳称紀侯不能下斉以与紀季季非叛也紀<lb/>
七之後叔姬帰于酅明为附庸猶得專酅故可帰也是杜具說貴<lb/>
之意也以叔姬帰酅知酅为附庸附庸之君虽无爵命而分地建<lb/>
国南面之主得立宗廟守祭祀僖二十一年傳曰任宿須句顓臾<lb/>
皆風姓也实司大皡与有済之祀論語云夫顓臾昔者先王以为<lb/>
東蒙主須句顓臾皆附庸也得祀所出之祖主其竟内山川明得<lb/>
祀先君奉社稷注滑郑至虚次　正義曰此觧略而釈例詳釈<lb/>
例曰凡师一宿为舎再宿为信過信为次此周公之典以詳録师<lb/>
出入行止遲速因为之名也兵事尚速老师費財不可以乆故春<lb/>
秋告命三日以上必記其次舎之与信不書者輕碎不以告也兵<lb/>
未有所加所次則書之以示遲速公次于滑师次于郎是也旣書<lb/>
兵所加則不書其所次以事为冝非虚次諸乆兵而不書次是<lb/>
也旣書兵所加而又書次者義有取於次遂伐椘次于陘盟于<lb/>
牡丘遂次于匡是也所記或次在亊前次以成事也或次在事後<lb/>
事成而次也皆隨事实无義例也杜言旣書兵所加则不書其<lb/>
<pb n="6b"/>
次者或伐或戦曠日持乆其间必有三日之次旣書戦伐则不書<lb/>
次虽次在亊前次在亊後皆不書也旣書兵所加而又書次者義<lb/>
有取於次斉侯伐椘椘強斉欲綏之以德故不速進而次于陘盟<lb/>
于牡丘本为救徐各使大夫救徐次匡以为之援義取於　故<lb/>
書兵所加而又書其次次在亊前謂傷元年斉师宋师曹师次于<lb/>
聶北救邢也次在亊後謂襄二十三年叔孫豹帥师救晋次于<lb/>
雍榆也聶北之下公羊傳曰曷为先先言次而後言救君也雍榆<lb/>
之下公羊傳曰曷为言救而後言次先通君命也左氏先儒取彼<lb/>
为說言斉桓君也進止自由故先次後救叔孫臣也先通君命故先<lb/>
救後次杜以傳无此言故改正其謬言此二事或次以成事或事<lb/>
成而次皆隨事实先後而書之无義例也先儒又言書次者皆善<lb/>
之辞釈例曰叔孫救晋次于雍榆傳曰礼者善其宗助盟主非以<lb/>
次为礼也斉桓次于聶北救邢亦以存邢具其器用师人无私見<lb/>
善不在次也而賈氏皆即以为善次次之与否自是臨时用兵之<lb/>
冝非礼之所素制也言非素制者非礼家制此名以为善号<lb/>
<pb n="7a"/>
也沈氏云将會郑伯非軍旅而書次者古者君行师從卿行旅<lb/>
從故亦從师行之例也　傳注为經至君臣　正義曰舎者軍行一<lb/>
曰止而舎息也信者住經再宿淂相信問也榖梁傳曰次止也则次亦<lb/>
止舎之名過信以上虽多曰亦为次不復别立名也通君臣者公<lb/>
次于滑君也叔孫豹次于雍榆臣也但是师行皆從此例君将不<lb/>
言帥師故止云公次亦师次也非师之次则不在此例釈例譏賈<lb/>
氏云若魯公次乾侯之比非为用师不應在例而復例之亦为濫<lb/>
也　四年注享食至魯地　正義曰郑玄儀礼注云饗謂亨大<lb/>
牢以飲賔則享是飲酒大礼与會小别而以享为會者言夫人与<lb/>
斉侯會而設享礼故書享斉侯也定十年夾谷之會傳称斉侯<lb/>
将享公孔丘拒之乃不果享是享者两君相見之礼二年榖梁傳<lb/>
曰婦人不言會言會非正也饗甚矣是享非夫人所當用也礼<lb/>
不合用而夫人用之故直書以見其失也定本享會作享食<lb/>
注隐二至敵体　正義曰榖梁傳曰外夫人不卒此其言卒同也<lb/>
吾女也適諸侯則尊同以吾为之変卒之也为之変者为之服也<lb/>
<pb n="7b"/>
礼諸侯絶期尊同則为之変服服大功九月㤙成於敵体故書其<lb/>
卒適大夫则略之釋例曰内女唯諸侯夫人卒乃書㤙成扵敵体<lb/>
其非適諸侯则略之以服制相凖也生書其来而死不録其卒從<lb/>
外大夫之此也注以国至之辞正義曰傳称紀侯不能下斉以与紀季<lb/>
是往年分酅与之纪国猶在今則全以紀国与之故云以国与季<lb/>
釈例曰紀侯力弱慮窮自以列国不忍屈臣於斉使季以酅求安<lb/>
而脫身外寓季果为附庸社稷有奉故不言滅不見迫逐故不言<lb/>
奔大去者不反之辞蓋時史即实而言仲尼弗改故傳不言故書書<lb/>
日也是說大去之意也滅人国者皆毀其宗廟迁其社稷纪季虽<lb/>
降为附庸得自立廟社而其国不滅也諸侯之奔皆被逐而岀此<lb/>
則不見迫逐故不言奔時史謂之大去仲尼以为淂理故因而用<lb/>
之十二年叔姬帰于酅則紀季虽全淂纪国亦不移就紀都紀之宗<lb/>
廟社禝皆迁之於酅承祀如本故为不滅虽云国祚不滅其实为<lb/>
斉所吞纪之器物財賄亦應为斉所淂成二年傳称紀甗玉磬目<lb/>
之以紀得非滅紀所得也季旣入臣於斉縱使斉不自取必應以<lb/>
<pb n="8a"/>
之为賂假令季以賂斉亦是滅紀所淂也　注纪季至葬之正義<lb/>
曰紀侯由斉大去則是斉为紀讎而葬其夫人故觧其意云云虽为斉<lb/>
侯所葬亦由魯往會之故書釈例曰纪侯大去其国令弟納邑附<lb/>
斉斉侯嘉而愍之㤙及伯姬伯姬鲁女故以来告大夫會葬故書<lb/>
斉侯葬紀伯姬也不書謚者亡国之婦夫妻皆降莫与之謚而賈<lb/>
許方以諸侯礼說又失之也　傳注尸陳至为陳正義曰尸陳也<lb/>
釈詁文荆即椘之旧邑故云荆亦椘也椘本小国地狹民少虽時<lb/>
復出师未自为法式今始言荆尸则武王𥘉为此椘国陳兵之法<lb/>
名曰荆尸使後人用之宣十二年傳称荆尸而举是遵行之也楊<lb/>
雄以尔雅釋古今之語作書擬之采異方之語謂之方言方言云<lb/>
戟謂之孑郭璞云取名於鉤孑也戟是擊刺之兵有上刺之刄又<lb/>
有下鉤之刄故以鉤孑为名也始云授师孑焉是往前未以此器<lb/>
授师故云然則椘始於此參用戟为陳言參用之者参雜用之陳<lb/>
之所用專用㦸　注樠木木名　正義曰此字之音或为曼或为<lb/>
朗若以㒼为聲當作曼以雨为聲當作朗字体難定故两為之音杜<lb/>
<pb n="8b"/>
直云木名不知何所似榆者俗呼为朗榆蓋为朗也注時祕至行<lb/>
成　正義曰除道謂除治新路故知更開直道梁溠为作梁於<lb/>
溠故为橋也釋例曰義陽厥縣西有漈水源出縣北從縣西東南至<lb/>
隨縣入鄖水杜以漈觧溠蓋聲相近而字轉耳且請至發䘮<lb/>
正義曰莫敖旣与隨侯盟且又請隨侯与椘为會礼於漢水之汭<lb/>
而我还椘也隨侯畏椘遂從莫敖为會礼會訖隨侯因済漢還<lb/>
国而後發王䘮也　五年夫人至斉师　正義曰於时斉无征伐<lb/>
之亊不知师在何処蓋斉侯疆理紀地有师在紀杜云書姦姦發<lb/>
夫人當向紀地從之不言會者往其軍内就斉侯耳不行會礼<lb/>
傳注未受至邾子　正義曰郳者附庸之国犂来其君之名傳言<lb/>
未王命者觧其称名之意由未得爵命為諸侯故称名也經書其<lb/>
名傳言未王命此傳所發即是附庸称名之例例當称名故儀父<lb/>
称字為貴之也郳之上卋出於邾国卋本云邾顔居邾肥徙郳宋<lb/>
仲子注云邾顔别封小子肥於郳为小邾子则顔是邾君肥始封<lb/>
郳譜云小邾邾俠之後也夷父顔有功於周其子友别封為附庸<lb/>
<pb n="9a"/>
居郳魯孫犂來始見春秋附從斉桓以尊周室命为小邾子穆公<lb/>
之孫惠公以下春秋後六卋而椘滅之卋本言肥杜譜言友當是<lb/>
一人僖七年經書小邾子来朝知斉桓請王命命之　六年注王<lb/>
人至称字　正義曰昭十二年傳称叔孫昭子三命踰父兄则昭<lb/>
子之父叔孫豹再命也再命而名見於經知諸侯之卿再命三命<lb/>
皆書名一命乃称人諸侯之臣旣然则王朝之臣亦然周礼王之<lb/>
上士三命中士再命下士一命故杜以为刘夏石尚称名氏者上<lb/>
士中士也称王人者下士也僖八年公羊傳曰王人㣲者知此王<lb/>
人亦㣲者故云王人王之㣲官也春秋之丗二字而子在上者皆<lb/>
是字故知子突是字救衛必以師救而文不称师於例为将卑师<lb/>
少以卑官而帥少师救衛不能使衛侯不入是无功也无功而称<lb/>
字者以朔旣讒構取国而又不能於民王意即定黔牟不欲使朔<lb/>
得入故遣师救之时史悪諸侯逆王命故尊王使言子突虽则官<lb/>
卑蒙王授以大亊故称人而又称字貴王人所以責諸侯也釈例<lb/>
曰荘六年五国諸侯犯逆王命以納衛朔大其亊故字王人謂之子<lb/>
<pb n="9b"/>
突是譏進之意也進之不称名而越称字者王之上士下士爵同<lb/>
而命異耳進之同中士未还以為榮故超從大夫之例称字以貴<lb/>
之也文二年垂隴之會晋士榖堪其亊即書名氏似若真为卿然<lb/>
故不復称人此貴子突止为敦責諸侯非是人實堪進故称人依<lb/>
其本班称字見其别有所为耳榖梁傳曰王人卑者也名貴之也<lb/>
善救衛也救者善則伐者不正矣杜意取彼为說唯以子突為字<lb/>
耳范寗注榖梁亦云此名當为字誤尓　注朔为至八年　正<lb/>
義曰去年斉宋陳蔡伐衛傳曰納惠公也此年衛侯淂入則是諸<lb/>
侯納之當言帰而經書入成十五年宋花元奔晋宋人迎而反之<lb/>
當言復歸而經書歸釋例曰朔懼有違衆之犯而以国逆告花元<lb/>
实国逆𣣔挾晋以自助故以外纳赴春秋從而書之示二子之情<lb/>
也凡諸侯外納有三一者以言語告請得入蔡季歸于蔡是也二者<lb/>
興师送入其国椘人囲陳纳頓子于頓是也三者所納之君别在<lb/>
他国而諸侯师伐彼国令其得入今公及諸侯伐衛是也注公<lb/>
羊至囚也　正義曰釋例曰斉人来歸衛宝公羊榖梁經傳及<lb/>
<pb n="10a"/>
左氏傳皆同唯左氏經独言衛俘考三家經傳有六而其五皆言<lb/>
宝此必左氏經之独誤也案說文保從人　省聲古文<graphic n="KR3185" url="https://raw.githubusercontent.com/kanripo/KR-Gaiji/master/images/KR3185.png" mimeType="image/png"/>不省<lb/>
然则古字通用宝或作<graphic n="KR3185" url="https://raw.githubusercontent.com/kanripo/KR-Gaiji/master/images/KR3185.png" mimeType="image/png"/>字与俘相似故誤作俘耳杜旣以为誤<lb/>
而又觧俘為囚是其不敢正次故且從之　傳君子至百卋　正<lb/>
義曰君子以二公子之立黔牟也為不知揆度形㔟矣夫立人为<lb/>
君使能自坚固其位者必當揆度於本末度其本者謂其人才徳<lb/>
䝨善根本牢固度末者謂其人終能保有邦国蕃育子孫知其<lb/>
堪能自固而後立其衷焉衷謂節適言使得節適时乃立之也若<lb/>
不能知其本之可立与否則不當謀之如似樹木知其根本之弱<lb/>
不能長枝葉以喻所立之人材力劣弱不能保有邦国蕃育子<lb/>
孫则不須自強立之詩以樹木本幹喻適枝乗喻庻言文王子<lb/>
孫本幹枝葉適子庻子皆傳国百卋由文王之徳堪使蕃滋故也<lb/>
刘炫云度其本謂思所立之人有母氏之寵有先君之愛有強臣<lb/>
之援为国人所信服也度其末謂思所立之人有度量有知謀有<lb/>
治術為下民所爱樂也　注祁謚至曰甥　正義曰謚法經典不易<lb/>
<pb n="10b"/>
曰祁衛有石祁子亦謚也釋親云謂我舅者吾謂之甥是姊妹之子<lb/>
曰甥　人将不食吾餘正義曰食謂噉之为甥設享而因享害<lb/>
之所有餘食更為人設之将賤吾不肯復食噉吾之餘食也膏肓<lb/>
以為椘鄧彊弱相縣若從三甥之言椘子虽死鄧滅曾不旋踵若<lb/>
刳腹去疾炊炭止沸左氏为短郑箴云椘之強盛從滅鄧以後於時椘<lb/>
未为強何得云彊弱相縣蘇氏云三甥旣有此語左氏因史記之<lb/>
文録其实事非君子之論何以非之　注魯荘公十六年正義曰<lb/>
知非椘文王十六年者以文王荘五年即位至十九年卒唯十五<lb/>
年耳七年注恒常至昏設正義曰恒常釈詁文夜者自昬至<lb/>
且之揔名但此經下言夜中則此言夜者夜未至中謂𥘉昬之後<lb/>
耳非竟夜不見星也榖梁夜作昔傳曰日入至於星出謂之昔不<lb/>
見者可以見也必如彼言星出以前名之曰昔則名昔之時法當<lb/>
未有星矣何以怪其不見而書为異也明經所言夜者夜昬之後<lb/>
星應見之时而不見耳公羊傳曰恒星者何列星也言天官列宿<lb/>
常見之星也於周之四月則夏之仲春月令仲春之月日在奎<lb/>
<pb n="11a"/>
昬弧中郑玄云弧在輿鬼南則於时南方之星尽當列見謂常見<lb/>
之星者謂南方星也杜以長歴校之知辛卯是四月五日也杜以<lb/>
五日月光尚㣲不能奄星使不見若有雲蔽當时復无雲蓋日光<lb/>
不以昬没是故以为異也　注如而至知之　正義曰羊說如<lb/>
兩者言其狀似雨也此傳言星隕如雨与雨偕也偕訓为俱与雨<lb/>
俱下不得为狀似雨也故轉如为而謂星落而且雨其数多与雨<lb/>
雜下所落非一星也非常为異害物为災此二事虽是天之変異<lb/>
不見物被災害皆記異也星隕非常固可記異雨乃常事亦言之<lb/>
者見星之隕其勢冝明时乃隂雨雨内見星所以为異主言星之<lb/>
異不言雨之为異也夜之早曉以星为験日光不匿恒星不見而<lb/>
云夜中者以水漏知之漏者昼夜百刻於時春分之月夜當五十<lb/>
刻二十五刻而夜半也　注今五至之苗　正義曰直言无麥苗<lb/>
似是麥之苗而知麥苗别者公羊傳曰曷为先言无麥而後言无<lb/>
苗待无麥然後書无苗如佊傳文知麥苗别也且此秋今之五月麥<lb/>
已熟矣不得方云麥之无苗故知熟麥及五稼之苗皆為水漂殺也<lb/>
<pb n="11b"/>
種之日稼斂之曰穡月令五时食榖黍稷麻麥豆周礼謂之五榖<lb/>
故云五稼之苗何休云禾𥘉生曰苗秀曰禾　傳注文姜至言之<lb/>
正義曰文姜数与斉侯會者二年于禚四年于祝丘五年如斉<lb/>
师此年于防于榖是也哀十五年傳称斉致禚媚杏於衛则禚<lb/>
是斉地定五年傳称季平子行東野卒于房則防是魯地傳於<lb/>
斉地言書姦於魯地言斉志故知至斉地则姦發夫人至魯地<lb/>
則斉侯之志也二年會之始此年會之末故傳略举二端以言之<lb/>
之明其餘意同也杜于禚于榖皆言斉地于祝丘言魯地見其有<lb/>
二意若其不然桓五年經書城祝丘祝丘魯地不湏觧之釈例曰<lb/>
婦人无外事見兄弟不踰閾故其他行非礼所及亦例所不存而<lb/>
當其时实有岀入或以事冝或以滛縱小君之行不淂不書故直<lb/>
書其行而其善悪各繫於本會于禚傳称書姦夫人入斉地也會<lb/>
于防傳称斉志斉侯入魯地也於經无例傳以实言之<lb/>
八年注期共至待之　正義曰唯言以俟陳蔡不知何故待之<lb/>
下有师及斉师囲郕或与陳蔡同計故云期共伐郕陳蔡不至<lb/>
<pb n="12a"/>
故待之賈逵及說榖梁者皆云陳蔡𣣔伐魯故待之陳蔡於魯竟<lb/>
絶路遥春秋以來未甞構怨何因輙伐魯也又俟者相須同行之<lb/>
辞非防宼拒敵之称若是畏其来伐當謂之禦不得称俟故知期<lb/>
共伐郕耳何休服虔亦言欲共伐郕注治兵至囲郕　正義曰<lb/>
周礼中春教振旅中秋教治兵榖梁傳曰出曰治兵習戰也入曰<lb/>
振旅習戦也公羊傳曰岀曰祠兵入曰振旅其礼一也皆習戦也<lb/>
釋天云出为治兵尚威武也入为振旅反尊卑也孫炎云出则幼<lb/>
賤在前貴勇力也入則尊老在前復常法也彼言治兵振旅皆謂<lb/>
因田獵而選車徒教戦法習号令知此治兵亦是習号令也此治<lb/>
兵於廟𣣔就尊嚴之処使之畏威用命耳但軍旅之衆非廟内所<lb/>
容止應告於宗廟出在門巷習之昭十八年傳称郑人簡兵大蒐<lb/>
将为蒐除杜云治兵於廟城内地迫故除廣之是告於廟習於巷<lb/>
也下有囲郕知治兵为囲郕也沈云周礼中秋治兵月令孟春令<lb/>
云是月也不可以称兵所以甲午治兵者以为囲郕故非時治兵<lb/>
猶如備難　而城虽非時不譏沈又云治兵之礼必須告廟告廟虽是<lb/>
<pb n="12b"/>
内事治兵乃是外事故虽告廟仍用甲午且治兵则征伐之類又<lb/>
为囲郕虽在郊内亦用剛曰甲午治兵公羊以为祠兵謂殺牲饗<lb/>
士卒師及至斉师　正義曰於例将卑师衆称师此直言师<lb/>
則公不自将傳称仲慶父請伐斉师聞郕降斉师在国請耳非<lb/>
是軍中請也　注時史至師还　正義曰春秋之例公行征伐还<lb/>
则書至命将出师未有書师还者也慶父請伐斉師欲以自囲郕<lb/>
之师廻伐斉师若用其言則方相戰闘师或䘮敗公乃自責无徳<lb/>
引罪帰己時史善公克己復礼全軍而还喜其得还故特書师还<lb/>
也傳言君子是以善魯荘公君子謂當时之史書此师还以善魯<lb/>
荘公也仲尼以为得理故因而用之克己復礼論語文也克勝也<lb/>
巳虽恨斉勝情而止責己而不責於人合扵人合扵礼意僖三<lb/>
十年秦晋囲郑傳称秦人竊与郑盟子犯請擊秦师晋侯不許<lb/>
与此事同而彼无善文者魯荘中平之主能有善事故为可嘉<lb/>
晋文身为霸主而私自恨郑引秦共伐而秦人背之失其所与<lb/>
則为不知得免不知之譏巳为幸矣虽不從子犯未足可尚時史<lb/>
<pb n="13a"/>
不善其事故仲尼亦无褒文　傳夏書至乃降　正義曰此虞書<lb/>
臯陶謨之文以述禹事故傳謂之夏書孔安囯以为邁行種布降<lb/>
下也言臯陶能行布其德德乃下洽扵民故民皈之今引之断章<lb/>
取證降義當言辠陶能布行其徳由其有德乃为人降服也杜不見<lb/>
古文故以为逸書以邁为勉言臯陶能勉力種樹功德不知德乃<lb/>
降亦是書文謂为莊公之語故隔從下注言能慕臯陶之種德乃<lb/>
人自降服之自恨不能如臯陶也　九年注无知至六年正義<lb/>
曰无知弑君自立則是为齊君矣而不言弑其君者为未列於㑹<lb/>
故不書爵不書爵者正謂不書弑其君也释例曰諸侯不受先君<lb/>
之命而篡立得与諸侯㑹者則以成君書之齊商人蔡侯般之属<lb/>
是也若未得接扵諸侯則不称爵椘公子棄疾殺公子比蔡人殺<lb/>
陳佗齊人殺无知衛人殺州吁公子瑕之属是也諸侫篡立虽<lb/>
以㑹諸侯为正此列囯之制也至於囯内䇿名委質即君臣之分<lb/>
巳定故虽殺不成君亦与成君同義也是言殺而不称君之意也<lb/>
曹伯負芻殺大子而自立成十五年晋侯討而執之十六年曺人<lb/>
<pb n="13b"/>
請于晋曰若有罪则君列諸會矣是列會则成君故指彼以为例<lb/>
注斉乱至蔇亭正義曰僖二十九年傳曰在礼卿不會公侯會<lb/>
伯子男可也是大夫不淂敵公也若敵公则經没公不書而貶卿<lb/>
称人翟泉之盟是也此不没公者斉乱无君故大夫淂敵公旣淂<lb/>
敵公當書名氏而直言斉大夫者来者非一人故不称名也文七<lb/>
年宋人殺其大夫傳曰不称名衆也是衆则不淂書名　公伐斉<lb/>
納子糾正義曰公羊傳曰糾者何公子紏也何以不称公子君<lb/>
前臣名也何休云嫌當为斉君在魯君前不为臣礼故去公子見<lb/>
臣扵鲁也賈逵云不言公子次正也公羊之說不可通扵左氏<lb/>
次正不称公子其事又无所出案今定本經文紏之上且有子字<lb/>
自外入内不称公子者多唯有椘公子比称公子蓋告辞有詳略<lb/>
故为文不同此有伐斉之文故不須言于斉納捷菑于邾为无伐<lb/>
邾之文故須言于邾　注二公至无位　正義曰傳称鲍叔牙<lb/>
以小白奔莒管夷吾君忽奉子糾来奔則二子在国寵均勢敵<lb/>
故国内各有其黨今斉大夫來盟于蔇直是子糾之黨來迎子<lb/>
<pb n="14a"/>
糾耳小白之黨猶自向莒迎小白也若其举国同心共推子糾來<lb/>
迎即冝付之不須以盟要之今旣与之盟而興师送糾是二公子<lb/>
各自有黨須伐乃得入故公伐斉也昭十三年傳称桓公有国高<lb/>
以为内主则国子高子是小白之黨也彼迎小白旣早公送子<lb/>
糾又遲公伐斉納子糾始行即書小白入斉得告乃書故至斉之<lb/>
時出小白之後也傳例曰凡去国国逆而立之曰入小白称入從<lb/>
国逆之文以其本无位也若本有位则當云復歸賈服以为斉大<lb/>
夫来迎子糾公不亟遣而盟以要之斉人歸迎小白謂迎小白者還<lb/>
是盟蔇大夫故杜言各自有黨以排之　注小白至乾時正義<lb/>
曰公以夏伐斉已出小白之後斉人得葬襄公便是国寜位定公<lb/>
可退而不退戰而敗績是公之罪時史書䇿不称公戦公敗为公<lb/>
諱也若言此戦非公是将卑师衆故直言师戦师敗耳此戰雖諱<lb/>
猶書敗升陘之戦敗亦不書者彼为獲公胃恥諱之深故不書敗<lb/>
也　取子糾殺之　正義曰此名糾耳称子者公羊傳曰其称子<lb/>
糾何貴也其貴奈何冝为君者也何休云以君薨称子某言之者<lb/>
<pb n="14b"/>
著其冝为君從未踰年君例賈逵云称子者愍之案定本上納子<lb/>
糾巳称子則此言子非愍之也沈云斉人称子糾故魯史從其所<lb/>
称而經書子糾知者傳云子糾親也請君討之豈復是愍之乎刘<lb/>
与賈同　注公子至言之　正義曰諸侯之臣　为卿乃見經公<lb/>
子为賊乱者則書其名不問位之貴賤釈例曰禍福不告則不書<lb/>
然则国之大事見告则皆承告而書貴賎各以所告为文也福莫<lb/>
大扵享国有家禍莫甚扵骨肉相殘故公子取国及为乱見殺者<lb/>
亦皆書之不必繫於为卿故子糾意恢以公子見書扵經也是說<lb/>
公子書經之意也　注沬水至斉備　正義曰釈例云洙水出魯<lb/>
国東北西南入沇水下合泗公羊傳曰洙者何水也浚之者何深之<lb/>
也曷为深之畏斉也是畏斉故深之为阻固也　傳鲍叔至可也<lb/>
正義曰此傳大略卋有管子書或是後人所録其言甚詳其小<lb/>
匡篇曰桓公自莒反扵斉使鲍叔牙为宰鲍叔辞曰君有加惠於<lb/>
臣使臣不凍餒则是君之賜也若必治国家则非臣之所能也其<lb/>
唯管夷吾乎臣之所不如夷吾者五寛惠爱民臣不如也治国不失<lb/>
<pb n="15a"/>
秉臣不如也忠信可結於諸侯臣不如也制礼義可法於四方臣<lb/>
不如也介胄執𫀆立扵軍門使百姓皆加勇臣不如也夫管子民<lb/>
之父母也将𣣔治其子不可棄其父母公曰管夷吾親射寡人中<lb/>
鉤殆於死今乃用之可乎鲍叔曰彼为其君勤也君若宥而反之<lb/>
其为君猶是也公曰然则为之奈何鲍叔曰君使人請之魯公曰<lb/>
夫施伯魯之謀臣也彼知吾将用之必不吾与鮑叔曰君詔使者<lb/>
曰寡君有不令之臣在君之国願請之以戮扵群臣魯君必諾且<lb/>
施伯之知夷吾之才必将致魯之政夷吾受之则魯能弱斉矣夷<lb/>
吾不受彼知其将反斉必殺之君亟請之不然无及公乃使鲍叔<lb/>
行成曰公子糾親也請君討之魯人为殺公子糾又曰管仲讎也<lb/>
請受而戮之魯君許諾施伯謂魯侯曰勿与非戮之也将用其政<lb/>
也管仲天下之䝨人今斉求而淂之則必長为魯国憂君何不殺<lb/>
之而援其屍魯君曰諾将殺管仲鮑叔進曰殺之斉是戮斉也殺<lb/>
之魯是戮魯也寡君願生得之以徇扵国为群臣戮若不生得是<lb/>
君与寡君之賊比也非敝邑之所請也使臣不敢受命於是乎魯<lb/>
<pb n="15b"/>
君乃不殺遂生束縛而以与斉鲍叔受而哭之三举施伯從而笑<lb/>
之謂大夫曰管仲必不死矣鮑叔之不忍戮䝨人其知知称䝨以<lb/>
自成也至扵堂阜之上鲍叔祓而浴之三桓公親近於郊遂与歸礼<lb/>
之於廟三酌而問为政焉外傳斉語与管子大同管子當是本耳<lb/>
管子无治扵髙傒之言鲍叔之羙管子其言非一說者各記所聞<lb/>
故不同耳　十年注斉人至魯地正義曰例称敵未陳曰敗某<lb/>
师皆陳曰戦此傳称斉人成陳擊鼓不應称敗斉师故觧之孫<lb/>
子兵書曰誓稽之使失其先後謂稽留彼敵不時与戦使先後失<lb/>
其次弟魯以曹劌之語設權謀譎詐以稽留之列成而不得用与<lb/>
未陳相似故以未陳为文釋例曰長勺之役虽俱陳而鼓音不斉<lb/>
檇李之役越人患呉之整以死士乱呉虽皆巳陳猶以独充为文<lb/>
举其權詐是也此注稽或作掩誤耳今定本作稽　注不言<lb/>
至勺同正義曰此春敗斉师于長勺傳称斉师伐我则今次于<lb/>
郎亦是𣣔來伐我而經並不称侵伐侵伐者責罪之文也桓十年<lb/>
斉侯郑伯来戦于郎傳曰我有辞也故不称侵伐则知此与長勺<lb/>
<pb n="16a"/>
不書侵伐亦为我有辞也我有辞者斉来伐我为公伐斉纳子糾<lb/>
来報伐也公之伐斉大夫来盟于蔇許以子糾爲君令魯伐斉納<lb/>
子糾彼自背盟伐魯非責魯也魯有此辞故斉人不合伐也杜言<lb/>
二公子各有黨则迎子糾者非小白之徒而責斉背盟者言彼蔇<lb/>
盟大夫背盟而從小白誤公使伐斉耳不言桓公背盟也杜以傳扵<lb/>
長勺之役有伐我之語故就傳为觧而以此同之注荆楚至蔡地<lb/>
正義曰荆楚一木二名故以为国号亦淂二名終荘公之卋經皆<lb/>
書荆僖之元年乃書楚人伐郑蓋於尔時始改为楚以後常称椘<lb/>
也他国虽将有尊卑师有多少或称师或将不淂直書国名史之<lb/>
書䇿承彼告辞此直称国知其告命之辞未合典礼故不称将帅<lb/>
也　以蔡侯献舞帰正義曰榖梁傳曰以帰猶愈乎執也杜扵<lb/>
隐七年注云但言以帰非執也則以歸者直将与共歸不𬒳囚<lb/>
執其恥䡖扵執也釋例得獲例曰敵国交兵亦有兵器之獲𣣔殊<lb/>
别君臣故於君曰滅於臣曰獲国君者社稷之主百姓之望當与<lb/>
社稷宗廟共其存亡者也而見獲扵敵国虽存若亡死之与生皆与<lb/>
<pb n="16b"/>
滅同至於偏軍元帥君之臣僕出身致命榮辱淂失自其常事故<lb/>
傳曰胡子髠沈子逞滅獲陳夏齧君臣之辞也如杜此言师敗身<lb/>
虜亦應称滅此不言滅而云以歸者釈例所云拠宗廟社稷巳亡<lb/>
而君見獲於敵君身虽在与亡无異皆以滅为文則定六年郑游<lb/>
速帥師滅許以許男斯歸是也若社稷宗廟不亡君身見獲於<lb/>
敵则云以歸此蔡侯献舞歸是也刘炫云在陳死则称滅以还者<lb/>
則言以歸以規杜氏非也　注不言至所出　正義曰公羊傳曰<lb/>
何以不言出国巳滅矣无所出也　傳注曹劌魯人　正義曰史<lb/>
記作曹沬亦云魯人　注肉食至与也　正義曰孟子論庻人云五<lb/>
畒之宅樹之以桒五十者可以衣帛雞豚狗彘之畜无失其時七<lb/>
十者可以肉食是賤人不得食肉故云在位者也襄二十八年傳<lb/>
說子雅子尾之食云膳日双雞昭四年傳說頒冰之法云食肉<lb/>
之禄冰皆与焉大夫命婦䘮浴用冰蓋位为大夫乃得食肉也間<lb/>
謂間雜言不應間其中而为之謀故云問猶与也　衣食所安<lb/>
正義曰公意衣食二者雖所以安身然亦不敢專巳有之必以之<lb/>
<pb n="17a"/>
<pb n="18a"/>
定是虎皮其名曰皐比则其義未聞樂記云倒載干戈包之以虎<lb/>
皮名之曰建櫜郑玄以为兵甲之衣曰櫜櫜韜也而其字或作建<lb/>
皐故服虔引以觧此　注妻之姊妹曰姨正義曰釈親云妻之<lb/>
姊妹同出為姨孫炎云同出俱已嫁也　十一年公敗宋师于鄑<lb/>
正義曰往年公敗宋师于乗丘今為乗丘之役侵我則是報復前<lb/>
怨魯當无辞亦不称侵伐者荘立以來未甞犯宋宋黨斉伐我故<lb/>
敗于乗丘今復重来更是宋之可責非魯罪也　傳注通謂至为<lb/>
文　正義曰設權譎変詐以勝敵者謂若長勺之役待斉人三<lb/>
鼓氣衰乃擊之定十四年檇李之役越子患呉之整使罪人属劔<lb/>
自剄呉师属之自越子因而伐之此二者敵虽已陳設權勝之成<lb/>
列而不淂用也此及昭元年晋荀吳败狄于大鹵傳皆云未陳而傳<lb/>
之是其未成列也彼我不淂成列与成列而不淂用皆以未陳独<lb/>
敗为文言彼不能拒而此独克之也昭五年叔弓敗莒师于蚡泉<lb/>
傳曰莒未陳也此巳發例彼復發者釈例曰魯敗宋莒再發未陳<lb/>
之例者嫌君臣有異也　注坚而至者也　正義曰戰者共闘之<lb/>
<pb n="18b"/>
辞彼此成列權无所施故为各得其所成敗决於志力者也兩国<lb/>
交戰必有勝負或有未至成敗各自收㪘故有言戰不言敗者桓<lb/>
十年斉侯郑伯来戰于郎十二年及郑师伐宋丁未戰于宋如此<lb/>
之類交戦而未至於敗故不書敗也或有彼实未陳應從未陳之<lb/>
例亦書戰者或有实敗而不書敗者皆從告辞也釈例曰令狐之<lb/>
役晋人潛師夜起而書戦者晋諱背其前意而夜薄秦师以戰告<lb/>
也河曲之戰秦晋交綏長岸之戰吳椘兩敗交綏並退軍士未憖<lb/>
呉椘俱病莫肯以告故皆書戰而不書敗也邲之戦上軍先陳林<lb/>
父乃敗故書戰又書敗也　注师徒至败績　正義曰师徒撓敗<lb/>
成二年傳文榖梁傳曰高曰崩厚曰崩解其师非高厚而称崩意<lb/>
沮訓壊也沮岸謂河岸崩也師旅大敗似岸崩山崩也績訓为功<lb/>
䘮其功績故曰敗績唯成十六年言椘子郑师敗績者釈例曰鄢<lb/>
陵之戦椘师徒未大崩椘子傷目而退故指事而言也言椘子身<lb/>
敗非师敗也故言椘子敗績僖十五年晋侯及秦伯戰于韓獲晋<lb/>
侯其君𬒳獲而不書败者晋侯戎馬还濘而止为秦所獲师不大<lb/>
<pb n="19a"/>
崩故不書敗也城濮之戰傳称椘左右师潰子玉收其卒而止故<lb/>
不敗是二軍敗而經書敗績鄢陵之戦傳称子反曰臣之卒实奔<lb/>
是一軍敗而杜云师未大崩然則績者是大崩之名敗多存少乃<lb/>
称敗績敗少存多则不称敗績也　注謂若至之名　正義曰克<lb/>
訓勝也戰勝其师獲淂其軍内之雄儁者故云淂儁曰克春秋称<lb/>
克者唯有叔叚一事而巳旣非敵国相伐又非君之討臣而於戦<lb/>
陳之例别立此名彼傳復云如二君故曰克故具迹叔叚之事以<lb/>
充之凡例乃是旧典非独為叚發故云叔叚之比釋例与此尽同<lb/>
注覆謂至为文　正義曰取謂尽取无遺漏之意也哀九年宋皇<lb/>
瑗取郑师于雍丘傳称皇瑗囲郑师每日迁舎墨合郑师哭是自<lb/>
知尽死无逃逸之路也又曰使有能者无死是其合軍之内死生<lb/>
在宋也取狀如此而云覆而败之知其如羅綱掩覆一軍皆見禽<lb/>
制故以取為文服虔云覆隐也設伏而敗之謂攻其无備出其不<lb/>
意敵人不知敗之易故曰取即如服言与未陳何異而别以为例<lb/>
謂之取也荀呉敗狄于大原於越敗呉于檇李並攻其无備岀其<lb/>
<pb n="19b"/>
不意而經不言取郑二公子敗燕師于北制郑人大敗戎师是設<lb/>
伏敗之而傳不言取服謂此為取何也宋囲郑师墨合而哭自知<lb/>
必敗非敵人不知而書取何也　注王者至淂校正義曰此亦周<lb/>
公旧凡杜觧旧凡之意淂有王师败績者以周公制礼理包盛衰<lb/>
故周礼載大䘮及王師不功之事故旧凡例有敗績之文杜以尊<lb/>
卑逆順言之天王不應有戰敗之事遂申說凡例故云无敵於天<lb/>
下天下非所得与戦者然春秋之卋拠有其事成元年王師敗績于<lb/>
茅戎是事列扵經丘明不得不因申旧凡之義蘇氏之說義亦如<lb/>
此沈氏不觧杜意以京師敗績非周公旧凡是孔子新意丘明为<lb/>
傳不淂不因申孔子新意之義刘炫亦不逹杜旨謂杜与沈氏意<lb/>
同非也　禹湯罪巳桀紂罪人　正義曰湯誥云其尓万方有罪<lb/>
在予一人是罪己也秦誓数紂之罪云焚灸忠良刳剔孕婦是罪<lb/>
人也禹桀之時書多亡矣固亦應有此事沈引帝王卋纪云禹見<lb/>
罪人下車泣之是罪巳也桀殺関竜逢是罪人也　注列国至寡<lb/>
人　正義曰列国謂大国也曲礼曰庻方小侯自称曰孤諸侯与<lb/>
<pb n="20a"/>
民言自称曰寡人其在凶服曰適子孤郑玄云与臣言亦自謂寡<lb/>
人是无凶則常称寡人有凶则称孤也　旣而至之心正義曰謂<lb/>
御說明年為君之後方始聞之聞之時巳為君故云是人冝其为<lb/>
君也傳以御說有礼故以此言实之　注金僕姑矢名　正義曰<lb/>
用之射人必知是矢其名僕姑其義未聞　公右歂孫生　正義<lb/>
曰檀弓云魯荘公及宋人戰于乗丘縣賁父御卜国为右車右与<lb/>
此不同者礼記後人所録聞於所聞之口其事未必实也案傳云<lb/>
公子偃先犯宋师公從而大敗之则本非交戰礼記称馬驚敗績<lb/>
公隊佐車授綏御与車右皆死之必如記言则是魯师敗績經安<lb/>
得称公敗宋師于乗丘傳記不同固當記文妄耳　注戲而至得<lb/>
还　正義曰服虔云恥而悪之曰靳傳称宋人請之若是恥悪其<lb/>
人不應为之請魯故杜以为戲而相愧曰靳郑玄注礼記儒行云<lb/>
遭人名為儒而以儒靳故相戲俗有靳故之語知是戲而相愧之<lb/>
名也公羊傳以为宋万与閔公博婦人皆在側万曰甚矣魯侯之<lb/>
淑魯侯之羙閔公矜此婦人妬其言曰此虜也魯侯之羙悪乎至<lb/>
<pb n="20b"/>
何休云悪乎至猶何所至万怒搏閔公絶其脰是其靳之事也<lb/>
十二年注紀侯至大歸　正義曰公羊傳曰其言歸于酅何隐之<lb/>
也何隐尓其国亡矣徒歸于叔尓榖梁傳曰其曰歸何吾女也失<lb/>
国喜得其所故言歸焉尓杜略取彼意为說釈例与此尽同大意<lb/>
以其䝨愍其国亡乃依附扵叔故書之耳　注㨗閔至可襃　正<lb/>
義曰隐十一年公羊傳曰君弒臣不討賊非臣也子不復讎非子<lb/>
也葬生者之事也春秋君弑賊不討不書葬以为不繫乎臣子也<lb/>
左氏无此義故杜明之不書葬為乱故也凡葬魯不會则不書若<lb/>
使宋乱不葬魯本无可會之理兼見此義故言乱也万及仇牧並<lb/>
名見於經智皆卿也万不書氏者釋例曰宋萬賈氏以為未賜族<lb/>
案傳称南宫長万則為巳氏南宫不淂为未賜族也推尋經文<lb/>
自莊公以上諸弑君者皆不書氏閔公以下皆書氏亦足明時史<lb/>
之異同非仲尼所皆貶也是杜意以为史有詳略无義例也文八<lb/>
年宋人殺其大夫司馬傳曰司馬握節以死故書以官然则有善<lb/>
可襃當変文以見義此仇牧書名不警而遇賊无善可襃故不<lb/>
<pb n="21a"/>
変其文公羊善其不畏強禦故言此以異之傳注蒙澤至蒙縣<lb/>
正義曰昭十三年椘公子比自晋皈于椘弒其君虔于乾谿書地<lb/>
此弑閔公于蒙澤不書地者釈例曰先儒旁采二傳横生異例宋<lb/>
之蒙沢椘之乾谿俱在国内関公之弑則以不書蒙沢国内为義<lb/>
椘弑灵王復以地乾谿为失所明仲尼本不以为義例則丘明亦<lb/>
无異文也是亦言史自詳略无義例也　注子㳺宋公子　正義<lb/>
曰卋族譜子㳺雜人不知何公之子　注叔蕭大夫名正義曰<lb/>
卿大夫采邑之長则謂之宰公邑之長则曰大夫此則是宋蕭<lb/>
邑大夫也以此年有功宋人以蕭邑别封其人为附庸二十三年<lb/>
經書蕭叔朝公附庸例称名故杜以叔为名　于陳以賂　正<lb/>
義曰断以賂爲句言用賂請于陳也請猛獲于衛不言以賂蓋扵<lb/>
衛无賂十三年傳注宋有至霸業正義曰桓二年會于稷以成<lb/>
宋乱者爲會之意𣣔平除宋督弑君之賊此云平宋乱者宋万巳<lb/>
誅宋新立君其位未定斉桓𣣔脩霸業爲會以安㝎之非欲平除<lb/>
新君故宋人聴命来列扵會也　十四年注旣伐至大夫正義曰<lb/>
<pb n="21b"/>
傳称諸侯伐宋斉請師于周則伐事巳成單伯始至故云會伐宋<lb/>
言来就宋地會之也元年注云單伯天子卿也此云周大夫者大<lb/>
夫亦卿之㧾号故兩言之　單伯至于鄄　正義曰春秋因鲁史<lb/>
之文鲁史自書其事會他国者皆言巳往會之不問君之与臣會<lb/>
諸侯者皆鲁人在會字之上若㣲人往會則會上无字直言其會<lb/>
明魯往會之㣲人不合書名書其所爲之事而巳十六年會斉侯<lb/>
宋公陳侯衛侯郑伯許男滑伯滕子同盟于幽是也若魯人不<lb/>
与而諸侯自會則并序諸侯言會于某十五年斉侯宋公陳侯衛<lb/>
侯郑伯會于鄄是也虽霸主召會諸侯霸王之身列在諸侯之上<lb/>
耳不言霸主會諸侯以其俱是王臣不得与諸侯为主故也若霸<lb/>
主之国遣大夫往會諸侯虽政在霸国大夫名列諸侯之下由非<lb/>
諸侯之主列位從其班爵文十四年公會宋公陳侯衛侯郑伯許<lb/>
男曹伯晋趙盾同盟于新城是也若王臣在會不問尊卑皆列諸<lb/>
侯之上僖八年公會王人斉侯宋公衛侯許男曹伯陳卋子𣢾盟<lb/>
于洮九年公會宰周公斉侯宋子衛侯郑伯許男曹伯于葵丘是<lb/>
<pb n="22a"/>
也此會魯人不与單伯冝列在諸侯之上下言會于鄄耳今會字<lb/>
乃在斉侯之上是斉桓帰功天子故赴以單伯會諸侯为文所以<lb/>
尊天子示名義也此會魯自不与鲁所与者皆鲁人在上史文以<lb/>
鲁为主耳當會之時以大小为序鲁不在上也釈例曰鲁为春秋<lb/>
主常列諸侯上非其实次也子帛卿也依魯大夫之比列於莒上<lb/>
故傳曰鲁故也叔孫豹曰宋衛吾匹也又曰諸侯之會寡君未<lb/>
甞後衛君是魯在衛上也宋旣先代之後又襄公一合諸侯以紹<lb/>
斉桓之伯或在斉上則魯次宋也　傳注斉欲至之辞　正義曰<lb/>
斉旣以諸侯伐宋而更請师于周者斉桓始脩霸業方欲尊崇<lb/>
天子故請师假王命以示大順耳非慮伐不克而藉王威也經書<lb/>
人而傳言諸侯先儒以为諸如此輩皆是諸侯之身釈例曰傳滅<lb/>
入例衛侯燬滅邢同姓故名又云榖伯綏鄧侯吾离来朝名賎之<lb/>
也又云不書蔡許之君乗楚此車也謂之失位此皆貶諸侯之例例<lb/>
不称人也諸侯在事傳有明文而經称人者凡十一條丘明不示<lb/>
其義而諸儒皆拠案生意原无所出貶諸侯而去爵称人是为君<lb/>
<pb n="22b"/>
臣同文非正等差之謂也又澶淵大夫之會傳曰不書其人案經<lb/>
皆去名称人至諸侯親城縁陵傳亦曰不書其人而經摠称諸侯<lb/>
此大夫及諸侯經傳所以为别也通校春秋自宣公五年以下百<lb/>
数十年諸侯之咎甚多而皆无貶称人者益明此蓋當时告命記<lb/>
注之異非仲尼所以为例故也是言諸侯之贬或書名或没而不<lb/>
書必不淂称人故以此經書人傳言諸侯为㧾衆国之辞僖元年<lb/>
斉师宋师曹师救邢於例将卑师衆称师則三国皆大夫师也傳<lb/>
称諸侯救邢亦是揔衆国之辞与此同也　六年而厉公入<lb/>
服虔云蛇北方水物水成数六故六年而厉公入　猶有至有妖<lb/>
正義曰公聞厉公之入問於申繻曰猶有蛇妖而厉公淂入乎古<lb/>
者由猶二字義淂通用申繻對公曰人之所忌謂子儀畏懼厉公<lb/>
心不坚正其畏忌之氣𦦨𦦨未盛而進退之时以取此妖来應人<lb/>
也蛇闘之事由人奐也若使人无釁隙焉則妖孽不能自作人棄<lb/>
其常則妖自興以此故有妖棄常謂旣不能強又不能弱失常度<lb/>
也　注桓公至守臣　正義曰桓公𥘉封西郑蓋是畿内之国周<lb/>
<pb n="23a"/>
礼王子母弟有功者淂立祖王之廟故桓公始封爲君即命臣使<lb/>
典宗祏宗祏者慮有非常火災扵廟之北壁内为石室以蔵木主<lb/>
有事則出而祭之旣祭納於石室祏字從示神之也　注繩誉也<lb/>
正義曰字書繩作譝字從言訓爲誉十五年注夫人至卿寧<lb/>
正義曰文姜僖公之女故爲桓公姊妹詩羙后妃之徳云歸寕父<lb/>
母是父母在則礼有帰寧襄十二年傳曰秦嬴歸于椘椘司馬子<lb/>
庚聘于秦爲夫人寧礼也是父母没則使卿寧兄弟不得自歸<lb/>
也伹不知今桓公有母以否故杜不明言淂失<lb/>
春秋正義卷第八<lb/>
　　　　　　　　　　計一万六千一百五字<lb/>
<pb n="1a"/>
春秋傳第八<lb/>
　　　莊公中<lb/>
九年春齊人殺無知<lb/>
　殺無知者雍廪也而曰齊人者討賊之詞也弑君之賊人人之所<lb/>
　惡夫人之所得討故稱人人者衆詞也無知不稱君己不能君齊<lb/>
　人亦莫之君也<lb/>
公及齊大夫盟于蔇<lb/>
　及者内爲志大夫不名者義繫於齊而不繫於大夫之名氏也曰<lb/>
　公及齊大夫盟者譏公之釋父怨親仇讎也或曰以德報怨寛身<lb/>
　之仁何以譏之也曰德有輕重怨有深淺怨莫甚乎父母之仇而<lb/>
德莫重乎安定其國家而圗其後嗣也有父之讎而不知怨乃欲<lb/>
　以重德報之也則人倫廢天理滅矣然則如之何以直報怨以德<lb/>
　報德<lb/>
夏公伐齊納糾齊小白入于齊<lb/>
<pb n="1b"/>
左氏書子糾二傳曰伐齊納糾君子以公榖爲正納者不受而強<lb/>
致之稱入者難詞糾不書子者明糾不當立也以小白繫齊者明<lb/>
小白冝有齊也所以然者襄公見殺糾與小白皆以庶公子出奔<lb/>
而糾弟也又未甞爲丗子按史稱周公誅管蔡以安周齊桓殺其<lb/>
弟以反國是糾㓜而小白長其有齊冝矣冝則何以不稱公子内<lb/>
無所承上不禀命故以王法絕之也桓公於王法雖可絕視子糾<lb/>
則當立故管氏相桓爲徙義而聖人稱之曰微管仲吾其𬒳髪左<lb/>
衽矣召忽死於子糾爲傷勇比諸匹夫匹婦之諒自經於溝瀆而<lb/>
莫之知也<lb/>
秋七月丁酉葬齊襄公八月庚申及齊師戰于乾時我師敗績<lb/>
内不言敗此其言敗者爲與讎戰雖敗亦榮也按左氏戰于乾時<lb/>
　公䘮戎路乗傳而歸則敗績者公也能與讎戰雖敗亦榮何以不<lb/>
言公貶之也公本忘親釋怨欲納讎人之子謀定其國家不爲復<lb/>
讎與之戰也是故没公以見貶若以復讎舉事則此戰爲義戰當<lb/>
<pb n="2a"/>
書公冠于敗績之上與沙隨之不得見平丘之不與盟爲比以示<lb/>
榮矣惟不以復讎戰也是故諱公以重貶其忘親釋怨之罪其義<lb/>
深切著明矣<lb/>
九月齊人取子糾殺之<lb/>
取者不義之詞前書納糾不稱子者明不當立也此書殺糾復稱<lb/>
子者明不當殺也或奪或予於義各安春秋精意也仁人之於兄<lb/>
弟不藏怒焉不宿怨焉親愛之而巳糾雖爭立越在他國置而勿<lb/>
問可也必請于魯殺之然後快于心其不仁亦甚矣後丗以傳讓<lb/>
爲名而取國者必殺其主以爲一人心防後患意與此同流毒豈<lb/>
不逺哉故孟子曰五伯三王之罪人也仲尼之徒無道桓文之事<lb/>
者<lb/>
冬浚洙<lb/>
固國以保民爲本輕用民力妄興大作邦本一揺雖有長江巨川<lb/>
限帶封域洞庭彭蠡河漢之險猶不足慿而况洙乎書浚洙見勞<lb/>
<pb n="2b"/>
　民於守國之末務而不知本爲後戒也<lb/>
十年春王正月公敗齊師于長勺<lb/>
齊師伐魯經不書伐意責魯也詐戰曰敗敗之者爲主或曰長勺<lb/>
魯地而齊師至此所謂敵加於己不得已而後應者也疑若無罪<lb/>
焉何以見責乎善爲國者不師善師者不陣善陣者不戰故行使<lb/>
則有文告之詞而疆埸則有守禦之備至於善陣德已衰矣而况<lb/>
兵刄相接又以詐謀取勝乎故書魯爲主以責之皆已亂之道寡<lb/>
　怨之方王者之事也<lb/>
二月公侵宋三月宋人遷宿<lb/>
其曰遷宿者宿非欲遷爲宋人之所遷也懷土常物之大情遷國<lb/>
　重事也雖違害就利去危即安猶或恐沉于衆不肯率從而况迫<lb/>
　於横逆非其所欲棄乆宅之田里刈新徙之蓬藋道途之勤營築<lb/>
　之勞起怨諮傷和氣豈不惻然有隱乎肆行莫之顧也其不仁亦<lb/>
甚矣凢書遷不再貶而惡已見矣<lb/>
<pb n="3a"/>
夏六月齊師宋師次于郎公敗宋師于乗丘<lb/>
齊宋輕舉大衆深入他境肆其報復之心誠有罪也魯人若能不<lb/>
　用詐謀奉其辭令二國去矣偷得一時之捷而積四鄰之忿此小<lb/>
人之道故次者不以其事勝者不以其理交譏之<lb/>
秋九月荆敗蔡師于莘以蔡侯獻舞歸<lb/>
蔡侯何以名絕之也凢書敗書滅書入而以其君歸皆名者爲其<lb/>
　服爲臣虜故絕之也若蔡獻舞潞嬰兒沈嘉許斯頓䍧胡豹曹陽<lb/>
邾益之類是矣國君死社稷正也逃之雖罪猶有恥焉虜甚矣楚<lb/>
人滅䕫以夔子歸獨不名者夔子以無罪見討雖國滅身爲臣虜<lb/>
其義直其詞初不服也是以獨假之爵而不名也春秋之法諸侯<lb/>
　不生名失地則生而名之比於賤者欲使有國之君戰戰兢兢長<lb/>
　守富貴無危溢之行也<lb/>
冬十月齊師滅譚譚子奔莒<lb/>
滅而書奔責不死位也不書出國亡無所出也國滅身奔而不能<lb/>
<pb n="3b"/>
守其冨貴何以書爵乎巳無取滅之罪爲橫逆所加而力不能勝<lb/>
至於出奔則亦不幸焉爾矣其義蓋未絕也按左氏齊侯之出也<lb/>
過譚譚不禮焉及其入也諸侯皆賀譚又不至責其失事大之禮<lb/>
可矣坐此見滅可乎齊師滅譚譚子奔莒楚人滅弦弦子奔黃狄<lb/>
滅温温子奔衛三國所以皆存其爵不比於失地之君而名之也<lb/>
然則吴滅徐徐子章羽奔楚何以獨名按左氏吴伐徐徐子斷其<lb/>
髮携其夫人以逆吴子旣已屈服而後奔豈有興復之志乎獨書<lb/>
名所以絕之也春秋之義雖在於抑強扶弱又責弱者之不自強<lb/>
　於爲善也故其書法如此<lb/>
十有一年春王正月夏五月戊寅公敗宋師于鄑秋宋大水<lb/>
　凢外災告則書所謂災者害及民物如水火兵戎之宼是也諸侯<lb/>
　於四鄰有恤病救急之義則告爲得禮而不可以不弔故四國同<lb/>
　災許人不弔君子以是知許之先亡也凢志災見春秋有謹天戒<lb/>
　恤民隱之心王者之事也<lb/>
<pb n="4a"/>
冬王姬歸于齊<lb/>
按周制王姬嫁於諸侯車服不繫其夫下王后一等禮亦隆矣春<lb/>
秋之義尊君抑臣其書王姬下嫁曷爲與列國之女同辭而不異<lb/>
乎曰陽唱而隂和夫先而婦從天理也述天理訓後丗則雖以王<lb/>
姬之貴其當執婦道與公侯大夫士庶人之女何以異哉故舜爲<lb/>
　匹夫妻帝二女而其書曰嬪于虞西周王姬嫁於齊侯亦執婦道<lb/>
成肅雍之德其詩曰曷不肅雍王姬之車自秦而後尤欲尊君抑<lb/>
臣爲治而不得其道至謂列侯尚公主使男事女夫屈於婦逆隂<lb/>
陽之位故王陽條奏丗務指此爲失而長樂王回亦以其弊至父<lb/>
母不敢畜其子舅姑不敢畜其婦原其意雖欲尊君抑臣爲治而<lb/>
使人倫悖於上風俗壞於下又豈所以爲治也其流至此然後知<lb/>
春秋書王姬侯女同詞而不異垂訓之義大矣<lb/>
十有二年春王三月紀叔姬歸于<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>
莊公四年紀侯去國叔姬至此始歸于<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>者紀侯方卒故叔姬至<lb/>
<pb n="4b"/>
此然後歸爾歸者順詞以宗廟在<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>歸奉其祀也魯爲宗國婦人<lb/>
有來歸之義紀旣亡矣不歸于魯所謂全節守義不以亡故而虧<lb/>
　婦道者也魯人髙其節義恩禮有加焉是故其歸于<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>其卒其葬<lb/>
史冊悉書夫子修經存而弗削使與衛之共姜同垂不朽爲後丗<lb/>
勸若夏侯令女曹爽之弟婦也寡居守志父母欲奪而嫁之誓而<lb/>
弗許而曰曹氏全盛之時尚欲保終况今衰亡何忍棄之聞者爲<lb/>
之感動其聞叔姬之風而興起者乎<lb/>
夏四月秋八月甲午宋萬弑其君捷及其大夫仇牧<lb/>
　君弑而大夫死於其難春秋書之者其所取也大夫死於弑君之<lb/>
難而有不書者故知孔父牧息皆所取也夫仇牧可謂不畏強禦<lb/>
矣然徒殺其身不能執賊無益於事也亦足取乎食焉不避其難<lb/>
義也徒殺其身不能執賊亦足爲求利焉而逃其難者之訓矣何<lb/>
名爲無益哉夫審事物之重輕者權也權重輕而處之得其冝者<lb/>
義也太宰督亦死於閔公之難削而不書者身有罪也惠伯死於<lb/>
<pb n="5a"/>
子惡之難亦削而不書者非君命也召忽死於子糾之難孔子比<lb/>
於匹夫匹婦之諒自經於溝瀆而莫之知者所事不正也崔杼弑<lb/>
　君晏平仲曰人有君而人弑之吾焉得死之而焉得亡之君子不<lb/>
以是罪晏子者齊莊公不爲社稷死而晏子非其私昵之臣也若<lb/>
仇牧荀息立乎人之本朝執國之政而君見弑不以其私也雖欲<lb/>
勿死焉得而勿死聖人書而弗削以爲求利焉而逃其難者之勸<lb/>
也惟此義不行然後有視棄其君猶土梗弁髦曽莫之省而三綱<lb/>
　絕矣<lb/>
冬十月宋萬出奔陳<lb/>
　按左氏宋萬弑閔公於蒙澤奔陳宋人請萬于陳以賂陳人使婦<lb/>
　人飲之酒而以犀革裹之宋人醢萬然則賊巳討矣曷爲不書陳<lb/>
　人殺萬而葬閔公乎夫天下之惡一也陳人不以萬爲賊而納之<lb/>
　又受宋人之賂而使婦人飲之酒是與賊爲黨非政刑也特書萬<lb/>
　出奔陳而閔公不葬以著陳人與賊爲黨之罪而不能正天討其<lb/>
<pb n="5b"/>
法嚴矣故曰春秋成而亂臣賊子懼<lb/>
十有三年春齊侯宋人陳人蔡人邾人㑹于北杏<lb/>
桓何以及四國之微者㑹是宋公邾子也然則何以稱人春秋之<lb/>
丗以諸侯而主天下㑹盟之政自北杏始其後宋襄晉文楚莊秦<lb/>
　穆交主夏盟跡此而爲之者也桓非受命之伯諸侯自相推戴以<lb/>
　爲盟主是無君矣故四國稱人以誅始亂正王法也齊侯稱爵其<lb/>
與之乎上無天子下無方伯有能㑹諸侯安中國而免民於左衽<lb/>
則雖與之可也誅諸侯者正也與桓公者權也或曰桓公始平宋<lb/>
亂遂得諸侯故四國稱人言衆與之也<lb/>
夏六月齊人滅遂<lb/>
滅國之與見滅罪孰爲重取國而書滅奪人土地使不得有其民<lb/>
　人毀人宗廟使不得奉其祭祀非至不仁者莫之忍爲見滅而書<lb/>
　滅亡國之善詞上下之同力也其亦不幸焉爾語有之曰興滅國<lb/>
　繼絕丗天下之民歸心焉今乃滅人之國而絕其丗罪莫重矣齊<lb/>
<pb n="6a"/>
　人滅遂其稱人微者爾凢書滅者不待再貶而惡已見<lb/>
秋七月冬公㑹齊侯盟于柯<lb/>
始及齊平也丗讎而平可乎於傳有之敵惠敵怨不在後嗣魯於<lb/>
襄公有不共戴天之讎當其身則釋怨不復而主王姬狩于禚㑹<lb/>
伐衛同圍郕納子糾故聖人詳加譏貶以著其忘親之罪今易丗<lb/>
矣而桓公始合諸侯安中國攘夷狄尊天王乃欲修怨怒鄰而危<lb/>
其宗社可謂孝乎故長勺之役專以責魯而柯之盟公與齊侯皆<lb/>
書其爵則以爲釋怨而平可也或稱齊襄公復九丗之讎而春秋<lb/>
賢之信乎以仲尼所書柯之盟其詞無貶則復九丗之讎而春秋<lb/>
賢之者妄矣其諸傳者借襄公事以深罪魯莊當其身而釋怨耶<lb/>
十有四年春齊人陳人曹人伐宋<lb/>
　宋人背北杏之㑹諸侯伐宋其稱人者將卑師少也齊自管仲得<lb/>
政滅譚之後二十年閒未甞遣大夫爲主將亦未甞動大衆出侵<lb/>
伐蓋以制用兵而賦於民薄矣故能南摧強楚西抑秦晉天下莫<lb/>
<pb n="6b"/>
能與之爭也或以爲貶齊稱人誤矣<lb/>
夏單伯㑹伐宋<lb/>
隱公四年諸侯伐鄭翬帥師㑹伐則再舉宋陳蔡衛四國之名今<lb/>
諸侯伐宋而單伯㑹伐不復再舉三國之名何也宋人背北杏之<lb/>
㑹合諸國而伐之者齊桓公也㑹伐者無貶焉故其詞平主謀伐<lb/>
　鄭而欲求寵於諸侯以定其位者州吁也㑹之者黨逆賊矣故其<lb/>
　詞繁而不殺疾之也再舉而列書者甚疾四國之詞也言之不足<lb/>
　故再言之而聖人之情見矣<lb/>
秋七月荆入蔡冬單伯㑹齊侯宋公衛侯鄭伯于鄄十有五年春齊<lb/>
侯宋公陳侯衛侯鄭伯㑹于鄄夏夫人姜氏如齊秋宋人齊人邾人<lb/>
伐郳<lb/>
　伯者之先諸侯專征也非伯者而先諸侯主兵也此齊桓之師何<lb/>
　以序宋下猶未成乎伯也二十七年同盟于幽天下與之然後成<lb/>
　乎伯矣<lb/>
<pb n="7a"/>
鄭人侵宋<lb/>
侵伐之義三傳不同左氏曰有鍾鼔曰伐無鍾鼓曰侵先儒或非<lb/>
其說以爲聲罪致討曰伐無名行師曰侵未有以易之也然考諸<lb/>
五經皆稱侵伐在易謙之六五曰利用侵伐征不服也書之太誓<lb/>
　曰我武惟揚侵于之疆詩之皇矣曰依其在京侵自阮疆周官大<lb/>
　司馬以九伐之法正邦國而曰賊賢害民則伐之負固不服則侵<lb/>
　之而以爲無名行師可乎然則或曰侵或曰伐何也聲罪致討曰<lb/>
伐潛師掠境曰侵聲罪者鳴鍾擊皷整衆而行兵法所謂正也潛<lb/>
　師者銜枚卧皷出人不意兵法所謂竒也<lb/>
冬十月<lb/>
十有六年春王正月夏宋人齊人衛人伐鄭秋荆伐鄭冬十有二月<lb/>
㑹齊侯宋公陳侯衛侯鄭伯許男滑伯滕子同盟于幽<lb/>
　㑹者公也不書公諱也其諱公何也程氏曰齊桓始霸仗義以盟<lb/>
　而魯首叛盟故諱不稱公惡失信也其曰同盟何也程氏曰上無<lb/>
<pb n="7b"/>
明王下無方伯列國交爭桓公始霸天下與之故書同盟志同欲<lb/>
也自古皆有死民無信不立故聖人以信易食荅子貢之問君子<lb/>
以信易生重桓王之失春秋之諱公與是盟也豈不以信之重於<lb/>
生與食乎先儒或以爲不書公者諱與讎盟誤矣果以桓爲讎而<lb/>
諱與盟者曷不於柯之盟諱之也<lb/>
邾子克卒<lb/>
十有七年春齊人執鄭詹<lb/>
書齊人執詹惡齊之詞也鄭旣侵宋又不朝齊詹爲執政蓋用事<lb/>
　之臣也其見執冝矣而以惡齊何也以責人之心責己則盡道以<lb/>
愛己之心愛人則盡仁此春秋待齊之意也<lb/>
夏齊人殱于遂<lb/>
殱盡也齊滅遂使人戍之遂之餘民飲戍者酒而殺之齊人殱焉<lb/>
春秋書此者見齊人滅遂恃強陵弱非伐罪弔民之師遂人書滅<lb/>
　乃亡國之善詞上下之同力也夫以亡國餘民能殱強齊之戍則<lb/>
<pb n="8a"/>
申胥一身可以存楚楚雖三户可以亡秦固有是理足爲強而不<lb/>
義之戒而弱者亦可省身而自立矣<lb/>
秋鄭詹自齊逃來<lb/>
榖梁子曰逃義曰逃逃者匹夫之事詹之見執若其有罪雖死可<lb/>
也儻曰無罪苟見免焉請從惠於㑹使諸侯聞之則不辱君命矣<lb/>
不能以理自明也而反效匹夫之行遁逃苟免越在他國不亦賤<lb/>
乎特書曰逃以著其幸免而不知命之罪也齊桓始霸同盟于幽<lb/>
而魯首叛盟受其逋逃虧信義矣書自齊逃來又以罪魯也<lb/>
冬多麋<lb/>
麋魯所有也多則爲異以其又害稼也故書此亦禹放龍蛇周公<lb/>
逺犀象之意也害稼則及人矣<lb/>
十有八年春王三月日有食之夏公追戎于濟西<lb/>
此未有言侵伐者而書追戎是不覺其來巳去而追之也爲國無<lb/>
武備啓戎心而不知警危道也春秋之意其必未雨而徹桑土閒<lb/>
<pb n="8b"/>
　暇而明政刑<lb/>
秋有<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>
<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>魯所無也故以有書夫以含沙射人其爲物至微矣魯人察之<lb/>
　以聞于朝魯史異之以書于䇿何也山隂陸佃曰<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>隂物也麋亦<lb/>
　隂物也是時莊公上不能防閑其母下不能正其身陽淑消而隂<lb/>
　慝長矣此惡氣之應其說是也然則簫韶作而鳯凰來儀春秋成<lb/>
　而麟出于野何足怪乎春秋書物象之應欲人主之愼所感也丗<lb/>
　衰道微邪說作正論消小人長善類退天變動於上地變動於下<lb/>
　禽獸將食人而不知懼也亦昧於仲尼之意矣<lb/>
冬十月<lb/>
十有九年春王正月夏四月秋公子結媵陳人之婦于鄄遂及齊侯<lb/>
宋公盟<lb/>
媵淺事陳人微者公子往焉是以所重臨乎禮之輕者也齊侯伯<lb/>
　主宋公王者之後盟國之大事也大夫輙與焉是以所輕當乎禮<lb/>
<pb n="9a"/>
之重者也禮者不失已亦不失人失己與人宼之招也是故結書<lb/>
公子而曰媵陳人之婦譏其重以失己也齊宋書爵而曰遂譏其<lb/>
輕以失人也遂者專事之詞聘禮大夫受命不受辭出境有可以<lb/>
安社稷利國家則專之可者謂本有此命得以便冝從事特不受<lb/>
專對之辭爾若違命行私雖有利國家安社稷之功使者當以矯<lb/>
制請罪有司當以擅命論刑何者終不可以一時之利亂萬丗之<lb/>
法是春秋之旨也<lb/>
夫人姜氏如莒冬齊人宋人陳人伐我西鄙<lb/>
奉詞曰伐其稱人將卑師少也結方與二國盟則其來伐我何也<lb/>
　齊桓始霸責魯不恭所謂失己與人以招宼也或以結能爲魯設<lb/>
　免難之䇿爲齊宋畫講好之計身在境外而權其國家爲春秋予<lb/>
　之故稱公子非矣<lb/>
<pb n="9b"/>
</p>
<p>
</p>
  </div>
</body>
</text>
</TEI>
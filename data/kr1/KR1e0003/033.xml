<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
春秋正義卷第三十三　㝎公<lb/>
　　国子祭酒上護軍曲阜縣開国子臣孔　穎逹　等奉<lb/>
　　敕撰<lb/>
正義曰魯世家定公名宋襄公之子昭公之弟史傳不言其母不<lb/>
知誰所生也以敬王十一年即位謚法安民大慮曰㝎　元年注<lb/>
公之至月故　正義曰凡新君𥘉立必扵歳首元日朝正於廟因<lb/>
即改元正位百官以序国史因書扵䇿云元年春王正月公即位<lb/>
也其或国有事故不得行即位之礼国史亦書元年春王正月見<lb/>
此月公應即位而有故不淂隐荘閔僖四公元年无事而空書春<lb/>
王正月是其義也此年不書正月者公即位在六月故也傳称昭<lb/>
公䘮及壞隤公子宋先入則正月之時定公猶從昭公之䘮在於<lb/>
乾侯未入魯竟国内无君不是即位闕礼故不須書正月也釈例<lb/>
曰癸亥公之䘮至自乾侯戊辰公即位䘮在外踰年乃入故因五<lb/>
日改殯之節国史用元年即位之礼因以此年为元年也然則正<lb/>
月之時未有公矣公未即位元必不改而於春夏即称元年者公<lb/>
<pb n="1b"/>
未即位必未改元未改之日必乗前君之年扵時春夏當名此年<lb/>
为昭公三十三年及六月旣改之後方以元年紀事及史官㝎䇿<lb/>
須有一統不可半年從前半年從後虽则年𥘉亦統此歳故入年即<lb/>
称元年也漢魏以来虽於秋冬改元史扵春夏即以元年冠之是<lb/>
有因於古也　注晋執至所帰正義曰晋執仲幾傳无日月拠<lb/>
經所書是三月始執案傳則不然也傳称辛巳合諸侯之大夫于<lb/>
狄泉長歴辛巳是正月七日也旣會而魏舒始卒庚寅栽是正月<lb/>
十六日也宋仲幾不受功當扵栽時不肯役耳士弥牟云晋之從<lb/>
政者新是士鞅巳代魏舒矣乃執仲幾以帰三月皈諸京师必是<lb/>
旣栽之後三月以前執以帰晋至三月乃帰扵京师耳經書三月<lb/>
始執者晋人𥘉執不告後知以帰不可至三月復帰扵京师諱其<lb/>
以帰乃皈王故以三月𥘉執告也縱晋執人諸侯不得相治事當<lb/>
使皈決於天子況在天子之側不以皈扵京师晋人自知不可不<lb/>
以皈晋告魯故經但書其執不書所帰旣不言皈王亦不言皈晋<lb/>
是不以所帰告也　注定公至義例　正義曰公羊傳曰即位不<lb/>
<pb n="2a"/>
日此何以日錄乎内也榖梁以为公䘮在外踰年六月乃淂即位<lb/>
危故日之左氏无此義故杜顯而異之正月即位正也定公不淂<lb/>
以正月即位为失其時故詳而日之直記事之冝書曰无義例<lb/>
注煬公至譏之　正義曰謚法好内怠政曰焬焬公伯禽子丗本<lb/>
卋家文諸侯之礼親廟有四計焬公玄孫旣薨其廟即已毀矣季<lb/>
氏祷于煬公以求昭公不入公死於外謂禱有益而更立其宫賽<lb/>
之於礼不合更立悪其改変国典故書以譏之公羊榖梁皆云立<lb/>
者不冝立立煬宫非礼也　注周十至之災　正義曰月令九月<lb/>
霜始降八月未應霜殺菽菽者大豆之苗又是耐霜之榖今以八<lb/>
月隕霜霜能殺菽是非常之災故書之僖三十三年隕霜不殺草<lb/>
此云殺菽彼言不殺草者榖梁傳曰未可以殺而殺举重可殺而<lb/>
不殺举輕其曰菽举重也　傳易位以令　正義曰往年傳魏子<lb/>
南面衛彪傒云干位以令此云魏子涖政彪傒云易位以令文不<lb/>
同者郊特牲云君之南郷荅陽之義也臣之北靣荅君也然則礼<lb/>
国君乃南面往年魏子亦南面是干君之位故云干位此時諸国<lb/>
<pb n="2b"/>
為天子築城但當为君各致徒役而己冝使天子之臣自号令之<lb/>
而魏子涖政代天子大夫改易上下故为易位所譏别故其文異<lb/>
注禹貢至曰陸　正義曰禹貢云導河積石至于大伾北過降水<lb/>
至于大陸孔安国云大陸澤名釈地十薮云晋有大陸郭璞曰今<lb/>
鉅鹿北廣阿沢孫炎曰廣阿猶大陸以地名言之近为是也計鉅<lb/>
鹿之城与周相去千有餘里魏子不應往彼田獵故嫌絶逺疑此<lb/>
田當在汲郡呉澤呉澤在脩武縣北还卒扵寗寗即脩武城是也<lb/>
當是荒蕪之地故亦以大陸名焉引尔雅以證平地皆名陸也案<lb/>
尓雅高平曰陸杜言廣平者以吴沢之地地下寛平故以廣平言<lb/>
之非是不見尔雅刘君以尓雅髙平曰陸而規杜氏非<lb/>
去其柏椁　正義曰䘮大記云君松椁大夫柏椁士雜木椁是卿<lb/>
葬扵礼用柏椁也以其未復君命而为田獵故献子去其柏椁不<lb/>
使用也　注不書公末即位　正義曰懿子往年唯受号令知所<lb/>
淂丈尺人功而已今復将從役城之計當更書之扵䇿以公未即<lb/>
位无君可告故不書　注言范至故事正義曰魏舒以辛巳會<lb/>
<pb n="3a"/>
諸国至庚寅相去唯十日耳魏舒始卒已得范鞅代者范鞅本是<lb/>
中軍之佐於次當代魏舒蓋晋人聞舒卒而馳使代之　啓寵至<lb/>
謂矣正義曰尚書説命傅說進戒於王云无啓寵納侮古有此<lb/>
言故云其此之謂矣開彼寵人過其本分其人不知止足乃至侵<lb/>
侮在上拠在上受之故云納侮　季孫至命焉正義曰言子家<lb/>
子数於公処致言於我云意如事君不敢不改又言君以一乗入於<lb/>
魯师季孫必与君皈季孫之意實然故云未甞不中吾志吾𣣔与<lb/>
之從政𣣔用为大夫也公䘮皈則從者散故令止之且聴命者一<lb/>
聽子家之所为子家𣣔将皈者即与之皈　注二子至季氏　正<lb/>
義曰謀逐季氏公为为之傳文不言公衍謀也但以公衍見復为<lb/>
大子季氏𣣔俱廢之故言此也　注諸侯至即位　正義曰王制<lb/>
云天子七日而殯諸侯五日而殯自癸亥至戊辰五日殯訖則嗣<lb/>
子即位故㝎公以此日即位也公羊榖梁皆云正棺於兩楹之間<lb/>
然後即位案正棺兩楹之間即礼所謂夷於堂者也䘮大記君薨<lb/>
之礼云旣小㪘男女奉尸夷于堂鄭玄云諸侯之小㪘於死者俱<lb/>
<pb n="3b"/>
三日此戊辰去癸亥五日非正棺之日不得为正棺即位也雜記<lb/>
云諸侯行而死皈至於廟門遂入適所殯鄭玄云適所殯謂兩楹<lb/>
之間自外来者正棺於兩楹之間尸亦夷之於此因殯焉殯必於<lb/>
两楹之間者以其死不於室而自外来畄之於中不忍逺也鄭取<lb/>
二傳之説言死從外来者殯在两楹之間若謂殯为正棺則与杜<lb/>
言合矣　闞公氏　正義曰闕是先公葬地春秋言氏猶如言家<lb/>
故謂公之墓地为公氏言是公死之家宅也玄卿以为闞属上句<lb/>
公氏將溝焉猶言将溝公氏焉古人多倒語公氏則昭公　注为<lb/>
悪謚正義曰知者下云死又悪之所以知也　以自信也正<lb/>
義曰信明也以自明巳之不臣也　溝而　正義曰孔子之为司<lb/>
冦在㝎公十年以後未知何年溝之　禱于煬公　正義曰旣毁<lb/>
其廟而得祷者蓋就祧而祷之簡公　正義曰謚法平易不從<lb/>
曰簡二年注雉門至曰災　正義曰明堂位云庫門天子皐門<lb/>
雉門天子應門是魯之雉門公宫南門之中門也釈宫云觀謂之<lb/>
闕郭璞曰宫門双闕周礼大宰正月之吉縣治象之法于象魏使<lb/>
<pb n="4a"/>
万民觀治象鄭衆云象魏闕也刘熈釈名云闕在門两旁中央闕<lb/>
然为道也然則其上縣法象其状魏魏然高大謂之象魏使人觀<lb/>
之謂之觀也是觀与象魏闕一物而三名也觀与雉門俱災則兩<lb/>
觀在雉門之两旁矣公羊傳曰其言雉門及兩觀災何兩觀㣲也<lb/>
然則曷為不言雉門災及兩觀主災者兩觀也主災者兩觀則曷<lb/>
为後言之不以㣲及大也榖梁亦云災自兩觀始先言雉門尊尊<lb/>
也公羊称子家駒云設兩觀諸侯僭天子其意以其奢僭故天災<lb/>
之左氏无此義案礼器云天子諸侯臺門此以髙为貴也郊特牲<lb/>
云臺門大夫之僣礼也唯言大夫異於諸侯不言諸侯異於天子<lb/>
兩觀为僭礼无其文天之所災不可意卜言主災兩觀以門尊先<lb/>
門若災先從門起又将何以为異丘明无文或是災起雉門而延<lb/>
及兩觀也天火曰災宣十六年傳例傳相叛至无忌　正義曰<lb/>
桐是小国世属扵椘桐今叛椘椘有間隙故呉子因是而謀之舒<lb/>
鳩自是椘之属国居呉椘之間亦兩取其意故呉得使之也呉子<lb/>
使舒鳩誘椘人又教舒鳩为辞曰令椘以师臨我我吳自称我令<lb/>
<pb n="4b"/>
椘臨呉也我當偽若畏椘为椘伐相女舒鳩當为我誘椘我軍椘<lb/>
师或曰囊瓦本出师伐吳見呉欲伐桐而不設備遂被呉敗之又<lb/>
擊椘巢邑潛师囲而克之獲其守邑大夫为我使之无忌謂为我<lb/>
之畏椘形狀使椘人无復防忌於我也若椘不忌呉則师不設備<lb/>
𣣔因其无備而掩襲取之耳下云呉人見舟于豫章偽𣣔伐桐也<lb/>
呉軍椘师于豫章掩其不備也潛师于巢呉人詐巢邑人云此师<lb/>
将伐桐也其实本擬取巢故下遂囲巢克之言潛者對豫章之师<lb/>
称潛三年公如至乃後　正義曰三傳皆无其説不知何故乃<lb/>
復賈逵云刺緩朝見辞失所不諱罪巳賈虽为此觧於傳无文不<lb/>
可從故杜不言刘炫謂公以六月即位此年便即往朝於事未为<lb/>
緩也晋人何以辞之若以緩見退當遣謝罪何由此後更无謝処<lb/>
空言罪已經无孫謝自罪之狀復安在乎晋若以緩致辞必當更<lb/>
有譴責何由明年會次復得依常班序乃復之意不可縣知　注<lb/>
再同盟　正義曰穿以昭二年即位十一年盟于祲祥二十六年<lb/>
于鄟陵皆魯邾俱在是再同盟也　傳注𣣔蔵至遺命正義曰<lb/>
<pb n="5a"/>
以人從葬謂之殉邾子好絜以人为殉欲備地下埽除若令与柩<lb/>
同入恐其汚履蔵内𣣔其蔵中之絜故先内車及殉别为便房処<lb/>
之傳言此事意在非責邾子若是葬者自为則非荘公之罪无为<lb/>
輙譏此事故云蓋其遺命也邾子隊鑪而卒不應得有遺命疑其<lb/>
是遺命者礼国君即位而为椑𥘉立即営死事當是平素之時先<lb/>
有此命葬者奉行之注成公至馬名　正義曰宣十二年傳有<lb/>
唐惠侯故云唐惠侯之後也釈畜於馬无肅爽之名爽或作霜賈<lb/>
逵云<graphic n="KR0694" url="https://raw.githubusercontent.com/kanripo/KR-Gaiji/master/images/KR0694.png" mimeType="image/png"/>如霜紈馬融說肅爽鴈也其羽如練髙首而脩頸馬似之<lb/>
天下稀有故子常欲之杜以馬名臨時所作本意不可得知故直<lb/>
云駿馬名　請代至許之正義曰謂請椘椘人訐之也知非請唐<lb/>
侯者若唐侯許之自合養馬何須言飲先從者竊馬以献乎<lb/>
四年注癸已至從赴　正義曰杜以長歴校之知癸巳是正月七<lb/>
日故云書二月從赴也知非日誤者以崩薨之事皆以赴为文故<lb/>
平王崩赴以庚戌陳侯赴以甲戌巳丑杜依大例而言故云從赴<lb/>
刘炫以为諸侯五月而葬下云六月葬陳惠公則陳侯卒在二<lb/>
<pb n="5b"/>
月以为日誤而規杜氏今知非者但諸侯虽五月而葬春秋之時<lb/>
或緩或速无復常凖此陳侯之葬事旣无傳何知必五月而葬妄<lb/>
以杜为失其義非也　注扵召至書侵　正義曰先言于石陵後<lb/>
言侵椘是於召陵先行會礼也土地名召陵椘地也諸侯旣入椘竟<lb/>
先行會礼後乃侵之故經書先會後侵也　注召陵至処故　正<lb/>
義曰書經之例諸侯先會而後盟皆前目而後凡此共盟者还是<lb/>
前會之諸侯前已歴序故於此㧾言之也刘子虽是王朝之臣而<lb/>
亦有封爵故諸侯之文可以兼刘子也僖二十九年王子虎与諸<lb/>
侯盟于翟泉貶之称人此列子得与諸侯盟者椘僭号称王不事<lb/>
天子諸侯會而侵椘将以尊崇王室傳言刘文公合諸侯是天子<lb/>
敕之使盟也下文書刘卷卒葬魯人弔會依同<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>之礼知刘子亦<lb/>
与盟也復称公者由其會盟異処故也刘炫規杜云會盟異処故<lb/>
復称公案襄二十五年盟重丘亦是會盟異処何以不言公今刪<lb/>
㝎知非者但會盟異処理合称公重丘不書公史官自略耳以此<lb/>
規杜非也　杞伯成卒于會正義曰成以昭二十五年即位二<lb/>
<pb n="6a"/>
十六年盟于鄟陵三十二年于翟泉此年于皐鼬魯𣏌俱在計杜<lb/>
當云三同盟无注者漏脫耳諸侯薨于朝會加一等此旣薨于會<lb/>
其礼亦當然　注即刘至具爵正義曰昭二十二年傳曰單子<lb/>
立刘蚠即此是也世族譜伯蚠刘文公刘狄刘卷刘子为一人王<lb/>
朝公卿卒不赴鲁魯不會葬文三年書王子虎卒傳曰来赴<lb/>
弔如同盟礼也彼為同盟于翟泉故也此亦書卒明为同盟故也<lb/>
畿内之国不得外交諸侯必非刘邑之臣来赴知是天子为告也<lb/>
天子告臣略言名封而已不言刘子故書不具爵注师能至数<lb/>
閏　正義曰师能左右之曰以僖二十六年傳例也皆陳曰戦大<lb/>
崩曰敗績荘十一年傳例也呉大蔡小而蔡能以呉者呉子为蔡<lb/>
計椘言蔡能左右之也釈例曰呉虽大国順蔡侯之請自将其衆<lb/>
唯蔡侯之命故亦言以呉子也囊瓦椘之上卿當称名氏今称人<lb/>
者貪以致敗又不能死難罪賤之也釈例曰椘之囊瓦貪珮馬以<lb/>
致計称人罪賤之也昭三十一年傳言六年十二月庚辰呉其入<lb/>
郢今以十一月与彼期有差殊者長歴推此年閏十月庚辰又是<lb/>
<pb n="6b"/>
十一月二十九日其月垂尽并数閏得为十二月也　注書名<lb/>
悪之　正義曰文八年宋司城来奔十四年宋子哀来奔傳皆云<lb/>
貴之也不称名为貴之是称名为悪之　注弗地至略文　正義<lb/>
曰弗地曰入襄十三年傳例也上文戰称呉子此言呉入椘不称<lb/>
子猶成三年鄭伐許昭十二年晋伐鮮虞史略文无義例公羊榖<lb/>
梁以为呉扵戦称子为其憂中国故進而称爵及其入郢君舎于<lb/>
君室大夫舎于大夫室反为夷狄之行故貶而称呉左氏无此義<lb/>
故杜異而顕之　傳注文公至諸侯　正義曰刘子是天子大臣<lb/>
故言王官伯也往年蔡侯如晋請晋耳不請天子今称刘文公合<lb/>
諸侯知是晋人告王假王命以討椘王使刘子會之故言刘文公<lb/>
合諸侯以示禀於王命假王威也　注析羽至觀之正義曰周礼<lb/>
司常掌九旗之名物全羽为旞析羽为旌道車載旞斿車載旌郑<lb/>
玄云全羽析羽皆五采繫之於旞旌之上所謂注旄於干首也凡<lb/>
九旗之帛皆用絳道車象路也王以朝夕燕出入斿車木路也王<lb/>
以田以鄙是其析羽为旌王者逰車之所建也釈天云注旄首曰旌<lb/>
<pb n="7a"/>
李廵曰以旄牛尾著旌首者也孫炎曰析五采羽注旌上亦有旒<lb/>
縿拠彼文言之則羽毛者有五色鳥羽又有旄牛尾也言全羽析<lb/>
羽者蓋有全取其翅或析取其翮故有全析二名也繫此鳥羽牛<lb/>
尾於干首猶自别有絳為旒縿縣之扵于今之旗韣猶然此傳直<lb/>
言羽耳注不引全羽而以析羽解之者以全羽尊於析羽鄭人所<lb/>
有未必尊貴故以析羽解之計羽旄所用其費无多晋人自應有<lb/>
之而襄十四年范宣子假羽毛扵斉此又假羽旄扵郑者或當制<lb/>
作巧異故聞而借觀之　注或賤至卑鄭　正義曰鄭玄注論語<lb/>
云或云言有人不顕其名而略称為或是或为賤者也継旐曰斾<lb/>
釈天文也郭璞曰帛續旐末為燕尾者然则旐謂旂身斾謂旂尾<lb/>
晋令賤人建此羽旄施其旒斾於下執之以從其會本謂其羙而<lb/>
就鄭借觀之旣淂其物令賤人服用之是示其卑侮郑也郑是列<lb/>
国而晋卑侮之諸侯於是知晋輕篾心皆怨恨故晋於是乎失諸<lb/>
侯　注嘖至至忿争正義曰嘖至賈逵云然是相傳訓也易繫<lb/>
辞云聖人有以見天下之賾謂見其至深之処賾亦深之義也謂<lb/>
<pb n="7b"/>
至扵會時有煩乱忿争之言无才辯者則莫之能治也　注社稷<lb/>
動謂国迁　正義曰周礼大祝云大师冝于社造于祖設軍社及<lb/>
軍皈献于社則前祝天子之祝如此則諸侯之祝官亦然也然則<lb/>
彼軍行唯有社无稷今社稷俱動故知謂国迁也国迁唯在竟内<lb/>
得云祝不出竟者詩称公刘迁豳大王来𡵨及春秋𣏌都陳留而<lb/>
迁縁陵及許迁于析之属並是离棄本国逺適他土故有岀竟之<lb/>
事列以社稷動謂軍行而規杜非也　注师出至釁鼓正義曰<lb/>
釈天云起大事動大衆必先有事乎社而後出謂之冝是軍师将<lb/>
出必有祭社之事也周礼女巫掌祓除釁浴則祓亦祭名故知祓<lb/>
社即冝社是也説文云釁血祭也是殺牲以血塗鼔鼙为釁鼓此<lb/>
皆祝官掌之　祝奉以從　正義曰礼軍行必以廟主社主從軍<lb/>
而行尚書甘誓云用命賞于祖弗用命戮于社孔安国云天子親<lb/>
征必載此廟之祖主及社主行有功則賞祖主前示不專也不用<lb/>
命奔北者則戮之於社主前社主隂隂主殺親祖嚴社之義也是<lb/>
軍行必載社主行故祝官奉主以從若嘉至事焉　正義曰此會<lb/>
<pb n="8a"/>
因而侵椘衛侯當以軍行而云臣无事者晋本以會召諸侯傳言<lb/>
将會是赴會之時未知将侵伐也但諸国旣集师衆自多故因得<lb/>
行侵耳　注蔡叔至公弟　正義曰史記管蔡卋家云武王同母<lb/>
兄弟十人母曰姒文王正妃也其長子曰伯邑考次曰武王發次<lb/>
曰管叔鲜次曰周公且次曰蔡叔度次曰曹叔振鐸次曰郕叔武<lb/>
次曰霍叔処次曰康叔封次曰耼季載如彼文則蔡叔周公弟<lb/>
也今以蔡叔为周公兄者以僖二十四年傳冨辰言文之昭十六<lb/>
国蔡在魯上明以長幼为次賈逵等皆言蔡叔周公兄故杜從之<lb/>
馬迁之言多辟謬故不用史記为說　注魯公至以封　正義曰<lb/>
周礼巾車云金路建大旂以賔同姓以封郑玄云金路以金飾諸<lb/>
未大旂九旗之畫交竜者以賔以會賔客同姓以封謂王子母弟<lb/>
以功德出封若魯衛也交竜为旂司常文也　注璜羙玉名　正<lb/>
義曰夏后氏所宝歴代傳之知羙玉名也哀十四年傳云向魋出<lb/>
扵衛地公文氏攻之求夏后氏之璜焉則璜非一也尚書旅獒及<lb/>
魯語皆云古者分姓以珍玉展親則先王不以玉賜向魋向魋自<lb/>
<pb n="8b"/>
規求淂之也郑玄注周礼云半璧曰璜　注封父至弓名　正<lb/>
義曰郑玄云古者伐国迁其重器以与同姓此繁弱封父之国为<lb/>
之不知何時滅其国而得之也孔樷云椘王張繁弱之弓載忌皈<lb/>
之矢以射蛟扵雲夢是繁弱为弓名也　使师至明德正義曰<lb/>
使六族之長各自帥其當宗同氏輯合也合其所分枝属族属也<lb/>
将其族類人衆以法則周公令其移家居魯用就受周公之命是<lb/>
以使之共職事于魯以昭周公之明徳也下賜殷民七族亦是使<lb/>
之法則康叔令共職事于衛也賜唐叔及懷姓九宗亦然　陪敦<lb/>
正義曰陪是加增之義敦厚釈詁文也言旣封为大国己方五百<lb/>
里又分以土田更增彼寛厚为七百里也明堂位云封周公于曲<lb/>
阜地方七百里郑玄云公之地方五百里加魯以四等之附庸方<lb/>
百里者二十四并五五二十五積四十九開方之得七百里郑玄<lb/>
周礼大司徒注云凡諸侯为牧正帥長及有德者乃有附庸公无<lb/>
附庸侯附庸九同伯附庸七同子附庸五同男附庸三同進則取<lb/>
焉退則帰焉魯扵周法不得有附庸故言錫之也地方七百里者<lb/>
<pb n="9a"/>
包附庸以大言之附庸二十四言徳兼此四等矣是增厚魯国之<lb/>
事也　祝宗至彞器　正義曰祝宗接神之官大卜主卜大史主<lb/>
書与此四等官人使之将帰於魯也服虔云備物国之職物之備<lb/>
也當謂国君威儀之物若今繖扇之属備賜魯也杜不解備物則<lb/>
与典䇿為一也備物典䇿謂史官書䇿之典若傳之所云發凡之<lb/>
類賜之以法使依法書時事也官司彞器謂百官常用之器蓋罇<lb/>
罍爼豆之属具賜魯也　注啇奄至柔之　正義曰書傳云武王<lb/>
殺紂継公子禄父及管蔡流言奄君謂禄父曰武王死成王幼周<lb/>
公疑此百丗之時請举事然後禄父及三監叛是奄与四国流言<lb/>
也昭九年傳云蒲姑啇奄吾東土也此後云因啇奄之民則啇奄<lb/>
是東方之國近魯之地也昭元年傳云周有徐奄杜以彼奄与此<lb/>
啇奄為一故土地名奄啇奄二名共为一国此注言啇奄国名以<lb/>
啇奄二字为国名也詩称四国流言毛傳以四国为管蔡啇奄則<lb/>
啇奄各自为国奄則此奄是也啇謂紂子禄父下云管蔡啓啇是<lb/>
名禄父为啇也然則毛言啇奄为二社言商奄为一社言四国流<lb/>
<pb n="9b"/>
言亦謂管蔡禄父与啇奄为四也啇奄即四国之一言与者拠民<lb/>
与四国之君流言故言与也或者拠奄君道三国为乱故言与㧾<lb/>
称四国非为啇奄外別有四国也言封魯於少暭之虚則啇奄非<lb/>
魯地也非鲁地而言因其民是誅啇奄之日民或迸散在鲁皆命<lb/>
使即属扵魯令魯懷柔之玄卿以为三監与啇为四国奄在外故<lb/>
言与四国　注伯禽至伯禽　正義曰詩魯頌說封魯之事云王<lb/>
曰叔父建尔元子俾侯于魯是伯禽为周公丗子也魯卋家云周<lb/>
公相成王使其子伯禽代就封于魯文十三年公羊傳曰周公何<lb/>
以称大廟于魯封魯公以为周公也周公拜乎前魯公拜乎後曰<lb/>
生以養周公死以为周公主然則周公之魯乎曰不之魯也封魯<lb/>
公以为周公則周公曷为不之魯𣣔天下之一乎周也其意言周<lb/>
公聖人若使之魯則恐天下廻心向之故不使之魯也以周公身<lb/>
不適魯唯遣伯禽之国故傳皆言分魯公不言分周公也傳言命<lb/>
以伯禽扵体例命以康誥命以唐誥則伯禽亦似䇿命篇名今杜<lb/>
云唯遣伯禽之国故皆以付伯禽則伯禽非是誥誓篇名若必是<lb/>
<pb n="10a"/>
誥誓當云命以魯誥旣为国君不得与君牙伯囧同類也刘炫云<lb/>
伯禽猶下命以康誥是伯禽为命書似書序穆王命君牙为周大<lb/>
司徒作君牙即以君牙为篇与此同也　注少皥至城内　正義<lb/>
曰此注少皥之虗即曲阜是也曲阜在魯城内則魯之所都正在<lb/>
少皥虗矣昭二十九年注窮桒少皥之号窮桒地在魯北与此異<lb/>
者賈逵云少暭居窮桒登为帝蓋未为帝居魯北旣为帝乃居魯<lb/>
也　注少帛至为旌　正義曰周礼司常云通帛为旜雜帛为物<lb/>
郑玄云通帛謂大赤從周正色无飾雜帛者以帛素飾其側白殷<lb/>
之正色大赤是道帛知少帛是雜帛也釈草云茹藘茅蒐郭璞曰<lb/>
今之蒨也可以染絳則綪是染赤之草茷即斾也尓雅継旐曰斾<lb/>
旐是旂身斾是旂尾尾猶用赤则通身皆赤知綪茷是大赤大赤<lb/>
即今之紅旗取染赤之草为名也蓋王以通帛雜帛並賜衛也然<lb/>
則大赤即是旃也於綪茂之下更言旃者茷言旂尾旃言旂身圎<lb/>
其文故具言耳若其不然旌是干之所建旗皆有旌少帛旃旆之<lb/>
後何須更復言旌明是圎其文故重言之　注鐘名　正義曰周<lb/>
<pb n="10b"/>
鑄无射魯鋳林鐘皆以律名名鐘知此大吕沽洗皆鐘名也其聲<lb/>
与此律相應故以律名焉　注畛塗至薮名正義曰周礼遂人<lb/>
云夫間有遂廣深各二尺遂上有徑容車馬也十夫有溝廣深四<lb/>
尺溝上有畛容大車百夫有洫廣深八尺洫上有涂容乗車一軌<lb/>
千夫有澮廣二尋深二仞澮上有道容二軌万夫有川川上有路<lb/>
容三軌畛是路故为塗所徑也桓十二年公會郑伯盟于武父杜<lb/>
云陳畄濟陽縣東北有武父城彼是郑地与此武父非一也土地<lb/>
名云傳曰封畛土略自武父以南則武父衛之北竟也非河南武<lb/>
父其地闕无其処故直云衛北界也釈地十藪郑有圃田郭璞曰<lb/>
今滎陽中牟縣西圃田沢是也衛之南竟至此沢畔　取於至東<lb/>
蒐　正義曰土地名有閻之土与相土之東都其地皆闕无其処<lb/>
言共王職猶魯之許田蓋近京畿也會王東蒐則为從王廵守助<lb/>
祭泰山为湯沐之邑若郑之祊田蓋近泰山也王廵守者諸侯为<lb/>
王守土天子以時出廵行之今言蒐則王之廵守亦因田獵以教<lb/>
習兵士　注耼季至司空　正義曰冨辰言文之昭耼季在魯下<lb/>
<pb n="11a"/>
史記大姒十子耼季最少是周公弟也周礼司空主土司徒主民<lb/>
知耼季授土为司空也下陶叔授民为司徒也　注皆魯至法也<lb/>
正義曰王制云凡居民材必因天地寒煖燥濕廣谷大川異制民<lb/>
生其間者異俗脩其教不易其俗斉其政不易其冝是言王者布<lb/>
政當順民俗而施之也此民習啇之政爲日巳乆还因其風俗開<lb/>
道以旧政也衛居殷虚開以啇政可矣魯亦開以啇政者王者所<lb/>
法不過二代夏在衛西魯在衛東夏政非魯所及与衛大同以殷<lb/>
之餘民有六族将其醜類以即事于鲁故与衛皆啓以啇政也疆<lb/>
理土地以周法則三代經界法皆有異其異未尽聞也索之为法<lb/>
相傳訓耳考工記量器銘曰時文思索允臻其極鄭亦以索为法○<lb/>
注懷姓至之長　正義曰懷姓居在晋地而不言殷民知是唐之<lb/>
餘民也言懷姓九宗則皆姓懷矣知一姓而有九族也職官五正<lb/>
杜云五官之長則謂五官之長子孫耳曲礼云天子之五官曰司<lb/>
徒司馬司空司士司寇郑玄云此殷時制也然则殷時五官居在<lb/>
唐地世为貴族以賜唐叔使圭領之所以栄寵唐叔也殷之五官<lb/>
<pb n="11b"/>
不必皆在唐地但有三官四官亦淂揔五言之刘炫云職官五正<lb/>
職主也正長也主官事者有五長分九宗为五官使主之此九宗<lb/>
蓋宗有一人数少者當宗不足立官并之为五使五官領此九宗<lb/>
或以为於懷姓之内立五正使分主九宗未知誰是故備言之或<lb/>
以为五官之長謂如昭二十九年蔡墨所云五行之官長也是天<lb/>
子之大臣非唐之遺民然姓而有五也并賜唐叔豈天子淂以五<lb/>
行官長賜諸侯哉　文武至尚年正義曰文武成康皆以処長<lb/>
而立未聞更有兄伯封为諸侯而云伯猶多者以叔年稚於伯仲<lb/>
処叔而得分多明其長者无所得伯是兄弟之長故举伯以为言<lb/>
所云猶多者甚言之耳歷檢書傳文武成康未有兄为諸侯者幼<lb/>
者分物多長者无所得此唯为不尚年故也　管蔡至命也　正<lb/>
義曰書序云蔡叔旣没王命蔡仲踐諸侯位作蔡仲之命其經云<lb/>
惟周公位冡宰正百工群叔流言乃致辟管叔于啇囚蔡叔于郭<lb/>
隣以車七乗降霍叔于庻人三年不齒蔡仲克庸祗德周公以为<lb/>
卿士叔卒乃命諸王邦之蔡王若曰小子胡惟尔率德改行克慎<lb/>
<pb n="12a"/>
厥猷肆子命爾侯于東土往即乃封敬哉尔尚蓋前人之愆惟忠<lb/>
惟孝率乃祖文王之彝訓无若尓考之違王命傳之此言皆述書<lb/>
意而為之辞唯增言徒七十人耳孔安国云郭隣中国之外地名<lb/>
亦不知何方地名也　注惎毒也正義曰惎毒間乱賈逵云然<lb/>
是相傳訓也道禄父作乱將以害周若毒螫然故云毒乱王室也<lb/>
注周公至放也　正義曰蔡仲之命篇云周公乃致辟管叔于啇<lb/>
囚蔡叔于郭隣則是周公誅之矣而此言王者周公称王命以討<lb/>
之書序云成王旣伐管叔蔡叔是称王命之文也說文云<graphic n="KR1281" url="https://raw.githubusercontent.com/kanripo/KR-Gaiji/master/images/KR1281.png" mimeType="image/png"/>㪚之<lb/>
也從米殺聲然則<graphic n="KR1281" url="https://raw.githubusercontent.com/kanripo/KR-Gaiji/master/images/KR1281.png" mimeType="image/png"/>字殺下米也<graphic n="KR1281" url="https://raw.githubusercontent.com/kanripo/KR-Gaiji/master/images/KR1281.png" mimeType="image/png"/>为放散之義故訓爲放也隷<lb/>
書改作巳失字体<graphic n="KR1281" url="https://raw.githubusercontent.com/kanripo/KR-Gaiji/master/images/KR1281.png" mimeType="image/png"/>字不復可識冩者全類蔡字至有为一蔡字<lb/>
重點以讀之者今定本作蔡非也　注为周公臣　正義曰孔安<lb/>
国云明王之法誅父用子言至公周公圻内諸侯二卿治事是为<lb/>
周公圻内采邑之卿也　母弟八人　正義曰上言十人而此云<lb/>
八者伯邑考巳死不数武王故八人　康叔为司冦　正義曰尚<lb/>
書蘇公为司冦此言康叔者为蘇公出封为国康叔替之　注五<lb/>
<pb n="12b"/>
叔　正義曰史記云耼季載杜云毛叔耼又不数叔振鐸者杜以<lb/>
振鐸非周公同母故不数之或杜别有所見不以管蔡卋家为説<lb/>
曹为至尚年　正義曰於昭穆曹是晋之叔父也晋为大国多受<lb/>
分物曹为伯爵而在甸服非是尊尚年長也桓二年傳云晋甸侯<lb/>
也晋亦在甸唯侯伯之爵異耳言为伯甸連言之耳於甸无升降<lb/>
也郑玄云曹今濟隂㝎陶也去王城八百里東都之畿方六百里半<lb/>
之三百里侯服五百里㝎陶在畿外故为在甸服言其小也蔵<lb/>
在周府正義曰言周家府蔵之内有此載書在也本或为盟府<lb/>
由僖五年傳蔵扵盟府涉彼而誤耳　不正其德　正義曰正長<lb/>
也謂不長其有徳者也　乃長衛侯　正義曰釈例曰周之宗盟<lb/>
異姓为後故踐土之盟載書斉宋虽大降扵鄭衛斥周而言指謂<lb/>
王官之宰臨盟者也其餘雜盟未必皆然踐土召陵二會皆蔡在<lb/>
衛上時国次也至盟乃其髙下者敬共明神本其始也是言會<lb/>
以国之大小为次至盟乃先同姓盟之先同姓者唯謂王官之宰<lb/>
臨盟時耳踐土則王子虎盟諸侯于王庭此盟則刘子在焉故二<lb/>
<pb n="13a"/>
者先同姓其餘雜盟亦以国之大小为次故襄二十七年宋之盟<lb/>
晋椘争先若其皆先同姓則椘不得競也以此知餘盟不然　九<lb/>
言　正義曰古者一字与二字並为一言易云伏羲作十言之教<lb/>
曰乾坤震巽坎离艮兊消息乾坤虽是一字亦一出口乃得言之<lb/>
故謂之一言今則一字为一言三字以上为一句　注豫章至地<lb/>
名　正義曰漢書地理志豫章郡名在江南此在江北者土地名<lb/>
云㝎二年椘人伐呉师于豫章呉人見舟于豫章而潛师于巢呉<lb/>
軍椘师于豫章又伯举之役呉人舎舟于淮汭而自豫章与椘师<lb/>
夾漢此皆在江北淮南蓋後徙在江南之豫章　注禹貢至夏界<lb/>
正義曰禹貢云嶓冢導漾東流为漢又東为滄浪之水過三澨至<lb/>
于大别南入于江孔安国云三澨水召入漢大别山名觸山廻南<lb/>
入江如彼文大别在江北小别當近之小别當在大别之東也何<lb/>
則子常從小别与呉戰退而至大别明其自東而漸西也土地名<lb/>
小别大别皆闕不知所在或曰大别在安豊縣西南傳曰呉旣与<lb/>
椘夾漢然後椘乃濟漢而陳自小别至于大别然則二别近漢之<lb/>
<pb n="13b"/>
名无縁反在安豊也　所謂至入也　正義曰臣見義則行不待<lb/>
君命古有此言故云其此之謂也今日我致死而戦椘可入也<lb/>
注奔食至戰数　正義曰五戦謂濟漢而陳自小别至于大别三<lb/>
戦也柏举也清發也此已五矣若復数雍澨則为六也傳例皆陳<lb/>
曰戦奔食而從之則食者赱不暇为陳故不數也　季芈卑我<lb/>
正義曰丗族譜季芈与卑我二人皆平王女也服虔云季芊許嫁<lb/>
而字卑我季芈弟也礼婦人許嫁笄而称字季芈称字是許嫁也<lb/>
蓋遭乱夫死而改適鐘建耳　注睢水至西走　正義曰土地名<lb/>
睢水出新城昌魏縣南發河山東南經襄陽至南郡枝江縣入江<lb/>
此水在郢都之西椘王辟呉而西赱　注燒火至却之　正義曰<lb/>
賈逵云燧火燧也象象獸也以火繫其尾使奔呉师驚却其衆使<lb/>
王得脱杜用其說也礼有金燧木燧皆取火之物故以燧名火也<lb/>
說文云象長于鼻南越之大獸也南州異物志云象身倍数牛而<lb/>
目則如豕目鼻長七八尺其所食物皆鼻取之性馴良为人所養<lb/>
夷人服乗之史記大宛傳曰身毒国其民皆乗象以戦是象可調<lb/>
<pb n="14a"/>
馴椘近南边故有此象王将涉睢呉师来偪故使以火繫象尾令<lb/>
突呉师使驚却之言執燧象者旣繫火扵尾執而牽向呉师乃放<lb/>
之　我實失子可哉　正義曰言我比来失子不知子有䝨行臨<lb/>
難能免吾首女今可守此言哉　注司馬巳死　正義曰言布裳<lb/>
剄之是司馬傷而自殺故云巳死　注忠壯　正義曰謀毀舟敗<lb/>
呉是忠也虽傷猶戰不止是壯也　注入雲至之夢　正義曰土<lb/>
地名云南郡枝江縣西有雲夢城江夏安陸縣東南亦有夢城或<lb/>
曰南郡華容縣東南有巴丘湖江南之夢也郢都在江北睢東王<lb/>
赱西涉睢又南濟江乃于雲中知此在江南昭三年王与郑伯田<lb/>
於江南之夢謂此也言江南之夢則江北亦有夢矣司馬相如子<lb/>
虚賦云雲夢者方九百里則此澤跨江南北柔亦至彊禦<lb/>
正義曰詩大雅烝民羙宣王之詩其章内言仲山甫不茹柔不吐<lb/>
剛也釈言云啜茹也舎人曰啜茹食也檀弓云啜菽飲水啜菽謂<lb/>
食豆藿也然則茹者噉食之名以王奔隨　正義曰桓六年傳<lb/>
曰漢東之国隨为大土地名隨義陽隨縣其国在椘之東也土地<lb/>
<pb n="14b"/>
名鄖江夏雲杜縣則是椘之西南呉师猶尚在椘更東来奔隨国<lb/>
者蓋为椘与隨有恩謂可保守故也　注荐数也　正義曰釈言<lb/>
云荐再也再亦数之義也　无衣　正義曰无衣刺用兵也秦人<lb/>
刺其君好攻戰亟用兵而不与民同𣣔焉其詩云豈曰无衣与子<lb/>
同𫀆王子興师脩我戈矛与子同仇郑注云此責康公之言也君<lb/>
豈甞曰女无衣我与女同𫀆乎言不与民同𣣔也下注云君不与<lb/>
我同𣣔而於王興师則云脩我戈矛与子同仇往伐之刺其好攻<lb/>
戰又云豈曰无衣与子同澤王于興师脩我矛㦸与子偕作义云<lb/>
豈曰无衣与子同裳王于興师脩我甲兵与子偕行　五年注<lb/>
蔡为至之粟　正義曰公年傳曰孰皈之諸侯皈之曷为不言諸<lb/>
侯皈之离至不可淂而序故言我也榖梁傳亦然賈逵取彼为說<lb/>
云不書所會後也杜以傳文唯言周亟矜无資自解鲁皈粟之意<lb/>
不言諸侯皈之諸侯或亦皈之要此經所書其意不及諸侯故顕<lb/>
而異之言鲁皈之粟　注扵發聲也　正義曰公羊傳云於越者<lb/>
何越者何於越者未能以其名通也越者能以其名通也其意言<lb/>
<pb n="15a"/>
越与於越立文不同事有襃貶左氏无此義越是南夷夷言有此<lb/>
發聲史官或正其名或從其俗越与於越史異辞无義例　傳注<lb/>
玙璠至所佩　正義曰案說文云玙璠鲁之宝玉玙璠是一玉名<lb/>
說文又云瑜羙玉与玙璠異也昭公出奔之後平子攝行君事入<lb/>
宗廟佩此玉陽虎以平子甞佩此玉故将以斂之仲梁懷不与明<lb/>
此玉是君所佩也君之所佩故为羙玉也玉藻云公侯佩山玄玉<lb/>
此當時所佩未必是山玄也玉藻又云古之君子必佩玉右徴角<lb/>
左宫羽郑玄云徴角在右事也民也可以労宫羽在左君也物也<lb/>
冝逸　改歩改玉　正義曰歩謂行也玉藻云君与尸行接武大<lb/>
夫継武士中武郑玄云尊者尚徐接武蹈半迹継武迹相及也中<lb/>
武迹間容迹是君臣歩不同也玉藻又云公侯佩山玄玉大夫佩<lb/>
水蒼玉是君臣玉不同也昭公之出季氏行君事为君行佩君玉<lb/>
及㝎公立季氏復臣位故歩玉皆改矣　彼为君　正義曰家臣<lb/>
謂季氏为君故注云不𣣔使僭　王之至脾泄　正義曰王之在<lb/>
隨也国内无主子西以民无所依恐其潰散故偽为王之車服以<lb/>
<pb n="15b"/>
安道路之人国于脾泄之地於時子西蓋假称王矣　問高厚焉<lb/>
弗知　正義曰子西問由于所築麇城髙厚幾何由于不知董遇<lb/>
云問城髙厚丈尺也本或有小大者渉下文而誤耳　不能如辞<lb/>
正義曰敢为不敢如为不如古人之語然也僖二十二年傳云若<lb/>
爱重傷則如勿傷爱其二毛則如服焉經傳之文此類多矣城<lb/>
不至何知　正義曰王肅断小大何知为句注云如是小大何所<lb/>
知也張奐古今人論云子西問城之髙厚小大而弗知也子西怒<lb/>
曰不能則如辞城之而不知又何知乎張奐引傳为文小大上属<lb/>
杜虽无注蓋与張同　六年季孫至囲鄆　正義曰鄆是魯色輙<lb/>
曰囲之必是鄆邑叛也三傳並无其事不知何为而叛明年齊人<lb/>
皈鄆是叛属斉也　傳討郑之伐胥靡正義曰下注云郑伐周<lb/>
六邑在魯伐郑取匡前而此独云胥靡者此時須顕侵郑之意故<lb/>
言討郑之伐胥靡略言之也但郑伐周事須從下文戍周發之故<lb/>
傳文乃逆指下事为次也　尤人至非礼　正義曰入其国門非<lb/>
也追伐其师亦非也尤其非而復效之为非礼也下云效小人以<lb/>
<pb n="16a"/>
棄之即云天将多陽虎之罪則公叔文子知此出入衛門是陽虎<lb/>
之計非魯公使然尤人謂尤陽虎也　文之至昭兆　正義曰賈<lb/>
逵云舒鼎鼎名昭兆宝亀杜依用之蓋衛文公鑄此鼎也其名曰<lb/>
舒不知其故成之昭兆成公新淂此亀蓋以灼之出兆兆文分明<lb/>
故名内昭兆　陽虎至之幣　正義曰聘礼者諸侯使卿聘隣国<lb/>
之礼也執圭以致君命執璧以致享幣其於夫人則聘用璋享用<lb/>
琮聘君与夫人一使兼致之夫人不别使也傳言報夫人之幣則<lb/>
晋之夫人甞有聘魯者矣礼法夫人不别遣使则晋之夫人聘者<lb/>
亦为晋君来聘也經无其事蓋遣大夫来聘名氏不合見經故略<lb/>
之也不言報晋君唯言報夫人者桓子如晋献鄭俘即亦報聘晋<lb/>
也桓子報聘即亦得報夫人也但陽虎𣣔困辱三桓又𣣔求媚扵<lb/>
晋旣使桓子報聘晋君又别遣正卿報晋夫人所以困辱三桓而<lb/>
重晋礼也　注賤魯至備書　正義曰若桓子特为献俘懿子專<lb/>
为報聘則經當兩書如晋不合共文晋人亦當兩設享礼各待一<lb/>
客今乃桓子聘晋君懿子報夫人則似共为一使若賔与介然故<lb/>
<pb n="16b"/>
晋人兼享之賤魯故不復兩为設礼傳言此者明經所以不備書<lb/>
也不備書謂不各自立文两書如晋也若然文十八年公子遂叔<lb/>
孫得臣如斉亦是經不備書而怪此不備者彼傳言惠公立故且<lb/>
拜葬也則是鲁並命二卿令行兩事虽各有所主而受命俱行故<lb/>
冝共文書之此則桓子献俘并亦報聘一卿足以兼之懿子不須<lb/>
行矣陽虎強使之行乃是從後而去去時不同受命冝當别書如<lb/>
晋止为晋人所賤故經不復備書正以傳言強使懿子報夫人之<lb/>
幣知桓子報晋君矣傳言兼享之知其不應兼矣以此明二人不<lb/>
同受命冝應别書略而不備書耳孟孫至先君　正義曰懿子<lb/>
之意不为陽虎求官𣣔使晋人知陽虎專權为国所患言若不得<lb/>
居鲁而息肩於晋示巳知陽虎必将作乱而出奔也中軍司馬晋<lb/>
国大夫之最貴者为求此官似若𣣔使晋厚待之然令晋知其情<lb/>
耳諸言有如皆是誓辞称先君以徴其言似若𣣔晋必從之　注<lb/>
𣣔令至知之　正義曰本意不为陽虎請官𣣔令晋人知陽虎終<lb/>
必逃走強設託請之辞因此言辞以取入晋之意𣣔令晋人素知<lb/>
<pb n="17a"/>
陽虎之必逃　注陵师陸軍正義曰上云舟师水戰此言陵师<lb/>
陸軍南人謂陸为陵此時猶然釈地云髙平曰陸大陸曰阜大阜<lb/>
曰陵是陵陸小大之異名耳七年注過也　正義曰案賈逵云<lb/>
旱也杜言過者杜以春秋旱雩傳皆發之言旱以此傳无旱文故<lb/>
謂之過如賈之所言前旣有雩後又有雩旱可知不須發傳若然<lb/>
昭二十五年上辛大雩季辛又雩一月兩雩旱亦可知何須發傳<lb/>
言旱甚也刘以賈言規杜非也蓋時有小旱故傳不言旱未應合<lb/>
雩故杜云過也　傳処父至必死　正義曰齊人設伏待魯若入<lb/>
其伏内是为禍也虎不謀此禍而𣣔夜掩斉师女必死処父𣣔自<lb/>
殺之　不待有司正義曰言不待掌刑戮之有司余必自殺女<lb/>
也虎見二子以此言懼之乃还不敗　注己巳至无月　正義曰<lb/>
此年經傳日少上下無可考験杜自以長歴校之己巳为十二月<lb/>
五日<lb/>
春秋正義卷第三十三<lb/>
<pb n="17b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
春秋正義卷第十七　宣下<lb/>
　　国子祭酒上護軍曲阜縣開国子臣孔　潁逹　等奉<lb/>
　　勑撰<lb/>
十二年注晋上至郑地　正義曰此一軍成陳軍不成陳成陳者<lb/>
虽少以戦为文案昭二十三年雞父之戰六国成陈而楚不成陈<lb/>
成陈者多而以敗为文者六国虽衆楚为兵主楚旣未陳故以獨<lb/>
敗为文与此異也　注蕭宋至九日　正義曰莊十二年宋萬<lb/>
弒閔公蕭叔大心者宋蕭邑之大夫也平宋乱立桓公宋人嘉之<lb/>
以蕭邑封叔为附庸荘二十三年蕭叔朝公是其事也此年楚子<lb/>
滅蕭定十一年宋公之弟辰入于蕭以叛則此後为宋邑也杜以<lb/>
長歴校之十二月无戊寅戊寅乃是十一月九日此不言月誤長<lb/>
歴云日月必有誤者案淂称师人多寒若是十一月則今之九月<lb/>
未是寒時當月是而日誤也　注晋衛至东南　正義曰傳<lb/>
云盟曰恤病討貳陈貳扵楚而宋伐之衛救陈不討貳也楚伐宋<lb/>
而晋衛不救不恤病也是晋衛背盟故貶其大夫而称人曹是小<lb/>
<pb n="1b"/>
国貶与不貶俱當称人故不言曹也明年傳称君子曰清丘之盟<lb/>
唯宋可以免則宋不違盟而亦貶宋卿者彼晋衛曹並皆偽妄<lb/>
花椒承群伪之言以誤其国致使宋为盟故伐陈衛人救之楚人<lb/>
討之伐陈怒楚被伐无救宋虽有守信之善而椒猶不免譏者为<lb/>
諸国失信而累及椒也晋衛不信乃在盟後非是心𣣔不信而妄<lb/>
作此盟當盟之時未有不信之狀在後違約不可豫知而亦并責<lb/>
椒者君子結交當択善而從之所与不善必将敗德椒与不信約<lb/>
盟則是不信之黨虽獨守信并亦貶之戒後之人使擇交也<lb/>
傳注臨哭至祖廟　正義曰案雜記客致含賵訖請臨襄十二年<lb/>
傳吴子寿夢卒臨于周廟故云臨哭也宫即廟也象其尊貌則謂<lb/>
之为廟言其牆屋則称之为宮大宫宫之大者郑祖廟者謂郑大<lb/>
祖之廟也注陴城上俾倪　正義曰陴城上小牆俾倪者看視<lb/>
之名襄六年晏弱圍莱堙之環城傳扵堞注云堞女牆也又二十<lb/>
五年呉子門于巢巢牛臣隐扵短牆以射之二十七年盧蒲嫳<lb/>
攻崔氏崔氏堞其宮而守之注云堞短垣也陴堞俾倪短牆短垣<lb/>
<pb n="2a"/>
女牆皆一物也說文云堞城上女垣也廣雅云陴俾倪女牆也釈<lb/>
名云城上垣曰陴扵其孔中俾倪非常亦言陴益也助城之髙也<lb/>
或曰女牆言其卑小比之扵城如女子之扵丈夫也　注哀其至<lb/>
十日　正義曰杜以三月克之謂圍經三月方始克之故云九十<lb/>
日也知非季春克之者下云六月晋师救郑及河聞郑旣及楚平<lb/>
桓子𣣔还是将𣣔至河郑猶未敗至河聞敗猶𣣔还师在国聞敗<lb/>
师必不發若是季春克之不應此至六月而晋人不聞以此知三<lb/>
月非季春也經傳皆言春圍郑不知圍以何月为始圍經旬有七<lb/>
日为之退师聞其脩城乃復更進進囲三月方始克之則從𥘉以<lb/>
至扵克凡經一百二十許日蓋以三月始囲至六月乃克也<lb/>
注周厉至滅也　正義曰郑桓公是周厉王之子宣王母弟又宣<lb/>
王封之故僖二十四年及此皆厉宣並言之桓公始封西郑武公<lb/>
始居东郑二公是始封之䝨君若其存郑則四君祐楚故願楚要<lb/>
福扵此四君使社稷不滅泯滅也釈詁文　注楚滅至比之正義<lb/>
曰楚滅諸国見扵傳者哀十七年称文王縣申息莊六年称楚滅<lb/>
<pb n="2b"/>
鄧十八年称武王克權僖五年滅弦十二年滅黄二十六年滅䕫<lb/>
文四年滅江五年滅六又滅蓼十六年滅庸凡十一国見扵傳僖<lb/>
二十八年傳曰漢陽諸姬楚实尽之則楚之滅国多矣言九縣者<lb/>
申息定是其二餘不知所謂蘇氏沈氏以權是小国庸先属楚自<lb/>
外为九也　庸可幾乎正義曰庸用也幾讀如兾言用可冀<lb/>
幸而得之乎何必㓕其国　注彘季代林父　正義曰服虔云食<lb/>
采扵彘或當然也文十二年河曲之戦荀林父佐中軍臾駢佐上<lb/>
軍栾盾将下軍自尔以來傳无其代知先縠代林父郤克代臾駢<lb/>
趙朔代栾盾也八年傳趙朔佐下軍知栾書代趙朔也案傳文皆<lb/>
称彘子今注云彘季者勘譜亦以彘子彘季为一人則杜君别有<lb/>
所拠書傳殘缺不可得而知也刘炫云傳文皆称彘子何以知是<lb/>
彘季以縠非彘季以規杜今知非者杜以子为男子之称季是幼<lb/>
少之辞季之与子是得通称子路或为季路举其常称謂之子論<lb/>
其字謂之季故公子友或称季友而刘以傳唯称彘子无彘季<lb/>
而規杜非也　注韓万玄孫正義曰韓丗家云韓之先事晋得<lb/>
<pb n="3a"/>
封韓原曰韓武子後三卋有韓厥丗本云桓叔生子万万生求伯<lb/>
求伯生子輿子輿生献子厥史記所云武子蓋韓万也如彼二文<lb/>
厥是万之曾孫而服虔杜預皆言厥韓万玄孫不知何所拠也<lb/>
注釁罪也　正義曰釁訓为罪者釁是間隙之名今人謂瓦裂亀<lb/>
裂皆为釁旣有間隙故得为罪也　德刑至是征　正義曰旣言<lb/>
觀釁而動更說无釁之事德刑政事典礼此六事行之不変易者<lb/>
不可与之敵也聖王之制征伐者为有罪者耳不为是六事不易<lb/>
行征伐也此举六事之目下文歴說楚不易六事以充之　君无<lb/>
怨讟　正義曰讟謗也政有常則民不恨故国君无人怨无人謗<lb/>
擊鼓怨州吁郑人謗子産是有怨謗也商農至其葉　正義曰<lb/>
斉語云公曰成民之事若何管子對曰四民者勿使雜処公曰処<lb/>
士工商農若何管子對曰昔聖王之制也処士就間燕処工就官<lb/>
府処商就市井処農就田野彼四民謂士農工商此数亦四无士<lb/>
而有賈者此武子意言举兵動衆四者不敗其葉發兵則以士從<lb/>
征不容復就間燕故不云士而分商賈为二行曰商坐曰賈虽同<lb/>
<pb n="3b"/>
是販賣而坐異業發兵征伐四者悉皆不与故㧾云不敗其業<lb/>
也　注宰令至叔敖正義曰周礼六卿大宰为長遂以宰为上<lb/>
卿之号楚臣令尹为長故從他国論之謂令尹为宰楚国仍别有<lb/>
大宰之官但位任卑耳傳称大宰伯州黎是也楚国名上卿为令<lb/>
尹者釈詁云令善也釈言云尹正也言用善人正此官也楚官多<lb/>
以尹为名皆取其正直也　注在車至为主　正義曰司馬法兵<lb/>
車一乗有甲士三人歩卒七十二人甲士在車不共碎役所言左<lb/>
右者分歩卒为左右也兵車一轅服馬夾之而言挾轅者歩卒𬒳<lb/>
分在右者當軍行之時又分之使在两廂挾轅以为戦備楚陳以<lb/>
轅为主故以轅表車正是挾車嚴兵以備不虞也其應在左者使<lb/>
之追求草蓐令离道求草不近兵車也蓐謂卧止之草故云为宿<lb/>
備也此是在道時然故云軍行右轅左追蓐至扵對陳之時則各<lb/>
在車之左右故豫定左右之分在道分使之耳注慮无至旌識<lb/>
正義曰茅明也在前者明为思慮其所无之事恐其卒有非常當<lb/>
預告軍中兵衆使知而为之備也如今軍行謂當杜之時行軍有<lb/>
<pb n="4a"/>
此法也前有斥候蹹伏者令人逺在軍前斥度候望慮有伏兵使<lb/>
蹹行之持以絳及白为幡与軍人为私号也曲礼曰前有水則載<lb/>
青旌前有塵埃則載鳴鳶前有車騎則載飛鴻前有士师則載虎<lb/>
皮前有摯獸則載貔貅其事与此見賊举幡相似也茅明釈言文<lb/>
舎人曰茅昧之明也　注物猶至敕令　正義曰類謂旌旗畫物<lb/>
類也百官尊卑不同所建各有其物象其所建之物而行動軍之<lb/>
政教不待約敕号令而自備辦也周礼大司馬中秋教治兵辨旗<lb/>
物之用王載大常諸侯載旂軍吏載旗师都載旃郷遂載物郊野載<lb/>
旐百官載旟郑玄云軍吏諸軍师也师都遂大夫也郷遂郷大夫<lb/>
也或載旃或載物衆属軍吏無所将也郊謂郷遂之州長縣正以<lb/>
下野謂公邑大夫載旐者以其将羡卒也百官卿大夫也載旟者<lb/>
以其属衛王也凡旌旗有軍衆者畫異物无者帛而已是其尊卑<lb/>
所建各有物類也案春官司常職云及国之大閱賛司馬頒旗物<lb/>
王建大常諸侯建旂孤卿建旃大夫士建物师都建旗州里建旟<lb/>
縣鄙建旐道車載旞斿車建旌俱是周礼而所建不同者大司馬<lb/>
<pb n="4b"/>
所云中秋教治兵之法司掌所云中冬教大閱之法郑玄云凡頒<lb/>
旗物以出軍之旗則如秋以尊卑之常建則如冬大閱備軍礼旌<lb/>
旗不如出軍時空辟实也是为時不同故所建異此云象物而動<lb/>
謂軍行之時當指語兵之法也　其君至施舎正義曰内姓謂<lb/>
同姓也其君之举用人也扵同姓則選之扵親扵外姓則選之扵<lb/>
旧扵親内選賢扵旧内選䝨言唯䝨是任不以親以旧便即用之<lb/>
所举不失有德所賞不失有劳必有徳乃举有労乃賞言不賞无<lb/>
労不举无德臣民年老有加增㤙惠外来旅客有施舎常法謂羈<lb/>
旅之臣以其新来施以恩惠舎不労役也　注賜老則不計労<lb/>
正義曰老有恩惠當謂年老有加增恩惠不論有労与无労也刘<lb/>
炫云老者當有㤙惠之賜非労伇之限但恩惠則賞賜之以文連<lb/>
賞不失労之下故杜云賜老則不計労刘炫以不計労之文而規<lb/>
杜氏一何煩碎注威儀有等差　正義曰言貴有常尊則當云<lb/>
賤有常卑而云賤有等威者威儀等差文兼貴賤旣属常尊扵貴<lb/>
遂属等威扵賤使互相發明耳德立至敵之　正義曰功德<lb/>
<pb n="5a"/>
苦其不立刑威苦其不行政以成就为上事以得時为善典貴其<lb/>
從礼悪其逆故云德立刑行政成事時典從礼順各以義理相配<lb/>
为文皆不易之事旣歴序此事乃云若之何敵之副上德刑政事<lb/>
典礼不易不可敵也　注仲虺至之後　正義曰取乱侮亡尚書<lb/>
仲虺之誥文也定元年傳薛宰曰薛之皇祖奚仲居薛以为夏車<lb/>
正仲虺居薛以为湯左相二人皆是薛祖是仲虺为奚仲之後<lb/>
注汋詩至取之　正義曰汋詩經无汋字序云言能汋先祖之道<lb/>
以養天下故以汋为名焉鑠羙釈詁文扵歎辞也時是也晦昧也言扵<lb/>
乎羙哉武王之用師也能遵天之道養是闇昧之君待闇昧者悪<lb/>
積而後取之言遵天之道者上天誅紂之期未至武王靖以待之<lb/>
是其遵天之道也　注耆致至扵昧　正義曰耆音指指致聲相<lb/>
近故为致也致討扵昧者言養之使昧然後可討之上句云兼弱<lb/>
攻昧引仲虺之言以證兼弱引武王之事以證攻昧此不云攻昧而<lb/>
言耆昧者以汋詩之意言養紂而不言伐紂不得謂之攻昧故縁<lb/>
詩之意言致之扵昧然後攻之　注武詩至之業　正義曰烈業<lb/>
<pb n="5b"/>
也釈詁文競強也詩意言无強乎唯武王之功業言克商功業实<lb/>
为強也此引武詩承兼弱攻昧之下故杜以傳意觧之言武王兼<lb/>
弱取昧故成此无强之業此詩汋武二篇並无兼弱之事因傳上<lb/>
文連言之　抚弱至可也　正義曰上言兼弱此云抚弱言其抚<lb/>
養而取之未必皆攻伐以求之也此抚弱即覆上仲虺有言兼弱<lb/>
也耆昧即覆上汋曰扵鑠王师耆昧也以務烈所覆上武曰无競<lb/>
惟烈士㑹言不須敵楚兼抚餘諸侯弱者致討諸侯昧者以務武<lb/>
王烈業之所可也　晋所至佐濟正義曰言晋之所以得为霸<lb/>
主者由軍师之武群臣有力以有武力成此霸功今失諸侯不可謂<lb/>
之为力見敵不能從不可謂之为武命为軍師者三車将佐皆受<lb/>
君命为軍之主帅以中軍佐済謂一軍之内将佐分之各有所帥<lb/>
故注云佐彘子所帥也僖二十八年胥臣以下軍之佐与此同也<lb/>
知莊子至大咎　正義曰荘子見彘子逆命必當有禍乃論其事<lb/>
云此師之行甚危殆哉周易之書而有此事师之𥘉六変而为臨<lb/>
𥘉六爻辞云軍師之出當湏以法若不善則致其凶旣引易文以<lb/>
<pb n="6a"/>
人從律今者師岀乃以律從人則有不臧之凶又覆觧不臧之義<lb/>
云執事上下相順和成則为臧若相違逆則为不臧旣釈不臧之<lb/>
事又釈以律之意坎为衆今変为兌兌为柔弱是衆散为弱坎为<lb/>
川今変为兊兌为澤是川壅为沢坎为法象今为衆則弱为川則<lb/>
壅是法律破壊從人之象故曰律否臧以釈易文律否臧之義<lb/>
否臧易注云为师之始斉师者也斉衆以律失律則散故师出以<lb/>
律律不可失失律而臧何異扵否失令有功法所不赦故师出不<lb/>
以律否臧皆凶釈否臧旣了又釈凶之一字故云且律竭言法律<lb/>
竭尽也川水當盈而以竭尽且又被夭塞不淂整流似法當嚴整<lb/>
而以破壞被人違逆不得施行所以致此凶禍觧釈凶義旣了以<lb/>
尽易意然後論彘子之悪當此𥘉六之禍故云水之不行是謂臨<lb/>
矣彘子有師不從𣣔論不行之臨事誰甚扵彘子周易所言是彘<lb/>
子之謂若能違辟前敵扵事猶可若果敢遇敵必致禍敗也此禍<lb/>
敗之事彘子主受之虽在敵免死而帰必有大咎也师坎为水坤<lb/>
为衆衆行如水師出之象故名其封为師服虔云坎为水坤为衆<lb/>
<pb n="6b"/>
又互体震震为雷雷鼓類又为長子長子帥衆鳴鼓廵水而行行<lb/>
師之象也臨兊为澤坤为地居地而俯視扵沢臨下之義故名为<lb/>
臨　注坎为至柔弱　正義曰晋語文公筮尚有晋国司空季子<lb/>
占之曰震雷也車也坎水也衆也主雷与車而尚水与衆是坎为<lb/>
衆也易說卦兊为少女故为柔弱衆聚则强散則弱坎変为兊是<lb/>
衆散为弱也注坎为至見壅正義曰說卦坎为溝瀆溝瀆即<lb/>
是川也說卦兊为沢川是流水今変为沢是川見壅也注如從<lb/>
至之象正義曰釈詁云如徃也往是相從之義故訓为從也法<lb/>
行則人從之率人以從法也法敗則法從人人各有心棄法不用<lb/>
法從人也釈言云坎律銓也樊光曰坎卦水也水性平律亦平銓<lb/>
亦平也郭璞曰易坎卦主法法律皆所以銓量輕重是坎为法象<lb/>
也今坎変为兊为衆則散而为弱为川則壅而为澤是失法之所<lb/>
用法敗從人之象也　注竭敗至法敗　正義曰竭是水涸之名<lb/>
坎为水为法水之竭似法之敗故云竭敗也坎変为兊則为水不<lb/>
流水不流則为法不行失为坎之用是法敗之象　注水遇至涸<lb/>
<pb n="7a"/>
也　正義曰哀九年傳曰如川之滿不可㳺也水當盈川而以壅<lb/>
故竭是水遇夭塞不淂整流則竭涸也夭遏是壅塞之義故云遇<lb/>
夭塞也　注主此禍　正義曰釈言訓尸为主故云主此禍也服<lb/>
虔亦云主此禍也又引易師卦六五長子帥師弟子輿尸凶長子帥<lb/>
师以中行也弟子輿尸使不當也佐之扵元帅弟子也而當以師<lb/>
済使不當也軍必破敗而輿尸案下句云虽免而皈則謂彘子當<lb/>
在陈而死師卦有輿尸之語其言尸之或容有此意但尸字不可<lb/>
两觧故杜略去之　注沈或至始縣　正義曰楚官多名为尹沈<lb/>
者或是邑名而其字或作寢哀十八年有寢尹呉由于因解寢为<lb/>
縣名不言寢是而沈非也　次于管正義曰土地名熒陽京縣<lb/>
東北有管城古管国也　注若敖至啓土　正義曰楚丗家云熊<lb/>
咢卒子熊儀立是为若敖若敖卒子霄敖立霄敖卒子熊煦立是<lb/>
为蚡冒蚡冒卒弟熊逹立是为楚武王案杜注文十六年傳蚡冒<lb/>
楚武王父不從史記也以荆竹織門謂之篳門則篳路亦以荆竹<lb/>
編車故謂篳路为柴車方言云楚謂凡人貧衣破醜敝为蓝縷藍<lb/>
<pb n="7b"/>
縷謂敵衣也服虔云言其縷破蓝蓝然　廣有至之两　正義曰<lb/>
两廣之别各有一卒之兵百人也一卒之外復有十五乘之偏并<lb/>
二十五人之两旣言一卒又云卒偏之两言卒之者成辞婉句耳<lb/>
或觧云两属扵偏云偏之两者謂偏家之两知不然者案成七年<lb/>
以两之一卒亦云之字豈又是两家之卒且杜注云十五乗为大<lb/>
偏今楚亦用旧偏法此一廣之中实有此偏非是偏名为两而岀<lb/>
一卒别復有偏之一两二十五人從之刘炫云两廣之别各有一<lb/>
卒百人一卒外復有偏一两二十五人兵法十五乗为偏偏有一<lb/>
两從之两是偏家之物故謂此为偏之两其实一廣十五乗有一<lb/>
百二十五人從之　注十五至承副　正義曰下云楚子为乗廣<lb/>
三十乗分为左右知十五乗为一廣也史記称斉景公時有司馬<lb/>
田穰苴善用兵至六国時斉威王使大夫追論古者司馬兵法附<lb/>
穠苴扵其中凡一百五十篇号曰司馬法百人为卒二十五人为<lb/>
两十五乗为偏皆司馬法之文百人为卒二十五人为两周礼亦<lb/>
有此文但周礼无偏故杜并引司馬法耳此云大偏對成七年九<lb/>
<pb n="8a"/>
乗为小偏故此爲大偏也桓五年二十五乗为偏戦時臨陈所用<lb/>
不同不可与此相對为大小杜注多少皆望文也言亦用旧偏法<lb/>
者謂楚虽荆尸而举仍用旧偏偏扵穰苴前已有則應周礼有文<lb/>
但以亡没者多故礼文不具　右廣至其夜　正義曰右廣雞鳴<lb/>
𥘉駕数及日中則左廣受而代之以至扵昬此昼日事也其内官<lb/>
親近王者為次序以當其夜若今宿直遞持更也　以我卜也<lb/>
正義曰将我晋戦之勝負卜其遂来遂往猶人揲蓍看卦善悪而<lb/>
卜其去之与往也注二先至穆王　正義曰莊十六年楚始伐<lb/>
郑文王之世也二十八年子元伐郑成王之初也僖五年首止之<lb/>
㑹郑伯逃帰自是以後郑始時復從楚成王以前郑未属楚故出<lb/>
入此行唯成穆耳令之荘王成王孫穆王子出入此行猶往来扵<lb/>
郑注単車至群帅　正義曰周礼環人掌致师郑玄云致师致<lb/>
其必戦之志則致师者致已𣣔戦之意扵敵人故單車揚威武以<lb/>
挑之下云趙旃請挑戰是也挑彼晋师故言以致晋师也楚子旣<lb/>
求成而又令挑戰示其不𣣔崇和以疑誤晋之群帅　注左車至<lb/>
<pb n="8b"/>
善者　正義曰兵車自非元帅皆射者在左御在中央故云左車<lb/>
左樂伯居左故称左也下云莊子抽矢菆納諸廚子之房選好矢<lb/>
而畄之知菆是矢之善者注兩飾至間暇　正義曰两飾掉正<lb/>
皆无明訓服虔亦云是相傳为然也飾馬者謂隨冝刷刮馬又正<lb/>
其鞅以示間暇　注麗著至心者　正義曰易离卦彖云离麗也<lb/>
日月麗乎天百榖草木麗乎土是麗为著之義亀之形背髙而前<lb/>
後下此射麋麗亀謂著其高処故杜以亀为背之隆高當心者服<lb/>
虔亦然是相傳为此說也　以歲至從者　正義曰周礼獸人冬<lb/>
献狼夏献麋春秋献獸物者謂献之以共王之膳耳非能徧及<lb/>
扵百官也礼冬獵曰狩言囲守而取之獲禽多也扵時虞人所献<lb/>
或頒及群臣故言嵗之非時献禽之未至以为語之辞耳注錡<lb/>
魏犫子　正義曰服虔亦以为犫子世本以为犫孫卋本多誤未<lb/>
必然也　使其徒入之　正義曰使已從人入壘以取俘馘也<lb/>
注軘車兵車名　正義曰襄十一年郑人賂晋侯以廣車軘車淳<lb/>
十五乗甲兵備甲兵從之是兵車明矣郑玄云廣車横陳之車服<lb/>
<pb n="9a"/>
虔云軘車屯守之車古名難淂而知其義或當然矣注元戎至<lb/>
为備　正義曰元大也戎車也詩小雅六月之篇言王者軍行必<lb/>
有大車十乗常在軍前以開道諸軍從行所以先人为備也詩毛<lb/>
傳云夏后氏曰鉤車先正也殷曰寅車先疾也周曰元戎先良也<lb/>
三代行軍皆前有此車其名司馬法之文也其先正先疾先良毛<lb/>
解其名郑玄又釈其意鉤車備誤鉤鞶其行曲直有正故曰先正<lb/>
寅進也此車能進取逺道故曰先疾元戎大車之善者故曰先良<lb/>
也　晋師至未動　正義曰晋之三軍上軍在左中軍在中下軍<lb/>
在右言晋之中軍下軍敗走在上軍之右者皆移唯上軍未動故<lb/>
杜云餘軍皆移去唯上軍在　告唐惠侯正義曰此未戦之前<lb/>
告經不書唐侯者为楚私属故不見也　注游車𥙷闕者正義曰<lb/>
周礼車僕有闕車之倅郑玄云闕車所用𥙷闕之車也此言㳺闕<lb/>
知㳺車以擬𥙷闕今使從唐侯是𥙷闕也　注以乗左得勝故<lb/>
正義曰桓八年傳云楚人尚左君必左者謂置車尚左故君在左<lb/>
此言先左謂乗廣先耳上文且則右廣𥘉駕日中乃授左廣則旧<lb/>
<pb n="9b"/>
法先乗右廣今楚王偶然乗左廣以逐趙旃因是而得戰勝以为<lb/>
冝乗左廣自是以後乗廣先左以乗左得勝故也　注廣兵車<lb/>
正義曰襄十一年郑人賂晋侯以廣車定四年史皇以乗廣死是<lb/>
兵車称廣也此言晋人廣隊下云拔旆投衡軍行則旆在軍前不<lb/>
是車皆有旆也此蓋是晋人在軍之前載旆之車注惎教至兵<lb/>
蘭　正義曰脫扃拔旆皆是教人之語知惎为教也服虔云扃横<lb/>
木有木横投扵輪間一曰扃車前横木張衡西京賦云旗不脫扃<lb/>
薛綜注云扃所以止旗今杜以扃为車上兵蘭各以意言皆无明<lb/>
證而礼扛鼎之木其名曰扃則扃是横木之名教之脫扃則扃是<lb/>
可脫之物杜云兵蘭蓋横木車前以約車上之兵器慮其落也隊<lb/>
坑則横木有礙故不能進　注还使至差輕　正義曰旆扇風重<lb/>
故馬便旋而不能進釈天云緇廣充幅長尋曰旐継曰旆郭璞<lb/>
曰帛續旐未为燕尾者此旆能扇風使重令馬不能進則其制必<lb/>
大矣故云旆大旗也城濮之役亡大旆之左旃此之類也旆縣扵<lb/>
竿挿之車上衡是馬頸上横木故拔取旗竿投扵衡上卧之使不<lb/>
<pb n="10a"/>
㠶風則扵車差輕故得岀坑也㠶是扇風之名今人舡上张布以<lb/>
鄣風名之曰㠶　注兄弟累尸而死　正義曰獲者被殺之名並<lb/>
皆被殺唯當言皆獲耳𣣔見尸相重累之皆獲故杜辯之云兄弟<lb/>
累尸而死累即傳之重也　可勝旣乎　正義曰重物不可举者<lb/>
謂之勝用之不可尽者亦言不勝史傳多有其事今人無復此語<lb/>
故少難觧耳旣尽也可勝尽乎言用之不可尽也　不以至故也<lb/>
　正義曰言我不以好箭射楚貴人之子而質之吾之子其可<lb/>
得乎吾为此計者不可用惡箭苟旦为射故也　注重輜重也<lb/>
正義曰輜重載物之車也說文云輜一名軿前後蔽也蔽前後以<lb/>
載物謂之輜車載物必重謂之重車人挽以行謂之輦輜重輦<lb/>
一物也襄十年傳称秦堇父輦重如役挽此車也輜重載器物<lb/>
糧食常在軍後故乙卯日戦丙辰始至扵邲也周礼郷师大軍旅<lb/>
㑹同正治其徒役与其輂輦郑玄云輂駕馬輦人輓行所以載<lb/>
任器也止以为蓄営司馬法曰夏后氏謂輦曰余車殷曰胡奴車<lb/>
周曰輜輦輦一斧一斤一鑿一梩一鋤周輦加二版二築又曰夏<lb/>
<pb n="10b"/>
后氏二十人而輦殷十八人而輦周十五人而輦説者以為夏岀<lb/>
师不踰時殷踰時周歴時故前丗輦少而後丗輦多武王至<lb/>
保之　正義曰昔武王克啇周公为之作頌曰武王誅紂之後則<lb/>
戢蔵其干戈則櫜韜其弓矢言旣誅暴乱則无復所用故韜蔵之<lb/>
懿羙也肆遂也時是也夏大也允信也武王以天下旣定又能求<lb/>
羙德之士而任用之故扵是功業遂大信哉唯我武王保之羙武<lb/>
王能保天下也　注戢蔵至息兵正義曰戢訓为斂聚㪘蔵之<lb/>
義故为蔵也<graphic n="KR1060" url="https://raw.githubusercontent.com/kanripo/KR-Gaiji/master/images/KR1060.png" mimeType="image/png"/>一名韜盛弓矢之衣也干戈弓矢蔵而不復用是<lb/>
羙武王能誅滅暴乱而息兵也此所引者周頌時邁之篇也詩序<lb/>
云頌者以其成功告扵神明则頌詩功成乃成乃作此傳言武王<lb/>
克啇作頌者武王克啇後卋追为作頌頌其克啇之功非克啇即<lb/>
作也国語引此云周文公之頌曰則此周公所作也傳言克啇作<lb/>
頌者包下三篇皆述武王之事　注肆遂至天下　正義曰肆之<lb/>
为遂相傳为此訓也夏大釈詁文求羙德謂求而任用之遂大者<lb/>
功業遂大也　又作至尔功　正義曰旣作時邁又作武篇也頌<lb/>
<pb n="11a"/>
皆一章言其卒章者謂終章之句也言武王誅紂致定尔武之大<lb/>
功也　其三至求定　正義曰其三周頌賚之篇也鋪布也䋇<lb/>
陈也但往也言武王能布陳政教故其時之民皈武王者皆云我<lb/>
往惟自求安定羙武王能安民故民皈之也　注其三至安定<lb/>
正義曰鋪是布散之義故为布也䋇陳釈詁文思是語之辞不为<lb/>
義也　其六至豐年正義曰其六周頌桓之篇也綏安也屡<lb/>
数也言武王伐紂安天下万国数有豊孰之年羙武王能和衆<lb/>
国豐民財也　注其六至之弟　正義曰綏安釈詁文屢数常<lb/>
訓也杜以其三其六与今詩頌篇次不同故为疑辞蓋楚樂歌之<lb/>
第言椘之樂人歌周頌者别爲次第故賚第三桓第六也刘炫以<lb/>
为其三其六者是楚子弟三引鋪時繹思第六引綏万邦今刪定<lb/>
知非者此傳若是旧文及傳家叙事容可言楚子第三引鋪時<lb/>
繹思第六引綏万邦此旣引此旣引楚子之言明知先有三六之<lb/>
語故楚子引之得云其三其六若楚子始第三引詩第六引詩<lb/>
豈得自言其三曰其六曰刘以其三其六为楚子引詩次第以規<lb/>
<pb n="11b"/>
杜過何辟之甚沈氏難云襄二十九年季札觀樂篇次不同杜云<lb/>
仲尼未刪定此亦不同而云楚樂歌之次者襄二十九年虽少有<lb/>
篇次不同大略不甚乖越故云仲尼未刪定以前此之三六全与<lb/>
詩次不同故云楚樂歌之第今周頌篇次桓第八賚第九也夫武<lb/>
至財者也　正義曰楚子旣引四篇乃陳七徳則四篇之内有此<lb/>
七者之義戢干戈<graphic n="KR1060" url="https://raw.githubusercontent.com/kanripo/KR-Gaiji/master/images/KR1060.png" mimeType="image/png"/>弓矢禁暴戢兵也時夏保之保大也耆定<lb/>
尓功定功也我但求定安民也綏万邦和衆也屡豐年豐財也<lb/>
我但求定是能安民故往求定也綏万国由德能和衆故万国安<lb/>
也　注著之至不忘正義曰杜以不忘其章謂子孫不忘上四<lb/>
篇之詩故云著之篇章使子孫不忘必知然者以文承武王克<lb/>
商作頌之後文連四篇詩義故以為著之篇章刘炫云能有七<lb/>
德故子孫不忘章明功業横取下文京觀為无忘其章明武功<lb/>
以規杜失非也　注祀先君告戦勝正義曰礼記曾子問称<lb/>
古者師行必以迁廟主行載于斉車言必有尊也尚書甘誓云<lb/>
用命賞于祖謂迁廟之祖主也為先君宫為此迁主作宫扵此祀之<lb/>
<pb n="12a"/>
告成事告戦勝也礼大傳記云牧之野武王之大事也旣事而奠<lb/>
扵牧室亦是新作室而奠祭也曾子問又曰无迁主則何主孔子<lb/>
曰天子諸侯将岀必以幣帛皮圭告于祖祢遂奉以出載于斉車<lb/>
以行每舎奠焉而後就舎　注鯨鯢大魚名　正義曰裴淵廣州<lb/>
記云鯨鯢長百尺雄曰鯨雄曰鯢目即明月珠也故死即不見眼<lb/>
睛也周処風土記云鯢海中大魚也俗說出入穴即为潮水<lb/>
是役至魚臣　正義曰入楚师言入此椘师扵郑国服虔云入椘<lb/>
师使椘师来入郑是也此石制引楚师入郑将以分郑国以半与<lb/>
楚取半立公子魚臣为郑君已𣣔擅其寵也　注詩小至歎之<lb/>
正義曰詩小雅四月之篇也离憂瘼病爰扵皆釈詁文言時卋禍<lb/>
乱必有憂病者扵何其所適皈乎歎此禍乱不知将何所帰也<lb/>
桓子請死　正義曰檀弓云謀人之軍敗則死之謀人之邦邑危<lb/>
則亡之今桓子将軍师敗故請死　進思至𥙷過正義曰孝經<lb/>
有此二句孔安国云進見扵君則必竭其忠貞之節以圖国事直<lb/>
道正辞有犯无隐退还所職思其事冝献可替否以𥙷主過此孔<lb/>
<pb n="12b"/>
意進謂見君退謂还私職也或當以此二句拠臣心為文文旣拠<lb/>
臣君在其上施之扵君則称進内省其身則称退尽忠者尽己之<lb/>
心以進献扵君𥙷過者内脩己心以𥙷君愆失故以尽忠为進𥙷<lb/>
過為退耳非謂進見与退还也　蕭潰　正義曰实未潰史以實<lb/>
王之意故言潰知者下云明曰蕭潰是也　注纊緜也　正義曰<lb/>
玉藻云纊為繭緼為袍郑玄云纊新緜也　注麥麴至謬語<lb/>
正義曰麥麴鞠窮所以禦湿賈逵有此言則相傳為此說也尚書<lb/>
說命云若作酒醴爾惟麴蘖則麥麴作酒之物本草有穹窮者<lb/>
是藥草之名觀傳文勢𣣔使无社逃扵泥水中而問有此物以否<lb/>
知是禦湿所用但不知若為用之耳河魚至拯之正義曰上句是<lb/>
叔展之言曰下是无社對語无社頻荅言无叔展乃言必湏入水<lb/>
故以水厄告之云如似河中之魚久在水内則生腹疾无此二物<lb/>
其柰濕何无社乃觧其意告叔展云當目視扵眢井而拯出之出<lb/>
溺為拯方言文　若為至則已　正義曰此亦叔展之言也无社<lb/>
旣解其意令展視井拯已但廢井必多不可知処故教无社令結<lb/>
<pb n="13a"/>
　茅為絰置扵井上又恐无社錯應他人更教之云若号哭向井則<lb/>
　是我之已身已展叔自謂也　注原縠先縠　正義曰杜譜以为<lb/>
　雜人則不知誰之子也案傳先軫或称原軫此蓋先軫之後也傳<lb/>
　有名号之異杜譜皆並言之先縠之下不言原縠是杜脫也上文<lb/>
　称為彘子服虔以为食菜扵彘今復称原原其上丗所食也扵時<lb/>
　趙氏有原同蓋分原邑而共食之也　十三年傳注宋討至以免<lb/>
　正義曰往年清丘之盟宋卿亦貶傳称不实其言此年宋𬒳楚伐<lb/>
　而晋衛不救即是不实之狀扵此發傳言唯宋可以免者意在責<lb/>
　諸国耳嫌華椒之罪累及其国恐言宋亦有罪冝其不救但盟之<lb/>
　不信唯椒身合貶宋国无罪言唯宋可以免見諸国皆合責也<lb/>
　注尽滅至來也　正義曰先縠之罪不合滅族尽滅其族为誅已<lb/>
　甚亦是晋刑大過是爲大悪君子旣嫌晋刑大過又尤先縠自招<lb/>
　故曰悪之来也已自取之悪之来也言大悪之事乗先縠之家<lb/>
　十四年傳注以有至妻之　正義曰釈詁以平为成則成亦平也<lb/>
　男子謂妻爲室故杜以为衛人以其父有平定国家之労復以女<lb/>
<pb n="13b"/>
妻之言衛侯以女妻之也刘炫以为傳文无衛侯之女为孔逹之<lb/>
妻復室其子謂復以室家还其子謂逹旣𬒳誅家當没入官復以<lb/>
孔達財物家室还其子今知非者案檢傳文上孔達云苟利社稷<lb/>
請以我說是孔逹忠扵衛国本实无罪所以告扵諸侯秪𣣔虚以<lb/>
說晋衛人荷其功力何淂没其家資男子謂妻为室則室者對夫<lb/>
之言故傳云女有家男有室今若以孔逹之妻而还其子便則以<lb/>
母还子不淂云復室其子又諸国大夫之妻傳皆不載其氏姓何<lb/>
淂独責孔達之妻湏言衛侯之女旣言復室其子明孔逹之妻則<lb/>
衛侯之女可知刘以孔達之妻爲衛侯之女扵傳无文以規杜過<lb/>
扵義非也注昭明也聾闇也正義曰人之聽視聦明唯在耳目而<lb/>
巳郑昭言其目明則宋不明也宋聾言其耳闇則郑不闇也耳目<lb/>
各举一事而對以桓反言宋不觧事必殺我也　注窒皇寢門闕<lb/>
正義曰下云剱及扵寢門之外則屦之所及未至扵外故以窒皇<lb/>
为寢門之闕謂至門逐及也荘十九年鬻拳葬扵絰皇注云絰皇<lb/>
冢前闕者亦以此而知也經傳通謂兩觀为闕唯指雉門以雉門<lb/>
<pb n="14a"/>
高大为縣旧章而使民觀之故雉門之觀特淂闕名名爲闕者以<lb/>
其在門兩旁而中央闕然爲道虽則小門亦如此耳故杜扵寢門<lb/>
冢門皆以闕言之此作窒彼作絰字異音同未知孰是其名为窒<lb/>
皇及市名蒲胥其義皆未聞　与之言魯樂正義曰樂謂樂居<lb/>
高位也　懷扵至不亡　正義曰懷思也謂思高位扵魯也旣思高<lb/>
位必貪貪必計謀去他人旣謀去他人他人亦謀去已一国之人謀去之何<lb/>
以不至亡也　孟献至公說　正義曰臣聞小国之免罪扵大国<lb/>
也使卿徃聘大国而献其玉帛皮幣之物扵是主人亦礼待之庭<lb/>
前所實籩豆醯醢有百品也君自親朝扵牧伯之国而献其治国<lb/>
之功若征伐之功於是主人敬以待之主人之身有威儀容㒵車<lb/>
服之飾有物采文章嘉淑皆善也有善言辞善称讃燕而送賔有<lb/>
加增賄貨言賔注旣共則主執亦厚礼使小国如此朝聘大国者<lb/>
謀其不免扵罪也若不往朝聘待其𬒳誅責而始薦賄貨則无及<lb/>
扵好事矣今椘子在宋君其圖之勸君使往聘也刘炫以爲皆是<lb/>
賔事聘而献物謂献其国内之物是所献之物庭中实之有百品<lb/>
<pb n="14b"/>
謂聘享之礼亀金竹箭之属有百品也朝而献功言治国有功<lb/>
故土饒物産扵是有玄纁璣組羽毛歯草乃淂为容㒵之物樂文<lb/>
章嘉淑謂羙善之物加貨謂賄賂之多多献賄賂以謀其不免扵<lb/>
罪也　注物玉帛皮幣也　正義曰聘礼賔執圭以致命享用<lb/>
束帛加璧夫人聘用璋享用玄纁束帛加琮其享幣又有皮<lb/>
馬是聘所献物有玉帛皮幣也　注主人至荅賔　正義<lb/>
曰聘礼君使卿章弁服皈饔餼五宰有司入陳鼎豆簋鉶醯醢百<lb/>
罋米百筥黍稷稻梁皆設扵中庭是主人設籩豆百品实扵庭<lb/>
以荅賔也刘炫謂治国有功土饒云云炫以杜注莊二十二年<lb/>
庭实旅百奉之以玉帛諸侯朝玉陳贄幣之象則朝聘陳幣亦<lb/>
实百品扵庭非独主人也　注容貌至亦備　正義曰杜謂於是<lb/>
有者皆主人之事故以容貌為威儀容顔當謂善为威儀容顔<lb/>
以接賔也采章車服文章謂主人陳設物采文章以接賔周礼車<lb/>
逆之類也嘉淑皆訓為善容貌文章以外别言善善故以為令辞<lb/>
称讃謂接之時善言辞善称讃也加貨謁好貨加增扵常若僖二<lb/>
<pb n="15a"/>
十九年介葛盧来朝礼之加燕好成十三年孟献子爲介王重賄<lb/>
之之類故以加貨爲命宥幣帛也刘炫云案此勸君行聘唯當論<lb/>
聘之義深不冝言主之礼備豈慮椘不礼而言此也君之威儀无<lb/>
時可舎豈待朝聘賔至乃始審威儀正顔色无賔客則驕容儀容<lb/>
儀非報賔之物何言報礼備又献其治国刘炫云傳称朝以正班<lb/>
爵之儀率長幼之序則不名献功成二年王礼鞏伯如侯伯克敵<lb/>
使大夫告慶之礼則侯伯克敵秪合使大夫告王征伐之功何故<lb/>
親朝献牧伯礼小朝大小国不合專征復有何功可献炫謂采章<lb/>
加貨則聘享献国所有玄纁璣組羽毛歯革皆充衣服旌旗之飾<lb/>
可以为容㒵物采文章嘉淑謂羙善之物加貨言賄賂之多皆賔<lb/>
所献亦庭实也扵聘揔言庭实扵朝指其所有詳扵君略扵臣也<lb/>
案莊二十二年傳庭实旅百則朝者庭实又成二年傳云侯伯克<lb/>
敵使大夫告慶之礼拠此文則聘賔有庭實又庭实旅百与容㒵<lb/>
采章相對杜何知庭实容㒵之等非是賔之所有必爲主人之物<lb/>
又君无献佂之功何以知献功扵牧伯今知列說非者二十二年楚子<lb/>
<pb n="15b"/>
入享于郑庭实旅百加籩豆六品又昭五年燕有好貨飱有陪鼎<lb/>
僖二十九年介葛盧来朝礼之加燕好此傳云嘉淑而有加貨故<lb/>
知加貨庭實之等皆是主人待賔之物礼傳賔之扵主无加貨之<lb/>
文故杜爲此觧襄八年郑伯親献蔡捷于邢丘是献征伐之功扵<lb/>
牧伯也刘苟違杜義以爲庭实旅百及容㒵采章嘉淑加貨之等<lb/>
並爲賔物又以諸侯親朝无献征伐之功以規杜氏違經背傳扵<lb/>
義非也　十五年注平者至其人　正義曰平者和也言其先不<lb/>
平而今始平小服大弱下強之意昭七年曁斉平燕与斉平也定<lb/>
十年及斉平十一年及郑平魯与平也諸言平者皆举国言平㧾<lb/>
言二国和同之意故不書其人謂不書公卿也燕曁斉平不言人<lb/>
此言宋人楚人史異辞耳榖梁傳曰人者衆辞也平称衆上下欲<lb/>
之也賈逵云称人衆辞善其与衆同𣣔然則彼不称人者豈唯国<lb/>
君𣣔平而在下不𣣔平乎傳載<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>辞則此平有盟不書盟者釈例<lb/>
曰宋人及楚人平實盟書平從赴辞也　注潞赤至從告<lb/>
正義曰狄有赤狄白狄就其赤白之間各自别有種類此潞是国<lb/>
<pb n="16a"/>
名赤狄之内别種一国夷狄祖其雄豪者子孫則称豪名為種若<lb/>
中国之始封君也謂之赤白其義未聞蓋其俗尚赤衣白衣也傳<lb/>
称天子建德因生以賜姓胙之土而命之氏者即以国名为氏但<lb/>
華夏不須言夏国名不以氏配赤狄旣須言狄單国不復成文故<lb/>
以氏配之潞氏甲氏臯落氏皆是也杜言氏国故称氏虽指解此<lb/>
狄而中国亦然刘炫云狄称種者周礼内宰上春生種稑之種賤<lb/>
之同之草木故称種林父尊卿當称帥师今従将卑师衆之例直<lb/>
称師者從告也　注称殺至札字　正義曰榖梁傳曰不言其兩<lb/>
下相殺也言兩臣下自相殺非君殺臣不淂言其大夫也釈例曰<lb/>
大臣相殺死者无罪則兩称名氏以示殺者之罪王札子殺召伯<lb/>
毛伯是也若死者有罪不称殺者名氏晋殺其大夫陽処父是也<lb/>
傳称此人为王子捷札一人而札在子上故疑經文倒札字也<lb/>
公羊傳曰王札子者何長庻之号也何休云天子之庻兄也左傳<lb/>
言札為王孫蘇所使非是尊貴不淂为王之庻兄故譜以為雜人<lb/>
不知何王之子　注公田至曰𥘉　正義曰公羊傳曰古者什一<lb/>
<pb n="16b"/>
而藉古者曷為什一而藉什一者天下之中正也多乎什一大桀<lb/>
小桀寡乎什一大貉小貉什一者天下之中正也什一行而頌聲<lb/>
作矣何休云多取扵民比於桀蛮貉无百官制度之費稅薄榖梁<lb/>
傳亦云古什一而藉孟子云夏后氏五十而貢殷人七十而助周<lb/>
人百畒而徹其实皆什一也趙歧注云民耕五十畒者貢上五畝<lb/>
耕七十畒者以七畒助公家耕百畒者徹取十畒以为賦虽異名<lb/>
而多少同故云皆什一也書傳言十一者多矣故杜言古者公田<lb/>
之法十取其一謂十畒内取一旧法旣已十畒取一矣今又履其<lb/>
餘畒更復十收其一乃是十取其二故論語云哀公曰二吾猶不<lb/>
是謂十内稅二猶尚不足則從此之後遂以十二为常故曰𥘉言<lb/>
𥘉稅十二自此始也諸書皆言十一而周礼載师云凡任地近郊<lb/>
十一逺郊二十而三甸稍縣都皆无過十二漆林之征二十而五<lb/>
者彼謂王畿之内所共多故賦税重諸書所言十一皆謂畿外之<lb/>
国故郑玄云十一而稅謂之徹徹通也為天下之通法言天下皆<lb/>
十一耳不言畿内亦十一也孟子又曰方里为井井九百畒其中<lb/>
<pb n="17a"/>
为公田八家皆私百畒同養公田公事畢然後敢治私事漢書食<lb/>
貨志取彼意而为之文云井田方一里是为九夫八家共之各受<lb/>
私田百畒公田十畒是为八百八十畒餘二十畒为廬舎諸儒多<lb/>
用彼為義如彼所言則家别一百一十畝是为十外稅一也郑玄詩<lb/>
箋云井稅一夫其田百畒則九而稅一其意異扵漢書不以志为<lb/>
説也又孟子對滕文公云請野九一而助国中什一使自賦郑玄<lb/>
周礼匠人注引孟子此言乃云是邦国亦異外内之法則郑玄以<lb/>
为諸侯郊外郊内其法不同郊内十一使自賦其一郊外九而助<lb/>
一是为二十而稅二故郑玄又云諸侯謂之徹者通其率以十<lb/>
一为正言郊内郊外相通其率为十稅一也杜今直云十取其一<lb/>
則又異扵郑唯謂一夫百畒以十畒皈公今又履其餘畒稅之<lb/>
更十取一耳履畝穀梁傳文也趙歧不觧夏五十殷七十之意<lb/>
蓋古者人多田少一夫唯淂五十七十畒耳五十而貢貢五畝七<lb/>
十而助助七畝好悪扵此郑注考工記云周人畿内用夏之貢法<lb/>
邦国用殷之助法　注螽子至成螽正義曰釈蟲云草螽員<lb/>
<pb n="17b"/>
蠜蜤螽蜙蝑李巡云皆分别蝗子異方之語也釈蟲又云蝝蝮蜪<lb/>
李巡云蝮蜪一名蝝蝝蝗子也郭璞云蝗子未有翅者刘歆以为<lb/>
蚍蜉有翅者非也如李郭之說是蝝为螽子也上云秋螽秋而生<lb/>
子扵地至今其子復生遇寒而死故不成災傳称凡物不为災不<lb/>
書此不為災而書之者傳云幸之也此年旣饑若使蝝早生更为<lb/>
民害則其困甚矣喜其冬主以为国家之幸故喜而書之公羊傳<lb/>
亦云蝝生不書此何以書幸之也注風雨至不豐　正義曰此<lb/>
年秋螽知不为螽而饑者春秋書螽多矣有螽之年皆不書饑<lb/>
而此獨書饑知年䬧不專為螽故云風雨不和五稼不豊也<lb/>
傳川澤至蔵疾正義曰周礼澤虞之官有大澤大薮小澤小<lb/>
薮尓雅十薮皆是大澤則薮是澤類郑玄周礼注云澤水所鐘<lb/>
也水希曰薮是薮者澤之少水之名也川沢山薮相配为文者川<lb/>
是流水澤是委水俱是水故揔云納汙言其納汙濁也山有木<lb/>
薮有草毒螫之蟲在草在木故俱云蔵疾言其蔵毒害也<lb/>
薮是澤類而杜云山之有林薮者薮虽澤類傳文与山相連薮<lb/>
<pb n="18a"/>
是草木積聚之処近山近澤皆淂称薮上旣有川澤之文下别云<lb/>
山薮之事此薮近山故杜云山之有林薮也刘炫以为澤旁之薮<lb/>
以規杜氏非也　注匿亦至瑕穢　正義曰瑾瑜玉之羙名聘義<lb/>
曰瑕不揜瑜瑜不揜瑕郑玄云瑕玉之病也瑜其中間羙者玉之<lb/>
性善悪不相揜此云匿瑕似以羙匿悪故云匿亦蔵也言玉質虽<lb/>
羙亦瑕蔵其中不言瑜能揜蓋瑕也　子反懼与之盟　正義<lb/>
曰服虔云与華元私盟許为退师若孟任割臂与魯莊公盟下云<lb/>
盟曰是兩国平後共盟而椘人为此辞耳非此華元子反私盟之<lb/>
辞也　注儁絶至者三　正義曰辨名記云倍人曰茂十人曰選<lb/>
倍選曰儁千人曰英倍英曰䝨万人曰桀倍桀曰聖是儁為絶異<lb/>
之称也有三儁才知其有才藝勝人者三事耳不知三者何事也<lb/>
不祀至五也　正義曰此五者從輕至重　祀虽为大罪廢祀未<lb/>
是害物故先言之耆酒則廢乱政事有害扵民故次之棄䝨人而<lb/>
侵隣国其害已大又次之殺夫人傷君目罪之大者故後言之棄<lb/>
仲章而奪黎氏地是为二事而并数為一者俱是为政之悪故并<lb/>
<pb n="18b"/>
数之奪黎氏地已尽奪之使黎侯失位故下云立黎侯而还更復<lb/>
其国也　啇紂由之故滅　正義曰史記殷本紀云紂䝨辯捷疾<lb/>
聞見甚敏材力過人手格猛獸知足以拒諫飾是非之端矜人臣<lb/>
以能高天下以聲以為皆出已之下武王伐滅之是由恃才儁故<lb/>
滅也　天反至災生　正義曰拠其害物謂之災言其怪異謂之<lb/>
妖時由天物在地故屬災扵天属妖扵地其实民有乱德感動天<lb/>
地天地爲之見変妖災因民而生天地共为之耳非獨天为災而<lb/>
地为妖民謂人也感動天地皆是人君感之非庶民也昭七年傳<lb/>
曰国无政不用善則自取謫扵日月之災言以政取謫是其由君<lb/>
不由民以民表人故釋例引此即改民为人是其民謂人也傳言<lb/>
天災地妖民乱歴序以尊卑為次更言乱則妖災生明妖災由民<lb/>
起妖災亦通言耳天虽四時氣唯寒暑故杜以反時为寒暑易節<lb/>
物則其数无窮故揔云群物失性反其常性即是妖也釈例曰物<lb/>
者雜而言之則昆蟲草木之類也大而言之則歲時日月星辰之<lb/>
謂也歲者水旱饑饉也時者寒暑風雨雷電雪霜也日月者薄食<lb/>
<pb n="19a"/>
夜明也星辰者彗孛霣錯失其次也山崩地震者陽伏而不能出<lb/>
隂廹而不能升也凡天反其時地反其物以害其物性皆为妖災<lb/>
是言妖災皆通天地共為之此傳地反物者唯言妖耳洪笵五行傳則有<lb/>
妖孽禍痾眚祥六者之名以積漸為義漢書五行志説此六名云凡<lb/>
单物之類謂之妖妖猶夭胎言尚微也蟲豸之類謂之孽孽則牙<lb/>
孽矣及六畜謂之禍言其著也及人謂之痾痾病類言浸深也甚<lb/>
則異物生謂之眚自外来謂之祥是六名以漸为称唯眚祥有外<lb/>
内之異耳大旨皆是妖也　故文反正為乏　正義曰許慎説文<lb/>
序云蒼頡之𥘉作書蓋依類象形謂之文其後形聲相益謂之字<lb/>
文者物象之本字者孳乳而生是文謂之字也制字之体文反正<lb/>
为乏服虔云言人反正者皆乏絶之道也人反德則妖災生妖災生<lb/>
則国滅亡是乏絶之道也　尽在狄矣　正義曰言尽在狄矣則狄皆有<lb/>
之其反德为乱則五罪是也天地災妖傳不指斥不知扵時潞国<lb/>
有何災何妖也　卒立召襄正義曰卒終也謂後終立之非此<lb/>
時即立毛氏後亦不滅但傳不言之耳　注心之至同傳　正義<lb/>
<pb n="19b"/>
曰心之精爽是謂魂魄魂魄去之何以能乆昭二十五年傳文<lb/>
𥘉稅至財也　正義曰藉者借也民之田榖出共公者不過取所<lb/>
借之田𣣔以豐民之財故不多稅也旣譏其稅畒言非礼乃举正<lb/>
礼言榖岀不過藉則知所稅畒者是藉外更稅故杜以为十一外<lb/>
更十取一且以哀公之言験之知十二而稅自此始也　冬蝝<lb/>
生饑幸之也　正義曰幸之者为幸蝝冬生不幸饑也而傳以饑<lb/>
連蝝生乃云幸之者以歲饑而復有災則民弥益其困由饑之故<lb/>
乃以为幸故傳連饑釈之　十六年注傳例至歇前　正義曰椘<lb/>
語云先王之為䑓榭也榭不過講軍實䑓不過望氛祥知榭是<lb/>
講武屋也名之曰宣則其義未聞服虔云宣揚威武之処義或當<lb/>
然也成周周之下都此榭别在洛陽講習武事則往就之尔雅釈<lb/>
宫云无室曰榭又云闍謂之䑓有木者謂之榭李廵曰䑓積土为<lb/>
之所以觀望䑓上有屋謂之榭則榭是䑓上之屋居䑓而臨觀講<lb/>
武故無室而歇前歇前者无壁也如今㕔是也公羊以为宣宫之<lb/>
榭謂宣王之廟也以其中興其廟不毁与左氏異也　傳注代林<lb/>
<pb n="20a"/>
至孤卿正義曰晋之中軍之将執政之上卿也大傅又尊於上<lb/>
卿且加大傅以襃顕之礼命臣者皆賜之以服使服而受命傳言以黻<lb/>
冕者黻冕是命孤卿之服故以之命士㑹也論語称禹悪衣服而致<lb/>
羙乎黻冕郑玄云黻祭服之衣冕其冠也此云黻冕亦當然也黻<lb/>
蔽膝也祭服謂之黻其他服謂之韠俱以韋为之制同而色異韠各<lb/>
從裳色黻則其色皆赤尊卑以深淺为異天子純朱諸侯黄朱大夫<lb/>
赤而已大夫以上冕服悉皆有黻故禹言黻冕此亦云黻冕但冕服自有<lb/>
尊卑耳周礼司服孤之服自希冕而下此士㑹黻冕當是希冕也<lb/>
天子大傳三公之官也諸侯大傳孤卿之官也周礼典命云公之<lb/>
孤四命郑衆云九命上公淂置孤卿一人春秋時晋為霸王侯亦置孤<lb/>
卿文六年有大傅陽子大师賈佗則晋甞置二孤　凡火至曰災<lb/>
正義曰人火從人而起人失火而为害本其火之所來故指火体<lb/>
而謂之為火天火則自然而起不能本其火体故以其所害言之<lb/>
謂之為災聖人重天变故異其名春秋書災多矣唯此言火耳<lb/>
注烝升也升殽於爼　正義曰礼升殽於爼皆謂之烝故烝为升<lb/>
<pb n="20b"/>
　也郑玄詩箋云凡非穀而食之曰殽則殽是可食之名切肉为殽<lb/>
　乃升於爼故謂之殽烝　注享當至其字　正義曰若公侯來朝<lb/>
　王爲設享則當有体薦薦其半体亦謂之房烝武子謂已𬒳王享<lb/>
　亦當房烝今乃殽烝故怪而問之　注享則至共儉　正義曰王<lb/>
　为公侯設享則半觧其体而薦之爲不食故不觧折所以示共儉<lb/>
　也示共儉与下示慈惠成十二年傳文　注体解至惠也<lb/>
　正義曰王为公侯設宴礼体節折升之扵爼即殽烝是也其物解<lb/>
　折使皆可食共食噉之所以示慈惠也其宴飲殽烝其数无文若<lb/>
　祭祀体解案特牲饋食礼有九体則肩一臂二臑三肫四胳五正<lb/>
　脊六横脊七長脅八短脅九此謂士礼也若大夫礼則于<lb/>
　一体加脡脊代脅其諸侯天子無文或同十一　注公謂諸侯<lb/>
　正義曰五等諸侯揔名为公故云公謂諸侯言諸侯親來則为之<lb/>
　設享又設燕也享用体薦燕用折爼若使卿来虽为設享仍用公<lb/>
　之燕法亦用折爼是王室待賔之礼也周語說此甚詳王召士季<lb/>
　曰子弗聞乎禘郊之事則有全烝王公立飫則有房烝親戚宴享<lb/>
<pb n="21a"/>
則有殽烝今叔父使士季实来唯是先王之宴礼𣣔以貽尓体觧<lb/>
節折而共飲食之扵是乎有折爼以示容合好将安用全烝注国<lb/>
語者皆云禘祭宗廟郊祭天地則有全其牲体而升扵爼謂之全<lb/>
烝王公立飫即享礼也礼之立成者名为飫十解其体而升扵爼<lb/>
謂之房烝傳言体薦即房烝也親戚宴享則宴享礼同皆体觧節<lb/>
折乃升於爼謂之殽此傳略而为文猶是彼意故注皆取彼解之<lb/>
十七年注再与文同盟正義曰錫我以文六年即位七年盟于<lb/>
扈十四年于新城魯許俱在是再同盟也　傳注跛而登階<lb/>
正義曰沈氏引穀梁傳云魯行父先晋郤克跛衛孫良夫眇曹公<lb/>
子首傴故婦人笑之是以知郤克跛也榖梁傳定本作郤克眇衛<lb/>
孫良夫跛以信斉沮　正義曰使沮者之言信也　而又至有<lb/>
焉　正義曰晏桓子等懼晋之命不淂已而来恨斉侯之使也今<lb/>
晋不以礼待之而又乆執之以成其悔恨言本恨斉今又恨晋斉<lb/>
侯見晋如此将有背晋之心斉君叛晋何利之有言此者勸晋侯<lb/>
免之耳注豸解也正義曰方言文　凡大至弟也<lb/>
<pb n="21b"/>
正義曰此例再言凡者前凡明称母弟之人適子及妾子之等後<lb/>
凡明䇿書称弟者皆母弟之義公之母弟見經者郑叚魯公子友<lb/>
衛叔武实母弟而不称弟陳公子招昭元年称公子八年称弟釋<lb/>
例曰母弟之寵異扵衆弟蓋縁自然之情以養母氏之志公在虽<lb/>
俱称公子其兄为君則特弟殊而異之親而睦之旣以隆友于之<lb/>
㤙亦以奨為人弟之敬成相親之益也通庻子为君故不言夫人<lb/>
之子而曰母弟母弟之見扵經者二十而傳之所發六條而已凡称<lb/>
弟皆母弟此䇿書之通例也庶弟不淂称弟而母弟淂称公子故<lb/>
傳之所發隨而釈之諸称弟者不言皆必称弟也秦伯之弟鍼適<lb/>
晋女叔斉曰秦公子必皈此公子亦国之常言淂兩通之證也仲<lb/>
尼因母弟之例拠例以興義郑伯懷害弟之心天王縱群臣以殺<lb/>
其弟夫子探書其志故顯称二兄以首悪佞夫称弟不聞反謀也<lb/>
郑叚去弟身为謀首也然則兄而害弟称弟以章凡罪<graphic n="KR1659" url="https://raw.githubusercontent.com/kanripo/KR-Gaiji/master/images/KR1659.png" mimeType="image/png"/>又害兄<lb/>
則去弟以罪弟身也推此以觀其餘秦伯之弟鍼陳侯之弟黄衛<lb/>
侯之弟鱄出奔皆是兄害其弟者也秦伯有千乗之国而不能容<lb/>
<pb n="22a"/>
<pb n="23a"/>
所也刘炫云再言凡者前凡拠適妻子为文後凡嫌妾子为君母<lb/>
弟不淂称弟故更言凡也　十八年注傳例至鄫子　正義曰杜<lb/>
以㑹盟之例卿則書名氏大夫則称人此称邾人故云邾大夫耳<lb/>
賈逵亦云邾使大夫往殘賊之　注未同至之偽　正義曰諸侯<lb/>
之葬魯不㑹則不書知吴楚之葬為僣不書者襄二十九年傳<lb/>
称葬楚康王云親送葬經亦不書故知其不为魯不㑹也礼坊記<lb/>
曰天无二日土无二主示民有君臣之别春秋不称楚越之王<lb/>
䘮恐民之惑也郑玄云楚越之君僣号称王不称其䘮謂不書葬<lb/>
也公羊傳曰吴楚之君不書葬辟其号也辟其号者五等諸侯死<lb/>
則称爵書卒及葬則從彼臣子之辞皆称为公若書楚葬亦冝<lb/>
從彼所称當云葬楚王以此僣而不典不淂称王故遂絶之而不<lb/>
書其葬同之蛮夷言其不足紀録以懲創自求名号之偽同之蛮<lb/>
夷者蛮夷辛亦不書言其不書似之也傳注殺戕至之名<lb/>
正義曰弑者試也言臣下伺候間隙試犯其君戕者殘也言外人<lb/>
卒暴而来殘賊殺害也弑戕皆是殺也所以别内外之名耳釈例<lb/>
<pb n="23b"/>
曰列国之君而受害扵臣子其所由者積微而起所以相測量非<lb/>
一朝一夕之漸故改殺为弑戕者卒暴之名有国之君當重門設<lb/>
險而輕近暴客変起倉卒赤因事而見戒也臣弑其君子弑其父<lb/>
卋之悪逆君子難言故春秋諸自内虐其君者通以弒為文也<lb/>
春秋弑君多矣其戕唯此一事自弑其君足明无道臣罪之例戕<lb/>
者外人所殺為无防被害皆是君自招之縦使君或无道其悪不<lb/>
加外国不淂從弑君之例也若戦死则書滅此謂在国見殺耳<lb/>
復命扵介正義曰聘礼復命之礼云公南郷使者執圭反命曰<lb/>
以君命聘于某君某君受幣于某官某君再拜以享某君某君再<lb/>
拜若聘君薨于後帰執圭復命于殯升自西階不升堂子即位<lb/>
不哭辯復命如聘子臣皆哭与介入北郷哭岀祖括髮入門右即<lb/>
位踊是君之存亡皆有復命之法今身将出奔不淂親自復命故<lb/>
立介扵位介當南靣皈父扵介前北面執圭復命旣復命之後北<lb/>
靣哭乃退括髮訖前即位北靣哭三踊而出以復命之語語介使<lb/>
知令介以此言告扵殯也<lb/>
<pb n="24a"/>
春秋正義卷第十七<lb/>
　　　　　　　　計一万六千五百五十一字<lb/>
<pb n="1a"/>
春秋傳卷第十七<lb/>
　　　　宣公中<lb/>
七年春衛侯使孫良夫來盟<lb/>
來盟爲前定者甞有約言矣未足効信而釋疑又相㰱血固結之<lb/>
爾是盟衛欲爲晉致魯而魯專事齊初未與晉通也必有疑焉而<lb/>
衛侯任其無咎故遣良夫來爲此盟而公卒見辱盟非春秋之所<lb/>
貴義自見矣<lb/>
夏公㑹齊侯伐萊秋公至自伐萊大旱<lb/>
及者内爲志㑹者外爲主平莒及郯公所欲也故書及繼以取向<lb/>
即所欲者可知矣伐萊齊志也故書㑹繼以伐致即師行之危亦<lb/>
　可知矣公與齊侯俱不務德合黨連兵恃強陵弱是以爲此舉也<lb/>
軍旅之後必有凶年言民以征役怨咨之氣感動天變而旱乾作<lb/>
矣其以大旱書者或不雩或雖雩而不雨也不雩則無恤民憂國<lb/>
　之心雩而不雨格天之精意闕矣<lb/>
<pb n="1b"/>
冬公㑹晉侯宋公衛侯鄭伯曹伯于黒壤<lb/>
㑹而不得見不以不得見爲諱盟而不與盟不以不與盟爲諱則<lb/>
曲不在公而主㑹盟者之罪耳與於㑹不與於盟而公有歉焉非<lb/>
　主㑹盟者之過也則書㑹不書盟若黒壤是也晉侯之立公旣不<lb/>
　朝又不使大夫聘而毎嵗適齊是宣公行有不慊於心而非晉人<lb/>
　之咎矣凢不直者臣爲君隱子爲父隱於以養臣子愛敬之心而<lb/>
　不事盟主又以賂免則不直在已矣<lb/>
八年春公至自㑹夏六月公子遂如齊至黄乃復<lb/>
　至黃乃復壅君命也有疾亦不復可乎大夫以君命出聞喪徐行<lb/>
　而不反未致事而死以尸將事楚伐吴陳侯使公孫貞子往弔及<lb/>
　良而卒將以尸入吴人辭焉上介芋尹蓋曰寡君使蓋備使弔君<lb/>
　之下吏無禄使人逢天之慼大命隕墜絕丗于良廢日供積一日<lb/>
　遷次今君命逆使人曰無以尸造于門是我寡君之命委于草莽<lb/>
　也無乃不可乎吴人不敢辭君子以爲知禮乃者無其上之詞其<lb/>
<pb n="2a"/>
曰復事未畢也<lb/>
辛巳有事于太廟仲遂卒于垂<lb/>
有事言時祭此公子遂也曷爲書字生而賜氏俾丗其官也曷爲<lb/>
書卒以事之變卒之也古者諸侯立家大夫卒而賜氏其後尊禮<lb/>
權臣寵遇貴戚而不由其道於是乎有生而賜氏其在魯則季友<lb/>
仲遂是也襄仲殺惡及視援立宣公而宣公深德之故生而賜氏<lb/>
使丗大夫以荅之也經於其卒書族以志變法之端爲後丗戒<lb/>
壬午猶繹萬入去䈁<lb/>
繹者祭之明日以賔尸也猶者可巳之詞萬舞也以其無聲也故<lb/>
入而遂用籥管也以其有聲也故去而不作是謂故知不可有其<lb/>
邪心而不能格也禮大夫卒當祭則不告終事而聞則不繹不告<lb/>
者盡肅敬之誠於宗廟不繹者全始終之恩於臣子今仲遂國卿<lb/>
也卒而猶繹則失寵遇大臣之禮矣春秋雖隆君抑臣而禮貌有<lb/>
　加焉則廉陛益尊而臣節礪後丗法家專欲隆君而不得其道至<lb/>
<pb n="2b"/>
　以犬馬國人相視大倫滅矣聖人書法如此存君臣之義也<lb/>
戊子夫人嬴氏薨<lb/>
敬嬴文公妾也何以稱夫人自成風聞季友之繇事友而屬其子<lb/>
　及僖公得國立以爲夫人於是乎嫡妾亂矣春秋於風氏凢始卒<lb/>
　四貶之則禘于太廟秦人歸禭榮叔含賵召伯㑹葬去其姓氏不<lb/>
稱夫人王再書而無天是也敬嬴又嬖私事襄仲而屬宣公不待<lb/>
致于太廟援例以立則從同同而無貶矣其意若曰以義起禮爲<lb/>
　可繼苟岀於私情而非義後雖欲正可若何<lb/>
晉師白狄伐秦<lb/>
　晉主夏盟糾合諸侯攘夷狄安諸夏乃其職矣秦人之怨起自侵<lb/>
　崇其曲在晉責已可也旣不知自反釋怨修睦以𥙷前過巳可咎<lb/>
　矣乃復興師動衆㑹戎狄以伐之獨不惡傷其類乎直書于䇿貶<lb/>
　自見矣<lb/>
楚人滅舒蓼<lb/>
<pb n="3a"/>
按詩稱戎狄是膺荆舒是懲在周公所懲者其自相攻滅中國何<lb/>
與焉然春秋書而不削者是時楚人疆舒蓼及滑汭盟吴越勢益<lb/>
強大將爲中國憂而民有被髪左衽之患矣經斯丗者當以爲懼<lb/>
有攘郤之謀而不可忽則聖人之意也<lb/>
秋七月甲子日有食之旣冬十月已丑葬我小君敬嬴<lb/>
成風薨以夫人葬以小君將袝于廟而始有二夫人也則四貶之<lb/>
以正其事今敬嬴亦薨以夫人葬以小君使袝于廟無貶以正之<lb/>
從同同可也而於宣公元年即以所逆穆姜婦之何也曰婦有姑<lb/>
　之詞見敬嬴遂以子貴援例而亟立爲夫人也僖公享國八年然<lb/>
後致成風而敬嬴之亟也雖云援例魯君臣之責亦可知矣無貶<lb/>
而書法若此者猶桓宣弑君而書即位尓<lb/>
雨不克葬庚寅日中而克葬<lb/>
敬嬴以其子宣公屬諸襄仲殺太子及其母弟雖假手于仲實敬<lb/>
嬴之謀也經書子赤卒夫人姜氏歸于齊其文無貶而讀者有傷<lb/>
<pb n="3b"/>
切之意焉則以秉彞不可滅也傳謂哭而過市市人皆哭敬嬴逆<lb/>
　天理拂人心之狀慘矣其於終事雨不克葬著咎徴焉而謂無天<lb/>
道乎此皆直書以見人心與天理之不可誣者也夫䘮事即逺有<lb/>
　進無退浴于中霤飰于牖下小歛于戸内大歛于阼階殯于客位<lb/>
　遷于廟祖于庭塴于墓以弔賔則其退有節以虞事則其祭有時<lb/>
　不爲雨止禮也雨不克葬喪不以制也或曰卜葬先逺日所以避<lb/>
　不懷也諸侯相朝與旅見天子入門而雨霑服失容則廢矧送終<lb/>
大事人情所不忍遽者反可冒雨不待成禮而葬乎潦車載蓑笠<lb/>
士䘮禮也有國家者乃不能爲雨備何也且公庭之於墓次其禮<lb/>
意固不同矣不得不可以爲恱無財不可以爲恱得之爲有財古<lb/>
　之人皆用焉而不能爲之備是儉其親也不亦薄乎故穀梁子曰<lb/>
　雨不克葬䘮不以制也厚葬古人之所戒而墨之治䘮也以薄又<lb/>
君子之所不與故䘮事以制春秋之旨也<lb/>
城平陽楚師伐陳<lb/>
<pb n="4a"/>
九年春王正月公如齊公至自齊夏仲孫蔑如京師<lb/>
以淺言之屬辭比事春秋教也當嵗首月公朝于齊夏使大夫聘<lb/>
于京師此皆比事可考不待貶絕而惡自見者也宣公享國九年<lb/>
於周纔一往聘其在齊則又再朝矣經於如齊毎行必致深罪之<lb/>
也下逮戰國周衰甚矣齊威王往朝于周而天下皆賢之況春秋<lb/>
時乎而宣公不能也故聘覲之禮廢則君臣之位失諸侯之行惡<lb/>
而倍畔侵陵之敗起矣此經書君如齊臣如周之意而特書王正<lb/>
月以表之也<lb/>
齊侯伐萊秋取根牟八月滕子卒九月晉侯宋公衛侯鄭伯曹伯㑹<lb/>
于扈晉荀林父帥師伐陳<lb/>
按左氏討不睦也陳侯不㑹荀林父以諸侯之師伐陳晉侯卒乃<lb/>
還則知經所書者與晉罪陳之詞也㑹于扈以待陳而陳侯不㑹<lb/>
然後林父以諸侯之師伐之也則幾於自反而有禮矣不書諸侯<lb/>
之師而曰林父帥師者在㑹諸侯皆以師聽命而林父兼將之也<lb/>
<pb n="4b"/>
則其衆輯矣晉主夏盟又嘗救陳所冝與也而惟楚之即夫豈義<lb/>
乎<lb/>
辛酉晉侯黒臀卒于扈冬十月癸酉衛侯鄭卒<lb/>
晉成公何以不葬魯不㑹也衛成公何以不葬亦魯不㑹也衛成<lb/>
事晉甚謹而魯宣公獨深向齊衛欲爲晉致魯故謀黒壤之㑹而<lb/>
特使孫良夫來盟以定之也及㑹于黒壤而晉人止公賂然後免<lb/>
是以扈之㑹皆前日諸侯而魯獨不往二國繼以䘮赴亦皆不㑹<lb/>
　此所謂無其事而闕其文者也或曰二君皆有貶焉故不書葬誤<lb/>
　矣魯人不㑹亦無貶乎書卒而以私怨廢禮忘親其罪巳見春秋<lb/>
　文簡而直視人若日月之無私照也曲生意義失之逺矣<lb/>
宋人圍滕<lb/>
　圍國非將卑師少所能辦也必動大衆而使大夫爲主帥明矣然<lb/>
　而稱人是貶之也滕旣小國又方有喪所冝矜哀吊恤之不暇而<lb/>
　用兵革以圍之比事以觀知見貶之罪在不仁矣<lb/>
<pb n="5a"/>
楚子伐鄭晉郤缺帥師救鄭<lb/>
楚兵加鄭數矣或稱人或稱爵何也鄭自晉成公初立舎楚而從<lb/>
中國正也楚人爲是興師而加鄭不義矣故宣公三年書人書侵<lb/>
　罪之也次年鄭公子歸生弑其君諸侯未有聲罪致討者而楚師<lb/>
　至焉故特書爵與之也然興師動衆賊則不討惟服鄭之爲事則<lb/>
非義舉矣故又次年傳稱楚子伐鄭而經書人再貶之也至是稱<lb/>
爵豈與之乎按公羊例君將不言帥師書其重者也至此書爵見<lb/>
　其陵暴中華以重兵臨鄭矣何以知其非與之乎曰下書晉郤缺<lb/>
　帥師救鄭則知非與之也由此觀春秋書法皆欲治亂賊之黨謹<lb/>
　華夷之辨以一字爲褒貶深切著明矣<lb/>
陳殺其大夫洩冶<lb/>
　稱國以殺者君與用事大臣同殺之也稱其大夫則不失官守而<lb/>
　殺之者有專輙之罪矣洩冶無罪而書名何也冶以諌殺身者也<lb/>
　殺諌臣者必有亡國弑君之禍故書其名爲徴舒弑君楚子滅陳<lb/>
<pb n="5b"/>
　之端以垂後戒此所謂義係於名而書其名者也比干諌而死子<lb/>
　曰商有三仁焉洩冶諫而死何獨無褒詞夫語黙死生當其可而<lb/>
　止尓洩冶之盡言無隱不愧乎史魚之直矣方諸比干自靖自獻<lb/>
　于先王則未可同日而語也冶雖効忠其猶在宋子哀魯叔肹之<lb/>
　後乎故仕於昏亂之朝若異姓者如子哀潔身而去可也其貴戚<lb/>
　耶不食其禄如叔肹善矣<lb/>
十年春公如齊公至自齊<lb/>
　此亦如齊亦致其至而不書月上九年亦如齊亦敢其至而書月<lb/>
　者爲是年夏使仲孫蔑如京師故特於歲首書王正月以著宣公<lb/>
　之罪而君臣名分之際謹嚴如此也歸田以爲私惠比於君臣名<lb/>
　分之際則大小不侔矣<lb/>
齊人歸我濟西田<lb/>
　宣公於齊順其所欲旣以女妻其臣又以兵㑹伐萊之舉又毎歲<lb/>
　往朝于齊廷雖諸侯事天子無是禮也故惠公恱其能順事巳而<lb/>
<pb n="6a"/>
以所取濟西田歸之也歸讙及闡直書曰歸此獨書我者乃相親<lb/>
愛惠遺之意或謂濟西魯之夲封故書我則誤矣以柔巽卑屈事<lb/>
　人不以其道而得地與恱人之柔巽卑屈事巳不以其道而歸其<lb/>
地皆人欲之私而非義矣<lb/>
夏四月丙辰日有食之已巳齊侯元卒齊崔氏出奔衛<lb/>
按左氏崔杼有寵於惠公髙國畏其逼也公卒而逐之奔衛書曰<lb/>
崔氏以族奔也許翰以謂崔杼岀而能反反而能弑者以其宗強<lb/>
　於此舉氏辨之早也其說得矣所謂譏丗卿者非公羊夲旨蓋門<lb/>
弟子因尹氏武氏稱丗卿而附益之於此耳經有事同而詞異亦<lb/>
　有事異而詞同一視之則泥而不通矣<lb/>
公如齊五月公至自齊<lb/>
　文約而事詳者經也春如齊朝惠公夏如齊奔其䘮若是雖不致<lb/>
　可也而皆致者甚之也天王之䘮不奔欲行郊禮而汲汲於奔齊<lb/>
惠公之䘮天王之葬不㑹使微者徃而公孫歸父㑹齊惠公之葬<lb/>
<pb n="6b"/>
其不顧君臣上下尊卑之等所謂肆人欲滅天理而無忌憚者也<lb/>
詞繁而不殺聖人之情見矣<lb/>
癸巳陳夏徴舒弑其君平國<lb/>
陳靈公之無道也而稱大夫之名氏以弑何也禍莫大於拒諫而<lb/>
殺直臣忠莫顯於身見殺而其言驗洩冶所爲不憚斧鉞盡言於<lb/>
其君者正謂靈公君臣通於夏徴舒之家恐其及禍不忍坐觀故<lb/>
昧死言之靈公不能納又從而殺之卒以見弑而亡其國此萬丗<lb/>
　之大戒也特書徴舒之名氏以見洩冶忠言之驗靈公見弑之由<lb/>
使有國者必以逺色修身包容狂直開納諫諍爲心也以爲罪不<lb/>
　及民故稱大夫以弑者非經意矣<lb/>
六月宋師伐滕<lb/>
　前圍滕稱人刺伐䘮也此伐滕稱師譏用衆也宋大國爵上公霸<lb/>
　主之餘業力非不足也今鄰有弑逆不能聲罪致討乃用大衆以<lb/>
　伐所當矜恤之小邦且滕不事已無乃已德猶有所闕而滕何尤<lb/>
<pb n="7a"/>
焉故特稱師以著其罪而汲汲於誅亂臣討賊子之意見矣<lb/>
公孫歸父如齊葬齊惠公<lb/>
歸父仲遂之子貴而有寵宣公深德齊侯之能定其位而又以濟<lb/>
西田歸之也故生則傾身以事之而不辭於屈辱没則親往奔喪<lb/>
而使貴卿㑹其葬亦不顧天王之禮闕然莫之供也比事考詞義<lb/>
自見矣<lb/>
晉人宋人衛人曹人伐鄭<lb/>
按左氏鄭及楚平諸侯伐鄭取成而還其稱人貶也鄭居大國之<lb/>
間從於強令豈其罪乎不能以德鎭撫而用力爭之是謂五十歩<lb/>
笑百歩庸何愈於楚自是責楚益輕罪在晉矣<lb/>
秋天王使王季子來聘<lb/>
　公羊傳曰王季子者王之母弟也王有時聘以結諸侯之好禮也<lb/>
宣公享國至是十年不朝于周而比年朝齊不奔王喪而奔齊侯<lb/>
䘮不遣貴卿㑹匡王葬而使歸父㑹齊侯之葬縱未舉法勿聘焉<lb/>
<pb n="7b"/>
猶可也而使王季子來王靈益不震矣自是王聘春秋亦不書矣<lb/>
公孫歸父帥師伐邾取繹<lb/>
用貴卿爲主將舉大衆出征伐不施於亂臣賊子奉天討罪而陵<lb/>
弱侵小近在邦域之中附庸之國是爲盗也當此時陳有弑君之<lb/>
亂旣來赴告藏在諸侯之䇿矣曾不是圖而有事於邾不亦傎乎<lb/>
故四國伐鄭貶而稱人魯人伐邾特書取繹以罪之也<lb/>
大水季孫行父如齊冬公孫歸父如齊<lb/>
按左氏行父如齊初聘也歸父如齊邾故也齊侯嗣立宣公親往<lb/>
　奔其父喪又使貴卿㑹葬矣若待踰年然後修聘未晚也而季孫<lb/>
　亟行歸父繼往則以宣公君臣不知爲國以禮而謂妄恱取人之<lb/>
　可以免於討也歸父貪於取繹畏齊而往蓋理曲則氣必餒矣能<lb/>
　無畏乎哉春秋備書而不削以著其罪爲後丗鑒也<lb/>
齊侯使國佐來聘<lb/>
葬之速也太不懷也又未逾年而以君命遣使聘于鄰國則哀戚<lb/>
<pb n="8a"/>
之情忘矣孟子曰養生不足以當大事惟送死可以當大事滕文<lb/>
　公五月居廬未有命戒及至葬顔色之戚哭泣之哀吊者大恱而<lb/>
有願爲其氓者蓋禮義人心之所同然也齊頃公嗣位之初舉動<lb/>
如此喪師失地幾見執獲豈特婦人笑客之罪哉巳失守身之夲<lb/>
矣<lb/>
饑楚子伐鄭<lb/>
　經有詞同而意異者比事以觀斯得之矣九年楚子伐鄭稱爵者<lb/>
貶詞也若曰國君自將恃強壓弱慿陵中夏之稱也知然者以下<lb/>
書晉郤缺帥師救鄭則貶楚可知矣此年楚子伐鄭稱爵者直詞<lb/>
也若曰以實屬詞書其重者而意不以楚爲罪也知然者以傳書<lb/>
　晉士㑹救鄭逐楚師于頴北而經削之則責晉可知矣此類兼以<lb/>
傳爲案者也<lb/>
十有一年春王正月夏楚子陳侯鄭伯盟于辰陵<lb/>
　晉楚爭此二國爲日久矣今陳鄭背晉從楚盟于辰陵而春秋書<lb/>
<pb n="8b"/>
之無貶詞者豈與其下喬木入幽谷乎中國而不能令則夷狄進<lb/>
矣經之大法在誅亂臣討賊子有亂臣則無君有賊子則無父無<lb/>
父與君即中國變爲夷狄人類殄爲禽獸雖得天下不能一朝居<lb/>
也今魯與齊方用兵伐莒晉與狄方㑹于櫕函而不謀少西氏之<lb/>
逆也而楚人能謀之所謂禮失而求之野夷狄之有君不如諸夏<lb/>
之亡也辰陵之盟所以得書於經而詞無貶乎聖人討賊之意可<lb/>
　謂深切著明矣<lb/>
公孫歸父㑹齊人伐莒秋晉侯㑹狄于櫕函<lb/>
春秋正法不與夷狄㑹同分類也書㑹戎㑹狄㑹吴皆外詞也内<lb/>
中國故詳外四夷故略今中國有亂天王不能討則方伯之責也<lb/>
　又不能討則四鄰諸侯冝有請矣而魯方㑹齊伐莒晉方求成于<lb/>
　狄是失肩背而養其一指不能三年而緦小功之察不亦傎乎凢<lb/>
　此直書其事不待貶絶而義自見者也<lb/>
冬十月楚人殺陳夏徴舒丁亥楚子入陳<lb/>
<pb n="9a"/>
　稱人者衆詞也大惡人人之所同惡人人之所得討其稱楚人殺<lb/>
　徴舒諸夏之罪自見矣按左氏傳楚子爲夏氏亂故謂陳人無動<lb/>
　將討於少西氏遂入陳殺徴舒轘諸栗門而經先書殺後書入者<lb/>
　與楚子之能討賊故先之也討其賊爲義取其國爲貪舜跖之相<lb/>
　去逺矣其分乃在於善與利耳楚莊以義討賊勇於爲善舜之徒<lb/>
　也以貪取國急於爲利跖之徒矣爲善與惡特在一念須㬰之間<lb/>
　而書法如此故春秋傳心之要典不可以不察者也或曰聖人大<lb/>
　改過楚雖縣陳能聽申叔時之說而復封陳可謂能改過矣猶書<lb/>
　入陳以貶之何也曰楚莊意在滅陳雖復封之然郷取一人焉以<lb/>
　歸謂之夏州而又納其亂臣是制人之上下使不得其君臣之道<lb/>
　也晉人以幣如鄭問駟乞之立故子産對曰若寡君之二三臣而<lb/>
　晉大夫專制其位是晉之縣鄙也何國之爲辭客幣而報其使晉<lb/>
　人舎之他國非所當與也而必欲納其亂臣存亡興滅其若是乎<lb/>
　仲尼重傷中國深美其有討賊之功故特從末減不稱取陳而書<lb/>
<pb n="9b"/>
入雖曰與之可矣<lb/>
納公孫寧儀行父于陳<lb/>
此二臣者從君於昬宣淫於朝誅殺諌臣使其君見弑蓋致亂之<lb/>
臣也肆諸市朝與衆同棄然後快於人心今乃詭詞奔楚託於討<lb/>
賊復讎以自脫其罪而楚莊不能察其反覆又使陳人用之是猶<lb/>
　人有飲毒而死者幸而復生又強以毒飲之可乎故聖人外此二<lb/>
　人於陳而特書曰納納者不受而強納之者也爲楚莊者冝柰何<lb/>
瀦徴舒之宮封洩冶之墓尸孔寧儀行父于朝謀於陳衆定其君<lb/>
　而去其庶幾乎<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
春秋正義卷第七　桓公<lb/>
　國子祭酒上護軍曲阜縣開國子臣孔　穎逹等　奉<lb/>
　勑撰<lb/>
七年注焚火至故書　正義曰咸丘地名以火焚地明为田獵故<lb/>
知焚是火田也不言蒐狩者以火田非蒐狩之法而直書其焚以<lb/>
譏其人物也釋例曰咸丘魯地非蒐狩常処經不言蒐狩但称焚<lb/>
咸丘言火田尽物非蒐狩之義是言火田非狩法故不書狩狩旣非法<lb/>
虽淂地亦譏不譏其失地地咸丘知地亦非也礼記王制云昆蟲<lb/>
未蟄不以火田則是巳蟄淂火田也又尔雅釋天云火田為狩似<lb/>
法得火田而譏其焚者說尓雅者李廵孫炎皆云放火燒艸守其<lb/>
下風周礼羅氏蜡則作羅𥜗郑云𥜗細密之羅此時蟄者畢矣<lb/>
可以羅罔囲取禽也今俗放火張羅其遺教然則佊火田者直焚<lb/>
其一叢一聚羅守下風非謂焚其一澤也礼天子不合囲諸侯不<lb/>
掩群尚不尽取一群豈容并焚一澤知其譏尽物故書也沈氏以<lb/>
周礼仲春火弊謂夏之仲春今周之二月乃夏之季冬故譏其尽<lb/>
<pb n="1b"/>
物義亦通也　傳注陋至書夏　正義曰傳直云賎之不言賎<lb/>
意以榖鄧是南方諸侯近椘小国明以辟陋小国故賤之也賎之<lb/>
者以其朝礼不足故書名也曲礼云諸侯不生名今生書其名欲<lb/>
比之附庸但实非附庸故仍書其爵介葛盧言来不言朝全不能<lb/>
行朝礼此則行朝礼但礼不足耳傳在春經在夏經書实朝之日<lb/>
故春来至夏乃書之卋本鄧为曼姓荘十六年椘文王滅之榖則<lb/>
不知何姓是誰滅之服注云榖鄧密迩於椘不親仁善隣以自固<lb/>
卒为椘所滅无同好之救桓又有弑䝨兄之悪故賎而名之衛兾<lb/>
隆難杜云傳曰要結外援好事隣国以衛社稷又云服於有礼社<lb/>
稷之衛榖鄧在南地属衡岳以越棄彊椘逺朝悪人䘚至滅亡故<lb/>
書名以賤之杜駮論先儒自謂一凖丘明之傳今辟陋之語傳本<lb/>
无文杜何所凖馮知其辟陋傳又称莒之辟陋而經无貶文榖鄧<lb/>
辟陋何以書名此杜義不通秦道静釋云𣏌桓公来朝用夷礼故<lb/>
曰子𣏌文公来盟傳云賤之明賤其行夷礼也然則榖鄧二君地<lb/>
接荆蛮来朝書名明是賤其辟陋也此則傳有理例故杜拠而言<lb/>
<pb n="2a"/>
之若必魯桓悪人不合朝聘何以伯糾来聘譏其父在仍叔之子<lb/>
譏其㓜弱又魯班斉饋春秋所善羙魯桓之有礼責三国之来伐而<lb/>
言逺朝悪人非其辞也注盟向至郑成正義曰此盟向之邑必<lb/>
有主拠之言求成于郑是主求成也隐十一年王以与郑傳称王<lb/>
不能有然則郑虽淂之亦不能有故今始求成旣而背之是背郑帰<lb/>
王故王迁于郟若主不皈王則王无由得迁之也八年春正月己卯烝<lb/>
正義曰衛氏難杜云上五年闭蟄而烝謂十月此正月烝则是過<lb/>
時而烝春秋有一貶而起二事者若武氏子来求賻一責天王求賻二<lb/>
責魯之不共此正月烝一責過時二責見瀆何为不可而云非为<lb/>
過時者秦氏釋云案周礼四時之祭皆用四仲之月此正月则夏<lb/>
之仲冬何为不淂烝而云過时也又傳无過时之文明知直为再<lb/>
烝而瀆也　注祭公至略䡖　正義曰隐元年云祭伯今而称公<lb/>
知其为天子三公公羊亦云祭公者何天子之三公也從周向紀不由<lb/>
魯国縱令因使過魯自當假道而去不須言来也凡言遂者因<lb/>
上亊生下事之辞旣書其来又言遂逆是先来见魯君然後向<lb/>
<pb n="2b"/>
紀知王使魯主昬故祭公来受魯命而住迎也凡昬姻皆賔主<lb/>
敵体相對行礼天子嫁女扵諸侯使諸侯为主令与夫家为礼天<lb/>
子聘后扵諸侯亦使諸侯为主令与后家为礼嫁女則送女扵魯令<lb/>
魯嫁女与人迎后則令魯為主使魯遣使往逆故祭公受魯命也<lb/>
嫁王女者王姬至魯而後至夫家其王后昬后不来至魯者以王<lb/>
姬至魯待夫家之逆以为礼故須至魯后則王命已成於魯無<lb/>
事故即歸京師於逆称王后举其得王之命后礼巳成於歸称季<lb/>
姜申父母之尊言子尊不知於父母從父母之家而将帰扵王<lb/>
拠父母之家为文故於帰申父母之尊也公不独行必有卿<lb/>
從卿不書举重略䡖也知非卿不行者以傳云礼也釋例曰襄<lb/>
十五年刘夏逆王后于斉傳曰卿不行非礼也知祭公如紀時<lb/>
亦有卿卿不書举重略䡖猶鞌邲之戰唯書郤克林父此天子<lb/>
使公卿之文是杜約彼文知公行必卿從也異義公羊說天子<lb/>
至庻人皆親迎左氏說王者至尊无敵体之義不親迎郑玄駮<lb/>
之曰文王親迎於渭濵即天子親迎也天子虽尊其於后则天<lb/>
<pb n="3a"/>
婦也夫婦判合礼同一体所謂无敵豈施於此哉礼記哀公問曰<lb/>
冕而親迎不巳重乎孔子對曰合二姓之好以継先聖之後以为天<lb/>
地宗廟社稷之主君何謂已重乎此言継先聖之後为天地之主<lb/>
非天子则誰乎是郑以天子當親迎也此注之意猶以为天子不<lb/>
親迎者以此時祭迎后傳言礼也刘夏逆后譏卿不行皆不譏<lb/>
王不親行明是王不當親也文王之迎大姒身为公子迎在殷卋<lb/>
未可拠此以为天子礼也孔子之對哀公自論魯国之法曽周公<lb/>
之後淂郊祀上帝故以先聖天地為言耳其意非說天子礼也且<lb/>
郑玄注礼自以先聖为周公及駮異義则以为天子二三其徳自<lb/>
无定矣　傳漢淮之間　正義曰漢淮二水名漢淮之間漢北淮<lb/>
南禹貢云嶓冡導漾東流為漢又東為滄浪之水過三澨至<lb/>
于大别南入于江孔安国云泉始出山為漾水東南流為沔水<lb/>
至漢中東行為漢水釋例曰漢一名沔水出武都沮縣東經漢中<lb/>
魏興至南陽東南經襄陽至江夏安陸縣入江禹貢又云導淮自<lb/>
桐柏東會于泗沂東入于海釋例曰淮出義陽平氏縣桐柏山東<lb/>
<pb n="3b"/>
北經汝隂淮南譙国沛国下邳至廣陵縣入海也　九年注季姜<lb/>
至之尊　正義曰時當桓王故云桓王后也公羊傳曰其称紀季<lb/>
姜何自我言紀父母之於子虽为天王后猶曰吾季姜是申父母之<lb/>
尊也公羊又曰京师者何天子之居也京者何大也师者何衆也<lb/>
天子之居必以衆大之辞言之注曹伯至来朝正義曰朝礼當<lb/>
君自親行不應使大子也當享而大子歎明年而曹伯卒知其有<lb/>
疾故使大子来朝也大子不合称朝攝行父事故言朝也諸經称<lb/>
卋子及衛卋叔申經作卋字傳皆为大然則古者卋之与大字義<lb/>
通也　傳注韓服至州縣　正義曰以巴所使故言巴行人行人<lb/>
謂使人也地理志巴郡故巴国江州是其治下縣也昭十三年椘共<lb/>
王与巴姬埋璧則巴国姬姓也此年見傳文十六年与秦椘滅庸<lb/>
以後不見蓋椘滅之　三逐巴师不克正義曰三逐巴师謂鄧师<lb/>
逐巴师也不克謂椘巴不能克鄧故闘廉設權以誘之　注梁国<lb/>
至国名　正義曰地理志云馮翊夏陽縣故少梁也是梁在夏陽<lb/>
也僖十七年傳曰惠公之在梁也梁伯妻之梁嬴孕過期旣以国<lb/>
<pb n="4a"/>
配嬴則梁为嬴姓卋本荀賈皆姬姓僖十九年秦人滅梁荀賈<lb/>
不知誰滅之晋大夫有荀氏賈氏蓋晋滅之以賜大夫　注諸侯<lb/>
至上卿　正義曰継子男以上皆周礼典命職文也郑玄云誓猶<lb/>
命也言誓者明天子旣命以为之嗣樹子不易也釈例曰周礼諸侯<lb/>
之適子誓扵天子則下其君礼一等未誓則以皮帛継子男此謂<lb/>
公侯伯子男之卋子出會朝聘之儀也誓者告扵天子正以为世子<lb/>
受天子報命者也未誓謂在国正之而未告天子者也曹之卋子<lb/>
未誓而来故賔之以上卿謂比於諸侯之上卿継子男之末命数<lb/>
相凖故也是言曹大子由未誓之故賔之以上卿謂以賔客待之<lb/>
同上卿之礼也卿礼飱饔積膳之数掌客聘礼略有其亊傳不<lb/>
言未誓知曹大子必未誓者若誓則下其君一等而巳侯伯之子<lb/>
當如子男不淂徒以上卿之礼待之也釈例總論卋子故言比於<lb/>
諸侯之上卿此指說曹国故分明辨之云各如其国之上卿僖二<lb/>
十九年傳曰在礼卿不會公侯會伯子男可也昭二十三年傳曰<lb/>
列国之卿當小国之君固周制也然则小国之君乃當大国之卿<lb/>
<pb n="4b"/>
小国之卋子必不淂當大国之卿故知各如其国之上卿耳何休<lb/>
膏盲以为左氏以人子安処父位尤非衰卋救失之冝於義左氏<lb/>
为短郑箴云必如所言父有老耄罷病孰當理其政預王亊也蘇<lb/>
云誓於天子下君一等未誓継子男並是降下其君寧是安居父<lb/>
位非歎所也正義曰服虔云古之为享食所以觀威儀省福禍无<lb/>
䘮而戚憂必讎焉今大子臨樂而歎是父将死而兆先見也　十<lb/>
年注改侵至有辞　正義曰周礼大司馬以九伐之法正邦国賊<lb/>
䝨害民则伐之負固不服則侵之然則侵伐者師旅討罪之名也<lb/>
魯以周礼为班則魯有礼矣三国伐有礼是討有辞矣春秋善魯<lb/>
之用周班不使三国得伐之故改侵伐而書来戦言若三国自来<lb/>
戰而魯人不与戦也釋例曰斉侯衛侯郑伯来戰于郎夫子善魯<lb/>
人之秉周班悪三国之伐有礼故正王爵以表周制去侵伐以見<lb/>
无罪此聖人之所以扶㢡王室敦崇大教故詭常例以特見之見其<lb/>
義也　傳注虢仲至大夫　正義曰周礼每卿之下皆有大夫傳<lb/>
言讃其大夫知是属已之大夫非虢大夫者若虢国大夫虢仲自得<lb/>
<pb n="5a"/>
加罪无为譛之加王且其若是虢人不淂以王师伐虢故也<lb/>
注虞国至陽縣　正義曰譜云虞姬姓也周大夫王之子大伯之<lb/>
弟仲雍是为虞仲嗣大伯之後武王克商封虞仲之庻孫以为虞<lb/>
仲之後処中国为西呉後世謂之虞公僖五年晋滅之地理志<lb/>
河東大陽縣周武王封大伯後扵此是为虞公志言大伯後<lb/>
者以仲雍嗣大伯故也　注虞叔虞公之弟正義曰祭叔旣<lb/>
为祭公之弟知虞叔亦是虞公之弟匹夫无罪　正義曰士<lb/>
大夫以上則有妾媵庻人唯夫妻相匹其名旣定虽單亦通故<lb/>
書傳通謂之匹夫匹婦也　注郑主至周礼　正義曰傳言<lb/>
先書斉衛則斉衛不合先書當先書郑也春秋之例主兵<lb/>
者先書此則郑人主兵郑冝在先而先序斉衛者王爵斉<lb/>
衛爲侯尊扵郑伯故以王爵尊卑为序也不依主兵之例而以<lb/>
王爵序者魯班諸侯之戍以王爵为次郑忽負功懷怒致有此<lb/>
師故特改常例還以王爵次之見魯猶東周礼故也　十一<lb/>
年注祭氏至詳之　王義曰荘二十五年陳侯使女叔來聘傳<lb/>
<pb n="5b"/>
曰嘉之故不名是諸侯之卿嘉之乃不名则於法當書名祭仲<lb/>
行无可嘉知仲非其字故云祭氏仲名也祭仲郑卿而至宋<lb/>
見執必是行至宋也行使𬒳執例称行人此當云執郑行人<lb/>
而不称行人者聴宋迫脅以逐出其君罪之故不称行人昭<lb/>
八年椘人執陳行人于徴師殺之傳曰罪不在行人也以<lb/>
罪不在則称行人知祭仲罪在其身故去行人也釋例曰祭仲<lb/>
之如宋非會非聘与於見誘而以行人應命不能死節挾偽<lb/>
以篡其君故經不称行人以罪之是說罪仲之意襄十一<lb/>
年椘人執郑行人良霄傳曰書曰行人言使人也是變例<lb/>
也傳称誘祭仲而執之則本非行人故經不言杜必知以行人<lb/>
應命罪之故不称行人者祭仲若不至宋人何得執之旣往至<lb/>
宋即是因事而行亦旣因事而行便为使人之例杜以傳文称<lb/>
誘故序其本意言非聘非會聴宋迫脅故不称行人罪之經与<lb/>
斉人執郑詹文亦何異刘君以祭仲是字郑人嘉之妾規杜氏<lb/>
就如刘言旣云罪其逐君何以嘉而称字杜以蕭叔字故知祭仲<lb/>
<pb n="6a"/>
是名仲旣書名为罪則不称行人是其貶責刘云祭仲本非行人未<lb/>
知有何所拠　注突厉至言郑正義曰成十八年傳例曰諸侯<lb/>
納之曰歸知此為宋所納故曰歸也突实公子而不称公子傳无襃<lb/>
貶之例知從告者之辞告言不言公子故不称也十五年許叔入<lb/>
于許十七年蔡季歸于蔡皆以字繫国突不繫郑者以文連祭仲<lb/>
祭仲之上巳有郑字蒙上郑文故下言郑也以宋人執仲納突乃是<lb/>
一亊連書故突淂蒙上文其郑忽奔衛則郑人别告故不連上文<lb/>
注忽昭至名赴　正義曰僖九年傳曰宋桓公卒未葬而襄公會<lb/>
諸侯故曰子里克殺奚斉于次書曰殺其君之子未葬也彼以未葬<lb/>
故繫父知旣葬则成君此荘公旣葬則忽成君矣冝書郑伯岀<lb/>
奔今書忽之名知郑人賎之以名赴也其賎之意說在忽之復<lb/>
帰注柔魯至地闕　正義曰以柔不称族与无駭相類是无族<lb/>
可称知其未賜族也亦以蔡叔无善可嘉知叔是名叔亦无族<lb/>
蓋亦未賜族也　傳注宋不書經闕　正義曰丘明作傳本以<lb/>
觧經經傳不同皆傳是其实今傳有宋而經无宋知是經之闕<lb/>
<pb n="6b"/>
文宋为大国傳処郑下是史文旧闕傳先举經之所有乃以闕者<lb/>
实之故後言宋耳非謂盟之序列宋在下也服虔以为不書<lb/>
宋宋後<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>宋若後盟盟本无宋傳不得言斉衛郑宋为此盟也<lb/>
傳之上下例不虚举經文举此盟者为經闕宋故也　注邑亦<lb/>
国也　正義曰書云欲宅洛邑傳每云敝邑是也　注君謂屈瑕<lb/>
也　正義曰礼坊記云礼君不称天大夫不称君恐民之惑也然<lb/>
则大夫不淂称君此謂屈瑕为君者椘僣王号縣尹称公故呼卿<lb/>
为君大夫正法當呼为王昭元年傳醫和謂趙文子曰主桐<lb/>
晋国是其事也祁盈之臣謂祁盈为君伯有之臣謂伯有为公<lb/>
是家臣称其主耳　鄖有虞心正義曰鄖人曰虞四邑之至<lb/>
兾其与已合勢有虞度外援之心而又自恃近城故无闘志<lb/>
注啇紂至夷人　正義曰古文尚書泰誓曰受有億兆夷人<lb/>
离心离徳子有乱臣十人同心同德昭二十四年傳引之云亦<lb/>
有离徳巳与本小殊此注改予为武王又倒其先後者便文耳<lb/>
虽言傳曰非傳本文刘炫云欲以證啇周之不敵故先少而後多<lb/>
<pb n="7a"/>
<pb n="8a"/>
月起文傳言再赴是赴以正月也彼以十二月之日为正月赴魯<lb/>
知赴者或有以前月之日從後月而赴故因此以示别意注重<lb/>
書至以名　正義曰春秋之中唯此重書日其餘亦應有一日两<lb/>
事各書日名但更无其日不可復知計赴告之体本應皆以日<lb/>
告史官書䇿復應各書其日但他国之告或有詳略魯史記注<lb/>
多違旧章致使日与不日无復定凖及其仲尼書經不以日月襃<lb/>
貶或略或詳非此所急故日月詳略皆依旧文此重書丙戌非<lb/>
是義例以旧史所重故因史成文耳　注旣書至为文　正義<lb/>
曰春秋之例戰不言伐以其伐可知故略其文也伐者討有罪之<lb/>
辞言戦又言伐者皆是罪彼所伐之国此旣書伐宋又重書戰者以<lb/>
見宋之无信言以鍾鼓聲其罪而伐之彼不服罪而反与我戰所<lb/>
以深責之也荘二十八年斉人伐衛衛人及斉人戰此文亦當如<lb/>
彼冝云及宋人戦今直言戰于宋者尤其无信故以独戰为文皆<lb/>
陳曰戰戦是敵辞不言及宋戰不使宋淂敵也十年郎之戦我有<lb/>
礼彼无礼斉郑无辞以罪我不令我与彼敵彼自独戦为文此戦<lb/>
<pb n="8b"/>
我有信而宋无信我有辞以責宋不使宋敢敵我自独戰为文<lb/>
郎戰我有辞故言戰不言伐此戰宋无辞故言伐不言与宋戰二者<lb/>
虽文皆独戰而義存彼此俱是善悪有殊不得相敵故也　傳<lb/>
注城下至深恥正義曰宣十五年椘囲宋傳称華元謂子反曰<lb/>
敝邑易子而食折骸以㸑虽然城下之盟有以国斃不能從也寧<lb/>
以国斃不肯從城下之盟是其深恥也必爲深恥者諸侯當好事<lb/>
四隣以衛社稷相時而動量力而行今乃構怨彊敵兵臨城下力<lb/>
屈勢沮求服受盟是其不知之甚将为隣国所笑故深恥之<lb/>
注彭水至魏縣　正義曰釋例云彭水出新城昌魏縣東北至<lb/>
南郷筑陽縣入漢　注羅熊至徧也　正義曰羅熊姓卋本文<lb/>
也說文云諜軍中反間也謂詐为敵国之人入其軍中伺候间隙<lb/>
以反報其主故此訓諜为伺而兵書謂之反间也廵徧也謂廵遶<lb/>
徧行之十三年公會至败績正義曰傳称宋多責賂於郑故<lb/>
以纪魯及斉与宋衛燕戦然则此戰之興本由宋郑相怨虽復各<lb/>
連同好當以宋郑为主其序紀在郑上宋処斉下者若魯人不<lb/>
<pb n="9a"/>
与而隣国自行則以主兵为先若与魯同行魯史所記则當以<lb/>
魯为主不淂復先主兵亦旣不先主兵即以大小为序故紀先郑也<lb/>
宋使斉为主猶隐四年州吁伐郑使宋为主故斉先宋此以公<lb/>
在會故不以主兵为先尊卑为序故紀在郑先若然荘二十六年<lb/>
會宋人斉人伐徐杜云宋主兵故序斉上彼魯亦在而先主兵者<lb/>
彼是魯之微人所會之国又少此則公自在會及所戦之国歴序<lb/>
又多故不与佊同也戰称将败称师是史䇿之常法也史所以然<lb/>
者师是将之所帥戦則举将为重敗則群师尽崩固當举师言<lb/>
败若其敗还書将则是将身独敗无以見师之大崩故戰则称将<lb/>
敗則称师言其衆师尽敗非独将身敗也此燕人謂将也椘子傷<lb/>
目故称椘子敗績此若云燕人敗績则是燕将身傷以此不淂不<lb/>
称师敗唯荘二十八年衛人敗績違常文耳　注大崩至礼也<lb/>
正義曰言史異辞者決荘二十八年衛人及斉人戰衛人敗績也<lb/>
此败称师而彼敗称人是史異辞也史非一人立辞自異非襃貶之<lb/>
例也此二者於理則师是而人非但不以为義故合各從其本耳杜<lb/>
<pb n="9b"/>
以旣葬為成君虽则踰年猶待葬訖故以惠公为非礼釈例曰父<lb/>
虽未葬䘮服在身踰年则於其国内即位称君伐郑之役宋公衛<lb/>
侯是也春秋書魯事皆踰年即位称公不可曠年无君則知他国<lb/>
亦同然拠父未葬於其国内虽淂伸其尊若以接隣国则違礼失<lb/>
制也是言先君未葬則不淂称爵成君以接隣国也杜言違礼失<lb/>
制礼制亦无明文案文八年八月天王崩九年春毛伯来求金傳<lb/>
曰不書王命未葬也彼以踰年未葬不淂称王命使是其礼制未<lb/>
可以此知接隣国則違礼制也　傳大夫至行也　正義曰大夫<lb/>
伯比言済衆者其非益衆之謂也其此伯比之意當謂君冝抚慰<lb/>
小人士卒以言信也教訓諸司長率以令德而威懼莫敖以刑罰<lb/>
也莫敖狃扵蒲騷之役狃貫也貫於蒲騷之得勝遂恃勝以为<lb/>
常将自用其心不受規諌必䡖小羅国以为无能君若不以言辞<lb/>
刑罰鎮重抚慰之莫敖其将不設備乎夫謂伯比伯比之意固當<lb/>
謂君教訓衆民而好以言辞鎮抚之召軍之諸司而勸勉之以善<lb/>
德見莫敖而告之道上天之意不借貸慢易之人不使慢易之人<lb/>
<pb n="10a"/>
得勝言其必須敬懼也其意當如此耳若其不然此伯比豈不知<lb/>
椘师之尽行也而更請益師乎注狃<graphic n="KR1016" url="https://raw.githubusercontent.com/kanripo/KR-Gaiji/master/images/KR1016.png" mimeType="image/png"/>也　正義曰說文云狃<lb/>
狎也<graphic n="KR1016" url="https://raw.githubusercontent.com/kanripo/KR-Gaiji/master/images/KR1016.png" mimeType="image/png"/>習也郭璞云貫忕也今俗語皆然则狃状皆貫習之義以<lb/>
貫得勝則輕易前敵将自用其意不復持重　注鄢水至入漢正<lb/>
義曰釈例曰鄢水岀新城沶郷縣東南經襄陽至冝城縣入漢<lb/>
注公後至之地　正義曰两敵将戰必豫期戦地公未見紀郑纪<lb/>
郑巳与斉宋先設戦期公不及設期唯及其戰故言戰而不書所<lb/>
戰之地言此地非公所期故不書也釈例曰桓十三年戰不書所所<lb/>
者期戰所在之地也公會戰而後其期猶及諸侯共其成败故備書<lb/>
諸国而不書地成十六年傳曰戰之日斉国佐至於师此其類也<lb/>
然则諸戦書日者日即從月計此經當云二月巳己公會紀侯郑<lb/>
伯今退已已於郑伯之下者春秋之例公之出會例多以月要<lb/>
盟戦敗例多以日故巳已之文在公會紀侯郑伯之下十二年十<lb/>
二月及郑师伐宋丁未戰于宋亦其類也服虔云下日者公至而<lb/>
後定戰日地之与日當同時設期公旣不及期地安得及期日也<lb/>
<pb n="10b"/>
刘炫云公會紀郑告廟而行始行即書會也其戦之日则戰罷乃<lb/>
告廟史官虽連并其文而存其本旨己巳是戰日故下日以附戦<lb/>
十四年注御廪至六年正義曰傳称御廪災乙亥甞書不害<lb/>
也明甞之所用是御廪之所蔵也礼記祭義云天子为藉千畒諸<lb/>
侯百畝躬東来以事天地山川社稷先古敬之至也榖梁傳曰天<lb/>
子親耕以共粢盛王后親蠶以共祭服国非无良農工女也以为<lb/>
人之所尽事其祖祢不若以巳所自親者也月令季秋乃命冡宰<lb/>
蔵帝藉之收於神倉郑玄云重粢盛之妄也帝藉所耕千畒也蔵<lb/>
祭祀之榖故为神倉以此諸文知御廪蔵公所親耕以奉粢盛之<lb/>
倉也廪即倉之别名周礼廪人力倉人之長其職曰大祭祀则共<lb/>
其接盛郑玄云接讀为扱扱以授舂人大祭祀之榖藉田之收蔵<lb/>
於神倉者不以給小用是公所親耕之粟擬共祭祀蔵扵倉廪故<lb/>
謂之御廪災其屋而不損其榖故曰書不害也　注先其至示法<lb/>
正義曰八月建未未是始殺故云先其時亦過也周礼大宰祀五<lb/>
帝前期十日帥執事而卜日遂戒享先王亦如之郑玄云十日者容<lb/>
<pb n="11a"/>
散七日致斉三日壬申在乙亥之前三日是致斉之𥘉日也旣已戒<lb/>
日致斉御廪虽災苟其不害嘉榖有榖可以共祭祀则祭不應<lb/>
廢故書以示法也若害榖則當廢不可苟用他榖故也先時亦過<lb/>
過则當書但書過已有成例故傳指言不害故沈氏云杜以先时<lb/>
亦過過则當書傳何以專言不害此丘明之意若非先时有災<lb/>
不害亦書若非御廪有災先时亦書進退明例也服虔云魯以<lb/>
壬申𬒳災至乙亥而甞不以災害为恐故衛難杜云若救之则息<lb/>
不害嘉榖則傳當有救火之文若如宋災傳举救火今直言不害<lb/>
明知不以災为害杜必为不害嘉榖者秦氏荅云傳所以不載救<lb/>
火者傳以指釈經文略举其要所以不載救火至扵宋郑之災彼由<lb/>
簡牘備載詳略不等不可相難也　傳注熟曰饔生曰餼正義<lb/>
曰同礼外内饔皆掌割亨之事亨人給外内饔之㸑亨煑饔者<lb/>
煑肉之名知熟曰饔哀二十四年傳称晋人餼臧石牛以生牛賜<lb/>
之知生曰餼又聘致饔餼五年飪一牢腥二牢餼二牢飪是熟<lb/>
肉腥是生肉知餼是未殺郑玄以为生牲曰餼唯瓠葉箋云腥曰餼欲以<lb/>
<pb n="11b"/>
牽为牽行故餼为巳殺非定觧也定解猶以生为餼傳諸言餼者<lb/>
皆致生物於賔也　十年注突旣至三年　正義曰凡諸侯出奔<lb/>
皆𬒳逐而出非自出也旧史書臣以逐君仲尼脩春秋責其不能<lb/>
自固皆以自奔为文以故此注迹突之悪言其罪之之意釈例曰諸<lb/>
侯奔亡皆迫逐而苟免非自出也傳称衛孫林父寗殖出其君名在<lb/>
諸侯之䇿此以臣名赴告之文也仲尼之經更没逐者主名以自奔为<lb/>
文責其不能自安自固所犯非徒所逐之臣也言其所犯処多非徒<lb/>
逐者独悪君不能君故臣亦不臣臣之逐君其罪已著没其臣名独<lb/>
見君罪言罪不純在其臣故也衛献公出奔不名郑伯突及北燕<lb/>
伯款蔡侯朱等皆書名者從彼告辞故釈例曰衛赴不以名而燕赴<lb/>
以名隨赴而書之義在佊不在此也言責其不能自安自固自奔<lb/>
即是身罪名与不名不復著義故從告也昭三年傳曰書曰北燕伯<lb/>
𣢾出奔斉罪之也是変例也　注忽实至八年　正義曰成八年<lb/>
年傳曰復其位曰復歸忽本旣居君位然後出奔故今還以復位<lb/>
之例为文也經言復歸明是復位之例注言此者以忽之出奔不<lb/>
<pb n="12a"/>
称郑伯歸言卋子又非君号非君而称復歸嫌其不是復位故明<lb/>
之礼父在称卋子忽父之䘮扵今五年卋子非所當称故迹其称<lb/>
之意鄧曼所生立为卋子是有母氏之寵也宗卿謂同姓之卿祭<lb/>
仲之女曰雍姬则祭仲姬姓是同宗卿也救斉敗戎是有功也而<lb/>
守介節謂守瑣瑣狷介之節不娶斉女也經書郑忽出奔不称郑<lb/>
伯是降名以赴也今称卋子復帰是逆以大子之礼也逆以大子之<lb/>
礼者以突是庻子无道出奔更欲択君莫踰於忽以本是卋子故<lb/>
迎之使还为是卋子所以淂帰郑以卋子名告不以甞为君告时史<lb/>
因其告辞書曰卋子实復本位書曰復歸而忽之为君不能自固<lb/>
始於見逐终扵見殺三公子更立为君乱郑国者实忽之由釈例<lb/>
与此注尽同其末云故仲尼因以示義言因旧史之文即称卋子<lb/>
示郑人本有不以为君之義忽扵隐公之世毎称公子六年称大<lb/>
子则救斉之时已立为大子故也　注許叔至逆例正義曰入者<lb/>
自外之辞本其所自之処言其自許東偏而入于許国非從外<lb/>
国入也郑荘公以十一年卒許叔今始入者蓋郑突不使其復忽旣<lb/>
<pb n="12b"/>
得位親仁善鄰存許以徳許人兾其为巳之援故此年始淂入也<lb/>
小白陽生入皆称名此叔称字故云許人嘉之以字吿也杜知是字<lb/>
者以蔡季帰扵蔡季子来帰亦以書字故知之也杜以傳例云凡<lb/>
去其国国逆而立之曰入嫌此亦为国逆之例釈例曰諸在例外称<lb/>
入直是自外入内記事常辞義无所取賈氏虽夫人姜氏之入<lb/>
皆以为例由先儒以为国逆故言許叔本不去国非国逆之正例<lb/>
国逆正例拠去国而来許叔本非去国故云非国逆例其实許始<lb/>
復国許叔淂还上下交歡同心迎逆指其实事有国逆之理故<lb/>
於釈例云許叔有国逆之文但非国逆正例耳刘君不逹此旨妄<lb/>
規杜失非也　注三人至東北　正義曰三国俱称人合行礼知其<lb/>
尊卑同也以邾子未淂王命知牟葛之等是附庸郳犂來來朝<lb/>
附庸書名此若君自親来则亦應称名若遣臣来聘又不得称<lb/>
朝曹伯使卋子射姑來朝是卋子有称朝之義知此三人皆附庸<lb/>
卋子攝行文事而来朝也諸侯之卿称名大夫降称人是人之於<lb/>
名例差一等若附庸其君應称名故其子降称人釈例曰王之世子<lb/>
<pb n="13a"/>
不名諸侯卋子则名會王卋子于首止曹卋子射姑来朝是也附<lb/>
庸卋子称人邾人牟人葛人来朝是也是言卋子称謂之等級也<lb/>
地理志泰山郡牟縣故牟国也陳留郡寧陵縣應劭曰故葛伯<lb/>
国然則於晋属梁国也　注先行會礼　正義曰知非不与謀言<lb/>
會者以言于袲故知此行會礼也若不言地直言會则是不与<lb/>
謀例也召陵會杜注云於召陵先行會礼与此同也十六年春<lb/>
旣至　至　正義曰宣七年傳例云与謀日及不与謀曰會此春<lb/>
旣謀之例當言及今書會者魯諱与諸侯聚議納不正之人故<lb/>
從不与謀之文釈例曰魯旣春會于曹以謀伐郑夏遂与师而<lb/>
更從不与謀之文者厉公篡大子忽之位謀而納之非正故諱之<lb/>
從不与謀之例是其義也諸侯之序以大小为次班序譜称自隐<lb/>
至荘十四年四十三歳征伐<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>會者凡十六国时无霸主會同不并<lb/>
无有成序其间蔡与衛凡七會六在衛上唯此処在陳下故以<lb/>
为蓋後至也　注傳曰至月别正義曰杜以城向与下同月故<lb/>
檢叔弓如滕經傳之異如滕与葬同月知此城向与岀奔同月但本<lb/>
<pb n="13b"/>
亊旣異各隨本而書之下有月而此无月耳其实同是十一月也<lb/>
但十一月水星昬猶未正故復推校歴数此年月却節前水星可<lb/>
在十一月而正又方者未至之辞故以定之方中为方欲向中而实<lb/>
未正中十一月可以興土功書時非傳誤也刘炫規過以为案周語<lb/>
云辰角見而雨畢天根見而水涸駟見而隕霜火見而清風戒寒<lb/>
故先王之教曰雨畢而除道水涸而成梁隕霜而冬裘具清風至<lb/>
而脩城郭故夏令曰九月除道十月成梁営室之中土功其始先儒<lb/>
以为建戌之中霜始降房星見霜降之後寒風至而心星見郑<lb/>
玄云辰角見謂九月本天根見謂九月未天根謂氐星是也自然<lb/>
火見是建亥之月又春秋城楚丘是正月而杜引詩云杜之方中<lb/>
未正中也定星豈正月未正中乎拠此諸文則火見土功必在建<lb/>
亥之月則建戌之月必无圡功之理而杜以为建戌之月得城向<lb/>
者非也今以为周語之文單子見陳不除道故譏为此言故所举<lb/>
時節並早月也月令孟冬天子始裘單子云隕霜而冬裘具九<lb/>
月巳裘是其早也且周語之文拠尋常節氣九月而除道十月而<lb/>
<pb n="14a"/>
興土功杜以此年閏在六月则建戌之月二十一日巳得建亥節氣<lb/>
是十月節氣在九月之中土功之事何为不可諸侯城椘丘自在<lb/>
正月衛人𥘉作宫室必在其前杜云定星方欲正中於理何失刘<lb/>
君廣引周語之文以規杜杜以月却節前何湏致難　傳注夷姜<lb/>
至曰烝　正義曰晋献公烝扵斉姜惠公烝於賈君皆是滛父<lb/>
之妾知此亦父妾故云庻母也成二年傳称椘荘五以夏姬予連<lb/>
尹襄老襄老死其子黒要烝焉淫母而謂之烝知烝是上淫蓋訓<lb/>
烝為進言自進与之淫也卋家云𥘉宣公爱夫人夷姜烝淫而謂<lb/>
之夫人馬遷謬耳　注左右至为号　正義曰公子法无左右明<lb/>
其因母為号公羊称諸侯取一国則二国往媵之以有二媵故分<lb/>
为左右說公羊者言右媵貴扵左媵義或當然此左右公子蓋宣<lb/>
公之兄弟也　載其旌　正義曰代之而載其旌蓋旌有志識故<lb/>
也卋家云与大子白旄而告盗曰見白旄者殺之或當以白旄为<lb/>
族但馬迁演此文而为之說其辞至鄙未必其言可信也　十<lb/>
七年注称侯蓋謬誤　正義曰五等諸侯卒则各書其爵葬<lb/>
<pb n="14b"/>
则举謚称公礼之常也此无貶責而独称侯故云蓋謬誤也釈例<lb/>
曰卒而外赴者皆王爵而称名慎死考終不敢違大典也書葬者<lb/>
皆從主人私称客主之人敬各有本謙敬各得其所而後二国之礼<lb/>
成也葬蔡桓侯独不称公刘賈許曰桓卒而季帰无臣子之辞也<lb/>
蔡侯无子以弟承位群臣无廢主社稷不乏祀故傳称蔡人嘉之<lb/>
非貶所也𣏌伯称子傳为三發蔡侯有貶傳亦冝說史書謬誤疑<lb/>
在闕文是其疑之意也　傳疆埸至不虞　正義曰疆場謂界<lb/>
畔也至此易主故名曰埸典封疆者不淂巳往侵人无使人来侵<lb/>
已謹慎守其一家之所有以備不意度之事　注曰官至歴数<lb/>
正義曰周礼大史掌正歳年以序事頒告朔于邦国然则天子掌<lb/>
歴者謂大史也大史下大夫非卿故不在六卿之数傳言居卿则<lb/>
是尊之若卿故知非卿而位從卿故言居卿也平歴数者謂掌作<lb/>
歴数平其遲速而頒於邦国也晦朔弦望交會有期日月五星行道有<lb/>
度歴而数之故曰歴数也　君子至悪矣　正義曰弑君者人臣<lb/>
之極悪也昭公悪其人其人果行大悪是昭公知所悪矣言昭公悪之不<lb/>
<pb n="15a"/>
妄也韓子以为君子言知所悪者非多其知之明而嫌其心不断也<lb/>
曰知之若是其明也而不如早誅焉以及扵死故言知所悪以見其<lb/>
无權也昭公知其悪而不能行其誅致使渠弥含憎懼死以徼幸故<lb/>
昭公不免扵弑戒人君使彊於断也　注公子逹魯大夫　正義<lb/>
曰知非郑人者若是郑人當在君子之前言之傳先載君子之議<lb/>
後陳子達之言是逹聞其言而評之与臧文仲聞蓼六之滅其事<lb/>
相類故知是魯人也　十八年公与至如斉正義曰僖十一年公<lb/>
及夫人會斉侯于陽榖彼言及此不言及者公羊傳曰公何以不言及<lb/>
夫人夫人外也言夫人淫於斉侯而踈外公故不言及也榖梁傳曰<lb/>
不言及夫人何也以夫人之伉不称数也言夫人驕伉不可及故舎<lb/>
而不数也杜无明觧傳載申繻之言譏公男女相瀆蓋以相䙝瀆之<lb/>
故果致大禍時史譏其男女无别故不書及也　注公本至曰遂<lb/>
正義曰拠傳文知其嚮會之時即与夫人俱行至於濼水之上不<lb/>
言及夫人會者夫人從公行耳其會之時夫人不与旣會乃相隨<lb/>
嚮斉故如斉之上始書夫人公自因會而行故言遂耳傳女有家<lb/>
<pb n="15b"/>
男有室　正義曰沈氏云卿大夫称家家者内外之大名户内曰室<lb/>
但男子一家之主職主内外故曰家婦人主閨内之事故为室也刘<lb/>
炫云釈宫云宫謂之室其内謂之家则家之与室義无以異欲見<lb/>
男女之别故以室属之其实室家同也　注上車至殺之　正義<lb/>
曰荘元年公羊傳曰夫人讃公於斉侯斉侯怒与之飲酒於其岀<lb/>
焉使公子彭生送之於其乗焉搚幹而殺之何休云搚折聲也<lb/>
斉卋家云襄公使力士彭生抱上魯君車因槢殺魯桓公下車<lb/>
则死矣搚摺拉音義同也　注車裂曰轅　正義曰襄二十二年<lb/>
傳称轘觀起於四竟又曰觀起車裂是其事也周礼滌狼氏誓<lb/>
僕右曰殺誓馭曰車轘然則周法有此刑也<lb/>
春秋正義卷第七<lb/>
　　　　　　　　　計一万五百五十九字<lb/>
<pb n="16a"/>
<pb n="1a"/>
春秋傳卷第七<lb/>
　　　　莊公上<lb/>
元年春王正月<lb/>
不書即位内無所承上不請命也或曰莊公嫡長其爲儲副明矣<lb/>
雖内無所承上不請命獨不可以享國而書即位乎曰諸侯之嫡<lb/>
子必誓於王莊雖嫡長而未誓安得爲國儲君副稱丗子也夫爲<lb/>
丗子必誓於王爲諸侯可以内無所承上不請命擅有其國即諸<lb/>
侯之位耶春秋絀而不書父子君臣之大倫正矣<lb/>
三月夫人孫于齊<lb/>
夫人文姜也桓公之弑姜氏與焉爲魯臣子者義不共戴天矣嗣<lb/>
　君夫人所出也恩如之何徇私情則害天下之大義舉王法則傷<lb/>
　母子之至恩此國論之難斷者也經書夫人孫于齊而恩義之輕<lb/>
重審矣梁人有繼母殺其父者而其子殺之有司欲當以大逆孔<lb/>
季彦曰文姜與弑魯桓春秋去其姜氏傳謂絕不爲親禮也夫絕<lb/>
<pb n="1b"/>
不爲親即凢人耳方諸古義宜以非司寇而擅殺當之不得以逆<lb/>
論也人以爲允故通於春秋然後能權天下之事矣孫者順讓之<lb/>
詞使若不爲人子所逐以全恩也哀姜去而弗返文姜即歸于魯<lb/>
例以孫書何也與聞弑桓之罪巳極有如去而弗返深絕之也然<lb/>
則恩輕而義重矣河廣之詩其詞何取而聖人録于國風者明宋<lb/>
襄公之重本亦此義也其垂訓逺矣<lb/>
夏單伯逆王姬<lb/>
單伯者吾之命大夫也逆王姬使我爲之主也其不言如者榖梁<lb/>
　子以爲義不可受於京師也躬君弑於齊使之主婚姻與齊爲禮<lb/>
其義固不可受也此明忘親釋怨則無以立人道矣<lb/>
秋築王姬之館于外<lb/>
魯於王室爲懿親其主王姬亦舊矣館於國中必有常處今特築<lb/>
　之于外者榖梁子以爲仇讎之人非所以接婚姻也衰麻非所以<lb/>
接弁冕也知其不可故特築之于外也築之于外得變之正乎曰<lb/>
<pb n="2a"/>
不正有三年之䘮天王於義不當使之主有不戴天之讎莊公於<lb/>
義不可爲之主築之於外之爲冝不若辭而弗主之爲正也是以<lb/>
君子貴端本焉或曰天王有命固不可辭使單伯逆于京師上得<lb/>
尊周之義爲之築館干外下未失居䘮之禮奚爲不可曰以常禮<lb/>
言之可也今莊公有父之讎方居苫塊此禮之大變也而爲之主<lb/>
婚是廢人倫滅天理矣春秋於此事一書再書又再書者其義以<lb/>
復讎爲重示天下後丗臣子不可忘君親之意故雖築館于外不<lb/>
　以爲得禮而特書之也<lb/>
冬十月乙亥陳侯林卒王使榮叔來錫桓公命<lb/>
啖助曰不稱天王寵篡弑以瀆三綱也春秋書王必稱天所履者<lb/>
　天位也所行者天道也所賞者天命也所刑者天討也今桓公弑<lb/>
君篡國而王不能誅反追命之無天甚矣桓無王王無天其失非<lb/>
　小惡也與葬成風引爲夫人使妾並嫡無以異故其文一施之范<lb/>
寗乃以出居于鄭來聘求車三事爲證而謂非義之所存誤矣<lb/>
<pb n="2b"/>
王姬歸于齊<lb/>
魯主王姬之嫁舊矣在他公時常事不書此獨書者以歸于齊故<lb/>
　也逆于京師築館于外而不書歸于齊則無以見其罪之在也書<lb/>
　歸于齊而後忘親釋怨之罪著矣春秋復讎之義明矣<lb/>
齊師遷紀郱鄑郚<lb/>
　郱鄑郚者紀三邑也邑不言遷遷不言師其以師遷之者見紀民<lb/>
　猶足與守而齊人強暴用大衆以迫之爲已屬也凢書遷者自是<lb/>
　而滅矣春秋興滅國繼絕丗則遷國邑者不再貶而罪巳見矣<lb/>
二年春王二月葬陳莊公夏公子慶父帥師伐於餘丘<lb/>
　按二傳於餘丘邾邑也國而曰伐此邑爾其曰伐何也誌慶父之<lb/>
　得兵權也莊公幼年即位首以慶父主兵卒致子般之禍於餘丘<lb/>
　法不當書聖人特書以誌亂之所由爲後戒也魯在春秋中見弑<lb/>
　者三君其賊未有不得魯國之兵權者公子翬再爲主將專㑹諸<lb/>
　侯不出隱公之命仲遂擅兵兩丗入𣏌伐邾㑹師救鄭三軍服其<lb/>
<pb n="3a"/>
威令之日久矣故翬弑隠公而寪氏不能明其罪慶父弑子般而<lb/>
成季不能遏其惡公子遂殺惡及視而叔仲惠伯不能免其死夫<lb/>
豈一朝一夕之故哉春秋所書爲戒逺矣<lb/>
秋七月齊王姬卒<lb/>
内女嫁爲諸侯妻則書卒王姬何以書比内女爲之服也故檀弓<lb/>
曰齊告王姬之䘮魯莊公爲之大功或曰由魯嫁故爲之服姊妹<lb/>
之服夫服稱情而爲之節者也莊公於齊王姬厚矣如不共戴天<lb/>
　之念何此所謂不能三年之䘮而緦小功之察也特卒王姬以著<lb/>
其罪<lb/>
冬十有二月夫人姜氏㑹齊侯于禚<lb/>
婦人無外事送迎不出門見兄弟不踰閾在家從父旣嫁從夫夫<lb/>
死從子今㑹齊侯于禚是莊公不能防閑其母失子道也故趙匡<lb/>
曰姜氏齊侯之惡著矣亦所以病公也曰子可以制母乎夫死從<lb/>
子通乎其下况於國君君者人神之主風教之本也不能正家如<lb/>
<pb n="3b"/>
　正國何若莊公者哀痛以思父誡敬以事母威刑以督下車馬僕<lb/>
　從莫不俟命夫人徒往乎夫人之往也則公威命之不行哀戚之<lb/>
　不至爾<lb/>
乙酉宋公馮卒<lb/>
三年春王正月溺㑹齊師伐衛<lb/>
榖梁子曰此公子溺也其不稱公子何也惡其㑹仇讎伐同姓故<lb/>
　貶而名之也有父之讎而釋怨其罪大矣况與合黨興師伐人國<lb/>
乎<lb/>
夏四月葬宋莊公五月葬桓王<lb/>
左氏曰緩也天子七月而葬同軌畢至諸侯五月同盟至大夫三<lb/>
月同位至士踰月外姻至王崩至是蓋七年矣先儒或言天子不<lb/>
志葬又以爲不言葬者常也夫事孰有大於葬天子者而可以不<lb/>
志乎死生終始之際人道之大變豈以是爲常事而不書也<lb/>
秋紀季以<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>入于齊<lb/>
<pb n="4a"/>
大夫不得用地公子不當去國盜地以下敵棄君以避患非人臣<lb/>
也故春秋之義私逃者必書奔有罪者必加貶今季不書奔則非<lb/>
竊地也不書名則非貶也諸侯兄弟貶則書名宋辰秦鍼之類是<lb/>
也不貶則書字蔡季許叔之類是也紀季所以不書奔者有紀侯<lb/>
之命矣所以不書名者天下無道強衆相陵天子不能正方伯不<lb/>
能伐屈已事齊請後五廟其亦不得巳而爲之者非其罪也所以<lb/>
無貶乎入云者難詞也<lb/>
冬公次于滑<lb/>
榖梁子曰次止也有畏也欲救紀而不能也春秋紀兵伐而書次<lb/>
以次爲善救而書次以次爲譏次于滑譏之也魯紀有婚姻之好<lb/>
當恤其患於齊有父之讎不共戴天苟能救紀抑齊一舉而兩善<lb/>
并矣見義不爲而有畏也春秋之所惡故書公次于滑以譏之也<lb/>
或言夫子意在刺無王命若譏其怯懦則當褒其勇者春秋乃皷<lb/>
亂之書爲此言者誤矣易於謙之六五則曰利用侵伐師之六四<lb/>
<pb n="4b"/>
則曰左次無咎進退勇怯顧義如何爾豈可專以勇爲皷亂而不<lb/>
與乎<lb/>
四年春王二月夫人姜氏享齊侯于祝丘<lb/>
享者兩君之禮所以訓共儉也兩君相見享于廟中禮也犧象不<lb/>
出門嘉樂不野合非兩君相見又去其國而享諸侯甚矣<lb/>
三月紀伯姬卒夏齊侯陳侯鄭伯遇于垂<lb/>
蘇轍曰鄭伯子儀也桓十五年書突出奔蔡忽歸于鄭是年九月<lb/>
　突入于櫟十七年髙渠彌弑忽立子亹十八年齊襄公殺子亹鄭<lb/>
　人立子儀莊十四年突使傅瑕弑子儀而入則遇于垂者子儀也<lb/>
　然則鄭有二君可乎春秋有一國而二君者鄭突與儀衛衎與剽<lb/>
是也突衎始終爲君子儀君鄭十有四年剽君衛十有一年皆能<lb/>
　君者也故春秋因其實而君之然則孰與曰皆不與也突之入以<lb/>
篡衎之出以惡儀剽雖國人所立而突衎在焉非所以爲安也故<lb/>
　四人者春秋莫適與也皆不没其實耳君子不幸而處於此如子<lb/>
<pb n="5a"/>
臧季札可也不如是則亂不止爲此說者善矣然而鄭伯實厲公<lb/>
也非子儀也<lb/>
紀侯大去其國<lb/>
凢大閱大雩大蒐而謂之大者譏其僭也大無者志倉廪之竭也<lb/>
大去者土地人民儀章器物悉委置之而不顧也或曰以爭國爲<lb/>
小而不爲以去國爲大而爲之者也夫守天子之土疆承先祖之<lb/>
祭祀義莫重焉委而去之無貶歟曰有國家者以義言之丗守也<lb/>
非身之所能爲則當效死而勿去以道言之不以其所以養人者<lb/>
害人亦可去而不守於斯二者顧所擇如何爾然則擬諸大王去<lb/>
　邠之事其可以無愧矣曰大王去邠從之者如歸市紀侯去國日<lb/>
以微滅則何大王之可擬哉故聖人與其不爭而去而不與其去<lb/>
　而不存與其不爭而去是以異於失地之君而不名不與其去而<lb/>
　不存是故書叔姬歸酅而不録紀侯之卒明其爲君之末矣<lb/>
六月乙丑齊侯葬紀伯姬<lb/>
<pb n="5b"/>
葬紀伯姬不稱齊人而目其君者見齊襄迫逐紀侯使之去國雖<lb/>
其夫人在殯而不及葬然後襄公之罪著矣或曰葬之禮也而以<lb/>
爲著其罪何也弑魯君滅其婚姻之國而葬其女是猶加刄於人<lb/>
以手撫之也而可以爲禮乎斥言齊侯賤之也或曰惡其詐也如<lb/>
紀似禮存季似義葬伯姬似仁惡似而非者惡莠恐其亂苗也<lb/>
秋七月冬公及齊人狩于禚<lb/>
榖梁子曰齊人者齊侯也其曰人何也卑公之敵所以卑公也何<lb/>
爲卑公不復讎而怨不釋刺釋怨也父母之讎不共戴天兄弟之<lb/>
　讎不與同國九族之讎不同郷黨朋友之讎不同市朝今莊公於<lb/>
　齊侯不與共戴天則無時焉可通也而與之狩是忘親釋怨非人<lb/>
　子矣夫狩者馳騁田獵其爲樂不主乎已一爲乾豆其事上主乎<lb/>
　宗廟以爲有人心者冝於此焉變矣故齊侯稱人而魯公書及以<lb/>
著其罪<lb/>
五年春王正月夏夫人姜氏如齊師<lb/>
<pb n="6a"/>
師者衆多之地按齊詩載驅刺襄公無禮義盛其車服疾驅於通<lb/>
道大都與文姜淫之詩也其三章曰汶水湯湯行人彭彭魯道有<lb/>
蕩齊子翶翔彭彭者多貌也其四章曰汶水滔滔行人儦儦魯道<lb/>
有蕩齊子逰敖儦儦者衆貌也曰㑹曰享猶爲之名也至是如齊<lb/>
師羞惡之心忘矣夫人之行不可復制矣春秋書此以戒後丗謹<lb/>
禮於微慮患於早之意也<lb/>
秋郳黎來來朝<lb/>
　郳國也黎來名也國何以名夷狄之附庸也中國附庸例書字邾<lb/>
儀父蕭叔是也夷狄附庸例書名郳黎來介葛盧是也能修朝禮<lb/>
故特書曰朝其後王命以爲小邾子蓋於此巳能自進於禮矣<lb/>
冬公㑹齊人宋人陳人蔡人伐衛<lb/>
榖梁子曰是齊侯宋公也其曰人何也人諸侯所以人公也其人<lb/>
公何也逆王命也桓公十六年衛侯朔出奔齊經書其名者以王<lb/>
命絶之也又黨有罪以納之故貶而稱人<lb/>
<pb n="6b"/>
六年春王正月王人子突救衛<lb/>
王人微者子突其字也以下士之微超從大夫之例而書字者褒<lb/>
救衛也朔䧟其兄使至於死罪固大矣然其父所立諸侯莫得而<lb/>
治也王治其舊惡而廢之可也又藉諸侯之力抗王命以入國是<lb/>
故四國之君貶而稱人王人之微嘉而書字或曰子突王之子弟<lb/>
也用兵大事而委諸子弟使無成功故書人以譏之必若此言是<lb/>
春秋以成敗論事而不計理也使諸侯苟顧順逆之理子突雖微<lb/>
自足以申王命矣彼旣肆行莫之顧也雖天子親臨將有請從如<lb/>
　祝聃者况其下乎子突不勝五國使之得入也其亦不幸焉爾矣<lb/>
　幸不幸命也守義循理者法也君子行法以俟命故其褒貶如此<lb/>
夏六月衛侯朔入于衛秋公至自伐衛<lb/>
　入有二義一難詞也一逆詞也朔藉諸侯之力連五國之師距王<lb/>
　官之微者以復歸于衛其勢冝無難矣而書入者逆王命也春秋<lb/>
大義在於天下爲公選賢與能而不拘大人丗及之禮雖以正取<lb/>
<pb n="7a"/>
　國未之貴也况殺其兄又逆王命乎故衛朔書名書入以著其惡<lb/>
　王人書字書救以著其善外則諸侯書人内則莊公書至而春秋<lb/>
　之情見矣<lb/>
螟冬齊人來歸衛俘<lb/>
俘者二傳以爲寳按商書稱遂伐三朡俘厥寳玉則俘者正文也<lb/>
寳者釋詞也言齊歸衛寳即知四國皆受朔之賂矣春秋特書此<lb/>
事結正諸侯之罪也夫以弟弑兄臣弑君篡居其位上逆天王之<lb/>
命人理所不容矣彼諸侯者豈其弗察而援之甚力則未有以驗<lb/>
其䘮心失志迷惑之端也及書齊人歸寳然後知其有欲貨之心<lb/>
　而後動於惡也丗衰道微暴行交作徇于貨寳賄賂公行使君臣<lb/>
父子兄弟終去仁義懷利以相與不至於篡弑奪攘則不厭也春<lb/>
　秋書此結正諸侯之罪垂戒明矣<lb/>
七年春夫人姜氏㑹齊侯于防夏四月辛卯夜恒星不見夜中星隕<lb/>
如雨<lb/>
<pb n="7b"/>
恒星者列星也如雨者言衆也人事感於下則天變動於上前此<lb/>
者五國連衡旅拒王命後此者齊桓晉文更霸中國政歸盟主而<lb/>
　王室遂虚其爲法度廢絕威信陵遟之象著矣漢成帝永始中亦<lb/>
有星隕之異而五侯擅權賊莽居攝漢法宗支掃蕩幾盡天之示<lb/>
　人顯矣春秋謹於天象至矣<lb/>
秋大水無麥苗<lb/>
書大水畏天災也無麥苗重民命也畏天災重民命見王者之心<lb/>
矣忽天災而不懼輕民命而不圖國之亡無日矣春秋所以謹之<lb/>
也<lb/>
冬夫人姜氏㑹齊侯于榖<lb/>
　防魯地也榖齊地也初㑹于禚次享于祝丘又次如齊師又一歲<lb/>
　而再㑹焉其爲惡益逺矣明年無知弑諸兒其禍淫之明驗也<lb/>
八年春王正月師次于郎以俟陳人蔡人<lb/>
用大衆曰師次止也伐而次者有整兵愼戰之意其次善之也遂<lb/>
<pb n="8a"/>
伐楚次于陘是也救而次者有緩師畏敵之意其次譏之也次于<lb/>
匡于聶北于雍榆是也俟而次者有無名妄動之意次于郎以俟<lb/>
陳人蔡人是也何俟乎陳蔡或曰陳蔡將過我俟而邀之也或曰<lb/>
魯將與陳蔡有事於鄰國而陳蔡不至故次于郎以待之也若是<lb/>
皆非義矣其曰次曰以俟者深貶之也<lb/>
甲午治兵<lb/>
此治兵于郎也俟而不至暴師露衆役乆不用則有失伍離次逃<lb/>
亡潰散之虞故復申明軍法以整齊之其志非善之也譏黷武也<lb/>
夏師及齊師圍郕郕降于齊師<lb/>
書及齊師者親仇讎也圍郕者伐同姓也郕降于齊師者見伐國<lb/>
無義而不能服也於是莊公之惡著矣<lb/>
秋師還<lb/>
書師還譏役乆也按左氏仲慶父請伐齊師莊公不可是國君上<lb/>
將親與圍郕之役也然其次其及其還皆不稱公者重衆也春秋<lb/>
<pb n="8b"/>
正例君將不稱帥師則以君爲重今此不稱公又以爲重衆何也<lb/>
輕舉大衆妄動乆役俟陳蔡而陳蔡不至圍郕而郕不服歷三時<lb/>
而後還則無名黷武非義害人未有如此之甚也至是師爲重矣<lb/>
義繫於師故不書公以著勞民毒衆之罪爲後戒也春秋於王道<lb/>
輕重之權衡此類是矣<lb/>
冬十有一月癸未齊無知<lb/>
　無知曷爲不稱公孫而以國氏罪僖公也弑君者無知於僖公何<lb/>
　罪乎不以公孫之道待無知使恃寵而當國也按無知者夷仲年<lb/>
　之子年者僖公母弟也私其同母異於他弟施及其子衣服禮秩<lb/>
如嫡此亂本也故於年之來聘特以弟書於無知之弑不稱公孫<lb/>
著其有寵而當國也垂戒之義明矣古者親親與尊賢並行而不<lb/>
　相悖故堯親九族必先明俊德而後九族睦周封同姓必庸康叔<lb/>
蔡仲而後王室強徒知寵愛親屬而不急於尊賢使爲儀表以明<lb/>
　親親之道必有篡弑之禍矣<lb/>
<pb n="9a"/>
弑其君諸兒<lb/>
按左氏齊侯游于姑棼遂田于貝丘徒人費遇賊于門先入伏公<lb/>
出而闘死石之紛如死于階下是能死節者也春秋重死節之臣<lb/>
　而法有特書其不見于經何也如費等所謂便嬖私暱之臣逢君<lb/>
　之惡田獵畢弋而不修民事使百姓苦之者也與大臣孔父仇牧<lb/>
義形於色不畏強禦以身死其職則異矣當是時管仲隰朋鮑叔<lb/>
皆沉於下寮不見庸也而徒人費石之紛如乃得居左右襄公之<lb/>
所踈逺親信者如此故以齊國之強大一也桓公用之則九合諸<lb/>
　侯不以兵車由親賢人逺小人所以興也襄公用之不能保其身<lb/>
　死于戸下由親小人逺賢人所以亡也此二人雖死于難與自經<lb/>
　於溝瀆而莫之知者猶不逮焉乃致亂之臣死不償責又何取乎<lb/>
<pb n="9b"/>
<pb n="9b"/>
</p>
<p>
</p>
  </div>
</body>
</text>
</TEI>
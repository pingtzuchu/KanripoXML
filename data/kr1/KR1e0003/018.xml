<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
春秋正義卷第十八　成公<lb/>
　　国子祭酒上護軍曲阜縣開国子臣孔　潁逹　等奉<lb/>
　　勑撰<lb/>
正義曰魯丗家云成公名黒肱宣公之子穆姜所生以定王十七<lb/>
年即位謚法安民立政曰成釈例曰計公衡之年成公又非穆姜<lb/>
所生不知其母何氏也案宣元年夫人婦姜至自斉即穆姜也至<lb/>
此始十八年耳二年傳称公衡為質扵楚公衡成公子也旣堪为<lb/>
質則其年已長成公若是穆姜之子未得有成長之男　元年注<lb/>
周二至冬温　正義曰襄二十八年春无冰彼春无月則是竟春<lb/>
无冰此亦應竟春无冰而書在二月下者以盛寒之月書之也榖<lb/>
梁傳曰終時無冰則志此未終時而言无氷何也終无冰矣加之<lb/>
寒之辞也其意言此月寒㝡甚此月无冰則終无冰矣杜言今之<lb/>
十二月者見此意也冬而无冰是時之失故書之記冬温也　注<lb/>
周礼至故書　正義曰周礼九夫为井四井为邑四邑为丘四丘<lb/>
为甸小司徒職文也司馬法六尺为歩歩百为畒畒百为夫夫三<lb/>
<pb n="1b"/>
为屋屋三为井四井为邑四邑为丘丘有戎馬一匹牛三頭是曰<lb/>
匹馬丘牛四丘为甸甸六十四井出長轂一乗馬四匹牛十二頭<lb/>
甲士三人歩卒七十二人戈楯具謂之乗馬然則杜之此注多是<lb/>
司馬法文而独以周礼冠之者以司馬法祖述周礼其所陳者即<lb/>
是周法言此是周之礼法耳不言周礼有此文也郑注論語云司<lb/>
馬法成方十里出革車一乗与此不同者郑注小司徒云方十里<lb/>
为成縁边一里治溝洫實出稅者方八里六十四井案郑注小司<lb/>
徒又引司馬法云成出革車一乗甲士十人徒二十人十成为終<lb/>
千井革車千乗甲士百人徒二百人十終为同万井革車百乗甲<lb/>
士千人徒二千人与此車一乗甲士三人歩卒七十二人不同者<lb/>
小司徒辨畿内都鄙之地域郑所引士十人徒二十人者謂公卿<lb/>
大夫畿内采地之制此之所謂諸侯邦国出軍之法故不同也古<lb/>
者用兵天子先用六郷六鄉不足取六遂六遂不足取公卿采邑<lb/>
及諸侯邦国若諸侯出兵先尽三郷三遂郷遂不足然後揔徵竟<lb/>
内之兵案此一車甲士歩卒揔七十五人周礼大司馬五人为伍<lb/>
<pb n="2a"/>
<pb n="3a"/>
无明文而知必異糓梁以为丘作甸甲者以傳云为齊難故作丘<lb/>
甲以慮有斉難而多作甲兵知使丘为甸甲而倍作之也士卒牛<lb/>
馬悉倍扵常而独言甲者甲是新作之物其餘㪘充之耳非作之<lb/>
也譏其新作故举甲言之𥘉稅畒言𥘉此不言𥘉者此備斉難暫<lb/>
为之耳非是終用故不言𥘉然則築城備難非時不譏此亦備難<lb/>
而譏之者魯是大国甲兵先多僖公之丗頌云公車千乗昭公之<lb/>
蒐傳称革車千乗此時亦應然也其甲足以拒敵而又加之重斂<lb/>
故譏之　傳注康公至无備　正義曰宣十年經書王季子来聘<lb/>
傳言刘康公知即王季子也傳言平戎于王戎必遣使詣周受平<lb/>
但康公要戎者非要戎平还之使單使来平不足伐也𣣔伐其国<lb/>
耳以未平之日設備禦周今旣平矣戎必无備要其无備将遂往<lb/>
伐之故下云遂伐茅戎起兵伐其国也　敗績于徐吾氏正義<lb/>
曰敗于徐吾之地也茅戎已是戎内之别徐吾又是茅戎之内聚<lb/>
落之名王師与茅戎戦之処二年注魯乞至斉地　正義曰此云<lb/>
盟主之令故不從与謀釈例云乞師不得從与謀所以不同者以<lb/>
<pb n="3b"/>
事淂两通故互言之魯扵聘与盟㑹虽二卿並行止書一使至扵<lb/>
行师用兵則並書諸将此書四卿昭定之丗或書三卿或書二卿<lb/>
皆謂重兵故書之其他国唯書元帥詳内略外也書曹公子首者<lb/>
釈例曰公侯伯子男及卿大夫士命数周官具有等差當春秋時<lb/>
漸以变改是故仲尼丘明拠時之冝從而然之不復与周官同也<lb/>
命者其君正爵命之扵朝其宫室車旗衣服礼儀各如其命数皆<lb/>
以卿礼書扵經衛之扵晋不淂比次国則邾莒杞鄫之属固以㣲<lb/>
矣此等諸国當時附随大国不淂列扵㑹者甚衆及其淂列上不<lb/>
能通扵天子下无暇扵備礼成制故与扵盟㑹戰伐甚多唯曹<lb/>
公子首淂見經其餘或命而礼儀不備或未加命数故皆不書之<lb/>
是言首成為卿故書　注榖梁至十里　正義曰斉之四竟不應<lb/>
過遥且鞌已是斉地未必竟上之邑豈得去斉有五百里乎榖梁<lb/>
又云臺戦緜地五百里則是甚言之耳釈例土地名鞌与袁娄並<lb/>
闕不知其処逺近无以驗之　注晋使至言皈　正義曰晋使斉<lb/>
还魯魯不用力故直書取哀八年斉人皈讙及闡此不言斉人皈<lb/>
<pb n="4a"/>
　者不以好淂非斉皈我故不言皈　注子重不書不親伐　正義<lb/>
　曰僖二十五年楚人囲陳注云子玉称人從告此云子重不書不<lb/>
　親伐者彼以路遠或當不以實告此傳言侵衛遂侵我道路旣近<lb/>
　告當以實經傳皆言楚師例是捋卑師衆故以为子重不親伐所<lb/>
　以弘通其義也　注公与至君故　正義曰傳称在礼卿不會公<lb/>
　侯㑹公侯則貶之而称人翟泉之盟是也此嬰齊會公計亦應貶<lb/>
　而不貶者为其㑹有蔡許之君蔡侯許男与公相敵嬰斉不与公<lb/>
　敵故不貶也傳称孟孫賂椘椘人許平即云十一月公及楚公子<lb/>
　嬰斉蔡侯許男秦右大夫說宋花元陳公孫寧衛孫良夫郑公子<lb/>
　去疾及斉国之大夫盟于蜀凡㑹且盟者必先㑹而後盟盟時蔡<lb/>
　許在列㑹時必亦在焉以二君乗椘車謂之失位經虽抑而不書<lb/>
　㑹時其身实在且二君与楚同行无容不列扵㑹故知二君在㑹<lb/>
　嬰斉不敵公也或以为扵時兵将嬰斉为主蔡許为王左右隷属<lb/>
　嬰斉則二君卑扵嬰斉付由淂与公敵斯不然矣征伐以主兵为<lb/>
　先盟㑹以尊卑为序春秋之常也僖二十七年楚人陳侯蔡侯郑<lb/>
<pb n="4b"/>
　伯許男囲宋楚旣称人必非貴者为其主兵猶序扵上文七年公<lb/>
　㑹諸侯晋大夫盟于扈傳曰斉侯宋公衛侯陳侯郑伯許男曹伯<lb/>
　㑹晋趙盾盟于扈扵時晋为盟主召諸侯使集㑹而趙盾猶序扵<lb/>
　下文不先諸侯則知此時行兵楚为其主㑹則蔡許在先故二君<lb/>
　自敵公明嬰斉不敵公也襄二十六年公㑹晋人郑良霄宋人曹<lb/>
　人于澶淵傳曰公㑹晋趙武宋向戌郑良霄曹人于澶淵趙武不<lb/>
　書尊公也扵是衛侯㑹之然則時有衛侯猶貶趙武者於時衛侯<lb/>
　虽往晋将執之不淂与㑹而趙武敵公故貶之也彼傳又曰晋人<lb/>
　執寗喜北宫遺使女斉以先皈衛侯如晋晋人執之扵㑹已執其<lb/>
　卿衛侯如晋晋即執之明其不淂与㑹公无所敵故趙武敵公与<lb/>
　此異也　注斉在至悪也　正義曰諸㑹盟同地而間無他事者<lb/>
　例不重序其人此㑹盟别序者前㑹之時唯公㑹楚耳蔡許從楚<lb/>
　而行唯應蔡許在列秦宋以下諸国未至㑹盟人别故别序也諸<lb/>
　征伐㑹盟实卿而貶称人者傳皆言其名氏實是大夫而本合称<lb/>
　人者則傳皆言大夫此傳郑公子去疾以上言其名氏則皆是卿<lb/>
<pb n="5a"/>
也斉国之大夫則实是大夫故斉在郑下为非卿故也傳曰卿不<lb/>
書匱盟也謂匱盟之故并貶楚卿楚卿扵是盟上始与中国相凖<lb/>
釈例曰楚之君臣最多混錯旧說亦隨文強生善悪之狀混瀆无<lb/>
已其不能得辞則皆言悪蛮夷得志然當斉桓之盛而經以屈完<lb/>
敵之差必有襃貶非抑楚也此乃楚之𥘉興未閑周之典礼告命<lb/>
之書自生同異猶秦之辟陋不与中国凖故春秋亦未以存例也<lb/>
椘之熊繹始封扵楚辟在荆山蓽路藍縷以処草莽及武王熊建<lb/>
始居江漢之間然未能自同扵列国故經称荆敗蔡師荊人来聘<lb/>
從其所居之称而揔其君臣至扵魯僖始称楚人而班次在扵蔡<lb/>
下僖二十一年當楚成王之丗能遂其業内列扵公侯㑹于盂楚<lb/>
之君爵始与中国列然其臣名氏猶多參錯至魯成二年楚公子<lb/>
嬰斉始乃具列傳曰卿不書匱盟也兼为楚臣示例也自此以上<lb/>
春秋未以入例自此以下襃貶之義可得而論之也杜言兼为楚<lb/>
臣示例者觧傳言匱盟之意傳言卿不書者非独言諸侯之卿不<lb/>
書兼言楚卿亦不書是兼为楚卿示例　傳注膊磔也　正義曰<lb/>
<pb n="5b"/>
周礼掌戮掌斬殺賊諜而搏之郑玄云搏當为膊諸城上之膊字<lb/>
之誤也膊謂去衣磔之方言云膊曝也　注取竜至未聞　正義<lb/>
曰外取内邑非魯之罪无所可諱而此独不書故杜云其義未聞<lb/>
賈逵云殺盧蒲就魁不与斉盟以亡其邑故諱不書耳案椘子滅<lb/>
蕭嬰斉入莒皆殺椘人而經不変文以加罪此何當改文以諱悪<lb/>
也哀八年斉人取讙及闡以滛女見取猶尚書之此殺敵見取何<lb/>
以當諱知諱義不通故不從也　皆不對　正義曰子者指斥孫<lb/>
子其言並告諸将言皆不對者孫子与寗相向禽皆不對又曰子<lb/>
国卿也乃專与孫子言耳　注于奚守新築大夫　正義曰大夫<lb/>
守邑以邑冠之呼为某人孔子父鄒邑大夫傳称鄒人紇論語謂<lb/>
孔子为鄒人之子即此類也　注軒縣至南方正義曰周礼小<lb/>
胥正樂縣之位王宫縣諸侯軒縣卿大夫判縣士特縣郑衆云宫<lb/>
縣四面縣軒縣去其一面判縣又去一面特縣又去一靣四面象<lb/>
宫室四面有牆故謂之宫縣軒縣三面其形曲故春秋傳曰請曲<lb/>
縣繁纓以朝諸侯之礼也郑玄云樂縣謂鐘磬之属縣扵筍虡者<lb/>
<pb n="6a"/>
軒縣去南面辟王也判縣左右之合又空北面特縣縣扵東方或<lb/>
扵階間而已是先儒皆以闕南方故曲也家語說此事云請曲縣<lb/>
之樂繁纓以朝王肅云軒縣闕一面故謂之曲縣　注繁纓至之<lb/>
服　正義曰周礼巾車掌王之五路玉路樊纓十有再就以祀金<lb/>
路樊纓九就同姓以封象路樊纓七就異姓以封革路絛纓五就<lb/>
以封四衛木路前樊鵠纓以封蕃国郑玄云樊讀如鞶帶之鞶謂<lb/>
今馬大帶也纓今馬鞅也玉路金路象路其樊及纓皆以五彩罽<lb/>
飾之就成也玉路十二成金路九成象路七成革路樊纓以絛絲<lb/>
飾之而五成木路以淺黒飾韋为樊鵠<graphic n="KR0694" url="https://raw.githubusercontent.com/kanripo/KR-Gaiji/master/images/KR0694.png" mimeType="image/png"/>飾韋为纓亦五成是言<lb/>
天子諸侯樊纓之飾繁即鞶也字之異耳巾車又云孤乗夏篆卿<lb/>
乗夏縵大夫乗墨車士乗棧車其飾皆无樊纓是繁纓为馬之飾<lb/>
皆諸侯之服也案儀礼旣夕士薦馬纓三就又諸侯之卿有受革<lb/>
輅木輅之賜皆有繁纓而云諸侯之服者以与曲縣相對又于奚<lb/>
所請故云諸侯之服且諸侯之卿特賜乃有大輅士䘮礼为送葬<lb/>
設盛服耳皆非正法所有也　仲尼至止也已　正義曰仲尼在<lb/>
<pb n="6b"/>
後聞之曰此曲縣繁纓可惜也不如多与之邑唯車服之器与爵<lb/>
号之名不可以借人也此名号車服是君之所主也名位不愆則<lb/>
为下民所信此名所以出信也動不失信然後車服可保此信所<lb/>
以守車服之器也礼明尊卑之别車服以表尊卑車服之器其中<lb/>
所以蔵礼言礼蔵扵車服之中也義者冝也尊卑各有其礼上下<lb/>
乃得其冝此礼所以行其物冝也物皆得冝然則是利生焉此義<lb/>
所以生利益也利益所以成民此乃政教之大節也若以名器借<lb/>
人則是与人政也政教旣亡則国家從之而亡不復可救止也已<lb/>
言利以平民者平成也每事有利所以成就下民使国益民皆是<lb/>
利也此以曲縣繁纓与人假人噐耳名器俱是可重故并言名<lb/>
注范文子代荀庚　正義曰宣十二年邲之戦傳称荀林父将中<lb/>
軍先縠佐之士㑹将上軍郤克佐之趙朔将下軍栾書佐之十三<lb/>
年晋殺先縠當是士㑹佐中軍郤克将上軍不知誰代郤克佐上<lb/>
軍疑是荀首為之十六年士㑹将中軍則林父卒矣當是郤克佐<lb/>
中軍疑是荀首将上軍荀庚佐之十七年士㑹請老郤克将中軍<lb/>
<pb n="7a"/>
當是荀首佐中軍荀庚将上軍所以知者此年傳称椘屈巫對荘<lb/>
王云知罃之父中行伯之季弟也新佐中軍則荀首扵荘王之丗<lb/>
己佐中軍明士㑹老後郤克迁而荀首代也首扵邲戦尚为大夫<lb/>
不應宣之末年得佐中軍故疑先縠死後代郤克佐上軍也明年<lb/>
荀庚來聘傳称中行伯之扵晋也其位在三則此時荀庚将上軍<lb/>
矣林父卒来已乆不應始用荀庚故疑林父卒後荀庚即佐上軍<lb/>
士㑹老後荀庚轉将上軍故杜以為士夑代荀庚也邲戦以来趙<lb/>
朔无代今欒書将下軍則趙朔卒矣故知栾書代趙朔不知此時<lb/>
誰代欒書佐下軍也　注中軍至不息　正義曰以郤克为中軍<lb/>
之将言己之傷而未絶鼓音明是法當自執旗鼓也周礼大僕軍<lb/>
旅田役賛王鼓郑玄云王通鼓佐擊其餘面上云斉侯親鼓則天<lb/>
子諸侯自将兵者亦親執旗鼓以令衆　若之至事也　正義曰<lb/>
郤克云余病矣言已不堪擊鼓𣣔有退軍之意故責之云如之何<lb/>
其以身病之故𣣔䘮敗君之大事也　援枹而鼓　正義曰說文<lb/>
云援引也枹撃鼓杖也援枹而鼓謂引杖以擊之注居中至在<lb/>
<pb n="7b"/>
左　正義曰韓厥为司馬亦是軍之諸将也以夢之故乃居中為<lb/>
御明其本不當中先非御者若御不在中又不須云代御以此知<lb/>
自非元帥其餘軍之諸将皆御者在中将在左　注斉侯不知戎<lb/>
礼　正義曰僖二十二年傳曰虽及胡耉獲則取之明恥教戦求<lb/>
殺敵也宣二年傳曰戎昭果毅以聽之之謂礼殺敵为果致果为<lb/>
毅是戎事以殺敵為礼斉侯謂射君子為非礼者乃是斉侯不知<lb/>
戎礼也　皆肘之　正義曰說文云肘臂節也謂左右为凶処故<lb/>
以肘排退之　韓厥俛定其右　正義曰言此者为下丑父与公<lb/>
易位由厥之俯故不覚其易纂母張蓋助厥定右故並不見之<lb/>
注轏士車正義曰周礼巾車士乗棧車郑玄云棧車不革鞔而<lb/>
<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>之考工記輿人云棧車𣣔弇郑玄云为其无革鞔不坚易<graphic n="KR1804" url="https://raw.githubusercontent.com/kanripo/KR-Gaiji/master/images/KR1804.png" mimeType="image/png"/>壞<lb/>
然則弇者謂上狹下闊也轏与棧字異音義同耳韓厥至以進<lb/>
正義曰襄二十五年郑公孫舎之帥师入陳傳曰陳侯免擁社子<lb/>
展執縶而見再拜稽首承飲而進献事与此同唯无璧耳蓋古者<lb/>
有此礼彼虽敗績猶是国君故戦勝之将示之以臣礼事之不忍<lb/>
<pb n="8a"/>
即加屈辱所以申貴賤之義晋語云靡笄之役郤献子伐斉斉侯<lb/>
来献之淂殞命之礼也服虔引司馬法其有殞命以行礼如㑹所<lb/>
用儀也若殞命則左結旗司馬授飲右持苞壷左承飲以進杜不<lb/>
引之者蓋彼此不甚相當故也　注重其至求之　正義曰刘<lb/>
炫以斉侯三入斉軍又三出斉軍以求丑父每出之時斉之将師<lb/>
敗而怖懼以師而退不待斉侯致使斉侯入于狄卒今知不然者<lb/>
以傳文三入在前三出在後若用此說斉侯先在晋軍今入斉軍<lb/>
得以三入在前今斉侯旣先在斉軍欲出求丑父應先出後入不<lb/>
應先入後出且𥘉時二出客有二入在後之出遂入狄卒有出无<lb/>
入何得云三入又以傳文師帅兩字分明故杜以为斉侯每出斉<lb/>
师以帥厉退者每出之文别自爲義不計上之三出刘君不逹此<lb/>
旨妄規杜失非也　注媚人至所得　正義曰經書斉侯使国佐<lb/>
如師故知賔媚人即国佐也杜譜云国佐賔媚人武子三事互見<lb/>
扵經傳不知賔媚人是何等名号也郑衆注考工記云甗无底甑<lb/>
方言云甑自関而東謂之甗知甗是甑也下云子得其国宝知甗<lb/>
<pb n="8b"/>
亦以玉为之傳文玉在甗磬之間明二者皆是玉也莊四年紀侯<lb/>
大去其国不言斉滅而云滅紀所得者紀侯𬒳偪而去後斉侯收<lb/>
其民人又取其珍宝此則与滅无異故为此觧　蕭同至類也乎<lb/>
正義曰蕭同叔子非他人是寡君之母也若以匹敵言之則亦晋<lb/>
君之母也吾子布大命扵諸侯而曰必質其諸侯之母以为信其<lb/>
若王命何先王之命諸侯也使之孝扵母親其類今輕慢其母不<lb/>
受同類即是違王命也奈此王命何乎今輕斉侯之母亦是輕晋<lb/>
侯之母自輕其母即是不孝且告語諸侯云以母为質是此者以<lb/>
不孝之事令諸侯也詩之意言孝子所以行孝不为匱乏之道故<lb/>
以孝道長賜女之族類諸侯皆晋侯之類晋侯皆以孝德賜同類<lb/>
若以不孝之事号令諸侯其无乃非是以孝德賜同類乎責其違<lb/>
孝道也所引詩者大雅旣醉之篇　詩曰至其畒　正義曰此詩<lb/>
小雅信南山之篇四王之欲　正義曰禹湯文武四王之王天<lb/>
下也立徳扵民而成其同欲民有所𣣔上即同之東畒南畒皆順<lb/>
民意五伯之霸諸侯也唯勤労其功而抚順之以奉事王命而已<lb/>
<pb n="9a"/>
不改王之制度也吾子求合諸侯以快其无疆畔之𣣔止求自快<lb/>
已欲不与民同是違王覇之政也　注夏伯至晋文　正義曰郑<lb/>
語云祝融能昭顕天地之光明其後八姓昆吾为夏伯矣大彭豕<lb/>
韋为商伯論語云管仲相桓公霸諸侯昭九年傳曰文之伯也豈<lb/>
能改物是三代有五伯矣伯者長也言为諸侯之長也郑玄云天<lb/>
子衰諸侯㒷故曰霸覇把也言把持王者之政教故其字或作伯<lb/>
或作覇也　詩曰至害焉正義曰詩啇頌言成湯布政優優然<lb/>
而寛故百種福禄扵是聚皈之子实不能優寛而自棄福禄扵諸<lb/>
侯何害言不能为諸侯害也所引詩者啇頌長發之篇　注戦而<lb/>
曰犒为孫辞　正義曰士卒之労扵外師衆枯槁以酒食労之謂<lb/>
之犒師此以師拒戦非犒労之義而亦称犒者言以此師衆徃當<lb/>
待之如以酒食犒之然为孫順之辞耳注言完至從命　正義<lb/>
曰言扵先完全福幸之時尚不違晋故言亦云從也是指其实事<lb/>
刘炫以为斉人請戦言敝邑脫或有幸戦勝亦云從也虚称未然<lb/>
之事乖違文勢上下苟異杜氏而規其過非也　注藉薦復白也<lb/>
<pb n="9b"/>
正義曰礼承玉之物名为繅藉藉是承薦之言故为薦也復者報<lb/>
命扵君故为白也言无物則空口以为報少有所得則与口为藉<lb/>
故曰藉口服虔云今河南俗語治生求利少有所得皆言可用藉<lb/>
手矣　注上鄍至史闕　正義曰定八年經書公會晋师于瓦此<lb/>
独不書故云史闕謂旧史先闕故仲尼修經無之　賜三至之服<lb/>
正義曰周礼典命公之孤四命其卿三命其大夫再命其士一命<lb/>
侯伯之卿大夫士亦如之此三帥皆卿也本国三命故魯賜以三<lb/>
命之服司馬司空輿帥候正亞旅皆大夫本国一命故皆受一命<lb/>
之服扵卿言賜扵大夫言受互相足也周礼大夫再命此司馬司<lb/>
空等皆一命者春秋之時其事已異扵周礼故大夫一命　注三<lb/>
帅至之物　正義曰三卿各統一軍故揔称三帅魯君之賜晋臣<lb/>
正可知其法所得服改新以与之耳不得特命他臣發𥘉賜以此<lb/>
物且彼若先無此物則無由敢受魯賜故杜以为此三帅已甞受<lb/>
王先路之賜今改而易新并此車所建之旌旗所著之衣服皆賜<lb/>
之也案釈例先路者革路若木路或云先或云次蓋以就数为差<lb/>
<pb n="10a"/>
其受之扵王則称大杜言革路若木路者或用革或用木也知受<lb/>
之扵王称大者郑子蟜叔孫穆子受之扵王皆称大是也革木是<lb/>
卿大夫車之尊者故云大路金路是諸侯車之尊者亦称大則<lb/>
定四年大路大旂是也玉路天子車之尊者亦称大故顧命云大<lb/>
路在賔階面是也言所建所服之物者周礼巾車革路建大白以<lb/>
即戎司服云凡兵事韋弁服巾車又云木路建大麾以田司服又<lb/>
云凡田冠弁服然則此車所建或是大白大麾所服或是韋弁冠<lb/>
弁刘炫以为旣言先路則是晋君之賜杜云受王先路之賜非其<lb/>
義也今知不然者杜以穆叔子蟜甞受王路故杜拠而言之釈例<lb/>
應云受王大路之賜言先路者順傳先路之文故也刘以为甞受<lb/>
晋君賜而規杜氏非也　注晋司至侯賜正義曰司馬司空本<lb/>
是卿官之名但晋之諸卿皆以三軍将佐为号其司馬司空皆为<lb/>
大夫之官仍有为卿之嫌故云晋司馬司空皆大夫也明他国以<lb/>
为卿晋以为大夫也輿帅至扵亞旅本是大夫官名故又云亦大<lb/>
夫也軍行有此大夫從者司馬主甲兵司空主営壘輿帅主兵車<lb/>
<pb n="10b"/>
候正主斥候亞旅次扵卿是衆大夫也無專職掌散共軍事故後<lb/>
言之直受服嫌非魯賜故云皆魯侯賜　注燒蛤至從葬　正<lb/>
義曰晋語云雀入于海为蛤雉入于淮为蜃月令孟冬雉入大水<lb/>
为蜃郑玄云大水謂淮也大蛤曰蜃則蜃者蛤之類也周礼掌蜃<lb/>
掌斂互物蜃物以共闉壙之蜃郑玄云互物蚌蛤之属闉猶塞也<lb/>
将井椁先塞下以蜃禦湿也是用蜃以瘞壙也礼檀弓記曰塗車<lb/>
芻灵自古有之郑玄云芻灵束茅为人馬謂之灵者神之類也不<lb/>
解塗車當是用泥为車也傳言益車馬者謂用此塗車茅馬益多<lb/>
扵常故云多埋車馬也郑玄云殺人以衛死者曰殉言殉还其左<lb/>
右也言始用殉則自此以後宋君葬常用殉故謂此为始也刘炫<lb/>
以为用蜃炭者者用蜃復用炭知不然者杜以傳用蜃炭共文故<lb/>
知燒蛤为炭又且炭之類虽灰亦得称炭刘君以为用蜃復用炭<lb/>
而規杜氏非也　注重猶多也正義曰重謂重疊故猶多多<lb/>
为盟器也言器備者士䘮礼下篇陳明器云用器弓矢耒耜敦<lb/>
杅槃匜役器甲胄干笮燕器杖笠翣其器有共用之器有備禦之<lb/>
<pb n="11a"/>
器故言器備注四阿至王礼　正義曰周礼匠人云殷人四阿重<lb/>
屋郑玄云阿棟也角設棟也是为四注椁也士䘮礼下篇陳明<lb/>
器云抗木横三縮二謂扵椁之上設此木從二横三以負土則士<lb/>
之椁上平也今此椁上四注而下則其上方而尖也礼天子椁題<lb/>
湊諸侯不題湊不題湊則無四釈詁云楨翰榦也舎人曰楨正也<lb/>
築牆所立两木也翰所以當牆两边障土者也翰在牆之旁則<lb/>
知此翰亦旁也詩云會弁如星郑玄云會謂弁之縫中言其際<lb/>
會之処也會在弁之上知此檜亦在上棺有此物明是其飾故以<lb/>
为旁飾上飾也言椁有棺有則是本不當有言其厚葬譏其奢僣<lb/>
宋公所僣必僣天子明此四阿翰檜皆是王之礼也蜃炭言用亦<lb/>
本不當用其蜃炭蓋亦王之礼也車馬器備法得有之言益言重<lb/>
但譏其多耳殉則本不得然非譏其僣　注若言何用为臣　正<lb/>
義曰言何用为臣是不成臣也言虽有若無刘君还以为不成臣<lb/>
与杜義無别而規杜氏非也　哭扵至以葬正義曰哭扵大門<lb/>
之外謂大門外之西東面衛人逆之謂大門外之東西面各從賔<lb/>
<pb n="11b"/>
主之位婦人哭扵門内謂門内之西東面以堂上在西東面故也<lb/>
至扵三子之去衛人送之其位如之自此有隣国弔者常行此礼<lb/>
以至扵葬沈氏云雜記弔者即位于門西東面主孤西面相者受<lb/>
命曰孤某使某請事客曰寡君使某如何不淑相者入告出曰孤<lb/>
某須矣弔者入主人升堂西面弔者升自西階東面致命此臣奉<lb/>
君命行弔之礼今三子师行經衛竟不敢成礼故扵大門之外注<lb/>
䘮位婦人哭扵堂　正義曰䘮大記云君之䘮夫人坐于西方内<lb/>
命婦姑姊妹子姓立于西方外命婦率外宗哭于堂上北面又<lb/>
曰婦人迎客送客不下堂是䘮位婦人哭扵堂　周書至謂也<lb/>
正義曰周書康誥之篇周公述文王之事以告康叔云惟乃丕顕<lb/>
考文王克明德慎罰巫臣旣引其言乃申其意言文王能为此行<lb/>
故所以造周国也務崇之謂務欲崇益道德務去之謂務欲去<lb/>
其刑罰夭子蛮殺御叔　正義曰子蛮御叔自以短命死耳似天<lb/>
鍾羙扵是致使物無两大故亦以二事为夏姬之罪皈吾聘女<lb/>
正義曰礼記内則云聘則为妻奔則为妾道之云女皈郑国吾依<lb/>
<pb n="12a"/>
礼聘女以为妻也　注至郤克族子正義曰丗本郤豹生兾芮<lb/>
芮生缺缺生克又云豹生義義生歩揚揚生蒲城鵲居居生至如<lb/>
世本克是豹之曾孫至是豹之玄孫扵克为二從兄弟子　注禁<lb/>
錮勿令仕　正義曰說文云錮鋳塞也䥫器穿穴者鋳䥫以塞之<lb/>
使不漏禁人使不得仕官者其事亦似之故謂之禁錮今世猶然<lb/>
注王卒至之位　正義曰諸言御戎皆御君之戎車此云彭名御<lb/>
戎知王戎車亦行也若君親在軍則君當車中御者在左勇力之<lb/>
士在右故御戎右常連言之此王車虽行王身不在故不立戎右<lb/>
使御者在中令蔡許二君居王車上當左右之位若夾衛王然下<lb/>
注云乗椘王車为左右是二君皆在車之上也　注斉大至卿也<lb/>
　正義曰諸大夫盟會經貶之称人或揔言大夫若實是國卿<lb/>
本合書名者傳即顕其名氏若本是大夫不合書名者傳直言其<lb/>
大夫見其貶与不貶俱當称人故不復言其名氏此專言斉国之<lb/>
大夫傳不顕其名为非卿故也襄十六年溴梁之會經書戊寅大<lb/>
夫盟傳云扵是叔孫豹晋荀宋向戌衛寗殖郑公孫蠆小邾之<lb/>
<pb n="12b"/>
大夫盟扵時會上郑之下有曹莒邾薛杞而小邾之大夫最処其<lb/>
下举小邾而上包之此盟郑人之下有斉曹邾薛鄫俱是大夫斉<lb/>
最在上举斉而下揔之止为斉若是卿則合言名氏此會非卿故<lb/>
举斉也　注匱乏也　正義曰私竊为盟盟終不固此盟是匱乏<lb/>
之道也傳旣言匱盟以觧經又自觧名曰匱盟之意扵是乎畏晋<lb/>
而竊与椘盟故曰此是匱乏之盟也諸侯之卿竊与椘盟而仲尼<lb/>
貶之言其不應背晋故責之也責諸侯之背晋是成晋为盟主也<lb/>
哀十二年公會呉于槖皐呉子請盟公不𣣔使子貢辞之而私与<lb/>
衛侯宋皇瑗盟彼畏吴而竊相与盟不貶者不与吴为盟主言其<lb/>
私盟可許但魯自畏呉不書其盟其情無可責也釈例曰諸侯畏<lb/>
晋而竊与楚盟書盟而貶其卿此所以成晋为盟主也吴之彊大<lb/>
始扵會鄫終扵黄池凡三會三伐三盟唯書會伐而不書盟者吴<lb/>
以盟主自居而行其夷礼礼儀不典則盟神不蠲非所以結信義<lb/>
昭明德故不録其盟不与其成为盟主也旣不与呉之为盟主則<lb/>
宋魯衛三国私盟可許故無貶文是也若然僖二十一年公會諸<lb/>
<pb n="13a"/>
侯盟于薄二十七年公會諸侯盟于宋彼二者皆顕与椘盟並無<lb/>
貶責此竊与椘盟而貶之者當僖公之時斉桓旣卒晋文未興中<lb/>
国無伯唯強是与虽逺共椘盟無所可責此時晋为盟主堪率諸<lb/>
侯私竊为盟心實畏晋故貶之耳然諸侯之卿畏晋容可貶之椘<lb/>
之強盛恒与晋敵非是畏晋卿亦貶者椘旣强盛應顕然作盟今<lb/>
私竊受盟不敢宣露亦是畏晋之義且成晋为伯事須貶椘注<lb/>
乗椘至之别　正義曰小国之從大国其正伐也皆自乗其車自<lb/>
率其軍至戰陳之時与同出力耳此二君棄己之車乗椘之乗乃<lb/>
为椘王左右則是失位旣失其位非復国君故侵与盟會並皆不<lb/>
序經書椘师郑师侵衛扵時蔡許在矣公會椘公子嬰斉于蜀蔡<lb/>
許亦在也及盟又蔡許之君在焉侵也會也盟也三事並失其位<lb/>
經悉不書故傳扵盟下釈之明上侵衞會蜀皆失位也旧說諸侯<lb/>
之貶亦書为人杜意謂諸侯之貶不至扵人故因此而又明之卿<lb/>
不書則称人諸侯不書則全不見經此是君臣之别明敗諸侯無<lb/>
称人之法也　詩曰至攸墍　正義曰此大雅假樂之篇大誓至<lb/>
<pb n="13b"/>
衆也　正義曰泰誓云受有億兆夷人离心离德予有乱臣十人<lb/>
同心同德此言大誓所謂者引其意非本文也　注三吏三公也<lb/>
正義曰曲礼云五官之長曰伯其擯扵天子也天子之吏郑玄公<lb/>
謂三公也是三公称吏故知三吏三公也　礼之至一等　正<lb/>
義曰如侯伯克敵使大夫告慶之礼則不得依献捷之礼其献捷<lb/>
之礼王待之必重扵告慶之礼鞏朔晋之上軍大夫也縦使得如<lb/>
献捷之礼亦當降卿礼一等傳言降扵卿礼一等以見王待鞏朔<lb/>
不失常也　三年注宋衛至礼也　正義曰僖九年傳曰宋桓公<lb/>
卒未葬而襄公會諸侯故曰子凡在䘮公侯曰子傳因未葬而發<lb/>
在䘮之例是先君未葬嗣君不得称爵以會諸侯也知非踰年得<lb/>
成君者文八年八月天王崩九年春毛伯来求金傳曰不書王命<lb/>
未葬也彼王旣踰年矣猶不得称王命臣知諸侯虽則踰年但是<lb/>
未葬不得称爵以接隣国正以王不命臣明知其非礼也　注三<lb/>
年至哭之　正義曰公羊傳曰新宫者何宣公之宫也宣宫則曷<lb/>
为謂之新宫不忍言也其言三日哭何廟災三日哭礼也榖梁傳<lb/>
<pb n="14a"/>
曰新宫者禰宫也三日哭哀也其哀礼也廹近不敢称謚恭也二<lb/>
傳皆以新宫为宣宫三日哭为得礼故杜依用之宣公以其十八<lb/>
年冬十月薨至二年十月而大祥祥而禘祭神主新始入廟故謂<lb/>
之新宫礼檀弓記曰有焚其先人之室則三日哭故曰新宫火亦<lb/>
三日哭郑玄云謂人燒其宗廟新宫火人火也記称新宫火者指<lb/>
此新宫災耳傳例曰天火曰災人火曰火三家經傳有五字皆为<lb/>
災郑玄以为人火虽非其義要天火人火其哭皆當三日是其善<lb/>
得礼也哀三年桓宫僖宫災不言哭而此言三日哭者釈例曰新<lb/>
宫者宣公之廟父廟也諒闇始闋而遇天災故感而哭之以致哀<lb/>
異扵餘廟也及荀庚盟　正義曰隐元年及宋人盟于宿魯之㣲<lb/>
者及之也此言及荀庚盟及孫良夫盟十一年及郤犫盟皆是公<lb/>
自及之非臣及之也知者僖二十八年傳晋栾枝入盟郑伯襄十<lb/>
一年傳晋趙武入盟郑伯郑子展出盟晋侯臣對君者皆君自与<lb/>
盟知此使来亦公自与盟也上言来聘盟又不地盟扵国都公親<lb/>
可知故不言公　注不書至辞略　正義曰直举国名傳無其說<lb/>
<pb n="14b"/>
知是告辞略故史異文耳賈逵云郑小国与大国争諸侯仍伐許<lb/>
不称将师夷狄之刺無知也此年夏郑公子去疾帥师伐許明年<lb/>
冬郑伯伐許先後並無貶責何独此伐偏刺之　傳注以血至釁<lb/>
鼓　正義曰說文釁血祭也礼雜記釁廟之礼云雍人举羊升屋<lb/>
自中中屋南靣刲羊血流于前乃降釁廟以血塗廟知釁鼓以血<lb/>
塗鼓也　然則德我乎　正義曰德加扵彼彼荷其恩故謂荷恩<lb/>
为德論語以德報德傳称王德狄人皆是也　死且不朽　正義<lb/>
曰懷荷君㤙身虽死而朽腐此㤙不朽腐也死尚不朽以示其至<lb/>
死不忘也　注宣十至計之正義曰謂赤狄餘民散入咎如之<lb/>
内今伐咎如者来就咎如之内計彼赤狄餘黨然廧咎如容赤狄<lb/>
餘民則咎如亦赤狄矣刘炫以为廧咎如之国即是赤狄之餘今<lb/>
知不然者以赤狄之国種類極多潞氏甲氏鐸辰皐落氏等皆是<lb/>
其類並为建国假令潞氏甲氏鐸辰皐落虽滅自外猶存則是不<lb/>
滅者多止應言討赤狄之類不得称餘且伐者聲其鐘鼓討者責<lb/>
其罪狀以廧咎如容受赤狄餘黨故伐而討責若以廧咎如即是<lb/>
<pb n="15a"/>
赤狄之餘應取土地興兵絶滅何當唯伐討而已刘以廧咎如即<lb/>
是赤狄之餘而規杜非也　注此傳至四字正義曰傳言上失<lb/>
民也釈經潰文若經潰文則傳無所觧故疑經闕此四字釈例曰<lb/>
傳云廧咎如潰上失民也今經但言伐廧咎如无廧咎如潰文<lb/>
若經本无此文則丘明为横益經文而加失民之傳也是言知<lb/>
經闕之意也三年潰逃已有例矣𣸪發傳者嫌夷狄異扵中国故<lb/>
重發也　其位在三　正義曰扵時郤克将中軍荀首佐之荀<lb/>
庚将上軍是其位在三也注云下卿者傳称小国之上卿當大国<lb/>
之下卿又言衛在晋不得为次国則以衛为小国荀庚若是中卿<lb/>
自然當先晋矣乃云晋为盟主其将先之直以盟主先晋明是二<lb/>
人位等以此知荀庚是下卿也晋立三軍将佐有六第三猶为下<lb/>
卿則其餘皆下卿也蓋以諸侯之礼唯合三卿三是其正故定以<lb/>
三人为上中下餘皆從下卿也卿有上下徃年賜晋三帥皆以三<lb/>
命之服者侯伯之卿礼皆三命上卿下卿命不異也　注春秋至<lb/>
小国　正義曰古制公为大国侯伯为次国子男为小国以土地<lb/>
<pb n="15b"/>
之大小命数为等差也春秋之丗強陵弱大吞小爵虽不能自改<lb/>
地則以力升降諸侯聚會強者为雄史書時事大小为序此事不<lb/>
可改易仲尼即而用之宋公在斉侯之下許男在曹伯之上不𣸪<lb/>
計爵之尊卑故衛虽侯爵猶为小国以地狹小故也襄二十五年<lb/>
傳子産論晋曰今大国多数圻矣圻方千里是晋有方千里者三<lb/>
四也昭五年十三年傳皆言晋有革車四千乗計衛比扵晋不過<lb/>
當五六分之一耳故不得为次国其为次国者當斉秦乎注韓<lb/>
厥至六軍正義曰杜知韓厥为新中軍及上下新軍将佐者以<lb/>
下六年傳云韓厥将新中軍且为僕大夫時晋更增置新中上下<lb/>
三軍韓厥将新中軍名居其首故杜依名配其将佐　将授玉<lb/>
正義曰玉謂所執之圭也凡諸侯相朝升堂授玉扵两楹之間扵<lb/>
此時郤克趨進故記之也史記斉丗家曰頃公十一年晋𥘉置六<lb/>
軍頃公朝晋𣣔尊王晋景公景公不敢當晋丗家云景公十二年<lb/>
斉頃公如晋欲上尊景公为王景公讓不敢然此時天子虽㣲諸<lb/>
侯並盛晋文不敢請隧椘荘不敢問鼎又斉弱扵晋所較不多豈<lb/>
<pb n="16a"/>
为一戦而勝便即以王相許凖時度勢理必不然竊原馬迁之意<lb/>
所以有此說者當讀此傳将授玉以为将授王遂飾成为此謬辞<lb/>
耳　注戎朝異服　正義曰周礼司服凡兵事韋弁服礼玉藻記<lb/>
云諸侯皮弁以聴朔朝服以日視朝聘礼賔皮弁聘公皮弁迎賔<lb/>
迎聘客尚以皮弁迎朝賔必皮弁矣在朝君臣同服公當皮弁則<lb/>
韓厥扵時亦皮弁也郑玄云韋弁以韎韋为弁又以为衣裳春秋<lb/>
傳曰晋郤至衣韎韋之跗注是也皮弁之服十五升白衣素積以<lb/>
为裳是戎朝異服也四年冬城鄆　正義曰釈例土地名魯有<lb/>
二鄆文十二年城諸及鄆杜云此东鄆莒魯所争者城陽姑幕<lb/>
縣南有貟亭或曰鄆即貟也成十六年傳晋人執季文子公待于<lb/>
鄆杜云此西鄆昭公所出居者東郡廪丘縣東有鄆城然則此为<lb/>
公欲叛晋故城鄆以为備當西鄆也　傳通嗣君也　正義曰文<lb/>
元年公孫敖如斉傳曰始聘焉礼也凡君即位卿出並聘踐脩旧<lb/>
好要結外援好事隣国以衛社稷忠信卑讓之道也其事与此一<lb/>
也謂君𥘉即位聘隣国耳在魯而出謂之始聘自外而来謂之通<lb/>
<pb n="16b"/>
嗣君言彼君嗣位以来未与魯通扵此始通之也　注氾祭至氾<lb/>
水　正義曰杜注熒陽中牟縣有東汜襄城縣有南汜知此氾祭<lb/>
非彼二汜而以成皐縣東有汜水者以傳为晋伐郑取氾祭旣为<lb/>
晋人所取當是郑之西北界即今之汜水也字書水旁巳为汜水<lb/>
旁已为氾字相乱也漢書音義亦为汜今汜水上源謂汜谷<lb/>
五年杞叔姬来皈　正義曰𣏌旣出之猶称杞者雜記曰諸侯出<lb/>
夫人夫人比至于其国以夫人之礼行至以夫人入郑玄云行道<lb/>
以夫人之礼者棄妻致命其家乃義絶不用此为始　注記異也<lb/>
正義曰公羊傳曰梁山崩何以書記異也公羊以为非常为異害<lb/>
物为災此山崩無所害故为異也　傳注自告貞伯從人　正義<lb/>
曰嫌告趙嬰使人故云自告貞伯從人也若吉趙嬰使人不得云<lb/>
神福仁而禍滛　注野饋至大国　正義曰釈詁云饁饋也孫炎<lb/>
曰饁野之饋也彼言野饋饋田農在野之人此言野饋饋在野行<lb/>
路之人俱是在野皆以野言之謂之餫者言其運糧饋之彼自逆<lb/>
女而往饋之者敬大国也　注捷邪出　正義曰捷亦速也方行<lb/>
<pb n="17a"/>
則遟邪出則速椘辞謂邪行小道为捷徑是捷为邪出　注車无<lb/>
文　正義曰周礼巾車掌王之五路皆不言車有文飾其下服車<lb/>
五乗孤乗夏篆卿乗夏縵大夫乗墨車郑玄云夏篆五采畫轂約<lb/>
也夏縵亦五采畫無瑑耳墨車不畫也孤之車尚有瑑約明諸侯<lb/>
之車必有瑑約詩所謂約軧錯衡是其事也乗縵車无文蓋乗大<lb/>
夫墨車也覲礼侯氏乗墨車乃朝郑玄云墨車大夫制也乗之者<lb/>
入天子之国車服不可尽同也彼为適王尚乗墨車明此山崩降<lb/>
服亦乗墨車也　注舎扵郊正義曰僖三十三年傳秦伯以師<lb/>
敗于殽素服郊次此言出次降服明亦次扵郊也文四年傳椘人<lb/>
滅江秦伯为之降服出次注云辟正寢与此文互相見也　注經<lb/>
在至衍文　正義曰傳不虚举經文此无所明又上下倒錯諸家<lb/>
之傳又悉无此言必是衍文此杜以疑事母質不敢輙去之耳<lb/>
六年注魯人至後丗　正義曰杜以傳称季文子以鞌之𥘉立武<lb/>
宫鞌在二年今始立武宫故云魯人自鞌之𥘉至今无患追思鞌<lb/>
戰以为己功故築武軍又作先君武公之廟以告戦勝之事欲以<lb/>
<pb n="17b"/>
章示後丗明已之功也其意言築为武軍入作武公之廟公羊傳<lb/>
曰武宫者何武公之宫也是立宫为武公廟也武公是成公九世<lb/>
之祖其廟毀已乆矣今復立之以为不毀之廟礼明堂位曰魯公<lb/>
之廟文丗室也武公之廟武丗室也卋室言其世世不毀刘炫以<lb/>
为直立武公之宫不築武軍今知不然者以下傳云聽扵人以救<lb/>
其難不可以立武立武由己非由人也是丘明譏魯立武以章武<lb/>
功明非徒築宫而已又宣十二年潘黨請築武軍椘子云武有七<lb/>
德我无一焉武非吾功遂不敢築武軍以明武功此則丘明譏魯<lb/>
章武功明亦築武軍也若其唯築武宫傳應云不可以立武宫不<lb/>
得単称武也刘以为唯築武公之宫而規杜非也　傳注礼授至<lb/>
东過　正義曰聘礼云公受玉于中堂与東楹之間郑玄云中堂<lb/>
南北之中也入堂之深尊賔事也东楹之間亦以君行一臣行二<lb/>
也聘礼大夫奉命来聘君臣不敵故授玉于東楹之間国君来朝<lb/>
尊卑礼敵且傳言東楹之東以譏郑伯行速明礼當授玉于两楹<lb/>
之間　注宣十至譏之　正義曰服虔云鞌之戦禱武公以求勝<lb/>
<pb n="18a"/>
故立其宫鞌定元年傳昭公出故季平子祷于煬公立煬宫此若<lb/>
为祷而立何以不言祷也无験之說故不可從　沃饒至夫也<lb/>
正義曰土田良沃五榖饒多民豐則国利財多則君樂其処不可<lb/>
失也　注盬至池是　正義曰說文云盬河東鹽池袤五十一里<lb/>
廣七里周㧾百一十六里字從鹽省古聲然則盬是鹽之名盬<lb/>
虽是鹽唯此池之鹽独名为盬餘鹽不名盬也注路寢之庭<lb/>
正義曰礼玉藻云君日出而視朝退適路寢聽政知寢庭是路寢<lb/>
之庭也沈氏云大僕職云王視燕朝則正位掌擯相郑注云燕朝<lb/>
朝扵路寢之庭韓献子旣为僕大夫故知寢庭路寢之庭也其路<lb/>
門之外朝則司士掌焉故司士掌治朝之儀治朝則路門之外每<lb/>
日治朝事之朝也其庫門之外朝則朝士掌焉故朝士云掌外朝<lb/>
之法此是詢衆庻問罪人之処也凡人君内朝二外朝一内朝二<lb/>
者路門内外之朝也外朝一者庫門外之朝也若諸侯三門皐應<lb/>
路外朝則在應門外魯之三門庫雉路則外朝在雉門外　注悪<lb/>
疾疹覯成也　正義曰下云土厚水深居之不疾此云土薄水淺<lb/>
<pb n="18b"/>
必居之多疾以此知悪是疾疹也尔雅訓覯为見杜以悪为疾疹<lb/>
疾疹非難見之物唯苦其病成耳故訓覯为成言其病易成由水<lb/>
土悪故也　易覯至墊隘正義曰疾疹易成則下民愁苦民旣<lb/>
愁苦則必羸困羸困而謂之墊隘者方言云墊下也地之下湿狹<lb/>
隘猶人之羸痩困苦故杜以墊隘为羸困也　旦民至利也正<lb/>
義曰民有災患則不暇從上無災患則從教化十者数之小成故<lb/>
云十丗之利也　注財易至驕侈正義曰鲁語敬姜云昔者聖<lb/>
王之処民也択瘠土而居之労其民而用之故長王天下夫民勞<lb/>
則思思則善心生逸則滛滛則忘善忘善則悪心生沃土之民不<lb/>
材逸也瘠土之民莫不向義労也敬姜此語自是激發之辞未必<lb/>
聖王尽然要亦有此理也大史公書称武王克殷患殷民冨侈大<lb/>
史公曰奢昬厚葬以破其産为其冨而驕佚故設法以貧之也管<lb/>
子曰倉廪實而知礼節衣食足而知栄辱讓生扵有餘争生扵不<lb/>
足論語称孔子適衛欲先冨後教为其貧而无恥欲営生以冨之<lb/>
也此皆觀民設教故其理不同若迁都近盬則民皆啇販則富者<lb/>
<pb n="19a"/>
弥富驕侈而難治貧者益貧飢寒而犯法且貧者資冨而致貧冨<lb/>
者削貧而为冨悪民之冨乃是愍民之貧𣣔使貧冨均而労逸等<lb/>
也　注近宝則民不務本　正義曰農業人之本也商販事之末<lb/>
也若民居近宝則棄本逐末廢農为商則貧冨兼并若貧冨兼<lb/>
并則貧多富少貧者无財以共官冨者不可以侈税賦税少則公<lb/>
室貧也　子之佐十一人　正義曰服虔六是時栾書将中軍荀<lb/>
首佐之荀庚将上軍士燮佐之郤錡将下軍趙同佐之韓厥将新<lb/>
中軍趙括佐之鞏朔将新上軍韓穿佐之荀騅将下軍趙旃佐之<lb/>
　　注商書洪範　正義曰武王克殷始作洪笵今見在周書傳<lb/>
謂之商書者以箕子商人所陳故也　七年鼷鼠至免牛　正義<lb/>
曰釈獸云鼷鼠李廵曰鼱鼩䑕一名鼷鼠孫炎曰有螫毒者蓋如<lb/>
今䑕狼改卜牛下重言鼷䑕又食其角不重言牛者何休云言角<lb/>
牛可知後食牛者未必故䑕故重言鼠改卜被食角者言乃免牛<lb/>
則前食角者亦免之矣從下免省文也　注称牛至礼也　正義<lb/>
曰僖三十一年傳曰牛卜日日牲今称牛是未卜日也免放也放<lb/>
<pb n="19b"/>
不殺遂不郊也　傳詩曰至有定正義曰此詩小雅節南山之<lb/>
篇　曹宣公来朝正義曰此文及八年傳召桓公來賜公命並<lb/>
无所解釈而虚載經文者釈例曰其經傳事同而文異者或告命<lb/>
之辞有差異或氏族名号當須互見此蓋須互見名号故举之也<lb/>
以两至一焉　正義曰以兩之一謂将二十五人也又言卒謂更<lb/>
將百人也言之者婉句耳凡将一百二十五人適呉也舎偏謂舎<lb/>
一偏之車九乗也兩之一焉又舎二十五人也凡舎九乗車二十<lb/>
五人与呉矣發首言兩之一者为舎此兩之一故先言之又言卒<lb/>
者見巫臣所将非唯有一兩也司馬法車九乗为小偏十五乗为<lb/>
大偏言偏不言大當是留九乗車矣唯言當一偏不見元将車数<lb/>
不知去時幾乗車去也丘明为傳辞皆易解此独蹇澁或誤本<lb/>
文蘇氏云舎九乗車以六乗車还則以去時十五乗車傳不言者<lb/>
以舎旣称偏明去時有車可知從省文也沈氏云聘使未有将兵<lb/>
車者今此特将兵車为方欲教吴戦陳故与常不同　注戚林至<lb/>
属晋正義曰傳言晋反戚焉則戚已属晋襄二十六年衛孫林<lb/>
<pb n="20a"/>
父入于戚以叛此不言叛故解之戚是孫氏丗所食邑林父出奔<lb/>
之後戚自從隨而属晋非林父入而将去故不言叛也　八年注<lb/>
昬聘至之父　正義曰傳扵華元来聘之下云聘共姬也則華元<lb/>
新始告魯欲圖为昬昬礼發首云昬礼下達乃言納采郑玄云達<lb/>
通也将欲与彼合昬姻必先使媒氏下通其言女氏許之乃後使<lb/>
人納其采擇之礼此華元来聘則彼昬礼所謂下達者也士礼使<lb/>
媒諸侯不可求媒扵他国自使臣行則亦媒之義昬有六礼下達<lb/>
之後𥘉有納采択之礼旣行納采其日即行問名問女之名将皈<lb/>
卜其吉凶也皈旣卜得吉又使使者往告謂之納吉納吉則昬<lb/>
礼定矣復遣納徵徵成也納幣以成昬礼士礼納徵有玄纁束帛<lb/>
儷皮其諸侯謂之納幣以其幣多故指幣言之納幣以後又有請<lb/>
期親迎是之謂六礼也計華元来聘之後當有納采納吉二使二<lb/>
使之後乃次納幣今唯書納幣者納未納吉其使非卿故不書也<lb/>
釈例曰諸侯昬礼亡以士昬礼凖之不淂唯止於納幣逆女納幣<lb/>
逆女二事皆必使卿行卿行則書之他礼非卿則不書也宋公使<lb/>
<pb n="20b"/>
華元来聘不應使卿故傳但言聘共姬也使公孫寿來納幣納幣<lb/>
應使卿故傳明言得礼也魯君之昬唯存納幣逆女此其義也是<lb/>
言聘女不應使卿今華元以卿将命故特書之也隐二年公羊傳<lb/>
曰昬礼不称主人宋公使公孫壽来納幣則其称主人何辞窮<lb/>
也辞窮者何无母也礼有母則母命之宋公无主昬者宋公自命<lb/>
之故称宋公使公孫壽来也公孫寿蕩意諸之父者文十六年傳<lb/>
文　注傳曰至称名　正義曰傳称莊姬譛之則是同括无罪大<lb/>
夫无罪見殺例不書名此並書名故觧之宣十二年傳曰原屏咎<lb/>
之徒也明本不以徳義自居而妄叨髙位冝其見討今虽实不作<lb/>
乱從告而称其名言從告者凡殺大夫必以其實有罪告不肯言<lb/>
其无罪魯史詳其曲直乃立其文故所書或否耳注諸侯至<lb/>
通称　正義曰天子賜諸侯之命書傳亦无正礼唯文元年天<lb/>
王使毛伯来錫公命僖十一年傳王賜晋惠公命周語王賜晋文<lb/>
公命皆是即位而賜之又賜之以圭擬朝而合瑞諸侯即位礼必<lb/>
朝王明當即位即賜之命今八年乃来是緩也隐元年宰咺来賵<lb/>
<pb n="21a"/>
为其緩書名以譏之此亦緩也而不譏之者彼贈死不及尸弔生<lb/>
不及哀子氏未薨而豫凶事所失者大故特譏之春秋之時賜命<lb/>
礼廢唯文公即位而賜成公八年乃賜桓公死後追賜其餘皆不<lb/>
得賜苟以得之为榮故不𣸪譏其緩也且賜之以圭者为朝而合<lb/>
瑞魯尚不朝天子不冝譏天子賜緩也天子之見經者三十有二<lb/>
称天王者二十五称王者六称天子者一即此事是也三称並行<lb/>
傳无異說故知天子天王王者之通称也其不同者史異辞耳公<lb/>
羊傳曰其称天子何元年春王正月正也其餘皆通矣杜用彼說<lb/>
也賈逵云諸夏称天王畿内曰王夷狄曰天子王使栄叔皈合且<lb/>
賵以恩深加礼妾母恩同畿内故称王成公八年乃淂賜命与夷<lb/>
狄同故称天子左氏无此義故杜不從之　注古者至媵之正<lb/>
義曰荘十九年公羊傳曰媵者何諸侯娶一国則二国徃媵之以<lb/>
姪娣從姪者何兄之子也娣者何弟也諸侯一聘九女是諸侯娶<lb/>
適夫人及左右媵各有姪姊也傳曰同姓媵之異姓則否是夫人<lb/>
与媵皆同姓之国也魯衛同姓故来媵之釈例曰古者諸侯之娶<lb/>
<pb n="21b"/>
適夫人及左右媵各有姪娣皆同姓之国国三人凡九女參脅肉<lb/>
至親所以息隂訟隂訟息所以廣継嗣也當時虽无其人必待年<lb/>
而送之所以絶望求塞非常也辞称憃愚不敎故遣大夫随之亦<lb/>
謂之媵臣所以将謙敬之實也夫人薨不更聘必以姪娣媵継室<lb/>
一与之醮則終身不二所以重昬姻固人倫人倫之義旣固上足<lb/>
以奉宗廟下足以継後世此夫婦之義也　傳注餞送行飲酒<lb/>
正義曰詩大雅韓奕篇云韓侯出祖出宿于屠顕父餞之清酒百<lb/>
壷是餞为送行飲酒也　大国至盟主正義曰義者冝也事得<lb/>
其冝謂之为義汶陽之田冝其皈魯是皈皈魯为義皈斉不義大<lb/>
国當制其義事以为諸侯之盟主　信以至解體正義曰言之<lb/>
有信義事乃行是信以行義事必以義命乃成就故義以成命也<lb/>
杖信以行義事以義而命諸侯故小国所望而皈之懷皈也言而<lb/>
无信則信不可知所命非義則義无所立如則四方諸侯其誰不<lb/>
觧体謂事晋之心皆踈慢也　詩曰至其德　正義曰衛風氓之<lb/>
篇　詩曰至言之　正義曰詩大雅板之篇也言王者之所圖<lb/>
<pb n="22a"/>
謀其事未能長逺我以是故用大道諌王行父今亦懼晋之不能<lb/>
逺圖而因此以失諸侯是以敢私言之私布此言即是大諫也<lb/>
椘師之还也　正義曰還在六年不扵彼言者因其今獲申驪追<lb/>
言六年侵沈述栾書得從善之功故扵此并言之　詩曰至作人<lb/>
正義曰大雅旱麓之篇注穆姜之女　正義曰明年季文子如<lb/>
宋致女还称宋工之樂穆姜出拜謝之知是穆姜所生之女也<lb/>
注趙武至羪也　正義曰史記世家云趙朔娶晋成公姊为夫人<lb/>
案傳趙衰適妻是文公之女若朔妻成公之姉則亦文公之女父<lb/>
之從母不可以为妻且文公之卒距此四十六年荘姬此時尚少<lb/>
不得为成公姉也賈服先儒皆以为成公之女故從之史記又称<lb/>
有屠岸賈者有寵扵灵公此時为司㓂追論趙盾弑君之事誅趙<lb/>
氏殺趙朔趙同趙括而滅其族案二年傳栾書将下軍則扵時朔<lb/>
已死矣同括为荘姬所譛此年見殺趙朔不得与同括俱死也扵<lb/>
時晋君明諸臣強無容有屠㟁賈輙廁其間得如此專恣又說云<lb/>
公孫杵<graphic n="KR0875" url="https://raw.githubusercontent.com/kanripo/KR-Gaiji/master/images/KR0875.png" mimeType="image/png"/>取他児代武死程嬰匿武扵山中居十五年因晋侯有<lb/>
<pb n="22b"/>
疾韓厥乃請立武为趙氏後与左傳皆違馬迁妄說不可從也<lb/>
夫豈至免也　正義曰此趙同趙括謂天禄之父祖若桀紂之輩<lb/>
虽邪辟子孫頼禹湯之功而食天禄注渠丘至蘧里　正義曰<lb/>
十四年莒子朱卒知渠丘公即是朱也渠丘莒之邑名夷不當有<lb/>
謚或作别号此朱以邑名为号不知其故何也　唯然　正義曰<lb/>
俗本唯作虽今定本作唯　衛人至則否　正義曰膏肓以为媵<lb/>
不必同姓所以博異氣今左傳異姓則否十年斉人来媵何以无<lb/>
貶刺之文左氏为短郑箴云礼称納女扵天子云備百姓扵国君<lb/>
云備酒漿不得云百姓是不博異氣也斉是大国今来媵我得之<lb/>
為榮不得貶也　九年注女嫁至之好正義曰桓三年九月夫人<lb/>
姜氏至自斉冬斉侯使其弟年来聘傳曰斉仲年来聘致夫人也<lb/>
此二月伯姬皈于宋夏季孫行父如宋致女二者其間並近三月<lb/>
礼婦入三月廟見知致女必以三月蓋廟見之後婦礼旣成使大<lb/>
夫聘問謂之致女致其成婦之礼存謙敬序殷勤所以篤昬姻之<lb/>
好也仲年行父俱是致女而彼言聘者在魯而出則曰致女在他<lb/>
<pb n="23a"/>
国而来則但言聘外内之異文也以彼言聘而實是致女故二注<lb/>
皆言使大夫隨加聘問为此也　注五同盟正義曰无野以宣<lb/>
十年即位此二年及国佐盟于袁婁又盟于蜀五年于蟲牢七年<lb/>
于馬陵此年于蒲皆魯斉俱在是五同盟也　注魯邑至書時<lb/>
正義曰長歴推此年閏十一月傳城中城文在十二月上而云書<lb/>
時也即是閏月城之閏月半後即是十二月節故水昬已正而城<lb/>
之是得時也　傳注南冠椘冠　正義曰應劭漢官儀云法冠一<lb/>
曰柱後冠左傳南冠而縶則椘冠也秦滅椘以其冠賜近臣御史<lb/>
服之即今觧豸冠也古有觧豸獸觸不直者故執憲以其角形为<lb/>
冠令觸人也　注泠人樂官　正義曰詩簡兮序云衛之䝨者仕<lb/>
扵泠官郑玄云泠官樂官也泠氏卋掌樂官而善焉故後卋多号<lb/>
樂官为泠官吕氏春秋称黄帝使泠倫自大夏之西崑崙之隂取<lb/>
竹断兩節而吹之以为黄鐘之宫昭二十一年傳景王鑄无射泠<lb/>
州鳩非之是泠氏世掌樂官也周語云景王鑄鐘成泠人告和魯<lb/>
語云泠簫詠歌及鹿鳴之三此称泠人詩称泠官是泠为樂官之名<lb/>
<pb n="23b"/>
也　注舎其至至誠　正義曰椘王旣为君矣不言为君時事而<lb/>
逺称大子者若言为君時事嫌为君隐悪或疑已在君位矯情为<lb/>
善舎其當時近事逺称大子少小者未为君時不須隐蔽以示王<lb/>
性自然言其從小如此以明己之至誠无所私也礼君前臣名字<lb/>
則貴扵名此道二卿之名不言字是尊晋君也　注浹辰十二日<lb/>
也　正義曰浹为周帀也從甲至癸为十日從子至亥为十二辰<lb/>
周礼縣治象浹日而斂之謂周甲癸十日此言浹辰謂周子亥十<lb/>
二辰故为十二日也　无棄菅蒯　正義曰釈草云白華野菅郭<lb/>
璞曰菅茅属陸璣毛詩䟽曰菅似茅滑沢无毛肕冝为索漚及曝<lb/>
尤善蒯与菅連亦菅之類䘮服䟽屦者傳曰藨蒯之菲也可以为<lb/>
屦明肕如菅並可代絲麻之乏故云无棄也　十年注卜常至故<lb/>
書　正義曰曲礼論卜筮云旬之外曰逺某日旬之内曰近某日<lb/>
則卜者每旬一卜傳称啓蟄而郊則周之三月郊之大期此云五<lb/>
卜者當是三月三卜四月又二卜皆不吉乃止也僖三十一年傳<lb/>
云礼不卜常祀不應卜而卜以不吉而不郊皆非礼也　注晋侯<lb/>
<pb n="24a"/>
至之礼正義曰如傳文知晋侯是太子也漢末有汝南應劭作<lb/>
旧君諱議云昔者周穆王名滿晋厉公名州滿又有王孫滿是同<lb/>
名不諱則此为州滿或为州蒲誤耳今定本作滿傳无譏文知譏<lb/>
其生代父位失人子之礼者傳称凡在䘮公侯曰子父䘮代位尚<lb/>
不称君生代父位譏之必矣傅言立大子以为君若其不譏則不<lb/>
須此傳是顯其譏之意注六同盟　正義曰獳以宣九年即位<lb/>
十七年盟于断道元年于赤棘二年于袁婁五年于蟲牢七年于<lb/>
馬陵九年于蒲皆魯晋俱在是六同盟也　傳注厉鬼至故怒<lb/>
正義曰鬼怒言殺余孫不義必是枉死者之祖也景公即位以来<lb/>
唯枉殺趙同趙括故知是趙氏之先祖趙氏先祖其人非一鬼不<lb/>
自言其名未知誰之鬼卋本云公明生趙夙晋語云趙衰趙夙之<lb/>
弟則括之祖公明是也服虔又以为公明之鬼凡为疫之鬼皆妖<lb/>
邪之氣未必真是彼人故杜不復指斥注肓鬲也心下为膏<lb/>
正義曰此賈逵之言杜依用之古今傳文皆以为膏之下賈服何<lb/>
休諸儒等亦皆以为膏虽凝者为脂釈者为膏其實凝者亦曰<lb/>
<pb n="24b"/>
膏故内則云小切狼臅膏則此膏謂連心脂膏也刘炫以为釈者<lb/>
为膏連心之脂不得称膏以为膏當为髙改易傳文而規杜氏非<lb/>
也　注叔禽叔申弟正義曰此无文也以禽与申俱死當是坐<lb/>
其兄弟知是弟也　忠为至令乎　正義曰言叔申忠誠为此令<lb/>
善之徳施之扵郑伯施非得其善人猶尚不可何况不有令德者<lb/>
乎言令德者往年公孫申曰我出師以圍許为将改立君者而紓<lb/>
晋使晋必皈君是也<lb/>
春秋正義卷第十八<lb/>
　　　　　　　　　計一万七千一百八字<lb/>
<pb n="25a"/>
<pb n="26a"/>
<pb n="1a"/>
春秋傳卷第十八<lb/>
　　　　宣公下<lb/>
十有二年春葬陳靈公<lb/>
　討賊者非臣子也何以書葬天下之惡一也夲國臣子或不能討<lb/>
　而上有天王下有方伯又其次有四鄰有同盟有方域之諸侯有<lb/>
　四夷之君長與凢民皆得而討之所以明大倫存天理也徴舒雖<lb/>
　楚討之陳之臣子亦可以釋怨矣故得書葬君子詞也<lb/>
楚子圍鄭<lb/>
　按公羊傳例戰不言伐圍不言戰入不言圍滅不言入書其重者<lb/>
　楚子縣陳蓋滅之矣而經止書入其於鄭也入自皇門至于逵道<lb/>
　蓋即其國都矣而經止書圍曷爲悉從輕典不書其慿陵諸夏之<lb/>
　罪乎上無天王下無方伯天下諸侯有臣弑君子弑父諸夏不能<lb/>
　討而夷狄能討之春秋取大節略小過雖如楚子慿陵上國近造<lb/>
　王都之側猶從末減於以見誅亂臣討賊子正大倫之重也<lb/>
<pb n="1b"/>
夏六月乙卯晉荀林父帥師及楚子戰于邲晉師敗績<lb/>
戰而言及主乎是戰者也按左氏晉師救鄭經旣不以救鄭書矣<lb/>
　又不言楚晉戰于邲而使晉主之何也陳人弑君晉不討賊而楚<lb/>
能討之楚人圍鄭亦旣退師與鄭平矣而又與之戰則非觀釁之<lb/>
師也故釋楚不貶而使晉主之獨與常詞異乎按邲之役六卿並<lb/>
在大夫司馬皆具官不欲勦民者三帥也違命濟師者先縠也而<lb/>
　獨罪林父何也尊無二上定于一也古者仗鉞臨戎專制閫外雖<lb/>
　君命有所不受況其屬乎欒書救鄭軍帥之欲戰者八人武子遂<lb/>
　還衆不敢遏偪陽之舉匄偃二將皆請班師荀罃令曰七日不克<lb/>
　必爾乎取之遂下偪陽林父旣知無及於鄭焉用之矣諸帥又皆<lb/>
　信然其䇿先縠若獨以中軍佐濟者下令三軍無得妄動按軍法<lb/>
　而行辟夫豈不可旣不能令乃畏失屬亡師之罪而從韓獻子分<lb/>
　惡之言知難而冒進是弃晉師於誰責乎故後誅先縠不去其官<lb/>
　此稱敗績特以林父主之也<lb/>
<pb n="2a"/>
秋七月冬十有二月戊寅楚子滅蕭<lb/>
假於討賊而滅陳春秋以討賊之義重也末減而書入惡其貳巳<lb/>
而入鄭春秋以退師之情恕也末減而書圍與人爲善之德宏矣<lb/>
至是肆其強暴滅無罪之國其志巳盈雖欲赦之不得也故傳稱<lb/>
蕭潰經以滅書斷其罪也孟子曰以力假人者霸霸必有大國楚<lb/>
莊蓋以力假仁不能乆假而遽歸者也建萬國親諸侯者先王之<lb/>
政興滅國繼絕丗者仲尼之法今乃滅人社稷而絕其祀亦不仁<lb/>
甚矣蕭旣滅亡必無赴者何以得書于魯史楚莊縣陳入鄭大敗<lb/>
　晉師于邲莫與校者不知以禮制心至於驕溢克伐怨欲皆得行<lb/>
　焉遂以滅蕭告赴諸侯矜其威力以恐中國耳孟子定其功罪以<lb/>
　五霸爲三王之罪人春秋史外傳心之要典推此類求之斯得矣<lb/>
晉人宋人衛人曹人同盟于清丘<lb/>
　書同盟志同欲也或以惡其反覆而書同盟非也春秋不貴盟誓<lb/>
　自隱公始年書儀父盟眛宋人盟宿巳不實言矣奚待清丘然後<lb/>
<pb n="2b"/>
　惡其反覆乎清丘載書恤病討貳口血未乾敗其盟好所謂不待<lb/>
　貶而惡見者也又奚必人諸國之卿然後知反覆之可罪乎楚旣<lb/>
　入陳圍鄭大敗晉師伐蕭㓕之慿陵中國甚矣爲諸侯計者宜信<lb/>
　任仁賢修明政事自強於爲善則可以保其國耳曽不是圗而刑<lb/>
　牲㰱血要質鬼神蘄以禦楚謀之不臧孰大於是故國卿貶而稱<lb/>
　人譏失職也原縠違命喪師乃晉國罪人而主兹盟約所信任者<lb/>
皆可知矣<lb/>
宋師伐陳衛人救陳<lb/>
陳有弑君之亂宋不能討而楚能討之雖曰縣陳㝷復封之其德<lb/>
　於楚而不貳未足責也宋人不能内自省德遽以大衆伐之非義<lb/>
舉矣衛人救陳背盟失信而以救書者見宋師非義陳未有罪而<lb/>
　受兵爲可恤也且謀國失圗妄興師旅無休息之期則亂益滋矣<lb/>
　其以救書意在責宋也若衛叛盟則不待貶絕而惡自見矣<lb/>
十有三年春齊師伐莒夏楚子伐宋<lb/>
<pb n="3a"/>
楚人滅蕭將以脅宋諸侯懼而同盟爲宋人計者恤民固夲輕徭<lb/>
薄賦使民効死親其上則可以待敵矣計不出此而急於伐陳攻<lb/>
楚與國非䇿也故楚人有詞于伐而得書爵<lb/>
秋螽冬晉殺其大夫先縠<lb/>
先縠違命大敗晉師元帥不能用鉞巳失刑矣今又重有罪焉晉<lb/>
人治其罪而戮之義也曷爲稱國以殺而不去其官夫兵者安危<lb/>
所係有國之大事也將非其人則敗雖得其人使親信間之則敗<lb/>
　以剛愎不仁者叅焉而莫肯用命則敗凢此三敗君之過也河曲<lb/>
　之戰趙穿獨出而臾駢之謀不用濟涇而次欒黶欲東而荀偃之<lb/>
令不行今林父𥘉將中軍乃以先縠佐之使敵國謀臣知其從政<lb/>
者新未能行令誰之過歟故稱國以殺不去其官罪累上也<lb/>
十有四年春衛殺其大夫孔達<lb/>
　殺大夫而書名氏義不繫於專殺也孔達弃信以危社稷衛人按<lb/>
　其罪而誅之可也何以稱國而不去其官用人謀國干犯盟主至<lb/>
<pb n="3b"/>
於見討誰之過歟稱國以殺不去其官罪累上也春秋端夲清源<lb/>
故書法如此<lb/>
夏五月壬申曹伯壽卒晉侯伐鄭<lb/>
按左氏傳爲邲故也比事以觀知其爲報怨復讎之兵詞無所貶<lb/>
者直書其事而義自見矣<lb/>
秋九月楚子圍宋<lb/>
宋人要結盟誓欲以禦楚巳非持國之道輕舉大衆勦民妄動又<lb/>
　非恤患之兵特書救陳以著其罪明見伐之由也國必自伐然後<lb/>
　人伐之凢事其作始也簡其將畢也必巨易於訟卦曰君子以作<lb/>
　事謀始始而不謀必至於訟訟而不竟必至於師若宋是矣始謀<lb/>
　不臧至於見伐見圍幾亡其國則自取之也春秋端本故責宋爲<lb/>
　深若蠻夷圍中國則亦明矣<lb/>
葬曹文公冬公孫歸父㑹齊侯于穀<lb/>
　夫禮别嫌明微制治于未亂自天子出者也列國之君非王事而<lb/>
<pb n="4a"/>
自相㑹聚是禮自諸侯出矣以國君而降班失列下與外臣㑹以<lb/>
外臣而抗尊出位上與諸侯㑹是禮自大夫出矣君若贅旒陪臣<lb/>
執命豈一朝一夕之故其所由來漸矣故易於坤之初六曰馴致<lb/>
其道至堅冰也易言其理春秋見諸行事若合符節可謂深切著<lb/>
　明矣<lb/>
十有五年春公孫歸父㑹楚子于宋<lb/>
楚子不假道於宋以啓釁端而圍之陵蔑中華甚矣諸侯縱不能<lb/>
　畏簡書攘夷狄存先代之後嚴兵固圉以爲聲援猶之可也乃以<lb/>
　周公之裔千乗之國謀其不免至於薦賄不亦鄙乎若此類聖人<lb/>
　不徒筆之於經也比事以觀則知中國夷狄盛衰之由春秋經丗<lb/>
　之略矣<lb/>
夏五月宋人及楚人平<lb/>
此華元子反二國之卿其稱人何貶也春秋賤欺詐惡侵伐二卿<lb/>
　不愛其情釋怨解紛使宋無亡國之憂楚無滅國之罪功亦大矣<lb/>
<pb n="4b"/>
　冝在所褒何以貶也善則稱君過則稱已則民作忠今二卿自以<lb/>
　情實私相告語取必於上以成平國之功而其君不預知焉非人<lb/>
　臣之義也丗衰道微暴行交作君有聽於臣父有聽於子夫有聽<lb/>
　於婦中國有聽於夷狄仲尼所爲懼春秋所以作也故平以解紛<lb/>
　雖其所欲而平者在下則大倫紊矣聖人明其道不計其功故褒<lb/>
　貶如此然則臣而有安國家利社稷者專之不可乎曰專之而可<lb/>
　者謂境外也子反在君之側無奏報之難幾㑹之失奚急於平而<lb/>
　專之若是哉或曰子反攘善則知其罪矣華元救國急難而紓其<lb/>
　情實何尤焉夫宋先代之後武王所封以備三悋橫見侵逼非有<lb/>
　可滅之罪也若以大義責之曰子爲上卿不能恤小助桀爲虐陵<lb/>
　我郊保圍我城郭欲滅我社稷縱子得之何面目見中華之士乎<lb/>
　使子反果忠楚莊果賢必爲義動退師止衆結盟而反矣何必輕<lb/>
　見情實蹈不測之險乎後丗羊陸効其所爲交歡邊境而議者以<lb/>
　爲非純臣也知春秋之法矣<lb/>
<pb n="5a"/>
六月癸卯晉師滅赤狄潞氏以潞子嬰兒歸<lb/>
其稱日謹之也上卿爲主將略而稱師者著其暴也㓕而舉號及<lb/>
氏者減見滅之罪著滅者之甚不仁也潞嬰兒不死社稷比於中<lb/>
國而書爵者免嬰兒之責詞也然則攘夷狄安諸夏非耶徐夷並<lb/>
興東郊不開伯禽征之玁狁孔熾侵鎬及方宣王伐之楚人侵鄭<lb/>
近在王畿齊侯攘之皆門庭之㓂不可縱而莫禦者也雖禦之亦<lb/>
　不極其兵力殄滅之無遺育也今赤狄未甞侵掠晉境非門庭之<lb/>
　㓂而恃強暴以滅之其不仁甚矣春秋所以責晉而略狄也又有<lb/>
　異焉者夫伐國之要討其罪人斯止矣按左氏潞子夫人晉景公<lb/>
　之姉也鄷舒爲政而殺之又傷潞子之目則鄷舒者罪之在也爲<lb/>
　晉計者執鄷舒轘諸市立黎侯安定潞子改紀其政而返則諸狄<lb/>
　服疆域安矣今乃利狄之土滅潞氏以其君歸何義乎春秋所以<lb/>
　責晉而略狄也<lb/>
秦人伐晉王札子殺召伯毛伯<lb/>
<pb n="5b"/>
王臣有書字而言子者王季子是也有書子而繫名者王子虎是<lb/>
也此稱王札子者穀梁以爲當上之詞也其爲當上之詞者矯王<lb/>
命以殺之也爲天下主者天也繼天者君也君之所司者命也爲<lb/>
人臣而侵其君之命則不臣爲人君而假其臣以命則不君君不<lb/>
君臣不臣天下所以傾也邢侯專殺雍子於朝叔向以殺人不忌<lb/>
爲賊請施邢侯君子以爲義王札子之罪當服此刑而天王不能<lb/>
施之無政刑矣何以保其國而不替乎<lb/>
秋螽<lb/>
　人事感於此則物變應於彼宣公爲國虚内以事外去實而務華<lb/>
　煩於朝㑹聘問賂遺之末而不知務其本者也故戾氣應之六年<lb/>
　螽七年旱十年大水十有三年又螽十有五年復螽府庫匱倉廩<lb/>
　竭調度不給而言利剋民之事𧺫矣<lb/>
仲孫蔑㑹齊髙固于無婁<lb/>
　禮之始失也諸侯非王事而自相㑹也無以正之不自天子出矣<lb/>
<pb n="6a"/>
然後諸侯與大夫㑹又無以正之然後大夫與大夫㑹禮亦不自<lb/>
諸侯出矣田氏篡齊六卿分晉三家專魯理固然也不能辨於早<lb/>
後雖欲正之其將能乎<lb/>
初稅畒<lb/>
孟子曰耕者助而不稅則天下之農皆恱而願耕於其野矣書初<lb/>
稅畒者譏宣公廢助法而用稅也殷制公田爲助助者藉也周因<lb/>
其法爲徹徹者通也其實皆什一也古者上下相親上之於下則<lb/>
曰駿發爾私終三十里惟恐民食之不給也下之於上則曰雨我<lb/>
公田遂及我私惟恐公田之不善也故助法行而頌聲作矣丗衰<lb/>
道微上下交惡民惟私家之利而不竭力以奉公上惟邦財之入<lb/>
而不惻怛以利下水旱凶災相繼而起公田之入薄矣所以廢助<lb/>
法而稅畒乎初者志變法之始也其後作丘甲用田賦至於二猶<lb/>
不足則皆宣公啓之也故曰作法於凉其弊猶貪作法於貪弊將<lb/>
若何有國家者必欲克守成法而不變其必先務本乎<lb/>
<pb n="6b"/>
冬蝝生<lb/>
始生曰蝝旣大曰螽秋螽未息冬又生子災重及民也而詳志之<lb/>
　如此者急民事謹天災仁人之心王者之務也遇天災而不懼忽<lb/>
　民事而不修而又爲繁政重賦以感之國之危無日矣<lb/>
饑<lb/>
春秋饑嵗多矣書于經者三而宣公獨有其二何也古者三年耕<lb/>
餘一年之蓄九年耕餘三年之食雖有凶旱民無菜色是嵗雖螽<lb/>
　蝝而遽至於饑者宣公爲國務華去實虚内事外煩於朝㑹聘問<lb/>
賂遺之末而不敦其夲府庫竭矣倉廪匱矣水旱螽蝝天降饑饉<lb/>
亦無以振業貧乏矣經所以獨兩書饑以示後丗爲國之不可不<lb/>
　敦夲也<lb/>
十有六年春王正月晉人滅赤狄甲氏及留吁<lb/>
　按左氏董是役者士㑹也上將主兵其稱人貶詞也甲氏潞之餘<lb/>
　種留吁其殘邑也春秋於夷狄攘斥之不使亂中夏則止矣伯禽<lb/>
<pb n="7a"/>
征徐夷東郊旣開而止宣王伐玁狁至于太原而止武侯征戎瀘<lb/>
服其渠帥而止必欲盡殄滅之無遺種豈仁人之心王者之事乎<lb/>
士㑹所以貶而稱人也<lb/>
夏成周宣榭火<lb/>
成周天子之東都宣榭宣王之廟也按吕大臨考古圗有<graphic n="KR0783" url="https://raw.githubusercontent.com/kanripo/KR-Gaiji/master/images/KR0783.png" mimeType="image/png"/>敦者<lb/>
稱王格于宣榭呼内史䇿命<graphic n="KR0783" url="https://raw.githubusercontent.com/kanripo/KR-Gaiji/master/images/KR0783.png" mimeType="image/png"/>是知宣榭者宣王之廟也古者爵<lb/>
有德禄有功必於太廟示不敢專也榭者射堂之制其堂無室以<lb/>
便射事故凢無室者皆謂之榭宣王之廟謂之榭者其廟制如榭<lb/>
也宣榭火何以書以宗廟之重書之也貴戚擅殺大臣而天子不<lb/>
討王室不復能中興矣人火之天所以見戒乎<lb/>
秋郯伯姬來歸<lb/>
　按左氏郯伯姬來歸岀也内女岀書之䇿者男女居室人之大倫<lb/>
也㛰姻之禮廢則夫婦之道苦淫辟之罪多矣復相弃背喪其配<lb/>
　耦氓之詩所以刺衛日以衰薄室家相弃中谷有蓷所以閔周易<lb/>
<pb n="7b"/>
　序咸恒爲下經首春秋内女出夫人歸凢男女之際詳書于䇿所<lb/>
　以正人倫之本也其旨微矣<lb/>
冬大有年<lb/>
　程氏曰大有年記異也旱乾水溢饑荐臻者災也山崩地震彗孛<lb/>
　飛流者異也景星甘露醴泉芝草百穀順成者祥也大有年上瑞<lb/>
　矣何以爲記異乎凢災異慶祥皆人爲所感而天以其類應之者<lb/>
　也人事順於下則天氣和於上宣公弑立逆理亂倫水旱螽蝝饑<lb/>
　饉之變相繼而作史不絕書冝也獨於是冬乃大有年所以爲異<lb/>
　乎夫有年大有年一耳古史書之則爲祥仲尼筆之則爲異此言<lb/>
　外微旨非聖人莫能修之者也<lb/>
十有七年春王正月庚子許男錫我卒丁未蔡侯申卒夏葬許昭公<lb/>
葬蔡文公<lb/>
　日卒書名赴而得禮記之詳也葬而不月其略在内宣公爲國務<lb/>
　華而無忠信誠慤之心計利而不知禮義邦交之實哀死送終獨<lb/>
<pb n="8a"/>
厚於齊而利害不切其身者皆闕如也大則薄其君親次則忽於<lb/>
盟主又其次若秦若衛若滕雖來告訃怠於禮而不㑹也比事以<lb/>
觀義自見矣<lb/>
六月癸卯日有食之已未公㑹晉侯衛侯曹伯邾子同盟于斷道<lb/>
書同盟者志同欲也大國率之小國畏威而從命非同欲也小國<lb/>
　訴之大國勉強而應焉非同欲也若斷道之盟諸侯同心謀欲伐<lb/>
齊釋其憤怒非有不得巳而要之者也或以爲㑹同天子之事築<lb/>
　宫爲壇設方明如方嶽之盟故書同疑其說之誤矣<lb/>
秋公至自㑹冬十有一月壬午公弟叔肹卒<lb/>
　稱弟得弟道也稱字賢也何賢乎叔肹宣弑而非之也非之則胡<lb/>
　爲不去也兄弟無絕道故雖非之而不去也與之財則曰我足矣<lb/>
　終身不食宣公之禄君子以是爲通恩也論情可以明親親言義<lb/>
　可以厲不軌所以取貴乎春秋書曰公弟而稱字以表之也公子<lb/>
爲正大夫而書卒貴也不爲大夫而特書卒賢也或以爲叔肸寵<lb/>
<pb n="8b"/>
弟在宣公有私親之愛故生而賜氏俾丗其卿與季友仲遂比則<lb/>
其說誤矣誠使叔肸有寵生而賜氏則是貴戚用事之卿豈有不<lb/>
見於經者齊年鄭語在外之見於經者季友仲遂在内之見於經<lb/>
者勢必與聞政事執國命矣況宣公之時煩於聘問㑹朝之禮遂<lb/>
蔑季孫歸父交於鄰國衆矣而獨叔肸不與焉其非生而賜氏俾<lb/>
丗其卿亦明矣<lb/>
十有八年春晉侯衛丗子臧伐齊<lb/>
　保國以禮爲本者也齊頃公不謹於禮自巳致㓂所謂人必自伐<lb/>
　而後人伐之矣諸侯上卿皆執國命取必於其君以行其克伐怨<lb/>
　欲之私故盟于斷道師于陽榖大戰于鞌逞其志而後止春秋詳<lb/>
書于䇿見伐與伐者之罪皆可以爲鑒矣<lb/>
公伐杞夏四月秋七月邾人戕鄫子于鄫<lb/>
　戕者殘賊而殺之也于鄫者刺臣子不能救君難也夷貉無城郭<lb/>
　宫室百官有司單車使者直造其廬帳虜其酋長者則有之矣中<lb/>
<pb n="9a"/>
國則重門擊柝廉陛等威侍衛守禦之嚴奚至於坐使其君爲邾<lb/>
人殘賊殺之而莫禦乎邾人蓋嘗執鄫子用之則不共戴天之丗<lb/>
讎也旣不能復又使邾人得造其國都而戕殺其君曰于鄫者所<lb/>
以深責鄫之臣子至此極也<lb/>
甲戍楚子旅卒<lb/>
楚僣稱王降而稱子者是仲尼筆之也其不書葬者恐民之惑而<lb/>
避其號是仲尼削之也若楚若吴若徐皆自王降而稱子若滕自<lb/>
　侯降而稱子若𣏌自伯降而稱子四夷雖大皆曰子其降而稱子<lb/>
者狄之也或謂春秋不擅進退諸侯亂名實則非矣述天理正人<lb/>
　倫此名實所由定也奚名爲亂哉<lb/>
公孫歸父如晉<lb/>
　宣公因齊得國故刻意事之雖易丗猶未怠也及頃公不能謹禮<lb/>
　怒晉魯上卿而郤克當國決䇿討之晉方強盛齊少懦矣於是背<lb/>
　齊而事晉其於邦交以利爲嚮背無忠信誠慤之心者也按左氏<lb/>
<pb n="9b"/>
歸父欲去三桓以張公室與公謀而聘于晉欲以晉人去之夫輕<lb/>
　於背與國易於謀大家而不知其本未有能成而無悔也然則公<lb/>
　室不可張乎務引其君當道正心以正朝廷禮樂刑政自已出也<lb/>
　其庶幾乎必欲倚外援以去之是去疥瘍而得腹心之疾也庸愈<lb/>
哉<lb/>
冬十月壬戍公薨于路寢歸父還自晉至笙遂奔齊<lb/>
　仲尼稱孟莊子之孝其不改父之臣與父之政是難能也又曰三<lb/>
　年無改於父之道可謂孝矣夫仁人孝子於其父之臣非有大不<lb/>
　可如晉悼公於夷羊五之屬必存始終進退之禮而不遽也歸父<lb/>
　以君命岀使未反而君薨在聘禮有執圭復命于殯之丈升自西<lb/>
　階子臣皆哭情亦戚矣今宣公猶未殯而東門氏逐忍乎哉書曰<lb/>
　歸父還自晉者巳畢事之詞也至笙遂奔齊者罪成公君臣死君<lb/>
　而忘父逐之亟也榖梁子曰捐殯而奔其父之使者是亦奔父也<lb/>
　得經意矣君薨家遣方寸冝亦亂而造次顚沛不失禮焉非志於<lb/>
<pb n="10a"/>
　仁者弗能也詞繁而不殺歸父之善自著矣比事以觀則見當國<lb/>
　者有無君之心此春秋所以作不可不察也<lb/>
<pb n="10b"/>
</p>
<p>
</p>
  </div>
</body>
</text>
</TEI>
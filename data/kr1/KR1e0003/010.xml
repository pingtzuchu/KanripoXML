<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
春秋正義卷第十　闵公<lb/>
　　國子祭酒上䕶軍曲阜縣開囯子臣孔穎達　等奉<lb/>
　　敕撰<lb/>
正義曰魯卋家闵公名開荘公之子惠王十六年即位社卋族譜<lb/>
云名　方漢景帝諱啓開因是而乱杜譜云啓方從卋本文謚法<lb/>
在國逢難曰闵是歳歳在大梁　无年注季子至曰歸<lb/>
正義曰季是友之字也子者男子之羙称国人䝨而思之得其还<lb/>
魯喜而呼曰季子來皈史因其言而書之傳称請復季友斉侯許<lb/>
之是得斉之力斉侯許納故曰皈也　注仲孫至之志<lb/>
正義曰傳称仲孫湫則名湫而字仲孫也杜言以事出疆或使向<lb/>
他国因来省魯難非斉侯命之使来來而不称君命故不言斉侯<lb/>
使也諸侯之卿例當書名此人还國使斉侯務寧鲁難明年即<lb/>
有高子来盟是斉侯用其言鲁人知其事不書其名嘉而字之杜<lb/>
云称字嘉之則仲孫是字猶楚之孫伯或亦以孫为字也来者身<lb/>
来至魯是亊实也省難心自省之是其志也虽志在省難不告魯<lb/>
<pb n="1b"/>
人云巳省其難故經拠实亊但書仲孫之来傳尋仲孫之志言其<lb/>
来省難也　傳戎狄至简書　正義曰戎狄之心若豺狼之獸<lb/>
不可厭足也言其當伐戎狄也諸夏之國皆親近之人不可遺棄<lb/>
也言其當救邢也宴安自逸若酖毒之藥不可懐恋也言其當自<lb/>
勞也诗小雅岀車之篇羙文王勞來諸侯令䝨臣出使此臣在外<lb/>
思皈而以王亊自勉言我豈不思皈乎誠思帰也但畏此简書来<lb/>
告急耳諸侯有亊則書之扵简遣使執简以告命告則須救故畏<lb/>
而不帰也此简書者同有所悪則相憂之謂也請救邢以從简書<lb/>
傳称勤則不匱安則敗名斉侯縱心宴安不𣣔征伐安則自損其<lb/>
身故言酖毒以勸之釋獸云豺狗足郭璞云腳似狗說文云豺狼<lb/>
属狗聲釋獸又云狼牡貛牝狼舎人曰牡名貛牝名狼陸機毛詩<lb/>
義䟽云狼鳴能小能大善为小児啼聲以誘人去数十步其猛健<lb/>
者虽善用兵者不能免也二者皆貪殘之獸故北戎狄也<lb/>
注敬仲管夷吾　正義曰敬謚謚法夙夜勤亊曰敬仲字管氏<lb/>
夷吾名也　注諸夏至近也　正義曰此言諸夏襄四年傳魏<lb/>
<pb n="2a"/>
絳云诸華必叛華夏皆謂中国也中國而謂之華夏者夏大也言<lb/>
有礼儀之大有文章之華也暱近釋詁文舎人曰暱戚之近也言<lb/>
中国諸侯情親而路近　注能重至成之　正義曰服虔云重不<lb/>
可動因其不可動而坚固之杜以此傳四句相類间攜貳攜貳皆<lb/>
間之覆昬乱昬乱皆敗之知此重固皆因云则非因重而固之<lb/>
注為公至祖父　正義曰史記趙卋家夙生共孟孟生趙衰晋語<lb/>
云趙衰先君之戎御趙夙之弟也杜以夙为衰兄從晋語也魏卋<lb/>
家畢万生武子丗本畢万生芒季季生武仲州州即犫也杜以万<lb/>
为犫之祖父依丗本也　注大伯至適呉　正義曰史記吴卋家<lb/>
云呉大伯弟仲雍皆周大王之子而王季歴之兄也季歴䝨而有<lb/>
聖子昌大王𣣔立季歴以及昌扵是大伯仲雍二人乃奔荊蛮以<lb/>
辟季歴季歴果立是为王季是大伯讓位適呉之事　猶有至<lb/>
及也　正義曰言逃虽失国猶有善名与其留而及禍也何者为<lb/>
勝勸之使逃　万盈至名也　正義曰以筭法從一至万每十則<lb/>
改名至万以後称一万十万百万千万万万始名億從是以往皆<lb/>
<pb n="2b"/>
以万为極是至万則数滿也論语云巍巍乎其有成功是魏为高<lb/>
大之名　遇屯之北　正義曰震下坎上为屯說卦云震動也坎<lb/>
彖云坎險也動而遇險有屯難之象坤下坎上為比說卦坎为水<lb/>
坤为地水潤下而地爱之相親比之象也　注辛廖晋大夫<lb/>
正義曰杜云辛廖晋大夫則以畢万筮仕在晋国而筮刘炫云若<lb/>
在晋国而筮何得云筮仕於晋又辛甲辛有並是周人何故辛廖<lb/>
独为晋大夫今知不然者傳以畢万是畢国子孫今乃筮仕於晋<lb/>
言於晋以對畢耳非謂筮時在他国也案昭十五年傳云及辛有<lb/>
之二子董之晋於是乎有董史注云辛有周人二子適晋为大史<lb/>
則辛氏虽出扵周枝流於晋刘炫用服氏之說以為畢万在周筮<lb/>
仕於晋又以晋国不得有姓辛而規杜過其義非也注震为車<lb/>
坤為馬　正義曰晋语云司空季子占公子重耳之筮云震車<lb/>
也坤彖云利牝馬之貞是坤為馬也下注震为足震为長男坤<lb/>
为母坤为衆皆說卦文也　注比合至之卦　正義曰震之为殺<lb/>
傳無明文晋语云震車也車有威武昭二十五年傳云为刑罰威<lb/>
<pb n="3a"/>
獄以類其震曜殺戮是震为威武殺戮之意故震为殺也<lb/>
必復其始　正義曰万是畢公之後公侯之子孫必當復其𥘉始<lb/>
言此人子孫又将為公侯也及春秋之後三家分晋而魏为諸侯<lb/>
是其筮之験也　二年注陽囯至從之　正義曰卋本无有陽国<lb/>
不知何姓杜卋族譜土地名闕不知所在与宋人迁宿文同知陽<lb/>
是国名蓋斉人偪迁之　注三年至示説　正義曰僖三十三年<lb/>
傳曰凡君薨䘚哭而祔祔而作主特祀於主烝甞禘於廟禘祀为<lb/>
吉祭說䘮事而言　知禘是䘮終而吉祭也襄十五年晋悼公卒<lb/>
十六年傳称晋人荅穆叔云以寡君之未禘祀知三年䘮畢乃为<lb/>
禘也䘮畢而為禘祭知致新死之主於廟也新主入廟則逺主當<lb/>
迁知其迁入祧者祭法云天子七廟有二祧則祧是逺祖廟也周<lb/>
礼守祧掌守先王先公之廟祧其遺衣服截焉廟之逺主其廟旣<lb/>
迁主无所処固當迁入祧也郑玄以二祧为文王武王之廟迁主<lb/>
入廟當各從其班穆入文祧昭入武祧礼諸侯五廟更无别祧則<lb/>
當謂大祖之廟为祧也逺主𥘉始入祧新死之主又當与先君相<lb/>
<pb n="3b"/>
接故礼因是而为大祭以審序昭穆故謂之禘者諦也言使昭穆<lb/>
之次審諦而不乱也荘公以其三十二年八月薨至此年五月<lb/>
唯二十二月故䘮制未阕也公羊傳曰其言于荘公何未可以称<lb/>
宫廟也曷为未可以称宫廟在三年之中矣三年之中未得以礼<lb/>
迁廟而特云荘公知为荘公别立廟廟成而吉祭也僖八年禘于<lb/>
大廟文二年大事于大廟宣八年有事于大廟彼言大亊有事<lb/>
亦禘祭也則禘礼必于大廟今未可以吉祭而为吉祭又不于大<lb/>
廟故詳書以示譏也旣云吉禘又云于荘公是其詳也　注哀姜<lb/>
至姜氏正義曰此決荘元年夫人孫于斉不称姜氏也賈服之<lb/>
說皆以为文姜殺夫罪重故去姜氏哀姜殺子罪輕故不去姜氏<lb/>
故杜为此言以異之言外滛者謂与外姓为淫　注蓋高至羙称<lb/>
正義曰荘二十二年及斉髙傒盟于防自尓以來不見經傳故云<lb/>
蓋髙傒也往年仲孫湫勸斉侯使寧鲁難今而髙子適鲁知剂<lb/>
侯使來平鲁乱也當斉侯𥘉命髙子之时慶父未出僖公未立及<lb/>
其至魯值僖公新立因遂与鲁結盟而立之不云斉侯使者盟非<lb/>
<pb n="4a"/>
斉侯之命故不称使也斉侯不使之盟而髙子輙为盟者斉侯使<lb/>
之乘平鲁乱新君旣立遂盟而安之亦足称斉侯之意其盟非專<lb/>
檀也鲁人不能自安髙子盟以安之鲁人貴之故不書其名子者<lb/>
男子之羙称故呼之曰髙子榖梁傳曰其曰来喜之也其曰髙子<lb/>
貴之也盟立僖公也然則盟立僖公必僖公共盟不言公及斉高<lb/>
子盟者桓十四年郑伯使其弟語来盟文十五年宋華孫来盟皆<lb/>
不言公及則不書公者春秋之常也晋荀庚衛孫良夫並为来聘<lb/>
旣行聘礼更与公盟非是直为盟來故聘後别言及耳注高克<lb/>
至鲁也　正義曰此事诗序具焉大夫出奔多是本国來告傳称<lb/>
晋侯使以殺大子申生之故来吿又衛殺孔逹告於諸侯是其本<lb/>
国告也宣十年傳例曰凡諸侯之大夫違告於諸侯曰某氏之守<lb/>
臣某失守宗廟敢吿是大夫私家之吿辞昭二十六年王子朝奔<lb/>
楚傳称吿于諸侯是奔者自告也此郑文公心悪髙克而𣣔得逺<lb/>
之克旣奔陳無罪可告故杜以为高克自狀其事以告魯魯史以<lb/>
為克若將师出奔是为棄师之道不書高克出奔而書郑棄其師<lb/>
<pb n="4b"/>
者案詩序云公子素惡高克進之不以礼文公退之不以道名国<lb/>
亡师之本是棄其師也榖梁傳曰郑棄其師悪其長也兼不反其<lb/>
衆則是棄其師也傳注犬戎至曰汭　正義曰西方曰戎知犬<lb/>
戎是西戎别在中国者也釋例曰渭水出隴西狄道縣鳥䑕同穴<lb/>
山東經南安天水洛陽扶風始平京兆至弘農花隂縣入河釈丘<lb/>
云隩隈厓内为隩外为隈李廵曰厓内近水为隈孫炎云内隈曲<lb/>
裏也彼虽不言訥訥即隩也而訥字以内为聲明是水之隈曲之内<lb/>
也　注卜　至因之　正義曰荘公三十二年注云闵公於是年<lb/>
八歳此云即位年八歳者闵公之年歳傳文不明服虔於荘三十<lb/>
二年注云闵公扵是年九歳於此注云公即位时年九歳僖二年<lb/>
注云闵公死時年九歳杜知其不可故於荘公之末注言年八歲<lb/>
以異之嗣子位㝎於𥘉䘮言即位者亦謂𥘉立之年也<lb/>
注宫中小门謂之闈　正義曰釋宫云宫中之门謂之闈其<lb/>
小者謂之闺小闺謂之閤彼就小门之内更别以为二名大率<lb/>
宫中之门皆小故云宫中小门也名之曰武則其義未聞<lb/>
<pb n="5a"/>
注慶父至書䘚　正義曰叔牙云慶父材者始有黨慶父之心本<lb/>
其悪未顕見故季子隐之而書其卒若自死然慶父弒二君其罪<lb/>
已章著計當書其誅殺季子推親親之恩𣣔同之叔牙存孟氏之<lb/>
族故略其罪不書殺也又不可全同权牙故又不書卒慶父子孫<lb/>
終为孟氏是季子推親親之恩枉正法耳　注兩社至所在<lb/>
正義曰王者取五色之土封以爲社若封諸侯隨方割其土包之<lb/>
以白茅賜之使立国社魯是周之諸侯故国社謂之周社哀四年<lb/>
亳社災是魯国有亳社榖梁傳曰亳社者亳之社也亳亡囯也亡<lb/>
囯之社以爲廟屏戒也則亳社在宗廟之前也周礼小宗伯掌建<lb/>
国之神位右社稷左宗廟則諸侯亦當然定二年雉门及两觀災<lb/>
則两觀在雉门外也礼運云昔者仲尼与扵蜡賔事畢出逰於觀<lb/>
之上蜡祭在廟故出廟而逰於觀也由此言之宗廟社稷在雉门<lb/>
之外分左右廂也郑玄考校礼文以为魯制三门庫雉路天子諸<lb/>
侯皆三朝圖宗人之嘉事則有路寢庭朝日出視朝則在路門之<lb/>
外其詢国危詢国迁詢立君周礼朝士所掌外朝之位者乃在雉<lb/>
<pb n="5b"/>
门之外耳雉门之外左有亳社右有周社间子两社是在两社<lb/>
之间朝廷詢謀大事則在此処是執政之所在也　季氏亡則魯<lb/>
不昌　正義曰服虔云謂季友出奔魯弒二君案傳子般旣死乃<lb/>
云成季奔陳闵公旣死乃云成季適邾皆君死乃出奔非由岀奔<lb/>
乃致君死杜虽无注義必不然當謂季友子孫与鲁外降從此以<lb/>
後季氏卋为上卿終於春秋礼記称悼公之䘮季昭子问为君何<lb/>
食以後虽則无文當是与魯俱滅也　注筮者至君同　正義曰<lb/>
此虽六五爻変不取周易之文筮者推演卦意自爲其辞也离是<lb/>
乾子还変爲乾故云同復于父言其尊与父同也国人敬之其敬<lb/>
如君之処所言其貴与君同也說卦乾为君父言其身之尊則云<lb/>
同復于父言其为人所敬則云敬如君所属意異故分为二也<lb/>
衛懿公好　正義曰陸玩毛詩義䟽云鶴形狀大如鵝長腳青<lb/>
翼高三尺餘赤目赤頰喙長四寸餘多純白或有蒼色蒼色者今<lb/>
人謂之赤頰常夜半鳴故淮南子曰雞知将且鶴知夜半其鳴高<lb/>
亮聞八九里雌者聲差下今呉人圉囿中及士大夫家皆養之<lb/>
<pb n="6a"/>
注軒大夫車正義曰定十三年傳称斉侯飲諸大夫之軒故杜<lb/>
云軒大夫車也服虔云車有藩曰軒　注此熒澤當在河北<lb/>
正義曰禹貢豫州滎波旣豬導沇水入于河溢为熒是熒在河南<lb/>
此时衛都河北为狄所敗乃東徒渡河故知此熒澤當在河北但<lb/>
沇水入河乃泆𬒳河南多故專得熒名其北虽少亦称熒也<lb/>
注蓋年十五六　正義曰衛宣公以隐四年立桓十二年卒終始<lb/>
二十年耳即位之後乃納急子之妻生寿及朔朔旣有兄知其蓋<lb/>
年十五六耳　注庐舎至文公　正義曰周礼秋官野庐氏掌道<lb/>
路宿息地官遺人云凡国野之道十里有庐庐有飲食是庐為含<lb/>
也庐于曹者言隨冝寄舎耳曹邑虽闕不知其処當在河東近楚<lb/>
丘也戴公名申卋本卋家文經傳皆云十二月狄八衛衞人東徙<lb/>
渡河収集离散乃立戴公此年之末文公即位討戴公为君不過<lb/>
十数日耳言立一年卒者滅而復興不是嗣位故成䘮为謚文公<lb/>
継卋而立明年始为元年故戴公虽復日少亦称一年年表亦以<lb/>
此年为戴公元年今定本云以其年卒　注歸遺至门户<lb/>
<pb n="6b"/>
正義曰歸者不反之辞故为遺也周礼校人云乗馬一师四圉圉<lb/>
養一馬故云四馬曰乗以乗車并师五人必駕四馬故也䘮大記<lb/>
曰𫀆必有表不禪衣必有裳謂之一称是衣禅複具曰称<lb/>
注魚軒至为飾　正義曰詩云象弭魚服此云魚軒則用魚为飾<lb/>
其皮可以節器物者唯魚獸耳故云以魚皮為飾陸璣毛詩義<lb/>
疏云魚獸似豬東海有之其皮背上有班文腹下有純青今人以<lb/>
為弓鞬歩乂者也其皮虽乾燥为弓鞬矢服經年海水将潮及大<lb/>
隂毛皆起水潮还及睹則毛復如故虽在数千里外可以知海水<lb/>
之潮自相感也　注重錦至匹也　正義曰服虔云重牢也杜以<lb/>
其遺夫人貴羙不貴牢故以为錦之孰細者雜記曰納幣一束束<lb/>
五两兩五尋八尺曰尋則五尋四丈謂之兩者分为两叚故也謂<lb/>
之匹者两两合卷若匹偶然也　注赤狄至氏族　正義曰狄有<lb/>
赤狄白狄成十三年傳晋侯使吕相絶秦云白狄及君曰州則白<lb/>
狄与秦相近當在晋西此云東山當在晋車宣十五年晋师㓕赤<lb/>
狄潞氏潞則上黨潞縣在晋之東此云伐東山臯落氏知此亦在晋<lb/>
<pb n="7a"/>
　東是赤狄别種也臯落其氏族也此族之人狄之渠帅也<lb/>
　注膳廚膳　正義曰郑玄膳夫注云膳之言善也今时羙物曰珍<lb/>
　膳是膳者美食之名厨者造食之処故云膳厨膳也礼記云文王<lb/>
　之为丗子食上必在視寒煖之節食下问所膳命膳宰然後退是<lb/>
　大子朝夕視君膳者也　對曰告之至廢乎　正義曰克謂大<lb/>
　子还曲沃告百姓以臨示下民之亊并教之軍旅之法不共是二<lb/>
　亊為懼矣何故憂其廢乎　注偏衣至公服　正義曰下云<lb/>
　服其身則衣之純言此偏衣不純知其左右異色也又云衣身之<lb/>
　偏言公以身衣之偏半衣犬子知其半似公服也　狐突至死之<lb/>
　正義曰傳之上下諸言某御戎某为右者謂國君自將此大子亦<lb/>
　然者攝君之亊故与君同文也傳歴言将帅御右者以下各有言<lb/>
　故此举其目先友不知君有害大子之心故推此衣佩以为善事<lb/>
　勸之狐突歎先友不知君意乃極言时衣佩三者反覆以荅之罕<lb/>
　夷唯举服佩二事故云尨竒無常金玦不復也其梁餘子養先丹木<lb/>
　唯言服舉其重者故子養云不獲而尨命可知也先木云是服也<lb/>
<pb n="7b"/>
狂夫阻之是皆勸大子之行也狄突以衆言同已故决意𣣔行<lb/>
羊舌大夫乃以忠孝之事勸之使留各以意之所見故其言或深<lb/>
或淺　注羊舌至軍尉正義曰羊舌氏也爵为大夫号曰羊舌<lb/>
大夫不知其名何也此人生羊舌職職生叔向故为叔向祖父譜<lb/>
云羊舌氏晋之公族羊舌其所食邑也或曰羊舌氏姓李名果有<lb/>
人盗羊而遺其頭不敢不受受而埋之後盗羊事發辞連李氏李<lb/>
氏掘羊頭而示之以明已不食唯識其舌舌存得兔号曰羊舌氏<lb/>
也或曰者不知誰为此言社所不從記異聞耳　服以至恃也<lb/>
正義曰服以逺之覆上衣之尨服也時以閟之覆上命以時卒也<lb/>
上先時後服此先服後時者以下連尨凉冬殺之文又𣣔使冬殺<lb/>
与金寒相近冬殺是时故退之在下言尨凉則申上衣之尨服也<lb/>
冬殺則申上命以時卒也尨凉拠服冬殺拠時耳金寒玦离申上<lb/>
佩以金玦也金是秋之寒氣故言金寒也　注脤冝至脤器<lb/>
正義曰釈天云起大事動大衆必先有亊乎杜而後出謂之冝知<lb/>
出兵必祭社祭社名为冝周礼大宗伯以脤膰之礼親兄弟之国<lb/>
<pb n="8a"/>
是十四年天王使石尚來帰脤知脤是器物可執之以賜人也今<lb/>
言受脤於社明是祭社之肉盛以脤器賜元帥也地官掌蜃祭祀<lb/>
共蜃器之蜃郑玄云蜃大蛤蜃之器以蜃飾因名焉　注阻疑也<lb/>
正義曰刘炫云阻疑以意訓耳今言猶云阻疑是阻得爲疑也言<lb/>
虽狂夫猶知於此服有疑也服虔云阻止也方相之士蒙玄衣朱<lb/>
裳主索室中<graphic n="KR1783" url="https://raw.githubusercontent.com/kanripo/KR-Gaiji/master/images/KR1783.png" mimeType="image/png"/>疫号之为狂夫止此服言君与大子以狂夫所止<lb/>
之服衣之晋语云且是之衣也狂夫阻之衣也韋昭云狂夫方相<lb/>
氏之士也阻古詛字也将服是衣必先詛之是由無正訓各以意<lb/>
觧刘以为方相氏狂夫所服玄衣朱裳左右同色不得为偏衣也<lb/>
當服此衣非是意所止也詛乃服之文无出故杜别为此觧<lb/>
注曰公辞　正義曰言公辞者當以公賜之偏衣金玦推其義理<lb/>
原公之意而为之作辞非公岀言作此辞也　注驪姬至本成<lb/>
正義曰辛伯之語先有成文其内寵之徒不为晋發故刘炫云二<lb/>
五嬖賤不得为二政大子不以曲沃作乱不得为大都而杜云驪<lb/>
姬为内寵二五为外寵奚斉为嬖子曲沃爲大都者今刪定以为<lb/>
<pb n="8b"/>
辛伯之言虽不为晋要晋國之乱事理相當故杜以亊託之二五<lb/>
為耦墾傷晋室曲沃彊大子奔之又築屈与蒲終為禍難但此<lb/>
拠大子故以曲沃为文刘君不達此旨而为規過違傳意也孝<lb/>
而至罪也　正義曰去則孝而安民畄則危身召罪等與其危<lb/>
身以召罪也豈若孝而安民乎勸使逃也　務材至任能正義<lb/>
曰務材務在植材用也訓農訓民勤農業也通啇通商販之路令<lb/>
貨利往来也惠工加恩惠於百工賞其利器用也敬教敬民五敎<lb/>
也勸学勸民学问也授方授民以亊皆有方法也任能其所委任<lb/>
信用能人也　僖公　正義曰鲁卋家僖公名申荘公之子闵<lb/>
公庻兄其母成風所生也惠王十八年即位謚法小心畏忌曰僖<lb/>
是歲嵗在鶉首　元年注斉师至邢地　正義曰公羊榖梁皆<lb/>
以為斉师宋师曺师皆是侯伯之身公羊称不与諸侯專封故<lb/>
変称师耳此時方始救邢邢本不滅何以言其封也左氏無此義<lb/>
将卑师衆称师此三国皆师多而大夫将故名氏不見並称师公<lb/>
羊以为此言次于聶北救邢与襄二十三年叔孫豹救晋次于<lb/>
<pb n="9a"/>
雍榆二亊相反为之作說言此是君也進止自由彼是臣也先通<lb/>
君命賈服取以為說杜以傳无此亊故不用其言釋例曰所說或<lb/>
次在事前次以成亊也或次在事後事成而次也皆隨事实无義<lb/>
例也此時狄人尚彊未可即擊案兵觀釁以侍其亊須可擊乃<lb/>
擊之故次在亊前　注邢迁至邢地　正義曰傳称师逐狄人具<lb/>
邢器用而迁之則是諸侯迁邢也而文作邢自迁者以邢迁如帰<lb/>
故以自迁为文公羊傳曰迁者何其意也迁之者何非其意也言<lb/>
邢迁于夷儀許迁于白羽者皆是其国之意自𣣔迁之宋人迁宿<lb/>
斉人迁陽者他人強迁其国之意不𣣔迁也　注傳例至师故<lb/>
正義曰春秋之例先會而後盟者會則具序諸国盟則揔称諸侯<lb/>
公羊謂之前目而後凡此上文巳列三国之师救邢救邢与城邢<lb/>
猶是一亊相連耳而再列三国之师不依前目後凡者於文不可<lb/>
言諸侯师故也案此十五年歴序諸侯盟于牡丘下書諸侯之大<lb/>
夫救徐襄二十七年歴序諸国大夫會于宋下云諸侯大夫盟于<lb/>
宋此不言諸侯之师城邢者此与會盟小異十四年諸侯城縁陵<lb/>
<pb n="9b"/>
为其亊有阙故揔称諸侯此若云諸侯之师城邢似为其亊有阙<lb/>
揔書为貶故虽則煩文而再列三国　注傳在至外薨　正義曰<lb/>
傳在闵二年者彼因孫于邾遂終言之实斉人殺之諱故不言殺<lb/>
也夫人之薨例不書地書地者明其在外而薨若言夫人自行至<lb/>
夷遇疾而薨斉人乃以其䘮帰耳注荆始改号曰楚　正義曰<lb/>
此前常呼为荆此後遂称为楚拠其見經为言故云荆始改号荘<lb/>
二十八年仍書荆伐郑自爾至今不知何年改　注檉宋至盟告<lb/>
正義曰經書會于檉傳言<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>于犖犖即檉也而經不書盟釋例<lb/>
曰盟于鄧盟于犖<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>于戚公旣在會而不書其盟以理推之會在<lb/>
盟前知非後盟也蓋公还告會而不告盟也　注<graphic n="KR1073" url="https://raw.githubusercontent.com/kanripo/KR-Gaiji/master/images/KR1073.png" mimeType="image/png"/>鲁至三年<lb/>
正義曰傳言莒子之弟而經不書弟者诸侯之臣为卿乃見經見<lb/>
經則備書名氏若言莒子之弟挐則是为卿之備文此不書弟見<lb/>
其非卿也傳曰非卿也嘉獲之也以非卿不應書經嘉季友之功<lb/>
能獲莒之大将故特書所獲以羙季子公羊亦云此何以書大季<lb/>
子之獲也釋例曰莒釋非卿非卿則不應書今嘉獲故特書之特<lb/>
<pb n="10a"/>
書猶不称弟明諸書弟者皆卿也　注僖公至阙文　正義曰斉人<lb/>
治哀姜之罪取而殺之則位絶扵魯非復魯之夫人其死不合書<lb/>
之於䇿以僖公請而葬之外𣣔固斉以居厚内存母子不絶之義<lb/>
故具書扵經薨葬備礼諱之若言无罪而自死然旣諱其殺不冝<lb/>
有貶公羊傳曰夫人何以不称姜氏貶曷为貶与弒公也榖梁傳<lb/>
曰其不言姜以其殺二子貶之也或曰为斉桓諱殺同姓也賈逵<lb/>
云殺子輕故但貶姜然則姜氏者夫人之姓二字共为一義不得<lb/>
去姜存氏去氏存姜若其必有所貶自可賛其尊号去一姜字復<lb/>
何所明扵薨扵葬未甞有貶何故䘮至独去一姜公羊傳又曰曷<lb/>
力不於弒焉貶貶必扵其重者莫重乎其以䘮至也案礼之成否<lb/>
在於薨葬何以䘮至独得为重䘮至已加貶責於葬不應備文何<lb/>
故葬我小君復得成礼正以薨葬備礼知其无所貶責故杜以經<lb/>
无姜字直是阙文公羊榖梁見其文闕妄为之說耳傳元年至<lb/>
礼也　正義曰去年八月闵公死僖公出奔邾九月慶父岀奔莒<lb/>
公即帰魯言公出故者公出而復帰即位之礼有阙为徃年公岀<lb/>
<pb n="10b"/>
奔之故非言應即位之时公在外也斉小白陽生之徒皆出而復<lb/>
入經書其入僖公類之亦應書入徃年公出復入不書諱之國内<lb/>
有乱致令公出不書公出復入諱国乱也国乱国之悪事諱国悪<lb/>
是礼也时史諱而不書仲尼因而不改嫌諱非礼故以礼居之<lb/>
注掩悪至可也　正義曰坊記曰善則称君過則称己則民作忠<lb/>
善則称親過則称己則民作孝是掩悪揚善之義義存君与親也<lb/>
君親之悪務𣣔掩之是故聖䝨作法通有諱例諱虽有例而事无<lb/>
定体或諱大不諱小或諱小不諱大皆當时臣子率己之意而为<lb/>
之隐故无深浅常凖隐十年公羊傳曰於外大悪書小悪不書扵<lb/>
内大悪諱小悪書必如彼言是有常凖歴撿春秋都无定例納鼎<lb/>
悪於易田諱田而不諱鼎公入小於公出諱入而不諱孫是其无<lb/>
常凖也旣无常凖隨諱深浅旧史有所辟諱聖䝨因而從之以通<lb/>
人事之理故客有掩悪之法釋例曰有時而聴之則可也正以为<lb/>
後法則不經故不奪其所諱亦不为之定制言若正為後法每事<lb/>
皆諱則为悪者无復忌憚居上者不知所懲不可尽諱也人之<lb/>
<pb n="11a"/>
所極唯君与親纔有小悪即發其短非復臣子之心全无爱敬之<lb/>
義是故不抑不勸有时聴之以为諱悪者礼也无隱者直也二者<lb/>
俱通以为卋教也　注实大至之辞　正義曰於例將卑师衆称<lb/>
師三国並称为师皆是大夫将也实大夫也而曰諸侯揔衆国之<lb/>
辞也桓五年蔡人衛人陳人從王伐郑傳曰王以諸侯伐郑彼亦<lb/>
大夫将揔衆国而称诸侯也先儒以为此役諸侯身行故言此以<lb/>
異之　注皆撰至私取　正義曰邢人潰而奔师棄其家之器物<lb/>
师逐狄人为之㪘聚皆撰具以还邢人师人无所私取善斉桓委<lb/>
任得人用兵嚴整也　注侯伯至榖帛　正義曰此因斉侯發例<lb/>
斉侯之為侯伯當是王之二伯此言州長必是九州之長但州牧<lb/>
於其竟内亦當救患討罪以州牧亦掌此事故言州長以包之有<lb/>
災害者分之財物知分者分榖帛也　注虚丘至敗之　正義曰<lb/>
犖之盟也邾人在焉公旣盟而敗其师傳不明言其故直云虚丘<lb/>
之戍不知虚丘誰地何故戍之服虔云虚丘魯邑魯有乱邾使兵<lb/>
戍虚丘魯與邾无怨因兵將还要而敗之所以悪僖公也邾之於<lb/>
<pb n="11b"/>
魯本无怨悪僖公奔邾則为之外主国乱則戍其内邑无故而敗<lb/>
其師亡信背義莫斯之甚非僖公作頌之主所當行也杜以为不<lb/>
然故別为此說此說亦无所拠要其理當然也案十二月夫人之<lb/>
䘮始至此九月敗邾師而云以義求斉斉送姜氏之䘮者夫人以<lb/>
七月薨公即求斉斉旣許之邾聞許而将帰魯得許而敗邾师耳<lb/>
注汶陽至入済正義曰水北曰陽故知汶水北地釈例曰汶水出<lb/>
泰山莱蕪縣西南經済北至東平須昌縣入済二年注楚兵至<lb/>
未迁　正義曰此决城邢也彼旣迁訖乃为城之不言城夷儀而<lb/>
言城邢邢已迁也此則先城楚丘将以封衛言城楚丘不言城衛<lb/>
衞未迁也　江人黄人　正義曰公羊榖梁皆云江人黄人逺国<lb/>
之辞言其实是君也以其逺国降而称人賈云江黄称人刺不度<lb/>
徳善隣恃斉背楚終为楚所滅其意虽異皆以江人黄人為国君<lb/>
親來杜以諸侯之貶不至称人則此称人者皆是其国之大夫耳<lb/>
斉桓威德稍盛遠国来服斉桓謙以接逺故与宋公會之<lb/>
傳注君死至言封　正義曰封者聚土之名也天子之建諸侯必<lb/>
<pb n="12a"/>
分之土地立其疆界聚土为封以記之故建国謂之封国衛是旧<lb/>
囯今云封者以其君死国滅更封建之故云封也　假道扵虞<lb/>
正義曰聘礼云若過他邦至于竟使次介假道束帛将命于朝下<lb/>
大夫取以入吿出許是礼過他国必假道也聘尚假道况乎伐国<lb/>
故請以璧馬假借也榖梁傳曰借道乎虞　注前是至軨坂<lb/>
正義曰服虔以为兾为不道伐鄍三门謂兾伐晋也兾之旣病亦<lb/>
唯君故謂虞助晋也将𣣔假道称前恩以誘之案傳荀息以宝假<lb/>
道公尚慮虞不許則晋之扵虞旧非与国若其甞經助晋则是昔<lb/>
来通好何憂乎不許而請進国之羙宝尚畏宮之竒諌乎故杜以<lb/>
為兾自伐虞虞自報兾以虞能報兾晋不能報虢言已弱以示其<lb/>
恥言虞彊以說其心此虽无文理必然也　注逆旅至边邑<lb/>
正義曰晋语云陽処父過寗舎扵逆旅寗嬴氏知逆旅是客舎也<lb/>
逆迎也旅客也迎止賔客之処也保者固守之语知其分依客舎<lb/>
伺候抄晋边邑旣又入而保之觀其此语則虢晋接隣但向其都<lb/>
邑須過虞竟當以從彼詣虢路遥山険易来難徃故也　注晋猶<lb/>
<pb n="12b"/>
至信虞正義曰如傳之言直云會虞伐虢未知誰为兵至但下<lb/>
云先書虞賄故也若虞为兵主自當在先不須云先書虞也明晋<lb/>
实为主而仲尼先書虞故知晋猶主兵不信虞也注寺人至張<lb/>
本　正義曰周礼内宰之属有为小臣奄上士四人寺人王之正<lb/>
内五人内豎倍寺人之数寺人掌王之内人及女宫之戒令内豎<lb/>
掌内外之通令皆掌婦人之事是自内小臣以下皆用奄人为官<lb/>
也郑玄云豎未冠者之官名然則此人名貂幼童为内豎之官以<lb/>
为斉侯所寵後虽年長遂呼为豎貂焉此時为寺人之官故称寺<lb/>
人貂也言漏师者漏泄师之宻謀也漏師已是大罪此云始者言<lb/>
其終又甚焉故言始以为斉乱张本　三年注一时至为災<lb/>
正義曰一時不雨則書首月者觧去冬今春也書首月者皆竟时<lb/>
不雨次月不雨不復書也故夏四月不雨五月不雨不復書六月<lb/>
淂雨乃書之此由不雨日久方始追書其亊每時一書所以詳其<lb/>
文也不於去年冬十月及今年正月不雨注必扵夏四月不雨注<lb/>
者以下有六月雨旣備書則五月不雨亦應備書今唯云夏四月<lb/>
<pb n="13a"/>
不雨故杜云一時不雨則書首月以解五月不書不雨之意文二<lb/>
年自十有二月不雨至于秋七月十三年自正月不雨至于秋七<lb/>
月二者皆㧾書不雨又不書得雨之月与此年書不雨文異者榖<lb/>
梁傳曰一時言不雨者闵雨也闵雨者有志乎民者也六月雨雨<lb/>
云者喜雨也喜雨者有志乎民者也文二年傳曰歴時而言不雨<lb/>
文不憂雨也不憂雨者无志乎民也言僖有憂民之志故每時一<lb/>
書文无憂民之志是以歴時揔書賈逵取以爲說杜旣不注或亦<lb/>
史異辞也　注徐囯至三年　正義曰诸侯相滅亡者多是土壤<lb/>
隣接思啓封疆今検杜注在下邳舒在庐江相去甚遥而越竟<lb/>
滅国无傳无注不知所以襄十三年傳例曰凡書取言易也用大<lb/>
师焉曰滅然則㓕之与取俱是絶其国家有其土地難則称滅易<lb/>
則为取釋例曰用大師起大衆重力以䧟敵因而有之故曰勝国<lb/>
通以滅为文也取者乗其衰乱或受其潰叛或用小師而不煩兵<lb/>
勞力則直言取如取如攜言其易也是勝国而不用大師亦为取<lb/>
也　注涖臨也　正義曰公羊傳曰涖盟者何往盟乎彼也来盟<lb/>
<pb n="13b"/>
<pb n="13b"/>
言于師或不言于師亦是史有詳略无義例也注称赴以名者公<lb/>
虽在軍死須相赴史得赴乃書耳　注屈完至縣也　正義曰公<lb/>
羊傳曰屈完者何楚大夫也何以不称使尊屈完也曷為尊屈完<lb/>
以當桓公也其意言屈完楚之貴者尊之以敵斉侯若屈完足以<lb/>
自專无假君命不為楚子所使故作自来之文服䖍取以為說案<lb/>
孔子曰君使臣以礼臣亊君以忠此垩人之明訓也今乃尊人之<lb/>
臣許其不为使輕人之主以為不合使臣是乃縦群下以覬覦教<lb/>
疆臣以專恣約之以礼豈當然乎故杜别为此解楚子本使屈完<lb/>
如师以觀斉师之強弱強則𣣔服弱則𣣔拒屈完覩斉之盛因則<lb/>
求盟盟非楚子之意故不称使以屈完自来盟为文榖梁傳曰其<lb/>
不言使權在屈完也是其權時之冝自求与斉盟也完之本意𣣔<lb/>
即盟扵軍斉桓喜其来服退舎以礼楚言來<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>于師書屈完之意<lb/>
也盟于召陵書实盟之所也成二年斉侯使国佐如师不言来而<lb/>
此言来者彼旣云如師不須称来此不言如师故云来耳此旣云<lb/>
来盟不復須言及屈完盟彼无来盟之文故別言及国佐盟意異<lb/>
<pb n="14a"/>
扵此故文不同服虔云言来者外楚也嫌楚无罪言来以外之来<lb/>
者自外之文非别罪之所在若以言来即爲罪楚則仲孫高子之<lb/>
来也復外斉而罪之乎且悪楚者當悪其辟在蛮夷負固不服不<lb/>
服之日容可外之服而又外𣣔何爲也　注受斉至七年<lb/>
正義曰直言及江黄者将卑师少故不言主師言㣲者及之宣七<lb/>
年傳例曰凡师出与謀曰及不与謀曰會而春秋征伐受命扵盟<lb/>
主者实是与謀皆不言及釋例曰盟主之令則上行乎下非匹敵<lb/>
和成之類故虽或先謀皆從不与謀之例然則此伐陳者受斉之<lb/>
命討陳之罪亦是上行乎下而經書及者扵時斉师不行使鲁为<lb/>
主魯与江黄謀之然後共伐故以与謀爲文　傳注楚界至取喻<lb/>
正義曰㐮十三年傳称楚子囊述共王之徳抚有蛮夷奄征南海<lb/>
唯言征南海耳其竟未必至南海也因斉实処北海遂称所近言<lb/>
其相去遠也服虔云風放也牝牡相誘謂之風尚書称馬牛其風<lb/>
此言風馬牛謂馬牛風逸牝牡相誘蓋是末界之㣲亊言此事不<lb/>
相及故以取喻不相干也　召康公　正義曰謚法安樂抚民曰<lb/>
<pb n="14b"/>
康　注五等至夸楚　正義曰大公為王官之伯得以王命征討<lb/>
天下隨罪所在各致其罰故五等诸侯九州之伯皆得征討其罪<lb/>
斉桓因大公有此王命言已上卋先公得征討有罪所以夸楚也<lb/>
郑玄以为周之制每州以一侯为牧二伯佐之九州有九侯十八<lb/>
伯大公为東西大伯中分天下者當各統四侯半一侯不可分故<lb/>
言五侯其伯則各有九耳侯为牧伯佐之言是周制其事无所出<lb/>
也且征者征其所統之囯非征侯伯之身何當校計人数以充五<lb/>
九之言即如其言使伯佐牧二伯共佐治而已非是分州之半復<lb/>
安得征九伯也校数煩碎非復人情故先儒无同之者　東至于<lb/>
海西至于河　正義曰釈例曰海自遼西北平漢陽章武渤海樂<lb/>
陵樂安北海東莱城陽東海廣陵呉郡會稽十四郡之東界以東<lb/>
河出西平西南二千里從西平東北經金城故北地朔方五原至<lb/>
故雲中南經平陽河東之西界東經河東河内之南界東北經汲<lb/>
郡潁丘陽平平原樂陵之東南入海杜之此言拠其當時之河耳<lb/>
禹貢導河積石至于竜门南至于華陰東至于厎柱又東至于孟<lb/>
<pb n="15a"/>
津東過洛汭至于大伾北過降水至于大陸又北播为九河同为<lb/>
逆河入于海案験其地自大伾以上河道不改大伾以下即是汲<lb/>
郡以東河水東流秦漢以来始然也古之河道自大伾而北過降<lb/>
水故迹不可復知其大陸則趙地之廣澤也大陸以北播为九河<lb/>
九河故道河间成平以南平原鬲縣以北其九河者徒駭一大史<lb/>
二馬頰三覆釡四胡蘓五简大絜七鈎盤八鬲津九徒駭最西以<lb/>
次而東故郑注禹貢河间弓髙縣徃徃有其処中候云斉桓覇遏<lb/>
入流以自廣計桓公之時斉之西竟當在九河之最西徒駭蓋是<lb/>
斉之西界其東至于海當尽樂安北海之東界也　注包裹至未<lb/>
審　正義曰禹貢荆州包匭菁茅孔安国云其所包裹而致者匭<lb/>
匣也菁以為菹茅以縮酒郊特牲云縮酌用茅郑玄云泲之以茅<lb/>
縮去滓也周礼甸師祭祀共蕭茅郑興云蕭字或為莤莤讀為縮<lb/>
束茅立之祭前沃酒其上酒滲下去若神飲之故謂之縮縮滲也<lb/>
故斉桓公責楚不貢包茅王祭不共无以縮酒杜用彼郑興之說<lb/>
也孔安國以菁与茅别杜云茅菁茅則以菁茅为一特令荆州貢<lb/>
<pb n="15b"/>
茅必當異扵餘処但更无傳說故云茅之為異未審也沈氏云大<lb/>
史公封禪書云江淮之间一茅三脊杜云未審者以三脊之茅比<lb/>
目之魚比翼之鳥皆是灵物不可常貢故杜云未審也　注昭王<lb/>
至问之　正義曰昭王成王之孫周本紀文也吕氏春秋季夏紀<lb/>
云周昭王親将征荆蛮辛餘靡長且多力为王右还反涉漢梁敗<lb/>
王及祭公隕于漢中辛餘靡振王北済反振祭公高誘注引此傳<lb/>
云昭王之不復君其问諸水濵由此言之昭王为没扵漢辛餘靡<lb/>
焉得振王北済也振王为虚誠如髙誘之注又称梁敗復非船壊<lb/>
旧說皆言漢濵之人以膠膠船故得水而壊昭王溺焉不知本岀<lb/>
何書　注昭王至受罪　正義曰楚卋家成王封熊繹扵楚以子<lb/>
男之田国居丹陽宋仲子云丹陽南郡枝江縣也枝江去漢其路<lb/>
其遥昭王時漢非楚竟故不受罪也　注言諸至謙称　正義曰<lb/>
諸侯之交必称先君以相接此時諸侯有魯宋陳衛郑許曹桓公<lb/>
以前皆甞与斉交接故斉侯称継先君之好謙以自廣也老子曰<lb/>
孤寡不榖王侯之謙称也曲礼云諸侯與民言自称寡人庻方小<lb/>
<pb n="16a"/>
侯自称曰孤其在四夷虽大曰子扵内自称不榖礼記虽為定例<lb/>
事在臨時所称此斉侯自称不榖襄王出奔亦称不榖皆出自當<lb/>
時之意耳尔雅訓榖為善榖是養人之物言我不似榖之養人是<lb/>
謙也　資糧屝屦正義曰少儀云君将適他臣如致金玉貨貝<lb/>
扵君則曰致馬資於有司郑玄云資猶用也然則諸所費用之<lb/>
物皆为資也糧謂米粟行道之食也屝屨俱是在足之物善悪異<lb/>
名耳楊雄方言云屝麤也絲作之曰履麻作之曰屝不借粗者謂<lb/>
之屦䘮服傳曰䟽屦者薦蒯之菲也是屝用草为之也注云草<lb/>
屦者履屦通言耳相形以曉人也定本为草屦諸侯薨至二等<lb/>
正義曰沈氏云朝會亦王亊而别言死王亊者謂因王事或戦陳<lb/>
亦死故別其文也　卜之不吉筮之吉　正義曰曲礼云卜筮不<lb/>
相襲郑玄云卜不吉則又筮筮不吉則又卜是瀆亀筴也晋献公<lb/>
卜娶驪姬不吉公曰筮之是也如彼記文卜之不吉不合更筮但献<lb/>
公旣受驪姬欲必尊其位故卜旣不吉更令筮之兾乎筮而得吉所<lb/>
以遂己心也詩云我亀既厭不我告猶郑玄云卜筮数而瀆亀亀靈<lb/>
<pb n="16b"/>
厭之不復告其所圖之吉凶山是貫凟亀筮不復告之以实故終<lb/>
实不吉而筮称其吉是筮非不知而不以实吿也周礼筮人云凡<lb/>
國之大事先筮而後卜郑玄云當用卜者先筮之即事漸也於筮<lb/>
之凶則止不卜而傳称桓公卜季友晋献公卜驪姬晋文公卜納<lb/>
王趙鞅卜救郑皆先卜而後筮者周礼言其正法耳春秋之卋臨<lb/>
時請問者或卜或筮出自當時之心不必皆先筮後卜崔灵㤙以<lb/>
為囯之大事先筮而復卜筮凶則止不卜者筮必以三代之法若<lb/>
三法皆凶則止不卜若兩法是凶一法為吉名为筮逆猶是疑限<lb/>
故更卜以决之則洪範筮逆亀從是也故大卜掌三兆三易儀礼<lb/>
特牲少牢筮皆旅占是筮有衆占之法則灵恩之說義亦可通<lb/>
注物生至数短正義曰筮数以上皆十五年傳文象者物𥘉生<lb/>
之形数者物滋息之狀凡物皆先有形象乃有滋息是数從象生<lb/>
也亀以本象金木水火土之兆以示人故為長筮以末数七八九<lb/>
六之䇿以示人故为短周礼占人掌占亀郑玄云占人亦占筮言<lb/>
掌占龜者筮短龜長主扵長者亦用此傳为說案易繫辞云蓍<lb/>
<pb n="17a"/>
之德圓而神卦之德方以知神以知来知以蔵徃然則知来藏徃<lb/>
是为極妙虽亀之長无以加此聖人演筮以為易所知豈短扵卜<lb/>
卜人𣣔令公舎筮從卜故云筮短亀長非是亀能实長杜𣣔成筮<lb/>
短亀長之意故引傳文以證之若至理而言卜筮实无長短<lb/>
專之至有臭　正義曰言公若專心爱之公心必将改変変乃除<lb/>
公之羙公先有羙此人将除去之薫是香草蕕是臭<graphic n="KR0708" url="https://raw.githubusercontent.com/kanripo/KR-Gaiji/master/images/KR0708.png" mimeType="image/png"/>一薰一蕕<lb/>
言分数正等使之相和虽積十年尚猶有臭氣香氣尽而臭氣<lb/>
存言善悪聚而多少敵善不能止悪而悪能消善　注繇卜至<lb/>
之羙　正義曰筮卦之辞亦名为繇但此是卜人之言知是卜兆<lb/>
辞也卜人举此辞以止公則兆頌旧有此辞非卜人始为之也卜<lb/>
人言其辞而不言其意不知得何兆此義何所出也渝変攘除皆<lb/>
釋言文也釋畜云夏羊牡羭牝羖則羭是羊之名羙善之字皆從<lb/>
羊故羭為羙也変乃除公之羙言公心必変而除公羙也注薰<lb/>
香至難除正義曰此傳之意言善悪相雜二字皆從<graphic n="KR0708" url="https://raw.githubusercontent.com/kanripo/KR-Gaiji/master/images/KR0708.png" mimeType="image/png"/>知是香<lb/>
草臭<graphic n="KR0708" url="https://raw.githubusercontent.com/kanripo/KR-Gaiji/master/images/KR0708.png" mimeType="image/png"/>也月令五時各言其臭中央土云其臭香易繋辞云其臭<lb/>
<pb n="17b"/>
如蘭傳称在君之臭味則臭是氣之揔名元非悪之称但旣謂<lb/>
善氣为香故專以悪氣為臭耳十是数之小成故举以为言焉十<lb/>
年香氣尽矣悪氣尚存言善易消而悪難滅也杜知蕕是臭者内<lb/>
則云牛夜鳴則庮彼庮亦是臭義其字虽異其意亦同尚猶有臭<lb/>
猶則尚之義重言之耳猶尚書云弗遑暇食遑则暇也　公田至<lb/>
亦斃　正義曰晋语說此事云公田驪姬受胙乃寘酖扵酒寘堇<lb/>
於肉公至召申主献公祭地地墳申生恐而出驪姬与犬肉犬斃<lb/>
飲小臣酒亦斃此傳旣略當如国語也賈逵云堇烏頭也榖梁傳<lb/>
曰以酖为酒藥脯以毒　注毒酒至之惑　正義曰毒酒經宿便<lb/>
敗而公不怪其六日仍得如故明公之惑扵驪姬不以六日为怪<lb/>
也　五年注称晋至從吿　正義曰公羊傳曰曷为直称晋侯以<lb/>
殺殺丗子母弟直称君者甚之也言父子相殘悪之甚者是悪其<lb/>
用讒殺大子故斥言晋侯以罪之罪晋侯則申生无罪也傳称晋<lb/>
侯使以殺大子申生之故来吿实以去年死告称今年殺故以今<lb/>
年書也釈例曰晋鲁之不交使西告殺申生則所告不必甞有玉<lb/>
<pb n="18a"/>
帛之使但欲廣聲其罪耳言廣聲其罪则晋侯謂讒言為实誣<lb/>
加大子以罪時史知其实改告而書之此傳不言書曰則是旧史<lb/>
然也　注伯姬至其子　正義曰伯姬未必是成風所生但哀姜<lb/>
旣死成風得为夫人縦非其母亦得帰寕也沈氏云伯姬以莊二十<lb/>
五年六月皈于𣏌假令後年生子則其年十四矣杜云十歳左右<lb/>
者以其從母言朝故云十歳右右也桓九年曹伯使卋子射姑来<lb/>
朝是諸侯之子得有摄君之礼行朝之義但此子幼弱而卒不成<lb/>
朝故繫扵母而曰朝其子也若其能行朝礼則卋子當如射姑伯<lb/>
姬别言来耳注叔孫至為逆　正義曰牟是附庸之国唯桓十<lb/>
五年邾人牟人葛人来朝自尔以来更不朝聘於魯魯不應使卿<lb/>
聘此小国當是叔孫聘妻已定但卿非君命不得越竟故咨公請<lb/>
使奉君命以聘因自为逆婦故傳称娶焉明其因娶而聘　注间<lb/>
无至卋子　正義曰公羊傳曰諸侯何以不序一事而再見者前<lb/>
目而後凡也言此諸侯还是上會之諸侯故從省文不復序也昭<lb/>
十三年秋公會刘子晋侯云云于平丘八月甲戌同盟于平丘不<lb/>
<pb n="18b"/>
言諸侯者为间无異亊故也九年夏公會宰周公斉侯云云于葵<lb/>
丘九月諸侯盟于葵丘言諸侯者为其间有伯姬卒故也此會盟<lb/>
之间无他異事復称諸侯者为王卋子不盟故也榖梁傳曰復举<lb/>
諸侯何也尊王卋子而不敢与盟也釈例曰未有臣而盟君臣而<lb/>
盟君是子可盟父故春秋王卋子以下會諸侯者皆同會而不同<lb/>
盟是解復言諸侯者見王卋子不与盟也王卋子者王之儲副周<lb/>
礼膳夫掌養王及后卋子歳終則會唯王及后卋子之膳不會是<lb/>
其尊与王同也斉桓行霸翼戴天子尊崇王室故殊貴王之卋子<lb/>
扵會則歴序諸侯言會王卋子則王卋子不序諸侯之列也盟则<lb/>
諸侯自盟世子不与是殊貴卋子也　注逃其至三年正義曰<lb/>
礼君行师從卿行旅從虽則會盟必有师旅郑伯棄其师衆輕身<lb/>
逃皈釈例曰国君而逃师棄盟達其典儀棄其章服群臣不知其<lb/>
謀社稷不保其安此与匹夫逃竄无異故例在上曰逃是言称逃<lb/>
　之意也逃在盟前辟盟而逃故云逃皈不盟公还先告會盟故後<lb/>
　書郑伯　注虞公至力譏　正義曰書晋人執虞公则從无道扵<lb/>
<pb n="19a"/>
民之例虞公扵傳未有不道之狀但虞公貪璧馬之宝拒絶忠諫<lb/>
諫者所以安存社稷保祐下民志在貪宝无恤民之意即為不道<lb/>
扵民是故称人以執之也實是滅其国而言執其君者所以罪虞<lb/>
公且言執之易釈例曰虞公昧扵貨賄貪以自亡国非其国臣非<lb/>
其臣晋人取之若執一夫故称人以執而不言滅罪虞且言易也<lb/>
二十五年衛侯燬滅邢傳曰同姓也故名虞亦晋之同姓不言晋<lb/>
侯名者傳称晋侯脩虞祀且皈其職貢扵王以是之故不以滅同姓<lb/>
为譏謂不書晋侯名也　傳辛亥至備故也正義曰辛亥朔者月<lb/>
一日也日南至者冬至日也天子班朔扵諸侯諸侯受而蔵之扵<lb/>
大祖廟每月之朔告廟受而行之諸侯有觀䑓所以望氣祥也公<lb/>
旣親自行此視朔之礼遂以其日徃登觀䑓之上以瞻望雲及物<lb/>
之氣色而書其所見之物是礼也凡春秋分冬夏至立春立夏为<lb/>
啓立秋立冬為閉用此八節之日必登觀䑓書其所見雲物氣色<lb/>
若有雲物変異則是歳之妖祥旣見其事後必有験書之者為豫<lb/>
備故也視朔者月朔之礼也登䑓者至日之礼也公常以一日視朔<lb/>
<pb n="19b"/>
至日登䑓但此朔即是至日故視朔而遂登䑓也　注周正至<lb/>
南極　正義曰日之行天有南有北常立八尺之表以候景之短<lb/>
長夏至之景尺有五寸日最長而景最短是謂日北至也自是以<lb/>
後日稍近南冬至之景一丈三尺日最短而景最長是謂日南至<lb/>
也冬至者十一月之中氣中氣者月半之氣也月朔而已得中氣<lb/>
是必前月闰閏前之月則中氣在晦闰後之月則中氣在朔闰者<lb/>
聚殘餘分之月其月无中氣半属前月半属後月是去年闰十二<lb/>
月十六日已得此年正月朔大雪節故此正月朔得冬至也而杜<lb/>
長歴僖元年闰十一月此年闰十二月尺闰之相去歴家大率三十<lb/>
二月耳杜扵此闰相去凡五十月不与歴数同者杜推勘春秋日月<lb/>
上下置閏或稀或槪自凖春秋時法故不与常歴同　注視朔<lb/>
至得礼　正義曰視朔者公旣吿廟受朔即聴視此朔之政是其<lb/>
親吿朔也礼天子曰灵䑓諸侯曰觀䑓釈宫云四方而高曰䑓䑓<lb/>
上搆屋可以逺觀望故謂之觀䑓也古之為歴者皆举其大数周<lb/>
年有三百六十五日四分日之一為為十二月则一月各有三<lb/>
<pb n="20a"/>
十日十六分日之七是故從前月初至後月𥘉節必三十日有<lb/>
餘也其日月之行天也日行遟月行疾每二十九日過半而月及<lb/>
月謂之一月故從朔至朔唯二十九日過半耳計一歲則有餘十<lb/>
一日而不得周年故作闰月以𥙷之計十九年而有七闰古歴十<lb/>
九年為一章以其闰餘尽故也步歴之始以朔且冬至為首歴之<lb/>
上元其年是十一月朔且冬至至十九年闰餘尽復得十一月朔<lb/>
且冬至故以十九年為一章積章成部積部成紀治歴者以此章<lb/>
部为法因此可以明其術数推之而知氣朔也審别隂陽寒暑不<lb/>
失其時也所以陳敘時事教訓下民魯君不能常脩此事故善公<lb/>
之得礼也　注分春至其職　正義曰一年分為四時時皆九十<lb/>
餘日春之半秋之半昼夜長短等昼夜中分百刻故春秋之半称<lb/>
春秋分也冬之半夏之半昼夜長短極極訓为至故冬夏之半称<lb/>
冬夏至也四時之氣寒暑不同春夏生物秋冬殺物生物則當啓<lb/>
殺物則當闭故立春立夏為啓立秋立冬為闭言物謂氣色者謂<lb/>
非雲而別有氣色杜恐与雲相乱故别云氣色也周礼保章氏以<lb/>
<pb n="20b"/>
五雲之物辨吉凶水旱降豊荒之祲象郑玄云物色也視日旁雲<lb/>
氣之色<hi>降</hi>下也知水旱所下之国郑衆云以二至二分觀雲色青<lb/>
為蟲白为䘮赤為兵荒黒为水黄為豊衆之此言蓋出占候之書<lb/>
計雲氣之占不啻尽此而巳但卋絶其学故莫能焉左傳諸所發<lb/>
凡皆是周之旧典旣言礼也更復發凡是重申周典也直言必書<lb/>
雲物不更云公是日官掌其職非公所當親也刘炫規云書雲物<lb/>
亦是公親為之但上文有公旣視朔故下文去公字耳今刪定知<lb/>
不然者上言公旣視朔是傳家之語下云必書雲物是周公旧凡<lb/>
旧凡之文包諸侯天子若諸侯称公書雲物則天子當称王書雲<lb/>
物是知旧凡元無王公之文日官掌其事若以上文有公旣視朔<lb/>
故去公字然則周公旧凡豈豫知有公旣視朔没去公字乎苟生<lb/>
異見妄規杜氏非也　注不謹慎　正義曰不謹慎所为多寘薪<lb/>
於中焉若今栫木　士蔿稽首　正義曰周礼大祝辨九拜一曰<lb/>
稽首二曰頓首三曰空首郑玄云稽首拜頭至地也頓首拜頭叩<lb/>
地也空首拜頭至手所謂拜手也鄭唯解此三者拜之形容所以<lb/>
<pb n="21a"/>
為異也稽首頭至地頭下緩至地也頓首頭不至地暫一叩之而<lb/>
已尚書每称拜手稽首者𥘉为拜頭至手乃復申頭以至地至手<lb/>
是为拜手至地乃為稽首然則凢為稽首者皆先为拜手乃成稽<lb/>
首故尚書拜手稽首連言之傳虽不言拜手當亦先為拜手乃為<lb/>
稽首稽首拜手共成一拜之礼此其為敬之極故臣扵君乃然孔<lb/>
安国以為尽礼致敬知此是礼之極尽也大祝九拜又云四曰振<lb/>
動五曰吉拜六曰凶拜七曰竒拜八曰襃拜九曰肅拜郑玄云振<lb/>
動戦栗変動之拜吉拜拜而後稽顙謂斉衰不杖以下者凶拜稽<lb/>
顙而後拜謂三年服者竒拜謂一拜荅臣下拜襃拜再拜神与尸<lb/>
肅拜今時撎也介者不拜說者又以为稽首臣拜君也頓首謂敵<lb/>
者相拜也空手謂君荅臣拜也　詩云至惟城　正義曰詩大雅<lb/>
板之七章懐和也寕安也和其德以抚民則其囯唯安矣伹能以<lb/>
德安国則宗子之固若城　注袪𬒮也　正義曰礼深衣記云𬒮<lb/>
之長短反詘之及时䘮服云袂属幅袂尺二寸幅謂衣之身也<lb/>
袂属扵幅長扵手反屈至肘則從幅尽扵袖口㧾名為袂其𬒮近<lb/>
<pb n="21b"/>
口又别名為祛此斬其祛斬其䄂之末也诗唐風羔裘傳云祛𬒮<lb/>
末郑玄玉藻注云祛𬒮口也但𬒮是㧾名得以𬒮表袪故云祛袂<lb/>
注惠王至其位　正義曰二十四年傳曰不榖不德得罪于母氏<lb/>
之寵子帶書曰天王出居于郑辟母弟之難也如彼傳文則襄王<lb/>
与子帶俱是惠后所生但其母鐘爱其少子故欲廢大子而立之<lb/>
周本紀云襄王母早死後母曰惠后生叔帶与傳不同史記繆也<lb/>
七年惠王崩襄王畏子帶不敢發䘮知此時有廢大子之意故斉<lb/>
桓帥諸侯會大子窆其位安王国也　注輔頰輔車牙車<lb/>
正義曰易咸卦上九咸其輔頰舌三者並言則各為一物廣雅云<lb/>
輔頰也則輔頰為一釈名曰頥或曰輔車其骨強可以輔持其口<lb/>
或謂牙車牙所載也或謂頷車也衛風碩人云巧笑倩兮毛傳云<lb/>
好口輔也如此諸文牙車頷車牙下骨之名也頰之与輔口旁肌<lb/>
之名也蓋輔車一処分為二名耳輔為外表車是内骨故云相依<lb/>
也　注王季至君字　正義曰大伯虞仲辟季歴適荆蛮若有適<lb/>
庻不須相辟知其皆同母也周本紀云古公有長子曰大伯次口<lb/>
<pb n="22a"/>
虞仲大姜生季歴如史記之文似王季与大伯别母馬迁之言䟽<lb/>
繆耳此言虢仲虢叔王季之穆国语称文王敬友二虢故亦以為文<lb/>
王母弟母弟之言事无所出仲叔皆文王之時虢君字也拠傳文<lb/>
郑滅一虢晋滅一虢不知誰是仲後誰是叔後賈逵云虢仲封東<lb/>
虢制是也虢叔封西虢虢公是也馬融云虢叔同母弟虢仲異母<lb/>
弟虢仲封下陽虢叔封上陽案傳上陽下陽同是虢國之邑不得<lb/>
分封二人也若二虢共処郑復安得虢国而滅之虽賈之言亦无<lb/>
明證各以意断不可審知　注盟府司盟之官　正義曰周礼司<lb/>
盟掌盟載之法會同则掌其盟約之載旣盟则貳之郑玄云貳之<lb/>
者冩副當以授六官唯言會同之盟不掌勲功之事而得有二虢<lb/>
之勲蔵在盟府者凡諸侯𥘉受封爵必有盟誓之言檀弓云衛大<lb/>
史栁荘公与之邑裘氏与縣潘氏書而納諸棺曰卋世万子孫母<lb/>
変也其言即盟誓之辞也漢書功臣侯表記高祖即位八載天下<lb/>
乃平始論功而定封侯者一百四十三人封爵之誓曰使黄河如<lb/>
帶泰山若砺国以永存爰及苗裔其誓即盟之類事必有因扵古<lb/>
<pb n="22b"/>
明知以勳受封必有盟要其辞當蔵扵司盟之府也　其爱之也<lb/>
　正義曰爱之謂爱虞也虞豈能親於桓荘乎其當爱此虞也<lb/>
服虔其作甚注云爱之甚當謂爱桓荘之族甚也爱之若甚何<lb/>
以誅之且文㔟不順又改字失真繆之甚也　注栢叔至五年<lb/>
正義曰荘伯之族從父昆弟也桓叔之族從祖昆弟也唯言從祖<lb/>
昆弟举䟽者而略言耳　周書至繄物　正義曰皇天无親惟徳<lb/>
是輔蔡仲之命文也黍稷非馨明徳惟馨君陳文也人不易物惟<lb/>
德其物旅<graphic n="KR0729" url="https://raw.githubusercontent.com/kanripo/KR-Gaiji/master/images/KR0729.png" mimeType="image/png"/>文也杜不見古文故以為逸書此傳与書異者其作<lb/>
繄師授不同字改易耳其意亦不異也民不易物者設有二人俱<lb/>
以物祭其祭相似不改易此物唯有徳者繄此乃是物无徳而薦<lb/>
神所不享則此物不是物也　以其族行　正義曰晋語云宫之<lb/>
竒諌而不聴出謂其子曰将亡矣吾不去懼及焉以其帑適西山<lb/>
韋昭云西山國西界也　虞不臘矣　正義曰月令孟冬臘门闾<lb/>
及先祖五祀臘之見扵傳記者唯月令与此二文而已秦本紀惠<lb/>
王十二年𥘉臘始皇三十一年更改臘日嘉平奈邕独断云臘者<lb/>
<pb n="23a"/>
歳終大祭縦吏民宴飲非迎氣故但送不迎應劭風俗通云案礼<lb/>
傳夏曰嘉平殷曰清祀周曰大蜡漢改曰臘臘者獵也田獵取獸<lb/>
祭先祖也此言虞不臘矣明當時有臘祭周時臘与大蜡各为一<lb/>
祭言漢改曰臘不蜡而為臘耳童謡至時也　正義曰釈樂云<lb/>
徒歌謂之謡言无樂而空歌其聲逍遥然也於時有童穉之子為<lb/>
此謡歌之辞故卜偃取以對公也夜之向明為晨日月聚會為辰<lb/>
星宿不見為伏言乙日夜半之後丙日将且之時竜尾之星伏在<lb/>
合辰之下當是之時軍人上下均同其服振振然而盛旂者晋軍<lb/>
旂也而徃取虢故云取虢之旂南方鶉鳥之星其体賁賁然見扵<lb/>
南方天䇿之星近日焞焞然无光耀甚微也鶉火之次正中於南<lb/>
方尓时其當成軍事也虢公其當奔走也旣引童謡之言乃後指<lb/>
其時日在夏之九月十月之交乎謂九月十月晦朔之交也十月<lb/>
朔丙子之日平旦時日体在尾星月在天䇿星鶉火正中扵南方<lb/>
必是时克之　注竜尾至不見　正義曰东方七宿皆為蒼竜之<lb/>
宿其竜南首北尾角是竜角尾即竜尾故云竜尾尾星也日月之<lb/>
<pb n="23b"/>
會為辰昭七年傳文扵時日体在尾尾星与日月処共日俱出入<lb/>
故常伏不見也丙之晨者說文云晨早昧爽也謂衣将旦雞鳴时<lb/>
也　注戎事上下同服　正義曰周礼司服職云凡兵事韋弁服<lb/>
郑玄云韋弁以韎韋為弁又以為衣裳今时伍伯緹衣古兵服之<lb/>
遺色然则在兵之服皆韋弁均服者謂兵戎之事貴賤上下均同<lb/>
此服也　注鶉鶉至卋教　正義曰南方七宿皆為朱鳥之宿其<lb/>
鳥西首東尾故未為鶉首午為鶉火巳為鶉尾鶉大星者謂栁星<lb/>
張也天䇿傅說星史記天官書之文荘子云傅說得之以騎箕尾<lb/>
傅說殷高宗之相死而託神扵此星故名為傅說星也傅說之星<lb/>
在尾之未合朔在尾故其星近日星㣲焞焞然无光耀也說文云<lb/>
齓毀歯也男八月歯生八歳而齓女七月歯生七歳而齓童齓之<lb/>
子未有念慮之感不觧自為文辞而群聚集會成此嬉逰遨戯之<lb/>
言其言韻而有理似若有神馮之者其言或中或否不可常用博<lb/>
覽之士及能懼思之人兼而志之以為鍳戒以为将来之験有益<lb/>
於卋教故書傳時有采用之者文三年傳曰孟明之臣也其不解<lb/>
<pb n="24a"/>
也能懼思也能懼思之人謂孟明之類也　注是夜至在䇿<lb/>
正義曰以三統歴推之此夜是月小餘尽夜半合朔在尾十四度<lb/>
從乙夜半至平且日行四分度之一月行三度有餘故丙子旦日<lb/>
在尾星月在天䇿鶉火之次正中也月令孟冬之月日在尾昬危<lb/>
中且七星中七星則鶉火次之星也　注虞所命祀　正義曰<lb/>
虞受王所命之祀謂天子命虞使祀其竟内山川之神也旣滅其<lb/>
国故代虞祭之<lb/>
春秋正義卷弟十　計一万七千四百五字<lb/>
<pb n="1a"/>
春秋傳卷第十<lb/>
　　　　閔公<lb/>
元年春王正月<lb/>
　不書即位内無所承上不請命也莊公薨子般卒慶父夫人利閔<lb/>
　公之㓜而得立焉是内不承國於先君也按周制王哭諸侯則大<lb/>
　宗伯爲上相未有諸侯之薨而不告于王者也職䘮掌諸侯之䘮<lb/>
　以國之䘮禮涖其禁令序其事凡國有司以王命有事焉則詔賛<lb/>
　主人未有諸侯之子主䘮而王不遣使者也今魯有大故不告于<lb/>
　周閔旣主䘮而王不遣使是上不請命於天子也内無所承上不<lb/>
　請命故不書即位正人道之大倫也<lb/>
齊人救邢<lb/>
　凡書救者未有不善之也救在京師則罪列國子突救衛是也救<lb/>
　在夷狄則罪諸侯狄救齊吴救陳是也救在逺國則罪四鄰晉陽<lb/>
　處父帥師伐楚以救江是也救而不速救者則書所次以罪其慢<lb/>
<pb n="1b"/>
叔孫豹救晉次于雍榆是也救而不敢救者則書所至以罪其怯<lb/>
齊侯伐我北鄙圍成公救成至遇是也兵者春秋之所甚重衛靈<lb/>
公問陣孔子對曰爼豆之事則嘗聞之矣軍旅之事未之學也獨<lb/>
至於救兵而書法若此聖人之情見矣其稱人將卑師少也<lb/>
夏六月辛酉葬我君莊公秋八月公及齊侯盟于落姑季子來歸<lb/>
按左氏盟于落姑請復季友也其曰季子賢之也其曰來歸喜之<lb/>
也自外至者爲歸是嘗出奔矣何以不書莊公薨子般弑慶父主<lb/>
兵勢傾公室季子力不能支避難而出奔恥也魯國方危内賊未<lb/>
　討國人思得季子以安社稷而公爲落姑之盟以請於齊則是賢<lb/>
也春秋欲没其恥故不書奔欲旌其賢故特稱季子聖人之情見<lb/>
　矣隠惡而揚善舜也樂道人之善惡稱人之惡孔子也爲尊者諱<lb/>
　爲親者諱爲賢者諱春秋也明此可以畜納汙之德樂與人爲善<lb/>
　矣其不稱公子見季友自以賢德爲國人所與不縁宗親之故也<lb/>
　堯敦九族而急親賢退嚚訟周厚本枝而庸旦仲黜蔡鮮義皆在<lb/>
<pb n="2a"/>
此而親親之殺尊賢之等著矣此義行則内無貴戚任事之私外<lb/>
無棄親用覉之失而國不治者未之有也此春秋待來丗之意<lb/>
冬齊仲孫來<lb/>
仲孫齊大夫也其不稱使而曰來者略其君臣之常詞以見桓公<lb/>
使臣不以禮仲孫事君不以忠也按左氏齊侯憂魯使仲孫來省<lb/>
難何以言使臣不以禮也鄰有弑逆則當聲罪戒嚴修方伯之職<lb/>
以奉天討而更使計謀之士窺覘虚實有乗亂取國之心則使臣<lb/>
非以禮矣仲孫歸曰不去慶父魯難木巳君其務寜魯難而親之<lb/>
何以言事君不以忠也田常弑簡公孔子沐浴而朝告於哀公請<lb/>
　討焉豈曰齊人方強姑少待之也不勸其君急於討賊而俟其自<lb/>
斃則事君非以忠矣使慶父稔惡閔公再弑則桓公與仲孫始謀<lb/>
　不臧之所致耳直書曰齊仲孫來交譏之也<lb/>
二年春王正月齊人遷陽夏五月乙酉吉禘于莊公<lb/>
　程氏曰天子曰禘諸侯曰祫其禮皆合祭也褅者禘其所自出之<lb/>
<pb n="2b"/>
帝爲東向之尊其餘皆合食於前此之謂禘諸侯無所出之帝則<lb/>
止於太祖之廟合羣廟之主以食此之謂祫天子褅諸侯祫大夫<lb/>
享庶人薦上下之殺也魯諸侯爾何以有禘成王追念周公有大<lb/>
勲勞於天下賜魯公以天子禮樂使用諸太廟以上祀周公魯於<lb/>
是乎有禘祭春秋之中所以言禘不言祫也然則可乎孔子曰魯<lb/>
　之郊禘非禮也周公其衰矣禘言吉者䘮未三年行之太早也于<lb/>
莊公者方祀于寢非宮廟也一舉而三失禮焉春秋之所謹也四<lb/>
時之祭有禘之名蓋禮文交錯之失<lb/>
秋八月辛丑公薨<lb/>
按左氏𥘉公傳奪卜齮田公不禁慶父使卜齮賊公于武闈魯史<lb/>
舊文必以實書其曰公薨不地者仲尼親筆也觀於刪詩在諸國<lb/>
則變風皆取在魯則獨編史克之頌或問吾黨有直躬者其父攘<lb/>
羊而子證之則曰吾黨之直者異於是父爲子隱子爲父隠直在<lb/>
其中矣後丗縁此制爲五服相容隱之條以綴骨肉之恩春秋有<lb/>
<pb n="3a"/>
諱義蓋如此禮記稱魯之君臣未嘗相弑者蓋習於經文而不知<lb/>
聖人書薨不地之旨故云爾然則諱而不言弑也何以傳信於將<lb/>
來曰書薨以示臣子之情不地以存見弑之實何爲無以傳信也<lb/>
凡君終必書其所獨至於見弑則没而無所其情厚矣其事亦白<lb/>
矣非聖人能修之乎後丗記言之士欲諱國惡則必失其實直書<lb/>
母隱又非臣子所當施之於君父也而春秋之法不傳矣<lb/>
九月夫人姜氏孫于邾<lb/>
夫人稱孫聞乎故也不去姓氏降文姜也莊公忘親釋怨無志於<lb/>
復讎春秋深加貶絕一書再書又再書屢書而不諱者以謂三綱<lb/>
人道所由立也忘父子之恩絕君臣之義國人習而不察將以是<lb/>
爲常事則亦不知有君之尊有父之親矣莊公行之而不疑大臣<lb/>
順之而不諫百姓安之而無憤疾之心也則人欲必肆天理必滅<lb/>
故叔牙之弑械成于前慶父之無君動於後圉人犖卜齮之刄交<lb/>
發于黨氏武闈之間哀姜以國君母與聞乎故而不忌也當是時<lb/>
<pb n="3b"/>
　魯君再弑幾至亡國其應不亦憯乎春秋以復讎爲重而書法如<lb/>
　此所謂治之於未亂保之於未危不可不察也<lb/>
　公子慶父出奔莒<lb/>
　公子出奔譏失賊也閔公立而季子歸何以見弑慶父主兵日久<lb/>
　其權未可遽奪也季子執政日淺其謀未得盡行也設以聖人處<lb/>
　之期月而已可矣季子賢人而當此能必克乎及閔公再弑慶父<lb/>
　罪惡貫盈而疾之者愈衆季子忠誠顯著而附之者益多外固強<lb/>
　齊之援内恊國人之情正邪消長之勢判矣然後夫人不敢安其<lb/>
　位慶父不得肆其姦此明爲國者不知圖難於其易爲大於其細<lb/>
　雖有智者亦不能善其後矣丗儒或言用魯之衆因齊之力以戮<lb/>
　慶父其勢甚易而季子不能故書夫人孫邾慶父奔莒所以深惡<lb/>
　其緩不討賊則非也以絳侯勃之果陳平之無誤將相交歡而内<lb/>
　有朱虚外連齊楚以制諸呂庸人冝易於反手然太尉已入北軍<lb/>
　士皆左袒猶恐不勝未敢誦言誅之也况於慶父巨姦七百里之<lb/>
<pb n="4a"/>
　侯國革車千乗而三十年執其兵柄其植根深矣其耳目廣矣其<lb/>
用物弘矣而以爲戮之其勢甚易此未察乎難易遲速之幾者也<lb/>
　經書莊公忘親無復讎之志使百官則而象之亦不知有君父也<lb/>
　而又使慶父主兵失馭臣之道是以至此極故書孫邾奔莒爲後<lb/>
丗之永鑒也<lb/>
冬齊髙子來盟<lb/>
　髙子齊大夫也子者男子之美稱其稱子賢之也何賢乎髙子莊<lb/>
　公薨子殷卒閔公弑慶父夫人亂乎内魯於是曠年無君齊桓公<lb/>
使將南陽之甲至魯而謀其國其命髙子必曰魯可取則兼其國<lb/>
　以廣地魯可存則平其亂以善鄰非有安危繼絕一定不可易之<lb/>
　計也髙子至則平魯難定僖公魯人賴焉以爲美談至于久而不<lb/>
　絕曰猶望髙子也聖人美其明人臣之義得奉使之冝特稱髙子<lb/>
　以著其善其不曰齊侯使之者權在髙子也<lb/>
十有二月狄入衛<lb/>
<pb n="4b"/>
衛康叔之後蓋北州大國狄何以能入乎臣昔嘗謂河南劉弈曰<lb/>
史氏記煩而志寡如班固書載諸王淫亂等事盡削之可也弈曰<lb/>
必若此言仲尼刪詩如牆有茨鶉之奔奔桑中諸篇何以録於國<lb/>
風而不削乎臣不能荅後以問延平楊時時曰此載衛爲戎狄所<lb/>
滅之因也故在定之方中之前因以是說攷於歷代凡淫亂者未<lb/>
有不至於殺身敗家而亡其國者也然後知古詩垂戒之大而近<lb/>
丗有獻議乞於經筵不以國風進讀者殊失聖經之旨矣<lb/>
鄭棄其師<lb/>
　按鄭詩清人刺文公也髙克好利而不顧其君文公惡之而不能<lb/>
逺使克將兵禦狄于境陳其師旅翶翔河上乆而不召衆散而歸<lb/>
　髙克奔陳公子素惡髙克進之不以禮文公退之不以道危國亡<lb/>
師之本故作是詩觀此則鄭棄其師可知矣或曰髙克進不以禮<lb/>
曷不書其出奔以貶克爲人臣之戒而獨咎鄭伯何也曰人君擅<lb/>
　一國之名寵殺生予奪惟我所制爾使克不臣之罪巳著按而誅<lb/>
<pb n="5a"/>
　之可也情狀未明黜而逺之可也愛惜其才以禮馭之可也烏有<lb/>
　假以兵權委諸境上坐視其失伍離散而莫之恤乎然則棄師者<lb/>
　鄭伯乃以國稱何也二三執政股肱心膂休戚之所同也不能進<lb/>
　謀於君恊志同力黜逐小人而國事至此是謂危而不持顚而不<lb/>
　扶則將焉用彼相矣晉出帝時景延廣專權諸藩擅命及桑維翰<lb/>
　爲相出延廣於外一制書所敕者十有五鎭無敢不從者以五季<lb/>
　之末維翰能之而鄭國二三執政畏一髙克不能退之以道何政<lb/>
　之爲書曰鄭棄其師君臣同責也<lb/>
<pb n="5b"/>
</p>
<p>
</p>
  </div>
</body>
</text>
</TEI>
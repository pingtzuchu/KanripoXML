<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
春秋正義卷第二十三　襄公<lb/>
　　國子祭酒上護軍曲阜縣開國子臣孔　穎逹　等奉<lb/>
　　勑撰<lb/>
二十三年注五同盟正義曰匄以七年即位九年盟于戲十一年<lb/>
于亳城北十六年于溴梁十九年于祝柯二十年于澶淵皆魯𣏌<lb/>
俱在是五同盟　注卑我至故書正義曰杜從賈說以為庶其<lb/>
之黨同有竊邑叛君之罪劉炫規過云杜此注云庶其之黨庶其<lb/>
奔魯三年若是其黨邾人即應討之何因至今始奔庶其以邑奔<lb/>
魯魯人還以賜之卑我不淂彼邑竊邑之狀復何在焉釋例又曰<lb/>
小國之卿或命而禮儀不備或未加命数故不書之邾卑我之等其<lb/>
奔亡亦多所書唯數人而已知其合制者少也如彼所說又以卑我<lb/>
是卿何為兩說自相矛楯乎炫以為釋例是集解非今刪定知不<lb/>
然者原杜之意以二十一年邾庶其竊邑來奔去此旣近邾更無事<lb/>
今卑我來奔必是庶其之黨同有竊邑叛君之罪春秋之例命卿<lb/>
有罪出奔皆書名卑我書名罪其與庶其同黨非謂卑我非命<lb/>
<pb n="1b"/>
卿與釋例不違劉不曉杜旨妄為規過非也　注書名至義例<lb/>
正義曰被殺書名是罪之文故以專國叛君為二慶罪狀成十七<lb/>
年晋殺其大夫郤錡郤犫郤至哀四年蔡殺其大夫公孫姓公孫<lb/>
霍皆不言及文九年晋殺其大夫士穀及箕鄭父與此並言及傳<lb/>
無其說知是史異辭無義例也　注兵敗至言叛正義曰案傳<lb/>
欒盈潜入曲沃乃率曲沃之甲以入晋都及敗又入于曲沃潜入之<lb/>
時晋人不覺及敗後更入晋人以其狀告故先書復入于晋後言<lb/>
入于曲沃謂其敗而後入故云兵敗奔曲沃也不言叛者叛謂以邑<lb/>
叛属他國欒盈旣入曲沃據曲沃之衆與君戰爭兵敗而死終亦不<lb/>
附他國故不言叛也然敗昭二十一年宋華亥入于宋南里以叛定十<lb/>
一年宋公之弟辰入于蕭以叛十三年晋趙鞅入于晋陽以叛荀寅<lb/>
入于朝歌以叛皆非叛属他國而並書叛者彼皆與國相拒不勝而<lb/>
即出奔得㱕乃言復國皆有叛属他國之意故本國皆以叛告此<lb/>
欒盈與君爭勝不勝即死未有叛属他國之意故晋人不以叛告也<lb/>
注兩事故言遂正義曰遂者因上事生下事之辭是兩事故曰遂<lb/>
<pb n="2a"/>
僖二十八年晋侯侵曹晋侯伐衛亦是一舉而為兩事不言遂者於<lb/>
彼注云再舉晋侯者曹衛兩来告然則此言遂者齊人来告以齊<lb/>
告為文故言遂也　注書名至罪之正義曰書名是罪之文案傳<lb/>
紇為孟氏所譛其奔非紇之罪故杜以阿順季氏廢長立少為紇<lb/>
之罪狀也　注輕行至有事正義曰莊二十九年傳例曰凡師有<lb/>
鐘鼓曰伐無曰侵輕曰襲是輕者舎其輜重倍道輕行掩其不<lb/>
備曰襲傳言齊侯還自晋不入遂襲莒經不言遂者間有他事<lb/>
故也若然僖六年夏公會齊侯云云伐鄭秋椘人圍許諸侯遂救<lb/>
許二十八年公㑹晋侯云云于温天王狩于河陽云云諸侯遂圍<lb/>
許彼亦間有他事而言遂者兩事言遂取其省文彼二者公皆<lb/>
親在事不待告故逺承上事揔言諸侯遂行此書齊事雖告稱<lb/>
遂行襲莒亦不可書遂為間有數事與前文隔絶故也<lb/>
傳注禮諸至責之　正義曰𣏌孝公晋平公之舅也尊同則相為<lb/>
不降平公於禮為舅當服緦麻三月但緦服旣輕其恩不過鄰國<lb/>
故傳言禮為鄰國闕也杜言諸侯絶期者據禮之正法言諸侯尊<lb/>
<pb n="2b"/>
降其親雖有本服期者亦當爲之闕故以鄰國責之禮父在爲母<lb/>
服期䘮絶旁期非母也　君子至于常正義曰杜言慶氏以陳<lb/>
叛叛不書不以告則傳載君子之言其意不爲經也君子自論慶<lb/>
氏之罪所爲不義不可放肆以爲冝其誅滅故引尚書康誥言天<lb/>
命之不于常有義則存無義則亡慶氏族有二卿爲不義之故而<lb/>
並䘮亡故君子論其事傷之也服虔以爲傳發此言爲不書慶氏<lb/>
以陳叛爲椘所圍稱國以殺不成悪人肆其志也服意見元年圍<lb/>
宋彭城追書繫宋不登叛人謂此亦冝然故爲此解然叛是大罪<lb/>
若書爲叛其悪益明何當匿其罪名謂之不可肆也若慶氏不可<lb/>
放肆故不書其叛則林父華亥趙鞅荀寅之徒豈皆可使放肆而<lb/>
書其叛乎且傳文不言書經之意知其不爲經也故杜以爲叛不告<lb/>
故不書耳　晋将至媵之　正義曰晋将嫁女爲吴之夫人齊以女<lb/>
爲媵使析㱕父送媵女於晋令與適俱行也禮媵同姓適異姓今<lb/>
晋嫁女於同姓齊以異姓爲媵皆非禮也而不言非禮者但傳本主<lb/>
說欒盈不言事之可否注悼子至聽從正義曰十三年傳云<lb/>
<pb n="3a"/>
荀罃卒十四年傳言盈生六年而武子卒是其少也知悼子荀首<lb/>
之孫中行呉荀林父之曽孫首是林父之弟首爲知氏林父爲中<lb/>
行氏是同祖也悼子是荀呉二從叔父故相聽從計悼子年十六<lb/>
不得爲十七是故沈氏云後人傳寫誤劉炫以此而規杜氏非也<lb/>
程鄭嬖於公　正義曰鄭雖非卿亦是彊族言嬖於公見其不助<lb/>
欒氏　注七輿官名正義曰僖十年傳言七輿大夫杜云侯伯七<lb/>
命副車七乗謂副車毎車有一大夫主之則此七輿大夫杜亦爲<lb/>
主副車之官也劉炫云若是主公車則當情親於公不應曲附欒<lb/>
氏服虔云下軍輿帥七人炫謂服言是　且欒至民柄正義曰<lb/>
欒氏多怨言易克旣有爲利之權又執民之八柄　注賞罰爲民<lb/>
柄　正義曰周禮大宰以八柄詔王馭羣臣一曰爵二曰禄三曰予<lb/>
四曰置五曰生六曰奪七曰廢八曰誅此八者爵禄予置生是賞也<lb/>
奪廢誅是罰也賞罰二爭分爲八名此時臨與敵戰唯賞罰而已<lb/>
故以賞罰言之鄭玄云柄所秉執以起事者也然則柄以器物爲喻<lb/>
若用斧之執其柄也　注夫人有𣏌䘮正義曰隱元年傳說葬<lb/>
<pb n="3b"/>
之節云士踰月外姻至則姻是外親之揔名𣏌孝公卒夫人有兄<lb/>
弟之服是有𣏌䘮也傳言公有姻䘮注言夫人有杞䘮者下文樂<lb/>
王鮒使宣子墨縗冒經詐為夫人故也案經葬𣏌孝公之下始書<lb/>
欒盈復入干晋則欒盈之入在孝公葬後杜解諸侯旣葬除服<lb/>
而夫人有服者葬𣏌孝公書魯使去之日欒盈入晋當在葬𣏌<lb/>
孝公之前故夫人猶有服故淂詐為之也　墨縗冒絰　正義曰<lb/>
夫人為其兄弟當大㓛䘮服大功布衰裳牡麻絰冒絰者言以絰<lb/>
冒其首也樂王鲋使宣子詐為夫人孝服也　奉公以如固宫<lb/>
正義曰晋語云范宣子以公入于襄公之宫蓋襄公有别官牢固故<lb/>
謂之固宫　注蓋犯至其罪正義曰周禮司厲職云其奴男子入<lb/>
于罪隷女子入于春槀鄭玄云奴從坐而没入縣官者男女同名杜<lb/>
用鄭說以無正文故云蓋以斐豹請焚丹書知以丹書其籍近卋<lb/>
魏律縁坐配没為工樂雜户者皆用赤紙為籍其卷以鈆為軸此<lb/>
亦古人丹書之遺法　注魴欒氏族正義曰服虔云魴盈之子<lb/>
俱無文也計欒盈宣子之外孫胥午謂為孺子未淂有子已堪戰<lb/>
<pb n="4a"/>
十九年欒魴已帥師伐齊必非欒盈子故杜以為欒氏族卋族譜<lb/>
欒魴為欒氏族以欒樂為雜人不知杜意何故也　申鮮虞之傳<lb/>
摯為右　正義曰俗本多云申鮮虞之子今案注云傳摯申鮮虞<lb/>
之子若傳先有子字無煩此注故今定本皆無　注左翼曰啓<lb/>
正義曰左翼曰啓右翼曰胠賈逵以為此言或當有成文也且此傳<lb/>
上下先驅申驅是前軍也大殿是後軍也明啓胠是在旁之軍說文<lb/>
云胠掖下也胠是在旁明矣凡言左右以左為先知啓是左也名之曰<lb/>
啓或使之先行詩云以先啓行服虔引司馬法謀帥篇曰大前驅啓<lb/>
乗車大晨倅車属焉大晨大殿也音相似如服言古人有名軍為<lb/>
啓者　注張武軍謂築壘壁正義曰宣十二年傳稱椘旣戰勝<lb/>
潘黨請築武軍昭十三年傳子于帥陳蔡之師入椘陳蔡請為<lb/>
武軍蔡公曰𣣔速且役病矣請藩而已乃藩為軍以此知武軍謂<lb/>
築壘壁也張謂張設築作之具服虔云張設旗鼓也　注趙勝<lb/>
至大夫　正義曰昭二十二年傳曰荀吴略東陽遂襲鼓滅之鼓在<lb/>
鉅鹿居山之東山東曰朝陽知東陽是寛大之語揔謂晋之山東<lb/>
<pb n="4b"/>
故為魏郡廣平以北二年齊晏弱城東陽以偪莱哀八年吴伐魯<lb/>
克東陽而晋齊魯皆有東陽名同而實異服虔以東陽為魯邑繆<lb/>
之甚矣東陽之師謂下文叔孫豹所帥者也　注救盟主故曰禮<lb/>
正義曰公羊傳曰曷為先言救而後言次先通君命也僖元年齊師<lb/>
宋師曹師次于聶北救邢公羊傳曰曷為先言次而後言救君也<lb/>
其意言君則進止自由故先次後救臣則先通君故先救後次賈<lb/>
氏取以為說謂此傳云禮者言其先救後次為得禮也釋例曰所記<lb/>
或次在事前次以成事也或次在事後事成而次也皆隨事實無義<lb/>
例也叔孫豹次于雍榆傳曰禮者善其宗助盟至非以次為禮也齊<lb/>
桓次于聶北救邢亦存邢具其器用師人無私見善不在次也杜以<lb/>
此故言救盟主故曰禮所以明異舊說也　注獻酬至為旅正義<lb/>
曰案郷飲酒禮主人席於阼階上西面賔席扵堂户西南面介席扵<lb/>
西階上東面衆賔席於上賔之西南面𥘉賔介及衆賔至立於門外<lb/>
東面主人出迎于門外西面主人延賔入及介衆賔等立於西階下主<lb/>
人揖賔升主人酌酒於阼階上拜獻賔賔西階上拜受飲卒爵酌酒以<lb/>
<pb n="5a"/>
酢主人主人阼階上飲卒爵又酌酒先自飲以酬賔賔拜受酬<lb/>
酒奠于薦東賔降主人又酌酒於西階上獻介介於西階上受爵<lb/>
飲卒爵酌以酢主人主人於西階上受爵飲卒爵介降主人又酌酒<lb/>
於西階上獻衆賔衆賔飲訖降引樂工入歌詩主人獻樂工又引笙入<lb/>
立於堂下主人獻笙師訖主人及賔介衆賔等皆升就席乃立相者<lb/>
爲司正使弟子一人举觶扵賔賔酬主人主人酬介介酬衆賔是爲<lb/>
旅也杜言獻酬禮畢者謂獻酬賔介及衆賔禮畢也言通行爲<lb/>
旅者謂一人举觶扵賔旅衆相酬通至扵下案郷飲酒禮未旅以<lb/>
前賔介皆立此傳云大夫皆起則季氏飲大夫酒未必純如郷飲酒<lb/>
禮則獻酬事訖大夫皆坐然則旣獻召悼子者謂獻臧紇及大夫<lb/>
訖而召悼子至旅酬之時而召公鉏　若能至民可也　正義曰<lb/>
悼子旣爲適将承季氏之後故謂悼子爲季氏下言爲孟孫其子<lb/>
意亦然富倍季氏言可過悼子也姦回不軌更獲罪戾非徒貧賤<lb/>
而已是爲信下民故杜云禍甚於貧賤也　孟氏之御騶正義曰<lb/>
成十八年傳曰程鄭爲乗馬御六騶属焉使訓羣騶知禮注云六騶<lb/>
<pb n="5b"/>
六閑之騶則騶是掌馬之官蓋兼掌御事謂之御騶　信有力扵<lb/>
臧氏矣　正義曰不應得而得之則彼荷其恩故功力多也立于<lb/>
户側　正義曰䘮大記云大夫之䘮主人坐于東方此立于户側則<lb/>
在室户之東西面立也禮記云坐此云立者以季孫来故立耳<lb/>
孟孫至石也　正義曰治病藥分用石本草所云鐘乳礬磁石之<lb/>
類多矣　夫石猶生我　正義曰服虔云夫謂孟孫也桓十三年<lb/>
傳夫固謂君夫豈不知服虔云夫謂鬭伯比也二十六年傳夫不悪<lb/>
女乎服杜並云夫謂大子也其年又曰夫獨無族姻手杜云夫謂晋<lb/>
也三十一年傳夫亦愈知冶矣杜云夫謂尹何皆謂所斥前人為夫<lb/>
此言之類也　注正夫遂正　正義曰七年傳稱叔仲昭伯為隧正<lb/>
謂南遺請城費吾多與而役是役是役夫遂正所主知此正夫是遂正也<lb/>
遂正當属司徒臧氏為司寇而借之扵臧氏者蓋當時臧氏兼主<lb/>
掌之　注魯南城東門　正義曰蓋舊名猶在相傳如此也且邾<lb/>
在魯之東南奔邾出此門為便　注姪穆至毘弟　正義曰釋親<lb/>
云妻之姊妺同出為姨孫炎曰同出俱已嫁也然則據父言之謂之姨<lb/>
<pb n="6a"/>
據子言之當謂之從母但子效父語亦呼為姨姨子昆弟即䘮服<lb/>
從母昆弟是也故曰姨昆弟　注大蔡大龜　正義曰漢書食貨<lb/>
志云元亀為蔡論語云臧文仲居蔡家語稱漆彫平對孔子云臧<lb/>
氏有守亀其名曰蔡文仲三年而為一兆武仲三年而為二兆是大<lb/>
蔡為大亀蔡是亀之名耳鄭玄云出蔡地因以名焉非也　注言應<lb/>
有後　正義曰禮天子封諸侯以國諸侯賜大夫以族天子不滅國<lb/>
諸侯不滅族有小罪則廢其身擇立次䝨使紹其先祀論語云興滅<lb/>
國継絶卋謂此也必有大罪乃淂滅之周禮大司馬云外内乱鳥獸<lb/>
行則滅之是也武仲自言罪輕不及於不祀言其應有後也　注二<lb/>
勲文仲宣叔　正義曰哀二十四年傳曰晋侯将伐齊使來乞師曰昔<lb/>
臧文仲以楚師伐齊取榖臧宣叔以晋師伐齊取没陽寡君𣣔徼<lb/>
福扵周公願乞靈扵臧氏是二勲謂文仲宣叔也　季孫召外史<lb/>
正義曰周禮外史掌書外令掌四方之志今季孫召外史蓋魯亦立<lb/>
此官也　夜入且千之隧　正義曰旣入而又淂岀宿知所入非城邑<lb/>
也故杜以為狹道檀弓說此事云齊莊公襲莒于奪𣏌梁死焉<lb/>
<pb n="6b"/>
言于奪則當為地名鄭玄引此傳云隧奪聲相近言其與此一事<lb/>
則謂此亦為地名若是地名不得云且于之隧即如記文蓋當且于<lb/>
之旁别有奪地非此且于之隧也　注婦人至賤也正義曰檀弓<lb/>
云哀公使人弔蕢尚遇諸道辟扵路畫宫而受弔焉曽子曰蕢<lb/>
尚不如𣏌梁之妻之知禮也　鄭玄云行弔禮於野非也然則男子亦<lb/>
不淂受野弔而言婦人無外事者檀弓云君遇柩於路必使人弔<lb/>
之鄭玄云君於民臣有父母之恩是男子從柩在野則得野受弔婦<lb/>
人無外事雖從柩亦不得野受弔耳若男子得受野弔而曽子非<lb/>
蕢尚者以蕢尚在朝顯箸故冝弔於其家若君遇柩於路使人弔<lb/>
之者謂庶人及㣲小之臣也檀弓因蕢尚而說此事云𣏌梁死其妻<lb/>
迎其柩扵路而哭之哀則𣏌梁之妻扵時從𣏌梁柩雖從柩而辭<lb/>
不受弔是由異扵男子故也服虔以下從上讀言敝廬在下禮記<lb/>
無下知下猶賤謙言賤妾也　不穴於寢廟正義曰一解鼠不<lb/>
敢穿寢廟墉以為穴者即畏人故也但寢則近人廟則幽靜䑕<lb/>
不穿廟豈是畏人故知寢廟間雅䑕不即以為穴必須穿壁始<lb/>
<pb n="7a"/>
敢安處止為畏人故也計燕巢鼠穴自是其常假喻言之不可執<lb/>
此為難也　作不至怒也　正義曰服虔云不順謂阿季氏廢<lb/>
長立少也不恕謂悪孟氏立庶也然則作而不順當如服言傳無悪<lb/>
孟氐之事故不取當謂知其不可而為之是不恕也二十四年秋七<lb/>
至之旣　正義曰漢書律歴志載劉歆三統之術以為五月二十三<lb/>
分月之二十乃為一交以為交在望前朔則日食望則月食交在<lb/>
望後望則月食後月朔則日食交正在朔則日食旣前後望不食<lb/>
交正在望則月食旣前後朔不食而二十一年九月十月頻月日食<lb/>
此年七月八月頻月日食凡交前十五度交後十五度並是食竟<lb/>
去交逺則日食漸少去交近則日食漸多正當交則日食旣若前<lb/>
月在交𥘉一度日食則至後月之朔日猶在交之末度未出食竟<lb/>
月行天旣帀來及於日或可更食若前月日在交初二度以後則<lb/>
後月復食無理今七月日食旣而八月又食於推歩之術必無此<lb/>
理蓋古書磨滅致有錯誤刘炫云漢末以来八百餘載考其注記<lb/>
莫不皆爾都無頻月日食之事計天道轉運古今一也後卋旣無<lb/>
<pb n="7b"/>
其事前卋理亦當然而今有頻食於術不得有交之所在日月必<lb/>
食日食在朔月食在望日月共盡一體日食少則月食多日食多<lb/>
則月食少日食盡則前後望月不食月食盡則前後朔日<lb/>
不食以其交道旣不復相揜故也此與二十一年頻月日食理必不<lb/>
然但其字則變古爲篆改篆爲隷書則縑以代簡紙以代縑多<lb/>
歴卋代年數遥逺䘮乱或轉寫誤失其本真先儒因循莫敢改<lb/>
易執文求義理必不通後之學者冝知此意　注陳鍼子八卋孫<lb/>
正義曰卋本文也　傳注陶唐至以上　正義曰如杜此注陶唐共<lb/>
爲一名即是晋陽縣也釋例云晋大鹵大原大夏參虚晋陽六名<lb/>
大原晋陽縣也唯載六名而言不及唐釋例又别記小國所都唐<lb/>
大原晋陽縣也亦云唐是晋陽而言不及陶則以陶與唐别不是<lb/>
共爲一名也史記云帝堯爲國陶唐氏韋昭云陶唐皆國名猶湯<lb/>
稱殷商也案經傳契居商故湯以商爲國號後盤庚遷殷故殷商雙<lb/>
举歴檢書傳未聞帝堯居陶而以陶冠唐蓋地以二字爲名所稱<lb/>
或單或複也張晏云堯爲唐侯國扵中山唐縣然則唐是中山<lb/>
<pb n="8a"/>
縣名非晋陽也堯自唐侯而升爲天子旣爲天子乃治扵晋陽故<lb/>
杜扵晋陽六名言不及唐記其諸國之都乃云唐是晋陽言堯爲<lb/>
天子號曰陶唐其治在晋陽耳唐非晋陽縣内之地名也舜受堯<lb/>
禪封尭子丹朱爲王者之後猶稱爲唐其名不易終虞之卋以陶唐<lb/>
爲號故曰自虞以上也　注謂劉至九年正義曰昭二十九年傳<lb/>
曰陶唐氏旣衰其後有劉累學優龍于豢龍氏以事孔甲夏后嘉<lb/>
之賜氏曰御龍　注豕韋至韋城　正義曰鄭語云祝融之後八姓<lb/>
大彭豕韋爲商伯矣又曰彭姓彭祖豕韋則商滅之矣賈逵云大彭<lb/>
豖韋爲商伯其後卋失道殷德復興而滅之然則商之初豕韋國君<lb/>
爲彭姓也其後乃以劉累之後代之亦不知殷之何王滅彭姓而封<lb/>
累後也昭二十九年傳稱夏王孔甲嘉刘累賜氏曰御龍以更豕<lb/>
韋之後則賜刘累身封豕韋而比云在商爲豖韋氏者杜扵彼<lb/>
注云刘累代彭姓之豕韋累尋遷魯縣豖韋復國至商而滅累<lb/>
之後卋復承其國爲豕韋氏是杜解刘累及其卋再封豕韋之<lb/>
事注唐杜至杜縣　正義曰以國語杜伯文不連唐知唐杜二國<lb/>
<pb n="8b"/>
名又以豕韋為一嫌唐杜亦一故辨之也昭元年傳稱堯遷實沈于<lb/>
大夏唐人是因以服事夏商其季卋曰唐叔虞及成王滅唐而封<lb/>
大叔是言周成王滅唐也周語曰周之衰也杜伯射宣王於鎬是周<lb/>
有杜國故杜以為成王滅唐遷之扵杜為杜伯也晋語訾祏對范<lb/>
宣子云昔隰叔子違周難奔扵晋生子輿為司空卋及武子佐文襄<lb/>
為卿以輔成景後之人可則是以受隨范賈逵云宣王殺杜伯其<lb/>
子逃而奔晋子輿士蒍字武子士㑹也會士蒍之孫是隰叔四卋<lb/>
及士會食邑扵范為范氏也刘炫云案杜於昭元年注人唐人若刘<lb/>
累之等累遷魯縣此在大夏即如彼言則居唐之人非累之裔此<lb/>
注何云豕韋國扵唐也又據何文知初封於唐後封於杜乎今知<lb/>
刘說非者彼注雖似有異其義與此不殊彼傳云唐人是因杜以<lb/>
唐人非一人之稱故云刘累之等謂累之子孫故云之等也累遷<lb/>
魯縣傳云唐人是因因居大夏則累之子孫遷居大夏也杜知殷<lb/>
末封之於唐者以周成王滅唐故也知後封扵杜者以宣王時有杜<lb/>
伯故也是成王之時有唐無杜宣王之時有杜無唐故杜為此解刘<lb/>
<pb n="9a"/>
炫又規云唐非豕韋之胤杜亦未必是後安知滅唐遷於杜也賈<lb/>
逵注國語云武王封堯後爲唐杜二國以爲並時爲國非滅唐封<lb/>
杜刘以爲唐非刘累之後又取賈逵注國語武王封尭後爲唐杜<lb/>
二國以爲二國並封而規杜氏非也炫謂宣子歴言已之宗族扵上<lb/>
卋有國有家未必継體相承炫扵處秦爲刘謂非兵明之筆豕<lb/>
韋唐杜不信元愷之言已之逺祖數自譏許或聞此義必将見嗤<lb/>
但傳言扵人懼誤後學意之所見不敢有隱唯䝨者裁之<lb/>
大上至立言正義曰大上其次以人之才知淺深爲上次也大上<lb/>
謂人之最上者上聖之人也其次次聖者謂大䝨之人也其次又<lb/>
次大䝨者也立德謂創制垂法博施濟衆聖德立於上代惠澤𬒳<lb/>
於無窮故服以伏羲神農杜以黄帝堯舜當之言如此之類乃<lb/>
是立德也禮運稱禹湯文武成王周公後代人主之選計成王非聖<lb/>
但𣣔言周公不得不言成王耳禹湯文武周公與孔子皆可謂立德者<lb/>
也立功謂極厄除難功濟於時故服杜皆以禹稷當之言如此之類<lb/>
乃是立功也祭法云聖王之制祭祀也法施於民則祀之以死勤事<lb/>
<pb n="9b"/>
則祀之以勞定國則祀之能禦大菑則祀之能捍大患則祀之法施<lb/>
於民乃謂上聖當是立德之人其餘勤民㝎國禦災捍患皆是立<lb/>
功者也立言謂言得其要理足可傳記傳稱史逸有言論語稱周<lb/>
任有言及此臧文仲旣没其言存立於卋皆其身旣没其言尚存<lb/>
故服杜皆以史佚周任臧文仲當之言如此之類乃是立言也老莊<lb/>
荀孟管晏揚墨孫呉之徒制作子書屈原宋玉賈逵揚雄馬<lb/>
遷班固以後撰集史傳及制作文章使後卋學習皆是立言者<lb/>
也此三者雖經卋代常不朽腐故穆子歴言之　注祊廟門<lb/>
正義曰釋宮云祊謂之門李巡曰祊故廟門名也孫炎曰詩云祝祭<lb/>
於祊謂廟門也　詩云至名也夫　正義曰詩小雅南山有臺之篇<lb/>
旨羙也言有樂羙之徳君子以有樂羙之德故爲邦家之基本也<lb/>
此詩所言言此君子有令德也夫又引詩大雅大明之篇詩人謂武王<lb/>
云上天之意臨視女武王矣言武王爲天所臨不敢懐貳於女之<lb/>
心此詩所言言武王有令名也夫樂羙君子者言君子有可樂可羙<lb/>
之德也刘炫云詩人謂武王云上天之意臨視女武王故在下臣民無<lb/>
<pb n="10a"/>
懷貳於女之心也　母寜至生乎正義曰無寜寧也言人等作<lb/>
二事為不取人財寧使人謂子實能生飬我民也為多取人財使<lb/>
人言子不能自活而須我民財以生活乎此二者孰勝也　注焚<lb/>
斃也　正義曰焚是燒也象不燒死故訓為斃服虔云焚讀曰<lb/>
僨僨僵也為生齒牙僵仆其身　無有至一也　正義曰射大<lb/>
之意言家與彼俱是大夫無有國士大小人民衆寡之異其在我<lb/>
上彼此一也其意言我下鄭卿亦下晋卿彼若是卿我當下之<lb/>
彼是大夫我不下之　注部婁至大國正義曰釋地云大陸曰阜<lb/>
大阜曰陵李廵曰大陵謂土地髙大名曰阜阜最大為陵則阜地<lb/>
之髙者是丘陵之類也部婁小阜相傳為然大山有松栢小阜無<lb/>
松柏小阜異於大山喻小國異扵大國不得與大國之人等也服虔<lb/>
云喻小國無䝨材知勇之人而與大國等也　注轉衣裝　正義<lb/>
曰踞謂坐其上也戰車所有可坐其上明是衣囊耳當是盛衣甲<lb/>
之囊也下云取胄扵櫜當别有小囊盛冑㝎本作衣裝<lb/>
曩者至怯也　正義曰曩猶向也向者志入前敵而馳馳入遇怯<lb/>
<pb n="10b"/>
而出非是故不告也　注郟王至城之　正義曰傳稱成王定鼎于<lb/>
郟鄏周公就而營之謂之洛邑亦名王城其地舊名為郟故以郟<lb/>
為城名周語云靈王二十二年榖洛鬬毁王宫計靈王以二年即<lb/>
位徃年為二十二年徃年毀壞其城故齊人今歳為王城之也<lb/>
注問自降下之道正義曰下注階猶道也知問降階者問自降<lb/>
下之道程鄭旣得為卿以卿是髙位𣣔降意下人故問自降下<lb/>
之道其有至憂也　正義曰程鄭怱問䧏階然明議其将死<lb/>
故云此程鄭身有罪祸懼奔亡之釁而輙問降階也若不然則<lb/>
有迷惑之疾将死而憂手何休難此云善言者君子所尚有小<lb/>
人道之輙為死徴是善言不可出口此未得傳之意也然明者鄭<lb/>
之知人知程鄭以佞媚嬖幸得升卿位非有謙退止足之心今忽<lb/>
問降階是改其常度以其改常知其将死故疑其知将有亡釁<lb/>
惑疾而憂故能出此語耳善言非其常所以知其死非謂口出<lb/>
善言即當死也趙文子䝨人也将死其語偷程鄭小人也将死<lb/>
其言善俱是失常無所怪惑也　二十五年注子産至詳之<lb/>
<pb n="11a"/>
正義曰釋例曰陳蔡椘之與國鄭𣣔求親於晋故伐而入之晋士<lb/>
莊伯詰其侵小問陳之罪子産荅以東門之役故免扵譏及其侵<lb/>
蔡旣無晋命又無直辭君死主少興師以求媚於晋義取乱略不<lb/>
能以德懐親又不能以直報怨故二大夫異於子産也陳之見伐本<lb/>
以助晋晋不逆勞而以法詰之得盟主逺理故仲尼曰晋為伯鄭入<lb/>
陳非文辭不為功善之也　注夷儀至經誤　正義曰僖五年公及<lb/>
齊侯云云會王卋子于首止秋八月諸侯盟于首止公羊傳曰諸<lb/>
侯何以不序一事而再見者前目而後凡也是言前序後揔取省<lb/>
文之義故此直言諸侯猶是上夷儀之諸侯也刘炫云定四年公<lb/>
會刘子云云于召陵五月公及諸侯盟于皐鼬杜云復稱公者會<lb/>
盟異處故此亦異䖏而不言公者炫謂史異辭於彼有規傳云七<lb/>
月經言八月杜以長歴校之七月十二日有己巳知是經誤也<lb/>
注夷儀至之例正義曰僖元年邢遷于夷儀是夷儀本是邢地<lb/>
僖二十五年衛滅邢而有之還名其地為夷儀故為衛之邑也釋<lb/>
例曰春秋稱入其例有二施於師旅則曰不地在於㱕復則曰國<lb/>
<pb n="11b"/>
逆國逆又以立為例逆而不立則皆非例所及諸在例外稱入直是自<lb/>
外入内記事者常辭義無所取而賈氏雖夫人姜氏之入皆以為<lb/>
例如此甚多是杜以先儒妄以入例故顕言非國逆也扵時剽為衞<lb/>
君非國逆又不得位而稱侯者晋人稱為衞侯以告魯故書侯也<lb/>
桓十五年鄭伯突入于櫟與此同也　呉子至巢卒正義曰諸<lb/>
侯不生名此呉子名在伐椘上者為卒書名上之以省文猶鄭伯髠<lb/>
頑如會丙戌卒于鄵也　傳注棠公至大夫　正義曰椘僣號稱<lb/>
王故縣尹稱公齊不僣號亦邑長稱公者蓋其家臣僕呼之曰公<lb/>
傳即因而言之猶伯有之臣云吾公在壑谷也　注丁公正義曰<lb/>
謚法逺義不克曰丁　遇困之大過正義曰坎下兊上為困兊為<lb/>
澤坎為水水在澤下則澤中無水也易困象曰澤無水困澤以鐘<lb/>
水潤生萬物今澤無水則萬物困病故名其卦為困也巽下兊上<lb/>
為大過彖曰大過大者過也陽大隂小二隂而夾四陽大者過也<lb/>
史皆曰吉　正義曰史者筮人也史有多人皆言為吉阿崔子之意<lb/>
也服虔云皆二卦妄也　注坎為至以動　正義曰坎彖云習坎重<lb/>
<pb n="12a"/>
險也說卦坎為水水之險者為石也石不可動徃而遇石是徃不濟<lb/>
也　注坎為至則傷正義曰兊為澤說卦文也釋草云茨蒺藜<lb/>
郭璞曰布地蔓生細葉子有三角刺人蒺藜有刺是草之險者<lb/>
踐之則被刺故恃之則傷也　注易曰至所㱕正義曰所引易<lb/>
曰易下繫辭文也孔子引此爻之辭而以此言述之非所困而困者謂<lb/>
六三是坎坎為水水之險者為石遇石當須辟之非合所困而乃<lb/>
困之故名必辱也非所據而據謂六三在坎之上澤之下於蒺藜之間<lb/>
應當辟之非合所據而乃據之故身必危也石未即害身之物所以<lb/>
云名必辱蒺藜害體之物故云身必危旣有困辱且復傾危此<lb/>
死時其将至矣妻其可得見乎孔子述此爻之義如是今卜昬而<lb/>
遇此卦是不吉之象也六三以隂居陽位是失位也三應在上下亦<lb/>
隂爻是無應也動而無應是䘮失所㱕故不見其妻也刘炫云困<lb/>
卦六三上承九四四非三應而三𣣔附之附之不入自取其困不應為<lb/>
此困而為之名必辱也六三失位而下乗九二以柔乗剛非安身之<lb/>
道不應據而據之身必危也　不為至冠乎　正義曰公意言冠<lb/>
<pb n="12b"/>
易得不足惜縦使餘人不為崔子者其可無冠乎况崔子冨貴其<lb/>
當自有冠也刘炫云冠是首服之大名周禮司服卿玄冕此崔子<lb/>
之冠蓋玄冕也今知非者以禮運云冕弁兵革蔵扵私家非禮也<lb/>
崔子冕在公府非助君祭不得用之将以賜人人非是卿何䖏施用<lb/>
案傳云驟如崔氏以崔子之冠賜人當謂就崔子家以崔子冠賜<lb/>
人當是玄冠也或冠模制作有異故以賜人也　注于掫至他命<lb/>
正義曰昭二十年傳說齊公孫青聘衞之事云賔将掫主人辭<lb/>
賔曰若不獲扞外役是不有寡君也乃親執鐸終夕與於燎燎<lb/>
即是掫之事扞外役即是干之義也故先儒相傳皆以干掫為<lb/>
行夜說文云掫夜戒守有所擊從手取者夜扞寇盗手有所擊<lb/>
故以干掫為行夜官名也服虔云一曰于扞也諏謀也言受崔子<lb/>
命扞禦謀淫之人有此謬說故掫字或誤從言也今定本作干掫<lb/>
受崔子之命又受公命是為二命故云受崔子命討之不知他命也<lb/>
又射之中股正義曰上未有射公之文而云又射之者以公未踰<lb/>
牆必已射公但射公不中傳文不載以踰牆射之中股故傳言其事<lb/>
<pb n="13a"/>
而云又也　注䘮車至六翣　正義曰周禮縫人掌衣翣桞之材<lb/>
鄭玄云必先纏衣其木乃以張飾也䘮大記云飾棺君黼翣二黻<lb/>
翣二畫翣二鄭玄云漢禮翣以木為筐廣三尺髙二尺四寸方兩<lb/>
角髙衣以白布畫者畫雲氣其餘各如其象柄長五尺車行使<lb/>
人持之而從旣窆樹於壙中檀弓曰周人牆置翣是也是說翣之<lb/>
制也方言云自関而東謂扇為翣則翣是扇之類也禮器云天<lb/>
子八翣諸侯六翣大夫四翣鄭玄云八翣者加龍翣二　不蹕<lb/>
正義曰禮䘮車乗人<graphic n="KR0825" url="https://raw.githubusercontent.com/kanripo/KR-Gaiji/master/images/KR0825.png" mimeType="image/png"/>道而行無貴賤一也蹕者止行人也此不<lb/>
止行人略賤之　注下車至降損　正義曰服虔云下車遣車也<lb/>
雜記云遣車視牢具鄭玄云言車多少各如所包遣奠牲體之<lb/>
數也然則遣車載所包遣奠而蔵之者與遣奠天子大牢包<lb/>
九个諸侯亦大牢包七个大夫亦大牢包五个士少牢包三个大夫以<lb/>
上乃有遣車如鄭之所言遣車者乃是明器塗車芻靈載所<lb/>
包遣奠蔵之於壙中下車若是明器則甲兵亦是明器當云無<lb/>
甲兵不得云不以甲兵也杜言送葬之車則謂此為貳車非遣車<lb/>
<pb n="13b"/>
也言下車者蓋謂麤悪之車非良車也周禮大行人云上公貳車<lb/>
九乗侯伯貳車七乗子男貳車五乗則齊是侯爵法當車七乗<lb/>
耳今傳举七乗言其不依舊法知齊舊依上公之禮貳車九乗<lb/>
其送葬又有甲兵今皆降損也用甲兵者葬是送終大禮法當<lb/>
備列軍陳若漢葬霍光發材官輕車比軍伍校士軍　陳至茂<lb/>
陵以送其葬所以榮之也注以弑莊公說晋也　正義曰刘<lb/>
炫云杜意晋謀代齊齊人乃弒莊公以說晋也炫謂莊公死後<lb/>
晋始謀代齊齊人以莊公伐晋晋𣣔報伐莊公旣以此說晋言晋<lb/>
讎旣死今新君服從晋也　男女以班　正義曰刘炫云哀元年<lb/>
蔡人男女以辨與此同杜意男女分别将以賂晋也炫謂男女分<lb/>
别示晋以恐懼服罪非以為賂也　注五吏至属官　正義曰此<lb/>
齊以晋将来伐就會賂之則五吏三十帥皆軍内之官也三軍将<lb/>
佐有六與六正數同故以六正為六卿也其五吏三十帥皆是軍内<lb/>
之官以三軍與六正數同必是在軍之官但軍官不復可知下句言<lb/>
三軍之大夫百官之正長則軍内群官是包之矣於大夫之上言五<lb/>
<pb n="14a"/>
吏三十帥此吏帥未必貴扵大夫當以有所掌故先言之耳以吏<lb/>
者治也故為文職帥者有所率領故為武職杜氏以意而解不能<lb/>
審悉故云皆軍卿之属官略言之耳旣以帥為武職則帥是大<lb/>
帥下句復云師旅明當小於此帥故杜以下師旅為小将帥蕫遇<lb/>
云五吏謂一正有五吏為三十帥之長亦以意言之耳俗本三十帥<lb/>
為三十師非也　注皆以男女為賂正義曰杜以上句男女以班<lb/>
與賂連文故云皆以男女為賂刘炫以為男女以班示降服於晋有<lb/>
賂者皆有貨財賂之非以男女為賂與杜異也　注晋侯至冝退<lb/>
正義曰案傳會于夷儀伐齊以報朝歌之役齊人以莊公說則晋<lb/>
𥘉伐齊之日未知莊公已死齊人以說方始知之齊旣有䘮師自須<lb/>
退縦今受賂未合致譏故杜為此解而刘以為齊弒君之後晋始<lb/>
来伐而規杜氏非也　崔子至五鹿正義曰衛侯本以妻子奔<lb/>
齊今衞侯将入夷儀崔子止其帑於齊所以止之以求五鹿故也<lb/>
衞侯若得衞國望以五鹿與齊故止其妻子以質之以　注纍<lb/>
自至待命正義曰宣十二年椘子入鄭鄭伯肉祖牽羊所以不<lb/>
<pb n="14b"/>
别以男女囚繫以待命者此雖降服猶望國存故以囚繫男女擬<lb/>
爲鄭之僕隷彼則恐其遂滅請俘江南國巳亡滅男女非巳之有<lb/>
故與此不同　注祓除至還也正義曰周禮女巫掌歳時祓除<lb/>
釁浴鄭玄云歳時祓除如今三月上巳如水上之類釁浴謂以香<lb/>
薫草藥沐浴彼言祓除知此祓社是祓除也其祓除之事當如鄭<lb/>
之言也周禮有掌節之官節爲兵符若今之銅虎符竹使符也<lb/>
陳國旣乱致使官司廢闕民人分㪚符節失亡故令陳之司徒招<lb/>
致民人司馬集致符節司空檢致土地使各依其舊師乃廻還也<lb/>
刘炫云陳國旣乱民節與地非復陳有子展子産心不滅陳各使<lb/>
巳之官属各依其職事致之扵陳使民依職領受具其衆官備其<lb/>
所職以安㝎之乃還也諸官皆鄭人在軍有此官者蓋權使摄爲<lb/>
之未必是正官服虔以爲祝與司徒等皆是陳人各致其所主於<lb/>
子産案傳陳侯擁社自抱以逆又何須祝祓之子羙數俘獲尚不<lb/>
取何當取其民地使陳致之旣致乃還則是滅矣何以云入陳也<lb/>
注伐齊至同盟正義曰杜以經言同盟傳言伐齊直書諸侯同<lb/>
<pb n="15a"/>
盟齊人不序於列故據同盟之言以明齊示與盟刘炫以為齊直<lb/>
遣慶封如師齊侯不與盟今知非者以五月齊弑莊公之後即立<lb/>
景公及七月始盟傳言齊成故也明齊侯在會莊十六年同盟于幽<lb/>
傳云鄭成也二十七年同盟于幽傳云陳鄭服也並與此文同又傳称<lb/>
重丘之盟未可忘也故知齊亦同盟刘以為齊侯不與盟而規杜氏<lb/>
非也　注令尹屈建正義曰趙文子𥘉始為政與令尹相知望其<lb/>
在後兵息知是新令尹也下文始言屈建為令尹者因伐舒鳴而追<lb/>
序之其實蒍子馮卒在此盟前故服杜皆以令尹為屈建也<lb/>
注墊隘慮水雨正義曰成六年注云墊隘羸困也方言云墊下也<lb/>
吴地下溼久駐於此慮水雨大至民将困病故恐為人所禽制也<lb/>
注獻入至其俘　正義曰上云數俘而出不将以㱕知其空獻功不<lb/>
獻俘也　注戒服至朝服　正義曰周禮司服云凡兵事韋弁服<lb/>
鄭玄云韋弁以韎韋為弁又以為衣裳也諸侯之朝服玄冠緇布<lb/>
衣素積以為裳是戎服異於朝服也　注庸用至滿也　正義曰<lb/>
庸聲近用故為用也史記陳卋家云陳胡公滿者虞帝舜之後也<lb/>
<pb n="15b"/>
舜傳禹而舜子商均為封國夏后之時或失續周武王克殷求舜<lb/>
後得媯滿封之於陳以奉帝舜祀是為胡公　注周得至三恪<lb/>
正義曰樂記云武王克殷未及下車而封黄帝之後扵蓟封帝堯<lb/>
之後扵祝封帝舜之後扵陳下車而封夏后氏之後扵𣏌投殷之<lb/>
後扵宋郊特牲云天子存二代之後猶尊䝨也尊䝨不過二代鄭<lb/>
玄以此謂𣏌宋為二王之後薊祝陳為三恪杜今以周封夏殷之後<lb/>
為二王後又封陳并二王後為三恪杜意以此傳言以備三恪則以<lb/>
陳備三恪而已若逺取薊祝則陳近矣何以言備以其稱備知其<lb/>
通二代而備其數耳二代之後則各自行其正朔用其禮樂王者示<lb/>
尊之深也舜在二代之前其禮轉降恪敬也封其後示敬而已<lb/>
故曰恪雖通二代為三其二代不假稱恪唯陳為恪耳何故侵小<lb/>
正義曰陳大於鄭而謂之侵小者言陳對晋為小不言小於鄭也<lb/>
子展代陳此言侵謂侵陵之非用兵之侵也　列國一同　正義<lb/>
曰周法大國五百里此為一同者引夏殷時國小以譏晋國之寛<lb/>
大權以拒晋耳　衰差降正義曰中國七十小國五十是降差<lb/>
<pb n="16a"/>
注樞機至之主　正義曰易繫辭文也鄭玄云樞户樞也機弩牙<lb/>
也户樞之發或明或闇弩牙之發或中或否以譬言語之發有榮<lb/>
有辱傳言子産善為文辭於鄭有榮也　注庀治　正義曰庀<lb/>
訓為具而言治者以下說治賦之事治之使具故以庀為治也<lb/>
治鳩聚至之處正義曰鳩聚釋詁文也釋地有十藪李廵曰藪澤<lb/>
之别名也周禮澤虞有大澤大藪小澤小藪鄭玄云澤水所鐘也<lb/>
水希曰藪其職云若大田獵則萊澤野是藪為田獵之處或焚其<lb/>
草則散失澤藪之用故聚成使不得焚燎之也　注辨别至之地<lb/>
正義曰釋丘云絶髙為之京非人為之丘李巡曰丘高大者為京也<lb/>
孫炎曰為之人所作也則京為丘類人力所作也釋地云大陸曰阜<lb/>
大阜曰陵李廵曰大陸謂土地高大名曰阜阜最大為陵也檀弓<lb/>
称趙文子與叔誉觀于九原觀晋諸大夫之墓也僖三十二年傳<lb/>
云殽有二陵焉其南陵夏后皐之墓也故知别丘陵以為葬墓<lb/>
之地　注淳鹵至賦稅　正義曰賈逵云淳鹹也說文云鹵西方<lb/>
鹹地也從西省象鹽形安定有鹵縣東方謂之斥西方謂之鹵吕<lb/>
<pb n="16b"/>
氏春秋称魏文侯時呉起為鄴令引漳水以灌田民歌之曰決漳<lb/>
水以灌鄴旁終古斥鹵生稻梁是鹹薄之地名為斥鹵禹貢云<lb/>
海濵廣斥是也淳鹵地薄収穫常少故表之輕其賦稅　注疆<lb/>
界至租入　正義曰賈逵以疆為彊㯺墝埆之地鄭衆以為疆<lb/>
界内有水潦者案周禮草人凡糞種彊㯺用蕡鄭玄云彊㯺<lb/>
強坚者則彊地猶堪種植非水潦之類故從鄭衆之說數其疆<lb/>
界有水潦者計數減其稅租也孫毓讀為疆潦注云砂礫之田<lb/>
也　注偃豬至多少正義曰禹貢徐州大野旣豬孔安國云水<lb/>
所停曰豬檀弓云有弑其父者洿其宫而豬焉是豬者停水之<lb/>
名偃豬謂偃水為豬故為下溼之地規度其地受水多少得使田<lb/>
中之水注之　注廣平至㖽町正義曰廣平曰原釋地文李廵<lb/>
曰謂土地寛博而平正名曰原釋丘云墳大防孫炎曰謂隄也隄<lb/>
防之間或有平地不得平正以為井田取其可耕之處别為小頃<lb/>
町也說文云町田踐䖏曰町史游急就篇云頃町界畝是町亦頃類<lb/>
故連言文也謂廣平為原者因爾雅之文其實此原謂隄防之間<lb/>
<pb n="17a"/>
也刘炫云廣平曰原土地寛平當與隰相配非是不得為井田也<lb/>
釋地於陸阜陵阿之下云可食者曰原孫炎曰可食謂有井田也<lb/>
陵阿山田可種榖者亦曰原也謂彼陵阿之間可食之地非廣<lb/>
平也　注隰皐至之地　正義曰釋地云下溼曰隰李巡曰下溼<lb/>
謂土地窊下名為隰也詩云鶴鳴于九皐毛鄭皆以皐為澤之<lb/>
坎是皐為水岸也下隰與水岸不任耕作故使牧牛馬於中以<lb/>
為芻牧之地　注衍沃至為井正義曰周禮大司徒以土會<lb/>
之法辨五地之物生四曰墳衍五曰原隰衍地髙於原也傳称郇瑕<lb/>
氏之地沃饒魯語云沃土之民逸則衍沃俱是平羙之地衍是髙<lb/>
平而羙者沃是下平而羙者二者並是良田故如周禮之法制之<lb/>
以為井田賈逵云下平曰衍有漑曰沃所指雖異俱謂良羙之田<lb/>
也六尺為歩以下皆司馬法之文自度山林以下至此有九事賈逵<lb/>
以為賦稅差品其注云山林之地九天為度九度而當一井也藪<lb/>
澤之地九夫為鳩八鳩而當一井也京陵之地九夫為辨七辨而<lb/>
當一井也淳鹵之地九夫為表六表而當一井也疆潦之地九夫<lb/>
<pb n="17b"/>
為藪五數而當一井也偃豬之地九夫為規四規而當一井也原防<lb/>
之地九夫為町三町而當一井也隰臯之地九夫為牧二牧而當一井<lb/>
也衍沃之地畝而為夫九夫為井周禮小司徒云乃經土地而井牧<lb/>
其田野鄭玄云隰皐之地九夫為牧二牧而當一井今造都鄙授<lb/>
民田有不易有一易有再易通率二而當一是之謂井牧是鄭<lb/>
賈同此說也案周禮所授民田不過再易唯有三當一耳不得<lb/>
有九當一也山林藪澤京陵偃豬本非可食之地不在授民之<lb/>
限雖九倍與之何以充稅而使之當一井也且以度鳩之等皆為<lb/>
九夫之名經傳未有此目故杜不用其說　量入脩賦　正義曰<lb/>
量其九土所冝觀其収入多少乃準其所入脩其賦税其九土之<lb/>
内偃豬京陵無物可入而言九土之所入者揔言之　賦車籍馬<lb/>
正義曰賦與籍俱是稅也稅民之財使備車馬因車馬之異故别<lb/>
為其文　賦車兵徒兵　正義曰車兵者甲士也徒兵者歩卒也<lb/>
知非兵器者上云数甲兵下云甲楯之数故知此兵謂人也刘炫云<lb/>
兵者戰器車上甲士與歩卒所執兵各異也司兵掌五兵鄭衆云<lb/>
<pb n="18a"/>
五兵者戈殳㦸酋矛夷矛又曰軍事建車之五兵鄭玄云車之五<lb/>
兵鄭司農所云者是也歩卒之五兵無夷矛而有弓矢事或當然<lb/>
我躬至我後　正義曰詩小雅小弁之篇　書曰至不困正義曰<lb/>
尚書蔡仲之命云慎厥初惟厥終終以不困此所引者蓋是彼文<lb/>
學者各傳所聞而字有改易或引其意而不全其文故不同也<lb/>
注弈圍棋　正義曰方言云圍棋謂之弈自関東齊魯之間皆<lb/>
謂之弈蓋此戲名之曰弈故說文弈從廾言竦兩手而執之孟子<lb/>
稱弈秋善弈秋人自以善弈而著名也棋者所執之子故云弈者<lb/>
举棋不定不勝其耦謂举子下之不定則不勝其耦是棋為子也<lb/>
以子圍而相殺故謂之圍棋沈氏云圍棋稱弈者取其落弈之<lb/>
義也<lb/>
春秋正義卷第二十三<lb/>
　　　　　　　　　　計一萬二千八百五十五字<lb/>
<pb n="18b"/>
<pb n="1a"/>
春秋傳卷第二十三<lb/>
　　　　襄公下<lb/>
二十有七年春齊侯使慶封來聘夏叔孫豹㑹晉趙武楚屈建蔡公<lb/>
孫歸生衛石惡陳孔奐鄭良霄許人曹人于宋衛殺其大夫寗喜<lb/>
寗喜旣坐弑君之罪矣不以討賊之詞何也𥘉衛侯使與喜言苟<lb/>
反政由寗氏祭則寡人寗氏納之衛侯復國患寗喜之專也公孫<lb/>
免餘請殺之曰微寗子不及此吾與之言矣對曰臣殺之君勿與<lb/>
知乃攻寗氏殺喜尸諸朝子鮮曰逐我者出納我者死賞罰無章<lb/>
何以勸沮君失其信而國無刑不亦難乎故稱國以殺而不去其<lb/>
官<lb/>
衛侯之弟鱄出奔晉<lb/>
衛侯之入使鱄與寗喜約言旣殺寗喜鱄病失言遂出奔晉託於<lb/>
　木門不郷衛國而坐木門大夫勸之仕不可曰仕而廢其事罪也<lb/>
　從之昭吾所以出也吾不可以立於人之朝矣終身不仕其稱弟<lb/>
<pb n="1b"/>
罪衛侯也榖梁子曰專之去合乎春秋<lb/>
秋七月辛巳豹及諸侯之大夫盟于宋<lb/>
此一地也曷爲再言宋書之重詞之複其中必有大美惡焉宋之<lb/>
盟合左師欲弭諸侯之兵以爲名而楚屈建請晉楚之從交相見<lb/>
自是中國諸侯南向而朝楚及申之㑹蠻夷之君篡弑之賊大合<lb/>
十有一國之衆而用齊桓召陵之禮宋左師鄭子産皆獻禮焉宋<lb/>
丗子佐以後至遂辭而不見伐吴滅頼無敢違者聖人至是哀人<lb/>
倫之滅傷中國之衰而其事自宋之盟始也故㑹盟同地而再言<lb/>
宋者貶之也或者乃以宋之盟中國不出夷狄不入玉帛之使交<lb/>
乎天下以尊周室爲晉趙武楚屈建之力而善此盟也其說誤矣<lb/>
冬十有二月乙亥朔日有食之<lb/>
二十有八年春無冰夏衛石惡出奔晉邾子來朝秋八月大雩仲孫<lb/>
羯如晉冬齊慶封來奔十有一月公如楚十有二月甲寅天王崩乙<lb/>
未楚子昭卒<lb/>
<pb n="2a"/>
甲寅天王崩乙未楚子昭卒相距四十二日則閏月之驗也然不<lb/>
以閏書見喪服之不數閏也齊景公葬書閏月則明殺恩之非禮<lb/>
也<lb/>
二十有九年春王正月公在楚<lb/>
歲之首月公如他國者有矣此獨書公在楚者外爲夷狄所制以<lb/>
俟其葬而不得歸内爲強臣所逼欲擅其國而不敢入故特書所<lb/>
在以存君也按左氏楚人使公親禭夏四月送楚子葬至于西門<lb/>
之外還及方城季武子取卞以自封使公冶告曰聞守卞者將叛<lb/>
臣帥師徒以討旣得之矣公曰欲而言叛祗見䟽也吾不可以入<lb/>
矣將適諸侯有賦式微者乃歸故特於歳首朝正之時而書曰公<lb/>
在楚使後丗臣子戴天履地視君父之危且困者必有天威不違<lb/>
顔只尺食坐見於羮墻之意而不以頃刻忘也此義一行豈敢有<lb/>
顧其身與妻子與其家而不恤國朋附權臣以圖冨貴而背其君<lb/>
者乎<lb/>
<pb n="2b"/>
夏五月公至自楚庚午衛侯衎卒閽弑吴子餘祭<lb/>
榖梁子曰閽門者寺人也不稱名姓閽不得齊於人不稱其君閽<lb/>
不得君其君也禮君不使無耻不近刑人不狎敵不邇怨賤人非<lb/>
所貴也貴人非所刑也刑人非所近也舉至賤而加之吴子吴子<lb/>
近刑人也閽弑吴子餘祭仇之也左氏以爲伐越獲俘焉以爲閽<lb/>
使守舟吴子觀舟閽以刀弑之亦邇怨之失也<lb/>
仲孫羯㑹晉荀盈齊髙止宋華定衛丗叔儀鄭公孫段曹人莒人滕<lb/>
人薛人小邾人城𣏌<lb/>
晉平公𣏌出也故合諸侯之大夫以城𣏌古之建國立家者必親<lb/>
九族然有父族而後及母族有母族而後及妻族此葛藟之詩所<lb/>
爲次也晉主夏盟令行中國平公不能修文襄悼公之業尊獎王<lb/>
室恤宗周之闕而夏肄是屏輕棄諸姬可謂知本乎平王惟不撫<lb/>
其民而逺屯戍于母家周人怨思焉揚之水所以降爲國風不得<lb/>
列于雅也城𣏌之役亦不待貶絕而可見矣<lb/>
<pb n="3a"/>
晉侯使士鞅來聘𣏌子來盟吴子使札來聘<lb/>
札者吴之公子何以不稱公子貶也辭國而生亂者札爲之也故<lb/>
因其來聘而貶之示法焉按吴子壽夢有子四人長曰諸樊次曰<lb/>
餘祭次曰夷末札其季子也壽夢賢季札欲立以爲嗣札辭不可<lb/>
然後立諸樊旣除喪則致國於季子季子又辭而去之諸樊乃舎<lb/>
其子而立弟約以次傳必及季子故諸樊卒而餘祭立餘祭卒而<lb/>
夷末立夷末卒則季子冝受命以安社稷成父兄之志矣乃徇匹<lb/>
夫之介節辭位以逃夷末之子僚旣立諸樊之子光曰先君所以<lb/>
不與子國而與弟者凢爲季子爾將從先君之命歟則季子冝有<lb/>
國也如不從先君之命則我冝立僚烏得爲君於是使專諸刺僚<lb/>
　而致國乎季子季子不受去之延陵終身不入吴國故曰季子辭<lb/>
　國以生亂因其來聘而貶之示法焉或謂子貢問於孔子曰伯夷<lb/>
叔齊何人也曰古之賢人也怨乎曰求仁而得仁又何怨子貢以<lb/>
　先聖賢夷齊知其惡衛輙之爭而不爲也季子辭位獨不爲賢而<lb/>
<pb n="3b"/>
　奚貶乎曰叔齊之德不越伯夷孤竹捨長而立幼私意也諸樊兄<lb/>
　弟父子無及季札之賢者其父兄所爲眷眷而欲立札公心也以<lb/>
　其私意故夷齊讓國爲得仁而先聖之所賢以其公心故季子辭<lb/>
　位爲生亂而春秋之所貶苟比而同之過矣或曰丗衰道微暴行<lb/>
　交作臣篡其君者有之子篡其父者有之季子於是焉而辭位則<lb/>
　將使聞其風者貪夫廉爭夫讓而篡弑奪攘之禍損矣其於名教<lb/>
　豈不有𥙷何貶之深也曰春秋達節而不守者也昔太伯奔吴而<lb/>
　不反季歷嗣位而不辭武王繼統受命作周亦不以配天之業讓<lb/>
　伯邑考官天下也彼王僚無季歷之賢武王之聖而季子爲太伯<lb/>
　之讓豈至德乎使爭弑禍興覆師喪國其誰階之也若季子之辭<lb/>
　位守節立名全身自牧則可矣槩諸聖王之道則過矣中庸曰道<lb/>
　之不明不行也我知之矣季子所謂賢且智過而不得其中者也<lb/>
　使由於季歷武王之義其肯附子臧之節而不受乎惜其擇乎中<lb/>
　庸失時措之冝爾此仲尼所以因其辭國生亂而貶之也或曰吴<lb/>
<pb n="4a"/>
子使札與楚子使椒秦伯使術一例爾吴楚蠻夷之國秦介戎狄<lb/>
之間其禮未同於中夏故使人之來皆略之而札何以獨爲貶乎<lb/>
曰春秋多變例聖筆有特書荆楚無大夫而屈完書族王朝下士<lb/>
以人通而子突書字諸侯公子以名著而季友書子母弟之無列<lb/>
者不登其姓名而叔肸書氏皆賢而特書者也季札讓國天下賢<lb/>
之若仲尼亦賢季札必依此例或以字或以氏或以公子特書之<lb/>
矣今乃略以名紀比於楚椒秦術之流無異稱焉是知仲尼不以<lb/>
其讓國爲賢而貶之也噫丗之君子盛稱季札之賢於讓國之際<lb/>
以爲禮之大節不可亂也公子喜時春秋猶賢其後丗於季札則<lb/>
何獨貶之深也曰仲尼於季子望之深矣責之備矣惟與天地同<lb/>
德而達乎時中然後能與於此非聖人莫能修之豈不信夫<lb/>
秋九月葬衛獻公齊髙止出奔北燕冬仲孫羯如晉<lb/>
三十年春王正月楚子使薳罷來聘夏四月蔡丗子般弑其君固五<lb/>
月甲午宋災宋伯姬卒<lb/>
<pb n="4b"/>
榖梁子曰取卒之日加之災上者見以災卒也伯姬之舎失火左<lb/>
右曰夫人少避火乎曰婦人之義傅姆不在宵不下堂遂逮乎火<lb/>
而死婦人以貞爲行者也伯姬之婦道盡矣詳其事賢伯姬也易<lb/>
曰恒其德貞婦人吉夫子凶而或以爲共姬女而不婦非也丗衰<lb/>
道微暴行交作女德不貞婦道不明能全其節守死不回見於春<lb/>
秋者宋伯姬爾聖人冠以夫謚書於春秋曰葬宋共姬以著其賢<lb/>
行勵天下之婦道也<lb/>
天王殺其弟佞夫王子瑕奔晉秋七月叔弓如宋葬宋共姬鄭良霄<lb/>
出奔許自許入于鄭鄭人殺良霄<lb/>
按左氏良霄汰侈嗜酒諸大夫皆惡之而與公孫黒爭黒因其醉<lb/>
伐之良霄奔許自許襲鄭以伐公門弗勝死于羊肆不言復入者<lb/>
其位未絕也若宋魚石若晉欒盈去國三年其稱復入位巳絕矣<lb/>
　不言叛者將以滅國非直叛也若華亥之入南里宋辰之入蕭其<lb/>
書叛者皆據土背君以自保未有滅國之謀也不言殺其大夫者<lb/>
<pb n="5a"/>
非其大夫矣討賊之詞也<lb/>
冬十月葬蔡景公晉人齊人宋人衛人鄭人曹人莒人邾人滕人薛<lb/>
人𣏌人小邾人㑹于澶淵宋災故<lb/>
春秋大法君弑而賊不討則不書葬況丗子之於君父乎蔡景公<lb/>
何以獨書葬遍刺天下之諸侯也葬送之禮在春秋時視人情之<lb/>
䟽密而爲之者也有甞同盟卒而不赴者有雖同姓赴而不㑹者<lb/>
則以哀死而致禭爲輕吊生而歸賻爲重必矣今蔡丗子般弑其<lb/>
君藏在諸侯之䇿而往㑹其葬是恩義情禮之篤於丗子般不以<lb/>
爲賊而討之也人之所以異於禽獸中國之所以貴於夷狄以其<lb/>
有父子之親君臣之義爾丗子弑君是夷狄禽獸之不若也而不<lb/>
　知討豈不廢人倫滅天理乎故春秋大法君弑賊不討則不書葬<lb/>
　而蔡景公特書葬者聖人深痛其所爲遍刺天下之諸侯也魯隱<lb/>
　宋殤之賊不討則不書葬蔡景公賊亦不討而特書葬猶閔僖二<lb/>
　公不承國於先君則不書即位桓宣篡弑以立而反書之也何以<lb/>
<pb n="5b"/>
　知聖人罪諸侯之意如此乎以下文書㑹于澶淵宋災故而貶其<lb/>
　大夫則知之矣二百四十二年之間列㑹亦衆而未有言其所爲<lb/>
　者此獨言其所爲何遍刺天下之大夫也大夫以智帥人者也智<lb/>
　者無不知當務之爲急不能三年之喪而緦小功之察放飰流啜<lb/>
　而問無齒決是之謂不知務蔡丗子般弑其君天下之大變人理<lb/>
　所不容也則㑹其葬而不討宋國有災小事也則合十二國之大<lb/>
　夫更宋之所喪而歸其財則可謂知務乎田常弑簡公孔子沐浴<lb/>
　而朝告於哀公請討之公曰告夫三子者子曰以吾從大夫之後<lb/>
　不敢不告也之三子告不可子曰以吾從大夫之後不敢不告也<lb/>
　叔孫豹晉趙武而下皆諸侯上卿執國之政者也三綱國政之本<lb/>
　至於淪絕無父與君是禽獸也禽獸逼人雖得天下弗能一朝處<lb/>
　矣昔者伯禹過門而不入放龍虵也周公坐而俟旦驅猛獸也今<lb/>
　丗子弑君三綱淪絕禽獸逼人則與之同羣而不恤有國者不戒<lb/>
　于火自亡其財苟其來告吊之可也則合十二國之大夫駐於澶<lb/>
<pb n="6a"/>
淵而謀更其所喪尚爲知類也乎夫蔡之亂其猶人身有腹心之<lb/>
疾而宋之災譬諸桐梓與雞犬也謀宋災而不恤蔡之亂奚啻於<lb/>
養桐梓求雞犬不顧其身有腹心危疾而不知療者哉以爲未之<lb/>
察也可謂不智苟察此而不謀則亦不仁矣是故諸國之大夫貶<lb/>
而稱人魯卿諱而不書又特言㑹之所爲以垂戒後丗其欲人之<lb/>
自别於禽獸之害也可謂深切著明矣或曰夫穆叔趙孟向戍子<lb/>
皮皆諸侯之良也而所謀若是何也丗衰道微邪說交作以利害<lb/>
謀國家而不本於仁義也乆矣是以至此極孔子所爲懼春秋所<lb/>
　以作乎<lb/>
三十有一年春王正月夏六月辛巳公薨于楚宫秋九月癸巳子野<lb/>
卒<lb/>
子般子赤弑而書卒子野過毀亦書卒何以别乎日閔公内無所<lb/>
承不書即位則子般之弑可知下書夫人姜氏歸于齊上書公子<lb/>
遂叔孫得臣如齊赤之卒也隱而不日則子赤之弑可知與子野<lb/>
<pb n="6b"/>
異矣子野有命立昭公故穆叔雖不欲而不能止也<lb/>
巳亥仲孫羯卒冬十月滕子來㑹葬癸酉葬我君襄公十有一月莒<lb/>
人弑其君密州<lb/>
經以傳爲案傳有乖繆則信經而棄傳可也若密州之事是矣左<lb/>
氏稱莒子生去疾及展輿旣立展輿又廢之莒子虐國人患焉展<lb/>
輿因國人以攻莒子弑之乃立信斯言則子弑其父也而春秋有<lb/>
不書乎故趙匡謂其文當曰展輿因國人之攻莒子弑之乃立而<lb/>
後來傳冩誤爲以字爾左氏愽通諸史敘事尤詳能令後人得見<lb/>
本末因以求意經文可知而門弟子轉相傳授日月旣乆浸失本<lb/>
眞如書晉趙盾許丗子止等事詳攷傳之所載以求經之大義可<lb/>
也而傳不可疑如莒人弑其君密州獨依經之所書以證傳之繆<lb/>
　誤可也而傳不可信盡以爲可疑而廢傳則無以知其事之本末<lb/>
盡以爲可信而任傳則經之弘意大旨或泥而不通矣要在學者<lb/>
詳攷而精擇之可也<lb/>
</p>
<p>
</p>
  </div>
</body>
</text>
</TEI>
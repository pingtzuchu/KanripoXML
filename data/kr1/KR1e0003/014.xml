<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
春秋正義卷第十四　文公<lb/>
　　国子祭酒上護軍曲阜縣開国子臣孔穎達　等奉<lb/>
　　敕撰<lb/>
正義曰鲁卋家文公名興僖公之子夫人聲姜所生以襄王二十<lb/>
六年即位謚法慈惠爱民曰文是歳歳在降婁　元年注先君至<lb/>
无君　正義曰諸侯之礼旣葬成君先君虽則未葬旣踰年矣而<lb/>
君即位者不可曠年无君故也即位必於歳首若歳首不行此礼<lb/>
餘月不得行之便是曠年无君故虽则未葬亦即行之釈例曰遭<lb/>
䘮継立者每新年正月必改元正位百官以序故囯史書即位於<lb/>
䇿以表之文公成公先君之䘮未葬而書即位因三正之始明継<lb/>
嗣之正表朝儀以固百姓之心此乃囯君明分制之大礼譬周康<lb/>
王麻冕黼裳以行事事畢然後反䘮服也虽踰年行即位之礼名<lb/>
通扵国内必須旣葬卒哭乃免䘮古之制也杜引顧命康王之事<lb/>
以譬此者彼是旣殯此是踰年虽時不同取其暫服吉服事相似<lb/>
耳康王之誥云王義嗣德荅拜彼始殯訖即呼为王知諸侯旣殯<lb/>
<pb n="1b"/>
臣子亦呼为公旣尸其位名号即成但先君未葬事猶聽於冢宰<lb/>
未得即成为君八年八月天王崩九年春毛伯来求金傳曰不書<lb/>
王命未葬也是踰年未葬不得命臣出使必待卒哭乃免䘮也<lb/>
注叔氏至礼也　正義曰四日凨氏薨五年王使栄叔歸含且賵<lb/>
召昭公来㑹葬傳曰礼也夫人之䘮會葬为礼知諸侯之䘮天子<lb/>
使大夫會葬为得礼也蘇氏云外卿来會葬不書此書者尊王使<lb/>
故特書之傳称内史叔服内史於周礼为中大夫天子大夫例書<lb/>
字知叔氏服字也　注毛国至此也　正義曰僖二十四年傳有<lb/>
原伯毛伯杜云原毛皆采色此毛与彼計是一人而注不同者此<lb/>
毛當是文王之子封为畿外之国扵时诸侯无復有毛或是卋事<lb/>
王朝本封絶滅從此以後常称毛伯国名尚存仍为伯爵必受淂<lb/>
采邑为畿内諸侯故注彼云采邑此云国也封爵旣存故云諸侯<lb/>
为王卿士者周礼大宗伯以玉作六瑞以等邦国王執鎮圭公執<lb/>
桓圭侯執信圭伯執躬圭子執榖璧男執蒲璧冬官玉人桓圭以<lb/>
下皆謂之命圭是用之以命诸侯也諸侯即位天子赐之以命圭<lb/>
<pb n="2a"/>
鲁是侯爵當賜之以信圭也玉人又云天子執冒四寸以朝諸侯<lb/>
其冒邪刻其下与圭頭相合諸侯執圭以朝天子天子執冒以冒<lb/>
之觀其相當以否所以合瑞为信也僖十一年晋惠公新立王賜<lb/>
之命此亦新立是其比也傳称晋侯受玉惰以此知赐命必有玉<lb/>
也公羊傳曰錫者何赐也命者何加我服也唐凨无衣之篇晋人<lb/>
为其君請命於天子之使以无衣为辞則賜命亦有服杜不言服<lb/>
者主於玉而略之耳　注戚衛至鲁史正義曰僖二十九年翟<lb/>
泉之盟諸侯之卿为會鲁侯故貶称人則鲁卿會他诸侯亦合貶<lb/>
而春秋魯大夫皆不貶者贬他囯之卿已成体例体例已举於魯<lb/>
不湏加貶理足可明故拠用鲁史成文不復改易也他国君書卒<lb/>
及爵内常称公称薨亦体例已举皆用史也　傳於是至不悖<lb/>
正義曰於是年鲁歴置閏閏三月非礼也言於礼置閏不當在此<lb/>
月也因論置閏之法先王之正時也履端於始履歩也謂推歩歴<lb/>
之𥘉始以为術歴之端首举月之正半在於中氣歸其餘分置於<lb/>
終末言於終末乃置閏也更復申之履端於始序則不愆謂四时<lb/>
<pb n="2b"/>
之序不愆過也举正扵中民視瞻则不疑惑也皈餘於終於時事<lb/>
則不悖乱也此年不合置閏而置閏则不是皈餘於終故为非礼<lb/>
也　注於歴至所譏　正義曰古今歷法推閏月之術皆以閏餘<lb/>
減章歳餘以歳中乗之章閏而一所淂为積月命起天正筭外閏<lb/>
所在也其有進退以中氣定之无中氣则閏月也右歴十九年为<lb/>
一章章有七閏入章三年閏九月六年閏六月九年閏三月十一<lb/>
年閏十一月十四年閏八月十七年閏四月十九年閏十二月此<lb/>
拠元首𥘉章若於後漸積餘分大率三十二月則置閏不必恒同<lb/>
𥘉章閏月僖五年正月辛亥朔日南至治歴者以彼为章首之<lb/>
歳漢書律歴志云文公元年距僖五年辛亥二十九歳是歳閏餘<lb/>
十三閏當在十一月後而在三月故傳曰非礼也志之所言閏當<lb/>
在此年十一月後今三月巳即置閏是嫌閏月大近前也杜以为<lb/>
僖三十年閏九月文二年閏正月故言於歴法閏當在僖公末年<lb/>
誤於今年置閏嫌置閏大近後也杜为长歴置閏䟽数无復定凖<lb/>
凡为歴者閏前之月中氣在晦閏後之月中氣在朔僖五年正月<lb/>
<pb n="3a"/>
朔且冬至则四年當閏十二月也杜長歴僖元年閏十一月五年<lb/>
閏十二月与常歴不同者杜以㐮二十七年再失閏司歴過昭二<lb/>
十年二月己丑日南至哀十二年十二月螽云火猶西流司歴過<lb/>
则春秋之卋歴法錯失所置閏月或先或後不与常同杜唯勘經<lb/>
傳上下日月以为長歴若日月同者则数年不置閏月若日月不<lb/>
同須置閏乃同者则未滿三十二月頻置閏所以異於常歴故釈<lb/>
例云春秋日有頻月而食者有曠年不食者理不得一一如筭以<lb/>
守恒数故歴无有不失也始失於毫毛尚未可覚積而成多以失<lb/>
弦望朔晦则不得不改憲以順之書所謂欽若昊天歴象日月星<lb/>
辰易所謂治歴明時言當順天以求合非苟合以驗天者也故當<lb/>
脩經傳日月以考晦朔以推時験下又云拠經傳㣲旨考日辰晦<lb/>
朔以相發明为經傳长歴未必得天蓋春秋當时之歴也是杜自<lb/>
言不与常歴同　注歩歴至扵終正義曰日月轉運於天猶如<lb/>
人之行步故推歴謂之步歴步歴之始以为術之端首謂歴之上<lb/>
元必以日月全数为始於前更无餘分以此日为術之端首故言<lb/>
<pb n="3b"/>
履端於始也朞之日三百六十有六日謂從冬至至冬至必滿此<lb/>
数乃周天也日月之行有遟有速日行遟月行速凡二十九日過<lb/>
半月行及日謂之一月過半者謂一日於歴法分为九百四十分<lb/>
月行及日必四百九十九分是過半二十九分今一歲氣周有三<lb/>
百六十五日四分日之一其十二月一周唯三百五十四日是少<lb/>
十一日四分日之一未淂氣周細而言之一歲止少弱十一日所<lb/>
以然者一月有餘分二十九一年十二月有餘分三百四十八是<lb/>
一歳旣得三百五十四日又得餘分三百四十八其四分日之一<lb/>
一日为九百四十分则四分日之一为二百之十五分今於餘分<lb/>
三百四十八内取二百三十五以當卻四分日之一餘分仍有一<lb/>
百一十三其整日唯有十一日又以餘分一百一十三減其一日<lb/>
九百四十分唯有八百二十七分是一年有餘十日八百二十七<lb/>
分少一百一十三分不成十一日也刘炫云則一歳为十二月猶<lb/>
有十一日有餘未得周也分一周之日为十二月则每月常三十<lb/>
日餘計月及日为一月则每月唯二十九日餘前朔後朔相去二<lb/>
<pb n="4a"/>
十九日餘前氣後氣相去三十日餘每月參差氣漸不正但觀中<lb/>
氣所在以为此月之正取中氣以正月故言举正扵中也月朔之<lb/>
与月節每剰一日有餘所有餘日皈之扵終積成一月则置之<lb/>
为閏故言皈餘扵終　注斗建至疑惑　正義曰閏後之月中氣<lb/>
在朔則斗柄月𥘉已指所建之辰閏前之月中氣在晦則斗柄月<lb/>
末方指所建之辰故举月之正在扵中氣则斗柄常不失其所指<lb/>
之次如是乃淂寒暑不失其常注衛毛伯字　正義曰知是字<lb/>
者以天子公卿例書爵不言名大夫称字故毛伯虽卿或称字案<lb/>
僖九年公會宰周公云云杜云云公不字明卿或書字　晋襄公<lb/>
旣祥正義曰礼朞而小祥晋文公以僖三十二年十二月卒则<lb/>
三十三年十二月为小祥此云旣祥謂小祥也　注合古至執辱<lb/>
正義曰釈例云衛孔逹为政不共盟主興兵扵隣国受討䘮邑窘<lb/>
而告陳虽從陳之謀僅淂自定以謀而済故君子但言合古而不<lb/>
釈其尤也刘炫云春秋之时天子㣲弱霸主秉德刑以長诸侯诸<lb/>
侯從時命以事霸主大字小小事大所以相保恃也晋之与衛小<lb/>
<pb n="4b"/>
大不同而恥於受屈望以彊獲免明王在上理在可然度時之宜<lb/>
则非善計君子以为合古之道失當今之冝亦不言其謀全非理<lb/>
也　注言其至悪謚　正義曰旣見其不瞑目则是未㪘於棺故<lb/>
知未㪘也礼葬乃加謚未㪘而加悪謚言其忍之甚也冤枉之人<lb/>
衆矣未有能見其灵此事特为啇臣忍甚耳桓譚以为自縊而死<lb/>
其目未合尸冷乃瞑非由謚之善悪也乱而不損曰灵安民立政<lb/>
曰成　为大子之　正義曰啇臣今旣为王以其为大子之时<lb/>
所君室内財物僕妾尽以与潘崇非与其所居之宫室也　凡君<lb/>
至並聘　正義曰即位者旣葬除䘮即成君之吉位也唯以旣葬<lb/>
为限不以踰年为断八年八月天王崩九年春毛伯来求金傳曰<lb/>
不書王命未葬也是未葬虽踰年不得命臣出使也宣十年夏四<lb/>
月斉侯元卒六月葬斉惠公冬斉侯使国佐來聘是旣葬未踰年<lb/>
得命臣出使也何休膏肓以为三年之䘮使卿岀聘於義左氏为<lb/>
短郑康成箴云周礼诸侯邦交歳相問殷相聘卋相朝左氏合古<lb/>
礼何以難之　二年注孟明至衙城正義曰於例将卑師衆称<lb/>
<pb n="5a"/>
師今称秦師知将非尊者故云孟明名氏不見非命卿也傳称秦<lb/>
伯不廢孟明復使为政则孟明秦之執政之卿也而言非卿者成<lb/>
二年注云曹大夫常不書而書公子首者首命於国備於礼成为<lb/>
卿故也然則備卿礼乃成为卿礼不備則不書秦是辟陋之国不<lb/>
以卿礼成孟明不言孟明非執政也此年晋士縠堪其事故名書<lb/>
於垂隴㐮二十九年郑公孫叚攝卿以行名見於城𣏌況此真卿<lb/>
而不書者以秦辟陋在戎異於中国礼命不足故云非命卿也<lb/>
注主者至於廟　正義曰主所用木經无正文公羊傳曰主者曷<lb/>
用虞主用桒練主用栗左傳唯言祔而作主主一而已非虞練再<lb/>
作公羊之言不可通於此也論語哀公問主於宰我宰我對曰夏<lb/>
后氏以松殷人以栢周人以栗先儒旧解或有以为宗廟主者故<lb/>
杜依用之案古論語及孔郑皆以为社主社为木主者古論不行<lb/>
於卋且社主周礼謂之田主无單称主者以张包周等並为廟主<lb/>
故杜所依用刘炫就此以規杜過未为得也　注処父至晋都<lb/>
正義曰春秋卿則書名氏賤者则称人外卿之貶例皆称人鲁卿<lb/>
<pb n="5b"/>
之貶乃去其族去族与称人相類即是不为卿也処父为晋正卿<lb/>
不能斥君以礼君使盟鲁即從君命親与公盟故貶去其族若言<lb/>
処父是晋之賤人則不復書公直言及晋処父盟若言鲁之賤人<lb/>
往与之盟也鲁之賤人不合書名举其所为之事而已言及不言<lb/>
名是㣲人之常称也以㣲人常称与処父为偶若処父亦賤人也<lb/>
鲁以㣲人敵㣲人直也晋以卿敵公不直也如此書經者以魯之<lb/>
直厭晋之不直也然则不貶処父称人者貶之称人則悪名不見<lb/>
貶其族留其名所以悪処文也釈例曰隨此称人则所罪之名<lb/>
不章故特書処父也翟泉澶淵亦會公侯所以称人者以其衆卿<lb/>
非一依例總貶不地者盟於晋之都也諸侯會聚盟於他国之都<lb/>
者即以国名为盟地魯之君独往他国而与之盟者不復举国地<lb/>
三年冬公如晋十二月公及晋侯盟是也　注大事至其文<lb/>
正義曰昭十五年有事于武宫傳称禘于武宫有事禘则知大事<lb/>
亦是禘也躋升也釈詁文公羊傳曰躋者何升也禘祭之礼審諦<lb/>
昭穆諸廟已毁未毁之主皆於大祖廟中以昭穆为次序父為<lb/>
<pb n="6a"/>
昭子為穆大祖東向昭南向穆北向孫從王父以次而下祭畢則<lb/>
復其廟其兄弟相代則昭穆同班近拠春秋以來惠公与荘公當<lb/>
同南面西上隐柏与閔僖亦同北面西上僖是閔之庻兄継閔而<lb/>
立昭穆虽同位次閔下今升在閔上故書而譏之僖公以其三十<lb/>
三年十一月薨至此年十一月䘮服始畢今始八月時未應吉禘<lb/>
而於大廟行之与閔公二年吉禘于荘公其違礼同也彼書吉禘<lb/>
其譏已明則此亦從譏可知不復更譏其速也徒猶空也空以逆<lb/>
祀之故乱国大典故特大其事謂之大事譏逆祀也釈例曰文公<lb/>
二年僖公之䘮未終未應行吉禘之礼而於大廟行之其譏已明<lb/>
徒以躋僖而退閔故特大其事異其文定八年跡特書順祀皆所<lb/>
以起非常也有事于武宫及順祀傳皆称禘則知大事有事于大<lb/>
廟亦禘也　注四人至尊秦正義曰四国大夫傳皆言名氏是<lb/>
四人皆卿也秦穆悔過終用孟明仲尼特善其事无辞可以寄文<lb/>
故貶四国大夫称人所以尊崇秦德以诸侯之名无所可加貶大<lb/>
夫以尊秦大夫非有罪也襄八年邢丘之會晋悼霸功旣就德立<lb/>
<pb n="6b"/>
刑行貶諸侯之卿以尊晋侯其事与此同也釈例曰秦伯終用孟<lb/>
明而致敗敗而罪已赦其闕而養其志孟明増修其德以霸西戎<lb/>
夫子嘉之故於伐秦之役貶四国大夫四国大夫奉君命而行今<lb/>
以一義変例故称尊秦謂之崇德明罪不在四国大夫也　注傳<lb/>
曰至昬礼　正義曰公羊傳曰此何以書譏何譏尓譏䘮娶也娶<lb/>
在三年之外則何譏乎䘮娶三年之内不圖昬其意謂此䘮服未<lb/>
畢而行昬礼也何休拠此作膏肓以左氏为短令左氏傳謂之礼<lb/>
也必是䘮服已終杜以長歴推之知僖公以其三十三年十一月<lb/>
薨至此年十一月䘮已畢矣納幣虽則无月以傳言礼则知納在<lb/>
十二月也士昬六礼其一納采次有問名納吉至納徴始有玄纁<lb/>
束帛士謂之納徴諸侯則謂之納幣以其幣帛多其礼大与士礼<lb/>
不同故異其名也案士之昬礼納采問名同日行亊納采者納其<lb/>
采択之礼主人旣許賔即問名将皈卜其吉凶也卜而得吉又遣<lb/>
使納吉如納采之礼納吉之後方始納徴成也使使納幣以成<lb/>
昬礼也此納幣以前已有三礼須再度遣使一月之内不容三遣<lb/>
<pb n="7a"/>
適斉蓋公为大子時已行昬礼疑在僖公之卋已行納采納吉今<lb/>
續而成之也杜言其一納采𣣔明納徴之前更有昬礼納幣非昬<lb/>
礼之始豫为下句公为大子時已行昬礼张本也大子昬礼理自<lb/>
不書虽則公昬唯書納幣其納采納吉亦不書也釈例曰諸侯昬<lb/>
礼亡以士昬礼凖之不得唯止於納幣逆女逆女納幣二事皆必<lb/>
使卿行卿行則書之他礼非卿则不書也宋公使華元来聘聘不<lb/>
應使卿故傳但言聘共姫也使公孫寿來納幣納幣應使卿故傳<lb/>
明言得礼也鲁君之昬亦唯存納幣逆女此其義也傳箕之至<lb/>
黜之　正義曰御与車右虽有常圎必臨戦更選定之韓之戰卜<lb/>
右慶郑吉是其事也自殽戰之後狼瞫为右箕之役将戰選右先<lb/>
軫黜之箕戦先軫死焉非旣戦乃黜之也　周志至待之　正義<lb/>
曰周之志記有之曰有勇以害在上则为不義之人不得升於明<lb/>
堂若殺先軫則必死死而不義非勇也如以死共国家之用是之<lb/>
謂勇吾自以有勇之故求为車右若殺先軫则是无勇无勇而被<lb/>
黜退亦是得其所也吾復安得为恨吾今恨者謂在上不我知也<lb/>
<pb n="7b"/>
也言其不知我有勇也若殺先軫即是成为无勇无勇𬒳黜退<lb/>
則黜而合其宜也乃是在上知我矣不得言在上不我知也子且<lb/>
待之　注周志至得升正義曰志者記也謂之周志明是<lb/>
周卋之書不知其書何所名也郑玄以为明堂在国之陽与祖<lb/>
廟别処左氏旧說及賈逵盧植蔡邕服虔等皆以祖廟与明堂<lb/>
为一故杜同之祭統云古者明君必賜爵禄於大廟傳称公行<lb/>
还告廟舎爵䇿勲是明堂之中所以䇿功序德故不義之人不<lb/>
得升之也害上即是不義故不得登明堂也　注過葬至三年<lb/>
正義曰僖三十三年傳已發例言作主非礼此復云書不時者<lb/>
彼因葬緩遂通譏作主之失未辯失之所由於此又言不時以明<lb/>
失礼之狀接成彼義也　公未至诸侯　正義曰沈云非公命<lb/>
不書此穆伯會诸侯公未至而書者此公旣在外命正卿守国<lb/>
故守国之臣亦合告廟而行故得書之也　注晋司至故書<lb/>
正義曰傳举司空之官云堪其事乃書之明本不當書故知非卿<lb/>
也成二年傳称鲁賜晋三帥三命之服司空亞旅皆受一命之<lb/>
<pb n="8a"/>
服是其知司空非卿之文也　注僖是至逆祀　正義曰礼父<lb/>
子異昭穆兄弟昭穆故同僖閔不得为父子同为穆耳當閔在僖<lb/>
上今升僖先閔故云逆祀二公位次之逆非昭穆乱也鲁语云将<lb/>
躋僖公宗有司曰非昭穆也弗忌曰我为宗伯明者为昭其次为<lb/>
穆何常之有如彼所言似閔僖異昭穆者位次之逆如昭穆之乱<lb/>
假昭穆以言之非謂異昭穆也若兄弟相代即異昭穆設令兄弟<lb/>
四人皆立为君则祖父之廟即已從毀知其理必不然故先儒无<lb/>
作此說　注宗伯至之礼　正義曰周礼大宗伯掌建邦之天神<lb/>
人鬼地祇之礼小宗伯掌建囯之神位辯廟祧之昭穆诸侯之官<lb/>
所掌亦當然也　注新鬼至所見正義曰且明見者旣尊崇僖<lb/>
公且明言其意之所見見其順大小升聖䝨也刘炫以为直拠兄<lb/>
弟大小为義不須云死之長幼以規杜氏今刪定知不然者以傳<lb/>
云新鬼大故鬼小则大小之語揔該诸事非直独拠兄弟明知亦<lb/>
拠年時也君子以为失礼　正義曰傳有評論皆託之君子此<lb/>
下尽先始以來皆是一君子之辞耳引詩二文扵詩之下各言君<lb/>
<pb n="8b"/>
子者君子謂作詩之人此論事君子又引彼作詩君子以为證耳<lb/>
僖公薨後始作鲁頌为傳之时乃設此辞非當时君子有此言也<lb/>
弗忌之意以先大後小为順故言明順礼也君子之意以臣不先<lb/>
君为順故云礼无不順各其順順不同也鲁語展禽云夏父弗忌<lb/>
必有天殃其葬也焚煙逹于上孔晁云已葬而柩焚煙逹椁外<lb/>
注鯀禹至丗祖　正義曰鯀禹父夏本紀文也契湯十三卋祖殷<lb/>
本紀文契生昭明昭明生相土相土生昌若昌若生曹圉曹圉生<lb/>
冥㝠生振振生㣲微生報丁報丁生報乙報乙生報丙報丙生主<lb/>
壬主壬生主癸主癸生天乙天乙即湯也下注云不窋后稷子周<lb/>
本紀文服虔云周家祖后稷以配天明不可先也故言不先不窋<lb/>
禹湯異代之王故言不先鲧契也然則文武大聖后稷賢耳非是<lb/>
不可先也下句引詩皇祖后稷不𣣔重文故举不窋以辟之　注<lb/>
帝乙至尚之　正義曰帝乙㣲子父宋卋家文厉王郑桓公父郑<lb/>
卋家文㣲子桓公宋郑姓祖也言宋祖帝乙郑祖厉王則二国立<lb/>
其廟而祖祀之㣲子不先帝乙桓公不先厉王猶上祖也言不以<lb/>
<pb n="9a"/>
不肖猶尊尚之也宋为王者之後得祀殷之先王帝乙之廟不毀<lb/>
者蓋以为其所出故特存焉周制王子有功德出封者得廟祀所<lb/>
出之王鲁以周公之故得立文王之廟襄十二年傳称鲁为諸姬<lb/>
臨於周廟周廟文王廟也郑之桓武卋有大功故得立厉王之廟<lb/>
昭十八年傳称郑人救火使祝史徙主祏於周廟周廟厉王廟也<lb/>
鲁頌至后稷　正義曰鲁頌閟宫之篇羙僖公之徳也上皇皇为<lb/>
羙下皇为君言僖公春秋祭祀非有懈倦其所享祀不有差忒所<lb/>
祀之神有皇皇之羙者为君之上天配之以君祖后稷也　仲尼<lb/>
至知也　正義曰鲁臣多矣而独譏文仲者以文仲執国之政有<lb/>
大知之名为不知之事故特譏之其餘則不足責矣論語称仁者<lb/>
爱人知者不惑故以害扵物者为不仁闇扵事者为不知卑下展<lb/>
禽而不肯举薦廢去六関而不設防禁妾織蒲席而与民争利此<lb/>
三事为不仁也无其位而虚器不知礼而縱逆祀不識鳥而祀<lb/>
爰居此三事为不知也　注展禽至立人　正義曰論語云臧文<lb/>
仲其竊位者与知栁下惠之䝨而不与立也又曰仁者已𣣔立而<lb/>
<pb n="9b"/>
立人知䝨不举是无恕心故为不仁也　注塞関至廢之正義<lb/>
曰昭五年傳称孟丙仲壬之子殺豎牛於塞関之外㐮十七年傳<lb/>
称師自陽関逆臧孫二関見於傳如此之属凡有六也民以田農<lb/>
为本啇賈为末農民力以自食啇民逰以求食漢書賈誼說上曰<lb/>
今歐民而皈之農皆著其本各食其力末技遊食之民轉而緑南<lb/>
畝則畜積足矣杜称未遊者謂此未技遊食之民也周礼司関司<lb/>
貨賄之出入堂其治禁是所以禁絶未遊者令其岀入有度今而<lb/>
廢之使末遊之人无所禁約損害農民是不仁也　注家人至争<lb/>
利正義曰家語說此事作妾織席知織蒲是为席以販賣之也<lb/>
大学云食禄之家不与民争利故以此为不仁也　注謂居至曰<lb/>
虚　正義曰論語云子曰臧文仲居蔡山莭藻梲何如其知也郑<lb/>
玄云節栭也刻之为山梲果上楹也畫以藻文蔡謂国君之守亀<lb/>
山節藻梲天子之廟飾皆非文仲所當有之有其器而无其位故<lb/>
曰虚君子下不僭上其居奢如此是不知也　注海鳥至祀之<lb/>
正義曰鲁语云海鳥曰爰居止於鲁东門之外三日臧文仲命囯<lb/>
<pb n="10a"/>
人祭之展禽曰越哉臧孫之为政也夫祀国之大節也節政之所<lb/>
成也故制祭祀以为国典今无故而加典非政之冝也今海鳥至<lb/>
已不知而祀之以为囯典難以言仁且知矣无功而祀之非仁也<lb/>
弗知而不問非知也今兹海其有災乎夫廣川之鳥獸皆知辟其<lb/>
災是歳海多大凨冬煖　三年注不書至为赴　正義曰王子虎<lb/>
即王叔文公也謚之为文必當有爵不書爵者畿内之国不得外<lb/>
交諸侯其臣不敢赴魯必天子为之赴赴以王子为親不復言其<lb/>
爵也翟泉之盟子虎在列而貶之称人若王使来盟則不應貶責<lb/>
不假王命則不得与盟故知於時輙假王命周王遂以同盟之礼<lb/>
为之赴鲁傳称來赴弔如同盟礼也是其来赴往弔皆如同盟之<lb/>
礼　傳凡民至曰逃　正義曰公羊傳曰潰者何下叛上也国曰<lb/>
潰邑曰叛釈例曰衆保扵城城保於德言上能以德附衆以功庇<lb/>
下民信其德恃其固故能交相依懐以衛社稷苟无固志盈城之<lb/>
衆一朝而散如積水之敗故曰潰潰者衆散流遁之辞也囯君而<lb/>
逃師棄盟違其典儀棄其車服群臣不知其謀社稷不保其安此<lb/>
<pb n="10b"/>
与匹夫逃竄无異是以在衆为潰在君为逃以别上下之名无取<lb/>
扵别国邑也賈潁以为举国曰潰一邑曰叛案左氏无此義也傳<lb/>
曰陳侯如椘慶氏以陳叛此則举国不必言潰也叛者举城而属<lb/>
他非民潰之謂也是解潰逃之義也僖五年首止之盟郑伯逃皈<lb/>
襄七年鄬之會陳侯逃皈皆書扵經十年傳厥貉之會麇子逃皈<lb/>
不書者於時楚會诸侯魯不与楚不者故不書也襄十六年溴梁<lb/>
之會傳称髙厚逃皈不書於經者釈例云例之潰逃指为一国一<lb/>
軍一邑君民相須为用変文以别之也郑詹見囚於斉自斉逃來<lb/>
此为逸囚无下可逃春秋指事而書所謂民逃非在上之逃也而<lb/>
賈氏復甲以入例亦不安也如例所言高厚之逃縦有师衆止同<lb/>
逸囚之限非是逃例然郑詹書而高厚不書者郑詹为逃来向鲁<lb/>
故書髙厚不别赴故不書　注王子至赴也　正義曰隐七年傳<lb/>
例曰凡诸侯同盟於是称名故薨則赴以名者指謂同盟之二君<lb/>
耳不言与其父盟得以名赴其子但同盟称名則兩君相知君旣<lb/>
知之則囯内皆知故彼父雖卒得以名赴其子此理虽尓凡例未<lb/>
<pb n="11a"/>
明王子虎与僖同盟文公是其同盟之子今乃以名赴文是其於<lb/>
礼合赴此類多矣傳因王子虎天子之臣異於诸侯王叔又未与<lb/>
文公同盟故於此顕示体例则其餘從可知也　注詒遗至之謀<lb/>
正義曰詒遺釈詁文燕之为安常訓也翼者賛成之義故为成也<lb/>
詩大雅文王有聲之篇羙武王之事言子桒有此義也　注晋救<lb/>
至螽下　正義曰先僕救江經无其亊但实在雨螽之後不進救<lb/>
江於前而退囲江於下𣣔令下与処父救江相接故也　江桓公<lb/>
至親伐　正義曰王叔文公不知何王之子字叔遂以叔为氏桓<lb/>
公是其子王叔陳生是其後也衛有公叔文子此人蓋以王叔为<lb/>
氏也　注俱还上成拜礼　正義曰燕礼賔降階再拜稽首公命<lb/>
小臣辞賔升成拜郑玄云升成拜復再拜稽首也先時君辞之於<lb/>
礼若未成然此荘叔以公降拜晋侯降辞以礼未成故更登成拜<lb/>
是賔主俱还上成拜礼也四年逆婦姜于齊正義曰桓三年<lb/>
斉侯送姜氏于讙注云已去斉国故不言女未至扵魯不称夫人<lb/>
然则往逆當称逆女入囯當称夫人此時逆則卿不行入復不<lb/>
<pb n="11b"/>
告至其礼輕略異扵常文徒以有姑故称婦以斉女則称姜直云<lb/>
逆婦姜于齊略賤之文也　注滅例在十五年正義曰案荘十<lb/>
年斉师滅譚注云滅例在文十五年滅弦滅黄滅夔皆不注独更<lb/>
於此言者沈氏云滅譚为入春秋之𥘉故須指其例弦黄夔等傳<lb/>
皆載其見滅所由今滅江傳无事跡恐異扵餘滅故更引滅例云<lb/>
在十五年注僖公至夫人　正義曰杜言此者以成風本是荘<lb/>
公之妾嫌其不成夫人故明之也釈例曰凡妾子为君其母猶为<lb/>
夫人虽先君不命其母母以子貴其適夫人薨则尊淂加扵臣子<lb/>
内外之礼皆如夫人矣故姒氏之䘮責以小君不成成風之䘮王<lb/>
使會葬傳曰礼也是言適夫人旣死妾母於法淂成夫人也傳<lb/>
注降服至過之　正義曰僖三十三年傳曰秦伯素服郊次意与<lb/>
此同知此降服为素服也出次出扵宫而别次舎故云辟正寢也<lb/>
殺牲盛饌曰举知不举去盛饌也隣国之礼有数不知其数㡬何<lb/>
以言過数知其必有数耳哀十年傳称斉人弑悼公赴於師呉子<lb/>
三日哭于軍門之外隣国之数蓋三日也　君子至謂也　正義<lb/>
<pb n="12a"/>
曰徧検諸本君子曰下皆无詩云則傳文本自略也詩意言維彼<lb/>
夏啇二国其政不得民心致使国家䘮滅維此四方之囯見其亡<lb/>
滅於是自謀於是自慶其政事自懼已之滅七也此詩所言其秦<lb/>
穆之謂也此诗大雅皇矣之篇注非礼至小雅　正義曰诸自<lb/>
賦詩以表已志者断章以取義意不限詩之尊卑若使工人作樂<lb/>
则有常礼穆叔所云肆夏樊遏渠天子所以享元侯也文王大明<lb/>
緜則兩君相見之樂也燕礼者諸侯燕其群臣及燕聘問之賔礼<lb/>
也歌鹿鳴四牡皇皇者華如彼所云蓋尊卑之常礼也自賦者或<lb/>
全取一篇或止歌一章未有頓賦两篇者也其使工人歌樂各以<lb/>
三篇为断此其所以異也此時武子來聘鲁公燕之於法當賦鹿<lb/>
鳴之三今賦湛露彤弓非是礼之常法傳特云为賦知公特命樂<lb/>
人歌此二篇以示意也此二篇天子燕諸侯之诗公非天子賔非<lb/>
諸侯不知歌此𣣔示何意蓋以武子有令名歌此疑是試之耳<lb/>
注肄習至可及　正義曰說文肆訓为陳字從長聿聲貄訓为習<lb/>
字從聿豸聲古書經傳所作字皆同耳臣以为工人自習诗業以<lb/>
<pb n="12b"/>
及此篇非謂歌之以为已也鲁人失於所賦辞則章主之失荅則<lb/>
已當其寵故不辞又不荅佯若不知其所为如愚人然論語云寗<lb/>
武子其知可及其愚不可及此亦是愚之一事也案燕礼无荅賦<lb/>
之法而怪其不荅赋者非常之赋冝有對荅故也天子當陽正<lb/>
義曰湛露诗云湛湛露斯匪陽不晞陽謂日也言天子當日诸侯<lb/>
當露也　诸侯至其功　正義曰敵者相當之言愾是恨怒之意<lb/>
當王所怒謂往征伐之勝而献其功也彤弓序云天子賜有功诸<lb/>
侯也　注覚明至宴樂　正義曰覚者悟知之意故为明也使諸<lb/>
侯明己心也荘三十一年傳曰诸侯有四夷之功则献于王中国<lb/>
則否礼诸侯賜弓矢然後專征伐故有功则賜之以弓矢又歌此<lb/>
彤弓之诗以明天子之心知是報功宴樂也诗言一朝饗之則是<lb/>
为設饗礼此云宴者明其为宴樂耳非言設宴礼也五年王使<lb/>
至且賵正義曰公羊傳曰其言歸含且賵何兼之兼之非礼也<lb/>
賈服云含賵當異人今一人兼兩使故書且以譏之案礼雜記诸<lb/>
侯相弔之礼含禭賵臨同日而畢与介代有事焉不言遣異使也<lb/>
<pb n="13a"/>
諸侯相於則唯遣一使而責天子扵诸侯必當異人礼何所出而<lb/>
非責王也春秋之丗風教陵遲吉凶賀弔䍐能如礼王之崩葬魯<lb/>
多不行鲁之有䘮寧能尽至全无所譏不含又无貶責旣含且賵<lb/>
便責兼之不可是礼備不如不備行礼不如不行豈有如此之理<lb/>
哉左傳举来含且賵會葬二亊乃云礼也则二事俱是得礼无譏<lb/>
兼之之意也言者且有二礼而已宰咺言来皈此不言来者糓梁<lb/>
傳曰其不言来者不周事之用也賵以早而含以晚其意以为含<lb/>
者所以实口當及未殯而至以其至晚故不言來以責王也案雜<lb/>
記含者執璧将命坐委于殯東南有葦席旣葬蒲席然则含禭者<lb/>
所以助䘮尽恩示其有礼而已旣葬猶尚致之不必以濟其用天<lb/>
子之与隣国莫不道路長逺赴者猶尚不至責其未殯而來此是<lb/>
理之不通也且来者自外之文非是襃貶之竟九年秦人来皈僖<lb/>
公成風之禭禭衣是㪘之所用佊最晚矣何以復言来乎言来与<lb/>
不言來史異文耳宰咺秦人皈之旣晚故举真所为之人此夫人<lb/>
新薨言皈含賵为夫人可知故不言皈夫人含赗也何休膏肓以<lb/>
<pb n="13b"/>
为礼尊不含卑又不兼二礼左氏以为礼扵義为短郑康成箴云<lb/>
礼天子扵二王後之䘮含为先禭次之賵次之賻次之於诸侯含<lb/>
之賵之小君亦如之扵诸侯臣禭之诸侯相於如天子於二王後<lb/>
扵卿大夫如天子扵诸侯扵士如天子扵诸侯臣何休云尊不含<lb/>
早是違礼非經意其一人兼皈二礼亦是为譏如康成言尊不含<lb/>
卑礼无其事康成以为譏一人兼二事者非左氏意也　注珠玉<lb/>
至曰賵　正義曰周礼玉府大䘮共含玉糓梁傳曰貝玉曰含士<lb/>
䘮礼含用米貝荘子說發冢之事云徐人破其頰无傷口中珠是<lb/>
舍有用珠者也故云珠玉曰舍何休云天子以珠周礼大䘮共玉<lb/>
不共珠也荘子所言發冢未必發天子冢也雜記云诸侯相含以<lb/>
璧未知何人用珠耳公羊傳曰含者何口实也孝子不忍虚其親<lb/>
之口故以米貝珠玉实之謂之飯含檀弓曰飯用米貝弗忍虚也<lb/>
不以食道用羙焉尔士䘮礼用生稲米是不以食道也車馬曰賵<lb/>
公羊傳文　注与僖公六同盟　正義曰業以僖五年即位其年<lb/>
盟于首止八年于洮九年于葵丘十五年于牡丘二十一年于薄<lb/>
<pb n="14a"/>
二十七年于宋鲁許俱在是六同盟也　傳注成風至曰礼　正<lb/>
義曰傳举二事以一礼結之则含賵會葬皆得礼也釈例称賵<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>
禭含揔謂之贈言以夫人礼贈之指为賵舍也　注寗晋至大夫<lb/>
正義曰晋語說此事云舎於逆旅寗嬴氏注囯語者賈逵孔晁皆<lb/>
以寗嬴为掌逆旅之大夫故杜亦同之刘炫以寗嬴直是逆旅之<lb/>
主非大夫今刪定知不然者若是逆旅之主則身为匹庻是卑賤<lb/>
之人猶如重館人告文仲重丘人罵孫蒯止應称人而已何得名<lb/>
氏見傳杜以傳載名氏故为逆旅大夫刘炫以为客舎主人而規<lb/>
杜氏非也　注沈漸至周書正義曰此傳引周書是洪範之三<lb/>
德也彼說人之三德乃以此言覆之孔安国以此二句为天地之<lb/>
德故注云沈漸謂地虽柔亦有剛能出金石高明謂天言天为剛<lb/>
德亦有柔克不于四時杜以傳證人性即以人事解之沈漸謂人<lb/>
性之沈滯懦溺也髙明謂人性之髙元明爽也滯溺者當以剛勝<lb/>
其本性元爽者當以柔勝其本性必自屈矯已乃能成全不然则<lb/>
沈漸失於弱高明失扵剛不能保其身也此文在洪範今謂之周<lb/>
<pb n="14b"/>
書箕子啇人所說故傳謂之啇書　注成子至夷傳　正義曰城<lb/>
濮之戦先軫郤溱将中軍狐毛狐偃将上軍栾枝胥臣将下軍晋<lb/>
語云狐毛卒先且居将上軍清原之蒐三軍如故趙衰箕郑将新<lb/>
上軍胥婴先都将新下軍箕之役先軫死先且居将中軍不知誰<lb/>
代且居将上軍也此言趙衰新上軍帥中軍佐并举二官二年彭<lb/>
衙之役云先且居将中軍趙衰佐之注云代卻溱是趙衰新上軍<lb/>
帥中軍佐也　六年注再同盟　正義曰二年及晋処父盟三年<lb/>
公及晋侯盟是再同盟也　注卿共至葬連正義曰昭三十年<lb/>
傳曰先王之制諸侯之䘮士弔大夫送葬昭三十傳曰昔文㐮之<lb/>
霸也其務不煩諸侯君薨大夫弔卿共葬事是也　注諸侯至之<lb/>
辞正義曰周礼大夫頒告朔于邦国郑玄云天子頒朔于諸侯<lb/>
諸侯蔵之祖廟至朔朝于廟告而受行之論語云子貢𣣔去告朔<lb/>
之餼羊是用特羊告於廟謂之告朔人君即以此日聽視此朔之<lb/>
政謂之視朔十六年公四不視朔僖五年傳曰公旣視朔是也視<lb/>
朔者聽治此月之政亦謂之聽朔玉藻云天子聽朔於南門之外<lb/>
<pb n="15a"/>
<pb n="16a"/>
<pb n="17a"/>
辞也天子玄冕以視朔皮弁以日視朝諸侯皮弁以聽朔朝服以<lb/>
日視朝其閏月则聽朔於明堂闔門左扉立於其中聽政於路寢<lb/>
門終月故於文王在門为閏傳注僖三至軍帥正義曰清原<lb/>
之蒐五軍十卿有先軫卻溱先且居狐偃栾枝胥臣趙衰箕郑胥<lb/>
嬰先都箕之役先軫死往歳趙衰栾枝先且居胥臣卒八年傳說<lb/>
此蒐之事云晋侯将登箕郑父先都則卻溱狐偃胥嬰亦先卒矣<lb/>
清原十卿唯有箕郑先都在耳故蒐以謀軍帥服虔云使射姑代<lb/>
先且居趙盾代趙衰也箕郑将上軍林父佐也先蔑将下軍先都<lb/>
佐也改蒐于董趙盾将中軍射姑奔狄先克代佐中軍耳注処<lb/>
父至大夫　正義曰僖三十一年清原之蒐襄始为卿三十三年<lb/>
処父已專帥侵蔡則処父之属成子未有多年蓋情素相親而當<lb/>
於趙氏耳那專以甞為其属也　宣子至常法正義曰制事典<lb/>
者正国之百事使有常也正法罪者凖所犯輕重豫為之法使在<lb/>
後依用之辟獄刑者有事在官未决断者令於今理治之也董逋<lb/>
逃者旧有逋逃負罪播越者督察廹捕之也由質要者謂断争<lb/>
<pb n="17b"/>
財之獄用劵契正定之也治旧洿者国之旧政洿穢不絜理治改<lb/>
正之也本秩礼者時有僭踰貴賤相濫本其次秩使如旧也續常<lb/>
職者職有廢闕任䝨使能令續故常也出滯淹者䝨能之人沈滯<lb/>
田里拔岀而官爵之也此謂所为制作法式者豫為将來使案而<lb/>
遵行臨時决断者将為故事使後人於習故行诸晋国以為常<lb/>
法也　注辟猶理也　正義曰辟訓為法依法断决是理治之也<lb/>
此与上句所以為異者正法罪謂准狀制罪為将來之法若今之<lb/>
造律令也辟獄刑謂有獄未决断當时之罪若昭十四年韓宣子<lb/>
命断旧獄之類是也注董督也　正義曰釈詁云董督正也俱<lb/>
訓为正是董得為督謂督察之也　注由用也質要契劵　正義<lb/>
曰周礼小宰以官府之八成經邦治四曰聽称責以傅别六曰聴<lb/>
取予以書契七曰聽賣買以質劑郑衆云称責謂貸予也傅别謂<lb/>
劵書也聽訟責者以劵書决之傅著約束於文書也别别為两两<lb/>
家各得一也郑玄云傅别謂為大手書於一札中字别之書契<lb/>
謂出予受入之凡要也質劑謂两書一札同而别之長曰質短曰<lb/>
<pb n="18a"/>
劑傅别質劑皆今之劵書也事異其名耳如彼礼文知質要是契<lb/>
劵也　注治理洿穢　正義曰洿者穢之别名不絜之称也法有<lb/>
不便於民事有不利於国是为政之洿穢也治理改正使絜清也<lb/>
注賈佗至之数　正義曰晋語宋公孫因云晋公子长事賈佗又<lb/>
曰賈佗公族也而多識以共敬公子居則下之動則咨焉是以公<lb/>
族從文公也尚書周官大師大傅大保天子三公也宣十六年傳<lb/>
晋侯請于王命士會将中軍且為大傅则大傅尊於中軍之将与<lb/>
大師皆為孤卿也周礼上公之国有孤一人王制诸侯三卿晋侯<lb/>
爵也而有三軍六卿有孤二人者晋為霸主多置群官共時所<lb/>
須不能如礼孤尊於卿法由在上故宣子法成授二孤使行之<lb/>
古之至不長　正義曰知命之不長知其必将有死不得长生乆<lb/>
視故制法度以遺後人非独為當已之丗設善法也並建聖哲以<lb/>
下即位使為之非<graphic n="KR0916" url="https://raw.githubusercontent.com/kanripo/KR-Gaiji/master/images/KR0916.png" mimeType="image/png"/>死始為此也下云衆隷賴之而後即命言其<lb/>
施行此事功成乃就死耳非謂設此法以擬死也　注建立至牧<lb/>
民　正義曰此說王者之事或封為诸侯或置之群官聖哲是人<lb/>
<pb n="18b"/>
之儁者故揔言之耳　注因土至之法　正義曰漢書地理志云<lb/>
凡民性有剛柔緩急聲者不同繫水土之風氣故謂之風好悪取<lb/>
舎動静无常隨君上之情𣣔故謂之俗王制云廣谷大川異制民<lb/>
生其間者異俗器械異制衣服異冝脩其教不易其俗斉其政不<lb/>
易其冝故聖王為教因其土地風俗為立善聲教也聲教人之所<lb/>
立故言樹之今杜云因土地風俗為立聲教之法如杜此言唯樹<lb/>
以聲而傳云樹之風聲而風亦樹者其实風俗亦是人君教化故<lb/>
孝經云移風易俗孔注尚書云立其善風揚其善聲是也注旌<lb/>
旗至分制　正義曰采物謂采章物色旌旗衣服尊卑不同名位<lb/>
高下各有品制天子所有分而与之故云分之定四年傳称分鲁<lb/>
公以大路大旂之類皆是也　注話善至遺戒正義曰著之話<lb/>
言為作善言遺戒著於竹帛故言著之也　注鐘律至明時正<lb/>
義曰周語云先王之制鐘也律度量衡於是乎生小大器用於是<lb/>
乎出又曰古之神瞽考中聲而量之以制度律均鐘百官軌儀其<lb/>
意言度律之聲以為鐘之均於鐘律取法為度量衡也故漢書律<lb/>
<pb n="19a"/>
歷志云推歴生律莫不用焉度量衡皆出於黄鐘之律也度者分<lb/>
寸尺丈引所以度長短也本起於黄鐘之長以子榖秬黍之中者<lb/>
一黍之廣度之九十黄鐘之長一黍為一分十分為寸十寸為尺<lb/>
十尺為丈十丈為引而五度審矣量者<graphic n="KR1371" url="https://raw.githubusercontent.com/kanripo/KR-Gaiji/master/images/KR1371.png" mimeType="image/png"/>合升斗斛所以量多少<lb/>
也本起於黄鐘之龠以子榖秬黍中者千有二百实其龠合龠為<lb/>
合十合為升十升為斗十斗為斛而五量嘉矣權者銖两斤鈞石<lb/>
所以称輕重也本起黄鐘之重一<graphic n="KR1371" url="https://raw.githubusercontent.com/kanripo/KR-Gaiji/master/images/KR1371.png" mimeType="image/png"/>容千二百黍重十二銖两之<lb/>
为兩十六兩為斤三十斤为鈞四鈞为石而五衡謹矣權衡一物<lb/>
衡平也權重也称上謂之衡称錘謂之權所從言之異耳其鐘者<lb/>
亦起於律故服虔云鳬氏为鐘各自計律倍而半之黄鐘之管長<lb/>
九寸則黄鐘之鐘長二尺二寸半餘鐘亦各自計律倍而半之度<lb/>
量衡其本俱出扵律傳言律度注言度量其言不及衡者文虽不<lb/>
足理实兼之易革卦象云君子以治歴明時此律度量衡皆推歷<lb/>
为之為此法以教天下使之明四时也　注藝凖至无極正義<lb/>
曰藝是凖限極是中正制貢赋多少之法立其凖限中正使不多<lb/>
<pb n="19b"/>
不少陳之以示民故言陳之所引傳曰及又曰皆昭十三年子産<lb/>
辞也　注引道至威儀正義曰引謂在前故為道也表章儀飾<lb/>
故猶威儀也威儀礼则王者制之以道民言引之道之不用重文<lb/>
故異之也　注訓典先王之書　正義曰訓典先王之書教訓之<lb/>
典取其言以語之故言告之法制謂王者身自制作已之所有故<lb/>
言予之　注防悪興利正義曰防者防使勿然故為防悪利者<lb/>
務生此利故为興利傳言防利於文不足互見以曉人也此最为<lb/>
急故特言教之　注委任至常職　正義曰設官分職當委任責<lb/>
成故言委之常秩謂職掌位次故为官司之常職　注季文至疾<lb/>
故　正義曰刘炫以为聘使之法自須造遭䘮之礼而行防其未<lb/>
然也非是聞晋侯有疾今知不然者依聘礼出使唯以幣物而行<lb/>
无别齎遭䘮之礼若主国有凶则臨時辦備今文子聘晋特求遭<lb/>
䘮之礼出聘之後晋侯遂卒考其情事有異尋常聞晋侯之疾何<lb/>
为不可刘炫以不聞晋侯之疾而規杜氏恐非其義也注抒除<lb/>
也　正義曰字有聲相近而为訓者鬼之为言皈也春之为言蠢<lb/>
<pb n="20a"/>
也其類多矣抒聲近除故為除也服虔作紓紓緩也　偪姞　正<lb/>
義曰譜以偪為国名地闕不知所在　注帑妻子也　正義曰詩<lb/>
云樂尓妻帑文已有妻故毛傳以帑為子此傳无妻故杜并妻言<lb/>
之帑者細弱之号妻子俱得称之傳称以害鳥帑鳥尾猶尚称帑<lb/>
况妻子也說文云帑金幣所蔵字書帑從子經傳妻帑亦從巾<lb/>
敵惠至之道　正義曰敵惠謂有惠於彼不可望彼人之子報敵<lb/>
怨謂有怨扵彼不可讎彼人之子父祖受人之惠子孫自可不忘<lb/>
要有恩於其父祖不可求報於彼子孫子孫或時不知乃是更復<lb/>
長怨故惠怨皆不在後是為忠恕之道也七年注二年至垂隴<lb/>
正義曰王臣以僖二十四年即位与僖盟于踐土翟泉今唯言垂<lb/>
隴拠与文同盟言之杜注或兼取前卋或止取時君不为例也<lb/>
傳注戴公玄孫鱗矔桓公孫　正義曰卋本戴公生樂甫術術生<lb/>
碩甫澤澤生季甫甫生子僕伊与樂豫是也卋本又云相公生公<lb/>
子鱗鱗生東郷矔是也　葛虆至为此　正義曰此引葛藟王風<lb/>
葛虆之篇也彼毛傳以之為興此云君子以为比者但此之隐者<lb/>
<pb n="20b"/>
謂之興之顕者謂之比比之与興深淺爲異耳此傳近取庇根理<lb/>
淺故以爲比毛意遠取河潤義深故以爲興由意不同故此興異<lb/>
耳　注二子至所殺　正義曰經書宋人殺其大夫傳言不称名<lb/>
非其罪則此二子名氏當見於經亦卿官也僖二十二年傳称大<lb/>
司馬固於時又有司馬子魚上文樂豫爲司馬下云六卿和公室<lb/>
六卿之外有此二子蓋是孤卿之官也宋是上公礼得有孤且<lb/>
春秋之時不必如礼　注不称至称名　正義曰傳云不称名怪<lb/>
殺者死者並不名也又言衆也觧殺者不名言殺者衆多其名不<lb/>
可知也且言非其罪也解死者不名言死者无罪則於例不称名<lb/>
也此傳言書曰是仲尼新意殺大夫有例无凡故每言書曰所謂<lb/>
曲而暢之也此言死者无罪故不称名則被殺書名皆爲有罪故<lb/>
諸是大夫被殺書名者杜皆言其罪狀正以此傳爲例故也釈例<lb/>
曰大臣相殺死者无罪则兩称名氏以示殺者之罪玉札子殺召<lb/>
伯毛伯是也若死者有罪则不称殺者名氏晋殺其大夫陽処父<lb/>
是也若爲賊者衆因乱而殺则亦称國人殺者主名不分故也主<lb/>
<pb n="21a"/>
名不分死者虽名氏可知亦隨而去之嫌扵罪死者也士殺大夫<lb/>
则書曰盗盗殺郑公子騑公子發公孫輙是也若然宋之穆襄之<lb/>
族旣非六卿於例名氏不見亦應書盗而不言盗者彼殺郑卿者<lb/>
知是尉止司臣之類故書盗以悪其人此則不得主名書盗不知<lb/>
所悪故不書其盗耳若知其人则亦書盗也一注先蔑至晋地<lb/>
正義曰諸言御戎为右皆是君之御右知此歩招戎津始以逆雍<lb/>
出軍此擬為雍之御右也改立灵公故御右猶在職也十二年河<lb/>
曲之戦傳称范无恤御戎注云代步招晋君不行有御戎者成二<lb/>
年椘令尹子重為楊橋之役王卒尽行彭名御戎注云王卒尽行<lb/>
故王戎車亦行然則河曲之戦亦公卒尽行公之戎車亦行故御<lb/>
戎在職也此時未至令狐令狐猶是晋地知董隂亦是晋地也<lb/>
凡會至不敏　正義曰僖十四年诸侯城縁陵傳曰不書其人有<lb/>
闕也十五年諸侯盟于扈傳曰書曰諸侯无能为也十七年诸侯<lb/>
會于扈傳曰書曰諸侯无功也然则摠称诸侯皆是罪诸侯也此<lb/>
㧾称诸侯不称所會為公後也傳還自釈凡例云後至不書其国<lb/>
<pb n="21b"/>
者辟不敏也不敏猶不逹也诸国皆在公独後至是公不逹於事<lb/>
辟公之不逹於事諱公罪而皈責於诸侯者若言诸侯无功然故<lb/>
貶诸侯而揔之所以辟公恥也　夏書至三事　正義曰此虞書<lb/>
大禹謨之文也以其夏禹之言故傳謂之夏書勿使壊以上皆彼<lb/>
正文唯彼言俾勿壊俾亦使也一字别耳彼上文云水火金木土<lb/>
榖惟修正德利用厚生惟和九功惟敘九敘惟歌乃次此辞下云<lb/>
帝曰六府三事允治卻缺令宣子脩德行礼使人歌樂故先引勸<lb/>
之以九歌然後卻言六府三事　无礼至叛也　正義曰在上為<lb/>
政无礼则民不樂是叛之所由　注为明至张本正義曰郑往<lb/>
前侵衛田今晋令郑皈还衛田也言皈郑衛田者謂晋皈以郑所<lb/>
取衛田故杜下注云匡本衛邑中属郑今晋令郑还衛是也然晋<lb/>
亦还衛田独言郑还衛田者以郑皈衛田为主遂略之刘炫以为<lb/>
皈郑及皈衛田怪傳文皈衛不皈郑而規杜氏非也　八年注乙<lb/>
酉至貴之　正義曰以壬午乙酉相去四日其間不容報君見其<lb/>
專命之意故注詳其日也衡雍郑地知暴亦郑地臣无專命之義<lb/>
<pb n="22a"/>
故翬溺皆去其族此公子遂不受君命因事遂行輙与戎盟冝去<lb/>
其旅傳言書曰公子遂珍之是善其解国患故称公子以貴之也<lb/>
釈例日人臣受命不受辞出竟有可以利社稷者專之可也故㐮<lb/>
仲始盟趙盾遂盟伊洛之戎四日之間經再書公子不可以遂事<lb/>
常辞顯之也　傳注公壻至諸侯　正義曰釈親云女子子之夫<lb/>
當壻傳移公壻知是晋君之女壻池其名也杜以上言歸匡戚之<lb/>
田于衛又言且復致则晋亦致于衛故言又取衛地以封之今并<lb/>
还衛也刘炫云服虔以為致之于郑以服言是規杜己釈之　注<lb/>
珍貴至之可　正義曰傳多言貴之而此言珍之事同而文異故<lb/>
以珍為貴也大夫出竟以下皆莊十九年公羊傳文　注節国至<lb/>
廢命正義曰周礼堂節掌守邦節而辨其用邦国者用玉節<lb/>
守都鄙者用角節郑玄云玉節有五則典瑞云榖圭以和難以聘<lb/>
女牙璋以起軍旅以治兵守珍圭以徴守以恤凶荒琬圭以治德<lb/>
以結好琰圭以易行以除慝其角節郑注云未聞此司馬司城以<lb/>
事在官蓋執此等之玉節小行人云守都鄙者用管節此司馬司<lb/>
<pb n="22b"/>
城或食采地即都鄙之主此節或是管節也掌節又云山国用虎<lb/>
節土囯用人節澤国用龍節郑注云鑄金為之謂王使之使於土<lb/>
国之等掌節又云門関用符節貨賄用璽節道路用旌節郑玄云<lb/>
門関者謂司門司關也道路者謂天子之郷遂大夫也其诸侯之<lb/>
国及門関郷遂亦有節小行人云山国用虎節土国用人節澤国<lb/>
用竜節謂已是山澤之国出使用竜虎之節小行人又云道路用<lb/>
旌節門關用符節都鄙用管節郑注云道路謂诸侯郷遂及诸侯<lb/>
司門司関都鄙之等也今之為官授以此此節今握節以死示已<lb/>
不廢命也此夫人殺而經書宋人殺其大夫者夫人与君共有国<lb/>
家尊与君同不得為兩不相殺故同国討之文虽同国討称人实<lb/>
非国討之例以其死者不称名无罪故也　注卿違至皆復正義<lb/>
曰卿違從大夫昭七年傳文也效節於府人然後出奔示已解任<lb/>
而退不敢帯官而逃公賢其效節故以本官逆之为是書宋因城<lb/>
來奔善其人故書其官也請宋復之夏在十一年一人不得言皆<lb/>
知司城官属悉与來奔还悉与皆復也　注登之至六年正義<lb/>
<pb n="23a"/>
曰清原之蒐箕郑佐新上軍先都佐新下軍二人先為卿矣而復<lb/>
𣣔登之知登扵上軍也然則七年令狐之戦傳歴言诸軍将佐箕<lb/>
郑将上軍先都佐下軍先都不登容可怨恨箕郑不失其登而亦<lb/>
共作乱者蓋先克之薦狐趙并亦請退箕郑先都先都於時即佐<lb/>
下軍箕郑虽淂不退因此意望以成小憾及狐射姑出奔箕郑位<lb/>
次冝佐中軍而先克代射姑箕郑守其故職蓋以此而恨也九<lb/>
年注卿共葬事礼也　正義曰言礼者以明天子之䘮卿弔卿舎<lb/>
葬诸侯不親行也釈例曰万国之数至衆封疆之守至重故天王<lb/>
之䘮諸侯不淂越竟而奔脩服於其国卿共弔送之礼旣葬卒哭<lb/>
而除凶鲁侯无故而穆伯如周弔焉此天子崩诸侯遣卿弔送之<lb/>
經傳也杜以徃年穆伯弔䘮今令會葬二事傳无譏文知其礼當<lb/>
然也昭三十年傳郑㳺吉云灵王之䘮我先君簡公在椘似不在<lb/>
椘即當親行而言礼不親者彼言由君在椘上卿守国故使少卿<lb/>
印叚徃耳非言君當親行也　夫人至自斉　正義曰蘇氏云夫<lb/>
人歸寕書至唯有此耳餘不書者或礼儀不備或滛縦不告廟也<lb/>
<pb n="23b"/>
注七年同盟于扈　正義曰襄以僖八年即位其其年盟于洮九<lb/>
年于葵丘十五年于牡丘二十一年于薄今唯言于扈拠文公言<lb/>
之注地道至故書正義曰糓梁傳曰震動也公羊傳曰震者何<lb/>
動地也何休云傳先言動者喻若物之動地以曉人也周語伯陽<lb/>
父曰陽伏而不能出隂迫而不能烝遂於是有地震孔晁云陽氣<lb/>
伏於隂下見迫扵隂故不能升以至於地動是地道安静以動为<lb/>
異也　注称君至略文　正義曰荘二十三年荆人來聘不称椘<lb/>
子使某至此称君以使大夫其礼与中国同其礼旣同椒亦冝書<lb/>
其其氏今不書氏傳无貶文知是史辞自略无義例也釈例曰椘殺<lb/>
淂臣与冝申賈氏皆以为陋案椘殺大夫公子侧成熊之等六七<lb/>
人皆称氏族无为独於此二人陋也斯蓋非史䇿旧法故无凡例<lb/>
當時诸国以意而赴其自来聘使者辞有詳略仲尼脩春秋因采<lb/>
以示義義之所起則刋而正之不者即而示之不皆刋正也诸侯<lb/>
之卿當以名氏備書於經其加貶損则直称人若有褒異则或称<lb/>
官或但称氏若无襃无貶傳所不發者则皆就旧文或未賜族或<lb/>
<pb n="24a"/>
時有詳略也推尋經文自荘公以上诸弑君者皆不書氏閔公以<lb/>
下皆書氏亦足以明時史之同異非仲尼所皆貶也　注衣服至<lb/>
者辞　正義曰隐元年公羊傳曰衣被日襚榖梁傳曰衣衾曰禭<lb/>
礼称襚者君使臣致服故云衣服曰禭也秦処西戎其国辟陋故<lb/>
不称君使猶椘在荘卋称荆人來聘也成風夫人也來者不言夫<lb/>
人從來者之辞也先言僖公僖公先薨也不言及并致之者傳<lb/>
荘叔如周葬襄也　正義曰虚举此經者嫌荘叔别以他事使周<lb/>
葬王更使人會故明之　注梁益至非卿正義曰士縠書經则<lb/>
是卿也七年令狐之戰三軍将佐无士縠十二年河曲之戰三軍<lb/>
将佐杜注无代士榖者而士糓得為卿者先蔑奔秦傳无其代十<lb/>
二年栾盾将下軍注云代先蔑者拠傳成文言之耳未必不是士<lb/>
縠代先蔑業盾代士縠也箕郑上軍将也傳文先箕郑後士縠士<lb/>
縠若将下軍则是位之次也其事似然或者晋於将佐之外猶别<lb/>
有散位從卿若卻缺趙穿之類也傳箕郑先士縠經士縠先箕郑<lb/>
者經以殺之先後傳以位次序列傳蒯得居下知其以位次也賈<lb/>
<pb n="24b"/>
逵云箕郑称及非首謀案襄二十三年陳殺其大夫慶虎及慶寅<lb/>
杜云言及史異辞无義例则此亦然也　注華耦至放此正義<lb/>
曰在礼卿不會公侯會则貶之称人元年公孫敖會晋侯于戚文<lb/>
无所贬此公子遂与诸国同行诸卿皆貶遂独不貶诸如此類莫<lb/>
不尽然知諸於鲁事自非指為其囯襃貶皆從鲁史以其体例已<lb/>
举不假改正故也　诸侯至旧好　正義曰此虽廣言诸侯主为<lb/>
秦人發傳隐元年王使來賵尚譏其緩若是同盟之国必譏其緩<lb/>
可知釈例曰秦之与鲁本非方嶽同盟鲁薨不赴秦秦不賵鲁自<lb/>
是其常也僖穆二公虽有同盟之義二君已卒則二子不得用同<lb/>
盟之礼也今秦康公逺慕诸華𣣔通敬於鲁无以为辞因翟泉有<lb/>
盟追贈僖公并及成風假弔礼而行故曰礼也送死不及尸謂不<lb/>
當其事書者書之於䇿垂之子孫以示過厚之好也是言此傳主<lb/>
为秦也僖公成風服除久矣今始来弔贈當以変礼待之檀弓曰<lb/>
衛将軍文子之䘮旣除䘮而後越人來弔主人深衣練冠待於廟<lb/>
垂涕洟子㳺曰将軍文氏之子其庻元乎亡於礼者之礼也其動<lb/>
<pb n="25a"/>
也中是古有以服終來弔者也何休膏肓云礼主於敬一使兼二<lb/>
䘮又於礼旣緩而左氏以之為礼非也郑箴云若以为緩案礼衛<lb/>
将軍文子之䘮旣除䘮而越人來弟子游何淂善之是郑不非其<lb/>
緩也若譏一使兼二礼雜記诸侯弔礼有含禭賵臨何以一使兼<lb/>
行知休言非也　十年傳皆将強死正義曰強健也无病而死<lb/>
謂𬒳殺也　注㳂順流泝逆流　正義曰啇在漢水北漢水東流<lb/>
而南入江子西旣至啇邑聞讒不敢居啇縣泓漢水順流而下至<lb/>
江乃泝流逆上渚宫當郢都之南故王在渚宫下見之也下注云<lb/>
小洲曰渚釈水文　注倲椘名司宼為司敗　正義曰言皈死於<lb/>
司敗知司敗主刑之官司宼是也論语有陳司敗知陳椘同此名<lb/>
也　注陳郑至同也　正義曰杜以陳郑會椘子于息遂与蔡侯<lb/>
次于厥貉则陳郑當在次也傳称厥貉之會麇子逃皈則䴢子當<lb/>
在也宋公逆椘子则宋公亦在也独書椘子蔡侯不言陳郑宋䴢<lb/>
故迹其事而为之說言宋陳郑三君降爵䴢子逃皈故不書也刘<lb/>
炫以为告文略故不書陳郑宋今知不然者此椘會诸侯必是椘<lb/>
<pb n="25b"/>
人来告若椘人來告當以得諸侯为栄何以略其宋郑陳乎䴢子<lb/>
不會傳云逃皈宋郑二国为椘僕役猶如許蔡二君降乗椘車許<lb/>
蔡旣不書扵經故知宋郑失位不見此乃傳事分明故杜为此解<lb/>
刘炫直以告文略以䂓杜氏非也　注将獵至中央　正義曰宋<lb/>
公為右盂无畏为左司馬而抶宋公之僕自謂當官而行明无畏<lb/>
當右子朱當左是其张兩甄故置二左司馬使各掌一甄自然右<lb/>
司馬一人當中央也　毋從至罔極　正義曰无從此詭人随人<lb/>
無正心者以謹敕彼无中正之人言小罪尚不赦則大罪不敢为<lb/>
也<lb/>
春秋正義卷第十四<lb/>
<pb n="1a"/>
春秋傳卷第十四<lb/>
　　　　文公上<lb/>
元年春王正月公即位<lb/>
　即位者告廟臨羣臣也國君嗣丗定於初䘮必逾年然後改元書<lb/>
　即位者縁始終之義一年不二君縁民臣之心不可曠年無君按<lb/>
書載舜禹受終傳位之事在舜則曰月正元日格于文祖在禹則<lb/>
　曰正月朔旦受命于神宗率百官若帝之初夫于文祖神宗則告<lb/>
　廟也率百官若帝之初則臨羣臣也自古通䘮三年其以凶服則<lb/>
　不可入宗廟其以吉服則斬焉在衰絰之中不可旣成而又易之<lb/>
　也如之何而可子張問於孔子髙宗諒隂三年不言何謂也子曰<lb/>
　何必髙宗古之人皆然君薨百官緫巳以聽於冢宰三年則告廟<lb/>
　臨羣臣固有攝行之禮矣按商書稱太甲元年伊尹祠于先王則<lb/>
　攝而告廟之證也百官緫已以聽冢宰則攝而臨羣臣之證也其<lb/>
　曰祗見厥祖者言伊尹以奉嗣王之事祗見太甲之祖也至三祀<lb/>
<pb n="1b"/>
十有二月伊尹以冕服奉嗣王則免䘮從吉之證也然顧命康誥<lb/>
　記成王之崩其君臣皆冕服何也當是時成王方崩就殯猶未成<lb/>
服故用麻冕黼裳入受顧命巳受命誥諸侯而後釋冕反䘮服者<lb/>
於是成服而宅憂也或以爲康王釋服離次而即吉則誤矣<lb/>
二月癸亥日有食之天王使叔服來會葬<lb/>
凢崩薨卒葬人道始終之大變也不以得禮爲常事而不書其或<lb/>
失禮而害於王法之甚者聖人則有削而不存以示義者矣<lb/>
夏四月丁巳葬我君僖公天王使毛伯來錫公命<lb/>
諸侯終䘮入見則有錫歲時來朝則有錫能敵王所愾則有錫韍<lb/>
　冕圭璧因其終䘮入見而錫之者也禮所謂䘮畢以士服見天子<lb/>
　已見賜之黻冕圭璧然後歸是巳車馬衮黼因其歲時來朝而錫<lb/>
　之者也詩所謂君子來朝何錫予之雖無予之路車乗馬又何予<lb/>
　之玄衮及黼是巳彤弓玈矢因其敵愾獻功而錫之者也詩所謂<lb/>
　彤弓弨兮受言藏之我有嘉賔中心貺之鐘皷旣設一朝享之是<lb/>
<pb n="2a"/>
已今文公繼丗䘮制未畢非初見繼朝而獻功也何爲來錫命乎<lb/>
故榖梁子曰禮有受命無來錫命來錫命非正也<lb/>
晉侯伐衛叔孫得臣如京師衛人伐晉秋公孫敖㑹晉侯于戚冬十<lb/>
月丁未楚丗子商臣弑其君頵<lb/>
書丗子弑君者有父之親有君之尊而至於弑逆此天理大變人<lb/>
情所深駭春秋詳書其事欲以起問者察所由示懲誡也唐丗子<lb/>
弘受左氏春秋至此廢書嘆曰經籍聖人垂訓何書此耶郭瑜對<lb/>
　曰春秋義存褒貶以善惡爲勸誡故商臣千載而惡名不滅弘曰<lb/>
非惟口不可道故亦耳不忍聞願受他書瑜請讀禮丗子從之嗚<lb/>
呼聖人大訓不明於後丗皆腐儒學經不知其義者之罪耳夫亂<lb/>
臣賊子雖䧟穽在前斧鉞加於頸而不避顧謂身後惡名足以係<lb/>
其邪志而懲於爲惡豈不謬哉持此曉人可謂茅塞其心意矣若<lb/>
語之曰爲人君父而不通於春秋之義者必蒙首惡之名爲人臣<lb/>
　子而不通於春秋之義者必䧟篡弑誅死之罪聖人書此者使天<lb/>
<pb n="2b"/>
　下後丗察於人倫知所以爲君臣父子之道而免於首惡之名誅<lb/>
　死之罪也則丗子弘而聞此必將<graphic n="KR0719" url="https://raw.githubusercontent.com/kanripo/KR-Gaiji/master/images/KR0719.png" mimeType="image/png"/>然畏懼知春秋之不可不學<lb/>
　矣學於春秋必明臣子之義不至於奏請怫㫖而見酖矣傳者案<lb/>
　也經者斷也考於傳之所載可以見其所由致之漸豈隱乎嫡妾<lb/>
　必正而楚子多愛立子必長而楚國之舉常在少者養丗子不可<lb/>
　不愼也而以潘崇爲之師侍膳問安丗子職也而多置宫甲降而<lb/>
　不憾憾而能聄者鮮矣乃欲黜兄而立其弟謀及婦人冝其敗也<lb/>
　　而使江芉知其情是以不仁處其身而以不孝處其子也其及冝<lb/>
　矣楚頵僭王慿陵中國戰勝諸侯毒𬒳天下然昧於君臣父子之<lb/>
　道禍發蕭牆而不之覺也不善之積豈可揜哉君不君則臣不臣<lb/>
　　父不父則子不子春秋書丗子弑其君者推本所由而著其首惡<lb/>
　爲萬丗之大戒也然則商臣無貶矣曰弑父與君之賊其惡猶待<lb/>
　　於貶而後著乎<lb/>
　公孫敖如齊<lb/>
<pb n="3a"/>
二年春王二月甲子晉侯及秦師戰于彭衙秦師敗績<lb/>
戰而言及者主乎是戰者也夫敵加於己不得已而起者謂之應<lb/>
兵爭恨小故不忍忿怒者謂之忿兵按左氏秦孟明帥師伐晉報<lb/>
殽之役此所謂忿兵疑罪之在秦也而以晉侯主之何哉處已息<lb/>
爭之道逺怨之方也然則敵加於巳縱其侵暴將不得應乎曰敵<lb/>
加於己而已有罪焉引咎責躬服其罪則可矣巳則無罪而不義<lb/>
見加諭之以詞命猶不得免焉亦告於天子方伯可也若遽然興<lb/>
師而與戰是謂以桀攻桀何愈乎故以晉侯爲主者處已息爭之<lb/>
道寡怨之方王者之事也<lb/>
丁丑作僖公主<lb/>
作主者造木主也旣葬而反虞虞主用桑期年而練祭練主用栗<lb/>
用栗者藏主也何以書僖公薨至是十有五月然後作主慢而不<lb/>
敬甚矣夫慢而不敬積惡之原也以爲無傷而不去至於惡積而<lb/>
不可揜所以謹之也<lb/>
<pb n="3b"/>
三月乙巳及晉處父盟<lb/>
及處父盟者公也其不地於晉也諱不書公者抑大夫之伉不使<lb/>
與公爲敵正君臣之分也適晉不書反國不致爲公諱耻存臣子<lb/>
　之禮也凢此類筆削魯史之舊文衆矣<lb/>
夏六月公孫敖㑹宋公陳侯鄭伯晉士縠盟于垂隴自十有二月不<lb/>
雨至于秋七月<lb/>
　書不雨至于秋七月而不曰至于秋七月不雨者蓋後言不雨則<lb/>
　是冀雨之詞非文公之意也夫書不雨至于秋七月而止即八月<lb/>
甞雨矣然而不書八月雨者見文公之無意於雨不以民事繫憂<lb/>
　樂也其怠於政事可知而魯衰自此始矣<lb/>
八月丁卯大事于大廟躋僖公<lb/>
　有事者時祭大事祫也合羣廟之主食於大廟升僖於閔之上也<lb/>
　閔僖二公親則兄弟分則君臣以爲逆祀者兄弟之不先君臣禮<lb/>
　也君子不以親親害尊尊故左氏則曰祀國之大事而逆之可乎<lb/>
<pb n="4a"/>
子雖齊聖不先父食乆矣公羊則曰其逆祀先禰而後祖也榖梁<lb/>
則曰逆祀則是無昭穆也無昭穆則是無祖也閔僖非祖禰而謂<lb/>
之祖禰者何臣子一例也夫有天下者事七丗諸侯五丗說禮者<lb/>
曰丗指父子非兄弟也然三傳同以閔公爲祖而臣子一例是以<lb/>
僖公父視閔公爲禮而父死子繼兄亡弟及名號雖不同其爲丗<lb/>
　一矣<lb/>
冬晉人宋人陳人鄭人伐秦<lb/>
按左氏四國伐秦報彭衙之役則皆國卿也其貶而稱人者晉人<lb/>
再勝秦師在常情亦可以已矣而復興此役結怨勤民是全不務<lb/>
德專欲力爭而報復之無已也以致濟河焚舟之師故特貶而稱<lb/>
人<lb/>
公子遂如齊納幣<lb/>
　㛰姻常事不書其書納幣者䘮未終而圗㛰也夫娶在三年之外<lb/>
矣則何譏乎春秋論事莫重乎志志敬而節具與之知禮志和而<lb/>
<pb n="4b"/>
音雅與之知樂志哀而居約與之知䘮非虚加之也重志之謂也<lb/>
此皆使人私欲不行閑邪復禮之意<lb/>
三年春王正月叔孫得臣㑹晉人宋人陳人衛人鄭人伐沈沈潰<lb/>
　按左氏伐沈以其服於楚也沈潰民逃其上也五國皆稱人將非<lb/>
命卿也沈在汝南平輿縣北未甞與中國㑹盟而南服於楚師入<lb/>
其境而民人逃散雖非義舉比於報復私怨之兵則有閒矣故其<lb/>
　辭無褒貶凢此類欲示後丗用師者知權而本之以正也<lb/>
夏五月王子虎卒<lb/>
　王子虎不書爵譏之也天子内臣無外交或曰禮稱情而爲之節<lb/>
　文者也叔服新使乎我則冝有恩禮矣仲尼脫驂於舊館雖卒叔<lb/>
　服可也夫脫驂於舊館惡夫涕之無從而爲之者非禮之經也天<lb/>
　子内臣無外交而以新使乎我致恩禮焉是以私情害公義失輕<lb/>
　重之權矣<lb/>
秦人伐晉<lb/>
<pb n="5a"/>
按左氏秦伯伐晉濟河焚舟封殽尸而還其稱人何也聖人作易<lb/>
以懲忿窒慾爲損卦之象其辭曰損德之修也春秋諸侯之知德<lb/>
者鮮矣穆公𥘉聽杞子之請違蹇叔之言其名爲貪兵是慾而不<lb/>
能窒也及敗於殽歸作秦誓庶幾能改將窒其慾矣復起彭衙之<lb/>
師報殽函之役其名爲憤兵是忿而不能懲也今又濟河取郊人<lb/>
　之稱斯師也何義哉晉人畏秦而不出穆公逞其忿而後悔自是<lb/>
　見伐不報始能踐自誓之言矣是故於此貶而稱人備責之也<lb/>
秋楚人圍江雨螽于宋冬公如晉十有二月己巳公及晉侯盟晉陽<lb/>
處父帥師伐楚以救江<lb/>
　以者不以者也救江善矣其書以何楚甞伐鄭矣齊桓公逺結江<lb/>
　黃合九國之師於召陵然後伐鄭之謀罷又甞圍宋矣晉文公許<lb/>
　復曹衛㑹四國之師於城濮然後圍宋之役解今江國小而弱非<lb/>
　能與宋鄭比楚人圍之必不待徹四境屯戍守禦之衆與宿衛盡<lb/>
　行也當是時楚有覆載不容之罪晉主夏盟冝合諸侯聲罪致討<lb/>
<pb n="5b"/>
命秦甲出武關齊以東兵略陳蔡而南處父等軍方城之外楚必<lb/>
震恐而江圍自解矣計不出此乃獨遣一軍逺攻強國豈能濟乎<lb/>
故書伐楚以救江言救江雖善而所以救之者非其道矣此春秋<lb/>
紀用兵之法也<lb/>
四年春公至自晉夏逆婦姜于齊<lb/>
逆皆稱女以未成婦而女者在父母家之所稱也往逆而稱婦入<lb/>
國不書至何哉此春秋誅意之効也禫制未終思念娶事是不志<lb/>
哀而居約矣方逆也而已成爲婦未至也而如在國中原其意而<lb/>
誅之也不稱夫人姜氏者亦與有貶焉婦人不專行何以與有貶<lb/>
　父母與有罪也文公不知敬其伉儷違禮而行使國亂子弑齊人<lb/>
　不能鑒微知著冒禮而往使其女不允於魯皆失於不正其始之<lb/>
　過也夫婦之際人倫之首禮不可不謹也故交貶之以爲後鑒<lb/>
狄侵齊秋楚人滅江晉侯伐秦<lb/>
　晉人三敗秦師見報乃常情耳而穆公濟河焚舟則貶而稱人秦<lb/>
<pb n="6a"/>
取王官及郊未至結怨如晉師之甚也襄公又報之於常情過矣<lb/>
而得稱爵何也聖人以常情待晉襄而以王事責秦穆所以異乎<lb/>
襄公忘親背惠大破秦師敗狄伐許怒魯侯之不朝也而以無禮<lb/>
施之是專尚威力先事加人莫知省德而後動也今又報秦不足<lb/>
罪矣穆公𥘉敗於殽悔過自誓増修德政冝若過而知悔悔而能<lb/>
改又有濟河之役則非誓言之意所以備責之也然晉襄見伐而<lb/>
報猶無譏焉秦穆至是見伐而不報善可知矣不譏晉侯所以深<lb/>
善秦伯春秋大改過嘉釋怨王者之事也故仲尼定書列秦誓於<lb/>
百篇之末以見悔過能改而不責人雖聖賢誥命不越此矣<lb/>
衛侯使寗俞來聘冬十有一月壬寅夫人風氏薨<lb/>
風氏僖公之母莊公妾也而稱夫人自是嫡妾亂矣語曰邦君之<lb/>
妻邦人稱之曰君夫人稱諸異邦曰寡小君蓋敵體之稱也若夫<lb/>
妾媵則非敵矣其生亦以夫人之名稱號之其没亦以夫人之禮<lb/>
卒葬之非所以正其分也以妾媵爲夫人徒欲尊寵其所愛而不<lb/>
<pb n="6b"/>
　虞卑其身以妾母爲夫人徒欲崇貴其所生而不虞賤其父卑其<lb/>
　身則失位賤其父則無本越禮至是不亦悖乎夫禮庶子爲君爲<lb/>
　其母無服不敢貳尊者也春秋於成風記其卒葬各以實書不爲<lb/>
　異詞者謹禮之所由變也<lb/>
　五年春王正月王使榮叔歸含且賵<lb/>
　珠玉曰含車馬曰賵歸含且賵者厚禮妾母也不稱天王者弗克<lb/>
　若天也春秋繫王於天以定其名號者所履則天位也所治則天<lb/>
　職也所勑而惇之者則天之所叙也所自而庸之者則天之所秩<lb/>
　也所賞所刑者則天之所命而天之所討也夫婦人倫之本王法<lb/>
　所尤謹者今成風以妾僭嫡王不能正又使大夫歸含賵焉而成<lb/>
　之爲夫人則王法廢人倫亂矣是謂弗克若天而悖其道非小失<lb/>
　　耳故特不稱天以謹之也<lb/>
　三月辛亥葬我小君成風<lb/>
　仲子雖聘非惠公之嫡也春秋之初尚以爲疑故别爲立官而羽<lb/>
<pb n="7a"/>
數特異此雖非禮之正然不祔于姑猶有辨焉至是成風書葬乃<lb/>
有二夫人袝廟而亂倫易紀無復辨矣故禮之失自成風始也<lb/>
王使召伯來㑹葬<lb/>
王臣下聘桓公冢宰書名示貶而大夫再聘則無譏焉或以爲從<lb/>
同同也或以爲同則書重也成風薨王使榮叔歸含且賵旣不稱<lb/>
天矣及使召伯來㑹葬又與貶焉何也歸含且賵施於妾母已稠<lb/>
疊矣又使卿來㑹葬恩數有加焉是將祔之於廟也而致禮於成<lb/>
風盡矣聘一也含賵而又葬則其事益隆亂人倫廢王法甚矣再<lb/>
不稱天者聖人於此尤謹其戒而不敢略也<lb/>
夏公孫敖如晉秦入入郡秋楚人滅六冬十月甲申許男業卒六年<lb/>
春葬許僖公夏季孫行父如陳秋季孫行父如晉八月乙亥晉侯驩<lb/>
卒冬十月公子遂如晉葬晉襄公晉殺其大夫陽處父晉狐射姑出<lb/>
奔狄<lb/>
公羊子曰晉殺其大夫陽處父則狐射姑曷爲出奔射姑殺也射<lb/>
<pb n="7b"/>
姑殺則其稱國以殺何君漏言也易曰不出戸庭無咎何謂也子<lb/>
　曰亂之所生則言語以爲階君不密則失臣臣不密則失身幾事<lb/>
　不密則害成是以君子愼密而不出也凢書殺者在上則稱君在<lb/>
　下則稱氏在衆則稱人在微者則稱盜君與臣同殺則稱國今殺<lb/>
處父者射姑耳君獨以漏言故亦預殺焉所以爲後丗戒也或以<lb/>
處父爲侵官非歟曰人君用人失當則其國必危凡立于朝者舉<lb/>
當諌君况身爲晉國之太傅耶若以爲侵官將相大臣非其人百<lb/>
　官有司失其職在位者當拱黙自全隂聽人主之所爲至於顚危<lb/>
　而不救則將焉用彼相乎率天下臣子爲持禄容身不忠之行以<lb/>
　誤朝迷國者必此侵官之說夫<lb/>
閏月不告月猶朝于廟<lb/>
　不告月者不告朔也不告朔則曷爲不言朔也因月之虧盈而置<lb/>
　閏是主乎月而有閏也故不言朔而言月占天時則以星授民事<lb/>
　則以節候寒暑之至則以氣百官修其政於朝庶民服其事於野<lb/>
<pb n="8a"/>
則主乎是焉耳矣閏不可廢乎曰迎日推䇿則有其數轉璣觀衡<lb/>
則有其象歸竒於扐以象閏數也斗指兩辰之間象也象數者天<lb/>
　理也非人所能爲也故以定時成歲者唐典也以詔王居門終月<lb/>
者周制也班告朔於邦國不以是爲附月之餘而弗之數也猶朝<lb/>
　于廟者幸其不巳之詞子貢欲去告朔之餼羊子曰尔愛其羊我<lb/>
愛其禮<lb/>
七年春公伐邾三月甲戌取須句遂城郚夏四月宋公王臣卒宋人<lb/>
殺其大夫<lb/>
書宋人者國亂無政非君命而衆人擅殺之也大夫不名義繫於<lb/>
殺大夫而其名不足紀也<lb/>
戊子晉人及秦人戰于令狐晉先蔑奔秦<lb/>
按左氏襄公卒太子㓜晉人欲立長君趙孟使先蔑如秦逆公子<lb/>
雍秦康公以師納之襄夫人日抱太子以啼于朝曰舎適嗣不立<lb/>
　而外求君將焉寘此諸大夫畏逼乃背先蔑立靈公趙盾將中軍<lb/>
<pb n="8b"/>
　以禦秦潛師夜起敗秦師于令狐先蔑奔秦程氏以爲晉不謝秦<lb/>
　秦納不正皆罪也故稱人晉懼秦之不肯巳而擊之是晉人爲志<lb/>
　乎是戰者也故書及其貶之如此者使後丗臣子愼於廢立之際<lb/>
　不可忽也治亂存亡係國君之廢立事莫重於此矣而可以有誤<lb/>
　乎弈者舉棋不定不勝其耦况置君而可以不定乎<lb/>
狄侵我西鄙秋八月公㑹諸侯晉大夫盟于扈<lb/>
諸侯㑹晉趙盾盟于扈爲晉侯立也趙盾内專廢置其君外強諸<lb/>
　侯爲此盟其不名者見大夫之強也諸侯不序見公之不及於㑹<lb/>
　也文公怠惰事多廢緩旣約晉盟而復後至故隱其不及罪公之<lb/>
　不能自強於政治魯自是日益衰矣<lb/>
冬徐伐莒公孫敖如莒涖盟<lb/>
八年春王正月夏四月秋八月戊申天王崩冬十月壬午公子遂㑹<lb/>
晉趙盾盟于衡雍乙酉公子遂㑹雒戎盟于暴<lb/>
春秋記約而志詳其書公子遂盟趙盾及雒戎何詞之贅乎曰聖<lb/>
<pb n="9a"/>
　人謹華夷之辨所以明族類别内外也雒邑天地之中而戎醜居<lb/>
之亂華甚矣再稱公子各日其㑹正其名與地以深别之者示中<lb/>
國夷狄終不可雜也自東漢已來乃與戎雜處而不辨晉至於神<lb/>
州陸沉唐亦丗有戎狄之亂許翰以爲謀國者不知學春秋之過<lb/>
信矣<lb/>
公孫敖如京師不至而復丙戌奔莒<lb/>
按左氏公孫敖奔莒從己氏也男女人之大欲存焉寡欲者養心<lb/>
　之要欲而不行可以爲難矣然欲生於色而縱於淫色出於性目<lb/>
　之所視有同美焉不可掩也淫出於氣不持其志則放僻趨蹶無<lb/>
　不爲矣敖如京師其書不至而復者言敖無入使于周之意惟己<lb/>
　氏之欲從也夫以志徇氣肆行淫欲而不能爲之帥至於棄其家<lb/>
　國出奔而不顧此天下之大戒也春秋謹書其事於敖與何誅使<lb/>
後人爲鑒必持其志修窒慾之方也<lb/>
螽宋人殺其大夫司馬宋司城來奔<lb/>
<pb n="9b"/>
　初宋昭公將去羣公子樂豫以爲不可遂舎司馬以讓公子卬則<lb/>
　卬固昭公之黨欲專宋政而昭公固欲以其弟卬自衛也夫司馬<lb/>
　掌兵之官不選衆舉賢以素有威望爲國人所畏服者使居其任<lb/>
　乃欲寵其私昵鮮有不亡者矣公子卬蕩意諸皆以官舉者見主<lb/>
　兵者不能其官至於見殺守土者不能其官至於出奔而其君不<lb/>
　免失身見弑之禍冝矣<lb/>
<pb n="10a"/>
</p>
<p>
</p>
  </div>
</body>
</text>
</TEI>
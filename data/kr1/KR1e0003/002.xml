<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
春秋正義卷第二<lb/>
　　国子祭酒上護軍曲阜縣開国子臣孔穎達等奉<lb/>
　　敕撰<lb/>
春秋經傳集觧隐公第一<lb/>
正義曰五經題篇皆出注者之意人各有心故題無常凖此本經<lb/>
傳别行則經傳各自有題注者以意裁定其本難可復知拠今服<lb/>
虔所注題云隐公左氏傳觧誼第一不題春秋二字然则春秋二<lb/>
字蓋是經之題也服言左氏傳三字蓋本傳之題也杜旣集觧經<lb/>
傳春秋此書之大名故以春秋冠其上序說左氏言已備悉故略<lb/>
去左氏而為此題焉經傳集觧四字是杜所加其餘皆旧本也經<lb/>
者常也言事有典法可常遵用也傳者傳也博釈經意傳示後人<lb/>
分年相附集而觧之故謂之經傳集觧隐公魯君侯爵杜君采<lb/>
大史公書卋本旁引傳記以為卋族譜略記國之興滅譜云魯姬<lb/>
姓文王子周公且之後也周公股肱周室成王封其子伯禽扵曲<lb/>
阜为魯侯今魯国是也自哀以下九世二百一十年而椘滅魯<lb/>
<pb n="1b"/>
依魯卋家伯禽至隐公凡十三君兄弟相及者五人隐公名息姑<lb/>
伯禽七卋孫惠公弗皇子聲子所生平王四十九年即位是歲<lb/>
歲在豕韋礼記檀弓曰死謚周道也周法天子至扵大夫旣死則<lb/>
累其德行而為之謚周書謚法云隐拂不成曰隐魯實侯爵而<lb/>
称公者五等之爵虽尊卑殊号臣子尊其君父皆称為公是礼之<lb/>
常也字書云第訓次也一者数之始此卷扵次弟當其一也<lb/>
杜氏　正義曰杜氏名預字元凱畿之孫恕之子也陳夀魏志云<lb/>
杜畿字伯侯京兆杜陵人也漢御史大夫杜延年之後文帝時为<lb/>
尚書僕射封樂亭侯試舩溺死追贈大僕謚戴侯也恕字務伯官<lb/>
至幽州刺史預司馬宣王女壻也王隐晉書云預知謀深博明扵<lb/>
治乱當称德者非所企及立言立功預所庻幾也大觀群典謂公<lb/>
羊榖梁詭辯之言又非先儒說左氏未究丘明之意横以二傳乱<lb/>
之乃錯綜微言著春秋左氏經傳集觧又參考衆家为之釋例<lb/>
又作盟會圖春秋長歴備成一家之学至老乃成預有大功名扵<lb/>
晉室位至征南大将軍開府封當陽侯荆州刺史食邑八千户时<lb/>
<pb n="2a"/>
人號爲武庫不言名而言氏者註述之人義在謙退不𣣔自言其<lb/>
名故但言杜氏毛君孔安国馬融王肅之徒其所註書皆称爲傳<lb/>
郑玄則謂之爲註而此於杜氏之下更无称謂者以集觧之名已<lb/>
題在上故止云杜氏而已刘炫云不言名而云氏漢承焚書之后<lb/>
諸儒各載学名不敢布於天下但𣣔傳之私族自題其氏爲謙之<lb/>
辞　傳惠公　惠公名不皇謚法愛人好与曰惠其子隐公譲<lb/>
国之君元妃芳非反傳曰嘉耦曰妃適本又作嫡同丁歴反　傳<lb/>
惠公元妃孟子正義曰惠公名弗皇孝公之子也謚法爱民好与<lb/>
曰惠釈詁云元始也妃匹也始匹者言以前未曽娶而此人始爲<lb/>
匹故註云言元妃明始適夫人也妃者名通適妾故傳云陳哀公<lb/>
之元妃郑姬生悼太子偃師二妃生公子留下妃生公子勝元者<lb/>
始也長也一元之字兼始適两義故云始適夫人也然則有始而<lb/>
非適若孟任之類是也亦有適而非始若哀姜之類是也妃者配<lb/>
匹之言非有尊卑之異其尊卑珠称則曲礼所云天子之妃曰后<lb/>
諸侯曰夫人大夫曰孺人士曰婦人庻人曰妻是也郑玄以爲后<lb/>
<pb n="2b"/>
之言為後蓋執治内事在夫之后也夫之言枎言能扶成人君之<lb/>
徳孺之言属言其繫属人也婦之言服言其服事人也妻之言齊<lb/>
言与夫齊䓁也庻人之賤見其齊䓁也以上因其爵之尊卑為立<lb/>
别号其实皆配夫通以妃為称少牢饋食礼云以某妃配某氏是<lb/>
大夫之妻亦称妃也孟仲叔季兄弟姊妹長㓜之别字也孟伯俱<lb/>
長也礼緯云庻長称孟然則適妻之子長者称伯妾子長於妻子<lb/>
則称為孟所以别適庻也故杜註文十五年及釈例皆云慶父為<lb/>
長庻故或称孟伐沈氏亦然案傳趙荘子之妻晋景公之姊則趙<lb/>
武適妻子也而武称趙孟荀偃之卒也士匄請後曰郑甥可則荀<lb/>
吴妾子也而呉称知伯豈知氏常為適而称伯趙氏恒為庻而孟<lb/>
者也盖以趙氏趙盾之后盾為庻長故子孫恒以孟言之与慶父<lb/>
同之推此言之知知氏荀首之后傳云守行伯之季弟則俱是適<lb/>
妻之子俱林父荀首並淂立家故荀首子孫亦從適長称伯也或<lb/>
可春秋之時不能如礼孟伯之字無適庶之異盖從心所𣣔而自<lb/>
称之耳契姓子宋是殷後故子為宋姓婦人以字配姓故称孟子<lb/>
<pb n="3a"/>
成䘮則知此不称薨亦不成䘮也案傳例不赴則不称薨然則此<lb/>
云不成䘮者正謂不赴扵諸侯也周礼小史卿大夫之䘮賜謚讀<lb/>
誄止賜卿大夫不賜婦人則婦人法不當謚故号當繫夫釋例曰<lb/>
謚者興扵周之始王変質從文扵是有諱焉傳曰周人以諱事<lb/>
神名終将諱之故易之以謚末卋滋蔓降及匹夫爰曁婦人婦<lb/>
人无外行扵礼當繫夫之謚以明所属詩称荘姜宣姜即其義<lb/>
也是言婦人扵法無謚故取其夫謚冠於姓之上生以夫国冠之韓<lb/>
姞秦姬是也死以夫謚冠之荘姜㝎姒是也直見此人是某公之<lb/>
妻故從夫謚此謚非婦人之行也夫謚巳㝎妻即從而称之先夫而<lb/>
死則夫未有謚或隨冝称字故云無謚言婦人法無謚也先夫死<lb/>
不淂從夫謚觧其不称惠也此言其正法耳其末世滋蔓則為之<lb/>
作謚景王未崩妻称穆后如此之類皆非礼也重言孟子者服䖍<lb/>
云嫌与惠公俱卒故重言之下仲子亦然　注聲謚至継室<lb/>
正義曰謚法不生其国曰聲是聲为謚也襄二十三年傳称臧宣<lb/>
叔娶于鑄生賈及為而死継室以其姪則姪之与姊皆淂継室此<lb/>
<pb n="3b"/>
旣無文故設疑辞云蓋孟子之姪姊也成八年傳曰凡諸侯嫁女<lb/>
同姓媵之異姓則否荘十九年公羊傳曰諸侯娶一国則二国徃媵<lb/>
之以姪姊從姪者何兄之子也姊者何弟也諸侯壹聘九女然則<lb/>
諸侯娶扵三国国别各有三女此言諸侯始娶則同姓之国以姪<lb/>
姊媵者𣣔言媵者亦有姪娣省略為文耳其实夫人与媵皆有姪娣<lb/>
但聲子或是孟子姪姊或是同姓之国媵者姪娣以其難明故杜两<lb/>
觧之𥘉云孟子之姪娣又云同姓之国以姪姊媵是也故釋例曰古<lb/>
者諸侯之娶適夫人及左右媵各有姪姊皆同姓之国国三人凡<lb/>
九女參骨肉至親所以息隂訟隂訟息所以廣継嗣是其義也然<lb/>
宋之同姪国依卋本子姓殷时来宋空同黎比髦自夷蕭但春秋<lb/>
不載其国未知宋之同姓者是何釈言云媵送也言妾送適行故<lb/>
夫人姪娣亦称媵也經傳之說諸侯唯有継室之文皆无重娶之<lb/>
礼故知元妃死則次妃攝治内事次妃謂姪姊与媵諸妾之最貴<lb/>
者釈例曰夫人薨不更聘必以姪娣媵継室是夫人之姪娣与工<lb/>
媵皆可以継室也適庻交争禍之大者礼所以別嫌明疑防㣲杜漸<lb/>
<pb n="4a"/>
故虽摂治内事猶不淂称夫人又異扵餘妾故謂之継室妻処夫<lb/>
之室故書傳通謂妻为室言継續元妃在夫之室　宋武至于我<lb/>
正義曰宋国公爵譜云宋子姓其先契佐唐虞为司徒封扵啇成<lb/>
湯受命王有天下及紂無道周武王滅之而封其子武庚以紹殷<lb/>
後武庚作乱周公伐而誅之更封紂兄帝乙之元子㣲子啓為宋<lb/>
公都啇丘今梁国睢陽縣是也㣲子卒其弟㣲仲代立穆公七年<lb/>
魯隐公之元年也景公三十六年魯哀公之十四年獲麟之歲也<lb/>
昭公淂之元年春秋之傳終矣其後五卋百七十年而斉魏椘共<lb/>
㓕宋依宋丗家㣲子至武公凡十二君兄弟相及者二人武公是<lb/>
㣲仲九丗孫謚法克㝎禍乱曰武　注婦人至魯魯　正義曰婦<lb/>
人謂嫁曰帰隐二年公羊傳文也以其手之文理自然成字有若<lb/>
天之所命使為魯夫人然故嫁之扵魯也成季唐叔亦有文在其<lb/>
手曰友曰虞曰下不言為此傳言為魯夫人老以宋女而作他國<lb/>
之妻故傳加為以示異耳非爲手文有为字故魯夫人之上有為<lb/>
字也仲子手有此文自然成字似其天命使然故云有若天命也<lb/>
<pb n="4b"/>
隸書起扵秦末手文必非隷書石經古文虞作　魯作<graphic n="KR2590" url="https://raw.githubusercontent.com/kanripo/KR-Gaiji/master/images/KR2590.png" mimeType="image/png"/>手文容<lb/>
或似之其友及夫人固當有似之者也傳重言仲子生者詳言之<lb/>
与上重言孟子卒其義同也旧說云若河◍洛書天神言語真文<lb/>
天命此雖手有文理更無灵驗又非夢天故言有若注言帰至年<lb/>
薨正義曰杜知不以桓生之年薨者以元年傳曰惠公之薨也有宋<lb/>
师大子少葬故有阙少者未成人之辞非新始生之称又改葬惠<lb/>
公而隱公不臨使桓爲主若薨年生則纔二歲未堪爲䘮主又羽父<lb/>
弑隐与桓同謀若年始十二亦未堪㝎弑君之謀以此知桓公之<lb/>
生非惠公薨之年也年之長㓜理无所異杜言此者𣣔明慶父爲<lb/>
荘公庻兄故顯言此以张本也釈例曰今推案傳之上下羽父之弑<lb/>
隐公皆諮謀扵桓然则桓公巳成人也傳云生桓公而惠公薨指<lb/>
明仲子唯有此男非謂生在薨年也栢以成人而弑隐即位乃娶<lb/>
扵斉自應有長庻長庶故氏曰孟是杜张本之意也注隐公至位傳<lb/>
正義曰継室虽非夫人而貴扵諸妾惠公不立大子母貴则冝爲君<lb/>
隐公當嗣父世正以禎祥之故仲子手有天人之文其父娶之有以<lb/>
<pb n="5a"/>
仲子爲夫人之意故追成父志以位譲桓但爲桓尚少未堪多難<lb/>
是以立桓爲大子帥国人而奉之巳則且摂君位待其年長故扵<lb/>
歲首不即君位傳扵元年之前預發此語者爲經不書公即位<lb/>
傳是謂先經以始事也凡你傳者皆是爲經唯文五年霍伯臼<lb/>
季等卒注云爲六年蒐扵夷傳者以蒐扵夷与此文次相接故<lb/>
不淂言张本也或言张本或言起本或言起撿其上下事同文異<lb/>
疑杜隨便而言也郑衆以为隐公攝立为君奉桓为大子案傳言<lb/>
立而奉之是先立後奉之也若隐公先立乃後奉桓則隐立之时<lb/>
未有大子隐之爲君復何所摂若先奉大子乃後摂立不淂云立<lb/>
而奉之是郑之謬也賈逵以爲隐立栢为大子奉以爲君隐虽不<lb/>
即位称公改元号令扵臣子朝正扵宗廟言立桓爲大子可矣安在<lb/>
其奉以爲君乎是賈之妄也襄二十五年斉景公立傳云崔杼立<lb/>
而相之以此知立而奉之謂立爲大子師國人奉之正謂奉之以<lb/>
爲大子也元年傳曰大子少是立爲大子之文也大子者父在之称<lb/>
今惠公已薨而言立爲大子者以其未堪爲君仍処大子之位故也<lb/>
<pb n="5b"/>
礼記曽子問曰君薨而丗子生是君薨之後仍可以称大子也經<lb/>
九年春王正月　正義曰此經字并下傳字亦杜氏所題以今年相<lb/>
附若不有經字何以異傳不有傳字何以别經又公羊榖梁二傳年<lb/>
上皆無經傳字故知杜所題也釋詁云元始也正長也此公之始年<lb/>
故称元年此年之長月故称正月言王正月者王者革前代馭天下<lb/>
必改正朔易服色以変人視聽夏以建寅之月為正殷以建丑之<lb/>
月為正周以建子之月為正三代異制正朔不同故礼記檀弓<lb/>
云夏后氏尚黒殷人尚白周人尚赤郑康成依拠緯候以正朔三<lb/>
而改自古皆相変如孔安國以自古皆用建寅為正唯殷革夏命<lb/>
而用建丑周革殷命而用建子杜無明說未知所從正是時王所<lb/>
建故以王字冠之言是今王之正月也王不在春上者月改則春<lb/>
移春非王所改故王不先春王必連月故王処春下周以建子為正<lb/>
則周之二月三月皆是前卋之正月也故扵春每月書王王二月者言<lb/>
是我王之二月乃殷之正月也王三月者言是我王之三月乃夏<lb/>
之正月也旣有正朔之異故每月称王以別之何休云二月三月<lb/>
<pb n="6a"/>
皆有王者二月殷之正月也三月夏之正月也王者存二王之後<lb/>
使統其正朔服其服色行其礼樂所以尊先垔通三統師法之<lb/>
義恭譲之礼服䖍亦云孔子作春秋扵春每月書王以統三王之<lb/>
正其意以爲王二月王三月王是夏殷之王謂大禹成湯也为周室<lb/>
之臣民尊夏殷之旧主每月書王敬奉前代揆之人情未見其可<lb/>
祀宋二王之後各行已祖正朔宋不行夏𣏌不行殷而使天下諸<lb/>
侯偏視二代考諸典籍未之或聞𣏌宋不奉周正周人悉尊夏殷<lb/>
則是重過去而忽當今尊亡国而慢时主其爲顛倒不亦甚乎且經<lb/>
之所言王二月王三月若是夏殷之王當自皆言正月何以言玉<lb/>
二月王三月乎謂之二月三月其王必是周王安淂以爲夏殷王也<lb/>
若如公羊之說春秋黜周王魯则杞非王後夏无可尊復通夏<lb/>
正何也但春之三月不必月皆有事若入年巳有王正月者則二月<lb/>
不復書王若巳有王二月者則三月不復書王以其上月己是此王<lb/>
之月則下月從而可知故每年之春唯一言王耳春秋之例竟時无<lb/>
事乃書首月以記时此下三月有會盟之事則不淂空書首月<lb/>
<pb n="6b"/>
也正月无事而空書首月者以人君扵始年𥘉月必朝廟告朔因<lb/>
即人君之位以継臣子之心故君之始年必書曰元年春王正月公<lb/>
即位史䇿之正法也隐公摂行君事虽不即位而亦改元朝廟与<lb/>
人更始異扵常年之正月故史特書其事見此月公冝即位而自不即<lb/>
位荘閔僖元年皆書春王正月与此同也㝎公元年不書正月者<lb/>
正月之时㝎公未立即位在扵六月歲首未淂朝正公之即位别<lb/>
見下文正月无所可見故不書也然則定以六月即位即位乃可<lb/>
改元正月巳称元年者未改之日必乗前君之年旣改之後方以<lb/>
元年紀事及其史宫定䇿須有一統不可半年從前半年從後<lb/>
虽非年𥘉亦統此歲故入年即称元也釈例曰癸亥公之䘮至自<lb/>
乾侯戊辰公即位䘮在外踰年乃入故因五日改殯之節国史用<lb/>
元年即位之礼因以此年为元年也古法旣然故漢魏以來虽秋<lb/>
冬改元史扵春夏即以元年冠之是有因扵古也受命之法必改<lb/>
正朔継卋之王奉而行之每歲頒扵諸侯受王正朔故言春王<lb/>
正月王即當时之王序云所書之王即平王是其事也公羊傳<lb/>
<pb n="7a"/>
曰王者孰謂謂文王也始改正朔自是文王所為頒扵諸侯非復<lb/>
文王之歴受今王之歴称文王之正非其義也　注隐公至元年<lb/>
正義曰傳云王周正月知是周王之正月也說公羊者云元者氣之<lb/>
始春者四时之始王者受命之始正月者政教之始公即位者一国<lb/>
之始春秋緯称黄帝受◍有五始謂此五事也杜於左氏之義虽<lb/>
无此文而始之理亦扵杜无害此非左氏襃貶之要自是史官記<lb/>
事之体故晋宋諸史皆言元年春王正月帝即位是也元年正月<lb/>
实是一年一月而别立名故觧之云凡人君即位𣣔其体元以居正<lb/>
故不言一年一月也言𣣔其体元以居正者元正实是始長之義但<lb/>
因名以廣之元者氣之本也善之長也人君執大本長庻物𣣔其<lb/>
与元同体故年称元也正者直方之間語也直其行方其義人君<lb/>
當執直心杖大義𣣔其常居正道故月称正也以其君之始年歲<lb/>
之始月故特假此名以示義其餘皆即從其數不復改也書称月<lb/>
正元日意同扵此又觧元事而書正月之意隐虽不即位然攝行<lb/>
君事而亦朝廟告朔改元布政故書首年始月以明其應即位而<lb/>
<pb n="7b"/>
不为也天子之封諸侯也割其上壤分之臣民使之專为巳有故<lb/>
諸侯扵其封内各得改元傳說郑国之事云僖之元年朝扵晋簡<lb/>
之元年士子孔卒是諸侯皆改元非独魯也刘炫为規過云元正<lb/>
唯取始長之義不为体元居正規釈杜云𣣔其体元以居正謂人<lb/>
君体是元長以居正位不𣣔在下陵奪処位不終是刘妄觧杜意<lb/>
不為体其元善居扵正道以規杜氏其理非也刘炫又難何休云<lb/>
唯王者然後改元立号春秋託新王受命於鲁故因以録即位若<lb/>
然新王受命正朔必改是魯淂称元亦應改其正朔仍用周正何<lb/>
也旣託王扵魯則是不事文王仍奉王正何也諸侯改元自是常<lb/>
法而云託王改元是妄說也說公羊者云元者氣之始春者四时之<lb/>
始王者受命之始正月者政教之始公即位者一国之始春秋緯<lb/>
云黄帝坐扵　扈閣鳯皇銜書致帝前其中淂五始之文謂此五<lb/>
事何休又云公即位者一国之始政莫大於正始故春秋以元之氣<lb/>
正天之端以天之端正王之政以王之政正諸侯之即位以諸侯之<lb/>
位正竟内之治諸侯不上奉王之政則不淂即位故先言正月而<lb/>
<pb n="8a"/>
後言即位政不由王出則不得为政故先言王而後言正月王者<lb/>
不承天以制号令則无法故先言春而後言王天不深正其元则<lb/>
不䏻成其化故先言元而後言春五者同日並見相須成体非此辞<lb/>
也何休自云諸侯不得改元則元者王之元年非公之元年公即<lb/>
位不在王之元年安得同日並見共成体也即以託王扵魯史之<lb/>
改元元旣为魯所改則政不由王出安得以王之政正諸侯元尊<lb/>
而王卑年大而月小年之有元改而无忌王之立政必云須奉舎其<lb/>
大而事其細敬所卑而慢所尊以此立教必不可行聖人有作豈<lb/>
當尓也黄帝之作五始者為天子法乎為諸侯法乎諸侯不得改<lb/>
元必非諸侯法若非諸侯法安得有公即位乎无公即位則阙一<lb/>
始何得为五始也若是天子法不得言王正月王即位何休言以<lb/>
王之政正諸侯之即位然王者豈復以巳之政正已即位不通若<lb/>
此何以行之言左氏者或取为說是逐狂東走也隐荘閔僖四公<lb/>
元年傳皆說不書即位之由故指以为例隐不行即位又謙不告<lb/>
至而歲首告朔朝正所以尊敬祖考也若不行即位又不朝正則<lb/>
<pb n="8b"/>
与臣子无別不成为君故告朔朝廟也　三月至于蔑<lb/>
正義曰公隐公也及与也与彼邾君字儀父者盟于蔑地譜云邾<lb/>
曹姓顓頊之後有六終産六子其弟五子曰安邾即安之後也周<lb/>
武王封其苗裔邾俠為附庸居邾今魯国鄒縣是也自安至儀父<lb/>
十二卋始見春秋斉桓行霸儀父附從進爵称子文公徙扵繹桓<lb/>
公以下春秋後八丗而椘滅之諸侯俱受王命各有寰宇上事天<lb/>
子旁交隣国天子不信諸侯諸侯自不相信則盟以要之凡盟礼<lb/>
殺牲㰱血告誓神明若有背違𣣔令神加殃咎使如此牲也曲礼<lb/>
曰約信曰誓涖牲曰盟周礼天官玉府職曰若合諸侯则共珠槃<lb/>
玉敦夏官戎右職曰盟則以玉敦辟盟遂役之賛牛耳桃茢秋<lb/>
官司盟職曰掌盟載之法日邦国有疑會同則掌其盟約之載及<lb/>
其礼儀北靣詔明神郑玄以為槃敦皆器名也珠玉以為飾合<lb/>
諸侯者必割牛耳取其血㰱之以盟敦以盛血槃以盛耳将㰱則<lb/>
戎右執其器為衆陳其載辞使心皆開辟司盟之官乃此靣讀其<lb/>
載書以告日月山川之神旣告乃尊卑以次㰱戎右傳敦血以授<lb/>
<pb n="9a"/>
當㰱者今含其血旣㰱乃坎其牲加書扵上而埋之此則天子會<lb/>
諸侯使諸侯聚盟之礼也凡天子之盟諸侯十二歲扵方岳之<lb/>
下故傳云再會而盟以顕昭明若王不廵守及諸侯有事朝王即<lb/>
时見曰會殷見曰同亦為盟礼其盟之法案覲礼為壇十有二尋<lb/>
深四尺方明于其上方明者木也方四尺設六玉上圭下璧南<lb/>
方璋西方琥北方璜東方圭朝諸侯扵壇訖乃加方明扵壇而祀<lb/>
之列諸侯扵庭玉府共珠槃玉敦戎右以玉敦辟盟遂役之賛牛<lb/>
耳桃茢司盟北靣詔告明神諸侯以次㰱血郑注覲礼云王之盟<lb/>
其神主日王官之伯盟其神主月諸侯之盟其神主山川是盟礼<lb/>
之略也若諸侯之盟亦有壇知者故柯之盟公羊傳称曹子以乎<lb/>
剱劫桓公于壇是也其盟神則无復定限故裏十一年傳称司慎<lb/>
司盟名山川群神群祀先王先公七姓十二国之祖是也其盟<lb/>
用牛牲故襄二十六年傳云歃用牲又哀十七年傳云諸侯盟<lb/>
誰執牛耳是也其殺牛必取血及耳以手執玉敦之血進之扵口知<lb/>
者定八年渉佗捘衛侯之手及捥又襄九年傳云与大国盟口血<lb/>
<pb n="9b"/>
未乾是也旣盟之後牲及餘血并盟載之書加扵牲上坎而埋之故<lb/>
僖二十五年傳公宵坎血加書是也春秋之卋不由天子之命諸<lb/>
侯自相与盟大国制其言小国尸其事官虽小異礼則大同故釋<lb/>
例曰盟者殺牲載書大国制其言小国尸其事珠槃玉敦以奉<lb/>
流血而同㰱是其事也其盟載之辞則傳多有之此時公求好扵<lb/>
邾邾君来至蔑地公出与之盟史書魯事以公為主言公及及<lb/>
者言自此及彼拠魯為文也桓十七年公會邾儀父盟于趡彼言<lb/>
會此言及者彼行會礼此不行會礼故也故刘炫云䇿書之例<lb/>
先會後盟者上言會下言盟唯盟不會者直言及此為不行會<lb/>
礼故言及也或可史異辞非先會而盟則称會知者文七年公<lb/>
會諸侯晋大夫盟于扈傳云公後至則是不及其會而經称會<lb/>
故知盟称會者未必先行會礼也　注附庸至姑城　正義曰傳<lb/>
言未王命知是附庸也荘五年郳犂來來朝傳曰未王命觧其称<lb/>
名之意是知附庸之君例称名也礼記王制云不合扵天子附扵<lb/>
諸侯曰附庸郑玄云不合謂不朝會也小城曰附庸附庸者以<lb/>
<pb n="10a"/>
国事附扵大国未能以其名通是說附庸之義也王制又云天子<lb/>
之元士視附庸然則附庸貴賤与天子之元士同也其礼則四命<lb/>
知者天子大夫視子男卿視伯三公視公侯所視皆多一命明知<lb/>
附庸多扵元士一命又諸侯丗子未誓執皮帛視小国之君公之<lb/>
孤四命亦執皮帛及附庸亦執皮帛故知四命也然則天子大夫<lb/>
四命称字附庸称名者以王朝之臣故特尊之而称字釈例曰名<lb/>
重扵字故君父之前自名朋友之接自字是以春秋之義貶責書<lb/>
其名斥所重也襃厚顕其字辟所諱也然則應字而名則是貶應<lb/>
名而字則是貴故宰咺書名以貶之儀父書字以貴之傳文唯言<lb/>
貴之不說可貴之狀賈服以為儀父嘉隐公有至孝謙譲之義而<lb/>
与結好故貴而字之善其慕䝨說讓知不然者案傳云公攝位而<lb/>
𣣔求好扵邾是公先求邾非邾先慕公復何足貴且書曰儀父<lb/>
乃是新意仲尼以事有可善乃淂書字善之不是縁魯之意<lb/>
以为襃貶安淂以其慕䝨便足貴之又桓十七年公及邾儀父盟<lb/>
于趡桓公不䝨不讓彼經亦書儀父故知貴之之言不为慕䝨說<lb/>
<pb n="10b"/>
譲也附庸不能自通不与盟會今能自通大国継好息民故知為<lb/>
此貴而字之不貴來朝而貴其盟者朝事大国則附庸常道斉<lb/>
盟結好非附庸所能故盟則貴之朝從常法　夏五月至于鄢<lb/>
正義曰郑国伯爵譜云郑姬姓周厉王子宣王母弟桓公友之後<lb/>
也宣王封友扵郑今京兆郑縣是也及幽王无道友徙其民扵虢<lb/>
鄶虢鄶之君分其地遂国焉今河南新郑縣是也荘公二十二年魯<lb/>
隐公元年也聲公二十年獲麟之歲也三十三年而春秋之傳<lb/>
終矣聲公三十七年卒自聲公以下五世八十七年而韓滅郑此<lb/>
郑伯荘公也謚法勝敵克壯曰莊　注不称至陵縣　正義曰國<lb/>
討者謂称国若人称国称人則明其為賊言一国之人所𣣔討也<lb/>
今称郑伯指言君自殺弟若弟无罪然譏其失兄之教不肯早<lb/>
为之所乃是養成其悪及其作乱則必𣣔殺之故称郑伯所以罪<lb/>
郑伯也傳例母弟称弟叚實母弟以其不為弟行故玄弟以罪<lb/>
叚也两罪之者明兄虽失教而叚亦凶逆也釋例曰兄而害弟<lb/>
者称弟以章兄罪弟又害兄則玄弟以罪弟身統論其義兄<lb/>
<pb n="11a"/>
弟二人交相殺害各有曲直存弟則示兄曲也郑伯旣失教若依<lb/>
例存弟則嫌善叚故特去弟两見其義是其說也襄三十年天<lb/>
王殺其弟佞夫傳曰罪在王則与郑伯同譏而佞夫不玄弟者<lb/>
釈例曰佞夫称弟不聞反謀也郑叚去弟身为謀首也然则佞夫<lb/>
不与反謀罪王而不罪佞夫故称弟也傳例戦敗克取两国之<lb/>
文叚實郑臣而言克叚故申明傳意以觧之得儁曰克荘十一<lb/>
年傳例也国討例在莊二十二年者彼經書陳人殺其公子御<lb/>
寇實君殺大子而称陳人者陳人悪其殺大子之名故不称君父<lb/>
以国討公子告也傳你陳人殺其大子御寇以實言之明經所<lb/>
書國討之例也彼無凡例而言例者正以此傳云称郑伯譏失教<lb/>
也言称是仲尼之変例也称君为罪君則知称人為国討序云推<lb/>
変例以正襃貶即此類也推以为例故言例在彼年諸注言例在<lb/>
者未必皆有凡例也地理志河南郡有宛陵縣又有新郑縣扵漢<lb/>
則宛陵新郑各自為縣晋卋分河南而立熒陽廢新郑而入宛<lb/>
陵故郑在宛陵西南也又地理志潁川郡有鄢陵縣　秋七<lb/>
<pb n="11b"/>
月至之賵　正義曰天王周平王也譜云周黄帝之苗裔姬姓后<lb/>
稷之後也后稷封扵邰及夏之衰后稷之子不窋失其官竄於西<lb/>
戎至大王爲狄所逼去邠居岐文王受命武王克殷而王有天下幽<lb/>
王爲犬戎所殺平王迁都王城今河南縣是也平王四十九年魯隐<lb/>
公之元年也敬王又迁成周今洛陽是也敬王三十九年獲麟之歲<lb/>
也四十三年而敬王崩敬王子元王九年春秋之傳終矣元王以下<lb/>
十一丗二百二十六年而周亡也周本紀武王至平王凡十三王兄<lb/>
弟相及者一人平王是武王十一卋孫也惠公薨在徃年明年仲子<lb/>
始薨蓋扵时有疾王聞其疾謂之已薨故使大宰大夫名咺者來<lb/>
至扵魯并帰惠公仲子之賵賵者助䘮之物文五年注云車馬曰賵<lb/>
士䘮旣夕礼云公賵玄纁束帛两馬士之制只淂駕两馬故云賵<lb/>
两馬大夫以上皆駕四馬此宰咺來赗蓋用四馬也公羊傳曰䘮<lb/>
事有赗賵者蓋以馬以乗馬束帛車馬曰賵榖梁傳曰乗馬曰賵<lb/>
皆謂宰咺用乗馬來也惠公仲子不言及者是并致二賵或是史異<lb/>
辞蓋二者各以乗馬不冝以一乗之馬賵二人也服虔云賵覆也天<lb/>
<pb n="12a"/>
王所以覆被臣子案士䘮旣夕礼兄弟所知悉皆致賵非独君之<lb/>
賵臣以賵為覆則可矣其言覆𬒳臣子则非也何休亦云賵猶覆<lb/>
也蓋謂覆𬒳亡者耳注宰官至之辞　正義曰傳言緩且子<lb/>
氏未薨故名是不應名而名之也貶乃書名知法應書字故云此<lb/>
天子大夫称字之例傳无明例故推此以為例也周礼天官大宰卿<lb/>
一人小宰中大夫二人宰夫下大夫四人宰夫小宰皆是大夫未知<lb/>
宰咺是何宰也宰夫職曰凡邦之弔事掌其戒令与其幣器財<lb/>
用郑玄云弔事弔諸侯諸臣幣所用賻也旣掌弔事或即充使<lb/>
此蓋宰夫也仲子乃惠公妾耳王使賵之者隐立桓為大子成桓<lb/>
母为夫人天王知其然故遣賵惠公因即賵之杜言仲子者桓<lb/>
公之母正見此意不然仲子为桓母傳有明文不須觧也男子之有<lb/>
謚者人君則配王配公大夫或配子或配字皆不以字配姪婦人扵<lb/>
法无謚故以字配姓言其正法然也釈例曰婦人無外行扵礼當繫<lb/>
夫之謚以明所属是言婦人不合謚也繫夫謚者夫人而巳衆妾<lb/>
不合繫夫正當以字配姓也其聲子戴媯有謚者皆越礼妄作<lb/>
<pb n="12b"/>
也　注客主至陽縣　正義曰春秋之例若是命卿則名書扵<lb/>
經此盟客主无名故知皆是㣲者公羊傳曰孰及之内之微者也<lb/>
榖梁傳曰及者何内卑者也宋人外卑者者也卑㣲言非卿也客謂宋<lb/>
主謂魯直言及者他国可言某人魯史不淂自言魯人直言及彼<lb/>
是魯及可知其微人与他国聚會亦直言會与此同也會盟之地地<lb/>
必有主举地者地主之国或与或否故地主之国亦序扵列其經<lb/>
举国名以为盟地者国主与在其中不復序之扵列以其可知故<lb/>
也例在僖十九年者彼經書會陳人蔡人椘人郑人盟于斉傳曰<lb/>
陳穆公請脩好扵諸侯以无忘斉桓之德冬盟于斉脩桓公之好<lb/>
也言脩桓公之好斉人必与可知也斉人不序扵列而以斉为盟<lb/>
地是其盟以国地者国主与盟之例此亦推以为例非凡例也然<lb/>
則桓十四年公會郑伯于曹即亦是例而逺指僖十九年者此旣<lb/>
是盟故取盟为例其實會亦然也故彼注云以曹地曹与會是<lb/>
也僖二十七年椘人陳侯蔡侯郑伯許男圍宋公會諸侯盟于<lb/>
宋宋不与盟亦地以宋者彼注云宋方見囲無嫌扵与盟故直<lb/>
<pb n="13a"/>
以宋地然則宣十四年椘子囲宋十五年公孫帰父會椘子于<lb/>
宋亦是不嫌宋与故地以宋也地理志梁國睢陽縣故宋国㣲子<lb/>
所封也　注祭伯至称使　正義曰僖二十四年傳富辰說周<lb/>
公封建親戚以蕃屏周而云邢茅昨祭則祭之𥘉封畿外之国也<lb/>
穆王之时有祭公謀父今有祭伯卋仕王朝蓋本封絶滅食采於<lb/>
王畿也莊二十三年祭叔來聘注以为祭叔为祭公來聘魯天子<lb/>
内臣不淂外交是祭扵此时为畿内之国仍有封爵故言諸侯為<lb/>
王卿士也釋例曰王之公卿皆書爵祭伯凡伯是也大夫称字南<lb/>
季栄叔是也元士中士称名刘夏石尚是也下士称人公會王人于洮<lb/>
是也其或称祭公舉宫而言之此其定例也然春秋之丗有王之<lb/>
卿士无采地者若王叔陳生伯輿之属是也但未知書經其称云<lb/>
何杜云公卿称爵而王子虎及刘卷卒称名者彼是天王為赴<lb/>
以名告魯如諸侯之例薨则称名此云公卿称者謂聘使徃<lb/>
还与彼为異也又襄十五年注云天子卿書字者以傳云刘夏逆<lb/>
王后于斉卿不行非礼也以刘夏非卿書名若卿則應書字以<lb/>
<pb n="13b"/>
名字相對故举以言焉其實卿書爵也此祭伯若王使来當云<lb/>
天王使祭伯来聘亦如天王使凡伯来聘今以自来为文明非王命<lb/>
而私行也刘炫云卿而无爵或亦書字大夫有爵或亦書爵傳<lb/>
称王叔陳生与輿争政俱是卿士並不言爵又滕侯之先為周卜<lb/>
正書称斉侯吕伋為虎賁氏則大夫或有爵也然則大夫有爵<lb/>
不可舎爵而書字卿而无爵不可越字而書名蓋有卿士<lb/>
亦書字大夫亦書爵也王臣之見經者衆祭伯凡伯毛伯單伯<lb/>
召伯君子單子刘子其間未必无大夫栄叔南季家父叔服其間<lb/>
未必无卿但无明證故依例觧之襄十五年注云天子卿書字是<lb/>
言天子卿有書字之理　注傳例至見義　正義曰傳文与上<lb/>
下作例者注皆謂之傳例釋例曰君之卿佐是謂股肱股肱或虧<lb/>
何痛如之疾則親問焉䘮則親与小㪘大㪘慎終皈厚之義也故仲<lb/>
尼修春秋卿佐之䘮公不与小㪘則不書曰示薄厚戒将来也即<lb/>
以新死小㪘為文則但臨大㪘及不临其䘮亦同不書曰也襄五年<lb/>
冬十二月辛未季孫行父卒傳曰大夫入㪘公在位是公与小㪘則書日之<lb/>
<pb n="14a"/>
事也其翬柔溺等生見經傳死而不書卒者皆不以卿礼終也文<lb/>
十四年秋九月甲申公孫敖卒于斉已絶卿位公不与小㪘而書<lb/>
曰卒者釈例曰公孫敖縦情棄命旣已絶位非大夫也而備書<lb/>
扵經者惠叔毀請扵朝感子以赦父敦公族之㤙崇仁孝之教<lb/>
故傳曰為孟氏且国故也是言虽不与㪘㤙實過厚故書曰也荘<lb/>
三十二年秋七月癸巳公子牙卒時公有疾昭二十五年冬十月<lb/>
戊辰叔孫婼卒二十九年夏四月庚子叔詣卒時公孫在外成十<lb/>
七年冬十一月壬申公孫嬰斉卒于貍脤在外而卒皆公不与<lb/>
㪘而書曰者釈例曰其或公疾在外大夫不卒扵国而猶存其日<lb/>
者君子不責人以所不得備非不欲臨也然則为其有故不得以<lb/>
責公故書日也公孫嬰斉書所卒之地餘皆不書地者釋例曰<lb/>
魯大夫卒其竟内則不書地傳称季平子行東野卒于房是也<lb/>
而先儒以為虽以卿礼終而不臨其䘮皆沒而不書杜知不臨其<lb/>
䘮亦同不書日者案慶父之死不以卿礼終而經不書足知唯拠<lb/>
不以卿礼終者經始不書明以卿礼終虽全不臨䘮亦同書卒<lb/>
<pb n="14b"/>
但不書日耳春秋諸事日与不日傳皆不發唯此發傳故特解<lb/>
之云春秋不以日月为例唯卿佐之䘮独託曰以見義也言事之<lb/>
淂失未足以襃貶人君者春秋之文襃为厚賞貶为大罰君之<lb/>
扵臣有㤙則常事不足以加賞无㤙則小失不足以致罰故云未<lb/>
足以襃貶也止欲貶責死者君自无㤙然亦非死者之罪意欲以<lb/>
為勸戒无辞可以寄文而人臣對君為輕賤死日可略去故扵此<lb/>
一條特假曰以見義其餘則不以日月為例故无傳也　傳不<lb/>
書即位攝也　正義曰攝訓持也隐以桓公幼少且攝持国政待<lb/>
其年長所以不行即位之礼史官不書即位仲尼因而不改故發<lb/>
傳以觧之公實不即位史本无可書莊闵僖不書即位義亦然也旧<lb/>
說賈服之徒以為四公皆實即位孔子修經乃有不書故杜詳辨<lb/>
之釋例曰遭䘮継位者每新年正月必改元正位百官以序故国<lb/>
史皆書即位扵䇿以表之隐旣継室之子扵第應立而尋父娶仲<lb/>
子之意委位以讓桓天子旣已定之諸侯旣已正之国人旣已君之<lb/>
而隐終有推国授桓之心所以不行即位之礼也隐莊閔僖雖居<lb/>
<pb n="15a"/>
君位皆有故而不脩即位之礼或讓而不為或痛而不忍或乱而<lb/>
不淂礼廢事異国史固无所書非行其礼而不書扵文也潁氏說<lb/>
以為魯十二公国史尽書即位仲尼修之乃有所不書若实即位<lb/>
則為隐公无譲若實有譲則史无縁虚書是言實不即位故史<lb/>
不書也傳扵隐閔云不書即位扵荘僖云不称即位者釈例曰丘明<lb/>
於四公發傳以不書不称起文其義一也刘賈潁為傳文生例云恩<lb/>
深不忍則傳言不称㤙淺可忍則傳言不書慱傳辞殊多不通案<lb/>
殺栾盈則云不言大夫殺良霄則云不称大夫君氏卒則云不曰<lb/>
薨不言葬不書姓郑伯克叚則云称郑伯此皆同意而别文之<lb/>
験也傳本意在解經非曲文以生例是言不書不称義同之意也<lb/>
膏肓何休以為古制諸侯幼弱天子命䝨大夫輔相為政无摂代<lb/>
之義昔周公居攝死不記崩今隐公生称侯死称薨何因得為摂<lb/>
者周公摂政仍以成王為主直摂其政事而已所有大事稟王命<lb/>
以行之致政之後乃死故卒称薨不称崩隐公所摂則位亦攝之以<lb/>
桓為大子所有大事皆專命以行攝位被殺在君位而死故生称<lb/>
<pb n="15b"/>
公死称薨是与周公異也且公羊以为諸侯无摂郑康成引公羊<lb/>
難云宋穆公云吾立乎此摂也此言之何淂非左氏是郑意亦<lb/>
不從何說也下傳曰公攝位而欲求好扵邾是位亦摂也又曰惠<lb/>
公之薨也大子少是以桓為大子也所以異扵正君者元年不即位<lb/>
行還不告廟不臨惠公之葬不成聲子之䘮尊仲子為夫人薨則<lb/>
赴扵諸侯又为之立廟此是謙之實也隐公讓位䝨君故為春秋<lb/>
之首所以不入頌者魯僖公之時周王歲二月東廵守至于岱宗<lb/>
柴季孫行父为之請扵周大史克為之作頌故淂入頌隐公无人<lb/>
為請故不入頌也　注王未至克卒　正義曰荘十三年斉<lb/>
桓會諸国于北杏邾人在焉及十六年而書邾子克卒故知由事<lb/>
斉桓乃淂王命也賈服以为北杏之會時已得王命蓋以北杏之會<lb/>
邾人在列故謂其已淂命也列与不列在扵主會之意不由有<lb/>
爵与否襄二十七年宋之盟斉人請邾宋人請滕邾滕不列扵會<lb/>
故不書邾滕襄五年戚之會穆叔以属鄫为不利使鄫大夫聽命<lb/>
于會故經書鄫人然則为人私属則不列扵會不为人私属則列於<lb/>
<pb n="16a"/>
會不可拠列會以否以明有爵也昭四年申之會淮夷列焉未必<lb/>
有爵也邾今无爵淂与魯盟北杏會斉何須有爵荘十五年會<lb/>
于鄄傳曰斉始霸則斉桓为霸自鄄會始耳北杏之時諸侯未從<lb/>
霸功未立桓尚未有殊勲儀父何足可紀且斉桓未有功扵王焉<lb/>
能使王命之其淂王命必在北杏之後但未定是何年耳服虔云<lb/>
爵者醮也所以醮尽其材也　注費伯至放此　正義曰史之䇿<lb/>
書皆君命者謂君所命为之事乃得書之扵䇿非謂君命遣書<lb/>
方始書也又觧史䇿不書經亦不書之意仲尼書扵經者亦因史<lb/>
之旧法旧史不書則亦不書故傳發此事釈經不書之意諸魯<lb/>
事傳釈不書他皆放此謂下盟于翼作南門之類是也　𥘉郑至<lb/>
武姜　正義曰杜以为凡倒本其事者皆言𥘉也賈逵云凡言𥘉者<lb/>
隔其年後有禍福将終之乃言𥘉也　注申国至宛縣　正義曰<lb/>
外傳說伯夷之後曰申吕虽衰斉許猶在則申呂与斉許俱出伯<lb/>
夷同为姜姓也国語曰斉許申吕由大姜言由大姜而淂封也然<lb/>
則申之始封亦在周興之𥘉其後中絶至宣王之時申伯以王舅改封<lb/>
<pb n="16b"/>
於謝詩大雅崧髙之篇羙宣王襃賞申伯云王命召伯定申伯之<lb/>
宅是其事也地理志南陽郡宛縣故申伯国宛縣者謂宣王改封<lb/>
之後也以前則不知其地　注叚出至鄂侯　正義曰賈服以<lb/>
共為謚謚法敬長事上曰共作乱而出非有共德可称餬口四方<lb/>
无人与之为謚故知叚出奔共故称共猶下晋侯之称鄂侯也<lb/>
荘公至悪之　正義曰謂武姜寐時生荘公至寤始覚其生故<lb/>
杜云寐寤而莊公巳生　注虢叔至陽縣　正義曰僖五年傳<lb/>
曰虢仲虢叔王季之穆也晋語称文王敬友二虢則虢国本有二也<lb/>
晋所滅者其国在西故謂此爲東虢也郑語史伯为桓公誤謀云<lb/>
虢叔恃勢鄶仲恃険皆有驕侈怠慢之心君以成周之衆奉辞伐<lb/>
罪无不克矣桓公從之是其恃険而不脩德为郑滅之之事也云<lb/>
虢叔封西虢仲封東而此云虢叔東虢君者言所滅之君字叔也<lb/>
傳云虢仲譛其大夫謂叔之子孫字曰仲也案傳燕国有二則一<lb/>
称北燕邾国有二则一称小邾此虢国有二而經傳不言東西者<lb/>
於時東虢已滅故西虢不称西其並存之日亦應以東西别之地理志<lb/>
<pb n="17a"/>
云河南郡滎陽縣應劭云故虢国今虢亭是也　注祭仲至百雉<lb/>
正義曰注諸言大夫者以其名氏顕見扵傳更无卑賤之驗者皆<lb/>
以大夫言之其實是大夫以否亦不可委知也定十二年公羊<lb/>
傳曰雉者何五板而堵五堵而雉何休以为堵四十尺雉二百尺許<lb/>
慎五經異義戴礼及韓詩說八尺为板五板为堵五堵为雉板廣<lb/>
二尺積高五板为一丈五堵为雉雉長四丈古周礼及左氏說一丈<lb/>
為板板廣二尺五板為堵一堵之牆長丈髙丈三堵為雉一雉之<lb/>
牆長三丈髙一丈以度其長者用其長以度其髙者用其髙也諸<lb/>
說不同必以雉長三丈為正者以郑是伯爵城方五里大都三国<lb/>
之一其城不過百雉則百雉是大都定制因而三之則侯伯之城當<lb/>
三百雉計五里積千五百歩歩長六尺是九百丈也以九百丈而<lb/>
為三百雉則雉長三丈賈逵馬融郑玄王肅之徒为古学者皆云<lb/>
雉長三丈故杜依用之侯伯之城方五里亦无正文周礼冬官考<lb/>
工記匠人營国方九里旁三門謂天子之城天子之城方九里諸侯<lb/>
礼當降殺則知公七里侯伯五里子男三里以此為定說也但春宫典<lb/>
<pb n="17b"/>
命職乃称上公九命侯伯七命子男五命其国家宫室車旗衣服<lb/>
礼儀皆以命数為節郑玄以為国家国之所居謂城方也如典命<lb/>
之言則公當九里侯伯七里子男五里故郑玄两觧之其注尚書<lb/>
大傳以天子九里为正說又云或者天子之城方十二里詩文王有<lb/>
聲箋言文王城方十里大扵諸侯小於天子之制論語注以为公大<lb/>
都之城方三里皆以為天子十二里公九里也其駮異義又云郑伯<lb/>
城方五里以匠人典命俱是正文因其不同故两申其說今杜無<lb/>
二觧以侯伯五里为正者蓋以典命所云国家者自謂国家所为<lb/>
之法礼儀之度未必以为城居也　大都至九之一　正義曰定以<lb/>
王城方九里依此數計之則王城長五百四十雉其大都方三里長<lb/>
一百八十雉中都方一里又二百四十歩長一百八雉也小都方一里<lb/>
長六十雉也公城方七里長四百二十雉其大都方二里又一百歩<lb/>
長一百四十雉也中都方一里又一百二十歩長八十四雉也小都<lb/>
方二百三十三歩二尺長四十六雉又二丈也侯伯城方五里長三<lb/>
百雉其大都方一里又二百歩長百雉也中都比王之小都其小<lb/>
<pb n="18a"/>
都方一百六十六歩四尺長三十三雉又一丈也子男城比王之大<lb/>
都其大都比侯伯之中都其中都方一百八十歩長三十六雉也<lb/>
小都方百歩長二十雉也考工記曰王宫門阿之制五雉宫隅之<lb/>
制七雉城隅之制九雉門阿之制以为都城之制宫隅之制以为諸<lb/>
侯之城制然則王之都城隅髙五丈城蓋髙三丈諸侯城隅高七<lb/>
丈城蓋髙五丈也三丈以下不復成城其都城蓋亦高三丈也周礼<lb/>
四縣为都周公之設法耳但土地之形不可方平如圖其邑竟廣<lb/>
狹无復定凖隨人多少而制其都邑故有大都小都焉下邑謂之<lb/>
都都亦一名邑荘二十八年傳曰宗邑无主閔元年傳曰分之都<lb/>
城俱論曲沃而都邑互言是其名相通也　无使滋蔓　正義<lb/>
曰此以草喻也草之滋長引蔓則難可芟除喻叚之威勢稍大<lb/>
難可◍謀也　注斃踣也　正義曰釋言文也孫炎曰前覆<lb/>
曰踣　国不堪貳　正義曰兩属則賦役倍賦役倍則国人不<lb/>
堪也　厚将崩　正義曰以牆屋喻也厚而无基必自崩喻衆<lb/>
所不附将自敗也髙大而壊謂之崩　注完城郭聚人民<lb/>
<pb n="18b"/>
正義曰服虔以聚为聚禾黍也叚欲輕行襲郑不作固守之資<lb/>
故知聚为聚人非聚糧也完城者謂聚人而完之非𣣔守城也<lb/>
如二君故曰克　正義曰謂实非二君儁傑彊盛如似二君伐<lb/>
而勝之然後称克非謂真是二君也若真是二君則以戰襲敗<lb/>
取为文然旣非二君而杜注經云以君討臣而用二君之例又似真<lb/>
二君者但杜於彼應云以君討臣而用如二君之例略其如字但云<lb/>
而用二君耳凖獲麟之後史文夫子未脩之前應云郑伯之弟叚<lb/>
出奔共与秦伯之弟鍼出奔晋同也以其不弟故不言弟志在於<lb/>
殺故不言奔然則郑伯亦是旧史之文而得为新意者叚以去弟<lb/>
為貶冝以国討为文仍存郑伯見其失教其文虽是旧史即是仲<lb/>
尼新意也　注傳言至其奔　正義曰經皆孔子所書此事特言<lb/>
書曰必是旧史不然夫子始然故知傳之此辞言夫子作春<lb/>
秋改旧史以明義也克者戦勝獲賊之名公伐諸鄢叚即奔<lb/>
共旣不交戦亦不獲叚叚實出奔而以克为文者此非夫子之心<lb/>
謂是郑伯本志不𣣔言其出奔難言其奔志在於殺故夫子承其<lb/>
<pb n="19a"/>
本志而書克也郑伯之於叚也以其母所鍾爱須母私情分之大<lb/>
邑恣其栄寵實无殺心但大叔无義恃寵驕盈若微加裁貶則恐<lb/>
傷母意故祭仲𣣔早为之所子封請徃除之公皆不許是其无殺<lb/>
心也言必自斃厚将崩者止謂自損其身不言悪能害国及其謀<lb/>
𣣔襲郑禍将逼身自念友爱之深遂起切心之恨由是志在必殺<lb/>
難言出奔此时始有殺心徃前則無殺意傳称公曰姜氏𣣔之焉<lb/>
辟害詩序曰不勝其母以害其弟經曰父母之言亦可畏也是廹於<lb/>
母命不淂裁之非𣣔侍其悪成乃加誅戮也服虔云公本𣣔養成<lb/>
其悪而加誅使不淂生出此郑伯之志意也言郑伯本有殺意故<lb/>
为養成其悪斯不然矣傳曰称郑伯譏失教也止責郑伯失於教<lb/>
誨之道不謂郑伯元有殺害之心若從本以来即謀殺害乃是故<lb/>
相屠滅何止失教之有且君之討臣遏其萌漸悪虽未就足得誅<lb/>
之何須待其悪成方始殺害服言本意𣣔殺乃是誣郑伯也刘炫<lb/>
云以克为文非其實狀故傳觧之謂之郑志言仲尼之意書克者<lb/>
謂是郑伯本志也注又申觧傳意言郑伯志在於殺心𣣔其克難<lb/>
<pb n="19b"/>
言其奔故仲尼書克不書奔如郑伯之志为文所以悪郑伯也<lb/>
注封人典封疆者　正義曰周礼封人掌为畿封而樹之郑玄云<lb/>
畿上有封苦今時界也天子封人職典封疆知諸侯封人亦然也<lb/>
傳言祭仲足为祭封人宋高哀为蕭封人論語有儀封人此言潁<lb/>
谷封人皆以地名封人蓋封人職典封疆居在边邑潁谷儀祭皆<lb/>
是国之边邑也　注食而至之常正義曰礼公食大夫及曲礼<lb/>
所記大夫士与客燕食皆有牲体殽胾非徒設羹而巳此与華元<lb/>
饗士唯言有羹故疑是古賜賤官之常　注賦賦至樂也<lb/>
正義曰賦詩謂自作詩也中融外洩各自爲韻蓋所賦之詩有此<lb/>
辞傅略而言之也融和樂洩洩舒散皆是樂之狀以意言之耳<lb/>
服虔云入言公出言姜明俱出入互相見　注純猶篤也正義<lb/>
曰尔雅釈詁訓純为大則純孝純臣者謂大孝大忠也此純猶篤<lb/>
者言孝之篤厚也詩曰至謂乎正義曰詩毛傳及尔雅之訓<lb/>
匱竭永長錫予爾女也此詩大雅旣醉之五章言孝子为孝不有<lb/>
竭極之時故能以此孝道長賜予女之族類言行孝之至能延及<lb/>
<pb n="20a"/>
<pb n="21a"/>
子者彼成風未葬不言可知此則惠公巳葬子氏未薨若不言其<lb/>
人則不知为誰来賵文九年秦人来帰僖公成風之襚亦为年月<lb/>
已逺故指其所襚与此同也季文子求遭䘮之礼以行亦豫凶事<lb/>
不貶者宰咺无䘮致賵文子乃量時制冝備豫不虞古之善教与<lb/>
此不同　天子至姻至　正義曰天子諸侯大夫士位旣不同礼亦<lb/>
異数赴弔逺近各有等差因其弔荅以为葬節且位髙則礼大爵<lb/>
卑則事小大礼踰時乃備小事累月即成聖王制为常規示民<lb/>
軌法𣣔使各脩其典无敢忒差資父事君生民之所極哀死送終<lb/>
臣子之所尽是以未及期而葬謂之不懐過期而葬謂之緩慢春<lb/>
秋從实而録以示是非天子七月諸侯五月者死月葬月皆通数<lb/>
之也文八年八月天王崩九年二月葬襄王是天子之七月也成<lb/>
十八年八月公薨于路寢十二月葬我君成公是諸侯之五月也<lb/>
宣八年傳云礼卜葬先逺日辟不懷也是卜逺日不吉乃卜近日<lb/>
辟不思親之嫌也則未及期而葬者不思其親理在可見故傳皆<lb/>
不言其事唯過期乃葬者傳言緩以示譏耳桓王以桓十五年崩<lb/>
<pb n="21b"/>
荘三年乃葬積七年也僖公以其三十三年十一月薨文元年四<lb/>
月乃葬薨葬中有閏積七月也二者並過扵期故傳皆言緩以譏<lb/>
之也衛桓公以隐四年三月为州吁所殺五年四月乃葬積十<lb/>
四月也荘公以其三十二年八月薨閔元年六月乃葬積十一月<lb/>
也二者虽亦過期而国有事難故傳皆言乱故是以緩原其非<lb/>
慢不以責臣子也然則諸侯五月而葬自是正法淂礼可知不假發<lb/>
傳而葬成公之下傳特云書順者釋例曰魯君薨葬多不順制<lb/>
唯成公薨于路寢五月而葬国家安静卋適承嗣故傳見荘之<lb/>
举成書順以包之然則特發此傳𣣔以包群公之淂失於荘見乱<lb/>
故而緩扵僖見无故而緩扵成見順礼傳發三者則其餘皆可知<lb/>
也士踰月者通死月亦三月也襄十五年十一月晋侯周卒十六年<lb/>
正月葬晋悼公杜云踰月而葬速是踰月亦三月也此注云踰月<lb/>
度月者言從死月至葬月其間度一月也士与大夫不異而别設<lb/>
文者以大夫与士名位旣異因其名異示为等差故変其文耳其<lb/>
实月数同也同軌同盟至者謂遣使来至非諸侯身至釈例曰万<lb/>
<pb n="22a"/>
国之数至衆封疆之守至重故天王之䘮諸侯不淂越竟而奔脩<lb/>
服扵其国卿共弔葬之礼魯侯无故而穆伯如周弔此天子崩諸<lb/>
侯遣卿共弔葬之經傳也是言礼天子之䘮諸侯不親奔也其諸<lb/>
侯相弔則昭三十年傳云先王之制諸侯之䘮士弔大夫送葬是<lb/>
正礼也同位至待其使还也外姻至親戚畢集也扵天子言畢至<lb/>
以下不言畢者天子貴在尊極海内为家天下間䘮无敢不至故<lb/>
言畢也諸侯同盟或來或否大夫出使本奉君命虽或聞䘮未必<lb/>
尽来故不言畢也此亦例而不言凡者序巳觧訖何休膏肓以爲<lb/>
礼士三月葬今云踰月左氏为短郑康成云人君殯数来日葬数<lb/>
徃月大夫殯葬皆数來日来月士殯葬皆数徃日徃月士之三月<lb/>
大夫之踰月也郑之此言天子諸侯葬数徃月扵左氏无害云大<lb/>
夫葬数来月恐非杜旨蘇寛之意以古礼大夫以上殯葬皆数来<lb/>
日来月士殯葬数徃日徃月空云古礼事无所出不可依用也刘<lb/>
炫云此亦例不言凡者諸所發凡皆为經张例此举葬之大期以<lb/>
譏宰咺之緩非是为葬發例故不言凡也　注言同至之国<lb/>
<pb n="22b"/>
正義曰郑玄服虔皆以軌为車轍也王者馭天下必令車同軌書<lb/>
同文同軌畢至謂海内皆至也四夷異俗不可同其文軌天子之<lb/>
䘮不能以時赴弔故言同軌以别四夷之国也周礼巾車木路以封<lb/>
蕃国蕃国即四夷也旣受王命車亦應同軌而言别四夷者四夷<lb/>
来朝天子天子賜之車服行扵中國自然同軌其在本国軌必不同<lb/>
若以巾車之文即言与華夏同軌豈亦能同文也　注同在方嶽<lb/>
之盟　正義曰周礼司盟凡邦国有疑會同則掌其盟約之載<lb/>
然則天子之合諸侯有使諸侯共盟之礼也王合諸侯唯有廵守<lb/>
其非廵守則有事而會會之多少唯王所命不淂有同盟常礼礼<lb/>
之同盟唯方嶽耳故左氏旧說十二年三考黜陟幽明旣分天子<lb/>
展義廵守柴望旣畢諸侯遂朝退相与盟同好悪㢡王室是其當<lb/>
方諸侯同有方嶽之盟同盟情親吉凶相告遣使會葬也<lb/>
注古者至踰時　正義曰同位謂同為大夫共在列位者待其来至<lb/>
三月侍之故知古者於法行役不踰時也隐五年榖梁傳曰伐不<lb/>
踰時明行役聘問亦不踰時也　注尸未葬之通称正義曰曲礼<lb/>
<pb n="23a"/>
<pb n="24a"/>
諸侯五月而葬七月而卒哭中間旣賖或有国事称号云何是知<lb/>
葬与卒哭相連間无事也然雜記云諸侯五月而葬七月而卒哭<lb/>
者案釋例曰礼記後人所作不与春秋同是杜所不用也旣葬除<lb/>
䘮唯杜有此說正以春秋之例皆旣葬成君明葬是人君之大節<lb/>
也昭十二年傳曰斉侯衛侯郑伯如晋晋侯享諸侯子産相郑伯<lb/>
辞於享請免䘮而後聽命晋人許之礼也於時郑有簡公之䘮未<lb/>
葬故請免䘮其下傳又云六月葬郑简公丘明作傳未甞虚举經<lb/>
文而虚言此葬淂非終前免䘮之言也以此知諸侯旣葬則免䘮<lb/>
䘮服旣除則无哭位諸侯旣然知天子亦尓尚書高宗亮隂三年<lb/>
不言論語云何必髙宗古之人皆然是天子諸侯除服之後皆諒<lb/>
隂終䘮也晋書杜預傳云大始十年元皇后崩依漢魏旧制旣葬<lb/>
帝及群臣皆除服疑皇大子亦應除否詔諸尚書會僕射盧欽論<lb/>
之唯預以為古者天子諸侯三年之䘮始服斉斬旣葬除䘮服諒<lb/>
闇以居心䘮終制不与士庻同礼扵是盧欽魏舒問預證拠預曰<lb/>
春秋晋侯享諸侯子産相郑伯時簡公未葬請免䘮以聽命君子<lb/>
<pb n="24b"/>
之淂礼宰咺帰惠公仲子之賵傳曰弔生不及哀此皆旣葬除服<lb/>
諒闇之證也書傳之說旣多学者未之思耳䘮服諸侯为天子亦<lb/>
斬衰豈可謂終服三年也預又作議曰周景王有后卋子之䘮旣<lb/>
葬除䘮而宴樂晋叔向譏之曰三年之䘮虽貴遂服礼也王虽不<lb/>
遂宴樂以早此亦天子䘮事見扵古也称髙宗不言䘮服三年而<lb/>
云亮隂三年此釋服心䘮之文也譏景王不譏其除䘮而譏其宴<lb/>
樂早則旣葬応除而違諒闇之節也堯䘮舜諒闇三年故称遏<lb/>
密八音由此言之天子居䘮斉斬之制菲杖經帶當遂其服旣葬<lb/>
而除諒闇以終之三年无改扵父之道故曰百官緫己以聽冢宰<lb/>
䘮服旣除故更称不言之美明不復寢苫枕凷以荒大政也礼記<lb/>
云三年之䘮自天子逹又云父母之䘮无貴賤一也又云端䘮車<lb/>
皆无等此通謂天子居䘮衣服之制同扵凡人心䘮之礼終扵三<lb/>
年亦无服䘮三年之文子之位至尊万幾之政至大群臣之衆至<lb/>
廣不淂同之扵凡人故大行旣葬祔祭扵廟則因䟽而除之已不<lb/>
除則群臣莫敢除故屈己以除之而諒闇以終制天下之人皆曰<lb/>
<pb n="25a"/>
我王之仁也屈已以從冝皆曰我王之孝也旣除而心䘮我王猶<lb/>
若此之篤也凡我臣子亦安淂不自勉以崇礼此乃聖制移風易<lb/>
俗之本也議奏皇大子遂除衰麻而諒闇終䘮於時内外卒聞預<lb/>
議多怪惑者乃謂其違礼以合時預謂郷人叚暢曰兹事体大本<lb/>
𣣔宣明古典知未合於當今也冝博采典籍为之證拠全大分明<lb/>
足以垂示将来暢遂敷通危疑以弘指趣其論具存焉杜議引尚<lb/>
書傳云亮信也隂黙也為聽扵冢宰信黙而不言郑玄以諒闇为<lb/>
凶庐杜所不用　紀人伐夷　正義曰卋族譜紀姜姓侯爵荘四<lb/>
年斉滅之卋本夷妘姓傳无其人不知为誰所滅釈例土地名夷<lb/>
国在城陽荘武縣荘十六年晋武伐夷執夷詭諸杜云詭諸周大<lb/>
夫夷采地名釋例土地名注为闕則二夷别也世族譜於夷詭諸<lb/>
之下注云妘姓更无夷国則以二夷为一計荘武之縣逺在東垂<lb/>
不淂为周大夫之采邑而晋取其地是譜誤也　注蜚負至放此<lb/>
正義曰釋蟲云蜚蠦蜰舎人李廵皆云蜚蠦一名蜰郭璞云蜚即<lb/>
負盤臭蟲洪範五行傳云蜚負蠜夷狄之物越之所生其為蟲臭<lb/>
<pb n="25b"/>
悪南方滛女氣之所生也本<graphic n="KR0708" url="https://raw.githubusercontent.com/kanripo/KR-Gaiji/master/images/KR0708.png" mimeType="image/png"/>曰蜚厉蟲也然則蜚是臭悪之<lb/>
蟲害人之物故或爲災或不为災也經傳皆云有蜚則此蟲直<lb/>
名蜚耳不名蜚蠦尓雅所釈當蜚一名蠦蜰說尓雅者言蜚蠦<lb/>
一名蜰非也此蟲一名負盤漢書及此注多作負蠜者釈蟲云草<lb/>
螽負蠜彼則歳時常有非災蟲也蓋相渉誤为蠜耳又明下有成<lb/>
例此不合書而傳發之者明傳之所拠非独正史之䇿亦兼采簡<lb/>
牘所有故傳拠而言之案上傳紀人伐夷注云傳見其事以明春<lb/>
秋例則此有蜚亦明春秋例此云傳之所拠非唯史䇿兼采簡牘<lb/>
則上紀人伐夷亦是兼采簡牘但紀人伐夷他国不告故以明例解<lb/>
之蜚是魯国之有故以兼采簡牘言之其实二注互以相通他如<lb/>
此類有宋至改葬正義曰上云惠公之季年敗宋師于黄公立而<lb/>
求成焉則隐公未立之前惠公敗宋師也今云惠公之薨也有宋<lb/>
师蓋是報黄之敗来伐魯也隐公将兵禦宋委葬事扵大子故<lb/>
有闕也服虔以为宋師即黄之師也是时宋来伐魯公自与戦然<lb/>
則隐自敗宋还自求成傳何當属敗扵惠公而别言公立也且薨<lb/>
<pb n="26a"/>
之与葬相去旣逺豈有宋師薨時已来葬時未去　衛侯來<lb/>
會葬正義曰衛国侯爵譜云姬姓文王子康叔封之後也周<lb/>
公旣誅禄父以其地封康叔为衛侯居殷虚今朝歌是也狄滅衛<lb/>
文公居楚丘成公徙帝丘今東郡濮陽是也桓公十三年魯隐<lb/>
公之元年也岀輙十二年獲麟之歳也悼公二年春秋之傳終矣<lb/>
悼公三年卒自悼以下十一卋二百五十五年而秦滅衛也卋家桓公<lb/>
康叔十一卋孫尚書顧命称康叔为衛侯則𥘉封侯爵也卋家康<lb/>
叔子則称伯至頃侯復为侯故今桓公为侯爵　注諸侯至放<lb/>
此　正義曰昭三十年傳云先王之制諸侯之䘮士弔大夫送葬<lb/>
昭三年傳称文襄之霸君薨大夫弔卿共葬事皆不言諸侯親<lb/>
會葬是諸侯會葬非礼也不得接公成礼故不書此云不見公不<lb/>
書介葛盧亦不見公而書者此則公在國而不与衛侯相见故不<lb/>
書彼则公身在會国人賔礼之又𣣔見其一年再来故書之也<lb/>
注礼卿至書日　正義曰䘮大記君臨臣䘮之礼云君於大夫人㪘<lb/>
焉为之賜则小㪘焉卿是大夫之尊者也明小㪘大㪘君皆親之<lb/>
<pb n="26b"/>
所以崇㤙厚也小㪘大㪘皆應親之獨以小㪘为文故知始死情<lb/>
之所篤故也賈逵云不与大㪘則不書卒然則在殯又不徃者復<lb/>
𣣔何以裁之且傳无其事不冝妄說故杜以为但臨大㪘及不臨<lb/>
其䘮亦同不書日也<lb/>
春秋正義卷第二<lb/>
　　　　　　　　　　計一万八千三百一十七字<lb/>
<pb n="1a"/>
春秋傳卷第二<lb/>
　　　　隱公中<lb/>
四年春王二月莒人伐𣏌取牟婁<lb/>
取者收奪之名牟婁𣏌邑也聲罪伐人而強奪其土故特書曰取<lb/>
　以著其惡或曰諸侯土地上受之天王下傳之先祖所以守宗廟<lb/>
　之典籍也聖王不作諸侯放恣強者多兼數圻弱者日以侵削當<lb/>
　是時有取其故地者夫豈不可然僖公嘗取濟西田矣成公嘗取<lb/>
　汶陽田矣亦書曰取何也苟不請於天王以正疆理而擅兵爭奪<lb/>
　雖取本邑與奪人之有者無以異春秋之義不以亂易亂故亦書<lb/>
　曰取正其本之意也上二年莒人擅興入向而天討不加焉至是<lb/>
　伐國取邑其暴益肆矣<lb/>
戊申衛州吁弑其君完<lb/>
　此衛公子州吁也而削其屬籍特以國氏者罪莊公不待之以公<lb/>
　子之道使預聞政事主兵權而當國也以公子之道待州吁教以<lb/>
<pb n="1b"/>
義方弗納於邪不以賤妨貴少陵長則桓公之位定矣亂何由作<lb/>
　州吁有寵好兵而公弗禁石碏盡言極諫而公弗從是不待以公<lb/>
　子之道使預聞政事主兵權而當國也春秋之旨在於端本清源<lb/>
　以衛詩緑衣諸篇考之所謂前有䜛而不見後有賊而不知者莊<lb/>
　公是也其不稱公子而以國氏著後丗爲人君父者之戒耳故傳<lb/>
有之曰爲人君父而不通春秋之義者必蒙首惡之名<lb/>
夏公及宋公遇于清<lb/>
　遇者草次之期古有遇禮不期而㑹以明造次亦有恭肅之心春<lb/>
秋書遇私爲之約自比於不期而遇者直欲簡其禮耳簡略慢易<lb/>
無國君之禮則莫適主矣故志内之遇者三而皆書及若曰以此<lb/>
　及彼然也志外之遇者四而皆以爵若曰以尊及卑然也其意以<lb/>
爲莫適主者異於古之不期而㑹矣故凡書遇者皆惡其無人君<lb/>
　相見之禮也<lb/>
宋公陳侯蔡人衛人伐鄭<lb/>
<pb n="2a"/>
春秋之法誅首惡興是役者首謀在衛而以宋主兵何也前書州<lb/>
吁弑君其罪巳極至是阻兵脩怨勿論可也而鄰境諸侯聞衛之<lb/>
有大變也可但巳乎田常弑簡公孔子沐浴而朝告於哀公請討<lb/>
之公曰告夫三子者子曰以吾從大夫之後不敢不告也之三子<lb/>
告不可子曰以吾從大夫之後不敢不告也然則鄰有弑逆聲罪<lb/>
赴討雖先發而後聞可矣宋殤不恤衛有弑君之難欲定州吁而<lb/>
從其邪說是肆人欲滅天理非人之所爲也故以宋公爲首諸國<lb/>
爲從示誅亂臣討賊子必先治其黨與之法也此義行爲惡者孤<lb/>
矣故曰春秋成而亂臣賊子懼<lb/>
秋翬帥師<lb/>
按左氏諸侯謀伐鄭宋公使來乞師公辭之羽父請以師㑹之公<lb/>
弗許固請而行易曰履霜堅冰至履霜隂始凝也馴致其道至堅<lb/>
冰也臣弑其君子弑其父非一朝一夕之故其所由來者漸矣由<lb/>
辨之不早辨也宋人來乞師而公辭之羽父請以師㑹而公弗許<lb/>
<pb n="2b"/>
其辭而弗許義也翬以不義強其君固請而行無君之心兆矣夫<lb/>
公子公孫升爲貴戚之卿者其植根膠固難御於異姓之卿况翬<lb/>
巳使主兵而方命乎隠公不能辨之於早罷其兵權猶使之帥師<lb/>
也是以及鍾巫之禍春秋於此去其公子以謹履霜之戒<lb/>
㑹宋公陳侯蔡人衛人伐鄭<lb/>
春秋立義至精詞極簡嚴而不贅也若曰翬帥師㑹伐鄭豈不白<lb/>
乎再序四國何其詞費不憚煩也言之重詞之複其中必有大美<lb/>
　惡焉四國合黨翬復㑹師同伐無罪之邦欲定弑君之賊惡之極<lb/>
也言之不足而再言聖人之情見矣天地造物化工運其神春秋<lb/>
討賊聖筆寫其意再序四國而誅討亂臣之法嚴矣<lb/>
九月衛人殺州吁千濮<lb/>
　伐鄭稱人責詞也殺州吁稱人衆詞也知然者伐鄭之役公孫文<lb/>
仲爲主將而變文稱人則是指國人聽州吁號令從文仲而南行<lb/>
　者也故曰責詞其殺州吁則石碏謀之而使右宰醜涖也變文稱<lb/>
<pb n="3a"/>
人則是人皆有欲討賊之心亦夫人之所得討也故曰衆詞公羊<lb/>
　子曰稱人者何討賊之辭也其義是矣于濮者憫衛國之人著諸<lb/>
侯之罪也衛人失賊而曰著諸侯之罪何也夫州吁二月弑君而<lb/>
　不能即討者縁四國連兵欲定其位故乆然後能殺之于濮耳非<lb/>
諸侯之罪而何夫以討賊許衆人而以失賊罪鄰國與賊者寡矣<lb/>
故曰春秋成而亂臣賊子懼<lb/>
冬十有二月衛人立晉<lb/>
人衆辭立者不冝立也晉雖諸侯之子内不承國於先君上不禀<lb/>
命於天子衆謂冝立而遂自立焉可乎故春秋於衛人特書曰立<lb/>
　所以著擅置其君之罪於晉絕其公子所以明專有其國之非以<lb/>
此垂法而父子君臣之義明矣未有爲子而不受之父也未有爲<lb/>
諸侯而不受之王也<lb/>
五年春公觀魚于棠<lb/>
　齊景公問於晏子吾欲觀於轉附朝舞遵海而南放於琅琊何修<lb/>
<pb n="3b"/>
而可以比於先王觀也對曰天子適諸侯曰廵狩廵所守也諸侯<lb/>
朝於天子曰述職述所職也無非事者春省耕而補不足秋省斂<lb/>
　而助不給是故諸侯非王事則不出非民事則不出今隠公慢弃<lb/>
國政逺事逸遊僖伯之忠言不見納亦巳矣又從而爲之辭是縱<lb/>
欲而不能自克之以禮也能無鍾巫之及乎特書觀魚譏之也<lb/>
夏四月葬衛桓公<lb/>
　衛亂是以緩魯往㑹故書聖人存而弗削者弑逆之賊討矣謚者<lb/>
　行之迹所以紀實德垂勸戒也名之曰幽厲雖孝子慈孫百丗不<lb/>
能改失位而見弑何以爲桓列爵惟五皆王命也衛本侯爵何以<lb/>
　稱公見臣子不請於王而私自謚爾程氏曰正終大事也必於正<lb/>
　寢而不没於婦人之手豈苟然乎死而加之不正之謚知忠孝者<lb/>
　不忍爲也春秋於邦君薨正以王法而書卒至於葬則從其私謚<lb/>
　而稱公或革或因前以貶不臣順之諸侯後以罪不忠孝之臣子<lb/>
　詞顯而義微皆所以遏人欲存天理大居正也<lb/>
<pb n="4a"/>
秋衛師入郕<lb/>
稱師者紀其用衆而立義不同有矜其盛而稱師者如齊師宋師<lb/>
曹師城邢之類是也有著其暴而稱師者楚滅陳蔡公子弃疾主<lb/>
兵而曰楚師之類是也有惡其無名不義而稱師者次于郎以俟<lb/>
陳蔡及齊圍郕之類是也衛宣繼州吁暴亂之後不施德政固本<lb/>
恤民而毒衆臨戎入人之國失君道矣書衛師入郕著其暴也<lb/>
九月考仲子之宮<lb/>
考者始成而祀也其稱仲子者惠公欲以愛妾爲夫人隱公欲以<lb/>
庶弟爲適子聖人以爲諸侯不再娶於禮無二適孟子入惠公之<lb/>
廟仲子無祭享之所爲别立宫以祀之非禮也故因其來賵而正<lb/>
　名之曰仲子之賵因其考宮而正名之曰仲子之宮而夫人衆妾<lb/>
　之分定矣隠公攝讓之實辨矣桓公篡弑之罪昭矣存則以氏繫<lb/>
　姓以姓繫號没則以謚繫號以姓繫謚者夫人也存不稱號没不<lb/>
　稱謚單舉姓字者妾也凢宮廟非志災失禮則不書<lb/>
<pb n="4b"/>
初獻六羽<lb/>
　初獻六羽者始用六佾也不謂之佾而曰羽者佾干羽之惣稱也<lb/>
　羽以象文德干以象武功婦人無武事則獨奏文樂故謂之羽而<lb/>
　不曰佾也初者事之始魯僣天子之禮樂舊矣是成王過賜而伯<lb/>
禽受之非也用於大廟以祀周公巳爲非禮其後羣公皆僣用焉<lb/>
仲子以别宫故不敢同羣廟而降用六羽書初獻者明前此用八<lb/>
　之僣也諸侯僣於上大夫僣於下故其末流季氏八佾舞於庭而<lb/>
　三家者以雍徹上下無復辨矣聖人因事而書所以正天下之大<lb/>
典也<lb/>
邾人鄭人伐宋<lb/>
　按左氏宋人取邾田邾人告於鄭曰請君釋憾於宋敝邑爲道則<lb/>
　主兵者邾也故雖附庸小國而序乎鄭之上凢班序上下以國之<lb/>
　小大從禮之常也而盟㑹征伐以主者先因事之變也然則衛州<lb/>
　吁告於宋以伐鄭事與此同而聖人以宋爲主者何此春秋撥亂<lb/>
<pb n="5a"/>
之大法也凢誅亂臣討賊子必深絕其黨<lb/>
螟<lb/>
蟲食苗心曰螟食葉曰螣食節曰賊食根曰蟊國以民爲本民以<lb/>
食爲天詩去螟螣害稼也春秋書螟記災也聖人以是爲國之大<lb/>
事也故書而近丗王安石乃稱爲人牧者不必論奏災傷之事亦<lb/>
　獨何哉甚矣其不講於聖人之經以欺當年而誤天下與來丗也<lb/>
冬十有二月辛巳公子彄卒<lb/>
　按左氏臧僖伯卒公曰叔父有憾於寡人寡人弗敢忘葬之加一<lb/>
等以公羊三丗考之則所傳聞之丗也而書日見恩禮之厚明矣<lb/>
　公將如棠觀魚者僖伯諫而不聽則稱疾不從可謂忠臣矣葬之<lb/>
　加一等夫是之謂稱然隱公不敢忘其忠而不能聽其言與郭公<lb/>
　善善而不能用至於亡國一也其及冝矣<lb/>
宋人伐鄭圍長葛<lb/>
　圍者繯其城邑絕其往來之使禁其樵采之途城守不下至於經<lb/>
<pb n="5b"/>
年而不解誅亂臣討賊子可也長葛鄭邑何罪乎書圍於此而書<lb/>
　取於後宋人之惡彰矣<lb/>
六年春鄭人來輸平<lb/>
輸者納也平者成也鄭人曷爲納成于魯以利相結解怨釋仇離<lb/>
　宋魯之黨也公之未立與鄭人戰于狐壤止焉元年及宋盟于宿<lb/>
　四年遇于清其秋㑹師伐鄭即宋魯爲黨與鄭有舊怨明矣五年<lb/>
　鄭人伐宋入其郛宋來告命魯欲救之使者失詞公怒而止其冬<lb/>
　宋人伐鄭圍長葛鄭伯知其適有用間可乗之隙也是以來納成<lb/>
　耳然則善之乎曰平者解怨釋仇固所善也輸平者以利相結則<lb/>
　貶矣曷爲知其相結之以利也後此鄭伯使宛來歸祊而魯入其<lb/>
　地㑹鄭人伐宋得郜及防而魯又取其二邑是知輸平者以利相<lb/>
　結乃貶之也諸侯修睦以蕃王室所主者義爾苟爲以利使爲人<lb/>
　臣者懷利以事其君爲人子者懷利以事其父爲人弟者懷利以<lb/>
　事其兄諸侯必曰何以利吾國大夫必曰何以利吾家士庶人必<lb/>
<pb n="6a"/>
曰何以利吾身上下交征利不至於篡弑奪攘則不厭矣故特稱<lb/>
輸平以明有國者必正其義不謀其利杜亡國敗家之本也<lb/>
夏五月辛酉公㑹齊侯盟于艾秋七月<lb/>
四德備而後爲乾故易曰乾元亨利貞一德不備則乾道熄矣四<lb/>
時具而後成歲故春秋雖無事首時過則書一時不具則歲功虧<lb/>
矣旣書時又書月者時天時也月玉月也書時又書月見天人之<lb/>
　理合也易不云乎君子行此四德者故曰乾元亨利貞若夫上下<lb/>
　異致天人殊觀聖學不傳而春秋之義隱矣<lb/>
冬宋人取長葛<lb/>
　宋人恃強圍邑乆役大衆取非所有其罪著矣在王朝不能施九<lb/>
　伐之威在列國不能修連帥之職鄭人土地天子所命先祖所受<lb/>
　不能保有而失之也是上無天王下無方伯而鄭亦無君也宋人<lb/>
　強取以王法言不可勝誅以天理言不善之積著矣初穆公屬國<lb/>
　於與夷使其子馮出居于鄭殤公旣立忌馮而伐鄭不亦逆天理<lb/>
<pb n="6b"/>
乎春秋序宋主兵以殤公之罪重也明年鄭人報宋序邾爲首以<lb/>
鄭伯之罪輕也至是宋又舉兵伐鄭而圍其邑肆行暴虐不善之<lb/>
積巳著而不可解矣其見弑於亂臣豈一朝一夕之故哉凢此類<lb/>
皆直書于䇿按其行事而善惡之應可攷而知天理之不誣者也<lb/>
七年春王三月叔姬歸于紀<lb/>
　叔姬伯姬之娣非夫人也則何以書古者諸侯一娶九女必格之<lb/>
　同時者所以定名分窒亂源也今叔姬待年於宗國不與嫡俱行<lb/>
　則非禮之常所以書也眉山蘇轍以謂書叔姬賢之也若賢不得<lb/>
　書必貴而後書則是以位而蔑德也小國無大夫至於接我則書<lb/>
　是位不可以廢事也位不可以廢事而獨可以廢賢乎如叔姬不<lb/>
　歸宗國而歸于<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>以全婦道賢可知矣賢而得書亦春秋之法也<lb/>
滕侯卒<lb/>
　滕侯書卒何以不葬怠於禮弱其君而不葬者滕侯宿男之類是<lb/>
　巳古者邦交有常制不以國之強弱而有謹慢也不以情之踈密<lb/>
<pb n="7a"/>
而有厚薄也春秋之時則異於是晉北國也楚南邦也地非同盟<lb/>
而親往俟其葬滕鄰境也宿同盟也訃告雖及而魯不之恤豈非<lb/>
以其壤地𥚹小乎怠於禮而不往弱其君而不㑹無其事而闕其<lb/>
文此魯史之舊也聖人無加損焉存其卒闕其葬義自見矣卒自<lb/>
外録不卒非外也葬自内録不葬非内也<lb/>
夏城中丘<lb/>
　程氏曰爲民立君所以養之也養民之道在愛其力民力足則生<lb/>
養遂教化行風俗美故爲政以民力爲重也春秋凢用民必書其<lb/>
所興作不時害義固爲罪矣雖時且義亦書見勞民爲重事也人<lb/>
　君而知此義則知愼重於用民力矣凢書城者完舊也書築者創<lb/>
始也城中兵使民不以時非人君之心也<lb/>
齊侯使其弟年來聘<lb/>
　兄弟先公之子不稱公子貶也書盟書帥師而稱兄弟者罪其有<lb/>
　寵愛之私書出奔書歸而稱兄弟者責其薄友恭之義攷於事而<lb/>
<pb n="7b"/>
春秋之情可見矣年者齊僖公母弟也程氏謂先儒說母弟者蓋<lb/>
縁禮有立嫡子同母弟之文其曰同母蓋爲嫡耳非以爲加親也<lb/>
　此義不明乆矣僖公私其同母寵愛異於他弟施及其子猶與適<lb/>
等而襄公絀之遂成篡弑之禍故聖人於年來聘特變文書弟以<lb/>
　示貶焉鄭語來盟黒背帥師皆罪其私也書云于弟弗念天顯乃<lb/>
弗克恭厥兄兄亦不念鞠子哀大不友于弟天惟與我民彛大泯<lb/>
亂陳光奔楚而稱弟不念鞠子哀矣盗殺衛縶而稱兄其亦不念<lb/>
　天顯矣秦鍼宋辰皆責其薄也仁人於兄弟絕偏係之私篤友恭<lb/>
　之義人倫正而天理存其春秋以訓天下與來丗之意也<lb/>
秋公伐邾<lb/>
奉詞致討曰伐按左氏公伐邾爲宋討也宋人先取邾田故邾人<lb/>
　入其郛魯與儀父則元年盟於眛矣邾人何罪可聲特託爲辭說<lb/>
　以伐之爾經之書伐非主兵者皆有言可執見伐者皆有罪可討<lb/>
　也傳曰欲加之罪何患無詞魯爲宋討非義甚矣而稱伐邾所謂<lb/>
<pb n="8a"/>
欲加之罪者也而不知渝眛之盟不待貶而自見矣<lb/>
冬天王使凢伯來聘戎伐凢伯于楚丘以歸<lb/>
國而曰伐此一人而曰伐見其以徒衆也楚丘衛地以歸易詞也<lb/>
于楚丘者罪衛不救王臣之患以歸者罪凢伯失節不能死於位<lb/>
也周之秩官敵國賔至關尹以告候人爲導司徒具徒司冦詰姦<lb/>
佃人積薪火師監燎其貴國之賔至則以班加一等益䖍至於王<lb/>
吏則皆官正涖事今凢伯承王命以爲過賔於衛而戎得伐之以<lb/>
歸是蔑先王之官而無君父也故旄丘録於國風見衛不能脩方<lb/>
伯之職也戎伐凢伯于楚丘以歸見衛不救王臣之患也爲狄所<lb/>
滅則有由矣<lb/>
<pb n="8b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
巳姓不知誰賜之姓者十一卋兹丕公方見春秋共公以下微弱<lb/>
不復見四卋楚滅之向則唯此見經不能知其終始　注向小至<lb/>
三年　正義曰将卑師少称人者周礼万二千五百人为軍二千<lb/>
五百人師五百人为旅用兵多少其数无常重其举大事動大衆<lb/>
滿師則書之不滿則不書輕其衆少故經皆不書旅也師者衆也<lb/>
虽復五軍三軍悉皆以師为名取其衆義故經亦不書軍也釋<lb/>
例曰春秋不書軍旅壹皆曰師從衆辞是其義也經之大例君自<lb/>
将者言君不言师卿将者滿師則将並書不滿則空举将名大<lb/>
夫将者滿師則称師不滿則称人所以然者定四年傳曰君行師<lb/>
從卿行旅從则君行必有師卿行必有旅文虽不見理足可明君<lb/>
将不言帥師卿將不言帥旅以其可知故也卿行不合師從今乃<lb/>
帥領一師若不言師則師文不見卿尊自合書名師文又須别見<lb/>
故師将並举言某帥師也其師少者卿自須見唯举将名不云師<lb/>
旅言衆少不足録也大夫爵位卑下名氏不合見經但所帥滿師<lb/>
師自須見故言師不言将也若不滿師者一旅之衆則例所不書<lb/>
<pb n="1b"/>
大夫位卑又名不當見則空举其将謂之为人人即大夫身也其<lb/>
将尊師少及将卑師衆若其序列則将卑師衆者在上襄二年晋<lb/>
師宋師衛寗殖侵郑是也隐五年公羊傳曰曷为或言率師或不<lb/>
言率師将尊師衆称某率師将尊师少称将將卑师衆称師将卑<lb/>
师少称人君将不言率师書其重者也釈例曰大夫将滿師称師<lb/>
不滿称人而巳卿将滿師則兩書不滿則直書名氏君将不言帥<lb/>
師卿将不言師旅此史䇿記注之常此用公羊为說也刘炫云盟<lb/>
會例卿則書名氏非卿則書人人當名氏之処由是将卑師少則<lb/>
書人亦与盟會同　注无駭至八年　正義曰春秋之例卿乃見<lb/>
經今名書扵經傳言司空故知无駭是魯卿諸名書扵經皆是卿<lb/>
也故扵此一注以下不復言之又王制云上大夫卿則卿亦大夫<lb/>
也故注多以大夫言卿下注云裂繻紀大夫如此之類皆是卿也<lb/>
其名見扵傳而注云大夫者則其爵真大夫也榖梁以極为国杜<lb/>
云附庸者沈云以費伯帥師城郎因淂勝極則極是竟内故云附<lb/>
庸凡卿出使必具其名氏以尊君命今不書氏故觧云未赐族無<lb/>
<pb n="2a"/>
族可称故也賈云極戎邑也極为戎邑傳無文焉戎之於魯本无<lb/>
怨悪言修惠公之好則是求与魯親公未信戎心故辞其盟耳秋<lb/>
即与盟復修戎好若巳共戎會故不与盟旋令師入其都然後結<lb/>
好其为悪行亦不是過譲位䝨君固應不尓良史直筆焉淂无譏<lb/>
傳乃本其勝之所由而帰功扵費伯也　注髙平至有誤　正義<lb/>
曰杜勘検經傳上下月日制为長歴此年八月壬寅朔其月三日<lb/>
甲辰十五日丙辰二十七日戊辰其月无庚辰也七月壬申朔則<lb/>
九月有庚辰杜觀上下若月不容誤則指言日誤若日不容誤則<lb/>
指言月誤此則上有秋下有九月則日月俱淂有誤故云日月必<lb/>
有誤也　注裂繻至放此　正義曰此書逆女傳曰卿为君逆也<lb/>
宣五年斉髙固来逆叔姬傳曰書曰叔姬卿自逆也是为君逆則<lb/>
称女自逆則書字故云以别卿自逆也釋例曰天子娶則称逆王<lb/>
后卿为君逆則称逆女其自为逆則称所逆之字尊卑之别也此<lb/>
不言紀侯使裂繻而成八年經書宋公使公孫寿來納幣俱是昬<lb/>
礼而立文不同故觧之也言昬礼不称主人者主人謂壻也为有<lb/>
<pb n="2b"/>
廉恥之心不𣣔自言娶婦故卿为君昬行者必禀君母之命婦人<lb/>
之命不淂通於隣国若言卿輙自来非君所命故裂繻不言使也<lb/>
其无母者臣无所禀不得不称君命故公孫夀言宋公使也史皆<lb/>
隨其實事而書之非襃贬之例也公羊傳曰何以不称使昬礼不<lb/>
称主人然則曷称称諸父兄師友宋公使公孫夀來納幣則其称<lb/>
主人何辞窮也辞窮者何无母也然則紀有母乎曰有有則何以<lb/>
不称母母不通也婦人之言不通外国故不言君使亦不言母命<lb/>
作自來之文也公羊言无母者称父兄師友宋公不称父兄者諸<lb/>
侯臣其父兄故不淂称也昬礼記曰宗子无父母命之親皆没巳<lb/>
躬命之以宗子之尊尚不称父兄況諸侯也其称父兄師友謂大<lb/>
夫以下非宗子者耳昬礼記所云支子則称其宗弟称其兄是也<lb/>
　　注子帛至密鄉　正義曰杜云比之内大夫而在莒子上者<lb/>
案諸經文魯大夫出會他国皆先書魯大夫下即云及某人今子<lb/>
帛之下不云及者不可全同魯大夫故也　注桓未至三年<lb/>
正義曰妾子为君其母成为夫人敬嬴斉帰是也仲子实妾桓未<lb/>
<pb n="3a"/>
为君故仲子不應称夫人也今称夫人薨是隐成之譲桓为大子<lb/>
成其母䘮傳例曰不赴則不曰薨故知称薨是赴扵諸侯故經於<lb/>
此称夫人也五年考仲子之宫公羊傳曰桓未君則曷为祭仲子<lb/>
隐为桓立故为桓祭其母也然則何言尓成公意也是言隐公成<lb/>
仲子为夫人也　傳注許其至而足　正義曰戎貪而无信盟或<lb/>
背之公未淂戎意恐好不乆成故不許其盟也禦夷狄者不壹而<lb/>
足文九年公羊傳文言制禦夷狄當以漸教之不一度而即使足<lb/>
也三年注日行至七年　正義曰古今之言歴者大率皆以周<lb/>
天为三百六十五度四分度之一日行比月为遟每日行一度故一<lb/>
歳乃行一周天月行比日为疾每日行十三度十九分度之七故<lb/>
一月内則行一周天又行二十九度過半乃逐及日言一月一周<lb/>
天者略言之耳其實及日之时不啻一周天也日月虽共行於天<lb/>
而各有道每積二十九日過半行道交錯而相与會集以其一會<lb/>
謂之一月每一歳之間凡有十二會故一歳为十二月日食者月<lb/>
掩之也日月之道互相出入或月在日表從外而入内或月在日<lb/>
<pb n="3b"/>
裏從内而出外道有交錯故日食也二十九日過半月及日者以<lb/>
歴家一日分为九百四十分則四百七十分为半今月來及日凡<lb/>
二十九日又四百九十九分是過半校二十九分也日有食之言<lb/>
有物來食之也日月同処則日被月映而形魄不見聖人不言日<lb/>
被月食而云日有食之者以其月不可見作不知之辞榖梁傳曰<lb/>
其不言食之者何也知其不可知知也是言慎疑故不言月也朔<lb/>
則交會故食必在朔然而每朔皆會應每月常食故觧之言日月<lb/>
動物虽行度有大量不能不小有盈縮故有虽交會而不食者或<lb/>
有類交而食者自隐之元年尽哀二十七年積二百五十五年凡<lb/>
三千一百五十四月唯三十七食是虽交而不食也襄二十一年<lb/>
九月十月頻食二十四年七月八月頻食是頻交而食也食无常<lb/>
月唯正陽之月君子忌之以日食者隂侵陽也當陽盛之月不冝<lb/>
为弱隂所侵故有伐鼓用幣之事餘月則否其日食例皆書朔巳<lb/>
巳之下經无朔字長歴推此巳巳实是朔日而不書朔史失之也<lb/>
此注作大判言耳戦國及秦歴紀全廢漢來漸候天时始造其術<lb/>
<pb n="4a"/>
刘歆三統以爲五月二十三分月之二十而日一食空淂食日而<lb/>
不淂加時漢末會稽都尉刘洪作乾象厯始推月行遲疾求日食<lb/>
加時後代修之漸益微密今为歴者推歩日食莫不符合但无頻<lb/>
月食法故漢𥘉以來殆将千嵗为歴者皆一百七十三日有餘而<lb/>
始一交會未有頻月食者今頻月而食乃是正經不可謂之錯誤<lb/>
世考之歴術事无不験不可謂之踈失由是注不能定故未言之<lb/>
也又漢書髙祖本紀髙祖即位三年十月十一月晦日頻食則日<lb/>
有頻食之理其觧在襄二十四年榖梁傳曰言日不言朔食晦日<lb/>
也朔日並不言食晦夜也朔日並言食正朔也言朔不言日食旣<lb/>
朔也　天王崩　正義曰曲礼下曰天子死曰崩諸侯曰薨大夫<lb/>
曰卒士曰不禄庻人曰死郑玄云異死名者为人亵其无知若猶<lb/>
不同然也自上顛壊曰崩薨顛壊之聲卒終也不禄不終其禄死<lb/>
之言澌也精神澌尽也是由天子尊若山崩然諸侯卑取崩之聲<lb/>
以为尊卑之差也不書天王名者以海内之主至尊之極故敬而<lb/>
不敢名也榖梁傳云髙曰崩厚曰崩尊曰崩天子之崩以尊也以<lb/>
<pb n="4b"/>
其在民上故崩之其不名何也大上故不名也蘇氏云王后崩大<lb/>
子卒不書者赴不及魯也今以为略之例所不書也告䘮礼云<lb/>
告王䘮曰天王登假此言崩者鲁史裁約为文不道當時赴不<lb/>
言登假也　注周平至不會　正義曰今検杜注无葬者皆顕<lb/>
言其謚此为無葬故言周平王也仲尼修經當改正真伪以為<lb/>
襃貶周人赴不以實孔子從偽而書者周人𣣔令諸侯速至故逺<lb/>
其崩曰以赴也不書其实而從其偽言人知其偽則過足章矣故<lb/>
即傳其偽以懲創臣子之過釈例曰天王偽赴遂用其虚明日月<lb/>
闕否亦從赴辞君子不変其文以慎其疑且虚实相生隨而長之<lb/>
真偽之晴可以兩見承赴而書之亦所以示将來也　君氏卒<lb/>
正義曰君氏者隐公之母聲子也謂之君氏者言是君之母氏也<lb/>
母之与子氏族必異故經典通呼母舅为母氏舅氏言其与巳異<lb/>
氏也　注武氏至釈也　正義曰武氏者天子大夫之姓直云武<lb/>
氏子不書其字則其人未成为大夫也若是上士例當書名又不<lb/>
應繫之父族謂之为子明其是大夫之子也又王使至鲁皆言天<lb/>
<pb n="5a"/>
王使某此復不言王使明其不称王命也以此知此人父䘮巳終<lb/>
冝嗣父位但平王未命而崩新王居䘮未淂行其爵命政亊聽扵<lb/>
冢宰冢宰使之適鲁冢宰不淂專命故作自來之文傳言王未葬<lb/>
者意兼两事王䘮在殯新王不淂加臣爵位故此人仍繫父族王<lb/>
又不淂命臣岀行故此人不称王使以未葬之故阙此二事故傳<lb/>
以未葬觧之　注鲁使至六年正義曰文九年叔孫淂臣如京<lb/>
师葬襄王昭三年叔弓如滕葬滕成公如此之類遣卿行者皆書<lb/>
其使名此不書使名知是大夫徃也大夫奉命出使位賤不合書<lb/>
名故直書其所为之事而巳盟則云及某盟會則云會某人葬則<lb/>
云葬某公举其所為之事明有使徃可知也釈例曰先生之制諸<lb/>
侯之䘮士弔大夫送葬及其失也礼過扵重文襄之伯因而抑之<lb/>
諸侯之䘮大夫弔卿共葬事夫人之䘮士弔大夫送葬猶過古制<lb/>
故公子遂如晋葬襄公傳不言礼葬秦景公傳曰大夫如秦葬景<lb/>
公特称礼也一以示古制二以示書他国之葬必須鲁會三以示<lb/>
奉使非卿則不書於經此丘明之㣲文也是言大夫淂正而卿過<lb/>
<pb n="5b"/>
礼也諸侯曰薨礼之正名鲁史自書君死曰薨若隣国亦同書薨<lb/>
則与巳君无别国史自在已国承他国赴告为与巳君同故悪其<lb/>
薨名虽赴称薨皆改書卒略外以别内也至扵書葬則五等之<lb/>
爵皆举謚称公者會葬者在扵国外拠彼国之辞彼国臣子称君<lb/>
曰公書使之行不得不称公也又云悪其薨名改赴書者釈例曰<lb/>
天子曰崩諸侯曰薨大夫曰卒古之制也春秋所称曲存鲁史之<lb/>
義内称公而書薨所以自尊其君則不得不略外諸侯書卒以自<lb/>
異也至扵旣葬虽邾許子男之君皆称謚而言公各順臣子之辞<lb/>
两通其義是其說也案礼雜記赴告之辞云君計扵他国之君曰<lb/>
寡君不禄敢告扵執事然則赴辞本无薨語而云悪其薨名者以<lb/>
夫人薨例云不赴於諸侯則不曰薨明其以薨告人故書薨也是<lb/>
知王侯䘮者其通国命皆以崩薨相告記之所称謂荅主人之問<lb/>
飾其文辞耳若以記文无薨即疑不以薨告記称大夫士赴人之<lb/>
辞皆云不禄豈大夫无卒名也以此知相赴䇿書必以薨为文但<lb/>
擯者口傳赴辞義在謙退從士之不禄故礼記言之赴則必以薨<lb/>
<pb n="6a"/>
但改赴書卒耳史之書事莫不在国會葬者自可在外書䇿者国<lb/>
内書之而云拠彼国之辞者書使行之事言使为此事行故文從<lb/>
彼称不謂書不在国也卿为君逆謂之逆女亦是書已之使拠彼<lb/>
称女与此同也　傳注夫人至詳矣正義曰僖八年致夫人傳<lb/>
曰不赴扵同則弗致故知赴者赴扵同盟之国也礼檀弓記葬礼<lb/>
云旣封有司以几筵舎奠扵墓左反日中而虞士䘮礼旣葬乃反<lb/>
哭扵廟遂適殯宫而虞是旣葬日中自墓反虞扵正寢正寝即殯<lb/>
宫也僖三十三年傳与檀召記皆云卒哭而祔䘮服小記曰婦祔<lb/>
於祖姑雜祀曰妾祔扵妾祖姑是祔扵姑者祔於祖姑也此三者<lb/>
皆夫人之䘮礼夫人䘮礼有三史䇿所書有二唯卒葬两事而巳<lb/>
其卒之異者或云夫人某氏薨仲子文姜之類是也或云某氏卒<lb/>
定姒孟子是也葬之異者或云葬我小君某氏文姜敬嬴之類是<lb/>
也或云葬某氏葬定姒是也或則不書葬也今聲子三礼皆闕經<lb/>
異常辞必是闕一事則変一文但傳旣并釈注不顕配虽言釈例<lb/>
詳之例亦未甚分明此傳故上三事故下三事若以次相配則不<lb/>
<pb n="6b"/>
赴扵諸侯故不曰薨不反哭扵寢故不称夫人不祔扵姑故不言<lb/>
葬文次相属事乃似然但顧下傳義則不尔定十五年姒氏卒傳<lb/>
曰不称夫人不赴且不祔也哀十二年孟子卒傳曰死不赴故不<lb/>
称夫人不反哭故不言葬小君彼二傳皆以不赴觧不称夫人以<lb/>
不反哭觧不書葬然則由不赴故不曰薨由不反哭故不書葬也<lb/>
二亊旣然則由不祔故不称夫人断可知矣傳文不以次相配者<lb/>
𥘉死即赴葬乃反哭反哭之後始祔三者依事之先後为文也至<lb/>
於書經則夫人与薨共文故先言不称夫人後言不書葬順經之<lb/>
先後爲文也礼之本意必赴乃称薨祔乃称夫人反哭乃書葬者<lb/>
夫人与君同体死必赴扵隣国若不以赴告於隣国則夫人之礼<lb/>
不成尊成以否義由赴告成尊之狀在扵書薨故赴則称薨不赴<lb/>
則不称薨也礼適祔於適祖姑妾祔扵妾祖姑亦旣不祔扵姑便<lb/>
是適妾莫辯故祔則称夫人不祔則不称夫人也旣葬扵墓反哭<lb/>
於寢哀之尤極情之最切旣葬而不反哭全是不念其親葬与不<lb/>
葬殆無以異故不反哭則不書葬也皆所以懲臣子責其不行礼<lb/>
<pb n="7a"/>
也人之行礼有勤有惰未必廢則但廢行則皆行此聲子自三礼<lb/>
皆闕其餘或可一行一否釈例曰夫人子氏赴而不反哭故不書<lb/>
葬定姒則反哭而不赴故書葬而不言小君以此二者拠傳則然<lb/>
理在不惑但不知赴而不祔祔而不赴者辞當云何耳薨者夫人<lb/>
之死号不称夫人必不得称薨也小君者夫人之别号不称夫人<lb/>
必不得称小君也孟子卒下注云不称夫人故不言薨是夫人与<lb/>
薨文相将也葬定姒傳曰不称小君不成䘮也注云不赴不祔故<lb/>
不称小君傳以不赴不祔觧不称夫人注以不赴不祔觧不称小<lb/>
君是夫人小君文相将也夫人也薨也小君也三者相将之物不<lb/>
可致詰蓋赴祔二礼課行一事則具此三文二事並廢則三文皆<lb/>
玄耳何則検此傳相配不赴則不曰薨不祔則不称夫人是称夫<lb/>
人由祔不由赴也孟子之傳乃云不赴故不称夫人是称夫人由<lb/>
扵赴不由於祔也定姒之傳云不称夫人不赴且不祔又以二事<lb/>
並觧不称夫人注云赴同祔姑夫人之礼二者皆闕故不曰夫人<lb/>
明是二者俱闕乃玄夫人課行一事則称夫人称夫人則必書薨<lb/>
<pb n="7b"/>
書薨則必称小君所異者不反哭則不書葬若不書葬則小君之<lb/>
文无所施耳即仲子是也赴同祔姑皆是夫人之礼故赴而不祔<lb/>
祔而不赴則皆曰夫人某氏薨惠公自有元妃别为仲子立廟則<lb/>
仲子未必祔姑蓋以赴同之故淂称夫人薨也　注不書至妾媵<lb/>
正義曰辟正夫人謂辟仲子耳何則妾子為君則其母淂為夫人<lb/>
不須辟孟子也但公以讓位之故不從正君之礼故亦不備扵其<lb/>
母使之辟仲子也釋例曰凡妾子為君其母猶為夫人虽先君不<lb/>
命其母母以子貴其適夫人薨則尊淂加扵臣子外内之礼皆如<lb/>
夫人矣故姒氏之䘮責以小君不成成風之䘮王使會葬傳曰礼<lb/>
也隐以讓桓摂位故不成礼扵聲子假称君氏以别凡妾媵蓋是<lb/>
一時之冝隐之至義也是其辟仲子之意也　注四月至陽縣也<lb/>
正義曰此直言秋秋有三月若是季秋則今之七月杜必知秋今<lb/>
之夏者以此傳在武氏之上案經武氏之下有八月宋公和卒則<lb/>
知此是七月故為今之夏謂今之五月也麥熟在夏而云麥禾皆<lb/>
未熟者謂四月之時麥未熟七月之时禾未孰二者異时故言皆<lb/>
<pb n="8a"/>
也　澗谿至之苿　正義曰毛即菜也而重其文者谿沼言地之<lb/>
陋蘋藻言菜之薄故文重也　注谿亦至毛<graphic n="KR0708" url="https://raw.githubusercontent.com/kanripo/KR-Gaiji/master/images/KR0708.png" mimeType="image/png"/>　正義曰尓雅釈<lb/>
山云山夾水澗李廵曰山間有水釈名曰言水在两山間也釈水<lb/>
曰水注川曰谿李廵曰水出於山入於川釈山又云山豄无所通<lb/>
谿李廵曰山中水瀆虽無所通与水注川同名宋均曰无水曰谷<lb/>
有水曰谿然則谿亦山間有水之名是澗之類故云谿亦澗也沼<lb/>
者池之別名张揖廣雅亦云沼池也應劭風俗通云池者陂池從<lb/>
水也聲沚与時音義同釈水曰小渚曰沚釈名曰沚止也小水可<lb/>
止息其上草是地之毛周礼宅不毛謂宅内無<graphic n="KR0708" url="https://raw.githubusercontent.com/kanripo/KR-Gaiji/master/images/KR0708.png" mimeType="image/png"/>木也故杜以毛<lb/>
為<graphic n="KR0708" url="https://raw.githubusercontent.com/kanripo/KR-Gaiji/master/images/KR0708.png" mimeType="image/png"/>
                    <graphic n="KR0708" url="https://raw.githubusercontent.com/kanripo/KR-Gaiji/master/images/KR0708.png" mimeType="image/png"/>即下句蘋蘩蕰藻是也蘩陸菜而云沼沚之毛者或采之<lb/>
水旁非皆水内也　注蘋大至聚藻也　正義曰釈<graphic n="KR0708" url="https://raw.githubusercontent.com/kanripo/KR-Gaiji/master/images/KR0708.png" mimeType="image/png"/>云苹蓱其<lb/>
大者蘋舎人曰苹一名萍大者名蘋郭璞曰水中浮萍江东謂之<lb/>
藻陸機毛詩義䟽云今水上浮蓱是也其麤大者謂之蘋小者曰<lb/>
蓱季春始生可糝烝为茹又可苦酒淹以就酒釈<graphic n="KR0708" url="https://raw.githubusercontent.com/kanripo/KR-Gaiji/master/images/KR0708.png" mimeType="image/png"/>又云蘩皤蒿<lb/>
孫炎曰白蒿也陸機䟽曰凡艾白色为皤蒿今白蒿春始生及秋<lb/>
<pb n="8b"/>
香羙可生食又可烝一名逰胡北海人謂之旁勃故大戴礼夏小<lb/>
正傳曰蘩逰胡逰胡旁勃也許慎說文云藻水草從草從水巢聲<lb/>
或作藻從澡毛詩傳曰藻聚藻也然則此草好聚生蕰訓聚也故<lb/>
云蕰藻聚藻也陸璣䟽云生底有二種其一種葉如雞蘓莖大<lb/>
如箸長四五尺其一種莖大如釵股葉如蓬謂之聚藻又云扶風<lb/>
人謂之藻聚为發聲也此二藻皆可食煑熟搂去腥氣米麫糝烝<lb/>
为茹嘉羙掦州人饑荒可以當榖食　注方曰至曰錡　正義曰<lb/>
此皆詩毛傳郑箋之文也說文云筥飯牛筐也廣雅云錡釡也<lb/>
注潢汗至流潦　正義曰停水謂水不流也行道也雨水謂之潦<lb/>
言道上聚流者也服虔云畜小水謂之潢水不流謂之汗行潦道<lb/>
路之水是也此水用为飲食故引泂酌之篇藻虽潦水所生要此<lb/>
潦非生菜処也　可薦至王公　正義曰上言鬼神此言王公是<lb/>
生王公也或以为王公亦謂鬼神非生王公也此傳之意取詩爲<lb/>
言泂酌論天子之事是羞於王也采蘩云公侯之事是羞扵公也言<lb/>
薦又言羞者郑玄注庖人云備品物曰薦致滋味乃爲羞　雅有<lb/>
<pb n="9a"/>
行葦正義曰采蘩采蘋泂酌上傳所言皆有彼篇之事其言未<lb/>
及行葦今言行葦者其意别取忠厚非以結上也　武氏至葬也<lb/>
正義曰蘇氏云案文九年毛伯來求金傳曰不書王命未葬也此<lb/>
傳直云王未葬不同者毛伯直釈不称使故云不書王命此武氏<lb/>
子非但不称使又称父族二事皆由未葬故直云王未葬也<lb/>
而立寡人　正義曰曲礼下曰諸侯見天子曰臣某侯某其与民<lb/>
言自你曰寡人今与臣言亦云寡人則知其對臣民自称同也老<lb/>
子曰孤寡不榖王侯之謙称故以下諸侯自称亦多言不榖命以<lb/>
義夫正義曰義宜也錯心方直動合事冝乃謂之为義宣公<lb/>
之立穆公知穆公之䝨必以義理不棄其子今穆公方卒命孔父<lb/>
以義事而立殤公是穆公命立殤公出扵仁義之中故杜云命出<lb/>
於義也必知命以義夫謂穆公命立殤公者以杜注云帥義而行<lb/>
則殤公冝受此命宜荷此禄公子馮不師父義終傷咸冝之福明<lb/>
知殤公受穆公之命与殷湯武丁同有咸冝是知穆公命殤公是<lb/>
爲義也　商頌至謂乎　正義曰啇頌玄鳥之卒章言殷湯武丁<lb/>
<pb n="9b"/>
此二王者受天之命皆淂其冝故天之百種之禄扵是荷負之<lb/>
言天禄皆帰故淂而荷負也今穆公立殤公亦淂其宜故殤公冝<lb/>
荷此禄詩之意其是此事之謂乎注詩頌至啇頌正義曰唐<lb/>
虞之代契為司徒封扵啇十四卋至湯王有天下遂以啇为代号<lb/>
後卋有武丁者中興䝨君時有作詩頌之者謂之啇頌羙湯与武<lb/>
丁能荷天禄今殤公亦荷天禄与詩義同故引以證之公羊傳言<lb/>
宋之禍宣公為之尤其舎子立弟果令馮有争心以馮之争為宣<lb/>
公之過今此傳善宣公故申明其亊若使師義而行則殤公冝受<lb/>
此命冝荷此禄但公子馮不帥父義失其咸宜故知人之称唯在<lb/>
宣公止善宣公知穆公耳馮自争國非宣公之罪故善之傳言使<lb/>
公子馮出居于郑則是父使之出注言忿而出奔者四年傳曰公<lb/>
子馮出奔郑郑人𣣔納之又衛告宋曰君若伐郑以除君害是馮<lb/>
出奔郑求入𣣔害宋国也父使居郑𣣔以辟殤公馮乃因郑𣣔以<lb/>
害殤公故拠父言之則云使之出居拠馮言之則云忿而出奔各<lb/>
從其实而為之文也謚法短折不成曰殤布德執義曰穆　注旣<lb/>
<pb n="10a"/>
盟至日誤　正義曰釈言云僨僵也舎人曰背踣意也車路而入<lb/>
済是風吹之隊済水非常之事故云傳記異也禹貢導流水东流<lb/>
为済入于河溢为泶釋例曰済自滎陽卷縣東經陳留至済隂北<lb/>
經髙平東經済北東北經済南至樂安博昌縣入海案検水流之<lb/>
道今古或殊杜旣考校元由拠當时所見載扵釈例今一皆依杜<lb/>
虽与水經乖異亦不復根尋也庚戌无月而云十二月者以經盟<lb/>
于石門在十二月知此亦十二月也經書十二月下云癸未葬宋<lb/>
穆公計庚戌在癸未之前三十三日不得共在一月故長歴推此<lb/>
年十二月甲子朔十一日有甲戌二十三日有丙戌不得有庚戌<lb/>
而月有癸未則月不容誤知日誤也　衛荘至荘姜　正義曰斉<lb/>
国侯爵譜云姜姓大公望之後其先四岳佐禹有功或封扵吕或<lb/>
封扵申故大公曰吕望也大公股肱周室成王封之於營丘今臨<lb/>
淄是也僖公九年鲁隐公之元年也簡公四年獲麟之歳也簡公<lb/>
弟平公十二年春秋之傳終矣平公二十五年卒後二卋七十年<lb/>
而田氏奪斉大公之後滅矣案斉卋家荘公生僖公东宫得臣未<lb/>
<pb n="10b"/>
知何公大子案史記十二諸侯年表衛荘公之立在春秋前二十<lb/>
五年斉僖公之立在春秋前八年然則莊姜必非斉僖公之女蓋<lb/>
是荘公之女僖公姊妹也淂臣为大子早死故僖公立也不言僖<lb/>
公姊妹而繫淂臣者見其是適女也淂臣为大子云常処東宫者<lb/>
四时东为春万物生长在東西为秋万物成就在西以此君在西<lb/>
宫大子常処東宫也或可拠易象西北为乾乾为君父故君在西<lb/>
東方震震为長男故大子在東也　所为賦碩人也　正義曰此<lb/>
賦謂自作詩也班固曰不歌而誦亦曰賦郑玄云賦者或造篇或<lb/>
誦古然則賦有二義此与閔二年郑人賦清人許穆夫人賦載馳<lb/>
皆𥘉造篇也其餘言賦者則皆誦古詩也　又娶于陳正義曰陳<lb/>
国侯爵譜云妫姓虞舜之後當周之興有虞遏父者为周陶正武<lb/>
王賴其利器用与其先聖之後以元女大姬妃遏父之子滿封扵<lb/>
陳賜姓曰媯号胡公桓公二十三年魯隐公之元年也湣公二十<lb/>
一年獲麟之歳也二十四年椘滅陳此當桓公时二妫蓋桓公姊<lb/>
妹也注妫陳至未定正義曰謚法暴慢无親曰厉典礼无愆<lb/>
<pb n="11a"/>
曰戴是皆謚也石碏言将立州吁乃定之矣諸定州吁明大子之<lb/>
位未定衛卋家言立完为大子非也弗納至過也　正義曰驕<lb/>
謂恃巳陵物奢謂夸矜僣上淫謂耆𣣔過度泆謂放恣无藝此四<lb/>
者之來從邪而起故服虔云言此四者過從邪起是也刘炫云此<lb/>
四者所以自邪巳身言为之不已将至扵邪邪謂悪逆之事刘又<lb/>
難服云邪是何事能起四過若從邪起何須云四者之来寵禄過<lb/>
也寵禄豈是邪事四者淂從而來乎且言弗納扵邪懼其縁驕以<lb/>
至扵邪非先邪而後驕也　夫寵而至鲜矣　正義曰恃君寵愛<lb/>
未有不驕亦旣驕矜必不能自降其心強降其心未有不恨亦旣<lb/>
怨恨必不能自重其身釈言云眕重也言恨則思乱必不能自安<lb/>
自重也寵而必驕降而必憾言其勢必自然故言其能不然者少<lb/>
也驕而不能降憾而不能眕言其心難自抑故言其能然者少也<lb/>
鲜訓少以一鲜㧾四事言四事皆鲜也　賤妨至破義　正義曰<lb/>
賤妨貴謂位有貴賤少陵長謂年有長幼椘公子申多受小国之<lb/>
賂以偪子重子辛是賤人而妨貴人也邾捷菑以弟而𣣔奪兄位<lb/>
<pb n="11b"/>
是年少而陵年長也斉東郭偃棠无咎專崔氏之政而侮崔成崔<lb/>
彊是踈逺而間親戚也晋胥童夷羊五淂君寵而去三郤是新臣<lb/>
而間旧臣也息伐郑曹奸宋是小國而加大国也陳灵蔡景姦穢<lb/>
无度是邪淫而破正義也妨謂有所害陵謂加尚之間謂居其間<lb/>
使彼踈逺也加亦加陵破謂破散滛義不两立行悪則破善故言<lb/>
破也　去順效逆　正義曰州吁於逆則少陵長於順則弟不敬<lb/>
是去順效逆也六順六逆因亊廣言非謂州吁徧犯之也　注老<lb/>
致至始事正義曰礼七十而致事言还其所掌之事於君也傳<lb/>
之𥘉始有此故言傳先經以始事餘不注從可知也四年莒人<lb/>
至牟婁正義曰譜云𣏌姒姓夏禹之苗裔武王克殷求禹之後<lb/>
淂東楼公而封之於杞今陳留雍丘縣是也九卋及成公迁縁陵<lb/>
文公居淳于成公始見春秋湣公六年獲麟之歲也湣公弟哀公<lb/>
三年春秋之傳終矣哀公十年卒自哀公以下二卋十三年而椘<lb/>
滅杞検𣏌扵此巳见扵經桓二年有杞侯來朝荘二十七年有𣏌<lb/>
伯来朝扵傳並无号謚又不書其卒僖二十三年𣏌成公卒其<lb/>
<pb n="12a"/>
謚乃見扵傳未知此年𣏌國定是何君當是成公之父祖耳牟婁<lb/>
祀邑莒伐取之自是以後常为莒邑昭五年莒牟夷以牟婁来奔<lb/>
是也文三年秦人伐晋傳称取王官及郊襄襄二十三年斉侯伐<lb/>
晋傳称取朝歌並書伐不書取此伐取兩書者彼告伐不告取此伐<lb/>
取並告故也昭元年伐莒取鄆書取不書伐昭十年伐莒取郠書<lb/>
伐不書取者元年兵未加莒而鄆逆服故書取不書伐十年晋以<lb/>
取郠討公故書伐不書取其伐国囲邑書囲以否亦從告也　注<lb/>
書取至婁郷正義曰襄十三年傳例曰凡書取言易也知此書<lb/>
取亦言易也地理志云陳留郡雍丘縣故𣏌国武王封禹之後東<lb/>
楼公是𣏌本都陳留雍丘縣也志又云北海郡淳于縣應劭曰春<lb/>
秋州公如曹左氏傳曰淳于公如曹臣瓉案州国名淳于国之<lb/>
所都此淳于縣於漢属北海郡晋時属東莞郡故釈例土地名云<lb/>
州国都扵東莞淳于縣以雍丘淳于虽郡别而竟連也桓五年傳<lb/>
称淳于公如曹度其国危遂不復六年春寔來虽知其国必滅不<lb/>
知何国取之襄二十九年晋师諸侯城𣏌昭元年祁午数趙文子<lb/>
<pb n="12b"/>
<pb n="12b"/>
国以弑言衆所共絶也称臣者謂書弑者之名以示來卋終為不<lb/>
義然則此称州吁之名称臣弑君是臣之罪也言完非无道而州<lb/>
吁為賊也州吁实公子而不称公子者傳文更无無襃貶直是告<lb/>
辞不同史有詳略耳公子虽復非族而文當族処春秋書書族<lb/>
以否大有乖異故杜備言之釋例曰尋案春秋諸氏族之称甚多<lb/>
参差而先儒皆以為例𣣔託之於外赴則患有人身自來者例<lb/>
不可合因以辟陋未賜族為說弑君不書族者四亊州吁無知<lb/>
不称公子公孫賈氏以為弑君取国故以国言之案公子啇人<lb/>
亦弑君取國而独称公子宋督賈氏以為督有無君之心故去<lb/>
氏案傳自以先書弑君見義不在扵氏也宋万賈氏以為末賜<lb/>
族案傳称南宫長万則为己氏南宫不淂為未賜族也執殺大夫<lb/>
不書族者二事楚殺淂臣与冝申賈氏皆以為陋案椘殺大<lb/>
夫公子側大夫成熊之等云七人皆称氏族無為独扵此二<lb/>
人陋也𣣔以为通例則有若此之錯𣣔以为無義例則傳曰嘉<lb/>
之故不名書曰仲孫嘉之書曰崔氏非其罪翬溺師皆曰疾之<lb/>
<pb n="13a"/>
称族尊君命舎族尊夫人尊晋罪已之文炳然著明以此推之知<lb/>
亦非仲尼所遺也斯蓋非史䇿旧法故無凡例當時諸国以意而<lb/>
赴其或自来聘使者辞有詳略仲尼修春秋因采以示義義之所<lb/>
起則刋而定之不者即因而示之不皆刋正也故蔡人嘉赴而經<lb/>
從称季傳曰蔡人嘉之書崔氏傳亦曰且告以族明皆從其本也<lb/>
書司馬華孫来盟亦无他比知非大例也然則㧾而推之春秋之<lb/>
義諸侯之卿當以名氏備書扵經其加貶損則直称人若有襃異<lb/>
則或称官或称氏若内卿有貶則特称名文不冝言魯人故異扵<lb/>
外也若无襃无貶傳所不發者則皆就旧文或未賜族或时有詳<lb/>
略也推尋經文自荘公以上諸弑君者皆不書氏閔公以下皆書<lb/>
氏亦足明時史之異同非仲尼所皆刋也是杜觧州吁不称公子<lb/>
之意杜知然者正以經之所書无常比例襃則或胥官或書氏貶<lb/>
則或称人或去族旣無定例明非旧典仲尼有所起發則刋正旧<lb/>
史无所襃貶則因循故䇿仲尼改者傳辨其由傳所不言則知无<lb/>
義正是史官自有詳略故耳戊申在癸未之後二十五日更盈一<lb/>
<pb n="13b"/>
周則八十五日往年十二月癸未葬宋穆公則此年二月不淂有<lb/>
戊申虽承二月之下未必是二月之日故長歴推此年二月癸亥<lb/>
朔十日壬申二十二日甲申不得有戊申也三月壬辰朔則十七<lb/>
日有戊申也此經上有二月下有夏淂在三月之內不是字誤故<lb/>
云有日而无月僖二十八年冬下无月而經有壬申公朝于王所<lb/>
有日而无月經有比類故知此亦同之凡如此者有十四事注<lb/>
遇者至清亭正義曰曲礼下云諸侯未及期相見曰遇相見於<lb/>
郤地曰會然則會者豫謀間地克期聚集訓上下之則制財用之<lb/>
節示威於衆各重其礼虽特會一国若二国以上皆称會也遇者<lb/>
或未及會期或暫須相見各簡其礼若道路相逢遇然此時宋魯<lb/>
特會𣣔尋旧盟未及會期衛来告乱故二国相遇若三国簡礼亦<lb/>
曰遇故荘四年斉侯陳侯郑伯遇于垂是也曲礼称未及期而相<lb/>
見指此類也周礼冬見曰遇則与此别刘賈以遇者用冬遇之礼<lb/>
故杜難之釋例曰過者倉卒簡儀若道路相逢過者耳周礼諸侯<lb/>
冬見天子曰遇刘氏因此名以說春秋自与傳違案礼春曰朝夏<lb/>
<pb n="14a"/>
曰宗秋曰覲冬曰遇此四时之名今者春秋不皆同之扵礼冬見<lb/>
天子當是百官備物之時而云過礼简易經書季姬及鄫子遇于<lb/>
防此婦呼夫共朝豈當復用見天子之礼扵理皆違是言春秋之<lb/>
遇与周礼冬遇異也草次猶造次造次倉卒皆迫促不暇之意<lb/>
注他国至魯人　正義曰案郑伯使宛来帰祊庚寅我入祊及斉<lb/>
侯伐我北鄙及我師敗績然鲁事皆淂称我則巳之卿佐𬒳貶亦<lb/>
可称我人所以不然者凡云我者皆上有他国之辞故對他称我<lb/>
魯人出會他国上未有他国之文不可發首言我人故也　注州<lb/>
吁至水名　正義曰春秋之卋王政不行賞罰之根不在天子弑<lb/>
君取国为罪虽大若巳列扵諸侯會者則不復討也其有臣子殺<lb/>
之即与弑君無異未必礼法當然要其時俗如是宣公殺悪取国<lb/>
納賂於斉以請命傳曰會于州以定公位杜云篡立者諸侯旣<lb/>
与之會則不淂復討臣子殺之与弑君同故公与斉會而位定是<lb/>
其義也釈例又云諸侯簒立虽以會諸侯为正此列国之制也至<lb/>
於国内䇿名委質即君臣之分巳定故諸殺不成君者亦与成君<lb/>
<pb n="14b"/>
同義然杜前注云篡立者諸侯旣与之會臣子殺之与弑君同則<lb/>
若未會諸侯臣子殺之不与弑君同似与釈例違者釈例所云諸<lb/>
弑不成君亦与成君同義者即荘九年斉人殺无知及此年衞人<lb/>
殺州吁以其未會諸侯故不書爵猶不從两下相殺之例故云亦<lb/>
与成君同義若旣會諸侯則臣弑称爵則文十八年斉人弑其君<lb/>
啇人是也曹伯負芻殺其大子而自立成十五年諸侯同盟于戚<lb/>
曹伯旣列扵會然後晉人執之十六年傳称曹人請于晋曰若有<lb/>
罪則君列諸會矣是列會即成君矣此州吁未列扵會故不称君<lb/>
曹人之辞即是成例故云例在成十六年殺之扵濮謂死扵水旁<lb/>
也釈例土地名此濮下注云闕哀二十七年傳濮下注云濮自陳<lb/>
留酸棗縣受河東北經済隂至髙平鉅野縣入済彼濮与此名同<lb/>
实異故杜扵此不言闕直云濮陳地水名　注衛人至八年　正<lb/>
義曰成十八年傳例曰凡去其国国逆而立之曰入此公子晋去<lb/>
衛居邢衛人迎而立之扵法正當書入冝与斉小白同文傳言書<lb/>
曰衛人立晋衆也是仲尼善其淂衆故改常例変文以示義也<lb/>
<pb n="15a"/>
傳注請二至之怨　正義曰二年伐衛見經故以属之未必往前<lb/>
更无怨也衛卋家称桓公十六年乃为州吁所弑則隐之二年當<lb/>
桓之卋服虔以先君为荘公非也何則宣公烝夷姜生急子公納<lb/>
急子之妻生寿及朔朔能構兄寿能代死則是年皆長矣宣公以<lb/>
此年即位桓十二年卒終始二十年矣虽夀之死未知何歳急子<lb/>
之娶當在宣𥘉若隐之二年荘公猶在豈於父在之时巳淂烝父<lb/>
妾生急子也史記虽多謬語此當信然　注蔡今至蔡縣正義<lb/>
曰蔡国侯爵譜云蔡姬姓文王子叔度之後也武王封之於汝南<lb/>
上蔡为蔡侯作乱見誅其子蔡仲成王復封之扵蔡至平侯徙新<lb/>
蔡昭侯徙九江下蔡宣侯二十八年魯隐公之元年也昭侯子成<lb/>
侯十年獲麟之歳也成侯子聲侯四年春秋之傳終矣聲侯十四<lb/>
年卒自聲侯以下二卋二十八年而椘滅蔡地理志云汝南上蔡<lb/>
縣故蔡国周武王弟叔度所封　阻兵而安忍　正義曰阻訓恃<lb/>
也恃兵以求勝而征伐不已安忍行虐亊刑殺過度也故書至<lb/>
疾之也　正義曰案元年傳邾人郑人盟于翼公子豫請徑公不<lb/>
<pb n="15b"/>
許遂行彼則不書又不加貶責此公子翬之行公亦不許而書於<lb/>
經又加貶責者公子豫公不許私竊而行翬則強梁固請公事不<lb/>
獲巳令其岀會故以君命而書又加貶責　王覲為可　正義曰<lb/>
扵王処行覲礼此事是為可也　宣公即位　正義曰賊討乃立<lb/>
自継前君故不待踰年也　五年注書陳至魚䑓　正義曰陳魚<lb/>
者獸獵之類謂使捕魚之人陳設取魚之備觀其取魚以為戲樂<lb/>
非謂旣取得魚而陳列之也其实觀魚而書陳魚者国君爵位尊<lb/>
重非蒐狩大事則不當親行公故遣陳魚而觀其捕獲主譏其陳<lb/>
故書陳魚以示非礼也傳曰非礼也且言逺地故知書棠譏逺地<lb/>
也九月至六羽　正義曰三年之内木主特祀於寢宫廟𥘉成<lb/>
木主迁入其中設祭以安神也祭則有樂故𥘉献六羽𥘉始也往<lb/>
前用八今乃用六也献者奏也奏進聲樂以娱神也六羽謂六行<lb/>
之人秉羽舞也　注成仲至名宫　正義曰考成釈詁文也言𥘉<lb/>
献六羽者謂𥘉始而献非在後恒用知者案宣十五年𥘉稅畆杜<lb/>
云遂以為常故云𥘉杜於此不解𥘉義明不与彼同故春秋之經<lb/>
<pb n="16a"/>
有文同事異如此之類是也注以祭文不見故辨之云成仲子宫<lb/>
安其主而祭之以其与献羽連文知考謂祭以成之非謂始築宫<lb/>
成也又觧立宫之意惠公以仲子手有夫人之文因即娶之虽不<lb/>
以為夫人有欲以为夫人之意礼諸侯不再娶扵法无二適孟子<lb/>
入惠公之廟仲子无享祭之所蓋隐公成父之志為别立宫仲子<lb/>
以二年十二月薨四年十二月巳再期矣䘮畢即應入廟至此始<lb/>
成宫者仲子立廟本非正法䘮服旣終将為吉祭主無祭処始議<lb/>
立之故晚成也傳云始用六佾不書佾而書羽者以公問羽数故<lb/>
書羽也婦人法不當謚仲子無謚故因姓以名宫也立宫必書扵<lb/>
䇿羽則非當所書善其復正故書之傳載衆仲之對而言公從之<lb/>
是其善之意也為書六羽故言考宫言其因考以献羽也若不為<lb/>
羽當云立仲子之宫如立武宫煬宫然不須言考也礼雜記下云<lb/>
成廟則釁之路寢成則考之而不釁似廟則當釁寢則當考此廟<lb/>
言考者考是成就之義廟者鬼神所居祭祀以成之寢則生人所<lb/>
宅飲食以成之雜記注云路寢者生人所居不釁者不神之也考<lb/>
<pb n="16b"/>
之者設盛食以落之是也廟成釁之者尊而神之蓋木主未入之<lb/>
前巳行釁礼也案雜記釁廟之礼云祝宗人宰夫雍人皆爵弁純<lb/>
衣雍人拭羊宗人視之宰夫北面于碑南東上雍人举羊升屋自<lb/>
中中屋南面刲羊血流于前乃降門夾室皆用雞先門而後夾室<lb/>
其衈皆扵屋下割雞門當門夾室中室有司皆郷室而立門則有<lb/>
司當門北靣旣事宗人告事畢乃皆退是釁廟之礼此言考宫献<lb/>
羽自为主巳入廟則祭以成之非釁礼与彼異也故公羊傳曰考<lb/>
宫者何考猶入室也始祭仲子也是謂祭為考也服虔云宫廟𥘉<lb/>
成祭之名為考将納仲子之主故考成以致其五祀之神以堅之<lb/>
其意謂考即是釁也案雜記釁廟之礼止有雞羊旣不用樂何由<lb/>
献羽言将納仲子之主則是仍未入宫然則作樂献羽敬事何神<lb/>
考仲子之宫唯當祭仲子耳又安淂致五祀之神乎蘇氏云不称<lb/>
夫人宫者桓宫僖宫不言公則仲子例不合称夫人宫也不称廟<lb/>
而言宫者扵經例周公称大廟群公称宫故仲子依例称宫也若<lb/>
然案文十三年大室屋壊大廟称室者謂大廟之室屋壊耳若傳<lb/>
<pb n="17a"/>
文则大廟或称宫即大宮之椽是也群公或称廟即同宗於祖廟<lb/>
同族扵称廟是也注邾主至郑上　正義曰天下有道諸侯不<lb/>
淂專行征伐春秋之時專行征伐以其不禀王命故以主兵為首<lb/>
虽小国主兵即序於大国之上欲見伐由其國善悪所帰故也虽<lb/>
大夫為主国君從之亦序主兵扵上僖二十七年楚人陳侯蔡侯<lb/>
郑伯許男囲宋注云傳言椘子使子玉去宋經書人者恥不淂志<lb/>
以㣲者告猶序諸侯之上椘主兵故是㣲人主兵亦序国君之上<lb/>
史䇿之常法也　注蟲食至故書正義曰釈蟲云食苗心螟食<lb/>
葉<graphic n="KR2833" url="https://raw.githubusercontent.com/kanripo/KR-Gaiji/master/images/KR2833.png" mimeType="image/png"/>食節賊食根柔舎人曰食苗心者名螟言㝠冥然難知也李<lb/>
廵曰食禾心為螟言其姦冥㝠難知也食禾葉者其假貣無厭<lb/>
故曰<graphic n="KR2833" url="https://raw.githubusercontent.com/kanripo/KR-Gaiji/master/images/KR2833.png" mimeType="image/png"/>也食其節者言其貪狼故曰賊也食其根者言其稅取万<lb/>
民財貨故曰柔也孫炎曰皆政貪所致因以為名郭璞曰分别蟲<lb/>
啖食禾所在之名耳李廵孫炎以政致为名舎人郭璞以食処为<lb/>
名陸機䟽云旧說螟<graphic n="KR2833" url="https://raw.githubusercontent.com/kanripo/KR-Gaiji/master/images/KR2833.png" mimeType="image/png"/>蟊賊一種蟲也如言寇賊姦宄内外言之<lb/>
耳故犍为文学曰此四種蟲皆蝗也实不同故分别釈之然則螟<lb/>
<pb n="17b"/>
非以蟲名食苗之処为名耳注大夫至所及正義曰檀弓下<lb/>
云君扵大夫将葬弔於宫君親弔之而不書者弔䘮問疾人君<lb/>
之常假有得失不足襃如此小事例皆不書葬若国家所營則<lb/>
亦不可不書大夫之葬皆臣子自为非公家所及事不関国無以<lb/>
淂書葬也他国之君書葬者遣使往會須書君命故耳傳觀魚<lb/>
者　正義曰說文云漁捕魚也然則捕魚謂之魚天官䱷人掌以<lb/>
時䱷为梁凡䱷者掌其政令是謂捕魚為魚魚者猶言獵者也<lb/>
臧僖至敗也　正義曰凡物不足以講大亊者物謂亊物旌旗車<lb/>
服之属若其為教戦祭祀等大事故布設陳列則可如其細碎盤<lb/>
逰虽陳其物不堪足以講習大事止謂不為大事而陳此物故云<lb/>
不足以講大亊也其材不足以備器用者材謂皮革歯牙之属若<lb/>
其为飾器用故狩獵取材則可如其因逰宴戲樂所淂之材不堪<lb/>
足以備飾器用止謂不为器用而取此材故云不足以備器用也<lb/>
人君一国之主在民之上當直巳而行之以法<graphic n="KR1783" url="https://raw.githubusercontent.com/kanripo/KR-Gaiji/master/images/KR1783.png" mimeType="image/png"/>民而納之扵善<lb/>
故云人君将納民於䡄物者也言當为軌为物納民於其中也旣<lb/>
<pb n="18a"/>
言民帰軌物更解軌物之名故講習大亊以凖度軌法度量謂之<lb/>
为軌凖度軌量即謂習戦冶兵祭祀之属是也取鳥獸之材以章<lb/>
明物色采飾謂之为物章明物采即取材以飾軍国之器是也刘<lb/>
炫云捕魚獵獸其亊相類此諌大意言人君可觀獵獸不可觀捕<lb/>
魚凡物者廣言諸物鳥獸魚鼈之類也材謂所有皮革毛羽之類<lb/>
也器謂車馬兵甲軍国所用之物也凡此諸物捕之不足以講習<lb/>
兵亊其材不足以充備器用如此者則人君不親举焉其意言獵<lb/>
之坐作進退可以教戦陳獸之齒牙皮革足以充器用人君可以<lb/>
觀之捕魚不足以教戦陳鱗甲不足以為器用人君不冝觀之人<lb/>
君以下云云同今若人君所行不淂其軌举動不順器服不當其<lb/>
物上下無章如是則謂之荒乱之政也乱政数行國家之所以禍<lb/>
敗也其意言魚非講事是不軌材不充用是不物今君觀魚是為<lb/>
乱国之政禍敗之本故不用使公行也事度軌量正謂順时狩獵<lb/>
以教習戎事也材章物采正謂取其皮革以脩造器物也下云四<lb/>
时田獵治兵振旅以習威儀覆此講亊也肉不登爼材不登器則<lb/>
<pb n="18b"/>
公不射覆此章物也别言川澤之实非君所及指言不可觀魚辞<lb/>
有首引自相配成也　注臧僖至与戎　正義曰僖伯名彄字子<lb/>
臧卋本云孝公之子即此冬書公子彄卒是也謚法小心畏忌曰<lb/>
僖是僖為謚也諸侯之子称公子公子之子称公孫公孫之子不<lb/>
淂祖諸侯乃以王父之字为氏計僖伯之孫始淂以臧为氏今於<lb/>
僖伯之上巳加臧者蓋以僖伯是臧氏之祖傳家追言之也成十<lb/>
三年傳曰國之大事在祀与戎故知大亊祀与戎也必知兼祀者<lb/>
以下云鳥獸之肉不登扵爼故也刘炫云田獵止教戎而言祀者<lb/>
獵狩主以祭祀故并祀言之下注云爼登宗廟器見此意也　注<lb/>
言器至所起　正義曰車馬旌旗衣服刀剱無不皆有法度器用<lb/>
衆物不入法度廣言之也器不當法用非其物則為不軌不物政<lb/>
不在君則乱敗之所起也　注蒐索至擇也　正義曰尓雅釈天<lb/>
四时之獵名与此同說者皆如此注故杜依用之周礼大司馬職<lb/>
中春教振旅遂以蒐田中夏教茇舎遂以苗田中秋教治兵遂以<lb/>
狝田中冬教大閲遂以狩田其名亦与此同郑玄觧苗田与此小<lb/>
<pb n="19a"/>
異言擇取不孕任者若治苗去不秀实者孫炎亦然桓四年公羊<lb/>
傳曰春曰苗秋曰蒐冬曰狩三名旣与礼異又復夏時不田榖梁<lb/>
傳曰四時之田皆為宗廟之事也春曰田夏曰苗秋曰蒐冬曰狩<lb/>
皆与礼異者良由微言旣絶曲辨妄生丘明親受聖師故独与礼<lb/>
合漢代古学不行明帝集諸学士作白虎通義因榖梁之文為之<lb/>
生說曰王者諸侯所以田獵何为苗除害止以共宗廟下以簡集<lb/>
士衆也春謂之田何春歳之本举本名而言之也夏謂之苗何択<lb/>
其懷任者也秋謂之蒐何蒐索肥者也冬謂之狩何守地而取之<lb/>
也四時之田㧾名為田何为田除害也案苗非懐任之名何云択<lb/>
去懐任秋獸尽皆不瘦何云蒐索取肥虽名通義義不通也故先<lb/>
儒皆依周礼左傳尓雅之文而为之說其名亦有意焉虽復春獵<lb/>
獲則取之不能択取不孕夏獵所取无多不能为苗除害为因時<lb/>
異而変文耳謂之獵者蔡邕月令章句云獵者捷取之名也　注<lb/>
各隨時事之間　正義曰隙訓間也四仲之月自是常期就其月<lb/>
中簡選間日虽則農月必有間時故曰隨時亊之間也仲冬農之<lb/>
<pb n="19b"/>
最隙故大備礼也　注虽四至衆也　正義曰虽每年常四时講<lb/>
武猶復三年而一大習猶如四时常祀三年而復为禘祭意相類<lb/>
也岀曰治兵者以其𥘉出始治其亊也入曰振旅者以治兵礼畢<lb/>
整衆而还振訊是整理之義故振为整也旅衆也釈詁文治兵振<lb/>
旅坐作進退其礼皆同所異者唯長幼先後耳釈天云出为治兵<lb/>
尚威武也入爲振旅反尊卑也孫炎曰出則幼賤在前貴勇力也<lb/>
入則尊老在前復常法也荘八年榖梁傳曰岀曰治兵習戦也入<lb/>
曰振旅習戦也公羊傳曰岀曰治兵入曰振旅其礼一也皆習戦<lb/>
也是其礼同也何休公羊为岀曰祠兵休云殺牲饗士卒郑玄詩<lb/>
箋引公羊亦作治兵是其所見本異也此治兵振旅亦四時教之<lb/>
但於三年大習詳其文耳周礼春教振旅秋教治兵者四時教民<lb/>
各以其冝春即止兵收衆專心於農秋即繕甲厉兵将威不軌故<lb/>
異其文耳　注飲扵至獲也　正義曰桓二年傳例曰凡公行告<lb/>
于宗廟反行飲至彼飲至在廟知此言飲至亦飲扵廟也軍之資<lb/>
实唯有車徒器械獵則有所獲詩序車攻羙宣王脩車馬備器械<lb/>
<pb n="20a"/>
因田獵而選車徒故知数軍实者数車徒器械及所獲也說文云<lb/>
械器之㧾名虞喜云器械謂鎧甲兠鍪也宣十二年傳言椘國無<lb/>
日不討軍实而申儆之襄二十四年傳曰斉社蒐軍实使客觀之<lb/>
二注並云軍实軍器不言車徒及所獲者彼無獵事故不言也<lb/>
注車服旌旗　正義曰周礼巾車職曰革路建大白以即戎木路<lb/>
建大麾以田司服職曰凡兵事韋弁服凡甸冠弁服郑玄云甸田<lb/>
獵也計田獵當乗木路服冠弁但三年治兵乃習兵大礼不冝乗<lb/>
田車服田服天子蓋乗革路服韋弁也在軍君臣同服公卿以下<lb/>
蓋亦乗兵車服兵服也其旌旗則尊卑異建治兵之礼為辨旗物<lb/>
必不建大白大麾大司馬職曰中秋教治兵辨旗物之用王載大<lb/>
常諸侯載旂軍吏載旗師都載旜郷遂載物郊野載旐百官載旟<lb/>
遂以称田郑玄云軍吏諸軍帥也師都遂大夫也郷遂郷大夫也<lb/>
或載旜或載物衆属軍吏无所将也郊謂郷遂之州长縣正以下<lb/>
也野謂公邑大夫載旐者以其将羡卒也百官卿大夫也載旟者<lb/>
以其属衛王也凡旌旗有軍衆者畫異物无者帛而已然則治兵<lb/>
<pb n="20b"/>
旌旗當如司馬職文也案司常職云及國之大閱賛司馬頒旗物<lb/>
王建大常諸侯建旂孤卿建旜大夫士建物師都建旗州里建旟<lb/>
縣鄙建旐道車載旞斿車載旌計大閱治兵俱是教戦而旌旗之<lb/>
物所建不同者郑玄云凡頒旗物以出軍之旗則如秋以尊卑之<lb/>
常則如冬大閱備軍礼而旌旗不如出軍之時空辟实然則大閱<lb/>
所建尊卑之常治兵所建出軍之礼此三年治兵与秋教治兵其<lb/>
名旣同建當不異故服虔觧此亦引司馬職文明是旌旗所建用<lb/>
秋辨旗物之法案大司馬職教治兵王載大常所以巾車云大麾<lb/>
以田又云大白以即戎者先儒以为王田春夏則大麾秋冬則大<lb/>
常旌旗所用虽如治兵之时然王若親軍則建大白　鳥獸至於<lb/>
器　正義曰說文云革獸皮治去其毛革更之然則有毛为皮去<lb/>
毛为革周礼掌皮秋㪘皮冬㪘革以其小異故别时㪘之散文則<lb/>
皮革通也頷上大齒謂之为牙鳥翼长毛謂之为羽齒牙毛羽各<lb/>
自小異故歴言之也登扵爼謂升爼以共祭登扵器謂在器以为飾<lb/>
諸器之飾有用此材者　注爼祭宗廟器　正義曰饗燕之饌莫<lb/>
<pb n="21a"/>
不用爼獨言宗廟器者明田獵取禽主为祭祀若止共燕食則公<lb/>
亦不爲下注云法度之器其義亦然非法之器公亦不举登訓爲<lb/>
升服虔以上登为升下登爲成二登不容異訓且云不成於器为<lb/>
不辞矣又器以此物爲飾寧復待之乃成也周礼䱷人凡祭祀共<lb/>
其魚之鱻薧特牲少牢祭祀之礼皆有魚为爼实肉登扵俎公則<lb/>
射之而以觀魚爲非礼者此言不登於爼者謂妄出逰獵虽取鳥<lb/>
獸元不为祭祀不登於器亦謂盤逰元不爲取材以飾器物今公<lb/>
觀魚乃是遊戲故以非之然登爼登器之物虽君所親至於庻羞<lb/>
雜物細小之倫虽爲祭祀亦君不射礼水土之品籩豆之物苟可<lb/>
薦者莫不咸在豈皆公親之也刘炫云此言田獵之时小鳥小獸<lb/>
則公不射虽講亊而田尚不射小物況魚非講亊不冝輙举不謂<lb/>
登爼之物皆公所親射祭祀水土云云同　若夫至及也　正義<lb/>
曰山林之实謂材木樵薪之類川澤之实謂蔆芡魚蟹之属此皆<lb/>
器用之所資湏賤人之所守掌非人君所冝親及之也此虽意諫<lb/>
觀魚而廣言小事故注云取此雜猥之物以資器備非諸侯所親<lb/>
<pb n="21b"/>
也雜猥謂諸雜猥碎也資謂器之資財侍此而備器之所用及所<lb/>
盛皆是也榖梁傳曰礼尊不親小亊卑不尸大功魚卑者之事也<lb/>
公觀之非正与此同也若然月令季冬命漁師始漁天子親往甞<lb/>
魚先薦寢廟彼礼天子親往此譏公者彼以時魚絜羙取之以薦<lb/>
宗廟特重其亊天子親行意在敬亊鬼神非𣣔以为戲樂隐公觀<lb/>
魚志在遊戲故譏之也　注孫辞至否矣正義曰僖九年傳曰<lb/>
東略之不知西則否矣又十六年傳曰謀鄫且東略也略者廵行<lb/>
之名也公曰吾将略地焉言𣣔案行边竟是孫辞也若國竟之内<lb/>
不應譏公逺逰且言逺地明是他竟也釈例曰旧說棠鲁地拠傳<lb/>
公辞𣣔略地則非魯竟也釈例土地名棠在魯部内云本宋地蓋<lb/>
宋魯之界上也　注矢亦陳也　正義曰釈詁云矢陳也　注曲<lb/>
沃至國縣　正義曰晋国侯爵譜云姬姓武王子唐叔虞之後也<lb/>
成王滅唐而封之今大原晋陽縣是也燮父改之曰晋夑父孫成<lb/>
侯徙都曲沃今河東聞喜縣是也穆侯徙都絳鄂侯二年鲁隐公<lb/>
之元年也定公三十一年獲麟之歳也岀公八年而春秋之傳終<lb/>
<pb n="22a"/>
矣出公十七年卒自出公以下五卋八十二年而韓趙魏㓕晋也<lb/>
地理志云河東聞喜縣故曲沃也武帝元鼎六年行過改名應邵<lb/>
曰武帝扵此聞南越破改曰聞喜志又曰趙國襄國縣故邢国然<lb/>
則扵漢属趙国於晋属廣平注南燕至燕縣　正義曰燕有二<lb/>
国一称北燕故此注言南燕以别之丗本燕国姞姓地理志東郡<lb/>
燕縣南燕国姞姓黄帝之後也小国無卋家不知其君号謚唯荘<lb/>
二十年燕仲父見傳耳　注郕国至郕郷　正義曰史記管蔡卋<lb/>
家称郕叔武文王子武王之母弟後卋無所見旣無卋家不知其<lb/>
君号謚唯文十二年郕大子朱儒奔鲁書曰郕伯来奔見於經傳<lb/>
則郕国伯爵也　注万舞也　正義曰案公羊傳曰万者何干舞<lb/>
也籥者何羽舞也則万与羽不同今傳云将万焉問羽数於衆仲<lb/>
是万与羽為一者万羽之異自是公羊之說今杜直云万舞也則<lb/>
万是舞之大名也何休云所以仲子之廟唯有羽舞无干舞者婦<lb/>
人無武亊独奏文樂也刘炫云公羊傳曰万者云云籥者云云羽<lb/>
者為文万者為武武則左執朱千右秉玉戚文則左執籥右秉翟<lb/>
<pb n="22b"/>
此傳将万問羽即似万羽同者以當此時万羽俱作但将万而問<lb/>
羽数非謂羽即万也經直書羽者与傳互見之　注六六三十六人<lb/>
正義曰何休說如此服虔以用六爲六八四十八大夫四爲四八<lb/>
三十二士二爲二八十六杜以舞勢冝方行列旣減即每行人数<lb/>
亦冝減故同何說也或以襄十一年郑人賂晋侯以女樂二八为<lb/>
二佾之樂知自上及下行皆八人斯不然矣彼傳見晋侯減樂之<lb/>
半以賜魏絳因歌鐘二肆遂言女樂二八爲下半樂张本耳非以<lb/>
二八为二佾若二八即是二佾郑人豈以二佾之樂賂晋侯晋侯<lb/>
豈以一佾之樂賜魏絳夫舞至八風　正義曰舞为樂主音逐<lb/>
舞節八音皆奏而舞曲斉之故舞所以節八音也八方風氣寒暑<lb/>
下同樂能調隂陽和節氣八方風氣由舞而行故舞所以行八凨<lb/>
也　注八音至其情　正義曰八音爲金石土革絲木匏竹周礼<lb/>
大師職文也郑玄云金鐘鎛也石磬也土塤也革鼓鼗也絲琴瑟<lb/>
也木柷敔也匏笙也竹管簫也八風八方之風者服虔以为八卦<lb/>
之風乾音石其風不周坎音革其風廣莫艮音匏其風融震音竹<lb/>
<pb n="23a"/>
其風明庻巽音木其風清明离音絲其風景坤音土其風凉兊音<lb/>
金其風閶闔易緯通卦験云立春調風至春分明庻風至立夏清<lb/>
明風至夏至景風至立秋凉風至秋分閶闔風至立冬不周凨至<lb/>
冬至廣莫風至風体一也逐天氣隨八節而爲之立名耳調与融<lb/>
一風二名昭十八年傳曰是謂融風是其調融同也沈氏云案樂<lb/>
緯云坎主冬至樂用管艮主立春樂用塤震主春分樂用鼓巽主<lb/>
立夏樂用笙离主夏至樂用絃坤主立秋樂用磬兊主秋分樂用<lb/>
鍾乾主立冬樂用柷敔此八方之音旣有二說未知孰是故兩存<lb/>
焉更說制樂之夲節音行風之意以八音之器宣播八方之風使<lb/>
人用手以舞之用足以蹈之節其礼制使不荒滛次序人情使不<lb/>
蕰結也蟋蟀詩曰无以大康職思其居是節其制也舜歌南風曰<lb/>
南風之時兮可以阜吾人之財兮南風之薫兮可以觧吾人之愠<lb/>
兮是序其情也　注鲁唯至用六　正義曰襄十二年傳曰魯为<lb/>
諸姬<graphic n="KR0916" url="https://raw.githubusercontent.com/kanripo/KR-Gaiji/master/images/KR0916.png" mimeType="image/png"/>於周廟是魯立文王之廟也文王天子自然用八礼記祭<lb/>
統曰昔者周公且有勲勞於天下成王康王賜之以重祭朱千玉<lb/>
<pb n="23b"/>
戚以舞大武八佾以舞大夏此天子之樂也康周公故以賜鲁明<lb/>
堂位曰命魯公卋世祀周公以天子之礼樂是周公之廟用八也<lb/>
傳曰始用六佾則知前用八何休云僭斉也下傚上之辞鲁之<lb/>
僣傚必有所因故本其僭之所由言由文王周公廟用八佾他公<lb/>
之廟遂因仍僭而用之今隐公詳問衆仲衆仲因明大典公從其<lb/>
言於仲子之廟𥘉献六羽故傳亦因言始用六佾謂仲子之廟用<lb/>
六佾他公則仍用八也至襄昭之時魯猶皆亦用八故昭二十五<lb/>
年公羊傳称昭公謂子家駒曰吾何僭哉荅曰朱干玉戚以舞大<lb/>
夏八佾以舞大武此皆天子之礼也是昭公之時僭用八也此減<lb/>
從正礼尚書於經若更僭非礼无容不書自此之後不書僭用八<lb/>
佾知他廟僭而不改故杜自明其證其後季氏舞八佾於庭知唯<lb/>
在仲子廟用六也　注諸侯至不聽　正義曰詩伐木篇毛傳曰<lb/>
天子謂同姓諸侯諸侯謂同姓大夫皆曰父異姓則称舅覲礼載<lb/>
天子呼諸侯之称曰同姓大國則曰伯父其異姓則曰伯舅同姓<lb/>
小邦則曰叔父其異姓則曰叔舅然則諸侯之國有大小之異大<lb/>
<pb n="24a"/>
夫无地之大小明以年之長少為異莊十四年傳称郑厉公謂原<lb/>
繁為伯父礼記祭統称衛荘公呼孔悝为叔舅諸侯呼異姓大夫<lb/>
为伯舅同姓大夫為叔父者虽則无文明亦然矣僖伯者孝公之<lb/>
子惠公之弟惠公立四十六年而薨則子臧此時年非幼少呼曰<lb/>
叔父者是隐公之稱叔父也此注自言呼臣之大法耳<lb/>
春秋正義卷第三　計一万七千九百八字<lb/>
<pb n="24b"/>
<pb n="24b"/>
<pb n="1a"/>
春秋傳卷第三<lb/>
　　　　隠公下<lb/>
八年春宋公衛侯遇于垂三月鄭伯使宛來歸祊庚寅我入祊<lb/>
鄭伯欲以太山之祊易許田前此來輸乎者以言請之矣未入地<lb/>
也至是來歸祊者其地旣輸矣未易許也周制六年五服一朝故<lb/>
於天子之郊有朝宿之地又六年王乃時廵諸侯各朝于方嶽故<lb/>
於泰山之旁有湯沐之邑諸侯於王畿之内方嶽之下皆有是乎<lb/>
成王以周公有大勲勞故特賜之許田爲朝宿之地如皆有焉盡<lb/>
　天子之郊不足爲其地矣宣王以鄭伯母弟懿親故特賜之祊田<lb/>
爲湯沐之邑如皆有焉盡泰山之旁不足爲其邑矣祊近於魯許<lb/>
鄰於鄭各以其近者相易何以不可乎用是見鄭有無君之心而<lb/>
　謂天王不復能廵狩矣用是見鄭有無親之心而敢與人以先祖<lb/>
　所受之邑矣其言我入祊者祊非我有也入者不順之詞義不可<lb/>
　而強入之也<lb/>
<pb n="1b"/>
夏六月已亥蔡侯考父卒辛亥宿男卒<lb/>
　天王崩告於諸侯則不名諸侯薨以名赴而自别於太上禮也古<lb/>
者死而不謚不以名爲諱周人以謚易名於是乎有諱禮故君薨<lb/>
　赴於他國則曰寡君不禄敢告執事春秋之時遵用此禮凢赴者<lb/>
皆不以名矣經書其終雖五霸強國齊桓晉文之盛莫不以名者<lb/>
　是仲尼筆之也赴不以名而書其名者與魯通也巳通而不名者<lb/>
舊史失之爾未通而名者有所證矣故傳此義者記於禮篇曰諸<lb/>
　侯不生名夫生則不名死而名之别於太上示君臣尊卑之等蓋<lb/>
　禮之中也諸侯薨赴不以名而仲尼革之必以名書變周制矣春<lb/>
　秋魯史聖人修之也而孟子謂之作以此類也<lb/>
秋七月庚午宋公齊侯衛侯盟于瓦屋<lb/>
　程氏曰宋爲主盟與鄭絕也大道隱而家天下然後有誥誓忠信<lb/>
　薄而人心疑然後有詛盟盟詛煩而約劑亂然後有交質子至是<lb/>
　傾危之俗成民不立矣春秋革薄從忠於參盟書日謹其始也周<lb/>
<pb n="2a"/>
官設司盟掌盟載之法凢邦國有疑則請盟於㑹同聽命於天子<lb/>
亦聖人待衰丗之意耳德又下衰諸侯放恣其屢盟也不待㑹同<lb/>
其私約也不繇天子口血未乾而渝盟者有矣其末至於交質子<lb/>
猶有不信者焉春秋謹參盟善胥命美蕭魚之㑹以信待人而不<lb/>
疑也蓋有志於天下爲公之丗凢此類亦變周制矣<lb/>
八月葬蔡宣公九月辛卯公及莒人盟于浮來<lb/>
莒小國人微者而公與之盟故特言及以譏失禮且明非大夫之<lb/>
罪也易曰謙尊而光卑而不可踰隠公可謂謙矣何以譏之爲失<lb/>
禮曰謙亨君子以裒多益寡稱物乎施屈千乗之尊下與小國之<lb/>
大夫盟豈稱物平施之謂乎太卑而可踰非謙德矣<lb/>
螟冬十有二月無駭卒<lb/>
無駭書名未賜族也諸侯之子爲大夫則稱公子其孫也而爲大<lb/>
夫則稱公孫公孫之子與異姓之臣未賜族而身爲大夫則稱名<lb/>
　無駭俠之類是也巳賜族而使之丗爲大夫則稱族如仲孫叔孫<lb/>
<pb n="2b"/>
季孫之類是也古者置卿必求賢德不以丗官春秋之初猶爲近<lb/>
古故無駭與俠皆書名耳其後官人以丗無不賜之族或以字或<lb/>
以謚或以官或以邑而先王之禮亡矣至於三家專魯六卿分晉<lb/>
諸侯失國出奔者相繼職此由也按禮天子寰内諸侯丗其禄而<lb/>
不嗣然則諸侯所置大夫嗣其位而不易豈禮也哉觀春秋所書<lb/>
　而是非之迹著矣治亂之効明矣<lb/>
九年春天王使南季來聘<lb/>
按周禮行人王者待諸侯有時聘以結好閒問以諭志而榖梁子<lb/>
何以獨言聘諸侯非正也古者諸侯於天子比年一小聘三年一<lb/>
大聘五年一朝天子於諸侯不可以若是恝故亦有聘問之禮焉<lb/>
隱公即位九年于此而史䇿不書遣使如周則是未甞聘也亦不<lb/>
書公如京師則是未甞朝也一不朝則貶其爵再不朝則削其地<lb/>
　如隱公者貶爵削地可也刑則不舉遣使聘焉其斯以爲不正乎<lb/>
　經書公如京師者一朝于王所者二卿大夫如京師者五舉魯一<lb/>
<pb n="3a"/>
國則天下諸侯怠慢不臣可知矣書天王來聘者七錫命者三賵<lb/>
葬者四則問於他邦及齊晉秦楚之大國又可知矣王之不王如<lb/>
此征伐安得不自諸侯出乎諸侯之不臣如此政事安得不自大<lb/>
夫出乎君臣上下之分易矣陪臣執國命夷狄制諸夏矣其原皆<lb/>
自天王失威福之柄也春秋於此蓋有不得巳焉爾矣<lb/>
三月癸酉大雨震電庚辰大雨雪<lb/>
震電者陽精之發雨雪者隂氣之凝周三月夏之正月也雷未可<lb/>
　以出電未可以見而大震電此陽失節也雷巳出電巳見則雪不<lb/>
當復降而大雨雪此隂氣縱也夫隂陽運動有常而無忒凡失其<lb/>
　度人爲感之也今陽失節而隂氣縱公子翬之讒兆矣鍾巫之難<lb/>
　萌矣春秋災異必書雖不言其事應而事應具存惟明於天人相<lb/>
感之際響應之理則見聖人所書之意矣<lb/>
挾卒夏城郎<lb/>
　城者禦暴保民之所而城有制役有時大都不過三國之一邑無<lb/>
<pb n="3b"/>
　百雉之城制也魯甞城費城郈其後復墮焉則越禮而非制矣凡<lb/>
土功龍見而戒事火見而致用水昬正而栽日至而畢時也隠公<lb/>
城中丘城郎而皆以夏則妨農務而非時矣城不踰制役不違時<lb/>
　又當分財用平板榦稱畚築程土物議逺邇略基址揣厚薄仭溝<lb/>
　洫具糇糧度有司量功命日不愆于素然後爲之可也况失其時<lb/>
　制妄興大作無愛養斯民之意者其罪之輕重見矣<lb/>
秋七月冬公㑹齊侯于防<lb/>
　周官行人曰時㑹以發四方之禁此謂非時而合諸侯以禁止天<lb/>
　下之不義也列國何爲有此名凡書㑹皆譏也謂非王事相㑹聚<lb/>
　尓左氏稱宋公不王鄭伯以王命討之使來告命㑹于防謀伐宋<lb/>
　也于中丘爲師期也亦謂之非王事可乎曰以王命討宋而聽征<lb/>
　討之禁於王都雖召陵之舉不是及矣始則私相㑹爲謀於防中<lb/>
　則私相盟爲師期於鄧終則乗敗人而深爲利以取二邑歸諸巳<lb/>
　奉王命討不庭者果如是乎經之書㑹書伐而不異其文以此<lb/>
<pb n="4a"/>
十年春王二月公㑹齊侯鄭伯于中丘夏翬帥師㑹齊人鄭人伐宋<lb/>
翬不氏先期也始而㑹宋以伐鄭固請而行今而㑹鄭以伐宋先<lb/>
期而往不待鍾巫之變知其有無君之心矣夫亂臣賊子積其強<lb/>
惡非一朝一夕之故及權勢巳成威行中外雖欲制之其將能乎<lb/>
故去其公子以戒兵柄下移制之於未亂也<lb/>
六月壬戌公敗宋師于菅辛未取郜辛巳取防<lb/>
内大惡其詞婉小惡直書而不隠夫諸侯分邑非其有而取之盜<lb/>
也曷不隱乎於取之中猶有重焉者若成公取鄟襄公取邿昭公<lb/>
　取鄫皆覆人之邦而絕其嗣亦書曰取所謂猶有重焉者此故取<lb/>
　郜取防直書而不隱也其不言戰而言敗敗之者爲主彼與戰而<lb/>
此敗之也皆陳曰戰詐戰曰敗<lb/>
秋宋人衛人入鄭宋人蔡人衛人伐戴鄭伯伐取之<lb/>
　稱伐稱取兼之也或疑鄭人兵力不能取戴兼三國之師非矣什<lb/>
　圍伍攻正也以寡覆衆竒也莊公蓋甞克叔段敗王師困州吁而<lb/>
<pb n="4b"/>
　入許能以竒勝可知矣故駐師於郊多方以誤之也四國巳鬪起<lb/>
　乗其弊一舉而兼取之卞莊子之術也然則可乎孟子曰善戰者<lb/>
　服上刑稱伐取者其以鄭莊公殘民之甚當此刑矣<lb/>
冬十月壬午齊人鄭人入郕<lb/>
　左氏傳云宋公不王鄭伯以王命致討而郕人不㑹齊鄭入郕討<lb/>
違王命也程氏謂宋本以公子馮在鄭故二國交惡春秋不見其<lb/>
　爲王討也王臣不行王師不出矯假以逞私忿耳此說據經爲合<lb/>
　若討違王命則不書入矣入者不順之詞也苟以爲難詞則齊鄭<lb/>
　大國於討郕何難哉<lb/>
十有一年春滕侯薛侯來朝<lb/>
　諸侯朝於諸侯禮乎孔子曰邦君爲兩君之好有反坫周禮行人<lb/>
　凢諸侯之邦交殷相聘丗相朝也然謂之殷則得中而不過謂之<lb/>
　丗則終諸侯之丗而一相朝其爲禮亦節矣周衰典制大壞諸侯<lb/>
　放恣無禮義之交惟強弱之視以魯事觀焉或來朝而不報其禮<lb/>
<pb n="5a"/>
或屢往而不納以歸無合於中聘丗朝之制矣且列國於天子述<lb/>
所職者蓋闕如也而自相朝聘可乎凡大國來聘小國來朝一切<lb/>
書而不削皆所以示譏滕薛二君不特言者又譏旅見也非天子<lb/>
不旅見諸侯偃然受之而不辭亦以見隱公之志荒矣<lb/>
夏公㑹鄭伯于時來秋七月壬午公及齊侯鄭伯入許<lb/>
書㑹則伐許者本鄭志也書及則入許者公所欲也隱公即位十<lb/>
有一年天王遣使來聘者再而未甞朝于京師罪一也平王崩不<lb/>
奔䘮㑹葬至使武氏子來求賻罪二也禮樂征伐自天子出而擅<lb/>
　興兵甲爲宋而伐邾爲鄭而伐宋罪三也山川土田各有封守上<lb/>
　受之天王下傳之先祖而取郜及防入祊易許罪四也今又入人<lb/>
　之國而逐其君罪五也凢此五不韙者人臣之大惡而隱公兼有<lb/>
　之然則不善之殃豈特始於惠成於桓而隱之積亦不可得而揜<lb/>
　矣使隱公者爲國以禮而自強於善豈有鍾巫之難乎是故春秋<lb/>
　所載以人事言則是非善惡之迹設施於前而成敗吉凶之効見<lb/>
<pb n="5b"/>
　於後以天道言則感應之理明矣不可不察也<lb/>
冬十有一月壬辰公薨<lb/>
　致隱讓國立不以正惠公之罪也致桓弑君幾不早斷隱公之失<lb/>
也旣有䜛人交亂其間憂虞之象著矣而曰使營菟裘吾將老焉<lb/>
　是猶豫留時辨之弗早辨也其及也冝隱公見弑魯史舊文必以<lb/>
實書其曰公薨者仲尼親筆也古者史官以直爲職而不諱國惡<lb/>
仲尼筆削舊史斷自聖心於魯君見弑削而不書者蓋國史一官<lb/>
　之守春秋萬丗之法其用固不同矣不書弑示臣子於君父有隱<lb/>
　避其惡之禮不書地示臣子於君父有不没其實之忠不書葬示<lb/>
　臣子於君父有討賊復讎之義非聖人莫能修謂此類也夫賊不<lb/>
　討讎不復而不書葬則服不除寢苫枕戈無時而終事也以此法<lb/>
　討罪至嚴矣故曰春秋成而亂臣賊子懼<lb/>
　右隱公十有一年書于經者其事七十有六以爲經丗之典撥亂<lb/>
　反正之書百王不易之大法其詳可得聞乎謂一爲元則知祖述<lb/>
<pb n="6a"/>
　憲章以體元爲人主之職謂周正爲春則知立制度改正朔以夏<lb/>
　正爲可行之時謂正月爲王正則知天下之定于一也隱公不書<lb/>
　即位則知父子君臣之大倫不可廢也與邾儀父宋人盟而皆書<lb/>
　曰及則知以忠信誠慤爲先而盟誓不足貴也大叔出奔共而書<lb/>
　曰鄭伯克叚則知以親愛爲主而恩義之輕重不可偏也來賵仲<lb/>
　子而冢宰書名則知夫婦人倫之本而嫡妾之名分不可亂也祭<lb/>
　伯朝魯直書曰來則知人臣義無私交而朋黨之原不可長也公<lb/>
　子益師書卒則知春秋貴大臣而恩禮之哀榮不可恝也元者何<lb/>
　仁是也仁者何心是也建立萬法酬酢萬事帥馭萬夫統理萬國<lb/>
　皆此心之用也堯舜禹以天下相授堯所以命舜舜亦以命禹首<lb/>
　曰人心惟危道心惟微周公稱乃考文王惟克厥宅心乃克立兹<lb/>
　常事故一心定而萬物服矣春之爲夏正何也夫斗指寅然後謂<lb/>
　之春建巳然後謂之夏故易曰兊正秋也以兊爲正秋則坎爲正<lb/>
　冬必矣今以冬爲春則四時易其位春秋正名之書豈其若是哉<lb/>
<pb n="6b"/>
　故程氏謂周正月非春也假天時以立義耳商人以建丑革夏正<lb/>
　而不能行之於周周人以建子革商正而不能行之於秦秦人以<lb/>
　建亥爲正固不可行矣自漢氏改用夏時經歷千載以至于今卒<lb/>
　不能易謂爲百王不易之大法指此一事可知矣仲尼豈以欺後<lb/>
　丗哉王正月之定于一何也天無二日土無二王家無二主尊無<lb/>
　二上道無二致政無二門故議常經者黜百家尊孔氏諸不在六<lb/>
　藝之科者勿使並進此道術之歸于一也言致理者欲令政事皆<lb/>
　出中書而變禮樂革制度則流放竄殛之刑隨其後此國政之歸<lb/>
　于一也若乃闢私門廢公道各以便冝行事是人自爲政繆於春<lb/>
　秋大一統之義矣盟于昧而書及公所欲也盟于宿而書及公立<lb/>
　而求成焉非若小國之於大國不得巳而要盟者後七年爲宋而<lb/>
　伐邾昧之盟其刑牲㰱血果何爲也後十年爲鄭而伐宋要質鬼<lb/>
　神又安在乎比事以觀而盟不足貴亦審矣丗衰道隱民彞泯亂<lb/>
　若宋殤之於馮也衛侯鄭之於叔武瑕也皆爲利爭不勝計也而<lb/>
<pb n="7a"/>
　莊公獨以順母爲詞養成叚惡夫中也養不中才也養不才故人<lb/>
　樂有賢父兄也仁人之於兄弟不藏怒焉不宿怨焉親愛之而巳<lb/>
　矣象憂亦憂象喜亦喜恩掩義也使吏治其國而象不得有爲義<lb/>
　勝恩也恩義並立而中持衡焉叚雖凶逆焉攸亂此春秋責莊公<lb/>
　之意也太宰建邦六典以佐王治邦國者也而承命以賵諸侯之<lb/>
　妾不知其不可是爲不智知其不可而不言是爲不忠不忠不智<lb/>
　之人而可以居百寮之長乎故貶而書名賤之也或曰安知咺之<lb/>
　不言如其不用何言而不用則辭其位而不居禮也今奉命而來<lb/>
　則知其阿䛕順旨無體國愛君之義矣其貶而書名非宰也夫危<lb/>
　而不持顚而不扶則將焉用彼相若以其甞爲冢宰不論功罪而<lb/>
　曲以禮貌加之非春秋責相之意矣君子有更相汲引交好以爲<lb/>
　公小人有互相朋黨比周以爲私其迹雖同而情異不可不察也<lb/>
　祭伯朝魯安知其爲私而不與乎隱公之立未甞請命王法所當<lb/>
　治也祭伯爲王卿士不能詔王以正典刑而逺來朝之其爲阿私<lb/>
<pb n="7b"/>
　審矣故尹氏來訃不稱爵祭叔來聘不言使皆以明人臣之義杜<lb/>
　朋黨之原耳大夫書卒見君臣之義也不書葬明尊卑之等也或<lb/>
　日或不日著禮貌之差也名而不書氏者身自爲卿而非丗也其<lb/>
　稱公子以貴戚故使爲卿也不書官者不請於王而自命也其有<lb/>
　將兵而㑹戰奉使而出疆名姓巳登於史冊如公子翬者而不書<lb/>
　卒何也迷國誤朝躬行弑逆則有天討之刑矣公子遂之罪亦同<lb/>
　而書卒何也因事之變以明卿卒不繹之禮而義不繫於遂也季<lb/>
　孫意如無事之變而書卒獨何歟春秋有變例定哀多微詞季氏<lb/>
　逐昭公殺務人而立宋若有漢髙帝之公不賞私勞則三家退聽<lb/>
　公室張矣定公幸於禍而忘其讎誘於利而忘其辱以意如爲大<lb/>
　夫而不討先君之賊也天理滅矣是故比事以觀其異同可見觸<lb/>
　類而長其指意無窮以一年之事攷之則二百四十二年之行事<lb/>
　皆可見矣以爲經丗之典撥亂反正之書百王不易之大法豈不<lb/>
　信夫<lb/>
</p>
<p>
</p>
  </div>
</body>
</text>
</TEI>
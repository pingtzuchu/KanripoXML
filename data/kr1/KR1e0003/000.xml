<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
大常博士臣孔志約右内率府長史弘文館直学士臣薛伯珍兼<lb/>
大学助教臣郑祖玄徴事郎守大学助教臣隨德素徴事郎守四<lb/>
门博士臣趙君賛承務郎守大学助教臣周玄達承務郎守四门助<lb/>
教臣李玄植儒林郎守四门助教臣王真儒等上禀<lb/>
宸旨旁　群書釋左氏之膏肓翦古文之煩乱探曲䑓之奥　索<lb/>
連山之玄言囊括百家森羅万有比之天象与七政而長縣方之<lb/>
地軸将五嶽而永乆筆削已了繕冩如前臣等学謝伏恭業慙張<lb/>
禹虽罄庸淺懼乖典正謹以上聞伏増戦越謹言永徽四年二月<lb/>
二十四日大尉掦州都督上柱国趙国公臣无忌等上<lb/>
春秋正義序<lb/>
夫春秋者紀人君動作之務是左史所職之書王者統三才而宅九<lb/>
有順四時而治万物四時序則玉燭調扵上三才協則宝命昌於下故可<lb/>
以享国永年令聞長世然則有为之務可不慎与国之大事在祀与<lb/>
戎祀則必尽其敬戎則不加无罪盟會恊於礼興動順其節失則貶<lb/>
其悪淂則襃其善此春秋之大旨为皇王之明鍳也若夫五始之目章<lb/>
<pb n="1b"/>
於帝軒六經之道光扵礼記然則此書之發其来尚矣但年祀緜邈<lb/>
无淂而言曁乎周室東迁王綱不振椘子北伐神器将移郑伯敗王扵前<lb/>
晋侯請隧於後竊僣名号者何国不然專行征伐者諸侯皆是下陵<lb/>
上替内叛外侵九域騷然三綱遂絶夫子内韞大聖逢時若此𣣔垂<lb/>
之以法則无位正之以武則无兵賞之以利則无財說之以道则不用虚<lb/>
歎銜書之鳯乃似䘮家之狗旣不救於已徃兾垂訓於後昆因魯史之<lb/>
有淂失拠周經以正襃貶一字所嘉有同華衮之贈一言所黜无異蕭斧之<lb/>
誅所謂不怒而人威不賞而人勸實永世而作則歴百王而不朽者也<lb/>
至扵秦滅典籍鴻猷遂寢漢德旣興儒風不泯其前漢傳左氏者有<lb/>
張蒼賈誼尹咸刘歆後漢有郑衆賈逵服虔許惠卿之等各为詁<lb/>
訓然雜取公羊榖梁以釋左氏此乃以冠雙屦将絲綜麻方鑿圎<lb/>
枘其可入乎晋世杜元凱又为左氏集解專取丘明之傳以釋孔氏之經<lb/>
所謂子應乎母以膠投漆虽𣣔勿合其可离乎今校先儒優劣杜<lb/>
为甲矣故晋宋傳授以至于今其爲義䟽者則有沈文何蘇寛刘炫然<lb/>
沈氏於義例粗可於經傳極踈蘇氏則全不体本文唯旁攻賈服使<lb/>
<pb n="2a"/>
後之学者鑚仰无成刘炫於数君之内實为翹椘然聰惠辯博固<lb/>
亦罕儔而探賾鉤深未能致逺其經注易者必具飾以文辞其理<lb/>
致難者乃不入其根節又意在矜伐性好非毁規杜氏之失凡一百<lb/>
五十餘條習杜義而攻杜氏猶蠹生於木而还食其木非其理也<lb/>
虽規杜過義又淺近所謂捕鳴蝉於前不知黄雀在其後案僖公<lb/>
三十三年經云晋人敗狄于箕杜注云郤缺称人者未为卿刘炫<lb/>
規云晉侯称人与殽戦同案殽戦在葬晋文公之前可得云背䘮<lb/>
用兵以賤者告箕戦在葬晋文公之後非是背䘮用兵何淂云与<lb/>
殽戦同此則一年之經数行而已曽不勘省上下妄規淂失又襄<lb/>
公二十一年傳云邾庻其以漆閭丘来奔以公姑姊妻之杜云蓋<lb/>
寡者二人刘炫規云是襄公之姑成公之姊只一人而已案成公二年<lb/>
成公之子公衡為質及宋逃帰案家語本命云男子十六而化生公<lb/>
衡已能逃帰則十六七矣公衡之年如此則於時成公三十三四<lb/>
矣計至襄二十一年成公七十餘矣何淂有姊而妻庻其此等皆<lb/>
其事歴然猶尚妄說況其餘錯乱良可悲矣然比諸義䟽猶有可觀<lb/>
<pb n="3a"/>
茂績冠扵勛華而垂拱无为逰心經典以为至教幽賾妙理深玄<lb/>
訓詁紛綸文䟽踳駮先儒競生另見後進争出異端未辨三豕之<lb/>
疑莫袪五日之惑故祭酒上護軍曲阜縣開国子孔潁達宏才碩<lb/>
学名振當時貞觀年中奉<lb/>
勅脩撰虽加討覈尚有未周爰降絲綸更令刋定勑大尉掦州都<lb/>
督监修國史上柱国趙国公臣无忌司空上柱国英国公臣勣尚<lb/>
書左僕射兼大子少師监修国史上柱国燕国公臣志寜尚書右<lb/>
僕射兼大子少傅監修国史上護軍北平縣開国公臣行成光禄<lb/>
大夫侍中兼大子少保監脩国史上護軍蓨縣開国公臣李輔光<lb/>
禄大夫吏部尚書監脩国史上柱国河南郡開国公臣禇遂良銀<lb/>
青光禄大夫守中書令監脩国史上騎都尉臣桞奭前諫議大夫<lb/>
弘文館学士臣谷那律国子博士弘文館学士臣刘伯荘朝議大夫<lb/>
国子博士臣王德韶朝散大夫行大学博士臣賈公彦朝散大夫行大<lb/>
学博士弘文館直学士臣范義頵朝散大夫行大常博士臣桞宣通<lb/>
直郎守大学博士臣斉威宣德郎守国子助教臣史士弘宣德郎守<lb/>
<pb n="1a"/>
春秋傳序<lb/>
古者列國各有史官掌記時事春秋魯史爾仲尼就<lb/>
加筆削乃史外傳心之要典也而孟氏發明宗旨目<lb/>
爲天子之事者周道衰微乾綱解紐亂臣賊子接迹<lb/>
當丗人欲肆而天理滅矣仲尼天理之所在不以爲<lb/>
已任而誰可五典弗惇已所當叙五禮弗庸已所當<lb/>
秩五服弗章已所當命五刑弗用已所當討故曰文<lb/>
王旣没文不在兹乎天之將喪斯文也後死者不得<lb/>
與於斯文也天之未喪斯文也匡人其如予何聖人<lb/>
以天自處斯文之興喪在已而由人乎哉故曰我欲<lb/>
<pb n="1b"/>
載之空言不如見諸行事之深切著明也空言獨能<lb/>
載其理行事然後見其用是故假魯史以寓王法撥<lb/>
亂丗反之正叙先後之倫而典自此可惇秩上下之<lb/>
分而禮自此可庸有德者必褒而善自此可勸有罪<lb/>
者必貶而惡自此可懲其志存乎經丗其功配於抑<lb/>
洪水膺戎狄放龍虵驅虎豹其大要則皆天子之事<lb/>
也故曰知我者其惟春秋乎罪我者其惟春秋乎知<lb/>
孔子者謂此書遏人欲於橫流存天理於旣滅爲後<lb/>
丗慮至深逺也罪孔子者無其位而託二百四十二<lb/>
年南面之權使亂臣賊子禁其欲而不得肆則戚矣<lb/>
<pb n="2a"/>
是故春秋見諸行事非空言比也公好惡則發乎詩<lb/>
之情酌古今則貫乎書之事興常典則體乎禮之經<lb/>
本忠恕則導乎樂之和著權制則盡乎易之變百王<lb/>
之法度萬丗之繩凖皆在此書故君子以謂五經之<lb/>
有春秋猶法律之有斷例也學是經者信窮理之要<lb/>
矣不學是經而處大事決大疑能不惑者鮮矣自先<lb/>
聖門人以文學名科如游夏尚不能賛一辭蓋立義<lb/>
之精如此去聖旣逺欲因遺經窺測聖人之用豈易<lb/>
能乎然丗有先後人心之所同然一爾苟得其所同<lb/>
然者雖越宇宙若見聖人親炙之也而春秋之權度<lb/>
<pb n="2b"/>
在我矣近丗推隆王氏新說按爲國是獨於春秋貢<lb/>
舉不以取士庠序不以設官經筵不以進讀斷國論<lb/>
者無所折衷天下不知所適人欲日長天理日消其<lb/>
効使夷狄亂華莫之遏也噫至此極矣仲尼親手筆<lb/>
削撥亂反正之書亦可以行矣天縱<lb/>
聖學崇信是經廼於斯時奉承<lb/>
詔旨輙不自揆謹述所聞爲之說以<lb/>
獻雖微辭奥義或未貫通然尊君父討亂賊闢邪說<lb/>
正人心用夏變夷大法略具庶幾聖王經丗之志小<lb/>
有補云<lb/>
<pb n="3a"/>
　　　　述綱領<lb/>
學春秋者必知綱領然後衆目有條而不紊自孟軻氏而下發明<lb/>
綱領者凢七家今載七家精要之詞于卷首智者即詞以觀義則<lb/>
思過半矣<lb/>
孟軻氏曰春秋天子之事也昔者禹抑洪水而天下平周公膺戎狄<lb/>
驅猛獸而百姓寧孔子成春秋而亂臣賊子懼又曰王者之迹熄<lb/>
而詩亡詩亡然後春秋作晉之乗楚之檮杌魯之春秋一也其事<lb/>
則齊桓晉文其文則史其義則丘竊取之矣又曰春秋無義戰彼<lb/>
善於此則有之矣征者上伐下也敵國不相征也<lb/>
莊周曰春秋經丗先王之志也聖人議而不辨又曰春秋以道名分<lb/>
漢董仲舒記夫子之言曰我欲載之空言不如見之於行事之深切<lb/>
著明也誦其師說曰撥亂丗反之正莫近春秋<hi>董氏治公羊學</hi>其自言曰<lb/>
有國者不可以不知春秋前有䜛而不見後有賊而不知爲人臣<lb/>
者不可以不知春秋守經事而不知其冝遭變事而不知其權爲<lb/>
<pb n="3b"/>
人君父而不通春秋之義者必蒙首惡之名爲人臣子而不通春<lb/>
秋之義者必䧟篡弑之罪故春秋禮義之大宗也<lb/>
隋王通曰春秋之於王道是輕重之權衡曲直之繩墨也舎則無所<lb/>
取衷矣又曰春秋其以天道終乎故止於獲麟<lb/>
宋西都邵雍曰春秋孔子之刑書也功過不相掩五伯者功之首罪<lb/>
之魁也先定五伯之功過而學春秋則大意立矣春秋之間有功<lb/>
者未有大於四國者也有過者亦未有大於四國者也不先治四<lb/>
　國之功過則事無統理不得聖人之心矣<lb/>
橫渠張載曰春秋之書在古無有乃仲尼所自作惟孟子爲能知之<lb/>
非理明義精殆未可學先儒未及此而治之故其說多鑿<lb/>
河南程頥曰五經載道之文春秋聖人之用五經之有春秋猶法律<lb/>
　之有斷例也又曰五經如藥方春秋猶用藥治病聖人之用全在<lb/>
此書又曰春秋一句即一事是非便見於此乃窮理之要學者只<lb/>
觀春秋亦可以盡道矣又曰春秋傳爲按經爲斷又曰春秋之文<lb/>
<pb n="4a"/>
　一一意在示人如土功之事無大小莫不書之其意止欲人君重<lb/>
　民力也又曰春秋之法極謹嚴中國而用夷禮則夷之韓子之言<lb/>
　深得其旨又曰夫子作春秋爲百王不易之大法後丗以史視春<lb/>
　秋謂褒善貶惡而巳經之大法則不知也春秋大義數十炳如日<lb/>
　星乃易見也惟㣲辭隠義時措從冝者爲難知耳或抑或縱或與<lb/>
　或奪或進或退或微或顯而得乎義理之安文質之中寛猛之冝<lb/>
　是非之公乃制事之權衡揆道之模範也夫觀百物而後識化工<lb/>
　之神聚衆材而後知作室之用於一事一義而欲窺聖人之用非<lb/>
　上智不能也故學春秋者必優游涵泳黙識心通然後能造其微<lb/>
　矣<lb/>
　　　　明類例<lb/>
　春秋之文有事同則詞同者後人因謂之例然有事同而詞異則<lb/>
　其例變矣是故正例非聖人莫能立變例非聖人莫能裁正例天<lb/>
　地之常經變例古今之通誼惟窮理精義於例中見法例外通類<lb/>
<pb n="4b"/>
　者斯得之矣<lb/>
　　　　謹始例<lb/>
　人君嗣立逾年必改元此重事也當國大臣<hi>冢宰</hi>必以其事告于廟<lb/>
　秉筆史官必以其事書于䇿縁始終之義一年不二君故不改於<lb/>
　柩前定位之初縁臣民之心不可曠年無君故不待於三年畢喪<lb/>
　之後逾年春正月乃謹始之時得理之中者也於是改元著新君<lb/>
　即位之始冝矣即位而謹始本不可以不正爲子受之父爲諸侯<lb/>
　受之王此大本也咸無焉則不書即位隠莊閔僖四公是也聖人<lb/>
　恐此義未明又於衛侯晉發之書曰衛人立晉以見内無所承上<lb/>
　不請命者雖國人欲立之其立之非也在春秋時諸侯皆不請王<lb/>
　命矣然承國於先君者則得書即位以别於内復無所承者文成<lb/>
　襄昭哀五公是也聖人恐此義未明又於齊孺子荼發之荼㓜固<lb/>
　不當立然旣有先君景公之命矣陳乞雖流涕欲立長君其如景<lb/>
　公之命何以乞君荼不死先君之命也命雖不敢死以别於内復<lb/>
<pb n="5a"/>
　無所承者可也然亂倫失正則天王所當治聖人恐此義未明又<lb/>
　於衛侯朔發之朔殺伋壽受其父宣公之命甞有國矣然四國納<lb/>
　之則貶王人拒之則褒於以見雖有父命而亂倫失正者王法所<lb/>
　冝絕也由此推之王命重矣雖重天王之命若非制命以義亦將<lb/>
　壅而不行故魯武公以括與戲見宣王王欲立戯仲山甫不可王<lb/>
　卒立之魯人殺戲立括之子諸侯由是不睦聖人以此義非盡倫<lb/>
　者不能斷也又特於首止之盟發之夫以王丗子而出㑹諸侯以<lb/>
　列國諸侯而上與王丗子㑹此例之變也而春秋許之鄭伯奉承<lb/>
　王命不與是盟此禮之常也而春秋逃之所以然者王將以愛易<lb/>
　儲貳桓公糾合諸侯仗正道以翼丗子使國本不揺而天下之爲<lb/>
　父子者定所謂一匡天下民到于今受其賜者也至是變而之正<lb/>
　以大義爲主而崇髙之勢不與焉然後即位謹始之義終矣萬丗<lb/>
　之大倫正矣故曰春秋之法大居正非聖人莫能修之謂此類爾<lb/>
　　　　敘傳授<lb/>
<pb n="5b"/>
　傳春秋者三家左氏敘事見本末公羊榖梁詞辨而義精學經以<lb/>
　傳爲按則當閱左氏玩詞以義爲主則當習公榖如載惠公元妃<lb/>
　繼室及仲子之歸于魯即隠公兄弟嫡庶之辨攝讓之實可按而<lb/>
　知也當閱左氏謂此類也若夫來賵仲子以爲豫凶事則誣矣王<lb/>
　正月之爲大一統及我欲之曁不得巳也當習公羊氏謂此類也<lb/>
　若夫母以子貴媵妾許稱夫人則亂矣叚弟也弗謂弟公子也弗<lb/>
　謂公子賤叚而甚鄭伯之處心積慮成於殺也當習榖梁氏謂此<lb/>
　類也若夫曲生條例以大夫日卒爲正則鑿矣萬物紛錯懸諸天<lb/>
　衆言淆亂折諸聖要在反求於心斷之以理精擇而愼取之則美<lb/>
　玉之與武砆必有能辨之者自晉杜預范寗唐啖助趙匡此數子<lb/>
　者用力甚勤時有所取雖造宮牆之側幾得其門而入要皆未見<lb/>
　宗廟之美百官之富者也故不預七家之列七家所造固自有淺<lb/>
　深獨程氏甞爲之傳然其說甚略於意則引而不發欲使後學愼<lb/>
　思明辨自得於耳目見聞之外者也故今所傳事按左氏義採公<lb/>
<pb n="6a"/>
　羊榖梁之精者大綱本孟子而微詞多以程氏之說爲證云<lb/>
<pb n="6b"/>
<pb n="7a"/>
　　　　進表<lb/>
臣安國言臣昨奉<lb/>
聖旨纂修所著春秋傳候書成進入續奉<lb/>
聖旨令疾速投進今巳成書謹繕冩奏<lb/>
御臣安國誠皇誠恐頓首頓首臣伏觀春秋二百四十二年其行事<lb/>
備矣仲尼因事屬詞深切著明非五經比也本夫周室東遷禮樂征<lb/>
伐自諸侯出及平王末年王迹旣熄故春秋作於隠公之𥘉逮莊僖<lb/>
而下五霸迭興假仁義而行以推戴宗周爲天下之共主號令征伐<lb/>
莫敢不從其文則史官稱述無制作之法其義則以尊周爲名而仲<lb/>
尼固曰丘竊取之矣霸德旣衰諸侯放恣政在大夫專權自用官及<lb/>
失德寵賂益章然後陪臣執國命夷狄制諸夏皆馴致其道是以至<lb/>
此極耳仲尼德配天地明並日月自以無位與時道不行於又下也<lb/>
制春秋之義見諸行事垂訓方來雖祖述憲章上循堯舜文武之道<lb/>
而改法創制不襲虞夏商周之迹蓋洪水滔天下民昬墊與簫韶九<lb/>
<pb n="7b"/>
成百獸率舞並載於虞書大木斯拔與嘉禾合頴鄙我周邦與六服<lb/>
承德同垂乎周史此上丗帝王紀事之例至春秋則凢慶瑞之符禮<lb/>
文常事皆削而不書而災異之變政事闕失則悉書之以示後丗使<lb/>
鑒觀天人之理有恐懼祗肅之意若事斯語若書諸紳若列諸座右<lb/>
若几杖盤盂之有盟有戒乃史外傳心之要典於以反身日加修省<lb/>
及其旣乆積善成徳上下與天地同流自家刑國措之天下則麟鳳<lb/>
在郊龜龍游沼其道亦可馴致之也故始於隠公止於獲麟而以天<lb/>
道終焉比於關睢之應而能事畢矣書火於秦頼諸儒口相傳授及<lb/>
漢初興張子房爲韓滅秦以明春秋復讎之義三老董公請漢爲義<lb/>
帝發喪以暴項羽弑君之惡下逮武宣之丗時君信重其書學士大<lb/>
夫誦說用以斷獄決事雖萬目未張而大綱克正過於春秋之時其<lb/>
効亦可見矣粤自熈寧崇尚釋老蒙莊之學以虚無爲宗而不要義<lb/>
理之實殆及崇寧曲加防禁由是用事者以災異之變政事闕失則<lb/>
黙不敢言而慶瑞之符與禮文常事則詠歌賛誦洋洋乎盈耳是與<lb/>
<pb n="8a"/>
春秋正相反也侈心益縱至夷狄亂華莫之能遏豈不痛哉<lb/>
陛下天錫勇智<lb/>
聖德日新嗣承<lb/>
寳位於三綱九法淪斁之後發於<lb/>
獨斷崇信是經將以撥亂丗反之正聖王之志旣<lb/>
自得之又<lb/>
命臣下有能誦習其書者使訓明其義而臣以荒蕪末學榮奉<lb/>
詔音輙不自揆罄竭所聞修成春秋傳三十卷十萬餘言上之<lb/>
御府恭惟<lb/>
肅將天討之餘<lb/>
萬幾之暇特留<lb/>
宸念時賜<lb/>
省覽取自<lb/>
聖裁監天人休咎之符<lb/>
<pb n="8b"/>
覈賞罰是非之實<lb/>
懋檢身之盛德<lb/>
恢至治之逺圖式敘<lb/>
邦經永康<lb/>
國歩則臣雖委身塡壑志願畢矣謹奉表投進以<lb/>
聞臣安國誠皇誠恐頓首頓首謹言<lb/>
　紹興六年十二月　日左朝散郎充徽猷閣待制提舉江州太平觀賜紫金魚袋臣胡安國上表<lb/>
<pb n="9a"/>
　　　　論名諱劄子<lb/>
臣昨列職<lb/>
經筵專以春秋進讀縁春秋正文有<lb/>
淵聖御名方具奏劄未及進<lb/>
禀得罪去國後聞禮官建議以它字易之定讀爲威其經傳本字即<lb/>
不改易事巳施行臣今奉<lb/>
旨纂修於經傳本字旣有<lb/>
詔令可遵即未委臣所纂修出於巳見援引他經子史有犯<lb/>
淵聖御名者亦許依本字書冩或當遷避有此疑惑臣聞古者不以<lb/>
名爲諱堯典稱有鰥在下曰虞舜則堯舜者固二帝之名而堯典乃<lb/>
虞氏史官所作直載其君之名而不避也周人以謚易名於是有諱<lb/>
禮然臨文不諱嫌名不諱二名不偏諱載在禮律其義明白孔子作<lb/>
春秋凢書周魯事雖婉其文至於名諱並依本字若襄王名鄭而書<lb/>
衛侯鄭正王名班而書曹伯班簡王名夷而書晉侯夷恭王名匄而<lb/>
<pb n="9b"/>
書晉士匄莊公名同而書同盟于幽僖公名申而書戊申朔襄公名<lb/>
午而書陳侯午定公名宋而書宋仲幾是也按春秋書成當恭王之<lb/>
朝哀公之丗匄乃恭王之名也夷即三丗之穆也宋即哀公之考也<lb/>
午即皇考之廟諱也而筆削之際並無回避春秋爲尊君父而作仲<lb/>
尼豈不恭者書法如此義亦可知自漢已來此義不行臣子習爲謟<lb/>
諛而不知恭順之實則有易人之名以徹爲通者易人之姓以莊爲<lb/>
嚴者易甲乙之紀以丙爲景者易郡縣之號以還淳爲青溪者又其<lb/>
甚則有父名晉肅而子不敢應進士舉者忌諱旣繁名實愈亂<lb/>
本朝㳂襲漢唐故事未暇盡革恭惟<lb/>
陛下天縱聦明旣尊春秋之書以新<lb/>
聖德冝用春秋之法以斷政事凢所<lb/>
施設動以春秋從事即有撥亂反正之功臣所纂修繕寫進本援引<lb/>
他經子史之類欲乞應犯<lb/>
聖朝廟諱不可遷避者依太常博士王晳所進春秋解例並依監本<lb/>
<pb n="10a"/>
空缺點畫於<lb/>
<hi>
                        <graphic n="KR1570" url="https://raw.githubusercontent.com/kanripo/KR-Gaiji/master/images/KR1570.png" mimeType="image/png"/>聖</hi>御名亦不改易本字覆以黃紙庶幾名實不亂上遵春秋之法<lb/>
　以消臣子謟䛕之端向孟軻氏欽王之義明恭順之實取<lb/>
進止十一月二十七日三省同奉<lb/>
聖旨依奏仍疾速投進<lb/>
<pb n="10b"/>
</p>
<p>
</p>
  </div>
</body>
</text>
</TEI>
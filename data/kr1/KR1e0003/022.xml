<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
春秋正義卷第二十二　襄公<lb/>
　　　国子祭酒上護軍曲阜縣開國子臣孔　穎達等奉<lb/>
　　　敕撰<lb/>
十三年傳注書勲至詳之　正義曰其書労与䇿勲一也周礼<lb/>
王功曰勲事功曰労對則勲大而勞小故傳変文以包之注云書<lb/>
勲労於䇿明其不異也桓二年傳發凡例有告廟也飲至也䇿勳<lb/>
也桓十六年傳言飲至此年傳言書労二者各举其一所以反覆<lb/>
凡例以此知三事徧行一礼則亦書至悉闕乃不書至耳所云偏<lb/>
行一礼謂偏行告至其飲至䇿勲則不可偏行也何則告廟因行飲<lb/>
至舎爵而即䇿勲䇿勲飲至並行之扵廟豈淂不告至而在廟<lb/>
聚飲乎不告至而入廟書勞乎明其決不然矣但告至已後或飲<lb/>
至而不書勞或書労而不飲至二事或有闕其一者傳因献子書<lb/>
勞𣸪言礼也所以發明凡例釈例曰公行或朝或會或盟或伐淂<lb/>
礼失礼其事非一故傳隨而釈之扵盟釈告廟嫌他例不通故復<lb/>
㧾云凡公行告于宗廟反行飲至舎爵䇿勲焉礼也此以明公<lb/>
<pb n="1b"/>
之出竟當无不告及其反也則必飲至有功則䇿勲故公至自伐<lb/>
郑傳重言以飲至之礼孟献子書勞于廟傳復云礼所以反覆<lb/>
凡例也公朝扵晋而献子書勞知䇿勲非唯討伐之功虽或常<lb/>
行有以足国安民亦書功扵廟也然則凡反行飲至必以嘉會昭<lb/>
告祖禰有功則舎爵䇿勲无勞告事而已　注魯师至言之<lb/>
正義曰荘八年師及齊师圍郕彼是大夫将滿師故称師此亦大<lb/>
夫将所将不滿二千五百人故直言取邿而不淂言師也傳言師<lb/>
者師是衆人之㧾名虽少亦通言之　注不用至曰取　正義曰<lb/>
宣九年取根牟傳曰言易也成六年取鄟傳曰言易也昭四年取<lb/>
鄫傳曰言易也莒乱著丘公立而不抚鄫鄫叛而来故曰取凡克<lb/>
邑不用師徒曰取与此四發取例傳皆云言易也取鄫之下又發<lb/>
凡例云克邑不用師徒曰取者不用师徒即是易淂之狀所以覆<lb/>
明凡例子若用而不勞則与不用相似故杜云用而不勞亦曰取也<lb/>
凡例克邑邿乃是国知虽国亦曰取釈例曰取者乗其衰乱或受<lb/>
其潰叛或用小師而不頓兵労力則直言取如取如攜言其易也<lb/>
<pb n="2a"/>
傳四發取例者邿以師徒鄫叛而来根牟東夷鄟附庸國名各不<lb/>
同故也邿為小國非邑非夷故以凡例附之　注敵人至曰滅<lb/>
正義曰國大邑小嫌邑易國難滅取止見難易不由國邑大小<lb/>
故注辯之上云易則雖國亦曰取此取邿邿是國也此言用力難重<lb/>
則雖邑亦曰滅僖二年虞師晋師滅下陽昭十三年呉滅州来皆<lb/>
邑而言滅是也注謂勝至其地　正義曰入謂入其都邑制其<lb/>
民人當入之日與滅亦同但㝷即去之不為已有故云勝其國邑不<lb/>
即有其土地如此之類謂之為入國邑雙舉者國邑皆稱入也<lb/>
文十五年晋郤缺入蔡是入國也成七年呉入州来九年椘人入<lb/>
鄆是入邑也若然閔二年狄入衞哀八年宋公入曹二者傳皆言<lb/>
滅而經書入者釋例曰狄滅衞而書入者狄無文告衛之君臣死<lb/>
盡齊栢存之以告諸侯言狄已去不能有其土地也曹背晋而奸<lb/>
宋是以致討宋公旣還而不忍禇師之詬怒而反兵一舉滅<lb/>
曹滅非本志故以入告也　晋侯至禮也　正義曰什吏謂十人<lb/>
長也從車曰卒在車曰乗新軍将佐皆遷晋侯選賢未得難用<lb/>
<pb n="2b"/>
其人使其軍内十人之長率其歩車士與其新軍官属軍尉<lb/>
司馬之類以從於下軍今下軍将佐兼領之得慎舉之禮也周<lb/>
禮夏官序云凡制軍萬有二千五百人為軍軍将皆命卿一<lb/>
千有五百人為師師帥皆中大夫五百人為旅旅帥皆下大夫百<lb/>
人為卒卒長皆上士二十五人為两两司馬皆中士五人為伍伍<lb/>
皆有長不言十人有長而此傳云什吏者夏官所云周禮之正<lb/>
法耳其量時制事未必盡然尚書牧誓有千夫長百夫長齊語<lb/>
管子設法五人為伍五十人為小戎二百人為卒二千人為旅萬<lb/>
人為軍呉語王孫雄設法百人為行十行一旌十旌一将軍引<lb/>
司馬法云十人之帥執鈴百人之帥執鐸千人之帥執鼓萬人之<lb/>
将執大鼓三者數人置帥皆以什計之異於周禮則晋人為軍<lb/>
或十人置吏也　詩曰至善也　正義曰此大雅文王之篇儀<lb/>
善也刑法也孚信也善用法者文王也言文王善用法故能為<lb/>
萬國所信言文王之法善也　詩曰至讓也　正義曰詩小雅北<lb/>
山之篇刺幽王役使不均平被使之人司稱已之功勞我所以特<lb/>
<pb n="3a"/>
從王事者在上獨以我為䝨自云已賢是不讓也注窀厚至葬埋<lb/>
正義曰晋語云屯厚也說文云夕暮也從月半見夜字從夕知是<lb/>
以夕為夜也厚長意同故厚夜猶長夜也孝經云春秋祭祀以<lb/>
時思之故春秋謂祭祀也長夜者言夜不復明死不復生故長<lb/>
夜謂葬埋也以其事施於葬故今字皆從穴王意自貶祭之與<lb/>
葬皆不敢從先君之礼　注從先至禰廟正義曰祭法云諸侯<lb/>
立五廟曰考廟王考廟皇考廟顯考廟祖考廟此云禰廟即<lb/>
彼考廟也曲禮云生曰父死曰考考成也言有成德也禰近也於<lb/>
諸庿父最為近也禮三年喪畢逺祖遞遷新主入廟是從先君代<lb/>
為禰廟也計昭穆之次昭次入昭廟穆次入穆廟皆代為祖廟而<lb/>
言代為禰廟者謂與見在生者為襧廟　不弔至有定　正<lb/>
義曰詩小雅節南山之篇　注土功至為時正義曰莊二十<lb/>
九年傳例曰凡土功龍見而畢務戒亊也火見而致用水昬正而<lb/>
栽是土功之常節也本設此節以為農亊旣間故以此時興土功<lb/>
今此冬城防經傳皆不言月當在大見致用之前此歲農収差<lb/>
<pb n="3b"/>
早雖天象未至而民事已間故云土功雖有常節通以亊間為<lb/>
時言時節未是時而亊以得時故言書亊時也釋例曰冬<lb/>
城防臧武仲請畢農事故傳曰書事時也言興作出火見致用<lb/>
之前亦得兼以事時而禮之　注先征至征行正義曰先征五<lb/>
年而卜其吉凶謂征前五年而預卜之也征訓行也先王之行謹<lb/>
慎而卜必是禮之大者大礼逺行莫過巡守故知征謂巡守<lb/>
也征行釋言文也傳言卜征五年未知何代之禮案尚書舜典<lb/>
云五載一巡守孔安國云堯舜同道舜攝則然堯又可知周<lb/>
礼大行人云十有二歳王巡守殷國王制云天子五年一廵守<lb/>
鄭玄云天子以海内為家時一巡省之五年者虞夏之制也<lb/>
周則十二歳一巡守如孔鄭之言唐虞及夏皆五年一巡守然<lb/>
則卜征五年虞夏法也在周之卋而逺陳虞夏法者蓋重古而<lb/>
言之或周之巡守不必十二年也周十二年一巡守法歳星行天<lb/>
一周也虞夏五年一巡守取五行遞王而徧也　而歳至則行<lb/>
正義曰禮記云卜筮不相襲鄭玄云襲因也釋詁云祥善也歳<lb/>
<pb n="4a"/>
因其善謂去年吉今年又吉也善因則行謂五年五吉善善相<lb/>
因則先王然後行巡守也傳稱卜不習吉而得五年五卜者卜<lb/>
不習吉謂不可一時再卜耳北則每年一卜非相習也　注不習<lb/>
謂卜不吉　正義曰其善不因徃年是謂不習吉也脩德改卜<lb/>
更以卜吉為始又得五吉乃行也　止鄭至用之　正義曰貴<lb/>
者多則勢相偪今止鄭一卿於椘以除其國内相偪之患位不偪<lb/>
則大臣和睦使鄭在家之人和睦而疾椘以牢固事於晋焉用<lb/>
之何湏用北良霄留之於椘　使㱕至愈乎　正義曰徃者<lb/>
鄭使良霄向椘其意欲得椘執良霄鄭得堅事晋國是鄭<lb/>
本遣良霄其意如此今若放良霄使㱕於鄭則鄭不得堅事晋國<lb/>
是廢其本使之意蘓氏之說亦然也良霄被執久留在椘今<lb/>
若㱕之則怨恨其若以憎疾其大夫而相牽引令鄭國大臣不<lb/>
和則事晋之心不固不猶少差乎方言云病差謂之愈後年注以<lb/>
愈為差北亦當為也服虔云愈猶病愈是愈為差之義<lb/>
也鄭玄論語注云愈猶勝也　十四年注叔老至鄭地　正義<lb/>
<pb n="4b"/>
曰叔老聲伯子叔盻孫故以叔為氏也卿出聘使及盟會皆以大<lb/>
夫為介禮之常也此會魯使季孫宿與叔老二卿會晋敬事<lb/>
霸國故以卿為介於例唯征戰重兵詳内略外魯師出征伐<lb/>
則諸将並書其聘與會唯書使主其介不合書也晋人自是<lb/>
輕魯幣而益敬其使叔老雖則為介而晋為盟主亦列之於會<lb/>
魯人以其並列於會故並書之也傳稱宋華閲仲江㑹伐秦向<lb/>
之會亦如之則此會宋亦二卿華閲猶尚被貶仲江固不在列<lb/>
若二卿並敬其事俱得列會亦當並書於䇿何則盟主列之於<lb/>
會魯史無容略之也故傳言崔杼華閲會伐秦不書隋也向<lb/>
之會亦如之北宫括不書於向書於伐秦攝也是齊宋衞三國<lb/>
之卿於此會也惰慢不自整攝故貶稱人罪其身故去名氏猶序<lb/>
鄭卿之上從其大小舊次也在會惰慢未是大尤即加貶責者<lb/>
此是仲尼彩意蓋欲督率諸侯奨成晋悼霸功故也以呉來<lb/>
在向諸侯就向會之故不序呉於列而云會吴于向與鐘離善<lb/>
道同也　注諸侯至從告　正義曰二十年寗子疾召悼子曰諸<lb/>
<pb n="5a"/>
侯之䇿云云寗殖自爲此言明知諸國䇿書皆云孫林父寗殖<lb/>
逐衞侯不言衞侯自出奔也仲尼脩春秋以其自取奔亡之禍故<lb/>
諸失國者皆是被臣逐之悉非其君自出仲尼左其不能自安<lb/>
皆不書逐君之賊所以責其君也北燕伯款出奔齊蔡侯朱出<lb/>
奔椘並書名此不書名從告也釋例曰諸侯奔亡皆迫逐而苟<lb/>
免非自出也傳稱孫林父寗殖出其君名在諸侯之䇿此以臣<lb/>
名赴告之文也仲尼之經更没逐者之名主以自奔爲文責其<lb/>
君不能自安自固所犯非徒所逐之臣也衞赴不以名而燕赴<lb/>
以名各隨赴而書之義在於彼不在此也杜言在彼不在此<lb/>
者義在自出爲罪不在名與不名以其失國已足罪賤不假<lb/>
復以名責故史記隨赴而書仲尼依舊爲定也曲禮云諸侯失<lb/>
地名滅同姓名記之所言當據春秋爲義滅同姓名春狄旣依<lb/>
用之則失地書名亦是大例而杜云名與不名無義例者案經書<lb/>
衞侯燬滅邢傳云同姓也故名其言與記符同左氏本有此例也<lb/>
失地書名則傳無其事且記言失地者謂國被人奪非棄位<lb/>
<pb n="5b"/>
出奔者也州公如曹紀侯大去皆是失地之君經不書名亦不發<lb/>
傳知失地之君不以名爲貶也榖伯綏鄧侯吾離來朝公羊傳<lb/>
皆云何以名失地之君也則禮記之文或據公羊之義不可通於<lb/>
左氏故杜不爲此說　傳注四嶽至燉煌　正義曰周語稱尭遭<lb/>
洪水使禹治之共之從孫四嶽佐之胙四嶽國命爲侯伯賜姓<lb/>
曰姜賈逵云共共工也從孫同姓末嗣之孫四嶽官名大嶽也主<lb/>
四嶽之祭焉姜炎帝之姓其後變易至於四嶽帝復賜之祖<lb/>
姓以紹炎帝之後是四嶽爲姜姓也下傳云謂我諸戎四嶽之<lb/>
裔冑是姜戎爲四嶽之後姜姓故稱姜戎也昭九年傳云先王<lb/>
居檮杌于四裔故允姓之姦居于瓜州伯父惠公皈自秦而誘以<lb/>
來同說此事而云允姓知姜姓之後又别爲允姓也其姜姓是帝堯<lb/>
所賜允姓不知誰賜之也周語云胙四嶽國爲侯伯謂爲諸侯<lb/>
之長下注云四嶽尭時方伯據𬒳文而知之　𬒳苫蓋䝉荆棘<lb/>
正義曰𬒳苫蓋言無布帛可衣唯衣草也䝉荆棘言無道路<lb/>
可從冒榛藪也說其窮困之極耳　注蓋苫之别名　正義曰<lb/>
<pb n="6a"/>
釋器云白蓋謂之苫孫炎曰白蓋茅苫也郭璞曰白茅苫也今江<lb/>
東呼為蓋　昔秦至諸戎正義曰僖二十二年傳云秦晋遷陸<lb/>
渾之戎于伊川則秦晋共遷之已昭九年傳云惠公皈自秦而誘<lb/>
以来又似晋侯獨誘之也此云秦人逐之惠公與田乃是被秦逐<lb/>
而自㱕晋也三文不同者此戎本䖏瓜州明逺在秦之西北秦貪<lb/>
其土晋貪其人二國共誘而使遷僖傳是其實也昭傳王專責<lb/>
晋故指言晋耳此傳宣子施恩於戎故言被逐皈晋駒支順宣子<lb/>
之言故云秦貪土地逐我諸戎秦本實貪其土地而遷之也譬<lb/>
如至踣之　正義曰角之謂執其角也掎之言戾其足也前覆<lb/>
謂之踣言與晋共倒之　注詩邶至必濟正義曰此詩本文云<lb/>
匏有苦葉濟有深渉深則厲淺則揭釋水全引下三句而釋之<lb/>
云揭者掲衣也以衣渉水為厲繇膝以下為揭繇膝以上為渉<lb/>
繇帶以上為厲李巡云濟渡也水深則厲水淺則掲衣渡也不<lb/>
解衣而渡水曰厲孫炎曰揭褰衣裳也以衣渉水濡襌也詩意<lb/>
言遇水深淺期之心渡穆子賦此詩言已志在於必濟子魯語云<lb/>
<pb n="6b"/>
叔向見叔孫穆子穆子曰豹之業在匏有苦葉矣叔向退召舟<lb/>
虞與司馬曰夫苦匏不材於人共濟而已魯叔孫賦匏有苦葉必<lb/>
将渉矣彼叔向之意取匏有苦葉為義此注取深厲淺揭為義<lb/>
者穆子止賦此詩不言所取之意未必叔向曲得其情杜以厲揭<lb/>
為義切於取匏有苦業故不從國語而别為此解　不獲成焉<lb/>
正義曰此役止為報櫟之敗非𣣔求與秦成而云不獲成者凡興<lb/>
師伐國彼若服罪謝過即當相與和平故注解其意不獲成焉者<lb/>
正謂秦不服也服虔云不淂成戰陣之事案傳諸伐國者皆<lb/>
服之而已不是皆成戰陣之事此何以獨云不獲成戰也注欒<lb/>
黶至女也正義曰欒鍼自以家有二位恥其無功與士鞅共馳<lb/>
秦師非鞅召之是誣逐士鞅也　注勑戒至宴食正義曰君之<lb/>
於臣有禮食宴食儀禮公食大夫禮者主國之君食聘賔之<lb/>
禮也其食已之大夫亦當放之而迎送荅拜之儀有差䧏耳曲禮<lb/>
云凡進食之禮左殽右胾鄭玄云此大夫士與賔客燕食之<lb/>
禮其禮食則冝放公食大夫禮也如鄭之言大夫與客禮食尚<lb/>
<pb n="7a"/>
放公食大夫禮明知國君與臣禮食亦當放之公食大夫之禮<lb/>
其禮甚大衛侯雖則無道不應與臣禮食而得棄之射鴻知是<lb/>
公自勑戒二子𣣔共為宴食宴食者間燕無事召臣與之共<lb/>
食耳注服朝服正義曰言服而朝明朝服也諸侯每日視朝<lb/>
其君與臣皆服玄冠緇布衣素積以為裳禮通謂此服為朝<lb/>
服宴食雖非大禮要是以禮見君故服朝服公食大夫之禮賔朝<lb/>
服則臣於君雖非禮食亦當服朝服也　注皮冠至與食　正<lb/>
義曰此公射鴻於囿而冠皮冠明皮冠是田獵之冠也且虞人<lb/>
掌獵昭二十年傳曰皮冠以招虞人又十二年傳言雨雪楚子<lb/>
皮冠以出出田獵也是諸侯之禮皮冠以田獵周禮司服云凡<lb/>
甸冠弁服鄭玄云甸田獵也冠弁委貌也其服緇布衣素積<lb/>
以為裳是服諸侯視朝之服也彼天子之禮故以諸侯朝服而<lb/>
田異於此也昭十二年傳又云右尹子革夕王見之去皮冠杜云<lb/>
敬大臣是若敬大臣冝釋皮冠旣不釋皮冠又不與食二子所以<lb/>
怒也　并帑於戚正義曰孫子衛朝大臣食邑於戚其子先<lb/>
<pb n="7b"/>
分兩䖏将𣣔作亂慮禍及其子故令并帑䖏於戚　從近関出<lb/>
正義曰聘禮及竟謁関人鄭玄云古者竟上為関以譏異服識<lb/>
異言又周禮司関注云関界上之門也衛都不當音中其界有<lb/>
逺有近𣣔速出音故從近関出也注公徒至執之正義曰服<lb/>
虔云執追公徒者公如鄄故鄄人為公執之計孫氏追公徒衆必<lb/>
盛鄄人為公可言與之戰耳不得言執之也且文承敗公徒下豈<lb/>
敗公徒之後乃執之乎下文方說二子追公豈復是鄄人執二子也<lb/>
故杜以為公徒因敗而散亡鄄人爲公執㪚走者　初尹至貫臂<lb/>
正義曰孟子云鄭人使子濯孺子侵衞衞使庾公之斯追之子<lb/>
濯孺子疾作庾公之斯至曰夫子何為不執弓曰今我疾作不可<lb/>
以執弓庾公之斯曰小子學射於尹公之佗尹公之佗學射於<lb/>
夫子我不忍以夫子之道反害夫子雖然今日之事君事也我<lb/>
不敢廢抽矢叩輪去其金發乗矢而後反其姓名與此略同行義<lb/>
與此正反不應一人之身有此二行孟子辯士之說或當假為之<lb/>
辭此傳應是實也　注軥車軛　正義曰說文云軥軛下曲者<lb/>
<pb n="8a"/>
服虔云車軛兩邊义馬頸者　暴妾使余　正義曰言暴虐使<lb/>
余如妾　有臣不敏　正義曰不敏不逹於禮也　余不說𥘉<lb/>
矣　正義曰言余之不說於君𥘉即然矣不得已而從之出耳<lb/>
非是愛君而從在道始悔而反也　狐裘而羔䄂　正義曰玉<lb/>
藻云君衣狐白裘錦衣以裼之又曰錦衣狐裘諸侯之服也是裘<lb/>
之用皮狐貴於羔也　注成國大國　正義曰周禮大宗伯以九<lb/>
儀之命正邦國之位五命賜則七命賜國鄭玄云則地未成國之<lb/>
名王之下大夫四命出封加一等五命賜之以方百里二百里三百<lb/>
里之地者方四百里以上爲成國如鄭之言成國者唯公與侯<lb/>
耳伯雖與侯同命地方三百里未得爲成國也成國乃得半天<lb/>
子之軍未成則不得也夏官序云大國三軍次國二軍小國一軍<lb/>
當以公侯爲大國伯爲次國子男爲小國也諸侯五等唯有三<lb/>
等之命伯之命數可以同於侯其軍則計地大小故伯國之軍不<lb/>
得同於侯也此據禮正法耳春秋之卋鄭置六卿未必不爲三軍<lb/>
注賞謂宣揚　正義曰賞者善善之名也但上之善下則賜<lb/>
<pb n="8b"/>
之以財故遂以賞為賜財之號此言天子以下皆有臣僕以輔位<lb/>
其上而下之賞上不得奉以貨財唯當延其誉耳故知賞謂宣<lb/>
揚也　注謂大至則書　正義曰周禮有大史小史内史外史<lb/>
御史史官有五名知此史謂大史者以傳稱齊崔杼弒其君云<lb/>
大史書之知君举則書皆大史書也　注瞽盲至風刺　正<lb/>
義曰周礼樂官大師之属有瞽矇之職鄭玄云凡樂之歌必使<lb/>
瞽矇為焉命其賢知者以為大師小師鄭衆云無目眹謂之<lb/>
瞽有目眹而無見謂之矇無目是盲者也詩者民之所作采得民<lb/>
詩乃使瞽人為歌以風刺非瞽人自為詩也周語云天子聽政<lb/>
公卿至於列士獻詩瞽陳曲韋昭云公以下至上士各獻諷諌之<lb/>
詩瞽陳樂曲獻之於王是言瞽為歌詩之事也　注工樂<lb/>
至之辭　正義曰儀礼通謂樂人為工工亦瞽也詩亂自是<lb/>
箴諌而箴諌之亂或有非詩者如虞箴之類其文似詩而<lb/>
别且諫者萬端非獨詩箴而已詩必播之於樂餘或直讀其<lb/>
言以歌誦小别故使工瞽異文也周語云師箴瞍賦矇誦亦是因<lb/>
<pb n="9a"/>
事而異文耳　注規正諫誨其君正義曰規亦諫也鄭云詩<lb/>
箋云規者正圓之器以　親正君曰規然則物有不圓者規之使圓<lb/>
行有不周者正之使備猶規正物然故云規正諌誨其君　注庶<lb/>
人至誹謗正義曰庶人卑賤不與政敎闻君過失不得諌爭得<lb/>
在外誹謗之謗謂言其過失使在上聞之而自改亦是諌之類也<lb/>
昭四年傳鄭人謗子產周語厲王虐国人謗王皆是言其實事<lb/>
謂之為謗但傳聞之事有實有虚或有妄謗人者今卋遂以謗<lb/>
為誣類是俗易而意異也周語云庶人傳語是庶人亦得傳言以<lb/>
諌上也此有士傳言故别云庶人謗為等差耳注旅陳至貴尚<lb/>
正義曰旅陳釋詁文也商旅于市謂啇人見君政悪陳其不正之物<lb/>
以諫君也易云商旅不行旅亦是商此云陳者彼云商旅不行故<lb/>
以旅為啇此文連于市若以旅為商直云啇旅于市則文不成<lb/>
義故以旅為陳也劉炫云王制言巡守之事云命市納賈以觀民<lb/>
之所好悪志淫好辟鄭玄云市典市者賈謂物貴賤厚薄也質<lb/>
則用物貴淫則侈物貴此亦彼類彼上觀民此民觀上商陳此物<lb/>
<pb n="9b"/>
自為求利非𣣔諌君但觀所陳則貴尚可見在上審而察之其過<lb/>
足以自改故亦為諌類則齊鬻踊之比是也　百工獻藝<lb/>
正義曰周禮考工記云審曲面勢以飭五材以辨民器謂之百工<lb/>
鄭玄云五材各有工言百衆言之也則工是巧人能用五材金木<lb/>
水火土者也此百事之工各自獻其藝能以其所能譬喻政事<lb/>
因獻所造之器取喻以諌上即夏書所云工執藝事以諌是也<lb/>
注逸書至之言　正義曰此在胤征之篇其本文云毎歳孟春遒<lb/>
人以木鐸徇于路官師相規工執藝事以諌其或不共邦有常刑<lb/>
此傳引彼略去每歳孟春直引遒人以下乃以正月孟春結之殷<lb/>
勤以示歳首恒必然也孔安國云遒人宣令之官木鐸金鈴木<lb/>
舌所以振文教也周禮無遒人之官彼云其或不共邦有常刑<lb/>
是號令羣臣百工使之諌也木鐸徇路是號令之事孔言宣令之<lb/>
官杜必以為行人之官者以其云徇於道路故以為行人之官<lb/>
采訪謌謡者與孔宣令之官其事不異劉炫以為杜不見古文<lb/>
以遒人為宣令之官徇路求諌而規杜氏不見古文識如劉說<lb/>
<pb n="10a"/>
然杜之所解於義自通苟生異見其義非也　注官師至規正<lb/>
正義曰杜意謂師為長故以官師為大夫言大夫是群官之長<lb/>
大夫自相規正案孔安國云官衆衆官也更相規闕其意以師<lb/>
為衆杜必知官師是大夫者此云官師相規上云大夫規誨規文<lb/>
旣同故以為大夫尚書文無所對故孔云官衆衆官也　師保萬民<lb/>
正義曰師法也保安也言大公與民為法而民得以安也尚書泰誓<lb/>
武王數紂之罪云放黜師保孔安國云可法以安者及放退之是謂<lb/>
良臣為民之師保之　王室至是賴　正義曰服虔本壞作懷解<lb/>
云懷柔也繄蒙也賴恃也王室之不懷柔諸侯恃蒙齊桓之<lb/>
匡正也孫毓云案舊本及賈氏皆作壞杜雖不注當謂王室之不<lb/>
傾壞者唯伯舅大公是頼也上文不言桓公不得為賴栢公也<lb/>
仲虺至道也　正義曰尚書仲虺之誥云兼弱攻昧取亂侮亡推<lb/>
亡固存邦乃其昌孔安国云弱則兼之闇則攻之亂則取之有亡形<lb/>
則侮之有亡道則推而亡之有存道則輔而固之王者如此國乃<lb/>
昌盛此傳取彼之意而改為之辭其言非本文也　注析羽至觀<lb/>
<pb n="10b"/>
之正義曰周禮司常掌九旗之物名全羽為旞析羽為旌道<lb/>
車載旞游車載旌鄭玄全羽析羽皆五采繫之於旞旌之<lb/>
上所謂注旄於干首也凡九旗之帛皆用絳道車象路也王以<lb/>
朝夕燕出入游車木路也王以田以鄙是其析羽為旌王者游車<lb/>
之所建也鄭玄唯言全羽析羽有五采耳猶不辨羽是何羽周禮<lb/>
有夏采之官鄭玄云夏采夏翟羽色禹貢徐州貢夏翟之羽<lb/>
有虞氏以為緌後世或無故染鳥羽象而用之謂之夏采其職<lb/>
云掌大喪以乗車建緌復于四郊鄭玄云明堂位曰有虞氏之<lb/>
旂夏后氏之緌則旌旗有是緌者或以旄牛尾為之綴於幢<lb/>
上所謂注旄於干首者釋天云注旄首曰旌李巡曰以旄牛尾<lb/>
著旌首者也孫炎曰析五采羽注旌上也下亦有旒縿據彼諸<lb/>
文言之則羽旄者有五色鳥羽又有旄牛尾也言全羽析羽者<lb/>
蓋有全取其翅或析取其翮故有全析二名也繫此鳥羽牛尾<lb/>
而於干首猶自别有絳為旒綣縣之於干今之旗韣尚然也<lb/>
此傳直言羽耳注不引全羽而以析羽解之者以全羽尊於析<lb/>
<pb n="11a"/>
羽齊人建以赴會當是羽之賤者故以為析羽不然則無以知之<lb/>
計羽毛所用其費無多晋人自應有之而此年范宣子假羽毛<lb/>
於齊定四年晋人假羽旄於鄭皆假之他國者或當制作巧<lb/>
異故聞而借觀之　行皈于周　正義曰此詩小雅都人士之<lb/>
篇也注云城郭之域曰都言都人之士所行要皈於忠信其餘萬<lb/>
民寡識者咸瞻望而法傚之　十五年及向戎盟于劉正義<lb/>
曰茍庚孫良夫郤犫等来聘且尋盟皆直云及某盟不言<lb/>
地者由在國與之盟也此言盟于劉者出國與盟故書其盟地猶<lb/>
如晋侯與公出盟于長樗也釋例劉地闕蓋魯城外之近地也<lb/>
注劉采至逆女　正義曰宣十年天王使王李子来聘傳稱劉康<lb/>
公来聘是王季子食采於劉遂為劉氏此劉夏當是康公之<lb/>
子即前年傳稱劉定公是也釋例曰天子公卿書爵此言天子<lb/>
卿書字又云劉夏非卿其實非大夫而云非卿者以名相配以<lb/>
劉夏非卿稱名故云天子卿書字以決之傳稱卿不行故云劉<lb/>
夏非卿以對之皆望經傳為義也或以為無爵卿書字杜何意<lb/>
<pb n="11b"/>
於此獨举無爵之卿也諸侯之娶言逆女此與桓八年皆<lb/>
言逆王后者天子無外所命則已成后矣故不言逆女也劉炫<lb/>
云例云天子公卿書爵此言卿書字者以其有爵則書爵無<lb/>
則書字傳稱官師即此劉夏釋例以夏為士則夏此時似未<lb/>
有爵若夏是卿當書字傳言卿不行非禮則此禮本當使卿<lb/>
故以卿決之卿當書字夏非卿故書名例稱天子大夫書字但<lb/>
此禮不使大夫故不以大夫決之　注四同盟正義曰周以成<lb/>
十八年即位其年盟于虚朾襄三年于雞澤五年于戚九年于<lb/>
戲十一年于亳城北凡五同盟言四者唯數襄公盟也傳注傳<lb/>
言至其實　正義曰間非也不敢非兄是友于兄也不隱其實<lb/>
者謂怒情實言無所隱諱故云不隱其實也注官師至非禮<lb/>
正義曰祭法云官師一廟鄭玄云官師中士下士也釋例云元士<lb/>
中士稱名劉夏石尚是也下士稱人公會王人于洮是也是天<lb/>
子之官師非卿故劉夏從單靖公而譏卿不行也桓八年祭公<lb/>
來遂逆王后于紀經書祭公此云官師從單靖公唯書劉夏知劉<lb/>
<pb n="12a"/>
夏獨過魯告昏靖公不至魯也祭公言来遂逆此劉夏不言来逐<lb/>
逆者彼祭公命魯主昬則是因來遂逆此不命魯主昬直過魯告<lb/>
耳故不言来遂也公羊糓梁赤皆直云過我也此公旣行矣唯譏<lb/>
卿之不行不譏王不親逆是知於禮天子不親昬使上卿逆而公<lb/>
臨之故唯言卿不行非禮也釋例據此傳知天子當使公卿天子<lb/>
不親逆也　注子馮叔敖從子　正義曰案卋本蒍艾獵是孫叔<lb/>
敖之兄馮是艾獵之子則馮是叔敖兄之子也杜集解及釋例皆<lb/>
以蒍艾獵叔敖為一人馮是叔敖之子世本轉寫多誤杜當考得<lb/>
其真屈蕩為連尹　正義曰服虔云連尹射官言射相連属<lb/>
也若是主射當使養由基為之何以使由基為宫廐尹棄能<lb/>
不用豈得為能官人也官名臨時所作莫敖之徒並不可解故<lb/>
杜皆不解之注詩周至為急　正義曰周南卷耳之篇也序云<lb/>
后妃之志又當輔佐君子求賢審官故詩人述其意后妃嗟嘆言<lb/>
我思得賢人置之使徧於列位是后妃之志以官人為急故嗟嘆<lb/>
思之王及至行也正義曰后妃之志志在轉王求賢置之於公<lb/>
<pb n="12b"/>
卿以下之位耳非𣣔更别求賢置之於王位也但公卿以下尚𣣔使<lb/>
之皆䝨豈𣣔王之不䝨乎雖不𣣔他䝨代王而𣣔使王行益䝨也<lb/>
以周訓為徧言徧在列位故自王以下及六服之内大夫以上皆<lb/>
言之各以䝨能居其列位是詩人所謂周行者也計后妃之意亦<lb/>
下及士但傳以士卑故指言大夫耳詩注以周行謂周之列位此<lb/>
注云周徧者断章為義與詩說不同也此云能官人者謂能官<lb/>
用䝨人為公侯以下王則天之所命非人所用兼言王者王居天<lb/>
位脩行善政則是為能官人故杜云自王以下各任其職鄭人<lb/>
醢之三人　正義曰以文承司臣之下嫌其亦醢司臣故言三人<lb/>
不若人有其寳　正義曰我得不貪女得其玉是我與女二人<lb/>
各有其寳十六年注踰月而葬速正義曰四年七月夫人姒<lb/>
氏薨八月葬我小君定姒纔别月耳杜云踰月而葬速也今晋悼<lb/>
徃年十一月卒此年正月葬積三月也杜亦云踰月而葬者踰<lb/>
越也所越有多有少俱是踰越之義故杜弘通两解也注不書<lb/>
至故也　正義曰傳於㑹溴梁之下晋侯與諸侯宴乃言髙厚<lb/>
<pb n="13a"/>
逃皈則髙厚會訖乃逃也於會不書齊者以髙厚逃皈晋人<lb/>
怒之諸侯即有伐齊之志不與髙厚得為来㑹公皈告廟歴<lb/>
告所㑹不告髙厚故不書也　注諸大至可知　正義曰公羊<lb/>
以為溴梁之盟君若贅旒然榖梁云不曰諸侯之大夫大夫不臣<lb/>
也皆以為此時諸侯微弱權在大夫諸侯皆在而大夫自盟政教<lb/>
約信在於大夫其事不曰君也不由諸侯之大夫者刺大夫不臣<lb/>
也賈服取以為說言悪大夫專而君失權也案傳荀偃怒使諸侯<lb/>
大夫盟髙厚以君臣不敵故使大夫盟之君使之盟非自專<lb/>
也以齊人旣有二心髙厚歌詩不類知小國必有從齊者也詩侯<lb/>
大夫本意𣣔盟髙厚髙厚雖已逃歸仍恐餘國有二故大夫<lb/>
遂自共盟使同㑹之國皆一其志也雞澤之㑹文隔袁僑如<lb/>
㑹故重言諸侯之大夫今此間無異事直言大夫即是上㑹<lb/>
諸侯之大夫不言諸侯以可知故也　注邾莒至禮也　正義<lb/>
曰十二年莒人伐我東鄙十四年莒人侵我東鄙十五年邾人伐<lb/>
我南鄙是邾莒二國數侵伐魯也凡例云若不道於其民則稱<lb/>
<pb n="13b"/>
<pb n="13b"/>
注齊有二心故　正義曰歌古詩各從其恩好之義類髙厚所<lb/>
歌之詩獨不取恩好之義類故云齊有二心劉炫云歌詩不類<lb/>
知有二心者不服晋故違其令違其令是有二心也　注齊<lb/>
為至從者　正義曰荀偃不言齊有異志而云諸侯有異志故<lb/>
解之以髙厚若此故知小國必當有從者㧾疑諸侯有異志不<lb/>
猲疑齊故髙厚雖逃猶自諸國共盟也　注夷平至鄭伯<lb/>
正義曰春秋於魯事所記不與外事同者於外則依實而言於<lb/>
魯則言不以實不實者魯國大小是宋衞之匹其常㑹序列<lb/>
當在宋下衞上及其書䇿皆云公㑹某侯雖㑹霸主亦魯在<lb/>
其上大夫出㑹魯亦在先如此者客主之言所以為文其言固<lb/>
當有異耳以主客之故先魯而後他國魯非實在先也傳稱在<lb/>
禮卿不㑹公侯而魯卿每㑹公侯春秋無譏文元年公孫敖<lb/>
㑹晋侯于戚是也杜云體例已举據用魯史成文是春秋無<lb/>
譏旣常不譏無以示可否之義故於此變文以示例特言書曰<lb/>
是仲尼新意舊史當書荀偃在前今仲尼改之不先書主兵<lb/>
<pb n="14a"/>
之荀偃而書後至之鄭伯以當時共伐許者皆是諸侯之大夫<lb/>
義取與鄭伯尊卑皆平得㑹鄭伯故也言後至之鄭伯者三月<lb/>
㑹于溴梁夏公至自㑹則鄭伯亦已㱕矣五月之下始書伐<lb/>
許鄭伯聞将伐許乃從諸侯之師是諸侯謀伐已定鄭伯始<lb/>
來從之故杜言後至也注褅祀至吉祭　正義曰僖三十三年傳<lb/>
云凡君薨卒哭而祔祔而作主特祀於主烝甞禘於廟如彼傳<lb/>
文則旣祔之後可以爲烝甞也閔二年五月吉禘于莊公以其時未<lb/>
可吉書吉以譏之此年正月晋已烝于曲沃仍云未得禘祀知此<lb/>
禘祀是三年喪畢之吉祭也　圻父　正義曰此詩小雅篇刺<lb/>
宣王之云圻父予王之爪牙朝轉予于恤靡所止居注云宣王<lb/>
之末司馬職廢此勇力之士責司馬云我乃王之爪牙之士當爲<lb/>
王閑守之衞女何移我於憂使我無所止居乎謂見使從軍與<lb/>
姜戎戰於千畝而敗之時也　注鳩集也　正義曰釋詁云鳩<lb/>
聚也聚亦集之義國有兵冦則民人不得集聚也十七年<lb/>
注宣公也四同盟　正義曰經不書葬故詳言其謚牼以成十<lb/>
<pb n="14b"/>
八年即位其年盟于虚朾襄三年于雞澤五年于戚九年于戲十<lb/>
一年于亳城北十六年于溴梁皆魯邾俱在凡六同盟沈氏云<lb/>
去虚朾之盟又不不數溴梁故為四劉炫以為杜氏誤非也　注<lb/>
暴亂至來告　正義曰傳說此事文在冬下知其實以冬出經<lb/>
書在秋故知追以秋告實冬出而告以秋明以華臣始作亂時<lb/>
來告也但傳因華臣之出本其懼罪之由故於冬之下追言華<lb/>
閱卒耳其實華閲之卒或在九月之前華臣弱其室殺其宰當<lb/>
在九月内耳　傳親逐至為厲　正義曰蒯與其父共逐其君<lb/>
則是身親為悪故言親逐而君爾父為厲者父為悪首故以<lb/>
悪鬼罵之　注孫蒯不書非卿　正義曰經書他國征伐例書元<lb/>
帥而已此經已書石買縦蒯是卿亦不書杜為此注者蘓氏云<lb/>
孫氏世為上卿蒯若是上卿應書蒯不書石買故云非卿也或<lb/>
可事由孫蒯故決之　君賜不終正義曰来唁是君之恩賜使<lb/>
賤者唁是為惠不終也服虔云言君義已故来唁之是惠賜也<lb/>
謂已無死不以義望已是不終也　不如蓋之　正義曰服虔<lb/>
<pb n="15a"/>
云蓋覆蓋之言左師無鷹鸇之志而蓋不義之人故尤之此未必<lb/>
然正是左師諱國悪恥聞於外故蓋之耳非是畏華臣也<lb/>
為已短䇿　正義曰服虔云䇿馬捶也自為短䇿過華臣之<lb/>
門助御者擊馬而馳悪之甚也必為短䇿者私助御者不𣣔使<lb/>
人知也　注闔謂門户閉塞　正義曰月令仲春脩闔扇鄭<lb/>
玄云用水曰闔用竹<graphic n="KR1239" url="https://raw.githubusercontent.com/kanripo/KR-Gaiji/master/images/KR1239.png" mimeType="image/png"/>曰扇是闔為門扇所以閉塞廬舎<lb/>
之門户也　注斬不至升布正義曰喪服斬衰裳傳曰斬者何<lb/>
不緝也馬融云不緝不緶也謂斬布用之不緶其端也衰用布<lb/>
為之廣四寸長六寸當心故云有胷前也喪服傳曰衰三升鄭<lb/>
玄云布八十縷為升然則傳以三升之布布之最麤故謂之麤也<lb/>
以麤布為衰而斬之故以麤縗斬為文之次　苴絰帶杖菅<lb/>
屨正義曰喪服云苴絰杖絞帯此傳帶不言絞亦當為絞帶也<lb/>
若要帶則謂之絰故喪服注云麻在首在要皆曰絰喪服傳<lb/>
曰苴絰者麻之有蕡者也苴杖竹杖也絞帶者繩帶也馬融云蕡<lb/>
者枲實枲麻之有子者其色麤悪故用之苴者麻之色鄭玄士<lb/>
<pb n="15b"/>
喪禮注云苴麻者其貌苴服重者尚麤悪䘮服及此傳絰帶杖三<lb/>
者皆在苴下言其色皆苴也絰帶用麻杖用竹麻竹雖異而其<lb/>
苴則同故三者共蒙苴也鄭玄云麻在首在要皆曰絰此言絰者<lb/>
謂首絰也凡䘮服冠纓帶屨皆象吉時常服但變之使麤<lb/>
悪耳其衰與絰是新造以明義故特為立其名衰之言摧也絰<lb/>
之言實也明孝子之心實摧痛故制此服立此名也衰當心絰在<lb/>
首獨立名於心首者心是發哀之主首是四體所先故制服以表<lb/>
之要絰之下又有絞帶要絰殺首絰五分之一絞韋殺要絰亦然<lb/>
雖大小有三等而同用苴麻䘮服杖在帶上此傳杖在帶下者䘮<lb/>
服具明其服故杖在上然後言絞帶冠繩纓此傳略言其禮𣣔明<lb/>
帶與絰俱用麻故杖在帶下䘮服傳云菅屨者菅菲也菲者屨<lb/>
之别名故杜注云草屨也　注此禮至正文　正義曰䘮服傳文<lb/>
及士䘮禮記皆云居倚廬寢苫枕申歠粥朝一溢米夕一溢<lb/>
米是此禮與士䘮禮略同其異者唯彼言枕由此言枕草耳然<lb/>
枕由者乃是禮記及䘮服傳耳亦非䘮服正文杜意言古禮未<lb/>
<pb n="16a"/>
必無枕草之法也居倚廬寢苫者鄭玄云倚木為廬在中門<lb/>
外東方北户苫編稾也此𥘉䘮為然其旣虞之後則每事有<lb/>
變具於禮文鄭玄云二十兩曰溢為未一升二十四分升之一知<lb/>
者古者一斛百二十斤一斗十二斤十二斤百九十二两一升十<lb/>
九两二分少八分米充二十两更取一升分作百九十二分二十四分<lb/>
取一得八分添前十九两二分是為二十两也　注時之至譏<lb/>
之　正義曰雜記云大夫為其父母兄弟之来為大夫者之䘮<lb/>
服如士服士為其父母兄弟之為大夫者之䘮服如士服如彼記<lb/>
文則大夫與士䘮服不同記是後人所記記當時之事今此<lb/>
晏子之老亦譏晏子所為非大夫之禮是時之所行士及大夫<lb/>
䘮服各有不同也晏子實為大夫而行當時之士禮晏子反<lb/>
時以從正其家老不解謂晏子為失故據時所行而譏之也<lb/>
晏子其父始卒則晏子未為大夫言晏子為大夫者禮䘮服<lb/>
大夫之子得從大夫之法　注晏子至家老　正義曰檀弓<lb/>
云魯穆公之母卒使人問於曽申曽申對曰哭泣之哀齊斬<lb/>
<pb n="16b"/>
之情饘粥之食自天子逹然則天子以下其服父母尊卑皆同<lb/>
無大夫士之異晏子所行是正禮也言唯卿得服大夫服我是<lb/>
大夫得服士服又言已位卑不得從大夫之法者是悪其直已<lb/>
以斥時之失禮故孫辭略荅家老也家語曽子問此事孔<lb/>
子云晏平仲可謂能辟害也不以已是而駮人之非孫辭以辟<lb/>
咎義也夫家語雖未必是孔子之言要其辭合理故王肅與杜<lb/>
皆為此說鄭玄注雜記引此傳言晏子云唯卿為大夫此平仲之<lb/>
謙也言䘮服服布麤衰斬衰三升義服斬衰三升半為母<lb/>
服齊衰四升正服齊衰五升義服齊衰六升降服大功七升<lb/>
正服大功八升義服大功九升降服小功十升正服小功十一升<lb/>
義服小功十二升緦麻十五升去其半鄭注雜記云士為父斬<lb/>
衰縷如三升半而三升不緝言縷之精麤如三升半成布而縷<lb/>
三升故云麤衰在齊斬之間鄭又云士為母衰五升縷而四升<lb/>
為兄弟衰六升縷而五升鄭玄以雜記之文士為父母兄弟之服<lb/>
不得與大夫同皆縷細降一等其縷數與大夫同但雜記之文<lb/>
<pb n="17a"/>
記當時之制以當時大夫與士有異故為此解非杜義也十八年<lb/>
注禮當至同盟　正義曰僖四年許男新臣卒傳曰葬之以侯<lb/>
禮也凡諸侯薨于朝㑹加一等諸侯命有三等男加一等葬<lb/>
之以侯禮此曹是伯爵與許男同當葬以公禮也彼許男之<lb/>
卒不書于師此言卒于師者釋例曰若卒于朝㑹或書師或<lb/>
書地者史之成文非義例所存也負芻以成十四年即位十五年<lb/>
盟于戚十七年于柯陵襄五年于戚九年于戲十一年于亳城<lb/>
北十六年于溴梁凡六同盟不數成公之盟溴梁是大夫去之是<lb/>
為三劉炫以杜為誤非也　傳注彪晋至末臣　正義曰王<lb/>
制云五嶽視三公四瀆視諸侯則諸侯於河神其辭不得稱臣<lb/>
故解其意稱臣者以明上有天子言已是天子之臣以謙告神<lb/>
也曽祖曽孫者曽為重義諸侯之於天子無所可重曽臣猶<lb/>
末臣謙卑之意耳　注平隂至書圍　正義曰平隂城南有<lb/>
防者地形猶在杜觀其跡而知之也言塹防門而守之明是齊人<lb/>
自於門外作塹以固守也此平隂齊邑而言圍齊者沈氏云君<lb/>
<pb n="17b"/>
在故稱圉劉炫云案下傳范鞅門于雍門又門于揚門州綽門于<lb/>
東閭旣門其三門即是圍事杜何知不以門于三門為圍必以禦<lb/>
諸平隂為圍乎今刪㝎知不然者案上九年諸侯伐鄭傳稱門其<lb/>
三門而經不稱圍則攻門非圍也此傳云塹防門而守之則是<lb/>
被圍之道劉以門其三門為圍而規杜氏非也　注脰頸也正義<lb/>
曰說文云脰項也考工記云以脰鳴者又曰大體短脰數目顅脰<lb/>
公羊傳稱宋萬搏閔公絶其脰鄭玄何休皆以脰為頸頸之與<lb/>
項亦一物也　乃弛弓　正義曰下云其右具丙亦舎兵則此是<lb/>
州綽弛弓也　甚雨及之　正義曰椘師南行有大雨從北<lb/>
而南逐及椘師　注歌者至彊弱　正義曰律吕雖有十二<lb/>
其風有八八風者乾風不周坎風廣莫艮風調震風明庶巽風<lb/>
清明離風景坤風凉兊風閶闔八方之風風别先有音曲揔吹律<lb/>
吕以詠八方音曲今師曠以律吕歌南風音曲南風音㣲不與律<lb/>
聲相應故云不競服虔以為卯酉以北律吕為北風以南為南風<lb/>
與杜八風義違非杜義也　多死聲　正義曰服虔云南風<lb/>
<pb n="18a"/>
律氣不至故聲多死　注歳在至西北　正義曰歳星右行<lb/>
於天大率一歳行一次二十八年歳在星紀距此十一年郤而數<lb/>
之此年在豕韋豕韋一名娵訾當亥之次也周十二月夏之十<lb/>
月其月又建亥故曰多在西北　注言天至人和　正義曰孟<lb/>
子云天時不如地利地利不如人和　十九年公至自伐齊<lb/>
正義曰徃年圍齊今以伐致傳旣不說杜亦不解公羊傳曰此同<lb/>
圍齊也何以致伐未圍齊也未圍齊則其言圍齊何抑齊<lb/>
也曷為抑齊為其亟伐也其意言徃年同圍齊者實非圍<lb/>
齊故以伐致案傳攻平隂齊侯塹防門而守之則是兵實圍齊不<lb/>
淂如公羊說也賈逵云圍齊而致伐以䇿伐勲也伐者加兵<lb/>
之名圍則伐内之别圍伐終是一事不淂各有其勲何言䇿<lb/>
伐勲也但圍是伐内之别此言至自伐齊僖二十九年言至自<lb/>
圍許史異辭無義例　注世子至同盟　正義曰環以成<lb/>
十年即位十五年國佐盟于戚十七年自盟于柯陵十八年崔<lb/>
杼于虚朾襄三年世子光于雞澤五年世子光于戚九年世<lb/>
<pb n="18b"/>
子光于戲十一年世子光于亳城北不數成公之世世子光猶四<lb/>
同盟言三者襄五年戚盟不書經故杜不數劉炫以爲杜誤非<lb/>
也　傳注邾田至邾田　正義曰邾在魯南田在漷水北今更<lb/>
以漷水爲界取邾漷北之田㱕于魯也十六年命㱕侵田此年正<lb/>
邾魯之界則此田舊是魯界邾人取以爲已有今日使之㱕魯<lb/>
故曰取邾田也公羊傳曰其言自漷水何以漷爲竟也何言乎<lb/>
以漷爲竟漷移也其意言邾魯以漷水爲竟漷水移入邾界<lb/>
魯隨而有之賈服取以爲說言刺晋偏而魯貪案傳晋命皈<lb/>
侵田此田邾先侵魯追令反本何晋偏而魯貪公羊之說不可<lb/>
通也　注荀偃至之先　正義曰雜記云納幣一束束五兩<lb/>
兩五㝷鄭玄云納幣謂昬禮納徴也十个爲束貴成數兩兩者<lb/>
合其卷是謂五兩八尺曰尋一兩五尋則每卷二丈也合之則四<lb/>
十尺今謂之匹猶匹偶之云彼雖主說昬幣但經傳所言来帛<lb/>
束錦者其束多少皆與彼同故云五匹爲束也吴子乗以十三<lb/>
年卒乗獻此鼎於魯魯人因以其人名之謂之呉壽夢之<lb/>
<pb n="19a"/>
鼎今以此鼎賄荀偃也古之獻物必有以先之老子云雖有拱<lb/>
抱之璧以先駟馬謂以璧為馬先也僖三十三年鄭啇人弦髙<lb/>
以乗韋先牛十二犒師謂以韋為牛先也二十六年鄭伯賜<lb/>
子展先路三命之服先八邑謂以車服為邑之先也皆以輕物先<lb/>
重物此錦璧可執馬可牽行皆輕於鼎故以璧馬為鼎之先以輕<lb/>
先重非以賤先貴鼎價未必貴於璧馬也　癉疽生瘍於頭<lb/>
正義曰說文云癉勞病也疽癰也癰腫也瘍頭創也然則傳言<lb/>
荀偃病此疽腫腫潰遂生創於頭杜云癉疽悪創略言其病創<lb/>
耳　百榖　正義曰榖之種類多言百举成數也　注林鐘<lb/>
至為名　正義曰月令季夏律中林鐘是林鐘六月之律名也<lb/>
周語云景王将鑄無射問律於泠州鳩對曰律所以立均出度<lb/>
也古之神瞽考中聲而量之以制度律均鐘百官軌儀賈逵<lb/>
云律謂六律六吕以均鐘大小清濁也考成也成平也平中和之<lb/>
聲度律吕之長短以立均鐘以成和平之聲而百官之道淂<lb/>
象而儀之是言度律吕長短然後鐘鑄鍾聲應律遂以律名<lb/>
<pb n="19b"/>
鐘此鐘聲應林鐘故以林鐘為名　稱伐則下等也　正義曰<lb/>
諸侯之銘當言時計功魯之伐齊也借人之力功非已有妨民<lb/>
農務不可謂時二者旣無可稱唯有從行征伐可得稱伐勞耳<lb/>
伐雖可稱若稱伐則從大夫之例於三者為下等不足為功羙<lb/>
也　注終言之　正義曰知終言之者以云尸諸朝非禮下始<lb/>
云五月齊靈公卒莊公即位若非即位之後豈得尸戎子於朝於<lb/>
傳終言之　注無黥刖之刑　正義曰婦人淫則閉之於宫犯<lb/>
死不淂不殺而云婦人無刑知其於五刑之中無三等刑耳三等<lb/>
墨劓刖也三等之刑墨輕刖重故举其輕重而略其劓也周禮謂之<lb/>
墨尚書謂之黥黥墨為一故依尚書言黥也服虔云婦人從<lb/>
人者也故不為制刑及犯悪從男子之刑也若與男子俱受黥刖<lb/>
劓亦是婦人刑矣何獨主男子而婦人從之也劉難服云犯淫則<lb/>
男子割勢婦人閉宫豈淂從男子乎　注禮之至君命　正<lb/>
義曰傳言禮也則兵不伐喪必有常禮禮有此法故聞䘮即<lb/>
還公羊傳曰還者何善辭也何善爾大其不伐䘮也此受命乎<lb/>
<pb n="20a"/>
君而伐齊則何大乎其不伐䘮大夫以君命出進退在大夫也何<lb/>
休云禮兵不從中御外臨事制冝唯義所在故善之是與左氏同<lb/>
也榖梁傳曰還者事未畢之辭也不伐䘮善之也善之則何為<lb/>
未畢也君不尸小事臣不專大名善則稱君過則稱已則民作<lb/>
讓矣士匄外專君命故非之也然則為士匄者冝奈何冝樿帷<lb/>
而㱕命乎介其意言待命乃還故杜言不必待君命所以排<lb/>
榖梁也注大路至服路　正義曰二十四年穆叔如周王嘉其有<lb/>
禮賜之大路與此並賜諸侯之卿其文皆云大路知大路天子所<lb/>
賜車之㧾名也周禮巾車王之五路有玉路金路象路革路木路<lb/>
又有服車五乗孤乗夏篆卿乗夏縵大夫乗墨車士乗棧車<lb/>
庶人乗役車又曰凡良車散車不在等者其用無常周禮有此<lb/>
文耳其封諸侯賜之以車則同姓以金路異姓以象路四衞以革<lb/>
路蕃國以木路其賜諸侯之卿則無文釋例曰周官王之五路及<lb/>
卿大夫士服車各有名又有良車散車不在等者其用無常謂此<lb/>
上五路之良散當以出賜故言其用無常也傳通稱玉路金路為<lb/>
<pb n="20b"/>
大路及賜魯穆叔鄭子蟜當是革路若木路所以封四衛及蕃<lb/>
國之君也而亦曰大路者據受王之殊錫皆举其㹅名或云先<lb/>
或云次當各自以就數為差也杜言當是革路若木路者雖疑<lb/>
不敢質謂當是此二路也必疑然者以服車稱車不稱路王若<lb/>
賜之夏篆夏縵不應謂之為大路名之曰大路必在五路之中<lb/>
矣金路象路乃賜同姓異姓之國君不可以賜其臣而傳稱列國<lb/>
之卿當小國之君固周制也位當小國之君則車亦可以同之<lb/>
故疑是革路若木路也革路木路路之卑者亦稱大路者以受<lb/>
王殊賜皆举其㧾名也若受之於君或稱先或稱次杜云以就<lb/>
數為差者三命之卿就數三再命之卿就數二故鄭賜子展先路<lb/>
三命之服子産次路再命之服是也若其不然王賜叔孫穆子<lb/>
其車若是夏篆夏縵即與常車無異何故生弗敢乗及死<lb/>
乃請以葬也郷飲酒禮者大夫之禮也工人卒歌主人獻工大<lb/>
師則為之洗鄭玄云大夫若君賜之樂謂之大師為之洗尊之也<lb/>
彼尊君賜樂謂二師為大夫師此尊王賜車謂王車為大路其意<lb/>
<pb n="21a"/>
類於彼也膏盲何休以天子車稱大路諸侯車稱路車大夫稱車<lb/>
今鄭子蟜諸侯之大夫耳當與天子士同賜其車而名之曰大路<lb/>
非正也孔子曰唯器與名不可以假人名不正則言不順於義左<lb/>
氏為短案周禮天子衮冕上公亦稱衮冕天子析羽為旌諸侯<lb/>
及大夫亦稱旌又天子樂官稱大師郷飲酒禮君賜樂亦稱<lb/>
大師此皆名同於上則卿大夫大路何獨不可同之於天子大路<lb/>
之名乎何休之難非也　見衛至乃登　正義曰杜於此注皆<lb/>
周賈逵之說服虔引彭仲博云齊𣣔誅衛呼而下與之言因可<lb/>
取之無為揖之復令登城仲博以為齊侯號衛衛慙而下云問<lb/>
守備焉問衞之守髙唐者衞無恩信故令守者以無備告齊<lb/>
侯善其言故揖之乃命士卒登城服虔謂此說近之案傳之次<lb/>
第衞在城上號之乃下是衞下也問守備焉問衛也若其别問<lb/>
餘人當云問其守者不淂云問守備也若齊侯揖之而命士<lb/>
卒登城則士於此時已登矣何故下文方云殖綽工僂㑹夜縋納<lb/>
師也衛已下城齊侯不即執取者或有所隔礙不淂取之漢未曹<lb/>
<pb n="21b"/>
操與馬超對語徐晃與関羽對語皆讎敵交言而不能相取亦何<lb/>
怪古之人乎　夜縋納師　正義曰二子因其無備先徃城上乃<lb/>
從城上縣䋲納師　注四章至救助正義曰控于大邦乃是載<lb/>
馳五章而云四章者文十三年鄭子家賦載馳之四章義取控于<lb/>
大邦意在五章而并賦四章彼注已云四章以下故於此略之詩注<lb/>
云極至也今衞侯𣣔求援引之力助於大國之諸侯亦誰因乎由誰<lb/>
至乎閔之故𣣔㱕問之　注蹷猶㧞也　正義曰蹷者倒也<lb/>
樹倒必㧞根故云蹷猶㧞也父是親之極孝為德之本於父尚猶<lb/>
不哀必是不能爱人也已不爱人人亦不爱已人皆不愛必将䘮家<lb/>
知其不能保有宗嗣也　二十年注稱弟明無罪也　正義曰傳<lb/>
言非其罪也則無罪之文明矣而云稱弟明無罪者賈逵以為稱<lb/>
名罪其偪杜以鄭㱼有罪去弟以罪叚今此存弟非是罪黄之文<lb/>
也言此以排賈氏也　傳盟于至故也　正義曰於絰服異則<lb/>
稱同盟此齊成而盟不言同者徃年齊與晋平盟于大隧是齊已<lb/>
服於晋矣非於此始服故不言同也晋以齊旣平和而召諸侯以<lb/>
<pb n="22a"/>
為此會傳解其為盟之意故云齊成也　注稱弟至二慶<lb/>
正義曰稱弟者止為罪陳侯但陳侯之罪罪在信二慶故杜兼言<lb/>
二慶耳稱弟不為罪二慶也釋例曰兄而害弟者稱弟以章兄<lb/>
罪弟又害兄則去弟以罪弟身推此以觀其餘秦伯之弟鍼陳<lb/>
侯之弟黄皆是兄害其弟者也秦伯有千乗之國而不能容<lb/>
其母弟傳曰罪秦伯也㱕罪秦伯則鍼罪輕也陳侯不能制禦臣<lb/>
下使逐其弟傳曰言非其罪也非黄之罪則罪在陳侯示互舉之<lb/>
文也　賦魚麗之卒章　正義曰魚麗詩小雅物其有矣者謂<lb/>
言魚有鱨鯊鲂鯉并有旨酒也維其時矣者注云大平而後微<lb/>
物衆多取之有時用之有道則萬物莫不多也二十一年注二<lb/>
邑至之辭　正義曰杜解地邑自為其例言在者指知其䖏言<lb/>
有者以示不審此言二邑在髙平者知其在髙平郡界耳又言<lb/>
有者並不審其䖏也釋例曰漆髙平南平陽縣東北有漆郷閭丘<lb/>
髙平南平陽縣西北有顕閭亭是二邑知在髙平而不審其地故<lb/>
言有也諸侯之臣入其私邑而以之出奔者皆書為叛衛孫林父<lb/>
<pb n="22b"/>
宋華亥宋公之弟辰晋趙鞅荀寅等皆書為叛叛者背其本國<lb/>
之大辭也此及莒牟夷邾黒肱亦以邑叛本國但叛来㱕魯據<lb/>
其至魯為文而言來奔内外之辭言俱是叛而辭異耳且傳謂庶<lb/>
其等為三叛人明其亦是叛也　注盈不至罪之　正義曰宣<lb/>
十年齊崔氏出奔衞書其族也文八年宋司城来奔舉其官也又<lb/>
十四年宋子哀來奔稱其字也皆為無罪不書其名則書名為罪<lb/>
之文據傳盈無大罪故辨之不能防閑其母以取奔亡稱其名罪<lb/>
之也不能防閑其母詩序文也周禮虎賁氏舎則守王閑又校人<lb/>
謂馬廏為閑則閑是欄衞禁防之名也禮之防失若彼閑然論語云<lb/>
大德不踰閑閑謂禮法言不能以禮法禁防母也　傳注計公至<lb/>
二人　正義曰杜以姑為父之女昆弟姊是已之女昆故計公之年<lb/>
以為寡者二人劉炫云案十二年傳云無女而有姊妹及姑姊妹<lb/>
則古人謂姑為姑姊妹也而知此姑姊是襄公父之姊止一人耳不<lb/>
淂云寡者二人今知不然者以襄公成公之子成公即位二年已令大<lb/>
子公衡為質於椘及宋逃㱕則公衡年十五六矣成公即位之初<lb/>
<pb n="23a"/>
已三十有餘計至於今七十許歳其姊雖存年極老矣安可以妻<lb/>
庶期劉以為成公之姊而規杜氏非也　子盍　正義曰鄭<lb/>
玄服虔皆以盍為何不也　注給其至之人　正義曰昭七年<lb/>
傳曰皁臣輿輿臣隷隷臣僚僚臣僕僕臣臺馬有圉牛有牧自<lb/>
皁至牧有八等也其次謂庶其從者魯給之以八等之人<lb/>
軌度至徴也　正義曰謂使其臣信有軌則法度可明以為徴<lb/>
驗也劉炫云軌法也行依法度而言有信也　夏書至念也<lb/>
王義曰念玆在玆謂念此所行之事𣣔施於他得可施之在於此<lb/>
身然後行之釋玆在玆釋除也謂有所除治於此前人之上亦當<lb/>
在此身無有罪過然後除之名言玆在玆謂名此事言此事亦皆<lb/>
當今可施於此猶若名此除盗言此除盗已能除盗是除盗之事<lb/>
可施於此若已不能除盗遣人除盗是不可施於此也允出玆在<lb/>
兹允信也謂誠信之心出於此身則善亦誠在此身也信由已壹<lb/>
謂信實由已專壹然後善功可念此断章為義故與尚書本<lb/>
文稍殊庶其非卿也正義曰公羊榖梁皆以邾莒之徒小國不<lb/>
<pb n="23b"/>
合有卿釋例曰公侯伯子男及其卿大夫士命數周官具有等差<lb/>
當春狄時漸已變改是以仲尼丘明據時之冝仍其行事從而<lb/>
然之不復與周官同而先儒考合周官禮記各致異端今詳推<lb/>
經傳國之大小皆據當時土地人民不復依爵故書秦椘之卿<lb/>
而略於滕薛也諸侯大國之卿皆必有命固無所疑其㧾名亦曰<lb/>
大夫也故經傳卿大夫之文相涉晋殺三卿而經書大夫邢丘之<lb/>
會傳稱大夫亦皆卿也蜀之盟齊國之大夫溴梁之盟小邾之<lb/>
大夫此不命一命之大夫故不書也命者謂其君正爵命之於<lb/>
朝其宫室車旗衣服禮儀各如其命數則皆以卿禮書之於絰<lb/>
衛之於晋不得比次國則邾莒𣏌鄫之属固以微矣此等諸國<lb/>
當時附隨大國不淂列於會者甚衆及其得列上不能自通於<lb/>
天子下無暇扵備禮成制故與於會盟戰伐甚多唯曹之公子<lb/>
首淂見於經其餘或命而禮儀不備或未加命數故皆不書之<lb/>
也邾卑我之等其奔亡亦多所書唯數人而已知其合制者少<lb/>
也又邾庶其等傳皆言非卿以地來雖賤必書紀裂繻来逆女<lb/>
<pb n="24a"/>
傳曰卿為君逆知此等㣲國亦應有卿有卿則應書於經徒以<lb/>
卑陋制不合禮失禮之例𣏌降為夷華耦具官君子貴之至於<lb/>
此等卿而不備禮亦所以見其略賤也諸儒以為邾莒無命卿旣<lb/>
自違傳刘賈又云春秋之序三命以上乃書於經潁氏以為再<lb/>
命称人傳曰叔孫昭子三命踰父兄昭公十年昭子始加三命而<lb/>
先此叔孫皆自見經知所書皆再命也是杜大明春秋書卿名<lb/>
氏之例以邾莒自當有卿若有再命則書名氏其不書於經皆<lb/>
為禮不備故庶其非卿謂非再命之卿也　注繭緜衣正義曰<lb/>
玉藻曰纊為繭緼為袍鄭玄云衣有著之異名也纊謂今之新<lb/>
緜緼謂今纊及舊絮也然則繭是𫀆之别名謂新緜著袍故<lb/>
云緜衣也置冰牀下使有寒氣其上加緜衣暑月多衣所以<lb/>
示疾以范至政矣　正義曰桓是黶之謚大夫稱主誣欒<lb/>
盈言盈以范氏為死桓主道范氏之意以桓主已死其家裘弱<lb/>
故陵侮欒氏而專晋國之政矣　秋欒至叔羆　正義曰<lb/>
如此傳文則欒盈出奔之後宣子始殺十子也晋語云平公六<lb/>
<pb n="24b"/>
年箕遺及黄淵嘉父作乱不克而死公乃問陽畢陽畢對曰論<lb/>
逞志而虧君以乱國者之後而去之是遂威而逺權也欒氏<lb/>
之誣晋國久矣欒書實覆宗殺厲公以厚其家若滅欒<lb/>
氏則民威矣公許諾盡遂羣賊而使祁午及陽畢曲沃<lb/>
逐欒盈如國語則先殺十子後逐欒盈與此異者賈逵云十子<lb/>
皆欒盈之黨知范氏将害欒氏故先為之作難討范氏不克<lb/>
而死然則欒盈城著十子在國謀殺宣子不克宣子先殺之<lb/>
乃使適著逐欒盈此傳先言欒盈後言其黨耳非是欒盈<lb/>
旣奔之後殺十子也此傳言城著而遂逐之則是就著逐欒盈<lb/>
國語言適曲沃逐欒盈者曲沃是欒氏之采邑蓋就著逐<lb/>
其身適曲沃逐其家也　優哉游哉　正義曰此小雅采<lb/>
菽之篇案彼詩云優㦲游哉亦是戾矣與此不同者蓋師讀<lb/>
有異　有覺至順之　正義曰此詩大雅抑之篇惠我至<lb/>
保之　正義曰此詩周頌烈文之篇　注逸書至安之<lb/>
正義曰此引書曰夏書㣧征之文也彼作聖有謨訓此云惠訓<lb/>
<pb n="25a"/>
不倦則本當作訓但杜以傳作聖有謩勲故順傳文解之劉背<lb/>
傳文而規杜氏非也　殊殛而禹興　正義曰尚書稱堯使鯀<lb/>
治水九載績用不成乃求得舜而徴用之歴試三年乃禪以位<lb/>
舜典羙舜之功象以典刑之下始云流共工于幽洲放驩兠于崇<lb/>
山竄三苗于三危殛鯀于羽山四罪而天下咸服孔安國云作者<lb/>
先叙典刑而連引四罪明皆徴用所行於此㧾見之是言舜𥘉<lb/>
被徴用先誅鯀而後举禹故言鯀殛而禹興僖三十三年傳<lb/>
曰舜之罪也殛鯀其举也興禹洪範云鯀則殛死禹乃嗣興皆<lb/>
言誅鯀乃舉禹而鄭玄注尚書以為禹治水旣畢乃流四<lb/>
凶言其先舉禹而後誅鯀旣違經傳之文且復於理不當故<lb/>
王肅難云禹治水而後以鯀為無功而殛之是為用人子之功<lb/>
而流放其父則為禹之勤勞適使父殛舜失五典克從之義禹<lb/>
陷三千莫大之罪進退無據迂亦甚㦲注大甲至大德正<lb/>
義曰大甲湯孫卋本紀文也書序云大甲旣立不明伊尹放諸桐<lb/>
宫三年復㱕于亳思庸伊尹作大甲三篇是大甲能自改悔伊<lb/>
<pb n="25b"/>
尹復之事也　注大君謂天王　正義曰進言於王而稱大君<lb/>
知大君謂天王也大君君之大者故以為天子易云大君有命亦<lb/>
謂天子也注尉氏討姦之官　正義曰㱕死尉氏猶言㱕死於<lb/>
司敗明尉氏主刑人故為討姦之官周禮司寇之属無尉氏之<lb/>
官蓋周室旣衰官名改易於時有此官耳其司敗亦非周禮之<lb/>
官名也　使司至氏者　正義曰周官司寇掌詰姦慝刑暴亂<lb/>
當使司寇而此云司徒者以司徒掌㑹萬民之卒伍以𧺫徒役<lb/>
以比追胥以此追寇盗是其所掌獲得罪人乃使司寇刑之耳<lb/>
㑹朝至亂也　正義曰經訓常也法也㑹以訓上下之則朝以<lb/>
正班爵之義是㑹朝為禮之常法也政待禮而行猶人須車<lb/>
以載禮是政之車輿也禮運云政者君之所以蔵身也言政行於<lb/>
外身蔵其中政是身之所守也怠慢於禮則政無車無車則政<lb/>
不行是失政也君旣失政則身無所守失政則身不立是其所以<lb/>
亂也　注四子晋大夫　正義曰國語陽畢對公公許語盡逐<lb/>
群賊謂此之　子為至勇也正義曰子斥宣子也子能為彼<lb/>
<pb n="26a"/>
<pb n="27a"/>
食者半諸侯之地方四百里諸伯之地方三百里其食者三之<lb/>
一諸子之地方二百里諸男之地方百里其食四之一鄭玄云<lb/>
其食者半三之一四之一者土均均邦國地貢輕重之等必<lb/>
足其國禮俗䘮紀祭祀之用乃貢其餘大國貢重正之也<lb/>
小國貢輕字之也此是諸侯之國貢王之差也司勲職云凡頒賞地三<lb/>
之一食鄭玄云賞地之稅三分計稅王食其一二全入於臣此采<lb/>
邑貢王之數也然則諸侯之臣受其采邑者亦當三分之一而<lb/>
㱕於公故云古者家其國邑言以國邑為已之家有貢於公<lb/>
者是減已而貢之故以重賦為罰言重倍其賦當以三分而<lb/>
二入公也　注少正鄭卿官也　正義曰十九年傳云立子産為<lb/>
卿知少正是鄭之卿官名也春秋之時官名變改周禮無此名也<lb/>
注朝正正義曰言以㑹歳終則歳事終以至正月朝正也朝<lb/>
正二十九年傳文也　注酒之至甞酎正義曰月令孟夏天<lb/>
子飲酎用禮樂鄭玄云酎之言醇也謂重釀之酒也春酒至此<lb/>
始成與群臣以禮樂飲之於朝正尊卑也彼言飲酎當是夏祭<lb/>
<pb n="27b"/>
之後此言甞酎謂見於夏祭故云與執膰焉謂祭未受胙<lb/>
肉也　注口實至而已　正義曰但有徴責之言實於口也服虔云<lb/>
實謂譴讓也　注四時至盛也　正義曰少牢饋食禮者諸<lb/>
侯之大夫時祭之禮也是時祭用少牢今公孫黒肱使黜官薄祭<lb/>
故時祭用特羊殷祭乃少牢諸侯之大夫止用少牢而禮器云君<lb/>
子大牢而祭謂之禮匹士大牢而祭謂之攘鄭玄云君子謂大夫<lb/>
以上是大夫之祭有用大牢時也又雜記云上大夫之虞也少年<lb/>
卒哭成事附皆大牢據此二文大得用大牢者禮器之文據<lb/>
天子大夫故也雜記據䘮祭故進用一等士䘮禮士遣奠用少<lb/>
牢是也大夫無禘袷而云殷三年祭者禮記言大夫有善於君<lb/>
袷及五卋是大夫有功或淂褅袷也劉炫云禮器云君子大牢而<lb/>
祭謂之禮匹士大牢而祭謂之攘鄭玄云君子謂大夫以上是大夫<lb/>
祭有用大牢時也雜記云大夫之虞也皆少牢卒哭與祔皆大牢<lb/>
䘮祭有大牢明吉祭亦有也此言特羊必是時祭殷以少牢明<lb/>
是三年一為大祭猶天子諸侯禘也禮大夫時祭少牢大祭大牢<lb/>
<pb n="28a"/>
今黒肱全減之也　詩曰至有焉　正義曰詩大雅抑之篇侯<lb/>
維也言謹慎尒身唯在依法度用此以戒不億度之事鄭子<lb/>
張其有此詩之義焉言生在敬戒是慎法度也貴而能貧是<lb/>
戒不虞也　注交怨至明也　正義曰若游氏報殺此人則<lb/>
人知其父𬒳殺其父所以見殺為奪人妻故也報殺則人知其<lb/>
父非是父之行不脩益明也<lb/>
春秋正義卷第二十二<lb/>
　　　　　　　　　　　計一万九千四百四十四字<lb/>
<pb n="28b"/>
<pb n="1a"/>
春秋傳卷第二十二<lb/>
　　　　襄公中<lb/>
十有二年春王三月莒人伐我東鄙圍台季孫宿帥師救台遂入鄆<lb/>
鄆莒邑也遂者生事也入者逆詞也大夫無遂事受命而救台不<lb/>
受命而入鄆惡季孫宿之擅權使公不得有爲於其國也或曰古<lb/>
者命將得專制閫外之事有可以安國家利社稷者專之可也曰<lb/>
此爲境外言之也台在邦域之中而專行之非有無君之心者不<lb/>
敢爲也昭公逐定無正夫豈一朝一夕之故哉其所由來者漸矣<lb/>
夏晉侯使士魴來聘秋九月吴子乗卒冬楚公子貞帥師侵宋公如<lb/>
晉<lb/>
十有三年春公至自晉夏取邿秋九月庚辰楚子審卒冬城防<lb/>
十有四年春王正月季孫宿叔老㑹晉士匄齊人宋人衛人鄭公孫<lb/>
蠆曹人莒人邾人滕人薛人杞人小邾人㑹吴于向<lb/>
　使舉上客而叔老並書者以内卿行則不得不書矣季孫宿以卿<lb/>
<pb n="1b"/>
爲介而不使之免叔老介於宿而不敢避蓋兩失之雖晉人輕其<lb/>
幣而敬其使於君命使人之體豈爲得哉<lb/>
二月乙未朔日有食之夏四月叔孫豹㑹晉荀偃齊人宋人衛北宫<lb/>
括鄭公孫蠆曹人莒人邾人滕人薛人杞人小邾人伐秦巳未衛侯<lb/>
出奔齊<lb/>
按左氏衛寗殖將死語其子曰吾得罪於君名在諸侯之䇿曰孫<lb/>
　林父寗殖出其君夫所謂諸侯之䇿則列國之史也諸侯則若晉<lb/>
　若魯是也史則若晉之乗魯之春秋是也今春秋書衛侯岀奔齊<lb/>
　而不曰孫林父寗殖岀其君者蓋仲尼筆削不因舊史之文也欲<lb/>
　知經之大義深考舊文筆削之不同其得之矣或曰孫寗出君衆<lb/>
　所同疾史䇿書之是也聖人曷爲掩姦藏惡不暴其罪而以歸咎<lb/>
　人主何哉曰臣而逐君其罪巳明矣人君擅一國之名寵神之主<lb/>
　而民之望也愛之如父母仰之如日月敬之如神明畏之如雷霆<lb/>
　何可出也所爲見逐無乃肆於民上縱其淫虐以棄天地之性乎<lb/>
<pb n="2a"/>
故衛衎出奔使祝宗告亡且告無罪而定姜曰有罪若何告無春<lb/>
秋端本清源之書故不書所逐之臣而以自奔爲名所以警乎人<lb/>
君者爲後丗鑒非聖人莫能修之爲此類也<lb/>
莒人侵我東鄙秋楚公子貞帥師伐吴冬季孫宿㑹晉士匄宋華閱<lb/>
衛孫林父鄭公孫蠆莒人邾人于戚<lb/>
十有五年春宋公使向戍來聘二月己亥及向戍盟于劉劉夏逆王<lb/>
后于齊<lb/>
劉夏何以不稱使不與天子之使夏也昬姻人倫之夲王后天下<lb/>
之母劉夏士也士而逆后是不重人倫之本而輕天下之母矣然<lb/>
則何使卿往逆公監之禮也官師從單靖公逆王后于齊書劉夏<lb/>
而不書靖公是知卿往逆公監之禮也春秋昬姻得禮者常事不<lb/>
書<lb/>
夏齊侯伐我北鄙圖成公救成至遇季孫宿叔孫豹帥師城成郛秋<lb/>
八月丁巳日有食之邾人伐我南鄙冬十有一月癸亥晉侯周卒<lb/>
<pb n="2b"/>
<pb n="2b"/>
晉人執莒子邾子以歸齊侯伐我北鄙夏公至自㑹五月甲子地震<lb/>
叔老㑹鄭伯晉荀偃衛寗殖宋人伐許秋齊侯伐我北鄙圍成大雩<lb/>
冬叔孫豹如晉<lb/>
十有七年春王二月庚午邾子牼卒宋人伐陳夏衛石買帥師伐曹<lb/>
秋齊侯伐我北鄙圍桃髙厚帥師伐我北鄙圍防九月大雩宋華臣<lb/>
出奔陳冬邾人伐我南鄙<lb/>
十有八年春白狄來<lb/>
劉敞曰夷狄於中國無事焉其於天子丗一見則諸侯雖善其交<lb/>
際不得而通也是以春秋亦不與其朝不與其朝者懲淫慝一内<lb/>
外也周公致太平越裳氏重九譯而獻其白雉公曰君子德不及<lb/>
　焉不享其贄此乃天子而讓也況列國之君乎守藩之臣乎<lb/>
夏晉人執衛行人石買秋齊師伐我北鄙冬十月公㑹晉侯宋公衛<lb/>
侯鄭伯曹伯莒子邾子滕子薛伯𣏌伯小邾子同圍齊<lb/>
　凢侵伐圍入未有書同者而獨於此書同圍齊何也齊環背盟棄<lb/>
<pb n="3a"/>
好陵虐神主肆其暴橫數伐鄰國觀加兵於魯則可見矣諸侯所<lb/>
共惡疾故同心而圍之也同心圍齊其以伐致何也見齊環無道<lb/>
冝得惡疾大諸侯之伐而免其圍齊之罪詞也春秋於此有沮橫<lb/>
逆抑強暴之意孟子曰國必自伐而後人伐之自作孽不可逭其<lb/>
齊侯環之謂矣尚誰懟哉<lb/>
曹伯負芻卒于師楚公子午帥師伐鄭<lb/>
十有九年春王正月諸侯盟于祝柯晉人執邾子公至自伐齊取邾<lb/>
田自漷水季孫宿如晉葬曹成公夏衛孫林父帥師伐齊秋七月辛<lb/>
卯齊侯環卒晉士匄帥師侵齊至榖聞齊侯卒乃還<lb/>
糓齊地也還者終事之詞古之爲師不伐喪大夫以君命出境有<lb/>
可以安國家利社稷者則專之可也丗衰道微暴行交作利人之<lb/>
難以成其私欲者衆矣士匄乃有惻隱之心聞齊侯卒而還不亦<lb/>
善乎或曰君不尸小事臣不專大名爲士匄者宜墠帷而歸命乎<lb/>
介則非矣使士匄未出晉境如是焉可也巳至齊地則進退在士<lb/>
<pb n="3b"/>
匄矣猶欲墠帷而歸命乎介則非古者命將不從中覆專制境外<lb/>
之意而況喪必不可伐非進退可疑而待請者故至榖聞齊侯卒<lb/>
乃還善之也<lb/>
八月丙辰仲孫蔑卒齊殺其大夫髙厚鄭殺其大夫公子嘉<lb/>
按左氏初盜殺鄭三卿於西宫之朝公子嘉知而不言旣又欲起<lb/>
楚師以去諸大夫故楚人伐鄭至于純門而返至是嘉之爲政也<lb/>
專國人患之乃討西宮之難與純門之師子展子西率國人殺嘉<lb/>
而分其室不稱鄭人者嘉則有罪矣而子展子西不能正以王法<lb/>
肆諸市朝與衆同棄乃利其室而分之有私意焉故稱國以殺而<lb/>
　不去其官此春秋原情定罪之意<lb/>
冬葬齊靈公城西郛叔孫豹㑹晉士匄于柯城武城<lb/>
二十年春王正月辛亥仲孫速㑹莒人盟于向夏六月庚申公㑹晉<lb/>
侯齊侯宋公衛侯鄭伯曹伯莒子邾子滕子薛伯杞伯小邾子盟于<lb/>
澶淵秋公至自㑹仲孫速帥師伐邾蔡殺其大夫公子爕蔡公子履<lb/>
<pb n="4a"/>
出奔楚<lb/>
按左氏初蔡文侯欲事晉曰先君與於踐土之盟晉不可棄且兄<lb/>
弟也畏楚不能行而卒楚人使蔡無常公子爕求從先君以利蔡<lb/>
謀國之合於義者也國人乃不順焉而殺爕此何罪矣故稱國而<lb/>
不去其官公子履其母弟也進不能正國退不能逺害懼禍而奔<lb/>
從於夷狄書者罪之也<lb/>
陳侯之弟黃岀奔楚叔老如齊冬十月丙辰朔日有食之季孫宿如<lb/>
宋<lb/>
二十有一年春王正月公如晉邾庶其以漆閭丘來奔<lb/>
庶其邾大夫也春秋小國之大夫不書其姓氏微也其以事接我<lb/>
則書其姓氏謹之也莒慶以大夫即魯而圖㛰接我不以禮者也<lb/>
邾庶其以地叛其君而來奔接我不以義者也以欲敗禮則身必<lb/>
危以利棄義則國必亂春秋禮義之大宗故小國之大夫接我以<lb/>
利欲則特書其姓氏謹之也漆一邑閭丘一邑而不言及者庶其<lb/>
<pb n="4b"/>
之私邑所受於君而食之者也此叛臣何以不書叛書名書地而<lb/>
竊邑叛君之罪見矣夫棄夷狄從諸夏其慕義之心疑可與也然<lb/>
有據城以求援者君子猶以爲不可受而況鄰國乎書來奔而魯<lb/>
受叛臣納其地之罪亦見矣<lb/>
夏公至自晉秋晉欒盈出奔楚九月庚戍朔日有食之冬十月庚辰<lb/>
朔日有食之曹伯來朝公㑹晉侯齊侯宋公衛侯鄭伯曹伯莒子邾<lb/>
子于商任<lb/>
二十有二年春王正月公至自㑹夏四月秋七月辛酉叔老卒冬公<lb/>
㑹晉侯齊侯宋公衛侯鄭伯曹伯莒子邾子薛伯𣏌伯小邾子于沙<lb/>
隨<lb/>
按左氏㑹于商任錮欒氏也㑹于沙隨復錮欒氏也古者大夫去<lb/>
　國君不掃其社稷不係纍其子弟不收其田邑使人導之出疆又<lb/>
先之於其所往勑五典厚人倫也今晉不念欒氏丗勲而逐盈又<lb/>
將搏執之而命諸侯無得納焉則亦過也楚逐申公巫臣子反請<lb/>
<pb n="5a"/>
以重幣錮之楚子曰止彼若能利國家雖重幣晉將可乎若無益<lb/>
於晉晉將棄之何勞錮焉其賢於商任沙隨之謀逺矣<lb/>
公至自㑹楚殺其大夫公子追舒<lb/>
二十有三年春王二月癸酉朔日有食之三月己巳𣏌伯匄卒夏邾<lb/>
卑我來奔葬杞孝公陳殺其大夫慶虎及慶寅<lb/>
按左氏慶虎無道求專陳國暴蔑其君畏公子黃之偪而愬諸楚<lb/>
　曰與蔡司馬同謀楚人以爲討公子黃奔楚愬之二慶以陳叛楚<lb/>
　屈建圍陳殺二慶夫人君擅一國之利勢使權臣暴蔑其身而不<lb/>
能逺欲去其親而不能保譖愬之於大國而不能辨至因夷狄之<lb/>
力然後能克則非君人之道也故二慶之死稱國以殺公子黃之<lb/>
　出特以弟書者譏歸陳侯也凢此皆春秋端夲之意<lb/>
陳侯之弟黃自楚歸于陳晉欒盈復入于晉入于曲沃<lb/>
　欒氏晉室之丗臣故盈雖出奔猶繫於晉復入者甚逆之詞爲其<lb/>
　旣絕而復入也曲沃者所食之地當是時權寵之臣各以利誘其<lb/>
<pb n="5b"/>
　下使爲之用至於殺身而不避莫知有君臣之分者也故聞語欒<lb/>
孺子者則或泣或歎以爲得主而爲之死猶不死也盈從之遂入<lb/>
　絳乗公門若非天棄欒氏又有范鞅之謀晉亦殆矣原其失在於<lb/>
錮之甚急使無所容於天地之間是以至此極春秋備書之以見<lb/>
人而不仁疾之巳甚亂也其爲後丗鑒豈不深切著明也哉<lb/>
秋齊侯伐衛遂伐晉八月叔孫豹帥師救晉次于雍榆巳卯仲孫速<lb/>
卒冬十月乙亥臧孫紇出奔邾晉人殺欒盈齊侯襲莒<lb/>
二十有四年春叔孫豹如晉仲孫羯帥師侵齊夏楚子伐吴秋七月<lb/>
甲子朔日有食之旣齊崔杼帥師伐莒大水八月癸巳朔日有食之<lb/>
公㑹晉侯宋公衛侯鄭伯曹伯莒子邾子滕子薛伯𣏌伯小邾子于<lb/>
夷儀冬楚子蔡侯陳侯許男伐鄭公至自㑹陳鍼宜咎出奔楚叔孫<lb/>
豹如京師大饑<lb/>
古有救災之政若國凶荒或發廪以賑乏或移粟以通用或徙民<lb/>
以就食或爲粥溢以救餓莩或興工作以聚失業之人緩刑舎禁<lb/>
<pb n="6a"/>
弛力薄征索鬼神除盜賊㢮射侯而不燕置廷道而不修殺禮物<lb/>
而不備雖有旱乾水溢民無菜色所以備之者如此其至是年秋<lb/>
有隂沴之災而冬大饑蓋所以賑業之者有不備矣故書之以爲<lb/>
戒<lb/>
二十有五年春齊崔杼帥師伐我北鄙夏五月乙亥齊崔杼弑其君<lb/>
光<lb/>
齊莊公見弑賈舉州綽等十人皆死之而不得以死節稱何也所<lb/>
謂死節者以義事君責難陳善有所從違而不苟者是也雖在屬<lb/>
車後乗必不肯同入崔氏之宫矣若此十人者獨以勇力聞皆逢<lb/>
君之惡從於昬亂而莊公嬖之者死非其所比諸匹夫匹婦自經<lb/>
於溝瀆而莫之知者猶不逮也晏平仲曰君民者豈以陵民社稷<lb/>
是主臣君者豈爲其口實社稷是養故君爲社稷死則死之爲社<lb/>
稷亡則亡之若爲巳死而爲巳亡非其私暱誰敢任之此十人者<lb/>
眞其私暱任此冝矣雖殺身不償責安得以死節許之哉<lb/>
<pb n="6b"/>
公㑹晉侯宋公衛侯鄭伯曹伯莒子邾子滕子薛伯杞伯小邾子于<lb/>
夷儀<lb/>
諸侯㑹于夷儀將以討齊齊使隰鉏請成慶封如師男女以班賂<lb/>
晉侯以宗器樂器自六正五吏三十帥三軍之大夫百官之正長<lb/>
師旅及處守者皆有賂晉侯許之夫晉夲爲報朝歌之役來討及<lb/>
㑹夷儀旣聞崔杼之弑則冝下令三軍建而復斾聲於齊人問莊<lb/>
公之故執崔杼以戮之謀於齊衆置君以定其國示天討之義則<lb/>
方伯連帥之職修矣今乃知賊不討而受其賂則是與之同情也<lb/>
故春秋治之如下文所貶云<lb/>
六月壬子鄭公孫舎之帥師入陳秋八月己巳諸侯同盟于重丘<lb/>
崔杼旣弑其君矣晉侯受其賂而許之成故盟于重丘特書曰同<lb/>
公至自㑹衛侯入于夷儀<lb/>
鄭伯突入于櫟衛侯入于夷儀其入則一或名或不名者鄭伯奪<lb/>
正以立而國人君之諸侯助之不知其義不可以有國也故特書<lb/>
<pb n="7a"/>
其名著王法以絕之衛侯蔑其冡卿失國出奔固不爲無罪矣然<lb/>
有丗叔儀以守有母弟鱄以出或撫其内或營其外有歸道焉則<lb/>
其義猶未絕也故止書其爵而不名及寗喜弑剽復歸于衛然後<lb/>
書名此聖人俟其改過遷善不輕絕人之意曽子曰夫子之道忠<lb/>
恕而巳此類是也<lb/>
楚屈建帥師滅舒鳩冬鄭公孫夏帥師伐陳十有二月吴子遏伐楚<lb/>
門于巢卒<lb/>
巢南國也其言門于巢卒者吴子將伐楚引師至巢入其門巢人<lb/>
射諸城上矢中吴子而卒非吴子之自輕而見殺也古者入境必<lb/>
假道過門必釋甲入國則不馳或曰古者大國過小邑小邑必飾<lb/>
城而請罪亦非巢之輕以一矢相加不飾城而請罪也<lb/>
二十有六年春王二月辛卯衛寗喜弑其君剽<lb/>
喜嘗受命於其父使納獻公以免逐君之惡衛侯出入皆以爵稱<lb/>
於義未絶而剽以公孫非次而立又未有說焉則喜之罪應末滅<lb/>
<pb n="7b"/>
矣亦以弑其君書何也弈者舉棋不定不勝其耦況置君乎於衎<lb/>
則殖也岀之喜也納之於剽則殖也立之喜也弑之是弈棋之不<lb/>
若也不思其終亦甚矣故聖人特正其爲弑君之罪示天下後丗<lb/>
使知愼於廢立之際而不敢忽也霍光以大義廢昌邑立宣帝猶<lb/>
有言其罪者而朝廷加肅況私意耶范粲桓彝之徒殺身不顧君<lb/>
子所以深取之者知春秋之旨矣<lb/>
衛孫林父入于戚以叛甲午衛侯衎復歸于衛<lb/>
按左氏孫林父以戚如晉書曰入于戚以叛者著其據土背君之<lb/>
罪也臣之禄君實有焉專禄以周旋戮也衛侯出奔齊入于夷儀<lb/>
告以爵稱今旣復歸而得國矣乃書其名何也人之有德慧智術<lb/>
者甞存乎疢疾衛侯淹恤在外十有二年困於心衡於慮乆矣此<lb/>
生於憂患之時而一旦得國失信無刑猶夫人也則是困而弗革<lb/>
雖復得國猶非其國也此見春秋俟人改過之深而責人自棄之<lb/>
重欲其強於爲善之意也<lb/>
<pb n="8a"/>
夏晉侯使荀吴來聘公㑹晉人鄭良霄宋人曹人于澶淵秋宋公殺<lb/>
其丗子痤<lb/>
　殺丗子母弟直稱君者甚之也宋寺人伊戾爲太子内師無寵譖<lb/>
　於宋公而殺之則賊丗子痤者寺人矣而獨甚宋公何哉譖言之<lb/>
　得行也必有嬖妾配適以惑其心又有小人欲結内援者以爲之<lb/>
　助然後愛惡一移父子夫婦之閒不能相保者衆矣尸此者其誰<lb/>
乎晉獻之殺申生宋公之殺痤直稱君者春秋正其本之意<lb/>
晉人執衛寗喜八月壬午許男寗卒于楚冬楚子蔡侯陳侯伐鄭葬<lb/>
許靈公<lb/>
<pb n="8b"/>
</p>
<p>
</p>
  </div>
</body>
</text>
</TEI>
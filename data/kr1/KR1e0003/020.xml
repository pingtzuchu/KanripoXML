<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
未聞䘮故淂以吉行礼而傳善之傳注下有至日誤　正義曰<lb/>
長歷推之年正月庚戌朔其月无己亥圍宋彭城經在正月之下<lb/>
傳文下有二月則己亥必是正月月不容誤知是日誤　注成十<lb/>
至之宋正義曰公羊傳曰宋華元曷為与諸侯圍宋彭城为宋<lb/>
誅也其為宋誅奈何魚石走之椘椘為之伐宋取彭城以封魚石<lb/>
成十八年傳曰椘伐彭城納魚石焉以三百乗戍之而還西鉏吾<lb/>
曰崇諸侯之姦而披其地不言取為椘邑而云披地長姦是左氏<lb/>
之意亦為椘以彭城封魚石為国故注言封魚石也旣列為國非<lb/>
𣸪宋地傳言追書是仲尼新意故云夫子治春秋追書繫之宋也<lb/>
言追書者其地已非宋有追来使属宋耳非謂夫子在後追書前<lb/>
亊若以追為在後追前則仲尼新意皆是追書前事非独此為追<lb/>
書也　扵是至宋志　正義曰魚石旧是宋人今還取宋地以自<lb/>
封若其不繫扵宋則成此魚石為一国之君夫子追繫扵宋乃有<lb/>
二意扵是為宋討魚石冝繫扵宋且又不成此為叛人使淂取君<lb/>
之邑以為一国之主有此二意故繫之扵宋謂之宋志者言宋人<lb/>
<pb n="1b"/>
志在攻取彭城故以魚石繫之扵宋成此宋人之志　注登成至<lb/>
繫宋　正義曰豋成釈詁文不与其專邑叛君不与椘淂取邑封<lb/>
人故使彭城還繫扵宋也釈例曰椘人棄君助臣取宋彭城以封叛<lb/>
者削正興偽虽非𣸪宋地故追書繫宋不与椘之所淂是其義也<lb/>
言不登叛人則叛罪重矣不書魚石以彭城叛者孫林父将戚而<lb/>
出故淂書云孫林父入于戚以叛此則因椘之力取彭城与宋交<lb/>
争非𣣔岀附他国故言𣸪入也若揔而言之俱是背叛扵君故云<lb/>
不登叛人也　注称宋至宋志　正義曰此与隐元年謂之郑志<lb/>
義㔟同也郑伯實不獲叚而經書克謂之郑志言郑伯志在扵殺<lb/>
虽實不克叚而書之為克見郑伯之志也此彭城實非宋地而經<lb/>
書為宋謂之宋志言宋人志在取之虽實非宋地而繫之扵宋成<lb/>
宋人之志也夫子脩春秋而傳扵此二條特言謂之宋志謂之郑<lb/>
志者夫子所脩春秋或襃或貶皆是夫子之志非取国人之心此宋<lb/>
志郑志者以其虽是夫子所脩還取二国本志故也案下十年戍<lb/>
郑虎牢傳云非郑地也言将皈焉杜云繫之于郑以見晋志即此<lb/>
<pb n="2a"/>
類也此二事傳例已明故彼不云謂之晋志也注彭城至略之<lb/>
正義曰案荘八年郕降于斉師旣書扵經則知彭城之降亦合書<lb/>
也今不書者但以其賤故略之也晋栾盈𣸪入于晋下云晋人殺<lb/>
栾盈而書扵經此彭城降所以賤略不書者彼以殺之為重来告<lb/>
故書此以降事為䡖故為賤略韓厥至其郛正義曰傳唯言<lb/>
諸侯之師不見諸侯之国未知諸侯之師是何国师也扵是東諸<lb/>
侯之師次于鄫以待晋師則次鄫之師皆不与伐郑此諸侯之師<lb/>
其中必无斉魯曹邾𣏌也案上圍彭城除此五国以外猶有宋衛<lb/>
莒滕薛下云晋侯衛侯次于戚以為之援則衛師從伐明矣明年<lb/>
戚之㑹知武子云滕薛小邾之不至皆斉故扵戚之㑹始怪滕薛<lb/>
不来明此時伐郑滕薛在矣東諸侯皆次于鄫莒在斉魯之東若<lb/>
其在此當与東人同次前圍彭城亦无小邾此時或无莒与小邾<lb/>
耳諸侯之師當是宋衛滕薛也賈逵云韓厥荀偃帥諸侯之師<lb/>
謂帥宋衛滕薛伐郑斉魯曹邾𣏌次于鄫故諸侯之師不序也入<lb/>
郛不書者晋人先以郑罪令扵諸侯故書伐郑入郛旣敗郑不𣸪<lb/>
<pb n="2b"/>
告故不書注荀偃不書非元帥正義曰魯師出征並举諸将<lb/>
他国之師唯書元帥詳内略外春秋之常故杜为注𣸪時一言之<lb/>
耳　注徒兵歩兵　正義曰論語云以吾從大夫之後不可徒行<lb/>
徒猶空也謂无車空行也歩行謂之徒行故歩兵謂之徒兵也隐<lb/>
四年傳云敗郑徒兵注云時郑不車戦則此亦然也　注扵是至<lb/>
不書　正義曰献子先皈傳无其事正以不書侵楚侵陳知其必<lb/>
先皈矣若献子從師則書不待告以献子先皈晋不告魯故侵陳<lb/>
椘皆不書也然不知献子何以先皈傳旣不言未測其故也今賛<lb/>
云則先皈者以前年虗朾㑹献子先皈㑹葬今公虽即位年又幼<lb/>
小君旣新立故献子先皈　二年注未与至經誤　正義曰睔<lb/>
以成六年即位九年盟于蒲十五年于戚又七年椘子重伐郑諸<lb/>
侯救郑而椘退同盟于馬陵諸侯虽不重序明亦与郑同盟則是<lb/>
与成三同盟矣与其父盟扵法淂以名赴其子此云未与襄同盟<lb/>
而是以名者言其甞与成同盟扵法得以名赴襄也此類多矣注<lb/>
皆云与其文同盟而己此注持言未与襄同盟者以此時郑旣從<lb/>
<pb n="3a"/>
椘嫌其已背前盟不合更以名赴故明之也此經云六月庚辰郑<lb/>
伯睔卒傳言七月庚辰郑伯睔卒經傳必有誤者杜以長歴校之<lb/>
此年六月壬寅朔其月无庚辰七月壬申朔九日得庚辰則傳与<lb/>
歴合知傳是而經誤也此經六月七月其文皆具所言誤者非徒<lb/>
字誤而已乃是書經爲誤七月之事錯書以爲六月故長歴云書<lb/>
扵六月經誤言元本書之誤非字誤也　注宋虽至衛上　正義<lb/>
曰扵例将卑師衆称師将尊師少称将此晋宋称師不書将非卿<lb/>
也衛寗殖書将不称師師少也晋为兵主故當先書宋虽非卿以<lb/>
師爲重故序寗殖之上注斉謚至葬速正義曰謚法執心克<lb/>
荘曰斉是斉爲誤也葬而举謚礼之常也此特云斉謚者以謚斉<lb/>
者少且斉同字夫人斉女嫌斉非謚晋大子申生之母称斉姜<lb/>
者斉女姓姜氏彼斉非謚故此須明之　遂城虎牢正義曰<lb/>
虎牢是郑旧邑此時属晋而不繫晋者荘三十二年注云大都以<lb/>
名通者則不繫国此以名通故不繫晋也十年戍郑虎牢繫扵郑<lb/>
者傳曰非郑地也言将皈焉彼爲将皈郑而繫之郑也或當虎牢<lb/>
<pb n="3b"/>
虽已属晋晋人新淂不为已有故不繫晋也　傳馬牛皆百匹<lb/>
正義曰司馬法丘出馬一匹牛三頭則牛當称頭而亦云匹者因<lb/>
馬而名牛曰匹并言之耳經傳之文此類多矣易繫辞云潤之以<lb/>
風雨論語云沽酒市脯不食玉藻云大夫不淂造車馬皆從一而<lb/>
省文也　注檟梓之属　正義曰釈木云槐小葉曰檟郭璞曰槐<lb/>
當爲楸楸細葉者爲檟又云大而皵楸小而皵檟燓光云大老也<lb/>
皵棤皮也皮老而麤棤者爲楸小少也少而麤棤者为檟又云椅<lb/>
梓郭璞曰即楸也如彼所云楸梓皆檟之小别故云梓之属也<lb/>
注櫬棺至送終　正義曰以論死者言櫬知櫬是棺也四年注云<lb/>
櫬親身棺也以親近其身故以櫬为名焉礼記檀弓曰天子之棺<lb/>
四重水兕革棺一杝棺一梓棺二郑玄云杝椵也所謂椑棺也梓<lb/>
棺二所謂属与大棺也記文從内向外水兕革棺最近尸也次椑<lb/>
以椵为之次属与大棺乃以梓为之檀弓又云君即位而为椑郑<lb/>
玄云椑謂杝棺親尸者椑坚著之言也天子椑内又有水兕革棺<lb/>
䘮大記云君大棺八寸属六寸椑四寸如彼記文諸侯之棺三重<lb/>
<pb n="4a"/>
親身之棺名之為椑椑即櫬是也其椑用椵為之属与大棺乃用<lb/>
梓耳此以梓為櫬者名之曰櫬其内必无棺也擇櫝為櫬其櫬必<lb/>
用梓也記唯言即位为椑不言椑所用木郑玄據天子之棺其椑<lb/>
用杝即云椑謂杝棺也天子之椑自用杝則諸侯不必然拠此傳<lb/>
文諸侯之椑必用梓也頌琴者詩為樂章琴瑟必以歌詩詩有雅<lb/>
頌故以頌为琴名猶如言雅琴也櫬琴同文知皆𣣔以送終也<lb/>
詩曰至哲矣　正義曰詩大雅抑之篇也其惟有知之人告之以<lb/>
善言則順從之為羙德之行矣言之者行事无有不順從者今季<lb/>
孫逆之扵是為不知矣哲知釋言文也　注襄公之妣　正義<lb/>
曰曲礼曰生曰父曰母死曰考曰妣襄公是成公之妾定姒所生<lb/>
斉姜是其適母故曰君之妣也　詩曰至孔偕　正義曰詩周頌豊<lb/>
年之篇也豐有之年多稻多黍釀之为酒为醴以進与祖妣以洽<lb/>
百種之礼為烝甞之祭鬼神享之則下与福祐甚周偏言今事妣<lb/>
失礼神将不福祐之也烝進卑与皆釈詁文偕訓为俱俱亦徧之<lb/>
義也釋言云孔甚也　注宗婦至非礼　正義曰諸姜同姓之女<lb/>
<pb n="4b"/>
也宗婦同姓之婦也夫人斉姜是斉国之女故使其宗親之婦女<lb/>
来㑹葬也斉为姜姓歷丗多矣不可姜姓之女姜姓之婦令其皆<lb/>
来魯国荘二十四年大夫宗婦覿用幣者宗婦是同姓大夫之婦<lb/>
知此宗婦亦是同姓大夫之婦然則諸姜是斉同姓之女嫁与斉<lb/>
大夫之为妻者也礼記檀弓云婦人不越疆而弔人是越疆送葬<lb/>
非礼也　召莱子萊子不㑹正義曰丗族譜不知萊国之姓斉<lb/>
侯召萊子者不為其姓姜也以其比隣小国意陵蔑之故召之𣣔<lb/>
使從送諸姜宗婦来向魯耳萊子以其輕侮故不肯㑹集矢至<lb/>
三子　正義曰說文云鳥之短尾者揔名為隹隹在木上為集集<lb/>
是鳥止之名矢有羽似鳥故亦称集也椘君被射目者非是为異人<lb/>
也任此患者为寡人也今若背之棄其助郑之力与盟誓之言他人<lb/>
其誰肯親我乎免寡人此棄力背言之責唯二三子耳子罕當<lb/>
国　正義曰礼君薨聴扵冢宰不須攝行君事此令子罕當国者<lb/>
郑国間扵晋椘国家多難䘮伐之際或致傾危蓋成公顧命使之<lb/>
當国非常法也子駟爲政已是正卿知當国者為攝君事矣沈氏<lb/>
<pb n="5a"/>
云魯襄四歲国家无虞今僖公年虽長大為偪扵晋椘故令子罕<lb/>
當国也官命未改正義曰先君旣葬嗣君正位乃淂建官命臣<lb/>
十六年晋侯改服脩官是其事也先君未葬皆因旧事不淂建官<lb/>
命臣故云官命未改庶事悉皆未改不可即違先君言此者不用<lb/>
従晋之意故也　注元年至武子正義曰元年伐郑次于鄫唯<lb/>
有韓厥荀偃扵時武子未必在軍當是此㑹始告之耳○三年注<lb/>
晋侯至于外　正義曰文三年公如晋公及晋侯盟盟不書地在<lb/>
晋都也此時晋侯出其国都与公盟于長樗蓋近城之地盟訖還<lb/>
入扵晋故公皈書曰公至自晋也文三年盟于晋都此盟出城外<lb/>
者出与不出皆由晋侯意耳此或是悼公謙以待人不敢使国君<lb/>
就已出盟于外若似相就然故出城也　注不以至非㑹正義<lb/>
曰假令公朝扵晋更与晋侯餘処别㑹即從㑹所而皈亦淂書曰<lb/>
公至自晋何則一行而有二事者或以始致或以終致出自當时<lb/>
之意書其所告之事而已所吿先後无定例也但此盟于長樗晋<lb/>
侯为盟之故暫出城耳本非刻期聚㑹之処唯淂以自晋告廟不<lb/>
<pb n="5b"/>
淂以長樗告也注言本非㑹解其必不淂以長樗致之意也<lb/>
注雞澤至无譏　正義曰諸侯不淂盟天子之臣天子之臣不淂<lb/>
与諸侯聚盟盟則加以貶責僖二十九年翟泉之盟貶王子虎称<lb/>
人是其事也僖八年洮之盟王人在列傳曰謀王室也諸侯共謀<lb/>
王室不譏王人在盟是由襄王新立命遣与盟故耳此盟單子在<lb/>
列扵經亦无譏文灵王以徃年新立明是王新即位使王官之伯<lb/>
出与諸侯結盟以安王室故无所譏与洮之盟同也釈例曰未有<lb/>
臣而盟君臣而盟君是子可盟父故春秋王丗子以下㑹諸侯者<lb/>
皆同㑹而不同盟洮之盟王室有子帶之難襄王懼不淂立告難<lb/>
于斉遣王人与諸侯盟故傳釈之曰謀王室以明王敕其来盟非<lb/>
諸侯所敢与也踐土之盟王子虎臨諸侯而不与同歃故經但列<lb/>
諸侯而傳具載其實此實聖䝨之垂意以爲将来之永法也一年<lb/>
之間諸侯輯睦翼戴天子而翟泉之盟子虎在列君子以为非天<lb/>
子之命虧上下常節故不存魯侯而人子虎以示篤戒也今雞沢<lb/>
之會單子与盟亦王所命也杜言王使盟者傳无其文正以經无<lb/>
<pb n="6a"/>
貶責知是命使盟也　注陳疾至如㑹　正義曰凡盟主召其同<lb/>
好之国刻期而与結盟来不及期則加貶責他国後期則没其国<lb/>
而不序扵列魯君後期則揔称諸侯不𣸪国别歴序文七年公㑹<lb/>
諸侯晋大夫盟于扈是也僖二十八年踐土之盟陳侯如㑹此袁<lb/>
僑如㑹皆本非同好慕義而来喜其来而不責其晚故言陳疾椘政<lb/>
而来属晋本非召㑹而袁僑自来故言如㑹解其後至特書而不<lb/>
貶之意也七年郑伯髠頑如㑹自是被召而来其人未見諸侯在<lb/>
道而卒故書如㑹為卒張本与此異也　注諸侯至經誤　正義<lb/>
曰諸侯盟㑹歴序国君其下云某人某人皆是大夫也若卿来則<lb/>
書卿名氏文十四年公㑹宋公陳侯衛侯郑伯許男曹伯晋趙盾<lb/>
于新城如此之類其事多矣此袁僑来若及盟即序扵列當在丗<lb/>
子光下今諸侯旣盟袁僑乃至不可特為袁僑更𣸪重盟若其不<lb/>
与之盟則又逆陳来意以袁僑是大夫故使大夫盟之若其陳侯<lb/>
自来諸侯虽則盟訖亦當更与之盟不淂使大夫也凡諸侯盟㑹<lb/>
皆先目後凡上文雞沢之㑹旣以具序諸侯此揔言諸侯大夫則<lb/>
<pb n="6b"/>
雞澤諸侯足以明矣故不𣸪具序諸国從省文耳諸侯大夫旣以<lb/>
揔書而獨見叔孫豹者經拠魯史魯史所記詳内略外僖十五年<lb/>
牡丘之盟下公孫敖帥師及諸侯之大夫救徐獨書魯臣亦此類<lb/>
也言諸侯之大夫其内可以兼袁僑而殊袁僑言及陳袁僑盟者<lb/>
明此諸侯之大夫所以为此盟者止爲盟陳袁僑耳且上文雞澤<lb/>
之㑹其内未有陳侯直言諸侯之大夫則不淂包陳袁僑故殊之<lb/>
也　傳注組甲至練𫀆　正義曰賈逵云組甲以組綴甲車士服<lb/>
之被練帛也以帛綴甲歩卒服之凡甲所以為固者以盈竅也帛<lb/>
盈竅而任力者半卑者所服組盈竅而尽任力尊者所服馬融云<lb/>
組甲以組為甲裏公族所服被練以練为甲裏卑者所服然則甲<lb/>
貴牢固組練俱用絲也練若不固冝皆用組何當造不牢之甲而<lb/>
令歩卒服之豈𣣔其被傷故使甲不牢也若練以綴甲何以謂之<lb/>
被也又組是絛繩不可以为衣服安淂以為甲裏杜言組甲<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>甲<lb/>
成組文今時<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>甲有為文者被練文不言甲必非甲名被是被覆<lb/>
衣着之名故以为練𫀆𬒳扵身上虽並无明證而杜要愜人情<lb/>
<pb n="7a"/>
注當時君子　正義曰傳言君子多矣独此言當時君子者諸言<lb/>
君子論議徃事多是丘明自言託之君子此傳君子謂子重亡多<lb/>
扵獲椘人以君子之言咎責子重不淂为後丗君子故云當時君<lb/>
子　注稽首首至地　正義曰周礼九拜一曰稽首諸侯亊天子<lb/>
之礼也　盟扵耏外　正義曰此是士匄適斉斉侯与盟其盟不<lb/>
离城之左右若是地名山名不淂有外内之異爾雅云厓内為隩<lb/>
外為隈李廵曰厓内匠水為隩外為隈孫炎曰内曲裏也外曲表<lb/>
也是水有内外之異知此耏為水名其水蓋曲而近城故称耏外<lb/>
讎也　正義曰讎者相負挾怨之名奚負狐狐負奚皆謂之讎此<lb/>
是奚負狐也不是举之以觧怨故下云称其讎不為謟也　称其<lb/>
至为黨　正義曰設令他人称其讎則謟以求媚也其子則心在<lb/>
親比也举其偏則情相阿黨也今祁奚以其人實善故举薦之人<lb/>
見彼善知奚不謟不比不黨也謟者阿順曲從以求彼意故以<lb/>
謟為媚媚爱也言爲謟以求爱也偏者半廂之名故傳多云東偏<lb/>
西偏軍師属已分之别行謂之偏师傳云彘子以偏師䧟是偏為<lb/>
<pb n="7b"/>
廂属之名也祁奚為中軍尉羊舌職佐之職属祈奚𣸪举其于是<lb/>
举其偏属也　建一官而三物成　正義曰尉佐同掌一事故为<lb/>
建一官也三事成者成其得举淂位淂官也官位一也変文相辟<lb/>
耳服虔云所举三䝨各能成其職事案解狐淂举而死身未居職<lb/>
何成事之有詩云至似之　正義曰此小雅裳裳者華之篇也<lb/>
其卒章云右之右之君子有之維其有之是以似之　侵𣣔扵小<lb/>
国　正義曰多有所𣣔求索无厭侵害小国故小国怨也　魏絳<lb/>
戮其僕正義曰以車乱行是御者之罪故戮其僕也周礼司寇<lb/>
之属有掌戮之官郑玄云戮猶辱也旣斬殺又辱之其職云掌斬<lb/>
殺賊諜而膊之凡殺其親者焚之殺王之親者辜之殺人者踣諸<lb/>
市肆之三日郑玄云膊謂去衣磔之焚燒也辜謂磔之踣僵尸也<lb/>
肆猶申也陳也彼膊焚辜肆皆謂陳以示人然則此言戮者非徒<lb/>
殺之而己乃殺之以徇諸軍昭四年椘戮慶封負之斧鉞以徇扵<lb/>
諸侯先徇乃殺之也成二年韓献子旣斬人郤子使速以徇是殺<lb/>
之而後徇也此戮即彼徇之謂也文十年椘申舟抶宋公之僕以<lb/>
<pb n="8a"/>
徇或曰国君不可戮也彼抶以徇亦称爲戮下云至扵用鉞當是<lb/>
殺之乃以徇也　事君至逃刑　正義曰此言絳之宿心旧行耳<lb/>
非独爲此事而言也服虔云謂敢斬掦干之僕是不辟獲死之難然<lb/>
則斬僕依軍法也豈是絳之罪而淂謂之有罪不逃刑乎不逃不<lb/>
辟此事自亦是矣要本其宿心非是專爲此事耳　将伏劒<lb/>
正義曰謂仰劔刃身伏其上而取死　臣聞至用鉞　正義曰<lb/>
臣聞師旅兵衆順從上命莫敢違逆是爲威武此拠在軍之衆也<lb/>
軍旅之事守官行法𣣔討罪人虽有死難不敢辟死犯違注令而<lb/>
從舎罪人是爲共敬也君命旣合諸侯臣豈敢畏懼死罪放舎罪<lb/>
人不爲共敬也今君之師衆違命乱行旣已不武謂揚干也執事<lb/>
之臣畏懼其死罪不戮罪人是爲不敬魏絳自謂也不武不敬罪<lb/>
莫大焉是揚干与已皆有大罪臣若不討非直有死罪揚干亦合<lb/>
有死罪臣懼身之死罪連及掦干是臣罪更重无所逃辟重罪也<lb/>
不能以礼漸致教訓至扵用鉞以斬其僕是臣之罪重也　与之<lb/>
礼食正義曰与之礼食者若公食大夫礼以大夫为賔公親爲<lb/>
<pb n="8b"/>
之恃設礼食　使佐新軍正義曰服虔云扵是魏頡卒矣使趙<lb/>
武将新軍代魏頡升魏絳佐新軍代趙武也世族譜魏顆魏絳俱<lb/>
是魏犫之子顆長生頡則絳是頡之叔父顆别爲令狐氏絳爲魏<lb/>
氏蓋顆長而庻絳幼而適故也魏丗家武子生悼子悼子生絳則<lb/>
絳是犫孫計其年丗孫応是也先儒悉皆不然未知何故〇四年<lb/>
注成公至杞姓　正義曰二年斉姜薨葬者是成公夫人故此爲成<lb/>
公之妾也拠傳匠慶之言知是襄公之母以子旣爲君故淂称夫<lb/>
人而言薨也扵時諸国杞鄫之徒皆姒姓拠大者言之故云姒杞<lb/>
姓疑是杞女而未審故也　注定謚至葬速　正義曰謚法純行<lb/>
不爽曰定旧說妾子为君其母不淂成爲夫人故杜詳言之扵例<lb/>
赴同称薨也祔姑称小君也反哭成喪書葬也今定姒三礼皆具<lb/>
薨葬備文皆以正夫人之礼者由母以子貴故也釈例曰凡妾子<lb/>
爲君其母猶爲夫人虽先君不命其母以子貴其適夫人薨則<lb/>
尊淂加扵臣子而内外之礼皆如夫人矣故姒氏之䘮責以小君<lb/>
不成成風之䘮王使来㑹葬傳曰礼也夫人姒氏薨葬皆以礼備爲<lb/>
<pb n="9a"/>
文明季文子虽議從略賤聞匠慶之言懼而備礼殯葬无闕也礼<lb/>
公子為其母練冠縓縁旣葬除之及其嗣位为君非𣸪公子適母<lb/>
薨則申其母尊而先儒同之公子亦謬矣是杜言妾母淂为夫人<lb/>
之意也季孫𥘉議𣣔不成定姒之䘮匠慶以君長懼之乃略取季<lb/>
孫之木君子謂之多行无礼必自及也則季孫𥘉議是无礼也旣<lb/>
季孫議为无礼明知扵礼淂成是知妾母成尊是为正法但尊无<lb/>
二上適母若在君尚不淂尽礼扵其母臣民豈淂以夫人之礼事<lb/>
之哉適母旣薨則君淂尽礼君旣尽夫人之礼事其母臣民豈<lb/>
淂以妾意遇之哉故適母薨則妾母尊也哀姜旣薨成風乃正<lb/>
出姜旣出敬嬴乃正斉姜旣薨定似乃正襄公一卋无娶夫人之<lb/>
文故斉皈淂正也郑玄以为正夫人有以罪廢妾母淂成為夫人<lb/>
也哀姜虽被斉殺僖公請而葬之案經薨葬備文安淂以罪黜也<lb/>
又斉姜非以罪黜定姒薨葬成尊成風定姒並无譏文知其法淂<lb/>
成也　傳注軍礼不伐䘮　正義曰十九年晋士匄侵斉至穀聞<lb/>
斉侯卒乃還傳曰聞䘮而還礼也是軍礼不伐䘮　金奏至三拜<lb/>
<pb n="9b"/>
正義曰奏謂作樂也作樂先擊鐘鐘是金也故称金奏周礼鐘師<lb/>
掌金奏郑玄云金奏撃金以爲奏樂之節金謂鐘及鑮也又燕<lb/>
礼注云以鐘鑮播之鼓磬應之所謂金奏也此晋人作樂先歌肆<lb/>
夏肆夏是作樂之𥘉故於肆夏先言金奏也次工歌文王樂已先<lb/>
作非𣸪以金为始故言工歌也扵文王己言工歌鹿鳴又略不言<lb/>
工互見以從省耳其實金奏肆夏亦是工人歌之工歌文王擊<lb/>
金仍亦不息其歌鹿鳴亦是工歌之耳　注肆夏至夏曲　正義<lb/>
曰周礼鐘師凡樂事以鐘鼓奏九夏王夏肆夏昭夏納夏章夏<lb/>
斉夏族夏陔夏驁夏言以鐘鼓奏之也又以文王類之如是樂曲<lb/>
名也杜子春云王出入奏王夏尸出入奏肆夏牲出入奏昭夏四<lb/>
方賔来奏納夏臣有㓛奏章夏夫人祭奏斉夏族人侍奏族夏<lb/>
賔醉而出奏陔夏公出入奏驁夏定本納夏为夏納此傳直言之<lb/>
三不辨其三之名魯語同說此事而云金奏肆夏繁遏渠天子所<lb/>
以享元侯也文王大明緜則兩君相見之樂也文王之三尽文王<lb/>
大明緜以文王爲首并取其次二篇以爲三則知肆夏之三以肆夏<lb/>
<pb n="10a"/>
爲首亦并取其次二夏以爲三也且下云三夏天子所以享元侯<lb/>
也三者皆名爲夏知是其次二夏并肆夏爲三也周礼謂之肆昭<lb/>
納魯語謂之繁遏渠故杜以爲每夏而有二名肆夏一名樊韶夏<lb/>
一名遏納夏一名渠先儒所說義多不同周礼注載杜子春云肆夏<lb/>
与文王鹿鳴俱称三謂其三章也以此知肆夏詩也吕叔玉云肆<lb/>
夏繁遏渠皆周頌也肆夏時邁也繁遏執竸也渠思文也肆遂<lb/>
也夏大也言遂扵大位謂王位也故時邁曰肆于時夏允王保之<lb/>
繁多也遏止也言福禄止扵周之多也故執競曰降福穰穰降福<lb/>
簡簡福禄来反渠大也言以后稷配天王道之大也故思文曰思<lb/>
文后稷克配彼天郑玄云以文王鹿鳴言之則九夏皆詩篇名頌<lb/>
之族也此歌之大者載在樂章樂崩亦從而亡是以頌不能具数<lb/>
家之說各以意言經典散亡无以取正刘炫云杜为此觧頗允三<lb/>
夏之名而分字配篇不甚愜當何則文王之三即文王是其一大<lb/>
明緜是其二鹿鳴之三則鹿鳴是其一四牡皇皇者華是其二然則肆<lb/>
夏之三亦當肆夏是其一樊遏渠是其二安淂𣸪以樊爲肆夏<lb/>
<pb n="10b"/>
之别名也若樊即是肆夏何須重举三名虽恥習前蹤亦未踰先<lb/>
哲今刪定知不然者以此文云肆夏之三是自肆夏以下有三故<lb/>
為韶夏納夏凡為三夏但以三夏各有别名故国語謂之繁遏渠<lb/>
是一字以當一夏若国語直云金奏繁遏渠則三夏之名没而不<lb/>
顕故扵繁字之上特以肆夏冠之云肆夏繁焚旣是肆夏明遏<lb/>
是韶夏渠是納夏也国語举其難明以會左氏三夏之義刘不曉<lb/>
杜之深意遂𣣔妄從先儒先儒之說何所馮準先儒以樊遏二字<lb/>
共為執竸以渠之一字独為思文分字旣无定限文句多少任意<lb/>
則杜以樊共肆夏為句何為不可刘君乃与奪恣情不顧曲直妄<lb/>
規杜過扵義深非也　注行人通使之官　正義曰周礼大行人<lb/>
掌大賔之礼大客之儀小行人掌使適四方恊賔客之礼諸侯行<lb/>
人當亦通掌此事故為通使之官也此言韓献子行人问魯語<lb/>
云晋侯使行人问者彼孔晁注云韓献子白晋侯使行人问也<lb/>
注元侯牧伯　正義曰周礼大宗伯云八命作牧九命作伯郑玄<lb/>
云牧謂侯伯有功徳者加命淂專佂伐扵諸侯也伯謂上公有㓛<lb/>
<pb n="11a"/>
徳者加命為二伯淂征五侯九伯者也郑司農云牧一州之牧也<lb/>
伯長諸侯為方伯也然则牧是州長伯是二伯虽命数不同俱是<lb/>
諸侯之長也元長也謂之長侯明是牧伯　注及与至相樂<lb/>
正義曰及与也釈詁文言不敢与在其間而聞之魯語并陳两事<lb/>
乃揔云皆昭令徳以合好非使臣之所敢聞彼俱不敢聞此分之<lb/>
為等級耳詩序文王言文王受命作周大明言文王有明德故天<lb/>
復命武王伐紂緜言文王之興本由大王是文王之三皆称文王之德<lb/>
能受天命造立周国故諸侯會同歌此以相燕樂也朝而設享是亦二君<lb/>
聚會故以㑹同言之肆夏旣亡不知其篇之義故唯取詩意以觧<lb/>
文王鹿鳴耳詩是樂章樂歌詩篇垩王因其尊卑定其差䓁詩<lb/>
有四始風也小雅也大雅也頌也郑玄以肆夏為頌之族類其差<lb/>
与頌同矣天子享元侯歌肆夏则扵其餘諸侯不淂用肆夏矣當歌文<lb/>
王与两君相見同也然则两元侯相見与天子享之礼同亦歌肆<lb/>
夏之類仲尼燕居两君相見升歌清廟謂元侯也不歌肆夏辟天<lb/>
子也諸侯来朝乃歌文王遣臣来聘必不淂同矣當歌鹿鳴也傳<lb/>
<pb n="11b"/>
言文王两君相見之樂則其臣来聘不淂与其君同亦當歌鹿鳴<lb/>
也燕礼虽以己臣為主兼燕四方之賔其樂歌鹿鳴是其定差也<lb/>
燕礼升歌訖乃為笙歌三篇堂下吹笙以播詩也笙歌訖乃為<lb/>
間歌六篇堂上歌一篇堂下吹一篇相間代也故燕礼云乃間歌<lb/>
魚麗笙由庚歌南有嘉魚笙崇丘歌南山有臺笙由儀是也間歌<lb/>
訖遂合郷樂周南関雎葛覃卷耳召南鵲巢采蘩采蘋合樂謂<lb/>
堂上堂下合作樂也郷樂者風詩也燕礼歌小雅而合郷樂以合<lb/>
卑扵歌一等則知諸所歇者其合樂用詩皆卑扵升歌一等故郑<lb/>
玄詩譜云天子享元侯歌肆夏合文王扵諸侯歌文王合鹿鳴諸<lb/>
侯扵隣国之君与天子扵諸侯同天子諸侯燕其群臣及聘問之<lb/>
賔皆歌鹿鳴合郷樂笙間所用則郑玄云未聞也燕礼升歌小雅<lb/>
笙歌間歌亦用小雅則笙間用詩与升歌差同而云未聞者升歌<lb/>
合樂其用風雅皆用發首二篇笙用南陔間用魚麗不𣸪更用其<lb/>
首篇未聞者未知其用何篇也此傳言三夏天子所以享元侯則<lb/>
文王两君相見之樂亦謂享也虽不言燕燕亦當然此傳晋侯享<lb/>
<pb n="12a"/>
穆叔為歌鹿鳴穆叔以已所當淂三拜而受燕礼也工歌鹿鳴則<lb/>
是享燕同樂明享之与燕用樂各自同矣若然肆夏之為樂章樂<lb/>
之最尊者两君相見猶尚不淂用之而燕礼者諸侯燕己群臣之<lb/>
礼而記云若以樂納賔則賔及庭奏肆夏郑玄云卿大夫有王事<lb/>
之労者則奏此樂所以淂用之者彼謂納賔之樂郊特牲云賔入<lb/>
大門而奏肆夏示易以敬也郑玄云賔朝聘者是朝賔聘客俱<lb/>
淂用之与此升歌異也　注晋以至魯君　正義曰詩序言鹿鳴<lb/>
燕群臣嘉賔正謂燕已之臣以已臣為嘉賔耳叔孫以晋歌此篇<lb/>
者以己為嘉賔故拜受之也燕礼記云若与四方之賔燕則公迎<lb/>
之于大門内郑玄云四方之賔謂来聘者也是燕聘客唯君迎為<lb/>
異餘悉与己臣同也　注詩言至労之　正義曰詩序曰四牡労<lb/>
使臣之来謂遣臣出使来皈乃労之也叔孫以晋歌此篇労己来<lb/>
聘故重拜受之也魯語云四牡君之所以章臣之覲也敢不拜章<lb/>
注皇皇至四事　正義曰此詩本意文王教出使之臣使逺而有<lb/>
光華又當諮問善道扵忠信之人今晋君歌此以寵穆叔穆叔執<lb/>
<pb n="12b"/>
謙以為晋侯所教故云君教使臣下云臣獲五善敢不重拜与詩<lb/>
本意異也忠信為周魯語文也爰扵也若遇忠信之人扵是訪問<lb/>
詢度諏謀等四事也魯語云皇皇者花君教使臣曰每懐靡及諏<lb/>
謀度詢必咨扵周敢不拜教　咨親至為謀　正義曰魯語言此<lb/>
四事唯咨親为詢与此文同其餘咨材為諏咨事為謀皆義为度<lb/>
三者与此皆異韋昭改從此傳注云材當为事事當為難孔晁注<lb/>
云材謂政幹也　臣獲五善正義曰教之咨人即淂一善故并<lb/>
咨為五魯語云君貺使臣以大礼重之以六德孔晁云旣有五善<lb/>
又自謂无及成為六德言自謂知所无及懐謙以問知者此亦即<lb/>
是一德故為六德也皆是受君之教乃知如此亦是君之所賜故<lb/>
云臣獲也注櫬親至反哭　正義曰櫬者親身之棺𥘉死即當<lb/>
有之将葬以殯過廟葬訖乃為虞祭今定姒𥘉薨匠慶以君長懼<lb/>
之乃始作櫬知此是季孫以定姒本賤素无器備議其丧制𣣔如<lb/>
此耳非是絡久遂无之也檀弓曰君即位而為椑夫人尊与君同<lb/>
亦當生已有櫬今議𣣔不為是素无器備故始議之也檀弓又曰<lb/>
<pb n="13a"/>
䘮之朝也順死者之孝心也其哀离其室也故至扵祖考之廟而後<lb/>
行殷朝而殯扵祖周朝而遂葬士䘮礼朝而遂葬与記正同知周<lb/>
法不殯于廟而此及僖八年傳皆云不殯于廟以為非礼知其将<lb/>
葬之时不以殯過廟耳非是殯尸扵廟中也葬訖日中反虞扵正<lb/>
寢謂之反哭今𣣔不虞者𣣔不为反哭也　注蒲圃至為櫬<lb/>
正義曰詩云九月築埸圃毛傳云春夏为圃秋冬為埸樹菜𬞞為<lb/>
圃治禾黍為埸埸圃同地耳故杜以埸明圃圃名蒲也檟是为櫬<lb/>
之木知季孫樹之𣣔自為櫬也　季孫至謂乎　正義曰不以道<lb/>
取為略今律略人略賣人是也季孫言略令匠慶略他木也官非<lb/>
无木可用意𣣔不成其䘮請木不順其意怒慶此請令略木为之<lb/>
也匠慶又忿季孫未必无木可故取季孫之檟其意言遣我略用<lb/>
人我止略女季孫令之为略匠慶奉命而略虽自𬒳略不淂止之<lb/>
季孫此議自是无礼也被匠慶略木是自及也君子言古之志記<lb/>
所謂多行无礼必自及者其季孫之謂乎而釈例論此云議從略<lb/>
賤彼目是觧正義之語与此不以道取为略别也　注禦上至異文<lb/>
<pb n="13b"/>
正義曰止寇謂之禦御即禦也故訓为止季孫本議𣣔无櫬不虞<lb/>
今傳唯言取木為櫬而已尚不知淂殯廟虞祭以否不虞即是不<lb/>
反哭不反哭則不淂書葬今定姒薨葬備文則因匠慶之言遂淂<lb/>
每事成礼是故經无異文　注鄫小至鄫縣　正義曰附庸附大<lb/>
国耳鄫乃子爵而𣣔淂属魯者春秋之丗小国不能自通多附扵<lb/>
大国二十七年斉人請邾宋人請滕邾滕猶尚附人況鄫又小也故<lb/>
杜譬之如須句顓臾之比須句亦子爵使助魯出貢賦耳時公年<lb/>
七歲未能自謀蓋國内共為此計使相者代公言之　注晋官徵<lb/>
發之命正義曰二年郑子駟以君𥘉䘮云官命未改此魯以国<lb/>
小賦重恐失官命二者官命虽同而主意有異故杜彼以未葬觧<lb/>
之此以徵發解之觀文為說　注夏訓至之號　正義曰夏書五<lb/>
子之歌云太康尸位以逸豫畋于有洛之表十甸弗反有窮后羿<lb/>
因民弗忍距于河厥第五人御其母以從五子咸怨述大禹之戒<lb/>
以作歌其一曰皇祖有訓是大禹立言以訓後故傳謂此書为夏<lb/>
訓也羿居窮石之地故以窮為国号以有配之猶言有周有夏也<lb/>
<pb n="14a"/>
后君也窮国之君曰羿羿是有窮君之号　注禹孫至国名<lb/>
正義曰夏本紀禹生啓啓生太康是禹孫也為羿所距書序云太<lb/>
康失邦是为滛放失国也本紀又云太康崩弟仲康立尚書胤征<lb/>
云惟仲康肈位四海孔安国云羿廢太康而立其弟仲康為天子<lb/>
則仲康羿之所立但羿握其權仲康不能除去之耳哀元年傳称<lb/>
有過澆殺斟灌以滅后相相依斟灌故澆㓕之是相立为天子乃<lb/>
出依斟灌則相之立也蓋亦羿立之矣此傳言羿代夏政云不修<lb/>
民事寒浞殺羿言取其国家則羿必自立為天子也當是逐出后<lb/>
相羿乃自立相依斟灌斟尋夏祚猶尚未滅蓋与羿並称王也及寒<lb/>
浞殺羿因羿室而生澆澆己長大自能用师始滅后相相死之後<lb/>
始生少康少康生杼杼又年長己堪誘豷方始滅浞而立少康計<lb/>
太康失邦及少康紹国向有百載乃滅有窮拠此傳文夏乱甚矣<lb/>
而夏本紀云仲康崩子相立相崩子少康立都不言羿從之事是<lb/>
馬迁說之踈也　注羿善射正義曰尚書云太康尸位以逸豫<lb/>
有窮后羿因民弗忍距于河孔安国云羿諸侯名杜云有窮君之<lb/>
<pb n="14b"/>
号則与孔不同也羿善射論語文也說文云羿帝嚳射官也賈逵<lb/>
云羿之先祖卋為先王射官故帝嚳賜賜羿弓矢使司射淮南子<lb/>
云尭時十日並出尭使羿射九日而落之楚辞天问云羿弹日烏焉<lb/>
解羽皈蔵易亦云羿弹十日也言虽不經難以取信要言喾時有<lb/>
羿堯時亦有羿則羿是善射之号非復人之名字信如彼言则不<lb/>
知此羿名为何也　伯明后寒棄之　正義曰寒是国名伯明寒<lb/>
君之名也后君也伯明君此寒国之时而棄不収采也　注夷氏<lb/>
正義曰此傳再言夷羿故以夷为氏也　家衆殺而亨之　正義<lb/>
曰家衆謂羿之家衆人反羿以從浞為浞而殺羿也孟子云逢蒙<lb/>
学射扵羿尽羿之道思天下唯羿为愈己扵是殺羿則殺羿者逢<lb/>
蒙也　注二国夏同姓諸侯　正義曰丗本文也　注戈在宋郑<lb/>
之間　正義曰哀十二年傳曰宋郑之間有隙地焉曰喦戈錫是<lb/>
也　注烬遺民　正義曰樵燭旣燒之餘名之曰烬二国之烬謂<lb/>
澆之所殺死亡之餘遺脫之民也思報父兄之讎故靡得収而用<lb/>
之　注后杼少康子正義曰夏本紀少康崩子帝杼立是也<lb/>
<pb n="15a"/>
有窮至故也　正義曰有窮遂亡謂浞亡也武羅伯困熊髠尨圉<lb/>
本羿棄之浞亦不用失人是国之大患故言之規悼公也<lb/>
注辛甲至王過　正義曰晋語称文王訪于辛尹賈逵以为辛甲<lb/>
尹佚則辛甲文王之臣而下及武王但文王之時天命未改未淂<lb/>
命百官官箴王闕故以爲武王時大史也闕謂過失也大史号令<lb/>
百官每官各为箴辞以戒王若箴之療疾故名箴焉言官箴者各<lb/>
以其官所掌而爲箴辞虞人掌獵故以獵为箴也漢成帝時揚雄<lb/>
爱虞箴遂依放之作十二州二十五官箴後亡失九篇後漢崔駰<lb/>
駰子瑗瑗子寔丗補其闕及臨邑侯刘騊駼大傅胡廣各有所增<lb/>
凡四十八篇廣乃次而題之暑曰百官箴皆放此虞箴爲之<lb/>
注虞人掌田獵正義曰周礼山虞大田獵則萊山田之野澤虞<lb/>
大田獵則萊沢野莱謂芟其草萊以为殺圍之処詩毛傳云大艾<lb/>
草以爲防是也　注芒芒至分也　正義曰畫分者言畫地分之<lb/>
以爲竟也禹貢唯冀州帝都不言竟界以餘州所至則冀州可知<lb/>
也八州各言竟界云済河惟兖州海岱惟青州海岱及淮惟徐州<lb/>
<pb n="15b"/>
淮海惟揚州荆及衡陽惟荆州荆河惟豫州華陽黒水惟梁州黒<lb/>
水西河惟雍州是島所畫分也　注啓開九州之道　正義曰旣<lb/>
分海内以为九州遂皆以九言之禹貢云九州攸同九山刋旅九<lb/>
川滌源九沢旣陂故此亦言九道言禹開通九州之道也　在帝<lb/>
夷羿正義曰帝王之号當時所称三代称王自以徳劣扵前謙<lb/>
而不称为帝其絖天下实与帝同所謂今之王古之帝也后人之<lb/>
称先代或以王言帝或以帝言王史記扵夏殷諸王皆称为帝<lb/>
此羿篡立為王故以帝称焉　注重猶数也　正義曰杜讀为重<lb/>
累之重故为数也服䖍云重猶大也言武事不可大任扵是至<lb/>
及之　正義曰魏絳本意主勸和戎忽云有窮后羿以開公問遂<lb/>
說羿事以及虞箴乃与初言不相應會故傳為此二句以觧魏絳<lb/>
之意　注荐聚也　正義曰釈言云荐再也孫炎曰荐草生之再<lb/>
也即荐是聚也服虔云荐<graphic n="KR0708" url="https://raw.githubusercontent.com/kanripo/KR-Gaiji/master/images/KR0708.png" mimeType="image/png"/>也言狄人逐水草而居徙无常処刘<lb/>
炫案荘子云麞鹿食荐即荐是草也服言是　注頓壊<lb/>
正義曰頓謂挫傷折壊今俗語云委頓是也　注畨縣　正義曰<lb/>
<pb n="16a"/>
魯国地理志曰番讀如藩屏之藩言魯国南藩也汝南陳子游為<lb/>
魯相子游者藩之子也国人辟諱遂改皮音而為畨字因而不改<lb/>
也　注髽麻至而已　正義曰髽之形制礼无明文先丗儒者各<lb/>
以意說郑衆以為枲麻与髮相半結之馬融以為屈布為巾高四<lb/>
寸著扵顙上郑玄以为去纚而紒案檀弓記称南宫縚之妻孔<lb/>
子之兄女也縚母䘮孔子誨之髽曰尓母從從尓尔母扈爾<lb/>
郑玄云從從謂大髙扈扈謂大廣若布高四寸則有定制何當慮<lb/>
其從從扈扈而誨之哉如郑玄去纚而空露其紒則髮上本无服<lb/>
矣䘮服女子在室为父髽衰三年空露紒髮安淂与衰共文而謂<lb/>
之髽衰也魯人逆䘮皆髽豈直露紒迎䘮哉凶服以麻表髽字從<lb/>
髟是髮之服也杜以郑衆為長故用其說言麻髮合結亦當麻髮<lb/>
半也扵時魯師大敗遭䘮者多婦人迎子迎夫不能備其凶服唯<lb/>
髮而已同路迎䘮以髽相弔傳言魯扵是始髽者自此以後遂以<lb/>
髽为弔服虽有吉者亦髽以弔人檀弓曰魯婦人之髽而弔也自<lb/>
敗扵䑓駘始也郑玄云時家家有喪髽而相弔知扵是始髽者始<lb/>
<pb n="16b"/>
用髽相弔也髽者依䘮服婦人為軒衰三年者髽故䘮服云如子<lb/>
子在室箭笄髽衰三年是也其斉衰期亦髽故檀弓云南宫縚之<lb/>
妻之姑之䘮夫子誨之髽是也其婦人弔服則郑注檀弓云大夫<lb/>
之妻錫衰士之妻則疑衰皆吉笄无首素緫也五年注魯衛至<lb/>
地闕正義曰諸言及者皆魯君命之使与彼行故称及彼此傳<lb/>
称晋将為呉合諸侯使魯衛先㑹之魯衛俱受命扵晋非是魯<lb/>
君命蔑使与林父㑹呉故不言及也下文戚之㑹序呉扵列書公<lb/>
㑹晋侯云云呉人鄫人于戚此不序呉扵林父之下而别云㑹呉<lb/>
者為呉人先在善道蔑与林父徃彼㑹之故云會呉也十年㑹呉<lb/>
于祖成十五年㑹呉于鐘离皆是呉在彼地徃佊㑹之故殊㑹呉<lb/>
也公羊以為外呉言春秋内其国而外諸夏内諸夏而外夷狄故<lb/>
殊㑹以外之左氏无此義杜不從公羊故皆云呉在彼也下戚㑹<lb/>
不殊呉者来㑹于戚故与諸国同序列也　注諸侯至魯戍<lb/>
正義曰此戍陳及十年戍郑虎牢僖二年城椘丘案傳皆諸国同<lb/>
行而經獨書魯者城椘丘傳云不書所㑹后也彼為魯人後期諸<lb/>
<pb n="17a"/>
侯已散故作獨城之文此則扵戚之會受命戍陳十年諸侯伐郑<lb/>
扵伐郑受命戍郑虎牢還国各自遣戍更无告命故獨書魯戍也<lb/>
傳注覿見至成之　正義曰覿見釈詁文也前年魯請属鄫虽<lb/>
被晋許而鄫人未知故将巫至晋以成之　注豹与至大夫<lb/>
正義曰巫若自受鄫命則豹當言及今巫来至魯魯侯命之令与<lb/>
豹同行与豹俱受魯命故經不言及比之魯大夫也魯大夫兩人<lb/>
同行皆不言及文十八年公子遂叔孫淂臣如斉定六年季孫斯<lb/>
仲孫何忌如晋其類皆是也注雩夏至書旱正義曰例称<lb/>
竜見而雩是夏祭常礼所以祈甘雨也過時則書若值歲旱則又<lb/>
脩此雩礼而為祈禱故虽秋雩非書過也此是為旱而雩非常雩<lb/>
過時也但經書大雩則過雩旱雩无以相别故為旱而雩傳皆言<lb/>
旱以釈之釈例曰始夏而雩者为純陽用事防有旱災而祈之也<lb/>
至扵四時之旱又因用此礼而求雨故亦曰雩經書雩而傳不以<lb/>
旱釈之者皆過雩也經書雩則与旱雩不别故傳皆發之是觧發<lb/>
傳言旱之意也雩為旱祷而不書旱者雩而獲雨故書雩而不書<lb/>
<pb n="17b"/>
旱雩不淂雨則書旱以明災成僖二十一年夏大旱是也雩而獲<lb/>
雨則書雩穀梁傳文也　注陳之至不刑正義曰釈例曰陳之<lb/>
叛椘罪在子辛共王旣不能明法示教以肅大臣陳叛之日又不<lb/>
能厳断威刑以謝小国而擁其罪人以興兵致討暴師經年加礼<lb/>
扵陳陳恨弥篤乃愠而皈罪子辛子辛之貪虽足以取死然共王<lb/>
用刑為失其節故君子論之以為不刑也加礼扵陳者謂四年椘<lb/>
将伐陳聞䘮乃止是也不刑者言不淂用刑之道也　注共王至<lb/>
不可正義曰釈例以君子此言止為殺公子申与壬夫二人而已<lb/>
此注又兼言殺子反者傳言己則无信尤共王也背盟而敗于鄢<lb/>
陵及殺子反皆共王无信之事故追言之也殺此三卿欲令諸<lb/>
侯息忿還来属已故言𣣔以属諸侯以属諸侯者僖十九年傳文<lb/>
也逞訓解也共王殺此三人望觧己意而諸侯不從意竟不解故<lb/>
云殺人以逞不亦難乎　注亦逸至成功　正義曰此虞書大禹<lb/>
謨之文禹是夏王故傳称夏書杜不見古文故称逸書亦亦前逸<lb/>
詩也彼舜謂禹能成聲教之信成治水之功为二事此傳引之<lb/>
<pb n="18a"/>
言共王无信故无成功杜順傳意言信成然後有成功為一事也<lb/>
注公及至告廟　正義曰凡諸侯㑹而盟者皆先會而後盟非先<lb/>
盟而後會旣及其會知非後盟釈例曰盟于鄧盟于犖盟于戚<lb/>
公旣在㑹而不書其盟者以理推之會在盟前知非後盟也蓋公<lb/>
還告會而不告盟也　注公及至城棣　正義曰桓十五年公會<lb/>
宋公衞侯陳侯于襄伐郑旣會而伐并會書之計此亦當書會<lb/>
故觧之公及救陳而不及其會故不書會注在阼階西郷<lb/>
正義曰䘮大記云大夫之䘮将大斂旣鋪絞紟衾衣君至主人迎<lb/>
先入門右巫止于門外君釈菜祝先入升堂君即位于序端士䘮<lb/>
礼君若有賜焉則視斂旣布衣君至君升自阼階西郷以君臨士<lb/>
䘮西郷知臨大夫之䘮即位于序端者亦西郷也郑玄士冠礼注<lb/>
云阼猶酢也東階所以荅酢賔客也堂東西牆謂之序刘炫又<lb/>
引記云君旣即位于序端卿大夫即位于堂慶楹西北面東上主<lb/>
人房外南面主婦尸西東面迁尸䘚斂宰告主人降北面于堂<lb/>
下君抚之主人拜稽顙君降升主人馮之命主婦馮之士之䘮将<lb/>
<pb n="18b"/>
大斂君不在其餘礼猶大夫也　相三君矣正義曰季孫行父<lb/>
以文六年見經則為卿乆矣宣公之𥘉㐮仲執政宣八年仲遂卒<lb/>
後始文子淂政故至今為相三君也　六年傳注𣏌入至以名<lb/>
正義曰𣏌入春秋以来唯僖二十三年𣏌成公卒用夷礼書杞子<lb/>
卒未甞書𣏌君之名也丗本𣏌桓公是成公之弟成公卒而桓公立<lb/>
至此七十一年唯成五年盟于蟲牢七年于馬陵九年于蒲魯𣏌俱<lb/>
在未甞与襄同盟嫌其不合以名赴故傳發之釈例曰杞伯姑容<lb/>
未与襄同盟而事逮其父用同盟之礼蓋継好之義也嫌扵赴非<lb/>
所盟之君故傳曰始赴以名同盟故也　注狎親至戲也　正義<lb/>
曰論語云虽狎必変曲礼云䝨者狎而敬之狎是相䙝慢相貫<lb/>
習之名也二十八年傳称慶氏之徒觀優至扵魚里是優為戯<lb/>
名也晋語有優施史記滑稽傳有優孟優旃皆善為優遂以<lb/>
優著名是優爲調戯也　注子蕩至曰梏　正義曰貫者穿也<lb/>
張弓以貫沓其頸頸穿扵弓之中故曰貫其頸周礼掌囚有梏<lb/>
桎在手曰梏在足曰桎頸貫扵弓若手在梏故云以弓梏也桎梏<lb/>
<pb n="19a"/>
俱名為械粎名云械者戒也戒止人使不淂逰行也司城至如𥘉<lb/>
正義曰子罕以華弱奔後而發此言蓋以告諸大夫非告君也亦<lb/>
逐子蕩一句亦是子罕之語說子蕩之罪言亦冝逐子蕩也子蕩<lb/>
恐即被逐故射子罕之門宋亦不復逐之子蕩作被逐之意故云<lb/>
元日而不我長也宋人不𣸪更逐故子罕善之如𥘉不恨其射門<lb/>
也或當貴逐子蕩故子蕩云元日而不我從理亦通也　注言子至<lb/>
得安　正義曰服虔云言子罕不阿同族亦逐樂轡以正国法忠<lb/>
之至也及樂轡射其門畏從華弱之罰𣸪善樂轡如𥘉是為茹<lb/>
柔吐剛䘮其志矣傳故举之明春秋之義善悪俱見杜以春秋<lb/>
之丗君弱臣疆奠不蓋失掩罪以相忍為国向戌𣣔蓋華臣子<lb/>
罕不怨樂轡皆忍忿求安之事不足以為大尤知傳載此言是<lb/>
善其淂安非尢其從悪故異扵服也　注始代至受罪　正義<lb/>
曰昭二年晋韓宣子来聘傳曰告為政而来見也大国政卿尚<lb/>
来見小国知此傳言見者是始代父為政卿往見扵大国也<lb/>
注堞女至女牆　正義曰兵書攻城有为堙之法宣十五年公羊<lb/>
<pb n="19b"/>
傳曰子反乗堙而窺宋城是堙為土山使髙与城等而攻之也言<lb/>
環城是環遶其城知周帀其城為土山也　迁萊于郳正義曰<lb/>
郳即小邾也二年傳曰滕薛小邾之不至皆斉故也小邾附属扵<lb/>
斉故滅萊国而迁其君扵小邾使之寄居以終身也○七年夏四<lb/>
月至免牲　正義曰周礼大宰職云祀五帝前期十日帥執事而<lb/>
卜日然則将祭十日之前預卜之蓋一旬一卜也例称啓蟄而郊<lb/>
建寅之月也此四月三卜蓋三月二卜四月又一卜也春分之前猶<lb/>
是啓蟄節内扵法仍可以郊拠傳献子之言三卜在春分之後<lb/>
則𥘉卜即已大晚故三卜而涉扵春分也人心欲其吉不吉是不<lb/>
從不從則不郊故免牲而不殺也　注称牲至礼也　正義曰僖<lb/>
三十一年夏四月四卜郊不從乃免牲傳曰礼不卜常祀而卜其<lb/>
牲曰牛卜日曰牲牲成而卜郊上怠慢比經与彼正同唯四卜三<lb/>
卜為異耳彼言其非則此亦非也牛已称牲是旣卜日矣牲旣成<lb/>
矣而又卜郊与僖同說故云又非礼也　注南遺至城之　正義<lb/>
曰此傳唯說南遺請城之由不言時与不時則知南遺假託言有<lb/>
<pb n="20a"/>
事難而請城之　注謀救至郑地　正義曰椘旣圍陳而陳侯亦<lb/>
列扵會者當是圍之不密故陳侯淂出㑹求救也陳侯逃皈陳遂<lb/>
属椘諸侯不与椘戦各自罷皈不成為救故不書救也　注实为<lb/>
至㑹上　正義曰魯之隐閔實被弑而書薨諱而不言弑則亦不<lb/>
以被弑赴諸侯此郑伯实為子駟所弑而以瘧疾赴扵諸侯亦如<lb/>
隐閔之類諱而不言弑故魯史不淂書弑也榖梁傳曰礼諸侯不<lb/>
生名此其生名何也卒之名也卒之名則何為加之如會之見以<lb/>
如會卒也是言書名为書卒而称之也三年盟于雞沢五年盟<lb/>
于戚魯郑俱在同盟故赴以名法當書名故進名扵上其名本为<lb/>
下卒非是生名之也如㑹者會諸侯扵鄬𣣔往赴其㑹也公羊傳<lb/>
曰未見諸侯其言如會何致其意也原其意本𣣔徃會故書之也<lb/>
未見諸侯言其未至會所而死非至會而不見也書卒于鄵者赴<lb/>
以所卒之地故書之　傳注郊祀至殖者　正義曰言后稷周之<lb/>
始祖能播殖者辨知后稷是何人不為能播殖故祀以祈農事自謂<lb/>
郊天以祈農耳案孝巠云孝莫大扵厳父厳父莫大扵配天則周<lb/>
<pb n="20b"/>
公某人也昔者周公郊祀后稷以配天宗祀文王扵明堂以配上<lb/>
帝止云配天而祀之不言祈農也郊特牲說郊天之義曰万物本乎天<lb/>
人本乎祖此所以配上帝也郊之祭也大報本反始也宣三年公<lb/>
羊傳曰郊則曷為必祭稷王者必以其祖配王者則曷為必以<lb/>
其祖配自内岀者无匹不行自外至者无主不止何休云天道闇<lb/>
昧故推人道以接之不以文王配者重本尊始之義也拠此諸文<lb/>
則郊祭天者為物本扵天故祭天以報本神必須配故推祖以配<lb/>
天止報生成之恩非求未来之福此傳專言郊祀后稷主為祈農<lb/>
事者斯有旨矣祭祀者為報已往非求将来之福也但祭為明神<lb/>
所享神以将来致福将来而獲多福乃由祭以淂之礼器称君子<lb/>
曰祭祀不祈祭者意虽不祈其实福以祭降以祭獲福即祈之義<lb/>
也宗廟之祭縁生事死尽其季順之心非求耕稼之利少牢饋食<lb/>
者大夫之祭礼也其祭之末尸嘏主人使女受福于天冝稼于田<lb/>
彼豈為田而祭哉神以冝田福之耳郊天之義亦由是也神以人<lb/>
為主人以榖为命人以精意事天天以冝稼祐人以此謂之祈農<lb/>
<pb n="21a"/>
本意非祈農也詩噫嘻序曰春夏祈榖于上帝礼仲春之月月令<lb/>
曰是月也天子乃以元日祈榖于上帝即是郊天之祭也其下即<lb/>
云乃擇元辰天子親載耒耜躬耕帝藉是郊而後耕也献子此言<lb/>
正与礼合孝經止言尊厳其父主述孝子之志本意不說郊天之<lb/>
祭无由淂有祈榖之言何休膏肓執彼難此追而想之亦可以歎<lb/>
息也　注啓蟄至春分　正義曰釈例曰歴法正月節立春啓蟄<lb/>
為中氣二月節驚蟄春分为中氣是啓蟄為夏正建寅之月中<lb/>
氣也月令祈榖之後即擇日而耕𥘉耕亦在正月傳言旣耕而卜<lb/>
郊冝其不從是此卜之時已渉春分之節時過不𣸪可郊故言耕<lb/>
謂春分指釋獻子言耕是春分之節不謂春分始可耕也釈例又<lb/>
曰僖公㐮公夏四月卜郊但譏其非所冝卜不譏其四月不可郊<lb/>
也孟献子曰啓蟄而郊郊而後耕耕謂春分也言淂啓蟄即當卜<lb/>
郊不淂過春分也是言此卜在春分之後故献子譏之拠傳献子<lb/>
此言郊天之礼必用周之三月而誰記云孟献子曰正月日至可<lb/>
以有事於上帝七月日至可以有事扵祖七月而禘献子謂之<lb/>
<pb n="21b"/>
也此与礼記俱称献子二文不同必有一謬礼記後人所録左傳<lb/>
當淂其真若七月而禘献子為之則當献子之時應有七月禘者<lb/>
烝甞過則書禘過亦冝書何以献子之時不書七月褅也足知礼<lb/>
記之言非献子矣　注隧正主役徒　正義曰九年注云隧正官<lb/>
名五縣為隧則隧正當周礼之遂人也掌諸遂之政令徒役出諸遂<lb/>
之民故為主役徒者詩曰至多露正義曰詩国風召南行露<lb/>
之首章也言人行者豈不𣣔早夜而行乎謂早夜而行則多露濡<lb/>
已義取非礼不可以妄行穆子引之言非其才不可以妄居官位<lb/>
弗躬至弗信　正義曰此詩小雅節南山之篇詩注云言王之政<lb/>
不躬而親之則㤙沢不信扵衆民矣　詩曰至可乎正義曰詩<lb/>
小雅小明之篇言人能安靖共敬以居尓之職位爱好正直之人<lb/>
与之共処扵朝則神明聴順之當助女以大福也旣引詩文又述<lb/>
其意能憂念下民是為徳也正直己心是爲正也能以己正正人<lb/>
之曲是为直也此德也正也直也三者和備是为仁也人能如是<lb/>
則神明聴順之大福降与之田蘇是知人者也田蘇言起好仁起<lb/>
<pb n="22a"/>
必備有此行立之不亦可乎　注介助也景大也　正義曰定本<lb/>
介景皆為大也　注靖共至恤民　正義曰天生烝民立君以牧<lb/>
之君不独治為臣以佐之君之与臣皆为恤民而設之也能安靖<lb/>
共敬在其職位是其所以憂民也　注為之師長正義曰无忌<lb/>
先為公族大夫今言使掌是与諸公族大夫為師長也　注礼登<lb/>
至一等正義曰聘礼公迎賔于大門内及廟門公揖入立于中<lb/>
庭納賔賔入三揖至于階三讓公升二等郑玄云先賔升二䓁亦<lb/>
𣣔君行一臣行二言君先升二䓁然後臣始升一等是礼登階臣<lb/>
當後君一等詩曰至必折　正義曰詩国風召南羔羊之篇言<lb/>
大夫䝨者退朝而食從公門入私門委蛇委蛇然委蛇順從之貌<lb/>
詩之此意謂順者也今孫子为臣而君自処是横不順道以横道<lb/>
而為委蛇其人必将毁折不得終其職位注魯成公　正義曰<lb/>
杜必言魯成公者𣣔明非郑成公也知非者以郑成公成七年即<lb/>
位至襄二年卒唯十四年无十六年故也　使公子黄往　正義<lb/>
曰扵時椘師圍陳使公子黄往入椘軍也八年注郑子至公子<lb/>
<pb n="22b"/>
正義曰此決舎之入陳郑有宿怨此時与蔡无怨晋𣸪无命使侵<lb/>
无故興師以生国患以其動而无謀故貶之釈例曰陳蔡椘之与<lb/>
国郑𣣔求親扵晋故伐而入之晋士荘伯詰其侵小且問陳之罪<lb/>
子産荅以東門之役故免扵譏及其侵蔡旣无晋令又无亘辞君死<lb/>
主少興師以求媚扵晋不能以徳懷親以直報怨故二大夫異扵<lb/>
子産也陳之見伐本以助晋晋不逆労而以法詰之淂盟主逺理<lb/>
故仲尼曰晋為伯郑入陳非文辞不为功善之也　注時公至先<lb/>
皈　正義曰公以正月如晋此會之下始云公至則晋侯適會公<lb/>
乃皈魯季孫蓋從公朝晋即從晋赴㑹故季孫在會而公先皈<lb/>
傳注晋悼至多少正義曰昭三年郑子大叔云文襄之霸也令<lb/>
諸侯三歲而聘五歲而朝自襄以後晋徳少衰諸侯朝聘无𣸪<lb/>
定凖今晋悼𣸪修霸業更合諸侯故公朝晋而禀其多少如公<lb/>
朝者蓋亦非一晋侯謙不敢在国約束故出外合之又難煩諸侯<lb/>
使大夫聴命故為邢丘之會以命朝聘之数数之多少傳亦无文<lb/>
拠子大叔之言不說悼公之法而逺陳文襄之令則悼公此命還同<lb/>
<pb n="23a"/>
文襄耳非𣸪别制法也　注辟罪至戮之正義曰辟罪釈詁文<lb/>
也不直言殺而云辟殺明是加誣以罪而殺之子駟知其謀已不以<lb/>
罪殺恐動衆心故加誣以罪言其罪自當死非爲已討所以自解<lb/>
說也　注二孫子狐之子　正義曰賈逵云然未必有文可拠相<lb/>
傳爲此說也　注郑侵至獲告正義曰扵時郑无蔡怨又无晋<lb/>
令郑自發心侵蔡知𣣔求媚扵晋也獲其将必与之戦戦敗乃獲<lb/>
之不言敗者唯以獲告不告敗也　注晋悼至崇之正義曰礼<lb/>
卿不會公侯會則貶之称人自是常例而云尊晋侯者此有郑<lb/>
伯在會自与晋侯相敵諸卿不敵晋侯无罪不合貶也但𣣔尊晋<lb/>
侯无辞以見之故貶大夫以尊之大夫非有罪也文二年晋宋陳<lb/>
郑四国之卿伐秦皆貶称人尊秦謂之崇德其意与此同也諸侯<lb/>
之卿皆貶而独不貶季孫宿者文元年公孫敖會晋侯于戚注云<lb/>
礼卿不會公侯而春秋魯大夫皆不貶者體例已举故拠用魯史<lb/>
成文是其義也言儉而有礼徳義司尊者難煩諸侯使大夫聽<lb/>
命即亦是有礼之事也　兆云詢多正義曰杜云兆卜詢謀也旣<lb/>
<pb n="23b"/>
卜且謀多如杜此言則云是語辞　注謂三至邢丘　正義曰鄬<lb/>
之會郑伯未至而卒亦数之者郑伯虽身死耳其會与郑同謀故<lb/>
数之　八卿和睦　正義曰八卿者拠九年傳荀罃将中軍<lb/>
士句佐之荀偃将上軍韓起佐之栾黶将下軍士魴佐之趙武<lb/>
将新軍魏絳佐之　詩云至于道　正義曰詩小雅小旻之三章<lb/>
也言謀事之夫甚多是非相奪无可適從為是之故其事用此<lb/>
益不成也發言訩訩而盈滿扵庭无能決當是非事若不成誰<lb/>
敢執其咎責者如彼道上行人每淂人即与之謀意无所從爲<lb/>
是之故用此不淂于正道也　注匪彼至適從　正義曰郑玄以<lb/>
匪為非如非行邁之謀言止而不行坐圖遠近也杜以如者如似<lb/>
他物故以匪為彼言如彼行人逢值歧路問其所從也郑以行為<lb/>
道邁為行言道上行人杜亦當然　注皇暇也啓跪也　正義曰<lb/>
皆釈言文也舎人曰間暇无事也李廵曰啓小跪也　注彤弓至<lb/>
知礼　正義曰文四年寗俞来聘為賦彤弓寗俞不敢當此賦<lb/>
彤弓而宣子受之故觧其意彼以彤弓當寗俞故寗俞不敢受此<lb/>
<pb n="24a"/>
賦彤弓其義在扵晋君非當范匄故范匄受之而為知礼也<lb/>
春秋正義卷第二十<lb/>
　　　　　計一万七千三百二十八字<lb/>
<pb n="1a"/>
春秋傳卷第二十<lb/>
　　　　成公下<lb/>
八年春晉侯使韓穿來言汶陽之田歸之于齊<lb/>
汶陽之田本魯田也魯人恃大國之威以兵力脅齊得其故地而<lb/>
　不正疆里於天王則取之不以其道也郤克戰勝令於齊曰反魯<lb/>
衛之侵地齊旣從之今復有命俾歸諸齊則歸之不以其道也而<lb/>
　齊人貪得晉有二命穿也列卿無所諌止皆罪矣來言者緩詞也<lb/>
　歸之于者易詞也爲國以禮者無憚於強而魯侯微弱遂以歸齊<lb/>
　而不能保罪亦見矣<lb/>
晉欒書帥師侵蔡公孫嬰齊如莒宋公使華元來聘夏宋公使公孫<lb/>
壽來納幣<lb/>
納幣不書此何以書公孫壽卿也納幣使卿非禮也禮不可略亦<lb/>
　不可過惟其稱而巳矣略則輕大倫過則溺私愛宋公之請伯姬<lb/>
魯侯之嫁其女皆致其厚者也而不知越禮踰制豈所以重大婚<lb/>
<pb n="1b"/>
　之禮哉經悉書之爲後法也<lb/>
晉殺其大夫趙同趙括<lb/>
　按左氏趙莊姬爲趙嬰之亡讚于晉侯曰原屏將爲亂欒郤爲證<lb/>
晉討趙同趙括以其田與祁奚韓厥言於君曰成季之勲宣孟之<lb/>
忠而無後爲善者懼矣乃立武而反其田然則同括無罪爲莊姬<lb/>
　所譖而欒郤害之也故稱國以殺而不去其官以見晉之失政刑<lb/>
　矣<lb/>
秋七月天子使召伯來賜公命<lb/>
諸侯嗣立而入見則有賜巳修聘禮而來朝則有賜能敵王所愾<lb/>
　而獻功則有賜成公即位服喪巳畢而不入見旣更五服一朝之<lb/>
　歲矣而不如京師又未嘗敵王所愾而有功也何爲來賜命乎召<lb/>
　伯者縣内諸侯爲王卿士者也來賜公命罪邦君之不王譏天子<lb/>
　之僭賞也臨諸侯曰天王君天下曰天子蓋一人之通稱<lb/>
冬十月癸卯𣏌叔姬卒晉侯使士爕來聘叔孫僑如㑹晉士爕齊人<lb/>
<pb n="2a"/>
邾人伐郯<lb/>
按左氏士爕來聘言伐郯也以其事吴故公請緩師不可吴初伐<lb/>
郯季孫固曰中國不振旅蠻夷入伐而莫之或恤亡無日矣當其<lb/>
時旣不能救及其旣成豈獲巳也而又率諸國伐之何義乎前書<lb/>
來聘下書㑹伐晉侯之爲盟主可見矣魯旣知其不可從大國之<lb/>
令而不敢違其不能立亦可知矣<lb/>
衛人來媵<lb/>
　媵者何諸侯有三歸嫡夫人行則姪娣從二國來媵亦以姪娣從<lb/>
　凢一娶九女所以廣繼嗣三國來媵非禮也夫以禮制欲則治以<lb/>
　欲敗禮則亂而諸侯一娶十有二女則是以欲敗禮矣備書三國<lb/>
　以明逾制爲後戒也<lb/>
九年春王正月𣏌伯來逆叔姬之䘮以歸<lb/>
　凢筆於經者皆經邦大訓也杞叔姬一女子尓而四書于䇿何也<lb/>
　有男女然後有夫婦有夫婦然後有父子故春秋愼男女之配重<lb/>
<pb n="2b"/>
大昬之禮以是爲人倫之夲也事有大於此者乎男而賢也得淑<lb/>
女以爲配則自家刑國可以移風俗女而賢也得君子以爲歸則<lb/>
承宗廟奉祭祀能化天下以婦道豈曰小𥙷之哉夷攷杞叔姬之<lb/>
　行雖賢不若宋共姬亦不至如鄫季姬之越禮也杞伯初來朝魯<lb/>
然後出之卒而復逆其喪以歸者豈非叔姬夲不應岀故魯人得<lb/>
　以義責之使復歸葬乎魯在春秋時内女之歸不得其所者有矣<lb/>
　聖人詳録其始卒欲爲後鑒使得有終而無弊也其經丗之慮逺<lb/>
　矣<lb/>
公㑹晉侯齊侯宋公衛侯鄭伯曹伯莒子𣏌伯同盟于蒲<lb/>
　按左氏爲歸汶陽之田故諸侯貳於晉晉人懼㑹於蒲以㝷馬陵<lb/>
　之盟夫盟非固結之本也衛獻公言於寗喜求復國喜曰必子鮮<lb/>
在不然必敗小邾射以勾繹來奔曰使季路要我吾無盟夫信在<lb/>
　言前者不言而自喻誠在令外者不令而自行晉初下今於齊反<lb/>
魯衛之侵地而齊不敢違者以其順也齊旣從之魯君親往拜其<lb/>
<pb n="3a"/>
賜矣復有二命俾歸諸齊一與一奪信不可知無或乎諸侯之解<lb/>
體也晉人不知反求諸已惇信明義以𥙷前行之愆而又欲刑牲<lb/>
㰱血要質鬼神以御之是從事於末而不知夲矣特書同盟以罪<lb/>
晉也<lb/>
公至自㑹二月伯姬歸干宋夏季孫行父如宋致女晉人來媵<lb/>
致女者何女旣嫁三月而廟見則成婦矣而後父母使人安之故<lb/>
　謂之致也常事爾何以書致女使卿非禮也經有因褒以見貶者<lb/>
　初獻六羽之類是也亦有因貶以見褒者致女來媵是也伯姬賢<lb/>
行著於家故致女使卿特厚其嫁遣之禮賢名聞於逺故諸國爭<lb/>
　媵信其無妬忌之行程氏以爲一女子之賢尚聞於諸侯况君子<lb/>
　哉或曰魯女雖賢豈能聞於逺乎曰古者庶女與非敵者則求爲<lb/>
　媵固爲之擇賢小君則諸侯之賢女自當聞矣<lb/>
秋七月丙子齊侯無野卒晉人執鄭伯晉欒書帥師伐鄭<lb/>
　按左氏楚人以重賂求鄭鄭伯㑹公子成于鄧秋鄭伯如晉晉人<lb/>
<pb n="3b"/>
討其貳於楚執諸銅鞮欒書伐鄭鄭使伯蠲行成晉人殺之楚子<lb/>
重侵陳以救鄭稱人而執者旣不以王命又不歸諸京師則非伯<lb/>
討也殺伯蠲不書者旣執其君矣則行人爲輕亦不足紀也楚子<lb/>
重侵陳與處父救江何異削而不書者鄭亦有罪焉耳夫背夷即<lb/>
華正也今以重賂故又與楚㑹則是惟利之從而不要諸義也故<lb/>
鄭無可救之善楚不得有能救之名<lb/>
冬十有一月葬齊頃公楚公子嬰齊帥師伐莒庚申莒潰楚人入鄆<lb/>
　按左氏楚子重自陳伐莒圍渠丘城惡衆潰楚師圍莒莒城亦惡<lb/>
　庚申莒潰楚遂入鄆孟子曰鑿斯池也築斯城也與民守之効死<lb/>
　而民不去是則可爲也夫鑿池築城者爲國之備所謂事也効死<lb/>
　而民不去爲國之夲所謂政也莒恃其陋不修城郭浹辰之間楚<lb/>
克其三都信無備矣然兵至而民逃其上不能使民効死而不去<lb/>
則昧於爲國之本也雖隆莒之城何益乎故經於莒潰特書日以<lb/>
　謹之者以明城郭溝池重門擊析皆守邦之末務必以固夲安民<lb/>
<pb n="4a"/>
爲政之急耳<lb/>
秦人白狄伐晉<lb/>
經所謹者華夷之辨也晉甞與白狄伐秦秦亦與白狄伐晉族類<lb/>
不復分矣其稱人貶詞也武王伐商誓師牧野庸蜀羌髳微盧彭<lb/>
濮皆與焉豈亦不謹乎除天下之殘賊而出民於水火之中雖蠻<lb/>
夷戎狄以義驅之可也亦慮其同惡相濟貽患於後也中國友邦<lb/>
自相侵伐巳爲不義又與非我族類者共焉不亦甚乎晉旣失信<lb/>
　復聽婦人讒說殺其丗臣而諸侯皆貳秦狄交伐比事以觀可謂<lb/>
　深切著明矣<lb/>
鄭人圍許城中城<lb/>
　經丗安民視道之得失不倚城郭溝池以爲固也榖梁子謂凢城<lb/>
　之誌皆譏其說是矣莒雖恃陋不設備至使楚人入鄆苟有令政<lb/>
使民効死而不潰㓂亦豈能入也城非春秋所貴而書城中城其<lb/>
爲儆守益微矣王公設險以守其國非歟曰百雉之城七里之郭<lb/>
<pb n="4b"/>
設險之大端也謹於禮以爲國辨尊卑分貴賤明等威異物采凢<lb/>
所以杜絕陵僭限隔上下者乃體險之大用也獨城郭溝池之足<lb/>
恃乎<lb/>
十年春衛侯之弟黒背帥師侵鄭<lb/>
　按左氏衛子叔黒背侵鄭晉命也其曰衛侯之弟者子叔黑背生<lb/>
　公孫剽孫林父寗殖岀衛侯衎而立剽亦以其父有寵愛之私故<lb/>
　得立耳此與齊之夷仲年無異其特書弟以爲後戒可謂深切著<lb/>
　明矣<lb/>
夏四月五卜郊不從乃不郊五月公㑹晉侯齊侯宋公衛侯曹伯伐<lb/>
鄭齊人來媵丙午晉侯獳卒秋七月公如晉<lb/>
此葬晉侯也而不書諱之也天子之喪動天下屬諸侯諸侯之喪<lb/>
　動通國屬大夫公之葬晉侯非禮也唯天子之事焉可也傳以晉<lb/>
　人止公送葬諸侯莫在焉魯人辱之故諱而不書非矣假令諸侯<lb/>
　皆在魯人不以爲辱而可書乎<lb/>
<pb n="5a"/>
冬十月<lb/>
十有一年春王三月公至自晉晉侯使郤犫來聘已丑及郤犫盟夏<lb/>
季孫行父如晉秋叔孫僑如如齊冬十月<lb/>
十有二年春周公出奔晉<lb/>
按左氏周公楚惡惠襄之偪且與伯輿爭政不勝怒而岀王使劉<lb/>
　子復之盟于鄄而入三日復出奔晉夫人主無誠慤之心而下要<lb/>
　大臣盟是謂君不君人臣無忠信之實而上與人主盟是謂臣不<lb/>
　臣旣巳要質鬼神以入矣又叛盟失信而岀奔則是自絕于天也<lb/>
　自周無岀而書曰出者見周室衰微刑政號令不行於天下爾<lb/>
夏公㑹晉侯衛侯干瑣澤秋晉人敗狄于交剛冬十月<lb/>
十有三年春晉侯使郤錡來乞師<lb/>
　晉主夏盟行使諸侯徴㑹討貳誰敢不從以霸主之尊而書曰乞<lb/>
　師何也列國䟽封雖有大小土地甲兵受之天子不相統屬魯兵<lb/>
　非晉所得專也今晉不以王命興諸侯之師故特書曰乞以見其<lb/>
<pb n="5b"/>
卑伏屈損無自反而縮之意矣聖人作春秋無不重内而輕外至<lb/>
於乞師則内外同辭者蓋皆有報怨復讎貪得之心是以如此若<lb/>
夫誅亂臣討賊子請於天王以大義驅之誰不拱手以聽命何至<lb/>
　於乞哉噫此聖人所以垂戒後丗見諸行事之深切著明者也<lb/>
三月公如京師夏五月公自京師遂㑹晉侯齊侯宋公衛侯鄭伯曹<lb/>
伯邾人滕人伐秦<lb/>
諸侯每歲侵伐四出未有能修朝覲之禮者今公欲㑹伐秦道自<lb/>
　王都不可越天子而往也故皆朝王而不能成朝禮書曰如京師<lb/>
見諸侯之慢也因㑹伐而行矣又書公自京師以伐秦爲遂事者<lb/>
此仲尼親筆明朝王爲重存人臣之禮也古者諸侯即位服喪畢<lb/>
則朝小聘大聘終則朝廵狩于方嶽則朝觀春秋所載天王遣使<lb/>
者屢矣十二公之述職蓋闕如也獨此年書公如京師又不能成<lb/>
朝禮不敬莫大焉君臣人道之大倫而至於此極故仲尼甞喟然<lb/>
嘆曰夷狄之有君不如諸夏之亡也爲此懼作春秋或抑或縱或<lb/>
<pb n="6a"/>
與或奪所以明君臣之義者至矣其義得行則臣必敬於君子必<lb/>
敬於父天理必存人欲必消大倫必正豈曰小補之哉此以伐秦<lb/>
爲遂事之意也<lb/>
曹伯盧卒于師秋七月公至自伐秦冬葬曹宣公<lb/>
十有四年春王正月莒子朱卒夏衛孫林父自晉歸于衛秋叔孫僑<lb/>
如如齊逆女鄭公子喜帥師伐許九月僑如以夫人婦姜氏至自齊<lb/>
榖梁曰大夫不以夫人以夫人非正也刺不親迎也僑如之不氏<lb/>
一事而再見者卒名耳然則娶于他邦而道里或逺必親迎乎以<lb/>
封壤則有小大以爵次則有尊卑以道途則有逺邇或迎之於其<lb/>
　國或迎之於境上或迎之於所館中禮之節可也<lb/>
冬十月庚寅衛侯臧卒秦伯卒<lb/>
十有五年春王二月葬衛定公三月乙巳仲嬰齊卒<lb/>
　嬰齊者公子遂之子公孫歸父之弟也歸父岀奔齊魯人徐傷其<lb/>
　無後也於是使嬰齊後之故書曰仲嬰齊此可謂亂昭穆之序失<lb/>
<pb n="6b"/>
父子之親者以後歸父則弟不可爲兄嗣以後襄仲則以父字爲<lb/>
　氏亦非矣<lb/>
癸丑公㑹晉侯衛侯鄭伯曹伯宋丗子成齊國佐邾人同盟于戚晉<lb/>
侯執曹伯歸于京師<lb/>
稱侯以執伯討也何以爲伯討晉合諸侯伐秦曹宣公卒于師曹<lb/>
人使公子負芻守使公子欣時逆曹伯之喪負芻殺其太子而自<lb/>
　立至是晉侯執之又不敢自治而歸于京師使即天刑夫是之謂<lb/>
　伯討春秋執諸侯者衆矣未有執得其罪如此者故獨書其爵<lb/>
公至自㑹夏六月宋公固卒楚子伐鄭秋八月庚辰葬宋共公宋華<lb/>
元出奔晉宋華元自晉歸于宋宋殺其大夫山宋魚石出奔楚<lb/>
宋六卿魚氏蕩氏向氏鱗氏皆桓族也華氏戴族也華元爲右師<lb/>
魚石爲左師蕩氏汰而驕共公卒巳葬蕩澤弱公室殺公子肥華<lb/>
元曰我司君臣之訓而不能正罪大矣不能治官敢頼寵乎乃出<lb/>
奔晉魚石將止之魚府曰元反必討是無桓氏也石曰彼多大勲<lb/>
<pb n="7a"/>
國人所與不反懼桓氏之無祀於宋也遂自止元於河上元歸使<lb/>
國人攻桓氏殺蕩山出魚石國然後定元之出奔晉與歸于宋皆<lb/>
不省文者著其正也書之重詞之複必有美惡焉詞繁而不殺所<lb/>
以與之也以不頼寵而岀奔以國人與晉皆許之討而後入正可<lb/>
知矣蘇轍謂使元懷禄顧寵重於岀奔則不能討此說是也山不<lb/>
書氏背其族也背其族者伐其夲也人而無夲人道絶矣葛藟猶<lb/>
能芘其本根况於人而忍伐其本乎<lb/>
冬十有一月叔孫僑如㑹晉士爕齊髙無咎宋華元衛孫林父鄭公<lb/>
子鰌邾人㑹吴于鍾離<lb/>
吴以號舉夷之也㑹而殊㑹外之也殊㑹有二義㑹王丗子于首<lb/>
　止意在尊王室不敢與丗子抗也㑹吴于鍾離于柤于向意在賤<lb/>
　夷狄而罪諸侯不能與之敵也夫以太伯至德是始有吴以族言<lb/>
　之則周之伯父也至其後丗遂以號舉者以其僭竊稱王不能居<lb/>
中國之爵號耳成襄之間中國無霸齊晉大國亦皆俛首東向而<lb/>
<pb n="7b"/>
親吴聖人蓋傷之故特殊㑹可謂深切著明矣<lb/>
許遷于棄<lb/>
十有六年春王正月雨木冰<lb/>
　雨木冰者雨而木冰也何休曰木者少陽㓜君大臣之象冰者凝<lb/>
隂兵之類也冰脅木者君臣將執於兵之徴未幾而有沙隨苕丘<lb/>
之事天人之際休咎之應焉可誣也而欲盡廢五行傳亦過矣<lb/>
夏四月辛未滕子卒鄭公子喜帥師侵宋六月丙寅朔日有食之晉<lb/>
侯使欒黶來乞師甲午晦晉侯及楚子鄭伯戰于鄢陵楚子鄭師敗<lb/>
績<lb/>
　不書師敗績以其君親集矢於目而身傷爲重也當是時兩軍相<lb/>
抗未有勝負之形晉之捷也亦幸焉爾幸非持勝之道范文子所<lb/>
　以立於軍門有聖人能内外無患盍釋楚以爲外懼之戒乎楚師<lb/>
雖敗其勢益張晉遂怠矣卒有欒氏之譖而誅三郤國内大亂聖<lb/>
人備書以見行事之深切著明也<lb/>
<pb n="8a"/>
楚殺其大夫公子側秋公㑹晉侯齊侯衛侯宋華元邾人于沙隨不<lb/>
見公<lb/>
臣子之於君父揚其美不揚其惡爲尊者諱爲親者諱禮也聖人<lb/>
　假魯史以示王法其於魯事有君臣之義故君弑則書薨易地則<lb/>
書假滅國則書取岀奔則書遜屈已而與強國之大夫盟則書及<lb/>
叛盟失信而莫適守則没公而書㑹凢此類雖不没其實示天下<lb/>
　之公必隱避其辭以存臣子之禮然則沙隨之㑹晉不見公是魯<lb/>
　侯之大辱深可耻焉者矣曷爲直書其事而不諱乎曰春秋伸道<lb/>
　不伸邪榮義不榮勢正已而無恤乎人以仁禮存心而不憂橫逆<lb/>
　之至者也沙隨之㑹魯有内難師出後期所當恤者晉人聽叔孫<lb/>
僑如之譖怒公而不見曲在晉矣魯侯自反非有背仁棄禮不忠<lb/>
之咎也昔曽子甞聞大勇於夫子曰自反而縮雖千萬人吾往矣<lb/>
孟子言浩然之氣至大至剛以直養而無害則塞乎天地之間沙<lb/>
隨之不見於公何歉乎直書而不諱者示天下後丗使知大勇浩<lb/>
<pb n="8b"/>
然之氣所以守身應物如此其垂訓之義大矣<lb/>
公至自㑹公㑹尹子晉侯齊國佐邾人伐鄭曹伯歸自京師<lb/>
曹伯不名其位未嘗絕也不絕其位所以累乎天王也其言自京<lb/>
　師王命也言天王之釋有罪也善不蒙賞惡不即刑以堯爲君舜<lb/>
　爲臣雖得天下不能一朝居也負芻殺丗子而自立不能因晉之<lb/>
　執寘諸刑典而使復國則無以爲天下之共主矣<lb/>
九月晉人執季孫行父舎之于苕丘冬十月乙亥叔孫僑如出奔齊<lb/>
十有二月乙丑季孫行父及晉郤犫盟于扈公至自㑹乙酉刺公子<lb/>
偃<lb/>
　按左民宣伯通於穆姜欲去季孟而取其室戰于鄢陵之日公將<lb/>
　行穆姜送公而使逐二子公以晉難告曰請反而聽命姜怒公子<lb/>
偃公子鉏趨過指之曰女不可是皆君也公待於壊隤申宮儆備<lb/>
設守而後行是以後使孟獻子守于公宮宣伯使告郤犫曰魯侯<lb/>
待于壊隤以待勝者郤犫取貨于宣伯而訴公于晉侯晉侯不見<lb/>
<pb n="9a"/>
公公㑹諸侯伐鄭將行姜又命公如初公又申守而行宣伯使告<lb/>
郤犫曰魯之有季孟猶晉之有欒范也政令於是乎成今其謀曰<lb/>
晉政多門不可從也寧事齊楚有亡而巳蔑從晉矣若欲得志於<lb/>
魯請止行父而殺之我斃蔑也不然歸必叛晉人執季文子于苕<lb/>
丘公還待于鄆使子叔聲伯請季孫于晉郤犫曰苟去仲孫蔑而<lb/>
止季孫行父吾與子國親於公室對曰僑如之情子必聞之矣若<lb/>
去蔑與行父是大棄魯國而罪寡君也若猶不棄使寡君得事晉<lb/>
君則夫二人者魯國社稷之臣也若朝亡之魯必夕亡范文子謂<lb/>
欒武子曰季孫於魯相二君矣妾不衣帛馬不食粟可不謂忠乎<lb/>
信讒慝而棄忠良若諸侯何乃許魯平赦季孫出叔孫僑如而盟<lb/>
之季孫及郤犫盟于扈歸刺公子偃<lb/>
十有七年春衛北宮括帥師侵鄭夏公㑹尹子單子晉侯齊侯宋公<lb/>
衛侯曹伯邾人伐鄭六月乙酉同盟于柯陵秋公至自㑹齊髙無咎<lb/>
出奔莒九月辛丑用郊<lb/>
<pb n="9b"/>
郊之不時未有甚於此者也故特曰用郊用者不冝用也或曰蓋<lb/>
以人享叩其鼻血以薦也古者六畜不相爲用況敢用人乎<lb/>
晉侯使荀罃來乞師冬公㑹單子晉侯宋公衛侯曹伯齊人邾人伐<lb/>
鄭十有一月公至自伐鄭壬申公孫嬰齊卒于貍賑十有二月丁巳<lb/>
朔日有食之邾子貜且卒晉殺其大夫郤錡郤犫郤至楚人滅舒庸<lb/>
十有八年春王正月晉殺其大夫胥童庚申晉弑其君州蒲<lb/>
弑君天下之大罪討賊天下之大刑春秋合於人心而定罪聖人<lb/>
順於天理而用刑固不以大霈釋當誅之賊亦不以大刑加不弑<lb/>
　之人然趙盾以不越境而書弑許丗子止以不甞藥而書弑鄭歸<lb/>
生以憚老懼讒而書弑楚公子比以不能效死不立而書弑齊陳<lb/>
乞以廢長立㓜而書弑晉欒書身爲元帥親執厲公於匠麗氏使<lb/>
程滑弑公而以車一乗葬之於翼東門之外而春秋稱國以弑其<lb/>
君而不著欒書之名氏何哉仲尼無私與天爲一奚獨於趙盾許<lb/>
止歸生楚比陳乞則責之甚備討之甚嚴而於欒武子闊略如此<lb/>
<pb n="10a"/>
乎學者深求其旨知聖人誅亂臣討賊子之大要也而後可與言<lb/>
春秋矣<lb/>
齊殺其大夫國佐公如晉夏楚子鄭伯伐宋宋魚石復入于彭城<lb/>
此伐宋以納魚石其不曰納宋魚石于彭城何也劉敞曰不與納<lb/>
　也諸侯失國諸侯納之正也諸侯丗也大夫失位諸侯納之非正<lb/>
也大夫不丗也諸侯託於諸侯禮也大夫託於諸侯非禮也其言<lb/>
　復入者巳絕而復入惡之甚者宋魚石晉欒盈是矣<lb/>
公至自晉晉侯使士匄來聘秋杞伯來朝八月邾子來朝築鹿囿已<lb/>
丑公薨于路寢冬楚人鄭人侵宋晉侯使士魴來乞師十有二月仲<lb/>
孫蔑㑹晉侯宋公衛侯邾子齊崔杼同盟于虚杼丁未葬我君成公<lb/>
<pb n="10b"/>
</p>
<p>
</p>
  </div>
</body>
</text>
</TEI>
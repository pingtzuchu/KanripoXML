<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
春秋正義卷第九　荘公<lb/>
　国子祭酒上護軍曲阜縣開國子臣孔　穎逹　等奉<lb/>
　敕撰<lb/>
十六年注宋主至效此　正義曰徃年斉桓始霸未敢即尸其任<lb/>
救患討罪今為宋伐郑仍使宋自報怨故宋主兵序扵斉上也諸<lb/>
侯會許男在曹滑之上班序上下以国大小为次不以爵之尊卑<lb/>
也隐五年邾人郑人伐宋附庸在伯爵之上是以主兵為先也歴<lb/>
撿上下皆然知是春秋常法礼記祭義云有虞氏貴徳而尚歯夏<lb/>
后氏貴爵而尚歯殷人貴冨而尚歯周人貴親而尚歯而春秋序<lb/>
會不先同姓而大国在上者孔子修春秋有変周之文從殷之質<lb/>
故也　注書會至宋地　正義曰公羊傳曰同<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>者何同欲也榖<lb/>
梁傳曰同者同尊周也杜云服異者亦是同其𣣔同尊周也書同<lb/>
盟者當盟之时告神称同釋例曰盟者假神明以要不信故載辞<lb/>
或称同以服異为言也是言載辞称同也二十七年同盟于幽傳<lb/>
曰陳郑服也文十四年同盟于新城傳曰從扵椘者服且謀邾也<lb/>
<pb n="1b"/>
成五年同盟于蟲牢傳曰郑服也七年同盟于馬陵傳曰尋蟲牢<lb/>
之盟且莒服故也襄三年同盟于雞澤傳曰晋為郑服故合諸侯<lb/>
二十五年同盟于重丘傳曰斉成故也昭十三年同盟于平丘傳<lb/>
曰斉服也如此之類皆是服異故称同也䘮服継父不同居傳曰<lb/>
甞同居乃為異居未甞同居则不为異居春秋同盟亦猶是也甞<lb/>
同盟而異乃称服異未甞同盟则不为服異故盟不称同也僖二<lb/>
年斉侯宋公江人黄人盟于貫傳曰服江黄也定四年陳許頓胡<lb/>
椘之属国皆来會于召陵其下云公及諸侯盟于皐鼬二盟並不<lb/>
称同皆為未甞同盟非服異故不称同也應同而不称同者僖五<lb/>
年首止之盟郑伯逃帰七年盟于寗母郑伯使文子華聴命於<lb/>
會而不称同者郑心未服故傳称子華請去三族管仲曰君其勿<lb/>
許郑必受盟是寗母之时郑未服也八年盟于洮郑伯乞盟傳称<lb/>
請服也而洮<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>不称同者郑伯始請服耳未列扵會故不称同也<lb/>
文十五年夏晋郤缺帥師伐蔡戍申入蔡其冬諸侯<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>于扈傳称<lb/>
晋侯宋公衛侯蔡侯陳侯郑伯許男曹伯盟于扈则是蔡新来服<lb/>
<pb n="2a"/>
不称同者傳称欲缺入蔡以城下之盟而还是则蔡巳先服故不<lb/>
称同也宣十二年同盟于清丘傳曰恤病討貳十七年同盟于断<lb/>
道傳曰討貳也成九年同盟于蒲傳曰為帰汶陽之田故諸侯貳<lb/>
於晋晋人懼會於蒲以尋馬陵之盟十五年同<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>于戚傳曰討曹<lb/>
成公也十七年同盟于柯陵傳曰尋戚之盟也十八年同盟于虚<lb/>
柯傳曰謀救宋也此六盟皆非服異称同盟者淸丘断道与蒲扵<lb/>
時諸侯巳有二心同心討貳故称同盟戚与虚柯同心疾悪故称<lb/>
同盟柯陵之盟郑人不服欲令諸侯同心伐郑故称同盟猶襄十<lb/>
八年諸侯同心疾斉称同囲斉自此以前陳在衛下今在上知斉<lb/>
桓始進之釈例班序譜自隐至荘十四年四十三歳衛与陳凡四<lb/>
會衛在陳上自荘十五年尽僖十七年三十五歳凡八會陳在衛<lb/>
上故知是斉桓進之遂班在衛上終扵春秋也　注克儀至同盟<lb/>
正義曰北杏之會邾人在焉今而称子故云蓋斉侯請王命以为<lb/>
諸侯得为子爵見經也隐元年盟于蔑桓十七年<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>于趡是再同<lb/>
盟也　傳注二子至曰刖　正義曰周礼司刑刖罪五百尚書吕<lb/>
<pb n="2b"/>
刑荆罰之属五百孔安国云刖足曰剕釈言云䠊刖也李廵曰断<lb/>
足曰刖也說文云刖絶也則剕刖是断絶之名斬足之罪故云断<lb/>
足曰刖　注数滿扵十　正義曰易繫辞云天一地二天三地四<lb/>
天五地六天七地八天九地十至十而止是数滿扵十也閔元年<lb/>
傳曰万盈数也数至十则小盈至万則大盈傳具載定叔事者服<lb/>
虔云定叔之祖共叔叚有伐君之罪冝世不長而云不可使共叔<lb/>
无後扵郑言其刑之偏頗郑厉公以孽篡適同悪相恤故黨於共<lb/>
叔欲令其後不絶傳所以悪厉公也　注曲沃至一軍　正義曰<lb/>
桓八年傳称曲沃武公滅翼其年冬王命虢仲立晋哀侯之弟緡<lb/>
于晋至是乃并之也晋卋家云曲沃武公伐晋侯緡㓕之尽以其<lb/>
宝器賂献扵周僖王僖王命曲沃武公为晋君列为諸侯於是尽<lb/>
并晋地而有之曲沃武公巳即位三十七年矣自桓叔始封曲沃<lb/>
以至武公滅晋凡六十七歳而卒伐晋为諸侯是傳王命之事也<lb/>
周礼小国一軍晋土地虽大以𥘉并晋国故以小国之礼命之<lb/>
注魯桓至之末　正義曰史記十二諸侯年表云荘王元年當魯<lb/>
<pb n="3a"/>
桓十六年即位十五年而崩僖王元年當魯荘十三年即位五年<lb/>
而崩惠王元年當鲁荘十八年即位在十八年而此年傳說惠王<lb/>
之立者杜云傳因周公忌父之事而見惠王立在此年之末是杜以周<lb/>
公忌父此年出奔至惠王立而得復与史記不違十七年注斉桓<lb/>
至賎故正義曰僖七年傳曰郑有叔詹堵叔师叔先言詹是詹最<lb/>
貴也且傳称郑不朝也以君不朝而詹被執明詹是執政大臣为<lb/>
不道君使朝故執之也若詹不至斉則无由𬒳執知是諸斉見執<lb/>
蓋聘斉也昭八年椘人執陳行人于徵師殺之傳曰罪不在行人<lb/>
也无罪乃称行人知不称行人罪之也襄十一年椘人執郑行人<lb/>
良霄傳曰書曰行人言使人也言便人者言非使人之罪也書曰<lb/>
者是仲尼新意故指以为例也執諸侯有称人称侯之異執大夫<lb/>
者悉皆称人以執之为大夫賤故也刘炫以此注云詣斉見執釈<lb/>
例曰詹本非出使謂二者自相矛楯今知非者斉以郑不朝而責<lb/>
於郑郑令詹詣斉謝罪斉人執之故釈例云元非出聘之使集觧<lb/>
云詣斉𬒳執二文虽異事实同耳刘炫不尋此意乃為規過非也<lb/>
<pb n="3b"/>
　　注殱尽至为文　正義曰殱尽也釈詁文舎人曰殱衆之尽<lb/>
也時史悪其䡖敵而以自尽为文罪斉戍也釈例曰斉人殱于遂<lb/>
郑棄其师亦時史即事以安文或從赴辞故傳亦不顕明義例也<lb/>
注詹不至賤之　正義曰伏節守死以觧国患當如昭元年叔孫<lb/>
豹之居位待罪也逃若匹夫逃竄故云書逃以賎之郑詹自斉<lb/>
逃来過魯而後歸郑故書之　注麋多至災書正義曰麋是沢<lb/>
獸魯所常有是年暴多多则害五稼故言多以災書也十八<lb/>
年注不書日官失之正義曰經亦无朔字當云不書朔与曰注<lb/>
不言朔脫也　注<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>短至为災　正義曰榖梁傳曰<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>射人者也<lb/>
洪範五行傳曰<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>如鼈三足生於南越南越婦人多淫故其地多<lb/>
<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>淫女惑乱之氣所生也陸玩毛詩義䟽云<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>短狐也一名射景<lb/>
如鼈三足在江淮水中人在岸上景見水中投人景则殺之故曰<lb/>
射景或謂含砂射人入皮肌其創如疥服虔云偏身濩濩或或故<lb/>
為災沈氏云此有<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>傳重發例者以螟螽与蜚同是害禾稼此<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>
則害人故傳特發之　傳注王之至備設正義曰王饗醴命之<lb/>
<pb n="4a"/>
宥者王为之設饗礼置醴酒命之以幣物所以助歡也宥助釈詁<lb/>
文周礼掌客王待諸侯之礼上公三饗三食三燕侯伯三饗再食<lb/>
再燕子男壹饗壹食壹燕三礼先言饗是王之覲群后始则行饗<lb/>
礼也酒正辨五斉之名一曰泛斉二曰醴斉三日盎斉四曰緹斉<lb/>
五曰沈斉郑注云泛者成而滓浮泛泛然醴猶體也成而汁滓相<lb/>
将如今恬酒矣盎猶翁也成而翁翁然䓤白色緹者成而红赤沈<lb/>
者成而滓沈如今造清矣自醴以上尤濁然則以其尤濁故先置<lb/>
之示不忘古也知者礼運云燔黍捭豚下即云以燔以炙以为醴<lb/>
酪是醴酒在先而有故曰先置醴酒示不忘古也詩序曰鹿鳴燕<lb/>
群臣嘉賔也旣飲之又实幣帛筐篚以将其厚意聘礼云若不<lb/>
親食使大夫朝服致之以侑幣致饗以酬幣亦如之是饗礼有<lb/>
酬幣也礼主人酌酒扵賔曰献賔荅主人曰酢主人又酌以酬賔<lb/>
曰酬謂之酬幣蓋扵酬酒之时賜之幣也所賜之物即下玉馬是<lb/>
也傳称饗醴命宥言其備設盛礼也此注命之宥者命在下以<lb/>
幣物宥助僖二十八年命晋侯宥注云命晋侯助以束帛以将<lb/>
<pb n="4b"/>
厚意皆命不同者以彼有命晋侯之事故也　注双玉为榖<lb/>
正義曰倉頡篇榖作與双玉为榖故字從两玉　注侯而至人礼<lb/>
正義曰虢君不知何爵称公謂为三公也周礼王之三公八命侯<lb/>
伯七命是其名位不同也其礼各以命数为節是礼亦異数也<lb/>
今侯而与公同賜是借人礼也假借同義取者假為上聲借為入<lb/>
聲与者假借皆为去聲　注戎来至其来　正義曰傳例有<lb/>
鐘鼓曰伐无曰侵戎之來也鲁人不知冝无鐘鼓故以侵言之<lb/>
釈例曰戎之入鲁人不知去而逺追又无其獲边竟不備候不<lb/>
在疆所以為諱諱此君之闕亦所以示戒将来之君也　闘緡尹<lb/>
之　正義曰尹訓正也椘官多以尹為名此滅權為邑使緡為長<lb/>
故曰尹也　十九年注公子至来伐　正義曰公羊傳曰媵者何<lb/>
諸侯娶一国則二国往媵之媵不書此何以書为其有遂事書大<lb/>
夫无遂事此其言遂何聘礼大夫受命不受辞出竟有可以安社<lb/>
稷利国家者則專之可也榖梁文虽不明其意亦为魯女左氏无<lb/>
傳取𬒳为說故云公羊榖梁皆以为鲁女媵陳侯之婦榖梁傳曰<lb/>
<pb n="5a"/>
其曰陳人之婦略之也以未入国略而不言陳侯夫人成九年伯<lb/>
姬歸于宋晋衛斉三国来媵然則为人媵者皆送至嫁女之国使<lb/>
之從適而行此鄄是衛之東地蓋陳取衛女為婦魯使公子結<lb/>
送媵向衛至鄄聞斉宋为會将謀伐鲁故權事之冝去其本職<lb/>
不復送女至衛遂与二君會<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>故備書之也送女至鄄停女會盟<lb/>
鄄是盟処故言于鄄非本期送女使至鄄也旣盟之後遂不復送<lb/>
女其盟本非公意又失媵陳之好故至冬而三国来伐結之此盟<lb/>
於魯无益故无嘉善之文文八年冬十月壬午公子遂會晋趙盾<lb/>
盟于衡雍乙酉公子遂會雒戎盟于暴四日之間不容反報亦是<lb/>
專命而盟患難俱觧故再称名氏珍而貴之与此異也宣十二年<lb/>
宋華椒承群伪之言以誤其国宋人𬒳伐而貶華椒今三国伐<lb/>
魯不貶公子结者結之为盟本𣣔安社稷利国家与華掓事異<lb/>
故不敗　注非父至書姦　正義曰此旣无傳不知何为如莒婦<lb/>
不以礼出为姦故曰書姦　傳注黄嬴姓　正義曰卋本文<lb/>
　　注經皇至失職　正義曰鬻奉自殺以殉當是近墓之地宣<lb/>
<pb n="5b"/>
十四年傳称椘子聞宋殺申舟投𬒮而起屦及扵窒皇劔及扵寢<lb/>
門之外則窒皇近於門外當是寢門関也知此經皇亦是家前闕<lb/>
也且此人生爲大<graphic n="KR1377" url="https://raw.githubusercontent.com/kanripo/KR-Gaiji/master/images/KR1377.png" mimeType="image/png"/>職掌守門明此亦是守門示死不失職也餘<lb/>
書无經皇之名蓋唯椘有此号也　以为大<graphic n="KR1377" url="https://raw.githubusercontent.com/kanripo/KR-Gaiji/master/images/KR1377.png" mimeType="image/png"/>謂之大伯　正義<lb/>
曰周礼天官<graphic n="KR1377" url="https://raw.githubusercontent.com/kanripo/KR-Gaiji/master/images/KR1377.png" mimeType="image/png"/>人掌守王宫之中門之禁郑玄云<graphic n="KR1377" url="https://raw.githubusercontent.com/kanripo/KR-Gaiji/master/images/KR1377.png" mimeType="image/png"/>人司昬晨以<lb/>
啓閉者刑人墨者使守門秋官掌戮墨者使守門刖者使守囿則<lb/>
<graphic n="KR1377" url="https://raw.githubusercontent.com/kanripo/KR-Gaiji/master/images/KR1377.png" mimeType="image/png"/>不使刖而鬻拳得为<graphic n="KR1377" url="https://raw.githubusercontent.com/kanripo/KR-Gaiji/master/images/KR1377.png" mimeType="image/png"/>者周礼地官之属有司門下大夫二<lb/>
人掌授管鍵以啓閉国門郑玄云若今城門校尉主王城十二門此<lb/>
注亦云若今城門校尉官然則鬻拳本是大臣椘人以其䝨而<lb/>
使典此職非爲刑而伇之其为大<graphic n="KR1377" url="https://raw.githubusercontent.com/kanripo/KR-Gaiji/master/images/KR1377.png" mimeType="image/png"/>者當如地官之司門非天官<lb/>
之<graphic n="KR1377" url="https://raw.githubusercontent.com/kanripo/KR-Gaiji/master/images/KR1377.png" mimeType="image/png"/>人亦主晨昏開閉通以<graphic n="KR1377" url="https://raw.githubusercontent.com/kanripo/KR-Gaiji/master/images/KR1377.png" mimeType="image/png"/>为名焉謂之大伯伯長也为門官<lb/>
之長也　注言爱君明非臣法也　正義曰何休膏盲云人臣諫<lb/>
君非有死亡之急而以兵臨君開篡弑之路左氏以为爱君於義<lb/>
左氏为短故注言此以釋何休之難　注圃園也囿苑也<lb/>
正義曰冢宰職云園圃毓草木郑玄云樹果蓏曰圃園其樊也詩<lb/>
<pb n="6a"/>
云折栁樊圃成十八年築鹿囿然则圃以蕃为之所以樹果蓏圃<lb/>
則築牆为之所以養禽獸二者相類故取圃为囿二十年注来<lb/>
告至六年　正義曰襄九年三十年宋災昭九年陳災十八年<lb/>
宋衛陳郑災皆不言大知此来告以大故書大也　傳注燕仲父<lb/>
南燕伯　正義曰譜亦云南燕伯爵不知所出服虔亦云南燕<lb/>
伯爵　注皆舞六代之樂　正義曰言樂及徧舞則樂之所有舞<lb/>
悉周徧故知皆舞六代之樂也周礼大司樂以樂舞教国子舞<lb/>
雲樂大卷大咸大磬大夏大濩大武郑玄云此周所存六代之樂<lb/>
也傳記所說雲門大卷黄帝也大咸堯也大韶舜也大夏禹也大<lb/>
濩湯也大武周武王也是为六代奏黄鐘歌大吕舞雲門以祀天<lb/>
神奏大簇歌應鐘舞咸池以祭地示奏姑洗歌南吕舞大磬以祀<lb/>
四望奏㽔賔歌林鐘舞大夏以祭山川奏夷則歌中吕舞大濩以<lb/>
享先妣奏无射歌夾鐘舞大武以享先祖　注去盛饌　正義曰<lb/>
周礼膳大職曰王日一举鼎十有二物皆有爼以樂侑食大喪則<lb/>
不举大荒則不举大札則不举天地有災則不举邦有大故則不<lb/>
<pb n="6b"/>
举郑玄云殺牲盛饌曰举襄二十六年傳曰古之治民者将刑为<lb/>
之不举不举则徹樂是不举者貶膳食徹聲樂也二十一年注<lb/>
薨寢至書之　正義曰經无所闕礼具可知杜为此注者以先儒<lb/>
之說使荘公絶母子之親故於此明之知母子不絶下葬注亦然<lb/>
傳注闕象魏也　正義曰定二年雉門及兩觀災注云两觀闕也<lb/>
礼運云昔者仲尼与於蜡賔事畢出遊扵觀之上郑玄云觀闕<lb/>
也釈宫云觀謂之闕郭璞云宫門双闕周礼大宰正月之吉縣<lb/>
治象之法于象魏使万民觀治象郑衆云象魏闕也哀三年鲁<lb/>
災傳称季桓子御公立于象魏之外命蔵象魏曰旧章不可亡<lb/>
也由此言之则觀闕象魏其事一也刘熈釈名云闕在門兩旁<lb/>
中央闕然為道也然则其上縣法象其狀巍巍然高大謂之象<lb/>
魏使人觀之謂之觀也闕西辟者辟是旁側之語也服虔云西辟<lb/>
西偏也當謂两觀之内道之西也　注略界至皐縣　正義曰<lb/>
孟子云仁政必自經界始昭七年傳曰天子經略諸侯正封封<lb/>
略之内何非君土孟子經界即傳之經略且云封略之内封是竟<lb/>
<pb n="7a"/>
则知略是界也武公車郑之始封君也言武公之略则是武公旧<lb/>
竟若其由来不失不須今日復与故知後失其地惠王今復与之<lb/>
隐十一年王取鄥刘蒍邘之田于郑蓋桓王之卋失之也注廵<lb/>
守至廵守　正義曰孟子云諸侯適天子曰述職天子適諸侯曰<lb/>
廵守守者守也言諸侯为天子守土天子時巡行之易称后不省<lb/>
方故云天子省方謂之廵守　注后王遺服　正義曰鞶是帶<lb/>
也鑑是鏡也此与定六年傳皆鞶鑑双言则鞶鑑一物故知以<lb/>
鏡飾帶举今羗胡之服以明之　虢公至於王　正義曰郑<lb/>
伯謂厉公子文公也服虔云鞶鑑王后婦人之物非所以賜有功<lb/>
爵飲酒器王爵也一升曰爵爵人之所貴者言郑伯以其父得<lb/>
賜不如虢公為是始悪扵王積而成怨僖二十四年遂執王使此<lb/>
为彼张本　二十二年注赦有至故書　正義曰肆大眚者肆<lb/>
緩也眚過也緩縱大過是赦有罪也大罪猶赦则小罪亦赦之猶<lb/>
今教書大辟罪以下悉皆原免也易觧卦象云雷雨作解君子以<lb/>
赦過宥罪解卦坎下震上震为雷坎为雨雷動雨下而万物觧散<lb/>
<pb n="7b"/>
故君子以此卦象而放赦有過寛宥罪人也書称青災肆赦<lb/>
舜典文孔安国云眚過災害肆緩也過而有害當緩赦之肆青<lb/>
圍郑襄九年傳文也此諸言肆眚者皆是放赦罪人蕩滌衆故<lb/>
除其瑕穢以新其心也必其国有大患非赦不觧或上有嘉慶<lb/>
須布大恩如是乃行此事故釈例曰天有四時得以成歳雷霆<lb/>
以振之霜雪以斉之春陽以煖之雲雨以潤之然後能相育也<lb/>
天且弗違而況扵人乎物不可終否故受之以同人同人者与人<lb/>
同也觧天下之至結成天下之亹亹肆大眚之謂也堯曰咨爾<lb/>
舜有罪不敢赦所以須待革命有時而用之非制所常故書之<lb/>
也杜唯言有時用之亦不知此時何以須赦榖梁傳曰肆大眚為<lb/>
嫌天子之葬也其意言文姜有罪不合以礼而葬若不赦不復書<lb/>
葬嫌天子許之明須赦而後得葬故為赦也賈逵以文姜为有罪<lb/>
故赦而後葬以說臣子也鲁大赦国中罪過欲令文姜之<lb/>
過因是得除以葬文姜杜不明說要文姜岀奔之日尚称夫<lb/>
人夫人之名未甞有貶何須以赦除之此赦必不为文姜但夫<lb/>
<pb n="8a"/>
人以去年七月薨十一月則當合葬乃至此年正月經七月始葬<lb/>
如此遟緩必是国家有事須赦觧之但不知其所由耳　注宣<lb/>
公至子告　正義曰傳言大子必是大子也僖五年晋侯殺其<lb/>
卋子申生称君称卋子此不然者釋例曰古者討殺其大夫各以<lb/>
罪狀宣告諸侯所以懲不義重刑戮也晋侯使以殺大子申生之<lb/>
故来告衛殺孔逹傳載其辞辞虽臨時之狀其告则常也然則<lb/>
殺大夫公子當以罪狀告人此傳不說御冦之罪則陳人不以<lb/>
罪告而經書公子是悪殺大子之名故不称君父以国討公子告<lb/>
夏五月　正義曰釈例曰年之四時虽或无事必空書首月以紀<lb/>
时変以明歴数荘公独称夏五月及經四時有不具者丘明无文<lb/>
皆闕繆也　注公不至明故　正義曰釈例曰宋公使花元來聘<lb/>
聘不應使卿故傳但言聘共姬也使公孫寿来納幣納幣應使<lb/>
卿故傳明言其淂礼也是納幣當使卿公不使卿親納幣非礼也<lb/>
傳注斉桓至公酒　正義曰春秋之卋設享礼以召君者皆大臣<lb/>
擅寵如衛公叔文子宋桓魋之徒始为之耳为之非礼法也敬仲<lb/>
<pb n="8b"/>
羈旅之臣且知礼者也必不召公臨巳知是桓公䝨之自就其家<lb/>
會也拠敬仲为主人之辞故言飲公酒耳　臣卜至不敢　正義<lb/>
曰服虔云臣将享君必卜之示戒慎也此桓公自就其家非敬仲<lb/>
發心請享不得言将享必卜也蓋桓公告其往日乃卜之耳言未<lb/>
卜其夜者詩云厭厭夜飲在宗載考郑玄云考成也夜飲之礼<lb/>
在宗室同姓則成於庻姓讓之則止引此敬仲之事云此之謂不<lb/>
成是言敬仲非斉同姓故不敢也　注亀曰卜　正義曰曲礼文<lb/>
也周礼大卜掌三兆之法一曰玉兆二曰瓦兆三曰原兆其經兆<lb/>
之體皆百有二十其頌皆千有二百郑玄云兆者灼亀發於火其<lb/>
形可占者其象似玉瓦原之舋罅是用名之焉原田也頌謂繇也<lb/>
每体十繇然則卜人所占之語古人謂之为繇其辞視兆而作出<lb/>
扵臨时之占或是旧辞或是新造猶如筮者引周易或别造辞卜<lb/>
之繇辞未必皆在其頌千有二百之中也此傳鳯皇于飛下尽莫<lb/>
之与京襄十年傳称衛卜禦㓂姜氏問繇曰兆如山陵有夫出征<lb/>
而䘮其䧺哀九年傳称晋趙鞅卜救郑遇水適火史亀曰是謂<lb/>
<pb n="9a"/>
沈陽可以興兵利以伐姜不利子啇三者皆是繇辞其辞並韻<lb/>
则繇辞法當韻也郭璞撰自所卜事謂之辞林其辞皆韻習於古<lb/>
也　注䧺曰至聲誉　正義曰釈鳥云鶠鳯其雌皇郭璞云瑞<lb/>
應鳥說文云鳯神鳥也天老曰鳯之象也鴻前麐後蛇頸魚尾<lb/>
<graphic n="KR1295" url="https://raw.githubusercontent.com/kanripo/KR-Gaiji/master/images/KR1295.png" mimeType="image/png"/>顙鴛思竜文亀背燕頷雞喙五色備举出於東方君子之国翶<lb/>
翔四海之外過崐崘飲砥柱濯羽弱水莫宿丹穴見則天下大安<lb/>
寧從鳥凡聲鳯飛則群鳥從之以万数故古文鳯作朋字山海經<lb/>
云丹穴之山有鳥焉其狀而鶴五采而文名曰鳯皇首文曰徳翼<lb/>
文曰順背文曰義膺文曰仁腹文曰信是鳥也飲食則自歌自<lb/>
舞是說鳯皇之狀也鳯皇䧺雌俱飛喻敬仲夫妻相隨鏘鏘鳴之<lb/>
聲故以喻有聲誉也五卋至与京　正義曰五卋其昌言其<lb/>
始昌盛也並于正卿位与卿並淂为上大夫也莫之与京謂无与<lb/>
之比大言其位最高也五卋八卋當是卜兆之間有其象傳言其<lb/>
占之辞不言其知之意固非後学所淂詳之　注姊妹之子曰出<lb/>
正義曰釈親云男子謂姊妹之子为出言姊妹出嫁而生子也<lb/>
<pb n="9b"/>
注周大史也　正義曰直言周史知是大史者周礼大史掌書昭<lb/>
二年傳称韓宣子觀書於大史氏此以周易見陳侯故知是大史<lb/>
也以周易見者自以知周易見陳侯言巳明易能筮故陳侯使之<lb/>
筮也　注蓍曰筮　正義曰曲礼文也其揲蓍求卦之法則易<lb/>
繫辞具焉遇觀之否　正義曰此注坤下巽上觀坤下乾上否<lb/>
及六四爻変諸如此輩皆拠周易之文知之刘炫規過云觀之<lb/>
否者为觀卦之否爻屯之比者屯卦之比爻皆不取後卦之義今<lb/>
刪定以为不然何者以閔元年畢万筮仕遇屯之比云屯固比入<lb/>
僖十五年晋献公筮嫁伯姬得歸妹之睽云士卦羊亦无<graphic n="KR0954" url="https://raw.githubusercontent.com/kanripo/KR-Gaiji/master/images/KR0954.png" mimeType="image/png"/>歸妹<lb/>
上六爻辞又云歸妹睽孤㓂张之弧睽之九爻辞又云帰妹之<lb/>
睽猶无相也昭五年明夷之謙云明夷于飛垂其翼又云謙不是<lb/>
飛不翔此之等類皆取前後二卦以占吉凶今人之筮亦皆如此<lb/>
故賈服及杜並皆同焉刘炫苟異前儒好为别見以規杜氏非也<lb/>
沈云遇者不期而會之名筮者所得卦之吉凶非有宿契逢遇而<lb/>
己故謂之遇刘炫云下体坤坤力地为衆上体巽巽为風为木之<lb/>
<pb n="10a"/>
体有艮艮为門闕地上有木而为門闕宫室之象宫室而可風化使<lb/>
天下之衆觀焉故謂之觀也下体坤坤为地上体乾乾为天天不<lb/>
下降地不上騰天地不通其氣上下否塞故謂之否也　是謂至<lb/>
子孫　正義曰觀国之光利用賔于王二句周易文也此先云不<lb/>
在此其在異国後云非此其身在其子孫所以在下覆結先云其<lb/>
在後乎後云在異国者其在異国之下更欲演說異国是大嶽姜<lb/>
姓其言稍多且須以結未故進其在後乎於上先觧之也庭实旅<lb/>
百以下方觧利用賔于王則上句故曰觀国之下未須賔王之句<lb/>
而再言利用賔于王者蓋以觀国之光即是朝王之事直言觀光<lb/>
於文不足故連言賔王但未觧賔王之義故於下更重觧之傳称<lb/>
引詩断章则引易論事亦未必如本此言觀国之光謂所为筮<lb/>
者觀他人有国之光栄也此有国之人利用为賔客於王朝也其<lb/>
意言見其子孫有国作賔於王家耳非其身也伐陳有国言伐陳<lb/>
正適子孫有其国家陳滅此興是伐之也　注此周至論之<lb/>
正義曰易之为書揲蓍求爻重爻为卦爻有七八九六其七八<lb/>
<pb n="10b"/>
者六爻並皆不変卦下㧾為之辞名之曰彖彖者才也揔論一卦<lb/>
之才徳若乾元亨利貞之類皆是也其九六者當爻有変每爻<lb/>
别为其辞名之曰象象者像也指言一爻所像若乾𥘉九潜竜<lb/>
勿用之類皆是也不変者聚而为彖其変者散而为象計每扵<lb/>
一卦當畫雨体但以此爻隂陽旣同唯変否有異且每爻異辞<lb/>
不可爻作二畫從上可知不畫二也傳之筮者指取易義不<lb/>
为論卦丘明不畫卦也諸为注者皆言上体下体若其畫卦示<lb/>
人则當不煩此注注亦不畫卦也今書有畫卦者當是後之学<lb/>
者自恐不識私畫以備忘遂傳之耳每爻各有象辞是六爻皆<lb/>
有変象二至四三至五两体交互各成一卦先儒謂之互体聖人<lb/>
隨其義而論之或取爻象或取互体言其取義无常也<lb/>
光逺至耀者也　正義曰易称觀国之光故觧其光義言光在<lb/>
此処逺照扵他物從化物之上而有明耀者也謂光能逺照於他<lb/>
物有明故下云照之以天光是也　於土上山也　正義曰六四<lb/>
之爻位在坤上坤为土地山是地之高者居於土上是为土上山<lb/>
<pb n="11a"/>
<pb n="12a"/>
次享三牲魚腊籩豆之实亀也金也丹<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>絲纊竹箭也其餘无常<lb/>
貨此物非一国所能有唯国所有分為三享皆以璧帛致之礼器<lb/>
云大饗其王亊与三牲魚腊四海九州之羙味也籩豆之薦四时<lb/>
之和氣也内金示和也束帛加璧尊徳也亀為前列先知也金<lb/>
吹之見情也丹漆絲纊竹箭与衆共財也其餘无常貨各以其<lb/>
国之所有則致逺物也郊特牲曰旅幣无方所以别土地之冝而<lb/>
節逺迩之期也亀为前列先知也以鐘次之以和居參之也虎豹<lb/>
之皮示服猛也束帛加璧徃德也郑玄覲礼之注所言岀於彼也<lb/>
杜言贄幣即郑所謂璧帛也此奉之以玉帛執以致庭实耳其玉<lb/>
帛不入王也覲礼侯氏致享執玉致命王撫之而巳不受之也又<lb/>
曰侯氏降授宰幣是庭实之幣皆庭受之唯馬受之扵門外耳<lb/>
旅陳釈詁文也百者言其物備也　注因觀至子孫　正義曰<lb/>
以卦名觀故固觀文以愽古也觀者視他之辞此賔王之事若所<lb/>
為筮者身自當有則不應觀他此卦猶有觀焉觀非在巳之言其<lb/>
人觀他有之故知在其子孫也　風行而著於上　正義曰服虔<lb/>
<pb n="12b"/>
云巽在坤上故為著土也一日巽為風復为不風吹木实落去更<lb/>
生他土而長育是为在異国　注姜姓至四嶽　正義曰周語称<lb/>
堯命禹治水共之從孫四嶽佐之胙四嶽国命为侯伯賜姓曰姜<lb/>
氏曰有吕賈逵云共工也從孫同姓末嗣之孫四岳官名大岳<lb/>
也主四岳之祭焉然則以其主嶽之祀尊之故称大也　注変而<lb/>
至必衰　正義曰六四爻変为九四与二共为艮象艮为山故知<lb/>
興於山嶽之国姜姓大岳之後知其将育于姜地之高者莫過於<lb/>
山詩云崧高維嶽駿極于天言其大能至天故山嶽则配天也旦<lb/>
乾在上艮在下亦是山嶽配天之象此人子孫養於大嶽之後官<lb/>
尊位貴淂大嶽之權則其功徳有配天之大然天子其功配天今<lb/>
縱得大嶽之權唯諸侯耳言配天者以其功大故甚言之物莫能<lb/>
兩大此有興兆故知陳必衰也　注桓子至无字　正義曰史記<lb/>
田完世家完卒謚为敬仲仲生釋孟夷夷生湣孟荘荘生文子須<lb/>
无文子生桓子无字是为敬仲五卋孫也　注成子至效此<lb/>
正義曰沈氏云丗家桓子生武子啓及僖子乞乞卒子常代之是<lb/>
<pb n="13a"/>
为田成子是扵敬仲為七卋言八世者拠其相代在位为八世也<lb/>
成子弒簡公專斉政是莫之与大也成子生襄子磐磐生荘子<lb/>
白白生大公和和遷斉康公於海上和立为斉侯和孫威王称<lb/>
王四丗而秦滅之作傳之时光之子孫巳盛故傳備言其終始也<lb/>
卋家云敬仲之如斉以陳字为田氏左傳終始称陳田必非敬仲<lb/>
所改未知何时改耳左傳之𥘉至此始有卜筮故杜於此通說之<lb/>
曲礼曰卜筮者先聖王之所以使民決嫌疑定猶与也是先王主<lb/>
之本意也因而生義教謂教人以行義行善則德恊於卜行悪<lb/>
则遇吉反凶必以行義乃可卜也洪範曰汝则有大疑謀及乃心<lb/>
謀及卿士謀及庻人謀及卜筮謀及卿士而以卜筮同云是通亀<lb/>
筮以同卿士之数也南蒯卜爲乱不信則不可臧會卜为僭不<lb/>
信乃遂吉二事相反故特引之言卜筮應人行也南蒯在昭十二<lb/>
秊臧會在昭二十五年南蒯筮而言卜者卜筮通言耳杜引洪範<lb/>
者𣣔明亀筮未必神灵故云以同卿士之数言亀筮所見纔与卿<lb/>
士同耳又引南蒯者明吉凶由行不由卜筮欲使人脩德行不可<lb/>
<pb n="13b"/>
純信卜筮也又引臧會者吉凶亦由卜筮不可專在於行欲使人<lb/>
敬卜筮也故丘明举縣験於行事者以示來卋脩徳行敬亀筮<lb/>
言験於行事者南蒯则行験而亀筮不験臧會则行不験而亀<lb/>
筮験言君子志其善者遠者善者謂勸人脩徳行敬亀筮是也<lb/>
遠者謂举其大綱勸人为善長乆逺道非有臨时應験此逺者<lb/>
即上善者指其事謂之善指其教謂之遠刘炫云計春秋之时<lb/>
卜筮多矣丘明所載唯二十許事举其縣験扵行事者其不験<lb/>
者不載之君子之人當記其忠之善者知之逺者他皆效此<lb/>
二十三年注榖梁至使聘　正義曰諸言聘者皆言某侯使某<lb/>
来聘此不言使左氏无傳故取榖梁为說榖梁傳云其不言使<lb/>
何也天子之内臣也不正其外交故不与使也然則言内臣不<lb/>
淂外交必是畿内之国畿内之国非唯祭耳傳不言为祭公來<lb/>
聘杜言为祭公來聘者但祭叔連祭为文必是祭人虞叔是虞<lb/>
公之弟此祭叔或是祭公之弟故以为祭公来聘天子内臣不<lb/>
淂外交诸侯故不言使不与其淂使聘也鲁受其聘行其礼故書<lb/>
<pb n="14a"/>
<pb n="15a"/>
蒲邾子来會公比蒲鲁地故言来也榖梁傳曰朝扵廟正也於外<lb/>
非正也是言在外行朝則礼不淂具定十年傳称嘉樂不野合<lb/>
知嘉礼亦不野合嘉礼謂善礼非五礼之嘉也朝扵五礼属賔<lb/>
傳夫礼至不然　正義曰夫礼者所以整理天下之民民謂甿庻<lb/>
貴賤者皆是也諸侯會聚所謀皆是尊王室脩臣礼故會以訓上<lb/>
下之则以諸侯事天子訓在下事其君也於會必号令諸国出貢<lb/>
賦多少即是制財用之節度也礼使小国朝大国是朝以正班爵<lb/>
之等義也爵同则小国在下是帥長幼之次序也諸侯之序以爵<lb/>
不以年此言長幼謂国大小也沈氏云爵同者拠年之長幼故云<lb/>
帥長幼之序不朝不會则征討之故言征伐以討其不然<lb/>
二十四年注刻<graphic n="KR0866" url="https://raw.githubusercontent.com/kanripo/KR-Gaiji/master/images/KR0866.png" mimeType="image/png"/>至盛飾　正義曰釈器云金謂之<graphic n="KR0866" url="https://raw.githubusercontent.com/kanripo/KR-Gaiji/master/images/KR0866.png" mimeType="image/png"/>木謂之<lb/>
刻刻木<graphic n="KR0866" url="https://raw.githubusercontent.com/kanripo/KR-Gaiji/master/images/KR0866.png" mimeType="image/png"/>金其事相類故以刻为<graphic n="KR0866" url="https://raw.githubusercontent.com/kanripo/KR-Gaiji/master/images/KR0866.png" mimeType="image/png"/>也桷謂之榱榱即椽也榖梁<lb/>
傳曰刻桷非正也夫人所以崇宗廟也取非礼与非正而加之於<lb/>
宗廟以飾夫人非正也刻桓宮桷丹桓宫楹斥言桓宮以悪莊也<lb/>
是言丹楹刻桷皆为将逆夫人故为盛飾　注親逆礼也<lb/>
<pb n="15b"/>
正義曰公羊傳曰何以書親迎礼也親逆是正礼有故淂使卿逆<lb/>
亦无譏也　注哀姜至朝廟　正義曰公羊傳曰其言入何難也<lb/>
其難柰何夫人不可使入与公有所約然後入唯言有所要不知<lb/>
要何事故云蓋以孟任故也明日戊寅大夫宗婦覿用幣夫人若<lb/>
未朝廟不得受臣覿礼知明日乃朝廟旣朝乃見大夫宗婦杜言<lb/>
朝廟者为覿用幣發也書入不書至者釈例曰莊公顧割臂之盟<lb/>
崇寵孟任故即位二十三年乃娶元妃虽丹楹刻桷身自納幣<lb/>
而有孟任之嫌故与姜氏俱反而異入經所以不以至礼書也<lb/>
注宗婦至俱見　正義曰襄二年葬斉姜傳称斉侯使諸姜宗<lb/>
婦来送葬諸姜是同姓之女知宗婦是同姓大夫之婦也礼小君<lb/>
至大夫執贄以見明臣子之道礼亦无此文士相見礼称大夫始<lb/>
見于君執贄夫人尊与君同臣始为臣有見君之礼明小君𥘉至<lb/>
亦當有礼以見也且傳唯譏婦贄不冝用幣不言覿之为非知其<lb/>
礼當然也大夫當用羔鴈用幣亦为非礼也莊公𣣔奢夸夫人<lb/>
故使男女同贄悪其男女无别且譏僭为失礼故書之　注羈蓋<lb/>
<pb n="16a"/>
至名赴　正義曰此事左氏榖梁並无傳公羊以曹羈为曹大夫<lb/>
三諌不從而岀奔杜以此經書曹羈出奔陳赤歸于曹与郑忽<lb/>
岀奔衛突歸于郑其文相類故附彼为之說称蓋為疑辞㣲弱不<lb/>
能自定曹人以名赴亦如郑忽之出奔　注赤曹至曰帰<lb/>
正義曰史記曹卋家与年表皆云僖公名夷三家經傳有五而皆<lb/>
言赤杜以郑突類之知赤是曹君故以赤为僖公書有舛誤何必<lb/>
史記是而杜說非也傳例曰諸侯納之曰歸以戎侵曹而赤歸故<lb/>
云蓋为戎所納也賈逵以为羈是曹君赤是戎之外孫故戎侵曹<lb/>
逐羈而立赤亦以意言之无所拠也　注蓋經至采用　正義曰<lb/>
公羊榖梁並以赤歸于曹郭公連文为句言郭公名赤失国而歸<lb/>
于曹是为說不了故不采用　傳注并非丹楹故言皆　正義曰<lb/>
榖梁傳曰礼楹天子諸侯<graphic n="KR0627" url="https://raw.githubusercontent.com/kanripo/KR-Gaiji/master/images/KR0627.png" mimeType="image/png"/>聖大夫倉士黈丹楹非礼也注云<graphic n="KR0627" url="https://raw.githubusercontent.com/kanripo/KR-Gaiji/master/images/KR0627.png" mimeType="image/png"/>
聖黒色黈黄色又曰礼天子之桷斵之礱之加密石焉諸侯之桷<lb/>
斵之礱之大夫斵之士斵本刻桷非正也加密石注云以細石磨<lb/>
之晋語云天子之室斵其椽而礱之加密石焉諸侯礱之大夫斵<lb/>
<pb n="16b"/>
之士首之言虽小異要知正礼楹不丹桷不刻故云皆非礼也<lb/>
注傳不至非常　正義曰士相見礼云下大夫相見以鴈上大夫<lb/>
相見以羔如士相見之礼始見於君執摯郑玄云士大夫一也如<lb/>
彼礼文大夫始見扵君用羔鴈始見夫人亦當然然则大夫用幣<lb/>
亦非常而以大夫为常者礼孤執皮帛则諸侯之臣有執帛者矣<lb/>
大夫執帛唯上僭耳其帛猶是男子所執婦人執幣則全非常事<lb/>
御孫唯諫婦人不冝執幣丘明为諫發傳故唯举非常也左傳<lb/>
諸为諌者或言諫曰或不言諫意在載辞不为例也　注公侯<lb/>
至執帛　正義曰周礼大宗伯職云公執桓圭侯執信圭伯執躬<lb/>
圭子執榖璧男執蒲璧是公侯伯子男皆執玉也典命職曰凡<lb/>
諸侯之適子誓扵天子攝其君则下其君之礼一等未誓则以<lb/>
皮帛継子男公之孤四命以皮帛眡小国之君是諸侯卋子与孤<lb/>
卿執帛也附庸虽則文而爲一国之主来则謂之为朝未有爵<lb/>
命不合執玉明与丗子同執帛也且哀七年傳称禹合諸侯扵塗<lb/>
山執玉帛者万国附庸是国明執帛者附庸也郑玄周礼注云皮帛<lb/>
<pb n="17a"/>
者束帛而表以皮為之飾皮虎豹皮帛如今璧色繒也周礼以玉<lb/>
作六瑞以禽作六摯則瑞贄有異而此傳玉帛同言贄者郑玄曲<lb/>
礼注云摯之言至也當謂執之見人以表至誠也典瑞注云瑞節<lb/>
信也礼天子執冒以見諸侯諸侯執圭璧以朝天子天子以冐冐<lb/>
之以为信故以瑞为名皮帛以下无此合信之事故以贄为名其<lb/>
实皆以表至誠故傳以贄言之凡贄皆以爵不以命数也<lb/>
注卿執至執雉　正義曰周礼大宗伯職文也郑玄云羔取其群<lb/>
而不失其類鴈取其候時而行雉取其守介而死不失其節鶩<lb/>
取其不飛迁雞取其守時而動曲礼曰飾羔厂者以繢言天子之<lb/>
臣飾羔厂以布又畫之諸侯之臣飾以布不畫之自雉以下无飾<lb/>
注榛小至示敬　正義曰曲礼云婦人之摯椇榛脯脩棗栗郑<lb/>
玄云婦人无外事見以羞物也椇榛木名椇枳也有实今邳郯之<lb/>
東食之榛实似栗而小郑又注周礼腊人云薄析曰脯揺之而施<lb/>
薑桂曰鍜脩然则脩脯大同故以脩爲脯也虔敬釈詁文皆取其<lb/>
名以示敬者先儒以为栗取其戰栗也棗取其早起也脩取其自<lb/>
<pb n="17b"/>
脩也唯榛无說蓋以榛聲近虔取其虔於事也　二十五年注鼓<lb/>
伐至常也　正義曰尚書召誥云用牲于郊牛二如此之類言用<lb/>
牲者皆用之以祭知此用牲以祭社也鼔之所用必是伐之伐理<lb/>
可見故不言伐鼔牲不言用则牲无所施於文不足故言用牲傳<lb/>
称正月之朔慝未作日有食之於是乎用幣于社伐鼓于朝正月<lb/>
謂周六月也此經虽書六月杜以长歴校之此是七月七月用鼓<lb/>
非常月也鼓當于朝而此鼓于社非其処也社應用幣而於社用<lb/>
牲非所用也一举而有三失故譏之　注門国門也　正義曰祭<lb/>
法云天子立七祀諸侯立五祀其門皆曰国門知此門亦国門国<lb/>
門謂城門也傳称天災有幣无牲非日月之眚不鼓则鼓与牲二<lb/>
事皆失故譏之　注報女至七年　正義曰鲁出朝聘多有在道<lb/>
復者假令淂到彼国尚不知受之以否故皆書如如者往也直言<lb/>
徃彼而已不果彼国必成其礼故不称朝聘为春秋之常也僖二<lb/>
十八年公朝于王所朝訖乃書故即称为朝此公子友荘公之母<lb/>
弟也扵莊卋称公子昭元年陳公子招陳哀公母弟也於哀丗称<lb/>
<pb n="18a"/>
公子故觧之称公子者史䇿之通言也釈例曰庻弟不淂称弟而<lb/>
母弟淂称公子秦伯之弟鍼適晋女叔斉曰秦公子必帰此公子<lb/>
亦国之常言得两通之證也是言公子母弟淂通言之意也釈例<lb/>
又曰兄而害弟则称弟以章兄罪弟又害兄则去弟以罪弟身<lb/>
統論其義兄弟二人交相殺害各有曲直存弟则示兄曲也是言<lb/>
其相殺害则称弟以示義也釈例又曰若夫朝聘<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>會嘉好之事<lb/>
此乃兄弟之篤睦非義例之所興故仍旧史之䇿或称弟或称公<lb/>
子踐土之盟叔武不称弟此其義也案經桓三年斉侯使其弟来<lb/>
聘十四年郑伯使其弟語来盟成十年衛侯之弟黒背帥師<lb/>
侵郑佊皆称弟季友陳招並称公子俱无襃貶所称不同知是史<lb/>
文之異不为義例仲尼无所見義故仍旧史耳　傳注非常至<lb/>
月錯　正義曰此及文十五年昭十七年皆書六月朔日有食<lb/>
之昭十七年傳称祝史請所用幣昭子許之平子禦之曰止也唯<lb/>
正月朔慝未作日有食之於是乎有伐鼓用幣礼也其餘则否大<lb/>
史曰在此月也經書六月而史言在此月則知傳言正月之朔慝<lb/>
<pb n="18b"/>
未作者謂此周之六月夏之四月也文十五年傳直說天子諸侯<lb/>
鼓幣異礼不言非常知佊言六月直六月也此亦六月而云非常<lb/>
下句始言唯正月之朔有用幣伐鼓之礼明此經虽書六月实非<lb/>
六月故云非常鼓之月長歴推此辛未为七月之朔由置閏失所<lb/>
故致月錯不應置閏而置閏誤使七月为六月也釈例曰荘二十<lb/>
五年經書六月辛未朔日有食之实是七月朔非六月故傳云非<lb/>
常也唯正月之朔有用幣伐鼔明此食非用幣伐鼓常月因変而<lb/>
起歴誤也文十五年經文皆同而更復發傳曰非礼者明前傳𣣔<lb/>
以審正陽之月後傳發例欲以明諸侯之礼此乃聖䝨之㣲旨而<lb/>
先儒所未喻也刘炫云知非五月朔者昭二十四年五月日有食<lb/>
之傳云日過分而未至此若是五月亦應云過分而未至也今言<lb/>
慝未作則是巳作之辞故知非五月案二十四年八月丁丑夫人<lb/>
姜氏入從彼推之則六月辛未朔非有差錯杜云置閏失所者以<lb/>
二十四年八月以前誤置一閏非是八月以來始錯也　注正月<lb/>
至隂氣　正義曰昭十七年傳大史論正月之事云當夏四月是<lb/>
<pb n="19a"/>
謂孟夏知正月是夏之四月周之六月也詩云正月繁霜郑玄云<lb/>
夏之四月建巳純陽用事是謂正月为正陽之月慝悪也人情爱<lb/>
陽而悪隂故謂隂为悪故云慝隂氣也米作謂隂氣未起也<lb/>
注日食至大義正義曰古之歴書亡矣漢㒷以来草創其術三<lb/>
統以为五月二十三分月之二十而日月交會近卋为歴者皆以<lb/>
为一百七十三日有餘而日一食是日食者歴之常也古之聖王<lb/>
因事設戒夫以昭大明照臨下土忽尔殱亡俾昼作夜其為怪<lb/>
異莫斯之甚故立求神請救之礼責躬罪巳之法正陽之月陽氣<lb/>
尤盛於此左盛之月而为弱隂所侵故尤忌之社是上公之神尊<lb/>
於諸侯故用幣于社請救於上公伐鼓于朝退而自攻責也日食<lb/>
者月揜之也日者陽之精月者隂之精日君道也月臣道也以明<lb/>
隂不冝侵陽臣不冝揜君以示大義也昭二十九年傳曰故有五<lb/>
行之官是謂五官实列受氏姓封为上公祀为貴神社稷五祀是<lb/>
尊是事故杜以社为上公之神　注天災至牲也正義曰傳言亦<lb/>
非常亦上日食也但日食之鼓非常月伐鼓于社非常礼入水用牲<lb/>
<pb n="19b"/>
亦非常礼俱是非常故亦前也傳旣亦前即發凡例知天災之言<lb/>
兼日食大水也天之見異所以譴告人君𣣔令改過脩善非为求<lb/>
人飲食旣遇天災隨时即告唯當告請而巳是故有幣无牲若乃<lb/>
元旱歴时霖雨不止然後祷祀群神求弭災沴者設礼以祭祭<lb/>
必有牲詩雲漢之篇羙宣王为旱祷請自郊徂宫无所不祭云靡<lb/>
神不举靡爱斯牲是其为旱禱祭皆用牲也祭法曰埋少牢於<lb/>
泰昭祭时也相近於坎壇祭寒暑也王宫祭日也夜明祭月也<lb/>
幽禜祭星也雩禜祭水旱也郑玄云凡此以下皆祭用少牢<lb/>
寒暑不时则或攘之或祈之是說祈禱之祭皆用牲注眚猶至<lb/>
鼓之　正義曰易称是謂災眚書称眚災肆赦是眚災相類故云<lb/>
青猶災也月侵日为眚隂犯陽为逆逆順之事䝨聖所重故見其<lb/>
逆事而特鼓之此拠日食为譏耳傳称日月之青日月並言則月<lb/>
食亦有鼓周礼大僕職云凡軍旅田役賛王鼔救日月亦如之是<lb/>
日食月食皆有鼓也榖梁傳曰天子救日置五麾陳五兵五鼓諸<lb/>
侯置三麾陳三鼓三兵大夫擊門士擊柝左氏虽无傳義或然也<lb/>
<pb n="20a"/>
二十六年注不称至七年　正義曰文七年傳称書曰宋人殺其<lb/>
大夫不称名衆也且言非其罪也是仲尼新意変例也　傳注<lb/>
大司空卿官　正義曰傳於比年以来說士蒍為献公設計晋<lb/>
国以安今又言大司空明任以卿位也直言司空者是大夫即司<lb/>
空亞旅皆受一命之服是也晋自文公以後卋为盟主征伐諸国<lb/>
卿以軍将为名司空非復卿官故文二年司空士榖非卿也虽則<lb/>
非卿職掌不異成十八年傳曰右行辛为司空使脩士蒍之法是<lb/>
其典事同也　注为傳至而已　正義曰此年傳不觧經經傳各<lb/>
自言事伐戎日食体例巳举或可經是直文不須傳記曹殺大夫<lb/>
宋斉伐徐或須說其所以此去丘明巳逺或是簡牘散落不復能<lb/>
知故耳上二十年亦傳不觧經彼經皆是直文故就此一說言下<lb/>
以明上　二十七年注伯姬荘公女　正義曰上二十五年始帰<lb/>
于杞莊公无母而此來寕知是荘公女也會女非常故於此言女<lb/>
以辯之注原仲至知譏　正義曰玉藻記云士於君所言大夫<lb/>
没矣則称謚若字桓二年榖梁傳曰子旣死父不忍称其名臣旣<lb/>
<pb n="20b"/>
死君不忍称其名是礼臣卒不名陳人不称其名故鲁史亦書其<lb/>
字　注𣏌称至所黜　正義曰桓二年𣏌侯来朝十二年公會𣏌<lb/>
侯莒子盟于曲池自尔以來不見經傳從此称伯終於春秋故云<lb/>
蓋为时王所黜於时周王當桓荘僖惠不知何王黜之　傳注二<lb/>
十至服也　正義曰比年以來陳郑无不服之狀此言其服故注<lb/>
者原之二十一年郑厉公䘚二十五年是郑文公之四年也文十<lb/>
七年傳称郑子家与趙宣子書云文公四年二月壬戌为斉侵<lb/>
蔡亦獲成於椘是二十五年旣与椘平故至此始服也　凡諸至<lb/>
于某正義曰釈例曰歸寧者女子旣嫁有时而歸問父母之寧<lb/>
否父母没則使卿歸問兄弟也出者謂犯七出而見絶者歸者<lb/>
有所徃之称來者有所反之言故嫁謂之歸而寧謂之來見絶而<lb/>
出则以来帰为辞來而不反也如某者非終安之称歸于其者亦<lb/>
不反之辞是觧其文異之意也此杞伯姬来寧也宣十六年郯伯<lb/>
姬来歸出也文九年夫人姜氏如斉歸寧也鲁之夫人无被出<lb/>
者文十八年夫人姜氏歸于斉虽子死自去歸而不反亦出之<lb/>
<pb n="21a"/>
類故与出同文　夫礼至用也　正義曰礼樂慈爱謂国君教<lb/>
民民間有此四者畜聚此事然後可与人戰故云戰所畜也士薦<lb/>
旣言其同更以其義覆之礼尚謙讓讓事謂礼也樂以和親樂和<lb/>
謂樂也慈謂爱之深也爱親謂慈也爱極然後哀䘮哀䘮謂爱也<lb/>
民間有此四事然後可用以戦　注召伯至侯伯　正義曰召伯<lb/>
称爵知是王之卿士召康公之封召也當在西都畿内釈例曰扶<lb/>
風雍縣東南有召亭也春秋时召伯猶是召公之後西都旣已<lb/>
赐秦则東都别有君地不復知其所在僖二十八年傳称王命尹<lb/>
氏及王子虎䇿命晋侯为侯伯則知此赐斉侯命者亦賜命为侯<lb/>
伯也彼注云周礼九命作伯则此亦九命之伯謂九州之长为二<lb/>
伯也僖元年傳曰凡侯伯救患分災討罪礼也注云侯伯州長也<lb/>
彼主說斉桓之事亦謂九州之长非州牧也言州長者兼見州牧<lb/>
之事耳二十八年注斉侯至失之　正義曰傳称斉侯而經書<lb/>
人知其諱取賂以賤者告也詩羙僖公之伐淮夷淂其元亀象歯<lb/>
大賂南金襄十一年傳称晋侯伐郑受郑之賂告于諸侯皆不以<lb/>
<pb n="21b"/>
为諱而此諱之者彼服罪致赂乃以得賂为榮此舎罪受賂故以<lb/>
受之为恥會于稷舎宋督取郜鼎亦此之類也戰皆書地此独不<lb/>
地知是史失之也荘十年公羊傳曰戦不言伐囲不言戦入不言<lb/>
囲滅不言入書其重者左氏无此義而泓韓鞌邲令狐河曲鄢陵<lb/>
城濮大棘彭衙長岸柏举之属皆書戦不書伐此書伐又書戦<lb/>
襄十八年諸侯同囲斉言囲不言伐文十五年晋郤缺伐蔡戊申<lb/>
入蔡書伐又書入丘明无文杜不为說皆是從告而書史有詳略<lb/>
无義例也此經旣言斉人伐衛不言斉及衛戰不合衛人及斉人<lb/>
戰者公羊以为伐人者为客被伐者为主以主及客故使衛人主<lb/>
斉尋案經傳令狐河曲大棘彭衙長岸泓韓之属皆以主及客也<lb/>
乾时升陘及鞌皆鲁与人戰以魯为主城<graphic n="KR1499" url="https://raw.githubusercontent.com/kanripo/KR-Gaiji/master/images/KR1499.png" mimeType="image/png"/>鄢陵与邲外椘而内<lb/>
晋也柏举内蔡而外椘也𬒳伐为主或如公羊之說　注郿鲁至<lb/>
曰築　正義曰国都为上邑为下故云鲁下邑成十八年築鹿<lb/>
囿傳曰書不时也此傳唯發城築之例不言時与不时者春秋重<lb/>
土功无備而興作者傳毎事各言時与不时以别有所備禦如書<lb/>
<pb n="22a"/>
旱雩之别過雩也其有所畏懼而㒷作者唯一發而巳襄十九年<lb/>
城西郛傳曰懼斉也是其亊也此年大无麥禾時歳饑虚恐或<lb/>
侵伐故築之以備難從西郛之例故不發傳也　注書於至書<lb/>
也　正義曰麥孰於夏禾成在秋而書於冬者計食不足而後揔<lb/>
書之此年不言水旱而得无麥禾者服虔曰隂陽不和土氣不養<lb/>
故禾麥不成也傳言饑而經不書者得斉之糴救民之急不至於<lb/>
饑也傳言饑者指未糴之前說告糴之意故言饑也　臧孫<lb/>
至于斉　正義曰何休云買榖曰糴告糴者将貨財告斉以<lb/>
買榖魯語云文仲以鬯圭与玉磬如斉告糴曰不腆先君之敝器<lb/>
敢告滯積以紓執事斉人帰其王而与之糴公羊傳曰何以不称<lb/>
使以为臧孫辰之私行也君子之为国也必有三年之委一年不<lb/>
孰告糴譏也榖梁亦然拠經魯臣出使例不言使何以當怪此也<lb/>
傳言告糴礼也必不得如二傳之譏服虔云不言如重榖急辞以<lb/>
其情急於糴故不言如斉告糴乞师则情緩於榖故云如椘乞师<lb/>
注臧孫至文仲正義曰卋本孝公生僖伯彄彄生哀伯逹逹生<lb/>
<pb n="22b"/>
伯氏缾缾生文仲辰辰是臧僖伯曽孫傳注大戎至狄者<lb/>
正義曰晋語云狐氏出自唐叔狐伯行之子实生重耳又曰狐偃<lb/>
其舅也　注小戎至女也　正義曰昭九年傳称晋率隂戎伐潁<lb/>
王使辞於晋曰先王居梼杌于四裔故允姓之姦居于瓜州知戎<lb/>
为允姓也凡言子者通男女也知子謂女也二戎相對为大小也<lb/>
蠱文夫人　正義曰昭元年傳称周易女惑男謂之蠱知蠱謂惑<lb/>
以淫事　注桔柣至門也　正義曰此已入一門矣又云入自純<lb/>
門又是入一門矣復言縣門不發則更有一門矣不發是城門则<lb/>
知純門外郭門桔柣逺郊門也尚書費誓序云東郊弗開是郊<lb/>
有門也　注子元至曰旆正義曰軍行之次旆最在先故宣十<lb/>
二年傳称令尹南轅反旆是旆居前而殿在後也釈天云緇廣充<lb/>
幅長㝷曰旐継旐曰旆郭璞云旐帛全幅長八尺旆帛續旐末为<lb/>
燕尾者　注周礼至非例　正義曰周礼小司徒職云九夫为井<lb/>
四井为邑四邑为丘四丘为甸四甸为縣四縣为都注引此者以<lb/>
證都大邑小耳經傳之言都邑者非是都则四縣邑皆四井此傳<lb/>
<pb n="23a"/>
所發乃为小邑發例大者皆名都都则悉書曰城小邑有宗廟则<lb/>
虽小曰都无乃为邑邑則曰築都則曰城为尊宗廟故小邑与大<lb/>
都同名釈例曰若邑有先君宗廟虽小曰都尊其所居而大之也<lb/>
然則都而无廟固冝称城城<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>是也而潁氏唯繫於有先君之廟<lb/>
患<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>本非魯邑因譏曰<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>有邾之旧廟是使鲁人尊邾之廢廟与<lb/>
先君同非經傳意也又解傳言凡邑則主爲邑言则他築非例也<lb/>
若築䑓築囿築王姬之館则皆称为築无大小之異二十九年<lb/>
注傳例至之辞正義曰馬之所処謂之廏延是廏之名名之曰<lb/>
延其義不可知也公羊傳曰新延廏者何修旧也謂旧廏敝壞不<lb/>
可因而𥙷治故言新为更造之辞也傳言新作延廏而經无作<lb/>
字僖二十年新作南門定二年新作雉門及两觀皆言新作而<lb/>
此独无作是作傳之後轉冩闕文也釈例曰言新意所起言<lb/>
作以㒷事通謂興起功役之事㧾而言之不復分别固旧而与造<lb/>
新也經書延廏称新而不言作傳言新作延廐書不時也此称經<lb/>
文而以不时为譏義不在作也然尋傳足以知經闕作字也而刘<lb/>
<pb n="23b"/>
賈云言新有故木言作有新木延廏不書作所用之木非公命也<lb/>
凡諸興造固當有新固當有因今为春秋微義直記别此門此觀<lb/>
有新木故木旣巳鄙近且材木者立廏之具也公命立廏则衆用<lb/>
皆隨之矣焉有所用之木非公命也此为匠人受命立廏而盗共<lb/>
其用豈然乎哉城諸及防　正義曰此言城諸及防文十二年<lb/>
城諸及鄆定十四年城莒父及宵襄十年傳晋师城梧及制同时<lb/>
城二邑者皆言及榖梁傳曰以大及小也何休云諸君邑防臣邑<lb/>
言及别君臣之義賈逵云言及先後之辞杜不为注先後之辞是<lb/>
也　傳注日中至不时　正義曰中者謂日之長短与夜中分故<lb/>
春秋二節謂之春分秋分也釋例曰春秋分而晝夜等謂之日<lb/>
中凡馬春分百<graphic n="KR0708" url="https://raw.githubusercontent.com/kanripo/KR-Gaiji/master/images/KR0708.png" mimeType="image/png"/>始繁则牧於坰野秋分晨功始蔵水寒草枯<lb/>
則皆还廏此周典之制也今春而作廏已失民務又違馬節故曰<lb/>
書不时也　凡师至曰襲　正義曰釈例曰侵伐襲者师旅討<lb/>
罪之名也鳴鐘鼓以声其過曰伐寢鐘鼓以入其竟曰侵掩其<lb/>
不備曰襲此所以别興师用兵之狀也然则春秋之卋兵加於人<lb/>
<pb n="24a"/>
唯此三名擊鼓斬木俱名为伐鳴鐘鼓声其罪徃討伐之若擊鼓<lb/>
斬木然侵者加陵之意寢其鐘鼓潜入其竟往侵陵之襲者重衣<lb/>
之名倍道䡖行掩其不備忽然而至若披衣然立此三名制討罪<lb/>
之等級也周礼大司馬掌九伐之法賊䝨害民则伐之負固不服<lb/>
则侵之天子討罪无掩襲之事唯侵伐二名名与礼合而礼更有<lb/>
七名馮弱犯寡則眚之暴内陵外則壇之野荒民散则削之賊殺<lb/>
其親則正之放弒其君則残之犯令陵政則杜之内外乱鳥獸行<lb/>
則滅之彼謂王者行兵此拠當时实事时无其事则傳不为例其<lb/>
滅与入为例故不列於此　凡土至而畢　正義曰釈例曰都邑<lb/>
者人之聚也国家之藩衛百姓之保鄣不固则敗不脩則壊故虽<lb/>
不臨宼必於農隙備其守禦无妨民務傳曰竜見而畢務戒事<lb/>
也謂夏之九月周之十一月竜星角元晨見東方於是納其禾稼<lb/>
三務始畢而戒民以土功事也火見而致用大火星次角无而晨<lb/>
見於是致其用也水昬正而栽謂夏之十月定星昬而中於是樹<lb/>
板榦而興作焉日至而畢謂日旣南至㣲陽始動故土功息傳旣<lb/>
<pb n="24b"/>
顕称凡例而書时書不时各重發者皆以别无備而興作如書旱<lb/>
雩之别過雩也若城西郛傳特曰懼斉此其意也然則此發例者<lb/>
止謂預脩備禦非有當时之急故択間月而为之若當时交急則<lb/>
不拘此制畢者竟也畢務謂農務竟而民間也日至而畢謂土<lb/>
功竟也冬至之後當更脩来年農事不淂復興土功也　注謂<lb/>
今至功事　正義曰今之九月则季秋也月令季秋之日月在房<lb/>
漢書律歴志論星之度数云角十二亢九氐十五自角之𥘉至房<lb/>
𥘉三十六度晨謂夜之将旦於晨之时日体在房故角亢見在東<lb/>
方也東方之宿尽为竜星角即蒼竜角也故角亢專得竜名戒<lb/>
謂令語之也春夏秋之时之務始畢民将間暇故預今語民将有<lb/>
土功之事使自備也　注大火至之物　正義曰襄九年傳曰心<lb/>
为大火星度心五尾十八月令孟冬之月日在尾自心𥘉至於尾<lb/>
末二十三度十月之𥘉心星次角元之後而晨見東方也致築作<lb/>
之物謂板榦畚梮諸是城之所用皆致之於作所也　注謂今至<lb/>
興作　正義曰五行北方水故北方之宿为水星言水昬正者夜<lb/>
<pb n="25a"/>
之𥘉昬水星有正中者耳非北方七宿皆正中也詩云定之方中<lb/>
作于椘宫釈天云營室謂之定孫炎云定正也天下作宮室者皆<lb/>
以營室为正周悟曰營室之中土功其始是定星昬而正为土功<lb/>
之大候故知水昬正謂十月定星昬而正中时也郑玄詩箋云定<lb/>
星昬中而正謂小雪時小雪十月之中氣月令仲冬之月昬東壁<lb/>
中室十六度日行一度是十月半而室中十一月𥘉而壁中礼記<lb/>
中庸云栽者培之栽者樹立之語故知樹板榦而起首興作也釈<lb/>
詁云楨翰榦也舎人曰楨正也築牆所立兩木也翰所以當牆之<lb/>
两边鄣土者也然则榦在牆之兩端當樹立之即楨是也翰则在<lb/>
两边鄣土即板是也板榦旣異而云樹板榦者因類連言耳<lb/>
三十年注将早至設備　正義曰於例将師少称人人謂大夫<lb/>
身也大夫卑名氏不見故称人他国可言某人魯事不得自称魯<lb/>
人故魯之大夫使出者皆言其所为之事而巳此大夫帥師而次<lb/>
于成故直言次也榖梁傳曰次止也有畏也𣣔救鄣而不能是为<lb/>
降鄣故設備也　注鄣紀至降附正義曰公羊榖梁傳並云鄣<lb/>
<pb n="25b"/>
紀之遺邑也釈例曰刘賈依二傳以为郭紀之遺邑計紀侯去国<lb/>
至此二十七年紀侯猶不堪斉而去则邑不淂独存此蓋附庸小<lb/>
国若邿鄟者也是言鄣为附庸之意不言鄣降于斉而云斉人降<lb/>
鄣又不言侵伐故云蓋以兵威脅使降附　注済水至魯地<lb/>
正義曰釈例曰済水自泶陽卷縣東經陳留至済隂北經高平東<lb/>
平至済北東北經済南至樂安博昌縣入海案高平東平魯西界<lb/>
也済南樂安斉竟内也指言魯済故疑魯地遇于魯地済水之边<lb/>
傳注射师至曰梏　正義曰杜此注与譜並以射师与闘廉为一<lb/>
人不知何拠也服虔云射師若教子闘班也射师被梏不言舎之<lb/>
何以得殺子元也知射师与班必非一人也杜譜以为闘射师若<lb/>
敖子闘班若敖孫周礼掌囚上罪梏拲而桎中罪桎梏下罪梏梏<lb/>
拲共文拲施於手知梏亦手也郑玄亦云在手曰梏在足曰桎是<lb/>
先儒同此說也易大畜六四童牛之梏牛云梏者牛虽无手謂梏<lb/>
前足也　三十一年注傳例至示過　正義曰捷勝也戰勝而有<lb/>
獲献其所獲故以捷为獲也釈例曰歸者遺也献者自下奉上之<lb/>
<pb n="26a"/>
称遺者敵体相与之辞傳曰諸侯不相遺傳斉侯椘人失辞称献<lb/>
失礼遺俘故因其来辞見自卑也以其大卑故書以示過此經言<lb/>
献捷傳言遺俘則是献捷献囚俘也襄八年邢丘之會傳称郑伯<lb/>
献捷于會又曰獲司馬燮献于邢丘是献俘謂之捷也襄二十五<lb/>
年郑公孫舎之帥师入陳傳称司空致地司徒致民是不以俘囚<lb/>
帰也亦云子産献捷于晋然則无囚而献其功空有器物亦称捷<lb/>
也　三十二年注小榖至繫国　正義曰傳称为管仲知是斉邑<lb/>
管仲所食采邑也呉滅州来晋滅下陽如此之類皆不繫国知大<lb/>
都以名通者则不繫国也華事向寧入于宋南里以叛南里非大<lb/>
都不得以名通故繋云宋耳賈逵云不繫斉者卋其禄然则彼不<lb/>
繫者豈皆卋其禄乎　注路寢至凶変　正義曰公羊傳曰路<lb/>
寢者何正寢也䘮大記曰男子不死於婦人之手婦人不死扵男<lb/>
子之手君夫人卒于路寢郑玄云言死必於正処也是薨于路寢<lb/>
得其正也言詳凶変者釈例云詳内事謹凶変　注子般至諱之<lb/>
也　正義曰傳称公疾問後於叔牙若巳有大子则不應須問當<lb/>
<pb n="26b"/>
問之时似未有大子也季友以死奉般酖殺叔牙蓋於尓时始命<lb/>
为大子公薨而般立知其为大子也子悪之死也直書子卒不書<lb/>
名此子般及子野皆書名者釈例曰公子悪鲁之正適嗣位免䘮<lb/>
則鲁君也襄仲倚斉而弒之国以为諱故不称君若言君之子也<lb/>
及子般子野或見殺或不勝䘮言罪則不足成貶为孝而滅性故<lb/>
直略而書卒也又曰未成君而卒若君未葬則嗣子書名在䘮之<lb/>
礼也旣葬則嗣君諒闇群臣復吉免䘮則成君也文公旣葬襄仲<lb/>
殺悪及視書曰子卒与未成君同文所以为諱也如杜此言未葬<lb/>
之前生則直称为子死则書曰子某卒猶外諸侯生称其爵死書<lb/>
其名以为礼之常也旣葬則嗣子成君以理而卒當称公薨全成<lb/>
君也子悪父旣葬鲁人諱其弒不淂称君其实巳葬不淂從子般<lb/>
子野未葬之例故書子卒而不称名以示似未成君其实巳成为<lb/>
君上不淂同閔公下不淂同般野故直書為子繫之於父若言君<lb/>
之子也公羊以为君存称卋子君薨称子某旣葬称子踰年称公<lb/>
拠子般子野卒似欲當然但左氏称宋桓公卒未葬而襄公會諸<lb/>
<pb n="27a"/>
侯故曰子即發例曰凡在䘮公侯曰子是未葬称子傳之明文不<lb/>
得如公羊說也　狄伐邢注无傳　正義曰明年有傳而言无者<lb/>
明年自为管仲之言發端耳非譏此年伐邢之事故言无傳<lb/>
傳注有神至虢地　正義曰易称神也者妙万物而为言者也虽<lb/>
復鬼神之神亦无形象可見今言神降則人皆聞知故知有神謂<lb/>
有神声以接人也呉孫權时有神自称王表言語与人无異而形<lb/>
不可見今此神降于莘蓋亦王表之類神者氣也當在人上今下<lb/>
接人故称降也国語說此事称内史過對王云昔昭王娶於房曰<lb/>
房后实有爽德協於丹朱丹朱馮身以儀之生穆王焉若由是觀<lb/>
之其丹朱之神乎下說神居莘而虢公請土内史過徃聞虢請命<lb/>
知莘是虢地　虞夏啇周皆有之正義曰国語内史過曰夏之<lb/>
㒷也祝融降於崇山其亡也回禄信於黔隧啇之㒷也禱杌次扵<lb/>
丕山其亡也夷羊在牧周之興也鸑　鳴於岐山其衰也杜伯射<lb/>
宣玉於鎬是夏商周之所有也其虞则国語不言焉未知其所謂<lb/>
也服虔云虞舜祖考来格鳯皇来儀百獸率舞案虞書夔說舜<lb/>
<pb n="27b"/>
樂所致非神降也必其傅會尚書以为得神以興则虞舜得神以<lb/>
亡者又安在也　注享祭至祭之　正義曰此降莘之神非祀典<lb/>
所載神必須祭故内史過令以其物享之其物不知所謂更以至<lb/>
日釈之謂此神𥘉降之日以其至日之物也月令春其曰甲乙夏<lb/>
其日丙丁中央土其日戊巳秋其日庚辛冬其日壬癸所用之物月<lb/>
令具有其文注引甲乙所用举一隅也丙丁日至祭用肺玉服皆赤<lb/>
也戊已日至祭用心玉服皆黄也庚辛日至祭用肝玉服皆白也<lb/>
壬癸日至祭用肾玉服皆玄也　神居莘六月正義曰国語称<lb/>
惠王十五年神降于莘年表惠王元年是魯荘公之十八年则此<lb/>
年惠王十五年也上云七月神降則今年七月降也居莘六月<lb/>
虢公使祝史享焉则今年十二月也内史過住巳聞虢請命则過<lb/>
至虢亦十二月也傳先說王亊使了後論虢事以終内史之言故<lb/>
文倒耳　神聦至能得正義曰国語曰耳目心之樞機也故必<lb/>
聴和而視正聴和則聦視正則明然則所謂聦明者不聽淫辞不<lb/>
視邪人之謂也襄七年傳曰正直为正曲為直言正者能自正直<lb/>
<pb n="28a"/>
者能正人曲而壹者言其一心不二意也依人而行謂善则就之<lb/>
悪則去之虢多薄德神所不依其何土之能得言賜之土田必虚<lb/>
妄也若神所不依則不應賜土而言神賜之土田者神厭其人不<lb/>
告以实猶晋献公筮以驪姬為夫人亦云吉耳　從之閟正義曰<lb/>
服虔云從之言𣣔与通也　注雩祭至肆也　正義曰魯以周公<lb/>
之故得郊祀上天故雩亦祭天也文四年傳曰臣以为肄業及之<lb/>
也肄謂習業故講为肆　注圉人掌養馬者　正義曰周礼圉人<lb/>
掌養馬芻牧之亊昭七年傳曰馬有圉牛有牧　注蓋覆至門<lb/>
上　正義曰稷門为魯南城門蓋时人猶以名之故知也投蓋<lb/>
者謂自投其身以蓋物故以爲走而自投反覆門上刘炫規過云<lb/>
公言犖有力焉如杜此說勁捷耳非有力也當謂投車蓋過於稷<lb/>
門今知不然者周礼車蓋以物帛为之輕而帆風非可投之物且<lb/>
傳直云投蓋于稷門不云過稷門明知自投反覆稷門之上今时<lb/>
猶然且游椘超乗而出女曰子南夫也則勁捷之人亦是勇力之<lb/>
事刘君以勁捷非力而規杜氏非也　注酖鳥至則死　正義曰<lb/>
<pb n="28b"/>
說文云鴆毒鳥也一名運日廣雅云鴆鳥雄曰運日雌曰隂諧廣<lb/>
志曰鴆鳥形似鷹大如鶚毛黒喙長七八寸黄赤如金食蛇及橡<lb/>
实常居高山巔晋語諸公讃云鴆鳥食蝮以羽翮櫟酒水中飲之<lb/>
則殺人旧制鴆不得渡江有重法石崇为南中郎淂鴆以与王愷<lb/>
養之大如鵝喙長尺餘純食蛇虺司隷傳祗於愷家得此鳥奏<lb/>
之宣示百官燒於都街是說鴆鳥之狀也以其因酒毒人故字或<lb/>
为酖　注閔公至八歳正義曰傳称閔公哀姜之娣叔姜之<lb/>
子哀姜以二十四年八月始入娣必与適俱行當以二十五年生<lb/>
子故云八歳<lb/>
春秋正義卷第九<lb/>
　　　　　　　　　計一万九千六百二十七字<lb/>
<pb n="29a"/>
<pb n="1a"/>
春秋傳卷第九<lb/>
　　　莊公下<lb/>
二十年春王二月夫人姜氏如莒<lb/>
十有五年夫人姜氏如齊至是再如莒而春秋書者禮義天下之<lb/>
大防也其禁亂之所由生猶坊止水之所自來也衛女稼於諸侯<lb/>
父母終思歸寧而不得故泉水賦許穆夫人閔衛之亡思歸唁其<lb/>
兄而阻於義故載馳作聖人録於國風以訓後丗使知男女之别<lb/>
自逺於禽獸也今夫人如齊以寧其父母而父母巳終以寧其兄<lb/>
弟又義不得宗國猶爾而况如莒乎婦人從人者也夫死從子而<lb/>
莊公失子之道不能防閑其母禁亂之所由生故初㑹于禚次享<lb/>
　于祝丘又次如齊師又次㑹于防于榖又次如齊又再如莒此以<lb/>
舊坊爲無所用而廢之者也是以至此極觀春秋所書之法則知<lb/>
　防閑之道矣<lb/>
夏齊大災秋七月冬齊人伐戎<lb/>
<pb n="1b"/>
二十有一年春王正月夏五月辛酉鄭伯突卒<lb/>
杜預稱莊公四年鄭伯遇于垂者乃子儀也而以爲厲公者按春<lb/>
　秋突歸于鄭之後其出奔蔡入于櫟皆以名書猶繫於爵雖篡而<lb/>
實君雖君而實篡不没其實也忽雖丗子其出奔猶不得稱子其<lb/>
　復歸猶不得稱伯以其實不能君也而况子儀雖乗間得立其爲<lb/>
　君微矣豈敢輕去國都與諸侯㑹于外乎故知遇于垂者乃厲公<lb/>
　也其始終書爵不没其實也亦可以爲居正而不能保者之戒矣<lb/>
秋七月戊戌夫人姜氏薨冬十有二月葬鄭厲公<lb/>
二十有二年春王正月肆大眚<lb/>
肆眚者蕩滌瑕垢之稱也舜典曰眚災肆赦易於解卦曰君子以<lb/>
　赦過宥罪吕刑曰五刑之疑有赦五罰之疑有赦周官司刺掌赦<lb/>
　宥之法一宥曰不識再宥曰過失三宥曰遺忘一赦曰㓜弱再赦<lb/>
　曰老耄三赦曰憃愚未聞肆大眚也大眚皆肆則廢天討虧國典<lb/>
　縱有罪虐無辜惡人幸以免矣後丗有姑息爲政數行恩宥惠姦<lb/>
<pb n="2a"/>
軌賊良民而其弊益滋蓋流於此故諸葛孔明曰治丗以大德不<lb/>
以小惠其爲政於蜀軍旅數興而赦不妄下蜀人乆而歌思猶周<lb/>
人之思召公也斯得春秋之旨矣肆眚而曰大眚譏失刑也<lb/>
癸丑葬我小君文姜<lb/>
文姜之行甚矣而用小君之禮其無譏乎以書夫人孫于齊不稱<lb/>
姜氏及書哀姜薨于夷齊人以歸攷之則議小君典禮當謹之於<lb/>
始而後可正也文姜巳歸爲國君母臣子致送終之禮雖欲貶之<lb/>
不可得矣<lb/>
陳人殺其公子禦宼<lb/>
公子之重視大夫殺而或稱君或稱國或稱人何也稱君者獨出<lb/>
　於其君之意而大夫國人有不與焉如晉侯殺其丗子申生之類<lb/>
　是也稱國者國君大夫與聞其事而不請於天子如鄭殺其大夫<lb/>
　申侯之類是也稱人者有二義其一國亂無政衆人擅殺而不出<lb/>
　於其君則稱人如陳人殺其公子禦冦之類是也其一弑君之賊<lb/>
<pb n="2b"/>
人人所得討背叛之臣國人之所同惡則稱人如衛人殺州吁鄭<lb/>
人殺良霄之類是也攷於傳之所載以觀經之所斷則罪之輕重<lb/>
　見矣<lb/>
夏五月秋七月丙申及齊髙傒盟于防冬公如齊納幣<lb/>
微者名姓不登於史冊髙傒齊之貴大夫也曷爲就吾之微者盟<lb/>
蓋公也其不言公諱與髙傒盟也來議結昏娶仇人女大惡也娶<lb/>
者其爲吉下主乎巳上主乎宗廟以爲有人之心者冝於此焉變<lb/>
矣公親如齊納幣則不待貶也<lb/>
二十有三年春公至自齊祭叔來聘<lb/>
榖梁子曰其不言使天子之内臣也不正其私交故不與使也祭<lb/>
伯來朝而不言朝祭叔來聘而不言使尹氏王子虎劉卷來訃而<lb/>
　不書其爵秩皆所以正人臣之義也人君而明此不容下比之臣<lb/>
　人臣而明此不爲交私之計黨錮之禍息矣<lb/>
夏公如齊觀社<lb/>
<pb n="3a"/>
莊公將如齊觀社曹劌諫曰齊棄太公之法觀民於社君爲是舉<lb/>
而往觀之非故業也天子祀上帝諸侯㑹之受命焉諸侯祀先公<lb/>
卿大夫佐之受事焉不聞諸侯之相㑹祀也君舉必書書而不法<lb/>
後嗣何觀<lb/>
公至自齊荆人來聘<lb/>
荆自莊公十年始見於經十四年入蔡十六年伐鄭皆以州舉者<lb/>
惡其猾夏不恭故狄之也至是來聘遂稱人者嘉其慕義自通故<lb/>
進之也朝聘者中國諸侯之事雖蠻夷而能修中國諸侯之事則<lb/>
　不念其猾夏不恭而遂進焉見聖人之心樂與人爲善矣後丗之<lb/>
　君能以聖人之心爲心則與天地相似凢變於夷者叛則懲其不<lb/>
恪而威之以刑來則嘉其慕義而接之以禮邇人安逺者服矣春<lb/>
秋謹華夷之辨而荆吴徐越諸夏之變於夷者故書法如此<lb/>
公及齊侯遇于榖蕭叔朝公<lb/>
　榖齊地蕭叔附庸之君也爲禮必當其物與其所而後可以言禮<lb/>
<pb n="3b"/>
大夫宗婦覿而用幣則非其物也蕭叔朝公在齊之榖則非其所<lb/>
也嘉禮不野合而朝公于外是委之於野矣故禮非其所君子有<lb/>
不受必反之於正而後止此亦春秋撥亂之意也<lb/>
秋丹桓宮楹冬十有一月曹伯射姑卒十有二月甲寅公㑹齊侯盟<lb/>
于扈<lb/>
程氏曰遇于榖盟于扈皆爲要結姻好也傳稱男子二十而冠冠<lb/>
　而列丈夫三十而不娶則非禮矣然天子諸侯十五而冠者以娶<lb/>
必先冠而國不可乆無儲貳欲人君早有繼體故因以爲節也鰥<lb/>
者老而無妻之稱舜方三十未娶而師錫帝堯巳曰有鰥在下矣<lb/>
妻帝之二女則不告於父母以爲告則不得娶而廢人之大倫堯<lb/>
亦不告而妻焉其欲及時而無過如此也今莊公生於桓之六年<lb/>
　至是三十有六載矣以丗嫡之正諸侯之貴尚無内主同任社稷<lb/>
　之事何也蓋爲文姜所制使必娶于母家而齊女待年未及故莊<lb/>
　公越禮不顧如此其急齊人有疑如此其緩而遇于榖盟于扈要<lb/>
<pb n="4a"/>
結之也娶夫人奉祭祀爲宗廟之主而母言是聽不以大義裁之<lb/>
至於失時不孝甚矣春秋詳書于䇿爲後戒也<lb/>
二十有四年春王三月刻桓宮桷<lb/>
公將逆姜氏丹桓宫之楹刻其桷爲盛飾以夸示之此非特有童<lb/>
　心而巳御孫諫曰儉德之共也侈惡之大也先君有共德而君納<lb/>
諸大惡無乃不可乎自常情觀之丹楹刻桷疑若小失而春秋詳<lb/>
書于䇿御孫以爲大惡何也桓公見殺于齊則不能復而盛飾其<lb/>
　宮夸示仇人之女乃有亂心廢人倫悖天道而不知正者也御孫<lb/>
　知爲大惡而不敢盡言春秋謹禮於微正後丗人主之心術者也<lb/>
　故詳書于䇿斥言桓宫以惡莊爲後鑒也<lb/>
葬曹莊公夏公如齊逆女秋公至自齊<lb/>
　榖梁子曰親迎常事也不志此其志何也不正其親迎於齊也或<lb/>
　曰常事不志歳事之常也親迎可以常乎則其說誤矣所謂常者<lb/>
　其事非一有月事之常則視朔是也有時事之常則蒐狩是也有<lb/>
<pb n="4b"/>
歳事之常則郊祀雩祭之類是也有合禮之常則婚姻納幣逆女<lb/>
　至歸之類是也凢此類合禮之常則不志矣其志則於禮不合將<lb/>
以爲戒者也若夫崩薨卒葬即位之類不以禮之合否而皆書此<lb/>
　人道始終之大變也其於親迎異矣<lb/>
八月丁丑夫人姜氏入<lb/>
何以不致不可見乎宗廟也姜氏齊襄公之女入者不順之詞以<lb/>
宗廟爲弗受也昏義以正始爲先而公不與夫人皆至姜氏不從<lb/>
公而入巳失夫婦之正弑閔孫邾之亂兆矣莊公不勝其母越禮<lb/>
踰時俟仇人之女薦舎於宗廟以成好合卒使宗嗣不立弑逆相<lb/>
仍幾至亡國故春秋詳書其事以著莊公不孝之罪爲後戒也<lb/>
戊寅大夫宗婦覿用幣<lb/>
禮夫人至大夫郊迎明日執贄以見宗婦大夫之妻也公事曰見<lb/>
　私事曰覿見夫人禮也曷爲以私言之夫人不可見乎宗廟則不<lb/>
　可以臨諸臣故以私言之也覿用幣何以書男䞇大者玉帛小者<lb/>
<pb n="5a"/>
禽鳥以章物也女䞇不過榛栗棗脩以告䖍也今男女同䞇是無<lb/>
别也公子牙慶父之亂兆矣春秋詳書正始之道也<lb/>
大水冬戎侵曹曹羈出奔陳赤歸于曹<lb/>
　杜預謂羈蓋曹丗子也曹伯已葬猶不稱爵者以微弱不能君故<lb/>
　爲戎所逐爾赤者曹之庶公子歸易詞也宋人執鄭祭仲而忽出<lb/>
　突歸權在宋也戎侵曹而羈出赤歸制在戎也使鄭忽曹羈明而<lb/>
能斷雖有宋戎之衆突赤之孽何縁而起以國儲君副不能自定<lb/>
其位於誰責而可故雖以國氏皆不書爵爲居正者之戒<lb/>
郭公<lb/>
　此郭公也義不可曉而先儒或以爲郭亡者於傳有之齊桓公之<lb/>
　郭問父老曰郭何故亡曰以其善善而惡惡也公曰若子之言乃<lb/>
　賢君也何至於亡父老曰郭君善善不能用惡惡不能去所以亡<lb/>
　也考其時與事謂之郭亡理或然也夫善善而不能用則無貴於<lb/>
　知其善惡惡而不能去則無貴於知其惡未之或知者猶有所覬<lb/>
<pb n="5b"/>
也夫旣或知之矣不能行其所知君子所以髙舉逺引小人所以<lb/>
肆行而無忌憚也然則非有能亡郭者郭自亡爾<lb/>
二十有五年春陳侯使女叔來聘夏五月癸丑衛侯朔卒六月辛未<lb/>
朔日有食之鼓用牲于社<lb/>
按禮諸侯旅見天子入門不得終禮者四而日食與焉古者固以<lb/>
是爲大變人君所當恐懼修省以荅天意而不敢忽也故夏書曰<lb/>
乃季秋月朔辰弗集于房瞽奏鼓嗇夫馳庶人走周官鼓人救日<lb/>
月則詔王鼓太僕凢軍旅田役賛王鼓救日月亦如之諸侯用幣<lb/>
　于社伐鼓于朝退而自責皆恐懼修省以荅天意而不敢忽也然<lb/>
則鼓用牲于社何以書譏不鼓于朝而鼓于社又用牲則非禮矣<lb/>
伯姬歸于杞<lb/>
其不言逆何也逆者非卿其名姓不登於史策則書歸以志禮之<lb/>
　失也大夫來逆名姓巳登於史䇿足以志其失矣猶書歸者以别<lb/>
　於大夫之自逆者也猶書歸者紀伯姬是也自逆者莒慶齊髙固<lb/>
<pb n="6a"/>
是也<lb/>
秋大水鼓用牲于社于門冬公子友如陳<lb/>
二十有六年春公伐戎夏公至自伐戎曹殺其大夫<lb/>
稱國以殺者國君大夫與謀其事不請於天子而擅殺之也義繫<lb/>
於殺則止書其官曹殺其大夫宋人殺其大夫是也義繫於人則<lb/>
兼書其名氏楚殺其大夫得臣陳殺其大夫洩治之類是也然殺<lb/>
大夫而曰大夫與謀其事何也與謀其事者用事之大夫也見殺<lb/>
者不得於君之大夫也所謂義繫於殺者罪在於專殺而見殺者<lb/>
之是非有不足紀也故止書其官而不録其名氏也古者諸侯之<lb/>
　卿大夫士命于天子而諸侯不敢專命也其有罪則請于天子而<lb/>
諸侯不敢專殺也及春秋時國無小大卿大夫士皆專命之而不<lb/>
以告於王朝有罪無罪皆專殺之而不以歸於司冦無王甚矣五<lb/>
霸三王之罪人而葵丘之㑹猶曰無專殺大夫故春秋明書于䇿<lb/>
備天子之禁也凢諸侯之大夫方其交政中華㑹盟征伐雖齊晉<lb/>
<pb n="6b"/>
上卿止録其名氏至於見殺雖曹莒小國亦書其官或抑或揚或<lb/>
奪或與聖人之大用也明此然後可以司賞罰之權矣<lb/>
秋公㑹宋人齊人伐徐<lb/>
按書伯禽甞征徐戎則戎在徐州之域爲魯患舊矣是年春公伐<lb/>
戎秋又伐徐者必戎與徐合兵表裏爲魯國之患也故雖齊宋將<lb/>
　卑師少而公獨親行其不致者役不淹時而齊人同㑹則無危殆<lb/>
　之憂矣<lb/>
冬十有二月癸亥朔日有食之<lb/>
二十有七年春公㑹杞伯姬于洮<lb/>
左氏曰㑹于洮非事也夫子非展義不廵守諸侯非民事不舉卿<lb/>
非君命不越境伯姬莊公之女非事而特㑹于洮愛其女之過而<lb/>
　不能節之以禮此春秋之所禁也惟不節之以禮然後有使自擇<lb/>
　配如僖公之於季姬而典訓亡矣<lb/>
夏六月公㑹齊侯宋公陳侯鄭伯同盟于幽<lb/>
<pb n="7a"/>
同盟之例有惡其反覆而書同盟有諸侯同欲而書同盟此盟鄭<lb/>
伯之所欲而書同盟者也凢盟皆小國受命於大國不得巳而從<lb/>
焉者也其有小國願與之盟非出於勉強者則書同盟所以志同<lb/>
欲也前此鄭伯嘗貳於齊矣至是齊桓強盛有伯中國攘夷狄之<lb/>
勢諸侯皆歸之鄭伯於是焉有畏服之心其得與於盟所欲也故<lb/>
特書同榖梁子所謂於是而後授之諸侯是也其授之諸侯齊侯<lb/>
得衆也視他盟爲愈矣<lb/>
秋公子友如陳葬原仲<lb/>
公子友如陳葬原仲私行也人臣之禮無私交大夫非君命不越<lb/>
境何以通季子之私行而無貶乎曰春秋端本之書也京師諸夏<lb/>
之表也祭伯以寰内諸侯而來朝祭叔以王朝大夫而來聘尹氏<lb/>
以天子三公來告其䘮誣上行私表不正矣是故季子違王制委<lb/>
　國事越境而㑹葬齊髙固莒慶以大夫即魯而圖婚其後陳莊子<lb/>
　死赴䘮於魯魯人欲勿哭繆公召縣子而問焉曰古者大夫束修<lb/>
<pb n="7b"/>
　之問不出境雖欲哭焉得而哭諸今之大夫交政於中國雖欲勿<lb/>
哭焉得而勿哭末流可知矣春秋深貶王臣以明始亂備書諸國<lb/>
大夫而無譏焉則以著其効也凢此皆正其本之意<lb/>
冬杞伯姬來<lb/>
　左氏曰歸寧也禮父母在歳一歸寧若歸而合禮則常事不書其<lb/>
　曰杞伯姬來者不當來也女子有行逺父母兄弟春㑹于洮矣冬<lb/>
　又歸魯故知其不當來也來而必書春秋於男女往來之際嚴矣<lb/>
莒慶來逆叔姬<lb/>
莒慶莒大夫也叔姬莊公女也何以稱字大夫自逆則稱字爲其<lb/>
　君逆則稱女尊卑之别也何以書諸侯嫁女於大夫而公自主之<lb/>
　非禮也<lb/>
杞伯來朝公㑹齊侯于城濮<lb/>
二十有八年春王三月甲寅齊人伐衛衛人及齊人戰衛人敗績<lb/>
春秋紀兵及者爲主齊人舉兵而伐衛衛人見伐而受兵則其以<lb/>
<pb n="8a"/>
衛及之何也按左氏衛甞伐周立子頽至是王使召伯廖賜齊侯<lb/>
命且請伐衛則齊人舉兵乃奉王命聲衛立子頽之罪以討之也<lb/>
爲衛計者誠有是罪則當請歸司㓂服刑可也若惠邀康叔不泯<lb/>
其社稷使得自新亦惟命則可以免矣今不徴詞請罪而上逆王<lb/>
命下拒方伯之師直與交戰則是衛人爲志乎此戰故以衛主之<lb/>
也戰不言伐伐不言日而書日者戰之日也見齊人奉詞伐罪方<lb/>
以是日至而衛人不請其故直以是日與之戰所以深疾之也而<lb/>
　聖人之情見矣齊稱人將卑師少也<lb/>
夏四月丁未邾子瑣卒秋荆伐鄭公㑹齊人宋人救鄭<lb/>
按左氏楚令尹子元無故以車六百乗伐鄭入自純門是陵弱暴<lb/>
寡之師也故以州舉狄之也鄭人將奔桐丘諸侯救之楚師夜遁<lb/>
是得救急恤鄰之義也故書救鄭善之也齊宋稱人將卑師少桓<lb/>
　公主兵攘夷狄安中國之事見矣<lb/>
冬築郿<lb/>
<pb n="8b"/>
郿邑也凢用功大曰城小曰築故館則書築臺則書築囿則書築<lb/>
郿邑而書築者創作邑也其志不視歳之豐凶而輕用民力於其<lb/>
所不必爲也則非君人之心矣<lb/>
大無麥禾<lb/>
麥熟於夏禾成在秋而書於冬者莊公惟宮室臺榭是崇是飾費<lb/>
用浸廣調度不充有司㑹計歳入之多寡虚實然後知倉廩之竭<lb/>
也故於歳杪而書曰大無麥禾大無者倉廪皆竭之詞也古者三<lb/>
年耕餘一年之食九年耕餘三年之食今莊公享國二十八年當<lb/>
有九年之積而虚竭如此所謂寄生之君也民事古人所急食者<lb/>
養民之本不敦其本而肆侈心何以爲國故下書臧孫告糴以病<lb/>
　公而戒來丗爲國之不知務也<lb/>
臧孫辰告糴于齊<lb/>
　劉敞曰不言如齊告糴而曰告糴于齊者言如齊則其詞緩告糴<lb/>
　于齊則其情急所以譏大臣任國事治名而不治實之蔽也魯人<lb/>
<pb n="9a"/>
恱其名而以急病讓夷爲功君子責其實而以不能務農重榖節<lb/>
用愛人爲罪<lb/>
二十有九年春新延厩<lb/>
言新者有故也何以書昔韓昭侯作髙門屈冝臼曰不時所謂時<lb/>
者非時日也人固有利不利時前年秦拔冝陽今年旱君不以此<lb/>
時恤民之急而顧益奢此所謂時詘舉贏者也故榖梁子曰古之<lb/>
君人者必時視民之所勤民勤於力則功築罕民勤於財則貢賦<lb/>
少民勤於食則百事廢矣大無麥禾告糴于齊冬築郿春新延厩<lb/>
　以其用民力爲巳悉矣<lb/>
夏鄭人侵許秋有蜚冬十有二月紀叔姬卒<lb/>
紀已滅矣其卒之何見紀侯去國終不能自立異於古公亶父之<lb/>
去故特書叔姬卒而不卒紀侯以明其不爭而去則可能使其民<lb/>
從而不釋則微矣<lb/>
城諸及防<lb/>
<pb n="9b"/>
三十年春王正月夏師次于成秋七月齊人降鄣<lb/>
降者脅服之詞前書郕降于齊師意責魯也此言齊人降鄣專罪<lb/>
齊也鄣者紀之附庸微乎微者也齊人不道肆其強力脅使降附<lb/>
不書鄣降而曰降鄣者以齊之強故罪之深以鄣之微故責之薄<lb/>
春秋之法扶弱抑強明道義也霸者之政以強臨弱急事功也故<lb/>
曰五伯三王之罪人仲尼之徒無道桓文之事者<lb/>
八月癸亥葬紀叔姬<lb/>
滅國不葬此何以葬賢叔姬也紀侯旣卒不歸宗國而歸于<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>所<lb/>
謂秉節守義不以亡故而睽婦道者也故繫之於紀而録其卒葬<lb/>
先儒謂賢而得書是也賢而得書所以爲後丗勸也<lb/>
九月庚午朔日有食之鼓用牲于社冬公及齊侯遇于魯濟齊人伐<lb/>
山戎<lb/>
　齊人者齊侯也其稱人譏伐戎也自管仲得政至是二十年未甞<lb/>
命大夫爲主將亦未甞興大衆出侵伐故魯莊十一年而後凢用<lb/>
<pb n="10a"/>
兵皆稱人者以將卑師少爾今此安知其非將卑師少而獨以爲<lb/>
齊侯何也以來獻戎捷稱齊侯則知之矣夫北戎病燕職貢不至<lb/>
桓公内無因國外無從諸侯越千里之險爲燕闢地可謂能修方<lb/>
伯連帥之職何以譏之乎桓不務德勤兵逺伐不正王法以譏其<lb/>
罪則將開後丗之君勞中國而事外夷捨近政而貴逺略困吾民<lb/>
之力爭不毛之地其患有不勝言者故特貶而稱人以爲好武功<lb/>
而不修文德者之戒也然則伐楚之役何以美之其謂退師召陵<lb/>
責以大義不務交兵而強楚自服乎觀此可以見聖人強本治内<lb/>
柔服逺人之意矣<lb/>
三十有一年春築臺于郎<lb/>
何以書厲民也天子有靈臺以候天地諸侯有時臺以候四時去<lb/>
國築臺于逺而不縁占候是爲遊觀之所厲民以自樂也厲民自<lb/>
樂而不與民同樂則民欲與之偕亡雖有臺豈能獨樂乎<lb/>
夏四月薛伯卒築臺于薛六月齊侯來獻戎捷<lb/>
<pb n="10b"/>
軍獲曰捷凢諸侯有四夷之功則獻于王王以警于夷中國則否<lb/>
　諸侯不相遺俘獻者下奉上之辭齊伐山戎以其所得躬來誇示<lb/>
書來獻者抑之也後丗宰臣有不賞邊功以沮外徼生事之人得<lb/>
春秋抑戎捷之意<lb/>
秋築臺于秦冬不雨<lb/>
三十有二年春城小榖夏宋公齊侯遇于梁丘秋七月癸巳公子牙<lb/>
卒<lb/>
　牙有今將之心而季子殺之其不言刺者公羊以爲善之也季子<lb/>
　殺母兄何善爾誅不得避兄君臣之義也曷爲不直誅而酖之使<lb/>
　託若以疾死然親親之道也陸淳曰季子恩義俱立變而得中夫<lb/>
　子書其自卒以示無譏也得之矣<lb/>
八月癸亥公薨于路寢<lb/>
　趙匡曰君終必於正寢就公卿也大位姦之窺也危病邪之伺也<lb/>
若蔽於隱是女子小人得行其志矣然則莊公以丗適承國不爲<lb/>
<pb n="11a"/>
不貴周公之後奄有龜蒙不爲不強即位三十有二年不爲不乆<lb/>
薨于路寢不爲不正而嗣子受禍幾至亡國何也大倫不明而宗<lb/>
嗣不定兵柄不分而主威不立得免其身幸矣<lb/>
冬十月己未子般卒<lb/>
　𥘉公築臺臨黨氏見孟任生子般焉般嘗鞭圉人犖公薨般即位<lb/>
次于黨氏慶父使犖賊般成季奔陳立閔公昔舜不告而娶恐廢<lb/>
人之大倫以懟父母君子以爲猶告也莊公過時越禮謬於易基<lb/>
乾坤詩始關雎大舜不告而娶之義甚矣而子般乃孟任之所出<lb/>
也胡能有定乎雖享國日久獲終路寢而嗣子見弑幾至亡國有<lb/>
國者可不以爲戒哉<lb/>
公子慶父如齊<lb/>
　子殷之卒慶父弑也冝書出奔其曰如齊見慶父主兵自恣國人<lb/>
　不能制也昔成王將終命大臣相康王方是時掌親兵者太公望<lb/>
　之子伋也宰臣召公奭命仲桓南宮毛取二干戈虎賁百人于伋<lb/>
<pb n="11b"/>
以逆嗣子伋雖掌兵非有宰臣之命不敢發也召公雖制命非二<lb/>
諸侯將命以往伋亦不承也兵權散主不偏屬於一人可知矣今<lb/>
莊公㓜年即位專以兵權授之慶父歳月旣乆威行中外其流至<lb/>
此故於餘丘法不當書而聖人特書慶父帥師以志得兵之始而<lb/>
卒書公薨子般卒慶父如齊以見其出入自如無敢討之者以示<lb/>
後丗其垂戒之義明且逺矣<lb/>
狄伐邢<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>易翼傳</head>
    <p>
<pb n="1a"/>
欽定四庫全書　　　　經部一<lb/>
　易翼傳　　　　　　　易類<lb/>
　　提要<lb/>
　　　　<hi>臣</hi>等謹案鄭東谷易翼傳二卷宋鄭汝諧撰<lb/>
　　　　汝諧字舜舉號東谷處州人陳振孫書録解<lb/>
　　　　題云仕至吏部侍郎浙江通志則云中教官<lb/>
　　　　科遷知信州召為考功郎累階勲猷閣待制<lb/>
　　　　振孫去汝諧世近疑通志失之其言易宗程<lb/>
<pb n="1b"/>
　　　　子之説所謂翼傳者翼程傳也然亦時有異<lb/>
　　　　同其最甚者如程子解艮其背不獲其身行<lb/>
　　　　其庭不見其人以為外物不接内欲不萌郭<lb/>
　　　　忠恕得其説而守之遂自號兼山以是為儒<lb/>
　　　　者之至學也朱子所解雖微異然亦以是為<lb/>
　　　　克已復禮之義獨汝諧以為艮其背者所謂<lb/>
　　　　不見可欲使心不亂也不見而後不亂見則<lb/>
　　　　亂矣故僅為无咎而已説者或大其事以為<lb/>
<pb n="2a"/>
　　　　聖人之事非也所見迥乎相左又如解困井<lb/>
　　　　為性命之卦其説亦别然朱子解經于程子<lb/>
　　　　亦多所改定葢聖賢精義愈闡愈深沈潛先<lb/>
　　　　儒之説其有合者疏通之其未合于心者别<lb/>
　　　　抒所見以發明之扵先儒乃為有功是固不<lb/>
　　　　必守一先生之言徒為門户之見也是書前<lb/>
　　　　有自序後有子如岡曽孫陶孫題語如岡稱<lb/>
　　　　嘗求得真徳秀序而此本不載葢已佚之矣<lb/>
<pb n="2b"/>
　　　　乾隆四十一年十月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="3a"/>
易翼傳原序<lb/>
古今傳易者多矣至河南程氏始屏諸家艱深之說而<lb/>
析之以明白簡易之理一時學者知所師承如瞽者之<lb/>
明如聵者之聦如倀倀於冥涂者識其所趨猗與盛哉<lb/>
汝諧伏讀其書而遡其所得者曰體用一源顯微無間<lb/>
也學者不得此理而謂得三聖之心皆妄也何者易精<lb/>
微之書也然聖人所以仁天下來世者欲其皆可知皆<lb/>
可從至其精微者則存乎人之自得爾非以其艱深者<lb/>
<pb n="3b"/>
而眩其入也世之傳易者實不得乎精微之㫖慮其凡<lb/>
近之易忽也乃委之於象數戃怳之中而立於不可詰<lb/>
知之地援怪以為艱指迂以為深幸其一說之合則其<lb/>
所不合者挽而傅致之學者駭其然而求其入也疲心<lb/>
刓精以志於得旣得之於道無補也於聖人仁天下之<lb/>
心無與也蓋舉體而遺用則非體徇微而廢顯則非微<lb/>
汝諧每念聖人之經得程氏而始昭昭於天下不敢以<lb/>
他說亂之慮其雜也不敢以已見先之慮其偏也信之<lb/>
<pb n="4a"/>
篤故其思深思之深故或因程氏而有得者夫信之足<lb/>
矣因之而有得何也誠然之理取則於吾心心之所安<lb/>
者信之其所未安者疑之疑斯辯辯斯明矣謂其為程<lb/>
氏而亦信其所未安者命之曰欺非心學也乃以程氏<lb/>
之說疏於經之左程氏有所未及與及之而未明凡可<lb/>
傅以已意者則題以為翼傳私竊識之非敢並駕其說<lb/>
也其在睽曰君子以同而異同異之相形也猶水火之<lb/>
相滅而相成也同而不異則喪其所以為同矣此書非<lb/>
<pb n="4b"/>
立異於程氏也祇以為同也古栝鄭汝諧序<lb/>
　余始作翼傳以程氏之說繫於經之下而以翼傳繫<lb/>
　於程氏之下部帙太繁今於諸卦盡用程氏傳者題<lb/>
　曰從程氏其附以翼傳者曰餘從程氏所以尊河南<lb/>
　之學而示無去取之義也<lb/>
</p>
<p>
</p>
  </div>
</body>
</text>
</TEI>
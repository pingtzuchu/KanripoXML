<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
鄭康成學費氏易為注九卷多論互體以互體求易<lb/>
左氏以来有之凡卦爻二至四三至五兩體交互各<lb/>
成一卦是謂一卦含四卦繫辭謂之中爻所謂八卦<lb/>
相盪六爻相雜唯其時物雜物撰徳是也唯乾坤无<lb/>
互體蓋純乎陽純乎隂也餘六子之卦皆有互體坎<lb/>
之六畫其互體含艮震而艮震之互體亦含坎離之<lb/>
六畫其互體含兊巽而兊巽之互體亦含離三陽卦<lb/>
之體互自相含三隂卦之體亦互自相含也王弼尚<lb/>
名理譏互體然注睽六二曰始雖受困終獲剛助睽<lb/>
自𥘉至五成困此用互體也弼注比六四之類或用<lb/>
<pb n="1b"/>
康成之說鍾㑹著論力排互體而荀顗難之江左鄭<lb/>
學與王學並立荀崧謂康成書根源顔延之為祭酒<lb/>
黜鄭置王齊陸澄詒王儉書云易自商瞿之後雖有<lb/>
異家之學同以象數為宗數年後乃有王弼之說王<lb/>
濟云弼所誤者多何必能頓廢先儒今若弘儒鄭注<lb/>
不可廢河北諸儒専主鄭氏隋興學者慕弼之學遂<lb/>
為中原之師此景迂眺氏所慨歎也易有聖人之道<lb/>
四焉理義之學以其辭耳變象占其可闕乎李鼎祚<lb/>
云鄭多參天象王全釋人事易道豈偏滯於天人哉<lb/>
今鄭注不傳其說間見于鼎祚集觧及釋文詩三禮<lb/>
<pb n="2a"/>
春秋義疏後漢書文選注因綴而録之先儒象數之<lb/>
學於此猶有考云然康成箋詩多改字注易亦然如<lb/>
包蒙為彪豶豕之牙為互包荒讀為康錫馬蕃庻讀<lb/>
為蕃遮皆甲宅之皆讀為觧一握為笑之握讀為屋<lb/>
其說近乎鑿學者盇謹擇焉厭常喜新其不為荄兹<lb/>
者幾希浚儀王應麟識<lb/>
<pb n="2b"/>
</p>
<p>
</p>
  </div>
</body>
</text>
</TEI>
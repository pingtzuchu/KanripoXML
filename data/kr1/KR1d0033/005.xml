<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儀禮要義卷五</head> <lb/>
    <p>
<pb n="1a"/>
欽定四庫全書<lb/>
　儀禮要義卷五<lb/>
　　　　　　　　　　　　宋　魏了翁　撰<lb/>
　　士昏禮二<lb/>
　　　女次純衣不言裳婦服不殊裳<lb/>
女次純衣纁袡立于房中南面　釋曰不言裳者以婦<lb/>
人之服不殊裳是以内司服皆不殊裳彼注云婦人尚<lb/>
専一徳無所兼連衣裳不異其色<lb/>
<pb n="1b"/>
　　　釋次純衣纁袡之制<lb/>
注次首云云周禮追師掌為副編次注云次首飾也今<lb/>
時髲也周禮追師掌為副編次者案彼注云副之言覆<lb/>
所以覆首為之飾其遺象若今步繇矣編編列髪為之<lb/>
其遺象若今假紒矣次次第髪長短為之所謂髲髢言<lb/>
所謂謂如少牢主婦髪鬄也又云外内命婦衣鞠衣襢<lb/>
衣者服編衣禒衣者服次其副唯於三翟祭祀服之士<lb/>
服爵弁助祭之服以迎則士之妻亦服禒衣助祭之服<lb/>
<pb n="2a"/>
也云純衣絲衣者此經純亦是絲理不明故見絲體也<lb/>
云女從者畢袗𤣥則此衣亦𤣥矣者此鄭欲見既以純<lb/>
為絲恐色不明故云女從袗𤣥則此絲衣亦同𤣥色矣<lb/>
云袡亦縁也者上纁裳緇袘袘為縁故云袡亦縁也云<lb/>
袡之言任也以纁縁其衣象隂氣上任也者婦人隂象<lb/>
隂氣上交於陽亦取交接之義也云凡婦人不常施袡<lb/>
之衣盛昏禮為此服者此純衣即禒衣是士妻助祭之<lb/>
服尋常不用纁為袡今用之故云盛昏禮為此服云喪<lb/>
<pb n="2b"/>
大記曰復衣不以袡明非常者以其始死招魂復魄用<lb/>
生時之衣生時無袡知亦不用袡明為非常所服為盛<lb/>
昏禮故服之引之者證袡為非常服也然鄭言凡婦人<lb/>
服不常施袡者鄭欲見王后已下初嫁皆有袡之意也<lb/>
　　　姆以婦道教人若漢時乳母選有徳<lb/>
姆纚笄宵衣在其右　釋曰云姆婦人年五十無子出<lb/>
而不復嫁能以婦道教人者婦人年五十隂道絶無子<lb/>
乃出之案家語云婦人有七出就七出之中餘六出是<lb/>
<pb n="3a"/>
無徳行不堪教人故無子出能以婦道教人者以為姆<lb/>
既教女因從女向夫家也云若今時乳母者漢時乳母<lb/>
與古時乳母别案喪服乳母者據大夫子有三母子師<lb/>
慈母保母其慈母闕乃令有乳者養子謂之為乳母死<lb/>
為之服緦麻師教之乳母直養之而已漢時乳母則選<lb/>
徳行有乳者為之并使教子故引之以證姆也<lb/>
　　　纚以縚髪笄漢時簮綃衣謂領<lb/>
云纚縚髪者此纚亦如士冠纚以繒為之廣充幅長六<lb/>
<pb n="3b"/>
尺以縚髪而紒之姆所異於女者女有纚兼有次此母<lb/>
則有纚而無次也云笄今時簮者舉漢為况義也云宵<lb/>
讀為詩素衣朱綃之綃者引詩以為證也云姆亦𤣥衣<lb/>
以綃為領因以為名者此衣雖言綃衣亦與純衣同是<lb/>
禒衣用綃為領故因得名綃衣也必知綃為領者詩云<lb/>
素衣朱綃詩又云素衣朱襮爾雅釋器云黼黻領謂之<lb/>
襮襮既為領明朱綃亦領可知案上文云女禒衣下文<lb/>
云女從者畢袗𤣥皆是禒衣則此綃衣亦禒衣矣女與<lb/>
<pb n="4a"/>
女從禪黼領此姆以𤣥綃為領也<lb/>
　　　后夫人狄衣内子黼領士妻假盛<lb/>
女從者畢袗𤣥纚笄被顈黼在其後云云　釋曰案周禮<lb/>
内司服云掌王后之六服褘衣揄狄闕狄又注云侯伯<lb/>
之夫人揄狄子男之夫人亦闕狄唯二王後禕衣故云<lb/>
后夫人狄衣也云卿大夫之妻刺黼以為領者以士妻<lb/>
言被明非常故知大夫之妻刺之常也不於后夫人下<lb/>
言領於卿大夫妻下乃云刺黼為領則后夫人亦同刺<lb/>
<pb n="4b"/>
黼為領也但黼乃白黒色為之若於衣上則畫之若於<lb/>
領上則刺之以為其男子冕服衣畫而裳繡繡皆刺之<lb/>
其婦人領雖在衣亦刺之矣然此士妻言被襌黼謂於<lb/>
衣領上别刺黼文謂之被則大夫已下刺之不别被之<lb/>
矣案禮記云郊特牲云綃黼丹朱中衣大夫之僣禮也<lb/>
彼天子諸侯中衣有黼領服則無之此今婦人事華飾<lb/>
故於上服有之中衣則無也云如今偃領矣者舉漢法<lb/>
鄭君目驗而知至今已遠偃領之制亦無可知也云士<lb/>
<pb n="5a"/>
妻始嫁施襌黼於領上假盛飾耳言被明非常服者對<lb/>
大夫已上妻則常服有之非假也<lb/>
　　　主人迎賔壻入賔升奠鴈于房戸<lb/>
主人𤣥端迎于門外西面再拜賔東面荅拜注賓壻<lb/>
釋曰此言女父迎賔壻入廟門升堂父迎出大門之事<lb/>
也云賔升北面奠鴈再拜稽首者此時當在房外當楣<lb/>
北面知在房戸者見隠二年紀履緰來逆女公羊𫝊曰<lb/>
譏始不親迎也何休云夏后氏逆於庭殷人逆於堂周<lb/>
<pb n="5b"/>
人逆於户後代漸文迎於房者親親之義也<lb/>
　　　前六禮主人皆拜獨此授女不荅拜<lb/>
主人揖入賓執鴈從至于廟門揖入至賓升北面奠雁再<lb/>
拜稽首云云　釋曰云賔升奠鴈拜主人不荅明主為<lb/>
授女耳案納采阼階上拜至問名納吉納徵請期轉相<lb/>
如皆拜獨於此主人不荅明主為授女耳云主人不降<lb/>
送禮不參者禮賔主宜各一人今婦既送主人不送者<lb/>
以其禮不參也<lb/>
<pb n="6a"/>
　　　壻御婦車授綏蓋僕人之禮<lb/>
壻御婦車授綏姆辭不受注壻御者親而下之云云<lb/>
釋曰云僕人之禮必授人綏者曲禮文今壻御車即僕<lb/>
人禮僕人合授綏姆辭不受謙也<lb/>
　　　景之制蓋如明衣即褧衣<lb/>
婦乗以几姆加景乃驅御者代云云　釋曰云景之制<lb/>
蓋如明衣者案既夕禮明衣裳用布袂屬幅長下膝鄭<lb/>
注云長下膝又有裳於蔽下體深也此景之制無正文<lb/>
<pb n="6b"/>
故云蓋如明衣直云制如明衣此嫁時尚飾不用布案<lb/>
詩云衣錦褧衣裳錦褧裳鄭云褧襌也蓋以襌縠為之<lb/>
中衣裳用錦上加襌縠焉為其文之大著也庶人之妻<lb/>
嫁服也士妻䊷衣纁袡彼以庶人用襌縠連引士妻䊷<lb/>
衣則此士妻衣上亦用襌縠碩人是國君夫人亦衣錦<lb/>
褧衣則尊卑同用襌縠庶人卑得與國君夫人同用錦<lb/>
為文大著此士妻不用錦不為文大著故云行道禦風<lb/>
塵也御者代注云行車輪三周御者乃代壻壻乗其車<lb/>
<pb n="7a"/>
先<lb/>
　　　壻於婦家大門外乗其車導婦俟于門<lb/>
云壻車在大門外者謂在婦家大門外知者以其壻於<lb/>
此始言乗其車故知也云男率女女從男夫婦剛柔之<lb/>
義自此始也者並郊特牲文云門外壻家大門外者命<lb/>
士已上父子異宫故解為壻家大門外若不命之士父<lb/>
子同宫則大門父之大門外也<lb/>
　　　壻揖婦入寢門席于奥媵御沃盥交<lb/>
<pb n="7b"/>
婦至主人揖婦以入及寢門揖入升自西階云云媵御<lb/>
沃盥交　釋曰此明夫導於婦入門升階及對席媵御<lb/>
沃盥之儀云主人揖婦以入者此則詩云好人提提宛<lb/>
然左辟是也云夫入于室即席者謂壻也婦在尊西未<lb/>
設席壻既為主東面須設饌訖乃設對席揖即對席為<lb/>
前後至之便故也云升自西階道婦入也者以尋常賔<lb/>
客主人在東賔在西今主人與妻俱升西階故云道婦<lb/>
入也云媵送也謂女從者也即姪娣也云御當為訝訝<lb/>
<pb n="8a"/>
迎也謂壻從者也以其與婦人為盥非男子之事謂夫<lb/>
家之賤者也知媵沃壻盥於南洗御沃婦盥於北洗者<lb/>
以其有南北二洗又云媵御沃盥交明知夫婦與媵御<lb/>
南北交相沃盥也<lb/>
　　　禮有舉鼎執匕執俎或兼或别<lb/>
賛者徹尊幂舉者盥除鼏舉鼎入陳云云匕爼從設<lb/>
釋曰案郊特牲少牢公食與有司徹及此昏禮等執匕<lb/>
爼舉鼎各别人者此吉禮尚威儀故也士喪禮舉鼎右<lb/>
<pb n="8b"/>
人以右手執匕左人以左手執爼舉鼎人兼執匕爼者<lb/>
喪禮畧也云從設者以從男之事故從吉祭法也公食<lb/>
執匕爼之人入加匕於鼎陳爼於鼎南其匕與載皆舉<lb/>
鼎者為之特牲注云右人也尊者於事指使可也則右<lb/>
人於鼎北南面匕肉出之左人於鼎西爼南北面承取<lb/>
肉載於爼士虞右人載者喪祭少變故在西方長者在<lb/>
左也今昏禮鬼神隂陽當與特牲禮同亦右人匕左人<lb/>
載遂執爼而立以待設也云匕所以别出牲體也者凡<lb/>
<pb n="9a"/>
牲有體别謂肩臂臑肫胳脊脅之等於鼎以次别匕出<lb/>
之載者依其體别以次載之於爼<lb/>
　　　吉㐫鄉燕禮有設湆不設湆之異<lb/>
設湆于醬南設對醬于東云云設湆于醬北　釋曰云<lb/>
湆即上文大羮湆在爨者羮宜熱臨食乃將入是以公<lb/>
食大夫大羮湆不和寔于鐙由門入公設之于醬西是<lb/>
也又主人食公食大夫是也特牲士虞為神設皆為敬<lb/>
尸尸亦不食也鄉飲酒鄉射燕禮大射不設者湆非飲<lb/>
<pb n="9b"/>
食之具故無也少牢無湆者文不備有司徹有湆者賔<lb/>
尸禮䙝故有之與少牢異也云設湆于醬北者案上設<lb/>
壻湆於醬南在醬黍之南特爼出於饌北此設婦湆於<lb/>
醬北在特爼東饌内則不得要方上注云要方者據大<lb/>
判而言耳云啟㑹卻于敦南對敦于北者取壻東面以<lb/>
南為右婦西面以北為右各取便也卻仰也謂仰於地<lb/>
也<lb/>
　　　謂爾黍為移置席上昏從祭法<lb/>
<pb n="10a"/>
贊爾黍授肺脊皆食以湆醬皆祭舉食舉也　釋曰云<lb/>
爾移也者爾訓為近謂移之使近人故云移置席上便<lb/>
其食也案玉藻云食坐盡前謂臨席前畔則不得移黍<lb/>
於席上此云移置席上者鬼神隂陽故此昏禮從特牲<lb/>
祭祀法<lb/>
　　　同牢示親故三飯成禮與祭異<lb/>
三飯卒食注卒己也少牢十一飯特牲九飯而禮成此<lb/>
獨三飯故云同牢示親不主為食起三飯而成禮也<lb/>
<pb n="10b"/>
　　　酳所以潔口且安食<lb/>
贊洗爵酌酳主人主人拜受云云酳婦亦如之皆祭<lb/>
釋曰云酳漱也酳之言演也安也潄所以潔口且演安<lb/>
其所食者案特牲云主人洗角升酌酳尸注云酳猶衍<lb/>
也是獻尸也謂之酳者尸既卒食又欲頥衍養樂之又<lb/>
少牢云主人酌酒乃酳尸注云酳猶羡也既食之而又<lb/>
飲之所以樂之三注不同者又有詳畧相兼乃具士虞<lb/>
亦是酳尸注直云酳安食也不言養樂及羡者喪故畧<lb/>
<pb n="11a"/>
之此三酳俱不言獻皆云酳直取其潔<lb/>
　　　再酳如初無從三酳用卺亦如之<lb/>
卒爵皆拜贊答拜受爵再酳如初無從三酳　釋曰云<lb/>
再酳如初者如自贊洗爵已下至答拜受爵也云亦無<lb/>
從也者三酳用卺亦如之亦自贊洗爵至受爵鄭直云<lb/>
亦無從用卺文承再酳之下明知事事如再酳有從再<lb/>
酳如初無從三酳用卺亦無從故鄭以亦無從言之其<lb/>
實皆同再酳也<lb/>
<pb n="11b"/>
　　　媵御祍席交姆授巾<lb/>
主人說服于房至御祍于奥媵祍良席在東皆有枕北<lb/>
止　釋曰自此至呼則聞論夫婦寢息及媵御餕之事<lb/>
也云主人說服于房媵受婦脫服于室御受者與沃盥<lb/>
文同亦是交接有漸之義也祍于奥至于婦席使御布<lb/>
婦席使媵布夫席此亦示交接有漸之義也云祍卧席<lb/>
也者案曲禮云請席何鄉請祍何趾鄭云坐問鄉卧問<lb/>
趾因於隂陽彼祍稱趾明祍卧席也若然前布同牢席<lb/>
<pb n="12a"/>
夫在西婦在東今乃夫在東婦在西易處者前者示有<lb/>
隂陽交㑹有漸故男西女東今取陽往就隂故男女各<lb/>
於其方也云孟子者案孟子離婁篇證婦人稱夫為良<lb/>
人之義也<lb/>
　　　婦人十五許嫁著纓明有繫<lb/>
主人入親說婦之纓　釋曰知從房還入室者夫前出<lb/>
說服於房今言入明從房入室也云婦人十五許嫁笄<lb/>
而禮之因著纓者案曲禮云女子許嫁纓又曰女子許<lb/>
<pb n="12b"/>
嫁笄而字鄭據此諸侯文而言但言十五許嫁則以十<lb/>
五為限則自十五已上皆可許嫁也云明有繫也者纓<lb/>
是繫物為之明有繫也<lb/>
　　　纓有佩容臭有許嫁笄亦有二<lb/>
注纓蓋以五采為之其制未聞云其制未聞者此纓與<lb/>
男子冠纓異彼纓垂之兩傍結其絛此女子纓不同於<lb/>
彼故云其制未聞但纓有二時不同内則云男女未冠<lb/>
笄者總角衿纓皆佩容臭鄭注云容臭香物也以纓佩<lb/>
<pb n="13a"/>
之為廹尊者給小使也此是幼時纓也内則又云婦事<lb/>
舅姑子事父母衿纓綦屨注云衿猶結也婦人有纓示<lb/>
繫屬也是婦人女子有二時之纓内則示有繫屬之纓<lb/>
即許嫁之纓與此說纓一也若然笄亦有二等案問喪<lb/>
親始死笄纚據男子去冠仍有笄與婦人之笄並有安<lb/>
髪之笄也爵弁皮弁及六冕之笄皆是固冠冕之笄是<lb/>
其二也<lb/>
　　　成昏後纚笄宵衣去嫁時盛服<lb/>
<pb n="13b"/>
夙興婦沐浴纚笄宵衣以俟見　釋曰自此至授人論<lb/>
婦見舅姑之事云纚笄宵衣者此則特牲主婦宵衣也<lb/>
不著純衣纁袡者彼嫁時之盛服今已成婚之後不可<lb/>
使服故退從此服也<lb/>
　　　父子異宫禮不云年限鄭云十五<lb/>
言昏明之晨者以昨日昏時成禮此經言夙興故知是<lb/>
昏之晨旦也云興起也俟待也待見於舅姑寢門之外<lb/>
者因訓即解之也云古者命士以上年十五父子異宫<lb/>
<pb n="14a"/>
者案内則云由命士以上父子異宫不云年限今鄭知<lb/>
十五為限者以其十五成童是以鄭注喪服亦云子幼<lb/>
謂年十五已下則不隨母嫁故知十五以後乃異宫也<lb/>
鄭言此限者欲見不命之士父子同宫雖俟見不得言<lb/>
舅姑寢門外也<lb/>
　　　舅席于阼階姑席于房户外之西<lb/>
質明贊見婦于舅姑席于阼舅即席席于房外南面姑<lb/>
即席　釋曰此經論設舅姑席位所在鄭知房户外之<lb/>
<pb n="14b"/>
西者以其舅在阼阼當房户之東若姑在房户之東即<lb/>
當舅之北南面向之不便又見下記云父醴女而俟迎<lb/>
者母南面於户外女出於母左以母在房户西故得女<lb/>
出於母左是以知此房外亦房户外之西也<lb/>
　　　婦見舅姑用棗栗腵脩<lb/>
婦執笲棗栗自門入升自西階進拜奠于席　釋曰此<lb/>
經論婦從舅寢門外入見舅之事也必見舅用棗栗見<lb/>
姑以腵脩者案春秋荘二十四年經書秋八月丁丑夫<lb/>
<pb n="15a"/>
人姜氏入戊寅大夫宗婦覿用幣公羊𫝊云宗婦者何<lb/>
大夫之妻也覿者何見也用者何用者不宜用也見用<lb/>
幣非禮也然則曷用棗栗云乎腵脩云乎注云腵脩者<lb/>
脯也禮婦人見舅以棗栗為贄見夫人至尊兼而用之<lb/>
云乎辭也棗栗取其早自謹敬腵脩取其㫁斷自脩正<lb/>
是用棗栗腵脩之義也案雜記云婦見舅姑兄弟姑姊<lb/>
妹皆立于堂下西面北上是見已注云婦来為供養也<lb/>
其見主于尊者兄弟以下在位是為己見不復特見又<lb/>
<pb n="15b"/>
云見諸父各就其寢注云旁尊也亦為見時不來今此<lb/>
不言者文畧也<lb/>
　　　笲如漢之筥<graphic n="KR2074" url="https://raw.githubusercontent.com/kanripo/KR-Gaiji/master/images/KR2074.png" mimeType="image/png"/>籚<lb/>
注笲竹器而衣者其形盖如今之云云知笲竹器者以<lb/>
字從竹故知竹器知有衣者下記云笲緇被纁裏加於<lb/>
橋注云被表也笲有衣者婦見舅姑以飾為敬是有衣<lb/>
也云如今之筥<graphic n="KR2074" url="https://raw.githubusercontent.com/kanripo/KR-Gaiji/master/images/KR2074.png" mimeType="image/png"/>籚矣者此舉漢法以況義但漢法去<lb/>
今已遠其狀已無可知也云進拜者進東南乃拜者謂<lb/>
<pb n="16a"/>
從西階進至舅前而拜云奠之者舅尊不敢授也者案<lb/>
下姑奠于席不授而云舅尊不敢授者但舅直撫之而<lb/>
已至姑則親舉之親舉者則親授之<lb/>
　　　婦人與丈夫為禮則俠拜母於子猶然<lb/>
舅坐撫之興答拜婦還又拜　云婦人與丈夫為禮則<lb/>
俠拜者謂若士冠冠者見母母拜受子拜送母又拜母<lb/>
於子尚俠拜則不徒此婦於舅而已故廣言婦人與丈<lb/>
夫為禮則俠拜<lb/>
<pb n="16b"/>
　　　授醴面枋冠昏同惟受醴南東面異<lb/>
贊者酌醴加柶面枋出房席前北面婦東面拜受云面<lb/>
枋出房者以其贊授故面枋冠禮贊酌醴將授賔則面<lb/>
葉賔受醴將授子乃面枋也婦東面拜贊北面答之變<lb/>
於丈夫冠禮者禮子與禮婦俱在賔位南面受與此東<lb/>
面異<lb/>
　　　有姪娣有二媵大夫士即以姪娣為媵<lb/>
云古者嫁女必姪娣從謂之媵者媵有二種若諸侯有<lb/>
<pb n="17a"/>
二媵外别有姪娣是以莊公十九年經書秋公子結媵<lb/>
陳人之婦于鄭公羊𫝊曰媵者何諸侯娶一國則二國<lb/>
往媵之以姪娣從姪者何兄之子也娣者何弟也諸侯<lb/>
夫人自有姪娣并二媵各有姪娣則九女是媵與姪娣<lb/>
别也若大夫士無二媵即以姪娣為媵鄭云古者嫁女<lb/>
必姪娣從謂之媵是據大夫士言也云姪兄之子娣女<lb/>
弟也娣尊姪卑者經解云雖無娣媵先之義以其若有<lb/>
娣乃先媵即姪也云猶先媵客之也者對御是夫之從<lb/>
<pb n="17b"/>
者為後若然姪與娣俱名媵今言雖無娣媵先似娣不<lb/>
名媵者但姪娣俱是媵今去娣娣外唯有姪姪言媵先<lb/>
以對御為先非對娣也稱媵以其姪娣俱是媵也云始<lb/>
飯謂舅姑者舅姑始飯而今媵餕舅餘御餕姑餘是交<lb/>
錯之義若媵御沃盥交也<lb/>
　　　舅姑饗婦與盥饋同日<lb/>
舅姑共饗婦以一獻之禮舅洗于南洗姑洗于北洗奠<lb/>
酬　釋曰自此至歸爼于婦氏人論饗婦之事此饗與<lb/>
<pb n="18a"/>
上盥饋同日為之知者見昏義曰舅姑入室婦以特豚<lb/>
饋明婦順也厥明舅姑共饗婦鄭彼注云昏禮不言厥<lb/>
明此言之者容大夫以上禮多或異日故知此士同日<lb/>
可也此與上事相因亦於舅姑寢堂之上與禮婦同在<lb/>
客位也云共饗婦以一獻之禮者案下記云饗婦姑薦<lb/>
焉注云舅姑共饗婦舅獻姑薦脯醢但薦脯醢無盥洗<lb/>
之事今設北洗為婦人不下堂也云姑洗於北洗洗者<lb/>
洗爵則是舅獻姑酬共成一獻仍無妨姑薦脯醢也云<lb/>
<pb n="18b"/>
凡酬酒皆奠於薦左不舉者此經直云奠酬不言處所<lb/>
故云凡通鄉飲酒鄉射燕禮之等云燕則更使人舉爵<lb/>
者案燕禮獻酬訖别有人舉旅行酬是也饗亦用醴酒<lb/>
知者以下記云庶婦使人醮之注云使人醮之不饗也<lb/>
酒不酬酢曰醮亦有脯醢適婦酌之以醴尊之庶婦酌<lb/>
之以酒卑之是也<lb/>
　　　婦降自阼階明授婦以室代已<lb/>
舅姑先降自西階婦降自阼階注授之室使為主明代<lb/>
<pb n="19a"/>
已　釋曰案曲禮云子事父母升降不由阼階是主人<lb/>
奠者之處今舅姑降自西階婦降自阼階是授婦以室<lb/>
之事也<lb/>
　　　歸爼于婦氏人明得禮<lb/>
歸爼于婦氏人注言饗禮有牲婦氏人丈夫送婦者<lb/>
釋曰案雜記云大饗卷三牲之爼歸于賔館是賔所當<lb/>
得也饗時設几而不倚爵盈而不飲者乾而不食故歸<lb/>
爼此饗婦婦亦不食故歸也經雖不言牲既言爼爼所<lb/>
<pb n="19b"/>
以盛肉故知有牲此婦氏人即上婦所授脯者也注又<lb/>
云當以反命於女之父母明其得禮<lb/>
　　　尊無送卑知此送者女家有司<lb/>
舅饗送者以一獻之禮酬以束錦注女家有司也云云<lb/>
釋曰此一獻與饗婦一獻同禮則異彼兼有姑此依常<lb/>
饗賔客法知送者是女家有司者故左氏𫝊云齊侯送<lb/>
姜氏非禮也凡公女嫁于敵國姊妹則上卿送之以禮<lb/>
於先君公子則下卿送之於大國雖公子亦上卿送之<lb/>
<pb n="20a"/>
於天子則諸卿皆行公不自送於小國則上大夫送之<lb/>
以此而言則尊無送卑之法則大夫亦遣臣送之士無<lb/>
臣故知有司送之<lb/>
　　　婦人送者𨽻子弟之妻妾<lb/>
姑饗婦人送者酬以束錦注云云　釋曰左氏𫝊云士<lb/>
有𨽻子弟士卑無臣自以其子弟為僕𨽻并己之子弟<lb/>
之妻妾但尊無送卑故知婦人送者是𨽻子弟之妻妾<lb/>
也云凡饗速之者案聘禮饗食速賔則知此舅姑饗送<lb/>
<pb n="20b"/>
者亦速之也凡速者皆就館召<lb/>
　　　男女送各有館親速與遣人速亦異<lb/>
注凡饗速之云云云若異邦則贈丈夫送者以束錦鄭<lb/>
云就賔館則賔自有館若然婦人送者亦當有館男子<lb/>
則主人親速其婦送者不親速以其婦人迎客不出門<lb/>
當别遣人速之<lb/>
　　　大夫不外娶士不嫌故有異邦送客<lb/>
若異邦則贈丈夫送者以束錦　釋曰案莊公二十七<lb/>
<pb n="21a"/>
年冬莒慶来逆叔姬公羊𫝊云大夫越境逆女非禮也<lb/>
鄭注喪服亦云古者大夫不外娶今言異邦得外娶者<lb/>
以大夫尊外娶則外交故不許士卑不嫌容有外娶法<lb/>
故有異邦送客也<lb/>
　<lb/>
　<lb/>
　<lb/>
　<lb/>
<pb n="21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儀禮要義卷五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儀禮要義卷四十五</head> <lb/>
    <p>
<pb n="1a"/>
欽定四庫全書<lb/>
　儀禮要義卷四十五<lb/>
　　　　　　　　　　　　宋　魏了翁　撰<lb/>
　　特牲饋食禮二<lb/>
　　　自此主人主婦及祝佐食陳隂厭<lb/>
主人及祝升祝先入主人從西面於户内<lb/>
釋曰自此盡稽首論主人主婦及祝與佐食陳設隂厭<lb/>
之事云主人從西面於户内注引少牢者證主人户内<lb/>
<pb n="1b"/>
西面其時祝北墉下南面之事以其未有祝行事之法<lb/>
直監納祭而已下文乃云祝在左為孝子釋辭乃有事<lb/>
也<lb/>
　　　主人親舉宗人執畢臨匕載傋失脱<lb/>
　　　畢狀如义蓋為似畢星取名<lb/>
宗人執畢先入當阼階南面　釋曰云畢狀如义者下<lb/>
引舊説有他神物惡桑义之言故以义而言云蓋為其<lb/>
似畢星取名焉者案詩云有捄天畢載施之行無正文<lb/>
<pb n="2a"/>
故云葢以疑之也云主人親舉宗人則執畢導之既錯<lb/>
义以畢臨匕載備失脱也知義然者以經云當阼階南<lb/>
面明鄉主人執畢臨匕備失脱可知也<lb/>
　　　喪祭匕畢用桑吉祭用棘心<lb/>
雜記匕畢同用桑據喪祭今吉祭匕用棘心則畢亦棘<lb/>
心也云舊説云畢以御他神物神物惡桑义舊説如此<lb/>
又引少牢士虞已下破舊説之意也云此無义者乃主<lb/>
人不親舉耳者揔觧士虞少牢二禮云少牢大夫祭不<lb/>
<pb n="2b"/>
親舉者大夫尊主人不親舉云虞䘮祭也主人未執<lb/>
事者對吉祭主人執事有畢彼無也云祔練祥執事用<lb/>
桑义者以其虞時主人不執事則祔已執事執事用桑<lb/>
义則雜記所云是也云自此純吉用棘心义者除祥後<lb/>
則禫月及吉祭用棘心也案易震卦彖辭云震來虩虩<lb/>
笑言啞啞震驚百里不䘮匕鬯鄭注云雷發聲於百里<lb/>
古者諸侯象諸侯出教令能警戒國内則守其宗廟社<lb/>
稷為之祭主不亡其匕鬯人君於祭匕牲體薦鬯而已<lb/>
<pb n="3a"/>
其餘不親為也若然諸侯親匕牲體大夫不親者辟人<lb/>
君士卑不嫌得與人君同親匕也<lb/>
　　　俎設鼎西西肆匕加于鼎東枋<lb/>
賛者錯俎加匕　釋曰云其錯俎東縮加匕東柄者少<lb/>
牢云俎皆設於鼎西西肆又云匕皆加於鼎東枋則此<lb/>
加匕於鼎東柄可知<lb/>
　　　肵俎謂午割心舌于尸前肵之為言敬<lb/>
佐食升肵俎鼏之設於阼階西知昕謂心舌者下記云<lb/>
<pb n="3b"/>
肵俎心舌皆去本末午割之實於牲鼎載心立舌縮俎<lb/>
是也引郊特牲者見敬有肵俎送于尸前郊特牲曰肵<lb/>
之為言敬也言敬尸之俎<lb/>
　　　凡饌必方明食味人之性所以正<lb/>
主人升入復位俎入設於豆東魚次腊特于俎北入設<lb/>
俎載者腊特饌要方也凡饌必方者明食味人之性所<lb/>
以正云腊特饌要方也者案經豆在神坐之前豕俎入<lb/>
設於豆東魚俎又次其東若腊俎復在東則饌不得方<lb/>
<pb n="4a"/>
故腊俎特于俎北取其方<lb/>
　　　士祭少于少牢主婦親之宗婦不賛<lb/>
主婦設兩敦黍稷于俎南西上及兩鉶芼設于豆南南<lb/>
陳　釋曰案少牢主婦設金敦宗婦賛三敦以其多故<lb/>
使宗婦賛此士祭祀二敦少故不使宗婦賛主婦可親<lb/>
之也若然案少牢佐食賛鉶宗婦不賛鉶此不以佐食<lb/>
决之而并云宗婦者此决有司徹故有司徹云主婦洗<lb/>
于房中出實爵尊南西面拜獻尸尸拜於筵上受主婦<lb/>
<pb n="4b"/>
西面於主人之席北拜送爵入於房取一羊鉶坐奠于<lb/>
韭菹西主婦賛者執豕鉶以從主婦不興受設於羊鉶<lb/>
之西又下至主婦致爵于主人主婦設二鉶與糗脩如<lb/>
尸禮皆是也<lb/>
　　　佐食啓㑹乃奠奠乃啓㑹大夫士異<lb/>
祝洗酌奠奠于鉶南遂命佐食啓㑹佐食啓㑹郤于敦<lb/>
南出立于西南面酌奠奠其爵觶也少牢饋食禮啓<lb/>
㑹乃奠之　釋曰引少牢者案少牢祝酌奠遂命佐食<lb/>
<pb n="5a"/>
佐食啓㑹乃奠者彼大夫禮與此士禮相變是以與此<lb/>
奠乃啓㑹異也<lb/>
　　　祝代主人迎尸于門外主人不迎成尸尊<lb/>
祝迎尸于門外　釋曰自此盡反黍稷于其所論隂厭<lb/>
後迎尸于正祭之事云尸自外來代主人接之者下注<lb/>
云主人不迎尸成尸尊故也云就其次而請不拜不敢<lb/>
與尊者為禮者凡平賔客皆在門西主人出門左西面<lb/>
拜今此經直云迎尸于門外不言祝拜尸荅拜是祝出<lb/>
<pb n="5b"/>
就次尸乃出次迎之而入門是不敢與尊者為禮引周<lb/>
禮者證門外張尸次之事<lb/>
　　　周禮掌次有張尸次謂更衣處<lb/>
　　　廟中則尸尊廟門外則君尊<lb/>
云主人不迎尸成尸尊者案祭統云君迎牲而不迎尸<lb/>
别嫌也尸在廟門外則疑於臣在廟中則全於君君在<lb/>
廟門外疑於君入廟門則全於臣全於子鄭云不迎尸<lb/>
者欲全其尊也尸神象也鬼神之尊在廟中人君之尊<lb/>
<pb n="6a"/>
出廟門則伸此士禮雖無君道亦尊尸主人不迎迎之<lb/>
尊不成不迎之則成尸之道尊也云尸所祭者之孫也<lb/>
者禮記云孫為王父尸是也云祖之尸則主人乃宗子<lb/>
者以其祭祖兄弟來助祭故知宗子小宗大宗五宗皆<lb/>
然書傳云宗子將有事族人皆入侍也云禰之尸則主<lb/>
人乃父道者禮記祭統云夫祭之道孫為王父尸所使<lb/>
為尸者於祭者子行也父北面而事之所以明子事父<lb/>
之道也此父子之倫也注云祭祖則用孫列皆取於同<lb/>
<pb n="6b"/>
姓之適孫是其禰之尸則主人乃父道也云事神之禮<lb/>
廟中而已出迎則為厭出廟門主人有君厭臣之義故<lb/>
不迎也<lb/>
　　　主人拜妥尸尸荅拜祝饗稱孝子<lb/>
尸荅拜執奠祝饗主人拜如初饗勸彊之也其辭取于<lb/>
士虞記則宜云孝孫某圭為孝薦之饗舊説云明薦之<lb/>
　釋曰喪祭稱哀吉祭稱孝故士虞記卒哭饗尸辭曰<lb/>
哀子某圭為哀薦之饗此既吉祭宜云孝孫某圭為孝<lb/>
<pb n="7a"/>
薦之饗以其改哀云孝故曰宜云也引舊説者證圭為<lb/>
潔明之義也<lb/>
　　　設饌飲神為隂厭今尸挼祭食神餘<lb/>
祝命挼祭尸左執觶右取菹挼于醢祭于豆間　釋曰<lb/>
云挼祭祭神食也者鄉者設饌未迎尸隂厭厭飫神今<lb/>
尸來升席而挼祭祭訖當食神餘引周禮而云墮與挼<lb/>
讀同則二字通用云今文改挼皆為綏不從今文引古<lb/>
文者欲見挼下有祭無醢故壘之而不從也云挼醢者<lb/>
<pb n="7b"/>
染於醢從經為正也<lb/>
　　　生人禮大羮湆在薦右神禮在左䘮用生禮<lb/>
設大羮湆于醢北　釋曰云醢北者為薦左案公食大<lb/>
夫昏禮大羮湆皆在薦右此在左者神禮變於生人士<lb/>
虞禮大夫羮湆設于鉶南在右與生人同有不忍異於<lb/>
生故也云不和貴其質者案桓二年左氏傳云大羮不<lb/>
和以鹽菜是貴其質<lb/>
　　　大羮湆隂厭時未設為尸不為神<lb/>
<pb n="8a"/>
云不為神者隂厭時未設尸來始設為尸故士虞記云<lb/>
無尸則禮及薦饌皆如初不挼祭無大羮湆胾從獻有<lb/>
尸即有大羮湆從獻縱有亦不祭不嚌是不為神為尸<lb/>
非盛者也引士虞禮曰大羮湆自門入者證迎尸後乃<lb/>
從獻來也<lb/>
　　　肵俎主於尸主人親羞尊賔以事先<lb/>
主人羞肵俎于腊北　云肵爼主於尸者以其入後乃<lb/>
設之故知主於尸主人親進者敬尸故也前神俎使載<lb/>
<pb n="8b"/>
者設之者欲得尊賔客以事其先故也<lb/>
　　　主人洗角酳尸<lb/>
主人洗角升酌酳尸　釋曰自此盡入復位論主人獻<lb/>
尸及祝佐食之事知是獻尸者下有主婦洗爵獻尸并<lb/>
賔長獻尸故知此是主人酳尸也云不用爵者下大夫<lb/>
也者此决少牢云主人降洗爵酌酒乃酳尸用爵不用<lb/>
角也<lb/>
　　　祝爵授尸以醋主人尸尊不親洗爵<lb/>
<pb n="9a"/>
祝酌授尸尸以醋主人注醋報也祝酌不洗云云　釋曰<lb/>
云祝酌不洗者尸當酢主人宜親洗爵酌酒不親洗酌<lb/>
尸尊故也授代酌由祝代酌故不洗也<lb/>
　　　士尸親嘏主人大夫尸尊不親<lb/>
佐食摶黍授祝祝授尸尸受以菹豆執以親嘏主人<lb/>
釋曰案少牢云祝與二佐食皆出盥於洗入二佐食各<lb/>
取黍於一敦上佐食兼受摶之以授尸尸執以命祝卒<lb/>
命祝祝受以東北面于户西以嘏于主人但少牢不親<lb/>
<pb n="9b"/>
嘏者大夫尸尊又大夫禮文此親嘏者士尸卑禮質故<lb/>
也云其辭則少牢饋食禮有焉者案少牢云祝以嘏于<lb/>
主人曰皇尸命工祝承致多福無疆于女孝孫來女孝<lb/>
孫使女受禄于天宜稼于田眉夀萬年勿替引之是也<lb/>
　　　祭用黍者食之主上文爾黍不爾稷<lb/>
云獨用黍者食之主者案上文云爾黍于席上不云爾<lb/>
稷者以稷雖五榖之長不如黍之美故云食之主是以<lb/>
喪大記云君沐粱大夫沐稷士沐粱士喪禮士沐稻諸<lb/>
<pb n="10a"/>
侯之士鄭注云差率而上天子沐黍<lb/>
　　　主人受嘏詩懐之挂袪以季指<lb/>
主人左執角再拜稽首受復位詩懐之實於左袂挂於<lb/>
季指卒角拜尸答拜詩猶承也謂奉納之懐中季小也<lb/>
實於左袂挂祛以小指者便卒角也少牢饋食禮曰興<lb/>
受黍坐振祭嚌之古文挂作卦　釋曰云挂袪以小指<lb/>
者便卒角也但右手執角左手挂袪以小指不於左手<lb/>
言便卒角者飲酒之時恐其遺落故挂以小指<lb/>
<pb n="10b"/>
　　　佐食俎觳折至賔尸時無俎<lb/>
祝左執角祭豆興取肺坐祭嚌之云云　云主人答拜<lb/>
受角酌獻佐食者案上獻祝有俎此獻佐食不言俎者<lb/>
上經云云執事之俎陳於階間二列北上鄭注云執事<lb/>
謂有司以佐食亦在有司内者下記云佐食俎觳折脊<lb/>
脅也又下經賔長獻節鄭注云凡獻佐食皆無從其薦<lb/>
俎獻兄弟以齒設之若少牢獻佐食俎即設於兩階之<lb/>
間西上大夫將賔尸故即設佐食俎至於賔尸時佐食<lb/>
<pb n="11a"/>
無俎也<lb/>
　　　主婦酌亞獻尸不夾拜<lb/>
主婦洗爵于房酌亞獻尸注亞次也次猶貳　釋曰自<lb/>
此盡以爵入于房論主婦獻尸祝及佐食之事云主婦<lb/>
貳獻不夾拜者士妻儀簡耳者此决少牢主婦亞獻尸<lb/>
時夾拜此士妻下之<lb/>
　　　尸酢主婦如主人儀不易爵辟内子<lb/>
尸酢如主人儀　釋曰云尸酢主婦如主人儀者自祝<lb/>
<pb n="11b"/>
獻至尸拜送如酢主人也云不易爵辟内子者以經云<lb/>
酢如主人儀上尸酢主人時不易爵故此主婦受酢亦<lb/>
不易爵可知男女不相襲爵所以今襲爵者辟内子是<lb/>
以少牢云祝受尸爵尸荅拜易爵洗酌授尸主婦拜受<lb/>
爵尸荅拜是其易爵也<lb/>
　　　尸止爵以待神恵之均于室中<lb/>
賔三獻如初燔從如初爵止注初亞獻也尸止爵云云<lb/>
　釋曰自此盡卒復位論賔長獻尸及佐食并主人主<lb/>
<pb n="12a"/>
婦致爵之事此一科之内乃有十一爵賔獻尸一也主<lb/>
婦致爵于主人二也主人酢主婦三也主人致爵于主<lb/>
婦四也主婦酢主人五也尸舉奠爵酢賔長六也賔長<lb/>
獻祝七也又獻佐食八也賔又致爵于主人九也又致<lb/>
爵于主婦十也賔獻主人酢十一也云初亞獻也者知<lb/>
不初獻者以主婦亞獻承初獻後賔長又承亞獻後故<lb/>
知如亞獻不得如初獻也又面位及燔從皆如亞獻也<lb/>
云三獻禮成欲神惠之均於室中是以奠而待之者謂<lb/>
<pb n="12b"/>
尸得三獻而禮成言其實飲三爵祝與佐食亦得三獻<lb/>
主人主婦各得一酢而已未得獻是神惠未均奠而待<lb/>
之者待主人主婦致爵乃均也案下文衆賔長為加爵<lb/>
如初爵止鄭注云尸止爵者欲神惠之均于在庭止得<lb/>
一獻亦言均則不以爵數為均直據得一獻則為均也<lb/>
　　　主人更爵自酢男子不承婦人爵<lb/>
主人降洗酌致爵于主婦云云主人更爵酌醋卒爵云<lb/>
云云主人更爵自酢男子不承婦人爵也者案上主婦<lb/>
<pb n="13a"/>
獻尸尸酢主婦不易爵鄭注云辟内子致爵于主人則<lb/>
易爵也若然案下記設洗篚在洗西實二爵鄭注云二<lb/>
爵者為賔獻爵止主婦當致也此賔長所獻爵尸奠之<lb/>
未舉其篚唯有一爵得云易者上主婦亞獻洗爵洗爵<lb/>
于房中則房中有爵又主婦獻祝及佐食訖以爵入于<lb/>
房後主婦致爵于主人還是房内爵後主人致爵于主<lb/>
婦者是下篚之爵主婦飲訖實于房中之篚主人更取<lb/>
房内之爵以酌酢酢訖奠于下篚云主人更爵者謂酌<lb/>
<pb n="13b"/>
酢爵與房内爵相更鄭注下記云主婦當致者謂主人<lb/>
致爵於主婦則用下篚内爵也<lb/>
　　　洗爵以致于主人主婦以承賤者爵<lb/>
尸卒爵酢酌獻祝及佐食洗爵酌致于主人主婦云云<lb/>
　釋曰此决上文賔獻尸獻祝及佐食不洗今致于主<lb/>
人洗故決之也案下篇不儐尸洗爵致于主人注云以<lb/>
承佐食賤新之此云為異事新之注不同者但為異事<lb/>
異事則是承賤承賤後則事異<lb/>
<pb n="14a"/>
　　　飲射賔主獻酢各專階此賔輕不專<lb/>
主人降阼階西面拜賔如初洗　釋曰自此論獻賔及<lb/>
衆賔云就賔拜者此禮不主於尊也者案鄉飲酒鄉射<lb/>
賔主獻酢各於其階至酬乃同階此因祭如初賔非為<lb/>
尊之所尊者謂尸也又賔是士家有司卑不得專階故<lb/>
就之使不得專階也對鄉飲酒鄉射得專階也云主人<lb/>
在右統於其位者以其賔得在西階上北面以東為右<lb/>
主人位在阼階故云統于其位鄭言此者主人就西階<lb/>
<pb n="14b"/>
異於飲酒主人在右則與飲酒禮同以言主人常居右<lb/>
也<lb/>
　　　凡節解牲體皆曰折升俎名折俎<lb/>
薦脯醢設折俎　釋曰案下記云賔骼鄭云骼左骼也<lb/>
賔俎全體尊賔也折骨而曰折俎明凡節解牲體皆曰<lb/>
折升于俎故名折俎與臑折同名其折義則異彼折骨<lb/>
云不言其體略云折俎非貴體也者案下記云賔骼骼<lb/>
是牲體此經云折俎者亦用骼非貴體<lb/>
<pb n="15a"/>
　　　飲射賔親酢此賔不敢敵主人主人自酢<lb/>
賔卒爵拜主人荅拜受爵酌酢奠爵拜賔荅拜云賔不<lb/>
敢敵主人主人逹其意者以其賓是士之屬有司之中<lb/>
以卑不敢與主人為敵酢之是以主人酌以自酢逹賔<lb/>
意故也若鄉飲酒鄉射賔皆親酢主人以其賔尊行敵<lb/>
禮<lb/>
　　　獻賔兄弟酌上尊旅酬禮䙝酒在下<lb/>
尊兩壺於阼階東加勺南枋西方亦如之　釋曰自此<lb/>
<pb n="15b"/>
盡揖復位論堂下設尊酬賔之事云行神恵不酌上尊<lb/>
卑異之者决上文獻賔及兄弟皆酌上尊者獻是嚴正<lb/>
故得與神靈共尊至此旅酬禮褻故不敢酌上尊案司<lb/>
尊彛職四時之祭云皆有罍諸臣之所酢少牢上下大<lb/>
夫堂下皆無尊者士卑得與人君同大夫尊辟人君故<lb/>
也云兩壺皆酒優之者設尊之法皆有𤣥酒今兩壺皆<lb/>
酒無𤣥酒優之也案玉藻云唯饗野人皆酒鄭云飲賤<lb/>
者不備禮與此注無𤣥酒為優之異者此士之祭禮欲<lb/>
<pb n="16a"/>
得尊賔嘉客以事其先非賤者故以皆酒為優之彼饗<lb/>
野人野人是賤者故以不備禮解之也云先尊東方示<lb/>
惠由近者東方主人位西方賔位今先設東方乃設西<lb/>
方者見酒由主人來故云示惠由近為始也引禮運者<lb/>
彼注澄為沈齊酒是三酒酒所以飲諸臣證此壷尊亦<lb/>
飲在下者也案禮運澄酒在下<lb/>
　　　神惠右不舉生人飲酒左不舉<lb/>
主人奠觶於薦北　釋曰以其神惠右不舉生人飲酒<lb/>
<pb n="16b"/>
左不舉今行神惠不可同於飲酒故奠於左與生人相<lb/>
變故有司徹云二人舉觶酬尸侑侑奠觶于右鄭注云<lb/>
奠于右者不舉也神惠右不舉變於飲酒是也此酬奠<lb/>
於薦左下文賔舉為旅酬以其神惠故也言不可同飲<lb/>
酒者謂不可同於鄉飲酒故鄉飲酒記云將舉者於右<lb/>
奠者於左其義與此别<lb/>
　　　酬賔乃獻兄弟獻之禮成於酬<lb/>
主人洗爵獻長兄弟于阼階上如賓儀釋曰自此盡<lb/>
<pb n="17a"/>
如衆賔儀論主人獻長兄弟及衆兄弟之事云酬賔乃<lb/>
獻長兄弟者獻之禮成於酬者以其獻賔之禮以酬副<lb/>
之乃禮成故冠禮云乃禮賔以一獻之禮鄭注云獻酢<lb/>
酬賔主人各兩爵而禮成又鄉飲酒獻及酬賔訖乃獻<lb/>
介又此文獻賔即酬賔乃獻兄弟故鄭注獻之禮成於<lb/>
酬也云亦有薦脀設於位者以經云獻長兄弟於阼階<lb/>
上如賔儀則長兄弟初受獻於阼階上時亦薦脯醢設<lb/>
折爼於阼階上祭訖乃執以降設於下位皆當如賔儀<lb/>
<pb n="17b"/>
　　　内兄弟姑姊妹及宗婦<lb/>
洗獻内兄弟於房中如獻衆兄弟之儀　釋曰自此盡<lb/>
入復位論主人獻姑姊妹及宗婦之事云内賔宗婦也<lb/>
者此揔云内兄弟下記云内賔宗婦案彼注云内賔姑<lb/>
姊妹宗婦族人之婦若然兄弟者服名故號婦人為兄<lb/>
弟也云其位在房中之尊北者案下記云尊兩壺於房<lb/>
中西墉下南上内賔立於其北東面南上宗婦北堂東<lb/>
面北上是也云不殊其長略婦人者決上文獻賔於西<lb/>
<pb n="18a"/>
階上獻兄弟於阼階上皆殊其長此不殊故云略之引<lb/>
有司徹者欲見此内賓受獻時亦南面拜受爵故下注<lb/>
云内賔之長亦南面答拜言亦者亦前受獻時前雖無<lb/>
文約有司徹内賓之長亦南面答拜<lb/>
　　　獻内兄弟爵辯乃自酢以不殊其長<lb/>
云爵辯乃自酢以初不殊其長也者對上賓與長兄弟<lb/>
不得獻衆賓衆兄弟徧主人先自酢也云内賓之長亦<lb/>
南面答拜者獻時不殊其長酢時猶如賓及兄弟殊其<lb/>
<pb n="18b"/>
長與男子同男子婦人衆賓以下皆無酢也<lb/>
　　　天子至士獻數降殺以兩多之為加<lb/>
長兄弟洗觚為加爵如初儀不及佐食洗致如初無從<lb/>
　釋曰此一經論士三獻之外為加獻尸之事云如初<lb/>
儀者如賓長三獻之儀但賓長獻十一爵此兄弟之長<lb/>
加獻則降唯有六爵以其闕主人主婦致爵并酬四爵<lb/>
及獻佐食五唯有六在者洗觚為加獻一也尸酢長兄<lb/>
弟二也獻祝三也致爵於主人四也致爵於主婦五也<lb/>
<pb n="19a"/>
受主人酢六也云大夫士三獻而禮成者天子大祫十<lb/>
有二獻四時與禘唯有九獻上公亦九獻侯伯七獻子<lb/>
男五獻卿大夫士略同三獻而祭禮成也是以多之者<lb/>
為加若主人飲酒禮卿大夫三獻士唯一獻而已祭禮<lb/>
士與大夫同者攝盛葬奠亦與大夫同少牢五鼎又乗<lb/>
車建旜亦與卿大夫同也<lb/>
　　　庭賓及兄弟未得旅酬尸止爵以均惠<lb/>
衆賓長為加爵如初爵止　釋曰庭賔及兄弟雖得一<lb/>
<pb n="19b"/>
獻未得旅酬其已得三獻又别受加爵故停之使庭行<lb/>
旅酬是以云尸爵止者欲神惠之均於在庭也<lb/>
　<lb/>
　<lb/>
　<lb/>
　<lb/>
　<lb/>
　儀禮要義卷四十五<lb/>
</p>
<p>
</p>
  </div>
</body>
</text>
</TEI>
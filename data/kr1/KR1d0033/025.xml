<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儀禮要義卷二十五</head> <lb/>
    <p>
<pb n="1a"/>
欽定四庫全書<lb/>
　儀禮要義卷二十五<lb/>
　　　　　　　　　　　　宋　魏了翁　撰<lb/>
　　公食大夫一<lb/>
　　　鄭以公食為主國君食小聘大夫<lb/>
公食大夫禮第九　鄭云主國君以禮食小聘大夫之禮<lb/>
　釋曰鄭知是小聘大夫者案下文云宰夫自東房薦<lb/>
豆六于醬東設黍稷六簋又設庶羞十六豆此等皆是<lb/>
<pb n="1b"/>
下大夫小聘之禮下乃别云上大夫八豆八簋又云上<lb/>
大夫庶羞二十豆是食上大夫之法故知此篇據小聘<lb/>
大夫也若然聘禮據侯伯之大聘此篇據小聘大夫者<lb/>
周公設經互見為義案篇末云魚腸胃倫膚若九若十<lb/>
有一下大夫則若七若九鄭注云此以命數為差九謂<lb/>
再命者十一謂三命者七謂一命者九或上或下者再<lb/>
命謂小國之卿次國之大夫也卿則曰上大夫則曰下<lb/>
大國之孤視子男以此言之魚腸胃倫膚皆七者謂子<lb/>
<pb n="2a"/>
男小聘之大夫此公食序在聘禮之下是因聘而食之<lb/>
不言食賓與上介直云大夫者若云食賓與上介則小<lb/>
聘使下大夫上介乃是士是以直云大夫兼得大夫聘<lb/>
賓與上介亦兼小聘之賓若然聘禮據大聘因見小聘<lb/>
此公食先見小聘後言大聘者欲見大聘小聘或先或<lb/>
後不常之義<lb/>
　　　主君使大夫戒聘客行食禮<lb/>
公食大夫之禮使大夫戒各以其爵　釋曰自此盡如<lb/>
<pb n="2b"/>
聘論主君使大夫就舘戒聘客使來行食禮之事云各<lb/>
以其爵者此篇雖據子男大夫為正兼見五等諸侯大<lb/>
聘使卿之事故云各以其爵也<lb/>
　　　受饔禮辭至饗食皆當三辭<lb/>
上介出請入告注問所以來事　釋曰據大夫就賓館<lb/>
之門外賓使上介出請大夫所為來之事三辭既先受<lb/>
賜者謂聘日致饔受賜大禮故今辭食不敢當之但受<lb/>
饔之時禮辭而已至於饗食皆當三辭<lb/>
<pb n="3a"/>
　　　大夫還賓不拜送遂從之<lb/>
大夫将命云云大夫還賓不拜送遂從之此賓不拜送<lb/>
為從之不終事故賓不拜送也若然鄉飲酒鄉射戒賓<lb/>
遂從之而云拜辱拜送者以其主人先反不相隨故得<lb/>
拜辱拜送覲禮使者勞賓於門外侯氏再拜遂送之使<lb/>
者既不先反猶拜送者尊天子使故也<lb/>
　　　聘重賓發館即皮弁食輕大門乃朝服<lb/>
賓朝服即位于大門外如聘謂賓發館時服𤣥端若鄉<lb/>
<pb n="3b"/>
射主人朝服乃速賓鄭注云射賓輕也戒時𤣥端以此<lb/>
言之亦賓在館拜所戒大夫即𤣥端賓遂從大夫至君<lb/>
大門外入次乃去𤣥端著朝服出次即位也云如聘亦<lb/>
入於次俟者案聘禮賓皮弁聘至于朝賓入于次注云<lb/>
入于次者俟辦則此入次亦俟主人辦也若聘禮重賓<lb/>
發館即皮弁此食禮輕及大門乃朝服<lb/>
　　　君未迎賓入位序饌物皆廟門外<lb/>
即位具　釋曰云擯者俟君於大門外者解即位之事<lb/>
<pb n="4a"/>
云卿大夫士序及宰夫具其饌物皆於廟門之外者以<lb/>
其君迎賓入始言卿大夫以下廟内之位<lb/>
　　　鼎有扄有鼏鼏若束若編<lb/>
甸人陳鼎七當門南面西上設扄鼏鼏若束若編注七鼎<lb/>
一大牢也甸人冢宰之屬兼亨人者南面西上以其為<lb/>
賓統於外也扄鼎扛所以舉之者也凡鼎鼏盖以茅為<lb/>
之長則束本短則編其中央今文扄作鉉古文鼏皆作<lb/>
密　釋曰鼎鼏盖以茅為之者諸文多言鼎鼏皆不言<lb/>
<pb n="4b"/>
所用之物此經雖言若束若編亦不指所用之體故鄭<lb/>
云盖以疑之然必知用茅者詩云白茅苞之尚書孔𫝊<lb/>
云苴以白茅茅是潔白之物故疑用茅也<lb/>
　　　鄭謂先饗後食聘禮食在饗前<lb/>
設洗如饗　釋曰云必如饗者先饗後食如其近者也<lb/>
鄭據此文行食禮而云如饗明先饗設洗訖乃後食故<lb/>
鄉前如之是先饗後食也案聘禮云公於賓壹食再饗<lb/>
則食在饗前矣不言如燕禮者饗食在廟燕在寢則是<lb/>
<pb n="5a"/>
饗食重先行之故二者自相先後是以不得用燕禮决<lb/>
之也引燕禮者欲見設洗之法燕與饗食同故無享禮<lb/>
引燕禮而言也<lb/>
　　　生人左几異於神右几<lb/>
宰夫設筵加席几　釋曰云設筵於户西南面而左几<lb/>
者以其賓在户牖之間南面又生人左几異於神右几<lb/>
故也<lb/>
　　　飲酒漿飲皆以酳口不為飲<lb/>
<pb n="5b"/>
飲酒漿飲俟于東房　釋曰云飲酒清酒也者按周禮<lb/>
酒正注先鄭云清酒祭祀之酒後鄭從之則此賓客用<lb/>
之者優賓故也云漿飲酨漿也者酨之言載以其汁滓<lb/>
相載故云酨漢法有此名故也云其俟奠于豐上也者<lb/>
下云飲酒實於觶加于豐是也此云奠即彼加也云飲<lb/>
酒先言飲明非獻酬之酒也者以其鄉飲酒燕禮等獻<lb/>
酬之酒皆不言飲飲之可知此擬酳口故言飲是異於<lb/>
獻酬酒故也是以酒人云共賓客之禮酒飲酒鄭注云<lb/>
<pb n="6a"/>
禮酒饗燕之酒不言飲食之酒云飲亦是其義也云漿<lb/>
飲先言漿别于六飲也者按漿人云共王六飲水漿醴<lb/>
凉醫酏彼先云六飲後云水漿與此先云漿不同故云<lb/>
先云漿别於六飲必别於六飲者彼六飲為渇而飲此<lb/>
漿為酳口不為渇故異之<lb/>
　　　國君來則出迎今迎賓不出大門<lb/>
公如賓服迎賓于大門内自此盡階上北面再拜稽首<lb/>
論主君迎賓入拜至之事云不出大門降於國君者按<lb/>
<pb n="6b"/>
周禮司儀云將幣交擯三辭車逆拜辱賓車進荅拜又<lb/>
云致饔餼饗食皆如將幣之儀是國君來則出迎<lb/>
　　　經内言廟皆禰非禰則言祧或祖廟<lb/>
及廟門公揖入注廟禰廟也　釋曰儀禮之内單言廟<lb/>
者皆據禰廟是以昏禮納采云至于廟記云凡行事必<lb/>
用昏昕受諸禰廟以此而言則言廟皆禰廟也若非禰<lb/>
廟則言廟祧若聘禮云不腆先君之祧問卿云受于祖<lb/>
廟之類是也但受聘在祖廟食饗在禰廟燕輕于食享<lb/>
<pb n="7a"/>
又在寢是其差次也<lb/>
　　　客降等則就主階此徑就西階與禮異<lb/>
至于階三讓　釋曰案曲禮云客若降等則就主人之<lb/>
階主人固辭然後客復就西階此亦降等初即就西階<lb/>
者此君與客食禮禮之正彼謂大夫士以小小燕食之<lb/>
禮故與此不同也公升二等賓升注言逺下人君者亦<lb/>
取君行一臣行二之義<lb/>
　　　序已西為正堂序東有夾室<lb/>
<pb n="7b"/>
大夫立于東夾南西面北上此謂主國卿大夫立位云<lb/>
取節於夾明東于堂者序已西為正堂序東有夾室今<lb/>
大夫立于夾室之南是東于堂也<lb/>
　　　東夾之北謂北堂之南<lb/>
小臣東堂下南面西上宰東夾北西面南上　釋曰云<lb/>
宰東夾北西面南上者謂在北堂之南與夾室相當故<lb/>
云夾北也云宰宰夫之屬也者以經云南上則非止一<lb/>
人<lb/>
<pb n="8a"/>
　　　諸侯内官之士明當天子内宰<lb/>
内官之士在宰東北西面南上云夫人之官内宰之屬<lb/>
也者經云内官按周禮天官内宰下大夫掌王后已下<lb/>
彼天子内官諸侯未必有内宰以其言内官之士以士<lb/>
為之明當天子内宰<lb/>
　　　卿大夫助君饗食賓故從君不先入<lb/>
云自卿大夫至此不先即位從君而入者明助君饗食<lb/>
賓自無事者按前聘時君迎客于大門内時卿大夫已<lb/>
<pb n="8b"/>
下入廟即位者受聘事重非饗食之事故先入廟即位<lb/>
此已下雖有宰及宰夫者皆有事及大夫二牲士庶羞<lb/>
之等皆助君食賓非己之事故後入<lb/>
　　　賓至再拜降再拜其實各一拜<lb/>
公當楣北鄉至再拜賓降也公再拜自此盡稽首論公<lb/>
拜至賓荅拜之事云公再拜賓降矣者釋經賓降在至<lb/>
再拜下公再拜上以其至再拜者公已一拜賓即降下<lb/>
公再拜者賓降後又一拜雖一拜本當再拜故皆以再<lb/>
<pb n="9a"/>
拜言之猶下侑幣之時公一拜賓降公再拜注云賓不<lb/>
敢俟成拜也若然鄭云公再拜賓降矣者解經至再拜<lb/>
者賓降也<lb/>
　　　賓西階東荅拜擯辭公降賓猶終再拜<lb/>
賓西階東北面荅拜　釋曰自此盡稽首論賓降荅拜<lb/>
之事此云荅拜下云拜也並據公未降之前賓為一拜<lb/>
以其賓始一拜之間公降一等故間在一辭之中是以<lb/>
鄭云賓降再拜釋經北面荅拜及拜也擯者辭辭賓拜<lb/>
<pb n="9b"/>
于下也<lb/>
　　　賓栗階升不拜以堂下終再拜稽首訖<lb/>
賓栗階升不拜　釋曰云自以己拜也者於堂下終為<lb/>
再拜稽首故於堂上不拜也云栗實栗也者謂疾之意<lb/>
也云不拾級連步者曲禮云拾級聚足連步以上此栗<lb/>
階據趨君命而上按燕禮記云凡君所辭皆栗階注云<lb/>
栗蹙也謂越等急趨君命也又曰凡栗階不過二等注<lb/>
云其始升猶聚足連步越二等左右足各一發而升堂<lb/>
<pb n="10a"/>
是栗階之法也云不拾級而下曰辵者凡升降有四種<lb/>
云辵者君臣急諫諍則越三等為辵階越一等為歴階<lb/>
又有連步又有栗階為四等也義已具於燕禮記疏也<lb/>
　　　賓已拜下主君猶命<lb/>
命之成拜階上北面再拜稽首按論語孔子云拜下禮<lb/>
也今拜乎上㤗也是以上文主君雖辭賓猶終拜于下<lb/>
盡臣之禮為成拜主君之意猶以為不成故命之升成<lb/>
拜賓遂主君之意故升更拜也<lb/>
<pb n="10b"/>
　　　鼎去鼏乃入與喪禮入乃去鼏異<lb/>
士舉鼎去鼏於外次入陳鼎于碑南南面西上右人云云<lb/>
　釋曰自此盡逆退復位論鼎入已載之事云去鼏于<lb/>
外次入者次入謂序入也故少牢云序入去鼏于外者<lb/>
以其入當載於爼故去之也士喪士虞皆入乃去鼏者<lb/>
喪禮變于吉故也<lb/>
　　　諸侯官多已爼各一人大夫士以次兼官<lb/>
雍人以爼入陳于鼎南旅人南面加匕于鼎退　釋曰<lb/>
<pb n="11a"/>
云每器一人諸侯官多也者按少牢云鼎序入雍正執<lb/>
一匕以從雍府執四匕以從司士合執二爼以從司士<lb/>
賛者二人皆合執二爼以相從是大夫官少故每人兼<lb/>
執也若然特牲云賛者執爼及匕從鼎入士虞亦云匕<lb/>
爼從士昏禮亦云匕爼從設彼注云執匕者執爼者從<lb/>
鼎而入設之不言并合者士官彌少并合可知<lb/>
　　　食禮尚熟饗禮有腥即體薦豚解<lb/>
魚腊飪注饗有腥者　釋曰樂記云大饗而爼腥魚鄭<lb/>
<pb n="11b"/>
注云以腥魚為爼實不臑熟之是饗禮有腥也又宣公<lb/>
十六年冬普侯使士㑹平王室定王享之原襄公相禮<lb/>
殽烝武子私問其故王聞之召武子曰季氏而弗聞乎<lb/>
王享有體薦宴有折爼公當享卿當宴王室之禮也又<lb/>
國語云禘郊之事則有全烝王公立飫則有房烝親戚<lb/>
宴饗則有殽烝以此觀之明饗有腥以饗禮用體薦體<lb/>
薦則腥矣故禮記云腥其爼謂豚解而腥之豚解者皆<lb/>
腥也<lb/>
<pb n="12a"/>
　　　牲腊進奏謂進本若祭則進末<lb/>
載體進奏注體謂牲與腊也奏謂皮膚之理　釋曰若<lb/>
致飱及歸饔餼腥鼎皆無庶羞鄉飲酒鄉射燕禮大射<lb/>
雖同用狗一牲以其亨亨亦皆有庶羞也云奏謂皮膚<lb/>
之理進其理本在前者此謂生人食法故進本本謂近<lb/>
上者若祭祀則進末故少牢云進下鄭云變于食生<lb/>
　　　魚縮爼寢右以脊鄉賓祭尚氣進腴<lb/>
魚七縮爼寢右　釋曰云縮爼者于人為横縮縱也魚<lb/>
<pb n="12b"/>
在爼為縱于人亦横云寢右鄭云右首也寢右進鬐也<lb/>
賓在户牖之間南面爼則東西陳之魚在爼首在右腹<lb/>
腴鄉南鬐脊也進脊在此鄉賓必以脊鄉賓者鄭云乾<lb/>
魚近腴多骨鯁故不欲以腴鄉賓取脊少骨鯁者鄉賓<lb/>
優賓故也若祭祀則進腴以鬼神尚氣腴者氣之所聚<lb/>
故少牢進腴<lb/>
　　　倫膚豕之皮革食禮膚從體數<lb/>
倫膚七　釋曰倫膚謂豕之皮革為之但此公食大夫<lb/>
<pb n="13a"/>
謂賓用為美故膚與腸胃皆别鼎爼特牲腥有三鼎魚<lb/>
腊不同鼎故膚從牲同鼎有司徹雖同少牢亦止三鼎<lb/>
而已羊豕魚皆一鼎故膚還從於牲鼎也又此膚與牲<lb/>
體之數亦七而少牢膚九者此食禮故膚從體數少牢<lb/>
大夫之祭膚出下牲故取數於牲之體而九也<lb/>
　　　公與宰夫為賓將設醬故降盥<lb/>
公降盥注將設醤　釋曰自此盡各卻于其西論公與<lb/>
宰夫為賓設正饌之事云将設醬者下云公設之是以<lb/>
<pb n="13b"/>
盥手也<lb/>
　　　鉶羹鉶鼎陪鼎羞鼎之别<lb/>
宰夫設鉶四于豆西東上牛以西羊羊南豕豕以東牛<lb/>
　釋曰云鉶菜和羹之器者下記云牛藿羊苦豕薇是<lb/>
菜和羹以鉶盛此羹故云之器也據羹在鉶言之謂之<lb/>
鉶羹據器言之謂之鉶鼎正鼎之後設之謂之陪鼎據<lb/>
入庶羞言之謂之羞鼎其實一也<lb/>
　　　食有酒者優賓設于豆東不舉<lb/>
<pb n="14a"/>
飲酒實于觶加于豐宰夫右執觶左執豐進設于豆東<lb/>
云云　釋曰云食有酒者優賓也者按下文宰夫執漿<lb/>
飲賓興受唯有漿酳口不用酒今主人猶設之是優賓<lb/>
引燕禮記者彼據酒主人奠于薦左賓不飲取奠於薦<lb/>
右此酒不用故亦奠于豆東酒義雖異不舉是同故引<lb/>
為證也按燕禮無此文鄉飲酒鄉射記皆云凡奠者于<lb/>
左舉者于右不同之而引燕禮記者此必轉寫者誤鄭<lb/>
本引鄉飲酒鄉射之等也<lb/>
<pb n="14b"/>
　　　啓簋㑹蓋各卻於其西<lb/>
宰夫東面坐啓簋㑹各卻于其西注㑹蓋也　釋曰簋<lb/>
盖有六兩兩皆相重而仰之謂之合郤故云一一合卻<lb/>
之各當其簋之西為兩處亦者亦少牢故少牢云佐食<lb/>
啓㑹盖二以重設于敦南<lb/>
　　　公東序内賓户西故賛者負東房南面<lb/>
賛者負東房南面告具于公注負房户而立　釋曰自<lb/>
此盡醤湆不祭論賓所祭饌之事經直云負東房鄭知<lb/>
<pb n="15a"/>
負房户而立者以公在東序内賓在户西雖告具于公<lb/>
且欲使賓聞之故知於房近西是以鄭云得鄉公與賓<lb/>
也<lb/>
　　　賛唯授賓黍稷以逺故賓祭之豆間<lb/>
賛者東面坐取黍實于左手辯又取稷辯反于右手興<lb/>
以授賓賔祭之此所授者皆謂逺賓者故菹醢及鉶皆<lb/>
不授以其近賓取之易故不言按曲禮云殽之序辯祭<lb/>
之故知雖不授亦祭可知也經直云祭知祭之於豆祭<lb/>
<pb n="15b"/>
者按少牢云尸取韭菹辯㨎于三豆祭于豆間故知於<lb/>
豆祭也云獨云賛興優賔者欲見賓坐而不興是優賓<lb/>
其實俱興也引少儀者欲見賛亦興之義以其賓坐賛<lb/>
亦坐故也<lb/>
　　　鄭謂挩為拭蓋佩巾名帨<lb/>
案内則左佩紛帨帨即佩巾而云挩拭拭手以巾似挩<lb/>
不名巾者本名帨者以拭手為名其實名巾故鄭舉其<lb/>
實稱<lb/>
<pb n="16a"/>
　　　公設粱東上賓辭遷而西之<lb/>
宰夫授公飯粱公設之于湆西賓北面辭坐遷之　釋<lb/>
曰自此盡降出論設加饌粱與庶羞之事云遷之遷而<lb/>
西之以其東上也知粱東上者下文宰夫膳稻于粱西<lb/>
是以粱在東為上也<lb/>
　　　羞人不足除先者一人不反餘皆反取之<lb/>
先者反之　釋曰反之者以其庶羞十六豆羞人不足<lb/>
故先至者反取之下文云先者一人升設于稻南其人<lb/>
<pb n="16b"/>
不反則此云先者反之謂第二已下為先者也<lb/>
　　　正饌公揖食此使賛升賓加饌禮殺<lb/>
賛升賓注以公命命賓升席　釋曰前設饌訖賛者告<lb/>
具于公公再拜揖食此使賛升賓者以其禮殺故也是<lb/>
以上文正饌公先拜賓荅拜此賓先拜公公荅拜為異<lb/>
也<lb/>
　　　祭稻粱于醬湆間祭加宜于加<lb/>
賓坐席末取粱即稻祭于醬湆間注即就也　釋曰注<lb/>
<pb n="17a"/>
云祭稻粱不於豆祭祭加宜於加者按下文云賓三飯<lb/>
以湆醤注云每飯歠湆以肴擩醤食正饌也三飯而止<lb/>
又云不以湆醤注云不復用正饌也則此湆醤是正饌<lb/>
而云加者但湆醤與粱皆是加故公親設之下文為正<lb/>
饌而此云加者為湆醤雖是加以在正饌之上得與正<lb/>
饌為本故名正饌其實是正饌之加故公親設之也<lb/>
　　　賓降拜庶羞以後正食受侑幣<lb/>
賓降拜注拜庶羞　釋曰自此盡魚腊不與論賓正食<lb/>
<pb n="17b"/>
受侑幣至於食終之事<lb/>
　　　有東西箱曰廟箱在夾前夾在序次<lb/>
賓升公揖退于箱注箱東夾之前俟事之處　釋曰按<lb/>
爾雅有東西廂曰廟其夾皆在序外故也知是俟事之<lb/>
處者正以此文公揖退于箱而俟賓食<lb/>
　　　公食大夫禮食先殺大夫下燕食先胾<lb/>
賓三飯以湆醤　釋曰云每飯歠湆以殽擩醤者按曲<lb/>
禮三飯主人延客食胾然後辯殽鄭注云先食胾後食<lb/>
<pb n="18a"/>
殽殽尊此先食殽者彼鄭云大夫士與客燕食之法其<lb/>
禮食宜放公食大夫禮云若然此為禮食故先食殽大<lb/>
夫士與客燕食則先食胾故不同<lb/>
　　　或酒或漿皆右兩有則左酒右漿<lb/>
宰夫設其豐于稻西　釋曰云酒在東漿在西者案上<lb/>
飲酒實于觶宰夫設于豆東是酒在東也云漿在西者<lb/>
即此經設於稻西是也云是所謂左酒右漿者按曲禮<lb/>
云酒漿處右鄭云此言若酒若漿耳兩有之則左酒右<lb/>
<pb n="18b"/>
漿云兩有者據此公食而言<lb/>
　　　束帛侑賓公西鄉立賓序<lb/>
公受宰夫束帛以侑西鄉立注束帛十端帛也侑勸也<lb/>
主國君以為食賓殷勤之意未至復發幣以勸之欲用<lb/>
深安賓也西鄉立序内位也受束帛于序端　釋曰云<lb/>
西郷立序内位也者案上文公設醤公立于序内西鄉<lb/>
此經亦云西鄉立故知亦在序内位也云受束帛于序<lb/>
端者按大射禮公凡受于序端故每云公之所受者皆<lb/>
<pb n="19a"/>
約之受於序端<lb/>
　　　三飯後當受幣再入終禮今拜稽示将退<lb/>
賓入門左没霤北面再拜稽首　釋曰云便退則食禮<lb/>
未卒不退則嫌者此鄭探解賓意食禮自有常法三飯<lb/>
之後當受侑幣更入以終食禮故送庭實而後入是以<lb/>
鄭云便退則食禮未卒解經賓入之意云不退則嫌者<lb/>
謂有貪食之嫌解再拜稽首将辭之意是以更入行拜<lb/>
若欲從此退者待公設辭留賓之意也<lb/>
<pb n="19b"/>
　　　簋盛黍稷有㑹簠盛稻<lb/>
賓卒食㑹飯三飲注卒已也己食㑹飯三潄醤也　釋<lb/>
曰上文云宰夫東面坐啓簋㑹各卻于其西北云食㑹<lb/>
飯故知㑹飯者是黍稷也前賓三飯不云㑹以其簠盛<lb/>
稻粱無㑹故鄭云此食黍稷則初食稻粱矣<lb/>
　　　初食加飯用正饌此食正飯用庶羞<lb/>
不以醤湆　釋曰云初時食加飯用正饌此食正飰用<lb/>
庶羞互相成也者案上文賓三飰以湆醤注云每飯歠<lb/>
<pb n="20a"/>
湆以殽擩醤是正饌稻粱是其加此云卒食㑹飯三飲<lb/>
不以醤湆鄭意以庶羞黍稷是其正庶羞是其加互相<lb/>
成而已言相成者既非互文直取饌食互相成而已云<lb/>
後言湆者或容前三飯後用湆也<lb/>
　　　賓初來揖讓而退不顧示難進易退<lb/>
賓出公送于大門内再拜賓不顧注初來揖讓而不顧<lb/>
示難進易退之義云云　釋曰云擯者以賓不顧告公<lb/>
公乃還也者知擯者告公者按經公送于大門内公不<lb/>
<pb n="20b"/>
見賓矣而云賓不顧明知擯者告公公還入宴寢也此<lb/>
擯者告賓不顧即論語云賓退必復命曰賓不顧矣但<lb/>
彼據聘享訖此據食禮訖<lb/>
　　　卷三牲之爼謂與祭虞有所釋異<lb/>
有司卷三牲之爼歸于賓館魚腊不與　釋曰云歸爼<lb/>
者實于篚者此食禮無肵爼而言卷三牲之爼不言用<lb/>
爼惟云實于篚按士虞禮亦無肵爼尸舉牲體皆盛于<lb/>
篚吉凶雖不同無肵爼是一故知同用篚也云它時有<lb/>
<pb n="21a"/>
所釋故者解三牲之爼言卷案特牲及士虞尸卒食取<lb/>
爼歸於尸三个是有所釋此無所釋故稱卷也彼注云<lb/>
釋猶遺也遺者君子不盡人之歡不竭人之忠也<lb/>
　<lb/>
　<lb/>
　<lb/>
　<lb/>
　<lb/>
<pb n="21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儀禮要義卷二十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儀禮要義卷二</head> <lb/>
    <p>
<pb n="1a"/>
欽定四庫全書<lb/>
　儀禮要義卷二<lb/>
　　　　　　　　　　　宋　魏了翁　撰<lb/>
　　士冠禮二<lb/>
　　　陳服東領異凶禮北上先卑服<lb/>
陳服于房中西墉下東領北上注墉牆　釋曰自此至<lb/>
東靣論陳設衣服器物之等以待冠事喪大記與士喪<lb/>
禮服或西領或南領此東領者此嘉禮異於凶禮故也<lb/>
<pb n="1b"/>
士冠時先用卑服北上便也<lb/>
　　　爵弁士與君祭之服冕之次<lb/>
爵弁服纁裳純衣緇帶韎韐注此與君祭之服云云<lb/>
釋曰士禮𤣥端自祭以爵弁服助君祭故云與君祭之<lb/>
服也云爵弁者冕之次者凡冕以木為體長尺六寸廣<lb/>
八寸績麻三十升布上以𤣥下以纁前後有旒其爵弁<lb/>
制大同唯無旒又為爵色為異又名冕者俛也低前一<lb/>
寸二分故得冕稱其爵弁則前後平故不得冕名以其<lb/>
<pb n="2a"/>
尊卑次於冕故云爵弁冕之次也云其色赤而微黒如<lb/>
爵頭然或謂之緅者七入為緇若以纁入黒則為紺以<lb/>
紺入黒則為緅是三入赤再入黒故云云鄭注鍾氏云<lb/>
今禮俗文作爵言如爵頭色也巾車注黒多赤少色<lb/>
　　　朝服十五升故冕三十升冠常倍服<lb/>
云其布三十升者取冠倍之義是以喪服衰三升冠六<lb/>
升朝服十五升故冕三十升也<lb/>
　　　縓赬纁皆淺絳朱則四入與無正文<lb/>
<pb n="2b"/>
凡染絳一入謂之縓再入赬三入纁朱則四入與云云<lb/>
云纁裳淺絳裳者絳則一染至三染同云淺絳詩云我<lb/>
朱孔陽毛𫝊云朱深纁也故從一染至三染皆謂之淺<lb/>
絳也云朱則四入與者爾雅及鍾氏皆無四入之文經<lb/>
有朱色故鄭約之若以纁入黒則為紺若以纁入赤則<lb/>
為朱無正文故云與以疑之然上注以解𤣥緇故引鍾<lb/>
氏染黒法此解纁故引爾雅染赤法<lb/>
　　　諸經内純字鄭或為絲或為色<lb/>
<pb n="3a"/>
云純衣絲衣也者案鄭解純字或為絲或為色兩解不<lb/>
同者皆望經為注若色理明者以絲解之若絲理明者<lb/>
以色解之此經𤣥衣與纁裳相對上𤣥下纁色理自明<lb/>
絲理不明則以絲解之昏禮女次純衣注云絲衣以下<lb/>
文有女從者畢袗𤣥色理自明則亦絲理不明故亦以<lb/>
絲理解之周禮媒氏云純帛無過五兩注云純實緇字<lb/>
也古緇以才為聲納幣用緇婦人隂也以經云純帛絲<lb/>
理自明故為色解之祭統云蠶於北郊以供純服絲理<lb/>
<pb n="3b"/>
自明故鄭亦以色解也論語云麻冕禮也今也純儉以<lb/>
純對麻絲理自明故鄭亦以色解之是注有不同之事<lb/>
但古緇䊷二字並行若據布為色者則為緇字若據白<lb/>
為色者則為䊷字但緇布之緇多在本字不誤䊷帛之<lb/>
䊷則多誤為純<lb/>
　　　冕爵弁服用絲皮弁𤣥端服深長衣等皆布<lb/>
餘衣皆用布惟冕與爵弁服用絲耳　釋曰鄭云餘衣<lb/>
皆用布者此據朝服皮弁服𤣥端服及深衣長衣之等<lb/>
<pb n="4a"/>
皆以布為之是以雜記云朝服十五升布𤣥端亦服之<lb/>
類則皮弁亦是天子朝服深衣或名麻衣故知用布也<lb/>
　　　以韎染韋合為韐因名韍為韎韐<lb/>
韎韐緼紱也士緼紱而幽衡合韋為之　釋曰鄭云韎<lb/>
韐緼韍也者此經云韎韐二者一物故鄭合為一物解<lb/>
之也云士緼韍而幽衡者玉藻文言幽衡者同繫於革帶<lb/>
故連引之也云合韋為之者鄭即因解名緼韍之字言<lb/>
韐者韋旁著合謂合韋為之故名韐也云士染以茅蒐<lb/>
<pb n="4b"/>
因以名焉者案爾雅云茹藘茅蒐孫氏注一名蒨可以<lb/>
染絳若然則一草有此三名矣但周公時名蒨草為韎<lb/>
草以此韎染韋合之為韐因名韍為韎韐也云韍之制<lb/>
似韠者案上注已釋韠制其韍之制亦如之但有飾無<lb/>
飾為異耳祭服謂之韍其他服謂之韠易困卦九二困<lb/>
於酒食朱韍方來利用享祀是祭服之韍也又案明堂<lb/>
位云有虞氏服韍夏后氏山殷火周龍章鄭云後王彌<lb/>
飾天子備焉諸侯火而下卿大夫山士韎韋而已是士<lb/>
<pb n="5a"/>
無飾則不得單名韍一名韎韐一名緼韍而已是韍有<lb/>
與緼異以制同飾異故鄭云韍之制似韠也但染韋為<lb/>
韍之禮天子與其臣及諸侯與其臣有異詩云朱芾斯黄<lb/>
鄭云天子純朱諸侯黄朱詩又云赤芾在股是諸侯用<lb/>
黄朱玉藻再命三命皆云赤芾是諸侯之臣亦用赤韍<lb/>
　　　鄭以困九二朱韍為文王將王之制<lb/>
困卦九二云困於酒食朱韍方來利用享祀鄭注云二<lb/>
據初辰在未未為土此二為大夫有地之象未上值天<lb/>
<pb n="5b"/>
㕑酒食象困於酒食者采地薄不足已用也二與日為<lb/>
體離為鎮霍爻四為諸侯有明德受命當王者離為火<lb/>
火色赤四爻辰在午時離氣赤又朱是也文王將王天<lb/>
子制用朱韍故易乾鑿度云孔子曰天子三公諸侯同<lb/>
色困卦困于酒食朱韍方來又云天子三公大夫不朱<lb/>
韍諸侯亦同色者其染之法同以淺絳為名是天子與<lb/>
其臣純朱諸侯與其臣黄朱為異<lb/>
　　　爵弁服以冠表服冠弁不與服同陳<lb/>
<pb n="6a"/>
爵弁服纁裳云云<hi>見上</hi>　冠弁不與衣陳而言於上以<lb/>
冠名服耳者案此文上下陳服則於房緇布冠皮爵弁<lb/>
在堂下是冠弁不與服同陳今以弁在服上並言之者<lb/>
以冠弁表明其服<lb/>
　　　君臣視朔同皮弁服以白鹿皮為冠<lb/>
皮弁服素積緇帶素韠注此與君眂朝之服也　釋曰<lb/>
案玉藻云諸侯皮弁聽朔于大廟又案鄉黨說孔子之<lb/>
服云素衣麑裘鄭云視朔之服視朔之時君臣同服也<lb/>
<pb n="6b"/>
云皮弁者以白鹿皮為冠象上古者禮運云先王云云<lb/>
未有麻絲衣其羽皮鄭云此上古之時云云<lb/>
　　　經言素有三義<lb/>
云積猶辟也以素為裳辟蹙其要中者經典云素者有<lb/>
三義若以衣裳言素者謂白繒也即此文之等是也畫<lb/>
繢言素者謂白色即論語云繢事後素之等是也器物<lb/>
無飾亦曰素則檀弓云奠以素器之等是也<lb/>
　　　𤣥端大夫士莫夕於君之朝服<lb/>
<pb n="7a"/>
𤣥端𤣥裳黄裳雜裳可也緇帶爵韠　釋曰云此莫夕<lb/>
於朝之服者當是莫夕於君之朝服也案玉藻云君朝<lb/>
服以日視朝於内朝夕深衣祭牢肉是君朝服朝服夕<lb/>
服深衣矣下又云朝𤣥端夕深衣朝時所服與君不同<lb/>
故鄭注云謂大夫士也則彼朝𤣥端夕深衣是大夫士<lb/>
家私朝也若然大夫士既服𤣥端深衣以聽私朝矣此<lb/>
服注云莫夕於朝之服是士向莫之時夕君之服必以<lb/>
莫為夕者朝禮備夕禮簡故以夕言之也若卿大夫莫<lb/>
<pb n="7b"/>
夕於君當亦朝服矣案春秋左氏傳成十二年晉郤至<lb/>
謂子反曰百官承事朝而不夕此云莫夕者無事則無<lb/>
夕法若夕有事須見君則夕故昭十二年子革云夕哀<lb/>
十四年子我亦云夕者皆是有事見君非常朝夕之事<lb/>
也<lb/>
　　　𤣥端即朝服之衣此經但易裳韠<lb/>
云𤣥端即朝服之衣易其裳耳者上云𤣥冠朝服緇帶<lb/>
素韠此𤣥端亦緇帶彼云朝服即此𤣥端也但朝服亦<lb/>
<pb n="8a"/>
得名端故論語云端章甫鄭云端諸侯視朝之服耳皆以<lb/>
十五升布為緇色正幅為之同名也云易其裳耳者彼朝<lb/>
服素韠韠同裳色則裳亦素此既易其裳以三等裳同<lb/>
爵韠則亦易之矣不言者朝服言素韠不言裳故須言<lb/>
易彼言素韠此云爵韠於文自明<lb/>
　　　緇布冠缺項約漢時卷幘言之<lb/>
緇布冠缺項青組纓屬于缺　釋曰云缺讀如有頍者<lb/>
弁之頍者讀從頍弁詩義取在首頍者弁貌之意也云<lb/>
<pb n="8b"/>
緇布冠無笄者案經皮弁爵弁言笄緇布冠不言笄故<lb/>
云無笄也云著頍圍髪際者無正文約漢時卷幘亦圍<lb/>
髪際故知也云結項者此亦無正文以經云頍明於項<lb/>
上結之也云隅為四綴以固冠也者此亦無正文以義<lb/>
言之既武以下别有頍項明於首四隅為綴上綴於武<lb/>
然後頍項得安穏也云項中有<graphic n="KR1362" url="https://raw.githubusercontent.com/kanripo/KR-Gaiji/master/images/KR1362.png" mimeType="image/png"/>亦由頍為之耳者此<lb/>
亦無正文<lb/>
　　　頍漢卷幘纚漢幘梁今皆未審<lb/>
<pb n="9a"/>
緇纚廣終幅長六尺　云今之未冠笄者著卷幘頍象<lb/>
之所生者此舉漢法以况義耳漢時男女未冠笄者首<lb/>
著卷幘卷幘其狀雖不審知既言頍圍髪際故以况之<lb/>
明漢時卷幘以布帛之等圍繞髪際為之矣云頍象之<lb/>
所生者漢時卷幘是頍之遺象所生至漢時故云頍象<lb/>
之所生也云滕薛名蔮為頍者此亦舉漢時事以况之<lb/>
漢時滕薛二國云蔮蔮卷幘之類亦遺象故為况也云<lb/>
纚今之幘梁者亦舉漢法為況耳幘梁之狀鄭目騐而<lb/>
<pb n="9b"/>
知至今乆逺亦未審也云纚一幅長六尺足以韜髪而<lb/>
結之矣者人髮之長者不過六尺纚六尺故云足以韜髪<lb/>
既云韜髪乃云結之則韜訖乃為紒矣<lb/>
　　　皮爵弁有笄屬以紘緇布冠無笄以纓<lb/>
皮弁笄爵弁笄緇組紘纁邊　云有笄者即經云皮弁<lb/>
及爵弁皆云笄者是有笄也云屈組為紘者經緇組紘<lb/>
纁邊是為有笄者而設言屈組謂以一條組於左笄上<lb/>
繫定遶頥下右相向上仰屬於笄屈繫之有餘因垂為<lb/>
<pb n="10a"/>
飾也云無笄者纓而結其絛者無笄即經緇布冠是也<lb/>
則以二絛組兩相屬於頍故經云組纓屬於頍也既屬<lb/>
訖則所垂絛於頥下結之<lb/>
　　　隋方曰篋簞亦笥類<lb/>
同篋櫛實於簞注謂此以上凡六物隋方曰篋簞笥也<lb/>
　釋曰鄭注曲禮圓曰簞方曰笥笥與簞方圓有異而<lb/>
云簞笥共為一物者鄭舉其類注論語亦然<lb/>
　　　禮例稱側者有無偶之側有旁側<lb/>
<pb n="10b"/>
側尊一甒醴在服北　釋曰云側猶特也無偶曰側置<lb/>
酒曰尊側者無𤣥酒者凡禮之通例稱側有二一者無<lb/>
偶特一為側則此文側是也又昏禮云側尊甒禮于房<lb/>
中亦是無𤣥酒曰側至於昏禮合升側載聘禮云側襲<lb/>
士虞禮云側尊此皆是無偶為側之類也一者聘禮云<lb/>
側受几者側是旁側之義也<lb/>
　　　罍枓以㪺水尊升以㪺酒<lb/>
實勺觶角柶脯醢南上　云勺尊升所以㪺酒也者案<lb/>
<pb n="11a"/>
少牢云罍水有枓與此勺為一物故云尊升對彼是罍<lb/>
枓所以㪺水則此為尊升㪺酒者也<lb/>
　　　爵觶對異散文通曰爵<lb/>
云爵三升曰觶者案韓詩外傳云一升曰爵二升曰觚<lb/>
三升曰觶四升曰角五升曰散相對爵觶有異散文則通<lb/>
皆曰爵故鄭以爵名觶也<lb/>
　　　古庶人常服緇布冠漢小吏猶然<lb/>
爵弁皮弁緇布冠各一匴　云緇布今小吏冠其遺象<lb/>
<pb n="11b"/>
也者但緇布冠士為初加之冠冠訖則弊之不用庶人<lb/>
則常著之故詩云臺笠緇撮是庶人以布冠常服者以<lb/>
漢之小吏亦常服之故舉為況<lb/>
　　　匴竹器漢時冠箱<lb/>
云匴竹器名今之冠箱也者此亦舉漢法為況<lb/>
　　　執匴者亦有司有司不主一事<lb/>
執以待于西坫南南面東上賓升則東面注執之云云<lb/>
云執之者有司也者則上云有司如主人服有司不主<lb/>
<pb n="12a"/>
一事故知此亦有司也<lb/>
　　　廟中亢反爵為坫此堂角亦為坫<lb/>
云坫在堂角者但坫有二文一者謂若明堂位云崇坫<lb/>
亢圭及論語云兩君之好有反坫之等在廟中有之以<lb/>
亢反爵之屬此篇之内言坫者皆據堂上角為名故云<lb/>
堂角云古文匴為篹坫作襜者皆從經今文<lb/>
　　　主人𤣥端立阼階下將與賔行事<lb/>
主人𤣥端爵韠立于阼階下直東序西面注士入廟服<lb/>
<pb n="12b"/>
　釋曰上文已陳衣冠器物自此已下至外門外論賔<lb/>
主兄弟等著服及位處也云𤣥端爵韠者主人之服與<lb/>
上所陳子加冠𤣥端服亦一也云立於阼階下者時欲<lb/>
與賔行禮之事也云直東序者直當也謂當堂上東序<lb/>
牆也案特牲士禮祭服用𤣥端此亦士之加冠在廟故<lb/>
與祭同服故云士入廟之服也云東西牆謂之序者爾<lb/>
雅釋宫文<lb/>
　　　兄弟袗𤣥立洗東退於主人<lb/>
<pb n="13a"/>
兄弟畢袗𤣥立於洗東西面北上　釋曰云袗同也上<lb/>
下皆𤣥主人當序南西面洗當東榮兄弟又在洗東故云<lb/>
退於主人也云不爵韠者降於主人也者爵弁同色主<lb/>
人尊故也兄弟用緇韠不用爵韠<lb/>
　　　緇布衣縁紳紐束髪皆朱錦童子服<lb/>
將冠者采衣紒在房中南面　釋曰即童子二十之人<lb/>
云緇衣布錦縁者以其童子不帛襦袴不衣裘裳故云<lb/>
緇布衣以錦為緇布衣之縁也云錦紳者以錦為大帶<lb/>
<pb n="13b"/>
也云并紐者亦以錦為紐紳之垂也云錦束髪者以錦<lb/>
為總云皆朱錦也者童子之錦皆朱也云紒結髪者則<lb/>
詩云總角丱兮是也以童子尚華飾故衣此也<lb/>
　　　賔主同服贊以下𤣥端惟裳異<lb/>
賔如主人服贊者𤣥端從之立于外門之外　釋曰云<lb/>
賓如主人服者以其賔與主人尊卑同故得如之贊者<lb/>
皆降主人一等其衣冠雖同其裳則異故不得如主人<lb/>
服故别𤣥端也若然此冠兄弟及賔贊皆得𤣥端特牲<lb/>
<pb n="14a"/>
主人與尸祝佐食𤣥端自餘皆朝服者彼助祭在廟縁<lb/>
孝子之心欲得尊嘉賔以事其祖禰故朝服與主異也<lb/>
　　　出以東為左入以東為右<lb/>
主人迎出門左西面再拜賔答拜注云左東也　釋曰<lb/>
出以東為左入以東為右據主人在西出則以西為右<lb/>
入則以西為左也<lb/>
　　　入大門東向入廟毎曲揖當碑揖<lb/>
每曲揖至於廟門揖入三揖至于階三讓　釋曰云周<lb/>
<pb n="14b"/>
左宗廟祭義與小宗伯俱有此文對殷右宗廟也言此<lb/>
者欲見入大門東向入廟云入外門將東曲揖者主人<lb/>
在南賔在北俱東向是一曲故一揖也至廟南主人在<lb/>
東北面賓在西北面是曲為二揖故云直廟將北曲又<lb/>
揖也通下將入廟又揖三也經直云入門揖鄭知此為<lb/>
三揖者以上云每曲揖據入門東行時此入廟門三揖<lb/>
是據主人將右欲背客宜揖將北面與客相見又揖云<lb/>
當碑揖者碑是庭中之大節又宜揖<lb/>
<pb n="15a"/>
　　　出房謂房外之西以東南當阼階<lb/>
將冠者出房南面注南面立于房外之西待賔命　釋<lb/>
曰知在房外之西不在東者以房外之東南當阼階是<lb/>
知房外者皆在房外之西故昏禮女出於母左母在房<lb/>
外之西故得出時在母左也云待賔命者以其下文有<lb/>
賔揖將冠則賔有命也<lb/>
　　　一壹得通用<lb/>
賔盥卒壹揖壹讓升注古文壹皆作一　釋曰一壹得<lb/>
<pb n="15b"/>
通用雖疊古文不破之也<lb/>
　　　賔加初冠訖適房服𤣥端出房觀容<lb/>
賔右手執項左手執前進容乃祝坐如初乃冠興復位<lb/>
贊者卒冠者興賔揖之適房服𤣥端爵韠出房南面<lb/>
釋曰曲禮云堂上不趨室中不翔則堂上固得翔矣又<lb/>
云大夫濟濟士蹌蹌注云皆行容止之貌此進容是士<lb/>
故知進容謂行翔而前鶬焉言復者對前出房故云復<lb/>
前出為待賔命此出為觀衆以容體也案郊特牲論加冠<lb/>
<pb n="16a"/>
之事云加有成也故此鄭云一加禮成也云觀衆以容<lb/>
體者以其既去緇布衣錦縁童子服著此𤣥端成人之<lb/>
服使衆觀知<lb/>
　　　此第二加皮弁笄纚互見禮皆如初<lb/>
賔揖之即筵坐櫛設笄賔盥正纚如初降二等受皮弁<lb/>
　釋曰此當第二加皮弁之節云即筵坐櫛者坐訖當<lb/>
脫緇布冠乃更櫛也云設笄者凡諸設笄有二種一是<lb/>
紒内安髪之笄一是皮弁爵弁及六冕固冠之笄今此<lb/>
<pb n="16b"/>
櫛訖未加冠即言設笄者宜是紒内安髪之笄也若安<lb/>
髪之笄則緇布冠亦宜有之前櫛訖不言設笄者以其<lb/>
固冠之笄緇布冠無笄而皮弁爵弁有笄上文已陳訖<lb/>
今若緇布冠亦言設笄即與皮弁爵弁相亂故緇布冠<lb/>
不言設笄其實亦有也若然緇布冠不言設笄而言設<lb/>
纚皮弁冠言設笄不言設纚互見為義明皆有也其於<lb/>
固冠之笄則於賔加弁之時自設之可知云如初為不<lb/>
見者言也者上加緇布冠時有賔降主人降賔辭主人<lb/>
<pb n="17a"/>
對賔盥卒一揖一讓升主人升復初位賔筵前坐之等<lb/>
相次此皆不見故設經省文如之而已<lb/>
　　　此再加言容儀益繁三加爵弁<lb/>
服素積素韠容出房南面賓降三等受爵弁云云　釋<lb/>
曰此對上文加緇布冠時直言出房南面不言容此則<lb/>
言容以再加彌成其儀益繁故言容其實彼出亦是容<lb/>
故鄭注云觀衆以容體也賔降三等受爵弁加之服纁<lb/>
裳韎韐其他如加皮弁之儀注他謂卒紘容出<lb/>
<pb n="17b"/>
　　　凡醴皆設柶有面葉以授有面枋以授<lb/>
云葉柶大端者謂扱醴之面柄細故以為柶大端此與<lb/>
昏禮賔皆云面葉者此以賔尊不入户贊者面葉授賔<lb/>
賔得面枋授冠者冠者得之面葉以扱醴而祭昏禮賔<lb/>
亦主人尊不入房贊者面葉以授主人主人面枋以授<lb/>
賔賔得面葉以扱祭至於聘禮禮賔宰夫實觶以醴加<lb/>
柶于觶面枋授公者凡醴皆設柶聘禮宰夫不訝授公<lb/>
側授醴則還面枋以授賔故面枋也<lb/>
<pb n="18a"/>
　　　賔受醴于室户東東面答冠者拜<lb/>
賔受醴于户東云云冠者筵西拜受觶賓東面答拜<lb/>
釋曰知室户東者以其冠者在室户西賔自至房户取<lb/>
醴酌醴者出向西以授也云筵西拜南面拜也者上云<lb/>
冠者筵西南面知受觶拜還南面也知賔東面在西序<lb/>
者以上文與主人相對本位於西序也云東面者明成<lb/>
人與為禮異於答主人者案鄉飲酒鄉射賔於西階北<lb/>
面答主人拜今此於西序東面拜故云異<lb/>
<pb n="18b"/>
　　　冠者祭啐不拜既爵以其不卒爵<lb/>
冠者即筵坐左執觶右祭脯醢以柶祭醴三興云云<lb/>
釋曰云祭醴三興者三祭者亦如昏禮始扱一祭又扱<lb/>
再祭也云筵末坐啐醴建柶興降筵此啐醴不拜既爵<lb/>
者以其不卒爵故不拜也<lb/>
　　　凡奠爵將舉者於右不舉者於左<lb/>
冠者奠觶于薦東降筵北面坐取脯云云適東壁北面<lb/>
見于母　釋曰云薦東薦左者據南面為正故云薦左<lb/>
<pb n="19a"/>
也云凡奠爵將舉者於右者謂若鄉飲酒鄉射是也此<lb/>
文及昏禮贊醴婦是不舉者皆奠之於左也云適東壁<lb/>
者出闈門也者宫中之門曰闈門母既冠子無事故不<lb/>
在門外今子須見母故知出闈門也云婦人入廟由闈<lb/>
門者雜記云夫人奔喪入自闈門升自側階鄭注云宫<lb/>
中之門曰闈門為相通者也是也<lb/>
　　　婦人於丈夫皆俠拜舉子以見義<lb/>
母拜受子拜送母又拜　釋曰云婦人於丈夫雖其子<lb/>
<pb n="19b"/>
猶俠拜者欲見禮子之體例但是婦人於丈夫皆使俠<lb/>
拜故舉子以見義也<lb/>
　　　冠義字訖乃見母此末字先見<lb/>
冠者立於西階東南面賔字之冠者對　釋曰案禮記<lb/>
冠義云既冠而字之成人之道也見於母母拜之據彼<lb/>
則字訖乃見母此文先見乃字者此先見母是正見彼<lb/>
母在下者記人以下有兄弟之等皆拜之故退見母於<lb/>
下使與兄弟拜文相近也若然未字先見母字訖乃見兄<lb/>
<pb n="20a"/>
弟之等者急於母緩於兄弟也<lb/>
　　　此醴賔當作禮猶周禮不云鬯賔<lb/>
請醴賔賔禮辭許賔就次　釋曰云此醴當作禮者對<lb/>
上文有酌醴受醴之等不破之此當為上於下之禮不<lb/>
得用醴禮即從醴字何者周禮云諸侯用鬯不云鬯賔<lb/>
明不得以醴禮賔即為醴故破從禮<lb/>
　　　次謂門外更衣處帷幕等為之<lb/>
賔就次注次門外更衣處也以帷幕簟席為之　釋曰<lb/>
<pb n="20b"/>
更衣之時須入於次故云更衣處也云以帷幕簟席為<lb/>
之者案聘禮記云宗人授次次以帷少退于君之次注<lb/>
云主國之門外諸侯及卿大夫之所使者次位皆有常<lb/>
處又案周禮幕人掌帷幕幄帟綬之事注云帷幕皆以布<lb/>
為之四合象宫室曰幄云簟席者士卑或用簟席是以<lb/>
雜記諸侯大夫䘮皆用布士用簟席為之次亦當然<lb/>
　　　兄弟及贊冠者皆先拜冠者答拜<lb/>
冠者見於兄弟兄弟再拜冠者答拜見贊者西面拜亦如<lb/>
<pb n="21a"/>
之　釋曰兄弟位在東方此贊冠者則賔之類故贊者<lb/>
東面也言贊者先拜冠者答之也知贊者後賓出者文<lb/>
於見兄弟下始見之<lb/>
　　　入見姑姊如見母不見父賓冠畢己見<lb/>
入見姑姊如見母　釋曰男子居外女子居内廟在寢<lb/>
門外入見入寢門可知不見父與賔者盖冠畢則己見<lb/>
也不言者從可知也不見妹妹卑者以其妹卑於姑姊<lb/>
　　　爵弁助祭之服故易𤣥端以見君<lb/>
<pb n="21b"/>
乃易服服𤣥冠𤣥端爵韠奠贄見于君云云　釋曰云易<lb/>
服者爵弁既助祭之服不可服見君與先生等故易服<lb/>
服𤣥端也云易服不朝服者非朝事也者此乃因加冠<lb/>
以成人之禮見君非立朝之節故不朝服經直云𤣥端<lb/>
則兼𤣥冠矣今更云𤣥冠者以初冠時服𤣥端為緇布<lb/>
冠服緇布冠非常著之冠冠而弊之易服宜服𤣥冠配𤣥<lb/>
端故兼云𤣥冠也朝服與𤣥端同𤣥端則𤣥裳黄裳雜<lb/>
裳黒屨若朝服𤣥冠𤣥端雖同但裳以素而屨色白也<lb/>
<pb n="22a"/>
以其但正幅故朝服亦得端名然六冕皆正幅故亦名<lb/>
端是以樂記云魏文侯端冕而聽古樂又論語云端章<lb/>
甫鄭云端𤣥端諸侯視朝之服則𤣥端以朝得名為𤣥<lb/>
端也<lb/>
　　　鄉先生卿大夫致仕者即父師少師<lb/>
遂以贄見于鄉大夫鄉先生　云鄉先生鄉中老人為<lb/>
卿大夫致仕者此即鄉飲酒與鄉射禮先生及書傳父<lb/>
師皆一也先生亦有士之少師鄭不言者經云卿大夫<lb/>
<pb n="22b"/>
不言士故先生亦畧不言其實亦當有士也<lb/>
　　　壹獻士禮備有酬酢無主婦亞獻<lb/>
乃醴賔以壹獻之禮　云壹獻者主人獻賔而已即燕<lb/>
無亞獻者案特牲少牢主人獻尸主婦亞獻為二獻此<lb/>
則主人獻賔而已無亞獻知即燕者鄉飲酒末有燕故<lb/>
知獻後有燕云獻酢酬賔主人各兩爵而禮成者主人<lb/>
獻賔賔酬主人主人將酬賔先自飲訖乃酬賔奠而不<lb/>
舉是賔主人各兩爵而禮成也必知一獻之禮備有<lb/>
<pb n="23a"/>
酬酢者昏禮舅姑饗婦以一獻之禮奠酬得正禮不旅<lb/>
又曰婦酢舅更爵自薦是備酬酢也鄉飲酒亦備獻酬<lb/>
酢是其義也云特牲少牢饋食之禮獻尸此其類也者<lb/>
此賔主人各兩爵無亞獻彼主人主婦各一爵有亞獻<lb/>
雖不同得主人一獻義類同故云此其類也云士禮一<lb/>
獻者即士冠及昏禮鄉飲酒禮鄉射皆是一獻也云卿<lb/>
大夫三獻者案左氏𫝊云季孫宿如晉拜莒田也晉侯<lb/>
享之有加籩武子退使行人告曰小國之事大國也苟<lb/>
<pb n="23b"/>
免於討不敢求貺得貺不過三獻又禮記郊特牲云三<lb/>
獻之介亦謂卿大夫三獻之介案大行人云上公饗禮<lb/>
九獻侯伯七獻子男五獻是以大夫三獻士一獻亦是<lb/>
其差也<lb/>
　　　凡禮事質者用糟不泲文者用清<lb/>
云禮賔不用柶者泲其醴者此有獻酢酬飲之泲者故<lb/>
不用柶冠禮禮子用醴不泲故用柶也云内則曰飲者<lb/>
鄭注云目諸飲也云重醴清糟者鄭云重陪也糟醇也<lb/>
<pb n="24a"/>
清泲也致飲有醇者有泲者陪設之稻醴以下是也云<lb/>
凡醴事質者用糟文者用清者質者謂若冠禮禮子之<lb/>
類是也故於房户之間顯處設尊也<lb/>
　　　酬幣尊卑數異惟奠酬之節一行<lb/>
主人酬賔束帛儷皮　釋曰主人酬賔當奠酬之節行<lb/>
之以財貨也此禮賔與饗禮同但為饗禮有酬幣則多<lb/>
故聘禮云若不親饗致饗以酬幣注云禮幣束帛乗馬<lb/>
亦不是過也又案大戴禮云禮幣采飾而四馬是大夫<lb/>
<pb n="24b"/>
禮多與士異也案禮器云琥璜爵鄭云天子酬諸侯諸<lb/>
侯相酬以此玉將幣也是又異於大夫也下凡酬幣之<lb/>
法尊卑獻數多少不同及其酬幣唯於奠酬之節一行<lb/>
而已春秋秦后子出奔晉后子享晉侯歸取酬幣終事<lb/>
八反杜注云備九獻之儀始禮自齎其一故續送其八<lb/>
酬酒幣彼九獻之間皆云幣春秋之代奢侈之法非正<lb/>
禮也云束帛十端也者禮之通例凡言束者無問脯與<lb/>
錦皆以十為數也云儷皮兩鹿皮也者當與射禮庭實<lb/>
<pb n="25a"/>
之皮同禮記郊特牲云虎豹之皮示服猛也又覲禮用<lb/>
馬則國君用馬或虎豹皮若臣聘則用鹿皮故鄭注聘<lb/>
禮云凡君於臣臣於君麋鹿皮可也言可者以無正文<lb/>
若然兩國諸侯自相見亦用虎豹皮也<lb/>
　　　凡一獻有薦有俎俎必有特牲此牲未聞<lb/>
賔出主人送於外門外再拜歸賔俎　釋曰賔不言薦<lb/>
脯醢者案舅姑共饗婦以一獻有姑薦則此一獻亦有<lb/>
薦脯醢可知經有俎必有特牲但鄉飲鄉射取擇人而<lb/>
<pb n="25b"/>
用狗此冠禮無擇人之義則不用狗但無正文故云其<lb/>
牲未聞也知使人歸諸賔家以賔出主人送於門外乃<lb/>
始言歸賔俎明歸於賔家也<lb/>
　<lb/>
　<lb/>
　<lb/>
　<lb/>
　儀禮要義卷二<lb/>
</p>
<p>
</p>
  </div>
</body>
</text>
</TEI>
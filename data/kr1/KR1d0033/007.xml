<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儀禮要義卷七</head> <lb/>
    <p>
<pb n="1a"/>
欽定四庫全書<lb/>
　儀禮要義卷七<lb/>
　　　　　　　　　　　　宋　魏了翁　撰<lb/>
　　士相見禮<lb/>
　　　經亦有見君見大夫獨以士相見名<lb/>
士相見禮第三　鄭目録云于五禮屬賔禮大小戴及<lb/>
别録皆第三　釋曰鄭云士以職位相親始承摯相見<lb/>
釋經亦有大夫及庻人見君之禮亦士見大夫之法獨<lb/>
<pb n="1b"/>
以士相見為名者以其兩士職位不殊同類昵近<lb/>
　　　雉不可生服故死贄左頭従陽<lb/>
贄冬用雉夏用腒左頭云左頭頭陽也者曲禮云執禽<lb/>
者左首雉與羔鴈同是合生執之物以不可生服故殺<lb/>
之雖死猶尚左以從陽也云今文頭為脰者鄭不従今<lb/>
文者以其脰項也項不得為頭故不従也<lb/>
　　　士必由紹介孺悲不由故辭<lb/>
此云某子以命命某見謂舊未相見今始來見主人故<lb/>
<pb n="2a"/>
須某子傳通孺悲欲見孔子不由紹介故孔子辭以疾<lb/>
　　　士雖平敵相尊敬故必以贄見<lb/>
主人曰云云敢辭贄賓對曰某不以贄不敢見　釋曰<lb/>
此士相見唯是平敵相抗案曲禮云主人敬客則先拜<lb/>
客客敬主人則先拜主人並不問爵之大小唯以相尊<lb/>
敬為先後故雖兩士亦得云相尊敬不敢空手須以贄<lb/>
相見<lb/>
　　　魯哀公執贄見周豐是下賢<lb/>
<pb n="2b"/>
主人曰云云敢固辭賓曰某也不依於贄不敢見云云<lb/>
　釋曰凡相見之禮以卑見尊必依摯禮記檀弓云魯<lb/>
人有周豐也者哀公執摯請見之者是下賢非正法今<lb/>
士相見云不依于摯不敢見謙自卑也<lb/>
　　　請見者歡心未交反見則燕矣<lb/>
主人請見賓反見退主人送于門外再拜　釋曰注云<lb/>
賓反見則燕矣者上士冠禮賓士昬納采之等禮記皆<lb/>
有禮賓饗賓之事明此行禮主人留必不虚宜有歡燕<lb/>
<pb n="3a"/>
故云則燕矣以摯相見非聘問之禮燕既在寢明前相<lb/>
見亦在寢之庭矣若諸文有留賓者多是禮賓之事知<lb/>
此不行禮賓而云燕者彼諸文皆是為餘事相見以其<lb/>
事重故為禮賓此直當身相見其事輕故直有燕矣<lb/>
　　　賓反見則燕臣見于君亦當然<lb/>
注下云凡燕見于君至凡侍坐于君子博記反見之燕<lb/>
義　釋曰云臣初見于君再拜奠摯而出者鄭欲見自<lb/>
燕見于君下至凡侍坐于君子皆反見燕法其中仍有<lb/>
<pb n="3b"/>
臣見于君法臣始見于君法禮卑奠摯而出君亦當遣<lb/>
人留之燕也<lb/>
　　　凡贄有還有不還<lb/>
主人復見之以其贄曰云云請還贄於將命者　釋曰云<lb/>
復見之者禮尚徃來也者鄭解主人還摯之意云禮尚<lb/>
往來曲禮文五等諸侯身自出朝及遣臣出聘以其圭<lb/>
璋重不可遙復朝聘訖即還之璧琮財輕故不還彼朝<lb/>
聘用玉自為一禮有不還之義其在國之臣自執摯相<lb/>
<pb n="4a"/>
見雖禽贄皆還之臣見於君則不還義與朝聘異不<lb/>
可相决也<lb/>
　　　下大夫執雁上大夫麛或云麛孤摯<lb/>
下大夫相見以雁餙之以布維之以索如執雉上大夫<lb/>
云云　釋曰云雁取知時者以其木落南翔冰泮北徂<lb/>
隨陽南北義取大夫能従君政教而施之云飛翔有行<lb/>
列也者義取大夫能依其位次尊卑有序也上士執雉<lb/>
左頭奉之此云如執雉明執雁者亦左頭奉之云上大<lb/>
<pb n="4b"/>
夫卿也者即三卿也云羔取其従帥者凡羔羊羣皆有<lb/>
引帥若卿之從君之命者也云羣而不黨也者羔羊羣<lb/>
而不黨義取三卿亦皆正直雖羣居不阿黨也云如麛<lb/>
執之者秋獻麛有成禮如之者案禮器曲禮三千鄭云<lb/>
曲猶事禮謂今禮也其中事儀三千則禮未亡之時三<lb/>
千條内有此獻麛之法是有成禮可依故此經得如之<lb/>
也云或曰麛孤之摯也者案大宗伯及大行人與聘禮<lb/>
皆云孤執皮帛謂天子之孤與諸侯之孤執皮帛今此<lb/>
<pb n="5a"/>
執麛者謂新升為孤見已君法至餘事則皆皮帛也<lb/>
　　　以贄相見者有數常朝餘㑹皆執笏<lb/>
釋曰凡以摯相見之法唯有新升為臣及聘朝及他國<lb/>
君來主國之臣見皆執摯相見常朝及餘㑹聚皆執笏<lb/>
無執摯見卑之法檀弓云哀公執摯見已臣周豐者彼<lb/>
謂下賢非正法也<lb/>
　　　君於士不答拜此答一拜以新升為士<lb/>
士大夫則奠贄再拜稽首君答一拜　釋曰臣拜君云<lb/>
<pb n="5b"/>
再拜稽首則君答一拜者當作空首則九拜中竒拜是<lb/>
也云言君答士大夫一拜則于庻人不答之者案曲禮<lb/>
君子士不答拜謂已士此得與大夫同答一拜者士賤<lb/>
君不答拜此以新升為士故答拜聘禮問勞云答士拜<lb/>
者亦以新使反故拜之也<lb/>
　　　老者謂致仕大人鄭諸解各異<lb/>
云與老者言言使弟子者謂七十致仕之人依書𫝊大<lb/>
夫致仕為父師士致仕為少師教郷閭子弟雷次宗云<lb/>
<pb n="6a"/>
學生事師雖無服有父兄之恩故稱弟子也云大人卿大<lb/>
夫也者此云言事君明非天子諸侯又非士是卿大夫<lb/>
可知又案下文云凡與大人言始視靣中視抱卒視靣<lb/>
並是臣視君之法則大人據君也又禮運云大人世及<lb/>
以為禮鄭解為諸侯者以彼上文云天下為家以據天<lb/>
子明下云大人是諸侯可知易革卦云君子豹變據<lb/>
諸侯則大人虎變是天子可知又案論語云狎大人注<lb/>
為天子諸侯為政教者彼據小人不在朝廷故以大人<lb/>
<pb n="6b"/>
為天子諸侯政教解之鄭皆望文為義故解大人不同<lb/>
　　　正禮食則君前無食此君臣俱有食<lb/>
若君賜之食則君祭先飯徧嘗膳飲而俟君命之食然後食<lb/>
釋曰此經及下經論臣侍君坐得賜食之法鄭云先飯示為<lb/>
君嘗食也者凡君將食必有膳宰進食則膳宰嘗君前<lb/>
之食備火齊不得下文是也今此文謂膳宰不在則侍<lb/>
食者自嘗自已前食旣不嘗君前食則不正嘗食故云示<lb/>
為君嘗食也云此謂君與之禮食者謂君與臣小小禮食<lb/>
<pb n="7a"/>
法仍非正禮食正禮食則公食大夫是也彼君前無食<lb/>
此君臣俱有食故知小小禮食此即玉藻云若賜之食<lb/>
而君客之則命之祭然後祭彼云客之則此注禮食亦<lb/>
不得祭故一也但此文不云客之命之祭然後祭文不<lb/>
具也若尋常食不得云禮食亦不得祭故鄭注玉藻云<lb/>
侍食則正不祭是也<lb/>
　　　膳宰進食則臣不嘗太子不侍食<lb/>
若有將食者則俟君之食然後食注將食猶進　釋曰<lb/>
<pb n="7b"/>
云膳宰進食則臣不嘗食者臣為君嘗食本為膳宰不<lb/>
在今膳宰既在明臣不嘗食也是以玉藻云若有嘗羞<lb/>
者則俟君之食然後食飯飲而俟凡君食臣有侍食之<lb/>
時唯子不侍食是以文王世子云命膳宰曰末有原應<lb/>
曰諾然後退是太子不侍食若卿大夫已下則有侍食<lb/>
法故内則云父沒母存冢子御食羣子婦佐餕是也<lb/>
　　　大燕飲君先釂此賜爵臣先飲<lb/>
若君賜之爵則下席冄拜稽首受爵升席祭卒爵云云<lb/>
<pb n="8a"/>
　釋曰云受爵者於尊所者曲禮亦是賜爵法而云酒<lb/>
進則起拜受于尊所是也云至於授爵坐授人耳見曲<lb/>
禮與玉藻并此文並無立授之文故知坐授也云必俟<lb/>
君卒爵者若欲其釂然也者此經文與玉藻文同皆燕<lb/>
而君客之賜爵法故臣先飲以酒是甘味欲美君之味<lb/>
故先飲必待君卒爵而後授虚爵者臣意若欲君盡爵<lb/>
然也案曲禮云侍飲于長者酒進則起拜受于尊所長<lb/>
者辭少者反席而飲長者舉未釂少者不敢飲彼是大<lb/>
<pb n="8b"/>
燕飲禮故鄭注引燕禮曰公卒爵而後飲<lb/>
　　　宅者謂致仕刺草詩所謂趙<lb/>
凡自稱於君士大夫則曰下臣宅者在邦則曰市井<lb/>
之臣云云他國之人則曰外臣　釋曰此亦自稱於君<lb/>
以其致仕不在故指宅而言故云宅者謂致仕者也云<lb/>
或在國中或在野者案爾雅郊外曰野則自郊至畿五<lb/>
百里内皆名野又案鄉大夫職國中七尺野自六尺此亦<lb/>
云在國在野相對其言國外則云野國内則云宅在野者<lb/>
<pb n="9a"/>
城外畿内皆是也云載師之職者彼鄭注云宅田致仕<lb/>
者之家所受田也引之證彼言宅田據地此言宅據所<lb/>
居一也云刺猶剗除也者案詩有其鏄斯趙注云趙刺<lb/>
也故以刺為剗除草木者也<lb/>
　　　古文伸作信早作蚤<lb/>
君子欠伸問日之早晏鄭云古文伸作信早作蚤此二<lb/>
字古通用故大宗伯云侯執身圭為信字詩云一之日<lb/>
其蚤為蚤字既通用疊古文者據字體非直從今為正<lb/>
<pb n="9b"/>
　　　君降送士卑不敢辭大夫得辭<lb/>
君若降送之則不敢顧辭遂出注不敢辭其降於已太<lb/>
崇不敢當也大夫則辭退下比及門三辭注下亦降也<lb/>
釋曰云大夫則辭退下者對上不敢辭是士士卑不敢<lb/>
辭降大夫之内兼五卿三大夫臣中尊者故得辭降也<lb/>
　<lb/>
　<lb/>
　儀禮要義卷七<lb/>
</p>
<p>
</p>
  </div>
</body>
</text>
</TEI>
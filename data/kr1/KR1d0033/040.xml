<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儀禮要義卷四十</head> <lb/>
    <p>
<pb n="1a"/>
欽定四庫全書<lb/>
　儀禮要義卷四十<lb/>
　　　　　　　　　　　　宋　魏了翁　撰<lb/>
　　既夕禮三<lb/>
　　　陳器廟中南上壙前東面北上<lb/>
至于壙陳器于道東面北上　釋曰自此盡拜送論至<lb/>
壙陳器及下棺訖送賔之事云統于壙者對廟中南上<lb/>
此則北上<lb/>
<pb n="1b"/>
　　　元士葬用輁軸設撥以引輴即紼<lb/>
　　　天子諸侯用輴大夫朝廟亦得用<lb/>
茵先入以其茵入乃後屬引下棺於其上以須藉柩故<lb/>
茵先入云元士則葬用輁軸加茵焉者元士謂天子之<lb/>
士葬時先以輁軸由羡道入乃加茵於其上乃下棺於<lb/>
中知元士葬用輁軸者檀弓云孺子䵍之喪哀公欲設<lb/>
撥注云撥可撥引輴車所謂紼問於有若有若曰其可<lb/>
也君之三臣猶設之顔桞曰天子龍輴而□幬諸侯輴<lb/>
<pb n="2a"/>
而設幬為榆沈故設撥三臣者廢輴而設撥竊禮之不<lb/>
中者也以此言之天子諸侯殯葬皆用輴朝廟用輴可<lb/>
知大夫雖殯葬不用輴朝廟亦用輴以其士殯葬不用<lb/>
輁軸朝廟得用之明大夫朝廟得用輴故上注云大夫<lb/>
諸侯以上有四周謂之輴以其大夫諸侯以上有四周<lb/>
謂之輴以其大夫朝廟得用輴故言之也諸侯之大夫<lb/>
有三命再命一命殯葬不得用輴天子之元士亦三命<lb/>
再命一命葬得用輁軸者春秋之義王人雖㣲猶在諸<lb/>
<pb n="2b"/>
侯之上明天子之士尊謂之為元元者善之長<lb/>
　　　柩至壙說載除飾屬引於緘耳<lb/>
屬引云於是說載者謂柩車至壙觧說去載與披及引<lb/>
之等除飾者觧去帷荒池紐之等然後下棺云更屬引<lb/>
於緘耳者案喪大記云君窆以衡大夫士以緘鄭注云<lb/>
衡平也人君之喪又以木横貫緘耳居旁持而平之今<lb/>
齊人謂棺束為緘以此而言則棺束君三祍三束大夫<lb/>
士二祍二束束有前後於束末皆為緘耳以紼貫結之<lb/>
<pb n="3a"/>
而下棺人君又於横木之上以屬紼也<lb/>
　　　主人俠羡道為位不哭以下棺宜靜<lb/>
主人袒衆主人西面北上婦人東面皆不哭　釋曰主<lb/>
人袒者為下棺變婦人不言北上亦如男子北上可知<lb/>
不哭者為下棺宜靜云俠羡道為位者羡道謂入壙道<lb/>
上無負土為羡道天子曰隧塗上有負土為隧僖二十<lb/>
五年晉文公請隧弗許是也乃窆云窆下棺者春秋謂<lb/>
之塴<lb/>
<pb n="3b"/>
　　　凡禮幣皆用制五匹合為十制<lb/>
襲贈用制幣𤣥纁束云云　釋曰云丈八尺曰制者朝<lb/>
貢禮及廵狩禮皆有此文以丈八尺名為制昏禮幣用<lb/>
二丈取成數凡禮幣皆用制者取以儉為節聘禮云釋<lb/>
幣制𤣥纁束注云凡物十曰束𤣥纁之率𤣥居三纁居<lb/>
二此注云二制合之束十制五合者則每一端丈八尺<lb/>
二端為一匹五匹合為十制也<lb/>
　　　弔賔有趨揖問見友五者之等<lb/>
<pb n="4a"/>
卒袒拜賔主婦亦拜賔即位拾踊三襲釋曰卒謂贈<lb/>
卒更袒拜賔云反位者各反羡道東西位其男賔在衆<lb/>
主人之南女賔在衆婦之南鄭知賔是相問之賔也凡<lb/>
弔賔有五此舉中者案雜記云相趨也出宫而退相揖<lb/>
也哀次而退相問也既封而退相見也反哭而退朋友<lb/>
虞祔而退注云此弔者恩薄厚去遲速之節也相趨謂<lb/>
相聞姓名來㑹䘮事也相揖嘗㑹於他也相問嘗相惠<lb/>
遺也相見嘗執摯相見也以此而言此經既葬而退是<lb/>
<pb n="4b"/>
相見問遺之賔舉中以見上下<lb/>
　　　藏用器等於棺旁加見見謂棺飾<lb/>
藏器於旁加見　釋曰云器用器役器也者用器即上<lb/>
弓矢耒耜之等役器即上甲胄干笮之屬此器中亦有<lb/>
樂器不言者省文知有用器役器者以下别云包筲之<lb/>
等則所藏者是此器也云見棺飾也者飾則帷荒以其<lb/>
與棺為飾是以䘮大記云飾棺君龍帷黼荒大夫畫帷<lb/>
畫荒士布帷布荒注云飾棺者以華道路及壙中不欲<lb/>
<pb n="5a"/>
衆惡其親也此柩入壙還以帷荒加於柩故鄭注云及<lb/>
壙中也云更謂之見者如此則棺柩不復見矣以其唯<lb/>
見此惟荒故名帷荒為見是棺柩不復見也云先言藏<lb/>
器乃云加見者器在見内也内之者明君子之於事終<lb/>
不自逸也者以用器役器近身陳之帷荒在柩外周人<lb/>
名為牆若牆屋然其外又置翣為飾<lb/>
　　　包筲藏於見外椁内棺外得容物<lb/>
藏包筲於旁云於旁者在見外也者以其加見乃云藏<lb/>
<pb n="5b"/>
包筲故知見外也云不言罋甒饌相次可知者以其陳<lb/>
器之法後陳者先用先用罋甒後用包筲包筲藏明罋<lb/>
甒先藏可知棺椁之間君容柷大夫容壺士容甒引䘮<lb/>
大記者欲見椁内棺外所容寛狹得容器物之意也<lb/>
　　　郷人助執紼及下棺實土故主人拜之<lb/>
實土三主人拜郷人注謝其勤勞　釋曰案雜記云郷<lb/>
人五十者從反哭四十者待盈坎注云非郷人則少長<lb/>
皆反以此而言於時主人未反哭郷人並在故今至實<lb/>
<pb n="6a"/>
土三徧主人拜謝之謝其勤勞勤勞者謂在道助執紼<lb/>
在壙助下棺及實土也即位踊襲如初注哀親之在斯<lb/>
謂既拜郷人乃於羡道東即位踊無算如初<lb/>
　　　反哭者於祖廟謂下士祖禰共廟者<lb/>
乃反哭入升自西階東面云云　釋曰自此盡門外拜<lb/>
稽顙論主人反哭賔弔之事案檀弓云反哭升堂反諸<lb/>
其所作也注云親所行禮之處是也云反哭者於其祖<lb/>
廟者謂下士祖禰共廟故下經賔出主人送於門外遂<lb/>
<pb n="6b"/>
適於殯宫適士二廟者自殯宫先朝禰後朝祖今反哭<lb/>
則先於祖後於禰遂適殯宫也案春秋僖八年經書用<lb/>
致夫人左氏云凡夫人不殯於廟者春秋之世多行殷<lb/>
法不與禮合也云不於阼階西面西方神位者以特牲<lb/>
少牢主人行事升降皆由阼階今不於阼階故決之以<lb/>
西方神位知者特牲少牢皆布席于奥殯又在西階反<lb/>
哭之禮主人男子等先入主婦婦人等後入故婦人入<lb/>
丈夫在位者皆踊婦人不升西階者由主人在西階故<lb/>
<pb n="7a"/>
鄭云辟主人<lb/>
　　　主婦反哭于室婦無外事反所飬<lb/>
　　　小斂後主婦等位在阼階上西面<lb/>
案檀弓云主婦入于室反諸其所飬也鄭注云親所饋<lb/>
食之處但主人既在西階親所行禮之處以婦人無外<lb/>
事故於饋食之處哭也云出即位堂上西面也者自小<lb/>
斂奉尸侇于堂已後主婦等位皆在阼階上西面<lb/>
　　　弔賔皆堂下北面賔長升堂釋詞<lb/>
<pb n="7b"/>
賔弔者升自西階曰如之何主人拜稽顙知賔弔是衆賔<lb/>
之長者以其弔賔皆在堂下今升堂釋詞故知賔中為<lb/>
首者賔之長也云反而亡焉失之矣於是為甚者亦檀<lb/>
弓文引之證周人反哭而弔哀之甚也云弔者北面者<lb/>
以經云賔弔者升自西階即云曰如之何不見弔者改<lb/>
面之文明升堂北面可知云主人拜于位者拜于西階<lb/>
上東面位知者以其上經主人升自西階東面故知仍<lb/>
東面位也云不北面拜賔東者以其亦主人位也者郷<lb/>
<pb n="8a"/>
飲酒鄉射主人酬賔皆於賔東主人位特牲少牢助祭<lb/>
之賔主人皆拜送于西階東面故於東面不移以其亦<lb/>
主人故位也<lb/>
　　　婦人即位于堂南上主人堂下直東序西面<lb/>
遂適殯宫皆如啟位拾踊三案士䘮禮朝夕哭位云婦<lb/>
人即位于堂南上主人堂下直東序西面啟殯時云主<lb/>
人位如初又云主人入即位則此如啟位婦人亦即位<lb/>
于堂東面主人即位于堂下直東序西面直東序西面<lb/>
<pb n="8b"/>
即中庭位也<lb/>
　　　虞卒哭則緦小功免異門大功可歸<lb/>
兄弟出主人拜送丈夫婦人在殯宫拾踊既訖兄弟入<lb/>
門者出主人拜而送之知兄弟小功以下也者此兄弟<lb/>
等始死之時皆來臨䘮殯訖各歸其家朝夕哭則就殯<lb/>
所至葬開殯而來䘮所至此反哭亦各歸其家至虞卒<lb/>
祭還來預焉故䘮服小記云緦小功虞卒哭則皆免是<lb/>
也云異門大功亦可以歸者大功以上有同財之義為<lb/>
<pb n="9a"/>
異門則恩輕故可歸也<lb/>
　　　卒哭後衆主人出闔門主人居倚廬<lb/>
衆主人出門哭止闔門主人揖衆主人乃就次　釋曰<lb/>
云衆主人出門者則主人拜送兄弟因在門外云闔門<lb/>
者鬼神尚幽闇云次倚廬也者以未虞以前仍依於初<lb/>
東壁下倚木為廬齊衰居堊室大功張幃䘮服傳云既<lb/>
虞柱楣翦屏此直云倚廬據主人斬衰者而言猶朝夕<lb/>
哭不奠自啟殯已來常奠今反哭至殯宫猶朝夕哭如<lb/>
<pb n="9b"/>
前不奠耳檀弓云葬日虞弗忍一日離也是日也以虞<lb/>
易奠故不奠也<lb/>
　　　三虞凡三日又隔柔日為卒哭祭<lb/>
三虞者再虞用柔日後虞改用剛日又隔柔日卒哭用<lb/>
剛日故云卒哭三虞之後祭名也云始朝夕之間哀至<lb/>
則哭至此祭止也者始死主人哭不絶聲小斂之後以<lb/>
親代哭亦不絶聲至殯後主人在廬廬中思憶則哭又<lb/>
有朝夕於阼階下哭至此為卒哭祭唯有朝夕哭而已<lb/>
<pb n="10a"/>
　　　以昭穆之班用柔日祔祔祭名<lb/>
明日以其班祔云班次也者謂昭穆之次第云祔卒哭<lb/>
之明日祭名者以卒哭用剛日祔用柔日是以下士虞<lb/>
記云卒哭祭即云明日以其班祔<lb/>
　　　士不疾在燕寢疾在適室東首北墉<lb/>
記士處適寢寢東首于北墉下云將有疾乃寢於適室<lb/>
者以士䘮篇首云士死于適室此記云適寢者適室一<lb/>
也故互見其文若不疾則在燕寢將有疾乃寢臥于適<lb/>
<pb n="10b"/>
室故變室為寢也云東首者鄉生氣之所云墉下者墉<lb/>
謂之牆䘮大記謂之北墉下必在北墉下亦取十一月<lb/>
一陽生於北生氣之始故也士䘮禮論其死事故不云<lb/>
疾此記人記其不備<lb/>
　　　疾者齊不齊不居適寢<lb/>
有疾疾者齊注正情性也適寢者不齊不居其室　釋<lb/>
云有疾者既有疾當齊戒正情性故也云適寢者不齊<lb/>
不居其室者案鄉黨孔子齊居必遷坐又祭義云致齊<lb/>
<pb n="11a"/>
於内散齊於外皆在適寢但散齊得鄉外故云於外耳<lb/>
是其齊居適寢也<lb/>
　　　男女飬疾者皆齊正情性<lb/>
飬者皆齊注憂也案曲禮云父母有疾冠者不櫛行不<lb/>
翔笑不至矧怒不至詈不飲酒食肉疾止復故男女飬<lb/>
疾皆齊戒正情性也徹琴瑟父母有疾憂不在于樂故<lb/>
去之案䘮大記云疾病内外皆埽君大夫徹縣士去琴<lb/>
瑟<lb/>
<pb n="11b"/>
　　　疾甚曰病内外埽徹䙝衣為賔客<lb/>
　　　疾者與飬疾者皆齊明服𤣥端<lb/>
疾病外内皆埽　釋曰云疾甚曰病者則外内皆埽為<lb/>
賔客來問疾自潔清也徹䙝衣加新衣此文承疾病者<lb/>
及飬病者則徹䙝衣據死者而言則生者亦去故衣服<lb/>
新衣矣䘮大記亦云徹䙝衣加新衣鄭注云徹䙝衣則<lb/>
所加者新朝服矣互言之也加朝服者明其終於正也<lb/>
互者䙝衣是𤣥端新衣是朝服案司服士之齊戒服𤣥<lb/>
<pb n="12a"/>
端則疾者與飬疾者皆齊明服𤣥端矣檀弓云始死羔<lb/>
裘𤣥冠者易之而已羔裘𤣥冠則朝服故知臨死所著<lb/>
新衣則朝服也故鄭云終於正也<lb/>
　　　盡孝子之情禱五祀但不當請<lb/>
乃行禱于五祀云盡孝子之情者死期已至必不可求<lb/>
生但盡孝子之情論語子疾病子路請禱禱禮也請之<lb/>
非也五祀當考注五祀博言之士二祀門行<lb/>
　　　始死之奠用吉器尸南首奠在牀東<lb/>
<pb n="12b"/>
即牀而奠當腢用吉器若醴若酒無巾柶謂就尸牀而<lb/>
設之尸南首則在牀東當尸肩頭也此即檀弓云始死<lb/>
之奠其餘閣也與云用吉器器未變也者謂未忍異於<lb/>
生故未變至小斂奠則變毼豆之等為變矣云或卒無<lb/>
醴用新酒者釋經若醴若酒科有其一不得並有之事<lb/>
以其始死卒未有醴則用新酒若然醴酒俱有容有醴<lb/>
則用之不更用酒以其始死不備故也若小斂以後則<lb/>
酒醴具設甒二<lb/>
<pb n="13a"/>
　　　君大夫士之䘮主人主婦等有坐有立<lb/>
室中唯主人主婦坐兄弟有命夫命婦在焉亦坐案此<lb/>
士䘮禮故鄭云别尊卑也尊謂命夫命婦案大記君之<lb/>
䘮主人主婦坐以外皆立若大夫䘮主人主婦命夫命<lb/>
婦皆坐以外皆立也士之䘮主人父兄主婦姑姊妹皆<lb/>
坐鄭云士賤同宗尊卑皆坐此命夫命婦之外立而不<lb/>
坐者此謂有命夫命婦來兄弟為士者則立若命夫命<lb/>
婦則同宗皆坐也<lb/>
<pb n="13b"/>
　　　䘮不二孤廟不二主孤亦云䘮主<lb/>
經直云主人唯君命出不言衆主人故記人辨之云衆<lb/>
主人不出在尸東耳云不二主者曽子問云䘮有二孤<lb/>
廟有二主為非禮不云不二孤而云不二主者彼廟主<lb/>
與䘮孤相對此孤不對廟主孤亦是䘮主<lb/>
　　　襚者委衣于牀不坐由牀高<lb/>
襚者委衣于牀不坐注牀高由便釋曰云牀高由便者<lb/>
曲禮云授立不跪授坐不立此委衣於牀者不坐委之<lb/>
<pb n="14a"/>
以牀高<lb/>
　　　婦人中帶若漢時禪襂陸氏襌作褌<lb/>
設明衣婦人則設中帶　釋曰經直云設明衣不辨男<lb/>
子與婦人故此記人云設明衣者男子其婦人則設中<lb/>
帶鄭云中帶若今禪襂者鄭舉目驗而言但男子明衣<lb/>
之狀鄭不明言亦當與中帶相類有不同之處故别雖<lb/>
名中帶亦號明衣取其圭潔也襂音衫襌陸氏作褌音<lb/>
昆<lb/>
<pb n="14b"/>
　　　設握即士䘮所謂握手<lb/>
設握裏親膚繫鈎中指結于掔　釋曰手無決者以其<lb/>
經已云設握麗于掔與決連結據右手有決者不言左<lb/>
手無決者故記之云以握繫一端繞掔還從上自貫反<lb/>
與其一端結之者案上文握手用𤣥纁裏長尺二寸今<lb/>
裏親膚據從手内置之長尺二寸中掩之手纔相對也<lb/>
兩端各有繫先以一端繞掔一币還從上自貫又以一<lb/>
端鄉上鉤中指反與繞掔者結於掌後節中<lb/>
<pb n="15a"/>
　　　𨽻人湼廁如漢時徒役作者<lb/>
𨽻人湼廁鄭舉漢法今之徒役作者也云為人復往䙝<lb/>
之又亦鬼神不用者若然古者非直不共湢浴亦不共<lb/>
廁故得云死者不用也<lb/>
　　　絞紟用布倫如朝服<lb/>
凡絞紟用布倫如朝服　釋曰言凡非一之言以其唯<lb/>
小斂至大斂有絞大斂又有紟故知凡中有大小斂也<lb/>
言類如朝服者雜記云朝服十五升是也<lb/>
<pb n="15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儀禮要義卷四十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儀禮要義卷十五</head> <lb/>
    <p>
<pb n="1a"/>
欽定四庫全書<lb/>
　儀禮要義卷十五<lb/>
　　　　　　　　　　　　　宋　魏了翁　撰<lb/>
　　燕禮二<lb/>
　　　三卿重席於賔東每卿異席<lb/>
司宫兼卷重席設于賔左東上　釋曰此經設三卿之<lb/>
席在于賔東言兼卷則每卿異席也者若三卿同席則<lb/>
直云卷重席不湏言兼今云兼卷則兼三卿重席皆卷<lb/>
<pb n="1b"/>
之故知每卿皆異席也云重席重蒲筵者案公食大夫<lb/>
記云司宫具几與蒲筵常緇布純加萑席㝷𤣥帛純彼<lb/>
為異國之賔有蒲筵萑席兩重席故稱加上小臣設公<lb/>
席與公食大夫席及賔皆稱加亦是兩重席兩重而稱<lb/>
加此燕己臣子一種席重設之故不稱加若然案郷飲<lb/>
酒云席于賔東公三重大夫再重公升如賔禮大夫則<lb/>
如介禮有諸公則辭加席鄉射亦云大夫辭加席案彼<lb/>
二文雖稱加上文云三重再重則無異席故彼記直云<lb/>
<pb n="2a"/>
蒲筵彼云加者以上席加于下席故鄭彼云加席上席<lb/>
也故此下注云重席雖非加猶為其重累去之是其一<lb/>
種席也<lb/>
　　　飲射公大夫之席統於遵此卿坐統於君<lb/>
云卿坐東上統於君也者决鄉飲酒郷射諸公大夫席<lb/>
于尊東西上彼遵尊於主人故鄭注云統於尊故統于<lb/>
君而東上也云席自房來者案公食記云宰夫筵出自<lb/>
東房<lb/>
<pb n="2b"/>
　　　卿重席非加猶辭之以辟君<lb/>
卿升重席司宫徹之云重席雖非加猶為其重累去之<lb/>
辟君也者案郷射云大夫辭加席之等皆是異席而辭<lb/>
之此重席重蒲筵不合辭以君有加席兩重故辭之以辟<lb/>
君<lb/>
　　　鄭以諸公為大國之孤容牧有三監<lb/>
卿皆升就席若有諸公則先卿獻之如獻卿之禮云諸<lb/>
公者謂大國之孤也知者周禮典命云公之孤四命侯<lb/>
<pb n="3a"/>
伯已下不言孤故據大國而言云孤一人者鄭司農注<lb/>
典命云上公得置孤卿一人後鄭從之故此亦云孤一<lb/>
人與司農義同云言諸者容牧有三監者以其言諸非<lb/>
一人案王制云天子使其大夫為三監監於方伯之國<lb/>
國三人彼是殷法同之周制使伯佐牧不置監周公制<lb/>
禮因殷不改者若士冠醮用酒之類故鄭云容言容有<lb/>
異代之法據周禮天子大夫四命與孤等故同稱公<lb/>
　　　席孤北面無加席以近君屈之<lb/>
<pb n="3b"/>
席于阼階西北面東上無加席　釋曰案上文卿初設<lb/>
重席辭之乃徹此孤北面無加席者皆是為大尊屈之<lb/>
也云亦為阼階西位近君君則屈親寵苟敬私昵之坐<lb/>
者案下記云賔為苟敬席于阼階之西以為敬此孤亦<lb/>
席于阼階之西<lb/>
　　　小臣請二大夫媵爵如初<lb/>
小臣又請媵爵者二大夫媵爵如初　釋曰自此至送<lb/>
觶公答再拜論一人致爵于公之事云二大夫媵爵如<lb/>
<pb n="4a"/>
初者亦上二人媵爵媵爵者阼階下皆北面再拜稽首<lb/>
公答再拜媵爵者立于洗南西面北上序進盥洗角觶<lb/>
升自西階序進酌散交于楹北降阼階下皆奠觶再拜<lb/>
稽首執觶興公答再拜媵爵者皆坐祭遂卒觶興坐奠<lb/>
觶再拜稽首執觶興公答再拜媵爵者執觶待于洗南<lb/>
相似也故言二大夫媵爵如初也<lb/>
　　　為賔舉旅又為卿舉旅<lb/>
公又行一爵若賔若長唯公所酬　釋曰自此至奠于<lb/>
<pb n="4b"/>
篚論為卿舉旅之事知一爵是先媵者之下觶者以其<lb/>
前大夫二人媵爵皆奠于薦南以其上觶者以為賔舉<lb/>
旅今又行一爵故知先媵者之下觶也其後媵一觶者<lb/>
留之後為大夫舉旅也<lb/>
　　　大夫不酢主人又不拜既爵禮又殺於卿<lb/>
主人洗升獻大夫于西階上云云立卒爵不拜既爵<lb/>
釋曰自此盡皆升就席論獻大夫之節云不拜之者禮<lb/>
又殺者前卿受獻不酬酢辟君已是禮殺今大夫受獻<lb/>
<pb n="5a"/>
不但不酢主人又不拜既爵故云禮又殺<lb/>
　　　大夫獻後乃席徧獻乃薦降於卿<lb/>
辨獻大夫遂薦之繼賔以西東上　釋曰凡大夫升堂<lb/>
受獻得獻訖即降獻徧不待大夫升遂薦於其位大夫<lb/>
始升故言遂也云徧獻之乃薦略賤也者決上卿與賔得<lb/>
獻即薦貴故也云亦獻而後布席者亦上獻卿之時司<lb/>
宫兼卷重席設於賔左此大夫不言設席明亦得獻後<lb/>
即布席也若然案大射席小卿賔西東上注云席於賔<lb/>
<pb n="5b"/>
西射禮辨貴賤也以此言之燕禮主歡不辨貴賤小卿<lb/>
與大卿皆在賔東故此賔西無小卿位<lb/>
　　　作樂有歌笙間合四節<lb/>
席工于西階上少東樂正先升北面立于其西　釋曰<lb/>
自此至降復位論作樂之事此上下作樂之中有四節<lb/>
升歌一笙二間三合樂四<lb/>
　　　凡執技藝者稱工此工瞽矇諷誦詩者<lb/>
注工瞽矇歌諷誦詩者也凡執技藝稱工　釋曰工瞽<lb/>
<pb n="6a"/>
矇歌諷誦詩者也者案周禮瞽矇掌播鼗諷誦詩鄭云<lb/>
諷誦詩謂闇讀之不依詠也彼不依琴瑟闇讀之即爾<lb/>
雅徒歌曰謡此作樂之時依於瑟即詩注云曲合樂曰<lb/>
歌一也故下云工歌鹿鳴之類是也云凡執技藝者稱<lb/>
工者執技藝文出於王制但能其事者皆稱工是以引<lb/>
少牢饋食祝稱工樂記師乙為大師樂官亦稱工至於<lb/>
冬官巧作者皆稱工云樂正于天子樂師也知樂正與<lb/>
樂師相當者案周禮樂師職云凡樂成則告備此樂正<lb/>
<pb n="6b"/>
告樂備故知樂正當天子樂師樂師下大夫四人上士<lb/>
八人下士十有六人樂師大小多矣此諸侯樂正亦有<lb/>
大小之名也故大射云小樂正從之鄭注云小樂正於<lb/>
天子樂師也是其諸侯樂正雖有大小當天子樂師知<lb/>
大樂正不當天子大司樂者以其天子大司樂不告樂<lb/>
備故不得以大樂正當之但大射主於射略於樂故小<lb/>
樂正告樂備此燕主歡心故大樂正告樂備故不同<lb/>
　　　工四人從大夫制公羊傳乃舞人數<lb/>
<pb n="7a"/>
小臣納工工四人二瑟云云　釋曰工四人者燕禮輕<lb/>
從大夫制也者鄭言此者決大射禮重工六人從諸侯<lb/>
制案公羊傳諸公六諸侯四若然知非大射是諸公制<lb/>
此燕禮是諸侯制者案卿射皆工四人是大夫制則諸<lb/>
侯不得有工四人五等諸侯同六人彼公羊六人四人<lb/>
不同者自是舞人之數不得以彼決此也<lb/>
　　　燕尚樂面鼓燕輕於大射故小臣相工<lb/>
云面鼓者燕尚樂可鼔者在前也者此決郷飲酒左何<lb/>
<pb n="7b"/>
瑟後首臣降於君故也引天子大僕二人也者周禮序<lb/>
官文引之者此經小臣相工大射云僕人正徒相大師<lb/>
僕人師相少師僕人士相上工僕人以下同官既多遞<lb/>
換相工但大射辨尊卑故僕人正等相工此燕禮輕故<lb/>
小臣相工是以别周禮同官人多得相參之意<lb/>
　　　工歌小雅之三各有取義<lb/>
工歌鹿鳴四牡皇皇者華注三者皆小雅篇也鹿鳴君與<lb/>
臣下及四方之賔宴講道修政之樂歌也此采其已有<lb/>
<pb n="8a"/>
㫖酒以召嘉賔嘉賔既來示我以善道又樂嘉賔有孔<lb/>
昭之明徳可則傚也四牡君勞使臣之來樂歌也此采<lb/>
其勤苦王事念將父母懐歸傷悲忠孝之至以勞賔也<lb/>
皇皇者華君遣使臣之樂歌也此采其更自勞苦自以<lb/>
為不及欲諮謀於賢知而以自光明也　釋曰云工歌<lb/>
乃獻之賤者先就事也者歌詩是其事先施功勞乃始<lb/>
獻之是賤者先就事對工以上不就事而得獻也故大<lb/>
射注云工歌而獻之以事報之是也<lb/>
<pb n="8b"/>
　　　工北面以西為左<lb/>
云左瑟便其右者工北面以西為左空其右受獻便者<lb/>
酒從東楹之西來故以右為便案大射云獻工工左瑟<lb/>
鄭注云大師無瑟於是言左瑟者節也以其經云僕人<lb/>
正徒相大師無瑟言大師左瑟者為飲酒之節此與郷<lb/>
飲酒同無所分别師或瑟或歌是以不得言節之<lb/>
　　　衆工衆笙皆洗皆祭工拜於席<lb/>
郷飲酒大師則為之洗則衆工不洗也此經主人洗升<lb/>
<pb n="9a"/>
獻工不辨大師與衆工則皆為之洗爵又案郷飲酒記<lb/>
不洗者不祭此篇與大射羣工與衆笙皆言祭故知皆<lb/>
為之洗云工拜於席者以經云工興左瑟即云一人拜<lb/>
受爵不見有降席之文明工拜於席可知<lb/>
　　　燕尚飲故歌後笙前舉旅與大射異<lb/>
公又舉奠觶唯公所賜以旅于西階上如初　釋曰此<lb/>
燕尚飲酒故工歌之後笙奏之前而為大夫舉旅大射<lb/>
雖行燕禮主於射故笙之間至射乃為大夫舉旅云言<lb/>
<pb n="9b"/>
賜者君又彌尊賔長彌卑者案上為賔舉旅直云公興<lb/>
以酬賔為卿舉旅而云若賔若長言若不定科酬其一<lb/>
不專為賔是君禮漸尊賔禮漸殺雖然猶言酬至此言<lb/>
唯公所賜者以上下言之<lb/>
　　　舉旅酬畢曰卒<lb/>
卒注旅畢也　釋曰言旅畢者謂為大夫舉旅行酬於<lb/>
西階之上或從賔或從卿次第盡大夫<lb/>
　　　笙詩三篇注與郷射同惟縣中磬南異<lb/>
<pb n="10a"/>
笙入立于縣中奏南陔白華華黍注以笙播此三篇之詩<lb/>
縣中縣中央也郷飲酒禮曰磬南北面奏南陔白華華<lb/>
黍皆小雅篇也今亡其義未聞昔周之興也周公制禮<lb/>
作樂采時世之詩以為樂歌所以通情相風切也其有<lb/>
此篇明矣後世衰微幽厲尤甚禮樂之書稍稍廢棄孔<lb/>
子曰吾自衛反魯然後樂正雅頌各得其所謂當時在<lb/>
者而復重雜亂者也惡能存其亡者乎且正考父校商<lb/>
之名頌十二篇于周大師歸以祀其先王至孔子二百<lb/>
<pb n="10b"/>
年之間五篇而已此其信也　釋曰此笙奏南陔白華<lb/>
華黍三篇等經注與郷射同亦不復重釋但此云笙入<lb/>
立于縣中以其諸侯軒縣闕南面而已故得言縣中鄉<lb/>
飲酒唯有一磬縣而已不得言縣中而云磬南注引鄉<lb/>
飲酒者欲見此雖軒縣近北面縣之南也<lb/>
　　　獻笙西階上不升堂<lb/>
主人洗升獻笙于西階上一人拜盡階不升堂受爵降<lb/>
主人拜送爵階前坐祭立卒爵不拜既爵升授主人注一<lb/>
<pb n="11a"/>
人笙之長者也郷射禮曰笙一人拜于下<lb/>
　　　笙間六詩皆小雅<lb/>
衆笙不拜受爵降坐祭立卒爵辯有脯醢不祭乃間歌<lb/>
魚麗笙由庚歌南有嘉魚笙崇丘歌南山有臺笙由儀<lb/>
注間代也謂一歌則一吹也六者皆小雅篇也魚麗言太<lb/>
平年豐物多也此采其物多酒㫖所以優賔也南有嘉<lb/>
魚言太平君子有酒樂與賢者共之也此采其能以<lb/>
禮下賢者賢者纍蔓而歸之與之宴樂也南山有臺言太<lb/>
<pb n="11b"/>
平之治以賢者為本也此采其愛友賢者為邦家之基<lb/>
民之父母既欲其身之壽考又欲其名德之長也由庚<lb/>
崇丘由儀今亡其義未聞<lb/>
　　　鄭以召南為興王周南為受命<lb/>
遂歌郷樂周南關雎葛覃卷耳召南鵲巢采蘩采蘋注周<lb/>
南召南國風篇也王后國君夫人房中之樂歌也關雎<lb/>
言后妃之德葛覃言后妃之職卷耳言后妃之志鵲巢<lb/>
言國君夫人之徳采繁言國君夫人不失職也采蘋言<lb/>
<pb n="12a"/>
卿大夫之妻能脩其法度也昔大王王季居于岐山之<lb/>
陽躬行召南之教以興王業及文王而行周南之教以<lb/>
受命大雅云刑于寡妻至于兄弟以御于家邦謂此也<lb/>
其始一國爾文王作邑于豐以故地為卿士之采地乃<lb/>
分為二國周周公所食也召召公所食也於時文王三<lb/>
分天下有其二徳化被于南土是以其詩有仁賢之風<lb/>
者屬之召南焉有聖人之風者屬之周南焉夫婦之道<lb/>
者生民之本王政之端此六篇者其教之原也故國君<lb/>
<pb n="12b"/>
與其臣下及四方之賓燕用之合樂也郷樂者風也小<lb/>
雅為諸侯之樂大雅頌為天子之樂郷飲酒升歌小雅<lb/>
禮盛者可以進取燕合郷樂者禮輕者可以逮下也春<lb/>
秋傳曰肆夏繁遏渠天子所以享元侯也文王大明綿<lb/>
兩君相見之樂也然則諸侯相與燕升歌大雅合小雅<lb/>
也天子與次國小國之君燕亦如之與大國之君燕升<lb/>
歌頌合大雅其笙間之篇未聞<lb/>
　　　歌郷樂鄭以合樂解歌與合同<lb/>
<pb n="13a"/>
云遂歌郷樂者郷飲酒云乃合樂與此文不同者以其<lb/>
二南是大夫士樂大夫士或作鄉大夫或作州長故名<lb/>
郷大夫樂飲酒不言郷樂者以其是己之樂不湏言郷<lb/>
故直言合樂此燕禮是諸侯禮下歌大夫士樂故以郷<lb/>
樂言之又郷飲酒注云合樂謂歌與衆聲俱作彼經有<lb/>
合樂之字故也此經無合樂之字故闕而不言其實此<lb/>
歌郷樂亦與衆聲俱作是以彼處解合為歌與衆聲俱<lb/>
作耳此歌而解合明同也<lb/>
<pb n="13b"/>
　　　歌笙間合各三終為一備<lb/>
大師告于樂正曰正歌備注升歌及笙各三終間歌三<lb/>
終合樂三終為一備知升歌以下四節皆三終者案禮<lb/>
記郷飲酒義云工入升歌三終主人獻之笙入三終主<lb/>
人獻之間歌三終工告樂備故知皆三終彼與此經間<lb/>
歌合樂不獻之者但間歌合樂還是始升歌笙奏之前<lb/>
已得獻故不復重獻云備亦成也者案周禮樂師職云<lb/>
凡樂成則告備<lb/>
<pb n="14a"/>
　　　燕禮主於樂故大樂正升堂大射小樂正升<lb/>
樂正由楹内東楹之東告于公乃降復位言由楹内者<lb/>
以其樂正與工俱在堂廉則楹南無過處故由楹内適<lb/>
東楹之東告于公云復位位在東縣之北者案大射略<lb/>
於樂小樂正升堂經有左右正則知亦有大樂正至席<lb/>
工於西階上少東東面時小樂正亦降立於其南北面<lb/>
卒管工向東坫之東南西面北上坐時鄭注云於是時<lb/>
大樂正還北面立於其南臣位尊東明工升堂時小樂<lb/>
<pb n="14b"/>
正升大樂正東方西面工來東坫之東南西面時大樂<lb/>
正東縣之北北面其小樂正則立于西階下東面此燕<lb/>
禮主於樂故大樂正升堂今降明復于東縣之北北面<lb/>
也<lb/>
　　　堂上未立司正已舉旅堂下立司正乃旅<lb/>
射人自阼階下請立司正公許射人遂為司正　釋曰<lb/>
自此盡皆反坐論立司正遂行所監之事云君三舉爵<lb/>
者為賓為卿為大夫舉旅云樂備作矣者歌笙間合四<lb/>
<pb n="15a"/>
者備作各三終矣案鄉飲酒鄉射立司正後始行旅酬<lb/>
者彼是士饗禮饗禮之法莫問尊卑徧獻之後乃行旅<lb/>
酬故立司正之後乃行旅酬此燕禮國君燕其臣子雖<lb/>
一獻以辨尊卑故主人獻君而受酬主人卑不敢酬公<lb/>
獻之禮成於酬故使大夫媵觶於公當酬公君行大惠<lb/>
即舉之為賓賓得觶請旅諸臣徧卿大夫乃成一獻之<lb/>
禮復獻卿大夫皆為之舉旅行酬皆成其獻但卿大夫<lb/>
皆堂上有位近君不敢失禮故雖舉旅行酬而未立司<lb/>
<pb n="15b"/>
正作樂後將獻羣士士職卑位在堂下將為士舉旅恐<lb/>
失禮故未獻之前即立司正監之故不同也<lb/>
　　　司正命卿大夫曰以我安鄭兩解<lb/>
司正受命命卿大夫君曰以我安卿大夫皆對曰諾敢不<lb/>
安　釋云君意殷勤欲留賓飲酒命卿大夫以我故安<lb/>
者以主人安客乃安故欲安賓先語卿大夫以我意故<lb/>
須安也云或亦其實不主意於賓者鄭意兩解前解主<lb/>
意為賓故使卿大夫為賓安或亦其實不專主為賓兼<lb/>
<pb n="16a"/>
羣臣共安也<lb/>
　　　堂上立行禮不説屨燕坐必説屨<lb/>
賓反入及卿大夫皆説屨升就席公以賓及卿大夫皆<lb/>
坐乃安　釋曰凡在堂立行禮不説屨安坐則説屨故<lb/>
鄭云凡燕坐必説屨以其屨在足賤不宜在堂陳於尊<lb/>
者之側也云禮者尚敬敬多則不親燕安坐相親之心<lb/>
者左氏傳云饗以訓恭儉設几而不倚爵盈而不飲燕<lb/>
以示慈惠饗在廟立行禮是敬多則不親者也燕在寢<lb/>
<pb n="16b"/>
以醉為度是相親之心者也若然且云賓及卿大夫説<lb/>
屨不云君降説屨則君説屨之在堂上席側是以禮記<lb/>
少儀云排闔説屨於户内者一人而已矣彼據尊者坐<lb/>
在室則尊者一人説屨在户内今此燕在堂上則君尊<lb/>
説屨於席側可知也<lb/>
　　　未坐前骨體以致敬説屨後庶羞盡愛<lb/>
羞庶羞注謂<graphic n="KR0871" url="https://raw.githubusercontent.com/kanripo/KR-Gaiji/master/images/KR0871.png" mimeType="image/png"/>至之道　釋曰案大射云羞庶羞注云<lb/>
所進衆羞謂<graphic n="KR0871" url="https://raw.githubusercontent.com/kanripo/KR-Gaiji/master/images/KR0871.png" mimeType="image/png"/>肝膋狗胾醢也或有炮鼈膾鯉雉兎鶉<lb/>
<pb n="17a"/>
鴽大射先行燕禮明與彼同此注不言炮鼈已下注文<lb/>
不具鄭知有此物者以經云庶羞不唯二豆而已案内<lb/>
則為肝膋取狗肝一蒙之以其膋濡炙之舉燋其膋不<lb/>
蓼注云膋腸間脂此及大射其牲皆用狗故知有肝膋<lb/>
狗胾知有炮鼈膾鯉者詩云吉甫燕喜飲御諸友炮鼈<lb/>
膾鯉又内則及公食大夫上大夫二十豆有雉兔鶉鴽<lb/>
禮記王制云庶羞不踰牲此燕用狗必可有此物而已<lb/>
鄉飲酒鄉射亦有狗但經直云羞不云庶是以鄭注云<lb/>
<pb n="17b"/>
胾醢明二豆無餘物也云骨體所以致敬也者據未坐<lb/>
以前庶羞所以致愛據説屨已後也<lb/>
　　　君命無不醉賓及卿大夫興對<lb/>
司正升受命皆命君曰無不醉皆興對曰諾敢不醉皆<lb/>
反坐　釋曰云起對必降席者經云反坐不云降明起<lb/>
對必降席既對乃反坐也是以孝經云曾子避席曰參<lb/>
不敏亦是起對也<lb/>
　　　大夫用觚旅乃觶此獻士即用觶<lb/>
<pb n="18a"/>
主人洗升獻士于西階上士長升拜受觶主人拜送觶<lb/>
　釋曰自此盡立飲論獻士之事云獻士用觶士賤也<lb/>
者對上大夫以上獻用觚旅酬乃用觶此獻士即用觶<lb/>
故云士賤也不從今文觚者若從觚與大夫已上何異<lb/>
　　　燕末行射如鄉射之禮<lb/>
若射則大射正為司射如鄉射之禮　釋曰此一經論<lb/>
燕末行射之節云大射正為司射者燕禮輕又不主為<lb/>
射故射人為擯又為司正至射時大射正為司射大射<lb/>
<pb n="18b"/>
之時略於燕主於射故大射正為擯又為司正至射又<lb/>
親其職故不同為司射也<lb/>
　　　酬皆用觶此媵觚誤以角旁氏似觚<lb/>
賓降洗升媵觚于公注酬之禮皆用觶言觚者字之誤云<lb/>
云　釋曰自此盡賓反位論賓媵爵于公之節云古者<lb/>
觶字或作角旁氏由此誤爾者案冬官梓人為飲器勺<lb/>
一升爵一升觚三升獻以爵而酬以觚一獻而三酬則<lb/>
一豆矣鄭引南郡太守馬季常云觚當為觶豆當為斗<lb/>
<pb n="19a"/>
鄭康成云古者觶角旁氏似觚故誤為觚時人又多聞<lb/>
觚寡聞觝是以誤<lb/>
　　　此反位是反席以堂下無席<lb/>
賓反位　釋曰知反位是反席者以其堂下無席堂上<lb/>
乃有之而曰賓升成拜不云降明上反位者反席可知<lb/>
也<lb/>
　　　為士舉旅有執爵行之若漢時坐勸酒<lb/>
　　　前三舉旅皆酬者自酌授人<lb/>
<pb n="19b"/>
公坐取賓所媵觶興唯公所賜　釋曰自此盡士旅酌<lb/>
卒論君為士舉旅之事云唯公所賜者辭與為大夫舉<lb/>
旅同也云至此又言興者明公崇禮不倦者也以其説<lb/>
屨升坐之後理當倦今言興明不倦矣有執爵者無算<lb/>
坐勸酒有執爵行之者今此為士舉旅亦有執爵行之<lb/>
若無算爵然後士有盥升主酌授之者若然前三舉旅<lb/>
皆酬者自酌授人也坐行之若今坐勸酒<hi>此注</hi>
　　　大夫興酬士士立堂下無坐位<lb/>
<pb n="20a"/>
大夫卒受者以爵興西階上酬士云云　云興酬士者<lb/>
士立堂下無坐位者凡禮堂上有席者坐堂下無席者<lb/>
立是以禮記檀弓工尹商陽是士而云朝不坐堂下無<lb/>
坐位者也<lb/>
　　　獻庶子外内臣言内小臣徧獻可知<lb/>
卒主人洗升自西階獻庶子于阼階上如獻士之禮辯<lb/>
降洗遂獻左右正與内小臣皆於阼階上如獻庶子之<lb/>
禮注庶子掌正六牲之體及舞位使國子修德學道世子<lb/>
<pb n="20b"/>
之官也而與膳宰樂正聨事樂正亦學國子以舞左右<lb/>
正謂樂正僕人正也小樂正立于西縣之北僕人正僕<lb/>
人師僕人士立于其北北上大樂正立于東縣之北若<lb/>
射則僕人正僕人士陪于工後内小臣奄人掌君隂事<lb/>
隂令后夫人之官也皆獻于阼階上别於外内臣也獻<lb/>
正下及内小臣則磬人鐘人鑮人鼓人僕人之屬盡獻<lb/>
可知也凡獻皆薦也　釋曰此一經獻庶子以下之節<lb/>
云庶子掌正六牲之體及舞位使國子修德學道世子之<lb/>
<pb n="21a"/>
官也者案周禮諸子職云大祭祀正六牲之體凡樂事<lb/>
正舞位國子存遊倅使之修德學道彼天子諸子之官<lb/>
屬大子若據諸侯為庶子之官引之者以天子謂之諸<lb/>
子諸侯謂之庶子掌公卿大夫士之適子掌事是同故<lb/>
取諸子職解此庶子之事云而與膳宰樂正聨事者以<lb/>
掌正六牲之體得與膳宰聯事掌國子修德學道得與<lb/>
樂正聯事以其樂正亦掌教國子故也言此者欲見膳<lb/>
宰得獻此庶子亦得獻之意云樂正亦教國子以舞者<lb/>
<pb n="21b"/>
欲見庶子掌國子得與樂正聯事左右正謂樂正僕人<lb/>
正也僕人正以下至北上鄭知義然者見大射禮而知<lb/>
云左右正者據中庭為左右大射禮工遷于東僕人正<lb/>
亦與樂正同處名曰左正復云右正明是小樂正在西<lb/>
為一也若小樂正不在西大射之禮不得有左右正之<lb/>
文又兩靣俱縣明大小樂正各監一縣<lb/>
　　　庶子至内小臣獻於阼以别於他臣<lb/>
云内臣奄人掌君隂事隂令后夫人之官也者　案天官<lb/>
<pb n="22a"/>
小臣序官云内小臣奄上士四人其職云掌王之隂事<lb/>
隂令鄭注云隂事羣妃御見之事隂令王所求為於北<lb/>
宫彼后之官兼云夫人者欲見諸侯夫人内小臣亦與<lb/>
后之内小臣職同故雙言之云皆獻於阼階上别於外<lb/>
内臣也者臣云外内者案周禮有外内命夫鄭注云外<lb/>
命夫六卿以出案内命夫朝廷卿大夫則諸侯臣在鄉<lb/>
遂及采地者為外臣在朝廷者為内臣但外内臣皆獻<lb/>
於西階上此獻於阼階故云别於外内臣也<lb/>
<pb n="22b"/>
　　　無算爵對四舉旅前皆有次有數<lb/>
無算爵注算數至而止　釋曰自此盡無算樂論酒行<lb/>
樂作無次數之節云爵行無次無數者此對四舉旅以<lb/>
前皆有次有數<lb/>
　　　席以東為上席下謂席西<lb/>
云席下席西也者賓與卿大夫席皆南靣統於君皆以<lb/>
東為上<lb/>
　　　燕末拜下不稱賓皆正臣禮<lb/>
<pb n="23a"/>
士不拜受爵大夫就席士旅酌亦如之公有命徹幂則<lb/>
卿大夫皆降西階下北靣東上再拜稽首公命小臣辭<lb/>
公答再拜大夫皆辟注命徹幂者公意殷勤必盡酒也小<lb/>
臣辭不升成拜明雖醉正臣禮也不言賔賔彌臣也君<lb/>
答拜於上示不虚受也　釋曰云士旅酌亦如之如大<lb/>
夫相酌之法云公有命徹冪者此君尊在東楹之西專<lb/>
大惠故待無算爵乃徹冪鄉飲酒尊在房户之間賓主<lb/>
共之故賓至則徹之與此異也云小臣辭不升成拜明<lb/>
<pb n="23b"/>
雖醉正臣禮也者臣之禮當下拜為正今不言升成拜<lb/>
者於下已拜是雖無算爵已醉而不倦行臣禮禮之正<lb/>
也云不言賓賓彌臣也者經直言卿大夫皆降不别言<lb/>
賓是燕末賓同於臣言彌者上旅酬云若賓若長猶言<lb/>
賓但言賜不言酬已是賓卑今乃設賓不言賓是賓彌<lb/>
臣故同臣例也云君答拜於上示不虚受也者案燕義<lb/>
云禮無不答言上之不虚取於下也彼釋此言也但彼<lb/>
言不虚取於下者總申此燕禮君答拜之事不獨為此<lb/>
<pb n="24a"/>
言也<lb/>
　　　凡燕設燭者射後終宴則至宵<lb/>
宵則庶子執燭于阼階上司宫執燭于西階上甸人執<lb/>
大燭于庭閽人為大燭於門外注宵夜也燭燋也甸人掌<lb/>
共薪蒸者庭大燭為位廣也閽人門人也為作也作大<lb/>
燭以俟賓客出　釋曰凡燕法設燭者或射之後終宴<lb/>
則至宵也或冬之日不射亦宵夏之日不射未必至宵<lb/>
也云燭燋也者古者無麻燭而用荆燋故少儀云主人<lb/>
<pb n="24b"/>
執燭抱燋鄭云未爇曰燋但在地曰燎執之曰燭于地<lb/>
廣設之則曰大燭其燎亦名大燭故詩云庭燎之光毛<lb/>
云庭燎大燭也鄭云夜未央而於庭設大燭毛鄭並指<lb/>
此甸人執大燭之文也司烜氏云凡邦之大事共墳燭<lb/>
庭燎𤣥謂墳大也樹於門外曰大燭於門内曰庭燎言<lb/>
樹則大燭亦在地廣設之而已此閽人為大燭于門外<lb/>
者亦是大燭在地者按郊特牲云庭燎之百由齊桓公<lb/>
始也注云僭天子也庭燎之差公葢五十侯伯子男皆<lb/>
<pb n="25a"/>
三十文出大戴禮也此亦諸侯禮以燕禮輕故不言庭<lb/>
燎設大燭而已云甸人掌共薪蒸者天官甸師氏職文<lb/>
引之者以其内有燭燋故使之在門為大燭也云閽人<lb/>
門人也者按天官閽人掌守王中門之禁諸侯亦當然<lb/>
　　　公燕四方使者與已臣同唯戒異<lb/>
公與客燕注謂四方之使者　釋曰自此盡敢拜賜命<lb/>
論與異國臣將燕使卿大夫就館戒客之辭事但燕異<lb/>
國卿大夫與臣子同唯戒賓為異故于禮末特見之也<lb/>
<pb n="25b"/>
云謂四方之使者以其云客以寡君對之故知四方使<lb/>
卿大夫來聘主君將燕之也<lb/>
　　　燕朝服於寢者記經不具<lb/>
記燕朝服於寢注朝服至異也　釋曰凢記皆記經不<lb/>
具者以經不言燕服及燕處故記人言之也云謂冠𤣥<lb/>
端緇帶素韠白屨者皆士冠禮文案屨人注天子諸侯<lb/>
吉事皆舄諸侯朝服素裳素韠應白舄而云白屨者引<lb/>
士冠禮成文其實諸侯當白舄其臣則白屨也鄭注周<lb/>
<pb n="26a"/>
禮屨人云複下曰舄禪下曰屨下謂底以此為異也云<lb/>
燕於路寢相親眤也知燕於寢者以其饗在廟明燕在<lb/>
寢私處可知也引漢法欲見與古異者周時𤣥冠服則<lb/>
緇布衣今衣皮弁服是其異也注今辟雍十月行此燕<lb/>
禮𤣥冠而衣皮弁服與禮異<lb/>
　　　燕禮公食鄉飲亨狗注各不同<lb/>
亨於門外東方注亨於門外臣所掌也　釋曰此君禮<lb/>
故云臣所掌案公食記云亨於門外東方注云必於門<lb/>
<pb n="26b"/>
外者大夫之事也注不同者以其饗食在廟嚴凝宜親<lb/>
監視不得言臣所掌故注云大夫之事也鄉飲酒亨狗<lb/>
於堂東北者非君禮是臣於堂東北不在外者宜主人<lb/>
親供又法陽氣之所始故三者注皆不同<lb/>
　　　鄭以四方賔燕之節擬公食其實多不同<lb/>
若與四方之賔燕則公迎之于大門外揖讓升　釋曰<lb/>
云自戒至於拜至皆如公食者此燕用狗彼用太牢此<lb/>
戒賔再辭彼三辭至于卿大夫立位皆不同而云如公<lb/>
<pb n="27a"/>
食者謂除此之外如之若然依公食從首使大夫戒各<lb/>
以其爵上介出請入告已下至北靣再拜稽首皆如之<lb/>
饌具之等不如之也云亦告饌具而後公即席小臣請<lb/>
執冪請羞者乃迎賔也者言此者欲見燕四方賔此等<lb/>
依上文與燕己臣子同亦不如公食以其公食公無席<lb/>
又無入廟之事又公食無請執幂羞膳故别言此也<lb/>
　　　聘賔為苟敬席阼階西其介為賔<lb/>
賔為苟敬席于阼階之西北靣有脀不嚌肺不啐酒其<lb/>
<pb n="27b"/>
介為賔　釋曰云主國君饗時親進醴于賔者謂行聘<lb/>
享訖禮賔之時君親酌醴進於賔若然前有饗食不言<lb/>
之者饗禮亡無以引證食禮又無酒醴所獻之事故不<lb/>
言而云饗時也云今燕又宜獻焉者按上燕己臣子使<lb/>
宰夫為主人知此親獻者若不親獻即同己臣子賔何<lb/>
須辭之而為苟敬故知君當親獻焉云至此升堂而辭<lb/>
讓者若此時升堂不辭即行燕賔之禮故知辭之在初<lb/>
升堂時云欲以臣禮燕為恭敬也者此謂在阼西北靣<lb/>
<pb n="28a"/>
故云席之如諸公之位也云言苟敬者賔實主國所宜<lb/>
敬也者賔實主國所宜敬但為辭讓故以命介為賔不<lb/>
得敬之今雖以介為賔不可全不敬於是席之於阼階<lb/>
西且敬也<lb/>
　　　燕聘使君得專席受賔酢與燕已臣異<lb/>
無膳尊無膳爵注降尊以就卑　釋曰郊特牲云三獻<lb/>
之介君專席而酢焉此降尊以就卑也注云三獻卿大<lb/>
夫來聘主君饗燕之以介為賔賔為苟敬則徹重席而<lb/>
<pb n="28b"/>
受酢也專猶單也彼與此事同故鄭引彼經以證此燕<lb/>
已臣子不見有君親受賔酢若燕異國臣子得有專席<lb/>
受酢者獻卿大夫之後依次各為此三人與旅獻士之<lb/>
後賔乃媵觶於公賔取所媵觶為士舉旅應以為酢君<lb/>
君專席而受之也<lb/>
　　　與卿大夫燕皆大夫為賔聘使則介為賔<lb/>
與卿燕則大夫為賔與大夫燕亦大夫為賔　釋曰此<lb/>
謂與已臣子燕法若與異國賔燕皆用上介為賔如上<lb/>
<pb n="29a"/>
說也云公父文伯飲南宫敬叔酒路堵父為客是魯語<lb/>
文此三人皆魯大夫自相燕法云此之謂也者此謂不<lb/>
使所為燕者為賔之義云君恒以大夫為賔者大夫卑<lb/>
雖尊之猶逺於君者案禮記燕義云不以公卿為賔為<lb/>
疑也明嫌之義也注云公卿尊矣復以為賔則尊與君<lb/>
大相近是不用公卿為賔恐逼君用大夫為賔雖尊之<lb/>
猶逺於君<lb/>
　　　賔及寢庭金奏肆夏示易以敬<lb/>
<pb n="29b"/>
若以樂納賔則賔及庭奏肆夏云云　云肆夏樂章也<lb/>
今亡者鄭注鍾師云九夏皆詩篇名頌之族類也此歌<lb/>
之大者載在樂章樂崩亦從而亡是以頌不能具也云<lb/>
以鍾鑮播之鼔磬應之者鍾師云掌金奏鄭注云擊金<lb/>
以為奏樂之節金謂鍾及鎛又云凢樂事以鍾鼔奏九<lb/>
夏鄭注云先擊鍾次擊鼔是奏肆夏時有鍾鎛鼓磬彼<lb/>
經注雖不言磬但縣内有此四者故鄭兼言磬也言所<lb/>
謂金奏也者所謂鍾師掌金奏也云記曰此鄭引二記<lb/>
<pb n="30a"/>
之文何者云入門而縣興是仲尼之文仲尼燕居云兩<lb/>
君相見揖讓而入門入門而縣興揖讓而升堂升堂而樂<lb/>
闋郊特牲云賔入大門而奏肆夏示易以敬也必引二<lb/>
記文者以燕在寢賔及庭及寢庭與仲尼燕居入門而<lb/>
縣興事相類故引之證賔及庭樂作之義也此肆夏以<lb/>
金奏之故引郊特牲示易以敬證用肆夏之義也不取<lb/>
賔入大門者大門非寢門<lb/>
　　　鹿鳴言升歌新宮言下管明笙奏異常燕<lb/>
<pb n="30b"/>
升歌鹿鳴下管新宫笙入三成　釋曰鹿鳴不言工歌<lb/>
新宫不言笙奏而言升歌下管者欲明笙奏異於常燕<lb/>
常燕即上所陳四節是也今工歌鹿鳴三終與笙奏全<lb/>
别故特言下管新宫乃始笙入三成者止謂笙奏新宫<lb/>
三終申説下管之義云新宫小雅逸篇也知在小雅者<lb/>
以配鹿鳴而言<lb/>
　　　凡升階四連歩一栗階二歴階三躇階四<lb/>
凡栗階不過二等注其始至升堂　釋曰凡堂及階尊<lb/>
<pb n="31a"/>
者髙而多卑者卑而少按禮器云天子之堂九尺諸侯<lb/>
七尺大夫五尺士三尺士冠禮降三等受爵弁鄭注云<lb/>
降三等下至地則士三等階以此推之則一尺為一階<lb/>
大夫五尺五等階諸侯七尺七等階天子九尺九等階<lb/>
可知今云凢栗階不過二等言凢則天子九等已下至<lb/>
士三等皆有栗階之法栗階不過二等據上等而言故<lb/>
鄭云其始升猶聚足連歩一也故曲禮云渉級聚足連<lb/>
歩以上鄭注云渉等聚足謂前足躡一等後足從之併<lb/>
<pb n="31b"/>
連歩謂足相隨不相過也此即聚足一也天子已下皆<lb/>
留上等為栗階左右足各一發而升堂其下無問多少<lb/>
皆連歩雜記云主人之升降散等鄭注云散等栗階則<lb/>
栗階亦名散等凡升階之法有四等連歩一也栗階二<lb/>
也歴階三也歴階謂從下至上皆越等無連歩若禮記<lb/>
檀弓云杜蕢入寢歴階而升是也越階四也越階謂左<lb/>
右足越三等若公羊傳云趙盾避靈公躇階而走是也<lb/>
　　　賔若飲君燕則夾爵<lb/>
<pb n="32a"/>
若飲君燕則夾爵注謂君在不勝之黨賔飲之如燕媵觚<lb/>
則又夾爵　釋曰夾爵者將飲君先自飲及君飲訖又<lb/>
自飲為夾爵<lb/>
　　　鄭以房中樂無鐘磬與磬師注異<lb/>
有房中之樂注弦歌至君子　釋曰云弦歌周南召南<lb/>
之詩而不用鐘磬之節者此文承四方之賔燕下而云<lb/>
有明四方之賔而有之知不用鐘磬者以其此二南本<lb/>
后夫人侍御於君子用樂節是本無鐘磬今若改之而<lb/>
<pb n="32b"/>
用鐘磬當云有房中之奏樂今直云有房中之樂明依<lb/>
本無鐘磬也若然按磬師云教縵樂燕樂之鐘磬注云<lb/>
燕樂房中之樂所謂隂聲也二樂皆教其鐘磬房中樂<lb/>
得有鐘磬者彼據教房中樂待祭祀而用之故有鐘磬<lb/>
也房中及燕則無鐘磬也<lb/>
　<lb/>
　<lb/>
　儀禮要義卷十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儀禮要義卷四十六</head> <lb/>
    <p>
<pb n="1a"/>
欽定四庫全書<lb/>
　儀禮要義卷四十六<lb/>
　　　　　　　　　　　　宋　魏了翁　撰<lb/>
　　特牲饋食禮三<lb/>
　　　士有嗣子舉奠少牢無者辟君<lb/>
釋曰自此盡出復位論嗣子飲奠酌獻之事云嗣主人<lb/>
將為後者不言適而言將為後者欲見無長適立庶子<lb/>
及同宗為後皆是故汎言將為後也云舉猶飲也者非<lb/>
<pb n="1b"/>
謂訓舉為飲直是嗣子舉而飲之耳云將傳重累之者<lb/>
謂將使為嗣牽累崇敬承重祭祀之事是以使飲之而<lb/>
獻也云大夫之嗣子不舉奠辟諸侯者案文王世子云<lb/>
其登餕獻受爵則以上嗣注云上嗣君之適長子以特<lb/>
牲饋食禮言之受爵謂上嗣舉奠也獻謂舉奠洗爵酌<lb/>
入也餕謂宗人遣舉奠盥祝命之餕也大夫之嗣無此<lb/>
禮辟君也今案少牢無嗣子舉奠之事故此注云辟諸<lb/>
侯士卑不嫌得與人君同故有嗣子舉奠之事也奠者<lb/>
<pb n="2a"/>
即上文祝酌奠奠於鉶南是也<lb/>
　　　賓啐酒即酢主人此賔啐無酢嗣子<lb/>
尸執奠進受復位祭酒啐酒云云又祭酒啐酒奠之云<lb/>
啐之者答其欲酢已也者鄉飲酒鄉射主人獻賔賓皆<lb/>
啐酒洗爵即酢主人此嗣子獻賔賓啐之亦欲酢已故<lb/>
啐之其實無酢<lb/>
　　　嗣齒於子姓凡非主人不由阼<lb/>
云嗣齒於子姓者姓之言生子之所生謂孫行者今嗣<lb/>
<pb n="2b"/>
亦孫之流故齒之也云凡非主人升降自西階者案曲<lb/>
禮云為人子者升降不由阼階是以嗣子亦宜升降自<lb/>
西階適子孫不升阼階故於此摠言凡也<lb/>
　　　弟子獻長兄弟長兄弟拜弟子北面答拜<lb/>
兄弟弟子洗酌於東方之尊阼階前北面舉觶於長兄<lb/>
弟　釋曰自此盡乃羞論弟子舉觶將行旅酬之事云<lb/>
如主人酬賓儀者謂如上文主人酬賓就其階同北面<lb/>
並拜乃飲卒爵拜洗酌乃西面賓北面拜位故言如此<lb/>
<pb n="3a"/>
亦然弟子洗觶酌於東方之尊阼階前東面獻長兄弟<lb/>
長兄弟北面拜受弟子奠於薦南長兄弟坐取觶還西<lb/>
面拜弟子北面答拜長兄弟奠於薦北揖復位若有司<lb/>
徹云兄弟之後生者舉觶於其長長在左弟子自飲訖<lb/>
升酌降長拜受於其位舉爵者東面答拜鄭注云拜受<lb/>
答拜不北面者儐尸禮殺此不儐尸則拜送皆北面可<lb/>
知也弟子後生者此即有司徹云兄弟之後生者是也<lb/>
　　　乃羞謂庶羞非薦又無内羞<lb/>
<pb n="3b"/>
乃羞　釋曰知羞非薦羞者上文受獻時皆設薦俎於<lb/>
其位故知此羞乃是庶羞非薦也云此所羞者自祝主<lb/>
人至於内賔者言自祝下及内賔及衆賔兄弟皆在可<lb/>
知又下記云公有司獻次衆賔私臣獻次兄弟則内賔<lb/>
亦及之是以少牢下篇云乃羞庶羞於賓兄弟内賓及<lb/>
私人不儐尸亦云乃羞於賔兄弟内賔及私人辯是也<lb/>
若然少牢與有司徹儐尸與不儐尸庶羞與房中羞皆<lb/>
與尸佐食及祝主人主婦皆同時羞之者彼上下大夫<lb/>
<pb n="4a"/>
禮尊故得與尸同時羞此士禮卑故不得與尸同也云<lb/>
無内羞者以其尸尊尚無内羞况祝卑<lb/>
　　　旅酬無筭爵堂上下參差不等<lb/>
賓坐取觶阼階前北面酬長兄弟長兄弟在右　釋曰<lb/>
自此盡實觶於篚論行旅酬之間作止爵之事但此特<lb/>
牲之禮堂下行旅酬無筭爵並有室中者不與旅酬之<lb/>
事上大夫儐尸與旅酬不與無筭爵之事故别二人舉<lb/>
觶於尸侑得舉為旅酬徧及堂下尸與旅酬者以其儐<lb/>
<pb n="4b"/>
尸在堂禮殺故也若下大夫不儐尸者堂下無旅酬直<lb/>
行無筭爵於堂下而已尸則不與之所以下大夫無旅<lb/>
酬直有無筭爵者以其禮尸於室中辟國君堂下不設<lb/>
尊故無旅酬直行無筭爵而已以其堂下與神靈共尊<lb/>
不得與尸行旅酬故屈之此特牲堂下得旅酬無筭爵<lb/>
並行者以其堂下與神靈别尊故為加爵禮尸於室中<lb/>
酌上尊堂下旅酬行神恵酌下尊故上大夫及士之祭<lb/>
禮旅酬行無筭爵或行或不皆參差不等<lb/>
<pb n="5a"/>
　　　旅酬無筭爵酌已尊酬人時酌彼尊<lb/>
賓奠觶拜長兄弟答拜賔立卒觶酌於其尊　釋曰以<lb/>
其旅酬無筭爵以飲者酌已尊酬人之時酌彼尊是各<lb/>
自其酒故無筭爵賓弟子及兄弟弟子舉觶於其長各<lb/>
酌於其尊也<lb/>
　　　為加爵者作止爵禮殺並作<lb/>
為加爵者作止爵如長兄弟之儀　釋曰前衆賓之長<lb/>
為加爵如初爵止今還使為加爵者作止爵也故云如<lb/>
<pb n="5b"/>
長兄弟之儀云於旅酬之間言作止爵明禮殺並作者<lb/>
此決上文賓三獻爵止鄭注云三獻禮成欲神恵之均<lb/>
於室中是以奠而待之故有室中主人主婦致爵訖乃<lb/>
三獻作止爵此衆賓長為加爵如初爵止鄭注云尸爵<lb/>
止者欲神恵之均於在庭而堂下庭中行旅酬未訖為<lb/>
加爵者作止爵故鄭注云禮殺並作也<lb/>
　　　尸爵亦得為神恵無筭爵非神恵<lb/>
賓弟子及兄弟弟子洗各酌於其尊云云舉觶於其長<lb/>
<pb n="6a"/>
　釋曰自此盡爵無筭論二觶並行無筭爵之事云奠<lb/>
觶進奠之於薦右非神恵也者案上尊兩壺於阼階東<lb/>
加勺南柄西方亦如之鄭注云為酬賔及兄弟行神恵<lb/>
至此云非神恵者彼三獻止爵欲得神恵均於室中衆<lb/>
賓長為加爵止爵者欲神恵均於在庭故止爵行旅酬<lb/>
雖以尸而奠爵待之亦得為神恵至此别為無筭爵在<lb/>
下自勸故得為非神恵故奠於薦右同於生人飲酒<lb/>
　　　凡堂下皆北面凡拜受送皆北面<lb/>
<pb n="6b"/>
云凡堂下拜亦皆北面者前主人酬賔弟子舉於其長<lb/>
行旅酬及無筭爵兄弟弟子賔弟子舉觶皆北面則知<lb/>
凡堂下雖不見面位者皆北面拜可知云凡賔以下至<lb/>
於私人拜受送皆北面故云凡也<lb/>
　　　此言利即前佐食少牢兩見其名<lb/>
利洗散獻於尸酢及祝如初儀降實散於篚　釋曰自<lb/>
此盡西序下論佐食獻尸祭祀畢之事云利佐食也言<lb/>
利以今進酒也者利與佐食乃有二名者以上文設俎<lb/>
<pb n="7a"/>
啓㑹爾敦之時以黍稷為食故名佐食今進以酒酒所<lb/>
以供飬故名利利即養也故鄭云以今進酒也若然少<lb/>
牢名佐食上利執羊俎下利執豕俎者大夫禮文故即<lb/>
兩見其名<lb/>
　　　祭畢祝告利成禮有階上堂下之異<lb/>
祝東面告利成　釋曰少牢云主人出立於阼階上南<lb/>
面祝出立於西階上東面祝告曰利成此户外告利成<lb/>
彼階上告利成以尊者稍逺於尸若天子諸侯禮畢於<lb/>
<pb n="7b"/>
堂下告利成故詩楚茨云禮儀既備鐘鼓既戒孝孫徂<lb/>
位工祝致告鄭注云鐘鼓既戒戒諸在廟中者以祭禮<lb/>
畢孝孫徃位堂下西面位也祝於是致孝孫之意告尸<lb/>
以利成是尊者告利成逺所尸也云不言禮畢於尸間<lb/>
之嫌者間間暇無事若言禮畢則於尸間暇無事有發<lb/>
遣尸之嫌故直言利成而已也<lb/>
　　　尸謖主人降前尸出廟<lb/>
尸謖祝前主人降　釋曰引少牢者證大夫禮主人立<lb/>
<pb n="8a"/>
位與士不同又證前尸出廟之事云前尸之儀士虞禮<lb/>
備矣者彼有室中出户降階出廟前尸之事<lb/>
　　　徹庶羞不入於房而設於序以擬燕<lb/>
徹庶羞設於西序下注為將餕去之庶羞主為尸非神<lb/>
饌也尚書傳曰宗室有事族人皆侍終日大宗已侍於<lb/>
賓奠然後燕私燕私者何也已而與族人飲也此徹庶<lb/>
羞置西序下者為將以燕飲與然則自尸祝至於兄弟<lb/>
之庶羞宗子以與族人燕飲於堂内賔宗婦之庶羞主<lb/>
<pb n="8b"/>
婦以燕飲於房　釋曰知非神饌而云為尸者以其尸<lb/>
三飯後始薦庶羞故徹之乃餕也凡餕者尸餕鬼神之<lb/>
餘祭者餕尸之餘義取鬼神之恵徧朝中庶羞非鬼神<lb/>
恵故不用也引尚書已下者是彼康誥傳文大宗已侍<lb/>
於賓奠者或有作𧃊或有作暮者皆誤以奠為正也引<lb/>
之者證徹庶羞不入于房而設于西序下以擬燕故也<lb/>
必知祭有燕者案楚茨詩云鼓鐘送尸下云備言燕私<lb/>
鄭注云祭祀畢歸賔客之俎同姓則留與之燕所以尊<lb/>
<pb n="9a"/>
賔客親骨肉也其上大夫當日儐尸安有燕故有司徹<lb/>
上大夫云主人退注云反於寢也是無燕私若下大夫<lb/>
不儐尸與此士禮同亦當有燕也云與者以經直言設<lb/>
於序下不言燕疑之引書傳為證有燕故言與以疑之<lb/>
也云然則自尸祝以下知義如此者以兄弟受獻於堂<lb/>
上主婦内賔受獻於房中尸出之後堂房無事故知燕<lb/>
時男子在堂婦人在房可也<lb/>
　　　廟中分神恵猶君恵徧境内<lb/>
<pb n="9b"/>
筵對席佐食分簋鉶　釋曰自此盡尸外西面論嗣子<lb/>
共長兄弟對餕之事云敦有虞氏之器者大夫異姓既<lb/>
用異代之器故少牢特牲皆用敦則同姓之士當同周<lb/>
制周制用簋故經言分簋餕是鬼神之恵徧廟中若國<lb/>
君之恵徧境内是可以觀政之事<lb/>
　　　祝命佐食徹阼俎改饌西北隅為陽厭<lb/>
祝命徹阼俎豆籩設於東序下　釋曰自此盡畢出論<lb/>
徹薦俎改設饌於西北隅為陽厭之事云祝命徹阼俎<lb/>
<pb n="10a"/>
者是佐食徹之當徹阼俎之時堂下賓兄弟俎畢出故<lb/>
下文云佐食徹阼俎堂下俎畢出是也若然祝命徹阼<lb/>
俎時堂下俎畢出又退在下者欲見先徹室内俎乃徹<lb/>
堂下是以祝命佐食徹阼俎及豆籩又祝自執俎以出<lb/>
又宗婦徹祝豆籩入於房即佐食改饌西北隅是以作<lb/>
經并説室内行事乃到本云上佐食徹阼俎時堂下俎<lb/>
畢出也云命命佐食者此命命使徹阼俎下文云佐食<lb/>
徹俎故知<lb/>
<pb n="10b"/>
　　　宗婦徹入房為主婦將燕内賓<lb/>
宗婦徹祝豆籩入於房徹主婦薦俎　釋曰宗婦不徹<lb/>
主人豆籩而徹祝豆籩入房者為主婦將用之為燕祝<lb/>
兩豆籩而主婦用之者祝接神尸之類主婦燕姑姊妹<lb/>
及宗女宜行神恵故主人以薦羞并及祝庶羞燕宗人<lb/>
於堂主婦以祝籩豆用之燕内賓於房是其事也云宗<lb/>
婦既並徹徹其卑者以宗婦不徹主人籩豆而徹祝與<lb/>
主婦是徹其卑者<lb/>
<pb n="11a"/>
　　　當室之白陽厭尸未入直飫神隂厭<lb/>
佐食徹尸薦俎敦設於西北隅几在南厞用筵納一尊<lb/>
佐食闔牗户降注厞隱也不知神之所在或諸逺人乎<lb/>
尸謖而改饌為幽闇庶其饗之所以為厭飫少牢饋食<lb/>
禮曰南面而饋之設此所謂當室之白陽厭也則尸未<lb/>
入之前為隂厭矣曽子問曰殤不備祭何謂隂厭陽厭<lb/>
也　釋曰云不知神之所在或諸逺人乎禮記郊特牲<lb/>
之文彼論正祭與繹祭之事此為陽厭引之者欲見孝<lb/>
<pb n="11b"/>
子求神非一處故先為隂厭後為陽厭之事也引少牢<lb/>
者見彼大夫禮陽厭南面此士禮東面雖面位不同當<lb/>
室之白則同案曽子問庶殤為陽厭之事故彼云凡殤<lb/>
與無後者祭於宗子之家當室之白尊於東房是謂陽<lb/>
厭鄭注云當室之白謂西北隅得户之明者也凡言厭<lb/>
者謂無尸直厭飫神故鄭云則尸未入之前為隂厭矣<lb/>
謂祭於奥中不得户明故名隂厭對尸謖之後改饌於<lb/>
西北隅為陽厭以向户明故為陽厭也引曽子問云殤<lb/>
<pb n="12a"/>
不備祭何謂隂厭陽厭者彼上文孔子曰有隂厭有陽<lb/>
厭謂宗子有隂厭無陽厭凡殤有陽厭無隂厭曽子言<lb/>
謂殤死隂厭陽厭具有故問孔子孔子引宗子一有隂<lb/>
厭凡殤一有陽厭引之證成人隂厭陽厭並有之義也<lb/>
　　　凡主人拜送賔賔不答拜<lb/>
祝告利成降出主人降即位宗人告事畢賔出主人送<lb/>
於門外再拜注拜送賓也凡去者不答拜　釋曰云凡<lb/>
去者不答拜者云凡摠解諸文主人拜送賔皆不答拜<lb/>
<pb n="12b"/>
鄭注鄉飲酒云禮有終是也若賔答拜是更崇新敬禮<lb/>
故不答也<lb/>
　　　衆賓自徹俎而出賓俎有司徹歸之<lb/>
佐食徹阼俎堂下俎畢出注唯賓俎有司徹歸之鄭所<lb/>
以知歸賓俎者正見賔出主人送於門外再拜明賔不<lb/>
自徹俎主人使歸之若助君祭必自徹其俎鄭注曲禮<lb/>
大夫以下或使人歸之是以孔子世家云魯郊不致燔<lb/>
俎於大夫孔子不税冕而行士大夫家尊賓則使歸之<lb/>
<pb n="13a"/>
自餘亦自徹而去也<lb/>
　　　記以特牲饋食上下始終皆朝服<lb/>
記特牲饋食其服皆朝服𤣥冠緇帶緇韠　釋曰此退<lb/>
𤣥冠在朝服下者欲令近緇色士冠在朝服上從而正<lb/>
也云皆者謂賔及兄弟筮日筮尸視濯亦𤣥端者見上<lb/>
經云筮日主人冠𤣥端子姓兄弟如主人之服有司羣<lb/>
執事如兄弟服筮尸云如求日之儀至於視濯又不見<lb/>
異服故知皆𤣥端至祭日夙興云主人服如初初即𤣥<lb/>
<pb n="13b"/>
端明其餘亦如初是朝服可知是以此注云皆者謂賓<lb/>
及兄弟也云朝服者諸侯之臣與其君日視朝之服大<lb/>
夫以祭者案玉藻云諸侯朝服以日視朝下少牢云主<lb/>
人朝服是也<lb/>
　　　爵觚觶角散之大小貴賤<lb/>
篚在洗西南順實二爵二觚四觶一角一散注順從也<lb/>
言南從統於堂也二爵者為賓獻爵止主婦當致也二<lb/>
觚長兄弟酬衆賓長為加爵二人班同宜接並也四觶<lb/>
<pb n="14a"/>
一酌奠其三長兄弟酬賓卒受者與賔弟子兄弟弟子<lb/>
舉觶於其長禮殺事相接禮器曰貴者獻以爵賤者獻<lb/>
以散尊者舉觶卑者舉角舊説云爵一升觚二升觶三<lb/>
升角四升散五升　釋云禮器曰貴者獻以爵者謂賔<lb/>
長獻尸主人致爵於主婦是也賤者獻以散上利洗散<lb/>
是也尊者舉觶謂若酌奠之及長兄弟酬賔之等是也<lb/>
卑者舉角謂主人獻用角鄭云下大夫也則大夫尊用<lb/>
爵士卑用角是也引舊説者爵觚已下升數無正文韓<lb/>
<pb n="14b"/>
詩雖有升數亦非正經故引舊説為證也<lb/>
　　　内兄弟南上北上取曲禮主婦南面<lb/>
内賔立於其北東面南上宗婦北堂東面北上注二者<lb/>
所謂内兄弟内賔姑姊妹也宗婦族人之婦其夫屬於<lb/>
所祭為子孫或南上或北上宗婦宜統於主婦主婦南<lb/>
面北堂中房而北　釋曰言所謂者上經云主人洗獻<lb/>
内兄弟於房中知獻衆兄弟之儀是也云其夫屬於所<lb/>
祭為子孫者以其在父行則謂之為母今言宗婦則其<lb/>
<pb n="15a"/>
夫屬於所祭死者之子孫之妻皆稱婦也云或南上或<lb/>
北上云内賔姑姊妹賔客之類南上自取曲禮云東鄉<lb/>
西鄉以南方為上宗婦雖東鄉取統於主婦故北上主<lb/>
婦南面故也云北堂中房而北者謂房中半已北為北<lb/>
堂也<lb/>
　　　爨者老婦之祭非火神燔柴失之<lb/>
尸卒食而祭饎爨雍爨注舊説云宗婦祭饎爨亨者祭<lb/>
雍爨云亨者則周禮亨人之官其職主實鑊水爨亨之<lb/>
<pb n="15b"/>
事以供外内饔故使之祭饔爨也云用黍肉而已無籩<lb/>
豆俎者亦約禮器云盆瓶知之引禮器者案彼云孔子<lb/>
曰臧文仲焉知禮燔柴於奥鄭注云奥當為爨字之誤<lb/>
也或作竈禮尸卒食而祭饎爨饔爨也時人以為祭火<lb/>
神乃燔柴又云夫爨者老婦之祭也盛於盆尊於瓶注<lb/>
云老婦先炊者也盆瓶炊器也明此祭先炊非祭火神<lb/>
燔柴似失之引之者證祭爨之事也<lb/>
　　　賓送尸出門若有儐尸則尸出不送<lb/>
<pb n="16a"/>
賓從尸俎出廟門乃反位注從尸送尸也云士之助祭<lb/>
終其事也者謂送尸為終其事既送尸為終其事則更<lb/>
無儐尸之禮若上大夫有儐尸者尸出賓不送以其事<lb/>
終於儐尸故也<lb/>
　　　俎不言所折骨體略言殽脀又略<lb/>
衆賓及衆兄弟内賓宗婦若有公有司私臣皆殽脀注<lb/>
又略此所折骨直破折餘體可殽者升之俎一而已不<lb/>
備三者賤祭禮接神者貴凡骨有肉曰殽祭統曰凡為<lb/>
<pb n="16b"/>
俎者以骨為主貴者取貴骨賤者取賤骨貴者不重賤<lb/>
者不虚示均也俎者所以明恵之必均也善為政者如<lb/>
此故曰見政事之均焉公有司亦士之屬命於君者也<lb/>
私臣自己所辟除者　釋曰云又略者上文長兄弟及<lb/>
宗人直言折不言所折骨體已是略此又不言折而言<lb/>
殽脀是又略也言此所折骨值有餘體即破之可也云<lb/>
祭禮接神者貴者謂長兄弟及宗人已上俎皆三皆有<lb/>
嚌肺以接神及尸貴故三體不止接神象所接尸者亦<lb/>
<pb n="17a"/>
貴可知自衆賓以下折體而已不接尸神賤無獻故也<lb/>
宗人雖不獻執巾以授尸亦名接尸也<lb/>
　　　祭祀有上事者貴之獻在後者賤<lb/>
公有司獻在衆賓後私臣獻在兄弟後故云獻在後者<lb/>
賤也云祭祀有上事者貴之者謂衆賓兄弟次賓之卑<lb/>
得獻衆賓擇取公有司可執事者謂前舉鼎匕載羞從<lb/>
獻衆賓擇取公有司酬爵之屬如此者門外在有司羣<lb/>
執事中入門列在東面為衆賓餘者在門西位也兄弟<lb/>
<pb n="17b"/>
雖無上事亦皆在西面位族親故也私臣獻在兄弟後<lb/>
者職賤公有司在衆賓後不執事賤於執事者故曰有<lb/>
上事者貴之宗人獻與旅齒於衆賓則公有司為之佐<lb/>
食於旅齒於兄弟則私臣之中擇為賓使為佐食也是<lb/>
以前文佐食北面立於中庭注云佐食賓佐尸食者是<lb/>
也<lb/>
　　　君賜爵有爵則以官無爵從昭穆<lb/>
案祭統云凡賜爵昭為一穆為一昭與昭齒穆與穆齒<lb/>
<pb n="18a"/>
凡羣有司皆以齒此之謂長㓜有序此不見昭穆位者<lb/>
主人衆兄弟非昭穆乎故彼注昭穆猶特牲少牢饋食<lb/>
之禮主人之衆兄弟也羣有司猶衆賓下及執事者君<lb/>
賜之爵謂若酬之是也若其有爵者則以爵序之何故<lb/>
然也案文王世子其在外朝則以官其在宗廟之中則<lb/>
如外朝之位宗人授事以爵以官是不以姓其獻之亦<lb/>
以官故祭統云尸飲五君洗玉爵獻卿尸飲七以瑶爵<lb/>
獻大夫尸飲九以散爵獻士及羣有司皆以齒明尊卑<lb/>
<pb n="18b"/>
之等是也其酬蓋因此位而昭穆得獻蓋依少牢下篇<lb/>
主人洗升酌獻兄弟阼階上注云兄弟長㓜立飲賤不<lb/>
别大夫之賓尊於兄弟又曰辯受爵其位在洗東西面<lb/>
北上升受爵其薦脀設於其位注云先著其位於上乃<lb/>
後云薦脀設於其位明位初在是也此中皆無爵者以<lb/>
此二者差之知無爵者從昭穆有爵者則以官矣<lb/>
　　　賓主相酬主常在東同在賔中則尊右<lb/>
賓酬長兄弟長兄弟在右長兄弟酬衆賓長自左受旅<lb/>
<pb n="19a"/>
如初是賓主相酬主人常在東其同在賓中則受酬者<lb/>
在左若鄉飲酒賓酬主人主人立於賓東主人酬介介<lb/>
立於主人之西其衆賓受介酬者自介右鄭注云尊介<lb/>
使不失故位衆受酬者受自左異其義也賔主相酬各<lb/>
守其位不以尊卑變同類之中受者於左尊右也<lb/>
　　　主婦俎觳折謂分後右足為俎<lb/>
主婦俎觳折注觳後足折分也　釋曰案既夕記云明<lb/>
衣裳長及觳鄭注云觳足跗也是後足也云分後右足<lb/>
<pb n="19b"/>
以為佐食俎者少牢主婦用左臑此士妻辟之不用左<lb/>
臑用後右足不用後左足太卑<lb/>
　　　魚十有五象月盈尊卑俎同<lb/>
魚十有五注魚水物以頭枚數隂中之物取數於月十<lb/>
有五日而盈少牢饋食亦云十有五而俎尊卑同此所<lb/>
謂經而等也<lb/>
　<lb/>
　儀禮要義卷四十六<lb/>
</p>
<p>
</p>
  </div>
</body>
</text>
</TEI>
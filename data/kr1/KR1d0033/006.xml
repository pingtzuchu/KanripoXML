<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儀禮要義卷六</head> <lb/>
    <p>
<pb n="1a"/>
欽定四庫全書<lb/>
　儀禮要義卷六<lb/>
　　　　　　　　　　　　宋　魏了翁　撰<lb/>
　　士昏禮三<lb/>
　　　舅姑没三月廟見猶存時盥饋特豚<lb/>
若舅姑既没則婦入三月乃奠菜注以篚祭菜　釋曰<lb/>
自此至饗禮論舅姑没三月廟見之事必三月者三月<lb/>
一時天氣變婦道可以成之故也此言舅姑俱没者若<lb/>
<pb n="1b"/>
舅没姑存則當時見姑三月亦廟見舅若舅存姑没婦<lb/>
人無廟可見或更有繼姑自然如常禮也案曽子問云<lb/>
三月而廟見稱来婦也擇日而祭於禰成婦之義也鄭<lb/>
云謂舅姑没者也必祭成婦義者婦有供養之禮猶舅<lb/>
姑存時盥饋特豚於室此言奠菜即彼祭於禰一也奠<lb/>
菜亦得稱祭者若學記云皮弁祭菜之類也<lb/>
　　　祭同几席今婦見舅姑象生時故異<lb/>
席於廟奥東面右几席於北方南面注北方墉下　釋<lb/>
<pb n="2a"/>
曰案周禮司几筵云每敦一几鄭注云周禮雖合葬及<lb/>
時同在殯皆異几體實不同祭於廟同几精氣合又祭<lb/>
統云設同几同几即同席此即祭於廟中而别席者此<lb/>
既廟見若生時見舅姑舅姑别席異面是以今亦異席<lb/>
别面象生不與常祭同也<lb/>
　　　婦人以肅拜為正今扱地重拜<lb/>
婦拜扱地坐奠菜於几東席上還又拜如初　釋曰云<lb/>
扱地手至地者以手之至地謂之扱地則首不至手又<lb/>
<pb n="2b"/>
與男子空首不同云婦人扱地猶男子稽首者婦人肅<lb/>
拜為正今云扱地則婦人之重拜也猶男子之稽首亦<lb/>
拜中之重故以相况也案周禮大祝辨九拜一曰稽首<lb/>
二曰頓首三曰空首四曰振動五曰吉拜六曰凶拜七<lb/>
曰竒拜八曰褒拜九曰肅拜<lb/>
　　　室事交于階敬也　舅言奠嘉菜姑言告<lb/>
婦降堂取笲菜入祝曰某氏来婦敢告于皇姑某氏<lb/>
釋曰不直云降而云降堂者則在階上故云降堂階下<lb/>
<pb n="3a"/>
也云室事交乎户今降堂者敬也者室事交乎户禮器<lb/>
文彼子路與季氏之祭云室事交乎户堂事交乎階今<lb/>
此既是室之事當交於户今乃交於階故言敬也云於<lb/>
姑言敢告舅尊於姑者上文於舅言敢奠嘉菜不言告<lb/>
是舅尊於姑言告是姑卑也<lb/>
　　　祭訖闔牖户<lb/>
婦出祝闔牖户注凡廟無事則閉之　釋曰先言牖後<lb/>
言户者先闔牖後閉户故為文然也以其祭訖則闔牖<lb/>
<pb n="3b"/>
明是無事則閉之以其鬼神尚幽闇故也<lb/>
　　　舅姑没老醴婦壻饗送者<lb/>
釋曰舅姑生時見訖舅姑使贊醴婦於寢之户牖之間<lb/>
今舅姑没者使老醴婦於廟之房中其禮則同使老及<lb/>
處所則别舅姑存舅姑自饗送者如上文今舅姑没故<lb/>
壻兼饗丈夫婦人如舅姑饗禮并有贈錦之等<lb/>
　　　辭無不腆無辱贄生皮帛可制<lb/>
記士昏禮凡行事必用昏昕受諸禰廟辭無不腆無辱<lb/>
<pb n="4a"/>
知辭無不腆者郊特牲云告之以直信信事人也信婦<lb/>
徳也注云此二者所以教婦正直信也是賔納徵之時<lb/>
不得謙虚為辭也云主人不謝来辱者此亦是不為謙<lb/>
虚云摯不用死者凡摯亦有用死者是以尚書云三帛<lb/>
二生一死摯即士摯雉今此亦是士禮恐用死鴈故云<lb/>
不用死也云皮帛必可制者可制為衣物此亦是教婦<lb/>
以誠信之義也<lb/>
　　　同牢時用鮮用鮒用全<lb/>
<pb n="4b"/>
腊必用鮮魚用鮒必殽全注全不餒敗不剥傷　釋曰<lb/>
腊用鮮者義取夫婦日新之義云魚用鮒者義取夫婦<lb/>
相依附者也云殽必全者義取夫婦全節無虧之理此<lb/>
並據同牢時也<lb/>
　　　女子許嫁未許嫁皆有笄及醴醮異<lb/>
女子許嫁笄而醴之稱字注許嫁已受納徵禮也云云<lb/>
云笄女之禮猶冠男也使主婦女賔執其禮者案雜記<lb/>
云女雖未許嫁年二十而笄禮之婦人執其禮鄭注云<lb/>
<pb n="5a"/>
言婦人執其禮明非許嫁之笄彼以非許嫁笄輕故無<lb/>
主婦女賔使婦人而已明許嫁笄當使主婦對女賔執<lb/>
其禮其儀如冠男也又許嫁者用醴禮之不許嫁者當<lb/>
用酒醮之敬其早得禮也<lb/>
　　　祖廟髙祖宗室大宗之家小宗有四<lb/>
祖廟未毁教于公宫三月若祖廟已毁則教于宗室<lb/>
釋曰此謂諸侯同族之女將嫁之前教成之法經直云<lb/>
祖廟鄭知女髙祖為君者之廟也以有緦麻之親者以<lb/>
<pb n="5b"/>
其諸侯立五廟太祖之廟不毁親廟四以次毁之經云<lb/>
未毁與已毁是據髙祖之廟而言故云祖廟女髙祖為<lb/>
君之廟也共承髙祖是四世緦麻之親若三世共曾祖<lb/>
曽祖小功之親若共祖大功之親若共禰廟是齊衰之<lb/>
親則皆教于公宫今直言緦麻者舉最䟽而言云宗室<lb/>
大宗之家者案喪服小記繼别為宗謂别子之世適長<lb/>
子族人來宗事之者謂之宗者収族者也髙祖之廟既<lb/>
毁與君絶服者則皆於大宗之家教之又小宗有四或<lb/>
<pb n="6a"/>
繼祖或繼禰或繼曾祖或繼髙祖此等至五代皆遷不<lb/>
就之教者小宗卑故也<lb/>
　　　問名主人受鴈楹間還阼階上對<lb/>
問名主人受鴈還西面對賔受命乃降　釋曰知受鴈<lb/>
於兩楹間南面者納采時賔當阿東面致命主人阼階<lb/>
上北面再拜又云授于楹間南面問名如納采之禮故<lb/>
亦楹間南面授鴈於彼唯不云西面故記之也云還于<lb/>
阼階上對賔以女名者此即西面對與拜時北面異處<lb/>
<pb n="6b"/>
也<lb/>
　　　昏禮六反命于壻父者惟四使<lb/>
祭醴云云賔右取脯左奉之乃歸執以反命　釋曰知<lb/>
反命是此問名納吉納徵請期者以下云凡使者歸反<lb/>
命曰某既得將事矣敢以禮告言凡非一則知四者皆<lb/>
有反命也以納采與問名同使親迎又無使者故據此<lb/>
四者<lb/>
　　　納徵如納吉禮授幣如授鴈禮<lb/>
<pb n="7a"/>
納徵執皮攝之内文兼執足左首隨入云云　釋曰案<lb/>
經直云納徵𤣥纁束帛儷皮如納吉禮則授幣得如授<lb/>
鴈之禮至於庭實之皮無可相如故記之<lb/>
　　　天子廟門容大扃七个士降殺<lb/>
釋曰執皮者相隨而入至庭北面皆以西為左云隨入<lb/>
為門中阨陜者皮皆横執之案匠人云廟門容大扃七<lb/>
个注云大扃牛鼎之扃長三尺每扃為一个七个二丈<lb/>
一尺彼天子廟門此士之廟門降殺<lb/>
<pb n="7b"/>
　　　凡官有長有屬長是士則屬遞降<lb/>
主人受幣士受皮者自東出於後自左受云云　釋曰<lb/>
云士謂若中士下士不命者但諸侯之士國皆二十七<lb/>
人依周禮典命侯伯之士一命子男之士不命命與不<lb/>
命國皆分為三等上九中九下九案周禮三百六十官<lb/>
皆有官長其下皆有屬官但天子之士上士三命中士<lb/>
再命下士一命與諸侯之士異若諸侯上中下士同命<lb/>
今言士謂若中士下士不命者據上士為官長者若主<lb/>
<pb n="8a"/>
人是中士則士是下士若主人是下士則士是不命之<lb/>
士府史之等<lb/>
　　　女出父戒于阼階母戒諸西階不降<lb/>
女出于母左父西面戒之必有正焉若衣若笄母戒諸<lb/>
西階上不降　釋曰此記亦經不具以母出房户之西<lb/>
南面女出房西行故云出于母左父在阼階上西面故<lb/>
因而戒之云母戒諸西階上者母初立房西女出房母<lb/>
行至西階上乃戒之云託戒使不忘者謂託衣笄恒在<lb/>
<pb n="8b"/>
身而不忘持戒亦然故戒使不忘也下文父母及庶母<lb/>
重云戒者並與此文相續成也此士禮父母不降送案<lb/>
桓公三年經書九月齊侯送姜氏于讙糓梁𫝊曰禮送<lb/>
女父不下堂母不出祭門祭門則廟門言不出廟門則<lb/>
似得下堂者彼諸侯禮與此異以其大夫諸侯天子各<lb/>
有昏禮<lb/>
　　　婦登車以几猶後人用臺<lb/>
婦乗以几從者二人坐持几相對　釋曰上經雖云婦<lb/>
<pb n="9a"/>
乗以几不見從者二人持之故記之也此几謂將上車<lb/>
時而登若王后則履石大夫諸侯亦應有物履之但無<lb/>
文以言今人猶用臺是石几之類也<lb/>
　　　對文𤣥酒明水别其實一也<lb/>
婦入寢門贊者徹尊鼏酌𤣥酒三屬<hi>音燭</hi>于尊　釋曰明<lb/>
水者案周禮秋官司烜氏云以隂鍳取明水於月郊特<lb/>
牲云其謂之明水也由主人之絜著此水也注云著猶<lb/>
成也言主人齊絜此水乃成可得也配尊之酒加𤣥酒<lb/>
<pb n="9b"/>
鬰鬯與五齊皆用明水配之郊特牲云五齊加明水三<lb/>
酒加𤣥酒不言鬰鬯者記人文畧也相對𤣥酒與明水<lb/>
别通而言之明水亦名𤣥酒故禮運云𤣥酒在室彼配<lb/>
鬰鬯五齊是明水名為𤣥酒也以其俱是水故通言水<lb/>
也<lb/>
　　　房與室連無北壁故名北堂<lb/>
釋曰房與室相連為之房無北壁故得北堂之名故云<lb/>
洗在北堂也云所謂北洗者所謂經中北洗也云北堂<lb/>
<pb n="10a"/>
房中半以北者以其南堂是户外半以南得堂名則堂<lb/>
是户外之稱則知此房半以北得堂名也知房無北户<lb/>
者見上文云尊于房户之東房有南户矣燕禮大射皆<lb/>
云羞膳者外自北階立于房中不言入房是無北壁而<lb/>
無户是以得設洗直室東隅也云洗南北直室東隅者<lb/>
是南北節也云東西直房户與隅間者是東西節也<lb/>
　　　婦人相饗無降以北洗篚在上<lb/>
凡婦人相饗無降　釋曰本設北洗為婦人有事不下<lb/>
<pb n="10b"/>
堂今以北洗及篚在上故不降經不言故記之也言凡<lb/>
者欲見舅姑共饗婦及姑饗婦人送者皆然<lb/>
　　　婦入三月助祭謂適婦舅没或姑没<lb/>
婦入三月然後祭行注入夫之室三月後祭行謂助祭<lb/>
釋曰此據舅在無姑或舅没姑老者若舅在無姑三月<lb/>
不湏廟見則助祭案内則云舅没則姑老者謂姑六十<lb/>
亦𫝊家事任長婦婦入三月廟見祭菜之後亦得助夫<lb/>
祭故鄭云謂助祭也此亦謂適婦其庶婦無此事<lb/>
<pb n="11a"/>
　　　適婦有饗庶婦使人醮之不饗<lb/>
庶婦則使人醮之婦不饋　釋曰不饗者以適婦不醮<lb/>
而有饗今使人醮之以醮替饗故使人醮之不饗也云<lb/>
酒不酬酢曰醮者亦如庶子醮然知亦有脯醢者以其<lb/>
饗婦及醮子皆有脯醢<lb/>
　　　醴適醮庶儀同不盥饋特豚異<lb/>
注適婦酌之以醴尊之庶婦酌之以酒卑之云云　釋<lb/>
曰適婦用醴於客位東面受醴贊者北面拜送今庶婦<lb/>
<pb n="11b"/>
雖於房外之西亦東面拜受醮者亦北面拜送故云其<lb/>
儀則同也云不饋者共養統於適也者謂不盥饋特豚<lb/>
　　　問名而曰誰氏婦人不以名行<lb/>
問名曰某既受命將加諸卜敢請女為誰氏　釋曰云<lb/>
誰氏者謙也者以其下達乃納采則知女之姓矣今乃<lb/>
更問不敢必其主人之女也且本云問名而云誰氏者<lb/>
婦人不以名行<lb/>
　　　三族之不虞父昆弟已昆弟子昆弟<lb/>
<pb n="12a"/>
請期曰云云惟是三族之不虞使某也請吉日　釋曰<lb/>
鄭知三族是父己子三者之昆弟者若大功之喪服内<lb/>
不廢成禮若期親内則廢故舉合廢者而言以其父昆<lb/>
弟則伯叔及伯叔母已昆弟則己之親兄弟子昆弟則<lb/>
己之適子庶子者皆已之齊衰期服之内親故三族據<lb/>
三者之昆弟也引雜記者見大功小功之末既葬則可<lb/>
以嫁子娶妻經云三族不據之矣今據父之昆弟期於<lb/>
子小功不得與子娶妻若於子期於父小功亦不得娶<lb/>
<pb n="12b"/>
妻知今皆據壻之父而言若然己父昆弟於子為小功<lb/>
而言此三族者已及子皆為服期者亦據大判而言耳<lb/>
　　　禮女用醴在廟醮子用酒在寢<lb/>
父醮子命之曰徃迎爾相承我宗事　釋曰女父禮女<lb/>
用醴又在廟父醮子用酒又在寢不同者父禮女者以<lb/>
先祖遺體許人以適他族婦人外成故重之而用醴復<lb/>
在廟告先祖也男子直取婦入室無不反之故輕之而<lb/>
用酒在寢知醮子亦不在廟者若在廟以禮筵於户西<lb/>
<pb n="13a"/>
右几布神位今不言故在寢可知也<lb/>
　　　大宗小宗皆適妻之長子<lb/>
宗子無父母命之　釋曰云宗子者適長子也者案喪<lb/>
服小記云繼别為宗繼禰者為小宗大宗小宗皆是適<lb/>
妻所生長子也<lb/>
　　　宗子無父母命之親皆没已躬命之<lb/>
注母命之紀裂繻云云是也躬命之公孫夀云云　釋<lb/>
曰云母命之在春秋紀裂繻来逆女是也者案隠二年<lb/>
<pb n="13b"/>
經書秋九月紀裂繻来逆女公羊𫝊曰裂繻者何紀大<lb/>
夫也何以不稱使昏禮不稱主人何休云為養亷遠恥<lb/>
也又云然則曷稱稱諸父兄師友宋公使公孫夀来納<lb/>
幣則其稱主人何辭窮也辭窮者何無母也<lb/>
　　　辭賔言辱以白造緇曰辱<lb/>
然後壻見云云主人對曰云云今吾子辱云云　釋曰<lb/>
云以白造緇曰辱者謂以絜白之物造置於緇色之中<lb/>
是汙白色猶今賔至已門亦是屈辱<lb/>
<pb n="14a"/>
　　　主人不出大門壻見於寢奠摯異賔客<lb/>
主人出門左西面壻入門東面奠摯再拜出注出門出<lb/>
内門入門入大門不出大門者異於賔客也　釋曰云<lb/>
壻見於寢者聘禮凡見賔客及士親迎皆於廟者聘禮<lb/>
敬賔客故在廟親迎在廟者以先祖之遺體許人故在<lb/>
廟此壻見外舅姑非賔非親迎故知在適寢也云奠摯<lb/>
者壻有子道不敢授也者凡執摯相見皆親授受此獨<lb/>
奠之象父子之道質故不親授奠之而已云摯雉也者<lb/>
<pb n="14b"/>
以其士執雉是其常也<lb/>
　　　壻見主婦婦闔左扉立于内<lb/>
見主婦婦闔扉立于其内注云云兄弟之道宜相親<lb/>
釋曰云闔扉者婦人無外事者婦人送迎不出門兄弟<lb/>
不踰閾是無外事也云扉左扉者士喪禮卜葬云闔東<lb/>
扉主婦立于其内既言東扉即是左扉<lb/>
　　　冠昬燕射賔皆有幣此醴壻無<lb/>
主人請醴及揖讓入醴以一獻之禮主婦薦奠酬無幣<lb/>
<pb n="15a"/>
釋曰主人與壻揖讓而入寢門升堂醴壻故訓及為與<lb/>
也云無幣異於賔客者上冠禮醴賔酬之以幣昬禮饗<lb/>
賔酬以束錦燕禮大射酬賔客皆有幣此無幣<lb/>
　　　母與妻黨亦為兄弟<lb/>
鄭云兄弟之道宜相親者爾雅母與妻之黨為兄弟故<lb/>
知主婦於壻者兄弟之道也<lb/>
　　　壻門外主婦門内主婦先一拜<lb/>
壻立于門外東面主婦一拜壻答再拜主婦又拜壻出<lb/>
<pb n="15b"/>
注必先一拜者婦人於丈夫必俠拜<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儀禮要義卷六<lb/>
</p>
<p>
</p>
  </div>
</body>
</text>
</TEI>
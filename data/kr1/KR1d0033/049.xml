<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儀禮要義卷四十九</head> <lb/>
    <p>
<pb n="1a"/>
欽定四庫全書<lb/>
　儀禮要義卷四十九<lb/>
　　　　　　　　　　　　宋　魏了翁　撰<lb/>
　　有司徹一<lb/>
　　　大夫既祭儐尸於堂禮尸於室中<lb/>
有司徹第十七　釋曰鄭目録云少牢之下篇也大夫<lb/>
既祭儐尸於堂之禮祭畢禮尸於室中天子諸侯之祭<lb/>
明日而繹有司徹於五禮屬吉　釋曰言大夫既祭儐<lb/>
<pb n="1b"/>
尸於堂之禮者謂上大夫室内事尸行三獻禮畢别行<lb/>
儐尸於堂之禮又云祭畢禮尸於室中者據下大夫室<lb/>
内事尸行三獻無别行儐尸於堂之事即於室内為加<lb/>
爵禮尸即下文云若不儐尸以下是也<lb/>
　　　徹室中饌祝佐食俎以儐尸<lb/>
自此盡如初論徹室内之饋并更整設及温尸俎之事<lb/>
云徹室中之饋及祝佐食之俎者室内之饋主於尸饌<lb/>
薦俎黍稷皆名饋下大夫不儐尸餕訖云有司官徹饋<lb/>
<pb n="2a"/>
饌於室中西北隅彼鄭注云官徹饋者司馬司士舉俎<lb/>
宰夫取敦及豆則此饋内兼數物唯無肵俎肵俎上篇<lb/>
佐食徹之先設於堂下也又言及祝佐食之俎者殊其<lb/>
尊卑為文祝亦有薦在室内北墉下佐食之俎在兩楹<lb/>
之間無薦此等見於上篇今徹祝與佐食并為文者賤<lb/>
者省文之義其實祝薦俎在室内佐食俎在階間此直<lb/>
云有司不言官下大夫不儐尸云官徹者彼為更饌西<lb/>
北隅為陽厭故見官也肵俎亦用儐尸不使有司同時<lb/>
<pb n="2b"/>
徹者肵俎本為尸故設之徹之皆不與正俎同時而後<lb/>
設先徹案楚茨詩云諸宰君婦廢徹不遲此不言者彼<lb/>
人君禮故不同<lb/>
　　　祭之明日曰祊曰繹與卿大夫禮異<lb/>
云天子諸侯明日祭於祊而繹者欲見天子諸侯尊别<lb/>
日為之與卿大夫禮異但祊與繹二者俱時為之故郊<lb/>
特牲云繹之於庫門内祊之於東方失之矣鄭注云祊<lb/>
之禮宜於廟門外之西室繹又於其堂神位在西北二<lb/>
<pb n="3a"/>
者同時而大名曰繹其祭禮簡而事尸禮大引春秋傳<lb/>
者此宣八年左氏傳辛巳有事於大廟仲遂卒於垂卿<lb/>
佐卒輕於正祭不合廢但繹祭禮輕宜廢而不廢故譏<lb/>
之云壬午猶繹引之者證人君别日為繹又見二者雖<lb/>
同時而大名繹故孔子書繹不書祊引爾雅者爾雅釋<lb/>
天文彼云周曰繹商曰肜夏曰復胙復胙者復昨日之<lb/>
胙祭殷曰肜者義取肜肜祭不絶周曰繹者取尋繹前<lb/>
祭之事但祊者禮器云為祊乎外注祊祭明日之繹祭<lb/>
<pb n="3b"/>
也謂之祊者於廟門之旁因名焉其祭之禮既設祭於<lb/>
室而事尸於堂孝子求神非一處是也此祊是明日又<lb/>
祭故於廟門外若然正祭祊即於廟門内故楚茨詩云<lb/>
祝祭於祊祀事孔明毛傳云祊門内也鄭云孝子不知<lb/>
神之所在故使祝博求之于廟門内之旁待賓客之處<lb/>
此大夫儐尸同用正祭之牲天子諸侯禮大别日又别<lb/>
牲故牛人云享牛求牛鄭云享獻也獻神之牛謂所以<lb/>
祭者也求終也終事之牛謂所以繹者也是其别牲也<lb/>
<pb n="4a"/>
　　　埽堂攝酒為儐尸新之<lb/>
埽堂　釋曰為儐尸新之者正祭於室之時堂亦埽訖<lb/>
今將儐尸又埽之司宫攝酒鄭云更洗益整頓之者案<lb/>
士冠禮再醮攝酒注云攝猶整也整酒謂撓之此更添<lb/>
益整頓則此洗當作撓此謂儐尸唯徹室中之饋亦因<lb/>
前正祭之酒更撓攪添益整新之也今文攝作聶<lb/>
　　　燅尸俎先温於爨之鑊乃升之鼎<lb/>
　　　燅即論語左傳温尋之尋同<lb/>
<pb n="4b"/>
乃燅尸俎　釋曰知温尸俎於爨者見下文云卒燅乃<lb/>
升羊豕魚三鼎故知先温於爨之鑊乃後升之於鼎也<lb/>
肵亦温焉知者案下文載俎所舉在肵肩胳脊脅皆在<lb/>
載於俎明亦温可知又云獨言温尸俎則祝與佐食不<lb/>
與儐尸之禮者但正祭時尸祝及佐食皆有俎今獨言<lb/>
温尸俎欲見儐尸時祝與佐食不與而别立侑也云古<lb/>
文燅皆作尋論語及左傳與此古文皆作尋論語不破<lb/>
至此疊古文不從者彼不破者或古文通用至此見有<lb/>
<pb n="5a"/>
今作燅有火義故從今文也云記或作燖者案郊特牲<lb/>
云有虞氏之祭也尚用氣血腥爓祭用氣也注云爓或<lb/>
為燖今此義指彼記或讀之故云記或作燖也引春秋<lb/>
傳者見哀公十二年左傳<lb/>
　　　議侑擇賓之賢者以異姓<lb/>
乃議侑于賓以異姓　釋曰自此盡侑答拜論選侑并<lb/>
迎尸及侑之事云是時主人及賓有司已復内位者下<lb/>
文侑出俟于廟門之外又云主人出迎尸侑言侑即賓<lb/>
<pb n="5b"/>
之賢者明賓有司主人皆復内位矣若然知賓主不先<lb/>
在内必知出復内位者上篇云四餕者二佐食二賓長<lb/>
餕訖皆出未見入主人送上餕言退皆有出事今議侑<lb/>
在内故云是時賓主人已復内位也<lb/>
　　　立侑以輔尸宗人戒之<lb/>
宗人戒侑　釋曰知南面告於其位者以賓位在門東<lb/>
北面謂以為侑明面鄉其位可知知賓位在門東北面<lb/>
者下文將獻賓時云主人降南面拜衆賓門東三拜衆<lb/>
<pb n="6a"/>
賓門東北面皆答一拜是也云戒曰請子為侑者案燕<lb/>
禮公曰命某為賓射人傳公命當云請子為賓鄭以互<lb/>
文約文云主人興禮事尸極敬心也者正謂立侑以輔<lb/>
尸使出便迎之<lb/>
　　　正祭盥訖乃舉鼎此儐尸不盥<lb/>
乃舉　釋曰自此盡西祊論門外舉鼎匕俎入陳於廟<lb/>
門之事云舉者不盥殺也者決正祭時皆盥訖乃舉鼎<lb/>
此儐尸禮殺<lb/>
<pb n="6b"/>
　　　匕湆謂無肉直汁䟽匕䟽通刻飾<lb/>
雍人合執二俎陳於羊俎西並皆西縮覆二䟽匕云云<lb/>
云其南俎司馬以羞羊匕湆羊肉湆者匕湆謂無肉直<lb/>
汁以其在匕湆也即下文司馬在羊鼎之東二手執桃<lb/>
匕枋以挹湆注於䟽匕是也云䟽匕匕柄有刻飾者以<lb/>
其言䟽是䟽通刻飾之名若禮記云䟽屏之類並併也<lb/>
明堂位有䟽屏䟽匕猶云䟽屏<lb/>
　　　設神几皆在右為生人設几皆左<lb/>
<pb n="7a"/>
云主人退尸還几縮之者以主人横執几進授尸時<lb/>
尸二手受於主人手間時亦横受之將欲縱設於席<lb/>
故還之使縮以右手執几外亷故鄉北面縮設於席<lb/>
也云左之者異於鬼神者謂若上篇以来設神几<lb/>
皆在右為生人皆左几之等是其生人陽故尚左鬼<lb/>
神隂故尚右<lb/>
　　　主人降洗賓降主人辭降<lb/>
釋曰自此盡興退論主人主婦獻於尸之事云主人降<lb/>
<pb n="7b"/>
洗尸侑降尸辭洗者案鄉飲酒主人降洗賓降主人辭<lb/>
降賓對此中亦應主人降洗賓降主人辭降<lb/>
　　　正祭先薦後獻繹則先獻後薦<lb/>
主婦自東房薦韭菹醢坐奠於筵前云云　釋曰案此<lb/>
上下經主人先獻主婦乃後薦者若正祭則先薦後獻<lb/>
若繹祭則先獻後薦故祭義云君獻尸夫人薦豆鄭注<lb/>
云謂繹日也則此儐尸禮與天子諸侯繹同祭故亦先<lb/>
獻後薦也<lb/>
<pb n="8a"/>
　　　朝事八籩八豆此儐尸禮殺各取四<lb/>
韭菹醢昌菹醢䵄蕡白黒注此皆朝事之豆籩　釋云<lb/>
大夫無朝事而用之儐尸亦豐大夫之禮者案禮記坐<lb/>
尸於堂子北面而事之注云天子諸侯之祭朝事延尸<lb/>
於户外是以有北面事尸之禮是特牲少牢正祭無朝<lb/>
事於堂直有室中之事若然大夫雖用天子諸侯朝事<lb/>
之籩豆以其禮殺故八籩八豆之中各取其四耳其韭<lb/>
菹醢者則無骨之醢昌菹醢者即周禮麋臡臡散文亦<lb/>
<pb n="8b"/>
名醢又案周禮鄭注云韲菹之稱菜肉通全物若䐑為<lb/>
菹細切為韲彼昌本不言菹是細切為韲此云昌本為<lb/>
菹異於天子諸侯所用也<lb/>
　　　司馬載俎十有一<lb/>
乃升　釋曰自乃升盡于其上論司馬載俎因歴説十<lb/>
一俎之事<lb/>
　　　儐尸増俎實為尸加故有湆<lb/>
羊肉湆臑折正脊一正脅一腸一胃一嚌肺一載于南<lb/>
<pb n="9a"/>
俎云肉湆肉在汁中者以増俎實為尸加也者以決正<lb/>
祭之鼎直升牲體無湆者以正祭之俎非加今儐尸増<lb/>
俎實為尸加故有湆也凡牲體皆出汁不言湆又下豕<lb/>
脀亦出于汁皆不言湆此特得湆名者特牲少牢正祭<lb/>
升牲體于鼎時皆無匕湆故直云升體於俎設於尸前<lb/>
鼎内亦無匕湆升文今此升牲體於尸前匕湆亦升焉<lb/>
故得湆名以在俎實無汁故進羊肉湆必先進羊匕湆<lb/>
然後進羊肉湆見此湆為肉而有故在羊肉湆前進之<lb/>
<pb n="9b"/>
使尸嘗之故鄭下注云嚌湆者明湆肉加耳嘗之以其<lb/>
汁尚味是也若然豕亦有匕湆不名肉湆而名豕脀者<lb/>
互見為文言脀者見在俎無汁言肉湆者見在鼎内時<lb/>
有汁也若然羊豕互見為文魚何以不言魚湆而云湆<lb/>
魚者羊先言肉後言湆使肉前進匕湆明是湆従肉來<lb/>
可知魚前無進匕湆故先言湆以明魚在湆可知魚無<lb/>
匕湆者鄭下注云不羞魚匕湆畧小味也羊有正俎羞<lb/>
匕湆肉湆豕無正俎魚無匕湆隆汙之殺<lb/>
<pb n="10a"/>
　　　十一俎如羊湆豕脀等有正有加<lb/>
云此以下十有一俎俟時而載於此歴説之爾者案下<lb/>
文卒升賓長設羊俎於豆南賓降尸升筵唯設此一俎餘<lb/>
十一俎皆未又主人主婦升席時乃設之是其俟時而<lb/>
載今於此以下雖未載因前俎遂歴陳説之耳十一俎<lb/>
者即尸之羊肉湆一也豕脀俎二也侑之羊俎三也豕<lb/>
俎四也主人羊俎五也羊肉湆俎六也豕脀七也主婦<lb/>
羊俎八也尸侑主人三者皆有魚俎是其十一通尸羊<lb/>
<pb n="10b"/>
正俎為十二俎其四俎尸侑主人主婦載羊體俎皆為<lb/>
正俎其餘八俎雍人所執二俎益送徃還故有八其實<lb/>
止二俎也<lb/>
　　　侑俎用左體侑賤尸俎用右<lb/>
侑俎羊左肩左肫云云注云云侑賤　侑俎用左體者<lb/>
案少牢載尸俎皆右體脊脅皆二骨舉肺一切肺三尸<lb/>
主人主婦盡用腸三胃三尸正俎用一湆俎用一唯有<lb/>
一在此是以自侑已下及主人主婦皆用左體脊脇若<lb/>
<pb n="11a"/>
然燅尸俎時左體亦同升於鼎上不云者文不具<lb/>
　　　儐尸有侑猶正祭有祝尊之故加體<lb/>
云其羊俎過三體有肫尊之加也者鼎俎數竒今體數<lb/>
四故云加若禮緯云禮六十已上籩豆有加是以少牢<lb/>
祝羊豕體各三又下文主人羊肉湆俎體亦三今儐尸<lb/>
之有侑猶正祭之有祝侑四體必知以肫為加者侑尸<lb/>
俎無肫主人羊肉湆俎亦無肫故知有肫為加以立侑<lb/>
以輔尸尊之故以肫為加體<lb/>
<pb n="11b"/>
　　　阼俎用左下尸正俎無體逺下尸<lb/>
阼俎羊肺一祭肺一云云　釋曰無體逺下尸者尸用<lb/>
右體主人用左體是其相下之義今主人正俎全無牲<lb/>
體故云逺下尸也云以肺代之肺尊也者尸侑一肺今<lb/>
主人一俎有兩肺故知以肺代體肺者氣之主食所先<lb/>
祭尊於腸胃<lb/>
　　　降於侑羊體一而増豕膚三所謂順而摭<lb/>
云降於侑羊體一而増豕膚三有所屈有所申亦所謂<lb/>
<pb n="12a"/>
順而摭也者案禮器注云謂若君沐粱大夫沐稷士沐<lb/>
粱大夫不沐粱屈於君士則申與君同是亦屈申之義<lb/>
　　　主人主婦俎不敢備逺下尸<lb/>
主婦俎羊左臑脊云云　云無豕體而有膚以主人無<lb/>
羊體不敢備也者以主人俎無羊體故主婦俎亦無豕<lb/>
體以主人逺下尸主婦亦逺下尸也<lb/>
　　　不陳魚俎於豕俎下别於正牲<lb/>
司士朼魚亦司士載尸俎五魚横載之侑主人皆一云<lb/>
<pb n="12b"/>
云案上歴説十一俎尸侑主人之下皆次言豕俎魚俎<lb/>
亦是歴説十一俎獨不陳魚俎於豕俎之下而并陳於<lb/>
此者欲見魚水物别於正牲又欲見魚獨副賓長獻三<lb/>
故并於此序之<lb/>
　　　牲體進腠變於神魚載横是彌變<lb/>
云横載之者異於牲體彌變於神者以其牲體皆横載<lb/>
於俎於人為縮鬼進下生人進腠上篇少牢正祭升體<lb/>
時云下利升豕其載如羊無腸胃體其載於俎皆進下<lb/>
<pb n="13a"/>
鄭注進下變於食生也所以交於神明不敢以食道敬<lb/>
之至也引鄉飲酒禮進腠羊次其體豕言進下互相見<lb/>
明正祭之時牲體皆横載進下可知至此儐尸事神禮<lb/>
簡儐尸禮隆以尸為賓客故從生人禮牲體皆進腠横<lb/>
載於俎異於載魚於正祭之時縮載故少牢云司士升<lb/>
魚十有五而俎縮載右首進腴於俎為縮於尸為横首<lb/>
向右腹腴向尸鄭注云右首進腴亦變於食生也若生<lb/>
人則亦縮載於人為横首亦向右進鰭脊向人腹腴向<lb/>
<pb n="13b"/>
外今儐尸之禮載魚宜亦同生人縮載進鰭今横載於<lb/>
人為縮不與正祭同又與生人異欲見儐尸之禮異於<lb/>
正祭又不得全與生人同鄭云彌變於神者牲體既進<lb/>
腠是已變於神至於魚載又横於俎是彌變於神<lb/>
　　　自獻尸至卒爵凡五節<lb/>
卒升　釋曰自此盡立於筵末論薦獻於尸之事云卒<lb/>
升者案上有主人酌獻尸主婦薦籩豆又升羊俎進於<lb/>
尸前因歴説十一俎之事今言卒升還計上升羊俎故<lb/>
<pb n="14a"/>
云卒是以鄭亦云已載尸羊俎而言之此事從上文獻<lb/>
尸下盡乃卒爵有五節五節者從主人獻酒於尸并主<lb/>
婦設籩豆是其一也賓長設俎二也次賓羞羊匕湆三<lb/>
也司馬羞肉湆四也次賓羞羊燔尸乃卒爵五也<lb/>
　　　桃匕䟽匕皆有淺升狀如飯橾<lb/>
司馬在羊鼎之東二手執挑匕枋以挹湆注於䟽匕云云<lb/>
云讀如或舂或扰之扰者讀從詩或舂或揄彼注揄抒<lb/>
臼也云此二匕者皆有淺升狀如飯槮此以漢法況之<lb/>
<pb n="14b"/>
言淺升對尋常勺升深此淺耳<lb/>
　　　獻侑降尸二等<lb/>
釋曰自此盡主人答拜論主人獻侑并薦俎從獻之事<lb/>
也此節内從獻有三事主人獻時主婦薦籩豆一也司<lb/>
馬羞羊俎二也次賓羞羊燔三也侑降於尸二等無羊<lb/>
匕湆又無肉湆云不洗者俱獻間無事也者此則以其<lb/>
獻尸訖即獻侑中間無别酢酬之事故不洗凡爵行爵<lb/>
從尊者來向卑者俱獻間無事則不洗爵從卑者來向<lb/>
<pb n="15a"/>
尊雖獻間無事亦洗是以此文獻尸訖俱獻侑不洗是<lb/>
爵從尊者來故特牲賓致爵於主人洗爵者鄭云洗乃<lb/>
致爵為異事新之以其承佐食賤<lb/>
　　　主人受尸酢有五節行事<lb/>
尸受侑爵降洗云云　釋曰自此盡就筵論主人受尸<lb/>
酢并薦籩豆及俎之事就此事中亦有五節行事尊主<lb/>
人故與尸同者尸酢主人時主人亦設籩豆一也賓長<lb/>
設羊俎二次賓羞羊匕湆三司馬羞肉湆四也次賓羞<lb/>
<pb n="15b"/>
羊燔主人乃卒爵五也但特牲少牢主人獻尸尸即酢<lb/>
主人主人乃獻祝及佐食此尸待主人獻侑乃酢主人<lb/>
不同者此尸卑逹主人之意欲得先進酒於侑乃自飲<lb/>
彼尸尊不逹主人欲自逹己意故先酢主人乃使主人<lb/>
獻祝與佐食故不同是以下文賓長獻尸致爵主人尸<lb/>
乃酢之遂賓意亦此類也<lb/>
　　　主人東北面拜受爵尸西北面答拜<lb/>
司宫設席於東序西面主人東楹東北面拜受爵尸西<lb/>
<pb n="16a"/>
楹西北面答拜　釋曰此乃陳主人受酢設席之位案<lb/>
特牲為士案少牢下大夫皆致爵乃設席此儐尸受酢<lb/>
即設席者以其儐尸尸益卑主人益尊故明一等受酢<lb/>
即設席<lb/>
　　　凡執籩豆皆雙執<lb/>
凡執籩豆之法皆兩雙執之此侑與主人皆二籩故主<lb/>
婦與婦賛者各執其二於事便<lb/>
　　　主婦亞獻尸四節從厭五節<lb/>
<pb n="16b"/>
司宫取爵於篚以授婦賛者於房東以授主婦　釋曰<lb/>
自此盡主婦答拜論主婦亞獻尸并見從獻之事上文<lb/>
主人獻節凡有三爵有主人獻尸獻侑并受酢此主婦<lb/>
獻内凡有四爵即分為四節解之四者主婦獻尸一也<lb/>
獻侑二也致爵於主人三也受尸酢四也下文賓長為<lb/>
三獻爵止故與主婦亞獻同此主婦亞獻尸一節之内<lb/>
從獻有五五者主婦亞獻主婦設兩鉶一也主婦又設<lb/>
糗與脩二也次賓羞豕匕湆三也司士羞豕脀四也次<lb/>
<pb n="17a"/>
賓羞豕燔尸乃卒爵五也<lb/>
　　　獻酢無筵上受法尸不敢與婦人賓主<lb/>
主婦洗爵於房中出實爵尊南西面拜獻尸尸拜於筵<lb/>
上受　釋曰賓主獻酢無在筵上受法今尸於筵上受<lb/>
者以婦人所獻故尸不與行賓主之禮故不得各就其<lb/>
階若然少牢主人祝拜於席上坐受者注云室内迫狹<lb/>
故拜筵上與此禮異<lb/>
　　　正俎皆横執横設益送之俎皆縮<lb/>
<pb n="17b"/>
　　　諸文横縮執俎者皆此類<lb/>
主婦羞糗脩坐奠糗云云乃縮執豕脀以降侑興案上<lb/>
下文尸與侑及主人主婦但是正俎皆横執俎以升又<lb/>
横設於席前若益送之俎皆縮執之又縮於席前今司<lb/>
士所羞豕脀是益送之俎縮執是其常而言縮執者以<lb/>
其文承上主人獻侑時無羊肉湆故主婦獻侑司士羞<lb/>
豕脀不得相如是以經特著縮執俎見異於正俎諸文<lb/>
特云横執縮執者皆此類<lb/>
<pb n="18a"/>
　　　主婦致爵于主人拜阼辟併敬尸侑<lb/>
主婦受爵酌以致于主人主人筵上拜受爵主婦北面<lb/>
于阼階上答拜　釋曰自此盡答拜受爵論主婦致爵<lb/>
于主人之事此科亦有五節行事主婦致爵于主人時<lb/>
主婦設二鉶一也又設糗脩二也豕匕湆三也豕脀四<lb/>
也豕燔主人卒爵五也云主婦易位拜于阼階上辟併<lb/>
敬者前主婦獻尸侑拜送于主人北今致爵于主人拜<lb/>
于阼階上者辟併敬主人與尸侑故易位也若然案特<lb/>
<pb n="18b"/>
牲三獻爵止乃致爵此未三獻已致爵者以上篇已有<lb/>
獻于尸故此不待三獻又見儐尸禮殺故早致<lb/>
　　　尸受爵降將酢主婦<lb/>
尸降筵受主婦爵以降　釋曰自此盡皆就筵論尸酢<lb/>
主婦之事此科内從酢有三三者主婦受酢之時婦賛<lb/>
者設豆籩一也司馬設羊俎二也次賓羞羊燔主婦卒<lb/>
爵三也以其主婦受從與侑同三主人受從與尸同五<lb/>
尊卑差也<lb/>
<pb n="19a"/>
　　　賓長以下雖獻無席唯主人主婦設席<lb/>
司宫設席於房中南面主婦立於席西　釋曰以賓長<lb/>
以下皆無設席之文唯主婦與主人同設席故云主婦<lb/>
尊特牲及下大夫主婦設席亦是主婦尊<lb/>
　　　主人坐卒爵奠爵乃拜主婦執爵拜立卒爵<lb/>
主婦執爵以出於房西面於主人席北立卒爵拜云云<lb/>
　釋曰云不坐者變於主人也者上主人受酢坐卒爵<lb/>
故云變於主人也執爵拜變於男子者上下經凡男子<lb/>
<pb n="19b"/>
拜卒爵皆奠爵乃拜故云變於男子也<lb/>
　　　賓獻尸尸奠爵未舉以待神恵均<lb/>
上賓洗爵以升酌獻尸尸拜受爵至奠爵於薦左　釋<lb/>
曰此一經論賓長備三獻獻尸其尸奠於薦左未舉之<lb/>
事尸不舉者以三獻訖正禮終欲使神恵均於庭徧得<lb/>
獻乃舉之故下文主人獻及衆賓以下訖乃作止爵若<lb/>
然特牲及下大夫尸在室内始行三獻未行致爵尸奠<lb/>
爵欲得神恵均於室此儐尸之禮室内已行三獻至此<lb/>
<pb n="20a"/>
儐尸夫婦又已行致爵訖儐尸又在堂故爵止者欲得<lb/>
神恵均於庭與正祭者異<lb/>
　　　賓長稱上賓少牢尸有父尊稱長賓<lb/>
云上賓賓長者上文云賓長設羊俎是此與上文長賓<lb/>
互見為一人云謂之上賓以將獻異之者言長賓賓中<lb/>
長尊稱輕若言上賓賓中上尊稱重故以將獻變言上<lb/>
賓云或謂之長賓者或少牢文案彼云長賓洗爵獻于<lb/>
尸此異之稱上賔者少牢尸有父尊屈之故但云長賓<lb/>
<pb n="20b"/>
耳<lb/>
　　　至此尸升侑不升尸禮殺<lb/>
主人降洗爵尸侑降主人云云辭云云尸升侑不升<lb/>
釋曰自此盡皆左之論主人酬尸設羞之事云侑不升<lb/>
尸禮益殺者儐尸之禮殺於初今侑不升又殺<lb/>
　　　内羞榖物隂在右庶羞牲物陽在左<lb/>
宰夫羞房中之羞于尸侑主人主婦皆右之司士羞庶<lb/>
羞云云　釋曰以二羞是内羞房中之羞以儐尸用之<lb/>
<pb n="21a"/>
故云盡歡心云房中之羞其籩則周禮籩人職云羞籩<lb/>
之實云其豆則酏食糝食者周禮醢人職羞豆之實案<lb/>
王制云庶羞不踰牲注云祭以羊則不以牛肉為羞依<lb/>
内則羞用三牲者據得用大牢者若大夫已下不用大<lb/>
牢者則無牛矣而引之者舉其成文以曉人耳云庶羞<lb/>
羊臐豕膮皆有胾知者案公食大夫牲皆臛及炙胾今<lb/>
此鄭直云臐胾不言炙者此儐尸飲酒之禮故主人獻<lb/>
尸皆羊燔從當主婦獻皆豕燔從公食大夫是食禮故<lb/>
<pb n="21b"/>
庶羞並陳此飲酒之禮故先以燔從酬賓之後乃言司<lb/>
士羞庶羞則知止有羊臐豕膮羊胾豕胾以其燔炙前<lb/>
已從獻訖故知止有臐胾而已云房中之羞内羞也者<lb/>
案下大夫不儐尸云乃羞宰夫羞房中之羞司士羞庶<lb/>
羞於尸祝主人主婦内羞在右庶羞在左是也云内羞<lb/>
在右隂也者以其是榖物故云隂也云庶羞在左陽也<lb/>
者以其是牲物故云陽大宗伯亦云天産作隂徳地産<lb/>
作陽徳鄭亦云天産六牲之屬地産九榖之屬是其榖<lb/>
<pb n="22a"/>
物隂牲物陽者也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儀禮要義卷四十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儀禮要義卷四十八</head> <lb/>
    <p>
<pb n="1a"/>
欽定四庫全書<lb/>
　儀禮要義卷四十八<lb/>
　　　　　　　　　　　　宋　魏了翁　撰<lb/>
　　少牢饋食禮二<lb/>
　　　卒脀以後為隂厭之事<lb/>
卒脀至户内西面注將納祭也　釋曰自此盡主人又<lb/>
再拜稽首論先設置為隂厭之事也<lb/>
　　　此惟一人與主婦同服士妻與助祭同服<lb/>
<pb n="1b"/>
主婦被錫衣侈袂薦自東房韭菹醓醢坐奠於筵前主<lb/>
婦賛者一人亦被錫衣侈袂執葵菹蠃醢以授主婦主<lb/>
婦不興遂受陪設於東韭菹在南葵菹在北主婦興入<lb/>
于房　釋曰云主婦賛者一人亦被錫者此被錫侈袂<lb/>
與主婦同既一人與主婦同則其餘不得如主婦當與<lb/>
士妻同纚笄綃衣若士妻與婦人助祭一皆纚笄綃衣<lb/>
以綃衣下更無服服窮則同故特牲云凡婦人助祭者<lb/>
同服<lb/>
<pb n="2a"/>
　　　被錫讀為髲鬄取賤者髪被䯰<lb/>
云被錫讀為髲鬄者欲見鬄取人髪為之之義也云古<lb/>
者或剔賤者刑者之髪以被婦人紒為飾因名髲鬄焉<lb/>
者此觧名髲鬄之意案哀公十七年左傳説衛莊公登<lb/>
城望戎州見己氏之妻髪美使髠之以為吕姜髢是其<lb/>
取賤者髪為髲之事也云此周禮所謂次也者見周禮<lb/>
追師<lb/>
　　　敦象龜周飾器如脰鳴胷鳴各以類<lb/>
<pb n="2b"/>
主婦自東房執一金敦黍有盖坐設於羊俎之南婦賛<lb/>
者執敦稷以授主婦主婦興受坐設於魚俎南又興受<lb/>
賛者敦黍坐設於稷南又興受賛者敦稷坐設於黍南<lb/>
敦皆南首主婦興入於房　釋曰敦有首者尊者器飾<lb/>
也飾蓋象龜知有此義者以其經曰敦南首明象龜<lb/>
獸之形故云首知象龜者以其蓋形龜象故也云周之<lb/>
禮飾器各以其類者案周禮梓人云外骨内骨以脰鳴<lb/>
者以胷鳴者之類鄭云刻畫祭器博庶物也又周禮司<lb/>
<pb n="3a"/>
尊彝有雞彝之等是周之禮飾器各以其類也云龜有<lb/>
上下甲者欲言此敦蓋取象之意以龜有上下甲故敦<lb/>
蓋象之是亦取其類也敦蓋既象龜明簋亦象龜為之<lb/>
故禮器云管仲鏤簋朱紘注云謂刻而飾之大夫刻<lb/>
為龜耳諸侯飾以象天子飾以玉言以玉飾之還依大<lb/>
夫象形為飾也天子則簋敦兼有九嬪職云凡祭祀賛<lb/>
玉齍注云玉齍玉敦受黍稷器是天子八簋之外兼用<lb/>
敦也特牲云佐食分簋鉶注云為將餕敦有虞氏之器<lb/>
<pb n="3b"/>
也周制士用之變敦言簋容同姓之士得從周制耳則<lb/>
同姓大夫亦用簋特牲少牢用敦者異姓大夫士也明<lb/>
堂位云有虞氏之兩敦夏后之四璉殷之六瑚周之八<lb/>
簋鄭注云皆黍稷器制之異同未聞案周禮舍人注圓<lb/>
曰簋孝經注直云外方曰簋者據而言若然云未聞<lb/>
者據殷已上未聞周之簋則聞矣故易損卦云二簋可<lb/>
用享注云離為日日圓巽為木木器象是其周器有聞<lb/>
也孝經緯鉤命决去敦規首上下圓相連簠簋上圓下<lb/>
<pb n="4a"/>
方法隂陽是有聞而鄭云未聞者鄭不信之故也<lb/>
　　　先設饌後酌酒酒尊饌由尊者成<lb/>
祝酌奠遂命佐食啟㑹佐食啓㑹蓋二以重設於敦南<lb/>
　釋曰酌奠酌酒為神奠之者以其迎尸之前將為隂<lb/>
厭為神不為尸故云為神奠之也云後酌者酒尊要成<lb/>
也者上經先設餘饌此經乃酌者酒尊物設饌要由尊<lb/>
者成故後設之也引特牲者酌奠之處當在鉶南此經<lb/>
不言故引為證<lb/>
<pb n="4b"/>
　　　釋柔毛剛鬛嘉薦普淖<lb/>
主人西面祝在左主人再拜稽首祝祝曰孝孫某敢用<lb/>
柔毛剛鬛嘉薦普淖用薦歳事於皇祖伯某以某妃配<lb/>
某氏尚饗主人又再拜稽首注羊曰柔毛豕曰剛鬛嘉<lb/>
薦菹醢也普淖黍稷也普大也淖和也徳能大和乃有<lb/>
黍稷春秋傳曰奉粢以告曰絜粢豐盛謂其三時不害<lb/>
而民和年豐也　釋曰云羊曰柔毛豕曰剛鬛下曲禮<lb/>
文羊肥則毛柔濡豕肥則鬛剛也彼注云號生物者異<lb/>
<pb n="5a"/>
於人用也引春秋者證黍稷大和之義案彼左氏桓六<lb/>
年傳文<lb/>
　　　主人不出迎尸尸在廟門外疑於臣<lb/>
祝出迎尸於廟門之外主人降立於阼階東西面云云<lb/>
釋曰自此盡牢肺正脊加於肵論尸入正祭之事云主<lb/>
人不出迎尸伸尊也者禮記云君迎牲而不迎尸别嫌<lb/>
也尸在廟門外則疑於臣在廟中則全於君故主人皆<lb/>
不出迎尸尸在廟門外為臣道故主人不出迎尸伸尊<lb/>
<pb n="5b"/>
也引特牲者尸出入時主人與賓西位上皆逡廵辟位<lb/>
　　　尸入祝主人再拜妥尸<lb/>
祝主人皆拜妥尸尸不言答拜遂坐　釋曰案爾雅<lb/>
妥安坐也故云拜妥尸拜之使安坐也案特牲云尸啐<lb/>
酒告㫖主人拜尸答拜祭鉶嘗之告㫖不得遂坐此經<lb/>
云答拜遂坐故鄭解其遂坐而卒食之意以其間有不<lb/>
啐奠不嘗鉶不告㫖也大夫之禮尸彌尊故無拜事特<lb/>
牲所云嘗鉶謂嘗豕鉶此不嘗鉶謂不嘗豕鉶也知非<lb/>
<pb n="6a"/>
不嘗羊鉶者案下云嘗羊鉶故知不嘗豕鉶也不告㫖<lb/>
者既不啐奠故無告也言彌尊者既不啐奠一尊又不<lb/>
嘗鉶不告㫖是彌尊也云不告㫖者為初亦不饗者案<lb/>
特牲迎尸即席坐主人拜妥尸尸答拜執奠祝饗主人<lb/>
拜如初注云饗勸强之也其辭取於士虞記則宜云孝<lb/>
孫某圭為而孝薦之饗是士賤不嫌得與人君同大夫<lb/>
尊嫌與人君同故初不饗後亦不告㫖故云不告㫖者<lb/>
為初亦不饗也<lb/>
<pb n="6b"/>
　　　黍稷之祭為墮尸尊神餘故祭<lb/>
上佐食取黍稷于四敦云云兼與黍以授尸尸同受<lb/>
祭於豆祭云黍稷之祭為墮祭者肺與黍稷俱得為墮<lb/>
故周禮守祧職既祭則藏其墮墮中豈不能兼肺肺與<lb/>
黍稷俱祭於苴上上既藏之明肺與黍稷器不動人就<lb/>
器減取之故特得墮名舉肺則全取因上絶之不得墮<lb/>
稱及其藏之并有墮名也云將食神餘尊之而祭之者<lb/>
謂隂厭是神食神食後尸來即席食尸餕鬼神之餘故<lb/>
<pb n="7a"/>
尸亦尊神而祭之以其凡祭者皆不是盛主人之饌故<lb/>
以祭之為尊也<lb/>
　　　古飯黍不用箸就器中取而食之<lb/>
上佐食爾上敦黍於筵上右之　釋曰曲禮云飯黍無<lb/>
以箸是古者飰食不用匙箸若然器即不動器中取之<lb/>
故移之於席上便尸食也<lb/>
　　　此食舉在羞肵下與特牲文異<lb/>
食舉釋曰此食舉在羞肵之下特牲食舉在羞肵之<lb/>
<pb n="7b"/>
上不同者彼特牲食舉下乃云羞肵俎者是其正以食<lb/>
舉後尸即嚌幹之屬即加於肵俎故食舉後即進肵是<lb/>
正也此食舉不在羞肵之上上佐食羞鉶羮尸祭鉶訖<lb/>
乃得食舉故退食舉在祭鉶之下又不退羞肵在食舉<lb/>
下者由主人敬尸故不退在下也特牲爾敦下設大羮<lb/>
此不云者大羮不為神直是為尸者故此不言儐尸乃<lb/>
有也<lb/>
　　　食大名據一口亦謂之飯<lb/>
<pb n="8a"/>
三飯注食以黍　釋曰知先食黍者以前文先言爾黍<lb/>
云食大名者以其論語文多言食故云食大名也云小<lb/>
數曰飯者此少牢特牲言三飯五飯九飯之等據一口<lb/>
謂之一飯五口謂之五飯之等據小數而言<lb/>
　　　尸告飽祝勸侑天子諸侯亦當然<lb/>
尸告飽祝西面云云獨侑不拜侑曰皇尸未實侑釋<lb/>
云侑勸也祝獨勸者更則尸飽者此決特牲九飰三侑<lb/>
皆祝主人共侑不更以侑者欲使尸飽若其重侑則嫌<lb/>
<pb n="8b"/>
相䙝特牲重侑不更者以上禮九飯縱更亦不飽故不<lb/>
更此大夫禮十一飯更則飽故有更是以使祝獨侑與<lb/>
主人更之義云祝既侑復反南面者戸内主人及祝有<lb/>
事之位尸席北祝無事之位今侑訖亦復尸北南面位<lb/>
也此與特牲皆有尸飯法天子諸侯亦當有之故大祝<lb/>
九拜之下云以享侑祭祀注云侑勸尸食而拜若然士<lb/>
三飯即告飽而侑大夫七飯告飽而侑諸侯九飯吿飽<lb/>
而侑天子十一飯而侑也<lb/>
<pb n="9a"/>
　　　主人酳尸取饒羡之義<lb/>
乃酳尸尸拜受主人拜送　釋曰自此盡折一膚論主<lb/>
人酳尸之事云酳猶羡也者取饒羡之義故以為樂之<lb/>
　　　祝代尸酌主人又俠爵拜彌尊尸<lb/>
祝酌授尸尸醋主人主人拜受爵尸答拜主人西面奠<lb/>
爵又拜云彌尊尸者此少牢與特牲尸酢主人使祝代<lb/>
尸酌者已是尊尸今主人拜受訖又拜為俠拜是彌尊<lb/>
尸也<lb/>
<pb n="9b"/>
　　　綏祭即桵墮同取墮減之義<lb/>
上佐食取四敦云云下佐食取牢云云以綏祭案經中<lb/>
綏是車綏或有禮本作挼者故亦讀從周禮守祧既葬<lb/>
則藏其墮取墮減之義也云將受嘏者下文主人受嘏<lb/>
之時先墮祭是以佐食授黍稷與主人為墮禮<lb/>
　　　尸常坐有事則起主人常立有事則坐<lb/>
主人左執爵右受佐食坐祭之又祭酒不興遂啐酒<lb/>
釋曰云尸常坐有事則起主人常立有事則坐者案禮<lb/>
<pb n="10a"/>
器云周坐尸曲禮云立如齊鄭云齊謂祭祀時則是尸<lb/>
常坐主人祭時則常立經云坐祭之謂墮祭尸餘是尸<lb/>
與主人為禮是主人有事乃坐也尸答主人拜乃立是<lb/>
尸有事則起也<lb/>
　　　尸使祝嘏主人士禮尸親嘏<lb/>
二佐食各取黍於一敦上佐食兼受摶之以授尸尸執<lb/>
以命祝卒命祝祝受以東北面於戸西以嘏於主人曰<lb/>
皇尸命工祝承致多福無疆於女孝孫來女孝孫使女<lb/>
<pb n="10b"/>
受禄於天宜稼於田眉夀萬年勿替引之注命祝以嘏<lb/>
辭嘏大也予主人以大福工官也承猶傳也來讀曰釐<lb/>
釐賜也耕種曰稼勿猶無也替廢也引長也言無廢止<lb/>
時長如是也古文嘏為格禄為福眉為微替為袂袂或<lb/>
為臷臷替聲相近　釋曰云嘏大也者郊特牲云嘏長<lb/>
也大也故鄭云予主人以大福案特牲尸親嘏主人此<lb/>
尸使祝嘏主人者大夫尸尊故不親嘏特牲無嘏文不<lb/>
具也<lb/>
<pb n="11a"/>
　　　天子嘏辭與大夫同詩懐筐受異<lb/>
主人坐奠爵興再拜稽首云云詩懐之云云案少牢<lb/>
饋食禮主人受嘏詩懐之卒爵執爵以興出宰夫以籩<lb/>
受嗇黍主人嘗之乃還獻祝此鬱人受王之卒爵亦王<lb/>
出房時也是王受嘏與大夫同也案楚茨詩既齊既稷<lb/>
既匡既勑注云嘏之禮祝徧取黍稷牢肉魚擩於醢以<lb/>
授尸孝孫前就尸受之天子使宰夫受之以筐祝則釋<lb/>
嘏辭以勑之天子嘏辭與大夫同也云復嘗之者重之<lb/>
<pb n="11b"/>
至也者前已嚌之是已嘗今復言嘗是重受福之至也<lb/>
特牲不言復嘗者文不具也<lb/>
　　　大夫士廟皆五架棟北為室<lb/>
主人獻祝設席南面祝拜於席上坐受注室中迫狹<lb/>
釋曰言迫狹大夫士廟室也皆兩下五架正中曰棟棟<lb/>
南兩架北亦兩架棟南一架名曰楣前承簷以前名曰<lb/>
庪棟北一架為室南壁而開戸即是一架之開廣為室<lb/>
故云迫狹也必知棟北一架後乃為室者昏禮主人延<lb/>
<pb n="12a"/>
賓升自西階當阿東面致命鄭云阿棟也入堂深明不<lb/>
入室是棟北乃有室也<lb/>
　　　尸言拜送禮重祝言答拜禮輕<lb/>
主人西面答拜注不言拜送下尸　釋曰上主人酳尸<lb/>
尸拜受主人拜送今主人獻祝祝拜受主人答拜拜送<lb/>
禮重答拜禮輕<lb/>
　　　主人獻祝不拜既爵大夫祝賤<lb/>
祭酒啐酒云云卒爵興　釋曰亦如佐食授爵乃興者<lb/>
<pb n="12b"/>
此經直云卒爵興不云授爵故特明之案下文主婦獻<lb/>
祝祝卒爵坐授主婦爵主婦又獻二佐食二佐食坐授<lb/>
主婦爵主婦獻祝與獻二佐食同明主人獻祝祝授主<lb/>
人爵亦與二佐食同可知云不拜既爵大夫祝賤也者<lb/>
此決特牲祝卒角拜主人答拜以士卑故祝不賤<lb/>
　　　男女不相授器不相因爵<lb/>
有司賛者取爵於篚以升授主婦賛者於房中釋曰<lb/>
云自此盡入於房論主婦亞獻祝獻尸與佐食之事此<lb/>
<pb n="13a"/>
直云有司授婦賛者於房案禮記内則云非祭非喪不<lb/>
相授器其相授則女受以篚其無篚則皆坐奠之而后<lb/>
取之此經雖不言受以篚及奠於地之事亦當然也云<lb/>
男女不相因者案特牲佐食卒角主人受角降反於篚<lb/>
升入復位訖主婦乃洗爵於房酌亞獻尸是不相因爵<lb/>
也引特牲者證男女不相因爵主婦不取此爵也<lb/>
　　　特牲賓長獻尸爵止此致爵在儐尸上<lb/>
賓長洗爵獻於尸尸拜受爵賓尸西北面拜送爵尸祭<lb/>
<pb n="13b"/>
酒卒爵　案特牲賓長獻爵止注云欲神恵之均於室<lb/>
中待夫婦致爵此大夫禮或有儐尸者致爵在儐尸之<lb/>
上故不致爵爵不止也若然有司徹尸作止爵三獻致<lb/>
爵於主人主人不酢主婦又不致爵於主婦下大夫不<lb/>
儐尸賓獻尸止爵主婦致爵於主人酢主婦主人不致<lb/>
於主婦特牲主人與主婦交相致爵參差不同者此以<lb/>
尊卑為差降之數故有異也上大夫得儐尸故致爵上<lb/>
辟人君下大夫不儐尸故増酢主婦而已士卑不嫌與<lb/>
<pb n="14a"/>
君同故致爵具也<lb/>
　　　事尸之禮訖於廟門<lb/>
主人出立於阼階上云云祝告曰云云祝先尸從遂出<lb/>
於廟門　釋曰自此盡廟門論祭祀畢尸出廟之事注<lb/>
事尸之禮訖於廟門者上祝迎尸於廟門今禮畢又送<lb/>
尸於廟門案禮記尸在廟門外則疑於臣是以據廟門<lb/>
為斷<lb/>
　　　祝徹肵俎不出廟門將儐尸<lb/>
<pb n="14b"/>
祝反復位於室中主人亦入於室　釋曰自此盡篇末<lb/>
論徹肵俎行餕之事云徹肵俎不出門將儐尸也者決<lb/>
特牲佐食徹尸俎出廟門者送尸者也云肵俎而以儐<lb/>
尸者其本為不反魚肉耳案曲禮云毋反魚肉謂食時<lb/>
魚肉不反俎<lb/>
　　　司士乃辯舉謂舉膚<lb/>
知舉是舉膚者以其尸舉肺餕者下尸明不舉肺當舉<lb/>
膚是以特牲云佐食授餕者各一膚明此大夫禮亦舉<lb/>
<pb n="15a"/>
膚也<lb/>
　　　主人不拜受爵總答一拜大夫餕賤<lb/>
卒食主人洗一爵升酌以授上𧃊云云授次𧃊云云云<lb/>
不拜受爵者大夫餕者賤也者决特牲使嗣子與兄弟<lb/>
餕為貴故拜受爵也云答壹拜畧也者特牲亦無再拜<lb/>
法此言畧者以其四餕皆拜主人摠答一拜<lb/>
　　　凡賓出主人皆拜送<lb/>
送佐食不拜賤　釋曰賓主之禮賓出主人皆拜送此<lb/>
<pb n="15b"/>
佐食送之而不拜<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儀禮要義卷四十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儀禮要義卷三十六</head> <lb/>
    <p>
<pb n="1a"/>
欽定四庫全書<lb/>
　儀禮要義卷三十六<lb/>
　　　　　　　　　　　　宋　魏了翁　撰<lb/>
　　士䘮禮二<lb/>
　　　管人主館舎汲水不說繘者䘮事遽<lb/>
釋曰自此盡明衣裳論沐浴及寒尸之事云不説繘屈<lb/>
之者以其䘮事遽明知吉尚安舒汲宜説之矣云管人<lb/>
有司主舘舎者士既無臣所行事者是府史故知管人<lb/>
<pb n="1b"/>
是有司也聘禮記云管人為客三日具沐五日具浴此<lb/>
為死者故亦使之汲水<lb/>
　　　重鬲先煑潘後煑米為鬻懸於重<lb/>
管人盡階不升堂受潘煑於垼用重鬲　釋曰云盡階<lb/>
者三上階也云用重鬲者以其先煑潘後煑米為鬻懸<lb/>
於重故煑潘用鬲也云取所徹廟之西北厞薪用爨之<lb/>
者此薪即復人降自西北榮所徹者也<lb/>
　　　内冰盤中遷尸牀上無冰則用水<lb/>
<pb n="2a"/>
士有冰用夷槃可也　䘮大記云士無冰用水此云有<lb/>
冰明據士得賜者也云夷槃承尸之槃者案䘮大記注<lb/>
禮自仲春之後尸既襲既小歛先内冰盤中乃設牀於<lb/>
其上不施席而遷尸焉秋凉而止是也引䘮大記已下<lb/>
欲證士有賜乃有冰又取用冰之法案彼注造猶内夷<lb/>
槃小焉笫為簀謂無席如浴時牀也特欲通水之寒氣<lb/>
若然凌人云大䘮共夷槃冰則天子有夷槃鄭注凌人<lb/>
云漢禮器制度大槃廣八尺長丈二尺深三尺漆赤中<lb/>
<pb n="2b"/>
諸侯稱大槃辟天子其大夫言夷槃此士䘮又用夷槃<lb/>
卑不嫌但小耳故鄭云夷槃小焉<lb/>
　　　抗衾而浴為倮裎襢笫即袒簀<lb/>
外御受沐入主人皆出戸外北面　大記云御者四人<lb/>
抗衾而浴鄭云抗衾為其裸裎蔽之也以浴尸時袒露<lb/>
無衣故抗衾以蔽之也云而襢笫者又下記云襢笫鄭<lb/>
云襢袒也袒簀去席盝水便是也<lb/>
　　　沐櫛晞清訖仍未紒待蚤揃乃鬠<lb/>
<pb n="3a"/>
乃沐櫛挋用巾注挋晞至作振　釋曰挋謂拭也而云<lb/>
晞也清也者以其櫛訖又以巾拭髪乾又使清净無潘<lb/>
糷拭訖仍未作紒下文待蚤揃訖乃鬠用組是其次也<lb/>
　　　渜濯棄于坎巾櫛浴衣杖皆棄<lb/>
渜濯棄于坎注沐浴至間語　釋曰潘水既經溫煑名<lb/>
之為渜已將沐浴謂之為濯已沐浴訖餘潘水棄於坎<lb/>
知巾櫛浴衣亦棄之者以其已經尸用恐人䙝之若棄杖<lb/>
者棄於隱者故知亦棄於坎云古文渜作縁荆沔之閒<lb/>
<pb n="3b"/>
語<lb/>
　　　蚤揃其蚤之蚤鄭讀爪足之爪<lb/>
蚤揃如他日注蚤讀至生時　釋曰鄭讀蚤從爪者此<lb/>
蚤乃是詩云其蚤獻羔祭韭古早字鄭讀從手爪知人<lb/>
君則小臣為之者䘮大記云小臣爪足注云爪足斷足<lb/>
爪是也<lb/>
　　　先布衣牀上待飯含訖乃襲<lb/>
䘮大記云襲一牀故知襲時布衣牀上也此雖布衣未<lb/>
<pb n="4a"/>
襲待飯含訖乃襲下經為次是也云祭服爵弁服皮弁<lb/>
服皆從君助祭之服者以其爵弁從君助祭宗廟之服<lb/>
雜記云士弁而祭於公是也皮弁從君聽朔之服玉藻<lb/>
云皮弁以聽朔於大廟是也云大蜡有皮弁素服而祭<lb/>
送終之禮也者郊特牲文引之者證皮弁之服有二種<lb/>
一者皮弁時白布衣積素為裳是天子朝服亦是諸侯<lb/>
及臣聽朔之服二者皮弁時衣裳皆素葛帶榛杖大蜡<lb/>
時送終之禮凶服也此士之襲及士冠所用聽朔者不<lb/>
<pb n="4b"/>
用此素服知襲牀次含牀之東以死于北牖下遷尸於<lb/>
南牖下沐浴而飯含引大記云含一牀襲一牀遷尸於<lb/>
堂又一牀䘮事即逺故知襲牀云云<lb/>
　　　尸當牖南首唯朝廟及葬北首<lb/>
知尸當牖者見既夕記設牀笫當牖衽下莞上簟遷尸<lb/>
於上是尸當牖今言當牖北面故知值尸南可知云如<lb/>
商祝之事位則尸南首明矣者舊有解云遷尸於南牖<lb/>
時北首若北首則祝當在北頭而南鄉以其為徹枕設<lb/>
<pb n="5a"/>
巾要須在尸首便也今商祝事位以北面則尸南首明<lb/>
矣若然未葬已前不異於生皆南首檀弓云葬於北方<lb/>
北首者從鬼神尚幽闇鬼道事之故也唯有䘮朝廟時<lb/>
北首順死者之孝心<lb/>
　　　結掩于頥項下結屨于跗連絇<lb/>
商祝掩瑱設幎目乃屨綦結于跗連絇　釋曰自此盡<lb/>
於坎論襲尸之事云掩者先結頥下既瑱幎目乃還結<lb/>
項也者經先言掩後言瑱與幎目鄭知後結項者以其<lb/>
<pb n="5b"/>
掩有四脚後二脚先結頥下無所妨云跗足上也者謂<lb/>
足背也云絇屨飾如刀衣鼻在屨頭上者以漢時刀衣<lb/>
鼻絇在屨頭上以其皆有孔得穿繫於中而過者也若<lb/>
無絇則謂之鞮屨是以鄭注周禮鞮鞻氏云鞮屨者無<lb/>
絇之屝云以餘組連之者以綦屨繫既結有餘組穿連<lb/>
兩屨之絇使兩足不相恃離故云止足坼也<lb/>
　　　死者之衣左衽不紐襲含並南牖下<lb/>
乃襲三稱云凡衣死者左衽不紐者案䘮大記云大歛<lb/>
<pb n="6a"/>
小歛祭服不倒皆左衽結絞不紐注云左衽衽鄉左反生時<lb/>
也云襲不言設牀又不言遷尸於襲上以其俱當牖無<lb/>
大異者此對大歛小歛布衣訖皆言遷尸於歛上以其<lb/>
小歛於戸内大歛於阼階其處有異故也此襲牀與含<lb/>
牀並在南牖下小别而已無大異故不言設牀與遷尸<lb/>
也若然疾者於北牖下廢牀始死遷尸於南牖即有牀<lb/>
故上文主人入坐於牀東主婦牀西以其夏即寒尸置<lb/>
冰於尸牀之下雖不言設牀有牀可知故將飯含祝以<lb/>
<pb n="6b"/>
米貝致於牀西也大記唯言含一牀襲一牀大歛不言<lb/>
牀者以大小歛衣裳多陳於地故不言牀襲衣裳少含<lb/>
時須漉水又須寒尸故並須牀也<lb/>
　　　袍有表衣有裳為稱襌衣不數<lb/>
明衣不在筭注筭數至稱也　釋曰云不在數明衣襌<lb/>
衣不成稱也者䘮大記云袍必有表不襌衣必有裳謂<lb/>
之一稱其褖衣雖襌與袍為表故云稱明衣襌而無裏<lb/>
不成稱故不數也<lb/>
<pb n="7a"/>
　　　緇帶以束衣革帶以佩韍玉之等<lb/>
設韐帯搢笏注韐帯至合也　釋曰云韐帯韎韐緇帶<lb/>
者案上陳服之時有韎韐有緇帶故云是韎韐緇帯也<lb/>
云不言韎韐者省文亦欲見韐自有帶者本正言韎韐<lb/>
帯亦同得為省文今言韎韐者用革帶也以其生時緇<lb/>
帯以束衣革帶以佩韍玉之等生時有二帶死亦傋此<lb/>
二帶是以雜記云朱緑帶申加大帶於上注云朱緑帶<lb/>
者襲衣之帶飾之雜以朱緑異於生也此帶亦以素為<lb/>
<pb n="7b"/>
之申重也重於革帶也革帶以佩韍必言重加大帶者<lb/>
明雖有變必傋此二帶是也案玉藻云雜帶君朱緑大<lb/>
夫𤣥華士緇辟以此而言生時君大夫二色今死則加<lb/>
以五采士生時一色死更加二色是異於生若然又雜<lb/>
記朱緑帶注云朱緑帶者襲衣之帯飾之雜以朱緑異<lb/>
於生也此帶亦以素為之彼是帯衣之帯非大帯諸侯<lb/>
禮則士大夫亦宜有之此不言文不具也但人君衣帶<lb/>
用朱緑與大帶同此則大夫士飾與大帶同也云搢揷<lb/>
<pb n="8a"/>
也揷於帶之右旁者以右手取之便<lb/>
　　　設重謂鑿木縣物相重累<lb/>
重木刋鑿之甸人置重於中庭參分庭一在南　釋曰<lb/>
自此至於重論設重之事云木也縣物焉曰重者解名<lb/>
木為重之意以其木有物縣於下相重累故得重名云<lb/>
鑿之為縣簮孔也者下云繫用靲用靲内此孔中云簮<lb/>
者若冠之笄謂之簮使冠連屬於紒此簮亦相連屬於<lb/>
木之名也云士重木長三尺者鄭言士重木長三尺則<lb/>
<pb n="8b"/>
大夫以上各有等當約銘旌之杠又幂用疏布云云偶<lb/>
失於節錄<lb/>
　　　以飯尸餘米為鬻盛於鬲士二鬲<lb/>
前商祝奠米飯米夏祝徹之今乃鬻之而盛於鬲是以<lb/>
下記云夏祝徹餘飯注云徹去鬻是也云重主道也者<lb/>
檀弓文彼注云始死未作主以重主其神也即是虞祭<lb/>
之後以木主替重處故云重主道也引之者證此重是<lb/>
木主之道也<lb/>
<pb n="9a"/>
　　　取銘置於重重與主皆錄神之物<lb/>
祝取銘置於重　釋曰以銘未用待殯訖乃置於肂今<lb/>
且置於重必且置於重者重與主皆是錄神之物<lb/>
　　　陳小歛衣物絞析其末大歛則三析<lb/>
厥明陳衣於房南領西上綪絞横三縮一廣終幅析其<lb/>
末　釋曰自此盡東柄論陳小歛衣物之事云厥明者<lb/>
對昨日始死之日為厥明此陳衣將陳并取以歛皆用<lb/>
箧是以䘮大記云凡陳衣者實之箧取衣者亦以箧升<lb/>
<pb n="9b"/>
降者自西階是也云絞所以收束衣服為堅急者此總<lb/>
解大小歛之絞若細而分之則别故鄭注䘮大記云小<lb/>
歛之絞也廣終幅析其末以為堅之强也大歛之絞一<lb/>
幅三析用之以為堅之急也云以布為之知者下記云<lb/>
凡絞紟用布倫如朝服注云倫比也比絞直言縱横幅<lb/>
數不言長短者人有短長不定取足而已引䘮大記證<lb/>
絞為三析之事<lb/>
　　　衾無紞異於生凡衾皆五幅約紟文<lb/>
<pb n="10a"/>
緇衾頳裏無紞注紞被至幅也　釋曰云歛衣或倒者<lb/>
案下文云祭服不倒則餘服有倒者皆有領可記也云<lb/>
被無别於前後可也者被本無首尾生時有紞為記識<lb/>
前後恐於後互換死者一定不須别其前後可也云凡<lb/>
衾制同皆五幅也者此無正文䘮大記云紟五幅無紞<lb/>
衾是紟之類故知亦五幅<lb/>
　　　小歛先布散衣後祭服大歛先祭服<lb/>
祭服次注爵弁服皮弁服　釋曰凡陳歛衣先陳絞紟<lb/>
<pb n="10b"/>
於上次陳祭服於下故云祭服次至大歛陳衣亦先陳<lb/>
絞紟衾次陳君襚祭服所以然者以絞紟為裏束衣故<lb/>
皆絞紟為先但小歛美者在内大歛美者在外故小歛<lb/>
先布散衣後布祭服大歛則先布祭服後布散衣是小<lb/>
歛美者在内大歛美者在外也襲時美者在外是三者<lb/>
相變也<lb/>
　　　散衣謂褖以下袍繭之屬<lb/>
散衣次注褖衣以下袍繭之屬　釋曰袍繭有著之異<lb/>
<pb n="11a"/>
名同入散衣之屬也<lb/>
　　　士服唯爵弁皮弁褖衣而云十九稱<lb/>
凡十有九稱　釋曰士之服唯有爵弁皮弁褖衣而已<lb/>
云十九稱當重之使充十九必十九者案䘮大記小歛<lb/>
衣十有九稱君陳衣於序東大夫士陳衣於房中注云<lb/>
衣十有九稱法天地之終數也則天子已下皆同十九<lb/>
　　　凡在東西堂下者南齊坫坫以土為之<lb/>
饌於東堂下脯醢醴酒幂奠用功布實於簞在饌東云<lb/>
<pb n="11b"/>
凡在東西堂下者南齊坫知者既夕記云設棜於東堂<lb/>
下南順齊於坫饌於其上兩甒醴酒若然則凡設物於<lb/>
東西堂下者皆南與坫齊北陳之堂隅有坫以土為之<lb/>
或謂堂隅為坫也<lb/>
　　　䘮事略無洗以盆為盥器<lb/>
設盆盥於饌東有巾　云為奠設盥也者謂為設奠人<lb/>
設盥洗及巾云䘮事略故無洗也直以盆為盥器也下<lb/>
云夏祝及執事盥執醴先酒即是於此盥也但諸文設<lb/>
<pb n="12a"/>
洗篚者皆不言巾至於設洗篚不言巾者以其設洗篚<lb/>
篚内有巾可知凡不就洗篚皆言巾是以特牲少牢尸<lb/>
奠不就洗篚及此䘮事略不設洗篚皆見巾<lb/>
　　　婦人亦有帶絰在首在要皆曰絰<lb/>
知婦人亦有苴絰者䘮服首云苴絰杖下經男子婦人<lb/>
俱陳則婦人亦有苴絰禮記服問之等毎云婦人麻絰<lb/>
之事故知婦人亦有絰今此經不言婦人苴絰者記其<lb/>
異謂男子帶有散麻婦人則結本是其異者且男子小<lb/>
<pb n="12b"/>
功緦麻小歛有帶則絞之亦結本婦人帶結本可以兼<lb/>
之矣云此齊衰婦人者以其牡麻宜言齊衰以下至緦<lb/>
麻皆同牡麻也云斬衰婦人亦苴絰也者此亦㨿帶而<lb/>
言以其帶亦名絰則䘮服云苴絰杖鄭云麻在首在要<lb/>
皆曰絰彼絰既兼男女則婦人有苴麻為帶絰可知經<lb/>
不言者以義可知故省文也<lb/>
　　　夷衾覆尸覆柩質殺之裁猶冒<lb/>
牀笫夷衾饌於西坫南　釋曰云夷衾覆尸之衾者小<lb/>
<pb n="13a"/>
歛訖奉尸夷於堂幠用夷衾矣故陳之於西坫南案曲<lb/>
禮云在牀曰尸在棺曰柩此夷衾小歛以徃用之覆尸<lb/>
柩今直言覆尸者鄭㨿此小歛未入棺而言云䘮大記<lb/>
曰自小歛以徃用夷衾者對小歛已前用大歛之衾今<lb/>
小歛以徃大歛之衾當陳之故用夷衾證小歛不用之<lb/>
兼明夷衾之制鄭言小歛以徃則夷衾本為覆柩不用<lb/>
入棺矣是以將葬唘殯覆棺亦用之矣云夷衾質殺之<lb/>
裁猶冒也者案上文冒之材云冒緇質長與手齊䞓殺<lb/>
<pb n="13b"/>
掩足注云上曰質下曰殺此作夷衾亦如此上以緇下<lb/>
以䞓連之乃用也其冒則韜下韜上訖乃為綴旁使相<lb/>
續此色與形制大同而連與不連則異也<lb/>
　　　小歛奠陳之鼏用茅為編<lb/>
陳一鼎於寢門外當東塾云云其實特豚四鬄去蹄兩<lb/>
胉云云　釋曰此亦為小歛奠陳之鼏用茅為編言西<lb/>
末則茅本在東云四解之殊肩髀而已䘮事略者凡牲<lb/>
體之法有二一者四解而已此經直云四鬄即云去蹄<lb/>
<pb n="14a"/>
明知殊肩髀為四段案士冠禮云若殺則特豚載合升<lb/>
注云合左右胖此下文大歛亦云豚合升則吉凶之禮<lb/>
豚皆合升而鄭云䘮事略者但䘮中之奠雖用成牲亦<lb/>
四解故既夕葬奠云其實羊左胖豕亦如之是以鄭揔<lb/>
釋䘮中四解之事故云䘮事略若禘郊大祭雖吉祭亦<lb/>
先有豚解後為體解是以禮運云腥其俎孰其殽鄭云<lb/>
腥其俎謂豚解而腥之孰其殽謂體解而爓之國語亦<lb/>
云禘郊之事則有全脀王公立飫則有房俎親戚燕飲<lb/>
<pb n="14b"/>
則有殽脀者若然禘郊雖先有全脀後有體解豚解禮<lb/>
運所云者是也若然此經云四鬄并兩胉脅與脊揔為<lb/>
七體若豚解皆然也<lb/>
　　　小歛衣裳唯祭服尊不倒善衣在中<lb/>
商祝布絞衾散衣祭服祭服不倒美者在中釋曰云<lb/>
歛者趨方或顛倒衣裳者以其襲時衣裳少不倒小歛<lb/>
十九稱衣裳多取其要方除祭服之外或倒或否云祭<lb/>
服尊不倒者士之助祭服則爵弁服皮弁服并家祭服<lb/>
<pb n="15a"/>
𤣥端亦不倒也云善衣後布於歛則在中也者以其歛<lb/>
衣半在尸下半在尸上今於先布者在下則後布者在<lb/>
中可知也云既後布祭服而又言善者在中明毎服非<lb/>
一稱也者欲見祭服文在散衣之下即是後布祭服祭<lb/>
服則是善者復云善者在中則祭服之中更有善者可知<lb/>
　　　始死將斬衰者雞斯將齊衰者素冠<lb/>
主人髺髮袒衆主人免於房案禮記問䘮云親始死<lb/>
雞斯徒跣鄭注云雞斯當為笄纚以成服乃斬衰是始<lb/>
<pb n="15b"/>
死未斬衰故云始死將斬衰者雞斯也云將齊衰者素<lb/>
冠者䘮服小記云男子冠而婦人笄冠笄相對問䘮親<lb/>
始死男子云笄纚明齊衰男子素冠可知云今至小歛<lb/>
變者謂服麻之節故云變也云又將初䘮服也髺髪者<lb/>
去笄纚而紒者此即䘮服小記云斬衰髺髪以麻為母<lb/>
髺髪以麻免而以布是母雖齊衰初亦髺髪與斬衰同<lb/>
故云去笄纚而紒紒上著髺髪也云衆主人免者齊衰<lb/>
將袒以免代冠者此亦小歛節與斬衰髺髪同時此皆㨿<lb/>
<pb n="16a"/>
男子若婦人斬衰婦人以麻為髽齊衰婦人以布為髽<lb/>
髽與髺髪皆以麻布自項而向前交於額上郤繞紒如<lb/>
著幓頭焉免亦然但以布廣一寸為異也云於房於室<lb/>
釋髺髪宜於隱者并下文婦人髽於室兼言之也今文<lb/>
免皆作絻古文髺作括<lb/>
　　　男女將斬衰將齊衰去冠笄之節<lb/>
婦人髽於室注始死至頭然　釋曰知婦人將齊衰者<lb/>
去笄而纚者䘮服小記云男子冠而婦人笄冠笄相對<lb/>
<pb n="16b"/>
將斬衰男子既去冠而著笄纚則婦人將斬衰亦去笄<lb/>
而纚可知又知將齊衰者骨笄而纚者上引男子齊衰<lb/>
始死素冠則知婦人將齊衰骨笄而纚也云今言髽者<lb/>
亦去笄纚而紒也者謂今至小歛節亦如上將斬衰男<lb/>
子去笄纚而髺髪則此將斬衰婦人亦去笄纚而麻髽<lb/>
齊衰婦人去骨笄與纚而布髽矣鄭不云斬衰婦人去<lb/>
纚而云去笄纚者専㨿齊衰婦人而言文略故也鄭所以<lb/>
云而紒紒即髽也故䘮服注亦云髽露紒也云齊衰以<lb/>
<pb n="17a"/>
上至笄猶髽者謂從小歛著未成服之髽至成服之笄<lb/>
猶髽不改至大歛殯後乃著成服之髽代之也云髽之<lb/>
異於髺髪者既云纚而以髪為大紒如今婦人露紒其<lb/>
象也者古者男子婦人吉時皆有笄纚有䘮至小歛則<lb/>
君子去笄纚著髺髪婦人去纚而著髽髽形先以髪為<lb/>
大紒紒上斬衰婦人以麻齊衰婦人以布其著之如男<lb/>
子髺髪與免故鄭依檀弓縱縱扈扈之後乃云其用麻<lb/>
布亦如著幓頭然既髺髪與髽皆如著幓頭而異為名<lb/>
<pb n="17b"/>
者以男子陽外物為名而謂之髺髪婦人隂内物為稱<lb/>
而謂之髽也但經云婦人髽於室者男子髺髪與免在<lb/>
東房若相對婦人宜髽於西房大夫士無西房故於室<lb/>
内戸西皆於隱處為之也<lb/>
　　　舉鼎抽扄取鼏扄與鉉鼏與宻同<lb/>
舉者盥右執匕郤之左執俎横攝之入阼階前西面錯<lb/>
錯俎北面　舉者盥出門舉鼎者右人以右手執匕左<lb/>
人以左手執俎因其便也攝持也西面錯錯鼎於此<lb/>
<pb n="18a"/>
宜西面錯爼北面爼宜西順之右人左執匕抽扄予左<lb/>
手兼云云注抽扄取鼎加扄於鼎上皆右手今文扄為<lb/>
鉉古文予為與鼏為宻<lb/>
　　　奠者反位由重南重謂主道<lb/>
婦人位在上故奠者升丈夫踊奠者降婦人踊以所見<lb/>
先後云奠者由重南東丈夫踊者此奠者奠訖主人見<lb/>
之更與主人為踊之節也奠者降反位必由重南東者<lb/>
以其重主道神所馮依不知神之所為故由重南而過<lb/>
<pb n="18b"/>
是以主人又踊也注云東反其位者其位葢在盆盥之<lb/>
東南上<lb/>
　　　鬼神所在曰廟故名適寢為廟<lb/>
賔出主人拜送於門外注廟門外也　釋曰廟門者士<lb/>
死於適室以鬼神所在則曰廟故名適寢為廟也<lb/>
　　　自人君至大夫士皆有代哭<lb/>
乃代哭不以官注代更至代哭　釋曰此經論君及大<lb/>
夫士於小歛之後隨尊卑代哭之事注云人君以官尊<lb/>
<pb n="19a"/>
卑士賤以親䟽爲之者按喪大記云君喪縣壺乃官代<lb/>
哭大夫官代哭不縣壺士代哭不以官注云自以親䟽<lb/>
哭也此注不言大夫舉人君與士其大夫有大記可參<lb/>
以官可知故不言也云三日之後哭無時者禮有三無<lb/>
時之哭始死未殯哭不絶聲一無時殯後葬前朝夕入<lb/>
於廟阼階下哭又於廬中思憶則哭是二無時既練之<lb/>
後在堊室之中或十日或五日一哭是三無時練前葬<lb/>
後有朝夕在阼階下哭唯此有時無無時之哭也引挈<lb/>
<pb n="19b"/>
壺氏者證人君有縣壺為漏尅分更代哭法大夫士則<lb/>
無縣壺之義也<lb/>
　　　有著為複無著為褶散文通<lb/>
襚者以褶則必有裳執衣如初徹衣者亦如之　釋曰<lb/>
案喪大記云小歛君大夫複衣複衾大歛君褶衣衾大<lb/>
夫士猶小歛也若然則士小歛大歛皆同用複而襚者<lb/>
用褶者褶者所以襚主人未必用之襚耳云帛為褶無<lb/>
絮雖複與襌同有裳乃成稱不用表也者此决雜記云<lb/>
<pb n="20a"/>
子羔之襲也繭衣裳與税衣乃為一稱以其絮䙝故須<lb/>
表此雖有表裏為褶衣裳别作裳又無絮非䙝故有裳<lb/>
乃成稱不須表也言雖複與襌同者案喪大記君大夫<lb/>
士褶衣與複衣相對有著為複無著為褶散文褶亦為<lb/>
複也案喪大記有衣必有裳乃成稱㨿襌衣祭服之等<lb/>
而言此褶雖複與襌同亦得裳乃成稱也云不用表也<lb/>
者見異於袍繭也云藏以待事也者以待大歛事而陳之<lb/>
也古文褶為襲<lb/>
<pb n="20b"/>
　　　古者荆燋為燭或云以蠟灌大燭爲庭燎<lb/>
宵為燎於中庭注宵夜也燎火燋　釋曰案少儀云主<lb/>
人執燭抱燋注云未爇曰燋古者以荆燋為燭故云燎<lb/>
火燋也或解庭燎與手執為燭别故郊特牲云庭燎之百<lb/>
由齊桓公始也注云僭天子也庭燎之差公蓋五十侯<lb/>
伯子男皆三十大夫士無文大燭或云以布纒葦以蠟<lb/>
灌之謂之庭燎則此云庭燎亦如之云大者對手執者<lb/>
為大也<lb/>
<pb n="21a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儀禮要義卷三十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儀禮要義卷三十八</head> <lb/>
    <p>
<pb n="1a"/>
欽定四庫全書<lb/>
　儀禮要義卷三十八<lb/>
　　　　　　　　　　　　宋　魏了翁　撰<lb/>
　　既夕禮一<lb/>
　　　既夕禮鄭依别錄云士喪禮下篇<lb/>
既夕第十三　云士䘮禮下篇者依别録而言以記下<lb/>
士之始死乃記葬時而揔記之故名士喪禮下篇也鄭<lb/>
又云先葬二日與葬間一日者騐經云既夕哭請唘期<lb/>
<pb n="1b"/>
告于賔明旦夙興開殯即遷于祖一日又厥明即葬故<lb/>
是葬前二日與葬間一日也云必容者請啓期在葬前<lb/>
二日中間容朝廟一日故云必容焉鄭又云此諸侯下<lb/>
士一廟其上士二廟則既夕哭先葬前三日者以其一<lb/>
廟則一目朝二廟則二日朝故葬前三日中間容二日<lb/>
故三日若然大夫三廟者葬前四日諸侯五廟者葬前<lb/>
六日天子七廟者葬前八日差次可知<lb/>
　　　既夕哭謂哭訖請明朝啓殯之期<lb/>
<pb n="2a"/>
既夕哭案此經論既夕哭請啓期之事夕哭者是主<lb/>
人朝夕哭在殯宫阼階之下禮將請啓殯之時主人於<lb/>
夕哭訖出寢門復外位故鄭云謂出門哭止復外位時<lb/>
者鄭知復外位請者見上篇卜日禮云既朝哭皆復外<lb/>
位朝夕之哭其禮並同此不於既朝哭而待既夕哭者<lb/>
謂明日之朝始啓殯又不可隔夕哭故于既夕請也但<lb/>
復外位之時必有弔賔來亦在外位故請期因告賔也<lb/>
　　　將葬當遷柩于祖豫請啓肂之期<lb/>
<pb n="2b"/>
請啓期告于賔　鄭云將葬當遷柩於祖有司於是乃<lb/>
請啓肂之期於主人以告賔者鄭解時未至而豫前二<lb/>
日夕哭之後出於門外位請期者明旦須啓肂以柩朝<lb/>
于祖故有司於此時謂啓肂之期告賔使知而來赴弔<lb/>
之事也<lb/>
　　　擬舉鼎者盥水故夙興設盥門外<lb/>
夙興設盥於祖廟門外　案自此盡階間論豫於祖廟<lb/>
陳饌之事言夙興者謂夕哭請期訖明旦早起豫設盆<lb/>
<pb n="3a"/>
盥於祖廟門外擬舉鼎之人盥手案小斂設盆盥在東<lb/>
堂下大斂設盥于門外雖不言東方約小斂盥在東堂<lb/>
下則大斂盥亦門外東方<lb/>
　　　官師一廟謂中下士祖禰共廟<lb/>
云祖王父也者案祭法云曰考廟曰王考廟此云王父<lb/>
王父之言出于彼云下士祖禰共廟者又祭法云適士<lb/>
二廟官師一廟鄭注云官師中士下士案下記云其二<lb/>
廟則饌于禰則此經所朝據一廟者而言設盥于祖是<lb/>
<pb n="3b"/>
下士一廟祖禰共廟據尊者而言也<lb/>
　　　啓時陳三鼎及瓦甒□豆等如殯<lb/>
案上文殯後大斂之陳三鼎有豚魚腊在廟門外西面<lb/>
北上此陳鼎亦如之云東方之饌亦如之者彼大斂時<lb/>
云東方之饌兩瓦甒其實醴酒毼豆兩其實葵菹芋蠃<lb/>
醢兩籩無縢布巾其實栗不擇脯四脡云如殯如大斂<lb/>
既殯之奠者以其大斂于阼階即移于棺而殯之殯訖<lb/>
乃於室中設大斂之奠即大斂奠在殯後恐於殯時别<lb/>
<pb n="4a"/>
有奠故明之云如殯如大斂既殯之奠也<lb/>
　　　夷牀謂正柩于祖廟兩楹之間<lb/>
侇牀饌于階間釋曰云侇之言尸也者遷尸於堂亦言<lb/>
夷尸盤衾皆依尸而言故云夷之言尸也云朝正柩用<lb/>
此牀者謂柩至祖廟兩楹之間尸北首之時<lb/>
　　　二燭俟于門外謂炤徹與啓肂<lb/>
二燭俟于門外案自此盡夷衾論啓殯及變服之事<lb/>
二燭者以其彂殯宫二者下云燭入注云炤徹與啓肂<lb/>
<pb n="4b"/>
者故於此豫<graphic n="KR0640" url="https://raw.githubusercontent.com/kanripo/KR-Gaiji/master/images/KR0640.png" mimeType="image/png"/>之云燭用蒸者案周禮甸師云以薪蒸<lb/>
役外内饔注云大曰薪小曰蒸又案少儀云主者執燭<lb/>
抱燋鄭云未爇曰燋燋即蒸<lb/>
　　　男子免婦人髽今言丈夫髽互文<lb/>
丈夫髽散帶垂即位如初釋曰云為將啓變也者凡男<lb/>
子免與括髪散帶垂婦人髽皆當小斂之節今于啓殯<lb/>
時亦見尸柩故變同小斂之時故云為將啓變也云此<lb/>
互文以相見耳髽婦人之變者髽既是婦人之變則免<lb/>
<pb n="5a"/>
是男子之變今丈夫見其人不見免則丈夫當免矣婦<lb/>
人見其髽不見人則婦人當髽矣故云互文以相見<lb/>
　　　啓殯後雖斬衰亦免而無括髪<lb/>
引喪服小記者證見未成服已前男子免而婦人髽既<lb/>
成服以後男子冠婦人笄若然小斂之時斬衰男子括<lb/>
髪齊衰以下男子免不言男子括髪者欲見啓殯之後<lb/>
雖斬衰亦免而無括髪知者案喪服小記云緦小功虞<lb/>
卒哭則免注云棺柩已藏嫌恩輕可以不免也言則免<lb/>
<pb n="5b"/>
者則既殯先啓之間雖有事不免以此而言先啓不免<lb/>
則啓當免矣又喪服小記云君弔雖不當免時也主人<lb/>
必免不散麻雖異國之君免也親者皆免注云不散麻<lb/>
者自若絞垂為人君變貶於大斂之前既啓之後也親<lb/>
者大功以上也注直言不散麻貶于既啓之後則主人<lb/>
著免不貶矣以此言之啓後主人著免可知若啓後著<lb/>
免亦是貶矣若然後至卒哭其服同矣以其反哭之時<lb/>
更無變服之文<lb/>
<pb n="6a"/>
　　　拂柩用功布三有聲以存神<lb/>
商祝袒免執功布入升云云　云功布灰治之布也者<lb/>
亦謂七升以下之布也云執之以接神為有所拂㧍也<lb/>
者拂㧍猶言拂拭下經云商祝拂柩用功布是拂拭去<lb/>
塵也此始告神而用功布拂㧍者謂拂㧍去凶邪之氣<lb/>
也云三有聲存神也者案曽子問亦云祝聲三鄭云警<lb/>
神也即此存神<lb/>
　　　周祝徹宿奠夏祝取銘降為妨啓<lb/>
<pb n="6b"/>
祝降與夏祝交于階下取銘置于重此祝不言商夏<lb/>
則周祝也燭既入室周祝從而入室徹宿奠降降時夏<lb/>
祝自下升取銘降置于重為妨啓殯故也云祝降者祝<lb/>
徹宿奠降也者謂昨暮所設夕奠經宿故謂之宿奠也<lb/>
此宿奠擬朝廟所用即下云重先奠從燭從者是也<lb/>
　　　宿奠謂經宿擬朝廟所用<lb/>
云吉事交相左者則鄉射大射皆云降與射者交於階<lb/>
下相左是也云凶事交相右者此凶事不言交相左者<lb/>
<pb n="7a"/>
以凶事反于吉明交相右可知交相右者周祝降階時<lb/>
當近東夏祝升階當近西<lb/>
　　　棺出南首夷衾覆棺衾隨柩入壙<lb/>
幠用夷衾注幠覆之為其形露案開柩已出時是棺<lb/>
南首夷衾本擬覆柩故斂時不用今得覆棺於後朝廟<lb/>
及入壙雖不言用夷衾又無徹文以覆棺言之當隨柩<lb/>
入壙矣<lb/>
　　　遷于祖用軸謂從殯宮朝廟時<lb/>
<pb n="7b"/>
遷于祖用軸　案自此盡由足西面論以柩朝廟之事<lb/>
云遷于祖用軸者謂朝廟之時從殯宫遷移於祖廟時<lb/>
用輁軸載之案士喪禮將殯云棺入主人不哭升棺用<lb/>
軸則遷於祖時亦升輁軸於階上載之挽柩而下若然<lb/>
未升饌陳之當在堂下是以下記云夷牀輁軸饌於西<lb/>
階東注云明階間者位近西夷牀饌于祖廟輁軸饌於<lb/>
殯宫而言階間明在堂下也云檀弓曰殷朝而殯於祖<lb/>
者殷人將殯之時先朝廟訖乃殯至葬時不復朝也云<lb/>
<pb n="8a"/>
周朝而遂葬者周人殯於路寢至葬時乃朝朝訖而遂<lb/>
葬<lb/>
　　　朝廟時前後有燭男女分右左親疏<lb/>
重先奠從燭從柩從燭從主人從　案此論發殯官鄉<lb/>
祖廟之次序柩之前後皆有燭者以其柩車為隔恐闇<lb/>
故各有燭以炤道若至廟燭在前者升照正柩在後者<lb/>
在階下炤升柩故下記云燭先入者升堂東楹之南西<lb/>
面後入者西階東北面在下是也云主人從者丈夫由<lb/>
<pb n="8b"/>
右婦人由左以服之親疏為先後者經直云主人從者<lb/>
以主人為首者而言故鄭揔舉男子婦人并五服而言<lb/>
知男子由右婦人由左者以内則云道路男子由右女<lb/>
子由左鄭云地道尊右彼謂吉時此雖凶禮亦依之也<lb/>
云親疏為先後各從其昭穆者假令昭親則在先昭疏<lb/>
則在後就同昭穆之中又以年之大小為先後男從主<lb/>
人後女從主婦後云男賔在前女賔在後者謂無服者<lb/>
亦各從五服男子婦人之後<lb/>
<pb n="9a"/>
　　　為人子不由阼階至朝廟猶然<lb/>
升自西階釋曰云猶用子道不由阼也者案曲禮云為<lb/>
人子者升降不由阼階今以柩朝祖故用子道不由阼<lb/>
也<lb/>
　　　唯主人主婦從柩升衆人東階下<lb/>
主人從升婦人升東面衆人東即位釋曰主人主婦從<lb/>
柩而升言婦人升東面不言主人西面舉主婦東面主<lb/>
人西面可知故下文云主人西面也云衆人東即位者<lb/>
<pb n="9b"/>
唯主人主婦升自衆主人以下從柩至西階下遂鄉東<lb/>
階下即西面位<lb/>
　　　正柩於兩楹間近西柩北首<lb/>
正柩於兩楹間用夷牀釋曰云兩楹間象鄉户牖之間<lb/>
賔客之位亦是人君受臣子朝事之處父母神之所在<lb/>
故於兩楹之間北面鄉之若言鄉戸牖則在兩楹間而<lb/>
近西矣故下記云夷牀輁軸饌於西階東饌夷牀俟正<lb/>
柩而言西階東則正柩於楹間近西可知矣云是時柩<lb/>
<pb n="10a"/>
北首者既言朝祖不可以足鄉之又自上以來設奠皆<lb/>
升自阼階今此下文設奠升降皆自西階下鄭注云奠<lb/>
升不由阼階柩北首辟其足<lb/>
　　　設宿奠於柩西據神位在奥不在東<lb/>
席升設於柩西奠設如初巾之升降自西階案此論<lb/>
設宿奠於柩西云從奠設如初東面也者如初謂如殯<lb/>
宮朝夕奠設於室中者從柩而來此還是彼朝夕奠脯<lb/>
醢醴酒據神東面設之於席前也云不統於柩神不西<lb/>
<pb n="10b"/>
面也者特牲少牢皆設席於奥東面則天子諸侯亦不<lb/>
西面可知云不設柩東東非神位也者此亦據神位在<lb/>
奥不在東而言也若然小斂奠設於尸東者以其始死<lb/>
未忍異於生大斂以後奠皆設於室中亦不統於柩此<lb/>
奠不設於室者室中神所在非奠死者之處<lb/>
　　　䘮不剝奠據大小斂此宿奠無肉亦巾<lb/>
案禮記檀弓云䘮不剝奠也與祭肉也與據小斂大斂<lb/>
之等也有牲肉故不裸露故巾之以此宿奠脯醢醴酒<lb/>
<pb n="11a"/>
無祭肉巾之者以朝夕奠在室不巾此雖無祭肉為在<lb/>
堂風塵故巾之<hi>巾如字或居覲反</hi>
　　　主人殯宫拜賔訖即位袒至此乃襲絰<lb/>
主人踊無筭降至襲主婦及親者由足西面　此云降<lb/>
拜賔即位踊襲者賔謂在殯宮㸔主人開殯朝祖之賔<lb/>
襲者從殯宮中拜賔入即位袒至此乃襲襲者先即位<lb/>
踊踊訖乃襲絰於序東<lb/>
　　　薦車如生時陳駕漢謂之魂車<lb/>
<pb n="11b"/>
薦車當東榮北輈案自此盡還出論薦車馬設遷祖<lb/>
奠之事薦車者以明旦將行故豫陳車云進車者象生<lb/>
時將行陳駕也者案曲禮云君車將駕則僕執策立於<lb/>
馬前已駕僕展軨是生時將行陳駕今死者將葬亦陳<lb/>
車象之也云今時謂之魂車者鄭舉漢法況之周禮考<lb/>
工記有輈人為輈輈亦謂之轅故云輈轅也云車當東<lb/>
榮東陳西上於中庭者此車既非載柩之車即下記云<lb/>
薦乗車道車槀車云中庭者據南北之中庭不據東西<lb/>
<pb n="12a"/>
為中庭也何者以下經云薦馬入門三分庭一在南馬<lb/>
右還出薦馬者當車南在庭近南明車近北當中庭矣<lb/>
　　　䘮奠皆升自阼唯朝祖奠升自西辟足<lb/>
質明滅燭徹者升自阼階降自西階云云　釋曰新奠<lb/>
者謂遷祖之奠將設新故徹去從奠以辟新奠也云不<lb/>
設序西南已再設為䙝者謂徹從奠不設於序西南為<lb/>
再設䙝黜故不設也其再設者未啓殯前夕時一設至<lb/>
此朝廟又設云如初者亦於柩西當階之上東面席前<lb/>
<pb n="12b"/>
為之則同其饌則異以其上三鼎及東方之饌皆大斂<lb/>
之奠是也云奠升不由阼階柩北首辟其足者以前大<lb/>
斂小斂及朝夕奠皆升自阼階降自西階今此遷祖奠<lb/>
升不由阼階故云辟足辟足者以其來徃不可由首又<lb/>
飲食之事不可䙝之由足故升自西階也若然徹時所<lb/>
以由足者奠畢去之由足無嫌也<lb/>
　　　薦馬以駕車士毎車二匹有纓<lb/>
薦馬纓三就入門北面交轡圉人夾牽之釋曰案下記<lb/>
<pb n="13a"/>
云薦乗車又云纓轡貝勒縣於衡又云道車載朝服槀<lb/>
車載蓑笠注云道車槀車之纓轡及勒亦縣於衡也若<lb/>
然薦車之時纓縣於衡此薦馬得有纓者以薦車時縣<lb/>
於衡至此薦馬時又取而用之故兩見之也云駕車之<lb/>
馬者即上文薦車之馬也云每車二匹者下經云公賵<lb/>
兩馬注云兩馬士制也故知此車有三乗馬則六匹矣<lb/>
云纓今馬鞅也者古者謂之纓漢時謂之鞅<lb/>
　　　薦車之禮成於薦馬故始哭踊<lb/>
<pb n="13b"/>
御者執筴立於馬後哭成踊云云云主人於是乃哭踊<lb/>
者薦車之禮成於薦馬者以其車得馬而成故前薦車<lb/>
時主人不哭踊至薦馬乃哭<lb/>
　　　賔以朝廟事畢而出就外位請祖期<lb/>
賔出主人送於門外有司請祖期云云自此盡属引論<lb/>
祖時飾柩車之事此賔即上來弔主人啓殯者朝廟事<lb/>
畢而出主人送之云亦因在外位請之者上既夕哭訖<lb/>
因外位請唘期故云亦也此經不言告賔知告賔者若<lb/>
<pb n="14a"/>
不告賔時至則設何須請期主人荅之曰日側者昊是<lb/>
傍側亦為特義轉為昃者取差跌之義故從昊注側昳<lb/>
也將過中之時釋曰昳大結反<lb/>
　　　袒為載變卒束乃襲束謂束棺<lb/>
主人入袒乃載踊無筭卒束襲　釋曰袒為載變也者<lb/>
將載主人先袒乃載故云為載變也云乃舉柩郤下而<lb/>
載之者郤猶却也鄉柩在堂北首今郤下以足鄉前下<lb/>
堂載於車故謂之為郤也云束束棺於柩車者案禮記<lb/>
<pb n="14b"/>
䘮大記云君盖用漆三袵三束檀弓云棺束縮二横三<lb/>
彼是束棺此經先云載下乃云卒束則束非棺束是載<lb/>
柩訖乃以物束棺<lb/>
　　　柩車即蜃車飾以帷荒亦名牆栁<lb/>
商祝飾柩一池紐前䞓後緇齊三采無貝　案此並飾<lb/>
車之事其柩車即周禮蜃車也四輪廹地其轝亦一狀<lb/>
如長牀兩畔竪軨子以帷繞之上以荒一池縣於前面<lb/>
荒之𤓰端荒上於中央加齊云飾柩為設牆栁也者即<lb/>
<pb n="15a"/>
加帷荒是也云巾奠乃牆下記文鄭引之者以此經直<lb/>
云飾柩不言設牆時節故記人辨之以巾覆奠乃牆謂<lb/>
此飾柩者也云牆有布帷栁有布荒者案䘮大記云飾<lb/>
棺君龍帷黼荒大夫畫荒士布帷布荒鄭注云布帷布<lb/>
荒者白布也君大夫加文章焉此注牆栁别案䘮大記<lb/>
注又云在旁曰帷在上曰荒皆所以衣栁也則帷荒揔<lb/>
名為栁者案縫人云衣翣栁之材鄭注必先纒衣其木<lb/>
乃以張飾也栁之言聚諸飾之聚若然對則帷為牆象<lb/>
<pb n="15b"/>
宮室有牆壁荒為栁以其荒有黼黻及齊三采諸色所<lb/>
聚故得栁名揔而言之皆得為牆巾奠乃牆及檀弓云<lb/>
周人牆置翣皆牆中兼有栁縫人衣翣栁之材栁中兼<lb/>
牆矣鄭注䘮大記云荒蒙也取蒙覆之義云池者象宮<lb/>
室之承霤以竹為之者生人宮室以木為承霤仰之以<lb/>
承霤水死者無水可承故用竹而覆之直取象平生有<lb/>
而已云狀如小車笭衣以青布者此鄭依漢禮而言云<lb/>
一池縣於栁前者案䘮大記君三池大夫二池士一池<lb/>
<pb n="16a"/>
君三池三面而有大夫二池縣於兩相士一池縣於栁<lb/>
前面而已云士不褕絞者案雜記云大夫不褕絞屬於<lb/>
池下褕者依爾雅釋鳥云江淮而南青質五采皆備成<lb/>
章曰鷂絞者蒼黄之色則人君於蒼黄色繒上又畫鷂<lb/>
雉之形縣於池下大夫則闕之故云大夫則不褕絞屬<lb/>
於池下池下褕絞一名振容故䘮大記云大夫不振容<lb/>
振容者車行振動以為容儀但大夫不振容池下仍有<lb/>
銅魚縣之士不但不褕絞又無銅魚故䘮大記大夫有<lb/>
<pb n="16b"/>
魚躍拂池士則無鄭注云士則去魚云左右面各有前<lb/>
後者柩車左右以有帷分兩相各為前後故云前䞓後<lb/>
緇云齊居栁之中央雖無正文以其言齊若人之齊亦<lb/>
居身之中央也云若今小車葢上蕤矣者漢時小車葢<lb/>
上有蕤在蓋之中央故舉以為説云以三采繒為之上<lb/>
朱中白下蒼者案聘禮記云三采朱白蒼彼據繅藉用<lb/>
三采先朱次白下蒼此為齊用三采亦當然故取以為<lb/>
義也云著以絮者既云齊當人所覩見故知以絮著之<lb/>
<pb n="17a"/>
使髙知元士以上有貝者案䘮大記云君齊五采五貝<lb/>
大夫齊三采三貝士齊三采一貝鄭注云齊象車蓋蕤<lb/>
縫合雜采為之形如爪分然綴貝落其上及旁見彼士<lb/>
為天子元士元士已上皆有貝也此諸侯之士故云無<lb/>
貝也<lb/>
　　　設披謂輅栁棺上貫結於戴人旁牽<lb/>
設披　釋曰云披輅栁棺上貫結於戴者案䘮大記注云<lb/>
戴之言值也所以連繫棺束與栁材使相值因而結前<lb/>
<pb n="17b"/>
後披也此注云披栁棺上貫結於戴以此而言則戴兩<lb/>
頭皆結於栁材又以披在棺上輅過然後貫穿載之連<lb/>
繫棺束者乃結於戴餘披出之於外使人持之一畔有<lb/>
二為前後披故下記云執披者旁四人注云前後左右<lb/>
各二人是也人君則三披各三人持之備傾虧也引䘮<lb/>
大記者證披連戴而施之<lb/>
　　　屬引謂以紼繩屬於柩車在軸輴<lb/>
屬引案引謂紼繩屬著於柩車云在軸輴曰紼者士<lb/>
<pb n="18a"/>
朝廟時用軸大夫已上用輴故并言之言紼見繩體言<lb/>
引見用力故鄭注周禮亦云在車曰紼行道曰引云古<lb/>
者人引柩者雜記乗人專道而行又云諸侯五百大夫<lb/>
三百皆是引人也言古者人引對漢以來不使人引也<lb/>
引春秋者案定公九年左氏傳云齊侯伐晉夷儀敝無<lb/>
存死之齊侯與之犀軒而先歸之坐引者以師哭之親<lb/>
推之三注云坐而飲食之此鄭略引之云坐引者亦謂<lb/>
飲食之哭之亦以師哭之三者亦謂公親推之三也引<lb/>
<pb n="18b"/>
之者證古者人引也<lb/>
　　　明器自包筲以下藏器陳於乗車西<lb/>
陳明器於乗車之西　注云明器藏器者也自包筲以<lb/>
下皆是藏器故下云器西南上綪又云茵注云茵在抗<lb/>
木上陳器次而北也則自包筲以下揔曰藏器以其俱<lb/>
入壙也引檀弓者案彼注成猶善也竹不可用云陳器<lb/>
乗車之西則重北者無正文上薦車云直東榮繼廟屋<lb/>
而言上注云中庭不得云近北明車近不在重今東陳<lb/>
<pb n="19a"/>
於乗車之西明重北可知引檀弓者竹不成用瓦不成<lb/>
味成猶善也謂邊無縢味當作沫靧也琴瑟張而不平<lb/>
注云無宮商之調<lb/>
　　　折猶庪加於壙上承抗席禦上<lb/>
云折横覆之者鄭云葢如牀則加於壙上時南北長東<lb/>
西短以其窆畢加之於壙上所以承抗席若庪藏物然<lb/>
故云折猶庪也云方鑿連木為之蓋如牀而縮者三横<lb/>
者五無簀者此無正文抗木横三縮二云所以禦止土<lb/>
<pb n="19b"/>
者以其在抗木之上故知以禦土也其横與縮各足掩<lb/>
者以其壙口大小雖無文但明器之等皆由羨道入諸<lb/>
侯已上又有輴車亦由羡道入壙口唯以下棺則壙口<lb/>
大小容棺而已今抗木亦足掩壙口也<lb/>
　　　抗木横三縮二加抗席加茵茵以藉棺<lb/>
既陳抗木於折北又加此抗席三領於抗木之上知抗<lb/>
木不在折上者以抗木直言横三縮二不言加明别陳<lb/>
於折北抗木之下而此云加加於抗木之上可知抗席<lb/>
<pb n="20a"/>
之下而云茵明又加於抗席之上抗木在上故云禦土<lb/>
抗席在下隔抗木慮有塵鄉下故云禦塵云加茵者謂<lb/>
以茵加於抗席之上此説陳器之時云用疏布者謂用<lb/>
大功疏麤之布云緇剪者緇則七入黑汁為緇剪淺也<lb/>
謂染為淺緇之色言有幅者案下記云茵著用荼實綏<lb/>
澤焉此鄭云有幅緣之者則用一幅布為之縫合兩邊<lb/>
幅為帒不去邊幅用之以盛著也故云有幅也云茵所<lb/>
以藉棺者下葬時茵先屬引乃窆則茵與棺為藉抗木<lb/>
<pb n="20b"/>
云縮二横三此亦縮二横三故知亦者亦抗木也<lb/>
　　　陳明器從茵鄉北為次故連茵言之<lb/>
茵非明器而言之者陳器從此茵鄉北為次第故言之<lb/>
故鄭言茵在抗木上陳器次而北下文既設遣奠而云<lb/>
苞牲取下體故知苞二所以裹奠羊豕之肉也筲三黍<lb/>
稷麥云其容蓋與簋同一觳也者案考工記旊人為簋<lb/>
實一觳又云豆實三而成觳案昭三年晏子云四升曰<lb/>
豆豆實三而成觳則觳受斗二升此筲與簋同盛黍稷<lb/>
<pb n="21a"/>
知受一觳斗二升約同之無正文故云葢以疑之也罋<lb/>
三云罋瓦器者以罋與甒等字從缶瓦故知是瓦器云<lb/>
其容亦蓋一觳者聘禮記致饔餼云罋斗二升則此罋<lb/>
約同之故云蓋以疑之也知屑是薑桂者以其與内則<lb/>
屑桂與薑同云屑故引内則為證也甒二繼罋三而陳<lb/>
之言亦瓦器亦上罋三也云皆木桁久之者則自苞筲<lb/>
以下皆塞之置於木桁也若然既皆久塞而罋甒獨云<lb/>
幂者以其苞筲之等燥物宜苞塞之而無幂罋甒濕物<lb/>
<pb n="21b"/>
非直久塞其口又加幂覆之云久當為炙炙謂以蓋案<lb/>
塞其口者此亦如上設重鬲亦與之同故讀從炙也云<lb/>
毎器異桁者以其言皆木桁<lb/>
　　　用器自弓矢耒耜以下皆常用器<lb/>
用器弓矢耒耜兩敦兩杅槃匜匜實於槃中南流注云<lb/>
此常用之器杅盛湯漿槃匜盥器也流匜口也今文杅<lb/>
作桙釋曰謂常用之器弓矢兵器耒耜農器敦杅食器<lb/>
槃匜洗浴之器皆象生時而藏之也<lb/>
<pb n="22a"/>
　　　明器鬼器祭器人器士無祭器<lb/>
無祭器注云云大夫以上兼用鬼器人器也者案檀弓<lb/>
云宋襄公葬其夫人醯醢百罋曽子曰既曰明器矣而<lb/>
又實之注云言名之為明器而與祭器皆實之是亂鬼<lb/>
器與人器以此而言則明器鬼器也祭器人器也士禮<lb/>
略無祭器空有明器而實之大夫以上尊者備故兩有<lb/>
若兩有則實祭器不實明器宋襄公既兩有而并實之<lb/>
故曾子非之<lb/>
<pb n="22b"/>
　　　士有燕樂器謂琴瑟特縣<lb/>
有燕樂器可也　案言可者許其得用故云可也云與賔<lb/>
客燕飲用樂之器也者則升歌有琴瑟庭中有特縣<lb/>
縣磬也<lb/>
　　　役器介胄干笮無弓矢示不用<lb/>
役器甲胄干笮案此役器中有干笮無弓矢示不用<lb/>
故不具上用器是常用之器故具陳之也云甲鎧胄兠<lb/>
鍪者古者用皮故名甲胄後代用金故名鎧兠鍪隨世<lb/>
<pb n="23a"/>
為名故也但上下役用之器皆麤沽為之故下記云弓<lb/>
矢之新沽功注云設之宜新沽示不用弓矢云沽餘雖<lb/>
不言皆沽可知也但此笮是送死之具下記云薦乗車<lb/>
鹿淺幦干笮革靾者是魂車所載象生者與此别也<lb/>
　　　燕器謂杖扶身笠禦暑翣招凉<lb/>
燕器杖笠翣　注云燕居安體之器也者以杖者所以<lb/>
扶身笠者所以禦暑翣者所以招凉而在燕居用之故<lb/>
云燕居安體之器也云笠竹<graphic n="KR2131" url="https://raw.githubusercontent.com/kanripo/KR-Gaiji/master/images/KR2131.png" mimeType="image/png"/>蓋也者<graphic n="KR2131" url="https://raw.githubusercontent.com/kanripo/KR-Gaiji/master/images/KR2131.png" mimeType="image/png"/>竹青之皮以<lb/>
<pb n="23b"/>
竹青皮為之<lb/>
　　　還車為祖奠布巾席於車西方<lb/>
徹奠云云自此盡入復位論還車為祖奠之事此徹遷<lb/>
祖奠者為將還遷車更設祖奠云巾席俟於西方祖奠<lb/>
將用焉者以下經云祖還車還車訖布席設祖奠則布<lb/>
此巾席也故巾席俟祖奠在西方也云節者來象升丈<lb/>
夫踊去象降婦人踊者案上篇徹小斂大斂奠時皆升<lb/>
自阼階大夫踊降自西階婦人踊今奠在庭無升降之<lb/>
<pb n="24a"/>
事直有來徃經云要節而踊知有婦人亦踊者以下經<lb/>
徹祖奠時云徹者入丈夫踊設於西北婦人踊注云猶<lb/>
阼階升時也徹設於柩車西北亦猶序西南是男子婦<lb/>
人並有踊文<lb/>
　　　大小斂奠等皆經宿此遷祖奠旦設昃徹<lb/>
云徹者由明器北西面既徹由重南東者凡奠於堂室<lb/>
者皆升自阼階降自西階奠於庭者亦由重北東方來<lb/>
陳由重北而西徹徹訖由重南而東象升自阼階降自<lb/>
<pb n="24b"/>
西階也云不設於序西南者非宿奠也者以其大斂小<lb/>
斂奠及夕奠乃皆經宿故皆設之於序西南為神馮依<lb/>
此遷祖奠旦始設之今日側徹之未經宿<lb/>
　　　將祖主人袒既祖踊而襲<lb/>
祖注為將祖變案下經商祝御柩乃祖是將祖故此<lb/>
主人袒袒即變也既祖訖故踊而襲云主人也者前袒<lb/>
是主人則此襲亦主人也<lb/>
　　　婦人即位階間以柩遷鄉外階間空<lb/>
<pb n="25a"/>
婦人降即位於階間云婦人降者以柩還鄉外階間空<lb/>
故婦人從堂上降在階間云為柩將去有時者去有時<lb/>
即明旦遣而行之是時也今此為行始也云位東上者<lb/>
以堂上時婦人在阼階西面統於堂下男子今柩車南<lb/>
遷男子亦在車東故婦人降亦東上統於男子也婦人<lb/>
不鄉車西者以車西有祖奠故辟之在車後<lb/>
　　　茵與銘皆入壙重不藏埋廟門左<lb/>
祝取銘置於茵云云初死為銘置於重唘殯祝取銘置<lb/>
<pb n="25b"/>
於重祖廟又置於重今將行置於茵者重不藏擬埋於<lb/>
廟門左茵是入壙之物銘亦入壙之物故置於茵也是<lb/>
以鄭云重不藏故於此移銘加於茵上也士無廞旌唯<lb/>
有乗車所建攝盛之旃并此銘旌而已大夫以上有廞<lb/>
旌通此二旌則此備三旌也<lb/>
　　　祖奠與遷祖奠同在車西再薦馬<lb/>
布席乃奠如初主人要節而踊上祖奠既與遷祖奠同<lb/>
車西人皆從車而來則此要節而踊一與遷祖奠同云<lb/>
<pb n="26a"/>
車已祖可以為之奠是之謂祖奠者下記云祝饌祖奠<lb/>
於主人之南是謂彼祖奠薦馬如初上己薦馬今又薦<lb/>
馬者以柩車動而鄉南為行始宜新之<lb/>
　　　死至殯唘至葬主人及兄弟皆内位<lb/>
賔出主人送有司請葬期上啓期祖期事畢在外位故<lb/>
此亦因事畢出在外位時請葬期也又復位云自死至<lb/>
於殯自啓至於葬主人及兄弟常在内位者自死至於<lb/>
殯在内位據殯宫中自啓至於葬在内位據在祖廟中<lb/>
<pb n="26b"/>
處雖不同在内不異故揔言之云在内位者始死未小<lb/>
斂已前位在尸東小斂後位在阼階下若自啓之後在<lb/>
廟位亦在阼階下也<lb/>
　<lb/>
　<lb/>
　<lb/>
　<lb/>
　儀禮要義卷三十八<lb/>
</p>
<p>
</p>
  </div>
</body>
</text>
</TEI>
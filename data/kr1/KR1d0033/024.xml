<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儀禮要義卷二十四</head> <lb/>
    <p>
<pb n="1a"/>
欽定四庫全書<lb/>
　儀禮要義卷二十四<lb/>
　　　　　　　　　　　　宋　魏了翁　撰<lb/>
　　聘禮六<lb/>
　　　賓入竟死主人具而殯因歛連言殯<lb/>
釋曰自此盡卒殯乃歸論賓介死之事云賓入境而死<lb/>
遂也者若未入境即反來云主人為之具而殯者謂從<lb/>
始死至殯所當用者主人皆供之鄭云具謂始死至殯<lb/>
<pb n="1b"/>
所當用直云至殯所當用明不殯於館取其至殯節主<lb/>
人供䘮具以其大歛訖即殯故連言殯故下文歸介復<lb/>
命之時柩止門外明歛于棺而已<lb/>
　　　賓死介攝賓致命<lb/>
介攝其命釋曰云初時上介接聞命者鄭解介得代賓<lb/>
致命之意以其命出於君初賓受命於君之時賓介同<lb/>
北面上介接聞君命矣以是今賓死得攝其命<lb/>
　　　君弔賓則介為主臣子不為<lb/>
<pb n="2a"/>
君弔介為主人　釋曰古者賓聘家臣適子皆從行是以<lb/>
延陵季子聘於齊其子死葬於嬴博之間故鄭云雖有<lb/>
臣子親姻猶不為主人以其介尊故也<lb/>
　　　主人歸禮幣當中喪用者<lb/>
主人歸禮幣必以用　釋曰賓既死主人所歸禮與幣必<lb/>
以當䘮者之用云當中奠贈者解經中小歛大歛之用<lb/>
云當中奠贈諸喪具之用者具謂襲與小歛大歛解經<lb/>
幣云不必如賓禮者不必致飱饔之禮束紡皮帛之類<lb/>
<pb n="2b"/>
不堪喪者之用故也<lb/>
　　　介受賓禮無辭以反命陳之<lb/>
介受賓禮無辭也　釋曰云介受主國賓已之禮者謂公<lb/>
幣私幣之屬故鄭云當陳之以反命也言無辭者雖無<lb/>
三辭以其賓受饔餼之時禮辭受食三辭明介亦有禮<lb/>
辭云無所辭也者以有賓喪嫌介有三辭<lb/>
　　　介復命賓柩止於皐門外外朝<lb/>
歸介復命柩止于門外　釋曰知門外是大門外者國君<lb/>
<pb n="3a"/>
有三門皐應路又有三朝内朝在路寢庭正朝在路門<lb/>
外應門外無朝外朝當在皐門外經直云止于門外無<lb/>
入門之言明知止於大門外外朝之上是以上賓拜賜<lb/>
皆云於門外亦在外朝矣故鄭云必以柩造朝逹其忠<lb/>
心也<lb/>
　　　介送賓柩于其家弔卒殯<lb/>
介卒復命出奉柩送之君弔卒殯案當介復命之時賔之<lb/>
尸柩在外朝上介卒復命謂復命訖出君大門奉賓之<lb/>
<pb n="3b"/>
柩送至賓之家屍柩入殯於兩楹之間君往就弔卒殯<lb/>
者謂殯訖殯是喪之大節故云卒殯成節乃去謂君與<lb/>
大夫盡去大夫介卒亦如之注不言上介者小聘上介<lb/>
士也<lb/>
　　　士介直言具棺自以時服歛<lb/>
士介死則為之棺歛之　釋曰以其士介卑其體降於賓<lb/>
與上介非直具棺他衣物亦具之此士介直具棺不具<lb/>
他物也其士介從者自用時服歛之君不弔焉<lb/>
<pb n="4a"/>
　　　賓在館死亦以柩造朝<lb/>
若賓死未将命則既歛于棺造于朝介将命前云賓入<lb/>
境而死謂在路死未至國此經更説賓至朝俟間之後<lb/>
使大夫致館未行聘享而賓在館死之事故鄭云俟間<lb/>
之後是以鄭云以柩造朝以其既至朝志在達君命則<lb/>
知介國外死不以柩造朝可知<lb/>
　　　小聘不享不禮面不升不郊勞<lb/>
小聘曰問不享有獻不及夫人主人不筵几不禮面不<lb/>
<pb n="4b"/>
升不郊勞　釋曰自此盡三介論侯伯行小聘之事云不<lb/>
享者謂不以束帛加璧獻國所有云不禮者聘訖不以<lb/>
齊酒禮賓面不升者謂私覿庭中受之不升堂此對大<lb/>
聘升堂受若然不言私覿而言面者對大聘言覿故辟<lb/>
之<lb/>
　　　久無盟㑹之事則相聘<lb/>
記久無事則聘焉注事謂盟㑹之屬　釋曰此云久無事<lb/>
則聘焉者則周禮殷聘也是以周禮大行人云凡諸侯<lb/>
<pb n="5a"/>
之邦交嵗相問也殷相聘也世相朝也注云小聘曰問<lb/>
殷中也久無事又於殷朝者及時相聘也云事謂盟㑹<lb/>
之屬者案春秋有事而㑹不協而盟是以春秋有㑹而<lb/>
不盟盟必因㑹若有盟㑹相見故云久無事則聘焉<lb/>
　　　若有告請束帛加書将命<lb/>
若有故則卒聘束帛加書将命百名以上書於䇿云故<lb/>
謂災患及時相告請者此即上經云若有言一也言災<lb/>
患上注引春秋臧孫辰告糴于齊公子遂如楚乞師此<lb/>
<pb n="5b"/>
云及時事者即上注引春秋晉侯使韓穿來言汶陽之<lb/>
田是也<lb/>
　　　古謂字為名多則書策少則書方<lb/>
云名書文今謂之字者鄭注論語亦云古者曰名今世<lb/>
曰字許氏説文亦然言此者欲見經云名名者即今之<lb/>
文字也云策簡方板也者簡謂據一片而言策見編連<lb/>
之稱是以左𫝊云南史氏執簡以往是簡者未編之稱<lb/>
此經云百名以上書之於䇿是其衆簡相連之名鄭作<lb/>
<pb n="6a"/>
論語序云易詩書禮樂春秋策皆尺二寸孝經謙半之<lb/>
論語八寸策者三分居一又謙焉是其策之長短鄭注<lb/>
尚書三十字一簡之文服虔注左氏云古文篆書一簡<lb/>
八字是一簡容字多少者云方板者以其百名以下<lb/>
書之於方若今之祝版不假連編之策一板書盡<lb/>
　　　内史讀書于門外書必璽之<lb/>
主人使人與客讀諸門外注云云主人國君也人内史<lb/>
也云云　釋曰注云既聘享賓出而讀之者上經云若有<lb/>
<pb n="6b"/>
言則以束帛如享禮文承聘享之後故知此讀諸門外<lb/>
故云既聘享也鄭知人是内史者案内史職云凡四方<lb/>
之事書内史讀之此云使人與客讀諸門外者亦是四<lb/>
方事書故知人是内史也知書必璽之者案襄二十九<lb/>
年左𫝊云公如楚還及方城季武子取卞使公冶問璽<lb/>
書追而與之故知<lb/>
　　　昨日書報明日館送書問尚疾<lb/>
客将歸使大夫以其束帛反命于館注為書報也　釋曰<lb/>
<pb n="7a"/>
此為書報上有故之事彼以束帛加書将命此亦以束<lb/>
帛加書反命于館明日君館之　釋曰昨日為書報之<lb/>
今日君始就館送客者書問之道尚疾故也必須尚疾<lb/>
者以其所報告請多是密事是以鄭云既報館之書問<lb/>
尚疾也<lb/>
　　　國内釋幣于行國外釋奠于軷<lb/>
出祖釋軷祭酒脯乃飲酒于其側云既受聘享之禮行<lb/>
出國門止陳車騎釋酒脯之奠於軷者凡道路之神有<lb/>
<pb n="7b"/>
二在國内釋幣於行者謂平適道路之神出國門釋奠<lb/>
於軷者謂山行道路之神是以委土為山象國中不得<lb/>
軷名國外即得軷稱引詩𫝊曰者證軷祭道路之神也<lb/>
引春秋𫝊曰者案襄二十八年左氏𫝊子大叔云軷涉<lb/>
山川蒙犯霜露引之者證軷是山行之名涉者水行之<lb/>
稱故鄘詩云大夫軷涉我心則憂毛𫝊云草行曰軷水<lb/>
行曰涉云是以委土為山者案月令冬祀行鄭注行廟<lb/>
門外之西為軷壤厚二寸廣五尺輪四尺祀行之禮北<lb/>
<pb n="8a"/>
面設主於軷上國外祀山行之神為軷壌大小與之同<lb/>
鄭注夏官大馭云封土為山象以菩芻棘柏為神主既<lb/>
祭之以車轢之而去喻無險難也<lb/>
　　　此使還亦祖道鄭引陳鍼子為證<lb/>
左氏𫝊鄭忽逆婦媯于陳先配而後祖陳鍼子曰是不<lb/>
為夫婦誣其祖矣鄭志以祖謂祭道神是亦将還而後<lb/>
祖道此聘使還亦宜有祖但文不具<lb/>
　　　鄭釋圭為瑞節按節不得言瑞<lb/>
<pb n="8b"/>
所以朝天子圭與繅皆九寸云圭所執以為瑞節者案<lb/>
周禮大宗伯云以玉作六瑞以等邦國又云王執鎮圭<lb/>
公執桓圭侯執信圭伯執躬圭子執穀璧男執蒲璧是<lb/>
以其圭為瑞又案周禮掌節有玉節之節即是節與瑞<lb/>
别矣今此云瑞節但連言節者案節不得言瑞瑞亦是<lb/>
節信<lb/>
　　　圭長短依命數雜采曰繅<lb/>
案雜記賛大行曰博三寸厚半寸剡上左右各寸半此<lb/>
<pb n="9a"/>
經直剡上寸半不言左右文不具也凡圭天子鎮圭公<lb/>
桓圭侯信圭皆博三寸厚半寸剡上左右各寸半唯長<lb/>
短依命數不同云雜采曰繅者凡言繅者皆象水草之<lb/>
文天子五采公侯伯三采子男二采皆是雜采也云以<lb/>
韋衣木板餙以三色再就者依漢禮器制度而知<lb/>
　　　聘諸侯降於朝天子之繅<lb/>
問諸侯朱緑繅八寸此亦降于諸侯而言降於天子者<lb/>
此鄭君指上文朝天子而言故言聘諸侯降於朝天子<lb/>
<pb n="9b"/>
也云於天子曰朝者據上文所以朝天子是也則諸侯<lb/>
自相朝亦同圭與繅九寸侯伯以下亦依命數云於諸<lb/>
侯曰問者諸侯遣臣自問若遣臣問天子圭與繅亦八<lb/>
寸是以云記之於聘文互相備<lb/>
　　　圭有𤣥纁繫以繫玉因為飾即繅藉<lb/>
皆𤣥纁繫長尺絢組釋曰上文繅藉尊卑不同此之組<lb/>
繫尊卑一等云采成文曰絢鄭注論語文成章曰絢與<lb/>
此語異義同云繫無事則以繫玉因以為飾者無事謂<lb/>
<pb n="10a"/>
在櫝之時亦以繫玉因以為飾此組繫亦名繅藉即上<lb/>
文反命之時使者執圭垂繅上介執璋屈繅又曲禮下<lb/>
云執玉其有藉者則裼無藉者則襲鄭注云亦藉繅也<lb/>
裼襲皆據有繅無繅之時是其因以為飾云皆用五采<lb/>
組者以其言絢絢是文章之名經又言皆復無尊卑之<lb/>
别<lb/>
　　　大夫使受命不受辭<lb/>
辭無常孫而説注孫順也大夫使受命不受辭云云正<lb/>
<pb n="10b"/>
文辭多則史云云受命謂受君命聘於鄰國不受賓主<lb/>
對荅之辭必不受辭者以其口及則言辭無定準案周<lb/>
禮太史内史皆掌䇿書尚書金縢云史乃䇿祝是䇿書<lb/>
祝辭故辭多為文史<lb/>
　　　賓介辭對主人鄭釋旅𤨏𤨏之義<lb/>
辭曰非禮也敢對曰非禮也敢注辭不受也云云曰敢<lb/>
言不敢釋曰辭謂賓辭主人荅謂賓荅主人介則在旁<lb/>
曰非禮也敢故易旅卦初六云旅𤨏𤨏斯其所取災鄭<lb/>
<pb n="11a"/>
云𤨏𤨏猶小小爻互艮艮小石小小之象三為聘客初<lb/>
與二其介也介當以篤實之人為之而用小人𤨏𤨏然<lb/>
客主人為言不能辭曰非禮不能對曰非禮每者不能<lb/>
以禮行之則其所以得罪是其義也<lb/>
　　　館不於敵者之廟嫌大尊<lb/>
卿館於大夫大夫館於士士館於工商云館者必於廟<lb/>
案上歸饔餼云於廟明其禮皆在廟可知云不館於敵<lb/>
者之廟為大尊也者以其在廟尊則尊矣故就降等而<lb/>
<pb n="11b"/>
已若又在敵者之廟以上是其大尊云自官師以上有<lb/>
廟有寢者案祭法云適士二廟官師一廟鄭云官師謂<lb/>
中士下士是其官師有廟知廟有寢案周禮𨽻僕云掌<lb/>
五寢之埽除鄭注云五寢五廟之寢天子七廟唯祧無<lb/>
寢詩云寢廟奕奕相連之貌故左𫝊云大叔之廟在道<lb/>
南其寢在道北是其前曰廟後曰寢工商則寢而已者<lb/>
案爾雅釋宫云室有東西廂曰廟注云夾室前堂又云<lb/>
無東西廂有室曰寢注云但有大室是其自士以上有<lb/>
<pb n="12a"/>
廟者必有寢庶人在官者工商之等有寢者則無廟故<lb/>
祭法云庶士庶人無廟祭於寢是也<lb/>
　　　飱禮輕故不以束帛致賓亦不拜<lb/>
飱不致　釋曰君不以束帛致命者對饔餼以束帛致<lb/>
之此不以束帛致草次饌具輕者以其客始至則致之<lb/>
故言草次也對聘曰致饔餼生死俱有禮物又多為重<lb/>
故以此物為輕而不致　賔不拜注以不致命　釋曰云<lb/>
拜者宰夫朝服設食賓無拜受之文以其不以束帛致<lb/>
<pb n="12b"/>
　　　訝以迎賓如漢時使者䕶客<lb/>
卿大夫訝大夫士訝士皆有訝注卿使者大夫上介也士<lb/>
衆介也訝主國君所使迎待賓者如今使之䕶客　釋<lb/>
曰云卿大夫訝者謂大聘使卿主人使大夫迎士訝者<lb/>
小聘使大夫主人使士迎言皆有訝者自介也下皆迎<lb/>
之云卿使者大夫上介士衆介也者據此篇是侯伯之<lb/>
卿大聘而言其實小聘使大夫亦使士迎之所迎者謂<lb/>
初行聘及饗食燕皆迎之故鄭君無所指定<lb/>
<pb n="13a"/>
　　　天子有掌訝諸侯使大夫士<lb/>
賓即館訝將公命注使己迎待之命釋曰案秋官掌訝<lb/>
職云賓入館次于舎門外待事于客注云次如今官府<lb/>
更衣處待事于客通其所求索彼謂天子有掌訝之官<lb/>
共承客禮此諸侯使無掌訝是以還遣所使大夫士訝<lb/>
將公命有事通𫝊于君<lb/>
　　　訝執摯以見賓<lb/>
又見之以其摯　釋曰云復以私禮見者訝將舎於賓<lb/>
<pb n="13b"/>
館之外宜相親也者禮掌訝舎于賓之館門外此大夫<lb/>
士君使為訝雖非掌訝之官亦為次舎于賓之館外宜<lb/>
相親故執摯以相見大夫訝者執鴈士訝者執雉案士<lb/>
相見及大宗伯文<lb/>
　　　賓將公事以摯私見訝者<lb/>
賓既將公事復見訝以其摯云以公事聘享問大夫者<lb/>
此並行君物享主國君及問大夫故云公事也云復報<lb/>
也者以向訝者以摯私見已今還以摯私報之<lb/>
<pb n="14a"/>
　　　圭璧人執曰瑞禮神曰器散文通<lb/>
凡四器者唯其所寶以聘可也　釋曰案周禮大宗伯<lb/>
云以玉作六瑞王執鎮圭公執桓圭以上人執之曰瑞<lb/>
又云以玉作六器以禮天地四方謂禮神曰器此四者<lb/>
人所執不言瑞而言器者對文執之曰瑞禮神曰器散<lb/>
文則通雖執之亦曰器是以尚書云五器卒乃復與此<lb/>
文皆稱器云言國獨此以為寶者案周禮天府職凡邦<lb/>
國之玉鎮大寶器藏焉注云玉鎮大寶器玉瑞玉器之<lb/>
<pb n="14b"/>
美者是其玉稱寶云四器謂圭璋璧琮者是據上經圭<lb/>
璋以行聘璧琮以行享而言此據公侯伯之使者用圭<lb/>
璋璧琮若子男使者聘用璧琮享用琥璜<lb/>
　　　主國之大門外賓次<lb/>
宗人授次次以帷少退于君之次　釋曰主國門外以<lb/>
其行朝聘陳賓介皆在大門外故次亦在大門外可知<lb/>
云諸侯及卿大夫之使者次位皆有常處者以其上公<lb/>
九十步侯伯七十步子男五十步使其臣聘問大聘小<lb/>
<pb n="15a"/>
聘又各降二等其次皆依其步數就西方而置之未行<lb/>
禮之時至於次中至将行禮賓乃出次凡為次君次在<lb/>
前臣次在後故云少退於君之次故云皆有常處<lb/>
　　　賓入門皇升堂讓将授志趨<lb/>
賓入門皇升堂讓将授志趨注皇自莊盛也云云　釋<lb/>
曰賓入門皇謂未至堂時升堂讓謂升堂東面向主君<lb/>
之時将授志趨謂賓執玉向楹将授玉之時念鄉入門<lb/>
在庭時執玉徐趨今亦然若降堂後趨進翼如則疾趨<lb/>
<pb n="15b"/>
也云讓謂舉手平衡也者謂若曲禮云凡奉者當心下<lb/>
又云執天子之器則上衡注云謂高於心國君則平衡<lb/>
注云謂與心平則此亦執國君器也故引之以為證引<lb/>
孔子之執圭者鄉黨論孔子為君聘使法彼是蹜蹜如<lb/>
有循謂徐趨據入彼國廟門執玉行步之時以足容重<lb/>
退之在降堂之下與此趨同<lb/>
　　　将授玉屏氣下階發氣而趨<lb/>
君還而後退下階發氣怡焉再三舉足又趨云發氣舎<lb/>
<pb n="16a"/>
息也者以将授玉屏氣似不息今既授玉降階縱舎其<lb/>
氣怡然和悦也云至此舉足則志趨卷豚而行也者是<lb/>
釋志趨為徐趨此舉足為疾趨也<lb/>
　　　及門正焉入門鞠躬焉心變見於威儀<lb/>
及門正焉此謂聘訖将更有享而出門時云心變見於<lb/>
威儀者以其貌從心起觀威儀省禍福覩貌可以知心<lb/>
故也執圭入門鞠躬焉如恐失之　釋曰亦謂将聘執<lb/>
圭入廟門時云鞠躬焉則鞠躬如也如恐失之者即執<lb/>
<pb n="16b"/>
輕如不克也云記異説者以上文已記執圭此又記執<lb/>
圭之儀以同記事而言有差異人記事説有不同及享<lb/>
發氣焉盈容者即孔子行享禮有容色一也故注引為<lb/>
證也此發氣即上注云舎息<lb/>
　　　此又記執玉行法與上二記别一人<lb/>
皇且行入門主敬升堂主慎上已二度記執玉行步之<lb/>
法今又云皇且行是别有人更記此行法故云復記執<lb/>
玉異説也<lb/>
<pb n="17a"/>
　　　皮馬相間君子不以所無為禮<lb/>
凡庭實隨入左先皮馬相間可也注間猶代也云云云<lb/>
左先者以皮馬以四為禮北面以西頭為上故左先入<lb/>
陳也云君子不以所無為禮者案禮器云天不生地不<lb/>
養君子不以為禮言當國有馬而無虎豹皮則用馬或<lb/>
有虎豹皮并有馬則以皮為主而用皮也云畜獸同類<lb/>
可以相代者畜謂馬獸謂虎豹<lb/>
　　　多貨則傷徳故聘享君夫人各二器<lb/>
<pb n="17b"/>
多貨則傷于徳　釋曰此經主論聘享所用圭璋璧琮<lb/>
不得過多之事也云貨天地所化生謂玉也者鄭注周<lb/>
禮九職亦云金玉曰貨布帛曰賄故此注云貨天地所<lb/>
化生謂玉也下注云幣人所造成幣則布帛曰賄對金<lb/>
玉是自然之物也若多之則是主於貨物不取相厲以<lb/>
徳是傷敗其為徳是以圭璧聘享主國君璋琮聘享主<lb/>
國夫人各用一而已也<lb/>
　　　享用帛錦過美則没禮<lb/>
<pb n="18a"/>
幣美則没禮　釋曰此主論享時用束帛故享君用束<lb/>
帛享夫人用束錦皆不得過美云幣人所造成以自覆<lb/>
幣為束帛也者案禮記檀弓伯髙之喪孔氏之使者未<lb/>
至冉子攝束帛乗馬而将之孔子曰異哉徒使我不誠<lb/>
于伯髙鄭注云禮所以副忠信也忠信而無禮何𫝊乎<lb/>
是知自覆者覆忠信而已若更美則主意於財美而禮<lb/>
不見故没禮也云愛之斯欲衣食之君子之情也者兼<lb/>
言食謂以幣欲之君子之情則忠信<lb/>
<pb n="18b"/>
　　　賄在聘于賄謂視聘禮而為財<lb/>
賄在聘于賄　釋曰鄭轉于作為者欲就司儀之文為<lb/>
解故也云言主國禮賓者釋經賄是主國禮賓也云當<lb/>
視賓之聘禮者釋經在聘謂在賓聘財多少云而為之<lb/>
財也者釋經于賄也謂主人視賓多少為財賄報賓云<lb/>
若茍豐之是又傷財也者凡行禮用財者取不豐不儉<lb/>
取于折中若苟且豐多則傷于貪財引周禮者秋官司<lb/>
儀職文案彼注云幣謂享幣也於大國則豐於小國則<lb/>
<pb n="19a"/>
殺解經各稱其邦而為之幣彼又注云主國禮之如其<lb/>
豐殺之禮解經以其幣為之禮謂賄用束紡禮用束帛<lb/>
乗皮及贈之屬是也<lb/>
　　　鄉飲主人拜賓至此無拜至<lb/>
禮不拜至　釋曰此文承執玉帛之下聘臣事據鄉飲<lb/>
酒賓主升堂主人有拜至之禮此賓昨日初至之時主<lb/>
人請賓行禮賓言俟間此時賓已至矣故聘時不拜至<lb/>
是以鄭云以賓不於是始至<lb/>
<pb n="19b"/>
　　　主人庭實謂設乗馬賓執左馬出<lb/>
主人之庭實則主人遂以出賓之士訝受之此主人之<lb/>
庭實者謂主人禮賓時設乗馬也經云賓執左馬以出<lb/>
三馬在後主人從者牽之遂從賓以出於門外賓之士<lb/>
介迎受之<lb/>
　　　賓覿後有私獻猶以君命致之<lb/>
既覿賓若私獻奉獻将命云猶以君命致之者以經云<lb/>
将命是以知雖是私獻己物與君物同皆以君命致之<lb/>
<pb n="20a"/>
臣統於君<lb/>
　　　經云兄弟之國則問夫人注及異姓親<lb/>
若兄弟之國則問夫人　釋曰云兄弟謂同姓者若魯<lb/>
於晉鄭之等同姓也云若婚姻甥舅有親者若魯取齊<lb/>
女以為舅齊則以魯為甥是有親者也云非兄弟獻不<lb/>
及夫人者以其經云兄弟之國則問夫人則非兄弟問<lb/>
不及夫人可知<lb/>
　　　君有故不見賓則使大夫受<lb/>
<pb n="20b"/>
若君不見　釋曰云他故者病之外或親有哀慘也<lb/>
使大夫受　釋曰知受聘享者以其在後雖有覿獻之法<lb/>
聘享在前是以據在先者而言云大夫上卿也者以其<lb/>
卿上大夫故以卿為大夫必知使卿不使下大夫者以<lb/>
其君無故君親受今既有故明使上卿代君受之<lb/>
　　　賓受主國饔餼筮尸祭然後食<lb/>
賜饔唯羹飪筮一尸若昭若穆注云云容父在祭祖<lb/>
釋曰古者天子諸侯行載廟木主大夫雖無木主亦以<lb/>
<pb n="21a"/>
幣帛主其神是以受主國饔餼故筮尸祭然後食之尊<lb/>
神以求福故也<lb/>
　　　大夫容父在祭祖故孫子祖考兩言<lb/>
僕為祝祝曰孝孫某孝子某薦嘉禮于皇祖某甫皇考<lb/>
某子　釋曰經並云孝孫孝子皇祖皇考以其不定故<lb/>
兩言謂上經若昭若穆亦兩言之云僕為祝者大夫之<lb/>
臣攝官也者若然諸侯不攝官使祝祝策矣案定四年<lb/>
祝佗云嘉好之事君行師從卿行旅從則臣無事若君<lb/>
<pb n="21b"/>
到主國祭饔之時得不攝官乎諸侯亦使人攝是以覲<lb/>
禮云侯氏禆冕釋幣于禰注云釋幣于禰之禮既則祝<lb/>
藏其幣歸乃埋之於祧西階之東大夫使僕攝祝則是<lb/>
本無祝官與諸侯異矣其諸侯禮大祝不行知不使小<lb/>
祝行者以其掌客云羣介行人宰史是諸侯從官不言<lb/>
祝明大小祝俱不行矣<lb/>
　　　賓祭饔餼如少牢饋食禮<lb/>
如饋食之禮　釋曰云如少牢饋食之禮者案少牢禮<lb/>
<pb n="22a"/>
有尊爼籩豆鼎敦之數陳設之儀隂厭陽厭之禮九飯<lb/>
三獻之法上大夫又有正祭於堂儐尸於堂此等皆宜<lb/>
有之至於致爵加爵及獻兄弟等固當略之矣<lb/>
　　　不敢用君之器假主國大夫祭器<lb/>
假器於大夫　釋曰案曲禮云大夫士去國大夫寓祭<lb/>
器於大夫士寓祭器於士注云與得用者言寄覬已後<lb/>
還若然卑者不得用尊者之器是以此大夫聘使不得<lb/>
将己之祭器而行致饔餼雖是祭器人臣不敢以君之<lb/>
<pb n="22b"/>
器為祭器是以聘使是大夫還於主國大夫假祭器而<lb/>
行之<lb/>
　　　朌肉及廋車謂歸胙在下<lb/>
朌肉及廋車釋曰此謂祭訖歸胙在下云廋廋人也車<lb/>
巾車也者案周禮天子夏官有廋人職掌養馬春官有<lb/>
巾車職諸侯雖兼官亦當有廋人巾車<lb/>
　　　既致饔若賓留則旬致稍禮<lb/>
既致饔旬而稍宰夫始歸乗禽日如其饔餼之數云既<lb/>
<pb n="23a"/>
致饔旬而稍者以其賓客之道十日為正行聘禮既訖<lb/>
合歸一旬之後或逢凶變或主人留之不得時反即有<lb/>
稍禮故下文云既将公事賓請歸注云謂已問大夫事<lb/>
畢請歸不敢自専謙也主國留之享食燕獻無日數盡<lb/>
殷勤也是主人留之是以周禮漿人亦共賓客之稍禮<lb/>
注云稍禮非飱饔之禮留間主稍所給賓客者漿人所<lb/>
給亦六飲而已諸侯相待亦如之是其留間致稍者也<lb/>
　　　乗禽如饔餼數非物四曰乗<lb/>
<pb n="23b"/>
乗禽乗行之禽也者别言此者欲見此乗非物四曰乗<lb/>
言如其饔餼之數者一牢當一雙故聘義云乗禽日五<lb/>
雙是此饔餼五牢者也云鴈鶩之屬者依爾雅二足而<lb/>
羽若然上介三牢則三雙也士介一牢則一雙也羽謂<lb/>
之禽故以禽為鴈鶩之屬云其賓與上介也者以其下<lb/>
文别有士介故也<lb/>
　　　致禽羞與四時俶獻如致禽<lb/>
禽羞俶獻比注比放也其致之禮如乘禽也禽羞云云<lb/>
<pb n="24a"/>
俶始也云云　釋曰云禽羞謂成熟有齊和者以其稱<lb/>
羞謂若庶羞内羞之等故稱禽則以鴈鶩等為之故以<lb/>
成熟解之聘義謂之時賜者案聘義云燕與時賜無數<lb/>
時賜謂四時珍異以賜諸賓客與此俶獻是一物<lb/>
　　　饗使者無加籩豆此有非正法<lb/>
凡致禮皆用其饗之加籩豆云其其賓與上介也者案<lb/>
上經賓壹食壹饗上介若食若饗唯士介不言饗故知<lb/>
其中唯有賔與上介耳云加籩豆謂其實也亦實于罋<lb/>
<pb n="24b"/>
者案致饔餼□醢是豆實實于罋明此饗之豆實亦實<lb/>
于罋可知也案昭六年夏季孫宿如晉拜莒田也晉侯<lb/>
享之以如籩武子退使行人告曰小國之事大國也苟<lb/>
免於討不敢求貺得貺不過三獻今豆有加下臣弗堪<lb/>
無乃戾也此中致饗有加籩豆者饗使者無加籩豆之<lb/>
正禮此云加籩豆者殷勤之義也云饗禮今士者以其<lb/>
食禮在知其豆數饗禮亡無文以知之<lb/>
　　　無饔者無饗禮謂士介唯有餼<lb/>
<pb n="25a"/>
無饔者無饗禮　釋曰文承饗下故鄭以士介無饗禮<lb/>
解之以其賓與上介饔餼俱有故有饗士介唯有餼而<lb/>
已無饔故無饗禮<lb/>
　　　賓請歸主國留之饗食燕獻<lb/>
既将公事賓請歸　釋曰云已問大夫者請問三卿與<lb/>
下大夫嘗使於彼國幣所及皆是君命及以君物行禮<lb/>
者皆是公事事訖故請歸也云主國留之饗食燕獻無<lb/>
日數盡殷勤也者亦謂至旬賓乃将歸主君乃留賓有<lb/>
<pb n="25b"/>
此饗食燕獻之等故燕禮注云今燕又宜獻焉是也<lb/>
　　　賓於大小禮皆拜唯稍不拜<lb/>
凡賓拜于朝訝聽之注拜賜也唯稍不拜案上經云賓<lb/>
三拜乗禽於朝訝聽之遂行舎于郊又案司儀云明日<lb/>
客拜禮賜遂行是臨行大小禮皆拜賜則知唯米稟芻<lb/>
薪等不拜也<lb/>
　　　饗食君為主燕則上介為賓賓為苟敬<lb/>
燕則上介為賓賓為茍敬　釋曰云饗食君親為主尊<lb/>
<pb n="26a"/>
賓也者以其饗食在廟為賓故君親為主至後燕禮在<lb/>
寢又以醉為度崇於恩殺於敬故賓辭而使介為賓也<lb/>
以苟敬為小敬者以阼階西近主為位諸公坐位故云<lb/>
小敬對户牖南面為大敬云更降迎其介以為賓者介<lb/>
在廟門内西北面降至庭迎之云不與亢禮也者略取<lb/>
燕義文解君不親為獻主而使宰夫之意也云主人所<lb/>
以致敬者自敵以上者謂兩君相見兩大夫兩士以上<lb/>
則主人親獻也<lb/>
<pb n="26b"/>
　　　無行則重賄反幣謂特來非歴聘<lb/>
無行則重賄反幣注無行謂獨來復無所之也必重其賄<lb/>
與反幣者使者歸以得禮多為榮所以盈聘君之意也<lb/>
反幣謂禮玉束帛乗皮所以報聘君之享禮也昔秦康<lb/>
公使西乞術聘于魯辭孫而説襄仲曰不有君子其能<lb/>
國乎厚賄之此謂重賄反幣者也今文曰賄反幣　釋<lb/>
曰云重其賄即上賄在聘于賄是也反幣謂上禮玉束<lb/>
帛乗皮是也云秦康公者案文公十二年左氏𫝊云秦<lb/>
<pb n="27a"/>
伯使西乞術來聘云云是也此特來非歷聘歴聘則吴<lb/>
公子札聘於上國聘齊聘魯是<lb/>
　　　賛拜夫人聘享亦言以社稷故<lb/>
君以社稷故在寡小君拜　釋曰云言君以社稷故者<lb/>
夫人與君體敵不敢當其恵也者釋經云社稷故以其<lb/>
禮記哀公問孔子云取夫人為社稷主婦人無外事天<lb/>
地并社稷后夫人雖不與以夫婦一體故夫人亦得云<lb/>
社稷主是其云社稷故者見夫人與君體敵今夫人使<lb/>
<pb n="27b"/>
致禮來主人不敢當下文云君貺寡君延及二三老是<lb/>
與君不敵敢當之也<lb/>
　　　賓将去留皮帛以禮主人不致不拜<lb/>
賓於館堂楹間釋四皮束帛賓不致主人不拜注賓將遂<lb/>
去是館留禮以禮主人所以謝之也不致不拜不以将<lb/>
别崇新敬也　釋曰若賓敬主宜致主人敬賓宜拜皆<lb/>
是崇敬若致與拜即是崇新敬故不為若鄉飲酒送賓<lb/>
賓不荅禮有終相類也<lb/>
<pb n="28a"/>
　　　使者有罪則執今過輕餼以愧之<lb/>
云過則餼之謂禮有失誤故引聘義使者聘而誤主君<lb/>
云云不言罪者罪将執之者春秋之義聘賓有罪皆執<lb/>
之若然上經云無罪饗之有罪非但不饗又執之此過<lb/>
則餼之雖不饗猶生致過輕故也若然上云罪下云過<lb/>
互見其義也<lb/>
　　　将饗食使者有大客後至則廢<lb/>
有大客後至則先客不饗食致之　釋曰此據聘禮而<lb/>
<pb n="28b"/>
言則無君朝之事若然則前有小國之卿大夫來聘将<lb/>
行饗食有大國卿大夫來聘則廢小國饗食以其卑不<lb/>
與尊齊禮<lb/>
　　　惟大聘為神位有几筵<lb/>
惟大聘有几筵　釋曰案上經云几筵既設擯者出請<lb/>
命者行聘享及私覿禮畢云宰夫徹几改筵是行聘享<lb/>
為神位今小聘不為神位屈也<lb/>
　儀禮要義卷二十四<lb/>
</p>
<p>
</p>
  </div>
</body>
</text>
</TEI>
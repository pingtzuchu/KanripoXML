<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儀禮要義卷十一</head> <lb/>
    <p>
<pb n="1a"/>
欽定四庫全書<lb/>
　儀禮要義卷十一<lb/>
　　　　　　　　　　　　宋　魏了翁　撰<lb/>
　　鄉射一<lb/>
　　　鄭以鄉射為州長㑹民射於州序<lb/>
鄉射禮第五　鄭目録州長至嘉禮　釋曰鄭云州長春<lb/>
秋以禮㑹人而射於州序者周禮地官州長職文也鄭<lb/>
引之者證此郷射是州長射法云謂之鄉者欲見州長<lb/>
<pb n="1b"/>
射得名鄉射之意云州鄉之屬者周禮大司徒職云五<lb/>
州為鄉是州屬鄉故云州鄉之屬云鄉大夫或在焉者<lb/>
一鄉管五州鄉大夫或宅居一州之内則鄭注禮記云<lb/>
或則鄉之所居州黨而鄉大夫來臨此射禮是為鄉大<lb/>
夫在焉則名鄉射又鄉大夫三年大比興賢者能者訖<lb/>
而以鄉射之禮五物詢衆庶亦行此州長射禮以詢之<lb/>
亦是鄉大夫在焉故名為鄉射云不改其禮者雖鄉大<lb/>
夫在其禮仍依州長射禮故云不改其禮案經鄉大<lb/>
<pb n="2a"/>
夫射於庠云堂則由楹外又云堂則物當楣又云大夫<lb/>
用兕中其禮與士射於序别而云不改者大判鄉大夫<lb/>
士射先行鄉飲酒禮及未旅而射為不改其實亦有少<lb/>
異也鄭云射禮於五禮屬嘉禮者案周禮大宗伯云以<lb/>
嘉禮親萬民下有以賔射之禮親故舊朋友故知屬嘉<lb/>
禮也<lb/>
　　　射禮戒賔與射同日猶鄉飲戒與飲同日<lb/>
鄉射之禮主人戒賔云云乃請賔禮辭許云云無介<lb/>
<pb n="2b"/>
　釋曰自此至無介論州長將射先戒賔之事案大射<lb/>
前三日宰夫戒宰及司馬又射前一日樂人宿縣此不<lb/>
言日數則戒賔與射同日矣禮同鄉飲酒也以其鄉射<lb/>
先行鄉飲酒鄉飲酒戒賔與飲酒同日<lb/>
　　　鄭既以鄉飲為諸侯之大夫此亦諸侯州長<lb/>
注主人州長也卿大夫若在焉則稱鄉大夫也云云<lb/>
釋曰案鄉大夫是諸侯鄉大夫則此州長亦諸侯之州<lb/>
長以士為之是以經云釋獲者執鹿中記云士鹿中是<lb/>
<pb n="3a"/>
皆為此州長射而言是諸侯州長可知若天子州長中<lb/>
大夫為之若然記云大夫兕中者為鄉大夫詢衆庶而<lb/>
言也云鄉大夫若在焉則稱鄉大夫也者謂大夫來臨<lb/>
禮之時州長戒賔不自稱稱鄉大夫以戒賔也云出迎<lb/>
出門也者謂出序之學門亦如鄉飲酒出庠門皆有一<lb/>
門入門即至堂耳云不言拜辱者此為習民以禮樂不<lb/>
主為賔已也者對鄉飲酒主人戒賔賔拜辱者彼為賔<lb/>
也非為習民以禮樂故也云不謀賔者時不獻賢能事<lb/>
<pb n="3b"/>
輕也者還决鄉飲酒獻賢能故須就先生而謀賔介禮<lb/>
重對此不獻賢能為輕故不謀賔也<lb/>
　　　漢時郡國以季春行鄉射<lb/>
云今郡國行此禮以季春者漢時雖無侯國而置郡為<lb/>
守其王之子弟猶名國引之者證時節與周異<lb/>
　　　此篇有射于堂及兕中兼有大夫行禮<lb/>
云周禮至衆庶皆周禮鄉大夫職文引之者證此鄉射<lb/>
中兼有鄉大夫行射禮故有射于堂及兕中之事云五<lb/>
<pb n="4a"/>
物者案彼云一曰和二曰容三曰主皮四曰和容五曰<lb/>
興舞鄭注云和載六德容包六行也庶民無射禮因田<lb/>
獵分禽則有主皮主皮者張皮射之無侯也主皮和容<lb/>
興舞則六藝之射興禮樂與當射之時民必觀焉因詢<lb/>
之也是也<lb/>
　　　主人還射宫即鄉庠州序<lb/>
主人戒賔云云主人退賔送再拜注退還射宫省錄射<lb/>
事　釋曰射宫者鄉庠州序是也知省錄射事者即下<lb/>
<pb n="4b"/>
文云乃張侯之等是也下言飲酒之事知不為飲酒事<lb/>
者以飲酒者止為射事故以射為主也<lb/>
　　　無介以輔賔者主於射飲禮畧<lb/>
無介注雖先飲酒云云　釋曰鄭云雖先飲酒者自此<lb/>
已下先言飲酒獻後乃射以是禮記射義云古者諸侯<lb/>
之射也必先行燕禮卿大夫士之射也必先行鄉飲酒<lb/>
之禮是也但鄉飲酒之禮有介一人以輔賔此無介者<lb/>
主於射序賔之禮畧故無介以輔賔也<lb/>
<pb n="5a"/>
　　　設席不言於戸牖間州序無室<lb/>
乃席賔南面東上　云不言於戸牖之間者此射於序<lb/>
者决鄉飲酒在庠以其序無室庠有室此據州長射於<lb/>
序以其無室無戸牖設席亦當户牖之處耳言東上亦<lb/>
主人在東故席端在東不得以曲禮席南向北向西方<lb/>
為上因隂陽解之也<lb/>
　　　衆賔之席繼賔甫習衆庶與賔賢異<lb/>
衆賔之席繼而西注甫欲習衆庶未有所殊别　釋曰<lb/>
<pb n="5b"/>
甫始也言始欲習衆庶未有所殊别此決鄉飲酒三賔<lb/>
之席不屬殊别彼有德之人故各自特不繼有所殊别<lb/>
　　　侯用布上廣下狹象人綱象足<lb/>
乃張侯下綱不及地武　鄭知侯用布案下記云獸侯<lb/>
大夫士皆言布侯則餘賔射大射其侯皆用布此鄉射<lb/>
采侯二正亦用布可知云綱持舌繩也者周禮梓人云<lb/>
上綱與下綱出舌尋絹寸焉注云綱所以繫侯於植者<lb/>
也故云綱持舌繩也云武迹也中人之迹尺二寸者無<lb/>
<pb n="6a"/>
正文葢目驗當時而言似云中人定扼圍九寸也漢禮<lb/>
云五武成步步六尺或據此而言也云侯象人者案鄭<lb/>
注梓人云上下皆出舌尋者亦人張手之節也以其張<lb/>
侯之法下兩舌半上舌兩頭綱皆出一尋即是上廣下<lb/>
狹象人張足六尺張臂八尺故云象人也云綱即其足<lb/>
也者謂經下綱象足云是以取數焉者以下綱象足張<lb/>
之六尺是取數於武也<lb/>
　　　侯以向堂為面則東為右西為左<lb/>
<pb n="6b"/>
不繫左下綱中掩束之注事未至也　釋曰案下記云<lb/>
東方謂之右个注云侯以向堂為面也則此左下綱以<lb/>
西畔而言云中掩束之者案記云鄉侯一丈倍中以為<lb/>
躬躬二丈倍躬以為左右舌舌四丈兩舌各出一丈又<lb/>
云下舌半上舌則左右各出五尺今將此五尺與下綱<lb/>
不繫者中掩左廂向東待將射乃解之故云事未至也<lb/>
　　　乏參侯道居侯黨之一亦名容<lb/>
乏參侯道云云注容謂之之　釋曰乏參侯道者謂三<lb/>
<pb n="7a"/>
分侯道云居侯黨之一者黨旁也謂在侯西北邪向之<lb/>
故以旁言之其居旁之一者謂侯道内三分之居一分<lb/>
之地十丈也云西五步者據侯之正北落西有五步即<lb/>
三丈也云容謂之乏者案周禮射人職云王以六耦射<lb/>
三侯三獲三容五正彼據王三侯有三容容者以革為<lb/>
之可以容身故云容也云乏者謂矢於此匱乏不去故<lb/>
云乏也云獲者御矢也者謂唱獲者恐矢至身故云獲<lb/>
者御矢也<lb/>
<pb n="7b"/>
　　　鄉飲戒速賔皆朝服此習禮故戒以𤣥端<lb/>
主人朝服乃速賔賔朝服出迎再拜　釋曰自此至當<lb/>
楣北面答再拜論主召賔從己之事此主人與賔俱朝<lb/>
服案鄉飲酒賔主俱不言服者以彼賔禮重故戒與速<lb/>
賔俱朝服故不言此習禮輕是故戒時𤣥端召時乃朝<lb/>
服故須言之也必以此戒時𤣥端者見公食大夫云賔<lb/>
朝服即位于大門外如聘注云於是朝服則初時𤣥端<lb/>
宜與彼同皆是戒時不言服後速時朝服故知此亦戒<lb/>
<pb n="8a"/>
時𤣥端矣且鄉飲酒戒速俱不言服知皆朝服者下記<lb/>
云鄉朝服而謀賔介是也<lb/>
　　　主人以賔非以吳子之以猶與也<lb/>
主人以賔揖先入云云主人以賔三揖云云　釋曰云<lb/>
以猶與者案左氏傳云蔡人以吳子與楚人戰于栢舉<lb/>
彼以者能東西之曰以以謂驅使前人之稱此言嫌有<lb/>
驅使之稱故以為與謂主人與賔是以為平敵之義故<lb/>
須訓之云先入入門右西者此注亦與鄉飲酒同以其<lb/>
<pb n="8b"/>
賔入東面故西面待之<lb/>
　　　先升一等主人常禮燕禮君升二等<lb/>
主人以賔三揖皆行及階三讓主人升一等賔升　釋<lb/>
曰知主人先讓於賔者以其主人之法先升導賔賔後<lb/>
升進宜難禮之常法故知主人先讓賔也此先升一等<lb/>
禮之常燕禮君升二等者尊君故也<lb/>
　　　主人拜賔至賔主拜皆北面<lb/>
主人阼階上當楣北面再拜賔西階上當楣北面答再<lb/>
<pb n="9a"/>
拜　釋曰知拜是拜至者鄉飲酒義云拜至拜洗公食<lb/>
亦云當楣北嚮再拜故知拜是拜至<lb/>
　　　賔是鄉民而言獻與玉府注異<lb/>
主人坐取爵于上篚以降注將獻賔也獻賔注云云<lb/>
釋曰云凡進物曰獻者欲見此賔乃是鄉民而已無尊<lb/>
卑上下猶言獻者此獻直是進物而言獻進之也案周<lb/>
禮玉府注云古者致物於人尊之則曰獻彼據尊敬前<lb/>
人雖卑亦曰獻若齊侯獻㨗於魯之類義與此别也<lb/>
<pb n="9b"/>
　　　禮例衆賔答大夫人一拜答士再拜<lb/>
主人西南面三拜衆賔衆賔皆答一拜　釋曰云三拜<lb/>
示徧也者衆賔無問多少止為三拜而已是示徧也云<lb/>
一拜不備禮也者衆賔人皆一拜是拜不備禮此亦答<lb/>
大夫拜法以其此禮中含鄉大夫法若答士拜則亦無<lb/>
再拜見於特牲也云獻賔畢乃與衆賔拜者自爾來唯<lb/>
與賔拜未與衆賔拜今始拜之故云敬不能並有司徹<lb/>
答一拜<lb/>
<pb n="10a"/>
　　　鄉射雖非賔賢衆賔數與鄉飲同<lb/>
實爵西階上獻衆賓衆賔之長云云釋曰衆賔之長升<lb/>
拜受者三人此雖非賔賢能其衆亦三人在堂上與鄉<lb/>
飲酒數同其堂上衆賔無定數故鄭云言三人則衆賔<lb/>
多矣云國以多德行道藝為榮者案周禮大司徒以鄉<lb/>
三物教萬民一曰六德二曰六行三曰六藝此既鄉人<lb/>
則德行亦據六德六行道藝則六藝也此並與鄉飲酒<lb/>
賔介與衆賔之類並來與在射中是以孔子射於矍相<lb/>
<pb n="10b"/>
之圃觀者如堵墻彼亦據孔子為鄉大夫習人以禮樂<lb/>
之射至於誓之於後僅有存焉亦無常數之事也<lb/>
　　　三賔禮畧衆賔彌畧<lb/>
衆賔皆不拜受爵坐祭立飲　釋曰此謂堂下衆賔無<lb/>
數者故鄭云自第四以下云又不拜受爵禮彌畧者三<lb/>
賔雖坐祭立飲不拜既爵仍拜受此衆賔非直坐祭立<lb/>
飲不拜既爵又不拜受爵<lb/>
　　　堂上三賔有席堂下衆賔無<lb/>
<pb n="11a"/>
每一人薦則薦諸其席衆賔辯有脯醢　釋曰此還據<lb/>
堂上三人有席者故云薦諸其席謂席前也還據堂下<lb/>
無席者故鄭云薦於其位<lb/>
　　　一人謂主人之吏故奠觶<lb/>
一人洗舉觶於賔坐奠觶于薦西注一人主人之吏<lb/>
釋曰主人之吏亦謂府史以下非屬官也以其是主人<lb/>
之吏既賤故不敢親授奠之也<lb/>
　　　鄉大夫士非鄉人而禮同<lb/>
<pb n="11b"/>
大夫若有遵者則入門左注謂此鄉之人為大夫者也<lb/>
　釋曰云大夫若有遵者言若者或無不定故云若也<lb/>
鄭知是當鄉大夫者以其鄉射既與人行射禮而言大<lb/>
夫者當鄉大夫可知云其士也於旅乃入者下記云士<lb/>
既旅不入明未旅間皆得入是以未旅而射其士皆在<lb/>
也知鄉大夫士非鄉人禮亦然者以其同是鄉大夫士<lb/>
禮無異故也但異鄉不助主人樂賔為别也<lb/>
　　　大夫辭加席不以己尊加於賔<lb/>
<pb n="12a"/>
大夫辭加席主人對不去加席　釋曰上云尊於賔席<lb/>
之東則在尊西今大夫言席於尊東明為賔夾尊可知<lb/>
云升不拜洗若以大夫尊故不拜洗也云反位者大夫<lb/>
反西階上位云主人大夫之右拜送者謂在大夫之東<lb/>
拜送爵也云辭之者謙不敢以己尊加賢者鄉射之禮<lb/>
鄉人為賔下記云若大夫與則以公士為賔亦選賢者<lb/>
為之故辭加席又不以己尊加賢者也云不去者大夫<lb/>
再重席正也者鄉飲酒云公三重大夫再重故知大夫<lb/>
<pb n="12b"/>
再重席禮之正也云賔一重席者鄉人故一重縱公士<lb/>
為賔亦一重也<lb/>
　　　據一大夫獻已即酢衆則徧獻長乃酢<lb/>
大夫降洗注將酢主人也大夫若衆則辯獻長乃酢<lb/>
釋曰知大夫若衆則辯獻長乃酢者此經據一大夫而<lb/>
言故獻大夫即酢案有司徹主人洗爵獻長賔于西階<lb/>
上然後衆賔長升拜受爵宰夫賛主人酌若是以辯乃<lb/>
升長賔主人酌酢于長賔西階上北面賔在左注主人<lb/>
<pb n="13a"/>
酌自酢序賔意賔卑不敢酢<lb/>
　　　大夫雖尊不奪賔主正禮<lb/>
大夫降立于賔南注雖尊不奪人之正禮　釋曰大夫<lb/>
尊在堂則席之于尊東特尊之今降而在賔下者欲使<lb/>
賔主相對行禮若在北北則妨賔主揖讓之正禮故云<lb/>
不奪人之正禮<lb/>
　　　席工不正東辟射位瑟有面鼓有後首<lb/>
席工于西階上少東云云工四人二瑟瑟先相者皆左<lb/>
<pb n="13b"/>
何瑟云云　釋曰云席工者謂為工設席下文乃升席<lb/>
也云言少東者明樂正西側階者既言席工于西階上<lb/>
少東則在西階東矣復云樂正立于其西則近席西其<lb/>
言從近故知樂正側近西階東則不欲大東辟射位大<lb/>
射亦同此注燕禮注亦然者燕亦容有射法鄉飲酒工<lb/>
位與此同云工四人二瑟則是二人歌可知云瑟先賤<lb/>
者先就事也者案大射大師少師歌衆工瑟是知瑟者<lb/>
賤也凡工者皆先瑟後歌是賤者先即事故序亦在<lb/>
<pb n="14a"/>
樂有四節今不歌不笙不間唯有合樂故云志在射畧<lb/>
於樂也云合樂者周南召南之風鄉樂也者上注已云<lb/>
頌及大雅天子樂小雅諸侯樂此二南鄉大夫樂但鄉<lb/>
飲酒鄉射是大夫士為主人故大夫士樂為鄉樂者也<lb/>
云不可畧其正也者二南是大夫士之鄉樂己之正樂<lb/>
鄉射與鄉飲酒同是大夫士禮鄉大夫士行射禮先行<lb/>
鄉飲酒禮鄉飲酒與鄉射自為首尾故鄉飲酒注具於<lb/>
此畧言燕禮是諸侯禮天子諸侯射先行燕禮則燕禮<lb/>
<pb n="14b"/>
與大射自為首尾是以燕禮歌笙間合鄭亦具注之大<lb/>
射又畧言之也<lb/>
　　　注云堂上正樂畢與堂下騶虞及無算樂<lb/>
樂正告于賔乃降　釋曰言告于賔者作樂主為樂賔<lb/>
今歌備故告賔言歌備也言樂正降者堂上正樂畢也<lb/>
者以其鄉飲酒燕禮但升歌笙間合樂皆是正歌今畧<lb/>
去升歌笙間三者唯有合樂於堂上故云堂上正樂畢<lb/>
也云正樂者對後無筭樂非正樂也下射雖歌騶虞亦<lb/>
<pb n="15a"/>
是堂下非堂上故以堂上決之<lb/>
　　　大夫士不合有大師君有賜樂法<lb/>
主人取爵于上篚獻工大師則為之洗　釋曰自此至<lb/>
反升席論主人獻工笙之事但天子諸侯官備有太師<lb/>
少師瞽人作樂之長大夫士官不備不合有大師君有<lb/>
賜大夫士樂器之法故春秋左氏云晉侯歌鐘二肆取<lb/>
半以賜魏絳於是乎始有金石之樂禮也時以樂人賜<lb/>
之故鄭云君賜大夫樂又從之以其人謂之大師也<lb/>
<pb n="15b"/>
　　　主人降席自南禮殺由便<lb/>
主人降席自南方　釋曰自此盡未旅論立司正之事<lb/>
也云禮殺由便者對上文主人受酢爵時禮盛故主人<lb/>
降席自北方啐酒於席末亦然今此立司正禮殺故降<lb/>
席自南方<lb/>
　　　爵備樂畢留賔司馬仍為司正監察之<lb/>
作相為司正云云禮辭許諾云云　釋曰云爵備者謂<lb/>
賔及衆賔與尊者并工笙並得獻是爵備也云樂畢者<lb/>
<pb n="16a"/>
合樂訖是樂畢以無升笙與間故不言樂成而云畢而<lb/>
已也云將留賔以事者下有射事射訖行旅無筭之事<lb/>
故須立司正以監之但中間為射繫變司正為司馬射訖<lb/>
反為司正以監察儀法也引詩者證監與正為一物皆<lb/>
察儀法也<lb/>
　　　此大夫士禮於未旅而射與燕禮大射異<lb/>
未旅注旅序也未以次序相酬以將射也旅則禮終<lb/>
釋曰旅衆也而言序者謂衆以次序相酬必於未旅而<lb/>
<pb n="16b"/>
射者旅則醉禮終恐不得射故於未旅而射也此大夫<lb/>
士禮將射先行鄉飲酒後行旅酬而已故射前未旅而<lb/>
射後乃始行旅酬燕禮大射國君禮故先行燕禮雖行<lb/>
一獻以其辨尊卑故行四舉旅大射主為射故再拜訖<lb/>
即射燕禮主為燕故三舉旅乃射彼皆與此不同也<lb/>
　　　司正退立司射選三耦司馬請射<lb/>
三耦俟于堂西云云司射適堂西云云注司射選弟子<lb/>
云云為三耦　釋曰云司射取弓于階西兼挾乗矢者<lb/>
<pb n="17a"/>
以其司射之弓矢豫陳於西階故司射於堂西袒决遂<lb/>
訖即取弓矢於階西是以下記云司射之弓矢與扑倚<lb/>
于西階之西是也云有司請射者此有司謂司馬故大<lb/>
射云司射自阼階前曰為政請射注為政謂司馬司馬<lb/>
政官主射禮諸侯之州長無司馬官直言有司請射以<lb/>
此司馬也云司射主人之吏也者大射諸侯禮有大射<lb/>
正為長射人次之司射又次之小射正次之皆是士為<lb/>
之則此大夫士禮不得用士故知是主人之吏為之可<lb/>
<pb n="17b"/>
知云於堂西袒决遂者主人無次隠蔽而已者此對大<lb/>
射人君禮有次在東方不須適堂西也<lb/>
　　　吉凶皆袒左惟受刑袒右<lb/>
司射適堂西袒决遂取弓于階西兼挾乗矢云云　釋<lb/>
曰云袒左免衣也知袒左者凡事無問吉凶皆袒左是<lb/>
以士喪主人左袒此及大射亦皆袒左不以吉凶相反<lb/>
唯有受刑袒右故覲禮云乃右肉袒于廟門之東注云<lb/>
右肉袒者刑宜施於右是也云决猶闓也以象骨為之<lb/>
<pb n="18a"/>
者大射注亦然案繕人云掌王之用弓弩矢箙矰弋决<lb/>
拾鄭注云士喪禮决用正王棘若檡棘則天子用象骨<lb/>
與無正文故引士喪禮又言與以疑之若然諸侯及大<lb/>
夫生用象死用棘天子無問死生皆用象者葢取其滑<lb/>
也云著右大擘指以鉤弦闓體也知者以右巨指鉤弦<lb/>
故知著於右大擘指也以右擘著極是以大射云朱極<lb/>
三注云以朱韋為之三者食指將指無名指是也云遂<lb/>
射韝也以韋為之以遂弦者也者大射注亦云遂射韝<lb/>
<pb n="18b"/>
也以朱韋為之著左臂所以遂弦也云其非射時則謂<lb/>
之拾拾斂也所以蔽膚斂衣也者此篇及大射將射云<lb/>
袒決遂射訖則云説決拾於公雖射亦謂之拾故大射<lb/>
云公就物小射正奉決拾以笥大射正執弓皆以從於<lb/>
物彼亦臨時而云拾以公射袒朱𥜗言拾以見斂衣故<lb/>
變文以見義也云所以蔽膚斂衣也者言蔽膚據士斂<lb/>
衣據大夫已上是以下記大夫與士射袒薫襦燕禮記<lb/>
云君射袒朱襦若對君大夫亦與士同亦蔽膚也云方<lb/>
<pb n="19a"/>
持弦矢曰挾知者下記云凡挾矢於二指之間横之是<lb/>
言其方可知引大射挾乗矢於弓外見鏃於弣是其方<lb/>
也若側持弓矢則名執故下文云司射猶袒決遂左執<lb/>
弓右執一个兼諸弦面鏃注云側持弓矢曰執面猶尚<lb/>
也并矢於弦尚其鏃是也云乗矢四矢也者下云司射<lb/>
晉三挾一个又詩云四矢反兮<lb/>
　　　經與注以酢為醋唯此<lb/>
主人阼階上答拜賔以虚爵降注將洗以醋主人賔升<lb/>
<pb n="19b"/>
實爵主人之席前東南面醋主人注醋報<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儀禮要義卷十一<lb/>
</p>
<p>
</p>
  </div>
</body>
</text>
</TEI>
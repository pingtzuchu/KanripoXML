<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儀禮要義卷四十一</head> <lb/>
    <p>
<pb n="1a"/>
欽定四庫全書<lb/>
　儀禮要義卷四十一<lb/>
　　　　　　　　　　　　宋　魏了翁　撰<lb/>
　　既夕禮四<lb/>
　　　大斂籩豆之實巾之小斂不巾<lb/>
凡籩豆實具設皆巾之　釋曰論大小斂奠記經不備<lb/>
之事云實具設皆巾之者謂於東堂實之於奠設之二<lb/>
處皆巾故云皆巾之云籩豆偶而為具具則於饌巾之<lb/>
<pb n="1b"/>
巾之加飾也者此鄭指觧大斂之實饌於堂東之時巾<lb/>
之加飾對小斂之實於堂東不巾不加飾小斂奠設于<lb/>
床東巾之為在堂經久設塵埃加故雖一豆一籩亦巾<lb/>
之即禮記檀弓云䘮不剥奠也與祭肉也與以其有牲<lb/>
肉故也<lb/>
　　　小斂辟襲奠不出室猶以生事之<lb/>
小斂辟奠不出室注未忍至去之　釋曰云未忍神逺<lb/>
之也者釋奠不出室之義始死猶生事之不忍即為鬼<lb/>
<pb n="2a"/>
神事之故奠不出室云辟襲奠以辟斂者以經云小斂<lb/>
辟奠故知辟襲奠只為辟斂也云既斂則不出於室設<lb/>
於序西南者又觧襲奠不出室若將大斂則辟小斂奠<lb/>
於序西南此將小斂辟奠于室至於既小斂則亦不出<lb/>
於室設于序西南故言不出室若然奠不出室為既斂<lb/>
而言也云事畢而去之者斂事畢奉尸侇于堂乃去之<lb/>
而設小斂奠于尸東<lb/>
　　　始死至斂無踊節其哀未可節<lb/>
<pb n="2b"/>
無踊節注其哀未可節也　釋曰自死至此為節賔主<lb/>
拾踊有三者三有踊節而云無踊節者除三者三之外<lb/>
其間踊皆無節即上文踊無算是也<lb/>
　　　絰象大帶絞帶象革帶餘布帶<lb/>
既馮尸主人袒髺髪絞帶衆主人布帶　釋曰小斂于<lb/>
户内訖主人袒髺髪散帶垂經不云絞帶及齊衰以下<lb/>
布帶事故記者言之案䘮服苴絰之外更有絞帶鄭注<lb/>
云絰象大帶又有絞帶象革帶齊衰以下用布齊衰無<lb/>
<pb n="3a"/>
等皆是布帶也知衆主人非衆子者以其衆子皆斬衰<lb/>
絞帶故知衆主人齊衰以下至緦麻首皆免也<lb/>
　　　大斂于阼未忍離斂後西階賔之<lb/>
大斂于阼注未忍便離主人位也主人奉尸歛云云<lb/>
釋曰經大斂時直云布席如初不言其處故記云大斂<lb/>
于阼階是主人位故鄭云未忍便離主人位也云主人<lb/>
奉尸斂于棺則西階上賔之者䘮事所以即逺斂訖即<lb/>
奉尸斂于棺賔客之故檀弓云周人殯于西階則猶賔<lb/>
<pb n="3b"/>
之是也<lb/>
　　　巾奠而室事已故執燭者出<lb/>
巾奠執燭者滅燭出降自阼階由主人之北東　釋曰<lb/>
上篇大斂奠時直云乃奠燭升自阼階無執燭降由主<lb/>
人之北故記人言之云由主人之北東也云巾奠而室<lb/>
事已者既巾訖是室事已故執燭者出也<lb/>
　　　尊卑皆三日說髦去子飾<lb/>
既殯主人說髦　釋曰自此盡乗車論孝子衣服飲食<lb/>
<pb n="4a"/>
乗車等之事云既殯置銘于肂復位時也者案上篇云<lb/>
主人奉尸于棺乃盖主人降拜大夫之後至者北面視<lb/>
肂卒塗祝取銘置于肂主人復位云復位者從西階下<lb/>
復阼階下位也凡說髦尊卑同皆三日知者䘮大記云<lb/>
小斂主人即位于户内乃斂卒斂主人馮之主人袒說<lb/>
髦髺髪以麻注云士既殯說髦此云小斂蓋諸侯禮也<lb/>
士之既殯諸侯之小斂於死者俱三日也是尊卑同三<lb/>
日也必三日說髦者案禮記問䘮云三日而不生亦不<lb/>
<pb n="4b"/>
生矣以髦是子事父母之飾父母既不生故去之<lb/>
　　　三日成服絞垂謂士禮除死三日<lb/>
三日絞垂　釋曰以垂小斂日要絰大功以上散帶垂<lb/>
不言成服之時絞之故記人言之云成服日者士禮生<lb/>
與來日則除死三日則經云三日成服此云三日絞垂<lb/>
之日也小功緦麻初而絞之不待三日也<lb/>
　　　吉凶皆冠武别材凶冠外縪<lb/>
冠六升外縪纓條屬厭　釋曰云冠六升者據斬衰者<lb/>
<pb n="5a"/>
而言齊衰以下冠衰各有差降云縪謂縫著於武者古<lb/>
者冠吉凶皆冠武别材武謂冠卷以冠前後皆縫著於<lb/>
武若吉冠則從武上鄉内縫之縪餘在内謂之内縪若<lb/>
凶冠從武下鄉外縫之謂之外縪故云外之者外其餘<lb/>
也云纓條屬者通屈一條繩為武垂下為纓屬之冠者<lb/>
吉冠則纓武别材凶冠則纓武同材以一繩從前額上<lb/>
以兩頭鄉項後交通至耳各綴之於武使鄉下纓結之<lb/>
云屬之冠者先為纓武訖乃後以冠屬著武故云屬也<lb/>
<pb n="5b"/>
云厭伏也者以其冠在武下過鄉上反縫著冠冠在武<lb/>
下故云厭也五服之冠皆厭但此文上下據斬衰而言<lb/>
也<lb/>
　　　首尊故冠三升衰裳同三升<lb/>
衰三升　釋曰經直云衰鄭兼言裳者以其衰裳升數<lb/>
同故經舉衰而通裳但首對身首為尊故冠六升衰三<lb/>
升衰裳同三升也是以吉時朝服十五升至於麻冕鄭<lb/>
亦為三十升布與服一倍而觧之<lb/>
<pb n="6a"/>
　　　倚廬在中門外東方北户<lb/>
居倚廬　釋曰知在中門外東方北户者一釋案䘮服<lb/>
傳云居倚廬既虞翦屏既練舍外寢鄭彼注云舍外寢<lb/>
於中門之外屋下壘墼為之不塗塈所謂堊室鄭以子<lb/>
夏傳以既練居堊室而言外外為中門外則初死居倚<lb/>
廬亦中門外可知也東方者以中門内殯宫之哭位在<lb/>
阼階下西面鄉殯明廬在中門外亦東方鄉殯是以主<lb/>
人及兄弟卿大夫外位皆西面云北户者以倚東壁為<lb/>
<pb n="6b"/>
廬一頭至地明北户鄉隂至既虞之後柱楣翦屏乃西<lb/>
鄉開户也<lb/>
　　　寢苫枕塊哀親之在草土<lb/>
寢苫枕塊　釋曰孝子寢臥之時寝于苫以塊枕頭必<lb/>
寢苫者哀親之在草枕塊者哀親之在土云苫編藁者<lb/>
案爾雅白蓋謂之苫郭云白茅苫也與此不同者彼取<lb/>
潔白之義此不取潔白故鄭因時人用藁為苫而言編<lb/>
藁云塊堛也者亦爾雅文<lb/>
<pb n="7a"/>
　　　人日食六升四合䘮則日一溢二升餘<lb/>
歠粥朝一溢米夕一溢米不食菜果　釋曰云不在於<lb/>
飽者案周禮廪人中嵗人食三鬴注云六斗四升曰鬴<lb/>
三鬴為米一斛九斗二升三十日之食則日食米六升<lb/>
四合今日食一溢二升有餘是不在於飽又案檀弓云<lb/>
必有草木之滋焉以為薑桂之謂也彼薑桂為滋味此<lb/>
鄭以菜果為滋味則薑桂之外菜果亦為滋味也云粥<lb/>
糜也者案爾雅饘糜謂粥之稀者故鄭舉其類謂性不<lb/>
<pb n="7b"/>
能食粥者糜亦一溢米<lb/>
　　　百二十斤曰石即一斛二十兩曰溢<lb/>
云二十兩曰溢為米一升二十四分升之一者依算法<lb/>
百二十斤曰石則是一斛若然則十二斤為一斗取十<lb/>
二斤分之升得一斤餘二斤斤為十六兩二斤為三十<lb/>
二兩取三十兩十升升得三兩添前一斤十六兩為十<lb/>
九兩餘二兩兩二十四銖二兩為四十八銖取四十銖<lb/>
十升升得四銖餘八銖銖為十絫十升升得八絫則是<lb/>
<pb n="8a"/>
一升得十九兩四銖八絫於二十兩仍少十九銖二絫<lb/>
則别取一升破為十九兩四銖八絫分十兩兩為二十<lb/>
四銖則為二百四十銖又分九兩兩為二十四銖則為<lb/>
二百一十六銖并四銖八絫添前得四百六十銖八絫<lb/>
總分為二十四分且取二百四十銖分得十銖餘二百<lb/>
二十銖八絫在又取二百一十六銖二十四分分得九<lb/>
銖添前分得十九銖餘有四銖八絫四銖銖為十絫總<lb/>
為四十絫通八絫二十四分得二絫是一升為二十四<lb/>
<pb n="8b"/>
分分得十九銖二絫將十九銖添前四銖為二十三銖<lb/>
將二絫添前八絫則為十絫為一銖以此一銖添前二<lb/>
十三銖則為二十四銖為一兩一兩添十九兩總二十<lb/>
兩曰溢<lb/>
　　　在䘮乗惡車唯拜君命拜賔有故<lb/>
主人乗惡車　釋曰云拜君命拜衆賔及有故行所乗<lb/>
也者以其主人在䘮恒居廬哭泣非有此事則不行知<lb/>
義然也引雜記者證䘮事上下同無别義以其貴賤雖<lb/>
<pb n="9a"/>
異於親一也故孝經五孝不同及其䘮親唯有一章而<lb/>
已亦斯義也云然則此惡車王䘮之木車者案巾車云<lb/>
王之䘮車五乗發首云不車蒲蔽是王始䘮所乗木車<lb/>
無飾與此惡車同故引之見尊卑同也<lb/>
　　　䘮車無飾故白狗幦蒲蔽犬服等<lb/>
白狗幦案玉藻云士齊車鹿幦此䘮車無飾故用白狗<lb/>
幦以覆笭云未成豪狗者爾雅釋畜文也蒲蔽注藩也<lb/>
謂車兩邊禦風為藩蔽以蒲草亦無飾也御以蒲菆御<lb/>
<pb n="9b"/>
謂御車者士乗惡車之時御車用蒲菆以策馬䘮中示<lb/>
不在於驅馳云蒲菆牡蒲莖者案宣十二年楚熊負羈<lb/>
囚知罃知莊子以其族反之厨武子御每射抽矢菆納<lb/>
諸厨武子之房服注云菆好箭又云厨子怒曰非子之<lb/>
求而蒲之愛注云蒲楊栁可以為箭以此而言蒲非直<lb/>
得策馬亦為矢幹也犬服云笭間兵服者凡兵器建之<lb/>
於車上笭間䘮中乗車亦有兵器自衛以白犬皮為服<lb/>
故云以犬皮為之取其堅固也云亦白者幦用白狗皮<lb/>
<pb n="10a"/>
明此亦用白犬皮也木錧其車錧常用金䘮用木是取<lb/>
少聲也約綏約轡知約是繩者案哀十一年左傳云人<lb/>
尋約吳髪短杜注云約繩也故知此約亦謂繩也平常<lb/>
吉時綏轡用索為之今䘮中取其無飾故皆用繩為之<lb/>
也木鏕平常用馬鏕以金為之今用木故知亦取少聲<lb/>
也<lb/>
　　　主婦車以䟽布裧亦名幃裳童容<lb/>
主婦之車亦如之疏布裧注裧者至垂之此在亦如之<lb/>
<pb n="10b"/>
之下見不與男子同云裧者車裳幃者案衛詩云漸車<lb/>
幃裳注云幃裳童容又案巾車后之翟車有容葢容則<lb/>
童容也若然則裧與幃裳及容一也故注者互相曉也<lb/>
云於葢弓垂之者案巾車云皆有容葢容葢相將其葢<lb/>
有弓明於葢弓垂之也<lb/>
　　　大夫以上有貳車士在䘮有貳車<lb/>
貳車白狗攝服　釋曰依正禮大夫以上有貳車士卑<lb/>
無貳車但以在䘮可有副貳之車非常法則有兵服服<lb/>
<pb n="11a"/>
又加白狗皮縁之謂之攝服<lb/>
　　　下室饋奠𨽻子弟埽絜<lb/>
朔月童子執帚郤之左手奉之　釋曰自此盡下室論<lb/>
饋奠埽潔之事案曲禮埽地者箕帚俱執此直執帚不<lb/>
執箕者下文埽室聚諸㝔故不用箕也云童子𨽻子弟<lb/>
者案桓二年左傳云士有𨽻子弟服注云士卑自其子<lb/>
弟為僕𨽻禄不足以及宗是其有𨽻子弟也<lb/>
　　　童子埽室垂末内鬛從執燭者出<lb/>
<pb n="11b"/>
比奠舉席埽室聚諸㝔布席如初卒奠埽者執帚垂末<lb/>
内鬛云云　釋曰案上文童子從徹者入及此經則從<lb/>
執燭者出者以其入則燭在先徹者在後出則徹者在<lb/>
先執燭者在後童子常在成人之後故出入所從不同<lb/>
也云室中東南隅謂之㝔者爾雅釋宫文<lb/>
　　　下室燕飬饋羞湯沐之饌如生平<lb/>
燕飬饋羞湯沐之饌如他日　釋曰云燕飬者謂在燕<lb/>
寢之中平生時所有共飬之事則饋羞湯沐之饌是也<lb/>
<pb n="12a"/>
如他日者今死不忍異於生平之日也云饋朝夕食也<lb/>
者鄭注鄉黨云不時非朝夕日中時一日之中三時食<lb/>
今注云朝夕不言日中者或鄭略言亦有日中也或以<lb/>
死後略去日中直有朝夕食也知羞四時之珍異者聘<lb/>
禮有禽羞俶獻聘義云時賜鄭云時賜四時珍異故知<lb/>
此羞亦四時珍異也引内則者證經進湯沐亦依内則<lb/>
之日數知下室日設之者言其燕食在燕寢又下經云<lb/>
朔月不饋食於下室明非朔月在下室設之<lb/>
<pb n="12b"/>
　　　朔月若薦新下室不饋月半亦然<lb/>
朔月若薦新則不饋于下室　釋曰云以其殷奠有黍<lb/>
稷也者大小斂奠朝夕奠等皆無黍稷故上篇朔月有<lb/>
黍稷鄭注云於是始有黍稷唯有下室若生有黍稷今<lb/>
此殷奠大奠也自有黍稷故不復饋食於下室也若然<lb/>
大夫已上又有月半奠有黍稷亦不饋食於下室可知<lb/>
云下室如今之内堂者下室既為燕寢故鄭舉漢法内<lb/>
堂况之云正寢聽朝事者天子諸侯路寢以聽政燕寢<lb/>
<pb n="13a"/>
以燕息案玉藻云朝𤣥端夕深衣鄭注云謂大夫士也<lb/>
則亦在正寢也<lb/>
　　　凡葬先物土乃筮筮吉乃掘坎<lb/>
筮宅冡人物土　釋曰自此盡不哭論筮宅卜日之事<lb/>
正經筮宅之事不物土故記人言之云相其地可葬者<lb/>
乃營之者凡葬皆先相乃筮之筮吉乃掘坎<lb/>
　　　卜宅吉宗人告從于主婦<lb/>
卜曰吉告從于主婦主婦哭婦人皆哭主婦升堂哭者<lb/>
<pb n="13b"/>
皆止　釋曰正經直云闔東扉主人哭不云主婦升堂<lb/>
哭者皆止之事故記明之云卜曰吉宗人告從于主婦<lb/>
主婦哭時堂上婦人皆哭主婦升堂堂上婦人皆止不<lb/>
哭<lb/>
　　　將啟殯内外不哭止讙嚻<lb/>
啟之昕外内不哭　釋曰自上皆記士䘮上篇事自此<lb/>
以下皆記此篇葬首將啟殯唯言婦人不哭不云男子<lb/>
故記以明之云内外男女不哭止讙嚻故也<lb/>
<pb n="14a"/>
　　　士二廟先朝禰如小斂奠<lb/>
其二廟則饌于禰廟如小斂奠乃啟　釋曰自此盡主<lb/>
人踊如初論上士二廟先朝禰奠設及此次之事云其<lb/>
二廟則饌于禰廟者以先朝禰後朝祖故先於禰廟饌<lb/>
至朝設之故也云如小斂奠者則亦門外特豚一鼎東<lb/>
上兩甒醴酒一豆一籩之等也云祖尊禰卑也者欲見<lb/>
上文朝祖時如大斂奠此朝禰如小斂奠<lb/>
　　　上士異廟中下士共廟<lb/>
<pb n="14b"/>
云上士異廟據此經而言下士共廟據經而言中士亦<lb/>
共廟而唯言下士者略之其實中士亦共廟故祭法云<lb/>
適士二廟官師一廟鄭云官師中下之士是也<lb/>
　　　朝禰廟正位兩楹間重不入<lb/>
朝于禰廟重止于門外之西東面柩入升自西階正柩<lb/>
于兩楹間奠止于西階之下東面北上主人升柩東西<lb/>
面衆主人東即位婦人從升東面奠升設于柩西升降<lb/>
自西階主人要節而踊注重不入者主於朝祖而行若<lb/>
<pb n="15a"/>
過之矣門西東面待之便也　釋曰此是上士二廟先<lb/>
朝禰之事雖言正柩于兩楹間奠位在户牗之間則此<lb/>
於兩楹間稍近西乃得當奠位亦如輁軸饌于柩階間<lb/>
而近西然也云衆主人東即位者柩未升之時在西階<lb/>
下東面北上柩升主人從升衆主人已下乃即阼階下<lb/>
西面位云婦人從升不云主婦者以其婦人皆升故總<lb/>
言之云主人要節而踊者奠升主人踊降時婦人踊也<lb/>
云門西東面待之便也者以其祖廟在東柩入禰廟明<lb/>
<pb n="15b"/>
旦出門東鄉朝祖時其重於柩車先東鄉祖廟便也若<lb/>
先在門東西面及柩入乃迴鄉東則不便<lb/>
　　　䘮在道在廟前後各一燭<lb/>
燭先入者升堂東楹之南西面後入者西階東北面在<lb/>
下　釋曰此燭本是殯宫中炤開殯者在道時一在柩<lb/>
前一在柩後今又一升堂一在堂下故鄭云先先柩者<lb/>
後後柩者適祖時燭亦然且記於此者上適祖時直有<lb/>
朝廟在道柩前後之燭至廟直云質明滅燭不見燭之<lb/>
<pb n="16a"/>
升堂不升堂此文見至廟燭升與不升不見在道燭故<lb/>
云適祖時燭亦然且記於此以其皆有在道及至廟燭<lb/>
升與不升之事也<lb/>
　　　朝禰之明日朝祖祝舉奠巾席從<lb/>
祝及執事舉奠巾席從而降柩從序從如初適祖　釋<lb/>
曰自此盡不煎論至祖廟陳設及贈之事云此謂朝禰<lb/>
明日者以其下文朝祖之時序從如初中有燭若同日<lb/>
則朝祖之時已自明矣何須更有燭也以此言之則此<lb/>
<pb n="16b"/>
朝祖與朝禰别日可知故鄭云舉奠適祖之序也云此<lb/>
祝執醴先酒脯醢爼從之巾席為後者此禰奠與小斂<lb/>
奠同<lb/>
　　　凡䘮自卒至殯與自啟至葬其變同<lb/>
云凡䘮自卒至殯自啟至葬主人之禮其變同者主人<lb/>
常在䘮位不出唯君命乃出迎及送其變同則此日數<lb/>
亦同以其此二篇薦者啟日朝禰又明日朝祖又明日<lb/>
乃葬與始死日襲明日小斂又明日大斂而殯亦同日<lb/>
<pb n="17a"/>
主人主婦變服亦同以其小斂主人散帶主婦髽自啟<lb/>
至葬主人主婦亦同於未殯也云序從主人以下者案<lb/>
上注云主人與男子居右婦人居左以服與昭穆為位<lb/>
是也<lb/>
　　　薦乗車謂魂車載旜亦攝盛<lb/>
薦乗車鹿淺幦干笮革靾載旜載皮弁服纓轡貝勒縣<lb/>
于衡注士乗棧車鹿淺鹿夏毛也幦覆笭玉藻曰士齊<lb/>
車鹿幦豹犆干盾也笮矢箙也靾□也旜旌旗之屬通<lb/>
<pb n="17b"/>
帛為旜孤卿之所建亦攝焉皮弁服者視朔之服貝勒<lb/>
貝飾勒有干無兵有箙無矢明不用　釋曰此并下車<lb/>
三乗謂葬之魂車云士乗棧車者巾車之文云幦覆笭<lb/>
謂車前式豎者笭子以鹿夏皮淺毛者為幦以覆式是<lb/>
以詩韓奕云鞟鞃淺幭傳云鞟革也鞃軾中也淺虎皮<lb/>
淺毛也幭覆軾也孤卿建旜大夫士建物此士而用旜<lb/>
故云亦攝焉云皮弁服者視朔之服者案玉藻云諸侯<lb/>
皮弁以聽朔於大廟鄉黨孔子云素衣麑裘亦是視朔<lb/>
<pb n="18a"/>
之服君臣同服是以此士亦載皮弁視朔之服也<lb/>
　　　朝君有朝無夕士朝夕謂私朝<lb/>
道車載朝服　釋曰知道車朝夕及燕出入之車者但<lb/>
士乗棧車更無别車而上云乗車下云槀車此云道車<lb/>
雖有一車所用各異故有乗車道車槀車之名知道車<lb/>
朝夕者案玉藻云朝𤣥端夕深衣鄭注云謂大夫士也<lb/>
私朝之服春秋左氏傳云朝而不夕據朝君於是有朝<lb/>
無夕若然云朝夕者士家朝朝暮夕當家私朝之車又<lb/>
<pb n="18b"/>
云及燕出入者謂士家遊燕出入之車案周禮夏官有<lb/>
道右道僕皆據象路而言道又案司常云道車載燧鄭<lb/>
注云王以朝夕燕出入與此道車同則士乗棧車與王<lb/>
乗象路同名道云朝服日視朝之服者案鄉黨云緇衣<lb/>
羔裘是孔子所服鄭注云諸侯視朝之服是君臣同服<lb/>
故玉藻云諸侯朝服以日視朝士之道車而用朝君之<lb/>
服不用私朝𤣥端服者乗車既載孤卿之旜故道車亦<lb/>
載朝君之服攝盛也<lb/>
<pb n="19a"/>
　　　田獵弁服棧車此小獵行鄙蓑笠槀車<lb/>
槀車載蓑笠　釋曰云槀猶散也者司常云斿車載旌<lb/>
注云斿車木路也王以田以鄙謂王行小小田獵廵行<lb/>
縣鄙此散車與彼斿車同是游散所乗故與斿車同觧<lb/>
若然士亦與王同有以田以鄙者亦謂從王以田以鄙<lb/>
也若正田獵自用冠弁服乗棧車也云蓑笠備雨服者<lb/>
案無羊詩云爾牧來思何蓑何笠彼注云蓑所以備雨<lb/>
笠所以御暑而此并云備雨者非直蓑以御雨笠亦以<lb/>
<pb n="19b"/>
備雨故都人士詩注云笠所以御雨䘮事不辟暑是以<lb/>
并云備雨之服云今文槀為潦者案周禮輪人為葢鄭<lb/>
云禮所謂潦車謂葢車與若然彼注此文則為潦車者<lb/>
義亦通<lb/>
　　　巾奠乃飾棺牆謂帷荒<lb/>
巾奠乃牆　釋曰正經直云降奠當前束商祝飾棺不<lb/>
云巾奠故記人辨之巾奠訖商祝乃飾棺牆即帷荒與<lb/>
棺為飾故變飾棺云牆也<lb/>
<pb n="20a"/>
　　　茵著用茅秀廉薑澤蘭香且御濕<lb/>
茵著用荼實綏澤焉荼茅秀也綏廉薑也澤澤蘭也皆<lb/>
取其香且御濕　釋曰茵内非直用茅秀兼實綏澤取<lb/>
其香知且御濕者以其在棺下須御濕之物故與荼皆<lb/>
所以御濕<lb/>
　　　菅筲三其實皆瀹未知神所享<lb/>
葦苞長三尺一編注用便易也菅筲三其實皆瀹　釋<lb/>
曰經直云筲三黍稷麥不辨苞之所用及黍稷生熟故<lb/>
<pb n="20b"/>
記人明之是以云筲用菅草黍稷皆淹而漬之云未知<lb/>
神之所享者以其鬼神幽暗生者不見故淹而不熟以<lb/>
其不知神之所享故也云不用食道所以為敬者案檀<lb/>
弓云飯用米貝不以食道食䙝則不敬<lb/>
　　　公賜有常賔贈幣無常在所有<lb/>
凡贈幣無常　釋曰正經云公賜用𤣥纁束帛是贈有<lb/>
常矣上又云賔贈奠幣如初直云奠幣如初不云物色<lb/>
與多少故記人明之以其賔客非一故云凡贈幣無常<lb/>
<pb n="21a"/>
鄭云賔之贈也云玩好曰贈在所有者詩云雜佩以贈<lb/>
之是贈在所有<lb/>
　　　車立道左謂墓東墓南面為正<lb/>
車至道左北面立東上　釋曰正經直云陳器于道東<lb/>
北上統于壙以其入壙故也不云三等之車面位之事<lb/>
故記人明之以其不入壙故東上不統於壙也云道左<lb/>
墓道東者據墓南面為正<lb/>
　　　柩車至壙乃斂車服載之示不空歸<lb/>
<pb n="21b"/>
柩至于壙斂服載之　釋曰正經直云柩至于壙屬引<lb/>
乃窆不云柩車斂服載之故記人明之云柩車至壙祝<lb/>
說載除飾乃斂乗道槀車服載之不窆以歸者此觧說<lb/>
載謂下棺於地除飾謂除去帷荒柩車既窆乃斂乗車<lb/>
及弁服道車朝服槀車蓑笠三者之服載之於柩車示<lb/>
不空之以歸者也云送形而往迎精而反者禮記問䘮<lb/>
文引之證此不空歸之義云亦禮之宜者形往則送之<lb/>
主人隨柩路是也精反則迎之主人隨精而反<lb/>
<pb n="22a"/>
　　　卒窆而歸不驅其反如疑<lb/>
卒窆而歸不驅　釋曰此文觧上斂服載之下棺訖實<lb/>
土三孝子從蜃車而歸不驅馳而疾者疑父母之神不<lb/>
歸云孝子往如慕反如疑者亦禮記問䘮文<lb/>
　　　遂匠納車載柩遂引徒匠載窆<lb/>
既正柩賔出遂匠納車於階間　釋曰正經不云納柩<lb/>
車時節故記人明之既朝正柩於兩楹之間當此之時<lb/>
遂匠納柩車於階間云遂人匠人也者以其周禮有遂<lb/>
<pb n="22b"/>
人匠人天子之官士雖無臣亦有遂人匠人主其䘮事<lb/>
云遂人主引徒役匠人主載柩窆職相左右也者案周<lb/>
禮遂人職云大䘮帥六遂之役而致之掌其政令及葬<lb/>
帥而屬六綍及窆陳役注云致役致於司徒給墓上事<lb/>
陳役者主陳列之耳是遂人主引徒也又鄉師職云及<lb/>
葬執翿以與匠師御匶而治役謂監督其事又此遂人<lb/>
與匠人同納車于階間即匠人主載窆與遂人職相左<lb/>
右也云車載柩車者以其此云納車于階間正為載柩<lb/>
<pb n="23a"/>
若乗車道車之等則當東榮不在階間<lb/>
　　　蜃車與輴同有輪無輻曰輇<lb/>
云周禮謂之蜃車者案遂師職云大䘮使帥其屬以幄<lb/>
帟先及蜃車之役注云蜃車柩路四輪廹地而行有似<lb/>
於蜃因取名焉是也云雜記謂之團或作輇或作摶聲<lb/>
讀皆相附耳未聞孰正者言或作輇作摶者皆合禮記<lb/>
别本故云皆相附耳但未知孰正也云其車之轝狀如<lb/>
牀中央有轅前後出者觀鄭此注其轝與輴車同亦一<lb/>
<pb n="23b"/>
轅為之云設前後輅者正經唯云前輅言前以對後明<lb/>
知亦有後輅云轝上有四周者此亦與輴車同云下則<lb/>
前後有軸以輇為輪者此則與輴異以其輴無輪直有<lb/>
轉轔此有輇輪引許叔重說者案許氏說文云有輪無<lb/>
輻曰輇證此輇無輻也<lb/>
　　　弓矢之新謂死者沽功示不用<lb/>
弓矢之新沽功　釋曰自此盡篇末論死者用器弓矢<lb/>
麤惡之事以其正經直云用器弓矢不辨弓矢善惡及<lb/>
<pb n="24a"/>
弓矢之名故記人明之設之宜新者為死者宜用新物<lb/>
云沽示不用者沽謂麤為之<lb/>
　　　翭矢骨鏃短衛示沽不可用<lb/>
翭矢一乗骨鏃短衛云骨鏃短衛亦示不用也者案上<lb/>
文沽功鄭云示不用故此亦之云生時翭矢金鏃者此<lb/>
亦爾雅釋器文案彼云金鏃翦羽謂之翭是也此言短<lb/>
羽即翦羽也云凡為矢五分苛長而羽其一者案周禮<lb/>
矢人上陳五矢下乃云五分其長而羽其一故云凡以<lb/>
<pb n="24b"/>
廣之也案鄭彼注云矢苛長三尺五分羽一則六寸也<lb/>
謂之羽者指體而言謂之衛者以其無羽則不平正羽<lb/>
所以防禦其矢不使不調故名羽為衛<lb/>
　　　志矢習射矢即書射之有志<lb/>
志矢一乗軒輖中亦短衛　釋曰云志猶擬也者凡射<lb/>
志意有所准擬故云志猶擬也云習射之矢者案司弓<lb/>
矢鄭注云恒矢之屬軒輖中所謂志以此言之則此恒<lb/>
矢也在八矢之下如是習射矢者以其矢中特輕於習<lb/>
<pb n="25a"/>
射宜也案六弓唐弓大弓亦授習射者則此矢配唐大<lb/>
也引尚書盤庚者證志為准擬之事輖<graphic n="KR1819" url="https://raw.githubusercontent.com/kanripo/KR-Gaiji/master/images/KR1819.png" mimeType="image/png"/>者鄭讀輖從<lb/>
<graphic n="KR1819" url="https://raw.githubusercontent.com/kanripo/KR-Gaiji/master/images/KR1819.png" mimeType="image/png"/>以其車傍周非是軒<graphic n="KR1819" url="https://raw.githubusercontent.com/kanripo/KR-Gaiji/master/images/KR1819.png" mimeType="image/png"/>之<graphic n="KR1819" url="https://raw.githubusercontent.com/kanripo/KR-Gaiji/master/images/KR1819.png" mimeType="image/png"/>故讀從執下至云無鏃<lb/>
短衛翭矢生時用金鏃死用骨鏃志矢生時用骨鏃死<lb/>
則令去之云生時志矢骨鏃者亦爾雅釋器文案彼云<lb/>
骨鏃不翦羽謂之志此志矢是也云凡為矢前重後輕<lb/>
也者案司弓矢鄭注云凡枉矢之制枉矢之屬五分二<lb/>
在前三在後殺矢之屬三分一在前二在後矰矢之屬<lb/>
<pb n="25b"/>
七分三在前四在後恒矢之屬軒輖中若然前重後輕<lb/>
者據殺矢翭矢枉矢絜矢矰矢茀矢而言引之者證此<lb/>
志是恒矢痺矢無前重後輕之義但周禮有八矢唯用<lb/>
此二矢者以其八矢之内翭矢居前最重恒矢居後最<lb/>
輕既不盡用故取其首尾者也<lb/>
　<lb/>
　<lb/>
　儀禮要義卷四十一<lb/>
</p>
<p>
</p>
  </div>
</body>
</text>
</TEI>
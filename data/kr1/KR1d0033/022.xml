<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儀禮要義卷二十二</head> <lb/>
    <p>
<pb n="1a"/>
欽定四庫全書<lb/>
　儀禮要義卷二十二<lb/>
　　　　　　　　　　　　宋　魏了翁　撰<lb/>
　　聘禮四<lb/>
　　　醯醢夾碑在鼎中央醯東順陽<lb/>
釋曰案既夕禮云罋三醯醢屑鄭注云罋瓦器其容亦<lb/>
蓋一觳旊人云簋實一觳又云豆實三而成觳四升曰<lb/>
豆則罋與簋同受斗二升也禮噐云五獻之尊門外缶<lb/>
<pb n="1b"/>
門内壺君尊瓦甒注云壺大一石瓦甒五斗即此壺大<lb/>
一石也云夾碑在鼎之中央也者上陳鼎云西階前陪<lb/>
鼎當内亷東面北上上當碑南陳下腥鼎亦如之此言<lb/>
夾碑自然在鼎之中央可知云醯在東醯糓陽也醢内<lb/>
陰也者醯是釀糓為之酒之類在人消散故云陽醢是<lb/>
釀肉為之在人沈重故云陰也大宗伯云天産作陰徳<lb/>
地産作陽徳注云天産六牲之屬地産九糓之屬以六<lb/>
牲為陽九糓為陰與此醯是榖物為陽違者物各有所<lb/>
<pb n="2a"/>
對六牲動物行蟲也故九榖為陰郊特牲云鼎俎竒而<lb/>
籩豆偶陰陽之義也又以籩豆醯醢等為陰鼎俎肉物<lb/>
總為陽者亦各有所對以鼎俎之實以骨為主故為陽<lb/>
籩豆榖物故為陰也有司徹注又以庶羞為陽内羞為<lb/>
陰者亦羞中自相對内羞雖有糝食是肉物其中有糗<lb/>
餌粉餈食物故為陰庶羞肉物故為陽也<lb/>
　　　先饔次豆次餼次芻禾等以熟為主<lb/>
餼二牢陳于門西北面東上牛以西羊豕豕西牛羊豕<lb/>
<pb n="2b"/>
　釋曰先言饔後言餼者陳者先以熟為主是以先陳饔<lb/>
饔下即陳熟物繼之故六豆以下相次此餼是生物其<lb/>
下次陳芻薪米禾之等相繼也云牛羊右手牽之者曲<lb/>
禮云效馬效羊者右牽之以不噬齧人用右手便也言<lb/>
右手牽之則人居其左也云豕束之寢右亦居其左者<lb/>
豕束縛其足亦北首寢卧其右亦人居其左案特牲云<lb/>
牲在其西北首東足鄭注云東足者尚右也與此不同<lb/>
者彼祭禮法用右胖故寢左上右士虞記云陳牲于廟<lb/>
<pb n="3a"/>
門外北首西上寢右鄭注寢右者當升左胖也變吉故<lb/>
與此生人同<lb/>
　　　稻粱加黍稷正故黍上端稷下端<lb/>
米百筥筥半斛設于中庭十以為列北上云云　釋曰<lb/>
上享時直言庭實入設不言中庭則在東西之中其南<lb/>
北三分庭一在南此更言中庭欲明南北之中也上文<lb/>
公立於中庭宰受幣于中庭皆南北之中也知此上東<lb/>
西為行者以經云北上黍粱稻皆兩行稷四行若南北<lb/>
<pb n="3b"/>
縱陳止得言東西不得言北上何者以黍稷稻及稷當<lb/>
行皆一種無上下故也明横陳可知黍兩行在北次粱<lb/>
兩行次稻兩行次南稷四行所以不用稻為上者稻粱<lb/>
是加黍稷是正故黍為上端稷為下端以見上下而稻<lb/>
粱居其間亦相變者亦上䋫屈錯之義<lb/>
　　　大夫之禮米禾皆視死牢<lb/>
門外米三十車車秉有五籔設于門東為三列東陳云<lb/>
大夫之禮米禾皆視死牢者上文飪一牢腥二牢是二<lb/>
<pb n="4a"/>
牢死故米三十車并下禾三十車亦是視死牢也云秉<lb/>
籔數名也秉有五籔二十四斛也者下記云十斗曰斛<lb/>
十六斗曰籔十籔曰秉若然一秉十六斛又有五籔為<lb/>
八斛總二十四斛也云籔讀若不數之數者鄭君時以<lb/>
籔為數字仍竹下為之得為十六斗為籔故下記注云<lb/>
今江淮之間量名有為籔者<lb/>
　　　薪從米芻從禾四者車皆陳北輈<lb/>
薪芻倍禾　釋曰云薪從米芻從禾者以其薪可以炊<lb/>
<pb n="4b"/>
㸑故從米陳之芻可以食馬故從禾陳之鄭言此者以<lb/>
經云倍禾恐並從禾陳之故也云四者之車皆陳北輈<lb/>
者以其向内為正故也引聘義者欲見主君享禮聘賓<lb/>
外内皆善故引為證也<lb/>
　　　凡館不於敵者之廟皆下一等<lb/>
揖入及廟門賔揖入　釋曰云使者止執幣者下經始<lb/>
云大夫奉束帛入明此賓揖入時使者止執幣可知云<lb/>
賓俟之于門内謙也門内即宁下故下賓問卿云及廟<lb/>
<pb n="5a"/>
門大夫揖入鄭注入者省内事也既而俟于宁下是也<lb/>
云古者天子適諸侯必舍于大祖廟者案禮運云天子<lb/>
適諸侯必舍其祖廟下記云卿館於大夫大夫館于士<lb/>
士館于工商鄭注云不館於敵者之廟為大尊也以此<lb/>
差之諸侯無正文鄭注舍于諸公廟者諸公大國之孤<lb/>
云大夫行舍于大夫廟者謂卿舍于大夫<lb/>
　　　讓不言三者不成三<lb/>
至于階讓大夫先升一等　釋曰云讓不言三不成三<lb/>
<pb n="5b"/>
也凡升者主之讓于客三敵者則客三辭主人乃許升<lb/>
者是三讓三辭成也今賓三讓大夫即升無三辭案周<lb/>
禮司儀云諸公之臣相為國客大夫郊勞三讓登聽命<lb/>
又云致饔餼如勞之禮即得行三讓之禮此中古文云<lb/>
三讓與彼合鄭不從者周禮則統舉其大率而云三讓<lb/>
此儀禮據屈曲行事觀此經直云讓大夫先升是主人<lb/>
或三讓大夫無三讓故不從古文也<lb/>
　　　大夫歸饔餼先升今私儐無君命故後<lb/>
<pb n="6a"/>
賓升一等大夫從升堂　釋曰前大夫奉君命歸饔餼<lb/>
故先升一等今賓私儐使者無君命體敵故賓先升在<lb/>
館如主人之儀故也知皆北面者以其體敵又下始云<lb/>
賓奉幣西面大夫東面明此北面可知<lb/>
　　　大夫稽首於賓尊君客<lb/>
大夫對北面當楣再拜稽首　釋曰賓主既行敵體之<lb/>
禮當行頓首今大夫稽首於賓為拜君之拜尊君客故<lb/>
也<lb/>
<pb n="6b"/>
　　　凡敵體者授由其左<lb/>
受幣于楹間南面退東面俟　釋曰此賓儐使者是體<lb/>
敵之義經云受幣于楹間南面知賓不南面並授而云<lb/>
賓北面授者几敵體授之義授由其左今尊君之使是<lb/>
以大夫南面賓北面故知賓北面授幣<lb/>
　　　賓拜于朝知諸侯外朝在大門外<lb/>
明日賓拜于朝拜饔與餼皆再拜稽首　釋曰知拜謝<lb/>
在大門外者以其直言賓拜於朝無入門之文故知在<lb/>
<pb n="7a"/>
大門外若然諸侯外朝在大門外明矣引周禮者秋官<lb/>
掌訝職云賓客至于國賓入館次于舍門外待事于客<lb/>
及將幣為前驅至于朝詔其位凡賓客之治令掌訝聴<lb/>
之引之者欲見賓客發館至朝来往皆掌訝前驅為之<lb/>
導知此拜亦皮弁者以受時皮弁故知此拜亦皮弁也<lb/>
故公食大夫云若不親食使大夫各以其爵朝服以侑<lb/>
幣致之賓朝服以受明日賓朝服以拜賜于廟彼朝服<lb/>
受還朝服拜則知此皮弁受亦皮弁拜可知<lb/>
<pb n="7b"/>
　　　下大夫歸饔餼於上介賓介異館<lb/>
上介饔餼三牢云云　釋曰自此論主君使下大夫歸<lb/>
饔餼上介云賓介皆異館者案下記云卿館於大夫大<lb/>
夫館於士士館於工商彼云卿即此賓一也彼云大夫<lb/>
即此上介也彼云士即此衆介也故知賓介各異館必<lb/>
異館者所陳饔餼後無所容故也<lb/>
　　　宰夫歸餼衆介牢米不入門略之<lb/>
士介四人皆餼大牢米百筥設于門外　釋曰自此至<lb/>
<pb n="8a"/>
無儐論使宰夫歸餼於衆介之事上文賓與上介米陳<lb/>
碑南餼陳門内此不入門陳於門外者鄭云略之也云<lb/>
米設當門亦十為列北上彼亦當門此直云設於門外<lb/>
不云東西明當門北上與賓同云牢在其南西上者以<lb/>
此餼本設於庭在門内由士介賤不得入門且賓與上<lb/>
介門東有米三十車薪六十車門西禾三十車芻六十<lb/>
車皆統門為上此餼本非門外東西之物制不在門外<lb/>
東西宜當門陳之云牢在其南西上知如此設之者以<lb/>
<pb n="8b"/>
其賓上介餼在米南門西東上明知此牢亦在米南而<lb/>
西上為異耳<lb/>
　　宰夫致牛朝服無束帛略士介<lb/>
宰夫朝服牽牛以致之　釋曰案下記云士館于工商<lb/>
則此致者在工商之館宰夫從外来即為賓客宜在門<lb/>
西東面此就大牢之中取以致餼云朝服無束帛亦略<lb/>
之者決上賓與上介皮弁有束帛<lb/>
　　賓齎聘君之幣問主國卿<lb/>
<pb n="9a"/>
朝服問卿　釋曰自此盡無儐論賓齎聘君之幣問主<lb/>
國卿之事云不皮弁别於主君者對上文行聘享私覿<lb/>
皆皮弁此朝服降一等故鄭注云别於主君云卿每國<lb/>
三卿是其常鄭言此者欲見三卿皆以幣問之其主國<lb/>
下大夫曾使向己國者乃得幣問之與卿異<lb/>
　　　大夫三廟有别子者立大祖廟<lb/>
卿受于祖廟　釋曰卿受鄰國君所問之禮不辭讓大<lb/>
夫三廟有别子者立大祖廟非别子者并立曾祖廟王<lb/>
<pb n="9b"/>
父即祖廟也今不受於大祖廟及曾祖廟而受於祖廟<lb/>
者以其天子受於文王廟諸侯受於祖廟大夫下君故<lb/>
受於王父廟<lb/>
　　　大夫二門廟在入門東有每門每曲<lb/>
擯者出請事大夫朝服迎于外門外再拜賓不答拜揖<lb/>
大夫先入每門每曲揖及廟門大夫揖入注入者省内<lb/>
事也既而俟于宁也　釋曰大夫二門入大門東行即<lb/>
至廟門未及廟門而有每門者大夫三廟每廟兩旁皆<lb/>
<pb n="10a"/>
南北豎牆牆皆閣門假令王父廟在東則有每門每曲<lb/>
之事云入者省内事也者曲禮云請入為席是也云既<lb/>
而俟于宁者宁門屋宁也知俟于宁者下云賓入三揖<lb/>
皆行鄭注云皆猶並也賓與卿並行以卿俟于宁故得<lb/>
並行與卿三揖不俟于庭者下君也案曲禮云客至於<lb/>
寢門則主人請入為席然後出迎客主人肅客而入此<lb/>
卿既入不重出迎客<lb/>
　　　賔行私面於卿散文面亦為覿<lb/>
<pb n="10b"/>
擯者出請事賓面如覿幣　釋曰自此至授老幣論賓<lb/>
行私面於卿之事賓私面於卿其幣多少與私覿於君<lb/>
同故云如覿幣賓私覿之時用束錦乘馬則此私面於<lb/>
卿亦用束錦乘馬可知也云面亦見也其謂之面威儀<lb/>
質也者覿面並文其面為質若散文面亦為覿故鄭司<lb/>
儀注云私面私覿也又左𫝊云楚公子棄疾以乗馬八<lb/>
匹私面鄭伯是也<lb/>
　　　凡受幣楹間者禮敵南面並授<lb/>
<pb n="11a"/>
賓稱面大夫對北面當楣再拜受幣于楹間云云<lb/>
釋曰知賓北面授者以云大夫南面退西面立言退明<lb/>
賓不得南面又見下文賓當楣再拜明北面授因拜可<lb/>
知云受幣楹間敵也者凡授受之義在於兩楹之間者<lb/>
皆是體敵故昏禮云授于楹間南面注云授於楹間明<lb/>
為合好其節同也南面並授也謂賓主俱至楹間南面<lb/>
並而授是以曲禮云卿與客並然後受注云於堂上則<lb/>
俱南面禮敵者並受此是敵者之常禮也雖是敵者於<lb/>
<pb n="11b"/>
兩楹之間或有訝受者皆是相尊敬之法則此云大夫<lb/>
南面賓北面授雖是敵禮是尊大夫故訝受又前致饔<lb/>
餼儐使者於楹間賓北面授幣鄭云賓北面授尊君之<lb/>
使自餘不在楹間别相尊敬是以前云公受玉于中堂<lb/>
與東楹之間鄭注云東楹之間亦以君行一臣行二又<lb/>
云公禮賓賓受幣當東楹北面注云亦訝受又賓覿公<lb/>
云振幣進授當東楹北面如此之類不在兩楹之間者<lb/>
皆非敵法就文解之<lb/>
<pb n="12a"/>
　　　介覿主君同衆介入今於卿特面<lb/>
擯者出請事上介特面幣如覿介云云　釋曰自此盡再<lb/>
拜送幣論上介私面於鄰國卿之事云特面者異於主<lb/>
君者介初覿主君之時不敢自尊别與衆介同執幣而<lb/>
入今私面於鄰國卿不與衆介同而特行禮焉<lb/>
　　　大夫辭衆介幣賓為衆介辭<lb/>
擯者出請衆介面如覿幣云云大夫辭云云禮請受賓<lb/>
辭　釋曰自此至拜辱論士介私面於鄰國卿之事云<lb/>
<pb n="12b"/>
賓亦為士介辭者亦者亦士介私覿於主國君時<lb/>
　　　主國大夫嘗使至者以幣問之<lb/>
下大夫嘗使至者幣及之　釋曰自此盡于卿之禮論<lb/>
主國大夫嘗使至已國者聘君使上介以幣問之事諸<lb/>
侯之國皆有三卿五大夫其三卿不問至已國不至已<lb/>
國皆以幣及之上已論訖其五大夫者或作介或特行<lb/>
至彼國者乃以幣及之略於三卿故也言君子不忘舊<lb/>
者此大夫嘗與彼國君相接即是故舊也今以幣及之<lb/>
<pb n="13a"/>
　　　大夫有故不得受聘幣君使人代受<lb/>
大夫若不見注有故也　釋曰自此盡不拜論主國卿<lb/>
大夫有故不得親受聘君之幣之事言有故者或有病<lb/>
疾或有哀慘不得受其問禮云各以其爵主人卿也則<lb/>
使卿大夫也則使大夫者若然經云君使大夫大夫中<lb/>
有卿大夫總名也云各以其爵亦是易以相尊敬故也<lb/>
云不拜代受之耳不當主人禮也者案周禮宗伯云大<lb/>
賓客則攝而載祼鄭注云宗伯代王為祼拜送則王亦<lb/>
<pb n="13b"/>
此類拜是致敬之事不可代人之拜故直授之而已<lb/>
　　　夫人使大夫歸禮賓介其實君使之<lb/>
夕夫人使下大夫韋弁歸禮　釋曰自此盡賓拜禮於<lb/>
朝論主君夫人歸禮於賓與上介之事云夕問卿之夕<lb/>
也者案下記云聘曰致饔明日問大夫夕夫人歸禮是<lb/>
其問卿之夕也云使下大夫下君也者歸饔餼使卿此<lb/>
夫人使下大夫故云下君也云君使之云夫人者以致<lb/>
辭當稱寡小君者案隐二年𫝊九月紀裂繻來逆女何<lb/>
<pb n="14a"/>
休注云禮婦人無外事明知此使下大夫歸禮者君使<lb/>
之可知而稱夫人使者以其致辭於賓客時當稱寡小<lb/>
君故稱夫人使下大夫其實君使之也<lb/>
　　　醙黍清皆兩壺其實稻黍三酒各二<lb/>
壺設于東序北上二以並南陳醙黍清皆兩壺　釋曰<lb/>
其設壺於東序自北向南而陳稻黍粱皆二壺並之而<lb/>
陳也故言醙黍清皆兩壺也云以黍間清白者互相備<lb/>
者醙白也上言白明黍粱皆有白下言清明稻黍亦有<lb/>
<pb n="14b"/>
清故也於清白中言黍明醙即是稻清即是粱也故言<lb/>
互相備也三酒既有清白二色故言六壺必先言醙者<lb/>
以白酒尊重故先設之也<lb/>
　　　主國大夫餼賓介設于門外<lb/>
大夫餼賓大牢米八筐　釋曰自此至牽羊以致之論<lb/>
主國大夫餼賓及上介之事云陳於門外知者經無牢<lb/>
米入門之文故明是門外可知云牲陳於後東上者此<lb/>
與君餼士介略同餼士介時不言門東西鄭注云當門<lb/>
<pb n="15a"/>
則知此門外亦當門云不饌於堂庭辟君也者案上君<lb/>
致饔餼籩豆在堂牲牢米等在庭此在門外<lb/>
　　　諸侯之臣牢禮同無問大國次國<lb/>
公於賓壹食再饗　釋曰此篇雖據侯伯之卿聘使五<lb/>
等諸侯其臣聘使牢禮皆同無大國次國之别是以掌<lb/>
客五等諸侯相朝其下皆云羣介行人宰史皆有飱饔<lb/>
餼以其爵等為之牢禮之數陳又云凡諸侯之卿大夫<lb/>
士為國客則如其介之禮以待之鄭注云尊其君以及<lb/>
<pb n="15b"/>
其臣也以其爵等為之牢禮之數陳爵卿也則飱二牢<lb/>
饔餼五牢大夫也則飱大牢饔餼二牢士也則飱少牢<lb/>
饔餼大牢也此降小禮豊大禮也以命數則參差難等<lb/>
略於臣爵而已以此言之公侯伯子男大聘使卿主君<lb/>
一食再饗小聘使大夫則主君一食一饗若然案掌客<lb/>
子男一食一饗子男之卿再饗多於君者以其君臣各<lb/>
自相望不得以君決臣<lb/>
　　　此經食在饗前公食饗在食前<lb/>
<pb n="16a"/>
云饗謂亨大牢以飲賔也者以其饗禮與食禮同食禮<lb/>
既亨大牢明饗禮亨大牢可知但以食禮無酒饗禮有<lb/>
酒故以飲賓言之引公食饗與食互相先後者此經先<lb/>
言食後言饗則食在享前公食言設洗如饗禮則饗在<lb/>
食前饗先後出於主君之意故先後不定也<lb/>
　　　燕與羞俶獻無常數<lb/>
燕與羞俶獻無常數　釋曰案周禮掌客上公三燕侯<lb/>
伯再燕子男一燕皆有常數此臣無常數者亦是君臣<lb/>
<pb n="16b"/>
各為一不得相決知羞謂禽羞鴈鶩之屬者案下記云<lb/>
禽羞俶獻故知是禽知成熟煎和者以其言羞鼎臐之<lb/>
類故知成熟煎和者也知禽是鴈鶩之屬者案下記云<lb/>
宰夫歸乗禽日如饔餼之數鄭注乗禽乗行之禽也亦<lb/>
云鴈鶩之屬俶始也始獻四時新物聘義所謂時賜無<lb/>
常數由恩意也<lb/>
　　　介既從賓饗獻復特享之客之也<lb/>
上介壹食壹饗注饗食賓介為介從饗獻矣復特享<lb/>
<pb n="17a"/>
之客之也介雖從入不從食賓食畢介逆出是不得從<lb/>
食矣知從饗者下記云大夫來使無罪饗之過則餼之<lb/>
其介為介注云饗賓有介者賓尊行敵禮也故知介從<lb/>
饗案襄二十七年宋公兼享晉楚之大夫趙孟為客子<lb/>
木與之言弗能對使叔向侍言焉子木亦不能對也叔<lb/>
向趙孟介而得從饗是其義也云復特饗之即此經是<lb/>
也<lb/>
　　　君有故不親食使卿生致牢禮有幣<lb/>
<pb n="17b"/>
若不親食使大夫各以其爵朝服致之以侑幣如致饔<lb/>
無儐案上文云君使卿歸饔餼於賓館賓儐之今君有<lb/>
故不親食使卿生致其牢禮亦於賓館但無儐為異云<lb/>
謂有疾及他故也者他故之中兼及有哀慘云無儐以<lb/>
己本宜往者饔餼之等不宜召賓故君使人致禮賓則<lb/>
儐使者此饗食之禮主君無故合速賓之來就主君入<lb/>
廟賓無儐禮今主君有故生致於賓亦無儐<lb/>
　　　酬幣謂饗禮酬賓勸酒之幣所用未聞<lb/>
<pb n="18a"/>
致饗以酬幣亦如之　釋曰云禮幣束帛乘馬亦不是過<lb/>
也者鄭以饗之酬幣無文故約上主君禮賓之時用束<lb/>
帛乗馬禮器云有以少為貴者圭璋特琥璜爵鄭注云<lb/>
圭璋特朝聘以為瑞無幣帛也琥璜爵者天子酬諸侯<lb/>
諸侯相酬以此玉將幣也彼經不云天子諸侯相酬之<lb/>
幣故此注云葢言酬諸侯者公侯伯用琥於子男用璜<lb/>
引之者證與此酬饗大夫不同<lb/>
　　　主國卿大夫饗食聘賓上介<lb/>
<pb n="18b"/>
大夫於賓壹饗壹食上介若食若饗若不親饗則公作<lb/>
大夫致之以酬幣致食以侑幣注作使也大夫有故君必<lb/>
使其同爵者為之致之列國之賓來榮辱之事君臣同<lb/>
之　釋曰此一經論主國卿大夫饗食聘賓及上介之<lb/>
事此直言享食不言燕亦有燕是以鄭詩羔裘云知子<lb/>
之來之雜珮以贈之鄭注云與異國賓客燕時雖無此<lb/>
物猶言之以致其厚意其若有之固將行之士大夫以<lb/>
君命出使主君之臣必以燕禮樂之助君之歡是也又<lb/>
<pb n="19a"/>
昭二年左傳云韓宣子來聘宴于季氏𫝊無譏文明鄰<lb/>
國大夫有相燕之法又此大夫相禮饗食有常數雖有<lb/>
燕之亦無酬幣矣<lb/>
　<lb/>
　<lb/>
　<lb/>
　<lb/>
　<lb/>
<pb n="19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儀禮要義卷二十二<lb/>
</p>
<p>
</p>
  </div>
</body>
</text>
</TEI>
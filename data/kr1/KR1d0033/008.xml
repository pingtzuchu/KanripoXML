<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儀禮要義卷八</head> <lb/>
    <p>
<pb n="1a"/>
欽定四庫全書<lb/>
　儀禮要義卷八<lb/>
　　　　　　　　　　　　　宋　魏了翁　撰<lb/>
　　鄉飲酒一<lb/>
　　　鄭以此鄉飲為諸侯之鄉大夫獻賢能<lb/>
鄉飲酒禮第四　鄭目録云諸侯之鄉大夫三年大比云<lb/>
云　釋曰鄭知此鄉飲酒是諸侯之鄉大夫獻賢能法者<lb/>
案春官小胥掌樂縣之法而云凡縣鍾磬半為堵全為<lb/>
<pb n="1b"/>
肆注云鍾磬者編縣二八十六枚而在一簴謂之堵鍾<lb/>
一堵磬一堵謂之肆半之者謂諸侯之卿大夫士也諸<lb/>
侯之卿大夫半天子之卿大夫西縣鍾東縣磬士亦半<lb/>
天子之士縣磬而已今此下唯縣磬而無鍾故以為諸<lb/>
侯鄉大夫也若然謂諸侯鄉大夫是大夫為之亦應鍾<lb/>
磬俱有而直有磬者鄭彼注云賓鄉人之賢者従士禮<lb/>
也故縣磬而已若然天子鄉大夫賓賢能従士禮亦鍾<lb/>
磬俱有不得獨有磬也知諸侯之鄉大夫非士者案鄉<lb/>
<pb n="2a"/>
射記云士則鹿中大夫則兕中又經有堂則物當楣序<lb/>
則物當棟則非直州射兼有諸侯郷大夫以五物詢衆<lb/>
庻行射之禮則知諸侯郷大夫是大夫為之可知也<lb/>
　　　凡鄉飲酒其名有四<lb/>
凡鄉飲酒之禮其名有四案此賓賢能謂之鄉飲酒一<lb/>
也又案鄉飲酒義云六十者坐五十者立侍是黨正飲<lb/>
酒亦謂之鄉飲酒二也鄉射州長春秋習射于州序先<lb/>
行鄉飲酒亦謂之鄉飲酒三也案鄉飲酒義又有鄉大<lb/>
<pb n="2b"/>
夫士飲國中賢者用鄉飲酒四也其王制云習射尚功<lb/>
習鄉尚齒還是鄉飲酒黨飲酒法<lb/>
　　　先生處士居士君子賓介之别<lb/>
鄉飲酒之禮主人云云注主人謂諸侯之鄉大夫也云<lb/>
云　釋曰主人就先生而謀賓介者謂鄉大夫尊敬之<lb/>
先就庠學者若先生謀此二人道藝優者為賓稍劣者<lb/>
為介云賓介處士賢者案玉藻云大夫素帶士練帶居<lb/>
士錦帶弟子縞帶鄭𤣥以居士在士之下弟子之上解<lb/>
<pb n="3a"/>
為道藝處士非朝廷之士此處士亦名君子即鄉射<lb/>
禮云徴唯所欲以告于先生君子可也鄭亦云君子有<lb/>
大德行不仕者以其未仕有德自處故名處士君子也<lb/>
云賢者義取鄉大夫之興賢能者而言也云周禮至書<lb/>
數並大司徒職文故彼鄭注云物猶事也興猶舉也民<lb/>
三事教成鄉大夫舉其賢者能者以飲酒之禮賓客之<lb/>
既則獻其書於王矣<lb/>
　　　鄭引周官興賢云諸侯鄉大夫蓋如此云<lb/>
<pb n="3b"/>
云及三年大比而興賢者能者大比謂三年大案比户<lb/>
口之時而興舉之賢者即德行者也能者即道藝者也<lb/>
云鄉老謂三公二鄉公一人云及鄉大夫帥其吏者即<lb/>
帥其鄉吏州長已下云與其衆寡者即鄉中之人也云<lb/>
以禮禮賓之者以鄉飲酒之禮禮而賓舉之也云厥明<lb/>
獻賢能之書於王者今日行鄉飲酒之禮至其明日獻<lb/>
此賢能之書於王王再拜而受之登于天府也云是禮乃<lb/>
三年正月而一行也者欲見彼是天子鄉大夫法諸侯鄉<lb/>
<pb n="4a"/>
大夫無文以此約之故云諸侯之鄉大夫貢士於其君<lb/>
蓋亦如此云但無正文故云蓋以疑之<lb/>
　　　父師少師教學於鄉里<lb/>
　　　鄭謂貢士如鄉數則遂與公采皆有貢<lb/>
云古者年七十至學焉案略説云大夫七十而致仕老<lb/>
于鄉里名曰父師士曰少師以教鄉人子弟于門塾之<lb/>
基而教之孝焉是也云賢者為賓其次為介又其次為<lb/>
衆賓而與之飲酒是亦将献之以禮禮賓之也者謂據此<lb/>
<pb n="4b"/>
經諸侯鄉大夫貢士之法亦如天子之鄉大夫貢法故<lb/>
云亦也若據鄉貢一人其介與衆賓不貢之矣但立介<lb/>
與衆賓輔賓行鄉飲酒之禮待後年還以貢之耳案射<lb/>
義云古者天子之制諸侯歳獻貢士注引舊説大國三<lb/>
人次國二人小國一人大國三鄉次國二鄉小國一鄉<lb/>
所貢之士與鄉同則鄉送一人至君所其國有遂數<lb/>
亦同其鄉并有公邑采地皆有賢能貢之而貢士與鄉<lb/>
數同不言遂與公邑采地所貢者葢當鄉送一人至君<lb/>
<pb n="5a"/>
所君又緫校德之大小取以貢之縱取鄉外仍准鄉數為定<lb/>
鄉大夫雖行飲酒禮賓之於君其簡訖仍更行飲酒禮賓之于<lb/>
是易觀盥而不薦鄭注云諸侯貢士于天子鄉大夫貢士於<lb/>
其君必以禮賓之唯主人盥而獻賓賓盥而酢主人設薦爼則<lb/>
弟子也是鄉大夫及諸侯貢士皆行飲酒禮禮賓也<lb/>
　　　漢郡國十月鄉飲取此黨正之説<lb/>
注今郡國十月行此鄉飲酒禮以黨正云云之説然<lb/>
釋曰云今郡國至之説然者鄭欲解此郷飲酒貢士法<lb/>
<pb n="5b"/>
彼漢時之所行飲酒禮者是正齒位與此不同之意漢<lb/>
時已罷諸侯之國而為郡郡有太守而封王子母弟者<lb/>
仍為國故云郡國也云十月行此飲酒禮者謂行此鄉<lb/>
飲酒禮也云以黨正每歳邦索鬼神而祭祀者則禮記<lb/>
郊特牲云蜡者索也歳十二月合聚萬物而索饗之周<lb/>
謂之十二月即夏之十月農功畢而蜡祭也云則以禮<lb/>
屬民而飲酒於序以正齒位者屬聚也謂當蜡祭之月<lb/>
黨正聚民於序學中以三時務農將闕於禮此時農隙<lb/>
<pb n="6a"/>
故行正齒位之禮則禮記鄉飲酒義云六十者三豆七<lb/>
十者四豆八十者五豆九十者六豆年長者在上是正<lb/>
齒位之法也云之説然者漢時十月飲酒禮取此黨正<lb/>
之文而然與此篇鄉飲酒禮異也云此篇無正齒位焉<lb/>
者以其此篇以德行為本而貢之無黨正正齒位法<lb/>
　　　鄉飲黨飲皆於民聚之時<lb/>
　　　鄉大夫飲酒尚德黨正飲酒尚齒<lb/>
云凡鄉黨飲酒必于民聚之時者此鄉飲必於三年大<lb/>
<pb n="6b"/>
比民聚之時黨正鄉飲酒亦于大蜡民聚之時也云皆<lb/>
欲見其化知尚賢尊長也者尚賢㨿此篇鄉飲酒尊長<lb/>
據黨正飲酒以鄉大夫臨觀行禮或鄉大夫居此黨内<lb/>
則亦名鄉飲酒也云孟子者孟子公孫丑篇齊王召孟<lb/>
子不肯朝後不得已而朝之宿於大夫景丑之家景子<lb/>
譏之曰禮云父召無諾君召不俟駕而行固將朝矣聞<lb/>
君命而遂不果冝與夫禮若不相似然對曰天下有逹<lb/>
尊三爵也德也齒也朝廷莫如爵鄉里莫如齒輔世長<lb/>
<pb n="7a"/>
民莫如德惡得有其一以慢其二哉是也引之者證郷<lb/>
大夫飲酒是尚德也黨正飲酒尊長尚齒也爵則於此<lb/>
無所當連引耳<lb/>
　　　冠禮賓尊故答拜此賔卑故先拜<lb/>
主人戒賓賓拜辱主人答拜乃請賓云云主人再拜賓<lb/>
答拜案冠禮主人先拜賓答拜此賔先拜主人答拜者<lb/>
彼冠禮主人戒同寮同寮尊又使之加冠於子尊重之<lb/>
故主人先拜此則鄉大夫尊矣賔是鄉人卑矣又將貢<lb/>
<pb n="7b"/>
已宜尊敬主人故賔先拜辱也是以下注云去又拜辱<lb/>
者以送謝之也<lb/>
　　　謀戒速皆言賔介不言衆賔<lb/>
介亦如之注如戒賔也謀賔介及戒亦言賔介竟不言<lb/>
衆賔衆賔徳劣但謀介時雖不言衆賔亦當之故上注<lb/>
兼言其次為衆賔至於戒速之日必當遣人戒速使知<lb/>
但畧而不言故下云賔及衆賔皆從之是也鄉飲酒義<lb/>
云主人親速賔及介而衆賔自從之亦據不待主人戒<lb/>
<pb n="8a"/>
速而為自從也<lb/>
　　　賔主介皆獨坐衆賔席不屬與鄉射異<lb/>
乃席賔主人介衆賔之席皆不屬焉　釋曰鄭知衆賔<lb/>
席在賔席之西者見鄉射云席賔南面東上衆賔之席<lb/>
繼而西此衆賔之席亦當然但此不屬為異耳云皆獨<lb/>
坐明其徳各特者鄉射注云言繼者甫欲習衆庶未有<lb/>
所殊别此乃特貢於君故衆賔之席皆不屬焉明三物<lb/>
已乆其徳各特故不屬續其席雖不屬猶統賔為位同<lb/>
<pb n="8b"/>
南面也<lb/>
　　　設醴有在房在東廂在東楹之西<lb/>
尊兩壺于房戸間斯禁有𤣥酒在西設篚于禁南東肆<lb/>
云云　釋曰凡設尊之法但醴尊見其質皆在房内故<lb/>
士冠禮禮子婚禮禮婦醴皆在房隠處若然聘禮禮賔<lb/>
尊於東廂不在房者見尊欲與卑者為禮相變之法設<lb/>
酒之尊皆於顯處見其文是以此及醮子與鄉射特牲<lb/>
少牢有司徹皆在房戸之間是燕禮大射尊在東楹之<lb/>
<pb n="9a"/>
西者君尊専大位也云設篚于禁南東肆者言東肆以<lb/>
頭首為記從西向東為肆則大頭在西也云斯禁禁切<lb/>
地無足者斯斯也澌盡之名故知切地無足昬禮冠禮<lb/>
皆云禁者士禮以禁戒為名卿大夫士並有禁名故鄭<lb/>
以大夫士雙言也是以王藻云大夫側尊用棜士側尊<lb/>
用禁注云棜斯禁也大夫士禮之異也禮器云大夫士<lb/>
棜禁注云棜斯禁也諸云棜者無足有似於棜或因名<lb/>
云耳大夫用斯禁士用棜禁然則禁是定名言棜者是<lb/>
<pb n="9b"/>
其義稱故禮器大夫士總名為棜禁案特牲禮云實獸<lb/>
於棜注云棜之制如今大木輿也則棜是輿非承尊之<lb/>
物以禁與斯禁無足似輿故世人名為棜若然周公制<lb/>
禮少牢名為棜則以周公為世人或有本無世人字者<lb/>
是以少牢不名斯禁謂之為棜取不為酒戒特牲云壺<lb/>
禁在東序記云壺棜禁饌于東序注云禁言棜者祭尚<lb/>
厭飫得與大夫同器不為神戒也其實不用云棜禁不<lb/>
敢與大夫同名斯禁作記解注故云士用棜禁明與少<lb/>
<pb n="10a"/>
牢棜同也若然士之棜禁大夫之斯禁名雖異其形同<lb/>
是以禮器同名棜禁也其餘士冠昬禮禮賔用醴不飲<lb/>
故無禁不為酒戒若天子諸侯承尊之物謂之豊上有<lb/>
舟是尊與卑異號也<lb/>
　　　羮定謂狗孰為速賔之節<lb/>
羮定注肉謂之羮定猶孰也　釋曰云肉謂之羮者爾<lb/>
雅文言肉正謂其狗孰云定者孰即定止然故以定言<lb/>
之言此者以與速賔時節為限不敢煩勞賔故限之也<lb/>
<pb n="10b"/>
　　　聘食賔不拜送主人此賔卑主尊拜送<lb/>
主人速賔賔拜辱主人答拜還賔拜辱　云主答拜還<lb/>
賔拜辱案聘禮云賔入境至近郊使下大夫至賔館下<lb/>
大夫遂以賔入賔送不拜又公食大夫禮使大夫戒賔<lb/>
大夫還賔不拜送遂從之鄭注云不拜送者為從之不<lb/>
終事皆不拜送此獨拜送者亦是鄉大夫尊賔卑又擬<lb/>
貢故特拜辱而送之異於餘者<lb/>
　　　主人自迎賔而云相欲見𫝊命乃迎<lb/>
<pb n="11a"/>
主人一相迎于門外再拜賔賔答拜拜介介答拜　釋<lb/>
曰云主人一相迎于門外者謂主人於羣吏中立一相<lb/>
使𫝊賔主之命主人乃自出迎賔於大門外必拜一相<lb/>
迎賔者案鄉飲酒義云主人拜迎賔於庠門之外明主<lb/>
人自迎若然主人輙言一相者欲見使一相𫝊命乃迎<lb/>
故云相主人之吏擯贊𫝊命者也<lb/>
　　　庠學唯有一門即向階門内三揖賔<lb/>
主人揖先入注揖衆賔也先入門而西面　釋曰此鄉<lb/>
<pb n="11b"/>
大夫行鄉飲酒在庠學唯有一門即向階門内既有三<lb/>
揖故主人導賔揖而先入門至内霤西向待賔也<lb/>
　　　主人揖賔賔之屬相厭變於主人<lb/>
賔厭介入門左介厭衆賔入衆賔皆入門左北上　釋<lb/>
曰主人入後賔乃厭介介厭衆賔相隨入門皆東面北<lb/>
上定位賔既北上主人西面相向揖訖乃相背各向堂<lb/>
塗介與衆賔亦隨賔至西階下已云賔之屬相厭變於<lb/>
主人也者以賔與介衆賔等自用引手而入故不揖是<lb/>
<pb n="12a"/>
變於主人也云推手曰揖引手曰厭者厭字或作撎字<lb/>
者古字義亦通也云推手揖者案周禮司儀云土揖庶<lb/>
姓時揖異姓天揖同姓鄭以推手小下之為土揖平推<lb/>
手為時揖推手小舉之為天揖皆以推手為揖又案僖<lb/>
二年公羊𫝊荀息進曰虞郭見與獻公揖而進之何休<lb/>
云以手通指曰揖與此别者推手解其揖狀通指道其<lb/>
揖意也鄭則解揖體何氏釋其揖意相兼乃足也云引<lb/>
手曰厭者以手向身引之<lb/>
<pb n="12b"/>
　　　公食射燕皆拜賔至此升拜亦拜至<lb/>
主人與賔三揖至于階三讓主人升賔升主人至北面<lb/>
答拜　釋曰云三讓主人升者主人先升賔後升故鄉<lb/>
射云主人升一等賔升是也云三揖者將進揖當陳揖<lb/>
當碑揖者爾雅陳堂塗也云楣前梁也者對後梁為室<lb/>
户上云復拜拜賔至此堂尊之者案公食禮云公升三<lb/>
等賔升公當楣北鄉至再拜燕禮大射皆云主人升自<lb/>
西階賔右至再拜鄉飲酒義亦云拜至拜洗此不云至<lb/>
<pb n="13a"/>
者畧之是知此升堂拜亦是拜至可知凡拜至者皆是<lb/>
尊之<lb/>
　　　事同曰讓事異曰辭散文亦通<lb/>
主人坐奠爵于階前辭注重以已事煩賔云云　釋曰<lb/>
云事同曰讓事異曰辭者事同謂若上文主人與賔俱<lb/>
升階而云三讓是也事異若此文主人有事賔無事是<lb/>
事異則曰辭此對文為義若散文則通是以周禮司儀<lb/>
云主君郊勞交擯三辭車逆拜辱三揖三辭拜受注云<lb/>
<pb n="13b"/>
三辭重者先辭辭其以禮來於外後辭辭升堂事同而<lb/>
云辭是其通也<lb/>
　　　主人先盥後洗所以致潔<lb/>
主人坐取爵興適洗南面坐奠爵于篚下盥洗　釋曰<lb/>
案鄉飲酒義云主人盥洗揚觶所以致潔也拜至拜洗<lb/>
拜受拜送所以致敬也此經先言盥後言洗則盥手乃<lb/>
洗爵者所以致潔<lb/>
　　　沃洗者主人之羣吏<lb/>
<pb n="14a"/>
主人坐取爵沃洗者西北面　釋曰知主人羣吏者下<lb/>
記云主人之贊者西面北上不與注云贊佐也謂主人<lb/>
之屬佐助主人之禮事徹鼎沃盥設薦爼是也<lb/>
　　　上文主人先升賔乃升至此俱升<lb/>
卒洗主人壹揖壹讓升注俱升古文壹作一　釋曰知<lb/>
俱升者鄉射云主人卒洗一揖一讓以賔升明俱升可<lb/>
知若然上文主人先升賔乃升者以初至之時賔客之<lb/>
道進宜難故主人升導之至此以辭讓訖故畧威儀而<lb/>
<pb n="14b"/>
俱升也<lb/>
　　　賔疑立讀如疑然從乎趙盾𫝊作仡<lb/>
賔西階上疑立　云疑讀為仡然從於趙盾之仡疑正<lb/>
立自定之貌者案宣公六年公羊𫝊云晉靈公欲殺趙<lb/>
盾於是伏甲於宫中召趙盾而食之趙盾之車右祁彌<lb/>
明者國之力士也仡然從乎趙盾而入放乎堂下而立<lb/>
何休云仡然壯勇貌鄭氏以仡然從乎趙盾而入放乎<lb/>
堂下而立不取何休注義以鄉射注云疑止也有矜莊<lb/>
<pb n="15a"/>
之色自定其義不殊字義與何少異<lb/>
　　　牲有全烝其豚解為二十一體即折爼<lb/>
乃設折爼注牲體枝解節折右爼　釋曰凡解牲體之<lb/>
法有全烝其豚解為二十一體體解即此折爼是也是<lb/>
以下有賔爼脊脅肩介爼脊脅肫胳是體解也<lb/>
　　　賔客自有捝巾拭手<lb/>
坐捝手遂祭酒注捝拭也　釋曰案内則事佩之中有<lb/>
帨則賔客自有帨巾以拭手也坐挩手因事曰遂因坐<lb/>
<pb n="15b"/>
祭酒故云遂也案鄉射坐挩手執爵遂祭此不言執爵<lb/>
省文也<lb/>
　　　啐酒席末言是席之正非専為飲食<lb/>
興席末坐啐酒注啐亦嘗也　釋曰言席末謂於席之<lb/>
尾故云末鄉飲酒義云祭薦祭酒敬禮也嚌肺嘗禮也<lb/>
啐酒成禮也於席末言是席之正非專為飲食也此所<lb/>
以貴禮而賤財也注云祭薦祭酒嚌肺於席中唯啐酒<lb/>
於席末是也啐酒於席末者酒是財賤財之義也云啐<lb/>
<pb n="16a"/>
亦嘗者亦前肺云嚌是至齒為嘗此酒云啐謂入口為<lb/>
嘗<lb/>
　　　賔拜告㫖主人拜崇酒<lb/>
降席坐奠爵拜告㫖執爵興主人阼階上答拜　釋曰<lb/>
賔拜告㫖主人拜崇酒其節同義即異也賔言㫖甘主<lb/>
人之味啐則拜之主人云崇者崇充也謝賔以酒惡相<lb/>
充實飲訖乃崇酒先後亦同也<lb/>
　<lb/>
<pb n="16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儀禮要義卷八<lb/>
</p>
<p>
</p>
  </div>
</body>
</text>
</TEI>
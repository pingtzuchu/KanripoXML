<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儀禮要義卷四十四</head> <lb/>
    <p>
<pb n="1a"/>
欽定四庫全書<lb/>
　儀禮要義卷四十四<lb/>
　　　　　　　　　　　　宋　魏了翁　撰<lb/>
　　特牲饋食禮一<lb/>
　　　天子大夫士以索牛羊豕此特牲諸侯之士<lb/>
特牲饋食禮第十五　釋曰鄭知非天子之士而云諸<lb/>
侯之士者案曲禮云大夫以索牛士以羊豕彼天子大<lb/>
夫士此儀禮特牲少牢故知是諸侯大夫士也且經直<lb/>
<pb n="1b"/>
云適其皇祖某子不云考鄭云祖禰者祭法云適士<lb/>
二廟官師一廟官師謂中下之士祖禰共廟亦兼祭<lb/>
祖故經舉祖兼有禰者鄭逹經意祖禰俱言也若祭<lb/>
無問一廟二廟皆先祭祖後祭禰是以文二年左傳<lb/>
云文武不先不窋子不先父是也若祭無問尊卑廟<lb/>
數多少皆同日而祭畢以此及少牢惟筮一日明不<lb/>
别日祭也<lb/>
　　　此饋食自孰始無灌鬯朝踐饋獻等<lb/>
<pb n="2a"/>
特牲饋食之禮不諏日　釋曰自此至事畢論士將筮<lb/>
日之事云祭祀自孰始曰饋食饋食者食道也者案檀<lb/>
弓云用米貝弗忍虚也不用食道用美焉爾鄭注云食<lb/>
道䙝米貝美若然食道是生人飲食之道孝子於親雖<lb/>
死事之若生故用生人食道饋之也此釋經不言祭祀<lb/>
而言饋食之意耳云祭祀自孰始者欲見天子諸侯饋<lb/>
食已前仍有灌鬯朝踐饋獻之事但饋食見進黍稷云<lb/>
饋孰見牲體而言天子諸侯堂上朝踐饋獻後迎尸於<lb/>
<pb n="2b"/>
堂亦進黍稷牲體其犬豕牛羊亦孰之同節也云士賤<lb/>
職䙝時至事暇可以祭則筮其日矣者此解經不諏日<lb/>
謂不如大夫已上預前十日與臣諏日而筮之是以鄭<lb/>
云不如少牢大夫先與有司於廟門諏丁巳之日也<lb/>
　　　士時至事暇則祭大夫以上有攝<lb/>
鄭云時至事暇可以祭者若祭時至有事不得暇則不<lb/>
可以私廢公故也若大夫已上尊時至唯有䘮故不祭<lb/>
自餘吉事皆不廢祭若有公事及病使人攝祭故論語<lb/>
<pb n="3a"/>
孔子云吾不與祭如不祭注云孔子或出或病不自親<lb/>
祭使攝者為之不致肅敬於心與不祭同又祭統云是<lb/>
故君子之祭也必身親涖之有故則使人可也雖使人<lb/>
也君不失其義者君明其義故也是君大夫有病故皆<lb/>
得使人攝祭若諸侯有朝㑹之事則不得使人攝故王<lb/>
制云諸侯礿則不禘禘則不嘗嘗則不烝烝則不礿鄭<lb/>
注云虞夏之制諸侯嵗朝廢一時祭又明堂位云是故<lb/>
夏礿秋嘗冬烝鄭注云不言春祠魯在東方東廵守以<lb/>
<pb n="3b"/>
春或闕之是諸侯朝㑹不得攝以諸侯禮大故也案桓<lb/>
八年經書正月己夘烝公羊傳云烝者何冬祭也春曰<lb/>
祠夏曰礿秋曰嘗冬曰烝常事不書此何以書譏何譏<lb/>
亟也亟則黷黷則不敬君子之祭也敬而不黷䟽則怠<lb/>
怠則忘士不及兹四者則冬不裘夏不葛何休云禮本<lb/>
下為士制四者士有公事不得及兹四時祭者則不敢<lb/>
美其衣服若然則士不暇不得祭又不得使人攝大夫<lb/>
已上有公事乃有攝可知<lb/>
<pb n="4a"/>
　　　冠端𤣥𤣥冠𤣥端亦有𤣥冠不𤣥端<lb/>
及筮日主人冠端𤣥即位于門外西面注冠端云云<lb/>
釋曰云冠端𤣥𤣥冠𤣥端下言𤣥者𤣥冠有不𤣥端者<lb/>
不𤣥端則朝服下記云助祭者朝服不著𤣥端故也若<lb/>
然𤣥端一冠冠兩服也對文則𤣥端有纁裳𤣥裳黄裳<lb/>
雜裳若朝服緇布衣而素裳但六入為𤣥七入為緇大<lb/>
判言之緇衣亦名𤣥是以散文言之朝服亦名𤣥端故<lb/>
論語云端章甫鄭云端𤣥端也諸侯日視朝之服以端<lb/>
<pb n="4b"/>
是正幅非直服稱端六冕亦有端稱故禮記魏文侯曰<lb/>
吾端冕而聽古樂則唯恐臥是冕服正幅亦名端也<lb/>
　　　子姓子之所生小宗有四<lb/>
子姓兄弟如主人之服立于主人之南西面北上<lb/>
釋曰云子姓者子之所生者案鄭注䘮大記云姓之言<lb/>
生也云子之所生則孫是也云小宗祭而兄弟皆來與<lb/>
焉者案䘮服小記云繼别為宗繼禰者為小宗鄭注云<lb/>
小宗有四或繼高祖或繼曽祖或繼祖或繼禰皆至五<lb/>
<pb n="5a"/>
世則遷若然繼禰者長者為小宗親弟等雖異宫皆來<lb/>
祭繼祖者從父昆弟皆來祭繼曽祖者從祖昆弟皆來<lb/>
祭繼高祖者族祖昆弟皆來祭是皆據小宗而言也云<lb/>
宗子祭則族人皆侍者此鄭據書傳而言案書傳康誥<lb/>
云天子有事諸侯皆侍尊卑之義注云事謂祭祀又云<lb/>
宗室有事族人皆侍終日大宗已侍於賔奠然後燕私<lb/>
注云謂卿大夫以下宗室大宗之家引禮記别子為祖<lb/>
繼别為大宗繼禰為小宗賔僚友助祭者若然大宗子<lb/>
<pb n="5b"/>
祭一族之内來助祭引之者證經子姓兄弟若據小宗<lb/>
有服者若據大宗兼有絶服者也<lb/>
　　　卜用龜知生數筮用蓍知成數<lb/>
筮人取筮于西□執之東面受命于主人注云云　釋<lb/>
曰案周禮春官有卜人筮人此士禮亦云筮人故云官<lb/>
名也云筮問也取其所用問神明者謂蓍也者案周禮<lb/>
天府云季冬陳玉以貞來嵗之美惡注云問事之正曰<lb/>
貞凡卜筮實問於鬼神謂卜用龜龜知生數一二三四<lb/>
<pb n="6a"/>
五之神筮用蓍蓍知成數七八九六之神則此鄭云神<lb/>
明者也<lb/>
　　　士祭曰嵗事此禫月吉祭故云某事<lb/>
宰自主人之左賛命命曰孝孫某筮來日某諏此某事<lb/>
云贊命由左為神求變者案士冠禮宰自右贊命鄭云<lb/>
宰有司主政教者自由也賛佐也命告也佐主人告所<lb/>
以筮也少儀曰賛幣自左詔辭自右此祭祀故宰自左<lb/>
賛命為神求吉故變於常禮也云士祭曰嵗事此言某<lb/>
<pb n="6b"/>
事又不言妃者容大祥之後禫月之吉祭者案下宿賔<lb/>
云薦嵗事據吉祭而言又少牢吉祭云以某妃配即與<lb/>
士虞記云中月而禫是月也吉祭猶未配此與彼文同<lb/>
故知是禫月吉祭也<lb/>
　　　言皇祖尊之言某子五十字與伯某異<lb/>
適其皇祖某子尚饗注禫月之吉祭皇君也言君祖尊<lb/>
之云言君祖者尊之也者天子諸侯名曽祖為皇考此<lb/>
士亦云皇祖故云尊之也云某子者祖字也伯子仲子<lb/>
<pb n="7a"/>
者以其某在子上為男子美稱故以某為伯仲叔季五<lb/>
十字下篇云皇祖伯某鄭注云某祖字也不為五十字<lb/>
者以某在伯下<lb/>
　　　士之筮者坐卦者書卦示主人<lb/>
筮者許諾云云注士之筮者坐蓍短由便士蓍三尺云<lb/>
卦者主畫地識爻爻備以方冩之者案士冠禮云筮人<lb/>
許諾右還即席坐西面卦者在左卒筮書卦執以示主<lb/>
人鄭云卒己也書卦者筮人以方冩所得之卦彼云書<lb/>
<pb n="7b"/>
卦即云執以示主人則筮者書冩以示主人也此經云<lb/>
卒筮冩卦乃云筮者執以示主人則冩卦者非筮人<lb/>
　　　長占謂長㓜旅占<lb/>
長占卒告于主人占曰吉　釋曰經直云長占知非長<lb/>
者一人而云長㓜旅占之者士冠禮云筮人還東面旅<lb/>
占明此亦是長㓜旅占經直云長者見從長者為始也<lb/>
　　　前期三日筮尸容宿賔視濯<lb/>
宗人告事畢前期三日之朝筮尸如求日之儀　釋曰<lb/>
<pb n="8a"/>
自此盡主人退論祭前筮尸宿尸之事云三日者容宿<lb/>
賔視濯也者謂前期二日宿賔一日視濯是以下云厥<lb/>
明夕陳鼎于門外下至夙興皆祭前一日視濯之事以<lb/>
其夙興上事是祭前一日也宿賔又是厥明夕為期上<lb/>
則宿賔與視濯别日又知宿賔是祭前二日此經乃祭<lb/>
前三日筮尸故鄭云容宿賔視濯言容者為筮尸之後<lb/>
祭日之前有二日容此二事<lb/>
　　　筮某之某為尸取子行無父者<lb/>
<pb n="8b"/>
命筮曰孝孫某諏此某事適其皇祖某子筮某之某為<lb/>
尸經直云某之某鄭知字尸父而名尸者曲禮云為人<lb/>
子者祭祀不為尸鄭彼注云尊者之處為其失子道然<lb/>
則尸卜筮無父者又云卒哭乃諱則不稱名故知尸父<lb/>
云某是字尸既對父故某為名云連言其親庶幾其馮<lb/>
依之也者尸父前世與所祭之父同時同時必相識知<lb/>
今又筮其子為尸尸又與所祭之子相識父子皆同類<lb/>
故連言其親庶幾其神馮依之也云大夫士以孫之倫<lb/>
<pb n="9a"/>
為尸者案祭統云夫祭之道孫為王父尸所使為尸者<lb/>
於祭者子行也父北面而事之所以明子事父之道也<lb/>
注云祭祖則用孫列皆取於同姓之適孫也天子諸侯<lb/>
之祭朝事延尸於户外是以有北面事尸之禮如是則<lb/>
天子諸侯宗廟之祭亦用孫之倫為尸而云大夫士者<lb/>
但天子諸侯雖用孫之倫取卿大夫有爵者為之故鳬<lb/>
鷖詩祭尸之等皆言公尸又曽子問云卿大夫將為尸<lb/>
於公若大夫士祭尸皆取無爵者無問成人與㓜皆得<lb/>
<pb n="9b"/>
為之故曽子問孔子曰祭成䘮者必有尸尸必以孫孫<lb/>
㓜則使人抱之<lb/>
　　　宿尸讀作肅古文宿皆作羞<lb/>
乃宿尸　釋曰云古文宿皆作羞壘之不從古文云凡<lb/>
宿或作速謂一部之内或作速者若公食大夫速賔之<lb/>
類是也云記作肅者曲禮云主人肅客而入是也又云<lb/>
周禮亦作宿者大宗伯文宿眡滌濯是也是以鄭汎云<lb/>
或也<lb/>
<pb n="10a"/>
　　　主人於尸有子道故北面非賔不東面<lb/>
主人立于尸外門外子姓兄弟立于主人之後北面東<lb/>
上注云不東面者來不為賔客者為尸者父象也主人<lb/>
有子道故主人北面不為賔客不敢當尊故不東面此<lb/>
決冠禮宿賔主人東面此北面不同也<lb/>
　　　士雖孫倫為尸猶不敢南面當尊<lb/>
尸如主人服出門左西面注不敢南面當尊　釋曰此<lb/>
決少牢云主人即位於廟門外之東方南面以其大夫<lb/>
<pb n="10b"/>
尊有君道故南面當尊此士之孫倫為尸雖被宿猶不<lb/>
敢當尊也<lb/>
　　　士尸卑主人拜尸即答拜大夫之尸尊<lb/>
主人再拜尸答拜注主人先拜尊尸　釋曰此决下<lb/>
文宿賔賔先拜主人乃答拜故云尊尸是以主人<lb/>
先拜也案少牢云吉則遂宿尸祝擯主人再拜稽首<lb/>
祝告曰孝孫某云云尸拜許諾祝先釋辭訖尸乃拜許<lb/>
此尸答拜後宗人乃擯辭者士尸卑主人拜尸即答拜<lb/>
<pb n="11a"/>
不待擯辭訖大夫之尸尊尊得釋辭訖乃拜<lb/>
　　　士將祭於屬吏内宿賔備三獻<lb/>
宿賔賔如主人服出門左西面再拜主人東面答再拜<lb/>
　釋曰自此盡賔拜送論士將祭宿屬吏内一人為備<lb/>
三獻賔之事也云言吾子將臨之知賔在有司中者以<lb/>
其云將臨之明前筮尸在其中可知以上無戒文今宿<lb/>
之云吾子將涖之明知賔在有司内可知案前文有司<lb/>
羣執事如兄弟服東面北上鄭云士之屬吏此云賔在<lb/>
<pb n="11b"/>
有司内則賔是士之屬吏可知下記云公有司門西北<lb/>
面東上獻次衆賔私臣門東北面西上獻次兄弟賔及<lb/>
衆賔行事在西階之下復似賔不在有司中者但賔是<lb/>
士之屬吏内言私臣據已自辟除者言公有司者亦是<lb/>
士之屬吏命於其君者言賔在有司中者諸在此獻者<lb/>
之中選以為賔又選為衆賔以下若在門外時同在門<lb/>
西東面北上及其入為賔及衆賔者適西階以俟行事<lb/>
公有司不選為賔者門西北面私臣不選為賔門東北<lb/>
<pb n="12a"/>
面門外不列者以其未有事入門而列者為將行事公<lb/>
有司門西私臣門東二者皆無事故經不見記人乃辨<lb/>
之見其與於獻也<lb/>
　　　少牢陳鼎在門東士卑鼎當門<lb/>
厥明夕陳鼎于門外北面北上有鼏注厥其也云云<lb/>
釋曰自此盡主人拜送論祭前一日之夕視濯與視牲<lb/>
之事云門外北面當門也者以其經直云門外不言門<lb/>
之東西故知當門下篇少牢陳鼎在門東此當門者士<lb/>
<pb n="12b"/>
卑避大夫故也<lb/>
　　　此言實獸少牢五鼎不言獸略小<lb/>
棜在其南南順實獸於其上東首注順猶從也　釋曰<lb/>
下篇云少牢牲北首東上司馬刲羊司士擊豕宗人告<lb/>
備乃退不言獸少牢五鼎明有獸可知不言之者已有<lb/>
二牲略其小者故不言之也案士虞記陳牲於廟門外<lb/>
北首西上鄭注云言牲腊在其中西上變吉此亦其西<lb/>
北首東足與彼文同彼云變吉者彼牲云北首西上明<lb/>
<pb n="13a"/>
腊亦北首可知此實獸於上東首不與牲相統故云變<lb/>
吉<lb/>
　　　小物全乾曰腊魚腊亦云獸<lb/>
云獸腊也者特牲鼎有豕魚腊案周禮腊人鄭注云小<lb/>
物全乾為腊故知豕云牲魚水物云獸是腊可知<lb/>
　　　大夫士直有東房西堂西夾之前近南即西相<lb/>
豆籩鉶在東房南上几席兩敦在西堂　釋曰大夫士<lb/>
直有東房西室若言房則東房矣故士冠禮陳服于房<lb/>
<pb n="13b"/>
中西牖下東領北上不言東又昏禮側尊甒醴于房中<lb/>
亦不言東如此之類皆不言東以其直有一房不嫌非<lb/>
東房故不言東今此經特言東房明房内近東邉故云<lb/>
東房也夾室半以南為之以壁外相望則當夾北也又<lb/>
與少牢籩豆所陳相反少牢近于西方此經則房中之<lb/>
東也言當夾北者以其夾室在房近南東故云房中之<lb/>
東當夾北也云西堂西夾之前近南耳者案爾雅注夾<lb/>
室前堂謂之廂此在西堂在西廂<lb/>
<pb n="14a"/>
　　　有司徹衆賔答一拜此士賤衆賔答再拜<lb/>
主人再拜賔答再拜三拜衆賔衆賔答再拜釋曰云<lb/>
旅之得備禮者謂衆賔無問多少總三拜之旅衆也衆<lb/>
賔共得三拜故云旅之也衆賔再拜者士賤衆賔得備<lb/>
禮案有司徹主人降南面拜衆賔于門東三拜衆賔門<lb/>
東北面皆答一拜注云言三拜者衆賔賤旅之也衆賔<lb/>
一拜賤也卿大夫尊賔賤純臣也經云皆答一拜明人<lb/>
人從上至下皆一　一獨答拜以其純臣故也所以不再<lb/>
<pb n="14b"/>
拜者避國公故也此士賔莫問多少皆得一時再拜以<lb/>
其士賤衆賔得備禮故也<lb/>
　　　少牢告旦明行事此重勞賔告羮飪<lb/>
請期曰羮飪　釋曰案少牢云宗人曰旦明行事此不<lb/>
云旦明行事而云羮飪者彼大夫尊有君道可以豫勞<lb/>
賔故云時節此士卑無君道故不云旦明而云羮飪是<lb/>
以鄭云重豫勞賔羮飪乃來也云宗人既得期西北面<lb/>
告賔有司者此案少牢云主人門東南面宗人朝服北<lb/>
<pb n="15a"/>
面曰請祭期主人曰比於子宗人曰旦明行事<lb/>
　　　祭者朝服縁孝子欲得嘉賔事禰祖<lb/>
夙興主人服如初立于門外東方南面視側殺　釋曰<lb/>
自此盡於中庭論祭日夙興主人主婦陳設及行位之<lb/>
事云主人服如初則其餘有不𤣥端者案下記云特牲<lb/>
饋食其服皆朝服𤣥冠緇帶緇韠注云於祭服此也皆<lb/>
者謂賔及兄弟筮日筮尸視濯亦𤣥端至祭而朝服朝<lb/>
服者諸侯之臣與其君日視朝之服大夫以祭今賔兄<lb/>
<pb n="15b"/>
弟縁孝子欲得嘉賔尊客以事其祖禰故服之緇韠者<lb/>
下大夫之臣夙興主人服如初則固𤣥端是也鄭云其<lb/>
餘有不𤣥端者明亦有著𤣥端者是以下記人辨之云<lb/>
唯尸祝佐食𤣥端𤣥裳黄裳雜裳可也皆爵韠鄭注云<lb/>
與主人同服是有同服者有著朝服者故鄭云其餘有<lb/>
不𤣥端者<lb/>
　　　天子諸侯有射牲大夫士不親殺<lb/>
案少牢主人即位於廟門之外司馬刲羊司士擊豕皆<lb/>
<pb n="16a"/>
主人不視殺案楚語云諸侯宗廟之事必自射其牲刲<lb/>
羊擊豕又司弓矢云凡祭祀共射牲之弓矢注云射牲<lb/>
示親殺也殺牲非尊者所親唯射為可又國語云禘郊<lb/>
之事天子必自射其牲玉藻云凡有血氣之類君子弗<lb/>
身踐也者據凡常非祭祀天子尊於郊射牲諸侯降天<lb/>
子故宗廟亦親殺大夫士不敢與君同故視之而不親<lb/>
殺之側殺殺一牲者案冠禮云側尊一甒體在服北鄭<lb/>
注云側猶特也無偶曰側以其無𤣥酒是以少牢云司<lb/>
<pb n="16b"/>
馬刲羊司士擊豕以其二牲不云側也<lb/>
　　　主婦視饎爨於西堂下明自為之<lb/>
主婦視饎爨于西堂下　釋曰知宗婦為之者以經言<lb/>
主婦視饎爨明主婦自為也是以下記云宗婦賛薦者<lb/>
執以坐于户外授主婦尸卒食而祭饎爨鄭以祭饎爨<lb/>
用黍而已是宗婦為之可知也云爨竈也者周公制禮<lb/>
之時謂之爨至孔子時謂之竈故論語王孫賈云與其<lb/>
媚於奥寜媚於竈是孔子時為竈也云西堂下者堂之<lb/>
<pb n="17a"/>
西下也者以其為爨不可正在堂下當逼西壁為之故<lb/>
云堂之西下近西壁也又知南齊于坫者案既夕記云<lb/>
設棜于東堂下南順齊于坫明在東西堂下皆齊于坫<lb/>
可知又鄭下注引舊說云南北直屋梠稷在南是也案<lb/>
少牢云雍人摡鼎匕爼于雍爨雍爨在門東南北上廩<lb/>
人摡甒甗匕與敦於廩爨廩爨在雍爨之北廩爨既在<lb/>
門外不見主婦有視文主婦未知視之以否主婦視饎<lb/>
爨猶主人視殺牲故易歸妹上六云女承筐無實士刲<lb/>
<pb n="17b"/>
羊無血鄭注宗廟之禮主婦奉筐米如饎之時兼視之<lb/>
可知<lb/>
　　　亨豕魚腊以鑊各一爨<lb/>
亨煮也煮豕魚腊以鑊各一爨　釋曰知用鑊者下少<lb/>
牢云羮定雍人陳鼎五三鼎在羊鑊之西二鼎在豕鑊<lb/>
之西<lb/>
　　　吉祭有致爵故主人主婦執事有爼<lb/>
執事之爼陳于階間二列北上注執事至於神釋曰<lb/>
<pb n="18a"/>
鄭知經執事之爼祝主人主婦亦存焉者見士虞記祝<lb/>
爼陳於階間敦東彼虞不致爵故見主人主婦爼明此<lb/>
吉祭有致爵主人主婦陳於階間可知以主婦亦是執<lb/>
事之人也若然少牢主人主婦無爼者以三獻禮成别<lb/>
為儐尸正祭無致爵故主人主婦無爼儐尸行三獻致<lb/>
爵乃有爼下大夫不儐尸者亦於三獻尸爵止行致爵<lb/>
乃有爼也云不升鼎者異於神者前爼升鼎而入設於<lb/>
階前此鼎在門外不入而言陳於階間二列故知不升<lb/>
<pb n="18b"/>
鼎<lb/>
　　　尸盥匜不就洗不揮<lb/>
尸盥匜水實于槃中注尸尊不就洗又不揮釋曰云<lb/>
不揮者揮振去水使手乾今有巾故不揮也是以僖二<lb/>
十三年左氏傳云公子重耳在秦秦伯納女五人懐嬴<lb/>
與焉奉匜沃盥既而揮之懐嬴怒是也<lb/>
　　　姑未老自為主婦老則子妻為主婦<lb/>
主婦纚笄宵衣立于房中南面注主人之妻云云　釋<lb/>
<pb n="19a"/>
曰云雖姑存猶使之主祭祀者謂姑老不堪祭祀故姑<lb/>
存猶使之主祭祀也云纚者謂若士冠禮廣終幅長六<lb/>
尺笄安髪之笄非冠冕之笄云宵綺屬也此衣染之以<lb/>
黒其繒本名曰宵者謂此宵衣是綾綺之屬鄭注内司<lb/>
服云男子之禒衣黒則是亦黒也以其士䘮禮有禒衣<lb/>
與士冠𤣥端為一𤣥端黒是男子禒衣亦黒則此婦人<lb/>
宵衣亦黒可知其𤣥則黒之類也故鄭引玉藻君子狐<lb/>
青裘𤣥宵衣以禓之證婦人𤣥宵衣亦黒也云其繒本<lb/>
<pb n="19b"/>
名宵者此字據形聲為綃從絲省聲但詩及禮記儀禮<lb/>
皆作宵字云凡婦人助祭者同服也者經及記不見主<lb/>
婦及宗婦異服之文故知同服對男子助祭祝佐食等<lb/>
與主人服異也少牢云主婦賛者一人亦髪鬄衣侈𬒮<lb/>
與主婦同其餘雖不侈𬒮同亦宵衣可知依内司服天<lb/>
子諸侯王后以下助祭皆不同者人君尊卑差等大夫<lb/>
士卑服窮則同也引内則者彼舅没時年七十已上姑<lb/>
雖存年六十已上而當傳之家事故子之妻代姑祭雖<lb/>
<pb n="20a"/>
代姑毎事必請於姑引之者證經主婦而含姑未老自<lb/>
為主婦姑老則子妻為主婦也<lb/>
　　　特牲吉禮主人行事由阼階佐食佐尸食<lb/>
佐食北面立于中庭注佐食賔佐尸食者云云案下記<lb/>
云佐食當事則户外南面無事則中庭北面據此而言<lb/>
則此經謂無事時也云立于宗人之西者案士虞禮云主<lb/>
人及兄弟賔即位於西方如反哭位注引既夕禮云反<lb/>
哭入門升自西階東面經又云宗人西階前北面注云<lb/>
<pb n="20b"/>
當詔主人此特牲吉禮主人行事由阼階宗人亦在阼<lb/>
階南擯主人佐食北面於中庭明在宗人之西可知<lb/>
　<lb/>
　<lb/>
　<lb/>
　<lb/>
　<lb/>
　儀禮要義卷四十四<lb/>
</p>
<p>
</p>
  </div>
</body>
</text>
</TEI>
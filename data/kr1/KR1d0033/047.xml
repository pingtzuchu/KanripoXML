<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儀禮要義卷四十七</head> <lb/>
    <p>
<pb n="1a"/>
欽定四庫全書<lb/>
　儀禮要義卷四十七<lb/>
　　　　　　　　　　　　宋　魏了翁　撰<lb/>
　　少牢饋食禮一<lb/>
　　　鄭以少牢饋食為諸侯之卿大夫禮<lb/>
少牢饋食禮第十六　釋曰鄭知諸侯之卿大夫者曲<lb/>
禮下云大夫以索牛用大牢是天子卿大夫明此用少<lb/>
牢為諸侯之卿大夫可知賓尸是卿不賓尸為下大夫<lb/>
<pb n="1b"/>
為異也<lb/>
　　　養牛羊曰芻犬豕曰豢豕亦稱牢<lb/>
少牢饋食之禮　釋曰自此盡如初儀論卿大夫祭前<lb/>
十日先筮日之事云禮將祭祀必先擇牲繫於牢而芻<lb/>
之者案周禮地官充人職云掌繫祭祀之牲牷祀五帝<lb/>
則繫於牢芻之三月享先王亦如之注云牢閑也必有<lb/>
閑者防禽獸觸齧養牛羊曰芻三月一時節氣成案楚<lb/>
語諸侯卿大夫等雖不得三月亦皆有養牲之法故鄭<lb/>
<pb n="2a"/>
據焉言芻之唯據羊若犬豕則曰豢故地官槁人職云<lb/>
掌豢祭祀之犬樂記亦云豢豕作酒非以為禍不言豕<lb/>
曰豢文略也云羊豕曰少牢者對三牲具為大牢若然<lb/>
豕亦有牢稱故詩公劉云執豕於牢下經云上利升牢<lb/>
心舌注云牢羊豕也是豕亦稱牢也但非一牲即得牢<lb/>
稱一牲即不得牢名故郊特牲與士特牲皆不言牢<lb/>
　　　内事謂冠昏祭祀外事征伐巡守等<lb/>
　　　日用丁巳取其自丁寜變改<lb/>
<pb n="2b"/>
日用丁巳　釋曰云内事用柔日曲禮文彼云外事以<lb/>
剛日内事以柔日内事謂冠昏祭祀出郊為外事謂征<lb/>
伐巡守之等若然甲丙戊庚壬為剛日乙丁己辛癸為<lb/>
柔日今直言丁巳者鄭云取其令名自丁寜自變改皆<lb/>
為謹敬之義故也云必先諏此日明日乃筮者以其舉<lb/>
事尚朝旦不可今日謀日即筮是以此文云日用丁巳<lb/>
乃云筮旬有一日是别於後日乃筮也<lb/>
　　　筮旬有一日筮之日即齊<lb/>
<pb n="3a"/>
筮旬有一日　釋曰知旬十日者此云旬有一日以先<lb/>
月下旬之己筮來月上旬之己者除後己之前通前己<lb/>
為十日十日為齊後巳日則祭若然筮日即齊乃可故<lb/>
下文筮日即云乃戒官不云厥明也鄭直云下旬巳上<lb/>
旬己據用己一日而言若用丁言先月下旬丁筮來月<lb/>
上旬丁若丁己之外辛乙之等皆然鄭必言來月上旬<lb/>
不用中旬下旬者吉事先近日故也<lb/>
　　　筮祭冠用祭服他事則否<lb/>
<pb n="3b"/>
筮於廟門之外主人朝服西面於門東　釋曰主人朝<lb/>
服者為祭而筮還服祭服是以上篇特牲筮亦服祭服<lb/>
𤣥端以此而言天子諸侯為祭卜筮亦服祭服案司服<lb/>
云享先王則衮冕祭義云易抱龜南面天子衮冕北面<lb/>
雖有明知之心必進斷其志焉是為祭而卜還服祭服<lb/>
則諸侯為祭卜筮服祭服可知若為他事卜筮則異於<lb/>
此孝經注云卜筮冠皮弁衣素積百王同之不改易士<lb/>
冠主人朝服注云尊蓍龜之道<lb/>
<pb n="4a"/>
　　　日用丁亥舉一以况餘或他亥亦可<lb/>
主人曰孝孫某來日丁亥用薦歲事於皇祖伯某以某<lb/>
妃配某氏尚饗　釋曰云丁未必亥也直舉一日以言<lb/>
之耳者以日有十辰有十二以五剛日配六陽辰以五<lb/>
柔日配六隂辰若云甲子乙丑之等以日配辰丁日不<lb/>
定故云丁未必亥經云丁亥者不能具載直舉一日以<lb/>
丁當亥而言餘或以己當亥或以丁當丑此等皆得用<lb/>
之也云禘於大廟禮曰日用丁亥者大戴禮文引之證<lb/>
<pb n="4b"/>
祭用丁亥之義也云不得丁亥則己亥辛亥亦用之者<lb/>
鄭云此吉事先近日唯用上旬若上旬之内或不得丁<lb/>
己以配亥或上旬之内無亥以配日則餘隂辰亦用之<lb/>
故春秋宣八年經書辛巳有事於大廟文二年經書八<lb/>
月丁卯大事於大廟昭十五年經書二月癸酉有事於<lb/>
武宫桓十四年乙亥嘗此等皆不獨用丁巳之日與亥<lb/>
辰也云無則苟有亥焉可也者此即乙亥是也必湏亥<lb/>
者案月令云乃擇元辰天子乃耕注云元辰盖郊後之<lb/>
<pb n="5a"/>
吉亥也隂陽式法亥為天倉祭祀所以求福宜稼于田<lb/>
故先取亥上旬無亥乃用餘辰<lb/>
　　　薦歲事于皇祖伯某鄭云且字非五十字<lb/>
云伯某且字也者以某在伯下若某在子上者某是伯<lb/>
仲叔季以某且字不得在子上故也云大夫或因字為<lb/>
諡者謂因二十冠而字為諡知者以某且字者觀徳明<lb/>
功若五十字人人皆有非功徳之事故知取二十字為<lb/>
諡也春秋者案隠八年左氏傳云無駭卒羽父請諡與<lb/>
<pb n="5b"/>
族公問族於衆仲衆仲對曰天子建徳因生以賜姓胙<lb/>
之土而命之氏諸侯以字為諡因以為族公命以字為<lb/>
展氏彼無駭之祖公子展以展為諡在春秋前其孫無<lb/>
駭取以為族故公命為展氏若然無駭賜族不賜諡引<lb/>
之者大夫有因字為諡證伯某某或且字有諡者即某<lb/>
為諡也此經云伯某是正祭之稱也若時有告請及非<lb/>
常祭祀則去伯直云且字言某甫則聘禮賜饔唯羮飪<lb/>
筮一尸若昭若穆僕為祝祝曰孝孫某薦嘉禮于皇祖<lb/>
<pb n="6a"/>
某甫是也若卿大夫無諡正祭與非常祭一皆言五十<lb/>
字在子上與士正祭禮同則云某子故聘禮記云皇考<lb/>
某子是也特牲士禮無諡正祭稱皇考某子若士告請<lb/>
之祭則稱且字故士虞記云適爾皇祖某甫<lb/>
　　　左執筮右手下韇擊筮<lb/>
史曰諾西面於門西抽下韇左執筮右兼執韇以擊筮<lb/>
　釋曰左執筮及下云擊筮筮者皆是蓍以其用蓍為<lb/>
筮因名蓍為筮云兼執韇者上文已用右手抽上韇此<lb/>
<pb n="6b"/>
經又用右手下韇是二韇兼執之也云易曰蓍之徳圓<lb/>
而神者鄭彼注云蓍形圓而可以立變化之數故謂之<lb/>
神也引之者證蓍有神故擊而動之也<lb/>
　　　主人命筮史述命同辭命龜述命異<lb/>
遂述命曰假爾大筮有常孝孫某來日丁亥用薦云云<lb/>
云遂述命者史既受主人命乃右還向閾外西面遂述<lb/>
上主人之辭謂之述命述命訖乃連言曰假爾大筮有<lb/>
常此是即席西面命筮與述命同為一辭者對士喪禮<lb/>
<pb n="7a"/>
卜葬日云不述命若述命即與即席西面命龜異異者<lb/>
鄭注云述命命龜異龜重威儀多也對此大夫少牢述<lb/>
命命筮同筮輕威儀少為文也云常吉凶之占繇者謂<lb/>
應凶告吉應吉告凶則不常繇辭則占龜之長若易之<lb/>
爻辭<lb/>
　　　若不吉則及逺日至下旬丁巳不吉則止<lb/>
若不吉則及逺日又筮日如初　釋曰云逺日後丁若<lb/>
後己者案上曲禮云喪事先逺日吉事先近日近日即<lb/>
<pb n="7b"/>
上旬丁巳是也若上旬丁巳不吉則至上旬又筮中旬<lb/>
丁巳不吉至中旬又筮下旬丁巳不吉則止不祭以其<lb/>
卜筮不過三也是以鄭云後丁若後巳也<lb/>
　　　大夫筮尸後宿尸戒尸士有宿無戒<lb/>
宿注宿讀為肅進也古文作羞自此盡改筮尸論筮尸<lb/>
宿尸及宿諸官之事云大夫尊儀益多者其大夫宿戒<lb/>
兩有士有宿而無戒<lb/>
　　　尸神象故主人肅祝擯<lb/>
<pb n="8a"/>
吉則乃遂宿尸祝擯　釋曰云筮吉又遂肅尸重尸也<lb/>
者以其諸官一肅云祝為擯者尸神象者決前筮尸時<lb/>
皆主人出命至此使祝擯以尸是神象故使祝擯也案<lb/>
特牲使宗人擯主人辭又有祝共傳命者士卑不嫌兩<lb/>
有與人君同此大夫尊下人君故闕之唯有祝擯而已<lb/>
又此尸不言出門面位案特牲主人宿尸時尸如主人<lb/>
服出門左西面鄭注云不敢南面當尊則大夫之尸尊<lb/>
尸出門徑南面故主人與尸皆不在門東門西也<lb/>
<pb n="8b"/>
　　　凡賓去皆拜送尸尊送主人揖不拜<lb/>
主人再拜稽首祝告曰孝孫某來日丁亥用薦歲事于<lb/>
皇祖伯某以某妃配某氏敢宿告尸以主人為此事來<lb/>
肅尸拜許諾主人又再拜稽首主人退尸送揖不拜尸<lb/>
不拜者尸尊　釋曰凡賓主之禮賓去主人皆拜送今<lb/>
云尸送揖不拜者以大夫尸尊故也<lb/>
　　　宗人北面請祭期大夫尊有君道<lb/>
主人門東南面宗人朝服北面請祭期主人曰比于子<lb/>
<pb n="9a"/>
宗人曰旦明行事釋曰言比次早晏者一日一夜辰<lb/>
有十二冬日夏夜長短不同是以推量比次日辰之早<lb/>
晏也云主人不西面者大夫尊於諸官有君道也者決<lb/>
特牲主人門外西面士卑於屬吏無君道<lb/>
　　　特牲視牲視殺别日此同日君亦别日<lb/>
明日主人即位于廟門之外云云牲北首東上司馬刲<lb/>
羊司士擊豕宗人告備　釋曰自此盡東榮論視濯之<lb/>
事案特牲視牲與視殺别日今少牢不言視牲直言刲<lb/>
<pb n="9b"/>
擊告備乃退者省比大夫禮視牲告充即刲擊殺之下<lb/>
人君士卑不嫌故異日矣必知人君視殺别日者大宰<lb/>
職云及執事眡滌濯及納亨賛王牲事注云納亨納牲<lb/>
將告殺謂鄉祭之晨既殺以授亨人又云及祀之日賛<lb/>
玉幣爵之事注云日旦明也是其視牲與殺别日案祭<lb/>
義云君牽牲穆答君卿大夫序從既入門麗於碑卿大<lb/>
夫袒而毛牛尚耳諸侯禮殺於門内此大夫與特牲士<lb/>
皆殺於門外者辟人君<lb/>
<pb n="10a"/>
　　　司馬以火官刲羊而擊豕乃非司空<lb/>
云尚書傳曰羊屬火豕屬水者此尚書大傳文引之者<lb/>
解司馬刲羊以其司馬火官還使刲羊羊屬火故也案<lb/>
周禮鄭注司空奉豕司士乃司馬之屬官今不使司空<lb/>
者諸侯猶兼官大夫又職職相兼况士無官僕𨽻為司<lb/>
馬司士兼其職可知<lb/>
　　　雍爨羊豕魚腊之竈凡摡陳之告挈<lb/>
雍人摡鼎匕俎于雍爨雍爨在門東南北上　釋云雍<lb/>
<pb n="10b"/>
人掌割亨之事者周禮饔人職文云凡摡者皆陳之而<lb/>
後告挈者案特牲視濯時皆陳之視訖告挈此亦當然<lb/>
注羊豕魚腊皆有竈竈西有鑊<lb/>
　　　廩人掌米入故摡器于廩爨<lb/>
廩人摡甑甗匕與敦于廩爨廩爨在雍爨之北　釋曰云<lb/>
廩人掌米入之藏者周禮地官廩人職文以其榖入倉<lb/>
人米入廩人故也云甗如甑一孔者案冬官陶人職云<lb/>
甗實二鬴厚半寸脣寸甑實二鬴厚半寸脣寸七穿鄭<lb/>
<pb n="11a"/>
司農云甗無底甑以其無底故以一孔解之云匕所以<lb/>
匕黍稷者也者上雍人云匕者所以匕肉此廩人所掌<lb/>
米故云匕黍稷也<lb/>
　　　鼎五在羊豕鑊之西魚腊與膚統於牲<lb/>
羮定雍人陳鼎五三鼎在羊鑊之西二鼎在豕鑊之西<lb/>
　釋曰自此盡簞巾於西階東論鼎及豆籩盤匜等之<lb/>
事云魚腊從羊膚從豕統於牲者案公食大夫云甸人<lb/>
陳鼎鄭注云甸人冡宰之屬兼亨人者此大夫雍人陳<lb/>
<pb n="11b"/>
鼎者周禮甸人掌供薪烝與亨爨聨職相通是以諸侯<lb/>
無亨人故甸人陳鼎此大夫又無甸人故使雍人與亨<lb/>
人聨職故亨人云職外内饔之爨亨故使饔人也云魚<lb/>
腊從羊膚從豕者上文摡鼎時鄭云羊豕魚腊皆有竈<lb/>
今陳鼎宜各當其鑊此三鼎在羊鑊之西二鼎在豕鑊<lb/>
之西故云魚腊從羊膚從豕也其實羊豕魚腊各有鑊<lb/>
也此直有羊豕言皆有鑊前注何知魚腊皆有竈案士<lb/>
虞禮云側亨於廟門外之右東面魚腊爨在廟門外東<lb/>
<pb n="12a"/>
南<lb/>
　　　豕腸胃不實于鼎膚脅革肉<lb/>
云豕無腸胃君子不食溷腴者禮記少儀文倫膚九知<lb/>
脅革肉者下文云膚九而俎亦横載革順故知膚者是<lb/>
脅革肉倫擇也<lb/>
　　　凡設水用疊沃盥用枓佗文不具<lb/>
司宫設罍水于洗東有枓設篚于洗西南肆　釋曰云<lb/>
凡設水用罍沃盥用枓禮在此也者言凡摠儀禮一部<lb/>
<pb n="12b"/>
内用水者皆須罍盛之沃盥水者皆用枓為之鄭言禮<lb/>
在此者以士冠禮直言水在洗東士昏禮亦直言水在<lb/>
洗東鄉飲酒特牲記亦云然皆不言罍器亦不云有枓<lb/>
其燕禮大射雖云罍水又不言有枓故鄭注摠云凡此<lb/>
等設水用罍沃盥用枓其禮具在此故餘文不具省文<lb/>
之義也<lb/>
　　　祭時將至主人朝服于阼東<lb/>
主人朝服即位于阼階東西面注為將祭也　釋曰自<lb/>
<pb n="13a"/>
此盡革順論祭時將至布設舉鼎匕載之事<lb/>
　　　士以祝筵几此大夫官多故几席異官<lb/>
司宫筵于奥祝設几于筵上右之　案特牲云祝筵几<lb/>
鄭云使祝接神此使司宫者此大夫禮異於士故司宫<lb/>
設席祝設几大夫官多故使兩官<lb/>
　　　羊無别俎豕有膚俎以加故為下<lb/>
陳鼎于東方當序南云云膚為下匕皆加于鼎東枋<lb/>
釋曰此云膚為下門外陳鼎時不言至此言之者以膚<lb/>
<pb n="13b"/>
者豕之實前陳鼎在門外時東有俎據鼎所陳則膚在<lb/>
魚上今將載於俎設之最在後故湏分别之也云膚為<lb/>
下以其加者以羊無别俎而豕有膚俎故謂之加以加<lb/>
為下<lb/>
　　　前膚鼎不見心舌故此特明之<lb/>
俎皆設于鼎西西肆肵俎在羊俎之北亦西肆　釋曰<lb/>
以前膚鼎時不見心舌嫌不在爨故明之云皆如初為<lb/>
之于爨皆者皆羊豕羊豕皆有心舌也案特牲記云肵<lb/>
<pb n="14a"/>
俎心舌皆去本末午割之實于牲鼎載心立舌縮俎即<lb/>
是未入鼎時則制此心舌然也既未入鼎時先制之是<lb/>
以雖出爨亦得為皆如初爨也云凡割本末食必正也<lb/>
者鄉黨孔子云割不正不食故割本末為食正也云肵<lb/>
之為言敬也者郊特牲文彼云肵之為言敬也言所以<lb/>
敬尸也云周禮祭尚肺者禮記明堂位云有虞氏祭心<lb/>
殷祭肝周祭肺是周之禮法祭肺而此肵俎不取肺而<lb/>
用心者以其事尸尚心舌心舌知滋味者故特牲記鄭<lb/>
<pb n="14b"/>
注亦云心舌知食味者欲尸之饗此祭<lb/>
　　　實鼎曰升實俎曰載今實俎亦言升<lb/>
上利升羊載右胖髀不升注升之以尊卑載之以體次<lb/>
案升羊載右胖者准例實鼎曰升實俎曰載今實俎而<lb/>
言升者以其升者上也是以載兩言之也但此經所載<lb/>
牲體多少一依上文升鼎不異而重序之者以其載俎<lb/>
之時恐與入鼎時多少有異<lb/>
　　　鄭以俎拒為介距之距謂俎脛中横節<lb/>
<pb n="15a"/>
腸三胃三長皆及爼拒云云　云拒讀為介距之距者<lb/>
案左氏傳昭二十五年云季郈之雞鬭季氏介其雞服<lb/>
氏云𢷬芥子播其雞羽鄭氏云介甲為雞著甲又云郈<lb/>
氏為之金距注云金距以金踏距今鄭君合取季氏之<lb/>
介又取郈氏之距而云介距之距也引之者彼距在雞<lb/>
足為距此俎距在俎為横也是以云俎距脛中當横節<lb/>
也案明堂位云俎有虞氏以梡夏后氏以嶡殷以椇周<lb/>
以房俎注云梡斷木為四足而已嶡之言蹷也謂中足<lb/>
<pb n="15b"/>
為横距之象周禮之距彼注云周禮謂之距即指此俎<lb/>
距而言是距為俎足中央横者也此言俎距脛中當横<lb/>
節者案明堂位夏后氏以嶡謂中足之横下仍有殷之<lb/>
椇謂横下仍有曲撓之足下又有周之房俎謂四足下<lb/>
更有跗鄭云上下兩間有似於堂房是横下更有二事<lb/>
故言脛中當横節也<lb/>
　　　下利升豕進下食生人進腠腠是本<lb/>
下利升豕其載如羊無腸胃體其載於俎皆進下　釋<lb/>
<pb n="16a"/>
云進下變於食生也者決公食大夫鄉飲酒牲體皆進<lb/>
腠腠是本是食生人之法此言進末末為終謂骨之終<lb/>
食鬼神法故云變於食生也云所以交於神明者特牲<lb/>
文云不敢以食道檀弓文<lb/>
　　　載魚皆右首有進腴進鰭進尾進首異<lb/>
司士三人升魚腊膚魚用鮒十有五而俎縮載右首進<lb/>
腴　釋云右首進腴亦變于食生也者凡載魚為生人<lb/>
首皆向右進鰭其祭祀亦首皆在右進腴生人死人皆<lb/>
<pb n="16b"/>
右首陳設在地地道尊右故也鬼神進腴者腴是氣之<lb/>
所聚故祭祀進腴也生人進鰭者鰭是脊生人尚味故<lb/>
公食大夫云魚七縮俎寢右鄭注云右首也寢右進鰭<lb/>
也乾魚近腴多骨鯁是也云有司載魚横之少儀曰羞<lb/>
濡魚者進尾引之者欲見正祭與儐尸載魚禮異又與<lb/>
生人食禮不同以其尸之禮上大夫載魚横之於人為<lb/>
縮於俎為横既見乾魚則進首可知復取少儀者濡魚<lb/>
進尾見與乾魚異有司徹進首是上大夫繹祭儐尸之<lb/>
<pb n="17a"/>
禮有乾魚横於俎宜進其首則少儀羞濡魚者是天子<lb/>
諸侯繹祭可知以其天子諸侯繹祭乾濕皆有乾魚則<lb/>
進首鮮魚則進尾必知是天子諸侯繹祭者以其大夫<lb/>
儐尸云如膴祭少儀云祭膴又與儐尸加膴祭於上同<lb/>
故知義然也<lb/>
　　　腊亦進下如羊豕載禮始見於此<lb/>
腊一純而俎亦進下肩在上注如羊豕凡腊之體載禮<lb/>
在此　釋曰以諸經唯有腊文無升載之事故云載禮<lb/>
<pb n="17b"/>
在此<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儀禮要義卷四十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儀禮要義卷一</head> <lb/>
    <p>
<pb n="1a"/>
欽定四庫全書<lb/>
　儀禮要義卷一<lb/>
　　　　　　　　　　　宋　魏了翁　撰<lb/>
　序<lb/>
　　　二禮同出周公注儀者帷鄭注周者多<lb/>
周禮儀禮𤼵源是一理有終始分為二部並是周公攝<lb/>
政太平之書周禮為末儀禮為本本則難明末便易曉<lb/>
是以周禮注者則有多門儀禮所注後鄭而已其為章<lb/>
<pb n="1b"/>
疏則有二家信都黄慶者齊之盛徳李孟悊者隋曰碩<lb/>
儒慶則舉大略小經注疎漏猶登山逺望而近不知悊<lb/>
則舉小略大經注稍周似入室近觀而逺不察二家之<lb/>
疏互有長短時之所尚李則為先案士冠三加有緇布<lb/>
冠皮弁爵弁既冠又著𤣥冠見於君有此四種之冠故<lb/>
記人下陳緇布冠委貌周弁以釋經之四種經之與記<lb/>
都無天子冠法而李云委貌與弁皆天子始冠之冠李<lb/>
之謬也喪服一篇凶禮之要是以南北二家章疏甚多<lb/>
<pb n="2a"/>
時之所以皆資黄氏案鄭注䘮服引禮記檀弓云絰之<lb/>
言實也明孝子有忠實之心故為制此服焉則絰之所<lb/>
作表心明矣而黄氏妄云衰以表心絰以表首以黄氏<lb/>
公違鄭注黄之謬也黄李之訓畧言其一餘足見矣今<lb/>
以先儒失路後宜易塗故悉鄙情聊裁此䟽未敢専欲<lb/>
以諸家為本擇善而從兼増己義仍取四門助教李𤣥<lb/>
植詳論可否僉謀已定庶可以施矣<lb/>
　　士冠禮一<lb/>
<pb n="2b"/>
　　　士大夫諸侯天子加冠之年不同<lb/>
士冠禮第一　鄭目録云童子任職居士位年二十而冠<lb/>
主人𤣥冠朝服則是仕於諸侯天子之士朝服皮弁素積<lb/>
古者四民世事士之子恒為士冠禮於五禮屬嘉禮大小<lb/>
戴及别録此皆第一　釋曰下昬禮及士相見禮據士身<lb/>
自昬自相見又大戴禮公冠篇及下諸侯有冠禮夏之末<lb/>
造亦據諸侯身自加冠故鄭據士身自加冠為目也鄭云<lb/>
四民世事士之子恒為士者是齊語文證此士身年二十<lb/>
<pb n="3a"/>
加冠法若士之子則四十彊而仕何得有二十為士自<lb/>
加冠也二十而冠者鄭據曲禮文二十曰弱冠故云年<lb/>
二十而冠其大夫始仕者二十已冠訖五十乃爵命為<lb/>
大夫故大夫無冠禮又案喪服小功章云大夫為昆弟<lb/>
之長殤鄭云大夫為昆弟之長殤小功謂為士者若不<lb/>
仕者也以此知為大夫無殤服也小記云大夫冠而不<lb/>
為殤大夫身已加冠降兄殤在小功是身有徳行得為<lb/>
大夫冠不以二十始冠也若諸侯則十二而冠故左傳<lb/>
<pb n="3b"/>
襄九年晉侯與諸侯伐鄭還公送晉侯以公宴于河上<lb/>
問公年季武子對曰㑹于沙隨之嵗寡君以生注云沙<lb/>
隨在成十六年晉侯曰十二年矣是謂一終一星終也<lb/>
國君十五而生子冠而生子禮也君可以冠矣是諸侯<lb/>
十二而冠也若天子亦與諸侯同十二冠故尚書金縢<lb/>
云王與大夫盡弁時成王年十五云王與大夫盡弁則<lb/>
知天子亦十二而冠矣又大戴禮云文王十三生伯邑<lb/>
考左傳云冠而生子禮也是殷之諸侯亦十二而冠若<lb/>
<pb n="4a"/>
夏之天子諸侯與殷天子亦十二而冠可知若天子之<lb/>
子則亦二十而冠故禮記祭法云王下祭殤五又禮記<lb/>
檀弓云君之適長殤車三乗是年十九已下乃為殤故<lb/>
二十乃冠<lb/>
　　　天子諸侯自有冠禮餘皆士禮<lb/>
若天子諸侯冠自有天子諸侯冠禮故大戴禮有公冠<lb/>
篇天子自然有冠禮但儀禮之内亡耳士既三加為大<lb/>
夫早冠者亦依士禮三加若天子諸侯禮則多矣故大<lb/>
<pb n="4b"/>
戴禮公冠篇云公冠四加者緇布皮弁爵弁後加𤣥冕<lb/>
天子亦四加後當加衮冕矣案下文云天子之元子猶士天<lb/>
下無生而貴者則天子之子雖早冠亦用士禮而冠案家<lb/>
語冠頌云王大子之冠擬冠則天子元子亦擬諸侯四<lb/>
加若然諸侯之子不得四加與士同三加可知<lb/>
　　　大小戴别録皆冠一昬二士相見三<lb/>
鄭云冠於五禮屬嘉禮大小戴别録此皆第一大戴即<lb/>
以士䘮為第四既夕為第五士虞為第六特牲為第七<lb/>
<pb n="5a"/>
少牢為第八有司徹為第九鄉飲酒為第十鄉射第十<lb/>
一燕禮第十二大射第十三聘禮第十四公食第十五<lb/>
覲禮第十六喪服第十七小戴於鄉飲鄉射燕禮大射<lb/>
四篇亦依此别録次第而以士虞為第八喪服為第九<lb/>
特牲為第十少牢為第十一有司徹為第十二士喪為<lb/>
第十三既夕為第十四聘禮為第十五公食為第十六<lb/>
覲禮為第十七皆尊卑吉凶雜亂故鄭𤣥皆不從之矣<lb/>
　　　題周禮者别夏殷題儀禮兼異代<lb/>
<pb n="5b"/>
儀禮　周禮言周不言儀儀禮言儀不言周既同是周<lb/>
公攝政六年所制題號不同者周禮取别夏殷故言周<lb/>
儀禮不言周者欲見兼有異代之法故此篇有醮用酒<lb/>
燕禮云諸公士喪禮云商祝夏祝是兼夏殷故不言周<lb/>
又周禮是統心儀禮是履踐外内相因首尾是一故周<lb/>
禮己言周儀禮不須言周周可知矣且儀禮亦名曲禮<lb/>
故禮器云經禮三百曲禮三千<lb/>
　　　儀禮次序以賤先貴以吉先凶<lb/>
<pb n="6a"/>
鄭氏注　後漢書云鄭𤣥字康成青州北海郡髙宻縣<lb/>
人鄭崇之後也言注者注義於經下若水之注物亦名<lb/>
為著故鄭叙云凡著三禮七十二篇云著者取著明經<lb/>
義者也孔子之徒言傳者取傳述之意為意不同故題<lb/>
目有異也伹周禮六官六十叙官之法事急者為先不<lb/>
問官之大小儀禮見其行事之法賤者為先故以士冠<lb/>
為先無大夫冠禮諸侯冠次之天子冠又次之其昬禮<lb/>
亦士為先大夫次之諸侯次之天子為後諸侯鄉飲酒<lb/>
<pb n="6b"/>
為先天子鄉飲酒次之鄉射燕禮已下皆然又以冠昬<lb/>
士相見為先後者以二十而冠三十而娶四十彊而仕<lb/>
即有摯見鄉大夫見己君及見來朝諸侯之等又為鄉<lb/>
大夫州長行鄉飲酒鄉射之事已下先吉後凶凶盡則行<lb/>
祭祀吉禮<lb/>
　　　筮于廟門謂布席門中闑西閾外<lb/>
士冠禮筮于廟門　釋曰自此至宗人告事畢一節論<lb/>
將行冠禮先筮諏日之事案下文云布席於門中闑西<lb/>
<pb n="7a"/>
閾外者闑為門限即是門外故特牲禮筮日主人即位于<lb/>
門外西面此不言門外者閾外之文可參故省文也<lb/>
　　　經單言庿者皆禰廟<lb/>
鄭云筮者以蓍問日吉凶於易也又云云冠必筮日於<lb/>
廟門者重以成人之禮成子孫也者案冠禮云筮日筮<lb/>
賔所以敬冠事敬冠事所以重禮是筮日為重禮之事<lb/>
也冠義又云古者重冠重冠故行之於廟行之於廟者<lb/>
所以尊重事尊重事而不敢擅重事不敢擅重事所以<lb/>
<pb n="7b"/>
自卑而尊先祖也是成人之禮成子孫也此經唯論父<lb/>
子兄弟不言祖孫鄭言孫者家事統於尊若祖在則為<lb/>
冠主故兼孫也云廟謂禰廟者案昬禮行事皆直云廟<lb/>
記云凡行事受諸禰廟此經亦直云廟故知亦於禰廟<lb/>
也然儀禮之内單言廟者皆是禰廟若非禰廟則以廟<lb/>
名别之故聘禮云賔朝服問卿卿受于祖廟又受聘在<lb/>
始祖廟既云不腆先君之祧是不言於廟舉祖祧以别<lb/>
之也士於廟若天子諸侯冠在始祖之廟是以襄九年<lb/>
<pb n="8a"/>
季武子云以先君之祧處之祧則與聘禮先君之祧謂<lb/>
遷主所藏始祖同也若然服氏注以祧為曽祖者以其<lb/>
公還及衛冠於衛成公之廟服注成公衛曽祖故以祧<lb/>
為曽祖廟時不冠於衛之始祖以非己廟故也無大夫<lb/>
冠禮若幼而冠者與士同在禰廟<lb/>
　　　筮在庿門外嫌蓍之靈由庿神<lb/>
云不於堂者嫌蓍龜之靈由廟神者此據冠在廟堂此<lb/>
蓍筮在門外不同處故以廟決堂以蓍自有靈知吉凶<lb/>
<pb n="8b"/>
不假廟神<lb/>
　　　將謀日親父兄先服即位<lb/>
主人𤣥冠朝服緇帶素韠即位於門東西面注主人將<lb/>
冠者之父兄也　釋曰此主人將欲謀日之時先服即<lb/>
位以禰廟門外東西面立以待筮事也當是父子加冠<lb/>
之禮知兼有兄者論語云出則事公卿入則事父兄父兄者<lb/>
一家之統父不在則兄為主可知故兼其兄也又案下<lb/>
文若孤子則父兄戒宿冠之日主人紒而迎賔則無親<lb/>
<pb n="9a"/>
父親兄故彼注云父兄諸父諸兄則知此主人迎賔是<lb/>
親父親兄也云𤣥冠委貌者此云𤣥冠下記云委貌彼<lb/>
云委貌見其安正容體此云𤣥冠見其色實一物也<lb/>
　　　衣與冠裳與韠同色若異色則别言之<lb/>
云朝服者十五升布衣而素裳也裳與韠同色云衣不<lb/>
言色者衣與冠同也者禮之通例衣與冠同色故郊特<lb/>
牲云黄衣黄冠是也裳與韠同色故下爵弁服纁裳韎<lb/>
韐韎韐即纁之類是也經直云朝服不言色與冠同可<lb/>
<pb n="9b"/>
知也若然鄭不言裳與韠同色者舉衣與冠同裳與韠<lb/>
同亦可知素裳積白素絹為之其衣冠色異經即别言<lb/>
之是以下云爵弁服純衣是也<lb/>
　　　筮用朝服冠用𤣥端尊蓍龜<lb/>
云筮必朝服者尊蓍龜之道者案鄉飲酒主人朝服則此<lb/>
有司賔主朝服自是尋常相見所服非特相尊敬之禮<lb/>
此筮而朝服決正冠時與士之祭禮入廟常服𤣥端今<lb/>
此筮亦在廟不服𤣥端故云尊蓍龜之道此筮唯有蓍<lb/>
<pb n="10a"/>
兼言龜者案周禮小事徒筮而已若大事先筮而後卜<lb/>
龜筮是相將之物同著朝服故兼言龜是以雜記卜筮<lb/>
皆朝服也案特牲禮筮日與祭同服𤣥端少牢筮日與<lb/>
祭同服朝服不特尊蓍龜者彼為祭事龜不可尊於先<lb/>
祖故同服此為冠事龜可尊於子孫故服異也<lb/>
　　　在朝君臣同服明堂中不言臣<lb/>
云緇帶黒繒帶素韠白韋韠者案玉藻云云云天子<lb/>
與其臣𤣥冕以視朔皮弁以日視朝者此約玉藻而知<lb/>
<pb n="10b"/>
案彼云天子𤣥端聽朔於南門之外皮弁以日視朝又<lb/>
云諸侯皮弁以聽朔於太廟朝服以日視朝于内朝彼<lb/>
注云端當為冕謂天子以𤣥冕聽朔於南門之外明堂<lb/>
之中彼皆不言臣此鄭兼言臣者欲見在朝君臣同服<lb/>
引之者證天子諸侯與其臣子筮冠同服<lb/>
　　　有司羣吏有事者主人辟除猶漢時假吏<lb/>
有司如主人服即位于西方東靣北上　釋曰此論主<lb/>
人有司從主人有事故立位於廟門外西方東靣以待<lb/>
<pb n="11a"/>
事也士雖無臣皆有屬吏胥徒及僕𨽻故云有司群吏有<lb/>
事者也云謂主人之吏所自辟除府史以下今時卒吏<lb/>
及假吏是也者案周禮三百六十官之下皆有府史胥<lb/>
徒不得君命主人自辟除去役賦補置之是也又案周<lb/>
禮皆云府史此云羣吏吏史亦一也故舉漢法為證又<lb/>
周禮鄭注云官長所自辟除此云主人者以此經云主<lb/>
人故依經而直云主人主亦為長者也又此注以有司<lb/>
為羣吏案特牲以有司為士屬吏不同者言羣吏則謂<lb/>
<pb n="11b"/>
府史胥徒也言屬吏則謂君命之士是以下文宿贊冠<lb/>
者注云謂賔若他官之屬中士若下士也又主人贊者<lb/>
亦云其屬中士若下士是言屬者尊之義特牲之有司<lb/>
士之屬吏亦親類也<lb/>
　　　所卦者畫地記爻古用木畫地今用錢<lb/>
筮與席所卦者具饌于西塾　釋曰筮所以問吉凶謂<lb/>
蓍也者案曲禮云龜為卜䇿為筮故知問吉凶謂蓍案<lb/>
易筮法用四十九蓍分之為二以象兩掛一以象三揲<lb/>
<pb n="12a"/>
之以四以象四時歸竒於扐以象閠十有八變而成卦<lb/>
是也云所卦者所以畫地記爻者筮法依七八九六之<lb/>
爻而記之但古用木畫地今則用錢以三少為重錢重<lb/>
錢則九也三多為交錢交錢則六也兩多一少為單錢<lb/>
單錢則七也兩少一多為坼錢坼錢則八也案少牢云<lb/>
卦者在左坐卦以木故知古者畫卦以木也<lb/>
　　　西塾門外西堂闑西閾外指陳席處<lb/>
具饌于西塾布席于門中闑西閾外西面　云西塾門<lb/>
<pb n="12b"/>
外西堂也者案爾雅云門側之堂謂之塾即士虞禮云<lb/>
羞燔俎在内西塾上南順是也筮在門外故知此經西<lb/>
塾門外西堂也案布席此所布之席擬卜筮之事言在<lb/>
門中者以大分言之云闑西閾外者指陳席處也<lb/>
　　　此注以槷蹙非門限之義故不從古文<lb/>
云闑門橛者闑一名橛閾閫也者閫門限與閾為一云<lb/>
古文闑為槷閾為蹙者遭於暴秦燔滅典籍漢興求録<lb/>
遺文之後有古書今文漢書云魯人髙堂生為漢博士<lb/>
<pb n="13a"/>
𫝊儀禮十七篇是今文也至武帝之末魯恭王壊孔子<lb/>
宅得古儀禮五十六篇其字皆以篆書是為古文也古<lb/>
文十七篇與髙堂生所𫝊者同而字多不同其餘三十<lb/>
九篇絶無師説祕在於館鄭注禮之時以今古二字並<lb/>
之若從今文不從古文即今文在經闑閾之等是也於<lb/>
注内疊出古文𣙗蹙之屬是也若從古文不從今文則<lb/>
古文在經注内疊出今文即下文孝友時格鄭注云今<lb/>
文格為嘏又䘮服注今文無冠布纓之等是也此注不<lb/>
<pb n="13b"/>
從古文𣙗蹙者以𣙗蹙非門限之義故從今不從古也<lb/>
儀禮之内或從今或從古皆逐義彊者從之若二字俱<lb/>
合義者則互換見之即下文云壹揖壹讓升注云古文<lb/>
壹皆作一公食大夫三牲之肺不離贊者辯取之一以授<lb/>
賔注云古文一為壹是大小注皆疊今古文二者俱合<lb/>
義故兩從之又鄭疊古今之文者皆釋經義盡乃言之<lb/>
若疊今古之文説須别釋餘義者則在後乃言之即下<lb/>
文孝友時格注云今文格為嘏又云凡醮不祝之類<lb/>
<pb n="14a"/>
是也若然下記云章甫殷道鄭云章明也殷質言以表<lb/>
明丈夫也甫或為父今文為斧事相違故因疊出今文<lb/>
也<lb/>
　　　筮人執筴抽韇向東方受命請筮<lb/>
筮人執莢抽上韇兼執之進受命於主人　釋曰云筮<lb/>
人者有司主三易者也云韇藏筴之器者韇有二其一<lb/>
從下向上承之其一從上向下韜之也云今時藏弓矢<lb/>
者謂之韇丸也者此舉漢法為況亦欲見韜弓矢者以<lb/>
<pb n="14b"/>
皮為之故詩云象弭魚服是以魚皮為矢服則此韇亦<lb/>
用皮也知自西方而前者上云即位于西方故知前向<lb/>
東方受命也云受命者當知所筮也者謂執之不知以<lb/>
請筮何事宰遂命之也凡卜筮之法案洪範云七稽疑<lb/>
擇建立卜筮人三人占從二人之言又案尚書金縢云<lb/>
乃卜三龜一習吉則天子諸侯卜時三龜並用於玉瓦<lb/>
原三人各占一兆也筮時連山歸藏周易亦三易並用<lb/>
夏殷以不變為占周易以變者為占亦三人各占一易<lb/>
<pb n="15a"/>
筮皆三占從二三者三吉為大吉一凶為小吉案士喪禮筮<lb/>
宅卒筮執卦以示命筮者命筮者受視反之東面旅占注<lb/>
云旅衆也反與其屬共占之謂掌連山歸藏周易者又卜<lb/>
葬日云占者三人在其南注云占者三人掌玉兆瓦兆原<lb/>
兆者也少牢大夫禮亦云三人占鄭既云反與其屬占之<lb/>
則鄭意大夫卜筮同用一龜一易三人共占之矣其用一<lb/>
龜一易則三代類用不専一代故春秋緯演孔圖云孔子<lb/>
修春秋九月而成卜之得陽豫之卦宋均注云陽豫夏殷<lb/>
<pb n="15b"/>
之卦名故今周易無文是孔子用異代之筮則大夫卜<lb/>
筮皆不常據一代者也<lb/>
　　　士雖無臣以屬吏為宰<lb/>
宰自右少退贊命注佐主人告所以筮也云云　釋曰<lb/>
知宰是有司主政教者士雖無臣以屬吏為宰若諸侯<lb/>
使司徒兼冡宰以出政教之類<lb/>
　　　贊命皆在右特牲自左者為神故變<lb/>
注少儀曰贊幣自左詔辭自右鄭引少儀者取證贊命<lb/>
<pb n="16a"/>
在右之義以其地道尊右故贊命皆在右是以士喪禮<lb/>
亦云命筮者在主人之右注云命尊者宜由右出特牲<lb/>
云宰自主人之左贊命不由右者為神求吉變故也士<lb/>
喪在右不在左者以其始死未忍異於生故在右也少<lb/>
牢宰不贊命大夫尊屈士卑不嫌故使人贊命<lb/>
　　　祭禮卦者書筮人示喪與冠又異祭<lb/>
卒筮書卦執以示主人注卦體得成更以方版畫體<lb/>
釋曰案特牲云卒筮寫卦筮者執以示主人注云卦者<lb/>
<pb n="16b"/>
主畫地識爻六爻備乃以方版寫之則彼寫卦亦是卦<lb/>
者故鄭云卦者畫爻者彼為祭禮吉事尚提提故卦者<lb/>
寫卦筮人報卦以示主人士喪禮注云卦者寫卦示主<lb/>
人經無寫卦之文是卦者自畫示主人以其喪禮遽於<lb/>
事故卦者自畫自示主人也此冠禮筮者自寫自示主<lb/>
人冠禮異於祭禮喪禮故也<lb/>
　　　祭祀三卜則止冠子不可止故容後月<lb/>
若不吉則筮逺日如初儀注逺日旬之外　釋曰曲禮<lb/>
<pb n="17a"/>
吉事先近日此冠禮是吉事故先筮近日不吉乃更筮<lb/>
逺日是上旬不吉乃筮中旬又不吉乃更筮下旬曲禮<lb/>
云旬之内曰近某日旬之外曰逺某日彼據吉禮而言<lb/>
旬之内曰近某日據士禮旬内筮故云近某日是以特<lb/>
牲旬内筮日是也旬之外曰逺某日者據大夫以上禮<lb/>
旬外筮故言逺某日是以少牢筮旬有一日是也案少<lb/>
牢云若不吉則及逺日又筮日如初鄭注云及至也逺<lb/>
日後丁若後己言至逺日又筮日如初明不并筮則前<lb/>
<pb n="17b"/>
月卜來月之上旬上旬不吉至上旬又筮中旬中旬不<lb/>
吉至中旬又筮下旬下旬不吉則止不祭祀也若然特<lb/>
牲不言及則可知上旬之内筮不吉則預筮中旬中旬不<lb/>
吉又預筮下旬又不吉則止若此冠禮亦先近日士冠<lb/>
禮亦於上旬之内預筮三旬不吉則更筮後月之上旬<lb/>
以其祭祀用孟月不容入他月若冠子則年已二十不<lb/>
可止然須冠故容入後月<lb/>
　　　有禮辭固辭終辭三辭<lb/>
<pb n="18a"/>
主人戒賔賔禮辭許注今將冠子故就告僚友使來云<lb/>
禮辭一辭而許者即此文是也云再辭而許曰固辭者<lb/>
則士相見云某也願見無由達某子以命命某見主人<lb/>
對曰某子命某見吾子有辱請吾子之就家也某將走<lb/>
見賔對曰某不足以辱命請終賜見主人對曰某不敢<lb/>
為儀固請君子之就家也某將走見賔對曰某不敢為<lb/>
儀固以請主人對曰某也固辭不得命将走見是其再<lb/>
辭而許名為固辭之義也云三辭曰終辭不許也者又<lb/>
<pb n="18b"/>
士相見云士見於大夫終辭其摯是三辭不許為終辭<lb/>
之義也若一辭不許後辭而許則為禮辭許若再辭不<lb/>
許後三辭而許則為再辭而許之曰固辭若不許至於<lb/>
三辭又不許則為三辭曰終辭不許也又三辭而許則<lb/>
曰三辭若三辭不許乃曰終辭是以公食大夫戒賔上<lb/>
介出請入告三辭又司儀云諸公相為賔主君郊勞交<lb/>
擯三辭車逆拜辱三揖三辭注云先辭辭其以禮來於<lb/>
外後辭辭升堂皆是三辭而許稱三辭<lb/>
<pb n="19a"/>
　　　賔先戒後筮鄭云賢者恒吉<lb/>
前期三日筮賔如求日之儀注前期三日空二日也<lb/>
釋云筮賔筮其可使冠子者即下文三加皆賔親加冠<lb/>
於首者是也云賢者恒吉者解經先戒後筮之意凡取<lb/>
人之法先筮後戒今以此賔是賢者必知吉故先戒賔<lb/>
賔已許方始筮之以其賢恒自吉故先戒後筮之也若<lb/>
賢恒吉必筮之者取其審慎然冠既筮賔特牲少牢不<lb/>
筮賔者彼以祭祀之事主人自為獻主羣臣助祭而已<lb/>
<pb n="19b"/>
天子諸侯之祭祭前已射於射宫擇取可預祭者故不<lb/>
筮之也<lb/>
　　　賔與贊冠者戒而又宿衆賔不宿<lb/>
乃宿賔賔如主人服出門左西面再拜主人東面答拜<lb/>
　釋曰鄭訓宿為進者謂進之使知冠日當來故下文<lb/>
宿曰某将加布於某之首吾子将蒞之敢宿賔對曰某<lb/>
敢不夙興是宿之使進之義也云宿者必相戒者謂若<lb/>
賔及贊冠同在上戒賔之内已戒之矣今又宿是宿者<lb/>
<pb n="20a"/>
必先戒也云戒不必宿者即上文戒賔之中除正賔及<lb/>
贊冠者但是僚友欲觀禮者皆戒之使知而已後更不<lb/>
宿是戒不必宿者也云不宿者為衆賔或悉來或否者<lb/>
此決賔與贊冠者戒而又宿不得不來衆賔主來觀禮<lb/>
非要須來容有不來者故直戒不宿也云主人朝服者<lb/>
見上文<lb/>
　　　有戒無宿者無戒而有宿者<lb/>
凡有戒無宿者非止於此案鄉飲酒鄉射主人戒賔及<lb/>
<pb n="20b"/>
公食大夫各以其爵皆是當日之戒理無宿也又大射<lb/>
宰戒百官有事於射者射人戒諸公卿大夫射司士戒<lb/>
士射與贊者前射三日宰夫戒宰及司馬皆有戒而無<lb/>
宿是也射人宿視滌此言宿者謂將射之前於宿預視<lb/>
滌濯非戒宿之意也若然特牲禮云前期三日宿尸前<lb/>
無戒而直有宿者特牲文不具其實亦有戒也又禮記<lb/>
祭統云先期旬有一日宫宰宿夫人夫人亦散齋七日<lb/>
致齋三日注云宿讀為肅肅猶戒也戒輕肅重也者彼<lb/>
<pb n="21a"/>
以夫人尊故不得言戒而變言宿讀為肅者肅亦戒之<lb/>
義彼以宿當戒處非謂祭前三日之宿也太宰云祀五<lb/>
帝則掌百官之誓戒者謂戒百官使之散齋至祭前三<lb/>
日當致齋也凡宿賔之法案特牲云前期三日筮尸乃<lb/>
宿尸厥明夕陳鼎則前期二日宿之也少牢筮吉下云<lb/>
宿鄭注云大夫尊儀益多筮日既戒諸官以齋戒矣至<lb/>
前祭一日又戒以進之使知祭日當來又云前宿一日<lb/>
戒宿尸注云先宿尸者重所用為尸者又為將筮吉則<lb/>
<pb n="21b"/>
乃遂宿尸是前祭二日筮尸訖宿尸至前祭一日又宿<lb/>
尸天子諸侯祭前三日宿之使致齋也<lb/>
　　　賔及贊冠皆屬官降主人一等<lb/>
乃宿賔賔許主人再拜賔答拜主人退賔拜送　釋曰<lb/>
謂賔若他官之屬者此所取本由主人之意或取賔之屬或<lb/>
取他官之屬故鄭兩言之案周禮三百六十官每官之下皆<lb/>
有屬官假令上士為官首其下有中士下士為之屬若中<lb/>
士為官首其下即有下士為之屬也云中士若下士也者<lb/>
<pb n="22a"/>
此據主人是上士而言之贊冠者皆降一等假令主人<lb/>
是上士賔亦是上士則取中士為之贊假令主人是下<lb/>
士賔亦是下士則亦取下士為之贊禮窮則同故也云<lb/>
宿之以筮賔之明日者以下有厥明夕為期是冠前一<lb/>
日宿賔宿贊在厥明之上則去冠前二日矣筮賔是前<lb/>
期三日則知宿賔贊冠者是筮賔之明日可知<lb/>
　　　厥明夕為期謂冠前之夕與賔贊期<lb/>
厥明夕為期於庿門之外主人立于門東兄弟在其南<lb/>
<pb n="22b"/>
云云　釋曰自此至賔之家論冠前一日之夕為明日<lb/>
加冠之期告賔之事也云厥明夕為期者謂宿賔與贊<lb/>
冠明日向暮為加冠之期必於廟門者以冠在廟知亦<lb/>
在廟為期也主人之類在門東賔之類在門西者各依<lb/>
賔主之位夾處東西也<lb/>
　　　在主曰擯在客曰介亦曰相<lb/>
擯者請期宰告曰質明行事注擯者有司佐禮者　釋<lb/>
曰上云有司此言擯者故知擯者是有司佐主人行冠<lb/>
<pb n="23a"/>
禮者也云在主人曰擯在客曰介者案聘禮及大行人<lb/>
皆以在主人曰擯在客稱介亦曰相司儀云每門止一<lb/>
相是也上經布位已畢此經見為期之事請主人加冠<lb/>
之期宰贊命告之<lb/>
　　　特牲請期曰羮飪此無羮故云質明<lb/>
云旦日正明行冠事者案特牲請期曰羮飪鄭注云肉<lb/>
謂之羮飪熟也謂明日質明時而曰肉熟重豫勞賔此<lb/>
無羮飪故云質明少牢云旦明行事故此注取彼而言<lb/>
<pb n="23b"/>
曰旦日正明行冠事也<lb/>
　　　洗棄水器漢禮器制度士用鐡<lb/>
夙興設洗直於東榮南北以堂深水在洗東　釋曰云<lb/>
洗承盥洗者棄水器也者謂洗手洗爵之時恐水穢地<lb/>
以洗承盥洗水而棄之故云棄水器也云士用鐡者案<lb/>
漢禮器制度洗之所用士用鐡大夫用銅諸侯用白銀<lb/>
天子用黄金也云榮屋翼也者即今之博風云榮者與<lb/>
屋為榮飾言翼者與屋為翅翼也<lb/>
<pb n="24a"/>
　　　榮謂屋翼即漢之博風<lb/>
　　　匠人於殷路寢言四阿明夏否<lb/>
周制自卿大夫以下其室為夏屋者言周制者夏殷卿<lb/>
大夫以下屋無文故此經是周法即以周制而言也案<lb/>
此經是士禮而云榮鄉飲酒卿大夫禮鄉射喪大記大<lb/>
夫士禮皆云榮又案匠人云夏后氏世室堂脩二七廣<lb/>
四脩一五室此謂宗廟路寢同制則路寢亦然雖不云<lb/>
兩下為之彼下文云殷人重屋四阿鄭云四阿四注重屋<lb/>
<pb n="24b"/>
屋謂路寢殷之路寢四阿則夏之路寢不四阿矣當兩下為之<lb/>
是以檀弓孔子云見若覆夏屋者矣鄭注云夏屋今之門廡漢<lb/>
時門廡也兩下為之故舉漢法以况夏屋兩下為之或名兩下屋<lb/>
為夏屋夏后氏之屋亦為夏屋鄭云卿大夫以下其室為夏<lb/>
屋兩下而周之天子諸侯皆四注故喪大記云升自屋<lb/>
東榮鄭以為卿大夫士其天子諸侯當言東霤也周天<lb/>
子路寢制似明堂五室十二堂上圓下方明四注也諸<lb/>
侯亦然故燕禮云洗當東霤鄭云人君為殿屋也<lb/>
<pb n="25a"/>
　　　水器尊卑皆用金罍沃盥用枓<lb/>
云水器金罍尊卑皆用金罍及大小異者此亦案漢禮器<lb/>
制度尊卑皆用金罍及其大小異此篇與昏禮鄉飲酒<lb/>
鄉射特牲皆直言水不言罍大射雖云罍水不云枓少<lb/>
牢云司宫設罍水於洗東有枓鄭注云設水用罍沃盥<lb/>
用枓禮在此也欲見罍枓俱有餘文無者不具之意也<lb/>
　　　儀禮内設洗設尊先後及有無異<lb/>
儀禮之内設洗與設尊或先或後不同者若先設洗則<lb/>
<pb n="25b"/>
兼餘事此士冠賔與贊共洗昏禮有夫婦與御媵之等<lb/>
少牢特牲兼舉鼎不專為酒以是皆先設洗鄉飲酒鄉<lb/>
射先設尊者以其專為酒燕禮大射自相對大射辨尊<lb/>
卑故先設尊燕禮不辨尊卑故先設洗又儀禮之内或<lb/>
有尊無洗或尊洗皆有文不言設之者是不具也<lb/>
　<lb/>
　<lb/>
　儀禮要義卷一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儀禮要義卷三十九</head> <lb/>
    <p>
<pb n="1a"/>
欽定四庫全書<lb/>
　儀禮要義卷三十九<lb/>
　　　　　　　　　　　　　宋　魏了翁　撰<lb/>
　　既夕禮二<lb/>
　　　公及大夫皆有臣臣皆尊之曰公<lb/>
公賵𤣥纁束馬兩自此盡入復位杖論國君賵法之事云<lb/>
國君也者公及大夫皆有臣臣皆尊其君呼之曰公故<lb/>
在氏傳伯有之臣曰吾公在壑谷今此云公則國君非<lb/>
<pb n="1b"/>
大夫君也以下云主人釋杖迎於廟門外與䘮大記如<lb/>
此迎送者皆據國君也云賵所以助主人送葬也者案<lb/>
兩小傳皆云車馬曰賵施於生及送死者故云助主人<lb/>
送葬也者是以下注云賵奠於死生兩施<lb/>
　　　注引季康子事證賵馬助人<lb/>
云兩馬士制也者謂士在家常乗之法若出使及征伐<lb/>
則乗駟馬其大夫以上則常乗駟馬故鄭駮異義云天<lb/>
子駕駟尚書康王之誥康王始即位云諸侯皆布乗黄<lb/>
<pb n="2a"/>
朱詩云駟騵彭彭武王所乗魯頌云六轡耳耳僖公所<lb/>
乗小雅云駟牡騑騑大夫所乗是大夫以上駕駟之文<lb/>
也引春秋者左氏傳哀公二十三年春宋景曹卒注云景<lb/>
曹宋元公夫人小邾女季桓子外祖母又云季康子使<lb/>
冉有弔且送葬曰敝邑有社稷之事使肥與有職競焉<lb/>
是以不得助執紼使求從輿人注云輿衆也又云曰以<lb/>
肥之得備彌甥也注云彌逺也康子父之舅氏故稱彌<lb/>
甥又云有不腆先人之産馬使求薦諸夫人之宰其可<lb/>
<pb n="2b"/>
以稱旌繁乎注云稱舉也繁馬飾繁纓也引之者證公<lb/>
有賵馬助人之事<lb/>
　　　主人釋杖迎賔尊君命衆主人不迎<lb/>
擯者出請入告主人釋杖迎於廟門外不哭先入云云<lb/>
云尊君命也者謂釋杖迎入是尊君命也前文袒襲皆<lb/>
據主人此則衆主人亦袒亦是尊君命云衆主人自若<lb/>
西面者以其主人一人迎賔入門門東而右其餘衆主<lb/>
人不迎賔明自若常位柩東西面可知也<lb/>
<pb n="3a"/>
　　　馬是庭實故設於庭在重南<lb/>
馬入設注設於庭在重南釋曰以馬是庭實故云設於<lb/>
庭知在重南者以庭實法皆參分庭一在南設之又重<lb/>
北陳明器不得設馬故知在重南<lb/>
　　　棧謂柩車凡士車制無漆飾<lb/>
主人哭拜稽顙成踊賔奠幣於棧左服出　注云棧謂<lb/>
柩車也凡士車制無漆飾者此棧車即柩車以其賔由<lb/>
輅西而致命云奠幣於棧者明此棧車柩車即蜃車四<lb/>
<pb n="3b"/>
輪廹地無漆飾故言棧也云左服象授人授其右也者<lb/>
案聘禮宰授使者圭時云同面使者在左宰在右而授<lb/>
其右也此車南鄉以東為左尸在車上以東為右故授<lb/>
左服容授尸之右也<lb/>
　　　公所將命曰賔謂卿大夫士<lb/>
賔賵者將命注賔卿大夫士也　案自此盡知生者賻<lb/>
論賔及兄弟賻奠之事云賔卿大夫士也者以其上云<lb/>
君下有兄弟則此賔是國中三卿五大夫二十七士可<lb/>
<pb n="4a"/>
知言將命者身不來遣使者將命告主人案雜記諸侯<lb/>
使卿弔鄰國諸侯主人使擯者告賔云孤某須矣<lb/>
　　　貨財曰賻施於生者<lb/>
云貨財曰賻者公羊傳文也鄭知施於主人者以下經<lb/>
云知生者賻是施於主人也案春秋文五年春王使榮叔<lb/>
歸含且賵傳譏一人兼二事此賔所以兼事彼譏一人<lb/>
獨行不與介各行故譏若雜記云上客弔即其介各行<lb/>
含襚賵則不譏則卿大夫士禮一人行數事可也<lb/>
<pb n="4b"/>
　　　無器則捂受謂對面授受捂即遻<lb/>
若無器則捂受之云云以堂上授有並受法以其在門<lb/>
外若有器盛之則坐委於地若無器則對面相授受故<lb/>
云捂受之捂即遻也對面相逢受也<lb/>
　　　就器謂玩好奠於陳謂明器之陳<lb/>
若就器則坐奠於陳釋曰知贈無常者案下記云凡贈<lb/>
幣無常注云賔之贈也玩好曰贈在所有言玩好者謂<lb/>
生時玩好之具與死者相知皆可以贈死者故此經云<lb/>
<pb n="5a"/>
若就器則坐奠於陳者就器則是玩好之器也云陳明<lb/>
器之陳者以其廟中所陳者唯明器即陳於車之西以<lb/>
外或言薦或言設無言陳者<lb/>
　　　兄弟賵奠謂小功以下非同財者<lb/>
兄弟賵奠可也釋曰知兄弟有服親者䘮服傳云凡小功以<lb/>
下為兄弟既言兄弟明有服親者也知非大功以上者以大<lb/>
功以上有同財之義無致賵奠之法云可且賵且奠許其厚<lb/>
也者若然此所知許其賵不許其奠兄弟許其貳賵兼<lb/>
<pb n="5b"/>
奠而上經亦賔而有賵有奠有賻三者彼亦不使並行<lb/>
俱見之見三禮之中有則任行其一故揔見之<lb/>
　　　所知許賵不許奠兄弟賵兼奠<lb/>
所知則賵而不奠言所知明是朋友通問相知言降於<lb/>
兄弟者許賵不許奠也云奠施於死者為多故不奠者<lb/>
但賵與奠皆生死兩施其奠雖兩施施於死者為多知<lb/>
者以其言奠為死者而行<lb/>
　　　知死者贈玩好知生者賻貨財<lb/>
<pb n="6a"/>
知死者贈知生者賻　注云各主於所知者以其贈是<lb/>
玩好施於死者故知死者行之賻是補主人不足施於<lb/>
生者故知生者行之<lb/>
　　　書賵於方書遣於䇿遣中并有贈<lb/>
書賵於方若九若七若五云云以賔客所致有賻有賵<lb/>
有贈有奠直云書賵者舉首而言但所送有多少故行<lb/>
數不同書遣於䇿云簡䇿者編連為䇿不編為簡故春<lb/>
秋左氏傳云南史氏執簡以徃上書賵云方此言書遣<lb/>
<pb n="6b"/>
於䇿不同者聘禮記云百名以上書於䇿不及百名書<lb/>
於方以賔客贈物名字少故書於方則盡遣送死者明<lb/>
器之等并贈死者玩好之物名字多故書之於䇿䇿書<lb/>
明器之物應在上文而於此言之者遣中并有贈物故<lb/>
在賔客贈賄與賵之下特書也<lb/>
　　　編連為䇿不編為簡百名以上書䇿<lb/>
厥明陳鼎五於門外如初　案自此盡主人要節而踊<lb/>
論葬日之明陳大遣奠於廟門外之事知五鼎是羊豕<lb/>
<pb n="7a"/>
魚腊鮮獸各一鼎者以下經云羊左胖豕亦如之魚腊<lb/>
鮮獸皆如初與少牢禮同故知也云士禮特牲三鼎者<lb/>
特牲饋食禮陳三鼎故知也云盛葬奠加一等用少牢<lb/>
也者以其常祭用特牲今大遣奠與大夫常祭用少牢<lb/>
同其上遷祖奠時云如殯謂如大斂明此云如初亦如<lb/>
大斂在廟門外及東方之饌也雖如大斂鼎數仍不同<lb/>
以其大斂三鼎此則五鼎然大小斂時無黍稷朔月則<lb/>
有黍稷此葬奠又無黍稷者大斂前無黍稷者以其初<lb/>
<pb n="7b"/>
死至朔月乃有之故鄭注云至此乃有黍稷今葬奠更<lb/>
無黍稷者以其始死至殯自唘至葬其禮同<lb/>
　　　特豚有一鼎三鼎少牢有三有五大牢七以上<lb/>
凡牢鼎數或多或少不同若用特豚者或一鼎或三鼎<lb/>
若士冠禮醮子及婚禮盥饋并小斂之奠與朝禰之奠<lb/>
皆一鼎也三鼎者婚禮同牢士䘮大斂朔月遷祖及祖<lb/>
奠皆三鼎而以魚腊配之是也其用少牢者或三鼎或<lb/>
五鼎三鼎者則有司徹云陳三鼎如初以其繹祭殺之<lb/>
<pb n="8a"/>
於正祭故用少牢而鼎三也五鼎者少牢五鼎大夫之<lb/>
常事此𦵏奠士攝之奠用少牢亦五鼎聘禮致飱衆介<lb/>
皆少牢亦五鼎玉藻諸侯朔月少牢亦五鼎其用大牢<lb/>
者或七或九或十或十二其云七鼎九鼎者公食大夫<lb/>
下大夫大牢鼎七上大夫鼎九是也鼎十與十二者聘<lb/>
禮致飱於賔飪一牢鼎九羞鼎三是十二也又云上介<lb/>
飪一牢鼎七羞鼎三是其十若然案郊特牲云鼎俎奇<lb/>
而籩豆偶以象隂陽鼎有十與十二者以其正鼎與陪<lb/>
<pb n="8b"/>
鼎各别數則為竒數也<lb/>
　　　吉祭羊豕升右胖此凶事左胖<lb/>
其實羊左胖云云云反吉祭也者以其特牲少牢吉祭<lb/>
皆升右胖此用左胖故云反吉祭也云言左胖者體不<lb/>
殊骨也者既言左胖則左邊共為一段故云體不殊骨<lb/>
雖然下云髀不升則除髀以下膊胳仍升之則與上肩<lb/>
脅脊别升則左胖仍為三段矣而云體不殊骨據脊脅<lb/>
以上膊胳已下共為一<lb/>
<pb n="9a"/>
　　　陳器凡再由朝祖至夜斂藏今再陳<lb/>
陳饌已訖又陳明器也本作夜斂似冩誤云適斂者以<lb/>
其上朝祖之日已陳明器此復陳之者由朝祖至夜斂<lb/>
藏之至此厥明更陳之也<lb/>
　　　既唘後不可離位迎賔唯君命出<lb/>
賔入者拜之釋曰此時有弔葬之賔主人皆不出迎但<lb/>
在位拜之所以不出迎者既唘之後既覩尸柩不可離<lb/>
位以迎賔唯有君命乃出<lb/>
<pb n="9b"/>
　　　將設葬奠先徹祖奠<lb/>
徹者入丈夫踊設於西北婦人踊云云云徹者入者謂<lb/>
將設葬奠先徹祖奠故云徹者入謂祝與執事徹祖奠<lb/>
者亦既盥乃入由重東而主人踊至徹訖設柩車西北<lb/>
則婦人踊也<lb/>
　　　朔月奠遷祖奠鼎如殯此葬奠但言入<lb/>
鼎入　釋曰以其徹者既祖當設葬奠故五鼎皆入陳也<lb/>
云陳之也葢於重東北西面北上如初者以其上篇小<lb/>
<pb n="10a"/>
斂奠舉鼎入阼階前西面錯大斂奠云舉鼎入西面北<lb/>
上又朔月奠云鼎入皆如初其遷祖奠云陳鼎皆如殯<lb/>
則皆在阼階下西面北上今此但云鼎入不言如初無<lb/>
正文故云葢以疑之既疑而知在東北西面北上者以<lb/>
其奠祭在室掌設者皆陳鼎於阼階下西面如大小斂<lb/>
故知也<lb/>
　　　重倚於門東北壁既虞埋倚處<lb/>
甸人抗重出自道道左倚之釋曰自此盡徹者出踊如<lb/>
<pb n="10b"/>
初論將葬重及車馬之等以次出之事云道左倚之者<lb/>
當倚於門東北壁云還重不言甸人者上云二人還重<lb/>
不言甸人至此乃言甸人也云重既虞將埋之者雜記<lb/>
文彼注云就所倚處埋之但天子九虞諸侯七虞大夫<lb/>
五虞士三虞未虞以前以重主其神虞所以安神雖未<lb/>
作主初虞其神即安於寢不假重為神主又士大夫無<lb/>
木主明亦初虞即埋之也云不由闑東西者重不反變<lb/>
於恒出入者恒出入則闑東闑西也云道左主人位者<lb/>
<pb n="11a"/>
檀弓云重主道注云始死未作主以重主其神也則重<lb/>
主死者故於主人之位埋之也鄭云今時有死者鑿木<lb/>
置食其中樹於道側由此者引漢法證重倚道左之事<lb/>
　　　人臣賜車馬乃有遣車个謂包遣奠<lb/>
徹者入踊如初徹巾苞牲取下體案檀弓云國君七个<lb/>
遣車七乗大夫五个遣車五乗注云人臣賜車馬者乃<lb/>
得有遣車遣車之差大夫五諸侯七則天子九諸侯不<lb/>
以命數䘮數略也个謂所包遣奠牲體之數也雜記曰<lb/>
<pb n="11b"/>
遣車視牢具彼注云言車多少各如所包遣奠牲體之<lb/>
數也然則遣車載所包遣奠而藏之者與遣奠天子大<lb/>
牢包九个諸侯亦大牢包七个大夫亦大牢包五个士<lb/>
少牢包三个大夫以上乃有遣車以此而言士無遣車<lb/>
則所包者不載於車直持之而已士有一包而云包三<lb/>
个鄭又云个謂所包遣奠則士一包之中有三个牲體<lb/>
故云前脛折取臂臑後脛折取骼<lb/>
　　　苞者象歸賔俎盛葬奠與少牢同<lb/>
<pb n="12a"/>
云苞者象既饗而歸賔俎者也案雜記文而言云取下<lb/>
體者脛骨象行者以父母將行鄉壙故取前脛後脛下<lb/>
體行者以送之故云象行也云又俎實之終始也者此<lb/>
盛葬奠用少牢其載牲體亦當與少牢同案少牢載俎<lb/>
云肩臂臑膊骼在兩端又云肩在上以此言之則肩臂<lb/>
臑在俎上端為俎實之始膊骼在俎下端為俎實之終<lb/>
　　　行器茵包以下從柩車在廟後出<lb/>
行器　案包牲訖明器當行鄉壙故云行器茵包器序<lb/>
<pb n="12b"/>
從注如其陳之先後車從此直云序從者序從即上文<lb/>
器西南上茵包已下是也次列車以從明器徹者出踊<lb/>
如初徹者謂包牲訖當徹去所釋者出廟門分禱五祀<lb/>
者徹者出時主人踊云於是廟中當行者唯柩車者以<lb/>
其上文明器及車馬鄉壙者皆出唯有柩車在廟<lb/>
　　　史讀賵讀遣必釋筭榮其多<lb/>
主人之史請讀賵執筭從柩車當前束西面云云案自<lb/>
此盡滅燭論讀賵讀遣之事經直云史請讀賵鄭知史<lb/>
<pb n="13a"/>
北面請者以其主人於車東請訖乃西面請時及入時<lb/>
書在前筭在後則史西面之時筭在史南西面今燭在<lb/>
史北近史炤書為便若在左則隔筭不便也讀書釋筭<lb/>
則坐云必釋筭者榮其多<lb/>
　　　以公史讀書成其得禮之正以終<lb/>
公史自西方東面命母哭主人主婦皆不哭云云鄭<lb/>
知公史是君之典禮書者以其言公史故知君史案周<lb/>
禮大史小史皆掌禮則諸侯史亦掌典禮可知云成其<lb/>
<pb n="13b"/>
得禮之正以終者以其死葬之以禮是死者得禮之終<lb/>
事故以君史讀而成之<lb/>
　　　葬時乗車故以功布御柩披<lb/>
商祝執功布以御柩執披釋曰自此盡杖乃行論柩車<lb/>
在道發行之事云執功布者謂執大功之布麤者也云<lb/>
以御柩執披者葬時乗車故有柩車前引柩者及在旁<lb/>
執披者皆御治之<lb/>
　　　從柩者丈夫右婦人左男賔前女賔後<lb/>
<pb n="14a"/>
凡從柩者先後左右如遷於祖之序者上遷于祖時注<lb/>
云主人從者丈夫由右婦人由左以服之親疏為先後<lb/>
各從其昭穆男賔在前女賔在後云出宮踊襲以出宮<lb/>
有此踊襲以出宮有此踊者止為出宮大門外有賔客<lb/>
次舍之處父母生時接賔之所故主人至此感而哀此<lb/>
次是以有踊踊訖即襲襲訖而行也故檀弓云哀次亦<lb/>
如之注云次他日賔客所受大門外舍也孝子至此而<lb/>
哀<lb/>
<pb n="14b"/>
　　　柩至邦門謂國之北唯君命止柩餘否<lb/>
至於邦門公使宰夫贈𤣥纁束釋曰云邦門者案檀弓<lb/>
云葬於北方北首三代之達禮也此邦門者國城北門<lb/>
也贈用𤣥纁束帛者即是至壙窆訖主人贈死者宰夫<lb/>
將致命主人乃去杖不哭由柩車前輅之左右柩車在<lb/>
廟門時賔在柩車右主人在柩車左故知此亦當前輅<lb/>
左右也云當時止柩車者下記云唯君命止柩於堩其<lb/>
餘則否注云不敢留神明此宰夫致命時柩車止也<lb/>
<pb n="15a"/>
　　　在廟贈幣奠左服此道贈奠棺葢中<lb/>
主人哭拜稽顙賔升實弊於葢降主人拜送復位杖乃<lb/>
行釋曰賔既致公贈命訖主人乃哭拜稽顙賔乃升車<lb/>
實幣於棺之葢中載以之壙上文在廟所贈之幣皆奠<lb/>
於左服此實於葢中者彼贈幣生死兩施故奠左服此<lb/>
贈専為死者故實於葢中若親投之然云復位反柩車<lb/>
後者上在廟位在柩車東此行道故在柩車後也<lb/>
　<lb/>
<pb n="15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儀禮要義卷三十九<lb/>
</p>
<p>
</p>
  </div>
</body>
</text>
</TEI>
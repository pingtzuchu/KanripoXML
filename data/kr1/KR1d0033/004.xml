<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儀禮要義卷四</head> <lb/>
    <p>
<pb n="1a"/>
欽定四庫全書<lb/>
　儀禮要義卷四<lb/>
　　　　　　　　　　　　　宋　魏了翁　撰<lb/>
　　士昏禮一<lb/>
　　　士娶妻之禮日入三商<lb/>
士昏禮第二　釋曰鄭知是士娶妻之禮者以記云記<lb/>
士昏禮故知是士娶妻鄭云日入三商者商謂商<lb/>
量是漏刻之名故三光靈曜亦日入三刻為昏不<lb/>
<pb n="1b"/>
盡為明案馬氏云日未出日沒後皆云二刻半前<lb/>
後共五刻今云三商者據整數而言其實二刻半<lb/>
也<lb/>
　　　下達謂男父遣媒氏下通女氏<lb/>
昏禮下達納采用鴈注達通也云云　釋曰從此下至<lb/>
主人許賔入授如初禮陳納采問名之禮云下達者謂未<lb/>
行納采已前男父先遣媒氏女氏之家通辭徃來女氏<lb/>
許之乃遣使者行納采之禮也言下達者男為上女為<lb/>
<pb n="2a"/>
下取陽唱隂和之義故云下達謂以言辭下通於女氏<lb/>
也是以下記昏辭云吾子有惠貺室某也注云稱有惠<lb/>
明下也<lb/>
　　　昏禮有六三不云納<lb/>
注女氏許之乃後使人納其采擇之禮用鴈為摯　釋曰<lb/>
云納采用鴈者昏禮有六五禮用鴈納采問名納吉請<lb/>
朝親迎是也唯納徵不用鴈以其自有幣帛可執故也<lb/>
且三禮不云納言納者恐女氏不受若春秋内納之義<lb/>
<pb n="2b"/>
若然納采言納者以其始相采擇恐女家不許故言納<lb/>
問名不言納者女氏已許故不言納也納吉言納者男<lb/>
家卜吉徃與女氏復恐女家翻悔不受故更言納也納<lb/>
徵言納者納幣帛則昏禮成復恐女家不受故更云納<lb/>
也請期親迎不言納者納幣則昏禮已成女家不得移<lb/>
改故皆不言納<lb/>
　　　昏禮尊卑同魯莊喪昏闕納吉<lb/>
其昏禮有六尊卑皆同故左氏荘公二十二年經書冬<lb/>
<pb n="3a"/>
公如齊納幣糓梁𫝊曰納幣大夫之事也禮有納采有<lb/>
問名有納徵有告期四者備而後娶禮也公之親納幣<lb/>
非禮也故譏之彼無納吉者以荘公在母喪内親行納<lb/>
幣非禮之事故闕其納吉以非之也<lb/>
　　　媒氏天子之官諸侯亦常有<lb/>
釋曰鄭云必先使媒氏下通其言女氏許之乃後使人<lb/>
納其采擇之禮者欲見納采之前有此下達之言也案<lb/>
周禮地官有媒氏職是天子之官則諸侯之國亦有媒<lb/>
<pb n="3b"/>
氏<lb/>
　　　用鴈為摯順隂陽無尊卑皆鴈<lb/>
云用鴈為摯者取其順隂陽往来者案周禮大宗伯云<lb/>
以禽作六摯卿執羔大夫執鴈士執雉此昏禮無問尊<lb/>
卑皆用鴈故鄭注其意云取順隂陽徃来也順隂陽往<lb/>
来者鴈木落南翔冰泮北徂夫為陽婦為隂今用鴈者<lb/>
亦取婦人從夫之義<lb/>
　　　使媒使媵御皆以養亷恥<lb/>
<pb n="4a"/>
云昏必由媒交接設紹介者詩云匪媒不得是由媒也<lb/>
其行五禮自納采已下皆使使徃是交接設紹介也云<lb/>
皆所以養亷恥者解所以須媒及設紹介者皆所以養<lb/>
成男女使有亷恥也使媒通之媵御沃盥交之等皆是<lb/>
行事之漸養亷恥之義也<lb/>
　　　以先祖遺體許人故受禮於禰廟<lb/>
主人筵於户西西上右几注主人女父也云云　釋曰<lb/>
云筵為神布席也者下文禮賓云徹几改筵是為<lb/>
<pb n="4b"/>
人設席故以此為神席也云户西者以户西是賓客之<lb/>
位故為尊處也必以西為客位者以地道尊右故也知<lb/>
將以先祖之遺體許人故受禮於禰廟者以記云凡行<lb/>
事受諸禰廟也云席西上右設凡神不統於人者案鄉<lb/>
射燕禮之等設席皆東上是統於人今以神尊不統於<lb/>
人取地道尊右之義故席西上几在右也云席有首尾<lb/>
者以公食記蒲筵萑席皆卷自末<lb/>
　　　大夫唯有兩門廟在寑門外之東<lb/>
<pb n="5a"/>
使者𤣥端至擯者出請事入告主人如賓服迎於門外<lb/>
釋曰知門外是大門外者以其大夫唯有兩門寢門大<lb/>
門而已廟在寢門外之東北下有至於廟門明此門外<lb/>
是大門外可知也云賓不答拜者奉使不敢當其盛禮<lb/>
者此士卑無君臣之禮故賓雖屬吏直言不答拜不言<lb/>
辟若諸侯於使臣則言辟是以射禮擯迎入門公拜賔<lb/>
辟不答拜公食大夫主為賔已故賓答拜稽首亦辟乃<lb/>
拜之以其君尊故也<lb/>
<pb n="5b"/>
　　　冠昏射鄉聘食皆有三揖尊卑同文異<lb/>
至於廟門揖入三揖至於階三讓　釋曰凡入門三揖者<lb/>
以其入門賓主將欲相背故須揖賓主各至堂塗北面<lb/>
相見故亦須揖至碑碑在堂下三分庭之一在北是庭<lb/>
中之節故亦須揖但士冠注云入門將右曲揖將北曲<lb/>
揖當碑揖此注至内霤將曲揖既曲北面揖當碑揖文<lb/>
不同者鄭舉二文相兼乃足也三者禮之大節尊卑同<lb/>
故鄉飲酒鄉射聘禮公食大夫皆有此三揖之法但注<lb/>
<pb n="6a"/>
有詳畧耳<lb/>
　　　賔主敵俱升主尊或王使皆先升<lb/>
主人以賔升西面賔升西階當阿東面致命主人阼階<lb/>
上北面再拜　釋曰賓則使者也禮之通例賔主敵者賔<lb/>
主俱升若士冠與此文是也若鄉飲酒鄉射皆主尊賔<lb/>
卑故初至之時主人升一等賔乃升至卒洗之後亦俱<lb/>
升唯聘禮公升二等賔始升者彼注云亦欲君行一臣<lb/>
行二也覲禮王使人勞侯氏使者不讓先升者奉王命<lb/>
<pb n="6b"/>
尊故也<lb/>
　　　士廟雖有室其棟在室外故賔當阿<lb/>
注阿棟也入堂深示親親今文阿為庪　釋曰案鄉飲酒<lb/>
聘禮皆云賔當楣無云當阿者獨此云賔當阿故云示<lb/>
親親也凡士之廟五架為之棟北一楣下有室户中脊<lb/>
為棟棟南一架為前楣楣前接簷為庪鄉射記云序則<lb/>
物當棟堂則物當楣鄭云是制五架之屋也鄉大夫射<lb/>
於庠庠則有室故物當前楣士射於序序則無室故物<lb/>
<pb n="7a"/>
當棟此士之廟雖有室其棟在室外故賓得深入當之<lb/>
也<lb/>
　　　使者不敵而並授於楹間為合好<lb/>
授於楹間南面注明為合好其節同也云云　釋曰楹間<lb/>
謂兩楹之間賔以鴈授主人於楹間者明和合親好令<lb/>
其賔主遠近節同也凡賔主敵者授於楹間不敵者不<lb/>
於楹間是以聘禮賔覿大夫云受幣于楹間南面鄭注<lb/>
云受幣楹間敵也聘禮又云公側襲受玉於中堂與東<lb/>
<pb n="7b"/>
楹之間鄭注云東楹之間亦以君行一臣行二至禮賔<lb/>
及賔私覿皆云當東楹是尊卑不敵故不於楹間也今<lb/>
使者不敵而於楹間故云明為合好也云南面並授也<lb/>
者以經云南面不辨賔主<lb/>
　　　大夫貴臣稱老士無臣羣吏尊者曰老<lb/>
賔降出主人降授老鴈　釋曰授鴈訖賔降自西階出門<lb/>
主人降自阼階授老鴈於階立待後事也大夫家臣稱<lb/>
老是以喪服公士大夫以貴臣為室老春秋左氏𫝊云<lb/>
<pb n="8a"/>
執臧氏老論語云趙魏老禮記大夫室老行事皆是老<lb/>
為家臣之貴者士雖無君臣之名云老亦是羣吏中尊<lb/>
者也<lb/>
　　　一使兼行納采問名<lb/>
賔執鴈請問名主人許賔入授如初禮　釋曰此之一使<lb/>
兼行納采問名二事相因又使還須卜故因即問名乃<lb/>
還卜之故共一使也云主人許者擯請入告乃報賔賔<lb/>
得主人許乃入門升堂授鴈與納采禮同故云如初禮<lb/>
<pb n="8b"/>
也<lb/>
　　　問名問女之姓氏名有二義<lb/>
注問名者將歸卜其吉凶　釋曰言問名者問女之姓氏<lb/>
不問三月之名故下記問名辭云某既受命將加諸卜<lb/>
敢請女為誰氏鄭云誰氏者謙也不必其主人之女是<lb/>
問姓氏也然以姓氏為名者名有二種一者名字之名<lb/>
三月之名是也一者是名號之名故孔安國注尚書以<lb/>
舜為名鄭君目録以曾子為姓名亦據子為名皆是名<lb/>
<pb n="9a"/>
號為名者也今以姓氏為名亦名號之類<lb/>
　　　冠昏醴賔當作禮大夫以上有禮有擯<lb/>
擯者出請賔告事畢入告出請醴賔　釋曰此下至送于<lb/>
門再拜主人禮賔之事云此醴亦當為禮者亦士冠禮<lb/>
賔為醴字彼已破從禮故云以此醴酒禮賔不從醴者<lb/>
以大行人云上公再祼而酢侯伯一祼而酢子男一祼<lb/>
不酢及以酒禮之用齊禮之皆不依酒醴為名皆取相<lb/>
禮故知此醴亦為禮敬之禮不取用醴為醴之義也秋<lb/>
<pb n="9b"/>
官司儀云諸公相為賔及將幣賔亦如之注云上於下<lb/>
曰禮敵者曰擯聘禮卿亦云無擯注云無擯辟君是大<lb/>
夫以上尊得有禮儐兩名士以下卑惟稱禮也<lb/>
　　　醴糟例無𤣥酒有篚有籩豆<lb/>
主人徹几改筵東上側尊甒醴于房中　釋曰云側<lb/>
尊亦言無𤣥酒者醴禮側無𤣥酒配之以其醴象<lb/>
大古質故士冠與此昬禮之等皆無𤣥酒也鄭知此<lb/>
亦有篚有籩豆如冠禮者此下云贊者酌醴加角柶<lb/>
<pb n="10a"/>
明有篚盛之又云贊者薦脯醢則有籩豆可知但冠禮<lb/>
尊在服北南上則此尊與篚等亦南上故云如冠禮之<lb/>
設也注徹几改筵者鄉為神今為人<lb/>
　　　昏燕食射鄉拜賔至聘享否<lb/>
主人迎賔於廟門外揖讓云云賔西階上北面答拜<lb/>
釋曰云主人北靣再拜者拜賔至此堂飲之是以公食<lb/>
大夫燕禮鄉飲酒鄉射大射皆云拜至並是拜賔至此<lb/>
堂也但燕禮大射公食大夫皆云至再拜先言至者欲<lb/>
<pb n="10b"/>
見賔至乃拜之是有尊卑不敵之義餘皆言拜至至在<lb/>
拜下者體敵之義也若然此為禮賔有拜至者前雖有<lb/>
納采問名之事以昏禮有相親之義故雖後亦拜至也<lb/>
聘禮享禮及禮賔不拜至者聘禮不取相親之義故不<lb/>
拜至是以彼鄭注云以賔不於此始至<lb/>
　　　拂几有内外授几有中端禮賔有無几<lb/>
主人拂几授挍拜送賔以几辟北靣設於坐左之西階<lb/>
上云主人拂几者此拂几雖不言外拂内拂又不言三<lb/>
<pb n="11a"/>
案有司徹主人西靣左手執几縮之以右袂推拂几三<lb/>
二手橫執几進授尸于筵前注云衣䄂謂之袂推拂去<lb/>
塵示新云拂者外拂之也則此亦外拂之三也凡行敵<lb/>
禮者拂几皆若此卑於尊者則内拂之故聘禮云宰内<lb/>
拂几三奉兩端以進鄭云内拂几不欲塵坋尊者是也<lb/>
若然冠禮禮賔無几者冠禮比昬為輕故無几鄉飲酒<lb/>
鄉射及燕賔賔輕故無几聘賔及公食大夫賔重故有<lb/>
几也云授校者凡授几之法卑者以兩手執几兩端尊<lb/>
<pb n="11b"/>
者則以兩手於几間執之授設皆然是以聘禮宰夫奉兩<lb/>
端以進有司徹云尸進二手受于手間注云受從手間<lb/>
謙也雖不言兩手兩手授之可知又案聘禮云公東南<lb/>
鄉外拂几三卒振𬒮中攝之進西鄉賔進訝受几於筵<lb/>
前以此言之公尊中執几以一手則賔以兩手於几兩<lb/>
端執之也而此亦賔主不敵授校者昬禮異於餘禮<lb/>
　　　受几有辟不辟設几有縱横左右<lb/>
賔以几辟注辟逡遁挍几足古文挍為枝云賔以几辟<lb/>
<pb n="12a"/>
者以賔卑故以几辟聘禮賔卑亦云以几辟有司徹不<lb/>
云以几辟者尊尸故也覲禮不云以几辟者尊王故也<lb/>
凡設几之法受時或受其足或受於手間皆横授之及<lb/>
其設之皆旋几縱執乃設之於坐南北靣陳之位為神<lb/>
則右之為人則左之為異不坐設之者几輕故也鄭知<lb/>
挍几足者既夕記云綴足用燕几挍在南御者坐持之<lb/>
　　　禮子禮婦於筵西受禮賔筵前受<lb/>
主人受醴面枋筵前西北靣賔拜受醴復位主人阼階<lb/>
<pb n="12b"/>
上拜送　釋曰經唯云主人西北靣知疑立者鄉飲酒云<lb/>
主人阼階東疑立明此亦然也凡主人將授酒醴於筵<lb/>
前待賔即筵前乃授之此鄭云即筵謂就筵前與下賔<lb/>
即筵别也是以冠禮禮子及下禮婦皆於筵西受禮然<lb/>
禮賔進筵前受醴是不躐席之事也云賔復位於西階<lb/>
上北靣明相尊敬此筵不主為飲食起者但此筵為行<lb/>
禮故拜及啐皆於西階也<lb/>
　　　凡祭以右手祭於豆間示有先<lb/>
<pb n="13a"/>
賔即筵坐左執觶祭脯醢以柶祭醴三　釋曰鄭云祭以右<lb/>
手出於鄉射也云凡祭於脯醢之豆間者謂祭脯醢俎<lb/>
豆皆於豆間此及冠禮鄉飲酒鄉射燕禮大射皆有脯<lb/>
醢則在籩豆之間此注不言籩直言豆者省文公食大<lb/>
夫及有司徹豆多者則言祭於上豆之間也云必所為<lb/>
祭者謙敬示有所先也者案曲禮云主人延客祭注云<lb/>
祭祭先也君子有事不忘本也<lb/>
　　　必南靣奠取席正又祭酒亦皆南靣<lb/>
<pb n="13b"/>
賔即筵奠于薦左降筵北靣坐取脯主人辭　釋曰此奠<lb/>
於薦左不言靣位下贊禮婦奠於薦東注云奠于薦東<lb/>
升席奠之此言奠于薦東升席奠之明皆升席南靣奠<lb/>
也必南靣奠者取席之正又祭酒亦皆南靣並因祭酒<lb/>
之靣奠之則冠禮禮子亦南靣奠之聘禮禮賔賔北靣<lb/>
奠者以公親執束帛待賜已不敢稽留故由便疾北靣<lb/>
奠之<lb/>
　　　納吉謂歸卜於禰庿得吉復以告<lb/>
<pb n="14a"/>
納吉用鴈如納采禮注歸卜於庿得吉兆復使使者徃<lb/>
告云云　釋曰鄭知義然者案下記云納吉曰吾子有貺<lb/>
命某加諸卜占吉使某也敢告凡卜並皆於禰廟故然<lb/>
也未卜時恐有不吉昏姻不定知納吉乃定也<lb/>
　　　納徴無鴈以有束帛即春秋納幣<lb/>
納徵𤣥纁束帛儷皮如納吉禮注徵成也　釋曰此納<lb/>
徵無鴈者以有束帛為贄故也是以孝經鉤命决云五<lb/>
禮用鴈是也案春秋左氏荘公二十二年冬公如齊納<lb/>
<pb n="14b"/>
幣不言納徵者孔子制春秋變周之文從殷之質故指<lb/>
幣體而言周文故以義言之徵成也納此則昏禮成<lb/>
　　　𤣥纁象隂陽備束帛五兩取配合<lb/>
云用𤣥纁者象隂陽備也束帛十端也者周禮凡嫁子<lb/>
娶妻入幣緇帛無過五兩鄭彼注云納幣用緇婦人隂<lb/>
也凡於娶禮必用其類五兩十端也必言兩者欲得其<lb/>
配合之名十象五行十日相成也士大夫乃以𤣥纁束<lb/>
帛天子加以榖圭諸侯加以大璋雜記曰納幣一束束<lb/>
<pb n="15a"/>
五兩兩五尋然則每端二丈若彼據庶人空用緇色無<lb/>
纁故鄭云用緇婦人隂此𤣥纁俱有故云象隂陽備也<lb/>
案玉人榖圭天子以聘女大璋諸侯以聘女故鄭據而<lb/>
言焉𤣥纁束帛者合言之陽竒隂偶三𤣥二纁也其大<lb/>
夫無冠禮而有昏禮若試為大夫及幼為大夫者依士<lb/>
禮若五十而爵改娶者大夫昏禮𤣥纁及鹿皮則同於<lb/>
士餘有異者無文以言也<lb/>
　　　請期如納徵禮納吉如納采<lb/>
<pb n="15b"/>
請期用鴈主人辭賔許告期如納徴禮　釋曰請期如納<lb/>
徵禮納吉禮如納采禮案上納采之禮下至主人拜送<lb/>
於門外其中揖讓升降及禮賔迎送之事此皆如之<lb/>
　　　請期女氏辭男家使乃告期<lb/>
注主人辭者陽唱隂和期日宜由夫家来也云云　　釋<lb/>
曰壻之父使使納徴訖乃卜婚月得吉日又使使徃女<lb/>
家告日是期由男家来今以男家執謙故遣使者請女<lb/>
家若云期由女氏故云請期女氏知陽唱隂和當由男<lb/>
<pb n="16a"/>
家出故主人辭之使者既見主人辭遂告主人期日也<lb/>
是以下記云使者某使某受命吾子不許某告期曰某<lb/>
日注云某吉日之甲乙是告期之辭故鄭云辭即告也<lb/>
　　　夫家欲迎婦時豫陳同牢之饌<lb/>
期初昏陳三鼎于寢門外東方北面北上　釋曰此下文<lb/>
盡合卺一節論夫家欲迎婦之時豫陳同牢之饌也云<lb/>
陳三鼎于寢門外東方北靣北上者謂在夫寢門外也<lb/>
言東方北靣是禮之正但數鼎故云北靣北上則此及<lb/>
<pb n="16b"/>
少牢皆是也特牲陳鼎于門外北靣北上當門而不在<lb/>
東方者辟大夫故也今此亦東方不辟大夫者重昏禮<lb/>
攝盛也鼎不言北上直言北面士冠所云是也凡鼎陳<lb/>
於外者北面為正阼階下西面為正士喪禮小歛陳一<lb/>
鼎於門外西面者喪禮少變在東方者未忍異於生於<lb/>
大歛大奠及朔月奠既夕陳鼎皆如大歛奠門外皆西<lb/>
面者亦是喪禮既夕變也士虞陳三鼎于門外之右北<lb/>
面北上入設于西階前東面北上不在東者既葬鬼事<lb/>
<pb n="17a"/>
之反吉故也公食陳鼎七當門南面西上者以賔是外<lb/>
人向外統之<lb/>
　　　父子同宫異宫壻皆有寢室<lb/>
其實特豚合升云云魚十有四腊一云鼎三者升豚魚<lb/>
腊也者即經文自顯也云寢壻之室也者命士以上之<lb/>
父子異宫自然别有寢若不命之士父子同宫雖大院<lb/>
同居其中亦隔别各有門户故經總云寢門外<lb/>
　　　昏禮鬼神隂陽故與祭祀同二肺<lb/>
<pb n="17b"/>
云合升合左右胖升於鼎也者以夫婦各一故左右胖<lb/>
俱升若祭則升右也云去蹄蹄甲不用也者以其踐地<lb/>
穢惡也云舉肺脊者食時所先舉者案下文贊者告具<lb/>
揖婦即對筵皆坐祭祭薦黍稷肺即此祭肺也下文云<lb/>
贊爾黍稷授肺脊皆食以湆醬皆祭舉食舉也即此舉<lb/>
肺脊也祭時二肺俱有生人唯有舉肺皆祭今此得有<lb/>
祭肺者禮記郊特牲論娶婦𤣥冕齋戒鬼神隂陽也故<lb/>
與祭祀同二肺也據下文先用祭肺後用舉肺此經先<lb/>
<pb n="18a"/>
言舉肺後言祭肺者以舉肺脊長大故先言是以特牲<lb/>
少牢入鼎時舉肺脊在前云肺者氣之主也周人尚焉<lb/>
者案禮記明堂位云有虞氏祭首夏后氏祭心殷祭肝<lb/>
周祭肺鄭注云氣主盛也但所尚不同故云周人尚焉<lb/>
云脊者體之正也食時則祭之者對祭肺未食時祭也<lb/>
云飯必舉之貴之也者但一身之上體搃有二十一節<lb/>
前有肩臂臑後有肫胳脊在中央有三節正脡橫脊而<lb/>
取中央正脊故云體之正凡云先以對後案特牲舉肺<lb/>
<pb n="18b"/>
脊後食幹骼注云肺氣之主也脊正體之貴者先食啗<lb/>
之所以導食通氣此不言先食㗖之從彼可知也云每<lb/>
皆二者夫婦各一耳者釋經多之義<lb/>
　　　魚象月盈用十有五今去一取偶<lb/>
云凡魚之正十五而鼎减一為十四者據特牲記云魚<lb/>
十有五注云魚水物以頭枚數隂中之物重數於月之<lb/>
十有五日而盈少牢饋食禮亦云十有五而俎尊卑同<lb/>
則是尊卑同用十五而同鼎也云欲其敵偶也者夫婦<lb/>
<pb n="19a"/>
各有七也此夫婦鬼神隂陽故同祭禮十五而去一若<lb/>
乎生人則與此異故公食大夫一命者七魚再命者九<lb/>
魚三命者十有一魚天子諸侯無文或諸侯十三魚天<lb/>
子十五魚也云腊兎腊也者少牢用麋腊士兎腊可知<lb/>
故曲禮云兎曰明視也云肫或作純純全也凡腊用全<lb/>
者此或少牢文案少牢腊一純注云純猶全也凡牲禮<lb/>
則用一胖不得云全其腊則左右體脅相配共為一體<lb/>
故得全名也特牲少牢亦用全士喪大歛與士虞皆用<lb/>
<pb n="19b"/>
左胖不全者喪禮畧<lb/>
　　　鄭以醯和醬夫妻皆有以意言之<lb/>
饌於房中醯醬二豆葅醢四豆鄭知以醯和醬者得醯<lb/>
者無醬得醬者無醯若和之則夫妻皆有是以知以醯<lb/>
和醬也云生人尚䙝味者此文與公食皆以醯和醬少<lb/>
牢特牲云不言之<lb/>
　　　古者大羹不致三王以来鉶羮則致<lb/>
大羮湆在爨注煑肉汁也　釋曰湆與汁一也知大古<lb/>
<pb n="20a"/>
之羮無鹽菜者左傳桓二年臧哀伯云大羮不致禮記<lb/>
郊特牲云大羮不和謂不致五味故知不和鹽菜唐虞<lb/>
以上曰大古有此羮三王以来更有鉶羮則致以五味<lb/>
雖有鉶羮猶存大羮不致故也引周禮者證大羮雖熱<lb/>
故在爨臨食乃取也<lb/>
　　　夫婦酌内尊合卺卺謂破匏<lb/>
尊于房户之東無𤣥酒篚在南實四爵合卺注無𤣥酒<lb/>
者畧之也夫婦酌於内尊其餘酌於外尊合卺破匏也<lb/>
<pb n="20b"/>
四爵兩卺凡六為夫婦各三酳一升曰爵　釋曰云無<lb/>
𤣥酒者畧之也者此對上文夫婦之尊有𤣥酒此尊非<lb/>
為夫婦故畧之也云夫婦酌於内尊其餘酌於外尊者<lb/>
據上文𤣥酒知之云一升曰爵者韓詩外𫝊云一升曰<lb/>
爵二升曰觚三升曰觶四升曰角五升曰散是也<lb/>
　　　壻為婦主故稱主人<lb/>
主人爵弁纁裳緇袘從者畢𤣥端乘墨車從車二乘云<lb/>
主人壻也者以其親迎向女家女父稱主人男稱壻已<lb/>
<pb n="21a"/>
下皆然今此未至女家仍據男家而言故云主人是壻<lb/>
為婦主故下親迎至男家壻還稱主人也<lb/>
　　　以助祭之服親迎鬼神之<lb/>
注爵弁而纁裳𤣥冕之次云云云大夫以上親迎冕服<lb/>
者士家自祭服𤣥端助祭用爵弁今爵弁用助祭之服<lb/>
親迎一為攝盛則卿大夫朝服以自祭助祭用𤣥冕親<lb/>
迎亦當𤣥冕攝盛也若上公有孤之國孤絺冕卿大夫<lb/>
同𤣥冕侯伯子男無孤之國卿絺冕大夫𤣥冕也孤卿<lb/>
<pb n="21b"/>
大夫士為臣卑復攝盛取助祭之服以親迎則天子諸<lb/>
侯為尊則衮矣不須攝盛宜用家祭之服則五等諸侯<lb/>
𤣥冕以家祭則親迎不過𤣥冕天子親迎當服衮冕矣<lb/>
是以禮記郊特牲云𤣥冕齋戒鬼神隂陽也將以為社<lb/>
稷主以社稷言之據諸侯而說故知諸侯𤣥冕也其於<lb/>
孤卿雖絺冕以助祭至於親迎亦用𤣥冕臣乃不得過<lb/>
君故也云冕服迎者鬼神之鬼神之者所以重之親之<lb/>
者郊特牲文<lb/>
<pb n="22a"/>
　　　士乘墨車有貳車昏禮攝盛<lb/>
　　　天子諸侯尊不假攝盛<lb/>
云從者有司也乘貳車從行者也以士雖無臣其僕𨽻<lb/>
皆曰有司使乘貳車從壻大夫以下有貳車士無貳車<lb/>
此有者亦是攝也云墨車漆車者案巾車注云棧車不<lb/>
革鞔而漆之則士之棧車漆之但無革為異耳案考工<lb/>
記云棧車欲其弇鄭云無革輓又云飾車欲其侈鄭云<lb/>
革鞔則大夫以上皆以革鞔則得飾車之名飾者革上<lb/>
<pb n="22b"/>
又有漆飾士卑無飾雖有漆不得名墨車故唯以棧車<lb/>
為名若然自卿以上更有異飾則又名玉金象夏篆夏<lb/>
縵之等也云士乘墨車攝盛也者案周禮巾車云一<lb/>
曰玉路以祭祀又云金路同姓以封象路異姓以封革<lb/>
路以封四衛木路以封蕃國孤乘夏篆卿乘夏縵大夫<lb/>
乗墨車士乘棧車庶人乘役車士乘大夫墨車為攝盛<lb/>
則大夫當乗卿之夏縵卿當乘孤之夏篆已上有木路<lb/>
質而無飾不可使孤乘之禮窮則同也孤還乘夏篆又<lb/>
<pb n="23a"/>
於臣之外特置亦是尊尊則尊矣不欲攝盛若然庶人<lb/>
當乘士之棧車則諸侯天子尊其尊矣亦不假攝盛依<lb/>
巾車自乗本車矣玉路祭祀不可以親迎當乗金路矣<lb/>
以攝言之士之子冠與父同則昏亦同但尊適子皆與<lb/>
父同庶子宜降一等也<lb/>
　　　士婦乘夫家之車大夫以上自有車送女<lb/>
婦車亦如之有裧注士妻之車夫家共之大夫以上云云<lb/>
　釋曰婦車亦墨車但有裧為異耳云士妻之車夫家共<lb/>
<pb n="23b"/>
之者即此是也云大夫以上嫁女則自以車送之者案<lb/>
宣公五年冬左𫝊云齊髙固及子叔姬來反馬也休以<lb/>
為禮無反馬而左氏以為得禮禮婦人謂嫁曰歸明無<lb/>
大故不反於家經書髙固及子叔姬來故譏乘行匹至<lb/>
也士昏皆異據士禮無反馬盖失之矣士昏禮曰主人<lb/>
爵弁纁裳緇袘從者畢𤣥端乘墨車從車二乘執燭前<lb/>
馬婦車亦如之有裧此婦乗夫家車鵲巢詩曰之子于<lb/>
歸百兩御之又曰之子于歸百兩將之國君之禮夫人<lb/>
<pb n="24a"/>
始嫁自乘其車也何彼穠矣篇曰曷不肅雍王姬之車<lb/>
言齊侯嫁女以其母王姬始嫁之車逺送之則天子諸<lb/>
侯女嫁留其車可知今髙固大夫反馬大夫亦留其車<lb/>
禮雖散亡以詩論之大夫以上至天子有反馬之禮留<lb/>
車妻之道反馬壻之義髙固秋月逆叔姬冬來反馬則<lb/>
婦人三月祭行故行反馬禮也以此鄭箴膏肓言之則<lb/>
知大夫以上嫁女自以其車送之若然詩注以為王姬<lb/>
嫁時自乘其車箴膏肓以為齊侯嫁女乘其母王姬始<lb/>
<pb n="24b"/>
嫁時車送之不同者彼取三家詩故與毛詩異也<lb/>
　　　婦車之等及容葢之制<lb/>
婦車亦如之者車同等裧車裳云云　釋曰凡婦車<lb/>
之法自士已上至孤卿皆與夫同有裧為異至于王后<lb/>
及三夫人并諸侯夫人皆乘翟車案周禮巾車王后之<lb/>
五路重翟厭翟安車皆有容盖又云翟車輦車鄭注云<lb/>
詩國風碩人曰翟茀以朝謂諸侯夫人始來乘翟茀之<lb/>
車以朝見於君盛之也此翟茀盖厭翟也然則王后始<lb/>
<pb n="25a"/>
來乘重翟矣又詩序云王姬下嫁於諸侯車服不繫其<lb/>
夫下王后一等以此差之王后始来乘重翟則上公夫<lb/>
人用厭翟侯伯子男夫人用翟車若然巾車安車次厭<lb/>
翟在翟車之上者以其安車在宫中所乘有容盖與重<lb/>
翟厭翟有差退之在下其實安車無翟飾不用為嫁時<lb/>
所乘也三夫人與三公夫人當用翟車九嬪與孤妻同<lb/>
用夏篆世婦與卿大夫妻同用夏縵女御與士妻同用<lb/>
墨車也其諸侯夫人姪娣及二媵并姪娣依次下夫人<lb/>
<pb n="25b"/>
以下一等為差也云裧車裳幃周禮謂之容者案巾車<lb/>
職重翟厭翟安車皆有容盖鄭司農云容謂幨車山東<lb/>
謂之裳幃或謂之童容後鄭從之衛詩云漸車帷裳是<lb/>
山東名幃裳也云車有容則固有盖者巾車云有容盖<lb/>
容盖相配之物此既有裧之容明有盖可知<lb/>
　　　先言門外次入廟知廟在大門外<lb/>
至于門外注婦家大門之外　釋曰知是大門外者以<lb/>
下有揖入乃至廟廟在大門内以先祖之遺體許人將<lb/>
<pb n="26a"/>
告神故女父先於廟設神席乃迎壻也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儀禮要義卷四<lb/>
</p>
<p>
</p>
  </div>
</body>
</text>
</TEI>
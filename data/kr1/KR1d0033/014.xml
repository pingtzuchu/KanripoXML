<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儀禮要義卷十四</head> <lb/>
    <p>
<pb n="1a"/>
欽定四庫全書<lb/>
　儀禮要義卷十四<lb/>
　　　　　　　　　　　　　宋　魏了翁　撰<lb/>
　　燕禮一<lb/>
　　　鄭注燕有二疏推廣有四<lb/>
燕禮第六　案上下經注燕有四等目録云諸侯無事<lb/>
而燕一也卿大夫有王事之勞二也卿大夫又有聘而<lb/>
來還與之燕三也四方聘客與之燕四也若然目録云<lb/>
<pb n="1b"/>
卿大夫有勤勞之功聘使之勞兼王事之勞二者也知<lb/>
臣子覜聘還與之燕者四牡勞使臣是也知有王事之<lb/>
勞燕者下記云若以樂納賓則賓及庭奏肆夏鄭注云<lb/>
卿大夫有王事之勞則奏此樂焉是也知君臣無事有<lb/>
燕者案魯頌云夙夜在公在公明明振振鷺鷺于下鼓<lb/>
咽咽醉言舞于胥樂兮鄭箋云君臣無事則相與明義<lb/>
明徳而已潔白之士羣集於君之朝君以禮樂與之飲<lb/>
酒燕樂以盡其歡是其無事而燕也又知賔及庭奏肆<lb/>
<pb n="2a"/>
夏是己之臣子有王事之勞者案郊特牲云賔入大門<lb/>
而奏肆夏鄭注云賓朝聘者是異國聘賓入大門奏肆<lb/>
夏故知記云賓及庭奏肆夏者是己之臣子也又知異國<lb/>
賓有燕者聘禮所云燕與時賜者是也<lb/>
　　　燕主聘者兼樂羣臣故使小臣戒<lb/>
燕禮小臣戒與者　釋曰自此已下盡射人告具論告<lb/>
戒羣臣及陳饌之事必使小臣戒與者以其燕為聘使<lb/>
者為主兼與舊在者歡樂之故今戒可與之人使依期<lb/>
<pb n="2b"/>
而至云小臣相君燕飲之法者案周禮大僕職云王燕<lb/>
飲則相其法又案小臣職云凡大事佐大僕則王燕飲<lb/>
大僕相小臣佐之此諸侯禮降於天子故宜使小臣相<lb/>
是以下云小臣師一人在東堂下注云師長也小臣之<lb/>
長一人猶天子大僕正君之服位者也是諸侯小臣當<lb/>
大僕之事云與者謂留羣臣也者謂羣臣留在國不行<lb/>
者也案大射云君有命戒射者以其大射辨尊卑故云<lb/>
君有命明政教由尊者出燕禮主歡心不辨尊卑故不<lb/>
<pb n="3a"/>
言君有命<lb/>
　　　膳宰具官饌于路寢東擬燕設<lb/>
膳宰具官饌于寢東　釋曰以其燕在寢故膳宰具官<lb/>
饌于寢東擬燕時設之云膳宰天子曰膳夫掌君飲食<lb/>
膳羞者也者以其天子有宰夫兼有膳夫掌君飲食諸<lb/>
侯亦有宰夫復有膳宰云具官饌具官之所饌者云謂<lb/>
酒也牲也脯醢也知者案下所設亦有此三者牲即其<lb/>
牲狗也云寢路寢者以其饗在廟服朝服下記云燕朝<lb/>
<pb n="3b"/>
服於寢正處在路寢不在燕寢可知故云路寢也案公<lb/>
食大夫云凡宰夫之具饌于東房不使膳宰者彼食異<lb/>
國之大夫敬之故使宰夫具饌此燕已臣子故使膳宰<lb/>
卑者具饌必知膳宰卑於宰夫者案天子宰夫下大夫<lb/>
膳夫上士天子膳夫卑於宰夫則知諸侯膳宰亦卑於<lb/>
宰夫者也<lb/>
　　　大射宿縣以學宮不常縣此燕不宿縣在路寢<lb/>
樂人縣　釋曰案大射樂人宿縣在射前一日又具辨<lb/>
<pb n="4a"/>
樂縣之位者以其大射在學宫學宮不常縣樂射乃設<lb/>
之故射前一日縣之又辨樂縣之位此燕在路寢有常<lb/>
縣之樂今言樂人縣者為燕新之而已故不在燕前一<lb/>
日又不辨樂縣之處又直云樂人未知樂人竟是何官<lb/>
案周禮春官大司樂云凡樂事宿縣又案樂師云凡樂<lb/>
成則告備是天子有大司樂并有樂師之官案序官樂<lb/>
師下大夫四人上士八人下士十有六人以此知天子<lb/>
有大司樂樂師諸侯無大司樂直有大樂正小樂正以<lb/>
<pb n="4b"/>
其諸侯兼官此二者皆當天子樂師大夫及士則諸侯<lb/>
樂師不用大夫大樂正當上士小樂正當下士為之故<lb/>
鄭下注云樂正于天子樂師也大射注亦云小樂正於<lb/>
天子樂師若然縣樂之法案周禮<graphic n="KR2178" url="https://raw.githubusercontent.com/kanripo/KR-Gaiji/master/images/KR2178.png" mimeType="image/png"/>瞭職云掌太師之<lb/>
縣鄭注云大師當縣則為之案下僕人相大師則諸侯<lb/>
無<graphic n="KR2178" url="https://raw.githubusercontent.com/kanripo/KR-Gaiji/master/images/KR2178.png" mimeType="image/png"/>瞭則使僕人縣樂太師以聲展之樂師又監之云<lb/>
縣鐘磬也者案小胥天子宫縣諸侯軒縣面背鐘磬鏄<lb/>
各一虡大夫判縣士特縣不得有鎛故云鐘磬案下唯<lb/>
<pb n="5a"/>
有磬而無鐘而云鐘磬者鄭汎解樂縣法故兼言鐘其<lb/>
實諸侯之士特縣磬而已<lb/>
　　　為卿大夫士設方尊公尊<lb/>
司宮尊于東楹之西兩方壺云云公尊瓦大兩有豐云<lb/>
云云尊方壺為卿大夫士也者以其燕緫有卿大夫士<lb/>
又别有公尊瓦大兩故知方尊為此人也云於東楹之<lb/>
西予君專此酒也者此決郷飲酒郷射皆於房户之間<lb/>
賔主共之此於東楹之西向君設之人君尊專大惠<lb/>
<pb n="5b"/>
　　　士旅食謂未得正禄庶人在官者<lb/>
尊士旅食于門西注士衆食云云所謂庶人在官者<lb/>
釋云士衆食謂未得正禄者以其士大夫已上得正禄<lb/>
王制云下士九人禄中士倍下士上士倍中士下大夫<lb/>
倍上士卿四大夫禄皆正禄此則未得正禄云所謂庶<lb/>
人在官者也者所謂王制文故王制云庶人在官者其<lb/>
禄以是為差謂府史胥徒謂府八人禄史七人禄胥六<lb/>
人徒五人皆非正禄<lb/>
<pb n="6a"/>
　　　射人主此禮以燕或有射<lb/>
射人告具　釋曰云射人主此禮以其或射也者案公<lb/>
食大夫禮賛者負東房告具以其無射故使賛者此乃<lb/>
射人告具與大射同案下文若射則不獻庶子言若者<lb/>
或射或不故此鄭注云以其或射言或以亦是不定之<lb/>
義案大射告具之上有羮定此不言羮定者文不具也<lb/>
　　　先筵賔後設公席凡禮卑者先即事<lb/>
小臣設公席于阼階上西郷設加席　釋曰自此下盡<lb/>
<pb n="6b"/>
諸公卿者論君臣位次及命羞者之事注引周禮者司<lb/>
几筵之文也彼諸侯祭祀神席及受酢之席此乃燕飲<lb/>
之席引之者欲見燕飲與受酢席同若饗諸侯來朝則<lb/>
郊特牲云大饗君三重席而酢焉是也燕他國之臣即<lb/>
郊特牲云三獻之介君專席而酢焉此降尊以就卑也<lb/>
故君單席受酢也云後席公席者凡禮卑者先即事尊<lb/>
者後也者此燕私禮故賤者先即事大射辨尊卑故先<lb/>
設公席後設賔席也<lb/>
<pb n="7a"/>
　　　小臣納卿大夫就門東揖位士以下從徑即庭<lb/>
　　　　位<lb/>
小臣納卿大夫云云士祝史小臣師士旅食者云云云<lb/>
納者以公命引而入也者雖無正文進止由君故知以<lb/>
公命者也云自士以下從而入即位耳者對大夫以上<lb/>
小臣引之就門東揖位未就庭位自士已下不須引從<lb/>
大夫而入徑即庭位云師長也小臣之長一人猶天子<lb/>
大僕正君之服位者也者案夏官太僕職云掌正王之<lb/>
<pb n="7b"/>
服位出入王之大命彼下文有小臣之官上士四人其<lb/>
職云掌王之小命詔相王之小法儀諸侯兼官無大僕<lb/>
唯有小臣出入君之教命正君之服位<lb/>
　　　揖人必違其位故公揖卿大夫降阼立<lb/>
公降立于阼階之東南南郷爾卿卿西面北上爾大夫<lb/>
大夫皆少進　釋曰曲禮云揖人必違其位是以公將<lb/>
揖卿大夫降立阼階之東南南面揖之變揖言爾者爾<lb/>
訓近也移也卿大夫得揖移近中庭也是以鄭云揖而移<lb/>
<pb n="8a"/>
之近之也云大夫由北面少前者三卿五大夫初入門<lb/>
右同北面三卿得揖東相西面五大夫得揖中庭少進<lb/>
北面不改<lb/>
　　　宰夫為主人是大夫賔亦是大夫<lb/>
射人請賔注命當由君出也　釋曰案大射云大射正<lb/>
擯擯者請賔此直云射人請賔不云為擯者但射人有<lb/>
大小大者為大射正其次為射正又其次為司正悉監<lb/>
射事見於大射禮大辨尊卑故云大射正為擯此燕禮<lb/>
<pb n="8b"/>
或因燕而射以其禮輕或大射正為擯或小射正為擯<lb/>
此二者皆是射人故直云射人請賔不定尊卑也公曰<lb/>
命某為賔注某大夫也知大夫非卿者以其賔主相對<lb/>
宰夫為主人是大夫明賔亦是大夫燕義云不以公卿<lb/>
為賔而以大夫為賔為疑也<lb/>
　　　公揖臣乃升就席鄭云人之也<lb/>
公揖卿大夫乃升就席注揖之人之也　釋曰言人之<lb/>
者公將及升堂故以人意相存偶是以揖之乃升<lb/>
<pb n="9a"/>
　　　射人請賔小臣執幂膳宰羞彌略<lb/>
膳宰請羞于諸公卿者　釋曰言彌畧者上請賔使射<lb/>
人請執幂使小臣已是其略今羞諸公卿乃使膳宰膳<lb/>
宰卑于小臣故云彌略也知膳宰卑於士者周禮膳夫<lb/>
是上士此諸侯膳宰明非上士且禮之大例薦羞者尊<lb/>
於設俎者公士為薦羞膳宰設俎故知膳宰卑也<lb/>
　　　此射人納賔是小射正與大射異<lb/>
射人納賔　釋曰自此至賔以虛爵降論賔升堂主人<lb/>
<pb n="9b"/>
獻賔之事案大射大射正擯此云射人為擯與上射人<lb/>
請賔義同還是小射正也<lb/>
　　　賔入門出堂塗北面公降揖<lb/>
賔入及庭公降一等揖之　釋曰鄭知至庭謂既入而<lb/>
左北面時者以其云賔入及庭賔入謂入門時及庭謂賓<lb/>
入門而出堂塗北面是其當公降揖之節<lb/>
　　　公升就席以宰夫為獻主不參之<lb/>
公升就席　釋曰鄭知將與主人為禮不參之者下經<lb/>
<pb n="10a"/>
云賔升主人亦升是其賔與主人為禮不得相參之知<lb/>
主人是宰夫者案禮記燕義云使宰夫為獻主是也云<lb/>
宰夫太宰之屬者案天官云太宰卿一人小宰中大夫<lb/>
二人宰夫下大夫四人宰夫屬太宰故云太宰之屬云<lb/>
掌賓客之獻飲食也者案宰夫職云凡朝覲會同賔<lb/>
客掌其牢禮委積膳獻飲食引之者證宰夫為主人云<lb/>
天子膳夫為獻主者案膳夫職云王燕飲酒則為獻主<lb/>
是也案燕義注云天子使膳宰為主人則是膳宰膳夫一<lb/>
<pb n="10b"/>
人也上文注云膳宰天子曰膳夫者欲見天子諸侯之<lb/>
臣名異其實同也代君為獻主升降不由阼階與賔同<lb/>
由西階<lb/>
　　　賔將酢主人以虛爵降爵即觚<lb/>
賔以虛爵降　釋曰自此已下盡序内東面論賔酢主<lb/>
人之事上既言爵矣復言觚者嫌易之也者上文主人<lb/>
洗觚獻賔云賔以虛爵降此經又云坐奠觚中間言爵<lb/>
者欲見對文一升曰爵一升曰觚散文即通觚亦稱爵<lb/>
<pb n="11a"/>
以此言之此觚即前爵<lb/>
　　　主人不啐酒辟正主<lb/>
主人坐祭不啐酒　釋曰案郷飲酒郷射皆是正主經<lb/>
直云祭如賔禮亦不見有啐酒之事未知正主有啐不<lb/>
此云不啐辟正主者案文可知以燕禮大射啐酒告㫖<lb/>
並不為者經云不啐酒不告㫖並言不郷飲酒郷射直<lb/>
云不告㫖不言不啐酒明主人啐矣有司徹儐尸之禮<lb/>
尸酢主人云席末坐啐酒是其雖不告㫖唯有啐酒之<lb/>
<pb n="11b"/>
事<lb/>
　　　篇内公應先拜者皆後惟獻禮重先拜<lb/>
主人盥洗象觚升賔之東北面獻于公自此下盡奠于<lb/>
膳篚論主人獻公之事凡此篇内公應先拜者皆後拜<lb/>
之尊公故也是以下舉旅行酬皆受酬者先拜公乃答<lb/>
拜此公先拜受爵者受獻禮重故也是以下云主人受<lb/>
公酬得酌膳燕主歡故也大射主人受公酢者辨尊卑<lb/>
故也云士薦脯醢膳宰設折俎者案前獻賔薦脯醢及<lb/>
<pb n="12a"/>
設折俎皆使膳宰者賔卑故也今於公士薦脯醢膳宰<lb/>
折俎異人以其士尊於膳宰君尊故使士薦必知士尊<lb/>
於膳宰者以其諸侯膳宰當天子膳夫上士二人諸侯<lb/>
降等膳宰則卑故下記云羞膳者與執幂者皆士也鄭<lb/>
注云尊君也膳宰卑於士者是其士尊也大射主於射<lb/>
略於飲酒故公及賔同使宰胥薦脯醢庶子設折爼此燕<lb/>
禮燕私主于羞故賔之薦俎庶羞同使膳宰君之脯醢<lb/>
庶羞同使士尊官為之大射必使庶子設折俎者案周<lb/>
<pb n="12b"/>
禮庶子下大夫大射序尊卑變於燕禮故尊官為之引<lb/>
大射禮者證此經脯醢從左房而來天子諸侯有左右<lb/>
房故得言左房大夫士無右房故言東房而已<lb/>
　　　受公酢而自酌不敢煩公更爵不襲尊<lb/>
更爵洗升酌膳酒云云注更爵者不敢襲至尊也　釋<lb/>
曰自比以下盡主人奠爵于篚論主人受公酢之事主<lb/>
人受公酢而自酌者不敢煩公尊君之義獻君自酢同<lb/>
用觚必更之者襲因也不敢因君之爵<lb/>
<pb n="13a"/>
　　　主人酬賔皆西階上未升筵此降筵誤<lb/>
主人盥洗升媵觚于賔酌散西階上坐奠爵拜賔賔降<lb/>
筵北面答拜　釋曰自此盡東南面立論主人酬賔之<lb/>
事案前受獻訖立于序内以來未有升筵之事案郷飲<lb/>
酒大射酬時皆主人西階上坐奠爵拜賔西階上北面<lb/>
答拜酬前賔皆無逆在席者又以下文賔奠于薦東賔<lb/>
降筵西東南面立以此約之則此無升進之事或言降<lb/>
筵者葢誤<lb/>
<pb n="13b"/>
　　　媵觚訓送今文作騰鄭讀或為揚<lb/>
云媵送也讀或為揚揚舉也者案禮記檀弓下杜蕢洗<lb/>
而揚觶注云舉爵於君也禮揚作媵揚舉也媵送也揚<lb/>
近得之若然此注今文媵作騰騰與媵皆是送義讀從<lb/>
檀弓杜蕢揚觶之揚揚訓為舉義勝於媵送<lb/>
　　　主人代君行酒不立飲賔辭<lb/>
主人坐祭遂飲賔辭卒爵拜賔答拜　釋曰案郷飲酒<lb/>
郷射主人酬賔皆坐卒觶此主人酬賔亦坐飲賔辭之<lb/>
<pb n="14a"/>
者上文獻君君立卒爵此主人代君酬賔亦宜立飲今<lb/>
主人坐祭遂飲故鄭云辭者辭其代君行酒不立飲云<lb/>
此降於正主酧也者正主謂郷射飲酒正主酬處<lb/>
　　　獻時禮盛賔卑酬訖賔尊禮殺<lb/>
主人降復位賔降筵西東南面立云賔不立于序内位<lb/>
彌尊也位彌尊者其禮彌卑者案上初賔得獻降升之<lb/>
時序内立是不敢近賔席是禮尊而賔卑至此酬訖立<lb/>
於席西是賔位彌尊禮漸殺故云彌卑也云記所謂一<lb/>
<pb n="14b"/>
張一弛者禮記雜記獻時為盛是一張也酬時為殺是<lb/>
一弛也無正文故云是之類與<lb/>
　　　二大夫媵爵于公徃來以右為上<lb/>
小臣作下大夫二人媵爵云云序進盥洗角觶云云交<lb/>
于楹北　釋曰云楹北西楹之北也者二大夫盥手洗<lb/>
爵訖先者升西階由西楹之北向東楹之西東面酌酒<lb/>
訖右還由西楹北向西階上北面後者升西階亦由西<lb/>
楹之北向東楹之西酌酒訖亦由西楹之北西階上北<lb/>
<pb n="15a"/>
面相待乃次第而降故云交而相待於西階之上既酌<lb/>
右還而反徃來以右為上云以右為上者謂在洗南西<lb/>
面及階上北面時先者在右地道尊右故也<lb/>
　　　二大夫奠觶薦南不敢必君舉<lb/>
若君命皆致則序進奠觶于篚云云坐奠于薦南云云<lb/>
云序進徃來由尊北交于東楹之北者前二人酌酒降<lb/>
自西階故交于西楹之北此酌酒奠于君所故交于東<lb/>
楹之北交于東楹北者以其酒尊所陳在東楹之西西<lb/>
<pb n="15b"/>
向而陳其尊有四并執幂者在南不得南頭以之君所<lb/>
又唯君面尊尊東西面酌酒以背君故先酌者東面<lb/>
酌訖由尊北又楹北徃君所奠訖右還而反後酌者亦<lb/>
於尊北又於楹北與反者而交先者於南西過後者於<lb/>
北東行奠訖亦右還而反相隨降自西階云奠于薦南<lb/>
不敢必君舉也者案鄉射皆云奠者於左將舉者於右<lb/>
是<lb/>
　　　臣雖賔皆拜堂下君辭則升成拜<lb/>
<pb n="16a"/>
公坐取大夫所媵觶興以酬賔賔降西階下再拜稽首<lb/>
公命小臣辭賔升成拜　釋曰云升成拜復再拜稽首<lb/>
也先時君辭之於禮若未成然者凡臣於君雖為賔與<lb/>
君相酬受爵不敢拜於堂上皆拜於堂下若君辭之聞<lb/>
命即升若堂下拜訖君辭之即升堂復再拜稽首所以<lb/>
然者以堂下再拜而君辭之若未成然故復升堂再拜<lb/>
稽首以成之升則不云再拜稽首直云成拜以堂下既<lb/>
有再拜稽首則此文是也若堂下未拜之間聞命則升<lb/>
<pb n="16b"/>
升乃再拜稽首則不得言升成拜以其堂下未拜即下<lb/>
經云小臣辭賔升再拜稽首鄭注云不言成拜者為拜<lb/>
故下實未拜是也凡臣拜於君有三等初受獻拜於堂<lb/>
下或親辭或遣小臣辭成與不成如上説至於酬酒雖<lb/>
下堂拜未即拜待君辭即此下經云公坐奠觶答再拜<lb/>
執觶興立卒觶賓下拜小臣辭賓升再拜稽首鄭注<lb/>
云不言成拜者為拜故下實未拜也下不輒拜者禮殺<lb/>
也此篇末無筭爵受公賜爵者皆下席堂上拜稽首不<lb/>
<pb n="17a"/>
堂下拜者禮末又輕於酬時<lb/>
　　　賔拜于君左經不言嫌敵偶于君<lb/>
賔下拜小臣辭賔升再拜稽首云此賔拜于君之左不<lb/>
言之者不敢敵偶于君者上云公酬賔于西階上則此<lb/>
賔升再拜者拜于君之左可知經不言拜于君之左者<lb/>
若言再拜于君之左則臣與君敵偶<lb/>
　　　君尊不酌臣凡爵不相襲<lb/>
公坐奠觶答再拜執觶興賔進受虛爵降奠于篚易觶<lb/>
<pb n="17b"/>
洗云君尊不酌故也者以其君酬賔當親酌以授賔今<lb/>
賔爵自酌者君尊不酌與臣故也云凡爵不相襲者也<lb/>
於尊者言更自敵以下言易者於尊者言更謂受尊者<lb/>
之爵及與尊者爵皆言更上文主人獻公訖受爵以降<lb/>
奠于膳篚更爵洗酌膳以自酢是受尊者之爵言更也<lb/>
下文云賔酬卿若膳觶也則降更觶鄭注云言更觶卿<lb/>
尊也是與尊者之爵言更云自敵以下言易者謂與卑<lb/>
者之爵及受卑者之爵皆云易此文公酬賔云賓進受虚<lb/>
<pb n="18a"/>
爵降奠于篚易觶洗言易者賔尊以公舉觶酬賔是與<lb/>
卑者故言易<lb/>
　　　受酢受於尊者言更爵受酬言易<lb/>
主人受公酢賔受公酬二者之爵皆從尊者來所以受<lb/>
酢為受尊者之爵言更受酬為與卑者之爵言易者以<lb/>
其主人受酢由己獻公公報己己所當得是以為尊者<lb/>
之爵言更也賔受公酬以公舉媵觶就西階上以<lb/>
酬賓特為賔舉旅故以為尊者與卑者之爵言易<lb/>
<pb n="18b"/>
案下士舉旅公坐取賔所媵觶唯公所賜受者如初受<lb/>
酬之禮降更爵洗升酌膳彼亦是尊者與卑者之爵不<lb/>
言易而言更者旅酬下為上尊前人<lb/>
　　　案少牢更爵易爵似不别<lb/>
又案少牢不儐尸主婦致爵于主人主婦更爵酬注云<lb/>
更猶易也若然更與易似不别者但更易不殊以尊卑<lb/>
不同設文有異<lb/>
　　　凡下未拜或禮殺或君親辤<lb/>
<pb n="19a"/>
下拜小臣辤賔升再拜稽首　釋曰云凡下未拜有二<lb/>
或禮殺或君親辤云禮殺者謂若酬時不為拜實未拜<lb/>
辤之即升再拜稽首是也云或君親辤者謂若公食大<lb/>
夫云公拜至賔降西階東北面答拜公降一等辤賔升<lb/>
不拜直言階上北面再拜稽首是階下未拜不得言升<lb/>
成拜直言再拜稽首而已公答再拜注拜於阼階上也<lb/>
　　　賔請旅侍臣必請者不專君惠<lb/>
釋曰云於是賔請旅侍臣者案下記云凡公所酬既拜<lb/>
<pb n="19b"/>
請旅侍臣鄭注云既拜謂自酌升拜時也擯者阼階下<lb/>
告於公還西階下告公許旅行也謂行酒於羣臣必請<lb/>
者不専君惠也大射於此時賓請旅於諸臣<lb/>
　　　賔以旅酬大夫言大夫則卿在其間<lb/>
賔以旅酬於西階上射人作大夫長升受旅注以次序<lb/>
勸　釋曰此經論旅酬先尊後卑之法仍未行旅下經<lb/>
射人作大夫長乃始旅酬遣射人作大夫者燕或射故<lb/>
使之云言作大夫則卿存矣者以其卿稱上大夫言大<lb/>
<pb n="20a"/>
夫長故知卿亦存在作中矣云長者尊先而卑後者賔<lb/>
則旅三卿三卿徧次第至五大夫徧不及士<lb/>
　　　酢時禮盛坐卒爵拜既爵旅酬輕反之<lb/>
賔坐祭立飲卒觶不拜　釋曰此對酢之時坐卒爵拜<lb/>
既爵是禮盛也今旅酬立卒觶不拜既爵故云禮殺也<lb/>
　　　雖立為賔仍是大夫卑於卿<lb/>
若膳觶也則降更觶洗升實散大夫拜受賔拜送案上<lb/>
文體例與卑者之爵稱易與尊者之爵稱更雖立為賔<lb/>
<pb n="20b"/>
仍是大夫為之是賔卑於卿故言更觶者卿尊<lb/>
　　　君為賔舉旅行酬君禮成乃獻卿<lb/>
主人洗升實散獻卿于西階上注酬而後獻卿别尊卑<lb/>
　釋曰自此盡無加席論主人獻孤卿之節此酬非謂<lb/>
尋常獻酬乃是君為賔舉旅行酬以其主人獻君君酢<lb/>
主人主人不敢酬君故使二大夫媵爵于公以當酬處<lb/>
所以覆獻也但君恩既大為賔舉旅飲酒之禮成於酬<lb/>
故酬辨乃獻卿以君尊卿卑是以君禮成卿乃得獻故<lb/>
<pb n="21a"/>
云别尊卑也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儀禮要義卷十四<lb/>
</p>
<p>
</p>
  </div>
</body>
</text>
</TEI>
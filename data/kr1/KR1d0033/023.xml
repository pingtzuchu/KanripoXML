<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儀禮要義卷二十三</head> <lb/>
    <p>
<pb n="1a"/>
欽定四庫全書<lb/>
　儀禮要義卷二十三<lb/>
　　　　　　　　　　　　宋　魏了翁　撰<lb/>
　　聘禮五<lb/>
　　　君使卿皮弁詣館還王相厲之義<lb/>
釋曰自此盡賓送不拜論主君使卿詣館還玉及報享<lb/>
之事云玉圭也者舉聘君之圭云君子於玉比德焉以<lb/>
之聘重禮也并相切厲之義並聘義文案聘義云天子<lb/>
<pb n="1b"/>
制諸侯比年小聘三年大聘相厲以禮又云已聘而還<lb/>
圭璋此輕財而重禮之義又云夫昔者君子比德於玉<lb/>
焉是其義也云還之者德不可取于人相切厲之義也<lb/>
者相切磋相磨厲以德而尊天子故用之也云皮弁者<lb/>
始以此服受之不敢不終也者始謂受聘享在廟時今<lb/>
還以皮弁還玉是終之也<lb/>
　　　大夫入賓不拜迎不純為主<lb/>
賓皮弁襲迎于外門外不拜帥大夫以入　釋曰云帥大<lb/>
<pb n="2a"/>
夫以入者大夫即卿卿亦大夫也云将去不純為主也<lb/>
者客在館如主人卿往如賓今不拜迎是不純為主也<lb/>
決上君使卿歸饔餼時賓拜迎是純為主人<lb/>
　　　賓受禮歸餼皆階上聽命唯此碑内<lb/>
賓自碑内聽命升自西階自左南面受圭退負右房而<lb/>
立云聽命於下敬也者此決賓受禮時公用束帛賓西<lb/>
階上聽命歸饔餼時賓阼階上聽命此特於下聽命故<lb/>
云敬也云自左南面右大夫且並受也者以鄉飲酒獻<lb/>
<pb n="2b"/>
酢之時授者在右受者在左故右大夫也且並受者欲<lb/>
取如向君前然也云退為大夫降逡遁者以大夫降為<lb/>
之逡遁而退因即負右房南面而立大夫士直有東房<lb/>
西室天子諸侯左右房今不在大夫廟於正客館故有<lb/>
右房也<lb/>
　　　大夫賄賓用束紡即漢時素紗<lb/>
賓禓迎大夫賄用束紡　釋曰此則未知何用之財若是<lb/>
報享之物不應在禮玉之上今言此束紡者以其上圭<lb/>
<pb n="3a"/>
璋是彼國之物下云禮玉束帛報聘君之享物彼君厚<lb/>
禮於此此亦當厚禮於彼故将加此束紡是以鄭云相<lb/>
厚之至也云賄予人財之言也者案下記云賄在聘于<lb/>
賄又云無行則重賄反幣鄭注周禮云布帛曰賄鄭注<lb/>
周禮内司服亦云素紗者今之白縛也則此束紡者素<lb/>
紗也故據漢法況之<lb/>
　　　主君以玉束帛乗皮報聘君之享<lb/>
禮玉束帛乗皮　釋曰云禮禮聘君也者此謂報享之物<lb/>
<pb n="3b"/>
以其彼持享物來禮此主君此主君亦以物禮彼君故<lb/>
云禮禮聘君也云所以報享也者彼以物享此君此君<lb/>
亦以物享彼君上文聘賓行享之時束帛加璧束錦加<lb/>
琮今報享物亦有璧琮致之故云亦言玉璧可知此玉<lb/>
則琮也以其經言玉故以玉言之若然經言束帛兼有<lb/>
束錦矣案下記云賄在聘于賄又云無行則重賄反幣<lb/>
則此禮也<lb/>
　　　賓将發主君就館拜謝賓辟不受<lb/>
<pb n="4a"/>
公館賓賓辟釋曰自此盡賓退論明日賓将發主君就<lb/>
館拜謝聘君使臣來禮己國之事云公朝服者以其行<lb/>
聘享在廟之時相尊敬重故著皮弁此拜謝之禮輕故<lb/>
知著朝服上文賓即館卿大夫勞賓賓不見以其不見<lb/>
故遣上介聽命故知此賓亦不見凡言辟者将見而不<lb/>
見則謂之辟此本不見而言辟者以其君在廟門外雖<lb/>
不見而言辟故鄭云敬也云凡君有事於諸臣之家車<lb/>
造廟門乃下者以其卿館于大夫之廟此館則是諸臣<lb/>
<pb n="4b"/>
之家案公食記云賓之乗車在大門外又曲禮云客車<lb/>
不入大門以此言之君車入大門矣大夫士有兩門入<lb/>
門東行則是廟門矣既至廟門須與賓行禮故云造廟<lb/>
門乃下也<lb/>
　　　自聘享至送賓公皆載拜<lb/>
聘享夫人之聘享問大夫送賓公皆再拜釋曰云聘享<lb/>
者謂賓聘君以圭享君以璧夫人聘享者謂賓聘夫人<lb/>
以璋享夫人以琮問大夫者問三卿及嘗聘彼國之下<lb/>
<pb n="5a"/>
大夫送賓以登路云拜此四事者君禮一夫人禮二大<lb/>
夫禮三送賓禮四四事皆再拜云公東面者公如賓禮<lb/>
門西東面擯者向公向介故知北面為相而言也<lb/>
　　　賓請命于朝拜主君之館已<lb/>
公退賔從請命于朝注賔從者為拜主君之舘已也云<lb/>
云案司儀云君館客客辟介受命遂送客從拜辱于朝<lb/>
此經不言拜辱而言請命凡言請者得不由君君聽則<lb/>
拜此下經直云公辭賓退不見拜文是君不受其謝故<lb/>
<pb n="5b"/>
云請命者以己不敢斥尊者之意故不言辱而言請<lb/>
　　　三拜乗禽明小者亦不敢忽<lb/>
賓三拜乗禽于朝訝聽之　釋曰自此盡送至于竟論賓<lb/>
介發行主國贈送之事云明已受賜大小無不識者以<lb/>
其乗禽是禮之細小尚記識而拜之况饔餼食禮之大<lb/>
者<lb/>
　　　君已駕僕展軨卿大夫自展<lb/>
遂行舎于郊　釋曰曲禮云己駕僕展軨鄭注云具視也<lb/>
<pb n="6a"/>
彼是君車故使僕展之此卿大夫故鄭云自展軨恐不<lb/>
得所故也<lb/>
　　　受贈如受勞皆在近郊<lb/>
公使卿贈如覿幣受于舎門外如受勞禮無儐注云不<lb/>
入無儐對歸饔餼入設而有儐此則不入無儐明賓去<lb/>
禮冝有己云如受勞禮以贈勞同節者賓來勞之去有<lb/>
贈之皆在近郊禮又不别<lb/>
　　　君贈上介如賓贈衆介如覿大夫贈如面幣<lb/>
<pb n="6b"/>
使下大夫贈上介亦如之使士贈衆介如其覿幣大夫<lb/>
親贈如其面幣無儐贈上介亦如之使人贈衆介如其<lb/>
面幣士送至于竟使者歸及郊請反命注郊近郊也告<lb/>
郊人使請反命于君也必請之者以已久在外嫌有罪<lb/>
惡不可以入春秋時鄭伯惡其大夫高克使之将兵遂<lb/>
而不納此盖請而不得入　釋曰自此盡拜其辱論使者<lb/>
反命之事知郊是近郊者以下文云朝服載<graphic n="KR0950" url="https://raw.githubusercontent.com/kanripo/KR-Gaiji/master/images/KR0950.png" mimeType="image/png"/>鄭云行<lb/>
時税舎於此郊今還至此正其故行服以俟君命敬也<lb/>
<pb n="7a"/>
者初行云舎於郊歛旜今至此載旜而入故知近郊也<lb/>
云告郊人使請反命於君者以其使者至所聘之國謁<lb/>
關人明此至郊告郊人使請可知引春秋者案閔二年<lb/>
公羊傳云<lb/>
　　　賓介所得公私幣之數<lb/>
乃入陳幣于朝西上上賓之公幣私幣皆陳上介公幣陳<lb/>
他介皆否云此幣使者及介所得于彼國君卿大夫之贈賜<lb/>
也者于君所得為公幣于卿大夫所得為私幣賓之公幣有八<lb/>
<pb n="7b"/>
郊勞幣一也禮賓幣二也致饔餼三也夫人歸禮幣四<lb/>
也侑食幣五也再饗幣六也夕幣七也贈賄幣八也此<lb/>
八者皆主君禮賜使者皆用束錦故曰公幣賓之私幣<lb/>
略有十九主國三卿五大夫皆一食有侑幣饗有酬幣<lb/>
皆用束錦則是十六有三卿郊贈則十九也其上介公<lb/>
幣則有五致饔餼一也夫人致禮幣二也侑食幣三也<lb/>
饗酬幣四也郊贈幣五也降于賓者以其上介無郊贈<lb/>
幣又無禮賓幣又闕一饗幣故賓八上介五也上介私<lb/>
<pb n="8a"/>
幣有十一主國三卿五大夫或饗或食不備要有其一<lb/>
則其幣八也又三卿皆有郊贈如其面幣通前則十一<lb/>
也主國下大夫嘗使己國者聘亦有幣及之則亦有報<lb/>
幣之事其數不定士介四人直有郊贈報私幣主國卿<lb/>
大夫報士介私面士介私幣數不甚明云禮於君者不<lb/>
陳者謂賄用束紡禮用束帛乗皮不陳之者以經云公<lb/>
幣又云上介公幣陳他介皆否若禮於君者一統於賓<lb/>
不得云介之幣故知禮於君者不陳<lb/>
<pb n="8b"/>
　　　禮於君者不陳禮於己者始陳<lb/>
必禮於君不陳禮於己始陳者以其禮於君者是其正<lb/>
故不陳之禮於己者以其榮故陳之是以下注云不加<lb/>
於其皮上榮其多是其義也若然聘君以幣問卿而其<lb/>
卿不見報聘君之幣者以其尊卑不敵若報之嫌其敵<lb/>
體故也初夕幣時束帛皆加于左皮上今不言加于皮<lb/>
上者若加於皮上相掩蔽故不加於皮上榮其多<lb/>
　　　反命謂某君受幣于某宫謂太祖廟<lb/>
<pb n="9a"/>
反命曰以君命聘于某君某君受幣于某宫云云釋曰云<lb/>
君亦揖使者進之乃進反命也者亦謂亦受命於朝位<lb/>
立定時君揖使者乃進受命明反命亦然某君某國名<lb/>
者若云鄭國君齊國君云某宫若言桓宫僖宫者左傳<lb/>
有桓宫之楹宫是廟名其受聘享於廟故以宫言之但<lb/>
受聘享在大祖廟不在親廟四而云桓宫僖宫者略舉<lb/>
廟名而言<lb/>
　　　變反命言致命明婦人無外事<lb/>
<pb n="9b"/>
受上介璋致命亦如之　釋曰云變反言致者若云非君<lb/>
命也者君與夫人聘于鄰國君與夫人各有所當聘鄰<lb/>
國君受命於君今使者還反命於君聘於鄰國夫人當<lb/>
受命於夫人使者還反命於夫人但婦人無外事雖聘<lb/>
夫人亦君命之今使還反命不云反命於君變反言致<lb/>
命者若本非君命然故變反言致也若然婦人既無外<lb/>
事而承君命聘鄰國夫人者以其夫婦一體共事社稷<lb/>
故下記云君以社稷故在寡小君拜是賓主相對之辭<lb/>
<pb n="10a"/>
云不言受幣於某宫可知略之者以其夫人受聘享皆<lb/>
因君聘享同時同宫<lb/>
　　　郊勞至贈賄凡八此執初以言<lb/>
執禮幣以盡言賜禮　釋曰云禮幣主國君初禮賓之幣<lb/>
也者謂從郊勞己後至於贈賄八度禮賓皆有幣是自<lb/>
郊勞為初也云以盡言賜禮謂自此至于贈者此則郊<lb/>
勞也<lb/>
　　　大夫私行出疆反有獻公行獻可知<lb/>
<pb n="10b"/>
若有獻則曰某君之賜也　釋曰此獻物謂入賓者故下<lb/>
記云既覿賓若私獻奉獻将命注云時有珍異之物或<lb/>
賓奉之猶以君命致之則是賓亦言有私獻於彼君則<lb/>
彼君亦有私獻報賓則此獻者也云大夫出反必獻忠<lb/>
孝也案下曲禮云大夫私行出疆必請反必有獻彼私<lb/>
行出疆反必有獻此以公聘出疆反亦有獻故云大夫<lb/>
出反必獻此以入己之物獻於君者忠孝也<lb/>
　　　大夫有獻不拜為君之答己<lb/>
<pb n="11a"/>
君其以賜乎注云不拜者為君之答己也者士拜國君<lb/>
國君不拜士賤故也大夫拜國君國君即答拜大夫尊<lb/>
故也故云不拜者為君之答己拜若然自反命以來盡<lb/>
于賜禮之等或拜或不拜無答己之嫌獨此不拜為君<lb/>
之答己者自此以前皆是彼國報君之物賓直告事而<lb/>
已君受之而無言故賓不拜君有言及己者乃拜之拜<lb/>
君言也此獻是彼國君賜與己理須拜送是以玉藻云<lb/>
凡獻於君大夫使宰士親皆再拜稽首送之又郊特牲<lb/>
<pb n="11b"/>
云大夫有獻弗親不面拜為君之答己亦此類故鄭云<lb/>
獻不拜者為君之答己若然玉藻不親此親者此因命<lb/>
故親獻也<lb/>
　　　旅答士介一拜即竒拜比上介又賤<lb/>
上介徒以公賜告如上賔之禮云云君答拜勞士介亦<lb/>
如之鄭知旅答士介共一拜者君勞上介上介再拜稽<lb/>
首君答拜不言再拜則君答上介一拜矣勞士亦如之<lb/>
不言皆則總答一拜矣勞賓君答再拜勞上介君答一<lb/>
<pb n="12a"/>
拜對賓再拜己是賤矣今此士介四人共答一拜故云<lb/>
又賤也此一拜答臣下則周禮大祝辨九拜七曰竒拜<lb/>
是也是以彼注云一拜答臣下也案曲禮云君於士不<lb/>
答拜此君答拜士者以其新行反命君勞苦之故答拜<lb/>
異於常也<lb/>
　　　臣子得賜必獻君父反之如更受賜<lb/>
君使宰賜使者幣使者再拜稽首云禮臣子人賜之而<lb/>
必獻之君父不敢自私服也君父因以予之則拜受之<lb/>
<pb n="12b"/>
如更受賜也者案内則云婦或賜之衣服則受而獻諸<lb/>
舅姑舅姑受之則喜若反賜之則辭不得命如更受賜<lb/>
臣子於君父亦然<lb/>
　　　釋幣于門謂賓介還禮大門之神<lb/>
釋幣于門釋曰自此盡亦如之論賓上介使還禮門神<lb/>
及奠於禰之事知門是大門者以其從外來先至大門<lb/>
即禮門神故知門是大門也案特牲筮時云席於門中<lb/>
闑西閾外故知此亦席於闑西閾外知東面者神居東<lb/>
<pb n="13a"/>
面為正故也云設洗于門外東方者以其在廟在學設<lb/>
洗皆云洗當東榮故在門外亦在東方也云其餘如初<lb/>
于禰時者初出亦釋幣于行不如之者以其初出於廟<lb/>
禮文具設于行其文略故此云如禰時言如者謂釋幣<lb/>
於祝先入已下埋于西堦東是也<lb/>
　　　出告行入告門告所先見<lb/>
云出于行入于門不兩告告所先見也者出時自廟出<lb/>
先行即告行入時先見門故告門<lb/>
<pb n="13b"/>
　　　一獻當言奠今言陳以下有二獻<lb/>
乃至于禰筵几于室薦脯□觴酒陳席于阼云云云筵<lb/>
几于室者還以特牲少牢司宫設席于奥東面右几但<lb/>
無牲牢進脯醢而已以告祭非常故也觴酒陳主人一<lb/>
獻當言奠今不言奠而言陳者以其下仍有室老及士<lb/>
獻以備故言陳陳有次第之言以其三時次第皆列于<lb/>
坐者也云先薦後酌祭禮也者以其特牲少牢皆先薦<lb/>
饌乃後獻奠于鉶南此與彼同故云先薦後酌祭禮也<lb/>
<pb n="14a"/>
云行釋幣反釋奠略出謹入也者必略出謹入者出時<lb/>
以禱祈入時以祠報故不同也<lb/>
　　　鄭謂告反主婦不與以室老士備獻<lb/>
三獻注室老亞獻士三獻也　釋曰鄭注䘮服云室老家<lb/>
相士邑宰知無主婦而取士者以其自外來主於告反<lb/>
即釋奠於禰廟故知主婦不與而取士備三獻必知有<lb/>
室老與士者以其前大夫致饔餼於賓時使老牽牛以<lb/>
致之鄭注云皆大夫之貴臣故知此亦貴臣為獻也云<lb/>
<pb n="14b"/>
每獻奠輒取爵酌者此通三獻皆獻奠訖别取爵自酢<lb/>
故云輒取爵酌也别云主人自酢者對正祭有尸三獻<lb/>
皆獻尸訖尸酢主人主婦賓長今此無尸皆自酢獨云<lb/>
主人者主人為首正故舉前以包後<lb/>
　　　鄭云更起酒以獻酬從者不酌神尊<lb/>
一人舉爵　釋曰云三獻禮成者大夫士家祭三獻特牲<lb/>
少牢禮是也云更起酒者此欲獻酬從者不得酌神之<lb/>
尊是以特牲行酬時設尊兩壺於阼階東西方亦如之<lb/>
<pb n="15a"/>
鄭注云謂酬賓及兄弟則此亦當然故知别取酒也云<lb/>
主人奠之未舉者以其下文云獻從者乃云行酬似鄉<lb/>
飲酒鄉射一人舉觶未舉待獻介衆賓後乃行酬亦然<lb/>
也案特牲禮獻衆賓及兄弟之等皆升飲於西階上故<lb/>
此獻從者亦於階上可知<lb/>
　　　正祭雖國君亦自獻燕禮使宰夫<lb/>
若正祭雖國君亦自獻故祭統云尸飲五君洗玉爵獻<lb/>
卿尸飲七君洗瑶爵獻大夫之等若然則告祭非常今<lb/>
<pb n="15b"/>
獻從者從燕法案燕禮使宰夫為獻主是國君不親獻<lb/>
此大夫親獻故云避國君也<lb/>
　　　主國遭䘮入竟則遂關人未告則反<lb/>
聘遭䘮入竟則遂也　釋曰自此盡卒殯乃歸上陳告行<lb/>
聘之事此以下論或遭主國君䘮或聘君薨於後或使<lb/>
者與介身卒安不忘危故見此非常之事從此盡練冠<lb/>
以受論主國君或夫人薨或世子死行變禮之事云以<lb/>
國為體者謂公羊𫝊宋人執鄭祭仲使之逐忽而立突<lb/>
<pb n="16a"/>
仲以逐忽則國存不逐則國滅故逐忽而立突是以國<lb/>
為體但聘君主以聘國故君雖薨而遂入關人未告則<lb/>
反者聘使至關乃謁關人關人入告君君知乃使士請<lb/>
事己入關自然入矣若關人未告君君不知使者又未<lb/>
入聞主國君死理當反矣<lb/>
　　　聘使不郊勞以主國之子未君<lb/>
不郊勞注子未君也　釋曰案文公八年天王崩九年毛<lb/>
伯來求金公羊𫝊曰何以不稱使當䘮未君也踰年矣<lb/>
<pb n="16b"/>
何以謂之未君即位矣而未稱王也未稱王何以知其<lb/>
即位以諸侯踰年即位亦知天子之踰年即位也以天<lb/>
子三年然後稱王亦知諸侯於其封内三年稱子若然<lb/>
云子未君公羊𫝊文但彼據踰年即位後此據新遭父<lb/>
䘮引之者以其同是子未君<lb/>
　　　就賓廟致命不筵几與正聘異<lb/>
不筵几　釋曰不筵几致命不于廟決正聘設几筵也就<lb/>
尸柩於殯宫者國君雖以國為體主聘其國但聘亦為<lb/>
<pb n="17a"/>
兩君相好今君薨當就尸柩故不就祖廟也云又不神<lb/>
之者以其鬼神所在曰廟則殯宫亦得為廟則設几筵<lb/>
亦可矣但始死不忍異于生不神之故於殯傍無几筵<lb/>
也曽子問云君薨世子生告殯殯東几筵者鄭云明繼<lb/>
體也然則尋常則殯東不設几筵當在室内<lb/>
　　　遭䘮降事歸禮不以醴禮賓<lb/>
不禮賓注䘮降事也　釋曰云不禮者謂既行聘享訖不<lb/>
以醴酒禮賓也主人畢歸禮知歸禮中兼有饗食者主<lb/>
<pb n="17b"/>
人有故雖饗食亦有生致法故主人亦歸之且下文云<lb/>
賓唯饔餼之受明本并饗食亦歸賓乃就中受饔餼若<lb/>
本不歸饔餼何須云饔餼之受明其時并致饗食也<lb/>
　　　賓受饔餼之正不受饗食之加<lb/>
賓唯饔餼之受注受正不受加也　釋曰饔餼大禮是其<lb/>
正自饗食之等是其加也<lb/>
　　　不賄束紡不禮玉不郊贈<lb/>
不賄不禮玉不贈注䘮殺禮為之不備　釋曰云不賄者<lb/>
<pb n="18a"/>
皆據上文謂不以束紡不禮玉者謂不束帛乗皮以報<lb/>
享不贈者賓出至郊不以物贈之也<lb/>
　　　夫人世子䘮使大夫受聘禮于廟<lb/>
遭夫人世子之䘮君不受使大夫受于廟其他如遭君<lb/>
䘮云夫人世子死君為䘮主者案禮記服問云君所主<lb/>
夫人妻大子適婦鄭注云言妻見大夫以下亦為此三<lb/>
人為䘮主也故云君為䘮主既為䘮主是以使大夫受<lb/>
聘禮不以凶接吉也云其他謂禮所降者謂不禮以下<lb/>
<pb n="18b"/>
不贈以上皆闕之<lb/>
　　　聘君若薨于後入竟則遂<lb/>
聘君若薨于後入竟則遂注既接於主國君也　釋曰自<lb/>
此盡唯稍受之論聘者遭己君之䘮行非常之禮事云<lb/>
接于主國者謂謁關人關人告君君使士請事是接於<lb/>
主國矣故入境則遂也<lb/>
　　　聘君之赴未至巷哭館衰不受加禮<lb/>
赴者未至則哭于巷衰于館　釋曰未至謂赴告主國君<lb/>
<pb n="19a"/>
者也以其本國遭䘮赴者有兩使一使告聘者一使告<lb/>
主國云未可為位者以其赴主國之使未至是以未可<lb/>
為位受人弔禮云衰于館未可以凶服出見人者對下<lb/>
經赴者至則衰而出云其聘享之事自若吉者下云受<lb/>
饔餼之禮故知先行聘享乃後受禮以其主國未得赴<lb/>
告故自若吉也受禮注受饔餼也不受饗食亦不受加<lb/>
　　　使者聞聘君赴凶服若聘享吉服<lb/>
赴者至則衰而出　釋曰云禮為鄰國闕者案襄二十三<lb/>
<pb n="19b"/>
年春秋左氏𫝊云杞孝公卒晉悼夫人䘮之平公不徹<lb/>
樂非禮也禮為鄰國闕服注云鄰國尚為之闕樂况舅<lb/>
甥之親乎若然赴者至主國君使者衰而出則主國可<lb/>
以闕樂云於是可以凶服将事者謂主人所歸禮則賓<lb/>
可以凶服受之其正行聘享則著吉服矣故雜記云執<lb/>
玉不麻是也<lb/>
　　　米稟為稍謂稍稍給之<lb/>
唯稍受之注稍稟食也　釋曰禮君行師從卿行旅從從<lb/>
<pb n="20a"/>
者既多不可闕于稍食案周禮每云稍事皆謂米稟以<lb/>
其稍稍給之故謂米稟為稍<lb/>
　　　復命于殯外自西階與奔親䘮同<lb/>
歸執圭復命于殯升自西階不升堂自此盡即位踊論<lb/>
使者䘮還執圭還國復命之事云臣子之於君父存亡<lb/>
同者案禮記奔父母之䘮升自西階此復命于殯亦升<lb/>
自西階法生時必告反必靣<lb/>
　　　此未葬稱子其實當稱子某<lb/>
<pb n="20b"/>
子即位不哭　釋曰云不言世子者君薨也者案公羊𫝊<lb/>
君存稱世子君薨稱子某既葬稱子踰年稱君案上文<lb/>
稱世子此文單稱子是知其君薨故君不稱某而與此<lb/>
既葬同號者以其既不得稱世子略云子而已故不言<lb/>
某其實正法稱子某是以雜記在殯待隣國之使皆稱<lb/>
某云諸臣待之亦皆如朝夕哭位者但臣子一列上下<lb/>
文唯言子不言羣臣與子同知如朝夕哭位者案奔䘮<lb/>
云奔父之䘮在家者待之皆如朝夕哭位故知此亦然<lb/>
<pb n="21a"/>
　　　告殯知君存時復命<lb/>
辯復命如聘者上文君存時使者復命自陳公幣已下<lb/>
至賜告之等今復命於殯所亦盡陳之故言辯<lb/>
　　　朝夕哭位在阼東此殯前北鄉異之<lb/>
與介入北鄉哭案使者升階復命訖不見出文而言與介<lb/>
入者以其復命之時介在幣南北面去殯逺復命訖除<lb/>
去幣賓更與介前入近殯北鄉哭鄉内為入故言與介<lb/>
入北鄉哭也云北鄉哭新至别于朝夕者朝夕哭位在<lb/>
<pb n="21b"/>
阼階下西面今於殯前北鄉故云别於朝夕也出袒括<lb/>
髮案奔䘮云至於家入門左升自西階東面哭括髮袒<lb/>
於殯東是於内者子故也此使者出門袒括髮變于外<lb/>
者臣故也入門右即位踊案奔䘮云袒括髮於西階東<lb/>
即位踊襲絰於序東此門外袒括髮入門右即位踊亦<lb/>
當襲絰於序東故鄭云自哭至踊如奔䘮禮也<lb/>
　　　聞親䘮衰哭于館聘享即吉服<lb/>
若有私䘮則哭于館衰而居不饗食自此盡從之論使<lb/>
<pb n="22a"/>
者有父母之䘮行變禮之事云不敢以私䘮自聞于主<lb/>
國者解哭于館又云凶服干君之吉使者亦取不敢解<lb/>
之言衰而居謂服衰居館行聘享即皮弁吉服故不敢<lb/>
凶服干君之吉使也引春秋傳者案宣八年經書夏六<lb/>
月公子遂如齊至黄乃復公羊𫝊云其言至黄乃復何<lb/>
有疾也何言乎有疾乃復譏何譏爾大夫以君命出聞<lb/>
䘮徐行而不反何氏注聞大䘮而不反重君命也徐行<lb/>
者為君當使人追代之以䘮喻疾者䘮猶不還而况疾<lb/>
<pb n="22b"/>
乎是也以此言之使雖未出國境聞父母之䘮遂行不<lb/>
敢以私廢王事君使人代之可也以此言之明至彼所<lb/>
使之國雖聞父母之䘮不反可知是以哭于館衰而居<lb/>
　　　在道及至國皆介居前已衰而從之<lb/>
歸使衆介先衰而從之　釋曰云已有齊斬之服者以其<lb/>
私䘮之内有為父斬為母齊衰故齊斬並言之也云不<lb/>
忍顯然趨於往來者解經歸使衆介先衰而從之意經<lb/>
云歸據反國時兼云往者鄭意去時聞父母之䘮不敢<lb/>
<pb n="23a"/>
即反亦使衆介先衰而從之故往來並言云在道路使<lb/>
介居前者謂去向彼國時云歸又請反命己猶徐行隨<lb/>
之者此謂還國至近郊使人請反命君許入猶使介居<lb/>
前徐行於後隨介至國也云君納之乃朝服者以其行<lb/>
聘之時猶不以凶服干君之吉使而服吉服知此反命<lb/>
時亦不以凶服干君之吉使而服朝服如吉時反命矣<lb/>
云出公門釋服哭而歸者案雜記云大夫士将與祭于<lb/>
公既視濯而父母死則猶是與祭也次於異宫既祭釋<lb/>
<pb n="23b"/>
服出公門外哭而歸亦云其他如奔䘮之禮明此亦出<lb/>
公門釋朝服而歸但彼祭服不可著故門内釋服此朝<lb/>
服可以著出門乃釋服為異也云其他如奔䘮之禮者<lb/>
案奔䘮云至於家入門左升自西階殯東西面坐哭盡<lb/>
哀括髮袒降堂東即位西鄉哭成踊襲絰于序東絞帶<lb/>
反位拜賓成踊送賓反位有賓後至者則拜之成踊送<lb/>
賓皆如初衆主人兄弟皆出門出門哭止闔門相者告<lb/>
就次于又哭括髪袒成踊於三哭猶括髮袒成踊三日<lb/>
<pb n="24a"/>
成服拜賓送賓皆如初<lb/>
　　　朝服下唯有深衣故道路服之<lb/>
云吉時道路深衣者以其朝服之下唯有深衣庶人之<lb/>
常服既以朝服反命出門去朝服還服吉時深衣三日<lb/>
成服乃去之<lb/>
　<lb/>
　<lb/>
　<lb/>
<pb n="24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儀禮要義卷二十三<lb/>
</p>
<p>
</p>
  </div>
</body>
</text>
</TEI>
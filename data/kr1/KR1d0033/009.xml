<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儀禮要義卷九</head> <lb/>
    <p>
<pb n="1a"/>
欽定四庫全書<lb/>
　儀禮要義卷九<lb/>
　　　　　　　　　　　　宋　魏了翁　撰<lb/>
　　鄉飲酒二<lb/>
　　　賓得獻將酢主人故降洗<lb/>
賓降洗注將酢主人　釋曰自此已下至西階上答拜<lb/>
論賓酢主人之事云將酢主人者案爾雅云酢報也前<lb/>
得主人之獻今將酌以報之故降洗而致潔敬故云將<lb/>
<pb n="1b"/>
酢主人也<lb/>
　　　盥後辭洗禮之常此賓未盥辭洗重之<lb/>
主人對賓坐取爵云云　釋曰此賓坐取爵適洗南盥<lb/>
坐取爵卒洗以此言之則賓未盥主人辭洗案鄉射賓<lb/>
盥訖將洗主人乃辭洗先後不同者彼與鄉人習禮輕<lb/>
故盥訖乃辭洗此鄉人將賓舉之故未盥先辭洗重之<lb/>
故也若然鄉射禮内兼有鄉大夫即尊與州長同於盥<lb/>
後辭洗者以其盥後辭洗是禮之常故也但鄉射賓坐<lb/>
<pb n="2a"/>
取爵適洗坐奠爵于篚下主人辭洗之時賓方奠爵于<lb/>
篚下此不奠爵篚下便言奠爵于篚者鄉射云賓坐取<lb/>
爵洗之時未得主人之命故得奠於篚下得主人之命<lb/>
乃奠于篚此則賓取爵適洗未奠之時主人即辭故奠<lb/>
于篚也<lb/>
　　　賓辭主人酌已奠觶而不舉不盡人歡<lb/>
賓辭坐取觶云云賓北面坐奠觶于薦東復位云云<lb/>
釋曰賓辭不解所辭之事案鄉射二人舉觶于賓與大<lb/>
<pb n="2b"/>
夫進坐奠于薦右賓與大夫辭坐受觶以興注云辭辭<lb/>
其坐奠觶以彼云賓與大夫辭即云坐受觶以興若自<lb/>
手受之以舉觶是禮已故賓與大夫可以當亢答之禮<lb/>
得云辭其親奠此禮初賓謙卑不辭其奠故經不云坐<lb/>
受以興然此辭是主人復親酌已故鄉射主人酬賔云<lb/>
賔辭鄭注云辭主人復親酌已是也云酬酒不舉君子不<lb/>
盡人之歡不竭人之忠以全交也並曲禮文案彼歡謂<lb/>
飲食忠謂衣服引之並證飲食<lb/>
<pb n="3a"/>
　　　主人自飲而盥尊介<lb/>
卒洗主人盥注盥者當為介酌　釋曰此主人自飲而<lb/>
盥者尊介也是以鄉射云大夫將酢主人卒洗主人盥<lb/>
注云盥者雖將酌自飲尊大夫不敢褻是其類也<lb/>
　　　射飲等皆三拜衆賔衆賔答一拜<lb/>
介降立于賔南主人西南面三拜衆賔衆賔皆答一拜<lb/>
　釋曰自此已下至奠于篚論獻衆賔之事云西南面<lb/>
者以其主人在阼階下衆賓在賓介之南故西南向拜<lb/>
<pb n="3b"/>
之云三拜一拜示徧不備禮也者衆賔各得主人一拜<lb/>
主人亦徧得一拜是不備禮故鄉射云三拜衆賓衆賓<lb/>
皆答一拜彼注云三拜示徧也一拜不備禮也大夫禮<lb/>
皆然故少牢云主人三拜𧃊者𧃊者皆答拜鄭云三拜<lb/>
旅之示徧也又有司徹云主人降南面拜衆賓于門東<lb/>
三拜衆賓門東北面皆答一拜大夫尊故也士則答再<lb/>
拜故特牲云主人三拜衆賓衆賓答再拜鄭云衆賓再<lb/>
拜者士賤旅之得備禮是也云不升拜賤也者此决上<lb/>
<pb n="4a"/>
主人與賓介行禮皆升堂拜至此三拜賔賤故不升拜<lb/>
至也<lb/>
　　　主人獻衆賔拜受者言三人則衆賔多矣<lb/>
主人揖升云云實爵于西階上獻衆賔衆賔之長升拜<lb/>
受者三人　釋曰云主人揖升者從三人為首一一揖<lb/>
之而升也云降洗升賓爵者以下不更言洗則以下因<lb/>
此不復洗矣云西階上獻衆賓者下别言衆賓之長三<lb/>
人則衆賓之中兼言堂下衆賓故鄭云衆賓多矣自三<lb/>
<pb n="4b"/>
人已下於下便以次歴言之矣云拜受者三人則堂下<lb/>
衆賔不拜受矣<lb/>
　　　賔介坐祭坐飲拜既爵三賔簡衆賔彌簡<lb/>
坐祭立飲不拜既爵授主人爵降復位　釋曰云卒爵<lb/>
不拜立飲立授爵賤者禮簡者賔賢能以賢者為賔其<lb/>
次為介不問長㓜其三賓德劣于賔介則數年之長㓜<lb/>
故上衆賔之長也賔介則坐祭坐飲又拜既爵此三賔<lb/>
則坐祭與賔介同不拜既爵立飲立授則異賤故禮簡<lb/>
<pb n="5a"/>
堂下衆賔不拜受簡於三人故云禮彌簡也知位在下<lb/>
者以其堂下立侍不合有席既不言席故位在下既不<lb/>
言其數則鄉人有學識者皆來觀禮皆入飲酒之内是<lb/>
以鄉射云旅酬堂上辯卒受者興以旅在下者明衆賔<lb/>
在堂下也<lb/>
　　　賔席末答拜以其無席上拜法<lb/>
實觶西階上坐奠觶遂拜執觶興賔席末答拜　釋曰<lb/>
云賔席末答拜者謂於席西南而非謂席上近西為末<lb/>
<pb n="5b"/>
以其無席上拜法也已下賔拜皆然<lb/>
　　　樂有歌有笙有間有合<lb/>
設席于堂亷東上注為工布席也側邊曰亷云云　釋<lb/>
曰自此下至樂正告于賔乃降論主人樂賔之事大判<lb/>
總為作樂其中别有四節之殊有歌有笙有間有合次<lb/>
第不同也案燕禮席工于西階上即云樂正先升大射<lb/>
亦云席工于西階上工六人四瑟始云小樂正從之不<lb/>
同者燕禮主於歡心尚樂故先云樂正先升大射主於<lb/>
<pb n="6a"/>
射畧於樂故辨工數乃云樂正從之也若然此主於樂<lb/>
不與燕同而席工下辨工數乃云樂正引者此臣禮避<lb/>
君也至於鄉射亦應主於射畧於樂而不言工數先云<lb/>
樂正而不與大射同者亦是避君之事也云為工席也<lb/>
者以鄉射燕禮大射皆席工連言此不言席工文不具<lb/>
爾故此為工布席下云工入升明此席也引燕禮者欲<lb/>
證此席為工又取此工席在西階東以其此經云堂亷<lb/>
東上不言階東故取燕禮西階上少東樂正又在工西<lb/>
<pb n="6b"/>
此下云樂正立於西階東而立在工西則知工席更在<lb/>
階東北面可知但此言近堂亷亦在階東彼云階東亦<lb/>
近堂亷也<lb/>
　　　工四人二瑟二歌皆有相此大夫制<lb/>
工四人二瑟瑟先相者二人皆左何瑟後首挎越内弦<lb/>
右手相　釋曰云四人大夫制也者此鄉大夫飲酒而<lb/>
云四人大射諸侯禮而云六人故知四人者大夫制也<lb/>
燕禮亦諸侯禮而云四人者鄭彼注云工四人者燕禮<lb/>
<pb n="7a"/>
輕從大夫制也鄉射是諸侯之州士為之其中兼有鄉<lb/>
大夫以三物詢衆庶行射禮法故工亦四人大夫制也<lb/>
若然士當二人天子當八人為差次也二瑟二人鼓瑟<lb/>
則二人歌也者既云工四人二人瑟眀二人鼓瑟可知<lb/>
也云相扶工也衆賓之少者為之者見鄉射云樂正適<lb/>
西方命弟子弟子則衆賓之少者也云每工一人者案<lb/>
周禮瞽三百人又此經二人瑟相者二人皆左何瑟又<lb/>
大射僕人正相大師以諸文言之故知每工一人若然<lb/>
<pb n="7b"/>
此經工四人二人瑟相二人則工二人歌雖不言相亦<lb/>
二人可知以空手無事故不言也云鄉射禮曰弟子相<lb/>
工如初入者彼謂將射樂正命弟子相工遷樂於下降<lb/>
時如初入之次第亦瑟先歌後<lb/>
　　　相師謂太師燕瑟面鼓飲射變於君<lb/>
注凡工瞽矇故有相之者相瑟者持瑟相歌徒相　釋<lb/>
曰云師即大師之官無目瞽矇之長也云後首者變於<lb/>
君也者案燕禮云小臣左何瑟面鼓注云燕尚樂可鼓<lb/>
<pb n="8a"/>
者在前也此鄉飲酒亦尚樂而不面鼓是變於君也案<lb/>
大射主於射畧於樂鄉射亦應主於射畧於樂所以面<lb/>
鼓亦是變於君也<lb/>
　　　貢賢能擬為卿大夫故歌小雅之三<lb/>
工歌鹿鳴四牡皇皇者華　釋曰凡歌詩之法皆歌其<lb/>
類此時貢賢能擬為卿大夫或為君所燕食以鹿鳴詩<lb/>
也或為君出聘以皇皇者華詩也或使反為君勞來以<lb/>
四牡詩也故賔賢能而預歌此三篇使習之也<lb/>
<pb n="8b"/>
　　　鄉飲燕禮有歌笙間合鄉大射畧<lb/>
卒歌主人獻工工左瑟一人拜不興受爵主人阼階上<lb/>
拜送爵　釋曰案此鄉飲酒及燕禮同是主歡心尚樂<lb/>
之事故有升歌笙間合樂及其獻工獻笙後間合不獻<lb/>
以知二節自前已得獻故不復重獻鄉射主於射畧於<lb/>
樂無笙間唯有合樂笙工並為至終總獻之大射亦主<lb/>
於射畧於樂但不間歌不合樂故有升歌鹿鳴三終主<lb/>
人獻工後乃下管新宫不復得獻此君禮異於鄉射也<lb/>
<pb n="9a"/>
若鄉射與大射同畧於樂大射不畧升歌而畧笙間合<lb/>
者二南是卿大夫之正小雅是諸侯之正鄭注鄉射云<lb/>
不畧合樂者不可畧其正諸侯不畧鹿鳴之等義亦然<lb/>
　　　獻酒正酬皆祭旅以下不洗不祭<lb/>
衆工則不拜受爵祭飲辯有脯醢不祭　釋曰云獻酒<lb/>
重無不祭也其正酬亦祭至於旅酬以下則不祭而已<lb/>
故下記云凡旅不洗不洗者不祭鄭注云敬禮殺也不<lb/>
甚潔也此衆工亦不洗而祭是以云獻酒重無不祭也<lb/>
<pb n="9b"/>
　　　獻法先瑟後歌隨太師所在以次獻之<lb/>
太師則為之洗注大夫若君賜之樂謂之大師云云<lb/>
釋曰云其獻之瑟則先歌則後者以其序入及升堂皆<lb/>
瑟先歌後其獻法皆先瑟後歌是以知獻之瑟先歌後<lb/>
隨大師所在以次獻之也燕禮云卒歌主人洗升獻工<lb/>
工不興左瑟一人拜受爵注云左瑟便其右一人工之<lb/>
長者也燕禮諸侯禮有常官不言大師以燕禮主為臣<lb/>
子故工四人從大夫制其大師入工不别言之也大射<lb/>
<pb n="10a"/>
云主人洗升實爵獻工工不興左瑟注云大師無瑟於<lb/>
是言左瑟者節也若大師在歌亦先得獻與燕異也<lb/>
　　　笙詩三篇亡鄭注禮與注詩異<lb/>
笙入堂下磬南北面立樂南陔白華華黍　釋曰案南<lb/>
陔注云孔子論詩雅頌各得其所時俱在耳篇第當在<lb/>
於此時遭戰國及秦之世而亡之其義則與衆篇之義<lb/>
合編故存至毛公為詁訓傳乃分衆篇之義各置於其<lb/>
篇端彼詩鄭注又與此不同者鄭君注禮之時未見毛<lb/>
<pb n="10b"/>
傳以為此篇孔子前亡注詩之時既見毛傳以為孔子<lb/>
後失必知戰國及秦之世者以子夏作序具序三篇之<lb/>
義明其詩見在毛公之時亡其辭<lb/>
　　　三笙一和今笙長一人堂下拜受爵<lb/>
主人獻之於西階上一人拜盡階不升堂受爵云云<lb/>
釋曰云一人拜者謂在地拜乃盡階不升堂受爵也云<lb/>
一人笙之長者也者笙者四人今言一人受爵明據為<lb/>
首長者而言也云笙三人和一人凡四人者案鄉射記<lb/>
<pb n="11a"/>
云三笙一和而成聲注三人吹笙一人吹和凡四人爾<lb/>
雅曰笙小者謂之和是也云鄉射禮曰笙一人拜于下<lb/>
者即此一人拜者亦在堂下可知但獻工之時拜送在<lb/>
西階東以工在階東故也此主人拜送笙之時在西階<lb/>
上以其笙在階下故不同也<lb/>
　　　堂上歌詩皆存堂下笙詩併亡<lb/>
乃間歌魚麗笙由庚歌南有嘉魚笙崇丘歌南山有<lb/>
臺笙由儀　釋曰此一經堂下吹笙堂上升歌間代而<lb/>
<pb n="11b"/>
作故謂之乃間也云謂一歌則一吹者謂堂上歌魚麗<lb/>
終堂下笙中吹由庚續之以下皆然此魚麗南有嘉魚<lb/>
南山有臺其詩見在云六者皆小雅篇也者見編在小<lb/>
雅之内故知之見在者鄭君亦先引其序後引其詩堂<lb/>
上歌者不亡堂下笙者即亡蓋當時方以類聚笙歌之<lb/>
詩各自一處故存者併存亡者併亡也<lb/>
　　　合樂謂堂上下衆聲俱作<lb/>
乃合樂周南闗雎葛覃卷耳召南鵲巢采蘩采蘋　釋<lb/>
<pb n="12a"/>
曰此一經論堂上堂下衆聲俱合之事也云合樂謂歌<lb/>
樂衆聲俱作者謂堂上有歌瑟堂下有笙磬合奏此詩<lb/>
故云衆聲俱作云周南召南國風篇也者案論語注國<lb/>
風之首篇謂十五國風之篇首義可知也云王后國君<lb/>
夫人房中之樂歌也者案燕禮記云有房中之樂注云<lb/>
弦歌周南召南之詩而不用鍾磬之節謂之房中者后<lb/>
夫人之所諷誦以事其君子是也既名房中之樂用鍾<lb/>
鼓奏之者諸侯卿大夫燕饗亦得用之故用鍾鼓婦人<lb/>
<pb n="12b"/>
用之乃不用鍾鼓則謂之房中之樂也<lb/>
　　　饗禮可進取燕禮可逮下其實饗燕同樂<lb/>
注鄉樂者風也小雅為諸侯之樂大雅頌為天子之樂<lb/>
　釋曰據此鄉飲酒為饗禮升歌鹿鳴進取諸侯之樂<lb/>
饗禮盛可以進取也云燕合鄉樂輕者可以逮下也鄭<lb/>
君據儀禮上下而言其實饗燕同樂知者穆叔如晉晉<lb/>
侯饗之歌鹿鳴之三是與燕禮同樂也若然小雅云饗<lb/>
或進取燕可以逮下者饗亦逮下也云春秋傳曰者襄<lb/>
<pb n="13a"/>
公四年左氏傳文彼云穆叔如晉晉侯享之金奏肆夏<lb/>
之三不拜工歌文王之三又不拜歌鹿鳴之三三拜<lb/>
　　　升歌合樂各有差肆夏同笙間有未聞<lb/>
注諸侯相與燕升歌大雅合小雅天子與次國小國之<lb/>
君燕亦如之與大國之君燕升歌頌合大雅其笙間云<lb/>
云　釋曰案詩譜云天子諸侯燕羣臣及聘問之賔皆<lb/>
歌鹿鳴合鄉樂鄭云諸侯相燕天子與國君燕與大國<lb/>
之君燕國語及襄公四年公言饗見之者亦欲饗同也向<lb/>
<pb n="13b"/>
來所言皆據升歌合樂有此尊卑之差若納賔之樂天<lb/>
子與五等諸侯同用肆夏是以燕禮納賔用肆夏禮記<lb/>
郊特牲云大夫之奏肆夏由趙文子始也是大夫不得<lb/>
用之其諸侯以上同用之也云其笙間之篇未聞者案<lb/>
鄉飲酒禮笙間之樂前與升歌同在小雅則知元侯及<lb/>
國君相饗燕笙間亦同升歌矣而云未聞者謂如由庚<lb/>
由儀之等篇名未聞<lb/>
　　　主人側降謂賔介不從<lb/>
<pb n="14a"/>
主人降席自南方側降注賔介不從　釋曰側者特也<lb/>
賔介不從故言側上文主人降賓介皆從降此獨不從<lb/>
者以其方燕禮殺故也<lb/>
　　　將留賓燕作相為司正以監惰者<lb/>
作相為司正司正禮辭許諾主人拜司正答拜　釋曰<lb/>
上經云一相迎于門外今將燕使為司正監察賓主之<lb/>
事故使相為司正也此司正升西階適阼階上案鄉射<lb/>
云司正升自西階由楹内適阼階上北面彼此同此不<lb/>
<pb n="14b"/>
言由楹内者省文也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儀禮要義卷九<lb/>
</p>
<p>
</p>
  </div>
</body>
</text>
</TEI>
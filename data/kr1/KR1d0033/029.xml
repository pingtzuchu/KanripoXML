<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儀禮要義巻二十九</head> <lb/>
    <p>
<pb n="1a"/>
欽定四庫全書<lb/>
　儀禮要義巻二十九<lb/>
　　　　　　　　　　　　宋　魏了翁　撰<lb/>
　　喪服經傳二<lb/>
　　　父以斬母以齊家無二尊<lb/>
父　釋曰周公設經上陳其服下列其人即此文父已<lb/>
下是為其人服上之服者也先陳父者此章恩義並設<lb/>
傳曰為父何以斬衰也父至尊也者言何以者問比例<lb/>
<pb n="1b"/>
以父母恩愛等母則在齊衰父則入于斬比並不同故<lb/>
問何以斬不齊衰答云至尊者天無二日家無二尊父<lb/>
是一家之尊尊中至極故為之斬也<lb/>
　　　此文在父下君上者君則兼諸侯大夫<lb/>
諸侯為天子　釋曰此文在父下君上者以下文君中<lb/>
雖言天子兼有諸侯及大夫此天子不兼餘君君中最<lb/>
尊上故特著文於上也<lb/>
　　　君尊與父同以義合故從義服<lb/>
<pb n="2a"/>
君　釋曰臣為之服此君内兼有諸侯及大夫故文在<lb/>
天子下鄭注曲禮云臣無君猶無天則君者臣之天故<lb/>
亦同之於父為至尊但義故還著義服也卿大夫承天<lb/>
子諸侯則天子諸侯之下卿大夫有地者皆曰君案周<lb/>
禮載師云家邑任稍地小都任縣地大都任畺地是天<lb/>
子卿大夫有地者若魯國季孫氏有費邑叔孫氏有郈<lb/>
邑孟孫氏有郕邑晉國三家亦皆有韓趙魏之邑是諸<lb/>
侯之卿大夫有地者皆曰君以其有地則有臣故也天<lb/>
<pb n="2b"/>
子不言公與孤諸侯大國亦有孤鄭不言者詩云三事<lb/>
大夫謂三公則大夫中含之也但士無臣雖有地不得<lb/>
君稱故僕𨽻等為其弔服加麻不服斬也<lb/>
　　　子不言適大而言長通上下<lb/>
父為長子　釋曰君父尊外次長子之重故其文在此<lb/>
言長子通上下則適子之號唯據大夫士不通天子諸<lb/>
侯若言大子亦不通上下案服問云君所主夫人妻大<lb/>
子適婦鄭注云言妻見大夫已下亦為此三人為喪主<lb/>
<pb n="3a"/>
也則天子下及大夫之下不通士若言世子亦不通上<lb/>
下唯據天子諸侯之子是以鄭云不言適子通上下非<lb/>
直長子得通上下冡子亦通上下故内則云冢子則大<lb/>
牢注云冡子猶言長子通於下也是冡子亦通上下也<lb/>
云亦言立適以長者欲見適妻所生皆名適子第一子<lb/>
死也則取適妻所生第二長者立之亦名長子若言適<lb/>
子唯據第一者若云長子通立適以長故也<lb/>
　　　為長子不問斬而問三年舉輕明重<lb/>
<pb n="3b"/>
傳曰何以三年也正體於上又乃將所傳重也釋以其<lb/>
俱是子不杖章父為衆子期此章長子則為之三年故<lb/>
發何以之傳也不問斬而問三年者斬重而三年輕長子<lb/>
非尊極故舉輕以問之輕者尚問明重者可知故舉輕<lb/>
以明重也云正體於上又乃將所傳重也者此是答辭<lb/>
也以其父祖適適相承為上已又是適承之於後故云<lb/>
正體於上云又乃将所傳重者為宗廟主是有此二事<lb/>
乃得三年云庶子不得為長子三年不繼祖也者此明<lb/>
<pb n="4a"/>
適適相承故須繼祖乃得為長子三年也<lb/>
　　　為父後者然後為長子三年<lb/>
庶子不得為長子三年不繼祖也　釋曰云此言為父<lb/>
後者然後為長子三年者經云繼祖即是為祖後乃得<lb/>
為長子三年鄭云為父後者然後為長子三年不同者<lb/>
周之道有適子無適孫適孫猶同庶孫之例要適子死<lb/>
後乃立適孫乃得為長子三年是為父後者然後為長<lb/>
子三年也云重其當先祖之正體者觧經正體于上又<lb/>
<pb n="4b"/>
云又以其将代己為宗廟主也者釋經傳重<lb/>
　　　為父後者之弟則庶子衆子亦名庶<lb/>
云庶子者為父後者之弟也者謂兄得為父後者是適<lb/>
子其弟則是庶子是為父後者之弟不得為長子三年<lb/>
此鄭據初而言其實繼父祖身三世長子四世乃得三<lb/>
年也云言庶者逺别之也者庶子妾子之號適妻所生<lb/>
第二者是衆子今同名庶子逺别於長子故與妾子同<lb/>
號<lb/>
<pb n="5a"/>
　　　言繼祖不言禰容祖禰共廟<lb/>
云小記曰不繼祖與禰此但言祖不言禰容祖禰共廟<lb/>
者案祭法云適士二廟官師一廟鄭注云官師中下之<lb/>
士祖禰共廟則此容祖禰共廟據官師而言若然小記<lb/>
所云祖禰并言者是適士二廟者也祖禰共廟不言禰<lb/>
直言祖舉尊而言<lb/>
　　　長子斬不必五世鄭微破先師説<lb/>
鄭注小記云言不繼祖禰則長子不必五世者鄭前有<lb/>
<pb n="5b"/>
馬融之等解為長子五世鄭以義推之已身繼祖與禰<lb/>
通己三世即得為長子斬長子唯四世不待五世也此<lb/>
微破師馬融之義也以融是先師故不正言而云不必<lb/>
而己也若然雖承重不得三年有四種一則正體不得<lb/>
傳重謂適子有廢疾不堪主宗廟也二則傳重非正體<lb/>
庶孫為後是也三則體而不正立庶子為後是也四則<lb/>
正而不體立適孫為後是也案喪服小記云適婦不為<lb/>
舅後者則姑為之小功鄭注云謂夫有廢疾他故若死<lb/>
<pb n="6a"/>
而無子不受重者婦既小功不大功則夫死亦不三年<lb/>
期可知也<lb/>
　　　不言所後之父或後祖父以上不定<lb/>
為人後者　釋曰此出後大宗其情本疏故設文次在<lb/>
長子之下也案喪服小記云繼别為大宗繼禰為小宗<lb/>
大宗即下文為宗子齊衰三月彼云後大宗者則此所<lb/>
後亦後大宗者也云何以三年者以生己父母三年彼<lb/>
不生己亦為之三年故發問比例之傳也云受重者必<lb/>
<pb n="6b"/>
以尊服服之者答辭也雷氏云此文當云為人後者為<lb/>
所後之父闕此五字者以其所後之父或早卒今所後<lb/>
其人不定或後祖父或後曽髙祖故闕之見所後不定<lb/>
故也云何如而可為之後問辭同宗則可為之後答辭<lb/>
大宗子當収聚旅人非同宗則不可謂同承别子之後<lb/>
一宗之内若别宗同姓亦不可以其収族故也又云何<lb/>
如而可以為人後問辭云支子可也答辭以其他家適<lb/>
子當家自為小宗小宗當収歛五服之内亦不可闕則<lb/>
<pb n="7a"/>
適子不得後他故取支子支子則第二已下庶子也不<lb/>
言庶子云支子者不限妾子而已若然適子不得後人<lb/>
無後亦當有立後之義也云為所後者之祖父母已下<lb/>
之親至若子謂如死者之親子則死者祖父母則當已<lb/>
曽祖父母齊衰三月也妻謂死者之妻即後人之母也<lb/>
妻之父母昆弟昆弟之子並據死者妻之父母妻之昆<lb/>
弟妻之昆弟之子於後人為外祖父母及舅與内兄弟<lb/>
皆如親子為之著服也若然不言為父此經直言為所<lb/>
<pb n="7b"/>
後者之祖父母及妻及死者外親之等不言死者緦麻<lb/>
小功大功及期之骨肉親者子夏作傳舉疏以見親言<lb/>
外以包内骨肉親者如親子可知<lb/>
　　　妻為夫斬以在家天父出則天夫<lb/>
妻為夫傳曰夫至尊也　釋曰自此已下論婦人服也<lb/>
婦人卑於男子故次之案曲禮云天子曰后諸侯曰夫<lb/>
人大夫曰孺人士曰婦人庶人曰妻后以下皆以義稱<lb/>
士庶人得其總名妻齊也妻為夫者上從天子下至庶<lb/>
<pb n="8a"/>
人皆同為夫斬衰也傳言夫至尊者雖是體敵齊等夫<lb/>
者猶是妻之尊敬以其在家天父出則天夫又婦人有<lb/>
三從<lb/>
　　　妾為君服斬君至尊<lb/>
妾為君傳曰君至尊也　釋曰妾賤於妻故次妻後案<lb/>
内則云聘則為妻奔則為妾既名為妾故不得名壻為<lb/>
夫故加其尊名名之為君也亦得接於夫又有尊事之<lb/>
稱故亦服斬衰也<lb/>
<pb n="8b"/>
　　　女子子别於男子在室關許嫁者<lb/>
女子子在室為父　釋曰自此盡為父三年論女子子<lb/>
為父出及在室之事制服又與男子不同云女子子者<lb/>
子女也别有男子也者男子女子各單稱子是對父母<lb/>
生稱今於女子别加一字故雙言二子以别於男一子<lb/>
者云言在室者闗已許嫁者内則女子十年不出又云<lb/>
十有五年而笄女子子十五許嫁而笄謂女子子年十<lb/>
五笄四徳已備許嫁與人即加笄與丈夫二十而冠同<lb/>
<pb n="9a"/>
死而不殤則同成人矣身既成人亦得為父服斬也<lb/>
　　　媍人服於女子子下言布言三年<lb/>
布總箭笄髽衰三年　釋曰上文不言布不言三年至<lb/>
此言之上以哀極故沒其布名與年月至此須言之故<lb/>
也以其笄既用箭則總不可不言用布又上文絰至練<lb/>
有除者此經三年既與男子有殊並終三年乃始除之<lb/>
矣案喪服小記云婦人帶惡笄以終喪彼謂婦人期服<lb/>
者帶與笄終喪此斬衰帶亦練而除笄亦終三年矣故<lb/>
<pb n="9b"/>
以三年言之云此妻妾女子子喪服之異子者鄭據經<lb/>
上下婦人服斬者而言若然周公作經越妻妾而在女<lb/>
子子之下言之者雷氏云服者本為至情故在女子之<lb/>
下云謂之總者既束其本又總其末者鄭解此經云布<lb/>
總者只為出紒後垂為飾者而言以其布總六升與男<lb/>
子冠六升相對故知據出見者而言是以鄭云謂之總<lb/>
者既束其本又總其末也云箭笄篠竹也者案尚書禹<lb/>
貢云篠蕩既敷孔云篠竹箭是箭篠為一也又云髽露<lb/>
<pb n="10a"/>
紒也猶男子之括髪者髽有二種案士喪禮曰婦人髽<lb/>
于室注云姑死婦人將斬衰者去笄而纚將齊衰者骨<lb/>
笄而纚今言髽者亦去笄纚而紒也云斬衰括髪以麻<lb/>
則髽亦用麻者案喪服小記云斬衰括髪以麻免而以<lb/>
布男子髻髪與免用布有文婦人髽用麻布無文鄭以<lb/>
男子髻髪婦人髽同在小歛之節明用物與制度亦應<lb/>
不殊但男子陽以外物為名名為括髪婦人隂以内物<lb/>
為稱稱為髽為異耳鄭引漢法幓頭況者古之括髪其<lb/>
<pb n="10b"/>
髽之状亦如此故鄭注士喪禮云其用麻布亦如著幓<lb/>
頭也引喪服小記者彼男子冠婦人笄相對云男子免<lb/>
而婦人髽者亦小記之文此免既齊衰以下用布而免<lb/>
則髽是齊衰以下亦同用布為髽相對而言也但男子<lb/>
陽多變斬衰名括髪齊衰以下名免耳婦人隂少變故<lb/>
齊斬婦人同名髽<lb/>
　　　齊衰將袒以免代冠免制未聞<lb/>
士喪禮鄭注云衆主人免者齊衰將袒以免代冠免之<lb/>
<pb n="11a"/>
制未聞舊説以為如冠状廣一寸亦引小記括髪及漢<lb/>
幓頭為説則括髪及免與髽三者雖用麻布不同皆如<lb/>
著幓頭不别若然成服以後斬衰至緦麻皆冠如著幓<lb/>
頭婦人皆露紒而髽<lb/>
　　　男子衰裳並見女子直名衰<lb/>
云凡服上曰衰下曰裳此但言衰不言裳婦人不殊裳<lb/>
者以其男子殊衣裳是以衰綴於衣衣統名為衰故衰<lb/>
裳並見案周禮内司服王后六服皆單言衣不言裳以<lb/>
<pb n="11b"/>
連衣裳不别見裳則此喪服亦連裳於衣裳亦綴於衣<lb/>
而名衰故直名衰無裳之别稱也云衰如男子衰者婦<lb/>
人衰亦如下記所云凡衰外削幅以下之制如男子衰<lb/>
也云下如深衣者如深衣六幅破為十二闊頭鄉下狹<lb/>
頭鄉上縫齊倍要也云深衣則衰無帶下者案下記云<lb/>
衣帶下尺注云衣帶下尺者要也廣尺足以掩裳上際<lb/>
也今此裳既縫著衣不見裏衣故不湏要以掩裳上際<lb/>
故知無要也云又無祍者又案下記云祍二尺有五寸<lb/>
<pb n="12a"/>
注云祍所以掩裳際也彼據男子陽多變故衣裳别制<lb/>
裳又前三幅後四幅開兩邊露裡衣是以須祍屬衣兩<lb/>
旁垂之以掩交際之處此既下如深衣縫之以合前後<lb/>
兩邊不開故不須祍以掩之也案深衣云續祍鉤邊注<lb/>
云續猶屬也祍在裳旁者也屬連之不殊裳前後也鉤<lb/>
邊如今曲据也彼吉服深衣須有曲𥚑之祍此婦人凶<lb/>
服之衰下連裳雖如深衣不得盡如深衣并有祍故鄭<lb/>
總云下無祍則非直無喪服之祍亦無吉服深衣之祍<lb/>
<pb n="12b"/>
也<lb/>
　　　吉笄有象有玉喪中唯有箭有榛<lb/>
釋曰云箭笄長尺吉笄尺二寸者此斬之笄用箭下記<lb/>
云女子子適人為父母婦為舅姑用惡笄鄭以為榛木<lb/>
為笄則檀弓南宫縚之妻之姑之喪云蓋榛以為笄是<lb/>
也吉時大夫士與妻用象天子諸侯之后夫人用玉為<lb/>
笄今於喪中唯有此箭笄及榛二者若言寸數亦不過<lb/>
此二等以其斬衰尺吉笄尺二寸檀弓南宫縚之妻為<lb/>
<pb n="13a"/>
姑榛以為笄亦云一尺則大功以下不得更容差降鄭<lb/>
注小記云笄所以卷髪既直同卷髪故五服略為一節<lb/>
皆用一尺而已是以女子子為父母既用榛笄卒哭之<lb/>
後折吉笄之首歸於夫家以榛笄之外無可差降故用<lb/>
吉笄也若然總不言吉而笄言者以其喪中有用吉笄<lb/>
之法故小記無折笄之法當記文故小記折吉笄之首<lb/>
是也<lb/>
　　　總用布六升與男子冠同首飾<lb/>
<pb n="13b"/>
云總六升者首飾象冠數也上云男子冠六升此女子<lb/>
子總用布當男子冠用布之處故同六升以同首飾故<lb/>
也十五升首飾尊故吉服之冕三十升亦倍於朝服十<lb/>
五升也云長六寸謂出紒後所垂為飾也鄭知者若據<lb/>
其束本人所不見何寸數之有乎故鄭以六寸據垂之<lb/>
者此斬衰六寸南宫縚妻為姑總八寸以下雖無文大<lb/>
功當與齊同八寸緦麻小功同一尺吉總當尺二寸與<lb/>
笄同也<lb/>
<pb n="14a"/>
　　　喪冠倍衰之升吉服冕亦倍朝服<lb/>
　　　女為父服齊衰後被出更服斬<lb/>
子嫁反在父之室為父三年云反在父之室者以其出<lb/>
時父已死初服齊衰不與在室同既服齊衰後反被出<lb/>
更服斬衰即與在室同故須言在室也言三年者亦有<lb/>
事須言以其初死服朞服死後被出向父家更服斬衰<lb/>
三年與上在室者同<lb/>
　　　凡女行於大夫已上曰嫁士庶曰適人<lb/>
<pb n="14b"/>
云凡女行於大夫已上曰嫁行於士庶人者曰適人案<lb/>
齊衰三月章云女子子嫁者未嫁者為曽祖父母傳曰<lb/>
嫁者嫁於大夫未嫁者成人而未嫁者是行於大夫曰<lb/>
嫁不杖章云女子子適人者為其父母昆弟之為父後<lb/>
者傳雖不觧喪本文是士故知行于士庶人曰適人庶<lb/>
人謂庶人在官者府史胥徒名曰庶人至於民庶亦同<lb/>
行士禮以禮窮則同之行大夫以上曰嫁若天子之女<lb/>
嫁於諸侯諸侯之女嫁于大夫出嫁為夫斬仍為父母<lb/>
<pb n="15a"/>
不降之者以其外宗内宗及與諸侯為兄弟者為君皆<lb/>
斬明知女雖出嫁反為君不降若然下傳云婦人不二<lb/>
斬猶曰不二天今若為夫斬又為父斬則是二天與傳<lb/>
違者彼不二天者以婦人有三從之義無自專之道欲<lb/>
使一心於其天此乃尊君冝斬不可以輕服服之不得<lb/>
以彼决此若然外宗内宗與諸侯為兄弟服斬者豈不<lb/>
為夫服斬乎明為君斬為夫亦斬矣<lb/>
　　　公士大夫者謂公卿大夫<lb/>
<pb n="15b"/>
公士大夫之衆臣為其君布帶繩屨云士卿士也者以<lb/>
其在公之下大夫之上尊卑當卿之位故知是卿士也<lb/>
不言公卿言士者欲見公無正職大夫又承副於卿士<lb/>
之言事卿有職事之重故變言士<lb/>
　　　諸侯有公卿謂大國立孤一人<lb/>
云公卿大夫厭於天子諸侯故降其衆臣布帶繩屨者<lb/>
鄭公卿大夫天子諸侯並言之者欲見天子諸侯下皆<lb/>
有公卿大夫公卿大夫下皆有貴臣衆臣若然天子諸<lb/>
<pb n="16a"/>
侯下公卿大夫周禮典命及大宰具有其文此諸侯下<lb/>
公卿典命大國立孤一人是也以其諸侯無公故以孤<lb/>
為公卿燕禮云若有諸公則先卿獻之鄭注云諸公者<lb/>
大國之孤也孤一人言諸者容牧有三監是以其孤為<lb/>
公<lb/>
　　　室老與士為貴臣其餘皆衆臣<lb/>
傳曰公卿大夫室老士貴臣云云君謂有地者也　釋<lb/>
曰云室老士貴臣其餘皆衆臣也者傳以經直云衆臣<lb/>
<pb n="16b"/>
不分别上下貴賤故云室老士二者是貴臣其餘皆衆<lb/>
臣也云有地者衆臣杖不以即位欲見公卿大夫或有<lb/>
地或無地衆臣為之皆有杖但無地公卿大夫其君卑<lb/>
衆臣為之皆得以杖與嗣君同即阼階下朝夕哭位若<lb/>
有地公卿大夫其君尊衆臣雖杖不得與嗣君同即阼<lb/>
階下朝夕哭位下君故也<lb/>
　　　有地卿大夫有邑宰家相無地直有家相<lb/>
云室老家相也者左氏傳云臧氏老論語云趙魏老是<lb/>
<pb n="17a"/>
家臣稱老云家相者案曲禮云大夫不名家相長妾以<lb/>
大夫稱家是室老相家事者也云士邑宰也者雜記云<lb/>
大夫居廬士居堊室鄭注云士居堊室亦謂邑宰也與<lb/>
此同皆謂邑宰為士也若然孤卿大夫有采邑者其邑<lb/>
既有邑宰又有家相若魯三卿公山弗擾為季氏費宰<lb/>
子羔為孟氏之郕宰之類皆為邑宰也陽貨冉有子路<lb/>
之等為季氏家相亦名家宰若無地卿大夫則無邑宰<lb/>
直有家宰則孔子為魯大夫而原思為之宰是直有家<lb/>
<pb n="17b"/>
相者也此等諸侯之臣而有貴臣衆臣之事案周禮載<lb/>
師云家邑任稍地小都任縣地大都任畺地是天子公<lb/>
卿大夫有采地者也案鄭志答云天子之卿其地見賜<lb/>
乃有何由諸侯之臣正有此地則天子下有無地者也<lb/>
有采地者有邑宰復有家相無地者直有家相可知<lb/>
　　　畿内諸侯不世爵此經乃有嗣君<lb/>
云君嗣君也者　釋傳云君服但其君已死矣更有君<lb/>
為死君之服故知是嗣君若然案王制畿内諸侯不世<lb/>
<pb n="18a"/>
爵而世禄彼則天子公卿大夫未爵命得有嗣君者以<lb/>
世禄降未得爵亦得為嗣君況其中兼畿外諸侯下卿<lb/>
大夫也且詩云維周之士不顯亦世左氏傳云官有世<lb/>
功則有官族皆是臣有世功子孫得襲爵故雖畿内公<lb/>
卿大夫有嗣君<lb/>
　　　周屨後謂菲漢時謂不借<lb/>
云繩菲今時不借也者周時人謂之屨子夏時人謂之<lb/>
菲漢時謂之不借者此凶荼屨不得從人借亦不得借<lb/>
<pb n="18b"/>
人<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儀禮要義卷二十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩解頤卷一</head> <lb/>
    <p>
<pb n="1a"/>
欽定四庫全書<lb/>
　詩解頤卷一<lb/>
　　　　　　　　　　　　　明　朱善　撰<lb/>
國風一<lb/>
　　　周南總論<lb/>
周天子之國南南方諸侯之國也謂之周南者修齊治<lb/>
平之道本之乎天子達之乎諸侯表立于此而天下無<lb/>
不知所取正焉法立于此而天下無不知所取則焉此<lb/>
<pb n="1b"/>
化之所以行而俗之所以美也由闗雎而螽斯其詩作<lb/>
於宫中此身修家齊之效也桃夭兔罝芣苢其詩作于<lb/>
國中此家齊國治之效也漢廣汝墳其詩作于南國此<lb/>
國治天下平之漸也若麟趾則又王者之瑞也故以是<lb/>
終焉是時王道明盛國不得異政家不得殊俗故以南<lb/>
之一字該之則南方諸侯之風皆可得而見矣<lb/>
　　　闗雎<lb/>
淑者善也是女徳之至著者也凡温恭慈惠端莊静一<lb/>
<pb n="2a"/>
悉舉之矣文王聖人也而詠其徳者一言以蔽之不過<lb/>
曰敬而已大姒聖女也而詠其徳者一言以蔽之不過<lb/>
曰淑而已葢能敬則能静存動察而無一時之或怠<lb/>
無一事之或忽其自强不息以此其純亦不已亦以此<lb/>
此所以為乾之健也能淑則能事上接下而無一事之<lb/>
或愆無一理之或遺其配至尊也以此其奉宗廟也亦<lb/>
以此此所以為坤之順也故曰窈窕淑女君子好逑言<lb/>
能體坤道之順以承乾也<lb/>
<pb n="2b"/>
　　　葛覃首章<lb/>
黄鳥飛鳴乃春暮初夏之時葛方長而未盛未可刈也<lb/>
而已動女工之思見其念念不忘也<lb/>
　　　　二章<lb/>
刈而後濩濩而後績績而後成布成布而後為衣其為<lb/>
之也有序其服之也不厭此所以為勤且儉也<lb/>
　　　　三章<lb/>
師氏導我者也則必毎事而詢訪見其不敢專也父母<lb/>
<pb n="3a"/>
生我者也則必及時而問安見其不敢忘也君子宗主<lb/>
我者也則必因師以致告見其不敢褻也<lb/>
　　　　　總論<lb/>
此詩三章首章是未為絺綌以前事二章是正為絺綌<lb/>
時事三章是既為絺綌以後事所謂勤儉孝敬亦非后<lb/>
妃之自言也乃讀詩者即為絺為綌之辭而知其能勤<lb/>
即澣濯無斁之辭而知其能儉因其告師氏而知其能<lb/>
敬因其歸寧父母而知其能孝前關雎之所謂淑指其<lb/>
<pb n="3b"/>
徳之全體言也此所謂勤儉孝敬又各就其一事言之也<lb/>
所謂后妃之本者勤儉孝敬正修身之事身固家國天<lb/>
下之本也<lb/>
　　　卷耳<lb/>
卷耳易得之物頃筐易盈之器其采之非必難且勞也<lb/>
然采之又采而不盈頃筐何也則以其心在乎君子而<lb/>
不在乎物也于是舍之而置彼大路之旁焉其心之專<lb/>
一而不暇于他可知也<lb/>
<pb n="4a"/>
　　　　　總論<lb/>
此詩見后妃之于君子思之切憂之深望之至然有懇<lb/>
惻至到之意而無悲愁悽愴之懐葢所以憂思者情也<lb/>
雖憂而不至于傷雖思而不至于悲者后妃之所以性<lb/>
其情也噫此所以為不可及也<lb/>
　　　樛木螽斯<lb/>
樛木美后妃不妬忌而衆妾有祝願之誠螽斯美后妃<lb/>
不妬忌而子孫有衆多之盛葢正家之道始于閨門尊<lb/>
<pb n="4b"/>
卑之分雖不可以不嚴而必均其施于房帷之間貴賤<lb/>
之位雖不可以不定而必霈其澤于衽席之際故上無<lb/>
嫉妬之心則下無怨恨之意和氣充溢瑞慶流衍福履<lb/>
之綏子孫之衆自有不期然而然者矣噫此文王大姒<lb/>
之徳所以為盛而有周八百年之業所以必自此而基<lb/>
之也歟<lb/>
　　　桃夭<lb/>
宜者和順之意和則不乖順則無逆此非勉强所能致<lb/>
<pb n="5a"/>
也必孝不衰于舅姑敬不違于夫子慈不遺於卑幼義<lb/>
不咈于夫之兄弟而後可以謂之宜是豈易而能哉之<lb/>
子之所謂宜猶后妃之所謂淑然淑以其徳之藴于中<lb/>
者言宜以其效之著于外者言惟其有是徳故可必其<lb/>
有是效也后妃躬行而倡于上之子則傚而應于下故<lb/>
于歸之際見者知其必有以宜室宜家焉此亦可以觀<lb/>
感應之機矣<lb/>
　　　免罝<lb/>
<pb n="5b"/>
罝兔即武夫之事武夫即罝兔之人肅肅以言其敬赳<lb/>
赳以言其勇曰干城以其才之著于外者言也曰好仇<lb/>
曰腹心則以其德之藴于中者言也以武夫之賤而才<lb/>
可以為千城徳可以為好仇為腹心是何人才之盛若<lb/>
此哉葢幸而遇聖人之世又幸而生聖人之國則其親<lb/>
炙聖人之化固宜其成就之若此也棫樸之詠文王曰<lb/>
豈弟君子遐不作人旱麓之詠文王曰周王夀考遐不<lb/>
作人是人才之作興固本之文王之徳尤本之文王之<lb/>
<pb n="6a"/>
夀也有文王之徳故其造就之也速有文王之夀故其<lb/>
涵養之也深雖以罝兔之野人而嶷然可以為公侯之<lb/>
良輔則其在官使者從可知矣<lb/>
　　　漢廣<lb/>
漢之廣者不可泳江之永者不可方以比女徳之端莊<lb/>
静一者不可求也言今日之不可求則知前日之可求<lb/>
矣前日之可求衰世之俗也今日之不可求聖人之化<lb/>
也夫觀聖人之化不於其他而必於江漢之㳺女何也<lb/>
<pb n="6b"/>
曰天下之治正家為先録一漢廣以見天下之家正也<lb/>
天下之家正而天下治矣非聖人之化而能若是哉<lb/>
　　　汝墳<lb/>
周南十一篇而南國之詩僅居其二何也曰漢廣汝墳<lb/>
之間是非一國也而其被聖人之化則一而已矣不録<lb/>
則無以見其風俗之善盡録則又有不勝其可録者焉<lb/>
故録一漢廣以見其德之端莊其性之静一者非特一<lb/>
游女而已也録一汝墳以見其意之忠厚其志之專慤<lb/>
<pb n="7a"/>
者又非特一行役之婦人而已也是時王化自北而南<lb/>
故觀于桃夭而見化之行于國中者如此觀于漢廣汝<lb/>
墳而見化之行于南國者又如此詩亦何以多為哉<lb/>
　　　麟趾<lb/>
麟性仁厚故其趾亦仁厚然非獨其趾之仁厚而己有<lb/>
額焉可抵而不以抵則其額亦仁厚也有角焉可觸而<lb/>
不以觸則其角亦仁厚也此見物性之仁者其體雖不<lb/>
一而固無一體之不仁也文王后妃仁厚故其子亦仁<lb/>
<pb n="7b"/>
厚然非獨其子之仁厚而己有公姓焉其被化而仁厚<lb/>
無以異于公子也有公族焉其被化而仁厚無以異于<lb/>
公姓也此見聖徳之仁者其人雖不一而固無一人之<lb/>
不仁也詩人言之不足而重嗟歎之首章之于嗟所以<lb/>
歎公子之即麟也二章之于嗟所以歎公姓之即麟也<lb/>
三章之于嗟又以歎公族之即麟也始焉即物以興乎<lb/>
人終焉因人而擬諸物其所感者深矣<lb/>
　　　　　二南總論<lb/>
<pb n="8a"/>
讀聖賢之書必自大學始誦三百篇之詩必自二南始<lb/>
二南之與大學實相表裏葢大學是言修齊治平之理<lb/>
二南是言聖人修齊治平之事大學是聖人立法以教<lb/>
人如射之必至于彀大匠必用夫規矩二南是聖人躬<lb/>
行心得于上而化行俗美于下乃羿之發而必中大匠<lb/>
之巧用規矩以成其室屋者也然則讀大學者固不可<lb/>
不知二南而學二南者又豈可徒誦其文而不考聖人<lb/>
行事之實哉<lb/>
<pb n="8b"/>
　　召南<lb/>
　　　鵲巢<lb/>
周南之與召南合而言之則周南猶易之有乾召南猶<lb/>
易之有坤分而言之則國君能正心修身以刑其家是<lb/>
亦一乾道也夫人能專静純一以配其君是亦一坤道<lb/>
也推而至于大夫妻亦然凡為夫者皆屬乎乾道凡為<lb/>
妻者皆屬乎坤道葢陽健而隂順陽唱而隂和陽主其<lb/>
始隂成其終此天地之常經其理則通上下而無間其<lb/>
<pb n="9a"/>
道則亘古令而不易能盡斯道者夫愛其内助婦愛其<lb/>
刑家交相愛而家道成矣然則周南之始闗雎召南之<lb/>
始鵲巢讀詩者其可易而觀之哉<lb/>
　　　采蘩<lb/>
蘋蘩蕰藻之薦者夫人之職夙夜將事之敬者夫人之<lb/>
心國君之于夫人固曰將以共承宗廟之重也苟不能<lb/>
以誠敬之心奉祭祀之事則何以配君子而為宗廟主<lb/>
哉采之于沼沚之中用之于宗廟之内舉一事之始終<lb/>
<pb n="9b"/>
而見其無不敬也竦敬于未祭之先舒遲于既去之後<lb/>
舉全體之始終而見其無不敬也知闗雎葛覃為天下<lb/>
風化之首則知鵲巢采蘩亦一國風化之首其謂之<lb/>
坤承乾以此<lb/>
　　　草蟲<lb/>
卷耳后妃之思其君子也草蟲大夫妻之思其君子也<lb/>
曰汝墳曰殷其靁又行役者之妻之思其君子尊卑之<lb/>
分雖殊而室家之情則一于以見地有逺近心無逺近<lb/>
<pb n="10a"/>
時有古今心無古今正風之所以為正者以行役之有<lb/>
時故雖有别離之思而無怨恨之情也變風之所以為<lb/>
變者以行役之無期故既有别離之苦而又有怨恨之<lb/>
懐也為人上者必有絜矩之恕則能以己之心度人之<lb/>
心征役不至于繁興而人遂室家之樂矣<lb/>
　　　采蘋<lb/>
采之而後盛之盛之而後湘之既足以見其循序采之<lb/>
有其處盛之有其物湘之有其器復足以見其有常葢<lb/>
<pb n="10b"/>
由其嚴敬之存乎中是以整飭之著于外嚴敬以心言<lb/>
整飭以事言心之嚴敬者所以為整飭之本事之整飭<lb/>
者所以為嚴敬之騐也奠之必于宗室之牖下則見其<lb/>
事之益嚴也主之必以有齊之季女則見其人之能敬<lb/>
也質之美自季女言之也化之逺本聖人言之也<lb/>
　　　甘棠<lb/>
敬其師者視其書冊而不敢越愛其親者視其杯棬而<lb/>
不能舉召伯之于南國有師保之尊有父母之親民之<lb/>
<pb n="11a"/>
思之固未嘗一日忘也其人雖不可得而見其徳猶可<lb/>
得而想則其跡之所寓有若甘棠者焉其人豈忍輕棄<lb/>
之哉始而曰勿翦謂不可翦其枝葉也曰勿伐謂不可<lb/>
伐其條榦也繼而曰勿敗則非特勿伐而已雖敗折之<lb/>
且有所不可也終而曰勿拜則非特勿敗而已雖拜屈<lb/>
之且有所不可也所以然者以召伯嘗于此乎茇于此<lb/>
乎憩且説也其愛之愈久而愈深如此讀是詩者可以<lb/>
見文王之風化逺矣召伯之政教深矣南國之風俗厚<lb/>
<pb n="11b"/>
矣噫是豈後世所能及哉<lb/>
　　　行露<lb/>
貞信之女此能遵召伯之教服文王之化者也强暴之<lb/>
男此不遵召伯之教不服文王之化者也豈文王召伯<lb/>
之教化能行於貞信之女而不能行于强暴之男邪葢<lb/>
當是時南國之人染商之惡俗方深被周之善政猶淺<lb/>
則其或變或不變固不可以一律齊也譬之陽氣之復<lb/>
一陽之微雖不足以勝五隂之盛然其氣之上騰已駸<lb/>
<pb n="12a"/>
駸乎不可遏矣積而至於薫蒸透徹則陽盛隂微而為<lb/>
夬為乾自有不期然而然者矣桃夭之宜室宜家純乎<lb/>
純者也漢廣之游女歎其終不可求此被化而先變者<lb/>
也行露之貞女見訟而召致於獄此被化而未純者也<lb/>
斯女也葢幸而遇聖人之世不幸而逺聖人之居也太<lb/>
陽雖無私而其照隂崕也獨後陽春雖無私而其至隂<lb/>
谷也獨遲其勢則然也<lb/>
　　　殷其靁<lb/>
<pb n="12b"/>
何斯違斯念其久也莫敢或遑閔其勞也振振君子美<lb/>
其徳也歸哉歸哉望其至也往後者君子事上之義思<lb/>
念者婦人愛夫之情二者固並行而不相悖也<lb/>
　　　　　總論<lb/>
二南言振振者凡三螽斯之振振以衆盛言也麟趾之<lb/>
振振以仁厚言也殷其靁之振振以信厚言也自子孫<lb/>
之衆多而言故取其盛自聖化之漸濡而言故取其仁<lb/>
自室家之别離而言故取其信言固各有所指也<lb/>
<pb n="13a"/>
　　　摽有梅<lb/>
始而迨吉猶有待也繼而迨今則已迫矣終而謂之則<lb/>
愈迫矣是葢汲汲于求售者而豈可以貞信許之邪嘗<lb/>
試思之男有家女有室必有待乎父母之命今而曰求<lb/>
我庶士則是苟有求之者將不待父母之命而輕以其<lb/>
身許人也豈有當聖人之世輕以其身自許于人而可<lb/>
以為貞乎意斯女也必不幸而父母俱亡内之無兄弟<lb/>
之可依外之無㛰姻之可托其勢孤其援寡處于昬亂<lb/>
<pb n="13b"/>
之俗惴惴乎惟恐其身之不保故其形于言者如此其<lb/>
亦可念也已若是則亦聖人之所許也<lb/>
　　　江有汜<lb/>
始而不我以者私欲之害乎良心也終而遂能悔者天<lb/>
理之勝乎私欲也自一人之身言之則可以見其私欲<lb/>
消而天理復自天下之勢言之又可以騐夫聖化行而<lb/>
美俗成使其終迷而不悔則是詩也且為抆淚謳吟之<lb/>
作而風遂變矣寒谷之無温覆盆之不照雖非造化之<lb/>
<pb n="14a"/>
罪亦豈不足為造化之累哉故一人之悔不悔其事為<lb/>
甚微而可以騐王化之行不行則所繫為甚大聖人録<lb/>
之葢亦幸其悔悟之蚤而王者之化得以周徧而無礙<lb/>
也<lb/>
　　　何彼穠矣<lb/>
何彼穠矣之詩或以為武王之後或以為平王襄公之<lb/>
事然以詩之例考之二南之詩皆述文王大姒之化是<lb/>
時文王未嘗稱王故其詩不謂之雅而謂之風兔罝所<lb/>
<pb n="14b"/>
謂公侯正指文王言也公稱公侯則子自應稱公子女<lb/>
自應稱伯姬叔姬必不稱王姬也此詩若以為武王以<lb/>
後之詩則當屬之小雅固不可以入召南若以為平王<lb/>
襄公之事則作于王國乎當屬之王風作于齊國乎<lb/>
當屬之齊風尤不可以入召南也今而列于召南則豈<lb/>
特非周公之舊固亦非夫子之舊其為後人誤入無疑<lb/>
　　　騶虞<lb/>
于嗟騶虞之辭與于嗟麟兮無以異而彼以為興此以<lb/>
<pb n="15a"/>
為賦者于嗟麟兮此興中之比也于嗟騶虞此賦中之<lb/>
比也公子之仁無以異于麟趾所以見家道之盛諸侯<lb/>
之仁無以異于騶虞所以見王道之成由是而法度彰<lb/>
由是而禮樂著由是而雅頌之聲作豈徒曰風而已哉<lb/>
　　　　　總論<lb/>
南方之諸侯固非一國也而國君之夫人無不有鵲巢<lb/>
之德大夫之妻無不有采蘋之敬立乎朝廷者無不節<lb/>
儉而正直處乎閨門者無不専靜而純一為嫡妻者無<lb/>
<pb n="15b"/>
不有逮下之仁為媵妾者無不有安分之義雖里巷僻<lb/>
逺之處民庶微賤之家而其女子之賢猶以貞信而自<lb/>
守無强暴之相陵則推而上之從可知也積而至于仁<lb/>
如騶虞則王道成矣先儒所謂舉一世而言固無一人<lb/>
之不仁舉一人而言又無一事之不仁者惟此時為然<lb/>
是雖文王意誠心正之功而召伯循行宣布之力亦不<lb/>
可誣也然則後之人君如欲復三代之治者其可不取<lb/>
法于此哉<lb/>
<pb n="16a"/>
　　邶<lb/>
　　　柏舟首章<lb/>
莊姜之憂何憂也憂己之不得于其夫也己之不得于<lb/>
夫似若未害也而夫婦之道于此乎始虧嫡妻之分于<lb/>
此乎始亂廢嫡立庶之禍又將于此乎始萌思昔先王<lb/>
之世闗雎之和樂樛木之不妬忌小星之安分而無怨<lb/>
此何時也而今也乃使我以其柔順之質淑善之心處<lb/>
人倫之變而不得以道其常涕泣以言之擗摽以風之<lb/>
<pb n="16b"/>
而先王之正風顧自我而始變則是綱常之既隳名分<lb/>
之既紊典法之既廢事始于閨門而毒流于一國怨生<lb/>
于袵席而禍延于後世斯憂也豈惟一人之憂乃邦國<lb/>
無窮之憂也而亦何能自已于言乎夫子録之且列于<lb/>
變風之首固將以垂戒天下後世也<lb/>
　　　　四章<lb/>
此詩首章但言隠憂而不言所憂者何事葢婉辭以發<lb/>
端也至于四章乃言愠于羣小則莊姜之所憂者不過<lb/>
<pb n="17a"/>
憂妾之亂嫡而已是以憂之之深而寤辟有摽則固非<lb/>
飲酒之所能消也憂之之久而不能奮飛則固非敖游<lb/>
之所能解也此二憂字葢終首章隠憂之意也<lb/>
　　　　　總論<lb/>
莊姜不得志於夫而無怨夫之意不見禮於兄弟而無<lb/>
絶兄弟之情不見愛于衆妾而無怨衆妾之心所以自<lb/>
反者惟知心志之不可以不專一威儀之不可以不閑<lb/>
習使惡我者無得而簡擇怒我者無得而瑕疵其亦可<lb/>
<pb n="17b"/>
謂善自處矣噫此所以居變風之首也歟<lb/>
　　　緑衣<lb/>
前之憂憂今日遇此而無聊也後之思思古人處此之<lb/>
有道也然古人之處此亦豈有他道哉亦曰安于義命<lb/>
而已矣<lb/>
　　　　燕燕<lb/>
塞實淵深以徳之藴于中者言温和惠順以徳之著於<lb/>
外者言藴於中者所以為淑慎其身之本著于外者所<lb/>
<pb n="18a"/>
以為淑慎其身之騐戴媯之徳如此可謂賢矣余讀是<lb/>
詩未嘗不歎莊公之狂惑也使其翻然悔悟立莊姜以<lb/>
為之主俾戴媯以為之助則閨門正矣立子完以為之<lb/>
嫡命石碏以為之輔則國本定矣若州吁者可教則姑<lb/>
教之不可教則去之夫如是則衛非今日之衛即康叔<lb/>
武公之衛矣顧乃以寵奪正以孽奪宗卒貽國家無窮<lb/>
之禍不謂之狂惑而何乎<lb/>
　　　終風<lb/>
<pb n="18b"/>
變風之始于莊姜何也曰婦人夫其所天也而以夫則<lb/>
狂惑妾其所使也而以妾則上僭子其所恃賴以終身<lb/>
也而以子則暴而無禮莊姜之處此亦難矣然有夫之<lb/>
狂惑而能不失其正有妾之上僭而能不失其仁有子<lb/>
之狂暴無禮而能不失其慈雖遭人倫之變而不失乎<lb/>
天理之常則莊姜亦賢矣哉是可以為處變者之法矣<lb/>
　　　擊皷首章<lb/>
役土功於國者此民也築城于漕者亦此民也南行而<lb/>
<pb n="19a"/>
平陳與宋者又此民也先王之於民也不得已而用之<lb/>
則必先其所急後其所緩未聞衆役並興罷民之力以<lb/>
逞吾之志若斯之甚者也是亦可謂忍矣大抵好兵者<lb/>
州吁之本心虐民者州吁之素志此詩所謂踊躍用兵<lb/>
即其阻兵之實土國城漕而又南行則又其安忍之騐<lb/>
也阻兵則無衆安忍則無親衆叛親離其卒至于敗亡<lb/>
也宜哉<lb/>
　　　　卒章<lb/>
<pb n="19b"/>
從軍之士以州吁負不義之名于天下知其必有敗亡<lb/>
之禍也故危之若曰此行也將以平陳也然使陳之君<lb/>
臣果有明大義者焉則我必敗亡于陳矣將以平宋也<lb/>
然使宋之君臣果有明大義者焉則吾又將死亡于宋<lb/>
矣自傷不幸而遇此不得與其室家遂前日之約故危<lb/>
之危其身即所以危孫子仲危孫子仲即所以危州吁<lb/>
也卒之討賊之舉不見于他國而見於陳則亂賊之不<lb/>
容于天下豈特君子知之雖軍士亦未嘗不知之也噫<lb/>
<pb n="20a"/>
孰謂天理民彝之在人心果終可得而泯哉<lb/>
　　　凱風<lb/>
母之于子其乳哺之恩抱負之勤必三年而後免而具<lb/>
長育教誨之功不與焉七其三年則為二十一年矣以<lb/>
二十一年乳哺之勞抱負之苦而又俟其成立則顔色<lb/>
之榮華者亦已悴矣氣力之壯盛者亦已衰矣此正母<lb/>
老受養之時人子報恩之日也而乃或不安其室焉雖<lb/>
曰母以淫風流行之故無亦七子之事其親果有未盡<lb/>
<pb n="20b"/>
善者乎使七子之中果無一人之不盡善則必能先意<lb/>
承志諭父母于道而非僻之心無自萌矣既不能先意<lb/>
承志以消弭其過于未萌及其過之已形也乃悔悟而<lb/>
自責吁已晚矣君子取之亦以其猶賢于冥然悍然全<lb/>
不悔悟而不能自責者云爾而或者乃引大舜負罪引<lb/>
慝之事以明之噫舜有不可事之親而乃能使之變惡<lb/>
以為善七子之親非必不可事也而不能潛消黙止其<lb/>
過于冥冥之中是豈可與大舜同日語哉為人子者必<lb/>
<pb n="21a"/>
知此義而後可與言事親矣<lb/>
　　　雄雉<lb/>
雄雉四章前三章皆所謂發乎情後一章乃所謂止乎<lb/>
禮義葢閨門之内以愛為主則雖思之之切是亦情之<lb/>
正也惟其思之也切故其憂之也深惟其憂之也深故<lb/>
其勉之也至何憂乎爾也誠以軍士之行役也䝉犯霜<lb/>
露更厯寒暑什伍相聮患難同之飢不能以獨飽勞不<lb/>
能以獨逸而又徒侣之中善惡之相雜强弱之相半苟<lb/>
<pb n="21b"/>
非善處其能自免于患乎忮者嫉人之有求者恥已之<lb/>
無皆取禍之道也必能不忮害不貪求則徒侣之中强<lb/>
者服焉弱者安焉乃可以自勉于患矣噫不忮不求此<lb/>
孔門克已之術求仁之方而行役之婦人能言之其亦<lb/>
可謂賢也已此其所以為先王之遺澤也歟<lb/>
　　　匏有苦葉首章<lb/>
行者之涉水必度乎水勢之深淺而厲揭之男女之昬<lb/>
姻必審乎事理之可否而從違之彼不度可否而率意<lb/>
<pb n="22a"/>
妄行者未有不階于惡者也<lb/>
　　　　二章<lb/>
禮有節文義有裁制禮其體也義其用也棄禮則必至<lb/>
於妄作違義則必至于妄求此淫亂之人所以逆理犯<lb/>
分而不顧也<lb/>
　　　谷風首章<lb/>
隂陽和而雨澤降天道之自然也夫婦和而家道成人<lb/>
道之當然也不以根之惡而棄其莖之美審于擇物者<lb/>
<pb n="22b"/>
當如是也不以色之衰而棄其徳之善審于明人倫者<lb/>
當如是也<lb/>
　　　　卒章<lb/>
谷風雖棄婦所作而觀其自序有治家之勤有睦鄰之<lb/>
善有安貧之志有周急之義皆其節之可取者也至于<lb/>
見棄矣而拳拳忠厚之意猶藹然溢于言辭之表則是<lb/>
初無可棄之罪也徒以其夫之安于新昬不以為潔而<lb/>
棄之耳然其言之有序而不迫如此殆庶幾乎夫子所<lb/>
<pb n="23a"/>
謂可以怨者矣<lb/>
　　　旄丘<lb/>
衛不能修方伯連率之職是誠可罪也雖然方伯連率<lb/>
之職亦豈衛國君臣所能修哉衛固北州大國然而地<lb/>
濵大河其人氣輕浮則非能任重者也其人質柔弱則<lb/>
非能强毅者也其人心怠惰委靡則非能自振拔奮厲<lb/>
者也故自康叔武公而下求其能自保足矣而又何敢<lb/>
望其救人且夫小國不自强于政治而欲恃大國之安<lb/>
<pb n="23b"/>
靖已則雖以江黄之恃齊桓猶不免于滅亡而况不能<lb/>
為齊桓之舉者乎黎之君臣亦可謂不知所擇矣紀侯<lb/>
恃魯而魯卒不能以存紀黎侯恃衛而衛卒不能以救<lb/>
黎人之不可恃如此有國有家者其亦自强于政治而<lb/>
無恃人以為安也哉<lb/>
　　　簡兮<lb/>
簡兮簡兮言其志之大也有力如虎言其才之武也執<lb/>
轡如組言其藝之精也赫如渥赭言其貌之充也皆自<lb/>
<pb n="24a"/>
譽之詞也而不免仕于伶官則亦可辱之甚矣使遇西<lb/>
周之盛王豈使我有是哉所以使我至是者正以盛王<lb/>
不可得而見也盛王既不可得而見則賤役亦不可得<lb/>
而辭于是而執籥于是而秉翟于是而錫爵于公庭玩<lb/>
其辭則懽然以為榮揣其意則歉然以為辱故曰彼美<lb/>
人兮西方之人兮安得言從之游以寫我心之憂乎此<lb/>
其思也深矣其意也逺矣而世莫之知也噫此輕玩之<lb/>
心所由生也歟<lb/>
<pb n="24b"/>
　　　泉水<lb/>
禮縁人情而為之也夫既曰縁人情而為之則父母其<lb/>
本根也兄弟其同氣也皆人情之不可忘者而曷為其<lb/>
不可以寧兄弟也曰人之情有出于天理之公者有出<lb/>
于人欲之私者聖人制禮將以全夫天理之正而節其<lb/>
人欲之流也據禮女子已嫁而反兄弟不與同席而坐<lb/>
不與同器而食所以厚别也則閨門之内所可同坐而<lb/>
共食者惟母姑姊妹耳使父母沒而歸寧則誰與同坐<lb/>
<pb n="25a"/>
誰與共食而孰為之主乎聖人于此寧以義斷恩不以<lb/>
恩揜義故制為父母終不得歸寧之禮所以存天理而<lb/>
遏人欲也以此為防猶有禽獸其行如齊襄魯桓夫人<lb/>
之所為者然後知聖人制禮真可謂萬世無弊者矣<lb/>
　　　北門<lb/>
投之以王事之重遺之以國事之難益之以家計之窘<lb/>
賢者之處此亦難而又家人之交謫則是内不見知於<lb/>
妻子也禄食不足以自存則是外不見知于君上也斯<lb/>
<pb n="25b"/>
二者人之所為乎抑天之所為乎然不得于天而不怨<lb/>
天不合于人而不尤人盡心竭力以為其所當為而無<lb/>
一毫忿悶之心此所以為賢也<lb/>
　　　二子乗舟<lb/>
宣公納子之妻以為妻則夫婦之倫滅矣因宣姜而殺<lb/>
二子則父子之倫滅矣夫而不夫父而不父則君人之<lb/>
道不立而君臣之倫廢矣入春秋以來三綱淪九法斁<lb/>
未有甚于此時者也其卒胥而為夷也宜哉<lb/>
<pb n="26a"/>
　　　　　總論<lb/>
或曰夀伋之争死可以為孝乎曰吾嘗聞孝于夫子矣<lb/>
其責曾子葢曰舜之於瞽瞍小杖則受大杖則走今宣<lb/>
公逆理亂倫欲殺其子而為子者又成父之志以陷父<lb/>
於惡使陷父于惡而可以為孝則是教天下後世之為<lb/>
人子者皆從父之志以成國家無窮之禍也而可乎抑<lb/>
夀之死又與伋異彼誠不忍其兄之無罪而見殺而以<lb/>
父母之情告之冀兄之或聴而逃焉以避難使伋能逃<lb/>
<pb n="26b"/>
則夀固不死也惟伋之不能逃也故不忍獨存而竊其<lb/>
節以先往冀其兄之徼倖于萬一其志亦可傷矣是則<lb/>
二子之死一也而伋之志在于從其父夀之志在于讓<lb/>
其兄讓其兄者不害其為恭而従其父者固未可遽以<lb/>
為孝也<lb/>
　　鄘<lb/>
　　　柏舟<lb/>
女子之生以身事人一與之齊終身不改古之制也共<lb/>
<pb n="27a"/>
姜之守義裁以古制亦婦道之當然耳而讀詩至此使<lb/>
人欣然每若景星鳳皇之為瑞何也葢衛詩三十九篇<lb/>
前乎此者為靜女為新臺後乎此者為牆有茨為君子<lb/>
偕老人道至此而盡天理至此而滅矣聖人于其間而<lb/>
置柏舟焉又以見人心之未嘗亡天理之未嘗滅也則<lb/>
讀是詩者又安得不瞿然而驚躍然而喜而歎斯人之<lb/>
不多見乎噫不有疾風無以知勁草之後衰不有洪流<lb/>
無以知底柱之屹立聴桑間濮上之餘音而歌柏舟以<lb/>
<pb n="27b"/>
洗之亦豈不足以挽風俗之衰而扶綱常之重則其置<lb/>
之鄘風之首亦宜矣<lb/>
　　　牆有茨<lb/>
宣姜本伋之妻也一失身于宣公而為新臺之有泚再<lb/>
失身于公子頑而為中冓之不可道葢由其節義虧缺<lb/>
於前是以無所顧藉于後甘以其身處于汙穢而不辭<lb/>
則亦無復羞愧悔悟之萌矣<lb/>
　　　君子偕老<lb/>
<pb n="28a"/>
當其奉宗廟之時其首飾之有副也其身章之有翟也<lb/>
是非不盛也而不知宣姜之行果能視先君而無愧否<lb/>
乎當其見賔客之時其禮服之有展也其裏服之有絺<lb/>
也又非不盛也而不知宣姜之行果能視賔客而無愧<lb/>
否乎夫入而奉宗廟出而見賔客非不尊且嚴也而有<lb/>
靦面目曾無羞愧悔悟之萌則是人心之果亡而天理<lb/>
之果滅矣能無滅亾之禍乎<lb/>
　　　定之方中首章<lb/>
<pb n="28b"/>
遷國之初城郭不可以不完宫室不可以不修器用不<lb/>
可以不備文公之遷楚丘也以言其城郭則既賴諸侯<lb/>
之師以成之矣以言其宫室則自戴公野處而至于今<lb/>
其成之固不可以不亟也而文公不然為民力之不可<lb/>
以或傷則寧待其時而不速為國法之不可以或廢則<lb/>
寧從其制而不苟此非其心之塞實淵深者固不足以<lb/>
知此若乃器用之所資則或用之于宗廟或用之於朝<lb/>
廷或用之于閨門之内其所給者非一處其所需者非<lb/>
<pb n="29a"/>
　一事我乃于是而種木焉原文公之意豈不以創造之<lb/>
初固當先其急而後其緩求其略而不必責其詳則夫<lb/>
潤色之功正有待于十年之後今日自我而種之安知<lb/>
他日不自我而用之邪榛栗之種為其可以供籩實也<lb/>
若夫椅桐梓漆四者則材之至美者也其用至廣又豈<lb/>
特可以為琴瑟而已哉凡若此者非其心之塞實淵深<lb/>
尤不足以致此噫若文公者其亦可謂賢矣<lb/>
　　　　二章<lb/>
<pb n="29b"/>
望者登髙而望形勢也景者測景以正方面也觀者觀<lb/>
之以察其土宜也卜者問焉以決其吉凶也始之以望<lb/>
景觀卜所以求得乎善也繼而終焉允臧則是果獲乎<lb/>
善也<lb/>
　　　　三章<lb/>
星言夙駕所以見其勤也騋牝三千所以見其富也然<lb/>
所以有是勤者固此心之誠實淵深者為之也所以有<lb/>
是富者又此心之誠實淵深者致之也夫人之秉心苟<lb/>
<pb n="30a"/>
能誠實淵深則欲霸而霸欲王而王果何所為而不成<lb/>
而豈止于牧養之蕃而已哉<lb/>
　　　蝃蝀<lb/>
昬姻之際男女之大欲存焉待父母之命媒妁之言知<lb/>
正命者也鑽穴隙相窺踰牆相従不知正命者也莊姜<lb/>
之貞静自守共姜之節義自持可謂知正命也已宣姜<lb/>
一失身而為新臺之有泚再失身而為中冓之不可讀<lb/>
可謂不知正命也已所貴乎知命者謂能全其天理之<lb/>
<pb n="30b"/>
正以節夫人欲之流也人人能節夫人欲之流則淫亂<lb/>
之風息矣<lb/>
　　　干旄<lb/>
大夫之乗車馬建旌旄而來者乃朝夕與君圖議國政<lb/>
者也彼其承破滅之餘方將撥亂以為治轉危以為安<lb/>
此其弛張闔闢之機固非一人之私智所能獨運也聞<lb/>
浚之郊有賢人焉駕言適野而徃從之使其可出邪吾<lb/>
當與之共事也如其不可出邪夫獨無以教我乎國人<lb/>
<pb n="31a"/>
見其樂善之誠如此故美之曰彼其所見之賢者將何<lb/>
以畀之乎夫賢者以其所學而告之大夫大夫以其所<lb/>
聞入而告之君君復以其所聞而謀之卿大夫而施之<lb/>
政事則豈惟一人賴之將舉國之人實賴之矣味其辭<lb/>
氣葢與星言夙駕之意相類亦與敬教勸學授方任能<lb/>
之意相表裏序以為文公時詩亦豈無所本歟<lb/>
　　　載馳<lb/>
始之欲往發乎情也終于不敢往止乎禮義也宗國顛<lb/>
<pb n="31b"/>
覆而不知恤有人心者宜不若是恝也然而義有重于<lb/>
亡者獨且奈之何哉余讀控于大邦而知此詩所由作<lb/>
蓋傷夫人之志也夫控于大邦此男子之事也非婦人<lb/>
之所得為也女子止於禮義而不得為男子者又或溺<lb/>
於欲而不能為自古敗國之君亡家之子卒于委靡而<lb/>
不振者常以此也使許之大夫聞大夫之義能為之請<lb/>
於天王告于方伯率與國以定其難則是使衛國既亡<lb/>
而復存既危而復安豈不足以大慰夫人之心也邪惜<lb/>
<pb n="32a"/>
也許之君臣不足以及此其後齊卒救衛而封之葢桓<lb/>
公管仲自為圖霸之舉而非臣子控告之力也<lb/>
　　　　　總論<lb/>
邶風始于柏舟莊姜處夫婦之變者也鄘風始于柏舟<lb/>
共姜處母子之變者也衛風始于淇奥又以著武公之<lb/>
徳也二姜處人倫之變而能不失其常武公處昬亂之<lb/>
世而能獨明厥徳使衛之人君皆能有武公之徳為夫<lb/>
人者皆能有二柏舟之賢則新臺牆有茨之詩可以不<lb/>
<pb n="32b"/>
作而衛亦可以無滅亾之禍矣然則聖人刪録之際得<lb/>
無意乎<lb/>
　　衛<lb/>
　　　淇奥<lb/>
淇奥首章之㫖大學章句與或問盡之葢切磋琢磨者<lb/>
知與行之並進也瑟僴赫喧者表與裏之相符也知行<lb/>
之並進則善其始者固所以成厥終也表裏之相符則<lb/>
充乎内者固所以形諸外也兩言有斐君子美其徳之<lb/>
<pb n="33a"/>
實有以著于已也終言不可諼兮美其成徳之效有以<lb/>
騐于人也<lb/>
　　　　　總論<lb/>
首章以竹之美盛興其徳之進修卒章以竹之至盛興<lb/>
其徳之成就故讀詩者又當合二章而並觀之所以能<lb/>
有是鍛鍊之精純者由其知行之並進也所以能全其<lb/>
生質之温潤者由其表裏之相符也寛廣者矜莊之反<lb/>
矜莊而又寛廣則是寛而有制也和易者威嚴之反威<lb/>
<pb n="33b"/>
嚴而又和易則是嚴而能泰也此所以為徳之成也果<lb/>
能是則其謂之睿聖也亦可以無愧矣<lb/>
　　　考槃<lb/>
賢者隠處扵澗谷其蓬華之居非若廣厦之安也其藜<lb/>
藿之茹非若肉食之腴也其草衣葛屨非若安車駟馬<lb/>
之寵也而曷為其可樂也蓋其所養之充所守之正有<lb/>
以自尊而不慕乎人爵之貴有以自重而不徇乎外物<lb/>
之誘榮辱不闗扵心毁譽不加於意則天下之樂亦孰<lb/>
<pb n="34a"/>
有加於此哉獨寐而寤獨寤而言言已而載歌歌竟而<lb/>
復宿見其無徃而不獨亦無徃而不樂也是故始而曰<lb/>
勿諼謂其心之不忘乎此也繼而曰弗過謂所願之不<lb/>
踰乎此也終而曰弗告謂不以此樂告人非不以告人<lb/>
也得於心而難於言雖言人亦未必信也斯人也其東<lb/>
漢徐穉之流也歟<lb/>
　　　碩人<lb/>
夫貴族人之所願娶今有是族類之貴而不見答何也羙<lb/>
<pb n="34b"/>
色人之所願得今有是容貎之羙而不見親何也大國<lb/>
人之所願交今有是媵送之盛而不見禮又何也蓋莊<lb/>
公狂惑之人也嬖倖之是暱而貞信之是棄今莊姜以<lb/>
其族類之貴容貌之羙媵送之盛而端荘靜一以自守<lb/>
則固不能如嬖妾之左右逢迎以求媚説也其不合也<lb/>
宜哉<lb/>
　　　氓<lb/>
責之以良媒是欲謀之人也而不知人之不吾與也要<lb/>
<pb n="35a"/>
之以卜筮是欲詢之神也而不知神之不吾告也及其<lb/>
見棄而歸兄弟是欲依其親也而不知親之醜吾行而<lb/>
不見恤也亦將如之何哉女之苟合者色衰而愛弛士<lb/>
之苟合者利盡而交絶合之不可以苟也如此彼淫婦<lb/>
之見棄不足恤矣而士君子之立身其可不知所以自<lb/>
重也哉<lb/>
　　　竹竿<lb/>
竹竿衛之物也淇水泉源衛之水也思昔幼時固嘗於<lb/>
<pb n="35b"/>
此乎釣於此乎笑語且於此乎遊戯矣今而嫁於異國<lb/>
父母既終則雖欲暫焉之徃釣不可得也復欲暫焉之<lb/>
笑語遊嬉於其間愈不可得也顧彼二水之流於衛日<lb/>
夜不息而我之阻隔曾二水之不如則其思之將何時<lb/>
而已邪不能不思者情也思之雖切而卒不往者義也<lb/>
人孰無父母也亦孰無兄弟也而女子有行乃獨逺其<lb/>
父母兄弟焉忘宗國而不思非仁也縱情欲而忘反非<lb/>
義也惟既有思國之仁而又能自克以禮自守以義二<lb/>
<pb n="36a"/>
者並行而不相悖焉此所以為賢也<lb/>
　　　河廣<lb/>
母出固與廟絶而母之與子則初無絶道也為襄公者<lb/>
當若之何曰宗廟之中不以恩揜義閨門之内不以義<lb/>
勝恩襄公能盡其誠敬于宗廟則外既不失乎承重之<lb/>
義盡其孝養於慈母則内亦不失乎愛親之仁庶乎恩<lb/>
義兩全而無恨矣然則母可以返國乎曰母之轍雖不<lb/>
可以私返而子之使則未嘗不可以私往也嵗時問安<lb/>
<pb n="36b"/>
之使交錯于道路而一草一木之微必先以奉乎親焉<lb/>
則子之心固可以無愧而母之心亦可以自慰矣<lb/>
　　　伯兮<lb/>
首如飛蓬則髮已亂矣而未至于痛也甘心首疾則頭<lb/>
已痛矣而心則無恙也至于使我心痗則心又病矣其<lb/>
憂思之苦亦已甚矣所以然者以其君子之未歸也然<lb/>
思之雖切而無雄雉卒章之勉以正何也觀首章言邦<lb/>
之桀兮則其夫之才必有大過人者豈其于事上保身<lb/>
<pb n="37a"/>
之道有不待勉而後能故不及言歟<lb/>
　　王<lb/>
　　　黍離<lb/>
彼宗廟之墟則既有黍矣彼宫室之墟則復有稷矣兩<lb/>
言彼者見地非一處而莫不盡為禾黍也是以使我行<lb/>
之靡靡則足欲前而不忍也心之摇摇則心若懸而靡<lb/>
定也謂我心憂者知我者也而亦非能有以解我憂也<lb/>
謂我何求者不知我者也則亦奚責于彼哉悠悠蒼天<lb/>
<pb n="37b"/>
歎其逺而莫可詰也彼何人哉歎其罪之不容誅也雖<lb/>
不斥其人而所以追恨之意深矣<lb/>
　　　　　總論<lb/>
宫室所以奉至尊宗廟所以妥先王而今乃鞠為禾黍<lb/>
徘徊顧瞻安得而不憂追思所以致此者又安得而不<lb/>
怨雖然憂之怨之誠是也憂之怨之而付之無可奈何<lb/>
則非也周之王業公劉開拓之于豳太王創造之于岐<lb/>
文王光大于豐武王成就于鎬皆在西都八百里之内<lb/>
<pb n="38a"/>
其土地則先王之土地其人民則先王之人民也為子<lb/>
孫者正當以死守之而不去今乃無故舉八百里之舊<lb/>
都棄之而即安于東平王亦可謂不君矣行役之大夫<lb/>
苟無所見則已既已見之而且憂之且追怨之豈容付<lb/>
之無可奈何而已邪謂宜請於平王泣血嘗膽號令諸<lb/>
侯整師緝旅克復舊業諸侯見王之有志孰不奔走而<lb/>
服從當是時晉之羲和鄭之掘突既皆王室舊勲齊藉<lb/>
太公之故基魯承周公之遺烈衛憑康叔之威靈亦皆<lb/>
<pb n="38b"/>
足以左右王室苟有宣王中興之志則侯國之甲兵即<lb/>
吾之甲兵侯國之財賦即吾之財賦也而王自棄之為<lb/>
之臣者又寂無一人以為言則其偷安忍恥頺墮委靡<lb/>
豈特王之罪亦羣臣之罪噫周轍之不西有由矣夫<lb/>
　　鄭<lb/>
　　　緇衣<lb/>
緇衣所以為好賢之至者以其始終之如一也始之厚者<lb/>
不能保其終之不薄始之勤者不能保其終之不怠惟<lb/>
<pb n="39a"/>
緇衣之好賢不然其改造改作既始終之無間而適館<lb/>
授粲復前後之如一衣欲其常新粟欲其常繼儀刑<lb/>
欲其常接乎目議論欲其常接乎耳殷勤繾綣久而不<lb/>
厭所以為好賢之至爾彼夏屋之渠渠者其始非不盛<lb/>
也而終或每食之無餘每食四簋者其始非不隆也而<lb/>
終或每食之不飽此詩人所以歎其權輿之不繼也觀<lb/>
權輿之不繼益信緇衣為好賢之至<lb/>
　　　大叔于田<lb/>
<pb n="39b"/>
段之為人以射則善以御則良以容止則甚習以材力<lb/>
則甚武如是而甚不仁夫惟不仁所以欲紾兄而奪其<lb/>
位也而國人愛之若此者豈盡出于公哉王教不明人<lb/>
心不古顛倒是非混淆黒白固有不勝其可歎者矣<lb/>
　　　　　總論<lb/>
段之輕浮淺露如此固不得為善矣然莊公所以處之<lb/>
者果得為盡善乎仁人之于兄弟也亦親愛之而已矣<lb/>
教誨之而已矣使荘公之于叔段果能寵之以髙位與<lb/>
<pb n="40a"/>
之以大邑富之貴之而無藏怒蓄怨之意既足以盡吾<lb/>
愛弟之誠矣而又使吏治其私邑使彼城郭不得以擅<lb/>
完車乗不得以擅修卒徒不得以擅興則段雖欲為亂<lb/>
惡乎敢夫親之而使其貴愛之而使其富既足以全吾<lb/>
仁使吏治其邑而彼不得以妄為復足以全吾義若是<lb/>
則荘公所以處段者無以異于舜之處象孰得而議之<lb/>
哉今莊公不然始則恣其所為而不問終則操之已蹙<lb/>
而不恕則是其予之者乃所以奪之也其寵之者乃所<lb/>
<pb n="40b"/>
以殘之也其不仁已甚矣聖人録二詩于國風既以著<lb/>
叔段之惡而書鄭伯克段于春秋復以甚荘公之罪其<lb/>
亦可以為後世戒矣<lb/>
　　　羔裘<lb/>
舍命不渝則必不徼倖而苟得而于守身之道得矣邦<lb/>
之司直則必不諛恱以求容而于事君之道盡矣既能<lb/>
明哲以保身又能忠直以事上此所以為邦之彦也歟<lb/>
　　　女曰雞鳴<lb/>
<pb n="41a"/>
雞鳴而興昩旦而往言其時之有常也翺翔而往鳧鴈<lb/>
而歸言其事之有常也弋而取之於外宜而和之於内<lb/>
葢欲各供其職也酒食以養其身琴瑟以和其志葢欲<lb/>
同享其樂也來者致其來贈者送其往順以愛之好以<lb/>
親之皆來之之意問以遺之報以答之皆贈之之意又<lb/>
見其重不在物而在乎徳也前二章相戒以職分之當<lb/>
為後一章相勉以徳業之交修<lb/>
　　齊<lb/>
<pb n="41b"/>
　　　雞鳴<lb/>
男女之際人之大欲存焉節欲而循乎天理者賢君之<lb/>
所以治也縱欲而滅夫天理者昬君之所以亂也此詩<lb/>
述賢妃警畏之心如此葢天理之所以常存而人心之<lb/>
所以不死也其為君子之助不亦多乎<lb/>
　　　甫田<lb/>
田之大者非果不可治也先小而後大可也人之逺者<lb/>
非果不可來也先近而後逺可也天下之理可循序而<lb/>
<pb n="42a"/>
漸致不可躐等而欲速果循其序則總角之童可以忽<lb/>
然而見其弁是小非不可以為大近非不可以為逺也<lb/>
果欲躐等則厭小務大而大終不可為忽近圖逺而逺<lb/>
終不可至矣亦何益之有哉<lb/>
　　魏<lb/>
　　　伐檀<lb/>
車之不可以行于川猶舟之不可以行于陸檀木美材<lb/>
宜為車者也坎坎而伐之非不勤且勞也于河干而寘<lb/>
<pb n="42b"/>
之其如無所用何且車非不可用以稼穡也然欲稼穡<lb/>
者必之乎原隰河于固非稼穡之地也非不可用以狩<lb/>
獵也然欲狩獵者必之乎山林河干固非狩獵之處也<lb/>
夫勞其力而無所用未有不悔者也而斯人之心則曰<lb/>
不耕固不可以得禾而吾何取乎禾之三百也言雖不<lb/>
粒食而不悔也不獵固不可以得獸而吾何取乎庭之<lb/>
懸貆也言雖不肉食而不悔也既不徼倖而苟得不沮<lb/>
抑而自悔其厲志如此亦可以為賢矣故詩人述其事<lb/>
<pb n="43a"/>
而歎之曰彼君子者真可謂不素餐者矣贊美之辭也<lb/>
　　唐<lb/>
　　　蟋蟀<lb/>
勤者生財之道儉者用財之法聖人教人不越乎勤儉<lb/>
而已夫勞苦者人情之所畏然而不可以不勉也逸樂<lb/>
者人情之所喜然而不可以太過也必也致其勤于三<lb/>
時之久而享其樂于一時之暫則其生財也不匱而用<lb/>
財也有節矣猶恐其或過也又戒之以思其職之所居<lb/>
<pb n="43b"/>
夫斯民之職不在乎他男子之所當務者稼穡狩獵而<lb/>
已矣女子之所當務者桑麻紡績而已矣誠使男女各<lb/>
盡其職之所當為則廪有餘粟機有餘布老者衣帛食<lb/>
肉少者不飢不寒而于仰事俯育之間可以沛然有餘<lb/>
雖良士之長慮却顧亦不過如此而已矣豈不可以為<lb/>
美俗哉<lb/>
　　　無衣<lb/>
武公之事人情所不與天理所不容王法所必誅而序<lb/>
<pb n="44a"/>
以為美之失其㫖矣且武公惟有無王之心而後動于<lb/>
惡彼其請命于天子之使豈真知有王哉正以人心不<lb/>
附非假王靈則終不能以定晉也夫王不命焉而請之<lb/>
非禮也不聞朝王而請命于其使尤非禮也為僖王者<lb/>
固當正名其罪命方伯連率帥諸侯以討之隳其都而<lb/>
戮其人為晉立君而後反則人紀既壊而復正王綱已<lb/>
弛而復振文武之道復興于東周矣不此之圖顧乃貪<lb/>
于寶玩而爵命行焉其為長惡也大矣夫子不刪其詩<lb/>
<pb n="44b"/>
者所以著世變之窮而傷周之衰也<lb/>
　　　采苓<lb/>
采苓于首陽之巅非必果無是事也而猶曰無遽以為<lb/>
信則欲其察之詳也曰舍之而無遽以為然則欲其聽<lb/>
之審也能如是則雖誑之以理之所有其計且有所不<lb/>
行況欲昧之以理之所無其計果孰得而行哉小人之<lb/>
為讒譖或積小以成大或飾虚以為實其為害也大矣<lb/>
患人君不能徐察而審聴之耳苟徐察而審聴之則造<lb/>
<pb n="45a"/>
言者無所遁其情而被讒者亦可以免於禍矣<lb/>
　　秦<lb/>
　　　　　總論<lb/>
案成與非子本兄弟也成之族既為犬戎所滅而非子<lb/>
之孫秦仲復敗死于西戎則二戎者固秦世讎也及幽<lb/>
王為西戎犬戎所殺則二戎者又豈非周之世讐歟使<lb/>
平王而有志者則于襄公之封宜策命之曰戎為不道<lb/>
為封豕長蛇以薦食中國爾祖秦仲既被其害矣今又<lb/>
<pb n="45b"/>
弑我先王是用痛心疾首夙夜不忘今予命爾侯于西<lb/>
土藩屏王室爾其糾合侯伯統率師徒為予一人討之<lb/>
苟㨗有功則圭瓚之錫土田之賜予豈汝愛若是則王<lb/>
轍可以不東戎難可以必除而先王之讐亦可以少報<lb/>
矣既不能然乃曰能逐犬戎即有岐豐之地夫岐豐之<lb/>
地興王之地也不惟其土地人民之不可棄抑先王之<lb/>
墳墓在焉宗廟在焉宫室之美官府之富皆在焉如之<lb/>
何其可委之而去也且先王之封國有常制矣八百里<lb/>
<pb n="46a"/>
之地封方百里者八以開方計之則又不止于是矣而<lb/>
一旦舉而畀之於秦藉曰其地已為犬戎所侵令其自<lb/>
取然秦能取之王獨不能率諸侯以取之乎王而少有<lb/>
越勾踐之志則必不若是恝矣故嘗謂平王之東也忘<lb/>
先王之仇讐而不報棄先王之土地人民而不恤舍先<lb/>
王之宗廟墳墓而不顧隳先王之典章法度而不守卒<lb/>
使興王八百里之地悉歸于秦則秦之代興不待他日<lb/>
而其兆已見于此矣可勝歎哉<lb/>
<pb n="46b"/>
　　　駟驖<lb/>
駟驖孔阜馬之良也六轡在手御之良也公之媚子從<lb/>
公于狩便嬖使令之多也至于捨拔則獲則又言其射<lb/>
之善也一章言其往而狩二章言其狩而獲三章言其<lb/>
獲而息此皆創見而深喜之之辭也<lb/>
　　　小戎<lb/>
一章言其車之善二章言其馬之良三章言其器之備<lb/>
以如是之兵甲復如是之寇讐此其矜誇之辭也温則<lb/>
<pb n="47a"/>
言其徳之和易厭厭則言其徳之安静秩秩則言其徳<lb/>
之有常以如是之君子而親如是之勞苦此其閔惜之<lb/>
辭也西戎者秦人不共戴天之讐也故復讐討賊之義<lb/>
不特其君知之其卿大夫知之其國人知之雖行役者<lb/>
之婦人亦無不知之而其形于言者如此東周之君臣<lb/>
亦可以少愧矣<lb/>
　　　蒹葭<lb/>
白露為霜言其時之暮也在水一方言其居之逺也迫<lb/>
<pb n="47b"/>
之以時之暮限之以水之逺所謂伊人果若何而求之<lb/>
將欲使之逆流而上以求之歟則既逺而不可即將欲<lb/>
順流而下以求之歟則雖近而不可至然則斯人也其<lb/>
終不可見乎孔子曰未之思也夫何逺之有亦在乎心<lb/>
誠求之而已所謂伊人雖不知其所指然味其詞有敬<lb/>
慕之意而無褻慢之情則必指賢人之肥遯者惜不知<lb/>
其何人耳舊説以為未能用周禮者非是<lb/>
　　　無衣<lb/>
<pb n="48a"/>
與子同袍恩愛相結于無事之時也與子同仇患難相<lb/>
恤于有事之日也先王之時居而為比閭族黨之民出<lb/>
而為伍兩軍師之衆其所以使之相保相愛相扶持者<lb/>
要非一日之積矣岐豐之地雖已屬秦然猶有先王之<lb/>
遺民焉故其所以相告語者如此然曰王于興師則非<lb/>
從其君之私也誠欲其君奉王命而為討賊復讐之舉<lb/>
也惜也周既不能以此而令諸侯秦復不能以此而匡<lb/>
王室卒之數傳之後討賊復讐之志既衰貪功謀利之<lb/>
<pb n="48b"/>
心益勝而其囂然好戰之習非復先王之民真秦之民矣<lb/>
　　陳<lb/>
　　　衡門<lb/>
衡門之下可以棲遲即考槃在澗之意也泌之洋洋可<lb/>
以樂飢即獨寐寤歌之意也豈其食魚必河之魴則雖<lb/>
簞食瓢飲未嘗不樂也豈其娶妻必齊之姜則雖縞衣<lb/>
茹藘未嘗不可與娛也此皆其無求自足之意也<lb/>
　　　月出<lb/>
<pb n="49a"/>
月出之詩其悦之也至矣其思之也切矣其憂之也深<lb/>
矣移是心以好賢亦將何求而不獲哉惜也吾未見好<lb/>
徳如好色者也<lb/>
　　　株林<lb/>
衛之亂至于牆有茨而極于是有狄入衛之禍陳之亂<lb/>
至于株林而極于是有楚入陳之禍然則狄非能入衛<lb/>
也宣姜實召之也楚非能入陳也夏姬實召之也此所<lb/>
謂女戎也比事以觀可以為淫亂者之戒矣<lb/>
<pb n="49b"/>
　　檜<lb/>
　　　素冠<lb/>
三年之喪非終其服之難情稱其服之難也棘以言其<lb/>
哀遽之狀欒欒以言其毁瘠之形則是其衣服之變顔<lb/>
色之哀心志之思慕皆可即是而見之夫惟表裏之相<lb/>
稱本末之兼善所以為賢惜乎今之不及見斯人也則<lb/>
安得而不勞心慱慱乎<lb/>
　　　匪風<lb/>
<pb n="50a"/>
周道者適周之道也周之盛時其君則文武成康其臣<lb/>
則周召毛畢東諸侯之朝覲聘問與其臣民之往來以<lb/>
供百役者若百川之赴海葢靡日而不有也而今也征<lb/>
伐之煩㑹盟之數吾小國僕僕焉奔走以事大國之不<lb/>
暇而適周者寂乎其無聞也則安得不為之怛然而悲<lb/>
傷乎夫惟適周者之寂然也故又重言以結之曰孰有<lb/>
能西歸者乎有則我願慰之以好音所以傷夫今王之<lb/>
不如古而又以重歎夫今人之不知有王也<lb/>
<pb n="50b"/>
　　曹<lb/>
　　　鳴鳩<lb/>
首章即其儀之一而知其心之誠二章即其服之盛而<lb/>
知其徳之稱三章言由其身之修故化有以行于國四<lb/>
章言由其國之治故福有以裕其身前三章皆頌美之<lb/>
辭末章胡不萬年則祝願之辭也<lb/>
　　豳<lb/>
　　　七月首章<lb/>
<pb n="51a"/>
七月之詩以衣食為急而衣食所資以豫備為貴必以<lb/>
七月為首者三隂之月隂氣始盛故于是而豫為禦寒<lb/>
之備三陽之月陽氣始盛故于是而豫為治田之備先<lb/>
衣而後食故以七月為首也大寒之候在于丑月而圖<lb/>
之于建申之時收成之候在于酉月而慮之于建寅之<lb/>
日其為豫備可知若寒至而後索衣飢至而後索食則<lb/>
其為計亦晚矣<lb/>
　　　　二章<lb/>
<pb n="51b"/>
豳民以流火為授衣之漸故于春月將蠶之候蠶之新<lb/>
出者則求穉桑以養之蠶之未出者復求白蒿以洗之<lb/>
此見其趨事之勤也而其許嫁之女豫以將及公子同<lb/>
歸而逺其父母為悲此見其秉心之厚也此所以為邠<lb/>
俗也<lb/>
　　　　三章<lb/>
上章于春日而求桑以養蠶為今年授衣計也此章于<lb/>
八月萑葦既成而豫蓄之以為曲薄為明年養蠶計也<lb/>
<pb n="52a"/>
上章求穉桑以養其始生者采白蒿以洗其未生者此<lb/>
蠶事之始也此章于桑之大者條取之桑之小者猗取<lb/>
之蠶盛而大小畢取此蠶事之成也蠶事既成又于鳴<lb/>
鵙之候而績其麻以為布葢蠶之所成者可以供老疾<lb/>
給昬嫁奉君上而已非績麻以為布則固無以為少者<lb/>
壯者之供也蠶績皆成然後染之或以為𤣥或以為黄<lb/>
而其朱者尤為鮮明且以供上而為公子之裳其風俗<lb/>
之厚如此豈一日之積哉<lb/>
<pb n="52b"/>
　　　　四章<lb/>
四月純陽而微隂已萌葽感之而蚤秀五月一隂成象<lb/>
蜩感之而始鳴八月正秋物成而禾之蚤者可穫十月<lb/>
隂氣已極而木之隕者為蘀四者見隂氣以漸而至而<lb/>
將寒之侯也西北地寒非狐貉之厚無以禦之然貉賤<lb/>
而狐貴賤者以自奉貴者以奉公也至于二之日則又<lb/>
竭作以狩纉繼武功而私其一嵗之豵獻其三嵗之豜<lb/>
焉于裘則私其賤而奉其貴于物則私其小而奉其大<lb/>
<pb n="53a"/>
其薄于已而厚于君如此<lb/>
　　　　五章<lb/>
由動股而至于入我牀下所以感時物之屢變由穹窒<lb/>
而至于墐户入室所以盡人事之當為豳民于衣食之<lb/>
奉必先老而後幼先貴而後賤獨于改嵗入室則老幼<lb/>
貴賤同之所以廣其愛也<lb/>
　　　　六章<lb/>
此章當看介眉夀食農夫六字鬱薁之食葵菽之烹棗<lb/>
<pb n="53b"/>
之剥而春酒之為皆介眉夀之事介有助之之意則非<lb/>
以為常食也𤓰之食壺之斷苴之叔荼之采而樗之薪<lb/>
皆食農夫之事食有養之之意固以是為常矣然則果<lb/>
酒嘉蔬非不可以及少也而供老疾奉賔祭之意多爪<lb/>
壺苴荼老者未必不食也而不可以為常于以見食稻<lb/>
食肉乃老者之常而果酒嘉蔬則又于常食之外專以<lb/>
此而致其助也有常食以養之而又有美味以助之此<lb/>
豳人之老所以無凍餒也歟<lb/>
<pb n="54a"/>
　　　　七章<lb/>
稼之既同者可以少休也而即念夫邑居之當修屋之<lb/>
方秉者可以少緩也而復念夫農功之當始其于築而<lb/>
納之也有以見歡欣鼓舞之意于其亟而乗之也有以<lb/>
見勸勉戒飭之意事有始終而其憂勤艱難則無間于<lb/>
始終此所以為厚也歟<lb/>
　　　　八章<lb/>
鑿冰藏冰其供上役也為甚勤肅霜滌場其畢農功也<lb/>
<pb n="54b"/>
為甚速故其開冰也獻羔以祭司寒祭韭以薦寢廟君<lb/>
既得以致其誠于神其務閒也殺羊以獻于公舉酒而<lb/>
祝其夀民復有以致其忠愛于君可謂上下相親之甚<lb/>
矣<lb/>
　　　鴟鴞<lb/>
鴟鴞之于衆鳥有攫其子而食之者矣而鳥不以子之<lb/>
既失而遂廢其生育之勤也有毁其巢而破之者矣而<lb/>
鳥不以巢之既毁而遂廢其補葺之勞也葢子之殘而<lb/>
<pb n="55a"/>
室之毁者禍患之不測也養育之勤而補葺之勞者已<lb/>
分之當為也豈可以禍患之或至而遂廢其室家嗣續<lb/>
之常理也哉若武庚之敗管蔡則比之於鳥雖取其子<lb/>
猶未能毁其室也而纒緜補葺之勤周公果可以辭其<lb/>
責邪于是拮据于是蓄租于是手口交病卒之羽殺尾<lb/>
敝以成其室而未安也則其作詩以遺王亦不得而不<lb/>
汲汲矣噫當是時王心疑于上羣情惑于下亂賊乗機伺<lb/>
間於其側國勢之危甚于風雨之漂摇非周公至誠果<lb/>
<pb n="55b"/>
孰能感悟王心解釋羣疑誅討亂賊以措國家于泰山<lb/>
之安磐石之固哉<lb/>
　　　東山<lb/>
聖人之所以能感人者以其以已之心度人之心而下<lb/>
之人亦樂於效力而不患上之不我知也東山之詩述其<lb/>
歸而未至也則凡道塗之逺嵗月之久風雨之凌犯飢<lb/>
渴之困頓裳衣之以久而垢敝室廬之以久而荒廢室<lb/>
家之以久而怨思皆其心之所苦而不敢言者我則<lb/>
<pb n="56a"/>
有以慰勞之及其歸而既至也則覩天時之和暢聽禽<lb/>
鳥之和鳴而人情和悦適與景㑹舊有室家者其既歸<lb/>
而相見固可樂未有室家者其既歸而新昬尤可樂此<lb/>
皆其心之所願而不敢言者我則有以發揚之莫苦于<lb/>
歸而在塗之時而上之人能與之同其憂莫喜于歸而<lb/>
相見之時而上之人能與之同其樂樂以天下憂以天<lb/>
下然而不王者未之有也其是之謂歟<lb/>
　　　　　總論<lb/>
<pb n="56b"/>
或曰以周公而誅武庚猶以千鈞之重而壓乎鳥卵之<lb/>
上蔑不破矣而奚俟乎三年之久也曰文武深仁厚澤<lb/>
其浸漬于西土者雖深而漸濡于殷邦者猶淺其頑民<lb/>
染于商辛之舊習者未盡變其賢士懐于先王之遺澤<lb/>
者未盡泯一旦改商而為周其眷眷思念之意固未遽<lb/>
釋然也況又益之以管蔡之流言在我者有釁之可乗<lb/>
乎周公之東征也將以誅之邪將以化之邪將以誅之<lb/>
則固不可勝誅將以化之則又非一朝一夕之所能也故<lb/>
<pb n="57a"/>
衮衣繡裳舒徐容與于東山之下諄諄乎友邦之訓誨<lb/>
懇懇乎讐民之戒飭使人曉然知逆之不可以犯順邪<lb/>
之不可以干正則自然有以剪其羽翼而披其枝葉將<lb/>
不必斧鉞干戚之用而罪人斯得矣卒之三年之久所<lb/>
誅者不過武庚管蔡而已其于殷士殷民不戮一人而<lb/>
天下服則周公之於庶殷非以力勝之也以徳化之也<lb/>
惟其以徳服人也故軍士之從公而東者雖有别離之<lb/>
苦而無死亡之患則周公此舉可謂仁之至而義之盡矣<lb/>
<pb n="57b"/>
　　　破斧<lb/>
武王一戎衣而天下定四國既莫不敢一于正矣及管<lb/>
蔡以武庚叛而四國復有不正者焉周公之東征也固<lb/>
將以我之正正彼之不正也而孰能禦之也哉理之逆<lb/>
者不足以犯我之順也辭之曲者不足以抗我之直也<lb/>
氣之餒者不足以敵我之浩然也戮一人而天下服則<lb/>
向之不正者復反于正矣葢其匡四國即所以哀我人<lb/>
匡四國者以其功言也哀我人者以其心言也惟其心<lb/>
<pb n="58a"/>
即天地生物之心故其功即天地成物之功也是詩雖<lb/>
作于軍士然亦可謂知聖人者矣<lb/>
　　　九罭<lb/>
鴻飛而戾天宜也而有時乎遵渚復有時而遵陸則亦<lb/>
暫焉而已耳公歸而在朝宜也而于此乎信處于此乎<lb/>
信宿則亦豈久于是哉夫惟其信處信宿于此也是以<lb/>
東方有此服衮衣之人此固東土之幸也然相位不可<lb/>
以乆虚君徳不可以無輔人心天意不可以久咈則必<lb/>
<pb n="58b"/>
有迎公以歸者而使我心悲矣葢留公者東人之私情<lb/>
而迎公者天下之公論一人之私情不足以勝天下之<lb/>
公論此東人所以拳拳於公雖欲挽而留之而卒不可<lb/>
得也<lb/>
　　　狼跋<lb/>
物之累於形者其進退跋疐無所往而不病聖人之周<lb/>
於徳者其進退從容無所往而不宜葢臨大難而不懼<lb/>
處大變而不憂斷大事而不疑非道隆徳盛者固不足<lb/>
<pb n="59a"/>
以語此非常人之所能及也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="59b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩解頤卷一<lb/>
</p>
<p>
</p>
  </div>
</body>
</text>
</TEI>
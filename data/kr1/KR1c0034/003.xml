<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩解頤卷三</head> <lb/>
    <p>
<pb n="1a"/>
欽定四庫全書<lb/>
　詩解頤卷三<lb/>
　　　　　　　　　　　　　明　朱善　撰<lb/>
大雅三<lb/>
　　　文王首章<lb/>
此章之意約言之而四句已足惟周公告戒其君言有<lb/>
盡而意無窮故反覆申之其徳之顯即於昭之謂也其<lb/>
命之時即維新之謂也其陟降在帝左右即文王在上<lb/>
<pb n="1b"/>
之謂也然於昭以言其神而不顯又言其徳何也葢周<lb/>
家天命之新固本於文王之徳尤本於文王之神其徳<lb/>
之顯自其在人者言之也其神之昭自其在天者言之<lb/>
也光於四方顯於西土此其徳之在於人者然也其氣<lb/>
發揚於上為昭明此其神之在天者然也文王生而其<lb/>
徳昭著既足以膺天命之眷顧没而其神之昭明尤足<lb/>
以基天命於悠久方其以徳而受命文王與天猶二也<lb/>
及其昭明而在天則文王與天一矣惟其神之昭於天<lb/>
<pb n="2a"/>
也故周之為國雖舊而周之受命則新斯命也非文王<lb/>
一人之命乃周家一代之命也其神之在天相與為無<lb/>
窮則其命之在後嗣亦相與為無窮文王之神即天之<lb/>
神也上帝之命即文王之命也上帝之陟降無一時而<lb/>
不監於人文王之陟降無一時而不同於帝則為後王<lb/>
者豈可謂天之高高在上而不吾察文王之神杳㝠恍<lb/>
惚而不吾知哉此章雖不言畏敬而不可不敬畏之意<lb/>
隠然已見於言外矣<lb/>
<pb n="2b"/>
　　　　二章<lb/>
亹亹猶勉勉自聖人言之則純亦不已之謂也惟其徳<lb/>
之不已故其令聞亦不已惟其令聞之不已故天命之<lb/>
亦不已由其身以及其子由其子以及其孫而又及於<lb/>
無窮使其本宗百世而為天子支庶百世而為諸侯則<lb/>
可謂盛矣而又以為有是君不可無是臣也故又及其<lb/>
臣子使凡周之士其傳世亦無不顯者焉此詩言不顯<lb/>
者三有周不顯自聖人言之也不顯亦世與世之不顯<lb/>
<pb n="3a"/>
自臣子言之也上章以徳言此章以世言惟其徳之顯<lb/>
是以其傳世亦顯也上章言文王之徳之神此章以下<lb/>
専言徳者周公告戒成王固欲其法先王之顯徳保上<lb/>
天之顯命非但欲其求之窈㝠恍惚而已也<lb/>
　　　　三章<lb/>
翼翼者勉敬之謂勉即文王之亹亹也敬即文王之緝<lb/>
熙敬止也文王之徳莫盛於此故文王之臣子亦無不<lb/>
取法於此而有是勉敬焉勉則能自强而不息敬則能<lb/>
<pb n="3b"/>
主一而無適以之為已而身以修以之事君而國以治<lb/>
其謀猷如此宜其傳世之無不顯矣故又歎美之曰美<lb/>
哉此衆多之賢士而生於此文王之國也以多士而生<lb/>
王國謂非天命之保佑不可以王國而克生此多士謂<lb/>
非聖化之造就不可由天命之保佑而多士以生由聖<lb/>
化之造就而王國克生則信乎足以為周之楨幹矣牆<lb/>
非幹無以立國非人無以一此濟濟然之多士乃文王<lb/>
之所賴以安也<lb/>
<pb n="4a"/>
　　　　四章<lb/>
穆穆者深逺之容著於外敬者戒懼之意存於中外深<lb/>
逺而内戒懼則表裏之如一既緝續而又熙明則始終<lb/>
之無間此文王之敬所以與天合徳也文王之受天命<lb/>
以其敬也商紂之失天命以其不敬也文王惟不已其<lb/>
敬是以大命集焉商紂惟不已其惡是以大命去焉天<lb/>
命之去就既殊則天位之隆替亦異而啇之孫子遂臣<lb/>
服於周矣雖有子孫千億之衆其若天命何哉<lb/>
<pb n="4b"/>
　　　　五章<lb/>
膚敏以言其才之美裸將以言其職之共黼冔以言其<lb/>
服之常以商之士而服商之服若不改昔日之舊也然<lb/>
以其膚敏之才而奔走於周王之廟則今日之命非復<lb/>
昔日之命矣於是呼王之藎臣而告之曰得無念爾祖<lb/>
文王之徳乎使爾而不念厥祖則將墜厥緒而爾之臣<lb/>
子又將服周之服而助祭於他人矣藎者忠愛之篤惟<lb/>
其忠愛之篤是以欲其監戒之深也<lb/>
<pb n="5a"/>
　　　　六章<lb/>
此章言法先王而修徳配命則福自我求若此其易也<lb/>
不法先王而修徳配命則失衆失國又若彼其難也為<lb/>
後王者可不以文王為法而以商為監哉<lb/>
　　　　七章<lb/>
遏爾躬者商後王之所以自絶於天也宣昭義問者商<lb/>
先王之所以克配上帝也二者不可不折之於天然上<lb/>
天之事無聲臭之可聞孰得而測之哉惟取法於文王<lb/>
<pb n="5b"/>
則法其緝熙之敬而上有以得天心法其亹亹之誠而<lb/>
下有以得人心萬邦且作而信之矣我将之頌曰畏天<lb/>
之威畏天即所以畏文王也又曰儀式刑文王之典法<lb/>
文王即所以法天也天與文王一也<lb/>
　　　大明首章<lb/>
天果不可信乎在下者有明明之徳則在上者有赫赫<lb/>
之命未嘗不可信也天果可信乎夏有昬徳而商受之<lb/>
商有昬徳而周受之其去就無常又未嘗必可信也惟<lb/>
<pb n="6a"/>
天之不可信此為君之所以不易也紂居天位為殷之<lb/>
正適而乃使之不得挾四方而有之者葢天命未絶則<lb/>
為天子天命既絶則為獨夫故也<lb/>
　　　　二章<lb/>
由父母家言之則曰來嫁由夫家言之則曰嬪于京維<lb/>
徳之行者王季以明徳而治乎外大任以淑徳而治乎<lb/>
内乾健而坤順陽唱而隂和其志意無不同也有王季<lb/>
以為之父有大任以為之母此文王之所以聖也有文<lb/>
<pb n="6b"/>
王以為之父有大姒以為之母此武王之所以聖也<lb/>
　　　　三章<lb/>
聖人之徳敬為大泛言之而為徳切言之而為敬敬者<lb/>
徳之輿也無敬則徳不行聖人之敬上與天心合下與<lb/>
人心合故以之事天非有心以求福也而自足以來多<lb/>
福以之治人非有心於求媚也而自足以受方國其徳<lb/>
之不回即其心之敬者為之也使此心之敬有一毫之<lb/>
空闕一息之間斷則不可謂之不回矣<lb/>
<pb n="7a"/>
　　　　四章<lb/>
天命必有所厭也而後有所集以六百年之商將欲革<lb/>
其命而新之非監視之久而眷顧之深夫固不輕集也<lb/>
天命既集於文王則文王之配豈人力之所能為哉洽<lb/>
水之陽渭水之涘有聖女焉天實擬之以為聖人之配<lb/>
也而天命之集於周益可信矣<lb/>
　　　　五章<lb/>
俔天之妹言其猶天之女也納幣為昬禮之始親迎為<lb/>
<pb n="7b"/>
昬禮之成文定厥祥敬其始也親迎于渭敬其終也造<lb/>
舟為梁重其事也不顯其光賛美之詞也<lb/>
　　　　六章<lb/>
有大任以為之母有大姒以為之婦故謂之纉言女徳<lb/>
之有繼也既生文王於前又生武王於後故謂之篤言<lb/>
天命之匪懈也其伐商也上以順乎天下以應乎人故<lb/>
謂之燮言其無慚徳也<lb/>
　　　　七章<lb/>
<pb n="8a"/>
上帝臨女無貳爾心言處天下之大變當天下之大任<lb/>
當一以天命行之不可置毫髪私意於其間彼以人之<lb/>
衆寡事之成敗存於念慮者皆所謂私意也武王無是<lb/>
也而必云爾者以見牧野之事天命之所不容釋人心<lb/>
之所不容拒而非武王之得已云爾<lb/>
　　　　卒章<lb/>
此章述牧野之事然言其檀車之煌煌而已不及乎矛<lb/>
㦸之利則是無待於擊刺也言其駟騵之彭彭而已不<lb/>
<pb n="8b"/>
及乎弓矢之良則是無待於貫革也言尚父之鷹揚而<lb/>
已不及乎徒御之衆則是無待於選鋒陷陣之勇也所<lb/>
以然者殷周之不敵久矣孔子曰仁不可為衆孟子曰征<lb/>
之為言正也各欲正己也焉用戰皆此意也㑹朝清明<lb/>
所謂一戎衣而天下定也<lb/>
　　　緜首章<lb/>
案朱氏曰厥初生民自后稷始入此室處在邠公時已<lb/>
然此云爾者生民之詩是推始祖所自出緜詩首章是<lb/>
<pb n="9a"/>
見民人所自來姜嫄生后稷建邦分土之由也稷封於<lb/>
邰而不窋竄去自有邰廢而周無民矣漆沮之豳又周<lb/>
之民人始生之地也夾皇遡過雖未已有宫室但穴處<lb/>
乃豳地所不能無謂之未有室家何怪哉況詩意主事<lb/>
大王肈基王迹文王克成厥勲以二王始終之者見在<lb/>
豳而小遷岐而大矣<lb/>
　　　　三章<lb/>
内則言婦養舅姑公食禮言君侍於臣皆以堇則堇乃<lb/>
<pb n="9b"/>
美菜也七月言食農夫以荼則荼乃苦菜也周原之所<lb/>
膴膴然肥美所生堇荼皆甘如飴則苦者亦甘矣於是<lb/>
大王始以為可遷謂謀及乃心也又謀之於衆謂謀及<lb/>
卿士庶人也又契龜而卜之謂謀及卜筮也龜兆告吉<lb/>
乃告其民曰可以止於是而築室矣則大王之遷豈其<lb/>
然而已哉<lb/>
　　　　五章<lb/>
量地制邑度地居民司空之職也故先召之致衆庶令<lb/>
<pb n="10a"/>
徒役司徒之職也故次召之定其位處揆其基地使不<lb/>
失其繩直此司空立室家之事也既正則束版以築築<lb/>
訖復升下而上以相承載此司徒命徒役之事也<lb/>
　　　　六章<lb/>
上章言作宗廟此章言治宫室也築牆之時取土而實<lb/>
之於器者其衆則陾陾然牆上之人受而投之於版者<lb/>
其聲則薨薨然既投之則從而築之其聲登登而相應<lb/>
也牆成而重復削治之其聲則馮馮然堅也五版為堵<lb/>
<pb n="10b"/>
百堵同時而並興言民皆樂事勸功競欲致力其間雖<lb/>
鼛皷不能勝而止之見大王之得人心也<lb/>
　　　　七章<lb/>
臯門曰有伉自外觀之而見其高也應門曰将將自内<lb/>
觀之而見其嚴正也冡土曰戎醜攸行固將於此乎起<lb/>
大事動大衆非苟安於卑近而已也<lb/>
　　　　八章<lb/>
大王之去邠避玁狁之難也及其至岐則又有昆夷之<lb/>
<pb n="11a"/>
愠焉昆夷之愠患之自外至者也内治之修政之由中<lb/>
出者也自外至者聖賢之所不能必由内出者聖賢必<lb/>
加勉焉葢君子創業垂統為其可繼者而已若夫成功<lb/>
則固有天命存焉然積累之既久培植之既厚至於木<lb/>
拔道通則屈不終屈而必於伸晦不終晦而必於顯昆<lb/>
夷之竄自有不期然而然者矣<lb/>
　　　　九章<lb/>
虞芮之質成是訟獄者不之商而之文王也歸者四十<lb/>
<pb n="11b"/>
餘國是朝覲者不之商而之文王也文王之徳其孚於<lb/>
人也久矣至是而始動其興起之勢者譬之弩機之既<lb/>
張是惟無發發則沛然而不可禦矣詩人推本言之以<lb/>
為是雖文王之徳之盛而亦由此四臣之助而然葢舜<lb/>
之徳雖非五臣之所能及而非五臣則亦無以佐其治<lb/>
也文王之徳雖非四臣之所能及而非四臣則亦無以<lb/>
宣其化也書亦曰無能往來茲迪彛教文王蔑徳降於<lb/>
國人知此則知文王得人之盛而人才之為聖化之助<lb/>
<pb n="12a"/>
亦大矣或者乃謂文王之化非四臣之所能為豈不異<lb/>
哉<lb/>
　　　棫樸首章<lb/>
艽艽棫樸則薪之槱之矣薪以燎之所以致其用於今<lb/>
日槱以積之所以儲其用於後日也濟濟辟王則左右<lb/>
趣之矣左右使今之人固無不於此乎趣向左右輔弼<lb/>
之人又無不於此乎趣向也<lb/>
　　　　三章<lb/>
<pb n="12b"/>
國之大事在祀與戎上章言人心之趣向見於祭祀之<lb/>
時此章言人心之趣向見於征伐之日也<lb/>
　　　　四章<lb/>
倬彼雲漢則為章於天矣言天道之大而有以成其文<lb/>
也周王壽考而豈不作人乎言聖壽之久而有以成其<lb/>
化也<lb/>
　　　　五章<lb/>
追者所以美乎金之文也琢者所以美乎王之文也旣<lb/>
<pb n="13a"/>
追之而又琢之則所以美其文者至矣金者所以全其<lb/>
可追之質也玉者所以全其可琢之質也既金之而又<lb/>
玉之則所以美其質者至矣勉勉者誠之存乎中也綱<lb/>
紀者治之著於外也既勉矣而又勉焉則所以綱紀乎<lb/>
四方者至矣<lb/>
　　　旱麓二章<lb/>
玉瓉之瑟然則必有黄流以注之器之美者味亦美也<lb/>
豈弟之君子則必有福禄以下之徳之盛者福亦盛也<lb/>
<pb n="13b"/>
　　　　三章<lb/>
鳶飛而戾天魚躍而于淵物之囿於氣者有自然之機<lb/>
也豈弟君子而何不作人乎人之囿於徳者有自然之<lb/>
化也<lb/>
　　　　五章<lb/>
瑟彼柞棫不期於民之燎也而民自不能以不燎言物<lb/>
之盛者必為人所用也豈弟君子不期於神之勞也而<lb/>
神自不能以不勞言徳之盛者必為神所福也<lb/>
<pb n="14a"/>
　　　　　棫樸旱麓總論<lb/>
棫樸旱麓咏文王之徳必曰豈弟何也葢豈焉而樂弟<lb/>
焉而易此見文王之徳同一泰和元氣之流行而於其<lb/>
燕居之時有春生而無秋殺有陽舒而無隂慘此所以<lb/>
能作興天下之材綱紀天下之治不惟有以斂是福於<lb/>
一身尤必有以敷是福於庶民也論語記夫子燕居之<lb/>
容曰申申夭夭申申者其容舒夭夭者其色愉即豈樂<lb/>
弟易之謂也知文王則知夫子矣知夫子則知文王矣<lb/>
<pb n="14b"/>
噫此文王夫子所以為安而行之之聖而非賢者之所<lb/>
可企及歟<lb/>
　　　思齊首章<lb/>
此荘敬之大任乃文王之母謂文王生於大任而大任<lb/>
有荘敬之徳則文王之聖敬其氣禀有自來矣大任上<lb/>
能致孝於姑媚周姜以盡婦道下能示法於婦而大姒<lb/>
又繼其美徳之音是大姒之徳亦大任之徳也大任以<lb/>
敬徳而生文王大姒以美徳而百斯男則文王於此夫<lb/>
<pb n="15a"/>
何憂哉<lb/>
　　　　二章<lb/>
先神而後人尊卑之序也先家而後國親疏之殺也誠<lb/>
以事神而神無不格誠以治人而人罔不孚此所謂接<lb/>
神人各以其道也<lb/>
　　　　三章<lb/>
雝雝者和之至也所以為治人之本也肅肅者敬之至<lb/>
也所以為事神之本也不顯自其在己者言之亦臨則<lb/>
<pb n="15b"/>
指其在神者而言也無射自其在人者言之亦保則指<lb/>
其在己者而言也已之所處雖在於幽隠而心之戒懼<lb/>
則常若有臨之者人之於我雖無所厭射而心之操存<lb/>
則常若有所守焉所以為純亦不已之實也<lb/>
　　　　四章<lb/>
戎疾不殄難之自外至者聖賢有所不能必也烈假不<lb/>
瑕徳之由中出者聖賢未嘗不自安也不聞亦式其知<lb/>
生知不思而得故稽之往古而不謬也不諌亦入其行<lb/>
<pb n="16a"/>
安行不勉而中故質之當今而無疑也此所以為性與<lb/>
天合也<lb/>
　　　　五章<lb/>
成人之所以有徳小子之所以有造以古人之無斁也<lb/>
古之人謂誰指文王而言也夫惟文王有不已之誠是<lb/>
以斯士皆有俊又之美也<lb/>
　　　皇矣首章<lb/>
皇矣上帝臨下有赫言其威命之顯也監觀四方求民<lb/>
<pb n="16b"/>
之莫言其主宰之公也彼夏商之政既失其道天之絶<lb/>
之也久矣故求之四方之國其未得之也則於是而尋<lb/>
究之於是而謀度之其既得之也復於是而耆定之於<lb/>
是而增大之乃眷然顧視西土以此岐周之地與大王<lb/>
為居宅焉然則天豈私我有周哉其眷周也即所以求<lb/>
民之安定也<lb/>
　　　　二章<lb/>
上章此維與宅一此字指岐周而言此章八其字復指<lb/>
<pb n="17a"/>
岐周而言岐周本險阻山林之地大王居之而民之歸<lb/>
者益衆於是競刋除之所作而拔之屏而去之者是其<lb/>
地之菑而翳者也所修而理之平而治之者是其地之<lb/>
灌而栵者也所啟而拓之辟而開之者是其地之檉而<lb/>
椐也所攘而去之剔而剪之者是其地之檿而拓也檿<lb/>
拓美材可以養蠶非可刋除者也惟穿剔去其繁冗而<lb/>
已然則作屏修平啓辟皆所以刋除其木而攘之剔之<lb/>
又所以成長其木也大王之遷於岐非人力所能為也<lb/>
<pb n="17b"/>
乃上帝遷此明徳之君使之内治既修則逺夷自遁逺<lb/>
夷既遁則國勢益張而又以為有明徳以治其外不可<lb/>
無賢妃以助其内也故又立之配焉凡此皆天之所以<lb/>
厚我有周也<lb/>
　　　　三章<lb/>
王業之成雖在於武王得天下之時而天命之定已見<lb/>
於泰伯讓王季之日泰伯讓焉而無迹王季受之而無<lb/>
愧此王業之所由基也文王創造於前武王繼續於後<lb/>
<pb n="18a"/>
此王業之所由成也泰伯當立而不立文王可為而不<lb/>
為故皆謂之至徳非王季之友無以成泰伯之志非武<lb/>
王之孝無以成文王之功武王之孝易知也王季之友<lb/>
難知也此因心則友則友其兄則篤其慶載錫之光詩<lb/>
人所以再三歎咏於王季也<lb/>
　　　　四章<lb/>
帝度其心使之能權也夫惟能權故能受泰伯之讓而<lb/>
篤周家之慶也其徳之清静者體之所以立克明以下<lb/>
<pb n="18b"/>
六者又其用之所由著克明者其徳足以知人克類則<lb/>
明之察也克長者其徳足以長人克君則長之大也克<lb/>
順者其徳足以和民克比則順之至也此章専美王季<lb/>
之徳故言之特詳至於文王則但言其徳之靡悔而已<lb/>
然謂之靡悔則其徳之純一無間亦可見矣惟其徳之<lb/>
無間是以其福之無窮也<lb/>
　　　　五章<lb/>
人心必有所畔而後有所援必有所歆而後有所羨畔<lb/>
<pb n="19a"/>
者疎而離之援者親而附之也歆者欲之動乎中羡者<lb/>
心之慕乎外也斯二者皆溺於人欲之流者也文王無<lb/>
是二者葢天實使之而非人力勉强之所能也故能先<lb/>
知先覺以造道之極焉宻之敢拒大邦不知有事大之<lb/>
禮也侵阮徂共不知有恤小之義也此天理之所當怒<lb/>
而王法之所當誅也故赫怒整兵以遏其衆則其伐宻<lb/>
也初非有所畔也其救阮也初非有所援也兵之所在<lb/>
陵曰我陵池曰我池初非利其土地人民而有所歆羨<lb/>
<pb n="19b"/>
也此所以能厚周家之福而荅天下之心也<lb/>
　　　　六章<lb/>
依其在京言文王安然在周之京猶所謂居其所不動<lb/>
也夫聖人豈有利天下之心哉其侵自阮疆也亦因其<lb/>
可怒者而怒之耳然文王以聖人之徳當方伯之任則<lb/>
諸侯之人民即吾之人民也諸侯之土地即吾之土地<lb/>
也兵之所至罪人斯得而孰敢陳兵於陵以拒我飲水<lb/>
於泉以抗我哉於是相其高原而徙都焉以山言之則<lb/>
<pb n="20a"/>
在岐之陽以水言之則在渭之將此萬邦之所方向下<lb/>
民之所歸往也而其勢之盛已勃然不可禦矣<lb/>
　　　　七章<lb/>
不大聲以色言其徳之不形也不長夏以革言其功之<lb/>
無迹也不識則不至於作其明不知則不至於作其聰<lb/>
言一循乎天理之自然而與天同體也仇方其所讎者<lb/>
也兄弟其所友者也詢仇方而知崇之不可以不伐同<lb/>
兄弟而知兵之不可以不戒於是以伐崇墉焉葢亦怒<lb/>
<pb n="20b"/>
其所可怒而莫非順帝之則也<lb/>
　　　　八章<lb/>
閑閑然徐緩言設而不用也言言然高大言縱而未攻<lb/>
也連連則相續而不絶也安安則詳審而不暴也是類<lb/>
是禡昭其罪於神也是致是附敷是徳於人也此四方<lb/>
之所以莫敢侮也茀茀然强盛則非徐緩之比矣仡仡<lb/>
然堅壮則猶負固不服也於是伐以聲其罪肆以奮其<lb/>
力絶以殄其祀忽以滅其國則天誅不留而罪人斯得<lb/>
<pb n="21a"/>
矣此四方之所以莫敢拂也<lb/>
　　　靈臺首章<lb/>
望氛祲察災祥憂民之憂也時觀游節勞佚樂民之樂<lb/>
也臺而謂之靈神之也曷為乎神之以其不終日而成<lb/>
也不終日而成果文王之心乎非然也文王之心固戒<lb/>
以勿亟而斯民之心則自如子來也然則勿亟者聖人<lb/>
愛民之仁而子來者斯民事上之忠也<lb/>
　　　　二章<lb/>
<pb n="21b"/>
臺下有囿則從而謂之靈囿囿中有沼則從而謂之靈<lb/>
沼王而時在靈囿也則見其鹿之攸伏言其性之適也<lb/>
見其鹿之濯濯言其體之充也見其鳥之翯翯言其色<lb/>
之潔也此飛走者樂其為飛走也王而時在靈沼也則<lb/>
既見其魚之牣而其多可知也復見其魚之躍而其適<lb/>
可知也此鱗介者亦樂其鱗介也<lb/>
　　　　　總論<lb/>
前二章言靈臺之游觀後二章言辟雍之教育游觀而<lb/>
<pb n="22a"/>
言其物之盛者以見涵育長養之有素也教育而言其<lb/>
樂之和者以見鼔舞作興之有術也然則臺池鳥獸之<lb/>
樂固與百姓共之而鐘鼔之樂又將與賢者共之也<lb/>
　　　下武首章<lb/>
聖人興王之業非先后固無以基之於前而先后在天<lb/>
之神非聖人亦無以配之於下葢一代興王之業必世<lb/>
徳之相承有以基之於其始而後聖徳之受命有以成<lb/>
之於其終也周之王業自文王而始著自武王而始成<lb/>
<pb n="22b"/>
是文王武王實造周矣然推原其始則文王之前固有<lb/>
王季也王季之前又有太王也謂王業之所基不在於<lb/>
是而可乎夫惟太王王季文王既沒而其精神上與天<lb/>
合也是以武王繼之實能配彼在天之靈於鎬京則武<lb/>
王之繼三后謂非王業之所成而可乎詩人於此原其<lb/>
始而推本於三后要其終而歸功於武王則夫任繼述<lb/>
之責者其必知所法矣<lb/>
　　　　二章<lb/>
<pb n="23a"/>
此章二配字不同王配于京是以下而對乎上之辭永<lb/>
言配命是以人而合乎天之辭有以配對於下而已之<lb/>
徳既與先王而為一有以配合乎天而已之心復與天<lb/>
理而為一此所以能成王者之信而天下之法也然則<lb/>
王者之信豈可以他求哉亦在乎求世徳配天命而已<lb/>
葢世徳皆實心之形著而天命即實理之流行既有以<lb/>
配對於先王復有以配合乎天命則王者之徳著於下<lb/>
而天下之心應乎上上下交孚而其為信也成矣<lb/>
<pb n="23b"/>
　　　　三章<lb/>
求世徳配天命所以能成王者之信而其信之可法正<lb/>
以其孝之可法也長言孝思而不忘者一飲食之頃而<lb/>
如見於羮一坐作之頃而如見於牆一陟降之頃而如<lb/>
見於庭無一處之不然亦無一時之不然也若有時而<lb/>
忘之則是勉强矯偽之所為也而豈足為天下之法哉<lb/>
　　　　五章<lb/>
繩祖武者欲後人繼武王之迹也武王之道惟信與孝<lb/>
<pb n="24a"/>
而已然武王之信乃王者之大信固非暫焉作輟之所<lb/>
能武王之孝乃天下之達孝尤非暫焉勉强之所能也<lb/>
然則如之何曰法武王之信在乎天命之永配法武王<lb/>
之孝在乎世徳之是求如是而不受天之祐者未之有<lb/>
也<lb/>
　　　文王有聲首章<lb/>
文王惟有安天下之心故能成安天下之功惟其有安<lb/>
天下之功故能有高天下之譽即其聲之大而知其功<lb/>
<pb n="24b"/>
之盛即其功之盛而知其心之勤此文王之所以為克<lb/>
君也<lb/>
　　　　二章<lb/>
大命自文王而始集故武功自文王而始成伐崇所以<lb/>
除天下之暴作豐所以立天下之本有以除天下之暴<lb/>
則人心服有以立天下之本則人心歸此文王之所以<lb/>
克君也<lb/>
　　　　三章<lb/>
<pb n="25a"/>
遹追來孝文王之孝也永言孝思武王之孝也文王之<lb/>
孝有以追先人之志武王之孝有以成文王之功此周<lb/>
之王業所以盛也<lb/>
　　　　五章<lb/>
豐水東注言其水勢之順也四方攸同言其人心之合<lb/>
也即水勢之順而有以見神禹之功即人心之合而有<lb/>
以見武王之徳武王因人心之合而益有以盡其君道<lb/>
之隆則不惟近無愧於文王而且逺無愧於神禹矣<lb/>
<pb n="25b"/>
　　　　六章<lb/>
四方攸同皇王維辟見武王之盡君道也鎬京辟雍無<lb/>
思不服見武王之盡師道也君以治之而四方無不於<lb/>
此乎攸同師以教之而四方無不於此乎心服則其尚<lb/>
徳而不尚力於此亦可見矣<lb/>
　　　　七章<lb/>
武王之遷鎬非以狥一己之私也必考之於卜以定其<lb/>
宅焉惟龜為能致其決惟武王為能成其事則武王之<lb/>
<pb n="26a"/>
遷固将上以承天意下以順民心前以承先王之志後<lb/>
以開無窮之基信乎其克君也哉<lb/>
　　　　八章<lb/>
豐水則有芑矣而武王豈無所事乎水之流不窮則其<lb/>
生物亦無窮也聖人之徳無窮則其善後亦無窮也於<lb/>
孫謀曰詒則所以遺之者至矣於翼子曰燕則所以安<lb/>
之者至矣彼苟一時之安而不為悠久之計者又惡足<lb/>
以語此哉<lb/>
<pb n="26b"/>
　　　生民三章<lb/>
牛羊之腓䕶之以其股也鳥之覆䕶之以其翼也人之<lb/>
㑹伐平林則又收而置之懐抱也人與我同類者也物<lb/>
與我異類者也而無不有愛䕶之意以見天之所生固<lb/>
非人之所能棄也實覃實訏言其形之大也厥聲載路<lb/>
言其聲之大也此稷之所以異於人也於是始收而養<lb/>
之則亦知其受命於天而不可以常兒待之矣<lb/>
　　　　五章<lb/>
<pb n="27a"/>
后稷之穡其種雖降於天其相之實在於己苟不能致<lb/>
其人力之助則豐草之不茀嘉榖必不能與之而並生<lb/>
矣實方實苞自其漬種時言之也實種實褎自其始苖<lb/>
時言之也實發實秀自其始穟時言之也實堅實好自<lb/>
其始實時言之也實潁實栗自其實熟而收成時言之<lb/>
也自種而苗自苖而秀自秀而實無所往而不致其人<lb/>
力之助此稷之播種所以大有功於斯民而有邰之封<lb/>
所以享無窮之報也<lb/>
<pb n="27b"/>
　　　　六章<lb/>
稷之降種其名不一而此獨以秬秠穈芑言者自其種<lb/>
之事而可以供祭祀者言之也秬秠可以供鬱鬯穈芑<lb/>
可以供粢盛故降之於民使得以徧種之種焉而成成<lb/>
焉而穫穫焉而任負以歸於是為鬯酒以降神為粢盛<lb/>
以享神此自其始封時言之也<lb/>
　　　　七章<lb/>
所舂而揄者即此秬秠也所簸而蹂者即此穈芑也浸<lb/>
<pb n="28a"/>
於盆而淅之其聲叟叟然盛於甑而烝之其氣浮浮然<lb/>
將以釀鬱鬯之酒供簠簋之酒備三酒五齊之獻也物<lb/>
既備矣於是而載謀則卜日擇士之無不善也於是而<lb/>
載惟則齊戒具修之無不至也取蕭祭脂宗廟之祭也<lb/>
取羝以軷行道之祭也諸侯之祭莫大於宗廟有朝聘<lb/>
之事則軷祭焉上自宗廟下至軷祭悉舉之矣或取肉<lb/>
傅火而燔之或取肉貫之加火而烈之四者皆祭祀之<lb/>
事凡此者皆所以興來嵗而繼往嵗也<lb/>
<pb n="28b"/>
　　　　八章<lb/>
上章言后稷之祀此章遂言今日尊祖配天之祭夫莫<lb/>
髙於天莫尊於帝若不可得而感格也而香之始升上<lb/>
帝已安而饗之豈為其黍稷之馨得其時而已哉盖自<lb/>
后稷之肇祀也載謀載惟之致其誠取蕭祭羝之致其<lb/>
謹載燔載烈之致其戒固未嘗有一毫之罪悔由后稷<lb/>
而公劉公劉之心無以異於后稷也由公劉而大王大<lb/>
王之心無以異於公劉也由大王而文武文武之心又<lb/>
<pb n="29a"/>
無以異於大王也今至於後王之時矣而此心之敬畏<lb/>
猶前日也則上帝之饗之也豈徒以其物哉正以周人<lb/>
之用心同一敬以之相傳也<lb/>
　　　　　總論<lb/>
首章述姜嫄禋祀之祥二章述后稷降生之易三章述<lb/>
其生而有見棄之事四章述其幼而有種植之志五章<lb/>
述其教稼穡而受封六章述其降嘉種而肈祀七章備<lb/>
言后稷祭祀之誠八章備言周人尊祖配夭之義以終<lb/>
<pb n="29b"/>
前章之意<lb/>
　　　行葦<lb/>
侍御之盛言其人之不之也獻酬之盛言其禮之無闕<lb/>
也飲食之盛言其物之豐也歌樂之盛言其聲之和也<lb/>
前兩章未射而飲燕之始也故備言其禮樂之盛後二<lb/>
章既射而飲燕之終也故惟致其頌禱之誠言之固有<lb/>
序也<lb/>
　　　既醉二章<lb/>
<pb n="30a"/>
上章言介爾景福此章言介爾昭明則昭明者亦指福<lb/>
之高明光大而言耳不必以徳言也<lb/>
　　　　三章<lb/>
昭明高朗言其福之光大令終言其福之悠久此詩之<lb/>
言昭明高朗猶天保之言單厚多益若以徳言而實以<lb/>
福言也<lb/>
　　　　　總論<lb/>
籩豆静嘉孝誠之著於物也朋友攸攝孝誠之寓於人<lb/>
<pb n="30b"/>
也孝子不匱孝誠之傳於後嗣也室家之壼孝誠之形<lb/>
於内助也錫爾以祚所以厚其身也錫爾以𦙍所以昌<lb/>
厥後也釐爾女士則室家之深逺而嚴肅者非止於一<lb/>
世從以孫子則嗣子之孝誠而不竭者非止於一人也<lb/>
此皆述所告之詞也<lb/>
　　　假樂首章<lb/>
嘉言其徳之可嘉樂言其福之可樂顯明也今善也明<lb/>
則光輝而有耀善則純粹而無瑕此其徳之所以為美<lb/>
<pb n="31a"/>
也宜民宜庶民也宜人宜百官也受禄受天百禄也此<lb/>
自其已然者言之也保如天保之保謂有以安之右如<lb/>
左右之右謂有以助之也命如命令之命謂有以付畀<lb/>
之也申重也既保之而又保之既右之而又右之既命<lb/>
之而又命之所謂申之也此自其無窮者言之也徳之<lb/>
顯而且令所以為可嘉命之保右而申之所以為可樂<lb/>
　　　　二章<lb/>
王者之所干者禄也而可以得百福焉禄指其一端言<lb/>
<pb n="31b"/>
之福指其全體言之也子孫千億言其多也穆穆皇皇<lb/>
以下言其賢也多而能賢所以能保天命於無窮也穆<lb/>
穆皇皇以徳言也冝君冝王以位言也不愆不忘以其<lb/>
心言也率由舊章以其法言也必有穆穆皇皇之徳而<lb/>
後可以冝君王之位必有不愆不忘之之心而後可以<lb/>
遵先王之法<lb/>
　　　　三章<lb/>
穆穆皇皇總言其徳之美也抑抑秩秩詳言其徳之善<lb/>
<pb n="32a"/>
也不愆不志言其心之敬有以修諸己也無怨無惡言<lb/>
其心之廣有以容乎人也率由舊章言其能循用先王<lb/>
之法率由羣匹言其能全用天下之賢也皆自王者之<lb/>
子孫言之也然前章干禄百福子孫千億則言王者之<lb/>
福本乎天而有以及後世所以為祝頌之辭也後章受<lb/>
福無疆四方之綱則言子孫之福本乎徳而有以及天<lb/>
下又所以為稱願之辭也<lb/>
　　　　末章<lb/>
<pb n="32b"/>
之綱之紀以事言也不解於位以心言也燕及朋友自<lb/>
羣臣言之也民之攸暨自庶民言之也人君能綱紀四<lb/>
方則既有以安其臣矣而臣子愛君之心又欲其不解<lb/>
而有以安乎民焉厚之至也不解于位即周公所其無<lb/>
逸之意此稱願其子孫之辭也<lb/>
　　　公劉首章<lb/>
匪居匪康言其心之勤也迺場迺疆言其事之理也田<lb/>
疇既治然後居者可以有積倉行者可以有餱糧所以<lb/>
<pb n="33a"/>
匪居者為思輯和其民人不欲安於山戎之陋也所以<lb/>
匪康者為思光顯其國家而欲復乎后稷之業也於是<lb/>
以其弓矢斧鉞之備啟行而遷都於豳遷都必用武備<lb/>
者一以壮國容一以防外患也<lb/>
　　　　三章<lb/>
自下觀之則往彼衆水之所聚而又望彼溥廣之原自<lb/>
上觀之則升彼南山之岡脊而乃見高大之京丘是京<lb/>
也乃大衆所宜居者於是經畫以定之於此作民居以<lb/>
<pb n="33b"/>
處其處者於此作客舍以廬其旅者於此施教令而言<lb/>
其所言於此議政事而語其所語無不於斯焉此章言<lb/>
營度邑居之事也<lb/>
　　　　四章<lb/>
于京斯依言其即京師以為安也蹌蹌濟濟言其㑹羣<lb/>
臣而有儀也俾筵則或肆之筵也俾几則或授之几也<lb/>
登則登斯筵羣臣之所同也依則依斯几耆老之所獨<lb/>
也執豕于牢非必牛羊之厚也酌之用匏非必金玉之<lb/>
<pb n="34a"/>
華也遷國之初崇簡儉也於是而食之将以勸之飽也<lb/>
於是而飲之将以侑之醉也於是而君以統之對羣臣<lb/>
而言也於是而宗以主之對衆賔而言也<lb/>
　　　　五章<lb/>
國之始遷莫先於奠民居其次莫如定軍賦正稅法既<lb/>
溥既長言其芟夷墾闢之廣而長也既景乃岡以下言<lb/>
其望景觀卜之詳而備也其軍三單言軍制雖不可以<lb/>
不定而非悉民以為兵也徹田為糧言田制雖不可以<lb/>
<pb n="34b"/>
不定而非竭民以奉上也大王之自西徂東則自水之<lb/>
西而往乎東言其治之遍也公劉之度其夕陽則自山<lb/>
之東而至乎西言其居之大也皆以見民之歸者日以<lb/>
衆而田之闢者日以廣也<lb/>
　　　　六章<lb/>
于豳斯館為客舍以居也涉渭為亂為方舟以濟也取<lb/>
厲為斤斧之用不可以無砥也取鍛為宫室之用不可<lb/>
以無鐵也止基言其居室之初定也迺理言其田疇之<lb/>
<pb n="35a"/>
初治也衆者人之多即止基之騐也有者財之足即迺<lb/>
理之效也夾澗而居則或處其東或處其西也遡澗而<lb/>
居則前依乎水後依乎山也其止居之衆日以益宻乃<lb/>
復即芮鞫而居之要其終之盛而言也<lb/>
　　　卷阿首章<lb/>
有卷者阿則可以游歌之地也飄風自南則可以游歌<lb/>
之時也來游來歌君以和平之音唱也以矢其音臣以<lb/>
和平之音和也此所謂總序以發端也天下之可樂者<lb/>
<pb n="35b"/>
莫如於泰和盛治之時而所可慮者亦莫如於泰和盛<lb/>
治之時曷為其可樂而又可慮也葢泰和盛治之時以<lb/>
三光則得其明以四時則得其序以庶類則得其所萬<lb/>
國有咸寧之效而黎民有丕變之風是誠可樂也然治<lb/>
極而不戒則衰亦於此乎萌日中則必昃月盈則必虧<lb/>
天地盈虛與時消息而謂治可保其常不亂盛可保其<lb/>
常不衰乎此其所可慮也夫惟慮之於極盛之時此有<lb/>
虞之廷所以有舜與臯陶之賡歌有周之卷阿所以有<lb/>
<pb n="36a"/>
王與召公之矢其音也<lb/>
　　　　二章<lb/>
伴奐以游偃優游以休息則是當閒暇之時享和平之<lb/>
福此其已然者也又當使爾終其壽命似先君善始而<lb/>
善終則所以保之於無窮也周之先公后稷教民稼穡<lb/>
而封於邰公劉自西戎而遷於豳古公自漆沮而遷於<lb/>
此皆能自小而大由微而著而享壽考福禄之盛成王<lb/>
以持盈守成之主而欲似先公之善始善終則所以致<lb/>
<pb n="36b"/>
此者必自有其道矣此所以廣王心而歆動之也<lb/>
　　　　三章<lb/>
王者之都雖止乎千里之逺而其封域則極乎四海之<lb/>
廣昄者大也言其無不包也章者明也言其無不治也<lb/>
厚者如地勢之重厚言其無不承載也郊焉而祭天社<lb/>
焉而祭地所以為天地之主也望焉而祭山川所以為<lb/>
山川之主也廟焉而祭人鬼所以為人鬼之主也<lb/>
　　　　四章<lb/>
<pb n="37a"/>
受命之長以壽考言也茀禄之康以福禄言也上章欲<lb/>
其如先公之善始善終為百神之祭主此言純嘏爾常<lb/>
則欲其兼二者而常享之也<lb/>
　　　　五章六章<lb/>
王者在前則有馮在側則有翼所用以馮依者惟此孝<lb/>
徳之人所用以輔翼者亦此孝徳之人也以是人也而<lb/>
引導乎其前即有馮之謂也以是人也而輔相其左右<lb/>
即有翼之謂也能孝則慈祥有徳則篤實與慈祥之人<lb/>
<pb n="37b"/>
處則可以興起其善心與篤實之人處則可以薫陶其<lb/>
徳性善心生而外有以鎮其躁徳性定而内有以消其<lb/>
邪有以鎮其躁而為顒昂之尊嚴有以銷其邪而為圭<lb/>
璋之純潔純潔之至播而為今聞則其徳音秩秩而有<lb/>
常矣尊嚴之至發而為今望則其威儀抑抑而慎宻矣<lb/>
夫如是則君子之徳信乎其豈弟矣四方為則謂天下<lb/>
以之為準則也四方為綱謂天下以之為綱領也既有<lb/>
以為天下之法又有以統天下之法此無他由有上章<lb/>
<pb n="38a"/>
之得賢是以有此章之成徳也<lb/>
　　　　七章八章<lb/>
此章通下章言之則為興就此章言之則為比如以為<lb/>
比則鳯皇者賢材之喻高岡者朝廷之喻梧桐者賢君<lb/>
之喻朝陽者明時之喻也鳯皇之鳴高岡猶賢者之在<lb/>
朝廷也梧桐之生朝陽猶賢君之馭明時也鳯皇非梧<lb/>
桐不棲猶賢者非遇明君則不仕也非朝陽不鳴猶賢<lb/>
者非遇時明則不出也惟其有菶菶萋萋之盛是以有<lb/>
<pb n="38b"/>
雝雝喈喈之和則其一時感㑹之機葢可想矣　又曰<lb/>
高岡非潜伏之地朝陽乃明盛之處賢者出潜離隠而<lb/>
逢明君致治之時也其相遇之盛既如此必君盡其禮<lb/>
猶梧桐之菶菶萋萋臣得展其所藴猶鳳鳴之雝喈然<lb/>
其相與之盛當如此今而後賢者集於王朝矣禮意之<lb/>
隆則有望於成王矣<lb/>
　　　民勞首章<lb/>
言民之勞苦甚矣庶幾其少安乎京師者諸夏之本惟<lb/>
<pb n="39a"/>
當恵此中國以綏安乎四方可也小人為惡内則詭隨<lb/>
以悦其君外則冦虐以害乎民皆所謂無良也非詭隨<lb/>
無以媚上而為冦虐之本非冦虐無以威下而遂詭隨<lb/>
之志詭隨者柔惡之所為冦虐者剛惡之所發苟不禁<lb/>
而絶之則是不畏天之明命也而可乎能邇則恵中國<lb/>
之謂柔逺即綏四方之謂逺者懐而安之邇者順而習<lb/>
之即有以定王室矣<lb/>
　　　　二章<lb/>
<pb n="39b"/>
無良者行之不謹也惽怓者言之不謹也憯不畏明言<lb/>
其不知天怒之可畏也無俾民憂言其當知民怨之可<lb/>
畏也無棄爾勞勉之以修其職業之詞也<lb/>
　　　　三章<lb/>
敬慎威儀欲其修身也以近有徳欲其親賢也修身以<lb/>
為之本親賢以為之輔則必不至於縱詭隨而為冦虐<lb/>
矣<lb/>
　　　板首章<lb/>
<pb n="40a"/>
治者天道之常亂者天道之變今天反其常道是以使<lb/>
民至於盡病而任大臣之責者乃出言不求其是為謀<lb/>
不求其逺靡聖則無所師法也管管則無所依據也不<lb/>
實於亶則無所持守也是皆謀之未逺而然也故我用<lb/>
大諌於汝汝可以莫之察乎<lb/>
　　　　二章<lb/>
天之方難則冝兢兢焉恐懼而豈可欣欣以豫悦乎天<lb/>
之方蹶則宜業業焉戒謹而豈可沓沓以弛緩乎輯者<lb/>
<pb n="40b"/>
和也言於天理無所逆也此民之所以洽也懌者悅也<lb/>
言於人情無所咈也此民之所以定也<lb/>
　　　　三章<lb/>
我之於爾其職分雖不同而其為王臣則一故就爾而<lb/>
謀之将以輸其忠也而爾乃囂囂而自得則是諱疾而<lb/>
忌醫也然我所言者乃今日之急務汝其可以為笑乎<lb/>
古人所以詢及芻蕘者誠以淺近之言至理存焉不可<lb/>
以其人之賤而忽之也況於寮友之言其可忽而不聴<lb/>
<pb n="41a"/>
乎<lb/>
　　　　四章<lb/>
老夫灌灌知天命之可畏而盡誠以相告也小子蹻蹻<lb/>
不知天命之可畏而大言以相欺也匪我言耄自老夫<lb/>
灌灌者言之也爾用憂謔自小子之蹻蹻者言之也夫<lb/>
憂不可戲也苟以憂為謔則積之之多将如火之燎於<lb/>
原而不可得而撲滅矣<lb/>
　　　　五章<lb/>
<pb n="41b"/>
夸毗者言之無常也卒迷者行之不謹也載尸者善人<lb/>
之不用也殿屎者庶民之胥怨也此所以至於喪亂而<lb/>
卒無能順恵我之師衆者也<lb/>
　　　　六章<lb/>
天之開民如壎篪之相和壎唱而篪和言必應也如璋<lb/>
圭之相合合二璋以成圭言必同也如往取物之必得<lb/>
一手携物之必從也携而必從非别立一道以増益之<lb/>
也因其所固有耳牖民之道其易如此上之化下其道<lb/>
<pb n="42a"/>
獨不然乎<lb/>
　　　　七章<lb/>
大徳之人所以為君之藩籬也萬民之衆所以為君之<lb/>
垣墻也國之强大者所以為吾之屏蔽也族之强盛者<lb/>
所以為吾之楨幹也同姓之宗子又所以為吾之城也<lb/>
五者皆君之所恃以為安也而徳其本焉人君能惟徳<lb/>
之懐則得是五者之助而安矣不能惟徳之懐則失是<lb/>
五者之助而不安矣不安則同姓先有離心而城壊城<lb/>
<pb n="42b"/>
壊則藩垣屏蔽皆壊而獨居獨居而禍亂之至斯無日<lb/>
矣豈不可畏之甚哉<lb/>
　　　　八章<lb/>
天之怒不可不敬也汝其敢戲豫乎天之變不可不敬<lb/>
也汝其敢馳驅乎昊天曰明及爾出王言一出入之際<lb/>
而天必與之俱也昊天曰旦及爾游衍言一動息之頃<lb/>
而天必與之同也此所謂陟降厥士日監在茲也此君<lb/>
子之學所以必戒懼慎獨之為貴也<lb/>
<pb n="43a"/>
　　　蕩首章<lb/>
此章正意在靡不有初鮮克有終二句夫自其初而言<lb/>
之人性皆善厲王之性亦文武成康之性也而何不善<lb/>
之有及要其終而觀之則文武成康若彼其仁厚而厲<lb/>
王若彼其暴虐何也葢文王性之者也武王身之者也<lb/>
成康困知勉行者也厲王自暴自棄者也惟其自暴自<lb/>
棄也故與之言仁義之言則拒之而不信與之行仁義<lb/>
之行則絶之而不為然則非天命之多僻也乃王之逆<lb/>
<pb n="43b"/>
天命而自底於多僻也非天命之匪諶也乃王之逆天<lb/>
命而自為是匪諶也非天命之多僻非天命之匪諶則<lb/>
其蕩蕩者固自若也而豈可以疾威言之哉固知其為<lb/>
怨天之辭而非天之實有是也<lb/>
　　　　二章<lb/>
厲王之惡貪暴而已惟暴也故所用皆强禦之人惟貪<lb/>
也故所用皆掊克之人曽是在位謂以之而居公卿百<lb/>
執事之位曽是在服謂以之而任公卿百執事之事也<lb/>
<pb n="44a"/>
强禦也掊克也即所謂滔徳也而以為天降之者世之<lb/>
有治有亂雖本於人事之得失亦闗於氣化之盛衰然<lb/>
則汝之興起此人而力為之也果孰使之然哉亦不得<lb/>
而不歸於天矣<lb/>
　　　　三章<lb/>
善類之不用則所用者强禦冦攘而已强禦則暴虐之<lb/>
臣也冦攘則聚斂之臣也暴虐之是用則既有以殫民<lb/>
之力聚斂之是用則復有以竭民之財此怨懟之所以<lb/>
<pb n="44b"/>
生流言之所以興而詛祝之所以無窮極也<lb/>
　　　　四章<lb/>
炰烋者怒氣之盛也斂怨以為徳者不以徳為徳而以<lb/>
怨為徳也人君不明其徳則慈祥豈弟之人逺而暴虐<lb/>
聚斂之人進無背莫為之後也無側莫侍其旁也無陪<lb/>
莫為之貳也無卿莫為之輔也無非實無也雖有之而<lb/>
不稱其職不任其事則亦若無人焉爾<lb/>
　　　　五章<lb/>
<pb n="45a"/>
人君荒湛於酒則必信任小人於是而愆厥止則威儀<lb/>
之迷亂也於是而號且呼則言語之讙譁也窮日夜以<lb/>
娱樂棄國事而不恤所謂俾晝作夜靡明靡晦也<lb/>
　　　　六章<lb/>
如蟬之鳴言其無静黙之時也如羮之咈言其無清浄<lb/>
之處也小大近喪人尚乎由行言亂亡之證無間於小<lb/>
大也内□於中國覃及鬼方言怨怒之極無間於逺邇也<lb/>
　　　　七章<lb/>
<pb n="45b"/>
殷不用舊言既不用乎舊人又不用乎舊政也何謂舊<lb/>
人老成是也何謂舊政典刑是也老成之不用則無所<lb/>
咨訪典刑之不用則無所持守此大命之所以傾覆而<lb/>
不可救也<lb/>
　　　　八章<lb/>
上章言暴虐聚斂之是用老成典刑之是棄皆自絶其<lb/>
根本之謂也桀以是亡於前而殷受之為殷王者可以<lb/>
鑒矣而紂不知鑒也紂以是亡於後而周受之為周王<lb/>
<pb n="46a"/>
者可以鑒矣而厲王又不知鑒也此亂亡之所以相繼<lb/>
也可勝歎哉<lb/>
　　　抑首章<lb/>
愚人之所以益愚者以其有稟賦之偏而又無學問之<lb/>
力也哲人之所以不愚者以其所禀既異於人而又有<lb/>
省察克治之功也今而曰靡哲不愚曰亦維斯戾則是<lb/>
既不能省察於機微之際復不能克治於形著之後其<lb/>
為反常也大矣<lb/>
<pb n="46b"/>
　　　　二童<lb/>
人君必大其謀而後可以定其命必逺其圖而後可以<lb/>
時其告謨之訏猶之逺此自綱領上説所以立一代之<lb/>
規模者也命之定告之辰此自號令上説所以為一時<lb/>
之政事者也此戒其加於人者不可不審諸己也敬慎<lb/>
者戒懼之存乎中威儀者輝光之著乎外威而能敬儀<lb/>
而能慎則容止必可觀進退必可度而斯民無不畏而<lb/>
愛之則而象之此勉其修於己者必有以示於人也上<lb/>
<pb n="47a"/>
四句葢泛言之下四句則以其切近者言之也<lb/>
　　　　三章<lb/>
迷亂於政謂施於事者眩惑而無統也顛覆厥徳謂見<lb/>
於行者顛倒而不常也所以然者以其荒湛於酒故也<lb/>
汝獨不念汝所承之緒乎則當廣求先王所行之道以<lb/>
共其明法可也<lb/>
　　　　四章<lb/>
夙興夜寐修身之事也洒埽庭内齊家之事也身者民<lb/>
<pb n="47b"/>
之主家者國之則身修而家齊是豈不足以為民之章<lb/>
乎車馬所以安身也固不可以不修弓矢戎兵所以禦<lb/>
患也尤不可以不戒在我者既不至於妄動則在彼者<lb/>
亦不敢以輕侮此又治國之要也詳於内而亦不遺於<lb/>
外謹於大而亦不忽乎細地有逺近之不同而慮之無<lb/>
不周事有常變之不同而備之無不飭此所以為訏謨<lb/>
定命逺猶辰告之實也歟<lb/>
　　　　五章<lb/>
<pb n="48a"/>
質爾人民即所謂寝興洒埽維民之章也謹爾侯度即<lb/>
所謂車馬之修戎兵之戒也用戒不虞即所謂用戒戎<lb/>
作用逷蠻方也慎爾出話則欲其謹於言也敬爾威儀<lb/>
則欲其謹於行也白圭之玷以下又以見欲謹於行者<lb/>
必先謹於言也<lb/>
　　　　六章<lb/>
言之不可輕也以舌之不可捫也言之不可苟也以其<lb/>
易致差失也不可放也且天下之理孰有言而不讎者<lb/>
<pb n="48b"/>
乎孰有徳而不報者乎朋友輔我者也庶民則傚我<lb/>
者也小子師法我者也而皆有以順之則子孫繩繩謂<lb/>
後有以繼乎前也萬民靡不承謂下有以承乎上也此<lb/>
皆謹言之效也<lb/>
　　　　七章<lb/>
輯柔爾顔以下言修飭於顯明之處也相在爾室以下<lb/>
言戒懼於幽隠之時也神之格思以下又言神之體物<lb/>
而不遺也夫惟神之體物而不遺此所以雖人所不暏<lb/>
<pb n="49a"/>
不聞之處尤當戒謹恐懼而不可忽也不動而敬不言<lb/>
而信此自君子之戒懼言之也微之顯誠之不可掩此<lb/>
自鬼神之體物言之也至此則不特無愧於人亦且無<lb/>
愧於天矣<lb/>
　　　　八章<lb/>
言爾為人君之徳當使無一事之不善無一事之不嘉<lb/>
容止之不可以不慎威儀之不可以不謹不僭則於事<lb/>
無所差不賊則於理無所害夫如是鮮不為民之則矣<lb/>
<pb n="49b"/>
投桃報李言理之必有者以勉之也彼童而角言理之<lb/>
必無者以戒之也夫昧之以理之所無者将以潰亂汝<lb/>
也而豈可以莫之察乎<lb/>
　　　　九章<lb/>
荏染柔木則可以緡之絲矣此温温恭人則亦可以為<lb/>
徳之基矣基者為學之所由以立温恭者亦徳之所以<lb/>
成也彼明哲之人告之以善言則順而行之此愚昧之<lb/>
人告之以善言則反謂我為不信人心之不同如此吁<lb/>
<pb n="50a"/>
可嘆哉<lb/>
　　　桑柔首章<lb/>
桑之盛也其根本未蠧其枝葉未壊而蠶者采之忽焉<lb/>
而盡以比周之盛也其典章未廢其法度未改而厲王<lb/>
敗之忽焉而亡君子不幸而遇此安得而不憂憂之之<lb/>
甚而至於病又安得而不號天以訴之乎<lb/>
　　　　二章<lb/>
車馬之盛旌旗之美一也而在正雅則為美在變雅則<lb/>
<pb n="50b"/>
為怨者亦由聞鐘鼔管籥之音其欣欣喜色而相告者<lb/>
以其君能與民同樂也其疾首蹙頞而相告者以其君<lb/>
不能與民同樂也身之所遇有勞逸之殊而心之所感<lb/>
有悲喜之異然則為人君者其可不以絜矩為心而與<lb/>
民同好惡也<lb/>
　　　　三章<lb/>
無争者君子之所以已亂好争者小人之所以生亂亂<lb/>
階之既成則其禍之所及者逺矣此天之所以怒國之<lb/>
<pb n="51a"/>
所以危而我之所以居無所定徂無所往無所適而可<lb/>
也<lb/>
　　　　五章<lb/>
告爾憂恤欲其及諸己也誨爾序爵欲其用夫賢也不<lb/>
能憂其所當憂則是悔悟之未萌無以為致治之本矣<lb/>
不能用其所當用則是賢否之不辨無以為致治之資<lb/>
矣誰能執熱逝不以濯賢者之能已亂猶水之能滌熱<lb/>
也其何能淑載胥及溺不用賢以已亂猶不用人以極<lb/>
<pb n="51b"/>
溺也<lb/>
　　　　六章<lb/>
君子之在世惟出與處而已世治而行其道則禄食為<lb/>
無愧世亂而守其志則稼穡為無憾夫以稼穡而視禄<lb/>
食其勞逸固有間矣而惟君子之心視之如一故曰稼<lb/>
穡維寳代食維好稼穡之所以為寳者可資之以養吾<lb/>
生也代食之所以為好者謂可因之以全吾志也<lb/>
　　　　七章<lb/>
<pb n="52a"/>
上章言稼穡以代禄食則朝廷雖不可以留田野猶可<lb/>
得而處也不曰<hi>以下闕</hi>
　　　　十六章<lb/>
職競用力指暴虐之臣言之也職盜為冦指聚斂之臣<lb/>
言之也上有反覆之臣則民亦貪亂而不已矣上有暴<lb/>
虐之臣則民亦邪僻以相尚矣上有聚斂之臣則民亦<lb/>
怨咨而不定矣涼曰不可者外為正直之言覆背善詈者<lb/>
隂為險詐之行然亦孰得而掩之哉此我之所以既作<lb/>
<pb n="52b"/>
爾歌也<lb/>
　　　雲漢首章<lb/>
王曰於乎何辜今之人此哀矜惻怛不能自己之誠所<lb/>
以消災弭禍之本也靡神不舉言於神無不求也靡愛<lb/>
斯牡言於牲無所愛也圭璧既卒天以蒼璧地以黄琮<lb/>
四方各以其色之玉言羣祀徧舉而於玉無所吝也而<lb/>
何為其莫我聴乎<lb/>
　　　　二章<lb/>
<pb n="53a"/>
藴則其氣之方蓄而未散也隆則其氣之方盛而未衰<lb/>
也禋祀之相繼而不殄將以弭其災也郊焉而祭天地<lb/>
廟焉而祭祖考既靡神之不宗矣莫親於后稷而何為<lb/>
其不克也莫尊於上帝而何為其不臨也耗則財之消<lb/>
而趨於盡斁則勢之敗而幾於危此其為下土之禍也<lb/>
甚矣何以當我之身而有是災乎<lb/>
　　　　三章<lb/>
競業言其心之危懼也如霆如雷言其勢之可畏也靡<lb/>
<pb n="53b"/>
有孑遺則其民之不可保也不我遺則其身之不可保<lb/>
也先祖于摧則其宗社之不可保也<lb/>
　　　　四章<lb/>
靡瞻無所依也靡顧無所望也所以無可望者為羣公<lb/>
先正而不我助也所以無可仰者為父母先祖之忍予<lb/>
也<lb/>
　　　　五章<lb/>
羣公先正上章言其不助則不肯用其力也此章言其<lb/>
<pb n="54a"/>
不我聞則不肯聴其言也父母先祖親也故其望之也<lb/>
切昊天上帝尊也故其畏之也深望之切故不無怨慕<lb/>
之情畏之深故雖欲逃遁而不敢<lb/>
　　　　八章<lb/>
始言有嘒其星歎其雨之不可必終言曷恵其寧幸其<lb/>
雨之或可必上言大命近止靡瞻靡顧求其助於神此<lb/>
言大命近止無棄爾成盡其責於己惟其責之在己者<lb/>
不可以不盡故當益求所以昭假者而修之凡若此者<lb/>
<pb n="54b"/>
非以為一人也固以定衆志也余讀是詩見宣王有事<lb/>
天之敬有事神之誠有恤民之仁敬畏以事天而天監<lb/>
之䖍恭以事神而神享之惻怛以恤民而民懐之藴隆<lb/>
之氣消豐穰之效著内治既修外攘斯舉南征北伐無<lb/>
不如意中興之業視文武成康而無愧皆自雲漢一念<lb/>
之烈而基之也<lb/>
　　　崧高首章<lb/>
四嶽之佐唐虞不惟總方嶽之諸侯抑且奉嶽神之祭<lb/>
<pb n="55a"/>
祀則其有功於神人大矣故嶽神享之愈久而不替其<lb/>
在於周則其神靈和氣之所鍾既生甫侯於前復生申<lb/>
伯於後甫侯之生有以佐穆王於耄期之時申伯之生<lb/>
有以佐宣王於中興之日甫侯之訓刑申伯之畨畨要<lb/>
皆足以為周之楨幹四國其有不賴之而屏蔽者乎四<lb/>
方之人其有不賴之而宣布天子之徳澤者乎<lb/>
　　　　二章<lb/>
申伯以元舅之親世徳之懿而即封於謝冝也召伯王<lb/>
<pb n="55b"/>
朝之大臣乃以身任版築之責而不以為勞何也葢大<lb/>
封之禮召公實世掌之則其上承天子之命下慰羣黎<lb/>
之心亦其責之不得辭也申伯之宅既定則不惟一世<lb/>
之安而申伯之子孫亦得以世執其功矣<lb/>
　　　　三章<lb/>
徹土田王者之大法故以命之大臣遷私人王者之私<lb/>
恩故以命之傅御土田徹而國制定私人遷而家道成<lb/>
則王之所以待申伯者厚矣<lb/>
<pb n="56a"/>
　　　　六章<lb/>
信邁誠歸言其行之決而不疑也式遄其行言其行之<lb/>
速而無留也徹土疆所以定經制峙餱糧所以廣儲蓄<lb/>
定經制者所以為他日悠久之計廣儲蓄者又所以為<lb/>
今日經營之計也<lb/>
　　　　七章<lb/>
畨畨者言其才徳之武勇嘽嘽者言其儀衛之衆盛才<lb/>
徳之武勇固足為國之幹儀衛之衆盛亦所以為國之<lb/>
<pb n="56b"/>
光豈不顯哉此申伯乎以親則天子之元舅以賢則百<lb/>
辟之是法則其位望之隆重而名譽之彰著亦可想矣<lb/>
　　　烝民首章<lb/>
天監有周謂上天之明命有以視於下也昭假于下謂<lb/>
宣王之明徳有以格于天也惟天子有昭明之徳故上<lb/>
天有保佑之命惟上天有保佑之命故賢佐鍾粹美之<lb/>
徳則其天性之本善者雖賢愚之所同而其氣禀之獨<lb/>
厚者乃賢哲之所以異於人也<lb/>
<pb n="57a"/>
　　　　二章<lb/>
今儀今色者輝光之著於外小心冀翼者嚴敬之存乎<lb/>
中古訓是式者學問以致其知威儀是力者進修以力<lb/>
於行四者體之所以立也天子是若明命使賦則用之<lb/>
所以行也惟其為用之所以行所以亦可謂之徳也<lb/>
　　　　三章<lb/>
式百辟而侯國有所法保王躬而君徳頼以成司政本<lb/>
而王命有所寄此皆自其已然者言之也至於賦政於<lb/>
<pb n="57b"/>
外則正指築城于齊之事而言之也四方爰發兼以其<lb/>
效言之則所以期望之者至矣<lb/>
　　　　四章<lb/>
此肅肅然齊之命惟仲山甫為能将而行之邦國之有<lb/>
臧有否亦惟仲山甫能明之明哲保身者周身之智夙<lb/>
夜匪懈者事君之忠惟其有保身之智所以能明邦國<lb/>
惟其有事君之忠所以能将王命未有不能保身而可<lb/>
以事君者也未有不能事君而可以治民者也此明哲<lb/>
<pb n="58a"/>
保身所以為事君治人之本也<lb/>
　　　　五章<lb/>
常人之情因物有遷而惟君子之守則不以物情之異<lb/>
而或變上章言仲山甫明哲保身明者明於理體之所<lb/>
以立也哲者察於事用之所以行也既能明於理又能<lb/>
察於事則其賦政於外也亦惟視事理之可否何如耳<lb/>
柔者豈得而茹剛者豈得而吐哉惟不茹柔故不侮鰥<lb/>
寡則可以恵鮮之固所以行吾仁也惟不吐剛故不畏<lb/>
<pb n="58b"/>
强禦則可以遏絶之亦所以示吾勇也然則山甫之保<lb/>
身豈枉道徇人之謂哉<lb/>
　　　　六章<lb/>
儀度圖謀而後言者所以為知徳之至愛而恨其不能<lb/>
助者所以為好徳之深斯徳也何徳也固人所同得也<lb/>
然得之於天者衆人之所同而舉之於己者仲山甫之<lb/>
所獨何以見其獨也人莫不有是儀色也而仲山甫獨<lb/>
能令焉人莫不有是心也而仲山甫獨能翼翼其敬焉<lb/>
<pb n="59a"/>
人孰無古訓也而仲山甫則是式焉人孰無威儀也而<lb/>
仲山甫則是力焉此即其舉徳之實也觀鮮克舉之之<lb/>
詞衆人惟致其不足於人觀愛莫助之之詞詩人惟致<lb/>
其不足於己則山甫之舉徳固可謂賢而詩人之知徳<lb/>
好徳亦可謂賢矣舉己之徳者所以立本補君之闕者<lb/>
所以致用即上章所謂能保身而後能事君者也<lb/>
　　　韓奕首章<lb/>
受命者臣事君之忠親命者君待臣之厚纉戎祖考欲<lb/>
<pb n="59b"/>
其無愧於親也無廢朕命欲其無愧於君也夙夜匪懈<lb/>
勉之以勸也䖍恭爾位戒之以敬也朕命不易示之以<lb/>
信也幹不庭方以佐戎辟又欲其有以敵王之愾也<lb/>
　　　　六章<lb/>
彼韓城之廣而大者乃召伯康公之所營也昔先祖之<lb/>
受命既因百蠻以為之長今韓侯之受命復因追貊以<lb/>
為之伯則其城池之不可以不修田畝之不可以不治<lb/>
税法之不可以不正土物之不可以不貢皆修其職業<lb/>
<pb n="60a"/>
之謂所以終首章之意也<lb/>
　　　江漢二章<lb/>
經營者召虎之職告成者召虎之功有召虎之經營故<lb/>
四方得以既平有召虎之告成故王國得以庶定四方<lb/>
之既平時靡有爭矣王國之庶定則王心載寧矣天下<lb/>
之所以未平者以争心之未息而争心之所以未息者<lb/>
以王化之未孚也彼見利則奪見便則乗者固夷狄之<lb/>
常情而轉逆以為順轉危而為安者乃王者之盛心故<lb/>
<pb n="60b"/>
必使天下無有争心而後大臣之功成而王者之心亦<lb/>
安矣<lb/>
　　　　三章<lb/>
封建井田二者皆先王之良法中興之所當復也故江<lb/>
漢既平宣王即命召虎闢四方之侵地將以復封建之<lb/>
舊也徹四方之疆土将以復井田之舊也復封建之舊<lb/>
所以息四方之争而固小國之利也復井田之舊所以<lb/>
戢四國之暴而固小民之利也凡若此者非以病之也<lb/>
<pb n="61a"/>
非以急之也惟欲其取正於王國而已於是而疆之所<lb/>
以畫其大界也於是而理之所以别其條理也疆之理<lb/>
之盡南海而止則雖海濵之國無不復乎舊封也濵海<lb/>
之民無不安於什一也此所以為中興之盛也<lb/>
　　　　四章<lb/>
昔先王受命有如召公日辟國百里則召公者實文武<lb/>
之楨幹也我之命爾以來句來宣也豈惟一人之為亦<lb/>
惟先人之功業是繼果能以繼先人之業為心則淮夷<lb/>
<pb n="61b"/>
之未服豈惟虎之責抑亦虎之恥也汝能聞敏汝功則<lb/>
我固當錫汝以祉福矣勉之以先人之業期之以後日<lb/>
之報宣王真得待世臣之體也哉<lb/>
　　　　五章<lb/>
釐爾圭瓉秬鬯一鹵所以厚其禮也告于文人錫山土<lb/>
田所以廣其封也于周受命自召祖命君臣相期望於<lb/>
無窮也宣王之意若曰我之祖有若文王焉則創業之<lb/>
聖君也爾之祖有若康公焉則佐命之元臣也此其同<lb/>
<pb n="62a"/>
心同徳為可知也今我之伐淮夷非以黷武也将以復<lb/>
先王之境土也爾之受命而往非以邀功也将以嗣先<lb/>
人之功業也然則爾之告成非特無愧於爾祖固亦無<lb/>
愧於先王也我之報功非特無愧於先王也固亦無愧<lb/>
於爾祖也昔也爾祖既於此乎受命則功非爾之功即<lb/>
爾祖之功也賞非吾之賞即先王之賞也且佐命之臣<lb/>
固有於此乎受命者矣而其子孫未必能繼之於今日<lb/>
也中興之臣固有於我乎受賞者矣而其先祖未必能<lb/>
<pb n="62b"/>
開之於昔日也則是自先王創造以來祖孫相繼而受<lb/>
命於兹者惟爾而已此所以為寵異之至也若虎之受<lb/>
賜則如之何亦惟曰虎拜稽首以致其敬天子萬年以<lb/>
致其祝而已<lb/>
　　　　六章<lb/>
上四句為祝頌之詞下四句乃勸勉之語祝頌者所以<lb/>
荅君之賜勸勉者所以進君於道夫淮夷之服王則有<lb/>
令聞矣然猶願其令聞之不已焉四方之平王則有武<lb/>
<pb n="63a"/>
功矣然猶願其文徳之治焉武功可以撥禍亂於一時<lb/>
文徳可以致太平於悠久則武功者誠非聖人之得已<lb/>
而文徳者誠今日之急務也若召穆公可謂愛君之至<lb/>
矣<lb/>
　　　常武首章<lb/>
赫赫言其聲勢之盛明明言其威靈之顯此中興之氣<lb/>
象也王之所命者以正官則卿士以兼官則大師言其<lb/>
世則南仲以為祖言其人則皇父以為字是當時之大<lb/>
<pb n="63b"/>
将也是時天子親征故親命皇父以整六師謂統其士<lb/>
衆也以修我戎謂備其器械也軍事以敬戒為主敬則<lb/>
無一念之或怠戒則無一事之敢忽即南仲所謂憂心<lb/>
悄悄也爾祖南仲既以敬戒而服玁狁平昆夷於前矣<lb/>
爾其可不以敬戒而恵此南國於後乎<lb/>
　　　　二章<lb/>
宣王嘗命吉甫北伐矣又嘗命方叔南征矣獨於淮夷<lb/>
之叛則赫赫自将何也葢淮夷徐戎近居中國中國之<lb/>
<pb n="64a"/>
土地則先王之土地也而夷狄侵之中國之人民則先<lb/>
王之人民也而夷狄暴之果安得不以吾之仁伐彼之<lb/>
不仁以吾之義討彼之不義也赫赫業業言其威靈之<lb/>
顯威也匪紹匪游言其師行之節制也如雷如霆言其<lb/>
聲勢之磅礴也用兵之法攻心為上徐方繹騷徐方震<lb/>
驚雖未即順從而已先服其心矣<lb/>
　　　　四章<lb/>
震天之怒也怒人之怒也虓虎之怒也王之武則如震<lb/>
<pb n="64b"/>
而如怒士之武則闞焉而如虎於以進師於淮浦鋪則<lb/>
其衆之偏也敦則其陣之厚也仍執則其力之勇也此<lb/>
淮浦之地所以截然而不可犯者以其為王師之所也<lb/>
　　　　　總論<lb/>
首章言敬戒卒章言允塞葢不言敬戒無以見軍律之<lb/>
嚴不言允塞無以見王道之大惟其軍律之嚴所以戰<lb/>
而必勝惟其王道之大所以不戰而自服也服而來來<lb/>
而同人以為天子之功也而不知宣王初未嘗以兵力<lb/>
<pb n="65a"/>
服之也終而曰不回則王道之大信有以服其心矣宣<lb/>
王於此夫何為哉可以班師振旅而歸矣斯時也其即<lb/>
武王戢干戈而<graphic n="KR1060" url="https://raw.githubusercontent.com/kanripo/KR-Gaiji/master/images/KR1060.png" mimeType="image/png"/>弓矢求懿徳而肆時夏之時乎故曰<lb/>
因以為戒者戒其武功之不可黷而勉其文徳之不可<lb/>
以不修也<lb/>
　　　瞻卬首章<lb/>
昊天者民之所瞻仰也而曷為其不我恵乎既使我甚<lb/>
久而不寧矣而又降此大厲焉國無有定則民之受其<lb/>
<pb n="65b"/>
病也甚矣小人之害民猶良苖之瘁於蟊賊也則亂将<lb/>
何時而已乎刑罪之網民若鳥獸之罹於羅網也則病<lb/>
将何時而瘳乎<lb/>
　　　　三章<lb/>
哲夫成城言其智謀之可以立國也哲婦傾城則其知<lb/>
辨徒足以亡人之國而已故哲婦之懿美也而反為鴟<lb/>
鴞之惡以其多言而為禍亂之階梯也然則亂豈真自<lb/>
天而降哉夏之亡也以妲己周之亡也以襃姒葢皆出於<lb/>
<pb n="66a"/>
婦人而已然言之多而非有教誨之益者又非特婦人<lb/>
而已也雖奄寺亦然葢有嬖妾以蠱惑於内必有奄寺<lb/>
以煽亂於外奄寺非嬖妾無以為之主嬖妾非奄寺無<lb/>
以為之輔二者實相倚以為奸其可以莫之察乎<lb/>
　　　　四章<lb/>
鞫人者恃其智辨以屈服人也忮者殘害之意存於中<lb/>
也忒者變詐之態著於外也譛始者始為不信之端竟<lb/>
背者終無可騐之實豈曰不極者人以為罔極而彼則<lb/>
<pb n="66b"/>
不自知其放恣也伊胡為慝者人以為慝惡而彼則猶<lb/>
以為無害也皇皇求財利者小人之事皇皇求仁義者<lb/>
君子之事君子而識三倍之利則其為慝也甚矣謀謨<lb/>
於廟堂者君子之事蠶織於宫庭者婦人之職婦人而<lb/>
與朝廷之政則其為慝也愈甚矣<lb/>
　　　　五章<lb/>
天之所以責王者以其信用婦人也神之所以不富王<lb/>
者亦以其信用婦人也内惟褒氏之聴則外必有犬戎<lb/>
<pb n="67a"/>
之變葢隂慝之招也舍爾介狄者不憂其所當憂惟予<lb/>
胥忌者反忌其所不當忌不弔不祥不畏于天也威儀<lb/>
不類不敬其身也人之云亡不求善人以為之輔也不<lb/>
畏於天此天之所以刺也不敬其身不用夫善此神之<lb/>
所以刺也若是則邦國之殄瘁也宜哉<lb/>
　　　　七章<lb/>
泉之上出而不已則其源也深矣心之隠憂而不已則<lb/>
其來也亦非一日矣葢天降禍亂而已之生也適于是<lb/>
<pb n="67b"/>
時則亦如之何哉抑天雖高遠而其轉危以為安轉亂<lb/>
以為治亦惟天為能耳苟天意之所與亦無不能鞏固之<lb/>
者幽王誠能翻然悔悟改其前日之行以求無忝於厥<lb/>
祖則民心之所與即天意之所與庶幾禍亂可救而子<lb/>
孫亦䝉其福矣<lb/>
　　　召旻首章<lb/>
旻天疾威言其暴虐之甚也天篤降喪言其喪亂之多<lb/>
也國之将亡必先之以災異而重之以飢饉飢饉荐臻<lb/>
<pb n="68a"/>
則民無不流亡内而中國外而邉境将悉為荒虛而不<lb/>
可救矣<lb/>
　　　　二章<lb/>
惟天降刑罪以罔罟斯民故使蟊賊之人用則其内亂<lb/>
也至矣使昬椓之人用則其不恭也甚矣夫潰亂邪僻<lb/>
之人不平其心而亂人邦國者也乃使之任治平之責<lb/>
則其致亂也宜哉<lb/>
　　　　三章<lb/>
<pb n="68b"/>
臯臯訿訿小人之頑慢詆毁者也而王則愛而不知其<lb/>
惡兢兢業業在位之戒謹恐懼者也而王則憎而不知<lb/>
其善不知其惡則其惡日長矣不知其善則其位孔貶<lb/>
矣其顛倒錯亂如此欲國無危得乎<lb/>
　　　　四章<lb/>
嵗之旱則草之生於谷中者且不能以遂長沉其栖於<lb/>
木上者安得而不枯槁乎國之亂則民優於財用者且<lb/>
不能以自給況其窮而無告者安得而不流亡乎是以<lb/>
<pb n="69a"/>
我相此邦無不潰亂者也<lb/>
　　　　六章<lb/>
池之竭由外之不入亦猶國之亂由外無忠賢<hi>以</hi>為之<lb/>
輔也泉之竭由内之不出亦猶國之亂由内無仁義以<lb/>
為之本也此害之所以益廣憂之所以益大而惟恐災<lb/>
禍之并及於我躬也<lb/>
　　　　末章<lb/>
大雅終於召旻何也曰幽王無道嬖妾蠱惑於内小人<lb/>
<pb n="69b"/>
用事於外天變於上而不知民怨於下而不悟周室将<lb/>
亡不可救矣君子傷之曰必有君如文武有臣如召公<lb/>
則周室其可復興乎是時去宣王中興未逺亦豈無舊<lb/>
臣可任者如王之不用何此所以終於亡也<lb/>
　　　　　總論<lb/>
厲王無道而宣王中興以宣王之有志也幽王無道而<lb/>
平王不復中興以平王之無志也噫此雅之所以亡而<lb/>
黍離之所以降於國風也<lb/>
</p>
<p>
</p>
  </div>
</body>
</text>
</TEI>
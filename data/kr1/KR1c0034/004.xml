<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩解頤卷四</head> <lb/>
    <p>
<pb n="1a"/>
欽定四庫全書<lb/>
　詩解頤卷四<lb/>
　　　　　　　　　　　　　明　朱善　撰<lb/>
頌四<lb/>
　　周頌<lb/>
　　　清廟<lb/>
於穆哉此清靜之廟所以祀文王也文王遠矣不可得<lb/>
而見矣而入清廟者皆如復見於文王何也不曰文王<lb/>
<pb n="1b"/>
之徳肅肅其敬雝雝其和乎今助我而祭文王者尊之<lb/>
而為公侯則肅雝顯相而肅雝即文徳之謂也卑之而<lb/>
為多士則秉文之徳而文徳即肅雝之謂也文王之神<lb/>
雖在天而文王之主則在廟對越其在天之神即所以<lb/>
事其在廟之主也駿奔走其在廟之主即所以事其在<lb/>
天之神也主之在廟者一於廟而已而神之在天者則<lb/>
固無不之也無不在也以為在彼而或在於此以為在<lb/>
此而或在於彼其於昭于天則豈不顯乎其使人齊明<lb/>
<pb n="2a"/>
盛服以承祭祀洋洋乎如在其上如在其左右則豈不<lb/>
承乎惟其不顯不承此所以不可得而厭射也不可度<lb/>
思矧可射思此自其平居之時言之也不顯不承無射<lb/>
於人此自其祭祀之時言之也神之無在無不在雖平<lb/>
居之時且不可得而厭也况文王之神與天同體而謂<lb/>
祭祀之時可得而厭射乎<lb/>
　　　維天之命<lb/>
天道不已文王純於天道亦不已惟其徳之不已故其<lb/>
<pb n="2b"/>
福澤之及於後人者亦不已凡神之所以恤我我之所<lb/>
以受之者皆其徳之不已者為之也我既有以受之則<lb/>
必有以順之順之而不違則已既與文王一矣後人又<lb/>
篤厚之而不忘則後人又與己為一矣曰駿惠曰篤皆<lb/>
自其不已者而推言之也<lb/>
　　　烈文<lb/>
烈文美其徳也錫福美其功也無封靡所以致其戒也<lb/>
崇之皇之所以厚其報也諸侯助祭而有以及王者之<lb/>
<pb n="3a"/>
子孫王者報功而有以及諸侯之後嗣此所以為忠厚<lb/>
之至也莫彊於人能盡人道則四方其訓之矣莫顯於<lb/>
徳能顯明其徳則百辟其刑之矣道者天下所其由徳<lb/>
者人心之所同得千萬人同此心此理也故施諸當世<lb/>
而人心無不服千萬世亦同此心此理也故傳諸後世<lb/>
而人心不能忘先王既以此道徳而感人心則後人當<lb/>
以此道徳而事先王使助祭之諸侯而皆惟先王之是<lb/>
法則人道無不盡徳行無不顯而國内之民莫不是訓<lb/>
<pb n="3b"/>
而是從矣其子孫豈不能與王者之子孫相保守於無<lb/>
窮乎上言子孫保之繼序皇之故此言道徳乃告以所<lb/>
以致此之由也<lb/>
　　　天作<lb/>
彼髙者山天實作之也然天能作之而不能有以治之<lb/>
所以荒而治之者實有待於大王焉大王能作之而不<lb/>
能安之所以安而定之者尤必有待於文王焉夫惟大<lb/>
王創造於前文王安定於後是以昔焉之險阻今焉之<lb/>
<pb n="4a"/>
平易則以哲王之相繼而人之歸附者衆也我子孫是<lb/>
以得奉其祭祀於此則繼今以往世世相承其可不思<lb/>
所以保守而勿失乎<lb/>
　　　昊天有成命<lb/>
不敢康以心言宥密以徳言宥者𢎞深密者靜密𢎞則<lb/>
不可量深則不可測靜則不可撓密則不可閒其徳之<lb/>
𢎞深而靜密固非一日之積也惟其積累於下而君徳<lb/>
益以隆是以承藉於上而天命益以固以不敢康寧之<lb/>
<pb n="4b"/>
心成𢎞深靜密之徳以𢎞深靜密之徳成繼續光明之<lb/>
業則所以基上天之命者在是所以繼先王之業者在<lb/>
是而皆不外乎此心故又以單厥心終焉我今日所以<lb/>
能安靜天下而保其所受之命者是又成王之賜也噫<lb/>
昊天有成命而文武受之於前成王能基命而子孫保<lb/>
之於後則周之王業其有窮乎<lb/>
　　　我將<lb/>
將曰我將則所以將而奉之者必躬必親也享曰我享<lb/>
<pb n="5a"/>
則所以享而獻之者必敬必戒也羊曰維羊謂於羊之<lb/>
外不敢有加禮也牛曰維牛謂於牛之外不敢有加物<lb/>
也此貴誠之義也而不知天之果降而在此之右乎不<lb/>
敢必也承上文而言雖不敢必於天而實可必於文王<lb/>
文王之典安靖天下之典也我惟當於文王之典是以<lb/>
為儀是以為式且是以為刑焉以是典也而日安靖乎<lb/>
四方則所以感格之者有其素矣今而將是羊也獻是<lb/>
牛也此能錫福之文王豈不降而右享我乎其者辭之<lb/>
<pb n="5b"/>
疑既者辭之決所以疑者尊之而不敢必也所以決者<lb/>
親之而或可必也畏者戒懼之誠保者奉持之意畏天<lb/>
之威即所以畏文王之威也保天之命即所以保文王<lb/>
之命也<lb/>
　　　時邁<lb/>
實右序有周所以見天眷之隆也惟天眷之隆故使之<lb/>
治人而人無不治使之事神而神無不懷益有以見其<lb/>
盡君道之可信明昭有周所以見王道之大也惟王道<lb/>
<pb n="6a"/>
之大故慶讓黜陟而刑賞行偃武修文而好尚定益有<lb/>
以見其保天命之可信<lb/>
　　　思文<lb/>
粒我者雖稷之功而貽我者實帝之命惟其命之出於<lb/>
帝是以其功之可以配乎天也然稷之功養民而已而<lb/>
乃以為陳常時夏則是果嘗教民而侵契之職也邪葢<lb/>
因其飲食聚㑹而制為燕饗之禮以通上下之情制為<lb/>
祭祀之禮以盡孝誠之感制為冠昬之禮以明隂陽配<lb/>
<pb n="6b"/>
合之義以明長㓜嗣續之節至於日用常食之間尤必<lb/>
老者先而少者後老者豐而少者儉老者甘美而少者<lb/>
麤惡則是人倫之所以厚固本於飲食之豐而飲食之<lb/>
所以豐實本於后稷之教夫如是則陳常時夏之功稷<lb/>
亦豈得而辭哉<lb/>
　　　臣工<lb/>
此詩兩言嗟嗟嗟嗟臣工謂凡百官之事皆不可以不<lb/>
敬也嗟嗟保介謂爾農官之事尤不可以不敬也先王<lb/>
<pb n="7a"/>
之於百官皆有成法以賜之有官守者固當來咨來度<lb/>
也况我周家以農事開國其法尤為詳備爾農官其可<lb/>
不來咨而來度乎孟春躬耕常籍此正咨度之時也於<lb/>
是戒之曰時至於暮春則當治其新畬矣爾毋謂其田<lb/>
之難治其效之難見也况來牟將熟既可以受明賜於<lb/>
已然即來牟以為嘉榖之占又可以徯豐年於後日爾<lb/>
農官固不可不致其勸相之勤而為甸徒者亦不可不<lb/>
致其耕治之力也當知錢鏄之用雖在於春暮之時而<lb/>
<pb n="7b"/>
銍艾之收已在於孟秋之際特奄忽間耳豈可以為久<lb/>
而難待哉言豐穫之必然以勸勉之也<lb/>
　　　噫嘻<lb/>
此詩舉成王之謚則成王以後之詩也成王既置田官<lb/>
而戒命之後王復遵其法而重戒之率時農夫農官之<lb/>
職也播厥百榖農夫之事也終三十里欲其地之無遺<lb/>
利也十千維耦欲其人之無遺力也地無遺利人無遺<lb/>
力此豐穰之所以可必也<lb/>
<pb n="8a"/>
　　　豐年<lb/>
收入之多而祭禮之無不備祭禮之備而福禄之無不<lb/>
徧此方社之賜也而亦田祖先農之力也秋而報焉則<lb/>
方社之謂也冬而報焉則蜡祭百神之謂也以其同謂<lb/>
之報祭故同歌是詩也<lb/>
　　　有瞽<lb/>
重言有瞽見其非一人也而皆在於周之庭矣上言設<lb/>
下言奏皆兼應田縣鼓鞉磬柷敔而言設之者有其人<lb/>
<pb n="8b"/>
謂眂瞭也奏之者有其人即瞽師也簫管獨言於其下<lb/>
者以其為器之小而無所事乎設也簫管備舉則樂器<lb/>
之無不舉可知矣喤喤者言其聲之大而和也和鳴者<lb/>
言其聲之小而和也肅雝者言其人之和而敬是以其<lb/>
聲之亦無不和而敬也先祖是聴幽有以感乎神也我<lb/>
客戾止永觀厥成明有以感乎人也獨言嘉客者尊之<lb/>
也<lb/>
　　　雝<lb/>
<pb n="9a"/>
來而雝雝至而肅肅此諸侯助祭之容也薦其廣牡相<lb/>
其肆祀此諸侯助祭之職也相維辟公天子穆穆謂諸<lb/>
侯助祭而天子得以遂其深遠之容也假哉皇考綏予<lb/>
孝子謂諸侯助祭而皇考有以安我孝子之心也莫彊<lb/>
於人也而文王之宣通哲知則有以盡人之道莫顯於<lb/>
徳也而文王之允文允武則有以備君之徳其道徳之<lb/>
效下有以安乎人上有以及乎天遠有以昌厥後則文<lb/>
王之所被者廣矣故能安我以眉壽介我以繁祉使我<lb/>
<pb n="9b"/>
得以享右乎烈考文母愈久而不替則即綏予孝子之<lb/>
實也即克昌厥後之實也<lb/>
　　　載見<lb/>
諸侯之來朝將以稟受法度也而我乃率之以祀武王<lb/>
何也葢先王者法度之所從出而宗廟者又禮法之所<lb/>
由施也諸侯之助祭於此也夫獨無所感乎先王之神<lb/>
洋洋乎在上孝子之誠穆穆乎在下昭穆之各以其位<lb/>
而外之各以其官長㓜之各從其事貴賤之各守其職<lb/>
<pb n="10a"/>
裸獻之有其禮和平之有其樂將享之有其物酬酢之<lb/>
有其儀凜乎其不可踰秩乎其不可紊則所謂法度即<lb/>
此而在矣奚必他求哉故章末但美其助祭之功而不<lb/>
及乎戒飭之事者豈非以率見之際所以教示之者已<lb/>
深而無所事於戒飭也歟<lb/>
　　　武<lb/>
武王之功所以天下莫彊者以文王開之於前而武王<lb/>
受之於後也於文曰允文則其開於前者初非不足於<lb/>
<pb n="10b"/>
武也於武王曰無競則其受於後者亦非以力取之也<lb/>
於勝殷以見其伐暴之義於遏劉以見其止殺之仁仁<lb/>
義之師王者之師也此大功之所由定而大業之所由<lb/>
成也<lb/>
　　　閔予小子<lb/>
未免喪以前居梁闇之時也惟思慕而已既免喪以後<lb/>
臨朝廷之時也則有家國天下之責焉皇考之達孝不<lb/>
可無以繼之也皇王之大業不可無以承之也然所以<lb/>
<pb n="11a"/>
繼皇考之孝固不外乎敬所以繼皇王之業亦不外乎<lb/>
敬而已孝也敬也一理也自繼述而言謂之孝自存主<lb/>
而言謂之敬敬其身即所以孝於親孝於親未有不敬<lb/>
其身者也此所以能就文武之業而崇大化之本也<lb/>
　　　訪落<lb/>
居梁闇之時未可以言也既免喪以後可以言矣可以<lb/>
言而不言則無以見求助之意無以見繼述之志訪予<lb/>
落止求助之誠也率時昭考繼述之孝也於乎悠哉歎<lb/>
<pb n="11b"/>
其逺也繼猶判渙歎其難也然豈可畏其逺而不進畏<lb/>
其難而不勉哉惟當繼其上下於庭者欲其無一時之<lb/>
不敬也繼其陟降於家者欲其無一事之不敬也庶幾<lb/>
賴皇考之休有以保其身焉則無危亡之患也有以明<lb/>
其身焉則無昬昩之患也<lb/>
　　　敬之<lb/>
敬者戒懼慎獨之事所以誠身也明者學問講習之事<lb/>
所以明善也羣臣以敬而進戒欲成王之誠之也成王<lb/>
<pb n="12a"/>
以明而自勉謂必先有以明之而後可以誠之也既有<lb/>
以致其明之之功復有以致其誠之之力則聖賢之事<lb/>
業可以馴致矣而又曰佛時仔肩示我顯徳行則欲其<lb/>
教示之無己也若成王者可謂能受諫者矣<lb/>
　　　載芟<lb/>
墾闢之時芟以除其草柞以除其木然後耕之則其土<lb/>
氣蒸達釋釋然解散矣專言新墾之田者以其用力尤<lb/>
難故也千耦其耘徂隰徂畛言耕夫徧野無曠土也侯<lb/>
<pb n="12b"/>
主侯伯侯亞侯旅侯彊侯以言衆力競勸無㳺民也思<lb/>
媚其婦有依其士言其家道和平無乖戾也有畧其耜<lb/>
言其器之利也俶載南畝播厥百榖言其事之時也實<lb/>
函斯活言其苖之初生也驛驛其達有厭其傑言其苖<lb/>
之既長也緜緜其麃言耘者之詳而密也載穫濟濟言<lb/>
穫者之衆而整也有實其積萬億及秭言其積之富也<lb/>
烝畀祖妣以洽百禮言其用之廣也有飶其香有椒其<lb/>
馨皆酒醴芬芳之氣也宴享賔客所以致敬也而邦家<lb/>
<pb n="13a"/>
以之光顯供養耆老所以致愛也而胡考以之安寧匪<lb/>
且有且則豐穰之慶非止於一處也匪今斯今則豐穰<lb/>
之慶非止於一日也葢自極古而已然則自后稷耕稼<lb/>
而至於今其所從來者逺矣<lb/>
　　　良耜<lb/>
自有人民而有稼穡自有稼穡而有祭祀春而祈焉秋<lb/>
而報焉皆人情之所不能已也載芟良耜皆言春而致<lb/>
其耕種之勤夏而極其耘耨之勞秋而穫夫收成之富<lb/>
<pb n="13b"/>
男盡力於外女盡力於内使我得宴享以致其敬祭祀<lb/>
以致其孝者是果誰之賜哉以為田祖先農之功而固<lb/>
有方社也以為方社之功而固有田祖先農也此所以<lb/>
不得不並致其祭報也<lb/>
　　　絲衣<lb/>
絲衣其紑言其潔齊也載弁俅俅言其恭順也自堂徂<lb/>
基自内而之外也自羊徂牛自小而之大也鼐鼎及鼒<lb/>
自大而之小也告濯告潔見其器之整飭也告充及其<lb/>
<pb n="14a"/>
牲之肥碩也比未祭以前事兕觥其觩㫖酒思柔則既<lb/>
祭以後事夫祭畢以燕而兕觥罰爵觥然上曲徒設而<lb/>
不用既不吳而失之讙譁則其敬靜為何如也復不敖<lb/>
而失之倨慢則其謹飭為何如也宜其得壽考之福也<lb/>
　　　酌<lb/>
時之未可聖人不先時而有為時之既可聖人不後時<lb/>
而不為夫聖人亦何心哉惟視夫時之可與未可耳方<lb/>
其遵養時晦聖人非忘天下也及其是用大介聖人非<lb/>
<pb n="14b"/>
利天下也聖人無忘天下之心亦無利天下之心此所<lb/>
以為聖人之武也後人受武王之功則當嗣武王之業<lb/>
嗣武王之業則當法武王之事果能法武王之所以治<lb/>
天下者而治天下則天下又豈不以其事武王者而事<lb/>
我後之人哉<lb/>
　　　桓<lb/>
武王之綏萬邦所謂一戎衣而天下定也其屢穫豐年<lb/>
之祥則以人心和於下天時應於上也所以然者由上<lb/>
<pb n="15a"/>
天有匪解之命故武王有桓桓之徳由武王有桓桓之<lb/>
徳故多士有濟濟之盛而武王之於多士不惟保而有<lb/>
之尤必任而用之不惟用之於朝廷尤必用之於四方<lb/>
葢天子以天下為家者也必有以安定乎四方而後有<lb/>
以克定乎厥家此其徳所以上昭於天而遂君天下以<lb/>
代商也詩言於昭于天者二大雅所謂於昭以文王之<lb/>
神言也此所謂於昭以武王之徳言也惟文王之神昭<lb/>
於天也故周有維新之命惟武王之徳昭於天也故周<lb/>
<pb n="15b"/>
有代商之命其實武王之徳即文王之徳而武王之命<lb/>
即文王之命也<lb/>
　　　賚<lb/>
文王之勤勞於前固以遺我後之人也則子孫受之於<lb/>
後者亦豈敢以自専哉且後人之所當尋繹而思念者<lb/>
文王之徳也而文王之徳所以能使人尋繹而思念者<lb/>
以有諸臣之功也知文徳之不可忘則知功臣之不可<lb/>
忘矣於是布此文王功徳之在人而可繹思者以賚有<lb/>
<pb n="16a"/>
功使各建都邑於禹所治之地新與舊之相間親與疎<lb/>
之相錯小與大之相承遠與邇之相聯使天下之勢如<lb/>
身之使臂臂之使指莫不順從而無不安其分之意則<lb/>
其大封功臣固所以求天下之安定也凡若此者葢皆<lb/>
有周之命非復商之舊矣於是復歎美之使功臣之受<lb/>
封賞者無不繹思文王之徳而不忘焉上言敷時繹思<lb/>
將以布其可繹思者於人也此言於繹思欲其存此可<lb/>
繹思者於己也敷時繹思固所以求天下之安定而於<lb/>
<pb n="16b"/>
繹思則又欲其共保安定於悠久也<lb/>
　　魯頌<lb/>
　　　駉<lb/>
言駉則每章同詞見其充實之如一也言有則每章異<lb/>
詞見其名色之不一也言坰亦每章同詞見其地有常<lb/>
所官有常職初不病民居而妨民田也於車曰彭彭言<lb/>
其盛也伾伾則盛而有力繹繹則盛而不絶袪袪則盛<lb/>
而彊徤皆自夫彭彭而推言之也於馬曰斯臧言其善<lb/>
<pb n="17a"/>
也斯才則材之良而非駑斯作則氣之盛而方壮斯徂<lb/>
則力之徤而致逺皆自夫斯臧而推言之也於思曰無<lb/>
疆言其立心之逺也無斯則逺之無窮無斁則逺之不<lb/>
已無邪則逺而能正皆自夫無疆而推言之也然則夫<lb/>
子何以獨有取於無邪之一語曰自詩人之意言之則<lb/>
魯侯牧馬之盛由其立心之遠故以無疆為先自聖人<lb/>
之意言之則君子修身以道由其立心之正故以無邪<lb/>
為切果能無一事而不思無一思而不正則為子而思<lb/>
<pb n="17b"/>
孝為臣而思忠為學而思所以為賢為聖将無所施而<lb/>
不可奚獨牧馬一事而已哉噫聖人教人之意可謂深<lb/>
切而著明矣學者誠不可以不勉也<lb/>
　　　有駜<lb/>
有駜有駜則其駜然而肥彊者乃乘黃之馬也夙夜在<lb/>
公則其在公而飲酒者乃辯治之人也謂之辯治則既<lb/>
不失之諠譁亦不失之怠放其不至於亂也審矣皷即<lb/>
所謂坎坎皷我也舞即所謂蹲蹲舞我也當國家閒暇<lb/>
<pb n="18a"/>
之時而君臣同享乎和平之福則其樂可知也自今以<lb/>
始嵗其有樂之在外者也君子有榖詒孫子樂之在内<lb/>
者也樂之在外者不可以必得以其屬諸天也樂之在<lb/>
内者斯可以力致以其屬諸己也詩人頌禱其君既欲<lb/>
其豐穰之有以繼乎古復欲其大善之有以傳厥後則<lb/>
人君之可樂孰有大於此者哉<lb/>
　　　泮水首章至三章<lb/>
國之有學固所以為淑人心之地而賢君之視學又所<lb/>
<pb n="18b"/>
以為感人心之機此詩美魯侯在泮而篇首三章皆深<lb/>
寓其意於樂之一詞一章樂其來而至二章樂其至而<lb/>
教二章樂其教畢而又燕來而至則其儀足以感人而<lb/>
國人之見之者無不樂至而教則其言足以感人而學<lb/>
士之聞之者無不樂教畢而燕則其禮足以優賢而羣<lb/>
賢之與燕者無不樂國人樂而民俗之丕變學士樂而<lb/>
學業之益進賢者樂則又將樂告以善道而内治之益<lb/>
修逺人之自服斯所以為頌禱之意歟<lb/>
<pb n="19a"/>
　　　　四章<lb/>
敬明其徳徳之存於中者無不敬也敬慎威儀儀之著<lb/>
於外者無不敬也合内外而無不敬此所以為民之法<lb/>
也允文允武欲其君徳之備也靡有不孝欲其子道之<lb/>
盡也惟其文武之備故有以昭格乎烈祖惟其靡有不<lb/>
孝故有以自求乎多福孝也敬也文武也其實一理也<lb/>
　　　　五章<lb/>
克明其徳所以淑其身也既作泮宮所以淑諸人也既<lb/>
<pb n="19b"/>
有以淑其身又有以淑諸人則不期於逺人之服而逺<lb/>
人自無不服矣如是而猶有不服者則命虎臣以伐之<lb/>
而又願其於此乎獻馘於此乎獻囚且欲其訊問之審<lb/>
無愧於古人焉則逺人之不服者鮮矣<lb/>
　　　　六章<lb/>
徂兹淮夷徐戎並興見於費誓之書則淮夷之為魯患<lb/>
自伯禽受封之時而已然矣故詩人頌禱其君必至於<lb/>
逖彼東南而後可以無愧於烈祖伯禽焉烝烝皇皇言<lb/>
<pb n="20a"/>
盛也即三郊三遂之衆也不吴不揚言其肅也即所謂<lb/>
無譁聴命也不告于訩無爭訟也即所謂勿敢越逐無<lb/>
敢寇攘也夫如是則其在泮獻功宜也<lb/>
　　　閟宮首章<lb/>
宮廟所以安神其侐然而清靜則深嚴而不褻也實實<lb/>
而鞏固則安重而不傾也枚枚而礱密則綢直而有序<lb/>
也此述其修閟宮之詞也其徳不囘言己徳之無疵也<lb/>
上帝是依言天命之攸眷也此后稷之所由以生也降<lb/>
<pb n="20b"/>
之百福天降之也天以是福而降之稷稷以是福而敷<lb/>
之民則民之福即稷之福也此所以奄有乎一國也俾<lb/>
民稼穡稷使之也稷降是種以教乎民民賴是種以養<lb/>
其生則民之有皆稷之有也是即奄有此下土也禹以<lb/>
平水土為功稷以播百榖為功由水土之既平而後百<lb/>
榖之可播則稷之教稼穡固所以繼禹之緒也<lb/>
　　　　二章<lb/>
金履祥曰案詩稱大王實始翦商不過謂周家翦商之<lb/>
<pb n="21a"/>
業自大王始基之爾而後世稱大王有翦商之志不惟<lb/>
誤認詩意其失大王本意甚矣且大王遷岐在小乙之<lb/>
世至丁巳而高宗立殷道中興者六十年厯祖庚祖甲<lb/>
祖甲二十八祀而生文王其時商未衰也大王亦安得<lb/>
有翦商之志哉况大王前日猶能棄國於狄人侵豳之<lb/>
時而今日乃欲取天下於商家未亂之日大王之心決<lb/>
不如此其悖也愚案金氏之説足以補朱子之所不及<lb/>
故著之<lb/>
<pb n="21b"/>
　　　　三章<lb/>
皇皇后帝惟周王為得而祀之耳胡為乎魯之郊皇祖<lb/>
后稷亦惟周王為得祭之耳而胡為乎魯之廟魯之郊<lb/>
禘非禮也周公其衰矣然則魯之祀周公以天子之禮<lb/>
樂也周公之心果得以自安乎其心有所不安則其神<lb/>
有所不寧其神有所不寧則其福有所不降詩人於后<lb/>
帝后稷則曰降福既多既者辭之決也於周公皇祖則<lb/>
曰亦其福女其者辭之疑也我將宗祀文王於明堂以<lb/>
<pb n="22a"/>
配上帝則敢必於文王而不敢必於天今魯人之頌僖<lb/>
公乃敢必於帝與稷而不敢必於周公皇祖何也噫帝<lb/>
與稷之可必非真可必也周公皇祖之不可必則原周<lb/>
公伯禽之心其心誠有所不安其神誠有所不寧而其<lb/>
福亦誠有所不可必也然則龍旂承祀六轡耳耳其儀<lb/>
非不盛也春秋匪解享祀不忒其誠非不至也享以騂<lb/>
犧是享是冝其禮非不隆也而獨於福之降與否則有<lb/>
所不敢必只亦其福女半辭之間而詩人不足之意已<lb/>
<pb n="22b"/>
悠然見於言外矣可勝歎哉<lb/>
　　　　四章<lb/>
秋而載嘗夏而楅衡言其事之豫也白牡騂剛言其牲<lb/>
之備也犧尊將將言其器之飭也毛炰胾羹籩豆大房<lb/>
言諸物之備有也萬舞洋洋言衆樂之交奏也君之所<lb/>
以事神者極禮樂之盛則神之所以報君者極福壽之<lb/>
隆不虧如月之常盈而不缺也不崩如山之常峙而不<lb/>
䧟也不震不騰如地之常靜而不動也不特如山之高<lb/>
<pb n="23a"/>
而已又欲其如山脊之岡不特如阜之大而已又欲其<lb/>
如大阜之陵則公之壽可以等岡陵而為三矣<lb/>
　　　　五章<lb/>
以車之數則千乘而車之所載必有弓與矛焉以人之<lb/>
數則三萬而人之所戴必有胄焉以是衆也而西伐戎<lb/>
北伐狄南伐荆舒孰得而禦之哉故又願其如此而且<lb/>
祝其昌大壽考焉<lb/>
　　　　六章<lb/>
<pb n="23b"/>
泰山魯之望也龜䝉魯之有也以如是之土地如是之<lb/>
人民苟善用之則可以荒大東可以服海邦可以來淮<lb/>
夷皆祝願之辭也<lb/>
　　　　八章<lb/>
純蝦言其福之盛大眉壽言其福之悠久曰眉壽保魯<lb/>
則願其壽考而常享茲富貴也曰復周公之宇則又以<lb/>
土地人民受之先王傳之先君凡諸侯之所侵者皆欲<lb/>
其自今而復之也而魯人願望之心猶未已也閨門之<lb/>
<pb n="24a"/>
内有令妻焉則願其常有以為之綱也有壽母焉則願<lb/>
其常有以為之子也朝廷之上有大夫庶士焉則願其<lb/>
常有以為之君也邦國之大有土地人民焉則願其當<lb/>
有以為之主也據天位之尊而樂之在外者無不備處<lb/>
天倫之常而樂之在内者無不有此所謂多受祉也多<lb/>
祉即純嘏之謂黃髪兒齒即眉壽之謂章末二句所以<lb/>
終首章二句之義也<lb/>
　　商頌<lb/>
<pb n="24b"/>
　　　那<lb/>
猗與歎其美也那與歎其多也置我鞉皷謂有人以設<lb/>
之也奏皷簡簡謂有人以奏之也奏之而聞其聲之簡<lb/>
簡則可以衎我之烈祖矣湯孫奏假綏我思成始焉人<lb/>
固因樂以致其感格之效也於赫湯孫穆穆厥聲終焉<lb/>
樂復因人而成其和敬之美也至於鏞皷之斁斁然而<lb/>
盛也萬舞之奕奕然有次序也則不特幽有以感乎神<lb/>
而嘉賓在位亦無不夷懌者矣獨言嘉客者尊之也古<lb/>
<pb n="25a"/>
昔以世言先民以人言温恭朝夕敬之存於中者無一<lb/>
時之或息也執事有恪敬之見於外者無一事之或慢<lb/>
也聲樂之感通既如彼恭敬之奉持復如此則湯其尚<lb/>
顧我烝嘗哉此乃湯孫之所奉也則其拳拳思慕之意<lb/>
藹然見於言外亦可想矣<lb/>
　　　烈祖<lb/>
成湯以盛徳而受天命凡商一代之福所以盛大而悠<lb/>
久者已基於烈祖受命之日矣故有秩秩無窮之福可<lb/>
<pb n="25b"/>
以申錫於無疆爾者指其人而言所者指其處而言爾<lb/>
後人所以能入烈祖之廟以奉烈祖之祭者是即其福<lb/>
之所及也言此以起下文之意酒之清者方載而在樽<lb/>
則未獻之時也而烈祖之神已與我以所思而成之人<lb/>
言應之疾也至於羮定則薦熟之時也既戒既平誠意<lb/>
之寓於物也無言無爭誠意之存乎人也無言則肅敬<lb/>
之至無爭則齊一之至故烈祖之神復安我以眉壽黄<lb/>
耉之福焉溥將之命舉其福之全體言之也豐穰之慶<lb/>
<pb n="26a"/>
舉其福之一事言之也由有溥將之命是以有豐穰之<lb/>
慶由有豐穰之慶是以有祭禮之備由有祭禮之備是<lb/>
以有福禄之報諸侯之助祭既有以致其假饗之誠天<lb/>
命之眷顧復有以致夫假饗之效則福禄之報其有窮<lb/>
乎<lb/>
　　　𤣥鳥<lb/>
天命𤣥鳥降而生商推契之所以生固本於天命也古<lb/>
帝命武湯原湯之所以興亦本於天命也宅殷上芒芒<lb/>
<pb n="26b"/>
言契之受天命而奄有乎一國也正域彼四方言湯之<lb/>
受天命而奄有乎天下也非有契以開之於前無以為<lb/>
有商受命之基非有湯以繼之於後無以成有商興王<lb/>
之業此詩人於契與湯所以必並致其尊美而無異辭<lb/>
也方命厥后奄有九有則諸侯之受命於商王者固非<lb/>
止於一國也商之先后受命不殆則商王之受命於天<lb/>
者亦非止於一世也夫惟其受命非止於一世而皆不<lb/>
危殆也故至於武丁孫子之世猶得以頼其福焉是何<lb/>
<pb n="27a"/>
也以其武徳之相繼也昔者湯有武徳而武丁繼之其<lb/>
武徳無以異於湯也武丁有武徳而武丁孫子繼之其<lb/>
武徳無以異於武丁也夫惟武丁孫子襲湯號而有天<lb/>
下者其武無所不勝故諸侯莫不乘其車馬奉是黍稷<lb/>
以來助祭於商焉以見人心之同也人心之同本乎天<lb/>
命之隆天命之隆本乎君徳之盛此詩人所以反覆歎<lb/>
咏而歸之商王之武徳也王者之都雖不過千里而其<lb/>
封域則極乎四海之廣以見王化之行必自内而達之<lb/>
<pb n="27b"/>
外也王者之地雖逺極於海隅而其來假則皆萃於輦<lb/>
轂之下以見人心之合必自外而向乎内也噫此殷之<lb/>
受命所以咸冝而皆有以負何乎百禄也<lb/>
　　　長發首章<lb/>
有商受命之祥雖在於濬哲相繼之時而有商受命之<lb/>
基實定於有娀生商之日夫有娀之生商此何時也乃<lb/>
禹治洪水之時也是故其曰禹敷下土方則有以見其<lb/>
濬治之勞也其曰幅貟既長則有以見其疆理之大也<lb/>
<pb n="28a"/>
以氣化則方盛以人事則方理於斯時也而有娀氏始<lb/>
大是固上帝之所眷也故立其女之子而造商室焉必<lb/>
言有娀者以契固商人之所由生而有娀又商人之所<lb/>
自出猶之稷固周人之所由生而有邰又周人之所自<lb/>
出也故詩人將言商之受命則不惟本之契又必推契<lb/>
之所以生而歸之有娀將言周之受命則不惟本之稷<lb/>
又必推稷之所以生而歸之姜嫄以其受命之基實在<lb/>
此也<lb/>
<pb n="28b"/>
　　　　二章<lb/>
契為司徒敷五教言文徳則有之未見其武徳也而詩<lb/>
人以桓撥言之何也葢舜之命契也百姓不親者欲其<lb/>
治之而使親五品不遜者欲其治之而使遜是即撥亂<lb/>
以為治撥不正而反之正也此非有武徳而何能若是<lb/>
哉達者徳孚於人而行無不得之謂受小國大國亦非<lb/>
謂受小大諸侯之國也葢契始封於商後又徙封於殷<lb/>
始封之國小故先言受小國是達是徳孚於商土之民<lb/>
<pb n="29a"/>
而政教之行於商土者無不窒礙也徙封之國大故後<lb/>
言受大國是達則又徳孚於殷土之民而政教之行於<lb/>
殷土者亦無所窒礙矣率履不越自己之躬行者言之<lb/>
所以為敷教之本也遂視既發自民之丕應者言之所<lb/>
以為敷教之效也是即受小國大國是達之實也𤣥王<lb/>
以桓撥而肇造於前相土以烈烈繼承於後則必其當<lb/>
方伯之任掌征伐之權故諸侯畏之截然整齊是亦天<lb/>
命之所不違也<lb/>
<pb n="29b"/>
　　　　三章<lb/>
聖敬日躋修己之敬也上帝是祗事天之敬也惟其有<lb/>
修己之敬故能昭假于天久而不息惟其有事天之敬<lb/>
故帝又命之使式於九圍焉大明稱文王之徳曰小心<lb/>
翼翼即修己之敬也曰昭事上帝即事天之敬也曰聿<lb/>
懷多福即式於九圍也孔子曰修己以安百姓中庸曰<lb/>
君子篤恭而天下平皆此意也<lb/>
　　　　四章五章<lb/>
<pb n="30a"/>
此承前章湯惟聖敬日躋而天命之使人為法於九州<lb/>
故能受小球大球小共大共言四方小大之國莫不恪<lb/>
共厥職以來朝於商也為下國綴旒者譬之於旗旗之<lb/>
旒必附於縿天下之諸侯必附於有徳也既為諸侯之<lb/>
所附則有以何天之休矣為下國駿厖者譬之於馬馬<lb/>
之任重必以力聖人任天下之重亦必以武徳也既能<lb/>
任天下之重則有以何天之寵矣不競不絿者彊與緩<lb/>
迭施初不偏於彊而亦不偏於緩也不剛不柔者剛與<lb/>
<pb n="30b"/>
柔相濟初不偏於剛而亦不偏於柔也此所謂中道也<lb/>
故能敷政優優而百禄之是遒焉不震不動者有離之<lb/>
文明故處大變而不疑不戁不竦者有乾之剛健故臨<lb/>
大事而不懼此所謂武徳也故能敷奏其勇而百禄之<lb/>
是總焉敷政優優本上章聖敬而言敷奏其勇則又以<lb/>
為下章征伐張本也<lb/>
　　　　末章<lb/>
孟子曰五百年必有王者興其間必有名世者此詩前<lb/>
<pb n="31a"/>
章言湯降不遲是湯之生不先不後而適當乎五百年<lb/>
之期乃天實立之以為興王之君也此章言降於卿士<lb/>
是尹之生亦不先不後而適當乎夏商革命之際乃天<lb/>
實賜之以為興王之佐也使生湯而不生尹則是有君<lb/>
無臣而何以成興王之業惟有湯以為之君而又有尹<lb/>
以為之佐此天命之所以集而王業之所以成也孟子<lb/>
又言湯之於伊尹學焉而後臣之則湯之不競絿剛柔<lb/>
固自伊尹聖學中來其不震動戁竦亦惟有尹之任故<lb/>
<pb n="31b"/>
湯得以大進其武功也然則韋顧昆吾與夫夏桀之伐<lb/>
豈湯一人之獨任哉實惟阿衡有以左右之耳已上四<lb/>
章皆頌成湯功烈至此乃以左右商王一語歸之阿衡<lb/>
則湯固為百世不遷之烈祖而商之子孫凡有大享於<lb/>
先王則伊尹以佐命元臣得與於享無疑矣<lb/>
　　　殷武首章<lb/>
自古中興之君未有不以武徳勝者葢繼衰亂之後内<lb/>
之則法度之既弛紀綱之既壞外之則諸侯之既叛四<lb/>
<pb n="32a"/>
夷之既起自非以武徳勝之則安能舉王綱於已墜合<lb/>
人心於已離撥亂而復反於正哉若殷之髙宗是已方<lb/>
其撻然用武以伐荆楚也罙入其徂則彼雖有山川之<lb/>
險而不足恃也裒荆之旅則彼雖有人民之衆而不足<lb/>
賴也是何也以王者之無敵也於是荆楚之地截然齊<lb/>
一則信乎其無愧於湯之孫矣<lb/>
　　　　二章<lb/>
商自盤庚遷殷在河之南去荆楚為近去氐羗為逺故<lb/>
<pb n="32b"/>
告之曰爾荆楚雖遠亦吾國之南鄉耳昔成湯之世雖<lb/>
逺而氐羗且莫敢不來享謂獻其方物也莫敢不來王<lb/>
謂共其臣職也夫以臣事君以子事父以逺人事中國<lb/>
此天地之常經自先王以來未之有改也故雖逺而氐<lb/>
羗猶不敢以不來則近而荆楚又曷敢以不至哉<lb/>
　　　　三章<lb/>
諸侯之立國其始雖本於天命而嵗事之共尤不可不<lb/>
奉乎王命焉觀勿予禍適之辭乃其兢惕戒懼之誠所<lb/>
<pb n="33a"/>
以奉王命保天命而君國子民之本也葢君國子民之<lb/>
道莫先於稼穡苟農事之不修則國用之不給上無以<lb/>
供朝貢而盡臣職内無以供祭祀而盡<hi>闕</hi>道故葛伯不<lb/>
祀則亳衆往耕而征伐隨之田野不闢則天子巡狩而<lb/>
責讓加焉必也於稼穡能匪解則朝貢祭祀無不有以<lb/>
供嵗事之常其得免於罪愆冝矣<lb/>
　　　　四章<lb/>
天命不外乎民心民之視聴即天之視聴民之好惡即<lb/>
<pb n="33b"/>
天之好惡則下民之嚴信乎其不可忽矣君人者知所<lb/>
以敬天敬民則於刑賞之際必不敢怠遑而或至於僭<lb/>
濫不僭則賞當功不濫則罰當罪然刑賞見於事者也<lb/>
戒懼存於心者也見於事者雖可以勉彊於其暫然苟<lb/>
戒懼之心不繼則今日之賞雖不僭安知後日之不以<lb/>
私喜而或至於僭乎今日之刑雖不濫安知後日之不<lb/>
以私怒而或至於濫乎故必不敢怠遑之心常流行乎<lb/>
賞善罰惡之間則賞非私賞與衆共之刑非私刑與衆<lb/>
<pb n="34a"/>
棄之好惡不咈乎民而命討必奉乎天此天之所以命<lb/>
於下國而大建其福也賞不僭如舜之命九官刑不濫<lb/>
如舜之誅四凶高宗之賞不僭於其命多辟見之刑不<lb/>
濫於其伐鬼方見之其不敢怠遑又於書之不敢荒寧<lb/>
見之噫此所以受命而中興也歟<lb/>
　<lb/>
　<lb/>
　<lb/>
<pb n="34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩解頤卷四<lb/>
</p>
<p>
</p>
  </div>
</body>
</text>
</TEI>
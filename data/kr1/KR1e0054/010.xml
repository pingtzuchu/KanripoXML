<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋集傳詳說卷十</head>
    <p>
<pb n="1a"/>
欽定四庫全書<lb/>
　春秋集傳詳說卷十　　　宋　家鉉翁　撰<lb/>
　　　僖公二<hi>是嵗惠王二十五年齊桓公三十三年</hi>
八年春王正月公㑹王人齊侯宋公衞侯許男曹伯陳<lb/>
世子欵盟于洮<lb/>
　榖梁曰王人之先諸侯貴王命也朝服雖敝必加于<lb/>
　上弁冕雖舊必加于首周室雖衰必先諸侯公羊曰<lb/>
　王人者何㣲者也曷為序乎諸侯之上先王命也案<lb/>
<pb n="1b"/>
　左氏惠王崩襄王惡太叔帶之難懼不立不發喪而<lb/>
　告難于齊齊為此㑹以定王位故王人下臨盟于洮<lb/>
　以王事而盟也或曰春秋王朝公卿出㑹諸侯者同<lb/>
　㑹而不同盟葵丘之盟宰周公不與盟踐土之盟王<lb/>
　子虎盟諸侯于王庭宣七年諸侯盟于黒壤王叔桓<lb/>
　公臨之哀十三年公㑹單平公晉定公吳夫差于黄<lb/>
　池王臣皆不與盟特以王命監臨之耳今王人與諸<lb/>
　侯同盟其可乎曰此以王室有難㑹而盟辭曰以奨<lb/>
<pb n="2a"/>
　王室王事也春秋無譏故皆爵自是女栗雞澤翟泉<lb/>
　則有譏<lb/>
鄭伯乞盟<lb/>
　前日首止之㑹王世子下臨而鄭伯逃之今鄭伯乞<lb/>
　盟亦以王人在㑹彼内屈而來服知前日之逃為罪<lb/>
　是以自請預盟而不以為辱由桓公有以大服其心<lb/>
　故耳前㑹書逃春秋所以誅鄭伯今而書乞春秋所<lb/>
　以赦鄭伯然盟而書乞亦所以貶也賤鄭伯使不得<lb/>
<pb n="2b"/>
　列於諸侯也此諸侯敗盟即楚之始故屢書以見意<lb/>
夏狄伐晉<lb/>
　齊晉匹也齊桓公以尊天子安中夏為己任徳聲溥<lb/>
　乎宇内諸侯小大俱至而晉獻詭諸自外於中國怙<lb/>
　其强大滅虞虢而有其土此諸侯之大賊罪當討者<lb/>
　也書狄伐晉著晉人有可伐之罪也以前後事而求<lb/>
　聖人之意知其然耳<lb/>
秋七月禘于大廟用致夫人<lb/>
<pb n="3a"/>
　榖梁曰用者不宜用也致者不宜致也書夫人而不<lb/>
　以姓氏立妾之辭也劉向釋之曰夫人成風也致之<lb/>
　大廟立之為夫人也三傳為說不同愚獨有取榖梁<lb/>
　之說成風者荘公之妾僖公之母也荘公正妃哀姜<lb/>
　以淫亂死于齊僖公尊其母為夫人以配其父違禮<lb/>
　以卑其父也春秋書禘于大廟用致夫人榖梁所謂<lb/>
　用不宜用致不宜致者是也夫人不氏眀其為妾無<lb/>
　當尊之理也成風以文公四年薨春秋書夫人風氏<lb/>
<pb n="3b"/>
　薨又書葬我小君成風聖人非謂成風可以僭夫人<lb/>
　也非謂妾母可以配先君也正以僖公嘗為非禮之<lb/>
　禮致其母為夫人及文公立又以祖母事之以夫人<lb/>
　卒之以夫人葬之舊史既以夫人書聖人於魯先君<lb/>
　之母不得黜之為妾是以於此先書禘于大廟用致<lb/>
　夫人僖公既致之於今日則聖人不容黜之於異日<lb/>
　用致夫人者所以開卒葬夫人之端也故愚於此義<lb/>
　獨有取榖梁之說公羊謂僖公本聘楚女為嫡齊女<lb/>
<pb n="4a"/>
　為媵先致姜女脅公使用為嫡愚謂齊桓必有所不<lb/>
　為楚人亦有所不受此齊東之語不足信也左氏以<lb/>
　為致哀姜於廟夫哀姜者雖見殺於齊而固魯之夫<lb/>
　人也僖公不忍於其嫡母欲違禮而祔之斯祔之矣<lb/>
　何以致為謂僖公因哀姜之死而致其母為先君夫<lb/>
　人則有之矣謂僖公禘而致哀姜則未必然也若夫<lb/>
　仲子之例不與此同愚既於隠元年而辨之兹不重<lb/>
　舉<hi>義又見文四年夫人風氏薨</hi>
<pb n="4b"/>
冬十有二月丁未天王崩<hi>襄王立</hi>
　據傳惠王以去年閏月崩襄王以子帶謀為亂不發<lb/>
　喪而告難於齊至是一年而後以訃於諸侯惠王固<lb/>
　有以召亂而襄王之喪其親者其不能如禮乎桓王<lb/>
　崩七年而後葬惠王崩一年乃發喪其一年中衣服<lb/>
　飲食皆變常乎仍其吉乎縱曰以難故亦何必閱一<lb/>
　年之乆而後以赴之方國乎此殆有不可曉者襄王<lb/>
　東周之令主其喪若是大本不立何以正天下無怪<lb/>
<pb n="5a"/>
　周之自是愈衰而不可作也<lb/>
九年春王正月丁丑宋公御說卒<hi>宋襄公立</hi>
　此宋桓公也國無内難而不以葬書傳者謂襄公不<lb/>
　當背殯出㑹不書葬譏其喪親不能如禮然晉襄公<lb/>
　亦嘗墨衰絰以從戎而春秋不去文公之葬豈晉襄<lb/>
　所就者大而宋襄可以不㑹而猶㑹歟公羊於宣元<lb/>
　年大夫待放特發此義曰古者臣有大喪則君三年<lb/>
　不呼其門已練可以弁冕服金革之事君使之非也<lb/>
<pb n="5b"/>
　臣行之禮也閔子要絰而服事既而曰若此乎古之<lb/>
　道不即人心退而致事孔子善之禮父母之䘮三年<lb/>
　不從政若有金革之事則墨衰絰而從戎謂己練而<lb/>
　弁冕者時俗之變耳榖梁亦曰禮柩在堂上孤無外<lb/>
　事今背殯出㑹以宋子為無哀矣公榖去古未逺猶<lb/>
　於此而致意焉自是有書子而預盟㑹者有書爵而<lb/>
　預盟㑹者書子為其猶知變其常書爵為其弁冕即<lb/>
　吉書以絶之非與之也<lb/>
<pb n="6a"/>
夏公㑹宰周公齊侯宋子衞侯鄭伯許男曹伯于葵丘<lb/>
<hi>并見下盟</hi>
秋七月乙酉伯姬卒<lb/>
　魯女之未嫁者也榖梁曰内女未適人不卒此何以<lb/>
　卒許嫁笄而字之死則以成人之喪治之<lb/>
九月戊辰諸侯盟于葵丘<lb/>
　桓公九合諸侯葵丘為盛人知誦桓公之美而不知<lb/>
　所以成就桓公之美者周襄王也周自東遷歴五王<lb/>
<pb n="6b"/>
　率皆闇弱不君惟襄王稍更憂患動心忍性可與有<lb/>
　為故即位之始即命宰周公㑹諸侯于葵丘孟子所<lb/>
　稱載書五命之辭乃文武周公垂世遺後之法襄王<lb/>
　命冢宰以告于㑹曰誅不孝無易樹子無以妾為妻<lb/>
　尊賢育才以彰有徳士無世官無專殺大夫無有封<lb/>
　而不告綱領宏大法度嚴正有王道氣象伯國君臣<lb/>
　豈能及此故曰此文武周公垂世遺後之法王以命<lb/>
　之於㑹而齊桓公則代王言者也是時襄王始繼世<lb/>
<pb n="7a"/>
　而書命之行於天下者如此充而上之宣王中興<lb/>
　之業可以馴致惜也宰非其人不能奉宣王命反以<lb/>
　私意媢嫉霸功先歸遇晉侯沮其來㑹與首止之盟<lb/>
　惠王語鄭伯使叛齊即晉楚者同意若宰孔者必王<lb/>
　朝之小人子帶之逆儔使周室不競亂亡相尋者若<lb/>
　人所為也○宰周公者榖梁曰天子之宰通乎四海<lb/>
　公羊曰天子之為政者也其說謂天官冢宰兼三公<lb/>
　之事任尊職隆不當下為諸侯所㑹然周自東遷宰<lb/>
<pb n="7b"/>
　咺宰渠以賵妾聘逆而出況此大㑹乃夷夏具瞻宰周<lb/>
　公銜命而臨之不為細事出春秋無譏也學者觀葵<lb/>
　丘五命則知宰周公之出春秋無譏○諸侯自為盟<lb/>
　王人不與尊王也自是王人下預諸侯之盟皆有貶<lb/>
甲子晉侯詭諸卒<lb/>
　此晉獻公也恣情縱慾違道敗常殺嫡長樹庶孽以<lb/>
　此召亂春秋特去其葬<lb/>
冬晉里克殺其君之子奚齊<lb/>
<pb n="8a"/>
　榖梁曰其君之子云者國人不子也國人不子何也<lb/>
　不正其殺世子申生而立之也榖之義善矣但奚與<lb/>
　卓均不當得立而春秋於里克兩殺書法不同何哉<lb/>
　盖君臣之分未定以前則書曰殺殺篡立之公子耳<lb/>
　君臣之分既定以後則其殺為弑矣春秋於奚齊之<lb/>
　死書曰晉里克殺其君之子奚齊至卓子之死則曰<lb/>
　晉里克弑其君卓嘗求其故奚齊死於喪次君臣之<lb/>
　分猶未定也卓子死於詭諸既葬則君臣之分已定<lb/>
<pb n="8b"/>
　是以書法不同或曰君薨子立君臣之分猶有未定<lb/>
　乎曰奚齊之立荀息一人立之耳非臣民之所共戴<lb/>
　奚其定使里克於奚齊之既死即率國人迎立公子<lb/>
　在外長且賢者以主社稷則事正理順國人無不服<lb/>
　今乃坐視荀息遂非從邪更立卓子於卓己君父已<lb/>
　葬之後而殺之則為弑矣劉原父謂里克嘗傅申生<lb/>
　驪姬将廢太子使人飲克酒而告以其故克知之而<lb/>
　不能諫成獻公殺嫡立庶之禍者克也放成其君臣<lb/>
<pb n="9a"/>
　之名正其弑逆之罪吁罪在不救申生而加以弑卓<lb/>
　之戮春秋其不然歟盖既君之而又殺之此春秋所<lb/>
　以明分而垂法似不必他求也<lb/>
十年春王正月公如齊<lb/>
狄滅温温子奔衞<lb/>
　狄自滅衞滅邢以來浸以盛强與荆楚交為諸侯患<lb/>
　今又滅温温乃近畿之地司寇蘇公世有之蘇子叛<lb/>
　王即狄又不能于狄是以為狄人所并蘇子信有罪<lb/>
<pb n="9b"/>
　矣而温近于王狄伐而滅之豈非霸主之責乎桓公<lb/>
　日以伐戎為事置狄弗問豈非霸業之衰乎<lb/>
晉里克弑其君卓及其大夫荀息<hi>弑義己見里克殺奚齊</hi>
　春秋錄大夫死節凡三孔父仇牧荀息是也孔父仇<lb/>
　牧之死與其君皆死死之正也荀息者從獻公於昬<lb/>
　為驪戎女任託孤之寄復不能其事以身死之曾何<lb/>
　足恤而與孔父仇牧俱見錄于春秋諸儒未得其說<lb/>
　愚觀公羊子之義而有取焉公羊於孔父曰可謂義<lb/>
<pb n="10a"/>
　形于色矣於仇牧曰可謂不畏强禦矣至荀息則曰<lb/>
　可謂不食其言矣盖荀息之死以為合乎義則未也<lb/>
　然其既許獻公以死雖欲不死不可也使荀息早知<lb/>
　二子之立國人不與而力辭託孤之寄以悟其君其<lb/>
　君不能用則是時有不必死矣既不能正諫於其始<lb/>
　又為之任託孤之寄雖欲臨難苟免其可得乎聖人<lb/>
　所取特在於能不食言若以事君大節而觀不免猶<lb/>
　有所愧<lb/>
<pb n="10b"/>
夏齊侯許男伐北戎<lb/>
　或曰荘三十年書齊人伐山戎貶也此書齊侯許男<lb/>
　伐北戎其褒之乎曰否有書爵而非褒者矣齊為盟<lb/>
　主伸霸討於四方乃與許男㣲國共為此行此自為<lb/>
　逐利之計耳狄自比嵗洊為諸侯患今年春掠及近<lb/>
　畿以温為滅無忌甚矣齊桓置不問而逺伐北戎捨<lb/>
　王畿之近寇而為伐戎之逺役此自為逐利計非為<lb/>
　中國計故不與其伐書齊侯許男伐北戎著其私也<lb/>
<pb n="11a"/>
晉殺其大夫里克<hi>晉惠公夷吾入</hi>
　榖梁曰里克弑二君與一大夫其以累上之辭言之<lb/>
　何也其殺之不以其罪也里克所為弑者為重耳也<lb/>
　夷吾曰是又将殺我故殺之不以其罪愚謂里克之<lb/>
　殺奚齊也春秋不坐以弑君之罪書曰殺其君之子<lb/>
　為其因衆怒而殺之君臣之分未定故也克於是時<lb/>
　當率諸大夫迎文公而立之則髙國之納齊桓不是<lb/>
　過也今既不能然乃聼荀息立卓子而又殺之居於<lb/>
<pb n="11b"/>
　位俟夷吾之入盖将持二弑以市寵於新君乃卒死<lb/>
　於夷吾之手故春秋於其後弑而正其君臣之公為<lb/>
　其既君之而復殺之耳雖然里克之弑視宋督公子<lb/>
　翬襄仲之為弑有不得同而奚卓之為君亦與宋殤<lb/>
　魯閔子赤異是以春秋不以討賊書稱國以殺榖梁<lb/>
　所謂殺之不以其罪者是也自奚卓之弑至里㔻之<lb/>
　死春秋於晉之君臣父子咸有責焉耳<lb/>
　　附見夷吾之入春秋不書為其以弟而先兄也且<lb/>
<pb n="12a"/>
　　入而不能君䘮師亡身㡬至失國是以略其入而<lb/>
　　不書至獲於秦乃書獲晉侯貶也<lb/>
秋七月<lb/>
冬大雨雪<lb/>
　冬而雪時也冬而大雨雪異也此槩三冬而言故不<lb/>
　著月雨雪而以大書必傷人敗物異乎常嵗不得不<lb/>
　書耳傳者謂周正之冬為夏正之秋此變易四時而<lb/>
　求合乎周正者十二月次猶可以己私而紊四時之<lb/>
<pb n="12b"/>
　春夏秋冬㫁㫁乎其不可紊今之秋猶古之秋也八<lb/>
　九月間縱或雨雪必無連月大雪之理以是而觀益<lb/>
　知春秋用夏時無可疑者<lb/>
十有一年春晉殺其太夫㔻鄭父<lb/>
　始謀納文公者里克㔻鄭也里克既死㔻豈能獨存<lb/>
　夷吾之殺之亦為其私耳夷吾始入而殺二大夫里<lb/>
　克猶有罪至於㔻鄭之殺是謂濫刑左氏謂秦伯使<lb/>
　人召吕郤冀芮晉疑㔻鄭與之有謀殺之以及七輿<lb/>
<pb n="13a"/>
　大夫夷吾忌刻少恩一朝殺兩大夫併及其黨專殺<lb/>
　之罪大矣再稱國以殺不與其殺也○凡殺大夫有<lb/>
　稱國以殺者有稱人以殺者權衡輕重之所在也至<lb/>
　於殺直諌殺有功殺無罪殺人不以其罪又當隨事<lb/>
　而見不可以稱國稱人之故而强求其功罪之所在<lb/>
夏公及夫人姜氏㑹齊侯于陽榖<lb/>
　桓公之始霸也憤齊女之無度以哀姜為首戮諸夏<lb/>
　肅然知先王所以貴乎有别者實在於是齊襄衛宣<lb/>
<pb n="13b"/>
　汚染之習為之一掃庶乎古方伯之遺烈矣及其暮<lb/>
　年志得而驕乃復與僖姜為陽榖與卞之㑹霸業其<lb/>
　衰矣乎或曰此齊侯之女禮有歸寧今徃㑹不亦可<lb/>
　乎曰歸寧當在國中此疾馳於通道大都非所謂寧<lb/>
　也霸者一舉動諸夏之所視儀可不謹乎故春秋書<lb/>
　法與禚㑹祝享同所以垂戒于後<lb/>
秋八月大雩<hi>大雩義己見桓五年</hi>
　凡書雩皆旱而禱也旱而禱必書以見人君之憂民<lb/>
<pb n="14a"/>
　也或曰旱而禱亦有益於旱歟曰成湯桑林之禱是<lb/>
　也通天地間一氣耳一理耳理行而氣從之有感斯<lb/>
　有應謂之無益不可盖所謂禱者以我之誠而格物<lb/>
　理之應誠有未至則感有未孚誠與感非外求者也<lb/>
　豈惟旱禱為然凡理之所在氣即應之致中和而天地<lb/>
　以位萬物以育此聖賢道學之功用亦不過理行而<lb/>
　氣從之耳若謂禱為無益旱而雩無以見憂民之心<lb/>
　則雩也特具文應故事而講之奚若勿講<lb/>
<pb n="14b"/>
冬楚人伐黄<lb/>
十有二年春王三月庚午日有食之<lb/>
夏楚人滅黄<lb/>
　榖梁曰貫之㑹管仲曰江黄逺齊而近楚楚為利之<lb/>
　國也若伐而不能救則無以宗諸侯矣桓公不聼遂<lb/>
　與之盟仲死楚伐江滅黄桓公不能救君子閔之嗟<lb/>
　夫管仲之慮患為逺矣方江黄之始來盟而已憂異<lb/>
　時之不能救其深思逺慮豈與小智淺識之士朝不<lb/>
<pb n="15a"/>
　及夕者同日語乎齊不得江黄無以制楚故楚人憾<lb/>
　江黄為最深既滅弦以蕩其藩牆遂以兵潰其心腹<lb/>
　自冬徂夏歴三時之乆齊人卒不能遣偏師之援坐<lb/>
　視其亾然則滅黄者齊也非楚也陽榖之㑹貫澤之<lb/>
　盟本以求中國之援反以是速其亡悲夫自是而後<lb/>
　諸侯日散霸業日衰無足稱者矣<lb/>
秋七月<lb/>
冬十有二月丁丑陳侯杵臼卒<lb/>
<pb n="15b"/>
十有三年春狄侵衛<hi>義併見下狄侵鄭</hi>
夏四月葬陳宣公<lb/>
公㑹齊侵宋公陳侯衛侯鄭伯許男曹伯于鹹<lb/>
　案左氏㑹于鹹淮夷病杞且謀王室也王事為重而<lb/>
　杞次之左氏從文之便先杞而後王則桓公之美不<lb/>
　見矣盖揚拒泉臯伊雒諸戎自十一年夏為子帶所<lb/>
　召同伐王城秦晉伐戎以救周子帶奔齊齊侯平戎<lb/>
　于王今二年矣王室略定乃為鹹之㑹謀王室而致<lb/>
<pb n="16a"/>
　諸侯之戍是秋諸侯戍周齊仲孫湫致之則是㑹也<lb/>
　所以勤王故齊侯以下皆爵<lb/>
秋九月大雩<lb/>
冬公子友如齊<lb/>
十有四年春諸侯城緣陵<lb/>
　左氏曰城緣陵而遷杞焉不書其人有闕也榖梁曰<lb/>
　其曰諸侯散辭也聚而曰散何也諸侯城有散辭桓<lb/>
　徳衰矣公羊曰曷為城杞滅也徐莒脅之也杞不聞<lb/>
<pb n="16b"/>
　受兵而公羊以為既滅盖前此城衞城邢皆在於既<lb/>
　亡既潰之後故亦以杞為己亡左氏所謂病杞者得<lb/>
　其實矣但桓公城三小國均為恤災救患而書法不<lb/>
　同者有譏焉耳城邢猶能及未亡救之最力者也城<lb/>
　楚丘衞已亡矣城緣陵桓公之意怠諸侯亦散是故<lb/>
　書諸侯城緣陵言其合之不易而城之難矣陳止齋<lb/>
　曰但曰諸侯者不繫之霸主之辭<lb/>
夏六月季姬及鄫子遇于防使鄫子來朝<lb/>
<pb n="17a"/>
　案左氏鄫季姬來寧公怒止之以鄫子之不朝也遇<lb/>
　于防使來朝乃已嫁之女來寧見止既而與其夫遇<lb/>
　使之來朝因是季姬復歸于鄫公羊以為僖公鍾愛<lb/>
　厥女使自擇配故得與鄫子遇而遂以妻之如左氏<lb/>
　則季姬乃埽寧之婦如公羊則季姬乃淫佚失行之<lb/>
　女二說不同但眀年九月季姬歸于鄫以書法而觀<lb/>
　則始嫁也魯女為文姜所染疾驅於通道大都自鬻<lb/>
　以求㛰僖公號賢君略無正家之法魯之不競實由<lb/>
<pb n="17b"/>
　乎此春秋書及書遇書使來朝而李姬之惡状見矣<lb/>
　僖公何以辭其責<lb/>
秋八月辛卯沙鹿崩<lb/>
　公羊曰外異不書此何以書為天下記異也榖梁曰<lb/>
　林屬於山曰鹿沙鹿者山名也此晉地而不繫之於<lb/>
　晉為其為異駭常關乎中國之廢興存亡故也或曰<lb/>
　名山大澤不以封故不繫之於晉義亦通<lb/>
狄侵鄭<lb/>
<pb n="18a"/>
　桓公既存邢衛雖未能大懲創于衆狄狄知懼矣及<lb/>
　狄人滅温憑陵畿輔桓志已怠不復加詰彼益無所<lb/>
　憚前年侵衞今又放兵直出汜虎牢之間㡬與楚合<lb/>
　此豈小變而桓公年邁徳衰管子又死無有能為天<lb/>
　丁深長思者矣<lb/>
冬蔡侯肸卒<lb/>
十有五年春王正月公如齊楚人伐徐三月公㑹齊侯<lb/>
宋公陳侯衛侯鄭伯許男曹伯盟于牡丘遂次于匡公<lb/>
<pb n="18b"/>
孫敖帥師及諸侯之大夫救徐<lb/>
　或曰狄侵衞侵鄭楚滅黄齊莫之救徐未嘗預㑹盟<lb/>
　今楚伐之而齊亟合諸侯以救之何哉曰齊之救徐<lb/>
　非專為存徐計亦自為也徐近於齊楚之伐之所以<lb/>
　震齊之鄰其為謀深矣前日齊桓伐楚先侵蔡楚之<lb/>
　有蔡猶齊之有徐使楚人得志於徐則必乗勝造齊<lb/>
　之南境是以齊桓急合諸侯以赴之又别出師伐厲<lb/>
　以攻其所必救其為徐也甚切亦自為計耳然以救<lb/>
<pb n="19a"/>
　而出師春秋善之故皆書爵或曰救徐急矣而次于<lb/>
　匡奈何曰豈惟次抑為之盟而後敢進盖齊桓霸業<lb/>
　至是已衰桓之志既怠而諸侯之心亦不能皆協臨<lb/>
　敵而為之盟疑之而盟之也既盟而進復次于匡未<lb/>
　敢遽前乃使大夫帥師以徃是役也其不為楚乘者<lb/>
　㡬希然桓公不善戰而長於計救邢救許皆以虚聲<lb/>
　聳動敵人使之自退今救徐也以疑畏之兵當方張<lb/>
　之寇㑹于牡盟于牡進而復次示人以不可測故楚<lb/>
<pb n="19b"/>
　師雖盛亦復疑畏而不敢前徐得以無事婁林之敗<lb/>
　亦偏敗耳於徐無傷則亦救之功也曰春秋其無譏<lb/>
　乎曰春秋雖爵之而書盟書次而後書救君不進而<lb/>
　使大夫帥師以前抑亦見志不能帥氣上下偷惰不<lb/>
　為楚乗者幸矣<lb/>
夏五月日有食之<lb/>
秋七月齊師曹師伐厲<lb/>
八月螽<lb/>
<pb n="20a"/>
九月公至自㑹<lb/>
季姬歸于鄫<hi>義見鄫子來朝</hi>
己夘晦震夷伯之廟<lb/>
　榖梁曰晦㝠也震雷也夷伯魯大夫也因此以見天<lb/>
　子至于士皆有廟天子七廟諸侯五廟大夫三廟士<lb/>
　二故徳厚者流光徳薄者流卑是以貴始徳之本也<lb/>
　始封必為祖左氏以夷伯為展氏之祖父有隠慝焉<lb/>
　為雷所震公羊以為季氏之孚孚㣲者愚謂此時季<lb/>
<pb n="20b"/>
　氏始為政於魯其㣲者不應遽僭大夫之廟三說中<lb/>
　榖左為長<lb/>
冬宋人伐曹<lb/>
　自桓公之霸諸夏之以兵擅相加者鮮矣至是宋襄<lb/>
　伐曹左傳以為修舊怨以荘十四年宋背北杏之㑹<lb/>
　齊帥諸侯伐之曹預伐以此為怨此乃霸國之討咎<lb/>
　不在曹何怨之可言桓公志怠宋見間而起愚於此<lb/>
　知宋襄之為人外靜内躁於桓之方存己有圖霸之<lb/>
<pb n="21a"/>
　心其後執滕圍曹張本于此春秋所譏也<lb/>
楚人敗徐于婁林<lb/>
　春秋初年猶未外徐至此以後徐以號舉為公羊之<lb/>
　學者以徐滅杞為滅先代之後是故外之然杞未嘗<lb/>
　滅也十七年徐與齊皆書人公羊所載尤疑<lb/>
十有一月壬戌晉侯及秦伯戰于韓獲晉侯<lb/>
　榖梁曰韓之戰晉侯失民矣以其民未敗而君獲也<lb/>
　公羊曰何以不言師敗績君獲不言師敗績也愚謂<lb/>
<pb n="21b"/>
　此秦伯伐晉也春秋不書秦伐晉而書晉侯及秦伯<lb/>
　戰于韓獲晉侯罪晉也春秋之法列國與吳楚交兵<lb/>
　辨内外之分齊桓伐楚是也諸侯大國以其私怨交<lb/>
　兵眀曲直之理則秦晉今日之戰是也惠公因秦人<lb/>
　之力而得返其國許賂以河外列城既而不與秦穆<lb/>
　不以為怨及其饑而輸之粟則秦為直矣晉饑秦輸<lb/>
　之粟秦饑則晉閉之糴則秦又直矣秦直而晉曲則<lb/>
　兵端在晉是以不書秦伯伐晉夫戰猶訟也春秋書<lb/>
<pb n="22a"/>
　法則聼訟之筆而曲直之權衡也或曰訟有曲直而<lb/>
　二君皆爵何耶曰有書爵以為褒者有書爵以為貶<lb/>
　者晉侯及秦伯戰言二君自以其私怨而戰非為中<lb/>
　國而戰也書獲晉侯曲在晉也或曰楚敗蔡以蔡侯獻<lb/>
　舞歸不書獲不與楚人執諸侯鄭滅許以許男斯歸<lb/>
　滅曹以曹伯陽歸不書獲不與諸侯相為獲也今秦<lb/>
　獲晉侯惠固有以自取責之無乃太重乎曰此不惟<lb/>
　著晉惠背德棄義敗國殄民之罪亦以彰秦穆後來<lb/>
<pb n="22b"/>
　歸君之美晉之負秦甚矣秦猶歸其君此秦穆所以<lb/>
　為賢也<lb/>
十有六年春王正月戊申朔隕石于宋五是月六鷁退<lb/>
飛過宋都<lb/>
　三傳為說不同左氏曰隕石于宋五隕星也六鷁退<lb/>
　飛過宋都風也星者諸侯人臣之象是時諸侯强僭<lb/>
　王國㣲弱天之隕星所以示警戒於强國使知率徳<lb/>
　改行尊事天子五者其數也不必强求其說前乎此<lb/>
<pb n="23a"/>
　常星不見星隕而雨星至地而没也今則隕而為石<lb/>
　其象見矣警戒之道至矣風者自上而下人君號令<lb/>
　風化之及于天下者皆風也今而水鳥隂類逆風而<lb/>
　行此强國侵陵不禀王化之象異雖見於宋不專為<lb/>
　宋而示異宋爵為公在諸夏為最長天示譴于諸侯<lb/>
　故災見於宋警宋則以警諸夏與常星不見星隕而<lb/>
　雨同其咎證天之眷周未艾也<lb/>
三月壬申公子季友卒<lb/>
<pb n="23b"/>
　劉炫謂春秋時魯卿有生而賜氏者季友仲遂是也<lb/>
　生而賜氏者命之世為卿也胡氏從之愚謂生而賜<lb/>
　氏者華督也彼自以弑君罪大賂諸侯求生立華氏<lb/>
　若季友者魯之純臣何嫌何疑求生立季氏乎若曰<lb/>
　求世其卿則當時侯國卿大夫有不待賜氏而莫不<lb/>
　皆世為卿矣乃若公子遂之書仲遂以弑君故討而<lb/>
　去其族不得與季友同也二君雖各以私意厚於二<lb/>
　臣而春秋錄善誅姦之筆則有衮斧之異豈容比而<lb/>
<pb n="24a"/>
　同之乎閔元年書季子來歸嘉之也是時魯國純臣<lb/>
　惟一季友故書以美之今書季友卒著季氏自是世<lb/>
　秉政為魯國無窮之患前之歸季子後之卒季友褒<lb/>
　貶抑揚義各有在不容以槩觀也劉氏曰書季友卒<lb/>
　譏世卿言自是世季氏也此說得春秋之㫖<lb/>
夏四月丙申鄫季姬卒<lb/>
秋七月甲子公孫兹卒<lb/>
冬十有二月公㑹齊侯宋公陳侯衞侯鄭伯許男邢侯<lb/>
<pb n="24b"/>
曹伯于淮<lb/>
　左氏以為謀鄫又曰城鄫不果杜注淮夷病鄫也桓<lb/>
　公霸業至是衰矣然猶爲淮之㑹者所以備楚也是<lb/>
　時中國與楚以淮為限淮以外皆楚之與國長江之<lb/>
　險則楚人所有也故於是而㑹淮必不專為鄫故或<lb/>
　又以為是役也桓公以諸侯伐淮夷魯預有功故魯<lb/>
　頌及之<lb/>
十有七年春齊人徐人伐英氏<lb/>
<pb n="25a"/>
夏滅項<lb/>
　公榖以為滅項齊人滅之謂齊人及徐伐英而遂滅<lb/>
　項耳案左傳滅項者魯也公在㑹齊人以是止公聲<lb/>
　姜以公故㑹齊侯于卞非齊事也或曰内滅國書取<lb/>
　不書滅取鄟取邿是也此何以書滅曰据傳公有諸<lb/>
　侯之事未歸而取項此魯之執政者所為非出公意<lb/>
　是以不為公諱所以著强臣擅興之罪而垂履霜之<lb/>
　戒是時季友初死行父繼秉政擅興兵滅國者非行<lb/>
<pb n="25b"/>
　父而誰由僖公徳季氏擁佑之私假之以權待以不<lb/>
　疑其後遂至不可制襄在楚而宿取卞昭在晉而意<lb/>
　如納邾莒叛人每乗公出而肆其無忌行父滅項實<lb/>
　有以啟之耳有國家者視此當知所戒春秋特於滅<lb/>
　項而發其義耳<lb/>
秋夫人姜氏㑹齊侯于卞<lb/>
九月公至自㑹<lb/>
　為滅項故齊侯止公姜氏以公故㑹齊侯于卞至是<lb/>
<pb n="26a"/>
　乃得歸書至云者危公之不得歸也愚謂僖公賢君<lb/>
　也然以私恩厚於季氏友死未㡬嗣子間公之出擅<lb/>
　興兵滅國陷其君於危地而弗之恤也公既免曽不<lb/>
　討其擅興之罪魯之威權自此下移於强家僖公豈<lb/>
　得而辭其責嗟夫始之不忍治而遂至於不可治魯<lb/>
　季衞孫齊田晉韓魏趙皆是也<lb/>
冬十有二月乙亥齊侯小白卒<lb/>
　或曰子謂伯者霸也古者二伯任幹方之寄周召嘗<lb/>
<pb n="26b"/>
　分陜矣何以不言霸齊桓晉文乃言霸何邪曰周公<lb/>
　召公王者之佐純乎王道不雜之以他術也且是時<lb/>
　天子威令行於諸侯周召雖居二伯之位舉其常職<lb/>
　而已及周之東遷歴平桓迨惠襄王綱盡弛桓公掖<lb/>
　天子以令諸侯假王命而施霸政時使之然耳而霸<lb/>
　者之䖏心行事純疵半焉公矣而不能不私仁矣而<lb/>
　不能不暴信矣而不能純乎信義矣而不能純乎義<lb/>
　烏可與王者之佐同日語乎且以齊桓之行事而言<lb/>
<pb n="27a"/>
　存三亡國近乎仁也滅譚滅遂降鄣遷陽何有於仁<lb/>
　㑹單伯宰周公翼王近乎義也而天王出居于鄭不<lb/>
　能以一兵勤王受命伐衞則取賂而亟返何有於義<lb/>
　哀姜以淫預弑誅之公也而聲姜復為陽榖之㑹暱<lb/>
　于私而不能禁徐許被兵率諸侯徃救信也黄被兵<lb/>
　歴三時之乆而坐視其滅而不問信安在乎是謂純<lb/>
　疵相半伯所以異於王也然自齊桓之霸諸侯始復<lb/>
　尊周臣弑君下簒上强併弱與諸侯之黨簒輔逆者<lb/>
<pb n="27b"/>
　自是始知所戢而有所畏如楚如狄其先皆有憑陵<lb/>
　中國之心及桓之興震之以威武御之以長算莫不<lb/>
　有所憚而不敢肆而其行事紆徐不迫當戰而不輕<lb/>
　於戰當伐而不輕於伐當㑹而㑹諸小國之至不至<lb/>
　不深加責也而其事功之著於當世者尊王也攘楚<lb/>
　也晉文則踵其行事而俱以霸稱者也孟子曰堯舜<lb/>
　性之也湯武身之也五霸假之也乆假而不歸惡知<lb/>
　其非有南軒張子釋之曰假仁義者未有能乆之者<lb/>
<pb n="28a"/>
　也使其假之而能乆乆之而能不歸孰曰非其有乎<lb/>
　有之者不係於假而係於不歸深得孟子與人為善<lb/>
　之意自桓文殁未有能繼之者降而戰國春秋所謂<lb/>
　哀也降而秦而其亂伊於胡底乎豈惟王風頓邈而<lb/>
　霸者之行事不復可見矣漢宣帝自謂漢家行事本<lb/>
　以王霸道雜之烏乎若宣帝者吾見其不足於霸又<lb/>
　何王之有哉<lb/>
十有八年春王正月宋公曹伯衞人邾人伐齊夏師救<lb/>
<pb n="28b"/>
齊五月戊寅宋師及齊師戰于甗<hi>魚輦切</hi>齊師敗績狄救<lb/>
齊<lb/>
　公羊曰曷為不使齊主戰與襄公之征齊也曷為與<lb/>
　襄公之征齊桓公死豎刁易牙爭權不葬為是故伐<lb/>
　之也案左傳齊桓公無嫡子有庶子六人無虧者長<lb/>
　衞姬之子昭者鄭姬之子桓公中嵗與管仲共謀立<lb/>
　昭為世子且屬之宋襄以為外援世子之位定矣桓<lb/>
　公死豎刁易牙因内寵殺羣吏而立無虧世子昭奔<lb/>
<pb n="29a"/>
　宋宋襄為之出師納昭以嘗受託孤之寄也劉氏胡<lb/>
　氏以宋襄為奉少奪長故春秋書及書救以責之立<lb/>
　論固為据正然以當時之事而言君與大臣既樹太<lb/>
　子於無事之時而宦官嬖人擅廢置於倉猝之頃無<lb/>
　乃非所當立乎且如魯隱公者繼室之子長且賢當<lb/>
　立而立者也程子胡氏猶以為不承國於父而疵其<lb/>
　非正今無虧之為長非若魯隠之明著為國人大夫<lb/>
　之所共推而昭者實厥父謀之大臣屬之鄰國以為<lb/>
<pb n="29b"/>
　太子非若魯惠有意立而未立之比以為宋襄不當<lb/>
　為昭出師則豎刁易牙所立者遂居君位而太子廢<lb/>
　矣可乎不可且是時齊諸大夫猶有髙國等軰預聞<lb/>
　政事若謂昭不當立扳無虧而立之猶諸大夫之立<lb/>
　君也今也大臣無異辭内豎忽生變則無虧者黨於<lb/>
　易豎者也桓公管仲之不以為嗣豈無故宋襄之受<lb/>
　託出師未為不義謂春秋深責宋襄愚竊未以為然<lb/>
　也論者每以及戰為褒貶予奪之所在率變亂事理<lb/>
<pb n="30a"/>
　以從之夫所謂及戰云者或以分主客或以别先後<lb/>
　師之曲直初不在是又謂師救齊狄救齊者善此<lb/>
　之救以貶彼之伐愚竊猶有疑也城濮之戰晉文公<lb/>
　救宋而不書救楚人救衞而書救謂春秋善楚人之<lb/>
　救衞不與文公以救宋可乎而况齊魯本仇讐之國<lb/>
　前日荘公為仇國納糾春秋深不與之今僖公復出<lb/>
　師定無虧之位是豈春秋之所與書師救齊不與魯<lb/>
　以救齊也狄者齊桓公終身之所攘却今以救齊為<lb/>
<pb n="30b"/>
　名突如其來盖易豎餌以厚賂召之自救彼豈知救<lb/>
　之為義而赴人之急乎以救為善而知伐之不善拘<lb/>
　而不可通者也愚非苟求異於前軰也盖無虧之為<lb/>
　長經傳初不明見春秋垂法後世必不以豎刁易牙<lb/>
　所立者為是而桓公管子所素定者為非於宋襄之<lb/>
　師其無責乎李唐季世宦官用事廢太子而立所善<lb/>
　之諸王大亂數世唐卒以是而亡此後世之事可為<lb/>
　深鑒者也讀春秋者於聖人書法宜加權衡庶㡬臨<lb/>
<pb n="31a"/>
　大事而無惑或曰齊桓之入子糾之死春秋書之今<lb/>
　昭之入無虧之死春秋皆不書何歟曰桓公之入子<lb/>
　糾之死是有關係不容不書若無虧者易豎所擁立<lb/>
　非所當立昭雖君齊庸愚㒺所知桓公霸業隳於是<lb/>
　無足錄者奚其書<lb/>
秋八月丁亥葬齊桓公<lb/>
冬邢人狄人伐衞<hi>狄始人</hi>
　榖梁以為善狄之救齊而進之果善之何不於救齊<lb/>
<pb n="31b"/>
　之際而善之今乃於伐衞而進之盖榖梁不深考當<lb/>
　時之事謂宋襄伐䘮以圖霸故其說如此夫宋衞曹<lb/>
　皆齊桓平日之所厚者世子為二豎所擯為之伐之<lb/>
　所以報桓之惠今謂三國報惠為伐䘮謂邢狄伐衛<lb/>
　為救齊愚不喻其說盖春秋書邢人狄人伐衞者責<lb/>
　邢不當與狄比而伐國也狄嘗滅邢邢與狄為仇國<lb/>
　今乃比而伐衞義理之心無復存者邢尚能國乎春<lb/>
　秋以邢儕狄正所以疾邢而謂之進狄害義豈不甚<lb/>
<pb n="32a"/>
　乎僖公元年荆革號為楚以師伐鄭亦書楚人伐鄭<lb/>
　憂其漸盛為諸侯患何進之有哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋集傳詳說卷十<lb/>
</p>
<p>
</p>
  </div>
</body>
</text>
</TEI>
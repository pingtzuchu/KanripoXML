<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋集傳詳説卷七</head>
    <p>
<pb n="1a"/>
欽定四庫全書<lb/>
　春秋集傳詳説卷七　　　宋　家鉉翁　撰<lb/>
　　　荘公下<hi>惠王六年齊桓公十五年</hi>
二十三年春公至自齊<lb/>
　公羊於其納幣也曰納幣不書此何以書親納幣非<lb/>
　禮也及是又曰桓之盟不致此何以致危之也何危<lb/>
　爾公一陳佗也何休注公之納幣實以為淫不譏喪<lb/>
　娶而譏納幣舉淫為重也又曰公如齊淫與陳佗相<lb/>
<pb n="1b"/>
　似故危之公羊之説必有所授納幣猶曰為強國屈<lb/>
　觀社則淫矣父沒於齊而子不戒其不為陳佗者幸<lb/>
　而免耳是以再出而再至<lb/>
祭叔來聘<lb/>
　隠元年祭伯來非王命也是以譏其外交此祭叔之<lb/>
　來書來聘必有使之來者非王使之而誰使與祭伯<lb/>
　之來辭若同而義則異何休以為不與天子下聘淫<lb/>
　人近之矣魯荘春而如齊納幣自齊來返夏又如齊<lb/>
<pb n="2a"/>
　觀社中間祭叔下聘威顔咫尺如在其上而彼不知<lb/>
　怍也春秋以淫人之辱王命是故不書王使若祭叔<lb/>
　之自來與<lb/>
夏公如齊觀社公至自齊<lb/>
　榖梁以是行為尸女尸之云者盛其車華其服炫惑<lb/>
　婦人而蠱其心要其從已是之謂無别春秋書以責<lb/>
　之納幣未幾而以觀社再出此誨淫也濡染其母霑<lb/>
　漬厥舅有自來矣使桓公管子伸其霸討執而歸之<lb/>
<pb n="2b"/>
　周孰曰不然桓亦弗克自檢其能以此律人乎公羊<lb/>
　謂魯荘之為陳佗殆有深意<lb/>
荆人來聘<lb/>
　荆始書人為公榖之學者皆以為春秋因其慕義來<lb/>
　聘進之而書人愚以為春秋之外楚為其僭王大號<lb/>
　而外之非無其事而直鄙逺之也況自比嵗入蔡侵<lb/>
　鄭漸肆憑陵春秋憂之方深必不以其一來聘於魯<lb/>
　遂進之同於中國之諸侯此説其未然歟且春秋之<lb/>
<pb n="3a"/>
　待楚乃帝王待要荒之道叛而威之服而柔之内外<lb/>
　之辨截乎其不相干未聞進要荒於侯甸而紊内外<lb/>
　之辨者也是聘也杜元凱謂不書荆子使某來聘者<lb/>
　君臣同辭始通未成其為禮也乃若書荆書楚書楚<lb/>
　人書楚子毎書輙異者著其漸盛與中國争衡非進<lb/>
　之也聖人固樂於與人為善楚方憑陵諸夏無一善<lb/>
　之可録以為春秋進之殆不然也<hi>義又見僖元年楚人伐鄭文九年楚</hi>
　<hi>子使椒來聘</hi>
<pb n="3b"/>
公及齊侯遇于榖<lb/>
　自入春秋諸侯有遇禮略去繁文共圖國政遇之善<lb/>
　者也今魯荘之為此遇繼納幣觀社而書著其急於<lb/>
　得偶而求之惟恐其未至也說者謂榖之遇齊人要<lb/>
　魯以盟而後與之為昏故是嵗冬復為扈之盟明年<lb/>
　乃以姜氏歸孟子謂無羞惡之心非人也其荘公之<lb/>
　謂歟或曰如強弱弗敵何曰齊桓之始入柯之未盟<lb/>
　魯未嘗一往㑹齊亦無責乎魯意者齊桓猶知義之<lb/>
<pb n="4a"/>
　所在念其父讐未雪而不敢責之以常人之禮及髙<lb/>
　傒來盟以大夫伉君公反因是而納幣以請昏焉齊<lb/>
　人愈傲而公愈卑自是受欺於齊益甚盖有以自取<lb/>
　矣<lb/>
蕭叔朝公<lb/>
　榖梁曰蕭叔微國之君未爵命者其不言來於外也<lb/>
　朝于廟正也於外非正也蕭叔本來朝于魯因公為<lb/>
　榖之遇就而朝焉朝者受者皆非也魯荘皇皇乎艷<lb/>
<pb n="4b"/>
　治之求何暇問禮春秋書之責之也<lb/>
秋丹桓宫楹<hi>義并見下刻桓宫桷</hi>
冬十有一月曹伯射姑卒<lb/>
十有二月甲寅公㑹齊侯盟于扈<hi>義見上榖之遇</hi>
二十有四年春王三月刻桓宫桷<lb/>
　鳥獸知有母而不知有父人知有父而復㳂其父之<lb/>
　從出而知有祖焉有曽焉有髙焉又㳂其祖曽髙之<lb/>
　所從出而有始祖焉皆為之廟以祀之聖人因為之<lb/>
<pb n="5a"/>
　制宗廟祀享之禮自天子至諸侯公卿大夫士隆殺<lb/>
　有等夫然後盡於禮不以踰禮而為榮也不以僭禮<lb/>
　而為孝也今荘公忘父之讐徇母之欲娶讐女以為<lb/>
　夫人知有母而不知有父既又自知其非丹桓宫之<lb/>
　楹而刻其桷欲以盖其無父之愧不思廟有常制獨<lb/>
　丹桓宫之楹而刻其桷是悖禮也以悖禮施之親廟<lb/>
　不足以榮其親適足以悖其祖知有母而不知有父<lb/>
　無父也隆於其父而薄於其祖無祖也無父無祖禽<lb/>
<pb n="5b"/>
　獸之道也是以春秋書丹桓宫楹刻桓宫桷以見五<lb/>
　廟並列而桓廟獨以丹飾以著荘公無祖之罪欲救<lb/>
　無父之過而無祖矣<lb/>
𦵏曹荘公<lb/>
夏公如齊逆女秋公至自齊八月丁丑夫人姜氏入<lb/>
　榖梁曰親迎常事也不志此其志不正其親迎於齊<lb/>
　也秋公至自齊先至非正也八月丁丑夫人姜氏入<lb/>
　入者内弗受也宗廟弗受也娶讐人子弟以薦舎於<lb/>
<pb n="6a"/>
　前其義不可受也榖梁得之矣夫親迎禮也魯荘親<lb/>
　迎讐國則禮之悖也公與夫人偕至而見于廟禮也<lb/>
　今公以七月至而夫人姜氏八月乃入倡而不和行<lb/>
　而不隨則禮之悖也自納幣于始至用幣于卒春秋<lb/>
　備書以責之彼愚婦人何責哉彼魯荘亦何責哉實<lb/>
　備書以責齊桓也桓為盟主方将秉法以示諸夏謂<lb/>
　魯荘不當請昏襄女則明義以斥絶之孰曰不然苟<lb/>
　欲鎮撫魯國而許之以昏則當謹於用禮飭齊女以<lb/>
<pb n="6b"/>
　行婦道毋使為二國羞今也不然納幣未幾要以觀<lb/>
　社觀社未幾而有榖之遇扈之盟最後逆女姜乃不<lb/>
　與公偕歸是孰使之然哉不責之齊桓而誰責之哉<lb/>
　及哀姜驕淫不婦通于二叔以害兩君然後取而戮<lb/>
　之亦云晩矣愚故謂春秋有責齊桓也<lb/>
戊寅大夫宗婦覿用幣<lb/>
　不書入而見于廟書大夫宗婦覿用幣何哉入而見<lb/>
　于廟者常也大夫宗婦覿而用幣者非禮之常盖失<lb/>
<pb n="7a"/>
　禮也或謂其娶讐女而歸不敢以見于廟彼丹楹刻<lb/>
　桷崇奢麗以誇示讐女何以能知愧而不使見于廟<lb/>
　乎榖梁之云謂宗廟有弗受焉爾禮夫人至大夫有<lb/>
　見禮今書失禮則以大夫宗婦之俱見俱用幣而譏<lb/>
　其無别耳御孫以男女同贄為無别不但用贄之無<lb/>
　别俱覿尤為不可盖宗婦者大夫之妻與大夫俱見<lb/>
　春秋所以為譏也<lb/>
大水<lb/>
<pb n="7b"/>
冬戎侵曹曹羈出奔陳赤歸于曹<lb/>
　公羊以羈為曹大夫戎來侵諫於君母自敵三諫不<lb/>
　從而去考之經似不然也賈逵謂羈是曹君赤乃戎<lb/>
　之外孫戎侵曹逐羈而立赤必有所本今從之先君<lb/>
　既𦵏而不稱爵者微弱不能自定故也劉氏意林曹<lb/>
　羈出奔陳赤歸于曹赤之為赤與鄭突無以異突因<lb/>
　宋赤因戎皆奪其君然而春秋一貶之無上下之異<lb/>
　者春秋治治不治亂者也使鄭忽曹羈事親而孝為<lb/>
<pb n="8a"/>
　上而禮在喪而哀将事而恭大夫順之國人信之雖<lb/>
　有宋戎之衆突赤之孽何縁而起劉氏之論正矣然<lb/>
　謂春秋一貶之無上下之異者似未然也忽與羈皆<lb/>
　繫之於國以其為當立者也突挾亂臣赤挾戎皆去<lb/>
　其公子之號所以誅也<lb/>
郭公<lb/>
　公榖以為郭國之君名赤外歸于曹其義不通先儒<lb/>
　引齊桓問郭何以亡父老對善善不能用惡惡不能<lb/>
<pb n="8b"/>
　去是以亡事與時實相近然必有闕誤不容強通<lb/>
二十有五年春陳侯使女叔來聘<lb/>
　左氏曰始結陳好也嘉之故不名註曰原仲季友之<lb/>
　舊也季友相魯女叔相陳二人有舊故春而女叔來<lb/>
　聘冬而季友報聘以為交聘之始故書然前此諸侯<lb/>
　使之來魯未必無報聘而春秋皆略之不書今女叔<lb/>
　之來季友之往獨得書者著人臣無外交原季以私<lb/>
　相善之故而假公聘以為私㑹其後又以𦵏原仲而<lb/>
<pb n="9a"/>
　出於朋友之道則盡於人臣之義則非春秋防微杜<lb/>
　漸故不與也然原仲女叔為名為字有不容辨以是<lb/>
　為襃貶則鑿矣<hi>義又見二十七年季友如陳𦵏原仲</hi>
夏五月癸丑衛侯朔卒<lb/>
　朔以簒兄而立既為國人所逐復與叛黨共敗王師<lb/>
　以返其國周之叛侯也去𦵏所以討<lb/>
六月辛未朔日有食之鼓用牲于社<lb/>
　左氏周正之説至是亦不能守之矣以周正而言此<lb/>
<pb n="9b"/>
　六月乃夏正四月正陽之月也而左氏乃云唯正月<lb/>
　之朔慝未作日有食之於是用幣于社伐鼓于朝明<lb/>
　是月非正陽之月也杜氏求以通周正之説乃云以<lb/>
　長歴推此乃七月朔置閏失所故致月錯夫左氏豈<lb/>
　為歴之有誤而為此説彼以是月非正陽之月而用<lb/>
　正陽之禮是以譏耳愚以是觀益知春秋行夏之時<lb/>
　王正月非周正審矣然救日而鼓以充陽也夏書季<lb/>
　秋月朔辰弗集于房瞽奏鼓嗇夫馳庶人走此季秋<lb/>
<pb n="10a"/>
　日食而舉行舊典初不專在正陽之月左傳謂唯正<lb/>
　月之食而後舉行亦僻説耳榖梁曰鼓禮也用牲非<lb/>
　禮也天子設鼓五諸侯三大夫擊門士擊柝皆所以<lb/>
　充其陽充陽之説有得於古者救日之意春秋於此<lb/>
　年及文十五年兩書皆同者譏不鼓于朝而鼓于社<lb/>
　又用牲為失禮也雖然伐鼓用牲乃救日之常典有<lb/>
　司之事也天子諸侯因天災見異而講求缺失思所<lb/>
　以上答天譴有實政在非徒治其禮文之常而巳也<lb/>
<pb n="10b"/>
　春秋於夏日食書鼓用牲于社於秋大水書鼓用牲<lb/>
　于社于門譏實政不講僅從事於有司之常典也<hi>義又</hi>
　<hi>見文十五年六月日食</hi>
伯姬歸于杞<lb/>
　杜註不書逆女逆者微也杞小國自應遣命卿盖舊<lb/>
　史缺書耳<lb/>
秋大水鼓用牲于社于門<lb/>
　榖梁曰既戒鼓而駭衆用牲可以巳矣救日以鼓兵<lb/>
<pb n="11a"/>
　救水以鼓衆左氏謂凡天災有幣無牲非日月之眚<lb/>
　不鼓愚謂日月之眚天以此示象於人有救而無祈<lb/>
　也鼓于朝救日之禮也若夫水旱之災則必有祈祈<lb/>
　則必以牲雲漢之詩曰靡神不舉靡愛斯牲水旱用<lb/>
　牲其來逺矣救水而鼓衆則鼓以警衆共治捍防之<lb/>
　事公榖所言是矣救日之鼓與救水而鼓事雖近而<lb/>
　義不同<lb/>
冬公子友如陳<hi>義見今春女叔來聘</hi>
<pb n="11b"/>
二十有六年春公伐戎夏公至自伐戎<lb/>
　伐戎以報濟西之役也木訥以其與曹殺大夫聨書<lb/>
　遂為之説曰為曹伐也前年曹羈奔陳及陳女叔來<lb/>
　聘言必有以及於羈也故公子友如陳報聘而遂伐<lb/>
　戎為曹可知矣公甫至自伐戎而曹遂殺其大夫是<lb/>
　戎必有辭于曹曹殺其大夫以説戎且以塞魯之辭<lb/>
　木訥之於春秋好揣摩傅㑹以為之説此類是也陳<lb/>
　使大夫來聘於魯何關於曹魯也有戎患不得巳而<lb/>
<pb n="12a"/>
　伐之非其力之有餘而為曹伐也學者生乎數千載<lb/>
　之後即傳以求經猶恐傳之未信何必鑿空而為説<lb/>
　當時無此事聖經無此㫖科塲師以穿鑿為新奇最<lb/>
　説經之大病<lb/>
曹殺其大夫<hi>殺大夫始見</hi>
　凡殺大夫皆譏專殺也葵丘之㑹曰無專殺大夫此<lb/>
　周家盛時法制而襄王舉之於㑹以訓飭諸侯者也<lb/>
　諸侯與其卿大夫雖有君臣之分皆王臣也故其命<lb/>
<pb n="12b"/>
　上大夫必請於王有罪當殺亦必稟命於王不得專<lb/>
　也自東遷諸侯既專命卿大夫而復專殺之無王也<lb/>
　凡書殺大夫有稱國以殺者有稱人以殺者稱國以<lb/>
　殺者十之八九大率皆譏專殺而復有殺無罪者焉<lb/>
　殺有功者焉殺直諫者焉隨事而觀可以得聖人之<lb/>
　意此曹殺其大夫不惟譏其專殺又誅其濫殺曹赤<lb/>
　挾戎援以簒兄之國又挾戎威以去兄之黨所殺者<lb/>
　必皆無罪而又不止一人是以佚其姓名魯史官聞<lb/>
<pb n="13a"/>
　其事而書之不得其姓名是以闕之耳吁蕞爾小國<lb/>
　挾戎援以簒其兄而又殺人不忌齊桓坐視而莫之<lb/>
　討其有憚於戎歟<hi>殺大夫不名又見僖二十五年文七年八年</hi>
秋公㑹宋人齊人伐徐<lb/>
　劉氏意林曰伐徐小事也而亂王者之制諸侯不得<lb/>
　專征是以屬之方伯連帥今齊為霸而使宋主兵則<lb/>
　是人自為政與諸侯無霸奚異劉説固善但先宋後<lb/>
　齊乃春秋所以責備霸者非齊人諉宋人以主此兵<lb/>
<pb n="13b"/>
　也胡氏謂魯自伯禽以來世有徐戎之患今春伐戎<lb/>
　秋伐徐必戎與徐表裏為病於魯魯請於齊宋而伐<lb/>
　之耳愚謂齊為霸而以宋先之者貶也是時戎侵曹<lb/>
　逐其嗣子納亡公子為君戎之不忌甚矣齊不能討<lb/>
　乃為魯出師伐徐緩其所當急是故不與之以霸討<lb/>
　而以宋先齊<lb/>
冬十有二月癸亥朔日有食之<lb/>
二十有七年春公㑹杞伯姬于洮<lb/>
<pb n="14a"/>
　杜氏以伯姬為荘公之女即二十五年歸于杞者陸<lb/>
　氏謂春秋時有子叔姬者三皆時君之女稱子者以<lb/>
　别先君之子公榖以為同母姊妹非也則此伯姬未<lb/>
　必是荘公之女藉是荘女于洮亦非歸寧之地安有<lb/>
　女子來寧父母疾驅於通道大都略無所禁忌者乎<lb/>
　春秋書公㑹杞伯姬于洮非歸寧之義也<hi>義又見冬杞伯姬來</hi>
夏六月公㑹齊侯宋公陳侯鄭伯同盟于幽<hi>義已見十六年</hi>
　十六年于幽之㑹始書同盟至是再㑹于幽復書同<lb/>
<pb n="14b"/>
　盟榖梁曰同尊周也於是而後授之諸侯盖春秋嘉<lb/>
　齊桓霸業之始成善其得衆而許之以同盟也是㑹<lb/>
　也陳鄭始服不討而服服之上也或曰前此㑹者九<lb/>
　國而書同盟宜也今㑹者纔五國亦書同盟何哉曰<lb/>
　聖門所以許齊桓為其合諸侯不以兵革庶幾以徳<lb/>
　服人者不為其甲兵盛強小大畢至而後許之以同<lb/>
　也不然異時有合十八國之君以甲車四千乘誇示<lb/>
　諸侯而霸業自是日衰者烏在其為衆乎<lb/>
<pb n="15a"/>
秋公子友如陳𦵏原仲<lb/>
　或曰前此人臣外交如祭伯之來尹氏之赴春秋雖<lb/>
　有譏而不書所以來之故今季友如陳直書𦵏原仲<lb/>
　春秋其許之以不遺故舊是故直書其事以垂訓於<lb/>
　後歟曰子可謂善問矣君臣之分朋友之義皆人之<lb/>
　大倫而於用禮之際有當隨事而為之權衡者此類<lb/>
　是也季友與原仲有舊前此原仲來魯季友報聘假<lb/>
　公事而為私行春秋猶有譏焉今原仲死季友躬如<lb/>
<pb n="15b"/>
　陳㑹其𦵏身為魯大夫有官守焉而越國以㑹交游<lb/>
　之𦵏春秋之所不與也然以其篤於倫類之愛故直<lb/>
　書其事曰此為𦵏原仲而出雖微取其不遺故舊實<lb/>
　深貶其越國㑹𦵏此春秋意也縣子所謂古大夫束<lb/>
　脩之問不出境正為居位之大夫而言今大夫交政<lb/>
　於中國如原仲季友猶曰交游之情死喪之戚有不<lb/>
　容自巳比至衰世人臣外交強國歸而脅制其君犯<lb/>
　上作亂靡不畢為禍亂之原實兆於此是故春秋謹<lb/>
<pb n="16a"/>
　之<lb/>
冬杞伯姬來<hi>義已見今年春</hi>
　前㑹于洮公與伯姬特為此㑹也歸未幾日復為此<lb/>
　來書杞伯姬來非所當來而來者也女歸寧父母常<lb/>
　事不書惟其來之不以禮是故一嵗而再書然則伯<lb/>
　姬非魯荘之女亦明矣<lb/>
莒慶來逆叔姬<lb/>
　杜氏以叔姬為荘公女莒慶自為逆愚竊疑之宣公<lb/>
<pb n="16b"/>
　挾齊之援以簒魯國事齊無所不至最後齊侯止公<lb/>
　而為髙固求婚魯人以為大辱莒小國也慶莒之卿<lb/>
　而娶時君之女又云其與公伉禮其無是乎盖叔姬<lb/>
　必非荘公之女莒慶自為逆其事猶在可疑耳<lb/>
杞伯來朝<lb/>
　杞二王後爵惟上公桓二年書杞侯來朝公榖以杞<lb/>
　為紀至是乃書杞伯杜氏范氏皆以為時王黜之無<lb/>
　明證也此亦文之闕誤不必深辨<hi>義見綱領明五始</hi>
<pb n="17a"/>
公㑹齊侯于城濮<lb/>
二十有八年春王三月甲寅齊人伐衛衛人及齊人戰<lb/>
衛人敗績<hi>及戰之例</hi>
　或曰案左傳王使召伯廖賜齊侯命使之伐衛討其<lb/>
　立子頽也則齊桓此伐奉王命以討諸侯之有罪者<lb/>
　而春秋書曰齊人伐衛衛人及齊人戰不與齊桓以<lb/>
　奉王命而伸霸討何哉曰立子頽者衛侯朔也朔之<lb/>
　罪甚大齊不能討王弗及朔之尚存而命之以討今<lb/>
<pb n="17b"/>
　歴十年其身巳死而致伐於其子非刑也曰若爾則<lb/>
　其責在王今方伯與罪人皆以人稱何哉曰朔之存<lb/>
　也嘗預齊桓㑹盟桓庇之而不討今其嗣子不預於<lb/>
　後幽之盟齊是以伐之盖受命於朔未死之前至是<lb/>
　激以私憾始克往伐故公榖皆以衛為無罪左傳又<lb/>
　謂桓公奉命而往取賂而還故不為春秋所與是以<lb/>
　有貶以是而觀則春秋人齊之意可見矣○及戰之<lb/>
　例公羊謂春秋伐者為客被伐者為主故是役也以<lb/>
<pb n="18a"/>
　衛主戰以衛為無罪然僖十八年春秋書宋曹衛邾<lb/>
　伐齊宋師及齊師戰于甗則伐者為主被伐者為客<lb/>
　公羊又以為春秋與宋襄之能討齊亂是故以宋為<lb/>
　及其意以及戰為春秋所與此亦公羊氏一家之説<lb/>
　耳嘗考之經此一及字或著之客或繫之主初未嘗<lb/>
　立為一定之例楚人侵伐中原晉及之戰晉以盟主<lb/>
　而為主也蔡侯吳子伐楚及楚人戰則蔡吳又以客<lb/>
　而為主䟽家又謂城濮鄢陵與邲外楚而内晉柏舉<lb/>
<pb n="18b"/>
　内蔡而外楚則又以内外而為及鄭氏謂凡書及戰<lb/>
　所以别異客主不施之直與不直直與不直自在事<lb/>
　也此論校諸説為通愚以當時事考之有以客而為<lb/>
　及者有以主而為及者義繫於一時之事襃貶予奪<lb/>
　初不在是也如衛之及戰以其不受齊討而與之戰<lb/>
　是以書衛為及如宋之及戰宋自以受託孤之寄帥<lb/>
　師而往志在納君是以書宋為及如城濮之戰晉文<lb/>
　志在救宋却楚仗義而前不使晉主戰將使誰主之<lb/>
<pb n="19a"/>
　乎又如柏舉之戰春秋書蔡侯以吳子及楚人戰大<lb/>
　其伐楚之功而特書以奨之謂春秋不與蔡侯其可<lb/>
　乎而近代諸儒專以及戰為主戰者皆非春秋之所<lb/>
　與每有及戰曲為之説以求其可貶之罪如城濮柏<lb/>
　舉二三大戰義正辭直春秋無貶而乃傍採傳辭變<lb/>
　亂曲直以合於主戰之例其所見之頗歟其為私意<lb/>
　而發歟故既述之綱領復隨事辨明盖以所關者大<lb/>
　不容巳於言也<lb/>
<pb n="19b"/>
夏四月丁未邾子瑣卒<lb/>
秋荆伐鄭公㑹齊人宋人救鄭<lb/>
　或曰先儒謂書救未有不善者此書救善齊桓之能<lb/>
　救也公自行必齊桓宋公之皆在而春秋書人何哉<lb/>
　曰此與其救而譏其救之不力也楚窺中國久矣至<lb/>
　是使其令尹子元帥車六百乘伐鄭入于桔柣之門<lb/>
　陷其外郭及於逵市鄭将奔桐丘楚兵退乃止鄭之<lb/>
　危甚矣齊宋魯救之未至而楚去盖以虚聲却敵者<lb/>
<pb n="20a"/>
　也使子元稍為持久則鄭棄其國而存亡未可知也<lb/>
　故春秋書人以譏救之不力○凡救有二强國侵暴<lb/>
　諸侯盟主興師救之救之正也諸侯敗賢黨惡盟主<lb/>
　伐同惡救之救之逆也推此義以觀庶得聖人之意<lb/>
　若盟主之救同惡之救槩以為善曲為説以通之則<lb/>
　是否紛錯失聖人脩經之本㫖義又見僖二十八年<lb/>
　楚救衛襄十年楚救鄭○齊桓公霸之盛者推亡固<lb/>
　存霸政之所先也經見凡五此救鄭其始救也閔元<lb/>
<pb n="20b"/>
　年僖元年兩救邢六年伐鄭移師救許十五年㑹諸<lb/>
　侯盟牡丘命諸大夫救徐盖孳孳以救為務者桓公<lb/>
　之本心也然其再救邢也以三國之師而次于聶北<lb/>
　其救徐也以八國之師而次于匡救而書次則譏其<lb/>
　救之緩也不書師而書人則譏其師少而救之不力<lb/>
　也春秋雖善其能救復譏其緩而不力此責備霸者<lb/>
　之道耳至如召陵之師本以救鄭而不以救書為其<lb/>
　關乎天下之盛衰一救不足以盡之亦猶晉文公城<lb/>
<pb n="21a"/>
　濮之役本以救宋而不以救書亦為其關乎天下之<lb/>
　盛衰一救不足以盡之此春秋書救不書救之大略<lb/>
　也<lb/>
冬築郿<lb/>
　冬而築時也時則不書此何以書為嵗無麥禾而興<lb/>
　作不急之役所以譏也<lb/>
大無麥禾<lb/>
　蘇氏曰是嵗未嘗有水旱螟蟲之災而書大無麥禾<lb/>
<pb n="21b"/>
　何也劉向春秋説曰土氣不養稼穡不成也沈約宋<lb/>
　志言吳孫皓時書有之苖稼豐美而實不成百姓以<lb/>
　飢合境皆然連嵗不巳此則所謂大無麥禾也此以<lb/>
　天災而釋其義也愚案是嵗春秋不書饑饉蟲螟至<lb/>
　嵗終而書大無麥禾譏在人事也荘公外事興作内<lb/>
　煽浮淫費用無度至嵗終㑹計所儲麥禾盡缺是以<lb/>
　春秋書大無麥禾以著䂓戒書大無云者非天時使<lb/>
　然由人事之不飭也<lb/>
<pb n="22a"/>
臧孫辰告糴于齊<lb/>
　公羊曰請糴也何以不稱使以為臧孫之私行也曷<lb/>
　以為臧孫之私行君子之為國也必有三年之委一<lb/>
　年不熟告糴譏也榖梁亦曰古者稅什一豐年補敗<lb/>
　不外求而上下皆足也雖累凶年民弗病也一年不<lb/>
　艾而百姓饑君子非之不言如為内諱也其意謂春<lb/>
　秋為魯諱告糴故臧孫之出不書如齊若臧孫自以<lb/>
　其私而為此行愚以為諸侯無粟諸侯相歸粟亦事<lb/>
<pb n="22b"/>
　理之當然魯無麥禾告糴同盟之國春秋何諱乎内<lb/>
　大夫出使例不言使不必以此為異書臧孫告糴于<lb/>
　齊見魯人卑辭有求亦以善齊人之能恤災也春秋<lb/>
　始年禮義消亡國自為計無救災恤患之心齊桓公<lb/>
　起弊俗頓革臧孫告糴必桓公許之而後往故異時<lb/>
　㑹于葵丘申遏糴之禁其善意巳兆於此時矣春秋<lb/>
　書以嘉之<lb/>
二十有九年春新延廐<lb/>
<pb n="23a"/>
　新延廐傳曰新作延廐延廐云者廐之名也或曰新<lb/>
　其舊而又延廣之義亦通榖梁曰延廐法廐也其言<lb/>
　新有故也有故則何以書古之君人者必時視民之<lb/>
　所勤民勤於力則功築罕民勤於財則貢賦少民勤<lb/>
　於食則百事廢冬築郿春新延廐以其用民力為巳<lb/>
　悉矣公羊曰脩舊不書此何以書譏凶年不脩皆得<lb/>
　春秋之意<lb/>
夏鄭人侵許<lb/>
<pb n="23b"/>
　許與鄭為讐國許不能伸復讐之義更為鄭所侵書<lb/>
　鄭人侵許責鄭也是時桓公霸諸侯而鄭猶侵許者<lb/>
　許未預於㑹盟故也<lb/>
秋有蜚<lb/>
　隠元年左傳曰有蜚不為災杜註以為負蠜䟽引郭<lb/>
　璞云蜚即負盤洪範五行傳云蜚南方之物越之所<lb/>
　生其為蟲臭惡能害人又云詩草蟲負蠜嵗時常有<lb/>
　非災蟲也以為負盤者是負蠜乃傳録之誤劉原父<lb/>
<pb n="24a"/>
　曰蜚状若牛而白首一目蛇尾行水則竭行草則死<lb/>
　見則國大疫與傳注所言盖兩物也原父之學亦博<lb/>
　矣<lb/>
冬十有二月紀叔姬卒<lb/>
　滅國不𦵏此以賢叔姬故特書𦵏娣媵不𦵏此以賢<lb/>
　叔姬故與伯姬俱得𦵏春秋以叔姬秉節守義不為<lb/>
　國亡而變其所守特録之以垂訓於後世耳嗟夫以<lb/>
　此防民猶有儷體宸居國亡不能死委身以事軌如<lb/>
<pb n="24b"/>
　晉之惠后者可為痛哭流涕者矣<lb/>
城諸及防<lb/>
　左氏以為書時非也魯國比嵗凶饑而荘公輕於用<lb/>
　民力不惟城一邑而又併城二邑故雖時而必書所<lb/>
　以譏也<lb/>
三十年春王正月<lb/>
夏師次于成<lb/>
　趙子曰魯盖欲㑹齊圍鄣至成待命聞鄣巳降故不<lb/>
<pb n="25a"/>
　行耳然疑事無質但當存而勿解榖梁曰次止也有<lb/>
　畏也欲救鄭而不能不言公恥不能救鄣愚以趙説<lb/>
　為然魯必不敢與齊争鄣<lb/>
秋七月齊人降鄣<lb/>
　公羊以鄣為紀之遺邑杜氏以為附庸啖子曰鄣者<lb/>
　小國不言伐而言降脅而降之也齊魯圍郕郕降於<lb/>
　齊師降於力既屈之後此書齊人降鄣畏威而降降<lb/>
　於兵未加之前其為降一也但郕雖降而猶存其後<lb/>
<pb n="25b"/>
　復見鄣則不復見矣是時紀亡近三十年遺邑必無<lb/>
　存者啖子以為小國是也此盖滅國之異名春秋書<lb/>
　以貶之<lb/>
八月癸<graphic n="KR1344" url="https://raw.githubusercontent.com/kanripo/KR-Gaiji/master/images/KR1344.png" mimeType="image/png"/>𦵏紀叔姬<lb/>
九月庚午朔日有食之鼓用牲于社<lb/>
冬公及齊侯遇于魯濟<lb/>
　傳以為謀伐山戎彼計巳定何事於謀許氏謂齊桓<lb/>
　伐郳伐鄭伐徐皆以宋人主兵而伐衛伐戎皆先與<lb/>
<pb n="26a"/>
　魯公為㑹為遇以謀之以是知齊桓用人之能以為<lb/>
　能愚謂齊桓謙恭不伐誠有足稱但以宋主兵前後<lb/>
　三四則譏其狥人伐國師出無名不與之以霸討故<lb/>
　序之宋下遇于魯濟㑹于城濮魯荘因其出而侯之<lb/>
　於途耳齊桓玩荘如嬰兒不從之謀也<lb/>
齊人伐山戎<lb/>
　榖梁曰桓内無因國外無從諸侯而越千里之險北<lb/>
　伐山戎危之也則非之乎善之也何善乎爾燕周之<lb/>
<pb n="26b"/>
　分子也職貢不至則山戎為之伐矣愚謂當齊桓之<lb/>
　始霸為中國患者楚也山戎不聞為中國患桓以其<lb/>
　病燕而伐之戎之病燕無甚於楚之病鄭桓未能伸<lb/>
　大義於楚而逺伐山戎亦非當務之急也此齊侯自<lb/>
　出而書齊人伐山戎譏也<lb/>
三十有一年春築臺于郎<lb/>
　凡築臺與囿不以時不時皆譏也是嵗三築臺三見<lb/>
　書重譏之也公羊于郎之築曰臨民之所漱浣于薛<lb/>
<pb n="27a"/>
　之築曰逺也于秦曰臨國也國者槩國中而言宗廟<lb/>
　社稷在焉故也何休註曰天子有靈臺以侯天地諸<lb/>
　侯有時臺以侯四時登髙望逺人情之所樂動而無<lb/>
　益於民雖樂不為也荘公暮年驕恣尤甚天災見於<lb/>
　上嵗比不登而或新或城或築無虚嵗今又以三築<lb/>
　臺見書其違禮敗度可以想見魯之衰實由荘公始<lb/>
夏四月薛伯卒<lb/>
築臺于薛<hi>義見上于郎</hi>
<pb n="27b"/>
六月齊侯來獻戎捷<lb/>
　左傳曰諸侯有四裔之功則獻于王王以警于裔諸<lb/>
　侯不相遺俘公羊曰齊大國也曷為親來獻戎捷威<lb/>
　我也其威我柰何旗獲而過我也合二説而觀乃見<lb/>
　春秋之意齊為霸伐戎有功當躬獻之于王以展職<lb/>
　分之常今乃以俘獲分遺諸侯此不過欲威示同盟<lb/>
　之國失其所以為霸之道矣此齊侯使人獻捷于魯<lb/>
　書齊侯來獻卑之也楚人獻捷僖公二十一年與此<lb/>
<pb n="28a"/>
　義異<lb/>
秋築臺于秦<hi>義見上于郎</hi>
冬不雨<lb/>
　是嵗告旱而三築臺明年春又城小榖譏也與二十<lb/>
　八年大無麥禾而築郿書法相類<lb/>
三十有二年春城小榖<lb/>
　左氏以為魯為管仲而城杜註公感齊桓之徳故為<lb/>
　管仲城私邑范氏謂小榖魯邑盖齊有榖城魯亦有<lb/>
<pb n="28b"/>
　榖故左氏之言如此然謂魯公與齊之用事者城其<lb/>
　賜邑揆之人情恐未必然故諸儒多以為疑盖魯國<lb/>
　所城者小榖非齊之榖冬不雨春而書城譏也<lb/>
夏宋公齊侯遇于梁丘<lb/>
　前此齊桓偕宋人伐郳伐鄭伐徐春秋皆序齊于宋<lb/>
　之下貶也今遇于梁丘宋公序齊侯上則以爵序與<lb/>
　前日㑹伐異矣左傳謂齊桓以楚人伐鄭故欲㑹諸<lb/>
　侯宋公請先見為此遇則是遇也齊宋謀所以捍楚<lb/>
<pb n="29a"/>
　而救鄭者霸主能虚己以求人宋公能悉力以輔霸<lb/>
　故春秋特以爵序以彰齊桓謙恭盡下之美其後諸<lb/>
　侯之師先救邢存衛郤狄然後出大師以臨楚而中<lb/>
　國之威伸矣盖定計於榖遇之時若宋桓公者其亦<lb/>
　深思逺慮之人乎<lb/>
秋七月癸巳公子牙卒<lb/>
　公羊曰何以不稱弟殺也殺則曷為不言刺為季子<lb/>
　諱殺也荘公病将死召季子季子至而授之以國政<lb/>
<pb n="29b"/>
　曰寡人即不起吾将焉致乎魯國季子曰般也存君<lb/>
　何憂焉公曰庸得若是乎牙謂我曰魯一生一及君<lb/>
　已知之矣慶父也存季子曰夫何敢是将為亂乎俄<lb/>
　而弑械成季子酖之君親無將將而誅焉然則善之<lb/>
　與曰然曰殺世子母弟直稱君者甚之也季子殺母<lb/>
　兄何善爾誅不得辟兄君臣之義也案左氏公疾問<lb/>
　後於叔牙對曰慶父材季子使以君命酖牙辭簡略<lb/>
　不能盡當時之事公羊所言者其實也愚嘗有疑於<lb/>
<pb n="30a"/>
　此夫誅不得辟兄曰君臣之義也然罪有首從謀簒<lb/>
　魯國者慶父其首也為之言於公而圗謀非望者牙<lb/>
　也其從也今季友毅然以牙為戮而置慶父於不問<lb/>
　彼謂殺牙則可杜慶父之姦乎抑亦以其權盛而莫<lb/>
　如之何也使季友當君之尚存暴慶父之罪縱不殺<lb/>
　亦當逐而逺之併其黨類而奔之則魯國可無後日<lb/>
　之禍而般之位定矣今酖牙而存慶父吾不知其用<lb/>
　意果何如也春秋於公子牙之死不以刺書惟曰公<lb/>
<pb n="30b"/>
　子牙卒意其在是歟<lb/>
八月癸亥公薨于路寝<lb/>
冬十月己未子般卒公子慶父如齊<lb/>
　魯荘驕盈不君晩嵗滋甚得沒牖下幸矣身雖倖免<lb/>
　二子卒不免焉二南之詩周公所以造周而基王業<lb/>
　也子孫不令隆於齊女以此殺身以此禍子孫三綱<lb/>
　埽地幾危魯國桓與荘也真周公魯公之罪人哉季<lb/>
　友身受託孤之寄不能以死奉般立未幾日乃為慶<lb/>
<pb n="31a"/>
　父所斃復與慶父俱奔異國慶如齊將以求其所大<lb/>
　欲友適陳此不過為避禍計耳託六尺之孤寄百里<lb/>
　之命臨大節而不可奪者顧如是乎春秋書子般卒<lb/>
　公子慶父如齊責魯國臣子以討賊之義也捨季友<lb/>
　而誰責乎<lb/>
狄伐邢<lb/>
　<lb/>
　<lb/>
<pb n="31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋集傳詳説卷七<lb/>
</p>
<p>
</p>
  </div>
</body>
</text>
</TEI>
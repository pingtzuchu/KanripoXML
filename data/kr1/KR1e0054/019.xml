<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋集傳詳説卷十九</head>
    <p>
<pb n="1a"/>
欽定四庫全書<lb/>
　春秋集傳詳説卷十九　　宋　家鉉翁　撰<lb/>
　　　襄公一<hi>名午簡王十四年即位母定姒成公妾是歲晉悼二年</hi>
元年春王正月公即位<lb/>
仲孫蔑會晉欒黶宋華元衞甯殖曹人莒人邾人滕人<lb/>
薛人圍宋彭城<lb/>
　左傳曰非宋地追書也杜注成十八年楚取彭城以<lb/>
　封魚石故曰非宋地夫子作春秋追書繫之宋胡文<lb/>
<pb n="1b"/>
　定亦曰圍彭城者魯史舊文圍宋彭城者仲尼親筆<lb/>
　其義正矣愚謂繫彭城於宋者不與楚以得彭城也<lb/>
　魚石自宋奔楚楚以兵納之彭城則彭城既爲楚所<lb/>
　得矣由常情而觀必謂彭城已非宋之有春秋正名<lb/>
　之書於魚石則曰宋魚石於彭城則曰宋彭城不以<lb/>
　列國叛人列國境土而屬之於楚所以辨逆順内外<lb/>
　之分也書諸侯之大夫圍宋彭城襃之也爲宋圍彭<lb/>
　城而不私其有同盟之義也晉悼公在位十五年惟<lb/>
<pb n="2a"/>
　此事可書故當時諸侯翕然歸之外是實多可疵論<lb/>
　者惑於左傳之浮辭譽過其實甚者以爲悼優於文<lb/>
　襄讀書不具眼其弊至此具論於下<lb/>
夏晉韓厥帥師伐鄭<lb/>
仲孫蔑會齊崔杼曹人邾人把人次于鄫<lb/>
　齊桓公糾合諸侯不以兵車最後次于召陵問楚之<lb/>
　罪不戰而楚服矣晉文自城濮一戰之後未嘗輕用<lb/>
　諸侯之師霸者豈以屢戰爲功聖人亦不以屢戰而<lb/>
<pb n="2b"/>
　許人以霸晉厲既勝于鄢用師不戢以逮於亡悼之<lb/>
　立自當息民安諸侯先爲自治之計伐鄭非所急也<lb/>
　今彭城之師始班而伐鄭之役繼起自此以後十三<lb/>
　年之間十以諸侯之師伐鄭或連歲而再舉或一歲<lb/>
　而兩興師既得鄭又伐秦諸侯之大夫無寧居之日<lb/>
　齊桓晉文之用諸侯不如是之甚也至於輔强臣以<lb/>
　抗其君奬簒賊以成其亂自是而後中國之政皆自<lb/>
　大夫出其君拱手而不敢問簒弑相踵晉悼實啓之<lb/>
<pb n="3a"/>
　儒者惑於左傳之浮辭而不原春秋書法此最讀經<lb/>
　一大病耳<hi>餘義見雞澤邢丘溴梁及晉悼之卒</hi>
秋楚公子壬夫帥師侵宋<lb/>
　楚納宋之叛人悖於義也晉以諸侯之師克彭城執<lb/>
　五叛以歸伸霸討也楚不知自反復以兵加於宋將<lb/>
　以雪前恥而恥益甚焉左傳以爲侵宋救鄭其實不<lb/>
　專爲鄭是以春秋不書<lb/>
九月辛酉天王崩<hi>簡王也靈王立</hi>
<pb n="3b"/>
邾子來朝<lb/>
冬衛侯使公孫剽來聘<lb/>
晉侯使荀罃來聘<lb/>
　案禮曽子問諸侯相見揖讓入門不得終禮廢者幾<lb/>
　孔子曰六天子崩太廟火日食后夫人之喪雨霑服<lb/>
　失容則廢今天王崩而諸侯講朝聘之常儀不異平<lb/>
　日無王也泰山孫氏曰天王崩邾子來朝衛侯使公<lb/>
　孫剽來聘晉侯使荀罃來聘皆不臣也左傳乃曰衛<lb/>
<pb n="4a"/>
　子叔晉知武子來聘禮也凡諸侯即位小國朝之大<lb/>
　國聘焉知朝聘之爲禮而不知喪王之禮爲尤重此<lb/>
　左傳之失也杜元凱爲説以通之曰未聞喪故得行<lb/>
　朝聘之禮考以其時王赴亦當聞於中國久矣春秋<lb/>
　繼王喪而書朝書聘朝者聘者受之者皆當有誅孫<lb/>
　泰山之義正<lb/>
二年春王正月塟簡王<lb/>
　杜氏曰五月而塟速也自入春秋塟天子不書義已<lb/>
<pb n="4b"/>
　見隱三年其有書崩書塟者或以譏其緩或以譏其<lb/>
　速或以魯奔會不如禮而書以責之<lb/>
鄭師伐宋<hi>義見下鄭伯睔卒</hi>
夏五月庚寅夫人姜氏薨<lb/>
　左傳以爲齊姜成公夫人襄之嫡母齊氏也春秋書<lb/>
　夫人姜氏薨以著定姒之非嫡春秋於魯先君之妾<lb/>
　母不容黜其僭號每微見意焉齊姜與定姒並書卒<lb/>
　塟而嫡妾之分見矣<hi>餘義見四年七月定姒薨</hi>
<pb n="5a"/>
六月庚辰鄭伯睔卒<lb/>
　自晉楚争鄭以來鄭之從楚猶有不獲已之心惟睔<lb/>
　也背夏最勇從楚最堅之死靡悔其言曰楚君以鄭<lb/>
　故親集矢於其目非異人任寡人也夫楚共所以力<lb/>
　戰而不能戢亦自爲爭諸侯計夫豈爲鄭故而睔之<lb/>
　言若此甘於從楚者也春秋特去其塟<lb/>
晉師宋師衛甯殖侵鄭<lb/>
　伐喪春秋之所甚惡也他人伐喪猶欲盟主仗義以<lb/>
<pb n="5b"/>
　正之而況爲盟主而伐人之喪者乎晉侯始立伐鄭<lb/>
　諸侯有鄫之次今復乗鄭之喪而侵之失其爲盟主<lb/>
　之道矣其後鄭人弑其君而從楚以伐喪爲説晉何<lb/>
　以辭其責春秋繼睔之卒而書三國伐鄭貶其動大<lb/>
　師伐人之喪也衛甯殖獨書名范氏述榖梁之意曰<lb/>
　初衛侯速卒鄭人侵之故舉甯殖之報以明稱前事<lb/>
　木訥乃謂晉欲得鄭固無問其伐喪此以後世權謀<lb/>
　智詐而律春秋鹵矣<lb/>
<pb n="6a"/>
秋七月仲孫蔑㑹晉荀罃宋華元衛孫林父曹人邾人<lb/>
于戚<hi>義并見下城虎牢</hi>
己丑塟我小君齊姜<hi>義已見五月姜氏薨</hi>
叔孫豹如宋<lb/>
冬仲孫蔑㑹晉荀罃齊崔杼宋華元衛孫林父曹人邾<lb/>
人滕人薛人小邾人于戚遂城虎牢<lb/>
　自秋及冬再㑹于戚春秋備書以見晉政之繁然遂<lb/>
　城虎牢則春秋無譏也自晉厲季年不務德以懷諸<lb/>
<pb n="6b"/>
　侯惟汲汲㑹伐鄭晉悼繼之用師無寧歲幸而魯有<lb/>
　賢大夫孟獻子首建虎牢之議控扼險要以制鄭之<lb/>
　死命鄭於是始屈蓋力屈非心服也春秋何取焉曰<lb/>
　春秋辨天下内外之分者也虎牢諸夏之藩表得之<lb/>
　以興失之以亡内外之限界在焉邑雖繫於鄭險則<lb/>
　闗乎中國故城虎牢不繫之鄭明虎牢非鄭之所宜<lb/>
　有也鄭之封疆嘗受之天子曷以不繫之鄭乎曰鄭<lb/>
　叛而從楚以天子之侯度甘爲楚屬辱天子之封守<lb/>
<pb n="7a"/>
　罪當削書諸侯城虎牢不曰鄭虎牢削之於鄭也削<lb/>
　之於鄭曷以歸乎歸之於中國也歸之中國所以正<lb/>
　天下内外之分故書曰遂城虎牢蓋舊史書城鄭虎<lb/>
　牢聖人削之書城虎牢故曰春秋非聖人不能脩<lb/>
楚殺其大夫公子申<hi>義備見五年楚殺壬夫</hi>
三年春楚公子嬰齊帥師伐呉<lb/>
　呉楚交兵久矣春秋不書至是始書此著天下迭爲<lb/>
　盛衰中國安危存亡於此乎係也楚自成穆始憑陵<lb/>
<pb n="7b"/>
　諸夏至於莊而其燄益搧而晉之霸業及是乃衰幸<lb/>
　而呉日以大爲楚之内梗諸夏得以小康以呉故也<lb/>
　晉悼公之興適當斯時以服鄭而楚不敢爭者非畏<lb/>
　晉也以吳人之議其後也自周東遷大勢已去天爲<lb/>
　生二霸以整頓之霸政既弛而大伯之後繼興相與<lb/>
　扶持姬籙以不墜於地天實爲之豈偶然哉厥後呉<lb/>
　亡而春秋終晉大夫簒其君而周不復可興矣<lb/>
公如晉<lb/>
<pb n="8a"/>
夏四月壬戌公及晉侯盟于長樗公至自晉<lb/>
　杜注晉侯出其國都與公盟于外也諸侯會盟不於<lb/>
　其國都而必盟於外謙也魯君以童穉之年往朝於<lb/>
　晉悼公於其歸也出長樗而與之盟勤於用禮故春<lb/>
　秋書以美之<lb/>
六月公㑹單子晉侯宋公衛侯鄭伯莒子邾子齊世子<lb/>
光己未同盟于雞澤陳侯使袁僑如會戊寅叔孫豹及<lb/>
諸侯之大夫及陳袁僑盟<lb/>
<pb n="8b"/>
　是㑹也鄭服而陳亦來㑹之盛者也而其失有二盟<lb/>
　大夫也盟王人也盟大夫大夫張也盟王人諸侯僭<lb/>
　也故雖盛會而有貶辭諸侯盟于雞澤既盟而陳侯<lb/>
　使袁僑如會受而禮之需其君至而及之盟雖後會<lb/>
　可也乃以一袁僑之故命諸侯之大夫别爲之盟君<lb/>
　盟於前臣盟於後不足以結袁僑實開大夫伉君之<lb/>
　漸榖梁謂雞澤之盟大夫張諸侯始失正得經意矣<lb/>
　葵丘踐土天子之宰在焉不下預諸侯之盟也翟泉<lb/>
<pb n="9a"/>
　柯陵屈王人共歃春秋皆譏晉悼欲植霸業而不能<lb/>
　以尊王爲事俾單子下預列國之盟諸侯僭王人大<lb/>
　夫僭諸侯一舉而二失隨之書同盟非所當同而同<lb/>
　也或曰先儒以同外楚而書同其然歟曰時有不同<lb/>
　未容執例以爲同也當晉積弱之世楚燄方張諸侯<lb/>
　預于夏盟曰同外楚可也自鄢陵既勝楚人内困于<lb/>
　呉諸侯之從晉者畏威而同盟謂之非譏不可也或<lb/>
　曰陳鄭久叛而來服其不謂之同乎曰此厲之所爲<lb/>
<pb n="9b"/>
　而悼享其成耳晉自邲敗幾不能以國厲之始立躬<lb/>
　擐甲胄率先羣卿以與楚戰鄢陵之勝不在城濮下<lb/>
　又會呉楚交兵收呉人與之盟遂斷楚之右臂其立<lb/>
　志實未可量而器小易盈驕以取敗悼繼之未幾陳<lb/>
　鄭來㑹鄢陵一戰之功也其後三駕而楚莫能與爭<lb/>
　本無他技特以楚人内困於呉自救之不給是以置<lb/>
　鄭於不爭正如漢武用兵匈奴海内爲之虚耗宣帝<lb/>
　坐享其成見謂中興之主若以呼韓欵塞盡爲漢宣<lb/>
<pb n="10a"/>
　之功則不然耳世人以成敗論事毁厲過刻與悼過<lb/>
　優而春秋書法公若權衡讀者識之○或曰盟于女<lb/>
　栗及蘇子也而不書同盟于洮于翟泉會王人也而<lb/>
　不書同此盟王人而書同何也曰女栗之盟魯公自<lb/>
　及蘇子非衆盟也故不言同然不書公及不書王命<lb/>
　則譏也于洮之盟王室有難而爲此盟故不以同盟<lb/>
　爲譏翟泉則王人及諸侯大夫盟于王城之内王不<lb/>
　能正之以禮王亦有責焉耳故不書同盟<hi>義又見僖二十一年</hi>
<pb n="10b"/>
　<hi>于幽成五年蟲牢十七年柯陵襄二十五年同盟于重丘</hi>
秋公至自會<lb/>
冬晉荀罃帥師伐許<lb/>
四年春王三月已酉陳侯午卒<lb/>
　胡文定謂午襄公名也孔子作春秋在哀公之世襄<lb/>
　公乃哀之皇祖考曷爲不諱夫子兼帝王之道參文<lb/>
　質之中見之春秋如莊公名同而書同盟僖公名申<lb/>
　而書戊申定公名宋而書宋人與襄名午而書午之<lb/>
<pb n="11a"/>
　類從其質也愚謂夏殷以前不爲諱周人以諱事神<lb/>
　始爲之易名之典廟中稱諡不稱名乃所以諱外是<lb/>
　初無所諱詩書不爲文武諱是其明證至於衰世無<lb/>
　所往而不諱如申繻荅桓公之問晉廢司徒宋廢司<lb/>
　空魯廢具敖二山皆臣下以陷爲忠非盛時之制也<lb/>
　檀弓云既卒哭以木鐸狥曰舍故而諱新此以神事<lb/>
　之故於其死而爲之諱未聞生者而爲之諱而況於<lb/>
　嫌名則諱二名則偏諱如後世之所爲此皆戰國亡<lb/>
<pb n="11b"/>
　秦之弊典律以春秋之法則在所當革也<lb/>
夏叔孫豹如晉<lb/>
秋七月戊子夫人姒氏薨<hi>公作弋氏</hi>
　或曰此成公妾襄公母非嫡夫人也自齊姜卒而定<lb/>
　姒始僭夫人之稱春秋何以無譏曰先君夫人一而<lb/>
　已矣春秋既於前年書夫人姜氏薨塟我小君齊姜<lb/>
　以明成公廟有兩夫人兩小君以著襄躋妾母配先<lb/>
　君之罪不加貶而義自見謂春秋無貶不可也<lb/>
<pb n="12a"/>
塟陳成公<lb/>
八月辛亥塟我小君定姒<lb/>
冬公如晉<lb/>
陳人圍頓<lb/>
　左傳楚使頓間陳而侵伐之故陳人圍頓頓楚之使<lb/>
　也陳人既遣袁僑如會故爲楚所惡陳之圍頓爲中<lb/>
　國也春秋著陳人之從中國故書凡書圍皆貶此以<lb/>
　中國之與國而治荆楚之屬國則非貶讀者謹之<lb/>
<pb n="12b"/>
五年春公至自晉<lb/>
夏鄭伯使公子發來聘<lb/>
叔孫豹鄫世子巫如晉<hi>榖作繒</hi>
　公羊曰外相如不書此何以書爲叔孫豹率而與之<lb/>
　俱也曷爲率而與之俱舅出也莒將滅之故相與往<lb/>
　殆乎晉<hi>殆猶言疑而讞</hi>取後乎莒也莒女有爲鄫夫人者欲<lb/>
　立其所出也左傳則以爲魯請屬鄫于晉故偕鄫世<lb/>
　子以往二説未知孰是然公羊之義必有所從授春<lb/>
<pb n="13a"/>
　秋因鄫莒之事以垂異姓涖後之戒<hi>餘義見莒人滅鄫</hi>
仲孫蔑衛孫林父會呉于善道<hi>公羊作善稻</hi>
　案左傳呉子使壽越如晉辭不會于雞澤之故且請<lb/>
　聽諸侯之好晉將爲之合諸侯使魯衛先會呉且告<lb/>
　會期故孟獻子孫文子會呉于善道甚矣夫晉人求<lb/>
　呉之急也求之急故用禮過於卑而有所不憚然内<lb/>
　外之辨内外之分斷斷乎其不可紊也故呉以號舉<lb/>
　不與晉之虧禮而求呉也<lb/>
<pb n="13b"/>
秋大雩<lb/>
楚殺其大夫公子壬夫<lb/>
　案左傳楚人討陳叛之故以爲令尹子辛實侵欲焉<lb/>
　乃殺之前日殺公子申曰多受小國之賂今日殺公<lb/>
　子壬夫又以侵欲於陳而使之叛楚猶有政二大夫<lb/>
　不得爲無罪但連歲殺大夫用刑過慘春秋不與也<lb/>
　故皆稱國以殺乃若晉景之殺同括晉厲之殺三郤<lb/>
　皆爲讒邪所陷殺人雖多而晉國日趨於削殺非其<lb/>
<pb n="14a"/>
　罪也楚之用刑雖慘而國猶能强豈非權出於上猶<lb/>
　有辭於殺歟<lb/>
公會晉侯宋公陳侯衛侯鄭伯曹伯莒子邾子滕子薛<lb/>
伯齊世子光呉人鄫人于戚<lb/>
　或曰内外有辨春秋所以垂法前此及戎狄會盟春<lb/>
　秋未嘗無譏今會呉于戚進而人之何歟曰義之所<lb/>
　可與也勢之所宜交也呉太伯之後無可外也以其<lb/>
　僭王之號而外之今呉請預于會春秋矜其爲太伯<lb/>
<pb n="14b"/>
　之後而收之以附於諸侯之末義之所當與也中國<lb/>
　之人同欲外楚呉與楚連歲交兵其外楚之心與中<lb/>
　國諸侯同之又勢之所宜交也故戚之會呉始書人<lb/>
　進之也呉可進而春秋進之無傷乎内外之辨其後<lb/>
　呉卒去僭號同於中國諸侯春秋進之自此始<lb/>
公至自㑹<lb/>
冬戍陳<hi>義并見下救陳</hi>
楚公子貞帥師伐陳<lb/>
<pb n="15a"/>
公會晉侯宋公衛侯鄭伯曹伯齊世子光救陳十有二<lb/>
月公至自救陳<lb/>
　戍者戍之於無事之時救者救之於被兵之日戍陳<lb/>
　矣而又救之春秋書以善晉也公羊曰孰戍之諸侯<lb/>
　戍之不言諸侯離至不可得而序故言我也穀梁曰<lb/>
　内辭也以爲魯獨戍之恐不然蓋戍之者諸侯也救<lb/>
　之者亦諸侯也前是有戍者救者今晉悼既以諸侯<lb/>
　之師戍之及楚師之來以戍爲未足又動大兵往救<lb/>
<pb n="15b"/>
　焉書戍書救襃也<lb/>
辛未季孫行父卒<hi>義見文十六年晉人執行父舍于苕丘又見襄九年穆姜薨</hi>
六年春王三月壬午杞伯姑容卒<lb/>
夏宋華弱來奔<lb/>
　據左傳華弱與樂轡少相狎長相優又相謗也轡以弓<lb/>
　梏華弱於朝平公見之曰司武而梏於朝難以勝矣遂<lb/>
　逐之司城子罕曰同罪異罰非刑也專戮於朝罪孰大<lb/>
　焉亦逐樂轡春秋不書轡奔著宋公用刑之不能平也<lb/>
<pb n="16a"/>
秋葬杞桓公<lb/>
滕子來朝<lb/>
莒人滅鄫<lb/>
　公穀大條貫數十皆洙泗高弟親聞之聖人以授其<lb/>
　門弟子惟公穀有傳於後如莒人滅鄫亦其一也周<lb/>
　衰倫敎不競有以他姓爲繼嗣者滅人之國而人自<lb/>
　以爲非滅如鄫事者往往有之聖人特於此垂訓焉<lb/>
　諸儒多從左氏之說謂莒實滅鄫是時晉悼主夏盟<lb/>
<pb n="16b"/>
　豈有莒人滅同盟之國而全置不問愚以爲當從公<lb/>
　羊之說庶不失聖人因事垂法之意<lb/>
冬叔孫豹如邾<lb/>
季孫宿如晉<lb/>
十有二月齊侯滅萊<lb/>
　或曰滅國惡也而齊以爵書何歟曰有以爵書爲襃<lb/>
　者有以爵書爲貶者隨事而可見滅國惡之大者而<lb/>
　目其君所以誅也齊爲無道利人之土地殘暴而賊<lb/>
<pb n="17a"/>
　虐之必爲滅之之計萊未嘗有犯於齊也目其君書<lb/>
　曰齊侯滅萊責之深矣尚何爵之有哉<lb/>
七年春郯子來朝<lb/>
夏四月三卜郊不從乃免牲<hi>義已見僖三十一年</hi>
　左傳桓五年著例曰啓蟄而郊兹又述孟獻子之言<lb/>
　曰吾乃今而後知有卜筮郊祀后稷以祈農也故啓<lb/>
　蟄而郊郊而後耕今既耕而郊宜其不從杜注於桓<lb/>
　五年及今皆曰啓蟄者夏正之正月祀天南郊疏家<lb/>
<pb n="17b"/>
　引夏小正正月啓蟄其傳曰言始發蟄也漢氏之始<lb/>
　猶以啓蟄爲正月中雨水爲二月節及太初以後更<lb/>
　改氣名以雨水爲正月中驚蟄爲二月節以迄于今<lb/>
　其實古驚蟄在正月始雨水則在仲春以是知啓蟄<lb/>
　而郊郊必在夏正正月者周制也左傳謂周人以建<lb/>
　子爲歲首而啓蟄之郊必以夏正之正月此又周家<lb/>
　四時十二月次一用夏正之明證也然周禮冬日至<lb/>
　禮天神於地上之圜丘郊特牲亦曰郊之祭也迎長<lb/>
<pb n="18a"/>
　日之至大報天而主日此又南至之郊周人蓋兼舉<lb/>
　之說者謂夏正之郊以后稷配南至之郊以帝嚳配<lb/>
　皆報本反始之義不專爲祈農也孟獻子之言與月<lb/>
　令之制皆以孟春祈榖爲說蓋以啓蟄爲東作將興<lb/>
　之候故目夏正爲祈穀之郊亦無害於義大率經傳<lb/>
　一歲而祀天者三南至也孟春也季秋大饗也南至<lb/>
　專主報本而孟春季秋以祈焉以報焉聖人制禮之<lb/>
　意其在是乎若夫魯人僭郊初無定時卜吉而後舉<lb/>
<pb n="18b"/>
　行是以羣公之郊有先後早晚之不同春秋因其卜<lb/>
　之不吉以示戒云耳○禮記又載孟獻子之言謂正<lb/>
　月日至可以有事於上帝七月日至可以有事於祖<lb/>
　此又以周正之建子月爲春建午月爲秋古有冬夏<lb/>
　至者矣未聞有春秋至者也此恐非孟獻子之言與<lb/>
　傳所載啓蟄異矣禮記中似此多出漢儒之傅會<lb/>
小邾子來朝<lb/>
城費<lb/>
<pb n="19a"/>
　或曰左傳謂季孫行父相三君無衣帛之妾無食粟<lb/>
　之馬無藏金玉無重器備而厥嗣甫得襲爵即首以<lb/>
　城費爲事父子所爲何相逺至是乎余曰不然行父<lb/>
　之亷之儉信如傳者所言則當遠權而弗即舉魯國<lb/>
　賢人代居已之處請于君飭其子毋使預聞魯政夫<lb/>
　然後得爲忠今而身死子繼首城其賜邑是將以伉<lb/>
　君而專國宿之罪大矣行父亦有責焉春秋書城費<lb/>
　以著季氏犯上作亂之漸<hi>義己見成十七年晉人執行父</hi>
<pb n="19b"/>
秋季孫宿如衛<lb/>
八月螽<lb/>
冬十月衛侯使孫林父來聘壬戌及孫林父盟<lb/>
　列國之大夫相聘因爲之盟非伉也蓋自霸國之興<lb/>
　諸侯惟事盟主魯衛宋鄭不相朝也其爲盟又與盟<lb/>
　主偕盟列國之君復不自爲盟也不相朝不自爲盟<lb/>
　故因大夫來聘而尋盟是不爲伉<lb/>
楚公子貞帥師圍陳<lb/>
<pb n="20a"/>
十有二月公會晉侯宋公陳侯衛侵曹伯莒子邾子于<lb/>
鄬鄭伯髠頑如會未見諸侯丙戌卒于鄵陳侯逃歸<lb/>
　榖梁曰鄭伯將會中國其臣欲從楚不勝其臣弑而<lb/>
　死<lb/>
　公羊曰此大夫弑之曷爲不言大夫弑之爲中國諱<lb/>
　也曷爲爲中國諱鄭伯將會諸侯于鄬其大夫諫曰<lb/>
　中國不足歸也則不若與楚鄭伯曰不可其大夫曰<lb/>
　以中國爲義則伐我喪以中國爲彊則不若楚於是<lb/>
<pb n="20b"/>
　弑之左氏則以爲子駟自以其私憾而弑君疎矣嗟<lb/>
　夫子駟之惡極矣君有善謀沮之不得而遂動其惡<lb/>
　其罪直不容死而要之其必有所授矣鄭伯雖死不失為列<lb/>
　國之諸侯陳侯既逃遂終爲外裔之役屬以逮於亡<lb/>
　春秋比而書之一衮一斧較然可見而晉人黨姦庇<lb/>
　盜之罪亦無以自逃矣或曰雞澤之會鄭伯至而陳<lb/>
　亦來今會于鄬鄭伯死而陳亦去何邪曰觀公榖之<lb/>
　書鄭事與左傳之書陳事而春秋書法見矣蓋鄭之<lb/>
<pb n="21a"/>
　見弑陳之所以叛也榖梁謂鄭伯將會中國其臣欲<lb/>
　從楚不勝其臣弑而死左氏書陳事亦謂陳之執政<lb/>
　有二慶者與楚人謀使公子黄如楚而執之道告于<lb/>
　會曰楚執黄矣君不來羣臣不忍宗廟社稷懼有二<lb/>
　圖陳侯逃歸是陳與鄭之臣皆不樂其君之從晉或<lb/>
　以弑或以刼一朝俱往斯固其臣之罪然亦目見從<lb/>
　晉之無益也是亦晉之恥亦晉之責也鄭賊之不討<lb/>
　陳侯所以逃也使鄭之賊臣弑其君於國中晉之君<lb/>
<pb n="21b"/>
　臣猶可謬爲不知以自解今弑之於如會未見諸侯<lb/>
　之先謂晉而不知不可也知而不討其失政刑甚矣<lb/>
　由晉之羣卿皆前日弑厲之餘孽内有所慊是以置<lb/>
　鄭賊而不問諸侯如會見弑於其臣此中國一大變<lb/>
　也而悼乃邈然若無所知恬然略不介意何以慰鄭<lb/>
　僖九原之憾而服在會諸侯之心陳侯觀晉無政君<lb/>
　臣相與謀逃之而歸鄭伯之死陳侯之逃其實一事<lb/>
　耳公羊何氏注鄭伯欲與中國卒逢其禍諸侯莫有<lb/>
<pb n="22a"/>
　痛疾之心陳侯於是懼而逃歸書以刺中國之無義<lb/>
　此數語深得經意春秋於此一事責晉爲深書曰鄭<lb/>
　伯如會未見諸侯卒于鄵所以明正晉人失賊之罪<lb/>
　黜其霸而同之於諸侯也繼鄭伯之死而書陳侯逃<lb/>
　歸著陳侯之逃爲晉無政而逃使晉人能爲鄭討賊<lb/>
　陳侯必不無故而逃盟春秋責晉之旨極爲明著諸<lb/>
　儒雷同稱譽許晉悼過其實失春秋垂訓之旨矣<lb/>
八年春王正月公如晉<lb/>
<pb n="22b"/>
夏葬鄭僖公<lb/>
　公羊曰賊未討何以書葬爲中國諱也<hi>義詳見上</hi>
鄭人侵蔡獲蔡公子燮<lb/>
　鄭人之弑其君所以說楚也乃復出師侵楚之與國<lb/>
　何哉蓋晉人僞爲不知鄭之弑君者從而撫之鄭亦<lb/>
　僞若不欲從楚故侵蔡以求說於晉此皆以僞相從<lb/>
　耳鄭之爲僞姑以逃晉人之來討晉之爲僞亦苟焉<lb/>
　而已矣身爲盟主不能救人之災恤人之患以討殘<lb/>
<pb n="23a"/>
　賊以大服天下之心乃欲掩藏覆䕶苟示羈縻豈不<lb/>
　爲鄭人所鄙笑乎春秋書侵書獲蔡鄭皆不與也蔡<lb/>
　甘於從楚鄭僞於從晉夫豈春秋所與乎<lb/>
季孫宿會晉侯鄭伯齊人宋人衞人邾人于邢丘<hi>君在而大夫爲會</hi>
　榖梁曰君在而大夫爲會見魯之失正也泰山孫氏<lb/>
　曰邢丘之會公在晉也晉侯不與公㑹而與季宿會<lb/>
　襄公微弱政在季氏故也晉爲盟主棄其君而與其<lb/>
<pb n="23b"/>
　臣何以宗諸侯晉侯之惡亦可見矣愚謂此一書而<lb/>
　三示貶也以霸主之尊而會諸侯之大夫諂也是時<lb/>
　諸侯之大夫皆怙權以陵制其上正望盟主有以裁<lb/>
　之乃復諂而與之㑹鄭人弑君不爲之討賊更使新<lb/>
　君立於衆大夫之間魯君身在晉而復會季氏奬其<lb/>
　臣而卑其君遂使季日益横魯日益削凡皆晉悼之<lb/>
　所爲而春秋之所深貶也自入春秋百五十年未有<lb/>
　國君在會而大夫亦預於盟者雞澤之不戒而邢丘<lb/>
<pb n="24a"/>
　抑又甚焉晉悼務以聲音笑貌恱人而悖義害禮有<lb/>
　所不恤亦由晉之羣卿以其所以專晉者而施之他<lb/>
　國遂亂人君臣之分至於溴梁而濫觴者滔天矣愚<lb/>
　故謂春秋未嘗與晉悼以霸<lb/>
公至自晉<lb/>
莒人伐我東鄙<lb/>
秋九月大雩<lb/>
冬楚公子貞帥師伐鄭<lb/>
<pb n="24b"/>
　始鄭人弑其君於會以說楚也既而侵蔡欲以自結<lb/>
　於晉論者謂其介於二國之間苟爲自全之計然其<lb/>
　從楚者本謀也其未遂與晉絶者僞也子駟之徒志<lb/>
　在從楚楚至而服惟恐其後矣使晉人能爲鄭討賊<lb/>
　駟可戮貞可卻而鄭之與陳先後偕至矣晉悼諂以<lb/>
　媚其大夫復諂以結諸侯之强大夫當爲者不能爲<lb/>
　當正者不能正當討者反與之厚霸國之紀綱至是<lb/>
　而盡替徒以呉壽夢迺心中國故楚人稍知所畏憚<lb/>
<pb n="25a"/>
　鄭卒來歸外是豈有一事之可稱哉讀春秋勿爲左<lb/>
　傳浮辭所惑<lb/>
晉侯使士匄來聘<lb/>
　<lb/>
　<lb/>
　<lb/>
　<lb/>
　<lb/>
<pb n="25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋集傳詳説卷十九<lb/>
</p>
<p>
</p>
  </div>
</body>
</text>
</TEI>
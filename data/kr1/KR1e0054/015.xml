<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋集傳詳説卷十五</head>
    <p>
<pb n="1a"/>
欽定四庫全書<lb/>
　春秋集傳詳説卷十五　　　宋　家鉉翁　撰<lb/>
　　　宣公上<hi>名接文公子匡王五年立是嵗晉靈十三年</hi>
元年春王正月公即位<lb/>
　榖梁曰繼故而書即位與聞乎故也或曰桓宣二公<lb/>
　簒弑同而在位十八年書王不書王之有異何歟曰<lb/>
　先儒評此者多矣桓公之弑東遷初年王道之不行<lb/>
　未久也聖人於其在位十八年書王者四不書王者<lb/>
<pb n="1b"/>
　十有四猶望天王以討賊之事也至宣公則王道之<lb/>
　不行百有餘年霸政至是亦弛無與任討賊之事者<lb/>
　故遂書王明王法以示萬世此論固已得之但桓宣<lb/>
　之事亦有不得同者不必以例求也昔者魯慶父哀<lb/>
　姜比而弑閔齊桓公赫然發怒二人者咸底于辟自<lb/>
　是中國無簒弑之禍者四十餘年皆桓公威徳之所<lb/>
　覆也今襄仲敬嬴比而弑赤乃以是謀之齊惠惠入其<lb/>
　賂田而許之仲歸遂弑嗣君併殺君之母弟立嬴之<lb/>
<pb n="2a"/>
　子接是為宣公仲與嬴固當坐首惡之戮使齊惠能<lb/>
　率厥考桓公之遺訓拒而絶之彼賤妾賊臣何敢肆<lb/>
　無所忌至於此是故春秋專討齊惠自子赤之卒及<lb/>
　宣公之簒前後八書齊不間以他事著其罪而討之<lb/>
　此二弑書法所以不同也或曰若是者宣其無討乎<lb/>
　曰繼弑君而書即位坐首惡也使宣公於得國之後<lb/>
　正襄仲弑君之戮厚子赤之終葬以君禮則首惡之<lb/>
　罪猶可少逭今受位于賊臣以賊臣為恩已而莫之<lb/>
<pb n="2b"/>
　討葬君復不以禮又廹逐嫡母而歸之齊首惡之罪<lb/>
　復何所逃故書即位以討之此則從魯桓弑隱之例<lb/>
　也<lb/>
公子遂如齊逆女<lb/>
　春秋書公即位繼書公子遂如齊逆女著大惡也國<lb/>
　君繼世之初斬然在疚而首遣大夫如齊逆女所遣<lb/>
　者又同惡之大夫春秋書之所以著敬嬴襄仲弑君<lb/>
　簒國之本謀亦以見齊元無道黨其臣而使之弑君<lb/>
<pb n="3a"/>
　也蓋請㛰割地魯所以自結於齊者皆在遂與得臣<lb/>
　如齊之時故即位甫爾而襄仲隨有遣遂逆女之行<lb/>
　未㡬又以割地而出春秋書即位書逆女書遂以夫<lb/>
　人婦姜至自齊書齊人取濟西田著魯人結齊之援<lb/>
　以弑其君著齊人輔魯之簒俾弑其君蓋明王法以<lb/>
　治齊魯之罪二國皆有討也嗟夫如齊禀命而歸弑<lb/>
　其君者公子遂也如齊逆女亦公子遂也如齊割地<lb/>
　以賂者亦公子遂也春秋備書以見請㛰割地弑君<lb/>
<pb n="3b"/>
　簒國始終其事者此一賊之所為誅齊也治魯也誅<lb/>
　襄仲也治宣公也學者備觀前後書法而識春秋之<lb/>
　旨所謂不加誅斥而義自見者也春秋雖為魯諱而<lb/>
　簒弑之惡亦不為之隱也○春秋書遂如齊逆女遂<lb/>
　以夫人婦姜至自齊討遂也亦以治宣公也而左傳<lb/>
　乃曰稱族尊君命舍族尊夫人何求經之淺耶左傳<lb/>
　不明春秋用法之意類此<lb/>
三月遂以夫人婦姜至自齊<lb/>
<pb n="4a"/>
　榖梁曰婦不言氏喪未畢故略之也其曰婦縁姑言<lb/>
　之之辭公羊曰夫人何以不稱姜氏貶也曷為貶譏<lb/>
　喪娶也其稱婦有姑之辭也愚謂夫人非大夫所<lb/>
　得而以也遂挾齊以弑其君娶齊女為簒君之婦魯<lb/>
　之國家實制於遂書以者著其罪也喪娶固當譏而<lb/>
　罪有大於喪娶者棄母於齊娶婦於齊是春秋所以<lb/>
　誅也母哀姜也<hi>左傳目為出姜</hi>哀姜文公夫人宣公之嫡母<lb/>
　今所納婦姜之嫡姑也哀姜雖見棄于齊賊臣悖妾<lb/>
<pb n="4b"/>
　之棄之非得罪於宗廟見棄於先君則猶魯夫人也<lb/>
　故春秋於子卒之後繼書夫人姜氏歸于齊於宣公<lb/>
　始立而書公子遂以婦姜至自齊言婦有姑之辭姑<lb/>
　哀姜也傳者乃目敬嬴為姑大失春秋辨分之意而<lb/>
　左傳至名哀姜為出姜是賊臣悖妾逆子可以出先<lb/>
　君之夫人左傳不明大義徃徃類此嗟夫此一齊也<lb/>
　受人之出母而與之以妻此一魯也棄母於齊而娶<lb/>
　齊女以為之婦絶滅天理敗亂倫教遂使周公太公<lb/>
<pb n="5a"/>
　之國而胥為無禮無義之歸此春秋中年魯國一大變也<lb/>
　是以聖人於文宣之際特書屢書十見之經誅魯之君<lb/>
　臣而必及於齊蓋敬嬴襄仲雖蓄簒弑之謀非齊惠為<lb/>
　之羽翼無以成其惡也嘗泝魯國禍亂之源自桓莊以<lb/>
　來家法壞亂妃妾私事權臣共謀為逆如莊姜之滛<lb/>
　於慶父<hi>謂莊公夫人也</hi>敬嬴之私事襄仲其始也不過相從<lb/>
　於滛其極也遂至共謀為簒般閔赤三君之死職夫<lb/>
　人嬖妾滛亂之故有國有家者其可不以是為鑒乎<lb/>
<pb n="5b"/>
夏季孫行父如齊<lb/>
　案傳如齊納賂請㑹也昔者魯莊將終季友受託孤之<lb/>
　寄鴆叔牙戮慶父立僖公魯之宗社賴以再安行父其<lb/>
　孫也襄仲弑君叔仲惠伯死之行父乃為賊使齊而歸<lb/>
　先君之母今又為之再使納賂請㑹有忝厥祖多矣<lb/>
晉放其大夫胥甲父于衛<lb/>
　或曰自入春秋稱國以殺大夫者皆為專殺今稱國<lb/>
　以放大夫者亦謂之專歟曰殺之與放其事異也殺<lb/>
<pb n="6a"/>
　大夫是為專生殺上侵人主之操柄故為不可若放<lb/>
　大夫放之使之念咎久將還之不為專也但河曲之<lb/>
　戰趙穿胥甲不肯薄秦軍于險若以是為罪二人皆<lb/>
　當逐今甲放而穿免趙盾實私之也胡文定謂桃園<lb/>
　之弑盾與穿同志兆於此也<lb/>
公㑹齊侯于平州<lb/>
　左傳曰㑹于平州以定公位愚謂魯君之位非齊惠<lb/>
　所得而定也前此諸侯有為㑹而奬簒賊者皆無預<lb/>
<pb n="6b"/>
　於弑者也魯宣齊惠同惡相濟周有王晉有覇二君<lb/>
　皆當相從於戮魯宣之位豈齊惠所能定哉書公㑹<lb/>
　齊侯著其罪而討之也<lb/>
公子遂如齊<lb/>
六月齊人取濟西田<lb/>
　公羊曰外取邑不書此何以書所以賂齊也為弑子<lb/>
　赤而賂也榖梁曰内不言取言取授之也以是賂齊<lb/>
　也或曰魯桓之弑君也入許田於鄭以求逭討春秋<lb/>
<pb n="7a"/>
　書鄭伯以璧假許田魯宣之弑君也入濟西田於齊<lb/>
　以求外援春秋書齊人取濟西田書法所以不同何<lb/>
　歟曰魯桓之弑君鄭不預也魯畏其來討以是為賂<lb/>
　故書璧假諱之也魯宣之弑君謀雖出於襄仲事實<lb/>
　成於齊惠故聖人直書其事誅魯之割地而逭討誅<lb/>
　齊之受賂而黨賊其曰公子遂如齊齊人取濟西田<lb/>
　兩討之辭也或曰此與之彼受之經以取書與侵伐<lb/>
　取地之取其無别乎曰濟西之取其罪有大於侵伐<lb/>
<pb n="7b"/>
　之取矣田者先祖受之於王魯國之封疆也宣公既<lb/>
　簒人之國又割先祖所受之土疆以為齊賂齊惠既<lb/>
　輔人之簒又受其賂田以為已有此所謂盜竊之公<lb/>
　取視以兵取其罪又加數等矣<lb/>
秋邾子來朝<lb/>
　或曰桓公之簒國也滕侯以二年來朝春秋猶降其<lb/>
　爵而稱子今宣之簒也邾子即以元年來朝春秋何<lb/>
　以獨無貶乎曰罪有大於此者故其小者未暇責也<lb/>
<pb n="8a"/>
　宣之簒弑齊惠實使之為之復妻之以女受其土田<lb/>
　之賂而為之外援周若有王齊惠當為首戮今未有<lb/>
　能討之者則小國之朝何誅譬之大盜据要㑹法當<lb/>
　先討彼穿窬者姑置勿問焉耳<lb/>
楚子鄭人侵陳遂侵宋<lb/>
　或曰楚子書爵鄭伯書人非一褒一貶之所係乎曰<lb/>
　鄭書人貶也楚書爵非襃前年冬宋鮑弑君簒國晉<lb/>
　以諸侯之師伐之取賂而還鄭穆公知晉之不足與<lb/>
<pb n="8b"/>
　遂受盟於楚若穆者可謂知所好惡異乎他人去華<lb/>
　而即楚者矣使其從楚之後能以楚師伐宋聲罪致<lb/>
　討宋人必能以鮑為戮更議立君則穆公不失其從<lb/>
　楚之初志今乃與楚子俱侵陳遂侵宋此抗衡中夏<lb/>
　之師非討亂之師也故鄭伯書人以貶其後穆公卒<lb/>
　能自以兵伐宋有大棘之勝春秋與之楚書爵正其<lb/>
　始封之子號義已見僖二十一年盂之盟<lb/>
晉趙盾帥師救陳<lb/>
<pb n="9a"/>
　傳言趙盾帥師救陳及宋春秋惟書救陳與其能救<lb/>
　陳也不書救宋不與其救宋也宋負弑君大惡晉人<lb/>
　受賂不能討而楚伐之雖楚之存心未必皆純於為<lb/>
　義然弑君之賊夫人皆得而討之也楚討之晉救之<lb/>
　是故春秋不與其救與<lb/>
宋公陳侯衛侯曹伯㑹晉師于棐林伐鄭<lb/>
　不言晉㑹四國于棐林而言四國之君㑹晉師于棐<lb/>
　林嘉四國之來㑹也晉靈不君内忌其臣之專恣其<lb/>
<pb n="9b"/>
　臣不臣復内憂其君之作難亂將作矣前日救陳意<lb/>
　不在陳假兵權以自救也今日伐鄭意不在鄭假兵<lb/>
　權以自衛也比嵗諸侯多散而從楚而四國之君自能<lb/>
　堅守監約非晉靈趙盾足以來之也嘉四國所以愧<lb/>
　晉君臣也然晉猶盟主雖惡趙盾而未嘗絶晉也<lb/>
冬晉趙穿帥師侵崇<lb/>
　案左傳晉欲求成于秦趙穿曰我侵崇秦急崇必救<lb/>
　之吾以求成焉穿侵崇秦不與成吁晉計若是之拙<lb/>
<pb n="10a"/>
　何歟晉欲求成於秦發一乗之使述先君之好而秦<lb/>
　成合矣今伐崇以求之秦愈怒而兵愈不可解矣蓋<lb/>
　穿者志於作難託伐崇以專兵不然何拙謀之若是<lb/>
　當國者略不裁而正之也<lb/>
晉人宋人伐鄭<lb/>
　或曰今年秋諸侯㑹伐鄭春秋爵之今晉及宋復伐<lb/>
　鄭春秋人之何哉曰此一事而前後貶襃不同之例<lb/>
　也鄭叛晉即楚諸侯㑹晉而討之公也晉受宋賂而<lb/>
<pb n="10b"/>
　輔之以簒今復偕宋伐鄭私也前日之爵諸侯襃諸<lb/>
　侯也不及晉今而人晉及宋俱貶之也宋負弑君之<lb/>
　大惡不能討而楚討之為趙盾者當内知自愧乃更<lb/>
　率弑賊以伐鄭春秋是以有貶蓋鄭可伐也為宋而<lb/>
　伐鄭則不可也故伐鄭則爵之為宋而伐鄭則人之<lb/>
　此一事而有先後襃貶之義者也論者乃謂晉數出<lb/>
　兵不能有成以是為貶非春秋經法之所在也<lb/>
二年春王二月壬子宋華元帥師及鄭公子歸生帥師<lb/>
<pb n="11a"/>
戰于大棘宋師敗績獲宋華元<lb/>
　春秋諸侯不恥不仁不畏不義求得則喜爭欲則怒<lb/>
　喜怒之以正者鮮矣若鄭穆公者可謂知所怒而怒<lb/>
　是以為春秋所録始晉人以諸侯伐宋討子鮑之弑<lb/>
　君旣乃受賂而還穆公怒而去之即楚將以楚師討<lb/>
　宋怒得其正者也楚不能為之特出師而率之與俱<lb/>
　侵陳及宋穆之志未獲伸今自以其兵伐宋敗其師<lb/>
　獲其命卿之為主帥者鮑所與共為逆之人也當時<lb/>
<pb n="11b"/>
　諸侯見善之明為之之勇如鄭穆者幾人哉春秋書<lb/>
　敗書獲録鄭人之能討隣賊也左傳以為鄭受命于<lb/>
　楚而為此役此以一時事傅㑹為之說耳蓋討宋者<lb/>
　鄭穆之初意不盡出於楚<lb/>
秦師伐晉<lb/>
　胡文定曰晉用師於崇乃趙穿私意無名之師也故<lb/>
　書侵秦人為是興師以報晉則問其與師無名之罪<lb/>
　故書伐此言書侵書伐之為襃貶但春秋侵伐所以<lb/>
<pb n="12a"/>
　起義本謂輕兵淺攻為侵全師深入為伐然亦有動<lb/>
　大師伐國而僅以侵書者貶其用師之無名而少之<lb/>
　耳有輕兵淺攻而以伐書者著其出師之仗義而能<lb/>
　有成功也如晉人合十八國之師以伐楚伐也而書<lb/>
　侵楚次于召陵貶其無能有成也又如衛人以孤軍<lb/>
　侵晉實侵者而書伐晉為不義有以召其伐也似此<lb/>
　類甚多<lb/>
夏晉人宋人衛人陳人侵鄭<lb/>
<pb n="12b"/>
　或曰据左傳四國大夫侵鄭以報大棘之役報之是<lb/>
　乎不報是乎曰鄭叛華侵之可也以報大棘之役則<lb/>
　不可也大棘之戰鄭穆公毅然以討隣賊為事勇於<lb/>
　義者也晉不知自愧猶欲為宋報鄭春秋是以貶四<lb/>
　國之大夫皆書人亦貶之也是時晉靈已長頗惡趙<lb/>
　盾之專有意除之盾託為伐國久據兵權故棐林之<lb/>
　役楚囚解揚晉師即還是役也與鬬椒遇即謬為之<lb/>
　辭曰彼宗競於楚殆將斃矣復去之盾本無欲戰之<lb/>
<pb n="13a"/>
　情姑擁兵自為衛耳由是觀之盾不弑君君必殺盾<lb/>
　左傳乃曰晉侯侈趙盾驟諫不入是以不競於楚何<lb/>
　失實之甚邪<lb/>
秋九月乙丑晉趙盾弑其君夷臯<hi>靈公也成公立</hi>
　春秋為誅亂賊而作也弑君惡之大者人莫有非弑<lb/>
　君而春秋加之以弑君之罪者也初晉襄將終託其<lb/>
　孤於趙盾曰此子也才吾受子之賜不才吾惟子之<lb/>
　怨其屬於盾者為何如盾乃與諸大夫共謀求君於<lb/>
<pb n="13b"/>
　秦已而復自變其初說禦秦兵而立靈公盾謂晉靈<lb/>
　德已不知其反以為憾也於是君臣相疑交相為備<lb/>
　堂上之甲方興桃園之攻隨至彼靈固己在趙氏置<lb/>
　網之内雖欲無亡得乎愚謂趙氏所以謀其君者非<lb/>
　一朝一夕之故矣齊商宋鮑簒國弑君晉為盟主所<lb/>
　當治也靈公幼弱盾為政合諸侯將有討於齊宋已<lb/>
　而受賂不惟不討又為之定簒竊之位靈未有知盾<lb/>
　實陷之於惡耳愚於扈之㑹盟知盾有他志不能事<lb/>
<pb n="14a"/>
　其君矣義又詳見昭十九年許世子弑君<lb/>
冬十月乙亥天王崩<hi>匡王也定王立</hi>
三年春王正月郊牛之口傷改卜牛牛死乃不郊猶三<lb/>
望<lb/>
　此魯宣除喪始郊而天示之譴也春秋自僖公以後<lb/>
　書卜郊不從者有之矣今一書十有六言辭煩而不<lb/>
　厭者著始郊而天示之譴異乎常郊之卜不吉者矣<lb/>
　天道雖逺稽之人事而可知宣公弑君簒國歸嫡母<lb/>
<pb n="14b"/>
　於齊娶齊女以為婦逆理亂常肆行罔忌持是饗帝<lb/>
　亦有譴而已矣公羊曰養牲養二卜帝牲不吉則板<lb/>
　稷牲而卜之帝牲在滌三月於稷者唯具是視郊則<lb/>
　曷為必祭稷王者必以其祖配自内出者無匹不行<lb/>
　自外至者無主不止注謂天道闇昧必推人道以接<lb/>
　之不以文王配者重本尊始之義公羊謂配饗之甚<lb/>
　善但諸儒之論多謂魯以文王為所自出之祖以周<lb/>
　公為始祖惟明堂位所言謂魯人郊天亦以稷配姑<lb/>
<pb n="15a"/>
　存於此更考之義又見僖公三十一年<lb/>
葬匡王<lb/>
　桓七年而後葬譏緩也匡王四月而亟葬譏速也緩<lb/>
　葬慢也速葬簡也春秋是以書餘崩義見隱公三年<lb/>
楚子伐陸渾之戎<lb/>
　楚蓄僭王之心為日久矣陸渾近于伊洛去王城不<lb/>
　逺不聞其為王室患也而楚一旦伐之其志不在於<lb/>
　戎假伐戎以窺周室也傳謂其觀兵中原問鼎之大<lb/>
<pb n="15b"/>
　小輕重蓋乗晉國衰亂夏盟乏主將以求其所大欲<lb/>
　春秋書楚子伐陸渾之戎為中國憂也為王室慮也<lb/>
　論者謂楚子使椒來聘為春秋漸進之然則伐陸渾<lb/>
　問周鼎亦謂春秋漸以進之可乎義又見文公九年<lb/>
　楚使椒來聘<lb/>
夏楚人侵鄭<lb/>
　此鄭復從晉為楚所侵也晉靈不君惟貨是徇由是<lb/>
　失鄭今成公始立雖未有大過人而鄭遽舍楚而即<lb/>
<pb n="16a"/>
　晉蓋去逆効順人心義理之同然非威驅勢迫所能<lb/>
　得也不然趙盾之合諸侯之師以伐鄭略無成功今<lb/>
　息兵踰年鄭何為而自至乎春秋繼伐陸渾而書楚<lb/>
　子侵鄭惡楚莊圖覇之急也<lb/>
秋赤狄侵齊<hi>赤狄始見</hi>
　自桓文創覇南之楚北之狄有所憚而不敢肆今晉<lb/>
　覇旣衰楚狄復交為中國患而狄也忽分為二有赤<lb/>
　狄焉有白狄焉皆踴躍用兵不相統一而實有向衰<lb/>
<pb n="16b"/>
　之漸春秋於此著赤狄白狄之號言其勢既分其力<lb/>
　亦將弱也其後晉人滅赤狄潞氏殘其氏族因其分<lb/>
　也漢唐之邉患大率皆以分而弱弱而敗亡先儒有<lb/>
　以赤狄為唐叔之子孫似未然詳見下十五年晉滅<lb/>
　潞氏<lb/>
宋師圍曹<lb/>
　宋武氏奉昭公子將有討於鮑事不克昭公子復為<lb/>
　鮑所殺於是盡逐武穆之族武穆之放以曹師伐宋<lb/>
<pb n="17a"/>
　至是宋圍曹以報之宋鮑負簒弑之大惡晉人尸覇<lb/>
　而不能討討之者鄭也曹也故大棘之戰春秋書以<lb/>
　録鄭之功宋師圍曹春秋書以著宋之罪或曰何以<lb/>
　見春秋之罪宋曰春秋諸侯侵伐圍入其事實繁有<lb/>
　傳書之而經略之者傳略之而經書之者皆有深意<lb/>
　存焉宋有大罪未討而以兵伐人春秋書之即所以<lb/>
　惡之不待貶斥而見矣<lb/>
冬十月丙戌鄭伯蘭卒<lb/>
<pb n="17b"/>
　自僖三十三年立凡中國㑹盟征伐無不預也至文<lb/>
　十七年晉以諸侯之師討宋人之弑君者受賂而還<lb/>
　蘭於是去而從楚晉屢伐而不為之下也今楚伐陸<lb/>
　渾窺伺中夏問鼎之大小有僭王之心蘭即舍之而<lb/>
　從晉意其為人知義而有勇故能於楚莊盛强之日<lb/>
　自拔以從中國可謂得正而斃矣<lb/>
葬鄭穆公<lb/>
四年春王正月公及齊侯平莒及郯莒人不肯公伐莒<lb/>
<pb n="18a"/>
取向<lb/>
　春秋之法有事大而書之略者有事小而書之詳者<lb/>
　事小而書之詳將以垂法於後也此書公及齊侯平<lb/>
　莒及郯莒人不肯公伐莒取向辭煩而不厭蓋示後<lb/>
　人以持平救偏正義辨利之要惟學問君子而後可<lb/>
　語也以此聖人亦因莒郯之事而垂訓焉耳夫莒郯<lb/>
　所以爭為不平故耳齊魯欲求其平髙者抑之下者<lb/>
　舉之以我之平而平彼之不平庶乎其可也而魯之<lb/>
<pb n="18b"/>
　於莒積不相下徒挾齊人之威力而要莒以必從莒<lb/>
　之不肯宜哉而宣公遽以兵加莒而取其一邑以已<lb/>
　之不平而求人之平況又因以為利其無道赤甚矣<lb/>
　春秋書公及齊侯平莒又書公伐莒取向則此事自<lb/>
　初迄終皆出魯宣之意書之所以責之也以濟西賂<lb/>
　齊而取償於莒此宣公之本心也<lb/>
秦伯稻卒<lb/>
　秦之卒葬不盡通諸夏故史之書也略或名或不名<lb/>
<pb n="19a"/>
　或葬或不葬秦不以告而史缺書也<lb/>
夏六月乙酉鄭公子歸生弑其君夷<lb/>
　陸淳曰公子宋弑君之賊其惡易見歸生從其為惡<lb/>
　罪莫大焉書之以為首惡所以教天下之人臣者也<lb/>
　春秋之作聖人所以明微蓋為此也胡文定曰歸生<lb/>
　與公子宋俱為貴戚之卿同執國政歸生又嘗緫大<lb/>
　師握兵權聞公子宋之逆謀不能舉覺又懼譖而從<lb/>
　之故春秋坐之以首惡之罪合二說而經旨見矣但<lb/>
<pb n="19b"/>
　左傳於此而為之著例曰凡弑君稱君君無道也稱<lb/>
　臣臣之罪也其意謂稱國以弑唯書君名為君無道<lb/>
　明著弑君者之名氏為臣有罪諸家多引用其説愚<lb/>
　以為春秋誅亂賊之書弑君而名賊者十之八九書<lb/>
　國書人者十之一二然亦因一時之事而為權衡君<lb/>
　雖不君臣必如湯武之聖哲而後為仗義苟惟不然<lb/>
　終無以逭首惡之罪左傳著義未備懼為後人之惑<lb/>
　故不得不辨義又見成十八年晉厲公之弑<lb/>
<pb n="20a"/>
赤狄侵齊<lb/>
秋公如齊公至自齊<lb/>
　胡氏曰宣公比年如齊而皆至者危之也愚謂宣所<lb/>
　以簒齊輔之也旣得國而免於討齊庇之也割地以<lb/>
　賂之卑躬以事之靡所不至而齊之責報殊未已也<lb/>
　明年公復如齊髙固使齊侯止公請叔姬危且辱不<lb/>
　得避也自是公五如齊春秋皆備書之非惟危公亦<lb/>
　以正齊侯黨簒受地脅昬之罪<lb/>
<pb n="20b"/>
冬楚子伐鄭<lb/>
　或曰三年夏楚人侵鄭春秋不與也今楚復伐鄭春<lb/>
　秋若與之何哉曰三年之侵爭諸侯於中國也今年<lb/>
　之伐則異是鄭歸生弑其君當討也晉宋齊魯皆黨<lb/>
　弑其君者視海内之惡思相為濟故歸生之弑諸侯<lb/>
　大國莫有過而問者而楚人忽以兵加之彼雖不為<lb/>
　討賊而来而春秋治亂賊之法夫人皆得而討之楚<lb/>
　於此時而討鄭以兵故不待以外國憑陵之例惜其<lb/>
<pb n="21a"/>
　具文出師不能明正亂賊弑君之典春秋無深襃也<lb/>
五年春公如齊夏公至自齊<hi>義見去年</hi>
秋九月齊髙固來逆叔姬<hi>公榖作子叔姬</hi>
　子叔姬者或以為同母姊妹或以為時君之女二者<lb/>
　必一於此矣義已見文公十二年榖梁曰諸侯嫁子<lb/>
　於大夫主大夫以與之來者接内也不正其接内故<lb/>
　不與夫婦之稱也諸侯有嫁女於大夫者矣而髙固<lb/>
　之求昬魯女則以迫脅而得之也公如齊髙固使齊<lb/>
<pb n="21b"/>
　侯止公如齊止之而求昬止之云者止而脅之也閭<lb/>
　巷之人為強有力者脅之而昬且猶不受而況於堂<lb/>
　堂之魯國乎脅而求昬已為不可而又以隣國之大<lb/>
　夫而伉禮於望國之君其所以陵暴魯國者至矣宣<lb/>
　公因齊之力簒弑得國固不以是為辱魯之宗社重<lb/>
　為之辱矣烏乎以千乗之國出涕女于吳且猶羞之<lb/>
　而況於女鄰國之大夫者乎春秋書髙固来逆子叔<lb/>
　姬又書髙固及子叔姬来責魯也責齊也正髙固陵<lb/>
<pb n="22a"/>
　犯人之罪也<lb/>
叔孫得臣卒<lb/>
冬齊髙固及子叔姬來<lb/>
　來逆叔姬猶曰親迎但不當以臣伉君春秋是以書<lb/>
　今禮成未幾復與叔姬俱至傳曰来反馬也杜注禮<lb/>
　送女留其送馬謙不敢自安三月廟見遣使反馬髙<lb/>
　固遂與叔姬俱寧蓋反馬不躬至歸寧無並行髙固<lb/>
　列國之卿非有公事而挾婦俱来齊惠小人實使之<lb/>
<pb n="22b"/>
　為此耳前日以臣伉君猶以為未足更使之挾婦俱<lb/>
　来以要魯宣固無所慊魯之朝廷宗廟實重為之辱<lb/>
　春秋是嵗自春徂冬纔書此事可以見聖人意矣<lb/>
楚人伐鄭<lb/>
　據左傳楚子伐鄭陳及楚平晉荀林父救鄭伐陳或<lb/>
　曰書楚伐不書晉救其不與晉以救乎曰然鄭歸生<lb/>
　弑君晉當為鄭出師討弑君賊今既更歲因楚師之<lb/>
　来而以兵救鄭是當討而不當救也晉人苟能為鄭<lb/>
<pb n="23a"/>
　討賊即所以存鄭楚師將不禦而自去何勞救乎<lb/>
六年春晉趙盾衛孫免侵陳<lb/>
　此責晉也或曰陳叛晉即楚晉之討之亦有弗獲已<lb/>
　焉耳春秋何責乎曰陳之叛晉即楚以鄭故耳鄭穆<lb/>
　公之暮年棄楚弗事而託身於中國亦望晉人有以<lb/>
　大拯其危急曾未期年鄭有歸生之亂晉坐視莫之<lb/>
　顧陳之叛而即楚良以是故耳是時晉成始立孱君<lb/>
　也政在趙氏豈能為鄭討賊然陳鄭每相視以為向<lb/>
<pb n="23b"/>
　背鄭賊之不討無以服陳人之心陳雖受伐而終不<lb/>
　為晉屈也<lb/>
夏四月<lb/>
秋八月螽<lb/>
冬十月<lb/>
七年春衛侯使孫良夫來盟<lb/>
　左傳曰孫桓子來盟始通且謀㑹晉也魯宣因齊而<lb/>
　得簒不事晉㡬年矣晉將有討衛人知之是以來告<lb/>
<pb n="24a"/>
　欲魯之預于㑹也因而為此盟或曰大夫來盟諸侯<lb/>
　僭乎曰否彼以善意來因而為此盟非若齊晉之大<lb/>
　夫挾其强大脅魯國而求盟者比也是故無譏<lb/>
夏公㑹齊侯伐萊<hi>義併見大旱</hi>
秋公至自伐萊<lb/>
大旱<lb/>
　狄為齊患齊不能伐萊何負於齊而伐之不過為逐<lb/>
　利計耳而又要魯人俱出師由前日伐莒取向有以<lb/>
<pb n="24b"/>
　召之耳取向魯之利也伐萊齊之利也齊魯交征利<lb/>
　而百姓坐受其毒去年秋螽今兹大旱而為鄰國興<lb/>
　無名之師伐無罪之國以自戕其人春秋繼伐萊而<lb/>
　書大旱志其不恤天災而輕用民力所以貶也<lb/>
冬公㑹晉侯宋公衛侯鄭伯曹伯于黒壤<lb/>
　或曰是㑹也據左傳王叔桓公臨之春秋不書何也<lb/>
　曰王人董㑹所以光覇業也晉自新城以來君侈而<lb/>
　臣專政亂於内威褻於外覇權盡削諸侯散而他從<lb/>
<pb n="25a"/>
　楚行師中原而不敢問齊倔强東夏而不能正成公<lb/>
　新立政猶在趙氏乃强合四國之君以為此㑹屈王<lb/>
　叔下臨欲以踵桓文之盛烈多見其不知量也左傳<lb/>
　謂晉成之立公不徃朝晉人止公于㑹以賂而免夫<lb/>
　晉成尚不能朝王而責望國以朝已僭也晉襄嘗責<lb/>
　衛侯之不朝而其臣勸使朝王于温夫然後以兵加<lb/>
　于衛所惡於下無以事上覇國所當知也晉成孺子<lb/>
　不足深責斯皆為政者之罪也春秋不為公諱誅晉<lb/>
<pb n="25b"/>
　也<lb/>
八年春公至自㑹<lb/>
夏六月公子遂如齊至黄乃復<lb/>
　公羊曰譏有疾乃復也大夫以君命出聞喪徐行而<lb/>
　不反何休云以喪喻疾也喪尚不反徐行以俟君使<lb/>
　人代已而況於疾乎蓋古有奉君命出疆遇疾而死<lb/>
　以尸將事者故諸說多從之愚觀春秋所以書蓋著<lb/>
　襄仲之死於齊也仲之罪在齊今死於齊天也後八<lb/>
<pb n="26a"/>
　日敬嬴亦死天人之際豈不甚可畏哉春秋明天討<lb/>
　以正亂賊之罪其不為有疾而復歟<lb/>
辛巳有事于大廟仲遂卒于垂<lb/>
　翬弑君去族示貶此春秋誅亂賊之常典也自仲遂<lb/>
　弑君春秋雖累著其事而未之討也今因其死始明<lb/>
　正其罪去其族而誅之以垂示後世是義也惟公榖<lb/>
　知之公羊子曰遂何以不稱公子為弑子赤貶曷為<lb/>
　不於其弑焉貶於文則無罪於子則無年是以於其<lb/>
<pb n="26b"/>
　死乃貶榖梁亦曰此公子也其曰仲者何疏之也何<lb/>
　為疏之是不卒者也不疏則無用見其不卒二說得<lb/>
　春秋之意矣胡文定乃以為季友仲遂皆生而賜氏<lb/>
　所以季友仲遂之卒書季書仲愚竊惑焉夫季友仲<lb/>
　遂之於僖宣二公雖皆有援立之功而季友以忠勤<lb/>
　見稱仲遂則弑君賊也二君雖以私情厚於二臣而<lb/>
　春秋録善誅姦之筆判乎不同恐不得執季友之例<lb/>
　蓋仲遂之誅所就者少所損者大其非春秋之意乎<lb/>
<pb n="27a"/>
壬午猶繹萬入去籥<lb/>
　或曰子謂仲遂卒于垂為春秋去其公子之號以示<lb/>
　疏絶固也旣誅之于前而復戚之于後而書壬午猶<lb/>
　繹萬入去籥何哉曰去公子而疏絶之春秋之公法<lb/>
　也萬入去籥宣公之私恩也在禮公族有罪致刑于<lb/>
　甸人公素服不舉為之變如其倫之喪此誅之而猶<lb/>
　戚之厚之至也聖人之意若曰祭而必繹禮也繹而<lb/>
　必樂亦禮也今去籥而為萬不成萬矣不成萬則不<lb/>
<pb n="27b"/>
　成繹矣與其不成繹曷若請于尸去繹以示變蓋公<lb/>
　法行而私恩不廢者春秋忠厚之意非為仲有援立<lb/>
　之勞特為之厚也<lb/>
戊子夫人嬴氏薨<hi>公榖作熊氏</hi>
　或曰僖公成風與宣公敬嬴之僭號夫人同乎否乎<lb/>
　曰均為僭而其事異莊之正妃曰哀姜以滛亂弑君<lb/>
　死于齊喪雖歸不得祔為其得罪于宗廟也僖於是<lb/>
　禘于大廟而尊其母為夫人以配其父此僭也然非<lb/>
<pb n="28a"/>
　哀姜不終則僖公亦未敢遽為此今敬嬴之事則異<lb/>
　于是文公之夫人子赤之母宣公之嫡母也敬嬴以<lb/>
　嬖妾私事襄仲而屬其子焉文公卒仲為亂弑嗣子<lb/>
　赤而立敬嬴之子接是為宣公又與仲共謀逐嫡母<lb/>
　歸齊而已僭夫人之位號與僖公致其母為夫人其<lb/>
　事殆不同也蓋哀姜得罪宗廟義不得祔而文公夫<lb/>
　人無罪于魯為賊臣悖妾所逐義不得絶豈得與莊<lb/>
　姜同例而嬴與其子弑君逐母僭號夫人亦不得與<lb/>
<pb n="28b"/>
　成風偶春秋之書法輕重不同也烏乎使遇齊桓則<lb/>
　敬嬴襄仲皆當比而誅死王室不競中國無覇彼得<lb/>
　以肆行而無所忌孰知天道禍盈至是八年仲使齊<lb/>
　死于路後八日嬴隕于魯與哀姜慶父先後即誅其<lb/>
　事相類但有天討人刑之異耳春秋書之不加貶斥<lb/>
　其義自見此春秋奉天討行王誅之事也或曰春秋<lb/>
　為誅亂賊而作也敬嬴惡如此猶得僭夫人之稱乎<lb/>
　曰夫子魯人於魯先君之母義不容廢黜然仲與嬴<lb/>
<pb n="29a"/>
　之死前後聨書討仲所以討嬴也前旣書子卒夫人<lb/>
　姜氏歸于齊公子遂以婦姜至自齊則婦姑之分已<lb/>
　定姜雖歸于齊猶魯夫人也逆妾豈得而僭其名號<lb/>
　哉莊公夫人哀姜也文公夫人亦稱哀姜左傳不明<lb/>
　大義目之曰出姜今正其名曰文公夫人庶以别於<lb/>
　莊夫人之哀姜餘義又見僖公之成風桓公之仲子<lb/>
晉師白狄伐秦<lb/>
　殽之戰曲在秦令狐之戰曲在晉中間兩國俱息兵<lb/>
<pb n="29b"/>
　而趙穿輙興伐崇之師是致秦人復以兵加晉趙盾<lb/>
　不知自反乃率白狄伐秦狄方肆其强暴晉又從而<lb/>
　羽翼之罪在晉矣秦雖介處西戎穆公餘化在人且<lb/>
　有大徳於晉强臣無狀率白狄以伐之春秋不與也<lb/>
　是故書晉師白狄伐秦不復以及字偶晉於狄深惡<lb/>
　之也<lb/>
楚人滅舒蓼<lb/>
　荆舒為中國患其來逺矣荆日盛舒日微乃復屬于<lb/>
<pb n="30a"/>
　荆僖三年徐人取舒為中國撓楚也比吳之興舒徃<lb/>
　来叛服於吳楚之間種類不一有所謂舒蓼舒鳩舒<lb/>
　庸者焉傳注以為文五年楚滅六與蓼蓼即舒蓼乃<lb/>
　臯陶之後既滅而復興今又為楚所併其後成十七<lb/>
　年楚滅舒庸襄二十五年又滅舒鳩春秋書之不遺<lb/>
　豈以其為明徳之後書以著楚人滅國之罪乎<lb/>
秋七月甲子日有食之旣<lb/>
冬十月己丑葬我小君敬嬴雨不克葬庚寅日中而克<lb/>
<pb n="30b"/>
葬<lb/>
　榖梁曰葬旣有日不為雨止禮也雨不克葬喪不以<lb/>
　制也左傳曰雨不克葬禮也卜葬先逺日辟不懷也<lb/>
　二説不同然春秋所以書非特譏喪不如制亦紀變<lb/>
　異垂訓戒也胡文定以敬嬴弑嗣君立其子逐嫡母<lb/>
　簒夫人之位葬而雨以著咎徴於是知有天道而木<lb/>
　訥引定公葬而雨文姜葬而不雨以非之此亦强為<lb/>
　異耳夫凶人作凶事而咎徴隨之者理之常也亦有<lb/>
<pb n="31a"/>
　不盡然者理之不可常者也聖人惟其常不惟其不<lb/>
　可常如敬嬴者罪盈惡稔幸而得没於牖下及其葬<lb/>
　雨不克葬凶徳與咎徴參㑹非譴而何訥何庇焉或<lb/>
　曰葬而雨遂葬乎其當且止乎曰國君之葬其親潦<lb/>
　車蓑笠所以備雨者有司之常事夫豈不能辦然當<lb/>
　變異驟至亦有非人力所能勉强而就事者與其誠<lb/>
　信不至自愧悔於他日不若稍止而緩定庶無遺憾<lb/>
　焉耳故左傳之説有不容盡廢<lb/>
<pb n="31b"/>
城平陽<lb/>
　城有不時而書者亦有城要害之地而書者初不必<lb/>
　專以時不時為拘也城平陽左傳曰書時也但謂王<lb/>
　正為周王正月者左傳也言水昬正而栽者亦左傳<lb/>
　也此十月城平陽若以周正為斷乃是今之八月是<lb/>
　時水星不應昬正何以謂之得時若以夏正為斷則<lb/>
　此十月正是北方七星昬正之時以是而觀見左傳<lb/>
　元不能守周正之説而春秋行夏時也審矣<lb/>
<pb n="32a"/>
楚師伐陳<lb/>
九年春王正月公如齊公至自齊<lb/>
夏仲孫蔑如京師<lb/>
　胡氏曰屬辭比事春秋教也當歲首月公朝于齊夏<lb/>
　使大夫聘于京師此皆比事可考不待貶絶而惡自<lb/>
　見者也宣公嗣世九年於周纔一徃聘其在齊則再<lb/>
　朝矣經於如齊每行必至深罪之也下逮戰國時周<lb/>
　衰益甚齊威王徃朝於周天下皆賢之而況春秋時<lb/>
<pb n="32b"/>
　乎而宣公不能也故聘覲之禮廢則君臣之位失諸<lb/>
　侯之行惡而倍叛侵陵之敗起矣此經書君如齊臣<lb/>
　如周之微意而特書王正月以表之胡公之説善矣<lb/>
　以其發明春秋比事之㫖故備錄之<lb/>
齊侯伐萊<lb/>
秋取根牟<lb/>
　公羊以根牟為邾邑魯取之取邑也杜氏以為東夷<lb/>
　國琅邪有牟鄉是其處魯取之為滅國矣二説不同<lb/>
<pb n="33a"/>
　木訥謂伐萊取根牟皆齊事但中間隔一秋字耳此<lb/>
　説固可通須得東萊境内有牟鄉牟縣之類夫然後<lb/>
　為信要之此亦經疑姑置義又見隠公二年無駭入<lb/>
　極及成六年取鄟<lb/>
八月滕子卒<lb/>
九月晉侯宋公衛侯鄭伯曹伯㑹于扈晉荀林父帥師<lb/>
伐陳<lb/>
　胡文定謂春秋所書乃與晉罪陳之辭㑹于扈以待<lb/>
<pb n="33b"/>
　陳而陳侯不㑹然後以諸侯之師伐之則㡬於自反<lb/>
　而有禮矣愚諦觀經㫖實不見聖人有與晉罪陳之<lb/>
　意自晉成之立諸夏聳觀冀其必能改紀為政一反<lb/>
　前人之所為討宋魯之弑君以風厲天下修文襄之<lb/>
　覇業以懐來諸侯義聲所加齊楚自當畏服今不能<lb/>
　然惟以爭陳鄭為當務之急夫陳鄭豈樂於背晉即<lb/>
　楚正以楚師日夜至懼不克自保焉耳晉不能制楚<lb/>
　惟欲服陳鄭不能拯人之急惟欲人之從已此亦不<lb/>
<pb n="34a"/>
　義之至而胡公許之以自反而有禮愚不知其説也<lb/>
　蓋晉楚之爭陳鄭十有餘年春秋皆所不與盖春秋<lb/>
　于楚毎致其薦食之憂晉故盟主也春秋毎望之以<lb/>
　攘楚之事攘夷所以安夏非爭諸侯也夫豈暴殘小<lb/>
　國朝夕用師以求其我從如荀林父趙盾郤缺等輩<lb/>
　之所為乎<lb/>
辛酉晉侯黒臀卒于扈<hi>成公也景公立</hi>
　魯宣藉齊之力以簒其君專意事齊嘗為晉人所辱<lb/>
<pb n="34b"/>
　黒壤之㑹旣不預盟扈之㑹遂與晉絶不書葬魯不<lb/>
　㑹也<lb/>
冬十月癸酉衛侯鄭卒<lb/>
　衛侯鄭衛之罪人也初奔而歸殺叔武再執而歸殺<lb/>
　子瑕已不能君而戕骨肉以逞其廢辱之憾削其葬<lb/>
　所以貶也<lb/>
宋人圍滕<lb/>
　是秋滕子卒曾未數月宋人圍滕乗其喪而伐之耳<lb/>
<pb n="35a"/>
　非惟乗滕之喪亦乗晉之喪晉政不競諸侯擅相侵<lb/>
　伐貶宋亦以譏滕也<lb/>
楚子伐鄭晉郤缺帥師救鄭<lb/>
　或曰楚三伐鄭或書爵或書人何也曰書爵以正其<lb/>
　始封之號而抑其僭名彼其勢方盛儗於王不得不<lb/>
　抑之非進之也書人其君不出其臣帥師以來耳蓋<lb/>
　書爵書人以為襃貶者中國諸侯之例楚旣僭號自<lb/>
　王書子乃所以抑之四裔雖大曰子奚其襃乎曰五<lb/>
<pb n="35b"/>
　年楚伐鄭荀林父救之春秋不書救今而書救何也<lb/>
　曰楚之初伐鄭也人謂其討鄭人之弑其君者必將<lb/>
　以歸生為戮旣而再以兵加鄭但欲鄭之歸已於弑<lb/>
　賊皆無所問則其伐鄭自為其私耳鄭人告急晉於<lb/>
　義不得不救且黨惡之盾已老今為政而救鄭者乃<lb/>
　郤缺也故於是而許之以救<lb/>
陳殺其大夫洩冶<lb/>
　左傳及榖梁皆謂洩冶以直諌而死春秋之書之以<lb/>
<pb n="36a"/>
　見陳侯平國見弑及楚人滅陳之端所以録忠諌也<lb/>
　而杜氏乃曰洩冶直諌於滛亂之朝以取死故不為<lb/>
　春秋所貴而書其名此以書名書字為拘至於貶忠<lb/>
　諌以從凡例説經之大弊也胡文定似有取其説乃<lb/>
　曰仕於昬亂之朝若異姓者如宋子哀潔身而去可<lb/>
　也其貴戚邪不食其禄如叔肸善矣如此則同姓異<lb/>
　姓立人之朝者皆全身逺害而去諌諍之官可以無<lb/>
　設矣至於木訥則又甚焉曰言於君而無益徒自取<lb/>
<pb n="36b"/>
　禍不若括囊無咎無譽也又言薦圭璧於泥塗固已<lb/>
　疎矣而觸虎狼以取死庸得為智乎此洩冶之死聖<lb/>
　人所以名之大率皆執書名之例而强求聖人之意<lb/>
　夫洩冶立乎人之朝位為大夫以為無官守言責不<lb/>
　可也陳靈與孔寧儀行父宣滛于朝冶之諫之亦盡<lb/>
　其職分之所當為不幸見殺死於忠也杜氏乃謂冶<lb/>
　直諫亂朝以取死故為春秋所名是亂朝不可直諫<lb/>
　必治朝而後可諫乎自古以直諫而死者如龍逢比<lb/>
<pb n="37a"/>
　干多在昬亂之朝亦謂二子不當以直諫而死為不<lb/>
　知乎三仁所以並録於聖門以其所行皆合於義耳<lb/>
　夫豈以死者為不知必全身逺害而後為知乎此不<lb/>
　過因書名書字之例而曲為之説愚恐士大夫持此<lb/>
　為全身逺害之張本故備論之大率洩冶非世族大<lb/>
　夫之以名字見者非名無以傳且名之與字在當時<lb/>
　已不容深辨況千載之後欲以此求春秋貶襃之意<lb/>
　豈非説經之一大弊乎<lb/>
<pb n="37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋集傳詳説卷十五<lb/>
</p>
<p>
</p>
  </div>
</body>
</text>
</TEI>
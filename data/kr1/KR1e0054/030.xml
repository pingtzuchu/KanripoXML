<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋集傳詳說卷三十</head>
    <p>
<pb n="1a"/>
欽定四庫全書<lb/>
　春秋集傳詳說卷三十　　宋　家鉉翁　撰<lb/>
　　　哀公下<hi>周敬王三十二年晉定二十三年</hi>
八年春王正月宋公入曹以曹伯陽歸<lb/>
　此宋滅曹也而春秋不書滅乃從魯入邾之例何邪<lb/>
　諸家多據左傳為說不責宋之滅國而强求曹人之<lb/>
　罪為一入字故耳蘇氏謂宋公入曹而不書滅曹如<lb/>
　執虞公之例言自滅也胡文定從之吁曹小國也朝<lb/>
<pb n="1b"/>
　夕自保之不暇豈容怙惡不悛如虞公之所為彼公<lb/>
　孫彊者雖冒犯不韙亦無顯然可書之罪謂之自滅<lb/>
　不亦寃乎宋為不道滅人之國不責宋而責曹是豈<lb/>
　聖人修經之本㫖乎嘗反覆而觀竊意聖人所以書<lb/>
　入而不書滅猶有望於當時諸侯能舉方伯連帥之<lb/>
　職治宋之罪如齊人所以伐魯存邾者故下文即書<lb/>
　吳伐我齊人取讙及闡歸邾子益于邾以邾之得復<lb/>
　亦望曹之得復是故未遽以滅國書乎是時鄭救曹<lb/>
<pb n="2a"/>
　與宋交兵互為勝負諸姬莫有能輔鄭而救曹者曹<lb/>
　卒不復而春秋終矣悲夫<lb/>
吳伐我<lb/>
　或曰吳伐我以救邾也救邾義舉也而春秋無襃辭<lb/>
　其與吳之伐我乎曰否春秋之貴救貴義也茅夷鴻<lb/>
　之請救于吳也動吳子以利吳子悅於利而動是以<lb/>
　來師造於魯之城下不責魯以存邾遽受盟而返何<lb/>
　救之足言其後邾以齊而得存吳責報不已執其君<lb/>
<pb n="2b"/>
　而擾亂其國存亡國者顧如是乎故春秋不與之以<lb/>
　救伐我而不書四鄙舊說以盟于城下故然十一年<lb/>
　齊師來伐非城下之盟亦不書四鄙葢伐我云者我<lb/>
　自有以致寇垂後王臨難省躬之戒前書公伐邾此<lb/>
　書吳伐我責在魯譏哀公也○髙郵孫氏謂春秋之<lb/>
　始内魯而外諸夏故魯為他國所侵必曰某鄙及哀<lb/>
　公八年十一年再書伐我同魯於諸侯也愚謂伐不<lb/>
　書四鄙固所以示貶然亦豈遂同之諸侯<hi>餘義又見下</hi>
<pb n="3a"/>
夏齊人取讙及闡<lb/>
　公羊穀梁以為邾子葢齊之甥齊人為邾故謀伐魯<lb/>
　故以地賂之左傳則以為季康子嘗以女妻陽生陽<lb/>
　生既君齊而女未以歸故齊人來伐愚以經㫖而觀<lb/>
　齊之兵端當從公榖非以女故取讙及闡伐而取之<lb/>
　非賂也或曰内失二邑春秋不諱何也曰為齊人取<lb/>
　之而能歸也齊取二邑要魯以存邾故春秋於取邑<lb/>
　之後即繫之以存邾魯既歸邾子齊即歸侵疆春秋<lb/>
<pb n="3b"/>
　與齊以存亡之義也<lb/>
歸邾子益于邾<lb/>
　取之復以歸之義也春秋不與之以義為其無遷善<lb/>
　改過之實特畏威而復之耳據左傳齊雖取二邑而<lb/>
　邾子猶在魯齊未得志乞師于吳将以伐魯魯人聞<lb/>
　二强國合兵以來懼而亟以邾子歸非知義之不可<lb/>
　而幡然以悔是故不為春秋所貴學者觀吳伐我而<lb/>
　春秋不與之以救邾齊取二邑而春秋繫之以存邾<lb/>
<pb n="4a"/>
　而聖人之意可識矣然齊之力自足以制魯何至召<lb/>
　吳而與之俱伐存亡國義也召夷兵而伐與國則不<lb/>
　得謂之義其事雖是其心則非所以卒召外寇而有<lb/>
　殞身䘮師之悔齊實有以自取也<lb/>
秋七月<lb/>
冬十有二月癸亥把伯過卒<lb/>
齊人歸讙及闡<lb/>
　左傳謂齊侯使如吳請師将以伐我乃歸邾子則齊<lb/>
<pb n="4b"/>
　之取讙及闡本為邾故前所云季氏不以女歸者左<lb/>
　傳所載自為舛也魯人甫歸邾子于邾齊人即以讙<lb/>
　闡歸于我其取之也以邾子之未復其歸之也以邾<lb/>
　國之既存齊之取之歸之可謂允於義是故春秋不<lb/>
　與吳而繫之于齊左傳以為季姬嬖故來歸侵疆誣<lb/>
　矣但歸我濟西田有一我字此惟言歸讙及闡則以<lb/>
　取之賂之有義利之不同耳宣公以濟西賂齊而齊<lb/>
　復以歸我我之所固有也魯為不義滅人之國齊伐<lb/>
<pb n="5a"/>
　而取之復以歸之地已非魯之所有齊之歸之義也<lb/>
　是故不書我貴齊人之能歸也<lb/>
九年春王二月葬杞僖公<lb/>
宋皇瑗帥師取鄭師于雍丘<hi>取師義初見隐十年</hi>
　宋之圍曹也鄭人救之鄭有救曹之義宋有滅國之<lb/>
　愆比事而觀書法可見今鄭師在雍丘必以曹故亦<lb/>
　如齊人伐魯存邾存之於既亡之後也春秋書鄭救<lb/>
　曹於曹未亡之前書鄭䘮師於曹已亡之後録鄭所<lb/>
<pb n="5b"/>
　以誅宋也左傳乃謂鄭武子之嬖人求邑無以與之<lb/>
　伐宋圍雍丘将取以與其嬖以是䘮師愚謂宋大國<lb/>
　也鄭之所畏不應易視若此鄭以救曹而及宋交兵<lb/>
　具見於經復何所疑鄭雖䘮師春秋無貶也凡書取<lb/>
　師誅取者之不仁<lb/>
夏楚人伐陳<lb/>
　陳人不預夏盟專意從楚有年于兹矣今而去楚即<lb/>
　吳為楚所伐春秋其與之乎曰中國之盛也陳專意<lb/>
<pb n="6a"/>
　從楚顛沛百罹無所愧悔今晉衰而不振楚敗而未<lb/>
　復吳雖屢勝而驕盈不戢陳於此當中立而不倚可<lb/>
　也去楚適吳亦非義之所止春秋何取焉<lb/>
秋宋公伐鄭<lb/>
　既滅曹又取鄭師于雍邱怙其驕盈親御戎以鄭為<lb/>
　伐書宋公伐鄭非爵也貶也明年夏書宋人伐鄭亦<lb/>
　貶也何以知其為貶宋滅曹者也鄭救曹者也鄭自<lb/>
　救曹以來與宋有隙連嵗交兵雖更勝迭負不能存<lb/>
<pb n="6b"/>
　曹人之傾覆而鄭於義為直春秋與之比事而觀可<lb/>
　以見矣或曰此書宋公伐鄭明年書宋人伐鄭同乎<lb/>
　否乎曰此宋公親行故目公明年之伐殆非親出書<lb/>
　人不書帥亦貶也<lb/>
冬十月<lb/>
十年春王二月邾子益來奔<lb/>
　邾子得返其國曽未期年而復以奔告責吳也左傳<lb/>
　謂邾子又無道吳人囚之栫之以棘使太子革為政<lb/>
<pb n="7a"/>
　愚謂邾子原無立志之人非怙惡不悛者也豈失國<lb/>
　而返猶能無道者乎此吳人責賂不得而加之以罪<lb/>
　也夫差有可霸之才而不能将之以徳威震宇内終<lb/>
　以無成惜哉<lb/>
公㑹吳伐齊<lb/>
　甚矣夫差之不仁也齊請兵伐魯為邾故耳邾子既<lb/>
　得返國齊人辭吳師齊魯無事吳亦得以息其民夫<lb/>
　豈不善乃以是為怒移伐魯之兵而伐齊遂使齊之<lb/>
<pb n="7b"/>
　亂臣假外寇以弑其君愚於此知夫差之将亡夫以<lb/>
　太伯之後起而圖霸使之率循於義固春秋之所與<lb/>
　而負才矜力日尋干戈聞伐國則喜而勇往聞止師<lb/>
　則怒而移伐是故春秋惡之書㑹吳伐齊公與吳皆<lb/>
　有貶也孫泰山謂齊中國而公乃㑹呉伐齊其惡可<lb/>
　知此固春秋經世之常法然據左傳齊先召吳以伐<lb/>
　魯魯復㑹吳以伐齊事有曲直理有是非吳人不擇<lb/>
　於義兩從二國之請齊魯不惟義之所在各藉强國<lb/>
<pb n="8a"/>
　以求勝兩有罪焉耳<lb/>
三月戊戌齊侯陽生卒<lb/>
　陽生之死春秋書卒書葬而左傳乃以為齊人聞吳<lb/>
　師之來弑其君以說諸儒因是立義以為陽生之死<lb/>
　與鄭僖髠頑同其實不同也鄭僖之卒春秋書曰鄭<lb/>
　伯髠頑如㑹未見諸侯卒于鄵閔之深也而陽生之<lb/>
　卒僅書齊侯陽生卒其辭與常卒無以異何以見其<lb/>
　為弑乎又以當時之事而觀齊人果有畏於强吳之<lb/>
<pb n="8b"/>
　來伐為之弑君以說不當於吳師方退之後即以兵<lb/>
　伐魯其伐魯乃所以報吳彼豈甘出吳下至於弑其<lb/>
　君以求說乎又簡公壬者乃齊悼陽生之子齊人既<lb/>
　弑其父必不立其子今悼死壬立是為簡公君臣之<lb/>
　閒兩無猜阻疑悼公之死適當吳師之至逺方傳聞<lb/>
　有以為弑者史得之而書未必果以弑死乎且是時<lb/>
　陳乞父子秉齊之權肆為不道果弑君陳乞父子其<lb/>
　首惡也而史記乃謂鮑牧與其君有隙因吳師之來<lb/>
<pb n="9a"/>
　弑之以說左傳則謂牧於前年之冬已為齊悼所殺<lb/>
　且牧之專政不及陳氏牧之姦兇智詐亦不及陳氏<lb/>
　若之何遽能弑其君反覆一時事實有可疑從經所<lb/>
　書則陽生非弑從傳所書以為弑則弑君者非陳乞<lb/>
　父子而誰葢始終禍齊而竊取其國者陳氏也豈容<lb/>
　以疑似之傳歸過於鮑若夫鄭伯髠頑之例不與此<lb/>
　同髠頑去楚而不得死於亂臣之手陽生者與諸侯<lb/>
　之國皆受令於吳今也首請吳師以伐魯卒之自蹈<lb/>
<pb n="9b"/>
　其禍是豈可與髠頑之死同日語乎左傳凡書弑君<lb/>
　必著弑賊之名氏今惟書齊人聞吳師之來弑君以<lb/>
　說略名氏而不書彼亦有疑於此是以闕書云爾愚<lb/>
　謂陽生果弑罪在陳乞父子難以歸其過于他人<hi>義又</hi>
　<hi>見下</hi>
夏宋人伐鄭<lb/>
晉趙鞅帥師侵齊<lb/>
　夫差伐齊聞陽生之死為之哭而旋師彼用夷禮猶<lb/>
<pb n="10a"/>
　知伐䘮之不可趙鞅乃於此時出師伐齊取犂及轅<lb/>
　毁髙唐之郭侵及頼而還視夫差有愧矣或曰春秋<lb/>
　何以無貶曰書齊侯卒而繼以鞅侵所以貶也<lb/>
五月公至自伐齊<lb/>
葬齊悼公<hi>義見上陽生卒</hi>
衛公孟彄自齊歸于衛<lb/>
薛伯夷卒<lb/>
秋葬薛惠公<lb/>
<pb n="10b"/>
冬楚公子結帥師伐陳<lb/>
吳救陳<lb/>
　或曰吳之救陳其與齊之救邢救衛晉之救宋同乎<lb/>
　否乎曰救邢救衛救宋義之不容已勢之所必争也<lb/>
　霸主以推亾固存為事義之不容已則必救勢之所<lb/>
　必争則亦必救皆春秋之所與也今中國無霸主列<lb/>
　國植其私黨陳從楚則吳伐之楚救之陳從吳則楚<lb/>
　伐之吳救之皆為其私於中國之利害初無相闗不<lb/>
<pb n="11a"/>
　得與二霸同也曰楚昭之救陳春秋不書救今吳之<lb/>
　救陳得書何歟曰陳之從於楚也乆矣改而從吳猶<lb/>
　曰太伯之後也吳之本心猶在中國吳之救陳固有<lb/>
　以異乎楚之為救也況是役也延州來季子約與楚<lb/>
　人俱罷兵有救患之實春秋是以書<hi>或云季札此時幾百嵗将兵者</hi>
　<hi>乃其裔也</hi>
十有一年春齊國書帥師伐我<lb/>
　吳夷也聞齊之䘮為齊退師齊不知自反乃以吳師<lb/>
<pb n="11b"/>
　既退之後釋憾於魯以為此役是欲再致吳師而及<lb/>
　之戰也愚於此而知簡公墮陳常術中而不悟也及<lb/>
　吳師再至常乃諉其責於國書敗而死焉髙國鮑後<lb/>
　先俱亡而常之志獲逞矣然則簡公者宜當何先曰<lb/>
　進用忠賢與之共圖國政而陳氏可翦也簡以舊恩<lb/>
　任一闞止闞非陳之敵亦猶魯昭任郈孫公若而圖<lb/>
　季氏非其敵也烏得不敗<lb/>
夏陳轅頗出奔鄭<lb/>
<pb n="12a"/>
　頗為陳司徒賦封田以嫁公女其餘以為已之大器<lb/>
　國人逐之故奔此以聚歛媚上者也聚歛媚上者固<lb/>
　當有討然國不能自討致衆怒而逐之是衆為政也<lb/>
　而可哉<lb/>
五月公㑹吳伐齊<lb/>
　兩年之間書公㑹吳伐齊者凡再責魯深矣當闔廬<lb/>
　之世春秋嘗進吳書子自夫差之立迨今十有三年<lb/>
　春秋皆以號舉之為其用兵不戢而夷之也伐齊至<lb/>
<pb n="12b"/>
　再尤春秋之所深惡而再書公㑹吳伐齊因責吳而<lb/>
　并責魯也魯為不義伐邾而入其國執其君以齊人<lb/>
　來討之之故既得之復以歸之既歸之而挾此為憾<lb/>
　導吳伐齊是春秋所深責也㑹呉師伐中國至於再<lb/>
　呉不足多責正所以責魯是固强家之所為而公躬<lb/>
　預於㑹自将而出豈得不責公乎<lb/>
甲戌齊國書帥師及吳戰于艾陵齊師敗績獲齊國書<lb/>
　或曰吳伐齊國書禦之敗而書獲何也曰責國書不<lb/>
<pb n="13a"/>
　能討内賊以伐魯而召吳師也國書齊之世卿為中<lb/>
　軍元帥國之存亡繋於掌握而坐視陳氏弑君專國<lb/>
　而不能討又從而受令焉其亦可鄙甚矣敗而獲貶<lb/>
　也曰為書者當何如夫賊在内國幾亡何暇禦外寇<lb/>
　書也當於受命之日陳三軍取陳乞父子明正典刑<lb/>
　夫然後鼓衆以前士氣自倍吳人聞之不待戰而可<lb/>
　以走今乃不然歌虞殯具含玉未戰而魄先褫兵敗<lb/>
　於外賊乗於内簡公之弑齊國之亡自兹以始不責<lb/>
<pb n="13b"/>
　書而誰責歟<lb/>
秋七月辛酉滕子虞母卒<lb/>
冬十有一月葬滕隱公<lb/>
衛世叔齊出奔宋<lb/>
　世叔齊之奔不足紀也春秋所以書譏在孔文子春<lb/>
　秋之義每責備賢者孔文子衛之賢大夫論語所謂<lb/>
　敏而好學不恥下問者也而於世叔有二大過焉既<lb/>
　使之出其妻而妻之又以其通於初妻之娣奪其妻<lb/>
<pb n="14a"/>
　而逐之復使世叔之弟遺烝於嫂瀆倫亂敎至於再<lb/>
　三夫子為是而去衛書齊出奔齊不足多責責在文<lb/>
　子<lb/>
十有二年春用田賦<lb/>
　用田賦者始用田而為之賦也用者非所當用而用<lb/>
　也周制方里為井四井為邑四邑為丘丘出馬一牛<lb/>
　三四丘為甸出馬四牛十有二是為革車一乗今以<lb/>
　用田賦書諸說不同賈逵以為賦一井以一丘之賦<lb/>
<pb n="14b"/>
　井出馬一牛三一丘十有六井當出馬十有六牛四<lb/>
　十有八比舊増十六倍恐不可行杜氏謂丘賦之法<lb/>
　因其所授田及家之資財通出馬一匹牛三頭今别<lb/>
　其田與財各出一賦則出馬二牛六倍於舊愚觀二<lb/>
　説賈謂井出丘賦恐無此理杜說雖酌中似未得田<lb/>
　賦之意用田賦者其視田以為之賦乎古者四井為<lb/>
　邑四邑為丘賦以馬一牛三不盡取也今不待及丘<lb/>
　視其井以為之賦豈非賦四井以一丘之賦乎魯自<lb/>
<pb n="15a"/>
　宣公履畝為稅而什一之法漸壊然所稅者止於米<lb/>
　粟而馬牛之賦尚如舊也今計井為賦葢一邑而取<lb/>
　一丘之賦一丘而取一甸之賦馬四牛十有二視舊<lb/>
　増三倍矣古者田有稅丘有賦稅以足食賦以足兵<lb/>
　今計井而賦以馬牛故言用田賦○成元年始作丘<lb/>
　甲十六井而出一甲比舊増多一甲耳今此用田賦<lb/>
　每邑四井而出馬一牛三四邑為丘十六井出馬四<lb/>
　牛十有二比舊増多三倍甲數至此亦必増此春秋<lb/>
<pb n="15b"/>
　末年魯之軍政賦於民者盡矣<lb/>
夏五月甲辰孟子卒<lb/>
　或曰此昭公夫人而書孟子卒昭公既夫人之春秋<lb/>
　可不夫人之乎曰春秋垂法於後世者也前此仲子<lb/>
　成風敬嬴以子為君而僭夫人之號春秋猶為之辨<lb/>
　分不輕以與之今魯娶同姓瀆倫犯禮必不可傳之<lb/>
　後世者也春秋若遂以小君書是娶同姓而何可以<lb/>
　垂萬世法乎觀陳司敗之問則昭公固自以為諱故<lb/>
<pb n="16a"/>
　魯人亦為之諱也謂之吳孟子舊史固嘗書夫人孟<lb/>
　子薨春秋從其所諱書曰孟子卒不書夫人而書卒<lb/>
　示天下後世娶同姓之必不可也左傳謂季氏不以<lb/>
　小君禮䘮昭夫人所以不赴不反哭因不稱葬小君<lb/>
　愚謂季氏不君小君春秋固将革而正之夫豈遂因<lb/>
　以書葢昭公諱之魯人諱之春秋因其已諱而書之<lb/>
　耳卒而不葬亦以是故昭公之娶於吳必在既立之<lb/>
　後夫人之始至也不書于䇿何哉曰舊史固書夫人<lb/>
<pb n="16b"/>
　孟子至自吳聖人為魯諱削而不書及其終也有不<lb/>
　容盡諱是以直書孟子卒雖為之諱而不沒其實所<lb/>
　以存其羞惡之心也劉氏以為孟子之立不受命于<lb/>
　天子不可以稱夫人愚謂周之既衰立夫人不稟命<lb/>
　于天子者多矣史未嘗不書夫人此以娶同姓故春<lb/>
　秋特變常法而為之書似不必别求其說<lb/>
公㑹吳于橐臯<lb/>
　㑹于柤㑹于鄫及今三㑹皆以號舉夷之也或曰太<lb/>
<pb n="17a"/>
　伯之後奚其不可以霸而春秋夷之乎曰當進而進<lb/>
　當夷而夷春秋之用法權衡在焉前日之進闔廬以<lb/>
　其功也今日之退夫差以其罪也柏舉有攘夷之功<lb/>
　艾陵有猾夏之罪此春秋所為進退也其後自貶僭<lb/>
　號㑹于黄池於是進之春秋何私焉<lb/>
秋公㑹衛侯宋皇瑗于鄖<lb/>
　據左傳宋衛㑹吳公因與之為㑹且盟時無盟主故<lb/>
　諸侯各自為㑹魯以望國㑹諸侯講睦鄰之好春秋無<lb/>
<pb n="17b"/>
　譏也傳以為㑹且盟其不然歟葢是役吳人請尋盟<lb/>
　魯力辭之既不與吳為盟不應及二國盟葢㑹而不<lb/>
　盟經所書正也<lb/>
宋向巢帥師伐鄭<hi>義見明年取師于嵒</hi>
冬十有二月螽<lb/>
　書螽記異也此夏正十二月天地閉息之時而猶螽<lb/>
　亦如窮冬李梅實之類耳左傳謂季孫問於夫子子<lb/>
　曰火伏而後蟄者畢今火猶西流司歴過也愚以為<lb/>
<pb n="18a"/>
　非聖人之言季冬而螽氣燠也是以書今左傳託為<lb/>
　聖人之言歸過於魯歴失閏果爾則凡蟄皆奮豈獨<lb/>
　螽之為異乎又云明年復螽乃置閏而塞天變尤為<lb/>
　可<hi>闕</hi>宣十五年冬蝝生蝝亦蝗子之類以冬而生與<lb/>
　此記同亦可指為司歴之過乎<lb/>
十有三年春鄭罕達帥師取宋師于嵒<lb/>
　鄭以救曹之故與宋交兵更勝迭負迨今未已去年<lb/>
　冬向巢伐鄭圍嵒鄭人大出師圍向巢于嵒盡取其<lb/>
<pb n="18b"/>
　師宋固有罪然春秋書取師誅取者之不仁以多殺<lb/>
　為功也先書宋取鄭師于雍丘責宋也今書鄭取宋<lb/>
　師于嵒亦責鄭也責在取師則兵端有不論矣<lb/>
夏許男成卒<lb/>
公㑹晉侯及吳子于黄池<lb/>
　榖梁曰黄池之㑹吳子進乎哉遂子矣王尊稱也子<lb/>
　卑稱也辭尊稱而居卑稱以㑹諸侯以尊天王春秋<lb/>
　進之公羊曰吳何以稱子吳主㑹也其言及吳子何<lb/>
<pb n="19a"/>
　兩伯之辭也或以兩伯為疑曰伯可兩乎曰伯者霸<lb/>
　也整領諸夏之名也周家盛時周公居東召公居西<lb/>
　分陜而治是為二伯此兩伯之從始幹方之任也自<lb/>
　入春秋齊桓始霸中夏晉文繼之中國諸侯未有與<lb/>
　之伉者楚自莊共挾其强大欲與晉俱霸春秋不與<lb/>
　也彼僭王之大號常懐睥睨周鼎之心春秋用是抑<lb/>
　之不使之得抗衡於諸夏此聖人繼世之大法論者<lb/>
　謂春秋與楚莊以霸愚固不謂然也吳太伯之後自<lb/>
<pb n="19b"/>
　壽夢以來輔晉攘楚至闔廬以兵入郢成攘楚之大<lb/>
　功春秋常進而書吳子矣闔廬死夫差立始者用兵<lb/>
　不戢春秋貶之今而自請削去僭號預於衣冠之㑹<lb/>
　楚之不能而吳能之春秋是以亟加奨進書公㑹晉<lb/>
　侯及吳子于黄池其義甚明也或曰進而書子進之<lb/>
　矣而又與之以霸何哉曰二伯云者乃周家承平之<lb/>
　盛典是時晉衰不能號召諸侯吳子在是諸侯畢至<lb/>
　前既有功此又削去僭號踐尊王之實且太伯之後<lb/>
<pb n="20a"/>
　使之齒晉庶幾夏盟之猶有主此春秋末年聖人拳<lb/>
　拳望治之意公羊兩伯之說其必有所授矣諸儒喜<lb/>
　為異說楚莊之强僭不軌憑陵上國則謂春秋與之<lb/>
　以霸夫差削去僭號率循周爵則謂春秋擯之於夷<lb/>
　愚讀書至此每為之不能平故於此而獨有取公榖<lb/>
　之說不然吳楚僭號百年吳革偽而無襃楚怙終而<lb/>
　無貶豈春秋垂法之本㫖乎○髙郵孫氏謂天王之<lb/>
　事見於經者必曰京師昭三十二年書城成周不曰<lb/>
<pb n="20b"/>
　城京師天王竟衰而同之列國也魯為他國侵伐必<lb/>
　曰某鄙而哀公八年十一年再書伐我不言四鄙魯<lb/>
　竟無道而同之諸侯也外國之㑹稱國而離春秋之<lb/>
　常法也而公㑹晉侯及吳子于黄池進吳稱子又書<lb/>
　晉侯及之諸夏竟弱而呉主夏盟也是三書皆非春<lb/>
　秋本㫖不可不辨也春秋書法當貶則貶當削則削<lb/>
　自外于禮則貶之未聞天子衰而同之列國魯衰而<lb/>
　同之諸侯霸國衰而同之荆蠻者也前輩或以為名<lb/>
<pb n="21a"/>
　言愚三復而未喻當與知春秋者共講焉<lb/>
楚公子申帥師伐陳<lb/>
於越入吳<lb/>
　胡氏謂吳嘗破越遂有輕楚之心及其破楚又有驕<lb/>
　齊之志既勝齊師復與晉人争長自謂莫之敵而越<lb/>
　已入其國都吳侵中國而越滅之越又不監而楚滅<lb/>
　之楚又不監而秦滅之秦又不監而漢滅之春秋初<lb/>
　書於越入吳在柏舉之後再書於越入吳在黄池之<lb/>
<pb n="21b"/>
　後所以垂戒後世此論善矣然春秋之意則有在也<lb/>
　葢自晉政不綱而楚人横行於中原不有柏舉之勝<lb/>
　中國之存亡未可知也而越乗其後闔廬卒以是死<lb/>
　夫差繼之雖用兵不戢自取覆亡而與楚人為水火<lb/>
　者惟夫差而已矣㑹魯伐齊至於再固有好鬭之罪<lb/>
　翦楚摧越有功於中國甚大末又去其僭名以為此<lb/>
　㑹修職貢而尊天子襲衣冠而自同於諸夏皆其可<lb/>
　書之實春秋是以進之而越復乗其不戒而議其後<lb/>
<pb n="22a"/>
　遂入其國都吳以是不能國春秋深為太伯之後惜<lb/>
　是以爵而進之居晉之亞是謂末年之兩伯再書於<lb/>
　越入吳賤越而貴吳也論者不原春秋之本㫖以成<lb/>
　敗而論一時之事於書爵而曰正名於書及而曰不<lb/>
　與呉以主中國有功者無襃有罪者無貶非春秋垂<lb/>
　法之意也<lb/>
秋公至自㑹<lb/>
晉魏曼多帥師侵衛<hi>公羊作魏多</hi>
<pb n="22b"/>
　此春秋霸國侵伐之終事也晉之盛威令行於天下<lb/>
　不待加兵而人知服從今其衰也趙鞅魏曼多更迭<lb/>
　用兵侵伐小國數修怨於衛衛卒不服豈其力之不<lb/>
　足邪鞅曼多志不在於求諸侯霸中國志於怙權自<lb/>
　私而已矣春秋書黄池之㑹繼以楚伐陳越入吳閔<lb/>
　夏盟之無主强暴迭興周室日㣲桓文之功遂息天<lb/>
　下将趨於亂是故於鞅曼多之用師深注意焉公羊<lb/>
　以魏多為譏二名今不取<lb/>
<pb n="23a"/>
葬許元公<lb/>
九月螽<lb/>
冬十有一月有星孛于東方<lb/>
　平旦衆星皆沒孛乃見孛彗也邪惡之氣鍾而為彗<lb/>
　彗者埽故置新之象前此入于北斗孛于大辰見以<lb/>
　夜也今書孛于東方天欲旦太陽将升而孛見焉太<lb/>
　陽升于東孛見于東妖星干太陽駭常之變也春秋<lb/>
　降而戰國世道至此大變後此變爲争雄七國並興<lb/>
<pb n="23b"/>
　皆以號僭舉哀哉<lb/>
盜殺陳夏區夫<lb/>
　傳例以為㣲者殺大夫謂之盜然亦有不盡然者盜<lb/>
　殺而不曰盜責在死者非盜殺而曰盜責在生者齊<lb/>
　商人之弑盜殺而不曰盜也蔡昭侯之死非盜殺而<lb/>
　目之曰盜也此無傳姑闕疑<lb/>
十有二月螽<hi>義見去年</hi>
十有四年春西狩獲麟<lb/>
<pb n="24a"/>
　或曰諸儒之說有謂春秋感麟而作者有謂春秋成<lb/>
　而麟應至者杜元凱以為感麟而作胡文定以為春<lb/>
　秋成而麟應至其說援引詳備子以為如何曰二義<lb/>
　皆通愚以為春秋感麟而作也宇宙間惟理與氣而<lb/>
　已理行氣從固當有自然之應而況聖心之妙貫乎<lb/>
　三極致中和而天地可位萬物可育此作彼應固其<lb/>
　理也然愚以當時之事而觀春秋葢感麟而作以麟<lb/>
　而終也夫子嘗曰鳳鳥不至河不出圖吾已矣夫葢<lb/>
<pb n="24b"/>
　麟鳳龜龍帝王之瑞夫子抱帝王之道将以大拯於<lb/>
　斯世今也轍環天下而無所遇自衛反魯刪詩定書<lb/>
　繋易正禮将載其道以垂之後世而麟應適至獲而<lb/>
　傷焉夫子知道之終不行夫然後修春秋以明一王<lb/>
　之法春秋天子事也春秋成而聖人不復有用世意<lb/>
　矣故春秋之修獨後於五經葢感麟而作以麟而終<lb/>
　也或曰然則春秋之書之絶皆以麟故其不繋於當<lb/>
　時之事乎曰固繋於當時事也春秋誅亂賊明王法<lb/>
<pb n="25a"/>
　之書也始於隐魯大亂君以弑死者三世終於哀十<lb/>
　四年齊大亂君以弑死者亦三世是嵗陳恒弑簡公<lb/>
　孔子沐浴而朝告于哀公請討之聖人為世道慮也<lb/>
　深矣而公不能用吁使陳恒即正天討則魯之三家<lb/>
　晉之六卿皆有所憚而不敢肆齊不亡晉不亂魯不<lb/>
　削世道未至日趨於下哀公未必不知此而制於强<lb/>
　臣弗獲展而春秋於是終矣葢以討亂賊而始亦以<lb/>
　討亂賊而終此春秋所以作亦春秋所以止孟子知<lb/>
<pb n="25b"/>
　之故曰春秋作而亂臣賊子懼<hi>敬王崩在獲麟後四年魯哀公以二十七</hi>
　<hi>年孫于邾悼公立而春秋傳終</hi>
　<lb/>
　<lb/>
　<lb/>
　<lb/>
　<lb/>
　春秋集傳詳說卷三十<lb/>
</p>
<p>
</p>
  </div>
</body>
</text>
</TEI>
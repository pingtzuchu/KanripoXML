<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋集傳詳説卷二十一</head>
    <p>
<pb n="1a"/>
欽定四庫全書<lb/>
　春秋集傳詳説卷二十一　宋　家鉉翁　撰<lb/>
　　　襄公三<hi>周靈王十六年晉平二年</hi>
十有七年春王二月庚午邾子牼卒<hi>公榖作<graphic n="KR1486" url="https://raw.githubusercontent.com/kanripo/KR-Gaiji/master/images/KR1486.png" mimeType="image/png"/>是時魯邾交惡不以葬告不會故不書</hi>
宋人伐陳<lb/>
　陳叛中國久矣晉不能治而宋忽興師以伐之爲中<lb/>
　國撓楚也宋雖非强國自襄公以來世與楚人爲水<lb/>
<pb n="1b"/>
　火楚忌之宋亦不出楚下十一年楚鄭伐宋以撓晉<lb/>
　也今宋人伐陳亦以撓楚是故春秋貴之<lb/>
夏衞石買帥師伐曹<hi>義見晉執石買</hi>
秋齊侯伐我北鄙圍桃高厚帥師伐我北鄙圍防<lb/>
　齊環三年之間五用師於魯春秋之書之以著其不<lb/>
　戢自焚之禍明年諸侯同圍齊又明年環死矣自鞌<lb/>
　之戰齊常屈於晉無役不從而内懷不平每欲釋憾<lb/>
　於魯以致晉師今君臣異道而進埶亦險矣魯三家<lb/>
<pb n="2a"/>
　束手無能惟晉侯之拯已晉而不救魯之宗社將爲<lb/>
　墟乎春秋不惟責齊亦閔魯也<lb/>
九月大雩<lb/>
宋華臣出奔陳<lb/>
冬邾人伐我南鄙<lb/>
十有八年春白狄來<hi>義已見僖二十九年介葛盧來</hi>
　公羊曰白狄者白狄之君也何以不言朝不能朝也<lb/>
　劉原父謂蕃服於中國世一見諸侯雖善其交際不<lb/>
<pb n="2b"/>
　得而通是以春秋不與其朝原父之論固爲據正但<lb/>
　春秋之世所謂蠻夷戎者多錯居九服之内又自以<lb/>
　爲先代之後明德之裔戎有姜戎狄有姬狄莫不負<lb/>
　恃强大有陵犯上國之心魯之盟戎會戎苟求無事<lb/>
　而已今白狄慕義願朝固非周制之所許拒而絶之<lb/>
　有不可得故春秋之義會戎盟戎則有譏介葛盧來<lb/>
　白狄來之類則直著其事不與其朝辨分而無絶也<lb/>
夏晉人執衞行人石買<lb/>
<pb n="3a"/>
　劉氏曰稱人以執非伯討也衞孫蒯淫獵於曹曹人<lb/>
　訽之孫蒯怒使石買帥師伐曹曹人訴之於晉石買<lb/>
　以事至晉晉人執之晉知石買伐曹爲惡而不知孫<lb/>
　蒯父子逐君爲大惡是故不與之以霸討劉說善矣<lb/>
　但稱人以執亦有不盡譏者要當觀前後事以求春<lb/>
　秋之意此執石買是也<lb/>
秋齊師伐我北鄙<hi>榖作齊侯</hi>
冬十月公會晉侯宋公衞侯鄭伯曹伯莒子邾子滕子<lb/>
<pb n="3b"/>
薛伯杞伯小邾子同圍齊<lb/>
　前是霸討或伐或侵或圍或入未有以同書者此特<lb/>
　書諸侯會而同圍齊榖梁曰諸侯同疾之也或曰鞌<lb/>
　之戰晉爲魯衞而伐齊春秋不與也今晉平爲魯而<lb/>
　伐齊而春秋與之何也曰事有似同而實異者兩伐<lb/>
　齊是也鞌之戰雖曰爲魯衞出師其實大夫逞其私<lb/>
　憾春秋不與也今兹伐齊則以齊靈背盟好歲以兵<lb/>
　加于魯晉爲之合諸侯以問齊人憑陵與國之罪從<lb/>
<pb n="4a"/>
　衆望而出師非爲其私也故書同圍齊此出於聖人<lb/>
　之特筆非因乎舊史者也木訥好以揣摩議古謂劉<lb/>
　夏之逆王后也乃魯人諂晉而賣齊告于王使薄其<lb/>
　納后之禮以微者逆故齊侯怒而伐之晉當併治齊<lb/>
　魯之罪先執魯侯歸之京師然後伐齊乃爲兩盡考<lb/>
　之傳劉夏逆后乃王使之不當魯實無所預似不必<lb/>
　鑿爲之說此近世科場春秋之大弊愚竊不謂然也<lb/>
曹伯負芻卒于師<lb/>
<pb n="4b"/>
楚公子午帥師伐鄭<lb/>
　案左傳鄭伯從晉侯伐齊鄭子孔將叛晉而起楚師<lb/>
　使告于楚故公子午伐鄭有純門之役既而子孔謀<lb/>
　洩楚師告還吁使子孔邪謀獲逞則鄭簡不爲僖公<lb/>
　者幾希榖梁子前謂鄭人以蠻荆之民加於中國之<lb/>
　君者公子騑也今騑已殞而鄭之卿大夫從夷之心<lb/>
　猶未盡革子孔又將爲子駟之所爲正由晉人不能<lb/>
　討鄬會之賊養成其惡以至今日悼公者何以辭其<lb/>
<pb n="5a"/>
　責<lb/>
十有九年春王正月諸侯盟于祝柯<lb/>
　自同圍齊至此間事隔年而諸侯不再序者不與晉<lb/>
　以盟諸侯也諸侯同怒齊而伐之邾子身預戎馬驅<lb/>
　馳之間又預于祝柯之盟縱有罪亦當少損其罰況<lb/>
　邾魯以疆事搆爭晉既討而執之今自齊來返當敘<lb/>
　勤閔勞之時乃復執其君而取其地晉之用事者狂<lb/>
　恣甚矣故繼是盟書執邾子取邾田責晉也<lb/>
<pb n="5b"/>
晉人執邾子<lb/>
公至自伐齊<lb/>
取邾田自漷水<lb/>
　榖梁子謂與人共事或執其君或取其地譏晉也亦<lb/>
　譏魯也言邾子預於圍齊之役與晉魯同其險艱還<lb/>
　未及境執其君而取其地春秋備書所以貶也左傳<lb/>
　謂疆我田取邾田自漷水歸之于我曰疆我田復舊<lb/>
　疆也曰取邾田自漷水言魯人因復舊疆而挾霸國<lb/>
<pb n="6a"/>
　之威多取田於邾也或曰鞌之戰晉命齊歸我汶陽<lb/>
　之田書取汶陽田不言取某汶陽田今書取邾田其<lb/>
　非魯之故疆歟曰傳謂疆我田取邾田者得聖人書<lb/>
　法之旨矣魯因復舊疆而侵取邾田是故書以譏之<lb/>
　耳公羊謂魯與邾本以漷爲境因漷移入邾界魯隨<lb/>
　而有之故坐以取田之罪其義亦明<lb/>
季孫宿如晉<lb/>
葬曹成公<lb/>
<pb n="6b"/>
夏衞孫林父帥師伐齊<lb/>
秋七月辛夘齊侯環卒<hi>靈公也莊公立</hi>
　齊靈廢嫡於兵敗國危之時齊光簒父於病篤垂死<lb/>
　之際靈之暴光之逆所謂凶德參會萃於一時者也<lb/>
　然跡其事之所從來正由高厚崔杼貪於得權以成<lb/>
　此禍耳厚賛其君伐本幹樹疣櫱已爲之傅思久於<lb/>
　其位也孰知崔杼隂拱其傍爲謀更深一朝輔光以<lb/>
　簒殺厚而兼其室遂相齊而志猶未饜復殺光以自<lb/>
<pb n="7a"/>
　媚於晉亂臣賊子苟以患失爲心其禍至於殺身喪<lb/>
　邦覆其族而後已也<lb/>
晉士匄帥師侵齊至榖聞齊侯卒乃還<lb/>
　公羊曰還者何善辭也何善爾大其不伐喪也此受<lb/>
　命乎君而侵齊則何大乎其不伐喪大夫以君命出<lb/>
　則進退在大夫也榖梁乃曰君不尸小事臣不專大<lb/>
　名士匄外專君命故非之宜墠帷而反命乎介二說<lb/>
　不同公羊正矣夫伐喪春秋之所甚惡也此書士匄<lb/>
<pb n="7b"/>
　侵齊至榖聞齊侯卒乃還善其已入齊境而能爲之<lb/>
　旋師也當是時諸侯無義戰入人之境聞其有喪必<lb/>
　將疾馳而往以爲逐利之計士匄之師非不强也乃<lb/>
　能爲喪而亟返是故春秋録之墠帷反命未出疆之<lb/>
　禮今既及榖當進則亟進退則亟退境外非俟命之<lb/>
　地書其還善之耳何疑<lb/>
八月丙辰仲孫蔑卒<lb/>
齊殺其大夫高厚<lb/>
<pb n="8a"/>
　厚齊之世臣也齊靈廢其太子而樹孽子牙爲嗣厚<lb/>
　不能諌又從而傅之靈將死崔杼挾光以簒盡殺其<lb/>
　父之黨厚亦死焉光與杼罪固當誅而厚亦有以自<lb/>
　取矣春秋書齊侯環卒繼書齊殺其大夫高厚著光<lb/>
　逆也厚不去官以其爲君故死歟然其死視荀息則<lb/>
　有愧不可以死節言矣<lb/>
鄭殺其大夫公子嘉<lb/>
　案左傳鄭人以西宫之難公子嘉知其謀楚純門之<lb/>
<pb n="8b"/>
　師亦嘉所召故殺之如傳所云殺之是也而春秋以<lb/>
　累上書嘉不去官則其事猶疑也豈非罪狀未白子<lb/>
　展子西志於分有其室誣以罪而殺之歟<lb/>
冬葬齊靈公<lb/>
城西郛<lb/>
叔孫豹會晉士匄于柯<lb/>
　襄陵許氏謂晉君微弱政在大夫動則列國事之非<lb/>
　正也愚謂諸侯之大夫所以諂事晉卿者非爲國也<lb/>
<pb n="9a"/>
　植黨以伉其君耳晉大夫所以深結諸侯之大夫者<lb/>
　亦非爲其國也同惡相濟云耳是故春秋深著人臣<lb/>
　外交之戒<lb/>
城武城<lb/>
　城西郛城武城皆所以備齊也晉爲魯大舉伐齊齊<lb/>
　雖困而未服故魯人所以爲備者如此或曰春秋其<lb/>
　與之乎曰不與也國不能用賢紀綱陵遲百度廢弛<lb/>
　宼有不至至則危矣雖多城何益<lb/>
<pb n="9b"/>
二十年春王正月辛亥仲孫速會莒人盟于向<lb/>
夏六月庚申公會晉侯齊侯宋公衞侯鄭伯曹伯莒子<lb/>
邾子滕子薛伯杞伯小邾子盟于澶淵<lb/>
　或曰自雞澤以來皆書同盟是盟齊人始服何以不<lb/>
　書同盟曰著晉人之不能討有罪也齊靈廢嫡立庶<lb/>
　世子光與崔杼内外合謀乗厥父疾革自外歸殺父<lb/>
　之黨而代其位靈以悸死位固世子之所宜有迫而<lb/>
　奪之則簒也簒而未定懼諸侯之有討是以亟預此<lb/>
<pb n="10a"/>
　盟晉人有志於霸當暴白光罪執而歸之京師孰曰<lb/>
　不然今幸光之來不度於義汲汲與之爲盟曽無一<lb/>
　語問及其父所以死彼所以得立之故又安用盟主<lb/>
　爲哉故春秋於此不與其同盟也不與其能服齊也<lb/>
秋公至自會<lb/>
仲孫速帥師伐邾<lb/>
　此譏魯之叛盟伐國而晉不能討也晉人以魯之故<lb/>
　執邾子取邾田歸之于魯此前歲事耳今會于澶淵<lb/>
<pb n="10b"/>
　公甫至而仲孫遽以兵加邾襄公孱君也豈知爲此<lb/>
　蓋季氏挾晉大夫之援以陵暴小國爲逐利自豐之<lb/>
　計耳其罪當討晉平不能及此惜哉<lb/>
蔡殺其大夫公子燮蔡公子履出奔楚<lb/>
　案傳楚人使蔡無常公子燮欲奉文侯之遺言求成<lb/>
　於晉不克而死燮可謂得其死矣春秋稱國而不去<lb/>
　其官録之也蔡人害燮者皆楚之同惡耳左傳乃云<lb/>
　書蔡殺其大夫公子燮言不與民同欲左氏固不明<lb/>
<pb n="11a"/>
　於聖人脩經之旨而劉原父乃有取焉曰非其力也<lb/>
　而任之非其民之欲也而强之燮之智足以殺其身<lb/>
　而已不類原父平日議論殆其舛歟公子履燮之母<lb/>
　弟不奔中國而出奔楚不與其兄同志書所以貶<lb/>
陳侯之弟黃出奔楚<hi>母弟義初見隱元年</hi>
　據傳二慶讒之于楚以爲與蔡司馬同謀事晉二慶<lb/>
　讒諂小人不足深責陳侯身爲國君生殺予奪一制<lb/>
　於臣下有母弟而不能庇之其亦可責矣黄不奔他<lb/>
<pb n="11b"/>
　國而奔楚則托身非所矣書奔楚亦以貶<lb/>
叔老如齊<lb/>
冬十月丙辰朔日有食之<lb/>
季孫宿如宋<lb/>
二十有一年春王正月公如晉<lb/>
邾庶其以漆閭丘來奔<lb/>
　此傳所謂三叛人之一也雖賤必書著其地叛也或<lb/>
　曰諸侯之臣自外歸而據其邑猶以叛書如孫林父<lb/>
<pb n="12a"/>
　宋華亥宋辰等輩皆書某入於某邑以叛此及莒牟<lb/>
　夷邾黒肱皆以邑叛奔異國其罪浮於據邑以叛者<lb/>
　不書叛何也曰爲魯諱納叛人也雖不以叛書而去<lb/>
　其族繫之於國著其以地叛君之罪所以誅也繼公<lb/>
　如晉而書則以見季氏專輒不請責不在公也左傳<lb/>
　載庶其之來季氏以公姑姊妻之其從者皆有賜於<lb/>
　是魯多盜季孫謂臧武仲曰子盍詰盜曰不可詰也<lb/>
　子召外盜而禮焉何以止吾盜夫上之所爲民之所<lb/>
<pb n="12b"/>
　歸也上所不爲民或爲之是以加刑罰而莫敢不懲<lb/>
　若上之所爲而民亦爲之乃其所也又可禁乎善乎<lb/>
　臧孫之言知庶其之爲盜知季氏爲受盜之主其言<lb/>
　有合於夫子異日所以語季康子者是可併書也嗟<lb/>
　夫晉爲盟主執心不平邾伐魯則執其君而取其地<lb/>
　魯受邾叛人土田則併置不問何以服諸侯之心晉<lb/>
　所以失霸此其一端也<hi>義又見昭三十一年黒肱以濫來奔</hi>
夏公至自晉<lb/>
<pb n="13a"/>
秋晉欒盈出奔楚<lb/>
　欒氏之稔惡有自來矣弑晉厲覆趙宗滅三郤書皆<lb/>
　有力焉至盈之身則未有大咎據左傳盈之母士匄<lb/>
　之女與其老州賔通懼盈之有討愬諸其父士匄也<lb/>
　謂盈謀不利於范氏其父信之以此貶欒氏逐盈而<lb/>
　殺其黨國中良士以盈故死者甚衆士匄實爲亂首<lb/>
　晉自是始多故矣或曰如傳所言盈實無罪春秋去<lb/>
　其爵而奔之何歟曰盈之奔也雖無可坐之罪計其<lb/>
<pb n="13b"/>
　平日事親之道或有未至焉耳欒祁雖有淫行而婦<lb/>
　人之仁未有不愛其子者也盈欲防閑其母豈無其<lb/>
　道今使其母以淫故而覆夫氏之宗盈所以事其親<lb/>
　者必有未至焉耳春秋去爵而書奔旨或在是<lb/>
九月庚戌朔日有食之<lb/>
冬十月庚辰朔日有食之<hi>連月日食義併見下二十有四年</hi>
曹伯來朝<lb/>
公會晉侯齊侯宋公衞侯鄭伯曹伯莒子邾子于商任<lb/>
<pb n="14a"/>
　晉自悼公得國於羣卿之手曲示優容而羣下暴横<lb/>
　不可制范匄者始年號賢大夫猶有父祖之風至是<lb/>
　驕蹇無狀受其家人女子之讒逞私怒逐欒盈而盡<lb/>
　斃其黨叔向之賢幾不克免餘怒未己復爲此會曰<lb/>
　以錮欒氏既逐之又錮之入春秋以來大夫奔而極<lb/>
　其所往未有若此之甚者也爲平公者人非木石亦<lb/>
　當詢之於衆曰欒盈其有罪乎爲無罪乎黄淵箕遺<lb/>
　靖邴爲可殺乎爲不可殺乎乃以一人之讒毁空一<lb/>
<pb n="14b"/>
　國之良士曽不問其罪狀之何若君之不君有若晉<lb/>
　平者乎左傳謂是會也齊侯不敬齊之叛晉此其端<lb/>
　也蓋有所侮而後動<lb/>
十一月庚子<hi>公榖書</hi>孔子生<lb/>
二十有二年春王正月公至自會<lb/>
夏四月<lb/>
秋七月辛酉叔老卒<lb/>
冬公會晉侯齊侯宋公衞侯鄭伯曹伯莒子邾子薛伯<lb/>
<pb n="15a"/>
杞伯小邾子于沙隨公至自會<lb/>
　案左傳亦以錮欒氏也盈奔楚自楚適齊晉人恐其<lb/>
　爲齊用復爲此會以重錮之明年欒氏入于曲沃齊<lb/>
　納之也及秋齊侯大出師伐晉專爲欒氏故二會之<lb/>
　錮錮何益哉楚巫臣以罪奔晉子反請以重幣錮之<lb/>
　楚子曰止彼若能利國家雖重幣晉將可乎若無益<lb/>
　於晉晉將棄之何勞錮焉此士匄自治其私晉平爲<lb/>
　之會諸侯者再視楚共有愧多矣<lb/>
<pb n="15b"/>
楚殺其大夫公子追舒<lb/>
　追舒爲令尹寵觀起未益禄而有馬數十乗楚人患<lb/>
　之殺追舒而轘觀起楚之用刑亦慘矣罪未至死故<lb/>
　稱國以殺是時中國無政晉齊魯衞之大夫皆竊主<lb/>
　之權漸不可制而楚人猶能控御臣下令尹以罪而<lb/>
　死者相踵春秋之書之抑楚之太甚奬晉之不及垂<lb/>
　戒於後耳使晉君能施此刑於范匄父子及諸不軌<lb/>
　之人則晉其庶幾乎<lb/>
<pb n="16a"/>
二十有三年春王二月癸酉朔日有食之<lb/>
三月己巳杞伯匄卒<lb/>
夏邾畀我來奔<hi>義已見二十一年庶其來奔</hi>
　畀我者庶其之黨也魯既受庶其與其二邑復納其<lb/>
　叛人天王不問方伯無討春秋再書三書責魯也責<lb/>
　晉也三叛無討見晉不綱魯之强臣得以肆行而無<lb/>
　忌也<lb/>
葬杞孝公<lb/>
<pb n="16b"/>
陳殺其大夫慶虎及慶寅陳侯之弟黄自楚歸于陳<lb/>
　導陳侯以叛晉即楚者二慶也奔母弟黄于楚者亦<lb/>
　二慶也今二慶以陳叛楚人討而殺之納黃于陳二<lb/>
　慶之誅黃之復楚皆專之春秋書法如此若陳人之<lb/>
　自殺之自復之不與楚人以專制中國也<lb/>
晉欒盈復入于晉入于曲沃<lb/>
　春秋有一書而見二義者欒盈復入之類是也盈挾<lb/>
　齊之援復入于晉將不利於宗國非晉臣矣春秋猶<lb/>
<pb n="17a"/>
　書晉欒盈復入于晉一以明君臣之分而討之亦閔<lb/>
　欒氏爲晉國世臣未遽絶之于晉耳宋魚石挾楚之<lb/>
　援入于彭城非宋臣矣而春秋猶書宋魚石入于彭<lb/>
　城正與此同例然皆不以叛書以其始本無罪爲華<lb/>
　元士匄所陷以至此極猶有可原之情也及其興曲<lb/>
　沃之甲犯國之都與其君敵春秋於是始誅絶之書<lb/>
　晉人殺欒盈<lb/>
秋齊侯伐衞遂伐晉<lb/>
<pb n="17b"/>
　齊侯伐衞遂伐晉伐衞猶可伐晉甚矣目齊侯書遂<lb/>
　伐以著齊光之不韙亦以見晉無政有以召齊之侮<lb/>
　也或曰齊光之爲是伐以報平隂之役辭曰修先君<lb/>
　之怨春秋之不與何哉曰光固齊靈之賊也簒父得<lb/>
　國其罪當討前日預於會愚謂晉人當聲其罪而執<lb/>
　之明正典刑而晉不能也靈之怨非光之所可復也<lb/>
　然則晉所以召侮於齊者何哉欒盈本無罪范匄父<lb/>
　子以其私憾譖而逐之爲兩會以錮之齊光覩其政<lb/>
<pb n="18a"/>
　亂輔盈以讎匄實有所侮而動也然輔人之臣以敵<lb/>
　其君名之不正言之不順豈惟不能有濟禍罰踵之<lb/>
　矣<lb/>
八月叔孫豹帥師救晉次于雍榆<lb/>
　救一也而例或不同未可以槩觀也前此楚伐鄭而<lb/>
　晉救之以大拯小救之善者也如狄救齊楚救鄭之<lb/>
　類則强暴之救同惡視中國之救同盟不得同也今<lb/>
　晉人以霸國而受兵魯出師以援之事非至於甚急<lb/>
<pb n="18b"/>
　而春秋遽書救者譏晉無政召侮而失霸也此救之<lb/>
　一字隨事而在不可例觀也晉爲盟主數世自秦楚<lb/>
　之外未有興兵伐晉深入其國耀武而徐還如此役<lb/>
　者雖未能敝晉而爲晉之恥亦甚矣國必自伐然後<lb/>
　人伐之豈不信哉救而書次言力不足姑具文而往<lb/>
　以自結於盟主亦譏也<lb/>
己夘仲孫速卒<hi>孟莊子也</hi>
冬十月乙亥臧孫紇出奔邾<lb/>
<pb n="19a"/>
　季宿之納邾盜也臧孫紇所與言者爲何如今乃以<lb/>
　媚道自結於季孫跡其所爲亦何以異於盜如紇者<lb/>
　亦截截善諞言者也季宿自亂已之嫡庶復亂人之<lb/>
　嫡庶又以是爲紇之罪而逐之紇固有罪宿之恣睢<lb/>
　不度抑亦甚矣<lb/>
晉人殺欒盈<lb/>
　自欒盈之奔春秋閔其無罪未遽絶之至是始書晉<lb/>
　人殺欒盈則以其挾齊光之援興曲沃之甲入絳都<lb/>
<pb n="19b"/>
　而與其君爲敵於是始明正其罪不繫之于晉而誅<lb/>
　之春秋豈輕加人以誅斥之戮哉是時晉比無賢君<lb/>
　羣下互相吞噬以兼併其爵邑亡同括者欒郤也而<lb/>
　欒郤之族未幾皆覆敗欒氏者士匄也而士匄之族<lb/>
　不再世而亦亡晉君昬愚無知縱臣下以覆人之族<lb/>
　而晉之宗社亦不能長矣春秋爲此事六見之特書<lb/>
　著晉國之亂從此始矣<lb/>
齊侯襲莒<lb/>
<pb n="20a"/>
　齊人伐晉曰以報平隂之役師猶有名也還自晉不<lb/>
　入襲莒無名之師也師出無名又爲盜竊之計潛行<lb/>
　以襲人書曰齊侯襲莒著爵而書襲賤其以大國之<lb/>
　君而行盜竊之事也<lb/>
二十有四年春叔孫豹如晉<lb/>
仲孫羯帥師侵齊<hi>孟孝伯</hi>
夏楚子伐呉<lb/>
　自鄭服於晉逮今幾年而楚不敢爭者呉爲之内懼<lb/>
<pb n="20b"/>
　也是時楚共既殞嗣子始立未遑與晉爭諸侯故鄭<lb/>
　得以從晉而無南顧之憂論者歸功晉悼之三駕可<lb/>
　謂不深識當時之事者矣今楚始復伐呉未幾又復<lb/>
　伐鄭蓋其嗣君漸更世故是以來耳<lb/>
秋七月甲子朔日有食之既<hi>義已見隱三年</hi>
　二十一年九月十月朔此年七月八月連月書日食<lb/>
　疏家引厯術謂古無連月告食之事以爲秦火以來<lb/>
　後人傳寫之誤其說謂交前十五度交後十五度並<lb/>
<pb n="21a"/>
　是食竟去交逺則日食少去交近則日食多正當交<lb/>
　則日食既若前月在交初一度日食則至後月之朔<lb/>
　日食猶在交之末度未出食竟月行天既匝來及於<lb/>
　日或可更食今七月日食既八月又食必無此理其<lb/>
　意以爲日食未有在交初一度二度者故以爲古無<lb/>
　連月日食之事然漢高祖三年文帝前三年日皆頻<lb/>
　食此皆秦火之後以爲傳寫之誤不可竊妄謂天度<lb/>
　有時而變常若執一定之律而忽無窮之變恐失春<lb/>
<pb n="21b"/>
　秋記災示警之意新唐書亦拳拳論及此此處無從<lb/>
　見之他日更當詳考<lb/>
齊崔杼帥師伐莒<lb/>
大水<lb/>
八月癸巳朔日有食之<lb/>
公會晉侯宋公衛侯鄭伯曹伯莒子邾子滕子薛伯杞<lb/>
伯小邾子于夷儀冬楚子蔡侯陳侯許男伐鄭<lb/>
　據傳會于夷儀將以伐齊以大水不克齊侯聞有晉<lb/>
<pb n="22a"/>
　師使陳無宇如楚乞師故楚子伐鄭以救齊諸侯還<lb/>
　救鄭或曰是役也晉伐齊楚伐鄭以救齊晉書會而<lb/>
　不書伐楚書伐而不書救何也曰齊晉楚皆有責也<lb/>
　齊光之始立事晉惟恐其不至平不能君政在羣下<lb/>
　光鄙而去之又從而伐之晉實有以自取乃爲此會<lb/>
　曰將以伐齊春秋不與也鄭事楚幾年矣楚人内困<lb/>
　於呉外懼於晉朝夕自救之不給鄭舎之而從晉豈<lb/>
　其獲已楚不能於晉乃伐鄭以救齊亦非春秋之所<lb/>
<pb n="22b"/>
　與也齊光知事晉之爲恥不思去晉而從楚事楚之<lb/>
　恥又甚於事晉尤非春秋之所與也故書㑹不書伐<lb/>
　不與晉以伐也書伐不書救不與楚以救也晉侯楚<lb/>
　子以下皆以爵書非爵也以見當時列㑹之君皆無<lb/>
　以大相逺也<lb/>
公至自會<lb/>
陳鍼宜咎出奔楚<lb/>
叔孫豹如京師<lb/>
<pb n="23a"/>
　左傳齊人城郟穆叔如周聘且賀城襄陵許氏曰自<lb/>
　宣九年仲孫蔑如京師其後五十餘年叔孫豹始再<lb/>
　往以罕書也自是不書聘王愚謂春秋此一書奬齊<lb/>
　也亦以愧晉齊莊雖無道猶知翊戴天子爲王城成<lb/>
　周晉主夏盟日尋干戈惟事鬭略未嘗以尊周爲意<lb/>
　春秋因豹如京師特爲之書奬齊而愧晉也<lb/>
大饑<lb/>
　穀梁曰五榖不升爲大饑是歲秋書大水冬復書大<lb/>
<pb n="23b"/>
　饑書災而書大災必有異於平常書饑而書大饑民<lb/>
　之流亡困躓亦必有異於平常襄公微弱强家用事<lb/>
　民政不講國無比年之蓄春秋書以譏之<lb/>
　<lb/>
　<lb/>
　<lb/>
　<lb/>
　春秋集傳詳説卷二十一<lb/>
</p>
<p>
</p>
  </div>
</body>
</text>
</TEI>
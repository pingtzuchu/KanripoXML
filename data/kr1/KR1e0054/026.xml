<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋集傳詳説卷二十六</head>
    <p>
<pb n="1a"/>
欽定四庫全書<lb/>
　春秋集傳詳説卷二十六　宋　家鉉翁　撰<lb/>
　　　昭公四<hi>敬王三年晉頃九年</hi>
二十有五年春叔孫婼如宋<lb/>
夏叔詣㑹晉趙鞅宋樂大心衛北宫喜鄭游吉曹人邾<lb/>
人滕人薛人小邾人于黄父<lb/>
　此為王室而㑹不書譏其無勤王之實也案左傳㑹<lb/>
　于黄父命諸侯輸粟于周期以明年納王卒不聞晉<lb/>
<pb n="1b"/>
　侯踵二文鄭虢勤王故事躬御戎馬展義王室晉之<lb/>
　不能亦甚矣而其事亦有不可同日而語者子頺子<lb/>
　帶之亂皆在惠襄踐位之後王位既定頺帶特為亂<lb/>
　耳亂而討之夫誰曰不然今悼敬之立皆在危疑之<lb/>
　秋特以太子母弟之故揆禮宜立劉單奉以為君而<lb/>
　中外未能盡孚也晉人至使士景伯涖問周故立于<lb/>
　乾祭而詢于介衆欲以知二立之當否衆論惟允乃<lb/>
　辭子朝不納其使晉尚然而況於海内之人乎劉單<lb/>
<pb n="2a"/>
　處此豈不謂之甚難乎主少國疑外無晉鄭虢三國<lb/>
　之援内有毛召尹三族之争後先五年更勝迭負使<lb/>
　劉單不能以宗社自任中事斂却則子朝之羽翼成<lb/>
　而敬王之位危矣論者猶以挾天子令諸侯少之愚<lb/>
　不知其說<lb/>
有鸜鵒來巢<lb/>
　公羊曰記異也非中國之禽宜穴而巢故書或曰鸜<lb/>
　鵒來巢事之細者必書何邪曰禽鳥逐氣而遷戾氣<lb/>
<pb n="2b"/>
　所至妖亦至焉魯之地素無鸜鵒今而有焉是隂類<lb/>
　之爽其常者也先儒以天津杜鵑而豫知曲學之禍<lb/>
　天下則春秋書鸜鵒來巢之意也<lb/>
秋七月上辛大雩季辛又雩<lb/>
　左傳曰再雩旱甚也公羊曰又雩者非雩也聚衆以<lb/>
　逐季氏也此以公孫于齊連文故言聚衆以逐季氏<lb/>
　雩不必用衆用衆所以戒武何事於雩<lb/>
九月己亥公孫于齊次于陽州<lb/>
<pb n="3a"/>
　或曰魯昭将討季氏子家以為不可既而果敗然則<lb/>
　季氏必不可討乎曰天下事固有必不可為者亦有<lb/>
　猶可為而不得不為者若魯昭之討季氏猶可為而<lb/>
　不得不為者也意如内專魯國之兵柄外交晉之强<lb/>
　大夫視簒弑猶覆手耳昭之討之實有不容己者徒<lb/>
　以所任非人是以致敗若謂其無故啓釁自取覆亡<lb/>
　則不然也曰否則将何如而可乎曰顧所任何如耳<lb/>
　意如雖恣睢不道而叔孫昭子剛毅挺特不與季孟<lb/>
<pb n="3b"/>
　同其歸趨魯國之望於是乎在使昭公推誠而任之<lb/>
　舉國而聼之則季氏之權可收也權可收則亦可討<lb/>
　也而公所與謀者皆左右親暱與季氏素為仇者志<lb/>
　在報復其私慮不及逺何以能濟子家懿伯雖魯之<lb/>
　賢公子未嘗預聞國事公将討季氏驟以語之子家<lb/>
　以為不可宜也蓋季氏當討而非郈孫公若公為侍<lb/>
　人柤所能討也由昭公所任非人是以取敗若曰政<lb/>
　在季氏久遂付之無可奈何而聼國事之日趨於下<lb/>
<pb n="4a"/>
　則非忠臣之言也故季氏當討非昭公所能討<lb/>
齊侯唁公于野井<lb/>
　書齊侯唁者再非與其能唁也譏其無救災恤患之<lb/>
　實也昭公自始即位季氏即閒之於晉五及河而不<lb/>
　得入及是失位去魯知晉人之不足仗故孫于齊次<lb/>
　于陽州深有望於齊侯之拯也而景公徒行虚禮之<lb/>
　唁今日取鄆明日圍成又明日為鄟陵之㑹卒不能<lb/>
　為公圖所以入非其力之不足誠不在焉故耳人以<lb/>
<pb n="4b"/>
　窮歸我我答之以偽如是更四寒暑髙張再唁禮意<lb/>
　頓衰幾欲麾而却之公乃之晉景之不仁甚矣<lb/>
冬十月戊辰叔孫婼卒<lb/>
　昭公之伐季氏也昭子如闞叔孫氏之司馬鬷戾帥<lb/>
　徒以助季氏而禦公孟氏繼之公徒奔敗鬷戾所為<lb/>
　也以傳考之蓋三家合其力以逐君昭子毅人也必<lb/>
　不與聞其議而家敎不行於司馬致其助亂此昭子<lb/>
　所以内慊祈死而即死胡不戮司馬以明己志更為<lb/>
<pb n="5a"/>
　公思所以為返國計乎嗟夫使斯人而不死與子家<lb/>
　共謀納公必不至遂殞于行天實為之謂之何哉春<lb/>
　秋繼公孫而書婼卒言婼之為公死也<lb/>
十有一月己亥宋公佐卒于曲棘<lb/>
　宋元公以魯昭故如晉卒于行春秋之書之録其有<lb/>
　討亂之心也齊晉二大國坐視季氏逐君恬不加恤<lb/>
　而元公乃能為魯昭特為此行将以其前日誅逐華<lb/>
　向者而誅魯之强家非天資明毅視天下之惡猶已<lb/>
<pb n="5b"/>
　之惡豈能及此晉頃齊景視此當有愧色据傳意如<lb/>
　嘗妻元公之女相與為姻婭而公毅然欲為魯討賊<lb/>
　不顧其私親尤人之所難此所以見録於春秋歟卒<lb/>
　于封内而猶地録之也<lb/>
十有二月齊侯取鄆<lb/>
　齊侯取鄆以居昭公春秋不書為公故取諱之也夫<lb/>
　以魯之君居魯之邑而鄆人不受命必待齊人為之<lb/>
　取之也此春秋所以諱也是時晉政已衰霸權未有<lb/>
<pb n="6a"/>
　所屬齊景有意修桓公之業當請命天王號召與國<lb/>
　納公于魯戮意如以示天下而霸政舉矣乃以取鄆<lb/>
　為首務姑塞已責前以此而誤燕今復以是而紿魯<lb/>
　勇於義者不爾也或謂春秋嘉其取鄆是故爵之此<lb/>
　目其人而貶之也奚其爵<hi>義又見三十一年取闞</hi>
二十有六年春王正月葬宋元公<lb/>
三月公至自齊居于鄆<lb/>
　居于鄆志公之失位也失位矣而猶書至書居所以<lb/>
<pb n="6b"/>
　存魯君而抑亂賊也自是每嵗書至書居凡五見焉<lb/>
　及鄆潰乃書公在乾侯亦所以存公而繫魯國臣民<lb/>
　之望也鄆魯境故書居乾侯晉地故書在胡文定乃<lb/>
　曰昭公出奔經書次于陽州見公于魯未絶而季氏<lb/>
　逐君為不臣及書齊侯取鄆則見公已絶於魯而逐<lb/>
　於季氏為不君吁論則髙矣而非春秋存公之本㫖<lb/>
　也君雖不君臣不可以不臣季氏既逐其君春秋又<lb/>
　從而絶之是逐君者無罪而君可絶也蓋次于陽州<lb/>
<pb n="7a"/>
　為公諱奔而亂臣之罪有不待誅斥而見矣然以自<lb/>
　孫自次為文者亦譏公有以自取也書齊取鄆見魯<lb/>
　君之失民心待强國之力而後得之非絶公也書公<lb/>
　居于鄆公在乾侯正所以存公于魯而繫臣民之心<lb/>
　而曰公已絶於魯而逐於季氏為不君無乃非聖人<lb/>
　書法之本㫖乎<lb/>
夏公圍成<lb/>
　成魯孟氏邑也而公用齊師以圍之圍之而得猶為<lb/>
<pb n="7b"/>
　不武圍之而不得其恥滋甚春秋書公圍成著公之<lb/>
　急近利而昧逺圖首禍者意如預於亂者孟氏為昭<lb/>
　公之計當貸畔徒以離季氏之黨今乃先以成為討<lb/>
　所以堅二家附賊之意而公無返國之日矣蓋齊人<lb/>
　取貨於季氏巧為此謀景與昭墮其計而不之悟<lb/>
秋公㑹齊侯莒子邾子杞伯盟于鄟陵<lb/>
　或曰衞獻公甫去國孫寗即立剽而預于㑹今魯昭<lb/>
　公雖失位而意如不復敢為已甚其猶有悔罪之意<lb/>
<pb n="8a"/>
　乎曰否以季氏平日之無忌憚亦何所不為而周公<lb/>
　魯公自樹立其國者典章猶在亂臣雖欲為孫甯之<lb/>
　所為勢有所不得也或以為齊景取鄆圍成㑹鄟陵<lb/>
　有以伐其無忌憚之謀是不然齊景儒而少斷予奪<lb/>
　制於臣下彼季氏固有以知其無能為奚憚焉今為<lb/>
　此㑹辭曰以公故亦藉是延引嵗月魯賄朝入齊師<lb/>
　夕旋用心不剛為善不勇故嬖倖之臣得以入其邪<lb/>
　說是行合三小國㑹且有盟欲何為哉魯君所以栖<lb/>
<pb n="8b"/>
　遲于鄆困躓于乾侯齊景之聲音笑貌有以誤之也<lb/>
　春秋備書以譏之<lb/>
公至自㑹居于鄆<lb/>
九月庚申楚子居卒<hi>平王也昭王立</hi>
冬十月天王入于成周<lb/>
　二十三年書天王居于狄泉尹氏立王子朝言王位<lb/>
　已定尹氏所立者簒而非正也至是書天王入于成<lb/>
　周尹召毛以王子朝奔楚言王入而朝出以一入一<lb/>
<pb n="9a"/>
　出而辨内外明正簒春秋所以存周也不書京師而<lb/>
　書成周京師以衆大言成周以朝廷言敬王由狄泉<lb/>
　而成周故書法謹嚴若此或曰狄泉在王城之内王<lb/>
　未嘗出也而書天王入于成周何歟曰成周者王者<lb/>
　之居朝廷所在也自朝廷而言則狄泉為外書入所<lb/>
　以奠王於位也始書王室亂著亂之始至此書入著<lb/>
　亂之平入王于周而諸夏始有所宗矣嗟夫劉單二<lb/>
　子之所遇亦難矣乎當王猛之始立二子以王出入<lb/>
<pb n="9b"/>
　難矣而未甚也及王猛立未幾而卒又立其母弟名<lb/>
　體未白中外猶疑二子獨以身而當之存亡安危繫<lb/>
　於一髮不謂之甚難可乎當周之既衰大臣以宗社<lb/>
　自任若劉單者幾人哉春秋始書劉單以王猛居于<lb/>
　皇以王猛入矜其所遇之難所任之重書以與之非<lb/>
　責之也及是書天王居于狄泉天王入于成周不言<lb/>
　劉單之以之所以正嗣王之名體釋劉單之重權以<lb/>
　為時當艱難則當自任以天下之重而不為嫌王位<lb/>
<pb n="10a"/>
　既定則當退安人臣之分而思所止前後書法輕重<lb/>
　抑揚皆出聖人之特筆其垂法示後之意深矣杜元<lb/>
　凱謂敬王繼子朝之亂自王城徙下都下都者瀍水<lb/>
　東也傳不見有徙都之明文蓋王城者洛陽城也前<lb/>
　此王猛雖入于洛城與子朝分東西而處今子朝遁<lb/>
　去敬王乃得奠王位正朝廷之體故言入于成周王<lb/>
　城槩洛都而言成周以朝廷而言初無徙都之事大<lb/>
　率王城成周乃京師之異名入于王城未能正天子<lb/>
<pb n="10b"/>
　之位故曰入于王城既正天子之位即云成周入于<lb/>
　成周正王位也<hi>義又見三十二年城成周</hi>
尹氏召伯毛伯以王子朝奔楚<lb/>
　劉單之以王猛以之正者也以居于皇以入于王城<lb/>
　春秋矜其難而許之以大臣之節尹召之以王子朝<lb/>
　以之不以正者也故其立書立其奔書奔立之罪之<lb/>
　也立之而又挾與俱奔春秋所以誅也此書法一以<lb/>
　字在劉單則為襃在尹召則為誅特以其所輔者正<lb/>
<pb n="11a"/>
　與不正而已苟立之正者謂其挾天子以令諸侯而<lb/>
　責其專廢立則立之不正者又何以加之罪乎奔義<lb/>
　己見成十二年周公出奔言周之簒賊楚不當受也<lb/>
二十有七年春公如齊公至自齊居于鄆<hi>義己見前公居于鄆</hi>
夏四月吳弑其君僚<hi>公子光弑之光即闔廬</hi>
　弑僚者公子光也而稱國以弑何哉吳讓國也僚獨<lb/>
　不讓以是召亂故稱國以弑此稱國以弑之變例也<lb/>
　吳雖越在蠻夷猶有太伯之風壽夢之子長諸樊欲<lb/>
<pb n="11b"/>
　以位而讓其季弟札為其序在季乃以授之次弟餘<lb/>
　祭将使餘祭授之夷末夷末授之季子夷末未終季<lb/>
　子逃而去之則夷末當以授之諸樊之子則光也夷<lb/>
　末負長兄之夙約而私以與其子僚之立雖有父命<lb/>
　實乃簒也於是光弑僚而代之光雖有弑君之罪而<lb/>
　位乃其位故春秋略弑賊之名氏併見夷末父子取<lb/>
　非其所當有其著義甚明也烏乎以此垂訓猶有受<lb/>
　位於其兄而殺其兄之子併及其弟而以天位私於<lb/>
<pb n="12a"/>
　其子者豈不痛哉<lb/>
楚殺其大夫郤宛<lb/>
　此讒人費無極所為也楚平事䖍而弑䖍立比而弑<lb/>
　比懼羣下之圖已爾費無極使之伺察羣臣自太子<lb/>
　以下國中之良無得免者昭王繼之猶不悟其姦郤<lb/>
　宛又以是死殺無罪之大夫且夷其族楚是以有入<lb/>
　郢之禍<lb/>
秋晉士鞅宋樂祁犂衛北宫喜曹人邾人滕人㑹于扈<lb/>
<pb n="12b"/>
　是㑹也據左傳令諸侯戍周且將納公范鞅取貨於<lb/>
　季氏辭小國而以難告愚謂戍周王事也不當與魯<lb/>
　事俱出令納公霸討也不當與王事俱㑹諸侯晉比<lb/>
　無賢君權移于强族之大夫既不能翊成周之危復<lb/>
　不能拯魯君之困姑合二事以為㑹誠不在也亦徒<lb/>
　具文而已矣春秋於晉宋衛三大夫皆名以序之言<lb/>
　其罪之有在也宋衛之君銳意納公而祁犂北宫為<lb/>
　士鞅惡言所怵逡廵引還此所以皆在可責三小國<lb/>
<pb n="13a"/>
　無能有為故皆人之人之者微之也嗟夫齊景為鄟<lb/>
　陵之盟而梁丘入季氏之錦晉頃為扈之㑹而士鞅<lb/>
　納季氏之貨二君懵然無所知以為魯之休戚無闗<lb/>
　於我孰知田常韜禍於齊六卿伏憂於晉厝火積薪<lb/>
　不悟抑亦愚矣使二君能為魯討賊亦足以讋内盜<lb/>
　之膽而齊晉之祚猶可延也<lb/>
冬十月曹伯午卒<lb/>
邾快來奔<lb/>
<pb n="13b"/>
　邾庶其畀我來奔季孫宿始納之今邾快又來奔意<lb/>
　如復納之宿意如世濟其凶不君其君又誘人之臣<lb/>
　使之叛其君而已為之逋逃主罪可勝誅乎夫快邾<lb/>
　之賤者不足録也春秋所以録之而無所遺誅季氏<lb/>
　之無君也是時公孫于齊居于鄆諸侯之人莫不切<lb/>
　齒季氏之逐君意如乃待討之人略不知戒懼納諸<lb/>
　叛人以濟厥父之惡三十一年黒肱以濫來奔復受<lb/>
　之而不疑推其無忌憚之心亦何所不至故春秋書<lb/>
<pb n="14a"/>
　納叛人書叛人以地來非誅叛人實誅季氏也<lb/>
公如齊公至自齊居于鄆<lb/>
二十有八年春王三月葬曹悼公<lb/>
公如晉次于乾侯<lb/>
　自公孫于齊次于陽州繼書公居于鄆者凡四公在<lb/>
　乾侯者凡五如齊者三如晉者再皆出於聖人之特<lb/>
　筆所以存公于魯而繫臣民之望正季氏無君之戮<lb/>
　亦以大責天下方伯連帥而不能為魯討賊者也舊<lb/>
<pb n="14b"/>
　史乃魯人諂季氏之史著公之罪絶公於魯豈能拳<lb/>
　拳屢書以存公為事以為因魯史之舊文者過矣書<lb/>
　公如晉次于乾侯責晉也齊不能納公猶能致其恤<lb/>
　患之文至晉則拒而不受晉尚謂盟主乎厥後六卿<lb/>
　敢于分晉葢其所由來者漸矣<lb/>
夏四月丙戌鄭伯寧卒<lb/>
六月葬鄭定公<lb/>
秋七月癸巳滕子寧卒<lb/>
<pb n="15a"/>
冬葬滕悼公<lb/>
二十有九年春公至自乾侯居于鄆<lb/>
齊侯使髙張來唁公公如晉次于乾侯<lb/>
　野井之唁虚禮也鄆之取成之圍鄟陵之㑹虛惠也<lb/>
　公猶朝夕立於齊庭而弗悟及飲公酒使宰獻而請<lb/>
　安公於是始悟其卑已至是髙張來唁稱主君以致<lb/>
　命比公於大夫公始去之而之晉其去亦已後矣嗟<lb/>
　夫晉之諸大夫亦齊之梁丘據晉頃之懦而無立視<lb/>
<pb n="15b"/>
　齊景有過之無不及焉去齊而之晉去晉而復適諸<lb/>
　侯必無有為魯君討賊者矣此春秋之叔世降而愈<lb/>
　下桓文之轍跡埽地無餘豈惟魯之病之舉天下之<lb/>
　人皆病之矣<lb/>
夏四月庚子叔詣卒<lb/>
秋七月<lb/>
冬十月鄆潰<lb/>
　鄆之潰季氏為之也季氏閒公如乾侯誘其民使之<lb/>
<pb n="16a"/>
　潰而歸已春秋之書之誅季氏也論者多歸咎昭公<lb/>
　之失民愚曰不然昔司馬氏以簒竊之餘過江百年<lb/>
　而民之思晉者如舊魯以周公魯公之遺澤豈不足<lb/>
　以固結其民昭公在鄆曽幾何時而百姓忍於叛而<lb/>
　去之此季氏凶威之所脅非民之罪也亦不可以此<lb/>
　盡責其君<lb/>
三十年春王正月公在乾侯<lb/>
　榖梁曰存公也或曰前此居于鄆嵗首不書公在今<lb/>
<pb n="16b"/>
　而書之何邪曰鄆魯鄆也公猶在魯之境内是故嵗<lb/>
　首不書必如齊如晉至而後書如公之至於國中也<lb/>
　今鄆為賊臣所誘以去公露居齊晉之間於是嵗首<lb/>
　始書公在乾侯不與季氏以頒朔也嵗序更新吾君<lb/>
　失守宗祧越在他國之境書公在乾侯若公之猶在<lb/>
　國中也所以敎天下後世為人臣者當國家多難人<lb/>
　主播遷常如威顔之咫尺其上盜賊亂竊不能為之<lb/>
　移奪夫然後無愧於人臣之常分<lb/>
<pb n="17a"/>
夏六月庚辰晉侯去疾卒<lb/>
秋八月葬晉頃公<hi>定公立</hi>
冬十有二月吳滅徐徐子章羽奔楚<lb/>
　徐介于中國東陲之閒桓公之霸也嘗為中國用非<lb/>
　楚之與國吳闔廬既弑其君又怨徐人之納亡公子<lb/>
　以是伐而滅之吳實無道與王僚之滅巢其事異矣<lb/>
　書滅徐貶也徐子章羽不能死以守逆而求免焉凡<lb/>
　國滅而奔者不名徐子以名書為其不能死社稷而<lb/>
<pb n="17b"/>
　逆吳奔楚僅為偷生計耳<lb/>
三十有一年春王正月公在乾侯<lb/>
季孫意如㑹晉荀躒于適歴<lb/>
　意如魯之賊臣也晉人欲伸其霸討乃先與之為此<lb/>
　㑹春秋之書之責晉也誅荀躒也晉自悼公因羣卿<lb/>
　而得國好惡予奪悉出羣下孫林父逐君立君身負<lb/>
　天下之大惡悼既不能討乃更列之於㑹直置其君<lb/>
　而不復顧自是以來諸侯之大夫不復知有君犯上<lb/>
<pb n="18a"/>
　作亂益無所憚重以平昭頃庸弱相繼晉遂失霸失<lb/>
　其所以維持世道之具也若季氏者自宿及意如外<lb/>
　交晉大夫倚以為援專制魯國怙亂逐君魯昭在外<lb/>
　六七年晉人復以奨林父者而奨意如悼實啓之晉<lb/>
　定公者不知其何如主傳謂其将以師納公其亦有<lb/>
　志於名分者范鞅荀躒復從而沮止之意如魯之罪<lb/>
　人晉将伸其霸討躒也乃與之為㑹既㑹之而後與<lb/>
　俱見公黨亂臣而抑其君昭公之辭愈無以自伸卒<lb/>
<pb n="18b"/>
　死于行矣愚每謂春秋䧏為戰國始於晉悼成於平<lb/>
　昭極於頃定名分埽地國與之俱悼實始之夫既亂<lb/>
　人之君臣已之君臣亦從而俱亂悼何以辭其責讀<lb/>
　春秋者惑於左氏之浮辭譽悼過其實不得不辨<lb/>
夏四月丁巳薛伯榖卒<lb/>
晉侯使荀躒唁公于乾侯<lb/>
　晉頃為扈之㑹将謀納公沮於范鞅晉定始立即欲<lb/>
　以師納公沮於荀躒荀范惟貨是徇而二公不能斷<lb/>
<pb n="19a"/>
　以已意赫然發憤召㑹諸侯與俱問意如之罪非其<lb/>
　力之不足權移於下動為所制有志不獲伸也或曰<lb/>
　意如之往乾侯也子家子勸公與之俱歸衆從者持<lb/>
　不可是時意如身至乾侯既伏其罪公可以歸乎曰<lb/>
　此躒意如之本謀也公在外請於一二大國猶将有<lb/>
　討一歸魯國則意如掌握中物雖歸不能君矣傳載<lb/>
　子家所以告其君者乃曰一慙之不忍終身慙乎夫<lb/>
　以一乗入於魯死生禍福皆制于賊臣是豈特一慙<lb/>
<pb n="19b"/>
　而已矣以慙而歸尚可得而歸乎此魯史諂辭未必<lb/>
　果出於子家<lb/>
秋葬薛獻公<lb/>
冬黒肱以濫來奔<hi>義己見襄二十一年昭五年</hi>
　邾庶其莒牟夷邾黒肱以地來奔左傳所謂三叛人<lb/>
　名者也黒肱不書邾闕文也賤而書名所重在地此<lb/>
　傳者之說愚謂春秋有書名以著其節者有書名以<lb/>
　著其罪者以地叛君惡之大者故書名去族以正其<lb/>
<pb n="20a"/>
　罪非重地也正其以地叛君之罪也不以叛書為魯<lb/>
　諱也左傳謂或求名而不得或欲蓋而名章以齊豹<lb/>
　殺公孟春秋書盜為求名而不得三叛人以地來奔<lb/>
　為欲蓋而名章豹志於為亂本無求名之心三叛人<lb/>
　以地來奔彼固不求其名蓋春秋書名以正其罪耳<lb/>
　然是二言者實有得于春秋用法之意在當時固有<lb/>
　求名而不得欲蓋而名章者矣如宋督從君于死而<lb/>
　不與之以死節之名求名而不得名之類也趙盾預<lb/>
<pb n="20b"/>
　弑其君欲避首惡之名而卒麗于首惡之罪欲蓋而<lb/>
　名章者也此類甚多不悉舉乃若公羊所紀邾婁叔<lb/>
　術之事謂春秋通濫為國以存賢者之後齊東野人<lb/>
　語耳姑置<lb/>
十有二月辛亥朔日有食之<lb/>
三十有二年春王正月公在乾侯<lb/>
取闞<lb/>
　杜氏謂在乾侯遣人誘闞而取之不用師徒闞者魯<lb/>
<pb n="21a"/>
　羣公墓之所在公不得奉宗廟祭祀迨今六年因謁<lb/>
　闞遂入之先公墳墓所在而以取書志賊臣拒命公<lb/>
　欲入而不能得至用衆以取之耳前書取鄆圍成此<lb/>
　書取闞皆所以著賊臣據國拒君之罪屢書特書皆<lb/>
　致其討於季氏也<lb/>
夏吳伐越<lb/>
　此著吳越之迭為盛衰也吳方抗衡荆楚睥睨中夏<lb/>
　而越己議其後矣自是吳楚越鼎立不相為下乃中<lb/>
<pb n="21b"/>
　國自治之嵗月而齊晉二大國皆為强臣所操葢自<lb/>
　是而後天下之患在强臣矣<lb/>
秋七月<lb/>
冬仲孫何忌㑹晉韓不信齊髙張宋仲幾衞世叔申鄭<lb/>
國參曹人莒人薛人杞人小邾人城成周<lb/>
　此諸侯之大夫奉王命而城成周霸政之僅克舉者<lb/>
　也榖梁曰天子微諸侯不享覲天子之在者惟祭與<lb/>
　號故諸侯大夫相帥以城之變之正也義盡於此諸<lb/>
<pb n="22a"/>
　儒之論有以為貶者恐未然也蓋京師之與成周皆<lb/>
　尊名也自周家盛時已有成周之號髙郵孫氏乃云<lb/>
　不書京師所以見王室之衰同於列國此以王風黍<lb/>
　離降從國風之説詩春秋取義不同不必强求其合<lb/>
　春秋之作主於尊王諸侯城成周亦人臣職分之所<lb/>
　當為夫豈以是故而同周於列國乎或曰一京師也<lb/>
　而春秋所書曰王城曰成周曰京師何歟曰自諸夏<lb/>
　尊天子而言謂之京師自天子臨制萬國而言謂之<lb/>
<pb n="22b"/>
　王城自朝廷百官王宫宗廟所在而言謂之成周隨<lb/>
　所施而當京師王城成周一而已矣似非襃貶之所<lb/>
　在或又謂瀍水東為下都敬王既定子朝之亂遷都<lb/>
　瀍東是為成周前已辨之敬王遷都傳家初無明文<lb/>
　成周者京師之異名何下都之有哉<lb/>
十有二月己未公薨于乾侯<lb/>
　昭公習於周旋揖讓之儀當時有以為知禮者而在<lb/>
　喪不慼娶同姓而不以為嫌大本不立浮文雖勝於<lb/>
<pb n="23a"/>
　禮何有哉乃若忿季氏之專魯思欲一創治之固人<lb/>
　君當為之分以是為過則不然也當是時宋之華向<lb/>
　魯之意如皆世大夫盤錯而不可治者宋元討之而<lb/>
　克宋以無事魯昭討之而不克坐是失國出奔終於<lb/>
　不復蓋有幸不幸存焉二君中才庸主初無以大相<lb/>
　逺也又以後世之事而言髙貴鄉公之討司馬昭元<lb/>
　魏敬宗之戮爾朱榮與後周髙祖之誅宇文䕶皆奮<lb/>
　自獨斷不謀之臣下彼非不知其事甚難有濟與否<lb/>
<pb n="23b"/>
　而迫於宗社之存亡死有不避後周討之而克天也<lb/>
　元曹以是殞厥身蓋亦有幸不幸存焉故君子不以<lb/>
　成敗論事使昭公能正身端本委任忠賢不與近習<lb/>
　小人共其謀慮季氏猶可耡也必謂意如秉政數世<lb/>
　有臣有民徑欲置之不問則非為人子孫纘祖承家<lb/>
　之道也愚觀夫子平日言論與春秋始終書法于昭<lb/>
　公之討季氏尚有取焉蓋深責晉人之奨亂臣而抑<lb/>
　其君使昭公至于此極也胡氏謂書圍成書取鄆為<lb/>
<pb n="24a"/>
　絶昭公于魯吾不知其説<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋集傳詳説卷二十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋集傳詳說卷二十五</head>
    <p>
<pb n="1a"/>
欽定四庫全書<lb/>
　春秋集傳詳說卷二十五　宋　家鉉翁　撰<lb/>
　　　昭公三<hi>周景王二十年晉頃公元年</hi>
十有七年春小邾子來朝<lb/>
夏六月甲戌朔日有食之<lb/>
　莊二十五年六月辛未朔日食鼓用牲于社左傳云<lb/>
　惟正陽之月慝未作日食用幣伐鼓以是月非正陽<lb/>
　之月不當舉正陽之禮則此月乃夏正之六月無疑<lb/>
<pb n="1b"/>
　矣至是六月甲戌朔日食傳乃載太史之言以此六<lb/>
　月為正陽之月請用幣與莊二十五年所言如出兩<lb/>
　人之手以是知左傳雜引諸說初無一定之論後人<lb/>
　惑於左氏不根之言而廢春秋經世之法此病甚大<lb/>
　不可以莫之辨也蓋春秋自中世以後平桓僖而降<lb/>
　王政益壞厯紀廢缺積不頒朔於諸侯夏國之人莫<lb/>
　知適從如綘老之年虢童之謡與今兹魯太史叔孫<lb/>
　昭子季孫意如各執一説莫能相下由厯紀壞亂閏<lb/>
<pb n="2a"/>
　法不修時序紛錯有以使之然爾太史氏既知過分<lb/>
　而未至為正陽之月則正陽當在首夏今乃指其所<lb/>
　謂秋者為夏四時可屢變乎四時可變何分至之有<lb/>
　哉此一節左氏之子孫門人假異説以符合隐元年<lb/>
　書周正之誤誣矣<lb/>
秋郯子來朝<hi>郯己氏少皥之後</hi>
　傳言郯子來朝叔孫昭子問以少皥氏鳥名官何故<lb/>
　郯子曰吾祖也我知之黄帝以雲紀炎帝以火紀共<lb/>
<pb n="2b"/>
　工以水紀太皥以龍紀少皥以鳳紀自顓頊以來乃<lb/>
　為民師而命以民事仲尼聞之見於郯子而學焉告<lb/>
　人曰天子失官學在四夷按孔子之意不過謂當時<lb/>
　言周魯俱衰典章闕壞而逺方小國之君乃知前古<lb/>
　官名之㳂革蓋録之也所謂夷者如孟子所謂舜為<lb/>
　東夷之人文王為西夷之人為言逺也或者遂以郯<lb/>
　為夷國失之矣<lb/>
八月晉荀吳帥師滅陸渾之戎<lb/>
<pb n="3a"/>
　胡文定曰林父之於潞氏士㑹之於甲氏荀吳之於<lb/>
　陸渾皆滅之也而林父士㑹稱人荀吳舉其名氏何<lb/>
　哉内外當别陸渾密邇王室非所以别内外荀吳滅<lb/>
　之與闢土服逺以圖富强者異以為春秋無貶愚以<lb/>
　為書名氏書滅謂之非貶不可僖二十五年秦晉遷<lb/>
　陸渾之戎于伊川蓋以二强國之力廹而遷之非戎<lb/>
　人侵犯王略自外而竊居於内也先是楚伐陸渾春<lb/>
　秋謂其侵逼王畿書以惡之陸渾甚㣲寄跡内地厯<lb/>
<pb n="3b"/>
　嵗滋久不聞為王室患而荀吳忽用詐計謬言有事<lb/>
　于雒而襲滅其國惨矣若謂其貳於楚則中國諸侯<lb/>
　莫不皆貳晉實使之何獨於陸渾而有伐蓋晉之為<lb/>
　政者利其富饒襲而取之春秋所深惡也趙木訥更<lb/>
　云荀吳有肅清中原之功夫憑陵中夏者楚也晉斂<lb/>
　手下氣而不敢問乃以滅陸渾為肅清中原不亦誣<lb/>
　乎或曰則将存之乎曰徙而逺之不使近王畿其可<lb/>
　矣滅無罪之國焉得無貶<lb/>
<pb n="4a"/>
冬有星孛于大辰<lb/>
　公羊曰彗也其言于大辰何在大辰也大辰者何大<lb/>
　火也大火為大辰伐為大辰北辰亦為大辰何以書<lb/>
　記異也左傳曰孛于大辰西及漢北辰者是為天極<lb/>
　天之中也帝座居之妖氣孛辰為變大矣若為心為<lb/>
　伐亦除舊布新之象申湏梓慎裨竈以為兆諸侯之<lb/>
　火災其言雖中亦巧發善億未為真知天者也後五<lb/>
　年王室亂劉單立王猛尹召以子朝簒或是其應<lb/>
<pb n="4b"/>
楚人及吳戰于長岸<lb/>
　榖梁曰進楚子故曰戰此以書一人字之故謂春秋<lb/>
　進楚殆不然歟吳之書吳楚之書人有自來矣非始<lb/>
　進始貶於此日也吳之志常在於輔翊中國楚之志<lb/>
　常在於憑陵諸夏春秋毎有取於吳為中國而録之<lb/>
　耳今戰于長岸傳以為吳伐楚大敗不書敗録其向<lb/>
　内之心也以其為兵首故書吳<lb/>
十有八年春王三月曹伯湏卒<lb/>
<pb n="5a"/>
夏五月壬午宋衛陳鄭災<lb/>
　公羊曰異其同日俱災也外異不書此何以書為天<lb/>
　下記異也愚謂火災未足為孛之應也當時知天象<lb/>
　者以星孛之後繼之四國之火往往傅㑹而為之説<lb/>
　豈知星孛之應逺者十年近者數嵗示人以象使之<lb/>
　知所警懼安可指一事之偶應而遂謂上天譴告止<lb/>
　於是而已哉是時諸夏亂亡已兆世卿强族脅制其<lb/>
　上胥為不軌周室寖微大亂将作春秋降為戰國此<lb/>
<pb n="5b"/>
　其兆也夫豈四國火災之謂歟申湏梓慎裨竈之言<lb/>
　在後世則為䛕将使人主以火災塞天變無復恐懼<lb/>
　修省之實矣<lb/>
六月邾人入鄅<hi>併見下宋伐邾</hi>
秋葬曹平公<lb/>
冬許遷于白羽<lb/>
　成十五年許遷于葉是後以葉為都昭九年遷于夷<lb/>
　傳又謂楚靈嘗徙之于荆平王復之為葉今又遷白<lb/>
<pb n="6a"/>
　羽蓋五遷矣昔齊桓公遷邢及衞不惟遷之而又有<lb/>
　以存之衞文公亦能勤儉苦節以自强其國至是猶<lb/>
　存今許五遷而國益危傳謂葉為楚地楚人以晉鄭<lb/>
　方睦恐以是召冦廹而遷之自是又遷容城不二十<lb/>
　年許為鄭所滅楚固大不義許棄中國而從于楚卒<lb/>
　以是亡其亦有以自取矣<lb/>
十有九年春宋公伐邾<lb/>
　凡書爵而書侵伐者多貶此繼邾人入鄅而書宋公<lb/>
<pb n="6b"/>
　伐邾則與宋公之能討有罪也是時晉已失霸强陵<lb/>
　弱大侵小莫之或禁邾蕞爾小國間鄅人之不備襲<lb/>
　入其國執其君據有其土晉不能治而宋治之伐邾<lb/>
　盡歸鄅俘春秋以是故襃<lb/>
夏五月戊辰許世子止弑其君買<lb/>
　趙盾之弑其君許世子止之弑其父傳者比而言之<lb/>
　事實霄壤黒白之不同也盾秉政穿弑靈公盾亡不<lb/>
　越境反不討賊史臣歸其罪於盾宜也若許止則異<lb/>
<pb n="7a"/>
　於是父非不慈於其子子非失愛於其父非若楚商<lb/>
　蔡般逞廢黜之憾而成滔天之惡也而春秋何至加<lb/>
　以弑君之罪乎聖人秉法至公而存心忠厚一不嘗<lb/>
　藥而遂坐以弑君之罪必無是也歐陽子嘗論及斯<lb/>
　事以操刃而殺與不躬進藥進而不嘗三者坐當殊<lb/>
　科深有疑於傳家之說而胡文定不以為然愚謂聖<lb/>
　人之修春秋多因舊史之所已書而加以筆削趙盾<lb/>
　許世子之弑蓋皆舊史已書聖人因之而不改所以<lb/>
<pb n="7b"/>
　垂法於後世也有如許止之事意當時有疑其為弑<lb/>
　者魯史得之傳聞著之於䇿聖人修經因舊史而不<lb/>
　之革使夫為人臣為人子者謹於視膳嘗藥之事不<lb/>
　敢以易心臨之所以垂事親之法夫豈謂不嘗藥者<lb/>
　可坐以弑君之罪乎是故書弑於前復書葬于後公<lb/>
　羊曰書弑是君子之聽止也書葬是君子之赦止也<lb/>
　春秋之法賊不討不書葬今書弑書葬明止本無弑<lb/>
　罪因侍疾不謹以陷于大惡公羊兩言盡之矣若夫<lb/>
<pb n="8a"/>
　孟子所謂兼愛之無父為我之無君此以言異端之<lb/>
　學末流之弊必至於此胡氏持以證春秋用法之意<lb/>
　其不得同歟蓋傳所謂春秋無將將而必誅者為其<lb/>
　有欲弑之心而其事未成如公子牙慶父之所為是<lb/>
　其事也夫豈非弑而目之曰弑如後儒之擬議春秋<lb/>
　者乎蓋魯史官因一時之傳聞加止以弑君之罪是<lb/>
　時夫子年已長得之親見聞既因魯史而書弑于前<lb/>
　復以身所見聞而書葬于後皆所以垂訓示後與趙<lb/>
<pb n="8b"/>
　盾弑君大不可同日語矣胡氏解春秋每每拈起意<lb/>
　誅二字謂止有忽君父之心以為簒弑之萌故加以<lb/>
　大惡而不得辭此鞅斯腹誹之誅流毒至於漢而未<lb/>
　已其非春秋垂訓之本㫖與蘇潁濵又引律文和御<lb/>
　藥不如法者死此必非堯舜三代之法尤不可以證<lb/>
　春秋學者於歐陽公之言胡文定蘇潁濵之説願加<lb/>
　深思以求聖人之意<lb/>
己卯地震<lb/>
<pb n="9a"/>
秋齊髙發帥師伐莒<lb/>
冬葬許悼公<lb/>
　義已見上榖梁釋書葬之義曰許世子止不知嘗藥<lb/>
　累及許君其意謂不授子以師傅使不知嘗藥之義<lb/>
　故累及之此論雖正然春秋所以書弑書葬如公羊<lb/>
　之說而已矣或曰蔡般之弑景與許止之弑悼皆書<lb/>
　葬同乎否乎曰其弑異其葬烏得而同<lb/>
二十年春王正月<lb/>
<pb n="9b"/>
夏曹公孫㑹自鄸出奔宋<lb/>
　公羊曰奔未有言自者此其言自何畔也畔則曷不<lb/>
　言其畔為公子喜時之後諱也<hi>喜時即子臧</hi>君子之善善<lb/>
　也長惡惡也短惡惡止其身善善及子孫賢者子孫<lb/>
　故君子為之諱劉原父以㑹為待放古者大夫有罪<lb/>
　待放於其境三年君賜之環則還賜之玦則去㑹蓋<lb/>
　待放而非叛也公羊善善及子孫惡惡止其身有益<lb/>
　於世敎然施之於叛者則恐未然當從劉氏之說㑹<lb/>
<pb n="10a"/>
　蓋待放于鄸君不復之而奔賢於臧武仲之據防以<lb/>
　求為後於魯是故春秋録之<lb/>
秋盜殺衛侯之兄縶<hi>縶則公孟義初見隠七年齊侯使其弟來聘</hi>
　舊說盜賤者也襄十年盜殺鄭公子騑公子發盜則<lb/>
　尉止之徒皆賤者故以盜書今殺縶者齊豹等輩豹<lb/>
　為司冦位從大夫而亦書盜賤之也左傳謂齊豹求<lb/>
　名而不得以為豹欲求不畏强禦之名為衆人除害<lb/>
　而以身當之春秋不與之以名是故書盜愚以當時<lb/>
<pb n="10b"/>
　之事而觀豹實怒公孟之奪其官邑率羣失職之人<lb/>
　起而為亂殺縶逐君彼自快其私怒耳何名之求哉<lb/>
　此舊說也胡文定以春秋歸獄宗魯是以書盜其義<lb/>
　精當從之宗魯者始因齊豹而事公孟豹將作亂語<lb/>
　宗魯使之先去宗魯不能去亦不以告其主既而乃<lb/>
　與公孟俱死於齊豹之難彼自謂忠於縶信於豹而<lb/>
　於二者皆失之知公孟之惡而事之不能早去耽禄<lb/>
　也聞齊豹将作亂而不以告其主不忠也雖與公孟<lb/>
<pb n="11a"/>
　俱死而死不足録所謂求名而不得者也琴張聞其<lb/>
　死欲往弔之夫子語之曰齊豹之盜孟縶之賊汝何<lb/>
　弔焉蓋齊豹犯上作亂之罪顯而易見宗魯食姦受<lb/>
　亂之罪微而難見曰齊豹之盜孟縶之賊猶言齊豹<lb/>
　所以為盜孟縶所以見賊殺皆宗魯之為豹不足誅<lb/>
　而宗魯深可誅胡氏之說有得於聖人之意傳注不<lb/>
　能及此矣縶者衞侯之母兄以疾故不得立預聞國<lb/>
　政怙權而召亂以是殺身書衞侯之兄譏衞侯不能<lb/>
<pb n="11b"/>
　閑制其兄使之預於國政縶見殺衞侯幾以是失國<lb/>
　縶不足責其責在衞侯<lb/>
冬十月宋華亥向寧華定出奔陳<lb/>
　案左傳宋元公無信多私而惡華向三大夫謀曰亡<lb/>
　愈於死先諸乃誘羣公子盡殺之公如華氏請弗許<lb/>
　遂劫公取太子及母弟以為質公亦質華向之子已<lb/>
　而討之華向奔陳春秋書三卿同日而奔不惟誅華<lb/>
　向其君亦有責焉耳華氏自督以來世為亂族鮑之<lb/>
<pb n="12a"/>
　簒弑諸華之力居多挾功專横黨與盤錯虎視中國<lb/>
　蓄謀在亂宋君又以無信多私啓之致三叛同日而<lb/>
　作幸而討之克華向俱奔而公又入多僚之讒將加<lb/>
　誅於無罪者致諸華内外合勢以叛春秋先書三卿<lb/>
　出奔著君臣之俱失道及華向入於南里始以叛書<lb/>
十有一月辛卯蔡侯廬卒<lb/>
二十有一年春王三月葬蔡平公<lb/>
夏晉侯使士鞅來聘<lb/>
<pb n="12b"/>
宋華亥向寧華定自陳入于宋南里以叛<lb/>
　春秋未嘗加人以叛逆之罪至衛孫林父之入戚始<lb/>
　以叛書華向繼之自是始有書叛者書入書叛誅姦<lb/>
　之極典春秋不輕用也華亥向寧華定首禍於國討<lb/>
　而奔奔而復乃挾吳楚之援將以覆其宗國叛狀既<lb/>
　著春秋始以叛書若魚石欒盈雖自外而入原其始<lb/>
　本無欲亂之心春秋不以叛辟而加之也彼為意誅<lb/>
　之說者欲以不叛為叛非弑為弑非聖人意也南里<lb/>
<pb n="13a"/>
　宋國城中之里叛者内外合勢入而居之莫之能禁<lb/>
　至於城舊鄘以為守宋其危矣前是魚石入于彭城<lb/>
　不書宋彭城今華向入于南里書入宋南里危宋也<lb/>
　叛者入其腹心討之而不克則宋為華氏有矣是故<lb/>
　危之<lb/>
秋七月壬午朔日有食之<lb/>
八月乙亥叔輒卒<lb/>
冬蔡侯朱出奔楚<hi>榖作東義又見二十三年</hi>
<pb n="13b"/>
　案左傳東國者隐太子之子平侯廬之弟朱之叔楚<lb/>
　有讒臣曰費無極取貨於東國諭蔡人使出朱而立<lb/>
　東國朱愬於楚楚子不能正也東國繼往又歿焉春<lb/>
　秋後先書之閔蔡也榖梁子曰王父死焉父死焉已<lb/>
　不能仇又從而奔之春秋書以貶其義正二傳不能<lb/>
　及<lb/>
公如晉至河乃復<lb/>
　今夏士鞅來聘叔孫為政季氏欲惡諸晉使有司以<lb/>
<pb n="14a"/>
　齊鮑國歸費之禮為士鞅鞅怒以為卑已故公如晉<lb/>
　復為所卻明年而執叔孫皆以是故蓋季氏久蓄無<lb/>
　君之心故外交强國以脅制其上是時晉頃愈弱大<lb/>
　夫之權愈盛魯之强家晉之列卿比而為惡皆叔末<lb/>
　之世也<lb/>
二十有二年春齊侯伐莒<lb/>
宋華亥向寧華定自宋南里出奔楚<lb/>
　晉悼公之討魚石也以諸侯之師圍彭城春秋書以<lb/>
<pb n="14b"/>
　美之今華向為亂晉荀吳齊苑何忌衞公子朝皆以<lb/>
　師救宋共討華向于南里而春秋略之不書為其有<lb/>
　畏于楚討之不能力叛者皆得逸去也晉楚交兵百<lb/>
　有餘年宋人為之出力弭兵楚得以竊霸權號召天<lb/>
　下今宋大夫為亂於内楚乃從而羽翼之背施忘義<lb/>
　利人之難而伐取其國謂楚非夷不可也先書叛繼<lb/>
　書奔楚罪楚之納叛臣也然宋之强族華魚向鱗自<lb/>
　彭城以來世為亂再有討芟翦幾無存者而宋得以<lb/>
<pb n="15a"/>
　少事視魯之季齊之田晉之智韓趙魏日為亂而其<lb/>
　君付之無可奈何者有間矣春秋詳著三叛之始末<lb/>
　嘉宋討叛有成功也<lb/>
大蒐于昌間<hi>公作姦義已見十一年比蒲之蒐</hi>
夏四月乙丑天王崩<lb/>
六月叔鞅如京師<lb/>
葬景王<lb/>
　三月而葬不及期也不及期不如禮也王葬不書此<lb/>
<pb n="15b"/>
　一不如禮而遂書以景王不蚤定繼嗣身死而亂作<lb/>
　是故特為之書所以貶也<hi>不書葬義已見隐三年</hi>
王室亂<lb/>
　前此子頺之亂子帶之亂春秋不以亂書今而書王<lb/>
　室亂此出於聖人之特筆非因舊史而書也蓋有變<lb/>
　生於一時而不足以致亂者春秋之所略也變生於<lb/>
　一時而足以致亂是故聖人變色而書之曰王室亂<lb/>
　夫豈特識叔鞅之言而已哉王猛以太子母弟而立<lb/>
<pb n="16a"/>
　子朝以長庶而求襲位名體淆亂諸夏莫適所從當<lb/>
　是時周有兩天子其為亂與頺帶之事異矣蓋劉單<lb/>
　之所守者禮律之正而尹召所挾者景王之邪志以<lb/>
　邪志而為治命是故亦足以惑人非劉單之所守堅<lb/>
　確介衆之人惟義是輔成周之亂将底于亡此春秋<lb/>
　所以變常法而為之書也<lb/>
劉子單子以王猛居于皇<lb/>
秋劉子單子以王猛入于王城<lb/>
<pb n="16b"/>
　胡氏曰尊不以乎卑貴不以乎賤大不以乎小劉單<lb/>
　臣也曷為能以王猛乎其曰以能廢立之也又曰劉<lb/>
　單蓋挾天子以令諸侯而專國柄者也書之未足故<lb/>
　再書以著上下之舛逆論固正矣愚以當時之事而<lb/>
　觀似非經意之所在也下不以上卑不以尊者其常<lb/>
　也下之以上卑之以尊事之變其常者也自昔聖賢<lb/>
　處世或蹈其常或嬰其變各盡其職分之所當為期<lb/>
　為不失其正而已矣劉單者王朝之大臣守正而不<lb/>
<pb n="17a"/>
　撓者也景王崩繼嗣未定尹召探其君之邪心欲立<lb/>
　子朝劉單據禮經立太子之母弟猛劉單所擁者為<lb/>
　正則尹召所立者為邪春秋書劉子單子以王猛居<lb/>
　于皇又書劉子單子以王猛入于王城與其居天下<lb/>
　之至難任天下之至重變而能不失其正也周公之<lb/>
　于成王伊尹之于太甲以其所當以也以其所當以<lb/>
　乃大臣職分之所當為而以為擅廢立挾天子專國<lb/>
　柄愚以為非春秋意也愚非擬劉單于伊周以為大<lb/>
<pb n="17b"/>
　臣當艱難之秋任託孤之寄當以伊尹周公為法也<lb/>
　若夫未踰年之君而書王成猛之為王也成其為王<lb/>
　而必名以著之當是時不得不名也不名無以見其<lb/>
　為立之正而示别於子朝也居于皇出也而不書出<lb/>
　王者無外在皇猶在國也出不書入而書入不書入<lb/>
　無以奠王於位也或曰君以名見臣以子書何歟曰<lb/>
　天子之宰不以名見者常也始立之君而書王書名<lb/>
　變也宰不名與其以天下自任也君必名著天位非<lb/>
<pb n="18a"/>
　庶孽之所可干也君以名見臣以子書常從其常變<lb/>
　從其變之義也王城者槩洛城而言也已入王城未<lb/>
　能正天子之位王與子朝分國而處也<hi>餘義見下敬王入于成周</hi>
冬十月王子猛卒<hi>悼王也敬王立義見下居狄泉</hi>
　三年之喪通喪也故天子諸侯未踰年皆稱子皆名<lb/>
　皆卒此春秋垂世之法也杜氏謂悼王未即位故書<lb/>
　王猛誤也蓋已即位未踰年景王雖葬不及期而葬<lb/>
　亦未得以先君既葬為說故悼之居皇也書王猛其<lb/>
<pb n="18b"/>
　卒也書王子猛卒不書王無以示别於争立之朝書<lb/>
　王而名之子之以其立未踰年故也<lb/>
十有二月癸酉朔日有食之<lb/>
二十有三年春王正月叔孫婼如晉<lb/>
癸丑叔鞅卒<lb/>
晉人執我行人叔孫婼<lb/>
　元年叔孫豹㑹諸侯之大夫于虢季氏伐莒取鄆莒<lb/>
　人訴于㑹樂王駙求貨於叔孫使請帶焉豹召使者<lb/>
<pb n="19a"/>
　裂裳帛而與之曰帶其褊矣卒無所與婼豹之子也<lb/>
　至是坐邾訴為晉所執范獻子求貨使請冠焉取其<lb/>
　冠法而與之兩冠曰盡矣吏人與叔孫居請其吠犬<lb/>
　弗與及将歸殺而與之食之其父子所守如此亦可<lb/>
　嘉矣烏乎魯有賢大夫如此而魯昭不與共圖國事<lb/>
　坐視賊臣之脅制以至於死亡亦可哀矣<lb/>
晉人圍郊<lb/>
　案左傳去年冬晉籍談荀躒帥九州之戎及焦瑕溫<lb/>
<pb n="19b"/>
　原之師納王于王城此始書晉人圍郊郊者近畿之<lb/>
　地子朝據之晉為王討而圍之此王事也而春秋書<lb/>
　辭若此何哉蓋是時王猛死敬王立中外未知立之<lb/>
　當否晉師在郊莫有為王致力者子朝乗之而入是<lb/>
　秋敬王有狄泉之出書晉人圍郊譏用師之不力也<lb/>
夏六月蔡侯東國卒于楚<lb/>
　楚靈之滅蔡忍於為惡者也楚平之復蔡偽於為善<lb/>
　者也復之而猶專制其國其志猶在於利可取則將<lb/>
<pb n="20a"/>
　復取之矣朝吳之奔朱與東國之死皆平所為蔡雖<lb/>
　復猶不復也春秋備書以著楚人之亡狀王父誘而<lb/>
　殺焉父執而用焉大讎未復而朱與東又入楚而不<lb/>
　返蔡之受屈于楚亦極矣其後昭侯亦以事見拘久<lb/>
　之乃免事吳以求報卒以吳師入郢復其父祖四世<lb/>
　不共戴天之讎朱與東愧之矣<lb/>
秋七月莒子庚輿來奔<hi>義已見十四年</hi>
　郊公之立正也而庚輿簒之今庚輿為國人所逐而<lb/>
<pb n="20b"/>
　郊公復入春秋於郊公之出之入皆略而不書微之<lb/>
　也在喪不戚亂臣持以為之過而逐之不能君而可<lb/>
　微者也或曰忽突相為出入春秋猶備書之今郊公<lb/>
　之出入皆略而不書何邪曰忽突之出入非為其可<lb/>
　書而書因事垂法不得不書也録意恢為其死也奔<lb/>
　庚輿著其虐也略郊公以其不能君而微之皆所以<lb/>
　垂法也<lb/>
戊辰吳敗頓胡沈蔡陳許之師于雞父胡子髠沈子逞<lb/>
<pb n="21a"/>
滅獲陳夏齧<lb/>
　吴伐楚次于雞父雞父楚地也楚以頓胡沈蔡陳許<lb/>
　六國之師禦之未陳吴出其不虞以諼敗之夫頓胡<lb/>
　沈三國楚黨也蔡陳許三國同盟之國也乃相率而<lb/>
　附于楚故春秋擠之于頓胡沈之下以貶之賤其為<lb/>
　楚役也葢是役也楚為戎首驅六國之君以禦吴春秋<lb/>
　畧楚而不書不與楚以主中國之諸侯也或曰䖍<lb/>
　既主之于前日今不與棄疾之主奈何曰䖍求之于<lb/>
<pb n="21b"/>
　晉而晉許之責在晉也今棄疾未嘗求之于晉而强<lb/>
　驅諸侯以前是故春秋惡之畧而不書若六國之君<lb/>
　自與吳戰所以誅楚焉制諸侯也凡諸侯之師衆敗<lb/>
　必累數之齊師宋師衛師燕師敗績是也而此不復<lb/>
　數一之于楚耳胡沈之君以戰死于外國安得滅今<lb/>
　不書卒而書滅不與之以死難也且不書滅胡沈而書胡<lb/>
　子髠沈子逞滅若以自滅為文也陳夏齧以獲書貶也或<lb/>
　曰春秋前既進吳書吴人矣今而以號舉何哉曰為中<lb/>
<pb n="22a"/>
　國患者楚也今未能翦楚之豪末而先殺二小國之<lb/>
　君亦春秋之所惡也<lb/>
天王居于狄泉<lb/>
　王猛卒劉單復立其母弟匄是為敬王至是立已踰<lb/>
　年尹氏乗其不戒挾子朝自外入王居狄泉以避之<lb/>
　是時嫡孽兩争一王城之内而有東王西王之分名<lb/>
　體不正将無以一海内之歸趨故敬王雖失位而春<lb/>
　秋猶書天王而無所貶所以别子朝之為僭王也不<lb/>
<pb n="22b"/>
　書劉單以王所以釋劉單之權也以者獨任其事不<lb/>
　假他人力之稱也前日王在諒隂劉單獨任天下之<lb/>
　重外無諸侯之援則劉單之以王事之不獲已而不<lb/>
　得避者也今王立踰年晉師又興則劉單外假大國<lb/>
　之援以成其功不得言以春秋所以釋劉單之權也<lb/>
　後之為大臣者有挾定䇿功久專國柄以此致禍敗<lb/>
　而殺其身累其家如霍光徐羨之等輩由不明此義<lb/>
　也<lb/>
<pb n="23a"/>
尹氏立王子朝<lb/>
　書尹氏立朝尹氏一人之私也尹氏以世卿預聞國<lb/>
　政不書其官不著其爵而以尹氏書氏云者一人之<lb/>
　私也王位天下之公器惟正惟嫡得在此位尹氏以<lb/>
　其所私而立朝是為尹氏之朝而非億兆人之所同<lb/>
　戴是故敬王雖在狄泉春秋正其名體曰天王居于<lb/>
　狄泉子朝雖得入王城竊大號春秋削其名體曰尹<lb/>
　氏立王子朝母弟之立為正則孽子之立為邪春秋<lb/>
<pb n="23b"/>
　於是二者之居之入之立之奔書法詳而不厭垂大<lb/>
　公以示後云耳<lb/>
八月乙未地震<lb/>
冬公如晉至河有疾乃復<lb/>
　公羊曰何言乎有疾乃復殺耻也昭公七如晉至河<lb/>
　乃復者五意如實譖之也而昭公不知引賢人以自<lb/>
　近深思所以為保位之計乃數如晉而不嫌其為卑<lb/>
　數為所卻而不自以為耻身墮强臣術中而未悟者<lb/>
<pb n="24a"/>
　也然春秋之書之不惟貶公實亦責晉由晉君不君<lb/>
　而季氏得以售其險謀肆行而罔忌晉深為可責也<lb/>
二十有四年春王二月丙戌仲孫貜卒<lb/>
婼至自晉<hi>公羊書叔孫舎至自晉今從之</hi>
　意如見執於晉以莒故也叔孫見執於晉以邾故也<lb/>
　意如在晉譖其君以免其身叔孫在晉抗節不撓晉<lb/>
　之諸大夫敬而憚之旋亦歸之其執雖同所以得釋<lb/>
　則異故意如至自晉春秋去其氏所以誅也叔孫至<lb/>
<pb n="24b"/>
　自晉春秋書氏以别於意如蓋襃之也是時魯國猶<lb/>
　有一叔孫大節凛然足為社稷之衞使昭公能舉國<lb/>
　以聽之必不至有乾侯之禍劉原父亦有取於公羊<lb/>
　之書氏曰可襃而襃乃聖人修經之本㫖吕東萊乃<lb/>
　不以為然謂原父為鑿夫春秋以一字為襃貶叔孫<lb/>
　與意如俱執于晉其歸也或氏或否此書法之顯然<lb/>
　可見者豈得謂之鑿乎<lb/>
夏五月乙未朔日有食之<lb/>
<pb n="25a"/>
秋八月大雩<lb/>
丁酉杞伯郁釐卒<lb/>
冬吳滅巢<lb/>
　書吳滅巢或曰貶乎曰有書滅而非貶者此類是也<lb/>
　為其能復諸樊門矢之仇而録之也諸樊之死春秋<lb/>
　書法特異録其為中國故死於難也死難者見録則<lb/>
　滅巢者必無貶嗟夫吳以中國之故父子兄弟厯三<lb/>
　世與楚為敵自晉人苟求宴安以霸權委楚而吳之<lb/>
<pb n="25b"/>
　敵楚者不為之而下也今而滅巢乃異時入郢之漸<lb/>
　巢之滅楚所以亡也使晉人能於此時赫然𤼵憤合<lb/>
　力以圖楚則攘楚之功不在吳而在晉矣論者謂書<lb/>
　滅巢為貶故不得不辨<lb/>
葬杞平公<lb/>
　<lb/>
　<lb/>
　春秋集傳詳説卷二十五<lb/>
</p>
<p>
</p>
  </div>
</body>
</text>
</TEI>
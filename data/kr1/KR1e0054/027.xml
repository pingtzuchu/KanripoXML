<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋集傳詳説卷二十七</head>
    <p>
<pb n="1a"/>
欽定四庫全書<lb/>
　春秋集傳詳説卷二十七　宋　家鉉翁　撰<lb/>
　　　定公上<hi>名宋襄公之子昭公之弟敬王十一年立是嵗晉定三年</hi>
元年春王<lb/>
　榖梁曰不書正月定無正也定之無正何也昭公之<lb/>
　終非正終也定公之始非正始也昭無正終故定無<lb/>
　正始不言即位喪在外也胡文定曰季氏廢太子衍<lb/>
　及務人而立公子宋者昭公之弟其主社稷非先君<lb/>
<pb n="1b"/>
　所命而專受之意如者也故不書正月見魯國無君<lb/>
　定公無正或曰子惡之弑宣公之立襄仲立之也春<lb/>
　秋猶書正月今昭卒定立季氏立之而春秋不書正<lb/>
　月何哉曰正月者天王以頒朔於諸侯諸侯受之而<lb/>
　頒於國中者也惡死宣簒是雖為簒而魯猶有君今<lb/>
　昭公之喪未返公子宋未立魯無君也魯無君而季<lb/>
　氏自以為君頒朔於廟如常禮春秋黜之是故書王<lb/>
　不書正書王明王法以治季氏也不書正明正朔非<lb/>
<pb n="2a"/>
　季氏所得而頒也前此公雖在外而嵗首必書公在<lb/>
　存公也存公是故頒朔今公已卒於外嗣子為賊臣<lb/>
　所廢魯國無君是故不書正月見魯國無正王朔在<lb/>
　廟非賊臣所得頒也此春秋特立之變例前所未有<lb/>
　也公羊謂定哀之間多㣲辭主人習其讀而問其傳<lb/>
　則未知己之有罪焉耳愚謂春秋明義討賊終始如<lb/>
　一豈有習其讀而不知其罪者哉<lb/>
三月晉人執宋仲幾于京師<lb/>
<pb n="2b"/>
　晉人合諸侯之大夫城成周仲幾不受功執之是也<lb/>
　而春秋有貶辭何哉榖梁曰不正其執人於尊者之<lb/>
　所也愚謂霸討當用之於外而不可施之京師魏舒<lb/>
　韓不信當以仲幾之罪告於王王命之執乃執之而<lb/>
　歸於司寇夫然後盡人臣之義今執之京師不請於<lb/>
　王不歸之司寇此用霸討於天王之側無王也仲幾<lb/>
　之不受功無王也晉大夫不以王命執仲幾亦無王<lb/>
　也是故不以城為王事而略晉大夫之罪此聖人之<lb/>
<pb n="3a"/>
　特筆非因乎舊史者也前日書㑹諸侯書城成周言<lb/>
　諸侯各率其職而城王城也今執宋仲幾而書京師<lb/>
　尊京師而正晉大夫無王之討也京師衆大之區天<lb/>
　王在焉陪臣專戮而弗請是故書京師以正之彼謂<lb/>
　定哀多微辭其不然歟<lb/>
夏六月癸亥公之喪至自乾侯戊辰公即位<lb/>
　一年不二君者常也一年二君者變也昭公之喪以<lb/>
　是月稅輤定公即以是月即位是一嵗而二君也故<lb/>
<pb n="3b"/>
　春秋書前公之喪至與後公之入立以示其變著魯<lb/>
　國非常之禍亦以見定之立非所當立而立也春秋<lb/>
　之義繼故而書即位者以為預聞乎故桓宣是也若<lb/>
　昭公之薨於外雖非弑死而其禍視弑無以相逺謂<lb/>
　之正終不可也定公之立不書即位正也今而書即<lb/>
　位以其簒君之子受位於賊特書即位以正之也意<lb/>
　如逐君君既死於外又廢君之子而立其弟廢其所<lb/>
　惡立其所善廢立由已罪大惡盈中國無王莫之討<lb/>
<pb n="4a"/>
　之而定公之立則非所當立而立也定公而能執子<lb/>
　臧季札之讓逃而去之夫然後於義為盡今也受位<lb/>
　於賊臣曽不曰先君有嫡子在我不敢當偃然自以<lb/>
　為己之所當得是與簒亦何逺哉春秋書公即位從<lb/>
　桓宣之例絶之名敎夫豈與之以即位之正哉喪至<lb/>
　六日而後即位見予奪遲速惟賊臣之意春秋書之<lb/>
　亦以誅之也沈子以為正棺兩楹之間然後即位此<lb/>
　其常也定所以立非此之故<lb/>
<pb n="4b"/>
秋七月癸巳葬我君昭公<lb/>
　吕氏曰葬本國之君稱葬某君足矣必曰葬我君某<lb/>
　公者隆君臣之恩盡忠愛之義資乎事父有父之道<lb/>
　焉故必曰我君以明之也此道也常時無事不見特<lb/>
　於昭公為大有警動於其臣下者此論得春秋書我<lb/>
　君之意為人臣子者當有味於斯言也<lb/>
九月大雩<lb/>
立煬宫<lb/>
<pb n="5a"/>
　公薨於外魯之大戚而意如以為獲神靈之祐為煬<lb/>
　立宫煬者伯禽之子廟之毁久矣賊臣以其私而立<lb/>
　之推其無忌憚之心其何所不為使定公强於自立<lb/>
　登進忠賢與之共謀魯國意如猶可翦也叔孫昭子<lb/>
　不以䜿牛恩已殺之如孤豚定公視叔孫其亦有愧<lb/>
　矣<lb/>
冬十月隕霜殺菽<lb/>
　傳者以此十月為夏正之八月以冬為秋必不然也<lb/>
<pb n="5b"/>
　古今地力無以相逺五榖成熟之時大率相似夏正<lb/>
　八月稻粱稑穜之在田未收者尚多隕霜何以不殺<lb/>
　他稼而獨能殺菽乎如使今兹八月隕霜稻之華而<lb/>
　未實者皆損必無專殺豆苗不及餘榖之理以是而<lb/>
　觀則此十月當是夏正之十月菽豆也孔穎達疏以<lb/>
　為耐霜之榖夫所謂耐霜云者為其見冬而猶存今<lb/>
　楚蜀之地豆有得霜而飽熟者正穎達所謂耐霜之<lb/>
　榖穎達魯人其言如此是知中原之地有此耐霜之<lb/>
<pb n="6a"/>
　菽為十月霜所摧以是為異耳<lb/>
　　丙戌九月十二日瀛野降霜屋主人趙器之兄弟自<lb/>
　　野外而歸云霜降蚤豆盡損予問云豆何以至今<lb/>
　　未收曰此豆方欲結實被霜所損今不復可實予<lb/>
　　又問云此豆結實當在何時可收器之兄弟云若<lb/>
　　不損十月半可收予因書其事示諸朋友俾知穎<lb/>
　　達之言信而可徵<lb/>
二年春王正月<lb/>
<pb n="6b"/>
夏五月壬辰雉門及兩觀災<lb/>
　此雉門災延及兩觀也魯國僭天子之制雖成王所<lb/>
　賜而夫子每不謂然是故修春秋明王法數致意於<lb/>
　此如卜郊用羽及新作雉門及兩觀之類皆是也子<lb/>
　家語昭公曰諸侯之僭天子久矣設兩觀乗大輅朱<lb/>
　干玉戚以舞大夏八佾以舞大武皆天子制也不言<lb/>
　成王所賜蓋所賜而得用者特郊廟之事及後世子<lb/>
　孫無所不僭蓋有出於成王所賜之外者矣書雉門<lb/>
<pb n="7a"/>
　及兩觀災因災而著其僭制也<lb/>
秋楚人伐吳<lb/>
冬十月新作雉門及兩觀<lb/>
　榖梁曰言新有舊也作為也有加其度也書災於上<lb/>
　書新作於下言當天災之後宜加貶損而又増崇之<lb/>
　是以譏也定公受位於賊臣舉國以聼賊臣之所為<lb/>
　君不能君者也天示之異災及雉門兩觀諸侯所以<lb/>
　臨涖其臣民者一朝化為煨燼變亦駭矣乃又從而<lb/>
<pb n="7b"/>
　新之有加於其舊是謂天變為不足畏也書新作貶<lb/>
　之深矣<lb/>
三年春王正月公如晉至河乃復<lb/>
　三傳皆不言其故說者謂意如不請之於晉而立定<lb/>
　公故晉怒而辭公及河乃復愚以為未得其情也夫<lb/>
　意如所以死昭公於行擁定公以簒皆晉大夫為之<lb/>
　羽翼晉君木偶人耳豈能以意如為怒辭魯君而復<lb/>
　之乎蓋公如晉至河乃復者意如所以操縱其君使<lb/>
<pb n="8a"/>
　之一切惟已之聼昭公惟不能堪所以陷於大禍定<lb/>
　公俛首下氣苟焉以君位自居僅克自全而國非其<lb/>
　國矣至河乃復者意如之所為也<lb/>
二月辛卯邾子穿卒<lb/>
夏四月<lb/>
秋葬邾莊公<lb/>
冬仲孫何忌及邾子盟于拔<lb/>
　邾子即位未踰年甫葬其先君即與魯大夫為㑹迫<lb/>
<pb n="8b"/>
　於魯而出非獲已也三十二年黒肱以濫來奔邾日<lb/>
　益蹙是以為此盟魯君不躬往而使大夫㑹之是將<lb/>
　為叛盟計耳春秋書邾人之喪繼以仲孫之盟責魯<lb/>
　也<lb/>
四年春王二月癸巳陳侯吳卒<lb/>
三月公㑹劉子晉侯宋公蔡侯衛侯陳子鄭伯許男曹<lb/>
伯莒子邾子頓子胡子滕子薛伯杞伯小邾子齊國夏<lb/>
于召陵侵楚<lb/>
<pb n="9a"/>
　春秋有以書侵書伐而見襃貶者齊晉兩召陵之師<lb/>
　也齊桓以八國之師伐楚而書伐大桓公攘亂之功<lb/>
　也晉定以十八國之師伐楚而書侵鄙晉定之無能<lb/>
　有為也蓋奉辭伐罪仗義而必往夫然後稱其為伐<lb/>
　師雖衆義雖直而逗撓因循無以副衆人之公望是<lb/>
　雖伐而不足言伐故書侵以微之是㑹左傳以為蔡<lb/>
　侯所請是時王命不行已久晉政亦衰列國之君翕<lb/>
　然來集者十有七國此出於人心同外楚之意而晉<lb/>
<pb n="9b"/>
　君不能君其臣各為其私計有虚十有六國來㑹之<lb/>
　意春秋深致其貶義甚明也是冬蔡侯以吳師入郢<lb/>
　成攘楚之大功春秋貴之學者知柏舉之為襃則知<lb/>
　召陵之為貶也<lb/>
　　附見聞之師曰蔡昭侯隐太子之子明於復讎之<lb/>
　　義故為春秋所與是㑹也序之宋公之次諸侯之<lb/>
　　上及柏舉之戰書蔡侯以吳子貴蔡侯也是義也<lb/>
　　榖梁知之故於東國之入楚而曰王父誘而殺焉<lb/>
<pb n="10a"/>
　　父執而用焉已復奔之春秋是以貶正謂大讎未<lb/>
　　報而朱與東以楚為歸是以責之知朱東事楚之<lb/>
　　為非而後知昭侯敵楚之為是此春秋微㫖之所<lb/>
　　在論者不過謂滅蔡者楚䖍復蔡者棄疾今不當<lb/>
　　報之棄疾之子殊不知楚之復蔡復其名而制其<lb/>
　　實大讎未報朱與東又繼死於楚昭侯亦將不免<lb/>
　　此其所以勵復讎之志春秋所深與也平王不能<lb/>
　　致憾於犬戎魯莊不能致憾於齊襄春秋所深責<lb/>
<pb n="10b"/>
　　以是起義而垂訓故復九世之讎者滅國也而不<lb/>
　　以滅書蔡先君受毒於楚若是其烈為人子孫者<lb/>
　　所當自力以圖報夫豈曰事已易世而非已之責<lb/>
　　乎左傳謂昭侯以覊留之憾而有請於晉吳以為<lb/>
　　是役失春秋録蔡之本㫖故不得不辨<hi>義又詳冬柏舉之戰</hi>
　　<hi>及五年歸粟于蔡</hi>
夏四月庚辰蔡公孫姓帥師滅沈以沈子嘉歸殺之<lb/>
　此蔡人以晉之命伐沈而滅之也春秋書於㑹之後<lb/>
<pb n="11a"/>
　盟之前責蔡也亦責晉也晉大㑹諸侯辭曰伐楚不<lb/>
　能損楚之毫毛乃以沈子不㑹命蔡伐之伐之猶可<lb/>
　而蔡為不道乗其未及設守襲而滅之慘矣哉故書<lb/>
　滅書殺以正其滅國之罪或曰沈子惟不屈是以死<lb/>
　社稷名之何哉為其從夷也沈為夷役舊矣今諸侯<lb/>
　皆向中國而沈獨附楚名之所以夷之也然蔡不自<lb/>
　知其危滅人之國而殺其君為晉之快不仁甚矣其<lb/>
　後雖有大功於中國而不獲令終良以是夫<lb/>
<pb n="11b"/>
五月公及諸侯盟于臯鼬<hi>由又反</hi>
　晉人大合諸侯而不能成尺寸之功書侵楚所以微<lb/>
　之也但前乎此王人與於㑹者皆與諸侯同盟此劉<lb/>
　子與㑹而不與盟故書公及諸侯盟于臯鼬志劉子<lb/>
　不下與于諸侯之盟得王人與㑹之體也<lb/>
杞伯成卒于㑹<lb/>
六月葬陳惠公<lb/>
許遷于容城<lb/>
<pb n="12a"/>
秋七月公至自㑹<lb/>
　許氏曰不致侵楚譏無功也諸侯無故逺涉敵境危<lb/>
　之故以月致<lb/>
劉卷卒<lb/>
　案左傳卷即蚠也自王室有難以來劉單皆書子實<lb/>
　行宰相事今其卒乃以名書春秋必不然疑脱一子<lb/>
　字陳止齋曰劉子定内難復辟於周而楚納子朝於<lb/>
　是合十八國之師伐楚俄而劉子卒春秋蓋深悲之<lb/>
<pb n="12b"/>
　王卿士不卒有闗於天下之故則卒之於襄王之難<lb/>
　有王子虎焉於敬王之難有劉子卷焉春秋特書其<lb/>
　卒所以襃也愚謂合十八國未必皆出於王命然劉<lb/>
　子當艱難之秋擁立二君外排羣醜卒安宗社是以<lb/>
　有大功於王室入春秋二百四十年周家大臣未見<lb/>
　其比故特書其卒葬<lb/>
葬杞悼公<lb/>
楚人圍蔡<hi>義併見下柏舉之戰</hi>
<pb n="13a"/>
晉士鞅衛孔圉帥師伐鮮虞<lb/>
　昭十二年楚滅陳蔡晉不能救而用師于鮮虞春秋<lb/>
　既貶之矣自是以來楚勢少戢而晉終不能以安中<lb/>
　國為事今三以師伐鮮虞棄百年之霸業逐一方之<lb/>
　小利若晉君臣可謂無復羞惡之心矣或曰春秋於<lb/>
　其始伐而貶之於再伐三伐而不復貶之何歟曰下<lb/>
　文書蔡侯以吳子及楚人戰崇蔡侯進吳子所以黜<lb/>
　晉霸而儕之於列國也<lb/>
<pb n="13b"/>
葬劉文公<lb/>
冬十有一月庚午蔡侯以吳子及楚人戰于柏舉楚師<lb/>
敗績<lb/>
　是役也吳子興師救蔡春秋不以救蔡書為其所闗<lb/>
　者大救蔡之義不足以盡之也亦猶晉文救宋而不<lb/>
　書救以城濮之戰闗於中夏之盛衰救之義不足以<lb/>
　盡之也書蔡侯貴蔡侯也書吳子進吳子也書楚人<lb/>
　賤之也城濮之戰柏舉之師春秋襃之而無貶也論<lb/>
<pb n="14a"/>
　者以一及字而為拘妄引傳文汨經㫖殊失春秋攘<lb/>
　夷安夏襃功罰罪之意故不得不辨或曰吳强國也<lb/>
　蔡弱國也小不以大弱不以强今吳敗楚師而春秋<lb/>
　書蔡侯以吳子及楚人戰何哉曰此大蔡侯攘楚之<lb/>
　功而黜晉霸也晉合十七國之君上勤天子之老無<lb/>
　成績之可書而蔡昭侯一念之烈志復世讎請于晉<lb/>
　不遂請于吳遂以吳師伐楚敗而入之為中國刷數<lb/>
　十年之積憤為蔡先君復三世不共戴天之讎其功<lb/>
<pb n="14b"/>
　大矣其事偉矣春秋特見之書法曰蔡侯以吳子及<lb/>
　楚人戰非録蔡侯而何非進吳子而何春秋書以師<lb/>
　者三惟蔡昭侯以吳師伐楚為襃桓十四年宋以三<lb/>
　國伐鄭僖二十六年魯以楚師伐齊皆貶也雖然蔡<lb/>
　非吳之與國所以一請而遂從則以子胥故耳子胥<lb/>
　欲復其父兄之讎蔡昭侯亦欲復其父祖之讎其精<lb/>
　意至義足以動人悟物是以闔廬信之為之空國以<lb/>
　行吳師雖强非眧侯子胥挾其大勇以為之先豈能<lb/>
<pb n="15a"/>
　建立成就如此之偉乎或曰昭侯隐太子之子憤楚<lb/>
　人之殺其祖戕其父毁其國起而圖之固義之所不<lb/>
　容已然禍蔡者楚䖍復蔡者楚平事歴三世讎其可<lb/>
　解乎曰父之讎子必報無時而可解也况楚平之復<lb/>
　蔡雖復其號隂制其國蔡之二君曰朱與東入楚而<lb/>
　不返昭侯亦見拘三年以賂得釋復之之徳輕以虚<lb/>
　滅之之禍重以酷仇人之身雖殞而仇國猶在不報<lb/>
　之於楚將誰報乎傳者謂昭侯以一裘一佩之故為<lb/>
<pb n="15b"/>
　楚所拘返而沈璧于河誓言必報此非深知昭侯愚<lb/>
　觀春秋書法所以録昭侯者甚大為其能挾大義復<lb/>
　世讎為中國攘楚刷恥有晉人所不能為者是故貴<lb/>
　之若曰逞羈留之憾志於必報是特一朝之忿一夫<lb/>
　之勇春秋何取焉學者試以是觀之<lb/>
楚囊瓦出奔鄭<lb/>
　自楚昭繼世舉國付之囊瓦黷貨無厭殺人不忌以<lb/>
　至内外離畔莫有鬬心楚由是有入郢之禍今國破<lb/>
<pb n="16a"/>
　君逃囊瓦不能死又不能與君俱行奉頭鼠竄以為<lb/>
　偷生之計罪不可勝誅矣春秋於柏舉既敗之後繼<lb/>
　書囊瓦出奔誅大臣之敗國事而以身免也<lb/>
庚辰吳入郢<lb/>
　前書吳子襃之也此書吳入郢舉其號以貶之也榖<lb/>
　則謂其入郢之後君居其君之寢大夫居其大夫之<lb/>
　寢盖有欲妻楚王之母者不正其乘敗人之<lb/>
　績而深為利有甚於楚之入陳故惡而貶之<lb/>
<pb n="16b"/>
　之後不與楚同楚則斷無可霸之理矣吳猶可霸也<lb/>
　使其入郢之後止兵休掠命蔡昭子胥之徒分定楚<lb/>
　地撫輯其民人請命于周明正楚莊共靈以來憑陵<lb/>
　諸夏之罪削而奪之以其地封有功諸侯而吳不自<lb/>
　以為有聲動于逺近霸業可成雖以繼齊桓晉文可<lb/>
　也而吴之君臣志不在大驕心易生故敗不旋踵良<lb/>
　可惜矣<lb/>
五年春王三月辛亥朔日有食之<lb/>
<pb n="17a"/>
夏歸粟于蔡<lb/>
　歸粟于蔡喜諸侯之能歸粟亦喜蔡人有以受諸侯<lb/>
　之粟也歸之為言出於人心之所同不待勸勉而各<lb/>
　以粟歸也蔡出攘楚之大功諸夏敬而服之因其饑<lb/>
　且以備楚之故國内虚咸致粟焉前此諸侯有災盟<lb/>
　主為之㑹諸侯如澶淵歸宋財之比者有矣然必待<lb/>
　盟主命之非出於人心之所同今歸粟于蔡小大一<lb/>
　心人無異意春秋是以貴之杜氏以為魯歸蔡粟非<lb/>
<pb n="17b"/>
　也當從榖梁義<lb/>
於越入吳<lb/>
　杜氏以於越為𤼵語聲非也范氏曰於越俗稱也春<lb/>
　秋即其所以自稱者而書之見其不能慕中國故以<lb/>
　本俗自通愚謂於越者越人之本號書於越賤之也<lb/>
　前此昭五年三十二年越見於經不書於越自是至<lb/>
　春秋終皆書於越賤其為楚用也吳以中國之故興<lb/>
　師伐楚越乗其虚而入之實為楚故是以為春秋所<lb/>
<pb n="18a"/>
　賤據傳秦人大興師救楚使子蒲子虎將而前不書<lb/>
　亦外之也論者謂凡救皆善其義疏矣蓋伐楚天下<lb/>
　之大義攘之者國雖小而必録附之者國雖大而必<lb/>
　誅此春秋遏㓂亂之常法或者以越人自更號如楚<lb/>
　之前荆後楚是不然楚之名大于荆其僭而更之也<lb/>
　於越之名陋于越乃俗稱之本號討之是故賤之<lb/>
六月丙申季孫意如卒<lb/>
　或曰翬之死不書討之也遂之死去族亦所以討也<lb/>
<pb n="18b"/>
　意如之罪視翬遂無以相逺而卒之以常禮何哉曰<lb/>
　志定公不能為其君兄討賊而遇意如加厚翬之弑<lb/>
　隱遂之弑惡桓與宣預聞乎弑故不以討賊責之而<lb/>
　書即位以絶之今定公之立雖非預聞乎逐君者而<lb/>
　懐賊臣之私遇忘君兄之大讎不惟不能討而所以<lb/>
　飾其終者加厚於他人故春秋卒意如以大夫之常<lb/>
　所以志魯定黨賊忘君之惡不貶之貶乃所以深貶<lb/>
　之也<lb/>
<pb n="19a"/>
秋七月壬子叔孫不敢卒<lb/>
冬晉士鞅帥師圍鮮虞<hi>義見四年</hi>
六年春王正月癸亥鄭游速帥師滅許以許男斯歸<lb/>
　自許鄭為鄰國鄭人朶頤於許幾二百年矣蓋自隐<lb/>
　十一年鄭莊率齊魯伐許入之猶懼王誅之或加入<lb/>
　之而不敢遂以為有㑭其臣與許叔分國而處將以<lb/>
　有待也未幾鄭有内亂許叔因之以復其宗社許之<lb/>
　毒於鄭其來逺矣成三年鄭人一嵗再伐許春秋外<lb/>
<pb n="19b"/>
　之書鄭伐許今中國無盟主諸夏罔所依憑鄭人肆<lb/>
　其不道滅同盟之國翦大嶽之後鄭之罪大矣春秋<lb/>
　前既外之此復重有討焉或曰春秋於滅國皆罪滅<lb/>
　之者不罪滅者蔡之滅沈鄭之滅許皆兩坐之何也<lb/>
　曰滅國者固可罪而從楚者亦可罪也許與沈皆始<lb/>
　終從楚而不自以為恥者也書名以歸義其在是<lb/>
二月公侵鄭公至自侵鄭<lb/>
　案左傳周儋翩率王子朝之徒因鄭人將以作亂于<lb/>
<pb n="20a"/>
　周鄭為出師蹂王畿之六邑晉人命魯討之則玉事<lb/>
　也而春秋書公侵公至其隱略殆有貶也初鄭莊得<lb/>
　許以讓隐公公不敢受鄭亦不敢以為己有今鄭人<lb/>
　以許為滅公之侵鄭實為争許計其不專為王事出<lb/>
　師歟既不能拯許於己亡亦不能為王敵愾憧憧往<lb/>
　來何益哉而斯與何忌乃如晉獻俘以王命征不庭<lb/>
　不獻俘於王而獻於晉又春秋所惡也吁鄭人滅同<lb/>
　盟之國又與亂黨侵陵郊畿舉中國之大莫有能聲<lb/>
<pb n="20b"/>
　其罪而討之者世變之降遽至於此然後嘆齊桓晉<lb/>
　文之烈為春秋不可無之人也<lb/>
　　附見是嵗天王避儋翩之亂居于姑蕕明年劉單<lb/>
　　以晉師納王王入于王城春秋不書豈無意乎東<lb/>
　　遷而後天王四出始者惠王以子頽之難而出其<lb/>
　　出其入皆不書為王諱也及襄王以子帶之難而<lb/>
　　出書出不書入悼敬二王以子朝之難再出再入<lb/>
　　春秋詳記而備言之且曰王室亂言其亂形己兆<lb/>
<pb n="21a"/>
　　猶幸其出而能入也至敬王以儋翩之亂再出遂<lb/>
　　不復書始之不書諱之也終之不書非諱也蓋閔<lb/>
　　之甚憂之甚知其終不能以自振於是為之廢書<lb/>
　　是時中國失霸强暴並興强臣世大夫怙亂相煽<lb/>
　　晉齊魯宋皆有危亡之證而王國大亂相仍無以<lb/>
　　表正中夏春秋胥為戰國矣<lb/>
夏季孫斯仲孫何忌如晉<hi>義己見上</hi>
秋晉人執宋行人樂祁犂<lb/>
<pb n="21b"/>
　春秋書執行人皆罪其非所當執而執也臯鼬之盟<lb/>
　無能有為諸侯皆散惟宋事晉不改於舊乃反執其<lb/>
　使蓋晉之諸卿惟賄是從賄所不及禍隨之耳然使<lb/>
　祁犂挺然自立如叔孫婼之在晉彼范鞅雖賄若我<lb/>
　何哉<lb/>
冬城中城<lb/>
　榖梁以為三家張公懼而修内城夫三家所以專魯<lb/>
　非由城郭之不治甲兵之不繕正由君失其民季氏<lb/>
<pb n="22a"/>
　收而有之亂作於内無以為扶救䇿雖繕完何益哉<lb/>
　今家臣内叛蕭牆之患少戢魯君欲收其威柄在於<lb/>
　任賢植本布徳宜民城非所先也春秋書城中城譏<lb/>
　也<lb/>
季孫斯仲孫忌帥師圍鄆<lb/>
　取鄆以居公本齊景之善意鄆潰而取以自歸則為<lb/>
　利也齊之取鄆固非而仲季之圍亦非也為定公者<lb/>
　當以善辭告之齊曰我先君失守宗祧君取鄆以居<lb/>
<pb n="22b"/>
　之魯國實受君賜今鄆潰矣寡人欲復舊疆敢以請<lb/>
　之執事以景公之賢必將歸之不應遽用師明年國<lb/>
　夏伐西鄙自是交兵連嵗季仲實為之也春秋書圍<lb/>
　鄆不書伐齊為景公諱耳景公不以鄆為己有卒而<lb/>
　歸之魯春秋所録也季仲氏同惡相濟則春秋之所<lb/>
　惡也比而書之所以誅也<hi>義又見八年九月</hi>
七年春王正月<lb/>
夏四月<lb/>
<pb n="23a"/>
秋齊侯鄭伯盟于鹹<lb/>
　于鹹于沙此齊景圖霸之始事也是時晉君不君六<lb/>
　卿為政霸權盡失楚敗幾亡吳雖勝而無紀環視一<lb/>
　世可與言霸者景公一人耳而景也見義不為乃欲<lb/>
　乗機以襲霸無是理也夫所謂盟主上而尊王次而<lb/>
　救災恤患先天下之所難然後有以服人而成其霸<lb/>
　業魯昭為强臣所逐景公雖為之取鄆圍成為鄟陵<lb/>
　之㑹辭曰納公卒不能有所為而遂己今天王避儋<lb/>
<pb n="23b"/>
　翩之難出居姑蕕且二年矣景復不能伸勤王之義<lb/>
　乃今日求之鄭盟于鹹明日求之衞盟于沙皆强人<lb/>
　之從我非其心悅誠服豈能小大翕然不期而俱至<lb/>
　乎蓋景公之賢大夫惟一晏子雖從容進規多所補<lb/>
　益而未嘗身任國事豈能如管仲之於桓公狐趙之<lb/>
　於晉文君臣同心以安中夏尊周室為己任乎<lb/>
齊人執衞行人北宫結以侵衞<lb/>
齊侯衞侯盟于沙<lb/>
<pb n="24a"/>
　以經而言執其行人加之以兵脅而與之盟脅盟也<lb/>
　以傳而言齊求于衞衞侯畏晉私於齊侯俾執其行<lb/>
　人以侵之而後與之盟蓋盜盟也脅盟且猶可鄙而<lb/>
　況於盜盟者乎齊以詐而求盟于衞衞以詐而同盟<lb/>
　若是而得諸侯曷如其已也嗚呼若景公者徳不及<lb/>
　秦穆而才智出晉襄之下雖天資和雅可與為善而<lb/>
　朝無一君子共圖國事欲踵桓公之遺烈難矣<lb/>
大雩<lb/>
<pb n="24b"/>
齊國夏帥師伐我西鄙<hi>義併見公兩侵齊</hi>
　魯昭流離顛沛惟齊景是依如是五六年卒不能為<lb/>
　之出偏師向魯鄙問意如之罪今昭死定立意如己<lb/>
　迄天誅乃忽興無名之師而加于魯當為而不為與<lb/>
　不必伐而伐失其所以為方伯之道矣是時齊人已<lb/>
　得鄭衞欲求魯而不可得是以為此役春秋繼鹹沙<lb/>
　二盟而書國夏伐我皆貶也<lb/>
九月大雩<lb/>
<pb n="25a"/>
冬十月<lb/>
八年春王正月公侵齊公至自侵齊<lb/>
二月公侵齊三月公至自侵齊<lb/>
　或曰齊人已得鄭衞欲求魯而不可得是以興西鄙<lb/>
　之師啓釁者齊也公之報之亦是理之當然而春秋<lb/>
　自正月至三月再書公侵公至若有貶焉何哉曰齊<lb/>
　之伐我争諸侯於晉也我之侵齊至于再將以是深<lb/>
　交於晉也伐者固非侵者亦未為是也前日昭公在<lb/>
<pb n="25b"/>
　難齊猶能為之取鄆圍成㑹鄟陵稍見其恤災之意<lb/>
　晉人漫不加省黨季氏而死其君於外者晉也定公<lb/>
　與其從齊不猶愈於從晉今也自正月至於三月再<lb/>
　以師侵齊此以遂季氏之私於國何有而況是時意<lb/>
　如已死斯之羽翼未成定公儻能倚齊以為外援季<lb/>
　氏可翦而魯國猶可為也不知出此而汲汲焉事晉<lb/>
　惟季氏之所欲為而强家之燄暫戢而復張矣惜哉<lb/>
　<hi>義又見齊侯衛侯次于五氏</hi>
<pb n="26a"/>
曹伯露卒<lb/>
夏齊國夏帥師伐我西鄙<lb/>
公㑹晉師于瓦公至自瓦<lb/>
　或曰是役也晉人興師救魯春秋不書救何哉曰夫<lb/>
　所謂救者仗大義以拯人之急者也魯昭栖遲乾侯<lb/>
　之境困亦甚矣晉之諸卿惟賄是狥黨臣而抑君今<lb/>
　齊師之來初非存亡危急之㑹而晉三卿亟以兵赴<lb/>
　之此以内交於季氏而非為魯國宗社計也春秋是<lb/>
<pb n="26b"/>
　故不與之以救<lb/>
秋七月戊辰陳侯柳卒<lb/>
晉士鞅帥師侵鄭遂侵衞<lb/>
　霸者之師所貴奉辭伐有罪伐其所當伐則受伐者<lb/>
　伏其辜而諸夏為之聳動當伐而坐視不必伐而輕<lb/>
　舉則適所以召侮焉耳鄭有大罪二滅許也儋翩之<lb/>
　亂乗而侵犯王畿無王也晉人視非已事不復加詰<lb/>
　今以其從齊動大師以伐之又因而及衞皆以從於<lb/>
<pb n="27a"/>
　齊故當王事則屬之魯當已事則親帥以前是故春<lb/>
　秋不與之以霸討動大師而書侵貶也<lb/>
葬曹靖公<lb/>
九月葬陳懐公<lb/>
季孫斯仲孫何忌帥師侵衞<lb/>
　始逐君者季孟氏也公在鄆而伐鄆者亦季孟氏公<lb/>
　已歿而侵齊圍鄆者亦季孟氏也今為晉侵衞斯與<lb/>
　何忌復共緫兵以前春秋前後聨書以見二氏比而<lb/>
<pb n="27b"/>
　為惡共握兵權以脅制其君不若叔孫氏猶有昭子<lb/>
　之風不盡同於季氏也其後陽虎執季斯復以孟氏<lb/>
　之救而免若何忌者其季斯之死黨春秋比而書之<lb/>
　厥有㫖也<lb/>
冬衞侯鄭伯盟于曲濮<lb/>
從祀先公<lb/>
　左傳謂陽虎欲去三桓順祀先公而祈焉公羊亦曰<lb/>
　文公逆祀去者二人定公順祀叛者五人皆以為正<lb/>
<pb n="28a"/>
　僖公之逆祀愚竊有疑焉蓋自僖至定凡五世矣謂<lb/>
　陽虎欲以升閔降僖而從衆人之望似非時事之所<lb/>
　先且從之為言以後從先之義謂從祀為順祀亦未<lb/>
　必合春秋書法之㫖蜀前輩馮公山獨為之說謂昭<lb/>
　公薨於外季氏喪之不以禮既絶其兆域使不得同<lb/>
　於先君其主久未得從昭穆而袝於廟及是陽虎將<lb/>
　有討於季氏始以昭公主從祀太廟蓋欲著季氏之<lb/>
　罪戮之以快魯人之所同欲是故書從祀此馮公山<lb/>
<pb n="28b"/>
　說也得春秋從祀之㫖矣或曰從祀正也陽虎為之<lb/>
　正乎曰季氏追仇其君於既死之後葬不以禮袝不<lb/>
　以禮定公不能正舉國之人皆不能正虎以家臣而<lb/>
　正之使其心純乎為義而非有他志固聖門之所許<lb/>
　而虎之志則在於為亂是故春秋書從祀于前無譏<lb/>
　也而繼書盗竊寳玉大弓於是乎以虎為戮矣<lb/>
盜竊寳玉大弓<lb/>
　或曰子前謂家臣亦魯國之臣季氏為非家臣得而<lb/>
<pb n="29a"/>
　正之是不可以畔言也今陽虎以盜書何邪曰家臣<lb/>
　而正大夫固不可以畔言也不能正大夫而踵大夫<lb/>
　之惡則不得謂之非盜也左傳謂陽虎公山不狃叔<lb/>
　孫輒謀去三桓而更其處已執季斯且將殺之孟氏<lb/>
　救之而免陽虎戰不利入公宫竊寳玉大弓以出遂<lb/>
　據讙陽以叛公羊則云季氏逐君之後取寳玉大弓<lb/>
　藏於家陽虎執季孫奪而取之意如竊之於公虎又<lb/>
　竊之於季氏虎實踵意如之惡春秋所謂盜意如與<lb/>
<pb n="29b"/>
　虎皆是也意如以死故略虎以賤故不名此一事自<lb/>
　常情而觀必以家臣執大夫賤人謀國為事之最重<lb/>
　而當書而聖人惟書竊寳玉大弓而季斯之執之釋<lb/>
　略而不書蓋以季氏實有當討之罪惜陽虎非討賊<lb/>
　之人耳虎得寳玉大弓不以歸之公府而欲載之以<lb/>
　奔是以知其志不在公室亦盜而已矣<lb/>
　<lb/>
　春秋集傳詳說卷二十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋集傳詳説卷六</head>
    <p>
<pb n="1a"/>
欽定四庫全書<lb/>
　春秋集傳詳説卷六　　　宋　家鉉翁　撰<lb/>
　　　莊公中<hi>是嵗荘王十三年齊桓公二年</hi>
十年春王正月公敗齊師于長勺<lb/>
　此敵讐也讐伐我而敗之我之所得為也左氏詐戰<lb/>
　之例本不可用而況以此施之敵讐之師乎胡氏曰<lb/>
　齊師伐魯經不書伐責魯也詐戰為敗敗之者為主<lb/>
　故書魯為主以責之愚謂胡氏以左氏記事之常辭<lb/>
<pb n="1b"/>
　而律春秋經世之大法非聖人意也齊於魯為不共<lb/>
　戴天之讐魯荘孱不能報更為之納亡公子焉此春<lb/>
　秋所為甚閔欲其自強而不可得者也乾時敗歸齊<lb/>
　人得志取子糾而殺之魯復不敢校而桓公挾其殺<lb/>
　糾之餘怒以兵加魯魯之師直桓之師曲春秋書法<lb/>
　坦然易見也幸魯有君子曰曹劌明義正色與之争<lb/>
　於是有長勺之勝春秋幸魯荘能與讐國為敵而又<lb/>
　勝之書曰公敗齊師于長勺喜之也胡氏乃律以詐<lb/>
<pb n="2a"/>
　戰之例謂春秋有責于魯吁曹劌陳義如此謂之詐<lb/>
　可乎春秋書法如此謂之貶可乎明於復讐大義者<lb/>
　而後可語之以此讐雖殞讐國無時而可忘也自是<lb/>
　魯及齊宋三戰三勝春秋皆以直敗書直敗者僅能<lb/>
　郤而去之耳必如傳例是三戰皆及其未陳無是理<lb/>
　也盖大崩曰敗績小勝則書敗某師<lb/>
二月公侵宋三月宋人遷宿<hi>遷國之始</hi>
　自荘公立宋魯久息兵至是以争宿而有隙宿者介<lb/>
<pb n="2b"/>
　于宋魯之間小國也宋欲屬之魯亦欲屬之宋将遷<lb/>
　宿以自近魯出師與争春秋聨書之責宋也亦責魯<lb/>
　也怙強以遷人之國宋固有罪大讐未報而以末節<lb/>
　細故與鄰國構兵春秋所以為魯責也遷國之例榖<lb/>
　梁曰遷者猶未失其國家以往者也遷有三義有自<lb/>
　遷者有為人所遷者有怙其強大而遷人之國以為<lb/>
　彼附庸者宋人遷宿齊人遷陽怙強而遷之也春秋<lb/>
　貶而人之有為外宼所廹而盟主為之遷之者邢衛<lb/>
<pb n="3a"/>
　之遷是也春秋予之又如蔡遷州來吳人遷之許遷<lb/>
　葉楚人遷之則是王政不行天下無伯而不能撫之<lb/>
　者也惟邢衛之遷在春秋二百年中遷之最善者後<lb/>
　莫有繼之者矣<lb/>
夏六月齊師宋師次于郎公敗宋師于乘丘<lb/>
　齊桓公既殺子糾再以師加魯又挾宋而與之俱此<lb/>
　桓公初年之過舉春秋書齊師宋師次于郎見其兵<lb/>
　勢之盛止而未進者其謀叵可測耳魯荘乃能自將<lb/>
<pb n="3b"/>
　以禦之敗宋而郤齊齊仇也宋仇之黨也敗仇人之<lb/>
　黨與殺仇亦等耳左氏不明春秋立義之所在每以<lb/>
　直敗為詐戰魯荘初年敵仇之兵四戰三勝吾以為<lb/>
　春秋幸其能如此無貶也齊之師曲又連宋與俱則<lb/>
　貶也木訥乃云齊桓不忍闘其民全師而反聖人許<lb/>
　之吁有是哉齊桓既得國敗魯兵殺子糾忿心未巳<lb/>
　又為長勺之役至是又與宋俱出師侵魯此豈不忍<lb/>
　闘其民者乎霸者所為未能純乎天理初年之齊桓<lb/>
<pb n="4a"/>
　與中年以後之齊桓有若兩人當與而與當責而責<lb/>
　聖人書法公如天地學春秋者不必為傳例所惑<hi>據檀</hi>
　<hi>弓上篇乘丘之戰乃敗而非勝此亦經之疑也姑存于此</hi>
秋九月荆敗蔡師于莘以蔡侯獻舞歸<hi>義已見桓二年蔡鄭㑹于鄧</hi>
　按杜氏注曰荆者楚之本號榖梁傳曰荆者楚也何<lb/>
　為謂之荆聖人立必後服天子弱必先叛故曰荆推<lb/>
　其意若春秋之書荆書楚聖人顯寓褒貶者然而公<lb/>
　羊亦有漸進之說愚則謂杜氏之說是也葢荆者楚<lb/>
<pb n="4b"/>
　之本號宣王之詩曰蠢爾蠻荆大邦為讐魯頌曰戎<lb/>
　狄是膺荆舒是懲詩所謂荆即楚也當時固以荆而<lb/>
　目之豈其初得封之本號歟及東遷以後兼并羣蠻<lb/>
　斥地漸廣有熊通者求進爵於周天子弗許遂僭號<lb/>
　為王其革號為楚亦當在此時僖元年春秋既書楚<lb/>
　人伐鄭而頌猶以荆舒為言中國之人未盡知之耳<lb/>
　公羊以為州不若國國不若氏氏不若人謂春秋以<lb/>
　漸進之其不然歟如吳如越如戎如狄其號始終惟<lb/>
<pb n="5a"/>
　一不以革號為進退襃貶也春秋先書荆後書楚亦<lb/>
　因魯史之舊文紀其實耳若夫書荆而不及其爵不<lb/>
　齒之以人則春秋所以外之也為其僭王而有憑陵<lb/>
　中夏之心是故外之徐與吳越皆以是故擯於春秋<lb/>
　非特一楚也劉原父曰吳太伯之後楚祝融之後徐<lb/>
　伯益之後越大禹之後其上世皆有元徳顯功通乎<lb/>
　周室與中國冠帶之君本無以異惟其僭王是以外<lb/>
　之然猶不欲遂絶其類是以書號則列其本封辨爵<lb/>
<pb n="5b"/>
　則黜其僣竊推之可逺引之可來此聖人慎絶人也<lb/>
　此論固美然既以其僭號而外之必其能削去僭號<lb/>
　自同於齊晉之尊王夫然後可以引而進之且是時<lb/>
　戎有姜姓之戎狄有姬姓之狄皆自以為先代之後<lb/>
　不特吳楚越為然春秋雖欲進之彼安於故習有不<lb/>
　得而漸進也不書戰而書敗乃所以略之也著不書<lb/>
　獲蔡侯而書以歸者不與楚以擅執諸侯之<lb/>
　權也公羊之説固深有契於春秋之㫖矣若<lb/>
<pb n="6a"/>
　死難而見執於强楚也此春秋辨内外之始故法度<lb/>
　尤嚴其後楚患日深書法與此少異皆為中國憂非<lb/>
　以進之也<hi>義又見荘二十三年荆人來聘僖元年楚人伐鄭</hi>
冬十月齊師滅譚譚子奔莒<lb/>
　公羊曰滅者亡國之善辭上下之同力凡書滅罪在<lb/>
　滅之者不在亡者此聖門遺訓公羊子有所授矣此<lb/>
　滅譚及十三年滅遂再書滅皆以著齊桓滅國之罪<lb/>
　方是時桓之功烈未聞於天下而先以其私怒滅兩<lb/>
<pb n="6b"/>
　國焉春秋烏得無貶木訥乃引仲虺之誥謂弱不自<lb/>
　存則兼之亂不足治則取之有亡形則侮之有亡道<lb/>
　則推而亡之以為成湯仗義以正天下所存者大所<lb/>
　亡者輕齊桓之滅譚將以示威於楚聖人予其示威<lb/>
　於楚是以書師吁有是哉行一不義殺一不辜而得<lb/>
　天下湯武不為也仲虺以佑賢輔徳顯忠遂良對兼<lb/>
　弱攻昧取亂侮亡而言上文以言善善下文以言惡<lb/>
　惡非乘其弱昧欺其亂亡而取之也而況齊桓以私<lb/>
<pb n="7a"/>
　怒滅譚滅譚不已又滅遂聖人特書以示貶木訥駕<lb/>
　空立説謂其滅譚以威楚聖人予之非但不得春秋<lb/>
　之意又加誣於成湯之行事以此釋經實誤後學愚<lb/>
　不得不辨若夫譚子奔而不名猶存其爵正所以著<lb/>
　齊桓滅國之罪為其滅無罪之國故不名云耳自是<lb/>
　國滅而其君奔者不名楚滅弦狄滅温是也誅在滅<lb/>
　者不在其君徐子章羽則以先服後奔之故名以貶<lb/>
　之盖以國滅而奔者義不事讐志存興復是以猶為<lb/>
<pb n="7b"/>
　春秋所予國滅而不能奔甘於事讐而不以為恥或<lb/>
　為所執以歸尤春秋之所賤惡者也以此示後世猶<lb/>
　有國亡不能死甘於為愍懐為叔寳為皓為禪者吁<lb/>
　可歎哉<hi>魯滅國義見隠二年滅夷狄義見宣十三年</hi>
十有一年春王正月<lb/>
夏五月戊寅公敗宋師于鄑<lb/>
　左氏謂師未陳而薄之曰敗某師大崩曰敗績諸説<lb/>
　多本之愚謂魯荘及齊宋三戰三勝春秋皆書公敗<lb/>
<pb n="8a"/>
　某師于某豈三戰皆未陳而薄之也盖書敗績者大<lb/>
　崩曰敗績是也書敗某師于某者僅能郤敵自救而<lb/>
　已必持此一例以律其餘則窒礙而不可通矣魯弱<lb/>
　國也荘公孱君也積為齊人所欺有父之讐而不敢<lb/>
　報今焉稍克自振春秋喜其能立是以書是役也宋<lb/>
　以齊故再以師侵我魯敗宋猶敗齊也故無貶<lb/>
秋宋大水<lb/>
　外災不書此所以書録魯荘之能恤災也魯與宋比<lb/>
<pb n="8b"/>
　嵗交兵然猶不廢弔恤之義春秋嘉之是以書<lb/>
冬王姬歸于齊<hi>義已見元年冬</hi>
　此魯莊受命于王再為齊人主姬之昏書法不與元<lb/>
　年同者仇人已殄故也孫泰山曰羣公受命主王姬<lb/>
　者多矣唯元年與此書者惡公忘父之仇再與齊接<lb/>
　昏姻也孫公之論正矣然是時魯荘且将請昏于齊<lb/>
　惟恐其不能得則於奉命主昏復何所恤春秋詳記<lb/>
　而備書著魯荘忘親事仇之罪耳<lb/>
<pb n="9a"/>
十有二年春王三月紀叔姬歸于酅<lb/>
　叔姬者伯姬之娣紀亡伯姬卒齊人𦵏之因是見叔<lb/>
　姬者愚意其從紀侯大去其國至是紀侯死歸于酅<lb/>
　盖以紀之宗廟在焉故也杜氏以為自魯歸酅非也<lb/>
　是時紀既亡矣而春秋猶書紀叔姬者録叔姬也録<lb/>
　叔姬是以存紀於既亡之後叔姬婦節不與紀俱亡<lb/>
　也公羊謂歸于酅者歸于其叔叔其可歸乎盖紀之<lb/>
　宗廟在焉義當歸也夫死無子而終於父母家者非<lb/>
<pb n="9b"/>
　正也終於夫家正也紀侯雖死於他國亦當祔于酅<lb/>
　廟從其祖此禮之變其亦甚可哀矣<lb/>
夏四月<lb/>
秋八月甲午宋萬弑其君捷及其大夫仇牧<lb/>
　春秋書弑君而及其大夫者凡三人皆所以録死節<lb/>
　也杜氏以名字為襃貶乃曰仇牧不能豫警而遇盜<lb/>
　無善可襃是以書名大夫死君之難而曰無善可襃<lb/>
　其誤甚矣公羊子於仇牧而曰不畏強禦有得於聖<lb/>
<pb n="10a"/>
　人襃録死節之意傳注每因書名而求其所以書名<lb/>
　之故曲為之説以貶之因書字而求其所以書字之<lb/>
　故曲為之説以襃之其病甚大讀春秋者不可不知<lb/>
　也仇牧名也君前臣名禮之大節劉氏之義正矣或<lb/>
　曰左傳太宰督亦死於此難奚以不得書曰督者即<lb/>
　前日弑殤公殺孔父之人身負弑君未討之罪今復<lb/>
　為盜所殞此亂臣迄天討不可以死節言矣舊史固<lb/>
　與仇牧同書聖人削之愚意修經之際一筆一削似<lb/>
<pb n="10b"/>
　此更多宋萬南宫萬也以討故去其族<hi>餘義見桓二年宋督之弑</hi>
冬十月宋萬出奔陳<lb/>
　宋萬魯囚也佚獲而歸以一朝之忿弑其君更立君<lb/>
　焉彼非當國大臣素執權持要之人而弑君立君國<lb/>
　人靡然從之甚矣宋國之無政而閔公之不君也案<lb/>
　左傳蕭叔大心及戴武宣之族舉兵討賊南宫萬奔<lb/>
　陳猛獲奔衛宋人皆取以歸正其典刑立公子御説<lb/>
　為君其事與衛人殺州吁相類而春秋不書良有故<lb/>
<pb n="11a"/>
　也宋荘與華督内外合謀弑殤公而簒有其國周無<lb/>
　王不能正其戮也今宋荘雖倖免而嗣子卒以弑死<lb/>
　華督首惡乃為南宫萬所殺此天討之加于亂賊者<lb/>
　也萬雖有弑君之罪而所殺者乃殤之賊故春秋不<lb/>
　與督以死節而萬之討亦併廢不書示督與萬俱有<lb/>
　當討之罪也賊討不書𦵏宋不告魯不㑹也<lb/>
　　附見是嵗荘王崩僖王立王崩重事也魯史廢而<lb/>
　　不書春秋因之貶在王矣人君之身風化之所自<lb/>
<pb n="11b"/>
　　出荘王尊為天子即位七年乃克𦵏親不子不君<lb/>
　　無以逭名教之責春秋於其崩也削不書所以著<lb/>
　　其緩𦵏之罪而垂法於後世<lb/>
十有三年春齊侯宋人陳人蔡人邾人㑹于北杏<lb/>
　此齊桓創霸之始傳曰㑹以平宋亂春秋與之齊侯<lb/>
　書爵襃也諸侯書人著衆望之所同屬也或曰孟子<lb/>
　謂仲尼之門無道桓文之事者而春秋於齊之始霸<lb/>
　爵桓公而人諸侯謂聖門賤霸豈其然乎曰孟子談<lb/>
<pb n="12a"/>
　王道於衰世故霸功在所不録春秋垂王法以示萬<lb/>
　世命徳討罪賞善罰惡如元氣之行乎四時洪纎髙<lb/>
　下各遂其性而共由乎王道之中法即道也非王道<lb/>
　之外復有王法也孟子謂聖人之門無道桓文之事<lb/>
　者言聖人之門不學為此等事非盡廢天下之功而<lb/>
　弗録也而況霸者伯也古者分天下屬之左右二伯<lb/>
　八州侯牧咸聽命焉周召分陜乃三代相承之制周<lb/>
　衰二伯不建已乆方伯有能以尊王室正諸侯攘㓂<lb/>
<pb n="12b"/>
　亂為事者是所謂伯也王道盛明中國尊安固何事<lb/>
　乎伯王綱陵夷諸侯恣擅猶幸天下之有伯故夫子<lb/>
　平日議論間有取於齊桓為其能以尊王室正諸侯<lb/>
　攘㓂亂為事也及脩春秋於北杏之㑹惟齊侯書爵<lb/>
　諸侯在㑹者皆書人書爵貴之也書人示衆望之所<lb/>
　同屬也自周室之東威令久廢楚僭王而楚首叛猶<lb/>
　曰蠻荆不足多責鄭荘周之卿士侵犯王畿射王中<lb/>
　肩鄭又叛齊襄率宋魯陳蔡敗王人救衛之師而五<lb/>
<pb n="13a"/>
　國皆叛矣環視四方莫有能倡義尊王者桓僖之際<lb/>
　周之不亡者幾希幸而桓公出焉毅然以天下自任<lb/>
　文武成康之業所以未墜於地桓之功居多春秋之<lb/>
　爵之豈徒然哉胡氏乃謂桓非受命之伯諸侯自相<lb/>
　推戴以為盟主是為無君故四國稱人以誅始亂齊<lb/>
　桓稱爵其與之也又曰誅諸侯正也與桓公權也必<lb/>
　若此是權與正判然為二也其首者見爵其從者有<lb/>
　誅是春秋略其首而治其從必不然也而況齊自始<lb/>
<pb n="13b"/>
　封為方伯國桓公之興始㑹始伐皆以王命行之王<lb/>
　人董之謂非受命不可且自入春秋以來宋齊魯衛<lb/>
　鄭之君今日而㑹明日而盟惟以黨簒怙亂為事今<lb/>
　齊桓之為此㑹曰以平宋亂南宫萬猛獲逃之未幾<lb/>
　旋伏厥辜皆霸討之所及也自是數十年間簒弑之<lb/>
　事頓息中國有所恃夷狄知所畏謂非桓公創霸之<lb/>
　力不可故北杏之㑹春秋貴之無貶也因見陳止齋<lb/>
　説有曰春秋始年諸侯猶知尊君親上及齊霸而諸<lb/>
<pb n="14a"/>
　侯不知有王論固美矣矯枉過直非事之實聊述此<lb/>
　以附于諸賢之後<lb/>
　　附見春秋之所謂霸惟齊桓晉文而已左傳言五<lb/>
　　霸或以為商周之五霸或以為齊桓晉文宋襄秦<lb/>
　　穆楚荘為五霸愚謂襄欲霸而未能穆霸於戎者<lb/>
　　不可與桓文同日而語楚荘僭王而猾夏奚霸之<lb/>
　　足言故自桓文之外春秋皆不與之以霸已于綱<lb/>
　　領及之茲舉其略<lb/>
<pb n="14b"/>
夏六月齊人滅遂<lb/>
　左氏謂齊為北杏之㑹以平宋亂遂人不至齊滅而<lb/>
　戍之㑹而不至者固為有罪罪未至於滅國也霸者<lb/>
　假公義以濟私欲滅譚矣又滅遂此不過為拓土開<lb/>
　疆之計先王之有天下也以興滅繼絶為事而霸者<lb/>
　滅國不忌是之謂無王滅譚貶矣滅遂又貶齊無所<lb/>
　逃罪春秋於三年之間聨書二滅以著齊桓之罪功<lb/>
　過不相掩也<lb/>
<pb n="15a"/>
秋七月<lb/>
冬公㑹齊侯盟于柯<lb/>
　胡氏曰敵惠敵怨不在後嗣魯於齊襄為仇今既易<lb/>
　世可以平矣是以春秋皆爵之而無貶愚謂敵怨不<lb/>
　在後嗣者謂疆場小忿可以釋怨於易世之後若不<lb/>
　共戴天之仇怨無時而可釋如公羊子所陳者春秋<lb/>
　之義也魯荘於齊襄之未死也不以為仇而莫之報<lb/>
　春秋責之屢矣及齊襄既死因納糾之怨與齊屢戰<lb/>
<pb n="15b"/>
　敗之於長勺又敗宋却齊於乘丘聖人喜其能自強<lb/>
　書以録之猶望其能伸復讐之義也盖魯荘至是始<lb/>
　壮而有知苟能因是二勝伸大義於讐人已死之後<lb/>
　猶足有辭於千載曽未幾日而為柯之盟矣聖人前<lb/>
　日責之甚深望之甚切及是而無責始以㑹盟之常<lb/>
　書之非與之也曰公曰齊譏公與齊始特為㑹盟也<lb/>
　諸侯皆在而魯預猶曰以從王事㑹盟之公也今齊<lb/>
　魯特為盟㑹自是遂解讐釋怨請昏于齊朝夕奔走<lb/>
<pb n="16a"/>
　於讐國之庭而不以為媿盖自柯之盟始謂春秋無<lb/>
　譏不可也春秋為魯君頻弑臣子不能討賊而始為<lb/>
　平王荘公不能復父讐而始故以齊襄之無道能復<lb/>
　世讐則與之蔡昭之微弱能復父祖世讐摧強楚而<lb/>
　入郢則大書以襃之夫豈為讐人之身已死而怨可<lb/>
　釋乎胡氏謂柯之盟春秋爵之無譏而以公羊子復<lb/>
　讐之論為不然所關甚大不得不辨<hi>公羊所載曹子手劒脅盟事皆</hi>
　<hi>傳聞之誕辭非經意所繫故略</hi>
<pb n="16b"/>
十有四年春齊人陳人曹人伐宋夏單伯㑹伐宋<lb/>
　案左傳宋人背北杏之㑹齊以諸侯伐宋請師于周<lb/>
　王使單伯㑹之自東遷以來諸侯擅與兵相侵伐不<lb/>
　復知有王室今齊桓用師于宋必待王人與俱彼非<lb/>
　不足於力也以為征伐當自天子出必如是而後有<lb/>
　以服天下之心霸政之所先也公榖諸儒因元年送<lb/>
　王姬之誤以單伯為魯大夫失春秋書㑹伐之㫖矣<lb/>
　魯大夫出預㑹盟征伐不書字也此單伯乃畿内諸<lb/>
<pb n="17a"/>
　侯周之著姓即元年送王姬之人非魯大夫也於霸<lb/>
　政有關不得不辨或曰宋當伐乎曰自入春秋宋魯<lb/>
　衛鄭皆有無王之心皆嘗黨簒賊而違王命計其罪<lb/>
　類當討也而宋為大國所當先治今奉王命而往雖<lb/>
　未造其國都而彼已知懼餘皆從風而靡矣曰北杏<lb/>
　之㑹齊書爵此書人何哉曰此春秋責備賢者之道<lb/>
　也前日北杏之㑹不請于王今宋人背北杏之㑹乃<lb/>
　請于王而伐之故雖與其尊王而書人以少之惟其<lb/>
<pb n="17b"/>
　與之以霸是故責之也備自是齊書人而序之宋之<lb/>
　下者再三皆貶也責備覇者之道也<lb/>
秋七月荆入蔡<hi>荆以號舉初見十年秋九月</hi>
　魯桓二年書蔡侯鄭伯㑹于鄧左傳曰始懼楚也是<lb/>
　時楚氛未張鄧人三甥已有亡國之憂至荘十年敗<lb/>
　蔡于莘以獻舞歸及是入蔡又明年伐鄭十年遂滅<lb/>
　鄧兵始於鄧侵及於蔡遂伐鄭而憑陵中國春秋書<lb/>
　之著楚人强盛之漸是行也入蔡而不有其以齊桓<lb/>
<pb n="18a"/>
　創霸猶有所憚而不敢肆歟<lb/>
冬單伯㑹齊侯宋公衛侯鄭伯于鄄<lb/>
　書單伯㑹諸侯以王命而㑹諸侯也序齊侯于宋公<lb/>
　之上以王命予齊以霸諸侯也霸與伯同侯為二伯<lb/>
　序于公上其來舊矣齊之霸自此㑹始木訥謂單伯<lb/>
　為魯大夫四命之卿是以不名僻説也魯大夫豈有<lb/>
　書字而㑹諸侯者乎僖八年公㑹王人諸侯于洮九<lb/>
　年公㑹宰周公諸侯于葵丘公在㑹也今此公不在<lb/>
<pb n="18b"/>
　㑹而王人出㑹諸侯豈得強指單伯為魯大夫乎<lb/>
十有五年春齊侯宋公陳侯衛侯鄭伯㑹于鄄<lb/>
　冬甫㑹鄄春又㑹焉春秋書以譏之也桓之意若曰<lb/>
　去年之㑹王人臨之今日之㑹我尸其尊夫如是而<lb/>
　後謂之霸抑亦卑矣吁桓公管仲而果知尊王胡不<lb/>
　及茲始霸率諸侯朝王取周召分陜故事而一施置<lb/>
　之是亦二伯而已矣不知出此而以尸㑹為尊其後<lb/>
　晉文繼之霸終于不朝而坐致天王于踐土跡桓之<lb/>
<pb n="19a"/>
　所為也是㑹也左氏以為始霸非也十四年冬王人<lb/>
　在㑹齊先宋始霸也<lb/>
夏夫人姜氏如齊<lb/>
　姜氏即文姜也曩以如齊之故而遺禍於魯國齊桓<lb/>
　所當逺嫌弗即以示儀于諸侯乃猶聽其來歸置往<lb/>
　愆而弗問婦人有寧親之禮無寧兄弟之禮姜不足<lb/>
　責而齊桓可責甚矣遂使文姜益無所忌十九年二<lb/>
　十年比嵗如莒煽淫風於魯國哀姜之遺患再世桓<lb/>
<pb n="19b"/>
　有責焉<lb/>
秋宋人齊人邾人伐郳<lb/>
　前已序齊侯于宋公之上今以宋先齊貶也案傳郳<lb/>
　乃宋之附庸叛宋而宋討之齊桓以始霸之威而為<lb/>
　宋摟邾以伐郳将以結宋彼蕞爾小國摧敗槁落尚<lb/>
　何以自存乎序宋齊上不與之以霸討也<lb/>
鄭人侵宋<lb/>
冬十月<lb/>
<pb n="20a"/>
十有六年春王正月<lb/>
夏宋人齊人衛人伐鄭<lb/>
　或曰宋齊衛合而伐鄭鄭可伐乎曰可伐可伐則何<lb/>
　以序齊於宋之下曰伐之不以其罪也鄭昭以嫡子<lb/>
　君國突與強臣合而簒之昭得返國突又與強鄰合<lb/>
　而撓之據櫟之堅以號召兇黨昭以弑死突之為也<lb/>
　齊桓始霸謂當聲突前罪請于王明正其戮宣示逺<lb/>
　近足以大警羣聽今為宋而伐鄭非名也故貶之序<lb/>
<pb n="20b"/>
　於宋下不與之以霸討也<lb/>
秋荆伐鄭<hi>是嵗荆始伐鄭</hi>
　鄭荘之有國也四鄰不敢䙝視楚朝夕睥睨莫如之<lb/>
　何也荘死嗣子不克負荷姦臣執其國命出君立君<lb/>
　繫於掌握内亂仍作衰政畢露齊伐其北楚闖其南<lb/>
　左撫右動幾無寧嵗使荘公不以祭仲遺其子鄭國<lb/>
　之禍豈至是哉鄭之衰亂姦臣孽子比而為之也<lb/>
冬十有二月㑹齊侯宋公陳侯衛侯鄭伯許男滑伯滕<lb/>
<pb n="21a"/>
子同盟于幽<hi>公羊有公㑹宇今從之</hi>
　盟非盛世之美事有能公天下而為之盟尚春秋之<lb/>
　所與也自齊桓創霸一㑹王人再㑹諸侯皆㑹而不<lb/>
　盟至是始為之盟小大畢至人心所趨頓異於前日<lb/>
　盖信而後盟不苟盟也是以聖人特書同盟以奨之<lb/>
　在易同人初九出門同人旡咎桓公其庶幾乎前日<lb/>
　之為盟者同宗之吝不足言也木訥援周禮衆見曰<lb/>
　同衆同而盟於方岳之下是謂同盟雖證得同盟二<lb/>
<pb n="21b"/>
　字但王巡守之禮不可施於霸國幽之同盟乃春秋<lb/>
　特筆創義不必援周禮為證然同盟有變例時之不<lb/>
　同其義亦異此兩幽之同盟襃其同也及晉霸既衰<lb/>
　楚氛日熾當成靈景厲悼之際凡書同盟皆幸其猶<lb/>
　能同乎中國非盟之盛者也又有天王崩不奔喪而<lb/>
　為盟與王人下預於列國之盟及其他義不應盟而<lb/>
　為盟者皆以同盟書則同盟之變例所以貶也學者<lb/>
　隨事而觀可以得聖人之意是㑹也既襃其能同必<lb/>
<pb n="22a"/>
　不以公預為諱當從公羊作公㑹<lb/>
邾子克卒<lb/>
　邾儀父以附庸之國而得列諸侯傳者謂齊桓為之<lb/>
　請于周而命之曲沃武公以支宗而簒有晉國王亦<lb/>
　以是嵗命之為侯邾子見録於春秋而武公者名不<lb/>
　登於簡牘其舊史缺書乎抑聖人以其簒竊不道削<lb/>
　之而不録之乎是時周雖浸衰而人心猶知戴上爵<lb/>
　命必自天子出而後足以臨制其臣民而僖惠不君<lb/>
<pb n="22b"/>
　乃以侯爵而加之簒賊先自壊其法紀而王室之號<lb/>
　令慶賞愈不行于天下矣嗟夫儀父之命出於齊桓<lb/>
　之請而當時莫有議其非者當也曲沃之命出于天<lb/>
　王之自為而諸侯用是益解體逆也此霸權所以益<lb/>
　張而王綱所以愈替有國有家者其可不以是為監<lb/>
　乎<lb/>
　　附見是嵗僖王崩崩𦵏皆不書於春秋論者類以<lb/>
　　為天子不告諸侯不㑹故不書是時禮教雖壊鄰<lb/>
<pb n="23a"/>
　　邦小國之喪𦵏魯猶使大夫往㑹豈有於天王而<lb/>
　　慢若此乎盖周室東遷至於僖王愈不能君矣只<lb/>
　　以一事而言曲沃武公父子三世作逆弑君簒國<lb/>
　　有不可勝誅之罪而僖王乃于是嵗将終之時命<lb/>
　　之以一軍為晉侯前史謂武公滅晉盡以其寳器<lb/>
　　獻之僖王而得封王所為若此謂天下事至是必<lb/>
　　不可為殆不然也先正司馬文正公著資治通鑑<lb/>
　　始於周威烈王三十三年命魏斯趙籍韓䖍為諸<lb/>
<pb n="23b"/>
　　侯以為是時周雖微弱名分尚存今晉大夫暴蔑<lb/>
　　其君剖分晉國天子既不能討又寵秩之使列於<lb/>
　　諸侯是區區之名分復不能守而併棄之先王之<lb/>
　　禮於斯盡矣司馬公之論甚大其實壊法亂紀崇<lb/>
　　奨簒賊命之以為諸侯自僖王命曲沃始威烈王<lb/>
　　之命韓魏趙乃其末流之弊也周自僖王而後愈<lb/>
　　不能君職此之故舊史不書崩𦵏春秋因之良有<lb/>
　　以也或曰曲沃武公固簒國之君詩無衣何以猶<lb/>
<pb n="24a"/>
　　有善辭聖人於唐風而取之於春秋而斥之詩春<lb/>
　　秋之去取其不同歟曰子善問無衣之詩盖刺武<lb/>
　　公而非美之也其言曰豈曰無衣七兮不如子之<lb/>
　　衣安且吉兮言其未受王命而先僭諸侯之車服<lb/>
　　乃未受封以前之刺詩也序者誤以為美辭不可<lb/>
　　不辨也盖唐風十六篇前後多刺惟無衣序獨以<lb/>
　　為美詩人用心正大豈有專刺失國之君獨有取<lb/>
　　一簒賊乎詩序固不可廢亦有元本無序後人以<lb/>
<pb n="24b"/>
　　己意而強補足之要當辨也<lb/>
十有七年春齊人執鄭詹<hi>是嵗惠王立</hi>
　公榖皆以鄭詹為鄭國之佞人必有所本左氏以鄭<lb/>
　不朝而執詹愚謂鄭去年預于幽之盟曽幾何時不<lb/>
　應遽執其使盖鄭國佞人為突所信任桓因其來而<lb/>
　執之耳愚以春秋下文書逃來而知此執為春秋所<lb/>
　與榖梁謂人者衆辭以人執與之辭也但春秋凡執<lb/>
　皆書人其執也有是與否不可槩以書人為辭要當<lb/>
<pb n="25a"/>
　隨事而求書法之㫖<lb/>
夏齊人殱于遂<lb/>
　遂者亡國之遺民也齊人戍之恃其強大以陵暴遺<lb/>
　民遂之五族饗齊戍醉而殱之幾盡穀梁曰無遂而<lb/>
　言遂存遂也言遂猶有人也魯荘以千乘之國甘於<lb/>
　事讐而不恥遂之遺民鼓其餘勇猶足以殄滅齊戍<lb/>
　春秋特為之書義之也亦以為忘親事讐者之媿<lb/>
秋鄭詹自齊逃來<lb/>
<pb n="25b"/>
　前稱人以執執之是否猶未見也繼書鄭詹逃來而<lb/>
　後知執之為是為春秋所與也逃者有罪而逃刑之<lb/>
　辭鄭詹自齊逃魯魯輙受詹之逃而不以為非魯亦<lb/>
　有責焉耳齊人之執為是則魯人之受為非魯與齊<lb/>
　雖為世讐而罪人逋逃非魯之所當受霸國執之而<lb/>
　列國逃之罪在列國無可疑矣何休以鄭詹見用于<lb/>
　魯却恐未然魯之用事者不聞有鄭詹也<lb/>
冬多麋<lb/>
<pb n="26a"/>
　杜注多而害稼故書孫氏曰以有為災而書者<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>是<lb/>
　也以多為災而書者麋是也麋常有之物今以其多<lb/>
　而害稼故書以記異耳<lb/>
十有八年春王三月日有食之<lb/>
　榖梁曰不言日不言朔夜食也鄭氏曰一日一夜合<lb/>
　為一日今朔日日有虧傷之處未復故知以夜而食<lb/>
　夜食則屬前月之晦愚謂夜食云者必在丑寅之間<lb/>
　故晨興而猶可見則亦屬朔日之朝謂之晦日其不<lb/>
<pb n="26b"/>
　可歟<lb/>
夏公追戎于濟西<lb/>
　左氏曰不言其來諱之也杜注戎來侵魯魯人不知<lb/>
　去乃追之故諱不言其來此一説也公羊曰其言追<lb/>
　何大其為中國追也榖梁曰于濟西者大之也何大<lb/>
　焉為公之追之也左氏主戎備無素而言公榖主公<lb/>
　自追而言前此公盟戎㑹戎皆不為春秋所與今追<lb/>
　戎以書法而言與公之能追公榖之説是也公若使<lb/>
<pb n="27a"/>
　大夫帥師以往則為具文逐賊不足言矣今公自将<lb/>
　而追之至于濟西書公追戎者嘉公之能自将而追<lb/>
　戎也有國有家者以禦侮為重事諸侯為天子守土<lb/>
　疆躬擐甲胄跋履山川踰越險阻敵王愾以固吾圉<lb/>
　此職分之所宜為也諸侯若諉之大夫大夫復諉之<lb/>
　士卒則皆望風退郤而國非其國矣○追有二追之<lb/>
　速雖不能與戰春秋無譏此是也追之緩不能及春<lb/>
　秋所譏僖二十六年公追齊師至于酅弗及弗及云<lb/>
<pb n="27b"/>
　者追之緩不能及也<lb/>
秋有<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>
　榖梁曰射人者也杜注短狐也含沙射人為災䟽云<lb/>
　一名射景謂其伏水中射人之影而人不悟其後慶<lb/>
　父通于哀姜隂蓄異謀而公不能察以召末年之禍<lb/>
　<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>為之先矣<lb/>
冬十月<lb/>
十有九年春王正月<hi>是秋周有子頽之難惠王出居于鄭之櫟春秋不書義見二十一年</hi>
<pb n="28a"/>
夏四月<lb/>
秋公子結媵陳人之婦于鄄遂及齊侯宋公盟<lb/>
　公羊曰諸侯娶一國則二國往媵之以姪娣從姪者<lb/>
　兄之子也娣者弟也諸侯一聘九女諸侯不再娶又<lb/>
　曰大夫無遂事此其言遂何聘禮大夫受命不受辭<lb/>
　出竟有可以安國家利社稷則專之可也左䟽謂鄄<lb/>
　衛地陳娶衛女為婦魯使公子結送媵至鄄聞齊宋<lb/>
　為㑹将伐魯故權事之宜去其本職與二君㑹盟合<lb/>
<pb n="28b"/>
　此二説而經意見矣夫媵女事之常而盟者國之重<lb/>
　事況於盟霸主而可以遂事往乎盖結也送媵至鄄<lb/>
　適聞齊宋為㑹謀将伐魯故遂事而往盟将以伐二<lb/>
　國之謀反以速二國之來伐其心則是於禮則僭是<lb/>
　以有貶然細味經㫖貶之中猶有與焉或謂結以僭<lb/>
　盟召宼不然也大夫出疆有可以安國家利社稷則<lb/>
　專之乃古義也公羊子有所授矣或曰公子遂㑹趙<lb/>
　盾于衡雍遂㑹雒戎與此孰是愚謂結知齊宋将伐<lb/>
<pb n="29a"/>
　魯而往盟之忠也雒戎未嘗為魯患而遂也擅盟之<lb/>
　專也豈可以例觀乎<lb/>
夫人姜氏如莒<lb/>
　此文姜也比嵗再如莒春秋書之非特責魯亦責齊<lb/>
　也魯荘不能防閑其母猶有望於齊桓之正之前此<lb/>
　姜氏如齊齊不能討遂使肆然罔所忌憚蕩遊及莒<lb/>
　非唯魯之辱亦齊之辱也<lb/>
冬齊人宋人陳人伐我西鄙<lb/>
<pb n="29b"/>
　齊桓之霸也魯獨㑹之後讐國可無㑹也其後及齊<lb/>
　人戰又及齊人宋人戰讐國可與戰也又其後同盟<lb/>
　于幽矣而齊宋乃復為此來説者以為魯受鄭詹之<lb/>
　故或又以公子結遂盟有以召之夫結知齊宋之謀<lb/>
　不利我故盟以伐其謀非結之召之也然春秋之書<lb/>
　之責齊也是嵗成周有子頽之亂衛師燕師稱兵伐<lb/>
　周而立子頽天子播遷于外桓公不能討乃以三國<lb/>
　伐魯前日創霸假王命以服諸侯今王室有難而不<lb/>
<pb n="30a"/>
　能以兵勤王是春秋所責也故三國皆人以貶之<lb/>
二十年春王二月夫人姜氏如莒<lb/>
夏齊大災<lb/>
　外災何以書為魯弔故特書<lb/>
秋七月<lb/>
冬齊人伐戎<lb/>
　榖梁作伐我公羊左氏作伐戎伐我貶齊也伐戎亦<lb/>
　貶齊也是時成周有子頽之亂五大夫以衛師燕師<lb/>
<pb n="30b"/>
　伐周而立子頽惠王出居于鄭之櫟齊桓身為盟主<lb/>
　若罔聞知明年鄭伯虢公胥命于弭以兵討叛殺子<lb/>
　頽及為亂者王入于王城齊不能預也王室傾覆則<lb/>
　坐視而不救戎未嘗為中國大患伐非所先也去年<lb/>
　伐魯今年伐戎大率皆逐利而自私于王室何有春<lb/>
　秋人之所以貶也<lb/>
二十有一年春王正月<lb/>
　據左傳十九年成周有子頽之亂惠王出居于鄭之<lb/>
<pb n="31a"/>
　櫟至是鄭伯虢公以師納王殺王子頽及五大夫之<lb/>
　為亂者王入于王城春秋不書是必有意而傳者缺<lb/>
　焉嘗究觀周之所以亂前後如出一轍幽王寵襃女<lb/>
　而廢申后逐太子申侯以犬戎作亂周是以東遷再<lb/>
　傳為荘王周之衰也滋甚而荘王復以嬖姚女寵子<lb/>
　頹而召亂惠王播遷越三載乃復而惠王之身復為<lb/>
　惠后所惑寵叔帶幾欲動揺元子賴齊桓為之正之<lb/>
　而帶卒挾狄師為亂于他日比至景王又以寵子朝<lb/>
<pb n="31b"/>
　故馴致大亂前車之覆後車之戒幽王以是失國喪<lb/>
　身而子孫不戒亂生嫡庶至于再三而未巳嗟夫文<lb/>
　武周公詒厥孫謀者若此而後世猶以是覆亡相踵<lb/>
　愚意聖人脩經至頽帶朝之事重為之太息書不書<lb/>
　皆以寓戒厥㫖微矣<hi>義詳見僖二十四年天王出居于鄭</hi>
夏五月辛酉鄭伯突卒<lb/>
　自鄭突之入于櫟春秋蓋絶之矣及其殺子儀而君<lb/>
　鄭春秋不書其歸為其簒國至再不與之以為君也<lb/>
<pb n="32a"/>
　今而死書鄭伯突卒及其𦵏書𦵏鄭厲公夫豈無其<lb/>
　故哉周惠王以子頽之亂出居于櫟諸侯勤王者獨<lb/>
　鄭與虢耳厲公雖有簒國之罪亦有勤王之功是以<lb/>
　春秋於其卒與𦵏而復録之<lb/>
秋七月戊戌夫人姜氏薨<lb/>
冬十有二月𦵏鄭厲公<lb/>
二十有二年春王正月肆大眚<lb/>
　王正月而下而書肆大眚此周肆大眚也惠王以子<lb/>
<pb n="32b"/>
　頹之亂播遷于櫟去年春虢鄭納之以國之未靖復<lb/>
　為虢之狩至冬而復歸成周於是為肆大眚以安反<lb/>
　側非魯肆眚也為榖梁之學者以為文姜罪應誅絶<lb/>
　春秋書肆眚而後書𦵏明王法以示後世其不然歟<lb/>
　盖春秋必有事而後為是書法未有當時無肆眚之<lb/>
　事而創為之書者也此周眚何疑程子不以後世肆<lb/>
　眚為然愚謂眚災肆赦盛世之美事然亦赦其罪之<lb/>
　可赦者耳至後世有肆大眚者焉則舉天下之人與<lb/>
<pb n="33a"/>
　之蕩滌垢瑕大布維新之治非古者眚災宥罪之意<lb/>
　然在後世有不得不然者矣古之為治也刑以輔教<lb/>
　不主于殺至周衰羣后放肆殺人族人皆出乎典章<lb/>
　之外降而秦漢之世專用重典以毒天下雖欲不赦<lb/>
　其可得乎論者每與孔明大徳小惠之語謂赦為不<lb/>
　然吁使當盛明之世刑罰無頗何以赦為惟亂世多<lb/>
　淫刑故不得不赦此救弊仁民之要務亦與其殺不<lb/>
　辜寧失不經之意也<lb/>
<pb n="33b"/>
癸丑𦵏我小君文姜<lb/>
　文姜親弑其夫淫奔于齊惡聲被于宇内律以常典<lb/>
　有不可勝誅之罪屬周天子肆大眚適當𦵏時聖人<lb/>
　書肆眚書𦵏比事以見義言天王失討有罪使之得<lb/>
　以禮𦵏云耳或以為齊君請于周赦其罪而後𦵏者<lb/>
　非也肆大眚不專為魯也○婦人從夫之諡至于末<lb/>
　世有自為諡荘姜定姒從夫也魯桓之夫人文姜襄<lb/>
　之母定姒景王之后穆后自為諡也宋共姬則又以<lb/>
<pb n="34a"/>
　節行彰著而獨得美名者也要以從夫為正<hi>魯有兩定姒襄</hi>
　<hi>之妾母自諡哀之妾母從夫諡</hi>
陳人殺其公子御寇<lb/>
　左氏以御寇為太子劉氏曰以為大夫非大夫也以<lb/>
　為世子非世子也然而書者知其為君之嫡也君之<lb/>
　嫡雖未誓為世子未可以稱世子然而巳有可以為<lb/>
　世子之端矣故不可不重愚案春秋殺大夫公子例<lb/>
　有三有書殺大夫者焉有書殺公子者焉有書殺其<lb/>
<pb n="34b"/>
　大夫公子某公孫某者焉殺大夫譏專殺也殺公子<lb/>
　公孫譏骨肉之相殘也殺大夫公子某公孫某又譏<lb/>
　其不當使公族世其官復以罪而殺之也然此乃春<lb/>
　秋之常法而變例則隨事見焉不可執一例而求此<lb/>
　陳人殺其公子左氏以為太子必有所本然不從目<lb/>
　君之例則國亂無政為衆人所殺非其君之罪胡氏<lb/>
　之說得之不稱世子當立而未命<lb/>
夏五月<lb/>
<pb n="35a"/>
　春秋年之四時雖或無事必書首月以紀時變無以<lb/>
　仲月首時者何休謂譏荘公取讐女不可以事先祖<lb/>
　奉四時祭祀猶五月不可以首時鑿矣杜氏以為文<lb/>
　誤或曰五月之下有脫事<lb/>
秋七月丙申及齊髙傒盟于防<lb/>
　公羊曰此齊之貴大夫曷為就吾微者而為盟也榖<lb/>
　梁曰不書公髙傒伉也魯人忘君父之大讐請昏于<lb/>
　讐國齊既許之而使髙傒為之先要魯以盟其傲魯<lb/>
<pb n="35b"/>
　也亦甚矣春秋之書之責齊也雖為魯諱亦責魯也<lb/>
　以下文書公如齊納幣見春秋之責魯深矣夫讐國<lb/>
　以傲而加我不惟不怒反更屈千乘之尊與其臣伉<lb/>
　盟又躬如齊納幣彼固無所恤春秋為之諱之乃所<lb/>
　以存其羞惡之心而垂法於後焉耳或曰文二年及<lb/>
　晉處父盟與此同否曰其事雖同其伉不同彼時公<lb/>
　身在晉晉君不與公盟使其臣及公盟故春秋深責<lb/>
　晉人之無状去處父族以示貶此則齊魯均責焉耳<lb/>
<pb n="36a"/>
　盖諱之中而有權度存焉不可以一律觀也又有諸<lb/>
　侯之大夫來魯涖盟及魯大夫與諸侯為盟者不皆<lb/>
　為伉必如處父髙傒而後為伉耳要當隨事而觀以<lb/>
　求聖人之意<lb/>
冬公如齊納幣<lb/>
　凡納幣不書此所以書母喪未再期請昏于齊又棄<lb/>
　宗社之重往從讐女為淫是故書以譏之不一譏也<lb/>
　是行公羊子目為陳佗其亂常無别有不可道者矣<lb/>
<pb n="36b"/>
　或曰魯與齊既為㑹盟春秋無責今而通昏不亦可<lb/>
　乎曰主夏盟者齊桓也今納幣而請昏者齊襄之女<lb/>
　讐女也盟讐人之弟猶曰為其霸也諸侯皆在不得<lb/>
　不與於盟娶妻豈無他族必讐女而後娶其何以奉<lb/>
　粢盛入先君之廟乎吁文姜親弑魯桓罪未討而死<lb/>
　今桓之子娶姜之姪蹈覆轍而不以為戒其愚不仁<lb/>
　亦甚矣厥後哀姜通于共仲般以是死閔以是弑皆<lb/>
　跡文姜之所為荘公實有以致之自作孽不可活豈<lb/>
<pb n="37a"/>
　不信哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋集傳詳説卷六<lb/>
</p>
<p>
</p>
  </div>
</body>
</text>
</TEI>
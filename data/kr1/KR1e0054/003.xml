<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋集傳詳説卷三</head>
    <p>
<pb n="1a"/>
欽定四庫全書<lb/>
　春秋集傳詳説卷三　　宋　家鉉翁　撰<lb/>
　　　桓公上<hi>名允惠公子隠公弟桓王九年即位</hi>
元年春王正月<lb/>
　榖梁曰桓無王其曰王何也謹始也其曰無王何也<lb/>
　桓弟弑兄臣弑君天子不能定諸侯不能救百姓不<lb/>
　能去以為無王之道可以至焉爾元年有王所以治<lb/>
　桓也伊川曰桓弑君而立不天無王之極書春王正<lb/>
<pb n="1b"/>
　月公即位以天道王法正其罪也合榖梁程子之説<lb/>
　而見聖人意矣此春秋誅討亂賊始見於魯事者也<lb/>
　桓以臣弑君以弟簒兄罪大惡極而魯之先君也夫<lb/>
　子脩春秋雖以誅討亂賊為事而於魯之先君不容<lb/>
　直正其罪故特立為此法以垂示萬世書王書正書<lb/>
　即位皆所以討也桓在位十有八年書王者四年不<lb/>
　書王者十有四年書王明王法也不書王著桓無王<lb/>
　與王不能以王法正天下也誅魯也亦責王也元年<lb/>
<pb n="2a"/>
　書王謂王誅當即加位非簒賊所當久居也二年書<lb/>
　王憤魯誅之未及而宋亂又作也至三年而王朝不<lb/>
　聞有誅殛之命而宰渠伯糾又将下聘焉王法於是<lb/>
　埽地天下為無王矣自是不書王者七年至十年正<lb/>
　月書王則以天道一周三國又以兵向魯意其奉王<lb/>
　命來討而復不能也至十八年桓見殺於齊乃復書<lb/>
　王正月言王誅雖不加於簒賊而天理未嘗終泯其<lb/>
　死於齊是亦討也聖人於桓之弑隠以為中國一大<lb/>
<pb n="2b"/>
　變故是以書法特異於他曰或者以不書王為簡編<lb/>
　之脱誤春秋無深意不亦鹵乎或曰宣之弑赤與桓<lb/>
　之弑隠皆弑也而春秋書法不同何哉曰春秋初年<lb/>
　王室雖衰王綱猶未盡弛故聖人以討賊望周歴三<lb/>
　四傳中國愈亂弑君簒國者相踵王卒不能問而齊<lb/>
　晉之霸業興矣征伐之權在霸討賊之事在霸魯慶<lb/>
　父宋南宫萬之誅皆齊桓命之誅而後即正典刑故<lb/>
　春秋許之以霸討而望之以維持世道之事自是而<lb/>
<pb n="3a"/>
　後見之書法以責王者而責之霸與初年少異且宣<lb/>
　之為弑與桓事亦有不同具著于下<hi>餘義又見二年正月</hi>
公即位<hi>義已見隠元年不書即位</hi>
　榖梁曰繼故不書即位正也先君不以其道終則子<lb/>
　弟不忍即位也繼故而書即位則是與聞乎弑也先<lb/>
　君不以道終已正即位之道而即位是無恩於先君<lb/>
　也范氏曰推其無恩則知其與弑與弑尚然況親弑<lb/>
　者乎愚謂春秋比事以見褒貶隠不書即位所以明<lb/>
<pb n="3b"/>
　隠之能讓也桓書即位所以著桓之為簒也桓弑君<lb/>
　簒國不當即位亦明矣春秋所以書即位絶之也絶<lb/>
　之於名教所以大誅斥之也是時衛州吁齊無知皆<lb/>
　以公子而弑君簒國與桓同惡者也春秋於其弑也<lb/>
　去族而書弑於其誅也去族而書殺名其為賊所以<lb/>
　大誅斥之也學者比事而觀可以見春秋用法之權<lb/>
　衡矣或曰桓弑君簒國之罪固無逃於戮然其為君<lb/>
　也非受命於厥父乎曰否桓非有父命也魯惠公暮<lb/>
<pb n="4a"/>
　年溺於私愛或有立桓之意而未見於事也故惠卒<lb/>
　而隠遂立左氏謂生桓公而惠公薨是以隠公立而<lb/>
　奉之奉之者隠公也非惠公嘗有治命曰以桓為嗣<lb/>
　榖梁謂既勝其邪心以與隠者事之實也特隠公為<lb/>
　矯激之行欲以讓桓榖梁所謂探其邪心成父之惡<lb/>
　是也使惠公確有立桓之志必将明示意向於生存<lb/>
　之時隠将有蒲屈之難國可得乎今惠終隠立魯國<lb/>
　之人不聞有非議之者而謂桓公以父命當立決無<lb/>
<pb n="4b"/>
　是也此義惟榖梁得之已詳見隠元年<lb/>
三月公㑹鄭伯于垂鄭伯以璧假許田<lb/>
　春秋初年弑君簒國者皆求援於強鄰以庇其身而<lb/>
　免於討桓之為此㑹求援於鄭荘也是時宋齊鄭為<lb/>
　強國而鄭荘者以善用兵之故尤為諸侯所畏服故<lb/>
　桓於簒位之始首以是求之書公㑹鄭伯于垂魯乞<lb/>
　盟也書鄭伯以璧假許田著鄭荘乘魯有急要賂而<lb/>
　與之盟也隠八年鄭伯使宛來歸祊傳者謂鄭人以<lb/>
<pb n="5a"/>
　祊易許田非也是時鄭宋搆兵無寧嵗鄭急於得魯<lb/>
　為援故渝平於前歸祊於後而無所靳至是魯桓弑<lb/>
　君簒國懼四鄰仗義致討卑屈以有求於鄭鄭荘入<lb/>
　璧假田以鴻毛之微要鈞石之重因其有罪脅而取<lb/>
　之非以祊求易也歸祊假田後先五載歸祊之罪在<lb/>
　於以天王之壤地而結私好假田之罪在於庇鄰國<lb/>
　之亂賊而邀厚利兩書皆討其事實異若以易田為<lb/>
　言則合二事而為一鄭荘受田黨逆之罪晦而未明<lb/>
<pb n="5b"/>
　失春秋書法之本㫖故不得不辨或曰此割地賂人<lb/>
　而以假田書其無譏乎曰田非璧之所可假也不以<lb/>
　賂書而以假書為魯諱割地也<hi>餘義又見宣元年取濟西田</hi>
夏四月丁未公及鄭伯盟于越<lb/>
　三月㑹于垂可以盟矣而未與之盟歸未一月乃為<lb/>
　此盟春秋繼假田而書及盟譏賂之以田求為此盟<lb/>
　也魯桓割地賂人以逭簒弑之討鄭荘受地與盟而<lb/>
　庇其簒弑之罪春秋比書其事不加貶斥而義自見<lb/>
<pb n="6a"/>
　矣嗟夫衞州吁之弑其君也魯隠宋殤為之出師㑹<lb/>
　伐鄭以定其位今魯隠見弑於其弟鄭荘逼弑賊取<lb/>
　其田而與之盟宋殤見弑於其臣魯率三國受弑賊<lb/>
　之賂而成其亂出爾反爾後先一轍又其後魯桓斃<lb/>
　於齊襄其子事讐終厥身而不敢報鄭荘雖僅克自<lb/>
　全而嗣子忽終殞於賊臣之手國大亂幾亡黨賊為<lb/>
　利者亦知所懲戒矣<lb/>
秋大水<lb/>
<pb n="6b"/>
　秋不著月而書大水槩一秋而言也書大者變常之<lb/>
　辭也傷民害物而後書凡旱乾水溢饑饉螽螟異乎<lb/>
　常災是以書大<lb/>
冬十月<lb/>
二年春王正月戊申宋督弑其君與夷<hi>與夷立初見隠公三年𦵏宋穆公再見隠五年宋人伐鄭圍長葛</hi>
　榖梁曰桓無王其曰王何也正與夷之卒也春秋初<lb/>
　年聖人猶望天王以討賊之事故於書法而深注意<lb/>
<pb n="7a"/>
　焉元年書王所以正魯桓簒弑之罪也二年書王則<lb/>
　以魯之簒賊未討而宋亂又作簒弑之禍接跡而起<lb/>
　深有望於天王赫然發憤正二賊之戮而桓王略不<lb/>
　以是為意而魯允宋馮同惡相濟乃為㑹于稷以定<lb/>
　簒竊之位上而天王既不能伸王法以正天下次而<lb/>
　方伯連帥皆黨兇怙逆惟利是謀亂臣賊子肆然無<lb/>
　忌聖人為此懼既於嵗首書王以正之復於是年三<lb/>
　月書公㑹齊侯陳侯鄭伯于稷以成宋亂簒弑之賊<lb/>
<pb n="7b"/>
　與預㑹之諸侯咸在所討春秋書法可謂深切而著<lb/>
　明矣或者乃曰周自東遷巳不能號召方國今春秋<lb/>
　以討賊之事責之桓王其如諸侯之不禀命者何曰<lb/>
　是不然五年桓王伐鄭以師從者猶有蔡衛陳使是<lb/>
　時王能以誅討二簒號召天下名之正言之順諸侯<lb/>
　大國必将來㑹允馮督翬可坐而翦也惟其無志於<lb/>
　此王綱日壊主威曰削兇彚日繁曲沃以支宗而簒<lb/>
　晉陳佗以庶孽而干嫡鄭突挾強臣之援而逼逐其<lb/>
<pb n="8a"/>
　君兄衛朔挾五國之援而拒違王命無知弑襄渠彌<lb/>
　弑昭傅瑕弑子儀宋萬弑犍文姜弑桓慶父弑般及<lb/>
　閔綱常埽地君父兄岌岌乎不能以自保春秋所為<lb/>
　作為是故耳<lb/>
及其大夫孔父<lb/>
　此春秋誅亂賊崇死節之始事也公羊謂孔父正色<lb/>
　而立於朝則人莫敢過而致難於其君者督将弑君<lb/>
　先攻孔父而殺之君尋及焉得春秋表章死事之意<lb/>
<pb n="8b"/>
　矣左氏乃謂督慕孔妻之美而殺其夫公怒督懼因<lb/>
　是弑君杜氏從而為之説曰孔父内不能正家外取<lb/>
　怨於百姓禍及其君是以春秋名之此以書名書字<lb/>
　為拘而強求其説雖排陷死節而不顧失之逺矣劉<lb/>
　原父曰父者名也君前臣名禮之大節較杜説為通<lb/>
　然名之與字千載之下本不可深辨以是為拘而強<lb/>
　求其説恐失聖人脩經之本㫖巳於綱領明例詳及<lb/>
　之<lb/>
<pb n="9a"/>
滕子來朝<lb/>
　小國朝於魯滕以侯爵稱子杞以公爵稱侯或稱伯<lb/>
　或稱子薛以侯爵稱伯諸儒為説不同杜氏范氏以<lb/>
　為時王所黜是時王綱巳頽陟者有之未聞其能黜<lb/>
　也胡氏謂魯桓負簒弑之大惡凡民罔不憝已不能<lb/>
　討又先鄰國而朝之是反天理肆人欲與亂賊同惡<lb/>
　而春秋之所深惡也故滕以侯爵降而稱子此一説<lb/>
　也伊川謂滕本侯爵後服屬於楚降稱子外之也服<lb/>
<pb n="9b"/>
　楚者多矣而滕獨見黜何耶木訥謂諸侯自貶損其<lb/>
　爵以事大國不欲與大國抗禮也審如是春秋何不<lb/>
　為之正名乎此説尤不然東萊吕氏曰此録春秋者<lb/>
　之誤也借使聖人脩春秋之時黜陟諸侯以為賞罰<lb/>
　何以置強國不問而獨區區於小國哉盖晉楚齊秦<lb/>
　諸大國顯者也故無誤小國微也故多誤此説較他<lb/>
　説為通當從之程子胡氏之論有益世教但當時諸<lb/>
　侯大國犯上干紀者甚衆春秋未聞有所降黜而獨<lb/>
<pb n="10a"/>
　施之於一二小國以是知其猶有可疑耳<lb/>
三月公㑹齊侯陳侯鄭伯于稷以成宋亂<lb/>
　此春秋誅討亂賊併及其黨明正刑書以示後世聖<lb/>
　人之特筆也榖梁曰以者内為志焉爾公為志乎成<lb/>
　是亂也此成矣取不成事之辭而加之焉於内之惡<lb/>
　而君子無遺焉爾四國為㑹于稷以成宋亂而春秋<lb/>
　責魯之意居多則為此㑹者魯志也魯桓負弑君之<lb/>
　大惡王誅不加乃復因宋之有亂同惡相濟以為此<lb/>
<pb n="10b"/>
　㑹故魯桓之罪視三國為重夫宋之亂巳成而春秋<lb/>
　書㑹于稷以成宋亂者何哉盖督雖弑君而馮之位<lb/>
　未定也今三國為此㑹将以謀宋而徼利而馮之位<lb/>
　於是始定督之罪始得無討故成宋亂者三國也所<lb/>
　以使三國之成此亂者魯也榖梁曰以者内為志又<lb/>
　曰公為志乎成此亂深得聖人之意聖人於魯之大<lb/>
　惡不得為之諱也陳止齋曰向也合五國之君大夫<lb/>
　以定州吁而州吁迄于討今也合四國之君以立華<lb/>
<pb n="11a"/>
　督督相宋自是而弑君之禍接跡於天下四君所為<lb/>
　也春秋襃貶至於變文而嚴矣向也五國之君大夫<lb/>
　書之復書之終春秋僅一再見焉以變文為未足而<lb/>
　直言其所為舎此無復見者矣陳説善矣春秋二百<lb/>
　年㑹而書所以為㑹之故唯此與澶淵而巳而澶淵<lb/>
　之㑹特曰宋災故論者以為舎蔡之大惡不討而以<lb/>
　宋之常事㑹諸侯故春秋責焉今四國之㑹直書曰<lb/>
　以成宋亂其誅斥之法嚴矣<lb/>
<pb n="11b"/>
夏四月取郜大鼎于宋戊申納于大廟<lb/>
　榖梁曰桓内弑其君外成人之亂受賂而退以事其<lb/>
　祖非禮也其道以周公為弗受也郜鼎郜之所為也<lb/>
　曰宋取之於宋也孔子曰名從主人物從中國故曰<lb/>
　郜大鼎公羊曰此取之宋而謂之郜鼎何器從名地<lb/>
　從主人宋始以不義取之故謂之郜鼎戊申納于大<lb/>
　廟何以書譏遂亂受賂納于大廟也愚謂前書成宋<lb/>
　亂者兼責四國也此書取郜大鼎納之于大廟專責<lb/>
<pb n="12a"/>
　魯也魯取鼎於宋而春秋目之曰郜鼎言宋始以不<lb/>
　義取之故正其名而係其器於郜今魯復以不義取<lb/>
　之故原其器之所從來而係之於宋取之宋非所當<lb/>
　取而取也納之大廟非所當納而納也魯桓身弑其<lb/>
　君大惡未討乃成人之亂取賂而退復陳其賂於廟<lb/>
　廟者祖宗神靈之所宅周公魯公之典章法制於是<lb/>
　乎在郜之鼎宋之賂胡為乎至哉是之謂納不受而<lb/>
　強致之義也當是時周室衰微刑誅不加於亂賊聖<lb/>
<pb n="12b"/>
　人秉筆誅姦以一字為衮斧曰成宋亂曰取郜鼎曰<lb/>
　納于大廟所以明刑書而示後世皆聖人之特筆孰<lb/>
　謂春秋因魯史之舊而無所損益乎<lb/>
秋七月杞侯來朝<hi>公榖作紀</hi>
　公榖以杞作紀隠二年紀稱子此稱侯范甯以為時<lb/>
　王所進何休以為天子将娶於紀而封之竊以為簡<lb/>
　冊之誤周娶紀女未必封也榖梁謂朝時此其月者<lb/>
　桓内弑其君外成人之亂於是為齊侯陳侯鄭伯討<lb/>
<pb n="13a"/>
　數日以賂已即是事而朝之惡之故謹而月之惡之<lb/>
　當削其爵以示貶如滕子來朝是也今以子陞侯非<lb/>
　貶也胡氏曰是時齊欲滅紀紀求魯為之主非為桓<lb/>
　立而朝之是以無貶然以子陞侯竟未得其説其簡<lb/>
　冊之誤也<lb/>
蔡侯鄭伯㑹于鄧<lb/>
　左氏曰始懼楚也楚芉姓顓頊之後有鬻熊事周文<lb/>
　王成王封其曽孫熊繹于楚居丹陽熊通十九年隠<lb/>
<pb n="13b"/>
　之元年徙居郢使人請于周求加爵王弗許遂僭號<lb/>
　稱王是為熊通武王自是始為中國患蔡鄭與之為<lb/>
　鄰懼而謀焉以為此㑹楚日益強大荘十年敗蔡執<lb/>
　獻舞十六年滅鄧不三十年與中國争衡鄭被兵無<lb/>
　寧嵗以迄于春秋之終鄧侯者熊通之舅而首滅之<lb/>
　是尚有人心乎是㑹也春秋著楚人得志之始故書<lb/>
　<hi>義又見荘十年荆敗蔡</hi>
九月入杞<lb/>
<pb n="14a"/>
　來朝者紀也今入之者杞也紀方自託於魯以為存<lb/>
　亡之計必不失禮於魯魯胡為伐之此書入乃杞也<lb/>
　左氏以入杞在來朝之後遂謂杞侯來朝不敬故歸<lb/>
　而伐之似出傅㑹書入杞必自有故傳所不載姑缺<lb/>
　其疑<hi>餘義見明年㑹杞侯于郕所㑹之杞即今所入之杞</hi>魯桓以簒弑得國今<lb/>
　即位二年方伯連帥未聞有聲其罪而討之者而簒<lb/>
　賊反以兵加於二王後其無忌憚亦甚矣此入杞公<lb/>
　之入也不書貶也不與簒賊以兵入人之國也<lb/>
<pb n="14b"/>
公及戎盟于唐冬公至自唐<lb/>
　榖梁曰桓無㑹而其致何也逺之也范甯曰桓㑹甚<lb/>
　衆而曰無㑹無致㑹也弑逆之罪非可以致宗廟而<lb/>
　今致者危其逺㑹于唐喜其得還也愚謂前此桓出<lb/>
　㑹諸侯其返也不致今而㑹戎特為之致非喜之也<lb/>
　為其幸而獲免特書以志之耳陳夏蔡般之弑其君<lb/>
　中國無能討之者楚則討之今魯桓弑君天王微弱<lb/>
　列國諸侯皆預於亂無有能討賊者矣桓㑹戎于唐<lb/>
<pb n="15a"/>
　戎若有人猶将討之今而得歸倖也故特為之致春<lb/>
　秋以地致者四而已此及文十七年定八年十年説<lb/>
　者以為皆魯地<lb/>
三年春正月<hi>義已見元年二年</hi>
　嵗首不書王或以周家不班歴或以為文之脱誤非<lb/>
　褒貶所存而桓公三年以後歴十四年不書王謂為<lb/>
　缺文不可也謂為不班歴亦不可也胡氏推本程子<lb/>
　之説曰桓弑君簒國于今三年諸侯之喪事既畢是<lb/>
<pb n="15b"/>
　入見受命于天子之時而王朝司馬不施殘執之刑<lb/>
　鄰國大夫不聞有沐浴之請亂臣賊子肆其兇逆而<lb/>
　無所憚人倫滅矣故自是不書王見桓之無王與天<lb/>
　王之失政而不王其説正矣或乃曰周既衰矣天王<lb/>
　失政不王不自桓王始矣以是責王無乃非所可責<lb/>
　乎曰王室微弱不能誅討亂賊春秋望之而未責也<lb/>
　元年二年猶書王望之也今魯隠喪事既終逆桓未<lb/>
　能入見天子而明年春宰糾銜命下聘自是再三聘<lb/>
<pb n="16a"/>
　當誅而奨王綱盡壊天下不復知有王自是併不書<lb/>
　王示天下之無王也孰云非所可責而責乎<lb/>
公㑹齊侯于嬴<lb/>
　左傳曰成昬于齊也杜注公不由媒介自與齊侯㑹<lb/>
　而成昬非禮也魯桓以簒弑得國懼方伯之有討而<lb/>
　乞昬于齊以為此㑹夫昬姻之有媒妁所以别嫌明<lb/>
　微重大昬之始今魯桓親為此㑹以締好於強齊匪<lb/>
　媒而昬昬不以正也越竟而㑹㑹不以正也使其私<lb/>
<pb n="16b"/>
　人往逆逆不以正也為齊侯而親迎迎不以正也是<lb/>
　以春秋於嬴之㑹讙之㑹謹而書之以見禍敗之所<lb/>
　從始是時鄭荘善用兵齊為強國故桓以賂結鄭以<lb/>
　昬求齊所以逭弑君之討而終殞于齊天也非人所<lb/>
　能為也○其後荘公躬納幣於齊以盛飾而尸女恣<lb/>
　為淫行無復羞惡造端實始此父之行子之效以致<lb/>
　敗倫亂國厯數傳而未巳可不謹哉<lb/>
夏齊侯衛侯胥命于蒲<lb/>
<pb n="17a"/>
　榖梁曰胥之為言猶相也相命而信諭謹言而退以<lb/>
　是為近古也是必一人先其以相言何也不以齊侯<lb/>
　命衛侯也公羊曰何言相命近正也此其為近正柰<lb/>
　何古者不盟結言而退愚謂自入春秋書會書盟者<lb/>
　有矣書㑹而不盟書盟而不㑹者亦有矣此忽變文<lb/>
　書齊衛胥命其必有異乎為㑹為盟者矣荀卿言春<lb/>
　秋善胥命與公榖近正近古之意同盖胥命者以王<lb/>
　事胥相命而莫或敢先也荘二十一年傳王室有子<lb/>
<pb n="17b"/>
　頽之亂虢公鄭伯胥命于弭是其義也方霸之未興<lb/>
　人自為謀無所統一私相㑹盟非春秋所貴也及霸<lb/>
　之既興盟主以其威力相控制諸侯以方伯而行天<lb/>
　子之事亦非春秋所貴也是故胥命而不敢有先為<lb/>
　春秋之所貴此出於聖人之特筆非因舊史而書也<lb/>
　劉氏謂諸侯不請于天子自相命非正也恐非經意<lb/>
六月公㑹杞侯于郕<lb/>
　左氏曰杞求成也去年九月魯以兵入杞今而求成<lb/>
<pb n="18a"/>
　為此㑹案左傳注杞乃二王之後爵為上公而經稱<lb/>
　杞伯或稱杞侯諸家俱未有的説何休輩為公羊之<lb/>
　學以為夫子黜周王魯以杞宋為二王後降杞同於<lb/>
　庶國繆妄不經然終春秋之世杞未嘗稱公經之一<lb/>
　疑也公羊以杞為紀亦未知孰是<lb/>
秋七月壬辰朔日有食之既<hi>義已見隠三年</hi>
　日食義已見隠之三年此書食既之始也歴家謂日<lb/>
　月交㑹月掩日故日食食既者正相當而相掩也春<lb/>
<pb n="18b"/>
　秋書日有食之既志其異之大者也隂盛于陽太陽<lb/>
　為之失光晝晦其為異大矣嘗聞長老言日食既京<lb/>
　師見之千里外不皆既或千里外見其既京師不之<lb/>
　見以為君徳時政之所感至乙亥丁丑二嵗親見食<lb/>
　之既先是太史定為食五六分已而食既晝晦星見<lb/>
　及有自四方逺外來者乃云食及五六分不既不晦<lb/>
　然後知天文示異巧歴有不能知者○或言朔或不<lb/>
　言朔或書日或不書日傳曰失之前或失之後也失<lb/>
<pb n="19a"/>
　之前者朔在前也謂朔日食失之後者朔在後也謂<lb/>
　晦日食不書朔不書日夜食也其説謂日始出而有<lb/>
　虧傷處知其食於夜愚謂日未有食於夜者縱在子<lb/>
　丑時食亦當為朔食何以謂之晦食或書朔或不書<lb/>
　朔或日或不日或朔日俱缺歴官廢職國史廢書春<lb/>
　秋因之而書亦以譏其國之無政不必強求其説<lb/>
公子翬如齊逆女<lb/>
　翬者桓所與共為弑簒之人為桓謀所以定其位者<lb/>
<pb n="19b"/>
　乞昬於齊今而逆女豈無他人而使翬逆焉使之重<lb/>
　自結也春秋於隠公世去翬族以正其弑君之罪於<lb/>
　桓公世乃復稱公子非録之也明其與桓共為逆也<lb/>
　若曰翬者國之大賊而桓之私人也此春秋用法於<lb/>
　魯之始事後多倣此所謂不誅之誅不斥之斥特用<lb/>
　之於魯其㫖微矣○内逆女有親迎於其國者荘也<lb/>
　文也有以大夫逆者成也宣也有以大夫逆而公親<lb/>
　迎于途者此也得於禮者是為常事不書其書者皆<lb/>
<pb n="20a"/>
　違於禮者也<lb/>
九月齊侯送姜氏于讙公㑹齊侯于讙<hi>義已見隠二年紀裂繻逆女</hi>
　榖梁曰禮送女父不下堂母不出祭門諸母兄弟不<lb/>
　出闕門父戒之曰謹慎從爾舅之言母戒之曰謹慎<lb/>
　從爾姑之言諸母般申言曰謹慎從爾父母之言送<lb/>
　女踰竟非禮也或曰齊侯送女于讙非禮也公㑹齊<lb/>
　侯于讙不曰古親迎之遺意乎曰翬之往迎公固無<lb/>
　親迎之意及聞齊侯親送姜氏乃遽往㑹于讙則公<lb/>
<pb n="20b"/>
　之出也為齊侯而出非為親迎而出於禮則似是而<lb/>
　用禮之意則非也親迎之禮或往其國或在吾館送<lb/>
　于讙㑹于讙齊與魯胥失之是故書<lb/>
夫人姜氏至自齊<lb/>
　榖梁曰不言翬之以來何也公親受之于齊侯也孫<lb/>
　泰山曰公受姜氏于讙不以讙至者不與公受姜氏<lb/>
　于讙也<lb/>
冬齊侯使其弟年來聘<hi>書弟義已見隠七年</hi>
<pb n="21a"/>
　此仲年之來為致女故書杜注古者女嫁使大夫隨<lb/>
　加聘問存謙敬叙慇懃也成九年季孫行父如宋致<lb/>
　女與此同在魯曰致女在他國曰聘書使其弟者因<lb/>
　隠七年而書也<lb/>
有年<lb/>
　公羊曰有年何以書以喜書也大有年何以書亦以<lb/>
　喜書也榖梁曰五榖皆熟為有年傳注多以為春秋<lb/>
　為年豐故書惟後漢賈逵景伯云桓惡而有年豐異<lb/>
<pb n="21b"/>
　之也言有非其所宜有伊川取之曰書有年紀異也<lb/>
　人事順於下則和氣應於上桓弑君而立逆天理亂<lb/>
　人倫天地之氣為之繆戾水旱凶災乃其宜也今乃<lb/>
　有年故書其異宣公為弑君者所立其惡有間故大<lb/>
　有年亦書深得聖人書有年之意公榖陋矣盖春秋<lb/>
　二百四十二年有年大有年必不止此舊史往往悉<lb/>
　書之聖人以其為常事削而不録特存二君之有年<lb/>
　大有年者言有非其所宜有此所以謂之異也<lb/>
<pb n="22a"/>
四年春正月公狩于郎<lb/>
　左氏曰公狩于郎書時禮也杜注冬獵曰狩行三驅<lb/>
　之禮得田狩之時故曰書時禮也周之春夏之冬田<lb/>
　狩從夏時甚哉元凱之曲徇丘明也春秋常事不書<lb/>
　非時及越禮而為之則書以示譏凡蒐狩不書公書<lb/>
　公皆譏此書公狩譏以夏正之春而狩狩非其時也<lb/>
　愚於此又得夏時之一證<lb/>
夏天王使宰渠伯糾來聘<hi>義已見隠元年宰咺來</hi>
<pb n="22b"/>
　隠元年宰咺賵仲子此宰渠伯糾來聘魯桓惟劉原<lb/>
　父胡文定著義為正劉氏曰春秋於大夫莫書其官<lb/>
　至冢宰獨書之以此見任之最重宰天下者莫名至<lb/>
　糾獨名之以此見責之最備周公作周禮冢宰固以<lb/>
　賞善誅惡進賢退不肖為職今銜命下聘逆人書名<lb/>
　所以貶也胡氏之論與此同且曰咺賵仲子糾聘桓<lb/>
　公其事皆三綱之所係然咺獨稱官糾兼稱爵者咺<lb/>
　初得政未受封爵而糾則諸侯之入相者也任之重<lb/>
<pb n="23a"/>
　責之深於此可見或曰隠元年之責咺春秋欲以天<lb/>
　起義故於王無責今也復責糾而不及王義何居乎<lb/>
　曰春秋之義君有過先責其宰咺與糾居大臣之位<lb/>
　既不能正諫又将命以出重有責也乃若荘元年王<lb/>
　使榮叔來錫桓公命王不稱天責在王也榮叔非宰<lb/>
　故不與咺糾同其責<lb/>
　是嵗秋冬闕<lb/>
　左氏杜注曰春秋有空時而無事者今不書秋冬首<lb/>
<pb n="23b"/>
　月闕文也公羊何休注乃曰桓無王天子不能誅又<lb/>
　下聘焉故闕二時以示貶論雖正或以為求經太過<lb/>
　胡氏頗有取焉曰桓弑隠而立周天子不能正大司<lb/>
　馬九伐之法乃於四年命宰渠伯糾下聘逆人故去<lb/>
　秋冬二時以見王不能用刑猶天道有春夏之發生<lb/>
　而無秋冬肅殺此猶可言也又七年榖伯鄧侯來朝<lb/>
　皆書名是嵗亦闕秋冬胡氏曰桓弑隠雖方伯連帥<lb/>
　環視而未之恤猶有望也及榖鄧自逺來朝則天下<lb/>
<pb n="24a"/>
　諸侯莫有可望者矣故特去秋冬二時以見諸侯不<lb/>
　能舉職吁春秋編年四時具而後為年如使是嵗秋<lb/>
　冬更有大事當書豈以一國一人之為非併削二時<lb/>
　而不載聖人編年之書無乃闕略而不備乎此闕文<lb/>
　也自可存而勿論<lb/>
五年春正月甲戌己丑陳侯鮑卒<lb/>
　左氏曰陳侯疾病文公子佗殺太子免而代之是以<lb/>
　再赴而其日不同榖梁曰春秋之義信以傳信疑以<lb/>
<pb n="24b"/>
　傳疑陳侯以甲戌之日出己丑之日得不知死之日<lb/>
　故舉二日以包也公羊怴<hi>呼述反</hi>也盖以狂疾出而死<lb/>
　於道路故不得其日或曰甲戌之下有闕事似為書<lb/>
　陳佗殺世子免而簡冊脱誤是以聨書二日此説得<lb/>
　之<hi>義又見六年蔡人殺陳佗</hi>
夏齊侯鄭伯如紀<lb/>
　外相如不書此何以書貶也案左氏齊侯鄭伯朝紀<lb/>
　欲以襲之紀人知之無功此齊人滅紀初見於經者<lb/>
<pb n="25a"/>
　也春秋有復仇之義齊於紀有累世之仇義不容已<lb/>
　而加之以兵固禮教之所許今為盜竊之謀而潛師<lb/>
　以襲人國是以春秋責之書齊侯鄭伯如紀而盜竊<lb/>
　之状見矣此書爵非爵也目其人而貶之也<lb/>
天王使仍叔之子來聘<lb/>
　公羊曰仍叔之子天子之大夫也其稱仍叔之子譏<lb/>
　父老子代從政也左氏曰弱也杜注仍叔天子之大<lb/>
　夫稱仍叔之子本於父字幼弱之辭也周衰卿大夫<lb/>
<pb n="25b"/>
　世其官必父死而子繼今仍叔子武氏子皆及其父<lb/>
　之尚存而代居父處大臣耽寵固位惟恐失之欲及<lb/>
　其尚存而見子孫之貴此春秋所以特書某之子來<lb/>
　聘譏其父以及其子也或曰春秋比事之書每比事<lb/>
　以見意去年書宰糾來聘名之所以貶也今茲書仍<lb/>
　叔之子來聘不名亦所以貶也貴者以書名為貶少<lb/>
　且賤者以不名為貶皆所以著其奨逆之罪也臣弑<lb/>
　其君弟賊其兄王不能討又從而奨之以一聘為未<lb/>
<pb n="26a"/>
　足復再聘焉故春秋於貴者則名之於賤者則微之<lb/>
　以深致其意其論據正而無鑿故併録之<lb/>
𦵏陳桓公<lb/>
城祝丘<lb/>
　夏而城非時也故書<lb/>
秋蔡人衛人陳人從王伐鄭<lb/>
　此王師伐鄭不書王師伐鄭為王諱也何諱諱敗也<lb/>
　敗績於茅戎不諱此而諱之何也茅戎外域敗王師<lb/>
<pb n="26b"/>
　不足為諱鄭諸侯姬姓之國也以其兵侵犯王略叛<lb/>
　也王討叛而不能勝反為所敗此王室之一大變春<lb/>
　秋是以變文書三國從王伐鄭存君臣之義以示天<lb/>
　下後世亦襃三國之能以師從王也襃三國之從王<lb/>
　所以責齊宋魯大國之不能從王者也胡氏謂王奪<lb/>
　鄭伯政而怒其不朝以諸侯伐焉非天討故不稱天<lb/>
　愚考當時之事桓王伐鄭亦有不容己者自周室之<lb/>
　東諸侯不稟王命者有之而未有叛王者也鄭莊以<lb/>
<pb n="27a"/>
　周人畀虢公政命祭足帥師取成周之麥禾以人臣<lb/>
　而稱兵犯上不曰叛可乎左氏謂鄭不朝王王怒而<lb/>
　伐之舎其大罪舉其小愆故讀史者類以桓王不當<lb/>
　輕於伐鄭不思稱兵犯上非特一不朝再不朝而可<lb/>
　略未可專咎王而恕鄭也然王不稱天不得謂之非<lb/>
　譏譏王失馭臣之柄以致諸侯之叛又不能於師以<lb/>
　是取敗以是而譏非謂鄭莊無罪而不當伐也春秋<lb/>
　誅亂賊之書豈有不責臣子而專責其君者乎<lb/>
<pb n="27b"/>
大雩<lb/>
　春秋常祀不書書雩皆旱而雩也月令仲夏大雩帝<lb/>
　用盛樂常雩也周官旱暵則舞雩旱而雩也左氏所<lb/>
　謂龍見而雩者常雩也春秋所書雩二十有一皆旱<lb/>
　雩也夫豈以龍見為拘譏不時乎公羊曰書雩則旱<lb/>
　見書旱則雩不見其説是矣但春秋書法每變文以<lb/>
　示異凡祀郊則言郊禘則言禘不以大言惟雩則書<lb/>
　大雩盖大雩帝天子事也雩山川百神諸侯事也魯<lb/>
<pb n="28a"/>
　既僭郊禘因亦僭而雩帝是故書大以譏之耳或曰<lb/>
　郊禘亦僭何以不書大曰郊禘一而巳矣故不言大<lb/>
　若雩則諸侯之雩與天子之雩為禮各異是故書大<lb/>
　以譏其僭耳<hi>義已見僖十一年</hi>
螽<lb/>
　書大雩見其旱也繼雩而書螽見旱蝗之並作也<lb/>
冬州公如曹<lb/>
六年春正月寔來<lb/>
<pb n="28b"/>
　周制唯二王之後封公今州公以公爵書説者謂外<lb/>
　諸侯入為三公者虞公虢公之類是也左傳謂淳于<lb/>
　公如曹度其國危遂不復明年來魯春秋書寔來謂<lb/>
　其始如曹末乃自曹適魯閔其失國亦所以責之也<lb/>
　夫以外諸侯入備王國之大臣外侮侵陵不能自存<lb/>
　當請于王思所以為圗存之計勢窮理極死之可也<lb/>
　今奔曹適魯擅去其封守託身於諸侯之國春秋書<lb/>
　公書如曹又書寔來皆所以責州公而著人臣為天<lb/>
<pb n="29a"/>
　子守四封之法寔來二字傳記中儘多有之成二年<lb/>
　傳王曰所使來撫予一人而鞏伯寔來者乃當時人<lb/>
　之常言似不必過求或以寔為州公名非也此與春<lb/>
　秋初年書祭伯來事雖不同意實相似皆惡人臣之<lb/>
　外交也<lb/>
夏四月公㑹紀侯于郕<lb/>
　左氏曰紀來諮謀齊難也前年齊鄭以盜竊之兵襲<lb/>
　紀而弗遂因是啓釁且将大加兵於其國紀睦于魯<lb/>
<pb n="29b"/>
　越境而謀公往㑹之義之不容巳者春秋無譏也是<lb/>
　冬紀復來朝胡氏謂魯桓弑君之賊人人得而討之<lb/>
　而紀主之以求援其何以能國然紀實危廹而有求<lb/>
　於魯當時諸侯之國未有能與齊為敵者惟魯望國<lb/>
　紀之求之亦有弗獲已焉是以春秋無譏至冬而復<lb/>
　來則不能無譏矣<lb/>
秋八月壬午大閲<lb/>
　書大閱者其非常事所當講者耳孫泰山謂大雩大<lb/>
<pb n="30a"/>
　閱禘郊雉門兩觀之類皆魯之僭禮夫子脩春秋不<lb/>
　斥言故因事而見意愚謂武備亦國事之所不可廢<lb/>
　與其他僭禮不同春秋之譏恐不在是榖梁曰盖以<lb/>
　觀婦人也時當淫姜煽艷之始魯君以是為悦故特<lb/>
　書以譏之榖必有所本當從之<lb/>
蔡人殺陳佗<lb/>
　陳佗殺嗣子而自立為君再更嵗矣今死于蔡春秋<lb/>
　書蔡人殺陳佗名以殺之討賊之義也書蔡人殺陳<lb/>
<pb n="30b"/>
　陀與蔡人之能討鄰賊也臣弑其君子弑其父夫人<lb/>
　皆得而討前此陳人為衛討州吁今蔡人為陳殺佗<lb/>
　此鄰國之二討春秋所深與也治鄰賊者有襃則黨<lb/>
　鄰賊者在所誅斥五國之定州吁四國之成宋督齊<lb/>
　鄭之輔魯桓宋魯之扶鄭突春秋皆深誅而痛斥之<lb/>
　此與國之四逆所以屢形之特筆者也夫使鄰國明<lb/>
　討賊之義與國絶輔簒之姦則亂賊何自而作雖作<lb/>
　無以成其亂此春秋所以書也而又有所謂特筆之<lb/>
<pb n="31a"/>
　三罪者焉衛人殺州吁蔡人殺陳佗齊人殺無知是<lb/>
　也彼簒國弑君列於諸侯之㑹或既立踰年而春秋<lb/>
　惟以討賊書不成其為君此皆出於聖人之特筆非<lb/>
　因乎舊史者也故曰春秋成而亂臣賊子懼或曰三<lb/>
　罪之誅固然矣亦有賊討而不明正其罪者何歟曰<lb/>
　討賊而不正其罪不以本罪討也齊之商人蔡之般<lb/>
　魯乏桓既為國人所君及其死也曠嵗歴年假手於<lb/>
　盜賊蠻荆而後即正天討春秋雖欲奪其爵土同之<lb/>
<pb n="31b"/>
　於賊有不可得也公羊云佗淫于蔡蔡人殺之左氏<lb/>
　謂陳厲公蔡出也故蔡人殺五父而立之皆未得春<lb/>
　秋書法之意齊田常弑其君夫子沐浴而朝告於哀<lb/>
　公請討之此亦為鄰國討賊之義哀公不能用異時<lb/>
　脩春秋書法間時時見之<lb/>
九月丁夘子同生<lb/>
　左氏公羊胥以子生為當時之盛事故聖人見之特<lb/>
　筆吁此魯國一大變聖人動色而書之乃以為喜有<lb/>
<pb n="32a"/>
　正也何不思之甚歟惟榖梁曰疑故志之時曰同乎<lb/>
　人也范注莊公母文姜淫于齊襄人疑其非魯桓之<lb/>
　子故僉曰齊侯之子同於他人也榖梁此義與猗嗟<lb/>
　序合此魯國禍敗之始桓所以弑由乎此也不然羣<lb/>
　公何以不書子生惟此獨得書乎杜注謂十一公皆<lb/>
　無嫡夫人子故子同得書以傅㑹左傳之説然亦無<lb/>
　明證可考愚從榖梁之説<hi>餘義見荘元年不書即位</hi>
冬紀侯來朝<lb/>
<pb n="32b"/>
　左氏紀侯來朝請王命以求成于齊公告不能是嵗<lb/>
　夏㑹于郕以諮謀齊難及冬又來朝紀之求於魯者<lb/>
　至矣卒不能有益坐待滅亡春秋之書之責紀不能<lb/>
　自治其國苟焉圗存責魯不能憂人之憂急人之急<lb/>
　坐受鄰國之朝而莫之或拯也<lb/>
七年春二月己亥焚咸丘<lb/>
　公榖皆以咸丘為邾邑曰不言邾咸丘者疾其火攻<lb/>
　也左氏杜注以為火田咸丘魯地鉅野南有咸亭諸<lb/>
<pb n="33a"/>
　儒多從杜説然春秋於田即書田於狩則書狩今直<lb/>
　書焚咸丘似非為火田書也火攻之説為是然疑有<lb/>
　闕文<lb/>
夏榖伯綏來朝鄧侯吾離來朝<lb/>
　公榖以為失國之君故名以朝之失國而來未有以<lb/>
　朝書者也胡氏謂桓負弑君之大惡榖鄧越國而朝<lb/>
　之春秋為其黨惡書名以貶之此論固正但當時諸<lb/>
　侯黨簒逆為㑹盟以定其位者齊鄭宋實為首春秋<lb/>
<pb n="33b"/>
　雖因事誅斥未有以名書者此小國似不足深責歟<lb/>
　或曰春秋初年魯最強而又僭用王禮榖鄧之君循<lb/>
　用王朝之禮自通某伯某某侯某故春秋因而書之<lb/>
　以見賓主皆有罪滕薛之並朝榖鄧之名通邾牟葛<lb/>
　之旅見由魯人僭用王禮故諸侯以王禮朝之春秋<lb/>
　因而貶之當從此義<lb/>
　是嵗闕秋冬<lb/>
　伊川謂臣而弑君天理滅矣宜天下所不容而天子<lb/>
<pb n="34a"/>
　聘之諸侯朝之逆亂天道嵗功不能成故不書秋冬<lb/>
　與四年同曰然則十五年邾人牟人葛人來朝何以<lb/>
　書秋冬曰四年與此明其義矣三國之來别立義胡<lb/>
　氏亦祖此説愚於此不能無疑杜氏以為史之闕文<lb/>
　東萊吕氏以為春秋以後之闕文據傳是冬曲沃伯<lb/>
　誘晉小子侯弑之自是遂篡有晉國此亦事之大者<lb/>
　春秋未必不書其不見者亦闕文歟不容強求其説<lb/>
八年春正月己夘烝<hi>義已見綱領明夏正中篇</hi>
<pb n="34b"/>
　春秋之春夏時也春秋之正寅正也愚既於篇首辨<lb/>
　之矣此春正月而書烝謂冬事而春興之是以書譏<lb/>
　烝之不以時也榖梁亦知聖人行夏時之説矣故於<lb/>
　此明言冬事春興之為不時而諸儒之說或有未然<lb/>
　胡氏謂春秋以夏時冠周月引周禮大司馬仲冬田<lb/>
　而烝者以證正月之為建子月則此正月為夏時十<lb/>
　一月十一月而烝常事也春秋常事不書此何以書<lb/>
　乎則曰春秋非以不時書為五月再烝見瀆書也若<lb/>
<pb n="35a"/>
　五月之烝為瀆而書止須五月而一書可也何必再<lb/>
　書而況五月之烝亦為冬事而夏興之聖人何以不<lb/>
　譏其不時但譏其為瀆乎由是觀之是嵗再烝皆以<lb/>
　不時書愚於此得春秋用夏時之一證乃若周官制<lb/>
　度不與五經孟子所言同先儒固謂書成而未及施<lb/>
　用於天下至於政令所施率本夏時仲冬之田亦夏<lb/>
　時也田而烝者仲冬事也今以孟春失時之烝為仲<lb/>
　冬常事之烝不過求合左氏周正之説而非聖人行<lb/>
<pb n="35b"/>
　夏時之本㫖也既詳著綱領復於此申述其義焉<lb/>
天王使家父來聘<lb/>
　或曰天王下聘逆人至於再而春秋無貶何耶曰初<lb/>
　而貶以正法也再而貶申著其義也至於三義盡於<lb/>
　前雖不貶猶貶也春秋立義大率如此學者以是求<lb/>
　之<lb/>
夏五月丁丑烝<lb/>
　烝冬事也春烝之夏又烝論者謂桓公弑君簒國懼<lb/>
<pb n="36a"/>
　宗廟神靈之有討是以一嵗而再烝欲以是諂於宗<lb/>
　廟而不知瀆祀之無福也春秋再書以示貶<lb/>
秋伐邾<lb/>
　伐不書公貶也若大夫行亦當書帥師不書亦貶也<lb/>
　木訥謂邾儀父知義者也隠有遜千乘之心則即位<lb/>
　三月儀父來盟桓有簒逆之惡則定位八年儀父不<lb/>
　至桓憤其然故伐之責其不至也迄十五年乃來儀<lb/>
　父厚於隠而薄於桓可謂知所惡矣<lb/>
<pb n="36b"/>
冬十月雨雪<lb/>
　是嵗春正月烝冬事而春興也而春秋所以譏愚既<lb/>
　辨之於前則此十月乃夏時之十月何疑或曰十月<lb/>
　冬也冬而雨雪常也春秋所以書何哉曰春秋記異<lb/>
　有著年者有著時者有著月者有著日者有年大有<lb/>
　年著年也秋大水夏大旱冬大雨雪著時也此冬十<lb/>
　月雨雪與定元年冬十月隕霜著月也不書日而書<lb/>
　月言是月雨雪之頻隕霜之繁傷人敗物而特記之<lb/>
<pb n="37a"/>
　耳<hi>范氏註引月令孟冬行秋令則霜雪不時</hi>必以此十月為周正之十月<lb/>
　是春夏秋冬可得而變易萬萬無是理其詳具見綱<lb/>
　領明夏正<lb/>
祭公來遂逆王后于紀<lb/>
　公羊曰祭公者何天子之三公也何以不稱使昏禮<lb/>
　不稱主人遂事者何成使乎我也使我為媒可則因<lb/>
　用是往逆也女在其國稱女此稱王后何王者無外<lb/>
　其辭成矣昏禮不稱主人者謂天子雖尊不自為主<lb/>
<pb n="37b"/>
　人也有母則稟命於母無母猶當謀之諸父兄白於<lb/>
　禰廟乃行古之義也然母命不可以行之於天下諸<lb/>
　父兄亦不得稱於國中故祭公之來不言王使公羊<lb/>
　子此義其必有所受矣左氏莊十八年虢公晉侯鄭<lb/>
　伯使原莊公逆王后于陳陳媯歸于亰師不言王使<lb/>
　而曰虢晉鄭使之逆此不稱主人之明證也祭公何<lb/>
　以來乎周制天子與諸侯為昏則使同姓之國為之<lb/>
　主為諸侯非王之匹也魯以周公之後為王主禮其<lb/>
<pb n="38a"/>
　來舊矣榖乃云不正其以宗廟之大事即謀於我其<lb/>
　未然歟是時紀困於齊請昏於王室以為圗存之計<lb/>
　魯實主之王使祭公下詢於魯亦以是故耳祭公為<lb/>
　逆后而來無譏也祭公以遂事而往則有譏也大昏<lb/>
　萬世之嗣王后天下之母藉令魯以為可猶當復命<lb/>
　于王告之禰廟先之以幣聘然後往逆禮之序也今<lb/>
　桓王之命祭公乃令決其議於魯曰魯以為可即用<lb/>
　是往逆其簡禮而易昏豈不甚哉是以春秋一書而<lb/>
<pb n="38b"/>
　再譏譏王也亦責祭公也祭公身為大臣任兼師傅<lb/>
　不以禮正王甫問昏于魯即逆后于紀此春秋所以<lb/>
　兼責之耳劉原父謂三公乃師傅之官與天子坐而<lb/>
　論道其任重矣今其來魯乃命魯以昏姻之事若是<lb/>
　則大夫可也何必三公以為任之重使之輕愚謂周<lb/>
　之三公即宰相也天子不行親迎之禮而使其宰往<lb/>
　逆所以重大昏之始其未為失歟盖祭公為逆后出<lb/>
　過魯審議乃行春秋譏其遂事而簡於禮非謂其以<lb/>
<pb n="39a"/>
　三公出為譏也當是時賵妾聘逆皆以命其宰宗廟<lb/>
　重事而使三公於禮不為過春秋其無譏歟<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋集傳詳説卷三<lb/>
</p>
<p>
</p>
  </div>
</body>
</text>
</TEI>
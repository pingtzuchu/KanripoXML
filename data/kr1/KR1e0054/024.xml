<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋集傳詳説卷二十四</head>
    <p>
<pb n="1a"/>
欽定四庫全書<lb/>
　春秋集傳詳説卷二十四　宋　家鉉翁　撰<lb/>
　　　昭公二<hi>周景王十二年晉平公二十五年</hi>
九年春叔弓會楚子于陳<lb/>
　繼滅陳而書譏也楚爲無道乗陳有亂而盛兵以臨<lb/>
　之遂滅人之國天下諸侯所當同嫉宋魯鄭衞畏其<lb/>
　凶威皆遣大夫以㑹之魯獨見書譏也以望國倡諸<lb/>
　侯預於夷㑹是故譏<lb/>
<pb n="1b"/>
許遷于夷<hi>已見成十五年又見昭十八年</hi>
夏四月陳災<hi>公羊作火</hi>
　公羊曰陳已滅矣其言陳火何存陳也存陳之義盡<lb/>
　矣春秋於陳之亡書法深致其嚴謹自去年春書陳<lb/>
　亂夏書楚殺陳行人秋書留奔過死冬遂書楚滅陳<lb/>
　放招殺奐葬陳哀公一年之間專書陳事夫陳已亡<lb/>
　而猶葬之者示陳之未亡也及是陳已爲楚所縣俾<lb/>
　其臣僭爵以居之而猶書陳災者以盛德之後見翦<lb/>
<pb n="2a"/>
　於夷特著義存之耳不與楚得陳也或曰陳已亡無<lb/>
　告災者魯史安得而書之乎曰此聖人因陳災而著<lb/>
　存陳之義夫豈舊史所能及乎是時夫子年既長見<lb/>
　而知之不皆据舊史也<lb/>
秋仲孫貜如齊<lb/>
冬築郎囿<lb/>
　冬而築時也所以書則譏築囿也桓四年公狩于郎<lb/>
　莊三十一年築臺于郎今復築郎以爲囿其以爲游<lb/>
<pb n="2b"/>
　觀之地乎其以爲講武之處乎是時三家用事魯君<lb/>
　僅擁虚器而猶興築囿之役為季氏敺民耳<lb/>
十年春王正月夏齊欒施來奔<lb/>
秋七月季孫意如叔弓仲孫貜帥師伐莒<lb/>
　鞌之戰四卿俱書譏季氏以其私怒出而諸卿皆從<lb/>
　也今伐莒而三卿俱行譏季氏所欲爲而二卿奔走<lb/>
　後先惟命之承非但誅其伐國誅其無君也胡氏曰<lb/>
　前已舎中軍此復三卿並將以出季氏爲主將二子<lb/>
<pb n="3a"/>
　各率一軍爲副則三軍固在以爲復古者非也但叔<lb/>
　弓非叔孫氏乃臨事所置之帥耳舎中軍非復爲二<lb/>
　軍乃析三軍以爲四季氏獨將二軍兵愈多權愈重<lb/>
　此所以遂至不可制階此爲亂而昭公孫于齊矣<lb/>
戊子晉侯彪卒<hi>平公也昭公立</hi>
九月叔孫婼如晉<lb/>
葬晉平公<lb/>
十有二月甲子宋公成卒<lb/>
<pb n="3b"/>
十有一年春王二月叔弓如宋<lb/>
葬宋平公<lb/>
夏四月丁巳楚子䖍誘蔡侯般殺之于申楚公子棄疾<lb/>
帥師圍蔡<lb/>
　公羊曰楚子䖍何以名絶曷爲絶之爲其誘討也此<lb/>
　討賊也雖誘之曷爲絶之懷惡而討不義君子不與<lb/>
　也或曰蔡般負覆載所不容之罪楚子討之春秋以<lb/>
　名書與般俱名何也曰仗大義以行其大不義仗大<lb/>
<pb n="4a"/>
　信以行其大不信春秋所甚惡也䖍利陳之亂而滅<lb/>
　其國既得滅國之利復以謀陳者謀蔡誘般殺之襲<lb/>
　取其國詐以滅陳又詐以滅蔡又用蔡世子於淫昬<lb/>
　之社狂暴險恣無復一分人理是故春秋特變例而<lb/>
　名之與般俱以名書不與䖍以討賊之義也榖梁以<lb/>
　爲夷狄之君誘殺中國之君故謹而名之愚謂弑父<lb/>
　與君夫人皆得而誅之中國不能治夷狄治之亦春<lb/>
　秋所許但䖍利人之難而滅其國故特正其罪而名<lb/>
<pb n="4b"/>
　之耳使䖍於討般之後謀之於晉請之於王更立君<lb/>
　以定蔡已無所利焉則春秋猶將許之何遽至於名<lb/>
　之乎<lb/>
五月甲申夫人歸氏薨<lb/>
　昭公之母襄之妾敬歸之娣也妾母僭夫人自成風<lb/>
　以來春秋皆有譏至是始無譏非無譏也僭禮之罪<lb/>
　在僖宣後之子孫率循弊典有不足責焉耳然直書<lb/>
　其事而無所隱乃所以責之也<lb/>
<pb n="5a"/>
大蒐于北蒲<lb/>
　是月也君母歸氏薨蒐事不爲之中卻晉大夫叔向<lb/>
　聞之曰國有三年之喪而無一日之慼國不忌君公<lb/>
　室且將卑矣春秋繼夫人薨而書大蒐以其同在此<lb/>
　一月之内也歸氏雖非嫡母魯君既尊之以夫人之<lb/>
　禮則當從大喪之制今也蒐不爲輟言強家之不忌<lb/>
　君是以知公室之將卑乾侯之禍不旋踵而作或曰<lb/>
　喪不可蒐歟曰蒐常事也喪變事也當變而常是故<lb/>
<pb n="5b"/>
　爲不可非謂國有喪武備不可講也<lb/>
仲孫貜會邾子盟于祲祥<lb/>
　喪不貳事禮也前既蒐于北蒲此復爲祲祥之會春<lb/>
　秋皆繫之五月之下所以貶也或曰春秋不爲魯諱<lb/>
　與曰魯不諱喪而講行常事春秋不得爲之諱也<lb/>
秋季孫意如㑹晉韓起齊國弱宋華亥衞北宫佗鄭罕<lb/>
虎曹人杞人于厥憖<lb/>
　案左傳謀救蔡也或曰蔡當救乎曰般可討而蔡不<lb/>
<pb n="6a"/>
　可滅也今般已死而䖍之兵猶頓於蔡下必欲乗其<lb/>
　危亂而取之此盜賊之兵中國諸侯共起而擊逐之<lb/>
　義之所得爲也爲晉君者當使人諭之楚責以違載<lb/>
　書擅興兵滅與國之罪彼䖍雖頑㝠不靈國中猶有<lb/>
　人豈不畏義而恥而晉之用事者庸猥無能乃使人<lb/>
　卑詞爲蔡請盟爲夷所侮辱而蔡遂滅矣厥憖之會<lb/>
　欲以何爲既乃逡巡而引退晉君猶有知韓起其不<lb/>
　爲首戮乎<lb/>
<pb n="6b"/>
九月己亥葬我小君齊歸<lb/>
冬十有一月丁酉楚師滅蔡執蔡世子有以歸用之<lb/>
　書楚師滅蔡繼書執世子以歸用之誅楚之無道著<lb/>
　世子以不屈而死也孫泰山曰世子云者未立之名<lb/>
　胡文定謂世子守節而死故爲春秋所録合二說而<lb/>
　書法見矣般固有當討之罪父死而子立世子宜立<lb/>
　者也世子不敢遽以君位自居亦未甘出夷楚之下<lb/>
　嬰城固守以待外救晉不能救而國亡身死視紀季<lb/>
<pb n="7a"/>
　以酅入齊苟爲自全之計者逺過之矣位乃世子之<lb/>
　位父雖殞命於夷子猶不敢遂居其處視齊世子光<lb/>
　乗其父之篤疾殺父之嬖而簒有其國者萬萬不侔<lb/>
　矣是故春秋特存其世子之名而錄其爲宗社死公<lb/>
　羊以爲父坐弑誅子不得有其國者是亦一說使世<lb/>
　子而不能死社稷以國與楚春秋於是乃有誅矣<lb/>
十有二年春齊高偃帥師納北燕伯于陽<hi>左傳作唐</hi>
　公羊伯于陽公子陽生也子曰我乃知之矣在側者<lb/>
<pb n="7b"/>
　曰子苟知之何以不革曰知爾所不知何左傳曰納<lb/>
　北燕伯欵于唐因其衆也公羊迃僻當從左傳北燕<lb/>
　伯入于陽與獻入于夷儀其事略相類皆以亂臣迫<lb/>
　逐而出因大國之力以歸入於其邑而未至其都皆<lb/>
　不名所以正其君臣之分衞獻返國而始名之者則<lb/>
　所以結正其失國之罪或名或不名皆有深意或曰<lb/>
　齊景公爲北燕出師至再春秋其許之乎曰霸者之<lb/>
　欲霸也皆有身任天下之志景公有可霸之資當晉<lb/>
<pb n="8a"/>
　政既衰有可霸之時而不能以天下自任前伐北燕<lb/>
　受賂而回此伐北燕半途而返非其力之不足用心<lb/>
　不剛也厥後魯昭孫於其境子家羈知景公無信不<lb/>
　足仗勸使改圖良以是故<lb/>
三月壬申鄭伯嘉卒<lb/>
夏宋公使華定來聘<lb/>
公如晉至河乃復<lb/>
　榖梁曰季孫不使遂乎晉也而左傳則以魯伐莒取<lb/>
<pb n="8b"/>
　郠莒人愬之晉故辭公夫伐莒至於再又受其叛臣<lb/>
　叛邑魯實有罪然皆季氏之所爲明年晉人執意如<lb/>
　亦知罪之所在而公每至晉輒爲所卻豈晉之諸臣<lb/>
　曲爲季氏之地公有辭不能以自伸歟榖梁之說必<lb/>
　有所本<lb/>
五月葬鄭簡公<lb/>
楚殺其大夫成熊<lb/>
　左傳或譖成熊於楚子成熊知之而不能去以是故<lb/>
<pb n="9a"/>
　及䖍以猜忌殺無罪之大夫故以累上書成熊懷寵<lb/>
　耽禄見幾不作以及於難亦有責焉<lb/>
秋七月<lb/>
冬十月公子憖出奔齊<lb/>
　左傳憖與南蒯叔仲小謀誅季氏懼不克而奔事詳<lb/>
　見明年叔弓圍費<lb/>
楚子伐徐<lb/>
晉伐鮮虞<lb/>
<pb n="9b"/>
　榖梁曰其曰晉狄之也不正其與夷狄交伐中國故<lb/>
　狄稱之注謂鮮虞爲姬姓之狄居於中山故曰中國<lb/>
　愚以爲未得經意晉自平公舉霸權而遜之楚遂使<lb/>
　中國諸侯北面夷狄之庭人有左衽之憂及是楚滅<lb/>
　陳滅蔡伐呉圍徐中國之人延頸企踵以望晉人出<lb/>
　師一大創治之晉之君臣懵然一無所問方且加兵<lb/>
　於弱小無罪之國爲逐利自私之計是故狄之陳止<lb/>
　齋曰春秋之狄秦以晉故也狄鄭亦以晉故也則其<lb/>
<pb n="10a"/>
　狄晉何晉之君臣無中國志也楚䖍簒國之賊而執<lb/>
　齊慶封放陳招殺蔡侯般假討賊之名以劫制諸夏<lb/>
　而晉連年有事於鮮虞呉入郢於越入呉晉猶圍鮮<lb/>
　虞未已無志於中國也於是狄晉此說得之吕氏乃<lb/>
　曰事有大小則記有詳略晉伐鮮虞略辭也故書楚<lb/>
　書吳皆略之之辭以爲逺者有不可得而詳事之小<lb/>
　者亦然皆非所以爲襃貶輕重此說疎與春秋以一<lb/>
　字爲襃貶凡狄晉狄秦之類皆書法條貫之所在烏<lb/>
<pb n="10b"/>
　可忽乎<hi>義又見十五年伐鮮虞</hi>
十有三年春叔弓帥師圍費<lb/>
　或曰此南蒯叛季氏而叔弓以兵圍之不書蒯叛何<lb/>
　也曰家臣而知尊公室未爲罪也家臣託尊公室而<lb/>
　自爲其私計夫然後爲叛矣南蒯之始謀爲此號於<lb/>
　人曰吾以尊公室其心跡未著春秋烏得而正其罪<lb/>
　卒之以費奔齊其叛狀乃著於是爲叛矣曰家臣而<lb/>
　尊公室於義可乎曰可諸侯之臣皆天子之臣也大<lb/>
<pb n="11a"/>
　夫之臣皆諸侯之臣也諸侯叛王大夫與之俱叛不<lb/>
　可也大夫叛諸侯家臣與之俱叛不可也諸侯之臣<lb/>
　叶諸侯以尊天子大夫之臣叶大夫以尊諸侯正也<lb/>
　魯季氏秉政五世至宿意如犯上作亂無所不爲使<lb/>
　爲之家臣者知大義之所在勉季氏以忠約季氏以<lb/>
　禮舉兵權而歸之公上固魯國之令臣也奚其叛而<lb/>
　南蒯之心則非純乎爲國者既以告公未幾乃以費<lb/>
　叛歸于齊則魯之叛臣矣當時有謂家臣不當言強<lb/>
<pb n="11b"/>
　公室者乃亂賊之黨同惡相濟之悖辭而傳者猶有<lb/>
　取焉愚竊不敢謂然也且以後世之事而揆之如王<lb/>
　莽曹操司馬懿父子之謀爲不軌與唐藩鎮之稱兵<lb/>
　犯上皆有腹心爪牙輔成其惡則家臣之類也知有<lb/>
　所事不知有國莫不以叛臣目之至於家臣輔大夫<lb/>
　爲逆則不以爲非然則莽操懿之臣猶得爲忠於所<lb/>
　事乎春秋書叔弓圍費不書叛蓋有深意後儒不能<lb/>
　深識惟曰家臣不當叛大夫誤矣大夫所爲正而家<lb/>
<pb n="12a"/>
　臣叛之是之謂叛大夫叛而家臣正之奚其叛<hi>義又見定</hi>
　<hi>八年盜竊寳玉大弓</hi>
夏四月楚公子比自晉歸于楚弑其君䖍于乾谿<lb/>
　据左傳所載不能盡得經意今從公榖爲斷䖍與公<lb/>
　子比公子棄疾皆共王之子郟敖之死公子比奔晉<lb/>
　公子棄疾事䖍爲蔡公䖍無道暴師乾谿以圖非望<lb/>
　之福棄疾因民之怨召比於晉而立之公羊曰公子<lb/>
　棄疾脅比而立之令於乾谿曰比既立矣衆散而䖍<lb/>
<pb n="12b"/>
　以縊死此其實也比自晉而歸實預初議左傳乃謂<lb/>
　觀從獨爲此謀矯棄疾之命召比於晉强與之盟然<lb/>
　後襲蔡蔡公始覺愚以爲區區一觀從豈能獨辦此<lb/>
　事蓋棄疾與比内外合謀而爲之也棄疾始爲此謀<lb/>
　而春秋歸獄於比以比自晉而入主於代䖍比入而<lb/>
　䖍死䖍死而比立則弑君之罪當在比矣左傳以爲<lb/>
　比不知始謀歸國而後知之必無是也書自晉歸于<lb/>
　楚榖梁以爲晉有奉者是也或曰䖍非簒國之賊乎<lb/>
<pb n="13a"/>
　曰始䖍之簒有能仗大義而殺之求郟敖之後而立<lb/>
　之則殺者爲義簒者爲賊從州吁無知之討例可也<lb/>
　及今而後殺之又代君其處其得謂之討賊乎或曰<lb/>
　比未嘗事䖍爲君而坐之以弑君之罪何歟曰䖍兄<lb/>
　也比弟也䖍君楚國比自外歸弑其兄而已自爲君<lb/>
　不曰弑君可乎使比於䖍之既死固執子臧之節從<lb/>
　衆望而立君則不可以弑言矣蓋賊可討而不可代<lb/>
　也代之則與之俱爲簒弑之人春秋之義必有所不<lb/>
<pb n="13b"/>
　容矣<lb/>
楚公子棄疾殺公子比<hi>棄疾立是爲平王</hi>
　二傳作殺公羊作弑當從公羊弑者下戕其上之名<lb/>
　楚䖍之死棄疾弑之公子比之立棄疾立之立之則<lb/>
　君之矣君之而又殺之則弑也比不成爲君則稱公<lb/>
　子比棄疾既嘗君比則加之首惡之名所以正棄疾<lb/>
　弑比之罪比未嘗事䖍爲君而猶以弑書棄疾實已<lb/>
　君比豈得不謂之弑諸儒多從二傳爲殺其擇之未<lb/>
<pb n="14a"/>
　精乎<lb/>
秋公會劉子晉侯齊侯宋公衞侯鄭伯曹伯莒子邾子<lb/>
滕子薛伯杞伯小邾子于平丘八月甲戌同盟于平丘<lb/>
公不與盟<hi>同盟義已見成十七年</hi>
　自晉楚爲成晉之君臣自謂天下無事媮惰苟安無<lb/>
　復自強之志楚由是竊霸權虎視中夏晉君臣鼠伏<lb/>
　而不敢出幾二十年今楚䖍罪盈惡稔自底覆亡晉<lb/>
　昭乃復爲會于平丘號召諸夏如病痱沉痼之人精<lb/>
<pb n="14b"/>
　采銷鑠殆盡強自支拄人之見之者知其無能有爲<lb/>
　是會也齊不肯受盟晉人治兵邾南大陳戎馬脅而<lb/>
　與之盟晉亦可鄙甚矣書同盟譏王人不當下同列<lb/>
　國之盟且譏晉人不當以兵脅諸侯而與之同盟是<lb/>
　所謂一書再譏也或曰公不與盟魯之恥也而春秋<lb/>
　不諱何哉曰春秋於魯事之當諱者或以責魯或以<lb/>
　責外沙隨之會書晉侯不見公責在晉也平丘之㑹<lb/>
　書公不與盟責在魯也魯乗晉人之衰侵暴邾莒受<lb/>
<pb n="15a"/>
　其叛人入其土地復加之以兵春秋前此備書之皆<lb/>
　貶也至是晉人伸其霸討辭公於㑹而執意如晉之<lb/>
　所行者是故其責在魯書公不與盟若公之自不與<lb/>
　盟雖爲公諱亦責公也胡文定乃以是責晉以爲信<lb/>
　蠻夷之訴絶兄弟之歡其未然歟蓋書同盟所以貶<lb/>
　晉書公不與盟則不可以言貶晉春秋有一事再書<lb/>
　而前後取與不同者此是也<lb/>
晉人執季孫意如以歸<lb/>
<pb n="15b"/>
　魯人暴莒亦甚矣然皆季氏之所爲非其君責晉人<lb/>
　豈不知之苟欲伸其霸討當治意如之罪豈惟爲莒<lb/>
　執之抑亦爲魯治之可也夫以人臣而據兵權擅侵<lb/>
　伐不有君命陵蔑小國怙終不改至于再三肆之市<lb/>
　朝夫豈爲過前此晉平庸闇公欲訴而無路今晉昭<lb/>
　始立必有以季氏無狀告之者故辭公于㑹而執意<lb/>
　如執之是也當究其罪之所在顯示誅斥而晉昭開<lb/>
　明之天理終晦蝕於羣下之私情是年冬公如晉復<lb/>
<pb n="16a"/>
　見卻而意如乃得無事以歸公不得見意如得歸是<lb/>
　君之辭終不能勝於其臣而晉之無政猶前日也<lb/>
公至自會<lb/>
蔡侯廬歸于蔡陳侯呉歸于陳<lb/>
　公羊曰此皆滅國也其言歸何不與諸侯專封也愚<lb/>
　謂陳蔡之滅楚䖍滅之也今其復之者楚平棄疾也<lb/>
　國固成周之建國何專封之有哉然春秋以自歸爲<lb/>
　文者其著義自有所在蓋陳蔡者中國之諸侯而爲<lb/>
<pb n="16b"/>
　外夷所滅今復爲外夷所存中國無盟主諸夏無方<lb/>
　伯始其滅也不能救今其復也無所預此中國之恥<lb/>
　也故春秋於陳蔡之歸皆以自歸爲文者爲中國諱<lb/>
　也不言復而言歸國固其國幸其亡而得存去而復<lb/>
　來是故皆爵以歸之與鄭突曹赤之爲歸異矣<lb/>
冬十月葬蔡靈公<lb/>
　楚蔡之仇也大讎未報仇人已殞春秋之義不葬者<lb/>
　也今以國復而葬亦變例耳或曰楚䖍滅蔡而棄疾<lb/>
<pb n="17a"/>
　復之春秋書葬所以釋其不共戴天之憾曰不共戴<lb/>
　天之憾而可釋乎爲公羊之學者謂晉人會于平丘<lb/>
　欲爲陳蔡討楚楚懼而亟復二國雖復其名猶制其<lb/>
　實是其爲憾可得而釋乎昭侯柏舉之役大義所當<lb/>
　伸也<lb/>
公如晉至河乃復<lb/>
呉滅州來<lb/>
　州來呉楚中間要害處或以爲楚之附庸成七年呉<lb/>
<pb n="17b"/>
　人入之當撫而有之以爲外屏亦控楚之一䇿也乃<lb/>
　不能然今又五十載復以兵入之遂從而殘毁之其<lb/>
　地卒歸於楚呉不能有也十九年傳楚人城州來不<lb/>
　言取而言城見呉人之不能有<lb/>
十有四年春意如至自晉<lb/>
　春秋書公如晉至河乃復繼書意如至自晉見魯君<lb/>
　與意如相出入於晉也傳謂意如譖其君使不得遂<lb/>
　於晉此其實也如晉昭辭公於㑹而執意如人猶冀<lb/>
<pb n="18a"/>
　其明正强臣專兵之討俄而得釋季氏愈張魯君愈<lb/>
　削乾侯之禍作矣春秋書意如至自晉誅也自意如<lb/>
　執至此間事隔歲而書名不書族去族求免其身而<lb/>
　陷其君是以有誅二十三年叔孫婼見執及其歸也<lb/>
　書叔孫婼至自晉比事而觀可以識聖人之意<lb/>
三月曹伯滕卒<lb/>
夏四月<lb/>
秋葬曹武公<lb/>
<pb n="18b"/>
八月莒子去疾卒<hi>郊公去疾之子</hi>
　不書葬魯不往會也魯人侵莒取其地晉修霸討執<lb/>
　意如而辭昭公于會魯莒因是有怨不往㑹其葬是<lb/>
　以闕書<lb/>
冬莒殺其公子意恢<lb/>
　郊公以子代父正也庚輿以弟繼兄簒也蒲餘侯首<lb/>
　亂者也公子意恢君之黨必莒之舊臣也蒲餘侯與<lb/>
　公子鐸比而爲亂殺意恢逐郊公逆庚輿于齊而立<lb/>
<pb n="19a"/>
　之意恢之死爲君故耳春秋不書郊公之奔庚輿之<lb/>
　入郊公不能君庚輿由是以簒也繼莒子卒而書意<lb/>
　恢死意恢受託孤之寄而不能其事者也君在喪而<lb/>
　已爲政國之安危休戚於是乎寄郊公居喪不慼而<lb/>
　不能正之以禮蒲餘與鐸謀爲亂而不能豫爲之防<lb/>
　身雖爲國而死何益哉故不書死難而書見殺曹莒<lb/>
　無大夫故不書大夫<hi>義又見二十三年庚與來奔</hi>
十有五年春王正月呉子夷末卒<hi>公作夷昧</hi>
<pb n="19b"/>
　謁餘祭夷昧季子同母兄弟也約以位相讓迭爲君<lb/>
　謁死餘祭立餘祭死夷昧立夷昧死季子避而去之<lb/>
　於是夷昧之子僚立焉未幾爲謁之子闔廬所殺論<lb/>
　者謂季子不當辭位而召亂非知季子者也亦非深<lb/>
　識當時事者也季子之讓已著於平日非夷昧死而<lb/>
　後讓也爲夷昧者當明季子之讓節以國授之闔廬<lb/>
　是謂以嫡繼長宋穆公之與夷是也顧不能然乃俾<lb/>
　僚冒以位自處以致殺身而召亂闔廬固當坐首惡<lb/>
<pb n="20a"/>
　之罪夷昧實有責焉耳<lb/>
二月癸酉有事于武宫籥入叔弓卒去樂卒事<lb/>
　公羊曰君有事於廟聞大夫之喪去樂卒事大夫聞<lb/>
　君之喪攝主而往大夫聞大夫之喪尸事畢而往榖<lb/>
　梁曰君在祭樂之中大夫有變以聞可乎大夫國體<lb/>
　也古之人重死君命無所不通公榖以告爲合禮啖<lb/>
　氏曰宗廟大事大夫卒小事以理言應待祭畢乃告<lb/>
　諸說多從之愚以衞栁莊魯叔弓二事而觀而知禮<lb/>
<pb n="20b"/>
　意之所在矣祭者主於誠慤不貳事者也故當祭雖<lb/>
　大夫之喪不得以聞衞臣栁莊疾革其君必使以告<lb/>
　爲之變其常也及聞其死請於尸而往而釋服遂以<lb/>
　賻之不但撤樂併撤祭而往慼大臣之意過於尊祖<lb/>
　非禮之正謂之失禮可也今叔弓之喪据傳叔弓預<lb/>
　於祭涖事猝有疾死則君爲之撤樂卒事其可也若<lb/>
　叔弓自殁於其家如栁莊之比則當待祭畢而後告<lb/>
　不當以卑而廢尊春秋書之記禮之變其常耳此與<lb/>
<pb n="21a"/>
　襄仲之死去籥禮例不同不可引以爲證武宫者或<lb/>
　以爲成六年所立之武宫非也魯用天子禮樂有兩<lb/>
　世室魯公爲文世室武公爲武世室爲不毁之廟茲<lb/>
　因大祭有事于武宫叔弓當此時而暴卒故爲之去<lb/>
　樂<lb/>
夏蔡朝吳出奔鄭<lb/>
　楚平即位未幾反䖍之虐存陳與蔡若有古人之風<lb/>
　然以傳之所紀蔡雖存不能國也朝呉蔡之舊人楚<lb/>
<pb n="21b"/>
　平自爲蔡公與之善及得國仍俾居蔡費無極者讒<lb/>
　人也害其寵而傾之以是故奔其後蔡之二君入楚<lb/>
　而不復昭侯又將見畱以賂而免卒復大讎義見於<lb/>
　朱之奔東國之死柏舉之戰<lb/>
六月丁巳朔日有食之<lb/>
秋晉荀呉帥師伐鮮虞<lb/>
　或曰鮮虞之伐前則狄之後則否何歟曰狄之者變<lb/>
　常法而狄之君及大夫咸有貶焉耳書某帥師伐某<lb/>
<pb n="22a"/>
　責將也鮮虞之伐始倡其議者荀吳也其後再伐三<lb/>
　伐卒滅其國而後已者皆荀呉也是以貶或謂春秋<lb/>
　以荀呉不受鼓之叛人是以無貶夫伐鮮虞伐同姓<lb/>
　無罪之國又動兵至於再三乃大不義春秋豈以細<lb/>
　故小節而遂貸其貶乎存大節而略細故春秋法也<lb/>
　録細故而置大罪於不問夫豈聖人垂法之意春秋<lb/>
　於伐鮮虞一事深有貶於晉<lb/>
冬公如晉<hi>義見至自晉</hi>
<pb n="22b"/>
十有六年春齊侯伐徐<lb/>
　徐之封在齊南鄙桓公之霸也楚成伐徐桓躬帥諸<lb/>
　侯動大師以救之盟于牡丘次于匡又出偏師伐厲<lb/>
　以攻其所必救非但爲徐計亦自爲齊計爲中國計<lb/>
　蓋懼楚師之浸淫而有震鄰之憂耳今齊景睥睨晉<lb/>
　霸而不能志其逺者乃伐徐以爲左右望之計視桓<lb/>
　公之存徐有愧多矣傳言齊師至于蒲隧徐人賂以<lb/>
　鼎與之盟而歸春秋書伐國而云某侯伐某是皆有<lb/>
<pb n="23a"/>
　意讀者謹之<lb/>
楚子誘戎蠻子殺之<lb/>
　公羊曰楚子何以不名夷狄相誘君子不疾也曷爲<lb/>
　不疾若不疾乃疾之也此比類䖍之誘蔡而爲言也<lb/>
　蓋誘一也䖍以施之中國而棄疾用之蠻夷故春秋<lb/>
　誅䖍而略棄疾然書誘書殺蓋亦罪之深特不名耳<lb/>
　楚大蠻小皆以子稱又以見四夷雖有大小强弱之<lb/>
　不同而於周班皆爲子不得擅相侵陵況誘而殺之<lb/>
<pb n="23b"/>
　乎<lb/>
夏公至自晉<lb/>
　左傳正月公在晉晉人止公不書諱之也平丘之會<lb/>
　晉人辭公而執意如討其侵莒取地執之是也已而<lb/>
　意如得釋罰不加毫毛今公如晉晉復止公踰歲涉<lb/>
　三時之久乃得還由晉昭昬孱大夫強恣故意如與<lb/>
　魯君相出入於晉意如實陷其君也其後昭公憤激<lb/>
　不能平興兵以討之勢有不容已而所任非人卒以<lb/>
<pb n="24a"/>
　致敗論者謂魯昭伐季氏爲啓釁非深知當時事者<lb/>
　也<lb/>
秋八月己亥晉侯夷卒<lb/>
　子服昭伯從公如晉歸語意如曰晉之公室其將遂<lb/>
　卑矣君幼弱六卿強而奢傲將因是以習習實爲常<lb/>
　能無卑乎子服回可謂善覘國者矣晉之衰始于平<lb/>
　成于昭頃以迨于亡強大夫實爲之也<lb/>
九月大雩<lb/>
<pb n="24b"/>
季孫意如如晉<lb/>
冬十月葬晉昭公<lb/>
　<lb/>
　<lb/>
　<lb/>
　<lb/>
　<lb/>
　春秋集傳詳説卷二十四<lb/>
</p>
<p>
</p>
  </div>
</body>
</text>
</TEI>
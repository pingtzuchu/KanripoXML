<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋集傳詳説卷五</head>
    <p>
<pb n="1a"/>
欽定四庫全書<lb/>
　春秋集傳詳説卷五　　　宋　家鉉翁　撰<lb/>
　　　莊公上<hi>名同桓公之子母文姜周莊王四年即位</hi>
元年春王正月<lb/>
三月夫人孫于齊<lb/>
　荘公不書即位夫人姜氏去族而孫于齊所以明王<lb/>
　法伸大義於天下也荘公者子同是也子同生聖人<lb/>
　特見之書法非為桓喜也為魯國懼也穀梁曰疑故<lb/>
<pb n="1b"/>
　志之時曰同乎人也公羊於桓之遇弑也亦曰夫人<lb/>
　譖公於齊侯公曰同非吾子齊侯之子也齊侯怒與<lb/>
　之飲酒於其出也使公子彭生乘而殺之則桓之死<lb/>
　坐子同故聖人既明著其事於猗嗟序及脩春秋又<lb/>
　特書子同生以見意是可不思其故耶盖父有國而<lb/>
　傳之於子子必嫡且長而後得在此位庶孽猶不得<lb/>
　以干正而況於嫌疑之不謹遺謗國中百姓盡知之<lb/>
　曰此非吾君之子厥父又因是以死而猶得竊居此<lb/>
<pb n="2a"/>
　位揆之人心天理天下大義斷斷乎有所不容是以<lb/>
　春秋書王正月不書公即位而夫人姜氏去族而孫<lb/>
　于齊明子同不得有魯國而姜氏之罪當討也然則<lb/>
　當是之時孰為當繼孰為當討曰方魯桓之死於齊<lb/>
　也魯有大臣必将上請于王下請于方伯連帥廢子<lb/>
　同而立隠公之子夫然後正姜氏預弑之罪則繼世<lb/>
　有其人元惡誅大仇復而王法得伸魯國無事矣今<lb/>
　子同挾強齊之援襲居簒位姜氏孫齊而旋返賊不<lb/>
<pb n="2b"/>
　討讐不復天經地義幾於泯滅而無餘由立非所當<lb/>
　立魯無大臣故也春秋不書即位不與魯荘以君魯<lb/>
　也夫人去族而孫絶之於宗廟為魯桓討賊也夫豈<lb/>
　繼故不書即位而已哉或曰如子所言春秋其不為<lb/>
　魯諱乎曰春秋天子事也所秉之法百王之公法也<lb/>
　魯人小惡固為之諱此其惡甚大有關於宗社之存<lb/>
　亡絶續若併為之諱無以垂法於天下後世然其辭<lb/>
　微隠則亦為之諱矣南軒張子嘗評武后中宗之事<lb/>
<pb n="3a"/>
　謂武氏唐之大賊當討中宗不能君當廢中宗廢而<lb/>
　後武氏之刑乃克正有得於春秋用法之意士不通<lb/>
　春秋不足以當大事<lb/>
夏單伯送王姬<hi>公穀作逆王姬今從左傳</hi>
秋築王姬之館于外<lb/>
　公穀以單伯為魯大夫天子召而使之左氏無傳杜<lb/>
　預曰天子之卿也單采地伯爵也王将嫁女于齊使<lb/>
　魯為之主故單伯不稱使其義正矣單伯畿内諸侯<lb/>
<pb n="3b"/>
　為王朝卿大夫奉命而來耳若魯大夫當以名書不<lb/>
　當云單伯穀梁子明於復讐之義謂魯君見弑於齊<lb/>
　使魯主昏與齊為禮義不可受又曰仇讐之人非所<lb/>
　以接昏姻衰麻非所以接弁冕不言齊侯之來逆不<lb/>
　使齊侯得與吾為禮也陳義據正又二傳所不能及<lb/>
　也或曰天王嫁女使魯主之其來舊矣此何以書曰<lb/>
　譏周也責魯也魯與齊為不共戴天之讐荘王知此<lb/>
　義則改命他國可也單伯乃於此時奉命送王姬於<lb/>
<pb n="4a"/>
　魯魯當陳義力辭不受亦未至得罪于王而魯莊幼<lb/>
　弱無知不明復讐之義輙受王命為讐國主昏彼非<lb/>
　以共王命也内偪於其母外脅於強齊故為此耳春<lb/>
　秋常事不書此特書單伯送王姬不稱王使譏以非<lb/>
　理之禮強使諸侯也又書築王姬之舘于外責魯人<lb/>
　忘大讐主嘉禮舘雖築于外而禮實主於魯忘讐之<lb/>
　罪終不可逭也又其後娶讐女以為妻躬如齊納幣<lb/>
　尸女苟可事讐者無不為矣由莊公自以為齊出故<lb/>
<pb n="4b"/>
　知有母與舅而不知父讐之當報愚故謂子同不廢<lb/>
　則魯無以伸大義於天下此春秋不書即位之意也<lb/>
冬十月乙亥陳侯林卒<lb/>
王使榮叔來錫桓公命<lb/>
　錫命之禮在春秋屢見而其事不同或即位而見錫<lb/>
　或歴年乃加錫或已死而追錫魯桓衛襄死而錫者<lb/>
　也襄之沒也王使成簡公追命之曰叔父陟恪在我<lb/>
　先王之左右以佐事上帝予敢忘髙圉亞圉䇿書之<lb/>
<pb n="5a"/>
　辭也魯桓錫命亦當倣此榮叔之來王不稱天貶也<lb/>
　何休謂魯桓弑逆之人王法所宜誅絶而錫命於已<lb/>
　殞之後悖亂天道故王不稱天此公羊學也范甯乃<lb/>
　以為非貶之所在踈矣春秋以一字為予奪安有王<lb/>
　不稱天而非貶乎或曰自宰糾而後王使至於魯者<lb/>
　幾人矣王未嘗去天今榮叔之來王始不稱天其故<lb/>
　何也曰桓之簒也前王既不能討使之倖保首領以<lb/>
　沒今王又從而奬之已為不可而況文姜者預弑其<lb/>
<pb n="5b"/>
　夫罪大惡極王復不能討而為之錫命死者既釋逆<lb/>
　桓以往之戮又貸文姜必不可貸之罪王綱盡弛何<lb/>
　以臨制萬國春秋於是去天以示貶孰云其非貶乎<lb/>
　<hi>義又見文五年王使榮叔召伯歸含㑹𦵏</hi>
王姬歸于齊<lb/>
　堯之女舜也書曰釐降二女于媯汭詩序言王姬適<lb/>
　諸侯而曰下嫁於諸侯曰降曰下猶有自上而下之<lb/>
　意至春秋垂法則曰王姬歸于齊與列國女嫁諸侯<lb/>
<pb n="6a"/>
　者無異辭此出於聖人之特筆所以見隂從陽夫倡<lb/>
　婦乃天地之大義不以天子女至貴而紊居室之大<lb/>
　倫其慮後世逺矣由秦漢以來務在尊君抑臣列侯<lb/>
　尚主夫屈於婦甚至降其父母下從弟昆不使以尊<lb/>
　行而臨帝女千有餘年相承及我朝列聖始明下詔<lb/>
　㫖俾公主下嫁者脩婦道如禮經其春秋之教歟<lb/>
齊師遷紀郱鄑郚<lb/>
　紀姜姓也與齊同所自出據傳齊與紀為世讐連嵗<lb/>
<pb n="6b"/>
　用師必欲墟其國而後已紀自知危亡不復能與齊<lb/>
　戰但欲齊存其宗社而勿毁是以有入酅之議故齊<lb/>
　人遷是三邑而紀付之不校以入酅之議既定於前<lb/>
　故也遷其民虛其地因遂亡其國暴横至甚春秋所<lb/>
　深貶也書師書遷言用大衆廹而遷之耳公羊以為<lb/>
　不言取者為齊襄諱以其志在復讐也復讐之論有<lb/>
　益世教但此遷三邑春秋所貶不為之諱也以齊人<lb/>
　而遷紀之邑非戰争攻伐而得是之謂取非其有而<lb/>
<pb n="7a"/>
　取之事類於盜不待貶而自見矣<hi>義又見三年入酅與四年大去其國</hi>
　<hi>及𦵏紀伯姬</hi>
二年春王二月𦵏陳荘公<lb/>
夏公子慶父帥師伐於餘丘<lb/>
　於餘丘者或以為國或以為邾婁之邑邑不言伐言<lb/>
　伐則國也時莊公年方十五而慶父擅兵伐國漸不<lb/>
　可長故春秋書以示戒或曰主少其不可以動師歟<lb/>
　曰主少國疑外有強敵存亡安危於是乎繫大夫以<lb/>
<pb n="7b"/>
　身殉國持兵遏敵死生以之正也今餘丘者附庸一<lb/>
　小國耳要不能為魯患而慶父出師逐利此自為私<lb/>
　計稔成末年再弑之禍正由久擅兵權威行國中則<lb/>
　無不為矣<lb/>
秋七月齊王姬卒<lb/>
　禮檀弓齊告王姬之喪魯莊公為之大功或曰由魯<lb/>
　嫁故為之服姊妹之服即此是也此一事也自單伯<lb/>
　送王姬至齊王姬卒春秋凡四書之曰王姬歸于齊<lb/>
<pb n="8a"/>
　曰齊王姬卒者繫之齊以著魯為讐國主昏之罪孫<lb/>
　泰山曰莊公忘父之讐既主其嫁又主其卒不子之<lb/>
　甚也<lb/>
冬十有二月夫人姜氏㑹齊侯于禚<lb/>
　姜氏身負弑君未討之誅甫除喪而往㑹其兄齊襄<lb/>
　方有王姬伉儷之戚未踰時而出淫其妹此天下之<lb/>
　大惡覆載之所不容聖人為是故筆之春秋聨書之<lb/>
　比而誅之也趙子曰此姜氏齊侯之惡亦以病公也<lb/>
<pb n="8b"/>
　曰子可以制母乎曰夫死從子通乎上下況國君乎<lb/>
　若莊公者哀痛以思父誠敬以事母威刑以督下車<lb/>
　馬僕從莫不俟命夫人徒往乎夫人之往也則公威<lb/>
　命之不行哀戚之不至耳魯莊是時年及弱冠亦可<lb/>
　以自強趙子之責甚當<lb/>
乙酉宋公馮卒<lb/>
三年春王正月溺㑹齊師伐衛<hi>未賜族例見隠二年無駭入極</hi>
　榖梁曰溺者公子溺也其不稱公子惡其㑹仇讐而<lb/>
<pb n="9a"/>
　伐同姓故貶而名之此論固正但春秋始年未賜族<lb/>
　之大夫不皆有所貶此㑹齊伐衛則貶也不必以去<lb/>
　族言書齊則父讐也書衛則同姓也㑹仇讐而伐同<lb/>
　姓不加貶斥而義自見者也或曰衛朔在齊此㑹齊<lb/>
　納朔非成父志乎曰納朔者父惡也不能復父之仇<lb/>
　而成父之惡滋不孝也是時莊年十有六固未可責<lb/>
　以舉兵向讐國而寢苫枕戈弗與共戴天者子之志<lb/>
　也既為之主昏禮復與之連兵伐人則悖之甚矣烏<lb/>
<pb n="9b"/>
　得無貶<lb/>
夏四月𦵏宋莊公<lb/>
五月𦵏桓王<hi>書崩不書𦵏義初見隠三年</hi>
　天王不書𦵏義已見隠三年至是桓王書𦵏責嗣君<lb/>
　也王崩七年乃𦵏傳者以為郤尸而求諸侯是時周<lb/>
　家無大變故而天王之喪緩𦵏至是嗣君不克負荷<lb/>
　從可想見矣匹夫莫不𦵏親匹夫而不能𦵏其親曰<lb/>
　生無以養死無以𦵏以為人生之大戚周室雖衰王<lb/>
<pb n="10a"/>
　畿之内幅貟千里有臣有民乃緩𦵏其親至於七年<lb/>
　之久不子不君無以自立於覆載之内故莊王崩𦵏<lb/>
　春秋皆削不書著其不能𦵏親之罪也<lb/>
秋紀季以酅入于齊<lb/>
　傳者於春秋書父書仲書季輙目為書字既目為字<lb/>
　遂謂春秋之不名之所以襃也於是曲為之説以求<lb/>
　其可襃之善坐是故失春秋之㫖者多矣此紀季者<lb/>
　名與字不可知而公羊以為春秋不名之者賢之也<lb/>
<pb n="10b"/>
　為其請後五廟以存姑姊妹後儒多祖其説愚三復<lb/>
　經㫖見其為貶而非襃也齊人連嵗攻紀諸侯莫有<lb/>
　救之者紀於是大蹙乃俾厥弟季先以酅入于齊冀<lb/>
　宗社之猶血食耳此亦甚不獲已而以為春秋賢之<lb/>
　必無是也夫遷國以圗存者古有之而宗社則危而<lb/>
　猶存也割地以苟生身為匹夫而依仇讐之國初無<lb/>
　寸善之可書徒以君命往何異乎以邑叛者而傳者<lb/>
　賢之後儒因之大率以季為字而求其所以不名之<lb/>
<pb n="11a"/>
　故甚者謂季自辱其身以全其兄之髙辱則有矣不<lb/>
　能保有宗社去為匹夫奚有於髙愚恐後之人生當<lb/>
　國家危亂之際率先叛去苟事仇人以圗朝夕之安<lb/>
　者以紀季藉其口是以不得不辨耳然則子何以知<lb/>
　其為有貶乎曰春秋書法凡諸侯大夫公子奔而返<lb/>
　國曰入猶皆有貶此以紀之邑而入于齊書曰入者<lb/>
　惡其入也如鄭莊以鄭之祊而歸之於魯謂之為襃<lb/>
　可乎非歸而言歸非入而言入是所謂貶奚襃然則<lb/>
<pb n="11b"/>
　鄭之歸紀之入亦有異乎曰鄭以賂而進言歸罪之<lb/>
　也紀以急而入言入言其有所廹而後入弗獲已焉<lb/>
　耳<lb/>
冬公次于滑<lb/>
　此謀救紀也救而書次不與之以救也紀自桓之始<lb/>
　年即依魯以為自全之計魯不能為之深思逺慮反<lb/>
　摟之以敗齊搆怨愈深至是為齊所併荘於義當救<lb/>
　而童年未有立志父讐且未暇問而況於拯他人之<lb/>
<pb n="12a"/>
　危急乎春秋書次于滑言其無往救之實徒次而已<lb/>
四年春王二月夫人姜氏享齊侯于祝丘<lb/>
　穀梁曰饗甚矣甚之為言以前者㑹于禚而無討今<lb/>
　復饗于祝丘播淫於通道大都天王不討方伯不問<lb/>
　人理絶矣或曰夫人之孫也既去其氏今而㑹饗乃<lb/>
　復其氏何也曰非復也去氏所以誅其逆加氏所以<lb/>
　著其淫齊襄出而姜往㑹焉禽獸之無别也春秋前<lb/>
　去其族今與之以氏盖示之以有别亦所以討其亂<lb/>
<pb n="12b"/>
　倫之罪<lb/>
三月紀伯姬卒<lb/>
　此紀裂繻先所逆内女也穀梁曰外夫人不卒此其<lb/>
　言卒何吾女也適諸侯則尊同以吾為之變卒之也<lb/>
　范注禮諸侯絶旁期姑姊妹女子之嫁於國君者尊<lb/>
　與己同則為之服大功九月盖以其匹於國君尊與<lb/>
　己同故不以絶論若嫁大夫則無服無服則不書卒<lb/>
　考之經内女嫁於諸侯而書卒者七人其間復有出<lb/>
<pb n="13a"/>
　而歸者焉至於卒𦵏皆書則紀伯姬及叔姬與宋共<lb/>
　姬三人耳伯姬以國亡為齊所𦵏愍而書之叔姬伯<lb/>
　姬之娣國亡夫死守節於酅特録其𦵏非例也共姬<lb/>
　則遇災而終節行顯著是以卒𦵏皆書後之傳烈女<lb/>
　者其春秋之遺意乎<lb/>
夏齊侯陳侯鄭伯遇于垂<lb/>
　是時鄭有二君突在櫟子儀在鄭此遇于垂者或以<lb/>
　為突或以為子儀以愚觀之在櫟者僅同旅瑣安能<lb/>
<pb n="13b"/>
　與諸侯遇必子儀也然則此二君者其孰為正曰皆<lb/>
　非正突為甚突之立以弟而簒兄王法所必誅也昭<lb/>
　公既返國突乃入櫟以叛未遑討而昭公為亂臣所<lb/>
　弑祭仲逆子儀於陳而立之子儀君鄭十有四年人<lb/>
　無異辭以其得之於外非有求而得異突之為簒耳<lb/>
　為子儀者當請之天王謀之方伯連帥思所以自定<lb/>
　其位者而十有四年僅擁虚器烏在其為君也春秋<lb/>
　於垂之遇而書鄭伯非遇之也示在櫟之簒耳非君<lb/>
<pb n="14a"/>
　也乃若衛衎與剽其事與此相似而不同<lb/>
紀侯大去其國<lb/>
　公羊曰大去者何滅也孰滅之齊滅之曷為不言齊<lb/>
　滅之為襄公諱也春秋為賢者諱何賢乎襄公復讐<lb/>
　也哀公烹乎周紀侯譖之九世矣九世猶可復讐乎<lb/>
　雖百世可也復讐之義大矣公羊子於此發之此孔<lb/>
　門髙弟得之於聖人而傳以示後世公羊子有所授<lb/>
　矣諸説多不取愚甚惑焉盖滅國者春秋所惡也齊<lb/>
<pb n="14b"/>
　襄滅紀自初迄終春秋不從滅國之例則以齊襄所<lb/>
　仗者復仇之義異乎其他滅人之國者耳紀侯所以<lb/>
　為善非為其以酅入于齊也以去之三年而民之從<lb/>
　者未畢猶有太王去邠之風民猶戴君故聖人不忍<lb/>
　遂以滅書凡皆以垂法於後世耳大去云者永去之<lb/>
　辭如婦人不終于夫家以絶為大歸亦豈以大歸為<lb/>
　襃哀其去而不可復返耳胡氏謂聖人與其不争而<lb/>
　去不與其去而不存夫不争而去去而遂不復存聖<lb/>
<pb n="15a"/>
　人何取直與其得民未忍絶之耳<lb/>
六月乙丑齊侯𦵏紀伯姬<lb/>
　前輩謂滅人之國而𦵏其妻豺狼之行婦人之仁是<lb/>
　固然矣然此春秋書齊襄滅紀之終事愚三復經㫖<lb/>
　不見其有貶辭則公羊子所傳信乎其有所授矣嗚<lb/>
　呼齊襄躬獸行負天下之大惡而春秋猶不沒其復<lb/>
　讐之善所以媿乎為人臣為人子不明復讐之義忘<lb/>
　君親而事仇者耳周幽王死於申侯之亂而平王親<lb/>
<pb n="15b"/>
　申侯而不以為嫌魯桓公死於齊襄之殺而莊公事<lb/>
　齊襄而不以為怨春秋明復讐之義正惟二君故其<lb/>
　可忽諸<lb/>
秋七月<lb/>
冬公及齊人狩于禚<lb/>
　公羊曰此齊侯也其稱人何諱與讐狩也前此者有<lb/>
　事矣後此者有事矣則曷為獨於此焉譏擇其重者<lb/>
　而譏焉莫重乎與讐狩也讐者無時焉可與通通則<lb/>
<pb n="16a"/>
　為大譏不可勝譏故将壹譏而已榖梁曰此齊侯而<lb/>
　曰人卑公之敵所以卑公也何為卑公不復讐而怨<lb/>
　不釋刺釋怨也春秋於魯莊之世揭復讐大義以示<lb/>
　天下惟公榖知之故於襄之滅紀荘之㑹齊而拳拳<lb/>
　焉後之言復讐者實昉乎此故愚謂春秋垂世之經<lb/>
　法自公榖而發之孔門髙弟親得於聖人者也彼謂<lb/>
　束三傳於髙閣者用其學而廢其言者也<lb/>
五年春王正月<lb/>
<pb n="16b"/>
夏夫人姜氏如齊師<lb/>
　既㑹既饗其無憚亦甚矣茲復往㑹於師不言與齊<lb/>
　侯㑹于師而曰如齊師師者用武之地是時齊侯出<lb/>
　師何向而姜往㑹之豈非懼四鄰之有討而挾齊師<lb/>
　以為逭死之計與盖曰㑹曰饗所以著其淫此其言<lb/>
　如齊師者變文也<lb/>
秋郳黎來來朝<lb/>
　郳附庸也其上世出於邾未王命故名之其後數從<lb/>
<pb n="17a"/>
　齊桓㑹盟尊周室王命為小邾子邾與郳為同姓皆<lb/>
　附庸小國儀父若字傳者以為貴之是以字之黎來<lb/>
　若名説者以為外之是以名也儀父初無可書之善<lb/>
　黎來亦無可名之惡此因名字之異而強生襃貶其<lb/>
　實名歟字歟在當時已難深辨而況於千百年之後<lb/>
　乎若附庸當字則儀父與黎來皆謂之字可也若當<lb/>
　名則皆名也不可以此為襃貶愚於孔父祭仲既詳<lb/>
　辨之<lb/>
<pb n="17b"/>
冬公㑹齊人宋人陳人蔡人伐衛<lb/>
六年春王正月王人子突救衛<hi>書王人之始</hi>
　榖梁曰人諸侯所以人公也人公以其逆天王之命<lb/>
　也又曰王人卑者也稱名貴之也善救衛也救者善<lb/>
　則伐者不正矣愚謂救固善也而王師不言救諸侯<lb/>
　相攻而諸侯救之外域内侵而方伯連率以兵救之<lb/>
　可以言救今諸侯擅兵伐國王不能令而以兵救之<lb/>
　救非所以施於王也盖伐之為言天子事也而諸侯<lb/>
<pb n="18a"/>
　以之救之為言諸侯事也而天子以之以見當時諸<lb/>
　侯之無王而名分幾於埽地聖人作經垂訓于諸侯<lb/>
　之伐則削其爵而人之于子突之救則正其名而王<lb/>
　人之所以明君臣之分而正五國無王之戮其義精<lb/>
　矣王人不獨微者凡書王人皆以責諸侯之抗王也<lb/>
　僖二十九年王子虎及諸侯之大夫盟于翟泉虎非<lb/>
　微者責諸侯大夫之抗王人故以王人書是役也五<lb/>
　國伐衛將以納朔王人救衛為黔牟也或曰衛朔以<lb/>
<pb n="18b"/>
　父命而立黔牟以王命而立是二人者皆有所稟其<lb/>
　孰為正曰奉王命者君也拂王命者逆也諸侯有國<lb/>
　雖受之於父而其厥父若祖實受之於王故諸侯世<lb/>
　子之立必稟命于王其或無嫡子而以庶孽為嗣亦<lb/>
　必王命之而後得繼承於其國朔者衛宣麀聚之孽<lb/>
　譖殺其兄而簒居其位本無得國之望衛宣死朔立<lb/>
　旋為國人所逐公榖二傳則謂朔實得罪於王以奔<lb/>
　而黔牟之立嘗請命于王而王許之以立矣夫以康<lb/>
<pb n="19a"/>
　叔之裔奉王命而君國豈不愈於麀孽之為簒者乎<lb/>
　今五國悖義亂常王所與則伐之王所黜則輔之卒<lb/>
　敗王師而納朔於衛放黔牟於周是之謂逆明王在<lb/>
　上五國之君皆當誅也故春秋人五國而尊王人所<lb/>
　以明君臣之分而正五國無王之戮而衛朔之罪亦<lb/>
　無所逃於斧鉞之下矣自入春秋諸侯再叛鄭莊侵<lb/>
　伐王略及王戰與此五國連兵伐衛而抗王師皆叛<lb/>
　也是謂初年之二叛<lb/>
<pb n="19b"/>
夏六月衛侯朔入于衛<lb/>
　公羊曰衛侯朔何以名絶曷為絶之犯命也其言入<lb/>
　何簒辭也榖梁曰不言伐衛納朔何也不逆天王之<lb/>
　命也入者内弗受也何用弗受也為以王命絶之也<lb/>
　朔之名惡也朔入逆則出順矣朔出入名以王命絶<lb/>
　之也愚謂春秋書王人救衛以見黔牟之立王實命<lb/>
　之黔之立為正則朔之入為逆書名以入著違命之<lb/>
　戮也若只以入之一字定其予奪豈能盡春秋之意<lb/>
<pb n="20a"/>
秋公至自伐衛<lb/>
　榖梁曰惡事不致此其致何也不致則無用見公之<lb/>
　惡愚謂出而至必告于廟禮也今公之是行輔朔之<lb/>
　簒而納之于衛又敗王師以歸一舉而二罪從之将<lb/>
　何辭以告書至自伐衛不與其至也<lb/>
螟<lb/>
冬齊人來歸衛俘<hi>榖作衛寳</hi>
　諸侯連嵗伐衛其志在於得賂耳此歸衛俘三傳皆<lb/>
<pb n="20b"/>
　以為寳盖齊人取衛之寳分以與四國書魯人受賄<lb/>
　而四國併見矣桓莊二公皆黨簒逆以要厚賂宋之<lb/>
　鼎衛之俘其事之尤著者也聖人為魯諱故於郜鼎<lb/>
　則曰取之宋言宋人以歸于魯非魯取之於衛寳則<lb/>
　曰齊人來歸言齊人以歸于魯非魯取之皆諱賂之<lb/>
　辭所以存其羞惡之心而垂訓於後世榖梁曰以齊<lb/>
　首之分惡於齊也使之如下齊而來我然得書法之<lb/>
　㫖矣<lb/>
<pb n="21a"/>
七年春夫人姜氏㑹齊侯于防<lb/>
　夫子刪詩齊風存者十一篇而襄之内亂獨居其四<lb/>
　南山敝笱載驅猗嗟是也敝笱譏魯桓不能防閑其<lb/>
　妻猗嗟刺魯莊不能防閑其母防閑其妻事之順而<lb/>
　易者魯桓不能謹之於始防閑其母事之拂而難者<lb/>
　魯莊豈能制之於終方是時莊以童穉之年挾強齊<lb/>
　之援臨制其臣民雖欲防閑其母其道無繇故愚謂<lb/>
　子同不廢則魯無以伸大義於天下夫子於齊風而<lb/>
<pb n="21b"/>
　存四詩於春秋而書姜與齊侯為㑹為饗凡六見焉<lb/>
　皆所以示王法之誅而垂訓於後世是嵗姜及齊侯<lb/>
　又㑹于榖惡亦稔矣明年有無知之禍<lb/>
夏四月辛夘夜恒星不見夜中星隕如雨<lb/>
　三傳解釋不同左氏榖梁得之左氏曰恒星不見夜<lb/>
　明也星隕如雨與雨偕也杜注辛夘乃四月之五日<lb/>
　月光尚微無雲而恒星不見由日光不以昏沒故也<lb/>
　如雨之如而字也夜半乃有雲星落而且雨也榖梁<lb/>
<pb n="22a"/>
　夏四月辛夘昔恒星不見日入至於星出謂之昔不<lb/>
　見者可以見也竊詳左氏榖梁之㫖盖日沒至於星<lb/>
　出之時恒星不見日光猶存也至夜半星隕而又有<lb/>
　雨也啖氏以為星隕衆多而如雨於義亦通此天所<lb/>
　以大警當時僭竊暴慢之諸侯而扶周徳於未墜也<lb/>
　日君象也夏時四月乃正陽之月日光欲入而尚明<lb/>
　此周徳雖衰而天命未墜之證恒星者諸侯人臣之<lb/>
　象是時齊宋魯鄭之君黨簒賊稱兵犯上有欲叛之<lb/>
<pb n="22b"/>
　萌而荆楚復僭王之大號有憑陵中國之心天不見<lb/>
　恒星所以警䇿諸侯之叛者且将示以譴罰故恒星<lb/>
　不見至夜半星隕而雨誅其尤無良者也明年齊諸<lb/>
　兒始迄天討桓公入率諸侯尊天子攘僣亂以安諸<lb/>
　夏豈非畏天戒而脩臣職者歟<lb/>
秋大水無麥苗<lb/>
　此夏時之七八九月也以是秋大水失於種麥是以<lb/>
　田無麥苗杜氏以為夏正之五月周之秋平地出水<lb/>
<pb n="23a"/>
　漂蕩熟麥及五稼之苗非也或曰秋而種麥無乃太<lb/>
　蚤計乎曰月令以仲秋勸種麥母或失時則課種麥<lb/>
　乃秋八九月事秋而失種是以田無麥苖彼謂春秋<lb/>
　用周正者以為大水漂蕩熟麥及苗於義未通<lb/>
冬夫人姜氏㑹齊侯于榖<lb/>
　春秋一饗三㑹禚榖齊地姜往㑹也祝丘防魯地齊<lb/>
　侯來㑹也此淫㑹也當時蝨行鼠伏亦豈謂人皆知<lb/>
　而良史書其時書其地有不容掩焉者聖人因以誅<lb/>
<pb n="23b"/>
　姦而垂法於後世<lb/>
八年春王正月師次于郎以俟陳人蔡人甲午治兵<lb/>
夏師及齊師圍郕郕降于齊師<lb/>
秋師還<lb/>
　此一書自嵗首迄于秋暮傳者皆以為為伐郕之故<lb/>
　愚竊疑焉夫郕小國也前此為齊鄭所入浸微浸弱<lb/>
　不能國矣而魯莊次于郎以俟陳蔡又治戎整軍若<lb/>
　將臨大敵其必不為伐郕也而聖人所以聨書而不<lb/>
<pb n="24a"/>
　厭其煩者殆有意焉而傳者亦未知之也魯莊之生<lb/>
　至是二十有一年彼自以為出於齊倚齊為援無復<lb/>
　為父報讐之志而聖人猶望之以復讐之事春而師<lb/>
　次于郎以俟陳人蔡人不言師所向也甲午治兵猶<lb/>
　意其整軍經武將有所為也自春徂夏暴露師徒卒<lb/>
　之及仇國伐同姓復為仇所賣無功而還乃書以貶<lb/>
　之凡公自將必書此三見之書法皆不書公次于郎<lb/>
　不書公次及齊圍郕不書公及師還不書公至而書<lb/>
<pb n="24b"/>
　師還皆所以貶也愚觀當時之事意魯人次郎以待<lb/>
　陳蔡其君臣始謀將以有為不為圍郕之故而次而<lb/>
　俟而治兵也因陳蔡失期不至是夏乃及齊圍郕改<lb/>
　計而圍郕非其始所經畫故郕降于齊仲慶父請伐<lb/>
　齊師猶有憤激未平之氣豈非魯人至是不堪仇襄<lb/>
　之無道始有出而謀之者其事秘史闕書不容強求<lb/>
　其説故公羊於乾時之戰以為臣下有復仇之志而<lb/>
　公獨不許其必有所本嗟夫莊公知有母而不知有<lb/>
<pb n="25a"/>
　父隠忍事仇未幾而仇亦殄滅無復仇之日矣惜哉<lb/>
　○此一節其始也次于郎以俟陳人蔡人其後乃及<lb/>
　齊圍郕其中又治兵春秋殆有深意而傳所不載不<lb/>
　容強求其故姑闕疑<lb/>
冬十有一月癸未齊無知弑其君諸兒<lb/>
　或曰諸侯以無道見弑春秋或稱國以弑或稱國人<lb/>
　以弑言其有以自取也齊襄淫亂不道今而見弑亦<lb/>
　天討也春秋為之從州吁弑之例削無知族以正其<lb/>
<pb n="25b"/>
　弑君之罪何哉曰稱國以弑稱國人以弑彼弑君者<lb/>
　無竊位之心也無知弑君自立為君君雖無道而無<lb/>
　知志存乎簒罪在不赦若之何無討故從州吁之例<lb/>
　去其族而以賊討之胡氏乃云無知不稱公孫而以<lb/>
　國氏罪僖公也僖公不以公孫之道待無知使之恃<lb/>
　寵而當國以此召亂故罪僖公愚三復此説殆所未<lb/>
　喻也使無知者當子少國危之際弑君簒國歸罪於<lb/>
　僖公猶可也今齊襄居位既乆威福自己無知者亦<lb/>
<pb n="26a"/>
　既廢絀不用彼因齊襄荒淫不度乘間伺隙而殺之<lb/>
　豈得復歸罪於僖公乎春秋去逆人之族而曰貶在<lb/>
　其先君以此為澄源端本恐持論太過而不能得聖<lb/>
　人之意<lb/>
九年春齊人殺無知<lb/>
　春秋初年三罪三討衛人殺州吁也蔡人殺陳佗也<lb/>
　齊人殺無知也皆名其為賊不以為君此出於春秋<lb/>
　之特筆非因舊史而書也或曰齊之商人楚之䖍弑<lb/>
<pb n="26b"/>
　其君自立為君及其死也不從州吁無知之例何耶<lb/>
　曰州吁無知之簒不為國人所君旋即大刑故書衛<lb/>
　人殺州吁齊人殺無知善衛人齊人之能討賊也乃<lb/>
　若齊之商人楚之䖍曠嵗歴年然後假手他人以迄<lb/>
　天討既為臣民所君雖欲用州吁無知之例名之曰<lb/>
　賊以匹夫討有不可得也<lb/>
公及齊大夫盟于蔇<lb/>
　齊襄之存也魯莊幼弱不但無復讐之志而強弱之<lb/>
<pb n="27a"/>
　不敵猶有以藉其事讐之口今襄也既迄天誅魯有<lb/>
　可乘之釁伸大義而伐之尚能馘讐人於既死而魯<lb/>
　莊屈國君之尊而及齊大夫盟將納糾焉是不過為<lb/>
　植黨市恩之計於復讐乎何有書及齊大夫盟以國<lb/>
　君而盟讐國之大夫貶之也<lb/>
夏公伐齊納子糾齊小白入于齊<hi>公榖於下文皆有子字</hi>
　經書子糾凡再曰子云者當立而未成君之名耳杜<lb/>
　注以子糾為兄小白為弟公羊曰其稱子何貴也其<lb/>
<pb n="27b"/>
　貴柰何宜為君也榖梁曰齊人殺無知而逆公子糾<lb/>
　于魯公子小白不讓先入又殺之故曰齊小白入于<lb/>
　齊惡之也聖人之經以一字定予奪糾再書子著其<lb/>
　於序為長此春秋予奪之所繫也小白雖繫之齊而<lb/>
　不以子稱者所以示别於子糾不稱公子著其殺兄<lb/>
　之罪也糾與白皆僖之子襄之弟也襄以淫亂得弑<lb/>
　縱有嫡嗣於義當廢黜而立賢立弟正也立弟而以<lb/>
　長亦正也由魯人納之也緩而小白以内援自莒先<lb/>
<pb n="28a"/>
　入據有齊國<hi>昭十三年傳曰桓公有國髙以為内主故入之易</hi>而出師以拒<lb/>
　兄既敗魯兵遂推刄於同氣此人倫之大變春秋書<lb/>
　齊人取子糾殺之所以著桓公殺兄之罪論者以前<lb/>
　史有齊桓殺弟之語遂謂糾為弟而桓之殺之為以<lb/>
　兄殺弟愚以春秋再書子與公榖二傳所載及史記<lb/>
　世家而知糾於次當立糾兄也桓弟也桓公殺兄之<lb/>
　罪與攘夷之功各不相掩聖人於春秋著其罪於論<lb/>
　語録其功似不必以彼而廢此以後世之事而言如<lb/>
<pb n="28b"/>
　唐太宗之為君自是曠代之英主其平定海内之功<lb/>
　與殺兄之罪亦不相掩建成與太宗更相忌害為太<lb/>
　宗所戕猶不免於清議之僇子糾既敗不過為奔亡<lb/>
　之公子桓公必取而殺之乃已其用心慘甚視鄭莊<lb/>
　克叚過之謂春秋無誅可乎○納字之例有三有書<lb/>
　伐而納者此是也有書納而不書伐者晉人納㨗菑<lb/>
　于邾不克納是也有書帥師而納者趙鞅納蒯聵是<lb/>
　也是皆以兵而納納之正否經之襃貶不繫乎一納<lb/>
<pb n="29a"/>
　字要當觀其所以納而後識書法之深㫖若執一納<lb/>
　字而定襃貶則拘矣入字亦然有以内援入者有以<lb/>
　外援入者有當入而入者有不當入而入以簒而入<lb/>
　者襃貶亦不專繫於一入字許叔入于許入之善也<lb/>
　小白之入陽生之入突之入入雖同而所以貶者則<lb/>
　異觀經之全文與上下文乃見以一入字而定襃貶<lb/>
　亦拘矣<hi>餘義見下文齊人殺子糾</hi>
秋七月丁酉𦵏齊襄公<lb/>
<pb n="29b"/>
八月庚申及齊師戰于乾時我師敗績<lb/>
　齊仇國可伐也以復仇而伐之魯莊之所得為也今<lb/>
　以納糾而興師意不在復仇也仇有釁而不討乃為<lb/>
　仇國納公子焉納公子豈無他國非魯國所宜納也<lb/>
　此公自行不書公貶也此一説也公羊以為魯人是<lb/>
　行以納糾為名而伸復仇之義公自行不言公復仇<lb/>
　者在下也以臣下欲復仇而魯莊無其志是故貶之<lb/>
　公羊必有所本此又一説或曰春秋為魯諱敗乾時<lb/>
<pb n="30a"/>
　之敗獨不諱何哉曰先儒以為及仇戰而敗雖敗亦<lb/>
　榮是故不諱愚謂列國相戰争一勝一負亦事之常<lb/>
　本非國惡何有於諱而況敵讐而敗雖敗無傷也春<lb/>
　秋必不以敗為諱三復經傳是時魯人不堪齊之侵<lb/>
　暴盖有欲與之戰者故自是而後長勺乘丘再戰再<lb/>
　勝憤悱之所成<lb/>
九月齊人取子糾殺之<lb/>
　前書納子糾糾所以稱子明糾於序為長而當立也<lb/>
<pb n="30b"/>
　此書齊人取子糾而殺之明弟殺兄之為不義也此<lb/>
　桓公殺之而書齊人殺子糾以路人絶之絶之於天<lb/>
　倫所以大誅斥之也魯不能納糾又舉以畀其不義<lb/>
　之弟使受而甘心焉魯亦有罪矣榖梁曰十室之邑<lb/>
　可以逃難百室之邑可以隠死以千乘之魯而不能<lb/>
　存子糾以公為病矣得春秋之意○齊桓始年之三<lb/>
　過殺子糾也滅譚遂也降鄣遷陽也春秋書法功罪<lb/>
　各不相掩亦是責備賢者之意學者不必曲為囬護<lb/>
<pb n="31a"/>
　有害春秋垂世之公法<lb/>
冬浚洙<lb/>
　齊讐國也浚洙所以備齊也春秋幸其能與讐為敵<lb/>
　故於浚洙而書之以此為絶警之漸耳<lb/>
　<lb/>
　<lb/>
　<lb/>
　<lb/>
<pb n="31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋集傳詳説卷五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋集傳詳説卷四</head>
    <p>
<pb n="1a"/>
欽定四庫全書<lb/>
　春秋集傳詳説卷四　　　宋　家鉉翁　撰<lb/>
　　　桓公下<hi>桓王十七年</hi>
九年春紀季姜歸于京師<lb/>
　公羊曰前既稱王后則其辭成矣今復稱季姜紀父<lb/>
　母之於子雖為天王后猶曰吾季姜愚謂自王國而<lb/>
　逆則曰王后女雖在紀而后之名已正自紀國而往<lb/>
　則曰紀季姜后雖在途而女之出必本其所自此諸<lb/>
<pb n="1b"/>
　侯女歸于京師之例也伊川曰書王國之事不可用<lb/>
　無王之月故書時而已或曰借如正月日食則如何<lb/>
　書之曰書春日食則其義尤明東萊吕氏似不以為<lb/>
　然曰史失季姜歸月春秋不得而増也獨記其春耳<lb/>
　當從吕氏<lb/>
夏四月<lb/>
秋七月<lb/>
冬曹伯使其世子射姑來朝<lb/>
<pb n="2a"/>
　春秋於射姑來朝之後繼之以曹伯終生卒此責射<lb/>
　姑以事親之終也禮著文王有疾武王不脫冠帶而<lb/>
　養文王一飯亦一飯文王再飯亦再飯夫所以詳記<lb/>
　而備言者垂後世事親之法也今終生之疾已革而<lb/>
　射姑朝于鄰邦廢視膳嘗藥之事脩奉幣相朝之禮<lb/>
　其不憂親之疾可以見矣或曰以父命而出柰何曰<lb/>
　此非存亡安危之所繫父命猶可辭也榖梁以世子<lb/>
　伉諸侯之禮為曹伯失正愚謂曹世子之來必不敢<lb/>
<pb n="2b"/>
　伉諸侯之禮魯亦必不待以諸侯之禮春秋所譏在<lb/>
　於廢子職而治常事是以繼書曹伯終生卒以見其<lb/>
　當親病而出失為子之道耳許止亦世子也不謹於<lb/>
　嘗藥幾麗大刑可不謹哉可不戒哉<lb/>
十年春王正月庚申曹伯終生卒<lb/>
　榖梁曰桓無王其曰王以正終生之卒非也陳侯鮑<lb/>
　卒在五年正月曷不書王以正其卒此書王不為終<lb/>
　生也胡氏曰十者盈數天道十年則一周人事十年<lb/>
<pb n="3a"/>
　則必變桓簒弑以來數周于十其數已盈宜見誅於<lb/>
　天人十年書王紀常理也木訥云是嵗齊衛鄭來戰<lb/>
　于郎雖未能聲罪致討而聖人以跡取之是以復書<lb/>
　王於正月之上冀王法之可伸耳合二説而觀庶得<lb/>
　聖人之意<hi>餘義見三國戰于郎</hi>
夏五月葬曹桓公<lb/>
秋公㑹衛侯于桃丘弗遇<lb/>
　此魯桓有求於衛侯欲為此㑹衛人拒而不許春秋<lb/>
<pb n="3b"/>
　與之諸説皆以為譏衛侯失信非也自入春秋弑君<lb/>
　者衛州吁魯桓宋督三人耳州吁迄正天討而宋督<lb/>
　以賂故免魯桓者請昏以結齊割許以賂鄭故得逭<lb/>
　討至今而諸侯實不盡與也衛之於魯親而非黨自<lb/>
　弑君未嘗受其要結之賂今魯人請以為㑹衛侯獨<lb/>
　介然不從未幾遂與三國之兵偕至戰于郎愚意郎<lb/>
　之師乃衛侯所倡安知是時不以討亂為辭而左氏<lb/>
　乃以為三國來戰以鄭忽之故忽一怒而連三國之<lb/>
<pb n="4a"/>
　兵必無是也春秋書公㑹衛侯于桃丘弗遇繼書三<lb/>
　國來戰于郎夫豈譏衛侯之失信盖幸其猶存一分<lb/>
　天理以兵向逆人之國夫豈以失信為貶乎榖伯鄧<lb/>
　侯朝桓於簒弑七年之後先儒猶謂春秋書名以貶<lb/>
　此斥絶逆人不與為㑹而謂春秋貶其失信必不然<lb/>
　也善觀春秋者須通前後文以求聖人之意不可以<lb/>
　一句為一事<lb/>
冬十有二月丙午齊侯衛侯鄭伯來戰于郎<lb/>
<pb n="4b"/>
　自魯桓簒逆迄今十年始則鄭伯受許田之賂而與<lb/>
　之盟繼而齊侯昏之滕子朝之甚而天王之尊亦遣<lb/>
　宰渠下聘天理民彝幾泯滅而無餘矣今適當十年<lb/>
　之期以人事而觀而知天心禍盈桓之惡亦将稔矣<lb/>
　今桃丘不遇而三國之師不旋踵俱至天也左氏乃<lb/>
　謂魯以周班後鄭鄭忽怒請于齊以有郎之師所争<lb/>
　亦細故耳何遽三國連兵而來愚以為是師也不專<lb/>
　以鄭忽之故彼齊僖鄭荘亦豈以一忽之怒而為之<lb/>
<pb n="5a"/>
　輕動大兵伐人之國盖衛連齊鄭以問魯桓弑君之<lb/>
　罪齊姻也鄭賄也非有討亂之實心不過誅求弗遂<lb/>
　脅之以兵然春秋猶幸其以兵向逆有以讋亂賊之<lb/>
　膽故於是年特書王正月而秋之與冬惟書此二事<lb/>
　不及他事方治簒賊不暇及其他此春秋意也戰不<lb/>
　言勝負勝負未分也公羊以為為魯諱敗恐不然<hi>餘義</hi>
　<hi>見于惡曹之盟宋之戰</hi>
十有一年春正月齊人衛人鄭人盟于惡曹<lb/>
<pb n="5b"/>
　戰于郎三國皆爵冀其能討亂也卒無成功倐忽俱<lb/>
　退以為此盟是以春秋貶之三國皆人此三國之君<lb/>
　也而書人豈得謂之無貶左氏謂齊衛鄭宋盟于惡<lb/>
　曹春秋不書宋責不在宋也或曰三國既戰于郎而<lb/>
　為此盟宋不預戰而預盟何耶曰宋亦将有討於魯<lb/>
　故耳方督之弑君魯桓實取郜鼎之賂宋莊豈無憾<lb/>
　于魯是以求預此盟且将偕三國之師更為後舉魯<lb/>
　人知之故自是兩年之間兩盟四㑹以有求于宋左<lb/>
<pb n="6a"/>
　氏莫測其故以為魯為鄭而請宋非也詳辨于下<lb/>
夏五月癸未鄭伯寤生卒<lb/>
　春秋初年諸侯如魯桓衛宣齊襄晉獻皆禽犢無知<lb/>
　不足深責惟荘公者則猶知名義之可貴既克其弟<lb/>
　而曰寡人有弟不能教訓使餬其口於四方既入許<lb/>
　矣而曰許大岳之後吾其能與許争既稱兵犯上矣<lb/>
　而曰君子不欲多上人況敢陵天子乎然而黨于宋<lb/>
　魯之簒賊而怙其亂終身弗悔豈非利慾之心不勝<lb/>
<pb n="6b"/>
　其義理之心者歟故不得為賢君然此一鄭也在莊<lb/>
　公用之而有餘及其子孫廹于強國顛沛隕越不能<lb/>
　自振以迄于春秋之終是以有國有家者必貴自強<lb/>
　孟子曰能治其國家誰敢侮之鄭之謂矣<lb/>
秋七月𦵏鄭荘公<lb/>
九月宋人執鄭祭仲<lb/>
　盟主執諸侯之大夫以王事而執之也宋非方伯連<lb/>
　帥而擅執鄭之為執政者鄭之執政非其臣屬而甘<lb/>
<pb n="7a"/>
　於受其執而不以為怒盖相與共為盜姦外示執而<lb/>
　中則同也左傳謂宋荘誘祭仲而執之曰不立突将<lb/>
　死亦執厲公而求賂焉祭仲以厲公歸而立之愚三<lb/>
　復當時事竊以為仲與荘内外合謀而為此本非執<lb/>
　也仲為鄭卿柄其國者也豈得一旦輕行為宋所執<lb/>
　又與突俱歸而遂立之當是時立弗立其權在仲彼<lb/>
　廹脅而為之盟又何足以要我而仲也出君納君若<lb/>
　是之易耶盖忽者鄭荘公嫡子嘗有功于齊剛傲自<lb/>
<pb n="7b"/>
　大祭仲忌之故與宋荘合謀更立弱君為固位之計<lb/>
　突既簒兄復不假仲以權仲又出之而復以忽歸若<lb/>
　仲者鄭之大盜周若有王誅死而不以赦者也春秋<lb/>
　先書宋人執鄭祭仲繼書突入忽出著祭仲為首惡<lb/>
　也突非祭仲無以遂其簒奪之謀仲非首惡而何公<lb/>
　羊乃謂春秋賢仲是以字而不名因是傅㑹而為之<lb/>
　辭有權者反經合道之説誤天下後世豈不甚哉<hi>義又</hi>
　<hi>見十五年突出忽歸</hi>
<pb n="8a"/>
突歸于鄭<lb/>
　鄭有君而突自外歸簒也削其公子之號不繫之鄭<lb/>
　所以討也凡書歸有宜歸而歸之者有不宜歸而歸<lb/>
　者考其前後乃見突不繋之鄭去公子而書歸明其<lb/>
　為簒也祭仲執而突歸突由仲而入也仲名而突去<lb/>
　公子皆所以誅也劉氏曰鄭突内因強臣之力曹赤<lb/>
　外挾戎狄之援以奪其嫡而禍其宗春秋所惡也專<lb/>
　治突則祭仲之罪不明專治赤則戎狄之禍不見故<lb/>
<pb n="8b"/>
　挈其上而易其下正謂褒貶非一歸字所可見考其<lb/>
　前後乃識本㫖<lb/>
鄭忽出奔衛<lb/>
　鄭昭之立四閱月矣不稱鄭子而書鄭忽譏不能君<lb/>
　也忽以嫡長君鄭名正而位定者也權臣悖弟内外<lb/>
　合謀逐之曽無難焉其不克負荷亦甚矣是故名以<lb/>
　奔之或曰詩人刺忽辭昏於齊以致失援而見逐忽<lb/>
　之罪其在是乎曰否詩序雜出於後儒之手未可盡<lb/>
<pb n="9a"/>
　據以為不刊之論也案傳魯桓之未昏於齊也齊僖<lb/>
　欲以文姜妻忽忽曰人各有耦齊大非吾耦也辭之<lb/>
　及其敗戎師也齊侯又請妻之曰無事於齊吾猶不<lb/>
　敢今以君命奔齊之急而受室以歸民其謂我何其<lb/>
　持論據正在當時未易多得厥後齊女之嫁於魯桓<lb/>
　莊者曰文姜曰哀姜皆以淫亂而弑其夫斃其子忽<lb/>
　之辭昏可謂有過人之先識但其才器淺薄不足以<lb/>
　君國馭臣始立而為權臣所逐再入而死於亂臣之<lb/>
<pb n="9b"/>
　手亦其所遇然耳要亦無大惡之可書詩人惜其無<lb/>
　大國之助可也謂齊女賢而不取則非也齊女淫亂<lb/>
　失道如此尚何賢之有哉或曰然則詩人奚刺曰詩<lb/>
　人之刺固當有之何至以狡童而目其君乎盖鄭風<lb/>
　刺狡童狂童者凡三山有扶蘇之序刺所美非美其<lb/>
　詩云不見子充乃見狡童言君子見棄小人獲用子<lb/>
　充以目君子狡童以目小人也狡童之詩序刺不能<lb/>
　與賢人圗事權臣擅命也其詩云彼狡童兮不與我<lb/>
<pb n="10a"/>
　言兮正是刺擅命之權臣如祭仲等軰夫豈刺其君<lb/>
　乎鄭風諸詩作於公子五争之時突以少賤而簒其<lb/>
　君兄有不可勝誅之罪詩人必不偏刺其君兄而獨<lb/>
　遺其悖弟褰裳之序云狂童恣行國人思大國之正<lb/>
　已狂童云者正是指突之猖狂妄行日以簒兄為事<lb/>
　而當時諸侯無有能舉方伯連帥之職者而説詩諸<lb/>
　公考之未精皆以為刺忽愚讀詩至此不能無疑嘗<lb/>
　為説以辨正之詩人用意忠厚豈有目其君為狡童<lb/>
<pb n="10b"/>
　狂童之理味詩之㫖盖刺突也或曰如子所言忽為<lb/>
　無過何以顛沛若是卒不能君以死乎曰剛傲而自<lb/>
　大已見為冢嗣之日則其為君也必以是而失衆但<lb/>
　考之經傳不見其有大惡之可指詩人之刺不應遽<lb/>
　至是故欲為之一辨焉耳<lb/>
柔㑹宋公陳侯蔡叔盟于折<lb/>
　或曰大夫㑹盟公侯禮歟曰諸侯更相㑹盟此衰世<lb/>
　事三代盛時所未嘗有也而公侯復不自行俾大夫<lb/>
<pb n="11a"/>
　往尸其事是之謂瀆盟何禮之足言然傳家以為㑹<lb/>
　伯子男可㑹公侯不可又曰在㑹更有諸侯則可以<lb/>
　盟大夫其意以大夫特盟諸侯為不可此亦傳家隨<lb/>
　事而推之以為之説耳大夫盟諸侯豈足言禮強國<lb/>
　行之則為伉弱國行之則為僭而末流之弊諸侯大<lb/>
　夫因是而外交強國以脅制其君如魯季衛孫宋華<lb/>
　之所為此其權輿春秋不與也柔者魯未賜族之大<lb/>
　夫叔者蔡大夫叔其名也<hi>義已見隠二年無駭入極荘三年溺帥師</hi>
<pb n="11b"/>
公㑹宋公于夫鍾冬十有二月公㑹宋公于闞<hi>義已見惡曹之㑹</hi>
　二年之間兩盟四㑹惟宋之故春秋書盟㑹未有若<lb/>
　是頻數者也而左氏乃謂宋荘挾其納突之功多責<lb/>
　賂于鄭鄭不堪命魯欲平之㑹至五六宋卒不許於<lb/>
　是魯鄭合而與宋戰愚謂魯為鄭有求固人情之所<lb/>
　不免何至二嵗中再㑹三㑹盟而復盟情状廹切乃<lb/>
　至於此乎盖惡曹之㑹宋将不利於魯魯知之故二<lb/>
<pb n="12a"/>
　年之間兩盟四㑹備其事宋之禮求為自免之計非<lb/>
　為鄭也然求者愈卑應者愈傲故卒至於戰春秋備<lb/>
　書以責之責魯也亦責宋也<lb/>
十有二年春正月<lb/>
夏六月壬寅公㑹杞侯莒子盟于曲池<hi>公榖作紀侯</hi>
　公榖以杞為紀是也愚考隠二年紀子帛莒子盟于<lb/>
　密左氏曰魯故也注謂莒魯有怨紀侯既昏於魯使<lb/>
　大夫盟莒以和解之紀帛字前輩以為疑然紀莒以<lb/>
<pb n="12b"/>
　魯故而為盟有自來矣<lb/>
秋七月丁亥公㑹宋公燕人盟于榖丘<lb/>
　盟義併見下戰于宋此燕人南燕也南燕姞姓在鄭<lb/>
　衛之間姞女為后稷元妃周王業所以基也北燕姬<lb/>
　姓在晉之北召公奭之後也昭三年北燕伯欵奔齊<lb/>
　稱北所以别於南二燕皆周家建國而俱以燕為號<lb/>
　豈受封之始便有南北之異乎史記謂北燕為山戎<lb/>
　所隔至齊桓伐戎開道而後與中國通故其見於春<lb/>
<pb n="13a"/>
　秋獨後此二燕之辨<lb/>
八月壬辰陳侯躍卒<lb/>
　左傳謂蔡人殺陳佗而立厲公厲公即躍公羊何氏<lb/>
　注乃以躍為佗子故削其𦵏疑佗子未必為君史記<lb/>
　世家躍乃太子免之弟殺佗而立與左傳所載不同<lb/>
　姑存俟考<lb/>
公會宋公于虚<hi>併見下戰于宋</hi>
冬十有一月公㑹宋公于龜<lb/>
<pb n="13b"/>
丙戌公㑹鄭伯盟于武父<lb/>
　前此與齊衛伐魯戰于郎者忽也此與魯桓㑹盟者<lb/>
　突也突簒忽者也故務與忽相反而獨善於魯自是<lb/>
　魯鄭遂合<lb/>
丙戌衛侯晉卒<hi>重書丙戌傳録之誤</hi>
十有二月及鄭師伐宋丁未戰于宋<lb/>
　魯桓兩年之間兩為之盟四為之㑹以有求于宋左<lb/>
　氏謂魯為鄭故請于宋以求息肩宋不之許乃連鄭<lb/>
<pb n="14a"/>
　以伐宋盖因魯鄭連兵傅㑹而為之説非其實也夫<lb/>
　為人有求固鄰好之不能免何至奔走道途汲汲無<lb/>
　寧日若此者乎盖其盟也其㑹也皆魯所以自為也<lb/>
　愚於惡曹之盟闞之㑹既辨之詳矣魯事宋無所不<lb/>
　至而宋荘乃不肯降心以相從其志在於責賂耳宋<lb/>
　荘之簒也魯嘗取其郜鼎之賂今宋人乘三國伐魯<lb/>
　願自附以責郜鼎之償其合也以利而已矣鄭突者<lb/>
　簒忽者也忽魯之讐也突既簒忽亦願自附於魯以<lb/>
<pb n="14b"/>
　塞宋荘無厭之慾故武父之盟一請而遂獲以簒從<lb/>
　簒自為樹黨計其合也亦為利而已矣春秋初年王<lb/>
　綱已弛霸政未興宋魯齊鄭各立黨與喜而㑹㑹而<lb/>
　同盟相與四顧而罔利怒而叛盟叛盟而戰復相對<lb/>
　峙而争利今日為附明日為禦率皆肆情於法度之<lb/>
　外中國之大紛然靡所統攝幾底於亂故春秋於宋<lb/>
　魯齊鄭之㑹盟争戰詳記而備書皆所以貶也春秋<lb/>
　之始五六十年盟㑹争戰大率皆貶宋魯齊鄭為罪<lb/>
<pb n="15a"/>
　之首故於其戰皆目其君而責之論者或以為春秋<lb/>
　爵之失其㫖矣是役也魯君在而不書若為之諱實<lb/>
　亦貶也<lb/>
十有三年春二月公㑹紀侯鄭伯己巳及齊侯宋公衛<lb/>
侯燕人戰齊師宋師衛師燕師敗績<hi>及戰義見荘二十八年</hi>
　三傳為説不同左氏以為鄭與宋戰公羊以為宋與<lb/>
　魯戰穀梁以為紀與齊戰愚以經㫖而觀此兩相遇<lb/>
　之戰也是時魯與紀鄭為黨宋與齊衛燕為黨齊之<lb/>
<pb n="15b"/>
　所惡者紀宋之所惡者魯與鄭齊率三國而來非襲<lb/>
　紀則攻魯而困鄭魯人諜知之率紀鄭待之境上伐<lb/>
　其謀一戰而却之彼來伐此逆擊適相遇而戰故不<lb/>
　書戰處齊侯序宋公之上齊為之倡也或曰春秋何<lb/>
　所與乎曰春秋皆所不與而責齊為甚矣宋馮魯允<lb/>
　鄭突皆簒國之君其罪皆當討齊方伯之國也仗義<lb/>
　而討之夫誰曰不然今乃儕宋人以治魯鄭失其為<lb/>
　方伯之道矣春秋先書及齊侯宋公衛侯燕人戰目<lb/>
<pb n="16a"/>
　其君也又書齊師宋師衛師燕師敗績哀其民也齊<lb/>
　以侯序宋公上坐兵首也或曰前日三國伐魯以有<lb/>
　郎之戰而春秋與之今四國伐魯而春秋不與何哉<lb/>
　曰前日三國之來衛為之倡主於討亂故春秋與之<lb/>
　今四國之來齊為之倡主於治其私非義戰也是以<lb/>
　不為春秋所與春秋有事同而襃貶異者此類是也<lb/>
三月𦵏衛宣公<lb/>
　衛宣死未𦵏而嗣子朔從諸侯及魯紀鄭戰敗績而<lb/>
<pb n="16b"/>
　歸乃𦵏其親甚哉衛朔之不仁也春秋不書衛子而<lb/>
　以爵書絶之於名教也夫所謂金革變禮者不得已<lb/>
　而用之今朔之從諸侯戰非為社稷計亦相與逐利<lb/>
　焉耳衛宣淫亂失道行同犬彘教之行於家者可想<lb/>
　而知是不足深責而春秋垂法後世不容無責也<hi>金革</hi>
　<hi>變禮義又見僖三十三年晉襄殽之戰</hi>
夏大水<lb/>
　大水紀災也謂夏時之四五六月或以為周正則夏<lb/>
<pb n="17a"/>
　時之二三四月失之矣<lb/>
秋七月<lb/>
冬十月<lb/>
十有四年春正月公㑹鄭伯于曹<lb/>
無冰<lb/>
　春秋書無冰者凡三皆在春月以冰政不舉而書也<lb/>
　詩七月二之日鑿冰沖沖謂十二月取冰三之日納<lb/>
　于凌隂謂正月藏冰四之日其蚤獻羔祭韭謂二月<lb/>
<pb n="17b"/>
　開冰月令周禮藏冰開冰與此略同春秋於正月二<lb/>
　月而書無冰者謂藏冰薦冰之月而無冰故書以譏<lb/>
　之耳<lb/>
夏五<lb/>
　胡氏以為聖人因舊史而闕之此闕文也愚以為此<lb/>
　脩經以後之闕文若舊史有闕聖人必脩之矣何必<lb/>
　傳疑以為後世之惑盖有舊史之疑而聖人因之而<lb/>
　不革者将以垂法於後若夏五闕文實闕文也聖人<lb/>
<pb n="18a"/>
　何以不脩故曰此脩經以後之闕文也<lb/>
鄭伯使其弟語來盟<hi>榖梁作禦義已見隠七年齊侯使其弟年來聘</hi>
秋八月壬申御廩災乙亥嘗<hi>義已見綱領夏正中</hi>
　公羊曰御廩者粢盛積委之所藏也御廩災何以書<lb/>
　記災也乙亥嘗譏嘗也御廩災不如勿嘗而已矣榖<lb/>
　梁亦曰未易災之餘而嘗志不敬也孫泰山胡氏以<lb/>
　春秋用周正紀事此八月嘗乃夏之六月書不時愚<lb/>
　以為春秋行夏之時此八月嘗時也常事不書此書<lb/>
<pb n="18b"/>
　為其不易災餘而嘗志不敬也御廩所以藏天地宗<lb/>
　廟之粢盛今前期三日告災天示之譴為國君者當<lb/>
　恐懼貶損以答天戒改卜而嘗可也今不改卜而嘗<lb/>
　是以天戒為不足畏又不易災餘則祭其鹵率可知<lb/>
　故春秋於災後三日而書嘗所以譏其不敬夫豈為<lb/>
　不時書乎愚於此又得春秋用夏時之一證<lb/>
冬十有二月丁巳齊侯禄父卒<hi>僖公也</hi>
宋人以齊人蔡人衛人陳人伐鄭<lb/>
<pb n="19a"/>
　或曰榖梁子謂以者不以者也然則凡書以皆為貶<lb/>
　乎曰否有以貶者有以襃者此宋人以齊蔡衛陳伐<lb/>
　鄭貶也去年宋齊衛燕之君動大師伐魯報宋之戰<lb/>
　敗北而囬實鄭人來救之力宋不知自反移怒于鄭<lb/>
　復以四國伐鄭春秋坐宋以兵首書之曰以責宋也<lb/>
　亦責四國也四國以其民為宋人役賊其民者也僖<lb/>
　二十六年魯以楚師伐齊取榖乞外兵伐同好亦貶<lb/>
　也惟定四年蔡昭侯以吳師伐楚獨為春秋所與為<lb/>
<pb n="19b"/>
　其復世讐摧強楚大有功於中國故蔡雖小國而許<lb/>
　之以吳吳雖強而命之以從蔡此春秋襃善録功之<lb/>
　筆因事而見者也故以之一字不可以例觀讀春秋<lb/>
　者謹之其詳已著之綱領明例<lb/>
十有五年春二月天王使家父來求車<lb/>
　求之為言下之人有求於上也不足者求之有餘者<lb/>
　也上之於下不以求言也今以天王之尊而徴需猥<lb/>
　及於不稟命之侯始之求賻猶曰求其所當求諸侯<lb/>
<pb n="20a"/>
　不膊天子求之以愧之也繼而求車繼而求金非所<lb/>
　當求而求而春秋以求書者見成周號令不行於當<lb/>
　時而遜辭以有求非特責王深責諸侯之無王也職<lb/>
　貢不供致勞王命下徴諸侯之罪大矣公穀以為專<lb/>
　責王未盡經意<lb/>
三月乙未天王崩<hi>王崩𦵏義見隠三年</hi>
　桓王之始立周雖衰而紀綱法制猶未盡壊及宋魯<lb/>
　相繼弑君王不能討又從而寵奨之天下於是始不<lb/>
<pb n="20b"/>
　知有王矣周之東遷晉鄭是依曲沃之支奪宗圗簒<lb/>
　王不能討更使尹氏武氏以兵助之晉由是不克振<lb/>
　以逮於亡鄭於周最睦王始即位奪鄭伯政以畀虢<lb/>
　公鄭由是叛鄭當親而䟽之曲沃當討而輔之坐此<lb/>
　二失威令遂不行於天下至是崩嗣子不克負荷七<lb/>
　年而後𦵏是雖諸侯無王而王亦有以自取焉荘僖<lb/>
　二君繼之崩𦵏皆不見録於史周自是不復能國賴<lb/>
　霸者興而祭號僅保焉耳<lb/>
<pb n="21a"/>
夏四月己巳𦵏齊僖公<lb/>
五月鄭伯突出奔蔡鄭世子忽復歸于鄭<lb/>
　或曰前此突入忽出春秋書曰突歸于鄭鄭忽出奔<lb/>
　衛所以誅簒賊而奔出君也今也忽入而突出忽嘗<lb/>
　君鄭矣而書世子突實簒忽者也而書鄭伯何哉曰<lb/>
　此舊史所書春秋存而不削示君不能君位雖嫡長<lb/>
　終不能自保焉耳盖忽之為君曽不數月為賊臣悖<lb/>
　弟所逐以奔凶徒逆儔既戴突為君反以忽為未成<lb/>
<pb n="21b"/>
　君之世子舊史因其來告而書春秋存而不革一以<lb/>
　示君不能君者之戒亦以見忽以世子而君鄭異乎<lb/>
　庶孽之干正者耳乃若忽書復歸于鄭突則名以奔<lb/>
　之則出於聖人之特筆書復歸見位乃世子之當得<lb/>
　復而歸之於其所書名以奔著突之為簒也春秋因<lb/>
　舊史而垂戒戒之中而寓深意一字之襃貶存乎其<lb/>
　間似此更多惟潛玩乃能識之耳項平甫謂是時忽<lb/>
　為君突在外忽止稱世子突反稱君見突雖不正國<lb/>
<pb n="22a"/>
　人君之忽雖正嫡而國人不以為君也此論似是而<lb/>
　非者也忽雖不能君無失衆之大惡突雖以狡險竊<lb/>
　位無及人之盛美今謂忽不為國人所君謂突雖不<lb/>
　正國人君之實不然也春秋辨分之書彼簒人之國<lb/>
　違道以干百姓之譽人懐其惠而戴簒賊為君皆春<lb/>
　秋之所不與而況突者實無一善之可書乎此因舊<lb/>
　史而垂君不能君之戒書世子正所以别異庶孽之<lb/>
　為簒者其間自有微㫖也或曰突之入春秋書執祭仲<lb/>
<pb n="22b"/>
　以見其所以入今突之出祭仲實逐之春秋無討於<lb/>
　仲何哉曰入而書祭仲所以志祭仲之外交鄰國突<lb/>
　之内結強臣以簒其兄皆所以誅也出而不書祭仲<lb/>
　以見君位非突之所宜居舉國之人皆欲逐之不書<lb/>
　臣逐討簒之義也而祭仲之罪亦併見矣曰祭仲之<lb/>
　納君可得而補出君之過乎曰否忽之出祭仲之所<lb/>
　為而假手於宋也忽之入祭仲惡突謀已出突而納<lb/>
　之非為忽為正而彼納之以反乎正直反覆為利耳<lb/>
<pb n="23a"/>
　出君納君繫乎反掌有帝王在上若仲者必誅而不<lb/>
　以赦者也○復歸之例公羊曰復歸者出惡歸無惡<lb/>
　復入者出無惡入有惡入者出入惡歸者出入無惡<lb/>
　考之經實不皆然也盖有失國而得歸曰復歸者此<lb/>
　是也有以罪見執而復歸者衛侯鄭曹伯襄是也有<lb/>
　書歸不書復者衛侯鄭之再入不與之以復歸也盖<lb/>
　復有牽復之義出而得復復之於其所也若書歸不<lb/>
　書復則徒歸而已此國君復歸例人臣之復歸不與<lb/>
<pb n="23b"/>
　此同<hi>復歸義又見僖二十八年及三十年</hi>
許叔入于許<lb/>
　隠十一年齊魯鄭入許既得之矣齊以讓魯魯不取<lb/>
　以與鄭鄭不敢有而使許大夫奉荘公之弟叔居許<lb/>
　東偏而鄭大夫獲居其西偏其意亦欲有之而未敢<lb/>
　遽以為己有懼衆之不與也至是死已五年突入忽<lb/>
　出忽入突出鄭國多故許叔乘之復有其宗社非若<lb/>
　逃亡公子自外而得入者比盖有善之可録無過之<lb/>
<pb n="24a"/>
　可書者許叔也或者乃謂許叔不告之天王請之方<lb/>
　伯伸大義以復其國乃乘鄭亂而得之以是為春秋<lb/>
　所貶其不然歟是時天王之令不行於諸侯方伯連<lb/>
　帥皆黨兇怙亂之人許叔将以誰告其入之也甚難<lb/>
　春秋其無貶乎盖入一也有入之善者有入之惡者<lb/>
　許叔之入入之善也衛朔之入鄭突之入入之惡也<lb/>
　春秋書許叔入于許既繫之於國復書字以入之與<lb/>
　其能入無貶辭也若以一字為例而不深考當時之<lb/>
<pb n="24b"/>
　事則失春秋之㫖矣<lb/>
公㑹齊侯于艾<lb/>
　左氏謂謀定許也愚以為非十三年魯及齊交兵未<lb/>
　之有合而齊僖忽以死告今襄始立復與魯通雖曰<lb/>
　脩婚姻之好而彭生之禍實權輿於此春秋書以示<lb/>
　警焉耳<lb/>
邾人牟人葛人來朝<lb/>
　邾牟葛之朝為公羊之學者曰桓行惡而三國相率<lb/>
<pb n="25a"/>
　以朝之是故賤之而並外之此論不為不正但前是<lb/>
　來朝若滕若榖若鄧猶存其爵此併爵而去之後朝<lb/>
　者罰過於前不無可疑耳董子曰為天王崩而相朝<lb/>
　故貶得其㫖矣此不惟相朝又累數俱至僭朝王之<lb/>
　禮不奔王喪罪也以朝王之禮而朝魯亦罪也是故<lb/>
　去爵以貶魯君不奔王喪而受三國之旅朝魯亦有<lb/>
　責責三國即所以責魯謂魯君無貶不可也<hi>餘義又見上滕</hi>
　<hi>子來朝榖伯鄧侯來朝</hi>
<pb n="25b"/>
秋九月鄭伯突入于櫟<lb/>
　或曰忽復歸而君鄭鄭有君矣突自外竊入亦以鄭<lb/>
　伯書何歟曰此亦因舊史之已書而存之以示戒焉<lb/>
　耳魯桓與鄭突同惡相濟出師輔簒至於再三故魯<lb/>
　史崇突而卑忽以鄭伯書春秋因之以示戒程子所<lb/>
　謂書爵以戒居君位者已不能保則人将取之是其<lb/>
　義也夫君之位一而已矣國有君則自外入者賊也<lb/>
　君不能君則自外入者寇也突者忽之賊也鄭之寇<lb/>
<pb n="26a"/>
　也今自外竊入櫟人納之諸侯之無道者與之忽為<lb/>
　君居内曽不能聲罪致討以致臣民懐貳忽與子亹<lb/>
　子儀後先死突卒簒有鄭國甚矣夫忽之不能君也<lb/>
　春秋雖存爵以示戒然於突之出則名以奔之突之<lb/>
　入則名以入之所以著其簒兄攘國之罪也木訥有<lb/>
　得於此其言曰諸侯再入不至於國者惟鄭突入于<lb/>
　櫟與襄二十五年衛侯入于夷儀而已鄭伯突名而<lb/>
　衛侯衎不名衎書復歸于衛而鄭伯突不書歸于鄭<lb/>
<pb n="26b"/>
　此正與不正之辨也衛衎之出國固其國也林父逐<lb/>
　之而立剽不正也衎入于夷儀待剽之死非簒也故<lb/>
　聖人不名以别之突之出也位固非其位乃簒也突<lb/>
　入于櫟将廹兄而出之謀再簒也故聖人名以見其<lb/>
　惡其後衛衎自夷儀復得衛春秋書之以明衎之當<lb/>
　有衛也鄭突居于櫟終亦入鄭春秋不書明突不當<lb/>
　有鄭也得春秋之意故備録之<lb/>
冬十有一月公㑹宋公衛侯陳侯于袲伐鄭<lb/>
<pb n="27a"/>
十有六年春正月公㑹宋公蔡侯衛侯于曹夏四月公<lb/>
㑹宋公衛侯陳侯蔡侯伐鄭<lb/>
　自去冬迄今夏三書公㑹再書伐鄭不間以他事誅<lb/>
　宋魯之輔簒而干正也人孰無義理之心忽之正突<lb/>
　之不正皦乎如白黑方圓之易辨忽在外五年莫有<lb/>
　仗義而復之者突甫入櫟五國之君翕然來㑹如蟻<lb/>
　之慕羶蚋之集醯其故何哉盖宋馮魯允以其所以<lb/>
　簒者而輔人之簒不惟同惡相濟抑亦惟利是趨鄭<lb/>
<pb n="27b"/>
　之土田鄭之重器有以蕩揺其方寸故雖黨篡而隳<lb/>
　義彼亦有所不恤矣盖自東遷以後王章埽地人紀<lb/>
　廢絶至是大亂之極黨州吁輔魯允成宋亂納鄭突<lb/>
　傳所謂四逆四黨者其去於禽獸也盖無幾矣幸二<lb/>
　霸出而正之此風稍戢彼二霸者雖非純乎為義之<lb/>
　人然猶欲仗義理以濟其權術如拂順助逆之事彼<lb/>
　有不為矣嗚呼當桓荘之世其王霸之交乎王道熄<lb/>
　而霸業興亦時使之然耳○㑹于曹蔡先衛及伐鄭<lb/>
<pb n="28a"/>
　蔡序衛陳之下此盖以兵之多寡而為先後耳不然<lb/>
　何以㑹居先而伐居後班序變於俄頃哉舊史據實<lb/>
　而書聖人存而弗革以譏宋魯擅廢周班倡亂而無<lb/>
　紀也<lb/>
秋七月公至自伐鄭<lb/>
　榖梁曰桓無㑹其致何也危之也范氏曰桓公再助<lb/>
　簒伐正危殆之甚春秋幸其得歸而致之愚以為非<lb/>
　幸其歸乃所以著其過也自去年十一月㑹而伐師<lb/>
<pb n="28b"/>
　未及息今年正月又㑹又伐歴三時之久乃歸暴師<lb/>
　一年為是逆理悖常之事桓之惡亦稔矣已簒弑未<lb/>
　討前既㑹諸侯于稷以成宋之亂此復合三國以輔<lb/>
　鄭突之簒謂天下無王而敢為此也物極必復天討<lb/>
　将加濼之禍且将作矣<lb/>
　　附見明年十月鄭昭為其臣髙渠彌所弑立公子<lb/>
　　亹又明年齊侯討鄭之亂殺子亹轘髙渠彌祭仲<lb/>
　　逆子儀于陳而立之春秋不書其後子儀死鄭突<lb/>
<pb n="29a"/>
　　自櫟入春秋亦不書或以為缺文殆不然也盖君<lb/>
　　不能君者於其弑也略之不書所以垂戒於後簒<lb/>
　　而得國者於其入也廢而不書所以示討或曰齊<lb/>
　　襄討亂併不書何耶曰春秋不以亂討亂也齊襄<lb/>
　　躬為獸行怙淫姜以弑其夫名教之大賊也十八<lb/>
　　牟夏賊殺魯君其秋乃師于首止為鄭人討亂已<lb/>
　　之罪當討而未討乃討鄭國之亂春秋削而不書<lb/>
　　不與亂賊以討亂云耳<lb/>
<pb n="29b"/>
冬城向<lb/>
　左傳曰書時也若以周正而言則此冬乃夏正之八<lb/>
　月八月非水星昏正之時何以謂之時有以見左傳<lb/>
　自不能守其周正之説周家四時十二月不改於夏<lb/>
　此一證也或曰時則不書此何以書曰為城非其地<lb/>
　将以啓釁故書以譏爾宣四年乃伐莒取向此城向<lb/>
　必魯莒中間壤地相接處其名偶同立城於此必将<lb/>
　以是召釁故春秋書以譏<lb/>
<pb n="30a"/>
十有一月衛侯朔出奔齊<lb/>
　公羊曰朔何以名絶曷為而絶之得罪於天子也榖<lb/>
　梁之説亦同惟左氏具述所從來朔之父宣公躬獸<lb/>
　行納急子之妻生朔朔與其母譖殺其兄而居其處<lb/>
　因是有國衛人不義朔之所為左公子洩右公子職<lb/>
　因衆怒逐之而立黔牟此朔所為奔也春秋不書所<lb/>
　逐之人以朔殺兄簒國其罪固當逐是故名以奔之<lb/>
　盖討之也其後諸侯納朔而天王命子突救黔牟則<lb/>
<pb n="30b"/>
　知朔以有罪見黜於王而黔牟之立王實命之則黔<lb/>
　牟不得謂之簒而朔非君矣<lb/>
十有七年春正月丙辰公㑹齊侯紀侯盟于黄<lb/>
　案左傳以為平齊紀且謀衛魯紀甚睦魯為紀謀所<lb/>
　以為自全之計盖十餘年矣今齊僖死襄始立且将<lb/>
　用師于紀故魯為㑹以平之猶曰恤患救鄰之義而<lb/>
　魯桓為義之心不勝其為利之心方為紀求成乃因<lb/>
　而謀衛謀衛者助朔而攻黔牟以抗王命為利謀耳<lb/>
<pb n="31a"/>
　義利不並行出乎此則入乎彼魯桓之用心既不能<lb/>
　出乎正何以要齊侯之降心於紀為之解讐而戢兵<lb/>
　乎故夏五月丙午遂及齊師戰于奚烏在其為盟也<lb/>
二月丙午公㑹邾儀父盟于趡<hi>翠軌切</hi>
　説者謂隠公立之始年即及儀父為蔑之盟桓公立<lb/>
　十有七年始為是盟盖隠公賢君也故儀父願相附<lb/>
　於魯桓公簒國之君儀父惡而逺之八年為魯所伐<lb/>
　十五年乃與牟葛俱朝至是始㑹而盟猶曰尋蔑之<lb/>
<pb n="31b"/>
　盟儀父之髙風雅懐不苟於有所附從是可見至秋<lb/>
　桓遂偕宋衛以伐之隠之所善桓之所惡有以知其<lb/>
　為人矣書公㑹儀父盟于趡魯欲親之而不可得也<lb/>
夏五月丙午及齊師戰于奚<lb/>
　今年春魯及齊紀㑹盟于黄曽幾何日遽戰於此齊<lb/>
　無信也魯桓自齊僖存時為紀有求及襄之立繼伸<lb/>
　前請遂為黄之㑹盟襄不惟不從乃遽以兵加于魯<lb/>
　襄之慢魯甚矣書及不書公為公諱也凡書及而不<lb/>
<pb n="32a"/>
　書公有為公諱者有惡其事而不欲書者隨事而觀<lb/>
　可見<lb/>
六月丁丑蔡侯封人卒<lb/>
秋八月蔡季自陳歸于蔡<lb/>
　左氏謂蔡桓侯無子蔡人召蔡季于陳而立之公羊<lb/>
　則以季為歸而非立何氏注封人無子季次當立封<lb/>
　人欲立獻舞而疾害季季避而之陳封人死歸而奔<lb/>
　喪思慕三年卒無怨心故賢而字之以獻舞與季為<lb/>
<pb n="32b"/>
　兩人左氏則謂季即獻舞諸儒多從公羊之説謂季<lb/>
　以讓國而出獻舞既立季乃自陳來歸春秋所以貴<lb/>
　而書之與閔元年季子來歸義同皆字而歸之襃之<lb/>
　也獻舞失國之君蔡季讓國之賢春秋二人之賢否<lb/>
　具見書法而左氏乃謂季獻舞為一人使賢者讓徳<lb/>
　隠而不揚愚竊惑焉木訥是左氏而非公羊舛矣<lb/>
癸巳𦵏蔡桓侯<hi>義已見隠元年公及邾儀父盟及三年宋公和卒</hi>
　春秋五等諸侯𦵏皆稱公惟蔡桓侯書本爵啖子曰<lb/>
<pb n="33a"/>
　蔡季之賢為之請諡于王故仍其爵凡請諡天子錫<lb/>
　之䇿書為某侯史因而紀之東遷諸侯不請諡于王<lb/>
　而僭稱公爵春秋因而書之臣子送終之不以禮也<lb/>
　其論雖正然二百四十二年諸侯𦵏者皆稱公不應<lb/>
　此獨異盖公者諸侯在國臣子以是稱之美名也非<lb/>
　爵亦猶大夫稱子死而皆繫之於諡美名之通稱者<lb/>
　也以子之非爵而知公之非爵無可疑矣蔡桓侯之<lb/>
　稱侯此簡冊傳録之誤不必強為之説<lb/>
<pb n="33b"/>
及宋人衛人伐邾<hi>義已見上盟于趡</hi>
冬十月朔日有食之<lb/>
　左氏曰不書日日官失之謂是日不書甲子為日官<lb/>
　之咎此亦缺文耳然其説謂日官居卿以底日日官<lb/>
　雖非正卿而其位望視卿所以重其事也後世為日<lb/>
　官者僅同卜祝何以使之任底日之事必使士大夫<lb/>
　明歴知天文者居卿以底日其職乃舉耳<lb/>
十有八年春王正月<lb/>
<pb n="34a"/>
　魯桓弑兄簒國至是十有八年天王不能討因而善<lb/>
　之彼簒賊者亦忘其為簒久矣孰知亂自内作送死<lb/>
　彊鄰以迄天誅而春秋乃於是年始復書王正月者<lb/>
　何哉盖所謂王正月者春秋所以垂一王之法非時<lb/>
　王之法也其賞善也為天命有徳其懲惡也為天討<lb/>
　有罪討而曰天乃物理之必至人事之當然雖假手<lb/>
　於他人而實天討之所在天討行而王誅亦伸矣春<lb/>
　秋為誅亂賊而作奉天討而明王法者也是以於正<lb/>
<pb n="34b"/>
　月之上復書王以正簒賊之罪而垂法於後世夫然<lb/>
　後知不書王者十有四年春秋殆有深意論者以為<lb/>
　衍文過矣是嵗由正月迄於嵗終惟書魯桓所以死<lb/>
　不間以他事於此見聖人之經為誅亂賊而作<lb/>
公㑹齊侯于濼公與夫人姜氏遂如齊<lb/>
夏四月丙子公薨于齊丁酉公之喪至自齊<lb/>
　案公羊夫人譖公于齊侯謂公嘗有言同非吾子齊<lb/>
　侯之子也齊侯怒與之飲酒於其出使彭生害之齊<lb/>
<pb n="35a"/>
　與魯雖為婚姻之國盟㑹未幾而戰争相尋盖敵國<lb/>
　也公一旦與姜氏如齊殆天所以致其簒逆之誅非<lb/>
　人所能為也方子同之生人已疑為齊侯之子則齊<lb/>
　襄淫亂獸行實兆於未君國之先而魯桓辨之不蚤<lb/>
　以至此極盖國君未有與夫人俱寧者也今魯桓敗<lb/>
　度違禮挾淫艷以適他國遂送死焉春秋書公㑹齊<lb/>
　侯公與夫人遂如齊公薨于齊先書㑹繼書與書遂<lb/>
　書薨夫人之淫亂失道桓之死襄之殺併見而無以<lb/>
<pb n="35b"/>
　自隠矣<lb/>
秋七月<lb/>
冬十有二月己丑𦵏我君桓公<lb/>
　賊未討而書𦵏公榖皆以為讐在外也愚謂賊苟當<lb/>
　討不以内外廢也盖桓之𦵏與隠異隠讓國之賢君<lb/>
　而為悖弟亂臣所弑魯國臣子皆有討賊之義賊未<lb/>
　討不書𦵏責臣子也桓簒國之賊魯臣子為隠復讐<lb/>
　則桓在所討今而送死鄰國受斃艷妻自其身而言<lb/>
<pb n="36a"/>
　固為不幸自天討而言與州吁之死於陳子亹之死<lb/>
　於齊陳佗之死於蔡殆無以異魯之臣子尚不能為<lb/>
　隠復讐則於簒賊乎何有故春秋誅姜氏𦵏桓公明<lb/>
　桓之死與隠異也若曰讐在外而非臣子之責石碏<lb/>
　之殺州吁又豈以内外而間乎雖然聖人為魯諱微<lb/>
　見意而不盡其討賊之辭也誅姜氏𦵏桓公子同不<lb/>
　書即位是聖人用法之深意也○春秋初年魯為望<lb/>
　國以周公魯公之威徳在焉故也及桓公以簒弑得<lb/>
<pb n="36b"/>
　國務卑屈以逭諸侯之討魯自是始卑荘倚讐襄以<lb/>
　自樹立魯益不振僖以權假季氏賢人君子無在位<lb/>
　者自是國非其國降而愈下<lb/>
　<lb/>
　<lb/>
　<lb/>
　<lb/>
　春秋集傳詳説卷四<lb/>
</p>
<p>
</p>
  </div>
</body>
</text>
</TEI>
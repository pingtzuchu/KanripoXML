<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>毛詩集解卷十一</head>
    <p>
<pb n="1a"/>
欽定四庫全書<lb/>
　毛詩集解卷十一　　　宋　李樗黄櫄　撰<lb/>
出其東門閔亂也公子五爭兵革不息男女相弃民人<lb/>
思保其室家焉<lb/>
出其東門有女如雲雖則如雲匪我思存縞衣綦巾聊<lb/>
樂我貟<hi>音云</hi>出其闉<hi>音/因</hi>闍<hi>音都</hi>有女如荼雖則如荼匪我思<lb/>
且縞衣茹<hi>音如</hi>藘<hi>力於/反</hi>聊可與娛<hi>一作虞</hi>
　李曰春秋左氏𫝊桓公十一年宋人執祭仲出忽而<lb/>
<pb n="1b"/>
　立突此一爭也十五年鄭厲公使雍糾殺祭仲祭仲<lb/>
　知之殺紏厲公出奔蔡而忽立此二爭也十七年髙<lb/>
　渠彌殺昭公而立公子亹此三爭也十八年祭仲逆<lb/>
　鄭子于陳而立之此四爭也莊公十四年傅瑕殺鄭<lb/>
　子而納厲公此五爭也惟鄭國之亂如此故民困於<lb/>
　兵革之事室家相弃而思保其室家焉出其東門有<lb/>
　女如雲言出鄭國之東門有女如雲之多也鄭氏曰<lb/>
　如雲者如其從風東西南北心無有定非也雖則如<lb/>
<pb n="2a"/>
　雲匪我思存言雖有女如是之多然非我思之所存<lb/>
　我思之所存者欲昔日夫婦相得矣縞衣綦巾言昔<lb/>
　日夫婦之服也惟得昔日夫婦之服且可以樂我心<lb/>
　也貟助語也縞白也男子之服也綦蒼艾色女子之<lb/>
　服也出其闉闍闉門之外曲城也闍門之上門臺也<lb/>
　自其闉闍而出則有女如荼亦是言其多也吳語曰<lb/>
　白裳白旗素甲白羽之矰望之如荼今此詩言荼亦<lb/>
　是言其多也漢禮樂志曰顔如荼應劭曰荼野菅白<lb/>
<pb n="2b"/>
　華也言此竒麗白如荼也顔師古曰菅茅也言美顔<lb/>
　色貎如茅荼之柔也今俗所謂蒹葭也觀此詩則知<lb/>
　有女如荼亦是言其多也毛氏以謂荼英荼也言皆<lb/>
　喪服也鄭氏謂荼茅秀物之輕者皆非也雖則如荼<lb/>
　匪我思且亦是思存之意縞衣茹藘聊可與娛亦是<lb/>
　上章之意茹藘染巾也言其服茹藘之女人也以見<lb/>
　夫婦相弃欲思昔日夫婦之情又得配合也　黄講<lb/>
　同<lb/>
<pb n="3a"/>
野有蔓草思遇時也君之澤不下流民窮於兵革男女<lb/>
失時思不期而㑹焉<lb/>
野有蔓草零露溥兮有美一人清揚婉兮邂逅相遇適<lb/>
我願兮野有蔓草零露瀼瀼有美一人婉如清揚邂逅<lb/>
相遇與子偕臧<lb/>
　李曰此詩言人君之澤不下流及於民其國内之民<lb/>
　皆困於征役久在兵間是以男女失時思不期而㑹<lb/>
　也野有蔓草零露溥兮蔓延蔓也零落也溥兮言露<lb/>
<pb n="3b"/>
　溥溥然而多也瀼瀼盛也野冇蔓草零露溥兮毛鄭<lb/>
　之説不同毛氏則以為興其意則以謂草之蔓者由<lb/>
　露之滋潤王肅亦曰草之所以能延蔓者被盛露也<lb/>
　民之所以能蕃息者蒙君澤也王氏之説亦如此此<lb/>
　皆徒見序言君之澤不下流以為此説則上文曰野<lb/>
　有蔓草零露溥兮下文曰有羙一人清揚婉兮則其<lb/>
　文勢不相貫以詩中之文而觀之恐詩人之意不如<lb/>
　此也蘇氏則専以為澤不下流之詩蘇氏之意則據<lb/>
<pb n="4a"/>
　左𫝊子太叔賦野有蔓草之詩文子曰吾子之惠也<lb/>
　遂以此篇皆是此意非男子不期而㑹之詩然古人<lb/>
　賦詩斷章取義蓋取其臨時意之所寓若以左𫝊所<lb/>
　舉者解詩則不通矣鄭氏則不以為興以謂蔓草而<lb/>
　有露仲春月草始生霜為露也周禮仲春之月令㑹<lb/>
　男女之無夫家者歐陽氏破之以謂假如是乃平時<lb/>
　之常事兵亂之際何待仲春乃知毛鄭之説俱非據<lb/>
　此詩乃是男女昬姻失時邂逅相遇於野草之間爾<lb/>
<pb n="4b"/>
　此説為長野有蔓草零露溥兮蓋言男女相遇於野<lb/>
　草之間零露正多之時也有羙一人清揚眉目之間<lb/>
　婉然而羙也邂逅相遇適我願兮言邂逅與之相遇<lb/>
　則吾願足矣邂逅不期而㑹也婉如清揚亦是清揚<lb/>
　婉兮之意但顛倒其文耳與子偕臧臧善也丈夫生<lb/>
　而願為之有室女子生而願為之有家父母之心人<lb/>
　皆有之則知男女之情蓋人之所欲也然不待父母<lb/>
　之命媒妁之言鑚穴隙相窺踰牆相從則父母國人<lb/>
<pb n="5a"/>
　皆賤之乃知不期而㑹雖適我之願詩人所不取也<lb/>
　　黄講同<lb/>
溱洧刺亂也兵革不息男女相弃淫風大行莫之能救<lb/>
焉<lb/>
溱與洧方渙渙兮士與女方秉蕑<hi>古顔反</hi>兮女曰觀乎士<lb/>
曰既且且往觀乎洧之外洵訏<hi>况于反</hi>且樂維士與女伊<lb/>
其相謔贈之以勺<hi>時灼反</hi>藥溱與洧瀏<hi>音留</hi>其清矣士與女<lb/>
殷其盈矣女曰觀乎士曰既且<hi>音徂</hi>且往觀乎洧之外洵<lb/>
<pb n="5b"/>
訏且樂維士與女伊其將謔贈之以勺藥<lb/>
　李曰漢地理志鄭武并虢鄶之地右雒左泲食溱洧焉<lb/>
　土陿而險山居谷汲男女亟聚㑹故其俗淫則知淫<lb/>
　亂者鄭國之風俗然也然上之人苟能正其風化則<lb/>
　移風易俗咸與維新何患其為淫亂其風化不正是<lb/>
　以淫奔之俗日入於非禮乃其宜也溱與洧方渙渙<lb/>
　兮者渙毛氏曰春水盛也説文曰渙流散也蓋是春<lb/>
　冰解釋而流散也溱與洧方渙渙兮士與女方秉蕑<lb/>
<pb n="6a"/>
　兮言方春水渙渙之時而士與女方秉蕑草也鄭氏<lb/>
　曰男女相弃各無匹偶感春氣並出託采芬香之草<lb/>
　而為淫泆之行此説是也韓詩注亦曰鄭國之俗三<lb/>
　月上已之辰往溱洧兩水之上招䰟續魄秉蘭草以<lb/>
　祓除不祥時人願與所説者俱往也女曰觀乎士曰<lb/>
　既觀矣此未從女子之言也且往觀乎洧之外言女<lb/>
　又勸士更往觀乎溱洧之外信寛大而且樂也洵信<lb/>
　也訏大也惟士與女伊其將謔贈之以勺藥蓋結其<lb/>
<pb n="6b"/>
　情也毛氏曰勺藥香草也孔氏曰士愛此女贈送之<lb/>
　以勺藥之香草勺藥既無香氣未審何如草韓詩曰離<lb/>
　草也按崔豹古今注牛亨問於仲舒曰將别贈之以<lb/>
　勺藥何也荅曰勺藥一名可離故相别以贈之後世<lb/>
　雜記以謂贈之以勺藥乃男宜女貽我握椒乃女宜<lb/>
　男此説不必詳究李方叔師友談記深闢其非矣若<lb/>
　必深求其理雖使深求而得之亦何益哉瀏深也殷<lb/>
　其盈矣言女士之衆也伊其將謔將大也亦相將也<lb/>
<pb n="7a"/>
　論曰曽子曰春服既成冠者五六人童子六七人浴<lb/>
　乎沂風乎舞雩詠而歸曽子以暮春而浴沂鄭俗以<lb/>
　三月而往溱洧蓋風乎舞雩所以樂聖人之道而溱<lb/>
　洧乃淫奔之行地與時同一則樂聖人之道一則為<lb/>
　淫奔之行其相逺如此可不戒哉<lb/>
　黄曰韓詩注曰鄭國之俗三月上已之辰往溱洧兩<lb/>
　水之上招䰟續魄秉蘭草以除不祥時人願與所説<lb/>
　者俱往也鄭之風俗至此則國非其國矣此季札所<lb/>
<pb n="7b"/>
　以知其必亡也<lb/>
齊雞鳴詁訓𫝊第八　　　　國風<lb/>
雞鳴思賢妃也哀公荒淫怠慢故陳賢妃貞女夙夜警<lb/>
戒相成之道焉<lb/>
雞既鳴矣朝既盈矣匪雞則鳴蒼蠅之聲東方明矣朝<lb/>
既昌矣匪東方則明月出之光蟲飛薨薨甘與子同夢<lb/>
㑹且歸矣無庶予子憎<lb/>
　李曰齊哀公荒淫於女色故怠慢於政事此雖是哀<lb/>
<pb n="8a"/>
　公之罪亦由無賢妃以相警戒之故詩人陳古之賢<lb/>
　妃貞女所以警戒其君者以刺當時之不然也雞既<lb/>
　鳴矣朝既盈矣匪雞則鳴蒼蠅之聲蓋言雞既鳴矣<lb/>
　朝廷之臣亦盈滿矣言可以夙興之時也然非是雞<lb/>
　鳴乃是蒼蠅之聲也段氏曰蒼蠅聲雄壯青蠅聲和<lb/>
　恬雞鳴之聲與蒼蠅大小不相類而乃聞蒼蠅之聲<lb/>
　以為雞鳴者志之所在惟恐其失時也東方明矣朝<lb/>
　既昌矣匪東方則明月出之光東方既明矣朝廷之<lb/>
<pb n="8b"/>
　臣又昌盛矣君子可以聽朝矣然非是東方之明乃<lb/>
　月出之光則其志之不可忘可知也夫以月出之光<lb/>
　而謂東方之明其與東方未明之詩何以異蓋二詩<lb/>
　之意各有所主不可失之泥也毛鄭則以雞既鳴矣<lb/>
　為夫人作朝既盈矣為人君作東方明矣為夫人朝<lb/>
　君朝既昌矣為君能聽朝亦不必如此分别也蟲飛<lb/>
　薨薨甘與子同夢㑹且歸矣無庶予子憎者薨薨爾<lb/>
　雅曰衆也日將旦百蟲作當此時豈不願與君同夢<lb/>
<pb n="9a"/>
　然羣臣㑹於朝亦欲退而歸也是以當夙興無以我<lb/>
　之故而憎惡於君子也此皆警戒之意也周宣王夜<lb/>
　卧晏起姜后乃脱簮珥待罪於巷内曰妾不才淫心<lb/>
　見矣致君子失禮而晏起宣王曰寡人之罪夫人何<lb/>
　辜遂勤於政事以成中興之功觀此則夙夜警戒賢<lb/>
　妃貞女之所當然也孟子曰雞鳴而起孜孜為善者<lb/>
　舜之徒也雞鳴而起孜孜為利者跖之徒也欲知舜<lb/>
　與跖之分無他善與利之間爾夫雞鳴為善舜之所<lb/>
<pb n="9b"/>
　以為舜者不過是也然女人乃能以此勉其君惟恐<lb/>
　失雞鳴之時有至聞蒼蠅之聲以為雞鳴婦人而能<lb/>
　如此豈不可貴蓋心苟在焉則聞蒼蠅之聲以為雞<lb/>
　心不在焉雖雷皷在側而心不聞矣由此觀之則中<lb/>
　才之主内無賢妃貞女外無忠臣良士而能恐懼修<lb/>
　省者未之有也<lb/>
　黄曰哀公政事不修本於衽席之失助故作是詩以<lb/>
　思賢妃此一詩皆是夙夜警戒之意宣王晏起姜后<lb/>
<pb n="10a"/>
　待罪遂勤政事以致中興觀此則夙夜警戒乃賢妃<lb/>
　貞女所當然也<lb/>
還刺荒也哀公好田獵從禽獸而無厭國人化之遂成<lb/>
風俗習於田獵謂之賢閑於馳逐謂之好焉<lb/>
子之還兮遭我乎峱<hi>乃刀反</hi>之間兮並驅從兩肩兮揖我<lb/>
謂我儇<hi>許全反</hi>兮子之茂兮遭我乎峱之道兮並驅從兩<lb/>
牡兮揖我謂我好兮子之昌兮遭我乎峱之陽兮並驅<lb/>
從兩狼兮揖我謂我臧兮<lb/>
<pb n="10b"/>
　李曰子曰上有好者下必有甚焉者矣哀公好田獵<lb/>
　而無厭則上所好者如此國人好之亦皆以田獵為<lb/>
　務也其習於田獵者謂之賢其善於馳逐者謂之好<lb/>
　蓋所謂賢者非君子之所謂賢所謂好者非君子之<lb/>
　所謂好惟其從上之化故其好惡顛倒錯亂如此是<lb/>
　風俗所以敗壊也子之還兮還毛氏以為便㨗也韓<lb/>
　詩作從女從旋為好貎其字雖不同只是一説峱山<lb/>
　名也説文曰在齊地肩獸三嵗曰肩説文曰三嵗豚<lb/>
<pb n="11a"/>
　肩相及其字亦作獻豜于公之豜同儇説文曰利也<lb/>
　方言曰慧也鄭氏曰㨗也亦如荀子曰鄉曲之儇子<lb/>
　茂美也子之昌兮昌盛豐美也如丰之詩曰子之昌<lb/>
　兮猗嗟之詩曰猗嗟昌兮皆言其盛也陽山南曰陽<lb/>
　子之還兮遭我乎峱之間兮並驅從兩肩兮揖我謂<lb/>
　我儇兮蓋言子之便㨗與我相遇於峱山之間既相<lb/>
　遇矣於是又並驅而逐兩肩揖我而謂我儇利也蓋<lb/>
　言以田獵為美事如此下二章皆此意王氏謂峱之<lb/>
<pb n="11b"/>
　間禽獸所在峱之道則人所往來禽獸宜少以峱之<lb/>
　陽則出於峱間逺矣禽獸宜甚少也其説皆鑿<lb/>
　論曰自古國之所以亡風俗之所以敗者皆由是也<lb/>
　太康以逸豫滅厥徳乃盤遊無度十旬弗反因以失<lb/>
　邦在帝夷羿冐于原獸忘其國恤而思其麀牡用不<lb/>
　恢於夏家曹伯陽好田獵其野人公孫强亦好田弋<lb/>
　獲白鴈而獻之且言田弋之説伯陽大悦因廢政事<lb/>
　其後曹伯陽亦以失國此三者皆以田獵而失國也<lb/>
<pb n="12a"/>
　方其好田獵也其意以謂田獵不足以亡國而乃欲<lb/>
　田弋以為樂使其知田獵之可亡國則必不為之矣<lb/>
　孟子曰從流下而忘反謂之流從流上而忘反謂之<lb/>
　連從獸無厭謂之荒樂酒無厭謂之亡夫田獵之事<lb/>
　自有識者觀之則以為荒自無識者觀之則以為賢<lb/>
　夫賢與荒相去甚逺一惑於志是非紛亂如此故王<lb/>
　吉曰大王不好書術而樂逸遊馮軾撙銜馳騁不止<lb/>
　口倦乎叱咤手苦於箠轡身勞乎車輿朝則冐霧露<lb/>
<pb n="12b"/>
　晝則被塵埃夏則為大暑之所暴炙冬則為風雪之<lb/>
　所偃薄非所以全夀命之宗也觀王吉之言則知田<lb/>
　獵非美事也明矣然時君世主甘心於此者豈不謬<lb/>
　用其心哉唐髙宗常田獵涇陽大獲詫左右曰今日<lb/>
　田樂乎蘇世長曰陛下廢萬機事田獵不滿十旬未<lb/>
　為樂也觀此諸説則知田獵非所以為賢也亦非所<lb/>
　以為好也今之齊哀公好田獵自以為賢自以為好<lb/>
　其國人從上所化亦皆以為賢亦皆以為好國之不<lb/>
<pb n="13a"/>
　亡也幸矣<lb/>
　黄曰孟子曰從流下而忘反謂之流從流上而忘反<lb/>
　謂之連從獸無厭謂之荒樂酒無厭謂之亡今哀公<lb/>
　從禽獸而無厭則孟子之所謂荒者也上有所好下<lb/>
　必有甚焉國人安得不化之哉田獵不足為賢而謂<lb/>
　之賢驅馳非可為好而謂之好此猶鄭之國人以太<lb/>
　叔之善射善御而謂之洵美且武也曹伯陽好田獵<lb/>
　其野人公孫强亦好田弋獲白鴈而獻之且言田弋<lb/>
<pb n="13b"/>
　之説伯陽大悦因廢政事而卒以亡國蓋不軌不物<lb/>
　謂之亂政政既亂矣其能久乎<lb/>
著刺時也時不親迎也<lb/>
俟我於著乎而充耳以素乎而尚之以瓊華乎而俟我<lb/>
於庭乎而充耳以青乎而尚之以瓊瑩乎而俟我於堂<lb/>
乎而充耳以黄乎而尚之以瓊英乎而<lb/>
　李曰蓋是時親迎之禮廢故詩人陳古人親迎之禮<lb/>
　以刺之俟我於著乎而著門屏間也漢地理志舉此<lb/>
<pb n="14a"/>
　句顔師古曰著地名也濟南郡有著縣亦不必如此<lb/>
　説下章言俟我於庭乎而俟我於堂乎而皆非地名<lb/>
　則上章亦不得謂之地名也當作門屏間説俟我於<lb/>
　著乎而蓋謂男子親迎俟女子於門屏間我蓋指女<lb/>
　子也丰之詩曰子之昌兮俟我乎堂兮皆是言其親<lb/>
　迎也充耳以素乎而尚之以瓊華乎而蓋言男子親<lb/>
　迎既俟女於門屏間又揖我於庭揖我於堂導之而<lb/>
　出女子見其衣冠之飾充耳以素為懸瑱而飾之以<lb/>
<pb n="14b"/>
　瓊尚飾也魯女敬姜云王后親織𤣥紞懸瑱之物以<lb/>
　五色為之𤣥者色之尊也據此詩言素青黄者即此<lb/>
　所謂紞也瓊英者瓊華瓊瑩之類也毛氏以為首章<lb/>
　言士親迎二章言卿大夫親迎三章言人君親迎詩<lb/>
　中本無此意故鄭氏王氏皆不從其説鄭氏謂三章<lb/>
　具述人臣親迎之禮王氏又謂仁以親之義以帥之<lb/>
　信以成之夫道也以充耳之素配義以充耳之青配<lb/>
　仁以充耳之黄配信此皆强生分别異於毛氏者無<lb/>
<pb n="15a"/>
　幾皆所不取也<lb/>
　論曰周易咸卦兊上艮下彖曰止而悦取女吉也恒<lb/>
　卦震上巽下彖曰雷風相與蓋長久之象也是以禮<lb/>
　有親迎御輪三周所以下女也道先乗車婦車從之<lb/>
　所以反尊卑之正也凡此皆是聖人禮法之所存不<lb/>
　可亂也禮惟天子不親迎蓋以天子之尊無二上故<lb/>
　其逆后以三公逆之春秋書王使劉夏逆王后于齊<lb/>
　非譏其不親迎也譏其不使三公而使士往也自諸<lb/>
<pb n="15b"/>
　侯以下皆有親迎之禮春秋書公如齊逆女非譏其<lb/>
　親迎也譏其取讎女也其餘諸侯使人逆女皆書之<lb/>
　蓋不如是無以正夫婦之始也始輕之則其終也必<lb/>
　不正矣故詩人刺之曰時不親迎也然當是之時親<lb/>
　迎之禮廢詩人猶以為刺是猶知有親迎也降及叔<lb/>
　世不知親迎為何如其禮之廢不知幾年矣而恬不<lb/>
　之怪則知後世之不如古也宜矣<lb/>
　黄曰昬姻之道闕而親迎之禮不行故詩人陳古義<lb/>
<pb n="16a"/>
　以刺今也俟我於著乎而漢地理志舉此句顔師古<lb/>
　曰著地名也濟南郡有著縣然下文曰庭曰堂則著<lb/>
　當如先儒曰門屏之間也充耳謂瑱以瓊玉為之以<lb/>
　素青黄三色之絲為紞以垂之尚飾也親迎之服如<lb/>
　此今不復見矣<lb/>
東方之日刺衰也君臣失道男女淫奔不能以禮化也<lb/>
東方之日兮彼姝<hi>赤朱反</hi>者子在我室兮在我室兮履我<lb/>
即兮東方之月兮彼姝者子在我闥兮在我闥兮履我<lb/>
<pb n="16b"/>
發兮<lb/>
　李曰君臣得其道則淫奔之俗止如文王之化故野<lb/>
　有死麕之詩猶惡無禮其次如衛文公能以道化其<lb/>
　民故蝃蝀之詩國人皆不齒其淫奔之俗今也齊之<lb/>
　君臣既失其道此淫奔之風所以靡然而莫之遏止<lb/>
　也東方之日兮彼姝者子在我室兮東方之日毛鄭<lb/>
　皆以喻君毛氏謂日出東方人君明盛鄭氏以謂日<lb/>
　在東方其明未融喻君不明東方之月毛鄭皆以喻<lb/>
<pb n="17a"/>
　臣毛氏謂月盛於東方鄭氏謂月在東方亦言不明<lb/>
　如鄭氏之説固非矣毛氏之説雖無害然未盡詩人<lb/>
　之意惟程氏之説最為分明條暢日月明照則物無<lb/>
　隠蔽姦慝莫容如朝廷明於上也今君不明故有淫<lb/>
　奔之俗詩人以東方之日刺其當明而昬也東方之<lb/>
　日蓋言日出當明而彼姝美之人在我室所以在我<lb/>
　室者履我即而來也即就也謂行迹履我迹而來奔<lb/>
　也東方之月者言月出亦當明照而彼姝美之人在<lb/>
<pb n="17b"/>
　我門内所以在我門内者履我發而來也發行履歩<lb/>
　行歩而來奔也此皆言其淫奔之狀歐陽氏既不取<lb/>
　毛鄭之説而又以日月喻顔色之美也亦不必如此<lb/>
　分别履毛氏以為有禮也在我室兮者鄭氏以禮而<lb/>
　來我則就之與之去也皆非詩人之意<lb/>
　黄曰文王正信之敎興則人知淫奔之可惡衛文公<lb/>
　以道化民則人知淫奔之可恥今也齊之君臣既失<lb/>
　其道則淫奔之風其能禁乎故曰上失其道民散久<lb/>
<pb n="18a"/>
　矣觀桑中之詩則知衛之所以亡觀東方之詩則知<lb/>
　齊之所以亡<lb/>
東方未明刺無節也朝廷興居無節號令不時挈壺氏<lb/>
不能掌其職焉<lb/>
東方未明顛倒衣裳顛之倒之自公召之東方未晞顛<lb/>
倒裳衣倒之顛之自公令之折柳樊圃狂夫瞿瞿<hi>俱具反</hi>
不能辰夜不夙則莫<lb/>
　李曰興起也朝廷之起居或失之早或失之晚皆無<lb/>
<pb n="18b"/>
　節度人君之號令不以其時所以至於此者挈壺氏<lb/>
　不能掌其職故也挈壺漏刻也壺盛水器也謂置箭<lb/>
　壺内刻以為節而浮之水上令水漏而刻下以記晝<lb/>
　夜昬明之度數也東方未明顛倒衣裳顛之倒之自<lb/>
　公召之東方未晞顛倒裳衣倒之顛之自公令之東<lb/>
　方未明羣臣促遽顛倒衣裳而著之所以顛倒其衣<lb/>
　裳者以其君所來而召之也東方未明未是入朝之<lb/>
　時羣臣入朝辨色始入今未當入朝之時則可徐徐<lb/>
<pb n="19a"/>
　也而乃顛倒遑遽如此失之太早可知晞毛氏曰明<lb/>
　之始升也令亦召也折柳樊圃狂夫瞿瞿者柳柔脆<lb/>
　之木也樊藩也樹菜𬞞曰圃瞿瞿毛氏曰顧禮義則<lb/>
　瞿瞿毛氏為有兩句以禮記考之則毛氏所説蟋蟀<lb/>
　之詩近之矣此狂夫瞿瞿毛氏則以為無守貎蓋謂<lb/>
　折柳不足以為藩亦猶狂夫為挈壺無守而不任職<lb/>
　則是以兩句分而為之兩説王氏則謂折柳樊圃則<lb/>
　其於限禁也不足賴矣狂夫瞿瞿則其於守視也不<lb/>
<pb n="19b"/>
　足任矣王氏之説亦與毛氏之説相似蘇氏曰為藩<lb/>
　以禦狂夫豈不知柳之不可用哉無其備而不得已<lb/>
　也此無節之過也此雖以兩句而合為一説不如程<lb/>
　氏之説曰折柳以藩圃狂夫瞿瞿然而驚晝夜之限<lb/>
　非不明也乃不能知而不早則晏言無節如此此説<lb/>
　盡之矣不能辰夜不夙則莫言不能時節其夜之早<lb/>
　晚不失之早則失之晚也夫觀人之政者一見其失<lb/>
　則逆料其餘也以東方未明之時觀之其無節如此<lb/>
<pb n="20a"/>
　其餘可知也夫迷者不辨東西聾者不知聲音君臣<lb/>
　上下不知興居之節則其在朝者皆如迷聾而不知<lb/>
　如在夢寐之中失之早晚而朝廷不知以見紂之將<lb/>
　亡也不能辰夜而失之早晚有以見齊之無政也若<lb/>
　宣王庭燎之詩首章則言夜如何其夜未央卒章則<lb/>
　言夜如何其夜向晨則入朝之時也其夜未央則太<lb/>
　早矣亦與東方未明之詩同類予曰不然也蓋宣王<lb/>
　之時勤於政事故夜未央而設庭燎皆其勤之過也<lb/>
<pb n="20b"/>
　此詩則知失之太早非其勤也乃無意於為政或早<lb/>
　起或晏興其錯亂若此是與庭燎異矣<lb/>
　黄曰若挈壺氏不能掌其職則當刺挈壺氏不當刺<lb/>
　朝廷若朝廷興居無節則當刺朝廷不當刺挈壺氏<lb/>
　今詩人兩責之者蓋詩人微其意以責其臣而作序<lb/>
　者原其本以責君也或曰夜未央而設庭燎詩人之<lb/>
　箴箴其失也其亦與此詩同意乎曰宣王以勤而過<lb/>
　此詩以慢而過其興居無節號令不時此非勤之罪<lb/>
<pb n="21a"/>
　而慢之罪也<lb/>
南山刺襄公也鳥獸之行淫乎其妹大夫遇是惡作詩<lb/>
而去之<lb/>
南山崔崔<hi>子雖反</hi>雄狐綏綏魯道有蕩齊子由歸既曰歸<lb/>
止曷又懐止葛屨五兩冠緌雙止魯道有蕩齊子庸止<lb/>
既曰庸止曷又從止蓺麻如之何衡<hi>音横</hi>從<hi>足容反</hi>其畝取<lb/>
妻如之何必告父母既曰告止曷又鞠止析薪如之何<lb/>
匪斧不克取妻如之何匪媒不得既曰得止曷又極止<lb/>
<pb n="21b"/>
　李曰南山崔崔雄狐綏綏魯道有蕩齊子由歸崔崔<lb/>
　髙大也綏綏匹行也所謂有狐綏綏者是也南山崔<lb/>
　崔雄狐綏綏言人君尊嚴當如南山而仰之髙大乃<lb/>
　如雄狐之匹行也孔氏曰雄當配雌理當然也今雌<lb/>
　雄無别失隂陽之匹以喻夫當配妻今襄公兄與妹<lb/>
　淫亦失陰陽之匹此非也雄狐亦如雄雉于飛言鳥<lb/>
　獸之雄也惟雌之匹而無别也魯道有蕩齊子由歸<lb/>
　蕩平易也齊子魯桓公夫人文姜也婦人謂嫁曰歸<lb/>
<pb n="22a"/>
　懐思也蓋言魯道平易齊女既由此道而歸於魯何<lb/>
　乃又思襄公而為淫汚之行乎葛屨五兩喻文姜與<lb/>
　姪娣及傅姆同處冠緌喻襄公也五人為竒而襄公<lb/>
　往從而雙之歐陽公曰詩人之意必不如此王氏曰<lb/>
　言匹之尤不當也今且從王氏之説魯道有蕩齊子<lb/>
　庸止者言文姜既用此道以嫁於魯何又從襄公以<lb/>
　為淫汚之行乎庸用也用此道以嫁於魯也蓺麻如<lb/>
　之何衡從其畝衡古横字也蓺樹也樹麻者必東西<lb/>
<pb n="22b"/>
　踐躡其畝亦猶娶妻必告父母以娶於齊也曷為使<lb/>
　窮極其姦以至是哉鞠窮也析薪如之何匪斧不克<lb/>
　者析薪者必用斧亦猶娶妻必用媒既而得之矣其<lb/>
　禮如是之重曷為使極其姦以至於是哉極至也後<lb/>
　兩章蓋譏齊襄公魯桓公齊襄失為兄之道魯桓失<lb/>
　為夫之道皆所當譏也　黄講同<lb/>
甫田大夫刺襄公也無禮義而求大功不修徳而求諸<lb/>
侯志大心勞所以求者非其道也<lb/>
<pb n="23a"/>
無田甫田維莠<hi>音有</hi>驕驕無思逺人勞心忉忉無田甫田<lb/>
維莠桀桀無思逺人勞心怛怛<hi>旦末反</hi>婉兮孌兮緫角丱<lb/>
<hi>古患字</hi>兮未幾見兮突而弁兮<lb/>
　李曰此詩言齊襄公有求諸侯求大功之意不先修<lb/>
　徳而無禮義是猶不耕而求穫無是理也夫不耕而<lb/>
　穫雖心有所求望者切徒勞其志耳故曰志大心勞<lb/>
　所以求者非其道也甫田大田也無田甫田者言無<lb/>
　得田此大田也田此大田而力不及則其莠驕驕然<lb/>
<pb n="23b"/>
　無思逺人者言無得思逺人也思逺人而徳不及是<lb/>
　徒勞耳驕驕徐氏曰柔且茂也桀桀徐曰强立也忉<lb/>
　忉怛怛皆是心之勞也婉兮孌兮緫角丱兮上二章<lb/>
　既言所以求之者非其道此章又言所以得之之道<lb/>
　也婉兮孌兮少好貌緫角聚兩髦也亦猶所謂緫角<lb/>
　之晏也丱童稚也突方言曰凡卒相見謂之突是忽<lb/>
　然之意也弁周禮掌冠冕者也其職謂之弁師則弁<lb/>
　者冠之大號也此章言緫角之童而至於突然而弁<lb/>
<pb n="24a"/>
　者豈其求之哉理之自然也亦猶修其徳而諸侯至<lb/>
　豈待求之哉不待求而自至也蘇氏曰人之於物聽<lb/>
　其自附而任其自去則人重而物輕物之附人也堅<lb/>
　物之所以去人分裂四出而不可禁者物重而人輕<lb/>
　也古之聖人其取天下非其驅而來之也其守天下<lb/>
　非其劫而留之也使天下自至夫是以去就之權在<lb/>
　君而不在民是謂人重而物輕夫湯之興也諸侯歸<lb/>
　者三千武王之興也諸侯歸者八百豈湯武驅而使<lb/>
<pb n="24b"/>
　歸哉亦曰積行累功其有自矣故不求而自至也如<lb/>
　齊之桓公晉之文公其行事雖不及於湯武逺甚然<lb/>
　能假仁義而行至於召陵之盟城濮之戰亦能㑹諸<lb/>
　侯以成伯功若夫宋襄公且異於是矣其假仁義則<lb/>
　不及於威公而又執滕子嬰齊圍曹伐鄭其虐如此<lb/>
　雖不鼓不成列天下其誰與之宋襄公者可謂志大<lb/>
　心勞不修徳而求諸侯矣況為齊襄公者何人哉鳥<lb/>
　獸之行淫乎其妹其惡不容於天地之間又且志大<lb/>
<pb n="25a"/>
　心勞雖欲驅諸侯而從之諸侯誰肯從之哉<lb/>
　黄曰詳味此詩如孟子告齊王之意齊王言將以求<lb/>
　吾所大欲而孟子曰王之所大欲可知矣欲闢土地<lb/>
　朝秦楚莅中國撫四夷也以若所為求若所欲猶縁<lb/>
　木而求魚也王曰若是其甚歟曰殆有甚焉縁木求<lb/>
　魚雖不得魚無後災也以若所為求若所欲盡心力<lb/>
　而為之後必有災至於終而又告以發政施仁孰能<lb/>
　禦之之説夫齊王之欲求所大欲即齊襄公之無禮<lb/>
<pb n="25b"/>
　義而求大功不修徳而求諸侯之意也末一章即孟<lb/>
　子發政施仁之説以是求之則詩人之意明矣<lb/>
盧令刺荒也襄公好田獵畢弋而不修民事百姓苦之<lb/>
故陳古以風焉<lb/>
盧令令其人美且仁盧重環其人美且鬈<hi>音權</hi>盧重鋂<hi>音梅</hi>
其人美且偲<hi>七才反</hi>
　李曰刺荒者以襄公好田獵也孟子曰從獸無厭謂<lb/>
　之荒是也爾雅曰噣謂之畢郭璞曰掩兔之畢或呼<lb/>
<pb n="26a"/>
　為噣因星形以名之月令注云網小而柄長謂之畢<lb/>
　以其形似畢星也弋繳射也此詩蓋言襄公好田獵<lb/>
　而民事廢百姓憂苦之故陳古者田獵百姓樂之以<lb/>
　風刺其時也盧令令其人美且仁盧田犬也戰國䇿<lb/>
　曰韓國盧天下之駿犬也令令毛氏曰纓環聲其字<lb/>
　或從金從令説文作從金從令揵也按下文言重環<lb/>
　重鋂則此章令令當從毛氏作纓環聲重環子母環<lb/>
　也謂大環貫一小環也鬈毛氏以為好貎爾雅曰鬈<lb/>
<pb n="26b"/>
　好也毛氏以為好則近之矣鄭氏以鬈當作權衡之<lb/>
　權蓋鄭氏喜於改字不敢信也鋂一環貫二環也謂<lb/>
　一大環貫二小環也偲説文曰强力也上章言美且<lb/>
　仁美且鬈下章言偲為强力其文不相稱當從毛氏<lb/>
　以為多才此詩三章皆言古者之君田獵以時故百<lb/>
　姓聞其田犬令令之聲相與稱其人美且好而且仁<lb/>
　美好而且鬈美好而且偲也還之詩曰揖我謂我儇<lb/>
　兮揖我謂我好兮揖我謂我臧兮是自以為好也有<lb/>
<pb n="27a"/>
　識者觀之以為荒而乃自以為好何足取哉惟此百<lb/>
　姓樂之以其施愛之及民也深矣夫田獵之事而百<lb/>
　姓皆樂之是必有所自孟子曰今王田獵於此百姓<lb/>
　聞王車馬之音見羽旄之美舉疾首蹙頞而相告曰<lb/>
　吾王之好田獵夫何使我至於此極也父子不相見<lb/>
　兄弟妻子離散此無他不與民同樂也今王田獵於<lb/>
　此百姓聞王車馬之音見羽旄之美舉欣欣然有喜<lb/>
　色而相告曰吾王庶㡬無疾病與何以能田獵也此<lb/>
<pb n="27b"/>
　無他與民同樂也夫聞車馬之音舉欣欣然有喜色<lb/>
　則是聞令令之聲而稱美之也如騶虞詩曰蒐田以<lb/>
　時車攻詩曰因田獵而選車徒以田獵之事而民樂<lb/>
　之必稱美以為詩則知當時之民稱美之亦必如此<lb/>
　詩之所謂也昔漢武帝好為微行馳射鹿豕狐兔熊<lb/>
　羆馳騖禾稼稻粱之地民皆號呼罵詈夫民之號呼<lb/>
　罵詈如此則知其聞車馬之音而舉疾首蹙頞者必<lb/>
　矣然則古之人君田獵皆同於民之憂樂後之為君<lb/>
<pb n="28a"/>
　可不慎哉<lb/>
　黄曰古之人君與民同其憂而後與民同其樂田獵<lb/>
　之是好而民事之不修豈與民同憂樂之意故盧令<lb/>
　一詩言古之人君田獵而民樂之之意夫田獵之美<lb/>
　而民樂之者與民同其樂也七月之詩言獻豜于公<lb/>
　而斯民有愛上之心車攻之詩言四牡龐龐而斯民<lb/>
　有欣欣然之辭蓋后稷先公在於稼穡宣王在修政<lb/>
　事豈若襄公之畢弋而不修民事者哉噫田獵一耳<lb/>
<pb n="28b"/>
　不與民同樂則蹙頞而相告與民同樂則欣欣有喜<lb/>
　色詩人所以風襄公者亦孟子告齊宣之意歟戰國<lb/>
　䇿曰盧駿犬也<lb/>
敝笱<hi>古口反</hi>刺文姜也齊人惡魯桓公微弱不能防閑文<lb/>
姜使至淫亂為二國患焉<lb/>
敝笱在梁其魚魴<hi>音房</hi>鰥齊子歸止其從如雲敝笱在梁<lb/>
其魚魴鱮<hi>昔吕反</hi>齊子歸止其從如雨敝笱在梁其魚唯<lb/>
唯齊子歸止其從如水<lb/>
<pb n="29a"/>
　李曰蓋言桓公之孱弱不能制其文姜使至淫亂在<lb/>
　魯則其君為齊所殺在齊則襄公播其惡於民而卒<lb/>
　亦不免此其為二國患也笱捕魚器也鰥毛氏以為<lb/>
　大魚鄭氏以為小魚以為大魚者蓋據孔叢子云衛<lb/>
　人釣於河得鰥魚焉其大盈車則是鰥魚大魚也歐<lb/>
　陽氏曰毛氏以為大魚不無所據鄭氏以為小魚其<lb/>
　得失不較可知敝笱在梁其魚魴鰥者蓋言敝敗之<lb/>
　笱在於魚梁而魚乃是大魚非敝笱之所能制敝笱<lb/>
<pb n="29b"/>
　則譬桓公之微弱魴鰥則譬文姜之勢盛敝笱之不<lb/>
　制魴鰥亦猶桓公之不能制文姜也魴鱮毛氏以為<lb/>
　大魚鄭氏以為弱鱗陸璣注云鱮似魴厚而頭大魚<lb/>
　之不美者故里語曰網魚得鱮不如啗茹其頭尤大<lb/>
　而肥者徐州人謂之鰱或謂之鱅幽州人鴞□或謂<lb/>
　之胡鱅惟其肥而至大則知為大魚也唯唯出入不<lb/>
　制也如雲毛氏曰盛也其説得之矣齊子歸止其從<lb/>
　如雲蓋言齊子之嫁於魯從之盛者如此恣行而無<lb/>
<pb n="30a"/>
　忌憚也如雨毛氏以為多也如水毛氏以為衆也如<lb/>
　雲如雨如水皆一意也鄭氏以如雲為如雲之行順<lb/>
　風耳如雨言無常天下之則下天不下則止如水為<lb/>
　水之性可停可行其説不如毛氏簡而當也言魯桓<lb/>
　公之從文姜如雲之從風如雨之從天如水之就下<lb/>
　王氏則以泛字為從字皆不足取陸農師則曰其從<lb/>
　如雲無定從風而已雲合而為雨故以雨繼之雨降<lb/>
　而成水故以水繼之皆是屋上架屋也<lb/>
<pb n="30b"/>
　論曰在易之恒卦六五曰恒其徳貞婦人吉夫子凶<lb/>
　象曰婦人貞吉從一而終也夫子制義從婦凶也夫<lb/>
　君之為國也威令所施當及於一國乃近不行於室<lb/>
　家惟婦人是從豈不凶哉春秋書公與夫人姜氏遂<lb/>
　如齊夫春秋未嘗書與書與而不書及者以見文姜<lb/>
　之與公伉也使其書及則是桓公及之以行文姜適<lb/>
　從之爾知春秋書與之意則知敝笱之刺文姜也<lb/>
　黄講同<lb/>
<pb n="31a"/>
載驅齊人刺襄公也無禮義故盛其車服疾驅於通道<lb/>
大都與文姜淫播其惡於萬民焉<lb/>
載驅薄薄簟茀朱鞹<hi>苦郭反</hi>魯道有蕩齊子發夕四驪濟<lb/>
濟<hi>上聲</hi>垂轡濔濔<hi>乃禮/反</hi>魯道有蕩齊子豈<hi>開改反</hi>弟汶水湯<lb/>
湯<hi>失章反</hi>行人彭彭<hi>必旁反</hi>魯道有蕩齊子翺翔汶水滔滔<lb/>
行人儦儦<hi>表驕反</hi>魯道有蕩齊子遊敖<lb/>
　李曰通道大都蓋十目所視十手所指之地而襄公<lb/>
　於此為淫亂之行則其無恥甚矣載驅薄薄疾驅之<lb/>
<pb n="31b"/>
　聲也簟茀朱鞹毛氏曰簟方文席也茀車之蔽曰茀<lb/>
　諸侯之路車有朱鞹之質而羽飾孔氏曰用竹為席<lb/>
　其文必方茀車之後席名也此詩曰簟茀朱鞹則明<lb/>
　其以簟為蔽亦通為席也蓋言齊襄公疾驅其車於<lb/>
　通道大都有簟以為茀蔽又有朱色之革為車之飾<lb/>
　言盛其衣服如此而來與文姜㑹也魯道有蕩齊子<lb/>
　發夕蕩平也言魯國之道平蕩而齊子發夕者從夕<lb/>
　發而至旦也四驪濟濟垂轡濔濔驪馬黒色或曰鐵<lb/>
<pb n="32a"/>
　也四驪濟濟然而美也垂轡濔濔然而衆也是皆盛<lb/>
　其車服也魯道有蕩齊子豈弟毛氏曰豈弟樂易也<lb/>
　歐陽曰安然樂易而無慚愧之色也汶水湯湯行人<lb/>
　彭彭彭彭多也言行人之多如此以見其無恥也翺<lb/>
　翔猶彷徉翺翔遊敖皆是安行無禮而無恥也淊淊<lb/>
　説文曰水漫而流貎瀌瀌衆貎汶水出萊蕪縣西南<lb/>
　至東平夀張入濟<lb/>
　論曰春秋莊公二年書夫人姜氏㑹齊侯于禚四年<lb/>
<pb n="32b"/>
　書夫人享齊侯于祝丘曰㑹曰享雖其為姦猶有㑹<lb/>
　享之名至於五年書夫人姜氏如齊師以師旅所在<lb/>
　而夫人往淫之是為無恥之甚也詩言行人儦儦疾<lb/>
　驅於通道大都則與春秋如齊師同也楊國忠與虢<lb/>
　國夫人通頗為人知不恥每入謁並驅道中從監侍姆<lb/>
　百有餘騎炬密如晝夫楊國忠於虢國夫人亦猶齊<lb/>
　襄之於文姜也並馳道中即所謂通道大都也夫為<lb/>
　惡於隠微之中猶有避諱之心然至於通道大都則<lb/>
<pb n="33a"/>
　其無恥甚矣為人而至於如此則不可救藥然則為<lb/>
　善者當謹於微可也　黄講同<lb/>
猗<hi>於宜反</hi>嗟刺魯莊公也齊人傷魯莊公有威儀技藝然<lb/>
而不能以禮防閑其母失子之道人以為齊侯之子焉<lb/>
猗嗟昌兮頎<hi>音祈</hi>而長兮抑若揚兮美目揚兮巧趨蹌兮<lb/>
射則臧兮猗嗟名兮美目清兮儀既成兮終日射<hi>食亦反</hi>
侯不出正兮展我甥兮猗嗟孌兮清揚婉兮舞則選兮<lb/>
射則貫兮四矢反兮以禦亂兮<lb/>
<pb n="33b"/>
　李曰禮記曰婦人從夫者也夫死從子桓公既卒莊<lb/>
　公當以禮防閑其母今也不然徒有威儀技藝若詩<lb/>
　所謂美目揚兮美目清兮清揚婉兮所謂威儀也射<lb/>
　則臧兮射則貫兮所謂技藝也徒有威儀技藝而不<lb/>
　能防閑其母失人子之道是其大節既失則區區於<lb/>
　小技何足道哉此詩所以刺之也攷之春秋桓公十<lb/>
　八年書公與夫人姜氏如齊雖以譏文姜之淫亦以<lb/>
　桓公失為夫之道也莊公二年書夫人姜氏㑹齊侯<lb/>
<pb n="34a"/>
　于禚四年書夫人姜氏享齊侯于祝丘五年書夫人<lb/>
　姜氏如齊師七年春夫人姜氏㑹齊侯于防冬夫人<lb/>
　姜氏㑹齊侯于陽榖雖以譏文姜之淫亦皆以譏莊<lb/>
　公失為子之道也人以謂齊侯之子者若所謂徴舒<lb/>
　似女亦似公之説也猗嗟昌兮猗嗟歎辭也若所謂<lb/>
　猗嗟即與猗與漆沮之類皆是歎辭也昌盛也所謂<lb/>
　子之昌兮頎長貎也所謂碩人其頎是也抑若揚兮<lb/>
　毛氏曰抑美色揚廣揚也孔曰揚是顙之别名言其<lb/>
<pb n="34b"/>
　顙之美也美目揚兮言其好目揚眉也凡此皆是面<lb/>
　貎之美也巧趨蹌兮言其巧為歩趨而蹌蹌然又曲<lb/>
　禮云蹌蹌者巧趨之貎也射則臧兮臧善也猗嗟名<lb/>
　兮美目清兮目上為名目下為清言其目上之名目<lb/>
　下之清皆美也儀既成兮成備也言其威儀之全終<lb/>
　日射侯不出正兮言終日射侯不出於正之内正侯<lb/>
　中所射處也周官射人氏曰諸侯三正注云正之言<lb/>
　正也射者内志正外體直則能至畫五正之侯中朱<lb/>
<pb n="35a"/>
　次白次蒼次黄𤣥居外三正者損𤣥黄二正者去白<lb/>
　蒼而畫以朱緑其外之廣皆居侯中三分之一也展<lb/>
　誠也誠是我之甥也姊妹之子曰甥鄭氏曰誠我齊<lb/>
　之甥言誠者拒時人言齊侯之子猗嗟孌兮孌壯好<lb/>
　貎清揚婉兮言其清揚眉目之間婉然而美也舞則<lb/>
　選兮選者謂於倫等最上也貫毛氏以為中鄭氏以<lb/>
　為習當從毛氏之説大射禮曰不貫不釋言不中鵠<lb/>
　則不憚選也四矢反兮反復也每射四矢皆得其故<lb/>
<pb n="35b"/>
　處也以言其善射也所貴乎射者所以禦亂也今也<lb/>
　文姜之淫莊公不能制徒知射之能禦亂而不知所<lb/>
　以禦亂此詩與大叔于田詩相類猗嗟則惟言其威<lb/>
　儀之美技藝之習大叔于田則惟言其射御之精若<lb/>
　大叔于田之詩以將叔無狃戒其傷女二句是可以<lb/>
　見其不義得衆此詩則言展我甥兮以禦亂兮可以<lb/>
　見其失人子之道學詩者於此反覆求詩之意則可<lb/>
　以言詩矣夫射者固所當習然而非所貴也大宰問<lb/>
<pb n="36a"/>
　於子貢曰夫子聖者歟何其多能也子貢曰固天縱<lb/>
　之將聖又多能也子聞之曰大宰知我乎吾少也賤<lb/>
　故多能鄙事君子多乎哉不多也牢曰子云吾不試<lb/>
　故藝夫使聖人而為多能不害其為聖常人有多能<lb/>
　而無其本則不過為鄙事爾子曰志於道據於徳依<lb/>
　於仁本也遊於藝末也君子以道徳仁為本以藝則<lb/>
　遊之而已後世乃専心於此而忘其本非孔子之意<lb/>
　故莊公有威儀技藝而不免猗嗟之刺昭公習儀以<lb/>
<pb n="36b"/>
　亟而不能止乾侯之禍漢成善修容儀升車正立不<lb/>
　内顧不疾言不親指不能制趙氏之横雖多材多藝<lb/>
　而不能務本何所補哉<lb/>
　黄曰趙氏春秋曰或曰子何以制母乎曰夫死從子<lb/>
　況國君乎君者人神之主也風敎之本也不能正家<lb/>
　如正國何若莊公者哀痛以思其父誠敬以事其母<lb/>
　夫人能徒往乎夫人之往也則君之威命不行而誠<lb/>
　敬不至耳噫凱風之孝子能安其母欲嫁之心而莊<lb/>
<pb n="37a"/>
　公不能防閑其母如齊之惡詩人之刺也固宜<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　毛詩集解卷十一<lb/>
</p>
<p>
</p>
  </div>
</body>
</text>
</TEI>
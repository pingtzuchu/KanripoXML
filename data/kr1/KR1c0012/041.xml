<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>毛詩集解卷四十一</head>
    <p>
<pb n="1a"/>
欽定四庫全書<lb/>
　毛詩集解卷四十一　　宋　李樗黄櫄　撰<lb/>
閟<hi>筆位反</hi>宫頌僖公能復周公之宇也<lb/>
閟宫有侐<hi>況域反</hi>實實枚枚赫赫姜嫄<hi>音元</hi>其德不回上帝<lb/>
是依無災無害彌月不遲是生后稷降之百福黍稷重<lb/>
<hi>直容反</hi>穋<hi>音/六</hi>稙<hi>徹力反</hi>稺菽麥奄有下國俾民稼穡有稷有<lb/>
黍有稻有秬奄有下土纉禹之緒后稷之孫實維大王<lb/>
居岐之陽實始翦<hi>子踐反</hi>商至于文武纉大王之緒致天<lb/>
<pb n="1b"/>
之屇<hi>音戒</hi>于牧之野無貳無虞上帝臨女敦<hi>古回反</hi>商之旅<lb/>
克咸厥功王曰叔父建爾元子俾侯于魯大啟爾宇為<lb/>
周室輔乃命魯公俾侯于東錫之山川土田附庸周公<lb/>
之孫荘公之子龍旂承祀六轡耳耳春秋匪解享祀不<lb/>
忒皇皇后帝皇祖后稷享以騂犧<hi>許宜反</hi>是饗是宜降福<lb/>
既多周公皇祖亦其福女秋而載嘗夏而楅衡白牡騂<lb/>
剛犧尊將將<hi>七羊反</hi>毛炰<hi>蒲包/反</hi>胾<hi>側吏反</hi>羮籩豆大房萬舞<lb/>
洋洋孝孫有慶俾爾熾而昌俾爾夀而臧保彼東方魯<lb/>
<pb n="2a"/>
邦是常不虧不崩不震不騰三夀作朋如岡如陵公車<lb/>
千乗<hi>成正反</hi>朱英緑縢<hi>徒登/反</hi>二矛重弓<hi>直龍反</hi>公徒三萬貝<lb/>
胄<hi>直又反</hi>朱綅<hi>息炎/反</hi>烝<hi>之升反</hi>徒増増戎狄是膺荆舒是懲<lb/>
則莫我敢承俾爾昌而熾<hi>尺志反</hi>俾爾夀而富黄髮台背<lb/>
夀胥與試俾爾昌而大俾爾耆而艾<hi>五蓋反</hi>萬有千歳眉<lb/>
夀無有害泰山巖巖魯邦所詹奄有龜蒙遂荒大東至<lb/>
于海邦淮夷來同莫不率從魯侯之功保有鳧繹<hi>音亦</hi>遂<lb/>
荒徐宅至于海邦淮夷蠻貃<hi>武伯反</hi>及彼南夷莫不率從<lb/>
<pb n="2b"/>
莫敢不諾魯侯是若天錫公純嘏<hi>古雅反</hi>眉夀保魯居常<lb/>
與許復周公之宇魯侯燕喜令妻夀母宜大夫庶士邦<lb/>
國是有既多受祉黄髮兒齒徂徠之松新甫之柏是斷<lb/>
<hi>音短</hi>是度<hi>待洛/反</hi>是尋是尺松桷<hi>音/角</hi>有舄<hi>音錫</hi>路寢孔碩新廟<lb/>
奕奕<hi>音亦</hi>奚斯所作孔曼<hi>音萬</hi>且碩萬民是若<lb/>
　李曰閟宫頌僖公能復周公之宇也魯頌四詩惟閟<lb/>
　宫獨為可疑如駉之詩言牧馬之事有駜之詩言君<lb/>
　臣宴飲泮水言其修泮宫服淮夷雖其事僖公未能<lb/>
<pb n="3a"/>
　盡之然所襃之事猶為可襃也至於閟宫之詩則所<lb/>
　襃者非可襃之事也毁譽失真莫此為甚且如閟宫<lb/>
　之詩言祀姜嫄后稷至於文武大王與夫郊天之祭<lb/>
　魯以諸侯之國而祀姜嫄后稷周之先王不可也郊<lb/>
　天之祭亦不可也此詩人乃盛稱祭廟與郊天之祭<lb/>
　以示誇耀不亦過乎此詩序美僖公能復周公之宇<lb/>
　也亦不可信詩序徒見詩中言居常與許復周公之<lb/>
　宇故附㑹以為復周公之宇殊不知詩人所言乃祝<lb/>
<pb n="3b"/>
　頌之辭也如曰天錫公純嘏眉夀保魯與夫萬有千<lb/>
　歳眉夀無有害皆是祝頌之辭若以萬有千歳眉夀<lb/>
　蕪有害果為非祝頌之辭則是僖公果有萬有千歳<lb/>
　乎故此序言復周公之宇亦為可疑也閟宫毛氏以<lb/>
　為閟閉也鄭氏以為閟神也雖有詁訓不同或以為<lb/>
　姜嫄之廟或以為周之廟非魯之廟也果為周廟何<lb/>
　為頌僖公乎觀此詩言閟宫遂歴言姜嫄后稷文武<lb/>
　大王之事其後遂言新廟奕奕則所謂閟宫乃魯之<lb/>
<pb n="4a"/>
　廟也閟宫有侐侐清淨也實實廣大也枚枚礱密也<lb/>
　閟宫如此其所祭者則姜嫄之類也故先述姜嫄之<lb/>
　徳言赫赫然顯著之姜嫄其徳則正而不邪依賴上<lb/>
　帝故生后稷而無有災害也無災無害即生民所謂<lb/>
　不坼不副也滿十月而不為遲晚彌月不遲即生民<lb/>
　所謂誕彌厥月是也是生后稷則天降之福其后稷<lb/>
　教民稼穡則有黍也稷也先種後熟曰重後種先熟<lb/>
　曰穋先種之稙後種之穉及大豆與麥凡所種所奄<lb/>
<pb n="4b"/>
　之地使民因此而為稼穡也以此數種教民稼穡則<lb/>
　有黍有稷有稻有秬奄有下土遂可繼禹之功焉當<lb/>
　是時也洪水汜濫禹治洪水后稷教民稼穡此云纉<lb/>
　禹之緒者蓋非禹之治洪水則雖后稷教民何自而<lb/>
　施其功非后稷教民稼穡則雖禹治水民何自而食<lb/>
　哉惟其禹施功於前后稷施功於後故此言纉禹之<lb/>
　緒也蓋禹之治水后稷之教民稼穡其事雖不同其<lb/>
　實相終始亦如契敷五教臯陶明刑其職固不同其<lb/>
<pb n="5a"/>
　實相為表裏也后稷之孫實維大王此遂言周家之<lb/>
　興本於大王居岐山而翦商夫翦商在武王之時而<lb/>
　乃以為大王者蓋大王肇基王迹王迹既係大王肇<lb/>
　始則翦商亦自大王始也至文王武王繼大王之業<lb/>
　是時商紂暴虐天欲誅之武王乃致天之意屇于牧<lb/>
　之野無有貳心無有憂虞上帝臨視女必克勝也致<lb/>
　天之屇言武王至于牧野乃天之所致也觀下文言<lb/>
　上帝臨女則致天之屇可知也故能治商之師旅其<lb/>
<pb n="5b"/>
　功無有不咸也咸皆也言功無不成也自赫赫姜嫄<lb/>
　至於纉禹之緒其言與生民之詩相類自后稷之孫<lb/>
　至於克咸厥功其言與大明緜之詩相類然魯以諸<lb/>
　侯之國乃祀姜嫄后稷大王文武之廟則僭天子之<lb/>
　禮明甚禮記曰大夫不得僭諸侯諸侯不得僭天子<lb/>
　則魯豈可立姜嫄之廟邪左氏宋祖帝乙鄭祖厲王<lb/>
　宋二王之後祖帝乙猶可也鄭以諸侯而祖厲王可<lb/>
　乎鄭立厲王之廟猶魯立姜嫄之廟也使鄭出於宣<lb/>
<pb n="6a"/>
　王之命則宣王為有罪也使魯出於成王之命則成<lb/>
　王亦有罪也惟魯以諸侯之國而僭天子之禮如此<lb/>
　故魯之三桓皆立桓公之廟蓋諸侯既立天子之廟<lb/>
　則大夫亦立諸侯之廟出乎爾者反乎爾者也鄭氏<lb/>
　注禮記但謂魯立文王廟以此詩觀之則非獨文王<lb/>
　廟也至於姜嫄后稷大王之廟魯皆立之其僭如此<lb/>
　詩人乃以為美何邪王曰叔父叔父周公也元子伯<lb/>
　禽也古者長子為元子如所謂殷王元子是也成王<lb/>
<pb n="6b"/>
　告周公立爾元子使侯歸於魯國大啟其疆土為周<lb/>
　家藩衛翰屏之臣成王封伯禽於魯其餘則凡蔣邢<lb/>
　茅胙祭焉既以此告周公矣遂命伯禽侯于東方既<lb/>
　錫之以山川又錫之以附庸蓋錫之厚也附庸者不<lb/>
　能五十里者謂之附庸以附屬於諸侯使諸侯統之<lb/>
　也論語曰顓㬰昔者先王以為東蒙主是社稷之臣<lb/>
　顓㬰亦魯之附庸也春秋之時有邾國亦魯之附庸<lb/>
　也鄭氏謂封以七百里欲其強於衆國鄭氏之說據<lb/>
<pb n="7a"/>
　明堂位以為說明堂位曰成王以周公為有勲勞於<lb/>
　天下是以封周公於曲阜地方七百里竊嘗疑其說<lb/>
　以為不然周公之封於魯為方百里地非不足也而<lb/>
　儉於百里太公封於齊亦為方百里地非不足也而<lb/>
　儉於百里則是魯之方百里也安在其為七百里邪<lb/>
　詩人言大啟爾宇不過謂公侯方百里伯七十里子<lb/>
　男五十里其三等雖不同惟公侯皆方百里居上等<lb/>
　焉詩人之言非謂方七百里而言也或者謂并附庸<lb/>
<pb n="7b"/>
　之國而言之則未可知也周公之孫莊公之子謂僖<lb/>
　公也言僖公以交龍為旂而承其祭祀其所乗之馬<lb/>
　則六轡耳耳然而至盛其春秋之祭祀未嘗懈怠言<lb/>
　四時祭祀無不致其敬謹故享祀無有差忒皇皇后<lb/>
　帝此言祭天也皇大也皇皇大之至也皇祖后稷此<lb/>
　又言后稷以配天也所謂郊祀后稷以配天是也其<lb/>
　所享則用赤色之牛天亦享之宜之故其降福孔多<lb/>
　也孔氏云魯不得徧祭五帝故直言謂天謂祭周所<lb/>
<pb n="8a"/>
　感生蒼帝也孔氏以帝稱謂感生帝此則泥六天之<lb/>
　說禮記明堂位曰成王命魯祀周公以天子之禮樂<lb/>
　是以魯君孟春乗大輅載弧韣旂十有二旒日月之<lb/>
　章祀帝于郊配以后稷天子之禮也祭統亦曰昔者<lb/>
　周公旦有勲勞於天下周公既没成王康王追念周<lb/>
　公之所以勲勞者而欲尊魯故錫以重祭外祭則郊<lb/>
　社是也内祭則大嘗禘是也明堂位祭統皆漢儒所<lb/>
　作故其所言皆未可信也魯諸侯之國也豈可賜周<lb/>
<pb n="8b"/>
　公以天子之禮樂哉豈得行天子之郊祭哉禮運又<lb/>
　曰魯之郊禘非禮也周公其衰矣禮記之書如禮運<lb/>
　以謂魯不當祭禘如明堂位祭統以為魯當郊禘其<lb/>
　異同如此當從禮運之說明堂位祭統之言不可信<lb/>
　也伊川嘗謂說者以為周公能為人臣所不能為之<lb/>
　功故得用人臣不得用之禮夫人臣豈有不能為之<lb/>
　功哉使功業過於周公人臣亦當為之天下之事非<lb/>
　人臣為之誰為之邪此言可謂中諸儒之病矣以此<lb/>
<pb n="9a"/>
　觀之則知賜魯之禮樂者非成王為之使成王為之<lb/>
　則不足以為成王也春秋書郊多矣大抵譏其僭春<lb/>
　秋以為僭而詩乃以為美則知所美非美也漢末羣<lb/>
　臣坐視社稷之亡不以為恤乃作受禪碑紀其姓名<lb/>
　以為榮耀與此詩所陳以僭侈為美何異左氏曰皇<lb/>
　皇后帝皇祖后稷君子曰禮謂先帝而后稷也夫先<lb/>
　天而后稷固足以為禮然不知諸侯而用郊禘果足<lb/>
　以為禮乎所謂不能三年之喪而緦小功之察放飯<lb/>
<pb n="9b"/>
　流歠而問無齒決也然詩人所言者僖公未必能如<lb/>
　是僖公四月四卜郊不從乃免牲夫以四月之時而<lb/>
　卜郊足以見非禮也卜至於四尤以見其非禮安在<lb/>
　其為春秋匪解也哉安在其為享祀不忒也哉詩人<lb/>
　之言大抵失之誇也周公皇祖此又言祭宗廟也上<lb/>
　言皇皇后帝皇祖后稷則是天與后稷以福之矣又<lb/>
　言周公皇祖亦其福女以見其福之多也秋而載嘗<lb/>
　言秋將祭則夏而楅衡以見其預備也周禮封人凡<lb/>
<pb n="10a"/>
　祭祀飾其牛牲設其楅衡注云楅設於角衡設於鼻<lb/>
　說文曰楅木有所逼束防牛觸横大木其角則是楅<lb/>
　設其角未嘗加於鼻也與周禮注不同楅衡毛氏與<lb/>
　說文同毛氏以為楅衡設牛角以楅之也當且從毛<lb/>
　氏說白牡騂剛公羊傳曰魯祭周公何以為牲周公<lb/>
　用白牡魯公用騂剛羣公不毛蓋魯之後世欲别周<lb/>
　公之有勲勞故為此紛紛之别也犧尊之字春官司<lb/>
　尊彝作獻尊鄭司農云獻讀為犧犧尊飾以翡翠王<lb/>
<pb n="10b"/>
　肅云大和中魯郡於地中得齊大夫子尾送女器有<lb/>
　犧尊以犧牛為尊一則以為飾以翡翠一則以為犧<lb/>
　牛為尊其說不同然鄭司農之說則以犧讀為娑字<lb/>
　王肅之說但以為犧尊王肅之議為優將將盛美也<lb/>
　毛炰者周禮封人祭祀有毛炰之豚注云爓去其毛<lb/>
　而炰之也胾謂切肉羮謂大羮鉶羮也大羮煮肉汁<lb/>
　不和貴其質也鉶羮肉汁之有菜和者鉶其所盛之<lb/>
　器籩則以竹為之豆則以木為之房謂足下跗也上<lb/>
<pb n="11a"/>
　下兩間有似於堂房然是俎之房也既備此器以祀<lb/>
　周公又設萬舞洋洋然而衆多明堂位所謂朱干玉<lb/>
　戚冕而舞大武也故孝孫得享其福祭祀既得其時<lb/>
　犧牲既潔器用既備禮儀無忒故神降之福俾爾熾<lb/>
　而昌俾爾夀而臧俾爾熾盛而昌大俾爾長夀而臧<lb/>
　善安彼東方之國俾使魯邦常如山之堅固不虧損<lb/>
　不崩落如川之安静不震動不騰湧為君既享如此<lb/>
　之福又有三卿作朋友亦享其福如岡如陵以見其<lb/>
<pb n="11b"/>
　君臣並受其福如此之盛也所謂不虧不崩不震不<lb/>
　騰未必常如此三夀作朋未必其臣如此蓋自不虧<lb/>
　不崩至如岡如陵皆是祝頌之辭國人之祝其君皆<lb/>
　願其君之夀考如言萬夀無疆未必其享無疆之夀<lb/>
　也如言天子萬年未必享萬年之夀也蓋所謂萬夀<lb/>
　無疆天子萬年皆是祝頌之辭未必其有是夀而祝<lb/>
　之以為如此固未為害若君無徳而溢美之如此頌<lb/>
　之所陳者不當如此也上章既美其祭祀此又美其<lb/>
<pb n="12a"/>
　用兵也公車有千乗之富兵車之法左人持弓右人<lb/>
　持矛弓矛之飾則有朱英緑縢朱英者矛之飾也緑<lb/>
　縢者弓之飾也朱英則言以朱為飾緑縢則言以緑<lb/>
　為飾而以縢繩之弓矛之飾如此又有二矛重弓所<lb/>
　以備折壊也凡此皆言器械之備也器械既備而公<lb/>
　徒之衆又至於三萬皆以貝飾其胄其甲以朱繩綴<lb/>
　之烝者進也衆之進則增增然而多凡此皆言其強<lb/>
　也惟其器械之備車徒之衆則可以當戎狄而荆舒<lb/>
<pb n="12b"/>
　之國莫不懲艾無有敢乗我者以此見魯之強大也<lb/>
　明堂位曰封周公於曲阜地方七百里革車千乗地<lb/>
　方七百里固不可信至革車千乗則大國之制實當<lb/>
　然也然按司馬法六尺為歩歩百為畝畝百為夫夫<lb/>
　三為屋屋三為井井十為通通十為成成出革車一<lb/>
　乗則千乗其地方三百一十六里有竒若以孟子所<lb/>
　言周公封於魯地方百里則無縁有千乗也若以明<lb/>
　堂位所言封周公於曲阜地方七百里則又不啻有<lb/>
<pb n="13a"/>
　千乗司馬法之言既不合於孟子又不合於禮記不<lb/>
　足信也當從包氏注論語以謂古者井田方里為井<lb/>
　一井為乗百里之國通有千乗也惟百里之國通有<lb/>
　千乗則魯地方百里當有車千乗矣雖然千乗之國<lb/>
　有七萬五千人古者兵車一乗甲士三人歩卒七十<lb/>
　二人故計千乘有七萬五千人今也公車千乘而公<lb/>
　徒三萬者蘇氏曰大國之賦適滿千乗茍盡用之是<lb/>
　舉國而行也故其用之也大國三軍次國二軍而已<lb/>
<pb n="13b"/>
　此說是也天子之國不啻有六軍所用者惟三萬而<lb/>
　已使舉國之人而盡用之則但可以一役苟不幸而<lb/>
　敗則安得人人而復用之哉此天子之國所以止用<lb/>
　六軍大國所以止用三軍也以春秋考之則僖公無<lb/>
　三軍襄十一年經書作三軍明已前無三軍故也昭<lb/>
　五年又書舍中軍若僖公有三軍則作之當書也自<lb/>
　文至襄復減為二則舍亦當書也考僖公之世無作<lb/>
　舍之文決知當時無三軍也蘇氏遂以僖公之時已<lb/>
<pb n="14a"/>
　有三軍蓋萬二千五百人為軍二軍則有二萬五千<lb/>
　人而但言三萬者舉大數也此說不然萬二千五百<lb/>
　人為軍大國三軍合三萬七千五百人但言三萬者<lb/>
　數之成也若夫襄公作三軍則又不如此魯自僖公<lb/>
　以前固有三軍也自伯禽以來已有三軍僖公興其<lb/>
　國所以公徒三萬觀詩曰大啟爾宇既謂之大啟爾<lb/>
　宇此安得無三軍邪伯禽以來已有三軍襄公所以<lb/>
　作三軍者則以魯國三卿專魯國之權分三軍以為<lb/>
<pb n="14b"/>
　已之賦故作三軍非是自襄公以來方有三軍也鄭<lb/>
　氏孔氏言戎狄是膺荆舒是懲其說亦不然鄭氏曰<lb/>
　僖公與齊桓公舉義兵北當戎狄南艾荆及羣舒天<lb/>
　下無敢禦之孔氏遂以為僖公之時齊桓為覇故知<lb/>
　桓公舉義兵僖公之世用兵於戎狄荆舒者惟有僖<lb/>
　公耳公㑹諸侯侵蔡蔡潰遂伐楚楚一名荆舒又是<lb/>
　楚之與國故連言荆舒其伐戎狄則無文惟十年經<lb/>
　書齊侯許男伐北戎其時蓋魯使人助之其說皆非<lb/>
<pb n="15a"/>
　也魯僖征伐見於春秋者惟敗莒耳滅項耳伐邾耳<lb/>
　其齊侯許男伐北戎僖公不與焉孔氏以為魯使人<lb/>
　助之是増春秋之所無也至於伐楚盟于召陵此則<lb/>
　齊桓公之功齊桓公之功而魯以為功是貪他人之<lb/>
　功以為已有豈其然乎詩人之言但云僖公可以膺<lb/>
　戎狄懲荆舒如其不然則其言妄𤼵之也正如泮水<lb/>
　之詩美僖公能服淮夷皆無是事而美之則膺戎狄<lb/>
　而懲荆舒未必不如其服淮夷也此下文言羣臣祝<lb/>
<pb n="15b"/>
　頌之辭俾爾昌大而熾盛俾爾長夀而且富也其髮<lb/>
　黄色之髪其背有台文之背祝其君之夀矣又欲得<lb/>
　其臣之有夀考者相與講試其才力上文祝之以俾<lb/>
　爾昌而熾俾爾夀而富又祝之曰俾爾昌盛而且大<lb/>
　俾爾夀而艾八十九十曰耆艾非獨享耆艾也且至<lb/>
　於萬有千歳秀眉而夀無有患害此皆祝之之辭也<lb/>
　上文言三夀作朋又曰夀胥與試既曰俾爾熾而昌<lb/>
　俾爾夀而臧又曰俾爾昌而熾俾爾夀而富俾爾昌<lb/>
<pb n="16a"/>
　而大俾爾耆而艾其辭如是之重復者蓋祝之之辭<lb/>
　不得不如是夫天保之詩言福禄曰以莫不増以莫<lb/>
　不興以莫不庶其辭亦如此之重復者蓋祝頌之辭<lb/>
　其例如此也泰山巖巖言泰山巖巖而髙也自此又<lb/>
　言拓地之廣也泰山之髙魯邦乃至其地泰山魯之<lb/>
　望也禹貢海岱及淮惟徐州徐州之地泰山乃其境<lb/>
　焉禮器曰齊人將有事於泰山必先有事於配林是<lb/>
　齊人亦祭泰山也鄭康成注禮記曰魯祭泰山晉祭<lb/>
<pb n="16b"/>
　河則魯亦祭泰山也泰山廣大故齊魯之境皆得祭<lb/>
　之也龜蒙二山也觀春秋所書齊人來歸鄆讙龜隂<lb/>
　之田則龜者魯地也論語曰昔者先王以為東蒙主<lb/>
　則蒙者亦魯地也故奄二山遂荒有而大其地至於<lb/>
　大東東之極東海近海之邦也以至於淮夷之國皆<lb/>
　來同盟而莫不率從於魯此乃魯侯之功也非獨此<lb/>
　也又保有鳧繹之二山禹貢徐州嶧陽孤桐此繹即<lb/>
　禹貢之所謂嶧陽也既保有此二山遂荒有徐方之<lb/>
<pb n="17a"/>
　居至於海邦之國與夫淮夷蠻貃及彼南方之夷無<lb/>
　敢不率從於魯莫敢不應諾於魯惟魯侯之意是順<lb/>
　也泰山巖巖魯邦所詹則魯之地因是至於泰山矣<lb/>
　奄有龜蒙保有鳧繹則魯之地因是保有四山矣淮<lb/>
　夷來同莫不率從僖公果能至是邪淮夷蠻貃及彼<lb/>
　南夷莫不率從僖公果能至是邪孔氏之說則以謂<lb/>
　僖公之世東方淮夷小國見於盟㑹惟邾莒滕杞而<lb/>
　已其餘小國及淮夷同盟不見於經蓋主㑹者不列<lb/>
<pb n="17b"/>
　之耳其於淮夷蠻貃及彼南夷莫不率從則曰僖公<lb/>
　從齊桓伐楚而服之故言淮夷此皆附㑹其說正所<lb/>
　謂癡人前說夢是也以僖公之事考之十五年楚人<lb/>
　伐徐師于婁林則是徐為楚所服豈徐為僖公所服<lb/>
　乎十六年公㑹齊侯宋公陳侯衛侯鄭伯許男邢侯<lb/>
　曹伯于淮㑹于淮乃齊桓公救鄭也非是淮夷從僖<lb/>
　公也凡此考之經傳皆無是事則詩之所稱良可知<lb/>
　也此下文又祝君以夀考也天錫僖公以大福矣又<lb/>
<pb n="18a"/>
　使有秀眉之夀以保有魯國居常與許復周公之宇<lb/>
　常許必是二邑為鄰所侵故僖公從而興復之也左<lb/>
　氏載鄭伯以璧假許田則許田本屬魯國也常者說<lb/>
　者謂六國時齊有孟嘗君食邑於薛疑本是魯邑也<lb/>
　復周公之宇而魯侯乃宴飲於内則令善其妻夀其<lb/>
　母以至於大夫庶士無有不得其宜故能使邦國保<lb/>
　而有之而受此多福且至於黃髮兒齒兒齒言夀徵<lb/>
　也夫祝其君既享眉夀矣而又内而善其妻夀其母<lb/>
<pb n="18b"/>
　外而庶士大夫無不得其宜故其祝君可謂至矣盡<lb/>
　矣不可復加矣自此又言既享眉夀於是復修新廟<lb/>
　也其修新廟則有徂徠之松新甫之柏於是斷斬之<lb/>
　度量之其量之也有八尺之尋十寸之尺既量其材<lb/>
　乃用松為桷有舄然而大作為君之正寢而且碩大<lb/>
　新廟則又奕奕然而壯新廟或以為姜嫄之廟或以<lb/>
　為閔公之廟然則所謂新廟者不必專指其人但言<lb/>
　修其舊廟而作之也奚斯公子魚也閔二年慶父出<lb/>
<pb n="19a"/>
　奔莒左傳曰以賂求共仲於莒莒人歸之及密使公<lb/>
　子魚請不許哭而往共仲曰奚斯之聲也乃縊是奚<lb/>
　斯乃公子魚也觀奚斯作者監䕶其功也其新廟之<lb/>
　成甚長而且大萬民是若蓋言僖公之修泮水新廟<lb/>
　不徇於意其順斯民之意也文公之時大室壞伯禽<lb/>
　之大廟而至於屋壞足以見文公之不能盡孝道也<lb/>
　今僖公之修新廟至於孔曼且碩以見僖公之孝也<lb/>
　然觀是詩大抵其辭夸王氏曰周頌之辭約約所以<lb/>
<pb n="19b"/>
　為嚴所美盛徳故也魯頌之辭侈侈所以為誇徳不<lb/>
　足故也此說盡之矣夫魯頌所以為誇蓋其所謂誇<lb/>
　者不以其事所當誇而誇之也自古人君常患徳之<lb/>
　不足不患名之不揚使無其徳而求其名則雖為美<lb/>
　辭以誇示天下天下後世其誰信之乎如秦始皇刻<lb/>
　石為頌以彰徳意其辭甚美有曰功蓋五帝澤及牛<lb/>
　馬始皇之功果可以蓋五帝乎始皇之徳果可以及<lb/>
　牛馬乎不過誇為此辭以榮耀後世而後世誰以始<lb/>
<pb n="20a"/>
　皇之功為蓋五帝而誰以始皇之澤為及牛馬也則<lb/>
　是自欺其心也天下後世其可欺乎<lb/>
　黄曰先儒於此詩皆不能無疑而予獨於此詩見魯<lb/>
　人之所以愛僖公而尊之者何其切且至也歐陽公<lb/>
　疑之故闕之陳少南疑之故去之李迃仲疑之故辨<lb/>
　之此數公不可謂不深於詩而不能無疑者不以詩<lb/>
　論詩而以春秋論詩是以其心不能以自安也夫詩<lb/>
　者所以曲盡人情而已故春秋多責備之辭而詩人<lb/>
<pb n="20b"/>
　有祈望之意事之未然者皆人情愛之而願其如是<lb/>
　也不明乎人之情而與之言詩必有泥而不通者矣<lb/>
　且以春秋考之僖公在位三十三年其伐邾者四敗<lb/>
　莒滅項者一此魯之自用兵也其四年伐楚侵陳六<lb/>
　年伐鄭是時齊桓公方稱伯主兵率諸侯之師而魯<lb/>
　亦與焉春秋所記凡魯之自主兵者皆莒邾項之小<lb/>
　國至其所伐大國皆齊晉主兵則膺戎狄懲荆舒奄<lb/>
　龜蒙荒大東荒徐宅至于海邦淮夷蠻貃及彼南夷<lb/>
<pb n="21a"/>
　莫不率從在僖公果有是乎無是事而詩人言之則<lb/>
　為誣不合於春秋而孔子取之又何其去取之自戾<lb/>
　也吁以春秋而論詩豈我夫子之意哉夫子之意蓋<lb/>
　曰僖公之得民心如此魯人之愛僖公如此則雖未<lb/>
　有是事而詩人言之亦人情之所願欲也公人情之<lb/>
　所願欲則夫子安得而不取凡人情之所在愛之之<lb/>
　深者惟恐其尊之未至而尊之至者惟恐其言之不<lb/>
　大愚觀此詩而嘆魯人之所以愛僖公而尊之者何<lb/>
<pb n="21b"/>
　如此其不能自己也其一章則推原乎乃祖始生之<lb/>
　祥𤼵明乎後葉成功之本謂后稷出於姜嫄文武之<lb/>
　功起於后稷故自武王文王大王推而上之至於后<lb/>
　稷又自后稷推而上之至於姜嫄以見周之所以興<lb/>
　者其積累如此之逺也夫頌魯而言周者何也魯周<lb/>
　同姓之國而僖公乃周公之孫也故其次章言周公<lb/>
　有大功於王室而成王封伯禽於魯錫之以山川土<lb/>
　田附庸以崇徳報功親親尊賢也惟周公之徳不可<lb/>
<pb n="22a"/>
　忘而其子孫蕃衍盛大又有如僖公之賢侯者嗣之<lb/>
　故其次章又言僖公儉而處已而致孝乎鬼神其奉<lb/>
　祭祀無所不盡其得人心無所不至故詩人願之曰<lb/>
　俾爾熾而昌夀而富俾爾昌而大耆而艾皆愛之不<lb/>
　能已故言之不能盡既曰三夀作朋如岡如陵又曰<lb/>
　萬有千歳眉夀無有害又曰天錫公純嘏眉夀保魯<lb/>
　言有盡而意無窮一倡而三嘆之以見魯人之所以<lb/>
　愛僖公而尊之者如此其切且至也雖然詩人之意<lb/>
<pb n="22b"/>
　猶以為未足故又祈之以居常與許復周公之宇而<lb/>
　盛言其威徳之所加土地之所闢此皆願之辭而欲<lb/>
　其如是也孔子曰道千乗之國節用而愛人使民以<lb/>
　時僖公之治魯其㡬是乎大學曰道盛徳至善民弗<lb/>
　能忘也魯人之尊僖公其謂是乎<lb/>
　　黄曰商頌與夫小雅國風中數篇皆先儒講說詳<lb/>
　　且明矣茲不重復學者當以意逆之<lb/>
那詁訓𫝊第三十　　　　商頌<lb/>
<pb n="23a"/>
那祀成湯也微子至于戴公其間禮樂廢壞有正考甫<lb/>
者得商頌十二篇於周之大師以那為首<lb/>
猗<hi>音伊</hi>與那與置我鞉鼓奏鼓簡簡衎我烈祖湯孫奏假<lb/>
<hi>音格</hi>綏我思成鞉鼓淵淵嘒嘒管聲既和且平依我磬聲<lb/>
於赫湯孫穆穆厥聲庸鼓有斁<hi>音亦</hi>萬舞有奕我有嘉客<lb/>
亦不夷懌自古在昔先民有作温恭朝夕執事有恪顧<lb/>
予烝嘗湯孫之將<lb/>
　李曰那祀成湯也微子為商之後故商之禮樂皆存<lb/>
<pb n="23b"/>
　於宋至於七世傳之戴公其間禮樂廢壊亦非戴公<lb/>
　之罪自戴公而上微子而下其所由來者漸矣有正<lb/>
　考甫者得商頌之十二篇於周之大師宋之禮樂雖<lb/>
　為廢壞然正考甫得商頌於周之大師是商之禮樂<lb/>
　雖失之於宋而得之於周也孔氏曰周用六代之樂<lb/>
　樂章固當有之故得有商頌也此說是也然商頌十<lb/>
　二篇得之於周大師而今之商頌乃五篇者則是刪<lb/>
　詩時又已亡其七篇矣孔子嘗曰夏禮吾能言之杞<lb/>
<pb n="24a"/>
　不足徵也商禮吾能言之宋不足徵也文獻不足故<lb/>
　也足則吾能徵之矣以商頌觀之非獨禮不足徵樂<lb/>
　亦不足徵矣以本國之詩乃存之於魯豈非樂不足<lb/>
　徵乎宋之國有用天子之禮樂者宋天子之後故得<lb/>
　用天子之禮樂宋用之可也魯用之則非也襄公十<lb/>
　年宋公享晉侯於楚丘請以桑林荀罃辭荀偃士匄<lb/>
　曰諸侯宋魯於是觀禮魯有禘樂賔祭用之宋以桑<lb/>
　林享君不亦可乎舞師題以旌夏則是以宋與魯皆<lb/>
<pb n="24b"/>
　當用天子之禮樂竊嘗以其說為不然夫魯僭用天<lb/>
　子之禮樂乃當時習熟所聞不知魯之不當用與宋<lb/>
　不同也況宋之所謂商頌者自湯以來祭祀商之君<lb/>
　而作非頌宋之君也以魯頌頌僖公之徳猶為不可<lb/>
　豈可與宋並乎然宋與魯皆有頌而無變風鄭氏云<lb/>
　宋王者之後也魯聖人之後也是以天子廵守不陳<lb/>
　其詩蓋所以禮之也夫宋為王者之後有頌也魯聖<lb/>
　人之後是不過為諸侯之國而已豈可與宋並哉宋<lb/>
<pb n="25a"/>
　魯之無變風是適然耳善乎蘇黄門之說曰周之盛<lb/>
　時千八百國雖後世陵遲力强相吞而春秋所見猶<lb/>
　百有七十餘國變風之作先於春秋數世矣而詩之<lb/>
　載於大師者獨十三國其不見於詩者豈復皆有說<lb/>
　哉意者列國不皆有詩其有詩者雖檜曹之小邶鄘<lb/>
　衛之亡而有不能已其無詩者雖燕蔡之成國宋魯<lb/>
　之禮樂而有不能作事有適然而無足疑者此實至<lb/>
　當之論蘓黄門具論風雅之前後愚嘗以其說為失<lb/>
<pb n="25b"/>
　之鑿若此之類則不足疑也猗與那與毛氏以為嘆<lb/>
　辭蘇氏以為美辭猗嗟之詩毛氏注云猗嘆辭也則<lb/>
　是以為嘆辭漢武帝紀云猗與偉與注云猗美也則<lb/>
　是以猗為美故蘇黄門以猗為美猗與那與那者多<lb/>
　也嘆其功之多也美其功之多也二說皆無害言成<lb/>
　湯功之多故奏此樂以享之也鄭氏以置為植言植<lb/>
　我鞉鼓蓋以夏后氏足鼓殷人置鼓周人縣鼓成湯<lb/>
　改夏之制植我殷家之樂歐陽以為但當言置不當<lb/>
<pb n="26a"/>
　言植也鼔之小者持其柄摇之旁耳還自擊則其鞉<lb/>
　不在於植也鞉鼔非植而乃謂之植則其說不攻而<lb/>
　自破矣鄭氏之說以為鞉鼔不植貫而摇之亦植之<lb/>
　類此皆強為之說也其奏鼓則簡簡然而和樂我烈<lb/>
　祖祖乃成湯也湯孫則以此樂而升薦之故烈祖安<lb/>
　我思成之人禮記曰思其居處思其笑語思其志意<lb/>
　思其所樂是也毛氏以烈祖為湯有功烈之祖則是<lb/>
　以為契冥相土之屬觀此序言祀成湯所謂烈祖者<lb/>
<pb n="26b"/>
　但成湯耳不當以為契冥相土之屬也鄭氏雖以烈<lb/>
　祖為成湯而以湯孫為太甲觀頌之言湯孫者多矣<lb/>
　豈可專以為太甲哉歐陽曰太甲至紂皆是也但不<lb/>
　知所斥者何人也蓋當時之王主祭後世不知其誰<lb/>
　也既以樂奏而烈祖来享矣其奏鞉鼓則又淵淵而<lb/>
　和簫管之聲則嘒嘒而細其聲皆和平不相奪倫又<lb/>
　依我玉磬之聲玉磬即書所謂鳴球是也樂之備奏<lb/>
　如此必由赫赫之湯孫能使樂聲之和也大鍾曰鏞<lb/>
<pb n="27a"/>
　鏞鼔則斁然而盛至於萬舞則又奕奕而閑有瞽之<lb/>
　詩言設業設虡崇牙樹羽應田懸鼔鞉磬柷敔凡樂<lb/>
　器之名未嘗再舉那之詩既言置我鞉鼔又言奏鼔<lb/>
　簡簡又言鞉鼔淵淵又言庸鼔有斁蓋作詩者非一<lb/>
　體此詩再三言樂之和故其言如此嘉客嘉賔也王<lb/>
　者之後來助祭莫不和恱非獨此也乃自昔先王亦<lb/>
　如此在昔先民亦如此莫不温恭其色朝夕匪懈其<lb/>
　執事薦饌則又恪然而敬虞賔在位周之時我客戾<lb/>
<pb n="27b"/>
　止則是古者祭祀作樂必以賔客助祭為盛事也惟<lb/>
　其如此故烈祖來顧我烝嘗之祭其所以享我如此<lb/>
　者則以湯孫能將其祭祀也舜之作樂則自戛擊鳴<lb/>
　球以下周之作樂則自設業設虡以下其樂器可謂<lb/>
　多矣而那之詩樂器但止於此非商之時樂器不備<lb/>
　也蓋言此數者則其他可知也故觀詩者以意逆志<lb/>
　是為得之也<lb/>
　毛詩集解卷四十一<lb/>
</p>
<p>
</p>
  </div>
</body>
</text>
</TEI>
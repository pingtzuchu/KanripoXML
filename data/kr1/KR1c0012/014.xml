<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>毛詩集解卷十四</head>
    <p>
<pb n="1a"/>
欽定四庫全書<lb/>
　毛詩集解卷十四　　　宋　李樗黄櫄　撰<lb/>
秦車鄰詁訓傳第十一　　　　國風<lb/>
車鄰美秦仲也秦仲始大有車馬禮樂侍御之好焉<lb/>
有車鄰鄰有馬白顛<hi>都田反</hi>未見君子寺人之令<hi>力呈/反</hi>阪<hi>音反</hi>
有漆隰有栗既見君子並坐鼔瑟今者不樂<hi>音洛</hi>逝者其<lb/>
耊<hi>田節反</hi>阪有桑隰有楊既見君子並坐鼓簧<hi>音黄</hi>今者不<lb/>
樂逝者其亡<lb/>
<pb n="1b"/>
　李曰秦之先伯翳之後其裔非子周孝王時召使養<lb/>
　馬於汧渭之間始封為附庸邑於秦谷秦仲非子之<lb/>
　曽孫自非子以来其國尚小至秦仲國始大焉王子<lb/>
　雍曰秦為附庸世處西戎秦仲修徳為宣王大夫遂<lb/>
　誅西戎是以始大惟其始大故有車馬禮樂侍御之<lb/>
　好也車馬即詩所言有車鄰鄰有馬白顛禮樂即詩<lb/>
　所謂並坐鼔簧侍御即詩所謂寺人之令孔氏謂經<lb/>
　先寺人而後鼔瑟序先禮樂而後侍御遂信此而為<lb/>
<pb n="2a"/>
　之説其説鑿矣鄰鄰衆車之聲也有馬白顛爾雅曰<lb/>
　馰顙白顛舍人曰馰白也顙額也額有白毛今之戴<lb/>
　星馬也此言車馬之好如此寺人之令又言其侍御<lb/>
　也寺人内小臣閹官或言巷伯君子指秦仲也未見<lb/>
　君子言士之未見秦仲若將見之必先得寺人之官<lb/>
　告於秦仲然後得見其侍御之好如此阪有漆隰有<lb/>
　栗鄭曰喻秦仲之君臣所有各得其宜不如蘇氏之<lb/>
　説蘇氏謂人君之有禮樂猶阪之有漆隰之有栗也<lb/>
<pb n="2b"/>
　盖下文言既見君子並坐鼓瑟是言禮樂之盛如此<lb/>
　既見君子並坐鼓瑟今者不樂逝者其耊言士之得<lb/>
　見秦仲秦仲乃與賢者並樂與之宴飲並坐而鼓瑟<lb/>
　且謂之曰今者不與子樂逝者至於老死不復有樂<lb/>
　矣言不可不樂也鄭曰逝者謂去仕他國然逝者與<lb/>
　蟋蟀所謂歳聿其逝論語曰日月逝矣之逝同是皆<lb/>
　言其歳月之往不必為仕他國簧笙竽也<lb/>
　黄曰秦以西戎之國而能有禮樂侍御之好此不足<lb/>
<pb n="3a"/>
　美也而詩人美之以昔為附庸今為大夫將為諸侯<lb/>
　而秦國始大其周將亡之㡬乎<lb/>
駟鐵美襄公也始命有田狩之事園囿之樂焉<lb/>
駟鐵孔阜六轡在手公之媚<hi>眉冀反</hi>子從公于狩奉時辰<lb/>
牡辰牡孔碩公曰左之舍<hi>音捨</hi>拔<hi>蒲末反</hi>則獲遊于北園四<lb/>
馬既閑輶車鸞鑣<hi>彼驕反</hi>載獫歇驕<lb/>
　李曰襄公秦仲之孫自非子已来世為附庸未得王<lb/>
　命及周幽王為西犬戎所敗平王東遷洛邑襄公將<lb/>
<pb n="3b"/>
　兵救周有功平王賜之地始命為諸侯惟其為諸侯<lb/>
　故有田獵之事園囿之樂言其田狩於園囿之中而<lb/>
　有此樂也孔氏曰有藩曰園有牆曰囿則得之矣然<lb/>
　上二章為獵於囿之中下章為調習於園中此則泥<lb/>
　矣說文曰馬深黑色為驪月令孟冬之月駕鐵驪注<lb/>
　曰言其馬之色如鐵也阜者肥大也六轡在手孔氏<lb/>
　曰每馬有二轡四馬當八轡矣諸文皆言六轡者以<lb/>
　驂馬内轡納之於觼故在手惟六轡耳四牡孔阜六<lb/>
<pb n="4a"/>
　轡在手盖言襄公乘此駟鐵之馬馬既肥大又良善<lb/>
　六轡在手而已更不須提控之也公之媚子從公于<lb/>
　狩徐安道曰媚愛也與媚茲一人媚于天子媚于庻<lb/>
　人同媚子者媚賢人也襄公能與賢者從公于狩則<lb/>
　是與賢者同樂也梁惠王立於沼上顧鴻鴈麋鹿曰<lb/>
　賢者亦樂此乎齊宣王見孟子於雪宫曰賢者亦有<lb/>
　此樂乎則是以樂驕賢者今襄公能與賢者同樂亦<lb/>
　可謂賢者矣奉時辰牡辰牡孔碩時是也辰時也周<lb/>
<pb n="4b"/>
　官獸人冬獻狼夏獻麋春秋獻鹿豕是獸之供各有<lb/>
　時也物各有其時所以禽獸各得其所也辰牡孔碩<lb/>
　大也惟其辰牡又甚肥大故公曰左之舍拔則獲拔<lb/>
　括也矢末也書所謂往省括于度則釋是也公曰左<lb/>
　之此盖虞人驅此辰牡以待公射公謂虞者從左而<lb/>
　射之其射之也舍拔則獲此則善射如此上文言公<lb/>
　善射矣末章又言公之所以善射御者以習之有素<lb/>
　也遊于北園四馬既閑閑習也言遊于北園已習四<lb/>
<pb n="5a"/>
　種之馬輶車鸞鑣輶車輕車也鄭氏謂輶車驅逆之<lb/>
　車周官田僕掌驅逆之車鄭氏注云驅驅禽使前趨<lb/>
　獲逆御還之使不出圍惟其驅逆之車所以從禽故<lb/>
　惟尚輕也鸞鑣鄭氏置鸞於鑣異于乘車也鄭氏之<lb/>
　意謂乘車則鸞在側輕車則鸞在鑣然按韓詩曰鸞<lb/>
　在衡和在軾蓼蕭之詩曰和鸞雝雝毛注曰在軾曰<lb/>
　和在鑣曰鸞烈祖之詩曰八鸞鏘鏘鄭曰鸞在鑣則<lb/>
　與此言自相違戾徐安道則以鄭説為非載獫歇驕<lb/>
<pb n="5b"/>
　犬名也長喙曰獫短曰歇驕載始也言其始逹摶噬<lb/>
　之事也王氏乃謂襄公田狩之事園囿之樂於是乎<lb/>
　始然此盖言襄公車馬之所閑習者以其平日遊于<lb/>
　北園教之有素也其四馬既閑習又有獫歇驕能逹<lb/>
　其搏噬此皆北園之所習也故上章既言田狩之事<lb/>
　下章乃言平日之閑習亦如定之方中上章既言建<lb/>
　國之事下章又言相土地之初王氏謂襄公田狩之<lb/>
　事園囿之樂非也此詩與山有樞之詩美刺雖不同<lb/>
<pb n="6a"/>
　其實同也山有樞之詩以刺昭公是刺詩也此詩以<lb/>
　美秦仲是美詩也山有樞之詩大槩以昭公有衣裳<lb/>
　車馬鐘皷而不能自樂也則失其為君之道所以刺<lb/>
　之也秦仲始大有車馬禮樂侍御之好襄公有田狩<lb/>
　之事園囿之樂如此則可以為君故詩人美之不然<lb/>
　則春秋之狩于郎蒐于紅皆一一而譏之而詩人美<lb/>
　之果何為耶觀詩者當自黙喻矣<lb/>
　黄曰狩于郎蒐于紅春秋皆譏之則田狩之事園囿<lb/>
<pb n="6b"/>
　之樂何足為美而詩人美之者以襄公救周有功平<lb/>
　王賜之地始命為諸侯時人樂其有功於王室而始<lb/>
　受天子之命則雖田狩之事園囿之樂而人亦樂與<lb/>
　之也晉昭公有車馬而弗馳驅詩人以為刺秦襄公<lb/>
　始命有田狩之事園囿之樂而詩人以為美盖無愧<lb/>
　於國則國人願以其所樂而樂之也若畢弋而不修<lb/>
　民事百姓苦之則不足美矣噫文王之囿大矣而人<lb/>
　以為小齊宣之囿小矣而人以為大田獵一事而蹙<lb/>
<pb n="7a"/>
　頞喜色之不同民情之所在亦可以想見其君賢否<lb/>
　也<lb/>
小戎美襄公也備其兵甲以討西戎西戎方彊而征伐<lb/>
不休國人則矜其車甲婦人能閔其君子焉<lb/>
小戎俴<hi>錢淺反</hi>收五楘<hi>音/木</hi>梁輈<hi>涉留/反</hi>游環脅驅隂靷<hi>音𦙍</hi>鋈<lb/>
<hi>音沃</hi>續文茵暢轂<hi>音/谷</hi>駕我騏馵<hi>之庶反</hi>言念君子温其如玉<lb/>
在其板屋亂我心曲四牡孔阜六轡在乎騏駵<hi>音留</hi>是中<lb/>
騧<hi>古花反</hi>驪是驂龍盾之合鋈以觼<hi>古穴/反</hi>軜<hi>音納</hi>言念君子<lb/>
<pb n="7b"/>
温其在邑方何為期胡然我念之俴駟孔羣厹<hi>音求</hi>矛鋈<lb/>
錞<hi>徒對反</hi>蒙伐有苑虎韔<hi>敕亮/反</hi>鏤<hi>魯豆反</hi>膺交韔二弓竹閉<lb/>
緄<hi>古本反</hi>縢<hi>直登反</hi>言念君子載寢載興厭厭良人秩秩德<lb/>
音<lb/>
　李曰按秦本紀周厲王無道西戎叛之滅犬丘大駱<lb/>
　之族宣王乃以秦仲為大夫誅西戎西戎殺之仲立<lb/>
　二十三年死於戎宣王召其子莊公與兵七千人使<lb/>
　伐西戎破之至幽王寵襃姒廢太子西戎與申侯伐<lb/>
<pb n="8a"/>
　周殺幽王驪山下而秦襄公將兵救周有功周東遷<lb/>
　洛邑平王封襄公為諸侯賜之岐西之地曰戎為無<lb/>
　道奪我岐豐之地秦能攻逐殺戎即有其地襄十二<lb/>
　年伐戎至岐而卒其子文公十六年伐戎戎敗走於<lb/>
　是文公遂收周餘民有其地至於穆公遂伯西戎秦<lb/>
　居西垂與戎為鄰文公而始敗戎穆公始伯戎則其<lb/>
　襄公世西戎方據周之地而有之此其所以為强盛<lb/>
　也西戎之强若置之而不問則戎狄荐食之心無時<lb/>
<pb n="8b"/>
　而已將有以討之則連兵動衆無時而休其征伐不<lb/>
　休則在行陣者必有暴露之苦處室家者不無怨曠<lb/>
　之志如雄雉葛生之詩猶不免於多喪婦人怨曠也<lb/>
　今也國人之心不以暴露為苦矜其車甲之盛而婦<lb/>
　人又無怨曠之志而能閔念其君子此襄公所以為<lb/>
　可美也小戎兵車也六月之詩曰元戎十乗以先啓<lb/>
　行則先啓行者謂之大戎從後行者謂之小戎收者<lb/>
　軫也軫者車之前後兩端之横木也為此軫者所以<lb/>
<pb n="9a"/>
　收歛所載故名收焉考工記云輿人參分車廣去一<lb/>
　以為隧注云隧謂車輿深也兵車之隧深四尺四寸<lb/>
　兵車從前軫至後軫惟深四尺四寸車人曰大車牝<lb/>
　服二柯有參分柯之二注曰大車平地載任之車大<lb/>
　車牝服長八尺謂較也大車之軫其深八寸平地載<lb/>
　任之車其軫八尺兵車之軫其深四尺四寸此之謂<lb/>
　俴故曰俴收與下俴駟孔羣同五楘梁輈五五束也<lb/>
　楘厯録也輈者轅也梁輈輈上勾衡也從軫以前稍<lb/>
<pb n="9b"/>
　曲而上至衡則居衡之上而向下勾之衡則横輈下<lb/>
　如屋之梁然故謂之梁輈五楘輈之飾也以皮革五<lb/>
　處而束所束之地因以為文章其文章厯録然也游<lb/>
　環在服馬背上驂馬之外轡貫之游移前却無定處<lb/>
　也脅驅者驅當服馬脅游環兩驂馬之外轡貫之引<lb/>
　轡為環所束驂馬欲出以此環牽之脅驅以一條皮<lb/>
　上繫於衡後繫於軫當服馬之脅驂馬欲入則以此<lb/>
　皮約之游環所以制驂馬之外出脅驅所以禦驂馬<lb/>
<pb n="10a"/>
　之内入游環謂之靷環左傳曰如驂之有靳是也隂<lb/>
　靷鋈續隂掩軓也軓在軾前輈在輿下三靣材以板<lb/>
　木横側車前所以隂映此軓靷者以皮為之繫之於<lb/>
　隂板之上今驂馬之所引也車衡之長惟六尺六寸<lb/>
　其下只容兩服驂馬之頸不當於衡故分為二靷以<lb/>
　引車也左氏曰兩靷將絶是靷有二盖驂馬之所引<lb/>
　也鋈者銷白金沃灌靷環也續者靷端也文茵暢轂<lb/>
　釋名曰車中所坐也以虎皮為之有文采暢長也轂<lb/>
<pb n="10b"/>
　衆輻所輳謂之轂考工記曰兵車之輪六尺有六寸<lb/>
　椁其漆内而中詘之以為之轂長注云六尺六寸之<lb/>
　輪漆内六尺四寸是為轂長三尺二寸又車人曰大<lb/>
　車轂長半柯注云大車轂徑尺五寸其大車之轂既<lb/>
　尺五寸兵車之轂三尺二寸比之大車其轂為長故<lb/>
　曰暢轂所謂俴收暢轂皆以兵車比於平地載任之<lb/>
　車則兵車之軫為俴其轂為長駕我騏馵騏馬之青<lb/>
　黑色説文曰青驪文如博碁馵爾雅曰馬後右足白<lb/>
<pb n="11a"/>
　曰驤後左足白曰馵言念君子君子指其夫也古之<lb/>
　君子以玉比徳言此婦人念其夫因思其夫之德溫<lb/>
　温如玉無有玷缺今乃在其板屋之中使我心曲思<lb/>
　之而亂也心曲謂心中委曲之事因思其夫是不得<lb/>
　寜也地理志云天水隴西安定此地山多林木民以<lb/>
　板為屋在其板屋言其夫之討西戎在西戎板屋之<lb/>
　中也四牡孔阜者言兵車所駕四牡之馬甚肥大也<lb/>
　馬既肥大而又良善故執轡在手騏駵是中騧驪是<lb/>
<pb n="11b"/>
　驂中者中服也言以騏駵為中服以騧驪為外驂也<lb/>
　鄭曰赤身黑鬛曰駵說文赤馬黑毛其言與鄭氏同<lb/>
　爾雅曰馬黒喙騧郭璞曰今之淺黄色毛氏以為黄<lb/>
　馬黒喙為騧亦與此同説文曰馬深黒為驪龍盾之<lb/>
　合盾者以木為之畫龍於其上合而載之言車馬之<lb/>
　事盾則載于車上以為車蔽也鋈以觼軜説文曰觼<lb/>
　環之有舌者盖一車四馬四馬則八轡詩但言六轡<lb/>
　在手者盖馬之有轡所以制馬之左右令之随逐人<lb/>
<pb n="12a"/>
　意驂馬兩轡則納之於觼言驂馬之欲入則逼於脅<lb/>
　驅而不得入内轡不湏牽輓故納驂馬之内轡則繫<lb/>
　於軾前所以觼繫之也鋈以白金飾皮故曰鋈以觼<lb/>
　軜言念君子温其在邑邑在狄人之邑也方何為期<lb/>
　胡然我念之言欲何時而為歸期乎何為使我思之<lb/>
　至於此極也俴駟孔羣謂薄金夾介馬也左氏曰不<lb/>
　介馬而馳則是戰馬皆被甲以薄金為之清人詩曰<lb/>
　駟介旁旁是也孔羣言甚和也不和則不能羣居矣<lb/>
<pb n="12b"/>
　韓詩外傳曰駟馬不著甲曰俴駟厹矛鋈錞厹三隅<lb/>
　矛也刃有三角故謂之厹矛錞以白金故謂之鋈錞<lb/>
　禮記曰進戈者前其鐏後其刃進矛㦸者前其鐓注<lb/>
　曰鋭底曰鐏取其鐏地平底曰鐓取其鐓地蒙伐有<lb/>
　苑伐中干也亦是盾之類蒙雜羽於其上苑然而有<lb/>
　文也一云蒙伐有苑謂深伐之也苑沙苑在秦之西<lb/>
　境戎舊居也虎韔鏤膺韔弓室也說文曰弓衣也以<lb/>
　虎皮為之説文曰膺胷也爾雅曰金謂之鏤言馬帶<lb/>
<pb n="13a"/>
　當膺而以金飾之也交韔二弓於韔中顛倒而委置<lb/>
　也周禮注曰弓檠曰柲其字從木從必以竹為之<lb/>
　言置弓於韔裏然後以繩約之緄繩也言用縢約以<lb/>
　備損壊也凡此皆言車馬之盛以此攻戰豈不克乎<lb/>
　言念君子載寝載興厭厭良人秩秩徳音厭厭安也<lb/>
　秩秩序也良人即君子也婦人謂夫乃安静善人其<lb/>
　德音又秩秩然有序今乃從征役而不反我是以載<lb/>
　寢載興未嘗不思念也好逸而惡勞人之常情也今<lb/>
<pb n="13b"/>
　小戎之君子雖曰有温温如玉之德其音又秩秩然<lb/>
　乃以西戎猖獗之故從事於矢石之間釋其暇逸之<lb/>
　安而有裹糧坐甲之勞忘其全生之計而有不保首<lb/>
　領之虞非徒不以為勞又且從而矜之非徒行者不<lb/>
　以是為勞而居者亦無怨曠之志以見襄公能使其<lb/>
　民如此孟子嘗曰田獵與民同樂則百姓欣欣然有<lb/>
　喜色而相告不與民同樂則舉疾首蹙頞而相告今<lb/>
　秦民在於征役之間雖夫婦不相見欣欣然有矜誇<lb/>
<pb n="14a"/>
　之色詩人安得不美之乎據漢書地理志秦迫近戎<lb/>
　狄修習戰備髙上氣力以射獵為先則好戰者秦之<lb/>
　風俗然也秦之風俗如此而襄公又有以使之則安<lb/>
　得不矜其車馬之盛然當邊隅未静夷狄抗衡之時<lb/>
　則可以矜其車馬豈可以為常哉襄公既使其民矜<lb/>
　其車馬至於孝公又使民勇於公戰怯於私鬪故孫<lb/>
　子曰當誘之以厚賞驅之以刑罰使天下之民要利<lb/>
　於此非鬪無由也襄公既以是使民孝公又以是使<lb/>
<pb n="14b"/>
　民自孝公以至始皇所以斥大境土蠶食諸侯以吞<lb/>
　二周亦惟以此故爾善乎蘇東坡有言曰秦民好戰<lb/>
　亦以戰亡夫始皇雖以墮名城殺豪傑銷鋒鏑而民<lb/>
　之好戰之心囂然而未已也是故不可與休息而至<lb/>
　於亡夫為國家者豈可使其風俗有好戰之心哉兵<lb/>
　凶器也戰危事也爭逆德也先王不得已而用之先<lb/>
　王之用兵也盖能使民懐之而忘其勞也曷嘗使斯<lb/>
　民矜其車甲哉觀周自后稷以農事開國故其民有<lb/>
<pb n="15a"/>
　愷悌和易之心而其風俗卒歸於忠厚至於大王王<lb/>
　季繼之積徳累功至於文武亦惟后稷之舊是務觀<lb/>
　國風之詩其言多於耕耨播種之事則可見矣周文<lb/>
　武所以能成周家之治者以其后稷有以遺之也始<lb/>
　皇所以能混一海内者亦秦襄公有以遺之也觀后<lb/>
　稷之稼穡可以知周家卜世卜年之過厯觀襄公之<lb/>
　使民矜車甲則可以知秦之傳祚二世而不及其期<lb/>
　非一朝一夕之故其所由来者有漸矣<lb/>
<pb n="15b"/>
　黄曰六月元戎十乗以先啓行在先啓行者謂之元<lb/>
　戎收者軫也軫者車前後兩端之横木為此軫者所<lb/>
　以收歛所載故號為收平地之車其軫深八尺兵車<lb/>
　之軫其深四尺四寸比之為淺故曰俴收梁輈者轅<lb/>
　也如屋之梁也故曰梁輈五楘者轅上之飾也五五<lb/>
　束也楘厯録也以皮革五處束之而所束之處文采<lb/>
　厯録然也游環在服馬背上貫驂馬外轡驂馬欲出<lb/>
　以此環率之脅驅者服馬之外脅以皮繫於衡轄驂<lb/>
<pb n="16a"/>
　馬欲入則以此皮約之隂者以板横側車前及左右<lb/>
　以遮蔽車而為之隂映靷則以皮四條為之鋈續者<lb/>
　隂板之環以白金為之茵以虎皮為之有文者為車<lb/>
　中所坐之席暢轂長轂也大車之轂尺五寸兵車之<lb/>
　轂三尺有二寸故為長也馬青黑色為騏左足白曰<lb/>
　馵凡此以見車服之盛如此言念君子以下之四句<lb/>
　則國之婦人閔念君子之辭四馬八轡兩驂馬有兩<lb/>
　内轡皆繫於觼軜在軾以白金為觼以軜轡故謂之<lb/>
<pb n="16b"/>
　觼軜兩轡繫觼則六轡在手俴駟孔羣者以淺薄之<lb/>
　金為馬甲之用欲其輕易於旋習也刃有三角故謂<lb/>
　之厹矛錞以白金故謂之鋈錞蒙伐有苑伐中干也<lb/>
　亦是盾之類蒙雜羽於上苑然有文也韔弓衣也以<lb/>
　虎皮為之鏤膺馬胷前飾也以金為之交二弓於韔<lb/>
　中故曰交韔非特有韔又以竹閉秘藏之緄以繩約<lb/>
　之國人矜其車甲之善如此而婦人又閔其君子之<lb/>
　下從征役焉以此觀之則秦之風俗習於攻戰而狃<lb/>
<pb n="17a"/>
　於干戈非一日也<lb/>
蒹葭刺襄公也未能用周禮將無以固其國焉<lb/>
蒹葭蒼蒼白露為霜所謂伊人在水一方遡<hi>音素</hi>洄<hi>音回</hi>從<lb/>
之道阻且長遡游從之宛在水中央蒹葭淒淒白露未<lb/>
晞<hi>音希</hi>所謂伊人在水之湄遡洄從之道阻且躋遡游從<lb/>
之宛在水中坻<hi>宜尸反</hi>蒹葭采采白露未已所謂伊人在<lb/>
水之涘遡洄從之道阻且右遡游從之宛在水中沚<lb/>
　李曰此詩言襄公受封列於諸侯而乃不能用周禮<lb/>
<pb n="17b"/>
　秦本夷狄之俗今既為周之諸侯宜以周禮漸漬其<lb/>
　民而移其風俗今既不能用周禮此詩所以刺之也<lb/>
　禮者為國之本不能用周禮則何以固其國哉説此<lb/>
　詩者多迃曲難説當從歐陽氏爾雅曰葭華蒹蘆菼<lb/>
　薍也説文曰蒹者萑之未秀也葭者葦之未秀也又<lb/>
　曰鵻之初生一曰菼以此說觀之蒹也萑也菼也鵻<lb/>
　也其實一草葭也華也蘆也葦也其實一草也蒹者<lb/>
　萑之未秀者葭者葦之未秀者至於秋堅成然後謂<lb/>
<pb n="18a"/>
　之萑葦蒼蒼盛也歐陽曰蒹葭水草蒼蒼然茂盛必<lb/>
　待霜降以成其質然後堅實而可用以此比秦雖强<lb/>
　盛必用周禮以變其夷狄之俗然後可以列於諸侯<lb/>
　此言是也鄭氏以蒼為强喻衆民之不從襄公政令<lb/>
　按詩蒹葭蒼蒼但言水草之盛如秦民之强也白露<lb/>
　為霜凝而為霜此其喻禮爾而王氏乃曰仁露義霜<lb/>
　也而禮節斯二者襄公為國而不能用禮將無以成<lb/>
　物故刺之曰蒹葭蒼蒼白露為霜其説固已迃矣而<lb/>
<pb n="18b"/>
　又謂降而為水升而為露凝而為霜其本一也其升<lb/>
　也降也凝也有度數存焉謂之時此天道也畜而為<lb/>
　徳散而為仁歛而為義其本一也其畜也歛也散也<lb/>
　有度數存焉謂之禮此人道也其言破碎一至於是<lb/>
　楊龜山已辨之矣更不復云毛曰淒淒猶蒼蒼也采<lb/>
　采毛氏曰猶淒淒也白露未晞言露未乾而為霜也<lb/>
　未已則未至於晞矣故詩人刺襄公能用周禮則可<lb/>
　以固國如蒹葭然露降而為霜則可用未已未晞則<lb/>
<pb n="19a"/>
　不可用矣王氏以淒淒為成材故於淒淒曰未晞於<lb/>
　采采曰未己言成物之易而速有如此者此皆鑿説<lb/>
　也逆流而上曰遡洄順流而下曰遡游水草交曰湄<lb/>
　躋升也小渚曰沚小沚曰坻涘者涯也右者出其右<lb/>
　言迃迴也孔氏曰出其左亦迃迴言右者取其與涘<lb/>
　沚為韵尔歐陽謂伊人者斥襄公也謂彼襄公如水<lb/>
　旁之人不知所適欲逆流而上則道逺而不能逹欲<lb/>
　順流而下則不免困於水中以興襄公雖得列於諸<lb/>
<pb n="19b"/>
　侯而不知所為欲慕中國之禮義既邈不能及退循<lb/>
　其舊則又不免為夷狄也此説是也鄭氏乃以伊人<lb/>
　為知周禮之賢人乃在大水之一邊盖言其逺也欲<lb/>
　求而用之按詩人之意但言不能用周禮今又言不<lb/>
　能用賢人本無此意是又畫蛇添足王氏之説尤為<lb/>
　苛細暗昧為難通歐陽之説為勝當從之也齊桓公<lb/>
　問於仲孫湫曰魯可取乎對曰不可猶秉周禮周禮<lb/>
　所以本也臣聞之國將亡本必先顛而後枝葉從之<lb/>
<pb n="20a"/>
　魯不棄周禮未可動也見閔元年則知周禮所繫豈<lb/>
　輕也哉故曰禮之可以為國也久矣與天地並未有<lb/>
　舍禮而能固其國者亦未有用禮而國不固者秦本<lb/>
　夷狄之俗自襄公以前未受封於周而列為諸侯雖<lb/>
　未用周禮猶可也人亦不以不用周禮責之也今也<lb/>
　列爵封土為周之諸侯所以保其社稷而撫其人民<lb/>
　者豈可無禮乎襄公既不能用禮故詩人慮其無以<lb/>
　固其國而刺之也襄公既使其民矜其車甲但有好<lb/>
<pb n="20b"/>
　戰之心使能用周禮以固其國猶可以漸進也既不<lb/>
　能用周禮則何以為國之本乎譬之耽於酒色之滛<lb/>
　而恣無厭之慾乃能用藥石以助之雖非養生之道<lb/>
　猶尚可也既耽于酒色之滛又無藥石之助則强悍<lb/>
　盛壮未有不亡者也秦能使民有好戰之心又不能<lb/>
　用禮以固其國雖强盛之勢不已至始皇有天下亦<lb/>
　無救於亡也周自后稷至於文武所厯者數百年而<lb/>
　其務農之政猶一日也雖皆以是得天下而其成效<lb/>
<pb n="21a"/>
　則霄壤之不同故秦之有天下不過為漢驅民而已<lb/>
　於秦何有哉<lb/>
　黄曰蘇子由古史論曰秦起於西垂與夷狄雜居本<lb/>
　以强兵富國為先襄公以耕戰自力而不知以禮義<lb/>
　成之豈不蒼然盛哉然君子以為未成故其後世狃<lb/>
　於利而不知義至商君厲之以法風俗日惡鄙詐暴<lb/>
　慢甚於六國卒以此勝天下既勝之後二世而亡其<lb/>
　亦有以取之矣歐陽公本義曰襄公以命為諸侯受<lb/>
<pb n="21b"/>
　顯服而不能用周禮變其夷狄之俗故詩人刺之以<lb/>
　謂蒹葭水草蒼然而茂盛必待霜降以成其質然後<lb/>
　堅實而可用以比秦雖强盛必用周禮以變其俗然<lb/>
　後可列於諸侯伊人者斥襄公也謂彼襄公如水旁<lb/>
　之人不知所適欲逆流而上則道逺不能逹欲順流<lb/>
　而下則不免困于水中以喻襄公雖得列於諸侯而<lb/>
　不知其所當為欲慕中國之禮義既邈而不能及退<lb/>
　循其舊則又不免為夷狄也夫禮者所以維持而安<lb/>
<pb n="22a"/>
　全之道雖無不可較之形而有不可較之實使人君<lb/>
　而知有禮焉則截然有不可犯者齊桓公嘗問於仲<lb/>
　孫湫曰魯可取乎對曰不可猶秉周禮周禮所以本<lb/>
　也臣聞之國將亡本必先顛而後枝葉從之魯不棄<lb/>
　周禮未可動也然則不棄周禮所以存魯未能用周<lb/>
　禮所以亡秦也歟<lb/>
終南戒襄公也能取周地始為諸侯受顯服大夫美之<lb/>
故作是詩以戒勸之<lb/>
<pb n="22b"/>
終南何有有條有梅君子至止錦衣狐裘顔如渥<hi>於角反</hi>
丹其君也哉終南何有有紀有堂君子至止黻<hi>音弗</hi>衣繡<lb/>
裳佩玉將將<hi>七羊反</hi>夀考不忘<lb/>
　李曰按秦本紀自西戎侵奪岐豐之地周遂東遷雖<lb/>
　使秦取岐豐之地而終襄公之世不能取之但十二<lb/>
　年伐戎至岐而卒其子文公於是伐戎取其地此詩<lb/>
　序所言襄公能取周地是説與史記相戾從史記則<lb/>
　此序之言為可廢從此序則史記之言為妄當闕之<lb/>
<pb n="23a"/>
　以俟知者故鄭氏因此序謂秦處周之舊土歐陽以<lb/>
　此破之至於始為諸侯其言與史記合矣襄公秦君<lb/>
　也君能却西戎之鋒敵王所愾使周室得以束遷洛<lb/>
　邑以是封諸侯受顯服大夫恐其志驕意滿怠於修<lb/>
　徳故因美之而遂以戒勸也終南周之名山在扶風<lb/>
　武功縣東終南山西距鳯翔北距萬年長安左氏謂<lb/>
　之中南見昭四年條毛曰條槄孔氏引爾雅槄山榎<lb/>
　孫炎注爾雅引此詩有條有梅曰梅柟也郭璞曰似<lb/>
<pb n="23b"/>
　杏實酢孫炎曰荆州曰梅揚州曰柟終南何有有條<lb/>
　有梅蘇氏謂襄公既為諸侯受服於周其人尊而説<lb/>
　之故曰終南則有草木以自衣被而成其深君子則<lb/>
　有服章以自嚴飾而成其尊此説是也鄭氏謂喻人<lb/>
　君有盛德乃宜有顯服猶山之木有大小也此之謂<lb/>
　勸戒其意謂無盛徳則不宜矣鄭以上二句為勸戒<lb/>
　之故其言若此既以上二句為勸戒之則下二句為<lb/>
　美之其文不相貫紀毛氏曰基也謂山基也堂爾雅<lb/>
<pb n="24a"/>
　曰畢堂牆郭璞云今終南山道名畢其邊若堂之牆<lb/>
　爾雅又曰山有堂郭璞曰山之崖室也然則堂者謂<lb/>
　山之道終南何有有紀有堂此言山有紀堂以成其<lb/>
　大也錦衣狐裘黻衣繡裳是襄公受命服于天子而<lb/>
　来也狐裘諸侯之服玉藻曰君衣狐白裘錦衣以裼<lb/>
　之盖以狐白皮為裘其上加錦衣使可裼也渥厚漬<lb/>
　也言其色如厚漬之丹而又澤也言其衣服容貌之<lb/>
　美如此宜其有人君之道也故曰其君也哉盖言不<lb/>
<pb n="24b"/>
　可以徒服其服也青黒相背謂之黻五色備謂之繡<lb/>
　將將佩玉聲也盖言衣服佩玉之美如此宜其有人<lb/>
　君之道至於夀考而民不忘也故曰夀考不忘周設<lb/>
　司服之官自天子至於大夫之服皆有等差服天子<lb/>
　之服則有天子之徳服諸侯之服則有諸侯之徳服<lb/>
　大夫之服則有大夫之徳苟徒服其服而無其徳謂<lb/>
　之觀美可也豈先王制作之本意乎今襄公始為諸<lb/>
　侯而服諸侯之服宜其有諸侯之徳此大夫所以勸<lb/>
<pb n="25a"/>
　戒之也淇奥之詩曰㑹弁如星又曰猗重較兮此皆<lb/>
　車服之美也然而衛武公之盛徳至善民不能忘此<lb/>
　所以服之無愧色襄公始為諸侯而其大夫能以此<lb/>
　戒之可謂引其君以當道也<lb/>
　黄曰按秦本紀戎與申侯伐周殺幽王秦襄公將兵<lb/>
　救周戰有功遂以兵送周平王平王封襄公為諸侯<lb/>
　賜之以岐西之地曰戎無道奪我岐豐之地秦能攻<lb/>
　逐戎即有其地襄公於是始國十二年伐戎至岐而<lb/>
<pb n="25b"/>
　卒子文公立十六年以兵伐戎戎敗走遂收周餘民<lb/>
　而有其地至岐觀此則是襄公未得岐西而此詩言<lb/>
　能取周地何其不同也噫襄公之世已得周地而未<lb/>
　必能盡至文公十六年遂終有之也襄公始為諸侯<lb/>
　受服於周其人尊而説之故曰終南之山宜有條梅<lb/>
　之木紀堂之髙以喻襄公之宜有錦衣狐裘黻衣繡<lb/>
　裳也故曰顔如渥丹其君也哉所以勉之以有君子<lb/>
　之服必有君子之容而無愧于為君也曰佩玉將將<lb/>
<pb n="26a"/>
　夀考不忘所以勉之以有君子之容必有君子之徳<lb/>
　而民之終不能忘也既有以稱之於前復有以勉之<lb/>
　於後秦人愛襄公之意深矣<lb/>
黄鳥哀三良也國人刺穆公以人從死而作是詩也<lb/>
交交黄鳥止于棘誰從穆公子車奄息維此奄息百夫<lb/>
之特臨其穴惴惴其慄彼蒼者天殱我良人如可贖兮<lb/>
人百其身交交黄鳥止于桑誰從穆公子車仲行維此<lb/>
仲行百夫之防臨其穴惴惴其慄彼蒼者天殱我良人<lb/>
<pb n="26b"/>
如可贖兮人百其身交交黄鳥止于楚誰從穆公子車<lb/>
鍼虎維此鍼虎百夫之禦臨其穴惴惴其慄彼蒼者天<lb/>
殱我良人如可贖兮人百其身<lb/>
　李曰左傳秦伯任好卒以子車氏之三子奄息仲行<lb/>
　鍼虎為殉皆秦之良也國人哀之為之賦黄鳥君子<lb/>
　曰秦穆之不為盟主也冝哉死而棄民先王違世猶<lb/>
　詒之法而況奪之善人乎今縱無法以遺後嗣而收<lb/>
　其良以死難以在上矣君子是以知秦之不復東征<lb/>
<pb n="27a"/>
　也文公六年觀左氏君子之辭則詩人之刺穆公冝<lb/>
　矣以人從死者穆公命此三人以從己之死也揚子<lb/>
　或問信曰不食其言請人曰秦大夫鑿穆公之側説<lb/>
　者以謂三良嘗許穆公以殉死故鑿其壙之側以從<lb/>
　之而實其言夫信近於義言可復也三良復言而不<lb/>
　近於義安得為信揚子之説非也惟其穆公以三人<lb/>
　從死此其所以可哀也秦本紀曰穆公卒葬於雍從<lb/>
　死者百七十人而此言三良者不知當時所死甚多<lb/>
<pb n="27b"/>
　惟此三人為良故獨哀之交交黄鳥止于棘交交毛<lb/>
　曰小貌桑扈曰交交桑扈鄭曰飛往来貌鄭氏為勝<lb/>
　當從之也言交交之黄鳥止于棘木之上而得其所<lb/>
　今三良不得其死是黄鳥之不如也鄭氏曰黄鳥止<lb/>
　于棘以求安已此固得之至以謂此棘若不安則移<lb/>
　是生外意也王氏曰黄鳥聲音顔色之美可愛而又<lb/>
　有仁心故以況三良夫黄鳥又安知有仁心楊龜山<lb/>
　已辨之矣又始曰止于棘中曰止于桑終曰止于楚<lb/>
<pb n="28a"/>
　則與出自幽谷遷于喬木者異矣以哀三良所止不<lb/>
　能進趨髙義而終於死非其所也據詩之上章言三<lb/>
　良不得其所不如黄鳥之止于棘為得其所也止于<lb/>
　桑楚皆是此意便於押韻耳非有先後優劣之辨也<lb/>
　誰從穆公而死乎乃子車氏之子其名奄息以死也<lb/>
　惟此奄息之為人乃是百夫之中最為雄特今乃為<lb/>
　從人之死秦人哀之故臨壙穴之上則惴惴然而戰<lb/>
　慄盖以百夫之特而埋於土中此其所以可懼也既<lb/>
<pb n="28b"/>
　懼矣於是仰蒼天而訴之曰何為盡殺我善人也如<lb/>
　其可以他人之身而代之則人雖有百身亦皆願贖<lb/>
　之也夫人豈有百身之理哉愛之甚也百夫之防防<lb/>
　猶當也言一人可以當百夫百夫之禦禦亦當也然<lb/>
　奄息則曰百夫之特仲行則曰百夫之防鍼虎則曰<lb/>
　百夫之禦亦是便於押韻尔仲尼曰始作俑者其無<lb/>
　後乎為其象人而用之也始也以木為之其終必至<lb/>
　於用人既至於用人則其終必至於善人其源流既<lb/>
<pb n="29a"/>
　竭則其末流無所不至也此則作俑者其所以為無<lb/>
　後而詩人所以刺穆公也蘇氏曰三良之死穆公之<lb/>
　命也康公從其言而不改其亦異于魏顆矣此言得<lb/>
　之夫子之於父母東西南北惟命是從然父有不義<lb/>
　之命豈可從哉當其生也固當幾諌見志不從又當<lb/>
　起敬起孝悦而後諌惟欲置親於無過之地而已及<lb/>
　其死也雖有欲諫之志何所施哉故雖以三年無改<lb/>
　於父之道為孝而其不善者則改之惟恐其不及也<lb/>
<pb n="29b"/>
　不然何以夫子曰從父之命又焉得為孝乎古之人<lb/>
　不特魏顆為然陳乾昔寝疾屬其兄弟而命子尊己<lb/>
　曰如我死必大為我棺使我二婢子夾我陳乾昔死<lb/>
　其子曰以殉死非正禮也况又同棺乎弗果殺蘇東<lb/>
　坡有云為人子之道事死如事生況於將死丁寧之<lb/>
　言棄而不用是必有大不忍者奪其情也其尊已之<lb/>
　謂乎此又非秦康公之所及也康公之孝似孝而非<lb/>
　孝陳尊已之孝似非孝而實孝詩人刺穆公蘇氏以<lb/>
<pb n="30a"/>
　為康公之罪其亦以意逆志者也　黄講同<lb/>
晨風刺康公也忘穆公之業始弃其賢臣焉<lb/>
鴥<hi>于叔反</hi>彼晨風鬱彼北林未見君子憂心欽欽如何如<lb/>
何忘我實多山有苞櫟<hi>蘆荻反</hi>隰有六駁<hi>邦角反</hi>未見君子<lb/>
憂心靡樂<hi>音洛</hi>如何如何忘我實多山有苞棣<hi>音悌</hi>隰有樹<lb/>
檖<hi>音遂</hi>未見君子憂心如醉如何如何忘我實多<lb/>
　李曰穆公所以成伯業者以其用賢臣康公繼其業<lb/>
　弃賢臣而不用是忘父之業也爾雅曰晨風鸇舍人<lb/>
<pb n="30b"/>
　曰晨風一名鸇鸇鷙鳥也郭氏以為鷂屬陸氏以鸇<lb/>
　似鷂乃因風而飛説文曰旱天鷂一名晨風鴥説文<lb/>
　曰鸇飛貌北林孔氏曰據此詩所作見有此林也盖<lb/>
　言此林之木鬱然而茂盛故鸇飛而集亦猶穆公之<lb/>
　好賢故未見君子則欽欽而憂惟恐其賢之不能至<lb/>
　也今康公何為弃我乎欽欽爾雅曰憂也如何如何<lb/>
　忘我實多言康公忘之甚也櫟爾雅曰櫟其實梂陸<lb/>
　氏曰秦人謂柞櫟為櫟河内人或以為木蓼陸璣以<lb/>
<pb n="31a"/>
　為此秦詩也宜從其方土以為柞櫟苞者叢生也六<lb/>
　駁毛氏以為如馬鋸牙食虎豹是獸名也然上文言<lb/>
　山有苞櫟隰有六駁下文言山有苞棣隰有樹檖皆<lb/>
　是説早木不應於此獨以駁為獸也當從陸璣之説<lb/>
　駁馬梓榆也其樹皮青白駁犖遥視似駁馬故謂之<lb/>
　駁馬崔豹古今注云山中有葉似橡皮多蘚駁亦是<lb/>
　木名不可以為獸也六者王肅以謂據所見而言也<lb/>
　棣毛氏以為唐棣孔氏以為釋木有唐棣有棠棣毛<lb/>
<pb n="31b"/>
　氏以為唐棣未詳聞也徐氏又謂棠棣徒見王氏謂<lb/>
　其實可食遂以為棠棣然經文但言苞棣不言唐棣<lb/>
　不可指名其名也檖陸璣曰一名赤羅一名山梨今<lb/>
　謂之楊檖實如梨但小耳此言山之有草木所以為<lb/>
　山之光輝亦猶國之有賢為國之光輝也未見君子<lb/>
　憂心靡樂憂心如醉如何如何忘我實多以見其好<lb/>
　賢之切也王氏以為北林之有晨風如人君之能黜<lb/>
　除小人山有苞櫟山有苞棣謂能庇其國家隰有六<lb/>
<pb n="32a"/>
　駁隰有樹檖謂能養其人民然此四者皆是木之材<lb/>
　而王氏取喻其人之如何詩人本無此意不可以為<lb/>
　説也<lb/>
　黄曰秦穆公不聴蹇叔之言喪師於殽其後悔過自<lb/>
　誓而求其所謂一介臣斷斷猗無他技其心休休焉<lb/>
　而有容者以保我子孫黎民則其所以求賢臣以保<lb/>
　後世者切矣今康公忘穆公之業而至於弃其舊臣<lb/>
　始之一字作序者所以深責之也故此詩言穆公求<lb/>
<pb n="32b"/>
　賢而不已康公棄賢而不用其將何以自庇乎然三<lb/>
　良之殉非穆公之罪而康公之罪也亦明矣<lb/>
無衣刺用兵也秦人刺其君好攻戰亟<hi>欺冀反</hi>用兵而不<lb/>
與民同欲焉<lb/>
豈曰無衣與子同袍<hi>蒲毛反</hi>王于興師修我戈矛與子同<lb/>
仇豈曰無衣與子同澤王于興師修我矛㦸與子偕作<lb/>
豈曰無衣與子同裳王于興師修我甲兵與子偕行<lb/>
　李曰秦人刺其君好攻戰亟用兵而不與民同欲秦<lb/>
<pb n="33a"/>
　康公以文公七年立十二年卒按春秋文公七年晉<lb/>
　人秦人戰于令狐十年秦伯伐晉又十二年晉人秦<lb/>
　人戰于河曲十六年楚人秦人滅庸見於春秋𫝊者<lb/>
　如此此足以見其好攻戰也惟其好戰不能與民同<lb/>
　欲夫驅民以戰民亦有忘其死者今康公徒然好攻<lb/>
　戰不能與民同欲此民之所以怨也豈曰無衣與子<lb/>
　同袍袍者毛氏曰袍襺按玉藻云纊為繭緼為袍孔<lb/>
　氏以為純用新綿名為襺雜用舊絮名為袍是則襺<lb/>
<pb n="33b"/>
　袍其名雖異其制度則一與子同澤澤者毛氏以為<lb/>
　潤澤鄭氏以為澤䙝衣近汙垢説文曰澤袴也是其<lb/>
　䙝衣近污垢也論語注云䙝衣袍澤也鄭説固勝於<lb/>
　毛氏然終不如程氏以為澤者如今汗衫之類戈長<lb/>
　六尺六寸矛長二丈㦸長一丈六尺與子同仇仇方<lb/>
　也作者起也行者往也此盖思古之詩言古之人君<lb/>
　與民非是以汝無衣之意與子同袍故也此乃與民<lb/>
　同欲如此惟其與民同欲至於興師則修我戈矛與<lb/>
<pb n="34a"/>
　子同伐仇方也與民同欲則民亦與君同欲也毛氏<lb/>
　謂仇為匹其説固不通非惟如此又謂同𫀆者興也<lb/>
　以興上與百姓同欲則百姓樂致其死然此非興也<lb/>
　鄭氏雖不以為興其説以謂君豈嘗曰汝無衣我與<lb/>
　汝共袍乎鄭氏之説雖勝於毛氏然謂君豈嘗曰汝<lb/>
　無衣則非也此詩與晋無衣同意晉無衣曰豈曰無<lb/>
　衣六兮不如子之衣安且燠兮非是無衣也但欲同<lb/>
　子之禮耳此詩所謂無衣亦非是無衣不過但欲與<lb/>
<pb n="34b"/>
　民同袍耳説者以謂王于興師秦為諸侯之國安得<lb/>
　稱王毛氏以謂天下有道則禮樂征伐自天子出鄭<lb/>
　氏以謂王法興師王肅以謂疾其好攻戰不由王命<lb/>
　王荆公以謂阻王命以厲民程氏謂以王道興師數<lb/>
　説皆非也此是思古之詩指古之王者而言也孟子<lb/>
　曰君行仁政斯民親其上死其長矣盖言君子之於<lb/>
　民能與之共安平則可與之共患難既不與之共安<lb/>
　平則民豈肯與之同患難哉昔勾踐之伐吳越國之<lb/>
<pb n="35a"/>
　民矜憐撫奄不啻若其親子弟及其伐吳國人皆以<lb/>
　父勉其子兄勉其弟婦勉其夫曰孰是吾君也歟可<lb/>
　無死乎是能與之同樂也固能與之同憂也衞則不<lb/>
　然衛懿公好鶴鶴有乘軒者及其将戰國人皆<lb/>
　曰使鶴鶴實有禄位余焉能戰卒之為狄人所敗<lb/>
　于滎澤衞㡬於亡則不能與民同樂又豈能與民同<lb/>
　憂哉今康公不能與民同欲欲民之從死必無是理<lb/>
　况死者人之所重同袍同澤同裳者君之所輕以輕<lb/>
<pb n="35b"/>
　與民而責其所重苟不施之而欲得其報豈有是理<lb/>
　哉<lb/>
　黄曰秦為諸侯之國而曰王于興師者何也盖此詩<lb/>
　言秦君好攻戰而不與民同欲故詩人思古之王者<lb/>
　能與民同安浼故能與民同憂患若平居不能恤民<lb/>
　而臨難責其死節其将孰從乎孟子曰君行仁政斯<lb/>
　民親其上死其長矣故周公東山之役至於三年之<lb/>
　久而民忘其死勾踐伐吳國人皆父勉其子兄勉其<lb/>
<pb n="36a"/>
　弟婦勉其夫曰孰是吾君也歟可無死乎盖其能與<lb/>
　民同其好惡則民之視君猶吾身也視國猶吾家也<lb/>
　秦人亟用兵而不與民同欲其怨之也宜矣<lb/>
　<lb/>
　<lb/>
　<lb/>
　<lb/>
　<lb/>
<pb n="36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　毛詩集解卷十四<lb/>
</p>
<p>
</p>
  </div>
</body>
</text>
</TEI>
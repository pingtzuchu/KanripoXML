<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>毛詩集觧卷十七</head>
    <p>
<pb n="1a"/>
欽定四庫全書<lb/>
　毛詩集觧卷十七　　　宋　李樗黄櫄　撰<lb/>
下泉思治也曹人疾共公侵刻下民不得其所憂而思<lb/>
明王賢伯也<lb/>
洌<hi>音列</hi>彼下泉浸彼苞稂<hi>音/郎</hi>愾<hi>苦蓋反</hi>我寤嘆念彼周京洌<lb/>
彼下泉浸彼苞蕭愾我寤嘆念彼京周洌彼下泉浸彼<lb/>
苞蓍<hi>音尸</hi>愾我寤嘆念彼京師芃芃<hi>薄工/反</hi>黍苗隂雨膏<hi>古報反</hi>之四國有王邭<hi>音/荀</hi>伯勞<hi>力報反</hi>之<lb/>
<pb n="1b"/>
　李曰晉文公時曹人疾曹公為暴虐之政剥民之肌<lb/>
　膚刻人之骨髓而民不得其所憂而思明王賢伯也<lb/>
　古之盛時上有明王以行其仁政而下又有方伯輔<lb/>
　佐其君以統理諸侯諸侯方且畏懼不暇其敢以暴<lb/>
　虐之政而虐民哉洌彼下泉爾雅曰沃泉縣出下言<lb/>
　下出也李廵曰水泉從上溜下出此言下泉謂泉水<lb/>
　下流也浸彼苞稂苞本也稂莠也甫田云不稂不莠<lb/>
　陸氏草木䟽曰禾莠黍為穗而不成則嶷然謂之童<lb/>
<pb n="2a"/>
　粱今人謂之宿田翁或謂之守田鄭氏以稂字不從<lb/>
　禾其字從涼風之涼鄭氏好改字以為涼蓋下文言<lb/>
　蕭言蓍皆草木之屬遂以為非田中之草鄭氏於澤<lb/>
　陂之詩有蒲與蕑亦改曰蓮葢以上文言荷菡萏皆<lb/>
　是蓮類故以蕑改為蓮鄭氏好改字多如此蕭爾雅<lb/>
　曰蕭荻郭氏曰即蒿陸氏曰即白蒿葉白莖麤斜生<lb/>
　多者至數十莖有香氣故祭祀以脂爇之為香詩曰<lb/>
　取蕭祭脂禮曰焫蕭求諸陽是也陸農師曰今俗謂<lb/>
<pb n="2b"/>
　之牛尾苞蓍者蓍草也言稂蕭蓍為下泉之所浸則<lb/>
　稂蕭蓍皆病矣喻民為共公所侵虐則民亦病矣惟<lb/>
　其民為上所病則愾然於寤寐之中覺而嘆息而念<lb/>
　彼周京周京者周室所居之京師也京師者京師所<lb/>
　治之周室也公羊曰京師者天子之居也京者何大<lb/>
　也師者何衆也天子之居必大衆言之惟其共公以<lb/>
　虐政殘民則民欲思京師以見古之明王也上三章<lb/>
　言明王矣下一章言思賢伯也芃芃盛貌黍苗所以<lb/>
<pb n="3a"/>
　得盛者以其得隂雨以膏澤之喻四國有從王之事<lb/>
　所以得治者由有方伯以勞來之隂雨者謂天油然<lb/>
　作雲沛然下雨故謂之隂雨夫泉之與雨皆水也而<lb/>
　稂蕭蓍為下泉之所浸則病黍苗得雨以潤之則芃<lb/>
　芃而盛亦猶明王賢伯之政皆政事也而曹人為共<lb/>
　公之所虐而民苦其虐而無所告訴若得明王賢伯<lb/>
　則民被其澤如隂雨之膏黍苗此其所以異也郇侯<lb/>
　爵也畢原酆郇文之昭也郇伯者郇伯為方伯也郇<lb/>
<pb n="3b"/>
　國今河中猗氏縣是也古者有東西二伯而每州有<lb/>
　一伯公羊曰自陜以東周公主之自陜以西召公主<lb/>
　之周公既卒畢公代之是為天下二伯也王制謂二<lb/>
　百一十國以為州州有伯是九州之中有九伯也毛<lb/>
　氏以為二伯鄭氏以為州伯觀經言郇伯其為二伯<lb/>
　不可知也其為州伯亦不可知也鄭氏以為文王之<lb/>
　子葢成王時東西二伯周公召公畢公主之周之郇<lb/>
　伯不必以為文王之子安知非文王之子繼世而下<lb/>
<pb n="4a"/>
　也其為文王之子不可知也繼世而下亦不可知也<lb/>
　論曰古者天子之於諸侯入其疆土地闢田野治養<lb/>
　老尊賢俊傑在位則有慶入其疆土地荒蕪遺老失<lb/>
　賢掊克在位則有讓天子之於諸侯如此惟恐其不<lb/>
　能徧察故分天下為二伯又每州而置一伯則雖諸<lb/>
　侯有侵虐之政其可得哉曹共公肆掊克而民不得<lb/>
　其所蓋上無天子下無方伯故也惟其無明王賢伯<lb/>
　則諸侯侵虐放恣無所不為當時雖無明天子而晉<lb/>
<pb n="4b"/>
　文公為方伯亦可謂賢矣左僖公二十八年晉侯圍<lb/>
　曹亦可謂能正共公之罪矣又何必思賢伯哉蓋湯<lb/>
　之征葛也四海之内皆曰非富天下也為匹夫匹婦<lb/>
　復讐也湯征自葛始十一征而無敵於天下東面而<lb/>
　征西夷怨南面而征北狄怨曰奚為後我民之望之<lb/>
　若大旱之望雲霓也歸市者不止耕者不變誅其君<lb/>
　而弔其民如時雨降民大悦使晉文公以共公之侵<lb/>
　虐下民遂以伯主之威而合諸侯之師以正其罪則<lb/>
<pb n="5a"/>
　曹人之望也豈不如黍苗之得隂雨乎今晉文公之<lb/>
　伐曹但以其私憾而伐之其意只報其私憾而無意<lb/>
　於救民雖曰賢方伯與無方伯何以異此所以思之<lb/>
　也<lb/>
　黄曰古之盛時上有明王以行其仁政下有方伯以<lb/>
　輔其君而推其愛民之意故諸侯不敢虐用其民而<lb/>
　民無不得其所今周道既衰王不王矣而齊晉之伯<lb/>
　意在於富強其國而不在於為民故國人苦曹共公<lb/>
<pb n="5b"/>
　之侵刻而無所告訴安得不思古之明王賢伯乎念<lb/>
　彼周京以見其思西周之盛時也曰四國有王郇伯<lb/>
　勞之謂天下惟無王故至此苟四國有王而賢伯述<lb/>
　職則諸侯其敢有暴虐者哉按春秋僖公二十八年<lb/>
　晉侯圍曹亦可謂能正共公之罪而猶思古之賢伯<lb/>
　者葢以晉之圍曹特以報怨而示威於曹爾非所以<lb/>
　為民也嗚呼後世遐方逺地守令恣為侵刻朝廷不<lb/>
　知監司不問民之欲訴其寃者如訴之於天不得已<lb/>
<pb n="6a"/>
　而謁其所欲者如謁之於鬼神可不為之深歎哉<lb/>
豳七月詁訓傳第十五　　　　國風<lb/>
七月陳王業也周公遭變故陳后稷先公風化之所由<lb/>
致王業之艱難也<lb/>
七月流火九月授衣一之日觱<hi>音必</hi>𤼵二之日栗烈無衣<lb/>
無褐何以卒歳三之日于耜四之日舉趾同我婦子饁<lb/>
<hi>炎輒反</hi>彼南畝田畯<hi>音俊</hi>至喜七月流火九月授衣春日載<lb/>
陽有鳴倉庚女執懿筐遵彼㣲行爰求柔桑春日遲遲<lb/>
<pb n="6b"/>
采蘩祁祁<hi>巨之反</hi>女心傷悲殆及公子同歸七月流火八<lb/>
月萑<hi>户官反</hi>葦<hi>韋鬼/反</hi>蠶月條桑取彼斧斨<hi>七羊反</hi>以伐逺揚<lb/>
猗<hi>於宜反</hi>彼女桑七月鳴鶪<hi>圭覔反</hi>八月載績載𤣥載黄我<lb/>
朱孔陽為公子裳四月秀葽<hi>於遥反</hi>五月鳴蜩<hi>徒彫反</hi>八月<lb/>
其穫<hi>户郭反</hi>十月隕蘀<hi>音/託</hi>一之日于貉<hi>户各/反</hi>取彼狐狸<hi>力之反</hi>為公子裘二之日其同載纉武功言私其豵<hi>子公反</hi>獻<lb/>
豜<hi>古先反</hi>于公五月斯螽動股六月莎<hi>素和反</hi>雞振羽七月<lb/>
在野八月在宇九月在户十月蟋蟀入我牀下穹<hi>起弓反</hi>
<pb n="7a"/>
窒<hi>珍悉反</hi>熏<hi>吁云/反</hi>鼠塞向墐<hi>音覲</hi>户嗟我婦子曰為改歳入<lb/>
此室處六月食鬱及薁<hi>於六反</hi>七月亨<hi>普庚/反</hi>葵及菽<hi>音叔</hi>八<lb/>
月剥棗十月穫稻為此春酒以介眉壽七月食𤓰八月<lb/>
斷壺九月叔苴<hi>七餘反</hi>采荼<hi>音/徒</hi>薪樗<hi>勑盡/反</hi>食<hi>音似</hi>我農夫九<lb/>
月築場圃十月納禾稼黍稷重穋<hi>音六</hi>禾麻菽麥嗟我農<lb/>
夫我稼既同上入執宫功晝爾于茅宵爾索綯亟<hi>紀力反</hi>
其乘屋其始播百榖二之日鑿冰沖沖<hi>直弓反</hi>三之日納<lb/>
于凌<hi>力證反</hi>隂四之日其蚤<hi>音/早</hi>獻羔祭韭<hi>音九</hi>九月肅霜十<lb/>
<pb n="7b"/>
月滌<hi>徒厯反</hi>場朋酒斯饗曰殺羔羊躋彼公堂稱彼兕觥<lb/>
<hi>虢彭反</hi>萬壽無疆<lb/>
　李曰鄭氏謂今屬右扶風栒邑也杜預云豳在新平<lb/>
　漆縣東北九域志云邠州新平縣有豳有都邑公劉<lb/>
　后稷之曽孫也此所謂先公公劉也后稷封於邰以<lb/>
　服事虞夏及夏之衰棄稷弗務故其子孫用失其官<lb/>
　自竄於戎狄之間至於公劉自邰居豳修其稼穡之<lb/>
　事勤於民業周之王業自此以興則其積累艱難皆<lb/>
<pb n="8a"/>
　公劉后稷之所致也風俗之所由來者葢公劉敦稼<lb/>
　穡之事以化其民敦本去末以從其上之風化此之<lb/>
　謂風俗之所由也漢地理志其民有先王遺風好稼<lb/>
　穡務本業此所謂風化所由豳地公劉所居也此詩<lb/>
　言風化所由而乃復言后稷者葢以后稷自唐虞之<lb/>
　時為稷官公劉能修后稷之業以教化故推本而言<lb/>
　之爾惟后稷公劉艱難積累非一日而成為後人者<lb/>
　豈可不念之哉武王之得天下集大統未幾而沒成<lb/>
<pb n="8b"/>
　王以幼沖之年承前人之基緒周公當國以先王所<lb/>
　以致王業者自任是以當國而不辭也比遭二叔流<lb/>
　言之變以陳其志孔氏謂周公遭變故陳后稷先公<lb/>
　風化之所由縁此致王業艱難之事先公遭難乃能<lb/>
　勤行風化及今遭難亦欲勤修徳教所以陳此先公<lb/>
　之事將以比序已之志縁此亦足以見周公之志此<lb/>
　豳詩雖是言公劉之事其實周公之詩自七月以下<lb/>
　皆周公之事而乃列於豳者孔氏曰此乃逺論豳公<lb/>
<pb n="9a"/>
　為諸侯之政周公陳之欲以此序已志不美王業之<lb/>
　本不得入周召之正風又非刺美成王不得入成王<lb/>
　之正雅周公王朝卿士不得專名一國進退既無所<lb/>
　繫因其上陳豳公故為豳之變風蘇氏則以謂是詩<lb/>
　則言豳公而已不及於周公故謂之豳而以周公之<lb/>
　詩附之夫豳公之詩一國之風也周公之詩一人之<lb/>
　事也以為皆非天子之政是故得為風而不得為雅<lb/>
　也龜山曰豳風周公之詩也周公居攝政由已出謂<lb/>
<pb n="9b"/>
　之雅則人臣之事而已謂之風則周公非有國也而<lb/>
　七月之序陳先公風化之所由故併繫之豳風凡此<lb/>
　諸説皆以七月以下之詩不謂之變雅又不謂之周<lb/>
　南故為此説七月之詩所言公劉之事故繫之豳風<lb/>
　篤公劉之詩亦是言公劉之事説者必謂周公當國<lb/>
　召康公所作非出於周公故列之雅歐陽以謂七月<lb/>
　本義幸在者吾既得之矣其事有難知者闕之可也<lb/>
　又曰經有其文猶有不可知者經無其事吾其可逆<lb/>
<pb n="10a"/>
　意而謂然乎所以治經葢能如此則不至於穿鑿破<lb/>
　碎大義矣必欲為之説則楊龜山為勝七月流火大<lb/>
　火房星也左傳云火星中而寒暑退見昭公三年服䖍<lb/>
　云火大火心星也季冬十二月平旦正中在南方則<lb/>
　大寒退季夏六月黄昬火心中大暑退葢大寒極於<lb/>
　季冬大暑極於季夏過此則寒暑退矣哀公十二年<lb/>
　左傳曰火伏而後蟄者畢今火猶西流司厯過也謂<lb/>
　火下為流故曰流六月時火星中大暑退至七月乃<lb/>
<pb n="10b"/>
　流火而下惟火星流而下大暑退故九月授衣九月<lb/>
　降霜之候荀子曰霜降而婦功成於是授衣其所以<lb/>
　授衣則一之日風寒而觱𤼵二之日栗烈其寒如此<lb/>
　故九月授衣所以為冬寒之備也一之日今之十一<lb/>
　月也建子之月一陽生故謂之一之日二之日今之<lb/>
　十二月二陽生故謂之二之日觱𤼵風寒也栗烈氣<lb/>
　寒也褐者毛布賤者之服也三之日今之正月建寅<lb/>
　之月也于耜始徃修其耒耜也四之日今之二月建<lb/>
<pb n="11a"/>
　卯之月也舉趾民無不舉足而耕也饁饋也説文曰<lb/>
　餉田也田畯毛氏以為田大夫爾雅以為農夫孫炎<lb/>
　以為農夫田官郭璞謂今之嗇夫今正月之時始修<lb/>
　其耒耜將以為耕及四之日則舉趾而耕壯者則在<lb/>
　田婦子幼弱者餉於南畝之中田畯既至於勸農則<lb/>
　莫不喜樂而農事益勤矣葢農勤於稼穡安得而不<lb/>
　喜惟田畯既至則莫不欣然而有喜也而益勤於農<lb/>
　事而鄭氏乃以喜讀為饎饎酒食然亦不必如此説<lb/>
<pb n="11b"/>
　自古丁壯者以耕餉於田者惟婦子而已左氏𫝊曰<lb/>
　郤缺耕於野其妻饁之兹是妻餉其夫也孟子云有<lb/>
　童子以黍肉餉是子餉其父也惟九月既授衣則蠶<lb/>
　月條桑八月載績所以為授衣之具也惟四月之日<lb/>
　既舉趾則十月納禾稼所以為田事之成也蘇黄門<lb/>
　以為此章陳衣食之始餘章則終之此説是也春日<lb/>
　載陽載者則也倉庚即葛覃之詩黄鳥于飛是也陸<lb/>
　氏䟽曰黄鳥鸝留也或謂之黄栗留幽州人謂之黄<lb/>
<pb n="12a"/>
　鸎一名倉庚一名黄鵹爾雅謂黄鳥一名商庚一名<lb/>
　黄栗留一名黄鸝一名楚雀齊人謂之摶黍當椹熟<lb/>
　時來在桑間方言曰自闗而東謂之倉庚自闗而西<lb/>
　謂之黄鵹月令仲春之月倉庚鳴故陸農師引韓子<lb/>
　曰以鳥鳴春以蟲鳴秋以鳥鳴春若倉庚之類其美<lb/>
　鳴春也隂陽推移時至氣動不得不然爾故先王以<lb/>
　是候節之至倉庚鳴之時女乃執懿筐也㣲行小徑<lb/>
　也柔桑穉桑也蠶始食之時宜以穉桑養之此葢言<lb/>
<pb n="12b"/>
　七月之中大火西流暑退而寒不可以無禦寒之具<lb/>
　故當以九月授衣葢衣服至此而卒備也故以陽盛<lb/>
　之月倉庚之鳴桑茂而可養蠶則女子執深筐遵循<lb/>
　小徑而行以采穉桑既得穉桑以養蠶故九月而後<lb/>
　可以授衣也遲遲者日舒遲而暄暖也蘩爾雅曰皤<lb/>
　蒿也孫炎曰白蒿也毛氏謂曰蒿所以生蠶孔氏曰<lb/>
　今人猶用之陸氏曰農功有早晚蠶食有先後故言<lb/>
　求柔桑於前以養蠶之早者采蘩葉於後以養蠶之<lb/>
<pb n="13a"/>
　晚者今洗蠶種尚用蒿則蘩者亦可以養蠶也祁祁<lb/>
　毛氏曰衆多也程氏引詩祁祁如雲為衆多之貌女<lb/>
　心傷悲毛鄭皆以為春女感陽氣悲傷而思男為有<lb/>
　欲嫁之意至於悲傷豈是美事程氏曰女勤蠶事勞<lb/>
　且悲也毛鄭亦有此意然女子之於蠶事勞力安得<lb/>
　有傷悲乎惟王氏謂女子傷悲則以將嫁思離親也<lb/>
　此説為合於人情殆及公子同歸毛氏謂豳公子躬<lb/>
　率其民同時出同時歸其意以謂豳公之子躬率其<lb/>
<pb n="13b"/>
　民共適田野今則女子與豳公子同時來歸於家毛<lb/>
　氏既以女心傷悲為女子有欲嫁之志然下文又曰<lb/>
　與子同歸則其文不相接且民之耕於野也謂豳公<lb/>
　子躬率其民同時出同時歸可也至於采桑之女而<lb/>
　謂女之同時出同時歸可乎鄭氏謂女子者公之女<lb/>
　也與公子同時而嫁故孔氏舉公羊傳説築王姬之<lb/>
　館於羣公子之舎則以卑矣是説侯之女稱公子也<lb/>
　以公子為公女此説為當程氏皆同此説但不當以<lb/>
<pb n="14a"/>
　悲傷為欲嫁也蘇氏曰古者昬禮於歳之交故女子<lb/>
　之處者怨慕悲傷以是時思歸於公子然此詩泛言<lb/>
　國人之女安得謂歸於公子乎葢言方春舒長女子<lb/>
　采桑以養蠶者衆多之時則女子以是時與公子同<lb/>
　歸而嫁故曰傷悲婦人謂嫁曰歸此章則言春日載<lb/>
　陽又言春日遲遲者葢將言其出嫁之時又言春日<lb/>
　也萑葦即蒹葭也初生曰蒹既成曰萑初生曰葭既<lb/>
　成曰葦萑葦可以為曲薄也月令季春言養蠶之事<lb/>
<pb n="14b"/>
　云具曲植筥筐注云曲薄也即此詩所謂萑葦也筐<lb/>
　即詩所謂懿筐也條桑落其枝而采其葉曰條桑斧<lb/>
　斨者隋銎曰斧方銎曰斨斨即斧也惟銎孔不同爾<lb/>
　逺者枝逺也謂其長枝去人逺也揚條揚也謂其長<lb/>
　條揚逺也女桑爾雅曰荑桑郭璞曰今俗呼小而長<lb/>
　條者謂之女桑逺揚非可以手而取也故可以伐而<lb/>
　落之猗毛氏曰角而束之曰猗蘇氏曰取葉存條曰<lb/>
　猗則猗束而采也女桑則無條不枝落也但束而采<lb/>
<pb n="15a"/>
　之也鶪者伯勞也左傳郯子曰昔少皥以鳥名命官<lb/>
　伯趙氏司空伯趙鶪也杜氏注云伯趙伯勞也以冬<lb/>
　至去以夏至來則是伯勞之鳴自夏至冬也績説文<lb/>
　曰緝也東門之楊曰不績其麻則績者是績麻也八<lb/>
　月絲事畢而麻事起故始績也載𤣥載黄我朱孔陽<lb/>
　載𤣥載黄者𤣥者𤣥黒而有赤在緇緅之閒考工記<lb/>
　鍾氏云三入為纁五入為緅七入為緇凡染絳者一<lb/>
　入謂之縓再入謂之赬三入謂之纁朱則四入也陽<lb/>
<pb n="15b"/>
　者明也言其朱色鮮明也此章言七月流火將寒之<lb/>
　候九月授衣而藏之則今歳之禦寒者既備於此則<lb/>
　必思來歳之備也既預思來歳之備故當以陽氣之<lb/>
　盛月桑無所不取采其枝之逺揚者則以斧斨而伐<lb/>
　之其女桑則不可以斧斨而伐之但猗之而已則斧<lb/>
　斨亦可以預備也伐逺揚猗女桑既備之矣故至於<lb/>
　蠶月其用皆足蠶事可以畢爾故於七月鳴鶪之時<lb/>
　而緝麻焉既緝其麻而又以所治之絲而染繒或為<lb/>
<pb n="16a"/>
　𤣥或為黄以朱色之盛而為公子之裳也言裳而不<lb/>
　及衣但便其韻爾程氏曰為公子裳獻豜于公皆此<lb/>
　義也民之知義如此則美俗成矣葢先王之時風俗<lb/>
　粹美教化修明忠厚之風化及於下民故民無不知<lb/>
　義雖勤勞於稼穡之事而不自厚則曰雨我公田遂<lb/>
　及我私雖勞民於蠶織之事而不自有則曰我朱孔<lb/>
　陽為公子裳取彼狐狸為公子裘雖閑於馳逐之事<lb/>
　而不自得則曰言私其豵獻豜于公其民之愛君可<lb/>
<pb n="16b"/>
　謂至矣彼先王何修而得此於民哉豈非至誠慘怛<lb/>
　之意上以是施之下以是報之乎四月秀葽毛氏曰<lb/>
　不榮而實曰秀葽葽草也鄭氏曰夏小正四月王萯<lb/>
　秀葽其是乎鄭氏之意則以王為大然以為未必然<lb/>
　故曰其是乎秀葽也陳翥則以為幽秀鄭氏之説為<lb/>
　誤許慎曰劉向説似味苦者葽也蜩爾雅曰蜩蜋蜩<lb/>
　螗蜩舎人云皆蟬方言曰楚謂蟬為蜩宋衛謂之螗<lb/>
　蜩陳鄭謂之蜋蜩秦晉謂之蟬是蜩蟬一物方俗異<lb/>
<pb n="17a"/>
　名爾陸農師曰按詩言如蜩如螗則是蜩與螗又非<lb/>
　一物也八月其穫穫者禾可穫也嘉榖曰禾説文曰<lb/>
　二月始生八月而熟故曰禾隕墜也蘀落也説文曰<lb/>
　草木凡皮葉落地為蘀因舉此詩也貉爾雅曰字林<lb/>
　貉似貍其子名貆貉之皮可以為裘也秀葽也鳴蜩<lb/>
　也其穫也隕蘀也此四者皆是物成則將寒之候雖<lb/>
　將寒矣而蠶事麻事無所不備恐其不足以為禦寒<lb/>
　之具故於十一月往捕其貉而取皮以為裘又取其<lb/>
<pb n="17b"/>
　狐狸之皮以為公子裘也貉則庶民自以為裘也狐<lb/>
　狸則為公子裘也孔氏曰貉是民自用為裘也禮無<lb/>
　貉裘之文明貉裘賤故也于貉猶所謂于耜也毛氏<lb/>
　曰于貉謂取狐狸皮也據詩但言于貉而毛氏以為<lb/>
　取狐狸皮其説不甚明白孔氏曰于貉言往不言取<lb/>
　狐狸言取不言往皆是往捕之而取其皮此言葢所<lb/>
　以順經文而為毛氏訓釋其義也陸農師以謂祭表<lb/>
　裘貉若以農師之説解毛氏則毛氏所謂取狐狸之<lb/>
<pb n="18a"/>
　言方為明白周官言祭表貉乃音禡釋者謂禡師祭<lb/>
　也非取貉也則知所謂于貉往取貉而為裘也取狐<lb/>
　狸者特取其狐狸之皮以為裘也王氏則以謂秀葽<lb/>
　鳴蜩為穫候以隕蘀于貉為取狐狸之候此説亦非<lb/>
　葢上章既言蠶事又言麻事故此又言一之日于貉<lb/>
　取彼狐狸為公子裘皆是所以禦寒之具也不應於<lb/>
　其中而間以于貉為取狐狸之候也自秀葽以至於<lb/>
　隕蘀則物漸成十一月鳥獸氄毛故其皮可取以為<lb/>
<pb n="18b"/>
　裘則無事矣十二月之間君與民於是俱出田獵不<lb/>
　忘武事以纉武功也然其田也則獵取其獸以充賔<lb/>
　客籩豆國君之庖得獸之小者則私而有之得獸之<lb/>
　大者則獻于公説文曰豕生三歳曰豜又曰豕一歳<lb/>
　曰豵爾雅曰絶有力者曰麕則豜大而豵小貉則賤<lb/>
　者之服則自以為裘狐狸之皮則取以為公子裘小<lb/>
　獸則私有之大獸則獻于公以見民愛其上也五月<lb/>
　斯螽動股斯螽即螽斯也或曰斯螽或曰螽斯孔氏<lb/>
<pb n="19a"/>
　曰文雖顚倒其實斯螽也爾雅曰蚣蝑也陸璣曰幽<lb/>
　州謂之蝽箕即蝽<graphic n="KR2114" url="https://raw.githubusercontent.com/kanripo/KR-Gaiji/master/images/KR2114.png" mimeType="image/png"/>蝗類也青色長角長股股鳴者<lb/>
　也或以似蝗而小斑黒其股似瑇瑁又五月中以兩<lb/>
　股相切作聲聞數十歩動股者謂至五月股成而奮<lb/>
　迅之以股鳴也莎雞爾雅曰螒天雞樊光曰謂小蟲<lb/>
　黒身赤頭一名莎雞陸璣曰莎雞如蝗而斑色毛翅<lb/>
　數重其翅正赤色或謂之天雞六月中飛而振羽索<lb/>
　索作聲幽州人謂之蒲錯馬氏曰一名促織紡緯陳<lb/>
<pb n="19b"/>
　翥曰即今紡緯也其鳴聲切切類紡緯也促織青而<lb/>
　長䰅脚其鳴如機急織之聲今紡緯亦青如促織而<lb/>
　小則與陸氏之説不同崔豹古今注亦曰莎雞一名<lb/>
　紡緯謂其聲如紡緯也促織一名促機謂其鳴如急<lb/>
　機也振羽者謂至五月羽成奮迅之以羽鳴也爾雅<lb/>
　曰螽醜奮郭氏謂奮迅作聲斯螽莎雞皆蝗之類也<lb/>
　故於五月而斯螽動股六月則莎雞振羽股羽始成<lb/>
　而奮迅作聲也考工記云有以股鳴者有以翼鳴者<lb/>
<pb n="20a"/>
　謂之小蟲之屬以股鳴者斯螽是也以翼鳴者莎雞<lb/>
　是也蟋蟀即所謂促織也爾雅曰蟋蟀蛬陸氏曰似<lb/>
　蝗而小善跳正黒有光澤如漆有角翅一名蛬一名促<lb/>
　織語曰促織鳴懶婦驚陳翥説促織則與陸氏不同<lb/>
　宇者屋四陲也韓詩則曰宇屋霤也説文曰屋邊也<lb/>
　户説文曰半門也葢此言蟋蟀七月則在野八月則<lb/>
　在宇屋之下九月則在室户之内十月則入我牀下<lb/>
　然此先言在野而後言蟋蟀則以在宇在户皆繼於<lb/>
<pb n="20b"/>
　莎雞之下似與上章之文其文勢為不順故程氏謂<lb/>
　莎雞斯螽蟋蟀説者雖為三物然攷詩意恐是一物<lb/>
　隨時異名則程氏之意則以為一物五月則為斯螽<lb/>
　六月則為莎雞十月則為蟋蟀其説固為明白然此<lb/>
　三蟲皆螽之類自昔説者皆以為三物未敢以為必<lb/>
　然也夫日往月來寒往暑來相推而迭運則其來有<lb/>
　漸故建已之月陽氣始盛而一隂生一隂生則積而<lb/>
　為大冬建子之月隂氣始盛而一陽生一陽生則積<lb/>
<pb n="21a"/>
　而為大夏無非其來有漸也謂此三物自五月至於<lb/>
　十月以言隂之寖長言其有漸非卒然而至也彼其<lb/>
　寒暑卒然而來俄然而去則民之疾苦者多矣蟋蟀<lb/>
　始而在野既而在宇又既而在户皆是自外而之内<lb/>
　自逺而之近既入於牀下則近於人而寒至矣惟其<lb/>
　有漸故此三蟲亦隨時而變也穹窮也窒塞也窮塞<lb/>
　其室而熏鼠令出也向者牖也毛氏以為北向牖庶<lb/>
　人蓽户葢以荆竹為之也墐者塗也言至於十月蟋<lb/>
<pb n="21b"/>
　蟀入我牀下則大寒矣穹窒熏鼠塞其北向之牖墐<lb/>
　塗其户使寒氣不得以襲人於是嗟嘆而告其婦子<lb/>
　曰我所以為此為將改歳之故當入此室而處也穹<lb/>
　窒熏鼠皆十月之事也而曰改歳者陽以十月始生<lb/>
　故以十月為始歳也月令孟冬之月命有司曰天氣<lb/>
　上騰地氣下降天地閉塞而成冬則以十月為塞向<lb/>
　墐户之候也鬱毛氏曰棣屬也孔氏曰是棠棣之類<lb/>
　薁蘡薁也晉宫閣名曰華林園中有車下李三百<lb/>
<pb n="22a"/>
　一十四株薁李一株車下李即鬱薁李即薁二者相類<lb/>
　而同時熟故言鬱薁也草木䟽云鬱一名雀李一名<lb/>
　車下李陸氏曰裳棣薁李也一名雀梅亦曰車下李<lb/>
　其花或赤或白六月中熟大如李子可食葵爾雅曰<lb/>
　蔠葵蘩露注曰承露也大莖小葉花紫黄色可茹<lb/>
　公儀為楚相所拔者即此是也剥者擊也棗須就樹<lb/>
　擊之稻説文曰稌也穫之以釀酒也春酒毛氏曰凍<lb/>
　醪也眉壽豪眉也人年老必有豪眉秀出者故謂之<lb/>
<pb n="22b"/>
　眉壽六月則采鬱及薁而食七月則亨葵及菽八月<lb/>
　則剥棗十月則穫稻所以釀酒以介其眉壽也鄭氏<lb/>
　謂以助其養老之具此特言可以助養也非助老之<lb/>
　具也王氏謂養氣體焉助之也此説是也壺瓠也古<lb/>
　今注曰壺蘆瓠之無柄也陸農師曰似瓠而員曰壺<lb/>
　蘆壺性蔓生蔓斬之故曰斷壺苴記注曰麻之有實<lb/>
　者也叔苴謂拾此麻實以供食也荼苦菜也陸氏曰<lb/>
　苦菜生山田及澤中得霜則甜而美樗者不材之木<lb/>
<pb n="23a"/>
　可以為薪言此自七月食𤓰以下非所以助養但可<lb/>
　以食農夫七月食𤓰以下食其農夫六月食鬱及薁<lb/>
　以下助其眉壽鄭氏但以十月為養老此非也九月<lb/>
　築場圃春夏則為圃秋冬則為場周官載師云以場<lb/>
　圃任園地注云圃樹果蓏之屬方未為場之時則樹<lb/>
　果蓏季秋則為場也其所以為場者謂十月納禾稼<lb/>
　入於倉也説文曰禾之秀實者為稼莖節為禾一曰<lb/>
　在野曰稼黍禾屬而黏者也稷粢也百榖之長郭氏<lb/>
<pb n="23b"/>
　曰今江東呼粟曰粢今之所謂粟米是也後熟曰重<lb/>
　先熟曰穋麻説文曰麻即萌之緫名菽豈也嗟我農<lb/>
　夫我稼既同上入執宫功者上言場事既畢粟既納<lb/>
　於倉於是嗟我農夫言稼穡既積聚矣田中無事可<lb/>
　以上宫而治其事也毛氏謂入為上出為下葢言由<lb/>
　野入都邑故謂之上入執宫功者執宫中之事也爾<lb/>
　雅曰堂謂之宫宫謂之室則知作宫室之事而已于<lb/>
　者往取也如所謂于貉是也晝則取茅夜則為綯絞<lb/>
<pb n="24a"/>
　索之類李廵曰綯繩之絞也孔氏謂待明年蠶用非<lb/>
　也此葢言索綯以亟其乘屋而已鄭氏以謂為急當<lb/>
　治野廬之屋按前漢書云在野曰廬在里曰宇既是<lb/>
　入都邑之宅上入執宫功則是野中無事遂入都邑<lb/>
　既入都矣則不在野廬之邑晝爾于茅宵爾索綯亟<lb/>
　其乘屋所謂執宫功也其所以執宫功之意則以非<lb/>
　久播百榖矣始播百榖不得緩於執宫功故當時不<lb/>
　可不勤也鄭氏以為祈來年百榖于公社也此所以<lb/>
<pb n="24b"/>
　謂播百榖但是播百榖非祈百榖也王氏為築場圃<lb/>
　者以無曠土故築場於圃地此之謂地無遺利方其<lb/>
　為圃則種果蓏之屬及其納禾稼然後為場焉豈非<lb/>
　地無遺利乎又謂冬可以休矣而乘屋其乘屋也又<lb/>
　亟此之謂人無遺力稼穡既同則上入執宫功之事<lb/>
　而又晝則于茅夜則索綯以亟其乘屋非人無遺力<lb/>
　乎前漢志曰冬事既入婦人紡績女子所得日四十<lb/>
　五夫所謂得日四十五者葢一月有三十日民皆夜<lb/>
<pb n="25a"/>
　半勤於績紡則一月之中又添得十五日故曰所得<lb/>
　日四十五惟其男子宵則索綯女子夜則紡績豈非<lb/>
　人無遺力乎上章既言采桑采蘩萑葦斧斨又染𤣥<lb/>
　黄之色以為公子裳取狐狸之皮以為裘其所以禦<lb/>
　寒者備矣至此又言所以禦寒之備也二之日鑿冰<lb/>
　沖沖三之日則納冰於凌室之中四之日則蚤用以<lb/>
　開冰獻羔而祭韭周禮凌人正歳十有二月令斬冰<lb/>
　三其凌禮記曰季冬之月冰方盛水澤腹堅命取而<lb/>
<pb n="25b"/>
　藏之左傳昭公四年古者日在北陸而藏冰西陸朝<lb/>
　覿而出之其藏冰也深山窮谷固隂沍寒於是取之<lb/>
　在北陸之中也北陸虚也北方之七宿虚星之中日<lb/>
　在北陸則知是在虚室之中也季冬之月日在虚之<lb/>
　時而鑿冰沖沖所以宣達陽氣也王氏謂和之至陽<lb/>
　氣達也此説是也季冬隂盛之時陽氣不得𤼵泄故<lb/>
　於深山窮谷之中而鑿其冰則陽氣得以𤼵泄而不<lb/>
　為害也沖沖冰之至和也其蚤孔氏以為早朝不如<lb/>
<pb n="26a"/>
　王程之説程氏以為早用之于獻羔祭韭時夏頒冰<lb/>
　是其後用之也王氏則以為羔也韭也必以蚤者謹<lb/>
　時也二説皆通杜元凱注所謂獻羔祭韭始開冰室<lb/>
　亦可以為早朝也左傳曰獻羔而啟之也禮曰春薦<lb/>
　羔登韭乃春所薦之物惟其開冰故用之以祭於寢<lb/>
　廟也月令仲春之月天子乃獻羔開冰先薦寢廟是<lb/>
　也然左氏所謂西陸朝覿而出之西陸昴星也日在<lb/>
　昴乃孟夏之月方始出冰仲春之月開冰者葢左氏<lb/>
<pb n="26b"/>
　言西陸朝覿而出之乃周禮夏頒冰也仲春之月其<lb/>
　冰釋是以開之以達陽正陽用事故也季夏則頒之<lb/>
　陽氣畢出故也四之日開冰以祭寢廟則始用於公<lb/>
　矣及孟夏則凡大夫賔客祭祀於是乎兼用之既藏<lb/>
　冰以納於凌室又開冰以祭於寢廟此隂陽所以協<lb/>
　和而疫癘所以不作也故申豐以謂七月之卒章藏<lb/>
　冰之道也若夫春秋書無冰者三則當時隂陽不協<lb/>
　和可知也九月肅霜此章所言則知歳事將畢而以<lb/>
<pb n="27a"/>
　宴樂也肅霜者收縮萬物也月令季秋之月霜始降<lb/>
　則百工休乃命有司曰寒氣緫至民力不堪其皆入<lb/>
　室霜降者歳晚之候滌者蕩也九月築場圃將以納<lb/>
　禾稼既而納之囷窖則蕩滌其場惟歳事既畢則朋<lb/>
　酒斯饗毛氏以朋酒為兩樽曰朋然與衆而聚樂飲<lb/>
　之則豈止兩樽乎不如徐氏以為衆酒也公堂者學<lb/>
　校也會集之所故謂之公堂兕觥罰爵也九月既肅<lb/>
　霜十月又滌場則歳事畢皆無事矣於是合衆酒而<lb/>
<pb n="27b"/>
　命享遂殺羔羊以為殽羞升於公堂之上而舉此罰<lb/>
　爵以率衆使之無犯非禮至於燕飲之中又祝豳公<lb/>
　以萬壽無疆則民之愛君可見矣毛氏乃謂行鄉飲<lb/>
　酒鄭氏乃以為享羣臣上文皆言農桑之事既畢而<lb/>
　民無事閒暇然後燕飲之則安得為享羣臣若是果<lb/>
　行鄉飲則亦無用羔羊乃知此不過合衆人而燕飲<lb/>
　也孟子嘗曰五畆之宅樹之以桑五十者可以衣帛<lb/>
　矣雞豚狗彘之畜無失其時七十者可以食肉矣百<lb/>
<pb n="28a"/>
　畆之田勿奪其時數口之家可以無飢矣謹庠序之<lb/>
　教申之以孝悌之義頒白者不負戴於道路矣七十<lb/>
　者衣帛食肉黎民不飢不寒然而不王者未之有也<lb/>
　觀此七月之詩言后稷先公致王業之艱難其事皆<lb/>
　本於農桑葢王道之始端在於此觀此詩采桑采蘩<lb/>
　則其勤於蠶事可謂至矣蠶事既畢又於鳴鶪之候<lb/>
　麻事興焉乂而至於染𤣥黄之色以為公子裳取狐<lb/>
　狸之皮以為公子裘凡所以助蠶者無不致力也若<lb/>
<pb n="28b"/>
　三之日于耜四之日舉趾則其勤於田事可謂至矣<lb/>
　田事既勤至於八月其穫十月納禾稼禾稼納則其<lb/>
　田事畢矣至於食鬱及薁亨葵及菽凡所以事田者<lb/>
　無不致力也農桑之務其勤如此九月肅霜十月納<lb/>
　禾稼則歳事畢而民閒暇矣而又晝爾于茅宵爾索<lb/>
　綯二之日鑿冰沖沖田獵而纉武功則終歳勤勤如<lb/>
　此曷嘗有休息之期邪惟其無休息之期宜其民皆<lb/>
　愁怨而無所不至今乃不以為怨方其勞也未始不<lb/>
<pb n="29a"/>
　愛其上載𤣥載黄為公子裳取彼狐狸為公子裘而<lb/>
　又曰獻豜于公飲酒升堂則祝其君以萬壽無疆其<lb/>
　愛君如此果何修而得此哉葢上之人所以使民者<lb/>
　得其道也孟子曰以佚道使民雖勞不怨葢豳公所<lb/>
　以使之者本於佚道故也惟其上以佚道使民則民<lb/>
　亦盡力於農桑而無有或怨耳之所聞目之所視無<lb/>
　非生養之事雖有非僻之心何自而入之哉故其愛<lb/>
　君之誠所以如此其篤也雖然天下之人所以趨事<lb/>
<pb n="29b"/>
　赴功無有或怠者亦由上之人授民時為急也使天<lb/>
　下之人趨事赴功非上之人以授民時為急則無由<lb/>
　至此觀七月之詩以倉庚為采桑之候以鳴鶪為麻<lb/>
　事之候斯螽動股莎雞振羽蟋蟀之鳴以為禦寒之<lb/>
　候四月秀葽十月隕蘀為取皮之候上之朝夕思念<lb/>
　無非以授民時為急上之人既勤授民時如此下之<lb/>
　人又勤本業如此此其所以治也<lb/>
　黄曰七月以下之詩皆周公之詩也前不得為周南<lb/>
<pb n="30a"/>
　之正風後不得為成王之正雅而獨繫之豳先儒之<lb/>
　説紛紛不一或曰七月詩雖周公所作而所言者豳<lb/>
　之風俗故繫之豳而并以周公之詩附之也然則周<lb/>
　公作七月召公作公劉皆告成王之詩也皆言豳俗<lb/>
　之事也七月繫之豳而公劉繫之雅先儒之説至此<lb/>
　而又窮歐陽公謂文有難知者闕之可也李迃仲亦<lb/>
　以為然予輒欲妄意以為之説非敢求為異説也葢<lb/>
　考之於詩詳之於序求之於周禮而參之於召康公<lb/>
<pb n="30b"/>
　作公劉之意似有可信者試妄論之夫公劉之詩召<lb/>
　康公所作也若七月之詩則豳國本有是歌而周公<lb/>
　特陳之非周公所作也公劉特言召康公戒成王言<lb/>
　公劉之厚於民而亦言篤公劉者六則其為康公所<lb/>
　作也明矣七月詩特言豳國之風俗如此當耕而耕<lb/>
　當蠶而蠶當作而作當息而息初不言后稷先公如<lb/>
　之何而率民也其序亦直言陳王業也直言周公遭<lb/>
　變故陳后稷先公風化之所由初不為周公作是詩<lb/>
<pb n="31a"/>
　也亦不為美后稷先公而戒成王也則是豳國本有<lb/>
　是歌而周公特陳之而已如箕子之陳洪範九疇天<lb/>
　之所以錫禹者也而箕子陳之七月之詩豳俗之所<lb/>
　歌者也而周公陳之故周禮春官籥章氏迎寒暑而<lb/>
　吹豳風則七月之為豳歌亦明矣且周公者周之大<lb/>
　臣也而七月九月者夏之正也周公以周之臣而言<lb/>
　夏之正則於理不順於辭不安予以為后稷居邰至<lb/>
　公劉而居豳正夏之時也當夏之時而言夏之正其<lb/>
<pb n="31b"/>
　説益明矣先儒以一之日為用周正因謂周公以月<lb/>
　記夏以日記周不知夫所謂日者特以一陽之復故<lb/>
　以日言之豈謂周正乎如易之臨八月有凶復則言<lb/>
　七日來復初豈有異義者哉此予之臆説不敢以為<lb/>
　得詩人之意姑存之以俟深於詩者共評焉又曰周<lb/>
　自后稷教民稼穡殖藝五榖五榖熟而人民育后稷<lb/>
　於是而始封於邰至其曽孫公劉遷邑於邠篤前烈<lb/>
　而厚民事徹田為糧豳居允荒而豳之風俗成矣至<lb/>
<pb n="32a"/>
　古公亶父復修后稷公劉之業厯十五世而文始基<lb/>
　之十六世而武始定之其積累非一日也成王以幼<lb/>
　沖之資當盈成之時知今日享之之易而不知前人<lb/>
　致之之難流言一出而朝廷變周公慮其不知先王<lb/>
　積累之勞與夫風俗之所本則將豢於燕安而不知<lb/>
　王業之所由致惑於聲色之娛而不知民事不可緩<lb/>
　所謂百年成之而不足一日壞之而有餘豈不甚可<lb/>
　畏哉故周公遭變陳七月之詩使之知稼穡桑麻之<lb/>
<pb n="32b"/>
　事小民艱苦之情託之於吟詠之間而㣲示其感𤼵<lb/>
　之意周公愛君憂國之心可想見矣成王安得不惻<lb/>
　然而動心乎嘗觀此詩見后稷先公之所以治豳者<lb/>
　即堯所以治天下也堯治天下首命羲和考星宿之<lb/>
　軌度觀鳥獸之生息以為析因夷隩之候七月一詩<lb/>
　以流火為授衣之漸以寒暑為出入之期倉庚者採<lb/>
　桑之候鳴鶪者績麻之候也斯螽動股莎雞振羽蟋<lb/>
　蟀在牀下禦寒之候也四月秀葽五月鳴蜩十月隕<lb/>
<pb n="33a"/>
　蘀收禾之候也其男耕其女桑其婦饁日月之變接<lb/>
　乎其目而農桑之念動乎其中惟恐無衣褐以卒歳<lb/>
　也無黍稷以為食也不惟為一已之計而復為公家<lb/>
　之計不惟為今歳之計而復為來歳之計春日遲而<lb/>
　采蘩者祁冬日促而乘屋者亟將舉趾而先于耜晝<lb/>
　于茅而宵索綯絲事畢而麻事起麻事息而染事興<lb/>
　至於穹窒熏鼠塞向墐户藏冰取冰之事無不詳密<lb/>
　何斯民之勤於趨事如此哉然此猶未見其風俗之<lb/>
<pb n="33b"/>
　美也方田畯之至則欣欣然而喜殆及公子同歸則<lb/>
　惻然而悲績以為己裳而染𤣥黄為公子裳貉以為<lb/>
　己裘而狐狸以為公子之裘小而豵者私於己大而<lb/>
　豜者獻于公亨葵剥棗穫稻為酒以為老者之奉而<lb/>
　斷壺叔苴采荼薪樗以為農夫之食君臣之情長幼<lb/>
　之義如此其明也禾既穫而納禾稼豈驅之而使納<lb/>
　乎稼既同而執宫功豈驅之而使執乎民不敢忘乎<lb/>
　君子不敢忘乎親幼不敢忘乎長歡然以相愛粲然<lb/>
<pb n="34a"/>
　以相接皆其風俗之自然而不自知也至於農事之<lb/>
　既畢歳功之既成則男釋耒女下機欣然無飢寒之<lb/>
　憂相與享朋酒殺羔羊躋公堂稱兕觥而祝其君以<lb/>
　萬壽其拳拳愛君之心不能一日忘也噫讀七月一<lb/>
　詩而豳之風俗若親見焉竊嘗因此而嘆後世之風<lb/>
　俗日不如古此非獨民之罪也上之人為力役以奪<lb/>
　民時厚賦斂以爭民利又為暴刻以督責之文書急<lb/>
　於星火箠械酷於秋霜民於是去本而逐末舎農而<lb/>
<pb n="34b"/>
　趨賈野無青草室如懸罄而天下之人始忘其歡欣<lb/>
　戴君之心而為憤怒怨上之讐王道不行而豳之風<lb/>
　俗不復見孟子力救於戰國之世曰五畆之宅樹之<lb/>
　以桑則五十者可以衣帛百畆之田勿奪其時八口<lb/>
　之家可以無飢謹庠序之教申之以孝悌之義則頒<lb/>
　白者不負戴於道路老者衣帛食肉黎民不飢不寒<lb/>
　然而不王者未之有也觀七月之陳王業孟子之言<lb/>
　王道其事如日其言如丹乃知孟子仁義之學眞有<lb/>
<pb n="35a"/>
　所自來也時君急於功利而以為王道之難行故以<lb/>
　孟子之言為迂闊而不可用吁後世之風俗不可以<lb/>
　復古矣予嘗於七月之詩孟子之言葢三詠而三嘆<lb/>
　<lb/>
　<lb/>
　<lb/>
　<lb/>
　<lb/>
<pb n="35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　毛詩集解卷十七<lb/>
</p>
<p>
</p>
  </div>
</body>
</text>
</TEI>
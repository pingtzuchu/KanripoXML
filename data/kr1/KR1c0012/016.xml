<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>毛詩集解卷十六</head>
    <p>
<pb n="1a"/>
欽定四庫全書<lb/>
　毛詩集解卷十六　　　宋　李樗黄櫄　撰<lb/>
株<hi>陟朱反</hi>林刺靈公也淫乎夏姬驅馳而往朝夕不休息<lb/>
焉<lb/>
胡為乎株林從夏南匪適株林從夏南駕我乘<hi>去聲</hi>馬説<lb/>
<hi>音稅</hi>于株野乘我乘駒<hi>音車</hi>朝食于株<lb/>
　李曰夏姬鄭穆公之女靈公之妹也嫁於陳大夫公<lb/>
　子夏御叔也生徵舒字子南夲姬姓故以姬為氏為<lb/>
<pb n="1b"/>
　夏氏之婦故曰夏姬此言靈公與其大夫孔寧儀行<lb/>
　父通於夏姬驅馳其車馬而往自朝至夕未嘗有休<lb/>
　息之期焉胡為乎株林株林毛氏曰夏氏邑曰株林<lb/>
　王氏以為株林邑也邑外曰郊郊外曰牧牧外曰野<lb/>
　野外曰林據詩中曰株林又曰株野又曰株王氏之<lb/>
　言是也此詩上章鄭氏以為陳人責靈公言君何為<lb/>
　之株林從夏氏子南之母為淫泆之行下章則以為<lb/>
　君親乘君乘馬乘君乘駒變易其車乘以至株林此<lb/>
<pb n="2a"/>
　説不如王肅曰言非欲適株林從夏南之母反覆言<lb/>
　之疾之也孫毓亦以王肅之説為長蓋此説當從之<lb/>
　陳人病其君而相告語曰君胡為而往株林乎将以<lb/>
　從夏南也非是適株林也将以從夏南爾蓋靈公之<lb/>
　適株林也託他事以往故有匪適之言孔氏曰邑在<lb/>
　國外夏姬在邑故適邑而從夏姬也夏南即徵舒也<lb/>
　實從夏南之母言從夏南者婦人夫死從子夏南為<lb/>
　其家主故以夏南言之按左氏傳楚荘王縣陳討於<lb/>
<pb n="2b"/>
　少西氏西氏而謂之夏姬者孫繫於祖也夏姬謂之<lb/>
　夏南者母繫於子故也駕我乘馬乘我乘駒此言君<lb/>
　乘此一乘之馬朝則説於株林乘此一乘之駒朝則<lb/>
　食於株以見其朝夕不休息也毛氏則以謂大夫乘<lb/>
　駒然大夫乘駒於經無明文唐孔氏雖引皇皇者華<lb/>
　言大夫出使經曰我馬維駒為證其義亦不甚明白<lb/>
　以乘馬為君以乘駒為臣雖曰靈公之荒淫然不必<lb/>
　以乘馬乘駒而分也齊襄公淫於齊姜而載驅薄薄<lb/>
<pb n="3a"/>
　陳靈公淫於夏姬而駕我乘馬其無恥可謂甚矣陳<lb/>
　靈公與孔寧儀行父衷衵服戲於朝則非特適於株<lb/>
　林而為淫亂也故其後卒死於夏姬之禍蓋父而不<lb/>
　父必有子禍君而不君必有臣禍天理之必至齊襄<lb/>
　公淫於齊姜雖未必死於文姜而其後不免有無知<lb/>
　之禍天網恢恢疎而不漏可不戒哉夏姬其夫曰御<lb/>
　叔御叔早死故夏姬淫恣　黃講闕<lb/>
澤陂<hi>彼皮反</hi>刺時也言靈公君臣淫於其國男女相説憂<lb/>
<pb n="3b"/>
思<hi>去聲</hi>感傷焉<lb/>
彼澤之陂有蒲與荷有美一人傷如之何寤寐無為涕<lb/>
<hi>他弟反</hi>泗<hi>音/四</hi>滂<hi>普光/反</hi>沱<hi>徒何/反</hi>彼澤之陂有蒲與蕑<hi>古顔反</hi>有<lb/>
美一人碩大且卷寤寐無為中心悁悁<hi>烏𤣥反</hi>彼澤之陂<lb/>
有蒲菡<hi>户感反</hi>萏<hi>大感反</hi>有美一人碩大且儼寤寐無為輾<lb/>
<hi>張輦反</hi>轉伏枕<lb/>
　李曰靈公君臣淫於其國正所謂靈公與孔寧儀行<lb/>
　父等共通夏姬魯宣公十年惟其君臣為淫佚之行<lb/>
<pb n="4a"/>
　則國内之人從而化之男女第相悦愛久而不見而<lb/>
　致其憂思感傷焉彼澤之陂陂者許慎説文曰陂陂<lb/>
　也澤畔漳水之岸也蒲者似莞而褊有脊滑柔而温<lb/>
　荷者芙蕖其莖茄其葉蕸其夲蔤其花菡萏其實蓮<lb/>
　其根藕其中的的中薏凡此數名其實一也未發則<lb/>
　為菡萏既發則為芙蕖蕑者蘭草也鄭氏以為蓮字<lb/>
　彼徒見上文言荷下文言菡萏皆是蓮之類故以蕑<lb/>
　為蓮鄭氏好改字多類此蒲之滑柔蕑之芬芳荷與<lb/>
<pb n="4b"/>
　菡萏數者之美是取喻男女之相悦也鄭氏以蒲喻<lb/>
　男以荷喻女陂中之物喻淫風由同姓王氏則以澤<lb/>
　為君以陂為臣此皆鑿説也此詩男女相悦自靈公<lb/>
　化之然詩中夲無説靈公之事王鄭於此詩徒求其<lb/>
　君臣淫亂之事遂為之説是求之太過也以澤陂為<lb/>
　君臣以蒲荷喻男女其文又安得相貫惟其男女相<lb/>
　悦故有美一人則其情感傷如之何而得見之或寤<lb/>
　或寐但涕泗滂沱而已自目曰涕自鼻曰泗毛氏以<lb/>
<pb n="5a"/>
　為傷無禮也使君子果傷其無禮則下文不應曰涕<lb/>
　泗滂沱也碩大且卷卷美也盧令曰其人美且鬈字<lb/>
　雖不同其義則一儼者儼然容貌也悁悁憂貌也輾<lb/>
　轉伏枕言寐之不熟思之如此王氏曰東門之枌宛<lb/>
　丘之應也澤陂株林之應也此説是也至於言苟以<lb/>
　至誠為之則未必無應苟無其應則是誠之未至爾<lb/>
　此不知道者之言也人之為善有安而行之有利而<lb/>
　行之人之至誠則能為善為惡則安得謂之誠不誠<lb/>
<pb n="5b"/>
　人固有詐善者也不聞有詐惡者也楊龜山曰惟天<lb/>
　下之至誠為能化非聖人不足以與此未有至誠而<lb/>
　為惡者為惡者則失性矣尚何至誠之有此實至當<lb/>
　之論　黃講同<lb/>
檜羔裘詁訓傳第十三　　　　國風<lb/>
羔裘大夫以道去其君也國小而廹君不用道好絜其<lb/>
衣服逍遥遊燕而不能自強於政治故作是詩也<lb/>
羔裘逍遥狐裘以朝<hi>直遥反</hi>豈不爾思勞心忉忉羔裘翶翔<lb/>
<pb n="6a"/>
狐裘在堂豈不爾思我心憂傷羔裘如膏<hi>古報反</hi>日出有曜<lb/>
豈不爾思中心是悼<lb/>
　李曰檜乃少昊之後為鄭所并國小而廹近於大國<lb/>
　君不能用人君之道以理國家而徒修絜其衣服逍<lb/>
　遥而自樂遊燕而無度政事不勉大夫去其君故作<lb/>
　是詩也羔裘逍遥鄭氏以為諸侯之朝服緇衣羔裘<lb/>
　大蜡而息民則有黄衣狐裘鄭氏之意謂羔裘朝服<lb/>
　也今乃宴而用之狐裘祭服今乃朝而用之其好絜<lb/>
<pb n="6b"/>
　衣服如此不如蘇氏之説謂羔裘諸侯之朝服也狐<lb/>
　裘朝天子之服也羔裘朝服宜其朝也今乃以宴而<lb/>
　用之狐裘朝天子之服宜其朝天子也今乃一國之<lb/>
　朝亦用之以見其好絜衣服如此孔氏又以為玉藻<lb/>
　云君衣狐白裘錦衣以裼之既有狐白裘又曰君子<lb/>
　狐青裘豹褎𤣥綃衣以裼之則禮又有狐青裘矣此<lb/>
　經直言狐裘可知非狐白狐青而必知是黄衣狐裘<lb/>
　者以諸侯之服狐白裘惟在天子之朝爾在國視朝<lb/>
<pb n="7a"/>
　之服則素衣麑裘無狐白裘矣若檜君用狐白以朝<lb/>
　則違禮僭上若以狐裘為僭上則非也狐裘乃諸侯<lb/>
　朝天子之服使果為僭上則非是好潔也以朝天子<lb/>
　之服而朝於一國不過言其好修潔如此孔氏之説<lb/>
　非也羔裘翶翔至中心是悼翶翔猶逍遥也在堂謂<lb/>
　正寝人君日出視朝乃退適路寝以聽政今乃衣狐<lb/>
　裘以聽政於正寝故曰在堂如膏者言所服羔裘之<lb/>
　色潤澤如脂膏然日出有光照耀之時觀其裘色如<lb/>
<pb n="7b"/>
　脂膏也言其鮮潔如此此詩上二句則言其好潔衣<lb/>
　服下二句則言豈不爾思但言大夫之去國也大夫<lb/>
　非不愛其君而至於勞心忉忉則去國豈得已哉中<lb/>
　心是悼亦憂思也鄭氏謂以道去其君者三諫不從<lb/>
　待放而去亦不如蘇氏之説謂以朝服而遊燕以朝<lb/>
　天子之服而朝夫君之為是也則過矣然而非大惡<lb/>
　也而大夫以是去之何哉孔子之去魯為女樂故也<lb/>
　而曰燔肉不至蓋諱其大惡而以㣲罪行檜大夫之<lb/>
<pb n="8a"/>
　羔裘則孔子之燔肉也此所謂以道去其君者此言<lb/>
　是也<lb/>
　論曰古之君臣相待之以禮相接之以恩君之於臣<lb/>
　惟盡其待之之道及其有罪則愛臣之心亦不替焉<lb/>
　臣之於君惟盡其事之之道及其得罪則愛君之心<lb/>
　亦不替焉古者大臣有罪而䧟於不亷者不謂之不<lb/>
　亷而謂之簠簋不飾有䧟於汚穢者不謂之汚穢而<lb/>
　謂之帷薄不修有罷軟不勝任者不謂之罷軟而謂<lb/>
<pb n="8b"/>
　之下官不職此賈誼傳遷就而為之諱不忍暴白其<lb/>
　過至於大臣愛君則亦以㣲罪而行不替其愛君之<lb/>
　心夫以人君尚不忍暴白其臣之過則為之臣者又<lb/>
　安肯暴白其君之過乎大抵古者風俗淳厚君臣之<lb/>
　分雖分而其親愛之心常若無間及至後世君疑其<lb/>
　臣臣疑其君較之於古殆不可同日而語今檜國大<lb/>
　夫以㣲罪行既似孔子之去魯及其去國豈不爾思<lb/>
　又似孟子之出晝其人可謂賢矣惜乎名氏之不見<lb/>
<pb n="9a"/>
　於世也<lb/>
　黃曰觀羔裘一詩見臣子愛君之心未嘗一日忘雖<lb/>
　去國矣而不敢無憂國之念君雖不用道矣而不敢<lb/>
　言其君之過託其意於羔裘而寓其情於憂傷邶之<lb/>
　君子不能奮飛孟子之三宿出晝皆此意也鄭氏謂<lb/>
　好潔其衣服亦非大惡而大夫以是去之何哉孔子<lb/>
　之去魯為女樂也而曰燔肉不至蓋欲以㣲罪行檜<lb/>
　君之好潔衣服必有大不可正救者不止於此大夫<lb/>
<pb n="9b"/>
　不忍言其君之過而特曰逍遥遊燕此其㣲意也作<lb/>
　序者謂大夫以道去其君可謂深於詩矣<lb/>
素冠刺不能三年也<lb/>
庶見素冠兮棘人欒欒<hi>力端反</hi>兮勞心慱慱<hi>徒丹反</hi>兮庶見<lb/>
素衣兮我心傷悲兮聊與子同歸兮庶見素韠兮我心<lb/>
藴<hi>於粉反</hi>結兮聊與子如一兮<lb/>
　李曰喪禮子為父斬衰三年父卒為母齊衰三年當<lb/>
　是之時天下俗薄此禮廢而不行詩人所以刺之也<lb/>
<pb n="10a"/>
　素冠毛氏曰練冠也故孔氏曰此冠練布使熟其色<lb/>
　益白是以謂之素三年之喪十有三月而練則此素<lb/>
　冠是十有三月而練服也至於素衣毛氏則曰素冠<lb/>
　故素衣也其意以謂冠既練則衣亦練也自練之後<lb/>
　當服此衣冠至於祥也鄭氏謂素冠則曰喪禮既祥<lb/>
　祭而縞冠素紕孔氏曰鄭氏以練冠者練布為之而<lb/>
　經傳之言素者皆謂白絹未有以布為素者則知素<lb/>
　冠非練也黑經白緯曰縞其冠用縞以素為紕故謂<lb/>
<pb n="10b"/>
　之素冠也至於素衣則曰除成喪者其祭也朝服縞<lb/>
　冠朝服緇衣素裳然則此言素衣者謂素裳也故孔<lb/>
　氏曰裳而言衣衣是大名鄭氏之意以素冠素衣為<lb/>
　既祥之服此二説不同至於素韠則毛氏無傳而鄭<lb/>
　氏曰祥祭朝服素韠者韠從裳色孔氏曰素服終始<lb/>
　皆無韠矣韠從裳色素韠是大祥祭服之韠然則毛<lb/>
　氏意亦以謂思大祥之人也然毛氏素韠無傳而孔<lb/>
　氏遂謂思見祥祭之服恐不然也毛氏傳於上章謂<lb/>
<pb n="11a"/>
　練冠而下章素韠無傳則是韠者皆蒙上章素冠素<lb/>
　衣之意毛氏既以素冠為練冠則是素韠亦以為練<lb/>
　韠故無傳毛氏之意恐如此韠即茀也喪服謂之茀<lb/>
　朝服謂之韠然此詩刺不能三年故詩人思夫行三<lb/>
　年之喪而服既祥之服者而見之毛氏謂思見練服<lb/>
　練服是十二月之服未足以見其不能三年也不如<lb/>
　鄭氏之説為有據玉藻云縞冠素紕既祥之冠也喪<lb/>
　服小記曰除成喪者其祭也朝服縞冠士冠禮主人<lb/>
<pb n="11b"/>
　𤣥冠朝服緇帶素韠則知鄭氏以素冠為祥服皆夲<lb/>
　於禮非出於己意其説長於毛氏故王肅孫毓王蘇<lb/>
　皆從鄭説棘人者毛氏以為急鄭氏以為急於哀戚<lb/>
　之人蘇氏説尤為詳明蘇氏謂君子之居喪皇皇若<lb/>
　無所容者此所謂棘人也欒欒棘貌也慱慱説文作<lb/>
　慱字因舉此詩曰棘人欒欒慱慱憂也詩人既刺不<lb/>
　能三年故君子思是服既祥之素冠棘人形貌之欒<lb/>
　欒者今無此人此心所以慱慱而憂也庶見素衣兮<lb/>
<pb n="12a"/>
　我心傷悲兮聊與子同歸兮此其言庶幾欲見服既<lb/>
　祥之素衣者今無此人故我心之傷悲也如有其人<lb/>
　則我且與之同歸也我心藴結兮藴結者言其心之<lb/>
　不解也聊與子如一兮毛氏曰三年之喪賢者之所<lb/>
　輕不肖者之所勉此説非也鄭氏則以謂且欲與之<lb/>
　居處觀其行也其意以謂欲與之聚居而觀其所行<lb/>
　謂之共處則與上章同歸為一意當從鄭氏説記曰<lb/>
　三年之喪人道之至大者也未有知其所由來也三<lb/>
<pb n="12b"/>
　年之喪皆出於人情之所同然聖人因人情而為之<lb/>
　節文三日則不食既殯則食粥既虞卒哭不食菜果<lb/>
　朞而小祥則食菜果又朞而大祥則食醯醤中月而<lb/>
　禫則飲醴酒練祥與<graphic n="KR0941" url="https://raw.githubusercontent.com/kanripo/KR-Gaiji/master/images/KR0941.png" mimeType="image/png"/>之衣食皆有隆殺如此豈聖<lb/>
　人為此以強人哉蓋未知其所由來也滕文公居定<lb/>
　公之喪問於孟子欲行三年之喪父兄百官皆不欲<lb/>
　行文公㫁然行之五月居廬未有命戒當其始也父<lb/>
　兄百官謂吾先君不能行則是此禮之廢久矣一旦<lb/>
<pb n="13a"/>
　行之前日之所不悦者今乃大悦豈非三年之喪出<lb/>
　於人情之所同然者乎惟其出於人情之所同然故<lb/>
　檜國不能行三年之喪而君子刺之思見其人而欲<lb/>
　與之同歸不見其人則勞心而慱慱也然自檜國不<lb/>
　能行三年之喪迨至春秋此禮廢壊有居喪而行昬<lb/>
　姻之禮者亦有居䘮而行侵伐㑹盟之事者素冠素<lb/>
　衣不復可見矣及至漢文乃下遺詔戒民重服以傷<lb/>
　生此豈一朝一夕之故哉其所由來者漸矣喪禮至<lb/>
<pb n="13b"/>
　此大壊而不可復振矣<lb/>
　黃曰天下俗薄父子恩絶而三年之喪廢而不行詩<lb/>
　人傷今而思古故思夫行三年之喪服既祥之服者<lb/>
　願見之也夫人子生三年然後免於父母之懷為人<lb/>
　子而可無三年之愛於其父母乎先王制禮皆以其<lb/>
　合於人情天理而後行之則三年之喪自天子而達<lb/>
　於庶人其貴賤不同而此理不容或異者以子之於<lb/>
　父母均也宰我問三年之喪期已久矣君子三年不<lb/>
<pb n="14a"/>
　為禮禮必壊三年不為樂樂必崩舊榖既沒新榖既<lb/>
　升鑚燧改火期可已矣孔子不暇與之深辨而特曰<lb/>
　食夫稻衣夫錦於汝安乎蓋使之揆於人情而自知<lb/>
　其可不可也滕文公居定公之喪問於孟子欲行三<lb/>
　年之喪而父兄百官皆不欲曰吾宗國魯先君莫之<lb/>
　行吾先君亦莫之行也則知此禮之廢久矣然文公<lb/>
　㫁然行之及至𦵏顔色之戚哭泣之哀弔者大悦夫<lb/>
　始以為不可行而終也為之大悦則三年之喪其果<lb/>
<pb n="14b"/>
　合於人情否耶後世學禮者當以人情觀之<lb/>
隰有萇<hi>丈羊反</hi>楚疾恣也國人疾其君之淫恣而思無情<lb/>
慾者也<lb/>
隰有萇楚猗<hi>於可反</hi>儺<hi>乃可/反</hi>其枝夭之沃沃<hi>嗚毒反</hi>樂子之<lb/>
無知隰有萇楚猗儺其華夭之沃沃樂子之無家隰有<lb/>
萇楚猗儺其實夭之沃沃樂子之無室<lb/>
　李曰檜國之人疾其君之淫泆縱恣而無人君之度<lb/>
　故思無情慾者也蓋無情慾則不至於淫泆也必矣<lb/>
<pb n="15a"/>
　隰有萇楚爾雅云萇楚一名銚芅陸氏曰今羊桃是<lb/>
　也葉長而狹花紫赤色其枝莖弱過一尺引蔓於草<lb/>
　上今人以為汲灌重而善沒不如楊栁也近下根刀<lb/>
　切其皮著熱灰中脱之可韜筆管郭氏曰葉如桃華<lb/>
　白子如小麥亦如桃猗儺者柔順也言隰中有萇楚<lb/>
　之草其始生則正直及其長大則猗儺然枝條柔順<lb/>
　不妄尋蔓草木喻人於少小之時能不失其正及其<lb/>
　長大必不至於淫欲者也夭者少也與桃之夭夭之<lb/>
<pb n="15b"/>
　夭同沃沃毛氏以為壮佼王氏以為鮮明蘇氏以為<lb/>
　柔和雖則不同大抵言其少小時之性也知者鄭氏<lb/>
　以為匹樂其無妃匹之意王氏雖不以為匹而謂含<lb/>
　隂陽之性豈可以無知此又以知為知識之知其説<lb/>
　亦不盡禮記曰人生而靜天之性也感物而動性之<lb/>
　欲也物至知知然後好惡形焉好惡無節於内知誘<lb/>
　於外不能反躬天理滅矣注曰知猶欲也則此知字<lb/>
　與此同言樂其子之無情欲也言人之於少小之時<lb/>
<pb n="16a"/>
　能不失其正性則其能純素朴直外物不能遷之樂<lb/>
　子之無家無室者無室家之情則是無情欲也孔子<lb/>
　曰少之時血氣未定戒之在色孟子曰知好色則慕<lb/>
　少艾人之生也孰無天地之正性哉少小之時不能<lb/>
　養其正性則其心外馳放而不知求至於血氣未定<lb/>
　也則不知所戒不知所戒而使夫慕少艾之心縱而<lb/>
　無制則驕奢淫泆無所不至矣惟先於血氣未定之<lb/>
　時而為之戒所聞必正言所見必正行不使諂諛之<lb/>
<pb n="16b"/>
　言淫於耳放僻之行淫於目淳厚朴素不為物遷此<lb/>
　無知之可樂也孟子曰大人不失赤子之心惟無欲<lb/>
　則不失赤子之心矣<lb/>
　黃曰此詩言人之喜怒未萌則私欲未動及其私欲<lb/>
　一熾則天理滅矣故思以反其初而樂其未知好色<lb/>
　之時也男女之有室家人倫之大者也此曰樂子之<lb/>
　無室無家者蓋疾其淫恣而思無情慾者也故過言<lb/>
　也<lb/>
<pb n="17a"/>
匪風思周道也國小政亂憂及禍難而思周道焉<lb/>
匪風發兮匪車偈<hi>起竭反</hi>兮顧瞻周道中心怛<hi>都達反</hi>兮匪<lb/>
風飄兮匪車嘌<hi>匹遥反</hi>兮顧瞻周道中心弔兮誰能亨<hi>普庚反</hi>魚溉<hi>古愛/反</hi>之釡<hi>符甫/反</hi>鬵<hi>音尋</hi>誰将西歸懐之好音<lb/>
　李曰此詩言檜國既小而政教又荒亂而不修君子<lb/>
　之人憂其将及於禍難而思周道也蓋當周明盛之<lb/>
　時則政教修而民各安其所豈有禍患之憂哉匪風<lb/>
　發兮至中心怛兮毛氏曰發發飄風非有道之風偈<lb/>
<pb n="17b"/>
　偈疾驅非有道之車其意蓋謂今之風非有道之風<lb/>
　故飄飄而暴疾今之車非有道之車故偈偈然而疾<lb/>
　驅非有道之風者以其政教失而感動天地非時風<lb/>
　也非有道之車者以時之無道車之遲速無有節度<lb/>
　也漢王吉亦嘗引此詩而曰匪風發兮是非古之風<lb/>
　也發發者匪車偈兮是非古之車也偈偈者其説亦<lb/>
　與毛氏同據此但言匪風匪車而毛氏以為非有道<lb/>
　之風非有道之車是強増有道二字非詩人之夲意<lb/>
<pb n="18a"/>
　王氏曰上之所以動而化之非其道故曰匪風發兮<lb/>
　匪風飄兮下之所以載而行之非其道故曰匪車偈<lb/>
　兮匪車嘌兮其謂風以喻上之動而化車以喻下之<lb/>
　載而行固與毛氏異然謂非其道則亦毛氏之曲説<lb/>
　程氏曰匪風不和之風也匪車不法度之車也風者<lb/>
　天之動以興上之政車者人所為以興民俗其意以<lb/>
　為上政之亂如風之不和民俗之僻如車之無法其<lb/>
　説與王氏無以異是強以上下而分别之則其取譬<lb/>
<pb n="18b"/>
　為勞而不甚簡勁至以匪風為不和之風匪車為非<lb/>
　法度之車亦是強增不和無法等字也歐陽曰我顧<lb/>
　瞻嚮周之道欲往告以所憂而不得往者非是為風<lb/>
　之飄發非是為車之嘌偈而不安我中心自有所傷<lb/>
　怛而不寧也據此説是又以周道之道為道路之道<lb/>
　字據此詩以國小而思周道則周道不應為道路之<lb/>
　道也惟蘇氏曰非風也而乃至發發非車也而乃至<lb/>
　偈偈是以顧瞻周道怛然傷之也此説為勝蓋言風<lb/>
<pb n="19a"/>
　則發發今非風也而發發車則偈偈今非車也而偈<lb/>
　偈甚言其政之亂也其解匪風匪車二字方為簡勁<lb/>
　至於取喻又得詩人之意飄飄者爾雅曰迴風為飄<lb/>
　嘌説文曰疾也車䧟聲因舉此詩匪風嘌兮顧者回<lb/>
　首也言周道既衰故回顧盼視之怛然也中心弔兮<lb/>
　弔亦傷也溉亦滌也毛氏曰鬵釡屬説文曰大釡也<lb/>
　孔氏則引釋器云䰝謂之鬵鬵鉹也孫炎曰闗東謂<lb/>
　甑為鬵涼州謂䰝為鉹郭氏引此詩曰溉之釡鬵然<lb/>
<pb n="19b"/>
　則鬵是甑非釡類亨魚用釡不用甑雙舉者以其俱<lb/>
　是食器故連言耳毛鄭之説以謂周道既衰思得人<lb/>
　以輔之言誰能烹魚者乎有能烹魚者我則滌其釡<lb/>
　鬵以與之誰能西歸而輔周以治民者乎有能輔周<lb/>
　以治民者我則以周舊政令之好音而懷之耳據詩<lb/>
　但言西歸者非在得人以輔周之事此詩乃指檜之<lb/>
　國小政亂而思周道也烹魚煩則碎治民煩則亂誰<lb/>
　能烹魚者乎烹魚者惟滌其釡鬵而已無所事於煩<lb/>
<pb n="20a"/>
　碎也治民者當以治民為心不在於煩文也誰将西<lb/>
　歸懷之好音言誰将思西周者乎有能思周則将以<lb/>
　好音而懷我耳檜在滎陽周都在豐鎬周在西故言<lb/>
　西也西歸言其復周道也好音猶所謂聲教也言周<lb/>
　之為政無非是聲教爾能復周道則亦将懷之以聲<lb/>
　教也<lb/>
　論曰觀漢承秦暴虐之後重以項氏之殘賊斯民高<lb/>
　祖舉之於塗炭之中而措之於衽席之上文景因之<lb/>
<pb n="20b"/>
　專務以徳化民風俗淳厚禁網疎闊致治有成康之<lb/>
　美而其深仁厚澤可謂入人也深矣故雖元成之孱<lb/>
　弱王氏因之肆其暴虐殘糾而斯民思漢猶飢之於<lb/>
　食渇之於飲光武因之而中興焉況以周之文武深<lb/>
　仁厚澤洽於民心又豈漢之比哉是以周道既喪而<lb/>
　人思之如此其切故曰顧瞻周道中心怛兮然以漢<lb/>
　之遺澤光武尚頼之以恢復西京以周之遺澤而其<lb/>
　後莫能中興焉蓋自平王以降庸暗孱弱莫能以有<lb/>
<pb n="21a"/>
　為者故也孟子曰雖有智慧不如乘勢雖有鎡基不<lb/>
　如待時時勢之可為如此而平王以下之君皆無可<lb/>
　為之才此所以不能中興也雖斯民思之之切亦何<lb/>
　所為哉是必有斯民愛慕之心而又有光武撥亂之<lb/>
　才而後可以能有為也<lb/>
　黃曰匪風發兮匪車偈兮諸家之説皆未安予以為<lb/>
　猶匪兕匪虎率彼曠野之意也風則發今非風也而<lb/>
　發車則偈今非車也而偈蓋言其政之亂而人之不<lb/>
<pb n="21b"/>
　安也嘗觀此詩至此乃知周之先王其所以得民之<lb/>
　心者至矣方周家之衰而諸侯之政亂當是時疑天<lb/>
　下之不知有周矣而人猶思周道於周室将亡之時<lb/>
　惓惓念慕之意不能自已嗚呼欲觀周之所以得民<lb/>
　者當於此詩觀之漢自髙祖約法三章繼以文景務<lb/>
　在養民當其盛時猶未見其養民之效也元成之後<lb/>
　漢祚中絶天下非劉氏有矣光武一起而三輔吏民<lb/>
　見之者歡喜不自勝老吏或至埀涕曰不圖今日復<lb/>
<pb n="22a"/>
　見漢官威儀噫周既衰矣人益思周漢既亡矣人益<lb/>
　思漢為天下者其可不厚得於民心乎<lb/>
曹蜉蝣詁訓傳第十四　　　　國風<lb/>
蜉蝣刺奢也昭公國小而廹無法以自守好奢而任小<lb/>
人将無所依焉<lb/>
蜉蝣之羽衣裳楚楚心之憂矣於我歸處蜉蝣之翼采<lb/>
采衣服心之憂矣於我歸息蜉蝣掘<hi>求勿反</hi>閲麻衣如雪<lb/>
心之憂矣於我歸説<hi>音稅</hi>
<pb n="22b"/>
　李曰言昭公國既小弱而又迫於大國之間使其有<lb/>
　法則雖小而迫猶可以自守今既國小而迫而又無<lb/>
　法以自守好為奢侈而任用小人國之危亡可立而<lb/>
　待故将無所依倚也君子之事君則必引君以節儉<lb/>
　小人之事君則必逢君以奢侈君既奢侈驕恣則舉<lb/>
　其國将惟我所為此小人之志也是以好奢者其所<lb/>
　任必小人其勢然也蜉蝣之羽云云爾雅曰蜉蝣渠<lb/>
　略也郭氏曰似蛣蜣身狹而長有角黃黑色聚生糞<lb/>
<pb n="23a"/>
　土中朝生暮死猪好啖之陸氏曰蜉蝣方土語也通<lb/>
　謂之渠略似甲蟲有角大如指長三四寸甲下有翅<lb/>
　能飛夏月隂雨時地中出今人燒炙噉之美如蟬也<lb/>
　樊光謂之糞中蝎蟲隨隂雨時為之朝生而暮死是<lb/>
　知以蜉蝣為喻者蓋言昭公無法以自守将無所依<lb/>
　任用小人而好奢美其衣裳猶蜉蝣雖有羽翼之鮮<lb/>
　潔将不能久生昭公有衣裳采采楚楚亦不能長久<lb/>
　也毛氏曰蜉蝣猶有羽翼以自修飾則是昭公不如<lb/>
<pb n="23b"/>
　蜉蝣歐陽以為當從鄭氏説鄭曰昭公徒整飾其衣<lb/>
　裳不知國之将廹脅君臣死亡無日如蜉蝣然王氏<lb/>
　則曰曹公之有小人如蜉蝣之有羽翼然不足恃以<lb/>
　長也以羽翼喻小人不如以羽翼喻衣裳方為切當<lb/>
　毛氏曰采采衆多也不如程氏以為華飾也見其好<lb/>
　奢也掘閲毛氏曰容閲也鄭氏曰掘地解閲謂其始<lb/>
　生時也言其始生而掘地以見昭公好奢也管子曰<lb/>
　掘地得生則是言其始生也説文於掘字作從土因<lb/>
<pb n="24a"/>
　舉此詩是亦言其掘地而生也麻衣深衣也用十<lb/>
　五升布而為之<hi>出雜記上</hi>諸侯之朝朝服夕則深衣如<lb/>
　雪者言其鮮潔以見其好奢也蓋言其生不能久以<lb/>
　喻昭公将無所依也鄭氏則以喻君臣朝夕變易衣<lb/>
　服王氏則謂蜉蝣掘地以自閲言小而迫也皆是求<lb/>
　之太過也我者指其君也惟其好奢故我心憂其君<lb/>
　何所歸處乎言其将無所依也於我歸息於我歸説<lb/>
　亦是上章意息止也説舎也<lb/>
<pb n="24b"/>
　論曰觀賈山論秦奢侈之弊曰秦為宫室之麗起咸<lb/>
　陽而西至雍離宫三百鐘皷帷帳不移而具而後世<lb/>
　曽不得聚廬而託處焉為馳道之麗東窮燕齊南極<lb/>
　吴楚隱以金椎樹以青松而其後世曽不得斜徑而<lb/>
　託足焉為𦵏埋之侈被以珠玉飾以翡翠中成觀遊<lb/>
　上成山林而其後世不得蓬顆蔽塜而託𦵏焉夫以<lb/>
　秦之強盛吞二周而亡諸侯履至尊而制六合自以<lb/>
　金城千里子孫帝王萬世之業而乃二世而亡子孫<lb/>
<pb n="25a"/>
　無所託足者以其好奢過也蓋自古奢侈之甚者莫<lb/>
　如秦而其滅亡之速也亦莫如秦夫以曹之與秦其<lb/>
　強弱之勢固不可同日語秦猶若此況於曹乎然自<lb/>
　古人君所以為長久之計以遺子孫以為萬世無疆<lb/>
　之休者豈舎儉所能致哉書曰慎乃儉德惟懷永圖<lb/>
　是未必不由於儉也儉德乃懷永圖好奢則将無所<lb/>
　依無非自取之也禹湯文武之君以儉約為急先務<lb/>
　故其國綿延有若箕翼厯世數十厯年數百則其世<lb/>
<pb n="25b"/>
　可謂長矣秦以奢侈為尚故至於二世而亡人君之<lb/>
　於奢儉可不慎所擇哉<lb/>
　黃曰人君惟其萌一奢侈之心則其所任用皆小人<lb/>
　矣好奢而任小人蓋一事也漢武帝萌一侈心則𢎞<lb/>
　羊張湯之徒進明皇萌一侈心則李林甫楊國忠之<lb/>
　徒進好奢而復任小人雖大國且不可保而況曹之<lb/>
　小國乎是促其亡而不自知也秦人拱視於殽函之<lb/>
　上恣珠玉翡翠之飾自以為樂而不知投耒而起者<lb/>
<pb n="26a"/>
　已滿於山之西江之東劉氏一呼闗門不守秦氏子<lb/>
　孫曽不得聚廬而託處焉可不戒哉<lb/>
候人刺近小人也共公遠<hi>去聲</hi>君子而好近小人焉<lb/>
彼候人兮何戈與祋彼其之子三百赤芾維鵜<hi>徒低反</hi>在<lb/>
梁不濡其翼彼其之子不稱<hi>去聲</hi>其服維鵜在梁不濡其<lb/>
咮彼其之子不遂其媾<hi>古豆反</hi>薈<hi>烏㑹/反</hi>兮蔚<hi>於貴反</hi>兮南山<lb/>
朝隮婉兮孌兮季女斯飢<lb/>
　李曰候人官名也蓋夏官之屬道路送迎賔客者周<lb/>
<pb n="26b"/>
　官候人之職上士六人下士十有二人史六人徒百<lb/>
　有二十人故孔氏謂此詩以賢者為候人乃身荷戈<lb/>
　祋謂作候人之徒屬非謂候人之官長也若居候人<lb/>
　之職則不宜身荷戈祋也彼候人兮何戈與祋<hi>云云</hi>
　祋説文曰殳也何者掲也芾與韠祭服謂之芾朝服<lb/>
　謂之韠玉藻記韠之制曰一命緼芾<graphic n="KR0627" url="https://raw.githubusercontent.com/kanripo/KR-Gaiji/master/images/KR0627.png" mimeType="image/png"/>珩再命赤芾<lb/>
　<graphic n="KR0627" url="https://raw.githubusercontent.com/kanripo/KR-Gaiji/master/images/KR0627.png" mimeType="image/png"/>珩三命赤芾葱珩經傳都不言芾之制如何但以<lb/>
　玉藻説韠之制如此則芾亦如此也周官侯伯之士<lb/>
<pb n="27a"/>
　則一命大夫則再命卿則三命赤芾者卿大夫所當<lb/>
　服而曹國小人皆服赤芾至於三百之多此蓋言共<lb/>
　公之遠君子君子之人乃使為候人之徒屬而何戈<lb/>
　祋於道路之上而小人之服赤芾為卿大夫者乃至<lb/>
　於三百人之多也左傳僖公二十八年晉文公入曹<lb/>
　數之以其不用僖負羈而乘軒者三百人晉文公之<lb/>
　入曹正是共公之世亦此詩所刺共公也以詩所謂<lb/>
　三百赤芾而左氏所謂乘軒者三百人則是當時共<lb/>
<pb n="27b"/>
　公遠君子近小人也如左傳閔公二年齊桓遺衞大<lb/>
　夫以乘軒杜預注云軒大夫車也則亦是遠君子而<lb/>
　近小人也夫候人小人之所當為也乃以君子為之<lb/>
　而且何戈與祋小人當何戈與祋而今乃三百赤芾<lb/>
　以見倒置如此歐陽王氏皆從毛氏之説謂君子何<lb/>
　戈與祋共其賤役小人則赤芾而為卿大夫以見其<lb/>
　遠君子近小人也若此説方為得詩人之意至於程<lb/>
　蘇之説則謂候人者欲其守疆埸而已而共公既寵<lb/>
<pb n="28a"/>
　之乃使服卿大夫之服至於三百之多其説不當如<lb/>
　此候人㣲官而已以㣲官而有三百則他官為何如<lb/>
　此説非也程氏亦知其説之不通乃曰三百者言其<lb/>
　多如三百廛三百囷曹國之小豈容有三百之多夫<lb/>
　謂曹國之小豈容有三百之多則是也蓋曹國固無<lb/>
　如是之多也三百特言其人多若謂指候人而言其<lb/>
　多則過矣不如指候人為君子也鵜爾雅曰鴮鸅也<lb/>
　郭氏曰今之鵜鶘也好羣飛沉水食魚故名洿澤俗<lb/>
<pb n="28b"/>
　呼之為淘河陸氏曰鵜水鳥形如鶚而極大喙長尺<lb/>
　餘直而廣口中正赤頷下胡大如數升囊若小澤中<lb/>
　有魚便羣其抒水滿其胡而弃之令水竭盡魚在陸<lb/>
　地乃共食之故曰淘河以鵜是食魚之鳥故知梁是<lb/>
　水中之梁謂魚梁也維鵜在梁不濡其翼者言鳥之<lb/>
　取魚宜其翼與咮皆沾濡也今取飽於梁而其翼與<lb/>
　咮皆不沾濡譬小人無德而在位也言小人服赤芾<lb/>
　之服而無德以稱之亦如鵜之在梁也咮喙也媾毛<lb/>
<pb n="29a"/>
　氏曰厚也遂鄭氏曰久也不久其厚終将薄於君也<lb/>
　歐陽破之以謂徧攷前世詁訓無久厚之訓訓釋既<lb/>
　乖則失之遠矣然歐氏之説則以為昬媾之義貴賤<lb/>
　匹耦各以其類彼在朝小人不下從羣小居卑賤而<lb/>
　越高位是處非其宜而失其類也其説不通蘇氏則<lb/>
　以遂為達與小人為昬媾未有達者也是亦毛鄭之<lb/>
　意其説如此則與上章不稱其服分為二説據詩言<lb/>
　不遂其媾不稱其服只是一意故張程之説為勝張<lb/>
<pb n="29b"/>
　氏曰不遂其媾遂猶稱也今人謂遂意為稱意言不<lb/>
　稱其寵待也程氏曰鵜在梁不濡其咮以興無功而<lb/>
　受禄不稱其章服之美待遇之禮若如此説者是則<lb/>
　與上章不稱其服為一意也薈蔚雲興貌南山曹之<lb/>
　南山也隮升雲也婉孌少好之貌也鄭氏曰薈蔚之<lb/>
　小雲朝升於南山不能為大雨以喻小人雖見任於<lb/>
　君終不能成其徳教歐氏則以此言為是至以謂天<lb/>
　無大雨則嵗不熟而㓜弱者飢猶國無政令則下民<lb/>
<pb n="30a"/>
　困病歐氏則以此言為非據此詩言無大雨之意歐<lb/>
　氏非之可也至謂雲興則不能為大雨詩但言薈兮<lb/>
　蔚兮南山朝隮無天不為雨之意婉兮孌兮季女斯<lb/>
　飢歐氏則曰彼小人者婉孌然佼好可愛至使之任<lb/>
　事則材力不強敏如少子弱女之飢之者按漢楊震<lb/>
　傳曰惟陛下絶婉孌之私割不忍之心歐陽解婉孌<lb/>
　固與此同然以飢喻其不強敏則非也以季女喻不<lb/>
　強敏可也何必以飢為譬哉王氏之説固無大旱嵗<lb/>
<pb n="30b"/>
　饑之意然謂其膏澤不下於民民不被其澤是亦毛<lb/>
　鄭之意惟蘇氏謂薈蔚雲興貌小人朋黨相援並進<lb/>
　於朝如南山之升雲薈蔚而升莫之能止君子守道<lb/>
　困窮於下如㓜弱之女雖有飢寒之患而婉孌自保<lb/>
　不妄從人季女者無求於人而人之所當求也此説<lb/>
　是也蓋雲之薈蔚所以喻小人之服赤芾而為卿大<lb/>
　夫也季女之飢所以喻君子之為候人以供其賤役<lb/>
　也蓋古者多以女自守而喻君子也程氏曰薈蔚草<lb/>
<pb n="31a"/>
　木之盛鬱茂之状朝隮於南山者以草木之盛有可<lb/>
　取也飢渇乎季女者為其有婉孌之容貌也今小人<lb/>
　而無德義可取何為而近之乎此亦强説也然皆不<lb/>
　如蘇氏之説賈誼為賦以弔屈原曰鸞鳳伏竄兮鴟<lb/>
　鴞翶翔謂隨夷溷兮謂跖蹻廉莫耶為鈍兮鈆刀為<lb/>
　銛其取喻皆言君子宜在高位而乃困窮不通小人<lb/>
　宜遠斥草野而乃㫁然得志也曹之小人宜其為候<lb/>
　人之徒屬以供賤役而乃服赤芾之服君子宜其服<lb/>
<pb n="31b"/>
　赤芾之服而在位在職而乃供其賤役其冠履倒置<lb/>
　如此然君子小人更為消長泰之時君子道長小人<lb/>
　道消否之時小人道長君子道消未有君子小人能<lb/>
　共立於朝也曹之君既悦小人則君子雖有危言讜<lb/>
　論豈能聽之哉使其能任君子小人讒謟之説豈一<lb/>
　日而居於朝廷之上乎惟其所好者專在於小人其<lb/>
　服赤芾至於三百之多則是以小人而服君子之服<lb/>
　亦猶猿狙衣周公之服也以猿狙衣周公之服雖曰<lb/>
<pb n="32a"/>
　不稱其服猶無後災也以小人而衣君子之服則惡<lb/>
　加萬民豈國家之福哉當漢之時貂蟬盈坐郎官填<lb/>
　階都騎塞市拾遺補闕車載斗量夫貂蟬上位也郎<lb/>
　官都騎皆達官也拾遺補闕皆清人也而其濫若此<lb/>
　是亦赤芾三百之濫也夫一君子用事則有君子之<lb/>
　福雖至於三百不足為多也一小人用事則有小人<lb/>
　之禍雖一猶不可況於三百乎曹之壤地褊小而小<lb/>
　人用事之多其不亡也幸矣<lb/>
<pb n="32b"/>
　黃曰賈誼既已謫去意不自得及渡湘水為賦以弔<lb/>
　屈原因以自喻其辭曰鸞鳳伏竄兮鴟鴞翶翔闒茸<lb/>
　尊顯兮讒諛得志皆言君子小人倒置無辨至於如<lb/>
　此衞之賢者以仕伶官曹之君子以為候人候人者<lb/>
　候官之屬道路送迎賔客者也君子困於賤職而小<lb/>
　人尊顯於朝廷之上至於三百赤芾以見小人盈朝<lb/>
　而服大夫之服也如漢之時小人濫受官爵貂蟬盈<lb/>
　坐郎官填階都騎塞市拾遺補闕車載斗量是亦三<lb/>
<pb n="33a"/>
　百赤芾之意夫君子小人若冰炭然其勢不能兩立<lb/>
　小人盛則君子不得志也必矣<lb/>
鳲鳩刺不壹也在位無君子用心之不壹也<lb/>
鳲鳩在桑其子七兮淑人君子其儀一兮其儀一兮心<lb/>
如結兮鳲鳩在桑其子在梅淑人君子其帶伊絲其帶<lb/>
伊絲其弁伊騏鳲鳩在桑其子在棘淑人君子其儀不<lb/>
忒<hi>他得反</hi>其儀不忒正是四國鳲鳩在桑其子在榛淑人<lb/>
君子正是國人正是國人胡不萬年<lb/>
<pb n="33b"/>
　李曰孔氏以謂在人君之位無君子之人也孔氏以<lb/>
　在位為人君之位徒見經之所言正是四國正是國<lb/>
　人遂以為諸侯之事不知所謂在位正猶俊傑在位<lb/>
　是也在位無君子則在位者皆小人矣君子在位固<lb/>
　可以正是四國正是國人豈必以為諸侯之事哉鳲<lb/>
　鳩爾雅以為鴶鵴方言以為戴勝今乃鴝鵒也鳲鳩<lb/>
　在桑其子七兮孔氏以為生子之數毛氏以鳲鳩養<lb/>
　其子朝從上下暮從下上平均如一孔氏以謂朝從<lb/>
<pb n="34a"/>
　上而下暮從下而上其於子也平均如一蓋相傳為<lb/>
　然然無正文蓋以上下之説無所據説者但謂鳲鳩<lb/>
　之於子使之各得其養無使偏而已不必以為朝從<lb/>
　上而下暮從下而上也孔氏以鳲鳩在桑其子在梅<lb/>
　在棘在榛為得長大而飛去然經非有長大飛去之<lb/>
　文蘇氏以為鳲鳩則在桑而已其子則不可常也此<lb/>
　得一之要也此説為盡王氏之説亦與蘇氏同然不<lb/>
　如蘇氏説暢然明白也蓋鳲鳩在桑其子或在梅在<lb/>
<pb n="34b"/>
　棘在榛母常居處子不可以常居處母無常處則其<lb/>
　子不知所在以見其用心之一也然此序云在位無<lb/>
　君子用心之不一所以刺在位毛氏之説遂以為鳲<lb/>
　鳩之養其子平均如一是與序相反也謂鳲鳩之養<lb/>
　其子朝從上而下暮從下而上則用心之不一鳲鳩<lb/>
　在桑其子或飛在梅在棘在榛是亦用心之不一要<lb/>
　不必如此詩之所見但取其温柔敦厚辭不迫切故<lb/>
　有因理之所同然以刺今之不然者亦有古之人能<lb/>
<pb n="35a"/>
　如是而刺今人之不然者如盧令無衣皆言古人如<lb/>
　是以刺今人不然豈必於詩顯然而刺之然後見刺<lb/>
　之之意哉淑人君子其儀一兮言善人君子有可象<lb/>
　之儀而常如一則其心亦一也結者心如結一而不<lb/>
　散也其帶伊絲毛氏以為大帶用素玉藻云天子素<lb/>
　帶朱裏終辟諸侯素帶終辟大夫素帶辟垂士練帶<lb/>
　率下辟是大夫以上大帶用素故知其帶伊絲謂大<lb/>
　帶用素絲故言絲也騏者毛氏以為騏文謂色如騏<lb/>
<pb n="35b"/>
　馬顧命云四人騏弁執戈注曰青黑曰騏鄭氏則以<lb/>
　騏當作綦以玉為之其説以周禮弁師云王之皮弁<lb/>
　㑹五采玉<graphic n="KR0722" url="https://raw.githubusercontent.com/kanripo/KR-Gaiji/master/images/KR0722.png" mimeType="image/png"/>注云皮弁之縫中每貫結五采玉以為<lb/>
　飾謂之<graphic n="KR0722" url="https://raw.githubusercontent.com/kanripo/KR-Gaiji/master/images/KR0722.png" mimeType="image/png"/>二説不同要之詩人之意但言衣服之一<lb/>
　如此或以為青黑或以為玉非夲意之所在也弁者<lb/>
　毛氏以為皮弁詩人但言弁或曰韋弁或曰皮弁皆<lb/>
　可也弁法天弁星為之其状似今氊帽騏綦也綦貫<lb/>
　玉為弁其儀不忒正是四國鄭氏以為四國之長言<lb/>
<pb n="36a"/>
　任為侯伯此非也此但言儀之一如此故可以為四<lb/>
　國之矜式正是國人胡不萬年言皆祝其壽考也此<lb/>
　詩言其帶伊絲其弁伊騏衣服之一如此正猶都人<lb/>
　士言古者長民衣服不貳從容有常以齊其民則<lb/>
　民徳壹如子臧之鷸冠<hi>見僖二十四年</hi>楚子玉瓊弁玉纓<lb/>
　<hi>見僖二十八年</hi>是亦衣服之不一也古之君子能使國人視<lb/>
　之為矜式而祝頌之又使四方之逺瞻之仰之豈徒<lb/>
　見於衣服之間不二而可使從之哉以其儀之不忒<lb/>
<pb n="36b"/>
　其心之如結也使其心之不一則雖有可象之儀民<lb/>
　亦不可欺而從也惟其心之既一而見於外又有可<lb/>
　象之儀内外如一則四方之逺猶且觀而象之况國<lb/>
　内之人安能不祝而頌之乎<lb/>
　黃曰天下之動貞夫一也言所以正天下之不一也<lb/>
　古之人君在我者一於仁而天下之求我者雖不一<lb/>
　而各得其所焉苟在我者不一則吾之愛必有所及<lb/>
　有所不及故堯舜不能徧愛而能執中執中堯舜之<lb/>
<pb n="37a"/>
　一而不徧者所以為徧也鳲鳩之子有七至不一也<lb/>
　或在梅在棘在榛又至不一也而鳲鳩之在桑未嘗<lb/>
　有異處此正得其所謂至一者乎故詩人取之以喻<lb/>
　古之在位者其用心之一而衣服之有常故亦能使<lb/>
　民德之歸一而正天下之不正思是之人今不復見<lb/>
　也則又歎曰正是國人胡不萬年以見其愛之之切<lb/>
　而思之至也<lb/>
　<lb/>
<pb n="37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　毛詩集解卷十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>毛詩集解卷十九</head>
    <p>
<pb n="1a"/>
欽定四庫全書<lb/>
　毛詩集解卷十九　　　宋　李樗黃櫄　撰<lb/>
鹿鳴之什詁訓傳第十六　　　　小雅<lb/>
鹿鳴燕羣臣嘉賔也既飲<hi>於朕反</hi>食<hi>音似</hi>之又實幣帛筐篚<lb/>
以將其厚意然後忠臣嘉賔得盡其心矣<lb/>
呦呦<hi>音幽</hi>鹿鳴食野之苹我有嘉賔鼔瑟吹笙吹笙鼓簧<lb/>
承筐是將人之好我示我周行呦呦鹿鳴食野之蒿<hi>呼毛反</hi>我有嘉賔德音孔昭示民不恌<hi>他彫反</hi>君子是則是傚<lb/>
<pb n="1b"/>
我有旨酒嘉賔式燕以敖呦呦鹿鳴食野之芩我有嘉<lb/>
賔鼓瑟鼔琴鼔瑟鼔琴和樂且湛我有旨酒以燕樂<hi>音洛上同</hi>嘉賔之心<lb/>
　李曰人君之於羣臣嘉賔既有酒飲饌食之又實幣<lb/>
　帛於筐篚之中以將厚意然後忠臣嘉賔莫不效忠<lb/>
　以報上之恩德而得盡其心矣實幣帛於筐篚者鄭<lb/>
　氏云飲之而有幣酬幣也食之而有幣侑幣也按聘<lb/>
　禮云君不親食使大夫朝服致之以侑幣又曰致饗<lb/>
<pb n="2a"/>
　以酬幣既有侑幣又有酬幣侑幣所以勸飽也酬幣<lb/>
　所以送酒也此詩言羣臣嘉賔序則兼言羣臣嘉賔<lb/>
　而詩中皆以嘉賔而言者孟子曰用下敬上謂之貴<lb/>
　貴用上敬下謂之尊賢貴貴尊賢其義一也人君之<lb/>
　於臣既有尊賢之義至其燕饗也則謂之賔所以敬<lb/>
　下也舜尚見帝帝館甥于貳室亦饗舜迭爲賔主堯<lb/>
　之於舜而爲賔主之禮則知古者之於人臣其燕之<lb/>
　時皆有賔主之禮也左傳曰饗以訓共儉燕以示慈<lb/>
<pb n="2b"/>
　惠<hi>見成十二年</hi>杜預云饗有體薦燕有折俎蓋饗者但<lb/>
　以其體薦之於俎爵盈而不飲殽乾而不食此之<lb/>
　謂訓共儉燕之以時則折俎君臣之間相與醉飽此<lb/>
　之謂示慈惠惟其示慈惠故略其君臣之禮盡其賔<lb/>
　主之歡上下之情忻然無間則忠臣嘉賔安得不盡<lb/>
　其心哉魚麗之序曰文武以天保以上治内采薇以<lb/>
　下治外天保以上者自鹿鳴以至天保是也鹿鳴之<lb/>
　詩文武所以待其下者如此則當時之臣報其上者<lb/>
<pb n="3a"/>
　亦如此君使臣以禮臣事君以忠故作此詩以宴樂<lb/>
　也燕禮小臣納工工四人二瑟工歌鹿鳴四牡皇皇<lb/>
　者華笙入立於縣中奏南陔白華華黍乃間歌魚麗<lb/>
　笙由庚歌南有嘉魚笙崇丘歌南山有臺笙由儀遂<lb/>
　歌鄉樂周南關雎葛覃卷耳召南鵲巢采蘩采蘋大<lb/>
　師告於樂正曰正歌備徹俎説屨而行無筭爵無筭<lb/>
　樂則是文武以後以此詩爲燕樂羣臣之歌也予嘗<lb/>
　觀春秋之時穆叔如晉晉侯享之金奏肆夏之三不<lb/>
<pb n="3b"/>
　拜工歌文王之三又不拜歌鹿鳴之三三拜韓獻子<lb/>
　使行人子貟問之曰吾子舎其大而重拜其細敢問<lb/>
　何禮也對曰三夏天子所以享元侯也使臣弗敢與<lb/>
　聞文王兩君相見之樂也臣不敢及鹿鳴君所以嘉<lb/>
　寡君也敢不拜嘉<hi>見襄四年</hi>夫鹿鳴之詩君所以悦使<lb/>
　臣而穆叔拜之則知後世以鹿鳴而燕羣臣推此<lb/>
　可見程氏謂自鹿鳴以下二十二詩各賦其事而用<lb/>
　之其周公之謂乎左傳曰常棣之華鄂不韡韡凡今<lb/>
<pb n="4a"/>
　之人莫如兄弟穆公亦云則知此詩周公之所作召<lb/>
　公乃歌之也蓋周室衰微兄弟道缺故召穆公思周<lb/>
　德之不類糾合宗族於成周歌常棣之詩今此以燕<lb/>
　羣臣冝歌鹿鳴之詩則小雅之諸詩皆如此詩也苹<lb/>
　鄭氏以謂藾蕭毛氏以謂苹蓱據爾雅以謂苹䓑其<lb/>
　大者爲蘋是水中之草也鄭氏則據郭璞云今藾蕭<lb/>
　也初生亦可食陸璣注云葉青白色莖似箸而輕肥<lb/>
　始生香可生食又可蒸食是也孔氏則從鄭氏之説<lb/>
<pb n="4b"/>
　不以爲水中之草謂鹿鳴無由至水而食故不從之<lb/>
　王氏則從毛説謂苹爲水草王氏之意以爲鹿鳴而<lb/>
　食野之苹以喻當時之君飲食此皆鑿説按草蟲經<lb/>
　曰鹿欲食則鳴相召者不忘其羣也此言文王既有<lb/>
　酒食以飲食之以燕羣臣亦如鹿鳴得苹而食則呼<lb/>
　其朋類而食之也毛氏以爲鹿得苹呦呦然鳴而相<lb/>
　呼懇誠發於中歐陽破之以謂豈有禽獸而懇誠發<lb/>
　於中哉瑟者包羲氏所作笙者十二簧隨之所作簧<lb/>
<pb n="5a"/>
　者笙中之簧女媧氏所作言得嘉賔而燕樂之既鼓<lb/>
　瑟矣又爲之吹笙既吹笙矣又吹笙中之簧以樂之<lb/>
　又奉其筐篚實幣帛於中而與之既待羣臣如此之<lb/>
　切至則羣臣皆愛其上則冝以此而示周之列位者<lb/>
　言既知吾之所以待下者如此彼冝以此而示周之<lb/>
　列位也王氏謂周爲忠信之周行道也言示之忠信<lb/>
　之道王氏之意謂序云得盡其心故爲此説然序所<lb/>
　謂盡其心詩中未必有此意如葛覃之詩曰躬儉節<lb/>
<pb n="5b"/>
　用則可以化天下以婦道亦猶此詩能待臣下如此<lb/>
　則羣臣不得不盡其心也孔氏謂忠臣嘉賔得盡其<lb/>
　心者序因言君有恩惠可以得臣之心緫美燕樂之<lb/>
　事於經無所當也此言得之矣鄭氏謂示當作寘置<lb/>
　也言當置於周之列位然此言人臣樂君之燕饗何<lb/>
　爲至此方寘於列位也蒿菣也孫炎曰荆楚之間謂<lb/>
　蒿爲菣郭氏曰今人呼爲青蒿香中炙啖者爲菣言<lb/>
　我得此嘉賔其德音甚明視民則不恌視古示字也<lb/>
<pb n="6a"/>
　但從示邊其德音甚明則可以使民其德不至於偷<lb/>
　薄非獨可以視斯民不至於偷薄亦使君子之人取<lb/>
　爲法則而效之以見嘉賔之賢可知矣又有旨酒與<lb/>
　嘉賔式燕以遊遨芩陸璣注云莖如釵股葉似竹蔓<lb/>
　生澤中下地鹹處爲草眞實牛馬亦喜食之湛久也<lb/>
　非惟鼓瑟又且鼓琴非惟和樂又且至於湛久程氏<lb/>
　曰三章言其樂之長久無斁惟其如此則人君之燕<lb/>
　飲必能樂嘉賔之心然後爲能盡其志蓋不能樂其<lb/>
<pb n="6b"/>
　心則如繆公之亟餽鼎肉其待羣臣非不切至而子<lb/>
　思以爲犬馬畜伋則何以燕樂嘉賔之心哉惟樂其<lb/>
　心然後能盡人君之禮然忠臣嘉賔豈將以口腹累<lb/>
　於君哉必待人君飲食之豐幣帛之厚聲樂之歌然<lb/>
　後能盡其心者蓋以人君有好賢之誠則人臣皆知<lb/>
　人君之能篤好於我孰肯不盡其心惟其有鹿鳴之<lb/>
　燕以待其臣下如此然後忠臣嘉賔皆得以盡其心<lb/>
　夫人君之好賢有加無已必於燕飲之間見之夫飲<lb/>
<pb n="7a"/>
　食微事爾君臣和協以致太平亦由此焉君臣乖爭<lb/>
　以致禍者亦由此焉楚人獻黿於鄭靈公公子宋與<lb/>
　子家將見子公之食指動以示子家曰他日我如此<lb/>
　必嘗異味及入宰夫將解黿相視而笑公問之子家<lb/>
　以告及食大夫黿召子公而弗與也子公怒染指<lb/>
　於鼎嘗之而出<hi>見宣四年</hi>衛獻公戒孫文子寗惠子食<lb/>
　皆服而朝日肝不召而射鴻於圃不釋皮冠而與<lb/>
　之言二子怒<hi>見襄十四年</hi>其後鄭靈公卒不免其身衛<lb/>
<pb n="7b"/>
　獻播遷而失國則人君所以待臣下者可不愼哉<lb/>
　黄曰孟子曰君之視臣如手足則臣視君如腹心君<lb/>
　之視臣如犬馬則臣視君如國人君之視臣如土芥<lb/>
　則臣視君如寇讎予嘗讀孟子至此章於我心有大<lb/>
　不合者夫臣之事君如子之事父君以禮遇我則事<lb/>
　君之心不可以不盡君不以禮遇我則事君之心尤<lb/>
　不可以不盡而必曰君以此待我而後我以此待君<lb/>
　乎意者孟子之言亦有激云耳及讀詩鹿鳴而其序<lb/>
<pb n="8a"/>
　亦曰既飲食之又實幣帛筐篚以將其厚意然後忠<lb/>
　臣嘉賔得盡其心然則爲之君者茍能待之以飲食<lb/>
　實之以筐篚則爲之臣者亦可以盡其心邪小星之<lb/>
　夫人惠及嬪御而嬪御盡其心江沱之嫡不以媵備<lb/>
　數而嬪御亦盡其心況忠臣之事君其義當如何予<lb/>
　嘗三復此序始而疑終而悟以爲序者之意在於得<lb/>
　盡其心之一句君臣之間開心見誠相好之深相信<lb/>
　之篤而後忠臣得以盡其所欲爲茍君臣相與齟齬<lb/>
<pb n="8b"/>
　而不相信上下相顧鰓鰓然而不能以自安而何暇<lb/>
　及天下之利害是雖欲盡其心有不可得者文王之<lb/>
　待其臣也好之之篤而待之之至禮愈盡而心不能<lb/>
　以自足曰我有嘉賔我有旨酒親之之辭也曰鼓瑟<lb/>
　吹笙吹笙鼓簧又曰鼔瑟鼔琴樂之之辭也然文王<lb/>
　豈以區區之飲食幣帛聲樂爲足以待賢哉繆公之<lb/>
　於子思亟問亟餽鼎肉而子思不悦曰今而後知君<lb/>
　之犬馬畜伋則旨酒幣帛聲樂亦不足以待賢者矣<lb/>
<pb n="9a"/>
　孟子曰食而弗愛豕交之也愛而不敬獸畜之也恭<lb/>
　敬者幣之未將者也恭敬而無實君子不可以虚拘<lb/>
　則飲食幣帛所以將其恭敬之心耳故曰承筐是將<lb/>
　而序曰以將其厚意文王之待賢既盡恭敬之意而<lb/>
　又有以將之想其君臣之間相信如父子相愛如兄<lb/>
　弟朝廷之中優游悦懌相得而無間則爲之臣者出<lb/>
　身以事君委命於上而無所憂懼故曰和樂且湛而<lb/>
　序亦曰忠臣嘉賔得盡其心矣爲臣而爲忠臣爲賔<lb/>
<pb n="9b"/>
　而爲嘉賔則是賢也德與位稱名與實孚足以致君<lb/>
　於當道化民以成俗故曰示我周行言能以道示其<lb/>
　君也如示我顯德行之意也曰德音孔昭言其令聞<lb/>
　之昭著也如秩秩德音之意也曰視民不恌言其視<lb/>
　民之不薄也如薄己以厚民之意也曰君子是則是<lb/>
　傚言其在位者之法式也如有覺德行四國順之之<lb/>
　意也所謂忠臣嘉賔如此則文王安得不厚遇之邪<lb/>
　吾觀舜禹之時君臣之相告語如家人父子之唯諾<lb/>
<pb n="10a"/>
　開心平意之際相與終日而不見其隙今文王待羣<lb/>
　臣以嘉賔之禮而接之以燕飲之歡其亦舜禹之朝<lb/>
　乎其後成王之燕嘉賔見於南有嘉魚之詩亦周人<lb/>
　之家法也後之爲君者傲然於上而爲臣者奔走於<lb/>
　下藐然而不相及尊卑闊絶而上下之情踈禮節繁<lb/>
　多而君臣之義薄此天下之事所以每每擾敗而無<lb/>
　所成就也文王經營内治而先燕羣臣嘉賔其亦自<lb/>
　培其根者歟王襃作聖主得賢臣頌曰明明在朝穆<lb/>
<pb n="10b"/>
　穆布列聚精㑹神相得益章上下俱欲歡然交忻千<lb/>
　載一合論説無疑則曷禁之不止曷令之不行此文<lb/>
　王之所以内治而待羣臣嘉賔之意也或曰君臣之<lb/>
　分如天尊地卑之不可易而謂之嘉賔不亦過乎蓋<lb/>
　自上下之分言之則謂之羣臣自燕飲之義言之則<lb/>
　謂之嘉賔堯之饗舜迭爲賔主是天子而友匹夫也<lb/>
　孟獻子百乗之家而有友五人焉繆公問子思曰古<lb/>
　者千乗之國以友士何如子思不悦曰古之人有言<lb/>
<pb n="11a"/>
　曰事之云乎豈曰友之云乎蓋子思之意以謂若以<lb/>
　位則子君也我臣也何敢與君友也以德則子事我<lb/>
　者也奚可以與我友千乗之君求與之友而不可得<lb/>
　則謂之嘉賔豈爲過哉此子思之意也亦孟子之意<lb/>
　也亦堯舜文王所以待其臣之意也<lb/>
四牡勞<hi>力報反</hi>使<hi>所史/反</hi>臣之來也有功而見知則説<hi>音悦</hi>矣<lb/>
四牡騑騑<hi>芳非反</hi>周道倭<hi>於危反</hi>遲豈不懷歸王事靡盬我<lb/>
心傷悲四牡騑騑嘽嘽<hi>他丹反</hi>駱馬豈不懷歸王事靡盬<lb/>
<pb n="11b"/>
不遑啓處翩翩<hi>音篇</hi>者鵻載飛載下集于苞栩王事靡盬<lb/>
不遑將父翩翩者鵻載飛載止集于苞杞王事靡盬不<lb/>
遑將母駕彼四駱載驟駸駸<hi>麤金反</hi>豈不懷歸是用作歌<lb/>
將母來諗<lb/>
　李曰四牡之詩其言使臣之奉使及其歸也乃作此<lb/>
　詩以勞之夫人臣大功惟恐其不見知今四牡五章<lb/>
　其所以勞之之辭皆言其勞苦之狀則是深知之矣<lb/>
　毛氏乃以爲率諸侯以朝聘之事毛氏之說則以謂<lb/>
<pb n="12a"/>
　文王之遣使者是率諸侯以朝聘之事也然按此詩<lb/>
　上則有紂下則有諸侯又有因民事以出者何所據<lb/>
　而云朝聘哉使臣之出往使諸侯亦多故矣何必以<lb/>
　爲朝聘哉事既久遠又無明文不可從也騑騑行不<lb/>
　止也周道毛氏以爲岐周之道倭遲而歴遠惟其道<lb/>
　之長遠故行之不止可謂勞矣當此之時使臣豈不<lb/>
　思歸但以王事無不堅固方行役以從王事不可歸<lb/>
　也惟其不可歸但思父母以悲傷爾所謂王事者公<lb/>
<pb n="12b"/>
　事也不必指爲天子之事此詩猶可說也北門之詩<lb/>
　曰王事適我鴇羽之詩曰王事靡盬則當如之何一<lb/>
　云靡盬無有幹之者又謙之曰盬字訓壞吾豈不思<lb/>
　歸以其不敢壞王事之故駱馬毛氏以爲白馬黑鬛<lb/>
　曰駱廣雅以爲白馬朱鬛曰駱陸農師以爲今謂黃<lb/>
　馬朱鬛一道通黑如界者爲駱則不拘於朱黑皆可<lb/>
　以爲駱也嘽嘽喘息貌程氏謂駱馬禁久陸農師以<lb/>
　謂今之駱馬最耐勞苦矣以耐勞苦之馬今則喘息<lb/>
<pb n="13a"/>
　則其勞可知矣言馬之勞則可以見使臣之勞矣詩<lb/>
　人言馬以見臣下之勞卷耳之詩曰我馬瘏矣言馬<lb/>
　之勞苦甚病足以見使臣之勞今以耐勞之馬而至<lb/>
　於喘息則其勞甚矣啓毛氏以爲啓跪其說本於爾<lb/>
　雅要之大意爲不暇居處之義受命而行不遑啓處<lb/>
　也鵻爾雅曰鵻其鳺鴀舎人曰鵻一名夫不李廵曰<lb/>
　夫不一名鵻今楚鳩也左氏曰祝鳩氏司徒祝鳩即<lb/>
　鵻其鳺鴀者其性孝故爲司徒陳翥以爲一宿之鳥<lb/>
<pb n="13b"/>
　鄭氏以爲夫不鳥之慤謹也此言鵻之翩翩然或飛<lb/>
　或下集於苞栩之上亦猶使臣或行或止皆從王事<lb/>
　詩人之意如此蘇氏乃以爲孝子此則泥於祝鳩氏<lb/>
　司徒之說也王氏亦以爲況臣之一於事君此則泥<lb/>
　於陳氏一宿之鳥也將毛鄭皆以爲將養程氏則以<lb/>
　爲事其言雖殊其意則一也言王事無不堅固雖欲<lb/>
　事養父母皆不暇矣杞柳也今人則以爲箭非枸杞<lb/>
　之杞駸駸疾行貌言駕此四牡至於疾行豈不懷歸<lb/>
<pb n="14a"/>
　乎但不以家事辭王事也故作四牡詩以歌之以其<lb/>
　不遑將母之情而告之諗告也毛氏以爲念鄭氏以<lb/>
　爲告毛氏本於爾雅然左傳曰辛伯諗周公諗告也<lb/>
　當以爲告鄭氏以爲作此詩之歌以養父母之老來<lb/>
　告於君非也夫以使臣之勞遂以養其父母之情而<lb/>
　來告於君則是君不見知也使君見知於己豈必待<lb/>
　來告然後知其勤勞哉程氏以爲告於父母也父則<lb/>
　主義母則主恩惟不知義故告於母非也夫君惟知<lb/>
<pb n="14b"/>
　其勤勞故作詩以告之必曰將母而不曰將父者蓋<lb/>
　將母連四章之文而言也此詩與東山之詩無以異<lb/>
　東山之詩但言征夫暴露之難以爲勞歸士之詩四<lb/>
　牡之詩但言使臣道路之勞以爲勞使臣之詩蓋其<lb/>
　歴勞苦之乆得人君反覆言其勞苦之狀則是上之<lb/>
　人見知於己安得而不恱哉北山之詩曰或燕燕居<lb/>
　息或盡瘁事國或息偃在牀或不已于行或不知叫<lb/>
　號或慘慘劬勞非不憂其父母也則其勤勞無以異<lb/>
<pb n="15a"/>
　於四牡然北山之所怨怨其君之不見知也君不見<lb/>
　知則安得不怨哉故人臣之恱不繫於其勞不勞但<lb/>
　繫人君知與不知爾<lb/>
　黄曰内不足者急於人知而自信不篤者急於人之<lb/>
　我信人臣之於國要其無愧於天無愧於心無愧於<lb/>
　天下來世則已矣君不吾知天不吾知乎當世不吾<lb/>
　知後世不吾知乎則夫知與不知誠有所不足計輔<lb/>
　相之功絶口不言而金縢之書因事自顯方其天威<lb/>
<pb n="15b"/>
　未震嘉禾未偃遠則四國流言近則王不知自常人<lb/>
　處之必有憤怒之意而周公赤舄几几綽然有餘裕<lb/>
　公之心固曰有功於國者人臣當然之事也而奚必<lb/>
　期人之我知邪然四牡之詩人以有功見知則恱者<lb/>
　何其汲汲也蓋周公之事必周公爲之而後可以自<lb/>
　言四牡之臣將命於外其心之所慮者惟恐夫君之<lb/>
　不吾知而吾不能以自安也噫不得乎親不可以爲<lb/>
　子不得乎君不可以爲臣況人臣將命而出以適異<lb/>
<pb n="16a"/>
　國可不見知於君哉魏文侯使樂羊將而攻中山三<lb/>
　年而拔之反而論功文侯示之謗書一箧羊再拜曰<lb/>
　此非臣之功君之功也四牡之使臣以見知而恱非<lb/>
　樂夫君之知其功也樂夫君之知其心也故四牡一<lb/>
　詩皆序其道路憂勤之狀思念父母之情文王能盡<lb/>
　人之情如此則臣安得而不自慰周公東山之歸勞<lb/>
　士卒而序其情閔其勞亦文王所以勞使臣之意也<lb/>
　東山歸士之所以恱即四牡使臣之所以恱也然四<lb/>
<pb n="16b"/>
　牡之所謂有功而見知者又非東山歸士之比學者<lb/>
　當以意求之則詩人之意爲得之矣<lb/>
皇皇者華君遣使臣也送之以禮樂言遠而有光華也<lb/>
　李曰此詩言遣使臣也遂歌此詩以遣之送之以禮<lb/>
　樂勉之以詢問下民之疾苦利病使君之德意交孚<lb/>
　於下四方萬里之遠無不知人君所以撫恤斯民之<lb/>
　意如此然後遠而有光華也所謂有光華者每章下<lb/>
　句皆是也而其所謂送之以禮樂孔氏云即首章下<lb/>
<pb n="17a"/>
　二句盡卒章是也此謙虚訪落直爲禮耳而兼言樂<lb/>
　者以禮樂相將既能以禮敏達則能心樂平易故兼<lb/>
　言之夫所謂送之以禮樂者考之詩文之中實無所<lb/>
　當孔氏以爲首章下二句盡卒章此乃附會經文以<lb/>
　求合詩序其實非也蓋所謂送之以禮樂歌皇華之<lb/>
　詩以遣之即是送之以禮樂也<lb/>
皇皇者華于彼原隰駪駪<hi>所巾反</hi>征夫每懷靡及我馬維<lb/>
駒六轡如濡<hi>如朱反</hi>載馳載驅周爰咨諏我馬維騏<hi>音其</hi>六<lb/>
<pb n="17b"/>
轡如絲載馳載驅周爰咨謀我馬維駱六轡沃<hi>烏毒反</hi>若<lb/>
載馳載驅周爰咨度我馬維駰六轡既均載馳載驅周<lb/>
爰咨詢<lb/>
　李曰皇皇猶煌煌也華草木之華也髙平曰原下溼<lb/>
　曰隰言煌煌然光明者乃是草木之華曰原曰隰無<lb/>
　不光華亦猶人臣出使至於四方萬里之遠無遠無<lb/>
　近無不光華也駪駪衆也征夫使臣之屬也言使臣<lb/>
　其屬之多也至於毎懷靡及毛氏以爲懷私罔及鄭<lb/>
<pb n="18a"/>
　氏以爲懷私言使臣之屬既受君命當速行每人懷<lb/>
　其私相稽留則於事將無所及皆不如歐陽之說其<lb/>
　人以爲毎思惟恐不及王氏以謂毎以無所及事爲<lb/>
　懷蘇氏以謂每懷不及事之憂其說與歐陽同言使<lb/>
　臣之屬皆以不及事爲憂則使臣可知矣亦猶卷耳<lb/>
　言我僕痡矣則言使臣亦可知也濡言潤澤亦猶所<lb/>
　謂羔裘如濡也絲言其調忍也沃若潤澤也駰隂白<lb/>
　雜毛曰駰均言調一也此詩言使臣所乘之馬唯是<lb/>
<pb n="18b"/>
　駒矣所御之轡則如鮮澤其乘此馬援此轡驅馳則<lb/>
　周爰咨諏毛鄭之說皆以忠信爲周其說蓋本左氏<lb/>
　内外傳予嘗觀左氏曰訪問於善爲咨咨親爲詢咨<lb/>
　禮爲度咨事爲諏咨難爲謀國語亦曰咨才爲諏咨<lb/>
　事爲謀咨義爲度咨謀爲詢其序不同其義則一皆<lb/>
　以忠信之人往咨而問之毛鄭用其說歐陽破之以<lb/>
　爲咨謀咨詢其義不異但變文以協韻爾毛鄭意謂<lb/>
　大夫出使見忠信之賢人就而詢問今詩乃曰周爰<lb/>
<pb n="19a"/>
　咨諏是出見忠信之賢人止一周字豈成文理此說<lb/>
　是也夫左傳之中其所舉詩人之句多矣皆出於一<lb/>
　時之斷章未必盡合詩人之意如必以所舉之詩而<lb/>
　解詩則泥矣如皇矣之詩曰維此王季帝度其心貊<lb/>
　其德音其德克明克明克類克長克君王此大邦克<lb/>
　順克比比於文王其德靡悔則以心能制義爲度德<lb/>
　正應和爲貊照臨四方曰明勤施無私曰類教誨不<lb/>
　倦曰長賞慶刑威曰君以爲九德皇矣之詩左氏以<lb/>
<pb n="19b"/>
　爲九德亦如皇皇者華之詩左氏以爲五善國語以<lb/>
　爲九德皆不可以解詩人之大意也周者但是周徧<lb/>
　言使者之奉使周徧其所而詢問之不必以爲忠信<lb/>
　之人也周官撢人之職掌誦王志道國之政事以廵<lb/>
　天下邦國而語之使萬民和說而正王面則是使臣<lb/>
　之職欲其周徧咨謀無所不及也蓋使臣體上之德<lb/>
　意告之於下欲下之人無不知上之德意又以下之<lb/>
　利病告之於上使上之人無不知下之疾苦則亦欲<lb/>
<pb n="20a"/>
　其無所不問明矣四牡之詩勞使臣之詩也皇華遣<lb/>
　使臣之詩也夫去則遣之還則勞之惟先遣而後勞<lb/>
　則皇皇者華當在四牡之前今也列之於四牡之後<lb/>
　孔氏曰使臣之往反固非其一四牡所勞不必是皇<lb/>
　皇者華所遣之使二篇之作又不必一人故以輕重<lb/>
　爲先後也夫遣之與勞一也安得以遣爲重以勞爲<lb/>
　輕哉蘇黄門以爲鹿鳴之三章施於禮樂不獨用於<lb/>
　勞遣故燕禮鄉飲酒歌焉意者以其聲爲先後歟蘇<lb/>
<pb n="20b"/>
　氏之說則據儀禮以爲說然以聲樂爲先後則是一<lb/>
　意也孔氏嘗以伐柯九罭破斧東山然後終以狼跋<lb/>
　今皆顛倒不次者以爲簡篇脫誤或者次詩不以作<lb/>
　詩之先後孔氏之說亦一見也邠詩既是不以作詩<lb/>
　先後爲序則皇皇者華之詩以輕重爲先後安知此<lb/>
　詩非簡篇脫誤作詩不以先後之序乎蓋三百篇之<lb/>
　多本有顛倒者如載馳之詩衞懿之詩乃在於文公<lb/>
　之後清人之詩鄭文公之詩乃在於突忽之前葛藟<lb/>
<pb n="21a"/>
　之詩平王之詩乃在於桓王之後皇皇者華君遣使<lb/>
　臣之詩乃在於四牡之後而邠風之破斧乃在於東<lb/>
　山之前雖其顛倒如此亦非詩之本意也四牡之詩<lb/>
　但言人君之勞使臣不可不知其勤勞皇皇者華但<lb/>
　言使臣之出使不可不詢其疾苦詩之本意如斯而<lb/>
　已如必泥先後之序非詩人之本意也　黃講同<lb/>
常棣燕兄弟也閔管蔡之失道故作常棣焉<lb/>
常棣之華鄂不韡韡<hi>韋鬼反</hi>凡今之人莫如兄弟死喪之<lb/>
<pb n="21b"/>
威兄弟孔懷原隰衰矣兄弟求矣脊令在原兄弟急難<lb/>
每有良朋況也永嘆<hi>吐丹反</hi>兄弟鬩<hi>許歴反</hi>于牆外禦其務<lb/>
毎有良朋烝也無戎喪亂既平既安且寧雖有兄弟不<lb/>
如友生儐<hi>賔<graphic n="KR1015" url="https://raw.githubusercontent.com/kanripo/KR-Gaiji/master/images/KR1015.png" mimeType="image/png"/>反</hi>爾籩豆飲酒之飫<hi>於慮反</hi>兄弟既具和樂<lb/>
且孺妻子好合如鼓瑟琴兄弟既翕和樂且湛<hi>荅南反</hi>冝<lb/>
爾室家樂爾妻帑是究是圗亶其然乎<lb/>
　李曰此詩言燕兄弟之親冝加恩惠以時燕樂之以<lb/>
　盡親親之義也閔管蔡之失道者當周公攝政之時<lb/>
<pb n="22a"/>
　其兄管蔡不能同心以蕃王室故流言於國謂公將<lb/>
　不利於孺子又挾武庚淮夷以爲亂則是管蔡失道<lb/>
　矣周公於是舉兵東向以平僭亂以兄弟之親則視<lb/>
　如路人豈得已哉蓋以天下誅之不得不然也周公<lb/>
　傷己兄弟不睦故作此詩言兄弟不可不親也觀此<lb/>
　詩閔管蔡之失道是周公所作無疑矣嘗觀左傳僖<lb/>
　二十四年富辰曰召穆公思周德之不類故糾合宗<lb/>
　族于成周而作詩曰常棣之華鄂不韡韡凡今之人<lb/>
<pb n="22b"/>
　莫如兄弟其四章曰兄弟鬩于牆外禦其務如是則<lb/>
　兄弟雖有小忿不廢懿親周之有懿德也猶曰莫如<lb/>
　兄弟故封建之其懷柔天下也猶懼有外侮扞禦侮<lb/>
　者莫如親親故以親屏周召穆公亦云杜元凱注云<lb/>
　當周公時故言周之有懿德周公作詩召公歌之也<lb/>
　國語亦曰周文公之詩曰兄弟鬩于牆外禦其務則<lb/>
　知此詩周公所作也魚麗之詩曰文武以天保以上<lb/>
　治内采薇以下治外天保以上常棣之詩在其中矣<lb/>
<pb n="23a"/>
　若周公以閔管蔡失道而作此詩則不得以爲文武<lb/>
　以上治内之詩也若以常棣爲治内之詩則不得爲<lb/>
　周公所作也二序之相矛盾不可以並立也故嘗謂<lb/>
　詩序非一人所作蓋謂是也常棣爾雅曰常棣一名<lb/>
　棣郭氏云今關西有棣樹子如櫻桃可食陸璣曰白<lb/>
　棣樹也如李而小子如櫻桃正白四月熟又有赤棣<lb/>
　樹亦似白棣葉如刺榆葉而微圎子正赤如郁李而<lb/>
　小五月熟自關西天水隴西多有此常棣與唐棣異<lb/>
<pb n="23b"/>
　何彼穠矣之詩曰唐棣之華與論語所舉唐棣之華<lb/>
　偏其反而則爾雅所謂栘棣也此之謂常棣與采薇<lb/>
　之詩曰維常之華則爾雅之所謂棣也二者異木也<lb/>
　後世多以此常棣讀爲棠棣則是以栘讀爲棣也承<lb/>
　華曰鄂韡韡光明也不韡韡鄭氏謂不當作柎鄭氏<lb/>
　好改字不得以爲柎歐陽氏以爲不韡韡者韡韡也<lb/>
　詩人之辭多如此王氏則以爲不韡韡甚言其韡韡<lb/>
　然詩人言不韡韡不應以爲韡韡楊龜山爲國子祭<lb/>
<pb n="24a"/>
　酒嘗論此詩以爲周公閔管蔡之失道言常棣之華<lb/>
　鄂不韡韡者蓋言常棣上承而下覆華則覆蕚蕚則<lb/>
　承華以喻兄弟之和睦當如此也今也管蔡失道不<lb/>
　能親睦和協如常棣之鄂至於不韡如旄丘之詩曰<lb/>
　旄丘之葛兮何誕之節兮蓋葛本蔓延也何爲而不<lb/>
　蔓延常棣之華鄂本韡韡也何爲而不韡韡則見管<lb/>
　蔡之失道也惟其管蔡之失道故告凡今之人不可<lb/>
　以不愛其兄弟也故下章言朋友不可恃兄弟不可<lb/>
<pb n="24b"/>
　踈言不可踈其所親而反親其所踈也蓋以兄弟之<lb/>
　情至艱難而後見雖死喪之可畏者惟兄弟之親然<lb/>
　後甚懷之故裒集于原隰之中惟兄弟之親則求之<lb/>
　他人則不與也脊令在原兄弟急難此又託喻以明<lb/>
　兄弟之心林回曰彼以利合此以天屬也夫以利合<lb/>
　者廹窮禍患害相棄也以天屬者廹窮禍患害相收<lb/>
　也惟其天屬之親故急難之際能盡其兄弟之恩以<lb/>
　脊令觀之可以見矣脊令雝渠也郭氏曰雀屬也陸<lb/>
<pb n="25a"/>
　璣曰大如鷃雀長脚長尾尖喙背上青灰色腹下白<lb/>
　頸下黒如連錢故杜陽人謂之連錢是也蓋脊令飛<lb/>
　則鳴行則揺不能自舎以喻兄弟能相求也脊令能<lb/>
　相求今也則在原失其常處飛鳴不能自舎猶兄弟<lb/>
　之於急難相須而不舎也當此急難之時則雖有良<lb/>
　朋況也永嘆而已況長也言朋友之情且嗟嘆之而<lb/>
　不能相救也鬩很也務侮也言兄弟或不相得鬩很<lb/>
　于牆内外若有他人來侵侮之則不可不外禦也言<lb/>
<pb n="25b"/>
　不可以小忿廢懿親也戎相也烝久也言有急難則<lb/>
　雖朋友之久亦不相助以見兄弟之情過於朋友也<lb/>
　急難之時兄弟相救如此及喪亂既平無事之日安<lb/>
　且寧矣則以一朝之忿一毫之私若反眼不相識遂<lb/>
　爲兄弟之鬩乃以謂雖有兄弟不如友生然人豈可<lb/>
　以安樂之時則棄其兄弟而於急難之中乃以望其<lb/>
　相救詩人設此以爲戒言不可以安寧之時而棄其<lb/>
　兄弟而以爲不如友生也惟於安寧之時不可不親<lb/>
<pb n="26a"/>
　其兄弟則於安寧之時當儐陳其籩豆而相爲醉飲<lb/>
　飫飽也使兄弟既具集會聚和樂且孺相親屬毛氏<lb/>
　以爲九族非也則又與妻子好合歡合如鼓瑟琴之<lb/>
　相應然後可使兄弟翕合和樂而湛久兄弟既翕必<lb/>
　先妻子者顔之推嘗曰方其幼也父母左提右挈前<lb/>
　襟後裾食則同案衣則傳服學則連業逰則共方雖<lb/>
　有悖亂之人不能不相愛也及其壯也各妻其妻各<lb/>
　子其子雖有篤厚之人不能不少衰也蓋其兄弟之<lb/>
<pb n="26b"/>
　所以乖争者未必不本於此必先於妻子好合然後<lb/>
　可以使兄弟和睦也夫人不能合於妻子之好則不<lb/>
　能敦兄弟之愛既不能敦兄弟之愛則雖家室妻帑<lb/>
　必不能樂之故必妻子好合然後可以和合於兄弟<lb/>
　也兄弟之乖爭小則忿鬭之相侵大則干戈之相尋<lb/>
　敗國亡家皆由於此故必兄弟既翕和樂且湛然後<lb/>
　可以冝爾室家樂爾妻帑也中庸曰天下之達道五<lb/>
　曰君臣也父子也夫婦也昆弟也朋友之交也是五<lb/>
<pb n="27a"/>
　者非人之所難行但恐不能反而思之耳故必教之<lb/>
　以深思遠圖必信其爲然以見兄弟不可不親也究<lb/>
　思也圗謀也司馬温公嘗曰兄弟鬩于牆外禦其務<lb/>
　必相救者情也呉越之人不相識一旦遇風波之厄<lb/>
　則同舟而濟勢也其情與勢不同其急緩相濟則一<lb/>
　也舜之於象可謂怨矣而舜不以爲怨況爲人弟者<lb/>
　不及於象乎冝其親愛之心不可少忘也然此詩言<lb/>
　兄弟可親則是朋友之義可廢曰非也蓋親踈之義<lb/>
<pb n="27b"/>
　不得不如是也不愛其親而愛他人者謂之悖德不<lb/>
　敬其兄而敬他人者謂之悖禮己之兄弟不能愛況<lb/>
　於愛他人乎既不能愛人人誰愛己古人有言曰兄<lb/>
　弟爲左右手也如人相鬭截其左手而謂人曰我必<lb/>
　勝此其可乎己之兄弟不能愛則其於朋友必不能<lb/>
　相親也孟子曰今有同室之人鬭者救之雖被髮纓<lb/>
　冠而救之可也鄉鄰有鬭者被髮纓冠而往救之則<lb/>
　惑矣雖閉戸可也此蓋言親踈之義如此兄弟於急<lb/>
<pb n="28a"/>
　難之際則必盡心力以救之毎有良朋烝也無戎亦<lb/>
　以見親踈之義也若必以此詩言不如兄弟遂以爲<lb/>
　朋友之義可廢則亦如咸丘蒙舉詩曰普天之下莫<lb/>
　非王土率土之濵莫非王臣遂以瞽瞍爲舜之臣可<lb/>
　也<lb/>
伐木燕朋友故舊也自天子至於庶人未有不須友以<lb/>
成者親親以睦友賢不棄不遺故舊則民德歸厚矣<lb/>
伐木丁丁鳥鳴嚶嚶<hi>於耕反</hi>出自幽谷遷于喬木嚶其鳴<lb/>
<pb n="28b"/>
矣求其友聲相<hi>去聲</hi>彼鳥矣猶求友聲矧伊人矣不求友<lb/>
生神之聽之終和且平伐木許許釃<hi>所冝反</hi>酒有藇<hi>音湑</hi>既<lb/>
有肥羜<hi>直吕反</hi>以速諸父寧適不來㣲我弗顧於<hi>音烏</hi>粲灑<lb/>
掃陳饋<hi>其位反</hi>八簋既有肥牡以速諸舅寧適不來㣲我<lb/>
有咎伐木于阪釃酒有衍籩豆有踐兄弟無遠民之失<lb/>
德乾餱<hi>音侯</hi>以愆有酒湑<hi>思叙/反</hi>我無酒酤<hi>音戸</hi>我坎坎鼓我<lb/>
蹲蹲<hi>七旬反</hi>舞我迨我暇矣飲此湑矣<lb/>
　李曰既謂朋友又謂之故舊者亦如鹿鳴之詩既謂<lb/>
<pb n="29a"/>
　之羣臣又謂之嘉賔也不必分别言之孔氏以故舊<lb/>
　惟施久遠遂以此詩卒章上句爲燕故舊二章爲燕<lb/>
　朋友分章析句其言不通一至於此學者不可不察<lb/>
　自天子至於庶人未有不須友以成者蓋上自天子<lb/>
　下及庶人之賤皆須朋友切磋琢磨之力以成德也<lb/>
　然庶人之於朋友又在上之人率之於上爲上者既<lb/>
　能内親其親而至於和睦友其賢者而不棄其故舊<lb/>
　者則又不遺則民皆翕然效德歸於淳厚之域而無<lb/>
<pb n="29b"/>
　天下俗薄朋友道絶之患也丁丁毛氏曰伐木聲也<lb/>
　嚶嚶毛氏以爲驚懼說文以爲兩鳥鳴此兩說皆通<lb/>
　釋訓曰丁丁嚶嚶謂切直也爾雅但見此詩爲朋友<lb/>
　之詩遂以丁丁嚶嚶爲切直未必然也鄭氏遂引此<lb/>
　說亦非也說詩者但見序言自天子至於庶人遂於<lb/>
　詩中而求其庶人求友之義求之而未得之則遂據<lb/>
　伐木以爲庶人之求友王氏曰八簋天子之禮也伐<lb/>
　木庶人之事也然未始不須友以成也蘇氏曰事之<lb/>
<pb n="30a"/>
　甚小而須友者伐木也物之無知而不忘其羣者鳥<lb/>
　也鳥出於谷而遷于木以木爲安而不獨有也故嚶<lb/>
　嚶然而鳴以求其友況於事之大於伐木而人之有<lb/>
　知者哉此皆是以伐木之人爲庶人之求友竊以爲<lb/>
　不然按序所謂自天子至於庶人蓋連下文而云謂<lb/>
　天子既須友以成庶人亦須友以成蓋庶人之所爲<lb/>
　在天子率之爾庶人之求友當於卒章而求之不可<lb/>
　引伐木爲說既以伐木爲庶人之事又以嚶嚶爲鳥<lb/>
<pb n="30b"/>
　之求友則其理不相貫當從歐陽說謂鳥在木上聞<lb/>
　伐木之聲則驚鳴而飛飛遷于他木方其驚飛倉卒<lb/>
　之時猶不忘其類相呼而去其在人也可不求其友<lb/>
　乎蓋此詩言當伐木之時鳥嚶嚶然而鳴出自幽隂<lb/>
　之谷遷于喬髙之木其所以嚶然而鳴者求友之聲<lb/>
　也鄭氏於此則曰昔日未居位在農之時與友生於<lb/>
　山巖伐木爲勤勞之事猶以道德相切正也此說不<lb/>
　然使文王未居位之時則當爲世子安得爲農而伐<lb/>
<pb n="31a"/>
　木哉足以見鄭氏之說陋也相視也視彼鳥之嚶嚶<lb/>
　而鳴尚能求友況於人也異於鳥獸遠矣可不求友<lb/>
　乎人能求友神之聽之終和且平天子求友以治天<lb/>
　下而有和平之效庶人求友以治一身而有和平之<lb/>
　效鄭氏謂神若聽之使得如志則友終相與和而齊<lb/>
　功也以平爲齊功未之敢信伐木許許毛氏云許許<lb/>
　柹貌言伐木而有柹貌許愼說文以許許爲所所亦<lb/>
　未之敢信聲詩以爲許許且從詩人之言而用毛氏<lb/>
<pb n="31b"/>
　之說釃酒漉酒也藇毛氏云美貌羜未成羊也速召<lb/>
　也王氏曰以庶人之窶而伐木之友然猶釃酒有藇<lb/>
　以待之又況於既有肥羜以速諸父乎如王氏之意<lb/>
　且以伐木之事爲庶人之求友以肥羜爲天子之求<lb/>
　友上下既無分别不可如此說觀此詩言伐木丁丁<lb/>
　伐木許許伐木于阪其說難明歐陽公曰是詩主以<lb/>
　鳥鳴求友爲喻爾至其下章則不及鳥鳴之意但伐<lb/>
　木許許伐木于阪便述朋友之事與首章意殊不相<lb/>
<pb n="32a"/>
　類蓋失其本義矣當闕其所未詳以俟深於詩者歐<lb/>
　陽公尚且闕之況其下乎竊以爲二句皆是承上章<lb/>
　既言伐木丁丁鳥鳴嚶嚶下章但云伐木許許者省<lb/>
　文也亦猶四牡詩上章言不遑將母卒章言將母來<lb/>
　諗其文不備亦是緫結上章將母之文也既言伐木<lb/>
　之時鳥猶求友君子於閒暇之時則有釃酒肥羜召<lb/>
　諸父宴樂諸父同姓之朋友也此古人忠厚之情有<lb/>
　見於此故寧使召之而自不來無使言我不顧念也<lb/>
<pb n="32b"/>
　我不顧念是我之罪也召而不來非我之罪也夫人<lb/>
　所以怨生者本於相責觀此之言是皆責己而不責<lb/>
　人此其所以和平也於粲灑掃粲鮮明貌於是粲灑<lb/>
　掃其室庭陳飲食有八簋也圎曰簋天子八簋肥牡<lb/>
　即肥羜也天子謂同姓諸侯曰伯父諸侯謂同姓大<lb/>
　夫亦曰伯父其異姓則曰伯舅如齊姜姓非同姓故<lb/>
　左氏以謂伯舅耋老呼齊爲伯舅則魯與衞多稱叔<lb/>
　父者以其同姓也咎過也此言既有肥羜以速諸舅<lb/>
<pb n="33a"/>
　寧適不來微我有咎其意與上章同衍者毛氏以爲<lb/>
　美蘇氏以爲多當從蘇說籩豆有踐踐陳列也言釃<lb/>
　酒之多肥羜之美欲使兄弟無相踈遠也餱食也民<lb/>
　之所以失德而見謗訕者以乾餱之食而見過於人<lb/>
　爲天子者安可不設酒食而見恨於兄弟乎有酒湑<lb/>
　我無酒酤我此則言百姓之求友也湑莤之也左氏<lb/>
　𫝊爾貢包茅不入王祭不共無以縮酒酤者毛氏曰一<lb/>
　宿之酒也鄭氏曰買也然按説文曰酤一宿酒也又曰<lb/>
<pb n="33b"/>
　沽也是毛鄭之說皆是按論語沽酒市脯不食沽酒<lb/>
　即買也今且據論語爲信坎坎鼔聲宛丘之詩曰坎<lb/>
　其擊鼔是也蹲蹲舞貌諸家之說皆以卒章爲天子<lb/>
　之燕朋友如詩所謂有酒湑我無酒酤我此乃庶人<lb/>
　之事安得爲王者乎孔子尚沽酒市脯不食豈得爲<lb/>
　王者燕朋友之禮乎然上章既言天子求友此章則<lb/>
　言庶人化之而敦朋友之好焉有酒則莤之無酒則<lb/>
　沽之又舞我鼓我以相燕樂且述其志而告之曰及<lb/>
<pb n="34a"/>
　我閒暇日而飲此湑以爲燕樂故曰迨我暇矣飲此<lb/>
　湑矣<lb/>
　論曰孔子曰君子篤於親則民興於仁故舊不遺則<lb/>
　民不偷所謂篤於親則民興於仁則於角弓之詩見<lb/>
　之矣故舊不遺則民不偷於此詩見之矣如陳勝之<lb/>
　既立也故人入見或言客愚無知專妄言輕威勝斬<lb/>
　之諸故人皆引去由是無親勝者陳勝之興故人猶<lb/>
　且殺之況其踈者乎冝其衆之不附也光武幼與嚴<lb/>
<pb n="34b"/>
　子陵游同學及其即位常引陵入内共偃臥陵以脚<lb/>
　加帝腹上明日太史奏客星犯帝座甚急帝笑曰朕<lb/>
　故人嚴子陵共臥耳以子陵之傲睨萬乘之尊如此<lb/>
　光武不以爲怒則其與陳勝之殺故人爲何如哉觀<lb/>
　東漢之風俗感激尚義雖子陵有以激之然其敦於<lb/>
　風俗朋友之義在光武不爲無力由是觀之風俗之<lb/>
　厚薄皆繫於人君之好惡爲人君者可不戒哉<lb/>
　黃講同<lb/>
<pb n="35a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　毛詩集解卷十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>毛詩集觧卷十八</head>
    <p>
<pb n="1a"/>
欽定四庫全書<lb/>
　毛詩集觧卷十八　　　宋　李樗黄櫄　撰<lb/>
鴟鴞周公救亂也成王未知周公之志公乃爲詩以遺<lb/>
王名之曰鴟鴞焉<lb/>
鴟鴞鴟鴞既取我子無毁我室恩斯勤斯鬻<hi>由六反</hi>子之<lb/>
閔斯迨天之未隂雨徹彼桑土<hi>音杜</hi>綢<hi>直留/反</hi>繆<hi>莫侯反</hi>牖戸<lb/>
今女下民或敢侮予予手拮<hi>音吉</hi>据<hi>音/居</hi>予所捋<hi>力活/反</hi>荼<hi>音徒</hi>
予所蓄租予口卒瘏曰予未有室家予羽譙譙<hi>在消反</hi>予<lb/>
<pb n="1b"/>
尾翛翛<hi>素彫反</hi>予室翹翹<hi>祈消/反</hi>風雨所漂<hi>匹遥反</hi>揺予維音<lb/>
嘵嘵<hi>呼堯反</hi>
　李曰鴟鴞武王既崩周公攝政管蔡流言以毁周公<lb/>
　又挾武庚與淮夷叛周公既相成王東征而滅之然<lb/>
　而成王猶有疑周公之心而尚未知惟其不知周公<lb/>
　之志而猶有疑周公之心則是其亂猶未已也故周<lb/>
　公所以作此詩以遺王孔氏謂周公東征而滅之以<lb/>
　救周室之亂然鴟鴞之詩言救亂不得專指三監言<lb/>
<pb n="2a"/>
　之成王信管蔡而疑周公於其所不當信而信之於<lb/>
　其所不當疑而疑之不當信而信不當疑而疑則周<lb/>
　公之志無由而明三監雖平然猶可以爲亂也周公<lb/>
　作此詩以明己之志所以攝政專禮樂刑賞之權與<lb/>
　夫興兵以討三監之叛然三監之叛尤不可宥者蓋<lb/>
　以先王造業艱難如此豈可毁之哉周公冀成王庶<lb/>
　幾幡然而起故作此詩以遺王也鴟鴞毛氏以爲鸋<lb/>
　鴂也則從爾雅之文陸氏以爲鴟鴞似黄雀而小其<lb/>
<pb n="2b"/>
　喙尖如錐取茅莠爲巢以麻紩之如刺襪然縣著樹<lb/>
　枝或一房或二房幽州人謂之鸋鴂或曰巧婦毛鄭<lb/>
　之説則以謂鴟鴞鸋鴂也既取我子無毁我室言鴟<lb/>
　鴞之志愛其子尤惜其巢也既謂既取我子志愛其<lb/>
　子則不得以爲鴟鴞若以愛其子猶惜其巢則文不<lb/>
　相貫歐陽氏以爲諸儒從爾雅之文然以爾雅非聖<lb/>
　人之全書不能無失又謂鸋鴂爲巧婦失之愈逺今<lb/>
　鴟鳥多攫鳥子而食鴟鴞類也此説爲當陸農師曰<lb/>
<pb n="3a"/>
　先儒以鴟鴞爲巧婦郭璞注爾雅云鴟類則璞與先<lb/>
　儒異意余以爾雅觀之宜如璞義蓋爾雅言鴟鴞鸋<lb/>
　鴂繼言狂茅鴟鴞亦鴟類賈誼所謂鳳皇伏竄鴟鴞<lb/>
　翺翔是也詩曰鴟鴞鴟鴞以戒鴟鴞之辭非自道之<lb/>
　也鴟鴞鴟鴞既取我子無毁我室此言鳥之有巢者<lb/>
　呼鴟鴞而告之曰爾既取我子無毁其巢非鴟鴞之<lb/>
　自道也諸家多以室爲周室無足疑者鄭氏以喻此<lb/>
　諸臣乃世臣之子孫其父祖以勤勞有此官位土地<lb/>
<pb n="3b"/>
　今若誅殺之無絶其位奪其土地鄭氏以管蔡流言<lb/>
　周公居東二年而罪人斯得成王多得周公官屬而<lb/>
　誅之故周公告之謂既誅殺則無絶其位奪其土地<lb/>
　蓋以官屬世臣之子孫以父祖之勤勞方有官位土<lb/>
　地亦猶鴟鴞之愛其巢王肅破之曰按經傳内外周<lb/>
　公之黨俱存成王無所誅殺橫造此言其非一也設<lb/>
　有所誅不救其無罪之死而請其官位土地緩其大<lb/>
　而急其小其非二也設已有誅不得云無罪其非三<lb/>
<pb n="4a"/>
　也歐陽亦破之室者周室也鄭氏以爲官屬之世家<lb/>
　非也則知無毁我室又當以喻周室也既取我子歐<lb/>
　陽毛氏皆言管蔡則以子爲民言三監取吾民以叛<lb/>
　蘇氏則以爲周公言管蔡流言既出周公王又不信<lb/>
　而誅周公周公誅則王室亦壞也此諸家不如程氏<lb/>
　説鴟鴞鴟鴞既取我子無毁我室此但言惜巢之甚<lb/>
　不必指管蔡亦不必指以爲周公蓋言鳥之有巢者<lb/>
　指鴟鴞而告之爾既取我子無毁我室吾之於子非<lb/>
<pb n="4b"/>
　不愛也而惜巢爲尤甚於愛子焉此但詩設爲此辭<lb/>
　非有所取喻惟其既取我子無毁我室故下文曰恩<lb/>
　斯勤斯鬻子之閔斯吾之於子非不恩愛非不勤勞<lb/>
　而䕶惜子又當哀閔之言其䕶惜此巢也亦如王室<lb/>
　之創造艱難如此管蔡流言成王豈當信其所不當<lb/>
　信疑其所不當疑而毁壞之哉迨及也徹剥也不如<lb/>
　毛氏以爲桑土桑根也綢繆纏綿也鳥之營巢方未<lb/>
　隂雨之時則取彼桑根而纏綿其戸牖今女下民乃<lb/>
<pb n="5a"/>
　敢侮慢而毁壞之亦猶先王於未患難之時積德累<lb/>
　功以成王室非不勤勞今管蔡流言以譖周公又挾<lb/>
　武庚及淮夷叛以壞我王室也拮据説文曰橶持橶<lb/>
　挶謂以手爪挶持草也荼毛氏曰萑苕也孔氏曰薍<lb/>
　爲萑苕謂薍之秀穗也如出其東門之詩鄭氏曰荼<lb/>
　茅秀然則茅薍之秀其物相類故皆名荼也租毛氏<lb/>
　以爲聚不如韓氏以爲積蘇氏曰予手之捋荼而至<lb/>
　於拮据予口之蓄租而至於卒瘏口手勤勞而不辭<lb/>
<pb n="5b"/>
　者曰予未有室家故也此説盡之矣言予手橶挶其<lb/>
　草予所取者是荼之草也予口之所蓄積而至於盡<lb/>
　病所以如此其勤勞者曰予未有室家爾夫鳥之營<lb/>
　巢至於手口盡病而乃曰予未有室家略之可也如<lb/>
　司馬所謂𤣥黄牝牡不必詳其説詩人但借以喻勤<lb/>
　勞耳未有室家詩人但借以喻先王未得天下如此<lb/>
　王氏以謂周公之時未得爲有室家而爲之説以爲<lb/>
　文武之受命矣而未有室家者天下未集則亦不得<lb/>
<pb n="6a"/>
　言有室家也王氏以先王未有天下之時而爲之故<lb/>
　其説如此譙殺也翛敝也翹危也言非獨口手盡病<lb/>
　又至於羽之譙譙然而殺之尾之翛翛然而敝之其<lb/>
　勞如此而其室又翹翹然而危以風雨之所揺蕩故<lb/>
　其音嘵嘵而懼也喻先王之造王室其積累艱難如<lb/>
　此今爲三監之所揺蕩而周公作詩其音亦嘵嘵然<lb/>
　而懼也夫鳥之營巢也口手盡病而又羽之殺尾之<lb/>
　敝至於未隂雨之時徹彼桑土纏綿其戸牖其勞甚<lb/>
<pb n="6b"/>
　矣及巢之已成也則爲鴟鴞之所毁又爲巢下之民<lb/>
　所侵侮風雨之所揺蕩三者交至則其守巢也豈不<lb/>
　難哉周之王業后稷創始大王王季勤勞王家文王<lb/>
　大勲未集至武王有天下可謂難矣其後管蔡流言<lb/>
　以壞我王室又挾三監爲叛則其守巢也豈不難哉<lb/>
　爲成王者亦思其保守王室可也今乃聽管蔡之言<lb/>
　此周公所以懼也成王信管蔡之言周公作爲此詩<lb/>
　諄諄告戒非不切成王之疑尚猶未釋猶有誚公之<lb/>
<pb n="7a"/>
　志自非周公當厄難之際而不失其聖則何以使王<lb/>
　悔過幡然而改哉此亦如太甲不明伊尹放諸桐使<lb/>
　其悔過自艾蓋不如是不足以見忠之至也<lb/>
　黃曰此則周公所作之詩也故曰公乃爲詩以遺王<lb/>
　周公之陳七月以告成王而爲鴟鴞以遺成王意此<lb/>
　詩乃周公避流言於東而作詩以遺王也夫流言四<lb/>
　出而成王未悟此人之所不堪而事之最難處者也<lb/>
　而周公乃雍容不迫託於詠歌陳祖宗艱難之業而<lb/>
<pb n="7b"/>
　言其憂國勤勞之志微諷其君而使之自悟未嘗有<lb/>
　拂然之辭也前輩謂之君臣之分譬如父子若子遭<lb/>
　讒被譴惟有恭順謹畏三諫號泣起敬起孝而冀其<lb/>
　父兄之自悔此其知周公之心也先儒謂救亂者乃<lb/>
　周公被流言之變振兵而誅流言之黨夫成王方疑<lb/>
　周公而周公遽握兵以出是益滋四國之謗也亦豈<lb/>
　臣子所當爲乎金縢言我之弗辟我無以告我先王<lb/>
　陸德明以辟字爲扶亦切周公以法治流言之罪此<lb/>
<pb n="8a"/>
　説最害理不如鄭氏以辟爲避蓋周公攝政羣叔乃<lb/>
　流言以爲公將不利於孺子周公不得不居東以避<lb/>
　罪耳天動威而成王悟金縢啓而衮衣歸出郊之迎<lb/>
　已見於金縢之末而伐三監之事乃方見於大誥之<lb/>
　書則流言之罪當在成王既悔之後非周公方被流<lb/>
　言而遂專握兵而往也嗚呼武庚懷不逞之謀而發<lb/>
　於管蔡失道之隙則三監之叛非叛周公也乃叛周<lb/>
　也周公慮成王之不知而爲逆臣之所誤故作鴟鴞<lb/>
<pb n="8b"/>
　之詩以喻之使之知王業之艱難祖宗之憂勤而三<lb/>
　監乃欲取王室已成之業而毁之豈不甚可懼哉故<lb/>
　作詩以鴟鴞爲喻鴟鴞惡鳥故破羣鳥之巢而食其<lb/>
　子鳥之䕶其巢者呼鴟鴞而告之曰汝既先取我子<lb/>
　矣無更破我之巢也我養子之勤營巢之勞其所積<lb/>
　累盤聚纏綿固蔕者非一日矣而汝其毁我之成巢<lb/>
　乎其意謂周自后稷開基公劉篤烈大王肈基王迹<lb/>
　王季勤勞王家文武經營内外之治武庚既逞其姦<lb/>
<pb n="9a"/>
　於管蔡而復欲并王室而毁之鴟鴞者指武庚也子<lb/>
　者指管蔡也我室者謂王室也使成王而知此則庶<lb/>
　乎亂可止矣故曰救亂也噫成王一疑周公而禾盡<lb/>
　偃成王悔過自悟而禾盡起天之所以眷眷於周家<lb/>
　者所以不庸釋於我周也三監安得而毁之哉周公<lb/>
　雍容曲折風喻其君其亦知天意之所在哉<lb/>
東山周公東征也周公東征三年而歸勞歸士大夫美<lb/>
之故作是詩也一章言其完也二章言其思也三章言<lb/>
<pb n="9b"/>
其室家之望女也四章樂男女之得及時也君子之於<lb/>
人序其情而閔其勞所以説也説以使民民忘其死其<lb/>
唯東山乎<lb/>
我徂東山慆慆<hi>徒刀反</hi>不歸我來自東零雨其濛<hi>莫紅反</hi>我<lb/>
東曰歸我心西悲制彼裳衣勿士行<hi>戸剛反</hi>枚<hi>莫柸反</hi>蜎蜎<lb/>
者蠋烝在桑野敦<hi>音堆</hi>彼獨宿亦在車下我徂東山慆慆<lb/>
不歸我來自東零雨其濛果臝<hi>力果反</hi>之實亦施<hi>羊䜴反</hi>于<lb/>
宇伊威在室蠨<hi>音消</hi>蛸<hi>所交/反</hi>在戸町<hi>他頂/反</hi>畽<hi>他短反</hi>鹿場熠<lb/>
<pb n="10a"/>
燿宵行不可畏也伊可懷也我徂東山慆慆不歸我來<lb/>
自東零雨其濛鸛<hi>古玩反</hi>鳴于垤<hi>田節反</hi>婦歎于室洒埽穹<lb/>
窒我征聿至有敦<hi>音團</hi>𤓰苦烝在栗薪自我不見于今三<lb/>
年我徂東山慆慆不歸我來自東零雨其濛倉庚于飛<lb/>
熠燿其羽之子于歸皇駁<hi>邦角反</hi>其馬親結其縭九十其<lb/>
儀其新孔嘉其舊如之何<lb/>
　李曰東征管蔡挾三監叛周公帥師東征周在豐鎬<lb/>
　其地在西管蔡與商其地在王室之東周公自東而<lb/>
<pb n="10b"/>
　征之則是自西而東故謂之東征三年而得罪人因<lb/>
　其罪之輕重而行法至於歸周則三年矣其歸周則<lb/>
　遂勞其歸士大夫美之故作此詩詩四章雖皆言勞<lb/>
　歸士分而言之則四章之辭蓋有不同一章則言其<lb/>
　師徒之全無流離散死之患二章則言女人之獨處<lb/>
　思其夫也三章則言征伐之久其夫將至婦人思望<lb/>
　之也男以女爲室女以男爲家然亦有以婦人爲室<lb/>
　家者如殷其雷之大夫勸家室以義四章則言征伐<lb/>
<pb n="11a"/>
　而歸其未有室家者及時行昬姻之禮凡四章所言<lb/>
　足以見至誠慘怛之志序其情之所以然而閔其勤<lb/>
　勞此人所以欣然而有喜色也夫有功見知則悦不<lb/>
　見知則其心鬱結而無聊惟能序其情而閔其勞雖<lb/>
　捐首領暴骨原野猶忘其死況於古之能知者其惟<lb/>
　周公乎夫序其情閔其勞先王之時莫不皆然而以<lb/>
　謂其惟周公者蓋當危疑之時役軍士以三年之久<lb/>
　而能盡此道者其惟東山之詩爲然此詩序言周公<lb/>
<pb n="11b"/>
　東征三年而歸勞歸士大夫美之則是一篇之義亦<lb/>
　盡矣下文又言四章之辭各異其言周公序其情閔<lb/>
　其勞其言甚詳比之他篇不如是之詳也嘗以謂詩<lb/>
　序非一人之作蓋謂是也如載馳之詩以許穆夫人<lb/>
　作此詩故曰閔其宗國顛覆而不能救也衞懿公爲<lb/>
　狄人所滅其下文序當時之事迨有狐之詩以衞人<lb/>
　作此詩故曰衞之男女失時喪其妃偶下文又言古<lb/>
　人之事蓋與此詩雖是一篇之序實非一人所作也<lb/>
<pb n="12a"/>
　我徂東山三監淮夷在周之東故曰東山慆慆言久<lb/>
　也零落也濛雨貌也東山東征之地言我徂東山征<lb/>
　伐久而不歸將歸而遇零雨濛濛夫以在軍之士久<lb/>
　不得歸既歸而遇雨亦言其勞苦也今此詩所言亦<lb/>
　足以見其勞苦但周公所以勞之之辭與漸漸之石<lb/>
　異耳我東曰歸我心西悲者言我在東山之時未嘗<lb/>
　不曰歸罪人未得則不得歸惟其未得歸則我心向<lb/>
　西而悲西者室家所在也毛氏以謂公族有辟公親<lb/>
<pb n="12b"/>
　素服不舉樂爲之變如其倫之喪毛氏之意謂管蔡<lb/>
　有罪不得不誅周公既誅兄弟故見文武之廟心向<lb/>
　西而益傷悲然觀上文言征夫之道遇雨濛濛而下<lb/>
　言制彼裳衣不得以此爲周公之西悲間於其中也<lb/>
　我心西悲止言軍士之西悲也制彼裳衣鄭氏謂婦<lb/>
　人制彼裳衣而來然下文又言勿士行枚亦不得以<lb/>
　爲婦人不如程氏以爲備歸裝也士與政事之事同<lb/>
　行陣也枚衘枚也周禮大司馬陳大閱之禮教戰之<lb/>
<pb n="13a"/>
　法遂鼓行徒衘枚而進注云枚如箸衘之於口爲繣<lb/>
　結於頂中軍法用此所以止喧嘩也如此言軍士未<lb/>
　得歸向西而悲及其歸裝而征役三年之久未嘗從<lb/>
　事於行陣衘枚之間而見周公之征戰不舉刃而敵<lb/>
　自服蓋師徒之全也如此蜎蜎蠋貌蠋桑蟲也爾雅<lb/>
　云蚅烏蠋郭璞云大蟲如指似蠶韓子云蟲似蠋言<lb/>
　在桑野知是桑蟲烝毛氏謂寘鄭氏謂烝寘也其音<lb/>
　訓久言久在桑野也謂久處桑野有似勞苦然蟲之<lb/>
<pb n="13b"/>
　在桑何足以爲勞苦故程氏以爲蠋在桑葉之中居<lb/>
　如士卒之獨處自保其身敦然獨宿於車下也蓋軍<lb/>
　士獨處自保其身以見一章言其完也敦獨車之貌<lb/>
　也果蠃栝樓也李廵曰栝樓子名也孫炎曰齊人謂<lb/>
　之天𤓰本草云栝樓葉似木𤓰葉形兩兩相值蔓衍<lb/>
　青黑色六月華七月實如𤓰瓣是也惟其蔓衍而生<lb/>
　所以施於宇也伊威陸璣云一名委黍一名䑕<graphic n="KR2241" url="https://raw.githubusercontent.com/kanripo/KR-Gaiji/master/images/KR2241.png" mimeType="image/png"/>在<lb/>
　壁根下甕底土中生似白魚蠨蛸名長踦小蜘蛛長<lb/>
<pb n="14a"/>
　脚者俗呼爲喜子町畽者踐處曰町畽程氏謂町畽<lb/>
　廬傍畦隴爲麋鹿之場熠燿螢火也一名夜光宵行<lb/>
　夜行凡此五物蓋家中無人方見此五物不可畏也<lb/>
　伊可懷也言家中有五物非可畏但起人懷思之情<lb/>
　也鸛水鳥也似鴻而大長頸赤喙白身黑尾翅樹上<lb/>
　作巢大如車輪卵如三升杯垤螘塚也孟子曰泰山<lb/>
　之於丘垤注云垤蟻封也蟻處土爲塚以避濕鸛鳴<lb/>
　于垤則是天之將雨婦人乃歎于室諸家多以爲征<lb/>
<pb n="14b"/>
　夫於隂雨尤苦婦念之則歎于室不如陸農師以爲<lb/>
　婦者征夫之婦恐不如期鸛鳴于垤是天之將雨婦<lb/>
　人歎于室恐不如期又恐其將歸穹窮窒塞其䑕穴<lb/>
　而又洒埽以爲征夫之將至也栗鄭氏以爲析也軍<lb/>
　士久在析薪之役然苦𤓰在栗薪非其軍士在析薪<lb/>
　之役程氏謂𤓰之苦者延蔓於栗薪之上栗薪堅木<lb/>
　以其苦人所不食則常在其所施於堅木言繫之固<lb/>
　如此以比君子久役留滯而不還如𤓰苦而繫堅木<lb/>
<pb n="15a"/>
　也惟其軍士留滯如此下文又言不見其夫之久于<lb/>
　今三年今已將歸此所以望之也倉庚仲春而鳴其<lb/>
　羽毛則熠燿而明諸家皆謂仲春嫁娶之時蘇黃門<lb/>
　以謂倉庚飛而熠燿其羽以譬禮儀之盛二説皆然<lb/>
　歸者婦人之嫁也黃白曰皇駵白曰駁既皇駁其馬<lb/>
　又親結其縭縭者爾雅曰婦人之褘謂之縭縭緌也<lb/>
　孫炎曰褘帨巾也郭璞曰即今之香纓也此女子既<lb/>
　嫁所著示繫屬於人也毛氏謂縭婦人之褘也母戒<lb/>
<pb n="15b"/>
　女施衿結帨是從孫炎之説而與郭璞異意親結其<lb/>
　縭者蓋以士昬禮云父送女命之曰戒之敬之夙夜<lb/>
　無違宫事送女之時有以戒之也九十其儀言禮儀<lb/>
　之多如此之善其舊如之何言征伐三年之久思而<lb/>
　望之不爲不切今則將歸其情如之何諸家之説多<lb/>
　以爲追序舊時昬姻蓋上文既言室家望女則是其<lb/>
　歸也追序其舊情序四章言男女之及時則不得爲<lb/>
　追序此但言既有室家者則感其舊情未有室家者<lb/>
<pb n="16a"/>
　則及時昬姻故曰其新孔嘉其舊如之何此詩周公<lb/>
　所以勞歸士也攷之於詩則但言懷想之情而所以<lb/>
　勞來之言則未之見而序言序其情而閔其勞所以<lb/>
　説也説以使民民忘其死何哉蓋其夫婦懷抱之情<lb/>
　盡載之於詩是其情周公已知之矣周公知其情則<lb/>
　是勞之也楚子圍蕭蕭潰申公巫臣曰師人多寒王<lb/>
　廵三軍拊而勉之三軍之士皆如挾纊夫師人寒王<lb/>
　從而拊之則是知其寒矣知其寒而拊之則安得不<lb/>
<pb n="16b"/>
　悦乎周公能序其情而閔其勞此民之所以悦而忘<lb/>
　其死采薇之詩遣戍役之詩也出車之詩勞還帥之<lb/>
　詩也其詩中皆言其勞苦亦未嘗言其勞來之意正<lb/>
　此類也大抵詩序之作如甫田大田刺幽王也詩中<lb/>
　但言曽孫之事蕩之詩刺厲王詩中但言紂之事不<lb/>
　必詩中有此然後見其所刺之意也古人有言梅止<lb/>
　於酸鹽止於鹹飲食不可以無鹽梅而味常在於鹽<lb/>
　梅之外詩人之意亦如是也　黃講同<lb/>
<pb n="17a"/>
破斧美周公也周大夫以惡四國焉<lb/>
既破我斧又缺我斨<hi>七羊反</hi>周公東征四國是皇哀我人<lb/>
斯亦孔之將既破我斧又缺我錡<hi>巨冝反</hi>周公東征四國<lb/>
是吪<hi>五何反</hi>哀我人斯亦孔之嘉既破我斧又缺我銶<hi>音求</hi>
周公東征四國是遒<hi>在羞反</hi>哀我人斯亦孔之休<lb/>
　李曰破斧毛氏以爲管蔡商奄按書大誥序武王崩<lb/>
　三監及淮夷叛逸書序成王東伐淮夷遂踐奄作成<lb/>
　王政則是三監及淮夷爲亂於周公攝政之時其後<lb/>
<pb n="17b"/>
　成王即政奄國又叛也而毛氏以爲四國以立蒲姑<lb/>
　則是奄國亦於周公攝政之時而爲亂故孔安國注<lb/>
　書大誥云三監商淮夷徐奄之屬皆叛周孔安國又<lb/>
　引書傳曰武王殺紂繼公子禄父及管蔡流言奄君<lb/>
　蒲姑謂禄父曰武王已死成王幼周公見疑矣此百<lb/>
　世之時也則是奄淮夷爲亂於周公攝政之時矣既<lb/>
　謂管叔蔡叔武庚淮夷奄國則是五國安得謂四國<lb/>
　是管蔡商奄知不數淮夷者淮夷在淮水之上東方<lb/>
<pb n="18a"/>
　之夷也此言四國諸夏之國故知不數之也然考之<lb/>
　書序曰成王既踐奄將遷其君於蒲姑孔安國謂已<lb/>
　滅奄而徙其君於蒲姑蒲姑齊地近中國教化則是<lb/>
　奄者遠於中國亦不得爲諸夏之國也蓋淮本即奄<lb/>
　也合而言之則是爲淮夷分而言之則爲奄淮夷如<lb/>
　春秋書赤狄是也奄如春秋書伊雒之戎是也奄乃<lb/>
　淮夷之種落耳若以淮夷與奄分而爲二則書之所<lb/>
　謂東伐淮夷遂踐奄但不過伐淮夷而從之於奄安<lb/>
<pb n="18b"/>
　得以淮夷與奄分而爲二乎此詩所謂管蔡流言挾<lb/>
　武庚淮夷以叛故周公帥師而討之諸大夫所以美<lb/>
　之也既破我斧斧隋銎曰斧方銎曰斨錡毛氏以爲<lb/>
　鑿屬韓詩以爲木屬銶毛氏以爲木屬韓詩以爲鑿<lb/>
　屬既破我斧又缺我斨毛氏曰斧斨民之用也禮義<lb/>
　國家之用也其意謂有人既破我家之斧又缺我家<lb/>
　之斨損其斧斨是廢其國家則其人爲大罪以喻四<lb/>
　國之君廢其禮義壞其國用是其君爲大罪歐陽破<lb/>
<pb n="19a"/>
　之以爲詩人之所惡者本以四國流言毁傷周公耳<lb/>
　況今攷詩經文無禮義之説詩人引類比物以斧斨<lb/>
　爲禮義其事不類鄭氏以謂四國流言既破毁我周<lb/>
　公又損傷我成王以斧比周公以斨比成王則其取<lb/>
　喻都無義類歐氏以爲斧斨刑戮征伐之用也此説<lb/>
　得之矣然謂四國爲亂周公征討之凡三年至於斧<lb/>
　破斨缺然後克之其難如此則亦未敢以爲然觀東<lb/>
　山詩曰勿士行枚則是東征未嘗從於行陣之間安<lb/>
<pb n="19b"/>
　得爲難惟張横渠以謂四國首亂烏能有爲徒缺破<lb/>
　我斨斧而已而言四國征誅皆自取也惟其爲亂而<lb/>
　不能有爲故徒破我斧缺我斨周公東征以正四國<lb/>
　者但哀其民陷於塗炭之中故從而征之則周公之<lb/>
　德可謂大矣皇正也吪者化其惡而使之爲善也嘉<lb/>
　者言德之甚善也遒聚也言聚其民使無離心也休<lb/>
　美也范内翰嘗有言曰象日以殺舜爲事舜爲天子<lb/>
　也則封之管蔡啓商以叛周公公之爲相也則誅之<lb/>
<pb n="20a"/>
　其迹不同其道則一也蓋象之禍及於舜故舜封之<lb/>
　管蔡流言將危於周公以間王室得罪於天下故周<lb/>
　公誅之非周公誅之天下所當誅也周公豈得而私<lb/>
　之哉夫以武庚淮夷之爲亂滅之可也管蔡乃周公<lb/>
　之懿親亦不免於誅戮者蓋使周公顧兄弟之小嫌<lb/>
　不能正四國以哀國人則何以與周之衰而安其社<lb/>
　稷哉惟其正四國哀我人爲念則雖管蔡之懿親安<lb/>
　得宥之哉且以臣伐君事之至逆也而湯武征伐而<lb/>
<pb n="20b"/>
　不辭者則以其民墜於塗炭之中雖欲辭之而不可<lb/>
　得也成湯曰夏氏有罪予畏上帝不敢不正武王曰<lb/>
　商罪貫盈天命誅之予不順天厥罪惟均知湯武之<lb/>
　征伐則知周公之誅管蔡有可伐之道周公不伐之<lb/>
　則是周公安坐而視斯民之困是亦管蔡也後之人<lb/>
　不能全其兄弟以周公而藉口此則不可也<lb/>
伐柯美周公也周大夫刺朝廷之不知也<lb/>
伐柯如何匪斧不克取<hi>七喻反</hi>妻如何匪媒不得伐柯伐<lb/>
<pb n="21a"/>
柯其則不遠我覯之子籩豆有踐<lb/>
　李曰伐柯四國流言周公帥師而征之罪人斯得然<lb/>
　而成王之意猶未釋也周公作鴟鴞以開喻於王非<lb/>
　不切至然金縢未啓而致疑之心猶自若也此周大<lb/>
　夫所以刺朝廷之不知鄭氏乃謂朝廷羣臣惑於管<lb/>
　蔡之言不知周公之聖德疑於王迎之禮歐陽已辨<lb/>
　之矣柯斧柄也毛氏謂禮義者治國之柄媒者所以<lb/>
　用禮夫伐柯之用斧取妻之用媒其事一也毛氏於<lb/>
<pb n="21b"/>
　伐柯用斧則以喻周公能執禮義於取妻用媒則以<lb/>
　喻用禮其説亦繁矣鄭氏謂伐柯之道惟斧能之此<lb/>
　以類求其類以喻成王欲迎周公當使賢者先往媒<lb/>
　者能通二姓之言定人室家之道以喻王欲迎周公<lb/>
　當先使曉王與周公之意者又先往而孫毓破之曰<lb/>
　周公之思歸患成王之未悟耳王出郊而大雨反風<lb/>
　禾則盡起精神感天況於人乎何須賢者之先往也<lb/>
　周公至聖見於未形非如讎敵尚相疑阻何須用人<lb/>
<pb n="22a"/>
　重相曉喻乎此説是也王氏則以謂以仁致剛者柯<lb/>
　也以順致其正者媒也周公之事如此而已致其仁<lb/>
　而後柯可伐通其志而後妻可取此説迂曲不甚分<lb/>
　明惟蘇氏以斧之與妻皆以取譬周公程氏以伐柯<lb/>
　皆有其道今欲周公之歸亦必有其道終不如歐氏<lb/>
　之説爲詳明謂譬彼伐柯者不知以何物伐之乃問<lb/>
　云如何可伐而荅者曰必以斧伐也以斧伐柯易知<lb/>
　之事而猶問之是謂不知也取妻必以媒其義亦然<lb/>
<pb n="22b"/>
　此説可謂盡之矣亦得夫序之所謂刺朝廷之不知<lb/>
　也言周公之大聖最爲易明猶不知之以見朝廷不<lb/>
　知周公之甚也伐柯伐柯其則不遠歐陽亦以謂所<lb/>
　伐之柯即手執之柯是也亦謂其易知而不知以譬<lb/>
　周公近親而有聖德成王君臣皆不能知也蘇氏則<lb/>
　以謂人乃取法之王氏則謂由恕及人程氏謂欲反<lb/>
　周公而取則於周公皆強爲之説我覯之子籩豆有<lb/>
　踐歐陽以謂欲見之子非難事第列籩豆爲相見之<lb/>
<pb n="23a"/>
　禮可見矣其如王之不知公使久居於外而不召何<lb/>
　此章皆從歐陽之説自古朝廷有賢臣不見知雖讒<lb/>
　諂肆行賢不肖混殽爲難辨矣苟反而思之而有所<lb/>
　用心則若難而易苟無所用心如衞之賢者日之方<lb/>
　中在前上處夫日之方中至明而易見之時在前上<lb/>
　處至近而易察之地惟其不能知而不用之使彼賢<lb/>
　者仕於伶官則若易而難傅説在胥靡之時知而用<lb/>
　之可謂難矣然高宗能求諸野而立以爲相則若難<lb/>
<pb n="23b"/>
　而易周公之聖德又爲成王之近親其欲知之可謂<lb/>
　易然而困於流言朝廷不知則若易而難周大夫所<lb/>
　以刺朝廷之不知者蓋以成王之惑於流言而不能<lb/>
　信之乃反疑之則易反爲難及啓金縢之後成王遂<lb/>
　迎周公反而居攝周大夫乃作此詩反覆言之則知<lb/>
　用周公亦甚易矣　黃講同<lb/>
九罭<hi>于逼反</hi>美周公也周大夫刺朝廷之不知也<lb/>
九罭之魚鱒<hi>才損反</hi>魴<hi>音/房</hi>我覯之子衮<hi>古本反</hi>衣繡裳鴻飛<lb/>
<pb n="24a"/>
遵渚公歸無所於女信處鴻飛遵陸公歸不復於女信<lb/>
宿是以有袞衣兮無以我公歸兮無使我心悲兮<lb/>
　李曰此詩與伐柯之詩皆以謂大夫刺朝廷之不知<lb/>
　者蓋以周公居東之時成王猶信管蔡之言故周公<lb/>
　留滯而不得歸此周大夫所以刺朝廷之不知周公<lb/>
　之忠信如此詩與伐柯破斧之詩皆是言美周公然<lb/>
　破斧先言美周公後言周大夫以惡四國焉此詩與<lb/>
　伐柯先言美周公繼之以刺朝廷之不知蓋四國流<lb/>
<pb n="24b"/>
　言而有譖周公之心朝廷皆不知其聖而疑周公疑<lb/>
　之則不足以明周公之聖德之美也九罭爾雅曰緵<lb/>
　罟謂之九罭魚網也孫炎曰九罭謂魚之所入有九<lb/>
　囊也郭氏曰緵今之百囊網也從孫炎以爲魚之所<lb/>
　入有九囊則是九罭爲小網矣從郭氏以爲緵今之<lb/>
　百囊網則是九罭爲大網矣毛鄭亦有二説毛氏以<lb/>
　謂九罭緵罟小魚之網鱒魴言大魚而處小網非其<lb/>
　宜也以喻周公聖人而乃留滯於東方非其冝也鄭<lb/>
<pb n="25a"/>
　氏謂九罭之罟乃得鱒魴之魚言取物各有器以喻<lb/>
　周公聖德當以袞衣往迎之二説皆以鱒魴爲大魚<lb/>
　而獨以九罭小大之不同歐陽取毛氏之説而以爾<lb/>
　雅云緵罟而謂之九罭者謬也當言緵罟謂之罭九<lb/>
　罭之罟小網也鱒魴大魚也爾雅云鮅鱒魴魾鄭氏<lb/>
　以謂鱒似鯶子赤眼者江東人呼魴爲鯿魚鱒魴大<lb/>
　魚處小網之中非其所冝故周公不得其所亦如之<lb/>
　覯見也衮衣九章一曰龍二曰山三曰華蟲四曰火<lb/>
<pb n="25b"/>
　五曰宗彞此畫於衣六曰藻七曰粉米八曰黼九曰<lb/>
　黻繡於裳上公則有衮衣繡裳我見此周公上公之<lb/>
　服冝在朝廷不當留滯於東方也鴻者鴈之屬大曰<lb/>
　鴻小曰鴈鴻之飛宜其髙也今乃遵循於渚非其宜<lb/>
　也以喻周公留滯東方非其宜也惟周公處東方如<lb/>
　鴻遵渚非其宜矣故西人告東人曰言公歸朝廷無<lb/>
　所乎則當於汝東方信處矣言公歸當復位此則西<lb/>
　人告東人之辭公歸不復於女信宿者言西人告東<lb/>
<pb n="26a"/>
　人曰公歸不復其位於女信宿乎宿猶處也西人告<lb/>
　東人以爲公必歸而東人又告西人曰言有袞衣之<lb/>
　服冝在朝廷不當留滯於此無使我公歸而使我心<lb/>
　傷悲此又東人愛周公之意也王氏以謂周公之道<lb/>
　可謂在彼無惡在此無斁矣然而朝廷不知此大夫<lb/>
　所以刺之也此實名言也蓋以周公居於東而西人<lb/>
　乃欲其歸西人既欲其歸使周公留滯於東方而不<lb/>
　歸則是成王未悟成王未悟則是天下之事未可知<lb/>
<pb n="26b"/>
　也惟其朝廷迎而歸之則社稷宗廟可得而安而恩<lb/>
　澤豈不遠暨於東人哉東人所以欲其留者此以見<lb/>
　詩人之言周公之德其爲東人之所愛也詩人之言<lb/>
　甚言周公之得民心亦以見不知者可謂智不足以<lb/>
　知周公矣以周公與召公盛德大業股肱王室民之<lb/>
　戴其德者未有少忘愛之者無彼疆此界之殊彼時<lb/>
　此時之異甘棠之詩則知召公之德民愛之也不易<lb/>
　世而忘九罭之詩則知周公之德民愛之也無東人<lb/>
<pb n="27a"/>
　西人之異成王之於周召二人各分陜而治豈不盛<lb/>
　哉　黃講同<lb/>
狼跋<hi>蒲末反</hi>美周公也周公攝政遠則四國流言近則王<lb/>
不知周大夫美其不失其聖也<lb/>
狼跋其胡載疐其尾公孫碩膚赤舄几几狼疐其尾載<lb/>
跋其胡公孫碩膚德音不瑕<lb/>
　李曰狼跋周公攝政之始也成王幼沖未可親政事<lb/>
　故攝政焉而管蔡流言以爲公將不利孺子成王之<lb/>
<pb n="27b"/>
　心亦信管蔡之言以爲公將不利於己公之進退其<lb/>
　難如此卒能討平四國以扶持周室周大夫所以美<lb/>
　其不失其聖也狼之老者頷下有胡老狼垂胡毛鄭<lb/>
　及諸家之説皆以謂老狼有胡進則躐其胡退則跲<lb/>
　其尾進退有難然亦不失其猛其説是也不如蘇黃<lb/>
　門之説尤詳明狼之垂胡其進也如將躐其胡其退<lb/>
　也如將跲其尾然而胡尾終不能爲狼之累以喻周<lb/>
　公之輔王室亦多故也外則管蔡流言以病於外内<lb/>
<pb n="28a"/>
　則成王不知以憂於内天下視周公亦如視狼焉進<lb/>
　則憂跋其胡退則憂跲其尾周公從容自得而二患<lb/>
　自釋此言盡之矣公周公也孫順也碩大也膚當從<lb/>
　歐陽以爲膚革之充盈几几安也複下曰舄襌下曰<lb/>
　屨複下襌下故有舄屨之名周公當患難之時順而<lb/>
　受之其膚革常充盈也從容自得無遑遽之色故赤<lb/>
　舄几几也其德音不瑕者公之進退處之以道無有<lb/>
　瑕疵也夫以管蔡流言者自常人觀之必以管蔡流<lb/>
<pb n="28b"/>
　言是毁己也是爲己而討之而周公乃不顧小嫌率<lb/>
　三軍以討之以平僭亂以安諸夏爲己任管蔡疑周<lb/>
　公之攝政自常人觀之必以爲管蔡所以疑之者以<lb/>
　周公之攝政也周公乃於金縢既啓之後而又攝政<lb/>
　七年欲以輔成王之德以致太平爲己任則周公之<lb/>
　德大過於人雖居危難之中處之自若可謂爲人所<lb/>
　不能矣昔桓温將移晉祚呼謝安王坦之將殺之坦<lb/>
　之流汗沾衣倒執手板謝安從容就席笑語移日賢<lb/>
<pb n="29a"/>
　於坦之遠矣及苻堅率衆百萬次於淮淝而安爲大<lb/>
　都督夷然而無懼色既而兄子𤣥破苻堅有驛書至<lb/>
　安方與客圍棊了無喜色客問之徐曰小兒輩遂已<lb/>
　破賊罷還内過戸限心喜不覺屐齒之折以折屐觀<lb/>
　之則知所謂從容就席笑語移日與夫無喜懼之色<lb/>
　皆有驕侈之心所以不如周公也然周公性之也謝<lb/>
　安假之也　黃講同<lb/>
　<lb/>
<pb n="29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　毛詩集解卷十八<lb/>
</p>
<p>
</p>
  </div>
</body>
</text>
</TEI>
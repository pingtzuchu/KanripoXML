<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>毛詩集觧卷五</head>
    <p>
<pb n="1a"/>
欽定四庫全書<lb/>
　毛詩集觧卷五　　　　宋　李樗黄櫄　撰<lb/>
雄雉刺衛宣公也淫亂不恤國事軍旅數<hi>色角反</hi>起大夫<lb/>
久役男女怨曠國人患之而作是詩<lb/>
雄雉于飛泄泄<hi>移世反</hi>其羽我之懷矣自詒伊阻雄雉于<lb/>
飛下上<hi>時掌反</hi>其音展矣君子實勞我心瞻彼日月悠悠<lb/>
我思道之云逺曷云能來百爾君子不知德行<hi>下孟反</hi>不<lb/>
忮<hi>之䜴反</hi>不求何用不臧<lb/>
<pb n="1b"/>
　李曰宣公上烝夷姜下納宣姜恣為淫亂之事惟其<lb/>
　淫亂於聲色故國事不暇恤軍旅數起大夫久役於<lb/>
　外而男女怨曠故國人患之也孟子曰昔者大王好<lb/>
　色愛厥妃詩云古公亶父來朝走馬率西水滸至於<lb/>
　岐下爰及姜女聿來胥宇當是時也内無怨女外無<lb/>
　曠夫宣公之淫亂異於大王之好色故内有怨女外<lb/>
　有曠夫宜若古先聖人處宮室則欲民之無流離立<lb/>
　妃嬪則欲民之無怨曠是其好色與人同也宣公淫<lb/>
<pb n="2a"/>
　亂而不恤國事男女怨曠而不自知此詩人之所以<lb/>
　作也王氏曰雉善鬬雖飛不分域而其交也有時言<lb/>
　軍旅數起大夫久役男女怨曠曽雉之不如也蘇氏<lb/>
　曰宣公之好用兵如雄雉之勇於鬭蓋王氏則以男<lb/>
　女怨曠言之蘇氏則以軍旅數起言之詳考此詩雄<lb/>
　雉則有求雌之意蓋以刺其淫亂如匏有苦葉詩曰<lb/>
　雉鳴求其牡亦刺其淫亂小弁詩曰雉之朝雊尚求<lb/>
　其雌此謂求雌之意當從毛鄭之說可也泄泄其羽<lb/>
<pb n="2b"/>
　鄭氏謂宣公整其衣服而起奮迅其狀貎志在婦人<lb/>
　而已鄭氏多以羽毛喻人之衣服如燕燕于飛差池<lb/>
　其羽亦以興戴媯將歸而舒張其羽翼其說不然泄<lb/>
　泄自得也言宣公淫亂而不知也下上其音者鄭氏<lb/>
　以謂興宣公大小其聲以說婦人其說亦如燕燕之<lb/>
　詩下上其音亦以謂戴媯將歸言語感激聲有小大<lb/>
　其說皆不通下上者下上其音以求其雌我大夫也<lb/>
　阻難也懷安也鄭氏曰君之行如是我安其朝而不<lb/>
<pb n="3a"/>
　去今從軍旅久役不得歸此自遺以患難此說是也<lb/>
　展誠也君子指古之君子動必合於禮法故人受其<lb/>
　賜我思古之君子不可得見也此心之所以勞也王<lb/>
　氏以謂男女怨曠之辭曠於外者君子也勞於内者<lb/>
　女也此說與上下不相合瞻彼日月悠悠我思大夫<lb/>
　久役不得歸悠悠然我思之長也道之云逺曷云能<lb/>
　來者何時而能來思歸而不可得之辭也百爾君子<lb/>
　不知徳行不忮不求何用不臧百爾君子言凢百君<lb/>
<pb n="3b"/>
　子是也言百君子之多我不知其徳行如何惟不忮<lb/>
　不求無所徃而不為善也言古者傷古之如是哀今<lb/>
　之不然也忮忿也求欲也不忮能懲忿不求能窒慾<lb/>
　惟不忮則不至於軍旅數起不求則不至於淫亂不<lb/>
　恤國事矣宣公之所以然者以其忮求也此詩所以<lb/>
　思君子而不得之辭也孔子曰衣敝緼𫀆與衣狐貉<lb/>
　者立而不恥者其由也歟不忮不求何用不臧子路<lb/>
　終身誦之子曰是道也何足以臧世之人徒見夫子<lb/>
<pb n="4a"/>
　謂不忮不求何用不臧易事也殊不知夫子抑揚反<lb/>
　覆自有深意子路既能不忮不求而終身誦之無日<lb/>
　新之功故夫子進之人苟未至於不忮不求之地則<lb/>
　不忮不求豈易也哉善學者當不溺於言語也夫子<lb/>
　以何用不臧為何足以臧則是不溺於言語之間知<lb/>
　此則可與言詩矣<lb/>
　黄曰說此詩者謂詩人以雄雉喻宣公夫以禽獸喻<lb/>
　其君非作詩者之意此詩大夫久役男女怨曠作此<lb/>
<pb n="4b"/>
　詩者自歎其雄雉之不若如詩言士如歸妻而先曰<lb/>
　雉鳴求其牡言心之憂矣而曰雉之朝雊尚求其雌<lb/>
　此是喻昬姻之意牧犢子七十無妻韓愈作雉朝飛<lb/>
　操曰嗟我雖人曽不如彼雉雞生身七十年無一妻<lb/>
　與妃是亦此詩怨曠之意也古者處宫室則欲民之<lb/>
　無流離立嬪妃則欲民之無怨曠如大王好色愛厥<lb/>
　妃則必使内無怨女外無曠夫今宣公淫亂而使男<lb/>
　女怨曠此詩人之所以刺歟唐鄭仁基息女美而才<lb/>
<pb n="5a"/>
　皇后建請為充華典冊具或言己許聘魏徴諫曰陛<lb/>
　下處臺榭則欲民有棟宇食膏粱則欲民有飽適顧<lb/>
　嬪御則欲民有室家今鄭氏已約昬陛下取之豈為<lb/>
　民父母意邪乃止今宣公淫亂而至於使男女怨曠<lb/>
　意者其亦無如徴之臣哉<lb/>
匏有苦葉刺衛宣公也公與夫人並為淫亂<lb/>
飽有苦葉濟有深渉深則厲淺則揭<hi>苦例反</hi>有瀰<hi>彌爾反</hi>濟<lb/>
盈有鷕<hi>以小反</hi>雉鳴濟盈不濡軌雉鳴求其牡雝雝鳴鴈<lb/>
<pb n="5b"/>
旭<hi>許玉反</hi>日始旦士如歸妻迨氷未泮招招舟子人渉卬<lb/>
否人渉卬否卬須我友<lb/>
　李曰毛氏謂夫人為夷姜歐陽氏觧之曰夷姜宣公<lb/>
　之父妾也宣姜宣公子伋之婦也皆稱夫人此說得<lb/>
　之故詩之言宣姜皆未可知也故曰公與夫人並為<lb/>
　淫亂○毛氏言匏謂之瓠陸農師曰細而合上曰匏<lb/>
　頸短大腹曰瓠毛氏之說非也蓋言匏瓠非一物也<lb/>
　鄭氏謂匏葉苦而渡處深謂八月之時隂陽交㑹始<lb/>
<pb n="6a"/>
　可以為昬禮納采問名歐陽非之而王氏之說又曰<lb/>
　匏之葉有可食之道其不可者苦也濟之渉有可揭<lb/>
　厲之道其不可者深也男女有相與之道其不可者<lb/>
　非其匹也當如王氏之說則兩句分為兩意惟歐陽<lb/>
　本於左𫝊叔孫穆子賦匏有苦葉鄭叔向曰苦飽不<lb/>
　材供濟於人而已韋昭注云不材言不可食供濟而<lb/>
　已腰匏可以渡水也此言匏有苦葉濟有深渉者是<lb/>
　腰苦匏而濟渉不問深淺皆欲渡之也深則厲淺則<lb/>
<pb n="6b"/>
　揭韓詩曰以至心為厲厲者帶而上為厲孫炎曰揭<lb/>
　者褰裳也凢人渡水則以舟淺則褰裳今也深則厲<lb/>
　淺則揭言其不擇淺深也以興宣公之淫亂不待可<lb/>
　否惟意所適不知有没溺之患瀰深水盈滿也鷕雌<lb/>
　雉聲也由輈以上謂之軌言有瀰濟盈濟盈不濡軌<lb/>
　者言宣公淫亂不自覺也有鷕雉鳴雉鳴求其牡者<lb/>
　興夫人不顧禮義而從公猶禽鳥之相求也惟知雌<lb/>
　雄之為正而無親踈父子之别此說是也鄭氏之説<lb/>
<pb n="7a"/>
　則曰渡深水者必濡其軌言不濡者喻夫人犯禮而<lb/>
　不自知而王氏又謂濟盈不濡軌以言其淫雉鳴求<lb/>
　其牡以言其亂二說皆不足取而鄭氏又釋牝牡飛<lb/>
　曰雌雄走曰牝牡而歐陽非之曰牝雞無晨豈是走<lb/>
　獸邪此說是也雝雝鳴鴈聲之和也旭日始旦日始<lb/>
　出也迨及也泮散也古者士之親迎則必及乎冰术<lb/>
　泮之時而迎女故家語曰霜降而嵗功成則嫁娶可<lb/>
　以行矣冰泮而農事起則昬禮於焉可殺苟卿亦曰<lb/>
<pb n="7b"/>
　霜降娶妻冰泮殺止皆言嫁娶之禮必得時也今宣<lb/>
　公安於淫亂曽庻士之不如也非特庶士之不如又<lb/>
　行道之人不如也故下文繼之曰招招舟子人渉卬<lb/>
　否人渉卬否卬須我友卬我也見於爾雅招招者號<lb/>
　召之聲王逸曰以手曰招以言曰召舟人之子招我<lb/>
　而渡衆人皆渡而我獨不渡者我待我之友也王氏<lb/>
　曰徒渉而已猶須其友而後往而况於夫婦乎歐陽<lb/>
　亦曰行路之人衆皆渉矣有招之而獨不渉者以待<lb/>
<pb n="8a"/>
　同行不忘其友以刺夫人忘己所當從而隨人所誘<lb/>
　曽行路之人不如也二說皆通<lb/>
　論曰夫詩人之載淫亂者多矣在上之淫亂者如匏<lb/>
　有苦葉牆有茨雄雉是也在下之淫亂者如氓桑中<lb/>
　蝃蝀是也淫亂之風非美事也而孔子删詩不去而<lb/>
　存之者蓋所以示監戒於天下也正如春秋簒弑之<lb/>
　事亂臣賊子一一書之亦所以示其監也而唐太子<lb/>
　𢎞授左𫝊至於楚世子商臣殺其君頵而更授他書<lb/>
<pb n="8b"/>
　是不知聖人垂戒之意也亦如詩述淫亂之事亦所<lb/>
　以示其監戒而近世有建言者講筵不進國風是亦<lb/>
　不知埀戒之意也夫男女之别國之大禮也禮記曰<lb/>
　鸚鵡能言不離飛鳥猩猩能言不離禽獸今人無禮<lb/>
　雖能言不亦禽獸之心乎夫惟禽獸無禮故父子聚<lb/>
　麀是故聖人作為禮以教人使自别於禽獸今宣公<lb/>
　好為淫亂是去禽獸蓋無㡬矣故聖人列之於詩以<lb/>
　為後世之戒使後世能監宣公之失則男女以正男<lb/>
<pb n="9a"/>
　女以正然後教化行教化行然後人倫美其效豈淺<lb/>
　淺哉此聖人録國風㫖也　黄講同<lb/>
谷風刺夫婦失道也衛人化其上淫於新昬而棄其舊<lb/>
室夫婦離絶國俗傷敗焉<lb/>
習習谷風以隂以雨黽<hi>莫尹反</hi>勉同心不宜有怒采葑采<lb/>
菲<hi>非鬼反</hi>無以下體德音莫違及爾同死行道遲遲中心<lb/>
有違不逺伊邇薄送我畿<hi>音祈</hi>誰謂荼<hi>音/徒</hi>苦其甘如薺<hi>齊禮反</hi>宴爾新昬如兄如弟涇以渭<hi>音/謂</hi>濁湜湜<hi>音/殖</hi>其沚<hi>音止</hi>宴<lb/>
<pb n="9b"/>
爾新昬不我屑<hi>素節反</hi>以母逝我梁母發我笱<hi>古口反</hi>我躬<lb/>
不閱遑恤我後就其深矣方之舟之就其淺矣泳之游<lb/>
之何有何亡黽勉求之凢民有喪匍<hi>音蒲</hi>匐<hi>蒲北反</hi>救之不<lb/>
我能慉反以我為讎既阻我德賈<hi>音古</hi>用不售<hi>市敇反</hi>昔育<lb/>
恐育鞫及爾顚覆<hi>芳服反</hi>旣生旣育比予于毎我有㫖蓄<lb/>
亦以御冬宴爾新昬以我御窮有洸<hi>音光</hi>有潰既詒我肄<lb/>
<hi>以世反</hi>不念昔者伊余來墍<lb/>
　李曰孟子曰上有好者下必有甚焉者矣一周南之<lb/>
<pb n="10a"/>
　風在上之人既正其家室在下之人亦從而化之如<lb/>
　行露汝墳野有死麕是也變風既作上之人不能正<lb/>
　其室家故下之人亦從而化之如谷風氓之詩是也<lb/>
　故曰衛人化其上淫於新昬棄其舊室夫人之越法<lb/>
　犯分惟其好色而已人君好色於上則下之人靡然<lb/>
　而從之至於華落色衰故夫婦離絶所以國俗傷敗<lb/>
　也○爾雅曰東風謂之谷風孫炎曰谷之為言榖榖<lb/>
　生也谷風者生長之風也習習和舒貎程氏曰習習<lb/>
<pb n="10b"/>
　和也隂陽交和則感隂而成雨其感也隂其成也雨<lb/>
　此蓋言猶夫婦和而家道肥故繼之以黽勉同心不<lb/>
　宜有怒言夫婦當黽勉同心不可有怒也采葑采菲<lb/>
　無以下體毛氏曰葑須也釋草曰須葑蓯孫炎曰須<lb/>
　一名葑蓯坊記注云葑蔓菁也陳宋之間謂之葑陸<lb/>
　璣云葑蕪青幽州或謂之芥方言云蘴蕘蕪菁也陳<lb/>
　椘謂之葑齊魯謂蕘關西謂蕪菁趙魏謂大芥孔氏<lb/>
　云葑與蘴字雖異其音同也即葑也須也蕪菁也蔓<lb/>
<pb n="11a"/>
　菁也葑蓯也蕘也芥也七者一物也菲芴也其說得<lb/>
　於釋草云郭璞曰土𤓰也孫炎曰葍𩔖也程氏曰采<lb/>
　葑采菲者以其有下體也無以以也此說不若鄭氏<lb/>
　之說為善鄭氏曰此二菜上下可食然而其根有美<lb/>
　時有惡時采之者不可以根惡時并棄其葉喻夫婦<lb/>
　以禮義合顔色相親亦不可以顔色衰而棄其相與<lb/>
　之禮此說是也按左𫝊僖公三十三年曰季曰采葑<lb/>
　采菲無以下體君取節焉可也杜氏釋之曰葑菲之<lb/>
<pb n="11b"/>
　菜上善下惡食之者不可以其惡而棄其善此喻夫<lb/>
　婦之道不可以宴新昬而棄其相與之禮也德音好<lb/>
　音也言始為夫婦之時與爾好音而不相違將期偕<lb/>
　老以同死歎今之不然也行道遲遲程氏謂我行道<lb/>
　而遲遲不能進者中心念其有違乎此也不逺伊邇<lb/>
　者謂此道不逺而近何莫置我當其分乎此說迃曲<lb/>
　不如先儒之說為善先儒曰行於道路之人至將離<lb/>
　别尚遲其行中心猶有乖離之志不忍相别况己與<lb/>
<pb n="12a"/>
　君子猶是夫婦今棄已訣别之時送我不逺惟近爾<lb/>
　薄送我於門内而已畿門内也是恩義不如行道之<lb/>
　人此說是也荼毒苦菜也青者謂之蓼紫者謂之荼<lb/>
　薺菜之甘也鄭氏云荼誠苦也而君子於己之苦毒<lb/>
　又甚於荼此說不如程氏為善程氏曰荼至苦也乃<lb/>
　以為甘新昬非禮之至也反好之如兄弟其說與下<lb/>
　文相屬合為一意鏌鋣本銛鉛刀本鈍愚者皆知之<lb/>
　賈誼則曰鏌鋣為鈍鉛刀為銛千鈞本重鴻毛本輕<lb/>
<pb n="12b"/>
　愚者皆知之屈原則曰千鈞為輕蟬翼為重凡以是<lb/>
　非紊亂故也此言先儒之說為尤長也其意與賈誼<lb/>
　云鏌鋣為鈍鉛刀為銛隨夷為溷跖蹻為亷其㫖一<lb/>
　也言荼為至苦矣乃以為甘如薺新昬為非禮矣彼<lb/>
　宴之如兄弟非所當安而安也涇水濁渭水清漢書<lb/>
　溝洫志涇水一石其泥數斗潘岳西征賦云清渭濁<lb/>
　涇由是觀之則涇水濁渭水清可見矣先儒則以謂<lb/>
　涇水以有渭故見涇濁喻君子得新昬故謂己惡也<lb/>
<pb n="13a"/>
　其說與下文湜湜其沚不相屬此蓋言渭清而涇濁<lb/>
　今反以渭為濁而其沚則皎然而湜湜湜湜說文曰<lb/>
　水清而見底沚小渚也言此以紊亂清濁迷惑之甚<lb/>
　也屑潔也言宴爾新昬不以我為屑潔而用為室家<lb/>
　也石絶水曰梁周禮注曰梁者堰也堰水以為梁笱<lb/>
　捕魚之器無逝我梁無發我笱言淫於新昏而奪我<lb/>
　室家之道也而歐陽以謂古之人於其資生之具者<lb/>
　尤所顧惜常不欲他人輙至於其所於詩屢見之無<lb/>
<pb n="13b"/>
　逝我梁無發我笱小弁有之胡逝我梁於何人斯見<lb/>
　之此說為善然歐陽氏但指梁與笱而言亦是發喻<lb/>
　新昬奪室家之道也我躬不閲遑恤我後鄭氏謂我<lb/>
　身尚不能自容何暇恤我所生子孫乎歐陽氏以為<lb/>
　我尚不能自容何暇恤其後嗣乎程氏又以謂我身<lb/>
　所為且不能省何暇恤我既去之後乎三說皆通而<lb/>
　程氏以閲為省閲比之二說此為長也就其深矣此<lb/>
　言昔日勤勞治室家之事也方泭也泳潜行也言不<lb/>
<pb n="14a"/>
　擇深淺皆盡心而為之也何有何亡言治家也何所<lb/>
　有乎何所亡乎不擇有亡皆黽勉而求之也凢民有<lb/>
　喪匍匐救之程氏以謂不特如是治其家而已又周<lb/>
　睦其鄰里郷黨莫不盡其道此說不如鄭氏為長鄭<lb/>
　氏曰凢於民有凶禍之事鄰里尚盡力救之况我於<lb/>
　君子家事之難易乎固當黽勉以䟽踰親也此說為<lb/>
　善慉飬也既不能慉我而反以我為仇讎夫婦之愛<lb/>
　至於仇讎此易所謂夫妻反目也既阻我徳賈用不<lb/>
<pb n="14b"/>
　售鄭氏言阻難也既難却我而隱蔽我之善徳今我<lb/>
　更修婦道以事之覬其察己猶見䟽外如賈物之不<lb/>
　售此說為善程氏曰唯其心既阻絶我之善故雖有<lb/>
　勤勞如是而不見取如賈之不售也凢人所以憎而<lb/>
　不知其善者由其心阻絶其善故也此說尤善昔育<lb/>
　恐育鞫及爾顛覆鄭氏云昔㓜稚之時恐至長老窮<lb/>
　匱故與女顚覆盡力於衆事難易無所辭然以育之<lb/>
　一字分為兩義不若程氏之說曰昔惟恐生飬之道<lb/>
<pb n="15a"/>
　困窮及爾以至於顛覆今既遂其生育饒息矣乃比<lb/>
　我荼毒蓋言昔之飬生則盡心力而為之今既生既<lb/>
　育之後乃比我於荼毒言其惡己之甚也此正小雅<lb/>
　谷風所謂將恐將懼惟予與女將安將樂汝轉棄予<lb/>
　是也㫖美也言我有美菜蓄之亦以禦冬月窮乏之<lb/>
　時如冬月美菜春日則棄之今乃安於新昬而但以<lb/>
　我為禦窮困之時有洸有潰既詒我肄洸者武也潰<lb/>
　者怒也江漢之詩曰武夫洸洸亦言其武韓詩云潰<lb/>
<pb n="15b"/>
　不善之貎鄭氏曰洸洸潰潰然無温潤之色而盡遺<lb/>
　我以勞苦之事窮困我然上既言方之舟之泳之游<lb/>
　之等事以言其勤勞矣至於下文不復言其勤勞之<lb/>
　事也程氏曰肄習也言詔我以武暴憤怒習以為常<lb/>
　矣此說是也墍息也言君子忘舊不念往昔年我始<lb/>
　來之時安息我也欲其不忘舊也夫妻者齊也一與<lb/>
　之齊則終身不改豈有淫其新昬者一為好色所移<lb/>
　則棄舊而圗新哉古之人於戰國䇿中有前魚之誓<lb/>
<pb n="16a"/>
　謂釣魚者既得後魚而棄其前魚司馬相如為陳皇<lb/>
　后嘗作長門賦哀陳皇后之見棄及其惑於嬖妾而<lb/>
　文君又有白頭吟之歎躬自蹈之好色之事其惑於<lb/>
　人者如此其在於易歸妹之象曰澤上有雷歸妹君<lb/>
　子以永終知敝則戒懼之不至於離散也知歸妹之<lb/>
　象則知谷風之刺後漢宋𢎞𫝊云帝姊湖陽公主新<lb/>
　寡帝與共論朝臣㣲觀其意公主曰宋公威容徳器<lb/>
　羣臣莫及帝曰方且圖之後𢎞被引見帝令公主坐<lb/>
<pb n="16b"/>
　屏風後因謂𢎞曰諺云貴易交富易妻人情乎𢎞曰<lb/>
　臣聞貧賤之交不可忘糟糠之妻不下堂顧謂主曰<lb/>
　事不諧矣若宋公者所謂不忘貧賤矣使當時人人<lb/>
　如宋公則谷風之詩無自而作<lb/>
　黄曰上之所好下必有甚焉人君正身以正朝廷正<lb/>
　朝廷以正百官正百官以正萬民其可已哉有文武<lb/>
　之君則有二南之風化有宣公之君則夫婦失道也<lb/>
　固宜易歸妹曰澤上有雷歸妹君子以永終知敝蓋<lb/>
<pb n="17a"/>
　以戒其如谷風之詩而已後漢光武時帝姊湖陽公<lb/>
　主新寡欲歸宋𢎞帝謂𢎞曰貴易交富易妻人情乎<lb/>
　𢎞曰貧賤之交不可忘糟糠之妻不下堂古有釣後<lb/>
　得魚棄前魚之句司馬相如為陳皇后作長門賦哀<lb/>
　其見棄及其惑於嬖妾文君又有白頭吟之歎風俗<lb/>
　之瓌至此極矣<lb/>
式㣲黎侯寓于衛其臣勸以歸也<lb/>
式㣲式微胡不歸微君之故胡為乎中露式微式微胡<lb/>
<pb n="17b"/>
不歸微君之躬胡為乎泥中<lb/>
　李曰黎國也春秋宣十五年晉滅潞氏伯宗數潞氏<lb/>
　之罪曰棄仲章而奪黎氏地三也杜氏曰黎氏黎侯<lb/>
　國上黨壺關縣有黎亭所謂黎即黎氏之國也但言<lb/>
　為狄人所迫逐不知狄果赤狄否其地近於夷狄蓋<lb/>
　後世之黎陽也寓者寄也𫝊曰寄公者何失地之君<lb/>
　也言黎侯以失地寓乎衛衛無救難之志故其臣勸<lb/>
　之以歸也○毛氏曰式用也言君用在此而益微襄<lb/>
<pb n="18a"/>
　二十九年榮成伯賦式㣲乃歸服䖍云言君用中國<lb/>
　之道微亦以式為用此二說皆不通蘇氏曰君子之<lb/>
　所以觀其人者於其㣲耳是以試之於微而不可則<lb/>
　止今君之寓於衛久矣而衛不勤吾其不吾納者可<lb/>
　見矣胡為而不自歸乎然不若鄭氏之說為長鄭氏<lb/>
　云式𤼵聲也式微式微者微乎微者也以君被逐既<lb/>
　微而又見卑賤是至㣲也若從蘇氏之說以求詩意<lb/>
　亦可通然下文微君之故微君之躬說者以謂非君<lb/>
<pb n="18b"/>
　之躬則我羣臣胡為而在此也其說不然胡文定曰<lb/>
　以事下人不有其事是謂微君之故以躬下人而人<lb/>
　不有其躬是謂微君之躬微為不有也文定之意言<lb/>
　以微視黎侯如無有也其說與下文為一意故可從<lb/>
　也胡為乎中露胡為乎泥中鄭氏曰泥中中露皆衛<lb/>
　地也其說無所據王氏曰中露言有沾濡之辱而不<lb/>
　見庇覆泥中言有䧟溺之憂而不見拯救也蘇氏曰<lb/>
　言其暴露而無覆藉之者也其說皆通故凢人之失<lb/>
<pb n="19a"/>
　國有多曰越在草莾又曰卑賤者辱在泥塗其𩔖多<lb/>
　如此先王建國使小大相維有患相救衛不救黎非<lb/>
　惟失睦乃四鄰之道抑亦脣亡齒寒矣其後衛為狄<lb/>
　所滅齊侯以管敬仲之言而救之觀木𤓰之詩衛之<lb/>
　德齊也為最深則知黎之怨衛也為最切使齊之於<lb/>
　衛如衛之於黎則衛不血食久矣<lb/>
　黄曰木瓜美齊衛人作也故其詩不得為齊猗嗟刺<lb/>
　魯齊人作也故其詩不得為魯式微旄丘皆黎臣子<lb/>
<pb n="19b"/>
　所作而乃為衛者黎蓋衛附庸之國也春秋宣十五<lb/>
　年晋滅潞氏伯宗數狄之罪曰棄仲章而奪黎氏地<lb/>
　三也杜氏曰黎氏黎侯國上黨壺關縣有黎亭是也<lb/>
　寓寄也喪服𫝊曰寄公者何失地之君也黎侯以失<lb/>
　地寓于衛衛無救難之志故其臣勸以歸式微言其<lb/>
　君被逐又為衛人卑賤其微已甚何為而不歸乎胡<lb/>
　先生曰以事下人而人不有其事是謂微君之故以<lb/>
　躬下人而人不有其躬是謂微君之躬言衛人以微<lb/>
<pb n="20a"/>
　視黎侯如無有也中露泥中說者以為二邑無所經<lb/>
　見觀詩人之意但以為衛既輕君矣何為尚暴露而<lb/>
　不歸乎何為處泥塗而不歸乎如曰越在草莾是也<lb/>
　嗚呼先王建國欲使患難相救欽恤四鄰今黎寓于<lb/>
　衛而衛不恤豈先王建國之意乎其後衛為狄所滅<lb/>
　而齊救之使衛如齊則式微不作使齊如衛則木瓜<lb/>
　不作<lb/>
旄丘責衛伯也狄人迫逐黎侯黎侯寓于衛衛不能修<lb/>
<pb n="20b"/>
方伯連率<hi>音帥</hi>之職黎之臣子以責於衛也<lb/>
旄丘之葛兮何誕之節兮叔兮伯兮何多日也何其處<lb/>
也必有與也何其久也必有以也狐裘䝉戎匪車不東<lb/>
叔兮伯兮靡所與同瑣<hi>素果反</hi>兮尾兮流離之子叔兮伯<lb/>
兮褎如充耳<lb/>
　李曰王制曰五國以為屬屬有長十國以為連連有<lb/>
　帥三十國以為卒卒有正二百一十國以為州州有<lb/>
　伯又曰千里之外設方伯所謂衛伯即方伯也蘓黄<lb/>
<pb n="21a"/>
　門曰以史記云衛頃侯厚賂周夷王始建爵為侯伯<lb/>
　康叔在成王時已稱孟侯又稱衛侯則是康叔已稱<lb/>
　侯矣以伯為方伯故其世世子孫皆稱伯猶詩以召<lb/>
　公為召伯而非伯爵也至於眞伯以下故但稱其本<lb/>
　爵不復稱伯故以本爵稱今詩言衛伯者蓋罪其不<lb/>
　能修先祖之職以救黎侯之難也晉文公與楚人戰<lb/>
　於城濮能服强楚王命晉侯為方伯其後悼公㑹諸<lb/>
　侯于蕭魚此其所以復伯使衛而能救黎國之患則<lb/>
<pb n="21b"/>
　亦將復伯矣晉自悼公已後楚人滅陳滅蔡晉荀吳<lb/>
　謂韓宣子曰不能救陳又不能救蔡物以無親晋之<lb/>
　不能亦可知也為盟主而不恤亡國將焉用之則衛<lb/>
　之不能救黎亦可知矣○旄丘之葛兮何誕之節兮<lb/>
　叔兮伯兮何多日也何其處也必有與也何其久也<lb/>
　必有以也旄丘爾雅云前高後卑下也李廵注云前<lb/>
　髙後卑王氏曰前髙後低譬衛之於黎有始而無終<lb/>
　也王氏好逐句生義如南有樛木則曰南明方也旄<lb/>
<pb n="22a"/>
　丘之葛則曰有始無終詩人之意但云旄丘之地有<lb/>
　此葛其意取譬於葛非取於旄丘葛節本延蔓相屬<lb/>
　今則胡為濶誕其節諸侯本患難相救今則胡為不<lb/>
　同患難也言此正如日居月諸胡迭而㣲為一意言<lb/>
　本不微今何為而微也叔兮伯兮何多日也鄭氏云<lb/>
　呼衛之諸臣叔與伯也與汝期迎我君而復之可來<lb/>
　而不來汝日數何其多也王氏曰并責其君臣叔伯<lb/>
　言其臣也二說不如蘇氏之說為善叔兮伯兮同姓<lb/>
<pb n="22b"/>
　之國也然叔伯又不必異姓如言叔父伯父叔舅伯<lb/>
　舅是也何多日也何其多日而不我救也何其處也<lb/>
　必有與也言我何其處於衛意必有相與而我救也<lb/>
　望衛之救難今則不然也下文云何其久也必有以<lb/>
　也只是一意鄭氏以謂我君何以處於此乎必以衛<lb/>
　有仁義之道故也無是理也狐裘䝉戎毛氏云大夫<lb/>
　狐蒼裘䝉戎以言亂也是以狐裘為大夫服也鄭氏<lb/>
　云刺衛諸臣形貎如䝉戎然但為昏亂之行王氏言<lb/>
<pb n="23a"/>
　狐裘以居而息民蓋狐疑而不果之物其義利以止<lb/>
　不利以有為衛不果於救黎故以狐裘刺之蘇氏曰<lb/>
　䝉戎亂貎也久留於衛裘已敝矣此三說皆未通當<lb/>
　以左氏之言為證僖五年士蒍之言曰狐裘尨茸一<lb/>
　國三公吾誰適從杜氏釋之曰亂貎也蓋狐裘䝉茸<lb/>
　喻國之亂叔伯不與同無所適從也今也諸臣䝉戎<lb/>
　而無救患之志非車不東也匪車不東者言非車不<lb/>
　能東而衛不我救也東黎國本在衛西而所寓在東<lb/>
<pb n="23b"/>
　也瑣兮尾兮毛氏云瑣尾少好之貎也流離鳥子也<lb/>
　其說本於爾雅釋鳥云鳥少美長醜為鶹鷅陸璣注<lb/>
　云流離梟也孔氏從而為之說曰黎之臣子責衛諸<lb/>
　臣言瑣兮而少者尾兮而好者乃流離之子也少而<lb/>
　美好長即醜惡以興衛之諸臣始而愉樂終而㣲弱<lb/>
　言無德自將不能常為樂也毛氏之意以謂衛之諸<lb/>
　臣始而愉樂終而微弱殆非詩人之本意不若從王<lb/>
　氏之說為優王氏瑣細也尾末也黎侯之子流離失<lb/>
<pb n="24a"/>
　職故瑣尾也蓋詩人之意謂黎侯窮困於此瑣細而<lb/>
　尾末矣流離而失職矣而衛之諸臣不能救之蓋責<lb/>
　之深也叔兮伯兮褎如充耳褎盛服也王氏曰徒盛<lb/>
　其服而不能聼其告愬此說是也<lb/>
　論曰孟子曰諸侯失國而後託於諸侯禮也黎侯失<lb/>
　國而寓之於衛使衛修方伯連帥之職事可也今衛<lb/>
　不能修其職反無救患之志豈禮也哉古先王建國<lb/>
　使之内外相比小大相維患難相救故有患難而求<lb/>
<pb n="24b"/>
　救又禮所當然也苟為安視其難而不救亦猶越人<lb/>
　視秦人之肥瘠不惟不能睦乃四鄰以至脣亡齒寒<lb/>
　而國亦不保矣昔狄人伐邢管敬仲言於齊侯曰戎<lb/>
　狄豺狼不可厭也諸夏親暱不可棄也詩曰豈不懐<lb/>
　歸畏此簡書簡書同惡相恤之謂也請救邢以從簡<lb/>
　書齊人救邢桓公特假仁義而託國救災恤鄰誠不<lb/>
　可多得也今衛之不能救黎其不及桓公逺矣觀衛<lb/>
　有狄人之難齊桓公攘夷狄而封之木𤓰之詩是也<lb/>
<pb n="25a"/>
　則知衛人之德桓公者深矣觀此詩則黎人之惡衛<lb/>
　伯也亦深矣子曰己所不欲勿施於人衛國有狄人<lb/>
　之難可謂己所不欲矣其可施於人哉<lb/>
　黄曰葛節本延蔓相屬今何為濶誕其節諸侯本患<lb/>
　難相濟今何為而不同患難也叔兮伯兮不斥言衛<lb/>
　君而微責之狐裘䝉茸攷左氏僖五年士蒍曰狐裘<lb/>
　尨茸一國三公吾誰適從杜氏釋之曰茸亂貎也匪<lb/>
　車不東非車不能東而衛之不我救也瑣兮尾兮言<lb/>
<pb n="25b"/>
　其細弱之甚而流離無所歸矣何衛之君臣若不聞<lb/>
　也褎如充耳言衛侯褎如服充耳而不聞也淇澳詩<lb/>
　云充耳琇瑩蓋充耳者瑱也天子以玉諸侯以石褎<lb/>
　然盛服之貎古者諸侯小大相維患難相救狄人伐<lb/>
　邢管敬仲言於齊侯曰戎狄豺狼不可厭也諸夏親<lb/>
　暱不可棄也請救邢以從簡書於是齊人救邢衛伯<lb/>
　其亦不知簡書也哉衛失國而齊救之黎失國而衛<lb/>
　不救是非惟黎之㣲弱衛之㣲弱亦萌於此矣<lb/>
<pb n="26a"/>
簡兮刺不用賢也衛之賢者仕於伶官皆可以承事上<lb/>
者也<lb/>
簡兮簡兮方將萬舞日之方中在前上處碩人俁俁<hi>疑矩反</hi>公庭萬舞有力如虎執轡如組<hi>音/祖</hi>左手執籥<hi>于若反</hi>右<lb/>
手秉翟<hi>亭歴反</hi>赫如渥<hi>於角/反</hi>赭<hi>音/者</hi>公言錫爵山有榛<hi>仄巾反</hi>
隰有苓<hi>音零</hi>云誰之思西方美人彼美人兮西方之人兮<lb/>
　李曰伶官樂官也伶氏世掌樂官而善焉故後世多<lb/>
　號樂官為伶官是以黄帝則有伶倫氏周景王時則<lb/>
<pb n="26b"/>
　有伶州鳩皆世其官也伶官者賤職耳昔戴逵善鼓<lb/>
　琴晉武陵王晞召之而逵破其琴曰吾不能為王伶<lb/>
　人今以賢人乃為衛之伶官正猶君子陽陽之詩序<lb/>
　言君子遭亂相招為禄仕全身逺害而其詩曰君子<lb/>
　陽陽左執簧右招我由房君子陶陶左執翿右招我<lb/>
　由敖正猶此詩言君子仕於伶官其詩亦曰左手執<lb/>
　籥右手秉翟蓋言其生不遇時屈於賤役也皆可以<lb/>
　承事王者言賢者有王佐之才不得大用而困於伶<lb/>
<pb n="27a"/>
　官以見賢者之不遇而衛君之不知人也○簡兮簡<lb/>
　兮方將萬舞簡之一字說者不一毛氏曰簡大也言<lb/>
　其為大徳也張横渠云簡略也衛之君雖不用賢而<lb/>
　賢者不免有太簡之譏二說不通皆不如鄭氏之說<lb/>
　鄭氏曰簡擇也方毛氏曰四方也將行也亦不如鄭<lb/>
　氏之說以謂將且也擇兮擇兮者為且祭祀當萬舞<lb/>
　也王氏以干羽為萬舞非也鄭氏云萬舞者干舞也<lb/>
　此說亦是按春秋左𫝊云萬入去籥之别公羊曰萬<lb/>
<pb n="27b"/>
　者何干舞也籥者何籥舞也見宣八年何休釋之曰<lb/>
　干楯也萬舞名也故知萬舞者指干舞而言也此言<lb/>
　衛君簡擇以充萬舞徒知盡心於此而不知有他使<lb/>
　其能以是心擇賢有將才者使之為將有相才者使<lb/>
　之為相則衛興有日矣奈何古之庸君暗主多盡心<lb/>
　而為之殊不知以此心擇賢者則才亦不可勝用也<lb/>
　日之方中在前上處毛氏云教國子弟以日中為期<lb/>
　鄭氏亦從此說據鄭氏之意以謂明而始行事不當<lb/>
<pb n="28a"/>
　至於日中之時遂生此教國子之說毛氏言方將萬<lb/>
　舞既言用之於四方於公庭萬舞又言其親在宗廟<lb/>
　公庭豈於詩中有教國子弟之事蓋此但為擇人又<lb/>
　求日中而習之在前上處言居於舞列之上也碩人<lb/>
　俁俁公庭萬舞碩大也俁俁説文曰壮大也公庭鄭<lb/>
　氏親在宗廟公庭論語八佾言孔子謂季氏八佾舞<lb/>
　於庭䟽曰季氏庭也由此觀之則公庭者乃宗廟之<lb/>
　庭蓋言俁俁之人不宜舞而今居於舞列之前也王<lb/>
<pb n="28b"/>
　氏曰日之方中至明而易見之時也在前上處者至<lb/>
　近而易察之地也於時不能察而用之此其所以刺<lb/>
　之也此說甚善夫碩德之人心廣體胖其生色也睟<lb/>
　然見於面盎於背施於四體四體不言而喻今也居<lb/>
　日中易見之時在前列易察之地而衛君猶不見察<lb/>
　况在側微之間而望君之見察乎蓋好賢之主雖賢<lb/>
　者隱於側㣲之中而必欲知之如髙宗之於傳說初<lb/>
　無一日之素而髙宗用賢至意雖不見其狀貎猶且<lb/>
<pb n="29a"/>
　於夢中得之苟棄才之主雖賢者日接於前而莫知<lb/>
　如唐明皇末安禄山竊發河北盡䧟獨顏真卿為平<lb/>
　原堅守不下乃使司兵李平馳奏朝廷𤣥宗曰我不<lb/>
　識眞卿何如人乃能如是然顔眞卿嘗為監察御史<lb/>
　密邇天子之光久矣而𤣥宗乃不見察若𤣥宗者所<lb/>
　謂棄才之主矣此碩人處於前列而衛君不見察亦<lb/>
　猶是也有力如虎者言力可以禦難也賢者而稱其<lb/>
　有力王氏云羔裘之詩曰羔裘豹飾孔武有力所謂<lb/>
<pb n="29b"/>
　有力者非賁育之謂若羔裘所稱此說是也春秋襄<lb/>
　十年狄虒彌魯人也建大車之輪而䝉之以甲以為<lb/>
　櫓左執之右拔㦸以成一隊孟獻子曰詩所謂有力<lb/>
　如虎者也蓋古人多於斷章取義不當拘此詩之言<lb/>
　蓋言其賢人才力如此非謂猛暴如虎者也若闞如<lb/>
　虓虎亦言其力也豈是果若虎乎如股肱之寄在忠<lb/>
　力是乃此詩所謂力也蓋非如所謂羿善射奡盪舟<lb/>
　之力尚力而不尚德也此章言執轡如組者王氏云<lb/>
<pb n="30a"/>
　此言藝也程氏亦以謂藝也蘇氏之說尤為明白其<lb/>
　說曰組者織組也織組者緫織於此而成文於彼蓋<lb/>
　御者執轡於上而馬調於下如織組也言有力而善<lb/>
　御者可以禦侮也而使之執籥秉翟二說皆通蓋言<lb/>
　衛之賢者多材多藝無用不可而乃使之執籥秉翟<lb/>
　籥者周禮籥師掌教國樂郭璞曰籥如笛三孔而短<lb/>
　小是也鄭氏謂碩人多材多藝又能籥舞言文武道<lb/>
　備而歐陽以為不然左手執籥非賢者之所宜也豈<lb/>
<pb n="30b"/>
　可以為能哉矧能籥舞豈是為文武之道偹此說是<lb/>
　也赫如渥赭赫赤色也渥厚漬也言碩人容色如厚<lb/>
　傅丹君徒錫其一爵而已爵散也乃所以待賤也程<lb/>
　氏云必言其顔色之美以見其赭之容貎易見而不<lb/>
　見知也此說是也山有榛隰有苓榛栗也苓大苦也<lb/>
　爾雅以為甘草沈存中以為非亦未可知然也蓋言<lb/>
　榛之在山苓之在隰皆得其所而碩人乃不得其所<lb/>
　曾榛苓之不若也云誰之思鄭氏云我誰思乎思周<lb/>
<pb n="31a"/>
　室之賢者以其宜薦碩人與在王位蘇氏云賢者仕<lb/>
　於諸侯而不得志則思愬之天子此說皆未盡詩人<lb/>
　之意蓋言我思周之美人周在西也所以思者蓋美<lb/>
　人宜為西方之人可在天朝而今乃失其所故序曰<lb/>
　皆可以承事王者是故人君之用才當以不次用之<lb/>
　伊尹一耕夫耳成湯用之以為相傅説一胥靡耳髙<lb/>
　宗用之以為輔是皆王佐之才用之小任之輕則不<lb/>
　足以稱其才也今也有王佐之才不得仕於王朝而<lb/>
<pb n="31b"/>
　反事於衛國已為失所矣况又為伶官乎孔子嘗為<lb/>
　乘田矣曰牛羊茁壯長而已矣嘗為委吏矣曰㑹計<lb/>
　當而已矣夫孔子以聖人之才足以當伊尹傅說之<lb/>
　任其不遇如此以是知春秋之時賢士不遇可勝歎<lb/>
　哉<lb/>
　黄曰自黄帝使伶倫氏取竹斷兩節間而吹之為黄<lb/>
　鍾之管周景王鑄無射問於伶州鳩故後世呼樂官<lb/>
　為伶官此卑賤之職而衛乃以賢者為之晉戴逵破<lb/>
<pb n="32a"/>
　其琴曰吾不為王伶人蓋惡其職之賤也日之方中<lb/>
　易見之時在前上處易察之地而衛君猶不見察况<lb/>
　側㣲之間乎公羊曰籥者何文舞也萬者何武舞也<lb/>
　則萬舞指干舞而言之有力如虎正猶言股肱之寄<lb/>
　在忠力其足以衛國家也執轡如組言其進退有法<lb/>
　足以御衆也有賢如此而乃使執籥秉翟猶君子陽<lb/>
　陽之詩言左執簧右招我由房也赫如渥赭猶言顔<lb/>
　如渥丹其君也哉見其容貎之温粹有賢如此而公<lb/>
<pb n="32b"/>
　但言賜之以飲爵而已西方美人蓋言如此賢者當<lb/>
　在王朝以為王者之佐如序所言皆可以承事王者<lb/>
　也嗚呼為衛之賢者何不去乎曰為乗田為委吏不<lb/>
　害為孔子而後世之責當有所歸也賢者又何嫌焉<lb/>
　周之士也貴秦之士也賤貴賤在周秦而不在士賢<lb/>
　者之仕伶官非特為賢之耻而實衛之耻<lb/>
泉水衛女思歸也嫁于諸侯父母終思歸寧而不得故<lb/>
作是詩以自見也<lb/>
<pb n="33a"/>
毖<hi>卑位反</hi>彼泉水亦流于淇有懷于衛靡日不思孌<hi>力轉反</hi>
彼諸姬聊與之謀出宿于泲<hi>子禮反</hi>飲餞<hi>音/賤</hi>于禰<hi>乃禮反</hi>女<lb/>
子有行逺<hi>于萬反</hi>父母兄弟問我諸姑遂及伯姊出宿于<lb/>
干飲餞于言載脂載牽<hi>胡瞎反</hi>還車言邁遄<hi>市専反</hi>臻于衛<lb/>
不瑕有害我思肥泉茲之永歎思須與漕我心悠悠駕<lb/>
言出逰以寫我憂<lb/>
　李曰古者諸侯女嫁於敵國父母在則有歸寧之禮<lb/>
　父母終則使大夫歸寧其兄弟所以逺嫌也今衛女<lb/>
<pb n="33b"/>
　嫁於諸侯父母終思歸寧而不得蓋知其非禮遂輟<lb/>
　而不行是能以禮自克故詩人取之○毖彼泉水毛<lb/>
　氏曰泉水始出毖然流也而說文則又言毖字從水<lb/>
　從必然治經者不欲輕改其字以從己説且從毛氏<lb/>
　之說淇水名也淇衛地水出衛州共城縣北山東至<lb/>
　黎陽入河言泉亦流至淇而我獨不得歸反泉水之<lb/>
　不若也懷念也言我有念於衛無一日不思也孌彼<lb/>
　諸姬聊與之謀孌婉也諸姬同姓之女我思於衛欲<lb/>
<pb n="34a"/>
　略與之謀婦人之禮觀其志意親親之恩也出宿于<lb/>
　泲鄭氏云泲禰者所嫁國適衛之道所經故思宿餞<lb/>
　而王氏又謂出泲禰蓋父母之國地名干與言嫁之<lb/>
　國也四地皆無所經據然始嫁時别於此而之夫家<lb/>
　猶可說也下文女子有行逺父母兄弟殊不相屬不<lb/>
　若且從毛鄭之說言婦女思歸適衛所由之道以父<lb/>
　母没不得歸故言女子生而有適人之道逺於父母<lb/>
　兄弟之親故禮緣人情使得歸寧也問我諸姑遂及<lb/>
<pb n="34b"/>
　伯姊言欲歸徧問於諸姑而及伯姊也出宿于干此<lb/>
　亦思歸我將出宿亦是所由之道非實出此蓋擬議<lb/>
　而後言之也載脂載牽脂膏也車不駕則脱其牽言<lb/>
　我脂牽其車而歸衛遄疾也言欲疾至於衛非有瑕<lb/>
　疵也而何為不可也害何也害與害澣害否之意同<lb/>
　我思肥泉鄭氏云自衛而來所渡水故思此而長歎<lb/>
　亦如下文思須與漕也須漕二邑衛在須邶在漕思<lb/>
　則悠長也此但是思衛之事自毖彼泉水至於我心<lb/>
<pb n="35a"/>
　悠悠可謂思之切矣終能以禮自克故但出遊以寫<lb/>
　我憂也雖欲思歸而終不得其意與竹竿同也夫女<lb/>
　子父母在則歸寧父母終則使大夫歸寧禮也今父<lb/>
　母終不得歸寧則眷眷而懐之人情之所不免也然<lb/>
　終不歸者禮當然也禮者天下之大防示禍之所由<lb/>
　生殆猶防水之至人而知禮一舉足不敢妄動故歸<lb/>
　寧父母雖未有害而禮不敢徃也故泉水載馳之詩<lb/>
　聖人皆著於經以示後世也苟為不顧禮法如隄防<lb/>
<pb n="35b"/>
　一决則瀰漫無所不至而不能救如齊之文姜是也<lb/>
　桓公十八年書夫人姜氏遂如齊莊元年又書夫人<lb/>
　姜氏遜於齊二年又㑹齊侯于禚四年又享齊侯于<lb/>
　祝丘五年又如齊師七年又㑹齊侯于防穀其無所<lb/>
　忌憚故聖人於春秋一一而譏之知春秋之書文姜<lb/>
　則知泉水之美衛女<lb/>
　黄曰泉水非衛國之詩也而亦列之於衛蓋其所思<lb/>
　者衛國所歌者衛音所言者衛地則列之於衞風宜<lb/>
<pb n="36a"/>
　也泉水尚流而至於淇已不得復歸於衛故因以起<lb/>
　興出宿于泲飲餞于禰至于干于言皆非果有是也<lb/>
　但思之之辭思而不可得則亦悠悠而永歎出遊以<lb/>
　忘懐而已夫父母既沒於禮不可歸泉水之女可謂<lb/>
　思而止於禮者也苟為不顧禮法如齊之文姜則不<lb/>
　容於詩不數於春秋矣<lb/>
　<lb/>
　<lb/>
<pb n="36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　毛詩集觧卷五<lb/>
</p>
<p>
</p>
  </div>
</body>
</text>
</TEI>
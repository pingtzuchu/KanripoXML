<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>毛詩集解卷二</head>
    <p>
<pb n="1a"/>
欽定四庫全書<lb/>
　毛詩集解卷二　　　　宋　李樗黄櫄　撰<lb/>
葛覃后妃之本也后妃在父母家則志在於女功之事<lb/>
躬儉節用服澣濯之衣尊敬師傅則可以歸安父母化<lb/>
天下以婦道也<lb/>
　李曰孔氏謂本者后妃之本性非也所謂本者但務<lb/>
　本而已言后妃雖富貴猶且不忘本無事於浮末也<lb/>
　后妃在父母之家諸家多以為未嫁之時若以為未<lb/>
<pb n="1b"/>
　嫁之時則其下文何以為歸安父母其文不相接孔<lb/>
　氏以謂在父母家本有此性出嫁修而不改婦禮無<lb/>
　愆其中增以出嫁修而不改之文未必然也蓋父母<lb/>
　家即所謂歸寧也張横渠楊龜山皆以在父母家為<lb/>
　歸寧之時言后妃之歸寧也志猶在於女功之事躬<lb/>
　儉節用服澣濯之衣尊敬師傅能如是則可以歸安<lb/>
　父母如未嫁之時志在於女功之事躬儉節用服澣<lb/>
　濯之衣尊敬師傅皆未足以為美惟其既為后妃矣<lb/>
<pb n="2a"/>
　而其所志者猶不忘於舊日然後可以爲美蓋能如<lb/>
　此則可以慰安父母之心而化天下以婦道不然驕<lb/>
　奢淫佚雖曰歸寧不足以安父母而化天下以婦道<lb/>
　也志在女功即二章所謂為絺為綌是也躬儉節用<lb/>
　服澣濯之衣即詩中所謂薄汚我私薄澣我衣是也<lb/>
　尊敬師傅即詩中所謂言告師氏言告言歸是也歸<lb/>
　安父母即詩中所謂歸寧父母是也至於化天下以<lb/>
　婦道而詩中獨無文何哉蓋作詩者推言后妃之本<lb/>
<pb n="2b"/>
　如此故因經以見事因事以生義夫以后妃之賢又<lb/>
　能志在女功其勤如此天下之為人婦者豈有不勤<lb/>
　乎躬儉節用服澣濯之衣其儉如此天下之為人婦<lb/>
　者豈有不儉乎尊敬師傅其禮如此則天下之為人<lb/>
　婦者豈有不知禮乎以文王之行化於上而后妃又<lb/>
　能治内以化乎下此以見内外之無不治也<lb/>
　黄曰后妃之本說者以為后妃本性之美如此李迃<lb/>
　仲以為務本非本性也然序特曰后妃之本而已安<lb/>
<pb n="3a"/>
　知其為本性又安知其為務本哉陳少南謂本在父<lb/>
　母家時此説為當李迃仲謂在父母家若以為未嫁<lb/>
　之時其下文何以為歸安父母其文不相接孔氏謂<lb/>
　在父母家時本有此性嫁而不改迃仲以為不然夫<lb/>
　孔氏之説固羡辭而迃仲之説亦未安蓋迃仲祖龜<lb/>
　山横渠之説以為既嫁而歸寧之時猶不敢以富貴<lb/>
　自驕而志猶在於躬儉節用尊敬師傅然序特言在<lb/>
　父母家而未嘗言既嫁而歸父母家也迃仲以為后<lb/>
<pb n="3b"/>
　妃歸寧之時志猶在於女功之事如此然詩是刈是<lb/>
　濩為絺為綌皆是實事豈有后妃歸寧之時而尚采<lb/>
　葛以為絺綌乎且序言歸安父母而繼之以化天下<lb/>
　以婦道若以為既嫁而歸父母之家則奚遽及此一<lb/>
　句也夫婦人謂嫁曰歸方后妃在父母家之時躬女<lb/>
　子之職行節儉之事敬師傅之禮故其歸文王也可<lb/>
　以安父母之心而化天下以夫婦之道此詩人推本<lb/>
　論之也闗雎言后妃風化天下正夫婦故此詩言其<lb/>
<pb n="4a"/>
　所以能化天下以婦道者本其在父母家之時人惟<lb/>
　能貧賤不移故富貴不淫人惟能於一家無愧故能<lb/>
　於天下無愧序詩之意其以是歟<lb/>
葛之覃兮施<hi>以䜴反</hi>于中谷維葉萋萋黄鳥于飛集于灌木<lb/>
其鳴喈喈葛之覃兮施于中谷維葉莫莫是刈<hi>魚廢反</hi>是濩<lb/>
<hi>胡郭反</hi>為絺<hi>恥知/反</hi>為綌<hi>去逆/反</hi>服之無斁<hi>音亦</hi>言告師氏言告言歸薄<lb/>
汚我私薄澣我衣害<hi>户葛反</hi>澣害否歸寧父母<lb/>
　李曰葛者所以為絺為綌覃延也萋萋者言叢盛也<lb/>
<pb n="4b"/>
　黃鳥者黃鸝也灌木者叢生之木也喈喈者聲之和<lb/>
　也鄭氏以葛之覃兮喻女在父母之家形體浸浸然<lb/>
　日長大以維葉萋萋喻容色美盛以黄鳥于飛集于<lb/>
　灌木其鳴喈喈興女有嫁於君子之道和聲之逺聞<lb/>
　興女有才美之稱達於逺方夫以婦人形體浸浸然<lb/>
　日長大何足以為婦人之美乎歐陽公嘗非之矣王<lb/>
　氏又以黃鳥于飛以俞后妃集于灌木以喻文王其<lb/>
　說與鄭氏亦不甚相逺惟歐陽公以為因時感事當<lb/>
<pb n="5a"/>
　葛之延蔓於谷中其在谷中也則萋萋然茂盛此乃<lb/>
　黄鳥飛集灌木其鳴喈喈之時然以黄鳥于飛繼之<lb/>
　以施于中谷之下皆是因時感事也莫莫葛之成就<lb/>
　也刈者取也濩者煑也精者為絺粗者為綌服之無<lb/>
　斁者服之而無有厭斁即序所謂躬儉節用也蓋以<lb/>
　葛蔓之時而黄鳥之鳴為后妃者因時感事記其舊<lb/>
　日在家之時勤於女功如此於是歸焉故張横渠之<lb/>
　詩曰葛蔓春長谷鳥遷女心興念憶歸安是也言告<lb/>
<pb n="5b"/>
　師氏言者與言歸于好之言同説者以為我亦不必<lb/>
　然也師者女師也古者不獨男有師傅女亦有師傅<lb/>
　教之以婦徳婦言婦容婦功祖廟未毁敎于公宫三<lb/>
　月祖廟既毁教于宗室此言在家有師傅如此襄公<lb/>
　三十年宋災伯姬存焉傅至母未至逮火而死<hi>事見公羊</hi>以<lb/>
　火災猶告於師傅今后妃歸寧父母亦必告於師氏<lb/>
　歸者亦是歸寧諸家多以婦人謂嫁曰歸非也薄汚<lb/>
　我私薄澣我衣此則序所謂服澣濯之衣也薄者語<lb/>
<pb n="6a"/>
　辭也私燕衣也頗汚其私其用功則深澣濯其衣其<lb/>
　用功則淺隨衣服之所宜者而用功之深用功之淺<lb/>
　則私與衣之不同又有不澣者言何所當澣乎何所<lb/>
　當否乎以見儉之中禮也惟其能如此則可以歸安<lb/>
　父母觀此所言則知后妃可謂賢矣<lb/>
　論曰東坡有言常食芻豢矣難與食粟常衣錦繡矣<lb/>
　難與衣布既為大者則不屑屑而為小者處富貴而<lb/>
　忘貧賤此人之常情也魯公父文伯之母自績紡其<lb/>
<pb n="6b"/>
　子曰以歜之家而主猶績隋鄭善果之母自紡自績<lb/>
　善果曰兒封侯開國至五品何苦為此以文伯善果<lb/>
　之母居富貴而猶自績紡其子猶以為言况為后妃<lb/>
　者當何如唐莊宗時劉皇后與宫中尚閥閲其父劉<lb/>
　叟往見之皇后告莊宗曰妾父不幸死於亂兵此乃<lb/>
　田舎翁遂不以其父為父而笞於宫門外劉氏如此<lb/>
　況能志在女功乎況能躬儉節用服澣濯之衣乎況<lb/>
　能尊敬師傅乎以劉氏觀之然後知太姒之為賢也<lb/>
<pb n="7a"/>
　舜居深山之中飯糗茹草若將終身焉及其為天子<lb/>
　也被袗衣鼓琴二女果若固有之且舜處貧賤無異<lb/>
　於處富貴處富貴無異於處貧賤其心如此此舜之<lb/>
　所以為舜也舜乃聖人也處富貴乃能如此后妃婦<lb/>
　人耳而其為后妃之時無以異於在父母家之時此<lb/>
　其所以為難也明徳皇后身衣大練裙不加緣是亦<lb/>
　有后妃之風矣以皇嗣未廣薦達左右惟恐不及既<lb/>
　有關雎之風矣及身衣大練裙不加緣又有葛覃之<lb/>
<pb n="7b"/>
　風是則明徳皇后生於三代之後風化既衰猶且如<lb/>
　此誠可深嘉而屢歎也<lb/>
　黄曰此一詩皆興也倉庚鳴矣而爰求柔桑春日遲<lb/>
　遲而采蘩祁祁物情景態接乎其目因時感事動乎<lb/>
　其中是故鳴鵙者載績之候也鳴蜩者斂穫之候也<lb/>
　心之所念情之所感有不能自已者則身處乎室家<lb/>
　之中而志在於女功之事當葛之延蔓於中谷其葉<lb/>
　萋萋然而茂盛黃鳥集于叢木之上其聲喈喈然而<lb/>
<pb n="8a"/>
　和鳴則時將夏矣古人詩云麥黄椹熟栗留鳴栗留<lb/>
　即黄鳥也灌木即叢木也此記時之將夏也后妃當<lb/>
　葛生延蔓之候而感黄鳥和鳴之聲於是乎動其女<lb/>
　功之念及其葉莫莫然而成就於是乎躬刈濩之勤<lb/>
　刈而取之濩而煑之精者以為絺粗者以為綌發乎<lb/>
　至誠而非出乎勉强故能無厭斁之心其躬儉節用<lb/>
　於此可見張横渠詩曰葛蔓春長谷鳥遷女心興念<lb/>
　憶歸安此則浸失詩人之㫖矣唐人詩云葛葉萋萋<lb/>
<pb n="8b"/>
　黄鳥飛女心悲念欲為絺横渠葢祖此句然謂女心<lb/>
　興念憶歸安則是以為后妃既嫁之後非葛覃之意<lb/>
　也言告師氏與言歸于好之言同説者以言為我非<lb/>
　也師女師也古者女子亦有師傅教之婦言婦徳婦<lb/>
　容婦功先嫁三月祖廟未毁教于公宫三月祖廟既<lb/>
　毁教于宗室此在父母家時師傅也后妃尊敬師傅<lb/>
　歸文王而必告師氏其好禮之篤如此此豈勉强所<lb/>
　能至哉薄汚我私薄澣我衣衣者衣服之緫名私者<lb/>
<pb n="9a"/>
　燕私之常服也澣者洗濯之緫名汚者濯之繁多者<lb/>
　也薄助辭也汚其私澣其衣各有法也何者當澣何<lb/>
　者當否亦各有法也竊於此四句不獨是后妃之節<lb/>
　儉而亦見其衣服之微澣濯之事亦皆有法度而不<lb/>
　可紊亂以此助人君之内治則其所言所行者皆天<lb/>
　理也非私意也況歸於文王豈不足以安父母之心<lb/>
　乎竊嘗論之霍后萌一驕侈之心而亡其宗族長孫<lb/>
　皇后終身不敢過於用度而數世賴之則躬儉節用<lb/>
<pb n="9b"/>
　以歸安父母誠婦人之所難也況處富貴之極者哉<lb/>
　雖然飯糗茹草若將終身焉及其為天子也被袗衣<lb/>
　鼔琴若固有之舜惟處貧賤故能處富貴太姒惟在<lb/>
　家有躬儉節用之美故能為后妃而無險詖私謁之<lb/>
　心詩人形容太姒之徳如此而推本其在家之時其<lb/>
　㫖深矣<lb/>
巻<hi>眷免反</hi>耳后妃之志也又當輔佐君子求賢審官知臣下<lb/>
之勤勞内有進賢之志而無險詖私謁之心朝夕思念<lb/>
<pb n="10a"/>
至於憂勤也<lb/>
　李曰古者天子立后六宫三夫人九嬪二十七世婦<lb/>
　八十一御妻以聽天下之内治以明彰天下之婦順<lb/>
　故内和而家理天子立六臣三公九卿二十七大夫<lb/>
　八十一元士以聽天下之外治以明彰天下之男敎<lb/>
　故外和而國治葢闑内之事后妃主之闑外之事天<lb/>
　子主之故后妃之職惟在於求衆妾以助内治闗雎<lb/>
　之詩是也至於求賢審官知臣下之勤勞此乃天子<lb/>
<pb n="10b"/>
　之職后妃特輔佐之而已此序言后妃之志則是求<lb/>
　賢審官知臣下之勤勞但有其志耳夫有進賢之志<lb/>
　則無險詖私謁之心有險詖私謁之心則必無進賢<lb/>
　之志是二者不可以兩立明矣唐明皇時楊妃得寵<lb/>
　於内故在外用事者有李林甫楊國忠之徒肅宗之<lb/>
　時張皇后用事故在外用事者則有李輔國程元振<lb/>
　之徒是所謂有險詖私謁之心則必無進賢之志也<lb/>
　今后妃之為人内既有進賢之志則必無險詖私謁<lb/>
<pb n="11a"/>
　之心所謂險詖私謁者蓋婦人得寵則多挾寵以私<lb/>
　薦其親戚如成湯以六事自責有曰女謁盛歟以成<lb/>
　湯之聖猶恐女謁之盛行今后妃無險詖私謁之心<lb/>
　則可謂賢矣<lb/>
　黄曰無攸遂在中饋婦人無外事求賢審官知臣下<lb/>
　之勤勞者人君之職也人君不能官人於列位知臣<lb/>
　下之勞苦而使后妃為之思念不已則人君之志荒<lb/>
　矣蓋又當輔佐君子求賢審官止是一句求賢審官<lb/>
<pb n="11b"/>
　非婦人之事但輔君子之求賢審官而已故曰内有<lb/>
　進賢之志進賢亦非后妃所當與但有其志也有進<lb/>
　賢之志者必無險詖私謁之心志在於公則必能忘<lb/>
　其私志在於國則必能忘其家此所以朝夕思念至<lb/>
　於憂勤也噫太姒婦人耳其所以存心者如此之大<lb/>
　後世位大臣者不能輔君求賢為國逺慮而志在於<lb/>
　附下罔上自植私恩者其視卷耳之詩當如何其愧<lb/>
　汗也<lb/>
<pb n="12a"/>
采采卷耳不盈頃筐嗟我懐人寘彼周行<hi>户康反</hi>陟彼崔<hi>徂回反</hi>嵬<hi>五回/反</hi>我馬虺<hi>户回/反</hi>隤<hi>徒回反</hi>我姑酌彼金罍維以不永懐陟<lb/>
彼髙岡我馬𤣥黄我姑酌彼兕<hi>徐履反</hi>觥<hi>古横反</hi>維以不永傷<lb/>
陟彼砠<hi>七餘反</hi>矣我馬瘏<hi>音/塗</hi>矣我僕痡<hi>音敷</hi>矣云何吁矣<lb/>
　李曰卷耳爾雅云苓耳叢生如盤頃筐韓詩以為欹<lb/>
　筐毛氏云畚屬周行鄭氏謂周之列位按襄公十五<lb/>
　年曰嗟我懐人寘彼周行能官人也王及侯伯子男<lb/>
　采衞大夫各居其列所謂周行也杜元凱曰周徧也<lb/>
<pb n="12b"/>
　則知所謂周行者但周徧於列位非商周之周也采<lb/>
　采非一采也荀子曰卷耳易得也頃筐易盈也然而<lb/>
　不可以貳周行鄭氏及王氏皆從其説以謂卷耳易<lb/>
　得之菜頃筐易盈之器今也采采卷耳非一采而乃<lb/>
　至於不盈者以其志在進賢不在於采卷耳也亦猶<lb/>
　采綠之詩曰終朝采藍不盈一襜終朝采綠不盈一<lb/>
　匊謂其志在於怨曠而不在於采藍采綠也然以后<lb/>
　妃之貴而乃至於采卷耳無乃儉不中禮乎如汾沮<lb/>
<pb n="13a"/>
　洳曰彼汾一曲言采其藚彼其之子美如玉美如玉<lb/>
　殊異乎公族以公族猶且不當如此而后妃乃至於<lb/>
　采卷耳則是儉不中禮也故歐陽以為取喻非是親<lb/>
　采卷耳言以卷耳之菜而采之難得亦如賢才之難<lb/>
　得也后妃之志在於思得賢才以寘於列位以見后<lb/>
　妃有進賢之志也王氏曰於懐人言我内之也於周<lb/>
　行言彼外之也然觀下文曰陟彼崔嵬我馬虺隤亦<lb/>
　是以彼我為辭若王氏之説則我馬虺隤亦是内之<lb/>
<pb n="13b"/>
　陟彼崔嵬亦是外之其説不通矣陟彼崔嵬我馬虺<lb/>
　隤此則言使臣之勤勞也土山戴石曰崔嵬虺隤者<lb/>
　馬有勞病之狀山脊曰岡𤣥黄者馬有病黄之色石<lb/>
　山戴土曰砠瘏病也痡亦病也凡此皆言使臣之勞<lb/>
　也其言馬之𤣥黄其僕之病則使臣之勞可知矣如<lb/>
　出車詩曰僕夫況瘁則將帥之勞可知矣王氏則以<lb/>
　陟彼崔嵬我馬虺隤為取喻非也上言使臣之勤勞<lb/>
　故我酌之以金罍庶幾不長念之也姑且也言其勞<lb/>
<pb n="14a"/>
　如此吾且酌之以金罍爾兕觥者兕似牛一角青色<lb/>
　以兕角而為觥乃罰爵也旅酬無筭必有醉而失禮<lb/>
　者以觥爵罰之所以為樂也古者宴享之禮必有兕<lb/>
　觥左傳成公十四年衞侯享苦成叔寗惠子曰兕觥<lb/>
　其觩㫖酒思柔故知享有兕觥也昭元年鄭人宴趙<lb/>
　孟穆叔子皮曹大夫興拜舉兕爵曰小國賴子知免<lb/>
　於戾矣故知宴有兕觥也方其我馬虺隤則酌之以<lb/>
　金罍則是小勞而小飲之也及其馬之𤣥黄則勞之<lb/>
<pb n="14b"/>
　甚矣故酌之以兕觥則是酌之誠有加而無已也及<lb/>
　末章則言云何吁矣言勤勞之甚則雖有金罍兕觥<lb/>
　猶不足以酬其勞徒知長歎之而已夫以婦人之職<lb/>
　在於備飲食故詩曰無非無儀維酒食是議易曰在<lb/>
　中饋無攸遂婦人之職既在於掌酒食故后妃因此<lb/>
　僃酒食以寓其進賢之志也然其進賢之志其始也<lb/>
　酌之以金罍其終也酌之以兕觥猶以為未也又曰<lb/>
　云何吁矣以見詩人之言有盡而意無窮也<lb/>
<pb n="15a"/>
　論曰觀棫樸之詩曰遐不作人文王之官人既見於<lb/>
　棫樸之詩后妃之進賢以輔佐君子又見於卷耳之<lb/>
　詩則是文王之詩濟濟多士文王以寧文王之盛徳<lb/>
　皆太姒之助也以文王之臣予曰禦侮予曰疏附予<lb/>
　曰先後予曰奔奏其往來廸文王之彛敎可謂勞矣<lb/>
　文王既能知臣下之勤勞使有功者見知而悦而后<lb/>
　妃又能知臣下之勤勞酌之以金罍酌之以兕觥其<lb/>
　終也猶以為未足以盡其意且至於長歎則是當時<lb/>
<pb n="15b"/>
　之臣皆知其勤勞而無有不宣力於王室者此文王<lb/>
　之徳所以降於國人三分天下有其二也至幽王之<lb/>
　時十月之交刺其小人用事仲允膳夫棸子内史蹶<lb/>
　維趣馬楀維師氏繼以豔妻煽方處則是羣小用事<lb/>
　而皆因豔妻以進是所謂有私謁之心故當時賢者<lb/>
　雖有勤勞亦莫之知此如北山之大夫以其從事不<lb/>
　得養其父母遂作詩曰率土之濱莫非王臣大夫不<lb/>
　均我從事獨賢此則異乎卷耳之詩矣宜乎周室之<lb/>
<pb n="16a"/>
　衰不復振矣<lb/>
　黄曰此一詩皆興也少南謂后妃不特采荇以供祭<lb/>
　祀亦當采卷耳以僃酒醴荀卿之説亦曰卷耳易得<lb/>
　頃筐易盈今不盈者以其心之憂思在於求賢而不<lb/>
　在於卷耳此説皆不然汾沮洳之詩曰彼汾一曲言<lb/>
　采其藚彼其之子美如玉美如玉殊異乎公族以公<lb/>
　族而自采其藚詩人猶刺其儉不中禮以后妃而自<lb/>
　采卷耳其理不然后妃之意蓋謂求易得之菜而志<lb/>
<pb n="16b"/>
　不在焉尚不能滿易盈之器則求賢才而寘之列位<lb/>
　志不在焉而可乎特取之以為興焉耳惟后妃之志<lb/>
　思念不已故能知臣下之勤勞而思所以燕勞之謂<lb/>
　使臣之出其勞苦萬狀所陟之山則險而崔嵬也所<lb/>
　乘之馬則病而虺隤也其勤勞如此則酌之金罍以<lb/>
　報其勤酌之兕觥以致其歡此雖未足以盡其思念<lb/>
　之懐而亦姑以見其實勞之意庶幾不至於懐念傷<lb/>
　歎之極耳髙岡𤣥黄亦崔嵬虺隤之義反復言之見<lb/>
<pb n="17a"/>
　其思念之不已也惟其思念之不已故其言之不足<lb/>
　又曰陟彼砠矣我馬瘏矣我僕痡矣云何吁矣是不<lb/>
　特馬之病而僕亦病矣金罍兕觥亦不足以盡其思<lb/>
　念之志矣此所以𤼵之嗟嘆而託之詠歌也夫詩不<lb/>
　言使臣之勞而特言馬之病僕之困非不言也不言<lb/>
　所以深言也杕杜之詩言四牡痯痯則征夫可知出<lb/>
　車之詩言僕夫況瘁則將帥可知此人之所以説也<lb/>
　北山之詩役使不均而且不知其勞或燕燕居息或<lb/>
<pb n="17b"/>
　盡瘁事國或息偃在牀或不已于行之句所以不能<lb/>
　無怨刺也楚伐蕭師人多寒王撫而勉之三軍之士<lb/>
　皆如挾纊夫師徒之寒王撫而勉之則知其寒矣王<lb/>
　知其寒而師徒不知其寒非不知其寒忘其寒耳然<lb/>
　處富貴者必不能知人之貧賤處安逸者必不能知<lb/>
　人之勞苦后妃處深宫之中而能知臣下之勤勞雖<lb/>
　其所歴艱難險阻莫不知之何其賢哉此無他志於<lb/>
　求賢而不以險詖私謁亂其心耳嘗觀文王命將遣<lb/>
<pb n="18a"/>
　戍之際而作為詩以相娛樂亦皆言其道路之勤勞<lb/>
　風雨之艱窘而人樂為之用耳意者其亦后妃輔佐<lb/>
　君子求賢審官之功歟<lb/>
樛木后妃逮下也言能逮下而無嫉妒之心焉<lb/>
　李曰婦人有六徳一曰柔順二曰清潔三曰不妒四<lb/>
　曰節儉五曰恭敬六曰勤勞自天子至於大夫其媵<lb/>
　妾有數惟庶人則但曰匹婦然婦人之性妒寵而負<lb/>
　恃爭妍而取憐如楚莊王夫人樊共姬曰妾幸得僃<lb/>
<pb n="18b"/>
　埽除十有一年矣未嘗不私捐衣食遣舎人於鄭衞<lb/>
　求美人而進之於王也妾所進者九人今賢於妾者<lb/>
　二人與妾同列者七人妾知妨妾之愛奪妾之貴也<lb/>
　妾豈不欲擅王之愛専王之寵哉不敢以私廢公也<lb/>
　蓋以私滅公者易以公滅私者難此樛木之詩所以<lb/>
　美之也<lb/>
　黄曰孔子曰惟女子與小人為難養也近之則不遜<lb/>
　逺之則怨夫惟其能怨與不遜則夫處深宫之中擅<lb/>
<pb n="19a"/>
　寵幸之榮者安能使其心之無嫉妒也蓋女無美惡<lb/>
　入宫見妒自古以來莫不皆然人情所在况於婦人<lb/>
　女子乎如漢之二趙隋之獨孤唐之武氏亦足以見<lb/>
　矣而其禍皆至於亡國則樛木之后妃詩人安得不<lb/>
　歌詠其美也<lb/>
南有樛<hi>居虬反</hi>木葛藟<hi>力軌/反</hi>纍<hi>力追/反</hi>之樂只<hi>之氏反</hi>君子福履綏之<lb/>
南有樛木葛藟荒之樂只君子福履將之南有樛木葛<lb/>
藟縈<hi>烏營反</hi>之樂只君子福履成之<lb/>
<pb n="19b"/>
　李曰樛木者木之勾曲也言南方之木樛然而勾曲<lb/>
　故使葛也藟也得纍而蔓之亦如后妃逮下無嫉妒<lb/>
　之心而衆妾得以上進也曰南者言南方之所生王<lb/>
　氏則曰南明方木仁𩔖者蓋南方者喻后妃之明也<lb/>
　使南方有木皆是喻其明則漢廣之詩言南有喬木<lb/>
　何所取喻乎王氏又曰樛木則葛藟得以附麗葛藟<lb/>
　盛則木亦得以自蔽也然詩所言者但言木之勾曲<lb/>
　爾非取喻其得以自蔽也荒者奄也縈者旋也皆是<lb/>
<pb n="20a"/>
　喻衆妾得以進御於君也故繼之曰福履綏之履禄<lb/>
　也將大也鄭氏曰妃妾以禮義相與和又能以禮樂<lb/>
　樂其君子使為福祿所安謂樂只君子以禮樂樂君<lb/>
　子非也所謂樂只君子但是衆妾祝願其上之辭歐<lb/>
　陽公謂如萬夀無疆之類是也先言纍之後言荒之<lb/>
　繼之以縈之先言綏之後言將之繼之以成之詩人<lb/>
　之辭多重複也詩中之辭多重複亦有先後之序亦<lb/>
　有不可為先後之序如闗雎之詩先言琴瑟友之後<lb/>
<pb n="20b"/>
　言鐘皷樂之此其先後之序也如卷耳之詩先言維<lb/>
　以不永懐後言云何吁矣此其先後之序也若此詩<lb/>
　則不可為先後之序也言既能逮下無嫉妬之心逮<lb/>
　與吕刑羣后之逮在下同天子内則有后妃為之助<lb/>
　外則有大臣為之助其揆一也在内者得后妃為助<lb/>
　而后妃能逮下則衆妾得以進御於君以成肅雝之<lb/>
　治在外者得大臣為助而大臣能逮下則衆才得以<lb/>
　咸進於上以成肅雝之治此福祿所以綏之也<lb/>
<pb n="21a"/>
　論曰女無美惡入宫見妒士無賢不肖入朝見疑蓋<lb/>
　女子之情皆有嫉妒之心惟女子有嫉妒則凡婦人<lb/>
　之進幸者必將忌之如趙飛燕姊妹専寵宫中御幸<lb/>
　生子者輙死凡飲藥墮胎者無數此婦人之嫉妒也<lb/>
　如大臣之有嫉妒則賢才不得以進如李林甫有妒<lb/>
　賢之心公卿不由其門而出輙被罪遷徙附麗者雖<lb/>
　小人亦為引重所居堂號偃月堂毎欲排陷大臣則<lb/>
　居之若喜而出則其家碎矣此大臣之妒也凡此皆<lb/>
<pb n="21b"/>
　危亂之萌欲致福禄不亦難乎孔子曰惟女子與小<lb/>
　人難養也近之則不遜逺之則怨夫以不遜與怨皆<lb/>
　嫉妒之所由生也<lb/>
　黄曰詩人形容江漢之女無思犯禮則曰南有喬木<lb/>
　形容后妃能逮下而無嫉妒之心則曰南有樛木喬<lb/>
　木取其不可休息之意樛木取其能逮下之意二詩<lb/>
　之意大不相侔而義各有取也樛木勾曲之木也猶<lb/>
　卷阿之義惟卷曲之阿故能來自南之風以見成王<lb/>
<pb n="22a"/>
　屈己求賢之意惟勾曲之木下垂故葛藟得以上蔓<lb/>
　纍之荒之縈之以見后妃逮下之意興者喻后妃之<lb/>
　下逮故衆妾亦得以上進也繼之曰樂只君子福履<lb/>
　綏之鄭氏曰妃妾以禮義相和又能以禮樂樂其君<lb/>
　子使為福禄所安以樂只為禮樂以福履為福禄皆<lb/>
　羡辭也迃仲以為衆妾祝願其上之辭如萬壽無疆<lb/>
　之意蓋李本歐陽之説亦未為當以予觀之履云者<lb/>
　止是動履之履不必以為禄也嘗妄論之常人室家<lb/>
<pb n="22b"/>
　之中苟有不賢之婦則其閨門不和動履乖矣非一<lb/>
　家之福也后妃苟有嫉妒之心則不能無險詖之行<lb/>
　險詖一萌私謁從之非人君之福也此詩人形容后<lb/>
　妃無嫉妒之心而有逮下之美則亦形容閨門和樂<lb/>
　之意謂文王所履者皆福履也福者百順之名言閨<lb/>
　門和樂則所履皆順此文王雍雍在宫時也經言妻<lb/>
　子好合如鼓瑟琴孔子曰父母其順矣乎亦此詩意<lb/>
　也中庸言文王以王季為父武王為子而曰無憂者<lb/>
<pb n="23a"/>
　其惟文王乎此詩言文王有太姒之賢而曰樂只君<lb/>
　子福履成之中庸形容其父子之美而此詩形容其<lb/>
　閨門之美中庸言其無憂而此詩言其和樂吁此文<lb/>
　王所以聖歟<lb/>
螽<hi>音終</hi>斯后妃子孫衆多也言若螽斯不妒忌則子孫衆<lb/>
多也<lb/>
　李曰鄭氏云凡物之有陰陽情慾者無不妒忌惟蚣<lb/>
　蝑不爾各得受氣而生子歐陽以謂螽斯不妒忌鄭<lb/>
<pb n="23b"/>
　氏何由知之歐陽之意以為凡蟲生子詩人取其意<lb/>
　以比之爾言螽斯之子孫衆多則可言螽斯之不妒<lb/>
　忌則不可此序當曰不妒忌則子孫衆多若螽斯也<lb/>
　今其文則先言若螽斯後曰不妒忌則是文顚倒耳<lb/>
　此詩言不妒忌亦如桃夭言不妒忌言不妒忌皆是<lb/>
　承上文而言之也螽斯之詩言不妒忌則是承上文<lb/>
　樛木而言之言能不妒忌則子孫衆多耳若螽斯桃<lb/>
　夭之詩言能無妒忌則男女以正昬姻以時國無鰥<lb/>
<pb n="24a"/>
　民亦是承上文而言之也<lb/>
　黄曰此一篇鄭氏失之歐陽辯之陳少南李迃仲從<lb/>
　而推廣之其義詳矣大抵詩人以螽斯比后妃取其<lb/>
　子孫衆多也作詩序者既曰言若螽斯又曰不妒忌<lb/>
　則子孫衆多言若云者繼上文之辭不妒忌者乃其<lb/>
　推本之論蓋子孫衆多者人君之福而不妒忌者婦<lb/>
　人之所難也如趙飛燕姊妹爭寵凡有進幸者輙死<lb/>
　後宫飲藥墮胎者無數卒之成帝無子皇嗣中絶其<lb/>
<pb n="24b"/>
　視螽斯子孫衆多之詩寧不媿乎漢明德皇后嘗以<lb/>
　皇嗣未廣每懷憂歎薦達左右惟恐不及後宫有進<lb/>
　幸者多加慰納此宗社之所以隆而本之所以昌也<lb/>
　故嘗謂太姒不妒忌而周以興褒姒嫉妒而周以亡<lb/>
　思齊言太姒嗣徽音則百斯男此詩言不妒忌則子<lb/>
　孫衆多皆是一意<lb/>
螽斯羽詵<hi>所巾反</hi>詵兮宜爾子孫振<hi>音真</hi>振兮螽斯羽薨薨兮<lb/>
宜爾子孫繩繩兮螽斯羽揖<hi>側立反</hi>揖兮宜爾子孫蟄<hi>直立反</hi>
<pb n="25a"/>
蟄兮<lb/>
　李曰七月之詩曰五月斯螽動股或言螽斯或言斯<lb/>
　螽其義一也螽斯蝗蟲之𩔖陸璣疏云幽州人謂之<lb/>
　舂箕即舂黍蝗𩔖也詵詵衆多也薨薨亦衆多也揖<lb/>
　揖㑹聚也上文言振振後又言繩繩又言蟄蟄皆是<lb/>
　言子孫之衆多也振振毛氏以為信厚繩繩以為戒<lb/>
　慎蟄蟄以為和樂歐陽以為不然振振者羣行也繩<lb/>
　繩者齊一也蟄蟄者㑹聚也左氏傳均服振振杜元<lb/>
<pb n="25b"/>
　凱注云振振盛也故歐陽以振振為羣行之貎<lb/>
　論曰螽斯蝗蟲之𩔖爾以蝗蟲之微物而乃取喻於<lb/>
　后妃疑若不倫然詩人之意但取其意不必以蝗蟲<lb/>
　而嫌之耳如狼跋之詩曰狼跋其胡載疐其尾公孫<lb/>
　碩膚赤舄几几以周公多才多藝而詩人取喻以為<lb/>
　狼無乃比周公為禽獸乎不知詩人亦取其合於徳<lb/>
　如何耳如闗雎摯鳥而比於后妃亦取其徳之合也<lb/>
　草蟲之詩曰喓喓草蟲趯趯阜螽草蟲蝗蟲之𩔖皆<lb/>
<pb n="26a"/>
　比於婦人詩人取喻𩔖多如此孔子曰小言害道小<lb/>
　辯害理闗雎興於鳥君子取其雌雄之有别鹿鳴興<lb/>
　於獸君子取其得食之相呼若以鳥獸之名而嫌之<lb/>
　則不可行也觀此則可知詩也已<lb/>
　黄曰詵詵衆多貎振振毛氏以為信厚亦以詩文無<lb/>
　之杜元凱注左傳均服振振云盛也薨薨羣飛之貎<lb/>
　繩繩不絶之貎毛氏以繩繩為戒謹亦費辭也揖揖<lb/>
　蟄蟄其解釋未詳要之亦見其㑹聚之貎與子孫衆<lb/>
<pb n="26b"/>
　多之意耳此皆先儒之遺論而予之所自得於此詩<lb/>
　獨在於宜爾二字夫詩人三章而三歎之曰宜爾云<lb/>
　者不言其事而寓其意也作序以不妒忌形容之蓋<lb/>
　謂后妃之不妒忌則宜其子孫之衆多也詩人無不<lb/>
　妒忌之意但言宜爾則其㫖深矣如宜其室家皆當<lb/>
　以此𩔖推<lb/>
桃夭<hi>於驕反</hi>后妃之所致也不妒忌則男女以正昬姻以時<lb/>
國無鰥民也<lb/>
<pb n="27a"/>
桃之夭夭灼灼其華之子于歸宜其室家桃之夭夭有<lb/>
蕡<hi>浮雲反</hi>其實之子于歸宜其家室桃之夭夭其葉蓁<hi>側巾反</hi>蓁<lb/>
之子于歸宜其家人<lb/>
　李曰此詩蓋言男女以正昬姻以時皆后妃風化之<lb/>
　所致也以后妃之不妒忌而乃能使天下之人男女<lb/>
　以正昬姻以時孟子曰昔者太王好色愛厥妃詩云<lb/>
　古公亶父來朝走馬率西水滸至于岐下爰及姜女<lb/>
　聿來胥宇當是時也内無怨女外無曠夫以太王之<lb/>
<pb n="27b"/>
　於姜女能盡其為夫婦之道故能使内外皆無怨曠<lb/>
　之男女今后妃能盡后妃之道無嫉妒之心故衆妾<lb/>
　皆得以進御於君而當時周南之國亦皆化之而無<lb/>
　怨女曠夫遂至於昬姻以時也王氏謂禮義明則上<lb/>
　下不亂故男女以正政事治則財用不乏故昬姻以<lb/>
　時龜山以為不然蓋男女以正昬姻以時此乃是不<lb/>
　妒忌之所致非緣政事之治也后妃能躬行於上則<lb/>
　周南之國皆聞風而化故周官媒氏㑹男女之無夫<lb/>
<pb n="28a"/>
　家者此乃政事然也越王之時女十五而嫁男二十<lb/>
　而娶者此亦政事然也惟其出於風化故有不待政<lb/>
　令而人樂從之矣孝經注云丈夫六十無妻曰鰥女<lb/>
　人五十無夫曰寡則是六十無妻然後謂之鰥民也<lb/>
　孔氏曰鰥寡之名以老為稱其有不得及時為室家<lb/>
　者亦曰鰥若舜年三十不娶書曰有鰥在下曰虞舜<lb/>
　是也夫舜年三十不娶亦稱鰥則是非六十無妻然<lb/>
　後謂之鰥男子自二十一至二十九則為盛年女子<lb/>
<pb n="28b"/>
　自十五至於十九亦為盛年過此則為失昬姻之時<lb/>
　矣○夭夭毛氏曰少壯也說文云以夭字從示從夭<lb/>
　則是為少盛貎桃之少壯則其華灼灼然而盛若非<lb/>
　少壯則雖有花不復灼灼矣桃之少壯則其結實必<lb/>
　大也若非少壯則雖結實不復大矣桃之少壯則其<lb/>
　葉蓁蓁然而盛若非少壯則雖有葉不復蓁蓁矣此<lb/>
　言婦人得盛時而嫁也歸者言婦人既嫁曰歸之子<lb/>
　于歸則室家皆得其宜也家室亦室家也王氏謂宜<lb/>
<pb n="29a"/>
　其室家先女而後男男下女也宜其家室先男而後<lb/>
　女女下男也夫婦正也此非也家人言一家之人盡<lb/>
　以為宜也孔氏以家猶夫人猶婦此又不然如大學<lb/>
　之言曰宜其家人而後可以教國人則家人為一家<lb/>
　之人灼灼其華毛氏以喻女之少壯也此其説得之<lb/>
　矣至於有蕡其實則曰方嫁之時非但有華色亦有<lb/>
　婦徳雖未得詩人之意亦未為害理若夫言其葉蓁<lb/>
　蓁則為婦人形體浸大其説非也夫以婦人形體浸<lb/>
<pb n="29b"/>
　大亦何足以形容婦人之美乎鄭氏於葛覃之詩以<lb/>
　葛之覃兮喻婦人之形體浸大毛氏於此又以為婦<lb/>
　人形體浸大皆非善形容者矣孔氏以三章上二句<lb/>
　為男女以正下二句為昬姻以時然觀此詩男女以<lb/>
　正昬姻以時皆緫見於三章之中不必分别也蓋所<lb/>
　謂昬姻以時非指春秋之時而言之也不過言男女<lb/>
　得盛時而昬姻耳而孔氏謂仲春得昬姻嫁娶之正<lb/>
　時王氏以謂桃華於仲春以記昬姻之時若如所言<lb/>
<pb n="30a"/>
　則何彼襛矣之詩曰華如桃李豈是直言桃李之盛<lb/>
　時乎孔氏王氏之説非矣<lb/>
　黄曰人君之治有出於政事之所及者有出於風化<lb/>
　之所及者是以月令與周禮所載農功之事是政事<lb/>
　所及也七月豳風所言農桑之事是風化之所及也<lb/>
　故周官媒氏㑹男女之無夫家者越王時女十五而<lb/>
　嫁男二十而娶是特政事爾后妃不妒忌於深宫之<lb/>
　中而天下之男女皆自各得其正各及其時豈為政<lb/>
<pb n="30b"/>
　事之所及乎故作序者曰后妃之所致也致當如致<lb/>
　師之致為之於此而彼自至也后妃豈能家至户曉<lb/>
　而諄諄喻之哉閨門之躬行而天下之自化非有法<lb/>
　令以驅之也孟子述古公亶父愛厥妃至於内無怨<lb/>
　女外無曠夫是亦此詩之意歟今桃夭三章不特言<lb/>
　其昬姻以時而亦言其男女以正自其及時言之曰<lb/>
　桃之夭夭灼灼其華又曰有蕡其實又曰其葉蓁蓁<lb/>
　皆只形容其及盛年而嫁耳先儒或以灼灼其華喻<lb/>
<pb n="31a"/>
　婦容有蕡其實喻婦徳其葉蓁蓁喻形體浸大非詩<lb/>
　人之意也詩人之辭豈若是其膚淺哉曰之子于歸<lb/>
　宜其室家又曰宜其家室又曰宜其家人此則形容<lb/>
　其男女以正之義也如不待父母之命媒妁之言則<lb/>
　父母國人皆賤之非所謂宜也如氓詩言男女無别<lb/>
　遂相奔誘華落色衰復相弃背如古人戒奔詩曰聘<lb/>
　者為妻奔則妾不堪主事奉蘋蘩此皆非所謂宜也<lb/>
　大學云宜其家人而後可以教國人則知宜之一字<lb/>
<pb n="31b"/>
　亦不輕矣先儒説此一篇只見昬姻以時而不及男<lb/>
　女以正之意予故表而出之<lb/>
兔罝<hi>子邪反</hi>后妃之化也闗雎之化行則莫不好徳賢人衆<lb/>
多也<lb/>
肅肅兔罝椓之丁丁<hi>陟耕反</hi>赳赳武夫公侯干城肅肅兔罝<lb/>
施于中逵赳赳武夫公侯好仇肅肅兔罝施于中林赳<lb/>
赳武夫公侯腹心<lb/>
　李曰言后妃既能盡其徳於上故天下之人莫不好<lb/>
<pb n="32a"/>
　徳賢人衆多也當時兔罝之賤亦皆肅肅而欽此所<lb/>
　以見賢人衆多也兔罝微者也故詩人舉微以見著<lb/>
　則賢人可知而王氏以謂莫不好徳賢人衆多雖不<lb/>
　賢不害好徳所謂賢則賢於人者也則是莫不好徳<lb/>
　謂人皆好徳也賢人衆多則是有賢者有不賢者非<lb/>
　也豈有好徳之人而不為賢邪○爾雅曰兔罟謂之<lb/>
　罝李廵曰兔自作徑路張罝捕之也丁丁椓伐木聲<lb/>
　也伐木之詩曰伐木丁丁亦是伐木聲也施移也中<lb/>
<pb n="32b"/>
　逵九達之道也郭璞云四道交出復有旁通謂之逵<lb/>
　中林則又𨼆矣夫兔罝之人微賤如此為兔作罝躬<lb/>
　自椓木其聲丁丁然以為鄙賤之事而甚能恭敬其<lb/>
　亦賢矣中逵人所見之地肅肅可也以中林無人之<lb/>
　地猶且恭敬則其人可知矣常人之情有人則作無<lb/>
　人則輟小人閒居為不善無所不至見君子而後厭<lb/>
　然掩其不善而著其善惟賢者則不然不以有人而<lb/>
　作不以無人而輟其處幽顯皆如一致惟其賢也故<lb/>
<pb n="33a"/>
　下文曰赳赳武夫公侯干城赳赳武貎言可以為公<lb/>
　侯之干城也可以為公侯和好其仇讎也可以為公<lb/>
　侯之腹心也如冀缺耕於野夫婦相待如賓胥臣薦<lb/>
　之於文公而用之如郭林宗之危坐遇雨而好學卒<lb/>
　為名卿以見肅肅可以為名臣也故上文言肅肅兔<lb/>
　罝下文言公侯干城下二章皆然以見肅肅可以為<lb/>
　干城可以為好仇可以為腹心也歐陽以謂士有既<lb/>
　賢且武又有將帥之大徳可任以固守扞城其民其<lb/>
<pb n="33b"/>
　謀慮深長可以折衝禦難於未然若鄰國有來相侵<lb/>
　則可使往而和好以平其患及國有出兵攻伐則有<lb/>
　可用為䇿謀之臣人之才智如此則可以為周南賢<lb/>
　臣而乃使在田野張罝椓伐則是賢者困於微賤周<lb/>
　南之君為可刺矣然詩之意則言賢才之多以見兔<lb/>
　罝微賤之人猶見恭敬以為公侯之臣如伊尹起於<lb/>
　畎畝之中傅説起於版築之間非有他意也歐陽又<lb/>
　以為賢才衆多亦不過有三數人而已此又失之泥<lb/>
<pb n="34a"/>
　也夫所謂賢才衆多亦如堯舜之時比屋可封桀紂<lb/>
　之時比屋可誅堯舜之時豈無小人乎桀紂之時豈<lb/>
　無君子乎如周餘黎民靡有孑遺亦不當以文害辭<lb/>
　以辭害意也歐陽又云椓伐事之小者何用致敬此<lb/>
　又不然人之存心出於恭敬則事無小大皆當恭敬<lb/>
　豈可以小而忽之哉歐陽公之言未之敢信<lb/>
　黄曰此一篇諸家之説皆失其義獨歐陽公出而辨<lb/>
　之其辨誠當矣然歐陽之説亦於詩人本義未安也<lb/>
<pb n="34b"/>
　諸家以張罟捕兔為微賤者之事今其人亦能肅肅<lb/>
　而敬其椓伐之聲亦能丁丁而和是雖兔罝之夫亦<lb/>
　有賢人之徳惟其賢也則可以為公侯干城可以為<lb/>
　公侯好仇可以為公侯腹心是肅肅兔罝之人可以<lb/>
　為赳赳武夫之用也歐陽公辨之以為士之既賢且<lb/>
　武又有將帥之徳可任以固守其國扞城其民又能<lb/>
　交鄰國而和好其仇怨且可以為腹心之用有賢如<lb/>
　此弃之田野張罟椓伐躬鄙賤之事則周南之君可<lb/>
<pb n="35a"/>
　以刺矣此歐氏之説又曰捕兔之人布其網罟肅然<lb/>
　嚴整使兔不能越猶周南之君列其武夫為國守禦<lb/>
　而使姦民不可犯此又浸失詩人之意也陳少南從<lb/>
　歐陽氏説李迃仲從諸家説迃仲又言冀缺之敬可<lb/>
　以為名臣莘野之夫可以享天心於是信兔罝之人<lb/>
　可以為干城之用然古人如伊尹如冀缺之賢者寧<lb/>
　有幾人周之多賢不如是之遺逸也如迃仲與諸家<lb/>
　之説則失賢人衆多之意如歐陽氏少南之説則又<lb/>
<pb n="35b"/>
　終篇無賢人之義竊嘗静觀詩人之辭意最為簡直<lb/>
　但學者不察耳詩人欲形容賢人衆多故託於肅肅<lb/>
　兔罝赳赳武夫之兩事為證非謂若此可以為此也<lb/>
　非謂即此可以喻彼也天下惟至賤者教化所難及<lb/>
　至暴者氣質所難變兔罝之術不仁武夫以勇力自<lb/>
　持此皆風化之所難至者也今兔罝之人感文王后<lb/>
　妃之風化而亦有至誠恭敬之心勇暴之夫感文王<lb/>
　后妃之風化而亦有愛民忠君之徳設此兩端以見<lb/>
<pb n="36a"/>
　賢人衆多而風化之所及人者深耳兔罝之人固難<lb/>
　乎其敬也今不惟施于中逵而然施于中林亦然豈<lb/>
　非兔罝之所難乎武夫之勇固難乎其可用也今也<lb/>
　不惟能扞城其民而且能交鄰國之歡以為公侯腹<lb/>
　心之臣豈非武夫之所難乎此風化之所及而賢人<lb/>
　衆多之效也噫騶虞知仁者衆矣公子信厚者衆矣<lb/>
　皆兔罝一詩之意也臆説如此未必能得詩人之意<lb/>
　姑存之云<lb/>
<pb n="36b"/>
芣<hi>音浮</hi>苢<hi>音以</hi>后妃之美也和平則婦人樂有子矣<lb/>
采采芣苢薄言采之采采芣苢薄言有之采采芣苢薄<lb/>
言掇<hi>都奪反</hi>之采采芣苢薄言捋<hi>力活/反</hi>之采采芣苢薄言袺<hi>音結</hi>
之采采芣苢薄言襭<hi>户結反</hi>之<lb/>
　李曰諸家之説多以和平為天下和平惟程氏皆以<lb/>
　為室家和平其以和平為天下和平者則以天下未<lb/>
　治兵革不息為婦人者我躬不閲奚暇樂有子也然<lb/>
　觀周南之詩自闗雎以下其言不妒忌皆是緫上文<lb/>
<pb n="37a"/>
　不妒忌之辭惟其后妃不妒忌故衆妾得以有子為<lb/>
　樂天下化之亦以有子為樂也故和平當言室家和<lb/>
　平也○芣苢王肅引周書王㑹云芣苢如李出於西<lb/>
　戎王基駁云王㑹所記雜物竒獸皆四夷逺國各齎<lb/>
　土地異物以為貢䞇非周南婦所得采也郭氏云今<lb/>
　車前草大葉長穗陸璣云一名馬舄一名車前幽州<lb/>
　人謂之牛舌草可煑作茹大滑其子治婦人産難故<lb/>
　婦人有子則采之也采采者言采之不一也薄毛氏<lb/>
<pb n="37b"/>
　以為助辭王氏以采采非一采猶言薄言采之者采之<lb/>
　無斁也然詩言薄言追之薄言震之如薄澣我衣薄<lb/>
　汚我私澣者用功淺謂之薄可也煩撋之功多則何<lb/>
　以薄言之乎如薄言旋歸歸豈有厚薄邪有者有此<lb/>
　芣苢也采之已得於是掇拾之也孔氏以謂二章言<lb/>
　采時之狀或掇拾之或捋取之既捋取芣苢而又袺<lb/>
　之襭之袺謂手執之而不扱襭則扱之於帶中也孔<lb/>
　氏謂有者已藏之稱於首章先言有之者欲急明婦<lb/>
<pb n="38a"/>
　人樂采而有子也孔氏以為已藏非也所謂薄言有<lb/>
　之者但得此芣苢之菜耳觀此詩則知詩人可謂善<lb/>
　形容者如桃夭之詩先言桃之夭夭灼灼其華然後<lb/>
　言之子于歸摽有梅之詩先言有梅其實而後言求<lb/>
　我庶士皆先言桃夭與梅實而後繼之以本意此詩<lb/>
　但言采采芣苢而樂有子之意自見可以一唱而三<lb/>
　歎也<lb/>
　黄曰和平説者以為天下和平迃仲以為不如程氏<lb/>
<pb n="38b"/>
　曰家室之和平予以為始於家室之和平而極於天<lb/>
　下之和平二説一説也易曰感人心而天下和平后<lb/>
　妃不妒忌於閨門之中而風化及於天下之夫婦豈<lb/>
　非有以感人心而然乎和平之效則見於風雨時五<lb/>
　穀熟人民富此皆其大者也詩人捨此不言而言婦<lb/>
　人樂有子何哉蓋人倫廢政教失則人皆有我躬不<lb/>
　閲遑恤我後之辭有鮮民之生不如死之久矣之辭<lb/>
　嘗涵詠芣苢一詩見其章句簡短不待形容譬喻之<lb/>
<pb n="39a"/>
　辭而但見其樂采芣苢而已大羮𤣥酒淡乎無味而<lb/>
　有遺味朱弦疏越寥乎希聲而有遺音竊嘗三復此<lb/>
　詩蓋喟然而歎曰治世之音安以樂其政和尤於此<lb/>
　詩而見之也言有盡而意無窮真一唱而三歎歟故<lb/>
　序詩者不曰美后妃不曰后妃之化而曰后妃之美<lb/>
　是亦形容不盡之意<lb/>
漢廣徳廣所及也文王之道被於南國美化行乎江漢<lb/>
之域無思犯禮求而不可得也<lb/>
<pb n="39b"/>
　李曰漢水出興元府西縣嶓冢山東流漢陽軍觸大<lb/>
　别山南入於江江水出茂州岷山東流至蘇州許浦<lb/>
　入海禹貢言嶓冢導漾東流為漢又東流為滄浪之<lb/>
　水過三澨至于大别南入于江東匯澤為彭蠡大别<lb/>
　之東彭蠡之西乃江漢合流之處此章言漢之廣矣<lb/>
　不可泳思江之永矣不可方思作詩者已是在江漢<lb/>
　合流之處也文王之化及人也深而當時之婦人能<lb/>
　守以正無思犯禮夫人之淫恣典刑之所不赦彼畏<lb/>
<pb n="40a"/>
　刑罰而不敢為淫恣之行者然未必無其思惟其被<lb/>
　文王之化既深則非獨無犯禮又且不萌犯禮之思<lb/>
　論語曰克伐怨欲不行焉可以為仁矣子曰可以為<lb/>
　難矣仁則吾不知也克伐怨欲雖曰不行但可以為<lb/>
　難然胷中未必無克伐怨欲之思惟其無克伐怨欲<lb/>
　之思此可以為仁矣周南之婦人能無犯禮之思足<lb/>
　以見文王之化及人之深矣孔氏云美化行乎江漢<lb/>
　之域無思犯禮求而不可得此由徳廣所及也據此<lb/>
<pb n="40b"/>
　詩言婦人所守者正潔之行是無思犯禮指婦人而<lb/>
　言之也非據男子而言之也説者以謂文王之化徒<lb/>
　及於周南之婦人所謂男子未必無犯禮之思遂以<lb/>
　為文王之化所及者淺是大不然無思犯禮是因一<lb/>
　男子見婦人游於漢上欲從而娶之求之而不得非<lb/>
　男子盡然也鄭氏謂紂時淫風徧於天下惟江漢之<lb/>
　域先受文王之教化所謂南言化自北而南以見文<lb/>
　王之化所及者逺非是南國先受文王之化也<lb/>
<pb n="41a"/>
　黄曰按禹貢江漢在荆州之域嶓冢導漾東流為漢<lb/>
　又東為滄浪之水過三澨至于大别南入于江李迃<lb/>
　仲謂作此詩在江漢合流之處要之皆荆州之域不<lb/>
　必如是説也此正文王風化自北而南之時説者謂<lb/>
　芣苢以前之詩皆后妃之風至此則言文王之化者<lb/>
　江漢周南之逺地也惟其地之逺者故以文王言之<lb/>
　伊川謂文王能行周南之道故取文王之詩繫於周<lb/>
　南之末予以為后妃之化即文王之化不必為是區<lb/>
<pb n="41b"/>
　别也居周南者因漢水而起興故作漢廣之詩猶鄭<lb/>
　以溱洧名篇陳以宛丘名篇也曰徳曰道曰化亦無<lb/>
　異義自文王言之則謂之徳謂之道自其所及者言<lb/>
　之則謂之化文王以閨門之風而及於江漢之逺非<lb/>
　其徳之廣大安能及此哉鄭氏謂男子犯禮而往女<lb/>
　子將不至故曰無思犯禮求而不可得也如此則文<lb/>
　王之化止能及婦人而已迃仲謂作詩者是因男子<lb/>
　見婦人㳺於江漢欲從而娶之求之而不可得非男<lb/>
<pb n="42a"/>
　女盡然此與鄭之説甚不相逺夫詩人之設辭而説<lb/>
　者以為實辭宜其失詩人之意也詩人形容江漢之<lb/>
　游女無犯禮之思故設辭以為女子之貞潔雖求而<lb/>
　不可得耳豈果有是事哉<lb/>
南有喬木不可休息漢有游女不可求思漢之廣矣不<lb/>
可泳思江之永矣不可方思翹翹錯薪言刈其楚之子<lb/>
于歸言秣其馬漢之廣矣不可泳思江之永矣不可方<lb/>
思翹翹錯薪言刈其蔞<hi>力俱反</hi>之子于歸言秣其駒漢之廣<lb/>
<pb n="42b"/>
矣不可泳思江之永矣不可方思<lb/>
　李曰休息古本或作休思今當且作休息夫木固有<lb/>
　可息之道今不可息者以其喬故也女固有可求之<lb/>
　道今不可求者以其正故也其言不可求思程氏謂<lb/>
　不可以思求此泥於序所謂無思犯禮也夫思者語<lb/>
　辭如所謂神之格思不可度思矧可斁思皆是語辭<lb/>
　也泳者潛行為泳鄭氏曰水底行也方論語曰乘桴<lb/>
　浮于海即此是也孫炎曰方水中為泭筏也桴編竹<lb/>
<pb n="43a"/>
　木大曰栰小曰桴漢水有可潛行之道而不可泳者<lb/>
　以其廣故也江有可乘桴之道而不可方者以其永<lb/>
　故也此亦是南有喬木不可休息之意夫漢上游女<lb/>
　至易動也又况游行之地非在閨門之内傅姆之側<lb/>
　也今也能守貞潔之行而不可求則當時之女可知<lb/>
　孔氏云内則云女子居内深宫固門閽寺守之則貴<lb/>
　族之女也庶人之女則執筐行饁不得在室故有出<lb/>
　游之事此漢上之女也其言甚善惟以女子不可求<lb/>
<pb n="43b"/>
　以喻漢廣之不可泳江永之不可方苟惟犯於非禮<lb/>
　則如匏有苦葉之詩曰深則厲淺則揭深厲淺揭惟<lb/>
　吾所欲曾不顧禮義之如何耳翹翹薪貌錯雜也楚<lb/>
　在雜薪之中吾欲取其翹翹者而刈之楚即薪也蔞<lb/>
　爾雅云購蔏蔞郭璞云蔏蔞蔞蒿也於雜薪之中而<lb/>
　取其翹翹者以比衆女之中欲取其貞潔者也惟其<lb/>
　欲取其貞潔者故我欲得之為室家我則秣馬以聘<lb/>
　之矣又思之而不可得也故又繼之曰漢之廣矣不<lb/>
<pb n="44a"/>
　可泳思江之永矣不可方思觀此則知周南之婦人<lb/>
　其貞潔如此雖當時男子有翹翹錯薪言刈其楚之<lb/>
　子于歸言秣其馬之意以其貞潔不可求而止遥想<lb/>
　其貞潔之行使人望而畏之而暴慢之心不可復作<lb/>
　觀此詩曰漢之廣矣不可泳思江之永矣不可方思<lb/>
　所以想見當時之事也昔尹翁歸為東海太守過辭<lb/>
　廷尉于定國定國家在東海欲屬託邑子兩人令坐<lb/>
　後堂待見定國與翁歸語終日不敢見其邑子既去<lb/>
<pb n="44b"/>
　定國乃謂其邑子曰此賢將汝不任事也又不可干<lb/>
　以私嚴君平在蜀李强欲辟為從事終日言而不敢<lb/>
　語是二人者瞻其容望其貌使人無有易慢之心亦<lb/>
　士夫所難能也今周南之婦人亦能如此則當時士<lb/>
　大夫亦皆有尹翁歸嚴君平之風矣三代之風所以<lb/>
　直道而行非後世所可得而髣髴也<lb/>
　黄曰南方之木髙而不可休非不可休也見喬木者<lb/>
　自無休息之心也漢上之游女正而不可求非不可<lb/>
<pb n="45a"/>
　求也見游女者自無犯禮之意按詩中凡曰思者皆<lb/>
　是語辭然亦不可執辭而求詩當隨其篇意而求之<lb/>
　也序言無思犯禮而詩人反復言之亦必有説水可<lb/>
　泳也見漢之廣者自不復有泳之之思水可方也見<lb/>
　江之永者自不復有方之之思釋文曰潛行謂之泳<lb/>
　泭筏謂之方此如游女可以禮求不可以非禮犯故<lb/>
　復喻之曰衆薪錯雜也我欲得其尤翹翹者如江漢<lb/>
　游女我欲得其尤美者繼之曰言秣其駒言秣其馬<lb/>
<pb n="45b"/>
　謂是子若歸於我當以正禮親迎之也於是復陳其<lb/>
　不可犯之實歐氏謂秣其駒秣其馬如所謂雖為執<lb/>
　鞭猶歆慕焉如此則是已有淫慾之念矣夫人惟其<lb/>
　顧禮義也則曰漢之廣矣不可泳思江之永矣不可<lb/>
　方思至於不顧禮義則深厲淺揭惟其所欲而尚奚<lb/>
　所懼哉文王之時以漢上之游女猶不可犯則其風<lb/>
　化之美可知故美化行乎江漢之域噫政令不足以<lb/>
　敺人而禮義足以感人王烈之里有盜牛者主得之<lb/>
<pb n="46a"/>
　盜請曰刑戮是甘乞不與王彥方知也故節義清修<lb/>
　之士且足以為人之感服不仁者不敢入其門不義<lb/>
　者不敢至其廬況文王后妃風化之美則江漢之域<lb/>
　無思犯禮豈不宜哉<lb/>
汝墳道化行也文王之化行乎汝墳之國婦人能閔其<lb/>
君子猶勉之以正也<lb/>
　李曰汝水出汝州天息山東南至蔡州褒信入淮周<lb/>
　南之水也孔氏云汝墳之國皆以汝墳之涯表國所<lb/>
<pb n="46b"/>
　在猶江漢之域非國名也其説得之按爾雅云汝為<lb/>
　墳墳大防李廵曰墳謂厓岸狀如墳墓名大防也是<lb/>
　知所謂汝墳者乃汝水之側有防也爾雅又云江有<lb/>
　沱河有灉汝有濆郭璞云詩云遵彼汝墳則以此汝<lb/>
　墳為濆汝所分之地有美地因謂之濆孔氏云伐薪<lb/>
　宜於涯岸大防之上不宜在於汝濆之間是知墳字<lb/>
　當從土不從水也婦人能閔其君子夫閔其君子婦<lb/>
　人之常也如伯兮之詩曰伯也執殳為王前驅非不<lb/>
<pb n="47a"/>
　閔其君子也如小戎之詩曰言念君子溫其如玉在<lb/>
　其板屋亂我心曲亦非不閔其君子也惟能閔其君<lb/>
　子而勉其夫以正然後為婦人之賢婦人者知有家<lb/>
　事而已豈知有王事哉今也婦人於王事不可不勉<lb/>
　非賢能如是乎於此可見文王之化其盛如此<lb/>
　黄曰有天地則有男女有男女則有夫婦此人倫之<lb/>
　所由始也然天尊地卑而君臣之分已定則夫婦之<lb/>
　愛豈得加於君臣之分乎是理也惟知道者能知之<lb/>
<pb n="47b"/>
　知室家之可懐而不知君臣之分不可易此婦人之<lb/>
　常也如伯兮之詩曰伯也執殳為王前驅小戎之詩<lb/>
　曰言念君子温其如玉非不閔其君子而不能勉之<lb/>
　以正也文王之化造端於夫婦而極於君臣之際有<lb/>
　君人之大徳有事君之小心天理之所感發而化及<lb/>
　於汝墳之婦女雖當力役慘酷之時而汝墳之婦人<lb/>
　能以君臣之分勉其君子曰猶勉之以正猶云者謂<lb/>
　疑非婦人之所能而亦能正之也如以王姬而執婦<lb/>
<pb n="48a"/>
　道則曰猶執婦道以亂世而惡無禮則曰猶惡無禮<lb/>
　亦是此意<lb/>
遵彼汝墳伐其條枚未見君子惄<hi>乃歴反</hi>如調<hi>張留反</hi>飢遵彼汝<lb/>
墳伐其條肄<hi>以自反</hi>既見君子不我遐棄魴<hi>符方/反</hi>魚赬<hi>敕貞反</hi>尾<lb/>
王室如燬<hi>音毁</hi>雖則如燬父母孔邇<lb/>
　李曰枝曰條榦曰枚斬而復生曰肄孔氏云惄之為<lb/>
　訓本為思耳如惄焉如擣是也爾雅曰惄飢也不如<lb/>
　孔氏以為思調飢王氏曰飢而又飢飢之甚也如王<lb/>
<pb n="48b"/>
　肅則以此為大夫妻肅之説徒見序言婦人能勉其<lb/>
　君子既謂之君子遂以為大夫妻然觀詩人之所言<lb/>
　伐其條枚是以婦人親伐薪安得以為大夫之妻乎<lb/>
　故歐陽公以為周南大夫之妻出見循汝水之墳以<lb/>
　伐薪者以知己之君子之勞苦則不可為親伐薪也<lb/>
　然觀詩之文往往是親伐薪也惟王氏以為庶人之<lb/>
　妻其説得之蓋其婦人稱其夫為君子此其常也今<lb/>
　曰君子亦猶稱良人也墦間之妾猶稱夫為良人則<lb/>
<pb n="49a"/>
　庶人之妻以夫為君子有何不可伐其條枚以言己<lb/>
　之伐薪之勞足以見夫之勞也未見君子則思其夫<lb/>
　而其心如飢言其思君子切也既見君子不我遐棄<lb/>
　言幸而得君子之歸不死於征役不逺棄我也魴魚<lb/>
　養生經曰魚勞則尾赤人勞則髪白魴魚至於尾赤<lb/>
　足以見魚之勞也左傳曰如魚竀尾衡流而方羊見<lb/>
　哀十七年杜元凱注魚勞則尾赤喻蒯瞶不得其所<lb/>
　説文曰魴赤尾魚字林亦曰赤尾魚晉安海物記曰<lb/>
<pb n="49b"/>
　橘鬛魚猶今之魴魚其尾赤其鬛似橘觀此數説其<lb/>
　實言尾之本赤也彼徒見有魴魚赬尾之文遂以為<lb/>
　魚尾盡赤而不知魚勞然後尾赤也王室如燬以見<lb/>
　紂之淫虐其政如火不可嚮邇也雖紂之威虐亦不<lb/>
　可以征伐之故遂避紂之征伐以貽父母之憂矣遂<lb/>
　告之曰雖則如燬父母孔邇説者多以父母為文王<lb/>
　夫以文王之化行乎汝墳去文王為逺安得以為孔<lb/>
　邇乎觀此則知文王之化非獨能使士大夫從於征<lb/>
<pb n="50a"/>
　役以勉於王事亦能使婦人勉其夫以正此足以見<lb/>
　文王之化盛也如北門之詩曰室人交徧讁我室人<lb/>
　交徧摧我北門大夫之妻固異乎汝墳之婦人矣至<lb/>
　於北山之大夫役使不均詩人有曰或燕燕居息或<lb/>
　息偃在牀或不知呌號此北山之大夫固已懐怨望<lb/>
　之心又異乎北門之大夫矣北山之大夫不及於北<lb/>
　門之大夫北門大夫之妻不及於汝墳之婦人以此<lb/>
　見王化之衰日甚一日可勝歎哉<lb/>
<pb n="50b"/>
　黄曰此一篇説者不同鄭氏謂夫人不宜伐薪而今<lb/>
　伐薪賢者不宜處勤勞而今處勤勞然臣之事君勞<lb/>
　而不怨今曰不宜勤勞是有怨之之意也豈所謂猶<lb/>
　勉之以正之義乎歐陽公又謂周南大夫妻出見汝<lb/>
　水之岸以伐薪者為勤勞之事則亦念其君子以國<lb/>
　事奔走於外其勤勞亦可知此説亦未盡陳少南則<lb/>
　謂合木為薪有昬姻之義故伐其條枚云者因見人<lb/>
　之伐條枚而思其昔者在家未嫁之時思見君子如<lb/>
<pb n="51a"/>
　調飢之切伐其條肄云者因見人之伐條肄而歎其<lb/>
　已嫁之時初謂之夫不可逺棄如是則亦果有怨之<lb/>
　之意也李迃仲又辨以為庶人之妻非大夫之妻予<lb/>
　妄以為詩人之意果不在此詩人之言甚近而學者<lb/>
　求之於逺宜其不足知詩人之情也蓋此篇之意其<lb/>
　所以起興者皆在於條枚條肄之句枝曰條榦曰枚<lb/>
　旁之斬而明年復生曰肄託此以見其行役之久也<lb/>
　方其夫行役之時見其人之伐其條枚則思念之情<lb/>
<pb n="51b"/>
　己不能自已今又見伐其條肄矣歴時若是之久矣<lb/>
　庶幾見其不逺棄我也詩人之意大抵如此黍稷方<lb/>
　華意不在於黍稷而在於記其去之時有敦𤓰苦意<lb/>
　不在於𤓰而在於言其行役之久伐其條枚伐其條<lb/>
　肄蓋言其嵗復嵗而君子行役之未歸也意豈在於<lb/>
　伐薪之事哉魴魚赬尾王室如燬歎魴魚之猶得其<lb/>
　所而王室之酷烈如焚燬之可畏此皆閔其夫之辭<lb/>
　復勉之以正而喻之曰臣之於君猶子之於父父雖<lb/>
<pb n="52a"/>
　不父子不可以不子君雖不君臣不可以不臣勞而<lb/>
　不怨何況於敢叛乎故曰父母孔邇以父母甚邇之<lb/>
　理而喻之此勉之以正之義諸家以父母為文王鄭<lb/>
　氏謂恐害及父母歐陽公以父母之邦當自宣力此<lb/>
　數説皆非詩人之意嘗論之婦人之情知有家未必<lb/>
　知有國知有夫未必知有君今汝墳之婦人既能閔<lb/>
　其夫以盡夫婦之情復勉其夫以全君臣之分文王<lb/>
　風化之美至此極矣非以道化民者能如是乎故曰<lb/>
<pb n="52b"/>
　道化行也竊嘗觀見民之欲歸文王愈勤而文王之<lb/>
　所以事商者愈至此以見出乎誠然而不欲一豪之<lb/>
　偽介乎其間至誠之理可以動金石可以化豚魚而<lb/>
　何於汝墳之婦人疑之<lb/>
麟之趾闗雎之應也<hi>應對之應</hi>闗雎之化行則天下無犯非禮<lb/>
雖衰世之公子皆信厚如麟趾之時也<lb/>
麟之趾振<hi>音真</hi>振公子于嗟麟兮麟之定<hi>都佞反</hi>振振公姓于<lb/>
嗟麟兮麟之角振振公族于嗟麟兮<lb/>
<pb n="53a"/>
　李曰劉氏以應為效非為瑞應蓋以闗雎之化行至<lb/>
　使衰世之公子皆信厚以此見化行之效也衰世者<lb/>
　指紂之世也以紂之世風化既衰矣而公子又生於<lb/>
　深宫之中長於婦人之手未嘗知憂未嘗知懼宜其<lb/>
　不能信厚今也公子皆能信厚而無驕奢淫泆之行<lb/>
　以見天下之人無犯非禮也蓋公子貴驕猶且如此<lb/>
　則他可知也詩序言公子皆信厚如麟趾之時也所<lb/>
　謂如麟趾之時亦如闗雎樂得淑女以配君子指作<lb/>
<pb n="53b"/>
　詩者而言之也孔氏所謂如古致麟之時觀麟趾非<lb/>
　謂致之之時但以麟比興公子非是取麟之祥瑞也<lb/>
　○趾足也振振信厚也定額也公姓毛氏曰公同姓<lb/>
　也麟趾之詩説者不同惟黄太史以謂麟有趾而不<lb/>
　踶麟哉麟哉有定而不抵麟哉麟哉有角而不觸麟<lb/>
　哉麟哉今之人以一朝之忿觸人滅身辱親嗚呼人<lb/>
　中有獸獸中有人趾所以踶之也麟之趾則不踶定<lb/>
　所以抵之也麟之定則不抵角所以觸之也麟之角<lb/>
<pb n="54a"/>
　則不觸亦猶公子生於深宫之中長於婦人之手宜<lb/>
　其貴不期驕而驕自至富不期侈而侈自生今也染<lb/>
　文王之化而乃至於信厚以公子之貴而乃與士大<lb/>
　夫貧賤者為比豈非化之盛能如是乎故託喻於麟<lb/>
　焉下文繼之曰于嗟麟兮以見公子之如麟也詳觀<lb/>
　此説則知黄太史深於詩矣<lb/>
　黄曰先儒以麟為瑞應謂闗雎之化行則有麟瑞出<lb/>
　而為之應其怪誕不經歐陽公已辨之矣然歐陽公<lb/>
<pb n="54b"/>
　又謂同姓之親有信厚之行足以輔衞公室如麟有<lb/>
　足有角有定以輔衞其身夫詩但言公子信厚未嘗<lb/>
　有輔衞之意則亦未免失之鑿矣少南謂麟出於上<lb/>
　古風俗淳厚之世今公子之信厚如上古有麟之時<lb/>
　然詩書稱堯舜文武之盛未嘗稱其致麟之事借或<lb/>
　有之則序當曰如麟出之時不當曰如麟趾之時也<lb/>
　黄太史曰麟有趾趾不踶麟哉麟哉麟有定定不抵<lb/>
　麟哉麟哉麟有角角不觸麟哉麟哉此説得之蓋詩<lb/>
<pb n="55a"/>
　人以為貴不與驕期而驕自生富不與侈期而侈自<lb/>
　至以公子之貴而有信厚之行此人之所難也故託<lb/>
　麟以為喻言之不足而嗟歎之以見其形容不盡之<lb/>
　意云爾然則作序者謂如麟趾之時何歟曰作序者<lb/>
　以為欲觀闗雎之化觀於公子信厚如麟趾之時斯<lb/>
　可矣時止是言公子信厚之時其文自曉而又何疑<lb/>
　於此哉噫公子至難化也衰世之公子尤其難化也<lb/>
　今文王能使商之公子從周之信厚故太史編詩而<lb/>
<pb n="55b"/>
　序曰闗雎之應也噫天下之理不誠未有能動而誠<lb/>
　之至者為之於此而自應於彼雖非形跡所及而蓋<lb/>
　有黙然感通者蛟伏於淵卵化於岸氣相感也鶴鳴<lb/>
　在陰其子和之聲相應也后妃和順於深宫之中而<lb/>
　能化衰世之公子周南之化至此極矣故編詩者以<lb/>
　麟趾之詩繫於周南之末而謂之闗雎之應夫作闗<lb/>
　雎麟趾者雖非一人而其所以相應者固自有至理<lb/>
　存焉學者當以太史編詩之意觀之<lb/>
<pb n="56a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="56b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　毛詩集解卷二<lb/>
</p>
<p>
</p>
  </div>
</body>
</text>
</TEI>
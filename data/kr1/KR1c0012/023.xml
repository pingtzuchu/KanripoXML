<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>毛詩集解卷二十三</head>
    <p>
<pb n="1a"/>
欽定四庫全書<lb/>
　毛詩集解卷二十三　　宋　李樗黄櫄　撰<lb/>
斯干宣王考室也<lb/>
秩秩斯干幽幽南山如竹苞矣如松茂矣兄及弟矣式<lb/>
相好矣無相猶矣似續妣祖築室百堵西南其户爰居<lb/>
爰處爰笑爰語約之閣閣椓之橐橐風雨攸除鳥䑕攸<lb/>
去君子攸芋如跂斯翼如矢斯棘如鳥斯革如翬斯飛<lb/>
君子攸躋殖殖其庭有覺其楹噲噲其正噦噦其冥君<lb/>
<pb n="1b"/>
子攸寧下莞上簟乃安斯寢乃寢乃興乃占我夢吉夢<lb/>
維何維熊維羆維虺維蛇大人占之維熊維羆男子之<lb/>
祥維虺維蛇女子之祥乃生男子載寢之牀載衣之裳<lb/>
載弄之璋其泣喤喤朱芾斯皇室家君王乃生女子載<lb/>
寢之地載衣之裼載弄之瓦無非無儀唯酒食是議無<lb/>
父母詒罹<lb/>
　李曰宣王考室也禮記曰晉獻文子成室晉大夫發<lb/>
　焉所謂成室即此類也鄭氏曰宣王於是築宮廟羣<lb/>
<pb n="2a"/>
　寢既成而釁之歌斯干之詩以落之此之謂成室鄭<lb/>
　氏所謂歌斯干以落之其言則是而其言羣寢既成<lb/>
　而釁之則非也雜記曰路寢成則考之而不釁焉安<lb/>
　神明之道也則此斯干考室未嘗釁也而鄭氏以謂<lb/>
　築室羣寢既成而釁之豈其然乎秩秩斯干鄭氏則<lb/>
　以秩秩斯于幽幽南山如竹苞矣如松茂矣兄及弟<lb/>
　矣式相好矣無相猶矣為一章歐陽則以秩秩斯干<lb/>
　至如松茂矣為一章然鄭氏之説則以宣王之徳如<lb/>
<pb n="2b"/>
　澗水之源秩秩流出無極已也國以饒富民取足焉<lb/>
　如於深山如竹苞矣如松茂矣則以為言民殷衆如<lb/>
　竹之本生矣其佼好又如松柏之暢茂矣不如歐陽<lb/>
　氏以為頌禱之辭其説為優今當從其説而用鄭氏<lb/>
　之意秩秩有常干澗也幽深也言澗也山也各有常<lb/>
　處而不遷以譬宮室之固者也爾雅所謂如竹箭曰<lb/>
　苞如松柏曰茂苞本也蓋言竹也松也生於山澗之<lb/>
　間茂盛而不彫正如所謂如竹箭之有筠如松柏之<lb/>
<pb n="3a"/>
　有心貫四時而不改柯易葉譬如人之居此宮室安<lb/>
　樂夀考之乆亦如松柏之在山澗也兄及弟矣式相<lb/>
　好矣無相猶矣猶毛氏曰道此非也鄭氏作瘉亦非<lb/>
　也惟王蘇歐陽皆曰訓圖其説為長蓋言宣王之時<lb/>
　兄弟之居此室各相和好輯睦無有相圖以見其居<lb/>
　此室而安也似續妣祖築室百堵似繼也鄭氏曰似<lb/>
　續若己午之已似續妣祖者己成其宮廟也其説非<lb/>
　詩人之本意王氏曰似續妣祖言其宮室内外皆如<lb/>
<pb n="3b"/>
　先王之制繼紹先王之制而築室於百堵言其宣王<lb/>
　之居處可謂安矣蓋言其百堵皆興也夫一人之情<lb/>
　千萬人之情是也人君有髙臺深池之安必思吾民<lb/>
　得安其居焉況夫古者宮室則欲民有棟宇宣王之<lb/>
　時其考室也築室百堵又遣使招集流民而百堵皆<lb/>
　作則斯民必有居處也若宣王者所謂與民同其憂<lb/>
　樂也西南其户者西南向也然其所以西南其户者<lb/>
　則於此居處於此笑語而已爰居爰處爰笑爰語即<lb/>
<pb n="4a"/>
　禮記所謂歌於斯哭於斯聚國族於斯是也約之閣<lb/>
　閣此章言其築牆也方其築牆以繩縮板其繩則在<lb/>
　乎板上厯厯然而均閣閣猶厯厯也椓之橐橐言其<lb/>
　既已成縮板則投土於板以杵椓築之皆橐橐然而<lb/>
　用力然其所以如是也蓋將以除風雨而去鳥䑕也<lb/>
　芋毛氏曰大也孔氏曰宮室既成君子處之所以為<lb/>
　光大也歐陽氏曰君子増大而新之也蘇氏曰君子<lb/>
　於是居焉所以為尊且大也此皆因毛氏之説而求<lb/>
<pb n="4b"/>
　之然蘇氏之説為優如跂斯翼至君子攸躋此章言<lb/>
　其堂也鄭氏謂主於宗廟非也七月詩曰躋彼公堂<lb/>
　今此詩下言君子攸躋則知其為堂也明矣如跂斯<lb/>
　翼言其嚴正如人之跂足翼翼而恭也如矢斯棘言<lb/>
　其四隅如矢之急直也如鳥斯革言其峻起如鳥之<lb/>
　驚而革也故歐陽曰謂如鳥驚變而竦顧也革變也<lb/>
　如翬斯飛言其軒翔如翬之飛而矯其翼也翬素質<lb/>
　五色皆備成章曰翬君子攸躋言君子於是升此堂<lb/>
<pb n="5a"/>
　也殖殖其庭至君子攸寧此章言其路寢也殖殖平<lb/>
　正也覺直也噲噲猶快快也噦噦猶煟煟也蓋言其<lb/>
　正晝之時則快然而明至於夜間晦昧之時則噦噦<lb/>
　焉蘇東坡詩曰晝窓明快夜堂深皆本於此君子攸<lb/>
　寧言君子居之而安寧也下莞上簟鄭氏曰小蒲之<lb/>
　席也竹葦曰簟陸徳明曰莞草生水中鄭氏寢既成<lb/>
　乃鋪席與羣臣安燕為歡以樂之非也據上文言宮<lb/>
　室之成宮室既成此蓋鋪莞簟以寢臥下云乃興則<lb/>
<pb n="5b"/>
　是為寢臥矣非謂鋪席與羣臣燕安為歡以樂之此<lb/>
　蓋言其有莞簟乃安寤於寢室之中既寢而興乃占<lb/>
　其夢或夢熊羆或夢虺蛇此皆設為之辭以見其祝<lb/>
　頌之辭非真夢也大人占之鄭氏曰謂以聖人之法<lb/>
　占之不如王氏謂當時在位之大人也其大人占之<lb/>
　曰維熊維羆此男子之祥也維虺維蛇此女子之祥<lb/>
　也蘇氏曰熊羆物陽之祥也虺蛇物隂之祥也王曰<lb/>
　熊羆強力壯毅故為男子之祥虺蛇柔弱隱伏故為<lb/>
<pb n="6a"/>
　女子之祥此二説皆通蓋人之夢各有其類故祥若<lb/>
　此乃生男子男子之初生也則寢之牀牀尊之也裳<lb/>
　晝服也載衣之裳明其主外事也載弄之璋欲其有<lb/>
　徳也其泣之聲則喤喤然至其長大則皆佩朱芾朱<lb/>
　芾者天子之服也天子純朱諸侯黄朱皇猶所謂皇<lb/>
　皇者華是也室家君王言室家之内皆是君王者也<lb/>
　君謂諸侯王謂天子也女子之初生則寢之地地卑<lb/>
　之也裼夜服也載衣之裼明其主内事也瓦紡塼也<lb/>
<pb n="6b"/>
　男子之初生則玩以璋女子之初生則玩紡塼則古<lb/>
　人之教其子也已無非僻之心矣安得風俗而不淳<lb/>
　厚乎無非無有非僻也無儀無有不善也猶所謂無<lb/>
　咎無譽也唯酒食是議蓋女人之職惟議其酒食而<lb/>
　不遺父母之憂也男子則冝其君王女子則冝其室<lb/>
　家蓋祝頌之辭也<lb/>
　論曰劉向曰周徳既衰而奢侈宣王賢而中興更為<lb/>
　儉宮室小寢廟詩人美之蘇氏曰厲王之世亂而宮<lb/>
<pb n="7a"/>
　室敗壞宣王謀所以績其先祖先妣者蓋築其宮廟<lb/>
　一則以為因其敗壞而作新之也一則以為因其奢<lb/>
　侈而革之以儉也然皆無所經見不足信也竊觀此<lb/>
　詩則知宣王之營宮室可謂得禮不失之侈亦不失<lb/>
　之陋觀詩中作宮室之制如所謂如跂斯翼如矢斯<lb/>
　棘如鳥斯革如翬斯飛等句不失之陋矣然其作室<lb/>
　也將以除風雨而去鳥䑕則不失之侈矣則於先王<lb/>
　之為宮室非徒為美觀將以承先王所為而已故曰<lb/>
<pb n="7b"/>
　似續妣祖易曰上古穴居而野處未有宮室後世聖<lb/>
　人易之以宮室上棟下宇以待風雨古聖人作宮室<lb/>
　之意惟欲待風雨而已然尊卑不可無别而於此又<lb/>
　不可以偪下考之周禮宮室之制廣狹小大皆有法<lb/>
　度存乎其間後之人君失其意肆為奢侈千門萬户<lb/>
　之宮神明通天之臺勞民費財無所不至其禍有不<lb/>
　可勝言者則後世欲求作室之意者當以周禮斯干<lb/>
　求之<lb/>
<pb n="8a"/>
　黄曰雜記載子羔言曰成廟則釁之路寢則考而不<lb/>
　釁考者設酒食以燕樂之也古者成室而燕之必有<lb/>
　祝頌之辭如晉獻文子成室大夫發焉所謂歌於斯<lb/>
　哭於斯聚國族於斯與夫美哉輪奐之意君子謂之<lb/>
　善禱故斯干一詩皆考室稱頌之辭也先則言其基<lb/>
　址壯厚而不拔兄弟之安居而不爭次則言其室家<lb/>
　之制度居處之歡悦又次則言其垣牆之固棟宇之<lb/>
　麗堂室之美至末數章則願其男女之衆多子孫之<lb/>
<pb n="8b"/>
　蕃衍而禱頌之意盡矣雖然當天下甫定之餘而遽<lb/>
　役民以宮室之事豈不過乎司馬光嘗曰天下未定<lb/>
　當克己節用以趨民之急而顧以宮室為先豈可謂<lb/>
　之知務哉嘗觀鴻鴈之詩見宣王所以勞來天下之<lb/>
　民者無所不至散四方者安其居轉溝壑者得其所<lb/>
　之子于垣百堵皆作而民有其室矣然後可以樂吾<lb/>
　樂而無愧也宣王先天下之憂而憂後天下之樂而<lb/>
　樂此吾聖人所以深取之與昔者蕭何治未央宮髙<lb/>
<pb n="9a"/>
　帝見其壯麗甚怒曰天下洶洶勞苦數歳成敗未可<lb/>
　知是何治宮室之過度也何曰天子以四海為家非<lb/>
　令壯麗則無以示威夫何之言則固有為之言矣而<lb/>
　非為子孫法至於孝武皇帝以宮室疲敝天下千門<lb/>
　萬户之宮神明通天之臺豈非蕭何啓之歟噫章臺<lb/>
　之土未乾而楚宮之禍已至阿房之工未畢而秦室<lb/>
　之亡已兆因詳論之以為後世人君之戒<lb/>
無羊宣王考牧也<lb/>
<pb n="9b"/>
誰謂爾無羊三百維羣誰謂爾無牛九十其犉爾羊來<lb/>
思其角濈濈爾牛來思其耳濕濕或降于阿或飲于池<lb/>
或寢或訛爾牧來思何蓑何笠或負其餱三十維物爾<lb/>
牲則具爾牧來思以薪以蒸以雌以雄爾羊來思矜矜<lb/>
兢兢不騫不崩麾之以肱畢來既升牧人乃夢衆維魚<lb/>
矣旐維旟矣大人占之衆維魚矣實維豐年旐維旟矣<lb/>
室家溱溱<lb/>
　李曰鄭氏曰厲王之時牧人之職廢宣王始興而復<lb/>
<pb n="10a"/>
　之至此而成夫考牧者亦猶斯干所謂考室也考則<lb/>
　言其歌以落之至於考牧則牧事有成恐與考室不<lb/>
　倫然則所謂考牧者乃牧養之處而考之乎誰謂爾<lb/>
　無羊至其耳濕濕羊非止於三百也言以三百為一<lb/>
　羣則其羣尚多也安得謂之無羊乎故曰誰謂爾無<lb/>
　羊黄牛黑脣曰犉九十其犉者言犉者之有九十則<lb/>
　不犉尚多也安得謂之無牛乎故曰誰謂爾無牛孔<lb/>
　氏曰羊三百頭而為一羣故一羣有三百不知其羣<lb/>
<pb n="10b"/>
　之有多少也犉者九十頭故知犉者有九十亦不知<lb/>
　其不犉者之數也此説是也思辭也其角濈濈言其<lb/>
　角聚濈濈然王氏曰聚而不相觸也羊以善觸為患<lb/>
　蓋羊好抵觸故以其角濈濈為善也爾牛來思其耳<lb/>
　濕濕言牛以呞而動其耳濕濕然陸農師曰其耳濕<lb/>
　濕言潤澤也蓋牛之為物病則耳燥安得濕濕潤澤<lb/>
　也故古之視牛者以耳濕濕則牛之安可知也祭義<lb/>
　所謂卿大夫袒而毛牛尚耳也或降于阿至或寢或<lb/>
<pb n="11a"/>
　訛此言牛羊之得所也言或降于阿或飲于池或寢<lb/>
　或訛動息各遂其性也訛者動也爾牧來思至爾牲<lb/>
　則具此言牧人之得所也蓑所以禦雨笠所以禦暑<lb/>
　餱食也言其飲食寒暑皆備也三十維物爾牲則具<lb/>
　言毛色之物有三十或青黄赤白黑毛色别異者有<lb/>
　三十物既别如此故其牲牷皆具祭祀則索而有之<lb/>
　徐安道曰毛色異物各三十其牲具矣犉牛九十則<lb/>
　三倍之羊三百則十倍之爾牧來思至不騫不崩此<lb/>
<pb n="11b"/>
　言牧人之有力以取薪蒸以雌以雄鄭氏以為摶禽<lb/>
　獸以來歸王氏亦用其説歐陽則破其説以謂牛羊<lb/>
　在野牧人有餘力於薪蒸而牛羊以時合其牝牡所<lb/>
　以云此者見人畜各遂其樂也蘇氏亦本此説矜矜<lb/>
　陸農師曰言羊之愛牧人也兢兢言羊之畏牧人也<lb/>
　此説為鑿不如且從毛氏以為堅強騫虧也崩羣疾<lb/>
　也言羊之不耗散也陸農師曰羊之為物多瘦而病<lb/>
　而又死善耗敗故於不騫不崩舉羊言之也禮云羽<lb/>
<pb n="12a"/>
　鳥曰降四足曰潰潰者謂死相殱潰而善耗散也六<lb/>
　畜言死皆善耗散而羊尤甚故齊民要術曰羊有疾<lb/>
　輒相汚此言是也麾之以肱畢來既升此言擾馴以<lb/>
　從人之意也言麾之以肱則皆來入羊牢也牧人乃<lb/>
　夢此章言占夢之事則亦如考室言占夢之事鄭氏<lb/>
　以為衆相與捕魚則是歳熟相供養之辭也室家溱<lb/>
　溱則以為人之子孫衆多也歐陽氏則破其説以謂<lb/>
　據詩言衆維魚矣但言魚多爾何有捕魚之文及人<lb/>
<pb n="12b"/>
　之子孫皆不關牧事詩人本為考牧不應汎言獻夢<lb/>
　而為鄭學者遂附益之以為庶人無故不殺雞豚惟<lb/>
　捕魚以為養此為繆説不待論可知以為魚之為物<lb/>
　生子最多故夢魚者占為豐年歳無水旱則野草茂<lb/>
　而畜牧飽此牧人之樂也室家溱溱謂牛羊蕃息衆<lb/>
　多也鴟鴞之詩曰予未有室家則鳥獸以所居為室<lb/>
　家矣牛羊牢攔亦其室家也今當用其説旗旐所以<lb/>
　集衆故為蕃息衆多之兆也<lb/>
<pb n="13a"/>
　論曰漢時卜式為郎布衣草蹻而牧羊歳餘羊肥息<lb/>
　上過其羊所善之式曰非獨牧羊也治民亦猶是矣<lb/>
　以時起居惡者輒去無令敗羣式之此言蓋有得於<lb/>
　莊子之説也莊子所載黄帝將見大隗乎具茨之山<lb/>
　遇牧馬童子問塗焉因問為天下之道小童曰夫為<lb/>
　天下者亦奚以異乎牧馬者哉亦去其害馬者而已<lb/>
　蓋言牧人得其道則牛羊自然蕃息牛羊蕃息則可<lb/>
　以知當時萬物之盛多也蓋古人以畜牧之多寡而<lb/>
<pb n="13b"/>
　見其國之興衰宣王之時牛羊之數如此其國可知<lb/>
　也然觀此詩之善形容數言或降于阿或飲于池或<lb/>
　寢或訛以見牛羊之得其所荷蓑荷笠或負其餱三<lb/>
　十維物爾牲則具又以見牧人之得其所至於麾之<lb/>
　以肱畢來既升等句皆曲盡物態詳味此詩有似<lb/>
　牛羊之畫圖古人所謂詩中有畫者請以無羊觀之<lb/>
　杜子美而下特其小者矣<lb/>
　黄曰厲王亂亡之後宮室廢矣宣王從而新之於是<lb/>
<pb n="14a"/>
　有考室之詩牧職廢矣宣王從而復之於是有考牧<lb/>
　之詩考牧者亦因其牧圉之成而作為禱頌之辭也<lb/>
　古人以生畜之多寡而卜其國之興廢故奉牲以告<lb/>
　曰博碩肥腯謂民力之普存也謂其備腯咸有也於<lb/>
　是民和而神降之福故動則有成此禱頌之辭所以<lb/>
　詳及於牛羊之衆多牧人之安逸以見其民物富庶<lb/>
　之效也前輩謂無羊一詩似畫出牛羊圖所謂詩中<lb/>
　圖畫是也牧人乃夢與斯于言乃占我夢皆是設辭<lb/>
<pb n="14b"/>
　非果有是夢也宣王中興而富庶之效己襲人之耳<lb/>
　目不待夢卜而後信而詩人言之者蓋以人情當飢<lb/>
　饉之餘則莫不以豐年為願也當離散之後則莫不<lb/>
　以室家為念也人情之所欲者在此則詩人之所言<lb/>
　亦在此學者當以意逆之<lb/>
節南山之什詁訓傳第十九<hi>變雅從此始</hi>　小雅<lb/>
節<hi>在切反</hi>南山家父刺幽王也<lb/>
節彼南山維石巖巖赫赫師尹民具爾瞻憂心如惔<hi>徒藍<pb n="15a"/>反</hi>不敢戲談國既卒<hi>子律/反</hi>斬何用不監<hi>古衘反</hi>節彼南山<lb/>
有實其猗<hi>於冝反</hi>赫赫師尹不平謂何天方薦瘥<hi>才何反</hi>喪<lb/>
亂𢎞多民言無嘉憯<hi>七感反</hi>莫懲嗟尹氏大師維周之氐<lb/>
<hi>丁禮反</hi>秉國之均四方是維天子是毗<hi>皮尸反</hi>俾民不迷不<lb/>
弔<hi>丁立反</hi>昊天不冝空我師弗躬弗親庶民弗信弗問弗<lb/>
仕勿罔君子式夷式已無小人殆瑣瑣姻亞<hi>於嫁反</hi>則無<lb/>
膴<hi>音武</hi>仕昊天不傭降此鞠訩<hi>音凶</hi>昊天不惠降此大戾君<lb/>
子如届俾民心闋<hi>苦穴反</hi>君子如夷惡怒是違不弔昊天<lb/>
<pb n="15b"/>
亂靡有定式月斯生俾民不寧憂心如酲<hi>音呈</hi>誰秉國成<lb/>
不自為政卒勞百姓駕彼四牡四牡項領我瞻四方蹙<lb/>
蹙<hi>子六反</hi>靡所騁方茂爾惡相爾矛矣既夷既懌<hi>音亦</hi>如相<lb/>
醻矣昊天不平我王不寧不懲其心覆怨其正家父作<lb/>
誦以究王訩式訛爾心以畜萬邦<lb/>
　李曰家父周大夫也按春秋桓公十五年天王使家<lb/>
　父來求車桓公之十五年上距幽王之卒七十五年<lb/>
　不知言所謂家父者乃春秋所謂家父乎不可得而<lb/>
<pb n="16a"/>
　知也或曰幽王之時有兩家父又曰父子皆字家父<lb/>
　或又以為追刺幽王皆不知其真而意之未敢信也<lb/>
　歐陽公不以此詩為家父所作為序者之誤然觀此<lb/>
　詩末句如崧髙烝民詩言吉甫作頌分明是家父吉<lb/>
　甫所作無疑矣節彼南山毛氏曰髙峻貎巖巖積石<lb/>
　貎師尹毛氏曰師大師周之三公也尹氏為大師徐<lb/>
　安道曰大誥曰越尹氏庶士御事尹氏庶官之長也<lb/>
　言尹氏太師則三公兼庶官之長竊嘗攷詩書中皆<lb/>
<pb n="16b"/>
　有師尹之人如洪範曰師尹惟日此師尹不可以指<lb/>
　其人如詩曰尹氏太師是尹氏為太師眀矣春秋書<lb/>
　曰尹氏卒譏世卿也其後又書尹氏立王子朝則尹<lb/>
　氏之為世卿其來甚乆詩所謂尹氏太師正春秋所<lb/>
　謂尹氏當幽王之時專政至平王之世猶為卿故春<lb/>
　秋之末猶且專權則其為世卿也明矣節彼南山維<lb/>
　石巖巖言以山石之巖巖然四方皆可以逺望而見<lb/>
　之以譬赫赫然之師尹為萬民之所瞻仰惟其為民<lb/>
<pb n="17a"/>
　之瞻仰則其行事也必有以副民心之望矣大學曰<lb/>
　詩曰節彼南山維石巖巖赫赫師尹民具爾瞻有國<lb/>
　者不可以不慎辟則為天下僇矣蓋為民所瞻不可<lb/>
　以不慎一或不慎則為天下僇不足以為民所望也<lb/>
　今也師尹所為不足以副羣心之望故憂心如惔惔<lb/>
　燔也雲漢曰如惔如焚惔焚之類也惟其憂之甚故<lb/>
　不敢相與戲而談言國之必亡也其言非戲實其國<lb/>
　之將亡也國既卒斬卒終也監明也言國既如此終<lb/>
<pb n="17b"/>
　至於滅盡為師尹者何不視之乎鄭氏曰天下之諸<lb/>
　侯日相侵伐其國已盡絶滅女何用為職不監察之<lb/>
　非也蓋此詩言所謂國者不必指諸侯只是言周之<lb/>
　將亡而師尹乃恬然而不之慮也節彼南山有實其<lb/>
　猗實草木也猗長也如緑竹猗猗是也言南山之生<lb/>
　物而草木無不茂也為師尹者冝盡其公心則物無<lb/>
　不平今師尹之所為乃不能平心處事則事之不公<lb/>
　者多矣是果何為邪薦重瘥病也左傳昭十九年札<lb/>
<pb n="18a"/>
　瘥夭昬杜元凱注曰小疫曰瘥也𢎞大也喪亂𢎞多<lb/>
　言喪亂之大而多也民言無嘉嘉美也蓋謂民無善<lb/>
　言但怨讟爾憯曽也懲艾也嗟憫也天方薦瘥喪亂<lb/>
　𢎞多是天怒也民言無嘉憯莫懲嗟是民怨也天怒<lb/>
　於上民怨於下冝其可以覺悟而乃曾不懲艾嗟閔<lb/>
　者以見尹氏為惡常自若也王氏於維石巖巖曰南<lb/>
　山之髙草木無不生之而維石巖巖此剛節也於此<lb/>
　章則言南山之卑有草木生之以實其傍之畝谷此<lb/>
<pb n="18b"/>
　柔節也此皆鑿説也若以草木無所生為美事則草<lb/>
　有所生為可刺矣剛柔之節詩人本無此意皆是於<lb/>
　詩人之外自生此義也尹氏大師維周之氐氏本也<lb/>
　言尹氏乃周之根本其任之重可見矣當有以持國<lb/>
　之鈞使無輕重於國外以維制四方内以毗輔天子<lb/>
　使民不至迷惑觀上文言不平謂何則是尹氏之不<lb/>
　均也惟其不均則何以制四方而輔天子哉伊尹曰<lb/>
　予將以斯道覺斯民也天之生斯民也使先知覺後<lb/>
<pb n="19a"/>
　知使先覺覺後覺予天民之先覺者也非予覺之而<lb/>
　誰所謂覺民必如伊尹而後可今尹氏所為如此安<lb/>
　能覺民而使不迷惑哉惟其不能平心處事外不能<lb/>
　維制四方内不能毗輔天子其民之迷無所覺悟則<lb/>
　其亂必矣尹氏專以致國之亂至於如此故呼天而<lb/>
　告之曰昊天不弔而使我空窮如此不宜空我師言<lb/>
　不冝如是之空窮我師王氏曰尹氏空我師而歸怨<lb/>
　昊天師尹之所為王實使之而王之所為天實使之<lb/>
<pb n="19b"/>
　也龜山辯之詳矣曰天下罹此鞠訩知其無可奈何<lb/>
　安之若命不敢以尤人故歸之天而已毛氏以弔為<lb/>
　至鄭氏乃曰至猶善也歐陽氏不從其説以為昊天<lb/>
　不弔哀此下民而使王政害民如此是也蓋此所謂<lb/>
　不弔昊天如書云不弔昊天降割于我家不少延弗<lb/>
　弔天降喪于殷相似左氏傳曰成七年吳代郯郯成<lb/>
　季文子曰中國不振旅蠻夷入伐而莫之或恤無弔<lb/>
　者也遂引此詩弗弔昊天之言為證則不弔不恤也<lb/>
<pb n="20a"/>
　襄十三年吳侵楚喪君子以吳為不弔亦引此章不<lb/>
　弔昊天杜氏注曰不為昊天所恤則不弔為不恤明<lb/>
　甚凡人之遭患難或呼天或呼父母此其常也北門<lb/>
　之詩刺仕不得志也曰天實為之謂之何哉黍離之<lb/>
　詩閔宗周之為禾黍曰悠悠蒼天此何人哉則是人<lb/>
　之遭患難多呼天也弗躬弗親前數章既深責尹氏<lb/>
　此章則責幽王信任師尹也言王不躬親其事使師<lb/>
　尹得以專恣也夫所謂躬親者不必如始皇衡石程<lb/>
<pb n="20b"/>
　書不必如魏文帝之按行簿書也天子當攬權於上<lb/>
　不可使出於臣下今王權不出己故使尹氏得以專<lb/>
　恣下文不自為政是也惟其如此故庶民皆疑之而<lb/>
　不信也仕察也君子之所為王當問而察之則人之<lb/>
　邪正可知矣今尹氏誣譖君子王不問察便以君子<lb/>
　為可罪則是罔君子故戒之以勿罔君子言王問察<lb/>
　其事則以君子為有罪猶云可也今弗問弗察便以<lb/>
　君子為非非罔君子乎為王者當平其心而已蓋公<lb/>
<pb n="21a"/>
　生明偏生暗王者之道無黨無偏王道平平無反無<lb/>
　側王道正直苟能平其心而正之則君子小人之情<lb/>
　狀不能逃吾之視聽惟其不公此小人所以得志也<lb/>
　故教之以平其心而使小人不得進則不為小人之<lb/>
　所危矣故曰式夷式已無小人殆夷平也殆危也不<lb/>
　為小人之所危則其瑣瑣然之姻亞亦無豐厚之仕<lb/>
　也壻之父曰姻兩壻相謂曰亞言其信師尹故師尹<lb/>
　之姻亞得以類進蓋師尹之不平如此甚也昊天不<lb/>
<pb n="21b"/>
　傭傭均也昊天不傭降此鞠訩鄭氏曰昊天乎師尹<lb/>
　為政不均乃下此多訟之俗此非也與下文昊天不<lb/>
　惠皆以不平不均歸之於天言天何使我不均而降<lb/>
　鞠訩也鞠盈也訩訟也言民盡訟也昊天不惠降此<lb/>
　大戾鄭氏曰又不為和順之行乃下此乖爭之化亦<lb/>
　非也此正如瞻卬昊天則不我惠言天之不我愛也<lb/>
　天不我愛故降此大乖戾也蘇氏以為昊天不常而<lb/>
　有此謗訟歟非也以昊天不順而降此罪戾歟非也<lb/>
<pb n="22a"/>
　此其説為甚繆於鄭氏矣鞠訩大戾雖則如此然王<lb/>
　者但恐懼修省則可以去其災矣故教之以在上君<lb/>
　子如届俾民心闋言已去小人則民心自闋矣安有<lb/>
　鞠訩乎但夷平其心而攷君子小人之所為惡怒是<lb/>
　違矣安有大戾乎君子如届届至也如上文所謂式<lb/>
　已也君子如夷如上文所謂式夷也夷平也闋息也<lb/>
　不弔昊天亂靡有定此章又言天之不弔問我民而<lb/>
　亂未有所止且與月俱生言其日浸月長使民不得<lb/>
<pb n="22b"/>
　安其居故我心之憂如病酒然且歎其誰能秉國之<lb/>
　平者乎成平也苟能秉國之成則無是患矣尹氏不<lb/>
　平謂何則是秉國之成矣所貴乎大臣者貴乎均一<lb/>
　而已陳平之宰肉社下以謂使我得宰平天下亦當<lb/>
　如宰此肉則大臣必當得均一之道然後可矣尹氏<lb/>
　失均一之道所以歎曰誰秉國成幽王之不自為政<lb/>
　故使尹氏用事徒使百姓憂苦而不得安其居所謂<lb/>
　不自為政即前所謂弗躬弗親庶民弗信是也鄭氏<lb/>
<pb n="23a"/>
　以謂天不出圗書其言且怪可鄙矣駕彼四牡鄭氏<lb/>
　以此四句分為兩意上二句則以為大臣專恣下二<lb/>
　句則以見四方土地日以侵削於夷狄蹙蹙然雖欲<lb/>
　馳騁無所之也歐氏不從其説合為一意言我駕此<lb/>
　大領之四牡顧天下王室昬亂諸侯交爭而四方皆<lb/>
　無可往之所其説為簡徑言我心之憂如此而為大<lb/>
　臣者方且為惡日熾視其戈矛欲相征矣言其快私<lb/>
　怒也既和且平無事則又如賓主飲酒相酬然蓋其<lb/>
<pb n="23b"/>
　性之無常如此所謂喜者私喜而已所謂怒者私怒<lb/>
　而已言其私喜怒不在國家也昊天不平言天不使<lb/>
　我均平使我王不得安寧今王不自懲艾其心而反<lb/>
　怨人臣之正己者小人之專權可以去之而不去忠<lb/>
　臣之正己者不可怨而怨之是誠不可與為善者也<lb/>
　故家父作此詩以窮王所以致訟之由庶幾訛王之<lb/>
　心以養萬邦也孟子曰人不足與適也政不足與間<lb/>
　也惟大人為能格君心之非蓋用人之失政事之過<lb/>
<pb n="24a"/>
　雖皆是王之非然未嘗先論也惟當格君心之非則<lb/>
　政事無不善矣用人皆得其當矣故家父欲以訛王<lb/>
　之心心既正則小人不得用而君子進萬邦之受其<lb/>
　賜必矣<lb/>
正月大夫刺幽王也<lb/>
正月繁霜我心憂傷民之訛言亦孔之將念我獨兮憂<lb/>
心京京哀我小心癙憂以痒<hi>音羊</hi>父母生我胡俾我瘉不<lb/>
自我先不自我後好言自口莠<hi>餘乆反</hi>言自口憂心愈愈<lb/>
<pb n="24b"/>
是以有侮憂心惸惸<hi>其營反</hi>念我無禄民之無辜并其臣<lb/>
僕哀我人斯于何從禄瞻烏爰止于誰之屋瞻彼中林<lb/>
侯薪侯蒸民今方殆視天夢夢<hi>莫紅反</hi>既克有定靡人弗<lb/>
勝有皇上帝伊誰云憎謂山蓋卑為岡為陵民之訛言<lb/>
寧莫之懲召彼故老訊<hi>音信</hi>之占夢具曰予聖誰知烏之<lb/>
雌雄謂天蓋髙不敢不局謂地蓋厚不敢不蹐<hi>井亦反</hi>維<lb/>
號<hi>音豪</hi>斯言有倫有脊哀今之人胡為虺<hi>暉鬼/反</hi>蜴<hi>星厯反</hi>瞻<lb/>
彼阪田有菀其特天之扤<hi>五忽反</hi>我如不我克彼求我則<lb/>
<pb n="25a"/>
如不我得執我仇仇亦不我力心之憂矣如或結之今<lb/>
兹之正胡然厲矣燎之方揚寧或滅之赫赫宗周襃姒<lb/>
烕之終其永懐又窘隂雨其車既載乃棄爾輔載輸爾<lb/>
載將<hi>七羊反</hi>伯助予無棄爾輔貟<hi>音/云</hi>于爾輻<hi>方六反</hi>屢顧爾<lb/>
僕不輸爾載終踰絶險曾是不意魚在于沼亦匪克樂<lb/>
潛雖伏矣亦孔之炤<hi>之若反</hi>憂心慘慘念國之為虐彼有<lb/>
㫖酒又有嘉殽洽比其鄰昬姻孔云念我獨兮憂心慇<lb/>
慇佌佌<hi>音此</hi>彼有屋蔌蔌<hi>音速</hi>方有穀民今之無禄天夭是<lb/>
<pb n="25b"/>
椓哿矣富人哀此惸獨<lb/>
　李曰正月夏之四月也非建寅之正月也昭十七年<lb/>
　夏日有蝕之祝史請用幣平子禦之曰惟正月朔慝<lb/>
　未作日有食之於是乎伐鼓用幣禮也其餘則否此<lb/>
　所謂正月與左傳所謂正月同孟夏之四月正陽之<lb/>
　月隂慝未作也夏之四月而有繁霜方為災害若建<lb/>
　寅之正月有霜則不得為災也則知正月非建寅之<lb/>
　正月也當為夏之四月也正月繁霜孔氏曰正陽之<lb/>
<pb n="26a"/>
　月而有繁多之霜是由王急酷之異以致傷萬物故<lb/>
　我心為之憂傷也有霜由於王急酷致於訛言則此<lb/>
　民之訛言為害亦甚大矣孔氏之意以霜之所以降<lb/>
　者以訛言之致此説非也王氏曰正月繁霜民之訛<lb/>
　言亦孔之將故我心憂傷也蓋為非有繁霜但訛言<lb/>
　爾此説亦非歐氏曰降霜非時天災可憂而民之訛<lb/>
　言以害其國其害甚於繁霜之害物也此説得之蓋<lb/>
　以正月之陽而有繁霜我心固已憂傷矣今也民又<lb/>
<pb n="26b"/>
　訛言其言甚大則其心之憂愈甚矣將大也京京憂<lb/>
　之不去也癙痒皆病也夫繁霜訛言之為害幽王與<lb/>
　羣臣皆莫之憂惟此正月大夫憂之而已故哀小心<lb/>
　而病也夫在天則有繁霜之異在人則有訛言之害<lb/>
　其禍不難知也幽王之君臣而莫以為憂者蓋亂亡<lb/>
　之世常安其危而利其菑夏商之季至於漢唐之末<lb/>
　天災屢見非不明甚民心謗讟非不深切而君臣未<lb/>
　有覺悟者蓋不如是則國不之亡也紂之時失日而<lb/>
<pb n="27a"/>
　不知問於左右左右不知問於箕子曰為天下主而<lb/>
　一國失日天下其危乎一國不知而我獨知之我其<lb/>
　危乎今幽王之世繁霜訛言為害上下相蔽曽莫之<lb/>
　憂則周室危矣一國莫以為憂而正月之大夫憂之<lb/>
　大夫其危矣父母生我胡俾我瘉此言深歎生之不<lb/>
　逢時也瘉病也言父母之生我胡為使我戚戚無聊<lb/>
　而至於瘉乎不自先時如此不自後時如此而適遭<lb/>
　此時所謂我生不辰逢天癉怒是也毛氏以父母為<lb/>
<pb n="27b"/>
　文武非也不自我先非欲其祖先適當用之也不自<lb/>
　我後非欲其子孫適當用之也此特深序其怨歎之<lb/>
　辭自傷其適遭此時有此災厄也好言自口此則言<lb/>
　小人之巧僞其言之美惡惟意好之者至於鑚皮出<lb/>
　羽故為好言惡之者至於洗垢索瘢故為惡言莠言<lb/>
　醜言也特任口之所出而不得其可愛可惡之實也<lb/>
　我心之憂而愈愈然是以有侮也幽王之時在位無<lb/>
　非小人而正月大夫間於小人之列小人不以為憂<lb/>
<pb n="28a"/>
　而惟大夫為憂安得不遭其侵侮哉安得不罹其謗<lb/>
　讟哉惸惸亦是已獨憂也無禄陳少南曰猶言不幸<lb/>
　此説是也民之無辜并其臣僕此言幽王之刑濫其<lb/>
　民之無罪者既殺矣而又并其臣僕皆從而陷於刑<lb/>
　網以見其虐之甚也大夫見其如此故自傷其國政<lb/>
　如是曰我何為而禄仕於此乎視彼烏之所止者於<lb/>
　誰之屋乎必有所擇也蓋以烏之所止猶避其弋射<lb/>
　之患而我乃處無道之朝何也左𫝊曰鳥則擇木木<lb/>
<pb n="28b"/>
　豈能擇鳥哉烏鳥微物猶有所擇自歎已之不如烏<lb/>
　也瞻彼中林侯薪侯蒸侯維也鄭氏王氏皆以薪蒸<lb/>
　喻小人此説固無害然不如蘇氏曰中林之木莫不<lb/>
　摧毁而維薪蒸在焉其殘之也甚矣其説與下文相<lb/>
　貫言民之危殆如中林之木非不美也而乃為人所<lb/>
　殘害天乃夢夢然而莫之覺察夢夢昬亂之貎也雖<lb/>
　然天意豈真若是哉但天意未定爾故曰既克有定<lb/>
　靡人弗勝蘇氏曰方其未定也何所不至及其既定<lb/>
<pb n="29a"/>
　人未有不為天所勝者申包胥曰人定則勝天天定<lb/>
　亦能勝人而老子所謂天網恢恢踈而不失不然則<lb/>
　天豈有所憎而禍之者邪適當其未定故耳此言皆<lb/>
　諸儒之所未及也謂山蓋卑此則以喻訛言者謂山<lb/>
　蓋卑則有為山脊言者有為大阿言者而皆以為卑<lb/>
　民之訛言變白為黑如此乃不懲止何也故曰謂山<lb/>
　蓋卑為岡為陵民之訛言寧莫之懲訛言可懲而王<lb/>
　曽莫之恤乃召彼故老不問之以政事而乃問之以<lb/>
<pb n="29b"/>
　占夢則其所問者非所冝問也賈誼之於文帝問之<lb/>
　以鬼神之事説者猶譏以為不問蒼生而問鬼神況<lb/>
　夫訛言之為害如此王乃舎之而問占夢之事可謂<lb/>
　非所問而問也具曰予聖誰知烏之雌雄言幽王之<lb/>
　君臣自以為聖而無有知烏之雌雄者夫烏之雌雄<lb/>
　豈難知哉雖常人猶知之不待聖賢始知之也自以<lb/>
　為聖而烏之雌雄乃不能别則其與菽麥不辨亦無<lb/>
　以異其敢自以為聖乎夫聖孔子不居以孔子之聖<lb/>
<pb n="30a"/>
　猶不敢居聖人名而幽王何人乃自以為聖乎自以<lb/>
　為聖則又不肯以其國事而下問其臣故但問以區<lb/>
　區不急之事則國家安得而不亂也謂天蓋髙不敢<lb/>
　不局局毛氏曰曲也蹐毛氏曰累足也説文曰小步<lb/>
　也孔氏曰謂天蓋實髙矣而有雷霆擊人不敢不曲<lb/>
　其脊以欽之謂地蓋厚矣而有陷溺殺人不敢不累<lb/>
　其足以畏之此説是也局曲其身也東京賦曰云云<lb/>
　注曰局傴僂也以天之至髙冝其可以髙舉而乃傴<lb/>
<pb n="30b"/>
　僂而行以地之至厚冝其可以闊步而乃側足而行<lb/>
　蓋言禍之不可測而安之不可恃也我之所以號呼<lb/>
　而為此言皆有道理也哀今之人胡為虺蜴之毒安<lb/>
　行無禮無所忌憚何也鄭氏曰虺蜴之性見人則走<lb/>
　此非詩人之意也但取其虺蜴之毒耳瞻彼阪田此<lb/>
　章言己之特立而無助也視彼阪田﨑嶇之處有菀<lb/>
　然特盛之苖亦猶昬亂之朝有挺然特立之賢者特<lb/>
　立之苖特生於阪田之中而天為風雨以扤動之惟<lb/>
<pb n="31a"/>
　恐其不勝亦猶賢者之特立而小人成羣思有以中<lb/>
　傷之惟恐其不及也蓋皦皦者易汚嶢嶢者難全自<lb/>
　古邪說之害君子多矣己之守正則為邪者所忌己<lb/>
　之好諌則為邪者所嫉其道常不兩立故小人必思<lb/>
　有以中傷而逐之然後已然在朝之臣其初求我以<lb/>
　為法則惟恐失我非不好賢也及其執我以為仇則<lb/>
　不我助也仇仇偶也此以見其孤立也以五隂而剥<lb/>
　一陽則陽必消故曰剥剥也柔變剛也謂陽之剥落<lb/>
<pb n="31b"/>
　而至於盡也以見幽王之朝小人背君子其如幽王<lb/>
　何心之憂矣如或結之此章言閔國之将亡也言我<lb/>
　心之憂如有物纒結之者以國政之危故也鄭氏曰<lb/>
　正長也憂念此之君臣何厲然為惡如是王氏又以<lb/>
　正為邪正之正言正危則以邪勝故也此説比於鄭<lb/>
　氏為長然不如歐氏之説正為政事之政言古用字<lb/>
　多通也厲危也燎之方揚寧或滅之言火之燎于原<lb/>
　寧有能滅之乎今也赫赫然方盛之宗周乃為襃姒<lb/>
<pb n="32a"/>
　所滅誠可駭也歐氏曰火燎于原其熱盛若不可嚮<lb/>
　而猶或有撲滅之者周雖赫然而必為襃姒所滅也<lb/>
　然詩本義正不如此顔師古嘗解此四句曰言火燎<lb/>
　方盛寧有滅之者乎宗周之盛而為襃姒所滅怨其<lb/>
　甚也此論得之襃國名也姒姓也襃姒猶所謂齊姜<lb/>
　宋子也烕亦滅也此時周未滅而言滅者言其有滅<lb/>
　亡之理也國語所載神龍吐漦檿弧箕服之謡雖曰<lb/>
　知襃姒之必為害然其為説涉於怪誕不足取也今<lb/>
<pb n="32b"/>
　此正月之大夫知襃姒之必滅周者則以其國勢知<lb/>
　之也卒之襃姒不好笑幽王欲其笑萬方故不笑幽<lb/>
　王舉烽燧諸侯悉至而無寇襃姒乃大笑其後數舉<lb/>
　烽燧諸侯亦不至卒有驪山之禍但以一笑而傾國<lb/>
　家知此則傾人之國不在多也當此時也其去滅之<lb/>
　時無幾矣歐陽曰上七章皆述王信訛言亂正至此<lb/>
　始言滅周本於襃姒者謂王溺女色而致昬惑推其<lb/>
　禍亂之本以歸罪之也終其永懐此章又言終其長<lb/>
<pb n="33a"/>
　思知君必陷於禍如困於風雨而載車以行其危可<lb/>
　知而又棄其輔則其危甚矣輔輻傍之斜木也輸墮<lb/>
　也既棄其輔則必墮敗爾車之所載既敗爾事方請<lb/>
　長者以助不亦晚乎如晉惠公乗小駟慶鄭知其必<lb/>
　悔弗聽既而戎馬還濘而止於是號慶鄭與此將伯<lb/>
　助予何以異自古昬亂之主國未至於亂則多忽賢<lb/>
　者之言至於喪亡始思賢者之言有效雖悔昔日之<lb/>
　不用已無及矣無棄爾輔此又詳陳駕車之所當然<lb/>
<pb n="33b"/>
　也不棄其輔又當益其輻屢顧其僕然後不墮敗爾<lb/>
　車之所載不棄爾輔可謂慎矣然猶以為未也而又<lb/>
　貟於爾輻貟于爾輻可謂慎矣猶以為未也而又屢<lb/>
　顧爾僕然後不至於多難今幽王乃終然踰於絶嶮<lb/>
　之地而不以為意其忽於禍難可知矣人而有畏禍<lb/>
　之心此猶可救也今也曽不以禍難為禍難則末如<lb/>
　之何也矣安得不輸爾載邪魚在于沼此章言居於<lb/>
　亂世無所逃其禍如魚在池沼之中不足為樂雖潛<lb/>
<pb n="34a"/>
　伏之深亦昭昭然而易見蓋言禍難之不可逃如此<lb/>
　故憂心慘慘念國之虐政不可逃也彼有㫖酒又有<lb/>
　嘉殽言小人之徒自以酒食相樂而大夫獨憂也小<lb/>
　人之徒以髙爵厚禄遂為酒食之歡雖為目前之樂<lb/>
　而不知他日之禍旋踵而至也有㫖酒嘉殽和洽其<lb/>
　鄰里與其親戚周旋而我獨憂心慇慇也云旋也言<lb/>
　周旋也昔人有言曰燕雀處堂母子相安自以為樂<lb/>
　也突決棟焚而子母恬然不知禍之將及也今國勢<lb/>
<pb n="34b"/>
　如此而小人之徒乃羣居飲酒以相樂殆燕雀之類<lb/>
　也佌佌彼有屋佌佌小也説文佌字與此不同而訓<lb/>
　以為小蔌蔌陋也言以小人而有屋之富禄之腆則<lb/>
　小人之幸也小人之幸則民之不幸也民人不幸乃<lb/>
　天之夭害以椓破之也民之遭虐富人猶云可為惸<lb/>
　獨之人無以勝其貧實可哀也衰亂之世要其極也<lb/>
　貧富俱受其禍言其一時之虐政富者之財猶可以<lb/>
　勝其求貧者愈甚而不堪也然則為幽王之民者何<lb/>
<pb n="35a"/>
　其不幸歟幽王驪山之禍乃自取之而斯民受其禍<lb/>
　斯民何罪焉<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　毛詩集解卷二十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>毛詩集解卷七</head>
    <p>
<pb n="1a"/>
欽定四庫全書<lb/>
　毛詩集解卷七　　　　宋　李樗黃櫄　撰<lb/>
定<hi>丁佞仄</hi>之方中美衞文公也衞為狄所滅東徙渡河野<lb/>
處漕<hi>音曹</hi>邑齊桓公攘戎狄而封之文公徙居楚丘始建<lb/>
城市而營宫室得其時制百姓説<hi>音悦</hi>之國家殷富焉<lb/>
定之方中作于楚宫揆之以日作于楚室樹之榛<hi>仄巾反</hi>
栗椅<hi>於宜反</hi>桐梓漆爰伐琴瑟升彼虚<hi>起居反</hi>矣以望楚矣<lb/>
望楚與堂景山與京降觀于桑卜云其吉終然允臧靈<lb/>
<pb n="1b"/>
雨旣零命彼倌<hi>音官</hi>人星言夙駕説<hi>始鋭反</hi>于桑田匪直也<lb/>
人秉心塞淵騋<hi>音來</hi>牝三千<lb/>
　李曰此詩言為狄所滅者閔二年衞懿公及狄人戰<lb/>
　於滎澤而敗是也東徙渡河者衞之敗宋桓公逆諸<lb/>
　河宵濟衞之遺民男女七百有三十人是也桓公益<lb/>
　之以共滕之民為五千人立戴公以廬于漕邑戴公<lb/>
　一年而卒齊桓公於是率諸侯攘夷狄而城楚丘乃<lb/>
　鄘故城也始建城市而營宫室文公於是始建城市<lb/>
<pb n="2a"/>
　而使民得以交易營宫室而使民得以安處得其時<lb/>
　而合法度此百姓所以悦之而國家殷富言非特民<lb/>
　之富而公家亦富故詩人作詩以美之也定之方中<lb/>
　營宫室時之星也爾雅曰營室謂之定左傳曰凡土<lb/>
　功水昬正而栽杜氏注云謂今十月定星昬而中於<lb/>
　是植板築而興作定之方中作于楚宫蓋定星昬中<lb/>
　之時於是而作宫也揆之以日作于楚室者揆度其<lb/>
　日之出入以定其東西南北也攷周禮匠人云水地<lb/>
<pb n="2b"/>
　以縣置槷以縣㫝以景為規識日出之景與日入之<lb/>
　景晝參諸日中之景夜考之極星以正朝夕此所謂<lb/>
　揆之以日也毛氏云度日出日入以知東西南視定<lb/>
　北準極以正南北毛氏之意則以謂定星之昬正四<lb/>
　方而中取則視之以正其南因準極以正其北作為<lb/>
　楚丘之宫也度之以日影度日出之影與日入之影<lb/>
　以知東西而作為楚丘之室也其説不然按詩但言<lb/>
　得土功之時制不聞有東西南北之别也不如王氏<lb/>
<pb n="3a"/>
　之説曰方其庀徒而作宫則占營室之中及辨内外<lb/>
　之位而作室則揆之以日占營室之中者序所謂得<lb/>
　其時揆之以日景者序所謂得其制此説是也楚宫<lb/>
　者楚丘之宫也僖二年城楚丘杜氏云楚丘衞邑王<lb/>
　氏謂作楚宫楚室者緫門序堂室謂之宫宫之中有<lb/>
　室鄭氏云楚宫謂宗廟楚室謂居室遂以宫室為二<lb/>
　毛氏云室猶宫故知此説當從毛氏若從王鄭分宫<lb/>
　室為二則是楚宫而占定星之中至於作楚室獨不<lb/>
<pb n="3b"/>
　然乎作于楚室揆之以日而作于楚宫獨不然乎無<lb/>
　是理也曰宫曰室但其文異其實一也樹之榛栗椅<lb/>
　桐梓漆爰伐琴瑟爰於也椅梓屬也樹此六木因其<lb/>
　長大可伐以為琴瑟用也蘇氏云種木者求用於十<lb/>
　年之後而不求近功凡此𩔖矣後漢樊仲初植桐梓<lb/>
　人皆嗤之然十年之後人皆賴其用向之嗤者咸求<lb/>
　假焉文公之治國正猶樊生之治家也言文公旣作宫<lb/>
　室而先種六木而望功於數年之後其不鹵莽而求<lb/>
<pb n="4a"/>
　近功可知矣程氏云一章言建國之事次章方言相<lb/>
　度土功屬文之勢然也經文首言其事然後原其功<lb/>
　者多矣此理之必然也虚謂漕虚也謂地有故墟左<lb/>
　傳晉侯登有莘之墟之𩔖是也堂衞邑也楚丘有堂<lb/>
　邑也景山大山也京髙丘也衞文公將徙登漕之墟<lb/>
　以望其楚丘審其髙下所依倚然後建國焉慎之至<lb/>
　也亦如公劉之治豳必逝彼百泉瞻彼溥原乃陟南<lb/>
　岡乃覯于京是也古今之營宫室建都邑必恃其山<lb/>
<pb n="4b"/>
　川土地之宜非直以為觀美蓋將以便民降觀于桑<lb/>
　於是乃降觀其地勢可以植桑者也卜云其吉古者<lb/>
　建國必卜如太王之爰契我龜周公之卜澗卜瀍是<lb/>
　也故此卜焉終焉允臧言人謀旣善而龜筮叶從也<lb/>
　靈雨旣零鄭氏云靈善也説文曰靈甘也當從鄭氏為善<lb/>
　言好雨零毛氏以為零落説文以為餘雨當從毛為<lb/>
　落言好雨旣落於是命倌人於雨止星出之時乘駕<lb/>
　而往舍於桑田所以教民稼穡故也倌人者毛氏云<lb/>
<pb n="5a"/>
　主駕者説文曰小臣也匪直也人毛氏云非徒庸君<lb/>
　然不如蘇説為長不直哉是人也蓋言不直為人如<lb/>
　此而其心又秉之以塞實淵深不至於浮虚褊淺此<lb/>
　所以致國家之富而有騋牝三千者言其有三千匹<lb/>
　也馬七尺曰騋騋馬與牝有三千也蘇嘗曰春秋傳<lb/>
　文公元年革車三十乘季年乃三百乘而此言三千<lb/>
　者蓋言可用者三百乘而其牝者三千也此説是也<lb/>
　雖然使文公而虚浮褊淺則不能以致富矣惟文公<lb/>
<pb n="5b"/>
　不求近功而特秉心塞淵此所以致殷富也觀文公<lb/>
　之種木則知其養馬矣然周官國馬之制天子十有<lb/>
　二閑馬六種三千四百五十六匹邦國六閑馬四種<lb/>
　千二百九十六匹衞之先君兼邶鄘而有之馬數過<lb/>
　制今文公滅而復興徙而能富馬有三千似非禮制<lb/>
　何哉蓋國人方且美其富而不以禮制責之也學詩<lb/>
　者當以意逆志是為得之人之常情好逸而惡勞征<lb/>
　伐之事人情之所甚憚也以民情之所甚憚者而人<lb/>
<pb n="6a"/>
　君驅之於鋒鏑之餘板築之間而斯民乃忘其勞忘<lb/>
　其死者使之有其道故也太王之居邠也狄人侵之<lb/>
　至于岐下聿來胥宇至于百堵皆興衞文公之東徙<lb/>
　渡河野處漕邑乃建城市而營宫室皆當斯民離散<lb/>
　之餘乃以土功而勞之宜斯民之不勝其怨矣太王<lb/>
　文公為之民乃悦而從之者由太王文公使之有道<lb/>
　故也蓋文公所以使民者非直為觀美也蓋將以道<lb/>
　使其民也此民所以悦之如其不然則民將盻然疾<lb/>
<pb n="6b"/>
　視其長上其何以堪之耶嗚呼章臺之土未乾而楚<lb/>
　宫之禍已至阿房之工未畢而秦室之亡已兆後之<lb/>
　人君可不戒哉<lb/>
　黃曰文公當亂亡之餘救死扶傷之不暇而乃遽有<lb/>
　宫室之營若不足美者而衞人作詩以美之何哉太<lb/>
　王方避狄遷岐之際而有百堵皆興之作宣王當勞<lb/>
　來還定之餘而有考室考牧之詩蓋惟其有得斯民<lb/>
　之情則雖勞而不怨況其所以營宫室者非為己也<lb/>
<pb n="7a"/>
　乃為民也得其時而不妨民得其制而不侈靡則民<lb/>
　安得而不悦國安得而不富乎定之方中營宫室時<lb/>
　星也左傳曰凡土功水昬正而栽杜氏注謂今十月<lb/>
　定星昬而中於是植板築而興作今文公以定星方<lb/>
　中之候而始有宫室之營可謂得其時矣豈若春築<lb/>
　臺夏築臺之違農時歟揆之以日蓋古者建國必參<lb/>
　之日影以正朝夕以辨内外之位此所謂得其時制<lb/>
　也楚宫楚室説者以宫為宗廟室為室家古者將營<lb/>
<pb n="7b"/>
　宫室宗廟為先宫室為後予以為詩之辭特互辭成<lb/>
　章初不若是之拘也樹之榛栗椅桐梓漆爰伐琴瑟<lb/>
　文公於其事之小者尤為之備則其大者可知也升<lb/>
　彼虚矣<hi>云云</hi>此如公劉治豳必逝彼百泉瞻彼溥原<lb/>
　乃陟南岡乃覯于京其建國之不苟者求以便民也<lb/>
　而豈直為觀美哉旣察其地可為桑麻而又卜之吉<lb/>
　矣文公猶以為未也又當天雨甘澤之時而教民為<lb/>
　稼穡之事其所以慮民者何其逺也匪直也人蓋詩<lb/>
<pb n="8a"/>
　人言而形容不能盡謂不直其為人也如此而其所<lb/>
　以秉心者又誠實而無偽淵深而不淺所以能治國<lb/>
　家富庶之盛而有騋牝三千之多夫馬之多寡何與<lb/>
　於心而詩人以為秉心之效蓋天下之事未有不自<lb/>
　吾心之所發者魯僖公思無邪而思馬斯徂衞文公<lb/>
　秉心塞淵而騋牝三千其小者如此況其大者乎諸<lb/>
　家疑騋牝三千為衞國之過制予以為詩人之辭不可<lb/>
　言語求曰三千者特言其多耳誰謂爾無羊三百維<lb/>
<pb n="8b"/>
　羣宣王之時羊果三百而已乎按左氏言文公元年<lb/>
　革車三十乘季年乃三百乘左氏實書其實而詩人<lb/>
　形容其美學者當以意逆志而不以文害辭則得之<lb/>
　矣<lb/>
蝃<hi>丁訃反</hi>蝀<hi>都動反</hi>止奔也衞文公能以道化其民淫奔之<lb/>
恥國人不齒也<lb/>
蝃蝀在東莫之敢指女子有行逺<hi>于萬反</hi>父母兄弟朝隮<lb/>
<hi>子西反</hi>于西崇朝其雨女子有行逺兄弟父母乃如之人<lb/>
<pb n="9a"/>
也懷昬姻也大無信也不知命也<lb/>
　李曰止奔者言能止當時淫奔之風也衞之淫風可<lb/>
　謂甚矣上自公室下至庶民莫不弃禮踰法以為鳥<lb/>
　獸之行一旦文公能以道化其民而民知止於禮義<lb/>
　其有淫奔之風者國人皆不齒也淫奔之恥者言淫<lb/>
　奔為可恥此國人所以不與之齒列也蝃蝀在東莫<lb/>
　之敢指毛氏曰夫婦過禮則虹氣盛君子見戒而懼<lb/>
　諱之莫之敢指也毛意謂虹縁當時夫婦過禮而見<lb/>
<pb n="9b"/>
　此説不然程氏蝃蝀乃隂陽氣之交映日而見故朝<lb/>
　西而暮東在東者隂氣就交於陽也猶易云自我西<lb/>
　郊夫陽唱而隂和男行而女隨乃理之正今隂來交<lb/>
　陽人所醜惡故莫敢指之朝隮于西者乃陽方之氣來<lb/>
　交於隂則理之順故和而為雨程氏以上章一句為<lb/>
　隂陽之逆下章言隂陽之和據詩人言不應如此分<lb/>
　别諸家之説皆如此故不可從蓋虹者朝陽射之則<lb/>
　在西言早時日在東故虹在西夕陽射之則在東言<lb/>
<pb n="10a"/>
　夕時日在西故虹在東隮周禮注云隮虹也淮南子<lb/>
　曰天二氣為虹文中子曰至治之世虹霓不見此蓋<lb/>
　言虹為淫氣也莫之敢指者以譬夫人淫奔之行國<lb/>
　人皆不指視之也崇朝終朝也亦言虹霓之見於西<lb/>
　正崇朝其雨之時詩人大槩以虹霓而譬淫奔惡之<lb/>
　之甚也女子有行程氏云女子之義從於人也必待<lb/>
　父母之命兄弟之議媒妁之言男先下之然後從焉<lb/>
　奈何女之所行皆不由命而奔也其説未然據詩言<lb/>
<pb n="10b"/>
　女子有行逺父母兄弟考之泉水竹竿皆是此意不<lb/>
　應竹竿泉水乃有適人之道於此乃作違背父母兄<lb/>
　弟之命鄭氏云行道也女子生而有適人之道何憂<lb/>
　於不嫁而為淫奔之過乎此説是也之人是人也如<lb/>
　是淫奔之人懷思昬姻之事遂至於大無信也程氏<lb/>
　曰女子以不自失為信所謂貞信之教是也違背父<lb/>
　母可謂無信矣毛氏云女不待命也王氏以為女不<lb/>
　知命據詩人以為不知命其説不然人苟知事之有<lb/>
<pb n="11a"/>
　命也則不義安得而待之矣王氏曰男女之欲性也<lb/>
　有命焉君子不謂之性也今也從性所欲而不知命<lb/>
　有所制此之謂不知命三説皆是論語曰道之以政<lb/>
　齊之以刑民免而無恥道之以徳齊之以禮有恥且<lb/>
　格夫刑政與徳禮所以異者在乎恥與不恥之間耳<lb/>
　恥之於人大矣古之為治者先勵廉恥則天下之人<lb/>
　皆畏清議而不敢為非清議之所與榮於華衮之襃<lb/>
　清議之所貶辱於市朝之撻如此則不待常刑而民<lb/>
<pb n="11b"/>
　自從化矣苟不真知廉恥所尚則民不知恥雖有刀<lb/>
　鋸驅之於前亦不肯從也衞之俗不知命甚矣如桑<lb/>
　中之詩曰政散民流而不可止是豈真不可止哉不<lb/>
　得其道也桑中不能止者不能勵廉恥故也文公之<lb/>
　以道化民者蓋勵廉恥以率之故序所以稱其能以<lb/>
　道化其民也<lb/>
　黄曰衞國之亂久矣不知其惡而今也知其可恥人莫<lb/>
　貴於有恥心有恥且格則不復為可恥之事矣君子以是<lb/>
<pb n="12a"/>
　知天理之終不可泯没而風化之未始無所自來也<lb/>
　文公乗歴世殘敗之後而能務財訓農通商惠工敬<lb/>
　教勸學授方任能以道化其民亦知不善之為可恥<lb/>
　而淫奔之為可止也使人有畏心不若使人有恥心<lb/>
　若文公者可謂賢哉<lb/>
相<hi>息亮反</hi>䑕刺無禮也衞文公能正其羣臣而刺在位不<lb/>
承先君之化無禮儀也<lb/>
相䑕有皮人而無儀人而無儀不死何為相䑕有齒人<lb/>
<pb n="12b"/>
而無止人而無止不死何俟相䑕有體人而無禮人而<lb/>
無禮胡不遄<hi>市專反</hi>死<lb/>
　李曰相䑕刺無禮者言衞之羣臣不承先公之化無<lb/>
　禮儀也及文公之時正其羣臣而以在位之無禮儀<lb/>
　者為可刺惟其以無禮儀者為可刺故人能知其禮<lb/>
　儀而自别於無禮儀者觀文公能以道化其民故人<lb/>
　知以淫奔為恥今又能正其羣臣使人知有禮儀蓋<lb/>
　風俗之本也相䑕有皮<hi>云云</hi>毛氏云相者視也説文<lb/>
<pb n="13a"/>
　曰相者省視也言視是䑕之為䑕猶有皮有齒有體<lb/>
　而人之為人無禮儀是䑕之不如也鄭氏則以謂䑕<lb/>
　有皮雖處髙顯之處偷食苟得不知廉恥亦與人無<lb/>
　威儀者同諸家之説皆以䑕有皮無禮蘇氏以視䑕<lb/>
　之所以為䑕者豈以其無皮故耶亦有皮無禮耳惟<lb/>
　歐陽之説以言鼠猶有皮毛以成其體而人反無威<lb/>
　儀容止自飭其身曽䑕之不如也人而不如䑕則何<lb/>
　不疾死耳此甚疾之之辭也王氏之説亦然但不合<lb/>
<pb n="13b"/>
　三章分别之言皮以被其外齒以養其内體者内外<lb/>
　之所以立此則鑿也凡此三章例皆言何不疾死也<lb/>
　攷之左傳越椒執幣傲叔仲惠伯曰是必滅若敖氏<lb/>
　之宗衞侯享苦成叔苦成叔傲寗子曰苦成叔家其<lb/>
　亡乎郤錡乞師於魯將事不敬孟獻子曰郤氏其亡<lb/>
　乎左氏多載不敬之事皆言必死豈皆死哉然自古<lb/>
　不敬者多矣蓋言其有必死之道也簡子曰人無禮<lb/>
　則不生記亦曰禮者體也一體不備不足以謂之成<lb/>
<pb n="14a"/>
　人自其形而觀之則形體不備謂之不成人可也自<lb/>
　其成體之本而觀之則有人之形而無人之道謂之<lb/>
　不成人可也莊子有言曰闉跂支離無脤説衞靈公<lb/>
　而視全人其脰肩肩甕盎大癭説齊桓公而視全人<lb/>
　其脰肩肩知此則知無禮者亦不可謂之成人也<lb/>
　黃曰相䑕一篇説者皆未得其㫖予以為詩人非謂䑕<lb/>
　有皮有齒有體而人之不如鼠也蓋以為貪冒苟得<lb/>
　𧖟食於民而不知禮儀如䑕之徒有皮有齒有體而<lb/>
<pb n="14b"/>
　無禮儀也<lb/>
干旄<hi>音毛</hi>美好<hi>呼報反</hi>善也衞文公臣子多好善賢者樂告<lb/>
以善道也<lb/>
孑孑<hi>居熱反</hi>干旄在浚<hi>蘇俊/反</hi>之郊素絲紕<hi>符至反</hi>之良馬四<lb/>
之彼姝<hi>赤朱反</hi>者子何以卑<hi>必寐反</hi>之孑孑干旟在浚之都<lb/>
素絲組<hi>音祖</hi>之良馬五之彼姝者子何以予<hi>音與</hi>之孑孑干<lb/>
旌在浚之城素絲祝之良馬六之彼姝者子何以告之<lb/>
　李曰言衞文公之臣子多好善以干旄而就見賢者<lb/>
<pb n="15a"/>
　於浚之郊浚之都浚之城而賢者荅其意莫不樂告<lb/>
　以善道也孑孑干旄毛氏云注毛於干首蓋干與竹<lb/>
　竿字通用家語曰干旄之忠告至矣竹竿之字從竹<lb/>
　從干則是以干與竹竿字通用也鄭氏以干旄為卿<lb/>
　大夫所建旟為州長所建遂以首章為卿大夫次章<lb/>
　為州長好賢王氏云卿建旃士建物卿士設旄旟則<lb/>
　鄉黨之士所建旌則士之所未命而無物者建之然<lb/>
　攷之九旗皆注毛於干首亦不必如是之分别也案<lb/>
<pb n="15b"/>
　爾雅載旄於干頭注旄首曰旌則旄旌一也安得為<lb/>
　卿大夫則建之士則不建之傳曰鳥隼曰旟是畫鳥<lb/>
　之象於其旟鄭氏謂建旟為州長之屬非卿大夫所<lb/>
　建然則旟者將兵所建夫何不可其卿大夫亦建之<lb/>
　不必指州長也蘇黃門曰古者招庶人以旃士以旂<lb/>
　大夫以旌干旄以招之也據其説只依孟子曰招士<lb/>
　以旌庶人以旃蓋孟子所云者人君之好賢此則卿<lb/>
　大夫之好賢蘇氏之説非也在浚之郊在浚之都城<lb/>
<pb n="16a"/>
　毛氏謂邑外為郊下邑曰都其説非也曰在郊在都<lb/>
　在城以言其賢者之所在故以干旄旟干旌而就見<lb/>
　之也素絲紕之素絲組之素絲祝之良馬四之良馬<lb/>
　五之良馬六之毛氏云紕所以織組也緫紕於此而<lb/>
　成文於彼其意以素絲紕組之法御四馬蓋毛氏之<lb/>
　意多如此如簡兮執轡如組亦取其御衆其説非也<lb/>
　所謂素絲紕之者束帛以贈之而已組之祝之者組<lb/>
　以素絲而成組也祝織也鄭氏以祝當作屬二説<lb/>
<pb n="16b"/>
　皆通所謂四之五之六之者鄭氏謂所見之數其説<lb/>
　非也四之者始見則以四馬與之中見又以五馬與<lb/>
　之終見又以六馬與之言其禮意有加而無己彼姝<lb/>
　者子何以予之姝者美貌也言賢者之美貌也毛氏<lb/>
　訓姝為順鄭氏以卿大夫有忠順之徳又從以善道<lb/>
　與之云心誠愛厚之至非也此蓋言卿大夫以禮而<lb/>
　見賢者在賢者當何以告之耶告之以善道而已蓋<lb/>
　禮恭然後可與言道之方辭順然後可與言道之妙<lb/>
<pb n="17a"/>
　色從然後可與言道之致今卿大夫禮恭辭順色從<lb/>
　矣宜賢者樂告以善道也蓋好賢者非特君好之而<lb/>
　為臣者亦當然如子游為武城宰子曰汝得人焉爾<lb/>
　乎曰有澹臺滅明者魯用樂正子為政孟子聞之喜<lb/>
　而不寐曰其為人也好善則其為臣亦不可不好賢<lb/>
　樂善也雖然賢不苟就王公不致敬盡禮則不足以致<lb/>
　之如先主之欲見孔明必三顧焉使其不然則孔明<lb/>
　髙臥草廬而不肯就也孟子之於齊王王使人來曰<lb/>
<pb n="17b"/>
　寡人有寒疾不可以風朝將視朝不識寡人得見否<lb/>
　乎孟子曰有采薪之憂不能造朝明日出弔於東郭<lb/>
　氏然則若孟子者欲急於得君矣今也王不就見則<lb/>
　不往焉視其出晝猶待三宿蓋賢者之自重如此旣<lb/>
　卿大夫以見賢者為急則賢者亦將輕千里而來樂<lb/>
　告以善道矣豈特在浚之郊乎<lb/>
　黃曰簫韶奏而鳯皇儀干羽舞而有苗格髙宗思而<lb/>
　傅説夢成王悟而天反風天下之理未嘗不相為感<lb/>
<pb n="18a"/>
　通也舍己從人如舜則黎獻共為帝臣善養老如文<lb/>
　王則伯夷太公有盍歸乎來之歎人苟有好善之心<lb/>
　則賢者將輕千里而來苟訑訑之聲音顔色距人於<lb/>
　千里之外則賢者將望望而去之衞文公臣子多好<lb/>
　善則盡禮以待賢干旄旌旟即招士以旌之意也素<lb/>
　絲組紕即實其幣帛筐篚之意也良馬四五六即錫<lb/>
　馬蕃庶之意也禮旣盡矣則賢安得不樂告之以善<lb/>
　道乎曰何以畀之非無以畀之也何以予之非無以<lb/>
<pb n="18b"/>
　與之也何以告之非無以告之也是以惟恐其無以<lb/>
　報之耳齊王不肯就見孟子則孟子有所不屑先主<lb/>
　三顧孔明之廬則孔明樂為之用蓋尊徳樂道之心<lb/>
　不如是則不足與有為也<lb/>
載馳許穆夫人作也閔其宗國顛覆自傷不能救也衞<lb/>
懿公為狄人所滅國人分散露於漕邑許穆夫人閔衞<lb/>
之亡傷許之小力不能救思歸唁<hi>音彦</hi>其兄又義不得故<lb/>
賦是詩也<lb/>
<pb n="19a"/>
載馳載驅歸唁衞侯驅馬悠悠言至於漕大夫跋<hi>蒲末反</hi>
渉我心則憂旣不我嘉不能旋反視爾不臧我思不逺<lb/>
旣不我嘉不能旋濟視爾不臧我思不閟<hi>悲位反</hi>陟彼阿<lb/>
丘言采其蝱<hi>音盲</hi>女子善懷亦各有行許人尤之衆稺<hi>直吏反</hi>且狂我行其野芃芃<hi>薄紅/反</hi>其麥控<hi>苦貢反</hi>于大邦誰因<lb/>
誰極大夫君子無我有尤百爾所思不如我所之<lb/>
　李曰許穆夫人衞之女也衞懿公為狄人所滅國人<lb/>
　分散故立戴公暴露而舍於漕邑宗國敗滅君民播<lb/>
<pb n="19b"/>
　遷是以許穆夫人閔念衞國之亡傷已許國之小而<lb/>
　力弱不能救故且欲歸國而唁其兄但在禮諸侯夫<lb/>
　人父母終惟得使大夫問於兄弟有義不得歸是以<lb/>
　許人尤之故賦是詩以見志也載馳載驅歸唁衞侯<lb/>
　唁者弔生曰唁左傳昭公二十五年公孫于齊次于陽<lb/>
　州齊侯唁公於野井榖梁弔失國曰唁今夫人言己<lb/>
　欲馳驅而往歸於宗國以弔唁衞侯故願御者馳馬<lb/>
　悠悠然而逺行我欲疾至於漕邑亦猶泉水詩云載<lb/>
<pb n="20a"/>
　脂載牽還車言邁皆是準擬之辭也大夫跋渉鄭以<lb/>
　衞大夫來告難於許時蘇説謂大夫許大夫之弔衞<lb/>
　者也草行曰跋水行曰渉夫人將歸親唁其兄雖大<lb/>
　夫之往而不足以解憂也旣不我嘉夫人旣欲歸唁<lb/>
　其兄而許大夫不聽故責之云汝許人盡不善我欲<lb/>
　歸唁其兄然不能旋反我心中之思使不得歸也旣<lb/>
　不得去而又責之言我視汝許大夫不施善道以救<lb/>
　衞由此故我思不逺於衞常欲歸唁之不能旋濟者<lb/>
<pb n="20b"/>
　言歸衞必濟水也不閟者言我思常在目前也王氏<lb/>
　云我思之歸於道為不閟不閟者言於道通也非也<lb/>
　陟彼阿丘言采其蝱蝱貝母也陸璣注云今藥草阿<lb/>
　丘者偏髙曰阿丘王氏曰陟偏髙之丘以采蝱故也<lb/>
　采蝱者將以除結懣之疾譬之欲歸唁非平夷之行<lb/>
　也亦將以解腹心之至憂故也此説為善女子善懷<lb/>
　亦各有行言女子之懷善矣皆可以行也然許人不<lb/>
　許歸故斥之以為衆稺且狂狂者言衆皆不更事之<lb/>
<pb n="21a"/>
　人故以我為尤也芃芃其麥言思歸行衞之野見其<lb/>
　麥之有實此説與泉水言毖彼泉水亦流于淇孌彼<lb/>
　諸姬聊與之謀皆是相望之辭也大夫君子無我有<lb/>
　尤者言無以我為過也百爾所思不如我所之者蘇<lb/>
　氏曰雖竭爾思慮以為我謀衞不如使我一往親見<lb/>
　之也然夫人卒不往者知其非禮而能自克故也<lb/>
　論曰此載馳之詩憂思如黍離自克如泉水然而以<lb/>
　泉水較之其事又有緩急泉水之詩無故而思歸此<lb/>
<pb n="21b"/>
　則宗國顛覆危亡乃人情之至痛而夫人乃終不得<lb/>
　歸寜者其憂思亦甚矣觀其詩辭意曲折則可知其<lb/>
　情矣許人尤之正禮所當然也夫人責之以衆稺且<lb/>
　狂豈禮所當然哉蓋思歸之急云耳然終以自克而<lb/>
　不得以歸寜者當觀其意之如何不可以辭害志也<lb/>
　黄曰左傳事見李講戴公與許穆公夫人俱出於宣<lb/>
　姜宣姜瀆亂人倫敗壞風俗不及數年衞國為狄人<lb/>
　所滅君臣播遷幾不能以自存易曰履霜堅冰至衞<lb/>
<pb n="22a"/>
　國之亡非一朝一夕之故其所由來者漸矣學者觀<lb/>
　詩不必至載馳而後知衞之亡觀雄雉新臺之詩而<lb/>
　知衞之亡非一日也載馳之夫人其憂思如泉水之<lb/>
　衞女然泉水之所憂者不若載馳之深也泉水衞女<lb/>
　之思思而能以禮載馳夫人之思思而能以義此聖<lb/>
　人所以深取之歟<lb/>
衞淇奥詁訓傳第五　　　　國風<lb/>
淇奥<hi>於六反</hi>美武公之徳也有文章又能聽其規諫以禮<lb/>
<pb n="22b"/>
自防故能入相于周美而作是詩也<lb/>
瞻彼淇奥緑竹猗猗<hi>於宜反</hi>有匪君子如切如磋<hi>七何反</hi>如<lb/>
琢如磨瑟兮僩<hi>遐板反</hi>兮赫兮咺<hi>況晚反</hi>兮有匪君子終不<lb/>
可諼<hi>況元反</hi>兮瞻彼淇奥緑竹青青<hi>子丁反</hi>有匪君子充耳<lb/>
琇瑩㑹<hi>古外反</hi>弁<hi>皮變反</hi>如星瑟兮僴兮赫兮咺兮有匪君<lb/>
子終不可諼兮瞻彼淇奥緑竹如簀<hi>音責</hi>有匪君子如金<lb/>
如錫如圭如璧寛兮綽兮猗<hi>於綺反</hi>重較兮善戲謔兮不<lb/>
為虐兮<lb/>
<pb n="23a"/>
　李曰有文章即詩所謂有匪君子是也又能聽其規<lb/>
　諫者蓋規正圎之器也箴誨之辭謂之規者以其能<lb/>
　正君也孔子曰如有周公之才之美使驕且吝其餘<lb/>
　不足觀也已夫以有周公之才固美矣使其有驕吝<lb/>
　之心則不足觀矣惟其有才而無驕吝之心然後為<lb/>
　可觀也今武公旣有文章又能聽其規諫以禮自防<lb/>
　閑而不踰此其所以為賢也然詩之序言又能聽其<lb/>
　規諫其義固無害攷之於詩本無是句豈詩人以切<lb/>
<pb n="23b"/>
　磋琢磨為據故云歟瞻彼淇奥淇衞水也奥隈也厓<lb/>
　内為隈淇奥者淇水之曲也淇水出衞州共城北山<lb/>
　東至黎陽而入河左傳昭公二年韓宣子自齊聘於<lb/>
　衞衞侯享之北宫文子賦淇澳其字從水從奥則知<lb/>
　從水之奥與此詩淇奥字通用緑字毛氏以為王芻<lb/>
　也竹萹竹也陸氏以為二草名與終朝采緑之緑同<lb/>
　非言其色也毛氏之説本於爾雅予竊以為不然傳<lb/>
　曰淇奥箘輅又曰淇水之竹前漢武帝下淇園之竹<lb/>
<pb n="24a"/>
　以為楗寇恂伐淇奥之竹以為矢則是淇水之有竹<lb/>
　也明矣不必以緑竹為草王氏程氏皆以緑竹為竹<lb/>
　蘇東坡氏有詩曰惟有長身大君子依依猶得似淇<lb/>
　奥則知緑竹之為竹也又明矣觀此諸説則是瞻彼<lb/>
　淇水之旁有此緑竹猗猗然美盛也程氏云淇奥之<lb/>
　地潤澤膏沃而生緑竹竹生物之美者興徳美内充<lb/>
　而文章威儀外著其説為善鄭氏曰武公質美徳盛<lb/>
　有康叔之餘烈其意謂緑竹之所以美盛者由得淇<lb/>
<pb n="24b"/>
　水潤澤之也武公之所以徳盛者由得康叔之餘烈<lb/>
　也以淇水比康叔詩中本無此意王氏則謂瞻彼淇<lb/>
　奥為徳之清潤深閟緑竹猗猗為竹之虚節清和亦<lb/>
　不必如此分别有匪君子如切如磋如琢如磨此言<lb/>
　有諸中者必形諸外之意匪文章貌論語所謂斐然<lb/>
　成章之斐字通用禮記大學亦舉此詩云有斐君子<lb/>
　其字亦用論語斐字切磋琢磨爾雅曰治骨曰切治<lb/>
　象曰磋治玉曰琢治石曰磨是也切磋琢磨者大學<lb/>
<pb n="25a"/>
　曰如切如磋道學也如琢如磨自修也又其曰切磋<lb/>
　琢磨者蓋言武公有文章如切磋琢磨之成器可愛<lb/>
　可重也瑟兮僩兮者瑟矜莊貌僩韓詩以為美説文<lb/>
　曰武也毛氏曰寛大也荀子曰陋者俄且僩是僩則<lb/>
　為寛大之文赫兮咺兮者言威儀容止宣著也諼忘<lb/>
　也蓋言淇水之潤澤故生緑竹猶武公所積者厚故<lb/>
　其發見於外者斐然如切如磋如琢如磨之成器可<lb/>
　愛可重瑟兮僩兮赫兮咺兮其見於外者如此故民<lb/>
<pb n="25b"/>
　愛之不忘也上章言猗猗二章言青青下章言簀者<lb/>
　盛也程氏曰猗猗言其態青青言其色如簀言其盛<lb/>
　宻比為簀此説是也王氏則以緑竹猗猗者言其少<lb/>
　長未剛之時青青為方剛之時如簀為盛之至此乃<lb/>
　曲説也毛云以為青青茂盛貌則其字為菁字程氏<lb/>
　則只作青字讀充耳瑱也充耳以琇瑩為之琇瑩美<lb/>
　石也説者謂琇石之似玉者周禮弁師云王之皮弁<lb/>
　㑹五采玉璂又曰諸侯及孤卿大夫之皮弁各以其<lb/>
<pb n="26a"/>
　等為之注云皮弁則侯伯璂飾七子男璂飾五玉亦<lb/>
　三采正此㑹弁是也如星言其文之如星也其曰充<lb/>
　耳琇瑩以言武公有其徳而稱此服如金如錫如圭<lb/>
　如璧言其成徳之貌夫盛徳之至有剛有柔而其化<lb/>
　無方或銳或圎而其成不易其化無方則所以為道<lb/>
　也其成不易則所以為義也此蓋王氏隨字生義隨<lb/>
　句生意非詩人之本意寛言能容衆也綽緩也言其<lb/>
　有寛容之徳也重較大車言其多容而任重此皆非<lb/>
<pb n="26b"/>
　也戲謔者武公樂易而不至於過也雖然戲言戲行<lb/>
　非君子之所貴而詩人乃以為美之者昔孔子之武<lb/>
　城聞弦歌之聲夫子莞爾而笑曰割雞焉用牛刀子<lb/>
　游對曰昔者偃也聞諸夫子曰君子學道則愛人小<lb/>
　人學道則易使也子曰偃之言是也前言戲之耳雖<lb/>
　夫子猶不免於戲孔子之所謂戲者非世俗之所謂<lb/>
　戲也其意將以試子游之心雖戲不以為過也武公<lb/>
　之所謂戲謔而不至於虐者其亦孔子之所謂戲歟<lb/>
<pb n="27a"/>
　論曰有諸中者必形諸外玉在山而木潤珠生淵而<lb/>
　崖不枯此亦理之必然也小人不善無其内而强其<lb/>
　外見君子厭然掩其不善而著其善人之視己如見<lb/>
　其肺肝外之不可强也如此惟君子和順積中英華<lb/>
　發外或見於言辭或見於顔色或見於容止皆粲然<lb/>
　可觀豈有君子徒事其外以聳動世俗之觀聽哉孟<lb/>
　子曰仁義禮智根於心其生色也睟然見於面盎於<lb/>
　背施於四體四體不言而喻其内外之相應也如此<lb/>
<pb n="27b"/>
　今武公之德如此其發見於外者皆不可掩想當時<lb/>
　見之者鄙吝之心消姦雄之膽喪此所謂道盛徳至<lb/>
　善民之不能忘也<lb/>
　黃曰有至足之徳者必有自足之心此人之情也然<lb/>
　自足之心一萌則徳不足以為徳矣孔子以為如有<lb/>
　周公之才之美使驕且吝其餘不足觀今武公旣有<lb/>
　文章又能聽其規諫而以禮自防在武公之徳則充<lb/>
　然而有餘在武公之心則歉然而不足詩人因其入<lb/>
<pb n="28a"/>
　相于周而樂於稱頌其美故託淇奥之詩以為喻云<lb/>
　爾雅曰河隅謂之奥淇奥衞地也猶周南以汝墳興<lb/>
　陳以宛丘名篇也詩人見淇水之隅有緑竹猗猗然<lb/>
　茂盛以興武公之徳和順積中而英華外著有不可<lb/>
　掩者故曰有匪君子匪文章貌論語所謂斐然成章<lb/>
　與此同用禮記舉有斐君子亦以匪為斐豈非通用<lb/>
　歟如切如磋禮記以為道學如琢如磨則以為自修<lb/>
　要之言其徳之愈足而武公之心愈不自足又從而<lb/>
<pb n="28b"/>
　日新日日新又日新如切磋琢磨之不能自巳也惟<lb/>
　其不能自巳故盛徳發見於容貌而有寛厚温粹之<lb/>
　美斯民見之自有不能忘者曰充耳琇瑩㑹弁如星<lb/>
　以見其佩服之美而人樂之猗重較兮以見其乗車<lb/>
　之安而人愛之善戲謔兮以見武公之盛徳雖戲謔<lb/>
　之間亦有妙理存焉而人不以為虐也孔子以割雞<lb/>
　焉用牛刀之語戲子游聖人之所謂戲者亦如詩人<lb/>
　之形容武公者歟大抵人情之惡是人也雖正其言<lb/>
<pb n="29a"/>
　辭而人有所不信人情之善是人也則雖戲且謔而人<lb/>
　亦以為善衞人愛武公之深而形容之不能盡曰善<lb/>
　戲謔兮以見其樂之之至而亦無惡於戲謔也觀小<lb/>
　雅賔之初筵之詩見武公真中庸大學至誠之君子<lb/>
　其言温厚誠慤不欺於暗室不愧於屋漏其為人自<lb/>
　可想見淇奥之詩不我誣矣<lb/>
考槃刺莊公也不能繼先公之業使賢者退而窮處也<lb/>
考槃在澗碩人之寛獨寐寤言永矢弗諼<hi>況元反</hi>考槃在<lb/>
<pb n="29b"/>
阿碩人之薖<hi>苦禾反</hi>獨寐寤歌永矢弗過<hi>古禾反</hi>考槃在陸<lb/>
碩人之軸獨寐寤宿永矢弗告<lb/>
　李曰莊公不能繼先君武公之業而使賢者自退處<lb/>
　於深山窮谷之中此其亡先君之業失先君之意可<lb/>
　知矣左傳曰古之王者知命之不長是以並建聖哲<lb/>
　樹之風聲分之物采著之話言為之律度以遺後嗣<lb/>
　先君之心也成湯敷求哲人俾輔于爾後嗣人君之<lb/>
　求賢不惟以自輔亦以為子孫長久之計為子孫者<lb/>
<pb n="30a"/>
　繼先君之業當思祖宗所以畀付之意必其尊徳樂<lb/>
　道有加而無已然後可也苟為不然是棄賢者也非<lb/>
　棄賢者也是棄祖宗之業也是故序考槃之詩者以<lb/>
　為莊公不能繼先公之業序晨風者以為忘穆公之<lb/>
　業也考槃鄭氏曰木偃蓋曰槃考槃在澗考成也槃<lb/>
　樂也山夾水曰澗曲陵曰阿髙平曰陸考槃在澗在<lb/>
　阿在陸者皆是賢者退處之地也夫富與貴是人之<lb/>
　所同好也貧與賤是人之所同惡也雖賢者未有不<lb/>
<pb n="30b"/>
　惡貧賤與樂富貴也使賢者惡富貴而樂貧賤是為<lb/>
　偽也在澗在阿在陸者皆非人之所樂而賢者獨成<lb/>
　樂於此者蘇氏謂必有甚惡而不得已者也其説非<lb/>
　是也惟其成樂於此故賢者處之甚安綽綽然有餘<lb/>
　裕曽無狹隘褊淺之意故下文曰碩人之寛是也孔<lb/>
　叢子曰吾於考槃見遯世而无悶正此之謂歟碩大<lb/>
　也言大徳之人也寛容也薖亦寛大之貌軸毛氏曰<lb/>
　進也攷之詁訓未有所據要之上章旣言人之寛此<lb/>
<pb n="31a"/>
　皆是寛大之意鄭氏又以薖為飢意以軸為病此説<lb/>
　未之敢信獨寐寤言獨寐之間覺寤而言之獨寐寤<lb/>
　歌者言獨寐之間覺寤而後歌也獨寐寤宿已覺而<lb/>
　猶臥也諼忘也矢鄭氏以為誓其意以謂自誓不忘<lb/>
　君之惡不復入君之朝不復告君以善道信如毛氏<lb/>
　之説則是所謂碩人者乃躁急之人安得所謂碩人<lb/>
　之寛之義哉且君臣猶父子也雖不見用可以怨望<lb/>
　而為誓若此哉王氏亦從此説歐陽程氏楊龜山破<lb/>
<pb n="31b"/>
　其説要之歐陽之説又不如程氏楊氏之説為善歐<lb/>
　陽氏曰碩人居於山澗之間不以為狹而獨言自謂<lb/>
　不忘此樂也永矢弗過謂安然樂居澗中不復有所<lb/>
　他之也永矢弗告者自謂其樂不可以妄語於人也<lb/>
　程氏楊氏則以永矢弗諼為自陳不能忘其君以永<lb/>
　矢弗過為自陳其不得過君之朝以永矢弗告為自<lb/>
　陳不得告君以善矢如臯陶矢厥謨之矢同此説是<lb/>
　也<lb/>
<pb n="32a"/>
　論曰據此詩初章言永矢弗諼中章言永矢弗過卒<lb/>
　章言永矢弗告蓋賢者退而窮處其居甚安雖知朝<lb/>
　廷之不可復居矣而又不敢忘於君於此有以見賢<lb/>
　者愛君也如此所謂賢者之不忘君非如魏公子牟<lb/>
　身居江湖之上心遊魏闕之下正猶劉向所謂忠臣<lb/>
　雖在畎畆猶不忘君惓惓之義也孟子去齊其言常<lb/>
　曰雖然豈舍王哉王庶幾改之予日望之夫賢者之<lb/>
　愛君其切如此豈有不得志而遽忘愛君之誠心乎<lb/>
<pb n="32b"/>
　黃曰按詩言子有鐘皷弗鼓弗考則所謂考槃者猶<lb/>
　考擊其槃以自樂之也賢者雖不見用於時而擊槃<lb/>
　以自樂澗阿之中雍容寛綽而無怨望之意真所謂<lb/>
　遯世無悶者永矢弗諼矢如臯陶矢厥謨之矢賢者<lb/>
　在畎畆而不敢忘君故考槃以自得而永陳其不忘<lb/>
　君父之意又永陳其不得適君之朝又永陳其不得<lb/>
　告君以善道此賢者愛君之誠而忠厚之至也若從<lb/>
　毛鄭之説則是賢者一不見用而遂有怨怒之辭尚<lb/>
<pb n="33a"/>
　何足謂之賢乎<lb/>
碩人閔莊姜也莊公惑於嬖妾使驕上僭莊姜賢而不<lb/>
荅終以無子國人閔而憂之<lb/>
碩人其頎<hi>其機反</hi>衣錦褧<hi>苦迥反</hi>衣齊侯之子衞侯之妻東<lb/>
宫之妹邢侯之姨譚公維私手如柔荑<hi>徒奚反</hi>膚如凝脂<lb/>
領如蝤蠐<hi>上似修反下音齊</hi>齒如瓠犀螓<hi>音/秦</hi>首蛾<hi>我波反</hi>眉巧笑<lb/>
倩<hi>七薦反</hi>兮美目盼<hi>匹莧/反</hi>兮碩人敖敖<hi>五刀/反</hi>説<hi>始銳反</hi>于農<lb/>
郊四牡有驕朱幩<hi>符云反</hi>鑣鑣<hi>表驕/反</hi>翟茀<hi>音/弗</hi>以朝<hi>直遙反</hi>大<lb/>
<pb n="33b"/>
夫夙退無使君勞河水洋洋北流活活<hi>古闊反</hi>施罛<hi>音孤</hi>濊<lb/>
濊<hi>呼沽反</hi>鱣<hi>陟連/反</hi>鮪<hi>于軌/反</hi>發發<hi>補末/反</hi>葭菼揭揭<hi>居謁反</hi>庶姜<lb/>
孽孽<hi>魚桀反</hi>庶士有朅<hi>欺列反</hi>
　李曰莊姜者州吁之嫡母也妾上僭夫人失位緑衣<lb/>
　之詩是也妾旣上僭而夫人失位此莊姜雖賢所以<lb/>
　終不見荅也碩人其頎碩大也碩人指莊姜也頎長<lb/>
　也猗嗟所謂頎而長兮史記孔子世家所謂頎然而<lb/>
　長也蓋言莊姜容貌之偉也衣錦褧衣襌也衣錦則<lb/>
<pb n="34a"/>
　加之以褧襜也鄭氏曰國君夫人翟衣而嫁今衣錦<lb/>
　者在塗之所服也齊侯之子至譚公維私此則言莊<lb/>
　姜親戚之貴盛也東宫太子之所居也莊姜乃齊侯<lb/>
　太子得臣之妹邢侯之姨也邢周公之後也左傳所<lb/>
　謂凡蔣邢茅胙祭周公之𦙍是也妻之妹曰姨莊姜<lb/>
　乃邢侯之姨也譚公維私譚國名也後為齊所滅左<lb/>
　氏莊十年齊侯滅譚是也姊妹之夫曰私譚公乃莊<lb/>
　姜姊妹之夫也手如柔荑至美目盼兮言莊姜顔色<lb/>
<pb n="34b"/>
　之美也荑者茅之始也凝脂者言肌膚如脂膏之凝<lb/>
　也領説文曰項也蝤蠐蝎也生於木中内外皆潔白<lb/>
　故以比項瓠犀瓠瓣也相法曰齒如瓠者貴相也齒<lb/>
　如瓠犀言齒如瓠犀之白也螓陸農師曰螓似蟬而<lb/>
　小額廣而且方故曰螓首蛾眉鉤如畫故曰蛾眉倩<lb/>
　巧笑之狀也倩美好也漢書曰陳平雖賢賴魏倩而<lb/>
　後進注云倩者美好也盼者黒白分也碩人敖敖至<lb/>
　翟茀以朝此言衣服之美也敖敖長貌説于農郊鄭<lb/>
<pb n="35a"/>
　氏謂説當作襚言莊姜始來更正衣服于衞近郊非<lb/>
　也王氏謂說當作駕說之說先儒謂説當作襚誤矣<lb/>
　此説是也驕壯貌幩飾也以朱飾馬鑣鑣然而盛也<lb/>
　翟茀以朝者言夫人以翟羽飾車茀蔽也夫人乗車<lb/>
　不欲露見設翟以自障蔽以朝者言莊姜入君之朝<lb/>
　也程氏禮數之備至近郊而説止復整車服而後入<lb/>
　君之朝此説是也大夫夙退無使君勞者王氏謂國<lb/>
　人所樂得以配君也夫以莊姜容貌之飾車服之盛<lb/>
<pb n="35b"/>
　顔色之美宜其見荅乃不見荅此詩所以閔之也河<lb/>
　水洋洋程氏則以因河水興人情放縱難制所以致<lb/>
　嬖妾上僭而薄於夫人王氏之説與此相𩔖王氏曰<lb/>
　施罟譬則莊姜鱣鮪譬則莊公葭菼則取譬未可必<lb/>
　信也毛氏徒釋庶姜庶士之義而上下全不見義則<lb/>
　於此章最為難曉以意度之此章乃是嫁時行道之<lb/>
　所見者如此故因水取興洋洋盛也北流活活然而<lb/>
　北流也罛魚罟也施之水中濊濊然也發發言其魚<lb/>
<pb n="36a"/>
　之長也鱣是大魚似鱏而小口在頷下長至二丈鮪<lb/>
　大者謂之王鮪小者謂之鮛鮪揭揭又言其長也爾<lb/>
　雅曰葭蘆菼薍郭璞則以葭蘆為别草李巡則以為<lb/>
　一草唐孔氏曰以今語驗之乃是别草也庶姜言所<lb/>
　從之姪娣也庶姜者言齊大夫送女來者也孽孽言<lb/>
　其盛飾也揭揭言其壯茂也庶姜孽孽王氏則以為<lb/>
　非一孽據莊姜所患者一州吁爾安得謂之非一孽<lb/>
　乎此蓋言莊姜所嫁之時如此而不見荅所以為可<lb/>
<pb n="36b"/>
　閔也觀詩者不觀其人之衣服與其鳥獸草木之名<lb/>
　必觀其有精意妙㫖存乎其間如碩人之詩曰衣錦<lb/>
　褧衣但言衣服之盛而中庸舉此則曰衣錦尚絅惡其<lb/>
　文之著也推此為慎獨之學如曰巧笑倩兮美目盼<lb/>
　兮素以為絢兮但言其顔色之美也而孔子則曰繪<lb/>
　事後素子夏推之以為禮後之説𩔖皆如此學者徒<lb/>
　區區於言語之間雖誦詩三百亦何足為哉<lb/>
　黃曰碩人之詩即緑衣之詩緑衣言嬖妾之不當僭<lb/>
<pb n="37a"/>
　而僭碩人言夫人之宜見荅而不見荅故此篇特盛<lb/>
　言莊姜之美如此族系之貴如此衣服之盛如此宜<lb/>
　為國君之配而乃至於失夫人之位此國人所以傷<lb/>
　之也雖然古人之觀詩以意逆志而不泥於章句之<lb/>
　末則此詩雖為美莊姜而作未始不為學者之戒也<lb/>
　如衣錦褧衣之句皆言莊姜衣服之盛而中庸則曰<lb/>
　衣錦尚絅惡其文之著也推此以為謹獨之學如巧<lb/>
　笑倩兮美目盼兮素以為絢兮特言莊姜容貌之美<lb/>
<pb n="37b"/>
　而孔子則曰繪事後素子夏推之以為禮之後詩之<lb/>
　為詩豈可於言語文字間而有得哉學者當以意悟<lb/>
　之<lb/>
　<lb/>
　<lb/>
　<lb/>
　<lb/>
　毛詩集解卷七<lb/>
</p>
<p>
</p>
  </div>
</body>
</text>
</TEI>
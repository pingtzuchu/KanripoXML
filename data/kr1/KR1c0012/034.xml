<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>毛詩集觧卷三十四</head>
    <p>
<pb n="1a"/>
欽定四庫全書<lb/>
　毛詩集觧卷三十四　　宋　李樗黄櫄　撰<lb/>
蕩之什詁訓傳第二十五　　　　大雅<lb/>
蕩召穆公傷周室大壞也厲王無道天下蕩蕩無綱紀<lb/>
文章故作是詩也<lb/>
蕩蕩上帝下民之辟疾威上帝其命多辟天生烝民其<lb/>
命匪諶靡不有初鮮克有終文王曰咨咨女殷商曾是<lb/>
彊禦曾是掊克曾是在位曾是在服天降滔德女興是<lb/>
<pb n="1b"/>
力文王曰咨咨女殷商而秉義類彊禦多懟流言以對<lb/>
宼攘式内侯作侯祝靡届靡究文王曰咨咨女殷商女<lb/>
炰烋于中國歛怨以爲德不明爾德時無背無側爾德<lb/>
不明以無陪無卿文王曰咨咨女殷商天不湎爾以酒<lb/>
不義從式既愆爾止靡明靡晦式號式呼俾晝作夜文<lb/>
王曰咨咨女殷商如蜩如螗如沸如羮小大近喪人尚<lb/>
乎由行内奰于中國覃及鬼方文王曰咨咨女殷商匪<lb/>
上帝不時殷不用舊雖無老成人尚有典刑曾是莫聽<lb/>
<pb n="2a"/>
大命以傾文王曰咨咨女殷商人亦有言顛沛之揭枝<lb/>
葉未有害本實先撥殷鑒不逺在夏后之世<lb/>
　李曰蕩之序有可疑者詩中言蕩蕩上帝而序乃以<lb/>
　謂天下蕩蕩無綱紀文章其意都不相干渉鄭氏以<lb/>
　蕩蕩爲法度廢壞之貎鄭氏之觧詩欲求合於序故<lb/>
　不得不以法度廢爲說也論語曰大哉堯之爲君蕩<lb/>
　蕩乎民無能名焉蕩蕩者廣大也使蕩而果爲法度<lb/>
　廢壞之意則堯亦爲厲王矣歐陽曰蕩蕩廣大也謂<lb/>
<pb n="2b"/>
　蕩蕩無限畔也序言天下蕩蕩無綱紀文章者謂天<lb/>
　下廣大無綱紀條理以治之也歐陽公雖以蕩蕩爲<lb/>
　廣大也然畢竟只爲作序者求合於詩之句故余謂<lb/>
　詩中若此之類誠有可疑也召穆公以厲王之不道<lb/>
　遂傷之而言曰蕩蕩然而廣大者上帝也此呼天而<lb/>
　告之之辭也天乎今天下之君如厲王者其威虐烈<lb/>
　然甚矣其曰上帝者因厲王之疾威又呼天而告之<lb/>
　也疾威如此而其命又多邪僻此見厲王之不君甚<lb/>
<pb n="3a"/>
　矣天生民而立之君使司牧之而勿使失乎性今厲<lb/>
　王之爲君乃肆爲威虐而又多邪僻是天立人君乃<lb/>
　所以害民也人之勞苦則必呼大遭厲王之暴虐無<lb/>
　可奈何遂以歸之於天也天生我民其命信爲難諶<lb/>
　矣方其初也生賢聖之君以飬斯民及其終也乃生<lb/>
　此僻王以殘虐我民夏之興也其始以禹其終以桀<lb/>
　商之興也其始以湯其終以紂周之興也既始之以<lb/>
　文武又終之以幽厲其難諶如此毛鄭皆以蕩蕩上<lb/>
<pb n="3b"/>
　帝爲厲王歐陽公既以爲不然而蘇氏又以下民之<lb/>
　辟爲天之廣大下民之所君又不能無失其曰蕩蕩<lb/>
　上帝只是指天下民之辟只是指厲王其文明甚不<lb/>
　須曲求其文也召穆公以厲王之惡同於紂故毎章<lb/>
　引文王數紂之惡以責之彊禦彊梁悍禦之人也掊<lb/>
　克掊歛好勝之人也紂之臣惟是彊禦凶逆之人惟<lb/>
　是深刻少恩之人在位與在職事者無非此人也夫<lb/>
　以紂之凶惡而又濟之以彊禦掊克之人則如水之<lb/>
<pb n="4a"/>
　益深火之益熱其亂亡必矣滔漫也如滔天之滔也<lb/>
　天降滔德猶言天降喪亂也天之降此喪亂而女又<lb/>
　起而助天爲虐蓋此怨之之辭也説者多以滔德爲<lb/>
　彊禦掊克之人未必然也紂之所謂秉義類乃是彊<lb/>
　禦多懟之人也乃是好爲讒言之人也乃是宼攘奸<lb/>
　宄之人也類善也自古亂亡之君所以委任小人者<lb/>
　非以小人爲可任也蓋以君子爲小人小人爲君子<lb/>
　也臨亂之君各賢其臣故紂以彊禦之懟與夫流言<lb/>
<pb n="4b"/>
　宼攘之人爲秉義類則夫秉義類之人必反以爲彊<lb/>
　禦流言宼攘之人也紂之時在朝者飛廉惡來之徒<lb/>
　而箕子比干之徒則屏弃之殺戮之囚奴之彊禦多<lb/>
　懟言彊禦之人多怨懟之也流言以對言好爲流言<lb/>
　以答人主之問如管蔡之徒是也宼攘式内言宼攘<lb/>
　之人而反使居内也王氏以彊禦爲厲王誤矣侯作<lb/>
　侯祝靡届靡究言在朝廷者無有忠信惟是以盟詛<lb/>
　相要厲王又不能别白而窮究之則其政可知矣使<lb/>
<pb n="5a"/>
　君臣以盟詛相要皆是忠信之衰也如左傳曰鄭伯<lb/>
　使卒出豭行出犬雞以詛射潁考叔者則鄭之刑政<lb/>
　可知矣雖然何人斯之詩又何以言出此三物以詛<lb/>
　爾斯乎使詛果非嘉事則何人斯之詩當在夫子所<lb/>
　刪之列矣蓋觀詩當以意逆志婦人送迎不出門而<lb/>
　莊姜乃有逺送于野之言正此類也何人斯之詩但<lb/>
　以讒言亂國乃可以爲人主之戒不必泥於盟詛之<lb/>
　言也炰烋毛氏曰彭亨也鄭氏曰自矜氣健之貎言<lb/>
<pb n="5b"/>
　女炰烋于中國歛斯民之怨以爲德蓋以小人爲君<lb/>
　子則其所用者無非小人也以怨爲德則其所行者<lb/>
　無非虐政也蓋是非顛倒邪正錯亂以白爲黑以妍<lb/>
　爲醜自古亂世之君類多如此然其所以至此者則<lb/>
　無人以輔弼之故也故曰不明爾德時無背無側爾<lb/>
　德不明以無陪無卿蘇氏曰左右前後無良臣也陪<lb/>
　陪貳也天不湎爾以酒言汝之沈湎非天使之也人<lb/>
　能深味此一句則凡所爲者無不正矣不獨湎于酒<lb/>
<pb n="6a"/>
　也凡昬亂於貨利者豈天使之乎天未嘗使汝爲是<lb/>
　而爾之所爲於不義則從而法之夫不義者豈可以<lb/>
　爲法哉汝既愆過於容止矣而又且無明無晦飲酒<lb/>
　無度必其醉也則叫號歡呼而未嘗視事俾晝作夜<lb/>
　言日間不視事也觀酒誥所陳在今後嗣王酣身誕<lb/>
　惟淫佚于非彝用喪威儀則既愆爾止可見矣人惟<lb/>
　飲酒可以觀禮茍無度必至於威儀怭怭側弁之俄<lb/>
　又安得其容止之可觀哉蜩蟬也螗亦蟬之别名言<lb/>
<pb n="6b"/>
　其諠譁之聲如蜩螗之鳴其言語之沓沓如湯之沸<lb/>
　如羮之熱但以此二句觀之可以見其諠譁之甚矣<lb/>
　酒誥日庶羣自酒以見紂之君臣無不況湎于酒蓋<lb/>
　紂之爲酒池肉林君臣爲長夜之飲其小大已近於<lb/>
　喪亡矣而當時之人尚安而行之恬然不以爲慮也<lb/>
　内奰于中國覃及鬼方言取禍于中國遂及鬼方也<lb/>
　鬼方逺方之蠻髙宗所伐者也内而中國外而鬼方<lb/>
　無不怒之也時是也言不可歸咎於上帝也酒誥言<lb/>
<pb n="7a"/>
　紂之飲酒以致敗亡之禍曰天非虐惟民自速辜此<lb/>
　言紂之飲酒而亦終以匪上帝不時其意一也言上<lb/>
　帝豈欲喪之哉爾但不能用舊政耳雖無老成人在<lb/>
　於朝廷尚有先王之舊法可舉而行而女曾莫之聽<lb/>
　此大命之所以傾也顛沛語曰造次必於是顛沛必<lb/>
　於是注曰偃仆也揭㧞也人有常言木之偃仆而拔<lb/>
　之者其枝葉未有所傷害而其本根實先撥也撥絶<lb/>
　也以見商紂之惡四方未受其旤而王室已先顛覆<lb/>
<pb n="7b"/>
　矣其鑒戒不逺其在夏后之世也夏以是亡今紂之<lb/>
　所爲亦將以是亡不可不戒也書曰與治同道㒺不<lb/>
　興與亂同事㒺不亡與治同事未必興也必在於同<lb/>
　道然後可以興若夫與亂同事未有不亡也桀以飲<lb/>
　酒亡紂亦以飲酒亡厲王亦以飲酒亡所謂異世而<lb/>
　同符也歐陽曰刺者其意淺故其言切而近傷者其<lb/>
　意深故其言緩而逺觀此詩所謂優游和緩而不迫<lb/>
　切者不言厲王之惡而專以紂之惡言之惟以末章<lb/>
<pb n="8a"/>
　二句言商之鑒在夏則商爲厲王之鑒然後可以見<lb/>
　其傷今之意可以一倡而三歎也或者不知乃以謂<lb/>
　此詩者是文王刺紂之詩而非厲王之詩固哉其爲<lb/>
　詩也<lb/>
　黄曰蘇氏曰蕩之所以爲蕩由詩有蕩蕩上帝序以<lb/>
　爲天下蕩蕩無綱紀文章則非詩意矣此言是也若<lb/>
　夫篇意章指歐陽得之章中訓詁李迃仲詳之不復<lb/>
　再出也雖然商紂失道文王咨之厲王知之而不鑒<lb/>
<pb n="8b"/>
　之此所以使穆公復咨後人也不意乃祖所以咨人<lb/>
　反以自咨其子孫儻王少自悔悟寜能一刻自安哉<lb/>
　穆公言及於此無可救藥茲序詩者所以爲傷之也<lb/>
抑衛武公刺厲王亦以自警也<lb/>
　李曰按史記衛世家武公乃僖侯之子恭伯之弟以<lb/>
　宣王三十六年即位則厲王之時武公未爲諸侯安<lb/>
　得作詩刺厲王且以自警然某於此詩不能無疑説<lb/>
　者以爲追刺然詩中所言指其君爲小子豈有後代<lb/>
<pb n="9a"/>
　諸侯乃指前王以爲小子哉武公必不然且仕於亂<lb/>
　君之朝自警可也今先朝之事已往矣自警何爲哉<lb/>
　則知此詩只是刺幽王然詩無明文未敢以爲必然<lb/>
　也觀國語所載昔衛武公年九十有五矣猶箴儆於<lb/>
　國曰自卿以下至於師長茍在朝者無謂我髦而舍<lb/>
　我於是作懿以自警韋昭注曰懿詩大雅抑之篇也<lb/>
　抑讀曰懿如懿詩果是抑詩則是乃武公年老而作<lb/>
　不應以刺厲王也但恐别有懿詩韋昭所不見遂附<lb/>
<pb n="9b"/>
　㑹爲抑詩爾雖然以爲刺厲王幽王二者皆不可知<lb/>
　也學者亦不必泥於此但詳考詩中所言深有補於<lb/>
　人君與夫士君子之所以修身者如南容於白圭之<lb/>
　玷尚可磨也斯言之玷不可爲也第數句耳而能三<lb/>
　復之孔子遂以爲邦有道不廢邦無道免於刑戮則<lb/>
　此詩豈可少忽哉<lb/>
　黄曰夏商之禮既無證矣雖孔子有所弗敢議爵禄<lb/>
　之制去籍久矣雖孟子有所弗得聞何者以千百載<lb/>
<pb n="10a"/>
　之下而論千百載之上去古逺而聞見殊不闕其所<lb/>
　不知而强爲之説其不失之鑿也幾希抑之一詩學<lb/>
　者疑焉曰考之史記武公之爲諸侯蓋宣王時也烏<lb/>
　乎刺厲王考之國語武公嘗作懿詩以自警也烏乎<lb/>
　而爲抑詩學者求之而不得其說則曰謂之刺厲王<lb/>
　誤也而當曰刺幽王謂之懿者即今之抑詩也而懿<lb/>
　當讀曰抑夫其用心於詩亦勤矣其如失之鑿何信<lb/>
　史傳而觧聖經吾不知其可然則如之何曰盍亦論<lb/>
<pb n="10b"/>
　武公愛君責己之意而他未暇焉可也觀抑之一詩<lb/>
　雖臯陶之所以告君中庸大學之所以立論者不過<lb/>
　是也既曰刺厲王又曰亦以自警戒君而不忘於責<lb/>
　已愛君而無異於愛身不以厲王望厲王而以堯舜<lb/>
　文王之所以正心誠意者望厲王其諄諄之辭至今<lb/>
　使人讀之聳然而況於當時聞之者乎吁後之學者<lb/>
　能於此詩白圭可磨之言而盡南容三復之意於尚<lb/>
　不愧于屋漏之言而盡中庸不可能之義於神之格<lb/>
<pb n="11a"/>
　思之言而盡夫誠之不可揜之説以之修身以之治<lb/>
　國平天下以之行乎患難行乎蠻貊無往而不可其<lb/>
　於事君親臨大事必有不可奪者烏可忽哉<lb/>
抑抑威儀維德之隅人亦有言靡哲不愚庶人之愚亦<lb/>
職維疾哲人之愚亦維斯戾<lb/>
　李曰抑抑威儀維德之隅抑抑宻也隅廉隅言威儀<lb/>
　維德之廉隅君子之所以爲威儀者豈可以聲音笑<lb/>
　貌爲哉蓋充於内者既顯著則其𤼵於外者言斯可<lb/>
<pb n="11b"/>
　從道斯可樂德義可尊容止可觀作事可法進退可<lb/>
　度以臨其民譬如宫室之制内有繩墨外有廉隅但<lb/>
　觀其外則可以見其内如孔子誾誾侃侃曲盡於郷<lb/>
　黨朝廷之間勃如襜如翼如躩如從容於進退揖遜<lb/>
　之際茍非盛德何以及此人亦有言靡哲不愚歐陽<lb/>
　公曰謂哲人不自修德則習陷爲昏愚矣如書言惟<lb/>
　聖罔念作狂是也蓋言人之行事能愼威儀則斯爲<lb/>
　哲人忽於威儀則斯爲愚人哲愚之分在於愼不愼<lb/>
<pb n="12a"/>
　之間耳茍爲自暴自棄無有哲而不爲愚者矣彼庶<lb/>
　人之愚乃倥侗顓蒙益其疾耳疾如古者民有三疾<lb/>
　之疾也若哲人之愚自敗其行而適爲罪戾矣説此<lb/>
　詩者多立説自爲分别以爲如何是刺厲王如何是<lb/>
　自警非也且如此詩首章言威儀以刺王之不能愼<lb/>
　其威儀也然則已亦當愼其威儀矣此詩數章當如<lb/>
　此求之不必分别也毛鄭蘇氏皆以哲人之愚爲賢<lb/>
　者不爲容貌毁其威儀佯愚以避患此固無害然下<lb/>
<pb n="12b"/>
　文又告王以敬愼威儀維民之則所以責王者如此<lb/>
　豈賢者不當如此耶故哲人之愚亦當如歐陽之説<lb/>
　黄曰或云無體之禮禮之大也無文之敬敬之至也<lb/>
　倡狂妄行而蹈乎大方者此聖人之事繩趨而尺歩<lb/>
　矩蹈而規行者禮之末而敬之衰學聖人而未詣者<lb/>
　也吁其説過矣天下之理内外一致其外之睟然者<lb/>
　皆其内實然者充之而進退無度言語無則者皆其<lb/>
　内心不敬者之所形見也孰謂威儀之可忽也哉赤<lb/>
<pb n="13a"/>
　舄几几可以想見周公之所以為周公勃如翼如可<lb/>
　以想見孔子之所以爲孔子吾固知經禮三百曲禮<lb/>
　三千非聖人爲是勞且繁也蓋所以制其欲心而𤼵<lb/>
　其敬心也故曰抑抑威儀維德之隅昔晉靈公使鉏<lb/>
　麑殺趙宣子鉏麑晨往見宣子盛服将朝尚早坐而<lb/>
　假寐鉏麑嘆曰不忘恭敬民之主也賊民之主不忠<lb/>
　棄君之命不信遂自觸槐而死吁方鉏麑之往惟恐<lb/>
　不遇宣子耳遇宣子則殺之必不免也今也盛服而<lb/>
<pb n="13b"/>
　坐雖寐而不敢殺寧自斃其軀而不敢萌賊宣子之<lb/>
　心誠之感人至於如此孰謂威儀之可忽邪是故君<lb/>
　子於此不敢忘敬也能敬則爲哲人不敬則爲愚人<lb/>
　茍謂威儀之可忽而自慢焉則亦無有哲而不爲愚<lb/>
　者矣此惟聖㒺念作狂之意也故曰人亦有言靡哲<lb/>
　不愚吁庶人之愚猶可疾也而況於哲人者亦若是<lb/>
　焉是亦自取戾耳豈不深可惜哉故曰庶人之愚亦<lb/>
　職維疾哲人之愚亦維斯戾此武公戒厲王之意亦<lb/>
<pb n="14a"/>
　自警之意也雖然明作哲哲之爲言大智之謂也安<lb/>
　有既哲而復爲愚者哉愛君之切者多逺慮自警之<lb/>
　深者多過辭<lb/>
無競維人四方其訓之有覺德行四國順之訏謨定命<lb/>
遠猶辰告敬順威儀維民之則<lb/>
　李曰無競維人此言治道在於得人也有覺德行此<lb/>
　言治道在於修身也競强也莫强於得人茍能得人<lb/>
　則四國皆則效之矣覺直也德行而無邪僻則四方<lb/>
<pb n="14b"/>
　皆順從之矣中庸之九經曰先以修身繼以尊賢齊<lb/>
　明盛服非禮不動所以修身也去讒遠色賤貨而貴<lb/>
　德所以勸賢也人君内而修身外而尊賢左右前後<lb/>
　無非正人故能相與恊力同心大其謀謨定其命令<lb/>
　有逺謀以時乃相戒告而又能敬其威儀則可以爲<lb/>
　民之則也人君能愼威儀以爲民則容止可觀進退<lb/>
　可度以臨其民民斯畏而愛之則而象之若乃望之<lb/>
　則不似人君就之不見所畏則天下何所取法哉<lb/>
<pb n="15a"/>
　黄曰竊嘗論之力勝而後威兵强而後克天下之言<lb/>
　强者莫先焉夫豈知至誠之中有非斧鉞之斧鉞忠<lb/>
　信之中有非甲胄之甲胄不誠不信怒愈甚而民愈<lb/>
　侮言益多而民益疑何者污其身望人以潔枉其身<lb/>
　望人以直天下其孰從之誠之不可揜而民之不可<lb/>
　欺也如此先王修德於一身初無心於四方之我訓<lb/>
　四國之我順也然及其至也至逺之於夷狄至幽之<lb/>
　於鬼神山川草木之無情天地隂陽之不測莫不順<lb/>
<pb n="15b"/>
　而孚安而悦惟吾所向而應之而況於吾民乎故謂<lb/>
　誠之不足以感人動物者皆自欺者也不欺之學自<lb/>
　言動始是故訏謨當定命逺猶當辰告訏謨大謨也<lb/>
　辰告說者謂相告戒非也當早辨之謂也築舍道旁<lb/>
　三年不成非定命矣履霜堅冰至非辰告也古人所<lb/>
　以謀欲其多斷欲其獨者所以定命也慮欲其逺辨<lb/>
　欲其早者所以辰告也斷不獨朝令而夕改雖有大<lb/>
　謀其能濟乎辨不早滋蔓而後圖雖有逺猶其可及<lb/>
<pb n="16a"/>
　乎此皆不誠之所致也故又曰敬愼威儀維民之則<lb/>
　夫人君之言動天下之所趨向威儀之不謹民又何<lb/>
　觀甚矣夫威儀之不可忽也厲王失德蓋亦多矣而<lb/>
　武公猶拳拳於威儀之戒蓋威儀之不謹德行之所<lb/>
　由虧也古之人君言則左史書之動則右史書之非<lb/>
　徒謹於言動之末也蓋其容不改出言有章而後可<lb/>
　以爲萬民之所望衣服不貳從容有常而後可以齊<lb/>
　民德以歸一令尹無威儀民無則焉古人所以深憂<lb/>
<pb n="16b"/>
　也而況於人君乎吁言動之不慎威儀之不謹此周<lb/>
　之所以衰而極於春秋之變歟<lb/>
其在于今興迷亂于政顛覆厥德荒湛于酒女雖湛樂<lb/>
從弗念厥紹㒺敷求先王克共明刑肆皇天弗尚如彼<lb/>
泉流無淪胥以亡<lb/>
　李曰其在于今言其在于今之時所興作者皆迷亂<lb/>
　于政其德則顛覆惟荒湛于酒則所謂威儀者果何<lb/>
　自而慎之哉人惟湛樂于酒則至於如蜩如螗如沸<lb/>
<pb n="17a"/>
　如羮威儀幡幡而錯亂起舞僊僊而輕數亂其籩豆<lb/>
　舍其坐遷無所不至也然爾雖湛於逸樂以快一時<lb/>
　之樂則可矣胡不思祖考數百年之基業乎其所貪<lb/>
　者以一日湛樂而所惜者喪祖考數百年之基業豈<lb/>
　不大可惜哉而乃爲大滛亂曾不思先王之成法以<lb/>
　敬其明刑不敢少有暇逸也共當作如字讀皇天弗<lb/>
　尚言王之所爲皇天不崇尚之則必降喪亂無辜之<lb/>
　人必受其旤矣詩曰國雖靡止或聖或否民雖靡膴<lb/>
<pb n="17b"/>
　或哲或謀或肅或艾如彼泉流無淪胥以敗雖有聖<lb/>
　哲之謀肅艾之人亦至於淪胥而共受其禍也豈可<lb/>
　不畏哉譬如泉水之流無不潰敗則其他亦將潰散<lb/>
　矣故曰如彼泉流無淪胥以亡言如水之淪胥以至<lb/>
　於喪亡也<lb/>
　黄曰聞之師曰夏之衰也有太康商之㣲也有祖甲<lb/>
　周之敗也有厲王漢之卑也有成帝唐之亂也有穆<lb/>
　宗敬宗此六帝王者皆以天下治安朝夕不戒沈湎<lb/>
<pb n="18a"/>
　于酒是以日趨於亡而不自知也愚嘗觀先王盛時<lb/>
　飲燕之樂未嘗廢也然天下方盛則以君臣燕飲爲<lb/>
　美談及其既衰則以荒湛于酒爲亂政何也廢事謂<lb/>
　之荒無厭謂之湛先王於承祭祀燕臣下之際酒非<lb/>
　可廢也然鹿鳴之燕賔必曰修政既醉之醉酒必曰<lb/>
　飽德今厲王之興以政則迷亂矣以德則顛覆矣而<lb/>
　獨於酒是好焉非荒而何此武公所以傷今思古而<lb/>
　不能自己也噫吾王不遊吾何以休吾王不豫吾何<lb/>
<pb n="18b"/>
　以助遊豫非美事也而民樂而詠之者以其爲有省<lb/>
　耕省歛而非流連之樂荒亡之行也武公荒湛之刺<lb/>
　其孟子所謂流連荒亡之意歟賔之初筵之詩言君<lb/>
　臣上下沉湎滛泆此正衛武公有荒湛之刺也武公<lb/>
　之意以爲爾雖有湛樂之從可以爲樂矣然適足以<lb/>
　爲吾君憂不足以爲吾君樂也蓋一人之樂天下之<lb/>
　患也一日之樂終身之憂也思厥祖父不敢荒寧以<lb/>
　成無疆之業爾獨不是之念乎乃祖乃父所以貽厥<lb/>
<pb n="19a"/>
　子孫而維持後世者有典則存焉爾其可不求先王<lb/>
　之志而敬其明刑之法乎昔者先王勤於修政勤於<lb/>
　明德而天命人心歸之今也厲王惑於荒湛之樂而<lb/>
　忘先王之訓則天命去矣人心離矣天下其可保乎<lb/>
　嗚呼無淪胥以亡武公思憂之心爲何如愚讀詩至<lb/>
　此一章見武公愛君憂國之意出於誠心而非爲是<lb/>
　歌詠也雖然其如厲王藐藐何<lb/>
夙興夜寐洒埽庭内維民之章修爾車馬弓矢戎兵用<lb/>
<pb n="19b"/>
戒戎作用逷蠻方<lb/>
　李曰君子共受其禍故告王以夙興夜寐洒埽庭内<lb/>
　維民之章不獨爲王計也亦爲身計也蓋王受其禍<lb/>
　已亦至於受其禍故告王以弭其禍焉言王夙興夜<lb/>
　寐修潔於庭内則可以爲民之憲章矣堂上不糞則<lb/>
　郊草不瞻芟耘朝廷不潔豈可以責民哉歐陽公曰<lb/>
　刺王有庭内知日夜洒埽以示人嚴潔而不知飾其<lb/>
　身以自潔其容德此非也洒埽庭内只是修潔其朝<lb/>
<pb n="20a"/>
　廷耳修爾車馬弓矢戎兵用戒戎作用逷蠻方又戒<lb/>
　之以修武備也以太平之世猶且除戎器以戒不虞<lb/>
　況厲王之世可不修武備想其當時沈荒于酒貪目<lb/>
　前之樂而忘意外之變則禍亂之來其噬臍無及矣<lb/>
　故以修其車馬弓矢以戒戎器動作之處而逷蠻方<lb/>
　也歐陽公曰刺王知修武備以防兵亂禦夷狄而乃<lb/>
　不知修身逺禍亦非也<lb/>
　黄曰茅茨不剪可以章百姓干戈不試可以來逺人<lb/>
<pb n="20b"/>
　今也衛武公告厲王以所以爲民之章者特曰洒埽<lb/>
　庭内而已告厲王之所以用逷蠻方者特曰修爾車<lb/>
　馬弓矢戎兵而已夫身不足以表俗則雖庭内洒埽<lb/>
　特美觀耳其何以章百姓也德不足以服逺則雖弓<lb/>
　矢之修適賈禍耳其何以逷蠻方也先儒之説皆曰<lb/>
　君有庭内不洒不埽其尚如民之治不治何國之武<lb/>
　事不講不修其尚如逺人之服不服何歐陽公又爲<lb/>
　之説曰厲王徒知洒埽庭内而不知修身以章百姓<lb/>
<pb n="21a"/>
　徒知修爾車馬而不知修德以來逺人即二説而詳<lb/>
　武公之意竊以爲不然孟子曰不以文害辭不以辭<lb/>
　害志此讀詩之法也泥於言意之末其何足以知詩<lb/>
　人之意哉洒埽庭内愚謂武公之非止於洒埽云耳<lb/>
　庭内云者㣲辭也去讒逺色賤貨貴德豈非洒埽庭<lb/>
　内之意乎袵席之上茍有慙德宫闈之邃茍有虧言<lb/>
　皆非洒埽庭内者也先之曰夙興夜寐其意亦可見<lb/>
　矣修爾車馬弓矢戎兵愚謂武公之意非止於此一<lb/>
<pb n="21b"/>
　言也繼之曰用戒戎作此深意也干戈省厥躬弗戢<lb/>
　將自焚豈非用戒之意乎溺於燕安而無備黷於武<lb/>
　事而不戒皆非用戒戎作者也若徒泥於修爾車馬<lb/>
　弓矢戎兵之一辭則失之矣噫知牆有茨之詩則知<lb/>
　洒埽庭内之意知甲胄起戎之言則知用戒戎作之<lb/>
　意此愚之臆説未必其然<lb/>
質爾人民謹爾侯度用戒不虞愼爾出話謹爾威儀無<lb/>
不柔嘉白圭之玷尚可磨也斯言之玷不可爲也無易<lb/>
<pb n="22a"/>
由言無日茍矣莫捫朕舌言不可逝矣無言不讐無德<lb/>
不報惠于朋友庶民小子子孫繩繩萬民靡不承<lb/>
　李曰質歐陽日定也侯度蘇氏曰天子所以御諸侯<lb/>
　之度也蓋天子所恃者内而人民外而諸侯耳茍内<lb/>
　而失民心外而失諸侯則禍亂之來必矣故必質爾<lb/>
　人民謹爾侯度然後可以戒不虞也然其所以戒不<lb/>
　虞者豈有他哉惟愼言語敬威儀耳人君茍不失其<lb/>
　言語則言而爲天下則茍不失其威儀則動而爲天<lb/>
<pb n="22b"/>
　下法天下之所繫者在於言語之間故言語威儀必<lb/>
　在於柔嘉也柔善嘉美也其曰柔嘉者非所謂巧言<lb/>
　令色也但美其動容耳夫以白圭之玷尚可磨而去<lb/>
　之至於斯言一有缺失則不可追矣蓋以一言之非<lb/>
　駟馬弗追一言之失駟馬弗及豈可輕哉無易由言<lb/>
　言皆不可易女之言而以爲茍且雖爾之舌無有捫<lb/>
　持之者然其言一出則不可追矣人能知莫捫朕舌<lb/>
　之說則其出言之際戒之慎之不敢少忽如古人之<lb/>
<pb n="23a"/>
　三緘其口則其意可見矣人之所以愼其言語者以<lb/>
　無言不讐無德不報故也言出乎身加乎民行𤼵乎<lb/>
　邇見乎逺出其言善則千里之外應之不善則千里<lb/>
　之外違之言行君子之樞機其報施之必然不可掩<lb/>
　也王茍能惠于朋友以及庶民小子子孫繩繩然而<lb/>
　萬民莫不順承之矣惠之所施子孫且受其福則怨<lb/>
　之所積雖子孫亦必受其禍矣報施之理其不可掩<lb/>
　如此則爲王者豈可輕言恣行而不爲子孫計哉<lb/>
<pb n="23b"/>
　黄日天下之風化自朝廷始朝廷之風化自人君始<lb/>
　故一言之𤼵有千里之應一節之失貽四海之憂是<lb/>
　果可不謹歟古之人君修身以格物審好惡以表俗<lb/>
　正心誠意於宫庭之中而風移俗易於四海之逺此<lb/>
　蓋有非斧鉞而畏非號令而信者也後之人君不求<lb/>
　治本於身而責治效於人夫豈知先後本末之理邪<lb/>
　彼其心以爲宫庭之内天下莫吾知而不知一言之<lb/>
　失取笑於萬世其可掩乎此武公之戒厲王所以欲<lb/>
<pb n="24a"/>
　其質諸人民之風俗謹其諸侯之法度以戒不虞之<lb/>
　憂也又從而告之曰謹爾出話敬爾威儀無不柔嘉<lb/>
　出話之不謹威儀之不敬似末莭也然玉之有玷猶<lb/>
　可磨而去之斯言之玷其可復悔乎吁厲王之聞斯<lb/>
　言當何如其自警哉非特厲王也吾儕三復此言其<lb/>
　自勉尤當何如邪繼之曰無易由言無曰茍矣莫捫<lb/>
　朕舌言不可逝矣此武公諄諄之意也言悖而出亦<lb/>
　悖而入故曰無言不讎撫我則后虐我則讎故曰無<lb/>
<pb n="24b"/>
　德不報民之不可欺也如此爲人君者茍能以順乎<lb/>
　羣臣庶民之心則民之於君雖萬世而不忘故曰子<lb/>
　孫繩繩萬民靡不承嘗觀秦之有天下未久也而民<lb/>
　之欲亡秦者十戸而八九矣漢室中興三輔之民復<lb/>
　見漢官威儀至於感泣不能自已是何惡於秦而忠<lb/>
　於漢哉乃知武公之言蓋不易之理也<lb/>
視爾友君子輯柔爾顔不遐有愆相在爾室尚不愧于<lb/>
屋漏無曰不顯莫予云覯神之格思不可度思矧可射<lb/>
<pb n="25a"/>
思<lb/>
　李曰視爾友君子友親也言王之所親友以爲君子<lb/>
　者皆是和柔其顔而文飾其外以欺於人其實不能<lb/>
　過於人也想爾處所居之室幽隱不明處能無愧怍<lb/>
　方可爲君子蓋君子小人之不同者以其真僞也人<lb/>
　之在室能無媿怍則是誠心於爲善然後可以爲君<lb/>
　子茍徒能巧言令色而文飾其外掩人之不知是乃<lb/>
　穿窬之盗也小人於閒居既爲不善見君子厭然掩<lb/>
<pb n="25b"/>
　其不善而著其善所謂輯柔爾顔色於閒居爲不善<lb/>
　則必有媿于屋漏也惟戒愼乎其所不睹恐懼乎其<lb/>
　所不聞莫見乎隐莫顯乎㣲故君子愼其獨也蓋君<lb/>
　子之修身不以有人而作無人而輟茍爲因人而作<lb/>
　輟則是修身者非所以爲己乃所以爲人也是必有<lb/>
　人亦如是無人亦如是内省不疚無惡於志志茍無<lb/>
　惡則屋漏之間必不媿也西北隅謂之屋漏西北隅<lb/>
　所以謂之屋漏者廣雅以爲招魂之處也詩人之意<lb/>
<pb n="26a"/>
　以爲屋漏之中乃無人之地雖曰幽隐然君子之行<lb/>
　事有一不當其心必媿也所謂莫見乎隱莫顯乎㣲<lb/>
　是也文子有言曰君子不媿其影亦此意也無以爲<lb/>
　不顯而莫予見也然神之格思不可度思矧可射思<lb/>
　神之爲道其至矣乎視之而弗見聽之而弗聞體物<lb/>
　而不可遺洋洋乎如在其上如在其左右人可欺<lb/>
　而神不可欺也故神之爲道無有方體方其至也人<lb/>
　不可測度之況可厭倦於無人之地乎射者厭倦也<lb/>
<pb n="26b"/>
　夫爲不善於顯明之中者人得而誅之爲不善於冥<lb/>
　冥之中者鬼得而誅之人於冥冥之中爲不善曾不<lb/>
　思鬼得而誅之乎<lb/>
　黄曰中庸曰君子戒謹乎其所不睹恐懼乎其所不<lb/>
　聞莫見乎隱莫顯乎㣲故君子謹其獨夫中庸一卷<lb/>
　書推其致至於位天地育萬物推其大至於川流敦<lb/>
　化推其極至於無聲無臭而其道自謹獨始謹獨者<lb/>
　不欺之謂也人惟自欺其心而後欺乎人平居爲不<lb/>
<pb n="27a"/>
　善見君子而後著其善此自欺也人惟有一心茍自<lb/>
　欺其心矣尚何所不至哉今也厲王出而見君子之<lb/>
　人則和其顔退而處宫庭之邃則遂其過失節於暗<lb/>
　室之中而矯情於十目之地不知人可欺也心可欺<lb/>
　乎故武公戒之曰視爾友君子輯柔爾顔不遐有愆<lb/>
　蓋責之之辭也又從而誨之曰相在爾室尚不媿于<lb/>
　屋漏無曰不顯莫予云覯神之格思不可度思矧可<lb/>
　射思予讀至此一章蓋喟然而歎曰武公真中庸謹<lb/>
<pb n="27b"/>
　獨之君子也想其胸中天理甚明一毫之欺不容於<lb/>
　心所謂維其有之是以似之茍無是實安能爲是言<lb/>
　哉竊於是而思之人之所以靈於物者非人之靈也<lb/>
　心之靈也一萌於思善與不善莫不知之故至明而<lb/>
　神者心之真也飾惡以爲善矯其外而僞其中者皆<lb/>
　人欲之蔽而非其本心也故心貴於一而戒於二一<lb/>
　則明明則視隠而猶顯所謂體物而不可遺也二則<lb/>
　僞僞則見顯而不見隐所謂不誠無物也誠者實然<lb/>
<pb n="28a"/>
　之理也實有是理則實有是用如在其上如在其左<lb/>
　右神果何在乎非神之在而心以爲如在也立則見<lb/>
　其參於前在輿則見其倚於衡目果何見也非目之<lb/>
　見而心有所見也不顯亦臨詩人知之文王未當自<lb/>
　知之也蓋人以爲不顯而文王之心則以爲未嘗不<lb/>
　顯也小人爲不善於不顯之地其心以爲人之莫予<lb/>
　見也然而吾心知之烏得而不顯哉故曰無曰不顯<lb/>
　莫予云覯蓋人心之不可欺者此所謂神也人可欺<lb/>
<pb n="28b"/>
　而心不可欺故曰神之格思不可度思矧可射思此<lb/>
　所謂神者非必求於杳杳冥冥不可見之中而當自<lb/>
　察於吾心昭昭不可欺之際故中庸於此而推明之<lb/>
　曰㣲之顯誠之不可掩如此夫是理也堯舜文王孔<lb/>
　子之所以聖顔子子思孟軻之所以賢皆由是而入<lb/>
　焉武公由是而戒君由是而自警其意深矣噫武公<lb/>
　之詩以爲厲王訓而聖人取之以爲後世訓吾儕當<lb/>
　以武公之言而終身誦之則聖賢事業惟在於平日<lb/>
<pb n="29a"/>
　操履之際而非在於多聞多見也前軰有銘云其出<lb/>
　門如見賔其入虗如有人其行無媿於影其寐無媿<lb/>
　於衾請事斯語無怠厥終吁真學者所當用心之地<lb/>
　也不可不勉愚故詳及之<lb/>
辟爾爲德俾臧俾嘉淑慎爾止不愆于儀不僣不賊鮮<lb/>
不爲則投我以桃報之以李彼童而角實虹小子<lb/>
　李曰辟爾爲德辟君也言人君之爲德必臧善必嘉<lb/>
　美在容止之地能淑謹之而不愆於威儀一舉足無<lb/>
<pb n="29b"/>
　有不謹一動作無有不愼至於不僣差不賊害則無<lb/>
　有不法之矣詩曰其儀不忒正是四國夫以威儀不<lb/>
　忒正是四國者以不僣不賊爲民之則故也蓋有其<lb/>
　實則民必從而法之譬如投我以木桃報之以木李<lb/>
　茍無其實而欲民從之譬如童羊無角自謂有角必<lb/>
　自潰亂矣茍爲堯舜之所爲則必有堯舜之民爲文<lb/>
　武之所爲則必有文武之民所爲與堯舜文武異而<lb/>
　欲得堯舜文武之民豈不潰亂其心志哉<lb/>
<pb n="30a"/>
　黄曰天生烝民有物有則民之秉彞好是懿德斯民<lb/>
　之在天下其本然之善出於天者固無俟於人而其<lb/>
　所以爲君子小人之歸未嘗不本於君之善不善何<lb/>
　者性雖相近習則相逺是以上天爲之作君作師以<lb/>
　範儀規表一世斯民視儀聽唱從風而靡一本於君<lb/>
　而已故夫陶天下爲君子者非民也君也敗天下爲<lb/>
　小人者非民也亦君也自夫人膠於形骸勢位之間<lb/>
　不知夫君民相應之機謂君之善無闗於民民之惡<lb/>
<pb n="30b"/>
　無闗於君爲君者始肆然而莫克自反爲民者始茫<lb/>
　然而無所適從吁抑孰知夫風行草偃聲震響答之<lb/>
　理哉武公謂辟爾爲德而民應之以善猶投桃報李<lb/>
　之必然者固非虗語茍王爲不善而責民以爲善亦<lb/>
　猶童羊而求其角天下寧有是理哉武公極言君民<lb/>
　相應之機必即物理之易見人情之必至者言之公<lb/>
　之心可想矣周之民有好善好暴之不同者端於此<lb/>
　詩可見<lb/>
<pb n="31a"/>
荏染柔木言緡之絲温温恭人維德之基其維哲人告<lb/>
之話言順德之行其維愚人覆謂我僣民各有心於乎<lb/>
小子未知臧否匪手擕之言示之事匪靣命之言提其<lb/>
耳借曰未知亦既抱子民之靡盈誰夙知而莫成昊天<lb/>
孔昭我生靡樂視爾夢夢我心慘慘誨爾諄諄聽我藐<lb/>
藐匪用爲教覆用爲虐借曰未知亦聿既耄於乎小子<lb/>
告爾舊止聽用我謀庶無大悔天方艱難曰喪厥國取<lb/>
譬不逺昊天不忒回遹其德俾民大棘<lb/>
<pb n="31b"/>
　李曰荏苒柔木以荏染之柔木則可被之以絲而爲<lb/>
　弓猶温温恭人乃能修德也哲人之所以能修德者<lb/>
　能受善言故也愚人之所以不能修德者以其不能<lb/>
　受善言也蓋得其人而語之如聚沙而雨之非其人<lb/>
　而語之如㑹聾而鼔之於哲人而告之以話言則順<lb/>
　其德而行之至於愚人而告之以話言則反以我爲<lb/>
　僭也如唐德宗以蕭復爲輕已實非輕已也以姜公<lb/>
　輔爲賣直實非賣直也吾之言非僣而反以爲僣民<lb/>
<pb n="32a"/>
　各有心如此不可一槩論也於乎小子或者以小子<lb/>
　爲君命其臣之言不可以臣斥君也如書曰小子封<lb/>
　小子胡之類是君稱臣之辭也然周公稱成王爲孺<lb/>
　子召公亦曰冲子管蔡稱成王亦曰孺子稱君爲小<lb/>
　子蓋自古老成人之常也但武公不得指厲王爲小<lb/>
　子此不能無疑也當時之君懵懵然不辨菽麥不知<lb/>
　黑白我非獨擕其手而語之也且取事之已驗者而<lb/>
　告之也非徒對靣而命之也且提其耳而誨之也惟<lb/>
<pb n="32b"/>
　告之如此而王卒不能悟焉其愚甚矣古人有不死<lb/>
　之藥或人聞之不逺千里而求及其門而人已死猶<lb/>
　且悔恨不得其藥人之有不死之藥今已死矣則其<lb/>
　不死之藥可謂無驗矣其言不足信也而且有悔恨<lb/>
　之心則是愚也今王人告之以已騐之事而不信之<lb/>
　者則何異乎求不死之藥乎借曰王未之知然亦既<lb/>
　抱子而爲父矣何爲懵然而不曉乎人民之才有不<lb/>
　满者多是少年便已昬惑誰其早知而莫成者乎使<lb/>
<pb n="33a"/>
　其早知之則其成亦早矣今王之昬亂如此則無知<lb/>
　有素矣其曰民者蓋論凡民皆如此則王亦如此也<lb/>
　歐陽以抱子爲扶持其説曲也昊天孔昭言昊天甚<lb/>
　明虧盈福謙栽培覆傾可謂明矣今王昬亂如此則<lb/>
　其禍之來可指日而期矣吾生何所樂乎今視王夢<lb/>
　夢然而昬亂故我慘慘然而憂慮我之誨王其諄諄<lb/>
　然不倦非不切至而王乃聽我藐藐然而不入是王<lb/>
　之不以我爲教之也不知君子之諫其君其心至忠<lb/>
<pb n="33b"/>
　而或以爲僣或以爲虐其言何自而入哉借曰王之<lb/>
　未知然王既已老矣前曰亦既抱子此又曰亦聿既<lb/>
　髦則詩人之意非以爲少壯之辭也於乎小子言武<lb/>
　公之於厲王其告戒非一日也其來久矣王果能聽<lb/>
　用其諫改過自新庶幾無大悔矣天方降艱難以喪<lb/>
　國家取譬之不逺也商鑒不逺在夏后之世周鑒不<lb/>
　逺在殷王之世昊天之於人無有差忒其禍福之所<lb/>
　降惟視人君之德如何耳今王益爲邪僻之行俾民<lb/>
<pb n="34a"/>
　大棘無所告訴以見其無忌憚之甚也嗚呼衞武公<lb/>
　之畏愼其懼旤如此而王殊無改過之心夫人也亦<lb/>
　末如之何也矣<lb/>
　黄曰惟白受采惟甘受和自古忠臣賢士未嘗不極<lb/>
　口致諫於君有拒之而弗聽者有聽之而弗忘者非<lb/>
　進言者有可否聽言者之有賢否耳蓋愚者之於人<lb/>
　言如瞽者之於物聵者之於聲雷霆震空而聵者弗聞<lb/>
　泰山覆前而瞽者自若惟其弗覩而弗聞雖有致死<lb/>
<pb n="34b"/>
　之危彼弗知也愚者之安危利菑不顧人言其類此<lb/>
　耳至於智者則不然察利害於未形審禍福於兆眹<lb/>
　惟懼危而弗安有而弗聞聞而弗亟耳又焉慮其覆<lb/>
　謂我僣以爲謗乎又焉用夫耳提靣命而聽之藐藐<lb/>
　乎兹三章諄諄反覆無非悼王之蒙蔽禍將及己而<lb/>
　忠言不用也至於末章則傷念至於無可奈何猶冀<lb/>
　其萬一悔悟以聽用我謀耳噫公之意勤矣切矣純<lb/>
　誠之篤不可以有加矣小子之義陳少南以爲武公<lb/>
<pb n="35a"/>
　自道庶君臣義分之昭也<lb/>
桑柔芮伯刺厲王也<lb/>
菀彼桑柔其下侯旬埓采其劉瘼此下民不殄心憂倉<lb/>
兄塡兮倬彼昊天寧不我矜四牡騤騤旟旐有翩亂生<lb/>
不夷靡國不冺民靡有黎具禍以燼於乎有哀國歩斯<lb/>
頻國歩蔑資天不我將靡所止疑云徂何往君子實維<lb/>
秉心無競誰生厲階至今爲梗憂心慇慇念我土宇我<lb/>
生不辰逢天僤怒自西徂東靡所定處多我覯<graphic n="KR2188" url="https://raw.githubusercontent.com/kanripo/KR-Gaiji/master/images/KR2188.png" mimeType="image/png"/>孔棘<lb/>
<pb n="35b"/>
我圉爲謀爲毖亂况斯削告爾憂恤誨爾序爵誰能執<lb/>
熱逝不以濯其何能淑載胥及溺如彼遡風亦孔之僾<lb/>
民有肅心荓云不逮好是稼穡力民代食稼穡維寳代<lb/>
食維好天降喪亂滅我立王降此蟊賊稼穡卒痒哀恫<lb/>
中國具贅卒荒靡有旅力以念穹蒼維此惠君民人所<lb/>
瞻秉心宣猶考愼其相維彼不順自獨俾臧自有肺腸<lb/>
俾民卒狂瞻彼中林甡甡其鹿朋友已譛不胥以糓人<lb/>
亦有言進退維谷維此聖人瞻言百里維彼愚人覆狂<lb/>
<pb n="36a"/>
以喜匪言不能胡斯畏忌維此良人弗求弗迪維彼忍<lb/>
心是顧是復民之貪亂寧爲荼毒大風有隧有空大谷<lb/>
維此良人作爲式糓維彼不順征以中垢大風有隧貪<lb/>
人敗類聽言則對誦言如醉匪用其良覆俾我悖嗟爾<lb/>
朋友予豈不知而作如彼飛蟲時亦弋獲既之隂女反<lb/>
予來赫民之㒺極職涼善背爲民不利如云不克民之<lb/>
回遹職競用力民之未戾職盗爲宼涼曰不可覆背善<lb/>
詈雖曰匪予既作爾歌<lb/>
<pb n="36b"/>
　李曰芮伯畿内諸侯爲王朝之卿士也孔氏之序書<lb/>
　曰巢伯來朝芮伯作旅巢命武王時也顧命同召六<lb/>
　卿芮伯在焉成王時也桓九年王使虢仲芮伯伐曲<lb/>
　沃桓王時也此又厲王之時蓋以其芮伯世在王朝<lb/>
　常爲内卿士也左傳文公元年引芮良夫之詩曰大<lb/>
　風有隧貪人敗類則知芮伯字良夫也菀茂貌旬均<lb/>
　也劉或曰殺也或曰殘也毛氏則曰爆爍而希也其<lb/>
　音訓雖不同皆是桑葉剥落之意殄絶也倉毛氏曰<lb/>
<pb n="37a"/>
　喪也不如蘇氏以爲悲王氏以爲愴惻滋久其字從<lb/>
　心從倉兄滋塡久也言桑之茂也枝葉皆盛其下無<lb/>
　所不覆及一旦爲人所採捋則枝葉皆盡其下不得<lb/>
　有所庇也猶周之盛也仁恩德澤饜飫於民雖匹夫<lb/>
　匹婦無有不被其澤者及厲王之世肆行不道德澤<lb/>
　不加於民如桑之盡而民病矣鄭氏之説以爲王有<lb/>
　明德天下之民均被其恩而羣臣放恣乃損王之德<lb/>
　其取譬爲迂曲惟民不得其所庇故芮伯心憂不絶<lb/>
<pb n="37b"/>
　悲愴甚久至於呼天而告曰倬然而大者昊天也胡<lb/>
　不我矜憐乎何爲而至於此極乎四牡騤騤此章言<lb/>
　厲王征役之繁民受其禍也民之所見者惟四牡之<lb/>
　馬騤騤然而不息旟旐翩翩然而行禍亂之生不可<lb/>
　夷平無有邦國不見冺滅則厲王之暴虐甚矣其虐<lb/>
　如此故民靡有黎俱受其禍以至於煨燼故芮伯以<lb/>
　爲可哀言中國所行之道將見頻促而亡也孟子曰<lb/>
　詩云周餘黎民靡有孑遺信斯言也則是周無餘民<lb/>
<pb n="38a"/>
　矣知此則知靡國不泯民靡有黎之旨也國歩蔑資<lb/>
　國歩如此無所資賴是天不我將助矣欲止息於此<lb/>
　則無所止欲舍而他之則將何所往四海横流滔滔<lb/>
　皆是無所逃於天地之間也人之遭於亂世其難保<lb/>
　如此殊可憂懼正月詩曰不自我先不自我後此詩<lb/>
　曰靡所止疑云徂何往觀此四句則知其身無所託<lb/>
　蓋如此也疑定也夫君子本無强爭之心也而人何<lb/>
　生此禍亂之階至今爲人之病則知其必强争也厲<lb/>
<pb n="38b"/>
　惡也梗病也憂心慇慇言人之憂念土宇之日促自<lb/>
　傷所生非其時適逢天之厚怒即所謂不自我先不<lb/>
　自我後也自西徂東靡所定處即上章所謂靡所止<lb/>
　疑云徂何往之意也然君子之遇困病可謂多矣又<lb/>
　且急我以捍禦之事斯民困病無有休息之期也<graphic n="KR2188" url="https://raw.githubusercontent.com/kanripo/KR-Gaiji/master/images/KR2188.png" mimeType="image/png"/>
　病也覯遇也棘急也圉捍禦也爲謀爲毖毖慎也言<lb/>
　王之謀慮及其所慎重然亂日滋而國日削也則知<lb/>
　王之所謀果非善謀也王之所愼重果非愼重也故<lb/>
<pb n="39a"/>
　芮伯告之以當憂恤之事與夫序爵之事夫爵故自<lb/>
　有序上賢則加之以上爵中賢則次之下賢則又次<lb/>
　之乃若以小加大滛破義逺間親新間舊則失其序<lb/>
　矣能序爵則賢能各以其類進而天下治不能序爵<lb/>
　則賢不肖混淆而天下亂誰能執熱而不以水濯其<lb/>
　熱乎水則能去熱賢者則能止亂不可不念也言今<lb/>
　之君臣其何能善乎相與及於淪胥而已歐氏以謂<lb/>
　鄭氏以爲治國之道當用賢者不惟取譬踈逺上下<lb/>
<pb n="39b"/>
　大意亦不聮屬竊謂鄭氏非疎逺也非與上下不聮<lb/>
　屬歐曰民遭王暴虐思得賢君以紓患如執熱者孰<lb/>
　不思往就水以濯滌其煩也此説固無害然與上下<lb/>
　文不相貫孟子欲無敵於天下而不以仁是猶執熱<lb/>
　而不以濯也孟子因論行仁遂引執熱以爲說然可<lb/>
　以類推矣此詩謂欲去亂而不序爵是猶執熱而不<lb/>
　以濯也如彼遡風遡郷也僾唈也荓使也此句頗難<lb/>
　曉且從鄭氏之說言王之爲政見之使人唈然如郷<lb/>
<pb n="40a"/>
　疾風不能息也民有肅然之心本無怠慢而王乃使<lb/>
　之至於不逮民無得以趨於畎畝之間則不逮者非<lb/>
　民之罪也王使之也故芮伯告王曰好是稼穡言不<lb/>
　敢輕於民力也能好是稼穡之事則民皆趨事於畎<lb/>
　畝之間其有功於民者則使之代食蓋以稼穡之寶<lb/>
　而有功代食者乃爲政之善故也言代食而不言力<lb/>
　民者但承上文不可以六字成文也亦猶擊鼓之詩<lb/>
　曰從孫子仲平陳與宋不可言公孫文仲也天降喪<lb/>
<pb n="40b"/>
　亂言天爲喪亂以滅亡此所立之王而又加之以旱<lb/>
　蝗使稼穡皆病哀痛天災如此故我中國之民皆相<lb/>
　連屬至於空虚言民無有不受其禍者王之羣臣無<lb/>
　有陳力以念天之禍惟芮伯憂之也贅屬也荒虚也<lb/>
　維此惠君此言厲王所用非其人而自以爲賢也古<lb/>
　者順道之君爲百姓所瞻仰者以能内則秉持其心<lb/>
　外則宣其謀猶於衆已以爲然衆人亦以爲然故能<lb/>
　考察愼擇其相所任之人無非賢者惟彼不順之君<lb/>
<pb n="41a"/>
　自以爲善自用其肺腸故所任之人已以爲賢天下<lb/>
　不以爲賢也如此何以爲百姓之所瞻仰此民所以<lb/>
　狂亂也古人有言曰臨亂之君各賢其臣於此可見<lb/>
　但一人爲賢矣而天下不以爲賢也唯明君則公天<lb/>
　下之好惡衆以爲可吾亦以爲可衆以爲惡吾亦以<lb/>
　爲惡此治亂之所由分也瞻彼中林甡甡衆多也即<lb/>
　螽斯詩所謂詵詵是也字異而義同觀彼中林之中<lb/>
　其鹿衆多相與羣處而朝廷之君臣乃争相譛訴不<lb/>
<pb n="41b"/>
　能相善是鹿之不如也雖曰朋友乃靣朋友耳所謂<lb/>
　噂沓背憎者也夫所貴於人者爲其異於禽獸耳禽<lb/>
　獸乃能羣居相與輩耦而行而人乃互相覆擠讒毁<lb/>
　猜忌無所不至則亦何貴於人乎進退維谷言進退<lb/>
　皆不可也處昏君之朝欲進而在朝固位而不去則<lb/>
　必受其禍退而在野又恐得罪於君相進退之間無<lb/>
　所恃也雨無正之詩曰亦云可使怨及朋友云不可<lb/>
　使得罪于天子以苟容阿媚而云不可使則不可直<lb/>
<pb n="42a"/>
　道而行尚云可使則亦不可進而在朝則不可退而<lb/>
　在野亦不可處斯世也蓋亦難矣維此聖人聖人則<lb/>
　能逺知禍福於未萌其所瞻視而言者至於百里無<lb/>
　逺不察也若夫愚人則反狂惑以爲喜所謂抱火措<lb/>
　之積薪之下火未及然因謂之安者也觀百里奚知<lb/>
　虞之將亡伍子胥知吳之將亡其察於利害亦審矣<lb/>
　而時君不容者蓋棄聖人之言而貪目前之安自古<lb/>
　昏君之常態也使其不以愚人之言爲然則何亡國<lb/>
<pb n="42b"/>
　敗家之有哉非不能言之於王以利害曉之也但以<lb/>
　畏忌不敢言耳哀哉不能言匪舌是出惟躬是瘁夫<lb/>
　言豈難哉苐以躬之瘁可畏耳維此良人良人乃賢<lb/>
　者也王之於賢則不求之不進之至於殘忍暴虐之<lb/>
　人則顧念之反覆之同惡相濟如以水投水故其任<lb/>
　用之間無非小人惟上之所喜者皆殘忍之徒故民<lb/>
　之貪亂者安爲荼毒之行以希合上意也大風有隧<lb/>
　隧道也大風之起也必有所從來以譬王之爲善爲<lb/>
<pb n="43a"/>
　惡也亦有所從來大風之起也自於大空谷而來也<lb/>
　王之爲善也必有人以賛之爲不善則自彼不順之<lb/>
　人以助之是皆有所從來也惟良人所爲皆善則王<lb/>
　之所爲無適而非善不順之人所行皆中於垢穢則<lb/>
　王之所爲無適而非不善蓋在王所者長幼卑尊皆<lb/>
　薛居州則王誰與爲不善在王所者長幼卑尊皆非<lb/>
　薛居州則王誰與爲善善惡皆有所從來也鄭氏曰<lb/>
　大風之行有所從而來喻賢愚之所行各由其性賢<lb/>
<pb n="43b"/>
　者在朝則用其善道不順之人則行暗冥受性於天<lb/>
　不可變也此言最害理審如此說則楊子善惡混之<lb/>
　說也告子决諸東方則東流西方則西流之說也夫<lb/>
　性本善豈有不順之人所行冥暗而乃受性於天者<lb/>
　乎大風有隧大風之起也有自亦猶善人之敗也必<lb/>
　有所自善人之所以敗者以貪人之任用故也類善<lb/>
　也貪人之敗善人此王之所以爲惡也則知王之性<lb/>
　本善但以貪人敗之故耳故道聽之言則答之誦詩<lb/>
<pb n="44a"/>
　書之言以告之則如醉此所以見王之先入於貪人<lb/>
　之言故詩書之言則棄之而不用也厲王既已不用<lb/>
　其言反使我爲悖逆之行而從貪人之所爲也是以<lb/>
　知芮伯之自傷不獨不見用於王又爲王之所使殊<lb/>
　可閔也是豈以芮伯爲悖哉此但述王意之使爲耳<lb/>
　嗟爾朋友此又深責羣臣也嗟爾朋友予豈不知爾<lb/>
　行乎汝雖自恣莫汝誰何然譬飛蟲亦有弋而獲之<lb/>
　者故芮伯告之以此所以隂覆之也吾以言隂覆汝<lb/>
<pb n="44b"/>
　而汝反以言來赫我夫處於昬君姦臣之朝告於君<lb/>
　則覆爲虐告於臣則臣反予來赫其得罪於君臣之<lb/>
　間如此幾何而免於戾乎民之罔極職涼善背鄭氏<lb/>
　以爲信不如毛氏以爲薄言民之罔中由所主者薄<lb/>
　德之人善相棄背也穆公戒其臣曰民心罔中惟爾<lb/>
　之中則民之罔極非民之罪乃在位者之罪也爲民<lb/>
　不利如云不克言薄德之人惟在害民之事惟恐其<lb/>
　不勝民皆化之爲回僻之行則以其所主者力爭故<lb/>
<pb n="45a"/>
　耳民之未戾言民之未定者則以其所主者盗賊之<lb/>
　臣爲寇亂之行也我薄告之以爲不可而汝乃反覆<lb/>
　而罵我況敢大言乎是亦上文所謂反予來赫之意<lb/>
　也汝雖自曰此禍非我所致然我既作此歌以諫其<lb/>
　惡矣不可欺也自古亂臣之敗國雖自欺以爲無罪<lb/>
　而欲以欺於人人其可欺乎板之詩曰我雖異事及<lb/>
　爾同僚我即爾謀聽我囂囂此詩又曰既之隂女反<lb/>
　予來赫末章又曰涼曰不可覆背善詈則知厲王之<lb/>
<pb n="45b"/>
　世凡伯芮伯皆以此告其朋友而朋友不信乃知厲<lb/>
　王之世非無忠信之人特不見用耳<lb/>
　黄曰左傳文公元年秦伯引芮良夫之詩曰大風有<lb/>
　隧至覆俾我悖則芮伯者字良夫乃畿内諸侯入爲<lb/>
　王朝卿士也其作詩本厲王之亂在於用小人故於<lb/>
　聽任之際屢致意焉其章指當從吕伯恭其訓義少<lb/>
　南爲優但於十三十四十五章猶有未純不能不少<lb/>
　加櫽括餘章文義不録止於兹三章述之耳一章至<lb/>
<pb n="46a"/>
　四章皆極言其亂也五章告以當時被禍各有望治<lb/>
　之心六章復告以息民務農而居位食禄者不可不<lb/>
　審擇也七章因前章息民務農之言而深嘆喪亂饑<lb/>
　饉之可哀也八章言治亂之分蓋其君向背用舍所<lb/>
　由異路思古而傷今也九章言君暗於上故譛毁之<lb/>
　俗成於下自傷處斯世之難也十章明朝皆小人安<lb/>
　其危而利其菑欲諫而不敢也十一章言王棄君子<lb/>
　而厚小人民不堪命而王不知也十二章言治亂各<lb/>
<pb n="46b"/>
　有所由來治由君子而亂由小人十三章言王之所<lb/>
　以疎棄君子者小人之言先入也前章言善惡各有<lb/>
　所由來此又言王性本善多由貪人以敗之耳道聽<lb/>
　之言則答誦詩書之言以告之則如醉此所以見王<lb/>
　先入於貪人之言故也厲王既以不用其良反使我<lb/>
　爲悖逆之行而從貪人之所爲也十四章自此至末<lb/>
　章皆託與公卿儕軰言以反覆諷切之也厲王之朝<lb/>
　舉無信芮伯言者故告之曰予豈不知而妄𤼵哉如<lb/>
<pb n="47a"/>
　彼飛蟲時亦弋獲豈無一二或中者乎十五章民之<lb/>
　所以貪亂不知止者由此凉薄善覆背之人爲民所<lb/>
　不利之事如恐不勝而力爲之也民之所以邪僻者<lb/>
　由此輩競用力而然也回遹邪僻也反覆其辭者所<lb/>
　以深惡之也<lb/>
　<lb/>
　<lb/>
　<lb/>
<pb n="47b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　毛詩集觧卷三十四<lb/>
</p>
<p>
</p>
  </div>
</body>
</text>
</TEI>
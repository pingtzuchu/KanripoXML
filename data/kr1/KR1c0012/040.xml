<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>毛詩集解卷四十</head>
    <p>
<pb n="1a"/>
欽定四庫全書<lb/>
　毛詩集解卷四十　　　宋　李樗黄櫄　撰<lb/>
桓講武類禡也桓武志也<lb/>
綏萬邦屢豐年天命匪解桓桓武王保有厥士于以四<lb/>
方克定厥家於昭于天皇以間之<lb/>
　李曰宣公十二年左傳曰武王克商而作頌其三曰<lb/>
　敷時繹思我徂維求定其六曰綏萬邦屢豐年敷時<lb/>
　繹思我徂維求定即賚之詩也綏萬邦屢豐年即此<lb/>
<pb n="1b"/>
　詩也然謂武王克商則桓者乃武王之詩也既是武<lb/>
　王之詩而乃序於成王之後者蓋是成王之時而作<lb/>
　之也如使果是武王之為詩則詩之言曰桓桓武王<lb/>
　保有厥士武王豈自言其諡邪則知此桓之詩乃成<lb/>
　王時追稱之也雖然成王之追稱而乃列於成王之<lb/>
　後者抑所作有先後邪抑自有先後之序而後人改<lb/>
　易之邪左氏所載其三乃賚詩其六乃桓詩今賚之<lb/>
　詩乃序於桓詩之後者此又先後之失其次序也詩<lb/>
<pb n="2a"/>
　人之失其次者多鄭文公之詩乃列於忽之前載馳<lb/>
　之詩衛懿公為狄人所滅而乃序於衛文公之後是<lb/>
　皆失其序也綏萬邦言武王之用兵所以安萬邦故<lb/>
　能享豐年之報老子曰大兵之後必有凶年軍旅所<lb/>
　處荆棘生焉蓋以大兵之後殺戮為多傷天地之和<lb/>
　氣此所以凶年也武王之用兵在於容民畜衆非快<lb/>
　一已之私欲蓋為天下除害故能召天地至和之氣<lb/>
　所以獲豐年之報也左氏曰昔周饑克商而年豐謂<lb/>
<pb n="2b"/>
　之年豐固有矣謂之周饑克商而年豐則非也孔氏<lb/>
　舉左氏云昔周饑克商而年豐是伐紂之後即有豐<lb/>
　年也孔氏徒見左氏之言與詩合然不知周豈有饑<lb/>
　哉如其有饑則不足為屢豐年矣武王用兵安萬邦<lb/>
　而享豐年之報足以見上天既命我周家勤勤而匪<lb/>
　解矣遂申言武王之用武上合天心也言武王之用<lb/>
　武桓桓而保有其衆用之扵四方以克定厥家此其<lb/>
　徳所以昭明于天故能君天下而代商也皇君也間<lb/>
<pb n="3a"/>
　代也保有厥士如熊羆之士虎賁之士同鄭以士為<lb/>
　事謂能安有天下之事非也此詩言講武類禡也而<lb/>
　詩言武王用師未嘗有講武之意蓋觀其不妄用武<lb/>
　之意則足以見講武之意觀詩者又以意通之也武<lb/>
　王既定天下歸馬于華山之陽放牛于桃林之野載<lb/>
　戢干戈載櫜弓矢示天下不復用兵而猶講武者蓋<lb/>
　武備不可一日弛天下雖安忘戰必危故雖至於已<lb/>
　安己治而武備猶不可不設如其不然則不免有銷<lb/>
<pb n="3b"/>
　兵之患矣<lb/>
　黄曰桓之詩果作於武王之時邪果作於成王之時<lb/>
　邪曰講武類禡則是作於武王之時曰桓桓武王則<lb/>
　是作於成王之時宣公十二年楚子言武王克商作<lb/>
　頌其六曰綏萬邦屢豐年則是乂以為武王所作也<lb/>
　然當武王之時豈自言其諡邪李迃仲以為成王追<lb/>
　作是詩以述武王之事然質之左傳而不合質之詩<lb/>
　序而不安則吾亦未之敢從也予竊以武王云者特<lb/>
<pb n="4a"/>
　言其威武之志耳不必以為武王之諡也如所謂寧<lb/>
　王受命成王不敢康武王靡不勝亦豈必以為諡乎<lb/>
　詳觀此詩以為武王用兵而類於上帝禡於所征之<lb/>
　地故作是詩耳老子曰大兵之後必有凶年軍旅所<lb/>
　處荆棘生焉蓋以大兵之後殺戮之多傷天地之和<lb/>
　氣也今武王之兵在於安民而非所以擾民故屢豐<lb/>
　年而無凶荒之災此如湯之興師耕者不變是也左<lb/>
　氏曰昔者周饑克商而年豐然左氏亦附㑹之說使<lb/>
<pb n="4b"/>
　周而果有饑嵗則又安得為屢豐乎惟武王之兵在<lb/>
　於安民故天之命周無解怠之心而周王之威武有<lb/>
　桓桓之志此其所以能定其王家以昭著於天而代<lb/>
　商以君天下也此詩之意與武成之篇相類學者試<lb/>
　詳考之<lb/>
賚大封於廟也賚予也言所以錫予善人也<lb/>
文王既勤止我應受之敷時繹思我徂維求定時周之<lb/>
命於繹思<lb/>
<pb n="5a"/>
　李曰武王克商大封有功之臣於廟蓋歸功於祖宗<lb/>
　不敢専也禮記曰古者明君必賜爵禄於太廟示不<lb/>
　敢專也然此詩同宣王之時命孝公為侯伯命之於<lb/>
　夷宫亦是不敢自専也為天子者封功臣以告於廟<lb/>
　為諸侯者班爵禄亦在於廟衛之封功臣即服將命<lb/>
　則知亦在於廟也衛雖封功臣於廟然不知所任者<lb/>
　非其人也賚者予也序詩者又說其所以名篇之意<lb/>
　言其所以錫與善人也語曰周冇大賚善人是富序<lb/>
<pb n="5b"/>
　詩之言與論語相為表裏武王克商封兄弟之國者<lb/>
　十有五人姬姓之國者四十人書之所載列爵惟五<lb/>
　分土惟三禮記之所載將帥之士皆封諸侯此皆武<lb/>
　王之封功臣也武王之封功臣必在於廟中蓋謂吾<lb/>
　之所以封功臣者非吾之私意乃文王之意也文王<lb/>
　所以受命作周可謂勤勞矣而我則安然而受之故<lb/>
　當敷其事而繹其志我之所往惟在於求定天下蓋<lb/>
　錫予善人者乃求定天下之術也時周之命在於錫<lb/>
<pb n="6a"/>
　予善人我故當繹而不忘也此詩言文王之志武王<lb/>
　繼之而不言錫予善人大抵與桓之詩同學詩者當<lb/>
　以意逆之也<lb/>
　黄曰武王勝商而大封功臣如武成所謂列爵惟五<lb/>
　分土惟三是也夫武王之封功臣而必封之於廟者<lb/>
　何哉王制曰爵人於朝與士共之祭統曰古者爵有<lb/>
　德禄有功必賜於太廟注云詢於朝取於衆也後命<lb/>
　於廟不敢專也此說盡之夫此詩無賚之文而以賚<lb/>
<pb n="6b"/>
　名篇君子慮後世之不知其意故釋之曰賚予也又<lb/>
　慮後世不知所以錫予之意故又釋之曰言所以錫<lb/>
　予善人也曰善人云者以見上之人不妄予爵必及<lb/>
　於有德而無德者無所覬禄必及於有功而無功者<lb/>
　無所求周家之法度豈不宏逺哉孔子曰周有大賚<lb/>
　善人是富孔子之言其此詩之證歟詳攷此詩蓋武<lb/>
　王封於廟而其所以得天下之道謂我文王既勤止<lb/>
　而我當受之則周之得天下者非偶然也蓋當然也<lb/>
<pb n="7a"/>
　既而又自言我之所以用兵者惟求以定天下而已<lb/>
　武王之意在於安民而不在於好戰今天下已定則<lb/>
　惟思所以保之也噫天下之理得於無愧則言之亦<lb/>
　無愧武王之得天下蓋天命人心之自歸而非武王<lb/>
　之有心此武王所以告之於廟告之於諸侯告之於<lb/>
　天下來世在我無愧心則言之無愧辭使天下後世<lb/>
　知之亦無異議矣<lb/>
般廵守而祀四嶽河海也<lb/>
<pb n="7b"/>
於皇時周陟其髙山墮山喬嶽允猶翕河敷天之下裒<lb/>
時之對時周之命<lb/>
　李曰孔氏云武王既定天下廵行諸侯所守之土祭<lb/>
　祀四嶽河海之神至周公成王太平之時詩人述其<lb/>
　事而作此頌故序般者廵守而祀四嶽河海也於美<lb/>
　哉周之君天下也武王廵守四方所至之地則登髙<lb/>
　山而祭之其祭地則嶞山喬嶽無所不祭嶞山小山<lb/>
　也喬嶽髙嶽也允猶翕河者信其謀合衆河而祭之<lb/>
<pb n="8a"/>
　也嶞山喬嶽則山無不祭允猶翕河則河之神無不<lb/>
　祭則以敷天之下裒時之對時周之命故也徧天之<lb/>
　下當裒聚而對答其功此乃周之所以受命也周之<lb/>
　得天下皆本於事神之功武王所祭則歸功於山川<lb/>
　之神觀此詩謂之般者則以武王非恣意於般樂也<lb/>
　武王之廵守不敢以般樂為務則異乎後世之君所<lb/>
　謂般遊者矣如秦皇漢武非不廵守也嘗祭泰山矣<lb/>
　亦嘗祭河矣然不過快一己之欲而誇大其名非武<lb/>
<pb n="8b"/>
　王之所謂般也<lb/>
　黄曰般之詩與時邁之詩同先儒以為武王既得天<lb/>
　下封泰山禪梁父而徧及於山川之祭夫封禪之禮<lb/>
　自秦始也而謂武王為之乎聖人之得天下必告於<lb/>
　名山大川者禮也舜受天下於堯猶必望于山川徧<lb/>
　于羣神嵗二月而東五月而南八月而西十有一月<lb/>
　而朔舜豈邀福於鬼神者哉受命之始不得不然也<lb/>
　而况於武王革命之主乎故此詩言於乎美哉周受<lb/>
<pb n="9a"/>
　命嶞山喬嶽則山之神無不祭允猶翕河則河之神<lb/>
　無不祭合天下名山大川之神而配祭之以見周家<lb/>
　之受命無愧云耳此詩之言與武之篇類則武王之<lb/>
　心亦可見矣雖然武王之頌當在於成王之前而著<lb/>
　於頌之末者蓋經秦火之餘詩之失其次者不可一<lb/>
　一舉如衛懿公之詩載於文公之後甘棠之詩載於<lb/>
　聽訟之前學者不必泥於篇次之末可也<lb/>
駉詁訓傳第二十九　　　　魯頌<lb/>
<pb n="9b"/>
駉頌僖公也僖公能遵伯禽之法儉以足用寛以愛民<lb/>
務農重榖牧于坰野魯人尊之於是季孫行父請命于<lb/>
周而史克作是頌<lb/>
駉駉牡馬在坰之野薄言駉者有驈有皇有驪有黃以<lb/>
車彭彭思無疆思馬斯臧駉駉牡馬在坰之野薄言駉<lb/>
者有騅有駓有騂有騏以車伾伾思無期思馬斯才駉<lb/>
駉牡馬在坰之野薄言駉者有驒有駱有駵有雒以車<lb/>
繹繹思無斁思馬斯作駉駉牡馬在坰之野薄言駉者<lb/>
<pb n="10a"/>
有駰有騢有驔有魚以車袪袪思無邪思馬斯徂<lb/>
　李曰蘇氏曰詩惟雅為非天子不作也頌之為詩本<lb/>
　於為德而已矣故天子有德於天下則天下頌之諸<lb/>
　侯有德於其國則國人頌之商周之頌天下之頌也<lb/>
　魯人之頌一國之頌也竊嘗疑之商周之德可以頌<lb/>
　也魯果可與商周並乎以僖公三十三年間考之春<lb/>
　秋所書皆無可襃之事不宜有此頌也此其所以為<lb/>
　可疑也蓋嘗觀魯之頌所陳之辭多誇如修泮宫服<lb/>
<pb n="10b"/>
　淮夷考之春秋不見其有服淮夷之事也如云戎狄<lb/>
　是膺荆舒是懲考之春秋不見其有膺戎狄之事也<lb/>
　僖公二十八年為楚戍衛楚人救衛不克公懼于晉<lb/>
　殺公子叢以說焉安在其為懲荆舒邪如書郊者所<lb/>
　以譏其僭也魯以諸侯而僭天子之制春秋書郊所<lb/>
　以正其不臣之罪也若乃頌之所陳乃所以誇示天<lb/>
　下徒言其容飾之盛美此所以可疑也雖然於事可<lb/>
　疑而孔子乃存而不刪之此所以雖疑之而未得其<lb/>
<pb n="11a"/>
　說也或者曰季孫行父請命於周而史克作頌亦猶<lb/>
　晉文公請隧于王當時王室微弱不能仗大義以拒<lb/>
　之故魯得以作頌是僭天子之頌也孔子存之以見<lb/>
　魯之强大周之微弱也周以天子之國而黍離之詩<lb/>
　乃降為國風魯以諸侯之國而其詩乃同於天子之<lb/>
　頌此以見周之弱魯之強也此其說意或然也或者<lb/>
　又曰春秋所書者書其罪頌之所言者言其美故二<lb/>
　經不同然春秋襃貶之經豈可以為有貶而無襃乎<lb/>
<pb n="11b"/>
　孫明復先生解春秋失之太過議者遂議其書多貶<lb/>
　而無襃借使僖公有一事之可紀豈春秋不襃之乎<lb/>
　或者之言不足信也伯禽魯之先祖也如伯禽為頌<lb/>
　可也僖公果可為頌乎況當僖公之時亦有賢者如<lb/>
　衛武公鄭武公齊桓公晉文公皆諸侯之賢者猶且<lb/>
　無頌而僖公乃獨有頌此其所以可疑也孔子曰道<lb/>
　千乗之國敬事而信節用而愛人使民以時非惟千<lb/>
　乗之國為然也雖有天下者亦當如此今僖公能儉<lb/>
<pb n="12a"/>
　以足用寛以愛民牧馬于坰逺之地逺避農田而馬<lb/>
　又各得其所所為如此魯人安得不尊之乎說詩者<lb/>
　且以詩中之辭為說其辭非不美僖公不足以當之<lb/>
　也史克作頌文公十八年左傳季文子使太史克對<lb/>
　宣公則知史克魯之史官也班孟堅曰奚斯頌魯孟<lb/>
　堅徒見閟宫之詩言奚斯所作而不知四詩皆史克<lb/>
　所作也子雲曰公子奚斯嘗晞正考父矣亦是誤矣<lb/>
　駉駉良馬也坰逺也邑外曰郊郊外曰牧牧外曰野<lb/>
<pb n="12b"/>
　野外曰林林外曰坰必在坰之野者蓋其去民田為<lb/>
　甚逺而又於坰之野其水草甚美既不害於農又使<lb/>
　馬得其所養此所以在坰之野也詩言務農重榖但<lb/>
　觀牧馬於逺方之地則可見矣既言牧馬於坰野又<lb/>
　言馬之駉駉然而肥者有何馬也有驈有皇有驪有<lb/>
　黄以車彭彭白跨曰驈黃白曰皇純黒曰驪黃騂曰<lb/>
　黄有此數馬故以之御車所以彭彭而壯也其所以<lb/>
　如此者則以僖公之思無有窮故能使馬至於善也<lb/>
<pb n="13a"/>
　蒼白雜色曰騅黃白雜色曰駓赤黄曰騂蒼騏曰騏<lb/>
　惟有此數馬故以之御車則伾伾然而有力其所以<lb/>
　如此者則以僖公之思無期故能使馬多而有才力<lb/>
　也青驪驎曰驒白馬黑鬛曰駱赤身赤鬛曰駵黑身<lb/>
　白鬛曰雒惟有此數馬故以之御車則繹繹然而善<lb/>
　走其所以如此者則以僖公之思無厭斁故能使馬<lb/>
　至於作而奮起也隂白雜色曰駰彤白雜色曰騢豪<lb/>
　骭曰驔二目白曰魚惟有此數馬故以之御車則袪<lb/>
<pb n="13b"/>
　袪而強健也其所以如此者則以僖公之思正而無<lb/>
　邪故能使馬至於善行也徂往也毛鄭以為天子十<lb/>
　二閑諸侯六閑馬四種有良馬有戎馬有田馬有駑<lb/>
　馬第一章所言良馬也二章所言戎馬也三章所言<lb/>
　田馬也四章所言駑馬也陸師農曰上章言有驈有<lb/>
　皇皇云者馬之最善者也下章言有驔有魚魚云者<lb/>
　馬之最小者也以見僖公之思有加而無已也竊嘗<lb/>
　以為不然此章所言亦猶魚麗之詩也魚麗言魚之<lb/>
<pb n="14a"/>
　多此詩言馬之多言魚之多以見魚之品無不備言<lb/>
　馬之多以見馬之品無不備如此而已不必以上章<lb/>
　為良馬二章為戎馬也定之方中曰騋牝三千牝所<lb/>
　以三千者由衛文公之秉心塞淵也今馬之所以多<lb/>
　者原其所以致之之由本於僖公之思無邪也荘子<lb/>
　曰百里奚爵禄不入於心牧牛而牛肥詎不信然觀<lb/>
　此詩但言牧馬之事而僖公思之如此蓋僖公之所<lb/>
　為者無所不致其思則推之於國豈不盡心哉通詩<lb/>
<pb n="14b"/>
　者以其思馬而觀之可以見治國之用心也孔子曰<lb/>
　詩三百一言以蔽之曰思無邪即此詩之所言也此<lb/>
　詩所言思無邪言僖公之所思者惟馬而已孔子蔽<lb/>
　以三百篇者蓋以通詩者不可以詁訓求也孔子告<lb/>
　子貢以未若貧而樂富而好禮而子貢遂明如切如<lb/>
　磋如琢如磨之㫖子夏問孔子巧笑倩兮美目盼兮<lb/>
　孔子告之以繪事後素而子夏遂明禮後之㫖此二<lb/>
　人者可以為通詩之法不可以學漢儒之泥也<lb/>
<pb n="15a"/>
　黄曰或曰周以天子之國而黍離之詩乃降為風魯<lb/>
　以諸侯之國而其詩乃同於天子之頌季孫行父之<lb/>
　請頌于周猶晉文公之請隧於襄王孔子存之以見<lb/>
　諸侯之強大周之微弱也予竊以為不然魯頌之作<lb/>
　皆美之之辭安得以為孔子之存魯頌所以譏魯乎<lb/>
　魯同姓之國而周公之後也孔子欲尊周室而思周<lb/>
　公則周公之後有如僖公者能撫循其民而國人愛<lb/>
　而尊之雖魯國之未必能有是事而魯人尊之以願<lb/>
<pb n="15b"/>
　其如此故吾夫子進魯頌於周頌之後者所以見其<lb/>
　思周公之意而亦所以尊周也且夫子之心猶有深<lb/>
　取於魯而學者不之察也當是時王室既弱侯國争<lb/>
　大齊桓晉文名為尊周而實富強其國故孔子予其<lb/>
　事而不予其心魯人一頌之作猶不敢忘周而必請<lb/>
　命于天子則是諸侯不知有王而魯知尊王者也孔<lb/>
　子幸魯之有王室而不暇論其頌之當否也故其序<lb/>
　曰僖公能遵伯禽之法儉以足用寛以愛民務農重<lb/>
<pb n="16a"/>
　榖牧于坰野魯人尊之於是季孫行父請命于周而<lb/>
　史克作是頌以見魯人愛僖公而且知有周也駉之<lb/>
　一序乃魯頌之緫序而非駉之序曰史克作是頌豈<lb/>
　特指一篇而言哉史克者魯之史官而頌之為史官<lb/>
　所作明矣班孟堅乃以為奚斯頌魯是特見閟宫之<lb/>
　詩言奚斯所作而不知其為寢廟奕奕而言也豈奚<lb/>
　斯之作頌乎如崧髙之詩言申伯之功召伯是營而<lb/>
　頌則尹吉甫之所作也如孟堅之說則崧髙之詩亦<lb/>
<pb n="16b"/>
　可以為申伯作矣揚子雲言公子奚斯嘗睎正考父<lb/>
　其亦子雲之誤歟駉之一詩言馬之盛多而本於僖<lb/>
　公思慮之微如衛文公秉心塞淵騋牝三千夫天下<lb/>
　之事觀之於大容有偽焉觀之於小則可以見其心<lb/>
　矣僖公儉以足用不傷民財寛以愛民不傷民力務<lb/>
　農重榖不奪民時牧于坰野不奪民利則其思慮之<lb/>
　正可知也孔子以是詩思無邪之一言而盡三百篇<lb/>
　之義此又聖人造化運用之妙而非後世章句詁訓<lb/>
<pb n="17a"/>
　之學所可及也子貢子夏之言詩而為聖人所取者<lb/>
　其亦以是歟<lb/>
有駜頌僖公君臣之有道也<lb/>
有駜有駜駜彼乗黃夙夜在公在公明明振振鷺鷺于<lb/>
下鼓咽咽醉言舞于胥樂兮有駜有駜駜彼乘牡夙夜<lb/>
在公在公飲酒振振鷺鷺于飛鼔咽咽醉言歸于胥樂<lb/>
兮有駜有駜駜彼乗駽夙夜在公在公載燕自今以始<lb/>
嵗其有君子有榖詒孫子于胥樂兮<lb/>
<pb n="17b"/>
　李曰孟子曰欲為君盡君道欲為臣盡臣道二者皆<lb/>
　法堯舜而已不以舜之所以事堯事君不敬其君者<lb/>
　也不以堯之所以治民治民賊其民者也夫為君臣<lb/>
　必當法堯舜茍為不法堯舜則君為賊民臣為不敬<lb/>
　故君臣之有道惟堯舜為能盡之也自堯舜以來惟<lb/>
　三代之君臣可以繼堯舜之君臣有成湯之君則有<lb/>
　伊尹之臣有髙宗之君則有傅說之臣有文武之君<lb/>
　則有太公周召之臣聚精㑹神相得益章翼乎如鴻<lb/>
<pb n="18a"/>
　毛之遇順風沛乎如巨魚之縱大壑凡此數聖人然<lb/>
　後稱君臣有道不為溢美也僖公果為有道之君乎<lb/>
　僖公之臣果為有道之臣乎以左傳考之僖公之臣<lb/>
　其賢者惟公子季友臧文仲而已公子季友不能死<lb/>
　子般之難閔公既立復歸於魯又不能死閔公之難<lb/>
　為臣有道者果如是乎臧文仲下展禽廢六關妾織<lb/>
　蒲孔子不以仁稱之作虚器縱逆祀祀爰居孔子不<lb/>
　以智稱之孔子又稱其竊位臣而至於竊位所謂有<lb/>
<pb n="18b"/>
　道者果如是耶詩人稱之無乃魯自伯禽以來皆無<lb/>
　賢君至僖公特異於羣公乎當時之臣皆無賢臣如<lb/>
　季友文仲彼善於此者乎不然則風俗澆薄毁譽失<lb/>
　真如鄭人以共叔段為仁故無道者皆為有道邪有<lb/>
　駜有駜駜彼乗黃此則取喻也毛鄭蘇氏皆以為取<lb/>
　喻獨歐陽文忠公以為僖公寵賜其臣車馬之厚此<lb/>
　說固無害然詩人以他物取喻者多矣不必以詩文<lb/>
　所無遂以為寵賜其臣車馬之厚也駜說文曰肥馬<lb/>
<pb n="19a"/>
　蓋言馬之所以肥者乃乗黃之馬也夫馬必豐其芻<lb/>
　秣然後致馬之肥亦猶人君必豐其爵禄然後可以<lb/>
　責其臣之用力也先言有駜有駜駜彼乗黃則是君<lb/>
　之待臣者盡其道矣既又曰夙夜在公在公明明則<lb/>
　又言人臣報其君者又盡其道也夙夜在公言其夙<lb/>
　夜匪懈以事一人故職事無不修明也明明言明之<lb/>
　至也鄭氏曰明義明德此說鑿也王氏則舉大學所<lb/>
　謂在明明德亦非也韓文公曰馬之千里者一食或<lb/>
<pb n="19b"/>
　盡粟一石今之食馬不知其能千里而食也是馬雖<lb/>
　有千里之能食不飽力不足雖欲與常馬等不可得<lb/>
　安求其能千里也故欲馬可致力者必先豐之以芻<lb/>
　秣欲臣之盡力者必先豐之以爵禄故在公明明先<lb/>
　在於有駜乗黃也蓋我以此而待之而臣不以此而<lb/>
　報我豈不負人君之寄託哉孟子曰君之視臣如手<lb/>
　足則臣視君如腹心君之視臣如土芥則臣視君如<lb/>
　寇讎君以手足而視臣而臣不以腹心而視君果足<lb/>
<pb n="20a"/>
　以為臣乎賈誼曰上設廉恥以馭其臣而臣不以節<lb/>
　義報其上者則非人類也今也上能如是下又能如<lb/>
　是所謂君臣之有道也振振羣飛貌鷺于下此則羣<lb/>
　臣之來如鷺之有威儀也與之飲酒以鼓節之而咽<lb/>
　咽然其醉也則為君起舞以盡其歡於是羣臣皆喜<lb/>
　樂君臣之相與可謂厚矣孔氏以鷺于下為新來之<lb/>
　士夙夜在公乃其舊臣也歐陽公以謂舊臣夙夜在<lb/>
　公而新進之士飲酒醉舞此豈近於人情其說為善<lb/>
<pb n="20b"/>
　君能待其臣而臣能報其君則可以飲酒為樂君不<lb/>
　能待其臣臣不能報其君而徒然飲酒則如紂為長<lb/>
　夜之飲何足貴哉駜彼乗牡駜彼乗駽列子曰牝而<lb/>
　黃牡而驪天下之良馬也前曰駜彼乘黃又曰駜彼<lb/>
　乘牡又曰駜彼乗駽皆言良馬也所言在公明明則<lb/>
　職事皆修明矣於是可以飲酒焉鷺于飛亦鷺于下<lb/>
　之意也載燕亦飲酒之意也末章則言君臣醉飲相<lb/>
　與祝之以為自今以始享豐年之報而又皆有福禄<lb/>
<pb n="21a"/>
　以遺厥子孫則相樂之誠可謂盡矣夫以鹿鳴四牡<lb/>
　皇皇者華君能下下以成其福禄至於天保則臣歸<lb/>
　美以報其上惟君臣能如此故始於憂勤終於逸樂<lb/>
　此魚麗之詩所以作也今此駜彼乗黃是君能下下<lb/>
　也夙夜在公在公明明是臣能報上也至於鷺于下<lb/>
　醉言舞是終於逸樂也周之文武以勤勞而成周家<lb/>
　之業不過如此而已僖公之君臣果足以盡之乎陸<lb/>
　農師以為鹿鳴之詩和樂而已非君臣有道也故六<lb/>
<pb n="21b"/>
　月之序至四牡廢曰君臣缺矣至於此詩君有餘惠<lb/>
　臣有餘敬則非特賔主而已此所以為君臣有道如<lb/>
　陸農師之說則是鹿鳴之詩不如有駜之詩何其待<lb/>
　文武之小而置僖公於文武之上邪<lb/>
　黄曰或曰僖公之臣其賢惟公子季友臧文仲而已<lb/>
　公子季友不能死子般之難閔公既立復歸於魯又<lb/>
　不能死閔公之難為臣有道者果如是乎臧文仲下<lb/>
　展禽廢六關妾織蒲作虚器縱逆祀祀爰居而孔子<lb/>
<pb n="22a"/>
　以不仁不知稱之有道者果如是乎今曰君臣有道<lb/>
　云者風俗澆薄毁譽失真如鄭人以共叔段為仁無<lb/>
　道或以為有道也夫詩經孔子所刪而為萬世法安<lb/>
　有無道謂之有道而孔子存之乎此且可以據一詩<lb/>
　之意而未可必以春秋質之也夫詩以為君臣飲燕<lb/>
　之樂而序以為頌僖公君臣有道而後可以為飲燕<lb/>
　之歡無道而醉則可刺而不可頌也觀有駜一詩君<lb/>
　有餘恩臣有餘敬其曰有道也固宜<lb/>
<pb n="22b"/>
泮水頌僖公能修泮宫也<lb/>
思樂泮水薄采其芹魯侯戾止言觀其旂其旂茷茷鸞<lb/>
聲噦噦無小無大從公于邁思樂泮水薄采其藻魯侯<lb/>
戾止其馬蹻蹻其馬蹻蹻其音昭昭載色載笑匪怒伊<lb/>
教思樂泮水薄采其茆魯侯戾止在泮飲酒既飲㫖酒<lb/>
永錫難老順彼長道屈此羣醜穆穆魯侯敬明其德敬<lb/>
慎威儀維民之則允文允武昭假烈祖靡有不孝自求<lb/>
伊祜明明魯侯克明其徳既作泮宫淮夷攸服矯矯虎<lb/>
<pb n="23a"/>
臣在泮獻馘淑問如臯陶在泮獻囚濟濟多士克廣德<lb/>
心桓桓于征狄彼東南烝烝皇皇不吳不揚不告于訩<lb/>
在泮獻功角弓其觩束矢其搜戎車孔博徒御無斁既<lb/>
克淮夷孔淑不逆式固爾猶淮夷卒獲翩彼飛鴞集于<lb/>
泮林食我桑黮懷我好音憬彼淮夷來獻其琛元龜象<lb/>
齒大賂南金<lb/>
　李曰明堂位曰米廩有虞之庠也序夏后氏之序也<lb/>
　瞽宗殷學也頖宫周學也明堂位之意以為魯得立<lb/>
<pb n="23b"/>
　四代之學非獨頖宫也嘗疑其說若以得用天子之<lb/>
　學則建辟廱可也何獨泮水哉況周乃辟廱也以泮<lb/>
　水為周學則亦非也鄭康成注禮記以為泮之為言<lb/>
　班也於是以班政教也及其注此詩則曰泮之言半<lb/>
　也蓋東西門以南通水北無也康成之說不同蓋以<lb/>
　禮記之字從半從頁此詩從水從半故於禮記則言<lb/>
　其義於泮水則言其名二說不同且當以詩泮水字<lb/>
　為正蓋以泮水為名則當以水求其義然康成之說<lb/>
<pb n="24a"/>
　以為半水者蓋東西門以南通水北無水也以見諸<lb/>
　侯降殺於天子之制天子之學謂之辟廱者辟取其<lb/>
　圓也欲其觀之者平均諸侯降殺其制故但有泮宫<lb/>
　也觀說文之言乃謂泮者諸侯鄉射之宫也西南為<lb/>
　水東此為牆康成以為東西門說文以謂東西牆二<lb/>
　說不同當待博識之士辨其非也鄭康成曰思樂僖<lb/>
　公之修泮宫之水王氏則以思為語辭當從王氏說<lb/>
　思如思皇多士之思同思皇亦是語辭也泮水之中<lb/>
<pb n="24b"/>
　其可樂者以其有芹可采也孔氏之說則以謂既采<lb/>
　其芹又觀其化蘇黄門則以謂吾思樂泮水之上雖<lb/>
　無所得聊采其芹而已足矣是皆不以為取喻人才<lb/>
　也如菁莪之詩曰菁菁者莪在彼中阿是以莪喻人<lb/>
　才也文王有聲之詩曰豐水有芑武王豈不仕亦是<lb/>
　以芑喻人才也此詩言薄采其芹薄采其藻薄采其<lb/>
　茆皆是言僖公能育人才也芹水中之菜也藻水草<lb/>
　也茆鳧葵也采藻采茆皆是采芹之意王氏之說則<lb/>
<pb n="25a"/>
　以謂薄采其藻而其采也深矣次言薄采其茆而其<lb/>
　采也加深是皆鑿說陸農師又從而廣其說芹者草<lb/>
　之有香也藻者草之有文也茆者草之有味也言士<lb/>
　始至則慕其香臭而至焉此采芹之譬也既至則學<lb/>
　文此采藻之譬也及其知道之味嗜而學焉此采茆<lb/>
　之譬也詩人所言不過樂所見而已不應如是之鑿<lb/>
　也泮水之中其可樂也以其有芹可采也魯侯親至<lb/>
　於學莫不觀其所見之旂其旂則茷茷而飛揚和鸞<lb/>
<pb n="25b"/>
　之聲則噦噦而有聲國人無長無幼皆從公而徃以<lb/>
　見國人從僖公之樂也鄭氏以為小大之臣非也蓋<lb/>
　此之所言者國人耳漢明帝開辟廱冠帶縉紳之人<lb/>
　圜橋門而觀聽者蓋億萬計今僖公修泮宫而國人<lb/>
　從之者多宜矣其馬蹻蹻言魯侯至泮水其馬則蹻<lb/>
　蹻然而壯以見其車馬之盛其音則昭昭以見其聲<lb/>
　音之好載色載笑以見其顔色之和僖公之至泮水<lb/>
　和其顔色非有所怒但欲教人也教人而至於有所<lb/>
<pb n="26a"/>
　怒是非所謂樂育人材也惟其匪怒伊教此其所以<lb/>
　為善育人材歟洪範所載而康而色亦此意也以國<lb/>
　人之從公于邁其喜觀之如此僖公至泮水又且和<lb/>
　顔恱色其樂教人又如此上下各盡其樂則泮水之<lb/>
　中風化之盛可知矣第一章則言僖公之至泮水第<lb/>
　二章則言僖公之教人第三章則又言魯侯之既至<lb/>
　泮水又取其賢者與之飲酒也其所飲者㫖酒也其<lb/>
　待賢才如此之厚則莫不祝之以天長與之以難老<lb/>
<pb n="26b"/>
　之福然所以錫之以難老之福者則以魯侯能順賢<lb/>
　者之長道而服魯國之衆也長道者道之長逺也魯<lb/>
　侯之待賢者既盡其誠則賢人君子亦必以長道而<lb/>
　告之魯侯又從而順之又足以見魯侯之賢也漢明<lb/>
　帝建辟廱尊養三老五更帝正坐自講諸儒問難於<lb/>
　前是皆偃然自大非人主之體也今僖公至泮宫能<lb/>
　順賢者之長道然後知僖公之泮水有補於教化多<lb/>
　矣穆穆魯侯此又言遵伯禽之法也言伯禽穆穆然<lb/>
<pb n="27a"/>
　其徳則敬和而昭明其威儀則欽敬而恭順内有明<lb/>
　德外又有威儀内外表裏無不盡善此民所以則之<lb/>
　也然民之所以則之者非在於空言亦以僖公内焉<lb/>
　能慎其明德外焉能慎其威儀故民所以慕其德而<lb/>
　化之也允文允武言僖公信有文信有武矣而其功<lb/>
　之光大乃至於烈祖也僖公遵伯禽之法盡其文武<lb/>
　之道凡所行之事無不盡其孝故福禄是魯侯之福<lb/>
　禄乃自求之也靡有不孝若一事不合於伯禽則非<lb/>
<pb n="27b"/>
　所以為孝也僖公之允文如修泮宫可以見其文也<lb/>
　僖公之允武如服淮夷可以見其武也然所謂文武<lb/>
　者亦遵伯禽之法也伯禽亦嘗修泮宫矣亦嘗服淮<lb/>
　夷矣魯僖公之修泮官與夫服淮夷亦是遵伯禽之<lb/>
　法也駉之序言遵伯禽之法下文曰儉以足用寛以<lb/>
　愛民則是僖公之節儉皆遵伯禽之法也此詩言允<lb/>
　文允武昭假烈祖則是僖公之文武亦遵伯禽之法<lb/>
　也其以節儉與夫文武觀之則僖公之孝可謂盡矣<lb/>
<pb n="28a"/>
　故曰靡有不孝明明魯侯明明言明之至也魯侯能<lb/>
　明其德故能修泮宫而服淮夷也此下序服淮夷之<lb/>
　事古者天子將出征受成於學出征執有罪乃釋奠<lb/>
　於學以訊馘告則是僖公征伐淮夷必先在於泮宫<lb/>
　内與賢臣謀事焉故其返也則蹻蹻然有威武如虎<lb/>
　之臣在泮之宫而獻馘又有善問之臣如臯陶者在<lb/>
　泮宫之下獻所執之囚則必使善聽訟之臣察其辭<lb/>
　而斷其罪也古者建學校養人材在此飲酒在此受<lb/>
<pb n="28b"/>
　成在此獻功在此則學校之制不為虚設也鄭之鄉<lb/>
　校以議執政之善否則是學校之建其有補於風化<lb/>
　多矣豈徒文具而已哉後世之建學校不過誇示人<lb/>
　物之盛求其有補於風化則未也僖公之所為未必<lb/>
　如是然詩人之辭非不美不可以溢美而廢其詩也<lb/>
　此下文申言服淮夷之事言多士濟濟而有威儀而<lb/>
　能廣大其德心矣夫人心可謂廣矣以其無所不至<lb/>
　無所不有也惟其為血氣所使一有豪髮之利則忿<lb/>
<pb n="29a"/>
　而爭其心於是乎隘惟其洪厚未嘗偏躁此其心所<lb/>
　以廣也心之廣矣故往征伐也則桓桓然而有威武<lb/>
　逖逺淮夷於東南之地不得䖍劉我邉陲其功可謂<lb/>
　大矣然多士又烝烝然而厚皇皇然而大未嘗諠譁<lb/>
　未嘗輕揚無以爭訟之事而告於治獄之官惟在泮<lb/>
　宫之中獻功而已此其所以為多士歟吳大聲也揚<lb/>
　輕揚也訩訟也夫征伐有交爭者則必告於治獄之<lb/>
　官左傳襄公二十六年楚子侵鄭鄭皇頡戍之出與<lb/>
<pb n="29b"/>
　楚師戰敗穿封戍囚皇頡公子圍與之爭之正於伯<lb/>
　州犂伯州犂曰請問於囚乃立囚伯州犂曰所爭君<lb/>
　子也其何不知上其手曰夫子為王子圍寡君之貴<lb/>
　介弟也下其手曰此子為穿封戍方城外之縣尹也<lb/>
　誰獲子囚曰頡遇王子弱焉若穿封戍與公子圍爭<lb/>
　安得為不吳不揚乎安得為不告于訩乎惟魯之臣<lb/>
　子皆重厚未嘗有爭忿之心則其報功之際無有以<lb/>
　所爭之訟告於治獄之官則治獄者不過斷囚之輕<lb/>
<pb n="30a"/>
　重而已蓋爭其功者戰士之常也僥倖一勝於萬死<lb/>
　一生之間惟圖厚賞而已則其爭功無所不至如王<lb/>
　濬王渾平吳渾則以濬為不受節度濬則以䟽辨其<lb/>
　非二人文爭如仇讎焉以魯人觀之則知渾濬為非<lb/>
　矣蓋以魯之多士觀之則渾濬之心不得謂之濟濟<lb/>
　伯州犂不得謂之淑問也此下文言魯之君臣不以<lb/>
　一勝之故遂驕其志也淮夷既克之後其角弓則觩<lb/>
　然而陳設其束矢則勁疾其戎車則甚大所謂徒御<lb/>
<pb n="30b"/>
　者無有厭斁克平淮夷之後且如此可謂能持勝矣<lb/>
　克平淮夷之後既已甚善而無有叛逆猶且固其謀<lb/>
　猷此淮夷所以卒獲也夫一戰而驕則必墮敵人之<lb/>
　計雖獲勝反以致敗所謂暫勝而已安得以為卒獲<lb/>
　乎惟其既服淮夷之後其為謀也愈深故不墮敵人<lb/>
　之計而敵人所以逺遁而臣服也翩彼飛鴞乃取譬<lb/>
　也鴞惡鳥也翩然而飛者惡鳥也今乃集于泮宫之<lb/>
　林食我泮宫之桑黮懷我好音集于泮林此則取喻<lb/>
<pb n="31a"/>
　淮夷慕泮宫之化也懐我好音此則取喻淮夷之歸<lb/>
　於我無有惡聲也憬說文曰覺悟也既來歸魯故獻<lb/>
　其國之珍寶所謂珍寶者何也元龜也象齒也又有<lb/>
　南方之金以見其向化也如此向也征伐淮夷猶未<lb/>
　必心服今也來獻其琛元龜象齒大賂南金則可謂<lb/>
　心恱誠服矣觀書所載魯侯伯禽宅曲阜徐戎並興<lb/>
　東郊不開作費誓以魯侯之時淮夷為患猶且如此<lb/>
　則淮夷世世為患久矣今僖公之時乃使之來獻其<lb/>
<pb n="31b"/>
　琛元龜象齒大賂南金果何道而致之邪孟子曰以<lb/>
　善服人者未有能服人者也以善養人然後能服天<lb/>
　下觀武王作辟廱也自東自西自南自北無思不服<lb/>
　若武王者可謂能以善養人者也今僖公乃能為武<lb/>
　王之所為乎使僖公果能為武王之所為則是春秋<lb/>
　之諸侯亦可以比肩武王矣<lb/>
　黄曰天子之學曰辟廱諸侯之學曰泮宫故雅稱武<lb/>
　王曰鎬京辟廱無思不服而頌稱僖公曰既作泮宫<lb/>
<pb n="32a"/>
　淮夷攸服夫世俗以學校為不急之務而武王以之<lb/>
　服天下僖公以之服一國此所謂善政不如善教之<lb/>
　得民也孟子當戰國之時而以謹庠序之教為急使<lb/>
　戰國之君能去其世俗之說而從吾孟子之說則國<lb/>
　不必富兵不必強人心歸之有不可辭者泮宫之頌<lb/>
　八章而三章皆以思樂泮水為言夫泮水之中初無<lb/>
　可說可玩而人情之樂形於歌詠不能自止其所樂<lb/>
　果何事邪孟子曰人樂其父兄之賢者而菁莪之詩<lb/>
<pb n="32b"/>
　亦曰能長育人材則天下喜樂之矣魯人之樂泮水<lb/>
　非樂乎泮水也樂乎僖公之賢而人材所賴以長養<lb/>
　成就也樂心一生則烏可已觀其旂則樂其茷茷聞<lb/>
　其鸞則樂其噦噦見其馬則樂其蹻蹻愛其人則亦<lb/>
　愛其物也薄采其芹薄采其藻芹藻微物也而樂之<lb/>
　有餘所樂者在僖公而寓於芹藻也吁僖公何以得<lb/>
　此於人哉載色載笑即之也温匪怒伊教循循善誘<lb/>
　其心休休而有容粹然而不怒僖公育材可見矣穆<lb/>
<pb n="33a"/>
　穆魯侯敬明其徳敬慎威儀維民之則夫容貌之温<lb/>
　威儀之謹此豈勉強所能為哉温良本於天性則有<lb/>
　自然之和至誠得於素養則有自然之恭動容周旋<lb/>
　而中禮然後見其盛德之至僖公之所以為賢者益<lb/>
　可見矣在泮獻馘在泮獻囚在泮獻功以見僖公雖<lb/>
　征伐聽訟之事而不忘庠序之教也在泮飲酒以見<lb/>
　僖公略其邦君勢位之尊而與賢者相忘於醉酒飽<lb/>
　徳之樂也吁僖公之賢如此魯人將何以報之邪翩<lb/>
<pb n="33b"/>
　彼飛鴞集於泮林食我桑黮懷我好音夫鴞何知也<lb/>
　而猶懷其好音況於人乎憬彼淮夷來獻其琛元龜<lb/>
　象齒大賂南金淮夷何知也而猶感其徳況魯國乎<lb/>
　惟僖公有不可忘之徳而魯人有不能忘之情則相<lb/>
　與頌而歌舞之以期長守富貴而與過厯之期相為<lb/>
　無窮也故曰既飲㫖酒永錫難老此豈魯人之私願<lb/>
　邪仁者之夀天理之必然而亦人情之公願也夫鄭<lb/>
　國之學不修子衿刺之僖公既修泮宫魯人頌之世<lb/>
<pb n="34a"/>
　俗以學校為不急之政而乃人情怨樂之所係則是<lb/>
　果為不急之政邪惟當時之急乎此而僖公獨先之<lb/>
　此魯人之所以頌其能修泮宫也<lb/>
　<lb/>
　<lb/>
　<lb/>
　<lb/>
　<lb/>
<pb n="34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　毛詩集解卷四十<lb/>
</p>
<p>
</p>
  </div>
</body>
</text>
</TEI>
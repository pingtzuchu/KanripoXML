<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>毛詩集解卷二十五</head>
    <p>
<pb n="1a"/>
欽定四庫全書<lb/>
　毛詩集解卷二十五　　宋　李樗黄櫄　撰<lb/>
小弁<hi>步于反</hi>刺幽王也太子之傅作焉<lb/>
弁彼鸒<hi>音預</hi>斯歸飛提提<hi>是移/反</hi>民莫不榖我獨于罹<hi>力知反</hi>
何辜于天我罪伊何心之憂矣云如之何踧踧<hi>徒厯反</hi>周<lb/>
道鞠為茂草我心憂傷惄焉如𢷬假寐永嘆維憂用老<lb/>
心之憂矣疢如疾首維桑與梓必恭敬止靡瞻匪父靡<lb/>
依匪母不屬<hi>音燭</hi>于毛不離于裏天之生我我辰安在菀<lb/>
<pb n="1b"/>
<hi>音鬱</hi>彼柳斯鳴蜩<hi>音/條</hi>嘒嘒<hi>呼惠/反</hi>有漼<hi>于罪反</hi>者淵萑葦淠淠<lb/>
<hi>孚計反</hi>譬彼舟流不知所届心之憂矣不遑假寐鹿斯之<lb/>
奔維足伎伎<hi>其冝反</hi>雉之朝雊尚求其雌譬彼壞木疾用<lb/>
無枝心之憂矣寧莫之知相彼投兔尚或先之行有死<lb/>
人尚或墐之君子秉心維其忍之心之憂矣涕既隕之<lb/>
君子信讒如或醻<hi>市由反</hi>之君子不惠不舒究之伐木掎<lb/>
<hi>寄彼反</hi>矣析薪杝<hi>敕以/反</hi>矣舎彼有罪予之佗<hi>吐賀反</hi>矣莫髙<lb/>
匪山莫浚匪泉君子無易由言耳屬于垣無逝我梁無<lb/>
<pb n="2a"/>
發我笱我躬不閱遑恤我後<lb/>
　李曰太子冝臼平王也且曰申后之子也幽王既愛<lb/>
　襃姒生子伯服遂廢申后以伯服為太子遂逐冝臼<lb/>
　左傳曰至于幽王天不弔周王昬不若用愆厥位攜<lb/>
　王姦命諸侯黜之而建王嗣用遷郟鄏攜王指伯服<lb/>
　也王嗣指冝臼也詳左氏之文則是幽王既死伯服<lb/>
　自立故謂之攜王諸侯黜之而立王嗣也此詩平王<lb/>
　為太子見弃之時其傅之所作也弁彼鸒斯此章言<lb/>
<pb n="2b"/>
　己之失其所也弁樂也鸒斯鳥名爾雅曰鸒鵯名卑<lb/>
　居又名雅烏郭璞曰雅烏小而多羣腹下白江東呼<lb/>
　為鵯<hi>音匹</hi>鳥廣雅曰不反哺者謂之雅其謂之鸒斯<lb/>
　者孔氏曰斯者語辭猶蓼彼蕭斯菀彼柳斯孔氏以<lb/>
　劉孝標之博學而類苑鳥部立鸒斯之目為不精然<lb/>
　揚子雲曰頻頻之黨甚於鸒斯子雲之意豈不因詩<lb/>
　中之文而言之提提毛氏以為羣不如王氏以為安<lb/>
　好人提提亦是安也榖養也言以鸒斯之鳥乃能弁<lb/>
<pb n="3a"/>
　樂羣飛而且安然今太子不得所安則曽鸒斯之不<lb/>
　若也凡民莫不得以相養而我乃獨見弃於父母則<lb/>
　凡民之不如也既不如鸒又不如民於是號呼而告<lb/>
　之於天曰我有何罪乎又曰我之罪當何如邪惟其<lb/>
　無罪見逐故心之憂以為將如之何踧踧周道此章<lb/>
　則言周之將亡也踧踧説文曰行平易也以周道之<lb/>
　平易而盡鞠為茂草乎見其國之將亡也漢伍被謂<lb/>
　淮南王曰臣將見宮中生荆棘露沾衣也周道鞠為<lb/>
<pb n="3b"/>
　茂草正猶王宮生荆棘皆以見其將亡也此詩言鞠<lb/>
　為茂草非是當時已如此特預言之耳如赫赫宗周<lb/>
　襃姒烕之是以襃姒之寵而知國之將亡也其後黍<lb/>
　離大夫過宗周而盡為黍豈太子傅之言為有驗邪<lb/>
　自古廢嫡立庶未有國不受其禍秦廢太子扶蘇而<lb/>
　立胡亥晉廢愍懷太子而立惠帝隋廢太子勇而立<lb/>
　煬帝不旋踵而禍及之幽王所為如此其受禍也必<lb/>
　矣此我心之憂傷惄焉如𢷬也惄思也𢷬如以物而<lb/>
<pb n="4a"/>
　𢷬心也不脫衣冠曰假寐如宣公二年趙盾盛服將<lb/>
　朝尚早坐而假寐是不脱衣冠也假寐之中長嘆此<lb/>
　事維憂其老故其心之憂如夫人之頭痛也詩言其<lb/>
　心之憂矣有五其言之重複者以見其憂之甚也維<lb/>
　桑與梓范内翰曰此章言冝臼孝敬而幽王之不察<lb/>
　也陸農師曰桑梓父兄所植尚或敬之也禮曰見君<lb/>
　子几杖則起其類是乎蓋以見君子之几杖則起其<lb/>
　敬於君子也可知矣父兄種之木尚加敬止況人之<lb/>
<pb n="4b"/>
　所恃惟母所怙惟父敢不恭敬乎恭敬如此而乃見<lb/>
　弃豈我之不屬於毛乎豈我之不離於裏乎屬離皆<lb/>
　附麗之辭也夫人之所以見愛於父母者以其受父<lb/>
　之皮膚處母之胞胎今我獨不受父之皮膚乎獨不<lb/>
　得處母之胞胎乎辰者日月星辰所㑹也言我所生<lb/>
　而遭難如此豈其所生之辰不祥邪如韓退之我生<lb/>
　之辰月宿南斗惟其所生之辰不祥如此故其所以<lb/>
　遭讒謗也冝臼之遭見弃者冝亦生辰之不祥也故<lb/>
<pb n="5a"/>
　曰天之生我我辰安在菀彼柳斯此章言王之不知<lb/>
　己也菀然而茂者柳也其上則有鳴蜩之嘒嘒然漼<lb/>
　然而深者淵也其傍則有萑葦之淠淠然而茂柳繁<lb/>
　則有鳴蜩淵深則有萑葦柳之與淵皆能容物今王<lb/>
　為父而不能容其子乃使之如不繫之舟不知所至<lb/>
　故我心之憂至不遑假寐也鹿斯之奔此章言王之<lb/>
　無恩御其子禽獸之不如也鹿之奔走者冝其疾速<lb/>
　今乃伎伎然而舒遲者待其羣也雉之朝時雊然而<lb/>
<pb n="5b"/>
　鳴者求其雌而並飛今幽王弃其子是全無親親之<lb/>
　恩弗如鹿之有所待而雉之有所求也王既弃其嫡<lb/>
　譬如木之無枝則其勢孤矣此我心之所以憂而曽<lb/>
　莫有知之者夫以此詩既言菀彼柳斯有漼者淵以<lb/>
　刺王之不能容其子曽柳淵之不如也又言鹿尚待<lb/>
　其羣維足伎伎雉之朝雊尚求其雌則是又鹿雉之<lb/>
　不如也夫以鹿尚待其羣雉尚求其雌而王乃安然<lb/>
　而弃其子是誠何心哉虎狼有父子之仁以虎狼猶<lb/>
<pb n="6a"/>
　愛其子而王乃弃其子是禽獸之不如也相彼投兔<lb/>
　相視也視彼掩兔者尚有先驅而走之者道中有死<lb/>
　人尚有掩覆之者墐埋藏也左氏曰道墐相望是也<lb/>
　夫以兔特禽獸耳塗之死人又非親戚皆有不忍之<lb/>
　心今幽王之存心乃忍為此此我心之所以憂而至<lb/>
　於垂淚也文王之葬朽骨當時之人以為文王之仁<lb/>
　尚及於死者況生者乎文王之於朽骨非有父子之<lb/>
　親猶且愛之則其心可知也幽王之於父子之親猶<lb/>
<pb n="6b"/>
　且如此踈者亦可見也況欲澤及於斯民乎君子信<lb/>
　讒范内翰曰此章言王之信讒怒其子而不循理也<lb/>
　蓋言幽王之信讒如獻醻之無不受飲而幽王既不<lb/>
　愛其子故内讒言更不舒究其為何如也王茍能徐<lb/>
　究之則讒言亦不難見也如太子申生歸胙于公公<lb/>
　田姬寘諸宮六日公至毒而獻之公祭之地地墳與<lb/>
　犬犬斃與小臣小臣亦斃夫寘諸宮六日則其誣譖<lb/>
　不亦甚明獻公不能徐而察之此申生所以有新城<lb/>
<pb n="7a"/>
　之禍幽王之誅其子何以異此然申后冝臼之見黜<lb/>
　必有讒言交構於其間觀申生楚太子之見黜而驪<lb/>
　姬費無極之徒姦言巧辭可謂深矣今申后冝臼之<lb/>
　見黜則襃姒之徒其譖之也必有以深訕之特幽王<lb/>
　之不察耳伐木者掎其巔而伐之不欲妄踣之也析<lb/>
　薪者必觀其理而杝之者蓋隨其理而漸析之不欲<lb/>
　妄挫之也今幽王御其子不循理舎彼讒言有罪之<lb/>
　人而加罪於我則是妄加人之罪矣佗加也幽王之<lb/>
<pb n="7b"/>
　時若舎有罪既伏其辜若此無罪淪胥以鋪有罪伏<lb/>
　辜者猶且舎之況於彼讒人之有罪變白為黑幽王<lb/>
　安能辨之邪夫父子天屬之親也今幽王弃天屬之<lb/>
　親視之如路人乃以讒言為可信而以其子為不足<lb/>
　恤則幽王之不明也甚矣其不仁也亦甚矣莫髙匪<lb/>
　山莫浚匪泉髙莫如山也而人則登之浚莫如泉也<lb/>
　而人則入之王者勿以九重之邃天子之尊輕易其<lb/>
　言而人莫我聽也而人将有屬耳於垣牆而聽之者<lb/>
<pb n="8a"/>
　王茍輕其言而不能愛太子則小人將乘間以離人<lb/>
　之父子不可不戒無逝我梁四句與谷風同逝梁發<lb/>
　笱譬如褒姒伯服奪其子母之愛今我躬之不容安<lb/>
　能恤其後事哉<lb/>
　論曰孔子曰詩可以興可以觀可以羣可以怨吾於<lb/>
　小弁見之夫父母愛之喜而不忘父母惡之勞而不<lb/>
　怨勞之而怨固非理也至於弃之而不怨亦非理也<lb/>
　髙子曰小弁小人之詩也髙子徒知勞而不怨之理<lb/>
<pb n="8b"/>
　而不知所當然者故孟子深陳其曲折而闢之曰有<lb/>
　人於此越人關弓而射之則已談笑而道之無他䟽<lb/>
　之也其兄關弓而射之則已垂涕泣而道之無他戚<lb/>
　之也蓋父母弃而不怨則愈䟽舜號泣於天曰父母<lb/>
　之不我愛於我何哉舜不見愛於父母則思其所以<lb/>
　不見愛之由是怨慕也故公明髙以為孝子之心為<lb/>
　不若是恝也小弁之詩曰何辜于天我罪伊何亦是<lb/>
　怨慕之意韓文公著履霜操以尹吉甫之子伯竒無<lb/>
<pb n="9a"/>
　罪為後母疾而見逐故著此操注曰追帝舜之事明<lb/>
　怨其身之不父母憐也言人之不得於父母者當益<lb/>
　親也其辭曰父兮兒寒母兮兒飢兒罪當笞逐兒何<lb/>
　為又曰母生衆兒有母憐之獨無母憐兒寧不悲是<lb/>
　亦舜怨慕之意爾蓋子而見弃茍或不怨是猶路人<lb/>
　相遭一不得意憤怨而去無復介意曽何有恩義哉<lb/>
　故孟子曰親之過大而不怨是愈䟽也愈䟽則與路<lb/>
　人等爾即此觀之小弁安得為小人之詩邪雖然幽<lb/>
<pb n="9b"/>
　王之黜太子冝臼固非也而太子冝臼之立周已東<lb/>
　遷周室自是不復興則平王亦非賢王也幽王黜之<lb/>
　詩人乃譏之者蓋嫡庶之分人主所當先務也叔孫<lb/>
　通曰太子天下之本也本一摇則天下震動惠帝柔<lb/>
　懦之主也髙帝欲廢之而張良之徒為之謀成帝亦<lb/>
　昬恣之主也元帝欲廢之而師丹正諌蓋嫡庶之分<lb/>
　不正則天下震動其禍兆矣故雖惠帝之柔懦成帝<lb/>
　之荒恣不敢廢也冝臼雖非賢主幽王廢之卒致驪<lb/>
<pb n="10a"/>
　山之禍則知天下之本其不可動摇如此<lb/>
巧言刺幽王也大夫傷於讒故作是詩也<lb/>
悠悠昊天曰父母且無罪無辜亂如此憮<hi>火吳反</hi>昊天已<lb/>
威予慎無罪昊天泰憮予慎無辜亂之初生僭始既涵<lb/>
亂之又生君子信讒君子如怒亂庶遄沮君子如祉亂<lb/>
庶遄已君子屢盟亂是用長君子信盜亂是用暴盜言<lb/>
孔甘亂是用餤<hi>音談</hi>匪其止共<hi>音恭</hi>維王之邛奕奕寢廟君<lb/>
子作之秩秩大猷聖人莫之他人有心予忖度之躍躍<lb/>
<pb n="10b"/>
<hi>他厯反</hi>毚<hi>士咸反</hi>兔遇犬獲之荏染柔木君子樹之往來行<lb/>
言心焉數之蛇蛇碩言出自口矣巧言如簧顔之厚矣<lb/>
彼何人斯居河之麋無拳無勇職為亂階既微且尰爾<lb/>
勇伊何為猶將多爾居徒幾何<lb/>
　李曰鄭氏曰悠悠思也其意以謂大夫憂思而訴之<lb/>
　於天王氏曰悠悠不疾之意夏曰昊天凡言昊天則<lb/>
　望之以其明也天不疾於用明則令已遇讒鄭氏則<lb/>
　以為大夫之憂王則以為天不疾於用明王氏之言<lb/>
<pb n="11a"/>
　固失之矣鄭氏之言亦未為得也夫悠悠昊天者只<lb/>
　是言天逺大之意言大夫遇讒則呼天曰悠悠昊天<lb/>
　乃民之父母也今既無罪無辜而遭此亂如是之大<lb/>
　且語辭耳鄭氏以且為茍且之且不惟文義不合詩<lb/>
　人之意兼以其字屬於父母之下豈詩人之體乎憮<lb/>
　大也鄭氏曰敖也鄭氏之言固有所據如禮記魯令<lb/>
　薛令皆曰無憮無敖則憮亦敖也然此詩但言其亂<lb/>
　如此之大不當為敖蓋鄭氏以父母為王故以憮為<lb/>
<pb n="11b"/>
　王之敖慢無法度然此詩乃是言天為父母而降此<lb/>
　大亂也昊天已威此四句亦上章意言上天降喪亂<lb/>
　亦甚威矣然我其實畏謹無罪也天降喪亂亦甚大<lb/>
　矣然我其實謹慎無辜也慎毛氏以為誠不如歐蘇<lb/>
　以為謹亂之初生涵容也僭鄭氏曰不信也鄭氏以<lb/>
　為不信其訓詁則得之矣然其羣臣之言不信與信<lb/>
　盡同之不别也詩只言僭不當言信者也此乃言小<lb/>
　人之為讒有漸其始也必為不信之言以嘗試君之<lb/>
<pb n="12a"/>
　喜怒人君茍涵容而不拒則其志得矣小人於是無<lb/>
　所忌憚而後進讒言人君必信任之此亂之所以又<lb/>
　生也子張問明子曰浸潤之譖膚受之愬不行焉可<lb/>
　謂明也已矣孔子此言最盡小人之情狀夫以水之<lb/>
　浸潤漸於壞物皮膚之受塵漸受塵垢小人之讒如<lb/>
　水之浸潤皮膚之受塵亦以其漸人君茍不察則小<lb/>
　人得以逞其志必相謂曰吾之言君不我怒矣我何<lb/>
　憚而勿為姦哉唐太宗時陳師合上拔士論謂一人<lb/>
<pb n="12b"/>
　不可總衆職微刺諷如晦等太宗曰𤣥齡如晦等不<lb/>
　以勲舊進特其才足與有為天下女欲離間我君臣<lb/>
　邪遂斥之嶺表使為君者皆如太宗則小人必不敢<lb/>
　以嘗試之言入之至於漢元帝優游不斷是以恭顯<lb/>
　之徒周堪蕭望之劉更生張猛四人重相辨論其始<lb/>
　也元帝不之察其終也蕭望之皆為恭顯所排原其<lb/>
　所由則僭始既涵之所致也君子如怒遄疾也沮止<lb/>
　也司馬温公嘗舉君子如怒亂庶遄沮君子如祉亂<lb/>
<pb n="13a"/>
　庶遄已此言無所臧否為患大矣蓋幽王無所臧否<lb/>
　不能用刑賞以别白善惡以成此亂故詩人教之曰<lb/>
　王如能怒以懲姦則亂庶幾遄止矣如能祉以進君<lb/>
　子則亂庶幾遄已矣以言幽王之不能然也蘇氏曰<lb/>
　君子以為不幸而至此矣若人君一日覺悟大有所<lb/>
　誅賞如楚莊齊威之事則亂猶庶幾可止也此實名<lb/>
　言先儒以君子為在位者其説固非王氏以如怒為<lb/>
　至誠之威以如祉為至公之徳亦非也此但言王如<lb/>
<pb n="13b"/>
　能怒能祉則可以止亂矣君子屢盟夫治世豈有君<lb/>
　與臣盟哉使不善之人犯刑誅之可也何至於盟哉<lb/>
　考之春秋如伯有之亂鄭伯與其臣下盟蓋盟生於<lb/>
　君臣相疑而致也君臣相疑不能察其實而但為盟<lb/>
　誓適所以長亂矣盜者指小人也禮曰與其有聚斂<lb/>
　之臣寧有盜臣以其害人如盜賊然君子信之此所<lb/>
　以用暴也餤進也盜言小人之言也小人之言甚甘<lb/>
　人君徒知其甘而不知其禍此亂之所以日進而不<lb/>
<pb n="14a"/>
　已也漢張良曰良藥苦口利於病忠言逆耳利於行<lb/>
　君子之言如苦口之藥此所以能治疾小人之言如<lb/>
　味之甘者乃所以為毒也書曰有言逆于汝心必求<lb/>
　諸道有言遜于汝志必求諸非道遜汝之言即小人<lb/>
　之甘言也逆汝之言即君子苦口之言也唐人之言<lb/>
　曰鼷鼠之牙食人有其類雖齧盡而不痛俗謂之甘<lb/>
　口鼠也魯國之牛鼠食其角矣牛之寢齕有蚊蚋撓<lb/>
　其膚毛必致鼓耳摇尾以揮之及鼷鼠食之即不知<lb/>
<pb n="14b"/>
　痛也鼠之一牙豈不甚於蚊蚋之千噆乎以其口甘<lb/>
　雖貫心撤骨而不知也況其角乎朝廷之盜亦鼷鼠<lb/>
　乎食君之角矣又将貫骨與心也觀此則知孔甘之<lb/>
　言安得而不為亂乎匪其止共家語嘗說此句而繼<lb/>
　之曰此傷姦臣蔽主為亂也王肅注曰止息也邛病<lb/>
　也讒人不知所止息故惟王之病此言不甚分明孔<lb/>
　氏曰此小人好為讒佞者非特於其職廢此供奉而<lb/>
　己又為王之病害也此言似亦未安王氏曰孔甘之<lb/>
<pb n="15a"/>
　言非止於共適足以病王而已此説是也禮記曰為<lb/>
　君止於仁為臣止於敬止共即所謂止於敬也孟子<lb/>
　非仁義不敢陳於王前當時無以仁義與王言者豈<lb/>
　以仁義為不美其心曰是何足與言仁義也云爾則<lb/>
　不敬莫大乎是惟其心主於敬則無如孟子之告齊<lb/>
　王堯舜之道也此大人所以能格君心之非也小人<lb/>
　不能恭敬以事主肆為讒譖適所以病王也奕奕寢<lb/>
　廟奕奕大也秩秩有倫也此四句頗難曉今且從歐<lb/>
<pb n="15b"/>
　氏之説寢也廟也衆工之所成也然規為制度本於<lb/>
　君子先王之大道聖人之所謨也意謂聦明之人下<lb/>
　通小人之賤事上逹聖人之大道無所不知而至於<lb/>
　忖度常人之心則不待聦明者雖予亦能之蓋歎幽<lb/>
　王獨不能而為讒邪所惑也躍躍毚兔遇犬獲之歐<lb/>
　氏易其章為第五章今亦當從之毚兔說文曰狡兔<lb/>
　兔之駿者為狡兔以譬狡惡之人王所當誅也荏染<lb/>
　柔木以譬善人君子王當樹立之也至於往來行路<lb/>
<pb n="16a"/>
　之人言又烏足數乎焉先儒讀為夷然切當從歐陽<lb/>
　讀作於虔切蛇蛇碩言蛇蛇安閒也小人之情不可<lb/>
　測安閒而為大言也出自口矣此與好言自口莠言<lb/>
　自口同言之好惡惟其口之所出曽無實巧言如簧<lb/>
　巧言如笙中之簧以説人出其言曽無愧恥以見其<lb/>
　厚貌深中也孔子曰巧言令色鮮矣仁惟其巧言則<lb/>
　必嶮峻其心而外貌則安然無所恥此所以鮮矣仁<lb/>
　也彼何人斯即讒人也麋水草之交左氏所謂吾賜<lb/>
<pb n="16b"/>
　汝孟諸之麋是也居河之麋指讒人所居爾讒人既<lb/>
　無拳力又無勇主為亂階又且疾病爾勇伊何言無<lb/>
　所能也爾雅曰骭痬為微腫足為尰説文曰脛氣足<lb/>
　腫夫以此人無勇力又有疾病其人信尫羸矣其謀<lb/>
　大可畏其人心之險也如此為猶將多爾居徒幾何<lb/>
　言其為謀既大而且多爾居徒幾何而能然哉此言<lb/>
　為讒譖之謀決非一人能之必衆人道之者<lb/>
何人斯蘇公刺暴公也暴公為卿士而譖蘇公焉故蘇<lb/>
<pb n="17a"/>
公作是詩以絶之<lb/>
彼何人斯其心孔艱胡逝我梁不入我門伊誰云從維<lb/>
暴之云二人從行誰為此禍胡逝我梁不入唁我始者<lb/>
不如今云不我可彼何人斯胡逝我陳我聞其聲不見<lb/>
其身不愧于人不畏于天彼何人斯其為飄風胡不自<lb/>
北胡不自南胡逝我梁祇攪我心爾之安行亦不遑舎<lb/>
爾之亟行遑脂爾車壹者之來云何其盱爾還而入我<lb/>
心易也還而不入否難知也壹者之來俾我祇也伯氏<lb/>
<pb n="17b"/>
吹壎仲氏吹篪及爾如貫諒不我知出此三物以詛爾<lb/>
斯為鬼為蜮則不可得有靦面目視人罔極作此好歌<lb/>
以極反側<lb/>
　李曰王氏云暴也蘇也皆畿内國名按左傳成公十<lb/>
　一年曰昔周克商使諸侯撫封蘇忿生以温為司寇<lb/>
　則蘇國在温杜預注云今河内温縣是蘇在王畿之<lb/>
　内者也至於暴為畿内國名無所經見豈鄭氏見作<lb/>
　序者為卿士則以為在王畿之内邪蘇在春秋則稱<lb/>
<pb n="18a"/>
　子而此稱公者孔氏云蓋子爵而為三公也此説是<lb/>
　也正猶祭伯祭公祭之所稱伯者爵也猶此蘇之稱<lb/>
　子也祭公之所以稱公者乃三公也猶此蘇之稱公<lb/>
　也彼何人斯鄭氏云彼何人乎謂與暴公俱見於王<lb/>
　者也疑其與之而未察斥其姓名為太切故言何人<lb/>
　歐氏破之以謂下文云伊誰云從維暴之云是直指<lb/>
　暴公斥其名也豈於同行之侣未斥其姓名乎從鄭<lb/>
　氏之説謂彼何人斯為暴公之侣也從歐氏説則是<lb/>
<pb n="18b"/>
　暴公也上文言彼何人斯下文言維暴之云歐氏以<lb/>
　謂聽譖者伊誰乎乃維暴公之言是從則下文二人<lb/>
　者其説迃回也當從鄭氏以為暴公之侣鄭氏之説<lb/>
　固然矣但不當以為未察斥其姓名為太切鄭氏於<lb/>
　巧言何人斯謂愬讒人也賤而惡之故曰何人今此<lb/>
　又曰未察斥其姓名為太切其説自相矛盾則下文<lb/>
　彼何人斯亦當從讒人賤而惡之其文勢不得不如<lb/>
　此經言維暴之云二人從行序但言暴公為卿士者<lb/>
<pb n="19a"/>
　蓋序特言譖之所由其始自暴公始也其心孔艱鄭<lb/>
　氏言特其心甚難知不如歐氏以為心傾險而不平<lb/>
　易也夫人心險於山川惟其心傾險此其所以為譖<lb/>
　也胡逝我梁鄭氏謂魚梁也在蘇國之門外則以魚<lb/>
　梁非是譬喻也歐氏破之以為詩前後多言毋逝我<lb/>
　梁皆是取喻蓋以魚梁者皆是取喻無足疑者何為<lb/>
　逝我魚梁欲利我所有也不入我門者與我絶也其<lb/>
　所以不入我門者必其心有愧恥夫以人之譖人不<lb/>
<pb n="19b"/>
　免有所愧恥如象日以殺舜為事而顔厚有忸怩譖<lb/>
　者偽心也愧恥者真心也人能充其愧恥之心則無<lb/>
　往而不為義矣二人從行二人者謂暴公之侣相從<lb/>
　而行我不知誰為此禍何為逝我而不入弔我也始<lb/>
　也如是之厚不若今日之薄如今之行不以我為可<lb/>
　乎以見後之不如舊也陳堂塗也孫炎注爾雅云堂<lb/>
　下至門之徑我聞其聲不見其身以見小人之情狀<lb/>
　於此見之矣不愧于人不畏于天歐氏以蘇公自内<lb/>
<pb n="20a"/>
　省無所愧畏然此所謂斥讒人言爾之所為者不愧<lb/>
　于人不畏于天亦猶胡不畏天胡不愧人皆是責小<lb/>
　人也彼何人斯其為飄風喻小人往來無節如飄風<lb/>
　之起胡不自南胡不自北歎已適遭之也其猶不自<lb/>
　我先不自我後亦是歎已之所遭胡為而逝我梁祇<lb/>
　所以攪亂我心以見不入唁我之意爾若安順而行<lb/>
　之則汝何不閒暇而舎息爾若急速而行乎則汝之<lb/>
　閒暇脂汝之車何為而不唁我也茍壹者之來則云<lb/>
<pb n="20b"/>
　何其病也爾還而入見我則我安還而不入見我則<lb/>
　我心否塞而難知也以壹者之來則俾我祇安也此<lb/>
　皆責不入我之家亦以見讒譖之人愧不敢來也伯<lb/>
　氏吹壎仲氏吹篪此又言其相應和如伯仲氏之吹<lb/>
　壎篪也壎燒土為之大如鴈卯鄭司農云壎六孔爾<lb/>
　雅云大壎謂之嘂<hi>音叫</hi>郭璞云燒土為之如鵞子銳上<lb/>
　平底形似稱錘六孔小者如雞子爾雅曰大篪謂之<lb/>
　沂李巡云大篪其聲非一也郭璞云以竹為之長尺<lb/>
<pb n="21a"/>
　四寸圍三寸一孔上出徑三分横吹之及爾如貫言<lb/>
　如物之在繩索之貫此皆言其相應和也如此爾豈<lb/>
　不知我心哉我以為不我知何為而疑我也爾不譖<lb/>
　我則出此三物以詛爾三物豕犬雞歐氏以為壎篪<lb/>
　貫三物不如鄭氏以豕犬雞之為安也世本云暴辛<lb/>
　公作壎蘇成公作篪譙周古史考云幽王之時暴卒<lb/>
　公善壎蘇成公善篪二書但見此詩言伯氏吹壎仲<lb/>
　氏吹篪遂以為壎乃暴公之所善篪乃蘇公之所善<lb/>
<pb n="21b"/>
　皆求詩之過也為鬼為蜮蜮如鼈三足生於南越南<lb/>
　越婦人多淫故其地多蜮淫女惑亂之氣所生也陸<lb/>
　璣注云一名射影江淮水皆有之人在岸上影見水<lb/>
　中投人影則殺之故曰射影汝所為為鬼為蜮則誠<lb/>
　不可得而見汝今乃人爾有靦面目而視人無窮言<lb/>
　終必見我胡為而為此國語曰面而靦然注曰而目<lb/>
　之貌後世用此句者以為愧恥非也於是作此歌以<lb/>
　窮爾反側之心也自古讒人如驪姬之譖太子申生<lb/>
<pb n="22a"/>
　如武后之譖王皇后如李林甫楊國忠之譖張九齡<lb/>
　可謂難知矣如此言我聞其聲不見其身其小人之<lb/>
　情狀可謂隱然而難知也然以此詩窮小人之情狀<lb/>
　反側亦可以見其髣髴云<lb/>
巷伯刺幽王也寺人傷於讒故作是詩也<lb/>
萋兮斐兮成是貝錦彼譖人者亦已大甚哆兮侈兮成<lb/>
是南箕彼譖人者誰適與謀緝緝翩翩謀欲譖人慎爾<lb/>
言也謂爾不信捷捷幡幡謀欲譖言豈不爾受既其女<lb/>
<pb n="22b"/>
遷驕人好好勞人草草蒼天蒼天視彼驕人矜此勞人<lb/>
彼譖人者誰適與謀取彼譖人投畀豺虎豺虎不食投<lb/>
畀有北有北不受投畀有昊楊園之道猗于畝丘寺人<lb/>
孟子作為此詩凡百君子敬而聽之<lb/>
　李曰蘇氏曰巷伯寺人是也鄭氏曰巷伯閹官寺人<lb/>
　内小臣也鄭氏之意以讒人譖寺人寺人又傷其將<lb/>
　及巷伯故以名篇是以巷伯寺人為二人此說不然<lb/>
　據此詩所言巷伯序詩者遂以寺人釋之非二人也<lb/>
<pb n="23a"/>
　鄭氏以何人斯為二人則是以此為二人則非也萋<lb/>
　斐文章相錯也説文云萋字從糸今且從經作此萋<lb/>
　字貝錦文如貝文也左太沖蜀都賦曰貝錦斐成濯<lb/>
　色江波王氏曰錦斐也哆侈皆是張大之意鄭氏之<lb/>
　意則以謂箕星之所以成由踵已哆又侈而為舌故<lb/>
　也然不如蘇氏之説南箕也因其有是形而命之耳<lb/>
　讒人之誣君子亦必因其近似而遂名之斯言是也<lb/>
　蓋古之論虚名者多説南箕也維南有箕不可以簸<lb/>
<pb n="23b"/>
　揚維北有斗不可以挹酒漿徒有其名耳上言成是<lb/>
　貝錦則以喻讒人織其罪也此言成是南箕因其近<lb/>
　似而遂譖之也彼譖人者不亦大甚乎誰適與之謀<lb/>
　乎怪其謀之巧也正所謂為猶将多爾居徒幾何是<lb/>
　也緝緝翩翩緝緝毛氏曰口舌聲也翩翩毛氏曰往<lb/>
　來貌也捷捷猶緝緝幡幡猶翩翩此言讒人之意惟<lb/>
　欲譖人爾無他營為也既而告之曰爾無謀欲譖人<lb/>
　然亦當慎爾言君亦有時以爾為不信而去之君於<lb/>
<pb n="24a"/>
　爾言豈不受之乎既而亦舎之而遷去也如江充之<lb/>
　譖太子其始也雖足以投其志其終也身亦受其禍所<lb/>
　謂既其女遷是也驕人好好好好自以得意也驕人<lb/>
　讒人也勞人被讒者也草草憂也勞人之憂無可奈<lb/>
　何故呼天而告之曰察此驕人之有罪乎閔此勞人<lb/>
　之無辜乎取彼譖人投畀豺虎豺虎若不受則投畀<lb/>
　於北北方寒凉之地使凍殺之北方若不受則擲還<lb/>
　與有昊使制其命蓋言惡之之深也楊園園名也畝<lb/>
<pb n="24b"/>
　丘丘名也鄭氏曰欲之楊園之道當先厯畝丘以言<lb/>
　此讒人欲譖大臣故從近小者始孟子寺人之字言<lb/>
　我寺人孟子作此詩凡百君子當敬而行之使自防<lb/>
　也<lb/>
　論曰子曰好賢如緇衣惡惡如巷伯故爵不瀆而民<lb/>
　作愿刑不試而民咸服觀投畀豺虎豺虎不食投畀<lb/>
　有北有北不受投畀有昊可謂惡之之深矣舜之去<lb/>
　四凶流共工于幽州放驩兜于崇山竄三苗于三危<lb/>
<pb n="25a"/>
　殛鯀于羽山舜之所去者惟四凶耳而天下之人莫<lb/>
　不咸服惟其惡惡如此巷伯也是以刑不試而咸服<lb/>
　如後之君善善而不能用惡惡而不能去者非不知<lb/>
　其惡然不能去者以其惡惡之未深此其所以亡也<lb/>
　如漢元帝之於恭顯章帝之於竇憲非不知其惡而<lb/>
　不能去則非所謂惡惡如巷伯也為人君者詳巧言<lb/>
　何人斯之詩則可以為察姦之術觀巷伯之詩可以<lb/>
　為去姦之術也<lb/>
<pb n="25b"/>
谷風之什詁訓傳第二十　　　　小雅<lb/>
谷風刺幽王也天下俗薄朋友道絶焉<lb/>
習習谷風維風及雨將恐将懼惟予與女將安將樂女<lb/>
轉弃予習習谷風維風及頽将恐將懼寘予于懐将安<lb/>
將樂弃予如遺習習谷風維山崔嵬無草不死無木不<lb/>
萎忘我大徳思我小怨<lb/>
　李曰風俗歸厚則朋友有信雖乆而欽之如伐木之<lb/>
　詩是也風俗既衰則日趨於偷薄之域而朋友之道<lb/>
<pb n="26a"/>
　絶矣谷風之詩是也天下俗薄朋友道絶而刺幽王<lb/>
　者文武之時親親以睦友賢不弃不遺故舊則民徳<lb/>
　歸厚矣故伐木之詩所以述庶人之求友以見土之<lb/>
　風俗所致幽王既不能遵文武友賢不弃之道則其<lb/>
　民亦從而化之此其所以刺之也習習和貌也東風<lb/>
　謂之谷風毛氏曰風雨相感朋友相須蓋言既有風<lb/>
　而能又有雨則可以成潤物之功亦猶朋友之相須<lb/>
　可以輔仁也朋友之相須既如風之與雨今也當罹<lb/>
<pb n="26b"/>
　患難之時則惟我與女二人同其憂至於安樂之時<lb/>
　女反弃予朋友相須之義豈如是乎頽風之焚輪者<lb/>
　也風薄相扶而上喻朋友相須而成此詩以風雨為<lb/>
　喻者皆是取相須之意王氏以謂相與逹其道以施<lb/>
　於下相與致其道以格於上則泥而不通矣將恐将<lb/>
　懼寘予于懷言其當恐懼患難之時則致我於懷抱<lb/>
　之中不暫忘也及其安樂之時我如遺弃之物無所<lb/>
　記念也豈朋友之義所當然乎崔嵬山巅也言谷風<lb/>
<pb n="27a"/>
　之及物維山之髙無所不至則風之徳大矣萎衰落<lb/>
　也禮記曰哲人其萎乎亦是言其死王氏曰風之於<lb/>
　草木長養成就之則風之徳亦大矣然不能不終以<lb/>
　萎死則風有所不能免也孰為此者乎天地也天地<lb/>
　尚然而況人乎此説是也蓋天地之功猶有所不足<lb/>
　也今也乃忘大徳思我小怨非所以為朋友也<lb/>
　論曰周公曰故舊無大過則不弃也則是有大過當<lb/>
　弃之矣如酈寄之於吕禄則當絶之矣當是時呂禄<lb/>
<pb n="27b"/>
　之宗族親黨日夜相與思慮計議如何當時國家社<lb/>
　稷之勢為如何故不得不弃之今也乃欲以小怨而<lb/>
　弃之其可哉大徳可思而不思小怨可忘而不忘風<lb/>
　俗安得淳一而敦厚哉大抵朋友之義富貴貧賊患<lb/>
　難安危其心當如一與之同安樂而於患難之時則<lb/>
　不以為念非也如耳餘之凶終是也與之同貧賤而<lb/>
　於富貴之時則忘之亦非也如公孫述是也公孫述<lb/>
　與馬援同里閈相善以為既至當握手歡如平生而<lb/>
<pb n="28a"/>
　述盛陳陛衞以延援入立舊友之位述鸞旗警蹕就<lb/>
　車磬折而入所謂忘其貧賤之交矣惟光武則不然<lb/>
　故交嚴子陵與之共臥以足加於帝腹上不以為怒<lb/>
　則其居富貴之時不弃如貧賤之時矣伐木之詩光<lb/>
　武足以當之此其所以興也谷風之詩公孫述似之<lb/>
　此其所以不終也蓋公孫述之待其舊友如陳勝光<lb/>
　武待其故交如盧綰陳勝與張耳始居約時相然信<lb/>
　死及據國爭權卒相滅亡回視昔日富貴無相忘之<lb/>
<pb n="28b"/>
　語豈不愧於心乎惟髙祖之於盧綰與之同里同日<lb/>
　生綰以太尉嘗以出入臥内衣被飲食羣臣莫敢望<lb/>
　雖蕭曹等時以事見禮至其親幸莫及綰者則其待<lb/>
　之亦如貧賤之時矣卒之綰亡入匈奴非髙祖之過<lb/>
　乃綰自取之爾陳勝不能取天下而髙祖得之公孫<lb/>
　述不能服天下而光武得之但見其朋友之間已自<lb/>
　有優劣矣況其他大節乎<lb/>
　毛詩集解卷二十五<lb/>
</p>
<p>
</p>
  </div>
</body>
</text>
</TEI>
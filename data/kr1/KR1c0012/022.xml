<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>毛詩集解卷二十二</head>
    <p>
<pb n="1a"/>
欽定四庫全書<lb/>
　毛詩集解卷二十二　　宋　李樗黃櫄　撰<lb/>
吉日美宣王田也能慎微接下無不自盡以奉其上焉<lb/>
言日維戊旣伯旣禱田車旣好四牡孔阜升彼大阜從<lb/>
其羣醜吉日庚午旣差我馬獸之所同麀<hi>音憂</hi>鹿麌麌漆<lb/>
沮之從天子之所瞻彼中原其祁孔有儦儦<hi>表驕反</hi>俟俟<lb/>
或羣或友悉率左右以燕天子旣張我弓旣挾我矢𤼵<lb/>
彼小豝殪<hi>於計反</hi>此大兕<hi>徐履反</hi>以御賓客且以酌醴<lb/>
<pb n="1b"/>
　李曰周宣王旣慎於細微之事又能以禮接於臣下<lb/>
　莫不備盡其誠心以奉上也此皆據此詩中而言如<lb/>
　吉日維戊旣伯旣禱吉日庚午旣差我馬慎微也以<lb/>
　御賓客且以酌醴接下也漆沮之從天子之所悉率<lb/>
　左右以燕天子無不自盡以奉其上也戊者剛日也<lb/>
　日之吉也外事用剛故選以剛日之吉孔氏曰日有<lb/>
　剛柔馬有牝牡将乗牡馬故選用剛日故言維戊也<lb/>
　此說非也旣伯旣禱爾雅曰旣伯旣禱馬祭也故毛<lb/>
<pb n="2a"/>
　氏亦以伯為馬祖周禮春祭馬祖夏祭先牧秋祭馬<lb/>
　社冬祭馬步注曰馬祖天駟而孝經說曰房為龍馬<lb/>
　孫炎曰龍為天馬葢房星是天駟則馬祖者是房星<lb/>
　也旣伯旣禱者言於馬祖之處而祈禱焉宣王之田<lb/>
　獵用馬之力以田獵故禱於馬祖以求馬之壯徤焉<lb/>
　皆所謂慎微也其田獵之車旣好矣其四牡又盛大<lb/>
　矣王於是乗之升彼大陵之上以從逐其羣醜也鄭<lb/>
　氏以為醜衆也蘇氏以為類亦是衆之意爾雅曰槐<lb/>
<pb n="2b"/>
　棘醜喬桑栁醜條椒榝醜莍桃李醜核皆是以醜為<lb/>
　類此言從其羣醜以見其禱馬之效也吉日庚午旣<lb/>
　選戊午之剛日以禱馬又選庚午以擇馬差擇也獸<lb/>
　之所同同聚也言獸之所聚則有麀鹿之麌麌衆多<lb/>
　也麀説文爾雅以為鹿之牝也麌麌毛氏曰衆多也鄭<lb/>
　氏曰麕牡曰麌麌複麌言多也鄭氏所謂麕牡曰麌<lb/>
　亦本於爾雅蘇氏則從毛氏之說王氏則從鄭氏之<lb/>
　言然按其文勢當從毛氏之說說文於此作從口從<lb/>
<pb n="3a"/>
　虞言相聚也其字雖不同其意與毛氏同漆沮之從<lb/>
　天子之所言此獸乃自漆沮之水驅之以至天子之<lb/>
　所也漆沮水名也禹貢所謂導渭自鳥䑕同穴東會<lb/>
　于涇又東過漆沮即此漆沮是也故孔氏正義以明<lb/>
　漆沮在涇水之東一名洛水與詩古公自土沮漆者<lb/>
　别也此漆沮正周禮職方氏所謂雍州其浸渭洛雍<lb/>
　州之地又非河南之洛也瞻彼中原其祁孔有言視<lb/>
　彼中原之地禽獸大而且有孔氏於漆沮之從云上<lb/>
<pb n="3b"/>
　言乗車升大阜下言獸在中原此言驅之漆沮皆見<lb/>
　獸之所在驅逐之事以相𤼵明也儦儦說文曰行貌<lb/>
　俟俟說文曰大也言其行而儦儦又且大而俟俟也<lb/>
　或羣或友言其或三而成羣或兩而成友於是從禽<lb/>
　獸者悉皆率之以進或左或右以燕天子也乃與駟<lb/>
　驖之詩所謂奉時辰牡之意同旣逐獸矣於是張弓<lb/>
　挾矢而射之𤼵矢而中彼小豝又殺此大兕殪壹𤼵<lb/>
　而死兕爾雅曰似半一角青色重千斤此獲禽獸者<lb/>
<pb n="4a"/>
　且以御賓客而酌醴也饗醴天子之飲酒也左氏曰<lb/>
　王享醴命之宥享之有醴是天子之飲酒也夫田獵<lb/>
　一曰乾豆二曰賓客三曰充君之庖二曰賓客即此<lb/>
　所謂以御賓客且以酌醴也三曰充君之庖即車攻<lb/>
　所謂大庖不盈也天子之務一日二日萬㡬其事之<lb/>
　多如此而乃留意於祭馬祖者疑若區區於細務也<lb/>
　葢事之小者猶能如此則其大事可知也宣王中興<lb/>
　當是時如命相如擇賢錫諸侯如遣使者皆國家大<lb/>
<pb n="4b"/>
　事無所不盡其善葢事之小者猶如此則事之大於<lb/>
　禱馬者冝其無所不慎矣及其末年則籍田之禮可<lb/>
　行而不行料民之舉不可行而行如白駒黃鳥之詩<lb/>
　言賢者退而窮處不得其所事之大者猶如此則其<lb/>
　細事可知矣人之勤怠不同如此方其勤於始也兢<lb/>
　兢業業雖小事而必慎及其怠則心驕而意侈雖大<lb/>
　事亦有所不暇焉故以吉日之詩觀之則可以見宣<lb/>
　王之勤於治故詩人作此吉日之詩葢以見宣王之<lb/>
<pb n="5a"/>
　慎微也如翼奉之說曰南方之情惡也惡行亷貞寅<lb/>
　午主之西方之情喜也喜行寛大己酉主之二陽並<lb/>
　行是以王者吉午酉也詩曰吉日庚午以其説徇於<lb/>
　隂陽旣迃且陋遂使詩人之意寖失可勝歎也<lb/>
　黃曰細行之不矜則足以為大德之累小物之不勤<lb/>
　則不足以為修德之至故小毖言嗣王求助而注曰<lb/>
　天下之事謹其小夫觀人者當於其微者觀之宣王<lb/>
　能謹微接下則無所不謹也吾於謹微之二字而見<lb/>
<pb n="5b"/>
　宣王之小心如文王使其能謹終猶始則尚安得有<lb/>
　白駒黃鳥之刺也哉然謹微接下質於今日之詩而<lb/>
　無所見說者乃以為將用馬力而先為之禱祭馬祖<lb/>
　又為擇其吉日此謹微也以御賓客且以酌醴此接<lb/>
　下也夫卜吉日祭馬祖皆田獵之常事宣王所以謹<lb/>
　微者豈獨此一事乎作詩者述其一時之事而作序<lb/>
　者原其平日之所為予以為此序如天保之序天保<lb/>
　下報上之詩也而曰君能下下以成其政吉日羣臣<lb/>
<pb n="6a"/>
　從宣王田獵之詩也而曰謹微接下學者當於言外<lb/>
　之意求之<lb/>
鴻鴈之什詁訓傳第十八　　　　小雅<lb/>
鴻鴈美宣王也萬民離散不安其居而能勞<hi>力報反</hi>來<hi>力代反</hi>還定安集之至于矜<hi>古頑反</hi>寡無不得其所焉<lb/>
鴻鴈于飛肅肅其羽之子于征劬勞于野爰及矜人哀<lb/>
此鰥寡鴻鴈于飛集于中澤之子于垣<hi>音袁</hi>百堵皆作雖<lb/>
則劬勞其究安宅鴻鴈于飛哀鳴嗸嗸<hi>五刀反</hi>維此哲人<lb/>
<pb n="6b"/>
謂我劬勞維彼愚人謂我宣驕<lb/>
　李曰厲王之世政荒民散民皆不得其所宣王中興<lb/>
　始能勞之來之還定之安集之至于矜寡無不得其<lb/>
　所則足以見天下之無窮民也詩云哿矣富人哀此<lb/>
　煢獨葢言衰亂之世富者猶可而貧者尤可哀故為<lb/>
　政必本於此如文王之發政施仁必先於鰥寡孤獨<lb/>
　之四者則宣王之中興亦豈外是哉伊尹之相湯也<lb/>
　思天下之民匹夫匹婦不被其澤若推而納之溝中<lb/>
<pb n="7a"/>
　匹夫匹婦無不被其澤然後為之至故鰥寡無不得<lb/>
　其所然後可以為中興之盛也大曰鴻小曰鴈鄭曰<lb/>
　鴻鴈知避隂陽寒暑興者喻民知去無道而就有道<lb/>
　歐陽公不從其說以為上下文不相貫遂謂遣使奔<lb/>
　走於外如鴻鴈之飛其羽聲肅肅然而勞其體也王<lb/>
　氏亦以鴻鴈比使臣其說比於鄭氏為優此章葢言<lb/>
　使臣巡行於邦國如鴻鴈之飛集於野以見恩意及<lb/>
　此可憐之人則以鰥寡為甚哀也鴻鴈于飛集于中<lb/>
<pb n="7b"/>
　澤此言使臣旣至招還流民為之興築其垣墉而百<lb/>
　堵皆同時而起言趨事也堵者五版為堵也雖則劬<lb/>
　勞其究安宅計為民興築也民固勞病而其終又有<lb/>
　安居究窮也鴻鴈于飛哀鳴嗸嗸歐陽公以哀鳴嗸<lb/>
　嗸為使臣之自訴其自訴云哲人知我者謂我以君<lb/>
　命安集流民而不憚劬勞矣愚人不知我者謂我好<lb/>
　興役動衆而為驕奢也孟子曰以佚道使民雖勞不<lb/>
　怨以生道殺民雖死不怨殺者人之所甚憚者有二<lb/>
<pb n="8a"/>
　曰土功也曰征役也先王之世乃能使斯民樂趨於<lb/>
　土功若靈臺之詩樂趨乎征役若出車之詩者葢知<lb/>
　上之人勞我以土功之事者乃其所以安我也驅我<lb/>
　於干戈之事者乃其所以生我也故曰雖則劬勞其<lb/>
　究安宅自其始之勞民而言冝若使臣宣驕自其終<lb/>
　之安宅而言則謂使臣如是之劬勞而其終乃安葢<lb/>
　用人者當求其後效也後世之使臣朝辭禁門情態<lb/>
　即異暮宿州縣威福便行驅廹郵傳折辱守宰公私<lb/>
<pb n="8b"/>
　煩擾民不聊生如此之類然後可以謂之宣驕鴻鴈<lb/>
　使臣奚有是哉<lb/>
　黃曰孟子曰老而無妻曰鰥老而無夫曰寡老而無<lb/>
　子曰獨幼而無父曰孤此四者天下之窮民而無告<lb/>
　者也文王𤼵政施仁必先斯四者故堯之治必至於<lb/>
　不虐無告不廢困窮而後為極治伊尹之相湯必欲<lb/>
　匹夫匹婦無不被其澤而後為無愧宣王安離散之<lb/>
　民而至於鰥寡無不得所詩人所以深美歟鴻鴈一<lb/>
<pb n="9a"/>
　詩葢美宣王勞来其民而流離散徙者今得其所居<lb/>
　也先儒皆以為宣王遣使奔走於外故以鴻鴈之疾<lb/>
　飛比使臣之勞苦夫此詩之序最為詳悉而初不言<lb/>
　遣使臣之事則先儒之說無乃費辭乎陳少南謂鴻<lb/>
　鴈隨陽轉徙初無定居飛集之勞無如鴻鴈者故詩<lb/>
　人以為鴻鴈不安其所而飛也其羽急疾民之不安<lb/>
　其居而征行也其力劬勞宣王矜此可矜之人而哀<lb/>
　此可哀之矜寡鴻鴈之飛而集乎中澤則為得地民<lb/>
<pb n="9b"/>
　之歸而作室則為得所書曰彭蠡旣瀦陽鳥攸居是<lb/>
　鴻鴈集于中澤之時也其末章則見宣王以逸道使<lb/>
　民雖勞不怨此章以為維此哲人命我以劬勞而成<lb/>
　安居之業若彼愚人之不恤我者則命我以宫室臺<lb/>
　榭淫侈之事而已予請從少南說嘗觀大王遷𡵨而<lb/>
　斯民從之以營宫室之事百堵皆興而鼛鼔弗勝衛<lb/>
　為狄所滅之後文公徙居楚丘始建城市而營宫室<lb/>
　可謂勞矣而斯民皆樂為用葢以為彼之勞我者所<lb/>
<pb n="10a"/>
　以安我也鴻鴈卒章亦是此意<lb/>
庭燎美宣王也因以箴<hi>止今反</hi>之<lb/>
夜如何其夜未央<hi>於良反</hi>庭燎之光君子至止鸞聲將將<lb/>
<hi>七羊反</hi>夜如何其夜未艾庭燎晣晣<hi>之世反</hi>君子至止鸞聲<lb/>
噦噦<hi>呼㑹反</hi>夜如何其夜鄉<hi>許亮反</hi>晨庭燎有煇君子至止<lb/>
言觀其旂<hi>音祈</hi>
　李曰夫宣王勤於政事又以箴其太過故此詩美宣<lb/>
　王又曰因以箴之也箴以救王之失如醫者之治疾<lb/>
<pb n="10b"/>
　也嘗觀於詩如氓之詩曰刺淫佚又曰美反正是刺<lb/>
　之中又有美也此詩旣言美宣王又曰因以箴之是<lb/>
　美之中又有箴也葢詩之不可一體而求如終南之<lb/>
　詩美襄公又曰因以勸戒之常武之詩旣曰美宣王<lb/>
　又曰因以為戒是美之中又有戒也正此之類夜如<lb/>
　何其夜未央此一章美宣王之甚勤然終不可以乆<lb/>
　也故二章則曰夜未艾言已不能於夜未艾之時而<lb/>
　設庭燎也至於末章又曰夜鄉晨言又不能於夜鄉<lb/>
<pb n="11a"/>
　晨之時而設庭燎也夜如何其夜未央宣王之始也<lb/>
　其聽朝之時則問曰夜如何其當夜未央之時而已<lb/>
　設庭燎則其勤可知也未艾毛氏曰久也王氏則以<lb/>
　為夜未及盡也蘇氏則以為將盡程氏則以為向盡<lb/>
　如王氏蘇氏則又為艾字按左傳昭元年秦后子曰<lb/>
　何為一世無道國未艾也注曰絶也則艾為盡意當<lb/>
　從王蘇程之說夜未央未艾皆言其尚早也庭燎之<lb/>
　光言夜未央之時已設庭燎而有光矣庭燎者設百<lb/>
<pb n="11b"/>
　燎於庭待諸侯也周禮司烜氏曰邦之大事供墳燭<lb/>
　庭燎注云樹於門外曰大燭樹於門内曰庭燎郊特<lb/>
　牲曰庭燎之百由齊桓公始注云僭天子也惟其齊<lb/>
　桓公庭燎之百為僭天子之禮則知古者之設庭燎<lb/>
　用百葢天子之制如此将将鸞鈴之聲君子指諸侯<lb/>
　也言設庭燎之時諸侯皆至故聞其将将之鸞聲也<lb/>
　晣晣明也噦噦毛氏曰徐行有節也此葢言宣王之<lb/>
　勤待諸侯皆至故聞其噦噦之聲如此然終不可乆<lb/>
<pb n="12a"/>
　也於其終向晨而期焉晨曉也向晨而朝禮之正也<lb/>
　煇光也言觀其旂則天旣曉矣故見其旂也向者夜<lb/>
　未央之時而視朝諸侯之至但聞其鸞聲而不見其<lb/>
　旂今則旣曉而朝故可以見其旂矣<lb/>
　論曰孔子曰君昧爽夙興而正其衣冠平旦視朝視<lb/>
　朝必在於平旦之時也未旦之時而朝其志可謂勤<lb/>
　矣然不可以為常也晉靈公将使鋤麑殺趙盾晨徃<lb/>
　寢門闢矣盛服将朝尚早坐而假寐麑退而歎曰不<lb/>
<pb n="12b"/>
　忘恭敬民之主也夫盛服而朝雖早不失為恭敬之<lb/>
　至則於未央之時而設庭燎亦不害其為勤也何者<lb/>
　葢猶愈於日晏視朝也然常人之情多銳於始而怠<lb/>
　於終走者之疾不二里而止行者之遲千里而不止<lb/>
　其進銳者其退速此常人所不能免也今宣王不能<lb/>
　用視朝之常禮銳意太過而其終必不能守常而将<lb/>
　怠矣然則君子之所行當以守常為貴<lb/>
　黃曰周公思兼三王而坐以待旦孔子好學而終夜<lb/>
<pb n="13a"/>
　不寢宵衣旰食人君所難而早朝晏罷者惟勤於政<lb/>
　事者能之晉靈公使鋤麑殺趙盾盾盛服将朝尚早<lb/>
　坐而假寐麑退而歎曰不忘恭敬民之主也然則宣<lb/>
　王之勤美之可也而又奚箴曰慮其有始而無終也<lb/>
　天下之理其進銳者其退速而過於勤者必繼以怠<lb/>
　詩人愛君之深而全君於無過之地故曰美而箴之<lb/>
　始曰未央中曰未艾終曰鄉晨其意微矣<lb/>
沔水規宣王也<lb/>
<pb n="13b"/>
沔彼流水朝宗于海鴥彼飛隼載飛載止嗟我兄弟邦<lb/>
人諸友莫肯念亂誰無父母沔彼流水其流湯湯□彼<lb/>
飛隼載飛載揚念彼不蹟載起載行心之憂矣不可弭<lb/>
忘鴥彼飛隼率彼中陵民之訛言寜莫之懲我友敬矣<lb/>
讒言其興<lb/>
　李曰規者正員之器作此詩以救正其君亦猶規之<lb/>
　正員也沔毛氏曰水流滿也鴥疾也此皆詩人之取<lb/>
　喻言沔焉流滿之水當盡朝於海喻天下之諸侯當<lb/>
<pb n="14a"/>
　盡朝於天子今則不然如鴥彼之飛隼載飛載止飛<lb/>
　以喻其来止以喻其不来其来不来如此則以見諸<lb/>
　侯有離散者嗟我兄弟兄弟謂同姓之諸侯也邦人<lb/>
　諸友謂異姓之諸侯也鄭氏曰我同姓異姓之諸侯<lb/>
　汝自恣聽不朝無肯念此於禮法為亂者汝誰無父<lb/>
　母乎言皆生於父母也歐陽公不取其說以謂序言<lb/>
　沔水規宣王也則是規正宣王之過失今考詩文及<lb/>
　箋傳乃是刺諸侯驕恣不朝及妄相侵伐等事了不<lb/>
<pb n="14b"/>
　及宣王也葢箋注未得詩人之本義爾如蘇氏說亦<lb/>
　是歸罪於諸侯故當從歐氏之說言此同姓異姓之<lb/>
　諸侯雖不念王室之亂然誰非父母所生謂人人皆<lb/>
　知親親之恩又規王若以恩徳懐之則皆親附矣沔<lb/>
　彼流水其流湯湯毛氏曰放縱無所入也王氏以湯<lb/>
　湯為無所歸皆未得見詩人之本意孔氏曰水非徒<lb/>
　不入於海又不注大川亦傅會其説恐非也葢其流<lb/>
　湯湯亦是其流赴海之意與上章同載飛載揚亦是<lb/>
<pb n="15a"/>
　無所止也蹟循也言念諸侯不循我之法度我心憂<lb/>
　之載起載行言其起居之不忘也弭止也鄭氏以載<lb/>
　起載行為諸侯妄興師出兵非也不可弭忘言心之<lb/>
　憂而不可忘也此亦是作詩者憂之歐陽以為諸侯<lb/>
　不循王之法度王念之載起載行而不安居不可弭<lb/>
　忘者又規王以不忘懷來之也此亦非也鴥彼飛隼<lb/>
　率彼中陵竊以此詩而詳觀之葢是當時諸侯有朝<lb/>
　有不朝者如第二章言念彼不蹟則是不朝也如此<lb/>
<pb n="15b"/>
　言鴥彼飛隼率彼中陵則是朝王也言諸侯之循法<lb/>
　度亦猶飛隼之率中陵也不可以讒之故而遂疎之<lb/>
　民之訛言寧莫之懲言當懲之也我友敬矣讒言其<lb/>
　興言諸侯敬王如此讒言其興可信乎<lb/>
　論曰如車攻之詩曰復㑹諸侯於東都則是厲王之<lb/>
　世不能㑹諸侯而宣王中興乃能㑹之也宣王之始<lb/>
　㑹諸侯必有以致之也至於此乃不能㑹之雖諸侯<lb/>
　不至之罪必有以致之者宣王當以始之時而思之<lb/>
<pb n="16a"/>
　始也能朝諸侯而終也不能必有以也如齊威王嘗<lb/>
　率諸侯以朝周威烈王崩齊後徃周王怒之是時諸<lb/>
　侯不朝而齊獨朝之周乃怒之則不朝者得以為辭<lb/>
　矣今朝宣王者旣困於讒言則不朝亦有辭矣此所<lb/>
　以不可不規之也<lb/>
　黃曰禹㑹諸侯於塗山執玉帛者萬國武王之興諸<lb/>
　侯之㑹者千八百國諸侯之於君豈有不朝之理哉<lb/>
　水之必朝於海猶諸侯之必朝於君厲王無道而諸<lb/>
<pb n="16b"/>
　侯不朝宣王中興而諸侯又執玉帛而至矣竊意宣<lb/>
　王銳於責治以法律御下而洪人之度有所未優故<lb/>
　詩人作詩以正之焉如漢景帝時七國反不得已而<lb/>
　殺晁錯至武帝時大臣議者多寃晁錯之策務摧抑<lb/>
　諸侯中山王来朝上置酒王聞樂聲而泣上問其故<lb/>
　具以吏所侵聞於是乃厚諸侯之禮加親親之恩焉<lb/>
　詩人之意亦欲宣王無念前日諸侯不朝之罪而遽<lb/>
　責之也盍亦自反而已<lb/>
<pb n="17a"/>
鶴鳴誨宣王也<lb/>
鶴鳴于九臯聲聞于野魚潛在淵或在于渚樂彼之園<lb/>
爰有樹檀其下維蘀它山之石可以為錯鶴鳴于九臯<lb/>
聲聞于天魚在于渚或潛在淵樂彼之園爰有樹檀其<lb/>
下維榖它山之石可以攻玉<lb/>
　李曰正義曰規謂正其已失誨謂教其所未知孔氏<lb/>
　此言葢以見規誨之義然以求賢為敎所未知則不<lb/>
　可宣王之始固嘗任賢使能矣至其末年寖不克終<lb/>
<pb n="17b"/>
　故好賢之心少怠宣王非不能求賢也特其心己弛<lb/>
　矣詩人之意葢以宣王之心不能慎終如始日復一<lb/>
　日恐入於大患故箴之未已而又規之規之未已而<lb/>
　又誨之誨之者敎之也不必以敎其所未知為言也<lb/>
　詩之體不一有以首章一句皆以鳥獸草木取興而<lb/>
　其下便序已意者如鴻鴈于飛肅肅其羽之子于征<lb/>
　劬勞于野先言鴻鴈于飛取興也後言之子于征序<lb/>
　已意也如此之類可以易求詩人之意有連四句皆<lb/>
<pb n="18a"/>
　以鳥獸草木取興如沔彼流水朝宗于海鴥彼飛隼<lb/>
　載飛載止前旣言沔彼流水次又言鴥彼飛隼而其<lb/>
　意以流水喻諸侯之朝王以飛隼喻諸侯之不来則<lb/>
　其詩意似難曉矣然其詩皆言朝王之事故可以知<lb/>
　其為朝王之說也至於鶴鳴之二章十八句皆是取<lb/>
　興殊無一句推序已意故其詩最為難曉其詩者正<lb/>
　如淳于髠與騶忌子之相與荅問其問曰狶膏棘軸<lb/>
　所以為滑也然而不能運方穿則荅之以為何如又<lb/>
<pb n="18b"/>
　問曰弓膠漆幹所以為合也然而不能傅合疏罅則<lb/>
　荅之以為何如又問狐裘雖敝不可以補英狗之皮<lb/>
　則荅之以為何如則古人之詩而欲以私意求之千<lb/>
　載之下可謂難矣觀諸儒之說此詩毛鄭則專以求<lb/>
　賢之事王氏則謂旣誨王以修身又誨王以致人又<lb/>
　誨王以尚賢辨不肖又誨王取於人以為善一詩之<lb/>
　中分為四意今此詩旣不明序已意難以斷其是非<lb/>
　今且從毛氏之說也臯澤也鶴鳴于九臯聲聞于野<lb/>
<pb n="19a"/>
　譬賢者之野處而聲譽振於中外也王者無謂隱而<lb/>
　難求也葢物無隱而不彰事無微而不著有其實者<lb/>
　名必隨之谷口鄭子真不屈其志耕於巖石之下名<lb/>
　振於京師古之君子身雖隱矣而名未有不著者若<lb/>
　以其身之隱遂不求而弃之則版築之下不可以求<lb/>
　傅說莘野之中不可以求伊尹爾魚潛在淵或在于<lb/>
　渚此言魚之性無常寒則藏於淵温則見於渚譬如<lb/>
　賢者在治則見在亂則隱惟在人君之如何耳不可<lb/>
<pb n="19b"/>
　不知之也樂彼之園爰有樹檀葢言人之樂於園者<lb/>
　謂其上有檀而下有蘀木小大各當其任譬人君之<lb/>
　用才大才則大用之而待之以不次之位小才則小<lb/>
　用之而以次遷之焉言無所不用也它山之石至賤<lb/>
　而可以為錯也錯說文曰礪石也言石之至賤而可<lb/>
　以攻玉世未有無用之物也人才亦猶是也漢王符<lb/>
　曰攻玉以石洗金以鹽濯錦以魚浣衣以灰夫物固<lb/>
　有以賤理貴以醜化好者矣智者弃短取長以致其<lb/>
<pb n="20a"/>
　力正此詩之謂也下章之意亦與上意同榖楮木也<lb/>
　黃曰鶴鳴一詩說者不一葢其序特言誨宣王而不<lb/>
　言所以誨宣王之事是以說者無所底止或曰誨其<lb/>
　用賢也或曰誨其修身也予以為詩人責宣王之用<lb/>
　賢而因誨之以修身之說二者一說也古者非惟君<lb/>
　擇臣臣亦擇君君不能修身以格物審好惡以表俗<lb/>
　暗室屋漏之際或失一節而賢者不為之用檜之君<lb/>
　臣逍遥遊燕而大夫去之昭公好奢而君子去之孔<lb/>
<pb n="20b"/>
　子之行非為燔肉也為女樂也故詩人以鶴鳴于九<lb/>
　臯聲聞于天戒宣王謂天下之理未有隱而不顯微<lb/>
　而不彰者君子居其室出其言善則千里之外應之<lb/>
　不善則千里之外違之吾君勿謂宫闈之祕門掖之<lb/>
　阻而田野之間不聞知也此亦如鼓鐘于宫聲聞于<lb/>
　外之意其下則言賢者之去就視其君之賢否故復<lb/>
　以如魚之潛躍園之有草木者以為喻至其終則曰<lb/>
　它山之石可以為錯它山之石可以攻玉此詩人自<lb/>
<pb n="21a"/>
　謂也它山之石可以錯利器可以攻美玉則吾之言<lb/>
　豈不足以為君之誨乎嘗觀中庸之書必始於謹獨<lb/>
　之學親親尊賢之道自修身始然後知此詩修身用<lb/>
　賢同意也<lb/>
祈父<hi>音甫</hi>刺宣王也<lb/>
祈父予王之爪牙胡轉予于恤靡所止居祈父予王之<lb/>
爪士胡轉予于恤靡所底止祈父亶不聦胡轉予于恤<lb/>
有母之尸饔<lb/>
<pb n="21b"/>
　李曰毛氏曰祈父司馬也鄭氏遂引尚書曰若疇圻<lb/>
　父按左傳襄十六年穆叔見中行獻子賦圻父其字<lb/>
　用酒誥若疇圻父之圻字則知鄭氏之說有據謂之<lb/>
　祈父者掌封圻甲兵也昭公十二年祭公謀父作祈<lb/>
　招之詩杜元凱注曰謀父周卿士祈父周司馬世掌<lb/>
　甲兵之職則祈父周司馬明矣此詩葢言六軍之士<lb/>
　深怨宣王之時司馬不得其人以至於敗故責司馬<lb/>
　之辭曰祈父我乃王之爪牙之士何為貽我憂恤使<lb/>
<pb n="22a"/>
　我無所止居乎爪士爪牙之士也葢此皆是王者宿<lb/>
　衛之士也底止也左氏曰天祚明徳有所底止亦是<lb/>
　有所止也亶誠也祈父亶不聦言祈父誠不聦慧矣<lb/>
　使我轉於憂恤之地不得以養其父母乃令其母為<lb/>
　父陳饌食之具自傷不孝於親也<lb/>
　論曰此詩之意正如魯人敗於狐駘國人誦之曰臧<lb/>
　之狐裘敗我於狐駘我君小子侏儒是使侏儒侏儒<lb/>
　使我敗於邾敗於邾而責臧紇則此敗而責祈父明<lb/>
<pb n="22b"/>
　矣按國語曰三十九年宣王戰於千畝敗于姜氏之<lb/>
　墟先儒引此以證是詩夫敗于姜氏之墟者宣王之<lb/>
　罪詩人乃以責祈父者葢謂祈父不稱其職固為可<lb/>
　罪而任用祈父者亦不能無罪正如敗於邾者侏儒<lb/>
　之罪而侏儒是使者亦不能無罪故詩中責祈父而<lb/>
　序以為刺宣王也　黄講闕<lb/>
白駒大夫刺宣王也<lb/>
皎皎白駒食我場苗縶<hi>陟立反</hi>之維之以永今朝所謂伊<lb/>
<pb n="23a"/>
人於焉逍遥皎皎白駒食我場藿<hi>火郭反</hi>縶之維之以永<lb/>
今夕所謂伊人於焉嘉客皎皎白駒賁<hi>彼義反</hi>然来思爾<lb/>
公爾侯逸豫無期慎爾優游勉爾遁思皎皎白駒在彼<lb/>
空谷生芻<hi>楚俱反</hi>一束其人如玉毋<hi>音無</hi>金玉爾音而有遐<lb/>
心<lb/>
　李曰馬五尺以上為駒皎皎潔白也縶說文曰絆馬<lb/>
　也維繫也毛氏曰宣王之末不能用賢賢者有乗白<lb/>
　駒而去者以白駒為賢人之所乗恐未必然王氏曰<lb/>
<pb n="23b"/>
　皎皎白駒以況其潔白之賢人此言為當但其下繼<lb/>
　之曰馬臣道也為其未縶維也故稱駒焉此則鑿矣<lb/>
　葢言宣王之時賢者有不得志而去國人欲留之曰<lb/>
　皎皎白駒食我場中之苗我當縶維而留之且以永<lb/>
　今朝也言賢者苟肯食君之禄我當留之且以延朝<lb/>
　夕也賢者之用於朝其所施設便可以慰國人之望<lb/>
　如孔子為政七日而誅少正卯其功大矣然亦必用<lb/>
　賢可致治則所謂以永今朝者果何補哉葢國人欲<lb/>
<pb n="24a"/>
　留之而不可得故其辭如此所謂伊人於焉逍遥鄭<lb/>
　氏曰今於何遊息乎此說於焉逍遥則可下章於焉<lb/>
　嘉客則此說為難行蘇氏曰逍遥不事事也雖逍遥<lb/>
　猶愈於去耳此說亦非詩人之意但欲賢者逍遥於<lb/>
　此而已藿亦苗也夕亦朝也此皆是上章之意嘉客<lb/>
　上客也亦欲為嘉客於此而已賁毛氏以為飾鄭氏<lb/>
　以為黄白色王氏以為賁奔程氏以為賁然光彩貌<lb/>
　當從程氏之說皎皎白駒欲其賁然光彩而来也爾<lb/>
<pb n="24b"/>
　公爾侯毛氏曰爾公邪爾侯邪何為逸樂無期以反<lb/>
　也其意以為公侯之尊可得逸豫若非公侯無逸豫<lb/>
　之理此說為陋王氏曰言我遇賢人之紓也亦未必<lb/>
　然詩人之意葢謂賢者為公侯以其有王佐之才也<lb/>
　才者逸樂於山野之中而無還期也慎爾優游葢言<lb/>
　賢者不肯留乃相戒以優游逍遙也上章則欲其逍<lb/>
　遥此章則以優游為戒也勉爾遁思思者助語也程<lb/>
　氏以遁思為思其肥遁皆過為之說也葢賢者相勉<lb/>
<pb n="25a"/>
　以遁去於山野中也自愛之辭也葢上章旣言留賢<lb/>
　者此章則言賢者不可得而留也皎皎白駒至而有<lb/>
　遐心上章旣言賢者不可得而留無可奈何但欲其<lb/>
　無惜音信耳言賢者如皎皎之白駒不肯食場苗在<lb/>
　彼空谷甘於生芻然其人乃如玉之潔也葢言賢者<lb/>
　雖貧賤而其徳可寳也旣不可留猶欲聞其音問故<lb/>
　告之曰無惜爾音信當有音信通其好而無逺我之<lb/>
　心也<lb/>
<pb n="25b"/>
　論曰黄魯直太史嘗曰飛黃騄耳之駒一秣千里御<lb/>
　良而志得食君場苗蹇驢長軒其在空谷生芻一束<lb/>
　不知場榖之美也賢者豈不知芻不美於場苗哉然<lb/>
　甘心於貧賤者必不得已也太公辟紂徃居東海之<lb/>
　濱聞文王作興曰盍歸乎来伯夷辟紂居北海之濱<lb/>
　聞文王作興曰盍歸乎来夫賢者之仕非不汲汲也<lb/>
　聞有道之主則相率而自来何待於縶維之哉惟其<lb/>
　遇不逢時則翕然而去國人雖欲留之不可得也接<lb/>
<pb n="26a"/>
　淅而行猶以為緩也況欲留之哉遵大路之詩摻執<lb/>
　子之手摻執子之裾摻執子之袂猶且不能留賢者<lb/>
　非固拒之也是必有大不恱者不能奪其情也故人<lb/>
　君不可不慎也<lb/>
黃鳥刺宣王也<lb/>
黃鳥黃鳥無集于榖無啄我粟此邦之人不我肯榖言<lb/>
旋言歸復我邦族黃鳥黃鳥無集于桑無啄我粱此邦<lb/>
之人不可與明言旋言歸復我諸兄黃鳥黃鳥無集于<lb/>
<pb n="26b"/>
栩<hi>況甫反</hi>無啄我黍此邦之人不可與處言旋言歸復我<lb/>
諸父<lb/>
　李曰黃鳥之詩無序故說者不同毛氏則以為室家<lb/>
　相去之詩王氏蘇氏則以為賢者不得志而去之詩<lb/>
　今考其文王蘇之說為優當從其說集說集榖而啄<lb/>
　粟者黃鳥之所欲也亦猶仕於王朝而食君之禄賢<lb/>
　者之所欲也今告之曰黃鳥黃鳥不得集我榖而啄<lb/>
　我粟亦猶告賢者曰不得立王之朝而食君之禄則<lb/>
<pb n="27a"/>
　其訑訑然聲音顔色拒人於千里之外可見矣故賢<lb/>
　者亦逺遁而去之以為此邦之人不我肯榖也榖禄<lb/>
　也與邦有道榖之榖同言不肯待我以爵禄也旣不<lb/>
　以爵禄待我則當必有去志矣故不逺言歸而復反<lb/>
　國之族焉黃鳥黃鳥無集于桑無啄我粱亦同上意<lb/>
　不可與明言其不可與之明言也不可與處言其不<lb/>
　可與之同處也夫賢者難進易退上旣有拒我之心<lb/>
　其道且如方枘圎鑿之不相入安能講明國事而同<lb/>
<pb n="27b"/>
　處哉<lb/>
　論曰孟子曰尊賢使能俊傑在位則天下之士皆願<lb/>
　立於王之朝矣宣王之始也任賢使能如申伯如山<lb/>
　甫如韓侯或為将相或為諸侯如方叔如吉甫如召<lb/>
　虎或征蠻荆或伐玁狁或平淮夷至其晚年怠心一<lb/>
　生好賢之心寖懈如山甫虢文公之徒諫旣不行言<lb/>
　旣不聽則小人乗間而用事矣故觀祈父之詩則司<lb/>
　馬非其人矣小人旣在位則賢者必不得志矣故白<lb/>
<pb n="28a"/>
　駒之詩留賢者而不肯留黃鳥之詩處賢者而不可<lb/>
　與處則宣王之晚節較其昔日用賢之時固己霄壤<lb/>
　矣唐明皇即位之初姚崇宋璟用事一時人才藹然<lb/>
　而至及其晚節未路李林甫用事而在朝者乃庸囘<lb/>
　闒茸之徒無復有賢者矣以是觀之宣王明皇所為<lb/>
　攷其始而較其終其不同如此則知中興之君其處<lb/>
　心不可不謹也<lb/>
我行其野刺宣王也<lb/>
<pb n="28b"/>
我行其野蔽芾<hi>方未反</hi>其樗<hi>勅書反</hi>昬姻之故言就爾居爾<lb/>
不我畜復我邦家我行其野言采其蓫<hi>勅六反</hi>昬姻之故<lb/>
言就爾宿爾不我畜言歸斯復我行其野言采其葍<hi>音福</hi>
不思舊姻求爾新特成不以富亦衹以異<lb/>
　李曰我行其野之詩亦無序不言其刺之之由故說<lb/>
　者亦不同鄭氏則以為弃其舊姻相怨之詩蘇氏則<lb/>
　以為甥舅諸侯求為卿士而不獲之詩王氏則以為<lb/>
　民不安居而適異邦從其昬姻而不見恤之詩然以<lb/>
<pb n="29a"/>
　詩中文意反覆而攷之鄭氏之說為長詩曰不思舊<lb/>
　姻求爾新特則舍其舊而新是謀其義明甚鄭曰樗<lb/>
　之蔽芾始生謂仲春之月嫁娶之時甘棠詩曰蔽芾<lb/>
　甘棠以甘棠之木而召伯舍其下則非小木也其曰<lb/>
　蔽芾乃大樹之蔽芾能蔽風日也此言蔽芾其樗亦<lb/>
　是樗木蔽芾然可以蔽風日非始生也樗者不才之<lb/>
　木也荘子曰吾有大樹人謂之樗其大枝擁腫不中<lb/>
　繩墨其小枝卷曲不中規矩立之路傍匠者不顧則<lb/>
<pb n="29b"/>
　樗乃惡木也葢言我行於郊野之中雖得惡木然其<lb/>
　蔽芾亦可休息今也乃弃於夫家如此則惡木之不<lb/>
　如也蓫惡菜也陸元恪曰今人謂之羊蹄葍亦惡菜<lb/>
　也以惡菜猶可采而食而今夫家弃我如此則惡菜<lb/>
　之不如也孔氏曰有人言我行適於野采可食之菜<lb/>
　惟得蔽芾然樗之惡木據下章言采其蓫方是采可<lb/>
　食之菜上章言蔽芾其樗則非取可采為義王氏曰<lb/>
　樗惡木也尚可庇而息此說為長昬姻之故言就爾<lb/>
<pb n="30a"/>
　宿葢言本以昏姻之故是以就爾居而為室家今也<lb/>
　乃不我畜必當復反之於邦家而已新特毛氏曰外<lb/>
　昬也鄭氏曰新外昬特来之女也徐氏特言其寡與<lb/>
　蘇氏曰特匹也大臣君之匹也徐氏之說固不足取<lb/>
　蘇氏以為匹字得之矣而曰大臣君之匹則非詩人<lb/>
　之本意鄭氏以為新外昬特来之女則又失之矣今<lb/>
　當從蘇氏之訓而兼用鄭氏之義柏舟曰髧彼兩髦<lb/>
　寔維我特特匹也言共伯乃共姜之匹與此詩求爾<lb/>
<pb n="30b"/>
　新匹之匹同則是舍其舊而圗其新失夫婦之道可<lb/>
　知成不以富成當作誠字誠信之誠論語舉此詩其<lb/>
　字作誠則知成字當從言也求爾新特葢其當時必<lb/>
　弃其舊姻之貧惟富者之求雖曰求其新特誠不足<lb/>
　以為富適足以為異也<lb/>
　論曰漢光武嘗欲以湖陽公主妻宋𢎞後召見𢎞帝<lb/>
　令公主坐屏風後因謂𢎞曰諺言貴易交富易妻人<lb/>
　情乎𢎞曰臣聞貧賤之交不可忘糟糠之妻不下堂<lb/>
<pb n="31a"/>
　使人人而知糟糠之妻不下堂則何以富為哉況其<lb/>
　富者又不足以為富而乃安然為之葢亦未之思也<lb/>
　詩人之作如文武成康之詩有美詩而無刺詩幽厲<lb/>
　之詩有刺詩而無美詩惟宣王之詩美刺兼備葢其<lb/>
　始勤終怠一人之身所為若二人故美刺之詩兼備<lb/>
　焉讀六月崧髙雲漢之詩觀其愛民之心惟恐其不<lb/>
　至用賢之志惟恐其不及雖未及文武成康之盛葢<lb/>
　亦庶㡬焉及其此心一怠至於王化寖微賢者退處<lb/>
<pb n="31b"/>
　王師傷敗如兔爰之詩乃兔爰之時也而宣王祈父<lb/>
　之詩類之賢能退處如遵大路之詩乃遵大路之時<lb/>
　也而宣王白駒黃鳥之詩類之室家相弃如谷風之<lb/>
　詩乃谷風之時也而宣王我行其野之詩類之此皆<lb/>
　衰世之所當然而中興之主乃爾然後知人君之用<lb/>
　心不可一日而自懈自弃也　黃講闕<lb/>
　<lb/>
　毛詩集解卷二十二<lb/>
</p>
<p>
</p>
  </div>
</body>
</text>
</TEI>
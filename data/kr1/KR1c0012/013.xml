<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>毛詩集解卷十三</head>
    <p>
<pb n="1a"/>
欽定四庫全書<lb/>
　毛詩集解卷十三　　　宋　李樗黃櫄　撰<lb/>
椒聊刺晉昭公也君子見沃之盛彊能修其政知其蕃<lb/>
衍盛大子孫將有晉國焉<lb/>
椒聊之實蕃衍盈升彼其之子碩大無朋椒聊且遠條<lb/>
且椒聊之實蕃衍盈匊彼其之子實大且篤椒聊且逺<lb/>
條且<lb/>
　李曰沃之盛彊而桓叔又能修其政雖晉人亦將叛<lb/>
<pb n="1b"/>
　而歸之此君子所以知其子孫必有晉國而滅之也<lb/>
　按左傳桓二年桓叔旣與潘父比而滅昭侯莊伯又<lb/>
　於惠之四十五年伐翼弑昭公子孝侯翼人立其弟<lb/>
　鄂侯隱五年莊伯又伐翼鄂侯奔隨王立其子哀侯<lb/>
　桓公三年莊伯子武公又伐翼侯而獲之七年又誘<lb/>
　小子侯殺之王命立其弟緡莊十六年武公遂獲晉<lb/>
　此則桓叔子孫并有晉國之事也君子於桓叔之世<lb/>
　遂逆料其必如此者蓋觀人之國即其微以知其著<lb/>
<pb n="2a"/>
　而況昭公微弱桓叔彊盛曲沃之并晉國有必然之<lb/>
　理也椒似茱萸而小赤色内有黒子如㸃今謂之椒<lb/>
　木其木有針刺葉堅而滑澤陸璣䟽曰聊語助也王<lb/>
　氏以爲薄略之辭則鑿矣椒聊之實蕃衍盈升鄭曰<lb/>
　椒之性芬香而少實今一捄之實繁衍滿升非其常<lb/>
　也蓋爾雅曰椒榝醜莍桃李醜核故鄭氏謂一捄之<lb/>
　實蕃衍盈升然而一捄不可以满升故孔氏謂若論<lb/>
　一樹則不止一升纔據一實則又不足满升驗今椒<lb/>
<pb n="2b"/>
　實一裹之内惟有一實時有二實者少耳今言一捄<lb/>
　满升假多爲喻非實事也故知一捄比一升爲小矣<lb/>
　然亦不必泥於一升之說詩人之意椒聊之實始生<lb/>
　蕃衍可以盈升故其久也蕃衍可知但桓叔之彊盛<lb/>
　如此其子孫并有晉國又可知矣蕃衍盈匊本草曰<lb/>
　據古升上徑寸下徑六分深八分則升小於匊然漢<lb/>
　志又謂千二百黍爲龠十龠爲合十合爲升見律歴<lb/>
　志上則升又大於匊故陸農師謂兩手爲匊兩匊爲<lb/>
<pb n="3a"/>
　升先曰升後曰匊互相備而已詩人之意止是言曲<lb/>
　沃盛彊如椒之蕃衍而乃區區於升匊小大之不同<lb/>
　亦無益之言也蘇氏曰椒之性芬烈而能奪物者也<lb/>
　今其實蕃衍而盈升則其近之者未有不見奪者也<lb/>
　王氏謂至治馨香能修其政則馨香上達皆不足以<lb/>
　求詩人之意其意但以蕃衍而取喻桓叔初無奪物<lb/>
　之意亦無馨香上達之說彼其之子指桓叔也碩大<lb/>
　無朋鄭曰碩謂壯貌佼好也大謂徳美廣博者非也<lb/>
<pb n="3b"/>
　蓋碩即大也即序所謂盛彊也無朋無比也言其彊<lb/>
　盛而無比也毛曰朋比也釋文曰比爲比字必理反<lb/>
　又必二反是又以比爲朋比之比故鄭氏以爲平均<lb/>
　不朋黨也惟歐以無比當從毛氏之說實大且篤言<lb/>
　其彊盛又且篤志以修其政也椒聊且遠條且毛氏<lb/>
　曰條長也蓋椒之蕃衍日益逺以喻桓叔之子孫日<lb/>
　彊盛也夫以曲沃之盛彊而能修其政詩人刺昭公<lb/>
　者蓋欲昭公能修其政好禮則民莫敢不敬好義則<lb/>
<pb n="4a"/>
　民莫敢不服好信則民莫敢不用情則四方之民襁<lb/>
　負其子而至矣況於晉國之民乎惟昭公之懦弱無<lb/>
　立徳不及民而桓叔乃能修其政君子知其將并晉<lb/>
　國昭公乃恬然不之知此詩所以譏之也夫天下之<lb/>
　勢如持衡首重則尾輕矣昭公能修其政以成其彊<lb/>
　盛桓叔安得彊盛乎田氏厚施而得民心晏子之徒<lb/>
　皆知齊之爲田氏嘗謂景公曰陳氏厚施民歸之矣<lb/>
　後世若少惰陳氏而不亡則國其國也已公曰善哉<lb/>
<pb n="4b"/>
　是可若何對曰唯禮可以已之公曰善哉我不能矣<lb/>
　<hi>見昭公十六年</hi>昭公有桓叔之彊盛而不之知齊有田氏之<lb/>
　厚施知之而不能已知與不知雖不同而所以不能<lb/>
　自立則一也此齊之所以爲田氏而晉之所以并於<lb/>
　曲沃也<lb/>
　黃曰武公獲晉在莊十六年而君子於桓叔之世已<lb/>
　逆知其如此者蓋觀人之國者當於其微履霜堅冰<lb/>
　至則臣弑其君子弑其父非一朝一夕之故其所由<lb/>
<pb n="5a"/>
　來者漸矣田氏厚施而得民心晏子謂景公曰田氏<lb/>
　厚施民歸之矣公曰若之何對曰惟禮可以已之公<lb/>
　曰善哉吾不能矣此皆微弱而不能自立之過也晉<lb/>
　之所以爲曲沃之所獲亦類是歟<lb/>
綢繆刺晉亂也國亂則昬姻不得其時焉<lb/>
綢繆束薪三星在天今夕何夕見此良人子兮子兮如<lb/>
此良人何綢繆束芻三星在隅今夕何夕見此邂逅子<lb/>
兮子兮如此邂逅何綢繆束楚三星在戸今夕何夕見<lb/>
<pb n="5b"/>
此粲者子兮子兮如此粲者何<lb/>
　李曰綢繆猶纏緜蓋言束薪之狀也毛氏曰男女待<lb/>
　禮而後成若薪芻待人事而後束則是以薪喻男女<lb/>
　以束之者喻禮也蘇氏曰合異姓以爲昬姻言猶錯<lb/>
　取衆薪而束之耳薪之爲物束之則合釋之則解是<lb/>
　以綢繆固之而後可以望其合也蘇氏說與毛氏相<lb/>
　似王氏說亦與此不相上下惟鄭謂束薪於野而見<lb/>
　天星歐氏以爲其義簡而直當從鄭說三星在天曰<lb/>
<pb n="6a"/>
　參也天文志曰參謂白虎三星故毛氏之意以謂昬<lb/>
　姻之月自季秋盡於季春皆可以成昬不待初冬冬<lb/>
　末開春之時故陳昬姻之正時以刺之在天謂始見東<lb/>
　方也在隅東南隅也在户謂正月中直户也始見東方<lb/>
　則十月之時在東南隅則十一月十二月正月中直<lb/>
　戸則正月之時也月令孟春之月昬參中故知正月<lb/>
　中直戸明矣旣以在戸爲正月則在隅爲十一月十<lb/>
　二月在天爲十月可知鄭曰三星謂心星鄭以仲春<lb/>
<pb n="6b"/>
　昬而火星不見嫁娶之時也今已見在天非其時爾<lb/>
　故詩人舉其昬姻失時而刺之故曰三星在天然三<lb/>
　星一名大火歐以爲參星皆三星則知鄭說爲得矣<lb/>
　以其所見之月候嫁娶早晚爲有理此言是也若以<lb/>
　三星爲心星見失嫁娶之時則下文今夕何夕見此<lb/>
　良人文意相屬也夫仲春之月心星未見至三月四<lb/>
　月則見而在東方左氏曰火出於夏爲三月<hi>見昭七年</hi>周<lb/>
　官季春出火言三月之時已失其時矣況於在隅在<lb/>
<pb n="7a"/>
　戸乎在隅則四月之末五月之中在戸則五月之末<lb/>
　六月之中月令白仲夏之月昬心中是也鄭以三星<lb/>
　爲心星則可若以心爲有尊卑夫婦父子之象則其<lb/>
　說鑿矣今夕何夕見此良人張橫渠曰今夕何夕見<lb/>
　此良人言此時可以見也子兮子兮如此良人何言<lb/>
　國亂不可得見也三星在天已非其時以相謂今三<lb/>
　星在天之夕是何月之夕而女子見於良人非其時<lb/>
　雖非其時然以國亂不可得見故曰如此良人何將<lb/>
<pb n="7b"/>
　奈之何哉子兮指娶也毛氏曰良人美室也孔氏曰<lb/>
　小戎云厭厭良人蓋妻見此良人言女子之失時也<lb/>
　今夕何夕見此粲者言男女之失時也不必如此說<lb/>
　見此邂逅王氏曰失時故思不期而會焉則邂逅者<lb/>
　不期而會也如此粲者何國語女三爲粲大夫一妻<lb/>
　二妾故王氏曰亂甚矣雖貴者亦不得以時娶然不<lb/>
　當泥於三女之說國語雖曰三女爲粲而又曰粲美<lb/>
　物也是言美女也凡此皆是上文之意此詩與衞風<lb/>
<pb n="8a"/>
　有狐鄭風野有蔓草陳風東門之楊皆言世變多故<lb/>
　兵饑喪亂民不安居而力不足故男女昬姻不得其<lb/>
　時也然而陳鄭衞之詩其淫亂爲多蓋當時政敎不<lb/>
　修禮義不明淫風大行此所以有相奔之俗其知以<lb/>
　淫奔爲恥兼又以喪亂之故而不得其時至於唐風<lb/>
　則不然蓋淫泆之禍在於奢侈唐之風俗尚儉雖不<lb/>
　得其時猶未至於淫奔也晉之儉雖不得先王之中<lb/>
　制然猶以尚儉之故愈於奢也孔子曰禮與其奢也<lb/>
<pb n="8b"/>
　寧儉蓋言儉雖失於中道猶愈於奢也<lb/>
　黃曰衛鄭陳齊之國皆有淫奔之風皆以兵饑喪亂<lb/>
　人倫不明故男女有不待禮而相奔者也惟晉魏之<lb/>
　國以聖人所都之地雖其習俗儉嗇隘陿而淫奔之<lb/>
　俗不聞故綢繆一詩言國亂則昬姻不得其時曰昬<lb/>
　姻則是猶有昬姻之禮也聖人之風化其入人深也<lb/>
　如此哉<lb/>
杕<hi>徒細反</hi>杜刺時也君不能親其宗族骨肉離散獨居而<lb/>
<pb n="9a"/>
無兄弟將爲沃所并爾<lb/>
有杕之杜其葉湑湑<hi>私敘反</hi>獨行踽踽<hi>音舉</hi>豈無他人不如<lb/>
我同父嗟行之人胡不比焉人無兄弟胡不佽<hi>十利反</hi>焉<lb/>
有杕之杜其葉菁菁獨行睘睘<hi>求營反</hi>豈無他人不如我<lb/>
同姓嗟行之人胡不比焉人無兄弟胡不佽焉<lb/>
　李曰夫欲人之親我者必有以親之也君不能親其<lb/>
　宗族則骨肉相與離散而不我親矣惟其骨肉離散<lb/>
　此君所以獨居而無兄弟之助旣無兄弟此曲沃所<lb/>
<pb n="9b"/>
　以得肆其吞噬之心也杕特貌杜赤棠也爾雅曰杜<lb/>
　赤棠郭璞曰今之杜棃也樊光曰赤者爲杜白者爲<lb/>
　棠陸璣䟽曰赤棠與白杜同但子有赤白美惡子白<lb/>
　色爲白棠甘棠也少酢滑美赤棠子澀而酢無味其<lb/>
　葉湑湑毛氏曰枝葉不相比也菁菁毛氏曰葉盛也<lb/>
　鄭曰希少貌旣以湑湑爲不相比又以菁菁爲葉盛<lb/>
　孔氏以爲互相發明言葉雖茂盛而枝條稀踈以喻<lb/>
　宗族雖強不相親暱也然按詩云其葉湑湑菁菁本<lb/>
<pb n="10a"/>
　無枝條稀踈之意蘇曰晉君逺其兄弟而親異姓喻<lb/>
　如杕杜條榦不足以相扶持與毛鄭不相上下按裳<lb/>
　裳者華其葉湑兮毛氏曰湑盛也菁菁者莪毛氏以<lb/>
　爲盛貌則是二者皆言茂盛不應以湑爲枝葉不相<lb/>
　比鄭又以爲希少故知此當從王氏說曰杜之實不<lb/>
　足食而又特生然其葉湑湑然則亦能庇其本根君<lb/>
　不能親其宗族骨肉離散曽杕杜之不如也王氏說<lb/>
　蓋本於左傳宋昭公欲去羣公子樂豫曰公族公室<lb/>
<pb n="10b"/>
　之枝葉也葛藟猶能庇其本根故君子以爲比況國<lb/>
　君乎見文七年王說蓋本於此踽踽毛曰無所親也<lb/>
　按孟子何爲踽踽涼涼則踽踽然無所親之意也睘<lb/>
　睘毛氏曰無所依也說文曰堅固貌骨肉離散君獨<lb/>
　行而無所親豈無異姓之臣乎雖有異姓之臣不如<lb/>
　我同姓之親也他人謂異姓之人也同父謂同姓之<lb/>
　親也同姓謂同祖之人也旣有他人而乃曰獨行者<lb/>
　王氏曰言旣無同父雖有他人猶獨行也此言是也<lb/>
<pb n="11a"/>
　比輔也佽助也同姓之臣旣不見親異姓之臣又不<lb/>
　肯輔君以相比故同姓之人曰嗟乎君所與行之人<lb/>
　嗟行之人指異姓大夫也言汝胡不輔君以爲比乎<lb/>
　汝旣見君無兄弟之助汝何不佽助之乎同姓之臣<lb/>
　旣不見親異姓之臣又不見輔冝乎昭公孤立無助<lb/>
　而爲曲沃所并也棠棣詩兄弟鬩于牆外禦其侮此<lb/>
　蓋言兄弟相須於急難之際同心於急難之中雖有<lb/>
　鬩牆之忿不忘禦侮之事何者憂患同也昭公弱而<lb/>
<pb n="11b"/>
　有曲沃之强曲沃又有吞食晉國之意而昭公不能<lb/>
　親其宗族何以禦外侮哉然昭公所以不親宗族者<lb/>
　其意謂吾封桓叔非不親也封之曲沃待其盛强稔<lb/>
　成其惡莫若與異姓之臣共事也彼豈知周公不以<lb/>
　管蔡之故而不封同姓哉同姓之親旣已離散異姓<lb/>
　之臣又不忠其君此所以爲曲沃所并也昔秦始皇<lb/>
　振長策以馭宇内吞二周而亡諸侯踐華爲城因河<lb/>
　爲池自以爲關中之固子孫帝王萬世之業也然而<lb/>
<pb n="12a"/>
　懲周之弊以小弱之故罷侯置守而子孫亡尺寸之<lb/>
　封終以孤立雖有至強之勢一夫作難而七廟墮秦<lb/>
　強如此罷侯置守猶足以亡況昭公之微弱而又不<lb/>
　能親其宗族是促其亡也<lb/>
　黃曰古之有國者必封同姓以自衞所謂宗子維城<lb/>
　者周以宗强是也今昭公不親其宗族其心必以爲<lb/>
　曲沃之封而反以噬晉故不若與異姓之人共事也<lb/>
　然管蔡雖叛而周人不忘同姓不可以噎而廢食也<lb/>
<pb n="12b"/>
　秦始皇懲周之弱罷侯置守而子孫孤立一夫作難<lb/>
　而七廟墮子孫無尺寸之地亦以骨肉離散故耳可<lb/>
　不戒哉<lb/>
羔裘刺時也晉人刺其在位不恤其民也<lb/>
羔裘豹袪自我人居居<hi>音據</hi>豈無他人維子之故羔裘豹<lb/>
褎自我人究究豈無他人維子之好<lb/>
　李曰言晉國之臣旣不助其君以愛恤其民此其所<lb/>
　以可刺也袪毛氏曰袂也孔氏曰玉藻云深衣袪尺<lb/>
<pb n="13a"/>
　二寸注云袂口也深衣亦云袂之長短反詘之及肘<lb/>
　是通袂皆袖之大名袪是袖頭之小稱羔裘豹袪毛<lb/>
　氏曰本末不同在位與民異心其說謂晉在位之臣<lb/>
　服羔裘豹袪晉人因其服舉以爲喻言以羔皮爲裘<lb/>
　豹皮爲袪異皮本末不同以興民欲在上憂己在上<lb/>
　乃疾惡其民此皆強生義理毛氏於鄭羔裘檜羔裘<lb/>
　皆直說其事未嘗以爲興乃於此強爲之說何也蘇<lb/>
　曰君子處於民上猶豹袪之在羔裘耳豹雖甚貴而<lb/>
<pb n="13b"/>
　以羔裘爲本王氏曰羔裘在位之服也袪在手操執<lb/>
　以從事指麾以使人也羔裘而豹袪則其在位操事<lb/>
　使人以猛而已非恤其民者也褎袪之末而已羔裘<lb/>
　而豹褎則其猛又甚矣蘇氏之說皆有王氏之失惟<lb/>
　鄭氏曰羔裘豹袪在位卿大夫之服也其義爲簡而<lb/>
　直歐陽取之自我人居居毛氏曰自用也居居懷惡<lb/>
　不相親比之貌究究猶居居也其說以謂在位者之<lb/>
　心旣與民異其用使我之民居居然悖惡之色不與<lb/>
<pb n="14a"/>
　我民相親按爾雅曰居居究究惡也毛說蓋本於此<lb/>
　竊嘗疑爾雅之文是亦詩之詁訓也蓋其書出於漢<lb/>
　世以居究爲惡未甚顯然明白王氏曰居居者固而<lb/>
　不知變究究者窮而不能通其說之鑿尤甚於毛氏<lb/>
　張橫渠曰自我人居居自我人而晏安之也自我人<lb/>
　究究言得我民而察察作威皆怨其反不恤已也其<lb/>
　說益迃曲而難曉蘇曰捨羔則豹無所施而無民則<lb/>
　君無所託則是以羔裘爲喻其說又非也又謂君甚<lb/>
<pb n="14b"/>
　尊而由有民以安其居蘇氏說則是而其意未盡謂<lb/>
　在位卿大夫之服者勢雖甚尊必由民以安其居則<lb/>
　其說爲得也蘇又曰究久也君之所以能居於此者<lb/>
　由有民也然以究究爲久無所據其義殊難曉當闕<lb/>
　之以俟知者豈無他人惟子之故而不去耳子無以<lb/>
　我無所歸而不恤我也鄭謂豈無他人可歸往者乎<lb/>
　我不去者乃念子故舊之人此言是也但所謂此民<lb/>
　卿大夫采邑之民其說非也故歐陽以爲曲說惟子<lb/>
<pb n="15a"/>
　之好爾是念其恩好也此蓋國人將叛而歸沃未嘗<lb/>
　適他國而其心巴離也唐人有言曰暑牛之渴豎子<lb/>
　飲之停淖之污牛渴之久得停淖之汚寧復顧淸泠<lb/>
　之水乎設使豎子牽之於淸泠之水以滌乎口中之<lb/>
　泥然後知向之所謂停淖之水不可終而飲也今桓<lb/>
　叔將有篡奪之謀民以其修政而欲歸之者蓋以晉<lb/>
　人在位不恤其民民舎桓叔而不歸則將誰歸之哉<lb/>
　正猶飲牛於停淖之汚也齊田氏以私量貸民而以<lb/>
<pb n="15b"/>
　公量收之民愛之如父母歸之如流水而齊之承嗣<lb/>
　大夫强易其賄日求無藝徴斂無度宫室日更淫亂<lb/>
　不道民人病苦夫婦皆詛此適所以啓其歸田氏之<lb/>
　心也由此觀之齊之大夫強易其賄日求無藝是爲<lb/>
　田氏敺民也晉人在位不恤其民是爲曲沃敺民也<lb/>
　黃曰羔裘而豹袪者卿大夫之服也卿大夫之勢雖<lb/>
　甚尊必由民以安其居今乃不恤我民如此我民亦<lb/>
　豈無他人乎惟子之故而不忍去耳究久也卿大夫<lb/>
<pb n="16a"/>
　之所以能久於其位者以有民也噫田氏以私量貸<lb/>
　民而以公量收之齊大夫乃強易其賄徴斂無度故<lb/>
　卒爲田氏所有桓叔旣修其政而卿大夫乃不恤其<lb/>
　民是爲曲沃敺民也<lb/>
鴇<hi>音保</hi>羽刺時也昭公之後大亂五世君子下從征役不<lb/>
得養其父母而作是詩也<lb/>
肅肅鴇羽集于苞栩<hi>況禹反</hi>王事靡盬不能蓺稷黍父母<lb/>
何怙悠悠蒼天曷其有所肅肅鴇翼集于苞棘王事靡<lb/>
<pb n="16b"/>
盬不能蓺黍稷父母何食悠悠蒼天曷其有極肅肅鴇<lb/>
行集于苞桑王事靡盬不能蓺稻粱父母何嘗悠悠蒼<lb/>
天曷其有常<lb/>
　李曰鄭氏云五世者昭公孝侯鄂侯哀侯小子侯是<lb/>
　也按左傳小子侯爲曲沃伯所殺王立哀侯之弟緡<lb/>
　於晉鄭氏數五世不及緡者孔氏曰按晉國大亂五<lb/>
　世不數緡者言昭公之後則是昭公之時自昭公數<lb/>
　之至小子侯而滿五世故數不及緡也按序曰昭公<lb/>
<pb n="17a"/>
　之後大亂五世當自孝侯以至於緡也言五世大亂<lb/>
　如此雖君子亦下從征役之事不得耕耨以養其父<lb/>
　母而至於凍餒故作是詩也肅肅鴇羽聲也陸徳明<lb/>
　曰鴇羽似鴈而大無後趾性不樹止陳翥所謂連蹄<lb/>
　也樹止則爲苦爾雅曰栩杼郭璞曰柞樹也陸曰今<lb/>
　柞櫟也徐州人謂櫟爲杼或謂櫟爲栩其子爲皁或<lb/>
　言皁去其殻爲汁可以染皁苞稹孫炎曰物叢生爲<lb/>
　苞齊人名曰稹毛曰行翮也爾雅曰羽謂之翮孔曰<lb/>
<pb n="17b"/>
　鳥翮之毛有行列故稱行也言鴇之性不樹止而今<lb/>
　乃飛而集于苞栩之上亦猶君子不當使之供賤役<lb/>
　今乃下從征役言非其冝也盬毛氏曰不攻緻也孔<lb/>
　曰盬與蠱字異義又曰左傳云於文皿蟲爲蠱榖之<lb/>
　飛亦爲蠱<hi>見昭元年</hi>杜預曰皿器也器受蟲害者爲蠱榖<lb/>
　久積則變爲飛蟲名曰蠱是蠱爲不攻牢不堅緻之<lb/>
　意也王事靡盬謂勤於王事而無不攻緻也蓺樹也<lb/>
　言君子旣從征役爲王家之事雖盡力爲之無不攻<lb/>
<pb n="18a"/>
　緻而孝養之道爲王事所奪故不能蓺黍稷以供養<lb/>
　其父母何所恃怙乎蓋當農事始興之時而乃從事<lb/>
　於征役不得以時殖榖爲一年之計父母亦將經轉<lb/>
　乎溝壑矣故父母何怙何食何甞悠悠蒼天曷其有<lb/>
　所言君子旣下從征役不得奉養父母於是仰天而<lb/>
　愬曰悠悠蒼天何時而得其所而免於征役之事非<lb/>
　是君子憚於王事而欲脫免之也蓋欲養其父母也<lb/>
　曷其有極極已也言何時征役之事已也曷其有常<lb/>
<pb n="18b"/>
　言何時而得復其常也蓋言君子而從征役之事非<lb/>
　其常也屈原曰人窮則反本故勞苦倦極未嘗不呼<lb/>
　天疾痛慘怛未嘗不呼父母也此君子之於征役所<lb/>
　以呼蒼天而愬之也王氏以謂始曰鴇羽中曰鴇翼<lb/>
　卒曰鴇行始曰稷黍中曰黍稷卒曰稻粱始曰何怙<lb/>
　中曰何食卒曰何嘗始曰有所中曰有極卒曰有常<lb/>
　皆從而爲之說以爲中甚於始終甚於中其說可謂<lb/>
　鑿矣春秋之時晉平公合諸侯以城杞晉悼夫人食<lb/>
<pb n="19a"/>
　與人之城把者絳縣老人亦與見襄十三年吳王夫<lb/>
　差伐魯次於泗上魯七百人踊於幕庭有若與焉見<lb/>
　哀公八年以絳縣老人之賢與於城把之役以有若<lb/>
　之賢與於伐吳之役蓋當夫世亂多故征伐不休賢<lb/>
　者蓋有不幸而與於征役也然以賢者而與此事已<lb/>
　非其冝矣而況不得奉養其父母君子當何如哉古<lb/>
　人有言曰枯魚銜索幾何不蠧二親之壽忽若過隙<lb/>
　王氏又曰樹欲靜而風不息子欲養而親不待此皆<lb/>
<pb n="19b"/>
　孝子之心其愛親也勤思親也篤故汲汲於愛日以<lb/>
　事親惟恐失之故願爲人兄不願爲人弟其愛日也<lb/>
　如此今以征役之故不特廢其温凊定省之禮又且<lb/>
　無以爲卒歳奉養之備其情豈不傷哉此詩如北山<lb/>
　蓼莪陟岵皆孝子不得奉養父母故其詩哀以思也<lb/>
　當征伐之時其心猶不忘苟在父母之側其事親爲<lb/>
　何如<lb/>
　黃曰按左傳桓叔旣與潘父弑昭公晉人立孝侯惠<lb/>
<pb n="20a"/>
　四十五年曲沃莊伯伐翼弑孝侯國人立其弟鄂侯<lb/>
　隱五年莊伯又伐翼鄂侯奔隨秋王命虢公伐曲沃<lb/>
　而立哀侯于翼桓公三年莊伯子武公又伐翼逐翼<lb/>
　侯而獲之七年又誘小子侯而殺之王命虢仲立哀<lb/>
　侯之弟緡莊公十六年武公遂獲晉此所謂大亂五<lb/>
　世也竊嘗謂鄭之公子五爭而男女相奔晉之大亂<lb/>
　五世而孝子思念父母此亦帝堯之美風也學者觀<lb/>
　詩當知風俗之所以然<lb/>
<pb n="20b"/>
無衣美晉武公也武公始并晉國其大夫爲之請命乎<lb/>
天子之使而作是詩也<lb/>
豈曰無衣七兮不如子之衣安且吉兮豈曰無衣六兮<lb/>
不如子之衣安且燠兮<lb/>
　李曰晉昭公封叔父成師於曲沃號爲桓叔桓叔生<lb/>
　莊伯莊伯生武公繼世爲曲沃之君恃其盛强常有<lb/>
　滅晉之志至莊十六年伐晉而滅之當是時天子之<lb/>
　使適在晉故大夫爲之請命于天子之使而天子之<lb/>
<pb n="21a"/>
　使爲之請命于天子左傳曰王使虢公命曲沃武公<lb/>
　以一軍爲晉侯因其請命而命之也俟伯七命車旗<lb/>
　衣服以七爲節天子之卿六命車旗衣服以六爲節<lb/>
　上章言豈曰無衣七兮言我晉國之中豈不能爲衣<lb/>
　之七章但不如天子所賜之衣安而且吉也二章言<lb/>
　豈曰無衣六兮蓋不可以必得侯伯之命服得受六<lb/>
　命之服列於天子之卿猶愈於無天子之命也晉本<lb/>
　侯爵故以七言之旣而稱其次又以六言之王氏曰<lb/>
<pb n="21b"/>
　七者侯伯之服也六者子男之服也子男之服以五<lb/>
　爲節而曰六者天子之卿六命與子男同服故也據<lb/>
　周官典命云子男五命其國家宫室車旗衣服禮儀<lb/>
　皆以五爲節秋官大行人云諸公諸子諸男冕服五<lb/>
　章安得以六爲子男之服乎鄭氏曰我豈無此七章<lb/>
　之衣乎晉舊有之非新命之服晉本侯爵故言舊有<lb/>
　七章豈曰無衣七兮詩人之意但是言豈不能造七<lb/>
　章之服非以新舊論也豈曰無衣六兮蓋謂我晉國<lb/>
<pb n="22a"/>
　豈無六命之服言但欲以天子之命而安故爾天子<lb/>
　之使爲之請命故曰子者指天子之使言之燠暖也<lb/>
　晉者曲沃之宗國也曲沃至於武公常有篡弑之志<lb/>
　其行篡弑者屢矣至是而又滅之此先王之法所不<lb/>
　容誅然其滅晉又不能請命於天子又不遣大夫以<lb/>
　往乃因天子之使而請就命焉其驕蹇不臣以至於<lb/>
　此如唐室之季強藩悍鎮皆伐其主帥擅自封殖坐<lb/>
　邀天子之旌節劉仁恭嘗謂使者曰旌節吾自有但<lb/>
<pb n="22b"/>
　要長安本色爾此詩言豈曰無衣不如子之衣安且<lb/>
　吉與劉仁恭之言無以異夫子刪詩乃取之者何哉<lb/>
　王氏曰天下無道小大強弱相攘奪久矣非復知有<lb/>
　王命也武公知請命于天子之使則所謂彼善於此<lb/>
　此詩所以美之也此之謂與人爲善不與人爲善而<lb/>
　盡義以絶之則人之爲善者將寡矣程氏曰此美其<lb/>
　請命一事不以篡君奪國爲羞至於衣服僭侈何難<lb/>
　然其心不安至於請命然後安此意可取此說皆是<lb/>
<pb n="23a"/>
　也蓋當是時周室衰微諸侯橫恣攘奪攻取惟力是<lb/>
　恃豈知有天子之命哉惟知有天子之命是猶知有<lb/>
　天子也春秋僖公朝于王所成公如京師蓋春秋之<lb/>
　時諸侯偃然自肆無有朝王之禮惟僖公朝于王所<lb/>
　因天子狩于河陽而遂朝之成公如京師則由會晉<lb/>
　伐秦而遂朝之皆非有朝王之誠心使其過王所京<lb/>
　師而不朝則無王之心甚矣今也猶能朝之是知有<lb/>
　天王也晉武公滅晉雖非諸侯謹度之道使其不請<lb/>
<pb n="23b"/>
　命於周周亦末如之何矣今也能請於天子之使是<lb/>
　知有天子之命也莊子曰人之逃於空谷者聞人足<lb/>
　音則跫然而喜況於兄弟謦欬其側者乎孔子當衰<lb/>
　周之時諸侯不修臣職滔滔者天下皆是也魯之僖<lb/>
　公成公猶知有朝王之禮晉武公猶知有天子之命<lb/>
　聖人安得不與之哉此正所謂聞足音者跫然而喜<lb/>
　者也如氓云婦人望復關而爲淫佚之行其後以夫<lb/>
　見弃而始能自悔使其不見弃於夫未必自悔也詩<lb/>
<pb n="24a"/>
　人猶以反正善之夫子刪詩乃不去之者亦無衣美<lb/>
　武公之意也<lb/>
　黃曰臧武仲據防求後孔子曰雖曰不要君吾不信<lb/>
　也曲沃以篡弑之逆而有晉國以春秋之法繩之罪<lb/>
　不可赦而孔子遽録其詩而序者亦以爲美武公此<lb/>
　特美其請命一事耳蓋當時強陵弱衆暴寡諸侯不<lb/>
　知有王也久矣晉武公以力雄晉國使其不請命於<lb/>
　周周豈能伐之乎今猶能請命於天子之使則是知<lb/>
<pb n="24b"/>
　有王也齊桓晉文名爲尊周而實欲富強其國孔子<lb/>
　猶取之者取其彼善於此者也春秋書僖公朝于王<lb/>
　所成公如京師皆美之之辭也<lb/>
有杕之杜刺晉武公也武公寡特兼其宗族而不求賢<lb/>
以自輔焉<lb/>
有杕之杜生于道左彼君子兮噬肯適我中心好之曷<lb/>
飲食之有杕之杜生于道周彼君子兮噬肯來遊中心<lb/>
好之曷飲食之<lb/>
<pb n="25a"/>
　李曰兼其宗族者言桓叔晉穆公之子桓叔旣封於<lb/>
　曲沃則晉國是其宗族也自桓叔以下常有并晉之<lb/>
　心晉武公遂滅之是兼其宗族也旣兼其宗族則是<lb/>
　寡特也又不能求賢以共天位治天職以爲股肱耳<lb/>
　目之助其寡特可謂甚矣有杕之杜生于道左者道<lb/>
　之東也孔氏曰王制云道路男子由右婦人由左在<lb/>
　隂爲右在陽爲左道周者道之曲也此言木之生於<lb/>
　道之東與道之曲故行者賴以休息今杜之特生陰<lb/>
<pb n="25b"/>
　凉寡薄人不得而休息焉猶之武公君子所願以仕<lb/>
　遊而武公寡特此君子所以舎之而去耳王氏乃曰<lb/>
　杜之實不足食也而又特生則其能庇人也寡矣然<lb/>
　尚以生于道左生于道周其去人所往來之道不逺<lb/>
　也君子逮肯適然而來遊然詩人言彼君子兮蓋指<lb/>
　言晉之賢者非謂君子適我而來遊於杕杜之下也<lb/>
　若如王氏之說則休息杕杜之下人人皆可也何必<lb/>
　獨言君子哉爾雅曰噬逮也言君子之人亦有逮我<lb/>
<pb n="26a"/>
　國家肯適我者惟君子之中心有好賢之誠何但飲<lb/>
　食而已乎苟能求賢以自輔則賢者恱而願仕於朝<lb/>
　矣今也武公寡特兼其宗族旣如特生之杜又不能<lb/>
　舉賢以自輔但飲食之而已賢者豈肯以飲食之故<lb/>
　而遲留不去乎周霄問於孟子曰古之君子仕乎傳<lb/>
　曰孔子三月無君則皇皇如也出疆必載質又曰晉<lb/>
　國亦仕國也未嘗聞仕如此之急也曰古之君子未<lb/>
　嘗不欲仕又惡不由其道也惟其未嘗不欲仕至於<lb/>
<pb n="26b"/>
　出疆必載質此所以噬肯適我也惟其欲仕又惡不<lb/>
　由其道彼雖飲食之而不能用賢者亦將自去之耳<lb/>
　繆公之於子思也亟問亟饋鼎肉使已僕僕爾亟拜<lb/>
　子思不恱曰今而後知君之犬馬畜伋者苟徒飲食<lb/>
　之而不能用則其好之者非出於中心謂之犬馬畜<lb/>
　伋者不亦冝乎張橫渠曰杜喬而少隂味不足嗜雖<lb/>
　有來食者何以願肯適來而就養也噬食也此說是<lb/>
　亦以彼君子兮噬肯適我連上文杕杜其說與王氏<lb/>
<pb n="27a"/>
　同如此則中心好之曷飲食之其文不相貫王氏曰<lb/>
　愛之也仁而其敬之也有禮仁而有禮此君子所以<lb/>
　適我而來遊以獲其助也然則武公之見刺必以不<lb/>
　仁也必以無禮也道左者蓋以況仁道周者蓋以況<lb/>
　禮詩言道左道周王氏以謂仁與禮如此則何之而<lb/>
　不可爲也其穿鑿至於如此楊龜山攻其說以謂道<lb/>
　左非可以況仁道周非可以況禮使道左道周可以<lb/>
　況仁況禮猶不可以爲說況不可乎大雅文王之詩<lb/>
<pb n="27b"/>
　乃美文王受命作周之詩也其詩曰濟濟多士文王<lb/>
　以寧又曰思皇多士生此王國此王國當文王創業<lb/>
　垂統以基周室之初刑于寡妻至于兄弟其親戚之<lb/>
　間多助如此猶以多士爲務䟽附奔走禦侮先後之<lb/>
　人無不備者故傳曰文王猶用衆況吾儕乎今也武<lb/>
　公始并晉國正是敷求賢人以共濟艱難之時乃兼<lb/>
　其宗族而寡特又不能求賢自輔内無親戚之助外<lb/>
　無君子之助其勢孤立如此譬如特生之杜固其冝<lb/>
<pb n="28a"/>
　也武公旣并晉國乃兼其宗族遂以爲不可用其意<lb/>
　以爲我旣并國深懼人之謀我亦猶我之謀晉也至<lb/>
　其子獻公患桓叔莊叔之族使士蔿與羣公子譖富<lb/>
　子而去之旣殺游氏之子又圍聚而盡殺羣公子至<lb/>
　驪姬之亂晉無羣公子自是晉無宗族獻公之寡特<lb/>
　如此是亦武公有以遺之也使其無親戚而猶能求<lb/>
　賢可也況不能求賢以自輔國之不亡也幸矣蓋能<lb/>
　親親者必能用賢不能親親未有能求賢者也<lb/>
<pb n="28b"/>
　黃曰文王刑于寡妻至于兄弟其所以親睦九族者<lb/>
　至矣而又有濟濟之多士䟽附先後之人以爲之輔<lb/>
　助故傳曰文王猶用衆況吾儕乎今武公旣併其宗<lb/>
　族而無親親之心又不求賢以自輔而無左右之助<lb/>
　此詩人所以刺之也其後獻公患桓叔莊叔之族至<lb/>
　於盡殺羣公子驪姬之亂晉於是乎無公族是亦武<lb/>
　公遺之也嗚呼去手與足尚足以爲人乎晉武公自<lb/>
　視其奪晉之罪而懼人之如已此即秦之所以亡也<lb/>
<pb n="29a"/>
葛生刺晉獻公也好攻戰則國人多喪矣<lb/>
葛生蒙楚蘝<hi>音廉</hi>蔓于野予美亡此誰與獨處葛生蒙棘<lb/>
蘝蔓于域予美亡此誰與獨息角枕粲兮錦衾爛兮予<lb/>
美亡此誰與獨旦夏之日冬之夜百歳之後歸于其居<lb/>
冬之夜夏之日百歳之後歸于其室<lb/>
　李曰好攻戰國人多䘮者按左傳晉獻公魯莊公十<lb/>
　八年立至僖公九年卒在位二十六年傳稱晉伐驪<lb/>
　戎驪戎男女以驪姬閔元年晉侯作二軍以滅耿滅<lb/>
<pb n="29b"/>
　霍滅魏二年晉侯使太子申生伐東山臯落氏僖二<lb/>
　年晉師滅下陽五年晉侯圍上陽冬滅虢又執虞公<lb/>
　八年里克敗狄于采桑見於左氏傳者如此是其好<lb/>
　攻戰之明驗也惟其好攻戰窮兵黷武雖有克捷之<lb/>
　功未嘗敗衂然其軍旅數起而國人多䘮夫從征役<lb/>
　其婦獨處於室故詩人陳其怨恨之辭以刺公也陸<lb/>
　璣曰蘝似栝樓葉盛而細其子正黑如燕薁不可食<lb/>
　也其莖葉煑以哺牛除熱渴葛生蒙楚蘝蔓于野者<lb/>
<pb n="30a"/>
　蓋言婦人託於夫猶葛之生蒙於楚蘝之生蔓於野<lb/>
　今也國人多喪其夫旣死則婦人無所依託曾葛之<lb/>
　不如也故下文言予美亡此誰與獨處予之所美者<lb/>
　夫也所美之夫旣亡將誰與哉獨處而已域者塋域<lb/>
　也息止也角枕粲兮錦衾爛兮毛曰齋則角枕錦衾<lb/>
　鄭曰夫雖不在不失其祭也攝主主婦猶自齋而行<lb/>
　事也二人之意以謂婦人其夫旣不在當必有齋之<lb/>
　事獨齋而行祭當齋之時出夫枕衾以思夫言此角<lb/>
<pb n="30b"/>
　枕粲然而鮮明錦衾爛然而色美雖有錦衾無人服<lb/>
　用其說但據内則所謂夫不在斂枕篋簟席襡器而<lb/>
　藏之然禮記所載但言夫不在非必有齋之事亦不<lb/>
　當引此說此但其夫不在婦人獨寢因思其夫以及<lb/>
　其物物存而人亡思之如此而已予美亡此誰與獨<lb/>
　旦鄭曰旦明也我君子無於此吾誰與齊乎獨自潔<lb/>
　明王曰以息對旦則知旦者作也以旦對息則知息<lb/>
　者夜也其說皆牽强不如程說曰獨處息至旦也夏<lb/>
<pb n="31a"/>
　之日冬之夜夏至日長晝六十刻夜四十刻冬至夜<lb/>
　長晝四十刻夜六十刻夏之日冬之夜爲最長當此<lb/>
　之時思念之情尤切鄭曰極言之以盡情是也居與<lb/>
　室皆墳墓也言生旣不得見其夫要之百歳旣死之<lb/>
　後則可得見其夫也夫婦之道生則異室死則同穴<lb/>
　故曰歸于其居歸于其室張橫渠曰葛得所託蘝不<lb/>
　得所依傷已之不如也據詩言葛生蘞蔓之語皆是<lb/>
　言得所託不必如此分别葛生婦人其情可謂切矣<lb/>
<pb n="31b"/>
　其義可謂髙矣始則謂己之託於夫如葛蒙楚蘞蔓<lb/>
　野而乃思其夫不在無以爲託而又感角枕之粲錦<lb/>
　衾之爛以致其情旣而又以夏之日冬之夜以致其<lb/>
　思造次顛沛未嘗少忘於夫其情可謂切矣末乃言<lb/>
　百歳之後歸于其室其義豈不髙乎此正唐國風也<lb/>
　如柏舟詩曰之死矢靡他此詩曰百歳之後歸于其<lb/>
　居亦是無二心也與柏舟詩無以異然柏舟乃美共<lb/>
　姜齊侯之子衞世子之妻誓不再嫁爲能守節至於<lb/>
<pb n="32a"/>
　此婦人居於微陿之中乃能如此可謂難能也<lb/>
　黃曰獻公惟好攻戰則國人多喪故婦人思其夫之<lb/>
　切思而不可得則以死自誓可謂義婦矣晉國當兵<lb/>
　戈擾攘而孝子貞婦有如鴇羽葛生之詩者帝堯之<lb/>
　風化盛矣哉<lb/>
采苓刺晉獻公也獻公好聽讒焉<lb/>
采苓采苓首陽之巔人之爲言苟亦無信舎旃舎旃苟<lb/>
亦無然人之爲言胡得焉采苦采苦首陽之下人之爲<lb/>
<pb n="32b"/>
言苟亦無與舎旃舎旃苟亦無然人之爲言胡得焉采<lb/>
葑采葑首陽之東人之爲言苟亦無從舎旃舎旃苟亦<lb/>
無然人之爲言胡得焉<lb/>
　李曰爾雅曰苓大苦也或以爲甘草首陽毛氏云幽<lb/>
　僻之地按首陽在河東蒲坂縣南安得爲幽僻首陽<lb/>
　山亦名首山亦名雷首山在河中平樂縣南巔頂也<lb/>
　苦毛氏曰苦菜孔曰此荼也葑亦菜名蕪菁也采苓<lb/>
　首陽之巔毛氏曰采苓細事也首陽幽僻也細事喻<lb/>
<pb n="33a"/>
　小行幽僻喻無徴也其意以謂獻公多問小行於小<lb/>
　人言語無徴之人故所以讒言興也歐氏破其說謂<lb/>
　首陽名山人所共見而易知者毛氏以爲幽僻鄭氏<lb/>
　以爲無徴皆踈矣然謂細事喻小行則毛氏之說歐<lb/>
　氏以無徴爲鄭氏之說此則誤矣鄭曰采此苓於首<lb/>
　陽山之上首陽山之上信有苓矣然而今之采者未<lb/>
　必於此山然而人必信之興者喻事有似而非王蘇<lb/>
　之說皆如此然王氏則以下文人之爲言苟亦無信<lb/>
<pb n="33b"/>
　舎旃舎旃苟亦無然人之爲言胡得焉連上采苓說<lb/>
　按自人之爲言以下皆是敎獻公止讒之法不當連<lb/>
　上文爲說也鄭氏之說長於毛氏不如歐氏之說簡<lb/>
　而明歐曰采苓者積少以成多如讒言積漸以成惑<lb/>
　與采葛義同其首陽蓋興所見也而程氏謂首陽山<lb/>
　生堅實之物以興讒誣之人不實其說陸農師曰讒<lb/>
　人無所不至其害人也皆因其事而譖之也采苓因<lb/>
　人之甘而譖之而采苦因人之苦而譖之葑有時而<lb/>
<pb n="34a"/>
　甘有時而苦言因人之甘苦而併譖之其穿鑿之甚<lb/>
　以至於此旃鄭氏曰焉也陟岵詩曰尚慎旃哉鄭曰<lb/>
　旃之也左氏曰其將聚而殱旃杜氏亦曰旃之也則<lb/>
　旃字或爲之或爲焉蓋助語也人之爲言苟亦無信<lb/>
　舎旃舎旃苟亦無然鄭氏謂人爲善言以稱薦之欲<lb/>
　使見進用也旃之言焉也舎之焉舍之焉謂謗訕人<lb/>
　欲使見貶退也則是以四句分爲二事歐氏破其說<lb/>
　謂以文意攷之本是述一事而鄭分爲二蓋其下文<lb/>
<pb n="34b"/>
　再舉人之爲言胡得焉則舎旃舎旃者知非二事也<lb/>
　王氏以謂人之造言不可以苟聽亦不可以苟舍此<lb/>
　則王氏之心術也蓋此當從歐程之說以謂戒獻公<lb/>
　以爲聞人之言且勿聽信置之且勿以爲然更考其<lb/>
　言何所得焉蓋當深察其虛實也歐氏曰夫讒者踈<lb/>
　人之所親疑人之所信奪人之所好非一言可效一<lb/>
　日可爲也必須積累而後成或漸入而日深或多言<lb/>
　而並進故曰浸潤之譖又謂積毁銷骨是以詩人刺<lb/>
<pb n="35a"/>
　讒多以積少成多爲患惟其如此使人君不能無懼<lb/>
　則以察其言無有不得其情矣觀獻公好讒以殺太<lb/>
　子申生則知非一言可效一日可爲其始也驪姬嬖<lb/>
　欲立奚齊使外嬖梁五與東關嬖五言於獻公曰宗<lb/>
　邑不可以無主必使太子居曲沃則可以威民而懼<lb/>
　戎讒言始興如此及晉侯作二軍公將上軍太子將<lb/>
　下軍以滅耿滅霍滅魏還爲太子城曲沃分之都城<lb/>
　而位以卿其讒言旣興如此其後又使太子申生伐<lb/>
<pb n="35b"/>
　東山臯落氏公衣之偏衣佩之金玦克狄而反此則<lb/>
　讒言又甚矣又告之太子祭于曲沃歸胙于公公田<lb/>
　姬寘諸宫六日公至毒而獻之公祭之地地墳與犬<lb/>
　犬斃與小臣小臣亦斃姬泣曰賊由太子太子奔新<lb/>
　城後縊于新城觀此則讒言之積累也如此詩人喻<lb/>
　之采苓冝矣然姬寘諸宫六日非太子之爲明矣爲<lb/>
　獻公者苟無以讒爲信則其虛實自見矣昔漢蓋主<lb/>
　上官桀與燕王旦通謀詐令人爲燕王上書言光專<lb/>
<pb n="36a"/>
　權自恣疑有非常書奏昭帝曰朕知是書詐也將軍<lb/>
　無罪以未能十日而知昭帝但以日之久近而察其<lb/>
　譖使不以久近而察之則霍光是終有篡君自立之<lb/>
　心使獻公能以日之久近而察之無以讒言而必信<lb/>
　則安有太子之禍邪　黃講同<lb/>
　<lb/>
　<lb/>
　<lb/>
<pb n="36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　毛詩集解卷十三<lb/>
</p>
<p>
</p>
  </div>
</body>
</text>
</TEI>
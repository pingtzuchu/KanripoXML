<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>毛詩集解卷六</head>
    <p>
<pb n="1a"/>
欽定四庫全書<lb/>
　毛詩集解卷六　　　　宋　李樗黃櫄　撰<lb/>
北門刺仕不得志也言衞之忠臣不得其志爾<lb/>
岀自北門憂心殷殷終窶<hi>其矩反</hi>且貧莫知我艱已焉哉<lb/>
天實為之謂之何哉王事適我政事一埤<hi>避支反</hi>益我我<lb/>
入自外室人交徧讁我已焉哉天實為之謂之何哉王<lb/>
事敦我政事一埤遺我我入自外室人交徧摧我己焉<lb/>
哉天實為之謂之何哉<lb/>
<pb n="1b"/>
　李曰言衞之諸臣盡瘁於國而不免於終窶且貧不<lb/>
　得志甚矣記曰忠信重禄所以勸士大夫忠信所以<lb/>
　待之重禄所以養之然後可以勸士今衞之忠臣其<lb/>
　盡瘁如此且不免於終窶且貧將何以為勸養之道<lb/>
　然人臣事君惟效其忠而已若以利禄存心則是懐<lb/>
　二心以事其君也表記曰故君子不以小言受大禄<lb/>
　不以大言受小禄也以小言受大禄則報踰其分固<lb/>
　不當受也以大言受小禄是不見知於君亦所不當<lb/>
<pb n="2a"/>
　受也衞之忠臣終窶且貧是不見知於君也可知非<lb/>
　是專較其廩禄之厚薄也○出自北門憂心殷殷毛<lb/>
　氏説以北門背明向隂喻已仕於暗君猶行而出北<lb/>
　門諸家之説皆同據此詩但以從王事出自於北門<lb/>
　矣非取譬於暗君也下文曰王事適我則以王事有<lb/>
　所之往矣憂心殷殷者言君子不得志而小人用事<lb/>
　此其所以可憂也終窶且貧先儒以謂貧窶兩事窶<lb/>
　謂無財可以為禮貧謂無財可以自給竊謂貧窶不<lb/>
<pb n="2b"/>
　必如此分别爾雅曰窶貧也窶只是貧而兼言之以<lb/>
　見貧之甚也莫知我艱説者謂終窶且貧君之莫我<lb/>
　知也莫知我艱固是人之莫我知然亦不必如此分<lb/>
　别已焉哉天實為之謂之何哉君己不我知則君之<lb/>
　罪也今也歸之天而不怨於君乃知天命者之言也<lb/>
　王事適我政事一埤益我適之也埤厚也敦近也遺<lb/>
　加也言王國之事皆就於吾身而吾終窶且貧是徒<lb/>
　勞也故自外入室人交徧來責沮我見其勞苦而家<lb/>
<pb n="3a"/>
　之窶貧不能無怨使忠臣而亦懷怨懟則與無知之<lb/>
　婦人何異故但歸之於天而曰已焉哉天實為之謂<lb/>
　之何哉然此詩云婦人或讁之或摧之則與殷其雷<lb/>
　召南之大夫逺行從政不遑寜處其室家能閔其勤<lb/>
　勞勸以義也大異矣夫自古無道之世無功者受禄<lb/>
　有功者不見知無功而受禄則若伐檀之詩是也不<lb/>
　稼不穡胡取禾三百廛兮不狩不獵胡瞻爾庭有縣<lb/>
　貆兮此之謂無功而受禄有功不見知則此詩是也<lb/>
<pb n="3b"/>
　王事適我政事一埤益我而不免於貧窶則衞君不<lb/>
　我知也甚矣無功者食禄有功者不見知則有功者<lb/>
　必怨故北山之詩我從事獨賢役使不均以至於不<lb/>
　知呌號或慘慘劬勞而怨憾之情如此今北門之詩<lb/>
　則不然是能安窮順受歸之天者也昔公伯寮愬子<lb/>
　路於季孫孔子曰道之將行也與命也道之將廢也<lb/>
　與命也魯平公欲見孟子而嬖人沮之孟子曰吾之<lb/>
　不遇魯侯天也夫孔孟所以能過人者以其能樂天<lb/>
<pb n="4a"/>
　知命也而北門之大夫亦爾可謂賢矣王氏乃以謂<lb/>
　人臣事是君為容悦者其北門大夫之謂乎若有道<lb/>
　之士道合則從不合則去其説不合詩人之意龜山<lb/>
　已言其非矣兹所以不復云<lb/>
　黃曰此詩言出自北門是特忠臣役於王事自北門<lb/>
　而出耳諸人以背明向隂喻其君之昏闇安有為人<lb/>
　臣子以仕不得志而遽以昏闇喻君乎韓文公貶知<lb/>
　潮州見吏與民盛言朝廷清明天子愛民而未嘗敢<lb/>
<pb n="4b"/>
　有怨辭也蓋臣之於君猶子之於父雖勞而不敢怨<lb/>
　惟當泣於旻天以自責己而已北門之忠臣役於王<lb/>
　事而困於貧窶旣不見知於其國復不見知於其家<lb/>
　自常人處之有不能堪者而此詩特歸之天可謂不<lb/>
　見是而無悶人不知而不愠也嗚呼匪兕匪虎而孔<lb/>
　子弦歌不輟嬖人臧倉沮孟子孟子曰吾不遇魯侯<lb/>
　天也北門之忠臣可謂樂天知命<lb/>
北風刺虐也衞國並為威虐百姓不親莫不相攜持而<lb/>
<pb n="5a"/>
去焉<lb/>
北風其涼雨<hi>于付反</hi>雪其雱<hi>普康/反</hi>惠而好<hi>呼報反</hi>我攜手同<lb/>
行其虛其邪<hi>音徐</hi>旣亟<hi>紀力/反</hi>只且<hi>子余反</hi>北風其喈雨雪其<lb/>
霏<hi>芳非反</hi>惠而好我攜手同歸其虚其邪旣亟只且莫赤<lb/>
匪狐莫黒匪烏惠而好我攜手同車其虚其邪旣亟只<lb/>
且<lb/>
　李曰言衞之君臣並為威虐故百姓不親相攜持而<lb/>
　去他國也夫三代之時君有愛民之心故天下之人<lb/>
<pb n="5b"/>
　並蒙其澤自三代而後君臣上下同惡相濟秦始皇<lb/>
　之為君虐甚矣李斯之為臣復以暴虐漢武帝之為<lb/>
　君暴甚矣而張湯杜周之為臣皆一時之酷吏唐武<lb/>
　后殘忍加以來俊臣之徒為之爪牙是皆同惡而相<lb/>
　濟使人臣而有愛民之心而君暴虐則為臣者當奉<lb/>
　身而去使人君而有愛民之心而其臣暴虐則君當<lb/>
　黜之今也君臣並為威虐則是上下一體此百姓所<lb/>
　以舍無道之國而之有道之國也○北風其涼雨雪<lb/>
<pb n="6a"/>
　其雱北風寒涼之風也雱盛也喈疾也霏甚貌歐陽<lb/>
　公説云雖風雨如此有與我相惠好者當相與攜手<lb/>
　同行同歸衝風冒雪避衞之虐亦不憚雨之寒而往<lb/>
　也然詩人之意以風雪寒盛喻君政酷暴病虐百姓<lb/>
　如終風之詩云終風且霾終風且曀之𩔖皆取譬於<lb/>
　暴虐而此詩亦然程氏云四時之風春而自東生物<lb/>
　也夏而自南長物也秋而自西成物也冬而自北殺<lb/>
　物也以北風之肅殺於物故多興虐政也風而又雪<lb/>
<pb n="6b"/>
　者則其雪甚矣王氏之説曰北風之寒也而以為涼<lb/>
　北風之厲也而以為喈此以言其為威雨雪之散也<lb/>
　而以為雱雨雪之集也而以為霏此以言其為虐則<lb/>
　鑿之甚矣惠而好我攜手同行言彼有推恩惠而好<lb/>
　我者我與此人攜手而去欲其共歸有徳者也曰同<lb/>
　歸同車者皆同行之意故也而王氏云乘車則非賤<lb/>
　者也攜手同行則賤者去也攜手同車則貴者去之<lb/>
　矣言國人無貴賤皆憚其威虐莫不舍之而適他國<lb/>
<pb n="7a"/>
　也蓋民常情去就視君書云厥終智藏瘝在夫知保<lb/>
　抱攜持厥婦子以哀籲天徂厥亡出執瘝病也言在<lb/>
　位皆為民之病紂旣威虐而在位者又皆為斯民之<lb/>
　病則民安得不攜持而去及其出亡也紂出執之然<lb/>
　民終不可得而留也其虚其邪旣亟只且鄭氏以虚<lb/>
　邪容止也言在位之人其威儀虚邪寛仁者今皆盡<lb/>
　為亟刻之行矣其説不通王氏以虚邪只作如字讀<lb/>
　其虚者不以忮害物邪者不以正格人二者雖君子<lb/>
<pb n="7b"/>
　小人之道不同然宜皆不為威虐者也以虚為君子<lb/>
　以邪為小人其説鑿矣惟歐陽程氏之説為當歐氏<lb/>
　之説曰其可虛邪而不進乎當急去之矣程氏以虛<lb/>
　邪為雍容只且助語言尚可寛容徐緩乎宜急去之<lb/>
　夫民之去父母國豈人之本情也哉昔孔子去魯曰<lb/>
　遲遲吾行也去父母國之道也今衞之暴虐而民急<lb/>
　去者蓋恐遲留於此而遭其禍必有大不忍於此而<lb/>
　奪其情也莫赤匪狐莫黑匪烏王氏狐赤烏黑莫能<lb/>
<pb n="8a"/>
　别也鄭氏云赤則狐也黒則烏也猶今君臣相承為<lb/>
　惡如一歐陽又以謂民各呼其𩔖而往皆不如程氏<lb/>
　莫赤者匪狐乎莫黒者匪烏乎以見其色而知其物<lb/>
　也豈難辨哉觀其政之道則知其暴虐將及於人矣<lb/>
　蓋望其赤則知其為狐望其黒則知其為烏為虐則<lb/>
　知其為禍必矣如周之興不必觀其白魚之祥但觀<lb/>
　其興仁政則知其必興矣如紂之亡不必觀其晝星<lb/>
　見而雨但觀其虐則知其必亡矣夫民撫我則后虐<lb/>
<pb n="8b"/>
　我則讎使人君能撫其民民必翕然歸之雖欲敺之<lb/>
　而民不去也使人君虐其民則民望望然去之欲撫<lb/>
　而留之亦不可也旣去無道之國則必歸有道之國<lb/>
　蓋無道之國敺民也孟子為叢敺雀者鸇也為淵敺<lb/>
　魚者獺也為湯武敺民者桀與紂也如漢高祖入關<lb/>
　秋毫無所取與民約法三章去秦之暴政而民皆悦<lb/>
　之迨項羽入關焚燒宫室而秦民失望若羽者正為<lb/>
　髙祖敺民也為人上者可不戒哉<lb/>
<pb n="9a"/>
　黃曰觀此詩而見民情之不可失也夫人情豈欲去<lb/>
　其室家而之他國哉而北風之詩言衞之人略無愛<lb/>
　君之心歟君臣並為威虐則民無所措手足其欲去<lb/>
　塗炭而坐衽席避水火而適樂郊亦民情之所同然<lb/>
　歟孟子曰為叢敺雀者鸇也為淵敺魚者獺也為湯<lb/>
　武敺民者桀與紂也觀湯武之興而簞食壺漿之迎<lb/>
　有不辭者漢髙祖入關而父老爭持牛酒民情所在<lb/>
　其可一日失乎人君苟能𤼵政施仁則耕者皆欲耕<lb/>
<pb n="9b"/>
　於其野商賈皆欲藏於其市行旅皆欲出於其塗賢<lb/>
　者皆欲立於其朝而尚忍去之哉<lb/>
靜女刺時也衞君無道夫人無徳<lb/>
靜女其姝<hi>赤朱反</hi>俟我於城隅愛而不見搔<hi>蘇刀/反</hi>首踟<hi>直知反</hi>躕<hi>直朱/反</hi>靜女其孌貽我彤<hi>徒冬/反</hi>管彤管有煒<hi>于鬼反</hi>説<lb/>
<hi>音悦</hi>懌<hi>音/亦</hi>女美自牧歸荑洵<hi>音荀</hi>美且異匪女之為美美人<lb/>
之貽<lb/>
　李曰衞宣公之無道上焉納於夷姜下焉又納於宣<lb/>
<pb n="10a"/>
　姜故國人化之而淫風盛行詩序曰刺時也以衞之<lb/>
　風俗皆效宣公而為淫亂之事故谷風之詩言衞之<lb/>
　人化其上○靜女其姝俟我於城隅毛鄭王張皆以<lb/>
　為美詩如毛氏云城隅以言其髙而不可踰此但説<lb/>
　城隅兩字至於俟我則説不出張氏則以為夫人居<lb/>
　後宫之西北是城隅也俟我人君也此猶可説也於<lb/>
　自牧歸荑則説不行惟歐陽以為刺時詩衞人化其<lb/>
　上雖貞靜之女亦俟我於城隅旣而失約求之不見<lb/>
<pb n="10b"/>
　故搔其首而踟躕靜女其孌貽我彤管靜女孌然而<lb/>
　美好遺我以彤管彤赤色赤色之管可以悦人如女<lb/>
　色之美可以悦懌也自牧歸荑言自牧田之地而歸<lb/>
　我以荑荑茅之始生也信為美且異然非可以比女<lb/>
　人之美但遺之以為美耳男女相遺正如溱洧之詩<lb/>
　云贈之以勺藥之𩔖東門之枌之詩貽我握椒從歐<lb/>
　陽之説惟彤管可疑其説難通惟毛鄭之意謂彤管<lb/>
　者后夫人必有女史所書后妃羣妾功過之筆歐陽<lb/>
<pb n="11a"/>
　則以謂彤管旣是王宫所有之物靜女何由得之況<lb/>
　古者針筆皆有管樂亦有管不知所謂彤管何物也<lb/>
　如左𫝊定公九年靜女之三章取彤管焉杜元凱以<lb/>
　為三章之詩雖説美女美在彤管則又以為美事今<lb/>
　但闕之以待知者<lb/>
　黃曰歐陽公以為貽我彤管如贈之以勺藥貽我握<lb/>
　椒之𩔖是特男女相遺以通情結好云耳古者鍼筆<lb/>
　皆有管樂器亦有管彤管乃色之尤美者毛鄭以為<lb/>
<pb n="11b"/>
　女史所執以書后妃羣妾功過之筆而歐陽子辨之<lb/>
　予以謂毛鄭之説必有自來不可非也左𫝊定公九<lb/>
　年言靜女三章取彤管焉杜元凱注以為三章之詩<lb/>
　雖説美女美在彤管則歐陽之説為不通矣歐陽疑<lb/>
　俟我於城隅非靜女之事予以為俟我於堂乎而以<lb/>
　待親迎之禮今宣姜與宣公為淫奔之行則又不足<lb/>
　言此故詩人刺之<lb/>
新臺刺衞宣公也納伋之妻作新臺於河上而要<hi>於遙反</hi>
<pb n="12a"/>
之國人惡之而作是詩也<lb/>
新臺有泚<hi>七禮反</hi>河水瀰瀰<hi>莫爾/反</hi>燕婉之求籧<hi>音/渠</hi>篨<hi>音除</hi>不<lb/>
鮮<hi>斯淺反</hi>新臺有洒<hi>七罪/反</hi>河水浼浼<hi>音每</hi>燕婉之求籧篨不殄<lb/>
魚網之設鴻則離之燕婉之求得此戚施<lb/>
　李曰宣公上烝於夷姜而生伋為伋娶其妻伋之妻<lb/>
　自齊來宣公聞其色之美欲納之又恐其不從焉故<lb/>
　於河上作新臺而要之國人皆知其惡宣公不自知<lb/>
　其惡此宣所以為宣也○新臺有泚河水瀰瀰毛氏<lb/>
<pb n="12b"/>
　云泚鮮明貌瀰瀰盛貌洒髙峻也浼浼平也王氏以<lb/>
　泚為清瀰為盛言為清潔之臺而盈其淫汚之行毛<lb/>
　氏以水所以潔汚穢反於河上而為淫昬之行二説<lb/>
　皆非原詩人之意蓋以記其作新臺於河上而水瀰<lb/>
　瀰泚泚而已新臺臨河今澶州尚存遺地燕婉之求<lb/>
　籧篨不鮮燕婉安順也籧篨不能俯者也戚施不能<lb/>
　仰者也鄭氏説以齊女來嫁於衞其心本求燕婉之<lb/>
　人謂伋也反得籧篨不善之人謂宣公也此説固然<lb/>
<pb n="13a"/>
　至於籧篨為口柔戚施為面柔其説非也王氏以籧<lb/>
　篨不能俯者所以刺宣公之無見於下戚施不能仰<lb/>
　者又以言齊女之無見於上是以亂人倫而不恥也<lb/>
　亦非也惟蘇黃門之説謂此二者天下惡疾而詩人<lb/>
　之言所以深惡宣公也其説得之矣而歐陽公謂宣<lb/>
　公之築臺求燕婉之樂國人過其下者皆仰而視之<lb/>
　旣而惡之又不能仰視皆不如蘇氏之説其曰籧篨<lb/>
　不鮮者言籧篨之疾不善也不殄者言籧篨之疾不<lb/>
<pb n="13b"/>
　絶此見其惡疾之多也魚網之設鴻則離之夫網者<lb/>
　所以求魚今也鴻反離之是其所得非所求也如宣<lb/>
　姜本求伋而反得宣公是也觀此詩則國人惡宣公<lb/>
　甚矣國人深惡之而宣公乃安然而為之宣公其非<lb/>
　人乎聖人存此以戒後世後世之君宜懲其轍而乃<lb/>
　有踵其惡者如楚平王為太子建娶於秦費無極言<lb/>
　秦女美王遂自娶之唐明皇為壽王娶楊妃聞其美<lb/>
　色更為壽王别娶而自納為妃是此三君者其惡一<lb/>
<pb n="14a"/>
　也故左𫝊載子産警蔡侯之惡曰其不免乎若不免<lb/>
　必由其子其為君也淫而不父僑聞之如是當有子<lb/>
　患乎其後景公果為太子班所殺以此見其為惡之<lb/>
　報也衞宣公楚平王唐明皇雖無景公之禍然宣公<lb/>
　之子伋壽皆為所殺惠公奔齊其後惠公子懿公為<lb/>
　狄所滅楚平王有鞭尸之禍吴入郢幾失其國唐明<lb/>
　皇末年盜𤼵幽陵身竄南蜀幾失天下則知淫亂之<lb/>
　禍其報如此可不戒哉<lb/>
<pb n="14b"/>
　黄曰此一詩乃國人惡宣公之辭鄭氏失其義辯鄭<lb/>
　氏者又從而自戾之歐陽公謂宣公淫恣於新臺之<lb/>
　上國人過其下者或仰面而視之故曰籧篨戚施按<lb/>
　國語謂籧篨戚施與焦僥侏儒之𩔖謂之八疾則詩<lb/>
　人之意以為宣公之惡疾不少而且不絶也向烝夷<lb/>
　姜今又淫宣姜其惡疾可勝言哉燕婉之求或以為<lb/>
　伋予以為宣公美辭順語而惑宣姜也則詩人之意<lb/>
　明矣宣公之疾固疾也而宣公不自知其疾故詩人<lb/>
<pb n="15a"/>
　疾之後世如楚平王唐明皇皆為此疾所敗至於幾<lb/>
　死可不畏哉<lb/>
二子乗舟思伋壽也衞宣公之二子爭相為<hi>去聲</hi>死國人<lb/>
傷而思之作是詩也<lb/>
二子乗舟汎汎其景願言思子中心養養二子乗舟汎<lb/>
汎其逝願言思子不瑕有害<lb/>
　李曰宣公納伋之妻生壽及朔朔與其母愬伋於公<lb/>
　公使之齊使盜先待於隘欲殺之壽知以告伋使去<lb/>
<pb n="15b"/>
　之伋曰君命也不可逃壽竊其旌以先往盜遂殺之<lb/>
　伋至曰君命殺我壽有何罪賊又殺之見桓公十六<lb/>
　年國人見無罪而死作是詩以思之○二子乗舟汎<lb/>
　汎其景蘇氏以二子自衞適齊必渉河乗舟然焉知<lb/>
　自衞適齊以為乗舟耶不如歐陽以為譬喻言乗舟<lb/>
　者無所維制汎汎然徒見其影則其終必有覆溺之<lb/>
　禍二子之輕生此所以有見殺之禍也國人救之而<lb/>
　不可得是以思之養養然憂而不知所定也逝者往<lb/>
<pb n="16a"/>
　也不瑕有害者蘇氏言二子若避害而去於義非有<lb/>
　瑕疵也而曷為不去哉衞宣公奪伋之妻而又殺伋<lb/>
　楚平王奪建之妻而又殺建二人所為若合符節人<lb/>
　君一惑於色則父子之間害恩害義如此乃知好色<lb/>
　之為害也夫宣公旣奪其妻矣而又從而殺之則宣<lb/>
　公之罪也然而於伋亦不能無過焉蓋父之命有可<lb/>
　從者有不可從者如舜之為子見大杖則走小杖則<lb/>
　受小杖則受是可從大杖則走是不可從也不從父<lb/>
<pb n="16b"/>
　之命則其過在己陷父不義則是歸過於父與其歸<lb/>
　過於父寜且歸過於己也今也伋旣不能避害而見<lb/>
　殺是不可從而從也壽之爭死非所宜矣無救於兄<lb/>
　而重父之過君子以為非義也昔晉獻公將殺其太<lb/>
　子申生重耳令去其國申生曰不可君謂我弑君也<lb/>
　天下豈有無父之國吾何行如之遂縊於新城是以<lb/>
　謂之恭世子矣太子申生謂之恭則可而謂之孝則<lb/>
　未可也若伋壽以恭名之則可論其孝則亦未可也<lb/>
<pb n="17a"/>
　黃曰楚平王奪建之妻而殺建衞宣公奪伋之妻而<lb/>
　殺伋私慾旣甚天理必絶若仇讎然風俗敗壞至此<lb/>
　極矣或曰是敗風俗也聖人何為不刪曰聖人所以<lb/>
　示戒於後世也聖人以宣公淫亂之事為衞風之首<lb/>
　而齊人救衞之亂為衞風之終聖人之意深矣天下<lb/>
　國家所以維持安全者禮也禮亡矣其能國乎父子<lb/>
　相為仇敵則與夷狄何異天理旣亡人倫旣亂則與<lb/>
　禽獸何異衞之為夷狄所闚者久矣不然則蕞爾之<lb/>
<pb n="17b"/>
　狄何能一旦舉堂堂之大國而墟其社稷哉辛有適<lb/>
　伊川見被髮而祭於野者曰不及百年此其戎乎今<lb/>
　宣公淫亂至於殺其二子是亦戎狄而已矣則衞之<lb/>
　為狄所滅非一朝一夕之故也聖人不刪宣公淫亂<lb/>
　之詩而以木𤓰之詩繋之於終焉蓋君以此始必以<lb/>
　此終人君於閨門衽席之間可不戒哉可不畏哉<lb/>
鄘<hi>音庸</hi>柏舟詁訓傳第四　　　　國風<lb/>
柏舟共<hi>音恭</hi>姜自誓也衞世子共伯蚤死其妻守義父母<lb/>
<pb n="18a"/>
欲奪而嫁之誓而弗許故作是詩以絶之<lb/>
汎彼柏舟在彼中河髧<hi>徒坎反</hi>彼兩髦<hi>音毛</hi>實維我儀之死<lb/>
矢靡它母也天只不諒人只汎彼柏舟在彼河側髧彼<lb/>
兩髦實維我特之死矢靡慝<hi>他得反</hi>母也天只不諒人只<lb/>
　李曰共伯者衞僖侯之子也史記云衞共伯之弟和<lb/>
　是為武公知有寵於釐侯釐侯多與之賂和以賂賂士襲<lb/>
　攻共伯於墓上共伯入釐侯羨自殺衞人因葬於釐<lb/>
　侯旁按詩序曰衞世子共伯早死其妻守義初無篡<lb/>
<pb n="18b"/>
　奪之文且武公賢者衞人謂睿聖武公奪適之事未<lb/>
　可以誣之故疑之而不録也今以詩觀之但蚤死則<lb/>
　知子由之説為然夫篡奪天下之大惡也以武公之<lb/>
　睿聖豈為是哉猶後世以宰予為與田常作亂也蘇<lb/>
　子能辯其誣善矣世子旣蚤死共姜能守義父母欲奪<lb/>
　而嫁之則誓而弗許故作是詩以絶之所以止父母<lb/>
　奪己之意也○汎彼柏舟亦汎其流王氏立説以柏<lb/>
　非不可以為舟然而為舟者非柏之所宜以譬之女<lb/>
<pb n="19a"/>
　非不可以再嫁而再嫁非女之所宜王氏之説多以<lb/>
　柏為不宜舟如前柏舟亦曰柏者天下之良材也不<lb/>
　以為舟皆非也前之柏舟則其意在於汎汎其流言<lb/>
　柏舟不可以載物而徒汎其流則其誣一也此柏舟<lb/>
　則其意在於從中河也共姜自誓若柏舟之為物當<lb/>
　常在中河如婦人之義當常在夫家若捨之而之它<lb/>
　則不可中河即河中也如在彼中谷即谷中也在彼<lb/>
　河側亦言其在河之側與上文其意則同矣髧兩髦<lb/>
<pb n="19b"/>
　之貌兒生三月剪髮為鬌男角女羈内則注云髦者<lb/>
　用髮為之象幼時鬌其制未聞喪大記云小斂主人<lb/>
　脱髦則共伯之死時僖侯已葬去髦久矣猶云兩髦<lb/>
　者孔氏云追本在父母時飾也實維我儀儀匹也言<lb/>
　共伯實我之匹也特亦匹國語云丹朱憑身以儀之<lb/>
　是亦儀匹之意也之死矢靡它誓至死而無有它心<lb/>
　也母也天只不諒人只天也父也母也言父母何不<lb/>
　信我而欲奪己以再嫁乎夫忠臣不事兩君貞女不<lb/>
<pb n="20a"/>
　嫁二夫易曰恒其徳貞婦人吉夫子凶象曰婦人貞<lb/>
　吉從一而終也則知婦人之節蓋當如此然而風俗<lb/>
　薄惡禮義消亡雖有七子之母猶不能安其室若共<lb/>
　姜者當共伯蚤死能守節義不嫁乃不從父母之意<lb/>
　可謂難能矣後漢蔡琰始適河東衞仲道旣而夫亡<lb/>
　又適胡人凡兩適夫其節已失矣然而博學有才辯<lb/>
　妙於音律范曄載之於列女傳夫以博學才辯乃婦人<lb/>
　之末節至夫死不嫁乃婦人之大節彼旣失其大節<lb/>
<pb n="20b"/>
　而區區於末節何足道哉琰之失節比之共姜固萬<lb/>
　萬不相侔而范曄之去取異矣吕吉甫嘗曰匹婦不<lb/>
　嫁無以自存共姜乃衞世子之妻公室之婦其勢非<lb/>
　不能自存故以不嫁為宜此説非也後世婦人有改<lb/>
　嫁者以謂飢寒所係遂失節而再嫁殊不知失節之<lb/>
　大罪不容誅飢寒之患所係者小再嫁而失節所係<lb/>
　者大五代王凝妻不忍以手見汚於人為一身之累<lb/>
　遂斷其手雖死不避況於飢寒乎以此見吉甫之説<lb/>
<pb n="21a"/>
　又不然也<lb/>
　黃曰予嘗讀詩至鄘之柏舟喟然而歎曰當衞國淫<lb/>
　亂之時而猶有若是婦人也哉吾乃今知天理之不<lb/>
　可泯沒而天下未嘗無正人也共伯雖死妻能守義<lb/>
　父母欲奪嫁之而誓弗許其守死不貳之志雖忠臣<lb/>
　正士無以過其節孔子刪衞之詩而亦幸之深也是<lb/>
　其所以首鄘風乎汎彼柏舟在彼中河以喻婦人雖<lb/>
　亡其夫而不可以它適也髧彼兩髦實維我儀言婦<lb/>
<pb n="21b"/>
　無夫不事膏沐自誓以此終其身也特以言實我之<lb/>
　特節如此不必以為匹也婦人從夫人臣事君其義<lb/>
　不可不明而不可有貳心此皆當然之事而在衞國<lb/>
　則有深可貴者唐太宗賜蕭瑀曰疾風知勁草板蕩<lb/>
　識忠臣吾亦於衞國淫風而深歎共姜守義之志也<lb/>
牆有茨衞人刺其上也公子頑通乎君母國人疾之而<lb/>
不可道也<lb/>
牆有茨不可埽也中冓<hi>古候反</hi>之言不可道也所可道也<lb/>
<pb n="22a"/>
言之醜也牆有茨不可襄也中冓之言不可詳也所可<lb/>
詳也言之長也牆有茨不可束也中冓之言不可讀也<lb/>
所可讀也言之辱也<lb/>
　李曰閔公二年左傳曰初惠公之即位也少齊人使<lb/>
　昭伯烝於宣姜生齊子戴公文公宋桓夫人許穆夫<lb/>
　人昭伯者即公子頑也乃惠公之庶兄宣姜惠公之<lb/>
　母也王氏曰當是時惠公幼故刺其上也楊龜山乃<lb/>
　以為不然言衞人化其上故淫風大行公子頑之惡<lb/>
<pb n="22b"/>
　國人雖疾之而不可道序言刺其上者蓋推本而言<lb/>
　之非謂惠公之幼也○牆有茨不可埽也毛氏謂牆<lb/>
　所以防非常茨蒺藜也欲埽去之反傷牆如毛氏之<lb/>
　説不可埽則得詩人之本意而謂墻所以防非常茨<lb/>
　蒺藜非也鄭氏又從而附其説歐陽詳言之矣王氏<lb/>
　又以謂牆所以限制内外有避嫌之道故以況君牆<lb/>
　茨為之穢故以況公子頑是亦毛氏之意不可取也<lb/>
　惟歐陽公云宣姜是國君之母欲誅公子頑則暴宣<lb/>
<pb n="23a"/>
　姜之罪傷惠公子母之道故不得而誅耳詩人乃引<lb/>
　蒺藜人所惡之草今乃生於牆理當埽除然欲埽則<lb/>
　恐傷墻以比公子頑罪當誅戮則惟恐傷惠公子母<lb/>
　之道其義如此此説是也蓋詩人欲埽去牆之茨又<lb/>
　恐傷其牆正猶投鼠忌器鼠近於器故不可投也茨<lb/>
　生於牆不可埽也不可襄者如詩人謂玁狁于襄是<lb/>
　也束者束而去之也中冓之言宫中所冓淫亂之言<lb/>
　也詳審也讀毛氏云抽也不必以讀為抽但宣露之<lb/>
<pb n="23b"/>
　意也善乎楊龜山之言曰公子頑通乎君母閨闥之<lb/>
　言至不可讀其汚甚矣聖人何取而著之於經也蓋<lb/>
　自古淫亂之君自以謂祕宻於閨門之中世無得而<lb/>
　知然行無隱而不彰言無細而不聞苟行淫昬於庭<lb/>
　闈而牀簀之言無不踰于閾外其為諷誡深矣蓋天<lb/>
　下之理莫見乎隱莫顯乎微雖鼓鐘于宫聲聞于外<lb/>
　潛雖伏矣亦孔之炤此勢之必然也昔班固作漢史<lb/>
　凡諸侯王為淫亂之事褻瀆之言一　一備載似非作<lb/>
<pb n="24a"/>
　史之體也然得詩人垂戒之意也彼漢之諸王當其<lb/>
　為惡謂世莫之知今史臣載於書則是當世亦知之<lb/>
　以是知惡之不可掩也若秦之時誹謗者誅偶語者<lb/>
　棄市想秦之過惡是無知之者也然攷之史無不具載<lb/>
　則人亦知之大抵人之為不善固欲人之不言人之<lb/>
　不知然終不免於人之言人之知也由是觀之則是<lb/>
　相在爾室尚不愧於屋漏學者其可不盡心於斯言<lb/>
　乎一云殿中通謂之中冓<lb/>
<pb n="24b"/>
　黃曰衞國淫亂之風及於牆有茨之詩有不可言者<lb/>
　矣言之則汚齒牙書之則汚簡䇿詩人以為不可道<lb/>
　其疾之深矣宣公納伋之妻而公子頑通乎君母傳<lb/>
　曰君以此始亦以此終曽子曰戒之戒之出乎爾者<lb/>
　反乎爾者也<lb/>
君子偕老刺衞夫人也夫人淫亂失事君子之道故陳<lb/>
人君之徳服飾之盛宜與君子偕老也<lb/>
君子偕老副笄六珈<hi>音加</hi>委委<hi>於危/反</hi>佗佗<hi>徒何反</hi>如山如河<lb/>
<pb n="25a"/>
象服是宜子之不淑云如之何玼<hi>音此</hi>兮玼兮其之翟也<lb/>
鬒<hi>真忍反</hi>髮如雲不屑<hi>相節/反</hi>髢<hi>徒帝/反</hi>也玉之瑱<hi>吐殿反</hi>也象<lb/>
之揥<hi>勑帝反</hi>也揚且之皙<hi>星歴反</hi>也胡然而天也胡然而帝<lb/>
也瑳<hi>七我反</hi>兮瑳兮其之展也蒙彼縐<hi>仄救/反</hi>絺是紲<hi>息列反</hi>
袢<hi>符袁反</hi>也子之清揚揚且之顔也展如之人兮邦之媛<lb/>
<hi>于眷反</hi>也<lb/>
　李曰夫人宣姜也言宣姜淫亂失事君子之道故詩<lb/>
　人陳古人君之徳以諷之鄭氏謂人君乃小君也或<lb/>
<pb n="25b"/>
　者小字誤作人耳理或然也小君者言其徳只足以<lb/>
　為國君之配故服其夫人之服而宜與君子偕老如<lb/>
　文王之后太姒有關雎之徳故詩曰天作之合言其<lb/>
　配文王實天作之也今宣公淫亂以宣姜配之是其<lb/>
　同惡相濟也故詩人深責宣姜徒盛其衣服而無其<lb/>
　徳不足與君子偕老之道也○君子偕老副笄六珈<lb/>
　副者后夫人祭服之首飾周禮追師掌王后之首服<lb/>
　為副編次副之為言覆也所以覆首而為之飾毛氏<lb/>
<pb n="26a"/>
　云副者后夫人之首飾編髮為之祭統曰夫人副褘<lb/>
　蓋首著副而服褘衣也笄衡笄也以玉為之垂於副<lb/>
　之兩傍當耳其下以紞懸瑱是也六珈者鄭氏云珈<lb/>
　之為言加也副旣笄而加此飾如漢金歩搖之上飾<lb/>
　也古之制所有未聞然考之後漢輿服志歩搖以黃<lb/>
　金為山題貫白珠為桂枝相繆一爵九華熊虎赤羆<lb/>
　天鹿辟邪南山豐大特六獸詩所謂副笄六珈者蓋<lb/>
　漢之時皇后之飾如此亦是倣象此詩之制也然畢<lb/>
<pb n="26b"/>
　竟不知六珈果何物耶但見其加上者飾之有六而<lb/>
　所施之處亦未知釋訓云委委佗佗美也孫炎曰委<lb/>
　委行之美佗佗長之美蓋言其威儀也言其行歩詳<lb/>
　緩長大之美如山之崇如河之深如山之崇則不至<lb/>
　於慢易如河之深則不至於淺狹象服是宜象服謂<lb/>
　褕翟闕翟也夫副笄六珈委委佗佗如山如河則有<lb/>
　徳矣故可以穪其服今也以宣姜之淫昬其如是服<lb/>
　何玼兮玼兮其之翟也説文曰玼玉色之鮮也言褕<lb/>
<pb n="27a"/>
　翟闕翟其色之鮮也褕翟刻繪為翟形畫以五色綴<lb/>
　之於衣闕翟者亦刻繪為翟形但不畫以五色故謂<lb/>
　之闕翟此二者皆侯伯夫人之服鬒髮黑也左昭公<lb/>
　二十八年有仍氏生女鬒黒而甚美光可以鑑故舉<lb/>
　詩云鬒髮如雲服虔云美髮為鬒是鬒為黒髮也如<lb/>
　雲衆也屑潔言其髮之美故不以髢為屑潔説文曰<lb/>
　髢益髮也言人髮少聚他人髮益之今此髮旣美矣<lb/>
　故不用他人之髮以益之也瑱所以塞耳也以玉為<lb/>
<pb n="27b"/>
　之如淇奥曰充耳琇瑩是也揥所以摘髮也以象骨<lb/>
　為之如葛屨詩佩其象揥是也揚眉上廣其面之色<lb/>
　又白皙也左傳曰澤門之皙是也上旣言衣服容貌<lb/>
　之盛以此言其胡然而尊如天耶胡然而尊如帝耶<lb/>
　以其有徳故尊之也鄭氏以帝為五帝其説出於穿<lb/>
　鑿其語不可信胡然而天胡然而帝蓋反覆言之程<lb/>
　氏以帝為君亦不必如此瑳兮瑳兮説文曰玉色鮮<lb/>
　白也瑳兮言其展衣之白也絺以葛為之縐絺絺之<lb/>
<pb n="28a"/>
　蹙蹙者是紲袢也毛氏云是當暑袢延之服王氏則<lb/>
　據説文袢當讀絆然袢字又與絆繫字同紲與褻狎<lb/>
　之褻字同此紲袢人只作紲是自為異同難以取信<lb/>
　毛氏但言袢為當暑袢延之服至於紲字全不見義<lb/>
　王氏之説曰暑服則加紲袢焉所以自斂飭也清視<lb/>
　清明也揚廣揚而且顔角豐滿也信如此之人可以<lb/>
　為邦之媛也媛美女也王氏云以展為有信誠之道<lb/>
　焉且王氏旣以上文為冶容又以下文為有誠信其<lb/>
<pb n="28b"/>
　文殊不相貫故知展如之人兮蓋言其服飾之盛容<lb/>
　貌之美信如此之人然後可以為邦之媛也表記曰<lb/>
　君子服其服則文之以君子之容有其容則文之以<lb/>
　君子之辭遂其辭則實之以君子之徳苟為徒服其<lb/>
　服而無徳與衣猿狙以周公之服者何以異夫人所<lb/>
　以服者以其有徳而已豈直以衣服為觀美耶善乎<lb/>
　東坡之言曰夫詩者不可以言語求而得必觀其深<lb/>
　意焉故其譏刺是人也不言其所為之不善而言其<lb/>
<pb n="29a"/>
　爵位之尊車服之美而民疾之以見其不堪也君子<lb/>
　偕老副笄六珈赫赫師尹民具爾聸是也其頌美是<lb/>
　人也不言其所為之善而言其冠弁之華容貌之盛<lb/>
　而民安之以見其無愧也緇衣之宜兮敝予又改為<lb/>
　兮服其命服朱芾斯皇是也詳觀於詩大槩如此如<lb/>
　充耳琇瑩㑹弁如星是國君之稱其服也如蜉蝣之<lb/>
　羽衣裳楚楚是國君之不稱其服也朱幩鑣鑣翟茀<lb/>
　以朝是夫人之稱其服也如此詩是夫人之不稱其<lb/>
<pb n="29b"/>
　服也左氏傳曰服之不衷身之災也今也夫人無其<lb/>
　徳而徒服其服故國人譏之若此豈非身之災乎<lb/>
　黃曰東坡云云見前君子偕老一詩盛言夫人服飾<lb/>
　之盛而當思所以稱之以愧宣姜耳副笄六珈揚且<lb/>
　之皙也止<hi>上一段見李</hi>則又有其容矣旣有其服又有其<lb/>
　容當思所以稱之瑳兮瑳兮是紲袢也止<hi>並見李</hi>其末<lb/>
　章又言信有如此之人而後可以助人君之内治以<lb/>
　為邦人之倚賴其微意以責其不能如此蓋服必與<lb/>
<pb n="30a"/>
　徳稱而後可以無愧不然則彼其之子不稱其服所<lb/>
　謂以小人而乘君子之器盜思奪之矣<lb/>
桑中刺奔也衞之公室淫亂男女相奔至于世族在位<lb/>
相竊妻妾期於幽逺政散民流而不可止<lb/>
爰采唐矣沬<hi>音妹</hi>之鄉矣云誰之思美孟姜矣期我乎桑<lb/>
中要<hi>於遙反</hi>我乎上宫送我乎淇之上矣爰采麥矣沬之<lb/>
北矣云誰之思美孟弋矣期我乎桑中要我乎上宫送<lb/>
我乎淇之上矣爰采葑矣沬之東矣云誰之思美孟庸<lb/>
<pb n="30b"/>
矣期我乎桑中要我乎上宫送我乎淇之上矣<lb/>
　李曰衞之夫人淫亂臣下化之在位相竊妻妾期於<lb/>
　幽逺故政教荒散世俗流移淫亂成風不可止也記<lb/>
　曰鄭衞之音亂世之音也比於慢矣桑間濮上之音<lb/>
　亡國之音也其政散其民流誣上行私而不可止正<lb/>
　此詩之謂也爰采唐矣唐是蒙也爾雅曰唐蒙女蘿<lb/>
　女蘿菟絲蘇云唐菟絲也託采唐以相誘也蓋其采<lb/>
　唐於沬之鄉其所思乃在於孟姜正氓所謂匪來貿<lb/>
<pb n="31a"/>
　絲來即我謀是也鄭云於何采唐必沬之鄉沬邑名<lb/>
　也沬鄘邑近衞地書曰明大命於妹邦紂都朝歌即<lb/>
　此是也云誰之思所思者誰乎在於美好孟姜為淫<lb/>
　亂也所以思孟姜者蓋孟姜與我期於桑中要我乎<lb/>
　上宫送我乎淇之上此所以思之也桑中上宫皆地<lb/>
　名也淇上淇水之上也王氏云上宫城中之宅也方<lb/>
　桑之時民宜在田不宜在城中之宅皆曲説也葑蔓<lb/>
　菁也孟長女也弋庸皆姓也王氏則以孟姜為公室<lb/>
<pb n="31b"/>
　以弋庸為世族其稱姜與弋庸皆曰孟者孟則長矣<lb/>
　而猶犯禮則季稚可知不必如此分别也詩之國風<lb/>
　惟衞風陳風多淫泆之事衞詩三十有九其淫亂者<lb/>
　十有一如雄雉匏有苦葉凱風谷風新臺靜女牆有<lb/>
　茨桑中鶉之奔奔蝃蝀氓之詩淫亂之詩如此其多<lb/>
　原其所自蓋有由矣衞自宣公淫亂而世族在位從<lb/>
　而淫亂其民亦從而化之至於政散民流而不可止<lb/>
　陳自幽公靈公之亂而子仲之子從而化之以至於<lb/>
<pb n="32a"/>
　男女相悦而憂思感傷惟其公族旣化則下從之矣<lb/>
　孟子曰上有好者下必有甚焉者矣春秋之時魯之<lb/>
　君率皆專權自恣征伐不請於天子故三家亦皆專<lb/>
　權自恣三家旣專權矣故陪臣亦執國命勢之相激<lb/>
　使之然也夫為人君者必當正其本本正則末從而<lb/>
　正矣苟不正其本而區區於法制將以禁民之淫亂<lb/>
　何得而正哉<lb/>
　黃曰記曰桑間濮上之音亡國之音也其政散其民<lb/>
<pb n="32b"/>
　流誣上行私而不可止衞國之風而至於此則亡之<lb/>
　兆矣孟子言王曰何以利吾國推而至於大夫推而<lb/>
　至於士庶人莫不皆然則國非其國而危之兆也宣<lb/>
　公不知戒謹於衽席之上而成衞國淫奔之風為衞<lb/>
　國者其能久乎<lb/>
鶉<hi>音純</hi>之奔奔刺衞宣姜也衞人以為宣姜鶉鵲之不若<lb/>
也<lb/>
鶉之奔奔鵲之彊彊人之無良我以為兄鵲之彊彊鶉<lb/>
<pb n="33a"/>
之奔奔人之無良我以為君<lb/>
　李曰宣姜通於公子頑衞人惡之故作是詩以刺之<lb/>
　言宣姜之行反鶉鵲之不若也○鶉之奔奔鶉居也<lb/>
　今之䳺雀莊子有鶉居詩人有懸鶉莊子曰烏鵲孺<lb/>
　陸農師云烏鵲傅枝上慾故謂之孺鄭氏曰奔奔彊<lb/>
　彊言其居有常匹飛則相隨之貌以刺宣姜與頑非<lb/>
　匹偶蓋公子頑乃惠公之庶兄也言鶉鵲尚且如此<lb/>
　人之行乃不如是也故下文則曰人之無良我以為<lb/>
<pb n="33b"/>
　兄者言人之不善我以為兄兄公子頑也頑乃惠公<lb/>
　之庶兄也我以為君者人之不善我乃以為君君者<lb/>
　宣姜也夫人稱曰小君故謂之君左傳襄九年筮穆<lb/>
　姜曰君必速出則知小君亦可謂之君也徐安道曰<lb/>
　一章言我以為兄斥公子頑故先言鶉鶉好鬭以守<lb/>
　所匹男子之義也二章言我以為君斥宣姜故先言<lb/>
　鵲鵲之性不淫其匹者婦人之義也據此詩言鶉鵲<lb/>
　但顛倒其文而便於押韻爾陸氏謂我以為兄兄女<lb/>
<pb n="34a"/>
　兄也我以為君君女君也故序曰刺宣姜曰兄者妹<lb/>
　刺宣姜之辭曰君者妾刺宣姜之辭也其説皆不然<lb/>
　序言衞人刺之亦猶牆有茨序言衞人刺之不必專<lb/>
　指妹與妾也孟子曰人之所以異於禽獸者幾希庶<lb/>
　民去之君子存之舜明於庶物察於人倫人之所以<lb/>
　異於禽獸者以其知人倫故也禽獸而不知於人倫<lb/>
　所以為禽獸人而知人倫所以為人所謂人者以其<lb/>
　為萬物之靈苟不能明於人倫則失其所以為萬物<lb/>
<pb n="34b"/>
　之靈矣詩人多以禽獸而比人如雄雉于飛泄泄其<lb/>
　羽匏有苦葉言有鷕雉鳴雉鳴求其牡南山言南山<lb/>
　崔崔雄狐綏綏皆刺其淫亂故以鳥獸比之也今此<lb/>
　詩序曰衞人以為宣姜鶉鵲之不若亦疾之甚也大<lb/>
　學言詩曰緜蠻黃鳥止于丘隅子曰於止知其所止<lb/>
　可以人而不如鳥乎鳥獸苟能知所止而守其匹名<lb/>
　雖為禽獸而其實人也人苟不能知所止而失其匹<lb/>
　名雖為人而其實則禽獸也以此推之螻蟻有君臣<lb/>
<pb n="35a"/>
　之義人而無君臣之義則螻蟻之不若也虎狼有父<lb/>
　子之仁人而無父子之仁則虎狼之不若也鴻鴈有<lb/>
　兄弟之義人而無兄弟之義則鴻鴈之不若也至於<lb/>
　一草一木一蟲一豸皆有妙理學者於此𩔖求之然<lb/>
　後可以盡為人之道也<lb/>
　黄曰惟禽獸無禮故父子聚麀是故聖人作為禮以<lb/>
　教使自别於禽獸又曰於止知其所止可以人而不<lb/>
　如鳥乎今宣姜瀆亂人倫故詩人以為鶉鵲之不若<lb/>
<pb n="35b"/>
　夫詩本鶉厚而忍以禽獸喻之則其君亦可知矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　毛詩集解卷六<lb/>
</p>
<p>
</p>
  </div>
</body>
</text>
</TEI>
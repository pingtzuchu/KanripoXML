<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>毛詩集觧卷三十八</head>
    <p>
<pb n="1a"/>
欽定四庫全書<lb/>
　毛詩集觧卷三十八　　宋　李樗黄櫄　撰<lb/>
臣工之什詁訓傳第二十七　　　　周頌<lb/>
臣工諸侯助祭遣於廟也<lb/>
嗟嗟臣工敬爾在公王釐爾成來咨來茹嗟嗟保介維<lb/>
莫之春亦又何求如何新畬於皇來牟將受厥明明昭<lb/>
上帝迄用康年命我衆人庤乃錢鎛奄觀銍艾<lb/>
　李曰此詩乃諸侯助祭遣之於廟之樂歌也古者天<lb/>
<pb n="1b"/>
　子之祭祖考四海之内各以其職來祭祭畢而歸必<lb/>
　有遣之之禮故因其遣之也則又從而勑戒之焉孔<lb/>
　氏曰周公成王之時諸侯以禮春來朝因助天子之<lb/>
　祭事畢將歸天子勑戒而遣之於廟孔氏之意蓋謂<lb/>
　此詩維莫之春故知其有為春來朝也烈文之詩亦<lb/>
　諸侯助祭之詩然觀其所告之辭則曰無封靡于爾<lb/>
　邦維王其崇之則告之以長守其富貴至此詩則專<lb/>
　言農事諸侯助祭事畢將歸故不可不戒勑之滕文<lb/>
<pb n="2a"/>
　公問為國孟子曰民事不可緩也國之大事莫急於<lb/>
　農天子廵守諸侯之國觀其土地開闢則賞之土地<lb/>
　荒蕪則黜之諸侯之所以為賢否惟在於土地之或<lb/>
　開或荒則知農功者正諸侯之急務也天子可不戒<lb/>
　勑之乎舜咨十有二牧曰食哉惟時正此意也嗟嗟<lb/>
　臣工嗟嗟戒勑諸侯之辭乃堯典之咨汝羲暨和舜<lb/>
　典之咨十有二牧甘誓云嗟爾六事湯誓云嗟爾萬<lb/>
　方有衆之類皆是起語之辭臣工者諸侯之臣亦如<lb/>
<pb n="2b"/>
　後世所謂臣僚是也鄭氏謂諸侯也又謂諸官卿大<lb/>
　夫也鄭氏以臣工為諸侯卿大夫其説不通王氏以<lb/>
　臣工為事君業其官其説亦與鄭氏無異至於保介<lb/>
　則謂保民而介其君其説鑿矣鄭氏乃摭月令曰孟<lb/>
　春天子親載耒耜措之於參保介之御間保介即車<lb/>
　右也介者甲也車右之被甲執兵者也古者天子在<lb/>
　右御車在中介車在左乃天子親載耒耜則以耒耜<lb/>
　參于御保介之兩間則其保介當據鄭氏月令為説<lb/>
<pb n="3a"/>
　成王所以戒諸侯乃曰嗟嗟臣工嗟嗟保介蓋惟是<lb/>
　戒諸侯之臣特借臣工保介以為言也諸侯之臣與<lb/>
　於農事告之可也保介者在車之右雖天子以耒耜<lb/>
　參于御保介之兩間而農事實無與焉故知所謂嗟<lb/>
　嗟臣工嗟嗟保介其實戒勑諸侯故借臣工保介以<lb/>
　為言也爾之公事不可不致其謹王者固己錫之以<lb/>
　成法矣其有未知者則當謀度之於王未知其意而<lb/>
　而臆決之非所謂錫也釐鄭氏以為理王氏以為治<lb/>
<pb n="3b"/>
　不如蘇氏以為賜詩所謂釐爾圭瓉則亦是賜也維<lb/>
　莫之春言是時春已莫矣鄭氏曰周之季春於夏為<lb/>
　孟春詩云三之日于耜四之日舉趾周之季春正于<lb/>
　耜之時也農功方興故可以趨農事若以夏之季春<lb/>
　則農事無及矣維莫之春乃周之季春也既至其國<lb/>
　果何求哉惟問其新畬之如何觀其土地或闢或荒<lb/>
　也田二嵗曰新三嵗曰畬此則泛言治田之事也於<lb/>
　美也皇大也於乎美哉乃后稷教民稼穡求得來牟<lb/>
<pb n="4a"/>
　大受其明則本於上帝故周廟至今享此豐年之福<lb/>
　為諸侯者其可不戒哉於皇來牟乃后稷以此教民<lb/>
　稼穡惟后稷教民以稼穡故功勲由此而著其明則<lb/>
　實受於上帝乃天誘其衷也故謂明昭上帝焉后稷<lb/>
　教民稼穡而享有年之報為成王者亦以此而戒諸<lb/>
　侯使諸侯命我衆人庤乃錢鎛奄觀銍艾庤具也釋<lb/>
　詁文曰錢銚古田器世本云垂作銚宋仲子注云銚<lb/>
　刈也蓋刈物之器也鎛説文曰田器也釋名曰銍穫<lb/>
<pb n="4b"/>
　禾鐵也説文曰銍穫禾短鎌也言命爾衆人具其鐵<lb/>
　鎛所以耨田而奄忽之間觀其刈禾也鄭氏以奄為<lb/>
　久不如王氏以奄為忽蓋言其速也書曰若農服田<lb/>
　力穡乃亦有秋莊子亦曰耕而鹵莾之亦鹵莾而報<lb/>
　予耘而滅裂之亦滅裂而報予來年變齊深其耕而<lb/>
　熟耰之其禾繁以滋惟能庤乃錢鎛乃能有銍艾之<lb/>
　望也若所謂緫角丱兮未幾見兮突而弁兮自錢鎛<lb/>
　至銍艾宜若久也而乃曰奄觀銍艾蓋有其實者必<lb/>
<pb n="5a"/>
　享其效如是之速也<lb/>
　黄曰成王即位之初諸侯以職來祭烈文言成王即<lb/>
　政諸侯助祭此詩言諸侯助祭遣於廟祭畢而遺其<lb/>
　歸之詩也觀成王之戒諸侯勤勤於農夫細民之事<lb/>
　其意以為天以父母斯民之任畀于一人而予一人<lb/>
　以父母一國之任畀于庻邦冢君其可不以民為念<lb/>
　乎臣工鄭氏以為諸侯卿大夫李迃仲以爲諸侯之<lb/>
　臣不如蘇黃門以為羣臣百工其説為近曰嗟嗟臣<lb/>
<pb n="5b"/>
　工蓋所以嗟嘆而感𤼵之也如所謂嗟我農夫嗟我<lb/>
　兄弟嗟爾萬方有衆之類是也嗟爾羣臣百工爾亦<lb/>
　當敬其所在公者乎敬爾在公則不可以家事廢國<lb/>
　事不可以己欲奪民欲為民之念不可一日忘也天<lb/>
　子廵守諸侯之國土地闢田野治則有慶土地荒蕪<lb/>
　人民凍餒則有罰舜咨十有二牧曰食哉惟時則農<lb/>
　事者諸侯之所當先也嗟嗟保介者諸侯之車右也<lb/>
　月令孟春之月天子親載耒耜措之于參保介之御<lb/>
<pb n="6a"/>
　間保介即車右也成王既戒羣臣百工又戒保介御<lb/>
　事其諄諄不已之意無非以農事為念則成王愛民<lb/>
　之心亦可想矣曰維莫之春以見民事之不可緩而<lb/>
　惟恐農務之或失也曰亦又何求如何新畬以見自<lb/>
　農之外無餘事也我周家以農事開國其來牟之貽<lb/>
　非一日矣昭上帝之命以成康年之效者此我周家<lb/>
　之法也爾諸侯之既至其國則當命我農夫具乃田<lb/>
　器庤乃錢鎛以為深耕易耨之資而觀銍艾於乃亦<lb/>
<pb n="6b"/>
　有秋之日此皆吾民所不可緩之事而爾諸侯之所<lb/>
　當盡心者也孔子曰道千乘之國敬事而信節用而<lb/>
　愛人使民以時而孟子以民事不可緩告之然則成<lb/>
　王之告諸侯意其在此<lb/>
噫嘻春夏祈榖于上帝也<lb/>
噫嘻成王既昭假爾率時農夫播厥百榖駿𤼵爾私終<lb/>
三十里亦服爾耕十千維耦<lb/>
　李曰左氏傳曰凡祀啟蟄而郊龍見而雩禮記月令<lb/>
<pb n="7a"/>
　孟春元日祈榖于上帝仲夏之月大雩帝用盛樂祈<lb/>
　榖實春則因民播種而以啟蟄之時而郊夏則恐旱<lb/>
　暵為災而於龍星見之時而雩皆所以祈榖于上帝<lb/>
　者也上帝即天也以其體而言之則謂之天以其主<lb/>
　宰而言之則謂之帝帝之與天果其有異乎孔氏以<lb/>
　郊為祭所感生之帝雩為緫祭五帝是皆惑於六天<lb/>
　之説者也噫嘻嗟嘆之辭也歐陽以成王即周之成<lb/>
　王然觀噫嘻成王亦是成王業耳言周之王業既成<lb/>
<pb n="7b"/>
　明而且至不可復加矣惟當率時農夫播厥百榖而<lb/>
　已百榖之種非一故緫而言之謂之百榖鄭氏以農<lb/>
　夫為主田之吏孔氏以田農之夫非王所親率然觀<lb/>
　大田之詩曰曾孫來止非親率而何王氏以為王親<lb/>
　率之是矣駿𤼵爾私終三十里周禮遂人凡治田野<lb/>
　夫間有遂遂上有徑十夫有溝溝上有畛百夫有洫<lb/>
　洫上有塗千夫有澮澮上有道萬夫有川川上有路<lb/>
　計此萬夫之地方三十三里餘百歩也夫萬夫之地<lb/>
<pb n="8a"/>
　　一夫百畝方百歩積萬夫方之是廣長各百夫以百<lb/>
　自乘是萬也既廣長各百夫夫有百歩三夫為一里<lb/>
　則百夫為三十三里而此章言三十里舉成數而言<lb/>
　之也亦猶詩三百五篇而謂之三百也古者耜廣五<lb/>
　寸二耜為耦耦如論語所謂長沮桀溺耦而耕是也<lb/>
　一川之間有萬夫固有萬耦故曰十千維耦大𤼵爾<lb/>
　之私田而終三十里民之服於耕者有十千之耦服<lb/>
　如書所謂服田力穡之服同孟子曰八家皆私百畝<lb/>
<pb n="8b"/>
　其中有公田私田者八家之田也榖梁曰私田榖不<lb/>
　善則非吏公田榖不善則非民古者治平之世上下<lb/>
　相親雨我公田遂及我私此下之戴上也駿𤼵爾私<lb/>
　終三十里此上之愛下也為其上者惟恐私田之不<lb/>
　熟為其民者惟恐公田之不善上下之情如此此其<lb/>
　所以致豐年之報也自宣公初税畝以來公田之外<lb/>
　履畝而税之上之人惟恐賦歛之不厚無復有意於<lb/>
　私田則民之心豈復有公田之心哉上下之情不能<lb/>
<pb n="9a"/>
　相通此治之所以有愧於古也蘇黄門曰民力盡矣<lb/>
　所不足者惟雨耳此説可謂盡詩人之意也噫嘻之<lb/>
　詩春夏祈榖于上帝之樂歌也是詩所言者播厥百<lb/>
　榖但曰十千維耦其意但言民從事於田畝殊無祈<lb/>
　榖之意以為人事於此盡矣故播厥百榖十千維耦<lb/>
　此皆人所能為也若夫百榖順成非人之所能為天<lb/>
　也故於此而祈榖焉詳觀此詩經有盡而意無窮可<lb/>
　以一唱而三嘆也<lb/>
<pb n="9b"/>
　黄曰此祈榖于上帝之樂章聖人重農事之始而尤<lb/>
　謹於農功將成之時率農夫之勤而猶慮於民力不<lb/>
　及之地故春而農始于耜則為之祈夏而黍稷方華<lb/>
　又為之祈以見聖人之心重農如此其不已也月令<lb/>
　孟春元日祈榖于上帝仲夏大雩以祈榖實左傳言<lb/>
　凡祀啟蟄而郊龍見而雩此春夏祈榖之祀也噫嘻<lb/>
　嘆辭也嘆王業之既成治功之既著則惟當率農夫<lb/>
　以播百榖此不可緩者也凡治田野夫間有遂遂上<lb/>
<pb n="10a"/>
　有徑十夫有溝溝上有畛百夫有洫洫上有塗千夫<lb/>
　有澮澮上有道萬夫有川川上有路計此萬夫之地<lb/>
　地方三十三里而特曰終三十里者蓋有餘之數不<lb/>
　盡舉也十千維耦者蓋萬夫之耕故曰十千論語所<lb/>
　謂長沮桀溺耦而耕即此所謂耦也孟子曰八家皆<lb/>
　私百畝同養公田公事畢然後敢治私事今曰駿𤼵<lb/>
　爾私以見成王之心惟恐農夫私田之不治也榖梁<lb/>
　曰私田榖不善則非吏公田榖不善則非民古者盛<lb/>
<pb n="10b"/>
　時君民相愛如父子之相親為君者則曰駿𤼵爾私<lb/>
　終三十里為民者則曰雨我公田遂及我私君之心<lb/>
　欲先乎民民之心欲先乎君周家風俗之美可想矣<lb/>
振鷺二王之後來助祭也<lb/>
振鷺于飛于彼西雍我客戻止亦有斯容在彼無惡在<lb/>
此無斁庻幾夙夜以永終譽<lb/>
　李曰二王之後夏商之後把也宋也武王伐紂封武<lb/>
　庚於紂之故都以奉成湯之祀又求禹之後得東樓<lb/>
<pb n="11a"/>
　公封之於杞以奉夏后氏之祀其後武庚既叛成王<lb/>
　復立帝乙之元子紂之庻兄微子於宋以奉成湯之<lb/>
　祀書曰成王既黜殷命殺武庚命微子啟作微子之<lb/>
　命是也禮記曰武王伐紂既下車封夏后氏之後於<lb/>
　把封殷氏之後於宋封宋乃成王之時非武王之時<lb/>
　也禮記之言失之矣當以書為證古之王者所以必<lb/>
　立二王之後者以其先代之祖肈造區夏奄甸百姓<lb/>
　非一朝一夕之故雖後世子孫不克負荷然盛徳必<lb/>
<pb n="11b"/>
　百世祀不可以絶其祀故擇其賢者以繼其後以天<lb/>
　子之禮樂而祀其祖考所謂崇徳象賢統承先王修<lb/>
　其禮物作賔於王家者是也書曰虞賔在位丹朱堯<lb/>
　之子舜之賔也舜之作樂而祖考來格丹朱亦與助<lb/>
　祭之列與諸侯以徳相遜以此觀之則是丹朱亦以<lb/>
　帝者之後而助祭也故二王之後亦助祭於周焉烈<lb/>
　文之詩言諸侯來助祭則知二王之後皆在其中可<lb/>
　知矣此詩特言二王之後比他諸侯其禮有加焉左<lb/>
<pb n="12a"/>
　傳曰宋天子之後也於周為客天子有事膰焉有喪<lb/>
　拜焉其禮不得不加於他諸侯則其待之不得不如<lb/>
　是故特為此詩也振鷺于飛振羣飛貎雍毛鄭皆以<lb/>
　為澤其説簡徑王氏以為辟廱辟廱有水鷺所集也<lb/>
　文王作豐有辟廱矣武王作鎬又作辟廱則廱有東<lb/>
　西矣二王之後國於杞宋其來助祭則皆自東徂西<lb/>
　故以于彼西雍為譬詩人之意不必如此詩人但言<lb/>
　集于西雍未嘗以西為説杞之地在陳留宋之地在<lb/>
<pb n="12b"/>
　睢陽雖其適周也自東徂西然詩人之意不必如是<lb/>
　王氏又謂鷺習水善捕魚其羽潔白可用為儀夫詩<lb/>
　取譬於鷺者特言羽毛之似也安在其為習水善捕<lb/>
　邪王氏以我客戾止亦有斯容以為我之習禮得民<lb/>
　有容之譬夫以習禮之得民則可以譬捕魚也三代<lb/>
　得民可以喻捕魚乎龜山辨之詳矣杞宋二王之後<lb/>
　來此助祭亦有振鷺之容謂之我客者二王之後不<lb/>
　純臣待之故謂之我客如所謂虞賔在位作賔于王<lb/>
<pb n="13a"/>
　家也在彼者在本國則人愛之無有怨惡其在此助<lb/>
　祭則周人愛之無有厭斁以見二王之後所至之國<lb/>
　皆愛之也孔子曰言忠信行篤敬雖蠻貃之邦行矣<lb/>
　言不忠信行不篤敬雖州里行乎哉以見二王之後<lb/>
　茍能盡其忠信篤敬之道則雖近而州里逺而蠻貃<lb/>
　無適而不可行故二王之後來助祭容止可觀在國<lb/>
　則國人愛之在周則周人愛之無適而不愛也蓋能<lb/>
　在彼無惡在此無斁則可以有譽矣又從而勉之欲<lb/>
<pb n="13b"/>
　其夙夜匪懈然後徳音不已也觀其所謂以永終譽<lb/>
　則可以見在此無斁矣君子之愛人也以徳細人之<lb/>
　愛人也以姑息庻幾夙夜以永終譽是所謂愛人以<lb/>
　徳也成王告微子曰與國咸休永世無窮又曰俾我<lb/>
　有周無斁亦此意也<lb/>
　黄曰禮記言武王伐紂既下車封夏氏之後於把商<lb/>
　氏之後於宋而書言成王命微子啟代商後者蓋命<lb/>
　微子雖成王之時然命武庚以奉商祀者實在於武<lb/>
<pb n="14a"/>
　王得天下之初也然則此詩所謂二王之後者豈非<lb/>
　杞與宋歟二王之後來助祭而周人樂之故托振鷺<lb/>
　以為之譬曰振鷺于飛于彼西雍雍澤也把之地在<lb/>
　陳留宋之地在睢陽其適周也自東徂西故以西雍<lb/>
　名之振鷺之來西雍也有毛羽之潔我客之來助祭<lb/>
　也有容儀之美曰我客云者如所謂虞賔在位作賔<lb/>
　于王家者是也在彼無惡見其在把宋則國人愛之<lb/>
　在此無斁以見其來助祭則周人愛之所謂逺之則<lb/>
<pb n="14b"/>
　有望近之則不厭是也成王命微子曰俾我有周無<lb/>
　斁信乎其無斁也周公居東東方之人欲其留西方<lb/>
　之人欲其歸是亦在彼無惡在此無斁之意夫以二<lb/>
　王之後其所可稱者如此而猶曰庶幾夙夜以永終<lb/>
　譽愛之至也愛之不已則欲其譽之不已使之與國<lb/>
　同休永世無窮而非止一時之名也吁成王待二王<lb/>
　之後如此其亦可以見周家忠厚之至歟<lb/>
豐年秋冬報也<lb/>
<pb n="15a"/>
豐年多黍多稌亦有髙廩萬億及秭為酒為醴烝畀祖<lb/>
妣以洽百禮降福孔皆<lb/>
　李曰鄭氏謂報者嘗也烝也蘇黄門謂秋祭四方冬<lb/>
　祭八蜡王氏則以謂祭上帝三説不同鄭氏以為烝<lb/>
　嘗者則以豐年之詩所言為酒為醴烝畀祖妣以洽<lb/>
　百禮故也然載芟之詩春藉而祈社稷其詩亦曰為<lb/>
　酒為醴烝畀祖妣使其祈社稷之詩亦曰烝畀祖妣<lb/>
　則祈社稷豈亦祭宗廟乎若以豐年之詩為祭宗廟<lb/>
<pb n="15b"/>
　則載芟之詩亦非祈社稷則鄭氏之説不通矣至於<lb/>
　謂秋祭四方冬祭八蜡固是報成百穀之祭不如王<lb/>
　氏以為祭上帝其説為長徐安道曰祭有祈焉有報<lb/>
　焉豐年言報上帝則祈上帝見之矣陳少南曰噫嘻<lb/>
　祈之於春夏豐年報之於秋冬是一體之詩也祈曰<lb/>
　上帝而報不言者省文也觀載芟良耜之詩則可見<lb/>
　矣有載芟則有良耜有噫嘻則有豐年則知所謂秋<lb/>
　冬報者乃是報上帝此王氏之説所以為長也天子<lb/>
<pb n="16a"/>
　　一嵗之間祭天屢矣春則啓蟄而郊夏則龍見而雩<lb/>
　秋則明堂冬則圜丘無非所以祭天也噫嘻之詩言<lb/>
　春夏祈榖于上帝而以為郊為雩傳既有明文可以<lb/>
　為證至於豐年則但知秋冬之報矣若必臆度而為<lb/>
　某祭則不可也黍説文曰禾屬而黏者曰黍稌爾雅<lb/>
　曰稌稻郭璞曰今沛國呼稻為稌是也周禮曰牛宜<lb/>
　稌鄭司農云稌粳也豐年多黍多稌蓋黍稌無所不<lb/>
　熟也王氏則以為利髙燥而宜寒者黍利下濕而宜<lb/>
<pb n="16b"/>
　暑者稌其意以為豐年之時或髙燥而寒或下濕而<lb/>
　暑無所不熟故所以為豐年職方氏謂雍冀之地髙<lb/>
　燥其榖宜黍荆掦之地下濕其榖宜稌是黍之多者<lb/>
　以為利髙燥稌之多者以為利下濕也黍稌無所不<lb/>
　熟則以髙廩藏之歐陽公以為助語是也萬億及秭<lb/>
　毛氏以為數萬至萬曰億數億至億曰秭黄帝筭法<lb/>
　十百為千十千為萬十萬為億十億為兆十兆為京<lb/>
　十京為垓十垓為秭為酒為醴言我之所以為此酒<lb/>
<pb n="17a"/>
　醴者所以進予祖考以和洽百禮奉行其祭祀神降<lb/>
　其福無所不徧者上帝之力也故所以報之焉皆者<lb/>
　徧也蘇黄門曰豐年載芟皆非宗廟之詩而下曰烝<lb/>
　畀祖妣何也以其所以能進享先祖者皆方蜡社稷<lb/>
　之功也此説得之矣但蘇氏不當以為祭方蜡王氏<lb/>
　以為祭上帝其説得之矣然以為社稷之詩下言降<lb/>
　福孔皆則惟天為能地道無成以順承天而已矣則<lb/>
　不能與於此故社稷之言不及此也此皆失之鑿也<lb/>
<pb n="17b"/>
　黄曰祭有祈焉有報焉載芟春藉田而祈社稷故良<lb/>
　耜則以秋報社稷噫嘻春夏祈榖于上帝故豐年則<lb/>
　曰秋冬報也陳少南謂噫嘻祈於春夏豐年報於秋<lb/>
　冬是一體之詩其説為當鄭氏謂報者嘗也烝也是<lb/>
　特詩中有烝畀祖妣之文耳然載芟祈社稷之詩亦<lb/>
　言烝畀祖妣以洽百禮則是亦可以為祭宗廟之詩<lb/>
　乎吾以是知鄭説之不通也詳觀此篇之意盍言黍<lb/>
　稌之多倉廩之富而我得為此酒醴以進享於祖考<lb/>
<pb n="18a"/>
　以徧洽於羣神祀事所以無缺百禮之所以咸備者<lb/>
　皆上帝之賜也蘇黄門以為秋祭四方冬祭八蜡亦<lb/>
　非詩人之意<lb/>
有瞽始作樂而合乎祖也<lb/>
有瞽有瞽在周之庭設業設虡崇牙樹羽應田縣鼓鞉<lb/>
磬柷圉既備乃奏簫管備舉喤喤厥聲肅雍和鳴先祖<lb/>
是聽我客戾止永觀厥成<lb/>
　李曰班孟堅云王者未作樂之時因先王之樂以敎<lb/>
<pb n="18b"/>
　化百姓説樂其俗然後改作以宣功徳昔者黄帝作<lb/>
　咸池顓頊作六莖帝嚳作五英堯作大章舜作韶禹<lb/>
　作夏湯作濩武王作武周公作象勺皆是舞也觀其<lb/>
　舞則可以見其徳也蘇黄門曰始作樂謂周公始成<lb/>
　大武也張横渠謂勺是周公七年之後制禮作樂時<lb/>
　大武有所増添祖者文王也觀舜典夔曰八音克諧<lb/>
　無相奪倫神人以和而夔遂言作樂告神曰戛擊鳴<lb/>
　球搏拊琴瑟以詠祖考來假則是韶樂始成而奏祖<lb/>
<pb n="19a"/>
　考故成王之時始作以奏於祖考也瞽者樂官目無<lb/>
　所見也周禮上瞽四十人中瞽百人下瞽百六十人<lb/>
　注瞽無目者也先王作樂不以人之無目而廢其職<lb/>
　如宋之師筏論語之所謂師冕皆是無目者也既無<lb/>
　目矣必使視瞭者相之視瞭者凡樂事必相瞽也有<lb/>
　瞽有瞽在周之庭業所以飾栒為縣也植者為虡衡<lb/>
　者為栒爾雅云木謂之虡郭璞注云懸鍾磬之木植<lb/>
　者名虡虡既用木栒亦以木為之虡者立於兩端栒<lb/>
<pb n="19b"/>
　則横入於虡其栒之上加以大板其上刻為崇牙因<lb/>
　置五彩之羽以為飾禮記云夏后氏之龍簨虡殷之<lb/>
　崇牙注云横曰簨飾之以鱗屬以大板為之謂之業<lb/>
　夏后氏但飾之以龍殷又於龍上刻畫之為之崇牙<lb/>
　至周又畫繒為翣戴以璧埀五采羽於下樹翣於虡<lb/>
　之角上飾彌多則所謂樹羽也應小鼓也爾雅云大<lb/>
　鼓謂之鼓小鼔謂之應大射禮應鞞在建鼓東則為<lb/>
　應應既是小鼓則田乃大鼓也明堂位云夏后氏之<lb/>
<pb n="20a"/>
　鼓足殷人楹鼓周人縣鼓是周法鼓始在懸也鞉如<lb/>
　鼓而小持其柄搖之旁耳還自擊是也柷如漆筩方<lb/>
　二尺四寸深一尺八寸今樂工擊此所以小合樂也<lb/>
　敔如伏虎背上有二十七鉏敔刻以木長尺櫟之籈<lb/>
　者其名也簫大者編二十三管長尺四寸小者十六<lb/>
　管長尺二寸管如笛形小併而吹之謂並吹兩管也<lb/>
　自業虡而下未必皆非他人之為周禮眡瞭之職掌<lb/>
　大師之縣凡樂事相瞽注云大師當縣則為之相謂<lb/>
<pb n="20b"/>
　扶上則知業虡而下皆是他人為之則有瞽者從而<lb/>
　奏之也奏之者是非止設業設虡簫管亦已備舉其<lb/>
　聲則喤喤而和肅雍和鳴而各得其所無所奪倫也<lb/>
　王氏曰肅雍和鳴則其人肅雍而其樂和鳴也以為<lb/>
　人肅雍則上文無所屬不當從也惟其樂之和則先<lb/>
　祖是聽當是時也二王之後適至於此故觀其成焉<lb/>
　鄭氏謂長多其成功非也王氏以為於作樂也二王<lb/>
　之後每來助祭其説是也成與簫韶九成之成同成<lb/>
<pb n="21a"/>
　猶終也徧更而奏焉故謂之成以舜之作樂祖考來<lb/>
　格而虞賔在位當是時丹朱來助祭故獲聞舜之韶<lb/>
　樂今此二王之後來助祭亦獲聞成王之樂其意㫖<lb/>
　同<lb/>
　黄曰始作樂而合乎祖説者以為始作樂者始成大<lb/>
　武之樂也合乎祖者合樂而奏於文王之廟也然此<lb/>
　詩特言合乎祖而已安知其合樂於文王之廟乎予<lb/>
　以為祭有禘有祫禘者諦也禘其祖之所自出也祫<lb/>
<pb n="21b"/>
　者合也合其先祖而祭之也成王始作備樂以合祭<lb/>
　於先祖之庭而歌有瞽之詩有瞽如所謂矇瞍奏公<lb/>
　也周禮上瞽四十人中瞽百人下瞽百六十人如論<lb/>
　語所謂師冕見者奏樂之工也樂既備而奏矣肅而<lb/>
　敬雍而和矣此先祖之所以是聽也周人之尊后稷<lb/>
　曰尊祖而祀文王亦曰祖至旱麓之詩言周之先祖<lb/>
　世脩后稷公劉之業則所謂祖者又不必止以后稷<lb/>
　文王為言也此特曰先祖是聽烏知其止言文王哉<lb/>
<pb n="22a"/>
　其篇終曰我客戾止永觀厥成謂二王之後來助祭<lb/>
　而永觀其作樂之成也舜作樂以格祖考而亦曰虞<lb/>
　賔在位此亦我客戾止之意也鄭氏以為治功之成<lb/>
　非也論語言始作翕如也從之純如也皦如也繹如<lb/>
　也以成此所謂永觀厥成者以作樂而言耳<lb/>
潛季冬薦魚春獻鮪也<lb/>
猗與漆沮潛有多魚有鱣有鮪鰷鱨鰋鯉以享以祀以<lb/>
介景福<lb/>
<pb n="22b"/>
　李曰潛季冬薦魚春獻鮪之樂歌也月令季冬乃命<lb/>
　漁師始漁天子親徃乃嘗魚先薦寢廟注云此時魚<lb/>
　潔美故特薦之周禮天官庖人冬行鱻羽膳膏羶注<lb/>
　云魚水涸而性定十月初定則至季冬之時魚始肥<lb/>
　美故特薦之也月令季春薦鮪於寢廟注云進時美<lb/>
　物天官漁人春薦王鮪則是春之時其鮪始出故獻<lb/>
　之也鮪如鱣其味必如鱣至春之時始浮水而北入<lb/>
　河西上龍門而入漆沮按河南鞏縣東北崖上山腹<lb/>
<pb n="23a"/>
　有穴自春時始出故於時始得薦之也季冬薦魚則<lb/>
　是季冬之時衆魚皆可薦也春薦鮪則所獻者惟鮪<lb/>
　而已或曰獻或曰薦孔氏云其義一也王氏則以為<lb/>
　薦禮薄獻禮厚不必如此分别也猗與歎美之辭也<lb/>
　漆沮水名岐周之水也毛氏云潛摻也爾雅云槮謂<lb/>
　之潛注云今之作槮者聚積柴木於水中魚得寒入<lb/>
　其裏藏隱因以薄圍捕取之王氏但以為潛藏之隱<lb/>
　故言取之深也鱣大魚似鱏而短鼻口在頷下無鱗<lb/>
<pb n="23b"/>
　肉黄大者長二三丈鰷白鰷形狹而長鱨黄鱨魚陸<lb/>
　璣曰今黄頰魚似燕頭魚身頰骨黄魚之有力觧飛<lb/>
　者鰋者額白魚也鯉者赤鯉魚也漆沮之水有魚之<lb/>
　多鱣也鮪也鰷也鱨也鰋也鯉也得魚之多則以祭<lb/>
　以祀故神助之以大福夫神之所以降福者豈為魚<lb/>
　之多邪蓋其恭敬誠信奉之以物因其時而薦之未<lb/>
　嘗敢後此其所以天助之多福也<lb/>
　黄曰魚麗言萬物盛多可以告於神明矣而其詩曰<lb/>
<pb n="24a"/>
　魚麗于罶鱨鯊魚麗于罶鰋鯉魚麗于罶魴鱧知魚<lb/>
　麗之意則知潛之意矣月令季冬乃命漁師始漁先<lb/>
　薦寢廟周禮天官庖人冬行鱻羽膳膏羶此季冬薦<lb/>
　魚之事也月令季春薦鮪於寢廟周禮天官䱷人春<lb/>
　獻王鮪此春獻鮪之事也王氏謂薦禮薄獻禮厚予<lb/>
　以為薦猶獻也詩人之言類多如此而奚必若是之<lb/>
　分别要以聖人孝於其親而不敢忘於其親事死如<lb/>
　事生事亡如事存薦其時物備其祭祀不敢自享其<lb/>
<pb n="24b"/>
　美而忘其先也如是則景福之助豈在於區區之物<lb/>
　哉成王以孝祭而神明以心感也<lb/>
雝禘大祖也<lb/>
有來雝雝至止肅肅相維辟公天子穆穆於薦廣牡相<lb/>
予肆祀假哉皇考綏予孝子宣哲維人文武維后燕及<lb/>
皇天克昌厥後綏我眉壽介以繁祉既右烈考亦右文<lb/>
母<lb/>
　李曰鄭氏以為禘大祭也大於四時而小於祫以為<lb/>
<pb n="25a"/>
　大於四時其説固是以為小於祫則非矣禘之祭則<lb/>
　大於祫天子之郊有禘有祫有以為四時之祭諸侯<lb/>
　之祭則有祫有四時之祭至於郊禘則非所當講也<lb/>
　按春秋書大事于太廟大事者必祫也有事于太廟<lb/>
　有事者必四時之祭也祫於太廟不言祫而謂國之<lb/>
　大事四時之祭則不斥其名而曰有事言其諸侯之<lb/>
　事也郊禘非諸侯之祭故特斥其名以見諸侯之僭<lb/>
　也觀此則禘大於祫可知矣孔氏以禘大祭天人共<lb/>
<pb n="25b"/>
　之此亦非也孔氏但見鄭氏觧禮記禘祭故以為祭<lb/>
　天又見詩言宗廟之事故以為祭天其説非古之制<lb/>
　陸淳辨之詳矣兹不復云鄭氏又以大祖為文王然<lb/>
　禘者乃禘其祖之所自出周之興自后稷而其祖則<lb/>
　帝嚳也禘當及於帝嚳豈止及於文王乎鄭氏徒見<lb/>
　詩之中稱文武故以為文王當從王氏以為禘帝嚳<lb/>
　也有來雍雍至止肅肅言其來也則雍雍而和及其<lb/>
　至也則肅肅而欽為此者誰與乃助祭之諸侯也諸<lb/>
<pb n="26a"/>
　侯之所以助祭者以天子則穆穆想夫在宗廟之中<lb/>
　祭祀之時容止可觀也三家者以雍徹子曰相維辟<lb/>
　公天子穆穆奚取於三家之堂三家之祭其祭宗廟<lb/>
　果有穆穆之天子乎果有助祭之諸侯乎雖歌此詩<lb/>
　何足取哉三代之時其祭祀也天子則穆穆諸侯則<lb/>
　肅雍觀其容止則其心可見矣至於三家之祭則其<lb/>
　心已懷僭竊之謀矣想其容止亦無復三代之時則<lb/>
　徒歌其詩何所補哉天子薦進大牡之牲而諸侯之<lb/>
<pb n="26b"/>
　助祭則陳其祭祀之饌言其得四海之歡心如此假<lb/>
　哉大祖也父謂之考祖亦謂之皇考綏其子孫使其<lb/>
　臣則明哲其君則文武其降福使君臣皆賢可謂至<lb/>
　矣既使君臣皆賢則安及皇天無有變異焉故能昌<lb/>
　大其後之子孫而安之以壽考則其福之降也至矣<lb/>
　盡矣不可復加矣后君也王氏以宣哲維人為在王<lb/>
　庭之人以文武維后為繼世諸侯不如蘇氏以為其<lb/>
　君臣明哲文武然以為其君臣明哲文武蘇氏又以<lb/>
<pb n="27a"/>
　為大禘之禮先王之臣有與祭者故於是稱宣哲維<lb/>
　人要之大祖降福於子孫既及其君又及其臣以見<lb/>
　降福無所不備不必以先王之臣與祭為説然其所<lb/>
　以降福者非特先祖之力先祖之配亦有力焉文母<lb/>
　亦不必以為文王配也陳少南云文母不必是大姒<lb/>
　文母乃文徳之母也先儒則以皇考為文王烈考為<lb/>
　武王王氏則以皇考為武王烈考為文王皆非也蓋<lb/>
　所謂皇考烈考者皆指其祖也言皇考者尊之之辭<lb/>
<pb n="27b"/>
　也言烈考者美之之辭也孔氏之説則以為若此祭<lb/>
　文王則於禮當諱而經云克昌厥後者則此詩自是<lb/>
　四海之人歌頌之聲本非廟中之事故其辭不為廟<lb/>
　諱此言非也使當時果祭文王則亦不為諱雖周人<lb/>
　以諱事神亦不如此也自三代以前人君皆稱其名<lb/>
　如堯曰咨爾舜則是舜乃其名也而史之書舜乃曰<lb/>
　虞舜側微盤庚亦其名也商書之篇名乃曰盤庚則<lb/>
　其不諱可知矣自周以前未嘗諱至周之時則諱矣<lb/>
<pb n="28a"/>
　然周人如稱文王則不斥曰文王曰昌如此而已書<lb/>
　之所稱惟有道曽孫𤼵但曰元孫某史官不敢斥其<lb/>
　名故也若不專指其人則雖紀其字亦為無害如穆<lb/>
　王名滿而當時亦有王孫滿襄王名鄭而當時亦為<lb/>
　衛侯鄭魯武名敖而後世之臣有公孫敖觀此則知<lb/>
　此詩言克昌厥後噫嘻之詩言駿𤼵爾私昌文王之<lb/>
　名也𤼵武王之名也皆未嘗諱也孔子作春秋如匡<lb/>
　王名班而春秋亦書曹伯班簡王名夷而春秋亦書<lb/>
<pb n="28b"/>
　晉侯夷吾皆未嘗為之諱以此見此説非也<lb/>
　黄曰唐陸淳嘗言禘者帝王立始祖之廟猶謂其未<lb/>
　盡追逺尊先之義故又推尋其始祖所自出之帝而<lb/>
　追祀之祀於始祖之廟而遂以始祖為配然則周人<lb/>
　所謂大祖者豈非禘帝嚳乎鄭氏蘇黄門皆以太祖<lb/>
　為文王此徒見詩中有烈考文母之辭而不察其所<lb/>
　以為禘之義也鄭氏謂禘大於四時而小於祫王肅<lb/>
　馬融則謂祫小於禘予以為馬融王肅之説為當而<lb/>
<pb n="29a"/>
　鄭氏之説非也夫禮有郊有禘有祫有時天子兼是<lb/>
　四者之祭而諸侯有祫無禘有時無郊春秋書有事<lb/>
　于太廟者四時之祭也大事于太廟者祫祭也魯以<lb/>
　六月禘周公必書禘者書其僭也所謂魯之郊禘非<lb/>
　禮周公其衰矣吾以是知諸侯之可以祫不可以禘<lb/>
　則禘之大於祫豈不明哉三家者以雍徹孔子以為<lb/>
　奚取於三家之堂蓋傷之也雖然此詩言禘大祖而<lb/>
　特及於皇考烈考文母之事何也鄭氏蘇氏以此詩<lb/>
<pb n="29b"/>
　為祀文王其説固非李迃仲以為父謂之考祖亦謂<lb/>
　之皇考陳少南亦以文母不必專言大姒皆求為之<lb/>
　説而不可得故曲為之辭也予以為禘大祖而言烈<lb/>
　考皇考文母之事者猶言文武之功起於后稷也文<lb/>
　武之功及於後人如此而所以致文武之功者推所<lb/>
　自來蓋基於帝嚳姜嫄之生后稷時也此詩人不盡<lb/>
　之意讀者試思之<lb/>
載見諸侯始見乎武王廟也<lb/>
<pb n="30a"/>
載見辟王曰求厥章龍旂陽陽和鈴央央鞗革有鶬休<lb/>
有烈光率見昭考以孝以享以介眉壽永言保之思皇<lb/>
多祜烈文辟公綏以多福俾緝熙于純嘏<lb/>
　李曰諸侯始見武王廟之樂歌也孔氏以為成王即<lb/>
　政諸侯來朝於是率之以祭乎武王之廟詩人述其<lb/>
　事而為此歌焉蘇氏則以為載見之作成王即政其<lb/>
　事皆不得而考姑且闕之諸侯始見乎王也曰求厥<lb/>
　章而已載始也鄭氏謂曰求厥章者求車服禮儀之<lb/>
<pb n="30b"/>
　文章制度非也新君即位諸侯來朝求新法度文章<lb/>
　也非是求車服禮儀之文章制度也諸侯來朝故其<lb/>
　所建交龍之旂則陽陽而明其在軾之和與旂上之<lb/>
　鈴則央央而有聲又以鞗皮為轡首之革其末以金<lb/>
　為飾有鶬然而美鶬金飾貎新君即位諸侯來朝信<lb/>
　乎其有光大也故曰休有烈光惟新君即位因而助<lb/>
　之見於武王之廟以致其孝享之意而助其天子之<lb/>
　福而又戒之保其多福也王氏則以為思有道之多<lb/>
<pb n="31a"/>
　祜也皇有道者也鄭氏則以為思成王之多福非也<lb/>
　思皇與思皇多士同思語辭也皇美也美哉多福之<lb/>
　如此也烈文辟公綏以多福上文言思皇多祜是天<lb/>
　子享其福也此又言諸侯受其多福光大文章之諸<lb/>
　侯又受多福俾繼續廣大其純嘏以見君臣皆受其<lb/>
　福也天子得四海之歡心而受其多福諸侯奉天子<lb/>
　之意亦受其多福所謂福者果何自而來哉福者順<lb/>
　也蓋既順則百福自來矣<lb/>
<pb n="31b"/>
　黄曰孔頴逹謂成王即政諸侯來朝於是率以祀武<lb/>
　王焉蘇黄門又謂載見之作成王未即政李迃仲以<lb/>
　為其事不可得而知姑且闕之予嘗深考此一篇之<lb/>
　義乃知孔氏之説為有據未可輕也夫詩言載見辟<lb/>
　王曰求厥章則是始見成王以求其法度典章也又<lb/>
　言率見昭考以孝以享則是成王率之以祀武王其<lb/>
　説亦明矣成王得四海之歡心以祀其先王則成王<lb/>
　有得福之道四海之諸侯各能以職來祭則諸侯亦<lb/>
<pb n="32a"/>
　有得福之道君臣之間並受多福而更相勸戒以保<lb/>
　之於無窮盛矣哉<lb/>
有客微子來見祖廟也<lb/>
有客有客亦白其馬有萋有且敦琢其旅有客宿宿有<lb/>
客信信言授之縶以縶其馬薄言追之左右綏之既有<lb/>
滛威降福孔夷<lb/>
　李曰成王既黜殷命殺武庚命微子代殷後於是微<lb/>
　子來見祖廟振鷺之詩乃助祭之詩有客之詩乃始<lb/>
<pb n="32b"/>
　受命之詩也有客指微子也王氏以為君謂之賔臣<lb/>
　謂之客有客有客美微子之臣而已美其臣乃所謂<lb/>
　美其君也此説大不然王氏但按周禮而為言周禮<lb/>
　大行人掌大賔之禮及大客之儀注云大賔要服已<lb/>
　内諸侯大客謂之孤卿王氏按此為説然大賔大客<lb/>
　在周禮則然矣詩人未必然也振鷺之詩言我客戾<lb/>
　止亦有斯容亦是稱二王之後有瞽之詩言我客戾<lb/>
　止永觀厥成亦是稱二王之後而於有客之詩獨以<lb/>
<pb n="33a"/>
　美微子之臣何邪那之詩言我有嘉客亦不夷懌亦<lb/>
　豈可以為臣邪按左傳曰宋先代之後於周為客客<lb/>
　者但稱其君也禮記曰天子無客禮則諸侯有客禮<lb/>
　焉安可以為微子之臣乎商人尚白故微子來朝而<lb/>
　乘白馬檀弓曰殷人戎事乘翰翰白色馬也以戎事<lb/>
　乘之則微子亦乘白馬也文王之詩曰殷士膚敏祼<lb/>
　將于京厥作祼將常服黼冔則是殷人助祭所服之<lb/>
　冠也微子助祭故亦乘其白馬蓋其一代之所尚雖<lb/>
<pb n="33b"/>
　己易代矣而其臣猶服其冠乘其馬也鄭氏以為亦<lb/>
　武庚也武庚為二王之後乘殷之馬及叛而誅不肖<lb/>
　之甚也夫詩人言亦多矣如鳯皇于飛翽翽其羽亦<lb/>
　傅于天鄭氏亦以為衆鳥歐陽破之曰有鳥髙飛亦<lb/>
　傅于天此詩語辭不必亂生枝葉也言微子來見祖<lb/>
　廟則其威儀萋且而敬慎又慎擇其從者之衆以見<lb/>
　微子之從者無不賢也敦琢治玉之名言慎擇其衆<lb/>
　如人之治玉也一宿曰宿再宿曰信曰信信言其信<lb/>
<pb n="34a"/>
　而又信也宿宿言其宿而又宿也以見其四宿也微<lb/>
　子之在周至於四宿周人猶且留之則以縶而絆其<lb/>
　馬以見周人愛之如是之至也及微子之去也則又<lb/>
　追之追者餞送之也其餞送則左右安之蘇氏以為<lb/>
　所以安之無方是也既有滛威降福孔夷此又以見<lb/>
　周人愛之之辭也滛大也言微子既有威矣而又有<lb/>
　福也既有威者以居其上公之位統承先王之禮物<lb/>
　也又有福者言有徳而天降之福也觀此詩既有以<lb/>
<pb n="34b"/>
　見君臣之皆賢又以見周人之賢也微子之威儀敬<lb/>
　慎其君之賢如此而又追琢其旅則從者之賢可知<lb/>
　矣微子在周四宿周人則縶其馬既歸之矣而又追<lb/>
　之則周人之好賢可謂有加而無已也有客與振鷺<lb/>
　之詩大抵相類振鷺之所謂亦有斯容者即此詩所<lb/>
　謂有萋有且是也此詩所謂言授之縶以縶其馬薄<lb/>
　言追之左右綏之即振鷺之詩所謂在此無斁是也<lb/>
　以微子之賢周人愛之如此則其治國可知也使武<lb/>
<pb n="35a"/>
　庚能如微子之賢則周人留之追之亦如微子矣豈<lb/>
　至見殺哉以微子觀之則見周人所以討武庚者豈<lb/>
　得已哉惟其人不肖而已<lb/>
　黄曰武王之封武庚所以存商也周公殺之豈武王<lb/>
　之意哉吁是不特非武王之意亦非周公之意也<lb/>
　殺武庚而命微子則成王周公之心益可見矣武庚<lb/>
　之惡周人惡之之深微子之賢周人愛之之厚既破<lb/>
　我斧又缺我斨既誅之矣而且疾其破我斧缺我斨<lb/>
<pb n="35b"/>
　惡之之深也有客有客亦白其馬愛其人矣而愛其<lb/>
　馬愛之之至也故有客云者喜之之辭也申而言之<lb/>
　者不能自己之意亦白其馬説者以為商尚白故以<lb/>
　白馬言之予以為詩人之辭不止於此蓋周人之愛<lb/>
　微子也則見其所乘之馬亦愛之見其所御之僕亦<lb/>
　愛之馬有潔白之色人有萋且之敬旅有追琢之容<lb/>
　則周人之於微子無所不愛也一宿曰宿宿宿則宿<lb/>
　之非一宿矣再宿曰信信信則信之非一信矣微子<lb/>
<pb n="36a"/>
　之在周如此其乆也而周人之情猶恐其去之之速<lb/>
　也縶其馬而留之追其左右而安之則愛之之情豈<lb/>
　有窮已邪既有滛威降福孔夷願之之辭也謂微子<lb/>
　既承先王之禮物而作賔于王家其威既大矣而天<lb/>
　之所以降福者又甚易也夫微子以受命之始而來<lb/>
　見祖廟蓋當然之事而周人愛之不能自已則微子<lb/>
　之賢為何如邪噫周公成王之殺武庚公天下之所<lb/>
　同惡而殺之也其命微子也亦公天下之所同好而<lb/>
<pb n="36b"/>
　命之也武王之封武庚固所以存商而成王周公殺<lb/>
　武庚亦所以存商歟<lb/>
　<lb/>
　<lb/>
　<lb/>
　<lb/>
　<lb/>
　毛詩集觧卷三十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易通論卷三</head> <lb/>
    <p>
<pb n="1a"/>
欽定四庫全書<lb/>
　周易通論卷三<lb/>
　　　　　　　　　　　大學士李光地撰<lb/>
　　論易言隂陽之序<lb/>
凡易所謂隂陽者皆先以定位者言如天地日月之類<lb/>
是也而其間又以流行動靜而分隂陽則如天地之氣<lb/>
一寒一暑日月之行一晝一夜之類是也故繫辭傳首<lb/>
章先言天地高卑剛柔動靜方物象形一一定位然後<lb/>
<pb n="1b"/>
氣機相摩相盪而雷霆風雨聚散乎其間晝夜寒暑運<lb/>
行乎其際此聖人所以道隂陽之實也説卦亦先叙列<lb/>
八卦對立之體然後及於動散潤晅周流之用正與繫<lb/>
傳首章同意其言神妙萬物亦自用而推本於體也故<lb/>
曰天地設位而易行乎其間矣乾坤毁則無以見易易<lb/>
不可見則乾坤亦幾乎息矣言其體用之不相離若此<lb/>
固未有捨實體而談虚機者也雖然流行者變易也而<lb/>
定位者則已具交易於其中則交易者變易之本也故<lb/>
<pb n="2a"/>
繫傳之言鼔潤運行也以相摩相盪者先之説卦之言<lb/>
動散晅潤也以相薄不相射者先之而其言動撓燥説<lb/>
也又以相逮不相悖者推而本之也交易者隂中有陽<lb/>
陽中有隂互藏其宅者也變易者隂極而陽陽極而隂<lb/>
互為其根者也互藏其宅故其情相求而相須互為其<lb/>
根故其道相生而相濟此皆所謂行乎其間之易然離<lb/>
設位成列者求之則亦不可得而見矣周子先言太極<lb/>
動靜然後曰分隂分陽兩儀立焉張子先言太虚升降<lb/>
<pb n="2b"/>
飛揚然後曰浮上降下清濁分焉是二説者不善觀之<lb/>
未有不妄意為混沌未剖之初氣機不息者也故朱子<lb/>
説之直以為目前如此然後其言無弊然惟其先言流<lb/>
行者以及定位故或以啓學者之疑也以夫子之言衷<lb/>
之則凡易中隂陽皆當以定位者為本其所謂動也靜<lb/>
也消也息也然後以此推之而已矣然則流行之隂陽<lb/>
與定位之隂陽二乎曰不二也定位之隂陽既分及其<lb/>
流行也雖不相離而各有用事偏勝之時故天地同流<lb/>
<pb n="3a"/>
而天主生地主成則謂春為陽秋為隂可也日月相推<lb/>
而日昱晝月昱夜則謂晝為陽夜為隂可也流行之隂<lb/>
陽自定位之隂陽而起故語道者必於其序也<lb/>
　　論易簡之原<lb/>
易簡者聖人所以語乾坤之德行蓋論道之極致然所<lb/>
以易簡者其原安在也曰此中庸所謂為物不二也天<lb/>
地之心一而不二故天地之事順而無為合之則天地<lb/>
同流者也分之則主宰萬物而不二以知大始者乾也<lb/>
<pb n="3b"/>
致役乎帝而無為以作成物者坤也故曰夫乾其靜也<lb/>
專其動也直夫坤其靜也翕其動也闢專言其心之存<lb/>
直言其心之發翕言其事之斂闢言其事之施存發之<lb/>
間毫無夾雜而委曲者此乾之所以有心而無心也斂<lb/>
施之際毫無凝滯而窒礙者此坤之所以有為而無為<lb/>
也無以名之則名之曰易簡之善而已無以贊之則贊<lb/>
之曰至徳而已天地之徳不可窺也於人心之徳驗之<lb/>
今夫人之心一於理而不二則靜專動直之氣象可識<lb/>
<pb n="4a"/>
也其應於事也順乎理而無為則靜翕動闢之氣象可<lb/>
識也易者坦白之稱簡者要約之謂坦白故易知要約<lb/>
故易從易者險之對故有以知險簡者煩之對故有以<lb/>
知阻易之所以達天徳而定大業同吉凶而處憂患者<lb/>
其道無以易此此易簡之原也<lb/>
　　論幽明之故<lb/>
或問觀天察地何以知幽明之故也曰天文之大者三<lb/>
光而已地理之大者五行而已而皆不離乎隂陽故天<lb/>
<pb n="4b"/>
陽也地隂也自在天者言之日陽也月隂也自在地者<lb/>
言之木火陽也金水隂也張子曰火日外光能闢而施<lb/>
金水内光能翕而受神與形天與地之道與是故天施<lb/>
而地受者也日施而月受者也木火施而金水受者也<lb/>
施者其體實受者其體虚實者著顯而易見故凡明之<lb/>
類皆視此也虚者隱暗而難知故凡幽之類皆視此也<lb/>
施者有所麗受者有所涵惟其能受而涵之也故虚而<lb/>
非虚且虚而能生實也此隂陽所以不窮而萬物所以<lb/>
<pb n="5a"/>
生生幽明之理盡於此矣夫下文死生人鬼皆幽明之<lb/>
大者也雖然就此以觀幽明則似茫昧微渺而未易知<lb/>
者惟於天文地理之顯者而觀察之則幽明之故可以<lb/>
耳目及而思慮得夫然後死生之説鬼神之情狀可以<lb/>
繼是而有明也故邵子曰日者月之形也月者日之影<lb/>
也陽者隂之形也隂者陽之影也人者鬼之形也鬼者<lb/>
人之影也即此意也<lb/>
　　論死生之説<lb/>
<pb n="5b"/>
始終即生死也曰原始反終故知死生之説何也曰始<lb/>
終者泛論事物之始終死生者切指吾身之生死言推<lb/>
原反覆於事物之始終則知吾身死生之説也聚則物<lb/>
之所以有散則物之所以無感則事之所以生寂則事<lb/>
之所以止其生而有也有所自其止而無也有所歸死<lb/>
生之變如此而已雖然猶有深於是者焉天之生物也<lb/>
豈使之徒然而生徒然而死哉蓋必有所以生者焉所<lb/>
謂全而生之也有所以死者焉所謂全而歸之也百穀<lb/>
<pb n="6a"/>
草木之生能蕃其根暢其枝以至於成其實則所以生<lb/>
之理完矣剝落之後其實必充美而又可以蕃衍於無<lb/>
窮蓋性之流傳不可息也不如是則雖有是生性而不<lb/>
完旣落之後必不能充美而可蕃此萬物終始之著者<lb/>
也人心之造事也如其事之理而無虧欠及乎事已心<lb/>
休則泯然而有以自得且可以生異日之善而為後事<lb/>
之師也否則迹雖往而縈懷者不釋甚則過旣成而追<lb/>
訟者無窮人生於天地間其生其死蓋終始之大者較<lb/>
<pb n="6b"/>
之物類事類又相逺矣而聖人所謂朝聞而夕可者蓋<lb/>
亦等其理於一事物逡廵晨暮之間此之謂死生之説<lb/>
也異氏之學於知死之説詳焉夫旣死矣彼何從而知<lb/>
之易之所謂知者以事物終始而知之夫子又言未知<lb/>
生焉知死蓋此意也周子圖説引此終篇以為太極全<lb/>
付於人人必全而歸之然後三極之道立西銘亂語存<lb/>
順沒寧指亦如之皆聖賢深切之訓也舍是而求死生<lb/>
之説則何以知為<lb/>
<pb n="7a"/>
　　論鬼神之情狀<lb/>
先儒以精氣為生者為神游魂為死者為鬼愚謂死而<lb/>
魂游又孰從而知之非窮理之要也蓋精氣游魂皆以<lb/>
吾身之生生者言之爾筋骨血肉精之為也呼噏營衛<lb/>
氣之為也二者合而成物物之體也精之靈曰魄氣之<lb/>
靈曰魂魄主靜故常居魂主動故曰游游者或聚或散<lb/>
之稱也其聚也乗於氣而思慮動作興焉其散也藏於<lb/>
魄而思慮動作泯焉是故精之魄為鬼氣之魂為神游<lb/>
<pb n="7b"/>
魂之聚而乗於氣者為神其散而藏於魄者又為鬼精<lb/>
氣魂魄常在鬼神之長流而不息者也游魂之變無方<lb/>
鬼神之旋伸而旋屈者也以造化言之則天氣地質猶<lb/>
吾身之精氣天神地靈猶吾身之魂魄也游氣紛擾猶<lb/>
吾身之游魂感遇聚散以為萬物之終始死生猶吾身<lb/>
游魂之變也經所謂鬼神者通造化而言者也造化之<lb/>
鬼神不可知故以人身之鬼神知之也推而極之則造<lb/>
化之鬼神不可求亦以人身之鬼神求之也知之則質<lb/>
<pb n="8a"/>
而無疑求之則感而遂通何則一體故也或曰鬼神之<lb/>
説侈矣自異氏之説入而怪滋甚今定其為有耶為無<lb/>
耶曰此經之言所以為理之至也夫求之身而有焉斯<lb/>
有矣求之身而無焉斯無矣天神地示之長在易知者<lb/>
也萬物生息之無窮亦易知者也世俗之惑蓋在於人<lb/>
消物化而不知其所歸故以為有無難明也然自吾身<lb/>
之游魂觀之則凡耳目之所渉思慮之所營必有所藏<lb/>
也有所寄也孩稚之習老大而不忘旦晝之為夢寐而<lb/>
<pb n="8b"/>
不泯惟精氣之長在而魂魄之周流故動靜之一根而<lb/>
隱顯之無間然則鬼神之有無可知矣是故仰觀天文<lb/>
俯察地理則以吾身之精氣為物者當之幽明之故通<lb/>
而鬼神之情狀已明原始反終則以吾身之游魂為變<lb/>
者當之死生之説得而鬼神之情狀益著○或以晝作<lb/>
喻人夜夢喻鬼理然乎曰晝則魂用事而主動其或動<lb/>
而又或靜者魂之交於魄也夜則魄用事而主靜其或<lb/>
靜而又或動者魄之交於魂也故明則人為主人交於<lb/>
<pb n="9a"/>
鬼者其正也魂交於魄之喻也幽則鬼為主鬼交於人<lb/>
者其變也魄交於魂之喻也正故虚靈湛定而有常有<lb/>
所感斯無不通矣有所存斯無不在矣變故彷彿雜糅<lb/>
而不測其交也不可知其來也不可期故欲知心之體<lb/>
之靈者於其湛定而有常不於夢也欲知鬼之神之靈<lb/>
者亦於其湛定而有常不於交也心之體湛定而有常<lb/>
者與其神智日生之用混然而合一鬼之神湛定而有<lb/>
常者與萬化無窮之機浩然而常流而世之好語怪者<lb/>
<pb n="9b"/>
惑於鬼神之變者也周禮有三夢之占蓋與警妖祥之<lb/>
術一爾<lb/>
　　論繼善成性<lb/>
夫子之言性與天道不可得而聞也自乾彖傳文言始<lb/>
發之其曰大哉乾元萬物資始是朱子所謂天地以生<lb/>
物為心而人物之生因各得夫天地生物之心以為心<lb/>
者也然傳言萬物資乾元以始而已至文言申之曰元<lb/>
者善之長也則見元之爲善又曰君子體仁則見善之<lb/>
<pb n="10a"/>
為仁仁者即天地生物之徳而人物得之以為心之徳<lb/>
之實體也夫自天言之謂之賦自人物言之謂之受自<lb/>
一賦一受之間言之謂之繼繼也者猶子之於父母曰<lb/>
繼其體也猶弟子之於師曰繼其志也天道賦與之初<lb/>
無擇於物人物受命之始無間於天如陽光之照也不<lb/>
以岡原澗壑而殊也如大雨之奔也不以陂澤沼沚而<lb/>
異也當此之際徒有善焉而已故曰繼之者善也言天<lb/>
人交接之間無非善者是大哉乾元萬物資始之謂也<lb/>
<pb n="10b"/>
又曰乾道變化各正性命又朱子所謂理為之主而隂<lb/>
陽五行為之錯綜經緯於是人物之生氣殊質異而各<lb/>
一其性者也成者氣之聚形之具天旣賦於物而已分<lb/>
物旣受於天而自足如兼被乎陽光而岡原之明暖澗<lb/>
壑之隂沍不能均也如兼承乎雨澤而陂澤之汗漫沼<lb/>
沚之淙滴不能同也當此之時則謂之性故曰成之者<lb/>
性也言人物之有定而不可移乃其所以為性者是乾<lb/>
道變化各正性命之謂也是故乾元者專乎天地之心<lb/>
<pb n="11a"/>
之徳而言者也其資之以始而繼之者是人物之公也<lb/>
理一者也乾道者兼乎天地之氣之化而言者也其各<lb/>
正而成之者是人物之差也分殊者也乾元惟大故公<lb/>
而不私乾道惟變化故差而不齊周子引彖傳之言與<lb/>
繫傳互相發其指深矣厥後程張天命氣質之説實出<lb/>
乎此<lb/>
　　論河圖<lb/>
河圖何以作易也曰天地之間隂陽而已河圖之奇耦<lb/>
<pb n="11b"/>
者所以紀隂陽之數倣隂陽之象而盡隂陽之理也一<lb/>
奇為陽數二耦為隂數其餘凡奇者皆從一而為陽也<lb/>
凡耦者皆從二而為隂也其位則節於四備於五而加<lb/>
於十四者天地之氣分司於四方迭王於四時之用數<lb/>
也五者兼其中之體數也十者倍五而成在四方四時<lb/>
則隂陽互藏互根之數在中央則隂陽混一和會之數<lb/>
也今以圖觀之除五十為體數居中則一三七九者奇<lb/>
數之始終也二四六八者耦數之始終也陽始於北盛<lb/>
<pb n="12a"/>
於東極於南而終於西此圖一三七九之序也隂始於<lb/>
南盛於西極於北而終於東此圖二四六八之序也在<lb/>
北在東則奇内而耦外奇為主而耦為賓奇為生數而<lb/>
耦為成數此則陽主事而隂受命陽息而隂消之象也<lb/>
在南在西則耦内而奇外耦為主而奇為賓耦為生數<lb/>
而奇為成數此則隂用事而陽仰成隂息而陽消之象<lb/>
也蓋其竝立而同運者固不容一息而相離而其迭為<lb/>
賓主互為始終者又無一息之不相推而相變也自其<lb/>
<pb n="12b"/>
推行之迹言之謂之變化自其合一之妙言之謂之鬼<lb/>
神推行者變易為用而其體不可執合一者交易為體<lb/>
而其用不可知此河圖之緼而聖人所因以作易之源<lb/>
也<lb/>
　　論河圖二<lb/>
聖人之則圖作易也非規規於㸃畫之似方位之配也<lb/>
其理之一者有以黙啟聖人之心而已圖所列之數如<lb/>
此其所涵之象又如此今以易卦觀之天一地二數之<lb/>
<pb n="13a"/>
源也則聖人所取以定兩儀者也五位相得而各有合<lb/>
象之成也則聖人所取以定四象八卦者也何則一二<lb/>
之數起則凡三五七九皆一之變矣四六八十皆二之<lb/>
變矣故奇耦之畫由此而定也相得有合之象列則隂<lb/>
陽之賔主辨而交易之妙具矣隂陽之消息序而變易<lb/>
之機行矣故四象八卦之設由此而定也今以羲文二<lb/>
圖觀之則先天之左右隂陽内外終始固與圖象無二<lb/>
而後天之北東皆陽卦也南西皆隂卦也圖象在北東<lb/>
<pb n="13b"/>
則陽為主在南西則隂為主亦其義也河圖兼中數故<lb/>
備於十易卦除中數故止於八中數者何也以一而統<lb/>
四則數之主也又倍五而為十則數之全也此無極之<lb/>
眞所以主宰包含二五之精所以停蓄完備而為分播<lb/>
迭用之本者也易雖不用其數而必曰易有太極説卦<lb/>
敘圖象旣曰帝又曰神太極也帝也神也卦畫所無也<lb/>
然而以為易有之焉則河圖中數之精緼象雖不立而<lb/>
理行乎其間者也<lb/>
<pb n="14a"/>
　　論河圖三<lb/>
易卦止於八而虚中數此易有太極而不著之義也言<lb/>
帝言神而無專位之義也固也雖然八卦之乾其統之<lb/>
矣夫天專言之則道也則乾太極也以主宰言謂之帝<lb/>
則乾帝也以妙用言謂之神則乾神也至於以形體言<lb/>
謂之天然後與諸卦列而為八是故以八卦為河圖四<lb/>
面對待流行之數而虚其中可也以乾坤為河圖之中<lb/>
數六子隂陽卦為四面對待流行之數可也地亦天也<lb/>
<pb n="14b"/>
故坤從乾而為中數凡所以主張綱維皆其為也猶圖<lb/>
之以十從五而為中數也六子則以隂陽相為内外消<lb/>
息猶圖四面之數之相為内外消息也是故乾坤者列<lb/>
之則與諸卦成位統之則為諸卦之宗説卦最後去乾<lb/>
坤而專言六子以明乾坤之即神也孔子於乾卦彖象<lb/>
備天徳之形容焉則已盡乎太極之緼矣夫豈必於八<lb/>
卦之外求所謂太極神帝者哉<lb/>
　　論圖書<lb/>
<pb n="15a"/>
卦以道隂陽之變故曰易疇以敘三才之法故曰範聖<lb/>
人之取諸圖也所謂陽卦奇隂卦耦者也其取諸書也<lb/>
所謂參天兩地而倚數者也何則天數始於一地數始<lb/>
於二奇耦立而隂陽之理明故圖之以一三七九二四<lb/>
六八相為内外互為終始也是隂陽交易變易之道也<lb/>
天數乗於三地數乗於二參兩行而天地之義著故書<lb/>
之以一三九七相乘於四正而左行二四八六相乗於<lb/>
四隅而右行也是天地順逆之機樞維之位也其為天<lb/>
<pb n="15b"/>
地之數則一而卦因之以明變化之情趨時之用疇因<lb/>
之以明成位之職參贊之功故其中數也易見之則為<lb/>
太極蓋宰隂陽而為化樞也範見之則為皇極蓋中天<lb/>
地而立人位也太極皇極其為至理亦一而易所主者<lb/>
天徳無聲無臭所謂太極本無極者故其名不在八卦<lb/>
之内範所主者王道有典有則所謂皇建其有極者故<lb/>
其目列於九疇之中也此二圖同異之致聖人法則之<lb/>
源也<lb/>
<pb n="16a"/>
　　論掛扐<lb/>
歸奇於扐古人之説不同何也曰其説大略有二一曰<lb/>
歸左右之餘於兩指之間也如此則奇為餘而扐為指<lb/>
間一曰歸所掛之一於左右之餘也如此則奇為一而<lb/>
扐為餘按禮記王制曰祭用數之扐則扐固為餘義況<lb/>
曰歸奇於扐則是并兩而一之之辭也若曰歸餘指間<lb/>
云爾則掛一亦於指間而何以不言扐揲四者何所頓<lb/>
置而亦不言其處故知歸掛於扐之説是也然亦有未<lb/>
<pb n="16b"/>
是者蓋為此説者曰以掛象閏而已故必曰後二變者<lb/>
不掛而但有扐也不掛為無閏之歲故曰再扐而後掛<lb/>
也審如其説則當曰三歲一閏否當曰六歲再閏不應<lb/>
曰五歲再閏使五與再皆為剰字而再扐再閏之文兩<lb/>
不相應<hi>若以掛象閏當以再掛象再閏方得兩再字相應</hi>且自分掛揲歸皆有<lb/>
所象獨扐無象乎扐無象而又曰歸奇於扐則扐亦為<lb/>
剰字矣愚故合二説而折之曰合掛與扐皆以象閏也<lb/>
或曰以再扐應再閏而不及掛則掛非閏也曰歸奇於<lb/>
<pb n="17a"/>
扐則以扐為主以扐為主故以再扐應再閏然掛實其<lb/>
起積之端故又曰再扐而後掛也分先於掛如掛非象<lb/>
閏則應曰再扐而後分不應曰再扐而後掛使掛又為<lb/>
剰字也是故以掛象閏者横渠及郭氏之説也以扐象<lb/>
閏者疏家及朱子之説也合掛與扐皆以象閏則愚之<lb/>
私見也<lb/>
　　論掛扐二<lb/>
掛為氣盈扐為朔虚氣盈則攬期之成數而可知故分<lb/>
<pb n="17b"/>
二之後即除一而掛之也朔虚者計每月之空分而後<lb/>
得故逐揲之後乃存餘而扐之也歸氣盈於朔虚而閏<lb/>
法立故歸奇於扐以象閏也閏餘生於朔不盡周天之<lb/>
氣則朔虚者閏之本法而氣原無盈也据十二月之成<lb/>
數而先除之則謂之盈据十二揲之全策而先去之則<lb/>
謂之掛及其積也通謂之朔虚可也故旣歸掛於扐則<lb/>
可以扐槩之以再扐象再閏而不復及掛者以此也然<lb/>
古人以三百有六句為期之整數則氣盈者其起積之<lb/>
<pb n="18a"/>
端矣以四十八策為蓍之整數則掛一者亦其起積之<lb/>
端矣雖以再扐象再閏而又必曰再扐而後掛者以此<lb/>
也<lb/>
　　論掛一<lb/>
後代多以卦爻應厯孔子未言也獨此節以蓍數象四<lb/>
時閏分朞日之屬則疑惟此數與厯法合蓋推䇿迎日<lb/>
古有是法矣唐一行以四十八䇿應四十八弦之數然<lb/>
所謂弦者以實弦論也故總四十八弦僅得三百五十<lb/>
<pb n="18b"/>
四日餘而所閏十一日則掛一之䇿纔應一弦而不足<lb/>
以周之是以一行之法閏分餘於掛一之外也愚謂以<lb/>
䇿應弦是也然當以三百六十之甚數為節而應經弦<lb/>
不當以三百五十四日餘之歲數為節而應實弦也經<lb/>
弦者七日有半也一年三百六十五日四分日之一以<lb/>
日法四乘之得一千四百六十一以月法三十除之得<lb/>
四十八十分之七四十八十分之七者一歲之弦數也<lb/>
四十八䇿應經弦之外掛一為畸零之䇿且在用不用<lb/>
<pb n="19a"/>
之間<hi>虚一者全不用餘䇿全用惟掛一者半用而半不用</hi>是與十分之七相應而<lb/>
為五日四分日之一之贏分也或曰掛一之䇿退為七<lb/>
分則與一行進分之病等爾曰七分之源出於康節所<lb/>
謂卦用八蓍用七者是也八者四正四隅除中宫之數<lb/>
七者一歲生物除不用之數故蓍䇿之窮於七七者用<lb/>
數也則其畸零之策在乎用不用之間者以七裁之可<lb/>
矣況一歲之分乘而除之則四十八為整數而一得七<lb/>
分此有法之分也一行以四十九皆為整數而旋加分<lb/>
<pb n="19b"/>
以合歲分此無法之分也一行蓋亦不以扐象閏而欲<lb/>
以一歲閏分盡寄之掛之一䇿故也<lb/>
　　論策數<lb/>
朱子以掛扐之數為七八九六之母策數為七八九六<lb/>
之子其辯詳於啟蒙攷誤諸書然攷之於經則䇿數者<lb/>
以象四時者也以當朞日者也掛扐者以象閏者也一<lb/>
朞四時三百有六旬此正數也當為母盈虚之分是餘<lb/>
數也當為子有正數而後有餘數不應以餘而先正一<lb/>
<pb n="20a"/>
也又果定七八九六者以掛扐為重則經當曰乾坤掛<lb/>
扐若干二篇掛扐若干今數䇿而不數掛扐二也蓋䇿<lb/>
之為七八九六也其數顯然不必計方圓全半而後合<lb/>
則知啟蒙攷誤諸辯猶朱子未定之説也然掛扐之與<lb/>
䇿數相應則亦有自然之法象存焉九揲者其掛扐三<lb/>
揲則乾老陽三畫之象也六揲者其掛扐亦六揲則坤<lb/>
老隂六畫之象也七揲者其掛扐五揲則震坎艮三少<lb/>
陽五畫之象也八揲者其掛扐四揲則㢲離兑三少隂<lb/>
<pb n="20b"/>
四畫之象也此則邵氏蘇氏之説可參用者大氐易言<lb/>
四象有二兩儀生四象以卦畫言者也易有四象所以<lb/>
示也以蓍數言者也在卦畫者旣以位次而涵蓍數在<lb/>
蓍數者又以餘積而涵卦畫其錯綜變化固無不合而<lb/>
易所謂用九用六之名與凡七日八月之象則專取夫<lb/>
揲蓍而施於用者爾<lb/>
　　論筮法變卦<lb/>
啟蒙變卦之法備矣然愚竊有疑者蓋其法惟六爻不<lb/>
<pb n="21a"/>
變者占卦辭至六爻皆變則占變卦之卦辭變至三爻<lb/>
則又兼占兩卦之卦辭卦辭之用只此三者而已一爻<lb/>
二爻動則占本卦之動爻四爻五爻動則占變卦之不<lb/>
動爻此則爻辭之用也審若此則卦辭之用有所不周<lb/>
矣又審若此則爻之用半用九六而半用七八矣且攷<lb/>
之春秋内外傳諸書不論動靜及變爻之多少皆先論<lb/>
卦之體象及其辭以立説意此其本法也蓋一卦各變<lb/>
六十四卦故隨其動靜及變爻之多少而貞悔不同固<lb/>
<pb n="21b"/>
無嫌乎卦辭之用之為重複也惟一爻動者則於爻辭<lb/>
必專用焉然猶未嘗不先以兩卦之體此蓋厯据古人<lb/>
之法而可見者蓋必如此而後卦之用周而後爻之九<lb/>
六之用為有定而所謂兼用兩爻及用變卦之不動爻<lb/>
者求之古人似無其説焉此愚之所以疑而祇存其論<lb/>
也<lb/>
　　論筮法變卦二<lb/>
左氏傳晉文公之筮得貞屯悔豫皆八穆姜之筮得艮<lb/>
<pb n="22a"/>
之八是謂艮之隨又董因為晉文公筮得泰之八此三<lb/>
筮所謂八者皆莫明其説杜元凱謂連山歸藏易用七<lb/>
八者旣鑿而無據朱子以為其不動之爻皆八於文意<lb/>
亦不相似且董因之筮乃泰六爻皆不變者尤不得以<lb/>
此説也竊意古法之用卦辭者不論動不動及動爻之<lb/>
多寡而皆用之者也其用爻辭者惟一爻專動而後用<lb/>
之者也當時用爻辭者則以九六為標識因揲蓍之法<lb/>
爻以九六變也用卦辭者則以八為標識因畫象之法<lb/>
<pb n="22b"/>
卦以八成也故貞屯悔豫則三爻變而無專動之爻矣<lb/>
艮之隨則五爻變而亦無專動之爻矣泰卦不變則亦<lb/>
無所動之爻矣凡此者於法皆當占卦故竝曰八也但<lb/>
變自三爻以下及不動者則當以本卦之辭為主以董<lb/>
因引泰小往大來者推之也變自四爻以上及全變者<lb/>
則當以變卦之辭為主以穆姜引隨元亨利貞者推之<lb/>
也變上三爻則當兼論兩卦之辭以司空季子占貞屯<lb/>
悔豫曰皆利建侯者推之也經傳之例雖不能備而其<lb/>
<pb n="23a"/>
可推見者如此至於一爻專動以九六為標識固已然<lb/>
不曰得某卦之某九某六而必曰得某卦之某卦則益<lb/>
以明雖用爻辭者未嘗不先以兩卦之體其説信也<lb/>
　　論筮法變卦<lb/>
自六畫之卦而又加一卦則増長至於十二畫矣故曰<lb/>
引而伸之也自一卦之義而又益以一卦之義隨其所<lb/>
當可以比附故曰觸類而長之也必如是而後天下之<lb/>
能事畢者何也曰一卦各變為六十四卦則其貞悔之<lb/>
<pb n="23b"/>
間一反一覆而義於焉變矣如貞屯悔豫者文公備嘗<lb/>
險阻艱難而通亨之象也艮之隨者穆姜宜守婦道以<lb/>
靜而止而乃以喜隨人之象也若得豫之屯隨之艮賓<lb/>
主先後不同則其義當又别其餘占例大抵皆然此六<lb/>
十四卦之變所以能盡天下之無窮聖人之所以成能<lb/>
百姓之所以與能者莫不具於其中故曰能事畢也若<lb/>
不先論卦而但論爻則其用反有所限且用爻者似亦<lb/>
未嘗不兼用變卦之爻晉懷公之筮曰歸妹睽孤者是<lb/>
<pb n="24a"/>
也至於筮法曰某卦之某卦者蓋立八卦為主則八卦<lb/>
貞也旋而加之者悔也故曰貞風悔山是蠱乃㢲所統<lb/>
之卦也立六十四卦為主則六十四卦貞也旋而變成<lb/>
者悔也故曰貞屯悔豫是豫乃屯所統之卦也曰某之<lb/>
某者義蓋如此今人以之卦為名似非文意但當曰變<lb/>
卦則可爾<lb/>
　　論貞勝貞一<lb/>
貞勝者非謂正道勝也亦非謂常相勝也蓋言以常者<lb/>
<pb n="24b"/>
為勝也夫善而遇凶惡而獲吉者有矣然非其常也偶<lb/>
也偶者不足以勝常故曰貞勝也天地之道有反易焉<lb/>
然以其常者觀示也日月之道有晦蝕焉然以其常者<lb/>
著明也天下之動所為以常為勝者亦常夫一理而己<lb/>
矣順理則吉逆理則凶此則其常也惟其以一者為常<lb/>
也是故塗雖殊而歸則同慮雖百而致則一天地之寒<lb/>
暑雖有往來然徃者即所以為來者其為成歲不異也<lb/>
是其所謂貞觀者也日月之晦明雖有往來然往者即<lb/>
<pb n="25a"/>
所以為來者其為生明不異也是其所謂貞明者也天<lb/>
下之動或伸或屈然屈者即所以為伸者其為生利不<lb/>
異也是其所謂貞夫一者也夫子引十一爻者以括天<lb/>
下之動雖然咸四之義其首也人心之所以憧憧者動<lb/>
於利害之私耳其動於利害之私者感於吉凶之無定<lb/>
耳知其以常者為勝則吉凶定矣知其以一者為常則<lb/>
吉凶之理得矣夫是以不遷於往來之途不動於屈伸<lb/>
之迹守吾貞焉而萬感定爻之所謂貞吉悔亡者此也<lb/>
<pb n="25b"/>
下十爻之義皆可以即此而推之<lb/>
　　論一君二民二君一民<lb/>
辭之吉凶悔吝生於卦之小大六十四卦之小大生於<lb/>
八卦之小大是故知八卦之所以分隂陽者而易之大<lb/>
義可識矣震坎艮多隂而為陽卦者陽卦主於奇也㢲<lb/>
離兑多陽而為隂卦者隂卦主於耦也蓋奇陽為君耦<lb/>
隂為民一君則是君之權一而君為主君為主則民聽<lb/>
命所以為君子之道也二君則是君之權分而民反為<lb/>
<pb n="26a"/>
主民為主則君失職所以為小人之道也是故隂陽之<lb/>
始也但有君民主役之分而未有君子小人善惡之别<lb/>
惟為主者不失其主之道則役效於主而隂亦陽矣夫<lb/>
然後君子之名立焉惟為役者不安其役之義則主役<lb/>
於役而陽亦隂矣夫然後小人之名立焉君子小人之<lb/>
名旣立此人之所以有邪正世之所以有治亂而未有<lb/>
已也三畫之卦取類如此故六畫之卦取類如之如剝<lb/>
復師比謙豫雖一陽也而以陽為主夬姤同人大有畜<lb/>
<pb n="26b"/>
履雖一隂也而以隂為主餘則亦以其内外賓主而辨<lb/>
消長之分因其貴賤上下而明進退之情是夫子所謂<lb/>
卦有小大辭有險易者而八卦其根也夫彖者材也卦<lb/>
之剛柔雜居此其所取之材而以定一卦之吉凶者也<lb/>
是故聖人推其原於隂陽卦以明材之所以區而别者<lb/>
以此<lb/>
　　論初難終易<lb/>
惟彖之繫也原始而要終故爻之繫也其於初辭亦必<lb/>
<pb n="27a"/>
擬而議之而卒則成其終而已此初所以難知而上所<lb/>
以易知也以乾坤兩卦言之乍觀潛龍之辭則未知其<lb/>
所指也至於知初之為潛則知上之必亢矣乍觀履霜<lb/>
之辭亦未知其所指也至於知初之為凝則知上之必<lb/>
戰矣蓋初上雖非當時而實時之所以造端究竟雖非<lb/>
正位而實位之所以立本觀成時之變位之分惟聖人<lb/>
為能審其精焉至於造端立本者旣得則所以究其竟<lb/>
而觀其成其則不逺矣傳所謂本末之意蓋如此<lb/>
<pb n="27b"/>
　　論中爻之備<lb/>
初上二爻事外者也中四爻事中者也以時言之則自<lb/>
始之中以至終之中莫非有事之時也以位言之則自<lb/>
出潛離隱以至席尊履貴莫非有事之位也如下文所<lb/>
謂多懼多譽多凶多功皆惟其有事故如此易者吉凶<lb/>
生大業之書故惟此四爻者於卦之義極相當對發卦<lb/>
之藴者必於是而始備也若初上兩爻非無時位然以<lb/>
時言之則為事之將然及其已往以位言之則為人之<lb/>
<pb n="28a"/>
未遇及其已退往往在於咎譽辜功之外而於本卦截<lb/>
定之分限蓋有不相當直者聖人於此或發其未然之<lb/>
戒與其過中之坊或示其始進之基與其持盈之道雖<lb/>
一一根於卦義而實出於卦之前後旁外以周旋之故<lb/>
卦有初上二爻而後時變窮有中四爻而後時義備<lb/>
　　論觀彖過半<lb/>
文王旣名卦而繫之辭矣然其繫辭也必雜取夫卦義<lb/>
其取夫卦義也又取諸爻之剛柔上下内外比應善惡<lb/>
<pb n="28b"/>
當否者為多故名之所以命也間用主爻之義然以兩<lb/>
象二體為括要之宗者也辭之所以繫也兼論二體之<lb/>
徳然以六爻剛柔為取用之材者也惟其如是是以六<lb/>
爻未繫而其粲然分列者已具於渾然涵蓄之中周公<lb/>
之繫爻也蓋本此以為權度者也或彖辭所耑指之爻<lb/>
則其意可以發明或彖辭所未及之爻則其義可以推<lb/>
廣文周一心者也彖爻一貫者也故夫未觀爻辭者擬<lb/>
議懸度可以預知其得失之所歸已讀爻辭者尋繹覆<lb/>
<pb n="29a"/>
視可以確定其吉凶之有故吁此智者之事學易之方<lb/>
也以乾坤兩卦言之元亨利貞者彖辭也夫重乾重坤<lb/>
之象天地無兩也著其周復一周氣化循環之義而已<lb/>
元亨利貞貞復啟元此彖辭所以發卦象之藴也然而<lb/>
大明終始者有六位以時成於其中故自下卦言之初<lb/>
為元二為亨三則為利貞矣自上卦言之四又為元五<lb/>
又為亨上又為利貞矣乾初下卦勿用而已四上卦將<lb/>
用而疑猶勿用也此皆厚養待施元之意也二下卦以<lb/>
<pb n="29b"/>
徳使天下文明五上卦以徳位使天下治所謂雲行雨<lb/>
施亨之意也三下卦之極以乾惕而无咎上上卦之極<lb/>
以亢而悔蓋高則必危而盈不可久利貞之意也坤初<lb/>
下卦故曰始凝四上卦故曰天地閉皆愼微養晦亦元<lb/>
之意也二下卦有直方之徳五上卦有黃裳之美所謂<lb/>
含𢎞光大亦亨之意也三下卦之極故含章而无成上<lb/>
上卦之極故疑陽而必戰蓋讓陽則吉抗陽則凶利牝<lb/>
馬貞之意也是則六爻發揮乃所以旁通其情而於彖<lb/>
<pb n="30a"/>
辭之藴亦無加焉六十四卦之義以是推之無不得者<lb/>
觀彖而思過半者豈不信哉聖人敎人讀易莫深切於<lb/>
此章矣<lb/>
　　論二四遠近<lb/>
凡九二應六五者多吉蓋居下則宜有實徳故貴於剛<lb/>
在上則宜虚中以下交故貴於柔也六四承九五者多<lb/>
吉蓋近上則宜有小心故貴於柔君必有剛明之徳然<lb/>
後可以行其道故貴於剛也若以隂應隂以陽應陽以<lb/>
<pb n="30b"/>
隂承隂以陽承陽則皆無相取之義其或以時義所當<lb/>
間有取者然非正例也如六二以隂應九五之陽九四<lb/>
以陽承六五之隂皆不得為善美何則居下而柔則有<lb/>
援上之嫌處近而剛則有專己之失也然以六二之雖<lb/>
柔而中也故為能以中正自守其應九五猶多吉義惟<lb/>
九四承六五剛而不中以處偪近之地則其危厲甚矣<lb/>
是故二多譽四多懼者統言之也又云柔之為道不利<lb/>
逺者以見二雖多譽然惟以剛應柔者多爾且見四雖<lb/>
<pb n="31a"/>
多懼然惟以剛承柔者多爾若以柔承剛則無凶害柔<lb/>
之為道利近故也以柔應剛則不純吉柔之為道不利<lb/>
逺故也然惟二之中也故剛固有譽柔亦次之是以統<lb/>
之以多譽也惟四之不中也故剛固可懼柔亦未嘗忘<lb/>
懼也是以統之以多懼也<lb/>
　　論二四逺近二<lb/>
逺多譽而近多懼何也曰夫月逺日則明生近日則光<lb/>
失可見逺之多譽而近之多懼也試以天地言之則西<lb/>
<pb n="31b"/>
南之方如月之望所謂逺也月受日之光地受天之施<lb/>
配而不嫌於敵盛而不疑於偪故在傳曰西南得朋乃<lb/>
與類行言致役於帝以養萬物則雖朋類衆多共效隂<lb/>
職乃分之宜也東北之方如月之晦朔所謂近也日與<lb/>
月合天與地交月則匿其明地則閟其氣故在傳曰東<lb/>
北喪朋乃終有慶言告成於陽以為終禀承於陽以為<lb/>
始終始之際惟陽之順無有朋私也是故逺則貴於剛<lb/>
者如月之藉日光地之載天氣柔其質剛其用以君父<lb/>
<pb n="32a"/>
之靈濟君父之事則剛者貴矣近則貴於柔者如月之<lb/>
終魄於東而載魄於西地之安守於貞而順承於元純<lb/>
隂至順終君父之功以聽君父之命則柔者貴矣蓋不<lb/>
特位之逺近然也凡受事分職之時皆西南也皆逺之<lb/>
屬也凡歸功稟令之時皆東北也皆近之屬也自坤彖<lb/>
發其義而六十四卦視焉是臣之則也<lb/>
　　論三五剛柔<lb/>
三多凶五多功亦統言之也又曰其柔危其剛勝耶言<lb/>
<pb n="32b"/>
三雖多凶然惟柔處之則至危若以剛居之則或能自<lb/>
強而凶可免也然猶疑其辭者庶幾而不盡然也此所<lb/>
以為多凶也以是而例於五則多功者亦惟剛者為多<lb/>
若以柔居之則雖因時而有用柔之善然功不若九五<lb/>
之多矣蓋柔不利逺以中无咎為二言之也而因可以<lb/>
例於四柔危剛勝為三言之也而因可以例於五聖人<lb/>
之言有舉一隅而足者皆此類也或曰三四皆高位而<lb/>
四益高四止多懼三遂多凶何也曰近而親者懼而已<lb/>
<pb n="33a"/>
矣逺而任者譽可致焉不逺不近之間於情則未孚於<lb/>
勢則猶阻於任則已重於責則已切於進退則已難於<lb/>
牽掣則已多此其所以多凶也凡易之情莫重乎比應<lb/>
五位之尊有比而二應之三雖近高而無比應其為危<lb/>
也不亦宜乎自乾卦六爻之辭而二五之功譽三四之<lb/>
凶懼皆發其端矣六十四卦以是推之<lb/>
　　論愛惡逺近情偽<lb/>
愛惡以爻之時言也如在泰則交在否則不交在隨則<lb/>
<pb n="33b"/>
相從在睽則相離之類是也逺近以爻之位言也如䝉<lb/>
之六四則獨逺於實比之六四則外比於賢隨則以近<lb/>
而六二係於小子觀則以逺而初六童觀之類是也情<lb/>
偽以爻之徳言也如䝉五之能虚中而順以㢲比二之<lb/>
能守正而不自失否三之求合而包羞同人三之懷異<lb/>
而伏莽之類是也非時則愛惡不可知非位則逺近不<lb/>
可見非徳則情偽不可别矣愛惡之相攻者大故生吉<lb/>
凶也逺近之相取者暫故生悔吝也情偽之相感尤深<lb/>
<pb n="34a"/>
故生利害也然愛惡情偽之淺深又因逺近而變惟近<lb/>
而惡相攻偽相感者必致凶犯害其小者乃悔且吝耳<lb/>
若逺而無比應之義者則雖不以情相愛而凶害必不<lb/>
甚如姤之一隂愛惡之主也惟九二比之九四應之有<lb/>
凶及不利之辭若九五則自有吉義三與相背上與絶<lb/>
逺則雖有危吝而無凶咎矣夬之一隂亦愛惡之主也<lb/>
惟九五比之九三應之有凶及戒辭若九二則自有吉<lb/>
義四與相背初與絶逺則但戒其妄動而亦無凶咎矣<lb/>
<pb n="34b"/>
故近而不相得者總例也其重者則以相惡相偽為主<lb/>
故凶害屬之也其輕者則以相近為主故悔吝屬之也<lb/>
以是反觀則近而相得者必吉也利也相得而逺者亦<lb/>
不免乎悔也吝也皆可例求矣此三言者實觀象玩辭<lb/>
之要<lb/>
　<lb/>
　<lb/>
　周易通論卷三<lb/>
</p>
<p>
</p>
  </div>
</body>
</text>
</TEI>
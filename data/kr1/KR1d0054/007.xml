<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
纂圖互註禮記卷之七<lb/>
禮運第九<hi>○陸曰鄭云禮運者以其記五帝三王相変易及隂陽轉旋之道</hi>
　　　禮記　鄭氏註<lb/>
昔者仲尼與於蜡賔<hi>蜡者索也歲十二月合聚萬物而索饗之亦祭宗廟時孔子仕魯在助祭之中○與音預蜡仕嫁反祭名夏曰清祀殷曰嘉平周曰蜡秦曰蠟字林作䄍索所百反</hi>事畢岀遊於觀之<lb/>
上喟然而嘆<hi>覲闕也孔子見魯君於祭禮有不備於此又覩象魏舊章之處感而嘆之○觀古亂反注同喟去媿反又苦恠反說文云大息處昌慮反下同處同</hi>仲尼之嘆蓋嘆魯也言偃在側曰<lb/>
君子何嘆<hi>言偃孔子弟子子游</hi>孔子曰大道之行也與三代之英<lb/>
丘未之逮也而有志焉<hi>大道謂五帝時也英俊選之尤者逮及也言不及見志謂識古文不言魯事爲其大切廣言之○逮音代一音代計反選宣靣反下文皆同爲于僞反下文爲已皆同</hi>大道之行也天<lb/>
下爲公選賢與能講信脩睦<hi>公猶共也禪位授聖不家之睦親也○禪善靣反重言講信脩睦四下文三</hi>故人不獨親其親不獨子其子<hi>孝慈之道廣也</hi>使老有<lb/>
<pb n="1b"/>
所終壯有所用㓜有所長矜寡孤獨廢疾者皆有所養<lb/>
<hi>無匱乏也○長丁丈反矜古頑反匱其魏反</hi>男有分<hi>分猶職也○分/扶問反注同</hi>女有歸<hi>皆得良奥之家○奥烏報反</hi>貨惡其弃於地也不必藏於巳力惡其不出<lb/>
於身也不必爲巳<hi>勞事不憚施無吝心仁厚之教也○惡烏故反下同憚大旦反吝力刄反又力覲反</hi>
是故謀閉而不興盗竊亂賊而不作<hi>尚辭譲之故也</hi>故外户而<lb/>
不閉<hi>禦風氣而巳○禦魚吕反</hi>是謂大同<hi>同猶和/也平也</hi>今大道旣隱<hi>隱猶去也</hi>
天下爲家<hi>傳位於子○傳丈專反重意下文聖人耐以天下爲一家</hi>各親其親各子其<lb/>
子貨力爲巳<hi>俗狹嗇○狹音洽嗇音色</hi>大人丗及以爲禮城郭溝池以<lb/>
爲固<hi>亂賊繁多爲此以服之也大人諸侯也</hi>禮義以爲紀以正君臣以篤父<lb/>
子以睦兄弟以和夫婦以設制度以立田里以賢男知<lb/>
以功爲巳故謀用是作而兵由此起<hi>以其違大道敦朴之本也教令之稠其弊則然老子曰法令滋章盗賊多有○知音智朴普角反稠直由反重言以正君臣以篤父子以睦兄弟二下一以正君臣四下文冠<pb n="2a"/>義聘義各一</hi>禹湯文武成王周公由此其選也<hi>由用也能用禮義以成治○治直吏反</hi>此六君子者未有不謹於禮者也以著其義以<lb/>
考其信著有過刑仁講讓示民有常<hi>考成也刑猶則也</hi>如有不<lb/>
由此者在埶者去衆以爲殃<hi>埶埶位也去罪退之也殃猶禍惡也○埶音丗本亦作勢去羌吕反注同殃於良反</hi>是謂小康<hi>康安也大道之人以禮於忠信爲薄言小安者失之則賊亂將作矣</hi>〇言<lb/>
偃復問曰如此乎禮之急也孔子曰夫禮先王以承天<lb/>
之道以治人之情故失之者死得之者生詩曰相䑕有<lb/>
體人而無禮人而無禮胡不遄死<hi>相視也遄疾也言䑕之有身躰如人而無禮者矣人之無禮可憎賤如䑕不如疾死之愈○復扶又反下復問同相息亮反注同遄市專反重意夫禮失之者死得之者生曲禮上有禮則安無禮則危</hi>是故夫禮必本於天殽於地列於鬼神<hi>聖人則天之明因地之利取法度於鬼神以制禮下教令也旣又祀之盡其敬也教民嚴上也鬼者精魂所歸神者引物而出謂祖廟山川五祀之屬也○殽戸教反法也徐户交反重言夫禮必本於天三二見下文</hi>逹於䘮祭射御冠昏朝<lb/>
<pb n="2b"/>
聘<hi>民知嚴上則此禮逹於下也○冠古亂反朝直遥反</hi>故聖人以禮示之故天下國<lb/>
家可得而正也<hi>民知禮則易教○易以䜴反</hi>○言偃復問曰夫子之極<lb/>
言禮也可得而聞與<hi>欲知禮終始所成○極如字徐紀力反與音餘</hi>孔子曰我欲<lb/>
觀夏道<hi>欲行其禮觀其所成</hi>是故之𣏌<hi>杞夏后氏/之後也</hi>而不足徴也<hi>徴成也無賢君不足與成也</hi>吾得夏時焉<hi>得夏四時之書也其書存者有小正○有小正音征本或作有夏小正</hi>
我欲觀殷道是故之宋而不足徴也<hi>宋殷人之後也</hi>吾得坤乾<lb/>
焉<hi>得殷隂陽之書也其書存者有歸藏○坤苦門反乾其連反</hi>坤乾之義夏時之等吾以<lb/>
是觀之<hi>觀於二書之意</hi>互註<hi>語八佾篇夏禮吾能言之𣏌不足徴也殷禮吾能言之宋不足徴也文獻不足故也足則吾能徴之矣</hi>○夫禮之𥘉始諸飲食其燔黍捭豚汙尊而抔<lb/>
飲蕢桴而土鼔猶若可以致其敬於鬼神<hi>言其物雖質畧有齊敬之心則可以薦羞於鬼神鬼神饗德不饗味也中古未有釡甑釋米捭肉加於燒石之上而食之耳今北狄猶然汙尊鑿地爲尊也抔飲手掬之也蕢讀爲由声之誤也由堛也謂搏土爲桴也土鼔築土爲鼔也○燔音煩捭卜麥反注作擗又作擘皆同汙尊烏華反注同<pb n="3a"/>一音作烏抔歩侯反蕢依注音由苦對反又苦恠反土塊也桴音浮鼓槌齊側皆反釡本又作鬴音父甑即孕反燒如字又舒照反鑿在洛反掬九六反本亦作<graphic n="KR0875" url="https://raw.githubusercontent.com/kanripo/KR-Gaiji/master/images/KR0875.png" mimeType="image/png"/>音蒲侯反堛普逼反搏徒端反築徐音竹重言蕢桴而士鼓玉藻十三篇土鼓蕢桴</hi>及其<lb/>
死也升屋而號告曰皐某復<hi>招之於天○號户毛反皐音羔</hi>然後飯腥<lb/>
而苴孰<hi>飯以稻米上古未有火化苴孰取遣奠有火利也苴或爲俎○飯扶晚反注同腥音星苴子餘反苞也徐争𥘉反遣弃戰反</hi>故天望而地藏也體魄則降知氣在上<hi>地藏謂葬○知音智</hi>故死者北首<hi>首隂也○首/手又反注同</hi>生者南郷<hi>郷陽也〇郷許亮反注同</hi>皆從<lb/>
其𥘉<hi>謂今行之然也</hi>○昔者先王未有宫室冬則居營窟夏則<lb/>
居橧巢<hi>寒則累土暑則聚薪柴居其上○窟苦忍反橧本又作増又作曽同則登反樔本又作巢助交反</hi>互註<lb/>
<hi>孟滕文下當堯之時水逆行汜濫於中國民無所定下者爲巢上者爲營窟</hi>未有火化<hi>食腥也</hi>食草<lb/>
木之實鳥獸之肉飲其血茹其毛未有麻絲衣其羽皮<lb/>
<hi>此上古之時也○茹音汝衣於旣反</hi>○後聖有作<hi>作/起</hi>然後脩火之利<hi>孰洽萬物</hi>范<lb/>
金<hi>鑄作器用〇鑄之樹反</hi>合土<hi>瓦瓴甓及甒大〇合如字徐音閤令音零甓歩歷反甒音武大音泰甒大皆樽名</hi>以<lb/>
<pb n="3b"/>
<pb n="3b"/>
酒以祭薦其血毛腥其爼孰其殽與其越席䟽布以幂<lb/>
衣其澣帛醴醆以獻薦其燔炙君與夫人交獻以嘉魂<lb/>
魄是謂合莫<hi>此謂薦上古中古之食也周禮祝號有六一曰神號二曰鬼號三曰祗號四曰牲號五曰齎號六曰幣號號者所以尊神顯物也腥其爼謂豚解而腥之及血毛皆所以法於大古也孰其殽謂躰解而爓之此以下皆所法於中古也越席翦蒲席也幂覆尊也澣帛練染以爲祭服嘉樂也莫虚無也孝經說曰上通無莫○祝之六反徐之又反注同殽本或作肴户交反越席音活注同字書作趏杜元凱云結草幂本又作鼏同莫歴反衣其於旣反澣户管反示號音祗本又作祗齍音咨皇云黍稷大古音太下大史同爓似廉反染如豔反又如琰反樂也音洛</hi>○然後退而合亨體其<lb/>
犬豕牛羊實其簠簋籩豆鉶羮祝以孝告嘏以慈告是<lb/>
謂大祥<hi>此謂薦今丗之食也躰其犬豕牛羊謂分别骨肉之貴賤以爲衆爼也祝以孝告嘏以慈告各首其義也祥善也今丗之食於人道爲善也○鉶本又作鉶音刑盛和羮器形如小鼎羹音庚舊音衡別彼列反下文同</hi>此禮之<lb/>
大成也<hi>解子游以禮所成也</hi>○孔子曰嗚呼哀哉我觀周道幽厲傷<lb/>
之吾舎魯何適矣<hi>政亂禮失以爲魯尚愈○於音烏乎好奴反舎音捨下舎禮皆同重言嗚呼哀哉二<pb n="4a"/>一見檀弓上篇中</hi>魯之郊禘非禮也周公其衰矣<hi>非猶失也魯之郊牛口傷鼷䑕食其角又有四卜郊不從是周公之道衰矣言子孫不能奉行興之○禘大計反鼷音兮</hi>𣏌之郊也禹<lb/>
也宋之郊也契也是天子之事守也<hi>先祖法度子孫所當守○契息列反</hi>故<lb/>
天子祭天地諸侯祭社稷○祝嘏莫敢易其常古是謂<lb/>
大假<hi>假亦大也不敢改其常古之法度是謂大大也將言今不然重言天子祭天地諸侯祭社稷二一見王制第五又曲禮天子祭天地</hi>○祝嘏辭說藏於宗祝巫史非禮也是謂幽國<hi>藏於宗祝巫史言君不知有也幽闇也國闇者君與大夫俱不明也</hi>醆斝及尸君非禮也是謂僣<lb/>
君<hi>僣禮之君也醆斚先王之爵也唯魯與王者之後得用之耳其餘諸侯用時王之器而已○醆斚古雅反又音嫁爵名也夏曰醆殷曰斚周曰爵僣子念反注同</hi>○冕弁兵革藏於私家非禮也是謂脅<lb/>
君<hi>刼脅之君也冕弁君之尊服兵革君之武衛及軍器也〇脅許刼反</hi>○大夫具官祭器不假<lb/>
聲樂皆具非禮也是謂亂國<hi>臣之奢冨儗於國君敗乱之國也孔子謂管仲官事不攝焉得儉○儗音擬焉於䖍反</hi>○故仕於公曰臣仕於家曰僕三年之䘮<lb/>
<pb n="4b"/>
與新有昏者期不使以衰裳入朝與家僕雜居齊齒非<lb/>
禮也是謂君與臣同國<hi>臣有䘮昏之事而不歸反服其衰裳以入朝或與僕相等軰而處是謂君臣共國無尊卑也有䘮昏不歸唯君耳臣有䘮昏當致事而歸僕又不可與士齒○期居其反朝直遥反注同或與僕相息亮反一讀如字則連下爲句等軰卜内反</hi>故天子有田以處其子孫諸侯有國<lb/>
以處其子孫大夫有采以處其子孫是謂制度<hi>言今不然也春秋昭元年秦伯之弟鍼岀奔晉刺其有千乗之國不能容其母弟○鍼其廉反又祗廉反乗時證反</hi>故天子適諸<lb/>
侯必舎其祖廟而不以禮籍入是謂天子壞法亂紀<hi>以禮籍入謂大史典禮執簡記奉諱悪也天子雖尊舎人宗廟猶有敬焉自拱勑也○壞音恠惡烏路反拱徐居勇反後拱持同重言天子適諸侯三禮器郊特牲各一</hi>諸侯非問疾弔䘮而入諸臣之家是謂君<lb/>
臣爲謔<hi>無故而相之是戯謔也陳靈公與孔寗儀行父數如夏氏以取弒焉○謔許約反寗本又作寕案左傳作寕公羊作寗各依字讀父音甫数色角反取弑申志反又如字</hi>○是故禮者君之大柄也所以<lb/>
別嫌明微儐鬼神考制度别仁義所以治政安君也<hi>疾今<pb n="5a"/>失禮如此爲言禮之大義也柄所操以治事○柄兵命反儐必刃反治政皇如字徐直吏反下文注以治事同爲于僞反下又爲遂爲皆同操七刀反</hi>故政不正則君位危君位危則大臣倍小臣<lb/>
竊刑肅而俗敝則法無常法無常而禮無列禮無列則<lb/>
士不事也刑肅而俗敝則民弗歸也是謂疵國<hi>又爲言政失君危之禍敗也粛駿也疵病也〇倍歩内反敝音弊本亦作弊疵才斯反峻恤俊反</hi>○故政者君之所以<lb/>
藏身也<hi>於此又遂爲之言政也藏謂輝光於外而形躰不見若日月星辰之神○輝音暉見賢遍反</hi>是故<lb/>
夫政必本於天殽以降命<hi>降下也殽天之氣以下教令天有運移之期隂陽之節也○殽户教反注及下同重言必本於天又上文一下文一</hi>命降于社之謂殽地<hi>謂教令由社下者也社土地之主也周禮土㑹之法有五地之物生○㑹古外反</hi>降于祖廟之謂仁義<hi>謂教令由祖下者大傳曰自禰率而上至于祖逺者輕仁也自祖率而下至于禰髙者重義也○上時掌反下上配上生皆同</hi>降於山川<lb/>
之謂興作<hi>謂教令由山川下者也山川有草木禽獸可作器物共國事○共音恭</hi>降於五祀之<lb/>
謂制度<hi>謂教令由五祀下者五祀有中<graphic n="KR0764" url="https://raw.githubusercontent.com/kanripo/KR-Gaiji/master/images/KR0764.png" mimeType="image/png"/>門户竈行之神此始爲宫室制度</hi>此聖人所以藏<lb/>
<pb n="5b"/>
身之固也<hi>政之行如此何用城郭溝池之爲</hi>〇故聖人參於天地並於鬼<lb/>
神以治政也處其所存禮之序也玩其所樂民之治也<lb/>
<hi>並併也謂比方之也存察也治所以樂其事居也○所樂音岳又音洛又五孝反好也注同治直吏反注同上以自治注自治成治皆放此併歩頂反</hi>故天生時而地生財人其父生而師教之四<lb/>
者君以正用之故君者立於無過之地也<hi>順時以養財尊師以教民而以治政則無過差矣易曰何以守位曰仁何以聚人曰財〇差𥘉佳反一音𥘉買反曰仁本亦作人重意故天生時而地生財禮器合於天時設於地財</hi>〇故君者所明也非明人者也君者所養也<lb/>
非養人者也君者所事也非事人者也故君明人則有<lb/>
過養人則不足事人則失位<hi>明猶尊也○養羊尚反又如字下同</hi>故百姓則<lb/>
君以自治也養君以自安也事君以自顯也故禮逹而<lb/>
分定故人皆愛其死而患其生<hi>則當爲明人之道身治居安名顯則不苟生也不義而死舎義而生是不愛死患生也○則君則音明出注分扶問反後文注除三分去一三分益一皆同舎音捨</hi>○故用<lb/>
<pb n="6a"/>
人之知去其詐用人之勇去其怒用人之仁去其貪<hi>用知者之謀勇者之断仁者之施足以成治矣詐者害民信怒者害民命貪者害民財三者乱之原○知音智注同去羌吕反後皆同断丁乱反施始䜴反下施生同</hi>○故國有患君死社稷謂之義大夫死宗<lb/>
廟謂之變<hi>變當爲辯声之誤也辯猶正也君守社稷臣衛君宗廟者患謂見圍入○之變音辯出注</hi>○故<lb/>
聖人耐以天下爲一家以中國爲一人者非意之也必<lb/>
知其情辟於其義明於其利逹於其患然後能爲之<hi>耐古能字傳書丗異古字時有存者則亦有今誤矣意心所無慮也辟開也○耐音能辟婢亦反徐芳益反傳文專反</hi>〇何謂<lb/>
人情喜怒哀懼愛惡欲七者弗學而能何謂人義父慈<lb/>
子孝兄良弟弟夫義婦聽長惠㓜順君仁臣忠十者謂<lb/>
之人義互註<hi>左隱三年石碏曰君義臣行父慈子孝兄爱弟敬所謂六順也</hi>講信脩睦謂之<lb/>
人利爭奪相殺謂之人患<hi>極言人事○惡烏路反下皆同弟弟上如字下音悌長丁丈反争争闘之争重言講信脩睦四並本篇</hi>故聖人之所以治人七情脩十義講信<lb/>
<pb n="6b"/>
脩睦尚辭讓去争奪舎禮何以治之<hi>唯禮可耳</hi>飲食男女人<lb/>
之大欲存焉互註<hi>孟萬章上好色人之所欲冨人之所欲</hi>死亡貧苦人之大惡<lb/>
存焉故欲惡者心之大端也人藏其心不可測度也美<lb/>
惡皆在其心不見其色也欲一以窮之舎禮何以哉<hi>言人情之難知明禮之重○度六洛反見賢遍反</hi>○故人者其天地之德隂陽之交<lb/>
鬼神之㑹五行之秀氣也<hi>言人兼此氣性純也</hi>○故天秉陽垂日星<lb/>
<hi>秉猶持也言天持陽氣施生照臨下也</hi>地秉隂竅於山川播五行於四時和<lb/>
而后月生也是以三五而盈三五而闕<hi>竅孔也言地持隂氣出内於山川以舒五行於四時此氣和乃后月生而上配日若臣功成進爵位也一盈一闕屈伸之義也必三五者播五行於四時也一曰水二曰火三曰木四曰金五曰土合爲十五之成数也○竅徐苦弔反播彼左反舒也五行四時絶句本亦作播五行於四時伸音申</hi>五<lb/>
行之動迭相竭也五行四時十二月還相爲本也五聲<lb/>
六律十二管還相爲宫也五味六和十二食還相爲質<lb/>
<pb n="7a"/>
也五色六章十二衣還相爲質也<hi>竭猶負戴也言五行運轉更相爲始也五声宫啇角徴羽也其管陽曰律隂曰吕布十二辰始於黃鍾管長九寸下生者三分去一上生者三分益一終於南吕更相爲宫凡六寸也五味酸苦辛鹹甘也和之者春多酸夏多苦秋多辛冬多鹹皆有滑甘是謂六和五色六章畫繢事也周礼考工記曰士以黄其象乃无時変火以圜山以章水以龍鳥獸蛇雜四時五色之位以章之謂之巧也○迭大計反又田結反竭義作掲其列反負擔也還音旋下同六和户卧反注同更古衡反下同徴張里反南事律名京房律始於執始終於南事凡六十繢户對反園音環又音圎</hi>
○故人者天地之心也五行之端也食味别聲𬒳色而<lb/>
生者也<hi>此言兼氣性之効也〇別彼列反𬒳皮義反徐扶義反</hi>故聖人作則必以天<lb/>
地爲本以隂陽爲端以四時爲柄以日星爲紀月以爲<lb/>
量鬼神以爲徒五行以爲質禮義以爲器人情以爲田<lb/>
四靈以爲畜<hi>天地以至於五行其制作所取象也禮義人情其政治也四靈者其徵報也此則春秋始於元終於麟包之矣吕氏說月令而謂之春秋事類相近焉量猶分也鬼神謂山川也山川助地通氣之象也器所以操事田人所捊治也禮之位賔主象天地介僎象隂陽四面之位象四時三賔象三光夫婦象日月亦是也○柄本又作枋兵命反量音亮下同畜許又反<pb n="7b"/>下同治直吏反麟良人反近附近之近操七刀反捊溥侯反徐音普溝反介撰上音界下音遵</hi>以天地爲本故<lb/>
物可舉也<hi>𥘉天地所養生</hi>以隂陽爲端故情可睹也<hi>情以隂陽通也○睹丁古反</hi>以四時爲柄故事可勸也<hi>事以四時成</hi>以日星爲紀故<lb/>
事可列也<hi>事以日與星爲候興作有次第</hi>月以爲量故功有藝也<hi>藝猶才也十二月各有分猶人之才各有所長也藝或爲倪○倪五計反視也</hi>鬼神以爲徒故事有守也<hi>山川守職不移</hi>五行以爲質故事可復也<hi>事下竟復由上始也</hi>禮義以爲器<lb/>
故事行有考也<hi>考成也器利則事成</hi>人情以爲田故人以爲奥也<lb/>
<hi>奥猶主也田無主則荒</hi>四靈以爲畜故飲食有由也<hi>由用也四靈與羞物爲羣</hi>○何<lb/>
謂四靈麟鳯龜龍謂之四靈故龍以爲畜故魚鮪不淰<lb/>
鳯以爲畜故鳥不獝麟以爲畜故獸不狘龜以爲畜故<lb/>
人情不失<hi>淰之言閃也獝狘飛走之貌也失猶去也龜北方之靈信則至矣○鮪于軌反魚名淰音審徐舒冉反矞字又作獝况必反狘况越反閃失冉反</hi>○故先王秉蓍龜列祭祀瘞繒宣祝<lb/>
<pb n="8a"/>
嘏辭說設制度故國有禮官有御事有職禮有序<hi>皆卜筮所造置也埋牲曰瘞幣帛曰繒宣猶揚也繒或作贈○蓍音尸瘞於例反一音於器反繒本又作増同似仍反又則登反又似登反</hi>
○故先王患禮之不逹於下也<hi>患下不信也</hi>○故祭帝於郊<lb/>
所以定天位也祀社於國所以列地利也祖廟所以本<lb/>
仁也山川所以儐鬼神也五祀所以本事也故宗祝在<lb/>
廟三公在朝三老在學王前巫而後史卜筮瞽侑皆在<lb/>
左右王中心無爲也以守至正<hi>此所以逹禮於下也教民尊神慎居處也宗宗人也瞽樂人也侑四輔也○儐皇音賔敬也舊必信反朝直遥反下同筮市制反瞽音古侑音又</hi>○故禮行於郊而<lb/>
百神受職焉禮行於社而百貨可極焉禮行於祖廟而<lb/>
孝慈服焉禮行於五祀而正法則焉<hi>言信得其禮則神物與人皆應之百神列宿也百貨金玉之屬○應應對之應宿音秀</hi>故自郊社祖廟山川五祀義之脩<lb/>
而禮之藏也<hi>脩猶飾也藏若其城郭然○藏如字徐才浪反</hi>○是故夫禮必本於<lb/>
<pb n="8b"/>
大一分而爲天地轉而爲隂陽變而爲四時列而爲鬼<lb/>
神其降曰命<hi>聖人象此下之以爲教令○大音泰下注同</hi>其官於天也<hi>官猶法也此聖人所以法於天也</hi>○夫禮必本於天<hi>本於大一与天之/義重言三上文一</hi>動而之地<hi>後法地也</hi>列而之事<hi>後法五祀五祀/所以本事也</hi>變而從時<hi>後法/四時</hi>恊於分藝<hi>恊合也言礼合於月之分猶人之才也○合於月之分本或作日月之分日衍字</hi>其居人也曰養<hi>養當爲義字之誤也下之則爲教令居人身爲義孝經說曰義由人出○養音義出注</hi>其行之以貨力辭讓<lb/>
飲食冠昏䘮祭射御朝聘<hi>貨摯幣庭實也力筯骸強者也不則偃罷○冠古乱反摯本又作贄音至罷音皮</hi>○故禮義也者人之大端也所以講信脩睦而固<lb/>
人之肌膚之㑹筋骸之束也所以養生送死事鬼神之<lb/>
大端也所以逹天道順人情之大竇也<hi>竇孔穴也○竇音豆重言所以養生送死二下文一事鬼神之大端也下文事鬼神之常也</hi>故唯聖人爲知禮之不可以巳<lb/>
也故壞國䘮家亡人必先去其禮<hi>言愚者之反聖人也○壞音恠又乎怪反䘮息<pb n="9a"/>浪反</hi>○故禮之於人也猶酒之有糵也君子以厚小人以<lb/>
薄<hi>皆得以爲美味性善者醇耳○蘖魚列反醇市春反</hi>故聖王脩義之柄禮之序以<lb/>
治人情<hi>治者去瑕穢養菁華也○菁子丁反</hi>故人情者聖王之田也脩禮<lb/>
以耕之<hi>和其剛柔</hi>陳義以種之<hi>樹以/善道</hi>講學以耨之<hi>存是去非類也○耨奴豆反鉏也</hi>本仁以聚之<hi>合其所盛○盛/市正反又音成</hi>播樂以安之<hi>感動使之堅固</hi>故<lb/>
禮也者義之實也恊諸義而恊<hi>協合也合禮於義則与義合不乖刺〇刺力逹反本或作制</hi>則禮雖先王未之有可以義起也<hi>以其合於義可以義起作</hi>義<lb/>
者藝之分仁之節也<hi>藝猶才也</hi>恊於藝講於仁得之者強<hi>有義則人服之也</hi>仁者義之本也順之體也得之者尊<hi>有仁則人仰之也</hi>
故治國不以禮猶無耜而耕也<hi>無以入也○耜音似</hi>爲禮不本於<lb/>
義猶耕而弗種也<hi>嘉榖無由生也○種之用反不亦作弗何休注公羊云弗者不之深也下皆放此</hi>
爲義而不講之以學猶種而弗耨也<hi>苗不殖草不除</hi>講之以學<lb/>
<pb n="9b"/>
而不合之以仁猶耨而弗穫也<hi>無以知収之豐荒也○穫户郭反収如字又手又反</hi>
合之以仁而不安之以樂猶穫而弗食也<hi>不知味之甘苦</hi>安之<lb/>
以樂而不逹於順猶食而弗肥也<hi>功不見也○見賢遍反</hi>四體旣<lb/>
正膚革充盈人之肥也父子篤兄弟睦夫婦和家之肥<lb/>
也大臣法小臣廉官職相序君臣相正國之肥也天子<lb/>
以德爲惠以樂爲御諸侯以禮相與大夫以法相序士<lb/>
以信相考百姓以睦相守天下之肥也是謂大順大順<lb/>
者所以養生送死事鬼神之常也<hi>常謂皆有礼用無匱乏也車或爲居重言見上文</hi>故事大積焉而不苑並行而不繆細行而不失深而<lb/>
通茂而有間連而不相及也動而不相害也此順之至<lb/>
也<hi>言人皆明於礼無有蓄乱滯合者各得其分理順其職也○苑于粉反積也繆音謬畜丑六反重言此順之至也二一見祭統二十五篇無此字</hi>故明於順然後能守危也<hi>能守自危之道也君子居安如危小人居危如</hi>
<pb n="10a"/>
<pb n="11a"/>
<hi>瑞出人情至也</hi>故天降膏露地出醴泉山出器車河出馬圖鳯<lb/>
皇麒麟皆在郊棷龜龍在宫沼其餘鳥獸之卵胎皆可<lb/>
俯而闚也<hi>膏猶甘也器謂若銀罋用甑也馬圖龍馬負圖而出也㭯聚草也沼池也○澧本又作醴音禮麒麟音其下音栗人反㭯素口反徐揔㑹反澤也本或作藪沼之紹反卵力管反胎上才反俯音府窺本又作闚去規反甕本又作罋烏弄反徐於弄反</hi>則是無故<hi>非有他事使之然也</hi>先王能脩禮以逹義體信以<lb/>
逹順故此順之實也<hi>實猶誠也盡也</hi>互註<hi>易係辝河出圖洛出書聖人則之</hi>
禮器第十<hi>○陸曰鄭云以其記禮使人成器孔子謂子貢瑚璉之器是也</hi>
　　　禮記　鄭氏註<lb/>
禮器是故大備大備盛德也<hi>禮器言禮使人成器如耒耜之爲用也人情以爲田脩禮以耕之此是也大備自耕至於食之而肥</hi>禮釋回増美質措則正施則行<hi>釋猶去也回邪辟也質猶性也措置也○錯七路反本又作措又厝音同去起吕反邪似嗟反辟匹亦反</hi>其在人也如竹<lb/>
箭之有筠也如松柏之有心也二者居天下之大端矣<lb/>
<pb n="11b"/>
故貫四時而不改柯易葉<hi>箭篠也端本也四物於天下最得氣之本或柔刃於外或和澤於内用此不變傷也人之得礼亦猶然也○箭節見反筠于貧反鄭云竹之青皮也貫古乱反柯古何反篠西了反徐音小刄而慎反</hi>
故君子有禮則外諧而内無怨<hi>人恊服也</hi>故物無不懷仁鬼<lb/>
神饗德<hi>懷歸也</hi>○先王之立禮也有本有文忠信禮之本<lb/>
也義理禮之文也無本不立無文不行<hi>言必外内具也○重言禮之本也二一見昏義四十四篇未禮其本也○禮之文也二一見樂記十九</hi>禮也者合於天時設於地<lb/>
財順於鬼神合於人心理萬物者也<hi>鬼神所祀事有德也重意合於天時設於地財禮運天生時而地生財</hi>是故天時有生也地理有冝也人官有能<lb/>
也物曲有利也<hi>言皆有異</hi>故天不生地不養君子不以爲禮<lb/>
鬼神弗饗也<hi>天不生謂非其時物也也不養謂非此地所生</hi>居山以魚鼈爲禮居<lb/>
澤以鹿豕爲禮君子謂之不知禮<hi>不順其郷之所有也</hi>故必舉其<lb/>
定國之數以爲禮之大經<hi>定國之數謂地物所出多少</hi>禮之大倫以地<lb/>
<pb n="12a"/>
廣狹<hi>謂貢賦之常差○狹音洽又户夾反差所佳反徐𥘉冝反</hi>禮之薄厚與年之上下<lb/>
<hi>用年之豐凶也○上時掌反</hi>是故年雖大殺衆不匡懼則上之制禮也<lb/>
節矣<hi>言用之有莭也殺謂榖不孰也匡猶恐也○殺色戒反徐所例反注同匡懼音匡又丘往反恐丘勇反</hi>○禮<lb/>
時爲大順次之體次之冝次之稱次之<hi>言聖人制禮所先後也○稱尺證反後皆同</hi>堯授舜舜授禹湯放桀武王伐紂時也<hi>言受命改制度</hi>互註<lb/>
<hi>孟梁惠王下齊宣王問曰湯放桀武王伐紂有諸孟子對曰於傳有之曰臣弑其君可乎曰賊仁者謂之賊賊義者謂之殘殘賊之人謂之一夫聞誅一夫紂矣未聞弑君也</hi>詩云匪革其猶聿追來孝<hi>革急也猶道也聿述也言文王改作者非必欲急行巳之道乃追述先祖之業來居此爲孝○革紀力反注同</hi>○天地之祭宗廟<lb/>
之事父子之道君臣之義倫也<hi>倫之言順也</hi>○社稷山川之<lb/>
事鬼神之祭體也<hi>天地人之別躰也</hi>○䘮祭之用賔客之交義<lb/>
也<hi>義之言冝也人道之冝</hi>○羔豚而祭百官皆足大牢而祭不必有<lb/>
餘此之謂稱也<hi>足猶得也稱稱牲之大小而爲爼此指謂助祭者耳而云百官喻衆也</hi>諸侯<lb/>
<pb n="12b"/>
以龜爲寳以圭爲瑞家不寳龜不藏圭不臺門言有稱<lb/>
也<hi>古者貸貝寳龜大夫以下有貨耳易曰十朋之龜瑞信也諸侯執瑞孤卿以下執摯闍者謂之臺○堵本又作闍音都又丁古反徐音常邪反</hi>○禮有以多爲貴者天子七廟諸侯五大夫三<lb/>
士一天子之豆二十有六諸公十有六諸侯十有二上<lb/>
大夫八下大夫六諸侯七介七牢大夫五介五牢天子<lb/>
之席五重諸侯之席三重大夫再重天子崩七月而葬<lb/>
五重八翣諸侯五月而葬三重六翣大夫三月而葬再<lb/>
重四翣此以多爲貴也<hi>豆之数謂天子朔食諸侯相食及食大夫公食大夫禮曰宰夫自東房薦豆六設干醬東北食下大夫而豆六則其餘著矣聘礼致饔餼於上大夫堂上八豆設于户西則凡致饔義堂上之豆數亦如此周禮公之豆四十其東西夾各十有二侯伯之豆三十有二其東西夾各十子男之豆二十有四其東西夾各六諸侯七介七牢者周之侯伯也大夫五介五牢者侯伯之卿使聘者也周礼上公九介九牢侯伯七介七牢子男五介五牢聘義所云上公七介諸侯五介子男三介乃謂其使者也天子葬五重者謂杭木與茵也葬者杭木在上茵在下士䘮禮下篇陳器曰杭木横三縮二加杭席三<pb n="13a"/>加茵用䟽布緇翦有幅亦縮二横三此士之禮一重者以此差之上公四重○介音界副也後皆同俗讀古賀反非也重直龍反下及注同翣所甲反相食音嗣下同餼許旣反夾古洽反又古協反使色吏反杭木苦浪反又音剛又户剛反茵音因縮所六反重意天子七廟諸侯五大夫三士二王制天子七廟諸侯五廟大夫三廟士二廟祭法篇王立七廟諸侯立五廟大夫立三廟適士二廟官師一廟重言天子七月而葬諸侯五月而葬大夫三月而葬二並見王制第五篇</hi>○有以少爲貴者天<lb/>
子無介祭天特牲天子適諸侯諸侯膳以犢諸侯相朝<lb/>
灌用鬰鬯無籩豆之薦大夫聘禮以脯醢天子一食諸<lb/>
侯再大夫士三食力無數大路繁纓一就次路繁纓七<lb/>
就圭璋特琥璜爵鬼神之祭單席諸侯視朝大夫特士<lb/>
旅之此以少爲貴也<hi>天子无介無客礼也灌獻也一食再食三食謂告飽也食力謂工商農也大路繁纓一就殷祭天之車也周礼王之五路玉路繁纓十有二就金路九就象路七就革路五就木路翦繁鵠纓圭璋特朝聘以爲瑞無幣帛也琥璜爵者天子酬諸侯諸侯相酬以此玉將幣也大夫特士旅之謂君揖之○犢音獨本亦作特朝直遥反下及注同灌古乱反注同鬯丑亮反脯醢上音甫下音海繁歩干反下及注同琥音虎又作虎璜音黃單音丹翦子淺反一音牋鵠胡毒反重言<pb n="13b"/>天子適諸侯諸侯膳以犢二一見郊特牲以作用○灌用鬰鬯二一見下篇郊特牲大路繁纓一就一一見下篇郊特牲又次路五就</hi>○有以大爲貴者宫室之量器皿之度棺椁之厚丘<lb/>
封之大此以大爲貴也○有以小爲貴者宗廟之祭貴<lb/>
者獻以爵賤者獻以散尊者舉觶卑者舉角五獻之尊<lb/>
門外缶門内壷君尊瓦甒此以小爲貴也<hi>凡觴一升曰爵二升曰觚三升曰觶四升曰角五升曰散五獻子男之饗礼也壷大一石瓦甒五斗缶大小未聞也易曰尊酒簠簋用缶○量音亮皿命景反字林音猛散悉旦反注同觯支䜴反缶方有反甒音武觚音孤</hi>○有以髙爲貴者天子之堂九<lb/>
尺諸侯七尺大夫五尺士三尺天子諸侯臺門此以髙<lb/>
爲貴也○有以下爲貴者至敬不壇埽地而祭天子諸<lb/>
侯之尊廢禁大夫士棜禁此以下爲貴也<hi>廢猶去也棜斯禁也謂之棜者無足有似於棜或因名云耳大夫用斯禁士用棜禁如今方案隋長局足髙三寸〇壇大丹反棜於據反去起吕反斯禁如字劉昌宗音賜隋他果反髙如字又古報反重言㱕地而祭二一見本篇郊特牲</hi>○禮有以文爲貴者<lb/>
<pb n="14a"/>
天子龍衮諸侯黼大夫黻士玄衣纁裳天子之冕朱緑<lb/>
藻十有二旒諸侯九上大夫七下大夫五士三此以文<lb/>
爲貴也<hi>此祭冕服也朱緑似夏殷礼也周礼天子五采藻○卷本又作衮同古本反黼音甫黻音弗熏字又作纁許云反繰本又作躁亦作藻同子老反注同重言藻十有二旒三郊特牲玉藻各一</hi>○有以素爲貴者至<lb/>
敬無文父黨無容大圭不琢大羮不和大路素而越席<lb/>
犧尊䟽布鼏樿杓此以素爲貴也<hi>大圭長三尺杼上終葵首琢當爲篆字之誤也明堂位曰大路殷路也鼏或作幂樿木白理也○琢字又作琢文轉反徐又依字丁角反大羹音㤗和胡卧反越席音活犧尊鄭素何反王如字幎本又作幂又作鼏莫歷反樿章善反又市戰反杓市約反長直亮反杼直吕反幕音莫重言大圭不琢二一見郊特牲大羮不和三郊特牲樂記各一</hi>孔子曰禮不可不省也禮不同不豐不<lb/>
殺此之謂也蓋言稱也<hi>省察也不同言異也○殺所戒反又所例反下而殺注芟殺皆同重言此之謂也九大傳祭義䘮服四制各一樂記二經解三</hi>禮之以多爲貴者以其外心者<lb/>
也<hi>外心用心於外其德在表也</hi>德發掦詡萬物<hi>詡猶普也徧也○詡况矩反徧音遍</hi>大理<lb/>
<pb n="14b"/>
物博如此則得不以多爲貴乎故君子樂其發也<hi>發猶見也樂多其外見也○樂五孝反注同見賢遍反下外見告見皆同</hi>禮之以少爲貴者以其内心<lb/>
者也<hi>内心用心於内其德在内</hi>德産之致也精微<hi>致致密也○致直致反注皆同</hi>觀天<lb/>
下之物無可以稱其德者<hi>萬物皆天所生孰可奉薦以稱也</hi>如此則得不<lb/>
以少爲貴乎是故君子慎其獨也<hi>少其牲物致誠慤○殻字又作慤苦角反下文同</hi>○古之聖人内之爲尊外之爲樂少之爲貴多之爲<lb/>
美是故先王之制禮也不可多也不可寡也唯其稱也<lb/>
○是故君子大牢而祭謂之禮匹士大牢而祭謂之攘<lb/>
<hi>君子謂大夫以上攘盗竊也○樂音洛匹士本或作正士攘如羊反上時掌反重言先王之制礼也五下文三檀弓上一</hi>管仲<lb/>
鏤簋朱紘山節藻梲君子以爲濫矣<hi>濫亦盗竊也鏤簋謂刻而飾之大夫刻爲龜耳諸侯飾以象天子飾以玉朱紘天子冕之紘也諸侯青紐紘大夫士當緇組紘纁邊栭謂之莭梁上楹謂之梲宫室之飾士首本大夫逹棱諸侯斵而礱之天子加密石焉無畫山藻之礼也○鏤簋力豆反下音軌紘音宏藻梲章悅反依字當作棳梁上侏儒柱<pb n="15a"/>栭音而稜力登反斵陟角反礱力工反重言管仲<graphic n="KR0866" url="https://raw.githubusercontent.com/kanripo/KR-Gaiji/master/images/KR0866.png" mimeType="image/png"/>簋朱紘山節藻梲二重見雜記下二十一</hi>晏平仲祀其<lb/>
先人豚肩不揜豆澣衣濯冠以朝君子以爲隘矣<hi>隘猶狹陋也祀不以少牢與无田者同不盈禮也大夫士有田則祭无田則薦澣衣濯冠儉不務新○澣又作浣户管反濯直角反朝直遥反隘本又作阨於賣反重言晏平仲祀其先人豚肩不揜豆二一見雜記下</hi>○是故君子之行禮也<lb/>
不可不慎也衆之紀也紀散而衆亂<hi>言二大夫皆非也紀絲縷之数有紀</hi>孔<lb/>
子曰我戰則克祭則受福蓋得其道矣<hi>我我知礼者也克勝也重言我戰則克祭則受福郊特牲故以戰則克以祭則受福</hi>君子曰祭祀不祈<hi>祈求也祭祀不爲求福也詩云自求多福福由巳耳○爲于僞反下爲母爲父母皆同</hi>不麾蚤<hi>麾之言快也祭有時不以先之爲快也齊人所善曰麾○摩本又作麾毀皮反齊人謂快爲麾蚤音早</hi>不樂葆大<hi>謂器幣也葆之言褒也○葆音保又保毛反本又作保</hi>不善嘉事<hi>嘉事之祭致夫人是也礼冝告見於先祖耳不善之而祭</hi>牲不及肥大<lb/>
薦不美多品<hi>以礼之義有以小少爲貴也</hi>○孔子曰臧文仲安知禮夏<lb/>
父弗綦逆祀而弗止也燔柴於奥<hi>文仲魯公子彄之曽孫臧孫辰也莊文之間爲<pb n="15b"/>大夫於時爲賢是以非之不正礼也文二年八月丁夘大事于大廟躋僖公始逆祀是夏父弗綦爲宗伯之爲也奥當爲㸑字之誤也或作竈礼尸卒食而祭饎㸑饔㸑也時人以爲祭火神乃橎柴○父音甫不綦音忌不亦作弗燔音煩又芳云反奥依注作㸑七乱反下同彄苦侯反大廟音太下注大平下文大廟並同躋子西反升也本又作躋饎㸑昌志反下七乱反</hi>夫奥者<lb/>
老婦之祭也盛於盆尊於瓶<hi>老婦先炊者也盆瓶炊器也明此祭先炊非祭火神燔柴似失之〇盛音成缾歩丁反</hi>○禮也者猶體也<hi>若人身躰</hi>體不備君子謂<lb/>
之不成人設之不當猶不備也禮有大有小有顯有微<lb/>
大者不可損小者不可益顯者不可揜微者不可大也<lb/>
故經禮三百曲禮三千其致一也<hi>致之言至也一謂誠也經禮謂周禮六篇其官有三百六十曲從事也事礼謂今礼也礼篇多亡本数未聞其中事儀三千○當丁浪反</hi>未有入室而不<lb/>
由户者<hi>三百三千皆猶誠也重意中庸禮儀三百威儀三千待其人而後行</hi>君子之於禮也<lb/>
有所竭情盡慎致其敬而誠若<hi>謂以少小下素爲貴也若順也</hi>有美而<lb/>
文而誠若<hi>謂以多大髙文爲貴也</hi>君子之於禮也有直而行也<hi>謂若<pb n="16a"/>始死哭踊無節也</hi>有曲而殺也<hi>謂若父在爲母/期也○期音基</hi>有經而等也<hi>謂若天子以下至士庶人爲父母三年</hi>有順而討也<hi>討猶去也謂若天子以十二公以九侯伯以七子男以五爲節也○去起吕反下去寳同</hi>有摲而播也<hi>摲之言芟也謂芟殺有所與也若祭者貴賤皆有所得不使虚也○摲所監反又所覧反芟所咸反</hi>有推而進也<hi>謂若王者之後/得用天子之禮</hi>有放而文也<hi>謂若天子之服服日月以至黼黻○放方往反有放必放同</hi>有放而不致也<hi>謂若諸侯自山龍以下○不致本或作不至</hi>有順而摭也<hi>謂若君休梁大夫沐稷士沐梁○摭之石反</hi>三代之禮一<lb/>
也民共由之或素或青夏造殷因<hi>一也俱趨誠也由用也素尚白青尚黒者也言所尚雖異礼則相因耳孔子曰殷因於夏礼所損益可知也周因於殷礼所損益可知也変白黒言素青者秦二丗時趙髙欲作乱或以青爲黒黒爲黄民言從之至今語猶存也</hi>○周坐尸詔侑武方其禮亦然其<lb/>
道一也<hi>言此亦周所因於殷也武當爲无声之誤也方猶常也告尸行節勸尸飲食无常若孝子之爲也孝子就養无方詔侑或爲韶囿○侑音又本或作宥武音无養羊譲反詔圜音圎下圜丘同本亦作詔圎重意其道一也郊特牲篇祭義其義一也樂記其極一也</hi>夏立尸而卒祭<hi>夏禮尸有/事而坐</hi>殷坐尸<hi>無事猶坐</hi>周旅<lb/>
<pb n="16b"/>
酬六尸<hi>使之相酌也后稷之尸發爵不受旅</hi>曽子曰周禮其猶醵與<hi>合錢飲酒爲醵旅酬相酌似之也王居明堂之礼仲秋乃命囯醵○醵其庶反又其約反與音餘</hi>○君子曰禮之近<lb/>
人情者非其至者也<hi>近人情者䙝而逺之者敬○近附近之近注同逺于萬反</hi>郊血大<lb/>
饗腥三獻爓一獻孰<hi>郊祭天也大饗祫祭先王也三献祭社稷五祀一献祭群小祀也爓沉肉於湯也血腥爛孰逺近備古今也尊者先逺差降而下至小祀孰而巳○爓似廉反重言三見下篇郊特牲</hi>是故君子<lb/>
之於禮也非作而致其情也<hi>作起也敬非巳情也所以下彼○下户嫁反</hi>此<lb/>
有由始也<hi>有所法也</hi>是故七介以相見也不然則巳慤三辭<lb/>
三譲而至不然則巳蹙<hi>已猶甚也慤蹙愿貌大愿則辝不見情無由至也○蹙本又作慼子六反又音促愿音願大音㤗見賢遍反下龍見同</hi>故魯人將有事於上帝必先有事<lb/>
於頖宫<hi>上帝周所郊祀之帝謂蒼帝靈威仰也魯以周公之故得郊祀上帝與周同先有事於頖宫告后稷也告之者將以配天先仁也頖宫郊之學也詩所謂頖宫也字或爲郊宫○頖本或作泮依注音判</hi>晉人將有事於<lb/>
河必先有事於惡池<hi>惡當爲呼声之誤也呼他嘔夷井州川○惡依注音呼又作虖好故反池大河<pb n="17a"/>反注同嘔夷烏侯反</hi>齊人將有事於㤗山必先有事於配林<hi>配林林名○㤗本或作大音同下注放此</hi>三月繫七日戒三日宿慎之至也<hi>繫繫牲于牢也戒散齊也宿致齊也將有祭祀之事必先敬慎如此不敢也○順之至也順當作慎散齊悉旦反下測皆反後放此</hi>○故<lb/>
禮有擯詔樂有相歩温之至也<hi>皆爲温藉重礼也擯詔告道賔主者也相步扶工也詔或爲紹○相息亮反注同温紆運反注同藉徐子夜反道音導</hi>○禮也者反本脩古不忘<lb/>
其𥘉者也故凶事不詔朝事以樂<hi>二者反本也哭泣由中非由人也朝廷養賢以樂樂之也○朝直遥反下朝夕注視朝同樂樂上音岳下音洛</hi>醴酒之用玄酒之尚割刀之<lb/>
用鸞刀之貴莞簟之安而槀鞂之設<hi>三者脩古穗去實曰鞂禹貢三百里納鞂服○鵉力端反莞音官一音丸簟徒點反槀字又作藁古老反鞂江八反徐古八反穂音遂</hi>是故先王之<lb/>
制禮也必有主也<hi>主謂本與古也</hi>故可述而多學也<hi>以本與古求之而巳</hi>
○君子曰無節於内者觀物弗之察矣<hi>節猶驗也</hi>欲察物而<lb/>
不由禮弗之得矣故作事不以禮弗之敬矣出言不以<lb/>
<pb n="17b"/>
禮弗之信矣故曰禮也者物之致也<hi>致之言至也極也</hi>○是故<lb/>
昔先王之制禮也因其財物而致其義焉爾故作大<lb/>
事必順天時<hi>大事祭祀也春秋傳曰啓蟄而郊龍見而雩始殺而嘗閉蟄而烝○烝之承反</hi>爲朝<lb/>
夕必放於日月<hi>日出東方月生西方</hi>爲髙必因丘陵<hi>謂冬至祭天於圎丘之上</hi>爲<lb/>
下必因川澤<hi>謂夏至祭地於方澤之中</hi>是故天時雨澤君子逹亹亹<lb/>
焉<hi>逹猶皆也亹亹勉勉也君子愛物見天雨澤皆勉勉勸樂○亹亡匪反徐音尾樂音洛</hi>○是故昔先王<lb/>
尚有德尊有道任有能舉賢而置之聚衆而誓之<hi>古者將有大事必選賢誓衆重事也</hi>是故因天事天<hi>天髙因髙/者以事也</hi>因地事地<hi>地下因下者以事也</hi>因名山升中于天<hi>名猶大也升上也中猶成也謂廵守至於方嶽燔柴祭天告以諸侯之成功也孝經說曰封乎㤗山考績燔燎禅乎梁父刻石紀號也○上時掌反守手又反燎力妙反又力弔反禅善戦反梁父音甫本亦作甫</hi>因吉土以饗帝于郊<hi>吉土王者所卜而居之土也饗帝於郊以四時所兆祭於四郊者也今漢亦四時迎氣其禮則簡</hi>升中于天而鳯皇降龜龍假<hi>功成而太平隂陽氣和而</hi>
<pb n="18a"/>
<pb n="19a"/>
<hi>濩伐而作濩武〇護户故反本亦作濩重意檀弓上樂記十九樂樂其所自生○禮也者反其所自生檀弓礼不忘其本樂記礼反其所自始</hi>是故先王之制禮也以節事<hi>動反/本也</hi>脩樂以道志<hi>勸之善也○道音導</hi>故觀其禮樂而治亂可知也<hi>國亂礼慢而樂淫也</hi>蘧伯玉<lb/>
曰君子之人逹<hi>觀其礼樂則知治亂也蘧伯玉衛大夫也名瑗○蘧其居反瑗于卷反</hi>故觀其<lb/>
器而知其工之巧觀其發而知其人之知<hi>禮樂亦猶是也○知音智</hi>故<lb/>
曰君子慎其所以與人者<hi>將以是觀</hi>○太廟之内敬矣君親<lb/>
牽牲大夫賛幣而從<hi>納牲於庭時也當用幣告神而殺牲○從才用反下同</hi>君親制<lb/>
祭夫人薦盎<hi>親制祭謂朝事進血膋時所制者制肝洗於欎鬯以祭於室及主○盎烏浪反膋了彫反重意祭義二十四篇夫人奠盎</hi>君親割牲夫人薦酒<hi>親割謂進牲孰躰時重意夫人薦酒祭義夫人薦豆</hi>卿<lb/>
大夫從君命婦從夫人洞洞乎其敬也屬屬乎其忠<lb/>
也勿勿乎其欲其饗之也<hi>勿勿猶勉勉也○洞音動屬之玉反重意卿大夫從君至其饗之也祭義卿大夫相君命婦相夫人済済乎其敬也愉愉乎其忠也勿勿乎其欲其饗之也○洞洞乎屬屬乎又見祭義篇</hi>納<lb/>
<pb n="19b"/>
牲詔於庭血毛詔於室羹定詔於堂三詔皆不同位盖<lb/>
道求而未之得也<hi>肉謂之羮道猶言也○定徐丁罄反一音如字</hi>設祭于堂<hi>設祭之饌於堂人君禮然</hi>爲祊乎外<hi>祊祭明日之繹祭也謂之祊者於廟門之旁因名焉其祭之礼旣設祭於室而事尸於堂孝子求神非一處也周禮曰夏后氏丗室門堂三之二室三之一詩頌絲衣曰自堂徂基○祊百彭反繹音亦處昌慮反</hi>故曰<lb/>
於彼乎於此乎<hi>不知神之所在也重言二一見下篇郊特牲</hi>○一獻質<hi>謂祭羣小祀也</hi>
三獻文<hi>謂祭社稷五祀</hi>五獻察<hi>察明也謂祭/四望山川也</hi>七獻神<hi>謂祭先公</hi>○大<lb/>
饗其王事與<hi>盛其饌與貢謂祫祭先王○事與音餘</hi>三牲魚腊四海九州之<lb/>
美味也籩豆之薦四時之和氣也<hi>此饌諸侯所献○腊音昔</hi>内金示<lb/>
和也<hi>此所貢也内之庭實先設之金從革性和荆楊二州貢金三品○内音納</hi>束帛加璧尊德也<lb/>
<hi>貢享所執致命者君子於玉比德焉</hi>龜爲前列先知也<hi>龜知事情者陳於庭在前荆州納錫大龜重言一二見下篇</hi>金次之見情也<hi>金炤物金有兩義先入後設○見賢遍反下注丗一見同炤音照本亦作照</hi>丹<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>絲纊竹箭與衆共財也<hi>万民皆有此物荆州貢丹兖州貢<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>絲豫州貢纊楊<pb n="20a"/>州貢篠蕩○纊音曠綿也劉昌宗古曠反蕩大黨反</hi>其餘無常貨各以其國之所有<lb/>
則致逺物也<hi>其餘謂九州之外夷服鎮服蕃服之國周礼九州之外謂之蕃國丗一見各以其所貢寳爲摯周穆王征犬戎得白狼白鹿近之〇蕃本又作藩方煩反下同近附近之近</hi>其出也肆夏而送之盖<lb/>
重禮也<hi>岀謂諸侯之賔也禮畢而出作樂以節之肆夏當爲陔夏○肆依注作陔古來反注又作祴音同</hi>○祀<lb/>
帝於郊敬之至也<hi>言就而祭之不敢致也重言敬之至也二見郊特牲五見祭義一見聘義重意哀公問敬之至矣下文仁之至也祭義中庸孝之至也</hi>宗廟之祭仁之至也<hi>仁恩也父子主恩也</hi>䘮<lb/>
禮忠之至也<hi>謂哭踊袒襲也○袒襲音但下音習</hi>備服器仁之至也<hi>謂小歛大歛之衣服葬之明器</hi>賔客之用幣義之至也<hi>謂來/<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>賵</hi>故君子欲觀仁義之<lb/>
道禮其本也<hi>言禮有節於内可以觀也重意篇首昏義礼之本也</hi>君子曰甘受和白<lb/>
受采忠信之人可以學禮苟無忠信之人則禮不虚道<lb/>
是以得其人之爲貴也<hi>道猶由也從也〇和户卧反</hi>○孔子曰誦詩三<lb/>
百不足以一獻一獻之禮不足以大饗大饗之禮不足<lb/>
<pb n="20b"/>
以大旅大旅具矣不足以饗帝<hi>誦詩三百喻習多言而不學禮也大旅祭五帝也饗帝祭天</hi>毋輕議禮<hi>謂若誦詩者不可以強言禮○強其丈反</hi>○子路爲季氏宰<lb/>
<hi>宰治邑吏也</hi>季氏祭逮闇而祭日不足繼之以燭<hi>謂舊時也</hi>雖<lb/>
有強力之容肅敬之心皆倦怠矣<hi>以其乆也</hi>有司跛倚以臨<lb/>
祭其爲不敬大矣<hi>偏任爲跛依物爲倚〇跛彼義反注同倚於綺反注同</hi>他日祭子<lb/>
路與室事交乎户堂事交乎階質明而始行事晏朝而<lb/>
退<hi>室事祭時堂事儐尸○與音預朝直遥反又張遥反重言質明而始行事二一見聘義四十八</hi>孔子聞之<lb/>
曰誰謂由也而不知禮乎<hi>多其知禮</hi>
<pb n="21a"/>
</p>
<p>
纂圖互註禮記卷之七<lb/>
<pb n="21b"/>
</p>
<p>
</p>
  </div>
</body>
</text>
</TEI>
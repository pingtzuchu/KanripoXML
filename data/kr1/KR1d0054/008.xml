<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
纂圖互註禮記卷之八<lb/>
郊特牲第十一<hi>○陸曰鄭云以其記祭天用騂犢之義也郊者祭夫之名用牛故曰特牲</hi>
　　　禮記　鄭氏註<lb/>
郊特牲而社稷大牢天子適諸侯諸侯膳用犢諸侯適<lb/>
天子天子賜之禮大牢貴誠之義也故天子牲孕弗食<lb/>
也祭帝弗用也<hi>犢者誠慤未有牝牡之情是以小爲貴也孕任子也易曰婦孕不育○膳市戦反犢音獨孕餘證反慤苦角反重言天子適諸侯諸侯膳用犢二一見禮器第十用作以字又天子適諸侯見礼運</hi>大路繁纓<lb/>
一就先路三就次路五就<hi>此因小說以少爲貴者礼器言次路七就与此乖字之誤也○繁步干反重言大路繁纓一就三一見前篇礼噐</hi>郊血大饗腥三獻爓一獻孰至敬<lb/>
不饗味而貴氣臭也<hi>血腥爓祭用氣○爓本亦夕廉反〇重言郊血大饗腥三献爓一献孰二見下篇礼器</hi>諸侯爲賔灌用欝鬯灌用臭也大饗尚睱脩而<lb/>
巳矣<hi>亦不饗味也此大饗饗諸侯也○灌本又作祼古喚反暇脩丁喚反鍜脯加薑桂曰暇脩重言灌用欝鬯三前見礼噐第</hi>
<pb n="1b"/>
十○大饗君三重席而酢焉<hi>言諸侯相饗献酢礼敵也〇重直龍反下注同酢才各反</hi>三<lb/>
獻之介君專而酢焉此降尊以就卑也<hi>三献卿大夫來聘主君饗燕之以介爲賔賔爲苟敬則徹重席而受酢也專猶單也○介音界注同單音丹下文注同</hi>饗禘有樂而食嘗無<lb/>
樂隂陽之義也凡飲養陽氣也凡食養隂氣也故春禘<lb/>
而秋嘗春饗孤子秋食耆老其義一也而食嘗無樂<hi>言義同而或用樂或不用樂也此禘當爲禴字之誤也王制曰春禴夏禘○饗禘音藥下春禘同食音嗣夏户嫁反重言隂陽之義也三並見本篇其義一也四一見下文樂記十九篇祭義二十四各一</hi>互註<hi>春禘而秋嘗王制夏曰禘秋曰嘗祭法春禘秋嘗</hi>
飲養陽氣也故有樂食養隂氣也故無聲凡聲陽也○<lb/>
鼎爼竒而籩豆偶隂陽之義也籩豆之實水土之品也<lb/>
<hi>水土之品言非人常所食○竒居冝反下鼎爼竒同重言鼎爼竒而籩豆偶隂陽之義也二一見下文</hi>不敢用䙝<lb/>
味而貴多品所以交於旦明之義也<hi>旦當爲神篆字之誤也○䙝息列反旦音神出注篆直轉反重言所以交於神明之義也二下文一又雜記交於神明之道也</hi>○賔入大門而奏肆<lb/>
<pb n="2a"/>
夏示易以敬也<hi>賔朝聘者易和恱也○易以豉反注同朝直遥反下文注朝覲朝服皆同</hi>卒爵而<lb/>
樂闋孔子屢歎之<hi>美此礼也○闋苦穴反止也婁力住反本又作屢</hi>奠酬而工升<lb/>
歌發德也<hi>以詩之義發明賔主之德</hi>歌者在上匏竹在下貴人聲也<lb/>
<hi>匏笙也○匏步文反竹箎笛也</hi>樂由陽來者也禮由隂作者也隂陽和<lb/>
而萬物得<hi>得得其所</hi>○旅幣無方所以别土地之宜而節逺<lb/>
邇之期也<hi>旅衆也迩近也○别彼列反下注無别同</hi>龜爲前列先知也以鐘次<lb/>
之以和居參之也<hi>鐘金也献金爲作噐鐘其大者以金參居庭實之間示和也○爲作于僞反下文爲君同重言龜爲前列先知也二一見礼噐第十</hi>虎豹之皮示服猛也束帛加璧徃<lb/>
德也○庭燎之百由齊桓公始也<hi>僣天子也庭燎之差公盖五十侯伯子男皆三十○往皇如字徐于况反燎力妙反徐力弔反僣子念反後同</hi>大夫之奏肆夏也由趙文<lb/>
子始也<hi>僣諸侯趙文子晉大夫名武</hi>朝覲大夫之私覿非禮也大夫<lb/>
執圭而使所以申信也<hi>其君親來其臣不敢私見於主囯君也以君命聘則有私見○覿大歷反<pb n="2b"/>下同使色吏反見賢遍反下同</hi>不敢私覿所以致敬也而庭實私覿何爲<lb/>
乎諸侯之庭<hi>非其與君無别重言所以致敬也四下文郷飲酒聘義</hi>爲人臣者無外<lb/>
交不敢貳君也<hi>私覿是外交也</hi>○大夫而饗君非禮也<hi>其饗君由強且冨也</hi>大夫強而君弑之義也由三桓始也<hi>三桓魯桓公之子莊公之弟公子慶父公子牙公子友慶父与牙通於夫人以脅公季友以君命鴆牙後慶父弑二君又死也○慶父音甫鴆直䕃反弑音試</hi>天子<lb/>
無客禮莫敢爲主焉君適其臣升自阼階不敢有其室<lb/>
也<hi>明饗君非禮也○升自阼才路反本又作升自阼階</hi>覲禮天子不下堂而見諸侯<lb/>
<hi>正君臣也</hi>下堂而見諸侯天子之失禮也由夷王以下<hi>夷王周康王之玄孫之子也時微弱不敢自尊於諸侯</hi>○諸侯之宫縣而祭以白牡擊玉<lb/>
磬朱干設錫冕而舞大武乗大路諸侯之僣禮也<hi>言此皆天子之礼也宫縣四靣縣也干盾也錫傳其背如龜也武万舞也白牡大路殷天子礼也○縣音玄注及下同錫音陽注同盾本亦作楯純尹反又音尹傳音附背𥙷佩反重言朱干設錫冕而舞大武二一見明堂十四篇設錫作玉戚</hi>臺門而旅<lb/>
<pb n="3a"/>
樹反坫繡黼丹朱中衣大夫之僭禮也<hi>言此皆諸侯之禮也旅道也屏謂之樹樹所以蔽行道管氏樹塞門塞猶蔽也禮天子外屏諸侯内屏大夫以簾士以帷反坫反爵之坫也盖在尊南兩君相見主君旣献於反爵焉繍黼丹朱以爲中衣領縁也繍讀爲綃綃繒名也詩云素衣朱綃又云素衣朱襮襮黼領也○坫丁念反繡依注作綃音消注或作綃亦同黼音甫簾音廉於反爵焉本或作賔反爵焉非縁移絹反繒似陵反襮音愽</hi>故天子微諸<lb/>
侯僣大夫強諸侯脅於此相貴以等相覿以貨相賂以<lb/>
利而天下之禮亂矣<hi>言僣所由</hi>諸侯不敢祖天子大夫不敢<lb/>
祖諸侯而公廟之設於私家非禮也由三桓始也<hi>言仲孫叔孫季孫氏皆立桓公廟魯以周公之故立文王廟三家見而僣焉</hi>○天子存二代之後猶尊<lb/>
賢也尊賢不過二代<hi>過之逺難法也二或爲三○過古卧反</hi>○諸侯不臣寓<lb/>
公故古者寓公不繼丗<hi>寓寄也寄公之子非賢者丗不足尊也寓或爲託也○寓音遇</hi>○<lb/>
君之南郷荅陽之義也臣之北面荅君也<hi>荅對也○郷許亮反下君南郷同</hi>○大夫之臣不稽首非尊家臣以辟君也<hi>辟國君也○辟<pb n="3b"/>音避注同</hi>大夫有獻弗親君有賜不面拜爲君之荅巳也<hi>不面拜者於外告小臣小臣受以入也小臣掌三公及孤卿之復逆也</hi>○郷人禓<hi>禓強鬼也謂時儺索室毆疫逐強鬼也禓或爲献或爲儺○禓音傷鬼名也強其文反難乃多反下同本又作儺索色百反下文注皆同歐字又作驅同起居反</hi>孔<lb/>
子朝服立于阼存室神也<hi>神依人也</hi>互註<hi>語郷黨篇郷人儺朝服而立于阼階</hi>孔子<lb/>
曰射之以樂也何以聽何以射<hi>多其射容與樂節相應也重言何以聽何以射二一見射義四十六篇</hi>孔子曰士使之射不能則辭以疾縣弧之義也<lb/>
<hi>男子生而設弧於門左示有射道而未能也女子設<graphic n="KR0868" url="https://raw.githubusercontent.com/kanripo/KR-Gaiji/master/images/KR0868.png" mimeType="image/png"/>○弧音胡<graphic n="KR0868" url="https://raw.githubusercontent.com/kanripo/KR-Gaiji/master/images/KR0868.png" mimeType="image/png"/>始銳反</hi>○孔子曰三日齊一<lb/>
日用之猶恐不敬二日伐鼔何居<hi>居讀爲姬語之助也何居怪之也伐猶擊也齊者上樂而二日擊鼔則是成一日齊也○齊本又作齊同側皆反後放此何居音姬重言何居三檀弓上二</hi>孔子曰<lb/>
繹之於庫門内祊之於東方朝市之於西方失之矣<hi>祊之禮冝於廟門外之西室繹又於其堂神位在西也此二者同時而大名曰繹其祭禮簡而事尸禮大朝市冝於市之東偏周禮市有三期大市日側而市百族爲主朝市朝時而市啇賈爲主夕市夕時而市販夫販婦爲主○繹音亦祊百彭反賈音古販甫萬反</hi>
<pb n="4a"/>
○社祭土而主隂氣也君南郷於北墉下荅隂之義也<lb/>
<hi>牆謂之墉北墉社内北牆○庸本亦作墉音容</hi>日用甲用日之始也<hi>國中之神莫貴於社</hi>天子<lb/>
大社必受霜露風雨以逹天地之氣也<hi>大社王爲羣姓所立○大音太下文注大社大陽大廟大古大王皆同爲于僞反下文爲社爲焚皆同</hi>是故䘮國之社屋之不受<lb/>
天陽也薄社北牖使隂明也<hi>絶其陽通其隂而巳薄社殷之社殷始都薄○䘮息浪反薄本又作毫歩各反牖音酉</hi>社所以神地之道也地載萬物天垂象取財<lb/>
於地取法於天是以尊天而親地也故教民美報焉家<lb/>
主中<graphic n="KR0764" url="https://raw.githubusercontent.com/kanripo/KR-Gaiji/master/images/KR0764.png" mimeType="image/png"/>而國主社示本也<hi>中<graphic n="KR0764" url="https://raw.githubusercontent.com/kanripo/KR-Gaiji/master/images/KR0764.png" mimeType="image/png"/>亦土神也重言天垂象二下文一取財於地取法於天三年問篇上取象於天下取法於地</hi>唯爲社事單出里唯爲社田國人畢作唯<lb/>
社丘乗共粢盛所以報本反始也<hi>單出里皆往祭社於都鄙二十五家爲里畢作人則盡行非徒羡也丘十六井也四丘六十四井曰甸或謂之乗乗者以於車賦岀長轂一乗乗或爲鄰○乗時證反注同又徒徧反共音恭粢音資甸徒練反又/䋲證反重意下文大報本反始也</hi>○季春岀火爲焚也<hi>謂焚萊也凡出<pb n="4b"/>火以火出建辰之月火始出</hi>然後簡其車賦而歷其卒伍而君親誓社<lb/>
以習軍旅左之右之坐之起之以觀其習變也<hi>簡歷謂算具陳列之也君親誓社誓吏士以習軍旅旣而遂田以祭社也言祭社則此是仲春之禮也仲春以火田田止弊火然後献禽至季春火出而民乃用火今云季春出火乃誓社記者誤也社或爲省○卒祖忽反算思管反省思淺反</hi>而流示之禽<lb/>
而鹽諸利以觀其不犯命也<hi>流猶行也行行田也鹽讀爲艶行田示之以禽使歆艶之觀其用命不也謂禽爲利者凡田大獸公之小禽私之○鹽依注音艶行行上如字下及下行田皆下孟反歆許金反</hi>求服<lb/>
其志不貪其得<hi>失伍而獲猶爲犯命</hi>故以戰則克以祭則受福<hi>重意禮器我戰則克祭則受福</hi>○天子適四方先柴<hi>所到必先燔柴有事於上帝也書曰歳二月東廵守至于岱宗柴○燔音煩守手又反岱音代</hi>○郊之祭也迎長日之至也<hi>易說曰三王之郊一用夏正夏正建寅之月也此言長日者建卯而晝夜分分而日長也○正音征下同重言郊之祭也互見下文</hi>大<lb/>
報天而主日也<hi>大猶徧也天之神日爲尊○徧音遍○重意祭義十四郊之祭大報天而主日</hi>兆於<lb/>
南郊就陽位也<hi>日太陽之精也</hi>掃地而祭於其質也器用陶匏<lb/>
<pb n="5a"/>
以象天地之性也<hi>觀天下之物無可以稱其德○稱尺證反重言掃地而祭四一見篇末一見礼器十篇一見樂記十九○器用陶匏二篇末</hi>於郊故謂之郊牲用騂尚赤也用犢<lb/>
貴誠也<hi>尚赤者周也○騂息營反徐呼營反重言牲用騂二檀弓上一祭法二十三篇牲用犢</hi>郊之用<lb/>
辛也周之始郊日以至<hi>言日以周郊天之月而至陽氣新用事順之而用辛日此說非也郊天之月而日至魯礼也三王之郊一用夏正魯以无冬至祭天於圎丘之事是以建子之月郊天示先有事也用辛日者凡爲人君當斉戒自新耳周衰礼廢儒者見周礼尽在魯因推魯礼以言周事○圜本又作圎音貟凡爲如字或于僞反非也</hi>卜郊受<lb/>
命于祖廟作龜于禰宫尊祖親考之義也<hi>受命謂告之退而卜</hi>卜<lb/>
之日王立于澤親聽誓命受教諌之義也<hi>澤澤宮也所以擇賢之宫也旣卜必到澤宫擇可與祭祀者因誓勑之以礼也礼器曰㪯賢而置之聚衆而誓之是也○可與如字一音預</hi>獻命<lb/>
庫門之内戒百官也大廟之命戒百姓也<hi>王自澤宫而還以誓命重相申勑也庫門在雉門之外入庫門則至廟門外矣大廟者祖廟也百官公卿以下也百姓王之親也入廟戒親親也王自此還斉路寢之室庫或爲廏○還音旋下同重直用反廏九又反</hi>祭之日王皮弁以聽祭報示<lb/>
<pb n="5b"/>
民嚴上也<hi>報猶白也夙㒷朝服以待白祭事者乃後服祭服而行事也周礼祭之日小宗伯逆粢省鑊告時于王告備于王也○鑊戸郭反</hi>䘮者不哭不敢凶服汜埽反道郷爲田燭<hi>謂郊道之民爲之也反道剗令新土在上也田燭田首爲燭也〇汜芳劔反本亦作汎埽素報反剗𥘉産反徐又𥘉展反令力呈反</hi>弗<lb/>
命而民聽上<hi>化王嚴上</hi>祭之日王𬒳衮以象天<hi>謂有日月星辰之章此魯礼也周礼王祀昊天上帝則服大裘而冕祀五帝亦如之魯侯之服自衮冕而下也○𬒳皮義反卷本又作衮同古本反注卷冕同冕亡展反字林亡辨反</hi>戴冕璪十有二旒則天數也<hi>天之大数不過十二○載丁代反本亦作戴璪音早過古禾反重意璪有二旒礼器玉藻篇藻十有二旒</hi>十乗素車貴其質也旂十<lb/>
有二旒龍章而設日月以象天也<hi>設日月畫於旂上素車殷路也魯公之郊用殷礼也重言貴其質也三一見下文一見郷飲酒四十四○旂十/有二旒/一見明堂十四龍章而設日月明堂篇日月之章</hi>天<lb/>
垂象聖人則之郊所以明天道也<hi>明謂則之以示人也</hi>互註<hi>易係辝天垂象見吉凶聖人象之河出圖洛出書聖人則之</hi>帝牛不吉以爲稷牛<hi>養牲必養二也</hi>帝牛<lb/>
必在滌三月稷牛唯具所以别事天神與人鬼也<hi>滌牢中所<pb n="6a"/>度除處也唯具遭時又選可用也○滌范音迪徐徒嘯反别彼列反所捜本又作痩所流反処昌慮反下之処同處皆同</hi>萬物<lb/>
本乎天人本乎祖此所以配上帝也<hi>言俱不可以配</hi>郊之祭也<lb/>
大報本反始也<hi>重言郊之祭也大報本反始也重見上文</hi>○天子大蜡八<hi>所祭有八神也○蜡八仕詐反蜡祭有八神先嗇一司嗇二農三郵表畷四貓虎五坊六水庸七昆蟲八</hi>伊耆氏始爲蜡<lb/>
<hi>伊耆氏古天子號也○耆巨夷反或云即帝堯是也</hi>蜡也者索也<hi>謂求索也</hi>嵗十二月合<lb/>
聚萬物而索饗之也<hi>嵗十二月周之正数謂建亥之月也饗者祭其神也萬物有功加於民者神使爲之也祭之以報焉造者配之也</hi>蜡之祭也主先嗇而祭司嗇也<hi>先嗇若神農者司嗇后稷是也</hi>祭百種以報嗇也<hi>嗇所樹蓺之功使尽饗之○種之勇反下之種也同</hi>饗農<lb/>
及郵表畷禽獸仁之至義之盡也<hi>農田畯也郵表畷謂田畯所以督約百姓於井間之處也詩云爲下國畷郵禽獸服不氏所教優猛獸也○郵本亦作尤有周反字或作卸畷丁劣反又丁衛反畯音俊督約因妙反優而沼反馴也重言仁之至義之尽也二一見下文</hi>古之君子使之必報之迎貓<lb/>
爲其食田䑕也迎虎爲其食田豕也迎而祭之也<hi>迎其神也<pb n="6b"/>○猫字又作貓音苗爲于僞反下同</hi>祭坊與水庸事也<hi>水庸溝也○坊音房後注同</hi>曰士<lb/>
反其宅水歸其壑昆蟲母作草木歸其澤<hi>此蜡祝辝也若辝同則祭同處可知矣壑猶坑也昆蟲暑生寒死螟螽之屬爲害者也○壑火各反祝之六反又之又反坑苦衡反螟莫經反螽音終</hi>皮<lb/>
弁素服而祭素服以送終也葛帶榛杖䘮殺也蜡之祭<lb/>
仁之至義之盡也<hi>送終䘮殺所謂老物也素服衣裳皆素○搸杖側巾反以榛木爲杖也殺所界反徐所例反注及下德之殺並同</hi>黃衣黃冠而祭息田夫也<hi>祭謂旣蜡臘先祖五祀也於是勞農以休息之論語曰黄衣狐裘○臘力合反勞力報反</hi>野夫黃冠黃冠草服也<hi>言祭以息民服象其時物之色季秋而草木黄落</hi>大羅氏天子之掌鳥獸者也諸侯貢屬<lb/>
焉草笠而至尊野服也<hi>諸侯於蜡使使者戴草笠貢鳥獸也詩云彼都人士臺笠緇撮又曰其餉伊黍其笠伊糾皆言野人之服也○笠音立使使上音史下及下使者皆色吏反撮七活反又七括反餉始尚反糾居黝反</hi>羅<lb/>
氏致鹿與女而詔客告也以戒諸侯曰好田好女者亡<lb/>
其國<hi>詔使者使歸以此告其君所以戒之○好呼報反下好女可好皆同</hi>天子樹瓜華不歛<lb/>
<pb n="7a"/>
藏之種也<hi>華果蓏也又詔以天子樹瓜蓏而巳戒諸侯以蓄藏藴財利也○蓏力果反蓄丑六反又許六反藴於粉</hi>
反八蜡以記四方<hi>四方方有祭也</hi>四方年不順成八蜡不通以<lb/>
謹民財也<hi>其方榖不孰則不通於蜡焉使民謹於用財蜡有八者先嗇一也司嗇二也農三也郵表畷四也貓虎五也坊八也水庸七也昆蟲八也</hi>順成之方其蜡乃通以移民也<hi>移之言羡也詩頌豊年曰爲酒爲醴烝畀祖妣以洽百礼此其羡之與○移以豉反注同羡才箭反又辝見反烝之承反卑必利反妣必履反與音餘</hi>旣蜡而収民息已故旣蜡君子不興功<hi>収謂収歛積聚也息民与蜡異則黄衣黄冠而祭爲臘必矣○旣蜡而収絶句積聚並如字徐上音兹賜反下才樹反</hi>○恒豆之菹水草<lb/>
之和氣也其醢陸産之物也加豆陸産也其醢水物也<lb/>
<hi>此謂諸侯也天子朝事之豆有昌本麋臡苑菹麏臡饋食之豆有葵菹蠃醢豚拍魚醢其餘則有雜錯云也○菹争居反醢音海䴢音眉臡字又作乃兮反字林作腝人兮反苑音夘又力首反麏九倫反蠃力戈反拍音博</hi>籩豆之薦水<lb/>
土之品也不敢用常褻味而貴多品所以交於神明之<lb/>
義也非食味之道也<hi>言礼以異爲敬○<graphic n="KR1002" url="https://raw.githubusercontent.com/kanripo/KR-Gaiji/master/images/KR1002.png" mimeType="image/png"/>即見反又作薦同/或作<graphic n="KR1959" url="https://raw.githubusercontent.com/kanripo/KR-Gaiji/master/images/KR1959.png" mimeType="image/png"/>非重言所以交於神明之義也<pb n="7b"/>二一見本篇首</hi>先王之薦可食也而不可耆也卷冕路車可陳<lb/>
也而不可好也武壯而不可樂也宗廟之威而不可安<lb/>
也宗廟之器可用也而不可便其利也所以交於神明<lb/>
者不可以同於所安樂之義也<hi>武万舞也○耆市志反路本亦作輅音同樂皇音洛下同徐五孝反便婢靣反徐扶絹反重言所以交於神明者二下文一</hi>酒醴之美玄酒明水之<lb/>
尚貴五味之本也黼黻文繡之美䟽布之尚反女功之<lb/>
始也莞簟之安而蒲越槀鞂之尚明之也大羮不和貴<lb/>
其質也大圭不琢美其質也丹<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>雕幾之美素車之乗<lb/>
尊其樸也貴其質而巳矣所以交於神明者不可同於<lb/>
所安褻之甚也如是而后冝<hi>尚質貴本其至如是乃得交於神明之冝也明水司烜以隂鑑所取於月之水也蒲越槀鞂藉神席也明之者神明之也琢當爲篆字之誤也幾謂<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>飾沂鄂也○莞音官徐音丸簟大點反越音活注同槀又作藁古老反鞂簡八反徐古八反和胡卧反琢依注爲篆丈轉反雕多調反又作彫幾巨依反注同乗時證反撲普角<pb n="8a"/>反烜音毀鑑古暫反藉字夜反沂魚斤反鄂五各反重言大羮不和三一見礼器第十一見樂正十九○大圭不琢二一見礼器</hi>
鼎爼竒而籩豆偶隂陽之義也<hi>牲陽也庶物隂也○竒居冝反重言二句重見篇首</hi>
黃目鬱氣之上尊也黃者中也目者氣之清明者也言<lb/>
酌於中而清明於外也<hi>黄目黄彛也周所造於諸侯爲上也重意黄目欝氣之上尊也明堂篇周用黄目</hi>祭天掃地而祭焉於其質而已矣醯醢之美而煎<lb/>
鹽之尚貴天産也割刀之用而鸞刀之貴貴其義也聲<lb/>
和而后斷也○冠義始冠之緇布之冠也<hi>始冠三加先加緇布冠也○醯呼兮反本又作䤈同断丁乱反冠義古乱反下文注始冠冠而敝之而冠冠於阼冠而字之冠礼士礼冠皆同重意玉藻始冠緇布冠</hi>大古冠布齊則緇之其緌也孔子曰吾未之聞也<hi>太古無飾非時人緌也雜記曰大白緇布之冠不緌大白即太古白布冠今䘮冠也齊則緇之者鬼神尚幽闇也唐虞以上曰太古也○齊測皆反緌耳佳反上時掌反後以上皆同重意吾未之聞也檀弓上我未之聞也</hi>冠而敝之可也<hi>此重古而冠之耳三代改制齊冠不復用也以白布冠質以爲䘮冠也○敝本亦作弊婢丗反徐又房列反弃也復扶又反重言二一見<pb n="8b"/>玉藻十二篇</hi>適子冠於阼以著代也<hi>東序少北近主位也○適丁歷反近附近之近</hi>醮<lb/>
於客位加有成也<hi>毎加而有成人之道也成人則益尊醮於客位尊之也○醮子妙反</hi>三加<lb/>
彌尊喻其志也<hi>始加緇布冠次皮弁次爵弁冠益尊則志益大也</hi>冠而字之敬其<lb/>
名也<hi>重以未成人之時呼之重言以著代也三一見冠義四十三一見昏義四十四○冠於阼以著代也醮於客位加有成也三加弥尊冠而字之並重見冠義</hi>委貌周道也章甫殷道也母追夏后<lb/>
氏之道也<hi>常所服以行道之冠也或謂委貌爲玄冠也○母追上音牟下多雷反</hi>周弁殷<graphic n="KR1168" url="https://raw.githubusercontent.com/kanripo/KR-Gaiji/master/images/KR1168.png" mimeType="image/png"/>夏<lb/>
収<hi>齊所服而祭也○冔况甫反字林作/火于反</hi>三王共皮弁素積<hi>所不易於先代○重意祭義君皮弁素積</hi>無大夫冠禮而有其昏禮古者五十而后爵何大夫<lb/>
冠禮之有<hi>言年五十乃爵爲大夫也其有昏礼或改取也</hi>諸侯之有冠禮夏之末<lb/>
造也<hi>言夏𥘉以上諸侯雖有幼而即位者猶以士礼冠之亦五十乃爵命也至其衰未末成人者多見篡弑乃更即位則爵命之以正君臣而有諸侯之冠礼〇篡𥘉患反弑音試</hi>天子之元子士也天下無生而<lb/>
貴者也<hi>諸君副主猶云士也明人有賢行著德乃得貴也○行下孟反下徳行同</hi>繼丗以立諸侯<lb/>
<pb n="9a"/>
象賢也<hi>賢者子孫恒能法其先父徳行</hi>以官爵人德之殺也<hi>言德益厚官益尊也</hi>
死而謚今也古者生無爵死無謚<hi>古謂殷以前也大夫以上乃謂之爵死有謚也周制爵及命士雖及之猶不謚耳今記時死則謚之非礼也</hi>禮之所尊尊其義也<hi>言礼所以尊尊其有義也</hi>失其義陳其數祝史之事也故其數可陳也其義<lb/>
難知也知其義而敬守之天子之所以治天下也<hi>言政之要盡於禮之義</hi>○天地合而后萬物興焉<hi>自禮之義</hi>夫昏禮萬丗<lb/>
之始也取於異姓所以附逺厚别也<hi>同姓或則多相褻也○取音娶本又作娶逺皇于萬反别兵列反下及注皆同重意取於異姓曲礼取妻不取同姓</hi>幣必誠辭無不腆<hi>誠信也腆猶善也○腆天典反</hi>告之以直信<hi>直猶正也此二者所以教婦正直信也</hi>信事人也信婦<lb/>
德也<hi>事猶立也○信事側吏反又如字注同</hi>壹與之齊終身不改故夫死不<lb/>
嫁<hi>齊謂共牢而食同尊卑也齊或爲醮</hi>男子親迎男先於女剛柔之義也<lb/>
天先乎地君先乎臣其義一也<hi>先謂倡道也○迎魚敬反先悉見反下及注同倡昌<pb n="9b"/>亮反道音導重言男先於女二重出昏義四十四○其義一也四篇首一樂記祭義各一</hi>執摰以相見敬<lb/>
章別也<hi>言不敢相䙝也摯所奠鴈也○贄音至本亦作摯</hi>男女有别然後父子親<lb/>
父子親然後義生義生然後禮作禮作然後萬物安<hi>言人倫有別則氣性醇也重言男女有別四大傳䘮服小記昏義各一</hi>無別無義禽獸之道也<hi>言聚麀之乱類也○麀音憂</hi>壻親御授綏親之也親之也者親之也<hi>言已親之所以使之親已重意壻親御授綏昏義御婦車壻受綏重言親之也親之也音親之也一一一見哀公問二十七篇</hi>敬而親<lb/>
之先王之所以得天下也<hi>先王若太王文王</hi>出乎大門而先男帥<lb/>
女女從男夫婦之義由此始也<hi>先者車居前也○出乎大門而先如字絶句又悉遍反</hi>婦人從人者也㓜從父兄嫁從夫夫死從子<hi>從謂順其教令</hi>
夫也者夫也夫也者以知帥人者也<hi>夫之言丈夫也夫或爲傅○知音智</hi>玄<lb/>
冕齊戒鬼神隂陽也將以爲社稷主爲先祖後而可以<lb/>
不致敬乎<hi>玄冕祭服也隂陽謂夫婦也</hi>共牢而食同尊卑也故婦人無<lb/>
<pb n="10a"/>
爵從夫之爵坐以夫之齒<hi>爵謂夫命爲大夫則妻爲命婦○重言共牢而食同尊卑也二一見昏義四十四</hi>器用陶匏尚禮然也<hi>此謂大古之禮器也</hi>三王作牢用陶<lb/>
匏<hi>言大古無共牢之禮三王之丗作之而用大古之器重夫婦之始也</hi>厥明婦盥饋舅姑卒<lb/>
食婦餕餘私之也<hi>私之猶言恩也〇盥音管饋其位反一本無婦盥饋三字餕音俊</hi>舅姑降<lb/>
自西階婦降自阼階授之室也<hi>明當爲家事之主也重言舅姑降自西階婦降自阼階二一見昏義有先字</hi>昏禮不用樂幽隂之義也樂陽氣也<hi>幽深也欲使婦深思其義不以陽散之也重意昏禮不用樂曽子問士取婦之家三日不㪯樂檀弓上忌日不樂祭統篇齊者不樂</hi>昏禮<lb/>
不賀人之序也<hi>序猶代也</hi>有虞氏之祭也尚用氣血腥爓<lb/>
祭用氣也<hi>尚謂先薦之爓或爲䐲○䐲直輒反</hi>殷人尚聲臭味未成滌蕩其<lb/>
聲樂三闋然後出迎牲聲音之號所以詔告於天地之<lb/>
間也<hi>滌蕩猶揺動也○滌音狄徐又同弔反三如字徐息暫反</hi>周人尚臭灌用鬯臭鬰<lb/>
合鬯臭隂逹於淵泉灌以圭璋用玉氣也旣灌然後迎<lb/>
<pb n="10b"/>
牲致隂氣也蕭合黍稷臭陽逹於牆屋故旣奠然後<graphic n="KR0778" url="https://raw.githubusercontent.com/kanripo/KR-Gaiji/master/images/KR0778.png" mimeType="image/png"/>
蕭合羶薌<hi>灌謂以圭瓉酌鬯始獻神也巳乃迎牲於庭殺之天子諸侯之礼也奠謂薦孰時也特牲饋食所云祝酌奠于鉶南是也䔥薌蒿也染以脂合黍稷燒之詩云取䔥祭脂羶當爲馨声之誤也奠或爲薦○灌用鬯臭絶句庾以鬯字絶句鬰字又作鬰同合鬯絶句<graphic n="KR0778" url="https://raw.githubusercontent.com/kanripo/KR-Gaiji/master/images/KR0778.png" mimeType="image/png"/>䔥如恱反下音簘合如字徐音閤羶依注音馨許經反薌音香瓉在旦反鉶音刑蒿呼毛反染如琰反羶當失然反</hi>凡祭慎諸此魂氣歸于天形魄歸于地故祭求<lb/>
諸隂陽之義也殷人先求諸陽周人先求諸隂<hi>此其所以先後異也</hi>詔祝於室坐尸於堂<hi>謂朝事時也朝事延尸于户西南靣布主席東靣取牲膟膋燎于爐炭先肝于鬰鬯而燔之入以詔神於室又出以墮于主主人親制其肝所謂制祭也時尸薦以籩豆至薦孰乃更延主于室之奥尸來升席自北方坐于主北焉○祝之六反下及注並同又之又反膟音律膋力彫反燎力妙反又力吊反下文同爐音盧墮許恚反或許垂反奥烏報反重言詔祝於室二一見祭統二十四</hi>用牲於庭<hi>謂殺/之時</hi>升首於室<hi>制祭之後升牲首於此墉下尊首尚氣也○墉音容</hi>直祭祝于主<hi>謂薦孰時也如特牲少牢饋食之爲也直正也祭以孰爲正則血腥之屬盡敬心耳</hi>索祭祝于祊<hi>索求神也廟門曰祊謂之祊者以於繹祭名也</hi>不知<lb/>
<pb n="11a"/>
神之所在於彼乎於此乎<hi>室與堂與○室與堂與並音餘下逺者與同本作室与堂也与則如字讀重言於彼乎於此乎重見礼器篇</hi>或諸逺人乎祭于祊尚曰求諸逺者<lb/>
與<hi>尚庶幾也○逺人徐于万反</hi>祊之爲言倞也<hi>倞猶索也倞或爲諒○倞音亮</hi>肵之爲<lb/>
言敬也<hi>爲尸有肵爼此訓也○肵音祈爲尸于僞反</hi>冨也者福也<hi>人君嘏辝有冨此訓之也或曰福也者備也○嘏古雅反</hi>首也者直也<hi>訓所以升首祭也直或爲犆也犆徒得反</hi>相饗之也<lb/>
<hi>相謂詔侑也詔侑尸者欲使饗此饌也特牲饋食禮曰主人拜妥尸尸荅拜執奠祝饗○相息亮反生及下之相并注同侑音又妥他果反</hi>嘏長也大也<hi>主人受祭福曰嘏此訓也/○長直良反徐知兩反</hi>尸陳也<hi>尸或詁爲主此尸神象當從主訓之言陳非也○詁音古</hi>毛血告幽全之物也<hi>幽謂血也</hi>告幽全之物<lb/>
者貴純之道也<hi>純謂中外皆善</hi>血祭盛氣也祭肺肝心貴氣主<lb/>
也<hi>氣主氣之所舎也周祭肺殷祭肝夏祭心</hi>祭黍稷加肺祭齊加明水報隂也<lb/>
<hi>祭黍稷加肺謂綏祭也明水司烜所取於月之水也齊五齊也五齊加明水則三酒加玄酒也○齊才細反注及下說齊并注同綏許恚反</hi>取膟膋燔燎升首報陽也<hi>膟膋腸間脂也與蕭合燒之亦有黍稷也</hi>明<lb/>
<pb n="11b"/>
水涗齊貴新也<hi>涗猶清也五齊濁泲之使清謂之涗齊及取明水皆貴新也周禮㡛氏以涗水區絲涗齊或爲汎齊○說齊始銳反字又作涗泲子礼反下同㡛莫剛反漚烏豆反汎本又作泛同</hi>凡涗新之也<hi>新之者敬也</hi>其謂之明水也由主人之絜著此水也<hi>著猶成也言主人齊絜此水乃成可得也○齊側皆反篇未又注同</hi>○君再拜稽首肉袒親割敬之至也敬<lb/>
之至也服也拜服也稽首服之甚也肉袒服之盡也<hi>割解牲躰重言敬之至也九二見本篇一見礼器五見祭義二十四篇一見聘義四十八篇</hi>祭稱孝孫孝子<lb/>
以其義稱也<hi>謂事祖禰重言祭稱孝子孝孫二一見雜記上二十篇</hi>稱曽孫某謂國<lb/>
家也<hi>謂諸侯事五廟也於曽祖以上稱曽孫而巳</hi>祭祀之相主人自致其敬盡<lb/>
其嘉而無與譲也<hi>相謂詔侑尸也嘉善也</hi>腥肆爓腍祭豈知神之<lb/>
所饗也主人自盡其敬而巳矣<hi>治肉曰肆腍孰也爓或爲䐲○肆勑歷反注同腍而審反䐲直輒反</hi>舉斝角詔妥尸古者尸無事則立有事而后坐<lb/>
也尸神象也祝將命也<hi>妥安坐也尸始入舉奠斝若奠角將祭之祝則詔主人拜安尸使之坐尸</hi>
<pb n="12a"/>
<pb n="13a"/>
隂幽思也故君子三日齊必見其所祭者<hi>齊三日者思其居処思其笑語思其志意思其所樂則見之也</hi>
内則第十二<hi>○陸曰鄭云以其記男女居室事父母舅姑之法</hi>鄭氏註<lb/>
后王命冡宰降德于衆兆民<hi>后君也徳猶教也万億曰兆天子曰兆民諸侯曰万民周禮冡宰掌飲食司徒掌十二教令一云冡宰記者據諸侯也諸侯并六卿爲三或兼職焉○后王鄭云后君也謂諸侯也王天子也盧云后王后也王天子也孫炎王肅云后王君王也并必政反兼如字一音古念反</hi>○子事父母雞𥘉鳴<lb/>
咸盥漱櫛縰笄緫拂髦冠緌纓端韠紳搢笏<hi>咸皆也縰韜髮者也緫束髪也垂後爲飾拂髦振去塵著之髦用髦爲之象㓜時鬌其制未聞也緌纓之飾也端玄端士服也庶人深衣紳大帶所以自紳約也搢猶扱也扱笏於紳笏所以記事也○盥音管洗手漱所救反徐素溝反漱漱口也下同櫛側乙反梳也縰所買反徐所綺反黒繒韜髪笄古兮反緫子孔反髦音毛緌耳佳反韠音必紳音申搢徐音箭又如字音晉挿也笏音忽韜吐刀反去起吕反著丁畧反下文及注同鬌多果反扱本又作捷又作挿𥘉洽反徐采恊反重言雞𥘉鳴五下文四文王丗子篇雞𥘉鳴而衣服</hi>左右<lb/>
佩用<hi>自佩也必佩者備尊者使令也○令力呈反</hi>左佩紛<graphic n="KR0868" url="https://raw.githubusercontent.com/kanripo/KR-Gaiji/master/images/KR0868.png" mimeType="image/png"/>刀礪小觽金燧<lb/>
<pb n="13b"/>
<hi>紛<graphic n="KR0868" url="https://raw.githubusercontent.com/kanripo/KR-Gaiji/master/images/KR0868.png" mimeType="image/png"/>拭物之巾也今齊人有言紛者刀礪小刀及礪礱也小觿解小結也觿貌如錐以象骨爲之金燧可取火於日○紛芳云反或作帉同帨始銳反佩巾也觿許規反本或作䥴音同解結錐燧音遂火鏡拭音式礱力工反</hi>右佩玦捍管遰<lb/>
大觽木燧<hi>捍謂拾也言可以捍弦也管筆彄也遰刀鞞也木燧鑚火也○捍戸旦反謂射捍遰時丗反徐作滯彄苦侯反鞞必頂反鑚子官反</hi>偪<hi>偪行縢○偪本又作/愊彼力反縢徒登反</hi>屨著綦<hi>綦屦繫也○屦九具反綦其記反注及下同</hi>〇婦事舅姑如事父母雞𥘉鳴咸盥漱櫛縰<lb/>
笄緫衣紳<hi>笄今簮也衣紳衣而著紳○如父母一本作如事父母衣紳如字又於旣反注同簮徐側林反又作南反重意婦事舅姑昏義四十四賛婦見舅姑</hi>左佩紛<graphic n="KR0868" url="https://raw.githubusercontent.com/kanripo/KR-Gaiji/master/images/KR0868.png" mimeType="image/png"/>刀礪小觽金燧右佩箴<lb/>
管線纊施縏袠大觽木燧<hi>縏小嚢也縏袠言施明爲箴管線纊有之○箴之林反線本又作綫息賤反纊音曠縏字又作槃同歩干反袠陳乙反又作帙嚢奴郎反又作橐徐音託明爲于僞反</hi>衿纓綦屨<lb/>
<hi>衿猶結也婦人有纓示繫属也〇衿嬰本又作紟其鴆反注同嬰又作纓</hi>以適父母舅姑之所<hi>適之</hi>
及所下氣怡聲問衣燠寒疾痛苛癢而敬抑搔之<hi>怡說也苛疥也抑按搔摩也○燠本又作奥同於六反暖也苛音何飬本又作養以想反搔素刀反說音恱疥音界說文云瘙瘍也重言下氣<pb n="14a"/>恰声二又見下文</hi>岀入則或先或後而敬扶持之<hi>先後之隨時便也○便婢靣反</hi>進<lb/>
盥少者奉槃長者奉水請沃盥盥卒授巾<hi>槃承盥水者巾以恱手○少詩召反後皆同奉芳勇反本或作捧下同長丁丈反後皆同帨始銳反拭手也本又作挩同</hi>問所欲而敬<lb/>
進之柔色以温之<hi>温藉也承尊者必和顔色○温本又作蕰又作愠同於運反注同藉字夜反</hi>饘酏<lb/>
酒醴芼羹菽麥蕡稻黍粱秫唯所欲<hi>酏粥也芼菜也贊熬枲實○饘之然反厚粥也酏羊皮反薄粥也芼毛報反蕡字又作黂扶云反徐扶畏反大麻子注同粱音良秫音述粥之六反又羊六反熬五羔反枲思里反</hi>棗栗飴蜜以甘之堇荁枌榆免薧滫瀡以滑之脂<lb/>
膏以膏之<hi>謂用調和飲食也荁堇類也冬用堇夏用荁榆白曰枌免新生者薧乾也秦人溲曰滫齊人滑曰瀡也○飴羊之反錫也堇音謹菜也荁音丸似堇而葉大也枌扶云反免音問注同薧字又作槀苦老反滫思酒反溲也瀡音髓滑也滑胡八反又于八反諸卷皆同膏之古報反調如字又徒弔反和如字又胡卧反夏用戸嫁反溲所九反</hi>父母舅姑必<lb/>
甞之而后退<hi>敬也</hi>〇男女未冠笄者雞𥘉鳴咸盥漱櫛縰<lb/>
拂髦緫角衿纓皆佩容臭<hi>緫角収髮結之容臭香物也以纓佩之爲迫尊者給小使也○<pb n="14b"/>冠古乱反爲迫于僞反</hi>昧爽而朝<hi>後成人也○朝直遥反下而朝同後如字徐胡豆反下同</hi>問何<lb/>
食飲矣若已食則退若未食則佐長者視具<hi>具饌也</hi>○凡<lb/>
内外雞𥘉鳴咸盥漱衣服歛枕簟灑掃室堂及庭布席<lb/>
各從其事<hi>歛枕簟者不欲人見巳䙝者簟席之親身也○衣如字又於旣反簟徒點反灑本又作洒所買反又所賣反掃素報反</hi>○孺子蚤寢晏起唯所欲食無時<hi>又後未成人者孺子小子也○孺如樹反蚤音早</hi>由命士以上父子皆異宫昧爽而朝慈以旨<lb/>
甘日岀而退各從其事日入而夕慈以旨甘<hi>異宫崇敬也慈爱敬進之日岀乃從事食禄不免農也○以上以或作已上時掌反後放此</hi>○父母舅姑將坐奉席<lb/>
請何郷將祍長者奉席請何趾少者執牀與坐<hi>將祍謂更卧處○奉芳勇反下同郷許亮反祍而鴆反又而甚反卧席也止本又作趾足也処昌慮反重意奉席請何郷將祍長者奉席請何趾曲礼上請席何郷請祍何趾</hi>御者舉几歛席與簟縣衾篋枕歛簟而<lb/>
襡之<hi>湏卧乃敷之也襡韜也○縣音玄篋口叶反襡音獨</hi>○父母舅姑之衣衾簟席枕<lb/>
<pb n="15a"/>
<pb n="16a"/>
不見裏<hi>爲其可穢○見賢遍反下同爲于僞反穢紆廢反又烏㑹反</hi>父母唾洟不見<hi>輒刷去之○刷色劣反去丘吕反</hi>冠帶垢和灰請漱衣裳垢和灰請澣<hi>手曰漱足曰澣和漬也○垢古口反漱素侯反後皆同澣本又作浣戸管反漬似賜反</hi>衣裳綻裂紉箴請𥙷<lb/>
綴<hi>綻猶解也○綻字或作䘺直莧反徐治見反裂本又作列紉箴女陳反徐而陳反下之林反綴丁劣反又丁衛反解胡買反又佳買反</hi>五日則燂湯請浴三日具沐其間靣垢燂潘請靧<lb/>
足垢燂湯請洗<hi>潘米瀾也○燂詳廉反温也潘芳煩反淅米汁靧音悔洗靣瀾力旦反</hi>少事<lb/>
長賤事貴共帥時<hi>共猶皆也帥循也時是也礼皆如此也重言少事長賤事貴二一見篇末</hi>○男<lb/>
不言内女不言外<hi>謂事業之次事</hi>非祭非䘮不相授器<hi>祭嚴䘮遽不嫌也○遽其據反</hi>其相授則女受以篚其無篚則皆坐奠之而后<lb/>
取之<hi>奠停地也○篚非鬼反</hi>外内不共井不共湢浴不通寢席不通<lb/>
乞假男女不通衣裳内言不岀外言不入<hi>湢浴室也○湢彼力反本又作偪重意曲礼上外言不入於梱内言不岀於梱</hi>男子入内不嘯不指夜行以燭無<lb/>
<pb n="16b"/>
燭則止<hi>嘨讀爲叱叱嫌有隱使也○嘨依注音叱尺失反</hi>女子出門必擁蔽其靣<lb/>
夜行以燭無燭則止<hi>擁猶障也○障音章</hi>道路男子由右女子由<lb/>
左<hi>地道尊右重言一見王制第五女子作婦人</hi>○子婦孝者敬者父母舅姑之命<lb/>
勿逆勿怠<hi>恃其孝敬之爱或則違解○解佳賣反下解倦同</hi>若飲食之雖不耆必<lb/>
嘗而待<hi>待後命而去也○飲於鴆反食音嗣耆市志反去起吕反本又作而食之</hi>加之衣服雖不<lb/>
欲必服而待<hi>待後命釋藏也</hi>加之事人代之已雖弗欲<hi>謂難其妨已業○難乃旦反</hi>姑與之而姑使之而后復之<hi>逺懟怨於勞事姑猶且也○姑与以渚反下同逺于万反懟直類反本又作懃</hi>子婦有勤勞之事雖甚愛之姑縱之而<lb/>
寜數休之<hi>不可爱此而移苦於彼也○縱本又作從足用反数色角反</hi>子婦未孝未敬勿<lb/>
庸疾怨<hi>庸之言用也</hi>姑教之若不可教而后怒之<hi>怒譴責也○譴弃戦反</hi>不可怒子放婦岀而不表禮焉<hi>表猶明也猶爲之隱不明其犯礼之過也○爲于僞反</hi>父母有過下氣怡色柔聲以諌諌若不入起敬起<lb/>
<pb n="17a"/>
孝說則復諌<hi>子事父母有隱無犯起猶更也○說音恱下同重言下氣怡色二一見篇首重意說則復諌祭義諌而不逆</hi>不說與其得罪於郷黨州閭寕孰諌<hi>子從父之令不可謂孝也周礼曰二十五家爲閭四閭爲族五族爲黨五黨爲州五州爲郷也</hi>父母怒不說而撻之流<lb/>
血不敢疾怨起敬起孝<hi>撻擊也○撻吐逹反重意不敢疾怨祭義父母惡之懼而无怨</hi>○父<lb/>
母有婢子若庶子庶孫甚愛之雖父母沒沒身敬之不<lb/>
衰<hi>婢子所通賤人之子</hi>子有二妾父母愛一人焉子愛一人焉由<lb/>
衣服飲食由執事母敢視父母所愛雖父母沒不衰<hi>由自也</hi>子甚宜其妻父母不說出<hi>冝猶善也</hi>子不冝其妻父母曰<lb/>
是善事我子行夫婦之禮焉沒身不衰父母雖沒將爲<lb/>
善思貽父母令名必果將爲不善思貽父母羞辱必不<lb/>
果<hi>貽遺也果决也○貽以之反遺以季反</hi>○舅沒則姑老<hi>謂傳家事於長婦也○傳丈專反</hi>冡<lb/>
婦所祭祀賔客毎事必請於姑<hi>婦雖受傳猶不敢專行也</hi>介婦請於<lb/>
<pb n="17b"/>
冡婦<hi>以其代姑之事介婦衆婦○介音界注及下同</hi>舅姑使冡婦母怠<hi>雖有勤勞不敢解倦○勌本又作倦其卷反</hi>不友無禮於介婦<hi>衆婦無礼冡婦不友之也善兄弟爲友娣姒猶兄弟也</hi>
舅姑若使介婦母敢敵耦於冡婦<hi>雖有勤勞不敢掉磬○掉磬徒弔反隱義云斉人以相絞訐爲掉磬崔云北海人謂相激事爲掉磬也</hi>不敢並行不敢並命不敢並坐<lb/>
<hi>下冡婦也命爲使令○下戸嫁反令力呈反</hi>凡婦不命適私室不敢退<hi>婦侍舅姑者也</hi>
婦將有事大小必請於舅姑<hi>不敢專行</hi>子婦無私貨無私畜<lb/>
無私器不敢私假不敢私與<hi>家事統於尊也○畜許六反又許又反又勑六反重言子婦无私貨曲礼上父母存不有私財</hi>婦或賜之飲食衣服布帛佩<graphic n="KR0868" url="https://raw.githubusercontent.com/kanripo/KR-Gaiji/master/images/KR0868.png" mimeType="image/png"/>茝蘭則受<lb/>
而獻諸舅姑舅姑受之則喜如新受賜<hi>或賜之謂私親兄弟○茞蘭本又作芷昌改反韋昭注漢晝云香草也昌以反又說文云虈也虈火喬反斉人謂之茞昌在反</hi>若反賜之則辭不<lb/>
得命如更受賜藏以待乏<hi>待舅姑之乏也不得命者不見許也</hi>婦若有私親<lb/>
兄弟將與之則必復請其故賜而后與之○適子庶子<lb/>
<pb n="18a"/>
祗事宗子宗婦<hi>祗敬也宗大宗○復扶又反適丁歷反</hi>雖貴冨不敢以貴冨<lb/>
入宗子之家雖衆車徒舎於外以寡約入<hi>入謂入宗子家</hi>子弟<lb/>
猶歸器衣服裘衾車馬則必獻其上而后敢服用其次<lb/>
也<hi>猶若也子弟若有功德以物見饋賜當以善者與宗子也</hi>若非所獻則不敢以入於宗<lb/>
子之門<hi>謂非宗子之爵所當服也</hi>不敢以貴冨加於父兄宗族<hi>加猶髙也</hi>
若冨則具二牲獻其賢者於宗子<hi>賢猶善也</hi>夫婦皆齊而宗<lb/>
敬焉<hi>當助祭於宗子之家○齊側皆反</hi>終事而后敢私祭<hi>祭其/祖禰</hi>○飯<hi>目諸飯也</hi>黍稷稻粱白黍黃粱稰穛<hi>孰獲曰稰生穫曰穛黍黄黍也○稰思吕反穛側角反</hi>
膳<hi>目諸膳也</hi>膷臐膮醢牛炙醢牛胾醢牛膾羊炙羊胾醢豕<lb/>
炙醢豕胾芥醬魚膾雉兎鶉鷃<hi>此上大夫之禮庶羞二十豆也以公食大夫禮饌校之則膮牛炙間不得有醢醢衍字也又以鷃爲鴽也○膷音香牛臛也臐許云反羊臛也膮許堯反豕臛也字林云豕羮也火攸反炙章夜反下同胾側吏反膾古外反芥徐姬邁反鶉順倫反鷃音晏食音嗣酏食糝食並同鴽音如下文同</hi>〇飲<hi>目諸<pb n="18b"/>飲也</hi>重醴稻醴清糟黍醴清糟粱醴清糟<hi>重陪也糟醇也清洓也致飲有醇者有洓者陪設之也○重直龍反注同糟子曹反徐但到反醇常倫反泲子禮反</hi>或以酏爲醴<hi>釀粥爲醴</hi>黍<lb/>
酏<hi>酏粥</hi>漿<hi>酢胾○酢七故/反胾才載反</hi>水<hi>清/新</hi>醷<hi>梅漿○醷本又作臆/於紀反徐於力反</hi>濫<hi>以諸和水也以周禮六飲校之則濫凉也紀莒之間名諸爲濫○濫力暫反以諸乾桃乾梅皆曰諸</hi>○酒<hi>目諸酒也</hi>清白<lb/>
<hi>白事酒昔酒也</hi>〇羞<hi>目諸/羞也</hi>糗餌粉酏<hi>糗擣熬榖也以爲粉餌與餈也記似脫周禮羞籩之實糗餌粉餈羞豆之實酏食糝食此酏當爲餰以稲米與狼臅膏爲餰是也○糗起九反又昌紹反餌音二下同酏讀曰<graphic n="KR0673" url="https://raw.githubusercontent.com/kanripo/KR-Gaiji/master/images/KR0673.png" mimeType="image/png"/>又作餰之然反又之善反擣本又作搗丁老反下同餈本又作菜自私反下同糝西感反臅昌録反徐又音燭</hi>〇食<hi>目人君燕食所用也○食音嗣飯也下苽食麥食食齊皆同徐如字</hi>蝸醢而苽食雉羹麥食脯羹雞羮析<lb/>
稌大羹兎羹和糝不蓼<hi>苽彫葫也稌稻也凡羹齊冝五味之和米屑之糝蓼則不矣此脯所謂析乾牛羊肉也○蝸力戈反苽音孤字又作菰同雉羮絶句麥食脯羹雞羹絶句析之列反稌音杜徐他古反和糝上胡卧反下三敢反注同蓼音了齊才細反下文同析星暦反下同</hi>濡豚包苦實蓼濡雞醢醬實蓼<lb/>
濡魚卵醬實蓼濡鼈醢醬實蓼<hi>凡儒謂亨之以汁和也苦苦荼也以包豚殺其<pb n="19a"/>氣卵讀爲鯤鯤魚子或作<graphic n="KR2777" url="https://raw.githubusercontent.com/kanripo/KR-Gaiji/master/images/KR2777.png" mimeType="image/png"/>也○濡音而下同苞伯交反醢音海一本作醯呼兮反次下句同夘依注音鯤古門反亨普彭反煑也荼音徒<graphic n="KR2777" url="https://raw.githubusercontent.com/kanripo/KR-Gaiji/master/images/KR2777.png" mimeType="image/png"/>音関本又作捫音門</hi>腵脩蚳醢<hi>腶脩捶脯於畺桂也蚳蚍蜉子也○腶丁乱反蚳直其反蟻子也捶徐之橤反蜱本又作蚍音毗蜉本又作蜉音浮</hi>脯羹兎醢麋膚魚醢魚膾芥醬麋腥<lb/>
醢醬桃諸梅諸卵鹽<hi>自蝸醢至此二十六物似皆人君燕所食也其饌則乱膚切肉也膚或爲胖卵塩大塩也○卵力管反胖音判</hi>〇凡食齊視春時<hi>鼔冝/温也</hi>羹齊視夏時<hi>羹冝熱也○夏户嫁反下放此</hi>醬齊視秋時<hi>醬冝/凉也</hi>飲齊視冬時<hi>飲冝寒也</hi>○凡和<lb/>
春多酸夏多苦秋多辛冬多鹹調以滑甘<hi>多其時味以養氣也</hi>○牛<lb/>
冝稌羊冝黍豕冝稷犬冝粱鴈冝麥魚冝苽<hi>言其氣味相成</hi>○<lb/>
春冝羔豚膳膏薌夏冝腒鱐膳膏臊秋冝犢麛膳膏腥<lb/>
冬冝鮮羽膳膏羶<hi>此八物四時肥美也爲其大盛煎以休廢之膏莭其氣也牛膏薌犬膏臊雞膏腥羊膏羶腒乾雉也鱐乾魚也鮮生魚也羽鴈也○薌音香腒其居反盧云雉腊說文云北方謂鳥腊曰腒鱐本又作䐹所求反臊素刀反麛音迷鹿子也腥音星雞膏也說文作胜云犬膏臭也羶升然反爲于僞反大盛音太</hi>○牛脩鹿脯田豕<lb/>
<pb n="19b"/>
脯麋脯<graphic n="KR0874" url="https://raw.githubusercontent.com/kanripo/KR-Gaiji/master/images/KR0874.png" mimeType="image/png"/>脯麋鹿田豕<graphic n="KR0874" url="https://raw.githubusercontent.com/kanripo/KR-Gaiji/master/images/KR0874.png" mimeType="image/png"/>皆有軒雉兎皆有芼<hi>脯皆析乾其肉也軒讀爲憲憲謂藿葉切也芼謂菜醸也軒或爲胖○<graphic n="KR0874" url="https://raw.githubusercontent.com/kanripo/KR-Gaiji/master/images/KR0874.png" mimeType="image/png"/>/九倫反本又作麋又作<graphic n="KR0874" url="https://raw.githubusercontent.com/kanripo/KR-Gaiji/master/images/KR0874.png" mimeType="image/png"/>下田豕<graphic n="KR0874" url="https://raw.githubusercontent.com/kanripo/KR-Gaiji/master/images/KR0874.png" mimeType="image/png"/>同軒音憲出注後放此</hi>爵<lb/>
鷃蜩范<hi>蜩蝉也范蜂也○蜩范上音條下音犯范螽也螽本又作蜂芳凶反</hi>芝栭蓤椇棗栗<lb/>
榛柿瓜桃李梅杏楂棃薑桂<hi>蓤芰也椇枳椇也椇棃之不臧者自牛脩至此三十一物皆人君燕食所加庶羞也周礼天子羞用百有二十品記者不能次録○芝音之栭音而本又作糯蓤音陵椇音矩榛側巾反柿音俟楂側加反芰其寄反枳居氏反</hi>○大夫燕食有膾無脯有脯無膾士不<lb/>
貳羹胾庶人耆老不徒食<hi>尊卑差也重言庶人耆老不徒食二一見王制弟五</hi>○膾<lb/>
春用葱秋用芥豚春用韭秋用蓼<hi>芥芥醬也</hi>脂用葱膏用薤<lb/>
<hi>脂肥凝者釋者曰膏○䪥戸界反俗本多作薤非也</hi>三牲用藙<hi>藙煎茱茰也漢律㑹稽献焉尓雅謂之榝○藙魚氣反㑹古外反稽古兮反樧色八反似茱茰而實亦小</hi>和用醯<hi>畜與家物自相和也○和户卧反注皆同注又如字醯呼兮反酢也畜許又反又許六反</hi>獸用梅<hi>亦野物自相和</hi>鶉羹雞羹鴽醸之蓼<lb/>
<hi>醸謂切雜之也駕在羮下烝之不羹也○鶉雞羹本又作鶉羮雞羹</hi>魴鱮烝雛燒雉薌無蓼<hi>薌蘇<pb n="20a"/>荏之属也燒煙於火中也自膾用葱至此言調和菜釀之所冝也○魴鱮上音房下音叙烝皇絶句之丞反雛字又作雛仕俱反又匠俱反賀讀魴鱮烝雛爲句燒如字一音焦皇絶句雉皇此一句一讀雉薌爲句蘇荏而甚反調徒弔反</hi>不食雛<lb/>
鼈狼去腸狗去腎狸去正脊兎去尻狐去首豚去腦魚<lb/>
去乙鼈去醜<hi>皆爲不利人也雛鼈伏乳者乙魚体中害人者名也今東海鰫魚有骨名乙在目旁狀如篆乙食之鯁人不可出醜謂鼈竅也○去起吕反下並同尻苦刀反腦奴老反爲于僞反下皆爲同伏扶又反乳而樹反鰫音容篆直轉反鯁本又作哽古猛反字林云鯁魚骨也又上孟反竅苦叫反</hi>肉曰脫之魚曰作之棗曰新<lb/>
之栗曰撰之桃曰膽之柤棃曰攅之<hi>皆治擇之名也○膽丁敢反攅再官反本又作鑚</hi>○牛夜鳴則庮羊泠毛而毳羶狗赤股而躁臊鳥<lb/>
皫色而沙鳴鬱豕望視而交睫腥馬黒脊而般臂漏<lb/>
互注<hi>礼大官内饔辨腥臊羶香之不可食者牛夜鳴則庮羊泠毛而毳羶犬赤股而躁臊鳥皫色而沙鳴貍豕盲眡而交睫腥馬黒脊而般臂蝼</hi>雛尾不盈握弗食舒鴈翠鵠鴞胖舒鳬翠雞<lb/>
肝鴈腎鴇奥鹿胃<hi>亦皆爲不利人也庮悪臭也春秋傳日一薫一庮泠毛毳毛別聚於不解者也赤股<pb n="20b"/>股裏无毛也皫色毛変色也沙猶嘶也欎腐臭也望視視逺也腥當爲星声之誤也星肉中如米者般臂前脛般般然也漏當爲蝼如蝼蛄臭也舒鴈鵞也翠尾肉也鵠鴞胖謂脋側薄肉也舒鳬鶩也鴇奥脾<graphic n="KR1475" url="https://raw.githubusercontent.com/kanripo/KR-Gaiji/master/images/KR1475.png" mimeType="image/png"/>也鵠或爲鴇也○庮音田泠音零泠結毛如氈也毳昌銳反躁早報反麃本又作皫劉昌宗音普保反徐芳表反又普表反沙如字一音所嫁反注同睫音捷腥依注作星說文云腥星見食豕令肉中生小息肉也字林音先定反般音班臂本又作擘必避反徐方避反漏依注音蝼力侯反鵠胡篤反鴞于驕反胖音判鴇音保奥於六反胃音謂字又作<graphic n="KR2075" url="https://raw.githubusercontent.com/kanripo/KR-Gaiji/master/images/KR2075.png" mimeType="image/png"/>同薫許云反或作君又作葷解胡買反嘶音西字又作斯音同腐扶甫反脛胡定反蛄音姑鵝五何反鶩音木脾扶移反肶昌私反</hi>○肉腥細者爲膾大者爲軒<hi>言大切細切異名也膾者必先軒之所謂聶而切之也○腥音星字林作胜云不熟也先丁反聶本又作攝又作䐑皆之涉反下同</hi>或曰麋<lb/>
鹿魚爲菹<graphic n="KR0874" url="https://raw.githubusercontent.com/kanripo/KR-Gaiji/master/images/KR0874.png" mimeType="image/png"/>爲辟雞野豕爲軒兎爲宛脾切葱若薤實<lb/>
諸醯以柔之<hi>此軒辟雞宛脾皆菹類也醸菜而柔之以醯殺腥肉及其氣今益州有鹿<graphic n="KR1430" url="https://raw.githubusercontent.com/kanripo/KR-Gaiji/master/images/KR1430.png" mimeType="image/png"/>者近由此爲之矣菹軒聶而不切辟雞苑脾聶而切之軒或爲胖宛或爲欎○麏爲九倫反辟必益反徐芳益反注同宛于晚反脾婢支反醯徐呼兮反本或作䤈<graphic n="KR1430" url="https://raw.githubusercontent.com/kanripo/KR-Gaiji/master/images/KR1430.png" mimeType="image/png"/>於僞反益州人取鹿殺而埋之地/中令臭乃出食之名鹿<graphic n="KR1430" url="https://raw.githubusercontent.com/kanripo/KR-Gaiji/master/images/KR1430.png" mimeType="image/png"/>是也近附近之近</hi>〇羮食自諸侯以<lb/>
下至於庶人無等<hi>羹食食之主也庶羞乃異耳○食音嗣注羹食井卜文食礼同</hi>大夫無<lb/>
<pb n="21a"/>
秩膳<hi>謂五十始命未甚老也秩常也</hi>大夫七十而有閣<hi>有秩膳也庋以板爲之庋食物也○庋又作庋九委反或居彼反本亦作處</hi>天子之閣左逹五右逹五公侯伯於<lb/>
房中五大夫於閣三士於坫一<hi>逹夾室大夫言於閣与天子同處天子二五倍諸侯也五者三牲之肉及魚腊也○坫丁念反夾古洽反又古協反處昌慮反</hi>○凡養老有虞氏以燕禮<lb/>
夏后氏以饗禮殷人以食禮周人脩而兼用之凡五十<lb/>
養於郷六十養於國七十養於學逹於諸侯八十拜君<lb/>
命一坐再至瞽亦如之九十者使人受五十異粻六十<lb/>
宿肉七十貳膳八十常珍九十飲食不違寢膳飲從於<lb/>
遊可也六十嵗制七十時制八十月制九十日脩唯絞<lb/>
紟衾冐死而后制五十始衰六十非肉不飽七十非帛<lb/>
不煖八十非人不煖九十雖得人不煖矣五十杖於家<lb/>
六十杖於郷七十杖於國八十杖於朝九十者天子欲<lb/>
<pb n="21b"/>
有問焉則就其室以珍從七十不俟朝八十月告存九<lb/>
十日有秩五十不從力政六十不與服戎七十不與賔<lb/>
客之事八十齊䘮之事弗及也五十而爵六十不親學<lb/>
七十致政凡自七十以上唯衰麻爲䘮<hi>重言凡養老有虞氏以燕礼止唯衰麻爲䘮一叚重見王制第五篇无此凡自七十以上一句</hi>凡三王養老皆引年八十者<lb/>
一子不從政九十者其家不從政瞽亦如之凡父母在<lb/>
子雖老不坐有虞氏養國老於上庠養庶老於下庠夏<lb/>
后氏養國老於東序養庶老於西序殷人養國老於右<lb/>
學養庶老於左學周人養國老於東膠養庶老於虞庠<lb/>
虞庠在國之西郊有虞氏皇而祭深衣而養老夏后氏<lb/>
収而祭燕衣而養老殷人哻而祭縞衣而養老周人冕<lb/>
而祭玄衣而養老<hi>記王制有此〇粻知良反粮也字林云量也絞古交反紟其鴆反本又作衿同冐亡<pb n="22a"/>報反煖乃管反朝直遥反下同珍從才用反又如字與音預下同齊惻皆反衰七回反膠音交<graphic n="KR1168" url="https://raw.githubusercontent.com/kanripo/KR-Gaiji/master/images/KR1168.png" mimeType="image/png"/>况甫反縞古老反又古報反重言有虞氏養國老於上庠止玄衣而養老一段重見王制第五</hi>〇曽子曰孝子之養老也樂<lb/>
其心不違其志樂其耳目安其寢處以其飲食忠養之<lb/>
孝子之身終終身也者非終父母之身終其身也是故<lb/>
父母之所愛亦愛之父母之所敬亦敬之至於犬馬盡<lb/>
然而況於人乎<hi>賤喻貴也○樂音洛下同養羊亮反</hi>○凡養老五帝憲<hi>憲法也養之爲法其德行○爲于僞反行下孟反</hi>三王有乞言<hi>有讀爲又又從之求善言可施行也○有音又出注</hi>
五帝憲養氣體而不乞言有善則記之爲悙史三王亦<lb/>
憲旣養老而后乞言亦微其禮皆有悙史<hi>惇史史悙厚者也微其礼者依違言之求而不切也○悙音敦敦厚也</hi>○淳熬煎醢加于陸稻上沃之以<lb/>
膏曰淳熬<hi>淳沃也熬亦煎也沃煎成之以爲名○淳熬之純反下五羔反下及注同</hi>淳母煎醢加<lb/>
于黍食上沃之以膏曰淳母<hi>母讀曰模模象也作此象淳熬○母依注音模莫胡反下同食<pb n="22b"/>音嗣</hi>炮取豚若將刲之刳之實棗於其腹中編萑以苴之<lb/>
塗之以謹塗炮之塗皆乾擘之濯手以摩之去其皽爲<lb/>
稻粉糔溲之以爲酏以付豚煎諸膏膏必滅之鉅鑊湯<lb/>
以小鼎薌脯於其中使其湯母滅鼎三日三夜母絶火<lb/>
而后調之以醯醢<hi>炮者以塗燒之爲名也將當爲牂牂牡羊也刲刳博異語也謹當爲墐声之誤也墐塗塗有穰草也皽謂皮肉之上魄莫也糔溲亦博異語也糔讀与滫瀡之滫同藏脯謂煑豚若羊於小鼎中使之香美也謂之脯者旣去皽則解析其肉使薄如爲脯然唯豚全耳豚羊入鼎三日乃内醯醢可食也〇炮歩交反將依注音壯子郎反刲苦圭反刳口孤反又口侯反編必縣反又歩典反萑音丸芦也苴子餘反苞褁也謹依注作墐音斤徐如字炮之絶句涂皆乾絶句涂本亦作塗擘之必麥反絶句濯直角反去起吕反注同皽章善反搔息酒反又相流反又息了反溲所九反付徐音賦鉅音巨其據反鑊户郭反使湯一本作使其湯穣如羊反草也魄莫上普伯反或普搏反下亦作漠武博反析星暦反</hi>○擣珍取牛羊<lb/>
麋鹿<graphic n="KR0874" url="https://raw.githubusercontent.com/kanripo/KR-Gaiji/master/images/KR0874.png" mimeType="image/png"/>之肉必脄每物與牛若一捶反側之去其餌孰<lb/>
岀之去其皽柔其肉<hi>豚脊側肉也捶擣之也餌筋腱也柔之爲汁和也汁和亦醢醢与○脄音毎徐<pb n="23a"/>亡代反夾脊肉餌音二本或作皽下句作之筋音斤腱徐其偃反皇紀偃反一音其言反隱義云筋之大者王逸注楚詞云筋頭也与音餘</hi>漬取牛肉必新殺者薄切之必絶其理湛諸美<lb/>
酒期朝而食之以醢若醯醷<hi>湛亦漬也〇湛子潜反直䕃反又將鴆反一音陟鴆反注同期音朞</hi>○爲熬捶之去其皽編萑布牛肉焉屑桂與薑以洒<lb/>
諸上而鹽之乾而食之施羊亦如之施麋施鹿施<graphic n="KR0874" url="https://raw.githubusercontent.com/kanripo/KR-Gaiji/master/images/KR0874.png" mimeType="image/png"/>皆<lb/>
如牛羊欲濡肉則釋而煎之以醢欲乾肉則捶而食之<lb/>
<hi>熬於火上爲之也今之火脯似矣欲濡欲乾人自由也醢或爲醯此七者周礼八珍其一肝膋是也○洒所買反徐西見反監音豔又如字乾而食之一本无而食之三字濡音儒下同膋音遼徐音勞</hi>○糝取牛牟豕之肉三如<lb/>
一小切之與稻米稻米二肉一合以爲餌煎之<hi>此周礼糝食也○食音嗣下酏食同</hi>○肝膋取狗肝一幪之以其膋濡炙之舉燋其<lb/>
膋不蓼<hi>膋腸間脂㪯或爲巨○幪音蒙焦字又作燋子消反</hi>取稻米舉糔溲之小切<lb/>
狼臅膏以與稻米爲酏<hi>狼臅膏臆中膏也以煎稲米則以今膏養矣此周礼酏食也此酏當從餰<pb n="23b"/>○酏讀爲<graphic n="KR0673" url="https://raw.githubusercontent.com/kanripo/KR-Gaiji/master/images/KR0673.png" mimeType="image/png"/>之然反又之善反注䭁同臆音/憶<graphic n="KR1464" url="https://raw.githubusercontent.com/kanripo/KR-Gaiji/master/images/KR1464.png" mimeType="image/png"/>本又作<graphic n="KR0673" url="https://raw.githubusercontent.com/kanripo/KR-Gaiji/master/images/KR0673.png" mimeType="image/png"/>又作䬤並同之然反又音賛</hi>禮始於謹夫婦<lb/>
爲宫室辨外内男子居外女子居内深宫固門閽寺守<lb/>
之男不入女不岀<hi>閽掌守中門之禁也寺掌内人之禁令也○閽音昏</hi>男女不同椸枷<lb/>
不敢縣於夫之揮椸不敢藏於夫之篋笥不敢共湢浴<lb/>
<hi>竿謂之椸揮杙也○椸本又作椸以支反枷音嫁縣音玄掸音輝笥息吏反竿音千杙音弋重言男女不同椸枷一一見曲礼上</hi>
夫不在歛枕篋簟席襡器而藏之<hi>不敢䙝也</hi>少事長賤事貴<lb/>
咸如之<hi>咸皆也重言少事長賤事貴二一見萹首</hi>夫婦之禮唯及七十同藏<lb/>
無間<hi>衰老无嫌及猶至也○間徐間厠之間皇如字讀</hi>故妾雖老年未滿五十必<lb/>
與五日之御<hi>五十始衰不能孕也妾閉房不復出御矣此御謂侍夜勸息也五日一御諸侯制也諸侯取九女姪娣两兩而御則三日也次两媵則四日也次夫人專夜則五日也天子十五日乃一御○年未五十本又作年未滿五十与音預復扶又反下文夫復同姪大結反娣大計反媵羊證反又䋲證反</hi>將御者齊漱澣慎衣服<lb/>
櫛縰笄緫角拂髦衿纓綦屨<hi>其往如朝也角衍字也拂髦或爲繆髦也○斉争皆反下<pb n="24a"/>皆同澣音浣朝直遥反下文朝服注朝於君皆同漻居蚪反</hi>雖婢妾衣服飲食必後長者<lb/>
<hi>又貴賤不可以無礼○後胡豆反</hi>妻不在妾御莫敢當夕<hi>辟女君之御日也○辟音避下辟人雖辟皆同</hi>○妻將生子及月辰居側室<hi>側室謂夾之室次燕寢也</hi>夫使人<lb/>
日再問之作而自問之妻不敢見使姆衣服而對至于<lb/>
子生夫復使人日再問之<hi>作有感動○見賢遍反下及注同姆音茂字林亡又反女師也一音母又音亡乆反</hi>夫齊則不入側室之門<hi>若始時使人問</hi>子生男子設弧<lb/>
於門左女子設<graphic n="KR0868" url="https://raw.githubusercontent.com/kanripo/KR-Gaiji/master/images/KR0868.png" mimeType="image/png"/>於門右<hi>表男女也弧者示有事於武也帨事人之佩巾也</hi>三日<lb/>
始負子男射女否<hi>始有事也負之謂抱之而使郷前也○郷休亮反下文西郷皆同</hi>○國<lb/>
君丗子生告于君接以大牢宰掌具<hi>接讀爲捷捷勝也謂食其母使𥙷虚強氣也○接依注音捷字妾反下接子同食音嗣下注食子食乳皆同</hi>三日卜士負之吉者宿齊<lb/>
朝服寢門外詩負之射人以桑弧蓬矢六射天地四方<lb/>
<hi>詩之言承也桑弧蓬矢本大古也天地四方男子所有事也○射天地食亦反承如字徐音拯救之拯大音㤗重言射人以桑弧蓬<pb n="24b"/>矢六射天地四方二重見射義四十六無射人以三字</hi>保受乃負之<hi>代士也保保母</hi>宰醴負子<lb/>
賜之束帛<hi>醴當爲禮声之誤也礼以二献之礼酬之以幣也</hi>卜士之妻大夫之妾<lb/>
使食子<hi>食子不使君妾適妾有敵義不相褻以勞辱事也士妻大夫之妾謂時自有子○嫡本亦作適同音丁歷反</hi>
○凡接子擇日<hi>雖三日之内尊卑同皆選其吉焉</hi>冡子則大牢<hi>天子丗子也冡大也冡子猶言長子通於下也</hi>庶人特豚士特豕大夫少牢國君丗子大牢<lb/>
<hi>皆謂長子</hi>其非冡子則皆降一等<hi>謂冡子之弟及衆妾之子生也天子諸侯少牢大夫特豕士特豚庶人猶特豚也</hi>〇異爲孺子室於宫中<hi>特埽一處以處之○一處尺御反</hi>擇於<lb/>
諸母與可者必求其寛𥙿慈惠温良恭敬慎而寡言者<lb/>
使爲子師其次爲慈母其次爲保母皆居子室<hi>此人君養子之禮也諸母衆妾也可者傳御之屬也子師教示以善道者慈母知其嗜欲者保母安其居處者士妻食乳之而巳○耆市忘反</hi>他<lb/>
人無事不往<hi>爲兒精氣微弱將驚動也○爲于僞反下爲改爲大温皆同</hi>三月之末擇日<lb/>
翦髮爲鬌男角女羈否則男左女右<hi>鬌所遺髮也夾囟曰角牛逹日<pb n="25a"/>羈也○鬌丁果反徐大果反囟音信又思忍反</hi>是日也妻以子見於父貴人則爲<lb/>
衣服由命士以下皆漱澣<hi>貴人大夫以上也由自也</hi>男女夙興沐浴衣<lb/>
服具視朔食<hi>朔食天子大牢諸侯少牢大夫特豕士特豚也</hi>夫入門升自阼階<lb/>
立于阼西郷妻抱子出自房當楣立東面<hi>入門者入側室之門也大夫以下見子就側室見妾子於内寢辟人君也○楣音眉</hi>姆先相曰母某敢用時日祗<lb/>
見孺子<hi>某妻姓若言姜氏也祗敬也或作振○相息亮反</hi>夫對曰欽有帥父執子<lb/>
之右手咳而名之<hi>欽敬也帥循也言教之敬使有循也執右手明將授之事也○孩字又作咳户才反</hi>妻<lb/>
對曰記有成遂左還授師<hi>記猶識也識夫之言使有成也師子師也○還音旋轉也</hi>子師<lb/>
辯告諸婦諸母名<hi>後告諸母若名成於尊○辯音遍下同</hi>妻遂適寢<hi>復夫之燕寢</hi>夫告宰名宰辯告諸男名書曰某年某月某日某生<lb/>
而藏之<hi>宰謂屬吏也春秋書桓六年九月丁夘子同生</hi>宰告閭史閭史書爲二<lb/>
其一藏諸閭府其一獻諸州史州史獻諸州伯州伯命<lb/>
<pb n="25b"/>
藏諸州府<hi>四閭爲族族百家也閭胥中士一人五黨爲州州二千五百家也州長中大夫一人也皆有屬吏獻猶言也</hi>夫入食如養禮<hi>夫入巳見子入室也其與妻食如婦始饋舅姑之禮也○養羊尚反</hi>○丗<lb/>
子生則君沐浴朝服夫人亦如之皆立于阼階西郷丗<lb/>
婦抱子升自西階君名之乃降<hi>子升自西階則人君見丗子於路寢也見妾子就側室凡子生皆就側室諸侯夫人朝於君次而禒衣也○禒通乱反</hi>適子庶子見於外寢撫其<lb/>
首咳而名之禮帥𥘉無辭<hi>此適子謂丗子弟也庶子妾子也外寢君燕寢也無辭辭謂欽有帥記有成也○適丁歷反注及下同</hi>○凡名子不以日月不以國<hi>終使易諱○易以䜴反</hi>
不以隱疾<hi>諱衣中之疾難爲醫也重言不以日月不以國不以隱疾二曲礼上篇云不以國不以日月不以隱疾</hi>
大夫士之子不敢與丗子同名<hi>尊丗子也其先丗子生亦勿爲改○重言二一見曲礼下</hi>妾將生子及月辰夫使人日一問之子生三月之末<lb/>
漱澣夙齊見於内寢禮之如始入室君巳食徹焉使之<lb/>
特餕遂入御<hi>内寢適妻寢也礼謂巳見子夫食而使獨餕也如始入室始來嫁時妾餕夫婦之餘亦如之旣<pb n="26a"/>見子可以御此謂大夫士之妾也凡妾稱夫曰君○三月之末一本作子生三月之末</hi>〇公庶子生就側<lb/>
室三月之末其母沐浴朝服見於君擯者以其子見君<lb/>
所有賜君名之衆子則使有司名之<hi>擯者傳母之屬也人君尊雖妾不抱子有賜於君有恩惠也有司臣有事者也魯桓公名子問於申繻也〇繻音湏</hi>○庶人無側室者及月<lb/>
辰夫出居羣室其問之也與子見父之禮無以異也<hi>夫雖辟之至問妻及見子禮同也庶人或無妾</hi>〇凡父在孫見於祖祖亦名之禮如<lb/>
子見父無辭<hi>見子於祖家統於尊也父在則無辝有適子者無適孫與見冡子同也父卒而有適孫則有辝與見冡子同父雖卒而庶孫猶無辝也</hi>○食子者三年而岀見於公宫則劬<hi>劬勞也士妻大夫之妾食國君之子三年岀歸其家君有以勞賜之○食音嗣注及下文食母同勞賜上力報反</hi>大夫之<lb/>
子有食母<hi>選於傳御之中䘮服所謂乳母也</hi>士之妻自養其子<hi>賤不敢使人也</hi>〇<lb/>
由命士以上及大夫之子旬而見<hi>旬當爲均声之誤也有時適妾同時生子子均而見者以生先後見之旣見乃食亦辟人君也易說卦坤爲均今亦或作旬也〇旬音均出注</hi>冡子未食而<lb/>
<pb n="26b"/>
見必執其右手適子庶子巳食而見必循其首<hi>天子諸侯尊别丗子雖同母禮則異矣未食已食急正緩庶之義也〇别彼列反下其别反</hi>○子能食食教以右<lb/>
手能言男唯女俞男鞶革女鞶絲<hi>俞然也鞶小囊盛帨巾者男用韋女用繒有飾縁之則是鞶裂與詩云垂帶如厲紀子帛名裂繻字雖今異意實同也○食食上如字下音嗣唯于癸反徐以水反俞以朱反鞶歩干反盛音成縁于絹反裂音列或音厲與音預厲音列</hi>六年教之數與方名<hi>方名東西</hi>七<lb/>
年男女不同席不共食<hi>蚤其别也重意男女不同席曲禮上父子不同席</hi>八年岀<lb/>
入門户及即席飲食必後長者始教之讓<hi>示以㢘耻○後胡豆反</hi>
九年教之數日<hi>朔望与六甲也○數所主反</hi>十年岀就外傳居宿於外<lb/>
學書記衣不帛𥜗袴禮帥𥘉朝夕學㓜儀請肄簡諒<hi>外傳教學之師也不用帛爲𥜗袴爲大温傷隂氣也禮帥𥘉遵習先日所爲也肄習也諒信也請習簡謂所書篇数也請習信謂應對之言也○𥜗字又作襦音儒袴苦故反肆本又作肄同以二反大音泰勺章畧反注同</hi>十有三年學樂誦<lb/>
詩舞勺成童舞象學射御<hi>先學勺後學象文武之次也成童十五以上</hi>二十<lb/>
<pb n="27a"/>
而冠始學禮可以衣裘帛舞大夏悙行孝弟博學不教<lb/>
内而不出<hi>大夏樂之文武備者也内而不出謂人之謀慮也○冠古亂反衣於旣反行如字又下孟反弟音悌重意二十而冠曲禮上二十曰弱冠又男子二十冠而字</hi>三十而有室始理男事博學無<lb/>
方孫友視志<hi>室猶妻也男事受田給政役也方猶常也至此學無常在志所好也孫順也順於友視其所志也○孫音遜注同好呼報反</hi>四十始仕方物出謀發慮道合則服從不可<lb/>
則去<hi>方猶常也物猶事也○去如字</hi>五十命爲大夫服官政<hi>統一官之政也</hi>七十<lb/>
致事<hi>致其事於君而告老</hi>○凡男拜尚左手<hi>左陽</hi>〇女子十年不出<lb/>
<hi>恒居内也</hi>姆教婉娩聽從<hi>婉謂言語也娩之言媚也媚謂容貌也○婉紆晚反徐紆願反娩音晚徐音萬</hi>
執麻枲治絲繭織紝組紃學女事以共衣服<hi>紃絛○枲思里反繭古典反紝女金反又如林反組音祖紃音廵共音恭絛他刀反</hi>觀於祭祀納酒漿籩豆菹醢<lb/>
禮相助奠<hi>當及女時而知○相息亮反</hi>十有五年而笄<hi>謂應年許嫁者女子許嫁笄而字之其未許嫁二十則笄〇應應對之應</hi>二十而嫁有故二十三年而嫁<hi>故謂父母<pb n="27b"/>之䘮</hi>聘則爲妻<hi>聘問也妻之言齊也以/禮見問則得與夫敵躰</hi>奔則爲妾<hi>妾之言接也聞彼有禮走而往焉以得接見於君子也奔或爲衒○見賢遍反衒古縣字本又作御字魚據反</hi>凡女拜尚右<lb/>
手<hi>右隂也</hi>
纂圖互註禮記卷之八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
纂圗互註禮記卷之十五<lb/>
經解第二十六<hi>陸曰鄭云經解者以其記六藝政教得失解音佳買反徐胡賣反一音蟹</hi>
　　　禮記　鄭氏註<lb/>
孔子曰入其國其教可知也<hi>觀其風俗則知其所以教</hi>其爲人也温<lb/>
柔敦厚詩教也䟽通知逺書教也廣博易良樂教也絜<lb/>
静精微易教也恭儉莊敬禮教也屬辭比事春秋教也<lb/>
<hi>屬猶合也春秋多記諸侯朝聘㑹同有相接之辝罪辯之事○易良以䜴反下易良同属音燭註及下同比毗志反下同朝聘直遥反篇内同</hi>故詩之失愚書之失誣樂之失奢易之失賊禮之<lb/>
失煩春秋之失亂<hi>失謂不能節其教者也詩敦厚近愚書知逺近誣易精微爱惡相攻逺近相取則不能容人近於傷害春秋習戦争之事近乱近愚附近之近下除逺近一字並同惡烏路反争争闘之争下文同</hi>其爲人<lb/>
也温柔敦厚而不愚則深於詩者也䟽通知逺而不誣<lb/>
則深於書者也廣博易良而不奢則深於樂者也絜静<lb/>
<pb n="1b"/>
精微而不賊則深於易者也恭儉莊敬而不煩則深於<lb/>
禮者也屬辭比事而不亂則深於春秋者也<hi>言深者旣能以教又防其失</hi>天子者與天地參故德配天地兼利萬物與日月<lb/>
並明明照四海而不遺微小其在朝廷則道仁聖禮義<lb/>
之序燕處則聽雅頌之音行歩則有環佩之聲升車則<lb/>
有鵉和之音居處有禮進退有度百官得其冝萬事得<lb/>
其序詩云淑人君子其儀不忒其儀不忒正是四國此<lb/>
之謂也<hi>道猶言也環佩佩環玉也所以爲行節也玉藻曰進則揖之退則揚之然後玉鏘鳴也環取其无窮止玉則比德焉孔子佩象環五寸人君之環其制未聞也鵉和皆鈴也所以爲車行節也韓詩内傳曰鵉在衡和在軾前升車則馬動馬動則鵉鳴鵉嗚則和應居處朝廷与燕也進退行歩与升車也○淑常六反忒吐得反鎗七羊反本又作鏘鈴音零軾音式應應對之應重意天子者与天地參中庸至誠則可与天地參矣孔子間居斯可與天地參矣重言進退有度二一見曲礼上此之謂也九下文二禮器大傳祭義䘮服四制各三樂記三</hi>發號出令而民恱謂之和上下相親<lb/>
<pb n="2a"/>
謂之仁民不求其所欲而得之謂之信除去天地之害<lb/>
謂之義義與信和與仁霸王之器也有治民之意而無<lb/>
其器則不成<hi>器謂所操以作事者也義信和仁皆存乎礼○說音恱去羌吕反下而去之同王徐于况反操七刀反</hi>禮之於正國也猶衡之於輕重也繩墨之於曲直也<lb/>
規矩之於方圜也故衡誠縣不可欺以輕重繩墨誠陳<lb/>
不可欺以曲直規矩誠設不可欺以方圜君子審禮不<lb/>
可誣以姦詐<hi>衡称也縣謂錘也陳設謂弹畫也誠猶審也或作成○圜音圎縣音玄注同称尺證反錘直僞反弹徒丹反畫胡麥反</hi>是故隆禮由禮謂之有方之士不隆禮不由<lb/>
禮謂之無方之民敬譲之道也故以奉宗廟則敬以入<lb/>
朝廷則貴賤有位以處室家則父子親兄弟和以處郷<lb/>
里則長㓜有序孔子曰安上治民莫善於禮此之謂也<lb/>
<hi>隆禮謂盛行禮也方猶道也春秋傳曰教之以義方</hi>故廟覲之禮所以明君臣之義<lb/>
<pb n="2b"/>
也聘問之禮所以使諸侯相尊敬也䘮祭之禮所以明<lb/>
臣子之恩也郷飲酒之禮所以明長㓜之序也昬姻之<lb/>
禮所以明男女之别也夫禮禁亂之所由生猶坊止水<lb/>
之所自來也故以舊坊爲無所用而壞之者必有水敗<lb/>
以舊禮爲無所用而去之者必有亂患<hi>春見曰朝小聘曰問其篇今亡昬姻謂嫁取也壻曰昬妻曰姻自亦由也○覲其靳反長丁丈反下同姻音因别彼列反坊音房本又作防下同壞音恠見賢遍反取七住反本亦作娶重言所以明君臣之義也所以明長幼之序也二句重出射義四十六篇所以明男女之别也昬義篇所以成男女之别</hi>故昬姻之禮廢則夫婦之道苦而淫辟之罪多矣郷<lb/>
飲酒之禮廢則長㓜之序失而爭鬪之獄繁矣䘮祭之<lb/>
禮廢則臣子之恩薄而倍死忘生者衆矣聘覲之禮廢<lb/>
則君臣之位失諸侯之行惡而倍畔侵陵之敗矣<hi>苦謂不至不荅之属○辟匹亦反倍音佩下同行下孟反</hi>故禮之教化也微其止邪也於未<lb/>
<pb n="3a"/>
形使人日徙善逺罪而不自知也是以先王隆之也易<lb/>
曰君子愼始差若豪氂繆以千里此之謂也<hi>隆謂尊盛之也始謂其微時也○邪似嗟反逺于萬反差𥘉佳反徐𥘉冝反豪户刀反依字作毫氂李其反徐音來本又作釐繆音謬</hi>
哀公問第二十七<hi>陸曰魯哀公也鄭云善其問礼著謚以顯之</hi>鄭氏註<lb/>
哀公問於孔子曰大禮何如君子之言禮何其尊也孔<lb/>
子曰丘也小人不足以知禮<hi>謙不荅也</hi>君曰否吾子言之也<lb/>
孔子曰丘聞之民之所由生禮爲大非禮無以節事天<lb/>
地之神也非禮無以辨君臣上下長㓜之位也非禮無<lb/>
以别男女父子兄弟之親昬姻䟽數之交也君子以此<lb/>
之爲尊敬然<hi>言君子以此故尊禮○長丁丈反别彼列反数色角反重言禮爲大二下文一</hi>然後以<lb/>
其所能教百姓不廢其㑹節<hi>君子以其所能於礼教百姓使其不廢此上事之期節</hi>有<lb/>
成事然後治其雕鏤文章黼黻以嗣<hi>上事行於民有成功乃後續以治文飾以<pb n="3b"/>爲尊卑之差○雕本亦作彫鏤力豆反黼音甫黻音弗</hi>其順之然後言其䘮筭備其鼎<lb/>
爼設其豕腊脩其宗廟歲時以敬祭祀以序宗族即安<lb/>
其居節醜其衣服卑其宫室車不雕幾器不刻鏤食不<lb/>
貳味以與民同利昔之君子之行禮者如此<hi>言語也筭数也即就也醜類也幾附纏之也言君子旣尊礼民以爲順乃後語以䘮祭之礼就安其居処正其衣服教之節儉与之同利者上下俱足也○筭悉乱反備其鼎爼本亦无此句腊音昔卑如字又音婢幾音祈注同語以魚據反重言車不雕幾器不刻<graphic n="KR0866" url="https://raw.githubusercontent.com/kanripo/KR-Gaiji/master/images/KR0866.png" mimeType="image/png"/>三見少儀十七</hi>
公曰今之君子胡莫之行也孔子曰今之君子好實無<lb/>
厭淫德不倦荒怠敖慢固民是盡午其衆以伐有道求<lb/>
得當欲不以其所昔之用民者由前今之用民者由後<lb/>
今之君子莫爲禮也<hi>實猶冨也淫放也固猶故也午其衆逆其族類也當猶称也所猶道也由前用上所言由後用下所言○好呼報反厭於豔反敖五報反午五故反一音如字注同王粛作迕迕違也當丁浪反注同称尺證反</hi>
孔子侍坐於哀公哀公曰敢問人道誰爲大孔子愀然<lb/>
<pb n="4a"/>
作色而對曰君之及此言也百姓之德也固臣敢无辭<lb/>
而對人道政爲大<hi>愀然変動貌也作猶変也徳猶福也辝譲也○坐才卧反愀七小反舊慈紏反又在由反又音秋又子了反下同重言君之及此言也二下文一重意中庸篇人道敏政</hi>公曰敢問何謂爲政<lb/>
孔子對曰政者正也君爲正則百姓從政矣君之所爲<lb/>
百姓之所從也君所不爲百姓何從<hi>言君當務於政</hi>公曰敢問<lb/>
爲政如之何孔子對曰夫婦别父子親君臣嚴三者正<lb/>
則庶物從之矣<hi>庶物猶衆事也○别彼列反</hi>公曰寡人雖无似也願聞<lb/>
所以行三言之道可得聞乎<hi>无似猶言不肖○肖音笑</hi>孔子對曰古之<lb/>
爲政愛人爲大所以治愛人禮爲大所以治禮敬爲大<lb/>
敬之至矣大昏爲大大昏至矣大昏旣至冕而親迎親<lb/>
之也親之也者親之也是故君子興敬爲親舎敬是遺<lb/>
親也弗愛不親弗敬不正愛與敬其政之本與<hi>大昏囯君取礼<pb n="4b"/>也至矣言至大也㒷敬爲親言相敬則親○迎逆敬反下及注同舎音捨不親不正一本不皆作弗与音餘下本与敬与並同重言古之爲政爱人爲大二下文一敬之至矣礼器篇敬之至也親之也親之也者親之也二一見郊特牲其政之本与下文一</hi>公<lb/>
曰寡人願有言然冕而親迎不巳重乎<hi>巳猶大也怪親迎乃服祭服○大音㤗</hi>孔子愀然作色而對曰合二姓之好以継先聖之後<lb/>
以爲天地宗廟社稷之主君何謂巳重乎<hi>先聖周公也○好呼報反重言合二姓之好二昏義篇將合二姓之好以継先聖之後以爲宗廟社稷之主昏義篇上以事宗廟下以継後丗也</hi>公曰<lb/>
寡人固不固焉得聞此言也寡人欲問不得其辭請少<lb/>
進<hi>固不固言吾由鄙固故也請少進欲其爲言以曉巳○焉於䖍反爲于僞反</hi>孔子曰天地不合<lb/>
萬物不生大昏萬丗之嗣也君何謂巳重焉孔子遂言<lb/>
曰内以治宗廟之禮足以配天地之神明出以治直言<lb/>
之禮足以立上下之敬物恥足以振之囯恥足以興之<lb/>
爲政先禮禮其政之本與<hi>宗廟之礼祭宗廟也夫婦配天地有日月之象焉礼器曰君在阼夫<pb n="5a"/>人在房大明生於東月生於西此隂陽之分夫婦之位也直猶正也正言謂出政教也政教有夫婦之礼焉昏義曰天子聽外治后聽内聀教順成俗外内和順囯家理治此之謂盛徳物猶事也事耻臣耻也振猶救也囯耻君耻也君臣之行有可耻者礼足以救之足以興復之○分扶問反治直吏反下同行下孟反下君之行同</hi>孔子遂言曰昔三代明王<lb/>
之政必敬其妻子也有道妻也者親之主也敢不敬與<lb/>
子也者親之後也敢不敬與君子無不敬也敬身爲大<lb/>
身也者親之枝也敢不敬與不能敬其身是傷其親傷其<lb/>
親是傷其本傷其本枝從而亡三者百姓之象也身以及<lb/>
身子以及子妃以及妃君行此三者則愾乎天下矣大王<lb/>
之道也如此囯家順矣<hi>愾猶至也大王居豳爲狄所伐乃曰土地所以養人也君子不以其所養害所養乃去之歧是言百姓之身猶吾身也百姓之妻子猶吾妻子也不忍以土地之故而害之去之𡵨而王迹㒷焉○妃芳菲反愾許乙反又許氣反大音㤗注同豳彼貧反重言敢不敬与二祭統篇敢不敬乎君子无不敬也曲礼上母不敬</hi>公曰<lb/>
敢問何謂敬身孔子對曰君子過言則民作辭過動則<lb/>
<pb n="5b"/>
民作則君子言不過辭動不過則百姓不命而敬恭如<lb/>
是則能敬其身能敬其身則能成其親矣<hi>則法也民者化君者也君之言雖過民猶称其辝君之行雖過民猶以爲法重意君子言不過辝動不過則中庸君子動而爲天下道言而爲天下則能敬其身則能成其親矣中庸反諸身不誠不順其親矣</hi>公曰敢問何謂成親孔子對曰<lb/>
君子也者人之成名也百姓歸之名謂之君子之子是<lb/>
使其親爲君子也是爲成其親之名也巳孔子遂言曰<lb/>
古之爲政愛人爲大不能愛人不能有其身不能有其<lb/>
身不能安土不能安土不能樂天不能樂天不能成其<lb/>
身<hi>有猶保也不能保身者言人將害之也不能安土動移失業也不能樂天不知巳過而怨天也○樂天音洛下及注同怨於元反又於願反</hi>公曰敢問何謂成身孔子對曰不過乎物<hi>物猶事也</hi>
公曰敢問君子何貴乎天道也孔子對曰貴其不巳如<lb/>
日月東西相從而不巳也是天道也不閉其乆是天道<lb/>
<pb n="6a"/>
也無爲而物成是天道也巳成而明是天道也<hi>巳猶止也是天道也者言人君法之當如是也日月相從君臣相朝㑹也不閉其乆通其政敎不可以倦无爲而成使民不可以煩也巳成而明照察有功○朝直遥反炤音照本亦作照重意是天道也中庸天之道也</hi>公曰寡人惷愚冥煩子<lb/>
志之心也<hi>志讀爲識識知也冥煩者言不能明理此事子之心所知也欲其要言使易行○惷始容反徐昌容反又湯邦反一音丁絳反字林丑凶反又日絳反愚也冥莫亭反徐亡定反志依注音識徐音試易以豉反</hi>孔子蹴然辟<lb/>
席而對曰仁人不過乎物孝子不過乎物是故仁人之<lb/>
事親也如事天事天如事親是故孝子成身<hi>蹴然敬貌物猶事也事親事天孝敬同也孝經曰事父孝故事天明㪯无過事以孝事親是所以成身○蹴子六反又在育反辟音避</hi>公曰<lb/>
寡人旣聞此言也無如後罪何<hi>旣聞此言也者欲勤行之也无柰後日過於事之罪何爲謙辝</hi>孔子對曰君之及此言也是臣之福也<hi>善哀公及此言此言善言也</hi>
仲尼燕居第二十八<hi>陸曰鄭云善其不倦燕居猶使三子侍言及於礼著其字言可法也退朝<pb n="6b"/>而處曰燕居</hi>鄭氏註<lb/>
仲尼燕居子張子貢言游侍縱言至於禮<hi>言游言偃子游也縱言汎說事○燕於見反汎芳劒反</hi>子曰居女三人者吾語女禮使女以禮周<lb/>
流無不徧也<hi>居女三人者女三人且坐也使之坐凡与尊者言更端則起○女音汝後同本亦作汝語魚據反下及注語女皆同徧音遍重言子曰居吾語女礼樂記居吾語女</hi>子貢越席而對曰敢問何如<lb/>
<hi>對應也重言敢問何如二一見樂記</hi>子曰敬而不中禮謂之野恭而不中禮<lb/>
謂之給勇而不中禮謂之逆子曰給奪慈仁<hi>奪猶乱也巧言足㳟之人似慈仁實鮮仁特言是者感子貢也子貢辯近於給○中丁仲反下同給音急徐渠急反又其刼反下同足將注反又如字鮮仙淺反近附近之近</hi>子曰師爾過而商也不及子産猶衆人之母也<lb/>
能食之不能教也<hi>過与不及言敏鈍不同俱違礼也衆人之母言子産慈仁多不矜莊又与子張相反子産甞以其乗車済冬渉者而車梁不成是慈仁亦違禮○食音嗣敏頰徒遜反乗縄證反又如字</hi>子貢越席而<lb/>
對曰敢問將何以爲此中者也子曰禮乎禮夫禮所以<lb/>
<pb n="7a"/>
制中也<hi>禮乎禮唯有禮也</hi>子貢退言游進曰敢問禮也者領惡<lb/>
而全好者與子曰然<hi>領猶治也好善也○與音餘下無相與同</hi>然則何如子曰<lb/>
郊社之義所以仁鬼神也嘗禘之禮所以仁昭穆也饋<lb/>
奠之禮所以仁死䘮也射郷之禮所以仁郷黨也食饗<lb/>
之禮所以仁賔客也<hi>仁猶存也凡存此者所以全善之道也郊社嘗禘饋奠存死之善者也射郷食饗存生之善者也郊有后稷社有句龍○昭穆上遥反穆亦作繆音同食饗音嗣注同句古侯反重意郊社之義所以仁鬼神也中庸三十一篇郊社之礼所以事上帝也甞禘之禮所以仁昭穆也中庸宗廟之禮所以事昭穆也</hi>子曰明乎郊社<lb/>
之義嘗禘之禮治國其如指諸掌而巳乎是故以之居<lb/>
處有禮故長㓜辨也以之閨門之内有禮故三族和也<lb/>
以之朝廷有禮故官爵序也以之田獵有禮故戎事閑<lb/>
也以之軍旅有禮故武功成也是故宫室得其度量鼎<lb/>
得其象味得其時樂得其節車得其式鬼神得其饗䘮<lb/>
<pb n="7b"/>
紀得其哀辨說得其黨官得其體政事得其施加於身<lb/>
而錯於前凡衆之動得其冝<hi>治囯指諸掌言易知也郊社嘗禘尊卑之事有治囯之象焉辨别也三族父子孫也凡言得者得法於礼也量豆區斗斛也味酸苦之属也四時有所多及獻所冝也式謂載也所載有尊卑辨礼之說謂礼樂之官教斈者黨類也躰尊卑異而合同○長丁丈反後皆同量音諒注及下同錯七故反本又作措後同易以䜴反别彼列反下其别同區烏侯反重意明乎郊社之義甞禘之礼治囯其如指諸掌而已乎中庸明乎郊社之礼禘甞之義治囯其如示諸掌乎</hi>子曰禮者何也即事之治也君子有其事必有其<lb/>
治治國而無禮譬猶瞽之無相與倀倀乎其何之譬如<lb/>
終夜有求於幽室之中非燭何見若無禮則手足無所<lb/>
錯耳目無所加進退揖譲無所制是故以之居處長㓜<lb/>
失其别閨門三族失其和朝廷官爵失其序田獵戎事<lb/>
失其䇿軍旅武功失其制宫室失其度量鼎失其象味<lb/>
失其時樂失其節車失其式鬼神失其饗䘮紀失其哀<lb/>
<pb n="8a"/>
辨說失其黨官失其體政事失其施加於身而錯於前<lb/>
凡衆之動失其冝如此則無以祖洽於衆也<hi>凡言失者无禮故也䇿謀也祖始也洽合也言失禮無以爲衆倡始无以合和衆○治直吏反下其治治國並同瞽音古相息亮反倀勑良反无見貌䇿𥘉革反爲衆于僞反又如字倡尺亮反</hi>子曰慎聽之女三人者吾語女禮猶<lb/>
有九焉大饗有四焉苟知此矣雖在畎畒之中事之聖<lb/>
人巳兩君相見揖譲而入門入門而縣興揖譲而升堂<lb/>
升堂而樂闋下管象武夏籥序興陳其薦爼序其禮樂<lb/>
備其百官如此而后君子知仁焉行中規還中矩和鵉<lb/>
中采齊客出以雍徹以振羽是故君子無物而不在禮<lb/>
矣入門而金作示情也升歌清廟示德也下而管象示<lb/>
事也是故古之君子不必親相與言也以禮樂相示而<lb/>
巳<hi>猶有九焉吾所欲語女餘有九也但大饗有四大饗謂饗諸侯來朝者也四者謂金再作升歌清廟下管象也事之謂立置乃<pb n="8b"/>位也聖人巳者是聖人也縣㒷金作也金再作者獻主君又作也下謂堂下也象武武舞也夏籥文舞也序更也堂下吹管舞文武之樂更起也知仁焉知礼樂所存也采斉雍振羽皆樂章也振羽振鷺及雍金作示情也賔主人各以情相示也金性内明象人情也示徳也相示以德也清廟頌文王之徳示事也相示以事也武象武王之大事也○畎古犬反縣音玄注同闋苦穴反籥音藥中丁仲反下同還音旋齊本又作薺在細在私二反注同更音庚下同鷺音路重意行中規旋中矩玉藻十二篇周旋中規折旋中矩</hi>
子曰禮也者理也樂也者節也君子無理不動無節不<lb/>
作不能詩於禮繆不能樂於禮素薄於德於禮虚<hi>繆誤也素猶質也歌詩所以通禮意也作樂所以同成禮文也崇德所以實禮行也王制曰樂正崇四術立四教順先王詩書禮樂以造士春秋教以禮樂冬夏教以詩書王大子王子羣后之大子卿大夫元士之適子囯之俊選皆造焉則古之人皆知諸侯之礼樂○繆音謬注同行下孟反又如字夏户嫁反大子音㤗下大子下文大乎同適丁歷反選宣面反造才早反徐又七到反</hi>子曰<lb/>
制度在禮文爲在禮行之其在人乎<hi>文爲文章所爲</hi>子貢越席<lb/>
而對曰敢問夔其窮與<hi>見其不逹於禮○夔求龜反與音餘</hi>子曰古之人與<lb/>
古之人也逹於禮而不逹於樂謂之素逹於樂而不逹<lb/>
<pb n="9a"/>
於禮謂之偏夫䕫逹於樂而不逹於禮是以傳於此名<lb/>
也古之人也<hi>素與徧俱不備耳䕫逹於樂傳丗名此賢人也非不能非所謂窮○傳丈專反注同</hi>子張<lb/>
問政子曰師乎前吾語女乎君子明於禮樂舉而錯之<lb/>
而巳<hi>言禮樂足以爲政也錯猶施行也子曰師乎絶句</hi>子張復問子曰師爾以爲<lb/>
必鋪几筵升降酌獻酬酢然後謂之禮乎爾以爲必行<lb/>
綴兆興羽籥作鍾鼓然後謂之樂乎言而履之禮也行<lb/>
而樂之樂也君子力此二者以南面而立夫是以天下<lb/>
太平也諸侯朝萬物服體而百官莫敢不承事矣禮之<lb/>
所興衆之所治也禮之所廢衆之所亂也目巧之室則<lb/>
有奥阼席則有上下車則有左右行則有隨立則有序<lb/>
古之義也室而無奥阼則亂於堂室也席而無上下則<lb/>
亂於席上也車而無左右則亂於車也行而無隨則亂<lb/>
<pb n="9b"/>
於塗也立而無序則亂於位也昔聖帝明王諸侯辨貴<lb/>
賤長㓜逺近男女外内莫敢相踰越皆由此塗出也<hi>服躰躰服也謂萬物之符長皆來爲瑞應也衆之所治衆之所以治也衆之所乱衆之所以乱也目巧謂但用巧目善意作室不由法度猶有奥阼賔主之處也自目巧以下古今常事不可廢改也○復扶又反鋪普胡反徐音孚楽之音洛又音岳治直吏反注同奥字又作奥烏報反阼才故反符長丁丈反隱義云符謂甘露醴泉之屬長謂麟鳯五靈之屬應應對之應徐於甑反處昌慮反重意南面而立夫是以而天下太平也礼器十篇垩人南面而立而天下大治大傳十六篇垩人南面而治天下</hi>三子者旣<lb/>
得聞此言也於夫子昭然若發矇矣<hi>乃曉礼楽不可廢改之意也○昭章遥反徐之紹反明也矇音蒙矣本亦无矣字</hi>
孔子間居第二十九<hi>陸曰間音閑鄭云名孔子間居者善其倦而不衰使一子侍爲之說詩著其氐言可法也退燕避人曰間居</hi>鄭氏註<lb/>
孔子間居子夏侍子夏曰敢問詩云凱弟君子民之父<lb/>
母何如斯可謂民之父母矣<hi>凱弟楽易也○凱本又作愷又作豈丘在反住同弟本作悌徒<pb n="10a"/>禮反注同樂音洛易以䜴反重意大斈四十二篇此之謂民之父母</hi>孔子曰夫民之父母乎必<lb/>
逹於禮樂之原以致五至而行三無以橫於天下四方<lb/>
有敗必先知之此之謂民之父母矣<hi>原猶本也横充也敗謂禍烖也○烖音災重言必先知之三中庸三十一篇一</hi>互註<hi>書泰誓元后作民父母供範天子作民父母以爲天下王</hi>子夏曰民<lb/>
之父母旣得而聞之矣敢問何謂五至孔子曰志之所<lb/>
至詩亦至焉詩之所至禮亦至焉禮之所至樂亦至焉<lb/>
樂之所至哀亦至焉哀樂相生是故正明目而視之不<lb/>
可得而見也傾耳而聽之不可得而聞也志氣塞乎天<lb/>
地此之謂五至<hi>凡言至者至於民也志謂恩意也言君恩意至於民則其詩亦至也詩謂好悪之情也自此以下皆謂民之父母者善推其所有以与民共之人耳不能聞目不能見行之在胷心也塞滿也○哀樂音洛舊音岳頃耳音傾好悪並如字一音上呼報反下烏路反</hi>子夏曰五至旣得而聞之矣敢問何謂<lb/>
三無孔子曰無聲之樂無體之禮無服之䘮此之謂三<lb/>
<pb n="10b"/>
無子夏曰三無旣得略而聞之矣敢問何詩近之<hi>於意未察求其類於詩詩長人情○近附近之近長丁丈反</hi>孔子曰夙夜其命宥密互註<hi>詩昊天云云</hi>無聲之樂也威儀逮逮不可選也無體之禮也互註<lb/>
<hi>詩弼栢舟威儀逮逮不可選也</hi>凡民有䘮匍匐救之無服之䘮也<hi>詩讀其爲基声之誤也基謀也密静也言君夙夜謀爲政教以安民則民樂之此非有鍾鼓之声也逮逮安和之貌也言君之威儀安和逮逮然則民傚之此非有升降揖譲之礼也救之賙恤之言君於民有䘮有以賙恤之則民傚之此非有衰絰之服○其命依注音基宥音又逮大計反注同選宣面反匍音扶又音蒲匐音服又蒲北反傚胡孝反賙音周衰七雷反絰大結反重言二檀弓上一匍作扶又問䘮篇匍匐而哭之</hi>子夏曰言則大矣美矣盛矣言盡於此而巳<lb/>
乎孔子曰何爲其然也君子之服之也猶有五起焉<hi>言尽於此乎意以爲說未盡也服猶習也君子習讀此詩起此之義其說有五也</hi>子夏曰何如孔子曰<lb/>
無聲之樂氣志不違無體之禮威儀遲遲無服之䘮内<lb/>
恕孔悲無聲之樂氣志旣得無體之禮威儀翼翼無服<lb/>
<pb n="11a"/>
之䘮施及四國無聲之樂氣志旣從無體之禮上下和<lb/>
同無服之䘮以畜萬邦互註<hi>詩節南山式訛爾心以畜万邦</hi>無聲之樂日<lb/>
聞四方無體之禮日就月將互註<hi>詩敬之日就月將斈有緝熈于光明</hi>無服<lb/>
之䘮純德孔明無聲之樂氣志旣起無體之禮施及四<lb/>
海無服之䘮施于孫子<hi>不違者民不違君之氣志也孔甚也施易也從順也畜孝也使万邦之民競爲孝也就成也將大也使民之效礼日有所成至月則大矣起猶行也○施及以䜴反下同畜許六反聞音問下令聞并注同施易也並以䜴反</hi>互註<hi>詩皇矣旣受帝祉施于孫子</hi>子夏曰三王之德參於天地敢<lb/>
問何如斯可謂參天地矣孔子曰奉三無私以勞天下<lb/>
<hi>三王謂禹湯文王也參天地者其德与天地爲三也勞勞來○勞力報反注及下同來力代反</hi>子夏曰敢問<lb/>
何謂三無私孔子曰天無私覆地無私載日月無私照<lb/>
奉斯三者以勞天下此之謂三無私其在詩曰帝命不<lb/>
違至于湯齊湯降不遲聖敬日齊昭假遲遲上帝是祗<lb/>
<pb n="11b"/>
帝命式于九圍是湯之德也<hi>帝天帝也詩讀湯齊爲湯躋躋升也降下也齊莊也昭明也假至也祗敬也式用也九圍九州之界也此詩云殷之先君其爲政不違天之命至於湯升爲君又下天之政教甚疾其聖敬日莊嚴其明道至於民遲遲然安和天是用敬之命之用事於九州謂使王也是湯之德者是湯奉天無私之德也○炤音照本亦作照湯齊依注音躋亦作躋子兮反詩如字日人實反斉側皆反注斉莊同詩作躋子弓反假音格注同遲直私反祗諸夷反使王于况反下王天下王功皆同</hi>天有四時春秋冬夏風雨霜露無非教也地載<lb/>
神氣神氣風霆風霆流形庶物露生無非教也<hi>言天之施化収殺地之載生萬物此非有所私也无非教者皆人君所當奉行以爲政教○神氣風霆音廷絶句風霆流形絶句</hi>清明<lb/>
在躬氣志如神耆欲將至有開必先天降時雨山川出<lb/>
雲其在詩曰嵩髙惟嶽峻極于天惟嶽降神生甫及申<lb/>
惟申及甫惟周之翰四國于蕃四方于宣此文武之德<lb/>
也<hi>清明在躬氣志如神謂聖人也耆欲將至謂其王天下之期將至也神有以開之必先爲之生賢知之輔佐若天將降時雨山川爲之先出雲矣峻髙大也翰幹也言周道將㒷五嶽爲之生賢輔佐仲山甫及申伯爲周之幹臣天下之蕃衛宣德於四方以成<pb n="12a"/>其王功此文武之德也是文王武王奉天地無私之德也此宣王詩也文武之時其德如此而詩無以言之取類以明之○耆欲市志反注同嵩息忠反嶽音岳峻私俊反翰胡旦反徐音寒蕃方袁反爲之于僞反下川爲嶽爲皆同賢知音智重言峻極于天二中庸一</hi>三代之王也必先其令聞詩云明明天子令聞不巳<lb/>
三代之德也<hi>令善也言以名德善聞天乃命之王也不巳不倦止也</hi>弛其文德恊此四<lb/>
國大王之德也<hi>弛施也協和也大王文王之祖周道將㒷始有令聞○弛徐式氏反一音式支反注同皇作弛大音㤗注同弛施如字皇本作施布也</hi>子夏蹶然而起負牆而立曰弟子敢<lb/>
不承乎<hi>承奉承不失隊也起負牆者所問竟辟後來者○蹶居衛反徐音厥隊直媿反辟音避重意文王丗子八云終則負牆</hi>
坊記第三十<hi>陸曰坊音防徐扶訪反經文皆同鄭云名坊記者以其記六藝之義所以坊人之失也</hi>
子言之君子之道辟則坊與坊民之所不足者也<hi>民所不足謂仁義之道也失道則放辟邪侈也○辟匹亦反注同舊芳益反徐又音譬与音餘邪似嗟反侈昌氏反又尺氏反</hi>大爲<lb/>
之坊民猶踰之<hi>言嚴其禁尚不能止况不禁乎</hi>故君子禮以坊德刑以坊<lb/>
<pb n="12b"/>
淫命以坊欲<hi>命謂教令</hi>子云小人貧斯約冨斯驕約斯盗驕<lb/>
斯亂<hi>約猶窮也○喬音驕本亦作驕下同</hi>禮者因人之情而爲之節文以<lb/>
爲民坊者也故聖人之制冨貴也使民冨不足以驕貧<lb/>
不至於約貴不慊於上故亂益亡<hi>此節文者謂農有田里之差士有爵命之級慊恨不滿之貌也慊或爲嫌○慊口簟反級音給</hi>子云貧而好樂冨而好禮衆而以<lb/>
寕者天下其幾矣<hi>言如此者寡也寕安也大族衆家恒多作乱○好呼報反下同樂音洛又音岳幾居豈反又音譏</hi>詩云民之貪亂寕爲荼毒<hi>言民之貪爲乱者安其荼毒之行悪之也○荼音徒行下孟反悪烏路反下猶悪皆同</hi>故制國不過千乗都城不過百雉家<lb/>
冨不過百乗以此坊民諸侯猶有畔者<hi>古者方十里其中六十四井出兵車一乗此兵賦之法也成囯之賦千乗雉度名也髙一丈長三丈爲雉百雉爲長三百丈方五百歩子男之城方五里百雉者此謂大都三囯之一○乗繩證反下注同髙古報反長直亮反下同重言以此坊民十四並見本篇互註左隱元年祭仲曰都城過百雉囯之害也先王之制大都不過參囯之一中五之一小九之一</hi>子云夫禮者所以章疑别微<lb/>
<pb n="13a"/>
以爲民坊者也故貴賤有等衣服有别朝廷有位則民<lb/>
有所讓<hi>位朝位也○別彼列反下同朝直遥反下皆同</hi>子云天無二日土無二王<lb/>
家無二主尊無二上示民有君臣之别也春秋不稱楚<lb/>
越之王䘮禮君不稱天大夫不稱君恐民之惑也<hi>楚越之君僣號称王不称其䘮謂不書葬也春秋傳曰吴楚之君不書葬辟其僣號也臣者天君称天子爲天王称諸侯不言天公辟王也大夫有臣者称之曰主不言君辟諸侯也此者皆爲使民疑惑不知孰者尊也周礼曰主友之讎視從父昆弟○僣子念反下同辟音避下同皆爲于僞反重言天無二日士無二王三一見曽子問第七一見䘮服四十九尊無二上二曽子問</hi>詩云相<lb/>
彼盍旦尚猶患之<hi>盍旦夜鳴求旦之鳥也求不可得也人猶惡其欲反晝夜而乱晦明况於臣之僣君求不可得之類乱上下惑衆也○相息亮反盍音渇徐苦蓋反注同</hi>子云君不與同姓同車與<lb/>
異姓同車不同服示民不嫌也以此坊民民猶得同姓<lb/>
以弑其君<hi>同姓者謂先王先公子孫有継及之道者也其非此則无嫌也僕右恒朝服君則各以時事唯在軍同服爾○弑音試本又作弑</hi>子云君子辭貴不辭賤辭富不辭貧則亂益<lb/>
<pb n="13b"/>
亡<hi>亡無也子云自此以下本或作子曰</hi>故君子與其使食浮於人也寕使人<lb/>
浮於食<hi>食謂禄也在上曰浮禄勝巳則近貪巳勝禄則近廉○近附近之近</hi>子云觴酒豆肉<lb/>
讓而受惡民猶犯齒祍席之上讓而坐下民猶犯貴朝<lb/>
廷之位讓而就賤民猶犯君<hi>犯猶僣也齒年也禮六十以上籩豆有加貴秩異者○觴音傷祍而審反又而鴆反上時掌反</hi>詩云民之無良相怨一方受爵不讓至于<lb/>
巳斯亡<hi>良善也言无善之人善遥相怨貪爵禄好得无譲以至亡巳○好呼報反</hi>子云君子貴<lb/>
人而賤己先人而後己則民作讓故稱人之君曰君自<lb/>
稱其君曰寡君<hi>寡君猶言少德之君言之謙</hi>子云利禄先死者而後<lb/>
生者則民不偝先亡者而後存者則民可以託<hi>言不偷於死亡則於生存信○偝音佩下及注同偷音偷夲亦作偷</hi>詩云先君之思以畜寡人<hi>此衛夫人定姜之詩也定姜无子立庶子衎是爲献公畜孝也献公无礼於定姜定姜作詩言献公當思先君定公以孝於寡人○畜許六反注同毛詩作勗定姜之詩此是魯詩毛詩爲莊姜衎苦旦反</hi>以此坊民民猶偝死而號無<lb/>
<pb n="14a"/>
告<hi>死者見偝其家之老弱號呼稱冤無所告無理也○號户羔反注同冤於袁反</hi>子云有國家者貴<lb/>
人而賤禄則民興讓尚技而賤車則民興藝<hi>言人君貴尚賢者能者而不吝於班禄賜車服則譲道興賢者能者人所服也技猶藝也○技其綺反注同吝力刃反又力鎮反</hi>故君子<lb/>
約言小人先言<hi>言人尚德不尚言也約与先互言耳君子約則小人多矣小人先則君子後矣易曰君子以多識前言往行以畜其德○行下孟反畜勑六反</hi>子云上酌民言則下天上施上不<lb/>
酌民言則犯也下不天上施則亂也<hi>酌猶取也取衆民之言以爲政教則得民心得民心則恩澤所加民受之如天矣言其尊○施始䜴反下同重言則乱也三二出表記三十二</hi>故君子信讓<lb/>
以涖百姓則民之報禮重<hi>涖臨也報禮重者猶言能死其難○涖音利又音類難乃旦反</hi>詩<lb/>
云先民有言詢于芻蕘<hi>先民謂上古之君也詢謀也芻蕘下民之事也言古之人君將有政教必謀之於庶民乃施之○詢音荀芻𥘉俱反蕘如遥反</hi>子云善則稱人過則稱巳則民<lb/>
不爭善則稱人過則稱己則怨益亡詩云爾卜爾筮履<lb/>
無咎言<hi>爾汝也履礼也言女郷卜筮然後与我爲礼則无各惡之言矣言悪在巳彼過淺○争争闘之争履如字毛詩<pb n="14b"/>作躰女音汝下及下文皆同嚮許亮反本亦作郷重言善則称人過則称巳四一見祭義三見本篇又過則称巳七本篇五祭義二</hi>子云善則稱人過則稱已則民讓善詩云考卜惟王<lb/>
度是鎬京惟龜正之武王成之<hi>度謀也鎬京鎬宫也言武王卜而謀居此鎬邑龜則出吉兆正之武王築成之此臣歸美於君○度徒洛反注同毛詩作宅鎬胡老反</hi>子云善則稱君過<lb/>
則稱己則民作忠君陳曰爾有嘉謀嘉猷入告爾君于<lb/>
内女乃順之于外曰此謀此猷惟我君之徳於乎是惟<lb/>
良顯哉<hi>君陳盖周公之子伯禽弟也名篇在尚書今亡嘉善也猷道也於乎是惟良顯哉美君之德○於音烏下火呉反注同重言則民作忠二一見表記三十一</hi>子云善則稱親過則稱己則民作<lb/>
孝大誓曰予克紂非予武惟朕文考無罪紂克予非朕<lb/>
文考有罪惟予小子無良<hi>大誓尚書篇名也克勝也非予武非我武功也文考文王也无罪則言有德也无良无功善也此武王誓衆以我紂之辝也今大誓无此章則其篇散亡○大音泰本亦作㤗注同重言則民作孝二下文一</hi>子云君子弛其親之過而敬其羙<hi>弛猶弃忘也孝子不藏識父母之過○弛<pb n="15a"/>式氏反注同</hi>論語曰三年無改於父之道可謂孝矣<hi>不以巳善駮親之過○駁邦角反重言可謂孝矣五下文二祭義二</hi>髙宗云三年其惟不言言乃讙<lb/>
<hi>髙宗殷王武丁也名篇在尚書三年不言有父小乙䘮之時也讙當爲歡声之誤也其旣言天下皆歡喜樂其政教也○讙依注音歡火官反樂音洛</hi>子云從命不忿微諌不倦勞而不怨可謂孝矣<lb/>
<hi>微諌不倦者子於父母尚和順不用鄂鄂論語曰事父母幾諌見志不從又敬不違内則日父母有過下氣怡色柔声以諌諌若不入起敬起孝說則復諌此所謂不倦○鄂五各反本又作諤說音恱復扶又反重意微諌不倦内則篇恱則復諌祭義篇諌而不逆勞正不怨三見祭義</hi>詩云孝子不匱<hi>匱乏也孝子无乏止之時○匱其媿反互注左隱元年云云君子曰頴考叔純孝也爱其母施及莊公詩曰孝子不匱永錫尓類其是之謂乎</hi>子云睦於父母之黨可<lb/>
謂孝矣<hi>睦厚也黨猶親也</hi>故君子因睦以合族<hi>合族謂与族人燕与族人食</hi>詩<lb/>
云此令兄弟綽綽有𥙿不令兄弟交相爲瘉<hi>令善也綽綽寛容貌也交猶更也瘉病也○綽昌灼反𥙿羊樹反瘉羊主反更古衡反</hi>子云於父之執可以乗其<lb/>
車不可以衣其衣君子以廣孝也<hi>父之執与父執志同者也可以乗其車車於身<pb n="15b"/>差逺也謂令与巳位等○衣於旣反差𥘉賣反</hi>子云小人皆能養其親君子不敬<lb/>
何以辨<hi>辨别也○飬羊尚反</hi>子云父子不同位以厚敬也<hi>同位尊卑䓁爲其相䙝○爲于僞反下專爲同䙝息列反重意曲礼王父子不同席</hi>書云厥辟不辟忝厥祖<hi>厥其也辟吾也忝辱也爲君不君与臣子相䙝則辱先祖矣君父之道冝尊嚴○厥辟不辟並必亦反注同</hi>子云父母在<lb/>
不稱老言孝不言慈閨門之内戲而不歎<hi>孝上施言慈則嫌下流也戯謂<g n="孑*_焉-正+?">]□</g>子言笑者也孟子曰舜年五十而不失/其<g n="孑*_焉-正+?">]□</g>子之心歎謂有憂戚之声也○<g n="孑*_焉-正+?">]□</g>而注反</hi>君子以此坊民<lb/>
民猶有薄於孝而厚於慈子云長民者朝廷敬老則民<lb/>
作孝<hi>長民謂天子諸侯也○長丁丈反注及下事長同</hi>子云祭祀之有尸也宗廟<lb/>
之有主也示民有事也脩宗廟敬祀事教民追孝也<hi>有事有所尊事</hi>以此坊民民猶忘其親子云敬則用祭器<hi>祭器籩豆簋鉶之属也有敬事於賔客則用之謂饗食也盤盂之属爲燕器○簋音軌鉶音刑食音嗣下文食礼同盤步干反盂音于</hi>故君<lb/>
子不以菲廢禮不以美没禮<hi>言不可以其薄不及礼而不行礼亦不可以其美過礼而</hi>
<pb n="16a"/>
<pb n="17a"/>
民睦也<hi>言祭有酒肉羣昭羣穆皆至而献酬之咸有薦爼○昭常遥反</hi>故堂上觀乎室堂<lb/>
下觀乎上<hi>謂祭時粛敬之威儀也</hi>詩云禮儀卒度笑語卒獲<hi>卒尽也獲得也言在廟中者不失其禮儀皆歡喜得其節也○度如字法度也徐涂洛反</hi>子云賔禮每進以讓<lb/>
䘮禮每加以逺浴於中霤飯於牖下小歛於户内大歛<lb/>
於阼殯於客位祖於庭葬於墓所以示逺也<hi>逺之所以崇敬也阼或爲堂○<graphic n="KR0764" url="https://raw.githubusercontent.com/kanripo/KR-Gaiji/master/images/KR0764.png" mimeType="image/png"/>力救反飯扶晚反牖音酉重言飯於牖下至所以示逺也二一見檀弓上弟三示字作即</hi>殷人弔於壙<lb/>
周人弔於家示民不偕也<hi>旣葬哀而哭踊於是弔之○壙苦晃反</hi>子云死民<lb/>
之卒事也吾從周<hi>周於送死尤備重言吾從周三一見檀弓上一見中庸三十一</hi>以此坊<lb/>
民諸侯猶有薨而不葬者子云升自客階受弔於賔位<lb/>
教民追孝也<hi>謂反哭時也旣葬矣猶不由阼階不忍即父位也</hi>未没䘮不稱君示<lb/>
民不爭也故魯春秋記晉䘮曰殺其君之子奚齊及其<lb/>
君卓<hi>没終也春秋傳曰諸侯於其封内三年称子至其臣子踰年則謂之君矣奚斉与卓子皆献公之子也献公卒其年<pb n="17b"/>奚齊殺明年而卓子殺矣○争争閫之争下民争同殺音弑注及下同一音如字卓勑角反注同</hi>以此坊民子<lb/>
猶有弑其父者<hi>弑父不子之甚</hi>子云孝以事君弟以事長示民<lb/>
不貳也故君子有君不謀仕唯卜之日稱二君<hi>不貳不自貳於尊者也自貳謂若鄭叔段者也君子有君謂君之子父在者也不謀仕嫌遲爲政也卜之日謂君有故而爲之卜也二當爲貳唯卜之時辝得曰君之貳某爾晉惠公獲於秦命其大夫歸擇立君曰其卜貳圉也○弟音悌鄭段徒乱反本亦云鄭叔段也遲直志反而爲于僞反圉魚吕反晉惠公太子懷公名</hi>䘮父三年䘮君三年示民不疑也<lb/>
<hi>不疑於君之尊也君無骨肉之親不重其服至尊不明</hi>父母在不敢有其身不敢私其<lb/>
財示民有上下也<hi>身及財皆當統於父母也有猶專也重意父母在不敢有其身不敢私其財曲礼上不許友以死不有私財又内則篇子婦无私貨</hi>故天子四海之内無客禮莫敢爲<lb/>
主焉故君適其臣升自阼階即位於堂示民不敢有其<lb/>
室也<hi>臣亦統於君</hi>父母在饋獻不及車馬示民不敢專也<hi>車馬家物之重者○饋本又作餽音同</hi>以此坊民民猶忘其親而貳其君子云<lb/>
<pb n="18a"/>
禮之先幣帛也欲民之先事而後禄也<hi>此礼謂所執之摯以見者也旣相見乃奉幣帛以修好也或云禮之先辝而後幣帛○贄音至見賢遍反好呼報反</hi>先財而後禮則民利<lb/>
<hi>財幣帛也利猶貪也重意郷飲酒四十四先禮而後財財則民作敬聘義四十八輕財重禮則民作譲矣</hi>無辭而行<lb/>
情則民爭<hi>辝辝譲也情主利欲也</hi>故君子於有饋者弗能見則不<lb/>
視其饋<hi>饋遺也不能見謂有疾也不視猶不内也○遺于季反下遺民同内音納又如字</hi>易曰不耕<lb/>
穫不菑畬凶<hi>言必先種之乃得穫若先菑乃得畬也安有无事而取利者乎田一歳曰菑二歲曰畬三歲曰新田○獲户郭反菑側其反畬音餘</hi>以此坊民民猶貴禄而賤行<hi>行猶事也言務得其禄不務其事○行下孟反注同</hi>子云君子不盡利以遺民<hi>不与民争利也</hi>詩云彼有<lb/>
遺秉此有不歛穧伊寡婦之利<hi>言穫者之遺餘捃拾所以爲利○穧子賜反又才計反捃君運反拾音十</hi>故君子仕則不稼田則不漁食則不力珍大<lb/>
夫不坐羊士不坐犬<hi>食時謂食四時之膳也力猶務也天子諸侯有秩膳古者殺牲食其肉坐其皮不坐犬羊是不無故殺之</hi>詩云采葑采菲無以下體德音莫違及爾同<lb/>
<pb n="18b"/>
死<hi>葑蔓菁也陳宋之間謂之葑菲䔰類也下躰謂其根也采葑菲之菜者采其葉而可食无以其根美則并取之苦則弃之并取之是盡利也此詩故親今䟽者言人之交當如采葑采菲取其善而巳君子不求備於一人能如此則德美之音不離令名我願與女同死矣論語曰故舊無大故則不弃也○葑芳容反菲芳尾反蔓音万徐音蛮菁音精又子丁反葍音冨又音福并必政反又如字下同離力智反女音汝</hi>以此坊民民猶忘義而爭利以亡其身子<lb/>
云夫禮坊民所淫章民之别使民無嫌以爲民紀者也<lb/>
<hi>淫猶貪也章明也嫌嫌疑也</hi>故男女無媒不交無幣不相見恐男女之<lb/>
無别也<hi>重男女之㑹所以逺别之於禽獸也有幣者必有媒有媒者不必有幣仲春之月㑹男女之時不必待幣○媒音梅注同重意男女无媒不交无幣不相見曲礼上男女非有行媒不相知名非受幣不交不親</hi>以此坊民民<lb/>
猶有自獻其身<hi>獻猶進也</hi>詩云伐柯如之何匪斧不克取<lb/>
妻如之何匪媒不得蓺麻如之何橫從其畒取妻如之<lb/>
何必告父母<hi>伐柯伐木以爲柯也克能也蓺猶樹也横從横行治其田也言取妻之法必有媒如伐柯之必湏斧也取妻之道必告父母如樹麻當先易治其田○柯古何反斧柄取七樹反後皆同從子容反注同橫行治其田本亦作遊行治其<pb n="19a"/>田易以䜴反</hi>子云取妻不取同姓以厚别也<hi>厚猶逺也○不取如字又七樹反○重言見曲禮</hi>故買妾不知其姓則卜之<hi>妾言買者以其賤同之於衆物也士庶之妾恒多凡庸有不知其姓者重言見曲禮</hi>以此坊民魯春秋猶去夫人之姓曰呉<lb/>
其死曰孟子卒<hi>吴大伯之後魯同姓也昭公取焉去姬曰呉而巳至其死亦畧云孟子卒不書夫人某氏薨孟子盖其且字○/去起吕反注同大音㤗</hi>子云禮非祭男女不交爵<hi>交爵謂相献酢</hi>以<lb/>
此坊民陽侯猶殺繆侯而竊其夫人<hi>同姓也以貪夫人之色至殺君而立其囯未聞○殺音試注同一音如字繆音穆</hi>故大饗廢夫人之禮<hi>大饗饗諸侯來朝者也夫人之礼使人攝○朝直遥反</hi>子云寡婦之子不有見焉則弗友也君子以辟<lb/>
逺也<hi>有見謂暏其才藝也同志爲友○見賢遍反注及下同辟音避逺于万反下逺色同重言寡婦之子不有見焉則弗友也二曲禮上下二句云非有見焉弗与爲友</hi>故朋友之交主人不在不有大故<lb/>
則不入其門<hi>大故䘮病</hi>以此坊民民猶以色厚於德子云好<lb/>
德如好色<hi>此句似不足論語曰未見好德如好色疾時人厚於色之甚而薄於德也○好呼報反下及注同</hi>諸<lb/>
<pb n="19b"/>
侯不下漁色<hi>謂不内取於囯中也内取囯中爲下漁色昬禮始納采謂采擇其可者也囯君而内取象捕魚然中網取之是無所擇○捕蒲布反中網丁仲反</hi>故君子逺色以爲民紀故男女授<lb/>
受不親<hi>不親者不以手相與也内則曰非祭非䘮不相授器其相授則女受以篚其无篚則皆坐奠之而後取之○篚音匪重意曲禮上男女不雜坐不親受</hi>御婦人則進左手<hi>御者在右前左手則身微背之重意曲禮上僕御婦人則進左手</hi>姑姊妹女子子巳嫁而反男子不與同席而<lb/>
坐<hi>女子十年而不出也嫁及成人可以出矣猶不與男子共席而坐逺别重言二一見曲礼上</hi>寡婦不夜哭<lb/>
<hi>嫌思人道</hi>婦人疾問之不問其疾<hi>嫌媚畧之也問増損而巳</hi>以此坊民民猶<lb/>
淫泆而亂於族<hi>乱族犯非妃匹也○泆音逸本又作佚同妃匹音配一音如字</hi>子云昏禮壻<lb/>
親迎見於舅姑舅姑承子以授壻恐事之違也<hi>舅姑妻之父母也妻之父爲外舅妻之母爲外姑父戒女曰夙夜无違命母戒女曰母違宫事○迎魚敬反重意見於舅姑昏義賛見於舅姑</hi>以<lb/>
此坊民婦猶有不至者<hi>不至不親夫以孝舅姑也春秋成公九年春二月伯姬帰於宋夏五月季孫行父如宋致女是時宋共公不親迎恐其有違而致之也○父音甫</hi>
<pb n="20a"/>
</p>
<p>
纂圗互註禮記之十五<lb/>
<pb n="20b"/>
</p>
<p>
</p>
  </div>
</body>
</text>
</TEI>
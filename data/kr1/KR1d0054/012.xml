<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
纂圗互註禮記卷之十二<lb/>
雜記上第二十<hi>○陸曰鄭云雜記者以其雜記諸侯及士之䘮事</hi>
　　　禮記　鄭氏註<lb/>
諸侯行而死於館則其復如於其國如於道則升其乗<lb/>
車之左轂以其綏復<hi>館主國所致舎復招魂復魄也如於其國王國館賔予使有之得升屋招用褒衣也如於道道上廬宿也升車左轂象升屋東榮綏當爲緌讀如㽔賔之𬎼字之誤也緌謂旌旗之旄也去其旒而用之異於生也○乗繩證反下及注同轂工木反綏依注作緌耳佳反下及注同復音㐲下同予羊汝反裒本又作褒保毛反後皆同去起吕反下去輤同</hi>其輤有裧緇布裳帷素錦以爲屋而行<hi>輤載柩將殯之車飾也輤取名於襯與蒨讀如蒨斾之蒨襯棺也蒨染赤色者也將葬載柩之車飾曰栁裧謂鱉甲邊縁緇布裳帷圍棺者也裳帷用緇則輤用赤矣輤象宫室屋其中小帳襯覆棺者若未大歛其載尸而歸車飾皆如之○輤千見反注與蒨同裧昌占反緇裳帷本或作緇布裳帷殯必刃反本或作賔音同襯𥘉靳反又楚陣反與蒨絶句一本作輤讀以与字絶句與則音餘蒨斾上千見反下歩具反縁恱絹反</hi>至於廟門不毀牆遂入適所殯唯輤爲說於廟<lb/>
<pb n="1b"/>
門外<hi>廟所殯宫牆裳帷也適所殯謂兩楹之間去輤乃入廟門以其入自有宫室也毀或爲徹凡柩自外來者正棺於兩楹之間尸亦侇之於此皆因殯焉異者柩入自闕升自西階尸入自門升自阼階其殯必於兩楹之間者以其死不於室而自外來留之於中不忍逺也○說吐奪反本亦作脫下并注皆同夷音夷隱義云侇之言移也庾依韻集太兮反息也逺于萬反</hi>○大<lb/>
夫士死於道則升其乗車之左轂以其綏復如於館死<lb/>
則其復如於家<hi>綏亦緌也大夫復於家以玄冕士以爵弁服</hi>大夫以布爲輤而<lb/>
行至於家而說輤載以輲車入自門至於阼階下而說<lb/>
車舉自阼階升適所殯<hi>大夫輤言用布白布不染也言輤者逹名也不言裳帷俱用布无所别也至門亦說輤乃入言載以輲車入自門明車不易也輲讀爲輇或作槫許氏說文解字曰有輻日輪无輻日輇周礼又有蜃車天子以載柩蜃輇声相近其制同乎輇崇盖半乗車之輪諸侯言不毀牆大夫士言不易車互相明也不易者不易以楯也廟中有載柩以輴之礼此不耳○輲依注作輇及槫同市專反又市轉反注及下同别彼列反蜃慎忍反近附近之近楯勑倫反下同一本作輴同</hi>
士輤葦席以爲屋蒲席以爲裳帷<hi>言以葦席爲屋則无素錦爲帳○葦于鬼反</hi>
○凡訃於其君曰君之臣某死<hi>計或皆作赴赴至也臣死其子使人至君所告之○<pb n="2a"/>訃音赴注及下同</hi>父母妻長子曰君之臣某之某死<hi>此臣於其家䘮所主者○長丁丈反後長子皆同</hi>君訃於他國之君曰寡君不禄敢告於執事<lb/>
夫人曰寡小君不禄大子之䘮曰寡君之適子某死<hi>君夫人不稱薨告他國君謙也○大音㤗後太子同適丁歷反下文注適子其適宗適適妻並同</hi>大夫訃於同國<lb/>
適者曰某不禄訃於士亦曰某不禄訃於他國之君曰<lb/>
君之外臣寡大夫某死訃於適者曰吾子之外私寡大<lb/>
夫某不禄使某實訃於士亦曰吾子之外私寡大夫某<lb/>
不禄使某實<hi>適讀爲匹敵之敵謂爵同者也實當爲至此讀周秦之人声之誤也○適依注音敵大歷反下適者同實依注音至下同</hi>士訃於同國大夫曰某死訃於士亦曰某死訃<lb/>
於他國之君曰君之外臣某死訃於大夫曰吾子之外<lb/>
私某死訃於士亦曰吾子之外私某死大夫次於公館<lb/>
以終䘮士練而歸士次於公館<hi>公館公宫之舎也練而歸之士謂邑宰也練而猶處公館<pb n="2b"/>朝廷之士也唯大夫三年無歸也○朝直遥反下注同</hi>大夫居廬士居堊室<hi>謂未練時也士居堊室亦謂邑宰也朝廷之士亦居廬</hi>互註<hi>士居堊室䘮大記間傳居堊室</hi>大夫爲其父母兄弟之<lb/>
未爲大夫者之䘮服如士服士爲其父母兄弟之爲大<lb/>
夫者之䘮服如士服<hi>大夫雖尊不以其服服父母兄弟嫌若踰之也士謂大夫庶子爲士者也巳卑又不敢服尊者之服今大夫䘮服禮逸與士異者未得而備聞也春秋傳曰齊晏桓子卒晏嬰麤衰斬苴絰帶杖菅屦食粥居倚廬寢苫枕草其老曰非大夫之礼也曰唯卿爲大夫此平仲之謙也言巳非大夫故爲父服土服耳麤衰斬者其縷在齊斬之間謂縷如三升半而三升不緝也斬衰以三升爲正微細焉則属於麤也然則士与大夫爲父服異者有麤衰斬枕草矣其爲母五升縷而四升爲兄弟六升縷而五升乎唯大夫以上乃能備儀尽飾士以下則以臣服君之斬衰爲其父以臣從君而服之斉衰爲其母与兄弟亦以勉人爲髙行也大功以下大夫士服同○大夫爲其于僞反下士爲其同注除爲士卿爲爲正皆放此晏於諌反嬰一盈反衰七雷反苴七餘反絰大結反菅古顔反屦九具反粥之六反倚於綺反苫始古反枕之鴆反下同縷力住反齊音咨下齊衰皆同緝七入反上時掌反卷内以上皆放此行下孟反</hi>大夫之適子服大夫之服<hi>仕至大夫賢著而德成適子得服其服亦尊其適象賢○著知慮反</hi>○大夫之庶子爲大夫則爲其<lb/>
<pb n="3a"/>
父母服大夫服其位與未爲大夫者齒<hi>雖庶子得服其服尚德也使齒於士不可不宗適○則爲其于僞反下則爲之注爲之造字皆同</hi>○士之子爲大夫則其父母弗<lb/>
能主也使其子主之無子則爲之置後<hi>大夫之子得用大夫之礼而士不得也置猶立也</hi>大夫卜宅與葬日有司麻衣布衰布帶因䘮屨<lb/>
緇布冠不蕤占者皮弁<hi>有司卜人也麻衣白布深衣而著衰焉及布帶緇布冠此服非純吉亦非純凶也皮弁則純吉之尤者也占者尊於有司卜求吉其服弥吉大夫士朔服皮弁○著丁畧反</hi>如筮則史練<lb/>
冠長衣以筮占者朝服<hi>筮者筮宅也謂下大夫若士也筮史筮人也長衣深衣之純以素也長衣練冠純凶服也朝服純吉服也大夫士曰朝服以朝也○朝直遥反注及下文皆同純音凖又之閏反</hi>大夫之䘮<lb/>
旣薦馬薦馬者哭踊出乃包奠而讀書<hi>嫌与士異記之也旣夕礼曰包牲取下躰又曰主人之吏請讀賵○<graphic n="KR1002" url="https://raw.githubusercontent.com/kanripo/KR-Gaiji/master/images/KR1002.png" mimeType="image/png"/>音薦本又作薦賵芳鳯反</hi>大夫之䘮大宗人相小宗人<lb/>
命龜卜人作龜<hi>卜葬及日也相相主人禮也命龜告以所問事也作龜謂揚火灼之以出兆○相息亮反注同</hi>
内子以鞠衣襃衣素沙下大夫以䄠衣其餘如士<hi>此復所用<pb n="3b"/>衣也當在夫人狄稅素沙下爛脫失處在此上耳内子卿之適妻也春秋傳曰晉趙姬請逆叔隗於狄趙衰以爲内子而巳下之是也下大夫謂下大夫之妻䄠周禮作展王后之服六唯上公夫人亦有禕衣侯伯夫人自揄狄而下子男夫人自闕狄而下卿妻自鞠衣而下大夫妻自展衣而下士妻稅衣而巳素沙若今紗縠之帛也六服皆𫀆制不禅以素紗裹之如今袿袍<graphic n="KR1638" url="https://raw.githubusercontent.com/kanripo/KR-Gaiji/master/images/KR1638.png" mimeType="image/png"/>重繒矣褒衣者始爲命婦見加賜之衣也其餘如士之妻則亦用稅衣○鞠九六反又曲六反注同䄠張戦反復音伏狄稅他喚反下文放此爛力旦反脫音奪下同隗五罪反衰𥘉危反下户嫁反展張戦反下同褘音輝揄音遥下文并注同縠户木反袍歩羔反禅音丹袿音圭
                        <graphic n="KR1638" url="https://raw.githubusercontent.com/kanripo/KR-Gaiji/master/images/KR1638.png" mimeType="image/png"/>士眷反重直龍反繒茨陵反</hi>復諸侯以襃衣冕服爵弁服<hi>復招䰟復魄也冕服者上公五侯伯四子男三襃衣亦始命爲諸侯及朝覲見加賜之衣也襃猶進也</hi>夫人稅衣揄狄狄稅<lb/>
素沙<hi>言其招䰟用稅衣上至揄狄也狄稅素沙言皆以白紗縠爲裹○稅他渙反下文放此揄音遥下文同縠户木反下注同</hi>復西上<hi>北靣而西上陽長左也復者多少各如其命之数○長丁丈反</hi>大夫不揄絞屬<lb/>
於池下<hi>謂池飾也揄揄翟也采青黄之間曰絞属猶繫也人君之栁其池繫絞繒於下而畫翟雉焉名曰振容又有銅魚在其間大夫去振容士去魚此无人君及士亦爛脫○絞戸交反注同属音燭注及下條属并注同翟音狄去起吕反下同</hi>大<lb/>
夫附於士士不附於大夫附於大夫之昆弟無昆弟則<lb/>
<pb n="4a"/>
從其昭穆雖王父母在亦然<hi>附讀皆爲祔大夫祔於士不敢以巳尊自殊於其祖也士不祔於大夫自卑别於尊者也大夫之昆弟謂爲士者也從其昭穆中一以上祖又祖而巳祔者祔於先死者○附依注作祔音同下並同昭常遥反卷内皆同别彼列反</hi>婦附於其夫之所附之妃無妃則亦<lb/>
從其昭穆之妃妾附於妾祖姑無妾祖姑則亦從其昭<lb/>
穆之妾<hi>夫所附之妃於婦則祖姑</hi>男子附於王父則配女子附於王<lb/>
母則不配<hi>配謂并祭王母不配則不祭王父也有事於尊者可以及卑有事於卑者不敢援尊配与不配祭饌如一祝辝異不言以某妃配某氏耳女子謂未嫁者也嫁未三月而死猶歸葬於女氏之黨○并必政反援音袁</hi>公子附<lb/>
於公子<hi>不敢戚君</hi>○君薨大子號稱子待猶君也<hi>謂未踰年也雖称子與諸侯朝㑹如君矣春秋魯僖公九年夏葵丘之㑹宋㐮公称子而与諸侯序待或爲侍</hi>○有三年之練冠<lb/>
則以大功之麻易之唯杖屨不易<hi>謂旣練而遭大功之䘮者也練除首絰要絰葛又不如大功之麻重也言練冠易麻互言之也唯杖屦不易言其餘皆易也屦不易者練与大功俱用繩耳○要一遥反重直龍反重言下文三年之練冠</hi>有父母之䘮尚功衰而附兄弟之殤則練冠<lb/>
<pb n="4b"/>
附於殤稱陽童某甫不名神也<hi>此兄弟之殤謂大功親以下之殤也斬衰齊衰之䘮練皆受以大功之衰此謂之功衰以是時而祔大功親以下之殤大功親以下之殤輕不易服冠而兄爲殤謂同年者也兄十九而死巳明年因䘮而冠陽童謂庶殤也宗子則曰隂童童未成人之称也某甫且字也尊神不名爲之造字○衰七雷反冠而古乱反下而冠同之称尺證反</hi>○凡異居始聞兄弟之䘮唯以哭對可也<hi>惻怛之痛不以辝言爲礼也○怛旦末反</hi>其始麻散帶絰<hi>與居家同也凡䘮小歛而麻○散悉但反後散帶皆同</hi>未服麻而奔䘮及主人之未成絰也䟽者與主人皆<lb/>
成之親者終其麻帶絰之日數<hi>䟽者謂小功以下也親者大功以上也䟽者及主人之節則用之其不及亦自用其日数</hi>○主妾之䘮則自祔至於練祥皆使其<lb/>
子主之其殯祭不於正室<hi>祔自爲之者以其祭於祖廟</hi>君不撫僕妾<hi>畧於賤也</hi>○女君死則妾爲女君之黨服攝女君則不爲先女<lb/>
君之黨服<hi>妾於女君之親若其親然○妾爲于僞反下不爲妻注爲舊君同</hi>聞兄弟之䘮大<lb/>
功以上見䘮者之郷而哭<hi>奔䘮節也</hi>適兄弟之送葬者弗及<lb/>
<pb n="5a"/>
遇主人於道則遂之於墓<hi>言骨肉之親不待主人也</hi>凡主兄弟之䘮雖<lb/>
䟽亦虞之<hi>䘮事虞祔乃畢</hi>○凡䘮服未畢有弔者則爲位而哭<lb/>
拜踊<hi>客始來主人不可以殺礼待之○殺色界反徐所例反</hi>○大夫之哭大夫弁絰<lb/>
大夫與殯亦弁絰<hi>矣絰者大夫錫衰相弔之服也如爵弁而素加環絰曰弁絰○与音預錫息暦反</hi>大<lb/>
夫有私䘮之葛則於其兄弟之輕䘮則弁絰<hi>私䘮妻子之䘮也輕䘮緦麻也大夫降焉弔服而往不以私䘮之末臨兄弟</hi>○爲長子杖則其子不以杖即<lb/>
位<hi>辟尊者○辟音避</hi>爲妻父母在不杖不稽顙<hi>尊者在不敢尽礼於私䘮也○稽徐音啓顙桑黨反</hi>母在不稽顙稽顙者其贈也拜<hi>言獨母在於贈拜得稽顙則父在贈拜不得稽顙</hi>違諸侯之大夫不反服○違大夫之諸侯不反<lb/>
服<hi>其君尊卑異也違猶去也去諸侯仕諸侯去大夫仕大夫乃得爲舊君服</hi>䘮冠條屬以别吉凶<lb/>
三年之練冠亦條屬右縫<hi>别吉凶者吉冠不條属也條属者通屈一條繩若布爲武垂下爲纓属之冠象大古䘮事畧也吉冠則纓武異材焉右縫者右辟而縫之○别徐彼列反注同縫音逢注同又扶用反大古音㤗下大古<pb n="5b"/>同材才再反又如字辟必亦又下同</hi>小功以下左<hi>左辟象/吉輕也</hi>緦冠繰纓<hi>繰當爲澡麻帶絰之繰声之誤也謂有事其布以爲纓○繰依注爲澡音早縿所衘反又音早</hi>大功以上散帶<hi>小功緦輕𥘉而絞之○絞古夘反</hi>○朝服十五升去其半而緦加灰錫也<hi>緦精麄与朝服同去其半則入百縷而䟽也又无事其布不灰焉○朝直遥反後朝服放此注同去起吕反注同</hi>諸侯相禭<lb/>
以後路與冕服先路與襃衣不以禭<hi>不以己之正者施於人以彼不以爲正也後路貳車貳車行在後也○禭音遂</hi>遣車視牢具<hi>言車多少各如所包遣奠牲躰之数也然則遣車載所包遣奠而藏之者与遣奠天子大牢包九个諸侯亦大牢包七个大夫亦大牢包五个士少牢包三个大夫以上乃有遣車○遣弃戦反注同下遣車遣奠皆放此与音餘个古賀反下同</hi>䟽布輤四靣有章置于四隅<lb/>
<hi>輤其蓋也四靣皆有章蔽以隱翳牢肉四隅椁中之四隅○章本或作鄣音同注亦同翳於計反</hi>載粻有子曰<lb/>
非禮也<hi>粻米糧也○粻陟良反</hi>䘮奠脯醢而巳<hi>言死者不食糧也遣奠本无黍稷○醢音海</hi>祭稱孝子孝孫䘮稱哀子哀孫<hi>各以其義称○義称昌升反又尺證反重言祭稱孝子孝孫重見郊特牲十一</hi>端衰䘮車皆無等<hi>䘮車惡車也䘮者衣衰及所乗之車貴賤同孝<pb n="6a"/>子於親一也衣衰言端者玄端吉時常服䘮之衣衰當如之○衣衰上於旣反下七雷反下同</hi>大白冠緇布之<lb/>
冠皆不㽔委武玄縞而后蕤<hi>不蕤質无飾也大白冠大布之布冠也春秋傳曰衛文公大布之衣大白之冠委武冠卷也秦人曰委斉東曰武玄玄冠也縞縞冠也○縞古老反又古報反注同卷苦圎反</hi>大夫冕<lb/>
而祭於公弁而祭於巳士弁而祭於公冠而祭於巳<hi>弁爵弁也冠玄冠也祭於公助君祭也大夫爵弁不祭於己唯孤爾</hi>士弁而親迎然則士弁而祭<lb/>
於巳可也<hi>縁類欲許之也親迎雖亦已之事攝盛服爾非常也○迎魚敬反注同</hi>暢<graphic n="KR0875" url="https://raw.githubusercontent.com/kanripo/KR-Gaiji/master/images/KR0875.png" mimeType="image/png"/>以椈杵<lb/>
以梧<hi>所以擣鬰也掬栢也○鬯勑亮反本亦作暢<graphic n="KR0875" url="https://raw.githubusercontent.com/kanripo/KR-Gaiji/master/images/KR0875.png" mimeType="image/png"/>其䆒反掬弓六反杵昌呂反梧音吾桐木也槝本亦作擣丁老反</hi>
枇以桑長三尺或曰五尺<hi>枇所以載牲躰者此謂䘮祭也吉意枇用棘○枇音匕本亦作朼音同注同長直亮反下同</hi>畢用桑長三尺刋其柄與末<hi>畢所以助主人載者刋猶削也○刋苦干反柄兵命反</hi>○率<graphic n="KR1646" url="https://raw.githubusercontent.com/kanripo/KR-Gaiji/master/images/KR1646.png" mimeType="image/png"/>諸侯大夫皆五采士二采<hi>此謂襲尸之大帶率繂也繂之不加箴功大夫以上更飾以五采士以朱緑襲事成於帶変之所以異於生○率帶上音律下音帶本亦作帶繂音律箴之金反</hi>○醴者稻醴也甕甒筲衡實見間而后折入<hi>此謂葬時<pb n="6b"/>藏物也衡當爲裄所以庪甕甒之属声之誤也實見間藏於見外椁内也折承席也○甕於貢反盛醢醢之器甒音武瓦器筲所交反竹器衡依注作桁户剛反徐户庚反見音間廁之間棺衣也注同間如字注同徐古莧反一解云鄭合見間二字共爲覸字音古辯反折之設反注同形如牀无足也庪九委反又九僞反徐居綺反字亦作同重意祭義見間以俠甒</hi>○重旣虞<lb/>
而埋之<hi>就所倚処埋之○重直龍反埋亡皆反倚於綺反處昌慮反</hi>○凡婦人從其夫之<lb/>
爵位<hi>婦人無專制生禮死事以夫爲尊卑</hi>小斂大斂啓皆辯拜<hi>嫌當事來者終不拜故明之也此旣事皆拜○辯音遍</hi>○朝夕哭不帷<hi>縁孝子心欲見殯肂也旣出則施其㧁鬼神尚幽闇也○帷位悲反下同肂以二反埋棺之坎㧁字林戸臘反閇也纂文云古闔字玉篇羗據公荅二反云閇也</hi>無柩者不<lb/>
帷<hi>謂旣葬也棺柩己去鬼神在室堂无事焉遂去帷〇去起吕反</hi>○君若載而后弔之則主<lb/>
人東靣而拜門右北靣而踊出待反而后奠<hi>主人拜踊於賔位不敢迫君也君即位車東出待不必君留也君反之使奠</hi>○子羔之襲也繭衣裳與稅衣<lb/>
纁袡爲一素端一皮弁一爵弁一玄冕一曽子曰不襲<lb/>
婦服<hi>繭衣裳者若今大䙱也纊爲繭緼爲袍表之以稅衣乃爲一称爾稅衣若玄端而連衣裳者也大夫而以纁爲之縁<pb n="7a"/>非也唯婦人纁袡礼以冠名服此襲其服非襲其冠曽子譏襲婦服而已玄冕又大夫服未聞子羔曷爲襲之玄冕或爲玄冠或爲玄端○繭古典反稅他喚反注同纁許云反袡字又作而占反/裳下<graphic n="KR1638" url="https://raw.githubusercontent.com/kanripo/KR-Gaiji/master/images/KR1638.png" mimeType="image/png"/>也王粛云婦人蔽膝也䙱音燭絖字又作曠音曠緼于粉反𫀆薄勞反称尺證反下放此縁恱絹反</hi>○爲君使而死公館復私館不復公<lb/>
館者公宫與公所爲也私館者自卿大夫以下之家也<lb/>
<hi>公所爲君所作離宫别館也○爲于僞反又如字使色吏反復音伏館本亦作觀音同重言公館復私館不復二一見曽子問七見䘮大記二十三</hi>○公七踊大夫五踊婦人居間士三踊婦人皆<lb/>
居間<hi>公君也始死及小歛大歛而踊君大夫士一也則皆三踊矣君五日而殯大夫三日而殯士二日而殯士小歛之朝不踊君大夫大歛之朝乃不踊婦人居間者踊必拾主人踊婦人踊賔乃踊○拾其刼反下同</hi>公襲卷衣一玄<lb/>
端一朝服一素積一纁裳一爵弁二玄冕一襃衣一朱<lb/>
緑帶申加大帶於上<hi>朱緑帶者襲衣之帶飾之雜以朱緑異於生也此帶亦以素爲之申重也重於革帶也革帶以佩韍必言重加大帶者明雖有変必備此二帶也士襲三称子羔襲五称今公襲九称則尊卑襲数不同矣諸侯七称天子十二称与○卷音衮古本反重直龍反又直用反下同韍音弗称尺證反下同与音餘</hi>小斂環絰公大<lb/>
<pb n="7b"/>
夫士一也<hi>環絰者一股所謂纏絰也士素委貌大夫以上素爵弁而加此絰焉散帶○股音古纒直連反</hi>公視<lb/>
大歛公升商祝鋪席乃歛<hi>䘮大記曰大夫之䘮將大歛旣鋪絞紟衾君至此君升乃鋪席則君至爲之改始新之也○鋪普胡反又音敷徐芳烏反後放此絞户交反下文同紟其鴆反爲于僞反</hi>魯人之贈也<lb/>
三玄二纁廣尺長終幅<hi>言失之也士䘮礼下篇曰贈用制幣玄纁束帛○廣古曠反長直亮反幅方服反</hi>弔者即位于門西東靣其介在其東南北靣西上<lb/>
西於門<hi>賔立門外不當門○介音界後皆同</hi>主孤西靣<hi>立於阼階下</hi>相者受命曰<lb/>
孤某使某請事客曰寡君使某如何不淑<hi>受命受主人命以出也不言擯者䘮无接賔也淑善也如何不善言君痛之甚使某弔○相息亮反下皆同</hi>相者入告出曰孤某<lb/>
須矣<hi>称其君名者君薨称子某使人知適嗣也須矣不出迎也○適丁歷反○重意四見下文三</hi>弔者入<lb/>
主人升堂西靣弔者升自西階東靣致命曰寡君聞君<lb/>
之䘮寡君使某如何不淑子拜稽顙弔者降反位<hi>子孤子也降反位者出反門外位无出字脫重言子拜稽顙五下文四</hi>含者執璧將命曰寡君使某<lb/>
<pb n="8a"/>
含相者入告出曰孤某須矣<hi>含玉爲璧制其分寸大小未聞○含本又作琀說又作唅同胡闇反下同</hi>含者入升堂致命子拜稽顙含者坐委于殯東<lb/>
南有葦席旣葬蒲席降出反位<hi>言降出反位則是介也春秋有旣葬歸含賵禭无譏焉皆受之於殯宫○禭音遂</hi>宰夫朝服即䘮屨升自西階西面坐取璧<lb/>
降自西階以東<hi>朝服告鄰囯之礼也即就也以東藏於内也</hi>禭者曰寡君使<lb/>
某禭相者入告出曰孤某須矣禭者執冕服左執領右<lb/>
執要入升堂致命曰寡君使某禭子拜稽顙委衣于殯<lb/>
東<hi>亦於席上所委璧之北順其上下○要一遥反</hi>禭者降受爵弁服於門内<graphic n="KR0764" url="https://raw.githubusercontent.com/kanripo/KR-Gaiji/master/images/KR0764.png" mimeType="image/png"/>將<lb/>
命子拜稽顙如𥘉受皮弁服於中庭自西階受朝服自<lb/>
堂受玄端將命子拜稽顙皆如𥘉禭者降出反位<hi>授禭者以服者賈人○<graphic n="KR0764" url="https://raw.githubusercontent.com/kanripo/KR-Gaiji/master/images/KR0764.png" mimeType="image/png"/>力救反賈音嫁</hi>宰夫五人舉以東降自西階其舉亦西靣<lb/>
<hi>亦西靣者亦禭者委衣時</hi>上介賵執圭將命曰寡君使某賵相者入告<lb/>
<pb n="8b"/>
反命曰孤某須矣陳乗黄大路於中庭北輈執圭將命<lb/>
客使自下由路西子拜稽顙坐委于殯東南隅宰舉以<lb/>
東<hi>輈轅也自率也下謂馬也馬在路之下覲礼曰路下四亞之客給使者入設乗黃於大路之西客入則致命矣使或爲史○賵方鳯反孤須矣從此尽篇未皆无某字有者非乗繩證反注同輈竹由反車轅也</hi>凡將命郷殯將命<lb/>
子拜稽顙西靣而坐委之宰舉璧與圭宰夫舉禭升自<lb/>
西階西面坐取之降自西階<hi>凡者說不見者也郷殯將命則將命時立於殯之西南宰夫宰之佐也此言宰㪯璧与圭則上宰夫朝服衍夫字○郷許亮反注同見賢遍反</hi>賵者出反位于門外<lb/>
<hi>乃著言門外明礼畢將更有事</hi>上客臨曰寡君有宗廟之事不得承事使<lb/>
一介老某相執綍<hi>上客弔者也臨視也言欲入視䘮所不足而給助之謙也其實爲哭耳○臨如字徐力鴆反注及下同介音界舊古賀反相息亮反綍音弗爲于僞反</hi>相者反命曰孤某須矣臨<lb/>
者入門右介者皆從之立于其左東上<hi>入門右不自同於賔客</hi>宗人<lb/>
納賔升受命于君降曰孤敢辭吾子之辱請吾子之復<lb/>
<pb n="9a"/>
位客對曰寡君命某母敢視賔客敢辭宗人反命曰孤<lb/>
敢固辭吾子之辱請吾子之復位客對曰寡君命某母<lb/>
敢視賔客敢固辭宗人反命曰孤敢固辭吾子之辱請<lb/>
吾子之復位客對曰寡君命使臣某母敢視賔客是以<lb/>
敢固辭固辭不獲命敢不敬從<hi>賔三辝而称使臣爲恭也爲恭者將從其命○寡君命絶句下放此母音无下同使色吏反注同爲如字舊于僞反下同重意投壷萹某固辝不得命敢不敬從</hi>客立于<lb/>
門西介立于其左東上孤降自阼階拜之升哭與客拾<lb/>
踊三<hi>拜客謝其厚意○拾其刼反</hi>客出送于門外拜稽顙<hi>不迎而送䘮无接賔之禮</hi>○其國有君䘮不敢受弔<hi>辟其痛傷巳之親如君○辟音避下辟之同</hi>○外<lb/>
宗房中南面小臣鋪席商祝鋪絞紟衾士盥于盤北舉<lb/>
遷尸于斂上卒斂宰告子馮之踊夫人東面坐馮之興<lb/>
踊<hi>此䘮大記脫字重著於是○盥音管㪘力剱反下同馮皮氷反本或作慿下同脫音奪重直用反</hi>○士䘮有<lb/>
<pb n="9b"/>
與天子同者三其終夜燎及乗人專道而行<hi>乗人謂使人執引也專道人辟之○燎力召反又力弔反乗繩證反注同引以忍反一音餘刃反</hi>
雜記下第二十一　鄭氏註<lb/>
有父之䘮如未没䘮而母死其除父之䘮也服其除服<lb/>
卒事反䘮服<hi>没猶竟也除服謂祥祭之服也卒事旣祭反䘮服服後死者之服</hi>○雖諸父昆<lb/>
弟之䘮如當父母之䘮其除諸父昆弟之䘮也皆服其<lb/>
除䘮之服卒事反䘮服<hi>雖有親之大䘮猶爲輕服者除骨肉之恩也唯君之䘮不除私服言當者期大功之䘮或終始皆在三年之中小功緦麻則不除殤長中乃除○爲于僞反下乃爲同期音基長丁丈反下長子同</hi>如三<lb/>
年之䘮則旣顈其練祥皆行<hi>言今之䘮旣服顈乃爲前三年者変除而練祥祭也此主謂先有父母之服今又䘮長子者其先有長子之服今又䘮父母其礼亦然然則言未伇䘮者巳練祥矣顈草名无葛之郷去麻則用穎○顈口逈反徐孔頴反沈苦項反草也注同又䘮如字又息浪反下又䘮同去起吕反</hi>王父死未練祥<lb/>
而孫又死猶是附於王父也<hi>未練祥嫌未洽祭序於昭穆尓王父旣附則孫可祔焉猶當爲<pb n="10a"/>由由用也附皆當作祔○附義作祔出注祫音洽</hi>○有殯聞外䘮哭之他室<hi>明所哭者異也哭之爲位</hi>入奠卒奠出改服即位如始即位之禮<hi>謂後日之哭朝入奠於其殯旣乃更即位就他室如始哭之時</hi>○大夫士將與祭於公　旣視濯而父母<lb/>
死則猶是與祭也次於異宫旣祭釋服出公門外哭而<lb/>
歸其它如奔䘮之禮如未視濯則使人告告者反而后<lb/>
哭<hi>猶亦當爲由次於異宫不可以吉与凶同処也使者反而后哭不敢專巳於君命也○与音預下同濯太角反它音也処昌慮反下之處同使色吏反</hi>如諸父昆弟姑姊妹之䘮則旣宿則與祭卒<lb/>
事出公門釋服而后歸其它如奔䘮之禮如同宫則次<lb/>
于異宫<hi>宿則与祭出門乃解祭服皆爲差緩也○差𥘉賣反又𥘉佳反</hi>○曽子問曰卿大夫<lb/>
將爲尸於公受宿矣而有齊衰内䘮則如之何孔子曰<lb/>
出舎乎公宫以待事禮也<hi>尸重受宿則不得哭内䘮同宫也</hi>孔子曰尸弁<lb/>
冕而出卿大夫士皆下之尸必式必有前驅<hi>冕兼言弁者君之尸<pb n="10b"/>或服士大夫之服也諸臣見尸而下車敬也尸式以礼重言尸必式三曲礼上一曽子問一</hi>○父母之䘮將<lb/>
祭而昆弟死旣殯而祭如同宫則雖臣妾葬而后祭祭<lb/>
主人之升降散等執事者亦散等雖虞附亦然<hi>將祭謂練祥也言若同宫則是昆弟異宫也古者昆弟異居同財有東宫有西宫有南宫有北宫有父母之䘮當在殯宮而在異宫者疾病或帰者主人適子散等衆階爲新䘮畧威儀○適丁歴反爲于僞反下爲人說同</hi>○自諸侯逹諸士小祥<lb/>
之祭主人之酢也嚌之衆賔兄弟則皆啐之大祥主人<lb/>
啐之衆賔兄弟皆飲之可也<hi>嚌啐皆嘗也嚌至齒啐入口○酢音昨斉才細反啐七内反徐蒼快反</hi>○凡侍祭䘮者告賔祭薦而不食<hi>薦脯醢也吉祭告賔祭薦賔旣祭而食之䘮祭賔不食</hi>子貢問䘮子曰敬爲上哀次之瘠爲下顔色<lb/>
稱其情戚容稱其服<hi>問䘮問居父母之䘮也䘮尚哀言敬爲上者疾時尚不能敬也容威儀也孝經曰容止可觀○瘠徐在益反称尺證反下同重言敬爲主祭義敬爲難</hi>請問兄弟之䘮子曰兄<lb/>
弟之䘮則存乎書䇿矣<hi>言䟽者如礼行之未有加也斉斬之䘮哀容之躰經不能載矣</hi>君<lb/>
<pb n="11a"/>
子不奪人之䘮<hi>重䘮禮也</hi>亦不可奪䘮也<hi>不可以輕/之於巳也</hi>重言<hi>君子不奪人之䘮亦不奪䘮也二一見服問三十六又曽子問君子不奪人之親亦不可奪親也文王丗子不奪人親也</hi>孔子曰<lb/>
之連大連善居䘮三日不怠三月不解期悲哀三年憂<lb/>
東夷之子也<hi>言其生於夷狄而知礼也怠惰也解倦也○少詩召反解佳買反注同期音基惰徒卧反倦其眷反重言三日不怠三月不解期悲哀三年憂二一見䘮服四制四十九</hi>○三年之䘮言而不語對<lb/>
而不問廬聖室之中不與人坐焉在堊室之中非時見<lb/>
乎母也不入門<hi>言言巳事也爲人說爲語在堊室之中以時事見乎母乃後入門則居廬時不入門○堊烏各反字亦作惡同見賢遍反重意䘮服四制斬衰之䘮唯而不對齊衰之䘮對而不言大功之䘮言而不議</hi>䟽衰皆居<lb/>
堊室不廬廬嚴者也<hi>言廬哀敬之処非有其實則不居</hi>○妻視叔父母姑<lb/>
姉妹視兄弟長中下殤視成人<hi>視猶比也所比者哀容居処也○長丁丈反</hi>○<lb/>
親䘮外除<hi>日月巳竟而哀未忘</hi>兄弟之䘮内除<hi>日月未竟而衰巳殺○巳殺巳或作以下色界反徐所例反</hi>○視君之母與妻比之兄弟發諸顔色者亦不<lb/>
<pb n="11b"/>
飲食也<hi>言小君服輕亦内除也發於顔色謂醲美酒食使人醉<graphic n="KR4198" url="https://raw.githubusercontent.com/kanripo/KR-Gaiji/master/images/KR4198.png" mimeType="image/png"/>○醲女龍反</hi>○免䘮之外行<lb/>
於道路見似目瞿聞名心瞿弔死而問疾顔色戚容必<lb/>
有以異於人也如此而后可以服三年之䘮其餘則直<lb/>
道而行之是也<hi>惻隱之心能如是則其餘斉衰以下直道而行尽自得也似謂容貌似其父母也名与親同○瞿九遇反下同</hi>○祥主人之除也於夕爲期朝服祥因其故服<lb/>
<hi>爲期爲祭期也朝服以期至明日而祥祭亦朝服始即吉正祭服也䘮服小記曰除成䘮者其祭也朝服縞冠是也祭猶縞冠未純吉也旣祭乃服大祥素/縞麻衣釋禫之礼云玄衣黄裳則是禫祭玄冠矣黄裳者未大吉也旣祭乃服禫服朝服綅冠踰月吉祭乃玄冠朝服旣祭玄端而居復平常也○朝直遥反及下武叔朝皆同禫大感反綅息廉反黒經白緯曰綅</hi>子游曰旣祥<lb/>
雖不當縞者必縞然後反服<hi>謂有以䘮事贈賵來者雖不及時猶変服服祥祭之服以受之重其礼也其於此時始弔者則衛將軍文子之爲之是矣反服反素縞麻衣也</hi>當袒大夫至雖當<lb/>
踊絶踊而拜之反改成踊乃襲<hi>尊大夫來至則拜之不待事巳也更成踊者新其事也○袒音但</hi>於士旣事成踊襲而后拜之不改成踊<hi>於士士至也事謂大<pb n="12a"/>小歛之属</hi>上大夫之虞也少牢卒哭成事附皆大牢下大夫<lb/>
之虞也犆牲卒哭成事附皆少牢<hi>卒哭成事附言皆則卒哭成事附与虞異矣下大夫虞以犆牲與士虞禮同與○犆音特同與音餘</hi>○祝稱卜葬虞子孫曰哀夫曰乃<lb/>
兄弟曰某卜葬其兄弟曰伯子某<hi>祝称卜葬虞者卜葬卜虞祝称主人之辝也孫謂爲祖後者称曰哀孫某卜葬其祖某甫夫曰乃某卜葬其妻某氏兄弟相爲卜称名而巳○祝之六反徐之又反注同称昌升反徐尺證反注祝称同爲于僞反下賔爲飯爲其同</hi>○古者貴賤皆杖叔孫武叔朝見<lb/>
輪人以其杖関轂而輠輪者於是有爵而后杖也<hi>記庶人失禮所由始也叔孫武叔魯大夫叔孫州仇也輪人作車輪之官○関轂工木反輠胡罪反又胡瓦反又胡管反回也仇音求</hi>○<lb/>
鑿巾以飯公羊賈爲之也<hi>記士失礼所由始也士親飯必發其巾大夫以上賔爲飯焉則有鑿巾○鑿在各反飯扶晚反注同</hi>○冒者何也所以揜形也自襲以至小斂<lb/>
不設冒則形是以襲而后設冒也<hi>言設冐者爲其形人將悪之也襲而設冐言后衍字耳○冐莫報反下及注同揜於儉反惡烏路反</hi>○或問於曽子曰夫旣遣而包其<lb/>
<pb n="12b"/>
餘猶旣食而裹其餘與君子旣食則裹其餘乎<hi>言遣旣奠而又包之是与食於人巳而裹其餘將去何異与君子寕爲是乎言傷廉也○遣弃戦反注同裹音果与音餘何異与同</hi>曽子<lb/>
曰吾子不見大饗乎夫大饗旣饗卷三牲之爼歸于賔<lb/>
館父母而賔客之所以爲哀也子不見大饗乎<hi>旣饗婦賔爼所以厚之也言父母家之主今賔客之是孝子哀親之去也○見如字夫音扶卷紀轉反又厥挽反歸如字徐音匱注同</hi>○非<lb/>
爲人䘮問與賜與<hi>此上㓕脫未聞其首云何是言非爲人䘮而問之与人䘮而賜之与問遺也乆无事曰問○爲于僞反注及下注爲母爲姑姊妹皆同問与賜与並音餘注皆同脱音奪下同遺于季反下文皆同</hi>○三年<lb/>
之䘮以其䘮拜非三年之䘮以吉拜<hi>謂受問受賜者也稽顙而後拜曰䘮拜拜而后稽顙曰吉拜</hi>三年之䘮如或遺之酒肉則受之必三辭主人<lb/>
衰絰而受之<hi>受之必正服明不苟於滋味○必三如字文息暫反</hi>如君命則不敢辭受<lb/>
而薦之<hi>薦於廟貴君之礼</hi>䘮者不遺人人遺之雖酒肉受也從<lb/>
父昆弟以下旣卒哭遺人可也<hi>言斉斬之䘮重志不在施惠於人○施始䜴反</hi>縣子<lb/>
<pb n="13a"/>
曰三年之䘮如斬期之䘮如剡<hi>言其痛之惻怛有淺深也○縣音玄期音基下同剡徐以漸反怛旦未反</hi>期之䘮十一月而練十三月而祥十五月而禫<lb/>
<hi>此謂父在爲母也當在練則弔上爛脫在此○禫大庾反</hi>三年之䘮雖功衰不弔自諸侯<lb/>
逹諸士如有服而將往哭之則服其服而往<hi>功衰旣練之服也諸侯服新死者之服而往哭謂所不臣也</hi>練則弔<hi>父在爲母功衰可以弔人者以父在故輕於出也然則凡斉衰十一月皆可以出矣</hi>旣葬大功弔哭而退不聽事焉<hi>聽猶待也事謂襲歛執綍之属○綍音弗</hi>
期之䘮未葬弔於郷人哭而退不聽事焉功衰弔待事<lb/>
不執事<hi>謂爲姑姊妹無主殯不在巳族者○功衰弔本又作大功衰弔庾云有大字非</hi>小功緦執事<lb/>
不與於禮<hi>礼饋奠也○與音預下文注不與同</hi>○相趨也出宫而退相揖也<lb/>
哀次而退相問也旣封而退相見也反哭而退朋<graphic n="KR3772" url="https://raw.githubusercontent.com/kanripo/KR-Gaiji/master/images/KR3772.png" mimeType="image/png"/>虞<lb/>
附而退<hi>此弔者恩薄厚去遲速之莭也相趍謂相聞姓名來㑹䘮事也相揖甞㑹於他也相問甞相惠遺也相見甞執挚相見也附皆當爲袝○封彼驗反又如字挚音至</hi>○弔非從主人也四十者執綍<lb/>
<pb n="13b"/>
<hi>言弔者必助主人之事從猶隨也成人二十以上至四十丁壯時</hi>郷人五十者從反哭四十<lb/>
者待盈坎<hi>非郷人則長少皆反優逺也坎或爲壙○坎口敢反下同長少丁丈反下詩詔反壙苦晃反又音曠</hi>○<lb/>
䘮食雖惡必充飢飢而廢事非禮也飽而忘哀亦非禮<lb/>
也視不明聽不聦行不正不知哀君子病之故有疾飲<lb/>
酒食肉五十不致毀六十不毀七十飲酒食肉皆爲疑<lb/>
死<hi>病猶憂也疑猶恐也○視如字徐市志反爲于僞反注爲食父爲王父母所爲亦爲不爲並同重言有疾飲酒食肉一曲礼上一又䘮大記有疾食肉飲酒可也○七十飲酒食肉䘮大記老病不止酒肉四曲礼飲酒食肉處於内○五十不致毀六十不毀二曲礼上一</hi>○有服人召之食不往大功以下旣葬適人人食<lb/>
之其黨也食之非其黨弗食也<hi>往而見食則可食也爲食而往則不可黨猶親也非親而食則是食於人无数也○人食之音嗣注見食同</hi>功衰食菜果飲水漿無塩酪不<lb/>
能食食塩酪可也<hi>功衰斉斬之未也酪酢酨○酪音洛食食上如字下音嗣酢七故反酨才代反</hi>孔<lb/>
子曰身有瘍則浴首有創則沐病則飲酒食肉毀瘠爲<lb/>
<pb n="14a"/>
病君子弗爲也毀而死君子謂之無子<hi>毀而死是不重親○痬音羊創𥘉良反重意曲礼上頭有創則沐身有瘍則浴有疾則飲酒食肉</hi>○非從柩與反哭無免於堩<lb/>
<hi>言䘮服出入非此二事皆冠也免所以代冠人於道路不可以无飾堩道路○免音問注同堩古鄧反</hi>○凡䘮小<lb/>
功以上非虞附練祥無沐浴<hi>言不有飾事則不沐浴</hi>○䟽衰之䘮旣<lb/>
葬人請見之則見不請見人小功請見人可也大功不<lb/>
以執摯唯父母之䘮不辟涕泣而見人<hi>言重䘮不行求見人爾人來求見已亦可以見之矣不辟涕泣言至哀无飾也○辟音避注同</hi>○三年之䘮祥而從政期之䘮<lb/>
卒哭而從政九月之䘮旣葬而從政小功緦之䘮旣殯<lb/>
而從政<hi>以王制言之此謂庶人也從政謂爲政者教令謂給繇役○期音基繇音遥本又作傜重意王制云父母之䘮三年不從政斉衰大功之䘮三月不從政</hi>曽申問於曽子曰哭父母有常聲乎<lb/>
曰中路嬰兒失其母焉何常聲之有<hi>嬰猶鷖弥也言其若小児亡母啼號安得常声乎所謂哭不偯○鷖於奚反弥徐五兮反一音迷啼徒奚反本又作諦同號徐本又作唬胡刀反偯於豈反下文同說文作㥋</hi>
<pb n="14b"/>
卒哭而諱<hi>自此而鬼神事之尊而諱其名</hi>王父母兄弟丗父叔父姑姊妹<lb/>
子與父同諱<hi>父爲其親諱則子不敢不從諱也謂王父母以下之親諱是謂士也天子諸侯諱群祖</hi>母之<lb/>
諱宫中諱妻之諱不舉諸其側與從祖昆弟同名則諱<lb/>
<hi>母之所爲其親諱子孫於宫中不言妻之所爲其親諱夫於其側亦不言也孝子聞名心瞿凡不言人諱者亦爲其相感動也子与父同諱則子可尽曽祖之親也從祖昆弟在其中於父輕不爲諱与母妻之親同名重則諱之○重直龍反</hi>以䘮冠<lb/>
者雖三年之䘮可也旣冠於次入哭踊三者三乃出<hi>言雖者明斉衰以下皆可以䘮冠也始遭䘮以其冠月則䘮服因冠矣非其冠月待変除卒哭而冠次庐也雖或爲唯○冠古乱反下及注皆同三息暫反</hi>大功之未可以冠子可以嫁子父小功之末可<lb/>
以冠子可以嫁子可以取婦巳雖小功旣卒哭可以冠<lb/>
取妻下殤之小功則丕可<hi>此皆謂可用吉礼之時父大功卒哭而可以冠子嫁子小功卒哭而可以取婦巳大功卒哭而可以冠子小功卒哭而可以取妻必偕祭乃行也下殤小功斉衰之親除䘮而後可爲昬礼凡冠者其時當冠則因䘮而冠之○取七住反又如字</hi>凡弁絰其衰侈𬒮<hi>侈猶大也弁絰服者弔服也其衰錫也緦<pb n="15a"/>也疑也𬒮之小者二尺二寸大者半而益之則侈𬒮三尺三寸○侈昌氏反𬒮弥丗反</hi>父有服宫中子不<lb/>
與於樂母有服聲聞焉不舉樂妻有服不舉樂於其側<lb/>
<hi>宫中子與父同宫者也礼由命士以上父子異宫不与於樂謂出行見之不得觀也○与音預注同聞音問又如字</hi>大功<lb/>
將至辟琴瑟<hi>亦所以助哀也至來也○辟音避一音婢亦反</hi>小功至不絶樂○姑<lb/>
姊妹其夫死而夫黨無兄弟使夫之族人主䘮妻之黨<lb/>
雖親弗主<hi>此謂姑姊妹无子寡而死也夫黨无兄弟无緦之親也其主䘮不使妻之親而使夫之族人婦人外成主必得冝夫之姓類</hi>夫若無族矣則前後家東西家無有則里尹主<lb/>
之<hi>䘮无无主也里尹閭胥里宰之属王度記曰百户爲里里一尹其禄如庶人在官者里或爲士諸侯弔於異囯之臣則其君爲主里尹主之亦斯義也</hi>或曰主之而附於夫之黨<hi>妻之黨自主之非也夫之黨其祖姑也</hi>
○麻者不紳執玉不麻麻不加於采<hi>吉凶不相干也麻謂絰也紳大帶也䘮以要絰代大帶也麻不加於采衣采者不麻謂弁絰者必服弔服是也采玄纁之衣○紳音申要絰一遥反下大結反衣於旣反又如字纁許云反</hi>○囯禁哭則止朝夕之奠即位自因也<hi>禁哭謂大祭祀<pb n="15b"/>時雖不哭猶朝夕奠自因自用故事</hi>童子哭不偯不踊不杖不菲不廬<hi>未成人者不能備礼也當室則杖○扉本又作菲扶味反</hi>孔子曰伯母叔母䟽衰踊不絶地<lb/>
姑姊妹之大功踊絶於地如知此者由文矣哉由文矣<lb/>
哉<hi>由用也言知此踊絶地不絶地之情者能用礼文哉能用礼文哉美之也伯母叔母義也姑姊妹骨肉也</hi>○丗<lb/>
栁之母死相者由左丗栁死其徒由右相由右相丗栁<lb/>
之徒爲之也<hi>亦記失礼所由始也丗栁魯穆公時賢人也相相主人之礼○柳良九反相息亮反下及注皆同</hi>
○天子飯九具諸侯七大夫五士三<hi>此盖夏時礼也周礼天子飯含用玉○飯扶晚反注同含本又作唅胡闇反下文同</hi>士三月而葬是月也卒哭大夫三月<lb/>
而葬五月而卒哭諸侯五月而葬七月而卒哭士三虞<lb/>
大夫五諸侯七<hi>尊卑恩之差也天子至士葬即反虞重言大夫三月而葬諸侯五月而葬重見王制第四</hi>諸<lb/>
侯使人弔其次含禭賵臨皆同日而畢事者也其次如<lb/>
此也<hi>言五者相次同時○臨如字徐力鴆反</hi>卿大夫疾君問之無筭士壹問<lb/>
<pb n="16a"/>
之君於卿大夫比葬不食肉比卒哭不舉樂爲士比殯<lb/>
不舉樂○升正柩諸侯執綍五百人四綍皆衘枚司馬<lb/>
執鐸左八人右八人匠人執羽葆御柩大哭之䘮其升<lb/>
正柩也執引者三百人執鐸者左右各四人御柩以茅<lb/>
<hi>升正柩者謂將葬朝于祖正棺於廟也五百人謂一黨之民諸侯之大夫邑有三百户之制綍引同耳廟中曰綍在塗曰引互言之御柩者居前道正之大夫士皆二綍○筭悉乱反比必利反下同爲于僞反枚音梅鐸大洛反葆音保引以慎反注同茅立交反朝于直遥反道音導</hi>○孔子曰管仲鏤簋而朱紘旅樹而反坫山節<lb/>
而藻梲賢大夫也而難爲上也<hi>言其潜天子諸侯<graphic n="KR0866" url="https://raw.githubusercontent.com/kanripo/KR-Gaiji/master/images/KR0866.png" mimeType="image/png"/>簋刻爲蟲獸也冠有笄者爲絃紘在纓處两端上属下不結旅樹門屏也反坫反爵之坫也山節薄櫨刻之爲山梲侏儒柱畫之爲藻文○<graphic n="KR0866" url="https://raw.githubusercontent.com/kanripo/KR-Gaiji/master/images/KR0866.png" mimeType="image/png"/>音陋簋音軌紘音宏坫丁念反藻音早梲章恱反笄音雞属音燭薄音薄又皮麥反又歩博反徐又薄歷反櫨音盧侏音朱重言管仲錫簋而朱紘山節而藻梲二一見礼器第十又明堂山節藻梲</hi>晏平仲祀其先人豚肩不揜豆賢<lb/>
大夫也而難爲下也<hi>言其偪士庶人也豚爼實豆徑尺言并豚两肩不能覆耳喻小也○弇於檢反<pb n="16b"/>本亦作揜併歩頂反重言晏平仲祀其先人豚肩不揜豆二一見礼器第十</hi>君子上不僣上下不<lb/>
偪下○婦人非三年之䘮不踰封而弔<hi>踰封越竟也或爲越強○偪音逼本又作損強紀良反</hi>如三年之䘮則君夫人歸<hi>奔父母䘮也</hi>夫人其歸也<lb/>
以諸侯之弔禮其待之也若待諸侯然<hi>謂夫人行道車服主囯致礼</hi>
夫人至入自闈門升自側階君在阼其他如奔䘮禮然<lb/>
<hi>女子子不自同於女賔也宫中之門曰闈門爲相通者也側階亦旁階也他謂哭踊髽麻闈門或爲帷門○闈音韋宫中之門刘昌宗音暉髽側瓜反</hi>○嫂不撫叔叔不撫嫂<hi>逺别也○嫂悉早反</hi>君子有三<lb/>
患未之聞患弗得聞也旣聞之患弗得學也旣學之患<lb/>
弗能行也君子有五恥居其位無其言君子恥之有其<lb/>
言無其行君子恥之旣得之而又失之君子恥之地有<lb/>
餘而民不足君子恥之衆寡均而倍焉君子恥之<hi>恥民不足者古今居民量地以制邑度地以居民地邑民居必参相得也衆寡均謂俱有役事人数等也倍焉彼功倍巳也○其行下孟反○<pb n="17a"/>重意表記三十二君子耻之有其辝而無其徳耻有其德而無其行</hi>○孔子曰凶年則乗駑馬<lb/>
祀以下牲<hi>自貶損亦取易供也駑馬六種最下者下牲少牢若特豕特豚也○駑音奴貶必檢反易供上以䜴反下音恭種章勇反</hi>○恤由之䘮哀公使孺悲之孔子學士䘮禮士<lb/>
䘮禮於是乎書<hi>時人轉而僣上士之䘮禮巳廢矣孔子以教孺悲囯人乃復書而存之○孺而樹反本亦作孺復扶又反</hi>○子貢觀於蜡孔子曰賜也樂乎對曰一國之<lb/>
人皆若狂賜未知其樂也<hi>蜡也者索也歲十二月合聚万物而索饗之祭也囯索鬼神而祭祀則黨正以礼属民而飲酒子序以正齒位於是時民无不醉者如狂矣曰未知其樂恠之○蜡仕嫁反樂音洛下及注同索色百反下同属音燭</hi>子曰百日之蝔一日之澤非爾所知也<hi>蜡之祭主先嗇也大飲烝勞農以休息之言民皆勤稼穡有百日之勞喻乆也今一日使之飲酒燕樂是君之恩澤非女所知言其義大○嗇音色烝之承反勞力報反女音汝</hi>張而不弛文武弗能也弛而不張文武弗<lb/>
爲也一張一弛文武之道也<hi>張弛以弓弩喻人也弓弩乆張之則失其躰○弛尸是反下及注同弩乃古反</hi>○孟獻子曰正月日至可以有事於上帝七月<lb/>
<pb n="17b"/>
日至可以有事於祖七月而禘獻子爲之也<hi>記魯失礼所由也孟献子魯大夫仲孫蔑也魯以周公之故得以正月日至之後郊天亦以始祖后稷配之献子欲尊其祖以郊天之月對月禘之非也魯之宗廟猶以夏時之孟月爾明堂位曰季夏六月以禘礼祀周公於大廟○大廟音泰</hi>○夫人之不命於<lb/>
天子自魯昭公始也<hi>亦記魯失礼所由也周之制同姓百丗昏姻不通具大伯之後魯同姓昭公取於吴謂之呉孟子不告於天子自此後取者遂不告於天子天子亦不命之</hi>○外宗爲君夫人猶<lb/>
内宗也<hi>皆謂嫁於囯中者也爲君服斬夫人斉衰不敢以其親服服至尊也外宗謂姑姊妹之女舅之女及從母皆是也内宗五屬之女也其无服而嫁於諸臣者從爲夫之君嫁於庶人從爲囯君○外宗爲于僞反注同下爲伏爲之服下注爲其亦同</hi>○廐焚孔子拜郷人爲火來者<hi>拜謝之</hi>拜之士壹大夫<lb/>
再亦相弔之道也<hi>言拜之者爲其來弔巳宗伯聀曰以弔礼哀禍災</hi>孔子曰管仲<lb/>
遇盗取二人焉上以爲公臣曰其所與遊辟也可人也<lb/>
<hi>言此人可也但居悪人之中使之犯法○上時掌反辟匹亦反</hi>管仲死桓公使爲之服宦於<lb/>
大夫者之爲之服也自管仲始也有君命焉爾也<hi>亦記失礼<pb n="18a"/>所由也善桓云不忘賢者之舉宦猶仕也此仕於大夫更升於公与違大夫之諸侯同尓禮不反服</hi>○過而舉君<lb/>
之諱則起<hi>舉猶言也起立者失言而変自新</hi>與君之諱同則稱字<hi>謂諸臣之名也</hi>
○内亂不與焉外患弗辟也<hi>謂卿大夫也同僚將爲乱巳力不能計不与而巳至於鄰囯爲㓂則當死之也春秋魯公子友如陳葬原仲傳日君子辟内難而不辟外難○与音預注同辟音避注同僚本又作寮力雕反難乃旦反下同</hi>○贊大行曰圭公九寸侯伯七寸子男五寸博<lb/>
三寸厚半寸剡上左右各寸半玉也藻三采六等<hi>賛大行者書說大行人之礼者名也藻薦玉者也三采六等以朱白蒼畫之再行也子男執璧作此賛者失之矣○厚户豆反剡以冉反畫胡卦反徐胡麥反再行户岡反</hi>哀公問子羔曰子之食奚當<hi>問其先人始仕食禄以何君時○當如字注同舊丁浪反</hi>對曰文公之下執事也○成廟則釁之其<lb/>
禮祝宗人宰夫雍人皆爵弁純衣<hi>廟親成必釁之尊而神之也宗人先請於君曰請命以釁某廟君諾之乃行○釁許靳反純側其反</hi>雍人拭羊宗人視之宰夫北靣<lb/>
于碑南東上<hi>居上者宰夫也宰夫攝主也拭静也○拭音式碑𬒳皮反靚本亦作静同才性反</hi>雍人<lb/>
<pb n="18b"/>
<pb n="18b"/>
敏不能從而事社稷宗廟使使臣某敢告於執事主人<lb/>
對曰寡君固前辭不教矣寡君敢不敬湏以俟命<hi>前辟不教謂納采時也此辝賔在門外擯者傳焉賔入致命如𥘉主人卒辝曰敢不聽命○使色吏反下使臣使者同賞必刃反本又作擯傳文專反</hi>有司官陳器皿主人有司亦官受之<hi>器皿其本所齎物也律弃妻卑所齎○皿武景反字林又音猛齎子兮反下同卑必利反与也又婢支反償也</hi>妻出夫使人致之曰<lb/>
某不敏不能從而共粢盛使某也敢告於侍者主人對<lb/>
曰某之子不肖不敢辟誅敢不敬湏以俟命使者退主<lb/>
人拜送之<hi>肖似也不似言不如人誅猶罰也○共音恭粢盛上音咨下音成肖音笑辟音避</hi>如舅在<lb/>
則稱舅舅没則稱兄無兄則稱夫<hi>言弃妻者父兄在則称之命當由尊者出也唯囯君不称兄</hi>主人之辭曰某之子不肖如姑姊妹亦皆稱之<lb/>
<hi>姑姊妹見弃亦曰某之姑某之姊若妹不肖</hi>孔子曰吾食於少施氏而飽少施<lb/>
氏食我以禮<hi>言貴其以礼待巳而爲之飽也時人倨慢若季氏則不以礼矣少施氏魯惠公子施父之後○少失<pb n="19a"/>召反下及注同食我音嗣爲于僞反下來爲亦爲同倨音據僈武諌反本亦作慢父音甫</hi>吾祭作而辭曰<lb/>
䟽食不足祭也吾飱作而辭曰䟽食也不敢以傷吾子<lb/>
納幣一束束五兩兩五尋<hi>納幣謂昏礼納徴也十个爲束貴成数两两者合其卷是謂五两八尺曰尋五兩五尋則每卷二丈也合之則四十尺今謂之匹猶匹偶之云与○飱音孫个古賀反卷音眷徐紀勉反下同与音餘</hi>
婦見舅姑兄弟姑姊妹皆立于堂下西靣北上是見巳<lb/>
<hi>婦來爲供養也其見主於尊者兄弟以下在位是爲巳見不復特見○婦見賢遍反下注同供恭用反養羊尚反復扶又反</hi>見<lb/>
諸父各就其寢<hi>旁尊也亦爲見時不來</hi>女雖未許嫁年二十而笄<lb/>
禮之婦人執其禮<hi>雖未許嫁年二十亦爲成人矣礼之酌以成之言婦人執其礼明非許嫁之笄重意内則篇云十有五年而笄二十而嫁曲礼上女子許嫁笄而字</hi>燕則鬈首<hi>旣笄之後去之猶若女有鬌紒也○鬈音權又居阮反去起居反鬌丁果反紒音計字又作䯻</hi>○韠長三尺下廣二尺上廣一<lb/>
尺㑹去上五寸紕以爵韋六寸不至下五寸純以素紃<lb/>
以五采<hi>㑹謂領上縫也領之所用盖与紕同在旁曰紕在下曰純素生帛也紕六寸者中執之表裏各三寸也純紕所<pb n="19b"/>不至者五寸與㑹去上同紃施諸縫中若今時絛也○韠音必長直諒反廣古曠反下同㑹古外反注同紕婢支反又方移反注同純之閠反又支允反注同徐方移反紃音廵徐辝均反縫扶用反下同絛本又作條同吐刀反</hi>
纂圗互註禮記卷之十二<lb/>
<pb n="20a"/>
</p>
<p>
</p>
  </div>
</body>
</text>
</TEI>
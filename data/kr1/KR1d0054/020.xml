<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
纂圗互註禮記卷第二十<lb/>
冠義第四十三<hi>陸曰冠音古乱反鄭云名冠義者以其記冠礼成人之義</hi>
　　　　禮記　鄭氏註<lb/>
凢人之所以爲人者禮義也禮義之始在於正容體齊<lb/>
顔色順辭令<hi>言人爲礼以此三者爲始</hi>容體正顔色齊辭令順而后禮<lb/>
義備以正君臣親父子和長㓜<hi>言三始旣備乃可求以三行也〇長丁丈反下同行下孟反重言以正君臣親父子和長㓜二後見聘義礼運第九以正君臣以篤父子</hi>君臣正父子親長㓜<lb/>
和而后禮義立<hi>立猶成也</hi>故冠而后服備服備而后容體正<lb/>
顔色齊辭令順<hi>言服未備者未可求以三始也童子之服采衣紒〇冠古亂反除下文玄冠及注緇布冠玄冠以外並同紒音計</hi>故曰冠者禮之始也是故古者聖王重冠古者<lb/>
冠禮筮曰筮賔所以敬冠事敬冠事所以重禮重禮所<lb/>
以爲國本也<hi>囯以礼爲本○筮市志反蓍日筮重直用反後同重言冠者礼之始也二一見下文又下篇夫礼始<pb n="1b"/>於冠〇礼之始也曲礼上礼之質也下篇礼之本也</hi>故冠於阼以著代也醮於客位三<lb/>
加彌尊加有成也<hi>阼謂主人之北也適子冠於阼若不醴則醮用酒於客位敬而成之也户西爲客位庶子冠於房户外又因醮焉不代父也冠者𥘉加緇布冠次加皮弁次加爵弁每加益尊所以益成也〇阼才故反著張慮反醮子笑反彌音弥適音嫡醴音礼重言以著代也又出昏義四十四</hi>巳冠而字之成人之道也<hi>字所以相尊也重言冠而字之重見郊特牲成人之道也二一見祭義四十四</hi>見於母母拜之見於兄弟<lb/>
兄弟拜之成人而與爲禮也玄冠玄端奠摰於君遂以<lb/>
摰見於郷大夫郷先生以成人見也<hi>郷先生同郷老而致仕者服玄冠玄端異於朝也〇見賢遍反下皆同擊本亦作䞇同音至鄉大夫郷先生並音香注同朝直遥反</hi>成人之者將責成<lb/>
人禮焉也責成人禮焉者將責爲人子爲人弟爲人臣<lb/>
爲人少者之禮行焉將責四者之行於人其禮可不重<lb/>
與<hi>言責人以大礼者巳接之不可以苟少詩照反之行下孟反下同与音余</hi>故孝弟忠順之行立<lb/>
而后可以爲人可以爲人而后可以治人也故聖王重<lb/>
<pb n="2a"/>
禮故曰冠者禮之始也嘉事之重者也是故古者重冠<lb/>
重冠故行之於廟行之於廟者所以尊重事尊重事而<lb/>
不敢擅重事不敢擅重事所以自卑而尊先祖也<hi>嘉事嘉礼也宗伯掌五礼有吉礼有凶礼有賔礼有軍礼有嘉礼而冠属嘉礼周礼曰以昬冠之礼親成男女也〇弟音悌治直吏反擅市戰反重言冠者礼之始也二篇首一○聖王重礼下篇昬義聖王重之</hi>
昬義第四十四<hi>陸曰鄭云昬義者以其記娶妻之義内教之所由成也</hi>鄭氏註<lb/>
昬禮者將合二姓之好上以事宗廟而下以繼後丗也<lb/>
故君子重之是以昬禮納采問名納吉納徴請期皆主<lb/>
人筵几於廟而拜迎於門外入揖讓而升聽命於廟所<lb/>
以敬愼重正昬禮也<hi>聽命謂主人聽使者所傳壻家之命〇昬者一本作昬礼者㛰礼用昬故經典多止作昬字合如字徐音閣好呼報反采十在反采擇也請徐音情又如字筵音延使色吏反傳直專反重意將合二姓之好上以事宗廟而下以継後丗也哀公問合二姓之好以継先聖之後以爲天地宗廟社稷之主</hi>父親醮子而命之<lb/>
<pb n="2b"/>
迎男先於女也子承命以迎主人筵几於廟而拜迎于<lb/>
門外壻執鴈入揖讓升堂再拜奠鴈蓋親受之於父母<lb/>
也降出御婦車而壻授綏御輪三周先俟于門外婦至<lb/>
壻揖婦以入共牢而食合巹而酳所以合體同尊卑以<lb/>
親之也<hi>酌而无酬酢曰醮醮之礼如冠醮与其異者於寢耳壻御婦車輪三周御者代之壻自乗其車先道之帰也共牢而食合卺而酳成婦之義〇醮子妙反迎魚敬反下以迎同先悉薦反子承命本或作子承父命誤壻本又作智悉計反女之夫也依字從士從胥俗從知下作耳奠大見反綏音虽合徐音閤又如字卺徐音謹破瓢爲巵也說文作云蠡也字林几敏反以此卺爲警身有所承說文云讀若赤舄几酳徐音㣧又仕覲反酢音昨如冠古亂反下文始於冠同与音餘道音導重意御婦車而壻授綏郊特牲胥親御授綏重言共牢而食同尊卑二一見郊特牲</hi>敬慎重正而后親之禮之<lb/>
大體而所以成男女之别而立夫婦之義也男女有别<lb/>
而后夫婦有義夫婦有義而后父子有親父子有親而<lb/>
后君臣有正故曰昬禮者禮之本也<hi>言子受氣性純則孝孝則忠也〇别彼列<pb n="3a"/>反下同重意所以成男女之别經解二十六篇所以明男女之别也重言男女有别四郊特牲䘮小記大傳各一〇礼之本也二礼器一冠義礼之始也</hi>夫禮始於冠本於昬重於喪祭尊於朝聘和<lb/>
於射郷此禮之大體也<hi>始猶根也本猶幹也郷郷飲酒〇朝聘直遥反下匹政反重意夫礼始於冠冠義冠者礼之始也</hi>夙興婦沐浴以俟見質明<graphic n="KR1036" url="https://raw.githubusercontent.com/kanripo/KR-Gaiji/master/images/KR1036.png" mimeType="image/png"/>見婦於舅姑執<lb/>
笲棗栗段脩以見<graphic n="KR1036" url="https://raw.githubusercontent.com/kanripo/KR-Gaiji/master/images/KR1036.png" mimeType="image/png"/>醴婦婦祭脯醢祭醴成婦禮也<hi>成其爲婦之礼也<graphic n="KR1036" url="https://raw.githubusercontent.com/kanripo/KR-Gaiji/master/images/KR1036.png" mimeType="image/png"/>體婦當作礼声之誤也〇沐音木浴音欲見賢遍反下及生同笲音煩一音皮彦反器名以葦若竹爲之其形如筥衣之以青繒以盛棗栗腵脩之屬棗音早尔雅云棘實謂之棗俗作誤段脩丁乱反本又作腶或作鍛同脩脯也加薑桂曰腶脩何休云婦執服脩者取其断断自脩飾也<graphic n="KR1036" url="https://raw.githubusercontent.com/kanripo/KR-Gaiji/master/images/KR1036.png" mimeType="image/png"/>醴依注作礼醢音海重意賛婦見舅姑内則篇婦事舅姑</hi>舅姑入室<lb/>
婦以特豚饋明婦順也<hi>以饋明婦順者供養之礼主於孝順〇婦以特豚饋其位反一本无婦字供俱用反養羊尚反</hi>厥明舅姑共饗婦以一獻之禮奠酬舅姑先<lb/>
降自西階婦降自阼階以著代也<hi>言旣献也而授之以室事也降者各還其燕寢婦見及饋饗於適寢昬礼不言厥明此言之者容大夫以上礼多或異日○適丁歴反上時掌反重言舅姑先降自西階婦降自阼<pb n="3b"/>階二郊特牲一无先字〇以著代也三郊特牲一冠義一</hi>成婦禮明婦順又申之以著代<lb/>
所以重責婦順焉也婦順者順於舅姑和於室人而后<lb/>
當於夫以成絲麻布帛之事以審守委積蓋藏<hi>室人謂女妐女叔諸婦也當猶称也後言称夫者不順舅姑不和室人虽有善者猶不爲称夫也○當丁浪反一音丁郎反下注同下注和當亦同委於僞反積子賜反藏才浪反猶稱尺證反下同</hi>是故婦順備而后内和理内和<lb/>
理而后家可長乆也故聖王重之<hi>順備者行和當事成審也〇行下孟反重意故聖王重之冠義故聖王重礼</hi>是以古者婦人先嫁三月祖廟未毁教于<lb/>
公宫祖廟旣毁教于宗室教以婦德婦言婦容婦功教<lb/>
成祭之牲用魚芼之以蘋藻所以成婦順也<hi>謂与天子諸侯同姓者也嫁女者必就尊者教成之教成之者女師也祖廟女所岀之祖也公君也宗室宗子之家也婦德貞順也婦言辝令也婦容婉娩也婦功絲麻也祭之祭其所出之祖也魚蘋藻皆水物隂類也魚爲爼實蘋藻爲羹莱祭无牲牢告事耳非正祭也其齊盛用黍云君使有司告之宗子之家若其祖廟巳毁則爲壇而告焉〇先悉薦反芼莫報反蘋音頻藻音早毛詩傳云蘋大萍藻聚藻詩箋云蘋<pb n="4a"/>之言賔藻之言早婉紆免反娩音晚詩箋云婉娩貞順貌又音挽斉音咨壇徒丹反</hi>古者天子后立六宫<lb/>
三夫人九嬪二十七丗婦八十一御妻以聽天下之内<lb/>
治以明章婦順故天下内和而家理天子立六官三公<lb/>
九卿二十七大夫八十一元士以聽天下之外治以明<lb/>
章天下之男教故外和而國治故曰天子聽男教后聽<lb/>
女順天子理陽道后治隂德天子聽外治后聽内職教<lb/>
順成俗外内和順國家理治此之謂盛德<hi>天子六寢而六宫在後六官在前所以承副施外内之政也三夫人以下百二十人周制也三公以下百二十人以夏時也合而言之取其相應有象天数也内治婦斈之法也隂徳謂主隂事隂令也〇嬪毗人反治直吏反下及注除后治隂德皆同應如字音應對之應重言此之謂盛德二一見聘義四十八</hi>是故男教不脩陽事不得適見於天日爲之食<lb/>
婦順不脩隂事不得適見於天月爲之食是故日食則<lb/>
天子素服而脩六官之職蕩天下之陽事月食則后素<lb/>
<pb n="4b"/>
服而脩六宫之職蕩天下之隂事故天子之與后猶日<lb/>
之與月隂之與陽相須而后成者也<hi>適之言責也食者見道有虧傷也蕩蕩滌去穢惡也〇適直革反下注同見賢遍反下及注同日爲于僞反下文皆同蕩徒浪反滌直歷反又杜亦反去起吕反穢紆廢反</hi>
天子脩男教父道也后脩女順母道也故曰天子之與<lb/>
后猶父之與母也故爲天王服斬衰服父之義也爲后<lb/>
服資衰服母之義也<hi>父母者施教令於婦子者也故其服同資當爲斉声之誤也〇衰七雷反下同資依注作斉音咨注又作斉音同</hi>
郷飲酒義第四十五<hi>陸曰鄭云郷飲酒義者以其記郷大夫飲賔於庠序之礼尊賢養老之義也别録屬吉礼</hi>禮記　鄭氏註<lb/>
郷飲酒之義主人拜迎賔于庠門之外入三揖而后至<lb/>
階三讓而后升所以致尊讓也<hi>庠郷斈也州黨曰序〇庠音詳斈記云古之教者家有塾黨有庠術有序囯有斈重言入三揖而后至階三譲而后升所以致尊譲也二重見聘義四十八</hi>盥洗揚觶所<lb/>
<pb n="5a"/>
以致絜也<hi>揚㪯也今礼皆作騰〇盥音管觶之䜴反說文云郷飲酒用也字林音支絜音結下同一本作致絜敬也</hi>
拜至拜洗拜受拜送拜旣所以致敬也<hi>拜至謂始升時拜拜賔至重言所以致敬也四郊特牲二聘義一</hi>尊讓絜敬也者君子之所以相接也君子<lb/>
尊讓則不爭絜敬則不慢不慢不爭則逺於鬪辨矣不<lb/>
鬪辨則無暴亂之禍矣斯君子所以免於人禍也故聖<lb/>
人制之以道<hi>道謂此礼○爭爭鬪之爭下同逺于万反辨如字徐甫免反下同重言則无暴亂之禍矣三見下篇射義</hi>郷人士君子尊於房户之間賔主共之也尊有玄酒<lb/>
貴其質也<hi>郷人郷大夫也士州長黨正也君子謂卿大夫士也卿大夫士飲囯中賢者亦用此礼也共尊者人臣卑不敢專大惠郷人士君子周礼天子六郷鄭司農云百里内爲六郷外爲六遂司徒職云五家爲比五比爲閭四閭爲族五族爲黨五黨爲州五州爲郷郷大夫每郷郷一人州長每州中大夫一人黨正每黨下大夫一人族師每族上士一人閭胥每閭中士一人比長五家下士一人諸侯則三郷長丁丈反篇内皆同謂卿去京反注同飲於鴆反重言貴其質也三二見郊特牲</hi>羞出<lb/>
自東房主人共之也<hi>羞燕私可以自專也○羞音脩共音恭</hi>洗當東榮主人<lb/>
<pb n="5b"/>
之所以自絜而以事賔也<hi>絜猶清也○榮如字屋翼也刘音營清如字皇才性反</hi>賔主<lb/>
象天地也介僎象隂陽也三賔象三光也譲之三也象<lb/>
月之三日而成魄也四面之坐象四時也<hi>隂陽助天地養成万物之氣也三賔象天三光者繫於天也古文礼僎皆作遵○介音戒下放此輔賔者僎音遵輔主人者魄普百反說文作霸云月始生魄然也坐才卧反又如字</hi>天地嚴凝之氣始於西南而盛於西北此天地<lb/>
之尊嚴氣也此天地之義氣也天地温厚之氣始於東<lb/>
北而盛於東南此天地之盛德氣也此天地之仁氣也<lb/>
<hi>凝猶成也凝魚矜反</hi>主人者尊賔故坐賔於西北而坐介於西南<lb/>
以輔賔賔者接人以義者也故坐於西北<hi>賔者接人以義言賔來以成主人之德</hi>主人者接人以德厚者也故坐於東南而坐僎於<lb/>
東北以輔主人也<hi>以僎輔主人以其仕在官也</hi>仁義接賔主有事爼豆<lb/>
有數曰聖聖立而將之以敬曰禮禮以體長㓜曰德<hi>聖通<pb n="6a"/>也所以通賔主之意也將猶奉也</hi>德也者得於身也故曰古之學術道者<lb/>
將以得身也是故聖人務焉<hi>術猶藝也得身者謂成己令名免於刑罰也言斈術道則此說賔賢能之礼</hi>祭薦祭酒敬禮也嚌肺甞禮也啐酒成禮也於<lb/>
席末言是席之正非專爲飲食也爲行禮也此所以貴<lb/>
禮而賤財也卒觶致實於西階上言是席之上非專爲<lb/>
飲食也此先禮而後財之義也先禮而後財則民作敬<lb/>
讓而不爭矣<hi>非專爲飲食言主於相敬以礼也致實謂尽酒也酒爲觴實祭薦祭酒嚌肺於席中唯啐酒於席未也○薦本亦作<graphic n="KR1002" url="https://raw.githubusercontent.com/kanripo/KR-Gaiji/master/images/KR1002.png" mimeType="image/png"/>同嚌才細反肺芳廢反啐七内反專爲于僞反下及注專爲同重意先禮而後財則民作敬坊記先財而後礼則民争利聘義輕財重礼則民作讓矣</hi>郷飲酒之禮六十者坐五十者立侍以<lb/>
聽政役所以明尊長也六十者三豆七十者四豆八十<lb/>
者五豆九十者六豆所以明養老也民知尊長養老而<lb/>
后乃能入孝弟民入孝弟出尊長養老而后成教成教<lb/>
<pb n="6b"/>
而后國可安也君子之所謂孝者非家至而日見之也<lb/>
合諸郷射教之郷飲酒之禮而孝弟之行立矣<hi>此說郷飲酒謂黨正囯索鬼神而祭祀則以礼屬民而飲酒于序以正齒位之礼也其郷射則州長春秋以礼㑹民而射于州序之礼也謂之郷者州黨郷之屬也或則郷之所居州黨郷大夫親爲主人焉如今郡國下令長於郷射飲酒從大守相臨之礼也○弟音悌下同行下孟反索色百反屬音燭大守音泰下手又反相息亮反漢制郡有大守囯有相或息羊反則以連下句</hi>孔子曰吾<lb/>
觀於郷而知王道之易易也<hi>鄉郷飲酒也易易謂教化之本尊賢尚齒而巳易易皆以䜴反注及下易易同</hi>主人親速賔及介而衆賔自從之至于門外主<lb/>
人拜賔及介而衆賔自入貴賤之義别矣<hi>速謂即家召之别猶明也○别彼列反注及下注同</hi>三揖至于階三讓以賔升拜至獻酬辭讓之節<lb/>
繁及介省矣至于衆賔升受坐祭立飲不酢而降隆殺<lb/>
之義辨矣<hi>繁猶盛也小臧日省辨猶别也尊者礼隆卑者礼殺尊卑别也〇省所領反徐䟽幸反注同酢音昨殺色戒反注及下同</hi>工入升歌三終主人獻之笙入三終主人獻之<lb/>
<pb n="7a"/>
間歌三終合樂三終工告樂備遂出一人揚觶乃立司<lb/>
正焉知其能和樂而不流也<hi>工謂樂正也樂正旣吿備而降言遂出者自此至去不復升也流猶失礼也立司正以正礼則礼不失可知一人或爲二人〇笙音生間間厠之間合如字徐音閤復扶又反</hi>賔酬主<lb/>
人主人酬介介酬衆賔少長以齒終於沃洗者焉知其<lb/>
能弟長而無遺矣<hi>遺猶脫也忘也○少詩照反沃於木反弟音悌下弟長同脫徒活反又音奪</hi>降<lb/>
說屨升坐脩爵無數飲酒之節朝不廢朝莫不廢夕賔<lb/>
出主人拜送節文終遂焉知其能安燕而不亂也<hi>朝夕朝莫聽事也不廢之者旣朝乃飲先夕則罷其正也終遂猶充備也〇廢朝直遥反注朝夕旣朝同莫音暮下同先悉薦反</hi>貴賤<lb/>
明隆殺辨和樂而不流弟長而無遺安燕而不亂此五<lb/>
行者足以正身安國矣彼國安而天下安故曰吾觀於<lb/>
郷而知王道之易易也郷飲酒之義立賔以象天立主<lb/>
以象地設介僎以象日月立三賔以象三光古之制禮<lb/>
<pb n="7b"/>
也經之以天地紀之以日月參之以三光政教之本也<lb/>
<hi>日出於東僎所在也月生於西介所在也三光三大辰也天之政教岀於大辱焉〇行下孟反</hi>亨狗於東方祖<lb/>
陽氣之發於東方也<hi>祖猶法也狗所以養賔陽氣主養万物〇亨普耕反</hi>洗之在阼<lb/>
其水在洗東祖天地之左海也<hi>海水之委也〇阼才路反委於僞反</hi>尊有玄<lb/>
酒教民不忘本也<hi>大古无酒用水而已〇大音泰</hi>賔必南郷東方者春春<lb/>
之爲言蠢也産萬物者聖也南方者夏夏之爲言假也<lb/>
養之長之假之仁也西方者狄秋之爲言愁也愁之以<lb/>
時察守義者也北方者冬冬之爲言中也中者藏也是<lb/>
以天子之立也左聖卿仁右義偝藏也<hi>春猶蠢也蠢動生之貌也聖之言生也假大也愁讀爲揫揫歛也察猶察察嚴殺之貌也南郷郷仁貴長大萬物也察或爲殺○郷許亮反下及注郷仁南郷東郷皆同蠢尺允反蠢動生之貌夏户嫁反下同假古雅反下同愁依注讀爲揫子留反下同尔雅云揫聚也藏如字下同徐才浪反偝音佩殺如字又色戒反</hi>介必東郷介賔主也<hi>獻酬之礼主/人將西賔將南介覸其間也〇覸音間厠之間</hi>
<pb n="8a"/>
主人必居東方東方者春春之爲言蠢也産萬物者也<lb/>
主人者造之産萬物者也<hi>言礼之所共由主人出也〇共音恭</hi>月者三日則<lb/>
成魄三月則成時是以禮有三讓建國必立三卿三賔<lb/>
者政教之本禮之大參也<hi>言礼者隂也大数取法於月也〇郷去京反參七南反</hi>
射義第四十六<hi>陸曰鄭云射義者以其記燕射大射之禮觀德行取其士之義也别録屬吉禮</hi>
　　　　禮記　鄭氏註<lb/>
古者諸侯之射也必先行燕禮卿大夫士之射也必先<lb/>
行郷飲酒之禮故燕禮者所以明君臣之義也郷飲酒<lb/>
之禮者所以明長㓜之序也<hi>言别尊卑老稺然後射以觀德行也○長丁丈反别彼列反稺音值行下孟反下文注德行皆同重言燕礼者所以明君臣之義也二一見下篇燕義又經解二十六朝覲之礼所以明君臣之義也〇郷飲酒之禮所以明長㓜之序也重見經解</hi>故射者進退周還必中禮内志正<lb/>
外體直然後持弓矢審固持弓矢審固然後可以言中<lb/>
<pb n="8b"/>
此可以觀德行矣<hi>内正外直習於禮樂有德行者也正鵠之名岀自此也〇中丁仲反下同正音征鵠古毒反徐又如字重言持弓矢審固重見篇末重意此可以觀德行矣樂記可以觀德矣</hi>其節天子以騶虞<lb/>
爲節諸侯以貍首爲節卿大夫以采蘋爲節士以采繁<lb/>
爲節騶虞者樂官備也貍首者樂㑹時也采蘋者樂循<lb/>
法也采繁者樂不失職也是故天子以備官爲節諸侯<lb/>
以時㑹天子爲節卿大夫以循法爲節士以不失職爲<lb/>
節故明乎其節之志以不失其事則功成而德行立德<lb/>
行立則無暴亂之禍矣功成則國安故曰射者所以觀<lb/>
盛德也<hi>騶虞采蘋采繁今詩篇名貍首逸下云曾孫侯氏是也樂官備者謂騶虞曰壹發五豝喻得賢者多也于嗟乎騶虞嘆仁人也樂㑹時者謂貍首曰小大莫處御于君所樂循法者謂采蘋曰于以采蘋南澗之濵循澗以采蘋喻循法度以成君事也樂不失職者謂采繁曰𬒳之童童夙夜在公〇騶側尤反徐側侯反貍力之反貍之言不來也首先也此逸詩也鄭以下所引曾孫侯氏爲貍首之詩也蘋音頻繁音煩循徐辝均反豝百麻反獸一歳曰豝詩傳云豕牝曰豝澗音諫山夾水曰澗濵音賔涯也<pb n="9a"/>被皮義反徐扶義反僮音童本亦作童毛詩傳云竦敬也重言則無暴亂之禍矣二一見上篇郷飲酒義</hi>是故古者<lb/>
天子以射選諸侯卿大夫士射者男子之事也因而飾<lb/>
之以禮樂也故事之盡禮樂而可數爲以立德行者莫<lb/>
若射故聖王務焉<hi>選士者先考德行乃後决之於射男子生而有射事長斈禮樂以飾之○数色角反下同長丁丈反重意故聖王務焉上篇是故聖人務焉</hi>是故古者天子之制諸侯歳獻貢<lb/>
士於天子天子試之於射宫其容體比於禮其節比於<lb/>
樂而中多者得與於祭其容體不比於禮其節不比於<lb/>
樂而中少者不得與於祭數與於祭而君有慶數不與<lb/>
於祭而君有讓數有慶而益地數有讓而削地故曰射<lb/>
者射爲諸侯也<hi>歳獻獻囯事之書及計偕物也三歳而貢士舊說云大國三人次囯二人小囯一人○比毗志反下同親合也中丁仲反下同得与音預下皆同削胥略反偕音皆俱也</hi>是以諸侯君臣盡志於<lb/>
射以習禮樂夫君臣習禮樂而以流亡者未之有也<hi>流猶<pb n="9b"/>放也書曰流共工於幽州○共音恭重言未之有也重見大斈四十二篇</hi>故詩曰曾孫侯氏四正<lb/>
具舉大夫君子凢以庶士小大莫處御于君所以燕以<lb/>
射則燕則譽言君臣相與盡志於射以習禮樂則安則<lb/>
譽也是以天子制之而諸侯務焉此天子之所以養諸<lb/>
侯而兵不用諸侯自爲正之具也<hi>此曽孫之詩諸侯之射節也四正正爵四行也四行者[車*犬]賔献公獻卿獻大夫乃後樂作而射也莫處無安居其官次者也御猶侍也以燕以射先行燕礼乃射也則燕則譽言囯安則有名譽譽或爲与</hi>孔子射於矍相之圃蓋觀者如堵牆<hi>矍相地名也樹菜𬞞曰圃○矍俱縛反注同相息亮反矍相地名圃音𥙷徐音布觀如字又古亂反堵丁古反𬞞一本作䟽所魚反</hi>射至於<lb/>
司馬使子路執弓矢岀延射曰賁軍之將亡國之大夫<lb/>
與爲人後者不入其餘皆入蓋去者半入者半<hi>先行飲酒礼將射乃以司正爲司馬子路執弓矢出延射則爲司射也延進也岀進觀者欲射者也賁讀爲僨僨猶覆敗也亡囯亡君之囯者也与猶竒也後人者一人而巳旣有爲者而往竒之是貪財也子路陳此三者而觀者畏其義則或去也延或爲誓○賁依注讀爲僨音奮覆<pb n="10a"/>敗也將子匠反與音預注同不入一本作不得入者非也賁讀音奔覆芳卜反竒居冝反下同後如字又音候</hi>又使公<lb/>
罔之裘序黙揚觶而語公罔之裘揚觶而語曰㓜壯孝<lb/>
弟耆耋好禮不從流俗脩身以俟死者不在此位也蓋<lb/>
去者半處者半序點又揚觶而語曰好學不倦好禮不<lb/>
變旄期稱道不亂者不在此位也蓋㢙有存者<hi>之發聲也射畢又使此二人㪯觶者古者於旅也語語謂說義理也三十日壯耆耋皆老也流俗失俗也處猶留也八十九十日旄百年日期頥稱猶言也行也者不言有此行不可以在此賔位也序點或爲徐點壯或爲將旄期或爲旄勤今礼掦皆作騰○公罔人姓也又作㘝之䘮裘名也之語助序點多簟反序姓點名也觶之䜴反弟音弟耆音祁巨攴反六十日耆耋大結反十十日耋一云八十日耋好呼報反下同脩身以俟死絶句者不此二字一句下及注皆同旄本又作耄莫報反八十九十日耄期本又作旗音其如字百年日期頥頥養也稱如字不亂絶句本或作而不亂㢙音勤又音覲少也期順以攴反鄭注曲禮云期要也頥養也言有此行不絶句行音下孟反</hi>射之爲言者繹也或曰舎也繹者各繹己之志也<lb/>
故心平體正持弓矢審固持弓矢審固則射中矣故曰<lb/>
<pb n="10b"/>
爲人父者以爲父鵠爲人子者以爲子鵠爲人君者以<lb/>
爲君鵠爲人臣者以爲臣鵠故射者各射己之鵠故天<lb/>
子之大射謂之射侯射侯者射爲諸侯也射中則得爲<lb/>
諸侯射不中則不得爲諸侯<hi>大射將祭擇士之射也以爲某鵠者將射還視侯中之時意日此鵠乃爲某之鵠吾中之則成人不中之則不成人也得爲諸侯謂有慶也不得爲諸侯謂有讓也○繹音亦徐音釋舎如字舊音捨中丁仲反下及注皆同鵠古毒反徐如字注同射食亦反下射天地四方同</hi>天子將祭必先習射<lb/>
於澤澤者所以擇士也巳射於澤而后射於射宫射中<lb/>
者得與於祭不中者不得與於祭不得與於祭者有讓<lb/>
削以地得與於祭者有慶益以地進爵絀地是也<hi>澤宫名也士謂諸侯朝者諸臣及所貢士也皆先令習射於繹己乃射於射宫課中否也諸侯有慶者先進爵有譲者先削地〇与音預下皆同絀勑律反朝直淫反令力呈反巳音以課口卧反</hi>故男子生桑弧蓬矢六以射天<lb/>
地四方天地四方者男子之所有事也故必先有志於<lb/>
<pb n="11a"/>
其所有事然後敢用榖也飯食之謂也<hi>男子生則設弧於門左三日負之人爲之射乃卜食子也〇桑弧音胡以桑木爲弓蓬歩工反飯扶晚反食音嗣注同爲于僞反重言桑弧蓬矢六以射天地四方二一見内則十二篇有射人以三字</hi>射者仁之道也射求正諸已己正而后發<lb/>
發而不中則不怨勝已者反求諸已而巳矣<hi>諸猶於也</hi>孔子<lb/>
曰君子無所爭必也射乎揖讓而升下而飲其爭也君<lb/>
子<hi>必也射乎言君子至於射則有爭也下降也飲射爵者亦揖譲而升降勝者袒决遂執張弓不勝者襲說决拾郤左手右加弛弓於其上而升飲君子恥之是以射則爭中○爭爭闘之爭下及注有爭皆同揖讓而升下絶句而飲一句袒音但决古穴反說吐活反拾音十郤丘逆反又羗略反弛式氏反又始氏反中丁仲反下文注同重意反求諸已而巳矣中庸反求諸其身</hi>孔子曰<lb/>
射者何以射何以聽循聲而發發而不失正鵠者其唯<lb/>
賢者乎若夫不肖之人則彼將安能以中<hi>何以言其難也聲謂樂節也畫曰正棲皮曰鵠正之言正也鵠之言梏也梏直也言人正直乃能中也發或爲射〇正音征注同夫音扶肖音笑棲音西梏音角下同〇重言何以射何以聽二重見郊特牲發而不失諸正鵠者中庸失諸正鵠</hi>詩云發彼有的以祈爾<lb/>
<pb n="11b"/>
爵祈求也求中以辭爵也酒者所以養老也所以養病<lb/>
也求中以辭爵者辭養也<hi>發猶射也的謂所射之識也言射的必欲中之者以求不飲女爵也辝養讓見養也尔或爲有〇的丁歷反養如字徐羊尚反職音式一音志女音汝</hi>
燕義第四十七<hi>陸曰鄭云名燕義者以記君与臣燕飲之礼上下相報之義也</hi>鄭氏註<lb/>
古者周天子之官有庶子官庶子官職諸侯卿大夫士<lb/>
之庶子之卒掌其戒令與其教治别其等正其位<hi>職主也庶子猶諸子也周禮諸子之官司馬之屬也卒讀皆為倅諸子副代父者也戒令致於大子之事教治脩德斈道位朝位也〇卒依注音倅七對反又蒼忽反副也治直吏反注及下同别彼列反大子音泰後大子太斈同朝直遥反</hi>國有大事則率<lb/>
國子而致於大子唯所用之若有甲兵之事則授之以<lb/>
車甲合其卒伍置其有司以軍法治之司馬弗正<hi>囯子諸子也軍法百人爲卒五人爲伍弗不也國子屬大子司馬雖有軍事不賦也〇合如字徐音閤卒伍子忽反注同伍音五弗正音征</hi>
凢國之政事國子存游卒使之脩德學道春合諸學<lb/>
<pb n="12a"/>
秋合諸射以考其藝而進退之<hi>游卒未仕者也斈大斈也射射宫也燕礼有庶子宫是以義載此以爲說〇卒七内反注同</hi>諸侯燕禮之義君立阼階之東南南<lb/>
郷爾卿大夫皆以進定位也君席阼階之上居主位也<lb/>
君獨升立席上西面特立莫敢適之義也<hi>定位者爲其始入踧踖揖而安定也〇郷許亮反適音敵大歴反本亦作敵爲于僞反下文爲疑同踧本亦作蹴子六反踖子昔反又積亦反</hi>設賔主<lb/>
飲酒之禮也使宰夫爲獻主臣莫敢與君亢禮也不以<lb/>
公卿爲賔而以大夫爲賔爲疑也明嫌之義也賔入中<lb/>
庭君降一等而揖之禮之也<hi>設賔主者飲酒致歡也宰夫主膳食之官也天子使膳宰爲主人公孤也疑自下上至之辝也公卿尊矣復以爲賔則尊与君大相近○亢苦浪反使宰夫本亦作使膳夫上時掌反復扶又反大音泰舊他佐反近附近之近</hi>君舉旅於賔及君所賜爵皆降再拜稽首<lb/>
升成拜明臣禮也君荅拜之禮無不荅明君上之禮也<lb/>
臣下竭力盡能以立功於國君必報之以爵禄故臣下<lb/>
<pb n="12b"/>
皆務竭力盡能以立功是以國安而君寧禮無不荅言<lb/>
上之不虚取於下以上必明正道以道民民道之而有<lb/>
功然後取其什一故上用足而下不匱也是以上下和<lb/>
親而不相怨也和寧禮之用也此君臣上下之大義也<lb/>
故曰燕禮者所以明君臣之義也<hi>言垩人制禮因事以託政臣再拜稽首是其竭力也君荅拜之是其報以禄惠也○稽徐本作䭫音啓以道音導下同什音十匱求位反重言燕礼者所以明君臣之義也二一見上萹射義又經解二十六朝覲之礼所以明君臣之義也</hi>席小卿次上卿大夫次小卿士<lb/>
庶子以次就位於下獻君君舉旅行酬而后獻卿卿舉<lb/>
旅行酬而后獻大夫大夫舉旅行酬而后獻士士舉旅<lb/>
行酬而后獻庶子爼豆牲體薦羞皆有等差所以明貴<lb/>
賤也<hi>牲體爼實也薦謂脯醢也羞庶羞也〇差𥘉佳反又初冝反醢音海重言所以明貴賤也三重見下篇</hi>
聘義第四十八<hi>陸曰鄭云名聘義者以其記諸侯之國交相聘問重禮輕財之義</hi>鄭氏註<lb/>
<pb n="13a"/>
聘禮上公七介侯伯五介子男三介所以明貴賤也<hi>此皆使卿出聘之介数也大行人職日凢諸侯之卿其礼各下其君二等〇介言界下及注同下戶嫁反重言所以明貴賤也二重見前篇</hi>介紹而傳命君子於其所尊弗敢質敬之至也<hi>質謂正自相當〇傳丈專反下同重言敬之至也九礼器一祭義五郊特牲三</hi>三讓而后傳命三讓而后<lb/>
入廟門三揖而后至階三讓而后升所以致尊讓也<hi>此揖譲主謂賔也三譲而後傳命賔至廟門主人請事時也賔見主人陳擯以大客礼當己則三譲之不得命乃傳其君之聘命也三讓而後入廟門讓主人廟受也小行人職曰凢四方之使者大客則擯小客則受其幣聽其辝〇擯又刃反本又作儐下文及注皆同說文云擯或儐字使所吏反重意三揖而后至階三譲而后升所以致尊譲也前見郷飲酒</hi>君使士迎于竟<lb/>
大夫郊勞君親拜迎于大門之内而廟受北面拜貺拜<lb/>
君命之辱所以致敬也<hi>貺賜也賔致命公當楣再拜拜聘君之恩惠辱命來聘者也〇竟音境勞力報反拜况本亦作貺音同楣音眉重意拜君命之辱曲礼上拜君言之辱重言所以致敬也四二見郊特牲十一一見郷飲酒四十五</hi>敬讓也者君子之所以相接也故諸侯相接以敬讓<lb/>
<pb n="13b"/>
則不相侵陵<hi>君子之相接賔譲而主人敬也</hi>卿爲上擯大夫爲承擯士爲<lb/>
紹擯君親禮賔賔私面私覿致饔餼還圭璋賄贈饗食<lb/>
燕所以明賔客君臣之大義也<hi>設大礼則賔客之也或不親而使臣則爲君臣也○覿大曆反見也雍字又作饔音同餼許旣反還音旋下及注同璋音章賄呼罪反字林音悔享許兩反本又作饗食音嗣下同</hi>故天<lb/>
子制諸侯比年小聘三年大聘相厲以禮使者聘而誤<lb/>
主君弗親饗食也所以愧厲之也諸侯相厲以禮則外<lb/>
不相侵内不相陵此天子之所以養諸侯兵不用而諸<lb/>
侯自爲正之具也<hi>比年小聘所謂嵗相問也三年大聘所謂殷相聘也〇比必履反使色吏反媿本又作愧音同</hi>以圭璋聘重禮也巳聘而還圭璋此輕財而重禮之<lb/>
義也諸侯相厲以輕財重禮則民作讓矣<hi>圭瑞也尊圭璋之類也用之還之皆爲重礼礼必親之不可以己之有遥復之也財謂璧琮享幣也受之爲輕財者財可遥復重賄反幣是也〇皆爲于僞反琮才工反重意諸侯相厲以輕財重礼則民作譲矣坊記二十一萹先財而後礼則民爭利卿飲酒四十五先礼而後財則民作敬</hi>主<lb/>
<pb n="14a"/>
國待客岀入三積餼客於舎五牢之具陳於内米三十<lb/>
車禾三十車芻薪倍禾皆陳於外乗禽日五雙群介皆<lb/>
有餼牢壹食再饗燕與時賜無數所以厚重禮也<hi>厚重禮厚此聘禮也〇積子賜反芻𥘉俱反倍歩罪反乗䋲證反壹食壹又作一食音嗣</hi>古之用財者不能均<lb/>
如此然而用財如此其厚者言盡之於禮也盡之於禮<lb/>
則内君臣不相陵而外不相侵故天子制之而諸侯務<lb/>
焉爾<hi>不能均如此言无則從其實也言盡之於礼欲令富者不得過也</hi>聘射之禮至大禮也<lb/>
質明而始行事日幾中而后禮成非強有力者弗能行<lb/>
也故強有力者將以行禮也<hi>禮成礼畢也或曰行成〇幾徐音畿又音基行成下孟反重言質明而始行事二一見礼器第十</hi>酒清人渇而不敢飲也肉乾人飢而不<lb/>
敢食也日莫人倦齊莊正齊而不敢解惰以成禮節以<lb/>
正君臣以親父子以和長㓜此衆人之所難而君子行<lb/>
<pb n="14b"/>
之故謂之有行有行之謂有義有義之謂勇敢故所貴<lb/>
於勇敢者貴其能以立義也所貴於立義者貴其有行<lb/>
也所貴於有行者貴其行禮也故所貴於勇敢者貴其<lb/>
敢行禮義也故勇敢強有力者天下無事則用之於禮<lb/>
義天下有事則用之於戰勝用之於戰勝則無敵用之<lb/>
於禮義則順治外無敵内順治此之謂盛德故聖王之<lb/>
貴勇敢強有力如此也勇敢強有力而不用之於禮義<lb/>
戰勝而用之於爭鬪則謂之亂人刑罰行於國所誅者<lb/>
亂人也如此則民順治而國安也<hi>勝克敵也或爲陳〇渴苦葛反乾音干莫音暮齊側皆反解佳買反惰徒卧反長丁丈反有行有行並下孟反下有行同治直吏反陳直靳反重言以正君臣以親父子以和長㓜二一見冠義又礼運以正君臣以篤父子</hi>子貢問於孔子曰敢問君子貴玉而<lb/>
賤碈者何也爲玉之寡而碈之多與<hi>碈石似玉或作玟也〇碈武巾反字亦作<pb n="15a"/>䃉似玉之石爲于僞反下同與音餘玟武巾反又音救</hi>孔子曰非爲碈之多故賤之也<lb/>
玉之寡故貴之也夫昔者君子比德於玉焉温潤而澤<lb/>
仁也<hi>色柔温潤似仁也潤或爲濡〇濡音儒重意昔者君子比德於玉焉王藻第十三君子於玉比徳焉</hi>縝宻以<lb/>
栗知也<hi>縝緻也栗堅貌〇縝音軫一音真知音智致直智反本亦作緻</hi>廉而不劌義也<hi>劌傷也義者不苟傷人也〇劌九衛反字林云利傷也又音已芮反</hi>垂之如隊禮也<hi>礼尚謙卑○隊直位反又音遂</hi>
叩之其聲清越以長其終詘然樂也<hi>樂作則有声止則無也越猶掦也詘絶止貌也樂記曰止如槀木〇叩音口詘其勿反槀木苦老反亦作槁</hi>瑕不揜瑜瑜不揜瑕忠也<lb/>
<hi>瑕玉之病也瑜其中間美者玉之性善惡不相揜似忠也〇瑕音遐揜音掩瑜羊朱反玉中美</hi>孚尹旁逹信也<lb/>
<hi>孚讀爲浮尹讀如竹箭之筠浮筠謂玉采色也采色旁逹不有隱翳似信也孚或作姇或爲扶〇孚依注音浮尹依注音筍又作筠于貧反翳於計反姇音孚徐芳附反</hi>氣如白虹天也精神見于山川地也<hi>精神亦謂精氣也虹天氣也山川地所以通氣也〇虹音紅見賢遍反</hi>圭璋特逹德也<hi>特逹謂以朝聘也璧琮則有幣推有徳者无所不逹不有須而成也〇朝直遥反</hi>天下莫不貴者道也<hi>道者人无不由之</hi>詩<lb/>
<pb n="15b"/>
云言念君子温其如玉故君子貴之也<hi>言我也貴玉者以其似君子也</hi>
䘮服四制第四十九<hi>陸曰鄭云以其記䘮服之制取其仁義礼智四者也別録属䘮礼</hi>
凢禮之大體體天地法四時則隂陽順人情故謂之禮<lb/>
訾之者是不知禮之所由生也<hi>禮之言躰也故謂之礼言本有法則而生也口毀曰訾○訾徐音紫毁也一音才斯反</hi>夫禮吉凶異道不得相干取之隂陽也<hi>吉礼凶礼異道謂衣服容貌及器物也</hi>喪有四制變而從宜取之四時也有恩<lb/>
有理有節有權取之人情也恩者仁也理者義也節者<lb/>
禮也權者知也仁義禮知人道具矣<hi>取之四時謂其数也取之人情謂其制也〇知音智下同</hi>其恩厚者其服重故爲父斬衰三年以恩制者<lb/>
也<hi>服莫重斬衰也○爲于僞反下及注同衰七回反注及下同</hi>門内之治恩揜義門外之<lb/>
治義斷恩資於事父以事君而敬同貴貴尊尊義之大<lb/>
者也故爲君亦斬衰三年以義制者也<hi>資猶操也貴貴謂爲大夫君也尊尊<pb n="16a"/>謂爲天子諸侯也○治直吏反下同揜於撿反断丁亂反操七刀反皇云持也</hi>三日而食三月而沐<lb/>
期而練毀不滅性不以死傷生也喪不過三年苴衰不<lb/>
𥙷墳墓不培祥之日鼔素琴告民有終也以節制者也<lb/>
資於事父以事母而愛同天無二日土無二王國無二<lb/>
君家無二尊以一治之也故父在爲母齊衰期者見無<lb/>
二尊也<hi>食食粥也沐謂將虞祭時也𥙷培猶治也鼔素琴始存樂也三年不爲樂樂必崩〇期音基下同苴七餘反墳扶云反培步回反徐扶來反爲于僞反下注爲君同斉音咨見賢遍反粥之六反</hi>杖者何也爵也三日<lb/>
授子杖五日授大夫杖七日授士杖或曰擔主或曰輔<lb/>
病婦人童子不杖不能病也百官備百物具不言而事<lb/>
行者扶而起言而后事行者杖而起身自執事而后行<lb/>
者面垢而巳秃者不髽傴者不袒跛者不踊老病不止<lb/>
酒肉凢此八者以權制者也<hi>五日七日授杖謂爲君䘮也扶而起謂天子諸侯也杖而起謂<pb n="16b"/>大夫士也面垢而巳謂庶民也髽婦人也男子免而婦人髽髽或爲免○擔是豔反又食豔反又餘壍反不言而事行者扶而起一本作扶而後起扶或作杖非垢音苟秃吐木反髽側瓜反傴紆主反袒徒旱反跛彼我反免音問下同重言杖者何也二一見問䘮三十五〇秃者不髽傴者不袒跛者不踊二一見問䘮三十五</hi>始死三日不怠三月不解期<lb/>
悲哀三年憂恩之殺也聖人因殺以制節<hi>不怠哭不絶聲也不解不解衣而居不倦息也〇解佳買反期音基之殺色戒反解衣古買反〇重言三日不怠三月不解期悲哀三年憂二一見雜記下二十一</hi>
此喪之所以三年賢者不得過不肖者不得不及此䘮<lb/>
之中庸也王者之所常行也書曰髙宗諒闇三年不言<lb/>
善之也<hi>諒古作梁楣謂之梁闇讀如鶉䳺之䳺闇謂廬也廬有梁者所謂柱楣也○肖音笑諒闇依注諒讀爲梁闇讀爲䳺音烏南反下同徐又並如字案徐後音是依杜預義鄭謂卒哭之後翦屏柱楣故曰諒闇闇即廬也孔安囯讀爲諒隂諒信也隂黙也楣音眉鶉音淳柱知主反重意賢者不得過不肖者不得不及中庸篇賢者過之不肖者不及也</hi>王者莫不<lb/>
行此禮何以獨善之也曰髙宗者武丁武丁者殷之賢<lb/>
王也繼丗即位而慈良於喪當此之時殷衰而復興禮<lb/>
<pb n="17a"/>
廢而復起故善之善之故載之書中而髙之故謂之髙<lb/>
宗三年之喪君不言書云髙宗諒闇三年不言此之謂<lb/>
也然而曰言不文者謂臣下也<hi>言不文者謂䘮事辨不所當共也孝經說曰言不文者指士民也〇衰色追反復扶又反下同文如字徐音問辨本又作辯同皮莧反共音恭重意髙宗諒闇三年不言檀弓上髙宗三年不言</hi>禮斬衰之䘮唯而不對齊衰之喪對而不言大功之<lb/>
喪言而不議緦小功之喪議而不及樂<hi>此謂与賔客也唯而不對侑者爲之應耳言謂先發口也〇唯余祭反徐以水反注同齊音咨本又作斉侑音又爲于僞反應應對之應重言斬衰之䘮止議而不及樂二重見間傳三十七無之䘮二字雜記下斬衰之䘮言而不語對而不問</hi>父母之喪衰冠繩纓菅<lb/>
屨三日而食粥三月而沐期十三月而練冠三年而祥<lb/>
比終兹三節者仁者可以觀其愛焉知者可以觀其理<lb/>
焉強者可以觀其志焉禮以治之義以正之孝子弟弟<lb/>
貞婦皆可得而察焉<hi>仁有恩者也理義也察猶知也○衰七雷反菅音姦屦徐紀具反粥之六反期<pb n="17b"/>音基比必利反知音智本或作智弟弟上音悌下如字</hi>
纂圗互註禮記卷第二十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
纂圖互註禮記卷之二<lb/>
檀弓上第三<hi>陸曰檀弓魯人〇檀大丹反姓也弓名以其善於禮故以名篇</hi>
　　　禮記　鄭氏註<lb/>
公儀仲子之䘮檀弓免焉<hi>故爲非禮以非仲子也禮朋友皆在他邦乃袒免〇公儀仲子公儀氏仲子字魯之同姓也其名未聞免音問注同以布廣一寸從項中而前交於額上又郤向後繞於䯻袒音但</hi>仲子<lb/>
舎其孫而立其子<hi>此其所立非也公儀盖魯同姓周礼適子死立適孫爲後〇舎音捨下皆同適多曆反下皆同</hi>檀弓曰何居我未之前聞也<hi>居讀爲姬姓之姬齊魯之間語助也前猶故也〇居音姬下同重言何居三一見下文一見郊特牲十一篇〇我未之前聞也郊特牲吾未之聞也</hi>趨而就子服<lb/>
伯子於門右曰仲子舎其孫而立其子何也<hi>去賔位就主人兄弟之賢者而問之子服伯子盖仲孫蔑之玄孫子服景伯蔑魯大夫〇蔑芒結反</hi>伯子曰仲子亦猶行<lb/>
古之道也昔者文王舎伯邑考而立武王微子舎其孫<lb/>
腯而立衍也夫仲子亦猶行古之道也<hi>伯子爲親者隱耳立子非也文之立<pb n="1b"/>武王權也微子適子死立其弟衍殷礼也〇瞃徐本作遁徒本反又徒遜反衍以善反爲于僞反下爲晉礼爲爲師同</hi>子游<lb/>
問諸孔子孔子曰否立孫<hi>據周禮孔子曰否絶句</hi>〇事親有隱而無<lb/>
犯<hi>隱謂不稱揚其過失也無犯不犯顔而諌論語曰事父母幾諌</hi>左右就養無方<hi>左右謂扶持之方猶常也子則然無常人〇左右徐上音佐下音佑今並如字下同養以尚反下同</hi>服勤至死致䘮三年<lb/>
<hi>勤勞辱之事也致謂戚容稱其服也凡此以恩爲制〇稱尺證反重意問䘮三十五服勤三年</hi>事君有犯而無<lb/>
隱<hi>旣諌人有問其國政者可以語其得失若齊晏子爲晉叔向言之〇語魚據反又如字向香亮反叔向羊舌肸</hi>左右<lb/>
就養有方<hi>不可侵官</hi>服勤至死方䘮三年<hi>方䘮資於事父凡此以義爲制</hi>事師<lb/>
無犯無隱左右就養無方服勤至死心䘮三年<hi>心䘮戚容如父而無服也凡此以恩義之間爲制</hi>〇季武子成寢<hi>武子魯公子季友之曽孫季孫夙</hi>杜氏<lb/>
之葬在西階之下請合葬焉許之入宫而不敢哭武子<lb/>
曰合葬非古也自周公以來未之有改也<hi>自見夷人冡墓以爲宅欲文過之〇葬才浪反又如字合如字徐音閤後合葬皆同文如字徐音問</hi>吾許其大而不許其細何<lb/>
<pb n="2a"/>
居命之哭<hi>記此者善其不奪人之恩</hi>○子上之母死而不䘮<hi>子上孔子曽孫子思伋之子名白其母出○不䘮如字下同徐息浪反下放此伋音急子思名也孔子之孫</hi>門人問諸子思曰<lb/>
昔者子之先君子䘮出母乎曰然<hi>禮爲岀母期父卒爲父後者不服耳〇期居冝反本又作朞後放此</hi>子之不使白也䘮之何也子思曰昔者吾先君<lb/>
子無所失道道隆則從而隆道汚則從而汚<hi>汚猶殺也有隆有殺進退如礼○隆力中反盛也汚音烏下同殺所戒反又所例反下同</hi>伋則安能<hi>自予不能及〇予羊許反許也一云我也又音餘</hi>爲伋也妻者是爲白也母不爲伋也妻者是不<lb/>
爲白也母故孔氏之不䘮出母自子思始也<hi>記禮所由廢非之〇重意孔氏之不䘮岀母䘮服小記爲父後者爲出母無服</hi>○孔子曰拜而后稽顙頽乎其<lb/>
順也<hi>此殷之䘮拜也頽順也先拜賔順於事也〇顙素黨反稽顙觸地無容頽徒回反</hi>稽顙而后拜<lb/>
頎乎其至也<hi>此周之䘮拜也頎至也先觸地無容哀之至〇頎音懇惻隱之貌又音畿觸昌欲反</hi>三年<lb/>
之䘮吾從其至者<hi>重者尚哀戚自期如殷可</hi>〇孔子旣得合葬於防<lb/>
<pb n="2b"/>
<hi>言旣得者少孤不知其墓○少詩召反下文同</hi>曰吾聞之古也墓而不墳<hi>墓謂兆域今之封塋也古謂殷時也土之高者曰墳〇墳扶云反</hi>今丘也東西南北之人也不可以<lb/>
弗識也於是封之崇四尺<hi>東西南北言居無常処也聚土曰封封之周礼也周礼曰以爵等爲丘封之度崇髙也髙四尺盖周之士制○識式志反又如字処昌慮反之度本又作之数</hi>孔子先反<hi>當脩虞事</hi>門<lb/>
人後雨甚至<hi>後待封也</hi>孔子問焉曰爾來何遲也曰防墓崩<lb/>
<hi>言所以遲者脩之而來防墓防地之墓也庾云防衛墓崩</hi>孔子不應<hi>以其非禮〇/應應對之應</hi>三<hi>三言之以孔子不聞〇三息暫反又如字</hi>孔子泫然流涕曰吾聞之古不脩墓<hi>脩猶治也〇泫胡犬反涕音躰</hi>〇孔子哭子路於中庭<hi>寢中庭也与哭師同親之</hi>有人弔者而夫<lb/>
子拜之<hi>爲之主也</hi>旣哭進使者而問故<hi>使者自衛來赴者故謂死之意狀〇使色吏反下及註同</hi>使者曰醢之矣<hi>時衛丗子蒯瞶篡輒而立子路死之醢之者示欲㗖食以怖衆〇醢音海蒯苦恠反瞶五恠反蒯瞶衛靈公之太子出公輒之父莊公也篡輒𥘉患反輒出公名也㗖本又作啖待敢反怖普故反</hi>遂命<lb/>
覆醢<hi>覆弃之不忍食〇覆芳服反注同</hi>〇曽子曰朋友之墓有宿草而不<lb/>
<pb n="3a"/>
哭焉<hi>宿草謂陳根也爲師心䘮三年於朋友期可〇期音朞</hi>〇子思曰䘮三日而殯凡<lb/>
附於身者必誠必信勿之有悔焉耳矣三月而葬凡附<lb/>
於棺者必誠必信勿之有悔焉耳矣<hi>言其日月欲以盡心脩備之附於身謂衣衾附於棺謂明器之属〇衾音欽</hi>䘮三年以爲極亡<hi>去巳乆逺而除其䘮〇以爲極亡並如字極巳也徐紀力反王以極字絶句亡作忘向下讀孫依鄭作亡而如王分句</hi>則弗之忘矣<hi>則之言曾</hi>故君<lb/>
子有終身之憂<hi>念其親</hi>而無一朝之患<hi>毀不㓕性</hi>故忌日不樂<lb/>
<hi>謂死日言忌日不用舉吉事〇樂如字又音岳</hi>〇孔子少孤不知其墓<hi>孔子之父郰叔梁紇與顔氏之女徴在野合而生孔子徴在耻焉不告〇郰側留反又作鄒紇恨發反徐胡㘦反又胡没反</hi>殯於五父<lb/>
之衢<hi>欲有所就而問之孔子亦爲隱焉殯於家則知之者無由恠巳欲發問端五父衢名盖郰曼父之鄰〇父音甫注及下同衢求于反爲如字又于僞反曼音萬</hi>人之見之者皆以爲葬也<hi>見柩行於路</hi>其<lb/>
慎也蓋殯也<hi>慎當爲引礼家讀然声之誤也殯引飾棺以輤葬引飾棺以栁翣孔子是時以殯引不以葬引時人見者謂不知礼〇慎依注作引羊刃反輤七見反翣所甲反</hi>問於郰曼父之母然後得合<lb/>
<pb n="3b"/>
葬於防<hi>曼父之母与徴在爲鄰相善</hi>〇鄰有䘮舂不相里有殯不巷歌<lb/>
<hi>皆所以助哀也相謂以音声相勸〇相息亮反注同重言一見曲礼上</hi>䘮冠不緌<hi>去飾〇緌本又作綏同耳佳反去起吕反</hi>〇有虞氏瓦棺<hi>始不用薪也有虞氏/生陶〇陶大刀反</hi>夏后氏堲周<hi>火孰曰堲燒土冶以周於棺也或謂之士周由是也弟子職曰右手折堲〇堲周本又作堲同子栗反又音稷注下同何云冶士爲甎四周於冡燒叔招反折之設反管子云左手執燭右手折即即燭頭燼也弟子聀其篇名</hi>殷人棺椁<hi>椁大也以木爲之言椁大於棺也殷人上梓〇棺音官椁音郭梓音子</hi>周人牆置翣<hi>牆栁衣也凡此言後王之制文〇牆在良反重意周人牆置翣明堂周之璧翣</hi>周人以殷人之棺椁葬長殤以夏后氏<lb/>
之堲周葬中殤下殤以有虞氏之瓦棺葬無服之殤<hi>畧未成人〇長殤丁丈反下式羊反十六至十九爲長殤十二至十五爲中殤八歳至十一爲下殤七歳已下爲無服之殤生未三月不爲殤</hi>〇夏后氏尚黒<hi>以建寅之月爲正物生色黒〇正音征下同又如字</hi>大事歛用昏<lb/>
<hi>昏時亦黒此大事謂䘮事也〇斂力驗反下皆同</hi>戎事乗驪<hi>戎兵也馬黒色曰驪爾雅曰騋牝驪牡玄〇驪力知反徐郎兮反純黒色馬騋音來馬七尺巳上爲騋</hi>牲用玄<hi>玄黒/類也</hi>殷人尚白<hi>以建丑之<pb n="4a"/>月爲正物牙色白</hi>大事歛用日中<hi>日中時/亦白</hi>戎事乗翰<hi>翰白色馬也易曰白馬翰如〇翰字又作鶾胡曰反又音寒</hi>牲用白周人尚赤<hi>以建子之月爲正物萌色赤〇萌亡耕反</hi>大<lb/>
事歛用日出<hi>日出時亦赤</hi>戎事乗騵<hi>騵駵馬白腹○騵音原駵力求反赤馬黒鬛尾</hi>牲<lb/>
用騂<hi>騂赤類〇騂息營反徐呼營反純赤色也一云赤黄色重言一見郊特牲十一篇</hi>〇穆公之母<lb/>
卒<hi>穆公魯哀公之曽孫</hi>使人問於曽子曰如之何<hi>問居䘮之礼曽子曽參之子名申〇參所金反一音七南反後同</hi>對曰申也聞諸申之父曰哭泣之哀齊斬<lb/>
之情饘粥之食自天子逹<hi>子䘮父母尊卑同〇齊音咨本亦作齊齊衰字後皆放此饘本又作飦之然反說文云麋也周謂之饘宋衛謂之<graphic n="KR0673" url="https://raw.githubusercontent.com/kanripo/KR-Gaiji/master/images/KR0673.png" mimeType="image/png"/>粥之六反徐又音育字林云淖糜也</hi>布幕衛也縿幕魯<lb/>
也<hi>幕所以覆棺上也縿縑也縿讀如綃衛諸侯礼魯天子礼兩言之者僣巳乆矣幕或爲幦〇幕本又作幂音莫徐音覓下同縿音綃徐又音䔥縑古謙反綃音消本又作䌃桑堯反僣子念反幦莫曆反</hi>〇晉獻公將殺其丗<lb/>
子申生<hi>信驪姬之譛〇孋本又作麗亦作驪同力知反</hi>公子重耳謂之曰子蓋言<lb/>
子之志於公乎<hi>蓋皆當爲盍盍何不也志意也重耳欲使言見譛之意重耳申生異母弟後立爲文公〇<pb n="4b"/>重直龍反注皆同子蓋依注音盍户臘反下同</hi>丗子曰不可君安驪姬是我傷公<lb/>
之心也<hi>言其意則驪姬必誅也驪姬献公伐驪戎所獲女也申生之母蚤卒驪姬嬖焉○蚤音早嬖必計反</hi>曰然<lb/>
則蓋行乎<hi>行猶去也</hi>丗子曰不可君謂我欲弑君也天下豈<lb/>
有無父之國哉吾何行如之<hi>言人有父則皆惡欲弑父者〇弑本又作煞音試注同徐云字又作嗣音同惡烏路反</hi>使人辭於狐突曰申生有罪不念伯氏之<lb/>
言也以至于死申生不敢愛其死<hi>辝猶告也狐突申生之傳舅犯之父也前此者献公使申生伐東山皇落氏狐突謂申生欲使之行今言此者謝之伯氏狐突别氏〇突徒忽反傳音冨咎其九反皐古刀反</hi>雖<lb/>
然吾君老矣子少國家多難<hi>子驪姬之子奚齊〇少詩召反難乃旦反</hi>伯氏<lb/>
不出而圗吾君<hi>圗猶謀也不出爲君謀國家之政然則自臯落氏反後狐突懼乃稱疾〇爲于僞反下爲時同</hi>伯氏苟出而圗吾君申生受賜而死<hi>賜猶惠也</hi>再拜稽首<lb/>
乃卒<hi>旣告狐突乃雉經○雉經如字徐古定反如雉之自經也</hi>是以爲恭丗子也<hi>言行如此可以爲恭於孝則未之有〇共音恭本亦作恭注同行下孟反</hi>互註<hi>左僖四年晉献公以驪姬爲夫人生奚齊其娣生卓子及<pb n="5a"/>將立奚齊旣與中大夫成謀姬謂太子曰君夢齊姜必速祭之太子祭于曲沃㱕昨于公公田姬寘諸宫六日公至毒而献之公祭之地地墳与犬犬斃与小臣小臣亦斃姬泣曰賊由太子太子奔新城公殺其傅杜原欵或謂太子子辝君必辯焉太子曰君非姬氏居不安食不飽我辝姬必有罪君老矣吾又不樂曰子其行乎太子曰君實不察其罪𬒳此名也以出人誰納我十二月戊申縊于新成</hi>○魯人有朝祥而莫歌者子路笑之<hi>笑其爲樂速〇莫音暮樂音洛又音岳</hi>夫子曰由爾責於人終無巳夫三年之䘮亦巳乆<lb/>
矣夫<hi>爲時如此人行三年䘮者希抑子路以善彼〇巳夫音扶絶句本或作巳矣夫</hi>子路出夫子曰<lb/>
又多乎哉踰月則其善也<hi>又復也〇復扶又反</hi>〇魯莊公及宋人戰<lb/>
于乗丘<hi>十年夏〇乗繩證反夏户嫁反</hi>縣賁父御卜國爲右<hi>縣卜皆氏也凡車右勇力者爲之〇縣音玄卷内皆同賁父上音奔不音甫人名字皆同</hi>馬驚敗績<hi>驚奔失列馬驚敗一本無驚字</hi>
公隊佐車授綏<hi>戎車之貳曰佐授綏乗公隊直類反綏息佳反</hi>公曰末之卜也<lb/>
<hi>末之猶微哉言卜國無勇</hi>縣賁父曰他日不敗績而今敗績是無勇也<lb/>
<hi>公他日戰其御馬未甞驚奔</hi>遂死之<hi>二人赴敵而死</hi>圉人浴馬有流矢在白肉<lb/>
<pb n="5b"/>
<hi>圉人掌養馬者白肉股裏肉〇/圉魚吕反股裏上音古下音里</hi>公曰非其罪也<hi>流矢中馬非御與古之罪〇中丁仲反</hi>遂誄之<hi>誄其赴敵之功以爲謚〇誄力軌反謚也</hi>士之有誄自此始也<lb/>
<hi>記礼失所由來也周雖以士爲爵猶無謚也殷大夫以上爲爵〇上時掌反</hi>○曽子寢疾病<hi>病謂疾困</hi>樂<lb/>
正子春坐於牀下<hi>子春曽參弟子</hi>曽元曽申坐於足<hi>元申曽參之子</hi>童<lb/>
子隅坐而執燭<hi>隅坐不與成人竝〇成人竝音並絶句</hi>童子曰華而睆大夫<lb/>
之簀與<hi>華畫也簀謂牀笫也說者以睆爲刮節目字或爲刮〇睆華板反明貌孫炎云睆漆也徐又音刮簀音責与音餘下同畫衡賣反牀策上音床下側吏反刮古滑反</hi>子春曰止<hi>以疾困不可動</hi>曽子聞之瞿然<lb/>
曰呼<hi>呼虚憊之声〇瞿紀具反下同曰吁音虚注同吹氣声也一音况于反憊皮拜反羸困也</hi>曰華而睆<lb/>
大夫之簀與曽子曰然斯季孫之賜也我未之能易也<lb/>
元起易簀<hi>未之能易巳病故也</hi>曽元曰夫子之病革矣不可以變<lb/>
幸而至於旦請敬易之<hi>言夫子者曽子親没之後齊甞聘以爲卿而不爲也革急也変動也幸覬也〇革紀力反徐又音極注同請七領反覬音兾重言夫子之病革矣二並本篇</hi>曽子曰爾之愛我<lb/>
<pb n="6a"/>
也不如彼<hi>彼童子也</hi>君子之愛人也以德<hi>成巳之德</hi>細人之愛人<lb/>
也以姑息<hi>息猶安也言苟容取安也</hi>君何求哉吾得正而斃焉斯巳<lb/>
矣<hi>斃仆也〇斃音弊仆蒲北反又音赴</hi>舉扶而易之反席未安而没<hi>言病雖困猶勤於礼〇没音殁</hi>○始死充充如有窮旣殯瞿瞿如有求而弗得<lb/>
旣葬皇皇如有望而弗至練而慨然祥而廓然<hi>皆憂悼在心之貌也求猶索物〇慨苦爱反廓苦郭反何云開也索所白反重言始死充充如有窮止祥而廓然下篇始死皇皇焉如有求而弗得及殯望望焉如有從而弗及旣葬旣焉如不及其反而息問䘮第三十五其送往也望望然汲汲然如有追而弗及也其反哭也皇皇然若有求而弗得也</hi>〇邾婁復之以矢蓋自戰於升陘始也<hi>戰於井陘魯僖二十二年秋也時師雖勝死傷亦甚無衣可以招䰟〇邾音誅婁力俱反或如字邾人呼邾声曰婁故曰邾婁公羊傳与此記同左氏榖梁但作邾○陘音形僖許冝反</hi>魯婦人之髽而弔也自敗於臺鮐始<lb/>
也<hi>敗於臺鮐魯㐮四年秋也臺當爲壷字之誤也春秋傳作狐鮐時家家有䘮髽而相弔去纚而紒曰髽礼婦人弔服大夫之妻錫衰士之妻則疑衰与皆吉笄無首素緫○髽側瓜反臺鮐上音胡下音臺去羗吕反纚所買反又所綺反黒繒韜紒音計錫衰上<pb n="6b"/>悉歷反下七雷反与音餘笄音雞緫音揔重意魯婦人之髽而弔也䘮服小記爲婦人則髽</hi>○南宫縚之妻<lb/>
之姑之䘮<hi>南宫縚孟僖子之子南宫閱也字子容其妻孔子兄女〇縚吐刀反閱音恱</hi>夫子誨之髽<lb/>
曰爾毋從從爾爾毋扈扈爾<hi>誨教也爾女也從從謂大髙扈扈謂大廣爾語助〇毋音無後同從音揔髙也一音崇又仕江反扈音户大也女音汝大音㤗一音勑佐反下大廣巳猶大夫重同</hi>蓋榛以爲<lb/>
笄長尺而緫八寸<hi>緫束髮垂爲飾齊衰之緫八寸○榛側巾反木名又士鄰反長直亮反凡度長短曰長皆同此音</hi>○孟獻子禫縣而不樂比御而不入<hi>可以御婦人矣尚不復寢孟献子魯大夫仲孫蔑〇禫大感反比必利反下比及同蔑迷結反</hi>夫子曰獻子加於人一等矣<lb/>
<hi>加猶踰也</hi>〇孔子旣祥五日彈琴而不成聲<hi>哀未忘〇彈徒丹反</hi>十日<lb/>
而成笙歌<hi>踰月且異旬也祥亦凶事用逺日五日彈琴十日笙歌除由外也琴以手笙歌以氣〇笙音生</hi>○有<lb/>
子蓋旣祥而絲屨組纓<hi>譏其早也礼旣祥白屨無絇縞冠素紕有子孔子弟子有若〇屨音句組音祖絇其俱反縞古老反又古報反</hi>〇死而不弔者三<hi>謂輕身/忘孝也</hi>畏<hi>人或時以非罪攻已不能有以說之死之者孔子畏於匡</hi>厭<hi>行止危險之下/〇厭于甲反</hi>溺<hi>不乗橋船〇溺奴狄反</hi>〇子<lb/>
<pb n="7a"/>
路有姊之䘮可以除之矣而弗除也孔子曰何弗除也<lb/>
子路曰吾寡兄弟而弗忍也孔子曰先王制禮行道之<lb/>
人皆弗忍也<hi>行道猶行仁義〇弗除如字徐治慮反</hi>子路聞之遂除之<hi>重言先王制禮三下文二又禮器第十先王之制禮也〇遂除之二一見下文</hi>〇太公封於營丘比及五<lb/>
丗皆反葬於周<hi>齊太公受封留爲大師死葬於周子孫生焉不忍離也五丗之後乃葬於齊齊曰營丘〇大音㤗注及下注大史公皆同〇離力智反下相離同</hi>君子曰樂樂其所自生禮不忘<lb/>
其本<hi>言其似禮樂之義〇樂樂並音岳一讀下五教反又音洛重言樂樂其所自生二一見樂記十九礼運第九樂也者樂其所自成重意禮不忘其本禮運禮者反其所自生樂記禮反其所自始</hi>古之人有言曰狐死<lb/>
正丘首仁也<hi>正丘首正首丘也仁恩也〇首手又反注同</hi>〇伯魚之母死期而<lb/>
猶哭<hi>伯魚孔子子也名鯉猶尚也〇期音基鯉音里</hi>夫子聞之曰誰與哭者門人<lb/>
曰鯉也夫子曰嘻其甚也<hi>嘻悲恨之声〇與音餘下餘閣也與同嘻許其反又於其反</hi>伯<lb/>
魚聞之遂除之〇舜葬於蒼梧之野<hi>舜征有苗而死因留葬焉書說舜曰陟方<pb n="7b"/>乃死蒼梧於周南越之地今爲郡〇梧音吾陟知力反升也</hi>蓋三妃未之從也<hi>古者不合葬帝嚳而立四妃矣象后妃四星其一明者爲正妃餘三小者爲次妃帝堯因焉至舜不告而取不立正妃但三妃而巳謂之三夫人離騷所歌湘夫人舜妃也夏后氏増以三三而九合十二人春秋說云天子取十二即夏制也以虞夏及周制差之則殷人又増以三九二十七合三十九人周人上法帝嚳立正妃又三二十七爲八十一人以増之合百二十一人其位后也夫人/也嬪也丗婦也女御也五者相參以定尊卑〇嚳苦毒反髙辛氏帝也騷素刀反一音蕭湘音相差𥘉佳反又初冝反嬪婢人反</hi>季武子曰周<lb/>
公蓋祔<hi>祔謂合葬合葬自周公以來〇祔音父</hi>曽子之䘮浴於爨室<hi>見曽元之辝易簀矯之以謙儉也礼死浴於適室〇爨七乱反矯居表反儉其檢反適丁歷反</hi>〇大功廢業或曰大功<lb/>
誦可也<hi>許其口習故也</hi>○子張病召申祥而語之曰君子曰終<lb/>
小人曰死<hi>申祥子張子欲使執䘮成巳志也死之言澌也事卒爲終消盡爲澌太史公傳曰子張姓顓孫今曰申祥周秦之声二者相近未聞孰是〇語魚據反澌本又作斯音賜下同顓音專近附近之近</hi>吾今日其庶幾乎<lb/>
<hi>言易成也〇易以䜴反</hi>〇曽子曰始死之奠其餘閣也與<hi>不容改新/閣<graphic n="KR0869" url="https://raw.githubusercontent.com/kanripo/KR-Gaiji/master/images/KR0869.png" mimeType="image/png"/>藏食物〇奠田練反閣音各庋字又作庪同九毀反又居僞反</hi>曽子曰小功不爲位也者是委<lb/>
<pb n="8a"/>
巷之禮也<hi>譏之也位謂以親䟽叙列哭也委巷猶街里委曲所爲也〇街音佳</hi>子思之哭嫂也<lb/>
爲位<hi>善之也禮嫂叔無服〇嫂悉早反注同</hi>婦人倡踊<hi>有服者娣姒婦小功倡先也〇倡昌尚反注同踴音勇娣姒大計反下音似</hi>申祥之哭言思也亦然<hi>說者云言思子游之子申祥妻之昆弟亦無服過此以往獨哭不爲位</hi>○古者冠縮縫今也衡縫<hi>縮從也今禮制衡讀爲横今冠横縫以其辟積多〇縮所六反縫音逢又扶用反下同衡依注音衡華彭反從子容反</hi>故䘮冠之反吉非古<lb/>
也<hi>解時人之惑䘮冠縮縫古冠耳〇解佳買反</hi>曽子謂子思曰伋吾執親之䘮<lb/>
也水漿不入於口者七日<hi>言巳以疾時禮而不如〇伋音急漿子良反</hi>子思曰<lb/>
先王之制禮也過之者俯而就之不至焉者跂而及之<lb/>
故君子之執親之䘮也水漿不入於口者三日杖而后<lb/>
能起<hi>爲曽子言難継以礼抑之○俯音甫跂丘豉反爲于僞反</hi>〇曽子曰小功不稅<hi>據禮而言也日月已過乃聞䘮而服曰稅大功已上然小功輕不服〇稅徐他外反注同上時掌反</hi>則是逺兄弟終無<lb/>
服也<hi>言相離遠者聞之恒晚</hi>而可乎<hi>以巳恩/怪之</hi>〇伯髙之䘮<hi>伯髙死時在衛未聞<pb n="8b"/>何國人</hi>孔氏之使者未至<hi>謂<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>賵者〇使色吏反賵音附賵芳用反</hi>冉子攝束帛<lb/>
乗馬而將之<hi>冉子孔子弟子冉有攝猶貸也〇乗繩證反四馬曰乗貸他代反</hi>孔子曰異哉<lb/>
徒使我不誠於伯髙<hi>徒猶空也禮所以副忠信也忠信而無禮何傳乎○副音仆傳直專反一本作傅音附</hi>伯髙死於衛赴於孔子<hi>赴告也凡有舊恩者則使人告之</hi>孔子曰吾<lb/>
惡乎哭諸<hi>以其交㑹尚新〇惡音烏惡乎猶於何也</hi>兄弟吾哭諸廟父之友吾<lb/>
哭諸廟門之外<hi>别親䟽也○别彼列反下同</hi>師吾哭諸寢朋友吾哭諸<lb/>
寢門之外所知吾哭諸野<hi>别輕重也</hi>於野則已䟽於寢則巳<lb/>
重<hi>已猶大也</hi>夫由賜也見我吾哭諸賜氏<hi>本於恩哭於子貢寢門之外○夫舊音扶皇如字謂丈夫即伯髙見如字皇賢遍反</hi>遂命子貢爲之主<hi>明恩所由</hi>曰爲爾哭也<lb/>
來者拜之知伯髙而來者勿拜也<hi>異於正主○爲于僞反下注爲其疾爲褻爲我我爲皆同來者一本作爲爾哭也來者</hi>○曽子曰䘮有疾食肉飲酒必有草<lb/>
木之滋焉<hi>増以香味爲其疾不嗜食〇滋音咨嗜市志反</hi>以爲薑桂之謂也<hi>爲記者正<pb n="9a"/>曽子所云草木滋者謂薑桂〇薑居良反</hi>○子夏䘮其子而䘮其明<hi>明目精〇而䘮息浪反下䘮明䘮尓明同</hi>曽子弔之曰吾聞之也朋友䘮明則哭之<hi>痛之</hi>
曽子哭子夏亦哭曰天乎予之無罪也<hi>怨天罰无罪</hi>曽子怒<lb/>
曰商女何無罪也吾與女事夫子於洙泗之間<hi>言其有師也洙泗魯水各〇女音汝下同洙音殊泗音四洙泗二水名</hi>退而老於西河之上<hi>西河龍門至華隂之地〇華徐胡化反</hi>使西河之民疑女於夫子爾罪一也<hi>言其不稱師也</hi>䘮<lb/>
爾親使民未有聞焉爾罪二也<hi>言居親䘮無異稱○稱尺證反</hi>䘮爾子<lb/>
䘮爾明爾罪三也<hi>言隆於妻子</hi>而曰女何無罪與子夏投其<lb/>
杖而拜曰吾過矣吾過矣<hi>謝之且服罪也〇与音餘重言吾過矣吾過矣二下篇一又下文我過矣我過矣</hi>吾離羣而索居亦已乆矣<hi>羣謂同門朋友也索猶散也○離羣羣朋友也上音詈索悉各反猶散也下注索居同</hi>○夫晝居於内問其疾可也<hi>似有疾〇晝知又反</hi>夜居於外弔之可也<hi>似有䘮</hi>是故君子非有大故不<lb/>
<pb n="9b"/>
宿於外<hi>大故謂䘮憂</hi>非致齊也非疾也不晝夜居於内<hi>内正寢之中○斉側皆反</hi>○髙子皐之執親之䘮也<hi>子皐孔子弟子名柴</hi>泣血三年<lb/>
<hi>言泣无声如血岀</hi>未嘗見齒<hi>言笑之微○/見賢遍反</hi>君子以爲難<hi>言人不能然</hi>○<lb/>
衰與其不當物也寧無衰<hi>惡其乱礼不當物謂精麄廣狹不應法制〇衰七雷反下同後五服之衰皆放此不復音當丁浪反注同惡烏路反麄本又作麤七奴反狹音洽應應對之應</hi>齊衰不以邊<lb/>
坐大功不以服勤<hi>爲䙝䘮服邊偏倚也○䙝息列反倚於彼反又於寄反</hi>○孔子之<lb/>
衛遇舊館人之䘮<hi>前日君所使舎巳</hi>入而哭之哀出使子貢說<lb/>
驂而賻之<hi>賻助䘮用也騑馬曰驂〇稅本又作說同他活反徐又始銳反下及注同驂七南反夾服馬也騑芳非反</hi>
子貢曰於門人之䘮未有所說驂說驂於舊館無乃巳<lb/>
重乎<hi>言說驂大重比於門人恩爲偏頗○頗破多反</hi>夫子曰予郷者入而哭之遇於<lb/>
一哀而出涕<hi>遇見也舊館人恩雖輕我入哭見主人爲我尽一哀是以厚恩待我我爲出涕恩重冝有施惠〇郷本又作嚮許亮反岀如字徐尺遂反涕音躰施始䜴反</hi>予惡夫涕之無從也小子行<lb/>
<pb n="10a"/>
之<hi>客行無他物可以易之者使遂以往○惡烏路反夫音扶</hi>○孔子在衛有送葬者而夫<lb/>
子觀之曰善哉爲䘮乎足以爲法矣小子識之子貢曰<lb/>
夫子何善爾也曰其往也如慕其反也如疑<hi>慕謂小兒隨父母啼呼疑者哀親之在彼如不欲還然〇識式志反又音式下及注章識皆同呼火故反</hi>子貢曰豈若速反而<lb/>
虞乎<hi>速疾</hi>子曰小子識之我未之能行也<hi>哀戚本也祭祀末也</hi>○顔<lb/>
淵之䘮饋祥肉<hi>饋遺也〇饋其位反遺于季反</hi>孔子出受之入彈琴而<lb/>
后食之<hi>弹琴以散哀也</hi>○孔子與門人立拱而尚右二三子亦<lb/>
皆尚右<hi>傚孔子也〇拱㳟勇反傚本又作效胡敎反下同</hi>孔子曰二三子之嗜學<lb/>
也<hi>嗜貪〇嗜市志反注同</hi>我則有姊之䘮故也二三子皆尚左<hi>復正也䘮尚右右隂也吉尚左左陽也</hi>○孔子蚤作<hi>作起〇蚤音早</hi>負手曳杖消摇於<lb/>
門<hi>欲人之怪已〇曳羊丗反亦作抴消揺本又作逍遥</hi>歌曰泰山其頽乎<hi>㤗山衆山所仰〇頽徒回反</hi>
梁木其壞乎<hi>梁木衆木所放〇放方兩反</hi>哲人其萎乎<hi>哲人亦衆人所仰放也以上二句喻<pb n="10b"/>之萎病也詩云無木不萎〇萎本又作委同紆危反注同</hi>旣歌而入當户而坐<hi>蚤坐急見人也</hi>子貢<lb/>
聞之曰泰山其頽則吾將安仰梁木其壞哲人其萎則<lb/>
吾將安放夫子殆將病也<hi>斍孔子歌意殆幾也○幾音祈又音機</hi>遂趨而入<lb/>
夫子曰賜爾來何遲也<hi>坐則望之</hi>夏后氏殯於東階之上則<lb/>
猶在阼也殷人殯於兩楹之間則與賔主夾之也周人<lb/>
殯於西階之上則猶賔之也<hi>以三王之礼占已夢〇阼才故反楹音盈夾本又作俠古洽反下注同</hi>而丘也殷人也予疇昔之夜夢坐奠於兩楹之間<lb/>
<hi>是夢坐兩楹之間而見饋食也言奠者以爲凶象疇發声也昔由前也〇食如字又音嗣疇直留反</hi>夫明王不興<lb/>
而天下其孰能宗予予殆將死也<hi>孰誰也宗尊也兩楹之間南靣郷明人君聽治正坐之処今无明王誰能尊我以爲人君乎是我殷家奠殯之象以此自知將死〇嚮本又作郷同許亮反治直吏反坐才卧反又如字処昌慮反</hi>蓋寢疾七日而没<hi>明聖人知命</hi>○孔子之䘮門人疑所<lb/>
服<hi>無䘮師之礼</hi>子貢曰昔者夫子之䘮顔淵若䘮子而無服<lb/>
<pb n="11a"/>
䘮子路亦然請䘮夫子若䘮父而無服<hi>無服不爲衰吊服而加麻心䘮三年</hi>
〇孔子之䘮公西赤爲志焉<hi>公西赤孔子弟子字子華志謂章識</hi>飾棺牆<hi>牆之障柩猶垣牆障家</hi>置翣<hi>牆柳衣翣以布衣木如欇與〇置知吏反/翣所甲反衣於旣反欇所甲反又所治反与音餘</hi>設<lb/>
披周也設崇殷也綢練設旐夏也<hi>夫子雖殷人兼用三王之礼尊之披柩行夾引棺者崇崇牙旌旗飾也綢練以練綢旌之杠此旌葬乗車所建也旌之旒緇布廣充幅長㝷曰旐爾雅說旌旗曰素錦綢杠〇披彼義反綢吐刀反韜也徐直留反注同旐直小反杠音江竿也乗繩證反廣光浪反凡度廣狹曰廣他皆放此幅芳木反重意設披至夏也明堂夏后氏之綢練殷之崇牙周之璧翣</hi>○子張之䘮公明儀爲志焉<hi>志亦謂章識</hi>禇幕丹質<hi>以用布幕爲禇葬覆棺不牆不翣○禇張吕反幕音莫禇幕覆棺者</hi>蟻結于四<lb/>
隅<hi>畫禇之四角其文如蟻行往來相交錯蟻蚍蜉也殷之蟻結似今蛇文畫○蟻魚綺反又作蛾蚍避尸反徐扶夷反蜉音浮</hi>
殷士也<hi>學於孔子傚殷礼</hi>○子夏問於孔子曰居父母之仇如<lb/>
之何夫子曰寢苫枕干不仕<hi>雖除䘮居處猶若䘮也干盾也〇仇音求讎也苫始占反草也枕之鴆反楯本又作盾食允反又音允</hi>弗與共天下也<hi>不可以並生</hi>遇諸市朝不<lb/>
<pb n="11b"/>
反兵而鬪<hi>言雖適市朝不釋兵〇朝直遥反注同</hi>曰請問居昆弟之仇如之<lb/>
何曰仕弗與共國衘君命而使雖遇之不鬪<hi>爲負而廢君命〇衘音咸使色吏反爲于僞反下爲其負相爲同</hi>曰請問居從父昆弟之仇如之何<lb/>
曰不爲魁<hi>魁猶首也天文北斗魁爲首杓爲末〇從如字徐才用反魁苦回反杓必遥反又匹遥反</hi>主人<lb/>
能則執兵而陪其後<hi>爲其負當成之〇陪歩回反</hi>○孔子之䘮二三子<lb/>
皆絰而出<hi>尊師也出謂有所之適然則凡弔服加麻者岀則変服〇絰犬結反</hi>羣居則絰出<lb/>
則否<hi>羣謂七十二弟子相爲朋友服子夏曰吾離羣而索居</hi>〇易墓非古也<hi>易謂芟治草木不易者丘陵也〇易以䜴反注同芟所衘反</hi>○子路曰吾聞諸夫子䘮禮與其<lb/>
哀不足而禮有餘也不若禮不足而哀有餘也<hi>䘮主哀</hi>祭<lb/>
禮與其敬不足而禮有餘也不若禮不足而敬有餘也<lb/>
<hi>祭主敬</hi>〇曽子弔於負夏<hi>負夏/衛地</hi>主人旣祖填池<hi>祖謂移柩車去載處爲行姶也填池當爲奠徹声之誤也奠徹謂徹遣奠設祖奠〇塡池依注音奠徐盧王並如字處昌慮反下同遣奠弃戰反本或作<pb n="12a"/>遷奠非</hi>推柩而反之<hi>反於載處榮曽子吊欲更始〇推昌隹反又吐回反柩其乆反</hi>降婦人<lb/>
而后行禮<hi>禮旣祖而婦人降今反柩婦人辟之復升堂矣柩無反而反之而又降婦人盖欲矜賔於此婦人皆非〇辟音避下辟賢辟不壞並同〇復扶又反</hi>從者曰禮與<hi>恠之〇從才用反下同与音餘下同</hi>曽子<lb/>
曰夫祖者且也<hi>且未定之辝○夫音扶</hi>且胡爲其不可以反宿也<lb/>
<hi>給說</hi>從者又問諸子游曰禮與<hi>疑曽子言非</hi>子游曰飯於牖下<lb/>
小斂於户内大斂於阼殯於客位祖於庭葬於墓所以<lb/>
即逺也故䘮事有進而無退<hi>朋友柩非〇飯煩晩反牖羊九反斂力驗反礼家凡小斂大斂之字皆同不重岀〇阼才故反重言飯於牖下至所以即逺也二一見坊記三十篇即字作小</hi>曽子聞之曰<lb/>
多矣乎予出祖者<hi>善子游言且服且服也本或作且服過</hi>○曽子襲裘而弔<lb/>
子游禓裘而弔曽子指子游而示人曰夫夫也爲習於<lb/>
禮者如之何其禓裘而弔也<hi>曽子盖知臨䘮無飾夫夫猶言此丈夫也子游於時名爲習礼〇禓星曆反夫夫上音扶下如字一讀並如字注及下同</hi>主人旣小斂祖括髮子游趨<lb/>
<pb n="12b"/>
而出襲裘帶絰而入<hi>於主人變乃変也所弔者朋友〇袒括徒旱反下古活反</hi>曽子曰<lb/>
我過矣我過矣夫夫是也<hi>服且善子游重意上文下篇吾過矣吾過矣</hi>○子夏<lb/>
旣除䘮而見<hi>見於孔子〇見賢遍反注及下同</hi>予之琴和之不和彈之而<lb/>
不成聲<hi>樂由人心〇予羊汝反下同和音禾或胡卧反下同樂音岳又音洛</hi>作而曰哀未忘<lb/>
也先王制禮而弗敢過也<hi>作起〇忘音亡</hi>子張旣除䘮而見予<lb/>
之琴和之而和彈之而成聲作而曰先王制禮不敢不<lb/>
至焉<hi>雖情異善其俱順礼</hi>○司㓂惠子之䘮<hi>惠子衛將軍文子彌牟之弟惠叔蘭也生虎者○彌亡卑反牟莫侯反</hi>子游爲之麻衰牡麻絰<hi>惠子廢適立庶爲之重服以譏之麻衰以吉服之布爲衰〇爲之于僞反注爲之重服下爲之服皆同適丁曆反下文及注同</hi>文子辭曰子辱與彌<lb/>
牟之弟游<hi>謝其存時</hi>又辱爲之服敢辭<hi>止之服也</hi>子游曰禮也文<lb/>
子退反哭<hi>子游名習礼文子亦以爲當然未覺其所譏</hi>子游趨而就諸臣之位<lb/>
<hi>深譏之大夫之家臣位在賔後</hi>文子又辭曰子辱與彌牟之弟游又辱爲<lb/>
<pb n="13a"/>
之服又辱臨其䘮敢辭<hi>止之在臣位</hi>子游曰固以請<hi>再不從命</hi>文<lb/>
子退扶適子南靣而立曰子辱與彌牟之弟游又辱爲<lb/>
之服又辱臨其䘮虎也敢不復位<hi>覺所譏也虎適子名文子親扶而辝敬子游也南靣而立則諸臣位在門内北靣明矣</hi>子游趨而就客位<hi>所譏行</hi>○將軍文子<lb/>
之䘮旣除䘮而后越人來弔主人深衣練冠待于廟垂<lb/>
涕洟<hi>主人文子之子簡子瑕也深衣練冠凶服変也待于廟受弔不迎賔也〇涕他計反洟音夷自目日涕自鼻曰洟瑕音遐本又作嘏古雅反</hi>子游觀之曰將軍文氏之子其庶幾乎亡於<lb/>
禮者之禮也其動也中<hi>中礼之変〇中丁仲反注及下注礼中之中同</hi>○㓜名<lb/>
冠字五十以伯仲死謚周道也絰也者實也<hi>所以表哀戚〇冠古乱反</hi>掘中<graphic n="KR0764" url="https://raw.githubusercontent.com/kanripo/KR-Gaiji/master/images/KR0764.png" mimeType="image/png"/>而浴毀竈以綴足及葬毀宗躐行出于大<lb/>
門殷道也<hi>明不復有事於此周人浴不掘中<graphic n="KR0764" url="https://raw.githubusercontent.com/kanripo/KR-Gaiji/master/images/KR0764.png" mimeType="image/png"/>葬不毀宗躐行毀宗毀廟門之西而出行神之位在廟門之外〇掘求月反又求勿反<graphic n="KR0764" url="https://raw.githubusercontent.com/kanripo/KR-Gaiji/master/images/KR0764.png" mimeType="image/png"/>力救反綴丁劣反又丁衛反躐良輒反復扶又反</hi>學者行之<hi>學於孔子者行之傚殷礼</hi>
<pb n="13b"/>
○子栁之母死子碩請具<hi>具葬之噐用子栁魯叔仲皮之子子碩兄〇碩音石</hi>子栁<lb/>
曰何以哉<hi>言無其財</hi>子碩曰請粥庶弟之母<hi>粥謂嫁之也妾賤取之曰買〇鬻本又作粥音育賣也注同</hi>子栁曰如之何其粥人之母以葬其母也<lb/>
不可<hi>忠恕</hi>旣葬子碩欲以<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>布之餘具祭器<hi>古者謂錢爲泉布所以通布貨財</hi>子桞曰不可吾聞之也君子不家於䘮<hi>惡因死者以爲利〇惡烏路反</hi>請班諸兄弟之貧者<hi>以分死者所矜也禄多則與鄰里郷黨</hi>○君子曰<lb/>
謀人之軍師敗則死之謀人之邦邑危則亡之<hi>利巳忘衆非忠也言亡之者雖辟賢非義退</hi>○公叔文子升於瑕丘蘧伯玉從<hi>二子衛大夫文子献公之孫名㧞○蘧本又作璩其魚反從才用反又如字拔皮八反徐蒲末反</hi>文子曰樂哉斯丘<lb/>
也死則我欲葬焉蘧伯玉曰吾子樂之則瑗請前<hi>刺其欲害人良田瑗伯玉名○樂音洛下同一讀下音五教反瑗于卷反又於願反刺七賜反</hi>〇弁人有其母死而<lb/>
孺子泣者<hi>言声無節〇弁皮彦反孺而注反</hi>孔子曰哀則哀矣<hi>此誠哀</hi>而難<lb/>
<pb n="14a"/>
爲繼也<hi>失礼中</hi>夫禮爲可傳也爲可繼也故哭踊有節<hi>傳直專反</hi>○叔孫武叔之母死<hi>武叔公子牙之六丗孫名州仇毀孔子者</hi>旣小斂舉者<lb/>
出户出户袒且投其冠括髮<hi>户岀户乃変服失哀節冠素委貌〇括古活反</hi>子<lb/>
游曰知禮<hi>嗤之〇嗤昌之反</hi>○扶君卜人師扶右射人師扶左<lb/>
<hi>謂君疾時也卜當爲僕声之誤也僕人射人皆平生時賛正君服位者○卜人師依注音僕師長也謂大僕也本或無師字者非也前儒如字卜人及醫師也</hi>君薨以是舉<hi>不忍變也周礼射人大䘮與僕人遷尸</hi>○從母之<lb/>
夫舅之妻二夫人相爲服君子未之言也<hi>二夫人猶言此二人也時有此二人同居死相爲服者甥居外家而非之○從才用反夫人音扶注同爲于僞反注及下注夫爲妻同</hi>或曰同爨<lb/>
緦<hi>以同居生緦之親可〇爨緦上七乱反下音絲</hi>○䘮事欲其縱縱爾<hi>趨事貌縱讀如緫領之揔〇縱依注音揔急遽反</hi>吉事欲其折折爾<hi>安舒貌詩云好人提提○折大兮反注同</hi>故䘮事<lb/>
雖遽不陵節吉事雖止不怠<hi>陵躐也止立俟事時也怠惰也○躐力輒反惰徒卧反</hi>故<lb/>
騷騷爾則野<hi>謂大疾〇騷素刀反急疾貌大音㤗一音地佐反下注同</hi>鼎鼎爾則小<lb/>
<pb n="14b"/>
人<hi>謂大舒</hi>君子蓋猶猶爾<hi>疾舒/之中</hi>〇䘮具君子恥具<hi>辟不懷也䘮具棺衣之屬</hi>一日二日而可爲也者君子弗爲也<hi>謂絞紷衾胃○絞户交反後同紷其䕃反冐莫報反</hi>○䘮服兄弟之子猶子也蓋引而進之也嫂叔之<lb/>
無服也蓋推而逺之也<hi>或引或推重親逺别〇逺于萬反别彼列反</hi>姑姊妹之<lb/>
薄也蓋有受我而厚之者也<hi>欲其一心於厚之者姑姊妹嫁大功夫爲妻期〇期音基</hi>〇<lb/>
食於有䘮者之側未甞飽也<hi>助哀戚也</hi>〇曽子與客立於門<lb/>
側其徒趨而出<hi>徒謂客之旅</hi>曽子曰爾將何之曰吾父死將<lb/>
出哭於巷<hi>以爲不可發凶於人之館</hi>曰反哭於爾次<hi>次舎也礼館人使專之若其自有然</hi>
曽子北靣而弔焉〇孔子曰之死而致死之不仁而不<lb/>
可爲也之死而致生之不知而不可爲也<hi>之往也死之生之謂無知與有知也爲猶行也〇知音智</hi>是故竹不成用瓦不成味木不成斵<hi>成猶善也竹不可善用謂邊無縢味當作沬沬靧也〇味依注音沬亡曷反斵陟角反縢本又作滕徒登反靧音梅洗靣</hi>琴瑟張<lb/>
<pb n="15a"/>
而不平竽笙備而不和<hi>無宫商之調〇竽笙音于下音生和胡卧反調直弔反</hi>有鐘磬<lb/>
而無簨虡<hi>不縣之也横曰簨植曰虡〇簨息允反虡音巨植時力反又音值</hi>其曰明器神明<lb/>
之也<hi>言神明死者也神明者非人所知故其器如此</hi>〇有子問於曽子曰問䘮於<lb/>
夫子乎<hi>有子孔子弟子有若也夫子卒後問此庶有異聞也䘮謂仕失位也魯昭公孫於齊曰䘮人其何稱〇問䘮問或作聞䘮息浪反注及下皆同孫音遜</hi>曰聞之矣䘮欲速貧死欲速朽有子<lb/>
曰是非君子之言也<hi>貧朽非人所欲〇朽許乆反</hi>曽子曰參也聞諸夫<lb/>
子也有子又曰是非君子之言也曽子曰參也與子游<lb/>
聞之有子曰然然則夫子有爲言之也曽子以斯言告<lb/>
於子游子游曰甚哉有子之言似夫子也昔者夫子居<lb/>
於宋見桓司馬自爲石椁三年而不成<hi>桓司馬宋向戌之孫名魋〇有爲于僞反下爲桓司馬爲敬叔則爲之注爲民作爲嫁母皆同向式上反戌音恤魋大回反</hi>夫子曰若是其靡<lb/>
也死不如速朽之愈也死之欲速朽爲桓司馬言之也<lb/>
<pb n="15b"/>
<hi>靡侈〇侈昌氏反又甲氏反</hi>南宫敬叔反必載寳而朝<hi>敬叔魯孟僖子之子仲孫閱盖甞失位去魯得反載其寳來朝於君〇朝直遥反注同僖許冝反閱音恱</hi>夫子曰若是其貨也䘮不<lb/>
如速貧之愈也䘮之欲速貧爲敬叔言之也曽子以子<lb/>
游之言告於有子有子曰然吾固曰非夫子之言也曽<lb/>
子曰子何以知之有子曰夫子制於中都四寸之棺五<lb/>
寸之椁以斯知不欲速朽也<hi>中都魯邑名也孔子甞爲之宰爲民作制孔子由中都宰爲司空由司空爲司宼</hi>昔者夫子失魯司宼將之荆<hi>將應聘於楚〇應應對之應</hi>蓋<lb/>
先之以子夏又申之以冉有以斯知不欲速貧也<hi>言汲汲於仕得禄〇汲音急</hi>〇陳莊子死赴於魯魯人欲勿哭<hi>君無哭鄰國大夫之礼陳莊子齊大夫陳恒之孫名伯</hi>繆公召縣子而問焉縣子曰古之大夫束脩<lb/>
之問不岀竟雖欲哭之安得而哭之<hi>以其不外交〇繆音木竟音境</hi>今之<lb/>
大夫交政於中國雖欲弗哭焉得而弗哭<hi>言時君弱臣強政在大夫<pb n="16a"/>專盟㑹以交接〇焉於䖍反</hi>且臣聞之哭有二道有愛而哭之有畏而<lb/>
哭之<hi>以權微勸之</hi>公曰然然則如之何而可縣子曰請哭諸異<lb/>
姓之廟<hi>明不當哭</hi>於是與哭諸縣氏〇仲憲言於曽子曰夏<lb/>
后氏用明器示民無知也<hi>所謂致死之仲憲孔子弟子原憲</hi>殷人用祭器<lb/>
示民有知也<hi>所謂致生之</hi>周人兼用之示民疑也<hi>言使民疑於無知與有知</hi>曽子曰其不然乎其不然乎<hi>非其說之非也</hi>夫明器鬼器也<lb/>
祭器人器也夫古之人胡爲而死其親乎<hi>言仲憲之言三者皆非此或用鬼噐或用人器</hi>○公叔木有同母異父之昆弟死問於子游<hi>木當爲朱春秋作戍衛公叔文之子定公十四年奔魯〇木音式樹反又音朱徐之樹反</hi>子游曰其大功乎<lb/>
<hi>疑所服也親者屬大功是</hi>狄儀有同母異父之昆弟死問於子夏子夏<lb/>
曰我未之前聞也魯人則爲之齊衰狄儀行齊衰今之<lb/>
齊衰狄儀之問也○子思之母死於衛<hi>子思孔子孫伯魚之子伯魚卒其妻<pb n="16b"/>嫁於衛</hi>栁若謂子思曰子聖人之後也四方於子乎觀禮<lb/>
子蓋慎諸<hi>柳若衛人也見子思欲爲嫁母服恐其失礼戒之嫁母齊衰期</hi>子思曰吾何慎<lb/>
哉吾聞之有其禮無其財君子弗行也<hi>謂時可行而財不足以備礼</hi>有<lb/>
其禮有其財無其時君子弗行也<hi>謂財足以備礼而時不得行者</hi>吾何<lb/>
慎哉<hi>時所止則止時所行則行無所疑也䘮之禮如子贈禭之屬不踰主人〇隧音遂</hi>○縣子瑣曰吾<lb/>
聞之古者不降上下各以其親<hi>古謂殷時也上不降逺下不降卑〇璅息果反依字作瑣</hi>滕伯文爲孟虎齊衰其叔父也爲孟皮齊衰其叔父<lb/>
也<hi>伯文殷時滕君也爵爲伯名文〇滕扶登反爲于僞反下及下注爲人同</hi>○后木曰䘮吾聞諸<lb/>
縣子曰夫䘮不可不深長思也<hi>后木魯孝公子惠伯鞏之後○鞏恭勇反</hi>買棺<lb/>
外内易我死則亦然<hi>此孝子之事非所託〇易以䜴反</hi>○曽子曰尸未設<lb/>
飾故帷堂小斂而徹帷仲梁子曰夫婦方亂故帷堂小<lb/>
斂而徹帷<hi>斂者動揺尸帷堂爲人䙝之言方乱非也仲梁子魯人也〇帷意悲反</hi>○小斂之奠<lb/>
<pb n="17a"/>
子游曰於東方曽子曰於西方斂斯席矣<hi>曽子以俗說非又大斂奠於堂乃有席</hi>小斂之奠在西方魯禮之末失也<hi>末出失礼之爲</hi>〇縣子<lb/>
曰綌衰繐裳非古也<hi>非時尚輕凉慢礼〇綌衰去逆反麄葛也下七回反繐音嵗布細而踈曰繐凉音良</hi>〇子蒲卒哭者呼滅<hi>㓕盖子/蒲名</hi>子皐曰若是野哉<hi>非之也唯復呼名子皐孔子弟子髙柴〇皐音髙</hi>哭者改之〇杜橋之母之䘮宫中無<lb/>
相以爲沽也<hi>沽猶畧也〇相息亮反沽音古</hi>〇夫子曰始死羔裘玄冠者<lb/>
易之而巳羔裘玄冠夫子不以弔<hi>不以吉服弔䘮〇易音亦徐以䜴反</hi>〇子<lb/>
游問䘮具夫子曰稱家之有亡子游曰有無惡乎齊<hi>惡乎齊問豐省之比〇稱尺證反有亡皇如字無也一音無下同惡音烏注同齊才細反又如字注同省所領反比必利反</hi>夫子<lb/>
曰有毋過禮苟亡矣斂首足形<hi>形躰〇毋音無</hi>還葬<hi>還之言便也言巳斂即葬不待三月〇還音旋斂力驗反</hi>縣棺而封<hi>不設碑繂不備礼封當爲窆窆下棺也春秋傳作塴〇縣音玄封依注作窆彼驗反徐又甫鄧反碑彼皮反繂音律塴北鄧反</hi>人豈有非之者哉<hi>不責於人所不能</hi>〇司<lb/>
<pb n="17b"/>
士賁告於子游曰請襲於牀<hi>時失之也禮唯始死廢牀〇賁音奔人名</hi>子游<lb/>
曰諾縣子聞之曰汰哉叔氏專以禮許人<hi>當言礼然言諾非也叔氏子游字○汰本又作大音泰自矝大</hi>〇宋襄公葬其夫人醯醢百甕曽子曰旣<lb/>
曰明器矣而又實之<hi>言名之爲明器而與祭器皆實之是乱鬼器與人器○醯呼兮反醢音海甕烏弄反</hi>○孟獻子之䘮<hi>献子魯大/夫仲孫蔑</hi>司徒旅歸四布<hi>旅下士也司徒使下士歸四方之賵布</hi>夫子曰可也<hi>時人皆貪善其能廉</hi>〇讀賵曽子曰非古也<lb/>
是再告也<hi>曽子言非礼袒而讀賵賔致命將行主人之吏又讀賵所以存録之</hi>〇成子髙寢疾<lb/>
<hi>成子髙齊大夫國成伯髙父也</hi>慶遺入請曰子之病革矣如至乎大病則<lb/>
如之何<hi>觀其意革急也遺慶封之族〇遺于季反又如字革紀力反重意本篇曽子寢疾病至曽元曰夫子之病革矣</hi>
子髙曰吾聞之也生有益於人死不害於人吾縱生無<lb/>
益於人吾可以死害於人乎哉我死則擇不食之地而<lb/>
葬我焉<hi>不食謂不墾耕〇墾苦狠反</hi>〇子夏問諸夫子曰居君之母<lb/>
<pb n="18a"/>
與妻之䘮居處言語飲食衎爾<hi>衎爾自得貌爲小君側隱不能至○衎若旦反注同爲于僞反下爲之殷爲其乆爲君服同</hi>〇賔客至無所館夫子曰生於我乎館<lb/>
死於我乎殯<hi>仁者不厄人</hi>〇國子髙曰葬也者藏也藏也者欲<lb/>
人之弗得見也是故衣足以飾身棺周於衣椁周於棺<lb/>
土周於椁<hi>言皆所以爲深邃難人發見之也國子髙成子髙也成謚也〇邃先遂反難乃旦反見如字又賢遍反</hi>
反壤樹之哉<hi>反覆也恠不如大古也而反封樹之意在於儉非周礼○壤而丈反覆扶又反舊音服非大音泰</hi>
○孔子之䘮有自燕來觀者舎於子夏氏子夏曰聖人<lb/>
之葬人與人之葬聖人也子何觀焉<hi>與及也〇燕烏田反</hi>昔者夫<lb/>
子言之曰吾見封之若堂者矣<hi>封築土爲壟堂形四方而髙〇壟力勇反</hi>見<lb/>
若坊者矣<hi>坊形旁殺平上而長〇坊音防殺色戒反下同</hi>見若覆夏屋者矣<hi>覆謂茨瓦也夏屋今之門廡也其形旁廣而卑〇茨徐在私反茅覆屋廡音武卑如字又音婢</hi>見若斧者矣<hi>斧形旁殺刃上而長</hi>從若斧者焉<hi>孔子以爲刃上難登狹又易爲功○狹户甲反易以䜴反</hi>馬鬛封之<lb/>
<pb n="18b"/>
謂也<hi>俗間名〇鬛力輙反</hi>今一日而三斬板而巳封<hi>板盖廣二尺長六尺斬板謂断其縮也三断正之旁殺盖髙四尺其廣袤未聞也詩云縮板以載〇断音短下同上時掌反下以上同廣袤古曠反下音茂徐又亡侯反</hi>尚行夫子之志乎<hi>尚庶/幾也</hi>〇婦人不葛帶<hi>婦人質不変重者至期除之卒哭変絰而巳</hi>〇有薦新如朔奠<hi>重新物爲之殷奠</hi>〇旣葬各以其服除<lb/>
<hi>卒哭當変衰麻者変之或有除者不視主人</hi>〇池視重<graphic n="KR0764" url="https://raw.githubusercontent.com/kanripo/KR-Gaiji/master/images/KR0764.png" mimeType="image/png"/>
                    <hi>如堂之有承<graphic n="KR0764" url="https://raw.githubusercontent.com/kanripo/KR-Gaiji/master/images/KR0764.png" mimeType="image/png"/>也承<graphic n="KR0764" url="https://raw.githubusercontent.com/kanripo/KR-Gaiji/master/images/KR0764.png" mimeType="image/png"/>以木爲之用行水以宫之飾也栁宫象也以竹爲池衣以靑布縣銅魚焉令宫中有承<graphic n="KR0764" url="https://raw.githubusercontent.com/kanripo/KR-Gaiji/master/images/KR0764.png" mimeType="image/png"/>云以銅爲之〇重直容反衣于旣反</hi>〇君即位<lb/>
而爲椑<hi>椑謂杝棺親尸者椑堅著之言也言天子禆内又有水兕革棺〇椑蒲歷反徐房益反櫬尸棺杝音移著直畧反兕徐里反</hi>嵗壹<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>之<hi>若未成然/〇漆音七</hi>藏焉<hi>虚之不合〇令力政反本又作合</hi>〇復楔<lb/>
齒綴足飯設飾帷堂並作<hi>設飾謂遷尸又加新衣○楔悉節反綴丁劣反又丁衛反飯煩晩反唅也</hi>父兄命赴者<hi>謂大夫以上也士主人親命之</hi>〇君復於小寢大寢小祖<lb/>
大祖庫門四郊<hi>尊者求之備也亦他日所甞有事</hi>〇䘮不剥奠也與祭肉<lb/>
也與<hi>剥猶倮也有牲肉則巾之爲其乆設塵埃加也脯醢之奠不巾〇剥邦角反與音餘下同倮力果反謂不中覆也埃<pb n="19a"/>音哀</hi>旣殯旬而布材與明器<hi>木工冝乾腊且豫成材椁材也〇腊音昔</hi>朝奠日出<lb/>
夕奠逮日<hi>隂陽交接庶幾遇之〇逮音代或大計反</hi>父母之䘮哭無時使必知<lb/>
其反也<hi>謂旣練或時爲君服金革之事反必有祭重意問䘮三十五哭位無時</hi>練練衣黃裏縓<lb/>
縁<hi>小祥練冠練中衣以黄爲内縓爲飾黃之色卑於纁縓纁之類明外除○縓七絹反淺赤色今之紅也縁悅絹反下注同薫本又作纁許云反</hi>葛要絰繩屨無絇角瑱<hi>瑱充耳也吉時以玉人君有瑱〇要絰一遥反下注小要同下大結反絇其俱反屨頭飾瑱吐練反</hi>鹿裘衡長祛<hi>衡當爲横字之誤也祛謂裦縁袂口也練而爲裘横廣之又長之又爲祛則先時狹短無祛可知吉時麛裘〇衡依注作横華彭反下衡三同祛起魚反一音丘據反褎本又作䄂音徐秀反袂靣丗反</hi>祛禓之可也<hi>禓表裘也有祛而禓之備飾也玉藻曰麛裘青豻裦絞衣以禓之鹿䘮亦用絞乎○禓音昔麛音迷本又作麑同鹿子也豻音岸胡地野犬絞户交反</hi>〇有殯聞逺兄弟之<lb/>
䘮雖緦必往<hi>親骨肉也</hi>非兄弟雖鄰不往<hi>䟽無親也</hi>所識其兄弟<lb/>
不同居者皆弔<hi>就其家弔之成恩舊也</hi>○天子之棺四重<hi>尚深邃也諸公三重諸侯再重大夫一重士不重〇重直龍反注皆同邃雖遂反</hi>水兕革棺𬒳之其厚三寸<hi>以水牛兕<pb n="19b"/>牛之革以爲棺𬒳革各厚三寸合六寸也此爲一重〇𬒳皮寄反注同厚胡豆反度厚薄曰厚皆同此音</hi>杝棺一<hi>所謂椑棺也爾雅曰椴杝〇杝羊支反木名椴徒乱反</hi>梓棺二<hi>所謂属與大棺梓音子屬音燭</hi>〇四者皆<lb/>
周<hi>周帀也凡棺用能濕之物○帀本又作匝同子合反能濕乃代反</hi>棺束縮二衡三祍毎束<lb/>
一<hi>衡亦當爲横祍今小要祍或作漆或作髹〇衽而審反又而鴆反髹又作髤許求反</hi>柏椁以端長六<lb/>
尺<hi>以端題湊也其方蓋一尺〇題徒低反頭也湊七豆又聚也</hi>○天子之哭諸侯也爵弁<lb/>
絰䊷衣<hi>服士之祭服以哭之明爲変也天子至尊不見尸柩不弔服麻不加於采此言絰衍字也時人聞有弁絰因云之耳周礼王弔諸侯弁絰緦衰也〇䊷本又作緇又作純同側其反爲于僞反下文及注爲其変皆同衍以善反</hi>或曰<lb/>
使有司哭之<hi>非也哀戚之事不可虚</hi>爲之不以樂食<hi>盖謂殯斂之間</hi>〇天<lb/>
子之殯也菆塗龍輴以椁<hi>菆木以周龍輴加椁而塗之天子殯以輴車畫轅爲龍〇菆才官反輴勑倫反轅音袁</hi>加斧于椁上畢塗屋<hi>斧謂之黼白黒文也以刺繡於縿幕加椁以覆棺巳乃屋其上盡塗之○黼音甫刺七亦反縿音消幕音莫</hi>天子之禮也〇唯天子之䘮有<lb/>
別姓而哭<hi>使諸侯同姓異姓庶姓相從而爲位别於朝覲來時朝覲爵同同位〇别彼列反注同朝直遥反下同</hi>
<pb n="20a"/>
〇魯哀公誄孔丘曰天不遺耆老莫相予位焉嗚呼哀<lb/>
哉尼父<hi>誄其行以爲謚也莫無也相佐也言孔子死無佐助我處位者尼父因其字以爲之謚〇誄力軌反耆巨支反相息亮反注同父音甫行下孟反重言嗚呼哀哉二礼運一</hi>互註<hi>左哀十六年夏四月巳丑孔丘卒公誄之曰旻天不弔不愸遺一老俾屏余一人以在位煢煢余在疚嗚乎哀哉尼父無自律</hi>〇國亡大縣邑公卿大夫<lb/>
士皆厭冠哭於大廟三日君不舉<hi>軍敗失地以䘮歸也厭冠今䘮冠其服未聞〇大縣郡縣之縣厭干葉反注同大音㤗</hi>或曰君舉而哭於后土<hi>后土社也</hi>〇孔子<lb/>
惡野哭者<hi>爲其變衆周礼衘枚氏掌禁野呌呼歎呼於國中者行歌哭於國中之道者〇惡烏路反衘枚上音咸下木杯反呼火故火胡二反</hi>〇未仕者不敢稅人如稅人則以父兄之命<lb/>
<hi>不專家財也稅謂遺于人○稅始銳反謂以物遺人也遺維季反</hi>○士備入而后朝夕踊<hi>備猶盡也國君之䘮嫌主人哭入則踊</hi>〇祥而縞<hi>縞冠素紕也〇縞古老反注同紕避支反</hi>是月禫徙<lb/>
月樂<hi>言禫明月可以用樂〇禫大感反樂音岳</hi>〇君於士有賜帟<hi>帟幕之小者所以承塵賜之則張於殯上大夫以上幕人職供焉○帟音亦共音恭本亦作共</hi>
<pb n="20b"/>
</p>
<p>
纂圗互註禮記卷之二<lb/>
</p>
<p>
</p>
  </div>
</body>
</text>
</TEI>
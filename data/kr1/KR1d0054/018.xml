<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
纂圖互註禮記卷第十八<lb/>
奔喪第三十四<hi>陸曰鄭云奔喪者居於他邦聞䘮奔歸之礼實曲礼之正篇也</hi>
　　　　禮記　鄭氏註<lb/>
奔喪之禮始聞親喪以哭荅使者盡哀問故又哭盡哀<lb/>
<hi>親父母也以哭荅使者驚怛之哀無辭也問故問親喪所由也雖非父母聞喪而哭其礼亦然也〇奔䘮此正字也說文云從哭亡亡亦聲也哭空木反使色吏反注同怛都達反</hi>遂行日行百里不以夜行<hi>雖有哀戚猶辟害也晝夜之分别於昬明哭則遂行者不爲位〇辟音避分扶問反又方云反别彼列反</hi>唯父母之喪見星<lb/>
而行見星而舎<hi>侵晨冒昬弥益促也言唯著異也〇冒亡北反又亡報反著張慮反</hi>若未得行<lb/>
則成服而后行<hi>謂以君命有爲者也成喪服得行則行○爲于僞反一音如字</hi>過國至竟哭<lb/>
盡哀而止<hi>感此念親○竟音境下同</hi>哭辟市朝<hi>爲驚衆也〇辟音避朝直遥反爲于僞反</hi>望其<lb/>
國竟哭<hi>斬衰者也自是哭且遂行○衰七雷反後皆同</hi>至於家入門左升自西階<lb/>
殯東西面坐哭盡哀括髪祖<hi>括髪袒者去飾也未成服者素委貌深衣已成服者固自<pb n="1b"/>喪服矣〇括古活反袒徒旱反去羌吕反〇重言括髪袒下文互岀檀弓上下祖括髪二</hi>降堂東即位西郷<lb/>
哭成踊<hi>巳殯者位在下○郷許亮反下西郷同〇重言降堂東即位西郷哭成踊重見下文</hi>襲絰于序<lb/>
東絞帶反位拜賔成踊<hi>襲服衣也不於又哭乃絰者發喪巳踰日節於是可也其未小歛而至与在家同耳不散帶者不見尸柩凢拜賔者就其位旣拜反位哭踊〇絞古卯反又下同徐户交反成踊音勇散悉但反</hi>送賔<lb/>
反位有賔後至者則拜之成踊送賔皆如𥘉衆主人兄<lb/>
弟皆岀門岀門哭止闔門相者告就次<hi>次倚廬也〇闔户臘反相息亮反下相者皆同倚於綺反重言有賔後至者則拜之成踊送賔皆如𥘉見下文</hi>於又哭括髪袒成踊於<lb/>
三哭猶括髪袒成踊<hi>又哭至明日朝也三哭又其明日朝也皆升堂括髪袒如始至必又哭三哭者象小歛大歛時也雜記日士三踊其夕哭從朝以哭不括髪不袒不踊不以爲数〇不以数也色主反本亦作不以爲数数色具反重言括髪袒成踊重見下文</hi>三日成服拜賔送賔皆如𥘉<hi>三日三哭之明日也旣哭成其服䘮服杖於序東</hi>奔喪者非主人則主人爲之拜賔送賔奔喪<lb/>
者自齊衰以下入門左中庭北面哭盡哀免麻于序東<lb/>
<pb n="2a"/>
即位袒與主人哭成踊<hi>不升堂哭者非父母之䘮統於主人也麻亦絰帶也於此言麻者明所奔喪雖有輕者不全喪所無改服也凢袒者於位襲於序東袒襲不相因位此麻乃袒變於爲父母也○爲于僞反注變於爲父下注爲母皆同齊音咨下同免音問下及注皆同重言入門左三下文一</hi>於又哭三哭皆免袒有賔<lb/>
則主人拜賔送賔<hi>又哭三哭亦入門左中庭北面如始至時也</hi>丈夫婦人之待<lb/>
之也皆如朝夕哭位無變也<hi>待奔喪者無變嫌賔客之也於賔客以哀變爲敬此骨肉哀則自哀矣於此乃言待之明奔喪者至三哭猶不以序入也</hi>奔母之喪西面哭盡哀括髪袒<lb/>
降堂東即位西郷哭成踊襲免絰于序東拜賔送賔皆<lb/>
如奔父之禮於又哭不括髮<hi>爲母於又哭而免輕於父也其也則同○而免本或作而不免者非</hi>婦人奔喪升自東階殯東西面坐哭盡哀東髽即位<lb/>
與主人拾踊<hi>婦人謂姑姊妹女子子也東階東面階也婦人入者由闈門東髽髽於東序不髽於房變於在室者也去纚大紒曰髽拾更也主人與之更踊賔客之〇髽側瓜反拾其刼反注同闈音違舊音暉去起吕反纚色買所綺二反紒音計更音庚下同</hi>奔喪者不及殯先之墓北面坐哭盡哀主人之<lb/>
<pb n="2b"/>
待之也即位於墓左婦人墓右成踊盡哀括髪東即主<lb/>
人位絰絞帶哭成踊拜賔反位成踊相者告事畢<hi>主人之待之謂在家者也哭於墓爲父母則袒告事畢者於此後無事也○相㤙亮反下同爲于僞反重言相者告事畢互見下文</hi>遂冠<lb/>
歸入門左北面哭盡哀括髮袒成踊東即位拜賔成踊<lb/>
賔岀主人拜送有賔後至者則拜之成踊送賔如𥘉衆<lb/>
主人兄弟皆岀門岀門哭止相者告就次於又哭括髪<lb/>
成踊於三哭猶括髪成踊三日成服於五哭相者告事<lb/>
畢<hi>又哭三哭不袒者哀戚已乆殺之也逸奔喪禮說不及殯曰於又哭猶括髪即位不袒告事畢者五哭而不復哭也成服之朝爲四哭此謂旣期乃後歸至者也其未期猶朝夕哭不止於五哭○冠音官袒音但殺色界反下哀殺同復扶又反期音基下同〇重言遂冠歸二下文一</hi>爲母所以異於父者壹括髪其餘免以終事<lb/>
他如奔父之禮<hi>壹括髪謂歸入門哭時也於此乃言爲母異於父者明及殯不及殯其異者同○爲于僞反注及下爲父同</hi>齊衰以下不及殯先之墓西面哭盡哀<hi>不北面者亦統於主<pb n="3a"/>人</hi>免麻于東方即位與主人哭成踊襲有賔則主人拜<lb/>
賔送賔賔有後至者拜之如𥘉相者告事畢<hi>不言袒言襲者容斉衰親者或袒可</hi>遂冠歸入門左北面哭盡哀免袒成踊東即位拜<lb/>
賔成踊賔岀主人拜送於又哭免袒成踊於三哭猶免<lb/>
袒成踊三日成服於五哭相者告事畢<hi>爲父於又哭括髪而不袒此又哭三哭皆言袒袒衍字也</hi>聞喪不得奔喪哭盡哀問故又哭盡哀乃爲位<lb/>
括髪袒成踊襲絰絞帶即位<hi>聞父母䘮而不得奔謂以君命有事不然者不得爲位位有鄼列之處如於家朝夕哭位矣不於又哭乃絰者䘮至於此踰日節於是可也〇鄼子短反處昌慮反下之處同</hi>拜賔反<lb/>
位成踊賔岀主人拜送于門外反位若有賔後至者拜<lb/>
之成踊送賔如𥘉於又哭括髮袒成踊於三哭猶括髪<lb/>
袒成踊三日成服於五哭拜賔送賔如𥘉<hi>不言就次者當從其事不可以䘮服廢公職也其在官亦告就次言五哭者以迫公事五日哀殺亦可以止</hi>若除喪而后歸則之<lb/>
<pb n="3b"/>
墓哭成踊東括髪袒絰拜賔成踊送賔反位又哭盡哀<lb/>
遂除於家不哭<hi>東東即主人位如不及殯者也遂除除於墓而歸</hi>主人之待之也無<lb/>
變於服與之哭不踊<hi>無変於服自若時服也亦即位于墓左婦人墓右</hi>自齊衰以<lb/>
下所以異者免麻凢爲位非親喪齊衰以下皆即位哭<lb/>
盡哀而東免絰即位袒成踊<hi>謂無君事又无故可得奔䘮而以巳私未奔者也父母之䘮則不爲位其哭之不離聞䘮之處齊衰以下更爲位而哭皆可行乃行〇離力智反</hi>襲拜賔反位哭成<lb/>
踊送賔反位相者告就次三日五哭卒主人岀送賔衆<lb/>
主人兄弟皆岀門哭止相者告事畢成服拜賔<hi>卒猶止也三日五哭者始聞䘮訖夕爲位乃出就次一哭也與明日又明日之朝夕而五哭不五朝哭而数朝夕備五哭而止亦爲急奔䘮巳私事當畢亦明日乃成服凢云五哭者其後有賔亦与之哭而拜之○之朝朝旦也下同数色主反爲于僞反</hi>若所爲位<lb/>
家逺則成服而往<hi>謂所當奔者外䘮也外䘮緩而道逺成服乃行容待齎也〇齎子西反資糧也一音咨</hi>
齊衰望郷而哭大功望門而哭小功至門而哭緦麻即<lb/>
<pb n="4a"/>
位而哭<hi>奔䘮哭親䟽逺近之差也差𥘉佳反又𥘉宜反下同</hi>哭父之黨於廟母妻之<lb/>
黨於寢師於廟門外朋友於寢門外所識於野張帷<hi>此因五服聞䘮而哭列人恩諸所當哭者也黨謂族類无服者也逸奔䘮礼日哭父族與母黨於廟妻之黨於寢朋友於寢門外壹哭而巳不踊言壹哭而巳則不爲位矣</hi>凢爲位不奠<hi>以其精神不存乎是</hi>哭天子九諸侯七<lb/>
卿大夫五士三<hi>此臣聞君䘮而未奔爲位而哭尊卑日数之差也士亦有属吏賤不得君臣之名</hi>大夫<lb/>
哭諸侯不敢拜賔<hi>謂哭其舊君不敢拜賔辟爲主〇辟音避</hi>諸臣在他國爲位<lb/>
而哭不敢拜賔<hi>謂大夫士使於列囯○使色吏反</hi>與諸侯爲兄弟亦爲位<lb/>
而哭<hi>族親昬姻在異囯者</hi>凢爲位者壹袒<hi>謂於礼正可爲位而哭也始聞䘮哭而袒其明日則否父母之䘮自若三袒也</hi>所識者弔先哭于家而後之墓皆爲之成踊從<lb/>
主人北面而踊<hi>從主人而踊拾踊也北面自外來便也主人墓左西面〇爲于僞反下注名爲同拾其刼反便婢面反</hi>凢喪父在父爲主<hi>与賔客爲礼宜使尊者</hi>父没兄弟同居各主<lb/>
其喪<hi>各爲其妻子之喪爲主也祔則宗子主之○祔音附</hi>親同長者主之<hi>父母没如昆弟之䘮宗子<pb n="4b"/>主之○長丁丈反如若也</hi>不同親者主之<hi>從父昆弟之䘮</hi>聞逺兄弟之喪旣除<lb/>
䘮而后聞喪免袒成踊拜賔則尚左手<hi>小功緦麻不稅者也雖不服猶免袒尚左手吉拜也逸奔䘮禮曰凢拜吉䘮皆尚左手○稅吐外反</hi>無服而爲位者唯嫂叔及婦<lb/>
人降而無服者麻<hi>雖无服猶弔服加麻袒免爲位哭也正言嫂叔尊嫂也兄公於弟之妻則不能也婦人降而無服族姑姊妹嫁者也逸奔喪禮曰无服袒免爲位者唯嫂与叔凢爲其男子服其婦人降而无服者麻〇嫂悉早反凢爲于僞反下注同重意无服而爲位者唯嫂叔檀弓上子思之哭嫂也爲位</hi>凢奔喪有大夫至袒拜之<lb/>
成踊而后襲於士襲而后拜之<hi>主人袒降哭而大夫至因拜之不敢成巳礼乃礼尊者或曰大夫後至者袒拜之謂之成踊</hi>
問喪第三十五<hi>陸曰鄭云問䘮者善其問以知居䘮之礼所由也</hi>鄭氏註<lb/>
親始死雞斯徒跣扱上祍交手哭惻怛之心痛疾之意<lb/>
傷腎乾肝焦肺水漿不入口三日不舉火故鄰里爲之<lb/>
糜粥以飲食之<hi>親父母也雞斯當爲笄纚聲之誤也親始死去冠二日乃去䈂纚括髪也今時始䘮者邪巾貊<pb n="5a"/>頭笄纚之存象也徒猶空也上衽深衣之裳前五藏者腎在下肝在中肺在上㪯三者之焦傷而心脾在其中矣五家爲鄰五鄰爲里〇雞斯依注爲笄纚笄音古兮反纚色買反徐所綺反跣悉典反极𥘉洽反祍而鴆反又而甚反注同怛都逹反腎市軫反乾肝並音干肺方廢反漿本亦作子羊反<graphic n="KR2730" url="https://raw.githubusercontent.com/kanripo/KR-Gaiji/master/images/KR2730.png" mimeType="image/png"/>武皮反本亦作糜同粥之六反字林與六反云淖麋也飲音䕃食音嗣去冠起吕反邪似嗟反亦作耶貊亡瞎反本亦作貊藏才浪反脾婢支反重意雞斯徒跣扱上祍䘮大記徒跣扱祍</hi>夫悲哀在中<lb/>
故形變於外也痛疾在心故口不甘味身不安美也<hi>言人情之中外相應〇夫音扶應應對之應</hi>三日而歛在牀曰尸左棺曰柩動尸<lb/>
舉柩哭踊無數惻怛之心痛疾之意悲哀志懣氣盛故<lb/>
袒而踊之所以動體安心下氣也婦人不宜袒故發胷<lb/>
擊心爵踊殷殷田田如壞牆然悲哀痛疾之至也故曰<lb/>
辟踊哭泣哀以送之送形而往迎精而反也<hi>故袒而踊之言琧人制法故使之然也爵踊足不絶地辟拊心也哀以送之謂葬時也迎其精神而反謂反哭及日中而虞也〇歛力豔反下同柩其又反懣亡本反又音滿范音悶下同殷殷並音隱壞音怪字林作<graphic n="KR1327" url="https://raw.githubusercontent.com/kanripo/KR-Gaiji/master/images/KR1327.png" mimeType="image/png"/>音同辟婢尺反徐扶亦反注及下皆同拊芳甫反重言在牀日尸在棺<pb n="5b"/>日柩二重見曲礼上</hi>其往送也望望然汲汲然如有追而弗及也其<lb/>
反哭也皇皇然若有求而弗得也故其往送也如慕其<lb/>
反也如疑<hi>望望瞻望之貌也慕者以其親之在前疑者不知神之來否○汲音急重言故其往送也如慕其反也如疑擅弓上其往也如慕其退也如疑</hi>求而無所得之也入門而弗見也上堂<lb/>
又弗見也入室又弗見也亡矣喪矣不可復見巳矣故<lb/>
哭泣辟踊盡哀而止矣<hi>說反哭之義也〇上時掌反復扶又反又下復反復生皆同</hi>心悵<lb/>
焉愴焉惚焉愾焉心絶志悲而巳矣祭之宗廟以鬼饗<lb/>
之徼幸復反也<hi>說虞之義〇悵勑亮反愴𥘉亮反惚音忽愾徐音慨苦代反徼古堯反</hi>成壙而<lb/>
歸不敢入處室居於倚廬哀親之在外也寢苫枕塊哀<lb/>
親之在土也<hi>言親在外在土孝子不忍反室自安也入處室或爲入宫○壙古晃反倚於綺反苫始占反草也枕之䕃反塊苦對反又苦怪反土也重言居於倚庐寢苫枕塊三一見間傳三十七一見三年問三十八又檀弓上寢苫枕干</hi>故哭<lb/>
泣無時服勤三年思慕之心孝子之志也人情之實也<lb/>
<pb n="6a"/>
<pb n="7a"/>
唯哀爲主矣女子哭泣悲哀擊胷傷心男子哭泣悲哀<lb/>
稽顙觸地無容哀之至也<hi>將踊先袒將袒先免此三疾俱不踊不袒不免顧其所以否者各爲一耳擊胷傷心稽顙觸地不踊者若此而可或日男女哭踊〇秃吐禄反無髪也傴於縷反一音紆矩反背曲也跛𥙷禍反又彼我反足廢也錮音故稽音啓注同顙桑朗反下注同重言秃者不免傴者不袒跛者不踊二一見䘮服四制四十九不免作不髽</hi>或<lb/>
問曰免者以何爲也<hi>怪本所爲施也○何爲于僞反盡篇末文注皆同</hi>曰不冠者<lb/>
之所服也禮曰童子不緦唯當室緦緦者其免也當室<lb/>
則免而杖矣<hi>不冠者猶未冠也當室謂无父兄而主家者也童子不杖不杖者不免當室則杖而免免冠之細别以次成人也緦者其免也言免乃有緦服也○緦音思冠之古乱反</hi>或問曰杖者何也<hi>怪其義各異〇重言杖者何也二一見䘮服四制四十九</hi>曰竹桐一也故爲父苴杖苴杖竹也爲<lb/>
母削杖削杖桐也<hi>言所以杖者義一也顧所用異耳○苴七餘反削悉若反重言苴杖竹也削杖桐也二一見䘮小記十五篇</hi>或問曰杖者以何爲也<hi>怪所爲施</hi>曰孝子喪親哭泣<lb/>
無數服勤三年身病體羸以杖扶病也<hi>言得杖乃能起也数或爲時〇羸力<pb n="7b"/>垂反劣也疲也重意以枝扶病也䘮服四制婦人童子不杖不能病也</hi>則父在不敢杖矣尊者<lb/>
在故也堂上不杖辟尊者之處也堂上不趨示不遽也<lb/>
此孝子之志人情之實也禮義之經也非從天降也非<lb/>
從地岀也人情而巳矣<hi>父在不杖謂爲母䘮也尊者在不杖辟尊者之處不杖有事不趨皆爲其感動使之憂戚也〇辟音避處昌慮反下同遽其慮反重言堂上不趨三一見曲礼上一見少儀十七○此孝子之志也見上文又祭統六此孝子之心也</hi>
服問第三十六<hi>陸曰鄭云服問者善其問以有服而遭䘮所変易之節也</hi>鄭氏註<lb/>
傳曰有從輕而重公子之妻爲其皇姑<hi>皇君也諸侯妾子之妻爲其君姑斉衰與爲小君同舅不厭婦也〇傳此引大傳文也從如字范才用反爲其于僞反注及下皆同斉衰上音咨下七雷反後放此厭於渉反下同</hi>有從重而輕爲妻之父母<hi>妻齊衰而夫從緦麻不降一等言非服差〇差𥘉佳反又𥘉宜反下同</hi>有從無服而有服公子之妻爲公子之外兄弟<lb/>
<hi>謂爲公子之外祖父母從母緦麻</hi>有從有服而無服公子爲其妻之父母<lb/>
<pb n="8a"/>
<hi>凢公子厭於君降其私親女君之子不降也〇重言有從輕而重有從重而輕有從无服而有服有從有服而无服二重見少儀十六篇</hi>傳曰母岀則爲繼母之黨服母死則爲其母之黨服<lb/>
爲其母之黨服則不爲繼母之黨服<hi>雖外親亦無二統</hi>三年之<lb/>
喪旣練矣有期之喪旣葬矣則帶其故葛帶絰期之絰<lb/>
服其功衰<hi>帶其故葛帶者三年旣練期旣葬差相似也絰期之葛絰三年旣練首絰除矣爲父旣練首絰除矣爲父旣練衰七升母旣葬衰入升凢齊衰旣葬衰或八升或九升服其功衰服麄衰〇期音基下及注皆同</hi>有大功之喪<lb/>
亦如之<hi>大功之麻変三年之諫葛期旣葬之葛帶小於練之葛帶又當有絰亦反服其故葛帶絰期之絰差之宜也此雖変麻服葛大小同耳亦服其功衰凢三年之䘮旣練始遭齊衰大功之䘮絰帶皆麻</hi>小功無變也<hi>无所変於大功齊斬之服不用輕累重也○累劣彼反又劣僞反</hi>麻之有本者變三年之葛<hi>有夲謂大功以上也小功以下澡麻断本○上時掌反澡音早断丁管反下文同</hi>旣練遇麻斷本者於免<lb/>
絰之旣免去絰每可以絰必絰旣絰則去之<hi>雖元変縁練无首絰於有事則免絰如其倫免无不絰絰有不免其无事則自若練服也○免音問下及注不免者皆同去起吕反下同</hi>小功不<lb/>
<pb n="8b"/>
易喪之練冠如免則絰其緦小功之絰因其𥘉葛帶緦<lb/>
之麻不變小功之葛小功之麻不變大功之葛以有本<lb/>
爲稅<hi>稅亦変易也小功以下之麻雖與上葛同猶不変也此要其麻有本者乃変上耳雜記日有三年之練冠則以大功之麻易之唯杖屦不易也○爲稅上如字下吐外反注及下皆同要一遥反</hi>殤長中變三年之葛<lb/>
終殤之月筭而反三年之葛是非重麻爲其無卒哭之<lb/>
稅下殤則否<hi>謂大功之親爲殤在緦小功者也可以変三年之葛正親親也三年之葛大功変旣練齊衰変旣虞卒哭凢䘮卒哭受麻以葛殤以麻終䘮之月数非重之而不変爲殤未成人文不縟耳下殤則否言賤也男子爲大功之殤中從上服小功婦人爲之中從下服緦麻〇長丁丈反筭徐音蒜悉亂反重直勇反徐治龍反注同爲于僞反注除爲殤在緦皆同縟音辱繁綵飾也</hi>君爲天子三年夫人如外宗之爲君也<hi>外宗君外親之婦也其夫與諸侯爲兄弟服斬妻從服期諸侯爲天子服斬夫人亦從服期喪大記日外宗房中南靣○君爲于僞反後音皆同注諸侯爲天子下注亦爲此三人士爲囯君同</hi>丗子不爲天子服<hi>逺嫌也不服与畿外之民同也〇遠于万反畿音祈</hi>君所主夫人妻大子適婦<hi>言妻見大夫以下亦爲此三人爲喪主也〇大子音泰下及注<pb n="9a"/>同適丁歷反下同見賢遍反</hi>大夫之適子爲君夫人大子如士服<hi>大夫不丗子不嫌也士爲囯君斬小君期大子君服斬臣從服期</hi>君之母非夫人則羣臣無服唯<lb/>
近臣及僕驂乗從服唯君所服服也<hi>妾先君所不服也礼庶子爲後爲其母緦言唯君所服伸君也春秋之義有以小君服之者時若小君在則益不可〇驂七南反乗音剰爲于僞反下爲其母同伸音申</hi>公<lb/>
爲卿大夫錫衰以居岀亦如之當事則弁絰大夫相爲<lb/>
亦然爲其妻往則服之岀則否<hi>弁絰如爵弁而素加絰也不當事則皮弁岀謂以他事不至䘮所〇錫思歷反</hi>凢見人無免絰雖朝於君無免絰唯公門有稅<lb/>
齊衰傳曰君子不奪人之喪亦不可奪喪也<hi>見人謂行求見人也无免絰絰重也稅猶免也古者說或作稅有免斉衰謂不杖斉衰也於公門有免斉衰則大功有免絰也○免絰音勉去也下无免絰并注皆同徐並音問恐非朝直遥反稅吐活反注同說吐活反又始銳反重言君子不奪人之喪亦不可奪喪也二一見雜記下又曾子問君子不奪人之親亦不可奪親也</hi>傳曰罪多而刑五喪多而服五上附<lb/>
下附列也<hi>列等比也〇罪本或作臯正字也秦始皇以其似皇字改爲罪也上時掌反列徐音例注同本亦作例比必利反</hi>
<pb n="9b"/>
間傳第三十七<hi>陸曰鄭云名問傳者以其記䘮服之間軽重所宜也</hi>鄭氏註<lb/>
斬衰何以服苴苴惡貌也所以首其内而見諸外也斬<lb/>
衰貌若苴齊衰貌若枲大功貌若止小功緦麻容貌可<lb/>
也此哀之發於容體者也<hi>有大憂者靣必深黒止謂不動於喜楽之事枲或爲似○苴七余反見賢遍反斉音咨下同枲思里反楽音洛</hi>斬衰之哭若往而不反齊衰之哭若<lb/>
往而反大功之哭三曲而偯小功緦麻哀容可也此哀<lb/>
之發於聲音者也<hi>三曲一㪯声而三折也偯声餘從容也○偯於起反說文作㥋云痛声折之設反從七容反</hi>斬衰唯而不對齊衰對而不言大功言而不議小功<lb/>
緦麻議而不及樂此哀之發於言語者也<hi>議謂陳說非時事也〇唯于癸反徐以水反重意斬衰至不及楽䘮服四制云斬衰之䘮唯而不對斉衰之䘮對而不言大功之䘮言而不議緦麻小功之䘮議而不及楽又雜記下斬衰之䘮言而不語對而不問</hi>斬衰三日不食齊衰二日不食大<lb/>
功三不食小功緦麻再不食士與歛焉則壹不食故父<lb/>
<pb n="10a"/>
母之喪旣殯食粥朝一溢米莫一溢米齊衰之喪䟽食<lb/>
水飲不食菜果大功之喪不食醯醬小功緦麻不飲醴<lb/>
酒此哀之發於飲食者也父母之喪旣虞卒哭䟽食水<lb/>
飲不食菜果期而小祥食菜果又期而大祥有醯醬中<lb/>
月而禫禫而飲醴酒始飲酒者先飲醴酒始食肉者先<lb/>
食乾肉<hi>先飲醴酒食乾肉者不忍發御厚味○与音預歛力驗反粥之六反溢音逸劉音實二十两也莫音暮䟽食音似下䟽食同醯本亦作醘呼兮反下同醴音礼期音基下及注皆同中如字徐丁仲反禫大感反重言三日不食朝一溢米莫一溢米䟽食水飲不食菜果又見下文及䘮服大記二十一篇〇始飲酒者先飲醴酒始食肉者先食乾肉二日見䘮大記</hi>父母<lb/>
之喪居倚廬寢苫枕塊不說絰帶齊衰之䘮居堊室芐<lb/>
翦不納大功之䘮寢有席小功緦麻牀可也此哀之發<lb/>
於居處者也父母之䘮旣虞卒哭柱楣翦屏苄翦不納<lb/>
期而小祥居堊室寢有席又期而大祥居復寢中月而<lb/>
<pb n="10b"/>
禫禫而牀<hi>芐今之蒲苹也〇倚於綺反寢本亦作寑七審反苫始占反枕之鴆反塊苦對反又苦怪反稅吐活反芐户嫁反翦子踐反牀徐仕良反柱知矩反一音張炷反楣音眉復音伏重言居倚庐寢苫枕塊四一見䘮大記一見問䘮一見三年問又檀弓上寢苫枕干〇居堊室二一見䘮大記二十二又雜記上士居堊室</hi>斬衰三升齊衰四升<lb/>
五升六升大功七升八升九升小功十升十一升十二<lb/>
升緦麻十五升去其半有事其縷無事其布曰緦此哀<lb/>
之發於衣服者也<hi>此斉衰多一等大功小功多一等服主於受是極列衣服之差也○去起吕反下去麻同縷力主反差𥘉佳反後放此</hi>斬衰三升旣虞卒哭受以成布六升冠七<lb/>
升爲母䟽衰四升受以成布七升冠八升去麻服葛葛<lb/>
帶三重期而小祥練冠縓縁要絰不除男子除乎首婦<lb/>
人除乎帶男子何爲除乎首也婦人何爲除乎帶也男<lb/>
子重首婦人重帶除服者先重者易服者易輕者又期<lb/>
而大祥素縞麻衣中月而禫禫而纎無所不佩<hi>葛帶三重謂男子也<pb n="11a"/>五分去一而四糾之帶軽旣変因爲飾也婦人葛絰不葛帶舊說云三糾之練而帶去一股去一股則小於小功之絰似非也易服謂爲後䘮所変也婦人重帶帶在下躰之上婦人重之辟男子也其爲帶猶五分絰去一耳䘮服小記曰除成䘮者其祭也朝服縞冠此素縞者玉藻所云縞冠素紕旣祥之冠麻衣十五升布深衣也謂之麻者純用布无采飾也大祥除衰杖黒經白緯日纎舊說纎冠者采纓也无所不佩紛恱之属如平常也纎或作綅○爲母于僞反下注爲後同重直龍反注三重同縓七恋反縁徐音掾恱絹反要一遥反縞古老反又古報反注同纎息廉反注同去起吕反下同糾居<graphic n="KR0627" url="https://raw.githubusercontent.com/kanripo/KR-Gaiji/master/images/KR0627.png" mimeType="image/png"/>反下同股音古辟音避朝直遥反紕婢支反又音綼緯音謂紛芳云反帨始銳反綅徐息廉反又音侵重言除服者先重者易服者易輕者二一見䘮服小記十五</hi>易服者<lb/>
何爲易輕者也<hi>因上說而問之</hi>斬衰之䘮旣虞卒哭遭齊衰之<lb/>
䘮輕者包重者特<hi>說所以易軽者之義也旣虞卒哭謂斉衰可易斬服之莭也軽者可施於卑服斉衰之麻以包斬衰之葛謂男子帶婦人絰也重者宜主於尊謂男子之絰婦人之帶特其葛不変之也此言包特者明於卑可以兩施而尊者不可貳</hi>旣練遭大功之喪麻葛重<hi>此言大功可易斬服之莭也斬衰巳練男子除絰而帶獨存婦人除帶而絰獨存謂之单单獨也遭大功之䘮有麻絰婦人有麻帶又皆易其軽者以麻謂之重麻旣虞卒哭男子帶其故葛帶絰期之葛絰婦人絰其故葛絰帶期之葛帶謂之重葛〇重直龍反注及下不言重言重者同</hi>齊衰之䘮<lb/>
<pb n="11b"/>
旣虞卒哭遭大功之喪麻葛兼服之<hi>此言大功可易斉衰期服之節也兼猶两也不言包特而两言者包特著其義兼者明有絰有帶耳不言重者三年之䘮旣練或无絰或无帶言重者以明今皆有期以下固皆有矣两者有麻有葛耳葛者亦特其重麻者亦包其輕〇著張慮反</hi>斬衰之葛與齊衰之麻<lb/>
同齊衰之葛與大功之麻同大功之葛與小功之麻同<lb/>
小功之葛與緦之麻同麻同則兼服之<hi>此竟言有上服旣虞卒哭遭下服之差也唯大功有変三年旣練之服小功以下則於上皆无易焉此言大功之葛与小功之麻同小功之葛与緦之麻同主爲大功之殤長中言之〇爲于僞反長丁丈反</hi>兼服之服重者則易輕者也<hi>服重者謂特之也則者則男子与婦人也凢下服虞卒哭男子反其故葛帶婦人反其故葛絰其上服除則固自受以下服之受矣</hi>
三年問第三十八<hi>陸曰鄭云名三年問者善其以知䘮服年月所由也</hi>鄭氏註<lb/>
三年之喪何也曰稱情而立文因以飾羣别親跡貴賤<lb/>
之節而弗可損益也故曰無易之道也<hi>稱情而立文稱人之情輕重而制其礼也羣謂親之黨也无易猶不易也○稱尺證反注及下皆同别彼列反易音亦注同</hi>創鉅者其日乆痛<lb/>
<pb n="12a"/>
甚者其愈遲三年者稱情而立文所以爲至痛極也斬<lb/>
衰苴杖居倚廬食粥寝苫枕塊所以爲至痛飾也<hi>飾情之章表也○創音瘡𥘉良反鉅音巨大也愈徐音庾差也遲徐直移反倚於綺反枕塊之鴆反重意居倚廬寢苫枕塊四一見䘮大記二十一一見問䘮三十五一見間傳三十七〇斬衰杖苴前篇斬衰何以服苴</hi>三年之喪二十五月而<lb/>
畢哀痛未盡思慕未忘然而服以是斷之者豈不送死<lb/>
有巳復生有節也哉<hi>復生除䘮反生者之事也〇思如字十音息吏反断丁亂反復音伏</hi>凢生<lb/>
天地之間者有血氣之屬必有知有知之屬莫不知愛<lb/>
其類今是大鳥獸則失喪其羣匹越月踰時焉則必反<lb/>
廵過其故郷翔回焉鳴號焉蹢䠱焉蜘蹰焉然後乃能<lb/>
去之小者至於燕雀猶有啁噍之頃焉然後乃能去之<lb/>
故有血氣之屬者莫知於人故人於其親也至死不窮<lb/>
<hi>匹偶也言燕雀之恩不如大鳥獸大鳥獸不如人含血氣之類人最有知而恩深也於其五服之親念之至死无止巳〇屬音蜀䘮<pb n="12b"/>息浪反又如字廵徐詞均反過徐音戈一音古卧反號音豪户羔反蹢本又作躑直亦反徐治革反躅直録反蹢躅不行也踶音馳字或作踟蹰音厨燕於見反雀本又作爵啁張留反噍子流反啁噍声頃苦頴反知音智</hi>將由夫患邪淫之<lb/>
人與則彼朝死而夕忘之然而從之則是曽鳥獸之不<lb/>
若也夫焉能相與羣居而不亂乎<hi>言惡人薄於恩死則忘之其相与聚処必失礼也〇由夫音扶下皆同邪似嗟反人与音餘下君子与同曽則能反焉於䖍反</hi>將由夫脩飾之君子<lb/>
與則三年之䘮二十五月而畢若駟之過隙然而遂之<lb/>
則是無窮也<hi>駟之過隙喻疾也遂之謂不時除也〇駟音四馬也過古卧反徐音戈隙本又作郤去逆反空隙之地也</hi>故先王焉爲之立中制節壹使足以成文理則釋之<lb/>
矣<hi>立中制節謂服之年月也釋猶除也去也〇爲于僞反下注爲母同中如字又丁仲反注同去起吕反</hi>然則何<lb/>
以至期也<hi>言三年之義如此則何以有降至於期也期者謂爲人後者父在爲母也〇期音基注及下同</hi>曰至<lb/>
親以期斷<hi>言服之正雖至親皆期而除也〇断丁亂反下注同</hi>是何也<hi>問服断於期之義也</hi>曰天<lb/>
地則巳易矣四時則巳變矣其在天地之中者莫不更<lb/>
<pb n="13a"/>
始焉以是象之也<hi>法此変易可以期也</hi>然則何以三年也<hi>言法此変易可以期何以乃三年爲</hi>曰加隆焉爾也焉使倍之故再期也<hi>言於父母加隆其恩使倍期也下焉猶然〇加隆焉爾一本作加隆爲爾焉徐如字一音於乾反焉猶然也一云發声也注及下同倍歩罪反注同</hi>由九<lb/>
月以下何也曰焉使弗及也<hi>言使其恩不若父母</hi>故三年以爲隆緦<lb/>
小功以爲殺期九月以爲間上取象於天下取法於地<lb/>
中取則於人人之所以羣居和壹之理盡矣<hi>取象於天地謂法其変易也自三年以至緦皆歳時之数也言既象天地又足以尽人聚居純厚之恩也〇殺色界反徐所例反重意上取象於天下取法於地郊特牲篇取則於地取法於天</hi>故三年之喪人道之至文者也夫是之<lb/>
謂至隆<hi>言三年之䘮䘮礼之最盛也</hi>是百王之所同古今之所壹也未<lb/>
有知其所由來者也<hi>不知其所從來喻此三年之䘮前丗行之乆矣</hi>孔子曰子生<lb/>
三年然後免於父母之懷夫三年之䘮天下之逹喪也<lb/>
<hi>逹謂自天子至於庶人</hi>
<pb n="13b"/>
深衣第三十九<hi>陸曰鄭云以其記深衣之制也名曰深衣者謂連衣裳而純之以采也有表則謂之中衣以素純則曰長衣也</hi>鄭氏註<lb/>
古者深衣蓋有制度以應規矩繩權衡<hi>言聖人制事必有法度○應於證反</hi>
短母見膚<hi>衣取蔽形〇母音无下同見賢遍反</hi>長母𬒳土<hi>爲汙辱也○𬒳彼義反爲于僞反汙汙辱之汙一音烏卧反</hi>續祍鉤邊<hi>續猶属也祍在裳旁者也属連之不殊裳前後也鉤讀如鳥喙必鉤之鉤鉤邊若今曲𥚑也續或爲𥙿〇祍而審反又而鴆反鉤古侯反属音燭下皆同喙許穢反𥙿以樹反</hi>要縫半下<hi>三分要中減一以益下下冝寛也要或爲優○要一滛反注同縫扶用反下注同</hi>袼之髙下可以運肘<hi>肘不能不出入袼衣𬒮當掖之縫也○袼本亦作胳音各腋也肘竹九反又張抑反掖本又作腋音亦重意可以運肘玉藻可以回用</hi>𬒮<lb/>
之長短反詘之及肘<hi>𬒮属幅於衣詘而至肘當臂中爲節臂骨上下各尺二寸則𬒮肘以前尺二寸肘或爲腕〇𬒮弥丗反祛末曰𬒮詘丘勿反腕烏亂反</hi>帶下母厭髀上母厭脅當無骨<lb/>
者<hi>當骨緩急難爲中也〇厭於甲反徐於渉反下同髀畢婢反徐亡婢反一音歩啓反脅許刼反當丁浪反注同又丁郎反中丁仲反又如字</hi>制十有二幅以應十有二月<hi>裳六幅幅分之以爲上下之殺應應對之<pb n="14a"/>應下同○殺色界反徐所例反</hi>𬒮圜以應規<hi>謂胡下也○圜音圎胡下下垂日胡</hi>曲祫如矩以<lb/>
應方<hi>袷交領也古者方領如今小兒衣領○祫音刼下注同</hi>負繩及踝以應直<hi>繩謂裻与後幅相當之縫也踝跟也○踝胡瓦反粲音督跟音根</hi>下齊如權衡以應平<hi>斉緝〇斉音咨亦作齊下同緝十入反</hi>故規者行舉手以爲容<hi>行㪯手謂揖讓</hi>負繩抱方者以<lb/>
直其政方其義也故易曰坤六二之動直以方也<hi>言深衣之直方應易之文也政或爲正</hi>下齊如權衡者以安志而平心也<hi>心平志安行乃正或低或仰則心有異志者与○行下孟反又如字卬音仰本又作仰一音五郎反与音餘</hi>五法巳施故聖人<lb/>
服之<hi>言非法不服也</hi>故規矩取其無私繩取其直權衡取其平<lb/>
故先王貴之<hi>貴此衣也</hi>故可以爲文可以爲武可以擯相可<lb/>
以治軍旅完且弗費善衣之次也<hi>完且弗費言可苦衣而易有也深衣者用十五升布鍜濯灰治純之以采善衣朝祭之服也自士以上深衣爲之次庶人吉服深衣而巳○相息亮反完音丸費芳貴反又孚沸反注同苦衣於旣反易以豉反鍜丁亂反濯音濁純之允反又之閠反後皆同朝直遥反上時掌反</hi>具父母大父<lb/>
<pb n="14b"/>
母衣純以繢具父母衣純以靑如孤子衣純以素<hi>尊者存以多飾爲孝繽畫文也三十以下无父稱孤〇大父母音泰大父母祖父母也繢胡對反重言衣純以素曲礼上冠衣不純素</hi>純<lb/>
𬒮縁純邊廣各寸半<hi>純謂縁之也縁𬒮謂其◍也縁緆也縁邊衣裳之側廣各寸半則表裏共三寸矣唯祫廣二寸○縁恱絹反注同廣古擴反注同緆徐音以䜴反皇音錫案鄭注旣夕礼云飾衣領𬒮◍曰純裳邊側曰綼下曰緆也〇重言廣各寸半玉藻縁廣寸半</hi>
纂圖互註禮記卷第十八<lb/>
<pb n="15a"/>
</p>
<p>
</p>
  </div>
</body>
</text>
</TEI>
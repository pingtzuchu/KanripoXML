<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
纂圖互註禮記卷第十九<lb/>
投壷第四十<hi>陸曰鄭云投壷者主人与客燕飲講論才兿之礼也别錄屬吉禮亦實曲禮之正篇也皇云與射爲類冝屬嘉禮或云冝屬賔禮也</hi>禮記　鄭氏註<lb/>
投壷之禮主人奉矢司射奉中使人執壷<hi>矢所以投者也中士則鹿中也射人奉之者投壷射之類也其奉之西階上北面〇投壷壷器名以矢投其中射之類奉音捧芳勇反下及注皆同徐音如字下奉中同</hi>主人請曰某有枉矢哨壷請以樂賔賔曰子有旨酒<lb/>
嘉肴某旣賜矣又重以樂敢辭<hi>燕飲酒旣脫屨升坐主人乃請投壷也否則或射所謂燕射也枉哨不正貌爲謙辝〇枉紆往反哨七笑反徐又以救反枉哨不正貌王粛云枉不直哨不正也樂賔音洛下同一讀下以樂音岳言投壷以樂肴户交反重直用反下及注同稅本亦作脫吐活反請七井反下文同</hi>主人曰枉矢哨壷<lb/>
不足辭也敢固以請賔曰某旣賜矣又重以樂敢固辭<lb/>
<hi>固之言如故也言如故辝者重辝也</hi>主人曰枉矢哨壷不足辭也敢固以請<lb/>
賔曰某固辭不得命敢不敬從<hi>不得命不以命見許〇重意某固辝不得命敢不敬從雜<pb n="1b"/>記一干固辝不獲命敢不敬從</hi>賔再拜受主人般還曰辟<hi>賔再拜受拜受矢也主人旣辟進授矢两楹之間也○般歩干反下同還音旋下同辟音避徐扶亦反注及下同</hi>主人阼階上拜送賔<lb/>
般還曰辟<hi>拜送送矢也辟亦於其階上</hi>巳拜受矢進即兩楹間退反位<lb/>
揖賔就筵<hi>主人旣拜送矢又自受矢進即两楹間者言將有事於此也退乃揖賔即席欲与階進明爲偶也賔席主人席皆南郷間相去如射物○郷許亮反</hi>司射進度壷間以二矢半反位設中<lb/>
東面執八筭興<hi>度壷度其所設之処也壷去坐二矢半則堂上去賔席主人席邪行各七尺也反位西階上位也設中東靣旣設中亦實八筭於中横委其餘於中西執筭而立以請賔俟投○度徒洛反注同以二矢半一本无此四字依注則有筭悉乱反下皆同処昌慮反坐才卧反又如字下同邪似嗟反</hi>請賔曰順投爲入比投不<lb/>
釋勝飲不勝者正爵旣行請爲勝者立馬一馬從二馬<lb/>
三馬旣立請慶多馬請主人亦如之<hi>請猶告也順投矢本入也比投不拾也勝飲不勝言以能養不能也正爵所以正礼之爵也或以罰或以慶馬勝筭也謂之馬者若云技兿如此任爲將帥乗馬也射投壷皆所以習武因爲樂〇比毗志反頻也徐扶質反注同勝飲上乃證反下於鴆反注及下同爲于僞反勝者立馬俗本或此句下有<pb n="2a"/>馬從二馬五字誤拾其劫反下文及注皆同技其綺反任而林反將子匠反帥色類反樂音洛</hi>命弦者曰請奏<lb/>
貍首間若一大師曰諾<hi>弦鼔瑟者也貍首詩篇名也今逸射義所云詩曰曾孫侯氏是也間若一者投壷當以爲志取節焉〇貍吏持反間間厠之間注同大音泰</hi>左右告矢具請拾投有入<lb/>
者則司射坐而釋一筭焉賔黨於右主黨於左<hi>拾更也告矢具請更投者司射也司射東靣立釋筭則坐以南爲右北爲左也巳投者退各反其位〇更古衡反下同</hi>卒投司射<lb/>
執筭曰左右卒投請數二筭爲純一純以取一筭爲竒<lb/>
遂以竒筭吿曰某賢於某若干純竒則曰竒鈞則曰左<lb/>
右鈞<hi>卒巳也賔主之黨畢巳投司射又謂数其所釋左右筭如数射筭一純以取實於左手十純則縮而委之每委異之有餘則横諸純下一筭爲竒竒則縮諸純下兼歛左筭實於左手一純以委十則異之其他如右獲畢則司射执竒筭以告於賔与主人也若告云某賢於某者未斥主黨勝与賔黨勝与以勝爲賢尚技藝也鈞猶等也等則左右手各執一筭以告〇数色主反注同爲純音全下及注同鄭注儀礼如字云純全也竒紀冝反下同遂以竒筭告一本此句上更有勝者同射五字誤鈞居旬反縮色六反直也其它音他<graphic n="KR1824" url="https://raw.githubusercontent.com/kanripo/KR-Gaiji/master/images/KR1824.png" mimeType="image/png"/>与音餘下勝与同技其綺反</hi>命酌曰請行觴酌者曰諾<hi>司射又請於賔<pb n="2b"/>与主人以行正爵酌者勝黨之弟子○觴失羊反字或作勝同</hi>當飲者皆跪奉觴曰賜灌勝<lb/>
者跪曰敬養<hi>酌者亦酌奠於豊上不勝者坐取乃退而跪飲之灌猶飲也言賜灌者服而爲尊敬辝也周礼曰以灌賔客賜灌敬養各与其偶於西階上如飲射爵○跪其委反奉芳勇反下注奉觴同灌古乱反養羊尚反注同飲於鴆反下飲不勝同</hi>正爵旣行請立馬馬各直其筭一馬從二馬以慶慶<lb/>
禮曰三馬旣備請慶多馬賔主皆曰諾<hi>飲不勝者畢司射又請爲勝者立馬當其所釋筭之前三立馬者投壷如射亦三而止也三者一黨不必三勝其一勝者井其馬於再勝者以慶之明一勝不得慶也飲慶爵者偶親酌不使弟子无豊○直如字又持吏反爲于僞反</hi>正爵旣行請徹馬<hi>投壷礼畢可以去其勝筭也旣徹馬无筭爵乃行〇去起吕反</hi>筭多少視其坐<hi>筭用當視坐投壷者之衆寡爲数也投壷者人四矢亦人四筭〇坐如字又才卧反注同</hi>籌室中五扶堂上七扶庭中九扶<hi>籌矢也鋪四指曰扶一指按寸春秋傳曰膚寸而合投壷者或於室或於堂或於庭其礼亵隨晏早之冝无常処〇籌直由反扶芳于反下及注同鋪普烏反又芳夫反䙝息列反処昌慮反</hi>筭長尺二寸<hi>其莭三扶可也或曰筭長尺有握握素也○長直亮反注同</hi>壷頸脩七寸腹脩五寸口徑二寸半容斗五升<lb/>
<pb n="3a"/>
壷中實小豆焉爲其矢之躍而岀也壷去席二矢半<hi>脩長也腹容斗五升三分益一則爲二斗得圜囷之象積三百二十四寸也以腹脩五寸約之所得求其圜周圜周二尺七寸有竒是爲腹徑九寸有餘也實以小豆取其滑且堅〇頸吉井反又九領反徐其声反爲于僞反躍羊略反圜音圎囷去倫反竒紀宜反滑乎八反</hi>矢以柘若棘母去其皮<hi>取其堅且重也舊說云矢大七分或言去其皮莭〇柘止夜反木名母音无下皆同去起吕反注同</hi>魯令弟子辭曰母幠母敖母偝立母踰言<lb/>
偝立踰言有常爵薜令弟子辭曰母憮母敖母偝立母<lb/>
踰言若是者浮<hi>弟子賔黨王黨年稺者也爲其立堂下相䙝慢司射戒令之記魯薛者礼衰乖異不知孰是也幠敖慢也偝立不正郷前也踰言逺談語也常爵常所以罰人之爵也浮亦謂是也晏子春秋曰酌者奉觴而進曰君令浮晏子時以罰梁丘據浮或作匏或作符俞或爲遥○憮好吾反下同敖也敖五報反舊五羔反敖慢也偝音佩徐符代反舊又蒲來反浮縛謀反罰也稺直吏反爲于僞反敖五報反又五羔反下同傲也五報反郷許亮反據本又作処同音据匏薄交反</hi>鼔○◍<lb/>
○○○◍□○□○○□半○◍○◍○○〇◛◛〇◍○魯鼔<lb/>
○◍○○○◍◍○◍○○◛◍〇◍○○◍◍〇半○◍○○<lb/>
<pb n="3b"/>
○◍◍〇薜鼔<hi>此魯薛擊鼔之莭也圜者擊鼙方者擊鼔古者㪯事鼔各有莭聞其莭則知其事矣○圜音貟鼙薄迷反鄭呼爲鼔也其声下其音榻榻然榻音吐臘反◍方鼔鄭呼爲鼔也其声髙其音鏜鏜然鏜音吐郎反</hi>取半以<lb/>
下爲投壷禮盡用之爲射禮<hi>投壷之鼔半射節者投壷射之細也射謂燕射</hi>司射<lb/>
庭長及冠士立者皆屬賔黨樂人及使者童子皆屬主<lb/>
黨<hi>庭長司正也使者主人所使薦羞者樂人囯子能爲樂者此皆与於投壷○長丁丈反注同冠古乱反与音預</hi>魯鼔<lb/>
○◍○○◍◍○○半○◍○◍○○○○◍○◍○薜鼔○◍<lb/>
〇○○〇◍〇◍○◍〇〇○◍○◍〇○◍〇半〇◛〇◛〇<lb/>
○○〇◍○<hi>此二者記兩家之異故兼列之</hi>
儒行第四十一<hi>陸曰行音下孟反鄭云以其記有道徳之所行儒之言優也和也言能安人能服人也此注云儒行之作蓋孔子自衛𥘉反魯之時也</hi>禮記　鄭氏註<lb/>
魯哀公問於孔子曰夫子之服其儒服與<hi>哀公館孔子見其服与士大夫異又与庶人不同疑爲儒服而問之○服与音餘</hi>孔子對曰丘少居魯衣逢掖之<lb/>
<pb n="4a"/>
<pb n="5a"/>
小譲如僞大則如威小則如愧其難進而易退也粥粥<lb/>
若無能也其容貌有如此者<hi>中中間謂不嚴厲也如慢如僞言之不愊怛也如威如愧如有所畏〇慢音慢易以䜴反下險易同粥徐本作<graphic n="KR2964" url="https://raw.githubusercontent.com/kanripo/KR-Gaiji/master/images/KR2964.png" mimeType="image/png"/>章六反卑謙貌一音羊六反愊普力反一音逼謂愊怛也怛丹逹反驚怛也本或作恨者非重言其難進而易退也表記二十二事君難進而易退</hi>儒有居處齊難其坐起恭<lb/>
敬言必先信行必中正道塗不爭險易之利冬夏不爭<lb/>
隂陽之和愛其死以有待也養其身以有爲也其備豫<lb/>
有如此者<hi>斉難斉莊可畏難也行不爭道止不選処所以逺闘訟〇斉側皆反注同難乃旦反注同行皇如字舊下孟反夏户嫁反爲于僞反処昌慮反逺于万反</hi>儒有不寳金玉而忠信以爲寳不<lb/>
祈土地立義以爲土地不祈多積多文以爲富難得而<lb/>
易禄也易禄而難畜也非時不見不亦難得乎非義不<lb/>
合不亦難畜乎先勞而後禄不亦易禄乎其近人有如<lb/>
此者<hi>祈猶求也立義以爲土地以義自居也難畜難以非義乆留也勞猶事也積或爲貨〇積子賜反又如字易以䜴反又如</hi>
<pb n="5b"/>
<pb n="5b"/>
信以爲甲胄禮義以爲干櫓戴仁而行抱義而處雖有<lb/>
暴政不更其所其自立有如此者<hi>甲鎧胄兠鍪也干櫓小楯大楯也〇胄直又反櫓音魯載音戴本亦作戴鎧開代反兠丁侯反鍪莫侯反小楯時凖反又音允徐辝尹反</hi>儒有一畒之宫環<lb/>
堵之室篳門圭窬蓬户甕牖易衣而岀并日而食上荅<lb/>
之不敢以疑上不荅不敢以謟其仕有如此者<hi>言貧窮屈道仕爲小官也宫爲牆垣也環堵靣一堵也五版爲堵五堵爲雉篳門荊竹織門也圭窬門旁窬也穿牆爲之如圭矣并日而食二日用一日食也上荅之謂君應用其言〇堵音覩方丈爲堵篳徐音畢杜預云柴門也圭窬徐音豆說文云穿木户也郭璞王蒼解話云門旁小窬也音臾左傳作竇杜預云圭窬小户也上銳下方狀如圭形也蓬歩紅反蓬户以蓬爲户也甕烏貢反牖音酉以甕爲牖并必政反注同日而一反謟本又作讇勑檢反穿音川應應對之應</hi>儒有今人與居古人與稽<lb/>
今丗行之後丗以爲楷適弗逢丗上弗援下弗推䜛謟<lb/>
之民有比黨而危之者身可危也而志不可奪也雖危<lb/>
起居竟信其志猶將不忘百姓之病也其憂思有如此<lb/>
<pb n="6a"/>
者<hi>稽猶合也古人與合則不合於今人也援猶引也取也推猶進也㪯也危欲毁害之也起居猶㪯事動作信讀如屈伸之伸假借字也猶圗也信或爲身〇稽古奚反注同楷苦駭反法式也援音爰注下同推昌誰反注同䜛仕咸反比毗志反徐扶至反信依注爲伸音申思息嗣反</hi>儒有博學而不窮篤行而不倦幽居而不淫<lb/>
上通而不困禮之以和爲貴忠信之美優游之法舉賢<lb/>
而容衆毁方而瓦合其寛𥙿有如此者<hi>不窮不止也幽居謂獨處時也上通謂仕道逹於君也旣仕則不困於道徳不足也忠信之美美忠信者也優游之法法和柔者也毁方而瓦合去巳之大圭角下与衆人小合也必瓦合者亦君子爲道不逺人○行下孟反上時掌反又如字注同𥙿羊樹反去起吕反逺于万反又如字</hi>儒有<lb/>
内稱不辟親外舉不辟怨程功積事推賢而進逹之不<lb/>
望其報君得其志苟利國家不求冨貴其舉賢援能有<lb/>
如此者<hi>君得其志者君所欲爲賢臣成之〇辟音避下同怨於元反又於願反推賢而進逹之舊至此絶句皇以逹之連下爲句</hi>儒有聞善以相告也見善以相示也爵位相先也<lb/>
患難相死也乆相待也逺相致也其任舉有如此者<hi>相先<pb n="6b"/>猶相譲也乆相待謂其友乆在下位不升巳則待之乃進也逺相致者謂巳得明君而仕友在小囯不得志則相致逺也〇難乃旦反㪯如字徐音據</hi>儒有澡身而浴德陳言而伏静而正之上弗知<lb/>
也麤而翹之又不急爲也不臨深而爲髙不加少而爲<lb/>
多丗治不輕丗亂不沮同弗與異弗非也其特立獨行<lb/>
有如此者<hi>麄猶䟽也微也君不知己有善言正行則觀色縁事而微翹發其意使知之又必舒而脫脫焉巳爲之疾則君納之速君納之速怪妬所由生也不臨深而爲髙臨衆不以己位尊自振貴也不加少而爲多謀事不以巳小勝自矜大也丗治不輕不以賢者並衆不自重愛也丗乱不沮不以道衰廢壞巳志也〇澡音早静如字徐本作諍音争麤本亦作麄七奴反翹祈饒反治直吏反注同沮徐在吕反注同行下孟反注及下注同又如字脫並吐外反妬丁路反壞乎怪反又音怪重意不臨深而爲髙曲礼上不臨深不登髙</hi>儒有上不臣天子下不事諸侯慎静而尚寛<lb/>
強毅以與人博學以知服近文章砥厲廉隅雖分國如<lb/>
錙銖不臣不仕其規爲有如此者<hi>強毅以与人彼來辨言行而不正不苟屈以順之也博斈以知服不用巳之知勝於先丗賢知之所言也雖分囯如錙銖言君分囯以禄之視之輕如錙銖矣八兩曰錙近附近之<pb n="7a"/>近砥音脂又音旨厲力丗反分如字錙測其反說文云六銖銖音殊說文云權分十黍之重賢知音智</hi>儒有合志<lb/>
同方營道同術並立則樂相下不厭乆不相見聞流言<lb/>
不信其行本方立義同而進不同而退其交友有如此<lb/>
者<hi>同方同術等志行也聞流言不信不信其友所行如毁謗也〇並如字又歩頂反本亦作並樂音洛又音岳下户嫁反厭於豔反行皇音衡又下孟反本方絶句立義絶句志行下孟反下儒行同謗𥙷浪反</hi>温良者仁之本也敬<lb/>
慎者仁之地也寛𥙿者仁之作也孫接者仁之能也禮<lb/>
節者仁之貌也言談者仁之文也歌樂者仁之和也分<lb/>
散者仁之施也儒皆兼此而有之猶且不敢言仁也其<lb/>
尊讓有如此者<hi>此兼上十有五儒蓋聖人之儒行也孔子嫌若斥巳假仁以爲說仁聖之次也〇孫音遜接似輒反又如字分方云反徐扶問反施始䜴反斥音尺</hi>儒有不隕穫於貧賤不充詘於<lb/>
冨貴不慁君王不累長上不閔有司故曰儒<hi>隕穫困迫失志之貌也充詘喜失節之貌慁猶辱也累猶係也閔病也言不爲天子諸侯卿大夫羣吏所困廹而違道孔子自謂也充或爲統閔或爲文〇隕<pb n="7b"/>于敏反穫本又作獲同户郭反注同詘求勿反注同徐音丘勿反慁胡困反注同累力僞反注同一音力追反長丁丈反閔本亦作愍武謹反不爲于僞反</hi>今衆人之命儒也妄常以儒相詬病<hi>妄之言無也言今丗名儒無有常人遭人名爲儒而以儒靳故相戯此哀公輕儒之所由也詬病猶耻辱也○命儒命名也妄鄭音亡亡無也王音忘尚反虚妄也詬徐音遘又呼候反靳居覲反杜預云戲而相媿爲靳也</hi>孔子至舎哀公館之聞此<lb/>
言也言加信行加義終沒吾丗不敢以儒爲戲<hi>儒行之作盖孔子自衛𥘉反魯時也孔子㱕至其舎哀公就而礼館之問儒服而遂問儒行乃始斍焉言没丗不敢以儒爲戲當時服○行加下孟反注同</hi>
大學第四十二<hi>陸曰鄭云大斈者以其記博斈可以爲政也</hi>鄭氏註<lb/>
大學之道在明明德在親民在止於至善知止而后有<lb/>
定定而后能靜靜而后能安安而后能慮慮而后能得<lb/>
物有本末事有終始知所先後則近道矣<hi>明明德謂顯明其至德也止猶自處也得謂得事之冝也〇大舊音㤗刘直帶反近附近之近</hi>古之欲明明德於天下者先<lb/>
治其國欲治其國者先齊其家欲齊其家者先脩其身<lb/>
<pb n="8a"/>
欲脩其身者先正其心欲正其心者先誠其意欲誠其<lb/>
意者先致其知<hi>知謂知善惡吉凶之所終始也〇其知如字徐音智下致知同</hi>致知在格物<lb/>
<hi>格來也物猶事也其知於善深則來善物其知於惡深則來惡物言事縁人所好來也此致或爲至〇格古百反好呼報反</hi>物<lb/>
格而后知至知至而后意誠意誠而后心正心正而后<lb/>
身脩身脩而后家齊家齊而后國治國治而后天下平<lb/>
自天子以至於庶人壹是皆以脩身爲本其本亂而末<lb/>
治者否矣其所厚者薄而其所薄者厚朱之有也此謂<lb/>
知本此謂知之至也<hi>壹是專行是也○治國治並直吏反下同重言未之有也下文檀弓射義各一重意自天子以至於庶人王制第五自天子逹于庶人中庸三十一天子之礼逹乎諸侯大夫及士庶人</hi>所謂誠其<lb/>
意者毋自欺也如惡惡臭如好好色此之謂自謙故君<lb/>
子必愼其獨也小人間居爲不善無所不至見君子而<lb/>
后厭然揜其不善而著其善人之視己如見其肺肝然<lb/>
<pb n="8b"/>
則何益矣此謂誠於中形於外故君子必慎其獨也<hi>謙讀爲慊慊之言厭也厭讀爲黶黶閉藏貌也〇毋音無惡惡上烏路反下如字臭昌救反好好上呼報反下如字謙依注讀爲慊徐苦簟反間音閑厭讀爲黶烏斬反又烏簟反揜於檢反著張慮反注同肺芳廢反肝音干言厭於琰反一音於渉反重言故君子必謹其獨也四本篇二一見礼器第十篇一見中庸三十一篇</hi>曽子曰十目所視十手所指其<lb/>
嚴乎富潤屋德潤身心廣體胖故君子必誠其意<hi>嚴乎言可畏敬也胖猶大也三者言有實於内顯見於外〇胖歩丹反注及下同見賢遍反</hi>詩云瞻𬒳淇奥菉<lb/>
竹猗猗有斐君子如切如磋如琢如磨瑟兮僴兮赫兮<lb/>
喧兮有斐君子終不可諠兮如切如磋者道學也如琢<lb/>
如磨者自脩也瑟兮僴兮者恂憟也赫兮喧兮者威儀<lb/>
也有斐君子終不可諠兮者道盛德至善民之不能忘<lb/>
也<hi>此心廣躰胖之詩也澳隈崖也菉竹猗猗喻美盛斐有文章貌也諠忘也道猶言也恂字或作峻讀如嚴峻之峻言其容貌嚴栗也民不能忘以其意誠而德著也○淇音其澳本亦作奥於六反本又作澳一音烏報反菉音緑猗於宜反斐芳尾反一音匪文<pb n="9a"/>章貌磋七何反琢丁角反摩本亦作磨未何反尔雅云骨曰切象曰磋玉曰琢石曰磨僴下板反又胡板反赫許百反喧本亦作咺况晚反諠許袁反詩作諼或作喧音同恂依注音峻思俊反一音思旬反慄利悉反澳於六反隈烏回反</hi>詩云於戲<lb/>
前王不忘君子賢其賢而親其親小人樂其樂而利其<lb/>
利此以沒丗不忘也<hi>聖人旣有親賢之德其政又有樂利於民君子小人各有以思之〇於音烏下於緝熈同戲好胡反徐范音羲樂其樂並音岳又音洛注同</hi>康誥曰克明德大甲曰顧諟<lb/>
天之明命帝典曰克明峻德皆自明也<hi>皆自明明徳也克能也顧念也諟猶正也帝典堯典亦尚書篇名也峻大也諟或爲題○誥古報反大音泰顧諟上音故本又作顧同下音是峻徐音俊又私俊反題徐徒兮反</hi>湯之盤銘曰苟日新日日新又日新康誥曰作新<lb/>
民詩曰周雖舊邦其命惟新是故君子無所不用其極<lb/>
<hi>盤銘刻戒於盤也極猶盡也君子日新其徳常盡心力不有餘也○盤歩干反銘徐音冥亡丁反</hi>詩云邦畿千<lb/>
里惟民所止詩云緡蠻黄鳥止于丘隅子曰於止知其<lb/>
所止可以人而不如鳥乎<hi>於止於鳥之所止也就而觀之知其所止知鳥擇岺蔚安閒而止処<pb n="9b"/>之耳言人亦當擇礼義樂土而自止處也論語日里仁爲美擇不處仁焉得知○畿音祈又作幾音同緡蛮音緜一音亡巾反毛詩作緜傳云緜蛮小鳥貌岑仕金反蔚音欎又音尉間音閑處齒渚反樂音洛焉於䖍反知音智</hi>詩云穆穆文王<lb/>
於緝熈敬止爲人君止於仁爲人臣止於敬爲人子止<lb/>
於孝爲人父止於慈與國人交止於信<hi>緝熈光明也此美文王之德光明敬其所以自止處○緝七入反熙許其反</hi>子曰聽訟吾猶人也必也使無訟乎<lb/>
無情者不得盡其辭大畏民志<hi>情猶實也无實者多虚誕之辝聖人之聴訟与人同耳必使民无實者不敢盡其辝大畏其心志使誠其意不敢訟〇吾聽訟似用反猶人也論語作聽訟吾猶人也毋訟音無誕音但</hi>此<lb/>
謂知本<hi>本謂誠其意也</hi>所謂脩身在正其心者身有所忿<graphic n="KR1264" url="https://raw.githubusercontent.com/kanripo/KR-Gaiji/master/images/KR1264.png" mimeType="image/png"/>則<lb/>
不得其正有所恐懼則不得其正有所好樂則不得其<lb/>
正有所憂患則不得其正心不在焉視而不見聽而不<lb/>
聞食而不知其味此謂脩身在正其心<hi>懥怒貌也或作懫或爲<graphic n="KR1264" url="https://raw.githubusercontent.com/kanripo/KR-Gaiji/master/images/KR1264.png" mimeType="image/png"/>○忿弗粉反懥勑值反范音稚徐丁四反又音勩恐丘勇反好呼報反下故好而/知同樂徐五孝反一音岳憤音致<graphic n="KR1264" url="https://raw.githubusercontent.com/kanripo/KR-Gaiji/master/images/KR1264.png" mimeType="image/png"/>音致又得計反重意<pb n="10a"/>視而不見聽而不聞中庸視之而弗見聽之而弗聞〇食而不知其味中庸鮮能知味也</hi>所謂齊其家在脩<lb/>
其身者人之其所親愛而辟焉之其所賤惡而辟焉之<lb/>
其所畏敬而辟焉之其所哀矜而辟焉之其所敖惰而<lb/>
辟焉故好而知其惡惡而知其美者天下鮮矣故諺有<lb/>
之曰人莫知其子之惡莫知其苗之碩此謂身不脩不<lb/>
可以齊其家<hi>之適也譬猶喻也言適彼而以心度之曰吾何以親愛此人非以其有德美与吾何以敖惰此人非以其志行薄与反以喻己則身脩与否可自知也鮮罕也人莫知其子之惡猶愛而不察碩大也○辟音譬下及注同謂譬喻也賤惡烏路反下惡而知同敖五報反惰徒卧反其惡惡上如字下烏路反鮮仙善反注同諺魚変反俗語也度徒洛反与音余下薄与同行下孟反</hi>所謂治國必先齊其家者其家不可教而能教<lb/>
人者無之故君子不岀家而成教於國孝者所以事君<lb/>
也弟者所以事長也慈者所以使衆也康誥曰如保赤<lb/>
子心誠求之雖不中不逺矣未有學養子而后嫁者也<lb/>
<pb n="10b"/>
<hi>養子者推心爲之而中於赤子之耆欲也〇弟音悌長丁丈反下長長并注同中丁仲反注同耆欲時志反</hi>一家仁<lb/>
一國興仁一家讓一國興讓一人貪戾一國作亂其機<lb/>
如此此謂一言僨事一人定國<hi>一家一人謂人君也戾之言利也機殷動所由也僨猶覆敗也春秋傳曰登戾之又曰鄭伯之車僨於済戾或爲吝僨或爲犇〇戾力計反賁徐音奮本又作僨注同覆芳福反済子礼反犇音奔</hi>堯舜率天下以仁而民從之桀紂率天下以暴而民<lb/>
從之其所令反其所好而民不從<hi>言民化君行也君若好貨而禁民淫於財利不能止也○好呼報反注同行下孟反或如字重意而民從之表記則民從之</hi>是故君子有諸已而<lb/>
后求諸人無諸巳而后非諸人所藏乎身不恕而能喻<lb/>
諸人者未之有也故治國在齊其家<hi>有於巳謂有仁譲也无於巳謂无貪戾也</hi>
詩云桃之夭夭其葉蓁蓁之子于歸宜其家人宜其家<lb/>
人而后可以教國人詩云宜兄宜弟宜兄宜弟而后可<lb/>
以教國人詩云其儀不忒正是四國其爲父子兄弟足<lb/>
<pb n="11a"/>
法而后民法之也此謂治國在齊其家<hi>夭夭蓁蓁美盛貌之子者是子也○夭於驕反蓁音臻忒他得反</hi>所謂平天下在治其國者上老老而民興<lb/>
孝上長長而民興弟上恤孤而民不倍是以君子有絜<lb/>
矩之道也<hi>老老長長謂尊老敬長也恤憂也民不倍不相倍弃也絜猶結也挈也矩法也君子有挈法之道謂常執而行之動作不失之倍或作偝矩或作巨〇弟音悌倍音佩注同絜音結拒之音矩本或作矩偝弃音佩本亦作倍下同挈也苦結反巨音拒本或作拒其吕反</hi>所惡於上毋以使下所惡於下毋以事上<lb/>
所惡於前毋以先後所惡於後毋以從前所惡於右毋<lb/>
以交於左所惡於左毋以交於右此之謂絜矩之道<hi>絜矩之道善持其所有以恕於人耳治囯之要尽於此○惡烏路反下皆同毋音无下同重意所惡於上毋以使下所惡於下毋以事上祭統二十五篇所不安於上則不以使下所惡於下則不以事上</hi>詩云樂只君子民之父母<lb/>
民之所好好之民之所惡惡之此之謂民之父母<hi>言治民之道无他取於己而巳○只音䋋好好皆呼報反重意此之謂民之父母孔子間居二十九斯可謂民之父母矣</hi>詩云節<lb/>
<pb n="11b"/>
彼南山維石巖巖赫赫師尹民具爾瞻有國者不可以<lb/>
不愼辟則爲天下僇矣<hi>巖巖喻師尹之髙嚴也師尹天子之大臣爲政者也言民皆視其所行而則之可不慎其德乎邪辟失道則有大刑〇節徐音截前切反又音如字<graphic n="KR1104" url="https://raw.githubusercontent.com/kanripo/KR-Gaiji/master/images/KR1104.png" mimeType="image/png"/>五衘反辟匹亦反注同僇音六行下孟反又如字邪似嗟反</hi>詩云殷之未喪師克配上帝儀監于殷峻命不易道<lb/>
得衆則得國失衆則失國是故君子先愼乎德有德此<lb/>
有人有人此有土有土此有財有財此有用德者本也<lb/>
財者末也外本内末爭民施奪是故財聚則民散財散<lb/>
則民聚是故言悖而岀者亦悖而入貨悖而入者亦悖<lb/>
而岀<hi>師衆也克能也峻大也言殷王帝乙以上未失其民之時徳亦有能配天者謂天享其祭祀也及紂爲惡而民怨神怒以失天下監視殷時之事天之大命持之誠不易也道猶言也用謂囯用也施奪施其劫奪之情也悖猶逆也言君有逆命則民有逆辝也上貪於利則下人侵畔老子曰多藏以厚亡○䘮息浪反峻恤俊反易以䜴反注同爭爭闘之爭施如字悖布内反下同上時掌反藏才浪反</hi>康誥曰惟命不于常道善則得之不善則失之<lb/>
<pb n="12a"/>
矣<hi>于於也天命不於常言不專祐一家也○專祐音又</hi>楚書曰楚國無以爲寳惟善以<lb/>
爲寳<hi>楚書楚昭五時書也言以善人爲宝時謂觀射父昭奚恤也○射父食亦反又食夜反父音甫</hi>舅犯曰<lb/>
亡人無以爲寳仁親以爲寳<hi>舅犯晋文公之舅狐偃也亡人謂文公也時辟<graphic n="KR0784" url="https://raw.githubusercontent.com/kanripo/KR-Gaiji/master/images/KR0784.png" mimeType="image/png"/>姬之䜛亡在翟而献公薨秦穆公使子顯弔因勸之復囯舅犯爲之對此辝也仁親猶言親爱仁道也明不因䘮規利也〇辟音避<graphic n="KR0784" url="https://raw.githubusercontent.com/kanripo/KR-Gaiji/master/images/KR0784.png" mimeType="image/png"/>力宜反本又作麗亦作孋同翟音狄顯許遍反爲之于僞反</hi>秦誓曰苦有一个臣斷斷兮無<lb/>
它技其心休休焉其如有容焉人之有技若已有之人<lb/>
之彦聖其心好之不啻若自其口岀寔能容之以能保<lb/>
我子孫黎民尚亦有利哉人之有技<graphic n="KR0945" url="https://raw.githubusercontent.com/kanripo/KR-Gaiji/master/images/KR0945.png" mimeType="image/png"/>疾以惡之人之<lb/>
彦聖而違之俾不通寔不能容以不能保我子孫黎民<lb/>
亦曰殆哉<hi>秦誓尚書篇名也秦穆公伐鄭爲晉所敗於殽還誓其羣臣而作此篇也断断誠一之貌也它技異端之技也有技才藝之技也若己有之不啻若自其口岀皆樂人有善之甚也美士爲彦黎衆也尚庶幾也<graphic n="KR0945" url="https://raw.githubusercontent.com/kanripo/KR-Gaiji/master/images/KR0945.png" mimeType="image/png"/>妬也違猶戾也俾使也佛戾賢人所爲使功不通於君也殆危也彦或作盤〇一个古賀反一讀作介音界臣此所引与尚書文小異断丁乱反無它音他技<pb n="12b"/>其綺反下及注同休休許蚪反尚書傳曰樂善也鄭注尚書云寛容貌何休注公羊云美大之貌好呼報反啻音試詩䜴反<graphic n="KR0945" url="https://raw.githubusercontent.com/kanripo/KR-Gaiji/master/images/KR0945.png" mimeType="image/png"/>莫報反尚書作冐音同謂覆蔽也惡烏路反下能惡人同俾本又作卑必尔反敗必邁反殽户交反樂音岳又音洛妬丁路反佛戾上扶弗反下力計反</hi>唯仁人放流之迸諸四夷不與同中國此謂唯<lb/>
仁人爲能愛人能惡人<hi>放去惡人媢嫉之類者獨仁人能之如舜放四罪而天下咸服○迸比孟反又逼諍反諍音爭闘之爭皇云迸猶屏也去丘吕反</hi>見賢而不能舉舉而不能先命也見不<lb/>
善而不能退退而不能逺過也<hi>命讀爲慢声之誤也㪯賢而不能使君以先巳是輕慢於㪯人也〇命依注音慢武諌反逺于万反</hi>好人之所惡惡人之所好是謂拂人<lb/>
之性菑必逮夫身<hi>拂禉佹也逮及也〇好呼報反下皆同惡烏路反下同拂扶弗反注同菑音哉下同逮音代一音大計反夫音扶佹九委反</hi>是故君子有大道必忠信以得之驕泰<lb/>
以失之<hi>道行所由</hi>生財有大道生之者衆食之者寡爲之者<lb/>
疾用之者舒則財恒足矣<hi>是不務禄不肖而勉民以農也〇肖音笑</hi>仁者以財<lb/>
發身不仁者以身發財<hi>發起也言仁人有財則務於施与以起身成其令名不仁之人有身貪於<pb n="13a"/>聚歛以起財務成冨〇施始䜴反予由汝反</hi>未有上好仁而下不好義者也未有<lb/>
好義其事不終者也未有府庫財非其財者也<hi>言君行仁道則其臣必義以義㪯事无不成者其爲誠然如己府庫之財爲己有也</hi>孟獻子曰畜馬乗不察於<lb/>
雞豚伐氷之家不畜牛羊百乗之家不畜聚歛之臣與<lb/>
其有聚歛之臣寧有盗臣此謂國不以利爲利以義爲<lb/>
利也<hi>孟献子魯大夫仲孫蔑也畜馬乘謂以士𥘉試爲大夫也伐氷之家卿大夫以上䘮祭用氷百乗之家有采地者也雞豚牛羊民之所畜養以爲財利者也囯家利義不利財盗臣損財耳聚歛之臣乃損義論語曰季氏富於周公而求也爲之聚歛非吾徒也小子鳴鼔而攻之可也○畜許六反下同乗徐䋲證反下及注同蔑莫結反以上時掌反采七代反本亦作菜爲之于僞反</hi>長國家而務財用者必自小人矣<hi>言務聚財爲己用者必忘義是小人所爲也〇長丁丈反</hi>彼爲善之小人之使爲國家菑害並至雖有善<lb/>
者亦無如之何矣<hi>彼君也君將欲以仁義善其政而使小人治其囯家之事患難猥至雖云有善不能救之以其惡之已著也〇難乃旦反猥烏罪反捄音救本亦作救著張慮反</hi>此謂國不以利爲利以<lb/>
<pb n="13b"/>
義爲利也<lb/>
纂圗互註禮記卷之十九<lb/>
</p>
<p>
</p>
  </div>
</body>
</text>
</TEI>
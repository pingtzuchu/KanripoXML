<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
經典釋文卷第一　序録<lb/>
　唐國子博士兼太子中允贈齊州刺史吳縣開國男陸德明撰<lb/>
　　　　序<lb/>
夫書音之作作者多矣前儒撰著光乎篇籍<lb/>
其來旣久誠無閒然但降聖巳還不免偏尚<lb/>
質文詳畧互有不同漢魏迄今遺文可見或<lb/>
專出己意或祖述舊音各師成心製作如面<lb/>
加以楚夏聲異南北語殊是非信其所聞輕<lb/>
重因其所習後學鑚仰䍐逢指要夫筌蹄所<lb/>
寄唯在文言差若毫釐謬便千里夫子有言<lb/>
必也正名乎名不正則言不順言不順則事<lb/>
<pb n="1b"/>
不成故君子名之必可言也言之必可行也斯<lb/>
富哉言乎大矣盛矣無得而稱矣然人稟<lb/>
二儀之淳和含五行之秀氣雖復挺生天縱<lb/>
必資學以知道故唐堯師於許由周文學於<lb/>
虢叔上聖且猶有學而況其餘乎至於處鮑<lb/>
居蘭翫所先入染絲斲梓功在初變器成采<lb/>
定難復改移一薫一蕕十年有臭豈可易哉<lb/>
豈可易哉余少愛墳典留意藝文雖志懷物<lb/>
外而情存著述粤以癸卯之歳承乏上庠循<lb/>
省舊音苦其太簡況微言久絶大義愈乖攻<lb/>
乎異端競生穿鑿不在其位不謀其政旣職<lb/>
<pb n="2a"/>
司其憂寧可視成而巳遂因暇景救其不逮<lb/>
研精六籍采摭九流捜訪異同校之蒼雅輒<lb/>
撰集五典孝經論語及老莊爾雅等音合爲<lb/>
三袟三十卷號曰經典釋文古今竝録括其<lb/>
樞要經注畢詳訓義兼辯質而不野繁而非<lb/>
蕪示傳一家之學用貽後嗣令奉以周旋不<lb/>
敢墜失與我同志亦無隱焉但代匠指南固<lb/>
取誚於博識旣述而不作言其所用復何傷<lb/>
乎云爾<lb/>
　　　　條例<lb/>
先儒舊音多不音注然注旣釋經經由注顯<lb/>
<pb n="2b"/>
若讀注不曉則經義難明混而音之㝷討未<lb/>
易今以墨書經本朱字辯注用相分別使較<lb/>
然可求舊音皆録經文全句徒煩翰墨今則<lb/>
各標篇章於上摘字爲音慮有相亂方復其<lb/>
録唯孝經童蒙始學老子衆本多乖是以二<lb/>
書特紀全句五經人所常習理有大宗義行<lb/>
於世無煩覼縷至於莊老讀學者稀故于此<lb/>
書微爲詳悉又爾雅之作本釋五經旣解者<lb/>
不同故亦畧存其異文字音訓今古不同前<lb/>
儒作音多不依注注者自讀亦未兼通今之<lb/>
所撰微加斟酌若典籍常用會理合時便即<lb/>
<pb n="3a"/>
遵承標之於首其音堪互用義可竝行或字<lb/>
有多音衆家別讀苟有所取靡不畢書各題<lb/>
氏姓以相甄識義乖於經亦不悉記其或音一<lb/>
音者蓋出於淺近示傳聞見覽者察其哀<lb/>
焉然古人音書止爲譬況之說孫炎始爲反<lb/>
語魏朝以降漸繁世變人移音訛字替如徐<lb/>
仙民反易爲神石郭景純反餤爲羽鹽劉昌<lb/>
宗用承音乗許叔重讀皿爲猛若斯之儔今<lb/>
亦存之音内旣不敢遺舊且欲俟之來哲書<lb/>
音之用本示童蒙前儒或用假借字爲音更<lb/>
令學者疑昧余今所撰務從易識援引衆訓<lb/>
<pb n="3b"/>
讀者但取其意義亦不全寫舊文與籍之文<lb/>
雖夫子刪定子思讀詩師資巳別而況其餘<lb/>
乎鄭康成云其始書之也倉卒無其字或以<lb/>
音類比方假借爲之趣於近之而巳受之者<lb/>
非一邦之人人用其郷同言異字同字異言<lb/>
於玆遂生矣戰國交爭儒術用息秦皇滅學<lb/>
加以坑焚先聖之風埽地盡矣漢興改秦之<lb/>
弊廣收篇籍孝武之後經術大隆然承秦焚<lb/>
書口相傳授一經之學數家競爽章句旣異<lb/>
蹖駮非一後漢黨人旣誅儒者多坐流廢後<lb/>
遂私行金貨定蘭臺漆書經字以合其私文<lb/>
<pb n="4a"/>
靈帝乃詔諸儒正定五經於石碑之上爲古<lb/>
文篆隷三體書法以相參檢樹之學門使天<lb/>
下取則未盈一紀尋復廢焉班固云後世經<lb/>
傳旣巳乖離傳學者又不思多聞闕疑之義<lb/>
而務碎義逃難便詞巧說安其所習毁所不<lb/>
見終以自弊此學者之大患也誠哉是言余<lb/>
旣撰音須定紕謬若兩本俱用二理兼通今<lb/>
竝出之以明同異其涇渭相亂朱紫可分亦<lb/>
悉書之隨加刊正復有他經別本詞反義乖<lb/>
而又存之者示博異聞耳經藉文字相承巳<lb/>
久至如恱字作說閑字爲閒智但作知汝止<lb/>
<pb n="4b"/>
爲女若此之類今竝依舊音之然音書之體<lb/>
本在假借或經中過多或尋文易了則翻音<lb/>
正字以辯借音各於經内求之自然可見其<lb/>
兩音之者恐人惑故也尚書之字本爲隷古<lb/>
旣是隷寫古文則不全爲古字今宋齊舊本<lb/>
及徐李等音所有古字蓋亦無幾穿鑿之徒<lb/>
務欲立異依傍字部改變經文疑惑後生不<lb/>
可承用今皆依舊爲音其字有別體則見之<lb/>
音内然亦兼采說文字詁以示同異者也春<lb/>
秋人名字氏族及地名或前後互出或經傳<lb/>
更見如此之類不可具舉若國異名同及假<lb/>
<pb n="5a"/>
借之字兼相去遼逺不容踈略皆斟酌折衷<lb/>
務使得冝爾雅本釋墳典字讀須逐五經而<lb/>
近代學徒好生異見改音易字皆采雜書唯<lb/>
止信其所聞不復考其本末且六文八體各<lb/>
有其義形聲會意寧拘一揆豈必飛禽即<lb/>
須安鳥水族便應著魚蟲屬要作虫旁草<lb/>
類皆從兩屮如此之類實不可依今竝校量不<lb/>
從流俗方言差別固自不同河北江南最爲<lb/>
鉅異或失在浮淸或滯於沈濁今之去取兾<lb/>
祛玆弊亦恐還是鷇音更成無辯夫質有精<lb/>
麤謂之好惡<hi>竝如字</hi>心有愛憎稱爲好惡<hi>上呼報反下烏路反</hi>
<pb n="5b"/>
當體即云名譽<hi>音預</hi>論情則曰毁譽<hi>音餘</hi>及夫自<lb/>
敗<hi>蒲邁反</hi>敗他<hi>蒲敗/反</hi>之殊自壞<hi>呼怪/反</hi>壞撤<hi>音怪</hi>之<lb/>
異此等或近代始分或古巳爲別相仍積<lb/>
習有自來矣余承師說皆辯析之比人言<lb/>
者多爲一例如而靡異邪<hi>不定之詞</hi>也<hi>助句之詞</hi>弗殊莫<lb/>
辯復<hi>扶又反重</hi>復<hi>音服/反也</hi>寧論過<hi>古禾反/經過</hi>過<hi>古臥反超過</hi>又以<lb/>
登升共爲一韻攻公分作兩音如此之儔恐<lb/>
非爲得將來君子幸留心焉五經字體乖替<lb/>
者多至如黿鼉從龜亂辭從舌席下爲帶惡<lb/>
上安西析旁著片離邊作禹直是字譌不<lb/>
亂餘讀如寵<hi>丑隴反</hi>字爲寵<hi>力孔/反</hi>錫<hi>思歷反</hi>字爲錫<lb/>
<pb n="6a"/>
<hi>音腸</hi>用攴<hi>普卜反字/林普角反</hi>代文<hi>武云/反</hi>將无<hi>音/無</hi>混无<hi>音旣</hi>其■<lb/>
之流便成兩失又來旁作力俗以爲約勑字<lb/>
說文以爲勞倈之字水旁作曷俗以爲飢渴<lb/>
字字書以爲水竭之字如此之類改便驚俗<lb/>
止不可不知耳<lb/>
　　　　次第<lb/>
五經六籍聖人設敎訓誘機要寧有短長然<lb/>
時有澆淳隨病投藥不相沿襲豈無先後所<lb/>
以次第互有不同如禮記經解之說以詩爲<lb/>
首七略藝文志所記用易居前阮孝緒七録<lb/>
亦同此次而王儉七志孝經爲初原其後前<lb/>
<pb n="6b"/>
義各有旨今欲以著述早晩經義揔別以成<lb/>
次第出之如左<lb/>
　　　　周易<lb/>
雖文起周代而卦肈伏犧旣處名敎之初<lb/>
故易爲七經之首周禮有三易連山久亡歸<lb/>
藏不行於世故不詳録<lb/>
　　　　古文尚書<lb/>
旣起五帝之末理後三皇之經故次於易伏<lb/>
生所誦是曰今文闕謬處多故不別記馬鄭<lb/>
所有同異今亦附之音後<lb/>
　　　　毛詩<lb/>
<pb n="7a"/>
旣起周文又兼商頌故在堯舜之後次於易<lb/>
書詩雖有四家齊魯韓世所不用今亦<lb/>
不取<lb/>
　　　　三禮<lb/>
周儀二禮竝周公所制冝次文王禮記雖有<lb/>
戴聖所録然忘名巳久又記二禮闕遺<lb/>
相從次於詩下三禮次第周爲本儀爲末先<lb/>
後可見然古有樂經謂之六籍滅亡旣久今<lb/>
亦闕焉<lb/>
　　　　春秋<lb/>
旣是孔子所作理當後於周公故次於禮左<lb/>
<pb n="7b"/>
丘明受經於仲尼公羊髙受之於子夏榖<lb/>
梁赤乃後代傳聞三傳次第自顯<lb/>
　　　　孝經<lb/>
雖與春秋俱是夫子述作然春秋周公垂訓<lb/>
史書舊章孝經專是夫子之意故冝在春<lb/>
秋之後七志以孝經居易之首今所不同<lb/>
　　　　論語<lb/>
此是門徒所記故次孝經藝文志及七録以<lb/>
論語在孝經前今不同此次<lb/>
　　　　老子<lb/>
雖人不在末而衆家皆以爲子書在經典之<lb/>
<pb n="8a"/>
後故次於論語<lb/>
　　　　莊子<lb/>
雖是子書人又最後故次老子<lb/>
　　　　爾雅<lb/>
爾雅周公復爲後人所益旣釋於經又非<lb/>
　　次故殿末焉衆家皆以爾雅居經典之<lb/>
後在諸子之前今微爲異<lb/>
　　　　注解傳述人<lb/>
宓犧氏之王天下仰則觀於天文俯則察於<lb/>
地理觀鳥獸之文與地之冝近取諸身逺取<lb/>
諸物始畫八卦<hi>或云因河圖而畫八卦</hi>因而重之爲六十<lb/>
<pb n="8b"/>
四文王拘於羑里作卦辭周公作爻辭孔子<lb/>
作彖辭象辭文言繫辭說卦序卦雜卦<lb/>
十翼班固曰孔子晚而好易讀之韋編三絶<lb/>
而爲之傳傳即十翼也<hi>先儒說重卦及爻辭爲十翼不同解見余所撰</hi>
自魯商瞿子木受易於孔子以授魯橋庇子<lb/>
庸子庸授江東馯<hi>戸旦反徐廣音寒</hi>臂子弓子弓授燕<lb/>
周醜子家子家授東武孫虞子乗子乗授齊<lb/>
田何子莊<hi>髙士傳云字莊漢書儒林傳云臨淄人</hi>及秦燔書易爲<lb/>
卜筮之書獨不禁故傳授者不絶漢興田何<lb/>
以齊田徙杜陵號杜田生授東武王同子中<lb/>
及洛陽周王孫梁人丁寛<hi>字子襄事田何復從周王孫受古義作易說三<pb n="9a"/>萬言訓故舉大誼而巳藝文志云易說八篇爲梁孝王將軍</hi>齊服生<hi>劉向別録云齊人號服光</hi>皆著<lb/>
易傳漢初言易者本之田生同授淄川楊何<lb/>
<hi>字叔一本作字叔元太中大夫</hi>寛授同郡碭田王孫王孫授施<lb/>
讎及孟喜梁丘賀由是有施孟梁丘之學焉<lb/>
施讎<hi>字長卿沛人爲博士</hi>傳易授張禹<hi>字子文河内軹人徙家蓮勺以論語授成帝官至丞相安昌侯</hi>及琅邪魯伯<hi>會稽/太守</hi>禹授淮陽彭宣<hi>字子佩大司空長平侯作易傳</hi>及沛戴崇<hi>字子平少府作易傳</hi>伯授太山毛莫如<lb/>
<hi>字少路常山太守</hi>及琅邪邴丹<hi>字曼/容</hi>後漢劉昆<hi>字桓公陳留東昬人侍中弘農太守光禄勲</hi>受施氏易於沛人戴賔其子軼<hi>字君文官至宗正</hi>孟喜<hi>字長卿東海蘭陵人曲臺署長丞相掾</hi>父孟卿善爲禮春<lb/>
秋孟卿以禮經多春秋煩雜乃使喜從田王<lb/>
<pb n="9b"/>
孫受易喜爲易章句授同郡白光<hi>字少子</hi>及沛翟<lb/>
牧<hi>字子況</hi>後漢洼丹<hi>字子玉南陽育陽人世傳孟氏易作易通論七篇官至大鴻臚</hi>觟陽<lb/>
鴻<hi>字孟孫中山人少府</hi>任安<hi>字定祖廣漢緜竹人</hi>皆傳孟氏易梁丘賀<lb/>
<hi>字長翁琅邪諸人少府</hi>本從太中大夫京房受易<hi>房淄川楊何弟子</hi>
後更事田王孫傳子臨<hi>黃門郎少府</hi>臨傳五鹿充宗<lb/>
<hi>字君孟代郡人少府玄菟太守</hi>及琅邪王駿<hi>王吉子衘史大夫</hi>充宗授平陵<lb/>
士孫張<hi>字仲方博士楊州牧光禄大夫給事中家世傳業</hi>及沛鄧彭祖<hi>字長夏眞定太守</hi>齊衡咸<hi>字長賔王莽/講學大夫</hi>後漢苑升<hi>代郡人博士</hi>傳<lb/>
梁丘易<hi>一本作傳孟氏易</hi>以授京兆楊政<hi>字七行左中郎將</hi>又潁川<lb/>
張興<hi>字君上太子少傅</hi>傳梁丘易弟子著録且萬人子<lb/>
魴傳其業<hi>魴官至張掖屬國都尉</hi>京房<hi>字君明東郡頓丘人本姓李推律自定爲京至<pb n="10a"/>魏郡太守</hi>受易梁人焦延壽<hi>字延壽名贛</hi>延壽云嘗從孟<lb/>
喜問易會喜死房以延壽易即孟氏學翟牧<lb/>
白生不肯曰非也延壽嘗曰得我術以亡身<lb/>
者京生也房爲易章句說長於災異以授東<lb/>
海段嘉<hi>漢書儒林傳作殷嘉</hi>及河東姚平河南乗弘<hi>一本作桑弘</hi>皆爲郎博士由是前漢多京氏學後漢<lb/>
戴馮<hi>字次仲汝南平輿人侍中兼領虎賁中郎將</hi>孫期<hi>字仲竒濟隂成武人兼治古文尚書不仕</hi>
魏滿<hi>字叔牙南陽人弘農太守</hi>竝傳之費直<hi>字長翁東萊人單父令</hi>傳易<lb/>
授琅邪王璜<hi>字平仲又傳古文尚書</hi>爲費氏學本以古字<lb/>
號古文易無章句徒以彖象繫辭文言解說<lb/>
上下經<hi>七録云直易章句四卷殘缺</hi>漢成帝時劉向典校書考<lb/>
<pb n="10b"/>
易說以爲諸易家說皆祖田何楊叔元丁將軍<lb/>
大義畧同唯京氏爲異向又以中古文易經<lb/>
校施孟梁丘三家之易經或脫去無咎悔亡<lb/>
唯費氏經與古文同范曄後漢書云京兆陳<lb/>
元<hi>字長孫司空南閣祭酒兼傳左氏春秋</hi>扶風馬融<hi>字季長茂陵人南郡太守議郎爲易傳又注尚書毛詩禮記論語</hi>河南鄭衆<hi>字仲師大司農兼傳毛詩周禮左氏春秋</hi>北海鄭<lb/>
玄<hi>字康成髙密人師事馬融大司農徴不至還家凡所注易尚書三禮論語尚書大傳五經中候箋毛氏作毛詩譜駁許愼五經異議鍼何休左氏膏盲去公羊墨守起榖梁廢疾休見大慙</hi>潁川荀爽<hi>字慈明官至司空爲易言</hi>竝傳費氏易沛人髙相治易與費<lb/>
直同時其易亦無章句專說隂陽災異自言<lb/>
出丁將軍傳至相相授子康<hi>康以明易爲郎</hi>及蘭陵母<lb/>
<pb n="11a"/>
將永<hi>豫章都尉</hi>爲髙氏學漢初立易楊氏博士宣<lb/>
帝復立施孟梁丘之易元帝又立京氏易費<lb/>
髙二家不得立民閒傳之後漢費氏興而髙<lb/>
氏遂微永嘉之亂施氏梁丘之易亡孟京費<lb/>
之易人無傳者唯鄭康成王輔嗣所注行于<lb/>
世<hi>江左中興易唯置王氏博士太常荀崧奏請置鄭易博士詔許值王敦亂不果立</hi>而王氏爲世<lb/>
所重今以王爲主其繫辭巳下王不注相承<lb/>
以韓康伯注續之今亦用韓本子夏易傳三<lb/>
卷<hi>卜商字子夏衞人孔子弟子魏文侯師七畧云漢興韓嬰傳中經簿録云丁寛所作張璠云或馯臂子弓所作薛虞記虞不詳何許人</hi>孟喜章句十卷<hi>無上經七録云又下經無旅至節無上繫</hi>京房<lb/>
章句十二卷<hi>七録云十卷録一卷目</hi>費直章句四卷<hi>殘缺</hi>馬<lb/>
<pb n="11b"/>
融傳十卷<hi>七録云九卷</hi>荀爽注十卷<hi>七録云十一卷</hi>鄭玄注<lb/>
十卷<hi>録一卷七録云十二卷</hi>劉表章句五卷<hi>字景升山陽髙平人後漢鎭南將軍荆州牧南城侯中經簿録云注易十卷七録云九卷録一卷</hi>宋衷注九卷<hi>字仲子南陽章陵人後漢荆州五等從事七志七録云十卷</hi>虞翻注十卷<hi>字仲翔會稽餘姚人後漢侍御史</hi>
陸績述十三卷<hi>字公紀吳郡吳人後漢偏將軍鬱林太守七志云録一卷</hi>董遇<lb/>
章句十二卷<hi>字季直弘農華隂人魏侍中大司農七志七録並云十卷</hi>王肅注<lb/>
十卷<hi>字子邕東海蘭陵人魏衞將軍大常蘭陵景侯又注尚書禮容服論語孔子家語述毛詩注作聖證論難鄭玄</hi>
王弼注七卷<hi>字輔嗣山陽髙平人魏尚書郎年二十四卒注易上下經六卷作易畧例一卷又注老子七志云注易十卷</hi>姚信注十卷<hi>字德祐七録云字元直吳興人吳太常卿七録云十二卷</hi>王<lb/>
廙注十二卷<hi>字世將琅邪臨沂人東晉荆州刺史贈驃騎將軍武陵康侯七志七録云十卷</hi>張<lb/>
璠集解十二卷<hi>安定人東晉秘書郎參著作集二十二家解序云依向秀本鍾會字士季潁川人<pb n="12a"/>魏鎭西將軍爲易無互體論向秀字子期河内人晉散騎常侍爲易義庾運字玄度新野人官至尚書爲易羲一云易注應貞字吉甫汝南人晉散騎常侍爲明易論荀煇字景文穎川潁隂人晉太子中庶子爲易義七志云注易十卷張輝字義元梁國人晉侍中平陵亭侯爲易義王宏字正宗弼之兄晉大司農贈太常爲易義阮咸字仲容陳留人籍之兄子晉散騎常侍始平太守爲易義阮渾字長成籍之子晉太子中庶子馮翊太守爲易義揚乂字玄舒汝南人晉司徒左長史爲易卦序論王濟字武子太原人晉河南尹爲易義衞瓘字伯玉河東人晉太保蘭陵成侯爲易義欒肇字水初太山人晉太保掾尚書郎爲易論鄒湛字潤甫南陽新野人晉國子祭酒爲易統畧杜育字方叔襄城人國子祭酒爲易義楊瓉不知何許人晉司徒右長史爲易義張軌字士彦安定人涼州刺史諡武公爲易義宣舒字幼驥陳郡人晉冝城令爲通知來藏往論邢融裴藻許適楊藻四人不詳何人竝爲易義七録云集二十八家七志云十卷</hi>干寶注<lb/>
十卷<hi>字令升新蔡人東晉散騎常侍領著作</hi>黃穎注十卷<hi>南海人晉廣州儒林從事</hi>蜀<lb/>
才注十卷<hi>七録云不詳何人七志云是王弼後人案蜀李書云姓范名長生一名賢隱居靑城山自號蜀才李雄以爲丞相</hi>尹濤注六卷<hi>不詳/何人</hi>費元珪注九卷<hi>蜀人齊安<pb n="12b"/>西參軍</hi>荀爽九家集注十卷<hi>不知何人所集稱荀爽者以爲主故也其序有荀爽京房馬融鄭玄宋衷虞翻陸績姚信翟子玄子玄不詳何人爲易義注内文有張氏朱氏竝不詳何人</hi>謝万<hi>字万石陳郡人東晉豫州刺史</hi>韓伯<hi>字康伯潁川人/東晉太常卿</hi>袁恱之<hi>字元禮陳郡人東晉驃騎諮議參軍</hi>桓<lb/>
玄<hi>字敬道譙國龍亢人僞楚皇帝</hi>卞伯玉<hi>濟隂人宋東陽/太守黃門郎</hi>荀柔之<hi>潁川潁隂人宋奉朝請</hi>徐爰<hi>字季玉琅邪人/宋太中大夫</hi>顧懽<hi>字景怡或云字玄平吳郡人齊太學博士徴不起</hi>明僧紹<hi>字承烈平原人國子博士徵不起</hi>劉瓛<hi>字子珪沛國人齊歩兵校尉不拜諡貞簡先生七録云作繫辭義䟽</hi>自謝万以下十人竝注繫辭爲易音<lb/>
者三人<hi>王肅巳見前李軌字弘範江夏人東晉祠部郎中都亭侯徐貌字仙民東莞人東晉中書侍郎太子前衞率</hi>
　　　　　右易近代梁褚仲都陳周弘正<hi>弘正作老莊義䟽官至尚書僕射諡簡子</hi>竝作易義此其知名者<lb/>
書者本王之號令右史所記孔子刪録斷自<lb/>
<pb n="13a"/>
唐虞下訖秦穆典謨訓誥誓命之文凡百篇<lb/>
而爲之序及秦禁學孔子之末孫惠壁藏之<lb/>
<hi>家語云孔騰字子襄畏秦法峻急藏尚書孝經論語於夫子舊堂壁中漢紀尹敏傳以爲孔鮒藏之</hi>漢興欲<lb/>
立尚書無能通者聞濟南伏生<hi>名勝故秦博士</hi>傳之文<lb/>
帝欲徴時年巳九十餘不能行於是詔太常<lb/>
使掌故晁錯受焉<hi>古文尚書云伏生年老不能正言言不可曉使其女傳言敎錯</hi>伏<lb/>
生失其本經口誦二十九篇傳授<hi>漢書云伏生爲秦禁書壁藏之漢定伏生求其書亡數十篇獨得二十九篇以敎齊魯之閒</hi>以其上古之書謂之<lb/>
尚書<hi>鄭玄以爲孔子撰書尊而命之曰尚書尚者上也蓋言若天書然王肅云上所言下爲史所書故曰尚書</hi>伏<lb/>
生授濟南張生千乗歐陽生<hi>字和伯千乗人</hi>生授同郡<lb/>
兒寛<hi>御史大夫</hi>寛又從孔安國受業以授歐陽生<lb/>
<pb n="13b"/>
之子<hi>歐陽大小夏侯尚書皆出於寛</hi>歐陽氏世傳業至曽孫髙<lb/>
作尚書章句爲歐陽氏學髙孫地餘<hi>字長賔侍中少府</hi>
以書授元帝傳至歐陽歙<hi>字正思後漢大司徒</hi>歙以上八世<lb/>
皆爲博士濟南林尊<hi>字長賔爲博士論石渠官至少府太子太傅</hi>受尚書<lb/>
於歐陽髙以授平當<hi>字子思下邑人徙平陵官至丞相封侯子晏亦明經至大司徒</hi>及<lb/>
陳翁生<hi>梁人信都太傅家世傳業</hi>翁生授殷崇<hi>琅邪人爲博士</hi>及龔勝<lb/>
<hi>字君賔楚人右扶風</hi>當授朱普<hi>字公文九江/人爲博士</hi>及鮑宣<hi>字子都勃海人官至司隷</hi>
後漢濟隂曹曽<hi>字伯山諫大夫</hi>受業於歐陽歙傳其<lb/>
子祉<hi>河南尹</hi>又陳留陳弇<hi>字叔明受/業於丁鴻</hi>樂安牟長<hi>字君髙河内太守中散大夫</hi>竝傳歐陽尚書沛國桓榮<hi>字春卿太子太傅太常五更關内侯</hi>受尚書於朱普<hi>東觀漢記云榮事九江朱文文即普字</hi>以授漢<lb/>
<pb n="14a"/>
明帝遂世相傳東京最盛<hi>漢紀云門生爲公卿者甚衆學者慕之以爲法榮子郁以書授和帝而官至侍中太常郁子焉復以書授安帝官至太子太傅太尉</hi>張生<hi>濟南人爲博士</hi>授夏<lb/>
侯都尉<hi>魯人</hi>都尉傳族子始昌<hi>始昌通五經以齊詩尚書敎授爲昌邑太傅</hi>
始昌傳族子勝<hi>字長公後屬東平長信少府太子太傅</hi>勝從始昌受<lb/>
尚書及洪範五行傳說災異又事同郡簡卿<lb/>
卿者兒寛門人又從歐陽氏問爲學精熟所<lb/>
問非一師善說禮服受詔撰尚書論語說<hi>藝文志夏侯勝尚書章句二十九卷</hi>號爲大夏侯氏學傳齊人周堪<hi>堪字少卿太子少傅光禄勲</hi>及魯國孔霸<hi>字次<g n="孑*_焉-正+?">]□</g>孔子十三世孫爲博士以書授元帝官至太中大夫關内侯號襃成君</hi>霸傳子光<hi>字子夏丞相博山侯光又事牟卿</hi>堪授魯國牟卿<lb/>
<hi>爲博士</hi>及長安許商<hi>字伯長四至九卿善筭著五行論</hi>商授沛唐林<lb/>
<pb n="14b"/>
<hi>字子髙王莽時爲九卿</hi>及平陵吳章<hi>字偉君王/莽時博士</hi>重泉王吉<hi>字少音王莽時爲九卿</hi>齊炔欽<hi>字幼卿王莽時博士</hi>後漢北海牟融亦傳<lb/>
大夏侯尚書夏侯建<hi>字長卿勝從父兄子爲博士議郎太子少傅</hi>師事<lb/>
夏侯勝及歐陽髙左右采獲又從五經諸儒<lb/>
問與尚書相出入者牽引以次章句爲小夏<lb/>
侯氏學傳平陵張山拊<hi>字長賔爲博士論石渠至少府</hi>山拊受<lb/>
同縣李㝷<hi>字子長騎都尉</hi>及鄭寛中<hi>字少君爲博士授成帝官至光禄大夫領尚書事關内侯</hi>山陽張無故<hi>字子孺廣/陵太傅</hi>信都秦恭<hi>字延君城陽内史増師法至百萬言</hi>陳留假倉<hi>字子驕以謁者論石渠至膠東相</hi>寛中授東郡<lb/>
趙玄<hi>御史大夫</hi>無故授沛唐尊<hi>王莽太傅</hi>恭授魯馮賔<lb/>
<hi>爲博士</hi>後漢東海王良亦傳小夏侯尚書漢宣<lb/>
<pb n="15a"/>
帝本始中河内女子得泰誓一篇獻之與伏<lb/>
生所誦合三十篇漢世行之然泰誓年月不<lb/>
與序相應又不與左傳國語孟子衆書所引<lb/>
泰誓同馬鄭王肅諸儒皆疑之漢書儒林傳<lb/>
云百兩篇者出東萊張霸分析合二十九篇<lb/>
以爲數十又采左傳書序爲作首尾凡百二<lb/>
篇篇或數簡文意淺陋成帝時劉向校之非<lb/>
是後遂黜其書古文尚書者孔惠之所藏也<lb/>
魯恭王壞孔子舊宅<hi>漢景帝程姬之子名餘封於魯諡恭王</hi>於壁中<lb/>
得之并禮論語孝經皆科斗文字博士孔安<lb/>
國<hi>字子國魯人孔子十二世孫受詩於魯申公官至諫大夫臨淮太守</hi>以校伏生所誦<lb/>
<pb n="15b"/>
爲隷古寫之増多伏生二十五篇<hi>藝文志云多十六篇</hi>又<lb/>
伏生誤合五篇凡五十九篇爲四十六卷<hi>藝文志云尚書古文經四十六卷五十七篇</hi>安國又受詔爲古文尚書傳<lb/>
值武帝末巫蠱事起經籍道息不獲奏上藏<lb/>
之私家<hi>安國并作古文論語古文孝經傳藝文志云安國獻尚書傳遭巫蠱事未列於學官</hi>以授<lb/>
都尉朝司馬遷亦從安國問故遷書多古文<lb/>
說劉向以中古文校歐陽大小夏侯三家經<lb/>
文脫誤甚衆<hi>藝文志云酒誥脫簡一召誥脫簡二文異者七百有餘脫字數十</hi>都尉朝<lb/>
授膠東庸生<hi>名譚亦傳論語</hi>庸生授淸河胡常<hi>字少于以明榖梁春秋爲博士至部刺史又傳左氏春秋</hi>常授虢徐敖<hi>右扶風掾又傳毛詩</hi>敖授琅<lb/>
邪王璜及平陵塗惲<hi>字子眞</hi>惲授河南乗欽<hi>字君長一<pb n="16a"/>本作桑欽</hi>王莽時諸學皆立惲璜等貴顯范曄後<lb/>
漢書云中興扶風杜林傳古文尚書賈逵<hi>字景伯扶風人左中郎將侍中</hi>爲之作訓馬融作傳鄭玄注解由是<lb/>
古文尚書遂顯于世案今馬鄭所注竝伏生<lb/>
所誦非古文也孔氏之本絶是以馬鄭杜預<lb/>
之徒皆謂之逸書王肅亦注今文而解大與<lb/>
古文相類或肅私見孔傳而祕之乎江左中興<lb/>
元帝時豫章内史枚賾<hi>字仲真汝南人</hi>奏上孔傳古<lb/>
文尚書亡舜典一篇購不能得乃取王肅注<lb/>
堯典從眘徽五典以下分爲舜典篇以續之<lb/>
<hi>孔序謂伏生以舜典合於堯典孔傳堯典止說帝曰欽哉而馬鄭王之本同爲堯典故取爲舜典</hi>學徒遂<lb/>
<pb n="16b"/>
盛後范甯<hi>字武子順陽人東晉豫章太守兼注榖梁</hi>變爲今文集注俗<lb/>
閒或取舜典篇以續孔氏齊明帝建武中吳<lb/>
興姚方興采馬王之注造孔傳舜典一篇云<lb/>
於大<graphic n="KR2008" url="https://raw.githubusercontent.com/kanripo/KR-Gaiji/master/images/KR2008.png" mimeType="image/png"/>頭買得上之梁武時爲博士議曰孔<lb/>
序稱伏生誤合五篇皆文相承接所以致誤<lb/>
舜典首有曰若稽古伏生雖昬耄何容合之<lb/>
遂不行用漢始立歐陽尚書宣帝復立大小<lb/>
夏侯博士平帝立古文永嘉喪亂衆家之書<lb/>
竝滅亡而古文孔傳始興置博士鄭氏亦置<lb/>
博士一人近唯崇古文馬鄭王注遂廢今以<lb/>
孔氏爲正其舜典一篇仍用王肅本<lb/>
<pb n="17a"/>
孔安國古文尚書傳十三卷馬融注十一卷<lb/>
<hi>字季長</hi>鄭玄注九卷王肅注十卷謝沈注十五卷<lb/>
<hi>字行思會稽人東晉尚書部郎領著作録一卷</hi>李顒注十卷<hi>字長林江夏人東晉本郡太守</hi>范<lb/>
甯集解十卷姜道盛集解十卷<hi>天水人宋給事中字道盛</hi>尚<lb/>
書大傳三卷<hi>伏生作</hi>爲尚書音者四人<hi>孔安國鄭玄李軌徐邈案漢人不作音後人所託</hi>
　　　　右尚書梁國子助敎江夏費甝作<lb/>
　　　　義䟽行於世<lb/>
詩者所以言志吟詠性情以諷其上者也古<lb/>
有采詩之官王者巡守則陳詩以觀民風知<lb/>
得失自考正也動天地感鬼神厚人倫美敎<lb/>
<pb n="17b"/>
化移風俗莫近乎詩是以孔子最先刪録旣<lb/>
取周詩上兼商頌凡三百一十一篇<hi>毛公爲故訓時巳亡六篇故藝文志云三百五篇</hi>以授子夏子夏遂作序焉<hi>或曰毛公作序解見</hi>
　口以相傳未有章句戰國之世專任武力<lb/>
雅頌之聲爲鄭衞所亂其廢絶亦可知矣遭<lb/>
秦焚書而得全者以其人所諷誦不專在竹帛<lb/>
故也漢興傳者有四家魯人申公<hi>亦謂申培公楚王大傅武帝以安車蒲輪徴之時申公年八十餘以爲大中大夫</hi>受詩於浮丘伯以詩經<lb/>
爲訓故以敎無傳疑者則闕不傳號曰魯詩<lb/>
弟子爲博士者十餘人郎中令王臧<hi>蘭陵人</hi>御史<lb/>
大夫趙綰<hi>代人</hi>臨淮太守孔安國膠西内史<lb/>
<pb n="18a"/>
周霸城陽内史夏寛東海太守魯賜<hi>碭人</hi>長沙<lb/>
内史繆生<hi>蘭陵人</hi>膠西中尉徐偃膠東内史闕<lb/>
門慶忌<hi>鄒人</hi>皆申公弟子也申公本以詩春秋<lb/>
授瑕丘江公盡能傳之徒衆最盛魯許生免<lb/>
中徐公<hi>免中縣名</hi>皆守學敎授丞相韋賢受詩於江<lb/>
公及許生傳子玄成<hi>賢字長<g n="孑*_焉-正+?">]□</g>玄成字少翁父子竝爲丞相封扶陽侯又治禮論語玄成兄子賞以詩授哀帝大司馬車騎將軍</hi>又王式<hi>字翁思東平新桃人昌邑王師</hi>受詩於<lb/>
免中徐公及許生以授張生長安<hi>名長安字幼君山陽人爲博士論石渠至淮陽中尉</hi>及唐長賔<hi>東平人爲博/士楚王太傅</hi>褚少孫<hi>沛人爲博士褚氏家傳云即續史記褚先生</hi>張生兄子游卿<hi>諫大夫</hi>以詩授元帝傳<lb/>
王扶<hi>琅邪人泗水中尉</hi>扶授許晏<hi>陳留人/爲博士</hi>又薛廣德<hi>字長<pb n="18b"/>卿沛國相人御史大夫</hi>受詩于王式授龔舎<hi>字君倩楚國人太山太守</hi>齊<lb/>
人轅固生<hi>漢景帝時爲博士至淸河太傅</hi>作詩傳号齊詩傳<lb/>
夏侯始昌始昌授后蒼<hi>字近君東海郯人通詩禮爲博士至少府</hi>蒼授<lb/>
翼奉<hi>字少君東海下邳人爲博士諫大夫</hi>及蕭望之<hi>字長清東海蘭陵人御史大夫前將軍兼傳論語</hi>匡衡<hi>字稚圭東海承人丞相樂安侯子咸亦明經歷九卿家世多爲博士</hi>衡授<lb/>
師丹<hi>字公仲琅邪人大司空</hi>及伏理<hi>字游君髙密太/傅家世傳業</hi>滿昌<hi>字君都潁川人詹事</hi>昌授張邯<hi>九江/人</hi>及皮容<hi>琅邪人</hi>皆至大官徒<lb/>
衆尤盛後漢陳元方亦傳齊詩燕人韓嬰<hi>漢文帝時爲博士至常山太傅</hi>推詩之意作内外傳數万言号曰韓詩<lb/>
淮南賁生受之武帝時嬰與董仲舒論於上前<lb/>
仲舒不能難<hi>嬰又爲易傳燕趙閒好詩故其易微唯韓氏自傳之</hi>其孫商爲<lb/>
<pb n="19a"/>
博士孝宣時涿韓生其後也河内趙子事燕<lb/>
韓生授同郡蔡誼<hi>誼以詩授昭帝至丞相封侯</hi>誼授同郡食<lb/>
子公<hi>爲博士</hi>及琅邪王吉<hi>字子陽王駿父昌邑中尉諫大夫吉兼五經能爲鄒氏春秋以詩論敎授</hi>子公授太山栗豐<hi>部刺史</hi>吉授淄川長孫順<lb/>
<hi>爲博士</hi>豐授山陽張就順授東海髮福<hi>一本作段福</hi>竝至<lb/>
大官藝文志云齊韓詩或取春秋采雜說<lb/>
咸非其本義魯最爲近之毛詩者出自毛公河<lb/>
間獻王好之徐整<hi>字文操豫章人吳太常卿</hi>云子夏授髙行<lb/>
子髙行子授薛倉子薛倉子授帛妙子帛妙<lb/>
子授河閒人大毛公毛公爲詩故訓傳於家以<lb/>
授趙人小毛公<hi>一云名萇</hi>小毛公爲河間獻王博<lb/>
<pb n="19b"/>
士以不在漢朝故不列於學一云子夏傳曽<lb/>
申<hi>字子西魯人曽參之子</hi>申傳魏人李克克傳魯人孟仲<lb/>
子<hi>鄭玄詩譜云子思之弟子</hi>孟仲子傳根牟子根牟子傳趙<lb/>
人孫卿子孫卿子傳魯人大毛公漢書儒林<lb/>
傳云毛公趙人治詩爲河間獻王博士授同<lb/>
國貫長卿<hi>徐整作長公</hi>長卿授解延年<hi>爲阿武令詩譜云齊人</hi>
延年授虢徐敖敖授九江陳俠<hi>王莽講學大夫</hi>或云陳<lb/>
俠傳謝曼卿元始五年公車徴說詩後漢鄭<lb/>
衆賈逵傳毛詩馬融作毛詩注鄭玄作毛詩<lb/>
箋申明毛義難三家於是三家遂廢矣魏太<lb/>
常王肅更述毛非鄭荆州刺史王基<hi>字伯輿東萊人</hi>駮<lb/>
<pb n="20a"/>
王肅申鄭義晉豫州刺史孫毓<hi>字休朗北海平昌人長沙太守</hi>爲<lb/>
詩評評毛鄭王肅三家同異朋於王徐州從<lb/>
事陳統<hi>字元方</hi>難孫申鄭宋徴士鴈門周續之<lb/>
<hi>字道祖及雷次宗俱事廬山惠逺法師</hi>豫章雷次宗<hi>字仲倫宋通直郎徴不起</hi>齊沛<lb/>
國劉瓛竝爲詩序義前漢魯齊韓三家詩<lb/>
列于學官平帝世毛詩始立齊詩久亡魯詩<lb/>
不過江東韓詩雖在人無傳者唯毛詩鄭箋<lb/>
獨立國學今所遵用<lb/>
毛詩故訓傳二十卷<hi>鄭氏箋</hi>馬融注十卷<hi>無下袟</hi>王<lb/>
肅注二十卷謝沈注二十卷江煕注二十卷<lb/>
<hi>字太和濟陽人東晉兖州別駕</hi>鄭玄詩譜二卷<hi>徐整暢大叔裘隱</hi>孫毓詩同<lb/>
<pb n="20b"/>
異評十卷陸璣毛詩草木鳥獸蟲魚䟽二卷<lb/>
<hi>字元恪吳郡人吳太子中庶子烏■令</hi>爲詩音者九人鄭玄徐邈蔡<lb/>
氏孔氏阮侃王肅江悙干寶李軌<hi>阮侃字德恕陳留人河内太守江惇字思俊河内人東晉徴士蔡氏孔氏不詳何人</hi>
　　　　右詩梁有桂州刺史淸河崔靈恩<lb/>
　　　　集衆解爲毛詩集注二十四卷俗<lb/>
　　　　間又有徐爰詩音近吳興沈重<lb/>
　　　　亦撰詩音義<lb/>
安上治民莫善於禮鄭子太叔云夫禮天之<lb/>
經地之義民之行也左傳云禮所以經國家<lb/>
定社稷序民人利後嗣者也禮敎之設其源<lb/>
<pb n="21a"/>
逺哉帝王質文世有損益至於周公代時轉<lb/>
浮周公居攝曲爲之制故曰經禮三百威儀<lb/>
三千及周之衰諸侯始僭將踰法度惡其害<lb/>
己皆滅去其籍自孔子時而不具矣孔子反<lb/>
魯乃始刪定值戰國交爭秦氏坑焚惟故禮<lb/>
經崩壞爲甚漢興有魯髙堂生傳士禮十七<lb/>
篇即今之儀禮也而魯徐生善爲容孝文時<lb/>
爲禮官大夫景帝時河閒獻王好古得古禮<lb/>
獻之<hi>鄭六藝論公後得孔氏壁中河閒獻王古文禮五十六篇記百三十一篇周禮六篇其十七篇與髙堂生所傳同而字多異劉向別録云古文記二百四篇藝文志曰禮古經五十六篇出于魯淹中蘇林云淹中里名</hi>或<lb/>
曰河閒獻王開獻書之路時有李氏上周官<lb/>
<pb n="21b"/>
五篇失事官一篇乃購千金不得取考工記<lb/>
以補之瑕丘蕭奮以禮至淮陽太守授東海<lb/>
孟卿<hi>孟喜父</hi>卿授同郡后蒼及魯閭丘卿其古<lb/>
禮經五十六篇蒼傳十七篇所餘三十九篇<lb/>
■付書館名爲逸禮蒼說禮數万言号曰后<lb/>
蒼曲臺記<hi>在曲臺校書著記因以爲名</hi>孝宣之世蒼爲最明<lb/>
■授沛聞人通漢<hi>字子方以太子舎人論石渠至中山中尉</hi>及梁戴德<lb/>
<hi>字延君号大戴信都太傳</hi>戴聖<hi>字次君号小戴以博士/論石渠至九江太守</hi>沛慶普<hi>字孝公東平太傳</hi>由是禮有大小戴慶氏之學普授魯夏侯<lb/>
敬又傳族子咸<hi>豫章太守</hi>大戴授琅邪徐良<hi>字斿卿爲博士州牧郡守家世傳業</hi>小戴授梁人橋仁<hi>字季卿大鴻/臚家世傳業</hi>及楊榮<hi>字子<pb n="22a"/>孫琅邪太守</hi>王莽時劉歆爲國師始建立周官經以<lb/>
爲周禮河南緱氏杜子春受業於歆還家以<lb/>
敎門徒好學之士鄭興父子<hi>興字少贛河南人後漢太中大夫子衆巳見前竝作周禮解詁</hi>等多往師之賈景伯亦作周禮解詁<lb/>
禮記者本孔子門徒共撰所聞以爲此記後<lb/>
人通儒各有損益故中庸是子思伋所作緇<lb/>
衣是公孫尼子所制鄭玄云月令是吕不韋<lb/>
所撰盧植<hi>字子幹涿郡人後漢北中郎將九江太守</hi>云王制是漢時博<lb/>
士所爲陳邵<hi>字節良下邳人晉司空長史</hi>周禮論序云戴德<lb/>
刪古禮二百四篇爲八十五篇謂之大戴禮<lb/>
戴聖刪大戴禮爲四十九篇是爲小戴禮<hi>漢劉<pb n="22b"/>向別録有四十九篇其篇次與今禮記同名爲他家書拾撰所取不可謂之小戴禮</hi>後漢馬融盧<lb/>
植考諸家同異附戴聖篇章去其繁重及所<lb/>
敘略而行於世即今之禮記是也鄭玄亦依盧<lb/>
馬之本而注焉范曄後漢書云中興鄭衆<lb/>
傳周官經後馬融作周官傳授鄭玄玄作周<lb/>
官注<hi>鄭注引杜子春鄭大夫鄭司農之義鄭玄三禮日録云二鄭信同宗之大儒今賛而辯之</hi>玄本<lb/>
治小戴禮後以古經校之取其於義長者順<lb/>
者故爲鄭氏學玄又注小戴所傳禮記四十<lb/>
九篇通爲三禮焉漢初立髙堂生禮博士後<lb/>
又立大小戴慶氏三家王莽又立周禮後漢<lb/>
三禮皆立博士今慶氏曲臺久亡大戴無傳<lb/>
<pb n="23a"/>
學者唯鄭注周禮儀禮禮記竝列學官而喪<lb/>
服一篇又別行於世今三禮俱以鄭爲主<lb/>
馬融注周官十二卷鄭玄注十二卷王肅注<lb/>
十二卷干寶注十三卷<lb/>
　　　　右周禮<lb/>
鄭玄注儀禮十七卷馬融王肅孔倫<hi>字敬序㑹稽人東晉廬陵太守集衆家注</hi>陳銓<hi>不詳/何人</hi>裴松之<hi>字士期河東人宋太中大夫西郷侯</hi>雷次<lb/>
宗蔡超<hi>字希逺濟陽人宋丞相諮議參軍</hi>田儁之<hi>字僧紹馮翊人齊東平太守</hi>劉<lb/>
道拔<hi>彭城人宋海豐令</hi>周續之<hi>自馬融以下竝注喪服</hi>
　　　　右儀禮<lb/>
盧植注禮記二十卷鄭玄注二十卷王肅注<lb/>
<pb n="23b"/>
三十卷孫炎注二十九卷<hi>字叔然樂安人魏祕書監徴不就</hi>業<lb/>
遵注十二卷<hi>字長儒燕人宋奉朝請</hi>庾蔚之畧解十卷<hi>字隨潁川人宋貟外常侍</hi>
　　　　　右禮記<lb/>
鄭玄<hi>三禮音各一卷</hi>王肅<hi>三禮音各一卷七/録唯云撰禮記音</hi>李軌<hi>周禮儀禮音各一卷禮記音二卷</hi>劉昌宗<hi>周禮儀禮音各一/卷禮記音五卷</hi>徐邈<hi>周禮音一卷録無禮記音卷</hi>射慈<hi>字孝宗彭城人吳中書侍郎齊三傳禮記音一卷</hi>謝楨<hi>不詳何人禮記音一卷</hi>
孫毓<hi>禮記音一卷</hi>繆炳<hi>禮記音/一卷</hi>曹耽<hi>字愛道譙國人東安人諮議參軍禮記音二卷</hi>尹毅<hi>天水人東晉國子/助敎禮記音一卷</hi>蔡謨<hi>字道明濟陽考城人晉司徒文穆公音卷</hi>范宣<hi>字宣子濟陽人東晉貟/外郎不就禮記音二卷</hi>徐爰<hi>禮記音三卷</hi>王曉<lb/>
<hi>作周禮音一卷云定鄭氏音上江南無此書不詳何人</hi>
<pb n="24a"/>
　　　　右作音人近有戚衮作周禮音沈<lb/>
　　　　重撰問禮禮記音梁國子助敎皇<lb/>
　　　　侃撰禮記義䟽五十卷又傳喪服<lb/>
　　　　義䟽竝行於世<lb/>
古之王者必有史官君舉則書所以愼言行<lb/>
昭法式也諸侯亦有國史春秋即魯之史記<lb/>
也孔子應聘不遇自衞而歸西狩獲麟傷其<lb/>
虚應乃與魯君子左丘明觀書於太史氏因<lb/>
魯史記而作春秋上遵周公遺制下明將來<lb/>
之法襃善黜惡勒成十二公之經以授弟子<lb/>
弟子退而異言丘明恐弟子各安其意以失<lb/>
<pb n="24b"/>
其眞故論本事而爲之傳明夫子不以空言<lb/>
說經也春秋所貶損人當世君臣其事實皆<lb/>
形於傳故隱其書而不宣所以免時難也及<lb/>
末世口說流行故有公羊<hi>名髙齊人子夏弟子受經于子夏</hi>榖梁<lb/>
<hi>名赤魯人糜信云與秦孝公同時七録云名淑字元始風俗通云子夏門人</hi>鄒氏<hi>王吉善鄒氏春秋</hi>夾<lb/>
氏之傳鄒氏無師夾氏有録無書故不顯于<lb/>
世<hi>桓譚新論云左氏傳遭戰國寢藏後有餘年魯人榖梁赤作春秋殘畧多有遺文又有齊人公羊髙縁經文作傳彌失本事</hi>漢興齊人胡母生<hi>字子都景帝時爲博士年老歸敎于齊齊之言春秋者宗事之公孫弘亦頗受焉</hi>趙人董仲舒<hi>官至江都膠西相</hi>竝治公羊春<lb/>
秋蘭陵褚大<hi>梁相</hi>東平嬴公<hi>諫大夫</hi>廣川段仲温<lb/>
吕歩舒<hi>歩舒丞相長史</hi>皆仲舒弟子嬴公守學不失<lb/>
<pb n="25a"/>
師法授東海孟卿及魯眭弘<hi>字孟符節令</hi>弘授嚴<lb/>
彭祖<hi>字公子東海下邳人爲博士至左馮翊太子太傅</hi>及顔安樂<hi>字翁孫魯國薛人也孟姊子也爲齊郡太守丞</hi>由是公羊有嚴顔之學弘弟子百<lb/>
餘人常曰春秋之意在二子矣彭祖授琅邪<lb/>
王中<hi>少府家世傳業</hi>中授同郡公孫文<hi>東平太傅徒衆甚盛</hi>及東門<lb/>
雲<hi>荆州刺史</hi>安樂授淮陽泠豐<hi>字次君菑川太守</hi>及淄川任<lb/>
翁<hi>少府</hi>豐授大司徒馬宫<hi>字游卿東海戚人封扶德侯</hi>及琅邪左<lb/>
咸<hi>郡守九卿徒衆甚盛</hi>始貢禹<hi>字少翁琅邪人御史大夫</hi>事嬴公而成於<lb/>
眭孟以授潁川堂谿惠惠授泰山冥都<hi>丞相史</hi>又<lb/>
踈廣<hi>字仲翁東海蘭陵人太子太傅</hi>事孟卿以授琅邪筦路筦<lb/>
路及冥都又事顔安樂路授大司農孫寶<hi>字子嚴潁<pb n="25b"/>川鄢陵人</hi>瑕丘江公受榖梁春秋及詩於魯申公武<lb/>
帝時爲博士<hi>傳子至孫皆爲博士</hi>使與董仲舒論江公呐<lb/>
於口而丞相公孫弘本爲公羊學比輯其義<lb/>
卒用董生於是上因尊公羊家詔太子受衞<lb/>
太子復私問榖梁而善之其後浸微唯魯榮<lb/>
廣<hi>字王孫</hi>皓星公二人受焉廣盡能傳其詩春<lb/>
秋蔡千秋<hi>字少君諫大夫郎中戸將</hi>梁周慶<hi>字幼/君</hi>丁姓<hi>字子孫至中山太傅</hi>
皆從廣受千秋又事皓星公爲學最篤宣<lb/>
帝即位聞衞太子好榖梁乃召千秋與公羊<lb/>
家竝說上善榖梁說後又選郎十人從千秋<lb/>
受會千秋病死徴江公孫爲博士詔劉向受<lb/>
<pb n="26a"/>
榖梁欲令助之江博士復死乃徴周慶丁姓<lb/>
待詔使卒授十人十餘歳皆明習乃召五經<lb/>
名儒太子太傅蕭望之等大議殿中平公<lb/>
羊榖梁同異<hi>時公羊博士嚴彭祖侍郎申輓伊推宋顯榖梁議郎尹更始待詔劉向周慶丁姓竝論</hi>望之等多從榖梁由是大盛慶姓皆爲博<lb/>
士姓授楚申章昌曼君<hi>爲博士至長沙太傅</hi>初尹更始<lb/>
<hi>字翁君汝南邵陵人議郎諫大夫長樂戸將</hi>事蔡千秋又受左氏傳取<lb/>
其變理合者以爲章句傳子咸<hi>大司農</hi>及翟方<lb/>
進<hi>字子威汝南上蔡人丞相封侯</hi>房鳳<hi>字子元琅邪不其人光禄大夫五官中郎將青州牧</hi>始<lb/>
江博士授胡常常授梁蕭秉<hi>字君房</hi>王莽時<lb/>
爲講學大夫<lb/>
<pb n="26b"/>
左丘明作傳以授曽申申傳衞人吳起<hi>魏文侯相</hi>
起傳其子期期傳楚人鐸椒<hi>楚太傅</hi>椒傳趙人虞<lb/>
卿<hi>趙相</hi>卿傳同郡荀卿名況況傳武威張蒼<hi>漢丞相北平侯</hi>蒼傳洛陽賈誼<hi>長沙梁王太傅</hi>誼傳至其孫嘉嘉<lb/>
傳趙人貫公<hi>漢書云賈誼授貫公爲河閒獻王博士</hi>貫公傳其少<lb/>
子長卿<hi>蕩隂令</hi>長卿傳京兆尹張敞<hi>字子髙河東平陽人徙杜陵</hi>及侍御史張禹<hi>字長子淸河人</hi>禹數爲御史大<lb/>
夫蕭望之言左氏望之善之薦禹徴待詔<lb/>
未及問會病死禹傳尹更始更始傳其子咸<lb/>
及翟方進胡常常授黎陽賈護<hi>字季君哀帝時待詔爲郎</hi>
護授蒼梧陳欽<hi>字子佚以左氏授王莽至將軍</hi>漢書儒林傳云<lb/>
<pb n="27a"/>
漢興北平侯張蒼及梁太傅賈誼京兆尹張<lb/>
敞大中大夫劉公子皆修春秋左氏傳始劉<lb/>
歆<hi>字子駿向之子王莽國師</hi>從尹咸及翟方進受左氏<hi>哀帝時歆與房鳳王龔欲立左氏爲師丹所奏不果平帝世始得立</hi>由是言左氏者本之賈護<lb/>
劉歆歆授扶風賈徽<hi>字元伯後漢潁隂令作春秋條例二十一卷</hi>徽傳<lb/>
子逵逵受詔列公羊榖梁不如左氏四十事<lb/>
奏之名曰左氏長義章帝善之逵又作左<lb/>
氏訓詁司空南閤祭酒陳元作左氏同異大<lb/>
司農鄭衆作左氏條例章句南郡太守馬融<lb/>
爲三家同異之說京兆尹延篤<hi>字叔堅南陽人</hi>受左氏<lb/>
於賈逵之孫伯升因而注之汝南彭汪<hi>字仲博</hi>記<lb/>
<pb n="27b"/>
先師竒說及舊注太中大夫許淑<hi>字惠卿魏郡人</hi>九江<lb/>
太守服䖍<hi>字子愼河南人</hi>侍中孔嘉<hi>字山甫扶風人</hi>魏司徒王<lb/>
朗<hi>字景興肅之父</hi>荆州刺史王基大司農董遇徴士<lb/>
燉煌周生烈竝注解左氏傳梓潼李仲欽著<lb/>
左氏指歸陳郡潁容<hi>字子嚴後漢公車徴不就</hi>作春秋條例<lb/>
又何休<hi>字邵公任城人後漢諫大夫</hi>作左氏膏肓公羊墨守<lb/>
榖梁癈疾鄭康成鍼膏肓發墨守起廢疾<lb/>
自是左氏大興漢初立公羊博士宣帝又立榖<lb/>
梁平帝始立左氏後漢建武中以魏郡李<lb/>
封爲左氏博士羣儒蔽固者數廷爭之及封<lb/>
卒因不復補和帝元興十一年鄭興父子奏<lb/>
<pb n="28a"/>
上左氏乃立於學官仍行於世迄今遂盛<lb/>
行二傳漸微<hi>江左中興立左氏傳杜氏服氏博士太常苟崧奏請立二傳博士詔許立公羊云榖梁膚淺不足立博士王敦亂竟不果立</hi>左氏今用杜預注公羊用何休<lb/>
注榖梁用范甯注<hi>二傳近代無講者恐其學遂絶故爲音以示將來</hi>
士燮注春秋經十一卷<hi>字彦威蒼梧人吴衞將軍龍編侯</hi>賈逵左<lb/>
氏解詁三十卷服虔解誼三十卷王肅注三<lb/>
十卷董遇章句三十卷杜預經傳集解三十<lb/>
卷<hi>字元凱京兆杜陵人晉鎭南大將軍開府儀同三司當陽穆侯</hi>孫毓注二十八卷杜<lb/>
預春秋釋例十五卷四十篇服虔音一卷魏<lb/>
髙貴郷公音三卷<hi>曹髦字士彦魏廢帝</hi>嵇康音三卷<hi>字叔夜譙國人晉中散大夫</hi>杜預音三卷李軌音三卷荀訥<lb/>
<pb n="28b"/>
<pb n="28b"/>
解十四卷徐邈注十二卷徐乾注十三卷<hi>字文祚東莞人東晉給事中</hi>范甯集注十二卷段肅注十二卷<hi>不詳何人</hi>
胡訥集解十卷<lb/>
　　　　右榖梁<lb/>
孝經者孔子爲弟子曽參說孝道因明天<lb/>
子庶人五等之孝事親之法亦遭焚燼河間<lb/>
人顔芝爲秦禁藏之漢氏尊學芝子貞出之<lb/>
是爲今文長孫氏博士江翁少府后蒼諫大<lb/>
夫翼奉安昌侯張禹傳之各自名家凡十八<lb/>
章又有古文出于孔氏壁中別有閨門一章自<lb/>
餘分析十八章揔爲二十二章孔安國作傳<lb/>
<pb n="29a"/>
劉向校書定爲十八後漢馬融亦作古文孝<lb/>
經傳而世不傳世所行鄭注相承以爲鄭玄<lb/>
案鄭志及中經簿無唯中朝穆帝集講孝<lb/>
經云以鄭玄爲王檢孝經注與康成注五經<lb/>
不同未詳是非<hi>江左中興孝經論語共立鄭氏愽士一人</hi>古文孝經世<lb/>
旣不行今隨俗用鄭注十八章本<lb/>
孔安國馬融鄭衆鄭玄王肅蘇林<hi>字孝友陳留人魏散騎常侍</hi>何晏<hi>字平叔南陽人魏吏部尚書駙馬都尉關内侯</hi>劉邵<hi>字孔才廣平人魏光禄勲一云劉煕</hi>
韋昭<hi>字弘嗣吳郡人吳侍中領左國史髙陵亭侯爲晉諱改爲曜</hi>徐整謝萬孫氏<lb/>
<hi>不詳何人</hi>揚泓<hi>天水人東/晉給事中</hi>袁宏<hi>字彦伯陳郡人東晉東陽太守</hi>虞槃佑<lb/>
<hi>字弘猷髙平人東晉處士</hi>庾氏<hi>不詳/何人</hi>殷仲文<hi>陳郡人東晉/東陽太守</hi>車胤<hi>字武子南<pb n="29b"/>平人東晉陽尹</hi>荀昶<hi>字茂祖潁川/人宋中書郎</hi>孔光<hi>字文泰東莞人</hi>何承天<lb/>
<hi>東海人宋廷尉卿</hi>釋慧琳<hi>秦郡人宋/世沙門</hi>王玄戴<hi>字彦運太/人齊光禄大夫</hi>
明僧紹<lb/>
　　　　右竝注孝經皇侃撰義䟽先儒無<lb/>
　　　　爲音者<lb/>
論語者孔子應荅弟子及時人所言或弟子<lb/>
相與言而接聞於夫子之語也當時弟子各<lb/>
有所記夫子旣終微言巳絶弟子恐離居巳<lb/>
後各生異見而聖言永滅故相與論撰因輯<lb/>
時賢及古明王之語合成一法謂之論語鄭<lb/>
康成云仲弓子夏等所撰定漢興傳者則<lb/>
<pb n="30a"/>
有三家魯論語者魯人所傳即今所行篇次<lb/>
是也常山都尉龔奮長信少府夏侯勝丞相<lb/>
韋賢及子玄成魯扶卿<hi>鄭云扶先或說先先生</hi>太子少傅<lb/>
夏侯建前將軍肅望之竝傳之各自名家齊<lb/>
論語者齊人所傳別有問王知道二篇凡二<lb/>
十二篇其二十篇中章句頗多於魯論昌邑<lb/>
中尉王吉少府宋畸琅邪王卿衘史大夫貢<lb/>
禹尚書令五鹿充宗膠東庸生竝傳之唯王<lb/>
陽名家古論語者出自孔氏壁中凡二十一篇有<lb/>
兩子張<hi>如淳云分堯曰篇後子張問何如可以從政以下爲篇名曰從政</hi>篇次不與<lb/>
齊魯論同<hi>新論云文異音四百餘字</hi>孔安國爲傳後漢馬<lb/>
<pb n="30b"/>
融亦注之安昌侯張禹受魯論于夏侯建又<lb/>
從庸生王吉受齊論擇善而從号曰張侯論<lb/>
最後而行於漢世禹以論授成帝後漢包咸<lb/>
<hi>字子長吳人大鴻臚</hi>周氏<hi>不詳何人</hi>竝爲章句列于學官鄭玄<lb/>
就魯論張包周之篇章考之齊古爲之注焉<lb/>
魏吏部尚書何晏集孔安國包咸周氏馬融<lb/>
鄭玄陳羣<hi>字長文潁川人魏司空</hi>王肅周生烈<hi>燉煌人七録云字文逢本姓唐魏博士侍中</hi>之說并下己意爲集解正始中上之<lb/>
盛行於世今以爲主鄭玄注十卷王肅注十<lb/>
卷虞翻注十卷何晏集解十卷誰周注十卷<lb/>
<hi>字允南巴西人晉散騎常侍不拜陽城亭侯</hi>衞瓘注八卷<hi>少二卷宋明帝補闕</hi>崔豹<lb/>
<pb n="31a"/>
注十卷<hi>字正熊燕國人晉尚書左中兵郎</hi>李充集注十卷<hi>東晉人</hi>孫<lb/>
綽集注十卷<hi>字興公太原人東晉廷尉卿長樂亭侯</hi>盈氏注十卷<hi>不詳何人</hi>孟整注十卷<hi>一云孟陋陋字少孤江夏人東晉撫軍參軍不就</hi>梁覬注十<lb/>
卷<hi>天水人東晉國子博士</hi>袁喬注十卷<hi>字彦叔陳國人東晉益州刺史湘西簡侯</hi>尹<lb/>
毅注十卷江熙集解十二卷張馮注十卷<hi>字長宗吳人東晉司徒左長史</hi>孔澄之注十卷<hi>字仲淵會稽人宋新安太守</hi>虞遐注<lb/>
十卷<hi>會稽人齊貟外郎</hi>王弼釋疑三卷欒肈釋疑十<lb/>
卷徐邈音一卷<lb/>
　　　　　右論語皇侃撰義䟽行於世<lb/>
老子者姓李名耳<hi>河上公云名重耳</hi>字伯陽陳國苦縣<lb/>
厲郷人也<hi>史記云字聃又云曲里人一云陳國相人</hi>生而皓首<hi>劉向列仙傳云受學於容<pb n="31b"/>成生於殷時</hi>爲周柱下史<hi>史記云爲周守藏史或言是老萊子蓋百六十餘歳或言二百餘歳衆家皆云先爲柱下史轉爲守藏史葛洪云文王時爲主藏史武王時爲柱下史或云老子在黃帝時爲廣成子一云爲天老在堯時爲務光子在殷時爲彭祖在周爲柱下史</hi>覩周之衰乃西出關<lb/>
<hi>周敬王時</hi>爲關令尹喜說道德二篇尚虚無無爲<lb/>
<hi>劉向云西過流沙莫知所終</hi>班固云道家者淸虚以自守卑<lb/>
弱以自持此人君南面之術也漢文帝竇皇<lb/>
后好黃老言有河上公者居河之湄結草爲<lb/>
菴以老子敎授文帝徴之不至自詣河上責之<lb/>
河上公乃踊身空中文帝改容謝之於是<lb/>
作老子章句四篇以授文帝言治身治國之<lb/>
要其後談論者莫不宗尚玄言唯王輔嗣妙<lb/>
<pb n="32a"/>
得虚無之旨今依王本博采衆家以明同異<lb/>
河上公章句四卷<hi>不詳名氏</hi>毋丘望之章句二卷<hi>字仲都京兆人漢長陵三老</hi>嚴遵注二卷<hi>字君平蜀都人漢徴士又作老子指歸十四卷</hi>虞<lb/>
翻注二卷王弼注二卷<hi>又作老子指略一卷</hi>鍾會注二卷<lb/>
羊祜解釋四卷<hi>字叔子泰山平陽人晉太傅鉅平成侯</hi>范望州注訓<lb/>
二卷<hi>字叔文會稽人吳尚書郎</hi>王尚述二卷<hi>字君曽琅邪人東晉江州刺史封杜忠侯</hi>
程韶集解二卷<hi>鉅鹿人東晉郎中關内侯</hi>邯鄲氏注二卷<hi>不詳何人</hi>常氏注二卷<hi>不詳何人</hi>盈氏注二卷孟子注二<lb/>
卷<hi>或云孟康康字公休安平廣宗人魏中書監廣陵亭侯</hi>巨生内解二卷<lb/>
<hi>不詳何人</hi>袁眞注二卷<hi>字彦仁陳郡人東晉西中郎將豫州刺史</hi>張嗣注<lb/>
二卷張憑注二卷孫登集注二卷<hi>字仲山太原中都人<pb n="32b"/>東晉尚書郎</hi>蜀才注二卷釋慧琳注二卷釋慧<lb/>
注二卷<hi>陳留人本姓范宋世沙門</hi>王玄載注二卷顧懽堂誥<lb/>
四卷<hi>一作老子義䟽</hi>節解二卷<hi>不詳作者或云老子所作一云河上公作</hi>劉遺<lb/>
民玄譜一卷<hi>字遺民彭城人東晉柴桑令</hi>想余注二卷<hi>不詳何人一云張魯或云劉表魯字公旗沛國豐人漢鎭南將軍關内侯</hi>戴逵音一卷<hi>字安道譙國人東晉散騎常侍太子中庶子徴不就</hi>
　　　　　右老子近代有梁武帝父子及周<lb/>
　　　　　弘正講䟽北學有杜弼注世頗行之<lb/>
莊子者姓莊名周<hi>太史公云字子休</hi>梁國蒙縣人也六<lb/>
國時爲梁漆園吏與魏惠王齊宣王楚威王<lb/>
同時<hi>李頤云與齊愍王同時</hi>齊楚嘗聘以爲相不應時人<lb/>
<pb n="33a"/>
皆尚遊說莊生獨髙尚其事優遊自得依老<lb/>
氏之旨著書十餘萬言以逍遥自然無爲齊<lb/>
物而巳大抵皆寓言歸之於理不可案文責<lb/>
也然莊生宏才命世辭趣華深正言若反故<lb/>
莫能暢其弘致後人増足漸失其眞故郭子<lb/>
玄云一曲之才妄竄竒說若閼弈意脩之首<lb/>
危言游鳬子胥之篇凡諸巧雜十分有三漢<lb/>
書藝文志莊子五十二篇即司馬彪孟氏所<lb/>
注是也言多詭誕或似山海經或類占夢書<lb/>
故注者以意去取其内篇衆家竝同自餘或<lb/>
有外而無雜唯子玄所注特會莊生之旨故<lb/>
<pb n="33b"/>
爲世所貴徐仙民李弘範作音皆依郭本<lb/>
以郭爲主<lb/>
崔譔注十卷二十七篇<hi>淸河人晉議郎内篇七外篇二十</hi>向秀<lb/>
注二十卷二十六篇<hi>一作二十七篇一作二十八篇亦無雜篇爲音三卷</hi>司<lb/>
馬彪注二十一卷五十二篇<hi>字紹統河内人晉祕書監内篇七外篇二十八雜篇十四解說三爲音三卷</hi>郭象注三十三卷三十三篇<hi>字子玄河内人晉太傅主簿内篇七外篇十五雜篇十一爲音三卷</hi>李頤集解三十卷三<lb/>
十篇<hi>字景眞潁川襄城人晉丞相參/軍自号玄道子一作三十五篇爲音一卷</hi>孟氏注十<lb/>
八卷五十二篇<hi>不詳何人</hi>王叔之義䟽三卷<hi>字穆■琅邪人宋處士亦作注</hi>李軌音一卷徐邈音三卷<lb/>
　　　　　右莊子<lb/>
<pb n="34a"/>
爾雅者所以訓釋五經辯章同異實九流之<lb/>
通路百氏之指南多識鳥獸草木之名博覽<lb/>
而不惑者也爾近也雅正也言可近而取正也<lb/>
釋詁一篇蓋周公所作釋言以下或言仲尼<lb/>
所増子夏所足叔孫通所益梁文所補張<lb/>
楫論之詳矣前漢終軍始受豹鼠之賜自玆<lb/>
迄今斯文盛矣先儒多爲億必之說乖蓋闕之<lb/>
義唯郭景純洽聞強識詳悉古今作爾雅注爲<lb/>
世所重今依郭本爲正<lb/>
犍爲文學注三卷<hi>一云犍爲郡文學卒史臣舎人漢武帝時待詔闕中卷</hi>劉<lb/>
歆注三卷<hi>與李巡注正同疑非歆注</hi>樊光注六卷<hi>京兆人後漢中散大夫沈旋疑<pb n="34b"/>非光注</hi>李巡注三卷<hi>汝南人後/漢中黃門</hi>孫炎注三卷<hi>音一卷</hi>郭<lb/>
璞注三卷<hi>字景純河東人東晉弘農太守著作郎音一卷圖賛二卷</hi>
　　　　右爾雅梁有沈旋<hi>約之子</hi>集衆家之<lb/>
　　　　注陳博士施乾國子祭酒謝嶠舎<lb/>
　　　　　人顧野王竝撰音旣是名家今亦<lb/>
　　　　　采之附於先儒之末<lb/>
　　　　目録<lb/>
　　經典釋文卷第一<hi>序録</hi>
　　經典釋文卷第二<hi>周易音義</hi>
　　經典釋文卷第三<hi>古文尚書音義上起第一盡第五</hi>
　　經典釋文卷第四<hi>古文尚書音義下起第六盡第十三</hi>
<pb n="35a"/>
　　　經典釋文卷第五<hi>毛詩音義上起第一盡第六</hi>
　　　經典釋文卷第六<hi>毛詩音義中起第七盡第十五</hi>
　　　經典釋文卷第七<hi>毛詩音義下起第十六盡第二十</hi>
　　　經典釋文卷第八<hi>周禮音義上起天官盡春官丅</hi>
　　　經典釋文卷第九<hi>周禮音義下起夏官盡考工記下</hi>
　　　經典釋文卷第十<hi>儀禮音義</hi>
　　　　　右上帙十卷<lb/>
　　　經典釋文卷第十一<hi>禮記音義之一起第一盡第五</hi>
　　　經典釋文卷第十二<hi>禮記音義之二起第六盡第十</hi>
　　　經典釋文卷第十三<hi>禮記音義之三起第十一盡第十五</hi>
　　　經典釋文卷第十四<hi>禮記音義之四起第十六盡第二十</hi>
<pb n="35b"/>
　　　經典釋文卷第十五<hi>春秋左氏音義之一起第一盡第五</hi>
　　　經典釋文卷第十六<hi>春秋左氏音義之二起第六盡第十</hi>
　　　經典釋文卷第十七<hi>春秋左氏音義之三起第十一盡第十五</hi>
　　　經典釋文卷第十八<hi>春秋左氏音義之四起第十六盡第二十</hi>
　　　經典釋文卷第十九<hi>春秋左氏音義之五起第二十一盡第二十五</hi>
　　　經典釋文卷第二十<hi>春秋左氏音義之六起第二十六盡第三十</hi>
　　　　　右中帙十卷<lb/>
　　　經典釋文卷第二十一<hi>春秋公羊音義</hi>
　　　經典釋文卷第二十二<hi>春秋榖梁音義</hi>
　　　經典釋文卷第二十三<hi>孝經音義</hi>
　　　經典釋文卷第二十四<hi>論語音義</hi>
<pb n="36a"/>
　　經典釋文卷第二十五<hi>老子音義</hi>
　　經典釋文卷第二十六<hi>莊子音義上内篇七</hi>
　　經典釋文卷第二十七<hi>莊子音義中外篇十五</hi>
　　經典釋文卷第二十八<hi>莊子音義下雜篇十五</hi>
　　經典釋文卷第二十九<hi>爾雅音義上上中二卷</hi>
　　經典釋文卷第三十<hi>爾雅音義下下卷</hi>
　　　　　右下帙十卷<lb/>
經典釋文卷第一<lb/>
<hi>經九千九百九十二字注六千一百二十九字</hi>
　　　　　　　　　後學　成德　挍訂<lb/>
</p>
<p>
</p>
  </div>
</body>
</text>
</TEI>
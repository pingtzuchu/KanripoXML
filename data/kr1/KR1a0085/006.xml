<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>易學變通卷六</head>
    <p>
<pb n="1a"/>
欽定四庫全書<lb/>
　易學變通卷六　　　　　　元　曽貫　撰<lb/>
下經三<hi>漸至未濟</hi>
漸<lb/>
　或問漸之為女歸何也曰以卦象論之則艮男下于<lb/>
　巽女親迎之象也巽女徃居于外夫婦之義也以卦<lb/>
　變論之則自否而變六徃居四由内而外是亦夫婦<lb/>
　之象九來居三則是陽下于隂是亦親迎之象也曰<lb/>
<pb n="1b"/>
　彖𫝊既謂之進得位又謂之進以正何也曰此亦卦<lb/>
　變之説也蓋彖辭惟取女歸之象而彖傳則又取男<lb/>
　女之象也故自否而變則六徃居四而當位為進以<lb/>
　正之象自旅而變則九進居五而以中豈非進得位<lb/>
　之象乎是則女進以正則有以宜家而為正邦之本<lb/>
　男進得位則有以儀刑而收正邦之功此所以夫子<lb/>
　于下文復中之曰其位剛得中者以見進而得位為<lb/>
　九五而自别于六四之得正也曰鴻漸于陸本非失<lb/>
<pb n="2a"/>
　所而本爻之凶為甚何也曰三為人位而互坎為險<lb/>
　以人位之險則鴻漸于此其不罹繒繳者鮮矣曰六<lb/>
　四反為得桷何也曰自九三而視六四則為不育之<lb/>
　婦然自本爻視之則所謂進以正者正指此爻故謂<lb/>
　之于木之漸雖非鴻之所安然其視于陸之漸則漸<lb/>
　出人位之險矣故曰得其桷猶言險中之獲安也曰<lb/>
　九三取婦孕不育而九五復取婦三嵗不孕何也曰<lb/>
　此聖人設兩端以垂訓也蓋三四非正應而合則雖<lb/>
<pb n="2b"/>
　孕而不得育二五以正應而間于三四則雖不孕而<lb/>
　終莫能勝以見正應者雖間而終合非正應者雖合<lb/>
　而終凶此女歸所以利貞也至于取象則固取于互<lb/>
　離之象三之所以孕者豈非有六四巽順之合乎五之所<lb/>
　以不孕者豈非由六二艮止于下而失所願乎胡氏<lb/>
　牽強破碎至取互坎而為漏胎之象乃不經之尤者<lb/>
　不可不辨也<lb/>
歸妹<lb/>
<pb n="3a"/>
　或問漸之征吉而歸妹征凶何也曰漸以艮止於内<lb/>
　而巽順於外安得而不吉歸妹以説於中而動於外<lb/>
　安得而不凶且凶而謂之征凶者女征則凶此非滛<lb/>
　奔之義乎蓋婚姻之禮未有男不先于女而女動之<lb/>
　理况於以説而動者乎曰歸妹永終知敝程朱之説<lb/>
　孰為當乎曰歸妹本有征凶之占聖人於大象所以<lb/>
　反其凶而為吉者也蓋歸妹不能永終者由其不正<lb/>
　而終有敝也君子體易欲有以永其終則當知其敝<lb/>
<pb n="3b"/>
　而戒之矣以此而觀則天下之事凡欲求其終而无<lb/>
　敝者皆當知其敝而後能革其敝也曰九二取幽人<lb/>
　之象何也曰士之從君猶女之從夫也使其所從非<lb/>
　正豈惟失身喪已而有枉道之辱而庸君闇主寜保<lb/>
　其无明夷之傷乎故上无明君則抱道之士寜守正<lb/>
　而不偶未得害於義也此九二居中以貞所以為未<lb/>
　變其常也曰三之歸妹以須四之歸妹愆期皆非婚<lb/>
　姻之及時也然爻有得失之異何也曰三以隂柔説<lb/>
<pb n="4a"/>
　體欲動之急乃須時而不能待所歸故寜自賤而求<lb/>
　欲歸之速此彖之所謂征凶者正指此爻也四以陽<lb/>
　徳而无正應雖不无愆期之嫌然其志則有守故能<lb/>
　待其所歸之正不至有失身之悔矣此二爻乃聖人<lb/>
　設兩端為訓以見急於自售者必為人所賤而剛於<lb/>
　自守者必能得所歸禍福无不自已豈不信哉曰彖<lb/>
　曰无攸利柔乘剛也然六三之乘九二雖不係以吉<lb/>
　凶而六五之乘九四乃謂歸妹之吉何也曰彖𫝊所<lb/>
<pb n="4b"/>
　謂征凶无攸利者専指六三言也蓋居内而為兊主<lb/>
　者三也感於外而説者亦三也以不當之位而征者<lb/>
　亦三也故小象係之曰歸妹以須未當也則彖辭所<lb/>
　係専指六三也可見矣且以卦而言則是隂柔而乘<lb/>
　剛位此皆女徳之不正宜其征凶而无攸利也若六<lb/>
　五雖乘九四之剛然居尊以中殊非六三之比此本<lb/>
　義表之為女徳之盛則其為歸妹之吉不亦宜乎<lb/>
豐<lb/>
<pb n="5a"/>
　或問明居下體彖辭乃有日中之象何也曰以上下<lb/>
　之體而觀則離明雖居下體而為方升之日然以内<lb/>
　外之體而觀則如離明于内乃所以照臨于天下若<lb/>
　過于此則反為日昃之離矣曰豐既有日中乃復有<lb/>
　見斗見沬之象何也曰以卦體觀之離明為日震動<lb/>
　為雷互巽為風兊澤為雨是當晝之時雷電皆至風<lb/>
　雨交作安得无見星斗之理乎曰豐之時而取此象<lb/>
　何也曰此聖人為世道計也自古否泰相仍損益相<lb/>
<pb n="5b"/>
　因自然之理也故以明而動固有致豐之道然動極<lb/>
　而窮明極而暗亦事理之必然也但當此之時暗主<lb/>
　居上雖有中正之臣而反見疑此豐之所以常不能<lb/>
　保其終也故聖人于六二戒之以有孚之吉以見往<lb/>
　雖見疑然為臣之道不可不盡誠以感其上又于六<lb/>
　五開之以來章之慶以見已雖為柔闇然為君之道<lb/>
　不可不虚巳以求其助君臣如是則日中不至于昃<lb/>
　而月盈不至于食矣<lb/>
<pb n="6a"/>
旅<lb/>
　或問豐旅二大象皆取刑獄何也曰豐以内明而外<lb/>
　動故折之致之而无所疑旅以内止而外明故明慎<lb/>
　不留而不敢縱聖人於此二象文雖不屬而意實相<lb/>
　足蓋致刑者常患於不慎而折獄者常短于不留使<lb/>
　其刑之致而能慎則是欽恤之意常行於斧礩獄之<lb/>
　折而能无留則是克允之明洞燭於囹圄豈非刑獄<lb/>
　之盡其道乎曰旅之時義為大何也曰旅者去其所<lb/>
<pb n="6b"/>
　止離其所居得貞則吉失貞則凶所係至大也故曰<lb/>
　得中乎外又曰順乎剛又曰止而麗乎明此皆旅之<lb/>
　貞也蓋不得乎中則過髙而招禍過卑而凂已榮辱<lb/>
　所係也不順乎剛則恃已凌人居下訕上禍患所係<lb/>
　也不麗乎明則失其所宗喪其所主又名節所係也<lb/>
　此其時義豈不為大乎曰彖之小亨既主乎五矣然<lb/>
　五之亡矢反不如二之即次懐資何也曰以卦義言之<lb/>
　則得中乎外者旅之通也以爻言之則五之得中終<lb/>
<pb n="7a"/>
　不如二之中且正也况旅之所以吉者又以貞為尚<lb/>
　乎<lb/>
　旅九四得其資斧巽上九喪其資斧資者資之以為<lb/>
　用以所應者言也斧者取之以為㫁以離巽之性言<lb/>
　也何則旅之九四下有應與得其資也以九居離體<lb/>
　之内離為戈兵且火性剛決處事能㫁得其斧也巽<lb/>
　之上九則下无應與是喪其資也居巽之極且又在<lb/>
　離體之外失其所以為㫁則是喪其斧也一得一喪<lb/>
<pb n="7b"/>
　則聖人係辭之意可見<lb/>
　旅六五射雉解上六射隼二爻皆取射象先儒類以<lb/>
　坎為弓必求合於坎然解雖有坎而上六既不在坎<lb/>
　體之内旅則有離又无坎體之可互况觧之者上六<lb/>
　而隼則六三也旅之射者六五而雉則本體之象也<lb/>
　所以然者解以上射下去害之意也旅以中道而射<lb/>
　獲其所處之意也以意求象則凡意之欲求必得者<lb/>
　皆射之義也解則欲必得乎三而去之旅則欲求必<lb/>
<pb n="8a"/>
　得乎五而處之皆射之象也烏可强求坎體而通之<lb/>
　乎<lb/>
巽<lb/>
　或問巽之小亨主於隂也而彖𫝊乃以剛巽中正為<lb/>
　主何也曰巽之道為隂柔卑順之道非君子之所尚<lb/>
　惟以柔順剛以下順上則可以小亨故聖人不主於<lb/>
　六四而主於九五者以見六四雖為巽體之主然非<lb/>
　順乎陽剛得位之君則是柔順邪媚之道非君子之<lb/>
<pb n="8b"/>
　所貴也曰巽而利見大人何也曰大人者有徳位之<lb/>
　稱指九五也蓋巽順之道易流於卑諂惟中正之大<lb/>
　人説之不以道則不説故必以巽之道巽順於大人<lb/>
　然後得乎巽之正也曰巽風為申命之象可得詳乎<lb/>
　曰風之為象巽入而不驟教之善也行地而不擇化<lb/>
　之周也被物而無心感之公也既出而弗反令之信<lb/>
　也此申命所以取重巽也曰大象取申命巽入之義<lb/>
　而六爻之所取者皆卑巽之義而不取巽入之義何<lb/>
<pb n="9a"/>
　也曰大象隨風之義故於巽入為多爻辭取柔皆順<lb/>
　乎剛故於巽順之義為重各有當也曰九二之用史<lb/>
　巫何義也曰二與五君臣之位也以剛遇剛無應之<lb/>
　義况自二至五互體而為聧則君臣不相能睽乖之<lb/>
　意然睽之中又互中孚之象則君臣亦未嘗无感孚<lb/>
　之情但當本之以巽順之道申之以道達之言如子<lb/>
　思无人乎繆公之側則不能安其身蓋亦用史巫之<lb/>
　義也曰九五巽乎中正者也然爻辭不言巽而言先<lb/>
<pb n="9b"/>
　庚後庚何也曰五為申命之主也故先庚者所以丁<lb/>
　寜而申其命後庚者所以揆度而行其事也然謂之<lb/>
　无初有終者先庚而衆未有孚是无初也後庚而下<lb/>
　無不順是有終也蓋人情固有未孚於變之前然未<lb/>
　有不順於變之後此革之彖亦曰已日乃孚此之謂<lb/>
　也<lb/>
　解之九二曰田獲三狐巽之六四曰田獲三品三狐<lb/>
　之象朱子始以為未詳又引或曰云云謂即四隂爻<lb/>
<pb n="10a"/>
　盖主後説三品之象先儒或以初六與已配為賓九<lb/>
　二應九五為充庖九三在下體之上為乾豆然以解<lb/>
　之取三狐之象推之則以卦有四隂除六五為君餘<lb/>
　三隂則狐之象也今巽亦有四陽除九五為君則上<lb/>
　九居互離之上為乾豆之象明矣九二以互鼎之體<lb/>
　而上應乎君則又為充庖之象明矣若九三處於人<lb/>
　位且居下卦之上豈非賓客之象乎况二卦皆以互<lb/>
　離戈兵而用於水澤林藪之間豈非田之象乎<lb/>
<pb n="10b"/>
兑<lb/>
　或問巽兑皆隂卦也然巽小亨而兑不言小何也曰<lb/>
　巽之柔居下而能順乎剛故亨在柔兑之柔居上而<lb/>
　非其正故戒以利貞而其亨在剛此所以巽言小亨<lb/>
　而兑不言也曰巽之二五亦剛中而不得為亨何也<lb/>
　曰巽體柔内而剛外是隂有浸盛之勢故陽不得而<lb/>
　言亨兑體剛中而柔外是陽有浸長之理故不得而<lb/>
　言小亨也曰二五皆言孚惟五則不言兑何也曰二<lb/>
<pb n="11a"/>
　五言孚者俱以中實為孚也然二之孚者以自信而<lb/>
　悦不惑於六三之柔邪五之孚者戒其輕信小人而<lb/>
　不失乎君位之中正故於五不言兌而言厲者政以<lb/>
　上六方以説道而逢君茍或蔽於欲而説之則安危<lb/>
　之勢雖未著而安危之基决於此矣曰六三上六皆<lb/>
　兌説之主然一則言凶一則不言吉凶何也曰六三<lb/>
　居位不正則其求説於下者取凶之道也上六居隂<lb/>
　而引上之説是欲導其君於説樂之私也然九五陽<lb/>
<pb n="11b"/>
　剛中正有非邪媚之所能惑故為上六者徒見其未<lb/>
　光大而已至其吉凶則係於九五之從否何如也<lb/>
渙<lb/>
　或問渙之卦變以程説則變自否來以朱説則變自<lb/>
　漸來果孰從乎曰卦變固無一定之拘然以爻畫推<lb/>
　之則程説為勝蓋謂之剛來者自外而來即爻辭之<lb/>
　所謂奔其机謂之柔得位乎外則六三非得位之正<lb/>
　况非外卦之位乎蓋渙之所以享者有小大小者一<lb/>
<pb n="12a"/>
　身之亨大則天下之亨也今二剛來未離乎險僅足<lb/>
　亨乎已不若六四得位上同乎五則有以渙其羣而<lb/>
　致天下之亨矣設使六三得九之位而同乎四則於<lb/>
　重畫之義有未盡合而於亨通亦未足見其為渙之<lb/>
　亨矣曰然則六爻之義可得而推乎曰初能拯於渙<lb/>
　之初上能出於渙之極此則時有變通之義也二則<lb/>
　渙乎一巳之難五則有以聚乎天下之渙此則位有<lb/>
　上下之辨也三則有濟渙之志未能成其功四當濟<lb/>
<pb n="12b"/>
　渙之任有以成其業此則位有當否之辨也曰然則<lb/>
　六四隂柔非有濟渙之才而元吉之占獨歸之四何<lb/>
　也曰四雖隂柔然其位則近君之位徳則巽順之主<lb/>
　也當渙之時上能順乎中正之君下能順乎民心之<lb/>
　所向宜其非諸爻之比矣且變自否來由否之二進<lb/>
　而居於渙之四是其超出夷等夫豈下體二隂之比<lb/>
　哉故曰匪夷所思言出其𩔖也<lb/>
　渙初六用拯馬壮吉明夷六二用拯馬壯吉明夷六<lb/>
<pb n="13a"/>
　二居互坎之初拯之者以九三之剛渙初六居坎體<lb/>
　之初拯之者以九二之剛然坎固有馬之象何獨於<lb/>
　二卦言之且明夷之三渙之二皆陷乎險中何自而<lb/>
　能拯之耶蓋明夷者傷也渙者離也皆患難之時聖<lb/>
　人以二爻皆柔弱不能以濟難故不暇逺求正應之<lb/>
　助惟近取剛陽之爻使之得以免禍此爻辭中之變<lb/>
　例也若夫陽剛雖陷於坎險然互震於上是能動乎<lb/>
　險中有牝馬之象宜其能拯之也<lb/>
<pb n="13b"/>
節<lb/>
　或問三隂三陽之卦皆自否泰而來獨於噬嗑節卦<lb/>
　而言剛柔分何也曰噬嗑以剛柔而分善惡故惡者<lb/>
　受噬而善者乃所噬者也節則以剛柔而分内外止<lb/>
　於内則為節溢於外則為過節矣曰初九之不出户<lb/>
　庭何以為无咎九二不出門庭何以反為凶乎曰初<lb/>
　九居節之初無位者也是居不當位故不出户庭可<lb/>
　以无咎九二居中有位者也是義宜有為反近説於<lb/>
<pb n="14a"/>
　六三而不應於九五失其臣道安得不至於凶乎六<lb/>
　四九五皆以坎爻居於澤上非能節者而爻辭或亨<lb/>
　或吉何也曰坎居澤上本非能節然兌上互艮有止<lb/>
　之象故五為艮主而為甘節之吉四居艮體而當位<lb/>
　故又為安節之亨獨六三乃兊澤之主失其中正故<lb/>
　雖居互艮之下而不能止其澤中之溢矣故小象繫<lb/>
　曰又誰咎也以見三之不節乃自取之非其上下之<lb/>
　所致也曰九五居坎體未出乎險也謂之行有尚何<lb/>
<pb n="14b"/>
　也曰坎水有通之象也曰諸卦之坎皆取險義惟於<lb/>
　節而取通義何也曰節之道貴乎通也使節而不通<lb/>
　則是不可貞之節夫豈君子之道哉<lb/>
　節初九不出户庭无咎九二不出門庭凶初九九二<lb/>
　皆以剛居下體皆以兊體居内皆不出門户之象然<lb/>
　在初則无咎二則凶何其象之同而占之異耶吁此<lb/>
　聖人係辭所以教人知變通之道於其相近之中而<lb/>
　有相逺之義也夫初之不出以其居下無位能節而<lb/>
<pb n="15a"/>
　止固可无咎九二以位則大臣也以互體則震動之<lb/>
　象也於此而不知有為徒規規自守此豈通變達時<lb/>
　之道哉宜其有以取凶也<lb/>
中孚<lb/>
小過<lb/>
　或問小過取飛鳥之象何也曰小過者中孚之反體<lb/>
　也中孚者鳥之未鷇者也小過者鳥之已鷇者也此<lb/>
　文王取象之本意也曰内艮外震卦體皆陽本宜上<lb/>
<pb n="15b"/>
　也然彖辭則云宜下不宜上何也曰小過者重畫之<lb/>
　坎也坎以二隂而陷一陽小過則以四隂而陷二陽<lb/>
　也坎性就下則二陽既陷於隂中所當順時而就下<lb/>
　也故初六之凶由應則而動失宜下之義也二之无<lb/>
　咎由即過而就中得下也三之或戕恃剛而上者也<lb/>
　四之弗過居柔能下者也五之不雨如密雲尚徃不<lb/>
　能下也上之弗過如飛鳥之離過於上也此六爻之<lb/>
　義皆由宜下不宜上而取也曰六二之象諸説皆不<lb/>
<pb n="16a"/>
　明何也曰本義以五為君而復以為妣可乎且四雖<lb/>
　陽爻亦非尊位豈可以為祖乎蓋五雖隂爻而居陽<lb/>
　位以陽位而尊祖之象也上六以隂居隂妣之象也<lb/>
　夫六二以飛鳥之性志欲上進過乎五而遇乎上然<lb/>
　小過之時不宜上而宜下况以臣而不可過乎君故<lb/>
　能不過乎六五而反居六二之臣位則可免乎咎矣<lb/>
　此聖人所以設兩端以為戒也曰九四弗過遇之其<lb/>
　與上六弗遇過之同乎曰九四之弗過者弗過乎五<lb/>
<pb n="16b"/>
　也遇之者亦遇合乎五也上六弗遇者弗遇乎五也<lb/>
　過之者亦過乎五也蓋四以陽剛而居五之下是能<lb/>
　不及其君遇其臣之意所以无咎上六以隂柔動極<lb/>
　而居五之上則是知上而不知下者所以凶也曰六<lb/>
　爻之中惟初上二爻取鳥飛之象何也曰三四二陽<lb/>
　鳥之身也上下四隂鳥之翼也則初上二爻正鳥翼<lb/>
　之位故取象鳥之飛也曰卦辭飛鳥為大吉而爻辭<lb/>
　飛鳥則為凶何也曰卦取遺音之象下而不上者爻<lb/>
<pb n="17a"/>
　取飛鳥之象上而不下者此吉凶所以判也曰卦辭<lb/>
　既言小亨復云大吉何也曰小者之亨自其柔得中<lb/>
　言之大吉自中二爻之剛者言之也蓋二陽雖陷於<lb/>
　隂然能順時而處則未嘗不可反凶而吉此聖人為<lb/>
　君子謀也可不察哉曰六五有弋取在穴之象何也<lb/>
　曰五居震體欲動者也下居艮體欲止者也以下體<lb/>
　之止不能順上體之動則六五之君安得不弋取夫<lb/>
　在穴者乎猶解之射隼乃所以去乎害也<lb/>
<pb n="17b"/>
既濟<lb/>
　或問既濟亨小主於六二而不主於九五何也曰九<lb/>
　五當既濟之時處極至之位无復可進矣六二居中<lb/>
　處下則猶有可進之望此所謂東隣殺牛不如西隣<lb/>
　之禴祭也况五雖居中有盈滿之象二雖居下有謙<lb/>
　虗之義此既濟之後所以不能无休咎之分也曰六<lb/>
　二既有致亨之道然不无喪茀之占何也曰二之喪<lb/>
　茀由乎九五之盈滿故二不能以自行也然中徳在<lb/>
<pb n="18a"/>
　已他日有必亨之理故謂之七日得者蓋卦有六位<lb/>
　數窮則復今日之喪乃所以為異日之得豈非有可<lb/>
　亨之道者必有亨通之日乎大抵既濟六爻下體三<lb/>
　爻有可進之理故初之无咎者以其既濟之後而存<lb/>
　未濟之心也二之勿逐而得者中道有亨通之望也<lb/>
　三有克之之占者終有成功之日也外體三爻處過<lb/>
　極之日故六四有衣袽之戒而九五有不如西隣之<lb/>
　占上則窮而有濡首之厲矣未濟則下三爻未離乎<lb/>
<pb n="18b"/>
　險上三爻則出乎險矣此二卦正相反也<lb/>
　既濟初九濡其尾未濟初六濡其尾既濟上六濡其<lb/>
　首未濟上九濡其首諸卦皆以反對為體然未有如<lb/>
　既濟未濟首尾同辭者蓋二卦雖有既未之分然六<lb/>
　爻之中皆具重坎之體故首尾俱有濡之象然象之<lb/>
　同而占則異者蓋未濟不如既濟之初既濟不如未<lb/>
　濟之終也李氏曰既濟之時坎險已過故才剛者雖<lb/>
　濡尾而无咎爻柔者濡首而有厲此則本其濟之時<lb/>
<pb n="19a"/>
　而以才之剛柔為得失也若未濟之時坎險未過聖<lb/>
　人因既濟之象而戒之以為未濟之初六乃隂柔之<lb/>
　才若不度淺深如既濟初九之濡尾則吝矣若上九<lb/>
　之有孚者謂與六五相孚也剛柔相孚需于酒食以<lb/>
　待濟則為无咎飲酒而至於濡首則是不知節矣但<lb/>
　上九以剛明之資必不如既濟上六之沈溺故曰有<lb/>
　孚失是言能有孚則不至於濡首矣此乃亂之後而<lb/>
　有致治之理而凡時之否而待通事之阻而待濟皆<lb/>
<pb n="19b"/>
　此義也學者可不講哉<lb/>
未濟<lb/>
　或問未濟之亨亦以柔得中也而不謂之亨小何也<lb/>
　曰既濟之柔在二道不能行故其亨在已而為小未<lb/>
　濟之柔居尊有將濟之理宜有致天下亨通之望故<lb/>
　不得謂之小也蓋未濟之五即既濟之二向也喪茀<lb/>
　今也貞吉此非勿逐七日之驗乎曰未濟之九二陷<lb/>
　於坎中乃謂之貞吉六三征凶反謂之利涉何也曰<lb/>
<pb n="20a"/>
　未濟之體自二至五互成既濟之體故未濟之二即<lb/>
　既濟之初但既濟初九之輪曳之於未濟之後未濟<lb/>
　九二之輪曳之於既濟之初蓋先事而戒吉之兆後<lb/>
　事而戒僅足以无咎而已若六三之征凶者以本卦<lb/>
　之體未出乎坎也利涉者以互卦之體有既濟之象<lb/>
　也於未濟之終而有既濟之理此大川所以利涉也<lb/>
　曰鬼方之伐既濟言之於三而未濟言於四何也曰<lb/>
　鬼方者幽險之地坎之象也故既濟言於三者以離<lb/>
<pb n="20b"/>
　明而去幽闇伐之初也故曰三年克之期其效之辭<lb/>
　也未濟言於四者既濟之後也故曰有賞於大國定<lb/>
　功行賞之辭也此所以一則言髙宗者征伐之命主<lb/>
　於君也二則言震用者征伐之功歸諸臣也曰上九<lb/>
　居未濟之極宜有濟也乃有飲酒濡首之象何也曰<lb/>
　自二至五已成既濟之體上九不得而與也居未濟<lb/>
　之終而不能成既濟之功此所以沉湎失道而不知<lb/>
　節也曰未濟而互既濟既濟亦互未濟何也曰此造<lb/>
<pb n="21a"/>
　化之循環所以无窮也既濟而有未濟此非治中生<lb/>
　亂之象乎未濟而有既濟此非亂中生治之理乎禍<lb/>
　福之倚伏安危之禪代皆此理也讀易者得不黙契<lb/>
　於心乎曰上經終於坎離先水而後火下經終于既<lb/>
　未何以先既而後未乎曰上經主於天道故先水而<lb/>
　後火者本其生數而言也下經主於人道則水火不<lb/>
　交无以生萬物故以水火相濟者推其功用而言也<lb/>
　然而由既濟而未濟則窮而變變而通此易无窮之<lb/>
<pb n="21b"/>
　妙所以皆由自然也夫豈強為之布置哉<lb/>
序卦<lb/>
　序卦之説夫子言之備矣然嘗考穎達之説曰聖人<lb/>
　本定先後自有指非用孔子序卦之意若元用孔子<lb/>
　序卦之意不應其卦二二相偶其説似為有見因是<lb/>
　思之卦不能無偶則偶不能無序也天下之理一故<lb/>
　神両故化兩相偶而變化出焉此易之道也故以兩<lb/>
　卦之對為序者文王之易也以一卦之名為序者孔<lb/>
<pb n="22a"/>
　子之易也今讀孔子之易而不知求文王之易此非<lb/>
　學易之大病乎蓋上經雖以乾坤坎離為主然其卦<lb/>
　之偶凡十五皆以相因為序下經雖以震艮巽兊為<lb/>
　主然其卦之偶凡十七皆以相反相對為序或者聖<lb/>
　人之微意也何則乾而後有坤天開於子地闢於丑<lb/>
　也屯而後有䝉屯者物之初䝉者人之初也需而後<lb/>
　有訟酒食者訟之端也師而後有比一戎衣乃所以<lb/>
　定天下也小畜而後有履文徳懿而上下辨也泰而<lb/>
<pb n="22b"/>
　後有否陽交於春而隂盛於秋也同人而後為大有<lb/>
　治之極者必基於大同也謙而後有豫虗者乃所以<lb/>
　致盈也隨而後有蠱家之敗由其無諍子也臨而後<lb/>
　有觀徳足以臨者乃為可觀也噬嗑而後有賁去乎<lb/>
　梗化則人文之化盛也剥而後有復消者乃所以為<lb/>
　息也无妄而後為大畜誠則有以畜其徳也頥而後<lb/>
　有大過過嘗生於養也坎而後有離天一地二之序<lb/>
　也此皆天地自然之理故以相因為序非强合而附<lb/>
<pb n="23a"/>
　㑹也若下經則以人道言多以相反相對為序矣故<lb/>
　咸與恒對人道之伉儷也遯與大壯反人道之進退<lb/>
　也晉與明夷反人道之顯晦也家人與睽反人道之<lb/>
　離合也蹇與解反人道之憂喜也損與益反人道之<lb/>
　得失也夬與姤反人道之邪正也萃與升對萃聚而<lb/>
　升進也困與井對通塞之義也革與鼎對新故之辨<lb/>
　也震與艮對動靜之機也漸與歸妹對婚媾之道也<lb/>
　豐與旅對豐盛而旅孤也巽與兊對順説之情也渙<lb/>
<pb n="23b"/>
　與節反渙者不節而節者不渙也中孚與小過反信<lb/>
　則無過而過則無信也既濟與未濟對則治亂相因<lb/>
　而人道備矣由是觀之卦有自然之偶則偶有自然<lb/>
　之序非可以强名也但夫子序卦即一卦相因而發<lb/>
　其義文王序卦以兩卦相對而見其義前聖後聖蓋<lb/>
　互相發而不可偏廢也與<lb/>
<pb n="24a"/>
　　易統論<hi>附録</hi>
　　　後天卦位説<lb/>
後天卦位諸説詳矣然嘗紬繹文王之意則有无窮之<lb/>
義焉夫後天卦位視先天俱變矣獨坎離對待猶先天<lb/>
之配合者此造化之㣲妙也葢先天主體後天主用體<lb/>
固用之所由出而用則不可以離夫體也故流行之中<lb/>
而有對待者存焉此聖人之精意葢乾坤所以生萬物<lb/>
而无窮者政以坎離為真水火也此二五妙合然後出<lb/>
<pb n="24b"/>
乎震而説乎兊也故震兊之分東西雖以金木而定位<lb/>
然震者當生物之初而兊居成物之終是陽倡乎始而<lb/>
震主之隂承乎終而兊應之此一剛一柔即乾坤之分<lb/>
體而一倡一和即乾之大始而坤之成物也與艮坤之<lb/>
易乎雷風之位者葢坤以隂土當生長之終而為收藏<lb/>
之本艮以陽土當收藏之終又為生長之本此土之所<lb/>
以分旺與然三男居東北而乾則退居于後三女居西<lb/>
南而坤則雜處其中者豈男主外事固可離乎父女主<lb/>
<pb n="25a"/>
内事不可離乎母是亦父尊而母親之義與<lb/>
　　　卦變説<lb/>
卦變之説朱子亦既備于圖矣但本義之説専主二爻<lb/>
上下互易而變者似局于一例以故于夫子彖𫝊時有<lb/>
不合故不得不備其説之未備也何則有文王之卦變<lb/>
有周公之𧰼變有夫子之卦變其所取雖不一而其義<lb/>
則本无異也葢文王所取以内外往來為變泰否是也<lb/>
周公所取以剛柔進退之極為變乾坤之用九用六是<lb/>
<pb n="25b"/>
也惟夫子或取一爻自外來而變者訟與无妄是也故<lb/>
訟之彖曰剛來而得中无妄之彖曰剛自外來而為主<lb/>
于内此皆蒙上卦而變也<hi>訟自需來无妄自復來</hi>有以二爻内外<lb/>
互易而變者損益與賁是也葢此三卦皆自泰否而來<lb/>
故賁之彖曰柔來而文剛分剛上而文柔此非賁之六<lb/>
二由泰之上六而來歟損之彖曰損下益上其道上行<lb/>
此非損之上九由三而上行與益之彖曰自上下下其<lb/>
道大光此非益之初九由四而下于初與又有専以一<lb/>
<pb n="26a"/>
爻自下而上行者若噬嗑晉暌鼎是也葢此四卦皆以<lb/>
離居外専主于柔自下進得位得中非以剛柔上下互<lb/>
易而變也至于蹇解二卦皆有利西南之𧰼然以解之<lb/>
往得衆之辭推之固可指九四自三而入于坤體故有<lb/>
西南之利若以蹇之往得中之辭推之則是九五自三<lb/>
而往方合乎變入坤體之𧰼若依本義之説則是由震<lb/>
而坎何自而合西南之𧰼乎又况渙之六四自二而往<lb/>
故其𧰼曰柔得位乎外而上同又與朱子變例不合所<lb/>
<pb n="26b"/>
以然者一卦可變而為六十四正如朱子啟蒙之説何<lb/>
故専主于一例惜也弗克質正其是非而究其義也<lb/>
　　　𧰼意説<lb/>
昔者聖人之作易也書不能盡其言言不能盡其意故<lb/>
立象以盡之是𧰼也者由其有不盡之意故卦有不盡<lb/>
之𧰼世之儒者徒知𧰼足盡意而求𧰼中之意矣而不<lb/>
知𧰼由意立乃不求意中之𧰼此後之求𧰼者所以非<lb/>
滯泥之不通則必疎畧而无據也姑以乾坤言之乾既<lb/>
<pb n="27a"/>
稱龍坤何得而稱龍坤既稱馬乾何故而為馬以𧰼求<lb/>
𧰼徒見其不合矣若以意求𧰼則知坤之稱馬非坤之<lb/>
為馬也特以坤配乾故言牝以别之則坤之牝馬豈非<lb/>
以順健之意與坤之稱龍亦非坤之為龍也特以坤敵<lb/>
乾故言龍戰者主乾而不主坤言臣不可以加于君也<lb/>
又以諸卦濟川之𧰼論之則需訟以乾坎之合固有涉<lb/>
之利不利之𧰼矣中孚則以巽木行兊澤渙則以巽木行<lb/>
坎水亦有利涉之𧰼矣若益之取𧰼則其彖曰利涉大<lb/>
<pb n="27b"/>
川木道乃行説者但以下震上巽而為木道矣然于乃<lb/>
行之意似有未盡葢謂之木道行此主于震木有動之<lb/>
意非取巽木之𧰼也彼中孚渙則巽木浮于水澤又非益之<lb/>
巽木為可比也若蠱與大畜固以互震之木行于互兌<lb/>
之澤似若有𧰼之可求矣至于同人利涉又以何體之<lb/>
可互乎胡氏知其𧰼之不通乃求互巽之木以當之殊<lb/>
不知巽木而非水澤則巽乃隂木非震木之比何自而<lb/>
能涉乎葢同人涉川取其意中之𧰼爾何則同人者同<lb/>
<pb n="28a"/>
心之謂也同心濟難雖胡越一家則涉川之險尤貴同<lb/>
心之利也以此推之卦爻不能无𧰼𧰼不能无意此固<lb/>
𧰼中之意也若書有不盡之言言有不盡之意于是而<lb/>
有𧰼則是意中之𧰼也求意于𧰼又不若求𧰼于意引<lb/>
而伸之觸𩔖而長之則卦无不通之𧰼而𧰼无不盡之<lb/>
意矣<lb/>
　　　乾坤説<lb/>
乾坤諸卦之體統而乾又為坤之體統先儒有是言也<lb/>
<pb n="28b"/>
然乾坤剛柔為畫常均故復至乾凡百一十有二陽而<lb/>
姤至坤亦百一十有二隂乾至泰固為百三十六畫陽<lb/>
然否至坤亦為百三十六畫隂上經乾有十二體而坤<lb/>
亦有十二體下經乾之體四而坤之體亦四是皆乾坤<lb/>
並立而未見乾之所以統乎坤者也惟大𫝊有曰乾之<lb/>
策二百一十有六坤之策百四十有四葢以乾元用九<lb/>
坤元用六而得之此固陽饒隂乏而有自然之數矣及<lb/>
觀揲蓍掛扐之數則初變之竒偶為竒者三為偶者一<lb/>
<pb n="29a"/>
及再變之後竒偶始均然以四𧰼之數而觀則老陽之<lb/>
變十有二而老隂之變惟四耳老陽積而為乾老隂積<lb/>
而為坤乾尊坤卑乾饒坤乏於是體統自然有非人力<lb/>
所能為者故乾坤雖對體於篇端然乾陽由剥而復特<lb/>
著於上經而坤體由夬而姤則列之下經不得並列于<lb/>
上經矣且乾陽之復則受之以无妄所以尊陽也<hi>乾居上體</hi>
坤隂之姤則受之以萃所以卑隂也<hi>坤居下體</hi>此乾坤相配<lb/>
之中不能无尊卑之意存焉此聖人之㣲意也故夫子<lb/>
<pb n="29b"/>
于无妄之彖即係之以剛來而為主于内及于萃則不<lb/>
言之矣此其扶持之意皆天道之自然夫豈聖人之容<lb/>
心哉<lb/>
　　　坎離説<lb/>
先天以坎離居東西後天以坎離居南北説者以先天<lb/>
主對待之體後天主流行之用而坎離者天地之用卦<lb/>
故乾坤退居于无為坎離則代父母而主事然細玩圖<lb/>
意先天主于立體故以乾坤為主者凡陽皆乾凡隂皆<lb/>
<pb n="30a"/>
坤故乾坤定位即六子之位定矣後天主于致用故以<lb/>
坎離為主者卦之六位自初至三為離自四至上為坎<lb/>
不假人為乃天地自然之數所謂六位之坎離而六十<lb/>
四卦不能遺也以此為主則後天卦位葢可知矣况先<lb/>
天取天之坎離之意多後天取地之坎離之意多何則<lb/>
先天卦位離東坎西者日生于東月生于西也後天卦<lb/>
位離南坎北者離納已土故處乎地之隂坎納戊土故<lb/>
處乎地之陽所以然者圓圗之𧰼天也方圖之𧰼地也<lb/>
<pb n="30b"/>
天則陽極于南而隂極于北地則陽盛于北而隂盛于<lb/>
南此所以離居于南則外為天之陽而内為地之隂坎<lb/>
居于北則外為天之隂而内為地之陽此坎離所以兼<lb/>
備乾坤之體而為天地之用也然而上經首乾坤而終<lb/>
坎離者此固兼天地之坎離為言也下經首咸恒而終<lb/>
既未濟者此則又以人道之坎離而言也故曰未濟男<lb/>
之窮歸妹女之終此之謂矣<lb/>
　　　否泰説<lb/>
<pb n="31a"/>
嗟夫自乾坤奠位何致泰之難而為否之易也夫生物<lb/>
之初為屯生民之初為蒙自其屯而不能无需自其蒙<lb/>
而不能无訟聖人者出因其衆而合之以兵農統其㑹<lb/>
而定之以封建于是封建行而民有所比而心不離兵<lb/>
農合而衆有所歸而力不耗然後衆心有所畜而文徳<lb/>
修上下有所辨而禮制作此聖人由師而比不能不定<lb/>
之以戈兵者乃所以為懿文制禮之基也夫其致泰之<lb/>
由若此其難然聖人不以世之既泰而不盡夫人事也<lb/>
<pb n="31b"/>
裁其過而輔其不及聖人豈樂于自煩而不安于自逸<lb/>
哉交泰之運在天地而成泰之功在聖人也後世人主<lb/>
往往遇泰運而不盡人事徒諉夫泰之一變為否乃天<lb/>
運之自然殊不思泰之所以致否由六五柔懦而致之<lb/>
否之所以傾否由九五剛健而傾之此聖人之㣲意也<lb/>
使泰之五位而濟之以剛徳則三隂何自而翩翩包荒<lb/>
之君子何自變于包承之小人哉于此見泰之六五不<lb/>
言致泰之功而否之九五獨言傾否之故聖人之心葢<lb/>
<pb n="32a"/>
可見矣奈之何保泰之功不究夫𧰼中之意也<lb/>
　　　禮樂説<lb/>
聖人制禮作樂其必有所由乎夫禮作于履樂成于豫<lb/>
自先儒葢有此言也然禮之作葢作于交泰之前而樂<lb/>
之成乃成于致泰之後或者徒以上下之辨无難定而<lb/>
天地之和未易致此固禮作于先而樂成于後之徴然<lb/>
聖人㣲意殆以禮文之修必由于武功之既定樂音之<lb/>
盛葢成于民物之既和此所以由訟而師則功成于比<lb/>
<pb n="32b"/>
者乃制禮之原由同人而大有則徳盛于謙乃作樂之<lb/>
本所以然者禮由于政而政之大者孰大于比之建國樂<lb/>
由于徳而徳之盛者孰盛于大有而能謙推此二卦之<lb/>
序以見聖人制作之由葢有自然之故而非智巧得與<lb/>
于其間也吁履之終而有考祥之吉豫之終反不能无<lb/>
㝠豫之歸豈不以禮之體雖嚴而其終也无失樂之用<lb/>
雖和而其終也不能不流與讀易者得不為深省<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>易學變通卷五</head>
    <p>
<pb n="1a"/>
欽定四庫全書<lb/>
　易學變通卷五　　　　　　元　曽貫　撰<lb/>
下經二<hi>夬至艮</hi>
夬<lb/>
　或問夬之彖辭既以為利有攸徃而爻辭則初之不<lb/>
　勝二之惕號三之有凶四之次且皆不見其有利徃<lb/>
　之意何也曰卦辭以全體言之則剛長有可進之理<lb/>
　爻辭則惟九五夬夬合扵中行之義其餘或過剛或<lb/>
<pb n="1b"/>
　不正或居中自守或居下妄進皆以恃剛輕動聖人<lb/>
　之所戒也曰九二之象何所取乎曰此皆意中之象<lb/>
　也夫居夬之時恃剛之過者雖居下而有前趾之壮<lb/>
　溺柔或偏者雖居尊而有莧陸之感惟九二居柔得<lb/>
　中既不過於壮亦不偏於私或於莫夜不戒之時設<lb/>
　有兵戎之及先事而能戒臨事而不擾此所以无患<lb/>
　也豈非以意而得其象乎九三之應上六九五之比<lb/>
　上六宜有咎矣反以无咎何也曰三以應而不能不<lb/>
<pb n="2a"/>
　濡扵隂五以近而不能不感扵隂皆為有咎者也然<lb/>
　其陽剛得位故皆能致其夬夬之勇而有以免乎咎<lb/>
　也曰三之夬夬不免於有愠而无咎五之夬夬猶待<lb/>
　於中行而无咎何也曰三五之夬夬雖一也然三之<lb/>
　應猶為剛柔之正五之比未免私暱之嫌矣故三之<lb/>
　有愠者雖不无衆陽之非議然以乾健之性且不失<lb/>
　陽剛之位故能夬夬而釋遇雨之嫌至於五之見莧<lb/>
　陸則不无偏於兊説之感但以得中得位故必合於<lb/>
<pb n="2b"/>
　中行而後可无咎也曰上六一隂決之易矣然諸爻<lb/>
　皆有難辭何也曰此聖人之逺慮也夫小人當窮極<lb/>
　之時徃无所之或至決下策而致大變者有之此聖<lb/>
　人之所危也况姤隂雖㣲聖人猶有躑躅之慮則夬<lb/>
　隂未去聖人安得无孚號之厲哉<lb/>
姤<lb/>
　或問姤之一隂尚㣲也而彖以女壮説之何也曰姤<lb/>
　之一隂雖㣲而一卦之全體變矣蓋隂陽之理來者<lb/>
<pb n="3a"/>
　為主則徃者為賓今五陽雖衆不得而主於内則含<lb/>
　章以待自天之隕者安得不望於九五乎所以然者<lb/>
　剛柔消長雖天運之自然然君心邪正實人力之可<lb/>
　致使九五果能以杞包𤓰制其潰於方長之時則反<lb/>
　亂為治寕不若自天之隕乎曰姤遯二卦夫子贊以時<lb/>
　義之大而臨觀夬剥皆不言何也曰此聖人之㣲意<lb/>
　也蓋時義之大者以其所繫者大也是時隂方浸長<lb/>
　使君子能有回天之力豈不可易亂而為治乎然獨<lb/>
<pb n="3b"/>
　言於姤遯者姤則二陽在内遯則一陽居中是以君<lb/>
　子猶有在朝事猶可幾其成也至於否則内皆小人<lb/>
　而君子外矣故聖人於此方繼之曰君子道消前此<lb/>
　猶不能无望於剛陽之在内者也嗚呼蓋至於剥然<lb/>
　後歸之天行聖人之心殆以姤而未至於否道猶未<lb/>
　可謂之消否而未至於剥事猶未可委之天也此豈<lb/>
　非扶陽之㣲意與曰初六之遇九二不正也而反謂<lb/>
　之貞吉九四之應初六正應也而反謂之起凶何也<lb/>
<pb n="4a"/>
　曰初六貞吉猶否之初爻貞吉亨之吉也蓋隂之方<lb/>
　萌能貞其所守則小人變而君子豈不可以吉乎故<lb/>
　猶人心之邪欲方萌能貞其志則天理復還而吉可<lb/>
　必矣若九四之起凶者此春秋責賢者之義也夫以<lb/>
　不正之應而私於不正之遇義不可以復矣若又起<lb/>
　而妄爭是凶不在彼而在我矣曰九二之无咎者特<lb/>
　以制之在已也制之在已則有以禁制其邪心无以<lb/>
　制之則二三之權其為惡可勝言哉曰包𤓰之與包<lb/>
<pb n="4b"/>
　魚其義同乎曰不同也包有魚者包之於内以遂其<lb/>
　係暱之私也包𤓰者制之於下以防其躑躅之勢也<lb/>
　蓋姤之五陽惟九五猶能盡中正之道上下四陽蓋<lb/>
　波頺風靡皆非前日羣龍之盛矣<lb/>
萃<lb/>
　或問萃之象可得而詳乎曰以卦體言之則坤地之<lb/>
　廣而阻之以艮山之髙以巽木之繁而臨之以兌澤<lb/>
　之深是則山林澤藪乃庶物之所萃也以卦義言之<lb/>
<pb n="5a"/>
　則上能以説道使民故下能以厚徳載上上下感應<lb/>
　此所以衆心萃而不可離也曰萃與比先儒或有以<lb/>
　萃為君臣同徳比則二五相應萃為盛於比然乎曰<lb/>
　比者水比於地上下無間之義萃則澤在地上兼二<lb/>
　義焉蓋萃之以其道則澤於地無潰裂之患萃之非<lb/>
　其道則澤潰地渙且有土崩之勢此先王於大象警<lb/>
　之以不虞之戒而於九五必厚之以元永貞之徳蓋<lb/>
　所以防其萃者逺矣夫豈比之建國親侯之比哉曰<lb/>
<pb n="5b"/>
　萃以利正為本然初六之於九四六三之於上六未<lb/>
　為正也乃謂之无咎何也曰萃之道固利於正也然<lb/>
　有君臣之萃二五交孚乃萃之正也有夫婦之萃若<lb/>
　初六號呼雖非正道然剛柔正應亦不害其為義也<lb/>
　有朋友之萃若三上嗟咨雖非得意然友道之合不<lb/>
　厭貧交此所以雖無所利而亦不至乎有咎也曰萃<lb/>
　之時用大牲者順天命也而六二之用禴乃得為利<lb/>
　何也曰彖言用大牲者所以明豐萃之報自一卦之<lb/>
<pb n="6a"/>
　用言也爻言利用禴者所以貴交孚之情自一爻之<lb/>
　用言也蓋萃亨之盛固不可不盛其報然結君之義<lb/>
　又不可不盡其誠如坎之用缶損之用亨其豐儉各<lb/>
　有其宜也曰九四非正乃得為大吉九五正位僅足<lb/>
　為悔亡何也曰九四之大吉者政所以為九五之戒<lb/>
　至於五雖居尊位有以聚天下之衆然有無疆之休<lb/>
　有無疆之恤聖人方致其匪孚之戒而重之以元永<lb/>
　貞之望豈容以大吉之占而侈其心哉<lb/>
<pb n="6b"/>
　萃王假有廟渙王假有廟萃有七廟之象渙有五廟<lb/>
　之象固也然有廟之假係於卦之名義先儒説詳矣<lb/>
　但渙者未萃之時而萃者既渙之合故聖人於渙而<lb/>
　未萃之時既以假廟立其本者所以明齊渙之主必<lb/>
　有孝亨之誠而後足以一天下之歸向及渙而已萃<lb/>
　之後復以假廟保其基者所以明致萃之君亦必有<lb/>
　亨祀之報而後足以維持天下於悠乆此聖人為後<lb/>
　世慮深矣<lb/>
<pb n="7a"/>
　萃六二孚乃利用禴升九二孚乃利用禴二爻辭同<lb/>
　而占異一則先言无咎一則後言无咎蓋萃之二五<lb/>
　皆以其正非有咎也所謂无咎特人臣之職分當引<lb/>
　吉則无咎也升之二五失其正為九二者使非孚誠<lb/>
　之交則未能无咎矣然孚一也而其所主則有辨焉<lb/>
　蓋萃者聚也所主在於九五故六二言孚者言君心<lb/>
　孚於二則利用禴也升者進也所主在於九二故二<lb/>
　之孚者言臣心進而孚於五則亦利用禴此二爻所<lb/>
<pb n="7b"/>
　以不能無辨<lb/>
升<lb/>
　或問萃與升反體之卦也然彖則皆言見大人何也<lb/>
　曰萃之大人以位言而升之大人以徳言也蓋萃者<lb/>
　聚也故天下利見有位之大人而後足以聚天下之<lb/>
　衆升者進也故人君用見有徳之大人而後足以進<lb/>
　天下之治此大人之名雖同而實則異也曰然則爻<lb/>
　辭皆言利用禴何也曰萃有誠意聚合之意則君臣<lb/>
<pb n="8a"/>
　之孚固不以盛禮為貴升有誠意上通之義則上下<lb/>
　之孚亦不以備物為禮也此二爻虚實雖殊而隂陽<lb/>
　交孚則一也曰二四不言升何也曰九二之孚則升<lb/>
　而通于君六四之亨則升而通乎神雖不言升而有<lb/>
　升之象矣升六四與隨之上六果何取於亨于岐山<lb/>
　之象乎曰此皆取兑為象也夫兊為西而伏乎艮且<lb/>
　二爻正居伏艮之上則山之象明矣然兊者説也於<lb/>
　象為巫又有通乎幽而説乎神之象况隨之上六固<lb/>
<pb n="8b"/>
　為誠意之極而升之六四正當互體兊説之極宜其<lb/>
　有祭享山川之象也<lb/>
困<lb/>
　或問柔揜剛之爻他卦皆然何獨於困𤼵之曰困承<lb/>
　乎升升而後有困也蓋陽徳方升而遇坎則已陷於<lb/>
　坎矣以坎之陽又掩於兊此所以爻亦有柔揜剛之<lb/>
　義也曰困之大人吉以剛中也然二則征凶五則劓<lb/>
　刖何也曰自二五而言固有大人之象自爻畫而言<lb/>
<pb n="9a"/>
　則又有柔揜剛之象故二則不能不困於三五則不<lb/>
　能不困於上也曰大人處困而不能出乎困何也曰<lb/>
　乆約而濫者衆人之情處困而亨者君子之道故曰<lb/>
　險以説者言雖陷乎困險而樂亦无不在焉若有一<lb/>
　毫求去之心則是不知命者夫豈君子之心哉曰九<lb/>
　二朱紱方來而九五乃困于赤紱何也曰五居説體<lb/>
　故有説乎二然二居險體則不能濟乎五此所以君<lb/>
　雖困於上而朱紱方來然臣則陷于下而不能免於<lb/>
<pb n="9b"/>
　赤紱之困也蓋朱紱之來者五有徃求之心而赤紱<lb/>
　之困者二有征凶之戒也然致命遂志者九二之本<lb/>
　心故困極而亨則徐有説矣曰九五君象而有劓刖<lb/>
　之傷何也曰此五之所以取困也當困之時志有未<lb/>
　得顧乃滛刑以逞此赤紱之所以困也<lb/>
　困九二利用享祀九五利用祭祀享祀祭祀先儒或<lb/>
　以享祀者人臣所以事宗廟祭祀者天子所以禮百<lb/>
　神然諸卦之二五不𤼵此義而𤼵於困何耶蓋謂之<lb/>
<pb n="10a"/>
　利用者乃困而求通之道也臣而困於下者弗獲於<lb/>
　君也使能用享祀之誠以求通於君則君心以孚而<lb/>
　九二之困可通矣君而困於上者弗獲乎臣也使能<lb/>
　用祭祀之誠以求助於臣則臣心以合而九五之困<lb/>
　可通矣此所以周公之於成王必有享上之誠而成<lb/>
　王於周公亦有秬鬯之禮此君臣所以交孚而致成周<lb/>
　之治也與<lb/>
井<lb/>
<pb n="10b"/>
　或問水生天一本皆陽也然井以陽剛為泉則隂柔<lb/>
　為水乎曰自五行而言則水固生於天一然自水泉<lb/>
　而分則水者質之已具泉者脈之方生故以六爻言<lb/>
　之則三陽為泉三隂為井然又以三陽論之則五為<lb/>
　陽卦之泉而二三又為隂卦之泉此所以有用舍之<lb/>
　異也曰勞民勸相何所取於井乎曰勞民取上體之<lb/>
　井有養民之象勸相取下體之井有相養之義也曰<lb/>
　井泉之冷暖以冬夏而異也九五獨曰寒泉何也曰<lb/>
<pb n="11a"/>
　井之養人固无冬夏之殊然井之濟人尤莫盛於夏<lb/>
　故九五之寒泉指夏月之寒泉也况以巽互離正南<lb/>
　方火盛之時以離遇坎又水火既濟之象此井之功<lb/>
　用莫盛於此時也曰然則五不言吉而上六乃言元<lb/>
　吉何也曰井冽寒泉自井徳而言故但言食而吉在<lb/>
　其中井收勿羃自人事而言故必有孚而後元吉此<lb/>
　井道之成也曰爻辭既有勿羃之吉而彖辭乃有羸<lb/>
　瓶之凶何也曰文王之易懼夫當其位者不能勝其<lb/>
<pb n="11b"/>
　任周公之易嘉夫當其任者有以成其功此所以一<lb/>
　則致其戒一則美其成也<lb/>
革<lb/>
　或問坎離合而為既濟兊離合而為革其取象不同<lb/>
　何也曰坎離火水之正也故其相交而有相濟之理<lb/>
　兊非水之正固不能濟乎水且兊離俱隂故其氣不<lb/>
　能相交而有相革之象也曰六爻之革果有序乎曰<lb/>
　初之鞏用固未可行也二則可以行矣然必申之以<lb/>
<pb n="12a"/>
　九三之三就必其有孚而後可進於九四之改命既<lb/>
　獲改命之吉而後可升於九五之尊位既居尊位必<lb/>
　其有虎變之文而後在位之君子在下之小人從而<lb/>
　變化也蓋革之道所係至大故必要其始終本末而<lb/>
　備言之曰六二征吉矣而九三上六皆言征凶何也<lb/>
　曰革之道貴於中故初九取黄牛象惟恐其過與不<lb/>
　及也二之征吉五之虎變得其中者也三之征凶者<lb/>
　於當革之際而革之以剛躁之過則凶而厲矣上六<lb/>
<pb n="12b"/>
　之征則是於既革之後而復為煩擾是亦過於中豈<lb/>
　不為凶乎曰九三復言三就何也曰正所以救征凶<lb/>
　之弊也蓋三之征者以離火之性行之也使能謀而<lb/>
　至於三則非惟孚於人而已亦自信之矣曰六二已<lb/>
　日其與彖辭之已日同乎曰亦不同也彖之已日者<lb/>
　既革之日也爻之已日者可革之日也曰九三九四<lb/>
　皆以有孚言何也曰此聖人慎重之戒也蓋革言三<lb/>
　就亦審夫人心之孚矣至於改命之際又必有孚而<lb/>
<pb n="13a"/>
　自審者聖人順天應人不得巳而革焉必其如湯武<lb/>
　之救焚拯溺東征西怨天下俱信非富天下而後可<lb/>
　也此夫子所以復係以信志之辭也<lb/>
鼎<lb/>
　或問鼎之彖𫝊取柔進上行之象何也曰此取成卦<lb/>
　之主言也曰然則鼎之五何以為成卦之主乎曰鼎<lb/>
　之所以能元亨者由其有上行之用而其用之能上<lb/>
　者由其有黄耳之象此五所以為鼎之主也曰鼎取<lb/>
<pb n="13b"/>
　耳目聰明之象何也曰鼎者象也非徒象乎器亦以<lb/>
　象乎人也初而趾中而腹上而耳目則全體之象明<lb/>
　矣故大象正位凝命亦自人君之一身而取則鼎之<lb/>
　為象可知矣曰大象所取則又取於端正安重之象<lb/>
　何也曰此體用之説也蓋正位凝命者鼎之體也黄<lb/>
　耳金鉉者鼎之用也體則安重為貴故鼎之足不宜<lb/>
　動用則以上行為功故鼎之耳則貴乎動也是以初<lb/>
　六之顛趾者非九四累之也固以初居巽體其性務<lb/>
<pb n="14a"/>
　入徃來於四此趾之所以顛也六五之黄耳雖不能<lb/>
　自舉而上九陽剛則有以成玉鉉之功此聖人係以<lb/>
　大吉无不利之辭蓋可見矣曰初六九四顛折一也<lb/>
　而初為无咎四則不免乎凶何也曰初居鼎下鼎未<lb/>
　有實也故出否乃所以无咎四居鼎中實既盈者也<lb/>
　故折足則不免乎凶所以然者初居无位之地而四<lb/>
　乃大臣之位也曰九二之視初六為仇何也曰此近<lb/>
　而不相得之爻也蓋二為有實之位而初有顛趾之<lb/>
<pb n="14b"/>
　疾二茍以同體而比則必覆其鼎實而亦不免乎九<lb/>
　四之凶矣曰九三而有方雨虧悔之象何也曰三之<lb/>
　行塞者以无應於上也无應則隂陽无自而和不能<lb/>
　為雨矣然鼎耳有終動之理蓋三之動則為互坎而<lb/>
　成雨矣若曰九三之遇於六五為隂陽和之雨則五非<lb/>
　相應之爻隂陽何自而和哉曰六五金鉉本義二説<lb/>
　果曷從乎曰主於周公之易則五以上為鉉主於夫<lb/>
　子之易則所謂得中應剛是以二為鉉也然變易之<lb/>
<pb n="15a"/>
　義俱可通也必欲偏主則泥矣<lb/>
震<lb/>
　或問震之彖辭獨以初九為言何也曰上下雖皆震<lb/>
　體然震動之勢自下而來則初九者一卦之主也四<lb/>
　雖居乎外體然互體為坎陷於二隂之間此震之所<lb/>
　以泥也曰震為長子固以守宗廟社稷也然上下俱<lb/>
　震得无有並嫡之嫌耶曰以卦象言之則主祭者在<lb/>
　内之象故為内體之震而外體不得而主也以爻辭<lb/>
<pb n="15b"/>
　論之則虩虩而恐懼者主器之道亦非九四之得與<lb/>
　也蓋主器之重其任非輕故聖人於彖辭致其虩虩<lb/>
　之戒而復於初九申之以見前之所謂恐懼修省不<lb/>
　喪匕鬯惟主於初而他爻不得與也况六爻之中獨<lb/>
　於初九係之以吉又以見主器之初在於一人其以<lb/>
　别嫌疑之意可見矣曰六五不當徃來之際且言无<lb/>
　喪有事何也曰五雖不當三四徃來之地然上體之<lb/>
　震将徃而下體之震方來此所以為厲也无喪者不<lb/>
<pb n="16a"/>
　失乎中有事者能有為蓋亦行中之事也故小象曰<lb/>
　其事在中意以此與曰五之以中故能无喪六二得<lb/>
　中反不免於喪貝何也曰二五之所乘雖皆陽剛然<lb/>
　六二之所乘者虩虩之震而六五之所乘者遂泥之<lb/>
　震也此二五之得喪所以有輕重也曰上六之與六<lb/>
　三俱柔也乃有婚媾有言之象何也曰婚媾者固以<lb/>
　剛柔之匹配言然震之上六使其獲正應則何至於<lb/>
　有言卦謂之有言者非其正也非其正而婚媾焉豈<lb/>
<pb n="16b"/>
　能免於公論哉蓋九四之求匹則非其正初九之求<lb/>
　配則非其應此本爻所以為征凶與<lb/>
艮<lb/>
　或問本義於彖辭既釋之以止而止復謂之行而止<lb/>
　何也曰此以内外卦言也蓋内卦一陽當位止得其<lb/>
　所是於止之中又得所止之象所謂止而止也外卦<lb/>
　一陽有止極而動之象然内則无所應外則无所徃<lb/>
　是於行之中亦不失其所止之象此所謂行而止也<lb/>
<pb n="17a"/>
　曰九三既得所止而又不免於列夤之厲何也曰析<lb/>
　二體而觀則九三之止為得所止矣若總其全體而觀<lb/>
　則九三正當乎上下之際於此而艮止則上下判隔<lb/>
　安得不至厲薫心乎曰六四當上下之際反為无咎<lb/>
　何也曰以咸之取象証之則咸上為輔而咸五為脢<lb/>
　脢者正當乎背之位也今艮以五為輔則六四當乎<lb/>
　脢之位而未及乎身之限也但艮以背視取象故不<lb/>
　曰脢而曰身其與彖之艮其背者微有辨故敦艮之<lb/>
<pb n="17b"/>
　吉歸於上九而此爻止係以无咎蓋可見矣曰上九<lb/>
　不自人身取象何也曰人之所履固不可不止其所<lb/>
　然止之極而不知通變之用亦非人道也曰敦臨敦<lb/>
　艮皆吉何也曰敦者厚道也厚於治人則人無不服<lb/>
　者臨是也厚於治巳而已無不修者艮是也人顧自<lb/>
　處何如爾容可處於薄乎<lb/>
　艮其背艮其身艮其背與艮其身似同而異蓋身非<lb/>
　止而不動之物惟背者能止之物故艮其背者於當<lb/>
<pb n="18a"/>
　止之所而得其所止之義也艮其身者於當止之時<lb/>
　而能有所不為也然雖有當止之時而無終止之日<lb/>
　惟背則靜亦止動亦止乃能盡乎艮之義也故六爻<lb/>
　之中惟敦艮為吉而艮其身僅可无咎即此可見其<lb/>
　不同也<lb/>
</p>
<p>
</p>
  </div>
</body>
</text>
</TEI>
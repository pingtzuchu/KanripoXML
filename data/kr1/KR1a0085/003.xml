<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>易學變通卷三</head>
    <p>
<pb n="1a"/>
欽定四庫全書<lb/>
　易學變通卷三　　　　　　元　曾貫　撰<lb/>
上經三<hi>臨至離</hi>
臨<lb/>
　或問臨之八月有凶是言隂陽消長之勢乃不言于<lb/>
　一陽之復何也曰復之反對為剥由剥而復也臨之<lb/>
　反對為觀自臨而觀也故一則言七日來復者以見<lb/>
　隂之變陽不始于復而始于遯矣一則言八月有凶<lb/>
<pb n="1b"/>
　者以見陽之化隂即其二陽之長而知四隂之將盛<lb/>
　矣此所謂既知柔又知剛蓋謂是與曰臨者二陽之<lb/>
　卦而四隂皆不以小人為象何也曰臨觀之義聖人<lb/>
　之意㣲矣故觀者四隂方長而聖人乃取為觀下之<lb/>
　義則臨四隂在上而聖人皆取臨下之象所以然者<lb/>
　聖人之心未嘗棄人于小人之歸也彼臨之四臨于<lb/>
　剛長之際而有順説之情則是未嘗无好德之心也<lb/>
　因其好德之心導之于君子之域則小人將勸慕之<lb/>
<pb n="2a"/>
　不暇而暇為善類之梗乎曰上之臨下理之順也下<lb/>
　之臨上果為順乎曰上臨下者臨民之臨也下臨上<lb/>
　者凌逼之臨也謂之凌逼者剛長而浸近于隂隂退<lb/>
　而陽進若偪已之謂也曰剛之臨柔理固為正柔之<lb/>
　臨剛果何正乎曰柔臨剛者非謂小人而臨君子也<lb/>
　蓋若下有彊弗友之民而上以柔道化之是即柔臨<lb/>
　剛之義也曰説而順何以為臨乎曰臨民之道能使<lb/>
　下説而順豈非臨之善與曰初九九二咸臨之象雖<lb/>
<pb n="2b"/>
　同而其占不同何也曰初九貞吉者利于守也九二<lb/>
　吉无不利者宜于進也然初之不宜動者以其時雖<lb/>
　剛長而已則居下未當事任也二之宜于進者位既<lb/>
　得中而上復有知臨之君虚已而應此所以二爻之<lb/>
　象雖同而占則異也曰六三甘臨但謂之无攸利而<lb/>
　不言凶何也曰甘言臨人固无所利然言語樞機改<lb/>
　之由已也故聖人因其有遷善之機而言也曰至臨<lb/>
　僅得无咎而敦臨反得吉何也曰臨下之道不能公<lb/>
<pb n="3a"/>
　溥徒于正應相臨情義為至僅可无咎而已若以厚<lb/>
　道臨民而民德歸厚吉孰大焉<lb/>
　臨上六敦臨復六五敦復艮上九敦艮三卦皆取敦<lb/>
　象臨復固以坤厚為敦惟艮山隆于坤地之上亦為<lb/>
　敦然敦臨敦艮皆吉惟敦復僅可无悔何也蓋敦臨<lb/>
　者以厚道而臨民敦艮者以厚道而修已則固吉之<lb/>
　道矣若復之六五雖能敦于復矣然以坤闇之體而<lb/>
　獨逺于剛明之初九是能不為惡矣未能入于室者<lb/>
<pb n="3b"/>
　也不若六二之休復資于仁以成德乃所謂吉也<lb/>
觀<lb/>
　或問諸卦彖傳未有言天地聖人之神道獨于觀言<lb/>
　之何也曰神本无方非可以象求然天地聖人之為<lb/>
　觀者其迹也而所以觀者神也因其觀而得其所以<lb/>
　觀此聖人所以獨于此而著乎神道也曰盥薦之象<lb/>
　果有取乎曰九五以陽剛中實之孚而巽乎艮之門<lb/>
　闕宗廟之事也以艮之手而巽以入之盥之象也以<lb/>
<pb n="4a"/>
　孚實之誠而艮以止之不薦之象也此所以顒然可<lb/>
　仰正指乎陽剛之在上曰有孚顒若乃下觀而化之<lb/>
　意本義反以為後説何也曰前説則以陽實為孚主<lb/>
　九五而言也後説以虚中為孚指四隂而言也但前<lb/>
　説主為觀之義于名卦為切後説主觀光為義乃推<lb/>
　廣之意也曰觀之諸爻以觀瞻為義皆觀乎五也獨<lb/>
　六三觀我生而不觀九五何也曰隂爻雖以觀瞻為<lb/>
　義然其所瞻則有逺近之殊也蓋三非不觀乎五也<lb/>
<pb n="4b"/>
　政以隂體不能逺視前為六四所隔是以不能觀乎<lb/>
　九五于是自觀其所行而為進退爾曰坤體三爻初<lb/>
　九則為君子之吝二則為利女之貞六三不言吉凶<lb/>
　何也曰坤為柔暗不能逺視且觀乃隂長陽消之時<lb/>
　故聖人㣲致君子之戒至于三則進退不定吉凶未<lb/>
　決故有象而无占也曰然則彖辭以九五為大觀之<lb/>
　主而爻辭特言君子无咎何也曰以卦體論之則九<lb/>
　五固有中正以觀天下之象以爻義推之則九五為<lb/>
<pb n="5a"/>
　隂將剥陽之時也故處此位者惟君子則无咎聖人<lb/>
　之戒深㦲曰上九之與九五皆謂之君子然一則為<lb/>
　觀我生一則為觀其生何也曰九五居尊以位而觀<lb/>
　故觀必以我觀我者由其行義之存于身可以考察<lb/>
　其臧否也聖人繫辭一字之殊于斯可見<lb/>
　觀九五觀我生君子无咎上九觀其生君子无咎二<lb/>
　爻之辭畧同但上九變我為其本義以為小有主賓<lb/>
　之異者九五為主上九為賓也蓋九五以位為觀則<lb/>
<pb n="5b"/>
　我者其之主上九以德為觀則其者我之賓但二爻<lb/>
　俱謂之君子无咎者一則有位之君子一則有德之<lb/>
　君子君子之道將由觀而剥豈能无咎惟反觀自省<lb/>
　有為觀之實則无咎矣<lb/>
噬嗑<lb/>
　或問噬嗑而有用獄之象何也曰聖人大象言刑獄<lb/>
　之卦凡五賁豐旅中孚及本卦是也四卦皆以其離<lb/>
　體而中孚乃離之似體以見聖人用刑非徒欲其明<lb/>
<pb n="6a"/>
　照如火亦使畏刑而不犯者亦如火也噬嗑為用獄<lb/>
　之初故大象但言明罰勅法而未至于折獄致刑此<lb/>
　聖人之仁也曰噬嗑以全體言則受噬者在四以六<lb/>
　爻言則受噬者在初上何也曰論全體則九四乃頥<lb/>
　中之物而初上乃頥之象也論爻畫則初上无位而<lb/>
　中四爻有位者也此所謂變動不居者與日中四爻<lb/>
　皆用刑者也獨五言黄金四言金矢何也曰周禮民<lb/>
　訟則令具束矢民獄則令入鈞金是六五乃用刑之主<lb/>
<pb n="6b"/>
　惟决獄則親聽之故但言黄金而不及束矢也至于<lb/>
　九四則為重臣大小皆須親决之故必兼言金矢也<lb/>
　曰不言于六二何也曰六二乗剛且隂體不足以勝<lb/>
　用刑之任故噬膚猶不免于滅鼻之傷况乾胏之堅<lb/>
　乎曰中四爻既為用刑者也則三之所噬者上九四<lb/>
　之所噬者初九也二五果何所噬乎曰爻以初上為<lb/>
　受噬則五之所噬者亦以初上為噬矣蓋三四以應<lb/>
　而噬二五以近而噬但各據其位則所噬之道不同<lb/>
<pb n="7a"/>
　與如初九雖罪薄過小然二以噬膚之道噬之則不<lb/>
　免于滅鼻之傷四以乾胏之道噬之故能有艱貞之<lb/>
　吉上九則惡極罪大者也故三以位之不當而噬之<lb/>
　未免有遇毒之吝五以尊位噬之則有黄金之得矣<lb/>
　此所以中四爻所噬于初上雖同而四爻之象義則<lb/>
　不同也<lb/>
　噬嗑剛柔分節剛柔分二卦雖皆三隂三陽然何獨<lb/>
　于此二卦言之蓋噬嗑者用獄之卦必以剛柔而分<lb/>
<pb n="7b"/>
　罪惡之輕重節者制數度議德行之卦必以剛柔而<lb/>
　分内外之節也故噬嗑以震剛離柔而分所噬之道<lb/>
　則明足以燭姦威足以服衆節以兑柔坎剛而分所<lb/>
　節之道則兑不至于溢坎不至于潰此二卦所以獨<lb/>
　𤼵此義<lb/>
　噬嗑柔得中而上行晉柔進而上行鼎柔進而上行<lb/>
　大凡卦變柔上則剛下理之必然也今此四卦獨言<lb/>
　柔進上行而不言剛柔相易何也蓋卦之六位本有<lb/>
<pb n="8a"/>
　貴賤而五之一位又貴中之貴惟陽剛處之則為正<lb/>
　隂柔處之則非正然易之道又不可局于一而不知<lb/>
　變故聖人於彖傳𤼵此義者正以四卦皆隂柔進而<lb/>
　成離體以見柔之居五雖非正位然其德為文明則<lb/>
　是明君之象矣此所以推其上行之由則既不失乎<lb/>
　隂柔之本體又喜其進而以中則文明之本體故其<lb/>
　不言剛者陽剛固不可替于隂柔與<lb/>
　噬嗑九四得矢解九二得矢二卦取象一以離體互<lb/>
<pb n="8b"/>
　坎一以坎體互離故矢則坎之象黄與金則離之象<lb/>
　也蓋離有黄離之象而噬嗑六五亦自取得黄金之<lb/>
　象則金為離象明矣然噬嗑之金矢乃聽訟決獄之<lb/>
　道而解之黄矢乃自處以中直之道也此二爻所以<lb/>
　象雖同而義則異與<lb/>
賁<lb/>
　或問賁以剛柔相文而成内體離卦乃曰賁无色何<lb/>
　也曰賁自泰來内體本乾而柔來文之是斵其本然<lb/>
<pb n="9a"/>
　之天也及上九之變為泰則内體復為乾是賁極反<lb/>
　本反其本然之天也聖人以无色為賁其所感深矣<lb/>
　曰剛柔交錯非一卦也獨取柔文剛剛文柔而為賁<lb/>
　何也曰賁之所以為賁者以卦象而言則取山下有<lb/>
　火之象以卦而言則取離明艮止之義此文王明卦<lb/>
　係辭之本㫖也曰柔來何以而能文剛剛上何以而<lb/>
　能文柔乎曰内本乾體因柔來而成離此離以文明<lb/>
　而賁于内也外本坤體因剛上而成艮此艮亦以光<lb/>
<pb n="9b"/>
　輝而賁于外也内外交賁此所以為文也曰彖傳獨<lb/>
　取天文人文何也曰離之明也由下而成成則下體<lb/>
　之人位也故有取人文之象艮之光輝由上而成上<lb/>
　則外體之天位故有取天文之象也曰卦之取義者<lb/>
　柔來剛上爾而爻之取義果為相賁之義乎果為自<lb/>
　賁之義乎曰卦為初九之與六四隂陽各正上下相<lb/>
　賁故初九則弗乗二之非道之車乃所以為賁德之<lb/>
　正四則弗從三之不正之婚媾終无失正之尤此則<lb/>
<pb n="10a"/>
　正應之相賁者也二五俱隂不能相賁故三則近比<lb/>
　于二而有賁濡之説上則窮極反本而有白賁之象<lb/>
　此雖非正應之賁然剛柔交錯亦不害其為賁之象<lb/>
　也<lb/>
剥<lb/>
　或問剥之隂爻惟初二俱言蔑貞何也曰六爻之中<lb/>
　言凶者三俱蔑貞也内體三爻惟三无咎者應于陽也<lb/>
　外體三爻惟五无不利者近于陽也蓋剥之時内小<lb/>
<pb n="10b"/>
　人外君子故六二居内為剥之主初則以朋比之私<lb/>
　同心剥陽故二爻皆言蔑貞所以為凶也獨六四則<lb/>
　剥近于膚隂禍已切故不復更言蔑貞而直係之以<lb/>
　凶也曰三五不言剥牀之象何也曰此聖人之㣲意<lb/>
　也蓋牀者身之所安指上九也剥之者自下而上指<lb/>
　羣隂也故三五之不言剥牀者居剥陽之時无剥陽<lb/>
　之心也曰然則爻之凶者君子之凶乎小人之凶乎<lb/>
　曰剥而及膚則凶固在于君子然始也蔑貞卒也自<lb/>
<pb n="11a"/>
　剥其廬則亦小人之凶矣果何利㦲<lb/>
復<lb/>
　或問通書云利貞誠之復其與剥復之復同乎曰利<lb/>
　貞誠之復者由動而靜也七日來復者由靜而動也<lb/>
　一則自禀受歸藏處説一則自𤼵生萌動處説所指<lb/>
　不同也曰復言亨不言元何也曰以其陽之㣲也曰<lb/>
　陽之㣲而言朋來何也曰此聖人欣幸之意也蓋于<lb/>
　來復之日而知有㧞茅之漸無非善善長之義也曰<lb/>
<pb n="11b"/>
　復其見天地之心其與利貞者性情同乎曰不同也<lb/>
　一則自其凝定而見性情之實乃歸根復命之日也<lb/>
　一則自其來復而見生物之端乃貞下起元之日也<lb/>
　蓋性情者指一理之實而言一物各具之太極也心<lb/>
　者自一起之端而言乃太極動而生陽之機也曰一<lb/>
　陽所復而謂之出入何也曰天地生物機出機入無<lb/>
　非陽氣之所為也故自復而姤謂之出自姤而復謂<lb/>
　之入亘古今而无窮也今也于其來復之初而冀其<lb/>
<pb n="12a"/>
　由出而入無有害之者聖人扶陽之意何如也曰然<lb/>
　則象取至日閉闗是未可有行也彖言利有攸徃何<lb/>
　也曰彖之所取自其剛長之勢言也象之所取自其<lb/>
　剛長之時言也曰復言天地之心大壯言天地之情<lb/>
　何也曰主于内者心也𤼵于外者情也故復之陽主<lb/>
　于内而見𤼵動之端非心乎壯之陽見于外而有正<lb/>
　大之象非情乎曰乾言性情而不言心復言心而不<lb/>
　言性情又何也曰以體用言之則乾兼體用之全而復<lb/>
<pb n="12b"/>
　則用之初也以動靜言之則乾該動靜之理而復則<lb/>
　動之端也故乾則自元而貞一氣之體統也復則由<lb/>
　貞而元一氣之權輿也此乾之所以統天而无不包<lb/>
　而復之所以小而辨于物也與曰六爻俱以人事言<lb/>
　而不以陽氣之消息言何也曰以陽言則一陽來復<lb/>
　有吉而无凶有亨通而无悔吝以爻位言則吉凶雜<lb/>
　見由人事之不齊故也曰六五謂之敦復何也曰敦<lb/>
　之為言既復而能敦厚于善道也彼三之頻復正以<lb/>
<pb n="13a"/>
　不能敦故厲若五之躬自厚宜能自考以成其徳也<lb/>
无妄<lb/>
大畜<lb/>
　或問小畜之吉在于内大畜之吉在于外何也曰小<lb/>
　畜者巽隂畜陽小人而抑君子之象大畜艮陽畜乾<lb/>
　居上而抑下之象此吉凶之所以相反也小畜之輿<lb/>
　説輹言于三大畜之輿説輻言于二何也曰小畜之<lb/>
　畜乾則九三以近係于隂而受畜大畜之畜乾則九<lb/>
<pb n="13b"/>
　二以居柔失正而被畜也然大畜之三有上進之機<lb/>
　者有同德之助也曰小畜九三獨无同德之助乎曰<lb/>
　小畜之上九非外卦之主故力不能以相資大畜之<lb/>
　上九乃外卦之主故勢足以相濟也曰初之與四相<lb/>
　畜者也然六四之畜陽反為吉初九之受畜反為厲<lb/>
　何也曰自初九而言則陽剛乾體固為君子進而危厲<lb/>
　之象然自六四而言則居上而當畜之任乃有位之<lb/>
　君子而非小畜之六四比矣所以然者爻雖隂柔卦<lb/>
<pb n="14a"/>
　體則陽也此本義所以曰内外之卦各取其義者此<lb/>
　也<lb/>
頤<lb/>
　或問初九陽剛不取養人之義而言凶何也曰陽剛<lb/>
　居下非能養者貪欲而動凶之道也曰頤本以動為<lb/>
　用今乃以動而凶何也曰動者頥之象而非頤之道<lb/>
　也蓋養德養身惟主乎靜故言語而謂之慎飲食而<lb/>
　謂之節取艮止之意多則聖人之意見矣曰六二顛<lb/>
<pb n="14b"/>
　頤而凶六四顛頤而吉何也曰所處雖皆當位而所<lb/>
　應有正不正故也曰二拂經而凶五拂經而吉又何<lb/>
　也曰二之拂經求養于初也求而失類是以凶也五<lb/>
　之拂經求養于上也然六五以隂柔之質而能順從<lb/>
　乎師傅之賢非惟足以成已之德且將有以濟民之<lb/>
　艱故必居貞則吉也曰四應初而得吉三應上而得<lb/>
　凶何也曰四得位而三失位也曰五之不利渉而上<lb/>
　之利渉何也曰以才言之則陽剛而有濟險之才而<lb/>
<pb n="15a"/>
　隂柔无渉險之道以義言之則上九負由頤之任故<lb/>
　能得衆而濟天下之艱危六五无飬人之德則何以<lb/>
　得民而渉乎艱險也㦲<lb/>
大過<lb/>
　或問大過者四陽過盛而彖傳以為剛過而中何也<lb/>
　曰剛雖過矣然體巽之權以行之則固自有大過之<lb/>
　中如湯武之征伐是也然非有大過人之材則流于<lb/>
　橈而取凶者多矣故曰可與立未可與權曰大過之<lb/>
<pb n="15b"/>
　象而有獨立不懼遯世无悶何也曰獨立不懼者夷<lb/>
　齊之倫存心過髙過于内者也故為巽木象遯世无<lb/>
　悶者沮溺之徒制行過中過于外者也故為兑説象<lb/>
　然聖人亦以君子稱之者德雖造于一偏然亦不可<lb/>
　不謂之一德之成也大過既取棟橈之象然初隂應<lb/>
　四而隆上隂應三而橈何也曰以象言之則九四居<lb/>
　二陽之上猶足以勝其重九三則居一陽之上豈足<lb/>
　以勝其重㦲且九四本之以巽木猶不失其負荷之<lb/>
<pb n="16a"/>
　隆若九三滅之以兑澤豈能免于摧壓之患耶然以<lb/>
　義言之則九四才剛志柔有以相濟猶足以勝大過<lb/>
　之任三則才剛志剛不可有輔必至于傾橈矣曰剛<lb/>
　過而中二五之象然九五不以君象言何也曰大過<lb/>
　之時此何時也棟橈之象此何象也知湯武之放伐<lb/>
　而成大過之功則知桀紂之反道而為大過之時矣<lb/>
　曰上六无位非有任者也然過渉滅頂而謂之无咎<lb/>
　何也曰以位而言則上六雖无位之地而有捐軀赴<lb/>
<pb n="16b"/>
　難之心以才而言則上六雖无剛明之才而有視死<lb/>
　如歸之志此其義則何咎㦲故聖人特係之以為世<lb/>
　教之勸豈徒然㦲<lb/>
坎<lb/>
　或問坎非心也而曰心亨離本心之象而曰畜牝牛<lb/>
　吉何也曰此聖人教人以養心之學也夫養心之學<lb/>
　中而已矣坎離得天地之中者也故自坎而言則心<lb/>
　為離火必有坎水以濟之此心之所以為亨也自離<lb/>
<pb n="17a"/>
　而言則火之為性閃爍不定故心之為用亦出入无<lb/>
　時必能畜之以畜牝牛之道則以柔濟剛以順濟健<lb/>
　隂陽得中萬化出焉此堯舜以來相傳之道故文王<lb/>
　于坎離言之其所以示萬世者至矣曰坎之卦辭曰<lb/>
　行有尚此以二五之中實言也然九二則有險而九<lb/>
　五則不盈何也曰以坎體言之則中之誠實有出險<lb/>
　之道以坎爻言之則二五險陷未為出險之時也<lb/>
離<lb/>
<pb n="17b"/>
　離之二五俱中也黄離不言于五而言于二何也曰<lb/>
　離為心心主乎内而正中之體所由立也况離為火<lb/>
　過則有焚棄之患不及則有大耋之嗟惟六二以柔<lb/>
　道處之不失乎在已之中此畜牝牛所以吉也曰六<lb/>
　五為文明之主而有出涕戚嗟之象何也曰五雖居<lb/>
　尊而憂患反甚于二者繼明之際百憂之所萃也况<lb/>
　以離火處于互兑之上則為睽以互兑處于離體之<lb/>
　上則為革睽則乖于臣下之情革則累于繼承之重<lb/>
<pb n="18a"/>
　此所以惟明主故不能無憂患惟憂患故不能不吉<lb/>
　與曰重明麗正此指二五而言也然六二之中則元<lb/>
　吉六五之中而出涕何也曰六二者前明方中之象<lb/>
　而後明方將繼之福慶來而未艾此所以為元吉也<lb/>
　六五則前明已過後明又將終矣此所以出涕戚嗟<lb/>
　不免于憂懼也曰坎之終為刑獄離之終為征伐何<lb/>
　也曰後天之卦離南坎北此坎為幽隂之地隂主肅<lb/>
　殺有刑獄之象也離為陽明之地王者向明而治不<lb/>
<pb n="18b"/>
　能无頼于戈兵也且坎為險是獄者窮治隂險之用<lb/>
　離為明是征者宣布文明之道與<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>易學變通卷一</head>
    <p>
<pb n="1a"/>
欽定四庫全書<lb/>
　易學變通卷一　　　　　　元　曽貫　撰<lb/>
上經一<hi>乾至需</hi>
乾<lb/>
　或問聖人畫卦定位法河圖也故坤以老隂居北而<lb/>
　得老隂之數離以少隂居東而得少隂之數是則然<lb/>
　矣然乾以老陽居南而反得少陽之數坎以少陽居<lb/>
　西而反得老陽之數何也曰陽可易而隂不可易也<lb/>
<pb n="1b"/>
　曰圖書之數三同二異者正以陽不可易也今乃曰<lb/>
　陽可易何也曰三同二異者以陽為主而隂為客自<lb/>
　其體言也老少易位者陽動而隂静自其用而言也<lb/>
　曰然則兊居東南而得乎二巽居西南而得乎四艮<lb/>
　居西北而得乎一震居東北而得乎三何也曰聖人<lb/>
　之立卦畫因圖之竒偶而生聖人之定卦位非以圖<lb/>
　之竒偶而定葢畫之立因數而有畫若位之定乃因<lb/>
　象而有位非以數之位而為卦之位也夫天地有上<lb/>
<pb n="2a"/>
　下之象則乾坤以定乎南北日月有代明之象故坎<lb/>
　離以定乎東西澤陷于東南而山髙于西北此艮兊<lb/>
　之所以定雷動乎東北風順于西南此震巽之所由<lb/>
　定也所謂析四方之正補四隅之空者乃畫卦巳成<lb/>
　于是借圖之位以布八卦之位非有取義乎數也曰<lb/>
　東北陽方而老隂少隂之卦居之西南隂方而老陽<lb/>
　少陽之卦居之又何也曰陽根隂隂根陽者此天地<lb/>
　无窮之妙也葢東北以生數之陽而合于成數之隂<lb/>
<pb n="2b"/>
　西南以生數之隂而合于成數之陽生者為氣成者<lb/>
　為質而卦則質之已成者也故即隂陽之成數而為<lb/>
　隂陽之定位也曰彖者言乎象然乾卦彖辭有占而<lb/>
　无象何也曰六爻不變則象在于卦而未動故諸卦<lb/>
　彖辭多占中之象則聖人係辭之意可見矣曰然則<lb/>
　乾為天而六爻稱龍何也曰天以陽之成形之大者<lb/>
　言也龍以陽之靈變不測者言也葢天地間凡麗于<lb/>
　有形者皆隂也惟龍則雖有形而无形是能超于形<lb/>
<pb n="3a"/>
　質此所以為陽之靈變也曰震之象亦稱龍何也曰<lb/>
　震為乾之長男長子肖父也且一陽震于二隂之下<lb/>
　有變動不居之象非若坎之陽則䧟艮之陽則止故<lb/>
　不得而稱焉曰三四人位非龍所安也然四言躍而<lb/>
　三不言何也曰三四雖皆人位然三則未離乎下而<lb/>
　四則將離人位故可以言躍也四為人位乃象乎淵<lb/>
　何也曰四雖人位然居兩卦之間可上可下亦猶淵<lb/>
　雖下于田然通乎上下而可向乎天也曰乾之所以<lb/>
<pb n="3b"/>
　為元亨利貞何也曰此聖人為君子謀也葢六陽方<lb/>
　盛固為大亨然盛極而隂則姤之蹢躅至矣故必戒<lb/>
　以利貞所以保其終也曰乾之六畫不言吉而用九<lb/>
　反言吉何也曰乾爻不言吉无往而非吉也葢乾之<lb/>
　六龍无非言聖人之吉占也位雖有隠顯徳則无淺<lb/>
　深何莫非吉乎故初九以潛龍之象而處之以勿用<lb/>
　是即初九之吉也上九以亢龍而處之以无悔是即<lb/>
　上九之吉也二之見五之飛以至四三之无咎皆吉<lb/>
<pb n="4a"/>
　也葢位或過于中而聖人處之則无不中位或失于<lb/>
　正而聖人處之則无不正所謂剛健中正純粹精者<lb/>
　吉有大于此乎若用九之吉特剛而能柔一事之吉<lb/>
　爾非如卦爻全體之吉也曰用九羣龍无首此即坤<lb/>
　之牝馬先迷也然小象乃曰用九天徳不可為首何<lb/>
　也曰龍之无首者剛變而為柔也天徳不可為首者<lb/>
　此言人之體乎陽剛者當謙恭卑順不為物先即所<lb/>
　謂剛而能柔之道也曰彖𫝊之釋乾元既言資始復<lb/>
<pb n="4b"/>
　言統天何也曰元兼二義大也始也若専言資始則<lb/>
　未見大之義専言統天則未見始之義此所以必兼<lb/>
　二義言之曰然則大明終始何以為聖人之元乎曰<lb/>
　天徳之元兼乎全體故聖人之元亦該乎終始始則<lb/>
　元之元也終則元之貞也謂之大明也明睿所照即<lb/>
　始見終其亨通事業皆由此而出此非聖人體元之<lb/>
　道乎曰彖𫝊之釋元亨則析而言其釋利貞則合而<lb/>
　言何也曰元為四徳之體統非可與亨並言也故析<lb/>
<pb n="5a"/>
　之而見元亨之分明若夫利者向于實貞則實之成<lb/>
　其勢常相因故合之而見利貞之理一葢自變化而<lb/>
　各正者一而萬也自各正而保合者萬而一也故謂<lb/>
　之乃利貞以見利之為貞而貞不外夫利也曰文言<lb/>
　之釋元亨利貞本義必兼天人言之何也曰彖𫝊之<lb/>
　釋四徳既以聖人言之以見惟聖人為能體夫四徳<lb/>
　也夫子至此又即人心言之以見天人一理非獨聖<lb/>
　人有之也聖人能全之爾曰體仁貞固皆由體而著<lb/>
<pb n="5b"/>
　于用惟合禮和義乃由用而反之體何也曰元所以<lb/>
　始貞所以終二者主于體之意多亨則物之暢達利<lb/>
　則物之成遂二者主于用之意多此立言輕重所以<lb/>
　有先後也曰體仁嘉㑹不言元亨利物貞固則顯言<lb/>
　利貞何也曰體仁嘉㑹自人心而言故但言仁禮即<lb/>
　見乎亨利物貞固就事物而言故必顯言利貞乃見<lb/>
　夫天徳也曰乾之九三進徳修業皆以知為言何也<lb/>
　曰乾剛君子上知生知之質也其知既髙明則其行<lb/>
<pb n="6a"/>
　必勇決故其始終條理皆主于知也葢徳非止于忠<lb/>
　信然忠信者進徳之本也業非止于修辭然修辭立<lb/>
　誠者居業之基也故知至至之則主于知而為進之<lb/>
　方知終終之則主于終而為居之地此雖皆以知為<lb/>
　言而又不能无輕重也曰剛健中正乾之徳也而文<lb/>
　言九三九四則又言重剛而不中何也曰謂之重剛<lb/>
　者九為乾徳之剛三為卦位之剛也以是推之則所<lb/>
　謂不中者乃卦位之不中非乾徳之不中也葢卦位<lb/>
<pb n="6b"/>
　者隂陽竒偶之位諸卦之所同也乾徳者陽剛純粹<lb/>
　之徳一卦之所獨也故卦位有不中而不害其為乾<lb/>
　徳之中政猶聖人之徳豈有過于亢哉而所處之時<lb/>
　則有時而亢矣<lb/>
坤<lb/>
　或問坤彖辭既言利牝馬之貞又言安貞吉何也曰<lb/>
　前言利貞者利以順健為貞也後言安貞者當安于<lb/>
　柔順之正也葢牝馬之貞者主配乾而言坤道之用<lb/>
<pb n="7a"/>
　也安于貞者自存主而言坤道之體也葢坤配乾固<lb/>
　以順健而成功然坤道本體必以柔順為正故曰安<lb/>
　貞之吉應地无疆意可見矣曰然則彖𫝊三无疆同<lb/>
　乎曰徳合无疆配乾之體也行地无疆配乾之用也<lb/>
　應地无疆安貞之守也此皆主坤道而言也曰静專<lb/>
　動直而大生此乾之道也坤之六二亦為直方大何<lb/>
　也曰乾之直主動而言則為直遂之意坤之直主静<lb/>
　而言則為一定之意乾之大主形體故為質之大坤<lb/>
<pb n="7b"/>
　之大主配乾而言故為徳之大此所以不能无辨也<lb/>
　曰文言坤至柔而動也剛豈乾亦有時而柔坤亦有<lb/>
　時而剛乎曰自流行而分隂陽則動為陽而静為隂<lb/>
　剛為陽而柔為隂不可得而紊也然自對待而分隂<lb/>
　陽則天地定位各有體用故乾之動直而亦不能无<lb/>
　静坤之静翕而亦不能无動所以然者一竒一偶固<lb/>
　為乾坤之象然陽竒隂偶有各生一竒一偶之象此<lb/>
　所以乾不能无静坤不能无動也曰乾剛純粹政以<lb/>
<pb n="8a"/>
　不雜于隂柔也而坤之牝馬乃不能不雜順健何也<lb/>
　曰陽體中實故不雜于隂柔隂體虚受故不能无待<lb/>
　于陽剛也曰六三之王事非六五之事乎曰乾坤純<lb/>
　體非諸卦比也故乾主君道坤主臣道則六三王事<lb/>
　其九五大人之事乎故坤卦三五聖人皆有戒辭者<lb/>
　其所以正人臣之體其慮深矣曰黄裳之義既言黄<lb/>
　中通理正位居體復申之以美在其中而暢于四支<lb/>
　何也曰黄中者中徳在内无偏倚之蔽也通理者文<lb/>
<pb n="8b"/>
　理通達有密察之明也正位者正其所居之位居體<lb/>
　者不失乎為下之體也至于美在其中者黄中之積<lb/>
　充實之至也暢于四支者柔順之極見于威儀動作<lb/>
　之間也本義一則言黄中而不及通理一則言居體<lb/>
　而不及正位者舉其所重而言也葢此爻之象徳雖<lb/>
　隂柔而位則君也然坤則臣道也不可以君位言也<lb/>
　故聖人于此係之以裳之一字所以明六五之為臣<lb/>
　也然裳而謂之黄者以見盡臣下之體又必以中順<lb/>
<pb n="9a"/>
　之徳為先也葢黄而不裳則失居下之體裳而不黄<lb/>
　則又隣于諂佞之偏此所以文言復推其象至于暢<lb/>
　四支發事業而後為美之至也曰坤之用六言利永<lb/>
　貞何也曰陽之變隂固非聖人所欲今坤以隂變陽<lb/>
　乃聖人之所幸故戒以永貞又謂之以大終聖人之<lb/>
　心葢甚願其不變乎剛而復為柔也<lb/>
　坤牝馬離牝牛坤為馬以其行健坤配乾固取柔順<lb/>
　然順之中必有健之意方能配之否則乾剛无息而<lb/>
<pb n="9b"/>
　坤道一于柔而已其何以承天之施而致咸亨之功<lb/>
　乎此坤馬所以為牝以配乾而得也離之為牛以其<lb/>
　性順離之一隂坤之分體也且離以隂而主于内固<lb/>
　牝之象然其外剛則牛之善觸中虚則牛之善載非<lb/>
　如巽以隂而伏于下故為鷄兊以剛而狠于外故為<lb/>
　羊也此離之牝牛亦以坤而得也<lb/>
　坤六三或從王事无成有終訟六三或從王事无成<lb/>
　坤之道臣道也王事則乾之事也以坤之順配乾之<lb/>
<pb n="10a"/>
　健其所從事能无専成則必有終若訟之王事則九<lb/>
　五之事也九五為聴訟之主而六三能從乎上則有<lb/>
　王事无所専成宜其有終吉也小象亦曰從上吉也<lb/>
　意可見矣<lb/>
　坤六三含章姤九五含章豐六五來章章美也然姤<lb/>
　以陽爻為章坤豐以隂爻為章何也曰章一也但含<lb/>
　則自本爻而言來則自應爻而言故姤之九五以陽<lb/>
　爻而含剛徳以為章坤之六三則以隂爻而含剛徳<lb/>
<pb n="10b"/>
　以為美至于豐之六五則非以本爻為章乃以五為<lb/>
　虚中有以來其下之章美葢以下體之離有文明之<lb/>
　徳故也此三爻取象所以㣲有辨與<lb/>
　坤用六永貞同人利君子貞明夷利艱貞<hi>大畜九三同</hi>家<lb/>
　人利女貞艮初六利永貞履六三利武人之貞<hi>巽初同</hi>
　歸妹九二利幽人之貞升上六利于不息之貞此皆<lb/>
　占辭其所利之貞雖同然所以為貞則㣲有異葢貞<lb/>
　者正而固也然或取正之義多或取固之義多不可<lb/>
<pb n="11a"/>
　无辨也何則同人君子貞家人女貞升不息之貞此<lb/>
　取正字之義多坤艮之永貞明夷大畜之艱貞此則<lb/>
　取固字之意多若幽人以守靜為貞武人以決斷為<lb/>
　貞是以所正為常則正固之義兼之然主于正則未<lb/>
　必不固主于固則未必不正故曰天下之動貞夫一<lb/>
　但因文求義當知輕重之别也<lb/>
屯<lb/>
　或問八卦之象天地雷風水火山澤也然本義之于<lb/>
<pb n="11b"/>
　坎離獨益之以為雲為雨為日為電何也曰坎離者<lb/>
　天地之用也故在天則為雨為日在地為水為火非<lb/>
　如雷風之在天不兼乎地山澤之在地不兼乎天者<lb/>
　也曰屯之大象坎不言水而言雲何也曰坎陽上升<lb/>
　則為雲下注則為雨故解之坎居下而遇震雷則為<lb/>
　雨屯之坎居上雖有雷而不雨矣曰大象既曰雲雷<lb/>
　屯是未能成雨也彖𫝊乃曰雷雨之動滿盈何也合<lb/>
　二體而觀則雲雷未雨固所以為屯然自成卦之主<lb/>
<pb n="12a"/>
　而論則初九有濟屯之才故有雷雨滿盈大慰羣心<lb/>
　之象此彖𫝊所以繼之曰宜建侯而不寜也曰六三<lb/>
　取象可得詳乎曰六三以震體之極而居屯之時動<lb/>
　極則有逐利之私當屯則不宜往進然六三中正不<lb/>
　足宜其陷于林中也謂之林者以震木之繁根坤土<lb/>
　之厚阻之以艮山臨之以坎水此林藪之象所以兼<lb/>
　取鹿之象也六二六四其為乗馬班如一也然二之<lb/>
　婚媾則貞而不字四之婚媾則吉无不利何也曰二<lb/>
<pb n="12b"/>
　之班如者前有險而不進也四之班如者係于初而<lb/>
　不進也葢二五正應本為婚媾之正但五方厄于屯<lb/>
　險之中而初九以剛迫之此六二之不字所以為貞<lb/>
　而數窮理極必有配合之日也若四則以坎體而性<lb/>
　就下初則以震體動于下而應之此所以四則班如<lb/>
　而不進初則往求之而无不利也曰亂極當治理之<lb/>
　常也然屯之上六不能出屯何也曰上六雖屯之極<lb/>
　然既无正應之助又无剛濟之才故未能以濟屯也<lb/>
<pb n="13a"/>
　但小象謂之何可長也則雖屯極亦將通矣<lb/>
　屯利建侯豫利建侯晉康侯皆有侯之象者陽統乎<lb/>
　隂故屯之初九豫之九四晉之九四皆以陽爻為羣<lb/>
　隂之統也然三卦皆具坤體坤為國為衆也但豫晉<lb/>
　皆以九居四處坤體之上固為一國所尊之象若屯<lb/>
　之初九獨居于坤體之下葢屯以賢下民為收攬人<lb/>
　心之象者草昧之初非如和豫晉明之時可比也故<lb/>
　小象曰以貴下賤大得民也意葢以此<lb/>
<pb n="13b"/>
　屯六二匪寇婚媾睽上九匪寇婚媾賁六四匪寇婚<lb/>
　媾剛柔不同而同為匪寇婚媾何也曰屯卦以坎在<lb/>
　前睽賁互坎在内故取寇象明矣但婚媾之象固以<lb/>
　爻之剛柔而取然婚媾之道遇屯而乖遇睽而離惟<lb/>
　于賁則无茍合故聖人于此三卦發婚媾之象使知<lb/>
　屯難之世不可違正應而合不正之求聧乖之時不<lb/>
　可以狐疑而乖匹配之正至于剛柔相賁之時尤不<lb/>
　可以茍合而失婚姻之禮此三者匪寇之象雖同而<lb/>
<pb n="14a"/>
　其所為婚媾則異葢屯賁之乘剛不正之婚媾也而<lb/>
　睽之配合乃正應之婚媾也然屯以得中而不字賁<lb/>
　以得正而无尤此又不正之中而不失其正故聖人<lb/>
　因占以為世戒云<lb/>
蒙<lb/>
　或問蒙之卦獨發占例何也曰蒙之求師猶人之求<lb/>
　占也求占者貴于専一之誠而不宜再三之瀆猶夫<lb/>
　求師者必有本心之誠而不貴于二三其心者也此<lb/>
<pb n="14b"/>
　文王雖為占例發實則為萬世師道計也曰彖取山<lb/>
　下有險為蒙象取山下出泉為蒙何也曰山下有險<lb/>
　蒙之義也山下出泉蒙之象也葢艮山在前復遇坎<lb/>
　險莫知所之此人心所以蒙昧而不明也泉之在山<lb/>
　猶物之屯及其出山猶人之蒙由此而放乎四海亦<lb/>
　猶童蒙之造于成人之域此蒙之象所以有取于泉<lb/>
　也曰發蒙而言用刑何也曰古者君師一道也君所<lb/>
　以治師所以教非徒施之于童蒙而巳使道徳齊禮<lb/>
<pb n="15a"/>
　而不輔以政刑則流于慢矣况望有以啟天下之蒙<lb/>
　乎曰發蒙九二之任也今反言于初六何也曰初六<lb/>
　雖不當發蒙之任然當發蒙之初故于此統言發蒙<lb/>
　之道不可不用刑而亦不可専尚刑也葢齊以刑所<lb/>
　以懲其惡教于初所以達其善也若上九居蒙之終<lb/>
　則徒擊而已復何利哉曰九二包蒙毋乃失于縱乎<lb/>
　曰二之包蒙猶泰之包荒也上有虚巳之君則四海<lb/>
　九州之羣生舉而屬之巳使其量不足以容天下者<lb/>
<pb n="15b"/>
　何以治天下心不足以包六合者何以制六合此所<lb/>
　以寡而能服衆簡而能御煩者此道也夫豈寛弛之<lb/>
　謂哉曰三四五爻皆蒙者也然六三乃不取蒙之象<lb/>
　何也曰見金夫不有躬此女之蒙也利蔽欲迷非蒙<lb/>
　而何推此而言則凡世之失身枉道皆見金夫之類<lb/>
　也其為蒙孰甚焉曰九二包蒙既以寛治之矣上九<lb/>
　擊蒙乃利禦寇何也曰治人之蒙雖不可專尚乎威<lb/>
　然治巳之蒙亦不可專尚乎柔故上九之剛雖過然<lb/>
<pb n="16a"/>
　反之治巳以捍其外誘則可若施之治人則非中矣<lb/>
需<lb/>
　或問需而謂之有孚何也曰需者有所待也或時之<lb/>
　未通或時之有阻惟當盡誠以待則時可通而事可<lb/>
　逹矣若以卦體論之則九五雖位乎天位然二隂方<lb/>
　蒙蔽于左右三陽皆退處乎下位于斯之時君子惟<lb/>
　當積誠以需則君臣之心有時而交孚豈非光亨之<lb/>
　道乎曰九五位乎天位不能有為反宴安飲酒而謂<lb/>
<pb n="16b"/>
　之貞吉何也曰九五雖以剛陽之才然陷于險而當<lb/>
　需之時也需則未可有為險則豈宜妄動九五順時<lb/>
　待變乃所以合乎正中之道宜其為貞吉也曰四居<lb/>
　坎體之下反為出穴之象上六居坎體之上乃為入<lb/>
　穴之象何也曰四雖交于坎體然涉險未深又能需<lb/>
　而不進順聽下體三陽之命此所以出于穴而无傷<lb/>
　也上六雖居坎上然隂柔才弱不能出險故有入穴<lb/>
　之象也大抵自内卦言之則自郊而沙自沙而泥以<lb/>
<pb n="17a"/>
　坎之逺近為象也自外卦言之則四之出上之入者<lb/>
　又以坎之深淺為象也曰下體三陽需有並進之象<lb/>
　然上六處需之極无復有需何也曰需之為需主于<lb/>
　陽而言也乾陽見險而需坎陽居險而需需極而進<lb/>
　則出乎險矣若上六以隂居險極宜乎有入六之象<lb/>
　也<lb/>
　需九五需于酒食困九二困于酒食酒食者坎之象<lb/>
　也生民之用莫急于飲食水火之義也然坎有險酒<lb/>
<pb n="17b"/>
　之毒也自古以酒亡國亡身者多矣非險毒之義乎<lb/>
　故需于酒食者君位也困于酒食者臣位也以人君<lb/>
　富有天下而飲食待時苟能貞猶可獲吉以人臣而<lb/>
　酣飲之過豈非羲和沈湎之象其為征凶也必矣<lb/>
</p>
<p>
</p>
  </div>
</body>
</text>
</TEI>
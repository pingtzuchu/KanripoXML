<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>易學變通卷四</head>
    <p>
<pb n="1a"/>
欽定四庫全書<lb/>
　易學變通卷四　　　　　　元　曾貫　撰<lb/>
下經一<hi>咸至益</hi>
咸<lb/>
　或問咸艮皆以人身取象何也曰咸者二人相向之<lb/>
　象艮則二人相背之象皆具全體之義也况人之一<lb/>
　身不越乎動靜而已咸則感于物而動艮則止于所<lb/>
　而靜此動靜之正也若夫感于不正止非其所此又<lb/>
<pb n="1b"/>
　人情之不能免者故聖人因象設戒自踵至頂則必<lb/>
　備夫體之全非若賁之趾頥之頂取其一端而不必<lb/>
　備也曰咸恒彖傳首言卦變何也曰咸恒者人道之<lb/>
　常常之中不能无變也曰本義以咸自旅來恒自豐<lb/>
　來于義然乎曰變固非一定之變也然豐旅而變咸<lb/>
　恒似无其義不若自泰否而變者有其義也蓋否者<lb/>
　隂陽之相判故不能相感若柔上而剛下則二氣相<lb/>
　與由否而咸矣泰者隂陽之交而非可恒也若剛上<lb/>
<pb n="2a"/>
　而柔下則各安其位由泰而恒矣卦爻之辭皆取感義<lb/>
　惟大象取受人之象何也曰虚中乃所以感也人之<lb/>
　所感毎失其正者有我累之也故君子觀山澤之象<lb/>
　以虚而通則凡中无私主乃所以无感而不通也曰<lb/>
　卦之六爻乃不取男女之象何也曰咸之取象于男<lb/>
　女者艮下于兑婚姻之正也若以諸爻論之則初六<lb/>
　九四雖為正應然感非其正咸之所惡也六二九五<lb/>
　雖得中正然剛上柔下隂陽不交非咸之道也惟九<lb/>
<pb n="2b"/>
　三上六雖為成卦之主然過中處極非夫婦之常道<lb/>
　故諸爻泛以感道為言而吉凶禍福皆在其中矣曰<lb/>
　内體三爻本艮之體而反動若九五一爻乃説之體<lb/>
　而反靜何也曰艮體雖止然感物易動莫如内兑體<lb/>
　雖説然居尊得正故能靜此動靜所以不同也曰九<lb/>
　四之象果有取乎曰四之正體為兑互體為巽兑説<lb/>
　之也説于外故徃巽入也巽内也故來二體交互是<lb/>
　又徃來之憧憧也且九四處三陽之内上下无間是<lb/>
<pb n="3a"/>
　又朋從之象也曰咸主于感而六爻皆宜靜而不宜<lb/>
　動何也曰靜則有虚受之基而動則有憧憧之悔矣<lb/>
　况兑説居外使非艮止于内則流于不正者多矣此<lb/>
　聖人之戒也<lb/>
　咸六二咸其腓艮六二艮其腓二卦皆取腓之象然<lb/>
　腓者不能自動隨足而動則是本無定主可為善可<lb/>
　為惡之象也故咸其腓則凶艮其腓則不言凶矣所<lb/>
　以然者吉凶非由乎腓也咸則感于外而動艮則止<lb/>
<pb n="3b"/>
　于内而靜故也世之不能自主借耳目于他人者可<lb/>
　不知咸艮之義㦲<lb/>
　咸九四貞吉悔亡大壯九四貞吉悔亡未濟九四貞<lb/>
　吉悔亡三爻皆以九居四説者但以四非九之正故<lb/>
　聖人因占設戒而係此辭然他卦以九居四者多矣<lb/>
　何獨于此三爻而設戒蓋嘗思之咸者感也故首言<lb/>
　利貞者以見感而非貞則是私情之感矣况九四正<lb/>
　當心位故言貞于九四所以明夫以心感者必以貞<lb/>
<pb n="4a"/>
　則吉而悔亡也大壯乃陽長之卦故首言利貞者政<lb/>
　以用壯而進不可以不貞也且九四一爻前遇二隂<lb/>
　君子處此尤不可以不貞故言貞于九四亦以戒夫<lb/>
　陽剛之遇隂柔必以貞則吉而其悔亡也若未濟九<lb/>
　四則為受命征伐之爻尤不可以不貞故師之丈人<lb/>
　亦以貞則吉无咎即此意也<lb/>
恒<lb/>
　或問咸恒俱言天地萬物之情何也曰天地萬物之<lb/>
<pb n="4b"/>
　情感應而已矣故咸言剛柔之感情之通也恒言剛<lb/>
　柔之應情之常也一感一應天地萬物不能違矣曰<lb/>
　萃亦言天地萬物之情何也曰此亦不離乎感應之<lb/>
　妙也蓋天地之氣聚則相感而成形散則无復感而<lb/>
　為變矣萬物之類聚則相感而相生散則不復感而<lb/>
　无物矣此非因形之聚散而見感應之情乎曰君子立<lb/>
　不易方果何取于雷風相與之象乎曰恒之為德體<lb/>
　常用變靜常動變然其變也是亦常也故聖人以立<lb/>
<pb n="5a"/>
　不易方著其恒之體其與雷風之象則其所取殆冇<lb/>
　異于彖傳之所云矣蓋震剛居上巽柔居下二者各<lb/>
　安其常是亦不易方之義豈必膠于雷風相與之義<lb/>
　乎曰恒九二曰悔亡大壯九二曰貞吉爻位既同而<lb/>
　占異何也曰恒以失位為悔壯以居柔為吉故一則<lb/>
　因中而可求正一則處中僅能亡其悔也曰九三當<lb/>
　位矣而其德不恒六五其德恒矣而又不能无凶何<lb/>
　也曰三雖當位而失中五雖恒久而失正蓋恒之為<lb/>
<pb n="5b"/>
　道愆于正則雖中而失其恒過于中則雖正而拂其<lb/>
　恒胥失之矣曰他卦因中而可得正恒則不然何也<lb/>
　曰恒之道天下之定理正其體而中其用也毫釐有<lb/>
　差則非可恒之道矣此所以非他卦之可比也曰恒<lb/>
　之六爻无有能盡恒之道何也曰不特恒也雖咸亦<lb/>
　然盡咸之道者惟聖人感人心而和平乃為感之正<lb/>
　盡恒之道者惟聖人久于其道而天下化成乃為恒<lb/>
　之至此豈常人所能及哉故初則泥于常而不知變<lb/>
<pb n="6a"/>
　上則厭于常而急于變者也二之悔則處非其常五<lb/>
　之凶則行失其常者也至于三得位而不能安其常<lb/>
　四則失位而不能有其常吁此中庸之所以民鮮能<lb/>
　也<lb/>
　恒九二悔亡大壯九二貞吉解初六无咎易中惟此<lb/>
　三爻有占无象先儒謂象在于爻然何獨于此三卦<lb/>
　以爻為象乎竊嘗思之恒之九二以中為恒大壯九<lb/>
　二而得中此二爻取中之意重故不復言象而九二<lb/>
<pb n="6b"/>
　即為中之象也解之初六居下而應于四拇之象也<lb/>
　今九四既言解而拇則初六可不言矣<lb/>
遯<lb/>
　或問姤之初六固小人之象遯之初二乃為君子之<lb/>
　象何也曰姤之一隂巽之隂也猶否之三隂則坤之<lb/>
　隂也故皆取為小人之象若遯之二隂雖以全體論<lb/>
　之則為小人浸長之勢若以爻義推之則固為艮體<lb/>
　之隂是爻雖隂而體則陽也故朱子于遯之六爻皆<lb/>
<pb n="7a"/>
　取為君子之象者以此故也曰初六之遯亦已危矣<lb/>
　乃謂之勿用有攸徃何也曰遯之在後固已危矣然<lb/>
　初爻无位可以晦處而俟時爾非若當仕而有官職<lb/>
　則不可不徃也曰六爻既皆君子之象然三之係四<lb/>
　之好則又視之為小人何也曰易之爻象固有本爻<lb/>
　取之為正他爻取之為邪者不可以執一拘也况九<lb/>
　三比于二則為係九五應之則為嘉此象之所以為<lb/>
　變易也曰諸爻皆言遯惟二不言遯何也曰乾體三<lb/>
<pb n="7b"/>
　爻剛健勇決遯之見于行也内卦六二雖有必遯之<lb/>
　志未見于行事故不以遯言之<lb/>
　遯六二執之用黄牛之革革初九鞏用黄牛之革革<lb/>
　所以為固也遯之六二欲其固守必遯之志也革之<lb/>
　初九欲其固守于未革之日也然黄牛中順之象革<lb/>
　以離體取象革初九以剛居下中順不足鞏用黄牛<lb/>
　所以戒之也遯以本爻取象六二以柔居中中順不<lb/>
　失故執用黄牛所以勉之也<lb/>
<pb n="8a"/>
大壯<lb/>
晉<lb/>
明夷<lb/>
　或問明夷不取五為君象何也曰明夷之君理之變<lb/>
　也非可以常道言也其取上六者暗之極也然小象<lb/>
　以為照四國者以其位之髙也非其德之明也曰箕<lb/>
　子之明夷周公既取之以明一爻之義而夫子又取<lb/>
　之明一卦之辭何也曰爻辭雖明夷之象而未盡艱<lb/>
<pb n="8b"/>
　貞之義故夫子係之彖傳者蓋五以上六同體之親<lb/>
　又居近君之地故有内難之象則非六四可出門庭<lb/>
　之比矣且處非其位而中順不失又有正志之象則<lb/>
　非九三南狩之比矣此夫子所以取之明艱貞之義<lb/>
　與曰其與文王並言何也曰文王守其常故足以盡<lb/>
　全卦之義箕子處其變故但足以著一爻之義也曰<lb/>
　明夷初九之象莫能明何也曰明夷之飛陽性欲上<lb/>
　進之象也上進而見傷此垂翼之象也然傷而未切<lb/>
<pb n="9a"/>
　故猶有君子于行之象但六四為初九之正應故初<lb/>
　九歴三爻而至四卒不得食困之極矣且其所徃之<lb/>
　時六二為内卦之主欲阻其進而不能是以不能无<lb/>
　言也曰然則六五之利貞其與九三之不可疾貞同<lb/>
　乎曰貞正也非有二也但五則雖遭其變而安處其<lb/>
　正三則既履其變要在不失其正爾蓋雖冇體經逹<lb/>
　權之異而正固之守則一也此聖人之戒也茍為不<lb/>
　然則亂臣賊子接迹于當代皆以明夷南狩為之口<lb/>
<pb n="9b"/>
　實其可㦲<lb/>
家人<lb/>
　或問家人而取風火之象何也曰巽風之生固自離<lb/>
　火而出然離火之熾亦自巽風而明内外相資之謂<lb/>
　也曰家人乃二女同居之象反有取于女貞何也曰<lb/>
　巽女居尊離女居卑長少之正也二四得位爻象之<lb/>
　正也剛柔正應則又匹配之正非如聧之内外失倫<lb/>
　爻象失位故不成配偶而成聧也曰六爻之義可得<lb/>
<pb n="10a"/>
　詳乎曰上九與初固為家之始終然亦以家之上下<lb/>
　言也蓋孚而威所以正于上閑有家所以御其下也<lb/>
　九五六二固為内外之正然亦以刑家之中正言也<lb/>
　蓋二无遂不流于司晨之過五之交愛不失于私暱<lb/>
　之偏也九三六四固亦匹配之義然亦以治家之得<lb/>
　失言也蓋婦子嘻嘻家之所以失富家大吉則家之<lb/>
　所以得也曰然則父子夫婦兄弟之義何以取其象<lb/>
　乎曰上之威如固嚴君也初之閑有家非克家之子<lb/>
<pb n="10b"/>
　乎二五之配固為夫婦然五之有家親親之道盡故<lb/>
　有以友其弟三之嗃嗃敬長之禮至則冇以恭其兄<lb/>
　此所以一家之倫理正而天下之分定矣曰九三而<lb/>
　有嗃嗃嘻嘻之象何也曰九三居互體重離之間火<lb/>
　之炎則嗃嗃矣然亦正居互坎之内坎之流則嘻嘻<lb/>
　矣曰六四而有富家之象何也曰家之所以富者四<lb/>
　居巽體則巽于外矣下應初九則閑于内也巽于外<lb/>
　則財無所耗閑于内則財无所蠧此六四之所以富<lb/>
<pb n="11a"/>
　也曰五爻皆有吉之占惟初九不言吉何也曰此事<lb/>
　之初也家道之未成也故閑之于事未然之前僅足<lb/>
　以亡其事已過之悔未足以言吉也<lb/>
聧<lb/>
蹇<lb/>
解<lb/>
　或問解之成卦動而免子險也而卦辭乃曰无所徃<lb/>
　其來復吉何也曰動于未出險之前則固可出乎險<lb/>
<pb n="11b"/>
　難之中然使不能安定于既解之後則亦不免乎煩<lb/>
　擾之極蓋彖傳推其所以成解之功而卦辭明其處<lb/>
　解之功其所主固不同也曰解之彖傳贊天地之解<lb/>
　而不及聖人之解贊解而不及夫義與用何也曰自<lb/>
　天道言之則氣之解者莫大于時自人事言之則事<lb/>
　之解者莫大于赦宥此彖象所以各𤼵一義與曰初<lb/>
　六无咎以其正應為九四也然九四之解拇則又為<lb/>
　去惡之義何也曰當解之初以柔而應剛以下而從<lb/>
<pb n="12a"/>
　上以小人而順乎君子在初六則為无咎矣若九四<lb/>
　則所處不同豈可以小人之順從而忘其解去之心<lb/>
　乎故必有解拇之象則必有朋至之孚矣曰九二之<lb/>
　獲三狐復以黄矢為象何也曰九二大臣固以去邪<lb/>
　媚為職然亦必以中直為本也蓋律于已者然後能<lb/>
　律人也曰三狐之象指三隂也然上六之射隼獨以<lb/>
　六三言之何也曰六三居重險之間乗九二之上以<lb/>
　小人而臨君子乃敢侈然而乗君子之噐故必獲之<lb/>
<pb n="12b"/>
　而後為解功之成也曰上六无位乃為公之象何也<lb/>
　曰上六非公也以其為公之用也蓋九四近君乃上<lb/>
　公之象其六三必用上六以去之者去惡之道必用<lb/>
　其所應者去之所謂以賊去賊則獲之易矣<lb/>
損<lb/>
　或問損益名卦之義尚有可推之理乎曰諸説或自<lb/>
　卦畫言者或自卦象言者或自卦位言者固皆可得<lb/>
　而通矣惟于卦變之義則有未盡究者蓋自乾坤十<lb/>
<pb n="13a"/>
　變而為泰否者以天道言也自咸恒十變為損益者<lb/>
　以人事言也然天人一理未嘗不相闗也故損自泰<lb/>
　來則上六一隂翩然下復已有否之漸豈非泰之既<lb/>
　極則為損乎益自否來則是初六一隂變為君子所<lb/>
　謂貞吉亨者也已有泰之基豈非否之一變則為益<lb/>
　乎蓋卦變之説不拘一定如損益二卦雖于諸卦皆<lb/>
　可變也然惟于否泰而來乃是損益之義不然損初<lb/>
　九上而為四為五胡不謂之損損上六下而為三為<lb/>
<pb n="13b"/>
　二胡不謂之益乎曰損之道而貴于有孚何也曰損<lb/>
　者或時之過而益之或事之過而制之皆非孚信者<lb/>
　不能也蓋在已而有孚則有以順乎理在人而有孚<lb/>
　則有以信乎上夫如是則于事可得元吉于義則為<lb/>
　无咎于理可貞于時則利有攸徃矣初九以遄徃為<lb/>
　无咎九二則征凶何也曰初九无位故以趨走承順<lb/>
　為恭九二大臣當以守正居中為重以説道而徃則<lb/>
　為自損而不足以益君其凶必矣曰損者損剛益柔<lb/>
<pb n="14a"/>
　之謂然初九則謂之酌九二上九皆謂之弗損益之<lb/>
　何也曰此聖人扶陽抑隂意也蓋陽剛本不當損以<lb/>
　當損之時故于初九義之當損者猶斟酌淺深之宜<lb/>
　如二之于五則必守其剛中之賢乃所以益其君若<lb/>
　喪其所守則有柔邪之失矣上九雖居損之時而受<lb/>
　天下之益然受益而无益夫民則固无恤下之心茍<lb/>
　益下而自損損其陽剛之德則又失其所以為上之<lb/>
　實矣不然三四隂爻何以皆言損而不言益乎<lb/>
<pb n="14b"/>
益<lb/>
　或問損益專以人事言乎曰損益盈虚天地之道也<lb/>
　蓋三陽盈于内則為泰泰之變則損矣三隂虚于内<lb/>
　則否否之變則益矣故山澤之損雖以地道言然日<lb/>
　中則昃月盈則食皆損益之象雷風之益雖以天道<lb/>
　言然變盈流謙是亦盈虚之象天地且然况人乎曰<lb/>
　損以剛往柔來益以柔徃剛來然彖辭皆係以利有攸<lb/>
　徃何也曰損之剛徃雖非所利然當損之時受益在<lb/>
<pb n="15a"/>
　上况一人之行而得其友此剛往之所以為利也益<lb/>
　之柔徃雖非君子之道然卦本為否因一柔之徃而<lb/>
　為益于是中正有慶而益道行則柔之徃安得不為<lb/>
　利乎曰益之為卦初大作二享帝三凶事四遷國毋<lb/>
　乃勞民而非益乎曰益下之事雖非一端義有當然<lb/>
　聖人不廢也况以互坤為國為衆下有震體動之象<lb/>
　也故此卦動吉靜凶以卦體然也故初之大作其周<lb/>
　公作洛之義與六二之享帝其用牛于郊之義與六<lb/>
<pb n="15b"/>
　三之用圭其伻來獻圖之義與六四之遷其殷民之<lb/>
　徙與以此一事証之則无非益下之事周公豈為厲<lb/>
　民哉曰損之六五言益而益之九五不言損何也曰<lb/>
　十朋之益由損道而得之也蓋凡減嗜欲損聲色皆<lb/>
　損也非必損民力之為損也若有孚之應則不必損<lb/>
　已而可以益乎下也所謂因其利而利之豈必有所<lb/>
　損乎此九五所以不言損也曰損之六五言十朋不<lb/>
　言享帝益之六二既言十朋復言享帝何也曰君固<lb/>
<pb n="16a"/>
　可以兼乎臣之占而臣不得以僣乎君之義故在損<lb/>
　而言元吉在益而曰永貞吉則君臣之分蓋可見矣<lb/>
　曰損之卦辭以有孚為主益之爻辭亦有孚為主何<lb/>
　也曰損益之卦隂陽相應隂虚陽實彼此交孚然當<lb/>
　損之時損下益上尤貴于上下相孚故即彖辭而𤼵<lb/>
　之當益之時以上益下惟係乎上之誠否何如爾故<lb/>
　即九五𤼵之各自其所主言也曰上九之求益不已<lb/>
　何所指乎曰此通論為民上者之戒也夫為上而不<lb/>
<pb n="16b"/>
　能益下反有求益元厭之心則是爭闘其民而民亦<lb/>
　起而爭奪之矣况為上而欲專利者由其立心之不<lb/>
　恒也恒則安常守正不恒則反道敗德其凶必矣<lb/>
</p>
<p>
</p>
  </div>
</body>
</text>
</TEI>
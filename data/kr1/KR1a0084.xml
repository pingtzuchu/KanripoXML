<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Title</title>
            </titleStmt>
            <publicationStmt>
                <p>Information about publication or distribution</p>
            </publicationStmt>
            <sourceDesc>
                <p>Information about the source</p>
            </sourceDesc>
        </fileDesc>
    </teiHeader>
    <text>
        <body>
            <div>
                <head>易精藴大義</head>
    <p>
<pb n="1a"/>欽定四庫全書　　　　　經部一<lb/>
　易精藴大義　　　　　　易類<lb/>
　　提要<lb/>
　　　　<hi>臣</hi>等謹案易精藴大義十二卷元解蒙撰蒙<lb/>
　　　　字求我吉水人江西通志作字來我盖字形<lb/>
　　　　相近而誤也中天厯乙巳江西鄉試與兄子<lb/>
　　　　尚字觀我者並以善易名于時子尚所著周<lb/>
　　　　易義疑通釋久無𫝊本朱彝尊經義考載蒙<lb/>
<pb n="1b"/>　　　　此書亦注曰佚今檢永樂大典所引蒙書尚<lb/>
　　　　多自豫隨无妄大壯睽蹇中孚七卦及晉卦<lb/>
　　　　之後四爻外其他皆文義完備釐然具存其<lb/>
　　　　例于彖爻之下採輯先儒之說而末乃發明<lb/>
　　　　以己意各以蒙謂二字别之雖原為場屋經<lb/>
　　　　義而作而薈稡羣言頗能得其精要凡所自<lb/>
　　　　注亦皆簡明如頤六三云頤養之道以安静<lb/>
　　　　為無失二三動體故顛拂而凶四五静體故<lb/>
<pb n="2a"/>　　　　顛拂亦吉震三爻凶艮三爻吉可見恒彖云<lb/>
　　　　恒有二義利貞者不易之恒所以體常利有<lb/>
　　　　攸往者不已之恒所以盡變天地聖人所以<lb/>
　　　　能恒者以其能盡變也其義雖多根柢前人<lb/>
　　　　而詮釋明晰亦殊有裨于後學至所引諸家<lb/>
　　　　之說往往不署名氏盖用朱子詩集𫝊例雖<lb/>
　　　　不能盡考其由來要皆宋元以前諸經師之<lb/>
　　　　緒論也謹依文排比正其偽舛釐為十二卷<lb/>
<pb n="2b"/>　　　　著之于録解縉春雨堂集稱是書為易經精<lb/>
　　　　義經義考稱是書為周易精藴考永樂大典<lb/>
　　　　所題實作解蒙周易精藴大義二人皆偶誤<lb/>
　　　　記也今據為斷庶不失其本名焉乾隆四十<lb/>
　　　　六年九月恭校上<lb/>
　　　　　　　總纂官<hi>臣</hi>紀昀<hi>臣</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
</p>

  </div>
            <div>
                <head>易精藴大義卷一</head>
    <p>
<pb n="1a"/>欽定四庫全書<lb/>
　易精藴大義卷一　　　　　元　解蒙　撰<lb/>
上經一<hi>乾坤</hi>
䷀<hi>乾下乾上</hi>
乾元亨利貞<lb/>
　先儒曰名卦之義或以物象或以人事蓋物有萬象<lb/>
　人有萬事執一事不可包萬物之象限一象不可總<lb/>
　萬有之事故不可以一例求不可以一類取即乾之<lb/>
<pb n="1b"/>　道而言四德則大而无外者元也運而无滯者亨也<lb/>
　隂陽寒暑順序而不乖者利也運轉不停而樞紐不<lb/>
　動者貞也貞而元元而亨者出之序也亨而利利而<lb/>
　貞者入之序也入而出出而入始終萬物迎之不見<lb/>
　其始隨之不見其後循環无端此乾所以為天下至<lb/>
　健或者以乾坤屯隨臨无妄革七卦皆有四德則非<lb/>
　矣元亨利貞天德也他卦豈能具哉文王係乾之卦<lb/>
　辭自四德之外不以它辭之意可見矣然文既以元<lb/>
<pb n="2a"/>　亨利貞為占辭而夫子釋之為四德者誠以乾之占<lb/>
　所以大亨而利于正以其具此四德故也元亨利貞<lb/>
　在占辭雖為兩義然細分之則有四非惟夫子析為<lb/>
　四文王亦析為四矣如此之元永貞則元與亨不必<lb/>
　並稱也蒙亨復亨則亨與元不必並稱也利有攸往<lb/>
　利渉大川則專以利言也貞吉則專以貞言也非唯<lb/>
　文王合作兩義而夫子亦合作兩義如元者始而亨<lb/>
　者也則以元為始亨矣保合大和乃利貞利貞者性<lb/>
<pb n="2b"/>　情也則以利連貞為義矣夫子非唯合作兩義如謂<lb/>
　乾始能以美利利天下不言所利大矣哉是又以四<lb/>
　德合為一而言之也噫推之於前不見其始之合引<lb/>
　之於後不見其終之離大哉易也斯其至矣<lb/>
　　䝉謂健而无息之功吾于四德之流行見之<lb/>
初九潜龍勿用<lb/>
　先儒曰氣消息自下始故畫卦亦自下始六爻一不<lb/>
　言一而言初六不言六而言上者始終不𨽻乎數所<lb/>
<pb n="3a"/>　以相循无窮然易之七八九六其數果何所本乎亦<lb/>
　不過取河圖五行之成數耳不取生數而取成者葢<lb/>
　凡物成形而後可計數故物生而後有象象而後有<lb/>
　滋滋而後有數此隂陽老少之畫必本乎成數初九<lb/>
　之為潜龍者乃以自然之氣始於子隂於此其氣猶<lb/>
　盛陽潜地中故聖人言於此潜龍之時小人道盛聖<lb/>
　人雖有龍德而未施用葢其救世之心雖甚切苟非<lb/>
　其時亦未可然不曰不用而曰勿用待時之意可見<lb/>
<pb n="3b"/>　矣誠以潜者所以養德勿用所以待時然舜窮而在<lb/>
　下未嘗欲用孔子窮而在下未嘗欲勿用葢世治則<lb/>
　聖人體其常世亂則聖人通其變大舜孔子易地則<lb/>
　皆然<lb/>
　　蒙謂陽德在下而未形聖人隨時而為潜德葢聖<lb/>
　　人之動无不時也時乎當潜聖人不得而不潜時<lb/>
　　乎勿用聖人不能必其用<lb/>
九二見龍在田利見大人<lb/>
<pb n="4a"/>　先儒曰此乾之陽氣漸生似聖人漸出二為地上故<lb/>
　曰田見龍在田特以象聖人應世之迹耳龍豈真在<lb/>
　是哉<lb/>
　　䝉謂聖人有應世之迹則天下同有仰徳之心矣<lb/>
九三君子終日乾乾夕惕若厲无咎<lb/>
　先儒曰諸爻皆取龍象彖與文言皆稱六龍而此爻<lb/>
　獨不言龍者初二為地龍之下位五上為天龍之上<lb/>
　位三四為人非龍所據故象言君子四將離乎人位<lb/>
<pb n="4b"/>　則可以言躍矣吾于此而見聖人之通變不拘也夫<lb/>
　假象以明理泥於象而理不明聖人不取也况此爻<lb/>
　居六十四卦人位之首聖人安得不以人事特明之<lb/>
　哉義取於健何必龍也觀此則知後世之泥於象數<lb/>
　者之過也然爻辭雖不言龍即此而玩之其氣燄精<lb/>
　采如龍然要知乾之六爻其象皆龍其徳皆君子也<lb/>
　終日乾乾夕惕若自朝至于日中昃不遑暇食厲无<lb/>
　咎易中此一義甚著故於乾卦發之易有可易之理<lb/>
<pb n="5a"/>　亂可使治危可使平由此道也是以凢言无咎本皆<lb/>
　有咎處得其道故无咎也<lb/>
　　蒙謂法不已之天處至危之地則易危為安矣<lb/>
九四或躍在淵无咎<lb/>
　先儒曰九為陽陽動故躍四為隂隂虛故象淵躍者<lb/>
　飛之漸也或者未必然之詞或躍在淵動而主静也<lb/>
　雖躍不離乎淵可以動可以无動之㡬也惟能審乎<lb/>
　此无咎之道也葢勇者不懼于其所不足懼可也若<lb/>
<pb n="5b"/>　其可懼雖聖人不能无懼九三是也知者不惑于其<lb/>
　所不足惑可也若其可惑雖聖人不能无惑九四是<lb/>
　也故曰善慮危者唯九三得之善知㡬者唯九四得<lb/>
　之故占辭皆曰无咎<lb/>
　　蒙謂量可而進唯及時以就安耳葢聖人之身動<lb/>
　　乎時而聖人之心安於理是動而主静也動而主<lb/>
　　静則雖以情應乎物而不以心累乎物此所以通<lb/>
　　逹萬變而无過也<lb/>
<pb n="6a"/>九五飛龍在天利見大人<lb/>
　先儒曰潜見躍飛其迹不同同此一龍耳見龍在田<lb/>
　猶拘其所飛龍在天則有目者皆覩矣且人心之利<lb/>
　見已在于二况正九五之位乎<lb/>
　　䝉謂聖人作而萬物覩唯以天德居天位者足以<lb/>
　　當之夫天德不可强而至也天位不可階而升也<lb/>
　　因其自致而无所用其力焉此所以為飛龍也<lb/>
上九亢龍有悔<lb/>
<pb n="6b"/>　先儒曰龍之潜亢不獲中矣過中則惕不及則或二<lb/>
　五其中乎故有利見之吉然而三過而惕故无咎上<lb/>
　過而亢故有悔大凡物極則反陽極則消乾卦將終<lb/>
　便知姤之必來此進退存亡之幾也易窮則變變則<lb/>
　通无悔之道也純陽進極雖未至于大凶其悔則不<lb/>
　能无矣故易之進退貴于隨時乾陽物也消息盈虛<lb/>
　有時龍陽類也潜見躍飛亦有時聖人龍德也出處<lb/>
　進退亦有時其序可知矣<lb/>
<pb n="7a"/>　　䝉謂知進而不知退此聖人所以致戒于盈滿也<lb/>
用九見羣龍无首吉<lb/>
　先儒曰揲蓍之法遇九六則變乾以純陽陽極而亢<lb/>
　坤以純隂隂極而戰如其不變則亢而災戰而傷不<lb/>
　能免也乾變而用九故无首吉坤變而用六故利永<lb/>
　貞噫乾為天德龍為陽物亢无陽數聖人猶有无首<lb/>
　之戒則人之處世欲用純剛而不以柔濟之其不至<lb/>
　于凶咎者幾希故曰易以道義配禍福<lb/>
<pb n="7b"/>　　䝉謂六爻皆變而能柔則剛而不過矣<lb/>
彖曰大哉乾元萬物資始乃統天<lb/>
　　唯其能為天德之大始故能貫乎天德之始終蓋<lb/>
　　乾者天之性情而元又其發見之先者<lb/>
雲行雨施品物流形<lb/>
　　和二氣于上委象形于下乃乾道元亨也<lb/>
　先儒曰乾者萬物之始對坤而言天地之道也元者<lb/>
　一氣之端對亨利貞而言四時之序也蓋元者生物<lb/>
<pb n="8a"/>　之端倪而亨利貞之理具焉至于亨利貞亦元之為<lb/>
　耳若分而言之則元亨誠之通利貞誠之復其體用<lb/>
　固有在矣故易雖以元亨利貞配四時而生意流行<lb/>
　實无間斷也雲行雨施亨之見乎氣者也品物流形<lb/>
　亨之見乎形者也氣和于上而形和于下又孰非太<lb/>
　和元氣之流行哉<lb/>
　　䝉謂既知天道始物之德盛當知天道育物之功<lb/>
　　溥蓋始萬物者乾之元而育萬物者乾之亨既始<lb/>
<pb n="8b"/>　　則必亨不亨則息矣<lb/>
大明終始六位時成時乗六龍以御天<lb/>
　先儒曰統天者統其體御天者御其用以上下定位<lb/>
　言謂之六位以陽氣變化言謂之六龍終始以重卦<lb/>
　言也乾下三爻元亨也上三爻利貞也終始之間功<lb/>
　用宻運陽變而隂春夏變而秋冬此正造化過接處<lb/>
　故聖人大明乾道之終始以成贊化之功而見六位<lb/>
　各以時成元矣復貞貞矣復元此天道之終始也自<lb/>
<pb n="9a"/>　潜而見及飛而亢此六位之終始也天人一理也於<lb/>
　是乗此六龍以當天運與時偕行妙用周流乃聖人<lb/>
　之元亨也<lb/>
　　䝉謂聖人之智有以該乎天之理聖人之動有以<lb/>
　　合乎天之時則妙用周流而天命在我矣<lb/>
乾道變化各正性命保合大和乃利貞<lb/>
　　天道迭運而无窮實理隨在而各足吾於此有以<lb/>
　　見夫性情之實也<lb/>
<pb n="9b"/>首出庶物萬國咸寜<lb/>
　　聖人有先天下之徳故能成安天下之功蓋極其<lb/>
　　徳業之所就而言聖人之利貞也<lb/>
　先儒曰乾道變化乃天道之更端也即九四之乾道<lb/>
　乃革也蓋天運之流行自陽而變隂自元亨而利貞<lb/>
　也當其動而生陽元未有物只且如此動盪所謂化<lb/>
　育流行也静而生隂然後萬物各正性命焉且夫天<lb/>
　之生物飛潜動植洪纎高下而能各正性命者以其<lb/>
<pb n="10a"/>　所受之理其本同也萬物之生既動而静静終則正<lb/>
　而能保合大和者以其所受之理其用恒也各正者<lb/>
　指萬物之散殊而言則合而成質无餘欠矣保合者<lb/>
　就一物之所緼而言則各具一理无假借也蓋乾道<lb/>
　變化萬物唯一理此處處渾淪物物具足理者何即<lb/>
　萬物所由以生者也聖人首出庶物猶乾道變化也<lb/>
　萬國各得其所而咸寜猶萬物之各正性命而保合<lb/>
　太和也吁又孰知天道之利貞而不為聖人之利貞<lb/>
<pb n="10b"/>　哉<lb/>
　　䝉謂實理隨在而各足聖人一視而同仁蓋天人<lb/>
　　之分雖殊理則一而已耳<lb/>
象曰天行健君子以自彊不息<lb/>
　先儒曰六十四卦象通上下則稱君子施于天子則<lb/>
　稱先王兼諸侯則稱后與上以徳言則稱大人而皆<lb/>
　著一以字言之所以示萬世用易之方也又以八卦<lb/>
　言之則乾坤坎離大象皆言象在上四卦覆而无變<lb/>
<pb n="11a"/>　體卦也故其象自體而起用震艮㢲兌大象皆言象<lb/>
　在下四卦覆而相變用卦也故其象攝用而歸之體<lb/>
　或謂乾象言健而不指卦名以為天是體名乾是用<lb/>
　名健是其訓三者並見所以尊乾異于他卦此非也<lb/>
　天徳至大而其運行者惟得乾之健耳又安可以天<lb/>
　之行而盡乾之象乎此所以不曰天行乾而曰天行<lb/>
　健也自强者體下乾之象也不息者體上乾之象也<lb/>
　君子法天非法天之行法天之健也天唯剛故健夫<lb/>
<pb n="11b"/>　剛者天徳之自然健則无息之理故君子唯自强然<lb/>
　後能不息<lb/>
　　蒙謂運而无窮者天徳之剛進而不已者君子之<lb/>
　　學吁又孰能以天行之健而為君子之心哉<lb/>
潛龍勿用陽在下也<lb/>
　先儒曰經言龍而象言陽所以明龍即象陽氣也在<lb/>
　下故潛故勿用<lb/>
　　蒙謂聖人所以養晦而俟時者以陽徳方微而未<lb/>
<pb n="12a"/>　　顯也蓋天道世運同一機而聖人御其勢<lb/>
見龍在田徳施普也<lb/>
　先儒曰得時而行兼善天下雖非君位君徳已著<lb/>
　　蒙謂大人正已而物正故位雖未離乎下而人已<lb/>
　　被其化矣<lb/>
終日乾乾反復道也<lb/>
　先儒曰反復往來必由乎道動循天理雖危而安蓋<lb/>
　聖人之心與天地同運天運不已而聖人之心純亦<lb/>
<pb n="12b"/>　不已此所以乾乾惕若惟恐其離於道也<lb/>
　　蒙謂聖人之心純乎天故聖人之動无非理非健<lb/>
　　而无息者不足以語此<lb/>
或躍在淵進无咎也<lb/>
　先儒曰聖人意其近而必進故雖致其疑又慮其退<lb/>
　而失時故復致其決周孔之心互相發也<lb/>
　　䝉謂度其可進而進焉則可以无過矣蓋聖人何<lb/>
　　容心惟其時而已耳<lb/>
<pb n="13a"/>飛龍在天大人造也<lb/>
　　蒙謂以天德而居天位則聖人之功用著矣<lb/>
亢龍有悔盈不可乆也<lb/>
　先儒曰盈謂陽極故亢不可乆謂隂生故有悔且臨<lb/>
　之為卦陽剛方長其進未已也而文王之卦辭乃言<lb/>
　至于八月有凶吾夫子釋之已言消不乆也况于剛<lb/>
　長之終聖人安得不重為盈滿之戒哉然則聖人如<lb/>
　之何大傳曰易窮則變變則通通則乆如此則通其<lb/>
<pb n="13b"/>　變于未窮則不至于亢而有悔矣<lb/>
　　䝉謂陽剛既進而極盛適所以為將消之漸也<lb/>
用九天德不可為首也<lb/>
　　䝉謂六陽皆變而能柔則不用剛而好先矣<lb/>
文言曰元者善之長也亨者嘉之㑹也利者義之和也<lb/>
貞者事之幹也<lb/>
　先儒曰元者天地生物之心仁者人得天地生物之<lb/>
　心以為心也是心之動萬物生而萬善形焉乃有生<lb/>
<pb n="14a"/>　之最先而衆善統㑹故莫非善也而此為善之長亨<lb/>
　者生意之通禮者人事之則故天之亨洪纎高下榮<lb/>
　茂發越俱善齊羙而人之禮則尊卑大小貴賤親踈<lb/>
　无不成叙如一事一物之羙未足以為羙衆羙皆萃<lb/>
　乃為嘉㑹耳利者生物之遂大以成大小以成小性<lb/>
　命各正不相妨害而義乃仁之斷制使事皆合宜所<lb/>
　謂利者義之和義利非二物也但義之和處即是利<lb/>
　如男女之别君臣之殊雖若甚嚴而不和然必如是<lb/>
<pb n="14b"/>　而後各得其宜而不亂其為和也大矣貞者物之成<lb/>
　實理具備隨在各足大和保合生意常存而知乃心<lb/>
　之判别使是非不亂所謂貞者事之幹物生由此成<lb/>
　始而成終事理由此背非而從是惟兹之功誰實為<lb/>
　之必有居中宻運而不窮堅定而不移者以為之主<lb/>
　則事立矣然元亨利之為仁禮義是矣若貞主静而<lb/>
　智用動乃以貞配智何耶蓋貞者用之藏而智則潜<lb/>
　而隱不動所以為動之基必寂然所以為萬感之<lb/>
<pb n="15a"/>　本此貞雖終物而起萬物之元智雖潜隱而為萬事<lb/>
　之本也或曰元者乾之一德仁者心之一理所以統<lb/>
　乎三者何耶天只有一箇乾人只有一箇心曷嘗有<lb/>
　四物哉但聖人以一者之難明故分而為四以示人<lb/>
　耳故以天德言雖有元亨利貞之不同其實則亨乃<lb/>
　元之通利乃元之遂貞乃元之復以人心言雖有仁<lb/>
　義禮智之殊其實則禮為仁之節文義乃仁之裁制<lb/>
　智乃仁之分别此元之所以包四德而統天仁所以<lb/>
<pb n="15b"/>　貫四端而專一心之妙也蓋元亨利貞性也生長收<lb/>
　藏情也以元生以亨長以利收以貞蔵心也仁義禮智<lb/>
　性也惻隱羞惡辭讓是非情也以仁愛以義制以禮<lb/>
　讓以智知者心也此又心統性情之義也論而至此<lb/>
　則天人之理脗合而无間矣<lb/>
　　蒙謂至誠通復之機吾于四德之序見之矣<lb/>
君子體仁足以長人嘉㑹足以合禮利物足以和義貞<lb/>
固足以幹事<lb/>
<pb n="16a"/>　先儒曰上文既言天道之自然而此復以君子之所<lb/>
　當從事者以明人道之當然也是以上文但言善之<lb/>
　長嘉之㑹義之和事之幹而此則言體仁嘉㑹和義<lb/>
　幹事誠以天道則莫非自然人事則无不用力于此<lb/>
　也體仁猶體物之體蓋我以仁為體存之于心行之<lb/>
　于身而仁從我出則能即天之所以生我者而生乎<lb/>
　物是无一物不在所愛之中矣長人之道孰加于此<lb/>
　嘉者善之發達于外也㑹者善之流行貫注于事物<lb/>
<pb n="16b"/>　之間也動容周旋无不中禮親踈大小无不中度是<lb/>
　為衆羙之㑹而足以合禮和者處事中節而適宜也<lb/>
　蓋事有出于義之當然而施于事物之間不能无所<lb/>
　乖忤則未足為和也是以發皆中節則物无不利而<lb/>
　義无不和貞固者貞而固也言貞必言固不正而變<lb/>
　其所守不固故也若知正之所在堅凝固守之則知<lb/>
　之明守之固而事有所本矣是雖不言智而貞固正<lb/>
　孟子所謂知而弗去者智之實也然所以不言智者<lb/>
<pb n="17a"/>　其亦貴於藏諸用而恐後世之鑿智歟<lb/>
　　蒙謂君子於人无不愛然必聚衆善以盡吾心之<lb/>
　　天君子於事无不宜然必守至正以為致用之本<lb/>
　　此一心之體用即四德之流行也<lb/>
君子行此四德者故曰乾元亨利貞<lb/>
　先儒曰乾道變化道者統言之也行此四德德者分<lb/>
　言之也然要其極則一也吾嘗以人之四德配天之<lb/>
　四時矣安土敦仁无所不愛首出庶物澤及天下而<lb/>
<pb n="17b"/>　无一物不在吾仁之中故足以長人猶萬物之發育<lb/>
　乎春而帝出乎震也大為之制經而三百曲為之防<lb/>
　詳而三千要皆歸于大中而已故能嘉其所㑹猶萬<lb/>
　物相見于夏而帝為文明也義主于斷制然後无一<lb/>
　物不宜則利實行乎其中矣故利物足以和義猶萬<lb/>
　物凋瘁于秋而悅言乎兌也事以智謀物以智創智<lb/>
　而不貞則事不正貞而不固則守易屈故貞固足以<lb/>
　幹事猶萬物歸藏于冬而成言乎艮也是理也在天<lb/>
<pb n="18a"/>　爲元亨利貞在人爲仁義禮智天惟健也故元亨利<lb/>
　貞迭運而不窮人惟能不以人欲害天德之剛也故<lb/>
　仁義禮智之用随感而能應是以聖人賛易既以天<lb/>
　道人道分言之矣而于此合而言曰君子行此四德<lb/>
　者曰乾元亨利貞則天道之常人性之綱果无二致<lb/>
　矣<lb/>
　　蒙謂盡人道之當然合天德之自然非健而不息者<lb/>
　　不足以當之<lb/>
<pb n="18b"/>初九曰潜龍勿用何謂也子曰龍德而隱者也不易乎<lb/>
世不成乎名遯世无悶不見是而无悶樂則行之憂則<lb/>
違之確乎其不可㧞潜龍也<lb/>
　先儒曰世不能易雖遯也其何憾名不可成雖非之<lb/>
　其何損遯世无悶不怨天也不見是而无悶不尤人<lb/>
　也蓋其道伸矣于世也无營其跡遯矣于名也何有<lb/>
　不易乎世則用舍不在我故遯世无悶不成乎名則<lb/>
　非譽不在物故不見是无悶然聖人之心從容无碍<lb/>
<pb n="19a"/>　日用之間无非此道之流行世雖不我用而吾亦未<lb/>
　嘗以无道必斯世矣意苟順適與物无忤則不私其<lb/>
　有以同于人陽之舒也此樂則行之之意也少有違<lb/>
　拂我心不快則超然順避不失其正隂之斂也此憂<lb/>
　則違之之意也樂行憂違雖不凝滯于物而未嘗與<lb/>
　世推移故其所以立己者蓋確乎其不可㧞苟非守<lb/>
　道之固者能之乎此其所以爲潜龍之德也<lb/>
　　蒙謂既有以自信而自樂則行藏安于所遇矣<lb/>
<pb n="19b"/>九二曰見龍在田利見大人何謂也子曰龍德而正中<lb/>
者也庸言之信庸行之謹閑邪存其誠善世而不伐德<lb/>
博而化易曰見龍在田利見大人君德也<lb/>
　先儒曰閑邪存誠者聖學之終其原在于言信而行<lb/>
　謹德博而化者聖功之溥其原在于善世而不伐蓋<lb/>
　唯其言信而行謹則踐履篤實所以閑邪而存其誠<lb/>
　善世不伐則德盛禮恭所以使人悅服而化于善聖<lb/>
　人立言之先後固有序矣此正意誠心正之學意誠<lb/>
<pb n="20a"/>　心正則家齊國治而天下平矣大抵易者理學之宗<lb/>
　而乾坤又易學之宗也乾畫一　一則誠坤畫虗虛則<lb/>
　敬九二言誠六二言敬誠敬二字包羲之心畫而夫<lb/>
　子即易發眀之也然誠則聖人之事而敬正學者用<lb/>
　功之地惟動容貌整思慮自然生敬敬者主一而无<lb/>
　適主一則不貮以二不参以三无適則不東以西不南<lb/>
　以北至存養之熟則天理日明人欲日消而至于誠<lb/>
　矣故君子之學始于修己以敬及其至也篤恭而天<lb/>
<pb n="20b"/>　下平<lb/>
　　蒙謂聖人既處于无過之地則德盛仁熟而功溥<lb/>
　　矣<lb/>
九三曰君子終日乾乾夕惕若厲无咎何謂也子曰君<lb/>
子進德修業忠信所以進德也修辭立其誠所以居業<lb/>
也<lb/>
　　君子之學貴乎内外之交養故反身而誠斯有以<lb/>
　　見其積實之功言无所苟斯有以見其躬行之實<lb/>
<pb n="21a"/>　　此夫子所以賛九三乾乾之實也<lb/>
知至至之可與幾也知終終之可與存義也<lb/>
　　知之眀而守之固此聖學之始終條理也<lb/>
是故居上位而不驕在下位而不憂故乾乾因其時而<lb/>
惕雖危无咎矣<lb/>
　先儒曰爲學之道内外交修則德不孤知行兩盡則<lb/>
　事有序且夫人之一心莫非理然必積之于内者熟<lb/>
　則發之于外者廣而皆必以誠爲本焉誠者在物爲<lb/>
<pb n="21b"/>　實理在人爲實心非是心之實則何以體是理之實<lb/>
　哉故有事親從兄之實則仁之德進矣有忠君弟長<lb/>
　之實則義之德進矣惟能實有諸己則此心不已此<lb/>
　德之所以進也若矯飾于外而不出于中心之誠則<lb/>
　揠苗助長將有枯槁之病德何以能進哉存是實心<lb/>
　積之不已發諸言辭見諸行事无徃而非實理之流<lb/>
　行亦无徃而非實心之呈露日復一日守而不易則<lb/>
　可以居業矣故于德言進所以日新而不已于業言<lb/>
<pb n="22a"/>　居所以一定而不移蓋業未修則當修之既修則當<lb/>
　居之也忠信所以存于内者皆實心居業所以行于<lb/>
　外者皆實事存諸中所以出而爲居業之本修諸外<lb/>
　所以入而爲崇德之資此内外交養之道也然是理<lb/>
　也必先眀諸心知所徃而後力行以求至焉可也故<lb/>
　又有知至至之知終終之之說焉知至至之主知而<lb/>
　言故以知至爲重謂事物之理吾雖未能一一見于<lb/>
　躬行之實而吾心之知融㑹貫通察于事爲之始已<lb/>
<pb n="22b"/>　无所疑矣非知幾者能之乎知終終之主行而言故<lb/>
　以終之爲重而凡其所知之理操存乎心術之㣲體<lb/>
　騐乎事爲之實亦莫不各盡其理焉于此有以守之<lb/>
　則見之所行有持乆之功矣非存義者能之乎知之<lb/>
　在先故可與幾守之在後故可與存義眀諸心將以<lb/>
　見其行事之實體于事所以騐其致知之功此知行<lb/>
　並進之學也内外交養而知行並進故以忠信爲主<lb/>
　則能實其善于心而本立矣見于外者則在于修辭<lb/>
<pb n="23a"/>　立其誠修辭所以見于行事之實而立誠即所以立<lb/>
　其忠信之心所謂修辭非致飾于外正所以立其誠<lb/>
　誠即忠信也苟有忠信之心而无修辭之誠則見于<lb/>
　外者言行不相顧則是忠信无所立矣知至至之忠<lb/>
　信所以進德也所謂至非已至其地也方有求望向<lb/>
　進之意也知終終之修辭立其誠所以居業也謂之<lb/>
　終則行之已至而遂守之勿失也大抵九三之所以<lb/>
　乾乾夕惕者進德修業而已矣忠信修辭立其誠乃<lb/>
<pb n="23b"/>　進德之事實至之終之乃進修之功夫也吾心唯在<lb/>
　進德修業而已其在上在下豈足爲累哉苟于此而<lb/>
　驕憂焉則日新之功窒矣又何以能乾乾哉然九三<lb/>
　所以能此者亦以其性體剛健居位得正故其進修<lb/>
　之功如此不然則幾者事之㣲義者事之當乂何以<lb/>
　知之明而守之固哉而聖人又豈得而輕與之哉或<lb/>
　曰乾之六爻皆以聖人眀之九三乃以學者之事言<lb/>
　之何哉曰九二之閑邪存誠内外交養也九三之修<lb/>
<pb n="24a"/>　辭立誠言行相顧也聖人之所以爲聖學者之所以<lb/>
　爲學不出乎此但有安行勉强之異耳大抵聖人之<lb/>
　言无非以身立教不然兢兢業業將何爲哉學者能<lb/>
　以是而觀聖人則爲學之功无頃刻之間斷矣<lb/>
　　蒙謂内外交修而知行並進聖學之始終備矣故<lb/>
　　能不擇地而安之<lb/>
九四曰或躍在淵无咎何謂也子曰上下无常非爲邪<lb/>
也進退无恒非離羣也君子進德修業欲及時也故无<lb/>
<pb n="24b"/>咎<lb/>
　先儒曰及時二字最宜玩味可以進而不進謂之不<lb/>
　及時可以退而不退謂之失時唯及時爲時中夫九<lb/>
　四居近君之位有君人之德是可以進可以无進之<lb/>
　時也當進而進聖人不至于先時當退而退聖人不<lb/>
　能以後時時乎時乎非體道之深其能及時如此乎<lb/>
　况君子之學非獨成己也将以成物也非獨存道也<lb/>
　將以行道也進修之功在九三則已備矣此則欲及<lb/>
<pb n="25a"/>　時而進用耳欲及時而未得時雖聖人亦不能无疑<lb/>
　非爲邪枉未在君位還可爲也非離羣類未失其爲臣<lb/>
　也時可以爲而未必位可以進而不遽非體道之深<lb/>
　其孰能與于此然九四之所以能随時進退而无咎<lb/>
　進修之功不可誣也故聖人言九四之欲及時而以<lb/>
　九三之進德修業先之其㫖深矣<lb/>
　　蒙謂道无不在聖人随時以從道時不可失聖人<lb/>
　　體道以順時然則聖人之心果有所倚乎<lb/>
<pb n="25b"/>九五曰飛龍在天利見大人何謂也子曰同聲相應同<lb/>
氣相求水流濕火就燥雲從龍風從虎聖人作而萬物<lb/>
覩本乎天者親上本乎地者親下則各從其類也<lb/>
　先儒曰夫銅山崩而洛鍾應聲之同也蠶吐絲而商<lb/>
　絃絶氣之同也水就下而流濕火炎上而就燥龍濕<lb/>
　物也聚而成雲虎烈物也嘯而生風是皆无心之感<lb/>
　者也然則聖人作起于上亦何心于萬物之利見我<lb/>
　哉夫子贊易至此而又以本乎天者親上本乎地者<lb/>
<pb n="26a"/>　親下則各從其類言之以見夫氣機之感人心之召<lb/>
　同一理耳本乎天謂天産之物動物也本乎地謂地<lb/>
　産之物植物也蓋受氣于天者爲動物天體運動而<lb/>
　在上故天産之物亦運動而向上受氣于地者爲植<lb/>
　物地體凝滯而在下故地産之物亦凝滯而向下物<lb/>
　各從其類聖人人類之首故興起于上則人皆見之<lb/>
　也噫感應之妙知道者黙而識之<lb/>
　　蒙謂物類有感召之機而人心同歸向之誠故聖<lb/>
<pb n="26b"/>　　人即自然之感以明乾之九五如此也<lb/>
上九曰亢龍有悔何謂也子曰貴而无位髙而无民賢<lb/>
人在下位而无輔是以動而有悔也<lb/>
　先儒曰陽爲貴上爲髙孔子曰動之一辭發明爻辭<lb/>
　占外之意然則上九之亢不動而以静守之則雖亢<lb/>
　而悔可无矣<lb/>
　　蒙謂處時之極而无可爲之資故聖人重致其戒<lb/>
　　焉<lb/>
<pb n="27a"/>潜龍勿用下也見龍在田時舍也終日乾乾行事也或<lb/>
躍在淵自試也飛龍在天上治也亢龍有悔窮之災也<lb/>
乾元用九天下治也<lb/>
　先儒曰此一節以人事眀之也學者須自嘗自試以<lb/>
　觀己力量之進否易曰或躍在淵自試也九三聖學<lb/>
　也九四將進位乎天德猶自試以觀己之力量况學<lb/>
　者乎用九得變通之用故以乾元言之元其終始不<lb/>
　窮者歟<lb/>
<pb n="27b"/>　　蒙謂聖人之遇時不同而處時亦異故能與天同<lb/>
　　運而无終止之亂也<lb/>
潛龍勿用陽氣潛藏見龍在田天下文明終日乾乾與<lb/>
時偕行或躍在淵乾道乃革飛龍在天乃位乎天德亢<lb/>
龍有悔與時偕極乾元用九乃見天則<lb/>
　先儒曰此一節以天道眀之也然初四三上皆以時<lb/>
　運言獨二五以人事言豈不以二爻各爲一卦之主<lb/>
　而剛健中正之德有非諸爻比哉初白陽氣潜藏而<lb/>
<pb n="28a"/>　四言乾道乃革所以革潜而躍也三言與時偕行而<lb/>
　上言與時偕極所以變行而極也二言天下文明五<lb/>
　言位乎天德則德稱其位而无以加矣六爻之義實<lb/>
　相終始而用九天則六爻无一非此理也此天道所<lb/>
　以貴于剛而能柔而用九必係于乾元也蓋元亨利<lb/>
　貞文言雖析爲四德而有輕重存焉故乾之一卦所<lb/>
　謂元者凢屢稱之而亨利貞不一二見此元之所以<lb/>
　爲四德先而兼統之也<lb/>
<pb n="28b"/>　　蒙謂觀聖人之隠顯考時運之始終極而能變天<lb/>
　　之道也<lb/>
乾元者始而亨者也利貞者性情也<lb/>
　　方出而付于物者誠之源各得而藏于己者誠之<lb/>
　　立此健而无息之功一實理之流行也<lb/>
乾始能以羙利利天下不言所利大矣哉<lb/>
　　原萬物之始終固健而无息之功然其所以終始<lb/>
　　萬物者又未嘗有其功也<lb/>
<pb n="29a"/>　先儒曰此一節前分四德而又合言之也始而亨時<lb/>
　天地之心盡發見在物上故散渙而難見及萬物已<lb/>
　盡歛藏只有天地之心單單著見故云利貞者性情<lb/>
　也乾以一元之氣行于六虛之中始而終終而始析<lb/>
　而四之爲四時合而兩之爲隂陽貫而一之則渾然<lb/>
　一元之氣也故夫子之賛易固嘗以元亨利貞析而<lb/>
　四矣至此又曰乾元者始而亨者也是合元亨爲一<lb/>
　也利貞者性情也是合利貞爲一也雖然猶未離乎<lb/>
<pb n="29b"/>　二故又曰乾始能以羙利利天下不言所利大矣哉<lb/>
　是就元始中己能以羙利利萬物是亨利己在元字<lb/>
　中而天道之所以利物又歸于不言之妙則貞又在<lb/>
　元字中矣是合四德而爲一也然又論之四德之義<lb/>
　元最重貞次之其生出者元也其歸宿者貞也故元<lb/>
　以始之貞以終之而亨利乃其間功用之過接處是<lb/>
　以聖人既以大哉賛乾之元矣至此又以不言所利<lb/>
　而賛貞之大焉大哉乾乎斯其至矣<lb/>
<pb n="30a"/>　　蒙謂發育之功機緘之妙雖四德之行實一氣之<lb/>
　　運是其功用又可以小言哉<lb/>
大哉乾乎剛健中正純粹精也六爻發揮旁通情也時<lb/>
乗六龍以御天也雲行雨施天下平也<lb/>
　　聖人深賛夫乾道既極其德之備又盡其說之詳<lb/>
　　聖人體乾道以當天運故能沛天澤以洽民心蓋<lb/>
　　聖人之動即天之運而天之澤即聖人之澤也<lb/>
　先儒曰剛健中正分而言之則四合而言之惟剛故<lb/>
<pb n="30b"/>　健惟中則无不正矣六爻之所以發揮者此情也德<lb/>
　者固有根于性也情者實用自性中𤼵出者是也聖<lb/>
　人時乘六爻之陽以當天運施之人事變動周流猶<lb/>
　雲行雨施于天地之間物物均平而无不被其澤矣<lb/>
　然夫子甞以大哉賛乾之元矣又以大矣哉賛乾之<lb/>
　貞矣至此獨以大哉乾乎爲言者所以見夫元貞之<lb/>
　大因于乾而剛健中正所以爲元亨利貞歟彖辭既<lb/>
　以雲行雨施言乾之亨而此又以雲行雨施言聖人<lb/>
<pb n="31a"/>　者蓋言雲行雨施而繼以品物流形者天之功用以<lb/>
　雲行雨施而繼以天下平者聖人之功用猶天也合<lb/>
　而言之則元貞之大不外乎乾而聖人之功用不外<lb/>
　乎天也㫖哉<lb/>
　　蒙謂乾道之大純乎天吾固有以考其說之詳聖<lb/>
　　人之用順乎時吾又有以見其功之溥天道聖人<lb/>
　　果有二致哉<lb/>
君子以成徳為行日可見之行也潜之爲言也隠而未見<lb/>
<pb n="31b"/>行而未成是以君子弗用也<lb/>
　先儒曰舜之居深山之中與木石居與鹿豕遊時苟<lb/>
　未至則歴山一匹夫耳伊尹之耕于莘之野處畎畆<lb/>
　之中樂堯舜之道位苟未至則萃野一耕叟耳雖有<lb/>
　聖人之德未闡聖人之用自信自樂而已又何心于<lb/>
　人之必我知哉于此之時德之藴于己者苟一毫之<lb/>
　未備則時未得而汲汲于求進善未著而屑屑于求<lb/>
　知又惡能安時處順若此初九在潛隠之中而得爲<lb/>
<pb n="32a"/>　龍徳者此也<lb/>
　　蒙謂行之著于外者君子固知其可用德之藴于<lb/>
　　己者君子未嘗必其用君子之心何嘗有所倚哉<lb/>
君子學以聚之問以辨之寛以居之仁以行之易曰見<lb/>
龍在田利見大人君德也<lb/>
　先儒曰德者人之所得于天之理雖我之所固有然<lb/>
　未嘗不散在事物之間苟不務學則聞見不博无以<lb/>
　㑹聚衆理而有諸己也學而不問則是非不明无以<lb/>
<pb n="32b"/>　辨别衆理使之條理不紊而精粗本末或不知所擇<lb/>
　也不寛以居則執德不𢎞而所務者狹故必有㴠養<lb/>
　寛裕之意自莫匪從容中道之妙故張子曰心大則<lb/>
　百物皆通心小則百物皆病必寛以居之則吾之所<lb/>
　以學聚問辨者常見其心為一矣然仁者心之全德<lb/>
　至大而不窮也德至于仁與天同運則有至誠惻怛<lb/>
　之心无作輟不常之患則吾之所居者固非徒大而<lb/>
　无實亦非固守而不化者也蓋聚則雜必有以辨之<lb/>
<pb n="33a"/>　居則止必有以行之總而言之則學聚問辨寛居期<lb/>
　于仁以行之而已此仁以行之乃學問之極功君子<lb/>
　之成德所以爲九二之大人歟若以九三而通論之<lb/>
　則知至至之所以致知而爲進德者獨不待于學聚<lb/>
　而問辨乎知終終之所以力行而爲存義者獨不在<lb/>
　于寛居而仁行乎然乾之二三固以是論聖人之事<lb/>
　至中庸誠之之目亦曰博學之審問之慎思之眀辨<lb/>
　之篤行之其知行並進之功亦无異于乾之聖人何<lb/>
<pb n="33b"/>　也善乎朱子有曰聖人亦如是而進德修業學者亦<lb/>
　如是而進德修業但有安行勉强之異耳有志于聖<lb/>
　之學者可不勉于知行並進之學哉<lb/>
　　蒙謂聞見博而智益眀執德𢎞而行益力則德崇<lb/>
　　業廣大人之事偹矣<lb/>
九三重剛而不中上不在天下不在田故乾乾因其時<lb/>
而惕雖危无咎矣<lb/>
　先儒曰三過中四不及中故皆曰不中三之乾乾憂<lb/>
<pb n="34a"/>　也四之或躍疑也憂疑之至斯无憂疑矣故又皆无<lb/>
　咎<lb/>
　　蒙謂處危之地而能易危以爲安非善處危者不<lb/>
　　足以當之<lb/>
九四重剛而不中上不在天下不在田中不在人故或<lb/>
之或之者疑之也故无咎<lb/>
　先儒曰上不在天未可安其尊也下不在田未可寜<lb/>
　其居也三四俱人位而云中不在人者蓋九三上逺<lb/>
<pb n="34b"/>　于天下近于地人附于地則三正人位也九四逺于<lb/>
　地而近于天非人所處故云不在人也以下四爻而<lb/>
　並觀之初則未成未見者也二則已成已見矣九三<lb/>
　又成進修之功四則欲及時而進耳蓋卦者事也爻<lb/>
　者事之時也時既不同則處事亦異此爲易之大義<lb/>
　也<lb/>
　　蒙謂處有過之地而終至于无過非善補過者不<lb/>
　　足以當之<lb/>
<pb n="35a"/>夫大人者與天地合其德與日月合其眀與四時合其<lb/>
序與鬼神合其吉凶<lb/>
　　大人至公而无私故能體道而无違聖人賛易所<lb/>
　　以極言之也<lb/>
先天而天弗違後天而奉天時天且弗違而况于人乎<lb/>
况于鬼神乎<lb/>
　　何先後幽明之間哉<lb/>
　先儒曰與天地合其德謂覆載也與日月合其明謂<lb/>
<pb n="35b"/>　照臨也與四時合其序謂賞以春夏刑以秋冬之類<lb/>
　也與鬼神合其吉凶福善禍滛之類也先天而天弗<lb/>
　違天合大人也後天而奉天時大人合天也然天地<lb/>
　日月四時鬼神本无心也大人亦何嘗有心以蘄合<lb/>
　哉盡在我之德而已以中正之德居中正之位循其<lb/>
　自然之理而合乎自然之道則天即聖人聖人即天<lb/>
　冝无間矣<lb/>
　　蒙謂道无不在唯无私而順理者爲能體之<lb/>
<pb n="36a"/>亢之爲言也知進而不知退知存而不知亡知得而不<lb/>
知喪其唯聖人乎知進退存亡而不失其正者其唯聖<lb/>
人乎<lb/>
　先儒曰進退以身言也存亡以位言也得喪以事言<lb/>
　也以此爻言之窮上反下則退矣九變六則亡矣无<lb/>
　民无輔則喪矣此所以亢而有悔也然自亢之為言<lb/>
　則有進退存亡得喪自聖而言則雖有進退存亡而<lb/>
　實无得喪也因時順天而吾无所容心故也所以再<lb/>
<pb n="36b"/>　言進退存亡而不及得喪者此也夫子賛乾至此而<lb/>
　示人以變通之道其㫖深矣然非聖人之才德而處<lb/>
　此不至于亢而悔也鮮矣冝吾夫子再三感嘆而歸<lb/>
　之聖人也<lb/>
　　蒙謂天運如循環衆人徒守其常而不逹其變聖<lb/>
　　人則知之眀而處之當也<lb/>
䷁<hi>坤下坤上</hi>
坤元亨利牝馬之貞君子有攸往<lb/>
<pb n="37a"/>　　觀發育之功雖坤道之自然考健順之德亦人道<lb/>
　　之當然也<lb/>
先迷後得主利西南得朋東北䘮朋安貞吉<lb/>
　　體柔順之德雖不離乎隂成化育之功将必從乎<lb/>
　　陽安常而守正坤道之至善者也<lb/>
　先儒曰天地乾坤之形乾坤天地之德乾健也坤順<lb/>
　也陽道常饒隂道常乏乾得以兼坤坤不得以兼乾<lb/>
　唯全元亨二德而貞則牝馬之貞利則利此而已乾<lb/>
<pb n="37b"/>　爲馬以其健于行也若乾行而坤止則无以共成其<lb/>
　化育之功故坤亦以馬言然乾則爲良馬老馬瘠馬<lb/>
　駁馬坤特爲牝馬而已牝隂類也非牝則不順非馬<lb/>
　則不能應乾牝馬之貞順而健也利牝馬之貞猶歸<lb/>
　妹利幽人之貞巽利武人之貞同人利君子貞明夷<lb/>
　利艱貞家人利女貞皆以一事爲貞非貞德之全也<lb/>
　乾不言所利而坤言所利也西南隂方東北陽方後<lb/>
　天之序也彖辭乃文王所作故其方位本于後天也<lb/>
<pb n="38a"/>　如易之蹇觧言利西南不利東北既濟言東隣西隣<lb/>
　小過小畜言自我西郊皆後天之易也<lb/>
　　蒙謂即坤道以措諸人事不過一順健之理耳<lb/>
彖曰至哉坤元萬物資生乃順承天<lb/>
　　聖人極言坤道之始物雖付物以形而實未嘗自<lb/>
　　爲也<lb/>
坤厚載物德合无疆<lb/>
　　生物之功與天同其運容物之量與天同其德聖<lb/>
<pb n="38b"/>　　人所以極賛夫坤之道也蓋地雖付物以形而其<lb/>
　　氣則本乎天坤雖容物以量而其動則應乎乾唯<lb/>
　　其至順而極厚故其功用之廣如此也<lb/>
含𢎞光大品物咸亨<lb/>
　　即其量之廣而眀其用之大故不唯有以生乎物<lb/>
　　而又有以使物遂其生也此按本義說連坤厚至<lb/>
　　此爲義也<lb/>
牝馬地類行地无疆柔順利貞君子攸行<lb/>
<pb n="39a"/>　　盡坤之道以言其形載之功顯地之象以明其順<lb/>
　　健之德而人兼體之也此按程傳說連含𢎞至此<lb/>
　　爲義也取諸物以眀其順健之象施諸人而法其<lb/>
　　順健之德乃發明坤道之見于人事者如此也此<lb/>
　　按本義說専釋此四句<lb/>
　先儒曰乾以氣始坤以形生氣變而後形生始者氣<lb/>
　之元也生者形之元也乾父坤母之道也彖皆曰元<lb/>
　至哉坤元謂承天之大而无所不至也厚而載物者<lb/>
<pb n="39b"/>　坤之本體也合而无疆者徃應乎乾也含𢎞坤之體<lb/>
　也光大坤之用也含謂萬物未生之時則包藏于内<lb/>
　光謂萬物之生文華著見于外也𢎞以量言寛裕而<lb/>
　有容也大以體言廣愽而深厚也唯其含之𢎞故无<lb/>
　物不受其形唯其光之大故无物不蒙其利含者光<lb/>
　之本𢎞者大之充也含𢎞坤之量而光大者所以合<lb/>
　乎乾也牝馬地類順也行地无疆健也柔順而能利<lb/>
　貞唯君子行之小人則入于邪而失其正矣<lb/>
<pb n="40a"/>　　蒙謂聖人賛坤之四德如此然順行而健守者君<lb/>
　　子之道也<lb/>
先迷失道後順得常西南得朋乃與類行東北喪朋乃<lb/>
終有慶安貞之吉應地无疆<lb/>
　先儒曰東北喪朋乃終有慶者所以發明文王言外<lb/>
　之意也地之交乎天臣之事乎君婦之歸乎夫皆䘮<lb/>
　朋之慶也彖言三无疆其言各異德合无疆乾之无<lb/>
　疆也行地无疆坤之无疆也應地无疆君子之无疆<lb/>
<pb n="40b"/>　也地合天之无疆則地亦无疆矣君子能應地之无<lb/>
　疆則君子亦无疆矣然而乾道在不息坤道在无疆<lb/>
　不息謂運行无窮无疆謂廣大莫禦可久之德自不<lb/>
　息中來可大之業自无疆中來此雖乾坤之别而人<lb/>
　則能體之也<lb/>
　　蒙謂以順爲正所以守其常由本之用所以成其<lb/>
　　功非順行而健守者不足以當之也<lb/>
象曰地勢坤君子以厚德載物<lb/>
<pb n="41a"/>　先儒曰乾天道也故以氣運而曰行健坤地道故以<lb/>
　形載而曰勢坤地勢順下坤之象也君子體順而法<lb/>
　厚者盖勢不順下无以見地之厚愈下則愈厚君子<lb/>
　法其厚則順可知矣<lb/>
　　䝉謂觀其髙下之相因法其容保之无疆非有至<lb/>
　　順極厚之德不能也<lb/>
初六履霜堅冰至<lb/>
象曰履霜堅冰隂始凝也馴致其道至堅冰也<lb/>
<pb n="41b"/>　先儒曰坤之初六在姤爲五月卦也一隂始生便有<lb/>
　凝意驗之于物井中之泉已寒矣乾初九小象釋以<lb/>
　陽在下坤初六小象釋以隂始凝聖人欲明九六之<lb/>
　爲隂陽故于乾坤之初言也<lb/>
　　蒙謂隂雖始生而其勢則漸長故聖人謹于㣲也<lb/>
六二直方大不習无不利<lb/>
象曰六二之動直以方也不習无不利地道光也<lb/>
　先儒曰六二坤之主也六爻唯二爲中正唯中故直<lb/>
<pb n="42a"/>　唯正故方唯直方故大三者形容其徳也或曰直者<lb/>
　發于内而无私曲之謂方者形于外而有定則之謂<lb/>
　非六二之本體乎小象何以動言之曰柔而中靜而<lb/>
　正論其體則然也及其發用則見得所謂直所謂方<lb/>
　處則生物載物之象騐之可知矣故文言曰至柔而<lb/>
　動也剛至靜而德方大傳曰其靜也翕其動也闢雖<lb/>
　曰柔曰靜皆指動處見之繋辭坤作成物而斷之以<lb/>
　簡能乃不習无不利之義乾不言所利以其所利之<lb/>
<pb n="42b"/>　廣大也坤之不習无不利以其本于自然也任其自然<lb/>
　而物自生不假營為而功自成不習而无不利也故以<lb/>
　地之生物言之匪雕匪琢品彚呈露出于自然其功畢<lb/>
　著此地道所以光也以君子言之乃盛德之發見光明<lb/>
　盛大而不可掩所謂充實而有光輝之謂大也<lb/>
　　䝉謂德无不具而用无不周非六二之中正其能盡<lb/>
　　坤道乎<lb/>
六三含章可貞或從王事无成有終<lb/>
<pb n="43a"/>象曰含章可貞以時發也或從王事知光大也<lb/>
　先儒曰坤之三五皆隂外陽内故三為含章而五為<lb/>
　文在中也或者不敢自决之辭從者未敢造始之意<lb/>
　有終隂之事陽不足終後代其終者隂也蓋陽知其<lb/>
　始而享其成隂效其法而終其勞含章者坤之靜也<lb/>
　以時發者隂之動也含而不茹終則必吐待時之義<lb/>
　也<lb/>
　　蒙謂始而未嘗顯其用終而未嘗居其功匪知時<lb/>
<pb n="43b"/>　　而識勢不足以語此也<lb/>
六四括囊无咎无譽<lb/>
象曰括囊无咎慎不害也<lb/>
　先儒曰慎釋括囊義不害釋无咎義<lb/>
　　䝉謂當閉塞之時則慎宻而不出焉可也<lb/>
六五黄裳元吉<lb/>
象曰黄裳元吉文在中也<lb/>
　先儒曰黄象五裳象六黄地之色也裳坤之飾也坤<lb/>
<pb n="44a"/>　為臣道五為君位是臣之極貴者也以中德通于物<lb/>
　理而守其臣職故云黄裳元吉坤六五之應在乾九<lb/>
　五坤六爻无君位與他卦六爻自為配例不同<lb/>
　　䝉謂文雖盛而不失其中位雖尊而能安乎下處<lb/>
　　順之至善者也<lb/>
上六龍戰于野其血𤣥黄<lb/>
象曰龍戰于野其道窮也<lb/>
　先儒曰主龍而言則知隂不可亢亢則陽必伐之戒<lb/>
<pb n="44b"/>　隂也以戰而言則知隂不可長長則與陽敵矣戒陽<lb/>
　也以八卦方位言之乾居西北辰則亥也以天之坤<lb/>
　乘地之乾其氣相薄此萬物蟄蔵之時以待隂陽之<lb/>
　定也然曰龍戰則是乾來戰不以坤敵乾也春秋書<lb/>
　王師敗績于茅戎以自敗為文龍戰之義深矣隂極<lb/>
　生陽无一息間斷陽雖生于子實生于亥故程子曰乾<lb/>
　非有戰意過極之隂遇方長之陽必疑于陽故戰聖<lb/>
　人戒堅氷于隂生之初稱龍戰于隂盛之後于消長<lb/>
<pb n="45a"/>　盛衰之變其示人之意深切而著明矣<lb/>
　　䝉謂隂進既極而亢陽故两敗而俱傷也<lb/>
用六利永貞<lb/>
象曰用六永貞以大終也<lb/>
　先儒曰彖以安貞為吉故用六以永貞為利夫坤德<lb/>
　之能配天者以其乆于貞也貞則大大則隂而陽矣<lb/>
　　䝉謂隂柔既變而陽剛則能常而有終矣<lb/>
文言曰坤至柔而動也剛至靜而德方後得主而有常<lb/>
<pb n="45b"/>含萬物而化光坤道其順乎承天而時行<lb/>
　先儒曰此一節申彖傳意而言貞利亨元也凡物至<lb/>
　柔則不能有立坤則至柔而能剛凡物至靜則不能<lb/>
　有制坤則至靜而能方坤德剛疑其不能退矣今也<lb/>
　後得主而有常坤德方疑其不能容矣今也含萬物<lb/>
　而化光柔靜言其體方剛言其用此剛也自柔中來<lb/>
　此方也自靜中得非剛何以配乾非方何以象地坤<lb/>
　之四德皆一本于順也故以坤道其順乎終言之剛<lb/>
<pb n="46a"/>　柔動靜四者以隂陽之大分言之則動而剛者為陽<lb/>
　靜而柔者為隂以互為隂陽者言之則各有剛柔動<lb/>
　靜故繋辭言坤靜翕動闢而說卦言地道柔剛也<lb/>
　　䝉謂聖人重贊夫坤之四德也合而言之不過一<lb/>
　　順健之理爾<lb/>
積善之家必有餘慶積不善之家必有餘殃臣弑其君<lb/>
子弑其父非一朝一夕之故其所由來者漸矣由辨之<lb/>
不早辨也易曰履霜堅氷至蓋言順也<lb/>
<pb n="46b"/>　先儒曰坤之初即姤之初也坤言履霜堅氷姤言羸<lb/>
　豕孚蹢躅聖人防㣲杜漸之意深矣<lb/>
　　䝉謂善惡之應其始也雖甚㣲而其終也不可禦<lb/>
　　故聖人防患之意貴乎早<lb/>
直其正也方其義也君子敬以直内義以方外敬義立<lb/>
而德不孤直方大不習无不利則不疑其所行也<lb/>
　先儒曰敬以直内是持守工夫義以方外是講學工<lb/>
　夫二者不可以偏廢敬而无義則不知就日用間念<lb/>
<pb n="47a"/>　慮起處分别公私義利之所以至而决取舎之幾焉<lb/>
　則亦未免于昏憒雜擾而所謂敬者有非其敬矣義<lb/>
　而无敬又有虛驕急廹之病而所謂義者或非其義<lb/>
　矣皆是孤也敬以養其心无一毫私念可以言直矣<lb/>
　由此而發所施各得其當是之謂義蓋敬以直内則<lb/>
　虛自然无非僻之心心敬則内自直内直而外必方<lb/>
　若欲以敬要去直内以義要去方外則非矣敬是持<lb/>
　己之道義便知有是非順理而行敬義夾持只是一<lb/>
<pb n="47b"/>　事又謂義自敬中出二事不可駢合為一者蓋論初<lb/>
　下工夫時須先盡得敬以直内然後能義以方外及<lb/>
　到工夫熟後敬便有義義便有敬大抵有敬无義則<lb/>
　无用有義无敬則无本敬主于中義形于外二者俱<lb/>
　到便可進坤六二地位也故不習无不利有所習而<lb/>
　後利則利止于所習矣然不曰正以直内而曰敬以<lb/>
　直内者正指卦德而言敬則不失其正指人心而言<lb/>
　也乾九二言誠坤六二言敬乾坤之别也誠敬之學<lb/>
<pb n="48a"/>　起于此乾九二言仁坤六二言義隂陽之辨也仁義<lb/>
　之用原于此<lb/>
　　䝉謂存于中者无非天理之自然制于外者无非<lb/>
　　人事之當然則内外夾持而義理周徧矣<lb/>
隂雖有羙含之以從王事弗敢成也地道也妻道也臣<lb/>
道也地道无成而代有終也<lb/>
　先儒曰三視四為得時故或從王事而不為括囊視<lb/>
　五為未得位故含羙而不為羙之至地道妻道臣道<lb/>
<pb n="48b"/>　以類而推之又總而歸之地道妻之從夫妻之地道<lb/>
　也臣之從君臣之地道也陽无十故无後隂无一故<lb/>
　无首代其終者地十也<lb/>
　　䝉謂藴内羙而不居其功乃隂道之當然也<lb/>
天地變化草木蕃天地閉賢人隱易曰括囊无咎无譽<lb/>
蓋言謹也<lb/>
　先儒曰坤純隂之卦也故初六隂生有履霜之戒六<lb/>
　四重隂有天地閉之象天地間不過一氣爾言草木<lb/>
<pb n="49a"/>　蕃則賢人盛矣舉小以見大也言賢人隠則萬物不<lb/>
　得遂其性矣舉大以見小也<lb/>
　　䝉謂居近君之位而无相得之義則卷其道而黙<lb/>
　　其知可也<lb/>
君子黄中通理正位居體羙在其中而暢于四支發于<lb/>
事業羙之至也<lb/>
　先儒曰黄中謂有中和渾厚之羙通理謂有融暢貫<lb/>
　通之妙正位謂正其居之位守其分而不過順乎則<lb/>
<pb n="49b"/>　而不違也居體謂明乎坤之體處順而无倡處靜而<lb/>
　不作也二五皆中二居内卦之中方就工夫處說故<lb/>
　其發見于外者不過曰所行而已五居外卦之中乃<lb/>
　就成功處說故能施于外而形于事業也<lb/>
　　䝉謂守中而居下者得夫隂之當由内而達外者<lb/>
　　極其德之盛此六五所以為坤道之善也<lb/>
隂疑于陽必戰為其嫌于无陽也故稱龍焉猶未離其<lb/>
類也故稱血焉夫𤣥黄者天地之雜也天𤣥而地黄<lb/>
<pb n="50a"/>　先儒曰易初言履霜堅氷志其長也上言龍戰于野<lb/>
　著其窮也聖人抑隂之意㣲矣陽生于小雪之後是<lb/>
　純坤之月有伏乾矣<lb/>
　　䝉謂隂雖盛極而敵陽然亦適足以自傷也<lb/>
</p>

  </div>
            <div>
                <head>易精藴大義卷二</head>
    <p>
<pb n="1a"/>欽定四庫全書<lb/>
　易精藴大義卷二　　　　　元　解蒙　撰<lb/>
上經二<hi>屯至履</hi>
䷂<hi>震下坎上</hi>
屯元亨利貞勿用有攸往利建侯<lb/>
　先儒曰易為三才之書其言道則三才之道也天地<lb/>
　人雖均為三才惟人道雜而多端無天地之純全故<lb/>
　純剛為乾以盡天道純柔為坤以盡地道人事則不可<lb/>
<pb n="1b"/>　以一卦盡故自屯以後無非明人事以配乾坤也乾<lb/>
　坤之後付其用於六子而六子之用三男為先此乾<lb/>
　坤之後繼以屯蒙也况屯蒙需訟師比六卦皆有坎<lb/>
　防患之意深矣坎為水震為雷水氣上天則為雲降<lb/>
　則為雨而雷亦必上天而雨始下今震下坎上是雷<lb/>
　未上而雨未下也故雷雨為解震上坎下也雲雷為<lb/>
　屯震下坎上也夫氣始交未暢則為屯世方多難則<lb/>
　為屯利貞勿用有攸往處屯之道也利建侯濟屯之<lb/>
<pb n="2a"/>　道也蓋屯而求亨唯至正為能正天下之不正惟不<lb/>
　欲速為能成功之速惟多助為能克寡助夫天下無<lb/>
　事則諸侯為之守天下有事則諸侯為之扞屯言建<lb/>
　侯則有事之時外足以扞之比言建國親侯則無事<lb/>
　之時内足以守之也然屯豫皆言建侯亦以其皆有<lb/>
　一震體故歟<lb/>
　　蒙謂大人之處患難也雖有可通之道而不可以失<lb/>
　　其正雖非可為之時而不可以無其助明乎此則<lb/>
<pb n="2b"/>　　可以亨屯而濟難矣<lb/>
彖曰屯剛柔始交而難生動乎險中大亨貞雷雨之動<lb/>
滿盈天造草昧宜建侯而不寧<lb/>
　先儒曰彖傳大率先釋卦名又次釋卦辭次釋卦義<lb/>
　有未盡者從而推廣之此彖之定例也其辭則雜取<lb/>
　卦體卦徳卦象卦才四者互明之動以雷言滿盈以<lb/>
　雨言建侯震象不寧坎象動乎險中謂震將動欲出乎<lb/>
　險陽有亨屯之道而坎難在前未遂亨也宜守正以<lb/>
<pb n="3a"/>　待之然文王之彖曰勿用有攸往而夫子釋之乃言<lb/>
　動乎險中宜建侯又若當有所往何耶蓋所謂勿用<lb/>
　有攸往非終不往也但未可以往則不須輕進耳豈<lb/>
　終於不往而已哉故止乎險中則蹇動乎險中則亨<lb/>
　誠以動有亨之道止則終於䧟而已<lb/>
　　蒙謂考致難之由明濟難之道吾嘗即卦體而叅<lb/>
　　時運得之矣<lb/>
象曰雲雷屯君子以經綸<lb/>
<pb n="3b"/>　先儒曰大象之辭有體其象者有反其象者有處其<lb/>
　象者體其象者乾坤是也反其象者山附于地剥而<lb/>
　上以厚下安宅是也處其象者屯之經綸是也措之<lb/>
　天下為事業藴之吾心為經綸當渾亂分離之時而<lb/>
　經綸無素則致亨亦難矣故緻謀締慮屯結乎心若<lb/>
　雲之未雨而欲雨此則屯之象也坎在震上為雲在<lb/>
　震下為雨而利建侯即經綸之實事也<lb/>
　　蒙謂世方多難而未紓正君子有為之日也<lb/>
<pb n="4a"/>初九磐桓利居貞利建侯<lb/>
象曰雖磐桓志行正也以貴下賤大得民也<lb/>
　先儒曰屯以初為主故以一爻盡屯之義利居貞利<lb/>
　建侯即彖辭利貞勿用有攸往利建侯之義也蒙二<lb/>
　震初亦然五之與初二陽皆當位而五不如二者震<lb/>
　動而坎䧟也剛柔始交而難生則居屯者有不可動<lb/>
　之勢天下方資於濟屯之才則濟屯者為不可不動<lb/>
　之時以不可動之勢而遇不可不動之時此其所以<lb/>
<pb n="4b"/>　磐桓也初九以陽剛之才濟屯之難居正而静不違<lb/>
　勢建侯而動不違時其於屯也何不利之有故雖磐<lb/>
　桓而不失康屯之道况以陽為大得民乎<lb/>
六二屯如邅如乘馬班如匪㓂婚媾女子貞不字十年<lb/>
乃字<lb/>
象曰六二之難乘剛也十年乃字反常也<lb/>
　先儒曰易有已正而它爻取以為邪者有已凶而它<lb/>
　爻得以為吉者隨時取義故不同也是爻取象雖言<lb/>
<pb n="5a"/>　男女婚姻之事其餘人事亦多法此女子以貞為徳<lb/>
　以字為功若夫失徳而有功寜守正而不字<lb/>
　　蒙謂始雖廹於陽吾則守其正終而反於理吾則<lb/>
　　從夫正然則人處患難之際而能不失其正未有<lb/>
　　乆而不亨者也<lb/>
六三即鹿无虞惟入于林中君子幾不如舍往吝<lb/>
象曰即鹿无虞以從禽也君子舍之往吝窮也<lb/>
　先儒曰此爻在二隂之間林中象也鹿陽物也指五<lb/>
<pb n="5b"/>　无虞謂無應也此卦初與五以陽剛之才處屯之世<lb/>
　可以小得餘四爻皆隂屯難之時非柔能濟故二與<lb/>
　四上皆乘馬班如而三即鹿无虞也<lb/>
　　蒙謂動而誘夫欲故必至陷難明以見其微故不<lb/>
　　至于終難為戒之意深矣<lb/>
六四乘馬班如求婚媾往吉无不利<lb/>
象曰求而往明也<lb/>
　先儒曰求在彼而往在我待初之求而後往所以无<lb/>
<pb n="6a"/>　不利而又為明也<lb/>
　　蒙謂始雖欲進而不能以其才之弱然終能求才<lb/>
　　以自輔以其識之明古之人有已之才不足而卒<lb/>
　　能濟其君者此其道也<lb/>
九五屯其膏小貞吉大貞凶<lb/>
象曰屯其膏施未光也<lb/>
　先儒曰屯之二五言屯與豫之二五不言豫相對二<lb/>
　五君臣之位也君臣當同心於濟屯不可同心於逸<lb/>
<pb n="6b"/>　豫示戒之意精矣<lb/>
　　蒙謂君之澤不下流則審己量力而行之可也<lb/>
上六乘馬班如泣血漣如<lb/>
象曰泣血漣如何可長也<lb/>
　先儒曰二之班如待正應也四之班如待求而往也<lb/>
　上之班如無所待也泣血漣如徒自傷耳自昔屯極<lb/>
　之時不變為治即入為亂只有兩途而已然隂柔之<lb/>
　才不足有為故有此象與坎上六不能濟險同若否<lb/>
<pb n="7a"/>　上九則傾否而為泰矣故易雖有可易之道苟非其<lb/>
　人道不虛行<lb/>
　　蒙謂處難之極而無濟難之才終亦必亡而已矣<lb/>
䷃<hi>坎下艮上</hi>
蒙亨匪我求童蒙童蒙求我初筮告再三瀆瀆則不告<lb/>
利貞<lb/>
　先儒曰屯有君道故利建侯蒙有師道故童蒙求我<lb/>
　天地定位君師立焉<lb/>
<pb n="7b"/>　　蒙謂當未發之時而有可通之理然必有以全吾<lb/>
　　道之尊而盡教人之術而後可也<lb/>
彖曰蒙山下有險險而止蒙蒙亨以亨行時中也匪我<lb/>
求童蒙童蒙求我志應也<lb/>
　　當未發之時而有可通之機然無往教之禮而貴<lb/>
　　慕善之誠<lb/>
初筮告以剛中也再三瀆瀆則不告瀆蒙也蒙以養正<lb/>
聖功也<lb/>
<pb n="8a"/>　　惟其用剛而不過是以能告而有節非善待問者<lb/>
　　不能也不告者已逹其蒙也蓋引而不發之意乃<lb/>
　　所以深告之也<lb/>
　　蒙謂聖人雖言蒙有可發之機然必教以道徳則<lb/>
　　人向善矣<lb/>
象曰山下出泉蒙君子以果行育徳<lb/>
　先儒曰坎不言水而言泉泉始逹有蒙亨之義始出<lb/>
　之泉甚清猶人生之初性無不善也蒙而未知所通<lb/>
<pb n="8b"/>　必體坎之剛中以果決其行而逹之蒙而未有所害<lb/>
　必體艮之静止飬育其徳而成之果行育徳不可偏<lb/>
　舉果決之中不可無涵飬之功涵養之中不可無果<lb/>
　決之勇萬折必東趨而注諸海果行以之盈科而進<lb/>
　不舍晝夜育徳以之<lb/>
　　蒙謂必行而有漸吾因卦象而知君子之學矣<lb/>
初六發蒙利用刑人用説桎梏以往吝<lb/>
象曰利用刑人以正法也<lb/>
<pb n="9a"/>　先儒曰刑法桎梏皆坎象也象不獨謂物生之穉凡<lb/>
　昏迷者是也<lb/>
　　蒙謂欲開其善心必禁其非心然亦痛懲而暫舍<lb/>
　　之可也<lb/>
九二包蒙吉納婦吉子克家<lb/>
象曰子克家剛柔接也<lb/>
　先儒曰建侯長子也克家次子也童蒙少子也取象<lb/>
　之義精矣<lb/>
<pb n="9b"/>　　蒙謂有容物之量而无遺善之心所以能成治蒙<lb/>
　　之功而獲乎上也<lb/>
六三勿用取女見金夫不有躬无攸利<lb/>
象曰勿用取女行不順也<lb/>
　先儒曰諸爻皆言蒙而三不言蒙人欲盛而天理滅<lb/>
　失其蒙矣屯六二近初之陽而正應在五震動而上<lb/>
　故能舍初而歸五蒙六三近二之陽而正應在上坎<lb/>
　陷而下故竟舍上而就二此蒙之女所以不若屯之<lb/>
<pb n="10a"/>　女也易凡言金皆陽爻<lb/>
　　蒙謂無能守之節有外慕之心女徳之不良者也<lb/>
六四困蒙吝<lb/>
象曰困蒙之吝獨逺實也<lb/>
　先儒曰困而不學民斯為下矣六四之謂乎<lb/>
　　蒙謂既不能以自明又不資人以為明无由發其<lb/>
　　蒙矣<lb/>
六五童蒙吉<lb/>
<pb n="10b"/>象曰童蒙之吉順以巽也<lb/>
　先儒曰五居尊位而下求不挾貴也以童蒙自居不<lb/>
　挾長也不挾賢也苟有所挾則在所不吉矣童穉之<lb/>
　時天理渾然純一未發飬正作聖此其時也六五雖<lb/>
　君而隂柔童蒙也九二雖臣而陽剛發蒙也以人言<lb/>
　之其太甲成王之於伊周乎<lb/>
　　蒙謂以未發之天盡下賢之道皆蒙之至善也<lb/>
上九擊蒙不利為㓂利禦㓂<lb/>
<pb n="11a"/>象曰利用禦㓂上下順也<lb/>
　先儒曰發蒙于初謂其未逹也包蒙于二異其向善<lb/>
　也擊蒙于終以防其亂也發蒙所以説桎梏擊蒙又<lb/>
　特禦㓂而已則知發蒙者乃聖人之本心而擊蒙者<lb/>
　聖人之大不獲已也<lb/>
　　蒙謂以剛居上而不過為暴剛不至于為蒙之害<lb/>
　　而有以去蒙之害也<lb/>
䷄<hi>乾下坎上</hi>
<pb n="11b"/>需有孚光亨貞吉利渉大川<lb/>
　先儒曰卦取渉川象凡八需訟同人蠱大畜益渙中<lb/>
　孚大槩取象於乾坎震巽光亨陽徳也易六十四卦<lb/>
　惟此言光亨<lb/>
　　蒙謂人能充實而光輝則需得其道而渉險無難<lb/>
　　矣<lb/>
彖曰需湏也險在前也剛健而不䧟其義不困窮矣<lb/>
　　夫惟恒易而知險故不輕進以陷險乃需道之至<lb/>
<pb n="12a"/>　　善也<lb/>
需有孚光亨貞吉位乎天位以正中也<lb/>
　　盡需之善惟以天徳而居天位者當之<lb/>
利渉大川徃有功也<lb/>
　　履乎險而不陷於險則終能濟險矣<lb/>
　先儒曰乾三陽進廹乎坎遇險而能需者也坎一陽<lb/>
　居中守正處險而能需者也遇險而需則不陷險處<lb/>
　險而需又能出險矣徳與位並而後可以言需位乎<lb/>
<pb n="12b"/>　天位則有其位矣正中則有其徳矣無位而需無濟<lb/>
　險之勢無徳而需無濟險之質有位有徳所以終能<lb/>
　濟險而有功<lb/>
　　蒙謂不躁進以冐險而能盡誠以濟險非徳稱其<lb/>
　　位者不足以當之也<lb/>
象曰雲上于天需君子以飲食宴樂<lb/>
　先儒曰君子觀雲上于天之象知物之所需在雨故亦<lb/>
　當發政施仁下膏澤於民以應民之需也然身安而<lb/>
<pb n="13a"/>　後可動存我所以厚蒼生故必飲食以飬其生非曰<lb/>
　事口腹也宴樂以和其神非曰耽遊豫也<lb/>
　　蒙謂有所待而無所為需道之至善也<lb/>
初九需于郊利用恒无咎<lb/>
象曰需于郊不犯難行也利用恒无咎未失常也<lb/>
　先儒曰進不犯難退不失常故無咎<lb/>
　　蒙謂不冐險而守常所以能需而無過也<lb/>
九二需于沙小有言終吉<lb/>
<pb n="13b"/>象曰需于沙衍在中也雖小有言以吉終也<lb/>
　　蒙謂唯其近於險故必有所傷以其處之善故能<lb/>
　　免于傷<lb/>
九三需于泥致㓂至<lb/>
象曰需于泥災在外也自我至㓂敬慎不敗也<lb/>
　先儒曰坎為盗近則有言廹則致㓂其勢然也此爻<lb/>
　本不善聖人教人轉凶為吉而曰敬慎不敗也敬慎<lb/>
　二字程傳未嘗合言之今始合之敬有寅畏自持之<lb/>
<pb n="14a"/>　實慎有戒懼勿忘之心如此則能處外患矣何敗之<lb/>
　有<lb/>
　　蒙謂既由我以致㓂豈不由我以逺害聖人示人<lb/>
　　之意切矣<lb/>
六四需于血出自穴<lb/>
象曰需于血順以聼也<lb/>
　先儒曰以内卦觀之固厄于險以外卦觀之又廹于<lb/>
　險故乾之于坎逺之則無咎近之則致㓂坎之于乾<lb/>
<pb n="14b"/>　敬之則終吉抗之則傷血是知乾遇坎則當須坎遇<lb/>
　乾亦不能為陷也需三四乾坎之會也聖人于三以<lb/>
　敬告人敬則不陷于坎四以順告人順則不忤于乾<lb/>
　二者交盡處需之要也<lb/>
　　蒙謂既傷于險則必失其安苟非四之柔順其至<lb/>
　　於凶咎乎<lb/>
九五需于酒食貞吉<lb/>
象曰需于酒食以中正也<lb/>
<pb n="15a"/>　先儒曰坎為酒食彖象之辭五盡之矣<lb/>
　　蒙謂位不可進而徳無以加則養己以待時而已<lb/>
　　耳<lb/>
上六入于穴有不速之客三人來敬之終吉<lb/>
象曰不速之客來敬之終吉雖不當位未大失也<lb/>
　先儒曰三陽君子也其進也四以險而傷上以敬而<lb/>
　吉乾知險而需所以為君子謀隂知敬而避所以為<lb/>
　中人戒<lb/>
<pb n="15b"/>　　蒙謂隂非在上之物陽必有進之勢然卒能善其<lb/>
　　終者以其執柔而能順故也<lb/>
䷅<hi>坎下乾上</hi>
訟有孚窒惕中吉終凶利見大人不利渉大川<lb/>
　先儒曰見險而止則為蒙見險而不止則為訟需之<lb/>
　利渉險在前也訟不利渉險在後也<lb/>
　　蒙謂訟非和平之道故雖為訟有其實不免憂始<lb/>
　　而慮終雖聼訟得其人猶戒渉險以冐患聖人之<lb/>
<pb n="16a"/>　　情見矣<lb/>
彖曰訟上剛下險險而健訟訟有孚窒惕中吉剛來而<lb/>
得中也終凶訟不可成也利見大人尚中正也不利渉<lb/>
大川入于淵也<lb/>
　先儒曰彖傳論卦變自訟始泰否隨蠱噬嗑賁无妄<lb/>
　大畜咸恒遯晉睽蹇解升鼎漸渙十九卦多夫子所<lb/>
　取也聖人愛人不專於人情和順之日而每寓於拂<lb/>
　戾乖争之餘夫人情之違逆宜所絶也而為詳其本<lb/>
<pb n="16b"/>　末酌其利害必欲誘而歸於優柔馴擾之域不唯見<lb/>
　聖人之存心忠厚而又見聖人深得止訟之道也故<lb/>
　聖人雖以訟名卦大要欲人之無訟<lb/>
　　蒙謂原致訟之由而知成訟之主然後戒其審所<lb/>
　　尚而擇所處也<lb/>
象曰天與水違行訟君子以作事謀始<lb/>
　先儒曰天一生水其本同也然其終也天上而水下<lb/>
　天左旋而水右注其行相違訟之象也夫人之訟皆<lb/>
<pb n="17a"/>　始合而終競始之不謹終必至訟故君子必於始焉<lb/>
　謀之彖以終訟為戒象以止訟為義互相發也<lb/>
　　蒙謂觀二體有相違之象防其隙於終謹其慮於<lb/>
　　始則可以無訟也<lb/>
初六不永所事小有言終吉<lb/>
象曰不永所事訟不可長也雖小有言其辨明也<lb/>
　先儒曰訟六爻而四爻吉非訟之吉也無訟之吉也<lb/>
　　蒙謂以其才弱而居初故雖小傷而無害<lb/>
<pb n="17b"/>九二不克訟歸而逋其邑人三百户无眚<lb/>
象曰不克訟歸逋竄也自下訟上患至掇也<lb/>
　先儒曰訟之為卦敵剛相訟在它卦則為應<lb/>
　　蒙謂剛而犯上必取禍故當速避而儉處也<lb/>
六三食舊徳貞厲終吉或從王事无成<lb/>
象曰食舊徳從上吉也<lb/>
　先儒曰處訟之時人以健訟為難而三以不爭為勝<lb/>
　夫分所當安則食舊徳而不求於外職所當為則或<lb/>
<pb n="18a"/>　從王事而不居其功以此從上豈不異於訟上者乎<lb/>
　　蒙謂分則守其常而不變功則歸於上而不居所<lb/>
　　以雖危而能安也<lb/>
九四不克訟復即命渝安貞吉<lb/>
象曰復即命渝安貞不失也<lb/>
　先儒曰四之不克訟而聖人與之以吉者無他開其<lb/>
　自新之路而勉其自守之志也知義不克反而即理<lb/>
　非迷而不復者<lb/>
<pb n="18b"/>　　蒙謂唯其體剛而用柔故始雖欲訟而終能自克<lb/>
　　也<lb/>
九五訟元吉<lb/>
象曰訟元吉以中正也<lb/>
　先儒曰此爻義具象意<lb/>
　　蒙謂以陽剛居尊而治訟則聼不偏而斷合于理<lb/>
　　矣<lb/>
上九或錫之鞶帶終朝三褫之<lb/>
<pb n="19a"/>象曰以訟受服亦不足敬也<lb/>
　先儒曰二四不克訟而無眚獲吉上九訟勝而禠奪<lb/>
　者此聖人示戒之深意欲轉人心而歸於無訟也使<lb/>
　勝者不敢狂於得志而蒙恥辱不勝者知懲而有所<lb/>
　勸矣或者未必之辭也<lb/>
　　蒙謂以剛居上而健訟聖人所深戒也<lb/>
䷆<hi>坎下坤上</hi>
師貞丈人吉无咎<lb/>
<pb n="19b"/>　先儒曰訟之後繼以師者大則兵小則刑古者兵刑<lb/>
　一體也坎為法制坤為衆以律制衆師之義也師止<lb/>
　言貞者蓋兵非生育之事不得言元以毒天下不得<lb/>
　言亨利要師之道一貞足矣貞者出師之本丈人者<lb/>
　統師之主吉戰勝也无咎理勝也寂寥數語而用兵<lb/>
　行師之法備於此矣<lb/>
　　蒙謂兵以義動而任得其人則無敵於天下矣<lb/>
彖曰師衆也貞正也能以衆正可以王矣剛中而應行<lb/>
<pb n="20a"/>險而順以此毒天下而民從之吉又何咎矣<lb/>
　先儒曰衆正可王贊五剛中而應贊二行險而順贊<lb/>
　兩體事險而理順也王者之兵行一不義殺一不辜<lb/>
　而得天下不為故曰能以衆正可以王矣然不剛則<lb/>
　不能制衆不中則不能懷衆有剛中之才而上之信<lb/>
　任不專亦不能成功此所以貴于剛中而應也聖人<lb/>
　之兵以順動而猶毒天下蓋用兵終非吉事雖以順<lb/>
　動亦不免毒此聖人特筆以示戒<lb/>
<pb n="20b"/>　　蒙謂興兵以仁故可以服天下之心任將以才故<lb/>
　　可以順民心之欲所謂説以犯難民忘死也<lb/>
象曰地中有水師君子以容民畜衆<lb/>
　先儒曰水在地上其勢散故先王法之以建萬國親<lb/>
　諸侯水在地中其勢聚故君子法之以容民畜衆坤<lb/>
　之博厚有容畜之象水之瀰漫有民衆之象彖備言<lb/>
　行師之道象復言兵農合一之意地中有水乃古者<lb/>
　寓兵於農之意也水聚於地中亦為聚衆之象君子<lb/>
<pb n="21a"/>　觀其象則容保其民畜聚其衆此最見聖人用兵之<lb/>
　仁平時撫摩教育之有素非若後世刼之使從而驅<lb/>
　之使戰也當其無事則為民而耕有事則為兵而戰<lb/>
　是兵者畜于民之中容民則比閭族黨之類以居民<lb/>
　也畜衆則伍兩軍旅之類以為兵也不謂之師而謂<lb/>
　之畜衆者養民即所以養兵如此則人無養兵之費<lb/>
　國無坐蠧之患矣<lb/>
　　蒙謂藏不測於至静伏至險於大順此古起兵於<lb/>
<pb n="21b"/>　　農之意也<lb/>
初六師出以律否臧凶<lb/>
象曰師出以律失律凶也<lb/>
　先儒曰卦首言貞爻先言律二者皆行師所當先也<lb/>
　　蒙謂兵師之興聖人所慎也故師之始因以為法<lb/>
　　為戒焉<lb/>
九二在師中吉无咎王三錫命<lb/>
象曰在師中吉承天寵也王三錫命懷萬邦也<lb/>
<pb n="22a"/>　先儒曰二為統師之主故彖辭所言二備之其以陽<lb/>
　剛任上事以中正一衆志即所謂丈人者也中即貞<lb/>
　也二之材與卦合故吉无咎即文王繫卦之義也行<lb/>
　師之道專命則不忠故言其承天寵多殺則不仁故<lb/>
　欲其懷萬邦<lb/>
　　蒙謂以統御之才而承委任之重則可以威不軌<lb/>
　　而一衆志矣<lb/>
六三師或輿尸凶<lb/>
<pb n="22b"/>象曰師或輿尸大无功也<lb/>
　先儒曰暴虎馮河死而無悔六三以之<lb/>
　　蒙謂唯其才弱而志剛故必妄動而犯難<lb/>
六四師左次无咎<lb/>
象曰左次无咎未失常也<lb/>
　先儒曰臨事而懼好謀而成六四以之<lb/>
　　蒙謂度其才之不足則歛師而退焉聖人之所與<lb/>
　　也<lb/>
<pb n="23a"/>六五田有禽利執言无咎長子帥師弟子輿尸貞凶<lb/>
象曰長子帥師以中行也弟子輿尸使不當也<lb/>
　先儒曰九二在爻為長子在卦為丈人猶蒙九二在<lb/>
　爻為子道在卦為師道易之取象無常也初師之始<lb/>
　故紀其出上師之終故紀其還六爻之中論出師駐<lb/>
　師將兵將將與夫奉辭伐罪旋師班賞無所不載後<lb/>
　世兵書之繁殆不如師六爻之畧况王者之師又與<lb/>
　權謀竒計詭道取勝者相去為甚逺也<lb/>
<pb n="23b"/>　　蒙謂行師固在于當罪任將又在于擇人知此則<lb/>
　　可以動大衆而威天下矣<lb/>
上六大君有命開國承家小人勿用<lb/>
象曰大君有命以正功也小人勿用必亂邦也<lb/>
　先儒曰師出而嚴其律師終則正其功尤於始終之<lb/>
　際而加重焉蓋欲小人無自而入也夫小人之由入<lb/>
　者常自不以律始惟不以律然後能以竒而勝彼其<lb/>
　以竒而勝者必詐力之有餘而正道之不足者也苟<lb/>
<pb n="24a"/>　因一勝之功而以為諸侯大夫則亂自兹始矣聖人<lb/>
　之師其始不求苟勝則其終可以正功矣聖人言小<lb/>
　人之亂邦而加以必之一字不其嚴乎<lb/>
　　蒙謂當興師之終而論功行賞也必序羣賢以定<lb/>
　　亂毋任小人以召亂聖人垂戒之意嚴矣<lb/>
䷇<hi>坤下坎上</hi>
比吉原筮元永貞无咎不寧方來後夫凶<lb/>
　先儒曰先王制民居則為比閭族黨州鄉故比象在<lb/>
<pb n="24b"/>　内出則為伍兩卒旅軍師故師象在外吾於師比見<lb/>
　兵農為一當天下有事出則權専于將更無牽制之<lb/>
　患天下無事入則權歸于君而無不掉之虞萃與比<lb/>
　下體坤順同上體水澤不相逺惟九四一爻有分權<lb/>
　之象故元永貞言于五比下無分權者故元永貞言<lb/>
　于卦<lb/>
　　蒙謂比之道不可苟而求比之志不可緩也<lb/>
彖曰比吉也此輔也下順從也原筮元永貞以剛中也<lb/>
<pb n="25a"/>不寧方來上下應也後夫凶其道窮也<lb/>
　先儒曰無長人之仁雖比而不親無可乆之徳雖比<lb/>
　而必離無正固之守雖比而不周蓋以剛中居尊位<lb/>
　有體元居正之象剛健不息有永乆之象以剛居陽<lb/>
　有得正之象彖言元永貞而夫子以剛中賛之㫖哉<lb/>
　　蒙謂即卦義以觀卦體當求在己者有可比之道<lb/>
　　則知在彼者有來比之誠然而求比之志不可緩<lb/>
　　也<lb/>
<pb n="25b"/>象曰地上有水比先王以建萬國親諸侯<lb/>
　先儒曰象稱先王者七比豫觀噬嗑復无妄渙皆先<lb/>
　王觀卦而為之使後世可稽者也彖言五隂此一陽<lb/>
　象言一陽比五隂萬國據其境域故曰建諸侯謂其<lb/>
　君身故曰親地中有水聖人體之以為兵農之法地<lb/>
　上有水聖人體之以為封建之法井田封建相倚而<lb/>
　行師比所以相繼也然天下之大聖人不能以獨理<lb/>
　故封建萬國使井伍其民天下之衆聖人不能以皆<lb/>
<pb n="26a"/>　比故親諸侯所以比民也<lb/>
　　蒙謂觀物之相比而無間者以比乎民此封建之<lb/>
　　法所以不可廢也<lb/>
初六有孚比之无咎有孚盈缶終來有他吉<lb/>
象曰比之初六有他吉也<lb/>
　先儒曰有孚而无咎者己比乎人也有孚盈缶終來<lb/>
　有他吉者人比乎己也<lb/>
　　蒙謂以忠信為比而充實于中則不惟有以善其<lb/>
<pb n="26b"/>　　始而又有以善其終也<lb/>
六二比之自内貞吉<lb/>
象曰比之自内不自失也<lb/>
　先儒曰二五各當其位所謂貞也<lb/>
　　蒙謂往比于五而不失其正比道之善也<lb/>
六三比之匪人<lb/>
象曰比之匪人不亦傷乎<lb/>
　　蒙謂求諸己而失中正之道親于人而無陽剛之<lb/>
<pb n="27a"/>　　輔凶咎不假言也<lb/>
六四外比之貞吉<lb/>
象曰外比于賢以從上也<lb/>
　先儒曰四宜應内而無可比而比乎外亦義之與比<lb/>
　無適無莫之義也<lb/>
　　蒙謂以隂而從陽以臣而從君比道之正也<lb/>
九五顯比王用三驅失前禽邑人不誡吉<lb/>
象曰顯比之吉位正中也舍逆取順失前禽也邑人不<lb/>
<pb n="27b"/>誡上使中也<lb/>
　先儒曰初二四皆比五而得吉其取順之謂乎三上<lb/>
　皆前五而得凶其舍逆之謂乎五隂皆稱比之比乎<lb/>
　五也五稱顯比為衆所比也<lb/>
　　蒙謂御天下以公而無所私非以剛健中正比天<lb/>
　　下者其能若是乎<lb/>
上六比之无首凶<lb/>
象曰比之无首无所終也<lb/>
<pb n="28a"/>　先儒曰以六五自下言之初始而上終初本而上末<lb/>
　以全體自五觀之上首而初足上角而初尾以乾姤<lb/>
　鼎賁既未之象觀之可見乾无首吉戒陽也比无首<lb/>
　凶戒隂也初比之最先故吉上比之最後故凶<lb/>
　　蒙謂原其釁于始要其隙于終爻象之言互相發<lb/>
　　也<lb/>
䷈<hi>乾下巽上</hi>
小畜亨密雲不雨自我西郊<lb/>
<pb n="28b"/>　先儒曰止而畜之畜之大者也入而畜之畜之小者<lb/>
　也兊澤氣為雲小畜一隂五陽小過二陽四隂陽隂<lb/>
　皆失交通之義故其象同也不雨者未能澤物人臣<lb/>
　道盛而未得君之象也<lb/>
　　蒙謂以柔而制剛故陽有可通之理而隂無獨成<lb/>
　　之功蓋小畜之卦雖主於隂而聖人實寓崇陽之<lb/>
　　意<lb/>
彖曰小畜柔得位而上下應之曰小畜健而巽剛中而<lb/>
<pb n="29a"/>志行乃亨密雲不雨尚往也自我西郊施未行也<lb/>
　先儒曰尚往陽也施未行隂也言未行則非終不行<lb/>
　矣<lb/>
　　蒙謂觀以隂畜陽能係而不能固之象故知陽猶<lb/>
　　可亨而隂終無成也<lb/>
象曰風行天上小畜君子以懿文徳<lb/>
　先儒曰此象主一象言懿文徳非兩體並論例也未<lb/>
　能行其施者懿其文徳而已耳<lb/>
<pb n="29b"/>　　蒙謂隂之畜陽未能力止而固制徳之成己未能<lb/>
　　厚積而逺發聖人示人觀象之意精矣<lb/>
初九復自道何其咎吉<lb/>
象曰復自道其義吉也<lb/>
　先儒曰復自道聖人明陽不受畜於隂之象也<lb/>
　　蒙謂既能與陽同進則不受制於隂矣宜聖人之<lb/>
　　深與也<lb/>
九二牽復吉<lb/>
<pb n="30a"/>象曰牽復在中亦不自失也<lb/>
　　蒙謂二陽同志而並進則非隂所能制矣然非二<lb/>
　　之所處無過不及之差其能若是乎<lb/>
九三輿説輻夫妻反目<lb/>
象曰夫妻反目不能正室也<lb/>
　先儒曰小畜以隂畜陽惟九三一爻受畜<lb/>
　　蒙謂陽欲進而制乎隂非修身正家之道也故聖<lb/>
　　人専罪之<lb/>
<pb n="30b"/>六四有孚血去惕出无咎<lb/>
象曰有孚惕出上合志也<lb/>
　先儒曰需三陽並進九三雖曰致㓂而六四則需于<lb/>
　血出自穴小畜三陽並進九三雖曰説輻而六四亦<lb/>
　曰血去惕出夫隂陽相遇不能無傷聖人又使隂避<lb/>
　陽著以為訓雖六四為一卦之主不少假借也易之<lb/>
　志畜其扶陽抑隂至矣<lb/>
　　蒙謂柔微不足以制陽唯至誠以感動之則傷害<lb/>
<pb n="31a"/>　　逺而危懼免矣<lb/>
九五有孚攣如富以其鄰<lb/>
象曰有孚攣如不獨富也<lb/>
　先儒曰陽實為富隂虛為貧小畜四五畜初二然初<lb/>
　以剛居剛二以剛居柔二之力弱于初故二不能自<lb/>
　復而牽初以為援四以柔居柔五以剛居剛五之力<lb/>
　强于四故能有餘力以牽四<lb/>
　　蒙謂以剛而居尊惟誠以待下則上下同力而不<lb/>
<pb n="31b"/>　　為隂所畜也<lb/>
上九既雨既處尚徳載婦貞厲月幾望君子征凶<lb/>
象曰既雨既處徳積載也君子征凶有所疑也<lb/>
　先儒曰畜小亨亦小上九之既雨既處是也畜大亨<lb/>
　亦大上九何天之衢是也昔之不雨者今既處矣畜<lb/>
　道成矣婦貞厲戒巽也君子征凶戒乾也<lb/>
　　蒙謂畜極而能成雨隂徳之積成故聖人雖戒隂<lb/>
　　使不害乎陽而又曉君子使為之備也<lb/>
<pb n="32a"/>䷉<hi>兊下乾上</hi>
履虎尾不咥人亨<lb/>
　先儒曰履虎尾蹈危機也人惟履患難而不為患難<lb/>
　所傷然後為君子履道之亨<lb/>
　　蒙謂人之所行得其道雖危无咎矣<lb/>
彖曰履柔履剛也説而應乎乾是以履虎尾不咥人亨<lb/>
剛中正履帝位而不疚光明也<lb/>
　先儒曰人之履危莫如虎尾説而應乾夫子示人履<lb/>
<pb n="32b"/>　危之要道也蓋履禮也禮之用和為貴説而應乾和<lb/>
　之至也履和而至故雖處至危而無所傷矣<lb/>
　　蒙謂即卦體而言其所履之盡善即爻象而戒其<lb/>
　　所行之未善蓋以和而應剛雖危而無害以剛而<lb/>
　　用剛雖善而可戒也<lb/>
象曰上天下澤履君子以辨上下定民志<lb/>
　先儒曰彖以履虎尾為象此以上天下澤為象各取<lb/>
　一義以發聖人之藴古今治亂皆决於此六字乃先<lb/>
<pb n="33a"/>　王制世御俗之方也上天下地非不足以辨上下也<lb/>
　而地未極乎卑上山下澤非不足以辨尊卑也而山<lb/>
　未極乎髙此辨上下所以獨取於上天下澤也<lb/>
　　蒙謂禮别而分定履道之至善也<lb/>
初九素履往无咎<lb/>
象曰素履之往獨行願也<lb/>
　先儒曰處下體之後而虎在前人之渉世舉足皆危<lb/>
　機也惟能率其素履則各安其當然之分而不蹈危<lb/>
<pb n="33b"/>　機矣<lb/>
　　蒙謂素其位而行不願乎其外則無入而不自得<lb/>
　　矣<lb/>
九二履道坦坦幽人貞吉<lb/>
象曰幽人貞吉中不自亂也<lb/>
六三𦕈能視跛能履履虎尾咥人凶武人為于大君<lb/>
象曰𦕈能視不足以有明也跛能履不足以與行也咥<lb/>
人之凶位不當也武人為于大君志剛也<lb/>
<pb n="34a"/>　先儒曰易中有卦爻各取義者履與屯豐是也有卦<lb/>
　爻同為一義者需蒙是也視欲正不正則𦕈行欲中<lb/>
　不中則跛故歸妹九二不正為𦕈能視初九不中為<lb/>
　跛能履此爻不中不正故兼跛𦕈之象兊為幽人巽<lb/>
　為武人兊見而巽伏兊柔外見剛内藏幽人也巽柔<lb/>
　内伏剛外揚武人也九二兊體而六三互巽故其取<lb/>
　象不同故歸妹下卦兊而九二利幽人之貞巽初利<lb/>
　武人之貞亦此義也<lb/>
<pb n="34b"/>　　蒙謂唯其才弱而用剛故肆行而不顧也<lb/>
九四履虎尾愬愬終吉<lb/>
象曰愬愬終吉志行也<lb/>
　先儒曰其志愬愬恐懼在於行而去之雖未離危懼<lb/>
　之地而志則欲去矣能无吉乎<lb/>
　　蒙謂雖在多懼之地而其志則不䖏恐致福者也<lb/>
九五夬履貞厲<lb/>
象曰夬履貞厲位正當也<lb/>
<pb n="35a"/>　　蒙謂據能專之勢而獨任其明聖人安得不深戒<lb/>
　　之哉<lb/>
上九視履考祥其旋元吉<lb/>
象曰元吉在上大有慶也<lb/>
　先儒曰履六爻以用柔為吉吉事有祥祥生於所履<lb/>
　視我所履則可考而知矣<lb/>
　　蒙謂人之所行慎始而善終非攸好徳者不能也<lb/>
</p>

  </div>
            <div>
                <head>易精藴大義卷三</head>
    <p>
<pb n="1a"/>欽定四庫全書<lb/>
　易精藴大義卷三　　　　　元　解蒙　撰<lb/>
上經三<hi>泰至噬嗑</hi>
䷊<hi>乾下坤上</hi>
泰小徃大來吉亨<lb/>
　先儒曰天尊地卑乾坤之體也其氣相交乾坤之用<lb/>
　也陽來故吉道交故亨<lb/>
　　蒙謂隂陽之氣和而上下之情通乃氣化人事一<lb/>
<pb n="1b"/>　　新之㑹也<lb/>
彖曰泰小徃大來吉亨則是天地交而萬物通也上下<lb/>
交而其志同也<lb/>
　　以氣相感所以爲泰和之時以心相孚所以成泰<lb/>
　　和之治氣化人事固有相符之理此聖人即天道<lb/>
　　之泰而知人道之泰也<lb/>
内陽而外陰内健而外順内君子而外小人君子道長<lb/>
小人道消也<lb/>
<pb n="2a"/>　　觀陰陽進退之機明世道亨通之運則知泰之所<lb/>
　　以爲泰矣<lb/>
　先儒曰天地以氣交上下以情通天地君臣其位則<lb/>
　定所交者氣與志耳故不言剛柔而言陰陽健順也<lb/>
　陰陽以氣言也健順以德言也君子小人以人言也<lb/>
　内陽外陰天地之道泰也内健外順乾坤之道泰也<lb/>
　内君子而外小人國家之道泰也泰之世君子固泰<lb/>
　矣小人道消亦小人之泰也否泰之贊歸宿在君子<lb/>
<pb n="2b"/>　小人之消長故曰易以天道明人事<lb/>
　　蒙謂通上下之交所以成世運之亨辨内外之分<lb/>
　　所以知吾道之泰蓋上下不交固无以成乎泰然<lb/>
　　不有内外之分又安能久安而長治哉故聖人贊<lb/>
　　易之泰既言陰陽交和又言君子道長陰陽交和<lb/>
　　乃君子之道長也<lb/>
象曰天地交泰后以財成天地之道輔相天地之宜以<lb/>
左右民<lb/>
<pb n="3a"/>　先儒曰泰者萬物大通之時也上下大通則物失其<lb/>
　節故裁成而輔相之以左右民天地之道以形氣之<lb/>
　全體而言天地之宜以時勢所適而言財成者因其<lb/>
　全體而裁制其節使不過輔相者隨其所至而贊助<lb/>
　其所不及蓋乾坤運于无心故不能无過不及之差<lb/>
　聖人有心以爲之主故无過不及之失所以天地之<lb/>
　功必有待于聖人也蓋泰之反爲否否泰相因間不<lb/>
　容髪財成輔相之道一日不行于天地閒則泰將爲<lb/>
<pb n="3b"/>　否矣<lb/>
　　蒙謂因陰陽和暢之時明世道泰亨之治此聖人<lb/>
　　所以贊化育而參天地也<lb/>
初九拔茅茹以其彚征吉<lb/>
象曰拔茅征吉志在外也<lb/>
　先儒曰乾下坤上卦借象以示交泰也乾皆上征坤<lb/>
　皆下復六爻辨位以正陰陽也卦言來者謂天氣之<lb/>
　下降爻言征者謂君子之上亨<lb/>
<pb n="4a"/>　　蒙謂知賢者有竝進之象則知賢者有出治之心<lb/>
　　此所以成天下之泰也<lb/>
九二包荒用馮河不遐遺朋亡得尚于中行<lb/>
象曰包荒得尚于中行以光大也<lb/>
　先儒曰仁足以有容勇足以斷制智足以燭幽道足<lb/>
　以示公然後无過不及之差惟其以光大故能如此<lb/>
　非光則无以及逺非大則不能勝私其能合于九二<lb/>
　之中行者鮮矣<lb/>
<pb n="4b"/>　　蒙謂以含容之量施剛果之用有深逺之慮而无<lb/>
　　朋比之私以此治泰自无過不及之差矣<lb/>
九三无平不陂无徃不復艱貞无咎勿恤其孚于食有<lb/>
福<lb/>
象曰无徃不復天地際也<lb/>
　先儒曰將近小人故其辭危福謂享其泰和之福際<lb/>
　謂陰陽消長之際蓋陰陽消長當于其際觀之平陂<lb/>
　徃復者天運所不能无艱難貞固者人事所當自盡<lb/>
<pb n="5a"/>　若諉于天而无預于人事則易可无作矣蓋艱難貞<lb/>
　固則不以時之將陂而怠其志勿恤其孚則不以陰<lb/>
　之將復而動其心<lb/>
　　蒙謂天運有去留而人事所當盡故聖人深言保<lb/>
　　泰之難而爲長治之術<lb/>
六四翩翩不富以其鄰不戒以孚<lb/>
象曰翩翩不富皆失實也不戒以孚中心願也<lb/>
　先儒曰陽性固升又必引翼扶持而後進善之難也<lb/>
<pb n="5b"/>　若陰性本下不待招麾呼號而相與就下已有不可<lb/>
　禦之勢矣惡之易也<lb/>
　　蒙謂无可資之勢而得衆心之同以羣陰之志趨<lb/>
　　乎下也<lb/>
六五帝乙歸妹以祉元吉<lb/>
象曰以祉元吉中以行願也<lb/>
　先儒曰三有治泰之道五成交泰之功至此而盡矣<lb/>
　泰中四爻互歸妹而三四易位亦成歸妹故二卦之<lb/>
<pb n="6a"/>　五其辭同<lb/>
　　蒙謂順剛明之賢以成治泰之功由其道通而其<lb/>
　　志同也<lb/>
上六城復于隍勿用師自邑告命貞吝<lb/>
象曰城復于隍其命亂也<lb/>
　先儒曰九三言其將然以時尚可爲也故能艱貞則<lb/>
　无咎上六言其己然以時不可爲也故不免于吝處<lb/>
　泰之終而坤體陰柔安得不否處否之終而乾剛體<lb/>
<pb n="6b"/>　健安得不泰人事天時未有下相符也自乾坤以後<lb/>
　始係人道經歴六坎險阻備嘗内有所畜外有所履<lb/>
　然後致泰而泰後即否以此知人道立難而喪易國<lb/>
　家成難而敗易天下治難而亂易此序易之深意亦<lb/>
　天地自然之理也<lb/>
　　蒙謂泰極而為否故戒其力爭而教之自守蓋聖<lb/>
　　人至此已知其无可柰何而猶僥倖其萬一也<lb/>
䷋<hi>坤下乾上</hi>
<pb n="7a"/>否之匪人不利君子貞大徃小來<lb/>
　先儒曰泰先言小徃大來而後言吉亨是以天運推<lb/>
　之人事否先言匪人不利君子貞而後言大徃小來<lb/>
　是以人事參之天運泰則歸之天否則責之人聖人<lb/>
　之意深矣<lb/>
　　蒙謂人道亂而正道廢聖人安得不爲世道惜哉<lb/>
彖曰否之匪人不利君子貞大徃小來則是天地不交<lb/>
而萬物不通也上下不交而天下无邦也内陰而外陽<lb/>
<pb n="7b"/>内柔而外剛内小人而外君子小人道長君子道消也<lb/>
　先儒曰彖中唯否泰言陰陽以備乾坤之體也否則<lb/>
　氣藏乎質而不交故又以剛柔言大小言卦才上下<lb/>
　言卦位内外所以别其體消長所以推其類<lb/>
　　蒙謂氣化衰而人道廢聖人于否隔之時深爲吾<lb/>
　　道惜也<lb/>
象曰天地不交否君子以儉德辟難不可榮以禄<lb/>
　先儒曰當小人得志之時只說君子處否之道可見<lb/>
<pb n="8a"/>　一部書全爲君子謀天地不交君子順陽之象而晦<lb/>
　處竆約也<lb/>
　　蒙謂天地閉而賢人隱吾于否之象見之矣<lb/>
初六拔茅茹以其彚貞吉亨<lb/>
象曰拔茅貞吉志在君也<lb/>
　先儒曰君子難進故泰之初而勉以征小人易邪故<lb/>
　否之初而戒以貞貞雖爲小人謀正所以爲君子謀<lb/>
　也彖言貞之不利所以戒君子也初言貞之吉亨所<lb/>
<pb n="8b"/>　以勸小人也<lb/>
　　蒙謂君子之居亂世雖欲全身以伸道未嘗不欲<lb/>
　　得君以行道此否之君子雖以彚貞而志常在君<lb/>
　　也<lb/>
六二包承小人吉大人否亨<lb/>
象曰大人否亨不亂羣也<lb/>
　先儒曰大人既否矣安得亨然必曰亨者无終否之<lb/>
　理君子所性雖大行不加竆居不損衆人以爲否而<lb/>
<pb n="9a"/>　君子未嘗不亨也彖言不利君子貞象曰君子儉德<lb/>
　辟難疑若无所容矣而初二两言君子之亨者蓋不<lb/>
　利而辟難者時也然未嘗不亨者道也聖賢憂世之<lb/>
　志樂天之誠吾于此見矣<lb/>
　　蒙謂小人順上以求濟其否君子全身以求伸其<lb/>
　　道蓋人品不同而趨向亦異然非六二之質居柔<lb/>
　　正亦不能包承非大人之居中得正又安能不亂<lb/>
　　其羣哉<lb/>
<pb n="9b"/>六三包羞<lb/>
象曰包羞位不當也<lb/>
　先儒曰小人雖能乗時以病君子然適足以爲君子<lb/>
　之羞也<lb/>
　　蒙謂處困竆之際而肆邪僻之心以其陰柔而失<lb/>
　　中正故也<lb/>
九四有命无咎疇離祉<lb/>
象曰有命无咎志行也<lb/>
<pb n="10a"/>　先儒曰否九四有命即泰九三无徃不復之理然泰<lb/>
　九三平陂徃復皆警戒辭尚冀其艱貞无咎而否九<lb/>
　四直稱有命无咎疇離祉歡欣慶賀溢于言表<lb/>
　　蒙謂當濟否之任而无專制之嫌則上下挾持而<lb/>
　　其志固矣故可與其類同進以濟天下之否<lb/>
九五休否大人吉其亡其亡繫于苞桑<lb/>
象曰大人之吉位正當也<lb/>
　先儒曰泰復爲否者六五柔懦之君當任其咎否終<lb/>
<pb n="10b"/>　復泰者九五剛明之君是頼焉<lb/>
　　蒙謂德稱其位者雖可以息天下之否而不可忘<lb/>
　　戒備之心否泰之相仍其機固在于此歟<lb/>
上九傾否先否後喜<lb/>
象曰否終則傾何可長也<lb/>
　先儒曰否泰之機常相持也其中又有倚伏之機焉<lb/>
　故否之卦辭與泰相反否之極也而六爻无凶悔吝<lb/>
　之辭者卦言天地之否而爻言濟否之道君子蓋有<lb/>
<pb n="11a"/>　以處此也五之休否則否猶有存者至于傾否則盡<lb/>
　矣傾否者人事也否終則傾者天時也否終則傾固<lb/>
　天道之自然亦須人事以應之若以否泰相仍爲一<lb/>
　定之數則易不必作矣蓋君子者國家宗社生民之<lb/>
　所係否則天下憂之泰則天下喜之憂喜不在君子<lb/>
　而常在天下也<lb/>
　　蒙謂以剛陽之才居否終之運所以能易否而爲<lb/>
　　泰也<lb/>
<pb n="11b"/>䷌<hi>離下乾上</hi>
同人于野亨利涉大川利君子貞<lb/>
　先儒曰天理而已矣故无徃而不同也同人否之反<lb/>
　也故在否則不利君子貞在同人則利君子貞矣<lb/>
　　蒙謂合衆心之同濟天下之難亦在于公正而已<lb/>
　　耳<lb/>
彖曰同人柔得位得中而應乎乾曰同人同人曰同人<lb/>
于野亨利涉大川乾行也文明以健中正而應君子正<lb/>
<pb n="12a"/>也唯君子爲能通天下之志<lb/>
　先儒曰彖辭卦體多以二五爲主而一卦之主在五<lb/>
　則尤顯言之此卦以二爲主故彖先主二言然同人<lb/>
　于野利涉大川則非二所能也故以乾行明之行健<lb/>
　不以武而以文明用之相應不以邪而以中正應之<lb/>
　君子正也<lb/>
　　蒙謂聖人即卦體以明大同之道唯當理而无私<lb/>
　　則可以合天德而一人心矣<lb/>
<pb n="12b"/>象曰天與火同人君子以類族辨物<lb/>
　先儒曰水之于地爲比火之與天爲同人比之以无<lb/>
　所不比爲比同人以有所不同爲同蓋天火不同而<lb/>
　性同類族辨物所以審異而致同也<lb/>
　　蒙謂君子觀物象有質異而性同故措諸事必審<lb/>
　　異而致同知此則知同人之所以爲同矣<lb/>
初九同人于門无咎<lb/>
象曰出門同人又誰咎也<lb/>
<pb n="13a"/>　　蒙謂同人之道在外而无疎昵之偏則雖同而與<lb/>
　　比異矣<lb/>
六二同人于宗吝<lb/>
象曰同人于宗吝道也<lb/>
　先儒曰親其所親則疎者隔矣黨其所黨則逺者疑<lb/>
　矣此爻以卦體言之則有大同之象以爻義言之則<lb/>
　示阿黨之戒不可以一概論也<lb/>
　　蒙謂不能大同而從所私其爲同也偏矣<lb/>
<pb n="13b"/>九三伏戎于莽升其高陵三歲不興<lb/>
象曰伏戎于莽敵剛也三歲不興安行也<lb/>
　先儒曰伏戎以伺五升高以窺二<lb/>
　　蒙謂志雖係乎陰而理不勝乎陽故其情狀有如<lb/>
　　此者<lb/>
九四乘其墉弗克攻吉<lb/>
象曰乗其墉義弗克也其吉則困而反則也<lb/>
　先儒曰三四无同人之道故不稱同人于此二爻見<lb/>
<pb n="14a"/>　天理在人不可泯没<lb/>
　　蒙謂始雖係乎私終能遷于善非以道制欲者不<lb/>
　　能也<lb/>
九五同人先號咷而後笑大師克相遇<lb/>
象曰同人之先以中直也大師相過言相克也<lb/>
　先儒曰以剛居上非所以善同乎下而又昵其私非<lb/>
　同人于野之義是以強弗友之徒盡起而争之夫以<lb/>
　上而伐下宜若舉而措之爾何至動大衆而僅能勝<lb/>
<pb n="14b"/>　之哉私故也作易者以爲失君人大同之道故備言<lb/>
　私昵之狀而以敵國交兵之法言之其訓嚴矣故雖<lb/>
　克而相遇亦不言吉也<lb/>
　　蒙謂无大同之體而有私比之情雖知其理直猶<lb/>
　　當以力勝<lb/>
上九同人于郊无悔<lb/>
象曰同人于郊志未得也<lb/>
　先儒曰彖言同人于野言其所同者逺而无形迹之<lb/>
<pb n="15a"/>　拘象辭言合異以爲同之理爻辭則言人心不同而<lb/>
　有公私廣狹之殊各爲一義<lb/>
　　蒙謂始而无所同終而无所異然其大同之志則<lb/>
　　未遂也<lb/>
䷍<hi>乾下離上</hi>
大有元亨<lb/>
　先儒曰比以一剛主五柔集大統之初也大有以一<lb/>
　柔主五剛保大業之時也大有六爻皆善故彖下无<lb/>
<pb n="15b"/>　它辭但言元亨而已<lb/>
　　蒙謂能以理御其勢斯能成盛大之治矣<lb/>
彖曰大有柔得尊位大中而上下應□曰大有<lb/>
　　君有虛中之德人懷歸徃之誠此所以爲大有之<lb/>
　　世也<lb/>
其德剛健而文明應乎天而時行是以元亨<lb/>
　　人能勝私而燭理故其所行无非天此所以大善<lb/>
　　而亨通也<lb/>
<pb n="16a"/>　先儒曰夫衆不能治衆也善治衆者不以衆而以寡<lb/>
　剛不能制剛也善治剛者不以剛而以柔此大有之<lb/>
　五剛惟一柔居尊者爲能有之有大有之資而又有<lb/>
　大有之德以此順天理而時行之則其亨也固宜矣<lb/>
　　蒙謂居得致之位而有能致之資所以當大盛之<lb/>
　　時而有大通之道也<lb/>
象曰火在天上大有君子以遏惡揚善順天休命<lb/>
　先儒曰火在天上明无不照善惡皆見也<lb/>
<pb n="16b"/>　　蒙謂當剛盛之時而思治之之道唯舉措得宜則<lb/>
　　能盡人心而合天理矣<lb/>
初九无交害匪咎艱則无咎<lb/>
象曰大有初九无交害也<lb/>
　　蒙謂居大有之初而不至于過盛則能存兢畏之<lb/>
　　心而无驕盈之失矣<lb/>
九二大車以載有攸徃无咎<lb/>
象曰大車以載積中不敗也<lb/>
<pb n="17a"/>　先儒曰此爻乃伊尹任重之事<lb/>
　　蒙謂以剛中之才當大有之任斯能任重而道逺<lb/>
　　矣<lb/>
九三公用亨于天子小人弗克<lb/>
象曰公用亨于天子小人害也<lb/>
　先儒曰居下之上而歸五諸侯覲王之象也<lb/>
　　蒙謂爲臣之道不私其有而效諸君非有剛正之<lb/>
　　德不能也<lb/>
<pb n="17b"/>九四匪其彭无咎<lb/>
象曰匪其彭无咎明辨晳也<lb/>
　　蒙謂處臣位之極而无偪上之嫌唯明哲以保身<lb/>
　　者能之<lb/>
六五厥孚交如威如吉<lb/>
象曰厥孚交如信以發志也威如之吉易而无備也<lb/>
　　蒙謂既有以通上下之情又有以嚴君臣之分盡<lb/>
　　君道之善者也然此言也亦因五之不足而爲之<lb/>
<pb n="18a"/>　　戒歟<lb/>
上九自天祐之吉无不利<lb/>
象曰大有上吉自天祐也<lb/>
　先儒曰能大同然後能大有蓋方其同也又有所不<lb/>
　同至大有則无不同矣六爻一亨二吉三无咎明主<lb/>
　在上羣賢畢用无一敗治之小人嗚呼盛哉<lb/>
　　蒙謂當大有之時居无位之地乃有大而不盈者<lb/>
　　也故聖人深贊之<lb/>
<pb n="18b"/>䷎<hi>艮下坤上</hi>
謙亨君子有終<lb/>
　先儒曰一陽五隂之卦其立象也一陽在上下者爲<lb/>
　剥復象陽氣之消長也在中爲師比象衆之所歸也<lb/>
　三四在二體之際故自上退處于下者爲謙自下奮<lb/>
　出于上者爲豫此觀畫立象之本也易六十四卦唯<lb/>
　謙无凶悔之辭者能下故也彖辭不言吉其吉可知<lb/>
　　蒙謂卑以自牧而有常成德之事也<lb/>
<pb n="19a"/>彖曰謙亨天道下濟而光明地道卑而上行<lb/>
　　謙有必通之理故聖人即其著于兩閒者以發明<lb/>
　　之<lb/>
天道虧盈而益謙地道變盈而流謙鬼神害盈而福謙<lb/>
人道惡盈而好謙<lb/>
　　謙者人之至行故聖人即自然之理以發明之而<lb/>
　　見其无間乎幽明天地之異其所以示人勸戒之<lb/>
　　意切矣<lb/>
<pb n="19b"/>謙尊而光卑而不可踰君子之終也<lb/>
　　其積也廣博而深厚故其發也髙大而光明然又<lb/>
　　貴于悠久也<lb/>
　先儒曰下濟光明艮也卑而上行坤也天道謂日月<lb/>
　陰陽言其氣也地道謂川谷山澤言其形也鬼神謂<lb/>
　災祥禍福言其理也人道謂予奪進退言其情也四<lb/>
　者皆自然之理故皆曰道謙尊而光即天道下濟而<lb/>
　光明卑而不可踰即地道卑而上行上以天地之道<lb/>
<pb n="20a"/>　言此以人體天地之道而言也<lb/>
　　蒙謂謙有必通之理故其道之寓于物者无不同<lb/>
　　謙无自髙之意然其實之著于外者不可掩故聖<lb/>
　　人深贊之<lb/>
象曰地中有山謙君子以裒多益寡稱物平施<lb/>
　先儒曰卦皆實象惟謙與大畜是假象謙者始盈之<lb/>
　道故以貴下賤則貴賤平矣以財分人則貧富平矣<lb/>
　以善教人則賢否平矣葢德盛禮恭君子所以自持<lb/>
<pb n="20b"/>　裒多益寡君子所以及物<lb/>
　　蒙謂君子觀以卑蘊高而趨于平之象故以之施<lb/>
　　于事亦適平而已耳<lb/>
初六謙謙君子用涉大川吉<lb/>
象曰謙謙君子卑以自牧也<lb/>
　先儒曰謙艮體三爻尤吉以其篤實而居下也<lb/>
　　蒙謂已有自卑之意則人有共濟之誠聖人以其<lb/>
　　執柔處卑而贊其以謙受益也<lb/>
<pb n="21a"/>六二鳴謙貞吉<lb/>
象曰鳴謙貞吉中心得也<lb/>
　　蒙謂觀其德之著于外由其實之積于中也<lb/>
九三勞謙君子有終吉<lb/>
象曰勞謙君子萬民服也<lb/>
　先儒曰謙以九三一陽爻爲成卦之主文王卦辭唯<lb/>
　主九三一爻言不及其它故周公因之惟厚其勞而<lb/>
　安其吉耳以九居三承坤之重爲衆所歸爲君所任<lb/>
<pb n="21b"/>　大臣當任者也不極于上而居下體又艮爲篤實能<lb/>
　知止矣以大功而知止安重不遷持以長久其吉宜<lb/>
　哉<lb/>
　　蒙謂能興不世之大功又有絶俗之大德故聖人<lb/>
　　極言以贊之<lb/>
六四无不利撝謙<lb/>
象曰无不利撝謙不違則也<lb/>
　　蒙謂謙乃人之美德施當其可則雖極而不過矣<lb/>
<pb n="22a"/>六五不富以其鄰利用侵伐无不利<lb/>
象曰利用侵伐征不服也<lb/>
　先儒曰以柔居尊謙可知矣故爻辭獨不言謙所以<lb/>
　防其過也<lb/>
　　蒙謂修文德以懐逺人用威武以懲不軌威德並<lb/>
　　用盡君道之宜也<lb/>
　　饒氏曰處謙之至而猶有不服者則可以其鄰而<lb/>
　　侵伐之矣如湯之于葛遺之牛羊又使亳衆爲之<lb/>
<pb n="22b"/>　　耕可謂謙矣而葛伯又殺其童子則利用侵伐<lb/>
上六鳴謙利用行師征邑國<lb/>
象曰鳴謙志未得也可用行師征邑國也<lb/>
　先儒曰師邑國皆坤象謙之一卦下三爻皆吉而无<lb/>
　凶上三爻皆利而无害易中吉利未有如是之純全<lb/>
　者謙之效固如此<lb/>
　　蒙謂既以陰柔而極謙宜用剛武而自治聖人示<lb/>
　　人剛柔相濟之道也<lb/>
<pb n="23a"/>䷏<hi>坤下震上</hi>
豫利建侯行師<lb/>
彖曰豫剛應而志行順以動豫豫順以動故天地如之<lb/>
而況建侯行師乎天地以順動故日月不過而四時不<lb/>
忒聖人以順動則刑罰清而民服豫之時義大矣哉<lb/>
象曰雷出地奮豫先王以作樂崇德殷薦之上帝以配<lb/>
祖考<lb/>
初六鳴豫凶<lb/>
<pb n="23b"/>象曰初六鳴豫志窮凶也<lb/>
六二介于石不終日貞吉<lb/>
象曰不終日貞吉以中正也<lb/>
六三盱豫悔遲有悔<lb/>
象曰盱豫有悔位不當也<lb/>
九四由豫大有得勿疑朋盍簪<lb/>
象曰由豫大有得志大行也<lb/>
六五貞疾恒不死<lb/>
<pb n="24a"/>象曰六五貞疾乗剛也恒不死中未亡也<lb/>
上六㝠豫成有渝无咎<lb/>
象曰㝠豫在上何可長也<lb/>
䷐<hi>震下兌上</hi>
隨元亨利貞无咎<lb/>
彖曰隨剛來而下柔動而說隨大亨貞无咎而天下隨<lb/>
時隨時之義大矣哉<lb/>
象曰澤中有雷隨君子以嚮晦入宴息<lb/>
<pb n="24b"/>初九官有渝貞吉出門交有功<lb/>
象曰官有渝從正吉也出門交有功不失也<lb/>
六二係小子失丈夫<lb/>
象曰係小子弗兼與也<lb/>
六三係丈夫失小子隨有求得利居貞<lb/>
象曰係丈夫志舍下也<lb/>
九四隨有獲貞凶有孚在道以明何咎<lb/>
象曰隨有獲其義凶也有孚在道明功也<lb/>
<pb n="25a"/>九五孚于嘉吉<lb/>
象曰孚于嘉吉位正中也<lb/>
上六拘係之乃從維之王用亨于西山<lb/>
象曰拘係之上竆也<lb/>
䷑<hi>巽下艮上</hi>
蠱元亨利涉大川先甲三日後甲三日<lb/>
　先儒曰器久不用則蠱生人久宴溺則疾生天下久<lb/>
　安則弊生皆謂之蠱<lb/>
<pb n="25b"/>　　蒙謂聖人有克亂之才先見之智則先弊可革而<lb/>
　　後利可興矣<lb/>
彖曰蠱剛上而柔下巽而止蠱蠱元亨而天下治也利<lb/>
涉大川徃有事也先甲三日後甲三日終則有始天行<lb/>
也<lb/>
　先儒曰在上者有止而无動在下者有順而无忤禍<lb/>
　亂之由也泰言其命亂蠱言天下治其治中生亂亂<lb/>
　中生治歟乾元用九而天下治以竆而變也蠱元亨<lb/>
<pb n="26a"/>　而天下治以弊之飭也利涉大川以下言治蠱之道<lb/>
　敢犯險難勇徃必前乃克有濟<lb/>
　　蒙謂既言致蠱之由深明治蠱之道人事盡乎已<lb/>
　　而成功歸諸天此聖人贊易之深意也<lb/>
象曰山下有風蠱君子以振民育德<lb/>
　先儒曰體巽風之動以振民則天下之蠱治矣體艮<lb/>
　山之止以育德則人欲之蠱飭矣于民而振作其氣<lb/>
　使之力于相生相養而无廢惰自安之情于己而涵<lb/>
<pb n="26b"/>　養其德使之日新又新而无逸豫自止之意君子之<lb/>
　事无大于此二者然振民育德非兩事由已及人自<lb/>
　是推之耳大學之明德新民中庸之成已成物是也<lb/>
　　蒙謂當有事之時而爲其所當爲明德新民而已<lb/>
　　耳<lb/>
初六幹父之蠱有子考无咎厲終吉<lb/>
象曰幹父之蠱意承考也<lb/>
　　蒙謂子能盡誠于父事則可以致其父于无過之<lb/>
<pb n="27a"/>　　地矣<lb/>
九二幹母之蠱不可貞<lb/>
象曰幹母之蠱得中道也<lb/>
　先儒曰九二内柔應承母之事<lb/>
　　蒙謂以剛中之才承柔弱之事唯將順從容之爲<lb/>
　　貴也<lb/>
九三幹父之蠱小有悔无大咎<lb/>
象曰幹父之蠱終无咎也<lb/>
<pb n="27b"/>　先儒曰其事雖拂其理則順故悔有小而咎非大也<lb/>
　若視二之得中道則未也<lb/>
　　蒙謂以其處之過剛故不能无小疵然以才之克<lb/>
　　幹故亦能无大過聖人欲人盡事親之道其垂訓<lb/>
　　之意嚴矣<lb/>
六四裕父之蠱徃見吝<lb/>
象曰裕父之蠱徃未得也<lb/>
　先儒曰六四體艮之止而爻位居柔止則怠柔則懦<lb/>
<pb n="28a"/>　持是以徃吝之道也安能治蠱葢強以立事爲幹怠<lb/>
　而委事爲裕以九居三剛之至也故銳而失之過以<lb/>
　此爲臣諍君之臣也以此爲子諍父之子也以六居<lb/>
　四柔之至也故緩而失之不及以此爲臣從君于昬<lb/>
　也以此爲子從父之令也故三小有悔而四徃見吝<lb/>
　必不得已寧悔无吝此治亂興亡之幾也<lb/>
　　蒙謂以陰柔而救敝事其能濟者鮮矣<lb/>
六五幹父之蠱用譽<lb/>
<pb n="28b"/>象曰幹父用譽承以德也<lb/>
　先儒曰六二以五爲母柔居尊也在六五又取子道<lb/>
　以繼世之君言也易之取象何常之有<lb/>
　　蒙謂任剛中之賢以當人君之幹則可以爲善繼<lb/>
　　成令譽也蓋二雖有克濟之才而任之在乎五故<lb/>
　　聖人交美之<lb/>
上九不事王侯高尚其事<lb/>
象曰不事王侯志可則也<lb/>
<pb n="29a"/>　先儒曰君子當蠱之世方事之興也盡力以幹焉操<lb/>
　巽之權以行其所當行及事之休也潔身以退體艮<lb/>
　之止而止其所當止故蠱下五爻皆以父子明之者<lb/>
　家國一理也然父子主恩君臣主義恩无可絶之理<lb/>
　義有可去之道兹蠱之爲卦五爻皆言爲子所以有<lb/>
　幹蠱之事上爻獨言爲臣所以有高尚之志然其志<lb/>
　尚高潔足以儀蠱壊之風乃所謂不事之事也<lb/>
　　蒙謂衆方有爲而己獨處于无事賢逹之高致也<lb/>
<pb n="29b"/>　　故聖人特取之<lb/>
䷒<hi>兌下坤上</hi>
臨元亨利貞至于八月有凶<lb/>
　先儒曰自臨之初爻至遯之二爻在卦經八爻在月<lb/>
　經八月剛柔皆變是臨盡消也<lb/>
　　蒙謂當陽長之卦以其才之能善故其贊之深以<lb/>
　　其時之難常故其戒之早因其所美而美之因其<lb/>
　　當戒而戒之聖人之情見矣<lb/>
<pb n="30a"/>彖曰臨剛浸而長說而順剛中而應大亨以正天之道<lb/>
也<lb/>
　　勢雖足以漸盛而理不失于中和剛中而和順天<lb/>
　　理之本然也<lb/>
至于八月有凶消不久也<lb/>
　　于陽剛方長之時即爲將變之戒聖人之慮深矣<lb/>
　先儒曰臨遯皆言浸長同一意也說者說其心順者<lb/>
　順其情臨民之道也剛而得中非過剛也長大亨以<lb/>
<pb n="30b"/>　正之道也彖言天道孔子以人事參之時運亦宜然<lb/>
　也蓋以浸長之剛臨浸消之柔嚴以逺之非也說斯<lb/>
　可矣健以决之非也順斯可矣浸而長得臨上之時<lb/>
　說而順得臨下之道自臨至遯八月尚久而云消不<lb/>
　久聖人之戒深矣聖人于陰陽消長之機有得其精<lb/>
　妙明哲作則智照幾先故如此若待其已衰後戒則<lb/>
　无及矣<lb/>
　　蒙謂陽剛漸長之道雖能應乎天而陽剛漸衰之<lb/>
<pb n="31a"/>　　勢不能逃乎時此又知雖喜其所可喜而亦憂其<lb/>
　　所可憂也<lb/>
象曰澤上有地臨君子以教思无竆容保民无疆<lb/>
　先儒曰相臨之道莫若說順也臨人之道不臨之以<lb/>
　勢而說之以心不臨之以位而順之以從理此坤兌<lb/>
　二體所以有臨之象也教思无竆則不止及一時而<lb/>
　澤及後世矣保民无疆則不止安一國而德被天下<lb/>
　矣<lb/>
<pb n="31b"/>　　蒙謂君子觀臨之象而知化民之理爲可久又知<lb/>
　　安民之勢爲可大則臨民之道得矣<lb/>
初九咸臨貞吉<lb/>
象曰咸臨貞吉志行正也<lb/>
　先儒曰以卦義言也以大臨小者臨之道初九九二<lb/>
　臨四陰也以上臨下者臨之位六四六五臨初九九<lb/>
　二也惟其迭應而陰陽相感故交相爲臨而謂之咸<lb/>
　言交相感而交相臨也<lb/>
<pb n="32a"/>　　蒙謂在下而獲上唯相感以正則可以行吉道也<lb/>
九二咸臨吉无不利<lb/>
象曰咸臨吉无不利未順命也<lb/>
　先儒曰二初象同咸臨言吉而初貞二无不利者初<lb/>
　位卑而不中故取其貞二得中而應君故无不利蓋<lb/>
　下之感上須守其正臣之感君須戒其順<lb/>
　　蒙謂剛中之德獲信任之專由其以至誠相感而<lb/>
　　非順上之私也<lb/>
<pb n="32b"/>六三甘臨无攸利既憂之无咎<lb/>
象曰甘臨位不當也既憂之咎不長也<lb/>
　先儒曰兌爲口舌以甘說臨人者也然在多憂之地<lb/>
　故又能憂之甘臨求諸人既憂之求諸己玩既憂之<lb/>
　无咎五字則知聖人示戒深矣大抵易爲憂患而作<lb/>
　防致寇之患則曰敬順不敗明處泰之道則曰艱貞<lb/>
　无咎未嘗不自戒懼中來曰咎不長又聖人開遷善<lb/>
　之門而速之入道也<lb/>
<pb n="33a"/>　　蒙謂以說臨人固失其道然知過而能改則復于<lb/>
　　无過矣<lb/>
六四至臨无咎<lb/>
象曰至臨无咎位當也<lb/>
　先儒曰臨道向近比下故爲至伊川于象爻發明三<lb/>
　義葢上得乎君身得其正下得其助臨之至也<lb/>
　　蒙謂守正以親臨下民之道得矣<lb/>
六五知臨大君之宜吉<lb/>
<pb n="33b"/>象曰大君之宜行中之謂也<lb/>
　先儒曰處于尊位履得其中不忌剛長而能順之委<lb/>
　物以能而不犯焉故聰明者竭其觀聽智力者任其<lb/>
　謀爲不爲而成不行而至矣大君之宜如此而已陽<lb/>
　長之卦凡遇陰柔之君則未嘗不順之故復臨泰壯<lb/>
　六五之爻皆以下順陽剛而得居上之體作易者以<lb/>
　此垂訓以爲君子地也<lb/>
　　蒙謂任天下之賢以臨天下之衆唯其知之明故<lb/>
<pb n="34a"/>　　其行之至也<lb/>
上六敦臨吉无咎<lb/>
象曰敦臨之吉志在内也<lb/>
　先儒曰六五之臨知也上六之臨仁也坤爲厚德故<lb/>
　曰敦臨大抵厚以存心未有不善故敦復无悔敦艮<lb/>
　吉敦臨无咎然亦皆是積累至極處有敦篤之義故<lb/>
　三卦皆于五上言之六十四卦獨謙有吉无凶臨次<lb/>
　之<lb/>
<pb n="34b"/>　　蒙謂處尊高之地而篤從善之心厚之至也<lb/>
䷓<hi>坤下巽上</hi>
觀盥而不薦有孚顒若<lb/>
　先儒曰盥而不薦上之觀下有孚顒若下之觀上也<lb/>
　盥者事之始不薦者精專致一也盥而不薦在誠而<lb/>
　不在物也有孚者誠信存乎中顒若者端莊形于外<lb/>
　有孚顒若在心而不在言也陰長之卦其辭皆危唯<lb/>
　觀不然者蓋治中有亂亂中有治觀卦體可見矣觀<lb/>
<pb n="35a"/>　之爲卦下坤上巽四陰方長方且巽順伏于二陽之<lb/>
　下而履至尊之位操九五之權又巽之象爲風風行<lb/>
　草偃宻撓于天地之間有君子在上小人自然巽順<lb/>
　之義此神化之妙有不容言者<lb/>
　　蒙謂盡其誠敬之心而一其歸向之意此人君之<lb/>
　　所以表儀天下者也<lb/>
彖曰大觀在上順而巽中正以觀天下<lb/>
　　位足以尊臨乎天下而德足以儀表乎萬民所謂<lb/>
<pb n="35b"/>　　以天德而居天位者也故聖人深贊之<lb/>
觀盥而不薦有孚顒若下觀而化也<lb/>
　　君子篤恭而天下平吾于觀之君見之矣<lb/>
觀天之神道而四時不忒聖人以神道設教而天下服<lb/>
矣<lb/>
　　天道行而萬物順聖德修而萬民化故其功用之<lb/>
　　妙不見其迹而莫知其然也<lb/>
　先儒曰大觀在上以位言順巽中正以德言有位有<lb/>
<pb n="36a"/>　德故足以觀天下然其爲觀之道不以刑罰使物而<lb/>
　以觀感化物也蓋天下之所觀者聖人也聖人之所<lb/>
　觀者天也聖人何取于天哉以其不言之教見于四<lb/>
　時而自行无差忒所謂神道也神即誠也體之于心<lb/>
　謂之誠妙之于物謂之神聖人之設教于人舍天何<lb/>
　觀哉其能使天下觀而化則不言之教寓于始盥之<lb/>
　時此所以爲神道也天以神道行四時故生物而不<lb/>
　見其生之迹聖人體天之神道而設教故化民而不<lb/>
<pb n="36b"/>　見其化之迹<lb/>
　　蒙謂以天德而居天位所以正天下之表儀體天<lb/>
　　道以治天民所以成自然之功用聖人治天下之<lb/>
　　道其體用之妙盡于此矣故聖人極論之<lb/>
象曰風行地上觀先王以省方觀民設教<lb/>
　先儒曰坤爲土爲衆省方觀民象也巽以申命設教<lb/>
　象也風行地上鼓動萬物无所不同先王之省方觀<lb/>
　民也亦然修其教而不易其俗齊其政而不易其宜<lb/>
<pb n="37a"/>　如齊務末業則教之以農桑衞多淫風則教之以禮<lb/>
　别曹奢則示之以儉魏褊則示之以禮无非爲民觀<lb/>
　也王制言天子廵狩命太師陳詩以觀民風命市納<lb/>
　賈以觀民之所好惡命典禮考時月定日同律禮樂<lb/>
　制度衣服正之乃其實也<lb/>
　　蒙謂觀之鼓動萬物无不周而吾之教化萬民隨<lb/>
　　其俗非有得于觀之象者不能也<lb/>
初六童觀小人无咎君子吝<lb/>
<pb n="37b"/>象曰初六童觀小人道也<lb/>
　先儒曰辭雖指小人意却屬君子蓋小人无咎非无<lb/>
　咎也不足咎也<lb/>
　　蒙謂陰柔之質而居逺于陽宜所見之淺也<lb/>
六二闚觀利女貞<lb/>
象曰闚觀女貞亦可醜也<lb/>
　先儒曰初位陽故爲童二位陰故爲女童蒙无知女<lb/>
　子尚有知也<lb/>
<pb n="38a"/>　　蒙謂既于陽剛之道少見而不甚明則唯以順爲<lb/>
　　正而已耳<lb/>
六三觀我生進退<lb/>
象曰觀我生進退未失道也<lb/>
　先儒曰三五皆曰觀我生辭同而義異六三察己以<lb/>
　從人九五察人以從己<lb/>
　　蒙謂動必求諸己則能隨時以從道矣<lb/>
六四觀國之光利用賓于王<lb/>
<pb n="38b"/>象曰觀國之光尚賓也<lb/>
　先儒曰道之未足也進退觀諸己道之既足也進退<lb/>
　觀乎時六三位不當故觀我生進退所謂觀諸己者<lb/>
　也六四位正當故觀國之光所謂觀乎時者也<lb/>
　　蒙謂觀德輝之盛而輔治化之隆賢者之本心也<lb/>
九五觀我生君子无咎<lb/>
象曰觀我生觀民也<lb/>
　先儒曰五觀之主天下之所觀仰也時之治亂俗之<lb/>
<pb n="39a"/>　美惡民之休戚皆係乎我之所爲然人君最難自觀<lb/>
　蓋左右前後阿諛迎合蒙蔽之者多也却有驗處時<lb/>
　之汙隆道之升降此其不可掩而最可觀者也故爻<lb/>
　辭只說自觀象辭從而廣之曰觀民所以觀我也若<lb/>
　治世无虞習俗歸厚民生樂業則知我之施爲无愧<lb/>
　于民斯无咎矣此本諸身徵諸庶民者也抑嘗論之<lb/>
　觀之爲道可以神求而不可以迹索故在象則爲風<lb/>
　行地上風无形也在祭則爲盥而不薦盥无物也在<lb/>
<pb n="39b"/>　聖人則爲神道設教神无方也蓋存于精神心術之<lb/>
　微而形于軌儀聽唱之下莫非自然之妙也然九五<lb/>
　以中正履帝位不責人之必化而必先于觀我不恃<lb/>
　己之教既盡而尤切于觀民是知聖人期使天下无<lb/>
　一不爲君子之歸乃能遂其志豈容其有童觀之吝<lb/>
　闚觀之醜哉昔者聖人之建極即九五中正以觀天<lb/>
　下者也當時之民其未純乎中則不協于極不罹于<lb/>
　咎者有焉其已趨乎中則凡厥庶民以近天子之光<lb/>
<pb n="40a"/>　者又有焉聖人莫不皆欲琢磨而成就之與觀之設<lb/>
　教何異哉噫知書之有皇極則知九五之爲觀矣<lb/>
　　蒙謂王者之治推己以及物觀民以察己則德周<lb/>
　　而化洽矣<lb/>
上九觀其生君子无咎<lb/>
象曰觀其生志未平也<lb/>
　先儒曰九五上九在四陰卦中皆獲无咎以其體巽<lb/>
　之德有以化服小人之類也下二陽主進爲臨于陽<lb/>
<pb n="40b"/>　道向盛之時聖人已預爲之戒至觀將爲剥既衰而<lb/>
　後戒則无及矣故示戒宜在臨而不在觀也聖人致<lb/>
　謹于消長之幾也如此况以九五中正在上羣陰仰<lb/>
　而觀之故聖人以爲小人觀君子之象象雖如此勢<lb/>
　實漸危故在上二爻皆曰无咎謂能如九五之中正<lb/>
　上九之修省僅可无咎爾不然九五剛健中正以觀<lb/>
　天下雖元吉大亨可也豈止无咎而已哉明二陽之<lb/>
　消道大而德小也<lb/>
<pb n="41a"/>　　蒙謂雖居无位之地猶當爲下之觀故不可忘戒<lb/>
　　惕之心也<lb/>
䷔<hi>震下離上</hi>
噬嗑亨利用獄<lb/>
　先儒曰刑罰所以助教化之不及聖人于大觀設教<lb/>
　之後而疑有強梗不服者故次以噬嗑<lb/>
　　蒙謂欲去天下之間必得去間之用而後可也<lb/>
彖曰頤中有物曰噬嗑噬嗑而亨剛柔分動而明雷電<lb/>
<pb n="41b"/>合而章柔得中而上行雖不當位利用獄也<lb/>
　先儒曰噬嗑剛柔分而柔得中節剛柔分而剛得中<lb/>
　故于此卦發柔義剛柔分動而不溷乃明雷電並合<lb/>
　而不亂乃章皆利用獄之義也<lb/>
　　蒙謂威照並用而剛柔得宜則得去間之道矣<lb/>
象曰雷電噬嗑先王以明罰勅法<lb/>
　先儒曰明罰電象勅法震象明罰所以示人而使之<lb/>
　知所避勅法所以防民而使之知所畏此先王忠厚<lb/>
<pb n="42a"/>　之意也噬嗑先動而致明初未明也故不敢折獄致<lb/>
　刑豐則先明而後動初已明也故不待刑罰勅法聖<lb/>
　人觀象之意精矣<lb/>
　　蒙謂王者法威明之象而用刑則可以禁民非而<lb/>
　　示民信矣<lb/>
初九屨校滅趾无咎<lb/>
象曰屨校滅趾不行也<lb/>
　　蒙謂用刑之道能禁惡于初則不進于惡矣<lb/>
<pb n="42b"/>六二噬膚滅鼻无咎<lb/>
象曰噬膚滅鼻乘剛也<lb/>
　先儒曰噬嗑食象故以食物明之<lb/>
　　蒙謂中正雖易以服人然施于明罰則在所痛治<lb/>
　　也<lb/>
六三噬腊肉遇毒小吝无咎<lb/>
象曰遇毒位不當也<lb/>
　先儒曰噬以喻刑人腊以喻不服毒以喻怨生<lb/>
<pb n="43a"/>　　蒙謂刑施而怨起者以己之失德故也<lb/>
九四噬乾胏得金矢利艱貞吉<lb/>
象曰利艱貞吉未光也<lb/>
　先儒曰以全體言九四爲一卦之間則受噬者在四<lb/>
　以六爻言則受噬者在初上故初上皆受刑四反爲<lb/>
　噬之主卦言其位則梗在其中爻言其才則剛足以<lb/>
　噬取義固不同也噬嗑惟四五兩爻能盡治獄之道<lb/>
　彖以五爲主故利用之吉歸之五爻以四爲主故貞<lb/>
<pb n="43b"/>　吉之言歸之四蓋四之用柔而五之用剛也柔則仁<lb/>
　仁爲治獄之本剛則威威爲治獄之用仁以寓其哀<lb/>
　矜威以懲其奸慝剛柔迭用畏愛兼施用獄之道得<lb/>
　矣用獄之道如四五可矣然四五之所處則皆未當<lb/>
　故貞之戒則一也<lb/>
　　蒙謂噬堅強之間而得剛柔之宜唯敬事而固守<lb/>
　　之則善矣<lb/>
六五噬乾肉得黄金貞厲无咎<lb/>
<pb n="44a"/>象曰貞厲无咎得當也<lb/>
　先儒曰剛在四則爲直在五又爲中五位與二同而<lb/>
　五能噬乾肉无咎二噬膚而反滅鼻蓋二以柔居柔<lb/>
　五以柔居明五之才勝也五才與三同而五得黄金<lb/>
　三遇毒三不中而五居中五之位勝也五之才位皆<lb/>
　勝而不如九四之吉者五之柔又不如四之剛故也<lb/>
　　蒙謂慮危而用剛雖其間之大而其噬易嗑也<lb/>
上九何校滅耳凶<lb/>
<pb n="44b"/>象曰何校滅耳聰不明也<lb/>
　先儒曰噬之用在中故爻辭皆稱噬初上受噬者故<lb/>
　二爻不言噬<lb/>
　　蒙謂嚴刑于惡終爲其昏迷之甚也<lb/>
</p>

  </div>
            <div>
                <head>易精藴大義卷四</head>
    <p>
<pb n="1a"/>欽定四庫全書<lb/>
　易精藴大義卷四　　　　　元　解蒙　撰<lb/>
上經四<hi>賁至離</hi>
䷕<hi>離下艮上</hi>
賁亨小利有攸往<lb/>
　先儒曰噬嗑以明刑賁以明禮禮刑相為表裏故其<lb/>
　序如此<lb/>
　　蒙謂加物以飾而不能變其質故雖可以致亨而<lb/>
<pb n="1b"/>　　但利小進也<lb/>
彖曰賁亨柔來而文剛故亨分剛上而文柔故小利有<lb/>
攸往天文也文明以止人文也<lb/>
　　自隂陽之交錯而見天象之自然即上下之定分<lb/>
　　而知人道之當然葢因其質而加文非有所増飾<lb/>
　　也觀此則知賁飾之道矣<lb/>
觀乎天文以察時變觀乎人文以化成天下<lb/>
　　順天象之昭然而見隂陽有序而不乖觀人道之<lb/>
<pb n="2a"/>　　當然而知上下有文以相接葢天以變為文人以<lb/>
　　止為文天人之用既異則聖人之用亦異矣<lb/>
　先儒曰剛柔不分文何由生然天下之人須先看其<lb/>
　基本如何剛本强也文之以柔故亨柔本弱也文之<lb/>
　以剛則小利有攸往文飾之也因其質之厚薄而加<lb/>
　之飾耳非變其質也五星日月之運錯行乎二十八<lb/>
　宿之次舎此天之文即卦中之往來交者也君臣父<lb/>
　子兄弟夫婦朋友燦然有文以相接文之明也截然<lb/>
<pb n="2b"/>　有分以相守文之止也是則即卦之離明而艮止者<lb/>
　也天人之文雖同而其用則異變與止所謂異也何<lb/>
　則使天之文无變則二氣无所推移四時不能代謝<lb/>
　天道幾乎熄矣故天之道必有變而後其文久使人<lb/>
　之文不止則名分不知有定貴賤或至相凌人道幾<lb/>
　于紊矣故人之道必明而止然後其文成聖人南面<lb/>
　而立視昏旦星辰之次與夫盈虚消息之理以知四<lb/>
　時寒暑之變而審其休咎觀君臣父子兄弟夫婦朋<lb/>
<pb n="3a"/>　友之文則道之以禮樂風之以詩書彰以車服辨以<lb/>
　采章以化天下而成禮俗也<lb/>
　　蒙謂隂陽無停機而上下有定分聖人安得不因<lb/>
　　其文之異而致其用之殊哉<lb/>
象曰山下有火賁君子以明庻政无敢折獄<lb/>
　先儒曰山下有火山上方有光輝猶文章必自根柢<lb/>
　中來處賁之時止物以文明不可以威刑故明庶政<lb/>
　而无敢折獄明庶政離明象政者治之具所當文飾<lb/>
<pb n="3b"/>　也无敢折獄艮止象折獄貴實賁則有文飾矣以文<lb/>
　折獄則近於舞文而巧詆以明折獄則傷於過明而<lb/>
　苛察山上有火旅其明在外遇事速而果决故利用<lb/>
　刑若賁飾之道則不可尚獄然无敢折獄非謂延淹<lb/>
　退縮也乃周詳審察也離為刑獄四卦賁旅豐噬嗑<lb/>
　也<lb/>
　　蒙謂君子觀文明以止之象故雖欲成乎文而不<lb/>
　　敢果於斷也<lb/>
<pb n="4a"/>初九賁其趾舍車而徒<lb/>
象曰舍車而徒義弗乘也<lb/>
　先儒曰義弗乘則非以富貴車服為不足道但義不<lb/>
　當乘之耳<lb/>
　　蒙謂夫寧舍易而從難君子所以賁其行而不苟<lb/>
　　也<lb/>
六二賁其須<lb/>
象曰賁其須與上興也<lb/>
<pb n="4b"/>　先儒曰柔依剛而成文也有本則有文夫人之須不<lb/>
　離于頤頷文生于本也无本之文則不足貴<lb/>
　　蒙謂動止唯係于所附此賁之所以不能變其實<lb/>
　　也聖人以二為賁主故主言賁道<lb/>
九三賁如濡如永貞吉<lb/>
象曰永貞之吉終莫之陵也<lb/>
　　蒙謂文有餘而止不足聖人所深戒也<lb/>
六四賁如皤如白馬翰如匪冦婚媾<lb/>
<pb n="5a"/>象曰六四當位疑也匪冦婚媾終无尤也<lb/>
　先儒曰三當賁道之隆四當賁道之變<lb/>
　　蒙謂有相賁之道而未獲其賁者由其有間也而<lb/>
　　吾夫子又言其始之離而終之合也<lb/>
六五賁于丘園束帛戔戔吝終吉<lb/>
象曰六五之吉有喜也<lb/>
　先儒曰艮體有丘園之象<lb/>
　　蒙謂不能自賁而受制於人雖乏君人之才終能<lb/>
<pb n="5b"/>　　成賁之功亦聖人所喜也<lb/>
上九白賁无咎<lb/>
象曰白賁无咎上得志也<lb/>
　先儒曰易窮則變文窮則質上九居賁之極文之窮<lb/>
　也既文之窮其惟質乎故曰白賁无咎大抵内三爻<lb/>
　離明以文明為賁外三爻艮止以篤實為賁易上卦<lb/>
　三爻惟入艮體而无凶咎<lb/>
　　蒙謂處文盛之極而以質素為賁則无過飾之咎<lb/>
<pb n="6a"/>　　而能成賁之功矣<lb/>
䷖<hi>坤下艮上</hi>
剥不利有攸往<lb/>
　先儒曰不利有攸往戒陽也有挽留一陽之意亦體<lb/>
　艮止之象也一隂生為姤聖人便示勿用之戒三隂<lb/>
　長為否已不利君子之貞五隂盛為剥故曰不利有<lb/>
　攸往與復一陽長利有攸往相對以此知易之為君<lb/>
　子謀至矣<lb/>
<pb n="6b"/>　　蒙謂當隂盛長之時而示存陽之意聖人之情見<lb/>
　　矣<lb/>
彖曰剥剥也柔變剛也不利有攸往小人長也順而止<lb/>
之觀象也君子尚消息盈虚天行也<lb/>
　先儒曰或謂夬决也剛决柔也其言若主於人事剥<lb/>
　剥也柔變剛也其言皆主於天時若論君子之於人<lb/>
　事可致夬而无剥然不免者天也非人也夫夬彖言<lb/>
　剛决柔剥彖言柔變剛乃君子為小人變也君子剛明<lb/>
<pb n="7a"/>　果斷聲小人之罪而與天下共棄之故曰決小人隂<lb/>
　險賊狠能浸潤以侵蝕之而不敢顯發故曰變一字<lb/>
　之間而君子小人之情狀皦然矣剥之柔變剛言小<lb/>
　人長則復剛反為君子長可知剥言不利有攸往則<lb/>
　曰順而止復言利有攸往則曰以順行於柔長而戒<lb/>
　之使止者所以憂君子之去於剛長而勉之使行者<lb/>
　所以喜君子之來甚矣君子處剥之難也五剛猶盛<lb/>
　而一柔始生則逆而制之可也姤之繋于金柅是也<lb/>
<pb n="7b"/>　五剛已盛而一柔未去則健而決之可也夬之揚于<lb/>
　王庭是也若乃五柔已進逆以制之健以決之不可<lb/>
　也順而止之而已<lb/>
　　蒙謂聖人既明致剥之由又明處剥之道欲人盡<lb/>
　　人事之當然而順天運之自然聖人之情見矣<lb/>
象曰山附于地剥上以厚下安宅<lb/>
　先儒曰此言治剥之道也<lb/>
　　蒙謂人能知上之頽由夫下之圯則知自固之道<lb/>
<pb n="8a"/>　　矣<lb/>
初六剥牀以足蔑貞凶<lb/>
象曰剥牀以足以滅下也<lb/>
　　蒙謂小人之害君子必先去其道而後漸及其身<lb/>
　　故聖人於剥之初深明之聖人之情見矣<lb/>
六二剥牀以辨蔑貞凶<lb/>
象曰剥牀以辨未有與也<lb/>
　先儒曰剛也取上爻尚逺是未有陽剛可與也然不<lb/>
<pb n="8b"/>　謂无與者不忍隂邪之害正猶兾有人以正之也<lb/>
　　蒙謂當隂長之已盛聖人猶示人以勝之之道聖<lb/>
　　人之情見矣<lb/>
六三剥之无咎<lb/>
象曰剥之无咎失上下也<lb/>
　先儒曰剥六三之剥之无咎猶復六四之中行獨復<lb/>
　其示人遷善之意深矣二言其无與而三欲其失上<lb/>
　下葢陽不嫌其羣隂欲去其黨易中此意甚多<lb/>
<pb n="9a"/>　　蒙謂當隂盛之時而聖人獨與其應陽聖人之情<lb/>
　　見矣<lb/>
六四剥牀以膚凶<lb/>
象曰剥牀以膚切近災也<lb/>
　　蒙謂當羣隂盛一陽衰之時而聖人深為君子謀聖<lb/>
　　人之情見矣<lb/>
六五貫魚以宫人寵无不利<lb/>
象曰以宫人寵終无尤也<lb/>
<pb n="9b"/>　先儒曰五雖君位而卦以隂居之不取君義者五卦<lb/>
　坤剥遯明夷旅也此爻不言隂剥陽而言隂從陽夫<lb/>
　隂始於剥陽終能順陽聖人言其終无尤非惟勸人<lb/>
　遷善而所以扶陽抑隂挽囬世道之意切矣又嘗觀<lb/>
　夫姤剥皆隂卦姤隂猶微可制也在姤之九五言陽<lb/>
　制隂之道故曰以把包瓜剥之隂已極不可復制故<lb/>
　不復言陽之制隂而曰隂之從陽故言貫魚以宫人<lb/>
　寵畜隂之權在陽則告陽以制隂之道剥陽之權在<lb/>
<pb n="10a"/>　隂則教隂以從陽之道聖人於隂長之卦其曲為君<lb/>
　子謀也如此<lb/>
　　蒙謂羣隂方志於剥陽而聖人使之相率以從陽<lb/>
　　聖人之情見矣<lb/>
上九碩果不食君子得輿小人剥廬<lb/>
象曰君子得輿民所載也小人剥廬終不可用也<lb/>
　　蒙謂陽无可盡之理而人有思治之心故聖人於<lb/>
　　剥之極深明君子小人所處之不同而聖人之情<lb/>
<pb n="10b"/>　　益可見矣<lb/>
䷗<hi>震下坤上</hi>
復亨出入无疾朋來无咎反復其道七日來復利有攸<lb/>
往<lb/>
　先儒曰出入无疾朋來无咎以人事言反復其道七<lb/>
　日來復以天運言彖以天徳言象以人事言然復有<lb/>
　動靜之復有善惡之復動靜天道之復也善惡人道<lb/>
　之復也故彖言動靜之復六爻言善惡之復<lb/>
<pb n="11a"/>　　蒙謂當剛長之始而知羣陽有漸盛之機示剛反<lb/>
　　之期以明君子有可為之日葢天運既回人事亦<lb/>
　　改宜聖人反覆以著明之也<lb/>
彖曰復亨剛反動而以順行是以出入无疾朋來无咎<lb/>
　　明一陽來之時勢葢聖人望之深故期之預也<lb/>
反復其道七日來復天行也利有攸往剛長也復其見<lb/>
天地之心乎<lb/>
　　觀一陽方動之機為甚微而其漸長之勢不可遏<lb/>
<pb n="11b"/>　　乃天運之自然生意之无盡也聖人于此指以示<lb/>
　　人其意精矣<lb/>
　先儒曰復見天地之心咸恒天壯見天地之情心動<lb/>
　乎微情發乎顯夫窮隂沍寒之時天地幾於无生意<lb/>
　矣而陽氣已動於黄泉之下猶之人焉方其物欲之<lb/>
　深也幾於无天理矣而性善之端要不可終泯必有<lb/>
　時而發就其發處而觀之則天地之心見矣<lb/>
　　蒙謂聖人於一陽之卦於其來之始而明其漸長<lb/>
<pb n="12a"/>　　之勢不可遏即其動之端而見其生物之意為无<lb/>
　　窮非明於消長之機者不足以語此也<lb/>
象曰雷在地中復先王以至日閉闗商旅不行后不省<lb/>
方<lb/>
　先儒曰十一月朔廵狩則知不省方者月之至日也<lb/>
　先王創置此法者也賤而商旅貴而后王奉行此法<lb/>
　者也彖取陽之復來故主乎動象以雷在地中故主<lb/>
　乎靜雷在地中復則有動而未行之象先王不先時<lb/>
<pb n="12b"/>　而動故至日閉闗商旅不行后不省方靜以待之而<lb/>
　已至於朋來无咎則動而以順行矣<lb/>
　　䝉謂安靜以養微陽聖人所以賛化育也<lb/>
初九不逺復无祗悔元吉<lb/>
象曰不逺之復以修身也<lb/>
　先儒曰坤乃靜之時震乃動之始初九又復而反之<lb/>
　機故聖人善其不逺復而為修身之法也<lb/>
　　䝉謂人能知不善而速改以從善非克己復禮者<lb/>
<pb n="13a"/>　　不足以當之<lb/>
六二休復吉<lb/>
象曰休復之吉以下仁也<lb/>
　先儒曰二近初隂必從陽故如此六二可謂善學顔<lb/>
　子者雖未至初之元吉亦足為吉矣以此卦論之一<lb/>
　陽初復乃天地生物之心所謂仁也故善端之復莫<lb/>
　切於仁而二能下之是以善道自復者也聖人指復<lb/>
　處為仁即論語答顔子克己復禮為仁之意<lb/>
<pb n="13b"/>　　䝉謂人能降己以從善則能取友以輔仁矣<lb/>
六三頻復厲无咎<lb/>
象曰頻復之厲義无咎也<lb/>
　　䝉謂聖人戒䘮善而大改過故危其失而與其復<lb/>
　　也<lb/>
六四中行獨復<lb/>
象曰中行獨復以從道也<lb/>
　先儒曰剥六三乃復六四之反其義相類在剥則取<lb/>
<pb n="14a"/>　其失上下以應乎陽在復則取獨復以從道二休復<lb/>
　三頻復五敦復皆有從善之志而此云獨復何也葢<lb/>
　衆隂雖欲從陽而非應也四與初本正應乃復道之<lb/>
　親切者也矧初九乃修身之復中庸曰修身以道修<lb/>
　道以仁故四之於初為從道二之於初為下仁<lb/>
　　蒙謂處羣邪之間而獨能適夫正聖人所深與也<lb/>
六五敦復无悔<lb/>
象曰敦復无悔中以自考也<lb/>
<pb n="14b"/>　先儒曰二四待初而復故曰下仁曰從道五不待初<lb/>
　而復故曰自考二四其學力之功五其天資之美歟<lb/>
　　䝉謂處君位而信道篤宜所處之无過矣<lb/>
上六迷復凶有災眚用行師終有大敗以其國君凶至<lb/>
于十年不克征<lb/>
象曰迷復之凶反君道也<lb/>
　先儒曰上六位髙而无下仁之美剛逺而无遷善之<lb/>
　幾厚極而有難開之蔽柔終而无改過之勇是昏迷<lb/>
<pb n="15a"/>　而不知復者也易之爻辭其終鮮有如是之極者而<lb/>
　獨於上六言之葢自古亡國敗家反道敗徳无事不<lb/>
　有其原葢起於一念之微而不能制遏之耳夫以隂<lb/>
　柔之才去陽剛之逺所謂人欲肆而天理滅者也故<lb/>
　有大敗終凶之戒<lb/>
　　蒙謂以隂柔之才去陽剛之逺所謂窮人欲而滅<lb/>
　　天理者故聖人甚言之<lb/>
䷘<hi>震下乾上</hi>
<pb n="15b"/>无妄元亨利貞其匪正有眚不利有攸往<lb/>
彖曰无妄剛自外來而為主于内動而健剛中而應大<lb/>
亨以正天之命也其匪正有眚不利有攸往无妄之往<lb/>
何之矣天命不祐行矣哉<lb/>
象曰天下雷行物與无妄先王以茂對時育萬物<lb/>
初九无妄往吉<lb/>
象曰无妄之往得志也<lb/>
六二不耕穫不菑畬則利有攸往<lb/>
<pb n="16a"/>象曰不耕穫未富也<lb/>
六三无妄之災或繫之牛行人之得邑人之災<lb/>
象曰行人得牛邑人災也<lb/>
九四可貞无咎<lb/>
象曰可貞无咎固有之也<lb/>
九五无妄之疾勿藥有喜<lb/>
象曰无妄之藥不可試也<lb/>
上九无妄行有眚无攸利<lb/>
<pb n="16b"/>象曰无妄之行窮之災也<lb/>
䷙<hi>乾下艮上</hi>
大畜利貞不家食吉利涉大川<lb/>
　先儒曰小畜六四為主以柔畜剛是大者為小所畜<lb/>
　大畜上九為主以剛畜剛是大者所畜亦大也<lb/>
　　䝉謂既藴大徳於己須成大功於時故聖人因其<lb/>
　　所畜之大而明大畜之用也<lb/>
彖曰大畜剛健篤實輝光日新其徳<lb/>
<pb n="17a"/>　　實理之藴於己者為至大而實徳之著於外者為<lb/>
　　无窮此所謂誠則形也<lb/>
剛上而尚賢能止健大正也不家食吉養賢也利涉大<lb/>
川應乎天也<lb/>
　　人之畜于己者无非人事之當然則其濟于用者<lb/>
　　必合天理之本然此聖人賛易之吉也<lb/>
　先儒曰畜有三義以畜養言之畜賢也以畜止言之<lb/>
　畜健也以藴畜言之畜徳也三者所以為大畜也剛<lb/>
<pb n="17b"/>　健篤實四字最為根本凡物既厭而退者弱也既榮<lb/>
　而隕者薄也唯剛健則進徳勇篤實則守徳固篤實<lb/>
　于中而英華發外此徳之所以輝光日新也<lb/>
　　蒙謂徳之藴於己者極其内外之盛則徳之施諸<lb/>
　　事者有以合乎天人之心知此則可以明大畜之<lb/>
　　藴而施大畜之用矣<lb/>
象曰天在山中大畜君子以多識前言往行以畜其徳<lb/>
　先儒曰天之大也而在山中此大畜也以迹論之雖<lb/>
<pb n="18a"/>　无是事以理論之則言其所藴者大耳<lb/>
　　䝉謂藴至大之體於一山者由其止之堅萃萬殊<lb/>
　　之理於一心者由其學之博聖人立象之意精矣<lb/>
初九有厲利己<lb/>
象曰有厲利已不犯灾也<lb/>
　先儒曰初剛正二剛中也四五柔也柔當畜剛剛知<lb/>
　不可遽犯而安之時也夫氣雄九軍或屈于賔賛之<lb/>
　地才力葢世或受於委裘之命故曰大畜時也<lb/>
<pb n="18b"/>　　䝉謂慮其危而止其進聖人之戒深矣<lb/>
九二輿説輹<lb/>
象曰輿説輹中无尤也<lb/>
　先儒曰有所畏而止之以免灾者初九是也无所畏<lb/>
　自知不可而止者九二是也大畜九二之説輹與小<lb/>
　畜九三之説輻何以異曰九三之輻釋文謂輪也説<lb/>
　去其輪則有所傷敗而不能行九三過剛不中故也<lb/>
　九二之輹釋文謂車輹也輿而説其輹則自然止而<lb/>
<pb n="19a"/>　不進九二剛而得中故也<lb/>
　　䝉謂受畜於時而能自止不進者由其所處之无<lb/>
　　過也<lb/>
九三良馬逐利艱貞曰閑輿衛利有攸往<lb/>
象曰利有攸往上合志也<lb/>
　先儒曰車有六衛殳戈㦸二矛軫也大畜六爻下體<lb/>
　受畜者也上體畜下者也受畜者至于九三則良馬<lb/>
　逐矣无復如初二也畜下至于上九則天衢亨矣无<lb/>
<pb n="19b"/>　復如四五也<lb/>
　　䝉謂有剛健之才而不忘戒備之心則可與同徳<lb/>
　　並進也<lb/>
六四童牛之牿元吉<lb/>
象曰六四元吉有喜也<lb/>
　先儒曰小畜以巽畜乾巽隂卦而四又柔爻故未能<lb/>
　畜初是以初吉而戒四大畜以艮畜乾艮陽爻也四<lb/>
　雖柔爻而實艮體故初為所畜是以四吉而戒初<lb/>
<pb n="20a"/>　　䝉謂居大臣之位而能禁天下之異于未然則不<lb/>
　　勞于治矣<lb/>
六五豶豕之牙吉<lb/>
象曰六五之吉有慶也<lb/>
　先儒曰六四制惡于未萌是牿童小之牛角其角終<lb/>
　无見矣六五制惡于已形吾則從惡之起處制之可<lb/>
　也<lb/>
　　䝉謂人君制天下之邪心必得其機㑹而絶其本<lb/>
<pb n="20b"/>　　源則不勞不傷而倍革矣<lb/>
上九何天之衢亨<lb/>
象曰何天之衢道大行也<lb/>
　　䝉謂畜極而能散則豁達无礙矣<lb/>
䷚<hi>震下艮上</hi>
頤貞吉觀頤自求口實<lb/>
　先儒曰養道有二觀所養與自養而已觀人所以察<lb/>
　己若自養失正則養人可知<lb/>
<pb n="21a"/>　　䝉謂人之所養得其正則養徳養身之道備矣<lb/>
彖曰頤貞吉養正則吉也觀頤觀其所養也自求口實<lb/>
觀其自養也天地養萬物聖人養賢以及萬民頤之時<lb/>
大矣哉<lb/>
　先儒曰觀其所養謂自内觀外觀夫人之所以養也<lb/>
　觀其自養謂自外觀内反觀己之自養也始于貞終<lb/>
　於時頥道無餘藴矣<lb/>
　　䝉謂養道貴乎正聖人既知人己之用同養道貴<lb/>
<pb n="21b"/>　　乎時聖人又知天人之理一此夫子贊頥之㫖也<lb/>
象曰山下有雷頤君子以愼言語節飲食<lb/>
　先儒曰慎節主靜艮象言語飲食主動震象象專言<lb/>
　飬己所以為養人之本也<lb/>
　　䝉謂觀天之育物以蟄而能奮而君子之育己以<lb/>
　　靜而致動此聖人取象之意也<lb/>
初九舍爾靈龜觀我朶頤凶<lb/>
象曰觀我朶頤亦不足貴也<lb/>
<pb n="22a"/>　先儒曰靈龜以靜為養朶頥以動為養舍爾靈龜觀<lb/>
　我朶頥是失其靜養之道而溺于動養之欲矣飲食<lb/>
　之人則人賤之故曰不足貴也<lb/>
　　蒙謂失自養之道而求養于人是可賤也已<lb/>
六二顚頤拂經于丘頤征凶<lb/>
象曰六二征凶行失類也<lb/>
　先儒曰剛能養柔柔不能養剛故六爻柔皆求養乎<lb/>
　剛陽實而隂虚故也<lb/>
<pb n="22b"/>　　蒙謂動于欲而不擇所從无自而可矣<lb/>
六三拂頤貞凶十年勿用无攸利<lb/>
象曰十年勿用道大悖也<lb/>
　先儒曰口容止而頤養之道以安静為无失二三動<lb/>
　體故顚拂而凶四五靜體故顚拂亦吉震三爻凶艮<lb/>
　三爻吉可見矣<lb/>
　　蒙謂既過中而失正非善養者也故聖人甚言之<lb/>
六四顚頤吉虎視耽耽其欲逐逐无咎<lb/>
<pb n="23a"/>象曰顚頤之吉上施光也<lb/>
　先儒曰二三四皆以隂求養于陽而吉凶異者何也<lb/>
　葢六四正也初九亦正也以正養正故于理為順六<lb/>
　三不正九二不正以不正養不正故于理為逆二為<lb/>
　苟合四為正應二動而有凶四正而待養此吉之所<lb/>
　以獨在四也<lb/>
　　䝉謂雖資乎下而養不在己固聖人之所與然必<lb/>
　　有以養其重而後有以繼其求也<lb/>
<pb n="23b"/>六五拂經居貞吉不可渉大川<lb/>
象曰居貞之吉順以從上也<lb/>
　　居尊位而資養于人失君道矣故但可以守常而<lb/>
　　不可以濟難<lb/>
上九由頤厲吉利涉大川<lb/>
象曰由頤厲吉大有慶也<lb/>
　先儒曰上九之厲而吉猶六五居貞而吉也六五居<lb/>
　貞之吉乃不可涉大川者柔順可以守成也上九厲<lb/>
<pb n="24a"/>　吉而利涉大川者陽剛可以濟難也葢君之患常在<lb/>
　於自任臣之患常在於不任必也君臣相得而後皆<lb/>
　得其所養所以謂之大有慶養賢以及萬民之效于<lb/>
　卦終見之矣<lb/>
　　蒙謂居无位之地而任養民之政必懐危懼之心<lb/>
　　以濟艱難之業則斯民䝉其澤<lb/>
䷛<hi>㢲下兑上</hi>
大過棟橈利有攸往亨<lb/>
<pb n="24b"/>　先儒曰卦辭利且亨矣六爻未為全吉何也曰卦以<lb/>
　象示爻以情言葢剛過矣而又處剛過又甚焉惟用<lb/>
　剛以柔有相濟之義而无過失之悔是以陽爻居隂<lb/>
　則善九二九四是也陽爻居陽則不善九三九五是<lb/>
　也初上雖柔終无咎觀此則知大過之用矣<lb/>
　　䝉謂以其過之大固不足以勝重任然其剛之盛<lb/>
　　故猶可以興事功葢時雖有過而聖人之用未嘗<lb/>
　　不中也<lb/>
<pb n="25a"/>彖曰大過大者過也棟橈本末弱也<lb/>
　　陽盛則隂不及此聖人立象之意也<lb/>
剛過而中巽而説行利有攸往乃亨大過之時大矣哉<lb/>
　　處不失乎中道動不違乎正理以此而濟乎事之<lb/>
　　過正所以適乎時之中故聖人深贊嘆之<lb/>
　先儒曰棟橈本末弱也此以成卦言大過之象也剛<lb/>
　過而中巽而説行此以卦才言大過之用也為非常<lb/>
　大過人之事自常情觀之必須剛毅勇猛之人乃能<lb/>
<pb n="25b"/>　辦此不知辦此事者却用剛中巽説中則不過巽則<lb/>
　順義理説則服人心聖人以大過之才為大過之事<lb/>
　此其道也然又不可无其時大過之時聖賢立功之<lb/>
　機㑹也適其時當其事雖曰大過不悖于道如堯舜<lb/>
　之禪讓而謳歌獄訟者皆歸湯武之放伐而徯后迎<lb/>
　師之恐後所以成大功而濟於時焉苟非其時堯舜<lb/>
　亦且傳子而不傳賢矣湯武亦只守臣節而不敢革<lb/>
　夏殷矣時不可失此聖賢所以當天運立大事成大<lb/>
<pb n="26a"/>　業也否則大亂之道而謂利且亨可乎<lb/>
　　䝉謂即卦象以明大過之義固為失其中因卦才<lb/>
　　以明大過之用無非歸於中此聖人所以當大過<lb/>
　　之時而能立非常之事也<lb/>
象曰澤滅木大過君子以獨立不懼遯世无悶<lb/>
　先儒曰澤雖滅木而木之植也自若故君子體之况<lb/>
　大過内卦巽順理故不懼外卦兑樂天故无悶葢吾<lb/>
　惟見理而不見人所以能獨立以遯世此孔子所謂<lb/>
<pb n="26b"/>　勇者不懼仁者不憂之事夷齊當之矣<lb/>
　　蒙謂當非常之時而成絶俗之徳吾有取于大過<lb/>
　　之象矣<lb/>
初六藉用白茅无咎<lb/>
象曰藉用白茅柔在下也<lb/>
　先儒曰白謂其潔也茅謂其柔也藉用其恭也君子<lb/>
　在下柔順恭謹潔白自將何咎之有<lb/>
　　䝉謂隂而居下過于愼也故其象如此<lb/>
<pb n="27a"/>九二枯楊生稊老夫得其女妻无不利<lb/>
象曰老夫女妻過以相與也<lb/>
　先儒曰枯楊生梯物理之異常者也老夫女妻人事<lb/>
　之異常者也<lb/>
　　䝉謂九二居中而用柔故能因過以成功<lb/>
九三棟橈凶<lb/>
象曰棟橈之凶不可以有輔也<lb/>
　　䝉謂剛過而不中其能勝重任乎宜聖人之无取<lb/>
<pb n="27b"/>　　也<lb/>
九四棟隆吉有它吝<lb/>
象曰棟隆之吉不橈乎下也<lb/>
　先儒曰枯而能生者天時也橈而能隆者人事也<lb/>
　　䝉謂聖人既善其濟乎剛又慮其牽於柔得其中<lb/>
　　乃大過之用故于四之當位發明之<lb/>
九五枯楊生華老婦得其士夫无咎无譽<lb/>
象曰枯楊生華何可乆也老婦士夫亦可醜也<lb/>
<pb n="28a"/>　先儒曰九二之象亡者可存絶者可續也九五之象<lb/>
　生者不能乆老者不能生也稊者顚而復蘖反其始<lb/>
　也華者榮而發華速其終也<lb/>
　　䝉謂以過極之陽比過極之隂乃過而不及者也<lb/>
　　故其象如此<lb/>
上六過涉滅頂凶<lb/>
象曰過涉之凶不可咎也<lb/>
　先儒曰聖人雖以大過名卦而實以不及為心上六<lb/>
<pb n="28b"/>　失之大過故有過涉之凶初六失之不及乃有藉茅<lb/>
　之美豈非謹重者可以有為而輕鋭者終至无成乎<lb/>
　　䝉謂以柔弱之才當過極之任事雖不濟志可尚<lb/>
　　也<lb/>
䷜<hi>坎下坎上</hi>
習坎有孚維心亨行有尚<lb/>
　先儒曰八卦皆重而坎獨言習豈不以處安平者易<lb/>
　爲力居險難者難爲功此聖人所以丁寕告戒之也<lb/>
<pb n="29a"/>　　蒙謂處險而能盡其誠則可以出險矣<lb/>
彖曰習坎重險也水流而不盈行險而不失其信<lb/>
　　聖人明重險之象而言其未能出乎險亦能善處<lb/>
　　乎險矣<lb/>
維心亨乃以剛中也行有尚往有功也<lb/>
　先儒曰以至誠處險難之時則濟險之用得矣故聖<lb/>
　人以能行為有功<lb/>
　　蒙謂因洊至之象而明成險之由即誠一之心而<lb/>
<pb n="29b"/>　　明出險之道葢天下無終險之理在人之善處耳<lb/>
天險不可升也地險山川丘陵也王公設險以守其國<lb/>
險之時用大矣哉<lb/>
　先儒曰聖人觀自然之險以立當然之防其事不可<lb/>
　以小言也故極言以贊之<lb/>
　　蒙謂聖人以險之不可處故明出險之道以險之<lb/>
　　不可凌故明用險之方而又極言以贊之也<lb/>
象曰水洊至習坎君子以常徳行習教事<lb/>
<pb n="30a"/>　先儒曰君子觀象取其信而有常則常其徳行徳行<lb/>
　常則有日新之功取其洊至方増則習其教事教事<lb/>
　習則有不倦之意况常其徳行則遇險而不變習其<lb/>
　教事則遇險而能應也哉<lb/>
　　䝉謂君子觀水流浸漬而不驟故學不厭而教不<lb/>
　　倦也<lb/>
初六習坎入于坎窞凶<lb/>
象曰習坎入坎失道凶也<lb/>
<pb n="30b"/>　先儒曰剛中乃濟險之才而初隂習坎以出險為功<lb/>
　而初乃深入宜其凶也<lb/>
　　蒙謂人之益陷于險未有不由己以致之也<lb/>
九二坎有險求小得<lb/>
象曰求小得未出中也<lb/>
　先儒曰二五皆以剛居中卦言維心亨者也而求小<lb/>
　得何也二中不當位故雖得而未大在坎唯二五為<lb/>
　勝互雖當位而中猶未大出險之難如此也<lb/>
<pb n="31a"/>　　䝉謂雖有剛中之才而无出險之用故聖人以未<lb/>
　　出言之<lb/>
六三來之坎坎險且枕入于坎窞勿用<lb/>
象曰來之坎坎終无功也<lb/>
　　䝉謂以不中正處重險之間无自而出險矣<lb/>
六四樽酒簋貳用缶納約自牖終无咎<lb/>
象曰樽酒簋貳剛柔際也<lb/>
　　䝉謂用誠意以通君心之明則君臣之交合而處<lb/>
<pb n="31b"/>　　險之道得矣<lb/>
九五坎不盈祗既平无咎<lb/>
象曰坎不盈中未大也<lb/>
　先儒曰居坎之際四隂皆凶唯二以九而小得五以<lb/>
　九而既平<lb/>
　　䝉謂動乎險中而未出乎險葢其徳不足以稱其<lb/>
　　位故也<lb/>
上六係用徽纆寘于叢棘三嵗不得凶<lb/>
<pb n="32a"/>象曰上六失道凶三嵗也<lb/>
　先儒曰以四隂陷二陽四隂雖能為陷亦適所以自<lb/>
　陷然三不如四之得位而初上之險尤甚故聖人皆<lb/>
　以失道非之葢未有已不失道而陷之深者也然則<lb/>
　欲求出險舍中道何以哉<lb/>
　　䝉謂以隂柔居險極故其陷深也<lb/>
䷝<hi>離下離上</hi>
離利貞亨畜牝牛吉<lb/>
<pb n="32b"/>　先儒曰文王序易以乾坤坎離居上經乾坤隂陽之<lb/>
　純坎離隂陽之中然坎離居六十四卦之中尤有深<lb/>
　意葢坎離為天地之心天地造化之本實寓于此離<lb/>
　之與坤固為隂卦而得坤之中故其性畧相類坤言<lb/>
　馬言其健順也離言牝牛言其順正也<lb/>
　　䝉謂人能麗乎正必當順乎正葢非善養不能也<lb/>
彖曰離麗也日月麗乎天百穀草木麗乎土<lb/>
　　本乎天者親上本乎地者親下則各從其類也<lb/>
<pb n="33a"/>重明以麗乎正乃化成天下<lb/>
　　君臣同徳以相與則可以成文明之治矣<lb/>
柔麗乎中正故亨是以畜牝牛吉也<lb/>
　　質雖隂柔而不惑于邪曲以其能養至順之徳故<lb/>
　　也<lb/>
　先儒曰火不能自明而麗乎物此離之所以為麗也<lb/>
　日月天文也必麗積氣之天百穀草木地文也故麗<lb/>
　乎成形之地重明人文也必麗乎正葢文明而麗乎<lb/>
<pb n="33b"/>　正則不失之察柔順而麗乎中正則不近于邪如此<lb/>
　則其感動人也以行不以言貴實不貴文此所以能<lb/>
　致化成之效也<lb/>
　　蒙謂觀天下无非所麗之物而審其所麗雖可以<lb/>
　　成治功尢在於養順徳也<lb/>
象曰明兩作離大人以繼明照于四方<lb/>
　先儒曰離一也在旅賁則謂之火在噬嗑則謂之電<lb/>
　在晉則謂之明即離之一字有許多發明不謂之徳<lb/>
<pb n="34a"/>　則謂之政不謂之刑則謂之獄然此特一事耳唯此<lb/>
　明兩作離以一物盡所謂大人之事則天下皆在照<lb/>
　臨之内矣故六十四卦之象惟離稱大人彖言重明<lb/>
　謂二五兩爻君臣同徳也象曰繼明謂上下二體父<lb/>
　子相繼也<lb/>
　　蒙謂體重離之象以興重光之治唯以聖人居天<lb/>
　　位者足以當之<lb/>
初九履錯然敬之无咎<lb/>
<pb n="34b"/>象曰履錯之敬以辟咎也<lb/>
　　䝉謂動而不妄則无過矣葢亦因初之失而為之<lb/>
　　戒也<lb/>
六二黄離元吉<lb/>
象曰黄離元吉得中道也<lb/>
　先儒曰愚按卦體言利貞者人之所麗貴乎正也彖<lb/>
　言重明者言一人之明不足以盡物也象言繼明者<lb/>
　言一時之明不足以成物也六爻唯二以柔麗乎中<lb/>
<pb n="35a"/>　正而且為日方中故為最吉五雖在中而非正且統<lb/>
　全體論之則離已過中故不免憂傷之戚初三四皆<lb/>
　側而不中故不吉惟上以剛居外卦為利于征伐耳<lb/>
　大抵坎以剛為勝離以柔為善葢非剛則不能出險<lb/>
　非柔則不能附麗其要又在得中之為貴<lb/>
　　䝉謂以中順之徳成文明之美善之大者也<lb/>
九三日昃之離不鼓缶而歌則大耋之嗟凶<lb/>
象曰日昃之離何可久也<lb/>
<pb n="35b"/>　　䝉謂人於時運之革易不能安常以自樂則徒嗟<lb/>
　　无益矣<lb/>
九四突如其來如焚如死如棄如<lb/>
象曰突如其來如无所容也<lb/>
　　䝉謂以剛盛之勢處繼明之初失善繼之道也故<lb/>
　　聖人甚言之<lb/>
六五出涕沱若戚嗟若吉<lb/>
象曰六五之吉離王公也<lb/>
<pb n="36a"/>　　䝉謂以隂附陽而終得其吉者以其據在上之勢<lb/>
　　而存戒懼之心也<lb/>
上九王用出征有嘉折首獲匪其醜无咎<lb/>
象曰王用岀征以正邦也<lb/>
　先儒曰易于離有甲冑戈兵之象周六卿司馬列于<lb/>
　夏官豈无意哉夫以柔徳治者不能威肅終焉用師<lb/>
　謙離是也謙道尚柔而離柔得位故也<lb/>
　　䝉謂以剛明而居上則威振而刑不濫矣<lb/>
</p>

  </div>
            <div>
                <head>易精藴大義卷五</head>
    <p>
<pb n="1a"/>欽定四庫全書<lb/>
　易精藴大義卷五　　　　　元　解蒙　撰<lb/>
下經一<hi>咸至蹇</hi>
䷞<hi>艮下兌上</hi>
咸亨利貞取女吉<lb/>
　先儒曰乾坤萬物之首咸恒人倫之原故上經乾坤<lb/>
　以二老對立下經咸恒以少長合體咸二少相交夫<lb/>
　婦之始也所以論一時交感之情故以男下女為象<lb/>
<pb n="1b"/>　男先於女婚姻之道成矣恒二長相成夫婦之終也<lb/>
　所以論萬世處家之道故以男尊女卑為象女下於<lb/>
　男居室之倫正矣或曰卦以二少二長相承者不有<lb/>
　損益乎曰損二少而男不下女咸感之義微矣益二<lb/>
　長而女不下男恒久之道悖矣此下經所以不首損<lb/>
　益而首咸恒也<lb/>
　　蒙謂感有必通之理然必得其正而後有以盡人<lb/>
　　道之常聖人示人之意精矣<lb/>
<pb n="2a"/>彖曰咸感也柔上而剛下二氣感應以相與止而説男<lb/>
下女是以亨利貞取女吉也<lb/>
　　因隂陽相求之理明男女交感之情感有必通之<lb/>
　　道而不可以失其正也<lb/>
天地感而萬物化生聖人感人心而天下和平觀其所<lb/>
感而天地萬物之情可見矣<lb/>
　　氣化感而萬類亨道化合而萬民理感通之妙唯<lb/>
　　知道者為能識之<lb/>
<pb n="2b"/>　先儒曰咸者感也所以感者心也无心不能感故咸<lb/>
　加心而為感有心不能咸故感去心而為咸同也惟<lb/>
　无容心於感然後无所不感聖人以咸名卦而彖以<lb/>
　感釋之互明其㫖也二氣感應以相與山澤通氣也<lb/>
　不言山澤者言山澤則不見相與之義故以二氣言<lb/>
　之觀恒言雷風相與則知二氣相與之為山澤也感<lb/>
　應者咸感之義也相與者咸皆之義也止而說合二<lb/>
　徳言也止而不說則窒說而不止則流不窒不流貞<lb/>
<pb n="3a"/>　也少男下於少女男先而女後亦貞也夫君尊而臣<lb/>
　卑夫唱而婦和上天下地理之常也然上地下天則<lb/>
　為泰以男下女則為咸蓋交感之道必上者為先而<lb/>
　後下者應也人徒見人心感而天下和平而不知各<lb/>
　有所感蓋聖人巍然在上百姓林然在下須是看觀<lb/>
　其所感一句聖人論咸只言天地萬物之情而不言<lb/>
　聖人人心之情蓋天地萬物之相感未始有心而真<lb/>
　情自不能不感兆人為萬物之靈聖人旣以心感心<lb/>
<pb n="3b"/>　焉有不得其情哉言人心則情不必論也<lb/>
　　蒙謂即天道之感以明人道之感唯得其理之正<lb/>
　　而後見其情之通也<lb/>
象曰山上有澤咸君子以虚受人<lb/>
　先儒曰山高澤下以勢言之則實相傾故山下有澤<lb/>
　為損以氣言之則實相通故山上有澤為咸山澤之<lb/>
　所以通其不以形為異也夫山上有澤其中必虚虚<lb/>
　則山澤之氣通而感應之理以生君子觀虚而能感<lb/>
<pb n="4a"/>　之象而以虚受人人之一心其寂然不動感而遂通<lb/>
　者虚故也虛則无我无思无為不將不迎故雖充塞<lb/>
　无外而未嘗有物應接萬變而未嘗有心苟以私意<lb/>
　實之則先入者為主而感應之機窒雖有至者皆捍<lb/>
　之而不受矣故山必虚則能受澤心以虚則能受人<lb/>
　　蒙謂觀二氣之相與明一心之妙用其要皆以虚<lb/>
　　而通也<lb/>
初六咸其拇<lb/>
<pb n="4b"/>象曰咸其拇志在外也<lb/>
　先儒曰卦以男女婚姻為象周公專以六爻取人身<lb/>
　為象初與心應四以心感而初以足行不曰足而曰<lb/>
　拇者以隂居下欲進未能也<lb/>
　　蒙謂感於事事初而未能通故其象如此也<lb/>
六二咸其腓凶居吉<lb/>
象曰雖凶居吉順不害也<lb/>
　　蒙謂為臣之道不妄動而有求能居正以自守則<lb/>
<pb n="5a"/>　　不違於理矣<lb/>
九三咸其股執其隨往吝<lb/>
象曰咸其股亦不處也志在隨人所執下也<lb/>
　　蒙謂陽剛无特立之操其志不足尚也<lb/>
九四貞吉悔亡憧憧往來朋從爾思<lb/>
象曰貞吉悔亡未感害也憧憧往來未光大也<lb/>
　先儒曰以身言之咸其心之地也天地聖人之所感<lb/>
　者皆此理有心則拘矣故不言心然四雖不言心而<lb/>
<pb n="5b"/>　四之憧憧實有心也有心之感不能咸故獨不言咸<lb/>
　蓋貞則靜靜則虚虚則一則其求也无迎其往也无<lb/>
　將既應之後猶未應之初也靜亦定動亦定寂也未<lb/>
　嘗不感感也未嘗不寂何憧憧之有故明道有言天<lb/>
　地之常以其心普萬物而无心聖人之常以其情順<lb/>
　萬事而无情此光大之極則也<lb/>
九五咸其脢无悔<lb/>
象曰咸其脢志末也<lb/>
<pb n="6a"/>　先儒曰咸卦六爻不能盡全卦之義猶同人六爻同<lb/>
　至郊而不能同至于野也蓋咸之在卦咸之全也而<lb/>
　咸之在爻咸之初也大抵咸之為道動不離乎靜靜<lb/>
　不廢于動體用同源其感通之機實有至理寓乎其<lb/>
　間彼拇之進腓之動股之隨心之憧頰舌之滕皆累<lb/>
　于動者也而感物之道在乎靜焉豈貴于動乎若夫<lb/>
　脢與心背可謂得心之感矣然又靜而不能動非感<lb/>
　而无不應者此咸之六爻所以不足盡咸也不然則<lb/>
<pb n="6b"/>　夫子之于繋辭論六爻何以斷之曰智者觀其彖辭<lb/>
　則思過半矣<lb/>
　　蒙謂聖人言感天下之道當背私心蓋因五之不<lb/>
　　足而為之戒也<lb/>
上六咸其輔頰舌<lb/>
象曰咸其輔頰舌滕口說也<lb/>
　先儒曰易道取諸身唯艮咸二卦為詳而其終特異<lb/>
　者豈非以咸終於說而艮終於止歟周子有曰吉凶<lb/>
<pb n="7a"/>　悔吝生乎動者也感物而動者咸也故咸之六爻吉<lb/>
　凶悔吝之辭備焉<lb/>
　　蒙謂感物而不由乎誠又惡能感物哉<lb/>
䷟<hi>㢲下震上</hi>
恒亨无咎利貞利有攸往<lb/>
　先儒曰恒與貞是本領底字亨无咎利有攸往是功<lb/>
　用底字子思得此為中庸貞者中之體利有攸往者<lb/>
　中之用而恒即庸也恒有二義有不易之恒有不已<lb/>
<pb n="7b"/>　之恒利貞者不易之恒利有攸往者不已之恒利貞<lb/>
　者體常也利有攸往者盡變也不能體常者不可與<lb/>
　盡變不能盡變者不可以體常天地聖人所以能恒<lb/>
　者以其能盡變也故恒之道必合二者言之倚于一<lb/>
　偏則非常矣<lb/>
　　蒙謂人能恒于可恒之道則不唯不失其恒而又<lb/>
　　能不泥于恒矣<lb/>
彖曰恒久也剛上而柔下雷風相與巽而動剛柔皆應<lb/>
<pb n="8a"/>恒<lb/>
　　分有定勢相須動不違而位相應此四者所以為<lb/>
　　恒也<lb/>
恒亨无咎利貞久于其道也天地之道恒久而不已也<lb/>
利有攸往終則有始也<lb/>
　　盡人道之恒以合天道之恒斯能不滯于恒矣<lb/>
日月得天而能久照四時變化而能久成聖人久于其<lb/>
道而天下化成觀其所恒而天地萬物之情可見矣<lb/>
<pb n="8b"/>　　于造化之運因其功之溥而見其理之恒于聖人<lb/>
　　之治即其理之恒而見其功之溥非知道者孰能<lb/>
　　識之<lb/>
　先儒曰剛尊柔卑以二體言定分之恒也雷動風發<lb/>
　以二象言變化之恒也巽而動以二體之徳言理之<lb/>
　恒也剛柔皆應以六爻之象言物之恒也此四者皆<lb/>
　可久之道孔子釋恒之義也久于其道而不已者恒<lb/>
　之體利有攸往終則有始者恒之用體用一理也不<lb/>
<pb n="9a"/>　明乎體用者皆偏也先言天地之道恒久不已利有<lb/>
　攸往終則有始次言日月四時造化之迹聖人之用<lb/>
　方見所恒處日月四時天地所以為恒也故以其化<lb/>
　而見其常久于其道聖人所以體其常也故以其常而<lb/>
　見其化泛觀天地日月之往來隂陽之代謝百穀草<lb/>
　木之榮悴與夫民生之日用飲食其相循于无窮者<lb/>
　皆常之功用也故曰天地萬物之情可見矣蓋天下<lb/>
　之理唯久而不變然後見其真情也夫子於咸恒二<lb/>
<pb n="9b"/>　卦即男女一端推而極之至于天地聖人之道既曰<lb/>
　所恒又曰情者所恒體也情其用也朱子曰性只一<lb/>
　箇物事情却多端或起或滅然本體常靜用處常動<lb/>
　而不失其貞便見得所恒處所恒二字最可玩識得<lb/>
　天地萬物之情昭然矣<lb/>
　　蒙謂人能體夫常而不泥夫常則天地聖人之功<lb/>
　　用不外是矣<lb/>
象曰雷風恒君子以立不易方<lb/>
<pb n="10a"/>　先儒曰天下之震動莫如雷風常人則改其常度矣<lb/>
　於此之時視之如平日然後可見胸中之有常故雷<lb/>
　風非有常之物而係之恒其語通變者以恒為主歟<lb/>
　彖言終始變化者恒之用所以久而不窮象言以立<lb/>
　不易方者恒之體所以久而不變<lb/>
　　蒙謂觀物之相與有常而知身之所處有常非精<lb/>
　　于觀象者不能也<lb/>
初六浚恒貞凶无攸利<lb/>
<pb n="10b"/>象曰浚恒之凶始求深也<lb/>
　先儒曰由浚而深其深必久始而遽深其壞亦遽<lb/>
　　蒙謂知守常而不知變勢无自而可也<lb/>
九二悔亡<lb/>
象曰九二悔亡能久中也<lb/>
　先儒曰大壯九二解初六及此爻皆不著其所以然<lb/>
　蓋以六爻唯此為最善然亦不過悔亡而已于以見<lb/>
　恒道之難盡也諸爻欲蹈乎常而反失乎恒非失乎<lb/>
<pb n="11a"/>　恒也乃失乎中也道无不常也无不中也在處之何<lb/>
　如耳以是知可久者恒之道而中者又可久之道也<lb/>
　捨中以求常抑末矣此九二所以悔亡由久于理之<lb/>
　中也觀此則可以知時中之義子思之中庸其本此<lb/>
　歟<lb/>
　　蒙謂處於非常之地而能不失其常非體常者不<lb/>
　　足以當之<lb/>
九三不恒其徳或承之羞<lb/>
<pb n="11b"/>象曰不恒其徳无所容也<lb/>
　先儒曰恒之道在乎中而已九二非正而居中故悔<lb/>
　亡九三得正而不中故至于无容也<lb/>
　　蒙謂處可常之地而猶失其常則无徃而不失其<lb/>
　　常矣<lb/>
九四田无禽<lb/>
象曰久非其位安得禽也<lb/>
　先儒曰居得其正而不居正者九三是也居失其位<lb/>
<pb n="12a"/>　而久居者九四是也故三或承之羞而四田无禽也<lb/>
　　蒙謂非常處之地而處之常故雖久而无功也葢<lb/>
　　常非可貴常而得其所乃為貴也<lb/>
六五恒其徳貞婦人吉夫子凶<lb/>
象曰婦人貞吉從一而終也夫子制義從婦凶也<lb/>
　先儒曰恒九四之才與二同而位異故四之爻不如<lb/>
　二之久六五之位與二同而才異故五之柔中又不<lb/>
　如二之剛中也<lb/>
<pb n="12b"/>　　蒙謂能守其常而不能制變乃從人之道非率人<lb/>
　　之道也故其事雖一而其效則殊<lb/>
上六振恒凶<lb/>
象曰振恒在上大无功也<lb/>
　先儒曰在下以入為恒浚恒也在上以動為恒非不<lb/>
　可以深也始而求深終而振動非可久之道也故凶<lb/>
　　蒙謂居常之極而變常乃不常之人也又何為而<lb/>
　　可哉<lb/>
<pb n="13a"/>䷠<hi>艮下乾上</hi>
遯亨小利貞<lb/>
　先儒曰遯亨為君子計也小利貞為小人計也蓋隂<lb/>
　長之時君子以遯為亨小人以貞為利又孰知為小<lb/>
　人計所以為君子計哉或曰三隂長而為否五隂盛<lb/>
　而為剥君子猶居其間二隂始生何為遯哉殊不知<lb/>
　否隂已盛則隂終窮若以否剥而後去則无及矣大<lb/>
　抵易於隂長之卦常欲使之循理于陽消之卦常欲<lb/>
<pb n="13b"/>　使之知幾戒堅氷于寒泉之初繫金柅于隂萌之際<lb/>
　今二隂為遯則亂形已兆見幾君子宜早為之計也<lb/>
　聖人設卦以遯名豈非防微杜漸之意哉<lb/>
　　蒙謂君子雖欲全身以伸道未嘗不欲得時以行<lb/>
　　道故聖人設兩辭以明之<lb/>
彖曰遯亨遯而亨也剛當位而應與時行也小利貞浸<lb/>
而長也遯之時義大矣哉<lb/>
　先儒曰遯而亨言遯乃所為亨也蓋二隂漸進猶未<lb/>
<pb n="14a"/>　盛也勢尚可為君子皆全身而去非所望也聖賢處<lb/>
　亂世當亂形未見正當維持危行遜言以漸而正之<lb/>
　不害于遯也故曰小利貞或曰遯之時義何以謂之<lb/>
　大曰于遯有以見君子不能忘天下之心也遯以乾<lb/>
　艮成卦明乎乾體則可以達天徳知天命明乎艮體<lb/>
　則可以達行止之宜識進退之節乾非終潛而有可<lb/>
　潛可見之時艮非終止而有時止時行之義仕止久<lb/>
　速以天自處此所為大也于斯時也君子俯就則屈<lb/>
<pb n="14b"/>　已道急退則忘天下故雖二隂浸長君子愛君深而<lb/>
　憂民切尚欲有為以安生民定社稷非處遯之時而<lb/>
　識遯之義者不能也臨彖曰剛浸而長遯彖不言柔<lb/>
　浸而長者蓋剛長可言也柔長不可言也易變體不<lb/>
　同以一卦言之二隂在下小人也四陽在上君子也<lb/>
　此以勢論五為君子二為小人本不相應以爻言之<lb/>
　五居中當位與二為正應此以理論二居中是輔九<lb/>
　五為治之臣也易變動不居固如此<lb/>
<pb n="15a"/>　　蒙謂君子之居亂世雖欲全身以伸道然苟有可<lb/>
　　為之機則必致其力焉蓋久速无常唯當夫理而<lb/>
　　已<lb/>
象曰天下有山遯君子以逺小人不惡而嚴<lb/>
　先儒曰天非有心與山較髙下也而山之于天自有<lb/>
　不可侵不可及之勢也山雖陵乎天而天實覆冐之<lb/>
　山雖屹立而不能犯乎天也其曰天下有山則天非<lb/>
　汝去也汝自不吾及也故君子用之以待小人不惡<lb/>
<pb n="15b"/>　則无怨而嚴則不慢優柔和易之中而有凌厲難近<lb/>
　者存寛緩容納之内而有屏棄自逺者寄蓋君子於<lb/>
　小人絶之以不絶乃所以深絶之猶王者之於荒服<lb/>
　治之以不治乃所以深治之也<lb/>
　　蒙謂在下者雖不陵乎上而在上者有以全其尊<lb/>
　　則雖無忤于物而亦不拘于物矣<lb/>
初六遯尾厲勿用有攸往<lb/>
象曰遯尾之厲不往何災也<lb/>
<pb n="16a"/>　先儒曰初處不可以去可以不去者也古之人仕亂<lb/>
　世而不去者位卑故也<lb/>
　　蒙謂既不能先事以避難不若靜處以免難也<lb/>
六二執之用黄牛之革莫之勝說<lb/>
象曰執用黄牛固志也<lb/>
　先儒曰遯之初二雖隂柔小人然總論一卦之意則<lb/>
　皆主君子如否之初六曰拔茅貞吉是也<lb/>
　　蒙謂二能以中順之道結其君則雖在相違之時<lb/>
<pb n="16b"/>　　而有相得之義矣<lb/>
九三係遯有疾厲畜臣妾吉<lb/>
象曰係遯之厲有疾憊也畜臣妾吉不可大事也<lb/>
　　蒙謂以係戀之私恩尚不能免乎遯之危又焉能<lb/>
　　濟乎用之大哉<lb/>
九四好遯君子吉小人否<lb/>
象曰君子好遯小人否也<lb/>
　先儒曰九四以上其遯皆美以上剛健而能先也小<lb/>
<pb n="17a"/>　人之分以四剛柔相半故也九之剛勝便為君子四<lb/>
　之隂勝便為小人<lb/>
　　蒙謂不溺於所愛而能㫁以義乃以道制欲者也<lb/>
　　非以人從欲者也<lb/>
九五嘉遯貞吉<lb/>
象曰嘉遯貞吉以正志也<lb/>
　先儒曰遯乃小人用事之時為九五者當遯之將及<lb/>
　在正志而已苟志不先正小人投隙而進矣必至于<lb/>
<pb n="17b"/>　變亂其所守豈大人之遯哉五言正志與二言固志<lb/>
　意同<lb/>
　　蒙謂人能以中正而處遯則其心之所守者正矣<lb/>
上九肥遯无不利<lb/>
象曰肥遯无不利无所疑也<lb/>
　先儒曰下三爻艮也故欲遯而或止上三爻乾也宜<lb/>
　其勇于遯<lb/>
　　蒙謂以陽剛之才而處乎事之外則其進退綽綽<lb/>
<pb n="18a"/>　　然矣<lb/>
䷡<hi>乾下震上</hi>
大壯利貞<lb/>
彖曰大壯大者壯也剛以動故壯大壯利貞大者正也<lb/>
正大而天地之情可見矣<lb/>
象曰雷在天上大壯君子以非禮弗履<lb/>
初九壯于趾征凶有孚<lb/>
象曰壯于趾其孚窮也<lb/>
<pb n="18b"/>九二貞吉<lb/>
象曰九二貞吉以中也<lb/>
九三小人用壯君子用罔貞厲羝羊觸藩羸其角<lb/>
象曰小人用壯君子罔也<lb/>
九四貞吉悔亡藩決不羸壯于大輿之輹<lb/>
象曰藩決不羸尚往也<lb/>
六五喪羊于易无悔<lb/>
象曰喪羊于易位不當也<lb/>
<pb n="19a"/>上六羝羊觸藩不能退不能遂无攸利艱則吉<lb/>
象曰不能退不能遂不詳也艱則吉咎不長也<lb/>
䷢<hi>坤下離上</hi>
晉康侯用錫馬蕃庶晝日三接<lb/>
　先儒曰康侯二字當玩味常人之情徒以受君之寵<lb/>
　居君之位為盛而不知惟康侯足以為盛夫王之於<lb/>
　臣一命錫爵再命錫服三命錫以車馬今曰錫馬其<lb/>
　禮重矣大行人公之禮三享三問三勞今曰三接其<lb/>
<pb n="19b"/>　意勤矣苟非有安民之功又何以膺人君之寵哉<lb/>
　　蒙謂當明盛之時而成治安之功宜其多受寵賜<lb/>
　　而顯被親禮也<lb/>
彖曰晉進也明出地上順而麗乎大明柔進而上行是<lb/>
以康侯用錫馬蕃庶晝日三接也<lb/>
　先儒曰麗乎大明得所麗矣得其所麗者以其順也<lb/>
　順而不逆禮故不失君臣之道進而上行得其進矣<lb/>
　得其所進者以其柔也柔不干時故不犯上下之分<lb/>
<pb n="20a"/>　如是雖盛而奚亢焉蓋君臣之間惟降志以相從則<lb/>
　治可日彰徳可日明若在下者方命在上者驕亢則<lb/>
　治與徳俱退矣惟是上柔順以接下所以有親厚之禮<lb/>
　下柔順以輔上所以成治安之功而為晉之盛也故<lb/>
　柔順二字最當玩味晉以柔為體以順為用曰柔曰<lb/>
　順外晉之義<lb/>
　　蒙謂世道方進而未已君臣相得而益彰故下有<lb/>
　　安民之功而上有尊賢之禮也<lb/>
<pb n="20b"/>象曰明出地上晉君子以自昭明徳<lb/>
　先儒曰人之一心其明如日擴而充之亦日之明也<lb/>
　晉之自昭明徳致知之學也乾之自彊不息力行之<lb/>
　學也乾曰自彊晉曰自昭天行日進誰使之哉<lb/>
　　蒙謂晉徳之功與日俱新當決其機之在我而後<lb/>
　　可也<lb/>
初六晉如摧如貞吉罔孚裕无咎<lb/>
象曰晉如摧如獨行正也裕无咎未受命也<lb/>
<pb n="21a"/>　先儒曰爻不正故戒以貞坤體寛故誨以裕摧如在<lb/>
　彼吾不可以不正罔孚在上吾不可以不裕<lb/>
　　蒙謂事之在外者无所營理之在我者无所失此<lb/>
　　在下始進之道也<lb/>
六二晉如愁如貞吉受兹介福于其王母<lb/>
象曰受兹介福以中正也<lb/>
　先儒曰爻因其愁而勉之以守正象目其福而歸之<lb/>
　以中正蓋人以中正自處未有不因愁而獲福者故<lb/>
<pb n="21b"/>　曰易之道義配禍福<lb/>
　　蒙謂人之進能不失其正始雖難於進終必獲乎<lb/>
　　福<lb/>
六三衆允悔亡<lb/>
象曰衆允之志上行也<lb/>
九四晉如鼫鼠貞厲<lb/>
象曰鼫鼠貞厲位不當也<lb/>
六五悔亡失得勿恤往吉无不利<lb/>
<pb n="22a"/>象曰失得勿恤往有慶也<lb/>
上九晉其角維用伐邑厲吉无咎貞吝<lb/>
象曰維用伐邑道未光也<lb/>
䷣<hi>離下坤上</hi>
明夷利艱貞<lb/>
　先儒曰明盛之時君子守正易明傷之時君子守正<lb/>
　難故曰利艱貞也易于諸爻噬嗑之九四泰大畜之<lb/>
　九三曰利艱貞蓋一爻之中不幸而遇艱難之象則<lb/>
<pb n="22b"/>　以艱貞之辭戒之未有一卦全體以艱貞為義者此<lb/>
　蓋覩明入地中知君子明傷為可懼而危辭以戒之<lb/>
　其商之末世乎文王抱明徳于躬而處紂之時深感<lb/>
　此象故託意以為後世戒抑以自警也<lb/>
　　蒙謂人能艱難以守正則雖晦其明而未嘗息其<lb/>
　　明也<lb/>
彖曰明入地中明夷内文明而外柔順以蒙大難文王<lb/>
以之利艱貞晦其明也内難而能正其志箕子以之<lb/>
<pb n="23a"/>　先儒曰晉明乎外明夷明乎内晉以順用其明明夷<lb/>
　以順保其明内文明則不失已而詭隨外柔順則不<lb/>
　逆時以干禍内文明則外自然柔順非韜光晦彩之<lb/>
　謂也當患難之時則艱守正道所以為晦其明非和<lb/>
　光同塵之謂也文王盡全卦之義故以二體言箕子<lb/>
　盡六五之義故以一爻言大難以文王一身關係天<lb/>
　下言内難以箕子一身關係宗社言<lb/>
　　蒙謂遭世道之變而不失天理之常非仁聖者不<lb/>
<pb n="23b"/>　　能也<lb/>
象曰明入地中明夷君子以莅衆用晦而明<lb/>
　先儒曰明入地中明未嘗息也故用晦而明乃君子<lb/>
　養明之道不有虞淵之入焉有𤾉谷之明此藏明用<lb/>
　晦反得其明也<lb/>
　　蒙謂君子觀夫象既外晦而内明故以臨乎人不<lb/>
　　過察而傷明<lb/>
初九明夷于飛垂其翼君子于行三日不食有攸往主<lb/>
<pb n="24a"/>人有言<lb/>
象曰君子于行義不食也<lb/>
　先儒曰主人謂在朝者去者為客則居者為主人此<lb/>
　所謂君子所為衆人固不識也<lb/>
　　蒙謂于見傷之始而去之速非知之明而勇於義<lb/>
　　者不能也<lb/>
六二明夷夷于左股用拯馬壯吉<lb/>
象曰六二之吉順以則也<lb/>
<pb n="24b"/>　先儒曰初傷于翼所傷猶淺二傷及股則害于行矣<lb/>
　二之所以疾去者非為避患以求安乃順其法則義<lb/>
　所當去也以柔居中故順而有則<lb/>
　　蒙謂傷未深而救之速非二之善處安能保其吉<lb/>
　　哉<lb/>
九三明夷于南狩得其大首不可疾貞<lb/>
象曰南狩之志乃大得也<lb/>
　先儒曰所謂南狩之志乃大得者蓋有湯武之志然<lb/>
<pb n="25a"/>　後大得順天命應人心也无湯武之志則暴也豈大<lb/>
　得哉<lb/>
　　蒙謂欲知聖人能為非常之事當知聖人有安斯<lb/>
　　世之心予于明夷之三見之矣<lb/>
六四入于左腹獲明夷之心于出門庭<lb/>
象曰入于左腹獲心意也<lb/>
　先儒曰微子帝乙之元子紂之庶兄也知其君不可<lb/>
　以圖存也又知商之不復興也事之不可諌而争也<lb/>
<pb n="25b"/>　其留也无救于宗祀之滅其去也猶可以存十一于<lb/>
　千百也故曰獲明夷之心象曰獲心意者其謂微子<lb/>
　之去乎<lb/>
　　蒙謂邪臣之事暗君也必先有以得乎君之心而<lb/>
　　後有以行乎已之志<lb/>
六五箕子之明夷利貞<lb/>
象曰箕子之貞明不可息也<lb/>
　先儒曰箕子之明可晦而不可息也自常情觀之箕<lb/>
<pb n="26a"/>　子甘心處于奴莫不謂其明已滅殊不知暗中自有<lb/>
　正處蓋箕子雖處暗弱之時甘心為奴而箕子自靖<lb/>
　自獻于先王一念之正初未嘗息也<lb/>
　　蒙謂大人之處患難也外雖晦其明而内常保其<lb/>
　　明非箕子其孰能之<lb/>
上六不明晦初登于天後入于地<lb/>
象曰初登于天照四國也後入于地失則也<lb/>
　先儒曰以卦言則傷離之明者在坤以爻言則傷五<lb/>
<pb n="26b"/>　之明者在上各不同也五上為天有登天象坤地至<lb/>
　上方成又有入地象<lb/>
　　蒙謂以无徳而居高位始既傷人之明終必自傷<lb/>
　　其明也<lb/>
䷤<hi>離下㢲上</hi>
家人利女貞<lb/>
　先儒曰六二居内卦之内旣中且正又長女居上中<lb/>
　女居下皆女貞也而家人之道亦當先女貞六爻剛<lb/>
<pb n="27a"/>　柔皆當位所以為家道之善有吉無凶若以人言之<lb/>
　則舜之刑于二女文王之刑于寡妻二南正始之道<lb/>
　始以后妃之徳則女貞者家道之本也<lb/>
　　蒙謂治家先正乎内則餘可從而理矣<lb/>
彖曰家人女正位乎内男正位乎外男女正天地之大<lb/>
義也<lb/>
　　禮别而分定人道與天地並也<lb/>
家人有嚴君焉父母之謂也<lb/>
<pb n="27b"/>　　欲盡乎齊家之道必本乎保家之主家人之二五<lb/>
　　當之矣<lb/>
父父子子兄兄弟弟夫夫婦婦而家道正正家而天下<lb/>
定矣<lb/>
　　為治之道本于内而形于外故家齊于上而教成<lb/>
　　于下矣<lb/>
　先儒曰人道與天地並而為三易以人道明天地之<lb/>
　道故男女咸感以見天地之情夫婦恒久以見四時<lb/>
<pb n="28a"/>　之運而家人歸妹又即男女以見天地之大義蓋天<lb/>
　地之道先于男女夫婦見之故曰有天地然後有萬<lb/>
　物有萬物然後有男女有男女然後有夫婦有夫婦<lb/>
　然後有父子自源而徂流舉末而知本也文王之彖<lb/>
　只言利女貞風化之原家道之始也孔子釋彖推本<lb/>
　風化之始在乎男女正位乎内外家人有嚴君以下<lb/>
　總論父子兄弟夫婦无一而不盡其道風化所形家<lb/>
　道之成也古今言正家者莫如周有王季為之父大<lb/>
<pb n="28b"/>　任為之母文王武王為之子太姒邑姜為之婦周公<lb/>
　為之弟孰非盡道者關雎麟趾之化其一家之推耳<lb/>
　　蒙謂天人无二理治化同一機故善言天者必有<lb/>
　　騐于人欲治國者必先齊其家此聖人因家人之<lb/>
　　道而推言之也<lb/>
象曰風自火出家人君子以言有物而行有恒<lb/>
　先儒曰風自火出自然有由内及外之象故火既熾<lb/>
　則不患風不生徳既盛則不患家不化然又當看風<lb/>
<pb n="29a"/>　火是甚氣勢君子之于言行必見善明用心剛如風<lb/>
　益疾如火益烈然後言立行修而身正矣如風雷益<lb/>
　亦是此意<lb/>
　　蒙謂觀由内及外之象而得修身正家之道吾于<lb/>
　　易之家人知之矣<lb/>
初九閑有家悔亡<lb/>
象曰閑有家志未變也<lb/>
　先儒曰九者剛之象閑之之道也初者始之象閑之<lb/>
<pb n="29b"/>　之時也志變而後治之家凟而後嚴之則有悔矣<lb/>
　　蒙謂正倫理而不傷恩義非以剛明之才居家人<lb/>
　　之始者不能也<lb/>
六二无攸遂在中饋貞吉<lb/>
象曰六二之吉順以巽也<lb/>
　先儒曰无所遂事者順也貞吉者以順為正者也爻<lb/>
　言貞吉象言順巽婦道盡在是矣貞而不順則有晨<lb/>
　鳴之咎順而不貞則有見金之嫌<lb/>
<pb n="30a"/>　　蒙謂事无專制而居有常職女之正位乎内者也<lb/>
九三家人嗃嗃悔厲吉婦子嘻嘻終吝<lb/>
象曰家人嗃嗃未失也婦子嘻嘻失家節也<lb/>
　先儒曰以陽處剛過乎嚴者也處下體之上為一家<lb/>
　之長者也行與其慢寧過乎恭家與其凟寧過乎嚴<lb/>
　　蒙謂治家之道寧過乎嚴而无失于縱故聖人因<lb/>
　　論三之才而設治家之戒也<lb/>
六四富家大吉<lb/>
<pb n="30b"/>象曰富家大吉順在位也<lb/>
　先儒曰治家之道以剛正威嚴為上戒在于柔順故<lb/>
　家初三五皆吉上九威如終吉二四柔也于治家无<lb/>
　取故二卑巽柔順乃婦人之正非男子所宜也四巽<lb/>
　體而順在位保家者也非治家者也易以富貴對言<lb/>
　則陽貴隂富以貧富對言則陽富隂貧以貴賤對言<lb/>
　則陽貴隂賤以善惡對言則陽善隂惡<lb/>
　　蒙謂居得其正而處之安保家之主也<lb/>
<pb n="31a"/>九五王假有家勿恤吉<lb/>
象曰王假有家交相愛也<lb/>
　先儒曰閑有家則閑之于其始假有家則假之于其<lb/>
　終詩云刑于寡妻至于兄弟以御于家邦中庸曰无<lb/>
　憂者其惟文王乎此爻當之矣故三代之主正心誠<lb/>
　意修乎閨門之内不下席而天下治何所憂哉<lb/>
　　蒙謂人倫之道得則風化之原立然非内外各得<lb/>
　　其正又安能致心化而誠合哉<lb/>
<pb n="31b"/>上九有孚威如終吉<lb/>
象曰威如之吉反身之謂也<lb/>
　先儒曰初閑上威治家人之道始終貴乎嚴也嘻嘻終<lb/>
　吝則威如終吉亦其理也反覆卦爻中正男女以其<lb/>
　義正夫婦父子兄弟以其道旣曰正又曰嚴又曰順<lb/>
　旣曰愛又曰孚又曰威夫嚴正與順並行信威與愛<lb/>
　兼用家人之道盡矣天地之義僃矣<lb/>
　　蒙謂保家之終故當有以信乎人尤當有以嚴乎<lb/>
<pb n="32a"/>　　已蓋修身乃齊家之則故聖人于家人終言之<lb/>
䷥<hi>兌下離上</hi>
睽小事吉<lb/>
彖曰睽火動而上澤動而下二女同居其志不同行說<lb/>
而麗乎明柔進而上行得中而應乎剛是以小事吉天<lb/>
地睽而其事同也男女睽而其志通也萬物睽而其事<lb/>
類也睽之時用大矣哉<lb/>
象曰上火下澤睽君子以同而異<lb/>
<pb n="32b"/>初九悔亡喪馬勿逐自復見惡人无咎<lb/>
象曰見惡人以辟咎也<lb/>
九二遇主于巷无咎<lb/>
象曰遇主于巷未失道也<lb/>
六三見輿曳其牛掣其人天且劓无初有終<lb/>
象曰見輿曳位不當也无初有終遇剛也<lb/>
九四睽孤遇元夫交孚厲无咎<lb/>
象曰交孚无咎志行也<lb/>
<pb n="33a"/>六五悔亡厥宗噬膚往何咎<lb/>
象曰厥宗噬膚往有慶也<lb/>
上九睽孤見豕負塗載鬼一車先張之弧後說之弧匪<lb/>
宼婚媾往遇雨則吉<lb/>
象曰遇雨之吉羣疑亡也<lb/>
䷦<hi>艮下坎上</hi>
蹇利西南不利東北利見大人貞吉<lb/>
彖曰蹇難也險在前也見險而能止知矣哉蹇利西南<lb/>
<pb n="33b"/>往得中也不利東北其道窮也利見大人往有功也當<lb/>
位貞吉以正邦也蹇之時用大矣哉<lb/>
象曰山上有水蹇君子以反身修徳<lb/>
初六往蹇來譽<lb/>
象曰往蹇來譽宜待也<lb/>
六二王臣蹇蹇匪躬之故<lb/>
象曰王臣蹇蹇終无尤也<lb/>
九三徃蹇來反<lb/>
<pb n="34a"/>象曰往蹇來反内喜之也<lb/>
六四往蹇來連<lb/>
象曰往蹇來連當位實也<lb/>
九五大蹇朋來<lb/>
象曰大蹇朋來以中節也<lb/>
上六往蹇來碩吉利見大人<lb/>
象曰往蹇來碩志在内也利見大人以從貴也<lb/>
</p>

  </div>
            <div>
                <head>易精藴大義卷六</head>
    <p>
<pb n="1a"/>欽定四庫全書<lb/>
　易精藴大義卷六　　　　　元　解蒙　撰<lb/>
下經二<hi>解至困</hi>
䷧<hi>坎下震上</hi>
解利西南无所往其來復吉有攸往夙吉<lb/>
　先儒曰蹇利西南所以濟難也解利西南所以安衆<lb/>
　也<lb/>
　　蒙謂措天下之難于平易之地聖人若可以无為<lb/>
<pb n="1b"/>　　矣然圖治之功深故其慮患之意至此聖人之仁<lb/>
　　也<lb/>
彖曰解險以動動而免乎險解解利西南往得衆也其<lb/>
來復吉乃得中也有攸往夙吉往有功也<lb/>
　　始未離乎險而終能出乎險然非處之有道又安<lb/>
　　能得人心而成治功哉<lb/>
天地解而雷雨作雷雨作而百果草木皆甲坼解之時<lb/>
大矣哉<lb/>
<pb n="2a"/>　　二氣和于上而衆形和于下天地所以成生物之<lb/>
　　功者其在于此乎<lb/>
　先儒曰聖人于患難方平之際既不欲人之多事以<lb/>
　自擾又不欲人之无事以自安也雷雨作者氣之解<lb/>
　也百果草木皆甲坼者形之解也形隨氣而解則屈<lb/>
　者伸鬱者紓生意流行充周普徧解之時其大矣哉<lb/>
　不言義者无所趨也不言用者其用見于蹇之時也<lb/>
　　蒙謂以聖人濟難之道推天地渙散之時治化氣<lb/>
<pb n="2b"/>　　化同一機也<lb/>
象曰雷雨作解君子以赦過宥罪<lb/>
　先儒曰雷雨作天地解萬物之屯也赦過宥罪君子<lb/>
　解天下之難也罪過屬坎法律之義也赦宥屬震發<lb/>
　生之仁也<lb/>
　　蒙謂體解散之時以行寛大之政聖人所以對時<lb/>
　　而育物也<lb/>
初六无咎<lb/>
<pb n="3a"/>象曰剛柔之際義无咎也<lb/>
　先儒曰震陽動于險上初與四為應藉以解于屯蹇<lb/>
　者安有咎哉<lb/>
　　蒙謂聖人于解之初美其居无過之地原于得相<lb/>
　　應之宜故爻象之辭明之<lb/>
九二田獲三狐得黃矢貞吉<lb/>
象曰九二貞吉得中道也<lb/>
　先儒曰一卦六爻而去小人之象居其五盖解天下<lb/>
<pb n="3b"/>　之難去小人尤當急也<lb/>
　　蒙謂為臣之道必先杜邪枉以格君心而後用剛<lb/>
　　中以行已志<lb/>
六三負且乘致宼至貞吝<lb/>
象曰負且乘亦可醜也自我致戎又誰咎也<lb/>
　先儒曰六小人之才也三君子之位也坎為輿為盗<lb/>
　需九三致宼至象言敬慎不敗者居位當也解六三<lb/>
　致宼至象言又誰咎者位不當也禍福之來未有不<lb/>
<pb n="4a"/>　由已以致之者<lb/>
　　蒙謂小人而乘君子之器宜其招盗而取羞也<lb/>
九四解而拇朋至斯孚<lb/>
象曰解而拇未當位也<lb/>
　　蒙謂小人之黨逺而後君子之誠合此聖人因四<lb/>
　　之失而為大臣戒也<lb/>
六五君子維有解吉有孚于小人<lb/>
象曰君子有解小人退也<lb/>
<pb n="4b"/>　　蒙謂正道伸而羣小逺此正道一新之符也<lb/>
上六公用射隼于高墉之上獲之无不利<lb/>
象曰公用射隼以解悖也<lb/>
　先儒曰小人情狀最為不一狐言其蠱惑隼言其鷙<lb/>
　害負且乘言其僭竊<lb/>
　　蒙謂去小人之害于解終之時則无復為吾之害<lb/>
　　者矣<lb/>
䷨<hi>兑下艮上</hi>
<pb n="5a"/>損有孚元吉无咎可貞利有攸往<lb/>
　　人能抑其過以就中至誠以順理措諸天下无適<lb/>
　　而不可矣<lb/>
曷之用二簋可用享<lb/>
　　人能損飾以存誠乃損道之至善也<lb/>
　先儒曰損之卦損下益上故為損盖上雖受其益殊<lb/>
　不知既損其下則上亦損矣然其下為兑兑説也又<lb/>
　三下爻皆應于上是下樂輸以奉上人君固可安受<lb/>
<pb n="5b"/>　何名為損乎盖損下益上人君之失也樂輸于上臣<lb/>
　民之義也兩者自不相妨又艮止兑説凡上取于民<lb/>
　者皆謂之損合上下二體觀之則下當樂輸而不怨<lb/>
　上當取民而有制則兩盡之矣<lb/>
　　蒙謂人能損人欲以復天理乃損道之善也然君<lb/>
　　子必誠之為貴<lb/>
彖曰損損下益上其道上行損而有孚元吉无咎可貞<lb/>
利有攸往<lb/>
<pb n="6a"/>　　即損之名而著夫卦之體則其事或未善因損之<lb/>
　　時而求夫理之當則其事无不善盖損下以益上<lb/>
　　則非聖人之本心而損過以就中實聖人之所與<lb/>
　　也<lb/>
曷之用二簋可用享二簋應有時損剛益柔有時損益<lb/>
盈虚與時偕行<lb/>
　　聖人欲人敦本以尚實尤欲人因時以制宜故于<lb/>
　　損之彖辭言之<lb/>
<pb n="6b"/>　先儒曰一謙受四益愚于損卦亦云損之為道文王<lb/>
　蔽之以一言有孚而已夫子釋之但添一而字不加<lb/>
　一辭可損而損不為不足可益而益不為有餘因時<lb/>
　而行當理而止故曰消息盈虚與時偕行此反覆二<lb/>
　卦以明損益之用也<lb/>
　　蒙謂剥民以奉上固聖人之所戒損過以存誠又<lb/>
　　聖人之所與盖損之為損當時順理之為善也<lb/>
象曰山下有澤損君子以懲忿窒欲<lb/>
<pb n="7a"/>　先儒曰山上有澤咸以氣言也山下有澤損以勢言<lb/>
　也忿則陵物欲則溺已二者皆所當損也懲于既往<lb/>
　窒于將來盖忿有時而作懲之而已慾无時而不生<lb/>
　故欲窒之二者既損則益可知矣損之又損以至于<lb/>
　无所謂損人欲以復天理又損之第一義也<lb/>
　　蒙謂觀諸卦在乎損下以増高反諸身乃當損欲<lb/>
　　以從理盖損所當損則无害于損矣<lb/>
初九已事遄往无咎酌損之<lb/>
<pb n="7b"/>象曰已事遄往尚合志也<lb/>
　　蒙謂盡益上之事而不居其功度損已之宜而不<lb/>
　　違于理乃損下益上之道<lb/>
九二利貞征凶弗損益之<lb/>
象曰九二利貞中以為志也<lb/>
　　蒙謂唯不枉道以狥人故能正已以正物非二之<lb/>
　　志存于中不足以與此<lb/>
六三三人行則損一人一人行則得其友<lb/>
<pb n="8a"/>象曰一人行三則疑也<lb/>
　先儒曰三與上隂陽相與也初二四與五同德相與<lb/>
　也損有損奢而從儉者有損不善以從善者有損已<lb/>
　以益人者有損已而取人之益者有損之損者有損<lb/>
　之益者有不損之損者有損其所以損者二簋可用<lb/>
　享損奢以從儉也懲忿窒欲損其疾損不善以從善<lb/>
　也初九之益六四九二之益六五六三之益上九損<lb/>
　已以益人也六五虚已以受諸友之益損已而取人<lb/>
<pb n="8b"/>　之益也初九以已益人而酌損此損之損也六三以<lb/>
　損益人而得友六五為損之主而受益損之益也上<lb/>
　九弗損益之不損之損也此爻乃損之所以為損者<lb/>
　故總言損之道<lb/>
　　蒙謂聖人知相與之道不可疑故于三深明相與<lb/>
　　之道所以當致其一盖對待者生生之本故曰兩<lb/>
　　相與則專三則餘而當損矣<lb/>
六四損其疾使遄有喜<lb/>
<pb n="9a"/>象曰損其疾亦可喜也<lb/>
　先儒曰柔過為疾忿慾是也當損而不損過也不當<lb/>
　損而損亦過也酌損之弗損益之者亦不過損也損<lb/>
　一人損其疾者皆理之所當損也<lb/>
　　蒙謂人能不吝于改過則復于无過矣此聖人所<lb/>
　　以深與之也<lb/>
六五或益之十朋之龜弗克違元吉<lb/>
象曰六五元吉自上祐也<lb/>
<pb n="9b"/>　先儒曰損益有離坎體故稱龜<lb/>
　　蒙謂居君位而能虚中以受益則大獲天人之助<lb/>
　　矣<lb/>
上九弗損益之无咎貞吉利有攸往得臣无家<lb/>
象曰弗損益之大得志也<lb/>
　先儒曰損之成卦上艮下兑上之損下止而不過下<lb/>
　之奉上説而无斁盡損道之至善也損之上九入于<lb/>
　益矣故爻言利有攸往而益之彖亦云<lb/>
<pb n="10a"/>　　蒙謂當受益之時而以益下為心乃事理之至當<lb/>
　　人心所悦從也<lb/>
䷩<hi>震下巽上</hi>
益利有攸往利涉大川<lb/>
　先儒曰乾坤十變而後至泰否咸恒十變而後至損<lb/>
　益泰否者天之所為也故先泰而後否損益者人之<lb/>
　所為也故先損而後益乾坤交則為泰不交則為否<lb/>
　山澤之氣交則為咸損澤以益山則為損先雷後風<lb/>
<pb n="10b"/>　則為恒先風後雷則為益泰否損益皆三隂三陽之<lb/>
　卦然乾坤之體純全則為泰否駁雜則為損益所以<lb/>
　泰否為天道損益為人道也<lb/>
　　蒙謂人能以利物為心則无適而不宜矣<lb/>
彖曰益損上益下民説无疆自上下下其道大光<lb/>
　　仁以及物故能得人心謙以持已故能存道心盖<lb/>
　　益下者人君之政下下者人君之德有益下之政<lb/>
　　民斯悦之矣有下下之德民斯仰之矣<lb/>
<pb n="11a"/>利有攸往中正有慶利涉大川木道乃行<lb/>
　　居无過之地以濟天下之難則天下孰不受吾之<lb/>
　　益哉<lb/>
益動而巽日進无疆天施地生其益无方凡益之道與<lb/>
時偕行<lb/>
　　聖人明卦德之善而言天地生物之功聖人為益<lb/>
　　之道唯應時順理而已耳<lb/>
　先儒曰以陽饒隂之言之則為損上益下以陽貴隂<lb/>
<pb n="11b"/>　賤言之則為自上下下聖人行益道而往使人由于<lb/>
　大中至正之塗乃有慶也聖人之益人理而已非若<lb/>
　區區小惠也无疆以悠久言也无方以廣大言也有<lb/>
　无疆之進者斯有无方之益有无方之益者斯有无<lb/>
　疆之説感通之理然也然考之益之一卦不及一損<lb/>
　字而損之一卦屢言及益益之卦辭首言利有攸往<lb/>
　而損至後言之益直言與時偕行而損則曰損益盈<lb/>
　虚與時偕行始信益者聖人所樂為損出于不得已<lb/>
<pb n="12a"/>　也聖人用心何其仁哉<lb/>
　　蒙謂人君為益之道不專其利故能得乎民不違<lb/>
　　于理故能合乎天此聖人所以極言而贊之也<lb/>
象曰風雷益君子以見善則遷有過則改<lb/>
　先儒曰善不遷過不改未知益已烏能益人然惟明<lb/>
　理然後能遷善知恥然後能改過見善能遷則改過<lb/>
　愈勇有過能改則遷善愈速亦風雷相益之義也兩<lb/>
　則字尤有力有勇猛向進之意<lb/>
<pb n="12b"/>　　蒙謂君子觀諸卦有益之象故反諸身求益之理<lb/>
　　此觀象繫辭之㫖也<lb/>
初九利用為大作元吉无咎<lb/>
象曰元吉无咎下不厚事也<lb/>
　先儒曰益之爻用大作用享帝用凶事用遷國皆大<lb/>
　有為之卦故曰益以興利<lb/>
　　蒙謂居下位而當大任小善不足以稱之也<lb/>
六二或益之十朋之龜弗克違永貞吉王用享于帝吉<lb/>
<pb n="13a"/>象曰或益之自外來也<lb/>
　先儒曰損卦益在上五為受益之主故或益之在五<lb/>
　益卦益在下二為受益之主故或益之在二大抵唯<lb/>
　虚故受益損益二五皆以柔受剛益<lb/>
　　蒙謂人能虚中以受益正固而不遷則不唯得乎<lb/>
　　人亦將合乎天矣<lb/>
六三益之用凶事无咎有孚中行告公用圭<lb/>
象曰益用凶事固有之也<lb/>
<pb n="13b"/>　　蒙謂果于益下而无專决之嫌誠以奉上而有信<lb/>
　　從之理是盖因三之才而為制變之方也<lb/>
六四中行告公從利用為依遷國<lb/>
象曰告公從以益志也<lb/>
　先儒曰三用凶事故可先行而後吉四欲遷國則必<lb/>
　先告而後行遇變事而能制乎權者六三以之遇經<lb/>
　事而能體乎常者六四以之<lb/>
　　蒙謂有中正之守雖能獲乎上无剛特之操故必<lb/>
<pb n="14a"/>　　依乎人盖聖人因四之不足以致戒而吾夫子又<lb/>
　　從而發明之也<lb/>
九五有孚惠心勿問元吉有孚惠我德<lb/>
象曰有孚惠心勿問之矣惠我德大得志也<lb/>
　先儒曰有孚惠心者非為人給而家養也聖人之仁<lb/>
　如氣之春舉此加彼使其欲富壽安佚之心皆遂所<lb/>
　欲也我之所惠以心則人亦感惠以為德矣盖為益<lb/>
　之大莫大于有孚為惠之大莫大于惠心我以至誠<lb/>
<pb n="14b"/>　惠下為心洪範所謂斂時五福用敷錫厥庶民者也<lb/>
　下亦以至誠惠吾之德洪範所謂于汝極錫汝保極<lb/>
　者也損之上益之五皆以不損下為大得志聖人之<lb/>
　意可見矣<lb/>
　　蒙謂君能錫福于民下能歸美于上乃事理之至<lb/>
　　善人君之道得矣<lb/>
上九莫益之或擊之立心勿恒凶<lb/>
象曰莫益之偏辭也或擊之自外來也<lb/>
<pb n="15a"/>　　蒙謂居上而欲專其利則求利未得而害已隨之<lb/>
　　聖人所以深致其戒也<lb/>
䷪<hi>乾下兑上</hi>
夬揚于王庭孚號有厲告自邑不利即戎利有攸往<lb/>
　先儒曰五隂去一陽謂之剥五陽去一隂謂之夬隂<lb/>
　之去陽勢不過也以漸變之使剥爛而已故以剥言<lb/>
　之陽之去隂其勢剛健決而去之不可傷于過故以<lb/>
　夬言之于剥曰不利有攸往于夬曰利有攸往聖人<lb/>
<pb n="15b"/>　于剥所以存陽于夬必欲盡隂而決之也<lb/>
　　蒙謂君子之去小人也正名其罪而有戒偹之心<lb/>
　　自治其私而无尚武之意如是而往其无所失矣<lb/>
彖曰夬決也剛決柔也健而説決而和<lb/>
　　君子之去小人也雖有以戒其惡必有以服其心<lb/>
揚于王庭柔乘五剛也孚號有厲其危乃光也告自邑<lb/>
不利即戎所尚乃窮也利有攸往剛長乃終也<lb/>
　　君子去小人雖知彼之可勝不恃我之能勝則君<lb/>
<pb n="16a"/>　　子之道純一而无害矣<lb/>
　先儒曰非健无以去小人之惡非説无以服小人之<lb/>
　心剛長乃終與復剛長相應<lb/>
　　蒙謂君子之去小人也恩威並行而理勢兼盡則<lb/>
　　君子道長小人道憂也<lb/>
象曰澤上于天夬君子以施禄及下居德則忌<lb/>
　　蒙謂君子觀澤之升于上而決于下雖法之以施<lb/>
　　惠下之政必戒之以為脩身之防<lb/>
<pb n="16b"/>初九壯于前趾往不勝為咎<lb/>
象曰不勝而往咎也<lb/>
　先儒曰大壯之初壯于趾凶戒其用壯也夬之初壯<lb/>
　于前趾往不勝為咎戒其好勝也<lb/>
　　蒙謂君子之去小人也苟有躁進之心自有難勝<lb/>
　　之理聖人于夬之初為戒深矣<lb/>
九二惕號莫夜有戎勿恤<lb/>
象曰有戎勿恤得中道也<lb/>
<pb n="17a"/>　先儒曰聖人于五陽之盛猶以惕號為戒微矣哉<lb/>
　　蒙謂君子之去小人也有偹則无患矣然非九二<lb/>
　　所處之得宜何以與此<lb/>
九三壯于頄有凶君子夬夬獨行遇雨若濡有愠无咎<lb/>
象曰君子夬夬終无咎也<lb/>
　先儒曰君子去小人之道不患其不健而患其不説<lb/>
　不患其不決而患其不和故初與三皆以用壯為戒<lb/>
　　蒙謂君子之去小人也雖不任其剛亦不失其剛<lb/>
<pb n="17b"/>　　故始若與之和終能致其決<lb/>
九四臀无膚其行次且牽羊悔亡聞言不信<lb/>
象曰其行次且位不當也聞言不信聰不明也<lb/>
　　蒙謂君子之去小人也既已失其剛當勉以從乎<lb/>
　　陽然非剛明之才不能也<lb/>
九五莧陸夬夬中行无咎<lb/>
象曰中行无咎中未光也<lb/>
　先儒曰三五獨戒夬夬比與應也<lb/>
<pb n="18a"/>　　蒙謂君子之去小人也如有所溺而終致其決雖<lb/>
　　能勉强以從義然非充實而光輝也<lb/>
上六无號終有凶<lb/>
象曰无號之凶終不可長也<lb/>
　先儒曰五剛決一柔而卦爻皆戒處夬之難如此故<lb/>
　吾于剥見君子之易退于夬見小人之難逺<lb/>
　　蒙謂君子道長小人道憂也<lb/>
䷫<hi>巽下乾上</hi>
<pb n="18b"/>姤女壯勿用取女<lb/>
　先儒曰以一隂而敵五陽壯也巽為長女亦女壯之<lb/>
　義陽至四而後言壯隂始生而即為壯亦可見君子<lb/>
　小人之情狀不同也隂陽消長如循環剥者陽之消<lb/>
　不旋踵而為復夬者隂之消不旋踵而為姤當一陽<lb/>
　之生也聖人未敢為之喜必曰朋來无咎言一陽未<lb/>
　易勝五隂也當一隂之生也聖人已遽為之憂而曰<lb/>
　女壯言一隂已有敵五陽之志也坤疑堅冰姤防女<lb/>
<pb n="19a"/>　壯皆戒其始也<lb/>
　　蒙謂以一隂而遇五陽女德之不貞者也<lb/>
彖曰姤遇也柔遇剛也勿用取女不可與長也<lb/>
　　以隂而先陽非男女匹合之正也故聖人深戒之<lb/>
天地相遇品物咸章也剛遇中正天下大行也姤之時<lb/>
義大矣哉<lb/>
　　當交遇之時聖人固深贊其理然隂長之際聖人<lb/>
　　又深謹其幾<lb/>
<pb n="19b"/>　先儒曰夬之一隂不為主隂往而窮也故曰剛決柔<lb/>
　姤之五陽不為主隂來而信也故曰柔遇剛一陽生<lb/>
　曰復本有而來復也一隂生曰姤本无而倐遇也此<lb/>
　可見聖人内君子而外小人之意夬利有攸往剛長<lb/>
　乃終也姤勿用取女不可與長也陽雖多猶恐其少<lb/>
　隂雖少已懼其多此可見聖人崇陽而抑隂之意盖<lb/>
　夬已退之隂也故聖人務進陽欲其无隂也姤方來<lb/>
　之隂也故聖人務抑隂恐其干陽也咸所以取女吉<lb/>
<pb n="20a"/>　者男先于女也姤則女先于男與蒙六三同故皆勿<lb/>
　用取女姤巽下乾上有以坤初六變乾初九之義是<lb/>
　為天地相遇之象且一隂生于五月南離之位萬物<lb/>
　相見乎離而蕃衍于大夏非品物咸章而何復言見<lb/>
　天地之心冬至也姤言品物咸章夏至也舉二至而<lb/>
　律厯見矣萬物别而言之曰品物<lb/>
　　蒙謂聖人之贊易也始言消長之機而見隂盛之<lb/>
　　勢為可畏終言會合之理而見相遇之道不可少<lb/>
<pb n="20b"/>　　盖遇失其道是固不可苟遇遇得其道又安得而<lb/>
　　不遇哉<lb/>
象曰天下有風姤后以施命誥四方<lb/>
　　蒙謂人君觀天之以風被于物者无不當知令之<lb/>
　　行于民者无不徧此聖人因姤之象而明其事如<lb/>
　　此也<lb/>
初六繫于金柅貞吉有攸往見凶羸豕孚蹢躅<lb/>
象曰繫于金柅柔道牽也<lb/>
<pb n="21a"/>　先儒曰以其一隂遇五陽故彖言全卦而曰女壯以<lb/>
　其隂始生故初六一爻而曰羸豕<lb/>
　　蒙謂聖人于隂生之卦始欲窒其漸進之機終復<lb/>
　　明其必盛之勢盖使小人不得肆其惡所以君子<lb/>
　　得深為之備也<lb/>
九二包有魚无咎不利賔<lb/>
象曰包有魚義不及賔也<lb/>
　先儒曰剥之貫魚姤之包魚皆以陽制隂者也<lb/>
<pb n="21b"/>　　蒙謂當夫隂之始生而制之在已則不患隂之漸<lb/>
　　長而害之及人聖人防微杜漸之意深矣<lb/>
九三臀无膚其行次且厲无大咎<lb/>
象曰其行次且行未牽也<lb/>
　先儒曰姤者夬之反姤之九三即夬之九四故其象<lb/>
　同夬之不進為失機故曰牽羊悔亡姤之不進為知<lb/>
　止故曰厲无大咎<lb/>
　　蒙謂過剛不中而不遇于隂故聖人雖憂其有所<lb/>
<pb n="22a"/>　　危亦喜其无傷也<lb/>
九四包无魚起凶<lb/>
象曰无魚之凶逺民也<lb/>
　先儒曰姤之義遇也有得遇者二是也求遇而不得<lb/>
　者三是也當遇而不遇者四是也或曰初隂之長聖<lb/>
　人惡之二能止之又能畜之何也曰卦爻取義非一<lb/>
　端在遇言之則有君臣之遇有天地之遇故四不遇<lb/>
　初而二遇之在小人言則貴乎止在民言則貴乎畜<lb/>
<pb n="22b"/>　故二能畜則曰有魚四不能畜則曰无魚<lb/>
　　蒙謂已所當遇而不遇由其失徳而下離也<lb/>
九五以杞包瓜含章有隕自天<lb/>
象曰九五含章中正也有隕自天志不舍命也<lb/>
　先儒曰初六柔也以其未壯而終變故曰羸豕以其<lb/>
　隂美而潛伏故曰魚以其在下而善潰故曰瓜一隂<lb/>
　浸長陽爻消剥者天也九五含章以防潰者人也盡<lb/>
　人謀則有時而勝天雖使勝亦天也然吾之志終不<lb/>
<pb n="23a"/>　舍天之命也<lb/>
　　蒙謂以陽剛中正之主防始生必潰之隂靜以制<lb/>
　　之則可以回造化矣<lb/>
上九姤其角吝无咎<lb/>
象曰姤其角上窮吝也<lb/>
　先儒曰相遇之道不可逺不可亢九四之包无魚逺<lb/>
　而无所遇也上九之姤其角亢而不可遇也雖然聖<lb/>
　人惡隂之長而遇本非正姤道雖吝正道无咎故其<lb/>
<pb n="23b"/>　占又如此邵子曰復次剥明亂中生治乎姤次夬明<lb/>
　治中生亂乎時哉時哉未有剥而不復夬而不姤者<lb/>
　是以聖人重未然之防<lb/>
　　蒙謂以剛極居上而求遇雖其相遇之道為可吝<lb/>
　　而于隂柔之善无所傷故聖人既憂其所可憂亦<lb/>
　　喜其所可喜<lb/>
䷬<hi>坤下兑上</hi>
萃亨王假有廟利見大人亨利貞用大牲吉利有攸往<lb/>
<pb n="24a"/>　先儒曰萃與比何以異乎曰水在地上相親而已故<lb/>
　為比澤上于地水之鍾也故為萃比以一陽統五隂<lb/>
　大一統也萃以二陽統四隂始成聚也故萃為比始<lb/>
　比為萃終萃渙皆言立廟因其精神之聚而形于此<lb/>
　為其渙散立此以收之也利見大人所以治萃也利<lb/>
　貞所以為萃也用大牲吉稱萃之義也利有攸往順<lb/>
　萃之時也<lb/>
　　蒙謂聖人萃合人心之道聚之盡其情而治之有<lb/>
<pb n="24b"/>　　其道則可舉盛禮而興治功矣<lb/>
彖曰萃聚也順以説剛中而應故聚也王假有廟致孝<lb/>
享也利見大人亨聚以正也用大牲吉利有攸往順天<lb/>
命也觀其所聚而天地萬物之情可見矣<lb/>
　先儒曰渙之有廟以始立廟而言萃之有廟為己有<lb/>
　廟致享而言損則用二簋萃則用大牲是天命聖人<lb/>
　以備禮之時也剥則不利有攸往萃則利有攸往是<lb/>
　天命聖人以有事之時也以順説剛中而應而觀則<lb/>
<pb n="25a"/>　知君臣上下之聚也以假有廟用大牲而觀則知神<lb/>
　人之聚也以利見大人亨聚以正而觀則知君民之<lb/>
　聚也以順天命而觀則知天人之聚也當萃之時盡<lb/>
　萃之道莫重于享祀莫急于聚人莫大于順天夫天<lb/>
　地之氣聚而有物散而无形散者必聚鬼神至幽也<lb/>
　而各享其類萬物散殊至衆也而各從其類故于感<lb/>
　則見其情之通恒則見其情之久萃則見其情之同<lb/>
　不于其聚而觀之情之一者不可得而見矣方其未<lb/>
<pb n="25b"/>　聚則有天地閉賢人隱氣象何以見天地萬物之情<lb/>
　及其聚則有天地變化草木蕃氣象而後其情可見<lb/>
　盖天地所以无窮以其聚散也凡物之聚㝡可觀人<lb/>
　苟皆能觀物以聚則天地萬物之情无不可以畢見<lb/>
　矣伊川曰凡有者皆聚也有无動靜終始之理聚散<lb/>
　而已學者能玩味此語則太極之妙可以黙喻<lb/>
　　蒙謂原萃聚之象而知上下之志同明萃聚之道<lb/>
　　而見天人之理一非深于易者不能也<lb/>
<pb n="26a"/>象曰澤上于地萃君子以除戎器戒不虞<lb/>
　先儒曰除兑金之戎器戒坤衆之不虞所以治萃也<lb/>
　　蒙謂物聚斯有亂能備斯无患矣<lb/>
初六有孚不終乃亂乃萃若號一握為笑勿恤往无咎<lb/>
象曰乃亂乃萃其志亂也<lb/>
　先儒曰象獨舉乃亂乃萃為其志亂其意深矣<lb/>
　　蒙謂聖人以其相聚之志疑于隂故決其求聚之<lb/>
　　道從乎陽示人之意精矣<lb/>
<pb n="26b"/>六二引吉无咎孚乃利用禴<lb/>
象曰引吉无咎中未變也<lb/>
　先儒曰卦以用大牲為吉二乃以用禴為利者盖備<lb/>
　物王者所以隨其時用禴乃臣下所以通乎上<lb/>
　　蒙謂君臣之聚始于相求而終于相信故以誠相<lb/>
　　與斯可矣又何假飾于外哉<lb/>
六三萃如嗟如无攸利往无咎小吝<lb/>
象曰往无咎上巽也<lb/>
<pb n="27a"/>　先儒曰初之號三之嗟上之齎咨涕洟皆隂柔之常<lb/>
　態<lb/>
　　蒙謂求萃不得而欲從乎上居柔説之極其能受<lb/>
　　之乎故聖人與其從上而吝其所為也<lb/>
九四大吉无咎<lb/>
象曰大吉无咎位不當也<lb/>
　先儒曰此爻與隨九四同故在隨以有孚而後何咎<lb/>
　萃以大吉而後无咎聖人之戒深矣<lb/>
<pb n="27b"/>　　蒙謂居大臣之位而得君民之聚非盡善不足以<lb/>
　　當之也故聖人因其所處而為之戒<lb/>
九五萃有位无咎匪孚元永貞悔亡<lb/>
象曰萃有位志未光也<lb/>
　先儒曰萃有位所以一天下之聚元永貞所以久天<lb/>
　下之聚元永貞之德唯比萃有之然比言于卦則吉<lb/>
　而萃言于五止于悔亡者比以一陽統五隂衆隂惟<lb/>
　五之歸故五有顯比之吉萃以二陽統四隂或有不<lb/>
<pb n="28a"/>　得其萃故五有匪孚未光之戒<lb/>
　　蒙謂人君正位以聚天下之衆當修德以服天下<lb/>
　　之心盖九五德非不至而聖人之戒不可无也<lb/>
上六齎咨涕洟无咎<lb/>
象曰齎咨涕洟未安上也<lb/>
　先儒曰萃之六爻或有應或无應或當位或不當位<lb/>
　而皆无咎盖萃乃天地萬物之情之合吉多凶少故<lb/>
　也<lb/>
<pb n="28b"/>　　蒙謂説居高位而人莫之與宜其窮迫而不安也<lb/>
䷭<hi>巽下坤上</hi>
升元亨用見大人勿恤南征吉<lb/>
　　蒙謂人之進也由其道則遂其進矣<lb/>
彖曰柔以時升巽而順剛中而應是以大亨用見大人<lb/>
勿恤有慶也南征吉志行也<lb/>
　先儒曰二言有喜即彖言有慶也五言大得志即彖<lb/>
　之志行也<lb/>
<pb n="29a"/>　　蒙謂人之進也應時而順理則可以得人而行道<lb/>
　　矣<lb/>
象曰地中生木升君子以順德積小以高大<lb/>
　先儒曰上達為順下達為逆順德坤象積小高大巽<lb/>
　木象<lb/>
　　蒙謂因其自然之理无容于私故其順長之勢不<lb/>
　　可遏此聖人即升之象而示人進德之方也<lb/>
初六允升大吉<lb/>
<pb n="29b"/>象曰允升大吉上合志也<lb/>
　先儒曰一體相從允然俱升<lb/>
　　蒙謂知己不足而信從乎上乃進之得其道者也<lb/>
　　故聖人與之<lb/>
九二孚乃利用禴无咎<lb/>
象曰九二之孚有喜也<lb/>
　先儒曰萃六二以中虚為孚升九二以中實為孚未<lb/>
　孚而用禴則有慢忽之嫌孚乃用禴則无咎也<lb/>
<pb n="30a"/>　　蒙謂臣之事君以實不以文則可以得君而行道<lb/>
　　矣<lb/>
九三升虚邑<lb/>
象曰升虚邑无所疑也<lb/>
　　蒙謂以陽剛之才而其進以正則不疑其所行矣<lb/>
六四王用亨于岐山吉无咎<lb/>
象曰王用亨于岐山順事也<lb/>
　先儒曰二四不言升者五君位也二應五大臣也四<lb/>
<pb n="30b"/>　承五近其位不可升也在二言孚在四言順義可見<lb/>
　矣<lb/>
　　蒙謂安時而處順文王治岐之事歟<lb/>
六五貞吉升階<lb/>
象曰貞吉升階大得志也<lb/>
　　蒙謂心純則賢才輔則天下治也矣<lb/>
上六冥升利于不息之貞<lb/>
象曰冥升在上消不富也<lb/>
<pb n="31a"/>　先儒曰升豫皆以隂居上故豫曰㝠豫升曰㝠升<lb/>
　　蒙謂天理人欲同形而異情故聖人因升之上六<lb/>
　　以示教<lb/>
䷮<hi>坎下兑上</hi>
困亨貞大人吉无咎有言不信<lb/>
　先儒曰處困而亨者君子所性不在窮通也故君子<lb/>
　之處困言不見信于人行不見悦于時君子未嘗巽<lb/>
　言以求信改行以求悦亦慎而已<lb/>
<pb n="31b"/>　　蒙謂不怨天不尤人君子所以窮而通也<lb/>
彖曰困剛揜也險以説困而不失其所亨其唯君子乎<lb/>
貞大人吉以剛中也有言不信尚口乃窮也<lb/>
　先儒曰不曰柔揜而曰剛揜為君子謀也險而能説<lb/>
　受于天者安吾分而已不以物阻困而能貞居其位<lb/>
　者行吾義而已不以物變<lb/>
　　蒙謂雖處困而樂无不在則不失德于已不失口<lb/>
　　于人矣<lb/>
<pb n="32a"/>象曰澤无水困君子以致命遂志<lb/>
　先儒曰唯能致命故能遂志當與孟子性命一章並<lb/>
　玩所禀之命即此之致命也所盡之性即此之遂志<lb/>
　也<lb/>
　　蒙謂水无滋于澤固天運之時然道既違于時唯<lb/>
　　盡吾之當然此聖人因困之象而明處困之道也<lb/>
初六臀困于株木入于幽谷三歲不覿<lb/>
象曰入于幽谷幽不明也<lb/>
<pb n="32b"/>　　蒙謂處困之時而益入于困由其居暗之甚也<lb/>
九二困于酒食朱紱方來利用亨祀征凶无咎<lb/>
象曰困于酒食中有慶也<lb/>
　先儒曰需之五困之二皆居坎之中皆言酒食則酒<lb/>
　食坎象明矣<lb/>
　　蒙謂君子欲施其惠而未能唯當積誠以待上之<lb/>
　　求不可枉已而有求于上能如是則始雖困而終<lb/>
　　必亨矣<lb/>
<pb n="33a"/>六三困于石據于蒺藜入于其宫不見其妻凶<lb/>
象曰據于蒺藜乘剛也入于其宫不見其妻不祥也<lb/>
　　蒙謂无德而處陽才柔而凌剛故進退出處无一<lb/>
　　而不險也<lb/>
九四來徐徐困于金車吝有終<lb/>
象曰來徐徐志在下也雖不當位有與也<lb/>
　　蒙謂四應于初而隔于二故始而有所疑終乃歸<lb/>
　　于正<lb/>
<pb n="33b"/>九五劓刖困于赤紱乃徐有説利用祭祀<lb/>
象曰劓刖志未得也乃徐有説以中直也利用祭祀受<lb/>
福也<lb/>
　　蒙謂人君之困雖傷于上下之无與然能以剛中<lb/>
　　之德盡誠敬之心則能致天下之賢濟天下之困<lb/>
　　矣<lb/>
上六困于葛藟于臲卼曰動悔有悔征吉<lb/>
象曰困于葛藟未當也動悔有悔吉行也<lb/>
<pb n="34a"/>　先儒曰困有不可動九二是也故征凶有不可不動<lb/>
　上六是也故征吉詳攷六爻之義却有深意陽爻為<lb/>
　君子隂爻為小人則陽爻當困隂爻當吉然初困于<lb/>
　株木三困于蒺藜上困于葛藟三隂爻皆凶二无咎<lb/>
　四有終五有説三陽爻反吉以見小人之困君子君<lb/>
　子終不可困而小人實自困也自古小人之困君子<lb/>
　未有不取困者聖人設此義以防民而小人猶有无<lb/>
　忌憚者也<lb/>
<pb n="34b"/>　　蒙謂處困極之際而能動補過之心斯出于困矣<lb/>
</p>

  </div>
            <div>
                <head>易精藴大義卷七</head>
    <p>
<pb n="1a"/>欽定四庫全書<lb/>
　易精藴大義卷七　　　　　元　解蒙　撰<lb/>
下經三<hi>井至歸妹</hi>
䷯<hi>巽下坎上</hi>
井改邑不改井无喪无得往來井井汔至亦未繘井羸<lb/>
其瓶凶<lb/>
　先儒曰坎者天一之水也見于諸卦者皆諸水之流<lb/>
　之失故多以險喻其在卦而得真性者井是也邑聚<lb/>
<pb n="1b"/>　之地井必在焉則邑又資于井而後聚也利物而不<lb/>
　費无喪也功成而不居无得也邑可改井不可改體<lb/>
　之常也汲之无喪不汲无得徳之定也往者以井來<lb/>
　者亦以井用之應也唯常故定能定而後能應此三<lb/>
　句言井之事汔至亦未繘井未及于用也羸其瓶凶<lb/>
　喪其用也此二句言汲井之事<lb/>
　　蒙謂聖人于井之道既言得其常以致其用又言<lb/>
　　失其常以喪其用示人之意至深切矣<lb/>
<pb n="2a"/>彖曰巽乎水而上水井井養而不窮也改邑不改井乃<lb/>
以剛中也汔至亦未繘井未有功也羸其瓶是以凶也<lb/>
　先儒曰井之為物體用備也定而常應應而常定井<lb/>
　之養物所以不窮歟葢井以靜為徳以動為功也故<lb/>
　體欲其居用欲其不居居則其徳有常不居則其功<lb/>
　不匱徳有常而功不匱此井之所以為井也<lb/>
　　蒙謂聖人既因井之象而言其徳之常又言井之<lb/>
　　用而欲其功之成言其徳之常所以賛其才之善<lb/>
<pb n="2b"/>　　欲其功之成所以戒其敗之亟于此可見聖人之<lb/>
　　心矣<lb/>
象曰木上有水井君子以勞民勸相<lb/>
　　蒙謂觀井之象而知其津潤之上行法井之用而<lb/>
　　推其徳澤以下施此君子及民之政猶井養之不<lb/>
　　窮歟<lb/>
初六井泥不食舊井无禽<lb/>
象曰井泥不食下也舊井无禽時舎也<lb/>
<pb n="3a"/>　先儒曰六爻之義井貴清故冽則食泥則不食井貴<lb/>
　全故甃則食谷則不食井貴出故収則食幕則不食<lb/>
　　蒙謂既无上出之功必无濟時之用安取夫所謂<lb/>
　　井也<lb/>
九二井谷射鮒甕敝漏<lb/>
象曰井谷射鮒无與也<lb/>
　先儒曰井以三陽為泉三陰為井曰射曰渫曰冽非<lb/>
　泉乎曰泥曰甕曰収非井乎<lb/>
<pb n="3b"/>　　蒙謂雖有陽剛之徳而无濟困之功以其失于上<lb/>
　　而趨于下也<lb/>
九三井渫不食為我心惻可用汲王明並受其福<lb/>
象曰井渫不食行惻也求王明受福也<lb/>
　先儒曰泥而不食自取之也渫而不食則在人矣井<lb/>
　何惻哉行道之人為我惻也爻但言王明而已象言<lb/>
　求王明者井道无求其曰求者以不言求之也故君<lb/>
　子之求異乎人之求<lb/>
<pb n="4a"/>　　蒙謂志在乎立功而心存乎報主故雖求用之切<lb/>
　　亦聖人之所與也<lb/>
六四井甃无咎<lb/>
象曰井甃无咎修井也<lb/>
　先儒曰三在内卦渫井内以致其潔四在外卦甃井<lb/>
　外以禦其汚葢不渫則汚者不潔不甃則潔者易汚<lb/>
　此内外交養之道也<lb/>
　　蒙謂雖无濟物之功不廢養人之用亦聖人之所<lb/>
<pb n="4b"/>　　取也<lb/>
九五井洌寒泉食<lb/>
象曰寒泉之食中正也<lb/>
　先儒曰二與五皆泉之潔者也三居甃下未汲之泉<lb/>
　也故曰不食五居甃上已汲之泉也故曰食<lb/>
　　蒙謂徳成于己而澤及乎民井道之至善也<lb/>
上六井収勿幕有孚元吉<lb/>
象曰元吉在上大成也<lb/>
<pb n="5a"/>　先儒曰井六爻綱領最好初泥二谷廢井也三則渫<lb/>
　初之泥四則甃二之谷井道全矣五井洌而泉寒上<lb/>
　井収而勿幕功用及物而井道大成矣<lb/>
　　蒙謂愽施而有常大善而吉也故聖人於井之上<lb/>
　　深賛之<lb/>
䷰<hi>離下兊上</hi>
革已日乃孚元亨利貞悔亡<lb/>
　先儒曰聖人之革順乎天應乎人亦必已日然後乃<lb/>
<pb n="5b"/>　孚焉已日乃孚而不能有孚於未革之先者天下之<lb/>
　常情已日乃孚而不能不孚於己革之後者聖人之<lb/>
　能事<lb/>
　　蒙謂人於變更之際當人心而合天理則弊革而<lb/>
　　事治矣<lb/>
彖曰革水火相息二女同居其志不相得曰革<lb/>
　　因卦象以察物情而知其有相勝之理矣<lb/>
已日乃孚革而信之文明以說大亨以正革而當其悔<lb/>
<pb n="6a"/>乃亡<lb/>
　　事有舍舊而圖新必人心之信從合事之至當斯<lb/>
　　乃无變更之悔矣<lb/>
天地革而四時成湯武革命順乎天而應乎人革之時<lb/>
大矣哉<lb/>
　　隂陽代謝而嵗功成天命始終而聖人出故夫子<lb/>
　　因革而極言以賛之<lb/>
　先儒曰火動而上澤動而下未若澤火相息而勢不<lb/>
<pb n="6b"/>　兩存也二女同居而志不同行未若不相得之不能<lb/>
　兩立也此睽革之分也卦中兊无有取象於水者此<lb/>
　欲論相息之象以水火為言耳或曰水遇火而涸火<lb/>
　遇水而滅相滅而又相息何也曰玩王氏不合而後<lb/>
　生變之語則得之矣凡物之性相滅則有變无變亦<lb/>
　无生也夫事亦有然者去故而後有取新之理故曰<lb/>
　滅息滅而後生息是謂之革或曰水在火上則為既<lb/>
　濟今澤居火上而為革象同而義異何也曰水之用<lb/>
<pb n="7a"/>　也動澤之體也靜置水于上然火于下然後成烹飪<lb/>
　之功澤无居火上之理若在上則滅火矣水火異體<lb/>
　而相為用二女同體而不相得唯其不相得故革唯<lb/>
　其相為用故革而後生物物之情革之道也此夫子<lb/>
　釋彖之辭文王所未發也順天應人者天與之非我<lb/>
　求之也順之而已人之與非我倡之也應之而已時<lb/>
　未革聖人不敢先時當革聖人不敢後聖人不能違<lb/>
　時亦不先時<lb/>
<pb n="7b"/>　　蒙謂聖人詳言變更之道觀物情之相違求事理<lb/>
　　之至當乃天運人事一新之㑹也<lb/>
象曰澤中有火革君子以治厯明時<lb/>
　先儒曰治厯明時非謂厯當革葢四時改革中便有<lb/>
　治厯明時道理君子觀革之象以治厯言者舉事之<lb/>
　大者耳推日月星辰之變動以明四時之序不易而<lb/>
　後厯正矣故治厯必在明時<lb/>
　　蒙謂觀燥濕之異宜猶寒暑之異候此治厯明時<lb/>
<pb n="8a"/>　　所以取于革也<lb/>
初九鞏用黄牛之革<lb/>
象曰鞏用黄牛不可以有為也<lb/>
　先儒曰遯之六二在遯而必于遯故執之用黄牛之<lb/>
　革革之初九在革而未可革故鞏用黄牛之革鞏而<lb/>
　固之戒其輕也戒之於初全其革也<lb/>
　　蒙謂當變革之初而欲固之以中順之道者聖人<lb/>
　　之重改作也<lb/>
<pb n="8b"/>六二已日乃革之征吉无咎<lb/>
象曰已日革之行有嘉也<lb/>
　先儒曰已日乃孚人君之革也孚在革後也已日乃<lb/>
　革人臣之革也孚在革先也<lb/>
　　蒙謂聖人重改作而貴適時故始而致其慎終而<lb/>
　　與其進<lb/>
九三征凶貞厲革言三就有孚<lb/>
象曰革言三就又何之矣<lb/>
<pb n="9a"/>　先儒曰六二言征吉无咎在已日乃革之後九三言<lb/>
　征凶貞厲在革言三就之先者六二柔而不進故聖<lb/>
　人言之于後以使其進九三剛而躁進故聖人折之<lb/>
　於前而使之止言而信不若未言而信故五曰未占<lb/>
　有孚而三必革言三就而後信也<lb/>
　　蒙謂事莫難于改作故聖人恐其躁動以為革之<lb/>
　　害而戒其重慎以審革之宜<lb/>
九四悔亡有孚改命吉<lb/>
<pb n="9b"/>象曰改命之吉信志也<lb/>
　先儒曰彖言已日乃孚革而信之三四五皆曰有孚<lb/>
　則知變革之道非人心之孚信不可為也下三爻有<lb/>
　謹重難革之意故皆曰革上三爻革道之善也故四<lb/>
　曰改五上曰變惟革然後改改然後變武王革商為<lb/>
　周之時所謂革也反商政所謂改也至于天下大治<lb/>
　所謂變也<lb/>
　　蒙謂革之得其當而行之盡乎誠則得人心之同<lb/>
<pb n="10a"/>　　然矣<lb/>
九五大人虎變未占有孚<lb/>
象曰大人虎變其文炳也<lb/>
　先儒曰乾革九五皆稱大人而象有龍虎之異者龍<lb/>
　以徳言虎以威言乾之大人堯舜之事革之大人湯<lb/>
　武之事大人之為革也革不以言而以道故人之從<lb/>
　革也革不以迹而以心是以其孚見于未占不待已<lb/>
　日也已日乃孚為革者之所同未占有孚乃聖人之<lb/>
<pb n="10b"/>　所獨故夏人稱商曰徯我后殷人稱周曰我周王其<lb/>
　未占有孚之謂乎<lb/>
　　蒙謂聖人以道易天下故其過化存神之妙如此<lb/>
　　也<lb/>
上六君子豹變小人革面征凶居貞吉<lb/>
象曰君子豹變其文蔚也小人革面順以從君也<lb/>
　先儒曰天下之事始則患乎難革終則患乎難守故<lb/>
　卦辭首曰利貞終曰利居貞葢天下之事壞而不振<lb/>
<pb n="11a"/>　則革革而當則不可不貞貞則不變矣若不得已而<lb/>
　革革而又變大易所深戒也<lb/>
　　蒙謂君子小人各以類而化則革道成矣聖人謂<lb/>
　　其動凶而静吉也<lb/>
䷱<hi>巽下離上</hi>
鼎元吉亨<lb/>
　先儒曰聖人名卦必以道獨井鼎以器者道器一也<lb/>
　由道可以見器由器可以推道易六十四卦惟乾之<lb/>
<pb n="11b"/>　四徳不加一辭其次兊曰亨利貞大有曰元亨大壯<lb/>
　曰利貞今鼎曰元吉亨程子曰吉字羡元亨而已與<lb/>
　大有同亦不加一辭即鼎之徳可以致元亨也<lb/>
　　蒙謂聖人法鼎之卦而知其大通者由其才之善<lb/>
　　故也<lb/>
彖曰鼎象也以木巽火亨飪也聖人亨以享上帝而大<lb/>
亨以養聖賢<lb/>
　　聖人即鼎之象而明其用見于事天敬人者有盡<lb/>
<pb n="12a"/>　　誠貴禮之異也<lb/>
巽而耳目聰明柔進而上行得中而應乎剛是以元亨<lb/>
　　順禮以動而不蔽于私執柔居尊而能應乎剛是<lb/>
　　又即卦之才而明其徳之善也<lb/>
　先儒曰凡卦莫非象而鼎獨言象者他卦皆虚象鼎<lb/>
　是實象井非實象乎井言井之用若鼎則有形而又<lb/>
　有其用是以鼎獨以象言也然聖人尚象以制器非<lb/>
　獨口體奉也故以享上帝養聖賢<lb/>
<pb n="12b"/>　　蒙謂聖人即卦象而明其用之殊又原卦才而言<lb/>
　　其徳之善葢聖人尚象以制器而器无非道也<lb/>
象曰木上有火鼎君子以正位凝命<lb/>
　先儒曰木上有火非鼎也鼎之用也木上有水非井<lb/>
　也井之功也語井而不及功語鼎而不及用非觀象<lb/>
　之意也離麗于上所以正其位巽申于下所以凝其<lb/>
　命正位凝命主器者之事也革以改命鼎以凝命知<lb/>
　革而不知鼎天下之亂滋矣<lb/>
<pb n="13a"/>　　蒙謂聖人即鼎之用以為象而取端正安重之勢<lb/>
　　以為正行謹言之法也<lb/>
初六鼎顛趾利出否得妾以其子无咎<lb/>
象曰鼎顛趾未悖也利出否以從貴也<lb/>
　　蒙謂事有因敗而成功人或因賤以致貴此鼎之<lb/>
　　初六始未善而終善也<lb/>
九二鼎有實我仇有疾不我能即吉<lb/>
象曰鼎有實慎所之也我仇有疾終无尤也<lb/>
<pb n="13b"/>　　蒙謂有濟困之才而審去就之宜守中正之道斯<lb/>
　　无邪媚之惑矣<lb/>
九三鼎耳革其行塞雉膏不食方雨虧悔終吉<lb/>
象曰鼎耳革失其義也<lb/>
　　蒙謂以三之時雖未得君以行道以三之才終能<lb/>
　　獲上以致和葢君子之懷才不偶未有久而不亨<lb/>
　　者也<lb/>
九四鼎折足覆公餗其形渥凶<lb/>
<pb n="14a"/>象曰覆公餗信何如也<lb/>
　先儒曰四之折足亦初之顛趾然初利而四凶者初<lb/>
　未有實而四有實故也<lb/>
　　蒙謂當大任而用小人其取敗也必矣<lb/>
六五鼎黄耳金鉉利貞<lb/>
象曰鼎黄耳中以為實也<lb/>
　先儒曰位中故取黄色爻偶故取耳象惟中虚故能<lb/>
　受實<lb/>
<pb n="14b"/>　　蒙謂六五居中而應剛所少者正而固耳故或又<lb/>
　　因其才而為之戒焉<lb/>
上九鼎玉鉉大吉无不利<lb/>
象曰玉鉉在上剛柔莭也<lb/>
　先儒曰六五爻柔故尚以金上九體剛故尚以玉<lb/>
　　蒙謂在上體剛而用柔乃居成功而善處者也故<lb/>
　　聖人深美之<lb/>
䷲<hi>震下震上</hi>
<pb n="15a"/>震亨震來虩虩笑言啞啞震驚百里不喪七鬯<lb/>
　　蒙謂陽生于下而始奮故能致其亨人存于中而<lb/>
　　知懼故能保其安然不失其誠敬之心又處震之<lb/>
　　大方也<lb/>
彖曰震亨震來<graphic n="KR0658" url="https://raw.githubusercontent.com/kanripo/KR-Gaiji/master/images/KR0658.png" mimeType="image/png"/>虩恐致福也笑言啞啞後有則也震<lb/>
驚百里驚逺而懼邇也出可以守宗廟社稷以為祭主也<lb/>
　先儒曰驚者卒然遇之于外心無主者也懼者惕然<lb/>
　修之于内心有主者也方震雷之威逺者驚邇者懼<lb/>
<pb n="15b"/>　而于臨事之頃精神對越不失常度斯為不失其祀<lb/>
　主矣此卦純以君出子在為言則震之體全而用顯<lb/>
　故曰出可以守宗廟社稷不雜言君父共國時也<lb/>
　　蒙謂動而奮者吾知其理之必通懼而修者吾知<lb/>
　　其事之終善然必存其誠敬之心而後能任其保<lb/>
　　守之重也<lb/>
象曰洊雷震君以恐懼修省<lb/>
　先儒曰恐生于懼見于貌修其所未為省其所已為<lb/>
<pb n="16a"/>　恐懼作于心修省見於事皆洊而不一之意震之雷<lb/>
　人皆恐懼也君子則以修省繼之恐懼者憂其變之<lb/>
　來初震象修省者思其變之弭洊震象君子以恐懼<lb/>
　修省此心無時而不存聖人特因雷震發之耳<lb/>
　　蒙謂畏天威而思己過君子之事也<lb/>
初九震來虩虩後笑言啞啞吉<lb/>
象曰震來虩虩恐致福也笑言啞啞後有則也<lb/>
　　蒙謂當震之來而知處震之道斯能保其安矣<lb/>
<pb n="16b"/>六二震來厲億喪貝躋于九陵勿逐七日得<lb/>
象曰震來厲乗剛也<lb/>
　　蒙謂巽避而逺去者始而度其勢之危中正以守<lb/>
　　者終而知其理之復葢避逺以自守處震之大方<lb/>
　　也<lb/>
六三震蘓蘓震行无眚<lb/>
象曰震蘓蘓位不當也<lb/>
　　蒙謂人能因震懼而去其不正以就正斯無不正<lb/>
<pb n="17a"/>　　矣此聖人之戒也<lb/>
九四震遂泥<lb/>
象曰震遂泥未光也<lb/>
　　蒙謂居震動之時而失震動之勢者由其不正以<lb/>
　　䧟重隂之間也<lb/>
六五震往來厲億无喪有事<lb/>
象曰震徃來厲危行也其事在中大无喪也<lb/>
　　蒙謂以隂柔而為動之主故无時而不危以中徳<lb/>
<pb n="17b"/>　　而處震之時故雖危而无失葢五之所失在于正<lb/>
　　五之所善在于中能由中以求正則可自守矣<lb/>
上六震索索視矍矍貞凶震不于其躬于其鄰无咎婚<lb/>
媾有言<lb/>
象曰震索索中未得也雖凶无咎畏鄰戒也<lb/>
　先儒曰聖人處震有三一曰先事而致慮二曰因時<lb/>
　而達變三曰退處而得中何謂先事而致慮初曰恐<lb/>
　致福上曰畏鄰戒是也何謂因時而達變三之蘓蘓<lb/>
<pb n="18a"/>　四之遂泥是也何謂退處而得中二之震來厲度其<lb/>
　必喪故戒以勿逐五以往來厲度其无喪有事故美<lb/>
　之曰其事在中震之六爻聖人所以示人處變之道<lb/>
　至矣<lb/>
　　蒙謂以隂柔居動極故聖人危其行因震懼而知<lb/>
　　戒故聖人善其守然與諸處震者則異矣<lb/>
䷳<hi>艮下艮上</hi>
艮其背不獲其身行其庭不見其人无咎<lb/>
<pb n="18b"/>　先儒曰背者目所不見之地庭者與物交接之地今<lb/>
　于目所不見而身且不獲是靜而能定也與物交接<lb/>
　而人且不見是動而亦定也如是則物我兩忘外欲<lb/>
　不得以為吾累可无咎矣文公之言非造于安止之<lb/>
　地者不能也程子通上下言之若論學若用功正當<lb/>
　操存戒懼于未然凡動生于欲欲生於見背者人所<lb/>
　不見止于所不見則無心目之牽至切者身而内欲<lb/>
　不萌是内不溺于己也至近者人而外欲不摇是外<lb/>
<pb n="19a"/>　不牽于人也如此而止然後無毫髮之私也善乎明<lb/>
　道先生之言曰與其是内而非外不若内外之兩忘<lb/>
　也盡之矣<lb/>
　　蒙謂人能無欲以亂其心則不逐於物而安所止<lb/>
　　矣<lb/>
彖曰艮止也時止則止時行則行動靜不失其時其道<lb/>
光明<lb/>
　　安于義理之正而不失其時措之宜此所以篤實<lb/>
<pb n="19b"/>　　而光輝也<lb/>
艮其止止其所也上下敵應不相與也是以不獲其身<lb/>
行其庭不見其人无咎也<lb/>
　　安于理而不交于物所以内外兩忘也<lb/>
　先儒曰凡物不得其所則不止陽上隂下各得其所<lb/>
　則止矣凡物不得其行則止其止乃自止山本靜故<lb/>
　為止之至止萬物者莫若艮又曰艮者萬物之所成<lb/>
　終而成始此艮所以有時止時行之義震則陽動<lb/>
<pb n="20a"/>　于下坎則陽䧟于中艮則陽著于上陰不得而掩之<lb/>
　故光明艮其背止也行其庭行也其行其止不見人<lb/>
　已唯見義理之當止所謂止其所也所者止之地也<lb/>
　得其所止而不止固為不知止不得其所止而止又<lb/>
　豈止其所之義哉有止之時有止之所止之時如夫<lb/>
　子之仕止久速當其可是也止之所如大學仁敬孝<lb/>
　慈各得其分是也釋彖自艮止也以下言止之時自<lb/>
　艮其止以下言止之所<lb/>
<pb n="20b"/>　　蒙謂體常以盡變故未嘗膠于一定之中人能隨<lb/>
　　處而皆安故能得夫兩忘之道觀此斯得其所止<lb/>
　　矣<lb/>
象曰兼山艮君子以思不出其位<lb/>
　先儒曰位者所止也不出其位者止于所止也不出<lb/>
　其位身止也思不出其位心止也<lb/>
　　蒙謂觀諸象而知其止之堅存諸心而安夫理之<lb/>
　　正吾于艮之象而得止之道矣<lb/>
<pb n="21a"/>初六艮其趾无咎利永貞<lb/>
象曰艮其趾未失正也<lb/>
　先儒曰止于暫而不能久未善止也故曰利永貞<lb/>
　　蒙謂止于初而守之固斯无妄動矣<lb/>
六二艮其腓不拯其隨其心不快<lb/>
象曰不拯其隨未退聴也<lb/>
　先儒曰六爻皆言艮艮其止也然下三爻皆不得其<lb/>
　止者止道未成也人之知止或忽于初而誤于終觀<lb/>
<pb n="21b"/>　人不觀于其暫而觀于其久故初未知所止二不安<lb/>
　其止三止于危是以初則戒二不快三薫心自四以<lb/>
　上得其所止矣故宜上而不宜下<lb/>
　　蒙謂人之行止係于上則已之志不得行矣<lb/>
九三艮其限列其夤厲熏心<lb/>
象曰艮其限危熏心也<lb/>
　先儒曰易言凶至于滅鼻者其行過也言厲至于熏<lb/>
　心者其止殆也<lb/>
<pb n="22a"/>　　蒙謂行止不能隨時而執一故其危至于此也<lb/>
六四艮其身无咎<lb/>
象曰艮其身止諸躬也<lb/>
　先儒曰卦之六爻唯咸艮備取諸身然咸言其拇其<lb/>
　腓其脢其輔而不言心者言咸所以感心實感之而<lb/>
　感无容心也艮言其趾其腓其限其輔而亦不及心<lb/>
　者言艮所以止心實止之而止則无心矣咸艮相為<lb/>
　動靜而不出一心之㣲是以聖人取諸粗以明无體<lb/>
<pb n="22b"/>　之妙欲人不求諸它而已矣<lb/>
　　蒙謂居大臣之位而不能正天下之止故聖人雖<lb/>
　　言其无害而實病其无才也<lb/>
六五艮其輔言有序悔亡<lb/>
象曰艮其輔以中正也<lb/>
　先儒曰艮其輔可咸其輔不可人所見于外不過言<lb/>
　行二者在下以腓趾象其行在上以輔頰象其言所<lb/>
　以明艮之義則一也<lb/>
<pb n="23a"/>　　蒙謂主天下之止而不能止天下之止故聖人獨<lb/>
　　取其止于中而已<lb/>
上九敦艮吉<lb/>
象曰敦艮之吉以厚終也<lb/>
　先儒曰易爻取厚象者三敦臨敦復敦艮是也葢以<lb/>
　陽剛居止之極敦艮篤實于止者也嘗即震艮二卦<lb/>
　論之震主于動艮主于止葢動由下而進止于上而<lb/>
　終故震之六爻唯初最吉艮之六爻唯上最吉聖人<lb/>
<pb n="23b"/>　之深意也又即咸艮二卦論之咸艮皆就人身取象<lb/>
　而咸六爻皆未盡善艮六爻各盡善者葢感物而動<lb/>
　者未免于凶悔知止能靜者未有不能安者也若艮<lb/>
　之上九則又不累于剛而獨言吉也<lb/>
　　蒙謂以剛實而居止之極非安其所止者不能也<lb/>
䷴<hi>艮下巽上</hi>
漸女歸吉利貞<lb/>
　先儒曰以漸而進者唯女歸為得其義媒妁問之卜<lb/>
<pb n="24a"/>　筮决之由納采問名納吉納徵請期親□莫不有漸<lb/>
　迨其歸也母詔之房中父命之阼階諸母戒之兩階<lb/>
　之間三月廟見而後成婦其有漸也如此所以吉也<lb/>
　　蒙謂人之進為當有序聖人即其事之大者以明<lb/>
　　其進以正也<lb/>
彖曰漸之進也女歸吉也進得位往有功也進以正可<lb/>
以正邦也其位剛得中也止而巽動不窮也<lb/>
　先儒曰漸升晉皆進也而義則異<lb/>
<pb n="24b"/>　　蒙謂釋卦名之義以言人道之常因卦才之善以<lb/>
　　明進為之序其要在于中正而順理則其進莫禦<lb/>
　　矣<lb/>
象曰山上有木漸君子以居賢徳善俗<lb/>
　先儒曰巽木在山上為漸在地中為升山上之木取<lb/>
　其髙地中之木取其下髙者要其質之所託下者原<lb/>
　其生之所自二卦所以不同居賢徳先有所止也善<lb/>
　風俗巽入之也然皆非一日可成漸之義也居賢徳而後<lb/>
<pb n="25a"/>　善風俗乃正已而正人之意彖所謂進以正可以正邦也<lb/>
　　蒙謂明物理而知其髙下之有因觀人事而知其<lb/>
　　進止之有序此聖人因漸之象而示人明徳新民<lb/>
　　之方也<lb/>
初六鴻漸于干小子厲有言无咎<lb/>
象曰小子之厲義无咎也<lb/>
　先儒曰以卦義言女之歸以漸以卦變言隂之進以<lb/>
　漸象言木漸爻言鴻漸初之進也亦以漸<lb/>
<pb n="25b"/>　　蒙謂唯其隂柔无據而居初故其進為不躁而有<lb/>
　　漸然此豈衆人所能識哉<lb/>
六二鴻漸于磐飲食衎衎吉<lb/>
象曰飲食衎衎不素飽也<lb/>
　　蒙謂既進于所安利在得中以行道故聖人于漸<lb/>
　　之二深明之<lb/>
九三鴻漸于陸夫征不復婦孕不育凶利禦宼<lb/>
象曰夫征不復離羣醜也婦孕不育失其道也利用禦<lb/>
<pb n="26a"/>宼順相保也<lb/>
　先儒曰卦辭女歸吉以兩體論巽女有歸艮男之象<lb/>
　九三夫婦凶以應否論當相應之位為正不當相應<lb/>
　之位為邪<lb/>
　　蒙謂聖人以三之所處宜安履于平地故戒其失<lb/>
　　理而苟合而勉其守正以閑邪<lb/>
六四鴻漸于木或得其桷无咎<lb/>
象曰或得其桷順以巽也<lb/>
<pb n="26b"/>　先儒曰進于上體之巽故取木象<lb/>
　　蒙謂進非據而能得其所安者由四之居正而處<lb/>
　　卑也<lb/>
九五鴻漸于陵婦三嵗不孕終莫之勝吉<lb/>
象曰終莫之勝吉得所願也<lb/>
　先儒曰漸卦三四相比以情合也惟非夫而孕所以<lb/>
　不育二五相應以理合也特為三四所間故久而不<lb/>
　孕也以情苟合者必凶以理相求者終吉<lb/>
<pb n="27a"/>　　蒙謂居尊位而在漸時故其君臣之相與雖或間<lb/>
　　于始然必通于終葢中正之道有必亨之理以不<lb/>
　　正而敵中正一時之為耳久其能勝乎<lb/>
上九鴻漸于陸其羽可用為儀吉<lb/>
象曰其羽可用為儀吉不可亂也<lb/>
　先儒曰漸六爻主乎進而有得失初之進雖未得位<lb/>
　而安二四得位而不安矣三急于求合故凶四安于<lb/>
　平地故无咎二五中正相應皆吉上進處髙潔不累<lb/>
<pb n="27b"/>　于位者也故曰吉<lb/>
　　蒙謂雖位進極而不失其漸賢達之髙致者也故<lb/>
　　聖人深取焉<lb/>
䷵<hi>兊下震上</hi>
歸妹征凶无攸利<lb/>
　　蒙謂人既不能以道制其欲无自而可矣故聖人<lb/>
　　甚言之<lb/>
彖曰歸妹天地之大義也天地不交而萬物不興歸妹<lb/>
<pb n="28a"/>人之終始也<lb/>
　　因感交之情同見天人之理一葢一與二為對生<lb/>
　　之本也<lb/>
說以動所歸妺也征凶位不當也无攸利柔乘剛也<lb/>
　　夫唯情肆而益蕩故合之失其正而處之非其道<lb/>
　　也<lb/>
　先儒曰凡先釋卦名者易之通例也天地生物男女<lb/>
　生息其義則同故咸恒與此彖皆兼天地萬物言之<lb/>
<pb n="28b"/>　家人與歸妹之彖皆曰天地之大義者家人言位之<lb/>
　正歸妹言情之交正以名分交以致和陽外隂内位<lb/>
　也說以動情也位不當言其始也合之不以正所以<lb/>
　征凶柔乗剛言其終也處之又不盡其道所以无攸<lb/>
　利也<lb/>
　　蒙謂即天道以明人事而知其相感之情同因卦<lb/>
　　徳以考爻象而知其相求之義乖故聖人之賛易<lb/>
　　始而明其情之不可无終則言其義之不可有示<lb/>
<pb n="29a"/>　　人之意精矣<lb/>
象曰澤上有雷歸妹君子以永終知敝<lb/>
　　蒙謂陽動于上而隂說隨之故君子知其不正之<lb/>
　　合而思為可久之道也<lb/>
初九歸妹以娣跛能履征吉<lb/>
象曰歸妹以娣以恒也跛能履吉相承也<lb/>
　　蒙謂有賢徳而无正應雖不足以遂其行猶可以<lb/>
　　助乎正<lb/>
<pb n="29b"/>九二眇能視利幽人之貞<lb/>
象曰利幽人之貞未變常也<lb/>
　先儒曰不言歸妹者蒙初爻之文也初承嫡能守其<lb/>
　常二守貞不變其常必曰跛曰眇者示不足之戒也<lb/>
　　蒙謂有賢徳而配不良雖難以及乎逺猶足以善<lb/>
　　其身<lb/>
六三歸妹以須反歸以娣<lb/>
象曰歸妹以須未當也<lb/>
<pb n="30a"/>　　蒙謂失徳而无應故有所待而失所歸也<lb/>
九四歸妹愆期遲歸有時<lb/>
象曰愆期之志有待而行也<lb/>
　　蒙謂有賢徳而无嘉偶故寧失時而不輕售也<lb/>
六五帝乙歸妹其君之袂不如其娣之袂良月幾望吉<lb/>
象曰帝乙歸妹不如其娣之袂良也其位在中以貴行<lb/>
也<lb/>
　先儒曰卦與泰相似惟易三四二爻耳故此與泰卦<lb/>
<pb n="30b"/>　五爻同故彖亦言天地交而此爻取象同中四爻皆<lb/>
　失位二五雖失位然皆正應五為妹主能謙降无華<lb/>
　故吉二執娣禮能自貶守靜故利初上雖當位然初<lb/>
　吉上凶初有承嫡之美上有失職之嫌各係所處何<lb/>
　如耳<lb/>
　　蒙謂唯謙降以從禮不事飾以恱人乃以貴下賤<lb/>
　　之道也<lb/>
上六女承筐无實士刲羊无血无攸利<lb/>
<pb n="31a"/>象曰上六无實承虚筐也<lb/>
　先儒曰在六爻應不以正皆在所棄其所美者常而<lb/>
　已初九從人以守常二安分以守常九四待時以守<lb/>
　常六五謙遜以守常唯六三上六二爻失常為不善<lb/>
　　蒙謂以隂柔居上而无應乃婦女之无終者也故<lb/>
　　其占如此<lb/>
</p>

  </div>
            <div>
                <head>易精蕴大義卷八</head>
    <p>
<pb n="1a"/>欽定四庫全書<lb/>
　易精蕴大義卷八　　　　　元　解蒙　撰<lb/>
下經四<hi>豐至未濟</hi>
䷶<hi>離下震上</hi>
豐亨王假之勿憂宜日中<lb/>
　　蒙謂極盛大之勢雖在于王道而彰盛大之治尢頼<lb/>
　　于王明葢非王道之大固无以致其豐然非王明<lb/>
　　之盛又何以治其豐哉<lb/>
<pb n="1b"/>彖曰豐大也明以動故豐王假之尚大也勿憂宜日中<lb/>
宜照天下也<lb/>
　　明盛大之義必原其所以致之之由推盛大之勢<lb/>
　　必思其所以治之之道葢聖人之意不徒善其有<lb/>
　　以致豐尤欲其有以保其豐也<lb/>
日中則昃月盈則食天地盈虚與時消息而况于人乎<lb/>
况于鬼神乎<lb/>
　　物理盛必衰故聖人舉其大者以明持盈之道也<lb/>
<pb n="2a"/>　先儒曰不明則察之未至而失之遺物不動則為之<lb/>
　不果而失之廢事故明者動之體動者明之用二者<lb/>
　相資然後能成豐大之功舉天地以見虧盈變盈也<lb/>
　言人以見惡盈也言鬼神以見害盈也前言日中以<lb/>
　徳之不偏言後言日中以時之已盛言葢宜日中之<lb/>
　不可常是處豐之所以為可憂也<lb/>
　　蒙謂既言致豐大之道又言處豐大之難而欲其<lb/>
　　守中不欲其過盛也<lb/>
<pb n="2b"/>象曰雷電皆至豐君子以折獄致刑<lb/>
　先儒曰苟用吾明而威不至則不无失罰矣苟用吾<lb/>
　威而明不至則不无濫刑矣象曰皆至見其不可偏<lb/>
　廢也噬嗑明在上其明廣也故象言先王以明罰勅<lb/>
　法示人主事也豐離在下其明狹也象故言君子以<lb/>
　折獄致刑示有司事也明罰勅法是防于未然折獄<lb/>
　致刑是制于已然折獄離明象致刑震動象<lb/>
　　蒙謂觀明動相資之象得威照並行之用而後有<lb/>
<pb n="3a"/>　　以當事理而服人心<lb/>
初九遇其配主雖旬无咎往有尚<lb/>
象曰雖旬无咎過旬災也<lb/>
　　蒙謂資明動之用以成豐大之治在于恊力以相<lb/>
　　求不可懷私以失己聖人之誡深矣<lb/>
六二豐其蔀日中見斗徃得疑疾有孚發若吉<lb/>
象曰有孚發若信以發志也<lb/>
　先儒曰文王于繫辭明盛極必衰之理故曰宜日中<lb/>
<pb n="3b"/>　周公于爻辭明明極必昏之理故曰日中見斗日中<lb/>
　見沬孔子賛易遂曰日中則昃月盈則食天地盈虚<lb/>
　與時消息是三聖之意一也<lb/>
　　蒙謂有至明之用其明不可往求以致其感但當<lb/>
　　積誠以通其意<lb/>
九三豐其沛日中見沬折其右肱无咎<lb/>
象曰豐其沛不可大事也折其右肱終不可用也<lb/>
　　蒙謂明而无所資固足以養其明用而无所賴又<lb/>
<pb n="4a"/>　　何足以成其用故聖人重為豐九三惜也<lb/>
九四豐其蔀日中見斗遇其夷主吉<lb/>
象曰豐其蔀位不當也日中見斗幽不明也遇其夷主<lb/>
吉行也<lb/>
　先儒曰初以下從上謂之配四以平等交初故言夷<lb/>
　不期而㑹曰遇初四本非正應偶以同徳相交故皆<lb/>
　曰遇而皆稱主<lb/>
　　蒙謂爻既失其明必當資于明故聖人于豐之九<lb/>
<pb n="4b"/>　　四雖言其所處之未善復美其應初以從吉也<lb/>
六五來章有慶譽吉<lb/>
象曰六五之吉有慶也<lb/>
　先儒曰坤之六三姤之九五皆自畜其美故曰含章<lb/>
　豐之六五乃資人之美故曰來章五隂暗則往而疑<lb/>
　二文明則來而章章者離體文明之象<lb/>
　　蒙謂以隂柔之主來賢明之才則天下蒙其福矣<lb/>
上六豐其屋蔀其家闚其户闃其无人三嵗不覿凶<lb/>
<pb n="5a"/>象曰豐其屋天際翔也闚其户闃其无人自藏也<lb/>
　先儒曰致豐易守豐難豐極必衰所以致凶至豐之上<lb/>
　六而旅之義形矣葢豐與旅反對夫盛大之時一變<lb/>
　而有覉旅之態天地消息盈虚之數然也<lb/>
　　蒙謂盛之極者衰之始此窮大之所以失其居也<lb/>
䷷<hi>艮下離上</hi>
旅小亨旅貞吉<lb/>
　先儒曰入而麗乎内所以為家人止而麗乎外所以<lb/>
<pb n="5b"/>　為旅旅不足以全夫貞吉之道唯足以為旅之貞吉<lb/>
　故特重曰旅貞吉也<lb/>
　　蒙謂于親寡之時猶有亨通之理非處之得其正<lb/>
　　者不能也<lb/>
彖曰旅小亨柔得中乎外而順乎剛止而麗乎明是以<lb/>
小亨旅貞吉也旅之時義大矣哉<lb/>
　先儒曰一柔在外處二剛之中是旅而得其强交者<lb/>
　也苟非善處卑則取辱髙則招禍鮮不失矣唯知其<lb/>
<pb n="6a"/>　所止而无私交暗事而後可也故柔之得中乎外而<lb/>
　順乎剛則明在而外不失人止而麗乎明則明在而<lb/>
　内不失己外不失人内不失己雖在旅固亦可小亨<lb/>
　貞吉也夫旅之時不一而義者時措之宜時非君子<lb/>
　所能為義則君子當自盡故遭其時而不知其宜不<lb/>
　可也故曰旅之時義大矣哉<lb/>
　　蒙謂无矯亢之失而有文明之善則不失時宜而<lb/>
　　得處旅之道矣故聖人深賛之<lb/>
<pb n="6b"/>象曰山上有火旅君子以明慎用刑而不留獄<lb/>
　先儒曰明離象慎艮象不留獄旅不處象君子之用<lb/>
　刑也雖明而止故明而慎雖止而不處故亦不留獄<lb/>
　明者或不慎慎者或留獄失旅之義也噬嗑之利用<lb/>
　獄豐之折獄致刑皆以其有震之威離之明故也噬<lb/>
　嗑繼之以賁豐繼之以旅則離明如故而震動為艮<lb/>
　止矣明无時而不然威有時而當止故賁曰无敢折<lb/>
　獄旅曰明慎用刑而不留獄知无敢之辭又知明慎<lb/>
<pb n="7a"/>　之意則知震變為艮之義矣<lb/>
　　蒙謂明照雖祥刑之本然不可恃其明果斷乃决<lb/>
　　獄之用故又當致其果此非有得于明而止止而<lb/>
　　不處之義者不能也<lb/>
初六旅瑣瑣斯其所取災<lb/>
象曰旅瑣瑣志窮災也<lb/>
　先儒曰窮而益堅處旅之道也<lb/>
　　蒙謂柔弱而居下失處旅之道也<lb/>
<pb n="7b"/>六二旅即次懷其資得童僕貞<lb/>
象曰得童僕貞終无尤也<lb/>
　　蒙謂處旅而得中宜其有資而親也<lb/>
九三旅焚其次喪其童僕貞厲<lb/>
象曰旅焚其次亦以傷矣以旅與下其義喪也<lb/>
　先儒曰九三與上九義同皆以剛居上也三與二反<lb/>
　二柔順得中三過剛不中也<lb/>
　　蒙謂處旅而以剛居下之上宜其无所容也<lb/>
<pb n="8a"/>九四旅于處得其資斧我心不快<lb/>
象曰旅于處未得位也得其資斧心未快也<lb/>
　　蒙謂柔而能下雖善處于旅失位而无助安得行<lb/>
　　其志故聖人于旅之四善其事而憂其心也<lb/>
六五射雉一矢亡終以譽命<lb/>
象曰終以譽命上逮也<lb/>
　先儒曰旅五不取君位人君无旅也然五實君位故<lb/>
　在五獨不言旅亦示王者无外之意而又重未然之<lb/>
<pb n="8b"/>　防也六五君子之旅也衆人之旅以得其利為善故<lb/>
　以資斧為象君子之旅以得其道為善故以射雉為<lb/>
　象譽在人命在天<lb/>
　　蒙謂處旅而得在外之中故能合文明之道為得<lb/>
　　上下之心聖人所以深期乎五也<lb/>
上九鳥焚其巢旅人先笑後號咷喪牛于易凶<lb/>
象曰以旅在上其義焚也喪牛于易終莫之聞也<lb/>
　先儒曰同人親也故先號咷而後笑親寡旅也故先<lb/>
<pb n="9a"/>　笑後號咷<lb/>
　　蒙謂處旅過剛而自髙故失其順徳而莫知也<lb/>
䷸<hi>巽下巽上</hi>
巽小亨利有攸徃利見大人<lb/>
　先儒曰巽柔體在内其用特小亨耳聖人又恐人之<lb/>
　一于巽而安于小則繼之曰利有攸往使之果于進<lb/>
　勿疑于退利見大人使人覩其大而无安于小<lb/>
　　蒙謂聖人以是卦徳巽順而體隂柔雖不可大有<lb/>
<pb n="9b"/>　　所為猶可以進而有為也<lb/>
彖曰重巽以申命剛巽乎中正而志行柔皆順乎剛是<lb/>
以小亨利有攸徃利見大人<lb/>
　先儒曰内巽者命之始重巽者巽之逹乎外申前之<lb/>
　命也重巽之象唯可施于申命于他則已甚故曰重<lb/>
　巽以申命也若剛不巽乎中正則將𥚹隘而為邪柔<lb/>
　不順乎陽剛則將邪媚而為謟故柔順乎剛剛巽乎<lb/>
　中正所以為巽之體也或曰巽以剛為本觀此兩句<lb/>
<pb n="10a"/>　則聖人于此卦欲其尚剛可知其義亦通<lb/>
　　蒙謂觀上下之皆巽乎理故其出令必欲致其詳<lb/>
　　觀隂陽之皆順乎道故其有為不徒安于小此聖<lb/>
　　人賛易之㫖也<lb/>
象曰隨風巽君子以申命行事<lb/>
　先儒曰巽者入也前後相隨而至于嵗事行矣𫝊曰<lb/>
　八風之至各以四十五日而成一嵗是也夫天之風<lb/>
　以時而播不曰頻君之命以時而申不為瀆天播其<lb/>
<pb n="10b"/>　風以成嵗事君申其命以行國事故四時之律隨其<lb/>
　風而不逆則年嵗之時可成矣天下之心隨其命而<lb/>
　不違則國家之事可行矣申命者所以致其戒于行<lb/>
　事之先行事者所以踐其言于申命之後申命須先<lb/>
　事方可行事不然則墻壁之文耳<lb/>
　　蒙謂觀風之被物必以先後而相繼知君子行令<lb/>
　　貴乎上下之皆順此申命之象所以有取于重巽<lb/>
　　也<lb/>
<pb n="11a"/>初六進退利武人之貞<lb/>
象曰進退志疑也利武人之貞志治也<lb/>
　先儒曰貞字尤當深玩過剛非貞也<lb/>
　　蒙謂聖人以其失于柔故欲其濟以剛所以約其<lb/>
　　過勉其不及而得乎中也<lb/>
九二巽在牀下用史巫紛若吉无咎<lb/>
象曰紛若之吉得中也<lb/>
　先儒曰以陽處隂過于巽也故九二上九皆有牀下<lb/>
<pb n="11b"/>　之象然上九貞凶而九二吉无咎者中與不中之異<lb/>
　也<lb/>
　　蒙謂過于巽而能用其誠乃補過者也<lb/>
九三頻巽吝<lb/>
象曰頻巽之吝志窮也<lb/>
　　蒙謂以剛亢之質居巽順之時所以勉為而屢失<lb/>
　　也<lb/>
六四悔亡田獲三品<lb/>
<pb n="12a"/>象曰田獲三品有功也<lb/>
　先儒曰柔以巽而後有功剛以直而後貞吉有功則<lb/>
　无不及貞吉則无太過是以四五皆得巽道而悔亡<lb/>
　也<lb/>
　　蒙謂以隂柔无援而間于陽宜其有悔以隂柔居<lb/>
　　正而巽于陽故能成其功盖四之地本有悔以處<lb/>
　　之善故悔亡而後有功也<lb/>
九五貞吉悔亡无不利无初有終先庚三日後庚三日<lb/>
<pb n="12b"/>吉<lb/>
象曰九五之吉位正中也<lb/>
　先儒曰一巽見乎蠱故于卦辭曰先甲後甲重巽申<lb/>
　命者主重在上巽故于五曰先庚後庚<lb/>
　　蒙謂處无過之地以為出命之主新天下之治以<lb/>
　　精吾心之思葢出命更改之道當如是也<lb/>
上九巽在牀下喪其資斧貞凶<lb/>
象曰巽在牀下上窮也喪其資斧正乎凶也<lb/>
<pb n="13a"/>　先儒曰巽以徳為順順得其正乃徳之吉順失其正<lb/>
　乃徳之凶六爻中惟九五居尊位命令之所由出在<lb/>
　巽體之中能以剛巽乎中正又守之以正順得其貞<lb/>
　者也初與四以柔為巽之主初居下卦之上有進退<lb/>
　之志未知順者也四居上卦之下能得乎上下善處<lb/>
　順者也三過剛不中勉而不中非能順者也二與上皆<lb/>
　失其所安二居中不失其正上巽極失正吉凶之所<lb/>
　以判也<lb/>
<pb n="13b"/>　　蒙謂過于巽而失其正斷必凶之道也<lb/>
䷹<hi>兊下兊上</hi>
兊亨利貞<lb/>
　先儒曰有君子之説有小人之説陽為君子隂為小<lb/>
　人卦中陽爻吉而隂爻凶君子小人之説固不同也<lb/>
　　蒙謂和而不流君子説之道也<lb/>
彖曰兊説也剛中而柔外説以利貞是以順乎天而應<lb/>
乎人説以先民民忘其勞説以犯難民忘其死説之大<lb/>
<pb n="14a"/>民勸矣哉<lb/>
　先儒曰剛中故貞柔外故説剛中而柔外則立己者<lb/>
　正而説人者非邪也説以利貞則至公无私而上有<lb/>
　以順乎天歡欣浹洽而下有以應乎人至于民相勸<lb/>
　以從上何事不可成哉聖人所以大之也抑嘗觀巽<lb/>
　兊皆二陽一隂之卦也一隂居内而自處卑巽一隂<lb/>
　居外而以柔説人巽兊之一隂雖分上下内外而以<lb/>
　剛中為主則同一意也巽有卑順之義不有剛中則<lb/>
<pb n="14b"/>　失之為足恭兊有和説之義不有剛中則失之為佞<lb/>
　諛剛中者巽兊之主也<lb/>
　　蒙謂聖人守正而能和故未嘗違道以干百姓之<lb/>
　　譽亦未嘗咈百姓以從己之欲宜夫子極言以賛<lb/>
　　之也<lb/>
象曰麗澤兊君子以朋友講習<lb/>
　先儒曰義理之説无窮况朋友講習乎從容論説以<lb/>
　講之于先又必切實體驗以習之于後則心與理相<lb/>
<pb n="15a"/>　得而所知者益精身與事相安而所能者益固志氣<lb/>
　之浹洽疑殆之切磋體麗澤之益為相滋之實而其<lb/>
　説在我矣彖之言王者之事象之言學者之事然學<lb/>
　者之事王者之事其義實相通歟<lb/>
　　蒙謂義理之説人无窮而聖人尤取其互相滋益<lb/>
　　也<lb/>
初九和兊吉<lb/>
象曰和兊之吉行未疑也<lb/>
<pb n="15b"/>　先儒曰兊自有和義獨于初言者以其得剛陽之正<lb/>
　具和説之體故首言之疑謂疑于隂也卦唯四陽獨<lb/>
　初與隂无所係故未疑二四則疑于三五則疑于上<lb/>
　　蒙謂以剛居正而无係累之私則不妄説人矣<lb/>
九二孚兊吉悔亡<lb/>
象曰孚兊之吉信志也<lb/>
　先儒曰二孚兊之有悔雖不若初和兊之吉視五之<lb/>
　孚于剥則有間矣<lb/>
<pb n="16a"/>　　蒙謂剛實居中而處恱乃和而不同者也<lb/>
六三來兌凶<lb/>
象曰來兌之凶位不當也<lb/>
　　蒙謂无與而説以隂柔而居不中正故也<lb/>
九四商兊未寜介疾有喜<lb/>
象曰九四之喜有慶也<lb/>
　先儒曰以其失位故昧于决去就以其性剛故惡邪<lb/>
　而喜正<lb/>
<pb n="16b"/>　　蒙謂聖人以其承陽而比隂故戒之守正以閑邪<lb/>
　　然而夫子獨言從正之喜者守正之意長也<lb/>
九五孚于剝有厲<lb/>
象曰孚于剝位正當也<lb/>
　　蒙謂既以剛而居尊雖若无所失然處説而比隂<lb/>
　　故又在于知戒知此則不惑于小人以致危矣<lb/>
上六引兊<lb/>
象曰上六引兌未光也<lb/>
<pb n="17a"/>　先儒曰兊六爻以柔為説以剛為貞故遇剛爻説无<lb/>
　不善三與上皆以柔在外為説之至非道以為説非<lb/>
　説之正初與四居相應之地一无私係之嫌一以同<lb/>
　類相説故初吉而四則有喜也唯二五有剛中之徳<lb/>
　然二失位不如五當位五有厲不如二之孚吉也<lb/>
　　蒙謂説既極而强引之長隂柔之常態也<lb/>
䷺<hi>坎下巽上</hi>
渙亨王假有廟利涉大川利貞<lb/>
<pb n="17b"/>　先儒曰説極則離散渙所以次兊渙有二義卦有因<lb/>
　民渙散而萃之意假廟是也又有渙天下患難之意<lb/>
　涉川是也<lb/>
　　蒙謂廣大孝以合人心濟大難以成治道然非正<lb/>
　　固之守又安能不離哉<lb/>
彖曰渙亨剛來而不窮柔得位乎外而上同王假有廟<lb/>
王乃在中也利涉大川乘木有功也<lb/>
　先儒曰假有廟一也渙曰王乃在中而萃曰致孝享<lb/>
<pb n="18a"/>　者葢渙者治之始萃者治之成始則假廟致亨而已<lb/>
　備物盡禮惟萃為然此渙之所以言王乃在中而萃<lb/>
　之所以言致孝享歟涉大川一也渙曰乘木有功而<lb/>
　中孚曰乘木舟虚者葢渙所以濟險也中孚所以涉<lb/>
　險也君子虚已以逰世能涉險矣若夫持危扶衰惟<lb/>
　渙為然此渙之所以謂之乗木有功中孚所以謂之<lb/>
　乘木舟虚歟卦辭言利貞而彖釋不及者言在中有<lb/>
　功則利貞之義可見矣<lb/>
<pb n="18b"/>　　蒙謂當離散之時而能約歸于中則得拯渙之道<lb/>
　　而成濟渙之功矣<lb/>
象曰風行水上渙先王以享于帝立廟<lb/>
　先儒曰享帝尊尊也立廟親親也尊尊親親王道盡<lb/>
　在是矣盖吾能渙天下之難則所以事天者盡矣故<lb/>
　可以享帝以一天下之趨向吾能得天下之心則所<lb/>
　以寜親者至矣故可以立廟以來天下之愛敬收其<lb/>
　散而合其離其道孰有大于此哉<lb/>
<pb n="19a"/>　　蒙謂氣之遇夫物者无所受所以成離散之象聖<lb/>
　　人之聚夫人者有其機故當盡誠敬之心此祭祀<lb/>
　　之報乃合人心之道也<lb/>
初六用拯馬壯吉<lb/>
象曰初六之吉順也<lb/>
　　蒙謂當渙之始而能濟乎險者以其順剛中之才<lb/>
　　而能得其助也<lb/>
九二渙奔其机悔亡<lb/>
<pb n="19b"/>象曰渙奔其机得願也<lb/>
　　蒙謂當渙散之時而急就其所安斯可以合其離<lb/>
　　矣<lb/>
六三渙其躬无悔<lb/>
象曰渙其躬志在外也<lb/>
　先儒曰三上兩爻隂陽相應者也然三則欲其應上<lb/>
　上則不欲其應三者葢三應上則有出險之理上應<lb/>
　三則入險矣且易中大抵陽應隂多凶隂應陽多吉<lb/>
<pb n="20a"/>　　蒙謂當渙之時而獨得其應雖可以獨善而未足<lb/>
　　以兼善也欲拯天下之渙先散一己之私非志在<lb/>
　　濟時者不能也<lb/>
六四渙其羣元吉渙有丘匪夷所思<lb/>
象曰渙其羣元吉光大也<lb/>
　　蒙謂散朝廷之羣以大天下之萃非有髙世之智<lb/>
　　安能成不世之功哉<lb/>
九五渙汗其大號渙王居无咎<lb/>
<pb n="20b"/>象曰王居无咎正位也<lb/>
　先儒曰渙之一卦大要有三一曰正君位二曰立宗<lb/>
　廟三曰君臣上下協力以救渙為心也渙王居无咎<lb/>
　所以正位一已散之民萃有位无咎所以正位聚萬<lb/>
　方之衆聖人君臨天下可不先正其位乎<lb/>
　　蒙謂人君能順天命以治民則能聚大衆以守天<lb/>
　　位矣<lb/>
上九渙其血去逖出无咎<lb/>
<pb n="21a"/>象曰渙其血逺害也<lb/>
　先儒曰渙内三爻在險之中而求以出險故初言拯<lb/>
　馬二言奔机三言渙躬皆出險之道也外三爻在險<lb/>
　之外而求以濟險故四言渙其羣五言渙大號上言<lb/>
　渙其血皆濟險之道也故渙六爻有吉而无凶<lb/>
　　蒙謂處渙之極而能濟乎渙其无所傷矣<lb/>
䷻<hi>兊下坎上</hi>
節亨苦節不可貞<lb/>
<pb n="21b"/>　　蒙謂滿而不溢固有可通之理儉不適中又非可<lb/>
　　常之道葢道之所貴者中故聖人常欲人之得乎<lb/>
　　中也<lb/>
彖曰節亨剛柔分而剛得中苦節不可貞其道窮也<lb/>
　　節而可以通固有以適其中節而至于極斯有以裁其<lb/>
　　過吾于節而得制中之道矣<lb/>
説以行險當位以節中正以通<lb/>
　　和而節嚴而泰此所以能節而不至于苦也<lb/>
<pb n="22a"/>天地節而四時成節以制度不傷財不害民<lb/>
　　隂陽順序而不乖所以成生物之功法度得宜而<lb/>
　　不亂所以施仁民之政盖莫非因自然之節而為<lb/>
　　當然之節也<lb/>
　先儒曰當位以節則人不敢違中正以通則人不能<lb/>
　違葢以説而不至于流儉而不至于苦于无過不及<lb/>
　之中立為中正之制萬世通行之道是謂中正以通<lb/>
　　蒙謂節之為道貴乎得中故聖人既言卦才之善<lb/>
<pb n="22b"/>　　而又深明夫天人之節同一理也<lb/>
象曰澤上有水節君子以制數度議徳行<lb/>
　先儒曰數度就事物而言故曰制制者一定而不可<lb/>
　易也遵行而已徳行就身心而言故曰議議者商度<lb/>
　以求中也隨時為義合乎中而已制數度者坎法律<lb/>
　象議徳行者兊口象<lb/>
　　蒙謂觀容物之量既能得其節知處事之方必求<lb/>
　　中乎節此聖人示人用易之道也<lb/>
<pb n="23a"/>初九不出户庭无咎<lb/>
象曰不出户庭知通塞也<lb/>
　先儒曰初四有應宜出者也然前有陽爻蔽塞不可<lb/>
　出也此知塞者也而象兼通言知塞則知通矣通塞<lb/>
　在時出處由己<lb/>
　　蒙謂于節之初而能節于行雖可以无過尤貴于<lb/>
　　知時聖人教人之意深矣<lb/>
九二不出門庭凶<lb/>
<pb n="23b"/>象曰不出門庭凶失時極也<lb/>
　先儒曰前陽竒故稱户前隂偶故稱門<lb/>
　　蒙謂在當為之時而无可行之道知節而不知通<lb/>
　　者也<lb/>
六三不節若則嗟若无咎<lb/>
象曰不節之嗟又誰咎也<lb/>
　先儒曰節以中為貴三説極而過中故不節若則嗟<lb/>
　若上險極而過中故苦節不可貞<lb/>
<pb n="24a"/>　　蒙謂三不中正而處節非能節者凶咎之至將誰<lb/>
　　任乎<lb/>
六四安節亨<lb/>
象曰安節之亨承上道也<lb/>
　　蒙謂人能承上之道以為節斯无矯拂之患矣<lb/>
九五甘節吉徃有尚<lb/>
象曰甘節之吉居位中也<lb/>
　　蒙謂以剛居尊而為節之主守中居正以為節之<lb/>
<pb n="24b"/>　　道以此而行其功大矣<lb/>
上六苦節貞凶悔亡<lb/>
象曰苦節貞凶其道窮也<lb/>
　先儒曰三之不節不及乎中者也上之苦節過乎中<lb/>
　者也心有不足故嗟故悔節之彖辭所謂位中正者唯<lb/>
　五當之<lb/>
　　蒙謂處節之極而終于節不可固守以為常所宜<lb/>
　　損過以就中聖人示人之意切矣<lb/>
<pb n="25a"/>䷼<hi>兌下巽上</hi>
中孚豚魚吉利涉大川利貞<lb/>
彖曰中孚柔在内而剛得中説而巽孚乃化邦也豚魚<lb/>
吉信及豚魚也利涉大川乘木舟虚也中孚以利貞乃<lb/>
應乎天也<lb/>
象曰澤上有風中孚君子以議獄緩死<lb/>
初九虞吉有他不燕<lb/>
象曰初九虞吉志未變也<lb/>
<pb n="25b"/>九二鳴鶴在隂其子和之我有好爵吾與爾靡之<lb/>
象曰其子和之中心願也<lb/>
六三得敵或鼓或罷或泣或歌<lb/>
象曰或鼔或罷位不當也<lb/>
六四月㡬望馬匹亡无咎<lb/>
象曰馬匹亡絶類上也<lb/>
九五有孚攣如无咎<lb/>
象曰有孚攣如位正當也<lb/>
<pb n="26a"/>上九翰音登于天貞凶<lb/>
象曰翰音登于天何可長也<lb/>
䷽<hi>艮下震上</hi>
小過亨利貞可小事不可大事飛鳥遺之音不宜上宜<lb/>
下大吉<lb/>
　先儒曰中孚有豚魚之象變為小過乃有飛鳥之象<lb/>
　二剛為體四柔為翼其象横直故為飛鳥翰音登于<lb/>
　天振其聲于上也飛鳥遺之音墜其聲于下也不宜<lb/>
<pb n="26b"/>　上而凶宜下而大吉理之必然也上經將終受以頥<lb/>
　大過下經將終受以中孚小過四卦皆不反對所以<lb/>
　明風雷山澤之互用也<lb/>
　　蒙謂小過而不失夫常則雖過而不害矣<lb/>
彖曰小過小者過而亨也過以利貞與時行也柔得中<lb/>
是以小事吉也剛失位而不中是以不可大事也有飛<lb/>
鳥之象焉飛鳥遺之音不宜上宜下大吉上逆而下順<lb/>
也<lb/>
<pb n="27a"/>　先儒曰得其時則柔足以有為故柔得中是以可小<lb/>
　事非其時則剛不能以有為故剛失位而不中是以<lb/>
　不可大事上則乘剛逆也下則承陽順也施過于不<lb/>
　順凶莫大焉施過于順過更變而為吉也<lb/>
　　蒙謂事有所當過唯應時順理則吉矣<lb/>
象曰山上有雷小過君子以行過乎恭喪過乎哀用過<lb/>
乎儉<lb/>
　先儒曰行喪用皆見乎動以象震也恭哀儉皆當止<lb/>
<pb n="27b"/>　之節以象艮也山上之雷其聲已發而未壯以復豫<lb/>
　大壯推之可見恭過則偽哀過則毁儉過則陋而君<lb/>
　子以之者時也<lb/>
　　蒙謂觀夫理之過常而行其事之當過則无害于<lb/>
　　過矣<lb/>
初六飛鳥以凶<lb/>
象曰飛鳥以凶不可如何也<lb/>
　　蒙謂隂柔而上應宜其過之甚速而莫救也<lb/>
<pb n="28a"/>六二過其祖遇其妣不及其君遇其臣无咎<lb/>
象曰不及其君臣不可過也<lb/>
　　蒙謂以柔順而居中故雖過而不過也<lb/>
九三弗過防之從或戕之凶<lb/>
象曰從或戕之凶如何也<lb/>
　　蒙謂當隂盛之時而不為之備終必遺其患矣<lb/>
九四无咎弗過遇之往厲必戒勿用永貞<lb/>
象曰弗過遇之位不當也往厲必戒終不可長也<lb/>
<pb n="28b"/>　　蒙謂聖人以其陽而居隂故善其過乎宜以其任<lb/>
　　剛而好進故又戒其守之堅葢當隂過之時聖人<lb/>
　　扶陽之意深矣<lb/>
六五密雲不雨自我西郊公弋取彼在穴<lb/>
象曰密雲不雨已上也<lb/>
　先儒曰小畜彖辭與小過六五同葢小畜所畜者小<lb/>
　小過則所過者小皆不可以大事二卦雖殊而大者<lb/>
　為小者所畜則一而已正猶蠱之彖應巽五之象葢<lb/>
<pb n="29a"/>　五位乎君足以主一卦故象或應他卦之彖<lb/>
　　蒙謂以柔居尊乃隂之過者也其能成大功乎<lb/>
上六弗遇過之飛鳥離之凶是謂災眚<lb/>
象曰弗遇過之已亢也<lb/>
　先儒曰初上二爻為鳥翼故皆有飛鳥象初自下而<lb/>
　上聖人猶戒之而况上六已極乎亢離之已逺乎在<lb/>
　六爻四柔二剛柔過乎剛者也柔爻惟二五得中二<lb/>
　无咎五无凶咎之辭初上不中故凶三四俱剛當柔<lb/>
<pb n="29b"/>　盛之時剛徳不足故位剛者或凶位柔者或厲聖人<lb/>
　抑柔之意嚴然得中得位處之合宜者亦不得而却<lb/>
　聖人扶剛之意顯矣若失位不中者亦末如之何也<lb/>
　已<lb/>
䷾<hi>離下坎上</hi>
既濟亨小利貞初吉終亂<lb/>
　　蒙謂聖人于治功之成其致治之意固无限而保<lb/>
　　治之心尤无窮其垂戒之義精矣<lb/>
<pb n="30a"/>彖曰既濟亨小者亨也利貞剛柔正而位當也初吉柔<lb/>
得中也終止則亂其道窮也<lb/>
　　蒙謂致治之慮欲其周然必盡乎理之常濟治之<lb/>
　　功貴乎中然又懼其時之過葢致治非難而保治<lb/>
　　尤難故聖人于時之既濟而深致其戒也<lb/>
象曰水在火上既濟君子以思患而豫防之<lb/>
　先儒曰坤上乾下為泰天地之交也坎上離下為既<lb/>
　濟水火之交也雖然水火相資固以致用為利水火<lb/>
<pb n="30b"/>　相息亦宜預防豈可以時之既濟而忘其所可戒哉<lb/>
　以象言之則坎險在前思患于豫離明在内見㡬于<lb/>
　早<lb/>
　　蒙謂觀物理以相克而成功推人事以備患而保<lb/>
　　治以此為防斯无終止之亂矣<lb/>
初九曳其輪濡其尾无咎<lb/>
象曰曳其輪義无咎也<lb/>
　先儒曰九剛動之才也故有輪象初一卦之後也故<lb/>
<pb n="31a"/>　有尾象卦言終亂象言預防爻有濡尾其義一也此<lb/>
　爻有先難後易之象<lb/>
　　蒙謂既濟之初而能止其進不至于極矣<lb/>
六二婦喪其茀勿逐七日得<lb/>
象曰七日得以中道也<lb/>
　先儒曰離為雉為文明有翟茀之象此爻有先喪後<lb/>
　得之象<lb/>
　　蒙謂中正自守者雖不得于今必能行于後聖人<lb/>
<pb n="31b"/>　　示人勸戒之意深矣<lb/>
九三髙宗伐鬼方三年克之小人勿用<lb/>
象曰三年克之憊也<lb/>
　先儒曰此爻有憊而後克之象<lb/>
　　蒙謂王者懲夷狄之隂類而无輕肆之心去中國<lb/>
　　之隂類而无顧慮之意明乎此義則可以成既濟<lb/>
　　之功而保治于无窮矣<lb/>
六四繻有衣<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>終日戒<lb/>
<pb n="32a"/>象曰終日戒有所疑也<lb/>
　先儒曰坎為加憂四為多懼故能戒思患豫防此爻<lb/>
　當之<lb/>
　　蒙謂當既濟之時既已過中而涉險所宜思患而<lb/>
　　豫防聖人之戒深矣<lb/>
九五東鄰殺牛不如西鄰之禴祭實受其福<lb/>
象曰東鄰殺牛不如西鄰之時也實受其福吉大來也<lb/>
　先儒曰既濟初曳輪而无咎未濟也二雖喪而後得<lb/>
<pb n="32b"/>　將濟也三伐逺而克之既濟也三與四其既濟未濟<lb/>
　之交乎四言戒五言不如上言厲既濟而豫防之不<lb/>
　然道窮而終亂矣<lb/>
　　蒙謂唯其所遇之時不同故其獲福之實亦異既<lb/>
　　濟之時大矣哉故聖人即二五深明之葢五之才<lb/>
　　徳非不善然以時之過是以反不如二之吉也<lb/>
上六濡其首厲<lb/>
象曰濡其首厲何可乆也<lb/>
<pb n="33a"/>　按關氏易以既濟終焉與今易不同葢未濟者屯之<lb/>
　首天地未變坎離未交又以一太極起來吉凶大業<lb/>
　從此而生循環不已變通无窮斯謂之易易終未濟<lb/>
　聖人有深意矣故先正有云既濟是易之死法未濟<lb/>
　是易之生法<lb/>
　　蒙謂居既濟之極而无出險之才其敗壞可立而<lb/>
　　待也<lb/>
䷿<hi>坎下離上</hi>
<pb n="33b"/>未濟亨小狐汔濟濡其尾无攸利<lb/>
　　蒙謂當患難之時雖有可通之道忘戒備之心必<lb/>
　　无能濟之理聖人之戒深矣<lb/>
彖曰未濟亨柔得中也小狐汔濟未出中也濡其尾无<lb/>
攸利不續終也雖不當位剛柔應也<lb/>
　先儒曰既之為言盡也已往之辭也未之為言有所<lb/>
　待也方來之辭也是以未濟非終于不濟欲濟而未<lb/>
　耳故夫子釋彖申言可濟之理<lb/>
<pb n="34a"/>　　蒙謂當未濟之時處之善則有時而可通進之勇<lb/>
　　則无自而能濟然聖人思治之意深故又申言可<lb/>
　　濟之理以示人也<lb/>
象曰火在水上未濟君子以慎辨物居方<lb/>
　先儒曰乾坤坎離六十四卦之樞紐也三極之道皆<lb/>
　出于此故易上經始于乾坤終于坎離下經終于既<lb/>
　濟未濟既濟未濟其實亦坎離也乾坤以坎離為用<lb/>
　而坎離即乾坤之交也故乾坤為大父母坎離為中<lb/>
<pb n="34b"/>　父母既濟成卦水火相及而相用火性炎上而居下<lb/>
　水性潤下而居上方成既濟若未濟則火炎上而在<lb/>
　上水潤下而在下二者不相為用未濟之義也夫水<lb/>
　火二物南北二方君子用此之象必慎而明之以辨<lb/>
　其物性之異使之各居其方也葢有辨而後有交辨<lb/>
　以正其體交以致其用不辨則不交有未濟而後有<lb/>
　既濟而未濟含既濟之象思患預防就卦名取義辨<lb/>
　物居方就卦象取義六十四卦大象不出此義或曰<lb/>
<pb n="35a"/>　辨物如火之明居方如水之聚猶天與火同人亦以<lb/>
　類族辨物言之其義可見亦通<lb/>
　　蒙謂觀物性之異而處事理之宜聖人示人觀象<lb/>
　　之意深矣<lb/>
初六濡其尾吝<lb/>
象曰濡其尾亦不知極也<lb/>
　　蒙謂才未足以濟而欲以彊濟是不度勢之甚也<lb/>
九二曳其輪貞吉<lb/>
<pb n="35b"/>象曰九二貞吉中以行正也<lb/>
　先儒曰曳輪濡尾在既濟初爻為无咎在未濟初濡<lb/>
　尾二曳輪而初吝二吉何也曰處既濟不忘未濟不<lb/>
　汲汲于進用善矣未濟之時義主乎濟而初才之隂<lb/>
　柔不足以濟急于濟則為吝道二為剛中上當應五<lb/>
　濟君之難可以進矣然以剛應柔恐其失于恭順也<lb/>
　故曳以緩其進為吉君子之道所處不同能識時宜<lb/>
　可以知易矣<lb/>
<pb n="36a"/>　　蒙謂于未濟之時當既濟之任唯盡其恭順之心<lb/>
　　斯得為臣之正矣<lb/>
六三未濟征凶利涉大川<lb/>
象曰未濟征凶位不當也<lb/>
　　蒙謂在未濟之時當濟物之任而无能濟之才然<lb/>
　　處險之極斯有出險之理故聖人雖言其才之不<lb/>
　　足濟而又言其時之可濟也<lb/>
九四貞吉悔亡震用伐鬼方三年有賞于大國<lb/>
<pb n="36b"/>象曰貞吉悔亡志行也<lb/>
　先儒曰既濟九三言髙宗稱其人也未濟九四言震<lb/>
　稱其徳也既濟伐鬼方憂其憊者既濟之世利用静<lb/>
　也未濟伐鬼方而行其賞者未濟之世利用動也<lb/>
　　蒙謂九四雖以陽剛濟天下之難然質本隂柔非<lb/>
　　極其剛貞之久不能也<lb/>
六五貞吉无悔君子之光有孚吉<lb/>
象曰君子之光其暉吉也<lb/>
<pb n="37a"/>　先儒曰六五文明之主故稱君子之光五以中虚為<lb/>
　孚上以剛實為孚九四之貞戒之也六五之貞固有<lb/>
　也未濟之君非中正文明而體之以實者不足以濟<lb/>
　也此未濟之時所以有終濟之理歟<lb/>
　　蒙謂唯其徳盛而功溥故能充實而輝光以此而<lb/>
　　濟无不濟矣<lb/>
上九有孚于飲酒无咎濡其首有孚失是<lb/>
象曰飲酒濡首亦不知節也<lb/>
<pb n="37b"/>　先儒曰于既未二濟之終益寓其惓惓憂患之意既<lb/>
　濟吉少凶多未濟吉多凶少然其吉皆未嘗无戒泰<lb/>
　否亦然六十四卦之互體不離乎本卦者唯既濟未<lb/>
　濟為然既濟則藏未濟未濟則藏既濟而聖人又以<lb/>
　為六十四卦之終者盖易窮則變變則通有終則有<lb/>
　始終之以未濟又易之所始也易凡三百八十四爻<lb/>
　隂陽相半必以乾之初九始焉未濟之上九終焉始<lb/>
　終為君子謀此之謂易之道學者當求于象辭之外<lb/>
<pb n="38a"/>　　蒙謂有可濟之才而无得致之位則為自信自樂<lb/>
　　而已然從欲而不反則不可也故聖人深戒之<lb/>
<pb n="39a"/>欽定四庫全書<lb/>
　易精藴大義卷九　　　　　元　解蒙　撰<lb/>
繫辭上傳<lb/>
天尊地卑乾坤定矣卑髙以陳貴賤位矣<lb/>
　　天地不能秘自然之易而易不能外自然之勢聖<lb/>
　　人何容心哉<lb/>
動靜有常剛柔斷矣<lb/>
　　陰陽體徤順之性卦爻定竒耦之畫故即陰陽以<lb/>
<pb n="39b"/>　　求易而易道昭然矣<lb/>
方以類聚物以羣分吉凶生矣在天成象在地成形變<lb/>
化見矣<lb/>
　　理散於萬物而其辭則係乎易之占迹著乎两端<lb/>
　　而其理則驗乎易之動此易所以與天地準也<lb/>
　先儒曰此言聖人觀天地陰陽有如是之理故作易<lb/>
　立如是之義類聚以同言羣分以異言順所同則吉<lb/>
　乖所異則凶此吉凶所由起也吉凶者卦爻之用著<lb/>
<pb n="40a"/>　也有形有象然後有變化之驗類聚羣分而吉凶生<lb/>
　後章所謂愛惡相攻而吉凶生逺近相取而悔吝生<lb/>
　是也成象即下文雷霆風雨日月是也成形即下文<lb/>
　男女是也變化即下文相摩相盪是也鼓潤運行成<lb/>
　象之變化也成男成女化生萬物成形之變化也<lb/>
　　蒙謂盈天地之間無非以陰陽之實而為體定卦<lb/>
　　之象無非道陰陽之理以示人故觀天地則見易<lb/>
　　矣<lb/>
<pb n="40b"/>是故剛柔相摩八卦相盪<lb/>
　　數以兩而立卦以倍而成此聖人作易之序<lb/>
鼓之以雷霆潤之以風雨日月運行一寒一暑乾道成<lb/>
男坤道成女<lb/>
　　運陰陽之二氣生人物之萬殊其變化之道則備<lb/>
　　於易矣<lb/>
　先儒曰此因上文變化見而遂言卦以明變化之實<lb/>
　剛柔相摩八卦相盪方是説做這卦時此成象之變<lb/>
<pb n="41a"/>　化也在這卦中成形之變化也在這卦見造化關捩<lb/>
　子纔動那許多物事都出來易只權冩他這個盖當<lb/>
　初易是易天地是天地到未梢來易便是天地天地<lb/>
　便是易變化之道不可知不可見所可見者形象□<lb/>
　已是故剛柔相摩八卦相盪自陰陽之交感為二氣<lb/>
　之推移雷霆陽也風雨陰也日陽而月陰暑陽而寒<lb/>
　陰也陰陽運於天人物生於地乾道即陽坤道即陰<lb/>
　也此形象之變化始可得而知可得而見矣盖造化<lb/>
<pb n="41b"/>　之妙以其運用而已使剛自剛而柔自柔八卦各居<lb/>
　其方雷霆風雨不相為用日月寒暑不相往來何以<lb/>
　成造化哉惟其相摩相盪鼓潤運行交相為用所以<lb/>
　生萬物也上文言陰陽之實理為立易之本乃對待<lb/>
　之陰陽也交易之體也此又明易之變化見於陰陽<lb/>
　者乃流行之陰陽也變易之用也體立用行此易之<lb/>
　道也抑嘗即此一卦而考諸先天之卦矣卦畫之初<lb/>
　以一剛一柔與第二畫之剛柔相摩而為四象又以<lb/>
<pb n="42a"/>　二剛二柔與第三畫之剛柔相摩而為八卦既成則<lb/>
　又各以八悔卦加於八貞卦之上而一卦為八卦八<lb/>
　卦為六十四卦也震為雷離為電霆即電也<lb/>
　　蒙謂聖人作易既妙乎陰陽之理而易之變化又<lb/>
　　盡乎陰陽之妙吾嘗即易而驗於實體見之矣<lb/>
乾知大始坤作成物乾以易知坤以簡能<lb/>
　先儒曰此贊乾坤之功雖至溥而無際乾坤之徳實<lb/>
　至要而不繁言知者知而已言能者渉於形噐能成<lb/>
<pb n="42b"/>　物盖陽以陰為基陰以陽為倡陽知其始而享其成<lb/>
　陰效其法而成其勞然乾以不知而知故其知也速<lb/>
　坤以不為而為故其成也廣乾坤一理非有别焉天<lb/>
　運流行渾然无體者乾也天道變化見於功用者坤<lb/>
　也故上文以男女分乾坤而此以形氣分乾坤以男<lb/>
　女分則男乾而女坤以形氣而論則一物各具一乾<lb/>
　坤也<lb/>
　　蒙謂知夫萬物形氣之異禀原於陰陽健順之異<lb/>
<pb n="43a"/>　性則可以言乾坤之徳行矣<lb/>
易則易知簡則易從易知則有親易從則有功<lb/>
　　去一己之私以合天下之公非法健順之理而合<lb/>
　　内外之道不能也<lb/>
有親則可久有功則可大可久則賢人之徳可大則賢<lb/>
人之業<lb/>
　　一諸内者所以成乎已兼於外者所以措諸事人<lb/>
　　法乾坤至此則可以為賢矣<lb/>
<pb n="43b"/>　先儒曰無險詖之行則易知事得其要則易從有親<lb/>
　則終身愛戴而无睽離之患故可久有功則日積月<lb/>
　累而有増益之漸故可大无親烏可久无功烏可大<lb/>
　而已非其至也故為賢人之徳業徳謂得于已者業<lb/>
　謂成於事者然為學之道莫先於立志志久則氣久<lb/>
　徳性久故曰可久又曰日新大則才大事業大故曰<lb/>
　可大又曰富有徳業不可久不可大不足謂之賢人<lb/>
　况可謂之聖人乎然必稱賢人者以明乾坤之徳業<lb/>
<pb n="44a"/>　人皆可勉而至也<lb/>
　　蒙謂法健順之理以合内外之道則美在其中發<lb/>
　　于事業矣<lb/>
易簡而天下之理得矣天下之理得而成位乎其中矣<lb/>
　先儒曰賢人法易簡之道猶未免有天人之間未與<lb/>
　乾坤為一也易簡而天下之理得者盖聖人與乾坤<lb/>
　之易簡凡所以像形天下經綸萬物者莫不順其自<lb/>
　然而无一毫鑿智生事之私焉是以无一物不通其<lb/>
<pb n="44b"/>　理無一事不得其理也至此則體道之極功聖人之<lb/>
　能事可以與天地參矣<lb/>
　　蒙謂聖人與天地合其徳能盡人事而參天地<lb/>
　　右第一章<lb/>
　　　先儒曰此章專論伏羲體造物以作易之事重<lb/>
　　　在乾坤二卦生八卦以至六十四卦盖先天之<lb/>
　　　易乾坤終包六十四卦在其中凡陽者乾也凡<lb/>
　　　陰者坤也末歸結乾之徳賢人法之造其極則<lb/>
<pb n="45a"/>　　　聖人能事畢矣<lb/>
聖人設卦觀象繋辭焉而明吉凶剛柔相推而生變化<lb/>
　先儒曰此二句為綱領剛柔相推而生變化一曰綱<lb/>
　之總㑹也剛柔並立為相摩迭為消長為相推<lb/>
　　蒙謂聖人即已著之象而示占盖亦本於陰陽之<lb/>
　　進退而得之也<lb/>
是故吉凶者失得之象也悔吝者憂虞之象也變化者<lb/>
進退之象也剛柔者晝夜之象也六爻之動三極之道<lb/>
<pb n="45b"/>也<lb/>
　先儒曰變化之於剛柔猶進退之於晝夜晝推而進<lb/>
　則夜退柔者變而剛也夜推而進則晝退剛者變而<lb/>
　柔也晝夜之進退无止剛柔之變化无窮動謂變爻<lb/>
　因上文變化而言也聖人因動爻示人以吉凶使之<lb/>
　隨時進退趨吉避凶參陰陽之運合剛柔之冝以順<lb/>
　仁義之施則不遺三極之道矣<lb/>
　　蒙謂觀人事之變以參造化之運其事雖殊理則<lb/>
<pb n="46a"/>　　一也<lb/>
是故君子所居而安者易之序也所樂而玩者爻之辭<lb/>
也<lb/>
　先儒曰居而安指身之所處而言樂而玩指心之所<lb/>
　好而言序次序也自卦而言則否泰剥復之類自爻<lb/>
　而言則潛見飛躍之類知其序之有常故居位而安<lb/>
　樂樂其理也玩習而不厭也辭可以明理知其理之<lb/>
　无窮故樂而玩爻辭所樂而玩則卦可知矣<lb/>
<pb n="46b"/>　　蒙謂學易而能用夫易明理而能契夫易則不迷<lb/>
　　於事不疑於心矣<lb/>
是故君子居則觀其象而玩其辭動則觀其變而玩其<lb/>
占是以自天祐之吉无不利<lb/>
　先儒曰辭生於象故觀象而後玩辭占生於變故觀<lb/>
　變而後玩占觀象玩辭學易也觀變玩占用易也學<lb/>
　易則无所不盡其理用易則惟盡乎一爻之時居既<lb/>
　盡乎天之理動必合乎天之時故曰自天祐之吉无<lb/>
<pb n="47a"/>　不利上言居安樂玩皆是居之事下文以居對動而<lb/>
　言重在行之事矣<lb/>
　　蒙謂靜而窮理既盡夫易之全體動而明理又闡<lb/>
　　夫易之大用如是不遺夫理不厭于心矣<lb/>
　　右第二章<lb/>
　　　先儒以此章専論文王周公繫辭以明伏羲卦<lb/>
　　　象剛柔變化吉凶悔吝凡三極之道皆見辭中<lb/>
　　　而君子學易必當合卦象而言之也<lb/>
<pb n="47b"/>彖者言乎象者也爻者言乎變者也吉凶者言乎其失<lb/>
得也悔吝者言乎其小疵也无咎者善補過也是故列<lb/>
貴賤者存乎位齊小大者存乎卦辨吉凶者存乎辭憂<lb/>
悔吝者存乎介震无咎者存乎悔是故卦有小大辭有<lb/>
險易辭也者各指其所之<lb/>
　　右第三章<lb/>
易與天地凖故能彌綸天地之道<lb/>
　先儒曰凖者適與相當无小過不及其靜體動用一<lb/>
<pb n="48a"/>　相肖似者也彌者周其全體綸者詳其條理惟與天<lb/>
　地凖故凡天地體用之所至无不盡其始終本末而<lb/>
　得其並行並育之全也一毫有過不及則不能然矣<lb/>
　　蒙謂易具天地之理故深有補於天地<lb/>
仰以觀於天文俯以察於地理是故知幽明之故原始<lb/>
反終故知死生之説精氣為物游魂為變是故知鬼神<lb/>
之情狀<lb/>
　先儒曰以者聖人作易之本意下文皆易中具足之<lb/>
<pb n="48b"/>　理也天髙垂象故言觀地卑效法故言察文者交錯<lb/>
　以相成理者性情之必至天文地理亦互言耳幽隱<lb/>
　而不可見者明顯而可見者幽之故生於明明之故<lb/>
　生於幽隱者復顯而顯者固隱故即其不能不然者<lb/>
　也始者明之初終者明之盡明盡則向于幽矣原者<lb/>
　推其所以然不過未明之前其理已具時至則必來<lb/>
　如夜之必旦也謂之原始者周流而得其源也反終<lb/>
　者反之於終其所以終即其所以始者也始必有終<lb/>
<pb n="49a"/>　生必有死往來出入一綂同條纔明彼即曉此纔明<lb/>
　始即知終始終不同而同一當然之理故孔子曰未<lb/>
　知生焉知死死生非二道也死生之説其為人情之<lb/>
　好惡莫甚於此者知其説明其理故能无妄无妄故<lb/>
　生順死安也聖人即物以明理因有以見无得之則<lb/>
　自為一貫矣情者實理之必至狀者衆有之可名也<lb/>
　精氣自无而入有游魂自有而趨无自无而有神之<lb/>
　情也自有而无鬼之情也自无而有故顯而為物自<lb/>
<pb n="49b"/>　有而无故隱而為變顯而為物者神之狀也隱而為<lb/>
　變者鬼之狀也盖鬼靜而神動其實一條非二物也<lb/>
　皆二氣之聚散事理之當然也理之所成故似无而<lb/>
　實有是盖幽明死生之理貫乎幽明死生之中以時<lb/>
　出入妙其用而盡其事者也然總而言之則不過陰<lb/>
　陽兩端而已盖聖人體造化之理以作易故舉天下<lb/>
　之理不能外於易而聖人用易以窮理也<lb/>
　　蒙謂理不外乎易故即易以窮理斯能逹乎陰陽<lb/>
<pb n="50a"/>　　之變也<lb/>
與天地相似故不違知周乎萬物而道濟天下故不過<lb/>
旁行而不流樂天知命故不憂安土敦乎仁故能愛<lb/>
　先儒曰與天地相似故不違此統論聖人之體段知<lb/>
　周乎萬物而道濟天下故不過此指知仁與天地相<lb/>
　似之實處盖嘗論之天地者道之全體易者天地之<lb/>
　全體而聖人又易之全體也知者卦爻之所指而道<lb/>
　其所行也周萬物者表裏精粗无不到全體大用无<lb/>
<pb n="50b"/>　不明濟天下者物物事事皆无憾也知周萬物而道濟<lb/>
　天下則心與道合動无非理而物各得其宜非徒名<lb/>
　為廣大周徧而施諸事物則无一可而反為禍害如<lb/>
　後世異端之學也不過者得其中正利物冝人不徒<lb/>
　有周物之名也旁行不流物理事勢或有出於常經<lb/>
　之外者易无不備聖人无不應也是皆道之所至時<lb/>
　中之所在故雖旁行而不至於流蕩也至此乃相似<lb/>
　不違之至也夫然故天地流行无所不該富貴貧賤<lb/>
<pb n="51a"/>　死生壽夭夷狄患難或出於非常不意皆天理之所<lb/>
　在隨其所遇所處而皆有預定之酧酢也土者所處<lb/>
　之地安土者隨其所處而安之也仁者天地生物之<lb/>
　心獨得其常經定序大中而人得之以為人者也安<lb/>
　土則理熟義定生生之心益培益固不安土則私欲<lb/>
　日生而本然所得於天地者日薄矣此合天地與聖<lb/>
　人為一而卒歸於此太極兩儀四象八卦所生豈徒<lb/>
　然而已哉<lb/>
<pb n="51b"/>　　蒙謂聖人所以與天地合其徳亦惟盡性而已耳<lb/>
範圍天地之化而不過曲成萬物而不遺通乎晝夜之<lb/>
道而知故神无方而易无體<lb/>
　先儒曰範圍天地之化合萬物為一全體皆不出於<lb/>
　道之分量内所謂化也不過所謂恰好有過於全體<lb/>
　病矣曲成萬物并包庶類洪纎髙下委曲詳細无不盡<lb/>
　其心而竟其事所謂綸也遺不及也有　不及則於<lb/>
　全體亦非矣晝夜即陰陽通者以一貫二知者立於<lb/>
<pb n="52a"/>　一而為之照也其所知即範圍曲成之事萬物一陰<lb/>
　陽也通於道則合於一而時出之時陰而陰時陽而<lb/>
　陽神无方易无體也事物之方體皆一定而天地聖<lb/>
　人之用无感不應无措不宜萬變萬化而一以貫之<lb/>
　也神者能陰能陽見於此而復見於彼故无方易者<lb/>
　一陰一陽為交易變易初无定形故无體即天地聖<lb/>
　人時出一貫之道也故曰造化之妙不外乎神易而<lb/>
　神易之妙獨得于聖人學者得此則小徳川流大徳<lb/>
<pb n="52b"/>　敦化无不到矣<lb/>
　　蒙謂仁足以贊化育之功知足以窮造化之理此<lb/>
　　聖人所以妙神易之用也<lb/>
　　右第四章<lb/>
　　　此章先儒曰三節雖于窮理盡性之外别有至<lb/>
　　　命事但二者工夫至此而知愈精行愈熟矣所謂<lb/>
　　　範圍曲成者盡人物之性而至於天地參矣所<lb/>
　　　謂通晝夜之道而知致窮理之妙而致於窮神<lb/>
<pb n="53a"/>　　　知化也範圍曲成乃道濟天下安土敦仁之極<lb/>
　　　功通晝夜而知即幽明死生之所以然者也故<lb/>
　　　以神无方易无體總結上文之意<lb/>
一隂一陽之謂道繼之者善也成之者性也<lb/>
　先儒曰一陰一陽之謂道是就造化流行上説成之<lb/>
　者性也是就人禀受上説繼之者善是就天賦人受<lb/>
　中間過接處説一陰而復一陽一陽而復一陰即无<lb/>
　方之神无易之體是所謂道也盖以一貫萬一貫二<lb/>
<pb n="53b"/>　道无聲无臭形象可見可聞但陰陽二者往來屈伸<lb/>
　以成萬物道之為道即此是已朱子解曰繼者氣之<lb/>
　方出而未有所成之謂善即理之方行而未有所立<lb/>
　之名陽之屬也誠之源也成則物之已成性則理之<lb/>
　已立陰之屬也誠之立也元亨利貞乾之四徳道者<lb/>
　方出而賦於物善之繼也復者各得而藏於已性之成<lb/>
　也易者交錯代換之名卦爻之立由是而已天地之<lb/>
　間陰陽交錯而實理流行一賦一受於其中亦由是<lb/>
<pb n="54a"/>　也愚按大傳一陰一陽之謂道即乾坤二象所言一<lb/>
　嵗之功用是也周子通書以人事釋之故言元亨誠<lb/>
　之通利貞誠之復誠即易所謂道也通即元亨之為<lb/>
　善者也復即利貞之為性者也善所以闡是道故曰<lb/>
　繼性所以全是道故曰成是以朱子兼釋之<lb/>
　　蒙謂理乘乎陰陽之機其所以流行賦于萬物者<lb/>
　　皆不外乎此也<lb/>
仁者見之謂之仁知者見之謂之知百姓日用而不知<lb/>
<pb n="54b"/>故君子之道鮮矣<lb/>
　先儒曰人雖同此善性有生氣質不能無偏全清濁<lb/>
　之異盖嘗論之道者至理之當然也仁以行之知以<lb/>
　知之不出此二者而已或務于行而不求所以知之<lb/>
　則不免賢者之過而道之所以不行也或求於知而<lb/>
　不知所以行之則不免知者之過而道之所以不明<lb/>
　也至於習不察而行不著是所謂人莫不飲食鮮能<lb/>
　知味者也然氣質之性君子有弗性焉苟有澄治之<lb/>
<pb n="55a"/>　功所謂全體者已渾然於所性之中是君子之道豈<lb/>
　終鮮也故此一節言道之在人自生知安行以下不<lb/>
　能无偏必如上章窮理乃能盡性至命此學易者之<lb/>
　極功而作易之本意也<lb/>
　　蒙謂道之全體固无不備而人之所禀鮮有不偏<lb/>
　　所以聖人深有感于斯道也<lb/>
顯諸仁藏諸用鼓萬物而不與聖人同憂盛徳大業至<lb/>
矣哉<lb/>
<pb n="55b"/>　天地之道顯微一機耳陰氣生陽自内而外所以鼓<lb/>
　萬物之出機顯諸仁也陽氣生陰自外而内所以鼓<lb/>
　萬物之入機藏諸用也此機一動其能已乎顯仁又<lb/>
　藏用藏用又顯仁此一陰一陽之謂道也曰顯曰藏<lb/>
　不過道之體用而已鼓者發其機緘致其生長正其<lb/>
　始而遂其終物物性命義理皆已前定天地之用不<lb/>
　過隨其時而鼓動以發之鼓舞以成之而已鼓即藏諸<lb/>
　用之用其所鼓者常潛行黙運而不可見故曰藏也<lb/>
<pb n="56a"/>　蓋顯諸仁是已然藏諸用是所以然而道之定體妙<lb/>
　用吾又於鼓之一字見之仁者庶物露生用者神用<lb/>
　无迹故在天則生為仁所以生者為用在聖人則發<lb/>
　者為仁所以發者為知天地不可以智言也知不離<lb/>
　乎心有心則有憂此天人所以分蓋天之為物其生<lb/>
　其殺因其自然天地不加毫末於其間聖人之憂樂<lb/>
　以天下故曰鼓萬物而不與聖人同憂夫天地之大<lb/>
　徳曰生所以生者用也仁與用乃天地之徳業而其<lb/>
<pb n="56b"/>　盛大又非聖人所能至者故曰至矣哉此仁字與上<lb/>
　文仁者見之謂仁仁字不同此純是理彼已涉氣乾<lb/>
　以元為仁即此<lb/>
　　蒙謂天之於物運乎一氣而无心故其功用之妙<lb/>
　　聖人不與焉<lb/>
富有之謂大業日新之謂盛徳<lb/>
　　兼載萬物而无外者用之廣通貫萬物而无窮者<lb/>
　　體之常此天地之所以為大也<lb/>
<pb n="57a"/>生生之謂易成象之謂乾效法之謂坤<lb/>
　　陰陽相禪而无窮其理之見於實體者則有形氣<lb/>
　　之異也<lb/>
極數知來之謂占通變之謂事陰陽不測之謂神<lb/>
　　用易而措諸人事雖不能離乎陰陽之體必有以<lb/>
　　妙乎陰陽之用<lb/>
　先儒曰富有廣大不禦日新悠悠无窮天髙地下萬<lb/>
　物散殊其富有之謂與陰陽升降萬古一日其日新<lb/>
<pb n="57b"/>　之謂歟易者變易不窮故曰生生者易之道也皆造<lb/>
　化之自然之理象者自无而入有用以見體之初也<lb/>
　法者未然而已然千古常然不易之定體也象言成<lb/>
　則法已具而未定法言效則道已盡而无隱乾坤成而易<lb/>
　則肇乎其先者詳此三句則性道太極其體也明矣<lb/>
　數蓍數也變卦變也物莫逃乎數故極占數可以知<lb/>
　來物事行事也即占卦變而通之也生生之謂易至<lb/>
　通變之謂事言易之陰陽也生生之謂易一句為綱<lb/>
<pb n="58a"/>　下四句乃目也成象之謂乾效法之謂坤此陰陽之<lb/>
　屬乎象者也極數知來之謂占通變之謂事此陰陽<lb/>
　之屬乎占事者也陰陽不測之謂神又是總結上文<lb/>
　之意上章言易无體此言生生之謂易惟其生生所<lb/>
　以為體上章言神無方此言陰陽不測之謂神惟其<lb/>
　不測所以無方言易而乾坤繼之乾坤毁則无以見<lb/>
　易書也言神而以占事先之占事則神之所托而顯<lb/>
　者也神易用而變化無窮其實則不越乎兩端而已<lb/>
<pb n="58b"/>　　蒙謂功用莫大於天地而理之見於書者盡无窮<lb/>
　　之變形氣體于陰陽而用之見於筮者盡變通之<lb/>
　　利然其所以妙乎其間則又非人之所能説也<lb/>
　　右第五章<lb/>
　　　先儒曰此章專明陰陽之道在造化與易書其<lb/>
　　　在造化生而為人則有仁知百姓之分生而為<lb/>
　　　物則自顯仁藏用之後而有鼓萬物之妙其在<lb/>
　　　易書自生儀象以至生卦成象之謂乾陽之為也<lb/>
<pb n="59a"/>　　　效法之謂坤陰之為也此陰陽之在卦者也極七<lb/>
　　　八九六之數而占以知來通隂陽老少之變<lb/>
　　　而因以作事此陰陽之在蓍者故首云一陰一<lb/>
　　　陽之謂道于以見天地之化大易之理莫不各<lb/>
　　　具乎陰陽不測之謂神于以見道之體用不離<lb/>
　　　乎陰陽而其所以不偏不倚而黙運乎二者之<lb/>
　　　間則神妙而不可測也其體則謂之道其用則<lb/>
　　　謂之神學者豈可淺觀哉<lb/>
<pb n="59b"/>夫易廣矣大矣以言乎逺則不禦以言乎邇則靜而正<lb/>
以言乎天地之間則備矣<lb/>
　先儒曰此論書所該之理也廣以量言大以質言言<lb/>
　乎逺則其理不以逺而窮而其用不可禦言乎邇則<lb/>
　目擊而道存其體无為而正所以見其體之所該者<lb/>
　大天地有之而易皆有之則无所不備故見其量之<lb/>
　所容者廣<lb/>
　　蒙謂道之全體无不該故其大无外小无内察乎<lb/>
<pb n="60a"/>　　天地也<lb/>
夫乾其靜也專其動也直是以大生焉夫坤其靜也翕<lb/>
其動也闢是以廣生焉<lb/>
　先儒曰易之廣大皆乾坤之所為也大者專直之所<lb/>
　為廣者翕闢之所為專謂一而不雜直謂純理而无<lb/>
　私感而遂通也生於專直而直亦專之所為也專則<lb/>
　純乎道之體直則純乎道之用純乎道則无不周故<lb/>
　大翕者所得於乾之靜也合也盖未動之先猶保合<lb/>
<pb n="60b"/>　之合无有間也闢者時至而出亦感而遂通不可禦<lb/>
　亦无間之所為也故廣皆是道之體用而坤則體乎<lb/>
　乾也專无雜而翕无間皆小无内直闢以至廣大皆<lb/>
　大无限蓋直闢出于專翕而翕又得于專者也抑嘗<lb/>
　論之天地動靜以形氣分乾坤各有動靜于四徳見<lb/>
　之文言曰坤至柔而動也剛至靜而徳方是也盖動<lb/>
　基于靜只是一理惟專故直惟翕故闢專直以一言<lb/>
　翕闢以兩言其靜也專而翕所以靜正其動也直而<lb/>
<pb n="61a"/>　闢所以不禦大抵乾主健雖靜時只一專到動時則<lb/>
　行之以直坤主順至靜時只翕到動時闢而已故曰<lb/>
　不專一則不能直遂不翕聚則不能發散<lb/>
　　蒙謂陽以一而施故其質无不包陰以兩而承故<lb/>
　　其量无不受是以聖人即其體用之全而極言之<lb/>
　　也<lb/>
廣大配天地變通配四時陰陽之義配日月易簡之善<lb/>
配至徳<lb/>
<pb n="61b"/>　先儒曰廣配地大配天變通者易窮則變變則通也<lb/>
　非廣大則不能變通非變通則无以成其廣大故也<lb/>
　日昱乎晝月昱乎夜陰陽之氣也至徳人心極至之<lb/>
　徳也如大學至善之至也廣大以體言變通以用言<lb/>
　陰陽以氣言易簡以理言<lb/>
　　蒙謂天人之理備於易故易之合乎天道人事者<lb/>
　　如此<lb/>
　　右第六章<lb/>
<pb n="62a"/>　　　先儒曰此章聖人所以贊易之道其極至于廣<lb/>
　　　大之原先於乾坤之二畫末又推以言諸天道<lb/>
　　　人事也<lb/>
子曰易其至矣乎夫易聖人所以崇徳而廣業也知崇<lb/>
禮卑崇效天卑法地<lb/>
　先儒曰崇徳者體道明理之所積廣業者全體大用<lb/>
　之所充知即周乎萬物之知崇徳者立乎萬物之上<lb/>
　徳之全體森然乎其中也禮即廣業萬物庶政各有<lb/>
<pb n="62b"/>　品節度數卑者行乎萬事之中散于形下之噐皆知<lb/>
　之流行无在无不在也徳業易之至者也徳畜乎内<lb/>
　者也窮理則知益明知超越而无方故崇知崇徳亦<lb/>
　崇也業者著乎外者也循理而禮益恭循序而有别<lb/>
　故卑禮卑業亦廣也聖人踐履皆易所以崇徳廣業<lb/>
　以此知崇則上極乎髙明所以效天禮卑則下極乎<lb/>
　巽順所以法地此聖人所以與天地合其徳歟<lb/>
　　蒙謂聖人所以深贊夫易者以其極髙明而致廣<lb/>
<pb n="63a"/>　　大而能與天地之道參也<lb/>
天地設位而易行乎其中矣成性存存道義之門<lb/>
　先儒曰道義之在造化則謂之易易之在人則謂之<lb/>
　道義設位者一定不移即道體之定而後變化行靜<lb/>
　當為動主也成性者知禮之本性也存而又存有不<lb/>
　已之功夫莫非性也摘知禮二端而言者取其崇卑<lb/>
　合體而能有知禮之本性存之又存使之有體如天<lb/>
　地則道義由此性中出故設天地之位而後易行有<lb/>
<pb n="63b"/>　知禮之門而後道義出<lb/>
　　蒙謂體立而用行天人同一理也<lb/>
　　右第七章<lb/>
　　　先儒曰此贊易之至聖人所以崇廣其徳而參<lb/>
　　　天地也<lb/>
聖人有以見天下之賾而擬諸其形容象其物宜是故<lb/>
謂之象<lb/>
　　類萬物之情以立一定之卦此聖人作易之意也<lb/>
<pb n="64a"/>聖人有以見天下之動而觀其㑹通以行其典禮繫辭<lb/>
焉以斷其吉凶是故謂之爻<lb/>
　　因萬變之事以立一定之理此聖人命爻之意也<lb/>
言天下之至賾而不可惡也言天下之至動而不可亂<lb/>
也<lb/>
　　聖人作易即夫事物膠擾之中而示以至當之歸<lb/>
　　故有以順人心而合天理如此也<lb/>
擬之而後言議之而後動擬議以成其變化<lb/>
<pb n="64b"/>　　天下之理備於易故君子之為無非易然非得於<lb/>
　　觀玩之深者不能及也<lb/>
　先儒曰㑹者合而不遺通者變而无窮此時也典則有<lb/>
　序而略禮則有秩而詳此所以趨時也趨時有得失<lb/>
　則吉凶生焉學易者擬其所立之象以出言則言之<lb/>
　淺深詳略必各當其理議其所合之爻以制動則動<lb/>
　之久速仕止必各當其時故曰以言尚其辭以動尚<lb/>
　其變此之謂也末章亦有此叚其下文亦歸于人之<lb/>
<pb n="65a"/>　誠正與此同<lb/>
　　蒙謂聖人作易定天下之象而冒天下之道此君<lb/>
　　子所當觀玩而法行之也<lb/>
鳴鶴在陰其子和之我有好爵吾與爾靡之<lb/>
　　天下以真相應者无隱顯之異以誠相與者无彼<lb/>
　　此之分吾於中孚九二見之矣<lb/>
子曰君子居其室出其言善則千里之外應之况其邇<lb/>
者乎居其室出其言不善則千里之外違之况其邇者乎<lb/>
<pb n="65b"/>　　逺近之勢雖殊而感應之理則一故君子必慎其<lb/>
　　所由出也<lb/>
言出乎身加乎民行發乎邇見乎逺言行君子之樞機樞<lb/>
機之發榮辱之主也言行君子之所以動天地也可不慎乎<lb/>
　　君子于言動知其發於一心為甚微而其格于三<lb/>
　　極為无間故必動以為戒而審其機焉此聖人因<lb/>
　　中孚之二五以至誠相感而極言之也<lb/>
　先儒曰萬化不窮感應二端而已故夫子即中孚九<lb/>
<pb n="66a"/>　二爻辭而廣之也居室即在陰之義出言即鳴鶴之<lb/>
　義千里之外應即子和之義特主乎人而言爾感應<lb/>
　者心之聲行者心之迹也言行乃感應之樞機也人<lb/>
　以善而感應則同乎天矣故曰動天地盖至于動天<lb/>
　地則所關者大而人之違應又不足以為榮辱矣此<lb/>
　一爻下六爻之綱領也同心之言其臭如蘭言善則<lb/>
　千里之外應之者也不謹言語以階禍亂言不善則<lb/>
　千里之外違之者也就言上説謹慎无咎謙恭存位<lb/>
<pb n="66b"/>　行之主乎榮者也髙亢者悔負乘致冦行之主乎辱<lb/>
　者也<lb/>
　　蒙謂至誠无往而不通然君子必謹發動之所由<lb/>
　　也<lb/>
同人先號咷而後笑<lb/>
　　由其睽合之勢殊故其憂樂之情異觀于同人之<lb/>
　　五見之矣<lb/>
子曰君子之道或出或處或黙或語二人同心其利斷<lb/>
<pb n="67a"/>金同心之言其臭如蘭<lb/>
　　君子之同不于其迹而于其心故物莫能間而其<lb/>
　　語有味也<lb/>
　先儒曰迹異而心同不害其為同心異而迹同相去<lb/>
　為愈逺故或出或處或黙或語則其迹異也其迹則<lb/>
　兩剛得而間迹雖異而心同也故兩剛不得而終間<lb/>
　夫金至堅也其利斷金斷之則堅除矣除則合故又<lb/>
　曰同心之言其臭如蘭蘭至馨也而同心之言如之<lb/>
<pb n="67b"/>　言其相好之无斁也<lb/>
　　蒙謂觀其相求之情切明其相與之同心故其始<lb/>
　　若相違而終實无間也<lb/>
初六藉用白茅无咎<lb/>
　　以柔居下而能慎則可以保其安而无過此大過<lb/>
　　之用也<lb/>
子曰苟錯諸地而可矣藉之用茅何咎之有慎之至也<lb/>
夫茅之為物薄而用可重也慎斯術也以往其無所失<lb/>
<pb n="68a"/>矣<lb/>
　　即至薄之物以明重慎之心以此而行其无所苟<lb/>
　　矣<lb/>
　先儒曰物之置于地亦可安矣而又藉之以茅過于<lb/>
　慎也凡天下之事過則有失唯過于慎為无失故无<lb/>
　咎<lb/>
　　蒙謂人能常存敬畏之心則可以致天下之事矣<lb/>
　　故夫子即大過之初六而贊之周公譬用白茅之<lb/>
<pb n="68b"/>　　藉以擬議大過初九夫子發其所以擬議之意如<lb/>
　　此<lb/>
勞謙君子有終吉<lb/>
　　人能不自有其功故能成其功然唯成徳之士而<lb/>
　　後行之有常也<lb/>
子曰勞而不伐有功而不徳厚之至也語以其功下人<lb/>
者也徳言盛禮言恭謙也者致恭以存其位者也<lb/>
　先儒曰事功曰勞國功曰功人立大功業于天下皆<lb/>
<pb n="69a"/>　職分之當為苟不知謙遜以待之而驕矜形于辭色<lb/>
　則是已之所當為者為分外之舉矣豈禮也哉故君<lb/>
　子雖有勞而不伐有功而不徳者非欲退遜以要名<lb/>
　譽凡以循吾之禮致吾之恭以守吾所居之位而已<lb/>
　　蒙謂為其所當為而无矜已之私焉則尊而光矣<lb/>
亢龍有悔子曰貴而无位髙而无民賢人在下位而无<lb/>
輔是以動而有悔也<lb/>
不出户庭无咎子曰亂之所生也則言語以為階君不<lb/>
<pb n="69b"/>密則失臣臣不密則失身幾事不密則害成是以君子<lb/>
慎密而不出也<lb/>
　先儒曰爻義主出處而言此及言語之節者明謹行<lb/>
　而又推之謹言也且兊有言象故節之初爻重明之<lb/>
　　蒙謂人之所當節者言為甚故夫子于節之初爻<lb/>
　　明之欲人審其機也<lb/>
子曰作易者其知盗乎易曰負且乘致冦至負也者小<lb/>
人之事也乘也者君子之噐也小人而乘君子之器盗<lb/>
<pb n="70a"/>思奪之矣上慢下暴盗思伐之矣慢藏誨盗冶容誨滛<lb/>
易曰負且乘致㓂至盜之招也<lb/>
　　蒙謂原横逆之來皆已所自致此聖人設卦以盡<lb/>
　　情偽之一端也<lb/>
　　右第八章<lb/>
　　　先儒曰此章七爻皆欲人畏慎也鳴鶴言處隱<lb/>
　　　之誠同人言同心之義白茅貴慎有終尚謙亢<lb/>
　　　龍惡亢户庭以教密負乘以戒慢皆所以養人<lb/>
<pb n="70b"/>　　　之敬心也若從姚氏説移自天祐之於此則終<lb/>
　　　之以信順之福於義亦不相悖<lb/>
天一地二天三地四天五地六天七地八天九地十<lb/>
　先儒曰自天一至地十乃天地生成自然之數然易<lb/>
　言陰陽不言五行者盖五行之理具於陰陽之中成<lb/>
　變化而行鬼神者皆五行之為也文公曰五行只是<lb/>
　五而有十箇者一箇便是兩箇此義先儒所未發天<lb/>
　地之間不過陰陽二氣而已其所謂竒偶十數如是<lb/>
<pb n="71a"/>　不齊者盖數之所生或本于天地消長之運或原於<lb/>
　萬物生成之事然十者之數雖曰不齊總而論之不<lb/>
　過五者生成而已五行則又本之陰陽竒耦而陰陽<lb/>
　又同出於一氣也故周子曰五殊二實二本則一學<lb/>
　易者必逹乎此而後可以言數自一至五生數之序<lb/>
　也自六至十成數之序也水火氣也金木形也是以先<lb/>
　氣而後形然就氣中分之則水之生又在火之先盖<lb/>
　水生于陽火生于陰也水生尚微而火生已著也就<lb/>
<pb n="71b"/>　形中分之則木柔而金剛木生於春而金乃凝于秋<lb/>
　此四行之序也若夫土雖次五而位實居中乃四者<lb/>
　所由以生成初非生于四者之後不可以四者之序<lb/>
　例之也或曰五行同也又有所謂成數之五者何耶<lb/>
　曰凡物之生莫不具陰陽生于陽必成于陰生于陰<lb/>
　必成于陽水生于氣之陽若不流濕則氣必涸火生<lb/>
　於氣之陰若不就燥則火必滅木雖生陽必凝於陰<lb/>
　而後成實金雖生陰必鎔於陽而後成器此生于天<lb/>
<pb n="72a"/>　者必資于地而後成生于地者必資于天而後成也<lb/>
　以此觀之則生成豈彊分耶<lb/>
　　蒙謂對待者易之體流行者易之用也此河圖竒<lb/>
　　偶生成之數也盖天地者陰陽對待之實體也一<lb/>
　　至十者陰陽流行之次序也然對待非流行不能<lb/>
　　以變化流行非對待不能以自行<lb/>
天數五地數五五位相得而各有合天數二十有五地<lb/>
數三十凡天地之數五十有五此所以成變化而行鬼<lb/>
<pb n="72b"/>神也<lb/>
　先儒曰相得而各有合是兩箇意相得如兄弟則取<lb/>
　竒偶之相為次序辨其數而不容紊者也相合如夫<lb/>
　婦則取竒偶之相為生成合其數而不容間者也相<lb/>
　得有合四字説盡河圖之數所為聖人之言也歟天<lb/>
　數二十有五五其五也地數三十六其五也小衍為<lb/>
　十兩其五也大衍為五十十其五也易之數皆類此<lb/>
　變化言功鬼神言用<lb/>
<pb n="73a"/>　　蒙謂觀交易之體而見對待之位均考變易之用<lb/>
　　而知嬴乏之數殊其所以生成萬物莫非此之功<lb/>
　　用也<lb/>
大衍之數五十其用四十有九分而為二以象兩掛一<lb/>
以象三揲之以四以象四時歸竒于扐以象閏五嵗再<lb/>
閏故再扐而後掛<lb/>
　先儒曰數之為用竒則圓而不方偶則方而有定故<lb/>
　虛其一以為數之體而分二掛一揲四歸竒各有所<lb/>
<pb n="73b"/>　象竒偶互相交錯而其用无窮焉盖嘗論之去一者<lb/>
　非數之數掛者數之所始二者之用四十有八以窮<lb/>
　天下不窮之數易而専以數取則不過歩占之法而<lb/>
　已是必有以統其數焉以周子之説考之五十去一<lb/>
　者无極是已四十有九而掛一者太極是已掛一而<lb/>
　用四十八者生陰生陽是已以四十八之數而宗本<lb/>
　于一數而總攝于非數之數其㫖深矣<lb/>
　　蒙謂舉大易之全數而虛其數之一所以藏諸用<lb/>
<pb n="74a"/>　　推大易之用數而極其功之用因以明其象盖亦<lb/>
　　莫非自然之理也<lb/>
乾之䇿二百一十有六坤之䇿百四十有四凡三百有<lb/>
六十當期之日<lb/>
　　即乾坤之䇿數合二氣之中數蓋有適然相符之<lb/>
　　理也<lb/>
二篇之䇿萬有一千五百二十當萬物之數也<lb/>
　　即易中二篇之䇿而推則盈天地間者不外是也<lb/>
<pb n="74b"/>　先儒曰天地之數數之體扐之數數之用乾坤之䇿<lb/>
　數之中<lb/>
　　蒙謂以易中之數合易外之數皆有適然相當之<lb/>
　　理者誠以嵗周于上物生于下莫不有數存焉故<lb/>
　　也<lb/>
是故四營而成易十有八變而成卦八卦而小成引而<lb/>
伸之觸類而長之天下之能事畢矣<lb/>
　先儒曰已得三畫而八卦之名可見則内卦之為貞<lb/>
<pb n="75a"/>　者立矣自是而徃引而伸之再得小成之卦一則外<lb/>
　卦之為悔者備矣六爻成内外備六十四卦之象可<lb/>
　見然後示其爻之變與不變而觸類以長焉則天下<lb/>
　之事其吉凶悔吝不越乎此矣<lb/>
　　蒙謂聖人用易筮之法原其用功之始要其功用<lb/>
　　之終盖亦莫不有序焉也<lb/>
顯道神徳行是故可與酬酢可與祐神矣<lb/>
　先儒曰惟道義顯著故理明義精可以酬酢萬變而<lb/>
<pb n="75b"/>　不差惟徳行之神故先後天而黙有以助神化矣下<lb/>
　章云易有聖人之道四焉則道因象辭變占而顯矣<lb/>
　君子將有為有行而受命如響無有逺近幽深遂知<lb/>
　來物則行以數神酬酢以言人事祐神以贊造化即<lb/>
　酬酢中合理密有贊造化之功矣惟可與酬酢祐神<lb/>
　此所以畢天下之能事也<lb/>
　　蒙謂既有以明乎天而妙乎人斯有以應乎人而<lb/>
　　贊乎天<lb/>
<pb n="76a"/>子曰知變化之道者其知神之所為乎<lb/>
　先儒曰陽化為陰陰化為陽者變化也所以變化者<lb/>
　道也道者本然之妙變化者所乘之機故陽變陰化<lb/>
　而道無不在兩在故不測是以曰知變化之道者其<lb/>
　知神之所為乎<lb/>
　　蒙謂明夫易之功用原夫易之妙用非聖人其孰<lb/>
　　能之<lb/>
　　右第九章<lb/>
<pb n="76b"/>易有聖人之道四焉以言者尚其辭以動者尚其變以<lb/>
制器者尚其象以卜筮者尚其占<lb/>
　先儒曰尚辭則言無所失尚變則動必精義尚象則<lb/>
　法必致用尚占則謀必知來此四者非神之所為孰<lb/>
　能與于此此一節與二章居則觀其象而玩其辭動<lb/>
　則觀其變而玩其占實相表裏<lb/>
　　蒙謂聖人之道无一而不具于易故君子之用无<lb/>
　　一而不遵夫易然非得于觀玩之深者不足以語<lb/>
<pb n="77a"/>　　此也<lb/>
是以君子將有為也將有行也問焉而以言其受命也<lb/>
如嚮无有逺近幽深遂知來物非天下之至精其孰能<lb/>
與于此<lb/>
　先儒曰至精謂是非辨吉凶明<lb/>
　　蒙謂人之用夫易者隨取而各足易之資於人者<lb/>
　　有感而必通盖非至明不能察其機故聖人深贊<lb/>
　　之也<lb/>
<pb n="77b"/>參伍以變錯綜其數通其變遂成天地之文極其數遂<lb/>
定天下之象非天下之至變其孰能與于此<lb/>
　先儒曰錯是往來的綜是上下的錯綜其數只是七<lb/>
　八九六六對九七對八便是東西相錯六上生七為<lb/>
　陽九下生八為陰便是上下為綜參伍所以通之其<lb/>
　治之也簡而踈錯綜所以極之其治之也繁而密<lb/>
　　蒙謂揲至三而參必變其實以考剛柔之進退象<lb/>
　　不一其數必要其終以定卦爻之動靜其變无窮<lb/>
<pb n="78a"/>　　天下莫能加也<lb/>
易无思也无為也寂然不動感而遂通天下之故非天<lb/>
下之至神其孰能與于此<lb/>
　先儒曰此上四者體之所以立而用之所以行也昜<lb/>
　指蓍卦无思无為言无心也君子將有行而命蓍求<lb/>
　卦是人以有心求易也枯莖之蓍定體之卦未嘗有<lb/>
　所施為是易以无心待物也方其未占也蓍藏於櫝<lb/>
　卦在于䇿寂然不動之時也及其問焉而以言其受<lb/>
<pb n="78b"/>　命也如響无有逺近幽深遂知來物非感而遂通天<lb/>
　下之故乎寂然者感之體感通者寂之用也盖動而<lb/>
　無靜靜而無動物也動而無動靜而无靜神也寂而<lb/>
　能感是靜而无靜未嘗狃於无也感復寂是動而无<lb/>
　動也未嘗滯於有也是以易之蓍卦言而靜體動用<lb/>
　太極之本然也人心之妙亦然也聖人以此洗心退<lb/>
　藏于宻以此齋戒以神明其徳是聖人通身易也非有<lb/>
　通身之易何以知全易體用哉<lb/>
<pb n="79a"/>　　蒙謂易道无心而善應故其體用之妙如此也<lb/>
夫易聖人之所以極深而研幾也唯深也故能通天下<lb/>
之志唯幾也故能成天下之務唯神也故不疾而速不<lb/>
行而至<lb/>
　先儒曰極深精乎内也研幾窮乎外也志内也辭占<lb/>
　之道通乎内幾外也變象之道成乎外極深靜无内<lb/>
　而大本立研幾則皆理而大用行極深而得性命之<lb/>
　精研幾而窮先見之理推衆志於一性而不一之志<lb/>
<pb n="79b"/>　以之通㑹萬物于理而不窮之務以之成盖深者易<lb/>
　之至精寂然不動者也而幾者易之至變感而遂通<lb/>
　者也深者理之奥雖隱微必燭故能通天下之志幾<lb/>
　者動之微惟能察於事幾之先則事无不成矣若夫<lb/>
　不待研幾之功而得幾之深妙者神而已凡有體者<lb/>
　必疾而速有方者行而必至神无方體故不疾而速<lb/>
　无所待也不行而至无所在也不疾而速則无所留<lb/>
　滯通志之事也不行而至則无為而成成務之事也<lb/>
<pb n="80a"/>　　蒙謂易道有以窮夫理之幽而審夫動之端然所<lb/>
　　以妙乎其間則發微不可見而充周不可窮也<lb/>
子曰易有聖人之道四焉者此之謂也<lb/>
　先儒曰總結上文<lb/>
　　蒙謂聖人之藴備于易即所謂辭占象變是也<lb/>
　　右第十章<lb/>
　　　先儒曰此章承上章而言易之用有此四者然<lb/>
　　　其所以妙乎其問則无非神之所為也<lb/>
<pb n="80b"/>子曰夫易何為者也夫易開物成務冒天下之道如斯<lb/>
而已者也<lb/>
　　聖人之明易既有以見其用之周又有以見其體<lb/>
　　之備而易道無餘藴矣<lb/>
是故聖人以通天下之志以定天下之業以斷天下之<lb/>
疑<lb/>
　　此聖人即易以示人趨向之方所以勉其怠而致<lb/>
　　其一也<lb/>
<pb n="81a"/>　先儒曰開物者知其未然陽之始物也成務者定其<lb/>
　當然陰之終物也冐天下之道言易之為易不但近<lb/>
　事之間凡陰陽造化之妙出入起居之常无不包羅<lb/>
　于其中也是故聖人以其開物而通夫天下之志以<lb/>
　其成務而定天下之業然天下之人不能皆如聖人<lb/>
　之極深研幾也故理有未通於理之是非不能無疑<lb/>
　事有未定於是非之當否不能無惑聖人即其開物<lb/>
　成務之理寓于易使人卜筮以判吉凶而决趨舍所<lb/>
<pb n="81b"/>　謂斷天下之疑也盖易道開物于幾微之先者神也<lb/>
　成務于變通之後者智也惟其能開物也故聖人用<lb/>
　之其深足以通天下之志惟其能成務也故聖人用<lb/>
　之其幾足以定天下之業惟其能冒天下之道也故<lb/>
　聖人用之其神足以斷天下之疑<lb/>
　　蒙謂易有致用之理故聖人盡用易之妙<lb/>
是故蓍之徳圓而神卦之徳方以知六爻之義易以貢<lb/>
聖人以此洗心退藏于密吉凶與民同患神以知來知<lb/>
<pb n="82a"/>以藏往其孰能與于此哉古之聰明叡知神武而不殺<lb/>
者夫<lb/>
　先儒曰此言聖人作易之體以承上文之意圓神故<lb/>
　能通天下之志方知故能定天下之業易貢故能斷<lb/>
　天下之疑蓍開于無卦之先所以神卦定于有象之<lb/>
　後所以知六爻之在蓍卦具方圓神知之體故其義<lb/>
　易以貢聖人以此三者洗濯其心通體渾是此理不<lb/>
　令一毫私意小知雜于其間又以退藏于密豈非寂<lb/>
<pb n="82b"/>　然不動无思无為時也雖然未渉于用而用之理已<lb/>
　具及其吉凶與民同患則又易之感而遂通天下之<lb/>
　故者也吉凶隱于未形則神以知來吉凶見于已著<lb/>
　則知以藏往盖洗心以存其神退藏以定其體憂患<lb/>
　以贊其决故其知幾即神之開物也其畜徳即知之<lb/>
　成務也所謂聰明睿知也其斷吉凶即神武之决也與<lb/>
　民同患即不殺之仁也盖卜筮而知吉凶至明于天<lb/>
　之道以下方是説卜筮始渉于用矣<lb/>
<pb n="83a"/>　　蒙謂靜而具易之全體動而顯易之妙用此聖人<lb/>
　　自然之易无待于外者也<lb/>
是以明于天之道而察于民之故是興神物以前民用<lb/>
聖人以此齋戒以神明其徳夫<lb/>
　先儒曰上言聖人具神知之徳于一已此言聖人寓<lb/>
　神知之徳于蓍龜聖人以易洗心是以明于天之道<lb/>
　與民同患是以察于民之故則知民用吉凶悔吝之<lb/>
　難明不可無以開其先也是以作為卜筮以敎人非<lb/>
<pb n="83b"/>　惟使之必齊必戒然後敢從于蓍龜雖聖人用蓍龜<lb/>
　以卜筮之亦自齊戒以明其徳盖齊戒則湛然肅然<lb/>
　矣神明則能定能應矣是無思將以有思無為將以<lb/>
　有為也方其未涉于用此理已具既渉于用其徳益<lb/>
　神可見聖人明其理而不假其物之意其心即神明<lb/>
　之舍人能洗之而使無一㸃之累則此心靜與神明<lb/>
　一于揲蓍卦之時能以齊戒存之則此心動與神明<lb/>
　通心在則神在矣不然則蓍卦特枮莖蠧策耳何以<lb/>
<pb n="84a"/>　能神明其徳而靈應如響哉蓍龜而謂之神物者以<lb/>
　為神也則寄于物以為物耶則又神之所寄故謂之<lb/>
　神物<lb/>
　　蒙謂聖人明其理以闡夫易之大用又敬其事以<lb/>
　　全夫易之妙用盖易之作雖在于聖人而聖人之<lb/>
　　用又不無賴于易也<lb/>
是故闔户謂之坤闢户謂之乾一闔一闢謂之變往來<lb/>
不窮謂之通見乃謂之象形乃謂之器制而用之謂之<lb/>
<pb n="84b"/>法利用出入民咸用之謂之神<lb/>
　先儒曰闔者陰之靜闢者陽之動闔闢者動靜之樞<lb/>
　乾健而動坤順而靜陽一噓而萬物由以出陰一翕<lb/>
　而萬物隨以入氣由靜而動故先坤而後乾乾坤之<lb/>
　變通以運而言也變者動靜之節通者動靜之貫夫<lb/>
　闔既往而闢來闢又往而闔來陰既往而陽來陽既<lb/>
　往而陰來闔闢循環陰陽相生皆自運行不息而言<lb/>
　也見象者萬物流形之始屬乎陽形器者成象之後<lb/>
<pb n="85a"/>　屬乎陰此自造化而言也法謂法乎象器之體神謂<lb/>
　神乎象器之用此自聖人修道立敎而言也此一節<lb/>
　論乾坤生成之功聖人裁成經綸之妙然以畫卦布<lb/>
　爻之法言之亦不外此也闔户謂之坤言畫偶爻也<lb/>
　凡偶皆屬陰闢户謂之乾言畫竒爻也凡竒皆屬陽<lb/>
　一闔一闢謂之變六畫既成剛柔相推言成卦往來<lb/>
　不窮謂之通九六之動交相往來言之卦也按其迹<lb/>
　而言見于蓍䇿謂形象于卦爻謂器制而用之謂上<lb/>
<pb n="85b"/>　下筮之法究其用言之枯莖敗槧而内外靜作之用<lb/>
　皆資其利王公皁𨽻之人皆取其决極深研幾其妙<lb/>
　如此豈非天下之至神乎朱子嘗謂此章專論卜筮<lb/>
　故愚於此推原卜筮之由如此以起下文論易制作<lb/>
　之本意<lb/>
　　蒙謂以易而明夫天道有對待之體必有流行之<lb/>
　　用以易而通乎人事有當然之體必有自然之用<lb/>
　　盖天人無二道故其體用同一機<lb/>
<pb n="86a"/>是故易有太極是生兩儀兩儀生四象四象生八卦八<lb/>
卦定吉凶吉凶生大業<lb/>
　先儒曰一陰一陽之謂道道即太極也故朱子嘗謂<lb/>
　語道體之至極則謂之太極語太極之流行則謂之<lb/>
　道雖有二名實無兩體此之謂也若論其生則其生<lb/>
　兩儀交變之中自有太極之理但言其次序須有這<lb/>
　實理方有此陰陽易有太極是生兩儀則先從實理<lb/>
　説起<lb/>
<pb n="86b"/>　　蒙謂易不外乎陰陽而其理則肇乎陰陽之先易<lb/>
　　無藉于人事而其用則通乎人事之要此作易自<lb/>
　　然之序也<lb/>
是故法象莫大乎天地變通莫大乎四時縣象著明莫<lb/>
大乎日月<lb/>
　　盈天地之間者莫非陰陽形氣之實體聖人特舉<lb/>
　　其大者以見易之不可以小言也<lb/>
崇髙莫大乎富貴備物致用立成器以為天下利莫大<lb/>
<pb n="87a"/>乎聖人<lb/>
　　居其位而有其德所以能成大業也<lb/>
探賾索隱鈎深致逺以定天下之吉凶成天下之亹亹<lb/>
者莫大乎蓍龜<lb/>
　　明難明之理以决天下之疑所謂興神物以前民用也<lb/>
　先儒曰法謂效法象謂成象賾隱以物象言深逺以<lb/>
　事理言鉤謂曲而取之致謂推而極之天下有自然<lb/>
　之法象非崇高富貴位與天地並何以修道而立敎<lb/>
<pb n="87b"/>　四時有自然之變通非聖人作易變通盡利何以神<lb/>
　化而宜民日月之明旁燭幽遐非易之示人本隱之<lb/>
　顯何以開物成務是三言者各有所合也上三言以<lb/>
　易道之在造化言作易之事也下三言以易道之在<lb/>
　人事言用易之事也前言吉凶大業此又發明其理<lb/>
　繼之以六莫大之説焉天地日月四時富貴聖人蓍<lb/>
　龜而易實行乎六者之中必得備物致用之聖人履<lb/>
　崇高富貴之位然後能以二者之大用四者之大所<lb/>
<pb n="88a"/>　謂天生神物聖人則之是聖人有得于蓍龜之大者<lb/>
　也天地變化聖人效之是聖人有得于變通之大者<lb/>
　也天垂象見吉凶聖人象之是聖人有得于著明之<lb/>
　大者也河出圖洛出書聖人則之是聖人有得于法<lb/>
　象之大者也由是四象所以示繫辭所以告吉凶所<lb/>
　以斷無非此理也<lb/>
　　蒙謂易之在造化者有形氣之實體然後變化而<lb/>
　　形氣著易之在人事有尊位之聖人然後神物興<lb/>
<pb n="88b"/>　　而民用彰是皆不可以小言也<lb/>
是故天生神物聖人則之天地變化聖人效之天垂象<lb/>
見吉凶聖人象之河出圖洛出書聖人則之<lb/>
　先儒曰則神物所以卜筮則圖書所以作卦疇在天<lb/>
　成象在地成形變化見矣聖人效之而作易故剛柔<lb/>
　相摩八卦相盪變動不居周流六虚天垂象見吉凶<lb/>
　盖日月有虧盈薄蝕之變五星有紓疾伏逆之異故<lb/>
　聖人象之係辭焉以斷其吉凶變化垂象者天地造<lb/>
<pb n="89a"/>　化之大運昭然而可考者也聖人效而象之而易道<lb/>
　以明神物圖書者天地一時瑞應之符託物以示數<lb/>
　者也聖人則之而易法以著自太極至此言聖人制<lb/>
　作之本然制作之本有三易有太極以下六句言爻<lb/>
　象之所由生法象莫大乎天地以下六句言形噐之<lb/>
　所由立天生神物以下四句言易書之所由作<lb/>
　　蒙謂易之本在天地惟與天地合其徳者為能推<lb/>
　　明之<lb/>
<pb n="89b"/>易有四象所以示也繫辭焉所以告也定之以吉凶所<lb/>
以斷也<lb/>
　先儒曰畫象故曰示所以使人有所見有辭故曰告<lb/>
　所以使人有所知爻有吉凶而定以辭故曰斷所以<lb/>
　使人無所疑上四者言作易取法之源此三者言作<lb/>
　易示人之意<lb/>
　　蒙謂聖人之作易既有以盡其意猶未能盡于言<lb/>
　　至係之斷辭則易之用無餘藴矣<lb/>
<pb n="90a"/>　　右第十一章<lb/>
　　　先儒曰此章凡八稱聖人皆指伏羲只係辭以<lb/>
　　　告是文王周公事首掲夫易何為者也一句為<lb/>
　　　問辭唤起一章大意而以開物成務以下為答<lb/>
　　　辭盡説歸卜筮其下六箇是故一箇是以皆有<lb/>
　　　發明卜筮事故本義謂此章專言卜筮而伏羲<lb/>
　　　畫卦之法其綱領已備見于兩圖而作易之原<lb/>
　　　亦因是而發焉不可不知也<lb/>
<pb n="90b"/>易曰自天祐之吉无不利子曰祐者助也天之所助者<lb/>
順也人之所助者信也履信思乎順又以尚賢也是以<lb/>
自天祐之吉无不利也<lb/>
　先儒曰按本義云此釋大有上九爻義然在此无所屬恐<lb/>
　是錯簡宜在第七章之末横渠又謂宜在下係立心<lb/>
　勿恒凶之下惟節齋獨係于上傳十一章之末云學<lb/>
　易之事也示之矣又告之又斷之故觀象玩辭觀變<lb/>
　玩占吉无不利正與第二章義同而夫子釋之又加<lb/>
<pb n="91a"/>　詳焉節齋之説止此今若先看第二章是以自天祐<lb/>
　之吉无不利之義則得矣<lb/>
　　蒙謂聖人釋大有上九之義而明乎其獲福之由<lb/>
　　在乎不違于理也<lb/>
子曰書不盡言言不盡意然則聖人之意其不可見乎<lb/>
　　理有未形而語不能顯者聖人重致其意焉<lb/>
子曰聖人立象以盡意設卦以盡情偽繫辭焉以盡其<lb/>
言變而通之以盡利鼓之舞之以盡神<lb/>
<pb n="91b"/>　　聖人發其精意見于書既皆隨事以明理顯其大<lb/>
　　用施于事又能神化而宜民此聖人所以有功于<lb/>
　　天下既在于作易而尤在于用易也<lb/>
　先儒曰象謂儀象作易之始畫竒以象陽畫偶以象<lb/>
　陰也然竒偶兩畫未足以盡必三畫六畫成卦然後<lb/>
　陰陽交錯逺近相取而天下古今之情偽始可得而<lb/>
　盡矣立象盡意不獨見聖人之意自是象上有這意<lb/>
　設卦以盡情偽非聖人有情又有偽變通者所以盡<lb/>
<pb n="92a"/>　卦之意而著其賾也鼓舞者所以盡繫辭之言而妙<lb/>
　其動也象辭卦三者易之體變通鼓舞二者易之用<lb/>
　變通所謂通其變使民不倦鼓舞所謂神而化之使<lb/>
　民宜之<lb/>
　　蒙謂義理之無窮也聖人未易以言盡人心之未<lb/>
　　開也聖人惡明而有隱此其始若无言而後實无<lb/>
　　隱也<lb/>
乾坤其易之縕邪乾坤成列而易立乎其中矣乾坤毁<lb/>
<pb n="92b"/>則无以見易易不可見則乾坤或幾乎息矣<lb/>
　先儒曰乾陽物也坤陰物也卦皆陰陽竒偶之所為<lb/>
　舉乾坤則皆知矣成列謂伏羲横圖自乾一至坤八<lb/>
　各以其序而列之也藴所謂包含者猶胞中胎骨也<lb/>
　易立其中言卦畫裏面藴藏得易之理在其中也乾<lb/>
　坤毁謂卦畫不立无以見易謂卦畫不立則易无所<lb/>
　託而顯乾坤息謂易道不明則乾坤變化之用不行<lb/>
　矣乾坤與易為體雖異其道一也易本无體而與易<lb/>
<pb n="93a"/>　為體者乾坤也乾坤成列而易立乎其中盖乾坤有<lb/>
　體而易无體有體成毁從之故上言成列下言乾坤<lb/>
　毁易以无體託于乾坤故乾坤毁則无以見易不可<lb/>
　見則乾坤之道因以息矣夫易之道固不係于書之<lb/>
　有无而乾坤本不可以成毁言盖易未嘗无乾坤亦<lb/>
　未嘗息特以卦畫不立无以見其變易之理而併乾<lb/>
　坤之功用不可得而見爾聖人于此所以明夫易之<lb/>
　不得不作也<lb/>
<pb n="93b"/>　　蒙謂易必本于乾坤而後陰陽之體立乾坤必賴<lb/>
　　乎易而後變化之用行此其可相有而不可相无<lb/>
　　也<lb/>
是故形而上者謂之道形而下者謂之噐化而裁之謂<lb/>
之變推而行之謂之通舉而措之天下之民謂之事業<lb/>
　先儒曰形而上者杳然而難知其无聲无臭可以心<lb/>
　見而非耳目之所能及也形而下者炳然而易見盖<lb/>
　成形成器耳目之所可及也道即所以為事物者行<lb/>
<pb n="94a"/>　乎事物之中未始離乎事物即所謂物則是也然事<lb/>
　物有徃來消息而其不易之定體自為不息所以一<lb/>
　人心而定物理也既曰形乃謂之噐又言形而下者<lb/>
　謂之器何也以象對器象㣲而器著者也故曰形乃<lb/>
　謂之器以道對器道升而器降者也故曰形而下者<lb/>
　謂之器化而裁之推而行之舉而錯之皆以道為器<lb/>
　也盖器道雖不同其變通則一也化而裁之謂一闔<lb/>
　一闢不可執一也推而行之謂可運行无窮也如是<lb/>
<pb n="94b"/>　則舉而措之天下矣前言乾坤之變通易道之變通<lb/>
　也此言道器之變通言聖人用易之變通也曰化而<lb/>
　裁之推而行之聖人之事也下言卦象爻辭書中卦<lb/>
　象爻各有變通也其曰化而裁之言用易之卦爻辭<lb/>
　亦存乎聖人之變通也此一節盖承上文而言易在<lb/>
　乾坤之中者也言道器謂易既生乾坤則在乾坤矣<lb/>
　故就乾坤中分别言之所謂道即易器即乾坤也雖<lb/>
　然形上形下不可判而為二器亦道道亦器也故曰<lb/>
<pb n="95a"/>　乾坤毁則无以見易易不可以見則乾坤或幾乎息<lb/>
　矣有則俱有言二者不相離也且以易之道言之自<lb/>
　竒偶未形以上則謂之太極不可以陰陽名也自竒<lb/>
　偶既形以下則謂之兩儀四象八卦而陰陽之體定<lb/>
　矣盖形者動而可見之時自此以上无體故以道名<lb/>
　之自此以下有體故以器名之器有定體體定而變<lb/>
　化故乾本健也初爻化為入中爻化為麗上爻化為<lb/>
　兊坤本順也初爻變為動中爻變為䧟上爻變為止<lb/>
<pb n="95b"/>　六十四小象皆示人以化裁之變也當其變也順而<lb/>
　推之則通違而執之則塞乾之災變而无首則吉坤<lb/>
　之傷變而永貞則利此皆敎人以推行之通也于以<lb/>
　通天下之志以定天下之業以斷天下之疑此舉而<lb/>
　措之謂之事業也<lb/>
　　蒙謂理无形而事有體聖人所以盡利而宜民者<lb/>
　　无非以道為器也<lb/>
是故夫象聖人有以見天下之賾而擬諸其形容象其<lb/>
<pb n="96a"/>物宜是故謂之象聖人有以見天下之動而觀其㑹通<lb/>
以行其典禮繫辭焉以斷其吉凶是故謂之爻<lb/>
　先儒曰重出以起下文先言夫象者象不易見于是<lb/>
　設卦觀象以窮夫賾爻不易知于是效而繫之以辭<lb/>
　以明夫動<lb/>
　　蒙謂物雖萬類而各有定形事雖萬變而各有定<lb/>
　　理故聖人作易以著其象而明其義焉<lb/>
極天下之賾者存乎卦鼓天下之動者存乎辭<lb/>
<pb n="96b"/>　　聖人之作易也既有以類萬物之情必有以成天<lb/>
　　天下之務<lb/>
化而裁之存乎變推而行之存乎通<lb/>
　　易之道不均于一聖人之用易豈可泥于一此所<lb/>
　　以盡變通之利也曰聖人既有以盡事物之理以<lb/>
　　為易之事必有以極裁成之道以闡易之用此連<lb/>
　　上二句為文<lb/>
神而明之存乎其人黙而成之不言而信存乎徳行<lb/>
<pb n="97a"/>　　聖人之為易不惟有以造其理又必有以履其事<lb/>
　　則于易彬彬矣<lb/>
　先儒曰賾以象著故卦立則凡天下之賾皆不可得<lb/>
　而遯故謂之極動以辭决故吉凶斷而人皆趨事赴<lb/>
　功而不能自己故謂之鼓卦即象也所以見賾而擬<lb/>
　諸形容是也辭即爻也所謂繫辭斷其吉凶是也變<lb/>
　通即上文之變通上言其理以道之在易者言也此<lb/>
　言其用以易之在人者言也盖卦爻所寓之理若能<lb/>
<pb n="97b"/>　化裁而推行之當隨時變通不可有所拘泥上文謂<lb/>
　之變謂之通歸重于化裁推行上此存乎變存乎通<lb/>
　止神而明之存乎其人者言變化之道非人不能明<lb/>
　明則有以識變通之理神則有以妙變通之用黙而<lb/>
　成之不言而信存乎徳行者盖黙而成之非躬行者<lb/>
　不能不言而信非心得者不能故曰存乎徳行言變<lb/>
　通在于人然人之所以能神而明之者非實得于心<lb/>
　實踐于身不能以强造也上文五謂字皆聖人作易<lb/>
<pb n="98a"/>　之事此六存事乃聖人用易之事前言變通而歸之<lb/>
　事業推易道於民也此言變通而歸之徳行存易道<lb/>
　于已也盖聖人不惟欲人隨事而用夫易尤欲人于<lb/>
　身而體夫易也下繫言苟非其人道不虚行意盖如<lb/>
　此<lb/>
　　蒙謂動與易俱運而窮理之妙在乎人靜與易俱<lb/>
　　㑹而盡性之實在乎已夫動靜一易也故不徒推<lb/>
　　其理與事又將體其理于身此聖人示人用易之<lb/>
<pb n="98b"/>　　深意故于此極之<lb/>
　　右第十二章<lb/>
　　　先儒曰此章有三節一言象卦辭者易之體變<lb/>
　　　通鼓舞者易之用二言乾坤與易不可相无形<lb/>
　　　上形下有道器之别三重説象卦辭之所以然<lb/>
　　　三節之末皆言變通之理乃聖人用易之道也<lb/>
　　　盖因象卦辭乃知變通之用因變通然後識易<lb/>
　　　所謂神明非人用之不能也人非徳行在身不<lb/>
<pb n="99a"/>　　　言而信之者不能也一節密似一節至此得意<lb/>
　　　忘象易與聖人一也<lb/>
</p>

  </div>
            <div>
                <head>易精藴大義卷十</head>
    <p>
<pb n="1a"/>欽定四庫全書<lb/>
　易精藴大義卷十　　　　　元　解蒙　撰<lb/>
繫辭下𫝊<lb/>
八卦成列象在其中矣因而重之爻在其中矣<lb/>
　　考三畫之卦以定剛柔之體備六爻之畫以效天<lb/>
　　下之動此勢之不容已也<lb/>
剛柔相推變在其中矣繫辭焉而命之動在其中矣<lb/>
　　因隂陽之進退以示无窮之變因人事之得失以<lb/>
<pb n="1b"/>　　繋所值之占觀變玩易道无餘藴矣<lb/>
　先儒曰八卦所用者在象故曰象六十四卦所用者<lb/>
　在爻故曰爻剛柔者爻之體相推謂剛推柔柔推剛<lb/>
　也變則本卦變作他卦惟其相推故能成其變辭謂<lb/>
　爻象之辭即其變而命之也即其變而繋其辭以命<lb/>
　吉凶而占者所值當動之爻象亦不出乎此矣上篇<lb/>
　始以乾坤之成卦終以易簡之徳業下篇始以八卦<lb/>
　成列終以乾坤示人易簡其道雖相類然上篇所未<lb/>
<pb n="2a"/>　盡者則見於下篇是為終始之道也<lb/>
　　蒙謂觀易卦之小成而又有以備其體因竒耦之<lb/>
　　變化而又有以顯其用此聖人作易自然之序也<lb/>
吉凶悔吝者生乎動者也<lb/>
　　考夫易之占辭原夫易之變體此聖人賛易事也<lb/>
剛柔者立本者也變通者趣時者也<lb/>
　　觀隂陽有對待之勢而後知隂陽有消長之機<lb/>
　先儒曰文王卦辭但言吉凶周公爻辭方有吉凶悔<lb/>
<pb n="2b"/>　吝四者凡所謂皆指動爻而言也通書所引乃斷章<lb/>
　取義剛柔者變通之本變通者剛柔之時用剛柔立<lb/>
　本言始揲所畫之卦或剛或柔各有定體也變通者<lb/>
　趣時言卦既畫矣若遇老陽則變而為柔遇老隂則<lb/>
　變而為剛自此趣彼以從時立本統指一卦言趣時<lb/>
　専指所變之爻而言下章原始要終以為質也六爻<lb/>
　相雜唯其時物也意亦如此先言變動而後獨言吉<lb/>
　凶悔吝生乎動者以動詳於變故也又先言吉凶悔<lb/>
<pb n="3a"/>　吝生乎動而後止言吉凶者以吉凶者悔吝之積故<lb/>
　也<lb/>
　　蒙謂静无而動有然其辭則繋于未占之先體立<lb/>
　　而用行故其變則見于有象之後易之為㫖盡在<lb/>
　　是矣<lb/>
吉凶者貞勝者也<lb/>
　　既眀淑慝之分必无兩立之異此所以常勝而不<lb/>
　　已也<lb/>
<pb n="3b"/>天地之道貞觀者也日月之道貞明者也天下之動貞<lb/>
夫一者也<lb/>
　　造化有常久之道天下无二致之理故聖人賛易<lb/>
　　發明之<lb/>
　先儒曰吉凶貞勝言易所論吉凶常相勝而不已天<lb/>
　地之情以其正大故所以示人者亘古今而常存日<lb/>
　月之運以其有常故所以照物无毫髮之不燭天下<lb/>
　之動雖萬變不齊然其正而勝者亦一理耳前言易<lb/>
<pb n="4a"/>　道有變通而此又言其理之常者以示人也<lb/>
夫乾確然示人易矣夫坤隤然示人簡矣<lb/>
　　天地之所以无隠于爾者一健順之理而已耳<lb/>
爻也者效此者也象也者像此者也<lb/>
　先儒曰效乾坤之變化以分六爻象乾坤之虚實以<lb/>
　為竒耦<lb/>
　　蒙謂天地不能秘自然之易而聖人不能外自然<lb/>
　　之理盖聖人之易一天地之易也天地以其自然<lb/>
<pb n="4b"/>　　者而顯諸仁此天地所以為天地聖人則以其自<lb/>
　　然者而寄之易此聖人所以為聖人天地聖人一<lb/>
　　而二二而一者也以人事而叅諸造化既知其理<lb/>
　　之有常由造化而騐諸人事又知其理之无二始<lb/>
　　之以人事終之以人事故曰易以天道明人事<lb/>
爻象動乎内吉凶見乎外功業見乎變聖人之情見乎<lb/>
辭<lb/>
　先儒曰内外猶言先後微顯隂陽老少分揲命卦之<lb/>
<pb n="5a"/>　時而吉凶乃見于成卦之後用其道故觀其動乎内<lb/>
　之變以成功業究其微故考其見乎外之辭以見聖<lb/>
　人之情能事畢矣盖動乎内者理也見于外者事也<lb/>
　變者爻象之變辭者吉凶之辭功業見乎理情也而<lb/>
　見乎辭皆内外相為而不可相无也<lb/>
　　蒙謂卦之未定必將觀變卦之既成然後考其占<lb/>
　　其所以制事而眀理皆不外乎此也<lb/>
天地之大徳曰生聖人之大寳曰位何以守位曰仁<lb/>
<pb n="5b"/>　　天地溥覆載之功无非妙一元之運聖人履崇髙<lb/>
　　之位必有以得天下之心<lb/>
何以聚人曰財理財正辭禁民為非曰義<lb/>
　　聖人之得民心固必因其利以厚天下聖人之定<lb/>
　　民志尤必制其欲以宜天下聖人之于天下不過<lb/>
　　因所利而利之亦未嘗以為利也徒知因天下之<lb/>
　　利以合天下故能使之无違心不知得天下之義<lb/>
　　以坊天下尤當使之无非心吾恐知所聚而不知<lb/>
<pb n="6a"/>　　所以聚之道則斯民之聚豈區區之利所能維持<lb/>
　　耶<lb/>
　先儒曰天地有大徳以其生生不已也聖人有寳位<lb/>
　所以配天地而遂其生物之心也有聖人之位又有<lb/>
　聖人之徳位曰寳位不亦宜乎守位聚人承上文而<lb/>
　言何以守與民共守之何以聚有財以聚之財者百物<lb/>
　之總名皆民之所利也正辭謂殊貴賤使有度眀取<lb/>
　予使有義辨名實使有信誠以利之所在不可不道<lb/>
<pb n="6b"/>　之使知義也禁民為非謂憲禁令致刑罰以齊其不<lb/>
　率道者也盖理財以富之正辭以教之禁民為非以<lb/>
　齊之富之而後教教之而後齊雖其理之正之禁之<lb/>
　无適而非義然聖人不忍之政則盡此三者矣理財<lb/>
　則易之備物致用也正辭則易之辨物正言也禁民<lb/>
　為非則易之斷吉凶眀得失外内使知懼也易之事<lb/>
　業盡于此三者也<lb/>
　　蒙謂天地以生物為心聖人盡裁成之道故其履<lb/>
<pb n="7a"/>　　尊位合人心者不惟有以厚乎民而又有以齊乎<lb/>
　　民也<lb/>
　　右第一章<lb/>
　　　先儒曰此章先言象變辭占而及天地造化再<lb/>
　　　言象變辭占而及聖人功業以眀易與天地凖<lb/>
　　　而日月天地之道如此也<lb/>
古者包犧氏之王天下也仰則觀象於天俯則觀法於<lb/>
地觀鳥獸之文與地之宜近取諸身逺取諸物於是始<lb/>
<pb n="7b"/>作八卦以通神眀之徳以類萬物之情<lb/>
　先儒曰象以氣言屬陽法以形言屬隂鳥獸之文謂<lb/>
　天産之物飛陽而走隂也與地之宜謂地産之物木<lb/>
　陽而草隂也近取諸身逺取諸物无適而非隂陽也<lb/>
　盖易有太極之理不可見形而為物者可見聖人徧<lb/>
　觀乎物得易全體而後作卦也故其所畫之卦精可<lb/>
　以通神眀之徳粗可以類萬物之情神眀之徳不可<lb/>
　見也故曰通萬物之情可見者也故曰類八卦者道<lb/>
<pb n="8a"/>　之全體也作之所以眀道于萬世也聖人運時用道<lb/>
　以利天下趣時者也聖人不能獨盡天下之時故亦<lb/>
　不能盡用天下之道是以聖人眀大全之道于萬世<lb/>
　而其遭時所立不過一二而已故眀與不眀係乎聖<lb/>
　人而用與不用又係乎時焉雖聖人不能必也然其<lb/>
　制是器之時當時之人知其制是器適用而已不知<lb/>
　有所取也孔子以易道觀之然後知其有取于卦故<lb/>
　曰盖取諸其卦也<lb/>
<pb n="8b"/>　　蒙謂聖人盡萬物之理而寓諸易故其功用之妙<lb/>
　　无間于隠顯也<lb/>
作結繩而為網罟以佃以漁盖取諸離<lb/>
　先儒曰離體中虚兩目相承而物麗之網罟之象<lb/>
　　蒙謂虚其中以麗乎物雖聖人之神智亦自然之<lb/>
　　法象也<lb/>
包犧氏沒神農氏作斵木為耜揉木為耒耒耨之利以<lb/>
教天下盖取諸益<lb/>
<pb n="9a"/>　先儒曰制器尚象无非利天下然或不言利者盖網<lb/>
　罟非不為利也然待杵臼耒耜然後能裕萬民之食<lb/>
　則是網罟之利不足言而耒耜杵臼之利大矣交易<lb/>
　非不為利也然待牛馬舟楫而後能備四方之貨則<lb/>
　交易之利不足言舟楫牛馬之利大矣門柝非不利<lb/>
　也然門柝能保内使暴客不能入而已弧矢則又能<lb/>
　威其外使暴客不能至則是門柝之利不足言弧矢<lb/>
　之利大矣此或言利或不言利之意也然獨于牛馬<lb/>
<pb n="9b"/>　舟楫曰利天下者牛馬舟楫无所不通可以周天下<lb/>
　故也有曰教天下則其利有待于教而後成也有曰<lb/>
　利天下則其物備器成直為天下利耳有曰威天下<lb/>
　則其利有待于威而後保此又立言之㫖也<lb/>
　　蒙謂器用利而農事備其為益也大矣<lb/>
日中為市致天下之民聚大下之貨交易而退各得其<lb/>
所蓋取諸噬嗑<lb/>
　先儒曰上離下震離為日震為大塗故有日中為市<lb/>
<pb n="10a"/>　之象天下之民不同業天下之貨不同用致而聚者<lb/>
　噬而嗑之之義也<lb/>
　　蒙謂通天下之則以順民心之欲所以聚其散而<lb/>
　　合其離也盖當明盛之時以通有无之利則彼无<lb/>
　　適市之欺而此无折閲之賈也<lb/>
神農氏沒黄帝堯舜氏作通其變使民不倦神而化之<lb/>
使民宜之<lb/>
　　聖人迭興以當世道一新之㑹既有以致天下之<lb/>
<pb n="10b"/>　　勤必有以妙民生之用<lb/>
易窮則變變則通通則久<lb/>
　　易之運世不息故知其妙者无不利聖人體大易<lb/>
　　不息之理知極其用者无終窮故聖人之妙用即<lb/>
　　易之功用也連上文通其變至此通則變為義既<lb/>
　　終而始要之而不見其終既始而終原之而莫知<lb/>
　　其始此大易之道所以常久而不已也専釋此三<lb/>
　　句<lb/>
<pb n="11a"/>是以自天祐之吉无不利<lb/>
　　有變化之機无終窮之理易之道亦天之道其用<lb/>
　　无二致也人能盡易之道以合天心斯能獲天之<lb/>
　　助矣<lb/>
黄帝堯舜垂衣裳而天下治盖取諸乾坤<lb/>
　　聖人制萬變而无為造化溥萬物而无心聖人之<lb/>
　　道即天地之道也<lb/>
　先儒曰包犧神農聚人以財能富民者也黄帝堯舜<lb/>
<pb n="11b"/>　則理財正辭禁民為非教民者也十三卦制器尚象<lb/>
　皆通變宜民之事獨于黄帝堯舜言之者盖羲農之<lb/>
　時人害雖消而人文未著衣食雖足而禮義未興至<lb/>
　于黄帝堯舜則世道一新之㑹黎民於變之機也神<lb/>
　化宜民謂制作精妙如神化使民利用出入不知其<lb/>
　所以然者盖時異則世異于是乎有變惟聖人能通<lb/>
　其變則民不困于事是不倦也故雖聖人神道設教<lb/>
　在乎宜民宜民則非有髙逺難行之事矣盖其變化<lb/>
<pb n="12a"/>　循理而无為故乾上坤下有垂衣裳而治之義<lb/>
　　蒙謂聖人鼓舞羣動而莫測其民亦蒸蒸向化而<lb/>
　　不倦雖易之道亦天之道也故觀天地則見聖人<lb/>
　　矣<lb/>
刳木為舟剡木為楫舟楫之利以濟不通致逺以利天<lb/>
下盖取諸渙<lb/>
　先儒曰木在水上舟楫之象通所不通濟渙之意<lb/>
　　蒙謂以乗木之功濟涉險之用聖人盖有取卦之<lb/>
<pb n="12b"/>　　象也<lb/>
服牛乗馬引重致逺以利天下盖取諸随<lb/>
　先儒曰刳木為舟剡木為楫因植物之材而川通矣<lb/>
　服牛乘馬引重致逺因動物之性而途通矣牛以順<lb/>
　為道故服而馴之以引重馬以行為事故乘而駕之<lb/>
　以致逺牛非不可以致逺于引重為力而已馬非不<lb/>
　可以引重于致逺為敏而已引以有所進為義致以<lb/>
　有所至為義<lb/>
<pb n="13a"/>　　蒙謂因物之法以為天下利固非聖人之自為也<lb/>
重門擊柝以待暴客盖取諸豫<lb/>
　先儒曰川有舟楫陸有牛馬雖良民資之而暴客亦<lb/>
　可致也制重門以禦之所以為㓂者不能攻擊柝以警<lb/>
　之所以為盜者不能竊内坤闔戸互艮為門之象震<lb/>
　屬木為動為鳴木動而鳴擊柝之象二隂在外暴客<lb/>
　之象一陽禦之待之之象豫備之象非一獨于此者<lb/>
　黄帝堯舜之世惟有此耳<lb/>
<pb n="13b"/>　　蒙謂聖人慮患深而防患早此豫備之象有取于<lb/>
　　此也<lb/>
斷木為杵掘地為臼臼杵之利萬民以濟盖取諸小過<lb/>
　先儒曰暴客不至而居者安可養矣上震為木下艮<lb/>
　為土互兌為金震木而兊金制之斷木之象艮土而<lb/>
　兌金止之掘地之象震木上動艮土下止杵臼別米<lb/>
　之象<lb/>
　　蒙謂聖人之欲利用以厚生亦必尚象而利器此<lb/>
<pb n="14a"/>　　杵臼之制有取于上動下止之象也<lb/>
弦木為弧剡木為矢弧矢之利以威天下盖取諸睽<lb/>
　先儒曰外有門柝以防暴客内有杵臼以治其粒食<lb/>
　而无以威不軌則雖有險而不能守有粟而不能食<lb/>
　此弧矢之利不可緩也盖利天下者仁也威天下者<lb/>
　義也盖並行而不相悖矣睽无弧矢之象而弧矢取<lb/>
　諸睽者亦為物睽争而弧矢足以威之耳弧矢之用<lb/>
　以睽而𤼵也<lb/>
<pb n="14b"/>　　蒙謂修武備以威不軌此聖人合睽之用也<lb/>
上古穴居而野處後世聖人易之以宫室上棟下宇以<lb/>
待風雨盖取諸大壯<lb/>
　先儒曰睽乖逺則可以安其居矣冬穴居夏野處棟<lb/>
　直承而上故曰上棟宇兩垂而下故曰下宇<lb/>
　　蒙謂聖人既慮民居之不安於古斯奠民之居使<lb/>
　　得所于後此大壯之義所以有取于大易也<lb/>
古之𦵏者厚衣之以薪葬之中野不封不樹喪期无數<lb/>
<pb n="15a"/>後世聖人易之以棺椁盖取諸大過<lb/>
　先儒曰上古之事難眀十三卦聖人據聞見而言可<lb/>
　得而知者犧農黄帝堯舜耳如以宮室易穴居棺槨<lb/>
　易衣薪書契代結繩已不知其誰氏但曰後世聖人<lb/>
　夫子述上古之事其意如此<lb/>
　　蒙謂聖人欲人長其親愛之思故當盡送終之大<lb/>
　　事不為太古之无事<lb/>
上古結繩而治後世聖人易之以書契百官以治萬民<lb/>
<pb n="15b"/>以察蓋取諸夬<lb/>
　先儒曰言有不能記者則造書以記之事有不能信者<lb/>
　則造契以信之取眀决之義也夫治至于養生送死<lb/>
　之无憾則其道備矣其法有以貽後者于是有書契<lb/>
　焉書以記乆而眀逺契以結信而正誣故百官之事<lb/>
　雖煩以此治萬民之情雖隠以此察盖夬之成卦五<lb/>
　剛决一柔是去小人之亂而歸之治决小人之蔽而歸<lb/>
　之眀睽以至治夬以眀决文武並用聖人之道也<lb/>
<pb n="16a"/>　　蒙謂世道既不如太古之无事治道安得不因時<lb/>
　　而制宜以夬之義有取于决也<lb/>
　　右第二章<lb/>
　　　先儒曰此章乃聖人尚象制器之事所以為此<lb/>
　　　養生送死禦暴防奸之道可謂盡矣始而包犧<lb/>
　　　之鮮食而繼以神農之粒粟二者不可兼得于<lb/>
　　　是乎貿遷有无之法所以致民聚貨而使之各<lb/>
　　　得其所欲也其求得欲從而心意廣器利用便<lb/>
<pb n="16b"/>　　　而巧詐生强弱相凌而攘奪作聖人于是為之<lb/>
　　　通其所窮而使之无厭倦之意防其奸暴而使<lb/>
　　　之有以遂其相生相保於无窮粒食足矣而為<lb/>
　　　杵臼穴居足矣而為宫室鄰近相貿遷可也而<lb/>
　　　為之舟楫牛馬以致其逺衣薪不封可也而為<lb/>
　　　之衣衾棺槨猶以為未也重門撃柝所以禦暴<lb/>
　　　剡木弦弧所以威冦則強者不得凌弱矣夫既<lb/>
　　　有以養生而送死而又有防奸而禦暴聖人猶<lb/>
<pb n="17a"/>　　　以未足以徧天下及後世也于是又作書契以<lb/>
　　　記之禍至而為之備患生而為之防其所以憂<lb/>
　　　天下抑何深而慮抑何詳耶非特此也因木上<lb/>
　　　有水之象而為井因以木巽火之象而為鼎觸<lb/>
　　　類而長之天下无一物而非易矣<lb/>
是故易者象也象也者像也彖者材也<lb/>
　　聖人之作是也既象物之宜以著其體必眀卦之<lb/>
　　象以盡其眀<lb/>
<pb n="17b"/>爻也者效天下之動者也是故吉凶生而悔吝著也<lb/>
　　觀易爻之變化其用為至廣考人事之得失而知<lb/>
　　其機為甚微則可以盡易之理而達事之變也<lb/>
　先儒曰象者全卦之體下文所謂陽卦竒隂卦偶是<lb/>
　也彖者卦下之辭所以𤼵眀一卦之才徳陽如君子<lb/>
　隂如小人健順動止䧟説之類下文所謂一君二民<lb/>
　二君一民君子小民之道是也爻者效天下之動下<lb/>
　文諸爻皆效乎動之事也易之為書卦象莫知先後<lb/>
<pb n="18a"/>　雖聖人觀象以設卦卦立而義復見于後彖所以眀<lb/>
　一卦之才爻所以效天下之動爻立而後吉凶生而<lb/>
　悔吝著此成易之序之情繫辭以盡人事之變此前<lb/>
　聖所以不能祕於書而後聖所以不能已于言也<lb/>
　　右第三章<lb/>
　　　先儒曰此章言卦象彖爻辭乃眀人事吉凶生<lb/>
　　　悔吝著也<lb/>
陽卦多隂隂卦多陽其故何也陽卦竒隂卦耦<lb/>
<pb n="18b"/>　　聖人之賛易始若疑于陽隂之不以類行終則信<lb/>
　　夫隂陽之各有定體<lb/>
其徳行何也陽一君而二民君子之道也隂二君而一<lb/>
民小人之道也<lb/>
　　一為衆所宗于以見陽徳之盛寡以多為主于以<lb/>
　　見世道之衰此聖人以易而騐諸人事者如此也<lb/>
　先儒曰陽宜多陽隂宜多隂今則反是何耶盖凡陽<lb/>
　卦皆五畫其數竒隂卦皆四畫其數偶然隂陽之卦<lb/>
<pb n="19a"/>　雖不同而皆以陽為君一君而二民其道順故為君<lb/>
　子二君而一民其道逆故為小人又一說陽卦二隂<lb/>
　故竒者為之主隂卦二陽故偶者為之主何則少者<lb/>
　多所宗一者衆所歸此以卦之成卦言之也若論徳<lb/>
　行則不然何則以竒為君以偶為民則隂陽之理順<lb/>
　故隂陽之卦皆以偶為民竒為君而以寡統衆者為<lb/>
　君子之道此亦以大槩而言之也震坎艮不皆君子<lb/>
　巽離兌不皆小人<lb/>
<pb n="19b"/>　　蒙謂聖人以隂陽不從其類也既有以見剛柔之<lb/>
　　虚實又有以騐世道之盛衰此賛易之㫖也<lb/>
　　右第四章<lb/>
　　　先儒曰此章専以隂陽八卦畫數分君子小人<lb/>
　　　之道<lb/>
易曰憧憧往來朋從爾思<lb/>
　　蒙謂吾之感人以已之私心則人之應己非天下<lb/>
　　之公心故聖人即咸九四以眀之<lb/>
<pb n="20a"/>子曰天下何思何慮天下同歸而殊塗一致而百慮天<lb/>
下何思何慮<lb/>
　先儒曰事緒萬端不過一理塗雖殊而歸則同往來<lb/>
　自不容无而加之憧憧則私矣慮雖百而致則一思<lb/>
　亦人心所當有而局于朋從則狭矣但當自然貞節<lb/>
　守之不必自為紛也<lb/>
　　蒙謂人心不慮乎物則天下之事可一貫之而无<lb/>
　　疑矣<lb/>
<pb n="20b"/>日往則月来月往則日来日月相推而明生焉寒往則<lb/>
暑来暑往則寒来寒暑相推而嵗成焉往者屈也来者<lb/>
信也屈信相感而利生焉<lb/>
　先儒曰日月必相推而後眀生寒暑必相推而後嵗<lb/>
　成然則來固來也而往亦所以為來又何必憧憧然<lb/>
　用其知慮以係于一人著于一事惟恐其往而不來<lb/>
　必欲其來而不往也此以造化眀往來之理屈信相<lb/>
　感而利生感以誠也情偽相感而利害生雜以偽也<lb/>
<pb n="21a"/>　此立言之㫖也<lb/>
　　蒙謂氣尚迭運既知其始而終者有定序理尚黙<lb/>
　　運當知其終而始者无定機盖其功用亦莫非感<lb/>
　　應之自然也<lb/>
尺蠖之屈以求信也龍蛇之蟄以存身也精義入神以<lb/>
致用也利用安身以崇徳也<lb/>
　先儒曰此又因造化之往來以眀物理之屈信與君<lb/>
　子之學也尺蠖之屈然後能信龍蛇之蟄然後能奮<lb/>
<pb n="21b"/>　必屈而後信蟄然後生然則今日之屈所以為後日<lb/>
　之信又何必憧憧然惡屈以求信也此即物理之眀<lb/>
　騐也精義入神言凡天下之事莫不同究其義理之<lb/>
　當然至于精研入神則泛應酬酢无不曲當而用自<lb/>
　可致矣利用安身者言日用之間无物不順身之所<lb/>
　處随遇而安則此心不愧不怍慊快充足而徳日崇<lb/>
　矣夫精義入神用心于内屈之至也而用自致于外<lb/>
　則是由屈而信也利用安身收功于外信之極也而<lb/>
<pb n="22a"/>　徳自崇于内是自信而屈也盖窮理而深造乎理故<lb/>
　應諸外者无不足應物而不役于物故養諸内者為<lb/>
　有餘此君子之學貴乎内外之交養也<lb/>
　　蒙謂觀物理之微其信必在于既屈之餘知君子<lb/>
　　之學其效常在于用功之後是感應自然之機也<lb/>
過此以往未之或知也窮神知化徳之盛也<lb/>
　先儒曰神妙萬物而无方化運萬物而无迹此天地<lb/>
　之屈信也窮神則有以參造化之妙知化則有以窮<lb/>
<pb n="22b"/>　化育之功至此乃徳盛仁熟而自致夫豈思慮智力<lb/>
　之所能及哉茍不能涵養以俟其自化而有欲速之<lb/>
　心則是不能免憧憧往來之病矣安能深造於髙明<lb/>
　盛大之機哉<lb/>
　　蒙謂用力而至于无可為之地窮理而至于不可<lb/>
　　知之天是殆難以思勉及也<lb/>
易曰困于石據于蒺藜入于其宫不見其妻凶子曰非<lb/>
所困而困焉名必辱非所據而據焉身必危既辱且危<lb/>
<pb n="23a"/>死期將至妻其可得見耶<lb/>
　　蒙謂既有所困之道其至于辱身而亡家也宜矣<lb/>
易曰公用射隼于髙墉之上獲之无不利<lb/>
　　蒙謂聖人去害之道固在于有其備尤在于得其<lb/>
　　人<lb/>
子曰隼者禽也弓矢者器也射之者人也君子蔵器於<lb/>
身待時而動何不利之有動而不括是以出而有獲語<lb/>
成器而動者也<lb/>
<pb n="23b"/>　先儒曰君子道存于己而用于外在時是以藏器于<lb/>
　身猶有待也括結也結則有閡凡无其道則括非其<lb/>
　道則括動而不括然後出而有獲此盖語成器而後<lb/>
　可動動亦有其時焉故也藏器于身有其道也髙墉<lb/>
　之上則其時也<lb/>
　　蒙謂知君子審可為之㡬有所𤼵而必中當知君<lb/>
　　子備能為之才期于中而後發盖機所以圖天下<lb/>
　　之事而才者所以應天下之機也<lb/>
<pb n="24a"/>子曰小人不恥不仁不畏不義不見利不勸不威不懲<lb/>
小懲而大誡此小人之福也易曰屨校滅趾无咎此之<lb/>
謂也<lb/>
　　蒙謂小人之為惡雖尚微君子之禁貴乎早<lb/>
善不積不足以成名惡不積不足以滅身小人以小善<lb/>
為无益而弗為也以小惡為无傷而弗去也故惡積而<lb/>
不可掩罪大而不可解易曰何校滅耳凶<lb/>
　先儒曰小人之為不善其始豈欲甚其惡以自取禍<lb/>
<pb n="24b"/>　哉積漸而成有不覺耳及其惡積罪大雖欲自悔不<lb/>
　可得矣小人之為惡初无畏恥之心而勸懲之道眀<lb/>
　則在夫上之人耳大𫝊于噬嗑六爻中獨摘初上二爻<lb/>
　以眀用刑之小懲所以大誡也又推而至于此其所<lb/>
　以勸善懲惡盖兼舉矣豈惟可以警發小人畏恥之<lb/>
　心亦所以示萬世人道之龜鑑也<lb/>
　　蒙謂小人之為惡也既莫辨之于早必痛懲之于<lb/>
　　終<lb/>
<pb n="25a"/>子曰危者安其位者也亡者保其存者也亂者有其治<lb/>
者也是故君子安而不忘危存而不忘亡治而不忘亂<lb/>
是以身安而國家可保也易曰其亡其亡繋于苞桑<lb/>
　　蒙謂惟其防患之意深故其保治之本固聖人于<lb/>
　　否之九五深眀之<lb/>
子曰德薄而位尊知小而謀大力小而任重鮮不及矣<lb/>
易曰鼎折足覆公餗其形渥凶言不勝其任也<lb/>
　先儒曰否九五著其亡之戒使後之為君者常存存<lb/>
<pb n="25b"/>　不忘亡安不忘危治不忘亂之心而後常存常安常<lb/>
　治矣鼎之九四示覆餗之戒使後之為臣者知徳薄<lb/>
　而不敢居尊位知小而不敢謀大為力小而不敢當<lb/>
　重任則无致敗人家國事矣大𫝊舉此二卦以示萬<lb/>
　世為君臣者各知其義則知為君盡君道知為臣盡<lb/>
　臣道不亦善乎<lb/>
　　蒙謂取柔弱之才以勝重大之寄其不至于廢事<lb/>
　　而喪身者寡矣<lb/>
<pb n="26a"/>子曰知㡬其神乎君子上交不謟下交不瀆其知㡬乎<lb/>
　　聖人所以深賛乎㡬者以其審夫事之將然而不<lb/>
　　溺于事之已然也<lb/>
㡬者動之微吉之先見者也君子見㡬而作不俟終日<lb/>
　　君子以見夫善之端必有以致其行之果<lb/>
易曰介于石不終日貞吉介如石焉寧用終日斷可識<lb/>
矣<lb/>
　　守之堅行之果此夫子賛豫六二之㫖也<lb/>
<pb n="26b"/>君子知微知彰知柔知剛萬夫之望<lb/>
　　理无不眀誠无不格此㡬之所以為神也<lb/>
　先儒曰豫六二惟曰介于石不終日貞吉而夫子以<lb/>
　知㡬教人蓋介有㡬義神解謂至微細者深為得之<lb/>
　盖豫卦諸爻皆溺于豫惟六二居中得正有介然不<lb/>
　易之操所以能察于方動之微故能見㡬而作也㡬<lb/>
　者象見未形者也形則涉乎眀不待神而後知也君<lb/>
　子知道則知㡬由誠則通夫道天下之事物未有逃<lb/>
<pb n="27a"/>　乎此者是以禍福善惡必先知之自君子觀之謂之<lb/>
　知幾自衆人言之謂之前知易曰知幾其神中庸則<lb/>
　曰至誠前知夫介于石者守素定也守之定故見之<lb/>
　眀見之眀故斷之果惟見之明是以炳照幾先由微<lb/>
　而知著自柔而知剛惟斷之果是以當行則行不俟<lb/>
　終日此君子以一身之進退而為天下之儀表也微<lb/>
　彰以事言自其事端之方萌而知其異時必至於昌<lb/>
　熾柔剛以物言坤初履霜堅氷至姤初羸豕孚蹢躅<lb/>
<pb n="27b"/>　是也大抵人惟所守之堅然後不躭樂逸豫不諂瀆<lb/>
　求容而見幾之速也<lb/>
　　蒙謂㡬妙于萬事之先故不溺于豫善形于一念<lb/>
　　之初故能致其果然非守之堅而識之眀不足以<lb/>
　　語此也故聖人深賛之<lb/>
子曰顔氏之子其殆庶㡬乎有不善未嘗不知知之未<lb/>
嘗復行也易曰不逺復无祗悔元吉<lb/>
　先儒曰有不善未嘗不知即上文先見者也知之未<lb/>
<pb n="28a"/>　嘗復行而今不復耳非謂過惟在心而不復𤼵于言<lb/>
　行之間也曰顔子无形顯之過若是則㡬之己形而<lb/>
　悔之已著矣又得謂之无祇悔乎<lb/>
　　蒙謂明足察其幾而健足以致决顔子之于聖未<lb/>
　　逹一間耳故夫子即復初九𤼵眀之<lb/>
天地絪縕萬物化醇男女構精萬物化生易曰三人行則<lb/>
損一人一人行則得其友言致一也<lb/>
　先儒曰損下體本乾上體本坤緣三與上交而後為<lb/>
<pb n="28b"/>　損故有天地絪緼之象盖意不専則交不密交不密<lb/>
　則象不凝此言萬物之氣化者也盖天地之合以氣<lb/>
　故以絪緼言精合于氣者也序卦所謂有天地然後<lb/>
　有萬物是也損上卦艮下卦兊少男與少女交故有<lb/>
　男女構精之象構精亦是相與専固之意惟相與専<lb/>
　固然後能成孕育之功萬物化生形化者也盖男女<lb/>
　之感以形故以構精言形生于精者也序卦有男女<lb/>
　然後有夫婦然後有父子是也盖隂陽兩相與則専<lb/>
<pb n="29a"/>　三則雜致一之道也此釋損六三爻義言人之相與<lb/>
　不可不専也<lb/>
　　蒙謂隂陽妙合而氣化男女交感而形生盖對待<lb/>
　　乃物之常理損有餘而益不足則兩相與而専矣<lb/>
子曰君子安其身而後動易其心而後語定其交而後<lb/>
求君子修此三者故全也<lb/>
　先儒曰安其身易其心定其交非立心有恒者不能<lb/>
　也然立心有恒者須事事固密缺一便不謂全<lb/>
<pb n="29b"/>　　蒙謂人于言行交際慎始而慮終其无所失矣<lb/>
危以動則民不與也懼以語則民不應也无交而求則<lb/>
民不與也莫之與則傷之者至矣易曰莫益之或擊之<lb/>
立心勿恒凶<lb/>
　先儒曰安其身易其心定其交則其律諸身者可以<lb/>
　无憾矣既不茍合又不妄求而其所以接待物者又<lb/>
　極其至焉君子茍能如此則其所以處内外人已之<lb/>
　間者无不各盡其道故謂之全也上三句正言之也<lb/>
<pb n="30a"/>　此三句反言之也而要其應以戒其人言貪利而反<lb/>
　害也上與字是黨與之與下與字是取與之與<lb/>
　　蒙謂不務誠身而求動乎物則求利未得而害己<lb/>
　　随也<lb/>
　　右第五章<lb/>
　　　先儒曰此章示人以擬議之方也夫子于上繋<lb/>
　　　釋七卦下繫釋十一卦共十八爻之義示人行<lb/>
　　　事自精至粗深切著眀于六十四卦三百八十<lb/>
<pb n="30b"/>　　　四爻中特取此十八者盖發其端耳他卦可觸<lb/>
　　　類而求之也<lb/>
子曰乾坤其易之門邪乾陽物也坤隂物也隂陽合徳<lb/>
而剛柔有體以體天地之撰以通神明之徳<lb/>
　先儒曰陽畫為乾隂畫為坤門猶闔戸闢戸之義為<lb/>
　易之門其變不窮皆二物也隂陽合徳謂二物交錯<lb/>
　而相得有合如乾以陽往交于坤之隂而為震坎艮<lb/>
　坤以隂往交于乾之陽而為巽離兌然後見諸爻有<lb/>
<pb n="31a"/>　剛柔之體隂陽主全卦而言剛柔主一爻而言故説<lb/>
　卦曰觀變于隂陽而立卦𤼵揮于剛柔而生爻是也<lb/>
　剛柔有質故以體言隂陽无形故以徳言天地之撰<lb/>
　隂陽造化之迹也有形可擬故曰體體天地之撰言<lb/>
　聖人作易皆以體法造化之事而效其至著者也神<lb/>
　明之徳隂陽健順之性也有理可推故曰通通神明<lb/>
　之徳言易書既作又以通知造化之理而極于至著<lb/>
　者也<lb/>
<pb n="31b"/>　　蒙謂聖人作易觀闔闢之機以定竒耦之象則可<lb/>
　　以闡造化之迹而明健順之性矣<lb/>
其稱名也雜而不越於稽其類其衰世之意邪<lb/>
　先儒曰易中卦爻之稱名物雖雜出多端而實不外<lb/>
　于隂陽剛柔兩端而已今欲稽考易中所稱之名又<lb/>
　當即其物類而求之盖隂有隂類陽有陽類是也然<lb/>
　其所以反覆丁寧者盖為衰世易道不明之故也<lb/>
　　蒙謂觀其言之切而知其意之逺且深因辭以知<lb/>
<pb n="32a"/>　　意非聖人其能若是乎<lb/>
夫易彰往而察来而微顯闡幽開而當名辨物正言斷<lb/>
辭則備矣<lb/>
　先儒曰往謂隂陽消長剛柔變化卦爻所藏者易皆<lb/>
　著明之故曰彰往来謂吉凶未定事之方来者占筮<lb/>
　中所告可以前知故曰察来顯者微之使求其源故<lb/>
　曰微顯幽者闡之使見其端故曰闡幽當名謂父子<lb/>
　君臣之分貴賤上下之等各當其位也辨物乾馬坤<lb/>
<pb n="32b"/>　牛離火坎水碩果莧陸之類悉當其物也正言謂直<lb/>
　方大元亨利貞之辭正其言以曉人也斷辭謂利涉<lb/>
　大川可小事不可大事之類所以决其疑<lb/>
　　蒙謂考易之理无不該由易之辭无不備也<lb/>
其稱名也小其取類也大<lb/>
　　即物之微以象隂陽之變此之謂易之道也<lb/>
其㫖逺其辭文其言曲而中其事肆而隠<lb/>
　　聖人之情可見其辭固明以告乎人大易之教若<lb/>
<pb n="33a"/>　　易知其理則難以示人微顯而闡幽此之謂易之<lb/>
　　道也<lb/>
因貳以濟民行以眀失得之報<lb/>
　　成天下之務而斷天下之疑此之謂易之道也<lb/>
　先儒曰其稱名也小其取類也大此因上文當名辨<lb/>
　物而言如牛馬之健順可以類于乾坤也括囊射隼<lb/>
　事名之小者也茅棘豕雉物名之小者也而取類皆<lb/>
　于隂陽而易之命辭則文章粲然足以𤼵眀其言曲<lb/>
<pb n="33b"/>　而中此因正言句而云易雖所言甚委曲而无不切<lb/>
　中于理其事肆而隠此因顯微句而言言易所述之<lb/>
　事雖顯在目前而含隠微之理也因貳以濟民行以<lb/>
　眀得失之報此因斷辭句而言因民疑貳莫知適從<lb/>
　而為之斷辭以决其所趨也盖行有得失則報有吉<lb/>
　凶福善禍滛必然之理人其可不知所决擇乎<lb/>
　　蒙謂易言不拘于一聖人既詳其藴以示天下人<lb/>
　　心未協于一聖人斯推其藴以善天下故曰聖人<lb/>
<pb n="34a"/>　　之藴因卦以𤼵<lb/>
　　右第六章<lb/>
　　　先儒曰此章専論乾坤為易之門而六十四卦<lb/>
　　　之所従出乃易之關鍵也其究无非所以㫁民<lb/>
　　　疑明吉凶之報耳<lb/>
易之興也其於中古乎作易者其有憂患乎<lb/>
　先儒曰仁者不憂此言作易者其有憂患須要知得<lb/>
　用處各别也<lb/>
<pb n="34b"/>　　蒙謂聖人雖幸易道之始備于今而實憂世道之<lb/>
　　未純乎古其原前聖作易之心所感者深矣<lb/>
是故履徳之基也謙徳之柄也<lb/>
　　行已篤實而禮卑巽則本立而道生矣<lb/>
復徳之本也恒徳之固也<lb/>
　　既能反于善又能率以常二者實相須也<lb/>
損徳之修也益徳之裕也<lb/>
　　既能寡欲以養心又能改過以長善乃克己復禮<lb/>
<pb n="35a"/>　　之功也<lb/>
困徳之辨也井徳之地也巽徳之制也<lb/>
　　人能不以外物失其介貞則守經行權各盡其道<lb/>
　　矣<lb/>
　先儒曰九卦皆反身修徳以處憂患之事也履徳之<lb/>
　基也上天下澤定分不易必實踐乎此然後吾之徳<lb/>
　有所依而立如築室先立基址也謙者自卑而尊人<lb/>
　柄者居物之後能持守乎物者也言人之有徳必當<lb/>
<pb n="35b"/>　謙遜以自持不然驕且吝則才之羙不足觀矣復者<lb/>
　陽之反以人心言之善端之復萌也人心之徳其本<lb/>
　无不善也雖或誘于外物而失之茍能積累踐履㴠<lb/>
　養之功則其本心由是以復矣故曰徳之本履與謙<lb/>
　以身之所得者而言復以人心之反善而言恒徳之<lb/>
　固也謂雖復矣茍不能加常守之功則内之所以不<lb/>
　常固其徳皆由忿慾有以害之過失有以累之耳茍<lb/>
　能如此加之功則徳之在我者有成而无虧有進而<lb/>
<pb n="36a"/>　无退自履至益所以修諸己者至矣困則其所遇也<lb/>
　因其所遇以驗其所存所守固則困而亨所守不固<lb/>
　則窮斯濫平日所養騐于此矣故曰徳之辨也井不<lb/>
　可改乃人之守道而不變者也地者其所居之位巽<lb/>
　者随時順理可以制裁事變故謂之制井者所以體<lb/>
　常也巽者所以盡變也此承上文困徳之辨而言人<lb/>
　惟所守既固不為得喪禍福所動是以臨事從容以<lb/>
　之體常以之盡變酧酢泛應无適而不宜矣<lb/>
<pb n="36b"/>　　蒙謂行禮而能自卑復禮而能有守則可以修身<lb/>
　　而固窮體常而盡變矣<lb/>
履和而至謙尊而光<lb/>
　　和而有其節卑而不可踰乃處憂患之要道也<lb/>
復小而辨于物恒雜而不厭<lb/>
　　善端始復而甚眀事機每變而不亂非知幾而守<lb/>
　　常者不能也<lb/>
損先難而後易益長裕而不設<lb/>
<pb n="37a"/>　　始加克治之功終有自得之妙徳修而業崇也<lb/>
困窮而通井居其所而遷巽稱而隠<lb/>
　　惟其无入而不自得故不動以及物而能存體而<lb/>
　　應用也<lb/>
　先儒曰此一節句法如書之九徳履非强世然理皆<lb/>
　至極未嘗茍且循物以立法也謙雖自處卑遜然自<lb/>
　下而人髙之自後而人先之所以為人所推而徳益<lb/>
　光顯也復小而辨于物言一陽雖微而羣隂不能亂<lb/>
<pb n="37b"/>　一念之正而羣邪不能干也恒執一不變盖投之雜<lb/>
　亂膠擾之中而此初无厭倦之意此所以能有恒也<lb/>
　損欲先難習熟則易求益之道當使其従容自得而<lb/>
　不可有欲速即化之心困窮而通謂身雖困而道則<lb/>
　通井者定體而不動故功可以及物如人能守道而<lb/>
　不移所以能濟物也巽有優游巽入之義如人遇事<lb/>
　變之來低心下意將心入事裏去順他道理故能稱<lb/>
　物而酌其宜處事而得其當亦未嘗動聲色犯乎勢<lb/>
<pb n="38a"/>　而從容順適與物无忤故曰稱而隠<lb/>
　　蒙謂天下之理无一不具于易故聖人之用无一<lb/>
　　而不資于易其處憂患乎何有<lb/>
履以和行謙以制禮<lb/>
　　行而可樂无非天理之自然卑以自牧必盡人事<lb/>
　　之當然乃善于用義者也<lb/>
復以自知恒以一徳<lb/>
　　反善之機固在于知之明行之力尤在乎守之固<lb/>
<pb n="38b"/>　　此乃知行並進之道也<lb/>
損以逺害益以興利困以寡怨<lb/>
　　人能損人欲以復天理則于憂患之來處之裕如也<lb/>
井以辨義巽以行權<lb/>
　　静以處之故能通乎事之宜順以入之故能制乎<lb/>
　　事之變非善于易者不能也<lb/>
　先儒曰行非禮則不能无過不及故和于履禮自卑<lb/>
　而尊人故制于謙復以陽反于内故自知恒以終始<lb/>
<pb n="39a"/>　如一故一徳人欲日損故逺害天理日進故興利困<lb/>
　通則寡怨井遷故辨義巽隠故行權<lb/>
　　蒙謂君子之行樂之深而知之宻知之明而守之<lb/>
　　固則體常應變无往而不盡道也<lb/>
　　右第七章<lb/>
易之為書也不可逺為道也屢遷變動不居周流六虚<lb/>
上下无常剛柔相易不可為典要唯變所適<lb/>
　先儒曰章首二句言書與道乃一章綱領言易之卦<lb/>
<pb n="39b"/>　爻所以示人者皆切于日用而不可須臾離也變動<lb/>
　不居以下六句先釋上文屢遷之意雖有六位而剛<lb/>
　柔未定故謂之虚上下指爻或自上卦而降下卦而<lb/>
　升或柔自上来而文剛剛上而文柔是也典常也要<lb/>
　約也謂預定也言剛柔變易无常不可預定也<lb/>
　　蒙謂道之所以屢遷无常者以其書无定體随時<lb/>
　　而在也<lb/>
其出入以度外内使知懼又眀於憂患與故无有師保<lb/>
<pb n="40a"/>如臨父母<lb/>
　先儒曰自此至章末釋上文不可逺之意本義云此<lb/>
　句未詳大指不過言出入内外之間无不設為法度<lb/>
　典禮以警戒人耳有度知懼律之以法也又眀憂患<lb/>
　則有以處之于後眀其所以致憂患之故則有以防<lb/>
　之于初夫易之示人不徒示之以法而又論之以理<lb/>
　故天下之人皆知易道之不可離雖无師保之告戒<lb/>
　懼常如臨父母側也<lb/>
<pb n="40b"/>　　蒙謂易之資于人者随處而各在以眀夫得失事<lb/>
　　物之情故能警其戒懼之心也<lb/>
初率其辭而揆其方既有典常茍非其人道不虚行<lb/>
　先儒曰此五句所以結上文書與道之意上文求卦<lb/>
　之始其道屢遷雖不可為典要然所變既定而率循<lb/>
　其所值卦爻之辭以揆度其當行之方然後得其一<lb/>
　定不易之法故曰既有典常然典常之理在聖人雖<lb/>
　能言之于書而不能必天下之皆行學者雖能明于<lb/>
<pb n="41a"/>　易之理而未必其身之能行然則易雖不可逺又安<lb/>
　保人之不逺于易乎此聖人所以深致意于道不虚<lb/>
　行之一語也故曰神而明之存乎其人<lb/>
　　蒙謂由辭以度其意既知其理之有常明易而妙<lb/>
　　其用又在其人之有徳故以是終言之<lb/>
　　右第八章<lb/>
　　　先儒曰此章専論觀變于學易之事而深有望<lb/>
　　　于其人也<lb/>
<pb n="41b"/>易之為書也原始要終以為質也六爻相雜唯其時物<lb/>
也<lb/>
　先儒曰易之為書也在上章乃眀易之道而此章則<lb/>
　總論聖人作易立卦生爻之義下文逐爻分說而申<lb/>
　眀之也質謂卦體時物謂隂陽二物原其始要其終<lb/>
　以為一卦之體質卦有六爻剛柔錯雜通其時物言<lb/>
　卦雖有全體而爻實无定用也<lb/>
　　蒙謂君子之于易欲得其體之常又盡其用之變<lb/>
<pb n="42a"/>　　舍卦爻其何以哉<lb/>
其初難知其上易知本末也初辭擬之卒成之終若夫<lb/>
雜物撰徳辨是與非則非其中爻不備噫亦要存亡吉<lb/>
凶則居可知矣知者觀其彖辭則思過半矣<lb/>
　先儒曰初爻就卦言事之本本則其質未明故難知<lb/>
　上爻究及其末則易知所以然者盖初爻之辭但虚<lb/>
　擬其理必及上爻終其事乃見得失之成也所云雜<lb/>
　物撰徳者雜隂陽二物以為徳也辨是與非其徳之<lb/>
<pb n="42b"/>　是非也此示人者看六爻體統乾初戒潛龍終戒亢<lb/>
　龍中爻則備乾之徳坤初戒履霜終戒龍戰中爻則<lb/>
　備坤之徳此所以雖考初上而其徳必得中爻而後<lb/>
　備也又一説物謂内外卦隂陽二物雜而互之又成<lb/>
　兩卦之徳是非者當位中不中正不正也内外卦既<lb/>
　顯以示人矣復自互體而辨之則於是是非非益可<lb/>
　見矣雜物撰徳辨是與非大抵所歸不出乎存亡吉<lb/>
　凶之所在觀彖辭盖所要愈約則所知愈易矣<lb/>
<pb n="43a"/>　　蒙謂觀六爻之㫖固所以知夫難易之得失總全<lb/>
　　卦之義又可以得夫義理之統㑹如此則无餘藴<lb/>
　　矣<lb/>
二與四同功而異位其善不同二多譽四多懼近也柔<lb/>
之為道不利逺者其要无咎其用柔中也三與五同功<lb/>
而異位三多凶五多功貴賤之等也其柔危其剛勝邪<lb/>
　先儒曰功事任也二四同功為處臣職同居隂位三<lb/>
　五同功謂同處在上子民之職同其陽位<lb/>
<pb n="43b"/>　　蒙謂觀卦爻有事同而勢異者亦惟以得中當位<lb/>
　　之為貴耳<lb/>
　　右第九章<lb/>
　　　先儒曰此章示人讀易之法先觀初上之難易<lb/>
　　　以辨中爻之是非盖中爻統稱一卦之義又觀<lb/>
　　　彖辭總論卦爻之緼則得易之大綱矣<lb/>
易之為書也廣大悉備有天道焉有人道也有地道焉<lb/>
兼三才而兩之故六六者非他也三才之道也<lb/>
<pb n="44a"/>　　始畫八卦而三才各一其體既重六爻而三才之<lb/>
　　道各兩其性此易之所以无不備歟<lb/>
道有變動故曰爻爻有等故曰物物相雜故曰文文不<lb/>
當故吉凶生焉<lb/>
　　道不一其體而爻有貴賤之殊位不一其勢而事<lb/>
　　有得失之異<lb/>
　　蒙謂易道无不該吾于卦爻而得其體之備與其<lb/>
　　用之全矣<lb/>
<pb n="44b"/>　　右第十章<lb/>
　　　先儒曰此章論卦畫有天地人之道具焉惟其<lb/>
　　　有是道所以變動不居<lb/>
易之興也其當殷之末世周之盛徳邪當文王與紂之<lb/>
事邪是故其辭危危者使平易者使傾其道甚大百物<lb/>
不廢懼以終始其要无咎此之謂易之道也<lb/>
　先儒曰紂慢易文王憂患故文王繫辭其辭多述憂<lb/>
　危之事危者使平文王也易者使傾紂也然此言文<lb/>
<pb n="45a"/>　王與紂之事寔為天下後世法恐懼者可使安平慢<lb/>
　易者必至傾覆故曰危者使平易者使傾然使非有<lb/>
　使之也天之生物必因其材而篤焉故栽者培之傾<lb/>
　者覆之亦自然之理也即易論之乾乾夕惕雖危无<lb/>
　咎灾在外而敬慎不敗此危之所以能使之平也泰<lb/>
　之上六不知戒懼而有城復于隍之憂大壮之六五<lb/>
　不知戒懼而有䘮羊于易之慮此易之所以能使傾<lb/>
　也訟之謀始終凶比之无首而无終是也八章言其<lb/>
<pb n="45b"/>　出入以度外内使知懼此云懼以終始言出入外内<lb/>
　終始之間无所不知其戒聖人所以慮夫事可謂周<lb/>
　矣<lb/>
　　蒙謂聖人之于易也玩其詞而論其世有以見其<lb/>
　　理之无不該然所以約人心于无過之地則一言<lb/>
　　之外无餘藴矣<lb/>
　　右第十一章<lb/>
　　　先儒曰此章論作易者之有憂患而欲人之善<lb/>
<pb n="46a"/>　　　補過也<lb/>
夫乾天下之至健也徳行恒易以知險夫坤天下之至<lb/>
順也徳行恒簡以知阻<lb/>
　先儒曰易而能知險簡而能知阻則其于遇事處物<lb/>
　之際皆知所戒懼而不敢以輕易簡畧處之也如以<lb/>
　乾之健而能用九則不至于髙亢是知險也以坤之<lb/>
　順而能用六則有以貞固其所守是知阻也惟能知<lb/>
　險阻則其遇憂患也操心危而慮患深所以能危懼<lb/>
<pb n="46b"/>　而无易者之傾也<lb/>
　　蒙謂即易為其性情若于天下之事无所難即易<lb/>
　　而處乎憂患實于天下之事不敢易此易之所以<lb/>
　　為聖人也<lb/>
能説諸心能研諸侯之慮定天下之吉凶成天下之亹<lb/>
亹者<lb/>
　先儒曰説心故能定其吉凶研慮故能成其亹亹説<lb/>
　諸心乾徳之事研諸慮坤徳之事也定吉凶乾坤之<lb/>
<pb n="47a"/>　事也盖乾則易直而沛然坤則凝重而有守<lb/>
　　蒙謂理之浹于心者有以精其知行之成于思者<lb/>
　　又能加于行盖皆本于乾坤之徳行也<lb/>
是故變化云為吉事有祥象事知器占事知來<lb/>
　先儒曰變化隂陽之所為云為人事之所作吉者事<lb/>
　之著祥者吉之瑞兆吉事有祥謂吉事自有祥兆見<lb/>
　之明也惟其變化云為故象事可以知器盖象理之<lb/>
　方兆恍惚未定之時器者日用飲食形而下者之事<lb/>
<pb n="47b"/>　也盖人之云為既能盡變化而无間所以恍惚未定<lb/>
　之時而能知事物當然之則也惟能于吉事而知其<lb/>
　祥故占事可以知來盖易之占辭雖告人以吉凶必<lb/>
　能察微之㡬而後能預㫁其未定之吉凶而无差也<lb/>
　不然則雖從事于占而未必應也象事知器明事理<lb/>
　之已然也占事知來知吉凶于將來也盖上二句是<lb/>
　説理下二句是説徴騐<lb/>
　　蒙謂道无定體而兆于未形之先事有定迹而騐<lb/>
<pb n="48a"/>　　于既形之後盖天下道備于易故人得即其道而<lb/>
　　由其事也<lb/>
天地設位聖人成能人謀鬼謀百姓與能<lb/>
　先儒曰兩間之位定而易之理行乎其中矣然天地<lb/>
　不能以此理而語諸人必得聖人作易卜筮以成天<lb/>
　地之能使天下將有為將有行之際既集羣議而謀<lb/>
　諸人又考占筮而謀諸鬼百姓至愚无所知識亦得<lb/>
　以考吉凶而成亹亹雖聖人所能為者彼亦得以與<lb/>
<pb n="48b"/>　其能也<lb/>
　　蒙謂聖人有參天地之徳故能賛天地之功聖人<lb/>
　　必兼天下之智故能資天下之用盖天下一理耳<lb/>
　　而易之作所以為天地心立人極也<lb/>
八卦以象告爻彖以情言剛柔雜居而吉凶可見矣<lb/>
　先儒曰八卦以象告有象之可觀爻彖以情言有辭<lb/>
　之可玩剛柔相雜而吉凶可見百姓觀象玩辭占事<lb/>
　知來所以與能也<lb/>
<pb n="49a"/>　　蒙謂觀象玩辭既知其理之有常觀變玩占又知<lb/>
　　其用之不一盖有常者易之理而不一者易之事<lb/>
　　也即天理之常而通乎事之變易道无餘藴矣<lb/>
變動以利言吉凶以情遷是故愛惡相攻而吉凶生逺<lb/>
近相取而悔吝生情偽相感而利害生凡易之情近而<lb/>
不相得則凶或害之悔且吝<lb/>
　先儒曰變動即上文爻有變動是也以利言者變動<lb/>
　本皆教人趨吉避凶而歸於利耳然不免吉凶殊分<lb/>
<pb n="49b"/>　者由情而遷也情有善則遷乎吉有惡則遷乎凶是<lb/>
　不能皆歸於利矣愛惡逺近情偽也相攻相取相感<lb/>
　遷之由也吉凶悔吝利害總名之曰吉凶也愛惡相<lb/>
　攻如訟九四不克訟以與初相愛也同人九三伏戎<lb/>
　于莽惡九五也九五大師克相遇惡三四也逺近相<lb/>
　取姤九五以杞包𤓰逺取初六也豫六三盱豫近取<lb/>
　九四也情偽相感如中孚九二以情感五也屯六四求<lb/>
　婚媾以情感初也<lb/>
<pb n="50a"/>　　蒙謂蒙六三見金夫以偽感二也漸九三夫征不<lb/>
　　復婦孕不育以偽感四也凡此皆情遷者也愛惡<lb/>
　　相攻因於逺近相取逺近相取因于情偽相感相<lb/>
　　感者情始交利害之開端也相取者逺邇之已著<lb/>
　　悔吝之途分也相攻則事之已極吉凶之不可移<lb/>
　　也此三者言吉凶以情遷之事凢易之情以下獨<lb/>
　　舉近者總言之道之運行無不善故易之所示欲<lb/>
　　人皆善心之趨向有不同故辭之所命不能以强<lb/>
<pb n="50b"/>　　同盖欲人之皆善者聖人之本心其有不善者豈<lb/>
　　聖人之得己耶<lb/>
將叛者其辭慚中心疑者其辭枝吉人之辭寡躁人之<lb/>
辭多誣善之人其辭游失其守者其辭屈<lb/>
　先儒曰變動以利言言命爻之義將叛者以下言繋<lb/>
　辭之法將叛正理其中有慊則發於辭自然慚愧也<lb/>
　疑者可否不决其辭不直裁成兩岐也誣善者言語<lb/>
　不實如物在水上浮㳺不定也失其守者見理不明<lb/>
<pb n="51a"/>　无所操執其辭多屈而不伸也叛疑吉躁誣善失守<lb/>
　六者之情不同故慚枝寡多㳺屈六種之辭亦異作<lb/>
　易者因是情係是辭義使人因是辭以得易之情也<lb/>
　將叛者其辭慚漸之九三是也中心疑者其辭枝如睽<lb/>
　之六三是也吉人之辭寡蒙六五是也躁人之辭多<lb/>
　如大壯九三是也誣善之人其辭游如无妄六三是<lb/>
　也失其守者其辭屈如訟六三是也夫子特舉其凡<lb/>
　它可類推矣至孟子答公孫丑之問曰詖辭知其所<lb/>
<pb n="51b"/>　蔽滛辭知其所陷邪辭知其所離遁辭知其所窮邪<lb/>
　辭離即將叛之辭也遁辭窮即失守之辭也易因情而<lb/>
　命辭者也孟子因辭而知心者也盖善學易者莫如<lb/>
　孟子<lb/>
　　蒙謂人之存于心者有邪正之殊故𤼵于言者有<lb/>
　　善惡之異而易所命亦猶是也<lb/>
　　右第十二章<lb/>
　　　先儒曰此章承上章危者使平而言乾坤之徳<lb/>
<pb n="52a"/>　　　行雖易簡而知險知阻乃聖人所以處憂患之<lb/>
　　　道繼言易之功用之在人者如此其著而聖人<lb/>
　　　作易之功實與天地參矣終言命爻繋辭之㫖<lb/>
　　　乃聖人成能百姓與能之實也言此以終下繫<lb/>
　　　上章之意歟<lb/>
</p>

  </div>
            <div>
                <head>易精藴大義卷十一</head>
    <p>
<pb n="1a"/>欽定四庫全書<lb/>
　易精藴大義卷十一　　　　元　解蒙　撰<lb/>
説卦傳<lb/>
昔者聖人之作易也幽贊於神明而生蓍參天兩地而<lb/>
倚數<lb/>
　　贊化育而神物興易之數有所託觀法象而竒耦<lb/>
　　立易之數有所因此聖人作易之本也<lb/>
觀變於陰陽而立卦發揮於剛柔而生爻和順於道德<lb/>
<pb n="1b"/>而理於義窮理盡性以至於命<lb/>
　　明天道以示諸人盡人事而合乎天此聖人作易<lb/>
　　之極功也<lb/>
　先儒曰蓍神生所以用筮而求卦者贊神明猶言贊<lb/>
　化育言聖人作易幽則贊于神明而生蓍以為筮卦<lb/>
　之用蓍生則易之數有託而易之用行矣參天兩地<lb/>
　乃起數之原也天一而已參之則三地一而已兩之<lb/>
　則二天何以三以體言之天體圓圓者徑一而圍三<lb/>
<pb n="2a"/>　竒用其全故三地何以二以體言之地體方方者徑<lb/>
　一而圍四耦用其半故二天以一為體分三以為用<lb/>
　地以二為體分兩以為用陽饒而陰乏陽得兼陰陰<lb/>
　不得兼陽也是故有三有兩數皆倚此而起倚依也<lb/>
　言畫卦之數皆依此而起故三竒為乾則參其三天<lb/>
　之數以為九是為老陽三耦為坤則參其兩地之數<lb/>
　以為六是謂老陰二竒一耦為巽離兌則二三一兩<lb/>
　而為八是謂少陰二耦一竒為震坎艮則二兩一三<lb/>
<pb n="2b"/>　而為七是謂少陽因七八九六之數以定陰陽老少<lb/>
　之畫此立卦生爻之本也變謂揲蓍四營為一變或<lb/>
　多或少少為陽多為陰合三變為一爻九變而成内<lb/>
　卦十八變而成外卦陰陽七八九六也觀七八九六<lb/>
　之變則卦可得而立矣本卦既立又推明發揮其孰<lb/>
　為老孰為少而生其當變之爻當初畫本卦方論陰<lb/>
　陽未論老少也蓋未入用則曰陰陽已入用則曰剛<lb/>
　柔未入用則曰觀變已入用則曰發揮和謂不乖順<lb/>
<pb n="3a"/>　謂不逆言其和順從容也道者天理之自然德者人<lb/>
　心之同得理謂得其條理義謂事物當然之宜和道<lb/>
　德統言其體也條理于義析言其用也窮理謂窮天<lb/>
　下事物之理凡明君臣父子之性生死幽明之故皆<lb/>
　是也性者人所受于天之理也盡之則有以究其所<lb/>
　受之理故不蔽于一偏膠于一曲也命者天道流行<lb/>
　賦于萬物是也至猶造也造之則有以知理之所自<lb/>
　出矣上篇謂通乎晝夜之道而知謂夫窮神知化是<lb/>
<pb n="3b"/>　也窮理而不盡性則在物而不在我盡性而不至命<lb/>
　則知人而不知天和順道德而理于義就其所言而<lb/>
　行窮理盡性以至于命即其所知而言行則積中而<lb/>
　發外知則由粗而至精此二句即上文聖人作易立<lb/>
　蓍數卦爻以示天下後世不過在乎躬行日用無所<lb/>
　拂于德義之當然致知窮理而必造于性命本然之<lb/>
　地是乃作易之極功也<lb/>
　　蒙謂觀聖人之作易既能贊化育以興神物觀聖<lb/>
<pb n="4a"/>　　人之用易又能盡人事以合天道大哉易也其理<lb/>
　　數之原歟<lb/>
　　右第一章<lb/>
　　　先儒曰此章論聖人作易之功可以贊化育而<lb/>
　　　興神物而易之數有所託至于立卦生爻盡人<lb/>
　　　事而合天道則作易之極功此乃生蓍之本立<lb/>
　　　數之原而易所以為性命之奥也故説卦言之<lb/>
昔者聖人之作易也將以順性命之理是以立天之道<lb/>
<pb n="4b"/>曰陰與陽立地之道曰柔與剛立人之道曰仁與義<lb/>
　　聖人即易以明三才之理有以知其各一其體而<lb/>
　　同其性也<lb/>
兼三才而兩之故易六畫而成卦分陰分陽迭用柔剛<lb/>
故易六位而成章<lb/>
　　易有定數聖人因以明其體理无定在聖人因以<lb/>
　　著其用蓋道一而已隨事著見故有三才之别而<lb/>
　　其中又各有體用之分焉<lb/>
<pb n="5a"/>　先儒曰上言窮理盡性至命此言順性命之理則易<lb/>
　所以能至于命者以本乎性命之理也性命之理即<lb/>
　陰陽剛柔仁義是也兼三才而兩之謂重卦也方卦<lb/>
　之小成已具三才之道至重為六則天地人之道各<lb/>
　兩所謂六畫成卦也兼之者合三而為一也兩之者<lb/>
　各分體用唯兩故化才雖三而道則一體雖兩而用<lb/>
　則一者何太極是也分陰分陽以位言凡卦初三五<lb/>
　位為陽二四上位為陰陰陽各半故曰分迭用剛柔<lb/>
<pb n="5b"/>　以爻言剛謂九柔謂六位之陽者剛居之柔亦居之<lb/>
　位之陰者柔居之剛亦居之更相為用故曰迭分之<lb/>
　以示經迭之以成其緯錯綜粲然有文所謂六位成<lb/>
　章也<lb/>
　　蒙謂道本一而數則兩此聖人所以定夫易之體<lb/>
　　而著夫易之用也<lb/>
　　右第二章<lb/>
　　　先儒曰前章論聖人作易自蓍數卦爻入性命<lb/>
<pb n="6a"/>　　　之理此章又論聖人作易自性命之理出而為<lb/>
　　　蓍數卦爻使學者知蓍數之理即性命之理也<lb/>
天地定位山澤通氣雷風相薄水火不相射八卦相錯<lb/>
　　因自然之體以明變通之用此對待流行之易也<lb/>
數徃者順知來者逆是故易逆數也<lb/>
　　即已成之易推卦氣之流行當觀未成之易而原<lb/>
　　卦畫之先後<lb/>
　先儒曰天地山澤雷風水火之象皆造化自然之體<lb/>
<pb n="6b"/>　而先天圖之小成也乾純陽為天而位上故居南坤<lb/>
　純陰為地而位乎下故居北離火外陽内陰居東大<lb/>
　明生于東也坎水内陽外隂居西小明生于西也西<lb/>
　北多山故艮止為山居西北澤萃東南故兌為澤居<lb/>
　東南雷起東北故震陽動于下為雷居東北風起西<lb/>
　南故巽陽入于下為風居西南此對待之陰陽然天<lb/>
　地之位定而後山澤風雷水火相與為用蓋物有相<lb/>
　資者山髙澤下勢雖相懸而水脈常相通雷動風散<lb/>
<pb n="7a"/>　氣成相薄而發生之功必相須水濕火燥不能相滅<lb/>
　而相息蓋是六者或異體而交通或同氣而相薄或<lb/>
　不相入而相為用八卦之序旋轉無窮八卦之象交<lb/>
　相為用對待者未嘗不流行也使八卦不相錯則體<lb/>
　雖立而不及于用矣此言雷風相薄而下章言雷風<lb/>
　不相悖此言水火不相射而下章言水火相逮互相<lb/>
　發也畫卦之初本是横圖八卦皆是逆數及其屈易<lb/>
　為圓圖始半順半逆而易卦之始畫其横圖本皆逆<lb/>
<pb n="7b"/>　數故曰易逆數也蓋一順一逆者卦氣之流行而有<lb/>
　順无逆者卦畫之先後也<lb/>
　　蒙謂即對待之體明流行之用因流行之用原對待之體此<lb/>
　　變通不窮之理聖人即先天之易以明之也<lb/>
　　右第三章<lb/>
　　　先儒曰此章言易有對待流行之體用先天方<lb/>
　　　圓圖之總例也數往者順知來者逆圓圖流行<lb/>
　　　之用也是故易逆數方圓對待之體也<lb/>
<pb n="8a"/>雷以動之風以散之雨以潤之日以晅之艮以止之兑<lb/>
以説之乾以君之坤以藏之<lb/>
　先儒曰動則物萌散則物宣二者言生物之功潤物<lb/>
　則滋晅物則舒二者言長物之功止則物成説則物<lb/>
　説二者言收物之功君則物有所本藏則物有所息<lb/>
　二者言藏物之功上文言乾坤而後及六子至此則<lb/>
　先言六子而後及乾坤統六子于後也風雨雷日則<lb/>
　言其象艮兑乾坤則言其名曰動曰止曰説則言其<lb/>
<pb n="8b"/>　性情曰潤曰散曰晅則言其功用乾以君之則言萬<lb/>
　物之所本坤以藏之則言萬物之所歸唯乾坤統之<lb/>
　而六子各有所司是以八卦分列于四時而後可以<lb/>
　成一歲之序也又按邵子曰先天圖心法也圖皆從<lb/>
　中起曰皆者兼陰陽圖而言也天地定位圓圖從中<lb/>
　起也雷以動之風以散之方圖從中起也圓者動以<lb/>
　定位為本方者靜以動散為用故動而无動靜而无<lb/>
　靜先天之心法也<lb/>
</p>

  </div>
            <div>
                <head>易精藴大義卷十二</head>
    <p>
<pb n="1a"/>欽定四庫全書<lb/>
　易精藴大義卷十二　　　　元　解蒙　撰<lb/>
序卦傳<lb/>
　先儒曰序卦分為六門一天道二人事三相因四相<lb/>
　反五相須六相病如乾之次坤泰之次否等是天道<lb/>
　門如訟必有師師必有比等是人事門如因小畜生<lb/>
　履泰等是相因門如遯反壯動極歸止等是相反門<lb/>
　如大有須謙蒙稚待飬是相須門如賁極致剥進極<lb/>
<pb n="1b"/>　至傷是相病門此可見義理无窮隨觸而㑹非聖人<lb/>
　理明義精安能到此上篇始於乾坤終於坎離者四<lb/>
　正之卦造化之體也下篇首咸恒終於既未濟者盖<lb/>
　山澤交而為咸雷風交而為恒水火交而為既濟不<lb/>
　交而為未濟專言六子相濟之功造化之用也上經<lb/>
　三十卦下經三十四卦皆以反對為序惟乾坤坎離<lb/>
　大過頥中孚小過八卦不相反上經自屯蒙而下各<lb/>
　十二卦體對之為二十四與不反對六共為十八體<lb/>
<pb n="2a"/>　下經自咸恒而下十六體對之為三十二與不反對<lb/>
　二卦共十八體分經多寡不同而分體則同故孔氏<lb/>
　曰六十四卦二二相偶非覆即變覆者表裏視之成<lb/>
　一卦變卦之卦乾坤坎離之類是也韓康伯不取序<lb/>
　卦程張二先生皆非之朱子亦曰謂非易之精則可<lb/>
　謂非易之藴則不可易傳最取序卦然其間有難盡<lb/>
　通者朱義蔡訓並无釋恐或以此<lb/>
　　蒙謂語道而非其序則非道矣况聖人作易之意<lb/>
<pb n="2b"/>　　可无序乎故序卦非聖人莫能及<lb/>
有天地然後萬物生焉盈天地之間者唯萬物故受之<lb/>
以屯<lb/>
　先儒曰易卦三才乾坤為天地惟人與之齊故自屯<lb/>
　以往皆為人道然後可配乾坤以見乾坤之大非他<lb/>
　卦比屯為人道始故首屯<lb/>
　　蒙謂兩間之位定而萬物之形生未免于欝結而<lb/>
　　未通也<lb/>
<pb n="3a"/>屯者盈也屯者物之始生也物生必蒙故受之以蒙<lb/>
　先儒曰屯不訓盈剛柔始交雷雨動盪其氣充盈故<lb/>
　謂之盈耳謂物始生其時也若屯之義則紛紜盤錯<lb/>
　耳若承上而取盈塞之義引下而取始生之意諸卦<lb/>
　皆倣此<lb/>
　　蒙謂物始具而未伸天性昏昧而未發也<lb/>
蒙者蒙也物之穉也物穉不可不飬也故受之以需<lb/>
　先儒曰雲上于天有待而雨物必待雨澤而後長人<lb/>
<pb n="3b"/>　必待飲食而後飬<lb/>
　　蒙謂生物之端為甚㣲飬物之道不可缺此聖人<lb/>
　　序易之意也<lb/>
需者飲食之道也飲食必有訟故受之以訟<lb/>
　先儒曰乾餱以愆豕酒生禍有血氣者必有争心故<lb/>
　次之以訟<lb/>
　　蒙謂既動其欲心則必起其争心此需訟之相繼也<lb/>
訟必有衆起故受之以師<lb/>
<pb n="4a"/>　先儒曰情睽故致訟民和可行師故天水則為訟而<lb/>
　地水則為師<lb/>
　　蒙謂人既不能懲夫忿之小則必起夫争之大此<lb/>
　　二卦相承之㫖也<lb/>
師者衆也衆必有所比故受之以比<lb/>
　先儒曰衆而無所比則乖争陵犯之所由起也<lb/>
　　蒙謂衆必未能定于一安得不統之歸于一盖人<lb/>
　　心相親輔而後安故既有衆則必有所比也<lb/>
<pb n="4b"/>比者比也比必有所畜故受之以小畜<lb/>
　先儒曰物既有比則志必相畜是以比有所畜<lb/>
　　蒙謂夫既以志而相親則必以類而相聚矣<lb/>
物畜然後有禮故受之以履履而泰然後安故受之以泰<lb/>
　先儒曰履不訓禮人之所履未有大于禮者故履訓<lb/>
　禮徳積則行必有方物積則散必有道物有大小之<lb/>
　别人聚則有髙下之等此履所以繼小畜也<lb/>
　　蒙謂嘉㑹足以合禮而禮之用和為貴也<lb/>
<pb n="5a"/>泰者通也物不可以終通故受之以否物不可以終否<lb/>
故受之以同人<lb/>
　先儒曰治亂相仍如環无端泰否時也同有盈謙在<lb/>
　人事取之能盡同人之道則否傾矣物不可者猶言<lb/>
　物不能也<lb/>
　　蒙謂夫既不交則成否必當協力以濟否也盖治<lb/>
　　亂雖曰有其時而人事必當盡于我也<lb/>
與人同者物必歸焉故受之以大有有大者不可以盈<lb/>
<pb n="5b"/>故受之以謙<lb/>
　先儒曰同人未免猶有不同者大有則无不同矣有<lb/>
　大謂擅有至大者有大而不自處以謙則衆叛親離<lb/>
　无以保其大矣<lb/>
　　蒙謂既得衆心之歸必盡處己之道則滿而不溢<lb/>
　　矣<lb/>
有大而能謙必豫故受之以豫<lb/>
　先儒曰美徳有大而能謙尤可說豫<lb/>
<pb n="6a"/>　　蒙謂人能不居其有則无驕亢之失矣<lb/>
豫必有隨故受之以隨<lb/>
　先儒曰太王之仁天下恱之故從之者如歸市與上<lb/>
　文與人同者物必歸焉意同<lb/>
　　蒙謂在己有可説之道則在彼有樂從之心<lb/>
以喜隨人者必有事故受之以蠱<lb/>
　先儒曰以喜隨人者必有所事非樂于所事其肯隨<lb/>
　物乎又有以喜隨人失于无所擇者故有弊<lb/>
<pb n="6b"/>　　蒙謂彼既以恱而相從則必有所為矣<lb/>
蠱者事也有事而後可大故受之以臨<lb/>
　先儒曰臨不訓大大者以上臨下以大臨小凡稱臨<lb/>
　者皆大人之事故以大稱之若豐者大也明其訓大<lb/>
　是以六十四卦有二大而不相妨也二陽長而四隂<lb/>
　退駸駸向于大矣盖可大之業由是而生此蠱臨之<lb/>
　相次也<lb/>
　　蒙謂无其事而有其功者吾未之見也<lb/>
<pb n="7a"/>臨者大也物大然後可觀故受之以觀可觀而後有所<lb/>
合故受之以噬嗑<lb/>
　先儒曰泰山之于丘垤河海之于行潦類也聖人之<lb/>
　于民亦類也必出于其類㧞乎其萃然後可觀也既<lb/>
　有可觀斯合而至矣<lb/>
　　蒙謂在我者道徳勲業極其盛則從而合者衆矣<lb/>
嗑者合也物不可以苟合而已故受之以賁<lb/>
　先儒曰物之合必有文如人之合聚則有威儀上下<lb/>
<pb n="7b"/>　物之合聚則有次第行列合則必有文此賁所以次<lb/>
　噬嗑也此與物畜然後有禮同<lb/>
　　蒙謂既有以合其來斯有以嘉其㑹矣<lb/>
賁者飾也致飾然後亨則盡矣故受之以剥<lb/>
　先儒曰賁飾則貴于文文之大過則又滅其質<lb/>
　　蒙謂趨其末而䘮其本安能乆而不壊哉<lb/>
剥者剥也物不可以終盡剥窮上反下故受之以復<lb/>
　先儒曰物无剥盡之理剥極則復反隂盡則陽生剥<lb/>
<pb n="8a"/>　盡于上而復于下如剥之上九碩果不食將有復生<lb/>
　之理此與不可終否同<lb/>
　　蒙謂陽无可盡之理于此可見之矣<lb/>
復則不妄矣故受之以无妄<lb/>
　先儒曰理之在人心其初本真實而无妄苟无實則<lb/>
　妄生故本心才復則妄自銷矣如克己復禮此復不<lb/>
　妄之意也復天理則不妄无妄則其動也天<lb/>
　　蒙謂聖人固欲人之反乎本然之天尤欲人之純<lb/>
<pb n="8b"/>　　乎自然之天此示人進徳之序也<lb/>
有无妄而後可畜故受之以大畜<lb/>
　先儒曰健為天徳大畜止健畜天徳也不能畜天徳<lb/>
　則見于有為者不能无妄故天徳止為大畜而動于<lb/>
　无妄序卦有无妄然後可畜相交養則知无妄者動<lb/>
　亦无妄而大畜一于止矣前云比必有所畜者比而<lb/>
　後畜其畜也小故次之以小畜无妄然後循理故可<lb/>
　大畜<lb/>
<pb n="9a"/>　　蒙謂見于事者无非實理之流行則藴于心者无<lb/>
　　非實理之畜聚矣<lb/>
物畜然後可飬故受之以頥<lb/>
　先儒曰物必畜于人然後飬之以至碩大徳必畜于<lb/>
　己然後飬之以至充盛孟子自有諸己以至于充實<lb/>
　輝光皆飬之之功也<lb/>
　　蒙謂既有以聚之必有以飬之人之飬徳皆當然<lb/>
　　也<lb/>
<pb n="9b"/>頥者飬也不飬則不可動故受之以大過<lb/>
　先儒曰過者行邁踰越之意自合動義故不可取行<lb/>
　義言在我之徳其所飬者既深所積者既厚則其所<lb/>
　發必有大過人之事業矣此大過之所以次于頥也<lb/>
　　蒙謂人之飬也有素則其發也莫禦故欲有為不<lb/>
　　可以无飬也<lb/>
物不可以終過故受之以坎坎者䧟也<lb/>
　先儒曰勲業盖世者上焉必為君所疑下焉必為衆<lb/>
<pb n="10a"/>　所忌此大過之後必次之以坎陷也<lb/>
　　蒙謂道以中為貴過極則必陷故即易相承之次<lb/>
　　以垂戒焉<lb/>
陷必有所麗故受之以離離者麗也<lb/>
　先儒曰陷必有所麗者雖有所陷而其心未甞不通<lb/>
　也坎之所以維心亨是也夫人必有所居之地惟能<lb/>
　隨其居而實其所守焉則此身无往而不自安矣中<lb/>
　庸所謂素患難行乎患難者矣此坎陷之後所以必<lb/>
<pb n="10b"/>　次之以離麗也聖人垂戒之意深矣<lb/>
　　蒙謂既有所陷而成險則必有所附而為安此理<lb/>
　　勢之自然也<lb/>
　　右上篇<lb/>
　　　先儒曰上經自乾坤至履凡十卦聖人所以立<lb/>
　　　人道之本自泰否以下至大畜凡十六卦聖人<lb/>
　　　所以明人道之用至于頥大過不相反對而後<lb/>
　　　坎離終焉盖坎離者乾坤之大用方先天之始<lb/>
<pb n="11a"/>　　　乾南坤北上下定位及時再變則乾退于西北<lb/>
　　　坤退于東南于是離自東而居于南坎自西而歸<lb/>
　　　于北聖人體以為通變不窮之利此坎離所以<lb/>
　　　為上篇之終也程子所謂乾坤天地之道隂陽<lb/>
　　　之本故為上篇之首<lb/>
有天地然後有萬物有萬物然後有男女有男女然後<lb/>
有夫婦有夫婦然後有父子有父子然後有君臣有君<lb/>
臣然後有上下有上下然後禮義有所錯<lb/>
<pb n="11b"/>　先儒曰上經不言乾坤下經不言咸者盖天地者形<lb/>
　也乾坤其道也于序卦言天地而不言乾坤者欲人<lb/>
　即天地而求乾坤歟有心為感无心為咸于序卦言<lb/>
　夫婦而不言咸欲人即夫婦而求无心之咸歟盖乾<lb/>
　坤與咸初无所受故也有天地然後有萬物有萬物<lb/>
　然後有男女此天地之始化生者也大傳所謂天地<lb/>
　絪緼萬物化醇是也有男女然後有夫婦有夫婦然<lb/>
　後有父子此化生之後形生者也大傳所謂男女媾<lb/>
<pb n="12a"/>　精萬物化生是也既有男女則不能不為之夫婦既有<lb/>
　父子之親則不能无頼于君臣之義迨夫婦上下既<lb/>
　立而拜趨坐立之節形宫室車旗之制設其行之有<lb/>
　節文故謂之禮事之有條理故謂之義禮義非制于<lb/>
　人倫者也有人倫然後禮義行乎其間此皆人情事<lb/>
　勢之不容已聖人特因而品節耳故禮義有所錯<lb/>
　　蒙謂大易明于形氣之初既因以推自然之序大<lb/>
　　易明于綱常之際又因以寓自然之理盖有氣必<lb/>
<pb n="12b"/>　　有形分之所在理之所在也<lb/>
夫婦之道不可以不久也故受之以恒<lb/>
　先儒曰夫婦之道不久則夫婦之道苦而滛僻之罪<lb/>
　多矣<lb/>
　　蒙謂一與之齊終身不改則人道定矣<lb/>
恒者久也物不可以久居其所故受之以遯<lb/>
　先儒曰此亦因恒之義泛論乎物若夫婦之道豈可<lb/>
　不久居其所乎<lb/>
<pb n="13a"/>　　蒙謂人固不可以无常而亦不可以滯于恒此大<lb/>
　　易相承之義也<lb/>
遯者退也物不可以終遯故受之以大壯<lb/>
　先儒曰遯以隂浸長而遯大壯以剛長而壯<lb/>
　　蒙謂隂長則陽退陽盛則隂消此消息往來之理也<lb/>
物不可以終壯故受之以晉<lb/>
　先儒曰不特加以壯而已又更進一歩也<lb/>
　　蒙謂物壯而止則必晉以進此動静之機也<lb/>
<pb n="13b"/>晉者進也進必有所傷故受之以明夷<lb/>
　先儒曰知進而不已不知消息盈虛與時偕行則傷<lb/>
　之者至矣<lb/>
　　蒙謂冐進則患生理勢之必然也<lb/>
夷者傷也傷於外者必反其家故受之以家人<lb/>
　先儒曰治國治天下而不治者必反于家治自近始<lb/>
　也故曰行有不得反求諸己而已<lb/>
　　蒙謂既失于外當求諸于内斯可矣<lb/>
<pb n="14a"/>家道窮必乖故受之以睽<lb/>
　先儒曰家有父子之親夫婦之愛然身不行道則父<lb/>
　子夫婦无復親矣此家道窮則乖離也<lb/>
　　蒙謂父子責善終至離夫婦不和終反目故家之<lb/>
　　道必通其變于未窮也<lb/>
睽者乖也乖必有難故受之以蹇<lb/>
　先儒曰凡言屯者皆以為難而蹇又稱難者卦皆有<lb/>
　坎也然屯動乎險中行乎患難者也蹇見險而止但<lb/>
<pb n="14b"/>　為所阻難而不得前爾故居屯者必經綸濟之遇蹇<lb/>
　者待其解緩而後前難故不侔<lb/>
　　蒙謂人心離散患難所由生也<lb/>
蹇者難也物不可以終難故受之以解解者緩也緩必<lb/>
有所失故受之以損<lb/>
　先儒曰物極則必反凡人處憂患中則思戒懼及乎<lb/>
　處患難之外則易縱放此觧之所以繼以損也<lb/>
　　蒙謂生于憂患而死于安樂吾于觧損之序見之矣<lb/>
<pb n="15a"/>損而不已必益故受之以益益而不已必決故受之以<lb/>
夬夬者決也決必有所遇故受之以姤<lb/>
　先儒曰損而不已必益深谷為陵之意也益而不已<lb/>
　必決髙岸為谷之意也上決一陽下復一陽可也今<lb/>
　上決一隂下遇一隂不可也姑論卦名相次<lb/>
　　蒙謂物理有盛衰人情有離合此易之所以為易<lb/>
　　者也<lb/>
姤者遇也物相遇而後聚故受之以萃萃者聚也聚而<lb/>
<pb n="15b"/>上者謂之升故受之以升<lb/>
　先儒曰天下之物散之則小合而聚之則積小以成<lb/>
　其髙大<lb/>
　　蒙謂合異以為同在物既有不一之分積小以成<lb/>
　　髙在物斯有不可禦之勢此萃升之相承也<lb/>
升而不已必困故受之以困困乎上者必反下故受之<lb/>
以井<lb/>
　先儒曰物无常伸之理伸極則必屈猶益而不已必<lb/>
<pb n="16a"/>　決之意物之在下者莫如井困上反下猶剥窮上反<lb/>
　下也<lb/>
　　蒙謂力窮則必屈勢極則思自反此其相承之道<lb/>
　　也<lb/>
井道不可不革故受之以革<lb/>
　先儒曰井乆則穢濁不食治井之道革去其害井者<lb/>
　爾<lb/>
　　蒙謂既有飬民之政必有新民之治此井革相承<lb/>
<pb n="16b"/>　　之序也<lb/>
革物者莫若鼎故受之以鼎主器者莫若長子故受之<lb/>
以震<lb/>
　先儒曰鼎者宗廟之器震者長子之卦鼎之後次以震<lb/>
　　蒙謂以一人新天下所以命一卦之意者有定名<lb/>
　　以一人而主天下所以承一統之託者有定分夫<lb/>
　　治化方新而統有託君天下之逺謀也<lb/>
震者動也物不可以終動止之故受之以艮艮者止也<lb/>
<pb n="17a"/>物不可以終止故受之以漸<lb/>
　先儒曰動静相因動極則生静此隂陽造化循環不<lb/>
　息之妙非知道者孰能識之體之于身可見矣<lb/>
　　蒙謂物无常動亦无常静此造化人事循環于无<lb/>
　　窮也<lb/>
漸者進也進必有所歸故受之以歸妹<lb/>
　先儒曰晉者進也進必有所傷漸者進也進必有所<lb/>
　歸何也曰晉所謂進者有進而已此道有傷漸之所<lb/>
<pb n="17b"/>　謂進者漸進而已烏有不得所歸者乎<lb/>
　　蒙謂進既有其序則往而无所失<lb/>
得其所歸者必大故受之以豐豐者大也窮大者必失其<lb/>
居故受之以旅<lb/>
　先儒曰前與人同者物必歸焉故受之以大有此曰<lb/>
　得其所歸者必大故受之以豐大有次同人者處大<lb/>
　之道也豐次歸妺者致大之道也<lb/>
　　蒙謂始以物情之同而成其大終以極大之勢而<lb/>
<pb n="18a"/>　　失其安此消息盈虛之數也<lb/>
旅而无所容故受之以巽巽者入也入而後説之故受<lb/>
之以兑<lb/>
　先儒曰人之情相距則怒相入則恱故入而後恱之<lb/>
　天地之說萬物義理之說人心不入則不恱此入而<lb/>
　後恱之義也<lb/>
　　蒙謂當親寡之際必求其所容有相投之情當知<lb/>
　　其為說此人情離合之態<lb/>
<pb n="18b"/>兊者說也說而後散之故受之以渙<lb/>
　先儒曰人憂愁則欝結說則渙散<lb/>
　　蒙謂既得其懽心斯可以舒其憂心吾于兊渙相<lb/>
　　承之次而得人之情矣<lb/>
渙者離也物不可以終離故受之以節節而信之故受<lb/>
之以中孚<lb/>
　先儒曰節者制之于外也孚者信之在中也强制于<lb/>
　外而不出于中心之誠然則已且不能况能使人之<lb/>
<pb n="19a"/>　信從乎此中孚所以次節也<lb/>
　　蒙謂因其散而制之于外不若因其止而信之于<lb/>
　　中此節之所以次渙而繼之以中孚也<lb/>
有其信者必行之故受之以小過<lb/>
　先儒曰人之所信則必行之行則過也飬之有素其<lb/>
　動必大信而遂行其過小矣此大過所以次頥而小<lb/>
　過所以次中孚也<lb/>
　　蒙謂既信于中則必措諸事矣<lb/>
<pb n="19b"/>有過物者必濟故受之以既濟<lb/>
　先儒曰能過于人然後能濟天下<lb/>
　　蒙謂既有過人之才斯有濟時之用矣<lb/>
物不可窮也故受之以未濟終焉<lb/>
　先儒曰自屯至于未濟雖有相受之道而君子居之<lb/>
　安者又必有道焉是以履泰而不至于否居豐而不<lb/>
　至于旅又非常道相受所拘也<lb/>
　　蒙謂造化之用有終必有始故未濟雖易之所由<lb/>
<pb n="20a"/>　　終實易之所由始也<lb/>
　　右下篇<lb/>
　　　先儒曰下經言萬物相生始于咸恒以男女長<lb/>
　　　少配焉自咸恒以下兩兩對立至中孚小過不<lb/>
　　　相反對而後既濟必為坎離之變以水火言之<lb/>
　　　下降上升其氣未常不交究其初則炎上潤下<lb/>
　　　其位未定而不易受之未濟則上下定位復于<lb/>
　　　初而已此既濟未濟所以為下經之終也程子<lb/>
<pb n="20b"/>　　　所謂咸恒夫婦之道生育之本故為下篇之首<lb/>
　　　未濟坎離之合既濟坎離之交則生物為隂陽<lb/>
　　　之成功故為下篇之終者是也<lb/>
雜卦𫝊<lb/>
　先儒曰序卦所以言易道之常雜卦所以言易道之<lb/>
　變古有是説殊不知易之雜卦自乾至困非但當上<lb/>
　經三十卦實雜下經十二卦于其中自咸至夬非但<lb/>
　當下經三十四卦亦雜上經十二卦于其中且其卦<lb/>
<pb n="21a"/>　畫反對各以類言之雜之中有不雜者存焉然此特<lb/>
　見其跡耳必有至理存乎其間夫雜卦以乾為首必<lb/>
　終之以夬者盖夬者以五陽决一隂决去一隂則復<lb/>
　為純乾矣故曰君子道長小人道憂也張子曰易為<lb/>
　君子謀大哉言矣<lb/>
　　蒙謂言天下之至賾而不可惡者吾于雜卦見之矣<lb/>
乾剛坤柔比樂師憂臨觀之義或與或求<lb/>
　先儒曰乾剛坤柔以其動静有常也至于變動不居<lb/>
<pb n="21b"/>　則剛柔不足以斷之矣順從故樂行險故憂臨物為<lb/>
　與觀我為求<lb/>
　　蒙謂隂陽有定質人道无同情故聖人于此首發<lb/>
　　明之而三才之理備矣<lb/>
屯見而不失其居蒙雜而著<lb/>
　屯物之穉故見主初也未得位而利居貞故不失其<lb/>
　居也蒙然而生故雜二為蒙主而能治之使明故著<lb/>
　　蒙謂有治難之才而不失其正當發蒙之任而不<lb/>
<pb n="22a"/>　　晦其明此屯蒙之義也<lb/>
震起也艮止也損益盛衰之始也<lb/>
　先儒曰震陽在下故為動而起在天則為雷在人則<lb/>
　為足皆取動義也艮以陽居上進極則止故在地為<lb/>
　山在人為手皆取止意也乾剛坤柔以體言震起艮<lb/>
　止以用言損極則益生故為盛之始益極則損生故<lb/>
　為衰之始<lb/>
　　蒙謂隂陽有動静之機而世道有廢興之兆故聖<lb/>
<pb n="22b"/>　　人即四卦之反對以明之<lb/>
大畜時也无妄災也萃聚而升不來也謙輕而豫怠也<lb/>
　先儒曰剛健者難畜當剛健之時故難畜莫非災也<lb/>
　无妄之災乃所謂災澤止于地聚也地中生木升不<lb/>
　來也以人而論降志相從則有盍簮之益務進不反<lb/>
　不免睽孤之患矣地中有山謙之過則至于自輕雷<lb/>
　出地奮豫也樂過則至于自怠<lb/>
　　蒙謂莫之為而為者歸諸天有所致而至者出乎<lb/>
<pb n="23a"/>　　人此聖人讀易之㫖也<lb/>
噬嗑食也賁无色也<lb/>
　先儒曰頥中有物曰噬嗑故有飲食之象賁飾之終<lb/>
　歸于白賁故曰无色盖口之噬非以窮天下之味至<lb/>
　淡之中有真味存焉目之視非以窮天下之色无色<lb/>
　之中有至飾存焉是以菽粟之味布帛之文吉人之<lb/>
　所貴也<lb/>
　　蒙謂飬于中者不可以窮欲文乎外者不可以盡<lb/>
<pb n="23b"/>　　飾聖人示人之意深矣<lb/>
兑見而巽伏也<lb/>
　先儒曰隂本幽也故在上而見在下為伏<lb/>
　　蒙謂以一隂居二陽之上者其情說而散以一隂<lb/>
　　藏二陽之下者其性伏而入此因卦象之反而言<lb/>
　　性情之異也<lb/>
隨无故也蠱則飭也<lb/>
　先儒曰隨以无故而偷安蠱以有故而修飭<lb/>
<pb n="24a"/>　　蒙謂无事故易于苟從有事則可以自勉此聖人<lb/>
　　所以不畏多難而畏无難也<lb/>
剥爛也復反也<lb/>
　　蒙謂陽无可盡之理窮則反下矣<lb/>
晉晝也明夷誅也<lb/>
　先儒曰晉離在上而明著夷離在下而明傷晉為晝<lb/>
　則明夷為夜明夷為誅則晉為賞互相發也<lb/>
　　蒙謂因幽明之運以行賞罰之權聖人之用无適<lb/>
<pb n="24b"/>　　而非易也<lb/>
井通而困相遇也<lb/>
　先儒曰井飬而不窮故為通困剛掩也剛與柔相遇<lb/>
　也以通與遇為反對則遇為不通之象矣自乾坤至<lb/>
　此凡三十卦正合上經之數亦以咸恒為始以此見<lb/>
　雖以雜卦為名而乾坤咸恒為上下篇之首原未嘗<lb/>
　雜也<lb/>
　　蒙謂澤可遠施者道之亨陽為隂揜者時之窮君<lb/>
<pb n="25a"/>　　子亦因其所遇而為其所當為可也故聖人即二<lb/>
　　卦而互明之<lb/>
咸速也恒乆也渙離也節止也<lb/>
　先儒曰君之于民已之于物苟有以感其心則其應<lb/>
　也如響矣此聖人所以綏來動和也故曰聖人感人<lb/>
　心而天下和平也在我者操存終始如一而徳可久<lb/>
　矣故聖人久于其道而天下化成盖咸之感也速恒<lb/>
　之道則久也渙風散水者也節澤防水者也散離限<lb/>
<pb n="25b"/>　制之則止<lb/>
　　蒙謂人情有感而必通然守之則當盡其常人心<lb/>
　　既散而不聚故止之必當以其制此卦之相反而<lb/>
　　相成者也<lb/>
解緩也蹇難也睽外也家人内也<lb/>
　先儒曰唯解則心安而意舒唯結則阻滯而情廹踈<lb/>
　而外則為睽親而内則為家人<lb/>
　　蒙謂人心既流于縱弛固知有致患之由人情豈<lb/>
<pb n="26a"/>　　終于踈離又知其有相親之理此卦之相反而相<lb/>
　　承也<lb/>
否泰反其類也大壯則止遯則退也<lb/>
　先儒曰否泰隂陽互體而相反君子小人亦因其時<lb/>
　而以類進退焉當壯則止與遯而退時焉而已<lb/>
　　蒙謂因隂陽消長之機明世運循環之理學易之<lb/>
　　大方也<lb/>
大有衆也同人親也<lb/>
<pb n="26b"/>　先儒曰有其衆則衆歸之故曰大有衆也同乎人則人<lb/>
　亦親之故曰同人親也衆而不親則无以保其大矣<lb/>
　　蒙謂既有以得民心斯有以一民心此王道之所<lb/>
　　以為大也<lb/>
革去故也鼎取新也<lb/>
　先儒曰革以火鎔金故曰去故鼎以木取火故曰取<lb/>
　新革鼎之義相為始終故去故取新共成一道<lb/>
　　蒙謂去其舊染之汚而行古維新之治此王者之<lb/>
<pb n="27a"/>　　政也<lb/>
小過過也中孚信也<lb/>
　先儒曰小過之過是亦過也既有孚所以為信<lb/>
　　蒙謂所失不在大信必由乎中垂訓之義精矣<lb/>
豐多故也親寡旅也<lb/>
　先儒曰物盛所以豐親寡故為旅<lb/>
　　蒙謂物盛則必有事失時而无依此人事盛衰之<lb/>
　　驗也<lb/>
<pb n="27b"/>離上而坎下也<lb/>
　先儒曰離火炎上坎水潤下離麗于上坎陷于下<lb/>
　　蒙謂觀水火不相逮之義則知二象雖相反而實<lb/>
　　相為用也<lb/>
小畜寡也履不處也需不進也訟不親也<lb/>
　先儒曰畜之小所以寡履貴行故不處需有待故能<lb/>
　不自進訟事行則相親之道絶矣<lb/>
　　蒙謂畜而不固所以尚往待而不已必有争心此<lb/>
<pb n="28a"/>　　相反而相承也<lb/>
大過顛也<lb/>
　先儒曰本末弱故顛<lb/>
　　蒙謂剛實居中而隂不足以承之乃棟橈之象也<lb/>
姤遇也柔遇剛也漸女歸待男行也<lb/>
　先儒曰柔之遇剛曰姤剛之來復不可謂之遇也必<lb/>
　待男而行所以為漸<lb/>
　　蒙謂隂之從陽與其不期而㑹孰若待禮而歸是<lb/>
<pb n="28b"/>　　雖不以反對為序而意實相承也<lb/>
頥飬正也既濟定也<lb/>
　先儒曰所飬不正則是飬小而失大矣既濟六爻皆<lb/>
　當位故定盖難濟則一定而不易也<lb/>
　　蒙謂人能盡飬已之道斯能成濟世之功矣盖飬<lb/>
　　身必由夫至正之道而濟世必致夫一定之地也<lb/>
歸妹女之終也未濟男之窮也<lb/>
　　隂柔不擇其所從陽剛復失其所處此所以為終<lb/>
<pb n="29a"/>　　窮也<lb/>
夬決也剛決柔也君子道長小人道憂也<lb/>
　　釋卦義而明其所為聖人崇陽之意深矣故于此<lb/>
　　終言之<lb/>
　先儒曰自咸至此凡三十四卦正與下經之類相當<lb/>
　朱子謂自姤以下卦不相反對或疑其有錯簡節齋<lb/>
　以例改正之而曰大過顛也頥飬正也既濟定也未<lb/>
　濟男之窮也歸妹女之終也漸女歸待男行也姤遇<lb/>
<pb n="29b"/>　也柔遇剛也夬決也剛决柔也君子道長小人道憂<lb/>
　也今按如此則頥大過既濟未濟歸妹漸姤夬八卦<lb/>
　既得以類相從而定終行剛柔憂之韻亦協但不當<lb/>
　僣改經文耳且依經文讀之其韻亦協而立言之序亦<lb/>
　不能无意盖小人之致禍常生于姤必以正勝而後<lb/>
　可頥者大過之反固以飬正而言若漸之于既濟位<lb/>
　得中正君子于此知所勸歸妺未濟失位不正君子<lb/>
　于此知所戒至于夬則君子道長小人道憂矣一變<lb/>
<pb n="30a"/>　則為乾復于天理本然之初如元亨利貞復于元終<lb/>
　始始終大易生生不窮之道也<lb/>
　　蒙謂隂陽皆无常盛之理而易則為君子謀也故<lb/>
　　吾夫子于賛易之終深致意焉<lb/>
</p>

  </div>
        </body>
    </text>
</TEI>
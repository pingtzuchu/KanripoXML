<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>讀詩畧記卷三</head> <lb/>
    <p>
<pb n="1a"/>
欽定四庫全書<lb/>
　讀詩畧記卷三<lb/>
　　　　　　　　　　　　明　朱朝瑛　撰<lb/>
小雅<lb/>
　嚴坦叔曰雅之大小特以體之不同耳蓋優柔委曲<lb/>
　意在言外風之體也明白直言其事雅之體也純乎<lb/>
　雅之體者為雅之大雜乎風之體者為雅之小也<lb/>
鹿鳴之什<lb/>
<pb n="1b"/>
　鹿鳴<lb/>
呦呦鹿鳴食野之苹我有嘉賓鼓瑟吹笙吹笙鼓簧承<lb/>
筐是將人之好我示我周行<lb/>
　序曰燕羣臣嘉賓也孔疏曰燕禮立一人以為賓使<lb/>
　宰夫為主然燕享之事容有四方之賓故鄉飲酒燕<lb/>
　禮註云鹿鳴者君與臣下及四方之賓燕講道脩徳<lb/>
　之樂歌也以四牡例之當為武王即位以後之詩凡<lb/>
　四方之賓莫非其臣故但曰羣臣嘉賓<lb/>
<pb n="2a"/>
　毛傳曰鹿得苹呦呦然鳴而相呼懇誠發乎中公食<lb/>
　大夫禮公受宰夫束帛以侑注十端帛也食有幣則<lb/>
　燕可知周語曰天子之燕有加豆折爼酬幣燕貨以<lb/>
　示容合好是燕固用幣也乃燕禮無用幣之文知古<lb/>
　禮之殘缺多矣或以此詩専為饗作而通用于燕非<lb/>
　也<lb/>
呦呦鹿鳴食野之蒿我有嘉賔徳音孔昭視民不恌君<lb/>
子是則是傚我有㫖酒嘉賓式燕以敖<lb/>
<pb n="2b"/>
　范淳夫曰式燕以敖言其禮之從容也夫莊而不至<lb/>
　於矜和而不至于流此其徳之純矣<lb/>
呦呦鹿鳴食野之芩我有嘉賓鼓瑟鼓琴鼓瑟鼓琴和<lb/>
樂且湛我有㫖酒以燕樂嘉賓之心<lb/>
　四牡<lb/>
四牡騑騑周道倭遲豈不懐歸王事靡盬我心傷悲<lb/>
　序曰勞使臣之來也使臣所之必非一國詩中但稱<lb/>
　周道則是武王周公之詩非文王率叛事紂之詩明<lb/>
<pb n="3a"/>
　甚<lb/>
四牡騑騑嘽嘽駱馬豈不懐歸王事靡盬不遑啓處<lb/>
翩翩者鵻載飛載下集于苞栩王事靡盬不遑將父<lb/>
　鵻一名祝鳩埤雅鵻孝鳥鵻與鳲鳩性皆專一故有<lb/>
　尸祝之號嘏以慈告祝以孝告也即今班鳩<lb/>
翩翩者鵻載飛載止集于苞杞王事靡盬不遑將母<lb/>
駕彼四駱載驟駸駸豈不懐歸是用作歌將母來諗<lb/>
　父之念子或能以義自慰母之姑息易致憂傷再言<lb/>
<pb n="3b"/>
　將母上之深體下情委曲詳悉如此左傳辛伯諗周<lb/>
　桓公是以言告為諗也<lb/>
　皇皇者華<lb/>
皇皇者華于彼原隰駪駪征夫每懐靡及<lb/>
　序曰君遣使臣也<lb/>
　華無所不被興使臣之懐無所不周也<lb/>
我馬維駒六轡如濡載馳載驅周爰咨諏<lb/>
　左傳咨事為諏魯語咨才為諏說文云諏聚謀也取<lb/>
<pb n="4a"/>
　才必以衆推當從魯語為正<lb/>
我馬維騏六轡如絲載馳載驅周爰咨謀<lb/>
　左傳咨難為謀魯語咨事為謀凡事皆須詳審何必<lb/>
　患難亦當以魯語為正<lb/>
我馬維駱六轡沃若載馳載驅周爰咨度<lb/>
　左傳咨禮為度魯語咨義為度禮義一也毛傳曰咨<lb/>
　禮義所宜是已<lb/>
我馬維駰六轡既均載馳載驅周爰咨詢<lb/>
<pb n="4b"/>
　左傳魯語皆云咨親為詢言故舊不遺上所親愛者<lb/>
　則慰問之是為詢也魯語又言忠信為周即忠信行<lb/>
　蠻貊之意非以忠信訓周也諏謀度詢皆以靡及之<lb/>
　懐行之則無所不周矣<lb/>
　常棣<lb/>
常棣之華鄂不韡韡凡今之人莫如兄弟<lb/>
　序曰燕兄弟也周公閔管蔡之失道故作此詩按國<lb/>
　語富辰之言以為周文公之詩而春秋傳又以為召<lb/>
<pb n="5a"/>
　穆公所作意穆公因其舊文竄以新義如草䖝之詩<lb/>
　云耳故傳又云周之有懿徳也猶曰莫如兄弟故封<lb/>
　建之其懐柔天下也猶懼有外侮故以親屏周召穆<lb/>
　公亦云則周公作之而穆公述之明矣常棣或作棠<lb/>
　棣其實即豳風之鬱今曰郁李是也一蒂必有兩花<lb/>
　兄弟之象陸璣以為薁李誤矣戴侗以唐棣常棣為<lb/>
　一種者尤誤爾雅云唐棣栘自是楊屬與此絶異不<lb/>
　韡韡者韡韡也鄭箋以鄂為萼以不為柎謂古聲同<lb/>
<pb n="5b"/>
　相借也或㨿六月詩疏雜問志云韎韋之不注謂即<lb/>
　左傳韎韋之跗注或據伏琛齊記華不注山謂如華<lb/>
　跗之注于水以証不之為跗可謂極博然此皆康成<lb/>
　以後之書不足為㨿且兄弟之象已見于棣光明之<lb/>
　義自應屬華即不果為跗于此無取也<lb/>
死喪之威兄弟孔懐原隰裒矣兄弟求矣<lb/>
脊令在原兄弟急難每有良朋况也永歎<lb/>
　禽經云脊令友悌張華注云脊令雀屬共母者飛鳴<lb/>
<pb n="6a"/>
　不相離故取以喻兄弟何𤣥子曰急難言相急于患<lb/>
　難國語急病讓夷戰國䇿公子髙義能急人之難正<lb/>
　同此<lb/>
兄弟䦧于牆外禦其務每有良朋烝也無戎<lb/>
　顔之推曰兄弟之際異于他人望深則易怨地親則<lb/>
　易狎蘓子由曰兄弟内䦧不廢外禦使良朋而相忿<lb/>
　但無為戎以相害而已晦翁云戎或訓汝當與汝音<lb/>
　相通故常武首章亦以戎與父叶<lb/>
<pb n="6b"/>
喪亂既平既安且寧雖有兄弟不如友生<lb/>
　何𤣥子曰周家之國祚既安公之心亦可以釋然而<lb/>
　自寧矣乃回想兄弟之間辟者辟囚者囚生死升沈<lb/>
　迥不相及曾不如一時友生戮力王室者今日得以<lb/>
　享太平也此公痛悼之語<lb/>
儐爾籩豆飲酒之飫兄弟既具和樂且孺<lb/>
妻子好合如鼓瑟琴兄弟既翕和樂且湛<lb/>
宜爾室家樂爾妻孥是究是圖亶其然乎<lb/>
<pb n="7a"/>
　伐木<lb/>
伐木丁丁鳥鳴嚶嚶出自幽谷遷于喬木嚶其鳴矣求<lb/>
其友聲相彼鳥矣猶求友聲矧伊人矣不求友生神之<lb/>
聴之終和且平<lb/>
　序曰燕朋友故舊也<lb/>
伐木許許釃酒有藇既有肥羜以速諸父寧適不來微<lb/>
我弗顧於粲洒掃陳饋八簋既有肥牡以速諸舅寧適<lb/>
不來微我有咎<lb/>
<pb n="7b"/>
　孔疏云儀禮特牲少牢聘禮公食之等皆以簋盛黍<lb/>
　稷則八簋是食禮也釃酒肥羜為燕禮此為食禮葢<lb/>
　互陳之鄧潜谷曰我之速之豈適有故而不得來將<lb/>
　無我弗顧我有咎而不來也自反深而望之切矣此<lb/>
　說較勝<lb/>
伐木于阪釃酒有衍籩豆有踐兄弟無逺民之失徳乾<lb/>
餱以愆有酒湑我無酒酤我坎坎鼓我蹲蹲舞我迨我<lb/>
暇矣飲此湑矣<lb/>
<pb n="8a"/>
　天保<lb/>
天保定爾亦孔之固俾爾單厚何福不除俾爾多益以<lb/>
莫不庶<lb/>
　序曰下報上也大臣之中或作此以為報非羣臣通<lb/>
　歌此詩也鄒肇敏曰史記武王憂天保之未定于是<lb/>
　有營洛之意此詩之作蓋在東都既成後乎單與殫<lb/>
　通頌單厥心是也除即易除戎器之除<lb/>
天保定爾俾爾戩穀罄無不宜受天百禄降爾遐福維<lb/>
<pb n="8b"/>
日不足<lb/>
　戩與翦通周頌實始翦商説文作戩是也劉熙釋名<lb/>
　云翦進也則戩亦有進義言日進於善徳即為福也<lb/>
　禮祭統曰福者備也無所不順之謂備言内盡于已<lb/>
　而外順于道也此罄無不宜之謂也惟其以徳為福<lb/>
　故維日不足<lb/>
天保定爾以莫不興如山如阜如岡如陵如川之方至<lb/>
以莫不增<lb/>
<pb n="9a"/>
吉蠲為饎是用孝享禴祠烝嘗于公先王君曰卜爾萬<lb/>
壽無疆<lb/>
　禴禘嘗烝王制文也祠禴嘗烝周禮文也爾雅與周<lb/>
　禮同而禴作礿孫炎注云祠之言食礿者新菜可汋<lb/>
　嘗者嘗新榖烝者進品物也新菜可汋之説恐未必<lb/>
　然一説夏祭以樂為主故曰禴此得之矣王制獨異<lb/>
　其禮者或以為夏殷之禮則王制所言者皆周禮不<lb/>
　得以此獨推之夏殷意禘祭之歳則省祠禮推禴于<lb/>
<pb n="9b"/>
　春而行禘于夏耳記者不詳誤以為定制蓋世逺傳<lb/>
　疑家自為説不可强合也<lb/>
神之弔矣詒爾多福民之質矣日用飲食羣黎百姓偏<lb/>
為爾徳<lb/>
　弔訓至本爾雅文説文作□此章即二章以徳為福<lb/>
　之意而推廣之于羣黎百姓也百姓毛傳云百官族<lb/>
　姓也按左傳云天子命徳因生以賜姓國語云王公<lb/>
　之子弟能言能聴徹其官者物賜之姓使監其官是<lb/>
<pb n="10a"/>
　為百姓以是言之則毛傳信有據也然在唐虞則然<lb/>
　三代以降已為庶人之通稱矣詳書畧記<lb/>
如月之恒如日之升如南山之壽不騫不崩如松柏之<lb/>
茂無不爾或承<lb/>
　恒釋文作縆弦也音古恒反騫説文云馬腹縶也考<lb/>
　工記云小體騫腹是縶者收束之意蓋言瘦也故借<lb/>
　為虧損之義荀子引逸詩曰長夜漫兮永思騫兮注<lb/>
　云騫咎也亦謂徳之虧也自唐以後與鶱通用遂為<lb/>
<pb n="10b"/>
　騰起之解非古也<lb/>
　采薇<lb/>
采薇采薇薇亦作止曰歸曰歸歳亦莫止靡室靡家玁<lb/>
狁之故不遑啓居玁狁之故<lb/>
　序曰遣戍役也文王遣之也或以昔我往矣四語與<lb/>
　出車同謂此亦勞詩似也然起語直叙景物自是指<lb/>
　㸃目前絶非追憶語氣季彭山曰古者出師以喪禮<lb/>
　處之則無宴樂寧有遣詩按國語武王伐紂以夷則<lb/>
<pb n="11a"/>
　之上宫畢陳名之曰羽以黄鍾之下宫布戎于牧野<lb/>
　名之曰厲曰羽曰厲葢樂章之名也所云喪禮處之<lb/>
　者謂如鑿凶門之類耳豈必遂無詩歌燕太子之送<lb/>
　荆卿皆白衣冠以送之然尚有變徵之聲况于盛世<lb/>
　仁義之師乎<lb/>
　商之獯鬻即周之玁狁在漢為匈奴唐為突厥宋為<lb/>
　契丹後并于元今為韃靼<lb/>
采薇采薇薇亦柔止曰歸曰歸心亦憂止憂心烈烈載<lb/>
<pb n="11b"/>
飢載渴我戍未定靡使歸聘<lb/>
采薇采薇薇亦剛止曰歸曰歸歳亦陽止王事靡盬不<lb/>
遑啓處憂心孔疚我行不來<lb/>
　薇之生有遲早故剛柔不一非異時也十月為陽本<lb/>
　爾雅文<lb/>
彼爾維何維常之華彼路斯何君子之車戎車既駕四<lb/>
牡業業豈敢定居一月三捷<lb/>
　常華棠華也常棣之華左傳作棠棣是棠與常通也<lb/>
<pb n="12a"/>
　爾雅杜赤棠白者棠自有棠華與常棣無與本草云<lb/>
　棠即今棠黎也爾説文作薾三捷古人常語數多者<lb/>
　必稱三蓋三者數之小成也如易三禠三驅論語三<lb/>
　思三復之類<lb/>
駕彼四牡四牡騤騤君子所依小人所腓四牡翼翼象<lb/>
弭魚服豈不日戒玁狁孔棘<lb/>
　腓本實字而虚用之隨動曰腓猶擔荷曰肩承當曰<lb/>
　膺也<lb/>
<pb n="12b"/>
昔我往矣楊栁依依今我來思雨雪霏霏行道遲遲載<lb/>
渴載飢我心傷悲莫知我哀<lb/>
　轉盼之間今已成昔而往者又將歸矣時移物變之<lb/>
　感飢渴勞苦之憂皆曲體而預道之言莫知者正所<lb/>
　以為深知言傷悲者正所以為慰悦也<lb/>
　出車<lb/>
我出我車于彼牧矣自天子所謂我來矣召彼僕夫謂<lb/>
之載矣王事多難維其棘矣<lb/>
<pb n="13a"/>
　　序曰勞還率也天子與王皆謂紂也文王以紂之命<lb/>
　　命之也馬貴與曰古人用兵必以車戰意在聲罪致<lb/>
　　討其坐作進退整暇有法未嘗掩人之不備而以竒<lb/>
　　取勝也至戎狄之侵中國則雲合鳥散輕進易退于<lb/>
　　是車之雍容不足當其徒之慓疾遂致舍車而用徒<lb/>
　　而車戰之法廢矣<lb/>
　我出我車于彼郊矣設此旐矣建彼旄矣彼旟旐斯胡<lb/>
　不斾斾憂心悄悄僕夫况瘁<lb/>
<pb n="13b"/>
　　郊逺郊即牧地旟以統前軍而設旐建旄則軍前之<lb/>
　　大旗大將所建爾雅曰緇廣充幅曰旐繼旐曰斾蓋<lb/>
　　若後世之皂纛非龜蛇之旐也故建旄獨于旐不于<lb/>
　　旟旂詳見六月及車攻篇<lb/>
　王命南仲往城于方出車彭彭旂旐央央天子命我城<lb/>
　彼朔方赫赫南仲玁狁于襄<lb/>
　　央央通作英英朔方今陜西寧夏衛其地為華夷要<lb/>
　　區季彭山云城朔方所以斷戎狄往來之路使不得<lb/>
<pb n="14a"/>
　相犄角也按襄與攘通<lb/>
昔我往矣黍稷方華今我來思雨雪載塗王事多難不<lb/>
遑起居豈不懐歸畏此簡書<lb/>
喓喓草蟲趯趯阜螽未見君子憂心忡忡既見君子我<lb/>
心則降赫赫南仲薄伐西戎<lb/>
春日遲遲卉木萋萋倉庚喈喈采繁祁祁執訊獲醜薄<lb/>
言還歸赫赫南仲玁狁于夷<lb/>
　文王之時尚用商正商雖改正不改時月故萋萋喈<lb/>
<pb n="14b"/>
　喈得為春日何𤣥子曰城朔方則玁狁不得乘虚為<lb/>
　害而西戎可伐伐西戎則有以翦玁狁之羽翼而玁<lb/>
　狁可平事實相因也<lb/>
　杕杜<lb/>
有杕之杜有睆其實王事靡盬繼嗣我日日月陽止女<lb/>
心傷止征夫遑止<lb/>
　序曰勞還役也季彭山以但述室家憂思不及戍役<lb/>
　勞苦謂非勞還之詩然戍役之勞苦有不可勝言者<lb/>
<pb n="15a"/>
　故以檀車四牡㸃綴一二而槩之曰而多為恤則種<lb/>
　種勞苦盡舉諸此豈得不為勞詩<lb/>
　何𤣥子曰睆即檀弓華而睆之睆蓋光澤之貌<lb/>
有杕之杜其葉萋萋王事靡盬我心傷悲卉木萋止女<lb/>
心悲止征夫歸止<lb/>
陟彼北山言采其杞王事靡盬憂我父母檀車幝幝四<lb/>
牡痯痯征夫不逺<lb/>
　嚴華谷云杞當是枸杞杞之可食者惟枸杞也<lb/>
<pb n="15b"/>
匪載匪來憂心孔疚期逝不至而多為恤卜筮偕止㑹<lb/>
言近止征夫邇止<lb/>
　多恤心之疑慮多端也禮小事龜筮不相襲今相襲<lb/>
　俱作以其惶惑不定故無所不為也<lb/>
　南陔<lb/>
　序曰孝子相戒以養也既有其義必有其辭茍無其<lb/>
　辭義何繇立儀禮于鹿鳴三篇曰歌于南陔三篇曰<lb/>
　樂曰奏蓋升歌三終笙入三終合樂三終乃當時制<lb/>
<pb n="16a"/>
　樂之節如此非詩之可吹而不可歌也既歌者之所<lb/>
　不習故詩亦因之而遂亡與鄭箋云毛公闕其亡者<lb/>
　以見在為數故推改什首非孔子之舊也晦翁以儀<lb/>
　禮正其篇次當矣<lb/>
白華之什<lb/>
　白華<lb/>
　序曰孝子之潔白也不失其身以事其親之謂也<lb/>
　華黍<lb/>
<pb n="16b"/>
　序曰時和年豐宜黍稷也<lb/>
　魚麗<lb/>
魚麗于羀鱨鯊君子有酒㫖且多<lb/>
　序曰美萬物盛多能備禮也此未可斷為文武之詩<lb/>
　要亦周初所作若以為燕享通用之樂歌則闗雎卷<lb/>
　耳諸篇燕飲皆用之不獨此矣<lb/>
　鯊有海鯊其大盈舟知此為小魚者詩中所陳皆非<lb/>
　海魚也<lb/>
<pb n="17a"/>
魚麗于羀魴鱧君子有酒多且㫖<lb/>
　爾雅鱧鯇舍人曰鱧一名鯇郭璞云鱧鮦也按下云<lb/>
　鰹大鮦小者鮵則鮦之别于鱧明矣且鮦者今之黒<lb/>
　魚鯇者今之草魚舉其美者當以鯇為是說文□鮦<lb/>
　也本草鮦一名蠡魚後人訛蠡為鱧耳<lb/>
魚麗于羀鰋鯉君子有酒㫖且有<lb/>
　爾雅鰋鮎孫炎曰鰋一名鮎郭璞以為白魚非也鮎<lb/>
　魚體平故得偃名白魚昂首不可云偃矣<lb/>
<pb n="17b"/>
物其多矣維其嘉矣<lb/>
　維其者推本之辭與上之言且不同嘉者言情之好<lb/>
　也維情之好故其多可尚也下倣此<lb/>
物其㫖矣維其偕矣<lb/>
　偕者言禮之備也荀子引此詩而曰不時宜不敬交<lb/>
　不驩欣雖指非禮也指與㫖同驩欣者情好也敬交<lb/>
　者禮備也時宜者閒暇也<lb/>
物其有矣維其時矣<lb/>
<pb n="18a"/>
　吕東萊曰時者言國家閒暇内外無故也<lb/>
　由庚<lb/>
　序曰萬物得由其道也<lb/>
　南有嘉魚<lb/>
南有嘉魚烝然罩罩君子有酒嘉賔式燕以樂<lb/>
　序曰樂與賢也嚴華谷曰魚曰嘉瓠曰甘鵻為孝鳥<lb/>
　皆以喻吉士也始則多方勤求之繼則屈已以招延<lb/>
　之其後則賢者聞風而自至矣<lb/>
<pb n="18b"/>
南有嘉魚烝然汕汕君子有酒嘉賔式燕以衎<lb/>
　鄭箋云樔者今之撩罟蓋即罾類<lb/>
南有樛木甘瓠纍之君子有酒嘉賔式燕綏之<lb/>
翩翩者鵻烝然來思君子有酒嘉賔式燕又思<lb/>
　周禮掌客之職上公三燕侯伯再燕燕而又者親之<lb/>
　也亦尊之也<lb/>
　崇丘<lb/>
　序曰萬物極其髙大也即中庸發育萬物峻極于天<lb/>
<pb n="19a"/>
　之意<lb/>
　南山有臺<lb/>
南山有臺北山有萊樂只君子邦家之基樂只君子萬<lb/>
壽無期<lb/>
　序曰樂得賢也嚴華谷云臺萊桑楊之類喻賢者之<lb/>
　多而皆有用也臺似莎而大抽薹特髙故謂之臺其<lb/>
　葉可以為蓑笠皮可以為簦笠莖可以為布及屨夫<lb/>
　須者匹夫所須也今俗謂之黄草陸璣以為莎非也<lb/>
<pb n="19b"/>
　爾雅臺夫須又云薃侯莎薹與莎自是二物説文云<lb/>
　萊蔓華也爾雅云釐蔓華萊與釐通即藜也初生葉<lb/>
　可食老則幹可為杖<lb/>
南山有桑北山有楊樂只君子邦家之光樂只君子萬<lb/>
壽無疆<lb/>
南山有杞北山有李樂只君子民之父母樂只君子徳<lb/>
音不已<lb/>
南山有栲北山有杻樂只君子遐不眉壽樂只君子徳<lb/>
<pb n="20a"/>
音是茂<lb/>
　杻即椿詳山有樞篇<lb/>
南山有枸北山有楰樂只君子遐不黄耉樂只君子保<lb/>
艾爾後<lb/>
　枸通作椇曲禮婦人之摯椇榛内則芝栭蔆椇椇即<lb/>
　木蜜也<lb/>
　由儀<lb/>
　序曰萬物之生各得其宜也<lb/>
<pb n="20b"/>
　蓼蕭<lb/>
蓼彼蕭斯零露湑兮既見君子我心冩兮燕笑語兮是<lb/>
以有譽處兮<lb/>
　序曰澤及四海也此葢諸侯朝于天子而歡慶頌禱<lb/>
　之詞以零露喻恩澤此極顯切非妄説也<lb/>
　蘓頴濵曰諸侯來朝王者推恩以接之無所不及如<lb/>
　零露之于蕭故其既見天子也其心莫不傾盡郝楚<lb/>
　望曰燕者安樂之意<lb/>
<pb n="21a"/>
　蓼彼蕭斯零露瀼瀼既見君子為龍為光其徳不爽壽<lb/>
　考不忘<lb/>
　　為龍為光鄭箋云言天子之恩澤光耀被及已也吕<lb/>
　　東萊曰王者徳施之普各稱其分所謂其徳不爽也<lb/>
　蓼彼蕭斯零露泥泥既見君子孔燕豈弟宜兄宜弟令<lb/>
　徳壽豈<lb/>
　　宜兄宜弟推本天子之徳始于齊家也左傳富辰曰<lb/>
　　周公弔二叔之不咸故封建親戚以藩屏周此詩亦<lb/>
<pb n="21b"/>
　　本乎封建之意以頌美之九族既睦萬邦所繇以協<lb/>
　　和也<lb/>
　蓼彼蕭斯零露濃濃既見君子鞗革沖沖和鸞雝雝萬<lb/>
　福攸同<lb/>
　　王介甫云乘馬路車天子所以好諸侯也有車馬則<lb/>
　　有鞗革和鸞矣上下相遇以徳而成以禮則萬福所<lb/>
　　同也曰同是天下皆被其福也<lb/>
　　湛露<lb/>
<pb n="22a"/>
湛湛露斯匪陽不晞厭厭夜飲不醉無歸<lb/>
　序曰天子燕諸侯也燕禮有無算爵無算樂君曰無<lb/>
　不醉賓及卿大夫皆對曰諾敢不醉<lb/>
湛湛露斯在彼豐草厭厭夜飲在宗載考<lb/>
　箋主同姓言之謂賔既辭去復畱同姓以盡私恩也<lb/>
　楚茨曰諸父兄弟備言燕私祭祀如此燕饗可知燕<lb/>
　禮必于路寢而云在宗者同姓諸侯以天子之宫為<lb/>
　宗室也<lb/>
<pb n="22b"/>
湛湛露斯在彼杞棘顯允君子莫不令徳<lb/>
　以下復兼異姓同姓言之<lb/>
其桐其椅其實離離豈弟君子莫不令儀<lb/>
彤弓之什<lb/>
　彤弓<lb/>
彤弓弨兮受言藏之我有嘉賓中心貺之鐘鼓既設一<lb/>
朝饗之<lb/>
　序曰天子錫有功諸侯也左傳云饗以訓恭儉晏以<lb/>
<pb n="23a"/>
　示慈惠又云享有體薦宴有折爼是享與宴異也詩<lb/>
　言饗之而左傳甯武子云諸侯敵王所愾而獻其功<lb/>
　于是乎賜之彤弓彤矢玈弓玈矢以覺報宴則又有<lb/>
　宴禮矣考聘禮公于賔一食再饗燕與羞俶獻無常<lb/>
　數謂饗于廟燕于寢也始以行禮繼以遂情夫固有<lb/>
　饗燕並行者矣左傳鄭享趙孟禮终乃燕天子于有<lb/>
　功諸侯何獨不然故末章曰一朝醻之醻賔之禮燕<lb/>
　則有之饗則無有也彤弓之賜以表有功而已康成<lb/>
<pb n="23b"/>
　云專征伐誤也書文侯之命亦有彤弓之賜第云柔<lb/>
　逺能邇惠康小民其後襄王賜文公亦曰以綏四國<lb/>
　紏逖王慝無專征伐之語而况于盛世乎王制云賜<lb/>
　弓矢然後征謂請命而征不云專也至若吕氏所云<lb/>
　四夷入邊臣子簒弑雖未賜弓矢專之可矣<lb/>
彤弓弨兮受言載之我有嘉賔中心喜之鐘鼓既設一<lb/>
朝右之<lb/>
彤弓弨兮受言櫜之我有嘉賔中心好之鐘鼓既設一<lb/>
<pb n="24a"/>
朝醻之<lb/>
　菁莪<lb/>
菁菁者莪在彼中阿既見君子樂且有儀<lb/>
　序曰樂育材也天之生材實難上之人尊賢而養士<lb/>
　則賢者得以盡其才而不賢者亦自勉于為善周禮<lb/>
　大司徒之職以鄉三物教萬民而賓興之亦將以誘<lb/>
　掖而鼔舞之也此詩美之以君子導之以喜樂接之<lb/>
　以禮儀忘其賤而以為榮忘其勞而以為安其所以<lb/>
<pb n="24b"/>
　誘掖而鼓舞之可謂至矣其即賔興之詩與則以為<lb/>
　燕賔亦正相合<lb/>
　毛傳云長育人材如阿之長莪菁菁然阿説文云大<lb/>
　陵也一曰曲阜也觀有卷之義則曲阜為正<lb/>
菁菁者莪在彼中沚既見君子我心則喜<lb/>
　生于山者䕲蒿也莪也生于沚者蔞蒿也蘩也亦謂<lb/>
　之莪者類也<lb/>
菁菁者莪在彼中陵既見君子錫我百朋<lb/>
<pb n="25a"/>
　鄭箋五貝為朋言五種之貝各以二枚為朋也疏引<lb/>
　漢書志為説乃王莽事恐非古法<lb/>
汎汎楊舟載沈載浮既見君子我心則休<lb/>
　六月<lb/>
六月棲棲戎車既飭四牡騤騤載是常服玁狁孔熾我<lb/>
是用急王于出征以匡王國<lb/>
　序曰宣王北伐也毛氏以為親征鄭氏以為命將夫<lb/>
　玁狁既至涇陽逼近輦轂豈以中興之主不一親歴<lb/>
<pb n="25b"/>
　行間以大振其聲靈乎張元岵曰此詩兩曰王于出<lb/>
　征兩曰薄伐玁狁蓋宣王親統六師禦之境内而令<lb/>
　吉甫直抵太原以驅之也<lb/>
　六月周正六月周禮王建太常常即旂也諸侯之旂<lb/>
　亦謂之常大行人職云上公建常九斿侯伯建常七<lb/>
　斿子男建常五斿<lb/>
比物四驪閑之維則維此六月既成我服我服既成于<lb/>
三十里王于出征以佐天子<lb/>
<pb n="26a"/>
　既成我服暑服也周正六月暑氣將至故暑服于此<lb/>
　而成非為師行而成服也<lb/>
四牡脩廣其大有顒薄伐玁狁以奏膚公有嚴有翼共<lb/>
武之服共武之服以定王國<lb/>
　膚與膴通膴者大臠故訓大周禮内饔外饔凡祭祀<lb/>
　皆共刑膴而饋食禮有膚無膴則膚即膴耳蓋儀禮<lb/>
　以豕腹為膚魚腹為膴而周禮通謂之膴也詳見周<lb/>
　禮略記朱備萬曰嚴敬乃用師之要道書云欽承天<lb/>
<pb n="26b"/>
　子威命敬也威克厥愛允濟嚴也<lb/>
玁狁匪茹整居焦穫侵鎬及方至于涇陽織文鳥章白<lb/>
斾央央元戎十乘以先啓行<lb/>
　焦穫爾雅十藪周有焦護護與穫通今陜西三原縣<lb/>
　有焦吳里蓋即焦穫之訛郭璞所云瓠中是也非兩<lb/>
　地也鎬何𤣥子曰古文鎬鄗通用史周本紀復都豐<lb/>
　鄗漢書叙傳遂亡酆鄗皆以鎬為鄗此詩之鎬乃鄗<lb/>
　地也鄗本晉邑左傳哀四年齊弦施救范氏國夏伐<lb/>
<pb n="27a"/>
　晉取鄗即今真定府高邑縣也其地正與太原接壤<lb/>
　去周都千有餘里劉向所謂千里之鎬也方今太原<lb/>
　陽曲縣有方山疑即其地若云朔方則于鎬不相涉<lb/>
　矣涇陽在今西安府距周都三十餘里繼旐為斾本<lb/>
　爾雅文考之左傳莊二十八年楚伐鄭子元鬬御彊<lb/>
　鬬梧耿之不比為斾鬬班王孫游王孫喜殿斾與殿<lb/>
　對則是軍前大旗謂之繼旐之斾也詳出車篇元戎<lb/>
　毛傳曰夏后氏曰鈎車先正也殷曰寅車先疾也周<lb/>
<pb n="27b"/>
　曰元戎先良也<lb/>
戎車既安如輊如軒四牡既佶既佶且閑薄伐玁狁至<lb/>
于太原文武吉甫萬邦為憲<lb/>
　毛傳曰佶正也與説文合所謂範我馳驅也太原今<lb/>
　𨽻山西竹書穆王遷戎于太原則太原為戎狄所居<lb/>
　玁狁即其種類其内侵也勢必相倚為患故驅之出<lb/>
　太原則玁狁失勢而自去矣或謂玁狁即太原之戎<lb/>
　則自太原而西至周不得復東侵鎬也<lb/>
<pb n="28a"/>
吉甫燕喜既多受祉來歸自鎬我行永久飲御諸友炰<lb/>
鼈膾鯉侯誰在矣張仲孝友<lb/>
　鄒肇敏曰首二句是飲至之燕來歸以下則吉甫之<lb/>
　私燕也若宣王燕吉甫則方叔亦同事者豈得不與<lb/>
　采芑<lb/>
薄言采芑于彼新田于此菑畝方叔涖止其車三千師<lb/>
干之試方叔率止乘其四騏四騏翼翼路車有奭簟笰<lb/>
魚服鉤膺鞗革<lb/>
<pb n="28b"/>
　序曰宣王南征也張元岵曰此詩但詠車旗佩服無<lb/>
　一語及于撻伐蓋狄强蠻弱乘戰勝之餘大張威武<lb/>
　氣勢所及望風迎附深有得于用兵之略詩人推本<lb/>
　于征伐玁狁得其要矣<lb/>
　芑即維穈維芑之芑爾雅云白苗也郭璞云即今之<lb/>
　白粱粟采芑者非自采之蓋賦所見以起興嚴華谷<lb/>
　云新田菑畝不應指菜何𤣥子曰穀亦可言采猶桑<lb/>
　中之言采麥也其車三千考司馬法兵車一乘甲士<lb/>
<pb n="29a"/>
　三人步卒七十二人周禮天子六軍共七萬五千人<lb/>
　則車止千乘而此云三千鄭康成以為羡卒盡起孔<lb/>
　氏以為兼起鄉遂王介甫以為合諸侯之師晦翁東<lb/>
　萊皆以為極其盛而稱之非實有此數何𤣥子以為<lb/>
　兵車重車之合百人則六鄉為正六遂為副共十五<lb/>
　萬人其車數正得三千此論頗核然玁狁既克之後<lb/>
　未必正副俱行且百人共車之法未必出于古制考<lb/>
　之周禮小司徒注所引司馬法則又曰車一乘士十<lb/>
<pb n="29b"/>
　人徒二十人是以三十人供一車也周禮五伍為兩<lb/>
　兩者蓋因車以為名也其法必三十人而以二十五<lb/>
　人為正卒五人為游闕與則六軍七萬五千人其車<lb/>
　三千正與法合康成誤以彼為采地法故不取以釋<lb/>
　此詩其實即鄉遂之法也但彼此軍制微有不同耳<lb/>
　詳見閟宫篇及周禮略記周禮巾車金路鈎象路朱<lb/>
　有奭是象路也鈎膺是金路之飾特賜之使得施于<lb/>
　象路也其非戎路明矣乘命車鳴和鸞服命服鏘玉<lb/>
<pb n="30a"/>
　佩雍容以制勝所謂克壯其猶不戰而威者也蓋虜<lb/>
　已在其目中無俟張皇為矣後世若武侯之羽扇綸<lb/>
　巾叔子之輕裘緩帶粗得此意鈎疏引周禮注云馬<lb/>
　婁頷之鈎婁即公羊傳牛馬維婁之婁猶繫也音屢<lb/>
薄言采芑于彼新田于此中鄉方叔涖止其車三千旂<lb/>
旐央央方叔率止約軧錯衡八鸞瑲瑲服其命服朱芾<lb/>
斯皇有瑲蔥珩<lb/>
鴥彼飛隼其飛戾天亦集爰止方叔涖止其車三千師<lb/>
<pb n="30b"/>
干之試方叔率止鉦人伐鼓陳師鞠旅顯允方叔伐鼓<lb/>
淵淵振旅闐闐<lb/>
　鉦一名丁寧晉語趙宣子曰戰以丁寧儆其民注謂<lb/>
　鉦也周禮大司馬之職最尊者執鼓最卑者執蠲故<lb/>
　舉其首末以該之陳師鞠旅未必戰伐之事而伐鼓<lb/>
　者已振旅而退是兵不血刃而功已成也末章特總<lb/>
　叙其事本于壯猶宿望明非倖致之耳<lb/>
蠢爾蠻荆大邦為讐方叔元老克壯其猶方叔率止執<lb/>
<pb n="31a"/>
訊獲醜戎車嘽嘽嘽嘽焞焞如霆如雷顯允方叔征伐<lb/>
玁狁蠻荆來威<lb/>
　蠻荆謂楚也楚為成王所封至夷王時王室微楚熊<lb/>
　渠曰我蠻夷也不與中國號諡自尊為王後雖畏厲<lb/>
　王而暫去之終未嘗一入朝也大邦謂天子之邦康<lb/>
　王之誥曰皇天改大邦殷之命傳以蠻荆泛指荆州<lb/>
　之蠻箋以大邦泛指列國之大皆非也<lb/>
　前三章之率止率之而徃也此章之率止率之而歸<lb/>
<pb n="31b"/>
　也鄭箋曰戎車衆盛威如雷霆言雖久在外無罷勞<lb/>
　也霆説文云雷餘聲也鈴鈴所以挺出萬物爾雅注<lb/>
　以霆為霹靂者非是陸佃云震雷謂之霹靂其緩者<lb/>
　霆<lb/>
　車攻<lb/>
我車既攻我馬既同四牡龎龎駕言徂東<lb/>
　序曰宣王復古也此與下章皆田獵之詩獨云復古<lb/>
　者此以㑹諸侯為主見王命之復振也巡狩而肆覲<lb/>
<pb n="32a"/>
　非獨文武之制其所從來逺矣<lb/>
田車既好四牡孔阜東有甫草駕言行狩<lb/>
　甫田在今河南中牟縣<lb/>
之子于苗選徒囂囂建旐設旄摶獸于敖<lb/>
　之子謂有司不敢斥王也周禮大司馬之職仲夏教<lb/>
　茇舍羣吏撰車徒讀書契辨名號之用選徒囂囂即<lb/>
　其事也建旐設旄已詳出車篇師田之旐首皆注旄<lb/>
　故田之所建王制謂之大綏周禮謂之大麾敖山名<lb/>
<pb n="32b"/>
　在今鄭州滎澤縣此詩以㑹諸侯為主而先言田獵<lb/>
　者蓋有司先為戒具以待也吕東萊曰晉師救鄭士<lb/>
　季設七覆于敖前則敖山之下平曠可以屯兵翳薈<lb/>
　可以設伏所謂東有甫草即此地也<lb/>
駕彼四牡四牡奕奕赤芾金舄㑹同有繹<lb/>
　周禮時見曰㑹殷見曰同判然二禮不可並行也義<lb/>
　可相通不嫌連及猶之夏苗冬狩而既言狩復言苗<lb/>
　也<lb/>
<pb n="33a"/>
決拾既佽弓矢既調射夫既同助我舉柴<lb/>
四黄既駕兩驂不猗不失其馳舍矢如破<lb/>
蕭蕭馬鳴悠悠斾旌徒御不驚大庖不盈<lb/>
　師之建旐其斾特大故以斾名六月之白斾央央商<lb/>
　頌之武王載斾是也此曰斾旌蓋與師之所建略同<lb/>
之子于征有聞無聲允矣君子展也大成<lb/>
　之子于征猶言之子之為此行也有聞無聲矣天下<lb/>
　稱其能而未嘗以其能自鳴天下稱其功而未嘗以<lb/>
<pb n="33b"/>
　其功自鳴也蘇子由曰我必聲之而後人聞之我不<lb/>
　聲而人則聞此其實有餘也<lb/>
　吉日<lb/>
吉日維戊既伯既禱田車既好四牡孔阜升彼大阜從<lb/>
其羣醜<lb/>
　序曰美宣王田也五子之歌禽荒是戒伊訓無逸並<lb/>
　斥游田此詩獨美之者以蒐狩之法原與軍政相表<lb/>
　裏愚者自流失焉而宣王能得其道以收人心而復<lb/>
<pb n="34a"/>
　王業也<lb/>
　曲禮云外事以剛内事以柔崔靈恩謂外事指治兵<lb/>
　之事内事指宗廟之事至于郊維用卒社維用甲不<lb/>
　在内外剛柔之例也孔叢子云凡類禡皆用甲丙戊<lb/>
　庚壬之剛日師田皆治兵之事故田之吉日則用戊<lb/>
　庚石鼓文曰日維丙申吾其用導亦用剛也既伯既<lb/>
　禱爾雅云馬祭也周禮校人春祭馬祖而甸祝之職<lb/>
　亦云禂馬杜子春注云為馬禂無疾也四牡孔阜正<lb/>
<pb n="34b"/>
　禱于馬祖之詞禂禱同説文既伯作既禡則伯與禱<lb/>
　為二祭禡者立表為師祭即周禮所云表貉也鄭注<lb/>
　讀貉如伯司馬法曰偃伯靈臺亦即偃貉祭之表耳<lb/>
　説文必非無據存之以俟再考<lb/>
吉日庚午既差我馬獸之所同麀鹿麌麌漆沮之從天<lb/>
子之所<lb/>
　漆沮尚書孔傳云亦謂之洛水晦翁因之按水經沮<lb/>
　水出北地直路縣東過馮翊祋祤縣入洛水漆水水<lb/>
<pb n="35a"/>
　經注云濁水謂之柒水又謂之柒沮韓苑洛云嘗至<lb/>
　同官縣見一大潭其水流出東壑問其居人曰漆潭<lb/>
　至富平不百里即入洛是漆沮皆注于洛水此洛水<lb/>
　所以有漆沮之名也禹貢所云導渭水東過漆沮者<lb/>
　即此是已與扶風之漆水自别今一統志沮水之源<lb/>
　無考惟洛水出慶陽府合水縣即古北地至耀州同<lb/>
　官縣而合漆水即古祋祤也則所謂洛水者乃沮水<lb/>
　耳洛水之源更在其北<lb/>
<pb n="35b"/>
瞻彼中原其祁孔有儦儦俟俟或羣或友悉率左右以<lb/>
燕天子<lb/>
　其祁謂地之廣大也<lb/>
既張我弓既挾我矢發彼小豝殪此大兕以御賔客且<lb/>
以酌醴<lb/>
　兕爾雅云兕似牛犀似豕爾雅翼云兕與牸音相近<lb/>
　猶羖之為牯也則兕即犀之牝者古多謂之兕今多<lb/>
　謂之犀以生海外者為貴中國亦或有之醴說文云<lb/>
<pb n="36a"/>
　酒一宿熟也周禮醴齊注云成而滓汁相將宋本草<lb/>
　衍義云造酒用麴造醴用蘖麴以麵為之故從麥蘖<lb/>
　以粉為之故從米以此推之則醴者蓋今江南白酒<lb/>
　再宿而即成成而滓汁相將飲之甚甘者是已<lb/>
　鴻鴈<lb/>
鴻鴈于飛肅肅其羽之子于征劬勞于野爰及矜人哀<lb/>
此鰥寡<lb/>
　序曰美宣王也郝楚望曰自鹿鳴至此二十餘篇皆<lb/>
<pb n="36b"/>
　朝廷制作不應忽入民謠蓋託于流民之言故末章<lb/>
　美而寓規也<lb/>
　之子指同行者矜人流民自謂也言已在流民之中<lb/>
　尤為可矜望同行者之提挈之也<lb/>
鴻鴈于飛集于中澤之子于垣百堵皆作雖則劬勞其<lb/>
究安宅<lb/>
鴻鴈于飛哀鳴嗷嗷維此哲人謂我劬勞維彼愚人謂<lb/>
我宣驕<lb/>
<pb n="37a"/>
　庭燎<lb/>
夜如何其夜未央庭燎之光君子至止鸞聲將將<lb/>
　序曰美宣王也託為王言以述其勤勞之意<lb/>
　周禮司烜供墳燭庭燎注云門外曰大燭門内曰庭<lb/>
　燎蓋以所設之處而異其名其實一也覲禮諸侯乘<lb/>
　墨車載龍旂以朝墨車亦有鸞者鸞有在衡有在鑣<lb/>
　也鸞在衡者路車所設鸞在鑣者凡車皆得設之故<lb/>
　墨車亦有鸞聲<lb/>
<pb n="37b"/>
夜如何其夜未艾庭燎晣晣君子至止鸞聲噦噦<lb/>
夜如何其夜鄉晨庭燎有煇君子至止言觀其旂<lb/>
　沔水<lb/>
沔彼流水朝宗于海鴥彼飛隼載飛載止嗟我兄弟邦<lb/>
人諸友莫肯念亂誰無父母<lb/>
　序曰規宣王也鄭箋曰規者正圓之器也孔疏曰物<lb/>
　有不圓匝者規之使圓人行有不周匝者規之使周<lb/>
　蓋宣王初年勵精勤政自不藉千畝而後怠心漸萌<lb/>
<pb n="38a"/>
　詩人以為此人心之所繇失亂機之所繇伏故託于<lb/>
　告其友以諷王主于敬以勝怠也<lb/>
　以水之得所歸隼之得所止興人情之必有所繫也<lb/>
　凡人繫情于父母則必不敢以父母之身行殆其憂<lb/>
　之深而慮之逺雖安而不忘危治而不忘亂矣故呼<lb/>
　而儆之使聞之者無不惻然而痛于心也<lb/>
沔彼流水其流湯湯鴥彼飛隼載飛載揚念彼不蹟載<lb/>
起載行心之憂矣不可弭忘<lb/>
<pb n="38b"/>
　以水之無所歸隼之無所止興人之不循理也不循<lb/>
　理即謂不敬也一念放佚萬事隕越故憂之而不遑<lb/>
　寧處也<lb/>
鴥彼飛隼率彼中陵民之訛言寧莫之懲我友敬矣讒<lb/>
言其興<lb/>
　以隼之有所循興人之有所戒也民之訛言即下讒<lb/>
　言庶人之議也一事偶失人心則謗讟滋起而所指<lb/>
　之失多過于所行訛偽相傳不可遏矣寧莫之懲謂<lb/>
<pb n="39a"/>
　匹夫勝予何乃忽其微賤莫之懲戒也儆者所以自<lb/>
　懲也周書無逸篇曰厥或告之曰小人怨汝詈汝則<lb/>
　皇自敬徳厥愆曰朕之愆允若時不啻不敢含怒正<lb/>
　與此詩意同<lb/>
　鶴鳴<lb/>
鶴鳴于九臯聲聞于野魚潜在淵或在于渚樂彼之園<lb/>
爰有樹檀其下維蘀他山之石可以為錯<lb/>
　序曰誨宣王也集註備矣立誠達變勿徇愛憎而本<lb/>
<pb n="39b"/>
　身出治之要大㮣盡乎此矣然辭不直指義託逺諷<lb/>
　所謂立象以盡意而意不盡于言者耶<lb/>
鶴鳴于九臯聲聞于天魚在于渚或潜在淵樂彼之園<lb/>
爰有樹檀其下維穀他山之石可以攻玉<lb/>
祈父之什<lb/>
　祈父<lb/>
祈父予王之爪牙胡轉予于恤靡所止居<lb/>
　序曰刺宣王也宣王之末司馬失職千畝之戰軍士<lb/>
<pb n="40a"/>
　皆怨詩人慮其將敗故述軍士之詞以諷王也王之<lb/>
　爪牙分當敵王所愾所謂轉予于恤者調遣失宜優<lb/>
　䘏無聞也祈父蓋即康誥所云圻父薄違者蓋官之<lb/>
　别名<lb/>
祈父予王之爪士胡轉予于恤靡所底止<lb/>
祈父亶不聰胡轉予于恤有母之尸饔<lb/>
　白駒<lb/>
皎皎白駒食我場苗縶之維之以永今朝所謂伊人於<lb/>
<pb n="40b"/>
焉逍遙<lb/>
　序曰大夫刺宣王也宣王不能用賢故賢者去之而<lb/>
　不可留也詩中但言賢者之不可留而王之不能用<lb/>
　隠然言外矣晦翁曰虢文公之徒諫既不行則小人<lb/>
　乘間而用事如祈父所刺者是也小人在位賢者必<lb/>
　不得志故不可留耳<lb/>
皎皎白駒食我場藿縶之維之以永今夕所謂伊人于<lb/>
焉嘉客<lb/>
<pb n="41a"/>
　王者有賔臣之禮故曰嘉客檀弓曰仕而未有禄者<lb/>
　君有饋焉曰獻使焉曰寡君是賔臣之禮也<lb/>
皎皎白駒賁然來思爾公爾侯逸豫無期慎爾優游勉<lb/>
爾遁思<lb/>
　逸豫無期言朝廷之上賴其經理庶幾磐石之安而<lb/>
　逸豫無窮期也朝廷之倚重如此其可不審于濟時<lb/>
　之義而慎爾優游乎其可不勵於匪躬之節而勉爾<lb/>
　遁思乎蓋以賢者之出處係國家之安危所以勸賢<lb/>
<pb n="41b"/>
　者正所以深儆王也<lb/>
皎皎白駒在彼空谷生芻一束其人如玉毋金玉爾音<lb/>
而有遐心<lb/>
　其人不可留猶冀其音問之無絶如此慇勤繾綣之<lb/>
　意蓋有世道之深思非僅僅一人之交情也<lb/>
　黄鳥<lb/>
黄鳥黄鳥無集于穀無啄我粟此邦之人不我肯糓言<lb/>
旋言歸復我邦族<lb/>
<pb n="42a"/>
　序曰刺宣王也吕東萊之説備矣張元岵曰頻呼黄<lb/>
　鳥見人無可與言者亦孤苦之極也<lb/>
　無啄我粟言無相侵迫也人之不善我將去之黄鳥<lb/>
　或能念我耳<lb/>
黄鳥黄鳥無集于桑無啄我粱此邦之人不可與明言<lb/>
旋言歸復我諸兄<lb/>
　不可與明言非意之來不可以理喻也<lb/>
黄鳥黄鳥無集于栩無啄我黍此邦之人不可與處言<lb/>
<pb n="42b"/>
旋言歸復我諸父<lb/>
　我行其野<lb/>
我行其野蔽芾其樗昏姻之故言就爾居爾不我畜復<lb/>
我邦家<lb/>
　序曰刺宣王也王氏之説集註載之篇末刺王之意<lb/>
　備矣<lb/>
我行其野言采其蓫昏姻之故言就爾宿爾不我畜言<lb/>
歸思復<lb/>
<pb n="43a"/>
我行其野言采其葍不思舊姻求爾新特誠不以富亦<lb/>
祇以異<lb/>
　葍一名燕覆子即木通之實也瓤黄子黒可食求爾<lb/>
　新特俗本作我誤也成從論語作誠以富傲貧奸民<lb/>
　猶避其名以新間舊良民常蹈其失此不知禮教之<lb/>
　過也其責人也恕其責上也切矣<lb/>
　斯干<lb/>
秩秩斯干幽幽南山如竹苞矣如松茂矣兄及弟矣式<lb/>
<pb n="43b"/>
相好矣無相猶矣<lb/>
　序曰宣王考室也竹書宣王八年初考室禮雜記曰<lb/>
　廟成則釁之路寢成則考之而不釁注云設盛食以<lb/>
　落之此詩止言諸寢故曰考鄭氏以續妣祖為成宫<lb/>
　廟故兼釁言之非也<lb/>
　天下之亂多起于家室家室之亂多成于兄弟故首<lb/>
　以兄弟為禱<lb/>
似續妣祖築室百堵西南其户爰居爰處爰笑爰語<lb/>
<pb n="44a"/>
　似續妣祖謂嗣續先人之業也協韵故妣先于祖鄭<lb/>
　箋以妣為姜嫄者鑿説也歴考經傳周無姜嫄之廟<lb/>
　以閟宫為姜嫄廟者始于毛傳康成因之以附㑹周<lb/>
　禮殊不足信别自有辨<lb/>
約之閣閣㭬之槖槖風雨攸除鳥䑕攸去君子攸芋<lb/>
　芋蹲鴟也説文云大葉實根駭人故謂之芋芋是特大<lb/>
　者為芋也故訓尊大<lb/>
如跂斯翼如矢斯棘如鳥斯革如翬斯飛君子攸躋<lb/>
<pb n="44b"/>
　革亦急也如鳥之警急也禮器匪革其猶革與棘通<lb/>
　也<lb/>
殖殖其庭有覺其楹噲噲其正噦噦其宴君子攸寧<lb/>
　覺與較通爾雅云較直也鄭箋云直毛于此云髙大<lb/>
　于大雅抑篇亦云直則訓直已足不必兼言髙大詳<lb/>
　見抑篇噲説文云咽也蓋人聲之所出也噦説文云<lb/>
　氣牿也是噲噲者屋寛廣而聲肆達也噦噦者屋深<lb/>
　邃而聲遏逆也<lb/>
<pb n="45a"/>
下莞上簟乃安斯寢乃寢乃興乃占我夢吉夢維何維<lb/>
熊維羆維虺維蛇<lb/>
　吉夢之占特假設其事以為頌禱非實也何𤣥子謂<lb/>
　宣王之子幽王實亡其國夢既不靈幻語亦何足録<lb/>
　遂以是為非宣王之詩此真夢語也正月之詩云哀<lb/>
　今之人胡為虺蜴此以虺蛇為吉兆者第取隠伏之<lb/>
　義耳古人假象無所拘忌如螽者春秋所書以為灾<lb/>
　而螽斯之詩以美后妃是已説文曰虺以注鳴陸農<lb/>
<pb n="45b"/>
　師曰虺似蛇而小語曰為虺弗摧為蛇奈何非蝮蛇<lb/>
　也<lb/>
大人占之維熊維羆男子之祥維虺維蛇女子之祥<lb/>
乃生男子載寢之牀載衣之裳載弄之璋其泣喤喤朱芾<lb/>
斯皇室家君王<lb/>
　言璋猶之言圭非有異義聊以叶韻耳<lb/>
乃生女子載寢之地載衣之裼載弄之瓦無非無儀唯<lb/>
酒食是議無父母詒罹<lb/>
<pb n="46a"/>
　儀者善之見于外者也女子之善以退藏為美<lb/>
　無羊<lb/>
誰謂爾無羊三百維羣誰謂爾無牛九十其犉爾羊來<lb/>
思其角濈濈爾牛來思其耳濕濕<lb/>
　序曰宣王考牧也按周禮牧人掌六牲而阜蕃其物<lb/>
　六牲不特牛羊而祭祀之典以牛羊為重故特舉之<lb/>
　若馬為國之大用别立牧師掌之已詳車攻吉日之<lb/>
　篇故不及也後世好大喜功之主知有車攻吉日之<lb/>
<pb n="46b"/>
　可羡而已如此詩所稱鄙而不足道豈知所以兆太<lb/>
　平者正在于此哉<lb/>
　爾雅釋牛云黑唇犉後又云牛七尺為犉詩葢舉其<lb/>
　髙大者以㮣其餘也<lb/>
或降于阿或飲于池或寢或訛爾牧來思何簑何笠或<lb/>
負其餱三十維物爾牲則具<lb/>
爾牧來思以薪以蒸以雌以雄爾羊來思矜矜兢兢不<lb/>
騫不崩麾之以肱畢來既升<lb/>
<pb n="47a"/>
牧人乃夢衆維魚矣旐維旟矣大人占之衆維魚矣實<lb/>
維豐年旐維旟矣室家溱溱<lb/>
　古今占法約畧形似隨機立義非有典要可以証據<lb/>
　也如衆維魚者潤澤沾濡之象也故為豐年旐維旟<lb/>
　者自後而前日進之象也故為室家溱溱溱溱猶浸浸<lb/>
　也周禮占夢職云歳終獻吉夢于王王拜受之予嘗疑<lb/>
　此為習諂導諛之事必非周公所為及觀此詩乃知<lb/>
　古人所獻之吉夢惟是嵗之豐熟民之蕃昌而已故<lb/>
<pb n="47b"/>
　拜受之所以重民事而為之召祥去灾者無所不用<lb/>
　其極也<lb/>
　節南山<lb/>
節彼南山維石巖巖赫赫師尹民具爾瞻憂心如惔不<lb/>
敢戲談國既卒斬何用不監<lb/>
　序曰家父刺宣王也家父人名也父與甫通今人亦<lb/>
　有名甫者鄭以為字則詩中明言以究王訩豈有諌<lb/>
　君而自稱其字者或以春秋所書家父疑即其人則<lb/>
<pb n="48a"/>
　同時同國而名字相同者往往有之如魯成公之臣<lb/>
　有兩嬰齊齊桓公之臣有三敬仲况相距數十年者<lb/>
　乎即宣幽之際已有兩皇父矣則此家父自為幽王<lb/>
　時人亦何足疑竹書幽王二年錫太師尹氏皇父命<lb/>
　是尹氏皇父為一人竹書雖不足據然近古之書或<lb/>
　不盡妄以詩詞考之以居徂向亦與弗躬弗親之語<lb/>
　合<lb/>
　不敢戲談猶云不敢不以正告也<lb/>
<pb n="48b"/>
節彼南山有實其猗赫赫師尹不平謂何天方薦瘥喪<lb/>
亂𢎞多民言無嘉<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>莫懲嗟<lb/>
　實毛云滿也猗與阿通隰桑阿難萇楚作猗儺是也<lb/>
　曲阜曰阿言隠曲之處草木無不遍滿是其平也<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>
　曾也係爾雅釋言文按民勞<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>不畏明説文作朁是<lb/>
　<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>與朁通也朁從日兟聲與替不同<lb/>
尹氏大師維周之氐秉國之均四方是維天子是毗俾<lb/>
民不迷不弔昊天不宜空我師<lb/>
<pb n="49a"/>
　尹者官名蓋以官為氏者氐從氏從一説文山之旁<lb/>
　箸者曰氏一者地也一在氏下故為本天根之宿名<lb/>
　之曰氐以此周之氐言周之興亡係之也秉法度以<lb/>
　齊衆為均周語律所以立均注均長七尺繫絃以均<lb/>
　鐘音也何𤣥子曰不弔昊天言不恤昊天之譴怒也<lb/>
　左傳吳伐郯季文子引此詩而曰有上不弔其誰不<lb/>
　受亂又吳伐楚喪君子以吳為不弔亦引此詩其解<lb/>
　甚明郝楚望曰空猶曠也我師謂大師也言尹氏不<lb/>
<pb n="49b"/>
　宜虚踞其職曠我師位也<lb/>
弗躬弗親庶民弗信弗問弗仕勿罔君子式夷式已無<lb/>
小人殆瑣瑣姻亞則無膴仕<lb/>
　尹氏不平即躬親無益然權歸于一民之被害猶有<lb/>
　限也茍政出多門則民無所適從故曰弗信膴説文<lb/>
　云無骨腊也蓋肉之腴者故訓厚<lb/>
昊天不傭降此鞠訩昊天不惠降此大戾君子如屇俾<lb/>
民心闋君子如夷惡怒是違<lb/>
<pb n="50a"/>
　君子當與四章之君子同蓋指王也王如能屇能夷<lb/>
　則尹氏不必言矣屇毛傳云極也言有所限極而不<lb/>
　自恣也<lb/>
不弔昊天亂靡有定式月斯生俾民不寧憂心如酲誰<lb/>
秉國成不自為政卒勞百姓<lb/>
駕彼四牡四牡項領我瞻四方蹙蹙靡所騁<lb/>
　項説文云頭後釋名云确也謂堅确之處是項為頸<lb/>
　上之骨領雖與項同而當頸為領頸上之骨較大于<lb/>
<pb n="50b"/>
　頸故毛氏訓項為大言馬之肥大領與項齊也<lb/>
方茂爾惡相爾矛矣既夷既懌如相醻矣<lb/>
昊天不平我王不寧不懲其心覆怨其正<lb/>
家父作誦以究王訩式訛爾心以畜萬邦<lb/>
　正月<lb/>
正月繁霜我心憂傷民之訛言亦孔之將念我獨兮憂<lb/>
心京京哀我小心癙憂以痒<lb/>
　序曰大夫刺幽王也竹書幽王四年夏六月隕霜建<lb/>
<pb n="51a"/>
　巳之月周六月也幽王災異甚多獨舉一端者其詩<lb/>
　作于此時可知也前篇多歸咎于人直辭也此篇多<lb/>
　歸咎于天激辭也<lb/>
　張元岵曰首二句是目擊心傷之語按民之訛言大<lb/>
　扺妖妄之言如西漢之末驚言大水至行詔籌之類<lb/>
　此亦災異之事故五章曰召故老訊占夢耳<lb/>
父母生我胡俾我瘉不自我先不自我後好言自口莠<lb/>
言自口憂心愈愈是以有侮<lb/>
<pb n="51b"/>
　好言莠言與訛言不同訛言起于愚民之狂惑昏亂<lb/>
　好言莠言自起于小人之傾詐反覆自口謂昧心而<lb/>
　出之也<lb/>
憂心惸惸念我無禄民之無辜并其臣僕哀我人斯于<lb/>
何從禄瞻烏爰止于誰之屋<lb/>
　并其臣僕言無罪之民俱將被囚虜而為臣僕耳若<lb/>
　云已與之俱非大夫所以自處從禄與無禄之禄同<lb/>
　義言何從得邀天幸免于禍患也烏止誰屋猶言鹿<lb/>
<pb n="52a"/>
　死誰手也<lb/>
瞻彼中林侯薪侯蒸民今方殆視天夢夢既克有定靡<lb/>
人弗勝有皇上帝伊誰云憎<lb/>
謂山蓋卑為岡為陵民之訛言寧莫之懲召彼故老訊<lb/>
之占夢具曰予聖誰知烏之雌雄<lb/>
　為岡為陵喻訛言之變人以為小而不知其究也必<lb/>
　有大患不可不自警也雌雄喻陰陽也凡災異之來<lb/>
　陰陽分應訛言為變紛紜不一故占其事應未知陰<lb/>
<pb n="52b"/>
　陽所屬耳歐陽永叔曰鳥之雌雄多以背尾毛色别<lb/>
　之烏則雌雄不異故獨以為言<lb/>
謂天蓋髙不敢不局謂地蓋厚不敢不蹐維號斯言有<lb/>
倫有脊哀今之人胡為虺蜴<lb/>
　有倫有類可推也有脊有理可循也言上下可畏無<lb/>
　所自容則推類而極之循理而窮之跼天蹐地情所<lb/>
　實有非徒過激為此妄辭也<lb/>
瞻彼阪田有菀其特天之扤我如不我克彼求我則如<lb/>
<pb n="53a"/>
　不我得執我仇仇亦不我力<lb/>
　心之憂矣如或結之今兹之正胡然厲矣燎之方揚寧<lb/>
　或滅之赫赫宗周裦姒烕之<lb/>
　　胡然厲矣大全作胡為不知何本烕與滅音異義亦<lb/>
　　不同滅者水滅之滅自外也烕者火自烕烕自内也<lb/>
　　此正君子永終知敝之語故下云終其永懐語意相<lb/>
　　承其為未然之憂可見矣或以此疑為東遷後詩則<lb/>
　　瞻烏爰止于誰之屋豈是道已然之事者或又據竹<lb/>
<pb n="53b"/>
　　書平王之時别有擕王兩主並立民無適從故為此<lb/>
　　烏止誰屋之語則即以竹書考之衆寡强弱之勢判<lb/>
　　然必無此慮且竹書可信則繁霜正為幽王事耳<lb/>
　終其永懐又窘陰雨其車既載乃棄爾輔載輸爾載將<lb/>
　伯助予<lb/>
　　終其永懐承烕之而言周雖未烕憂其終必烕也又<lb/>
　　窘陰雨内禍方殷外難復作也春秋隠六年鄭人來<lb/>
　　輸平公羊傳曰輸平猶隳成是輸為隳也敗也<lb/>
<pb n="54a"/>
無棄爾輔員于爾輻屢顧爾僕不輸爾載終踰絶險曽<lb/>
是不意<lb/>
　曾是不意言踰絶險而無失者曽是不以為意而可<lb/>
　乎員訓益殊無所據按員與圓通説文圓全也有輔<lb/>
　則輻不傷<lb/>
魚在于沼亦匪克樂潜雖伏矣亦孔之炤憂心慘慘念<lb/>
國之為虐<lb/>
　兩云亦者游釡之魚不必言即在沼亦不樂也躍淵<lb/>
<pb n="54b"/>
　之魚不必言即潜伏亦不免也至于潜伏不免此極<lb/>
　困之時也君子致命遂志亦復何憂之有所憂者不<lb/>
　在小人之禍已而在國政之虐民耳<lb/>
彼有㫖酒又有嘉殽洽比其隣昏姻孔云念我獨兮憂<lb/>
心慇慇<lb/>
佌佌彼有屋䔩䔩方有穀民今之無禄天夭是㭬哿矣<lb/>
富人哀此惸獨<lb/>
　夭通作殀短折也㭬刑也言天命不永是椽害之商<lb/>
<pb n="55a"/>
　書肜日篇云非天夭民與此天夭同義<lb/>
　十月之交<lb/>
十月之交朔日辛卯日有食之亦孔之醜彼月而微此<lb/>
日而微今此下民亦孔之哀<lb/>
　序曰大夫刺幽王也按國語山崩川竭皆幽王時事<lb/>
　則此詩為刺幽王無疑矣竹書幽王元年錫皇父命<lb/>
　三年冬大震電五年皇父作都于向六年冬十月辛<lb/>
　卯朔日有食之其事皆與此詩合竹書雖未可信乃<lb/>
<pb n="55b"/>
　此詩日食漢晉諸人所不能推而竹書所紀嵗月預<lb/>
　合於大衍授時之法葢為周末之書聞見猶有所據<lb/>
　也鄭箋以為刺厲王者謬矣<lb/>
　唐書大衍厯議曰十月辛卯梁虞<graphic n="KR1184" url="https://raw.githubusercontent.com/kanripo/KR-Gaiji/master/images/KR1184.png" mimeType="image/png"/>以厯推之在幽<lb/>
　王六年開元厯定交分四萬三千四百二十九入食<lb/>
　限加時在晝元史授時厯推是嵗十月辛卯朔泛交<lb/>
　十四日五千七百九分亦入食限十月者周正建酉<lb/>
　之月也詩小傳曰詩有夏正無周正不知詩自七月<lb/>
<pb n="56a"/>
　出車而外無不用周正者各詳本篇若求建亥之月<lb/>
　辛夘日食以大衍授時厯法上下推之盡幽厲之年<lb/>
　無一合者或謂厯年久遠天軌變移不可以數推則<lb/>
　春秋二百四十年之事皆可推而得之幽厲之去春<lb/>
　秋僅及百年豈遂不可推也若<graphic n="KR1433" url="https://raw.githubusercontent.com/kanripo/KR-Gaiji/master/images/KR1433.png" mimeType="image/png"/>
                    <graphic n="KR1433" url="https://raw.githubusercontent.com/kanripo/KR-Gaiji/master/images/KR1433.png" mimeType="image/png"/>震電川沸山崩<lb/>
　皆異時之事因詠日食連類而並舉之耳至謂二至<lb/>
　二分食不為災此梓慎之謬説不足取也以同道相<lb/>
　過為日食之常則四時日食皆有常數矣古今以為<lb/>
<pb n="56b"/>
　大變者王者與天地一體譬如父母感疾人子皇皇<lb/>
　營救此情理所必至况同其氣則亦同其數惟徳盛<lb/>
　者可以勝之茍遇歳寒而非松栢無不改柯易葉者<lb/>
　矣孔仲達曰聖人假之神靈作為鑒戒豈足與語天<lb/>
　人志氣之微哉<lb/>
日月告凶不用其行四國無政不用其良彼月而食則<lb/>
維其常此日而食于何不臧<lb/>
　唐書厯志曰開元十二年七月戊午朔于厯當食半<lb/>
<pb n="57a"/>
　强自交趾至于朔方候之不食十三年十二月庚戌<lb/>
　朔于厯當食大半皇帝徹膳不舉樂日亦不食雖術<lb/>
　數乖舛不宜如此若因開元二食曲變交限而從之<lb/>
　則差者益多繇此觀之則月之避日事所誠有在開<lb/>
　元之初一行以為徳之動天未為諛也至宋太平興<lb/>
　國二年十一月朔日食既是時遼司天臺奏言當食<lb/>
　不虧夫日食千餘里而差一分宋遼相去不及二千<lb/>
　里安得此食既而彼不食蓋遼人或不見食遂假天<lb/>
<pb n="57b"/>
　以自神其習俗固然宋人效尤乃欲以此爭勝祥符<lb/>
　以後太史屢奏當食不虧亦猶天書之故智耳不得<lb/>
　與開元之事同類而稱矣日食繇于月掩月食繇于<lb/>
　闇虛而闇虚之説莫知其故南齊書曰日月正隔于<lb/>
　地為暗氣所食以天大而地小也宋景濓因之作楚<lb/>
　客對謂月食本于地景萬厯中西域利瑪竇來自海<lb/>
　外言與之合愚嘗詳辨而細究之知其説之有據也<lb/>
　此不具載月食為常日食為不臧者日之食限八度<lb/>
<pb n="58a"/>
　月之食限十三度有竒狹則難食廣則易食也日之<lb/>
　食繇于月日髙月下相距甚逺人之視之有東西南<lb/>
　北之差故食常少月之食繇于景四時九服無不同<lb/>
　也故食常多此亦陰屈陽伸天地自然之理聖人因<lb/>
　而貴賤之也真西山曰于何不臧言吾何繇而有此<lb/>
　不善之徵也<lb/>
<graphic n="KR1433" url="https://raw.githubusercontent.com/kanripo/KR-Gaiji/master/images/KR1433.png" mimeType="image/png"/>
                    <graphic n="KR1433" url="https://raw.githubusercontent.com/kanripo/KR-Gaiji/master/images/KR1433.png" mimeType="image/png"/>震電不寧不令百川沸騰山冡崒崩高岸為谷深<lb/>
谷為陵哀今之人胡<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>莫懲<lb/>
<pb n="58b"/>
　周語幽王二年三川震史記同之此云百川者葢大<lb/>
　川震而支川隨之也<lb/>
皇父卿士番維司徒家伯冢宰仲允膳夫棸子内史蹶<lb/>
維趣馬楀維師氏豔妻煽方處<lb/>
　鄭語史伯云虢石父䜛諂巧佞之人也立以為卿士<lb/>
　又曰不建立卿士而妖試幸措意當時皇父實為卿<lb/>
　士而出居于向虢石父為其心腹攝行卿士之事耳<lb/>
　節南山之斥尹氏曰弗躬弗親曰姻婭膴仕語正相<lb/>
<pb n="59a"/>
　符其為一人可知番漢書作皮鄭桓公以八年為司<lb/>
　徒此時司徒尚属番也冢宰本作維宰膳夫掌王之<lb/>
　飲食趣馬掌王之路馬内史掌以法詔王師氏掌以<lb/>
　媺詔王皆近臣也舉司徒冡宰以大該小舉膳夫内<lb/>
　史趣馬師氏以近該遠當時小人不止此也豔妻漢<lb/>
　書谷永作閻妻注引魯詩以為厲后鄭宗毛氏乃亦<lb/>
　參以浮丘申培之學與<lb/>
抑此皇父豈曰不時胡為我作不即我謀徹我牆屋田<lb/>
<pb n="59b"/>
卒汙萊曰予不戕禮則然矣<lb/>
　我作周禮司士凡㑹同作士從註使之也下云擇有<lb/>
　車馬則大夫亦從之徙向矣我作者大夫自我也徹<lb/>
　除去也楚茨廢徹不遲是也<lb/>
皇父孔聖作都于向擇三有事亶侯多藏不憖遺一老<lb/>
俾守我王擇有車馬以居徂向<lb/>
　左傳桓王與鄭十二邑向在其中杜預云河内軹縣<lb/>
　地今河南濟源縣西南其地在東周畿内何𤣥子曰<lb/>
<pb n="60a"/>
　三有事王之三事也周書立政篇曰任人凖夫牧作<lb/>
　三事周官篇曰三事暨大夫葢指六卿而言分其職<lb/>
　則有六典總其要則惟三事勤事曰任人守法曰凖<lb/>
　夫撫民曰牧擇者擇之以自代也多藏貪冒聚歛之<lb/>
　人也史稱石父好利殆其人與皇父見王室多故天<lb/>
　下將亂既恐聚怨又恐失勢故名避賢路實植私黨<lb/>
　名解朝權實營狡窟自以為得計而不知其賈怨之<lb/>
　愈深也桓王之以向與鄭猶稱蘇忿生之田則皇父<lb/>
<pb n="60b"/>
　之不能有向可知禮問大夫之子曰能御矣是惟大<lb/>
　夫得有車馬士則賜而後有以大夫從遷必假王命<lb/>
　度是時早已有東遷之計而皇父以身先之也<lb/>
黽勉從事不敢告勞無罪無辜䜛口囂囂下民之孽匪<lb/>
降自天噂沓背憎職競由人<lb/>
　黽說文云鼃黽也人之勉力如鼃之奮躍故曰黽勉<lb/>
悠悠我里亦孔之痗四方有羡我獨居憂民莫不逸我<lb/>
獨不敢休天命不徹我不敢傚我友自逸<lb/>
<pb n="61a"/>
　我里故里也遷而不得其志則思其故里爾雅曰悠<lb/>
　悠思也思而不得歸故甚病前曰今此下民亦孔之<lb/>
　哀此曰四方有羡民莫不逸所以形已之甚困也若<lb/>
　曰以我視之彼可哀者又可慕矣葢不樂為皇父之<lb/>
　私属而又不敢即休者將以其身挽囘國事耳張元<lb/>
　岵曰徹通也不徹命之窮也國事已不可為而精神<lb/>
　愈加淬勵不肯悠忽偷生是何等力量<lb/>
　雨無正<lb/>
<pb n="61b"/>
浩浩昊天不駿其德降喪饑饉斬伐四國旻天疾威弗<lb/>
慮弗圖舍彼有罪既伏其辜若此無罪淪胥以鋪<lb/>
　序曰大夫刺幽王也雨當作周古鍾鼎文雨或作□<lb/>
　周或作□字形彷彿誤周為雨耳周無正者言周無<lb/>
　正大夫也周禮六官之長曰正<lb/>
　旻天説文云仁覆閔下則稱旻天對不駿其德而言<lb/>
　則稱天之廣大對疾威而言則稱天之仁閔孔氏以<lb/>
　旻為誤者謬甚舍毛傳曰除也謂除其人也孔氏誤<lb/>
<pb n="62a"/>
　解晦翁正之是已但訓舍為置本于子由似費解不<lb/>
　如從傳<lb/>
周宗既滅靡所止戾正大夫離居莫知我勩三事大夫<lb/>
莫肯夙夜邦君諸侯莫肯朝夕庻曰式臧覆出為惡<lb/>
　周宗既滅謂廢太子也左傳作宗周者誤太子國之<lb/>
　宗統太子廢則宗統絶矣竹書幽王五年宜臼出奔<lb/>
　宗社大計未有繫属故曰靡所止戾史伯云襃姒為<lb/>
　后而生伯服其為毒也大矣知必覆宗也三事已見<lb/>
<pb n="62b"/>
　前篇大夫三事之属各有中下大夫也或疑此亦東<lb/>
　遷後詩則平王新立諸侯附之安見靡所止戾而為<lb/>
　此不祥之語哉<lb/>
如何昊天辟言不信如彼行邁則靡所臻凡百君子各<lb/>
敬爾身胡不相畏不畏于天<lb/>
戎成不退飢成不遂曽我<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>御憯憯曰瘁凡百君子莫<lb/>
肯用訊聽言則答譛言則退<lb/>
　<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>御猶言近侍葢周禮内宰之類亦下大夫為之<lb/>
<pb n="63a"/>
哀哉不能言匪舌是出維躬是瘁哿矣能言巧言如流<lb/>
俾躬處休<lb/>
維曰于仕孔棘且殆云不可使得罪于天子亦云可使<lb/>
怨及朋友<lb/>
謂爾遷于王都曰予未有室家䑕思泣血無言不疾昔<lb/>
爾出居誰從作爾室<lb/>
　曰未有家室曰誰從作爾室則是非徒棄官且盡室<lb/>
　以行棄其故土矣皇父則以出封諸臣何辭以去意<lb/>
<pb n="63b"/>
　當是時戎禍方殷加以饑饉朝廷之上必建議東遷<lb/>
　特以宜臼在申有所顧忌而未動然預為遷計已非<lb/>
　一日故諸臣亦得棄此而營彼如鄭桓公賢司徒也<lb/>
　東寄帑賄顯然行之曰以周難之故則當時情事葢<lb/>
　可見已䑕思泣血無言不疾葢君國之痛有大不忍<lb/>
　言者去者以進退維谷雖欲効死而不能故託言于<lb/>
　故居之已廢居者以彼此同患雖欲改圖而無益故<lb/>
　託言于新室之誰作也若云爾謂返而無室我謂爾<lb/>
<pb n="64a"/>
　出亦未必有室也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="64b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　讀詩畧記卷三<lb/>
</p>
<p>
</p>
  </div>
</body>
</text>
</TEI>
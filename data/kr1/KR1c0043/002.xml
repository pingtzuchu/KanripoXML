<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>讀詩畧記巻二</head> <lb/>
    <p>
<pb n="1a"/>
欽定四庫全書<lb/>
　讀詩畧記巻二<lb/>
　　　　　　　　　　　　明　朱朝瑛　撰<lb/>
王<lb/>
　以王次衛殊不可據鄭氏易之以殿國風亦無所解<lb/>
　今從毛傳可也焦弱侯云風之與雅體製不同其聲<lb/>
　風即二南亦係之風其聲雅即正月亦係之雅鄭氏<lb/>
　以五室既卑貶而為風者非也卓去病曰文武之時<lb/>
<pb n="1b"/>
　王盛矣而臣主之曰周召平王以後王衰矣而君主<lb/>
　之曰王猶春秋書公在乾侯之意<lb/>
　黍離<lb/>
彼黍離離彼稷之苗行邁靡靡中心搖搖知我者謂我<lb/>
心憂不知我者謂我何求悠悠蒼天此何人哉<lb/>
　序曰閔宗周也按悠悠蒼天此何人哉想見其拊膺<lb/>
　頓足聲淚俱下也鍾伯敬曰謂我心憂謂我何求盖<lb/>
　以黍離為固然不復知此為何地矣豈得不痛哭季<lb/>
<pb n="2a"/>
　彭山曰岐周舊地已盡封秦豈使故宫得為禾黍不<lb/>
　知平王九年秦徙汧渭則廢而不治或藝禾黍焉事<lb/>
　固有之也<lb/>
　黍與稷一類黏者為黍不黏者為稷古人通謂之黍<lb/>
　故汜勝之書但有黍而無稷離離分布之意<lb/>
彼黍離離彼稷之穗行邁靡靡中心如醉知我者謂我<lb/>
心憂不知我者謂我何求悠悠蒼天此何人哉<lb/>
彼黍離離彼稷之實行邁靡靡中心如噎知我者謂我<lb/>
<pb n="2b"/>
心憂不知我者謂我何求悠悠蒼天此何人哉<lb/>
　稷與黍俱有早晚不同稷則或苗或穗或實黍之離<lb/>
　離無異文者分布之義于苗于穗于實皆可通也猶<lb/>
　之鉦人伐鼓盖互文耳<lb/>
　君子于役<lb/>
君子于役不知其期曷至哉雞棲于塒日之夕矣羊牛<lb/>
下來君子于役如之何勿思<lb/>
　序曰刺平王也按此詩祗是行役者室家思念之辭<lb/>
<pb n="3a"/>
　而方人于畜謂畜之出入有期人之于役反畜之不<lb/>
　若此其刺王也深矣何𤣥子曰此篇與揚之水意義<lb/>
　相類或即戌申者室家所作此本于偽申培詩説要<lb/>
　為不謬<lb/>
　不知其期恐行役之不休也曷至哉恐調遣之無恒<lb/>
　也<lb/>
君子于役不日不月曷其有佸雞棲于桀日之夕矣牛<lb/>
羊下括君子于役茍無飢渇<lb/>
<pb n="3b"/>
　揚子太𤣥曰軸折衡抈四馬就括方言曰括闗閉也<lb/>
　牛羊本作羊牛鄒肇敏曰杕杜采薇亦曰繼嗣我日<lb/>
　亦曰匪載匪來亦曰載飢載渇與此詩不甚相逺彼<lb/>
　述之自上此述之自下而民情舒鬱遂由此以大異<lb/>
　也<lb/>
　君子陽陽<lb/>
君子陽陽左執簧右招我由房其樂只且<lb/>
　序曰閔周也君子遭亂相招為禄仕也詩曰樂序曰<lb/>
<pb n="4a"/>
　閔者盖以君子而執簧執翿時事可知矣以此為樂<lb/>
　豈其心哉中有所甚憂者聊以此遣懐耳<lb/>
　房即小寢繫于路寢故言房玉藻云君適小寢釋服<lb/>
　盖燕閒之所居也<lb/>
君子陶陶左執翿右招我由敖其樂只且<lb/>
　陳祥道云春秋傳舞師題以旌夏則翿者盖若今大<lb/>
　樂工執之以引舞者也<lb/>
　揚之水<lb/>
<pb n="4b"/>
揚之水不流束薪彼其之子不與我戌申懐哉懐哉曷<lb/>
月子還歸哉<lb/>
　序曰刺平王也平王忘不共之仇而懐立已之徳天<lb/>
　理滅矣詩人不忍直斥而以不均為刺亦可以見戍<lb/>
　申之事為人情之所不與而二三弱卒出于勢廹者<lb/>
　矣嚴華谷云不流束薪喻東周衰弱不能號令天下<lb/>
　也歐陽永叔曰彼其之子周人謂他侯國之當戍者<lb/>
　也按括地志申在今河南南陽縣北呂在今南陽縣<lb/>
<pb n="5a"/>
　西古所稱强宛其力足以自守平王特戍之以示徳<lb/>
　耳何𤣥子曰國語史伯言申呂方强其隩愛太子必<lb/>
　可知也竹書紀幽王既弑立宜臼于申者許男與焉<lb/>
　則平王之徳甫許當亦徳申之亞矣<lb/>
揚之水不流束楚彼其之子不與我戌甫懐哉懐哉曷<lb/>
月予還歸哉<lb/>
　輿地記新蔡縣有古吕國王伯厚以左傳考之楚有<lb/>
　申吕時新蔡屬蔡非楚邑當以在宛者為正<lb/>
<pb n="5b"/>
揚之水不流束蒲彼其之子不與我戍許懐哉懐哉曷<lb/>
月予還歸哉<lb/>
　中谷有蓷<lb/>
中谷有蓷暵其乾矣有女仳離嘅其嘆矣嘅其嘆矣遇<lb/>
人之艱難矣<lb/>
　序曰閔周也凶年饑饉上不能撫綏其民至于室家<lb/>
　相棄也<lb/>
　郝仲輿曰有女仳離非婦人自道之語<lb/>
<pb n="6a"/>
　何𤣥子曰蓷茺蔚也毛鄭誤解為鵻鵻之為萑即菼<lb/>
　也從草從隹音完蓷之為萑從草從佳音錐字相亂<lb/>
　而實不同<lb/>
中谷有蓷暵其脩矣有女仳離條其歗矣條其歗矣遇<lb/>
人之不淑矣<lb/>
　脩草之長茂者也長茂者稍能旱而亦為所暵則暵<lb/>
　之甚也至暵其濕則又甚矣禮雜記弔者之辭曰寡<lb/>
　君使某如何不淑<lb/>
<pb n="6b"/>
中谷有蓷暵其濕矣有女仳離啜其泣矣啜其泣矣何<lb/>
嗟及矣<lb/>
　兎爰<lb/>
有兎爰爰雉離于羅我生之初尚無為我生之後逢此<lb/>
百罹尚寐無吪<lb/>
　序曰閔周也小人幸免君子受禍不止一人一事故<lb/>
　曰百罹偽子貢傳謂指周殺萇𢎞事事亦近似然一<lb/>
　事不得云百罹且敬王之世不得云我生之初尚無<lb/>
<pb n="7a"/>
　為也<lb/>
　尚寐無吪晋士燮魯叔孫婼婼祈死正與此同意盖<lb/>
　亦一時感憤之言左氏謂其祈死而死妄也<lb/>
有兎爰爰雉離于罦我生之初尚無造我生之後逢此<lb/>
百憂尚寐無覺<lb/>
　郭璞曰罦今之翻車大網有両轅中施罥以捕鳥<lb/>
有兎爰爰雉離于罿我生之初尚無庸我生之後逢此<lb/>
百凶尚寐無聰<lb/>
<pb n="7b"/>
　爾雅罿罬也罬謂之罦是罦與罿為一物但罦大而<lb/>
　罿小耳<lb/>
　葛藟<lb/>
緜緜葛藟在河之滸終逺兄弟謂他人父謂他人父亦<lb/>
莫我顧<lb/>
　序曰王族刺平王也平王東遷棄其族屬或廹于戎<lb/>
　難家室分離而莫之振恤故作此詩以自道其困苦<lb/>
　雖無一語怨王而以葛藟為喻則王之不能庇其本<lb/>
<pb n="8a"/>
　根意亦可見矣左傳宋樂豫之言是也謂他人父甚<lb/>
　言之耳子美哀王孫詩云但道困苦乞為奴播遷情<lb/>
　景大抵如此<lb/>
緜緜葛藟在河之涘終逺兄弟謂他人母謂他人母亦<lb/>
莫我有<lb/>
緜緜葛藟在河之漘終逺兄弟謂他人昆謂他人昆亦<lb/>
莫我聞<lb/>
　采葛<lb/>
<pb n="8b"/>
彼采葛兮一日不見如三月兮<lb/>
　序曰懼讒也采葛以為絺綌采蕭以供祭祀采艾以<lb/>
　療疾病比為君者攬接賢士大夫以圖政事也一日<lb/>
　不見者不見其采也一日間隔阻蔽横生或以葛與<lb/>
　蕭艾為不宜采將終不見其采也故曰如三月三秋<lb/>
　三嵗古語云一日不朝其間容刀<lb/>
彼采蕭兮一日不見如三秋兮<lb/>
彼采艾兮一日不見如三嵗兮<lb/>
<pb n="9a"/>
　大車<lb/>
大車檻檻毳衣如菼豈不爾思畏子不敢<lb/>
　序曰刺周大夫也季彭山曰妻為夫所棄誓死不嫁<lb/>
　其夫衣毳乘車而出妻見之而作此詩頗得此詩之<lb/>
　㫖序云刺大夫者盖刺大夫富貴而易妻也亦詩人<lb/>
　托為其妻之言<lb/>
　周禮侯伯之服鷩冕子男之服毳冕鷩者有文之鳥<lb/>
　毳者有文之獸即虞書之華蟲分之為二章也鄭氏<lb/>
<pb n="9b"/>
　以毳為宗彛者非是詳書畧記爾雅菼薍郭璞云薍<lb/>
　似葦而小陸璣云薍或謂之荻與葭異種如菼者言<lb/>
　其色之蒼蒼也<lb/>
　大車毳衣言其車服之赫奕也子即爾俱指大夫也<lb/>
　東門之墠末二語亦如此畏子不敢者言畏其怒而<lb/>
　不敢近也形容驕貴之氣不肯稍囘盼睞情狀宛然<lb/>
大車啍啍毳衣如璊豈不爾思畏子不奔<lb/>
　陳用之曰菼色𤣥如菼言其衣璊色赤如璊言其裳<lb/>
<pb n="10a"/>
　即鄭氏所云𤣥衣纁裳也衣裳之大名總謂之衣<lb/>
　奔者相追随也<lb/>
糓則異室死則同穴謂予不信有如皦日<lb/>
　糓猶禄也即論語不至于糓之糓同穴非必同塋兆<lb/>
　言生不享爾家之禄死終作爾家之人也<lb/>
　丘中有麻<lb/>
丘中有麻彼留子嗟彼留子嗟將其來施施<lb/>
　序曰思賢也毛傳曰是去思也盖丘中墝埆盡有麻<lb/>
<pb n="10b"/>
　麥乃子嗟之所治也賢者失其職故丘中之人覩物<lb/>
　興思兾其復來耳法言曰男子畝婦人桑之謂思以<lb/>
　下稱上之字古常有之輿人之誦子産亦然至其語<lb/>
　意不莊此正草野口吻<lb/>
　施施鄭箋曰舒行也<lb/>
丘中有麥彼留子國彼留子國將其來食<lb/>
　毛傳曰子國子嗟父此語不應妄撰必有稽處推本<lb/>
　其徳歸之于父恩厚之至也望其來食宛然家人父<lb/>
<pb n="11a"/>
　子上下一體之象<lb/>
丘中有李彼留之子彼留之子貽我佩玖<lb/>
　貽我佩玖言其惠我者至厚也玖説文云玉黒色者<lb/>
鄭<lb/>
　郝仲輿曰周室東遷鄭為輔諸侯無王鄭為先故鄭<lb/>
　風次王謂鄭無王者謂繻葛之戰也<lb/>
　緇衣<lb/>
緇衣之宜兮敝予又改為兮適子之館兮還予授子之<lb/>
<pb n="11b"/>
粲兮<lb/>
　序曰美武公也張元岵曰考史記武公十年娶申侯<lb/>
　女為夫人則桓公殉難之時武公猶童穉耳君父大<lb/>
　難不驚不怖衰絰從戎垂髫受命緇衣之服彌光矣<lb/>
　故詩人借平王口語一再咏嘆以寫其愛慕無已之<lb/>
　意如此<lb/>
　緇衣朝服諸侯與其卿大夫皆服之但以冠冕為異<lb/>
　耳<lb/>
<pb n="12a"/>
緇衣之好兮敝予又改造兮適子之館兮還予授子之<lb/>
粲兮<lb/>
　以其人之徳益見緇衣之美好<lb/>
緇衣之蓆兮敝予又改作兮適子之館兮還予授子之<lb/>
粲兮<lb/>
　以其人之徳益見緇衣之盛大毛傳蓆大也本爾雅<lb/>
　文<lb/>
　將仲子<lb/>
<pb n="12b"/>
將仲子兮無踰我里無折我樹杞豈敢愛之畏我父母<lb/>
仲可懐也父母之言亦可畏也<lb/>
　序曰刺莊公也按莊公多内寵諸公子争立其臣有<lb/>
　私結納于公子以相傾者莊公不知也詩以諷而托<lb/>
　為公子戒之之言盖言其宻也不可不深察也魏風揚<lb/>
　之水云不敢以告人亦猶此耳稱諸兄必在少者其<lb/>
　子亹子儀之流乎事雖無考然祭仲曰三公子皆君<lb/>
　也則當時之事可想見矣舊云託為莊公拒祭仲之<lb/>
<pb n="13a"/>
　辭則踰里踰墻父母諸兄語殊不類<lb/>
　踰里踰墻踰園喻越禮而私交也折杞折桑折檀喻<lb/>
　毁傷其兄弟也無踰無折恐形迹顯露也父母謂莊<lb/>
　公也諸兄謂諸公子也人之多言謂國人也或以先<lb/>
　後次序為疑則清人作于文公時乃先于有女同車<lb/>
　矣又何疑于此<lb/>
將仲子兮無踰我墻無折我樹桑豈敢愛之畏我諸兄<lb/>
仲可懐也諸兄之言亦可畏也<lb/>
<pb n="13b"/>
將仲子兮無踰我園無折我樹檀豈敢愛之畏人之多<lb/>
言仲可懐也人之多言亦可畏也<lb/>
　叔于田<lb/>
叔于田巷無居人豈無居人不如叔也洵美且仁<lb/>
　序曰刺莊公也嚴華谷曰二叔于田皆美段之材武<lb/>
　無一辭他及而序以為刺莊公盖與春秋書鄭伯克<lb/>
　段譏失教之意同按仁者汎愛之謂好者款洽之謂<lb/>
　武者馳騁之謂詩人之意不過謂里巷狭邪要結黨<lb/>
<pb n="14a"/>
　與叔為之主萃耳非託為國人之稱道也<lb/>
叔于狩巷無飲酒豈無飲酒不如叔也洵美且好<lb/>
叔于野巷無服馬豈無服馬不如叔也洵美且武<lb/>
　大叔于田<lb/>
叔于田乘乘馬執轡如組兩驂如舞叔在藪火烈具舉<lb/>
䄠禓暴虎獻于公所將叔無狃戒其傷女<lb/>
　序曰刺莊公也何𤣥子曰左傳莊公封段于京始有<lb/>
　京城大叔之號此詩之作盖在受封後也吕東萊曰<lb/>
<pb n="14b"/>
　鷙鳥將擊必匿其形二詩所載段之輕淺如此宜其<lb/>
　為莊公所易也詩人乃若憂其不能制者豈其未得<lb/>
　莊公之情也哉憂之云者兄弟之心也欲止其惡者<lb/>
　也易之云者仇敵之心也欲飬其惡者也詩人直以<lb/>
　兄弟之心為莊公憂耳豈知其他哉<lb/>
叔于田乘乘黄兩服上襄兩驂鴈行叔在藪火烈具揚<lb/>
叔善射忌又良御忌抑磬控忌抑縱送忌<lb/>
　磬馭馬曲折如磬也<lb/>
<pb n="15a"/>
叔于田乘乘鴇兩服齊首兩驂如手叔在藪火烈具阜<lb/>
叔馬慢忌叔發罕忌抑釋掤忌抑鬯弓忌<lb/>
　嚴華谷曰言其洋洋得意如庖丁解牛躊躇滿志善<lb/>
　刀而藏之也盖已氣陵其兄矣<lb/>
　清人<lb/>
清人在彭駟介旁旁二矛重英河上乎翺翔<lb/>
　序曰刺文公也公子素所作按春秋書鄭棄其師則<lb/>
　責在文公不在髙克明矣此詩但言髙克之㳺戱而<lb/>
<pb n="15b"/>
　文公之失自見辭在彼而意在此風之體類有然者<lb/>
　此篇其証據也清在今河南中牟縣<lb/>
清人在消駟介麃麃二矛重喬河上乎逍遥<lb/>
清人在軸駟介陶陶左旋右抽中軍作好<lb/>
　王翦軍中投石超距則以為可用左旋右抽正士卒<lb/>
　可用之時也將不以之禦敵惟以修飭儀衛而已詩<lb/>
　人所為刺耳箋言將在鼓下御者在左戎右在右此<lb/>
　惟元帥之軍則然若他將之車則御在中而將在左<lb/>
<pb n="16a"/>
　故左傳宣十二年楚許伯御樂伯攝叔為右是樂伯<lb/>
　為將也樂伯曰吾聞致師者左射以菆是為將者居<lb/>
　左矣<lb/>
　羔裘<lb/>
羔裘如濡洵直且侯彼其之子舎命不渝<lb/>
　序曰刺朝也援彼以刺此也凡刺其人而外之則稱<lb/>
　彼有美其人而稱彼者非已往之人則未見之人也<lb/>
　此詩盖追憶昔日之大夫所見多賢者而嘆今人之<lb/>
<pb n="16b"/>
　不然故曰刺朝辭在彼而意在此也鄭文公時叔詹<lb/>
　堵叔師叔為政管仲富辰皆稱為三良繼此而為政<lb/>
　者公子歸生傳稱其仁而不武以與于弑君此詩之<lb/>
　作其在歸生為政之日乎曰舎命不渝曰邦之司直<lb/>
　或以刺歸生之依囘耳<lb/>
羔裘豹飾孔武有力彼其之子邦之司直<lb/>
羔裘晏兮三英粲兮彼其之子邦之彦兮<lb/>
　羔裘篇毛傳曰古者素絲以英裘英釋文音暎盖以<lb/>
<pb n="17a"/>
　絲飾之相為掩暎也彼用五曰五紽此或用三則曰<lb/>
　三英未可知耳毛傳訓此乃曰三徳盖首章之侯既<lb/>
　訓為君則此之三英自不得為裘飾矣今從韓詩訓<lb/>
　侯為美則三英之義自明<lb/>
　遵大路<lb/>
遵大路兮摻執子之祛兮無我惡兮不寁故也<lb/>
　序曰思君子也君子不得志而去故國人思往留之<lb/>
　也寁速也速故猶言速還其故也速好猶言速歸于<lb/>
<pb n="17b"/>
　好也<lb/>
遵大路兮摻執子之手兮無我魗兮不寁好也<lb/>
　女曰雞鳴<lb/>
女曰雞鳴士曰昧旦子興視夜明星有爛將翺將翔弋<lb/>
鳬與鴈<lb/>
　序曰刺不説徳也鄭之風俗以弋獵飲酒為娱其賢<lb/>
　者則因之飭琴瑟宜家室而已中有賢婦乃勸其夫<lb/>
　以親賢樂善故詩人述其夫婦相告語之辭以見好<lb/>
<pb n="18a"/>
　徳之懐不出于男子而出于婦人以是為刺也<lb/>
　男子所以克家者不在弋獵而弋獵亦名教所不廢<lb/>
　貞不違俗樂不忘勤可謂賢矣<lb/>
弋言加之與子宜之宜言飲酒與子偕老琴瑟在御莫<lb/>
不静好<lb/>
　弋獵以供祭祀賔客詩不言而言夫婦飲酒者尋常<lb/>
　燕私人所易忽于此而静好則非僻之心無自入也<lb/>
知子之來之雜佩以贈之知子之順之雜佩以問之知<lb/>
<pb n="18b"/>
子之好之雜佩以報之<lb/>
　雜佩盖男子之佩如紛帨組綬之屬乃婦人所為故<lb/>
　贈自婦人也若婦人之佩男子何用即男子之佩非<lb/>
　婦人所為者又何必贈自婦人<lb/>
　孔䟽云曲禮凡以苞苴簟笥問人者左傳衛侯使人<lb/>
　以弓問子貢皆以遺人物謂之問<lb/>
　有女同車<lb/>
有女同車顔如舜華將翺將翔佩玉瓊琚彼美孟姜洵<lb/>
<pb n="19a"/>
美且都<lb/>
　序曰刺忽也甞讀春秋傳鄭忽事乃當時賢世子也<lb/>
　立為君而不稱伯既弑又略之不書以為必有缺文<lb/>
　及讀詩序亦俱稱名恰與春秋相符此必有其説矣<lb/>
　考其時宋之力非强于鄭也納突之時以鄭國之衆<lb/>
　無一矢相加遺而忽之復入也突因櫟人以入櫟遂<lb/>
　如兩君然則國人之不與忽明矣詩皆刺忽亦其明<lb/>
　証也夫子作春秋于忽之出奔書名復鄭僅書世子<lb/>
<pb n="19b"/>
　則夫子之不與忽亦明矣夫忽固世子而且賢也夫<lb/>
　子不與之者何也當時諸侯之立皆不請命于天子<lb/>
　夫子之所與者亦視夫民之所與而已民之不與忽<lb/>
　者非以忽之失大援也當時忽辭齊昏而魯遂昏于<lb/>
　齊然郎之師齊反助忽以伐魯而謂忽以辭昏失大<lb/>
　援真謬説也且忽為世子救齊有功齊方頼之以如<lb/>
　此之才而能治其國又何假于齊援乃倉皇被逐不<lb/>
　能得一人之死力及其復位知髙渠彌之不可用而<lb/>
<pb n="20a"/>
　憒憒用之一似䘮心志而病昏惑者以此詩參之大<lb/>
　抵既立之後荒于色而躭于佚㳺棄國事身謀于弗<lb/>
　䘏一如後世李存朂之為人此人心之所以弗附也<lb/>
　後漢楊賜傳上封事云春秋兩蛇鬬于鄭門昭公殆<lb/>
　以女敗此得之矣史記衛靈公與夫人同車而出招<lb/>
　摇市過之夫子以為醜注謂招摇猶翺翔也此曰有<lb/>
　女同車將翺將翔正與其事同故詩人覩其荒淫而<lb/>
　復思齊女之賢惜忽之不取也作詩之意固自正大<lb/>
<pb n="20b"/>
　而學者據左傳以説詩不知傳之所佚者亦多矣乃<lb/>
　不敢于傳外詳思詩義而必强詩以從傳遂使聖人<lb/>
　之詩教等于祭仲一時之謬説宜晦翁之力辨而深<lb/>
　斥之也然併首語而廢之則又過矣<lb/>
　張𤣥岵曰毛傳同車親迎之也按昏禮壻乘其車先<lb/>
　俟于門外婦至揖以入則親迎未有壻婦同車者觀<lb/>
　此則同車不謂娶婦明矣毛傳曰佩有瓊琚所以納<lb/>
　間謂納于珩與衆玉上下之間都㑹之所必閑習禮<lb/>
<pb n="21a"/>
　法故閑習為都<lb/>
有女同行顔如舜英將翺將翔佩玉將將彼美孟姜徳<lb/>
音不忘<lb/>
　徳音有賢譽也齊侯之復請妻忽者非文姜乃他女<lb/>
　也他女必有賢譽故詩稱之孔䟽云他女必㓜于文<lb/>
　姜而稱孟者詩之稱孟如桑中所刺豈必皆長女也<lb/>
　山有扶蘇<lb/>
山有扶蘇隰有荷花不見子都乃見狂且<lb/>
<pb n="21b"/>
　序曰刺忽也所美非美然焦氏易林云視暗不明雲<lb/>
　蔽日光不見子都鄭人心傷其義亦與序合<lb/>
　髙髙下下無地無材以興一國之大必有賢俊也上<lb/>
　二句以物興人下二句以貌比徳<lb/>
山有喬松隰有㳺龍不見子充乃見狡童<lb/>
　蘀兮<lb/>
蘀兮蘀兮風其吹女叔兮伯兮唱予和女<lb/>
　序曰刺忽也君不足以倡其臣自為謀也蘀兮者國<lb/>
<pb n="22a"/>
　勢危也風吹者難將及也叔伯者羣臣自相謂也倡<lb/>
　和者協力以圖國事也忽盖不足道而人之情猶不<lb/>
　欲遽絶之如此以此思之國人之與突而不與忽豈<lb/>
　得已哉<lb/>
蘀兮蘀兮風其漂女叔兮伯兮倡予要女<lb/>
　狡童<lb/>
彼狡童兮不與我言兮維子之故使我不能餐兮<lb/>
　序曰刺忽也不能與賢臣圖事權臣擅命也狡童指<lb/>
<pb n="22b"/>
　權臣也凡稱狡童狂童以其狂狡目之為童非實童<lb/>
　也不與言不與食驕亢之貌維子之故咎忽之任之<lb/>
　也不能餐不能息憂國之將亂也<lb/>
彼狡童兮不與我食兮維子之故使我不能息兮<lb/>
　褰裳<lb/>
子惠思我褰裳渉溱子不我思豈無他人狂童之狂也<lb/>
且<lb/>
　序曰思見正也思賢者之來正已也若云子如念我<lb/>
<pb n="23a"/>
　憂國之誠庶幾不避艱阻一出而匡其不及如或髙<lb/>
　尚其志竟不念我則我之所與共事者豈曰遂無他<lb/>
　人其如狂童之狂也子能坐視而不一救助乎狂童<lb/>
　指共事者溱洧俱出今河南宻縣<lb/>
子惠思我褰裳渉洧子不我思豈無他人狂童之狂也<lb/>
且<lb/>
　丰<lb/>
子之丰兮俟我乎巷兮悔予不送兮<lb/>
<pb n="23b"/>
　序曰刺亂也公子互争莫知所主為其臣者皆懐二<lb/>
　心故詩人託為婦人送夫之語以刺之子之丰喻其<lb/>
　君之美也俟于巷喻其君之有禮也悔不送喻懐二<lb/>
　心者後必有悔也末二章喻反正而從一則有安榮<lb/>
　之樂也叔伯猶兄弟喻同僚也其君雖未必賢其臣<lb/>
　之志則正矣作此詩者殆原繁之流乎<lb/>
子之昌兮俟我乎堂兮悔予不將兮<lb/>
　昌説文云美言也<lb/>
<pb n="24a"/>
衣錦褧衣裳錦褧裳叔兮伯兮駕予與行<lb/>
　士昏禮云女次純衣纁袡純衣即褖衣也袡者裳有<lb/>
　縁也若后夫人則用錦即禕衣二狄是也此為寓言<lb/>
　固無所拘而婚禮上攝一等或者鞠衣展衣亦以錦<lb/>
　為之未可知也<lb/>
裳錦褧裳衣錦褧衣叔兮伯兮駕予與歸<lb/>
　東門之墠<lb/>
東門之墠茹藘在阪其室則邇其人甚逺<lb/>
<pb n="24b"/>
　序曰刺亂也在上者不求賢以致治使賢者遁迹而<lb/>
　不出亂何時可已故詩人刺之東門隐者所居之地<lb/>
　也此與風雨皆思君子之詩而獨曰刺亂者彼幸其<lb/>
　可見此傷其終逺也<lb/>
東門之栗有踐家室豈不爾思子不我即<lb/>
　風雨<lb/>
風雨淒淒雞鳴喈喈既見君子云胡不夷<lb/>
　序曰思君子也風雨雞鳴離羣索處朋友之懐于此<lb/>
<pb n="25a"/>
　為甚云胡不夷此未見而設想辭氣固自如此晦翁<lb/>
　以為輕佻狎暱則隰桑之詩與此何别彼何以貞此<lb/>
　何以淫也<lb/>
風雨瀟瀟雞鳴膠膠既見君子云胡不瘳<lb/>
　禮注云膠之為言糾也盖與風雨之聲相亂也<lb/>
風雨如晦雞鳴不已既見君子云胡不喜<lb/>
　子衿<lb/>
青青子衿悠悠我心縱我不徃子寕不嗣音<lb/>
<pb n="25b"/>
　序曰刺學校廢也學校不脩朋徒離散故賢者傷之<lb/>
　而作也晦翁作白鹿洞賦有云廣青衿之疑問仍用<lb/>
　序説乃釋詩則以辭意儇薄斥為淫風豈以挑逹二<lb/>
　語耶是詩人憂之之辭非喜之也<lb/>
　毛傳曰青衿學子之所服不往程子曰不往教也<lb/>
青青子佩悠悠我思縱我不徃子寕不來<lb/>
　毛傳曰佩佩玉也士佩瓀珉而青組綬按玉藻士佩<lb/>
　瓀珉而緼組綬此云青者士之等不同也毛必别有<lb/>
<pb n="26a"/>
　所據<lb/>
挑兮逹兮在城闕兮一日不見如三月兮<lb/>
　在城闕鄭箋云以侯望為樂一日不見如三月者毛<lb/>
　傳云禮樂不可一日而廢<lb/>
　揚之水<lb/>
揚之水不流束楚終鮮兄弟維予與汝無信人之言人<lb/>
實廷女<lb/>
　序曰閔無臣也賢者閔其君之無臣相戒以和衷而<lb/>
<pb n="26b"/>
　協力也兄弟謂僚友之同志者藺相如之釋憾于亷<lb/>
　頗也曰秦之不敢加兵于趙徒以吾兩人在也語意<lb/>
　正與此詩相類<lb/>
揚之水不流束薪終鮮兄弟維予二人無信人之言人<lb/>
實不信<lb/>
　出其東門<lb/>
出其東門有女如雲雖則如雲匪我思存縞衣綦巾聊<lb/>
樂我員<lb/>
<pb n="27a"/>
　序曰閔亂也處亂世而競紛華召禍之道故君子有<lb/>
　所不取惟安貧逺患聊以自適而已有女如雲特舉<lb/>
　人情所最豔者言之意之所指不止一端也舊説以<lb/>
　為被棄之女則不應侈以如雲或以為淫奔之女又<lb/>
　不應引以自較<lb/>
　如雲指衣服之紛華唐詩所云雲想衣裳者是也故<lb/>
　下以縞衣綦巾言之<lb/>
出其闉闍有女如荼雖則如荼匪我思且縞衣茹藘聊<lb/>
<pb n="27b"/>
可與娛<lb/>
　闉曲城盖門外副城鄭箋曰荼茅秀物之輕者飛行<lb/>
　無常是如荼者盖以喻衣服之飄揚也思且釋文且<lb/>
　音徂徃也與士曰既且同義此云思且者謂思之所<lb/>
　向徃也茹蘆鄭箋曰染巾也何𤣥子曰巾即紛帨綦<lb/>
　巾茹蘆一是紛一是帨耳<lb/>
　野有蔓草<lb/>
野有蔓草零露溥兮有美一人清揚婉兮邂逅相遇適<lb/>
<pb n="28a"/>
我願兮<lb/>
　序曰思遇時也君子不出澤不下流詩人思遇明時<lb/>
　而依君子如蔓草之得露也故以蔓草起興詩多設<lb/>
　辭此詩之言邂逅猶漢廣之言秣馬也以美人為君<lb/>
　子詩中徃徃有之張衡之賦四愁云效屈原亦未詳<lb/>
　詩義耳子太叔以擬趙孟子齹以擬韓起孔子以擬<lb/>
　齊程木子必非男女相㑹之詩明矣<lb/>
野有蔓草零露瀼瀼有美一人婉如清揚邂逅相遇與<lb/>
<pb n="28b"/>
子偕臧<lb/>
　偕臧謂君子樂得其志吾儕小人樂得其欲也<lb/>
　溱洧<lb/>
溱與洧方渙涣兮士與女方秉簡兮女曰觀乎士曰既<lb/>
且且徃觀乎洧之外洵訏且樂維士與女伊其相謔贈<lb/>
之以勺藥<lb/>
　序曰溱洧刺亂也政事不修男女不别是之謂亂詩<lb/>
　人之刺罪累上也<lb/>
<pb n="29a"/>
溱與洧瀏其清矣士與女殷其盈矣女曰觀乎士曰既<lb/>
且且徃觀乎洧之外洵訏且樂維士與女伊其相謔贈<lb/>
之以勺藥<lb/>
齊<lb/>
　郝仲輿曰諸侯之植黨實始于鄭而齊繼之故次齊<lb/>
　雞鳴<lb/>
雞既鳴矣朝既盈矣匪雞則鳴蒼蠅之聲<lb/>
　序曰思賢妃也曰思此必近世之賢妃詩人所及聞<lb/>
<pb n="29b"/>
　見故其叙述曲盡如此書傳言夫人御于君所太師<lb/>
　奏雞鳴于階下夫人鳴佩玉于房中告去少師奏質<lb/>
　明于陛下夫人入庭立君出朝世衰此禮乆廢故夫<lb/>
　人自告也季彭山曰天将曙蒼蠅始有聲此賢妃疑<lb/>
　其已遲之辭也<lb/>
東方明矣朝既昌矣匪東方則明月出之光<lb/>
　季彭山曰天未大明月尚光顯此賢妃幸其尚蚤之<lb/>
　辭也<lb/>
<pb n="30a"/>
蟲飛薨薨甘與子同夢㑹且歸矣無庶予子憎<lb/>
　還<lb/>
子之還兮遭我乎峱之間兮並驅從兩肩兮揖我謂我<lb/>
儇兮<lb/>
　序曰刺荒也此為刺詩而自陷于所刺之中誠不可<lb/>
　解然曰刺荒明指其君之從禽無厭狎昵羣小也不<lb/>
　忍斥其君而曰我猶五子之歌曰萬姓仇予㣲子之<lb/>
　告父師少師曰我用沉酗于酒我其發出狂也還儇<lb/>
<pb n="30b"/>
　言其機智茂好言其容貌昌臧言其技藝稱譽之中<lb/>
　便有譏刺之意<lb/>
子之茂兮遭我乎峱之道兮並驅從兩牡兮揖我謂我<lb/>
好兮<lb/>
子之昌兮遭我乎峱之陽兮並驅從兩狼兮揖我謂我<lb/>
臧兮<lb/>
　著<lb/>
俟我于著乎而充耳以素乎而尚之以瓊華乎而<lb/>
<pb n="31a"/>
　序曰刺時也時齊君不親迎故託為嫁者之言以刺<lb/>
　之按魯桓公三年公子翬如齊逆女齊侯送姜氏于<lb/>
　讙則其不以不親迎為非禮可知矣不以不親迎為<lb/>
　非禮知齊國親迎之禮廢已乆也其君不親迎卿大<lb/>
　夫士又何刺焉毛傳以首章為士次章為卿大夫三<lb/>
　章為人君固非也鄭箋以為皆言人臣亦非也或以<lb/>
　為即刺魯桓公之詩益陋矣<lb/>
　爾雅云門屏之間謂之宁宁即著也孫菼曰門内屏<lb/>
<pb n="31b"/>
　外人君視朝所宁立處也盖即孔子所謂樹塞門者<lb/>
　是豈人臣所宜有其言人君無疑何𤣥子曰周禮典<lb/>
　瑞職云王圭繅藉五采五就公侯伯圭繅三采三就<lb/>
　弁師職云王五冕皆五采玉諸侯瑉玉三采夫諸侯<lb/>
　之繅與玉俱用三采則懸瑱之紞何獨不然所云素<lb/>
　青黄三色者正諸侯之紞也瓊説文云赤玉也毛傳<lb/>
　以為美石據周禮弁師職但云玉瑱無用石者<lb/>
俟我于庭乎而充耳以青乎而尚之以瓊瑩乎而<lb/>
<pb n="32a"/>
俟我于堂乎而充耳以黄乎而尚之以瓊英乎而<lb/>
　東方之日<lb/>
東方之日兮彼姝者子在我室兮在我室兮履我即兮<lb/>
　序曰刺衰也東方之日日之始升也履我即相依而<lb/>
　止也喻治道方盛則賢者嚮風而至也東方之月月<lb/>
　之始虧也履我發相踵而去也喻治道將衰則賢者<lb/>
　見幾而作也彼姝者子與干旄之詩正同日出而來<lb/>
　月出而去非淫奔明矣釋文云本或作刺襄公非也<lb/>
<pb n="32b"/>
東方之月兮彼姝者子在我闥兮在我闥兮履我發矣<lb/>
　東方未明<lb/>
東方未明顛倒衣裳顛之倒之自公召之<lb/>
　序曰刺無節也詩人刺其君興居無節號令不時而<lb/>
　歸咎于挈壺氏不能晨夜猶曰獸臣司原敢告僕夫<lb/>
　云爾<lb/>
東方未晞顛倒裳衣倒之顛之自公令之<lb/>
折栁樊圃狂夫瞿瞿不能晨夜不夙則莫<lb/>
<pb n="33a"/>
　南山<lb/>
南山崔崔雄狐綏綏魯道有蕩齊子由歸既曰歸止曷<lb/>
又懐止<lb/>
　序曰刺襄公也篇中或刺文姜或刺魯桓總以襄公<lb/>
　主惡也故首以襄公<lb/>
　綏綏毛盛貌以喻妖淫之氣充盈于外也<lb/>
葛履五兩冠緌雙止魯道有蕩齊子庸止既曰庸止曷<lb/>
又從止<lb/>
<pb n="33b"/>
　物各有耦故葛屨之賤必兩不以其多而可亂也冠<lb/>
　緌之貴必雙不以其少而可益也纓之垂者曰緌<lb/>
藝麻如之何衡從其畝娶妻如之何必告父母既曰告<lb/>
止曷又鞠止<lb/>
　衡從其畝古耕法也齊民要術種麻法曰耕不厭熟<lb/>
　注謂縱横耕七遍以上則麻生無葉告父母毛傳曰<lb/>
　必告父母廟盖以桓公三年文姜歸魯此時已無父<lb/>
　母也<lb/>
<pb n="34a"/>
析薪如之何匪斧不克取妻如之何匪媒不得既曰得<lb/>
止曷又極止<lb/>
　春秋桓三年公㑹齊侯于嬴杜氏曰不繇媒介自與<lb/>
　齊侯㑹而成昏非禮也此特言議昏無媒若行禮之<lb/>
　時必假手于媒介矣<lb/>
　甫田<lb/>
無田甫田維莠驕驕無思逺人勞心忉忉<lb/>
　序曰大夫刺襄公也按襄公討鄭而殺子亹伐衛而<lb/>
<pb n="34b"/>
　納惠公侵紀而滅其國乃兄弟之間勿能防制之以<lb/>
　至簒弑此忽近圖逺之明據也<lb/>
　毛傳以甫田興逺人逺人指諸侯也言無徳而求諸<lb/>
　侯徒勞其心耳<lb/>
無田甫田維莠桀桀無思逺人勞心怛怛<lb/>
婉兮孌兮總角丱兮未幾見兮突而弁兮<lb/>
　此章語意隐然指公孫無知也襄公之絀無知以其<lb/>
　弱也故弗之忌詩言弱者忽已壯矣奈何狎視之者<lb/>
<pb n="35a"/>
　竟弗覺也楊升菴曰周官有丱人丱者金未成器也<lb/>
　猶童未成人故借作童丱之丱<lb/>
　盧令<lb/>
盧令令其人美且仁<lb/>
　序曰刺荒也國語桓公謂管仲曰昔我先君襄公田<lb/>
　狩畢弋不聼國政則此為刺襄公明矣不敢直斥而<lb/>
　泛指獵人以為辭曰美且仁者嗤之也檀弓叔孫武<lb/>
　叔之䘮尸出户投冠括髪子㳺曰知禮其語氣正類<lb/>
<pb n="35b"/>
　此<lb/>
　仁者與人狎昵不為嚴厲之色也<lb/>
盧重環其人美且鬈<lb/>
盧重鋂其人美且偲<lb/>
　且鬈且偲猶猗嗟之言美目清揚也至于鬚髪而所<lb/>
　美益末矣<lb/>
　敝笱<lb/>
敝笱在梁其魚魴鰥齊子歸止其從如雲<lb/>
<pb n="36a"/>
　序曰刺文姜也齊人傷魯之不振使文姜既絶而復<lb/>
　歸也文姜與弑桓公在齊未歸春秋書之曰夫人孫<lb/>
　于齊不稱姜氏是絶之于齊也絶之于齊而書孫于<lb/>
　齊是夫人自絶于魯也絶而復歸歸而如雲如雨如<lb/>
　水此敝笱所為刺也按諸侯夫人于父母之國大歸<lb/>
　則稱歸非是則稱歸寕或稱如無徒稱歸者<lb/>
　鰥毛傳曰大魚鄭曰魚子按魚子自名鯤非鰥也毛<lb/>
　據孔叢子其大盈車之説以為大魚然此亦偶爾非<lb/>
<pb n="36b"/>
　鰥之大盡盈車以配魴鱮言之當是常魚耳<lb/>
敝笱在梁其魚魴鱮齊子歸止其從如雨<lb/>
敝笱在梁其魚唯唯齊子歸止其從如水<lb/>
　唯唯韓詩作遺遺言不能制也盖遺有脱亡之義故<lb/>
　曰不能制毛傳亦訓出入不制當與韓詩同唯遺古<lb/>
　字音同通用<lb/>
　載驅<lb/>
載驅薄薄簟茀朱鞹魯道有蕩齊子發夕<lb/>
<pb n="37a"/>
　序曰齊人刺襄公也郝楚望曰此魯桓公死後春秋<lb/>
　書㑹禚㑹祝丘之類春秋以文姜為主故先文姜此<lb/>
　詩以襄公為主故先襄公皆自治而後治人之義<lb/>
　采芑韓奕稱方叔韓侯之車曰簟茀碩人稱夫人之<lb/>
　車曰翟茀陳祥道曰此婦人男子車蔽之别也則此<lb/>
　為襄公之車可知以鞹鞔車所以為固漆之以朱所<lb/>
　以為飾傳以為諸侯之路車是也此既疾驅彼亦發<lb/>
　夕言相期之切也<lb/>
<pb n="37b"/>
四驪濟濟垂轡濔濔魯道有蕩齊子豈弟<lb/>
　四驪垂轡亦指襄公言至止也豈弟言相㑹而樂易<lb/>
　也<lb/>
汶水湯湯行人彭彭魯道有蕩齊子翺翔<lb/>
　汶水出今泰安州萊蕪縣<lb/>
汶水滔滔行人儦儦魯道有蕩齊子遊敖<lb/>
　翺翔逰敖皆盤桓不去之意唐書稱楊國忠與女弟<lb/>
　虢國夫人居同第出駢騎相調笑施施若禽獸然不<lb/>
<pb n="38a"/>
　以為羞其狀正與此相類<lb/>
　猗嗟<lb/>
猗嗟昌兮頎而長兮抑若揚兮美目揚兮巧趨蹌兮射<lb/>
則臧兮<lb/>
　序曰刺魯莊公也莊公之罪莫大于忘讐故終之曰<lb/>
　以禦亂兮言有禦亂之才而不尋諸仇讐是可羞也<lb/>
　偽子貢傳以為譏狩禚之事良是春秋書公及齊人<lb/>
　狩于禚穀梁傳曰齊人者齊侯也卑公之敵所以卑<lb/>
<pb n="38b"/>
　公曷為卑公刺釋怨也<lb/>
　人之貌以目為主故篇中叠言美目叠言清揚王充<lb/>
　論衡云人心慧而目多采<lb/>
猗嗟名兮美目清兮儀既成兮終日射侯不出正兮展<lb/>
我甥兮<lb/>
　毛傳云目上為名本之爾雅集韵作䫤云眉目間也<lb/>
　大射義注正鳥名齊魯之間名題肩為正鳥之㨗黠<lb/>
　者射之難中故取名焉古者諸侯相朝則有賔射莊<lb/>
<pb n="39a"/>
　公朝于齊而因以狩故所言者賔射之禮也爾雅謂<lb/>
　我舅者我謂之甥是姊妹之子亦曰甥也<lb/>
猗嗟孌兮清揚婉兮舞則選兮射則貫兮四矢反兮以<lb/>
禦亂兮<lb/>
　舞非樂舞也古人燕飲之際酒酣甞起舞以相屬莊<lb/>
　公在齊甥舅之間或當有此<lb/>
魏<lb/>
　郝仲輿曰五伯晉繼齊魏為晉滅故先魏而後晉蘇<lb/>
<pb n="39b"/>
　氏曰魏地入晉其詩疑或為晉而作故列于唐之前<lb/>
　猶弼鄘之于衛也<lb/>
　葛屨<lb/>
糾糾葛屨可以履霜摻摻女手可以縫裳要之襋之好<lb/>
人服之<lb/>
　序曰刺褊也上無寛大之政故下有褊急之俗詩人<lb/>
　之刺罪累上也禮新有昏者上之人期不使而婦之<lb/>
　在家亦三月不執婦功<lb/>
<pb n="40a"/>
　好人猶云秉禮之人也秉禮大家操作如此殆難為<lb/>
　下矣<lb/>
好人提提宛然左辟佩其象揥維是褊心是以為刺<lb/>
　古禮以右為上左為下故進必曰右一朝右之之類<lb/>
　是也退必曰左易曰師左次之類是也<lb/>
　汾沮洳<lb/>
彼汾沮洳言采其莫彼其之子美無度美無度殊異乎<lb/>
公路<lb/>
<pb n="40b"/>
　序曰刺儉也美一二人以刺衆人也采莫采桑采藚<lb/>
　以物之可采興人之可取也無度言徳之廣大如英<lb/>
　言徳之華美如玉言徳之貴重于公路公行公族之<lb/>
　中獨為殊異則凡為公路公行公族者其纎悉而不<lb/>
　廣大固陋而不華美猥瑣而不貴重可知矣公路公<lb/>
　行公族者世家之子風氣攸係詩人于此覘盛衰焉<lb/>
　汾出今山西静樂縣陸農師云莫子如楮實而紅謂<lb/>
　之乾絳吳越之俗謂之茂子<lb/>
<pb n="41a"/>
彼汾一方言采其桑彼其之子美如英美如英殊異乎<lb/>
公行<lb/>
彼汾一曲言采其藚彼其之子美如玉美如玉殊異乎<lb/>
公族<lb/>
　陸璣曰藚即今澤㵼也<lb/>
　園有桃<lb/>
園有桃其實之殽心之憂矣我歌且謡不知我者謂我<lb/>
士也驕彼人是哉子曰何其心之憂矣其誰知之其誰<lb/>
<pb n="41b"/>
知之盖亦勿思<lb/>
　序曰刺時也姚承菴曰朝用非人以亂國是君子有<lb/>
　深憂焉家語果屬有六桃為下陸農師曰大曰棗小<lb/>
　曰棘棘酸棗也此皆果之賤者以賤果充籩豆喻以<lb/>
　賤士備官職即下所云彼人是也盖曲學阿世之流<lb/>
　故國人莫知其非語類云園有桃似是比詩<lb/>
園有棘其實之食心之憂矣聊以行國不知我者謂我<lb/>
士也罔極彼人是哉子曰何其心之憂矣其誰知之其<lb/>
<pb n="42a"/>
誰知之盖亦勿思<lb/>
　陟岵<lb/>
陟彼岵兮瞻望父兮父曰嗟予子行役夙夜無已上慎<lb/>
旃哉猶來無止<lb/>
　序曰孝子行役思念父母也<lb/>
　爾雅多草木岵無草木屺當從爾雅為正<lb/>
陟彼屺兮瞻望母兮母曰嗟予季行役夙夜無寐上慎<lb/>
旃哉猶來無棄<lb/>
<pb n="42b"/>
陟彼岡兮瞻望兄兮兄曰嗟予弟行役夙夜必偕上慎<lb/>
旃哉猶來無死<lb/>
　十畝之間<lb/>
十畝之間兮桑者閑閑兮行與子還兮<lb/>
　序曰刺時也政亂國危君子不可榮以禄也<lb/>
　十畝者甚言其處約也傳曰生于亂世貴而能貧可<lb/>
　以後亡<lb/>
十畝之外兮桑者泄泄兮行與子逝兮<lb/>
<pb n="43a"/>
　板之詩以泄泄為戒此以泄泄為勸在野與在朝不<lb/>
　同也在朝而泄泄是廢事也在野而泄泄是髙尚其<lb/>
　事也<lb/>
　伐檀<lb/>
坎坎伐檀兮寘之河之干兮河水清且漣猗不稼不穡<lb/>
胡取禾三百㕓兮不狩不獵胡瞻爾庭有縣貆兮彼君<lb/>
子兮不素餐兮<lb/>
　序曰刺貪也美君子之不素餐以刺在位者之貪也<lb/>
<pb n="43b"/>
　故稱君子為彼盖對此而言也貆貒也今俗謂之猪<lb/>
　獾吕東萊曰不稼以下責小人也若曰爾未甞稼穡<lb/>
　禾何為而積未甞狩獵貆何為而來獨不見彼河干<lb/>
　之君子乎<lb/>
坎坎伐輻兮寘之河之側兮河水清且直猗不稼不穡<lb/>
胡取禾三百億兮不狩不獵胡瞻爾庭有縣特兮彼君<lb/>
子兮不素食兮<lb/>
坎坎伐輪兮寘之河之漘兮河水清且淪猗不稼不穡<lb/>
<pb n="44a"/>
胡取禾三百囷兮不狩不獵胡瞻爾庭有縣鶉兮彼君<lb/>
子兮不素飱兮<lb/>
　碩䑕<lb/>
碩䑕碩䑕無食我黍三嵗貫女莫我肯顧逝將去女適<lb/>
彼樂土樂土樂土爰得我所<lb/>
　序曰刺重斂也盖刺有司也陸璣疏曰今河東有大<lb/>
　䑕食人禾苖亦有五技或謂之雀䑕其形大故曰大<lb/>
　䑕非鼫䑕也孔䟽曰言三嵗貫女者地官小司徒及<lb/>
<pb n="44b"/>
　卿大夫職云三年則大比謂校比其民之數而定版<lb/>
　籍地官比長職云徙于國中及郊則從而受之是大<lb/>
　比之際民得徙矣沈子起曰顧存諸心徳施諸事勞<lb/>
　發諸言至慰人以言而猶不肯<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>毒極矣直謂無怨<lb/>
　無徳不敢必其得所也誰之永號謂無所控訴又不<lb/>
　敢必其得直也則所謂樂土樂國樂郊者亦妄想耳<lb/>
碩䑕碩䑕無食我麥三嵗貫女莫我肯徳逝將去女適<lb/>
彼樂國樂國樂國爰得我直<lb/>
<pb n="45a"/>
碩䑕碩䑕無食我苗三嵗貫女莫我肯勞逝將去女適<lb/>
彼樂郊樂郊樂郊誰之永號<lb/>
唐<lb/>
　蟋蟀<lb/>
蟋蟀在堂嵗聿其莫今我不樂日月其除無已太康職<lb/>
思其居好樂無荒良士瞿瞿<lb/>
　序曰刺晉僖公也僖侯而稱僖公者諸侯之諡例得<lb/>
　稱公不特詩序春秋亦然意僖公好樂而荒故作此<lb/>
<pb n="45b"/>
　詩以刺之不敢直告其君而託為同儕相語之辭所<lb/>
　云言之者無罪聞之者足以戒也欲戒其荒先勸以<lb/>
　樂者操縱之間正詩人之善導也<lb/>
　毛傳曰聿遂也孔疏曰遂者從始向末之辭言九月<lb/>
　雖未為莫亦遂至于莫也思居則為之計長乆故瞿<lb/>
　瞿<lb/>
蟋蟀在堂嵗聿其逝今我不樂日月其邁無已太康職<lb/>
思其外好樂無荒良士蹶蹶<lb/>
<pb n="46a"/>
　思外則為之廣綢繆故蹶蹶<lb/>
蟋蟀在堂役車其休今我不樂日月其慆無已太康職<lb/>
思其憂好樂無荒良士休休<lb/>
　思憂則為之屏嗜欲故休休<lb/>
　山有樞<lb/>
山有樞隰有榆子有衣裳弗曵弗婁子有車馬弗馳弗<lb/>
驅宛其死矣他人是愉<lb/>
　序曰刺昭公也昭侯之稱昭公猶僖侯之稱僖公也<lb/>
<pb n="46b"/>
　晦翁謂此詩辭非臣子所施于君父是也然玩此詩<lb/>
　辭亦同儕自相告語非指昭公也昭公既立晉國始<lb/>
　亂國人皆不自保故汲汲頋影相勸為樂詩人述之<lb/>
　以儆昭公使思所以自振而弭亂耳嚴華谷曰爾雅<lb/>
　榆白枌謂榆之白者為枌陸璣謂榆為白枌非也婁<lb/>
　繫也公羊傳牛馬維婁<lb/>
山有栲隰有杻子有廷内弗洒弗掃子有鐘鼓弗鼓弗<lb/>
考宛其死矣他人是保<lb/>
<pb n="47a"/>
　杻爾雅曰檍也説文曰檍杶也杶即椿字陸璣曰正<lb/>
　名曰萬嵗盖以檍有億萬之義也謝眺詩風動萬年<lb/>
　枝即此<lb/>
山有漆隰有栗子有酒食何不日鼓瑟且以喜樂且以<lb/>
永日宛其死矣他人入室<lb/>
　揚之水<lb/>
揚之水白石鑿鑿素衣朱襮從子于沃既見君子云何<lb/>
不樂<lb/>
<pb n="47b"/>
　序曰刺昭公也凌濛初曰既云不敢告人乃明明見<lb/>
　之萹什何等宻謀直同児戱此盖陽若為沃隂實聳<lb/>
　晉猶厮飬卒所謂名為求趙王實欲燕殺之也深得<lb/>
　詩人之㫖矣此詩人之機巧似温太真之于王敦其<lb/>
　深心似狄梁公之于武后不避嫌疑志在謀國也<lb/>
　爾雅云黼領謂之襮孔疏云郊特牲繡黼丹朱中衣<lb/>
　大夫之僭禮也大夫服之則僣知為諸侯之服也按<lb/>
　素衣而朱純黼領所謂裼以見美也端衣屬幅而已<lb/>
<pb n="48a"/>
　故中衣之領縁皆見有裘則裼裘無裘則裼其中衣<lb/>
　詳禮記畧記<lb/>
揚之水白石皓皓素衣朱繡從子于鵠既見君子云何<lb/>
其憂<lb/>
揚之水白石𥻘𥻘我聞有命不敢以告人<lb/>
　椒聊<lb/>
椒聊之實蕃衍盈升彼其之子碩大無朋椒聊且逺條<lb/>
且<lb/>
<pb n="48b"/>
　序曰刺晉昭公也君子見沃之盛强知其子孫將有<lb/>
　晉國焉聊陸璣以為語助非也爾雅曰朹檕梅朻者<lb/>
　聊説文朻高木也是朹樹之髙大者名之為聊也郭<lb/>
　璞注朹似梅子赤色似小柰可食唐夲草曰即今山<lb/>
　樝也樝與查同山查低小者俗呼為棠朹髙大者俗<lb/>
　呼為羊朹無朋謂晉之公族莫有與並者也<lb/>
椒聊之實蕃衍盈匊彼其之子實大且篤椒聊且逺條<lb/>
且<lb/>
<pb n="49a"/>
　綢繆<lb/>
綢繆束薪三星在天今夕何夕見此良人子兮子兮如<lb/>
此良人何<lb/>
　序曰刺晉亂也國亂民離則婚姻不得其時怨女曠<lb/>
　夫適然相遇既不能忘情又難于野合詩人為之太<lb/>
　息而作此詩所以諷在上者宜有以安集而㑹合之<lb/>
　也三星毛以為参星鄭以為心星毛以為婚姻自季<lb/>
　秋盡于孟春三十之男二十之女乃㑹以仲春三星<lb/>
<pb n="49b"/>
　在天謂十月也在隅在户謂十一二月及正月也晉<lb/>
　失其時故陳婚姻之正時以刺之鄭以為婚姻之禮<lb/>
　必在仲春火星未見之時三星在天謂三四月也在<lb/>
　隅在户謂五六月也直舉失時之事以刺之按弼風<lb/>
　云士如歸妻迨氷未泮荀子云霜降逆女氷泮殺止<lb/>
　家語霜降而婦功成嫁娶者行焉氷泮而農業起昬<lb/>
　禮殺于此以數説証之則毛説為長然但云殺止是<lb/>
　以漸殺至仲春乃止也故桃天猶謂及時今夕何夕<lb/>
<pb n="50a"/>
　正婚姻之候也首章子兮指女也次章併指男女也<lb/>
　末章指男也曽南豐曰如此良人何終不遂之辭也<lb/>
綢繆束芻三星在隅今夕何夕見此邂逅子兮子兮如<lb/>
此邂逅何<lb/>
綢繆束楚三星在户今夕何夕見此粲者子兮子兮如<lb/>
此粲者何<lb/>
　杕杜<lb/>
有杕之杜其葉湑湑獨行踽踽豈無他人不如我同父<lb/>
<pb n="50b"/>
嗟行之人胡不比焉人無兄弟胡不佽焉<lb/>
　序曰刺時也君不親其宗族骨肉離散詩人有孤危<lb/>
　之懼焉呂東萊曰胡不比胡不佽言茍以他人為可<lb/>
　恃則彼行道之人胡不相親比也凡人無兄弟者胡<lb/>
　不見有佽助也盖深曉晉君以他人必不相比必不<lb/>
　相佽耳佽與次同二人相輔為比衆人遞相輔為佽<lb/>
　按晉自穆公貽謀不臧以致末大于夲五世相攻非同<lb/>
　姓之必為禍也獻公懲之遂至盡殺羣公子以去其<lb/>
<pb n="51a"/>
　偪自是而後晉無公族之官者且數世詩之所刺其<lb/>
　在此歟成公雖設其官而宗室漸衰至於六卿争權<lb/>
　晉國遂分詩人早已慮之矣<lb/>
有杕之杜其葉菁菁獨行睘睘豈無他人不如我同姓<lb/>
嗟行之人胡不比焉人無兄弟胡不佽焉<lb/>
　羔裘<lb/>
羔裘豹袪自我人居居豈無他人維子之故<lb/>
　序曰刺時也鄭潜谷曰刺眤也眤故與好私人在位<lb/>
<pb n="51b"/>
　也沈子起曰晉惟世卿之用不恤其民而怨歸于公<lb/>
　室也郝楚望曰居居猶處處也即安之意究究體悉<lb/>
　之意盖言為人上者當先自我人圖其所安察其所<lb/>
　苦則豈無他人之賢者可與共事乃維子之故與好<lb/>
　是信是使也是不為我人謀而自為其身謀也爾雅<lb/>
　有不可曉者如晏晏旦旦悔爽忒也居居究究惡也<lb/>
　皆不詳字義而以作詩之意為解泥之則謬矣<lb/>
羔裘豹褎自我人究究豈無他人維子之好<lb/>
<pb n="52a"/>
　鴇羽<lb/>
肅肅鴇羽集于苞栩王事靡盬不能蓺稷黍父母何怙<lb/>
悠悠蒼天曷其有所<lb/>
　序曰刺時也刺征役不息也<lb/>
　鴇水鳥酉陽雜俎曰能激糞著鷙鳥羽悉脱落盬池<lb/>
　鹽也凡海鹽皆由煎錬而成惟解州池鹽出于自然<lb/>
　不費人力王事靡盬言王事無不費人力者<lb/>
肅肅鴇翼集于苞棘王事靡盬不能蓺黍稷父母何食<lb/>
<pb n="52b"/>
悠悠蒼天曷其有極<lb/>
肅肅鴇行集于苞桑王事靡盬不能蓺稻粱父母何甞<lb/>
悠悠蒼天曷其有常<lb/>
　粱即粟也古人名為粱今人名為粟穗大毛長粒粗<lb/>
　者謂之黄粱香味勝于諸粱<lb/>
　無衣<lb/>
豈曰無衣七兮不如子之衣安且吉兮<lb/>
　序曰美晉武公也詩序首語無不合者獨此序甚不<lb/>
<pb n="53a"/>
　可解以武公為美是奨奸誨盗也即其請命豈真良<lb/>
　心所發乎以為其臣自美之則夫子不宜録録之是<lb/>
　勸其從逆也然黜序而别為之説亦終不可通以為<lb/>
　述其請命之意以著其事而隂刺之則自為悖慢之<lb/>
　言得無如晦翁所云自陷于所刺之中乎晦翁復起<lb/>
　亦難以解矣或又以為辭若美之意實刺之所謂安<lb/>
　且吉且燠者不過謂挟天子之命以杜衆口可免問<lb/>
　罪之師耳則簒弑大逆君子所切齒腐心何以辭意<lb/>
<pb n="53b"/>
　渾融若此又周禮典命職云侯伯七命衣服以七為<lb/>
　節天子之卿六命衣服亦如之則七衣者諸侯之服<lb/>
　也六衣者天子之卿之服也武公以僖王三年伐晉<lb/>
　四年冬王命列為諸侯春秋莊十六年也五年即卒<lb/>
　春秋莊十七年也自受王命以至于卒不及一年未<lb/>
　甞一入王朝安所得六衣而稱之或以變七言六為<lb/>
　請命之謙辭夫請命而云豈無七衣是猶劉仁恭之<lb/>
　謂梁使以旌莭為吾所自有也又安得有退就之言<lb/>
<pb n="54a"/>
　其説之難通固不待深辨以臆度之此詩所美非名<lb/>
　偁之武公乃唐叔之孫武侯寕族也叔之子燮父已<lb/>
　改唐為晉矣武侯而稱武公猶僖侯之稱僖公昭侯<lb/>
　之稱昭公也寕族事蹟雖不可考然既非後之武公<lb/>
　則為前之武公無疑矣考之左傳叔虞入輔成王燮<lb/>
　父入輔康王皆有分器以寵之則寕族必世其職可<lb/>
　知此六衣所自來也豈曰無衣者謂諸侯皆七衣諸<lb/>
　卿皆六衣也子獨徳稱其服耳毛鄭以諡之相同遂<lb/>
<pb n="54b"/>
　與杕杜相次而强為之釋後之異説紛然總不離乎<lb/>
　名偁之武公則雖説之極詳辨之極巧而終非義之<lb/>
　通也姑識臆見以俟博考<lb/>
豈曰無衣六兮不如子之衣安且燠兮<lb/>
　有杕之杜<lb/>
有杕之杜生于道左彼君子兮噬肯適我中心好之曷<lb/>
飲食之<lb/>
　序曰刺晉武公也武公偁以簒弑得國賢人君子莫<lb/>
<pb n="55a"/>
　之與也莫之與雖求之而不至矣杕杜喻孤立也噬<lb/>
　肯適我言不肯也猶五子之歌云雖悔可追言不可<lb/>
　也簒逆之主欲得人以樹黨故中心好之忠義之士<lb/>
　恥踐土而食毛將何由而得飲食之乎適與逰有辨<lb/>
　適者將乆居其國逰則時一至焉君子深惡而痛絶<lb/>
　之即一至焉而莫之肯也曹操父子非不好士而三<lb/>
　國人才惟魏得其最下亦以此耳<lb/>
有杕之杜生于道周彼君子兮噬肯來逰中心好之曷<lb/>
<pb n="55b"/>
飲食之<lb/>
　葛生<lb/>
葛生蒙楚蘝蔓于野予美亡此誰與獨處<lb/>
　序曰刺晉獻公也好攻戰則國人多喪矣或以此為<lb/>
　悼亡之詩蘝蔓于域即此婦之夫所𦵏之地地在野<lb/>
　中故先曰于野意亦近似然諱死而言百嵗之後則<lb/>
　猶是存亡未審不忍直斥之語考左傳晉獻公二十<lb/>
　三年之間伐戎伐翟滅耿滅霍滅魏滅虢滅虞嗜殺<lb/>
<pb n="56a"/>
　不已征役者皆有死亡之患故詩人託為思婦之言<lb/>
　以刺之也讀至末二章有不惻然憐憫者乎<lb/>
　首二句滿目凄凉之况故因以起興<lb/>
葛生蒙棘蘝蔓于域予美亡此誰與獨息<lb/>
　蒙棘蔓域景尤慘淡矣<lb/>
角枕粲兮錦衾爛兮予美亡此誰與獨旦<lb/>
夏之日冬之夜百嵗之後歸于其居<lb/>
　獨居悒悒度日如年夏之日者無日非夏也冬之夜<lb/>
<pb n="56b"/>
　者無夜非冬也<lb/>
冬之夜夏之日百嵗之後歸于其室<lb/>
　采苓<lb/>
采苓采苓首陽之巔人之為言茍亦無信舍旃舍旃茍<lb/>
亦無然人之為言胡得焉<lb/>
　序曰刺晉獻公也獻公好聽讒言按左傳獻公聽士<lb/>
　蒍之謀則去富子殺㳺氏二子及游氏之族乃城聚<lb/>
　羣公子而盡殺之聽驪姫之譛則殺其太子盡遂其<lb/>
<pb n="57a"/>
　諸子天下之聽信讒言為禍酷烈未有如獻公之甚<lb/>
　者也<lb/>
　苓生于隰苦與葑生于田圃皆非山中之物舊以苓<lb/>
　為甘草非也爾雅蘦大苦注云甘草卷耳苓耳注云<lb/>
　胡枲説文苓卷耳也則苓與蘦自是二物蘦生于山<lb/>
　苓生于隰簡兮之詩可証<lb/>
采苦采苦首陽之下人之為言茍亦無與舎旃舎旃茍<lb/>
亦無然人之為言胡得焉<lb/>
<pb n="57b"/>
采葑采葑首陽之東人之為言茍亦無從舍旃舍旃茍<lb/>
亦無然人之為言胡得焉<lb/>
秦<lb/>
　秦繼晉而覇故次秦<lb/>
　車鄰<lb/>
有車鄰鄰有馬白顛未見君子寺人之令<lb/>
　序曰美秦仲也秦自非子已為附庸之國比于子男<lb/>
　矣仲以本爵入為王大夫而禮樂始備故秦人述其<lb/>
<pb n="58a"/>
　車馬侍御及笙瑟之樂而相與鼓舞從之也夫秦之<lb/>
　强周之衰也而夫子録其詩者録秦仲之能用人以<lb/>
　禦狄難也不以子孫累其祖不以䘮敗累其忠矣未<lb/>
　見而寺人傳命何其尊嚴既見而並坐鼓瑟何其簡<lb/>
　易此與漢髙之待酈食其始焉據床洗足既而盛其<lb/>
　供帳悉與已同者皆鼓舞豪傑之術此則較為得體<lb/>
　焉逝者其耋逝者其亡自幸此身健在得與君子相<lb/>
　周旋也<lb/>
<pb n="58b"/>
阪有漆隰有栗既見君子並坐鼓瑟今者不樂逝者其<lb/>
耋<lb/>
　張元岵曰有漆有栗有桑有楊便是富饒之象鼓瑟<lb/>
　鼓簧則非往時擊甕叩缶彈筝拊髀氣習矣<lb/>
阪有桑隰有楊既見君子並坐鼓簧今者不樂逝者其<lb/>
亡<lb/>
　駟鐵<lb/>
駟鐵孔阜六轡在手公之媚子從公于狩<lb/>
<pb n="59a"/>
　序曰美秦襄公也秦本紀平王命襄公為諸侯于是<lb/>
　始國盖自子男而晉為伯自附庸而列于大國也此<lb/>
　詩誇其田狩之事園囿之樂夫子何為録之録襄公<lb/>
　之功也襄公于周有維屏之任于戎有不共之義其<lb/>
　狩以講武固所宜也然則周以岐豐畀秦夫子不以<lb/>
　為非也曰是非不相掩其功可尚岐豐之地不可畀<lb/>
　也于駟鐵小戎則著其扞禦之功于蒹葭則刺其專<lb/>
　據之罪夫子之刪詩猶之作春秋也<lb/>
<pb n="59b"/>
　在手謂磬控在手也媚子從狩見公所親愛之人皆<lb/>
　材力蹶張之士也<lb/>
奉時辰牡辰牡孔碩公曰左之舍拔則獲<lb/>
遊于北園四馬既閑輶車鸞鑣載獫歇驕<lb/>
　人逰而馬閑車輕而犬休總見氣象整暇即蕭蕭馬<lb/>
　鳴悠悠斾旌之意<lb/>
　小戎<lb/>
小戎俴收五楘梁輈游環脅驅隂靷鋈續文茵暢轂駕<lb/>
<pb n="60a"/>
我騏馵言念君子温其如玉在其板屋亂我心曲<lb/>
　序曰美襄公也何𤣥子曰秦本紀莊公長男世父讓<lb/>
　其弟襄公為太子而自將擊戎曰非殺戎王我不敢<lb/>
　入邑後為戎人所虜踰年復歸此詩之作為救世父<lb/>
　而出師也篇中君子良人皆指世父温其如玉亦有<lb/>
　惜之之意戰陣乃武勇之事以温如玉者當之故復<lb/>
　仇之志雖切卒不免于被虜也此説最確如從舊説<lb/>
　則方夸車馬之盛而忽以閨思参之意氣殊覺蕭索<lb/>
<pb n="60b"/>
　矣且出師之日而以如玉美其將士語亦不倫<lb/>
　俴毛據爾雅訓淺以解俴收則合以解俴駟未免支<lb/>
　離按管子参患篇云甲不堅宻與俴者同實又云將<lb/>
　徒人與俴者同實房元齡注云俴單也謂如單身不<lb/>
　被甲不擁衆也故韓詩以馬不著甲為俴駟盖言其<lb/>
　未戰時也則此之俴收當亦為單義謂單軫無纒飾<lb/>
　對下五楘而言也隂揜軓軾前曰軓軓音犯考工記<lb/>
　注云軓者輢式之所樹持車正也孔疏云色之青黒<lb/>
<pb n="61a"/>
　者謂綦馬之色作綦文為騏玉篇云馵馬懸足也盖<lb/>
　謂足不著地也<lb/>
四牡孔阜六轡在手騏駵是中騧驪是驂龍盾之合鋈<lb/>
以觼軜言念君子温其在邑方何為期胡然我念之<lb/>
　温其在邑進念昔日之形容也<lb/>
俴駟孔羣<graphic n="KR2316" url="https://raw.githubusercontent.com/kanripo/KR-Gaiji/master/images/KR2316.png" mimeType="image/png"/>矛鋈錞蒙伐有苑虎韔鏤膺交韔二弓竹<lb/>
閉緄縢言念君子載寢載興厭厭良人秩秩徳音<lb/>
　良人善人猶黄鳥之稱良人也厭厭安静遇難不驚<lb/>
<pb n="61b"/>
　之意秩秩有常處變不亂之意<lb/>
　蒹葭<lb/>
蒹葭蒼蒼白露為霜所謂伊人在水一方遡洄從之道<lb/>
阻且長遡游從之宛在水中央<lb/>
　序曰刺襄公也襄公有功王室王賜以岐西之地耳<lb/>
　豐鎬自在岐東未甞賜也為襄公計宜率兵而西肅<lb/>
　清邊徼奉迎乘輿返于故闕此純臣之誼周人所禱<lb/>
　祀而求也襄公遲遲不進據有岐東故詩人致慕于<lb/>
<pb n="62a"/>
　伊人以刺之伊人托言以指周先王也在水一方周<lb/>
　先王之神尚徘徊于灃水鎬水間也遡洄而不得遡<lb/>
　游而宛在者洛邑在岐豐之下流周先王之神實式<lb/>
　憑之也隐然諷以奉迎之意葭蒼露白則離憂更切<lb/>
　亦猶楚辭所云悲哉秋之為氣也史記文公十六年<lb/>
　大敗西戎盡有岐西之地乃以岐東獻之于王則襄<lb/>
　公之時據而有之明矣<lb/>
蒹葭凄凄白露未稀所謂伊人在水之湄遡洄從之道<lb/>
<pb n="62b"/>
阻且躋遡㳺從之宛在水中坻<lb/>
蒹葭采采白露未己所謂伊人在水之涘遡洄從之道<lb/>
阻且右遡㳺從之宛在水中沚<lb/>
　終南<lb/>
終南何有有條有梅君子至止錦衣狐裘顔如渥丹其<lb/>
君也哉<lb/>
　序曰戒襄公也史記襄公十二年伐戎至岐卒則岐<lb/>
　以東乆已為襄公有矣終南乃其境内之山也詩人<lb/>
<pb n="63a"/>
　美其衣服威儀而戒以不忘謂不忘天子之命也夀<lb/>
　考云者謂當終身以之耳因祝頌而寓規戒故辭曰<lb/>
　夀考歐陽永叔疑此為文公之詩謬矣文公既取岐<lb/>
　西即以岐東獻之于王終南非其有也終南在今陕<lb/>
　西西安府<lb/>
終南何有有紀有堂君子至止黻衣繡裳佩玉將將夀<lb/>
考不忘<lb/>
　黄鳥<lb/>
<pb n="63b"/>
交交黄鳥止于棘誰從穆公子車奄息維此奄息百夫<lb/>
之特臨其穴惴惴其慄彼蒼者天殱我良人如可贖兮<lb/>
人百其身<lb/>
　序曰哀三良也張元岵曰三良之死左傳以罪穆公<lb/>
　蘇子瞻曰穆公生不誅孟明豈死而忍用其良盖罪<lb/>
　康公也序言哀三良穆公康公之失俱見<lb/>
　止棘以黄鳥之得安其身反興三子之不保其命也<lb/>
交交黄鳥止于桑誰從穆公子車仲行維此仲行百夫<lb/>
<pb n="64a"/>
之防臨其穴惴惴其慄彼蒼者天殱我良人如可贖兮<lb/>
人百其身<lb/>
　吕東萊曰訓防為當者如隄之防水<lb/>
交交黄鳥止于楚誰從穆公子車鍼虎維此鍼虎百夫<lb/>
之禦臨其穴惴惴其慄彼蒼者天殱我良人如可贖兮<lb/>
人百其身<lb/>
　晨風<lb/>
鴥彼晨風鬱彼北林未見君子憂心欽欽如何如何忘<lb/>
<pb n="64b"/>
我實多<lb/>
　序曰刺康公也棄老臣而不用也君子指康公也老<lb/>
　臣以其身之進退為國之安危故憂之憂之者忠君<lb/>
　愛國之心也<lb/>
　以飛鳥歸于茂林興賢者處于朝廷<lb/>
山有苞櫟隰有六駮未見君子憂心靡樂如何如何忘<lb/>
我實多<lb/>
　以山與隰各有其木興朝廷之上豈可遂無其人爾<lb/>
<pb n="65a"/>
　雅駮赤李也考射禮君以皮樹為中注皮樹獸名樹<lb/>
　之名駮猶獸名皮樹以文之相似而互稱之陸璣所<lb/>
　云梓榆者是<lb/>
山有苞棣隰有樹檖未見君子憂心如醉如何如何忘<lb/>
我實多<lb/>
　檖赤羅陸佃云文木也其文細宻如羅故曰羅<lb/>
　無衣<lb/>
豈曰無衣與子同袍王于興師脩我戈矛與子同仇<lb/>
<pb n="65b"/>
　序曰刺用兵也用之于所不當用也晦翁原本曰襄<lb/>
　公以王命攘戎狄報君父之讐故征伐不休而詩人<lb/>
　美之康公令狐河曲之戰脩私怨逞小忿故好攻戰<lb/>
　亟用兵而詩人刺之此説自妥但以篇中絶無刺意<lb/>
　故復改之然效用于秦君而寄思于周王不可謂非<lb/>
　刺也謂吾今日豈以無衣為苦有袍有澤有裳亦既<lb/>
　與子同矣但得王命興師即修戈矛而同仇誼亦不<lb/>
　敢獨異而今日之行果何為者耶凡詩與序初視之<lb/>
<pb n="66a"/>
　較然相反者甚多使屬後人揣摩必不敢作此語殆<lb/>
　有所受之也深思者自得之<lb/>
　孔疏云玉藻纊為襺緼為袍襺者純著新綿袍者雜<lb/>
　用舊絮<lb/>
豈曰無衣與子同澤王于興師脩我矛㦸與子偕作<lb/>
　澤説文作襗云袴也<lb/>
豈曰無衣與子同裳王于興師脩我甲兵與子偕行<lb/>
　渭陽<lb/>
<pb n="66b"/>
我送舅氏曰至渭陽何以贈之路車乘黄<lb/>
　序曰康公念母也不云送舅而云念母者盖念其母<lb/>
　故不忍别其舅不覺其送之逺贈之厚耳<lb/>
　周禮巾車有金路象路革路木路皆諸侯之車也<lb/>
我送舅氏悠悠我思何以贈之瓊瑰玉佩<lb/>
　　瑰美玉也詩明言玉佩毛傳以為美石次玉謬矣<lb/>
　玉藻公侯大夫皆佩玉惟士用石無玉石雜者鄭氏<lb/>
　考工記注謂玉石雜用不知何據<lb/>
<pb n="67a"/>
　權輿<lb/>
於我乎夏屋渠渠今也每食無餘于嗟乎不承權輿<lb/>
　序曰刺康公也<lb/>
　檀弓云有若夏屋者注云自殷以來屋有四阿故兩<lb/>
　阿者謂之夏屋按楚辭大招云夏屋廣大沙堂秀只<lb/>
　則夏不訓大明矣士冠禮注云周制自卿大夫以下<lb/>
　其室為夏屋權輿爾雅疏云權輿天地之始天圓地<lb/>
　方故名<lb/>
<pb n="67b"/>
於我乎每食四簋今也每食不飽于嗟乎不承權輿<lb/>
陳<lb/>
　郝楚望曰諸國自秦以上次第可推自陳以下三國<lb/>
　最小先亡故附于後<lb/>
　宛丘<lb/>
子之湯兮宛丘之上兮洵有情兮而無望兮<lb/>
　序曰刺幽公也㳺蕩無度也幽公淫蕩得此惡諡春<lb/>
　秋以前諡法未大謬也<lb/>
<pb n="68a"/>
　鄭箋曰子指幽公也爾雅宛中宛丘又丘上有丘為<lb/>
　宛丘毛公李巡孫炎以為中央下郭璞以為中央髙<lb/>
　盖宛中者中央窪下丘上有丘者窪下之中復起小<lb/>
　丘也<lb/>
坎其擊鼓宛丘之下無冬無夏值其鷺羽<lb/>
坎其擊缶宛丘之道無冬無夏值其鷺翿<lb/>
　擊缶古之俗樂非獨秦聲故易有鼓缶而歌即莊周<lb/>
　之鼓盆亦是也<lb/>
<pb n="68b"/>
　東門之枌<lb/>
東門之枌宛丘之栩子仲之子婆娑其下<lb/>
　序曰疾亂也大抵陳之東門猶鄭之溱洧衛之沬鄉<lb/>
　嵗時逰觀士女無别故詩人刺之罪累上也子仲之<lb/>
　子男也不績其麻女也越以鬷邁男女同行也婆娑<lb/>
　猶盤辟也<lb/>
穀旦于差南方之原不績其麻市也婆娑<lb/>
穀旦于逝越以鬷邁視爾如荍貽我握椒<lb/>
<pb n="69a"/>
　爾雅翼云荍一名錦葵陸氏以為紫荆非也<lb/>
　衡門<lb/>
衡門之下可以棲遲泌之洋洋可以樂飢<lb/>
　序曰誘僖公也僖公繼幽公之後賢者懼其習見荒<lb/>
　淫不自克于欲也故作此詩自陳其志之淡泊寕静<lb/>
　者如此時而颺之君前將以消其非僻于未萌也若<lb/>
　曰以小人之腹為君子之心屬饜而已<lb/>
豈其食魚必河之魴豈其取妻必齊之姜<lb/>
<pb n="69b"/>
豈其食魚必河之鯉豈其取妻必宋之子<lb/>
　東門之池<lb/>
東門之池可以漚麻彼美淑姬可與晤歌<lb/>
　序曰刺時也疾其君之不徳思得賢者以化導之也<lb/>
　池水漚麻以喻其漸漬而不覺淑姫晤歌以喻其親<lb/>
　切而無間水經注曰陳城故陳國也東門内有池水<lb/>
　至清潔而不耗竭<lb/>
東門之池可以漚紵彼美淑姫可與晤語<lb/>
<pb n="70a"/>
　紵釋文作苧苧者草之名紵者已成布之名古字通<lb/>
　用耳説文有紵又有芧芧即苧也<lb/>
東門之池可以漚菅彼美淑姫可與晤言<lb/>
　白華者曰白芒即菅也黄花者曰黄芒即蒯也可以<lb/>
　為布及繩屨<lb/>
　東門之楊<lb/>
東門之楊其葉牂牂昏以為期明星煌煌<lb/>
　序曰刺時也其君有用賢之志而不果故託言于男<lb/>
<pb n="70b"/>
　女之期㑹以刺之也楚辭曰黄昏以為期羌中道而<lb/>
　改路初既與余成言兮後悔遁而有他與此詩意正<lb/>
　同<lb/>
　漢天文志云牂雲如狗赤色則牂牂之為赤色明矣<lb/>
　陸佃曰赤楊霜降則葉赤材理亦赤詩盖取此以喻<lb/>
　其赤心也<lb/>
東門之楊其葉肺肺昏以為期明星晢晢<lb/>
　周禮肺石以逹窮民注云肺石赤石也則肺肺亦赤<lb/>
<pb n="71a"/>
　色也晢説文云昭晰明也引禮記晰明行事徐鍇云<lb/>
　今禮記作質明是質與晰通盖天將曉而星稀了了<lb/>
　可辨之意<lb/>
　墓門<lb/>
墓門有棘斧以斯之夫也不良國人知之知而不已誰<lb/>
昔然矣<lb/>
　序曰刺陳佗也佗為陳君而以名稱弑太子而簒之<lb/>
　不得為君也或簒立而得為君矣晉武公是也文與<lb/>
<pb n="71b"/>
　之而實不從也佗之不得為陳君猶忽之不得為鄭<lb/>
　君也國人弗以為君也實不與而文從之也<lb/>
　蘇子由曰桓公之智不能及其身後故以墓門為刺<lb/>
　盖追咎桓公而作此也曰斧以斯之者言惟剛斷者<lb/>
　乃能除之也夫指佗也已猶去也即論語三已之之<lb/>
　已疇昔然矣言既失計于前無能施救于後云爾盖<lb/>
　佗之黨與衆多故國人不能除之若非蔡人終不得<lb/>
　正其罪矣此詩人所為憤嘆也<lb/>
<pb n="72a"/>
墓門有梅有鴞萃止夫也不良歌以訊之訊予不顧顛<lb/>
倒思予<lb/>
　梅以喻太子鴞以喻佗之黨也訊告也告桓公也指<lb/>
　昔日言訊予不顧當作訊不予顧顛倒謂陳佗作亂<lb/>
　也桓公疾病而亂作乃思予昔日所歌亦何及哉<lb/>
　防有鵲巢<lb/>
防有鵲巢卭有㫖苕誰侜予美心焉忉忉<lb/>
　序曰憂讒賊也此不得志于君而憂讒言之害國也<lb/>
<pb n="72b"/>
　衍序屬之宣公事雖無考按史記宣公以嬖姬之故<lb/>
　殺太子禦㓂逐公子完此亦信讒之一証已以物之<lb/>
　微各安其所興人之懐憂不敢自安曽物之不若也<lb/>
　予美猶簡兮之稱彼美彼美者遥想之辭也予美者<lb/>
　親遘之辭也<lb/>
中唐有甓卭有㫖鷊誰侜予美心焉惕惕<lb/>
　月出<lb/>
月出皎兮佼人僚兮舒窈糾兮勞心悄兮<lb/>
<pb n="73a"/>
　序曰刺好色也刺陳之君臣也其在靈公與孔寕儀<lb/>
　行父之流乎<lb/>
　毛傳曰舒遲也窈糾舒之姿也按説文窈者深逺也<lb/>
　糾者繩三合也是窈糾者狀其舒緩之中又若有所<lb/>
　思而鬱結也懮與憂通受者納也是懮受者若有所<lb/>
　苦而含忍也説文夭者屈也紹者糾𦂳也是夭紹者<lb/>
　若有所抑而局促也如後漢梁冀傳所云愁眉啼妝<lb/>
　折腰齲齒善為妖態以相媚惑也此皆不祥之兆故<lb/>
<pb n="73b"/>
　詩人憂之而心勞也<lb/>
月出皓兮佼人懰兮舒懮受兮勞心慅兮<lb/>
月出照兮佼人燎兮舒夭紹兮勞心慘兮<lb/>
　株林<lb/>
胡為乎株林從夏南匪適株林從夏南<lb/>
　序曰刺靈公也春秋書蔡人殺陳佗公羊氏以為賤<lb/>
　也穀梁氏以為匹夫行故匹夫稱之則靈公之賤也<lb/>
　甚矣其匹夫行也甚矣獨得以謚稱者其始也國人<lb/>
<pb n="74a"/>
　固以為君矣既以為君非有天子之命不得而廢之<lb/>
　也春秋書法亦然故知詩序非聖門弟子不能作也<lb/>
　株在今河南項城縣<lb/>
駕我乘馬説于株野乘我乘駒朝食于株<lb/>
　乘駒即是乘馬變文以叶韻耳謂君為我猶微子之<lb/>
　謂紂為我也説見齊風毛傳云大夫乘駒孔氏引皇<lb/>
　華之詩以証之謂大夫有乘駒之禮此大可笑也當<lb/>
　時君臣作如此事何暇復顧禮制乎張元岵曰朝食<lb/>
<pb n="74b"/>
　于株并從夏南而諱言之矣彼時君臣宣淫毫無避<lb/>
　忌旁觀者乃不欲明言代為隐匿以發其愧恥之心<lb/>
　此詩之㫖也<lb/>
　澤陂<lb/>
彼澤之陂有蒲與荷有美一人傷如之何寤寐無為涕<lb/>
泗滂沱<lb/>
　序曰刺時也偽子貢傳以為洩冶諌而死君子傷之<lb/>
　而作此詩此説得之矣非洩冶無足以當之者<lb/>
<pb n="75a"/>
　蒲與荷與蕳皆芳草也以澤陂之有芳草興國中之<lb/>
　有美人也<lb/>
彼澤之陂有蒲與蕳有美一人碩大且卷寤寐無為中<lb/>
心悁悁<lb/>
　卷通作捲説文捲氣勢也引齊語曰有捲勇今齊語<lb/>
　作拳勇注大勇曰拳<lb/>
彼澤之陂有蒲䓿萏有美一人碩大且儼寤寐無為輾<lb/>
轉伏枕<lb/>
<pb n="75b"/>
　儼者正衣冠尊瞻視儼然人望而畏之也舊説以為<lb/>
　淫奔之詩淫奔者有此氣象乎<lb/>
檜<lb/>
　羔裘<lb/>
羔裘逍遥狐裘以朝豈不爾思勞心忉忉<lb/>
　序曰大夫以道去其君也去而不忘其君故作此詩<lb/>
　至其去之之故詩不明言但舉其衣服之失而其君<lb/>
　之怠荒隐然言外可謂婉而多風矣<lb/>
<pb n="76a"/>
　士冠禮以𤣥冠配朝服論語以羔裘配𤣥冠則羔裘<lb/>
　之為朝服明矣論語狐貉之厚以居則狐裘乃燕居<lb/>
　之服也蜡祭用黄衣亦當配以狐裘正取休息之義<lb/>
　也禮之大概如此然君子所重在乎冕弁之分其衣<lb/>
　裘亦可通融詩人所刺者為其以朝服嬉游以燕服<lb/>
　臨御一切皆反其常為可憂耳<lb/>
羔裘翺翔狐裘在堂豈不爾思我心憂傷<lb/>
羔裘如膏日出有曜豈不爾思中心是悼<lb/>
<pb n="76b"/>
　羔裘者所服以逍遥翺翔者也獨致美于此則其耽<lb/>
　情于游晏可知<lb/>
　素冠<lb/>
庶見素冠兮棘人欒欒兮勞心慱慱兮<lb/>
　序曰刺不能三年也吕東萊曰鄭𤣥王肅皆以素冠<lb/>
　為大祥之冠盖引䘮服小記朝服縞冠之文其説誤<lb/>
　也惟其不能三年故不見練冠若除䘮之縞冠即使<lb/>
　短䘮其除之也亦必冠是冠矣至于二章之素衣鄭<lb/>
<pb n="77a"/>
　以朝服無素衣之制遂轉衣為裳其牽合益甚三章<lb/>
　之素韠于既練之後雖無所考然有素衣必有素韠<lb/>
　可知也孔氏謂經傳未有以布為素者不知經傳以<lb/>
　色白為素不必專言白也按韠以韋為之亦稱素矣<lb/>
　何獨布不可稱素也<lb/>
　毛傳曰素冠練冠也按檜人短䘮必易以朞觀宰我<lb/>
　公孫丑之言他可知已易以綦必以縞冠代練冠也<lb/>
　黒經白緯曰縞則縞與素别豈得以素紕遂謂之素<lb/>
<pb n="77b"/>
　冠毛説是也<lb/>
庶見素衣兮我心傷悲兮聊與子同歸兮<lb/>
庶見素韠兮我心藴結兮聊與子如一兮<lb/>
　同歸以事言如一以心言<lb/>
　隰有萇楚<lb/>
隰有萇楚猗儺其枝夭之沃沃樂子之無知<lb/>
　序曰疾恣也政煩賦重恣于虐民也<lb/>
　所樂在無知則所謂獨寐寤言永矢勿諼者亦不可<lb/>
<pb n="78a"/>
　復得矣<lb/>
隰有萇楚猗儺其華夭之沃沃樂子之無家<lb/>
隰有萇楚猗儺其實夭之沃沃樂子之無室<lb/>
　所樂在無家無室則所謂稼穡惟寳代食惟好者亦<lb/>
　不可復得矣<lb/>
　匪風<lb/>
匪風發兮匪車偈兮顧瞻周道中心怛兮<lb/>
　序曰思周道也此與詩中之周道不同其義自相通<lb/>
<pb n="78b"/>
　也吕東萊曰匪風下泉思周道之詩獨作于曹檜何<lb/>
　也政出天子則强不凌弱各得其所政出諸侯則徴<lb/>
　發之煩供億之困侵伐之暴唯小國偏受其害所以<lb/>
　睠懐宗周為獨切也戰國時房喜謂韓王曰大國惡<lb/>
　有天子而小國利之以此二詩驗之其理益明<lb/>
匪風飄兮匪車嘌兮顧瞻周道中心弔兮<lb/>
　嘌説文云疾也集韻云聲也盖言車行之聲疾也<lb/>
誰能烹魚溉之釜鬵誰將西歸懐之好音<lb/>
<pb n="79a"/>
　鬵説文云大釜也爾雅曰䰝謂之鬵二説不同陸氏<lb/>
　釋文曰鼎大上小下若甑曰鬵得之矣少牢禮廪人<lb/>
　溉甑甑非烹器也溉之釜鬵有嘉與維新之意與懐<lb/>
　之好音相應張元岵曰好音謂以仁言布告天下使<lb/>
　西歸者愛戴之如奉天詔書之類<lb/>
曹<lb/>
　蜉蝣<lb/>
蜉蝣之羽衣裳楚楚心之憂矣于我歸處<lb/>
<pb n="79b"/>
　序曰刺奢也謂其欲之奢也營營之謀莫不為其身<lb/>
　計長乆而不知其不可恃也故以蜉蝣為比而刺之<lb/>
　欲其于我歸處泊然寡營之為得耳楚楚采采如雪<lb/>
　非奢也于蜉蝣言之則已奢故以為多欲之喻<lb/>
蜉蝣之翼采采衣服心之憂矣于我歸息<lb/>
蜉蝣掘閲麻衣如雪心之憂矣于我歸説<lb/>
　掘閲説文作堀閲左傳漢書堀與窟同堀之作掘猶<lb/>
　埽之作掃圻之作折从土从手古文通用莊子逸篇<lb/>
<pb n="80a"/>
　空閲來風閲與穴通蜉蝣在窟穴之中白而且多故<lb/>
　如雪也王雪山引管子掘閲得玉因以掘閲為挑撥<lb/>
　貌今管子無此語但有掘闕得龜耳即挑撥之義亦<lb/>
　難强通<lb/>
　候人<lb/>
彼候人兮何戈與祋彼其之子三百赤芾<lb/>
　序曰刺近小人也<lb/>
　董氏曰崔靈思集註作何戈與綴鄭康成樂記注引<lb/>
<pb n="80b"/>
　之亦同綴表也説文曰髙懸羊皮以驚牛馬曰祋則<lb/>
　以祋為表矣<lb/>
維鵜在梁不濡其翼彼其之子不稱其服<lb/>
維鵜在梁不濡其咮彼其之子不遂其媾<lb/>
薈兮蔚兮南山朝隮婉兮孌兮季女斯飢<lb/>
　毛傳曰薈蔚雲興貌以草木之茂狀雲氣之繁亦猶<lb/>
　大田之詩言有渰萋萋也<lb/>
　鳲鳩<lb/>
<pb n="81a"/>
鳲鳩在桑其子七兮淑人君子其儀一兮其儀一兮心<lb/>
如結兮<lb/>
　序曰刺不壹也首二句即比為興也以鳲鳩之有常<lb/>
　其子之不一比祖徳之有常而子孫之不一于是感<lb/>
　鳲鳩而重嘆祖徳庶幾垂之萬年永守勿替耳刺意<lb/>
　藏于比中而于末章深致期望之意可謂微而婉矣<lb/>
　鳲鳩即鸜鵒也詳見召南儀一即禮記緇衣所云言<lb/>
　有物而行有格也<lb/>
<pb n="81b"/>
鳲鳩在桑其子在梅淑人君子其帶伊絲其帶伊絲其<lb/>
弁伊騏<lb/>
　鄭箋云騏當作<graphic n="KR0722" url="https://raw.githubusercontent.com/kanripo/KR-Gaiji/master/images/KR0722.png" mimeType="image/png"/>以玉為之孔疏云夏官弁師五采<lb/>
　玉<graphic n="KR0722" url="https://raw.githubusercontent.com/kanripo/KR-Gaiji/master/images/KR0722.png" mimeType="image/png"/>鄭衆注引此詩云其弁伊綦此言諸侯常服故<lb/>
　當作<graphic n="KR0722" url="https://raw.githubusercontent.com/kanripo/KR-Gaiji/master/images/KR0722.png" mimeType="image/png"/>若顧命四人騏弁自是士服士之皮弁無玉<lb/>
　<graphic n="KR0722" url="https://raw.githubusercontent.com/kanripo/KR-Gaiji/master/images/KR0722.png" mimeType="image/png"/>飾則為騏色耳<lb/>
鳲鳩在桑其子在棘淑人君子其儀不忒其儀不忒正<lb/>
是四國<lb/>
<pb n="82a"/>
鳲鳩在桑其子在榛淑人君子正是國人正是國人胡<lb/>
不萬年<lb/>
　胡不萬年言胡不垂之萬年使子子孫孫永正是國<lb/>
　人也<lb/>
　下泉<lb/>
冽彼下泉浸彼苞稂愾我寤嘆念彼周京<lb/>
　序曰思治也郝仲輿曰有天子而後有方伯無天子<lb/>
　而方伯制命專征天下所以大亂春秋書晉侯入曹<lb/>
<pb n="82b"/>
　執曹伯畀宋人與此詩同義惟知春秋者可與言詩<lb/>
　故曰詩亡春秋作<lb/>
冽彼下泉浸彼苞蕭愾我寤嘆念彼京周<lb/>
冽彼下泉浸彼苞蓍愾我寤嘆念彼京師<lb/>
芃芃黍苗隂雨膏之四國有王郇伯勞之<lb/>
　竹書紀年昭王六年王錫郇伯命昭王之世為周室<lb/>
　盛衰之際而郇伯以後大抵無復賢伯故詩人係思<lb/>
　在此歟竹書雖偽然猶近古事或有據未盡謬也<lb/>
<pb n="83a"/>
豳<lb/>
　郝仲輿曰左傳季札觀樂豳次齊先秦夫子刪詩以<lb/>
　豳終思周公也鴟鴞以下非豳而屬之豳者周公未<lb/>
　甞居魯退不可繫于魯進不敢附于周南故繫之豳<lb/>
　也<lb/>
　七月<lb/>
七月流火九月授衣一之日觱發二之日栗烈無衣無<lb/>
褐何以卒嵗三之日于耜四之日舉趾同我婦子饁彼<lb/>
<pb n="83b"/>
南畝田畯至喜<lb/>
　序曰陳王業也周公遭變故陳風化之所由致王業<lb/>
　之艱難也按此詩不列于二南而列于變風則衍序<lb/>
　之説不謬左傳季札觀樂至豳曰樂而不淫周公之<lb/>
　東也者正謂此詩也嚴華谷曰七月之詩一言以蔽<lb/>
　之曰豫而已凡感時物之變而脩人事之備皆豫為<lb/>
　之謀也鄭康成因周禮籥章之文以二章為豳風以<lb/>
　六章為豳雅卒章為豳頌義誠有之然籥章所龡非<lb/>
<pb n="84a"/>
　即此詩當是豳人之遺篇此詩之所本故彼分而此<lb/>
　合也不然數百年以上田野細事苟無所據何由而<lb/>
　得其詳一若親見之者詳見小雅甫田篇<lb/>
　虞書日永星火以正仲夏公劉遷豳在夏之末葉去<lb/>
　堯時纔四五百載嵗差尚未甚逺不應至七月方見<lb/>
　流火此云流火者猶左傳所云火猶西流盖自六月<lb/>
　以至八月皆稱流火也孔䟽云陽則生物隂則成物<lb/>
　稱月由其物成稱日由其物生也成物自秀葽始愚<lb/>
<pb n="84b"/>
　謂成物自條桑始觱説文云羌人所吹屠角此言風<lb/>
　聲似之栗列通作凓冽<lb/>
七月流火九月授衣春日載陽有鳴倉庚女執懿筐遵<lb/>
彼㣲行爰求柔桑春日遲遲采繁祁祁女心傷悲殆及<lb/>
公子同歸<lb/>
　今蠶始生皆飼以柔桑無飼以蘩者或云浴蠶之後<lb/>
　取雜花葉以敷其上藉其香氣易于發生則又不必<lb/>
　于蘩矣考之爾雅云蟓桑繭雔由樗繭棘繭欒繭蚢<lb/>
<pb n="85a"/>
　蕭繭䟽云皆蠶類以所食葉而異其名蘩亦蕭之屬<lb/>
　也意豳人育蠶非一種故采桑采蘩有不同歟<lb/>
七月流火八月萑葦蠶月條桑取彼斧斨以伐逺揚猗<lb/>
彼女桑七月鳴鵙八月載績載𤣥載黄我朱孔陽為公<lb/>
子裳<lb/>
　月令仲夏鵙始鳴此言七月者非言其始也今北鳥<lb/>
　之始鳴于夏者惟苦鳥其聲曰姑惡者耳鵙其是乎<lb/>
　諸説紛紛核之皆誤毛傳曰朱深纁也按士冠禮昏<lb/>
<pb n="85b"/>
　禮皆爵弁纁裳是朱裳者亦將為冠昏之服與冠禮<lb/>
　記曰天子之元子猶士也公子可知<lb/>
四月秀葽五月鳴蜩八月其穫十月隕蘀一之日于貉<lb/>
取彼狐狸為公子裘二之日其同載纉武功言私其豵<lb/>
獻豜于公<lb/>
　爾雅葽繞蕀蒬郭璞注云今逺志也本草經逺志一<lb/>
　名蕀蒬一名葽繞四月采根及葉貉師祭也周人田<lb/>
　必祭貉故謂獵為貉周禮大司馬之職中冬教大閲<lb/>
<pb n="86a"/>
　遂以狩田有司表貉于陳前是也<lb/>
五月斯螽動股六月莎雞振羽七月在野八月在宇九<lb/>
月在户十月蟋蟀入我牀下穹窒熏䑕塞向墐户嗟我<lb/>
婦子曰為改嵗入此室處<lb/>
　考工記以注鳴者以股鳴者以翼鳴者注云注鳴蜻<lb/>
　<graphic n="KR1465" url="https://raw.githubusercontent.com/kanripo/KR-Gaiji/master/images/KR1465.png" mimeType="image/png"/>屬股鳴斯螽屬翼鳴發皇屬蜻<graphic n="KR1465" url="https://raw.githubusercontent.com/kanripo/KR-Gaiji/master/images/KR1465.png" mimeType="image/png"/>即蟋蟀發皇即<lb/>
　莎雞盖振羽有發皇之義判然三種非一物也斯螽<lb/>
　即蚱蜢莎雞即絡緯蟋蟀即促織十月而曰改嵗者<lb/>
<pb n="86b"/>
　劉公瑾曰夏書有怠棄三正之語則自夏以前已有<lb/>
　子丑之正是三正通于民俗其來逺矣如今人冬至<lb/>
　亦有賀嵗者<lb/>
六月食鬰及薁七月亨葵及菽八月剥棗十月穫稻為<lb/>
此春酒以介眉壽七月食𤓰八月斷壺九月菽苴采荼<lb/>
薪樗食我農夫<lb/>
　本草云鬰一名車下李即棠棣薁一名山蒲萄葵古<lb/>
　以為百菜之主今人不知何物凡名葵者皆不堪食<lb/>
<pb n="87a"/>
　近有精于醫者謂即甜菜詳其性味療治皆與葵合<lb/>
　按齊民要術種葵法亦與種甜菜相類則葵為甜菜<lb/>
　亦未可知甜本草作菾一名莙薘樗似椿而臭<lb/>
九月築場圃十月納禾稼黍稷重穋禾麻菽麥嗟我農<lb/>
夫我稼既同上入執宫功晝爾于茅宵爾索綯亟其乘<lb/>
屋其始播百穀<lb/>
二之日鑿氷沖沖三之日納于凌隂四之日其蚤獻羔<lb/>
祭韭九月肅霜十月滌場朋酒斯饗曰殺羔羊躋彼公<lb/>
<pb n="87b"/>
堂稱彼兕觥萬壽無彊<lb/>
　朋酒斯饗毛傳以為鄉飲酒禮鄭箋以為國君閒于<lb/>
　政而饗羣臣是月令孟冬大飲烝之禮也皆與詩意<lb/>
　不合集註之説自謂小民致敬于君非上人所行之<lb/>
　禮盖以耆老為之不嫌名分之畧也<lb/>
　鴟鴞<lb/>
鴟鴞鴟鴞既取我子無毁我室恩斯勤斯鬻子之閔斯<lb/>
　序曰周公救亂也管蔡流言周公避居而罪人之主<lb/>
<pb n="88a"/>
　名王自得之公乃作此詩以貽王極道武庚包藏禍<lb/>
　心將鄙我周邦復其舊物不但忌嫉一人不可不早<lb/>
　為備也晦翁詩序初惑于孔氏書傳後與蔡九峯辨<lb/>
　其不然以為當從鄭氏以辟為避而未及改也<lb/>
　取我子比管蔡監殷反堕武庚之阱中也<lb/>
迨天之未隂雨徹彼桑土綢繆牖尸今女下民或敢侮<lb/>
予<lb/>
予手拮据予所捋荼予所蓄租予口卒瘏曰予未有室<lb/>
<pb n="88b"/>
家<lb/>
　毛傳曰荼萑苕孔氏謂萑苕之穗如茅秀者也周禮<lb/>
　司巫蒩館或作租注云茅藉也蓄租者言積之巢中<lb/>
　以為藉也<lb/>
予羽譙譙予尾翛翛予室翹翹風雨所漂摇予維音嘵<lb/>
嘵<lb/>
　東山<lb/>
我徂東山慆慆不歸我來自東零雨其濛我東曰歸我<lb/>
<pb n="89a"/>
心西悲制彼裳衣勿士行枚蜎蜎者蠋烝在桑野敦彼<lb/>
獨宿亦在車下<lb/>
　序曰周公東征也詩皆述歸士之言明是周公勞之<lb/>
　而作<lb/>
　張元岵曰東山即魯之東山魯盖古之奄國括地志<lb/>
　曲阜縣東有奄里即奄國之地書傳稱管蔡流言奄<lb/>
　君教禄父以叛孟子所云伐奄三年正指此東山之<lb/>
　師也士説文云事也數始于一終于十孔子曰推一<lb/>
<pb n="89b"/>
　合十為士蠋即爾雅所云蚅烏蠋也凡草木上皆有<lb/>
　之亦蠶之類吐絲作繭而不可用<lb/>
我徂東山慆慆不歸我來自東零雨其濛果臝之實亦<lb/>
施于宇伊威在室蠨蛸在户町畽鹿場熠燿宵行亦可<lb/>
畏也伊可懐也<lb/>
　陸璣曰伊威在壁根下甕底土中似白魚者是毛傳<lb/>
　云熠燿螢火也説文作熠熠云盛光也晦翁以末章<lb/>
　熠燿其羽因解此為明不定貌楊升菴駮之謂熠燿<lb/>
<pb n="90a"/>
　其羽猶桑扈之言有鶯其領也然晦翁之解與説文<lb/>
　合矣離家已乆眷屬之存亡不可知故念及室廬之<lb/>
　荒廢而喜歸之心反變為畏歸之心此亦人之常情<lb/>
　也<lb/>
我徂東山慆慆不歸我來自東零雨其濛鸛鳴于垤婦<lb/>
嘆于室洒埽穹窒我征聿至有敦𤓰苦烝在栗薪自我<lb/>
不見于今三年<lb/>
　未至之時滿懐荒落之景既至而室廬如故風物依<lb/>
<pb n="90b"/>
　然想見當時且喜且疑相對如夢寐之况<lb/>
我徂東山慆慆不歸我來自東零雨其濛倉庚于飛熠<lb/>
燿其羽之子于歸皇駁其馬親結其縭九十其儀其新<lb/>
孔嘉其舊如之何<lb/>
　何𤣥子曰爾雅婦人之褘謂之縭縭緌也郭璞曰即<lb/>
　今之香纓士昏禮施衿結帨陳祥道曰衿即纓帶帶<lb/>
　結而垂者曰縭然則縭非帨也孔疏以結縭為結帨<lb/>
　誤矣<lb/>
<pb n="91a"/>
　破斧<lb/>
既破我斧又缺我斨周公東征四國是皇哀我人斯亦<lb/>
孔之將<lb/>
　序曰美周公也嚴華谷曰行師有除道樵蘇之事斧<lb/>
　斨之用為多歴時之乆則必敝若以為殺戮之多至<lb/>
　于破斧缺斨非周公之師矣按毛傳隋銎曰斧方銎<lb/>
　曰斨銎説文云斧空也則斨亦斧也以七月之詩証<lb/>
　之為伐木所用明甚<lb/>
<pb n="91b"/>
既破我斧又缺我錡周公東征四國是吪哀我人斯亦<lb/>
孔之嘉<lb/>
　毛傳云鑿屬曰錡韓詩云錡者木屬或曰斧屬未詳<lb/>
　孰是總非兵器可知<lb/>
既破我斧又缺我銶周公東征四國是遒哀我人斯亦<lb/>
孔之休<lb/>
　毛傳云木屬曰銶韓詩云鑿屬未詳孰是<lb/>
　伐柯<lb/>
<pb n="92a"/>
伐柯如何匪斧不克取妻如何匪媒不得<lb/>
　序曰美周公也周人諷王以迎周公也<lb/>
　斧與媒比周公也伐柯匪斧不克以比天下匪周公<lb/>
　不治也取妻非媒不得以比天下非周公不親也管<lb/>
　子形勢解曰明主之治天下也必用聖人而後天下<lb/>
　治婦人之求夫家也必用媒而後家事成<lb/>
伐柯伐柯其則不逺我覯之子籩豆有踐<lb/>
　之子謂媒也斧不惟伐柯而已柯之法度亦由之以<lb/>
<pb n="92b"/>
　出以比周公治天下而又能以道教天下也媒不惟<lb/>
　通言而已婚姻之禮亦由之以定以比周公親天下<lb/>
　而又能以禮制天下也<lb/>
　九罭<lb/>
九罭之魚鱒魴我覯之子衮衣繡裳<lb/>
　序曰美周公也東人見周公之歸且喜而且悲也喜<lb/>
　者喜朝廷之得公悲者悲東人之失公也<lb/>
　鱒魚青質赤目好食螺蚌今俗謂之螺螄青者是也<lb/>
<pb n="93a"/>
　衮衣繡裳言王以冕服迎周公故公服此以承王命<lb/>
　也是喜之之辭也<lb/>
鴻飛遵渚公歸無所於女信處<lb/>
　無所未得其所也追念昔日王未晤之時也信處自<lb/>
　再宿以至于乆處也信宿則或再宿或一宿而已<lb/>
鴻飛遵陸公歸不復於女信宿<lb/>
　公歸則不復來故不忍遽别而于汝信宿也歸無所<lb/>
　而信處以天下之大不幸翻為東人之私幸歸不復<lb/>
<pb n="93b"/>
　而信宿以他日之甚不幸而翻為今日之暫幸也<lb/>
是以有衮衣兮無以我公歸兮無使我心悲兮<lb/>
　小民之于公知有近者小者而不計其逺者大者故<lb/>
　公之歸不暇為天下慶而先為東土悲也<lb/>
　狼跋<lb/>
狼跋其胡載疐其尾公孫碩膚赤舄几几<lb/>
　序曰美周公也<lb/>
　跋胡疐尾比常人之蒙難者無不進退周章也儀禮<lb/>
<pb n="94a"/>
　有膚祭盖肉之美者故膚訓美也<lb/>
狼疐其尾載跋其胡公孫碩膚徳音不瑕<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="94b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　讀詩畧記卷二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>讀詩畧記卷首</head> <lb/>
    <p>
<pb n="1a"/>
欽定四庫全書　　　　經部三<lb/>
　讀詩畧記　　　　　　詩類<lb/>
　　提要<lb/>
　　　　<hi>臣</hi>等謹案讀詩畧記六卷明朱朝瑛撰朝瑛<lb/>
　　　　有讀易畧記己著録是書朱彞尊經義考作<lb/>
　　　　二卷此本六冊舊不分卷數核其篇頁不止<lb/>
　　　　二卷疑原書本十二巻刋本誤脱一十字𫝊<lb/>
　　　　寫者病其繁瑣併為六冊也朝瑛論詩以小<lb/>
<pb n="1b"/>
　　　　序首句為主其説謂亡詩六篇僅存首句則<lb/>
　　　　首句作於未亡之前其下作於既亡之後明<lb/>
　　　　矣所見與程大昌同而所辨較大昌尤明白<lb/>
　　　　足決千古之疑然其訓釋不甚與朱子立異<lb/>
　　　　自鄭衛滛奔不從集𫝊以外其他説有乖互<lb/>
　　　　者多斟酌以折其中如論楚茨為刺幽王之<lb/>
　　　　詩則據荀子以為恰在鼓鐘之後或幽王尚<lb/>
　　　　好古樂故賢士大夫稱述舊徳擬雅南而奏<lb/>
<pb n="2a"/>
　　　　之以感導王志論抑為刺厲王之詩則據第<lb/>
　　　　三章其在於今一語以為當為衛武公少時<lb/>
　　　　所作大抵皆叅稽融貫務取持平其以生民<lb/>
　　　　篇姜嫄巨跡為必不可信亦先儒舊義至於<lb/>
　　　　求棄之之由而不得乃援後世緑綈方底之<lb/>
　　　　事以証之則未免反失之附㑹又頗信竹書<lb/>
　　　　紀年屢引為証亦乖説經之體然綜其大㫖<lb/>
　　　　不合者十之二三合者十之五六也乾隆四<lb/>
<pb n="2b"/>
　　　　十四年七月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="3a"/>
欽定四庫全書<lb/>
　讀詩畧記卷首<lb/>
　　　　　　　　　　　　明　朱朝瑛　撰<lb/>
　　論小序<lb/>
詩義至於今曰幾如聚訟作者愈繁附㑹愈甚而本㫖<lb/>
愈不可詰矣小序最為近古雖不出於作者之自為大<lb/>
抵採詩者據所聞而記其畧也後人増益或失其初㫖<lb/>
耳觀亡詩六篇僅存首語則首語作於未亡之前其下<lb/>
<pb n="3b"/>
作於既亡之後明矣子由獨取初辭頗為得之然思之<lb/>
不精仍多狃於舊聞其獨創之説又臲卼而不安宜其<lb/>
見斥於晦翁也至晦翁之釋詩又因後人之失其傳并<lb/>
初辭而廢之是猶飯與砂同棄蕭與蘭並焚矣夫易以<lb/>
發揮理義猶曰書不盡言言不盡意况於詩以涵泳性<lb/>
情者乎故詩人美刺之意有見於文辭之中者亦有寄<lb/>
於文辭之外者如必執文辭以求之是孟子所謂害志<lb/>
者也集傳既廢小序惟以已意揣摩於是舉諸刺詩半<lb/>
<pb n="4a"/>
屬其人自為似則似矣然春秋之初風教未至大壊即<lb/>
有安於為惡而不慚者大抵在上之人舉國中一二數<lb/>
而已人猶痛惡而刺之况在下者敢作為詩歌播之里<lb/>
巷乎且出於其人之自為則如桑中静女諸篇徑情率<lb/>
意而出之亦不足以為詩出於刺者之口反覆而嗟嘆<lb/>
之於此無所嫌於彼有所警也乃曰未有刺其人之惡<lb/>
而反效其人之言以自陷於所刺之中者獨不曰擯其<lb/>
人之惡而反錄其人之詩適以自背其所擯之意乎使<lb/>
<pb n="4b"/>
孔子生於漢唐以後則狭邪㳺冶之篇又何可勝錄也<lb/>
晦翁胸中坦然夷易無所曲折言理則得之言情則固<lb/>
有未盡者故三百篇之中集傳所得者國風十之五小<lb/>
雅十之七大雅頌十之九而後人好異乃欲盡舉而易<lb/>
之則又過矣<lb/>
詩之有美刺猶春秋之有褒貶也觸於聞見發於性情<lb/>
豈如後人之夸諛為佞詆訐為戾者乎晦翁與東萊論<lb/>
辨淫奔之詩終不能合晦翁之義雖正東萊之説亦未<lb/>
<pb n="5a"/>
為非也晦翁所嫌者發人閨門隐僻之事非温柔敦厚<lb/>
之道然居民上而載髙位者肆然宣淫而無忌君子處<lb/>
其國安能黙黙而已若新䑓牆茨諸篇已不勝喋喋矣<lb/>
所不可解者桑中静女之詩若為留連佚蕩之語似乎<lb/>
勸之耳然静女序曰刺時則是借男女以寓言畧如楚<lb/>
辭所云其不為刺淫明矣惟桑中序曰刺奔而左傳亦<lb/>
稱桑中之色其為淫奔之事無疑而玩其辭氣知詩人<lb/>
之所刺者其意也尚未有其事未有其事而有其意不<lb/>
<pb n="5b"/>
可不抉而破之也盖詩有刺其人者有刺其俗者刺其<lb/>
人者如衛宣公公子頑之類是也刺其俗者如桑中溱<lb/>
洧之類是也大抵衛之沬鄉嵗有㳺觀一若鄭之溱洧<lb/>
皆士女咸集車馬駢填流風相習以為樂事而不覺其<lb/>
非於鄭則著其事者罪累上也於衛未有其事則指其<lb/>
心而斥之曰是将無所不至茍使自好之士聞之必有<lb/>
動於中廢然而自反矣則其為留連佚蕩之語者正所<lb/>
以愧之儆之亦復何嫌而何避乎以是言之信乎東萊<lb/>
<pb n="6a"/>
之説未為非也不然季札論樂至於弼鄘衛咸稱其美<lb/>
而無貶辭於鄭則僅譏其細而不及淫豈詩之邪者已<lb/>
黜於未刪之前而反收於既刪之後乎必不然矣晦翁<lb/>
續楚詞若髙唐諸賦猶斥而不錄又何疑於夫子<lb/>
　　論詩樂<lb/>
晦翁以鄭聲淫即此鄭風而是辨之者曰音律為聲篇<lb/>
章為詩辭㫖醇正而節奏放濫即為淫聲辭㫖佚蕩而<lb/>
節奏𦂳嚴即為正聲不得以聲而累辭也如樂記云商<lb/>
<pb n="6b"/>
為五帝之聲商人傳之齊為三代之聲齊人識之此與<lb/>
商頌齊風何渉其言亦至辨矣然在歌者或可變易其<lb/>
聲而非所語於作者也作詩之人以哀心感者其辭淒<lb/>
涼其聲亦淒涼以樂心感者其辭發越其聲亦發越以<lb/>
喜心感者其辭和柔其聲亦和柔以怒心感者其辭凌<lb/>
厲其聲亦凌厲以敬心感者其辭荘直其聲亦荘直以<lb/>
淫心感者其辭慆蕩其聲亦慆蕩此志氣之相因發於<lb/>
自然而不自知者也茍舉其聲而變易之即不足以逹<lb/>
<pb n="7a"/>
志不足以逹志亦不足以感人不足以感人即聲之正<lb/>
者亦不足以為樂矣故詩三百一言以蔽之曰思無邪<lb/>
辭亦無邪也聲亦無邪也樂記所謂鄭衛之音亂世之<lb/>
音也者此惟在其夲國則有之或流傳於他國則有之<lb/>
魯秉周禮採之列國以為樂者其淫辭淫聲不待夫子<lb/>
刪正乆已斥去而不用故季札歴觀列國之樂而不及<lb/>
一聞也其所存之辭皆正辭所存之聲皆正聲雖未甞<lb/>
用之宗廟至於燕饗賔客歌之以相贈答者班班可考<lb/>
<pb n="7b"/>
也即如鄭子展之賦将仲子子太叔子齹之賦野有蔓<lb/>
草子太叔之賦褰裳子㳺之賦風雨子旗之賦有女同<lb/>
車子桞之賦籜兮凡此諸篇皆晦翁所謂淫風也而當<lb/>
時歌之皆見美於叔向趙孟韓宣子夫叔向趙孟韓宣<lb/>
子春秋之賢大夫也豈其勸奨淫佚以為風尚者乎夫<lb/>
子之所取即向者賢士大夫之所美者也夫子之所去<lb/>
即向者賢士大夫之所斥者也夫子豈有以異於人乎<lb/>
特加之詳審集其大成已耳<lb/>
<pb n="8a"/>
風之所以異於雅雅之所以異於頌者非特家國天下<lb/>
朝廷宗廟之分亦其音律之變不得此而同之也音律<lb/>
之傳已無所考鄭氏十二詩譜亦未可盡信凡調以此<lb/>
始者必以此終首尾何聲即屬何調誠如是則宫調之<lb/>
中商多於宫可得仍為宫商調之中宫多於商可得仍<lb/>
為商乎余以為調也者韵也古人雅淡不為繁聲慢辭<lb/>
大抵一句之終則曵其音以永之而已平聲最長其濁<lb/>
者為宫清者為商上聲次之為角去聲次之為徴入聲<lb/>
<pb n="8b"/>
最短為羽後世易之以唇舌喉齒牙而五方之音不可<lb/>
强齊故今之歌者平仄不協清濁不調不可以歌而喉<lb/>
舌之間不甚致辨則亦可以因俗而識雅因今而知古<lb/>
矣以此推而究之絶學或可復明古調或可再作乎或<lb/>
曰關關雎鳩四字皆屬平聲之清殆難播之絲竹曰古<lb/>
人諧聲存乎通變如易之象不可典要也泮水次章四<lb/>
聲通叶當時自有轉借之法今不可以盡知亦可以意<lb/>
㑹也至以人聲而播之絲竹其無定音愈可知矣無定<lb/>
<pb n="9a"/>
音則無定律亦愈可知矣<lb/>
　　論詩用<lb/>
古者作詩有賦有比興而用詩亦有賦有比興射義天<lb/>
子以騶虞為節樂官備也豈非以騶御虞人罔不在列<lb/>
乎諸侯以貍首為節樂㑹時也豈非以貍首至薄可以<lb/>
薦嘉賔乎是其指事也切其取義也直如作詩者之賦<lb/>
體是也至云大夫以采蘋為節樂循法也士以采蘩為<lb/>
節樂不失職也以婦女之循法喻大夫之循法以婦女<lb/>
<pb n="9b"/>
之不失職喻士之不失職非比乎以蘋蘩蕰藻之菜筐<lb/>
筥錡釡之器感大夫士明信之将非興乎然其間亦有<lb/>
不可解者鄉飲酒以及燕射之禮其合樂皆歌周南之<lb/>
關雎葛覃卷耳召南之鵲巢采蘩采蘋他詩無或及者<lb/>
其於詩義又何所取何所去也至於肆夏之三宗廟之<lb/>
詩也而叔孫豹以為天子享元侯用之文王之三周家<lb/>
受命之詩也而叔孫豹以為兩君相見用之以燕享而<lb/>
干宗廟之樂何以不嫌於瀆以諸侯而干天子之樂何<lb/>
<pb n="10a"/>
以不嫌於僣鄭康成曰饗賔或上取也盖古之嘉禮吉<lb/>
禮固有上攝一等之例如昏禮士乘墨車是上攝大夫<lb/>
也祭統夫人副褘立於東房是上攝王后也則樂亦或<lb/>
如之頋以夫人而上攝王后亦後世之僣禮况諸侯而<lb/>
可上攝以逼天子乎三家者以雍徹夫子已明譏之而<lb/>
燕居篇記夫子之言曰兩君相見升歌清廟下管象武<lb/>
客出以雍徹以振羽他不具論即以雍之一詩言之相<lb/>
維辟公天子穆穆既無取於三家之堂矣又何取於諸<lb/>
<pb n="10b"/>
侯之宫也或曰他事為借用徹則為正用借用則可正<lb/>
用則不可然與否與若自弼至豳十三國風無一見用<lb/>
於古禮者故程泰之謂十三國風俱不入樂徒歌而已<lb/>
則季札觀樂於魯工之所歌或稱其大或譏其細或美<lb/>
其泱泱或美其渢渢是豈獨以人聲論者安得謂其不<lb/>
入樂也摠之三百五篇寄意深逺苟以比興之義觸類<lb/>
而廣通之則國風之被於樂何所不可雖亂世之音怨<lb/>
怒既經夫子刪定而後是皆近於和平者矣豈復煩後<lb/>
<pb n="11a"/>
人别擇去取於其間哉儀禮殘缺十存一二周官一書<lb/>
已為後人汨亂至小戴所記精義不乏而蹐駁亦時有<lb/>
之雖出聖人之言恐或猶有未定如執殘缺汨亂蹐駁<lb/>
之書以其所及言者謂為禮之所用而不察詩義之所格<lb/>
以其未及言者謂為禮所不用而不察詩義之所通亦<lb/>
何異於管窺之見也<lb/>
　　論偽詩傳<lb/>
晦翁以前無不信小序者自晦翁之集傳出而小序廢<lb/>
<pb n="11b"/>
矣其間即稍稍異同大都致疑於淫風耳嘉靖初有偽<lb/>
為子貢傳及申培詩説乃盡更其舊而變亂之最異者<lb/>
以魯頌為魯風而取鴟鴞諸詩以冠其首更以定之方<lb/>
中為僖公之詩附益焉而題之曰楚宫當時好事者翕<lb/>
然稱之如黄泰泉季彭山雖未之深信已不能無惑其<lb/>
説豐一齋則著魯詩正説信之最深子南禺任誕而多<lb/>
才又加縁飾焉然其書猶未見稱於世萬厯中鄒肇敏<lb/>
復為詩傳闡廣據博引以証其不謬於是讀之者目眩<lb/>
<pb n="12a"/>
而不能察舌撟而不能下幾無以别其真偽矣若定之<lb/>
方中則其尤亂真者也豐一齋稱引地理以楚與堂在<lb/>
今曹與魚臺兩縣皆為魯地楚宫者即春秋襄公三十<lb/>
一年所書公薨於楚宫者也季彭山亦以春秋書城楚<lb/>
丘不言城衛以内辭書之盖魯自城也而此詩之稱秉<lb/>
心塞淵騋牝三千又與駉篇恰合遂斷以為魯風而三<lb/>
傳小序之説皆不足信近日何𤣥子復據左傳以駁之<lb/>
以為楚宫作於襄公非僖公也是以傳証傳固一齋彭<lb/>
<pb n="12b"/>
山之所不取鄒肇敏已辨之以為不見於經亦出左氏<lb/>
之誣詞耳至引管子吕覽之書以相難無論吕覽在三<lb/>
傳之後即管子一書亦多後人所加故桓公封衛一事<lb/>
凡三見而莫同一曰馬三百匹一曰車三百乘一曰車<lb/>
五百乘其非實錄可知以是相難亦未足以服諸子也<lb/>
今以經証經而諸子之説當自絀矣春秋書諸侯城縁<lb/>
陵城虎牢皆不書其國又何疑於楚丘所疑者惟不書<lb/>
諸侯為異則後此襄五年之戍陳十年之戍鄭虎牢亦<lb/>
<pb n="13a"/>
與諸侯同事而不書諸侯公羊氏曰不書諸侯離至不<lb/>
可得序也比事而觀其義可覩矣戎狄亂華兄弟急難<lb/>
即其境内而遷之固尊王之事不得謂之專封施者受<lb/>
者俱無不韙此春秋之所與而詩之所為頌美也若魯<lb/>
自城春秋所書多矣孰非備冦何獨咏此惟明乎春秋<lb/>
之義而此詩之義不待辨矣地名之或同或異又不待<lb/>
辨矣子貢傳與申培説之為偽作復何須致辨哉<lb/>
　<lb/>
<pb n="13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　讀詩畧記巻首<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>讀詩畧記卷四</head> <lb/>
    <p>
<pb n="1a"/>
欽定四庫全書<lb/>
　讀詩畧記卷四<lb/>
　　　　　　　　　　　　明　朱朝瑛　撰<lb/>
小旻之什<lb/>
　小旻<lb/>
旻天疾威敷于下土謀猶囘遹何日斯沮謀臧不從不<lb/>
臧覆用我視謀猶亦孔之邛<lb/>
　序曰大夫刺幽王也詩人以前有召旻故别之為小<lb/>
<pb n="1b"/>
　旻非以别其為小雅也小明亦然小宛小弁可以類<lb/>
　推矣張元岵曰當時申挾犬戎入冦衹以太子為辭<lb/>
　使幽王割袵席之愛誅褒姒廢伯服復太子之位布<lb/>
　告中外以謝申申將以何者為兵端如唐𤣥宗馬嵬<lb/>
　之變必斬貴妃而後行正其事也乃惑溺之主優柔<lb/>
　不㫁而宫闈之奸憑藉寵靈諸臣為積威所刼誰敢<lb/>
　聲罪致討捐身家以衛社稷哉故曰誰敢執咎曰不<lb/>
　敢暴虎不敢馮河正斥言諸臣畏首畏尾之象也但<lb/>
<pb n="2a"/>
　知城狐不灌社䑕不薰寧復顧國家大事淪胥以敗<lb/>
　哉臨深履薄言禍不旋踵也<lb/>
潝潝訿訿亦孔之哀謀之其臧則具是違謀之不臧則<lb/>
具是依我視謀猶伊于胡底<lb/>
我龜既厭不我告猶謀夫孔多是用不集發言盈庭誰<lb/>
敢執其咎如匪行邁謀是用不得于道<lb/>
哀哉為猶匪先民是程匪大猶是經維邇言是聽維邇<lb/>
言是爭如彼築室于道謀是用不潰于成<lb/>
<pb n="2b"/>
國雖靡止或聖或否民雖靡膴或哲或謀或肅或艾如<lb/>
彼流泉無淪胥以敗<lb/>
　膴周禮内饔禮少儀注皆云大臠故王肅訓大哲視<lb/>
　明而辨晰謀聴聰而詳審肅貌恭而振飭艾言從而<lb/>
　和順皆以見于事者言之此皆法先民而具大猷者<lb/>
　乃善惡不分雖有良謀至計亦付之泉流而已<lb/>
不敢暴虎不敢馮河人知其一莫知其他戰戰兢兢如<lb/>
臨深淵如履薄氷<lb/>
<pb n="3a"/>
　小宛<lb/>
宛彼鳴鳩翰飛戾天我心憂傷念昔先人明發不寐有<lb/>
懐二人<lb/>
　序曰大夫刺幽王也今本作宣王誤王不念祖宗之<lb/>
　業而以酒敗徳不念繼嗣之重而以庶奪嫡天下化<lb/>
　之父子兄弟之倫飲食寢興之節多隠慝矣詩人憂<lb/>
　之而弗能救則兄弟相戒以勿替家聲而已猶以孤<lb/>
　危無與懼陷于刑辟則是上失其道而獄訟繁滋即<lb/>
<pb n="3b"/>
　欲自善而不可必也此皆慨世之詞豈得不為刺王<lb/>
　乎<lb/>
　月令鳴鳩即今布糓其聲云割麥插禾是也以小鳥<lb/>
　之髙飛喻人之自勉也憂傷憂世道之日喪也昔先<lb/>
　人謂古君子也毛傳謂指文武詩人之意或然祭義<lb/>
　引此亦以為文王之詩念之者念其持身淑世之道<lb/>
　將旦之時寐而初醒即以父母為懐思貽父母令名<lb/>
　而奮于為善思貽父母羞辱而憚于為惡其所以持<lb/>
<pb n="4a"/>
　身而淑世者葢本于至情而出之此昔先人之大可<lb/>
　念者也<lb/>
人之齊聖飲酒温克彼昏不知壹醉日富各敬爾儀天<lb/>
命不又<lb/>
　天命世運興亡之命言各敬爾儀勿以父母之身行<lb/>
　殆彼天命不可復回惟敬慎可免于禍亂也<lb/>
中原有菽庶民采之螟蛉有子蜾蠃負之教誨爾子式<lb/>
穀似之<lb/>
<pb n="4b"/>
　陶隠居云蜾蠃自有子如粟米大取草上青蟲以為<lb/>
　其子糧也唐宋以來為此説者甚衆皆云驗之而信<lb/>
　今有好事者俟其成即發之絶不見有如粟者或有<lb/>
　小白蟲與青蟲同處則昔人所見想即桑蟲之未成<lb/>
　者耳<lb/>
題彼脊令載飛載鳴我日斯邁而月斯征夙興夜寐無<lb/>
忝爾所生<lb/>
交交桑扈率場啄粟哀我填寡宜岸宜獄握粟出卜自<lb/>
<pb n="5a"/>
何能穀<lb/>
　日征月邁以期無忝效昔人明發之懐也亦曰盡其<lb/>
　在已可矣若世途荆棘豈免非意之來彼桑扈成羣<lb/>
　則燕然而啄粟哀我填危孤弱之人莫與扶持則陷<lb/>
　於犴獄亦勢所宜有家語曰時不興善已獨行之則<lb/>
　曰非妖即妄也亂世景象大扺若此握粟出卜何道<lb/>
　而可將與日月競進乎將與桑扈爭食乎戒懼何能<lb/>
　已巳桑扈竊脂爾雅重出而異釋以竊𤣥竊黄例之<lb/>
<pb n="5b"/>
　當以後説為正竊淺脂白其喙色也即今蠟嘴以為<lb/>
　盗竊脂膏者誤填與顛通危也寡孤弱也周書梓材<lb/>
　曰至于敬寡是也<lb/>
温温恭人如集于木惴惴小心如臨于谷戰戰兢兢如<lb/>
履薄冰<lb/>
　戰戰兢兢日慎一日為其所可能者聴其所不可知<lb/>
　者而已<lb/>
　小弁<lb/>
<pb n="6a"/>
弁彼鸒斯歸飛提提民莫不穀我獨于罹何辜于天我<lb/>
罪伊何心之憂矣云如之何<lb/>
　序曰刺幽王也太子之傅作焉郝楚望曰詩以道性<lb/>
　情平王與于弑父而孟子許以親親之仁為詩則親<lb/>
　為子則逆何性情之與有讀小序而此疑乃釋<lb/>
　嚴華谷曰烏反哺而稚烏不能故取以自比鸒斯與<lb/>
　栁斯鹿斯同爾雅釋經偶連語辭後人因而相襲不<lb/>
　足為據何𤣥子曰云如之何思所以補救之辭<lb/>
<pb n="6b"/>
踧踧周道鞠為茂草我心憂傷惄焉如擣假寐永歎維<lb/>
憂用老心之憂矣疢如疾首<lb/>
維桑與梓必恭敬止靡瞻匪父靡依匪母不屬于毛不<lb/>
離于裏天之生我我辰安在<lb/>
　維桑與梓四句泛指民間而言葢以太子被斥不得<lb/>
　比于民間之父子故每以庶民相况鄭箋云辰謂六<lb/>
　物之吉凶左傳六物歳時日月星辰也史記日者傳<lb/>
　虛髙人禄命以悦人志則禄命之説由來久矣<lb/>
<pb n="7a"/>
菀彼栁斯鳴蜩嘒嘒有漼者淵萑葦淠淠譬彼舟流不<lb/>
知所屇心之憂矣不遑假寐<lb/>
鹿斯之奔維足伎伎雉之朝雊尚求其雌譬彼壊木疾<lb/>
用無枝心之憂矣寧莫之知<lb/>
　壊毛傳云瘣也爾雅瘣木苻婁郭云尫傴癭腫無枝<lb/>
　條也今嶺南楓木歳久生瘤謂之癭木疾用無枝以<lb/>
　比見逐者孑然一身莫為儔侣曽奔鹿雊雉之不如<lb/>
　也<lb/>
<pb n="7b"/>
相彼投兔尚或先之行有死人尚或墐之君子秉心維<lb/>
其忍之心之憂矣涕既隕之<lb/>
　先導之也<lb/>
君子信䜛如或醻之君子不惠不舒究之伐木掎矣析<lb/>
薪扡矣舍彼有罪予之佗矣<lb/>
　扡説文從木注云落也釋文從手嚴華谷曰以手離<lb/>
　之也佗通作拖史記龜策傳蘸酒佗髮是也拖者牽<lb/>
　引入罪之意如漢巫蠱事起并及太子也<lb/>
<pb n="8a"/>
莫髙匪山莫浚匪泉君子無易由言耳屬于垣無逝我<lb/>
梁無發我笱我躬不閱遑恤我後<lb/>
　竹書幽王五年宜臼奔申八年始立伯服為太子此<lb/>
　詩云無易由言耳屬于垣則出奔之時尚未明言廢<lb/>
　立竹書之説非妄也末四句有冀望復還之意<lb/>
　巧言<lb/>
悠悠昊天曰父母且無罪無辜亂如此憮昊天已威予<lb/>
慎無罪昊天泰憮予慎無辜<lb/>
<pb n="8b"/>
　序曰刺幽王也按詩中奕奕四句言甚正大決非興<lb/>
　意其時裦姒與虢石父比欲廢太子而立伯服故忌<lb/>
　骨鯁之臣而譛去之其人作此詩以刺王使為宗社<lb/>
　計非徒臣子之身謀也爾雅憮大也注引亂如此憮<lb/>
　憮從巾葢遍冐之意張元岵曰猶言彌天之網也爾<lb/>
　雅又云憮傲也昊天泰憮蓋言髙髙在上不肯垂監<lb/>
　之意字當從心<lb/>
亂之初生譛始既涵亂之又生君子信䜛君子如怒亂<lb/>
<pb n="9a"/>
庶遄沮君子如祉亂庶遄已<lb/>
　左傳叔向曰君子之言信而有徵小人之言僣而無<lb/>
　徵是僣為不信也亂之初生葢指裦姒亂之又生蓋<lb/>
　指石父左傳引此亦以祉為喜<lb/>
君子屢盟亂是用長君子信盗亂是用暴盗言孔甘亂<lb/>
是用餤匪其止共維王之邛<lb/>
　周禮有司盟之職為後世慮也如左傳所稱成王勞<lb/>
　周公太公而賜之盟是一盟而世世守之也何以屢<lb/>
<pb n="9b"/>
　盟為哉盟可尋也亦可寒也止者收斂之意共通作<lb/>
　恭謂其言雖甘非真能收斂而恭敬也荀子曰君子<lb/>
　見由則恭而止由者用也<lb/>
奕奕寢廟君子作之秩秩大猷聖人莫之他人有心予<lb/>
忖度之躍躍毚兔遇犬獲之<lb/>
　寢廟作于君子則宗祧之托不可茍也大猷定于聖<lb/>
　人則嫡庶之序不可紊也大臣守正不阿則廢立之<lb/>
　謀有所顧忌而未發必先去之而後可以肆行其意<lb/>
<pb n="10a"/>
　此䜛人之心所可忖度而得之者也<lb/>
荏染柔木君子樹之往來行言心焉數之蛇蛇碩言出<lb/>
自口矣巧言如簧顔之厚矣<lb/>
　出自口者理順而辭達也顔之厚者包羞之意此言<lb/>
　䜛人之言不難辨也<lb/>
彼何人斯居河之麋無拳無勇職為亂階既微且尰爾<lb/>
勇伊何為猶將多爾居徒㡬何<lb/>
　既微且尰即國語所云侏儒戚施實御在側也此言<lb/>
<pb n="10b"/>
　䜛人之黨不難除也其心易知其言易辨其黨易除<lb/>
　王何不覺悟而屏斥之坐使奸謀禍及國本豈不痛<lb/>
　哉詩人所以呼天撫膺太息而不能已已也<lb/>
　何人斯<lb/>
彼何人斯其心孔艱胡逝我梁不入我門伊誰云從維<lb/>
暴之云<lb/>
　序曰蘓公刺暴公也暴公為卿士而譛蘓公焉此與<lb/>
　前篇皆刺䜛之詩前篇禍在國家故其辭甚激烈此<lb/>
<pb n="11a"/>
　篇禍止一身故其辭甚和平左傳武王克商封蘓忿<lb/>
　生以温蘓公其後也暴無所考春秋文八年公子遂<lb/>
　㑹雒戎盟于暴其地近雒必東都之采邑杜氏以為<lb/>
　鄭地未可信何人指從行者不直斥暴公而指其從<lb/>
　行者此詩人忠厚之意<lb/>
二人從行誰為此禍胡逝我梁不入唁我始者不如今<lb/>
云不我可<lb/>
彼何人斯胡逝我陳我聞其聲不見其身不愧于人不<lb/>
<pb n="11b"/>
畏于天<lb/>
　曰逝我陳則已至門傍陳而過也此人蓋謬作入唁<lb/>
　之意託以急行而去也<lb/>
彼何人斯其為飄風胡不自北胡不自南胡逝我梁祗<lb/>
攪我心<lb/>
爾之安行亦不遑舎爾之亟行遑脂爾車壹者之來云<lb/>
何其盱<lb/>
　壹者一人也言即有急行未必二人同之一人來見<lb/>
<pb n="12a"/>
　亦何不可而使我望之如此切乎<lb/>
爾還而入我心易也還而不入否難知也壹者之來俾<lb/>
我祗也<lb/>
　鄭箋云否不通也音鄙情既不通所為益不可知祗<lb/>
　箋訓為安義無所據且與心易意複祗者敬也言來<lb/>
　則不但心易而已風雨散而増其清明疑慮釋而増<lb/>
　其契重也<lb/>
伯氏吹壎仲氏吹篪及爾如貫諒不我知出此三物以<lb/>
<pb n="12b"/>
詛爾斯<lb/>
　諒不我知言諒爾今日此禍已搆當不復知我心也<lb/>
　詛爾以其罪告于神而絶之也世所傳秦王詛楚文<lb/>
　曰告于不顯大神以抵楚王之多罪是古之詛盟不<lb/>
　過告之神以重其事而已周禮司盟之職曰盟萬民<lb/>
　之犯命者詛其不信者則預戒其犯命不信而盟之<lb/>
　以為是神人所共棄耳約劑獄訟皆㕘以司盟總教<lb/>
　民敬慎之意非徇詛盟而廢法制也况交友之道通<lb/>
<pb n="13a"/>
　于神明其求之也曰神之聴之則其絶之也神豈得<lb/>
　不監之乎<lb/>
為鬼為蜮則不可得有靦面目視人罔極作此好歌以<lb/>
極反側<lb/>
　蜮甲蟲也其形扁闊寸餘長二三寸前廣後狹似蜩<lb/>
　而一角背硬腹軟似鼈而六足者是也或含沙以射<lb/>
　或因水勢以氣射人鵞能制之故禽經曰鵞飛則蜮<lb/>
　沈王介夫曰作此詩將以絶之而曰好歌者猶有望<lb/>
<pb n="13b"/>
　其悔悟之意焉<lb/>
　巷伯<lb/>
萋兮斐兮成是貝錦彼譛人者亦已太甚<lb/>
　序曰刺幽王也以一寺人被䜛而辭之激烈如此亦<lb/>
　大異于蘓公矣夫子録之何哉觀其卒章曰楊園之<lb/>
　道倚于畝丘則當時譛之者必以交結外廷為辭如<lb/>
　漢諸常侍之譛吕疆者禍雖始于一寺人將究極于<lb/>
　衆君子而國勢隨之此詩之作蓋發于忠憤而非獨<lb/>
<pb n="14a"/>
　一時之悻悻也<lb/>
　萋斐錦文貌鄭箋曰文如餘蚔餘泉之貝文也爾雅<lb/>
　餘蚔黄白文餘泉白黄文嚴華谷曰此言䜛人織成<lb/>
　已罪也<lb/>
哆兮侈兮成是南箕彼譛人者誰適與謀<lb/>
　嚴華谷曰箕為東陸之宿而考星必驗于南方故曰<lb/>
　南箕哆侈即南箕之狀言䜛人張大已罪也<lb/>
緝緝翩翩謀欲譛人慎爾言也謂爾不信<lb/>
<pb n="14b"/>
　緝緝接續貎<lb/>
捷捷幡幡謀欲譛言豈不爾受既其女遷<lb/>
　王既好譛可以受爾即可以受人息夫躬之坐祠竈<lb/>
　周興之請入甕非獨天道之好還也<lb/>
驕人好好勞人草草蒼天蒼天視彼驕人矜此勞人<lb/>
彼譛人者誰適與謀取彼譛人投畀豺虎豺虎不食投<lb/>
畀有北有北不受投畀有昊<lb/>
　鄭潜谷曰投畀有昊聴斷制其命于天也于是知其<lb/>
<pb n="15a"/>
　疾䜛之心一天心也惡惡如巷伯其無私之謂乎<lb/>
楊園之道猗于畝丘寺人孟子作為此詩凡百君子敬<lb/>
而聴之<lb/>
　猗通作倚郝楚望曰自下而達上如倚立也按楊園<lb/>
　所以自比畝丘所以比衆君子大臣位髙望重無隙<lb/>
　可乘故借徑于微者為株連蔓引之計以傾之卒之<lb/>
　善類既空禍亂隨作此詩人所為痛心疾首而籲諸<lb/>
　昊天者也<lb/>
<pb n="15b"/>
　谷風<lb/>
習習谷風維風及雨將恐將懼維予與汝將安將樂女<lb/>
轉棄予<lb/>
　序曰刺幽王也此為朋友相怨之詩而曰無草不死<lb/>
　無木不萎則以風氣衰薄有所自來不徒咎其友矣<lb/>
　故曰刺王刺有直者有婉者有顯者有微者有切者<lb/>
　有迂者不可一槩論也習習不㫁也谷風風自谷中<lb/>
　出也以風雨之相從興朋友之相須或以為和風或<lb/>
<pb n="16a"/>
　以為暴風總非興意所重<lb/>
習習谷風維風及頽將恐將懼寘予于懐將安將樂棄<lb/>
予如遺<lb/>
　頽有盤旋不舍之意<lb/>
習習谷風維山崔嵬無草不死無木不萎忘我大徳思<lb/>
我小怨<lb/>
　谷風出自山巔氣肅而風髙也故無不死之草無不<lb/>
　萎之木以比温厚之氣琢削殆盡習澆成風天下皆<lb/>
<pb n="16b"/>
　是也其甚者不止相棄而已既忘大徳又思小怨誰<lb/>
　實為之使至此極即杜少陵詩云宫中聖人奏雲門<lb/>
　天下朋友皆膠漆蓋交道之盛衰每闗世道之治亂<lb/>
　是以感慨係之區區報施之際君子有所不較矣<lb/>
　蓼莪<lb/>
蓼蓼者莪匪莪伊蒿哀哀父母生我劬勞<lb/>
　序曰刺幽王也鄒肇敏曰幽王之時王室方騷必有<lb/>
　非時之征繕驅弁絰以從事孝子不得終喪故作此<lb/>
<pb n="17a"/>
　詩其詩曰不如死之久是居喪已久也曰我獨不卒<lb/>
　是欲終喪而不可得也<lb/>
蓼蓼者莪匪莪伊蔚哀哀父母生我勞瘁<lb/>
缾之罄矣維罍之恥鮮民之生不如死之久矣無父何<lb/>
怙無母何恃出則銜恤入則靡至<lb/>
　缾罄罍恥以比父母之不永年乃人子之深責孝不<lb/>
　足以養志使無傷其性誠不足以格天使無損其命<lb/>
　而疾痛疴癢舉動詿誤之類又皆有以累其心思而<lb/>
<pb n="17b"/>
　耗其精神一念及此無以自容生不如死情固然也<lb/>
父兮生我母兮鞠我拊我畜我長我育我顧我復我出<lb/>
入腹我欲報之徳昊天罔極<lb/>
　此章皆以幼時言之特以喪有三年之制故舉此以<lb/>
　相擬亦猶孔子所云子生三年然後免于父母之懐<lb/>
　也若以不得終養為言則父母之恩此特其萬分之<lb/>
　一何僅僅及此<lb/>
南山烈烈飄風發發民莫不穀我獨何害<lb/>
<pb n="18a"/>
　爾雅烈烈威也言其峻勢鄒肇敏曰烈烈發發有慿<lb/>
　高布威迫而遣之之意不盡其情不可以為子不可<lb/>
　以為人故曰害<lb/>
南山律律飄風弗弗民莫不穀我獨不卒<lb/>
　律通作嵂弗通作拂<lb/>
　大東<lb/>
有饛簋飱有捄棘七周道如砥其直如矢君子所履小<lb/>
人所視睠言顧之澘焉出涕<lb/>
<pb n="18b"/>
　序曰刺亂也謂政亂也譚大夫所作不言譚而言東<lb/>
　者非譚獨然也<lb/>
　少牢禮雍人廩人皆摡匕雍人之匕所以取肉廩人<lb/>
　之匕所以取飯特牲禮棘心匕刻是吉禮用棘匕也<lb/>
　廣韵云匕匙也言飱有饛則以七取之而無不足喻<lb/>
　民有餘則以法取之而無不堪以首二句興起通章<lb/>
　之義也周道指道路言而寓意于王道履者在上行<lb/>
　之而無阻視者在下仰之而共遵出涕者傷今之不<lb/>
<pb n="19a"/>
　如昔也<lb/>
小東大東杼柚其空糾糾葛屨可以履霜佻佻公子行<lb/>
彼周行既往既來使我心疚<lb/>
　葛屨履霜舉其甚者言之<lb/>
有冽氿泉無浸穫薪契契寤歎哀我憚人薪是穫薪尚<lb/>
可載也哀我憚人亦可息也<lb/>
東人之子職勞不來西人之子粲粲衣服舟人之子熊<lb/>
羆是裘私人之子百僚是試<lb/>
<pb n="19b"/>
　鄭語云秃姓舟人則周滅之矣韋昭注云舟人國名<lb/>
　是舟人之子或謂亡國之餘孽也<lb/>
或以其酒不以其漿鞙鞙佩璲不以其長維天有漢監<lb/>
亦有光跂彼織女終日七襄<lb/>
雖則七襄不成報章睕彼牽牛不以復箱東有啟明西<lb/>
有長庚有捄天畢載施之行<lb/>
　牽牛者牛宿六星漢志曰牽牛主犧牲其北河鼓爾<lb/>
　雅釋天云何鼔謂之牽牛者何與荷通謂若背負河<lb/>
<pb n="20a"/>
　鼔故云何鼔孫炎李巡誤以何鼔為河鼓而後人或<lb/>
　以河鼓為牽牛謬矣啟明長庚非星之定名凡金水<lb/>
　二星前而導日皆曰啟明後而從日皆曰長庚曰東<lb/>
　有西有者舉終日之間旦暮所見者而言若以為一<lb/>
　星則晨見夕見相距數月何得並稱之但水星暗而<lb/>
　金星明故後人專指其易見者以為長庚若詩人所<lb/>
　指則必不然<lb/>
維南有箕不可以簸揚維北有斗不可以挹酒漿維南<lb/>
<pb n="20b"/>
有箕載翕其舌維北有斗西柄之揭<lb/>
　四月<lb/>
四月維夏六月徂暑先祖匪人胡寧忍予<lb/>
　序曰大夫刺幽王也大夫遭世之亂身任艱危之責<lb/>
　欲歸省而不可欲展布而不能故作此詩以自傷而<lb/>
　刺王之意在其中矣首章至三章傷已之不得歸四<lb/>
　章至六章傷已之不得展七章八章則以進退維谷<lb/>
　而自嘆魚鳥草木之不如也<lb/>
<pb n="21a"/>
　四月周正建夘之月六月建巳之月也徂暑猶云徂<lb/>
　東徂西謂漸趨于暑也蓋感時序之易邁也忍予謂<lb/>
　王也言我先祖獨非人乎胡忍于予使不得一省其<lb/>
　墳墓宗廟也孔叢子左傳杜註皆以此為思祭之詩<lb/>
　蓋以此耳<lb/>
秋日淒淒百卉具腓亂離瘼矣奚其適歸<lb/>
　淒淒凉風也月令孟秋之月凉風至乃周之季秋也<lb/>
　言時之易邁故三時皆舉其終腓者脛腨也凡禾稗<lb/>
<pb n="21b"/>
　之類穗尚未吐則結胎如腓至七月則最後者亦無<lb/>
　不結也<lb/>
冬日烈烈飄風發發民莫不穀我獨何害<lb/>
　烈烈寒氣月令孟冬之月水始氷地始凍乃周之季<lb/>
　冬也春不得歸夏盡復然忽而秋又盡矣忽而冬又<lb/>
　盡矣歳月已週不得歸祀其先祖正如栁子厚所云<lb/>
　每遇寒食北向長號以首頓地想皂𨽻傭丐皆得上<lb/>
　父母丘墓馬醫夏畦之鬼無不受子孫追養者故曰<lb/>
<pb n="22a"/>
　民莫不穀我獨何害其意正與蓼莪同<lb/>
山有嘉卉侯栗侯梅廢為殘賊莫知其尤<lb/>
相彼泉水載清載濁我日構禍曷云能穀<lb/>
滔滔江漢南國之紀盡瘁以仕寧莫我有<lb/>
　國爾忘家人臣之誼茍有益于公豈恤其私而時事<lb/>
　所值終不可為故以嘉卉之不變興在位者之易變<lb/>
　以水之有清有濁興禍之無時而已以江漢之紀南<lb/>
　國興王之不能保其臣極言時事之不可為也殘賊<lb/>
<pb n="22b"/>
　者葢為䜛譛以害人所云構禍者以此所云莫我有<lb/>
　者亦以此<lb/>
匪鶉匪鳶翰飛戾天匪鱣匪鮪潜逃于淵<lb/>
　鶉釋文或作□説文作鷻從鳥敦聲<lb/>
山有蕨薇隰有杞桋君子作歌維以告哀<lb/>
　以草木之各得其所興人之不得其志也杞桋雖山<lb/>
　中之木隰亦生之君子詩人自謂也見其生平以君<lb/>
　子自命欲有所見于天下也今時事至此進不能拜<lb/>
<pb n="23a"/>
　稽以颺言退不能寤歌以明志維以告哀而已豈不<lb/>
　重可惜哉<lb/>
北山之什<lb/>
　北山<lb/>
陟彼北山言采其杞偕偕士子朝夕從事王事靡盬憂<lb/>
我父母<lb/>
　序曰大夫刺幽王也行役不均令出于王大夫不得<lb/>
　而止之故托干士子之刺大夫者以刺王也<lb/>
<pb n="23b"/>
溥天之下莫非王土率土之濱莫非王臣大夫不均我<lb/>
從事獨賢<lb/>
　王介甫曰取數多者謂之賢禮投壺篇曰某賢于某<lb/>
　若干純是也<lb/>
四牡彭彭王事傍傍嘉我未老鮮我方將旅力方剛經<lb/>
營四方<lb/>
或燕燕居息或盡瘁事國或息偃在牀或不已于行<lb/>
或不知叫號或慘慘劬勞或棲遲偃仰或王事鞅掌<lb/>
<pb n="24a"/>
　何𤣥子曰鞅掌鞅如馬鞅之鞅身肩王事如執鞅之<lb/>
　掌不可暫釋也<lb/>
或湛樂飲酒或慘慘畏咎或出入風議或靡事不為<lb/>
　無將大車<lb/>
無將大車祇自塵兮無思百憂祇自疷兮<lb/>
　序曰大夫悔將小人也荀子大畧篇曰君人者不可<lb/>
　以不慎取臣匹夫者不可以不慎取友詩曰無將大<lb/>
　車維塵㝠㝠言無與小人處也荀子去古未逺其言<lb/>
<pb n="24b"/>
　却與序合則序説誠非謬矣將者扶持而行之也以<lb/>
　大車比小人者此小人必在高位而握重權君子欲<lb/>
　藉其力以行己志故不惜身與之推挽如後世楊伯<lb/>
　起之于鄧氏朱公叔之于梁氏者卒之事不可為祇<lb/>
　以自玷故悔之既悔之則有决去之志而不復以世<lb/>
　事為念故曰無思百憂此詩以大車之塵汚比小人<lb/>
　之塵汚而即以大車之生塵興百憂之致病也葢比<lb/>
　而興也與鳲鳩同如止于興而已何不以困憊傾仆<lb/>
<pb n="25a"/>
　為詞而三章之義皆取于塵其㫖固昭然矣<lb/>
無將大車維塵㝠㝠無思百憂不出于熲<lb/>
　熲者小明心有所存見此而不見彼之貌<lb/>
無將大車維塵雝兮無思百憂祇自重兮<lb/>
　小明<lb/>
明明上天照臨下土我征徂西至于艽野二月初吉載<lb/>
離寒暑心之憂矣其毒大苦念彼共人涕零如雨豈不<lb/>
懐歸畏此罪罟<lb/>
<pb n="25b"/>
　序曰大夫悔仕于亂世也大夫任事于外而見排于<lb/>
　内故悔之悔之而猶以忠君愛國之道望之在内者<lb/>
　詩人之意良厚也<lb/>
　二月周正建丑之月也共人小心慎重不輕出者也<lb/>
　大夫生平慷慨奮志逺大自期以為大丈夫當建不<lb/>
　世之勲安能作此局曲自處及其任事之日勢與願<lb/>
　違或制其前或掣其後進不得騁退不可守艱危拂<lb/>
　抑備嘗毒苦于是喟然而歎思小心慎重之人其深<lb/>
<pb n="26a"/>
　識為不可及也不禁其涕之如雨矣豈復有逺大之<lb/>
　志而不思歸而罪罟甚宻又恐以歸而獲罪也葢憂<lb/>
　䜛畏譏之意譴怒反覆意亦同此<lb/>
昔我往矣日月方除曷云其還嵗聿云莫念我獨兮我<lb/>
事孔庻心之憂矣憚我不暇念彼共人睠睠懐顧豈不<lb/>
懐歸畏此譴怒<lb/>
　日月方除即謂二月也言嵗功將興除舊生新也憚<lb/>
　即忌憚之憚猶懼也言懼我之力不暇給也<lb/>
<pb n="26b"/>
昔我往矣日月方奥曷云其還政事愈蹙歳聿云莫采<lb/>
蕭穫菽心之憂矣自貽伊戚念彼共人興言出宿豈不<lb/>
懐歸畏此反覆<lb/>
　奥與隩通夏書四隩既宅史記作四奥是也虞書厥<lb/>
　民隩注云氣寒而聚處于内也日月方奥言其嵗時<lb/>
　方當内處之時也蕭即今之青蒿也以九月采子入<lb/>
　藥采蕭穫菽正今之九月十月則周之嵗莫也二月<lb/>
　云除采蕭穫菽之時又云嵗莫猶七月之詩于二之<lb/>
<pb n="27a"/>
　日言卒嵗于十月又言改嵗也夏書甘誓有怠棄三<lb/>
　正之語則三正參用從來已久但改時改月則倡之<lb/>
　自周耳愚别有考自貽伊戚謂其逺大之志有以自<lb/>
　詒也興言出宿思往而從之也<lb/>
嗟爾君子無恒安處靖共爾位正直是與神之聽之式<lb/>
榖以女<lb/>
　君子謂在内者言勞逸更事無以安處為可常當靜<lb/>
　以供職勿妄議任事之人唯正直者扶助而愛惜之<lb/>
<pb n="27b"/>
　則國事庶㡬有賴自然鑒于明神福禄及汝汝亦何<lb/>
　苦而不為此共與恭供通用前云共人自當作恭此<lb/>
　云共爾位自當作供正直意自擬也<lb/>
嗟爾君子無恒安息靖共爾位好是正直神之聽之介<lb/>
爾景福<lb/>
　鼓鐘<lb/>
鼓鐘將將淮水湯湯憂心且傷淑人君子懐允不忘<lb/>
　序曰刺幽王也歐陽氏疑幽王無東巡之事考之周<lb/>
<pb n="28a"/>
　自成王以來淮徐之間世為國患至于厲王四夷交<lb/>
　侵宣王立而征之玁狁蠻荆止一命將而已淮徐之<lb/>
　師必天子自將又佐之以皇父休父又繼之以召虎<lb/>
　而後王國庻定則淮徐之為患大矣幽王初立未甚<lb/>
　荒淫必行巡狩之典若行巡狩之典則必自淮徐之<lb/>
　間始矣嚴華谷曰事有不見于史而因經以見者詩<lb/>
　即史也<lb/>
　鄭箋曰嘉樂不野合今于淮水之上作先王之樂失<lb/>
<pb n="28b"/>
　禮尤甚淮水出今河南信陽縣<lb/>
鼔鐘喈喈淮水湝湝憂心且悲淑人君子其德不囘<lb/>
鼓鐘伐鼛淮有三洲憂心且妯淑人君子其德不猶<lb/>
　周禮鼔人職云以鼛鼓鼓役事緜詩所謂鼛鼓弗勝<lb/>
　是也此言伐鼛者大司樂職云王大食三侑皆令奏<lb/>
　鐘鼓而淮南子則云堯舜禹湯文武伐鼛而食奏雍<lb/>
　而徹是鼛鼓為王者之食樂也妯説文作怞朗也亦<lb/>
　猶耿耿之意<lb/>
<pb n="29a"/>
鼓鐘欽欽鼓瑟鼓琴笙磬同音以雅以南以籥不僣<lb/>
　雅南之詩儀禮燕飲用之則自周公制禮已入樂章<lb/>
　幽王之時得有二雅二南之樂無疑也<lb/>
　楚茨<lb/>
楚楚者茨言抽其棘自昔何為我蓺黍稷我黍與與我<lb/>
稷翼翼我倉既盈我庾維億以為酒食以饗以食以妥<lb/>
以侑以介景福<lb/>
　序曰刺幽王也荀子亦云小雅疾今之政以思往者<lb/>
<pb n="29b"/>
　其言與序合則序非後人妄作明甚晦翁謂自此以<lb/>
　下十篇詞氣和平稱述詳雅絶無風刺之意信矣然<lb/>
　荀子近古必有所據意此十篇恰在鼓鐘之後倘所<lb/>
　謂以雅以南以籥不僣者其即此歟幽王留連音樂<lb/>
　乃失德之始見猶幸其所好而樂者古樂也故賢士<lb/>
　大夫或稱述先公先王之舊德作為新詩以擬雅南<lb/>
　而奏之如周公之陳七月召公之述篤公劉也或因<lb/>
　其舊文而損益之其詩即属之後人如常棣為周公<lb/>
<pb n="30a"/>
　之詩而左傳以為召穆公作之也總以感導王志而<lb/>
　格其非心可謂善于風刺矣幽王時所以人習音律<lb/>
　而詩多可采亦或以此此詩葢述先公力于農事以<lb/>
　奉宗廟之祭也知為先公者篇首二語葢如太王遷<lb/>
　岐作屏啟辟之事也姚承菴曰各章下係以福壽之<lb/>
　詞者樂章一升歌為一闋故其詞云爾<lb/>
　介助也謂益大其福也<lb/>
濟濟蹌蹌絜爾牛羊以往烝嘗或剥或亨或肆或將祝<lb/>
<pb n="30b"/>
祭于祊祀事孔明先祖是皇神保是饗孝孫有慶報以<lb/>
介福萬壽無疆<lb/>
　禮器曰納牲詔于庭血毛詔于室羮定詔于堂納牲<lb/>
　血毛者周禮所云朝踐者也羮定者周禮所云饋食<lb/>
　者也祭統則云詔祝于室而出于祊此交神明之道<lb/>
　也是祊祭在朝踐饋食之間矣葢薦爓之後退而合<lb/>
　烹方俟羮定故乘間而為祊祭也讀詩記載晦翁初<lb/>
　本曰神保鬼神之嘉號楚辭思靈保兮賢姱古語然<lb/>
<pb n="31a"/>
　也此葢指其依于人者謂之神保故第五章注云神<lb/>
　醉而尸起送尸而神歸今本改曰尸之嘉號則與後<lb/>
　註相戾<lb/>
執爨踖踖為爼孔碩或燔或炙君婦莫莫為豆孔庻為<lb/>
賓為客獻酬交錯禮儀卒度笑語卒獲神保是格報以<lb/>
介福萬壽攸酢<lb/>
　爨毛氏曰饔爨廩爨也為豆孔庻周禮醢人掌四豆<lb/>
　之實曰朝事之豆曰饋食之豆曰加豆曰羞豆羞豆<lb/>
<pb n="31b"/>
　二餘豆各八儀禮有司徹曰宰夫羞房中之羞是即<lb/>
　羞豆之實也又曰司士羞庻羞則庖人所供亦即薦<lb/>
　豆之類<lb/>
我孔熯矣式禮莫愆工祝致告徂賚孝孫苾芬孝祀神<lb/>
嗜飲食卜爾百福如㡬如式既齊既稷既匡既敕永錫<lb/>
爾極時萬時億<lb/>
　熯説文曰乾貌陳氏曰左傳外彊中乾言馬勞也人<lb/>
　勞亦如之徂賚孝孫少牢禮云佐食取黍摶之以授<lb/>
<pb n="32a"/>
　尸尸執以命祝使嘏於主人是也特牲則尸親嘏與<lb/>
　此不同者尸有尊卑也如式福與德配小大不爽也<lb/>
　稷通作畟爾雅疏畟畟利耜入地之貌故云疾也何<lb/>
　𤣥子曰爾極即思文之詩所謂立我烝民之極也萬<lb/>
　億仍以稼穡所穫言少牢嘏辭宜稼于田意與此同<lb/>
　周語曰民之大事在農上帝之粢盛于是乎出民之<lb/>
　蕃庻于是乎生事之供給于是乎在和協輯睦于是<lb/>
　乎興財用蕃殖于是乎始敦厖純固于是乎成王事<lb/>
<pb n="32b"/>
　惟農是務乃能媚于神而和于民矣則享祀時至而<lb/>
　布施優裕也此可與永錫爾極之㫖相發<lb/>
禮儀既備鐘鼓既戒孝孫徂位工祝致告神具醉止皇<lb/>
尸載起鼓鐘送尸神保聿歸諸宰君婦廢徹不遲諸父<lb/>
兄弟備言燕私<lb/>
　鐘鼓既戒謂擊鼓鐘以告戒廟中之人言祭畢也諸<lb/>
　宰宰夫之屬膳夫也周禮膳夫職云凡王祭祀則徹<lb/>
　王之胙爼<lb/>
<pb n="33a"/>
樂具入奏以綏後禄爾殽既將莫怨具慶既醉既飽小<lb/>
大稽首神嗜飲食使君壽考孔惠孔時維其盡之子子<lb/>
孫孫勿替引之<lb/>
　何𤣥子曰神嗜飲食以下此慶詞亦名嘏詞少牢曰<lb/>
　上𧃊親嘏曰主人受祭之福胡壽保建家室即此類<lb/>
　也𧃊與餕同<lb/>
　信南山<lb/>
信彼南山維禹甸之畇畇原隰曾孫田之我疆我理南<lb/>
<pb n="33b"/>
東其畆<lb/>
　序曰刺幽王也此葢述先王勤于農政以奉宗廟之<lb/>
　祭也知為先王者特稱騂牡則革商以後之事也左<lb/>
　傳齊國佐曰先王疆理天下物土之宜而布其利故<lb/>
　詩曰我疆我理南東其畝明指周初天子而言故擬<lb/>
　以禹功以其功在天下也如美公卿語覺不倫<lb/>
　終南山在鎬京之内言南山即言王畿也甸即禹貢<lb/>
　五百里甸服是也禹之治之若為周闢此甸服故曰<lb/>
<pb n="34a"/>
　維禹甸之劉執中曰疆謂有徑有畛有塗有道有路<lb/>
　以經界之也理謂有遂有溝有洫有澮有川以疏導<lb/>
　之也劉公瑾曰地之勢東南下順其勢以為遂為溝<lb/>
　故或南其畝或東其畝也<lb/>
上天同雲雨雪雰雰益之以霡霂既優既渥既霑既足<lb/>
生我百榖<lb/>
疆埸翼翼黍稷彧彧曾孫之穡以為酒食畀我尸賓壽<lb/>
考萬年<lb/>
<pb n="34b"/>
中田有廬疆埸有𤓰是剝是菹獻之皇祖曾孫壽考受<lb/>
天之祜<lb/>
　周禮埸人之職曰凡祭祀供其果蓏𤓰瓠之屬或疑<lb/>
　醢人所掌四豆之實並無𤓰菹則籩人所掌四籩之<lb/>
　實亦未嘗及𤓰可知周禮亦舉其大畧不必盡泥也<lb/>
祭以清酒從以騂牡享于祖考執其鸞刀以啟其毛取<lb/>
其血膋<lb/>
　祭義曰卿大夫袒而毛牛尚耳鸞刀以刲取膟膋是<lb/>
<pb n="35a"/>
　執鸞刀取血膋者卿大夫也郊特牲又云君再拜稽<lb/>
　首肉袒親割則是君始之而卿大夫終之與若禮器<lb/>
　所云君親割牲及祭統所云君執鸞刀羞嚌者皆饋<lb/>
　熟時事非朝踐之禮也此詩獨詳于朝踐者大抵鸞<lb/>
　刀取血為王者之禮故楚茨無之而獨詳于此<lb/>
是烝是享苾苾芬芬祀事孔明先祖是皇報以介福萬<lb/>
壽無疆<lb/>
　甫田<lb/>
<pb n="35b"/>
倬彼甫田嵗取十千我取其陳食我農人自古有年今<lb/>
適南畝或耘或耔黍稷薿薿攸介攸止烝我髦士<lb/>
　序曰刺幽王也按此詩祈年田祖合于周禮饁彼南<lb/>
　畝同于豳風晦翁以此為豳雅誠千古之卓見而不<lb/>
　知其為後人之擬之也周禮籥章之職掌土鼓豳籥<lb/>
　中春擊土鼓龡豳詩以逆暑中秋迎寒亦如之凡國<lb/>
　祈年于田祖龡豳雅擊土鼓以樂田畯國祭蜡則龡<lb/>
　豳頌擊土鼓以息老物所謂籥章即詩雅頌之章也<lb/>
<pb n="36a"/>
　豳籥以配土鼓則葦籥也明堂位云土鼓葦籥伊耆<lb/>
　氏之樂疏以伊耆為神農也后稷封于邰説文邰為<lb/>
　炎帝之後此伊耆之樂所由傳以及豳與周禮金奏<lb/>
　九夏以及騶虞貍首采蘋采蘩之詩皆統于鐘師未<lb/>
　嘗别有專職獨籥章有專職者此必豳人之遺咏世<lb/>
　世相傳而習之者故吹以葦籥節以土鼓志不忘本<lb/>
　也夫吹以葦籥擊以土鼓其所為詩亦必樸而不文<lb/>
　周公括其大㫖而潤色之以為七月之詩故相距六<lb/>
<pb n="36b"/>
　百年而述之如此其詳至于幽王溺于聲音漸且怠<lb/>
　于民事詩人據豳雅之遺復以周公所未詳者為王<lb/>
　陳之故其辭一出于深厚和平絶無衰世之意鼓鐘<lb/>
　所謂以籥不僣即此與大田是已然土鼓葦籥非幽<lb/>
　王之所樂也故被以盛王之樂而奏之其詩亦改稱<lb/>
　琴瑟焉如以為作于周初則有周禮之職掌在土鼓<lb/>
　葦籥豈可與琴瑟同奏乎土鼓葦籥伊耆之樂也大<lb/>
　琴大瑟四代之樂也其文質判然矣或又以此與七<lb/>
<pb n="37a"/>
　月即豳雅豳詩之舊則七月不得係之周公與䲭鴞<lb/>
　並列此詩既稱有琴瑟必備摶拊笙磬之音胡至周<lb/>
　初反更以土鼔葦籥哉必不然矣<lb/>
　士冠禮注甫者丈夫之稱甫田謂一夫之田也倬者<lb/>
　經界著明也何𤣥子曰夫三為屋屋三為井井者九<lb/>
　夫之地于其中取一夫之地以為公田諸侯百里之<lb/>
　國為井者萬則取萬夫焉是十千者萬夫之數也介<lb/>
　因也左傳曰介人之寵是也謂因農人之居而止息<lb/>
<pb n="37b"/>
　也髦士幼俊之稱士冠禮曰髦士攸宜是也蘇子由<lb/>
　曰進其髦俊者如漢寵力田之類<lb/>
以我齊明與我犠羊以社以方我田既臧農夫之慶琴<lb/>
瑟擊鼓以御田祖以祈甘雨以介我稷黍以榖我士女<lb/>
　曲禮云天子祭四方諸侯方祀注云祭四方祭五方<lb/>
　之神于四郊也諸侯不得總祭惟祀其方之神<lb/>
曾孫來止以其婦子饁彼南畝田畯至喜攘其左右嘗<lb/>
其㫖否禾易長畝終善且有曾孫不怒農夫克敏<lb/>
<pb n="38a"/>
曾孫之稼如茨如梁曾孫之庾如坻如京乃求千斯倉<lb/>
乃求萬斯箱黍稷稻粱農夫之慶報以介福萬壽無疆<lb/>
　如茨如梁皆頌禱之辭周書曰不知稼穡之艱難不<lb/>
　聞小民之勞亦罔或克壽由此思之則盡力于農而<lb/>
　獲報于壽亦是實理非徒頌禱之虚詞也末二句集<lb/>
　註主農夫説葢本正義或疑上之祝下不得與下之<lb/>
　祝上同然少牢禮嘏辭曰眉壽萬年勿替引之士冠<lb/>
　禮祝辭曰眉壽萬年永受胡福則古人萬壽之祝固<lb/>
<pb n="38b"/>
　通于上下矣<lb/>
　大田<lb/>
大田多稼既種既戒既備乃事以我覃耜俶載南畝播<lb/>
厥百榖既庭且碩曾孫是若<lb/>
　序曰刺幽王也此亦擬豳雅而作前篇為祈年此篇<lb/>
　為報賽也有祈必有報周禮畧之耳述此二詩若引<lb/>
　幽王而置之上古歴田野觀京坻戛琴瑟考鐘鼓農<lb/>
　夫進萬壽之歌寡婦絶向隅之泣熈熈焉皡皡焉將<lb/>
<pb n="39a"/>
　必有移情而向道者矣茍非檿弧之妖焉知幽王之<lb/>
　不可與為善乎<lb/>
既方既皁既堅既好不稂不莠去其螟螣及其蟊賊無<lb/>
害我田穉田祖有神秉畀炎火<lb/>
　周禮大司徒文山林宜皁物注云柞栗之属是既皁<lb/>
　者猶生民之言實栗謂充實也此言其始故在堅好<lb/>
　之前彼言其極故在堅好之後也<lb/>
有渰萋萋興雨祁祁雨我公田遂及我私彼有不穫穉<lb/>
<pb n="39b"/>
此有不斂穧彼有遺秉此有滯穂伊寡婦之利<lb/>
　孟子曰唯助為有公田則夏之貢法無公田可知然<lb/>
　徹田之法創于公劉則公田亦起于此此之公田即<lb/>
　前篇所云嵗取十千者也<lb/>
曾孫來止以其婦子饁彼南畝田畯至喜來方禋祀以<lb/>
其騂黑與其黍稷以享以祀以介景福<lb/>
　來方禋祀言曾孫既來方行禋祀之禮謂必躬親其<lb/>
　事也此兼方與社言之騂黑亦畧舉二色以槩其餘<lb/>
<pb n="40a"/>
　若周禮牧人所云各用方色之牲此革商以後之制<lb/>
　豳公未必如此張元岵曰羊有騂有黑豕則止有黑<lb/>
　而已何以分祭耶則周禮所云亦未可盡信<lb/>
　瞻彼洛矣<lb/>
瞻彼洛矣維水泱泱君子至止福禄如茨韎韐有奭以<lb/>
作六師<lb/>
　序曰刺幽王也此述先王幸東都以講武事其時之<lb/>
　臣民頌之如此何𤣥子曰此詩三句為韻葢變體也<lb/>
<pb n="40b"/>
　韎韐據士冠禮爵弁服韎韐則為士服信矣然周禮<lb/>
　司服王者祭祀兼有諸侯孤卿大夫之服至于士之<lb/>
　服自皮弁而下而王之眡朝亦皮弁服則并兼有士<lb/>
　服矣安見韎韐非王服乎且韎與韍韠制同名異既<lb/>
　云有奭則名為韎韐何異赤韍玉藻謂士之韠爵韋<lb/>
　則冠禮之韎韐亦非士之常服可知或云周禮凡兵<lb/>
　事韋弁服即左傳韎韋之跗注是也<lb/>
瞻彼洛矣維水泱泱君子至止鞞琫有珌君子萬年保<lb/>
<pb n="41a"/>
其家室<lb/>
　毛傳云天子玉琫而珧珌諸侯盪琫而璆珌大夫鐐<lb/>
　琫而鏐珌士珕琫而珕珌<lb/>
瞻彼洛矣維水泱泱君子至止福禄既同君子萬年保<lb/>
其家邦<lb/>
　裳裳者華<lb/>
裳裳者華其葉湑兮我覯之子我心寫兮我心寫兮是<lb/>
以有譽處兮<lb/>
<pb n="41b"/>
　序曰刺幽王也此述先王朝㑹諸侯慶賞賢才也季<lb/>
　彭山曰裳裳謂華如裳之下垂以喻人之有謙德也<lb/>
裳裳者華芸其黄矣我覯之子維其有章矣維其有章<lb/>
矣是以有慶矣<lb/>
　有慶即孟子王制所云有慶也<lb/>
裳裳者華或黄或白我覯之子乘其四駱乘其四駱六<lb/>
轡沃若<lb/>
左之左之君子宜之右之右之君子有之維其有之是<lb/>
<pb n="42a"/>
以似之<lb/>
　毛傳似嗣也謂得嗣其世爵者亦其德實堪之非徒<lb/>
　承庥席寵已也<lb/>
桑扈之什<lb/>
　桑扈<lb/>
交交桑扈有鶯其羽君子樂胥受天之祜<lb/>
　序曰刺幽王也此述先王燕樂諸侯動有法度也左傳<lb/>
　寗恵子引此詩以為古之饗食也以觀威儀以省禍福<lb/>
<pb n="42b"/>
　張元岵曰人不循天理非暴戾恣睢則愁苦拘迫何<lb/>
　處得樂樂者惟不驕不倍之人能之所以受福而為<lb/>
　萬邦之屏也<lb/>
交交桑扈有鶯其領君子樂胥萬邦之屏<lb/>
之屏之翰百辟為憲不戢不難受福不那<lb/>
　翰為幹者幹當牆兩旁如鳥之翼故曰翰不戢不難<lb/>
　則受福不多當如鄭箋作相戒之辭順文切理不假<lb/>
　反說也那多爾雅釋詁文<lb/>
<pb n="43a"/>
兕觥其觩㫖酒思柔彼交匪敖萬福來求<lb/>
　觩者其製觩然而上曲葢以全角為之不彫琢也今<lb/>
　有此式可覆而不可仰古人葢用為罰爵故常設而<lb/>
　不舉但見其觩然覆于席間也<lb/>
　鴛鴦<lb/>
鴛鴦于飛畢之羅之君子萬年福禄宜之<lb/>
　序曰刺幽王也此述先王招致文武之賢以享有福<lb/>
　禄之盛也鴛鴦以比文德之士畢羅以比招致之禮<lb/>
<pb n="43b"/>
　戢翼以比協恭之誼乘馬以比武畧之臣摧秣以比<lb/>
　禄養之典<lb/>
鴛鴦在梁戢其左翼君子萬年宜其遐福<lb/>
乘馬在廐摧之秣之君子萬年福禄艾之<lb/>
乘馬在廐秣之摧之君子萬年福禄綏之<lb/>
　頍弁<lb/>
有頍者弁實維伊何爾酒既㫖爾殽既嘉豈伊異人兄<lb/>
弟匪他蔦與女蘿施于松柏未見君子憂心奕奕既見<lb/>
<pb n="44a"/>
君子庻㡬說懌<lb/>
　序曰諸公刺幽王也此述先王燕樂親戚其老者欣<lb/>
　荷之辭也憂者來日苦短恐不復見王也天之雨雪<lb/>
　則霰先集以比人之死喪則衰徵先見也此詩語氣<lb/>
　迫切與前諸詩不同所以明老成易謝典型難得不<lb/>
　可不及此燕間接其忠悃也諷王之意顯然矣<lb/>
有頍者弁實維何期爾酒既㫖爾殽既時豈伊異人兄<lb/>
弟具來蔦與女蘿施于松上未見君子憂心怲怲既見<lb/>
<pb n="44b"/>
君子庻㡬有臧<lb/>
有頍者弁實維在首爾酒既㫖爾殽既阜豈伊異人兄<lb/>
弟甥舅如彼雨雪先集維霰死喪無日無㡬相見樂酒<lb/>
今夕君子維宴<lb/>
　車<lb/>
間闗車之舝兮思孌季女逝兮匪飢匪渴德音來括雖<lb/>
無好友式燕且喜<lb/>
　序曰大夫刺幽王也此述先王宮闈之化以諷王謹<lb/>
<pb n="45a"/>
　于袵席也葢擬闗雎鵲巢而作鼔鐘所云以南者即<lb/>
　此其義則南其音則雅也若非擬古不應絶無刺意<lb/>
　若非刺王則房中之歌又何以列于雅哉以上十篇<lb/>
　詩非刺王而其志則存乎刺王以此詩推之可知也<lb/>
　間闗金大相戛之聲後人因其咏車借用為馳驅之<lb/>
　義不可以之釋詩式燕且喜謂季女之德音可作好<lb/>
　友不俟他求也或云娶婦之家三日不舉樂思嗣親<lb/>
　也新昏不得有燕與歌舞然考之士昏禮記舅姑有<lb/>
<pb n="45b"/>
　饗婦之禮闗雎有琴瑟鐘鼓之樂曲禮云為酒食以<lb/>
　召鄉黨僚友亦為娶婦者言也則所謂不舉樂者或<lb/>
　為孤子言之耳<lb/>
依彼平林有集維鷮辰彼碩女令德來教式燕且譽好<lb/>
爾無射<lb/>
雖無㫖酒式飲庻㡬雖無嘉殽式食庻㡬雖無德與女<lb/>
式歌且舞<lb/>
　式歌且舞言己雖無徳可以助汝而樂汝之德不禁<lb/>
<pb n="46a"/>
　其咏猶舞蹈之不置也<lb/>
陟彼高岡析其柞薪析其柞薪其葉湑兮鮮我覯爾我<lb/>
心冩兮<lb/>
　析薪而葉盛以興娶妻而徳美漢廣之詩以薪興游<lb/>
　女齊風南山之詩亦以析薪興娶妻孔仲達云言為<lb/>
　薪是廢棄不用之辭謬矣<lb/>
髙山仰止景行行止四牡騑騑六轡如琴覯爾新昏以<lb/>
慰我心<lb/>
<pb n="46b"/>
　髙山景行自是母儀天下之意非尋常之人可以舉<lb/>
　似<lb/>
　青蠅<lb/>
營營青蠅止于樊豈弟君子無信䜛言<lb/>
　序曰大夫刺幽王也<lb/>
營營青蠅止于棘䜛人罔極交亂四國<lb/>
營營青蠅止于榛䜛人罔極構我二人<lb/>
　二人謂幽王申后也大夫視君與后如父母然故曰<lb/>
<pb n="47a"/>
　我二人若指己與王不得作此等夷之語構二人而<lb/>
　先之以亂四國者當時吕繒西戎與申方睦必以申<lb/>
　之交結繒戎謀抗王朝為廢后之名也<lb/>
　賓之初筵<lb/>
賓之初筵左右秩秩籩豆有楚殽核維旅酒既和㫖飲<lb/>
酒孔偕鐘鼔既設舉醻逸逸大侯既抗弓矢斯張射夫<lb/>
既同獻爾發功發彼有的以祈爾爵<lb/>
　序曰衛武公刺時也葢借己以儆人也睿聖武公豈<lb/>
<pb n="47b"/>
　真有號呶屢舞之失乎<lb/>
籥舞笙鼓樂既和奏烝衎烈祖以洽百禮百禮既至有<lb/>
壬有林錫爾純嘏子孫其湛其湛曰樂各奏爾能賓載<lb/>
手仇室人入又酌彼康爵以奏爾時<lb/>
　籥舞吹籥而舞也子孫其湛祭時旅醻之禮也仇匹<lb/>
　也賓載手仇祭畢餕餘之禮也少牢禮云司宫設對<lb/>
　席乃四人𧃊上佐食盥升下佐食對之賓長二人備<lb/>
　此詩所云賓載手仇也佐食亦賓之黨各手引其耦<lb/>
<pb n="48a"/>
　與之對餕也少牢禮又云主人洗一爵升酌以受上<lb/>
　𧃊賛者洗三爵酌主人受于户内以授次𧃊若是以<lb/>
　辯此詩所云室人入又也室人謂主人入又謂旅醻<lb/>
　之後又酌賓也又云主人受上𧃊爵酌以酧于户内<lb/>
　上𧃊親嘏曰主人受祭之福胡壽保建家室此詩所<lb/>
　云酌彼康爵以奏爾時也葢上𧃊致嘏之爵故曰康<lb/>
　爵酌者主人自酢也奏猶表見也奏爾能者表其嫺<lb/>
　習禮法奏爾時者表其動合時宜也酒誥曰惟天降命<lb/>
<pb n="48b"/>
　肇我民惟元祀葢飲酒之時惟祭祀為最宜也<lb/>
賓之初筵温温其恭其未醉止威儀反反曰既醉止威<lb/>
儀幡幡舍其坐遷屢舞僊僊其未醉止威儀抑抑曰既<lb/>
醉止威儀怭怭是曰既醉不知其秩<lb/>
　漢晉以下酒酣起舞相屬以為常事讀此詩知古人<lb/>
　之所戒也<lb/>
賓既醉止載號載呶亂我籩豆屢舞僛僛是曰既醉不<lb/>
知其郵側弁之俄屢舞傞傞既醉而出並受其福醉而<lb/>
<pb n="49a"/>
不出是謂伐徳飲酒孔嘉維其令儀<lb/>
凡此飲酒或醉或否既立之監或佐之史彼醉不臧不<lb/>
醉反恥式勿從謂無俾大怠匪言勿言匪由勿語由醉<lb/>
之言俾出童羖三爵不識矧敢多又<lb/>
　式勿從謂以下設為不醉者自戒之辭謂彼昏不知<lb/>
　勿就而與語彼將益肆其號呶無自取怠慢也所不<lb/>
　當言者勿言所不當由者勿語茍言語之不節彼醉<lb/>
　者便欲狎之困以必不可行之事而責以飲矣飲至<lb/>
<pb n="49b"/>
　三爵已不能記其所戒况敢又多飲乎深絶醉者言<lb/>
　不可與作縁恐相牽以至醉也<lb/>
　魚藻<lb/>
魚在在藻有頒其首王在在鎬豈樂飲酒<lb/>
　序曰刺幽王也此詩亦兼比興之義與無將大車同<lb/>
　魚之得遂其生以比民之得遂其性即以興王之得<lb/>
　遂其樂也葢言先王後天下之樂而樂即安居飲酒<lb/>
　亦復何礙非如今日之荒湛茍為樂而已也如諸侯<lb/>
<pb n="50a"/>
　美天子但美其飲酒安居此諧臣媚子之辭與靈臺<lb/>
　辟雍之義異矣又何足録耶<lb/>
魚在在藻有莘其尾王在在鎬飲酒樂豈<lb/>
魚在在藻依于其蒲王在在鎬有那其居<lb/>
　那通作儺説文難行有節也葢從容自如之象故箋<lb/>
　訓那然為安貌有那其居猶言優游爾休有動靜相<lb/>
　涵之意想見盛徳形容<lb/>
　采菽<lb/>
<pb n="50b"/>
采菽采菽筐之筥之君子來朝何錫予之雖無予之路<lb/>
車乘馬又何予之𤣥衮及黼<lb/>
　序曰刺幽王也此述先王錫賚之盛諷王以敬諸侯<lb/>
　也觀篇末二語明與上文分作兩時則風刺之意可<lb/>
　見與裳華桑扈之擬古者不同<lb/>
　采菽尚有所盛豈君子而無以勞之此興意也周禮<lb/>
　云公之服自衮而下同王之服則衮為上公之服矣<lb/>
　然郊特牲云王披衮以象天鄭注云日月星辰之章<lb/>
<pb n="51a"/>
　是上之亦稱衮也韓侯侯也而稱𤣥衮赤舄孔子大<lb/>
　夫也而稱衮衣章甫是下之亦稱衮也記曰天子衮<lb/>
　諸侯黼大夫黻而爾雅云衮黻也記者各尊所聞互<lb/>
　有異同而衮之名不専于公明矣說文從公從衣亦<lb/>
　言其非私服也周禮之衮冕字當作卷謂龍蟠阿之<lb/>
　狀與衮同音故通用耳<lb/>
觱沸檻泉言采其芹君子來朝言觀其旂其旂淠淠鸞<lb/>
聲嘒嘒載驂載駟君子所屆<lb/>
<pb n="51b"/>
　檻泉正出孔氏曰涌泉也自下上出也檻泉有可采<lb/>
　興君子有可觀也<lb/>
赤芾在股邪幅在下彼交匪紓天子所予樂只君子天<lb/>
子命之樂只君子福禄申之<lb/>
　芾以謹拜跪幅以利趨蹌福禄即天子之寵賚是也<lb/>
維柞之枝其葉蓬蓬樂只君子殿天子之邦樂只君子<lb/>
萬福攸同平平左右亦是率從<lb/>
　以柞之繁其枝葉興天子之盛其翊衛軍行在後曰<lb/>
<pb n="52a"/>
　殿殿從殳□聲殳者軍器也□者髀也髀在後亦取<lb/>
　㑹意因其殿以鎮軍故轉為鎮重之義説文以為擊<lb/>
　聲非也荀子云分不亂于上能不窮于下治辨之極<lb/>
　也詩曰平平左右亦是率從言上下之交不相亂也<lb/>
汎汎楊舟紼纚維之樂只君子天子葵之樂只君子福<lb/>
禄膍之優哉游哉亦是戾矣<lb/>
　此章葢指今諸侯而言汎汎楊舟喻今之諸侯撫之<lb/>
　則懐棄之則去其心無定也紼纚維之喻今天子當<lb/>
<pb n="52b"/>
　以爵命維持之也葵者揆度其心也膍即膍説文云<lb/>
　牛百葉也周禮醢人脾析即此葢言福禄之多也天<lb/>
　子能揆度其心不逆加怨惡而與以福禄稠叠有加<lb/>
　則諸侯皆安于其分樂于其職亦如先王之時相率<lb/>
　而至于是矣前言君子至止而後與以福禄此言與<lb/>
　以福禄而後君子至止不得概作盛王時解亦字之<lb/>
　義瞭然可見<lb/>
　角弓<lb/>
<pb n="53a"/>
騂騂角弓翩其反矣兄弟婚姻無胥逺矣<lb/>
　序曰父兄刺幽王也<lb/>
爾之逺矣民胥然矣爾之教矣民胥傚矣<lb/>
此令兄弟綽綽有裕不令兄弟交相為瘉<lb/>
　張元岵曰民間家和則衣食自足兄弟操戈未有不<lb/>
　至于同盡者<lb/>
民之無良相怨一方受爵不讓至于己斯亡<lb/>
　民之無良本相怨也受爵不讓又導之以爭則犯上<lb/>
<pb n="53b"/>
　作亂勢所必至能無亡乎張元岵曰至于己斯亡言<lb/>
　至于力竭氣匱寢戈息兵則已危亡而不可救矣<lb/>
老馬反為駒不顧其後如食宜饇如酌孔取<lb/>
毋教猱升木如塗塗附君子有徽猷小人與屬<lb/>
雨雪瀌瀌見晛曰消莫肯下遺式居婁驕<lb/>
　式居婁驕謂居其爵位而屢肆驕慢<lb/>
雨雪浮浮見晛曰流如蠻如髦我是用憂<lb/>
　唐士諤曰昔辛有適伊川見有被髪野祭者曰不及<lb/>
<pb n="54a"/>
　百年此其戎乎其禮先亡矣已而秦晉果遷陸渾之<lb/>
　戎于此類之應也如蠻如髦我是用憂詩人之意深<lb/>
　矣幽王卒死犬戎之難可畏哉<lb/>
　菀栁<lb/>
有菀者栁不尚息焉上帝甚蹈無自暱焉俾予靖之後<lb/>
予極焉<lb/>
　序曰刺幽王也幽王暴虐其臣見㡬而自逺也前二<lb/>
　章猶有望之之意末章則已絶望深致嘆息而已舊<lb/>
<pb n="54b"/>
　云諸侯不朝未免悖于君臣之義非夫子之所録也<lb/>
　蹈當從韓詩外傳作慆慆慢也自暱謂交淺言深自<lb/>
　求進用也極謂盡其謀畫也言王若信任我使我治<lb/>
　天下事然後我可以盡其謀畫也<lb/>
有菀者栁不尚愒焉上帝甚蹈無自瘵焉俾予靖之後<lb/>
予邁焉<lb/>
　自瘵謂不度時勢自取困病也邁與勵通勉力也虞<lb/>
　書曰皋陶邁種徳是也<lb/>
<pb n="55a"/>
有鳥髙飛亦傅于天彼人之心于何其臻曷予靖之居<lb/>
以凶矜<lb/>
　有鳥高飛比小人之在高位也彼人謂小人也言小<lb/>
　人之心罔極必多方以陷我王亦何能使我治之徒<lb/>
　處我以凶禍危苦之地雖欲極焉邁焉而無從耳矜<lb/>
　毛傳曰危也爾雅曰苦也<lb/>
都人士之什<lb/>
　都人士<lb/>
<pb n="55b"/>
彼都人士狐裘黄黄其容不改出言有章行歸于周萬<lb/>
民所望<lb/>
　序曰周人刺衣服無常也緇衣篇曰古長民者衣服<lb/>
　不貳從容有常以齊其民則民徳壹葢闡明序意而<lb/>
　衍序者即用其説也荀子哀公問曰紳委章甫有益<lb/>
　于仁乎孔子曰齊衰苴杖者不聴樂非耳不能聞也<lb/>
　黼衣黻裳者不茹葷非口不能味也服使然也由此<lb/>
　言之先王所以齊俗化民衣服其要矣郝楚望曰幽<lb/>
<pb n="56a"/>
　厲奢侈都人士化之士女遊冶膏首袨服如後世高<lb/>
　髻大袖之謂服妖詩人所以興刺也<lb/>
　玉藻云君子狐裘黄衣以裼之注云君子大夫士也<lb/>
　當時治亂之相去未久老成典型猶有存于野者故<lb/>
　曰其容不改曰行歸于周望其復用于朝作民表帥<lb/>
　也<lb/>
彼都人士臺笠緇撮彼君子女綢直如髪我不見兮我<lb/>
心不説<lb/>
<pb n="56b"/>
　臺笠緇撮野人之服此葢遇亂而隠不肯茍同流俗<lb/>
　者故從其舊而稱之曰彼都人士綢直如髪質任自<lb/>
　然不用髲髢為高髻之類<lb/>
彼都人士充耳琇實彼君子女謂之尹吉我不見兮我<lb/>
心苑結<lb/>
彼都人士垂帶而厲彼君子女卷髪如蠆我不見兮言<lb/>
從之邁<lb/>
　充耳琇實垂帶而厲皆追言昔日在朝之時服飾如<lb/>
<pb n="57a"/>
　此吉作姞古字省文尹氏周之世卿韓奕之詩稱韓<lb/>
　姞為汾王之甥左傳鄭石癸曰姞吉人也后稷之元<lb/>
　妃也為士為女皆有常度在朝在野總無炫飾此真<lb/>
　大雅之風也觀末章之詞嘆美其自然則今日之矯<lb/>
　飾炫竒者隠然言外矣<lb/>
匪伊垂之帶則有餘匪伊卷之髪則有旟我不見兮云<lb/>
何盱矣<lb/>
　采緑<lb/>
<pb n="57b"/>
終朝采緑不盈一匊予髪曲局薄言歸沐<lb/>
　序曰刺怨曠也久從征役室家暌離此王政之失也<lb/>
　故刺之緑即今之木賊草其花深碧故謂之緑陸璣<lb/>
　云其草澁礪可以洗盤枕利于刀錯<lb/>
終朝采藍不盈一襜五日為期六日不詹<lb/>
　五日為期人未歸而音問先至也前之歸沐亦正以<lb/>
　此<lb/>
之子于狩言韔其弓之子于釣言綸之繩<lb/>
<pb n="58a"/>
其釣維何維魴及鱮維魴及鱮薄言觀者<lb/>
　大意以遭逢不幸時事倥偬不如歸休于家釣弋可<lb/>
　以自娛也<lb/>
　黍苗<lb/>
芃芃黍苗陰雨膏之悠悠南行召伯勞之<lb/>
　序曰刺幽王也昔申伯以元舅之尊抱文武之畧作<lb/>
　鎮南邦藩翰四國宣王之委任者至重故召伯之經<lb/>
　營也至周將使子孫世世守之以衛王室幽王乃以<lb/>
<pb n="58b"/>
　一嬖妾之故遂貳于申甚非當日委任中伯之意矣<lb/>
　宣王之靈必有大不安者故詩人述營謝之事以諷<lb/>
　王末言王心載寧以感悟之也如曰美召伯則不宜<lb/>
　舍平淮而美其營謝嚴華谷以烈烈征師即為平淮<lb/>
　之事則又不宜舍其平四方定王國之功而美其平<lb/>
　原隰清流泉僅僅與營謝等也<lb/>
　撤禁旅以營侯國茍將之不得其人則怨易生而功<lb/>
　不固故以陰雨之膏比召伯之勞也<lb/>
<pb n="59a"/>
我任我輦我車我牛我行既集蓋云歸哉<lb/>
我徒我御我師我旅我行既集蓋云歸處<lb/>
　君行師從卿行旅從鄭氏以為諸侯之制若天子之<lb/>
　卿則亦以師從<lb/>
肅肅謝功召伯營之烈烈征師召伯成之<lb/>
　烈烈謂勇于趨事也成謂激勸之使成其功也鄭語<lb/>
　史伯謂桓公曰謝郟之間其冢君驕侈是謝雖入于<lb/>
　申其君猶在故用師以備不虞非特營繕之事也<lb/>
<pb n="59b"/>
原隰既平泉流既清召伯有成王心則寧<lb/>
　召伯之成此功非徒終王之事已也在王親親賢賢<lb/>
　之心于是而安焉則今日之申國神靈實式憑之矣<lb/>
　乃以婚姻之故而成仇讐卒之召伯所經營者反若<lb/>
　樹强敵焉宣王申伯一時名良之績不再傳而化為<lb/>
　弑逆誰實致之詩人所以深念夫謝功也<lb/>
　隰桑<lb/>
隰桑有阿其葉有難既見君子其樂如何<lb/>
<pb n="60a"/>
　序曰刺幽王也小人在位君子在野故思一見之其<lb/>
　樂如何明是未見而懸擬之詞馮文所云不在原而<lb/>
　在隰喻其野處有覆養之徳<lb/>
隰桑有阿其葉有沃既見君子云何不樂<lb/>
隰桑有阿其葉有幽既見君子徳音孔膠<lb/>
　幽者葉盛而陰濃也君子無言非徳聞之者自然相<lb/>
　契而不解故曰徳音孔膠<lb/>
心乎愛矣遐不謂矣中心藏之何日忘之<lb/>
<pb n="60b"/>
　我心誠愛君子胡不一見而告之乃使我中心藏之<lb/>
　將何日而忘之耶言思慕之極無繇而致其區區也<lb/>
　白華<lb/>
白華菅兮白茅束兮之子之逺俾我獨兮<lb/>
　序曰周人刺幽王廢申后也今本缺王廢申三字晦<lb/>
　翁依漢書注補之是矣此猶小弁之詩出于他人所<lb/>
　為而託于申后之口也凡詩中如此者甚多何獨于<lb/>
　小弁白華而疑之<lb/>
<pb n="61a"/>
　白華茅類其莖柔韌漚之為菅以白華自比以白茅<lb/>
　比妾也歐陽永叔曰言二物各有所施可以並用如<lb/>
　嫡妾各有其職可以並居<lb/>
英英白雲露彼菅茅天步艱難之子不猶<lb/>
　孔仲達曰露雲氣微不映日月非無雲也濃則霧合<lb/>
　清旦為昏是亦露之雲矣菅茅皆被其潤以比嫡妾<lb/>
　當均被其寵艱難阨窮也猶同也言我時運適遭其<lb/>
　窮故之子之遇我不得同于他人也向所云並后匹<lb/>
<pb n="61b"/>
　嫡之嫌今併不可得矣<lb/>
滮池北流浸彼稻田嘯歌傷懐念彼碩人<lb/>
　水經注曰鄗水西北注與滮池合九域志曰京兆府<lb/>
　氷池名滮池亦名聖女泉<lb/>
樵彼桑薪卭烘于煁維彼碩人實勞我心<lb/>
　以桑薪之可用比己之不宜見棄也煁毛傳曰烓竈<lb/>
　説文云行竈也非無釡之竈<lb/>
鼓鐘于宫聲聞于外念子懆懆視我邁邁<lb/>
<pb n="62a"/>
　鼓鐘之聞于外比己之誠意宜足以動王也邁邁猶<lb/>
　云邁往不屑也<lb/>
有鶖在梁有鶴在林維彼碩人實勞我心<lb/>
鴛鴦在梁戢其左翼之子無良二三其徳<lb/>
有扁斯石履之卑兮之子之逺俾我疷兮<lb/>
　毛傳云扁乘石貌王乘車履石疏云周禮𨽻僕云王<lb/>
　行則洗乘石此言王之乘石自有常度扁者不足以<lb/>
　乘以比王之妃耦自有常匹賤者不足以配也<lb/>
<pb n="62b"/>
　緜蠻<lb/>
緜蠻黄鳥止于丘阿道之云逺我勞如何飲之食之教<lb/>
之誨之命彼後車謂之載之<lb/>
　序曰微臣刺亂也周室之亂政教不修膏澤不下一<lb/>
　旦卒起徒役雖貧困老弱之人亦所不免其統率之<lb/>
　長權不足以撫綏義不可以違忤惟以力之所能行<lb/>
　其小惠而已<lb/>
　黄鳥比行役之人止者困于行也我勞謂念此役人<lb/>
<pb n="63a"/>
　而心勞也飲食之恤其私情也教誨之勉以公義也<lb/>
　後車重車也重車以載器物而人之不能行者亦使<lb/>
　載之以甦其困也<lb/>
緜蠻黄鳥止于丘隅豈敢憚行畏不能趨飲之食之教<lb/>
之誨之命彼後車謂之載之<lb/>
緜蠻黄鳥止于丘側豈敢憚行畏不能極飲之食之教<lb/>
之誨之命彼後車謂之載之<lb/>
　瓠葉<lb/>
<pb n="63b"/>
幡幡瓠葉采之亨之君子有酒酌言嘗之<lb/>
　序曰大夫刺幽王也幽王棄禮而不能行雖有牲牢<lb/>
　饔餼祇為湛樂之資而已賔賢之典未嘗一舉故望<lb/>
　其舉之雖微薄之物猶愈于己耳<lb/>
有兔斯首炮之燔之君子有酒酌言獻之<lb/>
有兔斯首燔之炙之君子有酒酌言酢之<lb/>
　鄭箋曰凡治兎之宜鮮者毛炮之柔者炙之乾者燔<lb/>
　之按一兎而有此三種詩人預擬之詞言隨其治之<lb/>
<pb n="64a"/>
　無不可耳<lb/>
有兔斯首燔之炮之君子有酒酌言醻之<lb/>
　漸漸之石<lb/>
漸漸之石維其髙矣山川悠逺維其勞矣武人東征不<lb/>
遑朝矣<lb/>
　序曰下國刺幽王也戎狄叛之荆舒不至乃命將率<lb/>
　東征按周時夷狄即王制五方大抵依恃險阻以為<lb/>
　巢窟春秋所書㑹潜盟唐者東方之戎也所書入邢<lb/>
<pb n="64b"/>
　伐衛者東方之狄也荆舒亦在周之東故曰東征衍<lb/>
　序之説當不謬矣乃云久病于外詩中殊無此意是<lb/>
　不得其所刺之故而强為之辭非序詩者之意也為<lb/>
　將之畧在于能暇不遑朝是不能暇也又在于知險<lb/>
　不遑出是不知險也又在于應變不遑他是不能應<lb/>
　變也將畧之不嫻一卒之力耳故命之曰武人入非<lb/>
　其地戰非其時而又用非其人必敗之道此詩所為<lb/>
　刺也下國謂所經之國也<lb/>
<pb n="65a"/>
　漸漸之石維其卒矣山川悠逺曷其没矣武人東征不<lb/>
　遑出矣<lb/>
　有豕白蹢烝涉波矣月離于畢俾滂沱矣武人東征不<lb/>
　遑他矣<lb/>
　　劉執中曰涉波見雨歇未久停潦尚多而月離于畢<lb/>
　　則又將雨也非以涉波為雨兆<lb/>
　　苕之華<lb/>
　苕之華芸其黄矣心之憂矣維其傷矣<lb/>
<pb n="65b"/>
　　序曰大夫憫時也師旅並起因以饑饉民不聊生故<lb/>
　　閔之而作此詩<lb/>
　　苕華即今凌霄花開花自夏及秋未為不久詩人祇<lb/>
　　見百物凋耗苕花獨盛而無濟于人故益増其傷感<lb/>
　　耳<lb/>
　苕之華其葉青青知我如此不如無生<lb/>
　牂羊羵首三星在罶人可以食鮮可以飽<lb/>
　　羊生江南者身首相等生山陜者首小而身大今身<lb/>
<pb n="66a"/>
　更小于首是瘠之甚也<lb/>
　何草不黄<lb/>
何草不黄何人不行何人不將經營四方<lb/>
　序曰下國刺幽王也戰伐不息徵兵于下國故下國<lb/>
　之民愁怨而作此詩<lb/>
何草不𤣥何人不矜哀我征夫獨為匪民<lb/>
匪兕匪虎率彼曠野哀我征夫朝夕不暇<lb/>
有芃者狐率彼幽草有棧之車行彼周道<lb/>
<pb n="66b"/>
　周禮巾車職云士乘棧車庶人乘役車此云有棧則<lb/>
　其制畧似棧車而已故毛傳曰棧車役車也説文竹<lb/>
　木之車曰棧<lb/>
　<lb/>
　<lb/>
　<lb/>
　<lb/>
　讀詩畧記卷四<lb/>
</p>
<p>
</p>
  </div>
</body>
</text>
</TEI>
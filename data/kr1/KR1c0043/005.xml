<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>讀詩畧記卷五</head> <lb/>
    <p>
<pb n="1a"/>
欽定四庫全書<lb/>
　讀詩畧記卷五<lb/>
　　　　　　　　　　　　明　朱朝瑛　撰<lb/>
大雅<lb/>
文王之什<lb/>
　文王<lb/>
文王在上於昭于天周雖舊邦其命維新有周不顯帝<lb/>
命不時文王陟降在帝左右<lb/>
<pb n="1b"/>
　序曰文王受命作周也吕氏春秋以為周公所作受<lb/>
　命者言天命歸之而文王之功德足以受之也凡周<lb/>
　書所稱文王受命亦然<lb/>
　禮祭義曰骨肉斃于下隂為野土其氣𤼵揚在上為<lb/>
　昭明焄蒿悽愴是凡人之魂氣歸于天者皆有昭明<lb/>
　之象矣詩言此以明文王之德不可磨滅耳不顯不<lb/>
　時舊作豈不顯豈不時亦通但世之不顯一句語氣<lb/>
　終有未合楊用修陸子淵皆讀作丕謂古通用盖古<lb/>
<pb n="2a"/>
　字省文如亨享女汝之類皆是也丕顯丕時見于周<lb/>
　書本周公語此云丕時謂大運㑹也在帝左右謂文<lb/>
　王之德與天為一生而順帝之則則死而依帝之神<lb/>
　可知也氣之昭于天者人所同德之依于帝者其所<lb/>
　獨也<lb/>
亹亹文王令聞不已陳錫哉周侯文王孫子文王孫子<lb/>
本支百世凡周之士不顯亦世<lb/>
　哉如周書哉生明之哉爾雅哉始也毛鄭同之盖言<lb/>
<pb n="2b"/>
　上帝敷錫文王始造周也左傳國語引之作載如孟<lb/>
　子自葛載之載也何𤣥子曰殊本于支則名分明以<lb/>
　支扶本則氣勢厚有本有支故能百世<lb/>
世之不顯厥猶翼翼思皇多士生此王國王國克生維<lb/>
周之楨濟濟多士文王以寧<lb/>
　楨即幹也然亦有異費誓峙乃楨幹傳謂題曰楨旁<lb/>
　曰幹疏謂楨當牆兩端者幹在牆兩旁者皆障土之<lb/>
　具多士頼文王以成文王又頼多士以寧韓退之曰<lb/>
<pb n="3a"/>
　龍嘘氣為雲而乘雲以神其變化異哉其所憑依乃<lb/>
　其所自為也吾于文王亦云黄才伯曰無逸言自朝<lb/>
　至于日中昃不遑暇食文王之勤勞如此立政言罔<lb/>
　攸兼于庶言庶獄庶慎則文王又若無所事者不讀<lb/>
　無逸無以知文王之勤不讀立政無以知文王之逸<lb/>
　合而觀之則文王以寧從可知已<lb/>
穆穆文王於緝熈敬止假哉天命有商孫子商之孫子<lb/>
其麗不億上帝既命侯于周服<lb/>
<pb n="3b"/>
　歐陽永叔曰緝熈毛鄭以為光明頌云學有緝熈于<lb/>
　光明以為學有光明于光明豈成文理尚書孔傳熈<lb/>
　廣也緝熈者接續而増廣之也<lb/>
侯服于周天命靡常殷士膚敏祼將于京厥作祼將常<lb/>
服黼冔王之藎臣無念爾祖<lb/>
　祼將言王祼而助送圭瓚也禮記注冔名出於幠幠<lb/>
　覆也言所以自覆飾也方言曰秦晉之間炊薪不盡<lb/>
　曰藎藎者餘也藎臣謂小臣也獨呼小臣者猶虞人<lb/>
<pb n="4a"/>
　之箴曰敢告僕夫云爾<lb/>
無念爾祖聿脩厥德永言配命自求多福殷之未喪師<lb/>
克配上帝宜鑒于殷駿命不易<lb/>
命之不易無遏爾躬宣昭義問有虞殷自天上天之載<lb/>
無聲無臭儀刑文王萬邦作孚<lb/>
　前章令聞不已與巻阿令聞令望聞皆音問故問與<lb/>
　聞通管子飛蓬之問是也<lb/>
　大明<lb/>
<pb n="4b"/>
明明在下赫赫在上天難忱斯不易維王天位殷適使<lb/>
不挾四方<lb/>
　序曰文王有明德故天復命武王也<lb/>
摯仲氏任自彼殷商來嫁于周曰嬪于京乃及王季維<lb/>
德之行大任有身生此文王<lb/>
　考晉語任亦黄帝之後自彼殷商言自殷商之時也<lb/>
　京者追稱之詞曰嬪于京疊言以明其有國而為夫<lb/>
　人也<lb/>
<pb n="5a"/>
維此文王小心翼翼昭事上帝聿懐多福厥德不回以<lb/>
受方國<lb/>
天監在下有命既集文王初載天作之合在洽之陽在<lb/>
渭之涘文王嘉止大邦有子<lb/>
　集說文羣鳥在木上也從雧省何元子曰天之所命<lb/>
　必監觀之久眷顧之深而後與之如鳥之集有審擇<lb/>
　而就之之意郃陽今陜西屬縣其北為夏陽非春秋<lb/>
　之夏陽也漢地理志注秦惠文王更名少梁為夏陽<lb/>
<pb n="5b"/>
　即今韓城<lb/>
大邦有子俔天之妹文定厥祥親迎于渭造舟為梁不<lb/>
顯其光<lb/>
　俔淮南齊俗訓云若俔之見風注謂俔所以候風者<lb/>
　以雞羽五兩繫竿首為候盖如後世之相風也大姒<lb/>
　之聖德應天運而來如俔之應風所向者然故曰俔<lb/>
　天猶效天曰律天實字而虚用之也妹即易歸妹之<lb/>
　妹女少者之通稱猶采蘋車舝之稱季女也<lb/>
<pb n="6a"/>
有命自天命此文王于周于京纘女維莘長子維行篤<lb/>
生武王保佑命爾燮伐大商<lb/>
　郡國志云郃陽南有古莘國羅苹以莘為虢地即周<lb/>
　語所云神降於莘者是按虢在今陜州去郃陽甚遠<lb/>
　非其地也祗因公榖以下陽為夏陽而羅氏遂誤以<lb/>
　秦之夏陽為虢之夏陽耳<lb/>
殷商之旅其㑹如林矢于牧野維予侯興上帝臨女無<lb/>
貳爾心<lb/>
<pb n="6b"/>
　張元岵曰侯興言自諸侯而興不無以臣伐君之歉<lb/>
　故下以天意勉之按維侯同義異字不應一語兩用<lb/>
　此解較妥牧野在今河南汲縣<lb/>
牧野洋洋檀車煌煌駟騵彭彭維師尚父時維鷹揚涼<lb/>
彼武王肆伐大商㑹朝清明<lb/>
　孔疏云檀弓言周人戎事乘騵明非戎事不然盖因<lb/>
　武王所乘遂為一代常法然六月之詩曰比四驪采<lb/>
　芑之詩曰乘四騏則亦非不易之法也<lb/>
<pb n="7a"/>
　緜<lb/>
緜緜𤓰瓞民之初生自土沮漆古公亶父陶復陶穴未<lb/>
有家室<lb/>
　序曰文王之興本由大王也<lb/>
　民之初生言民之始遂其生也顔師古漢書注云自<lb/>
　土齊詩作自杜古扶風杜陽縣有杜水南入渭水經<lb/>
　注杜水南流左㑹漆水按杜陽即今陜西麟遊縣在<lb/>
　古豳之西百餘里則土當作杜明矣䲭鴞之詩桑土<lb/>
<pb n="7b"/>
　亦作桑杜可証水經沮水出北地即今陜西慶陽府<lb/>
　乃不窋故地漢地理志漆水出漆縣即今永夀縣古<lb/>
　豳地也其在馮翊之漆水合沮水而入渭者此禹貢<lb/>
　之漆沮小雅頌所稱者是也非此之沮漆也豳地有<lb/>
　漆而無沮其謂之沮漆者公劉自北地來不忘故土<lb/>
　而存其水名謂漆水為沮漆猶之漢高帝謂驪山為<lb/>
　新豐耳亶父字也陶復陶穴者古公播遷之初卜居<lb/>
　未定而野處也若謂處豳之時則公劉所云渉渭為<lb/>
<pb n="8a"/>
　亂取厲取鍛者豈作土室之具乎<lb/>
古公亶父來朝走馬率西水滸至于岐下爰及姜女聿<lb/>
來胥宇<lb/>
　岐山在今岐山縣𨽻陜西爾雅云□胥相也注□為<lb/>
　視則胥相亦本為視說文云相視也悉良切<lb/>
周原膴膴堇荼如飴爰始爰謀爰契我龜曰止曰時築<lb/>
室于兹<lb/>
　爾雅齧苦堇說文云蒸食之甘意生食必苦故與苦<lb/>
<pb n="8b"/>
　荼並稱本草堇讀作芹盖即芹類蘇頌圖經紫堇一<lb/>
　名蜀芹其味苦澀豈即列子所云蜇于口慘于腹者<lb/>
　耶契當以或曰刀刻之說為正通作鍥周禮菙氏掌<lb/>
　共燋契凡卜吹其焌契杜子春云契謂契龜之鑿也<lb/>
　曰止曰時嚴華谷曰龜告之兆也言止居得其地土<lb/>
　功得其時也<lb/>
迺慰迺止迺左迺右迺疆迺理迺宣迺畝自西徂東周<lb/>
爰執事<lb/>
<pb n="9a"/>
　古者遷居以安民為急公劉之詩先之曰既順迺宣<lb/>
　而無永嘆古公之于岐亦猶公劉之家法也<lb/>
乃召司空乃召司徒俾立室家其繩則直縮版以載作<lb/>
廟翼翼<lb/>
　立室家鄭氏云立室家之位處正義謂位處者即考<lb/>
　工記匠人所云左祖右社靣朝後市之類<lb/>
捄之陾陾度之薨薨築之登登削屢馮馮百堵皆興鼛<lb/>
鼓弗勝<lb/>
<pb n="9b"/>
　鼛鼓考工記韗人作臯鼓陳用之云春秋傳魯人之<lb/>
　臯臯者緩也役事以弗急為義故以臯鼓節之古者<lb/>
　上之使下以仁常欲緩而不迫而下之事上以義常<lb/>
　欲敏而有功以鼓節之而不止故曰鼛鼓弗勝<lb/>
迺立臯門臯門有伉迺立應門應門將將迺立冢土戎<lb/>
醜攸行<lb/>
　月令天子九門注謂外門四關門遠郊門近郊門國<lb/>
　門是也宫門五臯庫雉應路是也諸侯則無臯應明<lb/>
<pb n="10a"/>
　堂位云庫門天子臯門雉門天子應門是也周書有<lb/>
　畢門南門周禮有虎門文王世子有寢門皆路門之<lb/>
　别名也周禮又有中門則通指五門謂當國之中也<lb/>
　爾雅有正門則應門之别名也門名原無定制故大<lb/>
　王為商諸侯得以創立新名周人以此為𤼵祥之始<lb/>
　諸侯自不得稱之矣劉貢父曰臯取播告之義應取<lb/>
　敬應之義<lb/>
肆不殄厥愠亦不隕厥問柞棫拔矣行道兌矣混夷駾<lb/>
<pb n="10b"/>
矣維其喙矣<lb/>
　陸璣云棫即柞也其材理全白為白桵可為櫝車及<lb/>
　矛㦸矜今之作梳者是也其樹高丈餘花而不實盖<lb/>
　柞有二種其結實者為櫟不結實者為棫若郭璞所<lb/>
　云實如耳璫紫赤可食者自是蕤核非棫也史記稱<lb/>
　自隴以西有緄戎即昆夷也其地當在今鞏昌泰州<lb/>
　以外按孟子曰文王事昆夷則文王初年昆夷未服<lb/>
　故不殄不隕通文王言之<lb/>
<pb n="11a"/>
虞芮質厥成文王蹶厥生予曰有疏附予曰有先後予<lb/>
曰有奔奏予曰有禦侮<lb/>
　郡縣志故虞城在陜州平陸縣芮城在陜州芮城縣<lb/>
　今俱屬山西解州蹶猶良士蹶蹶之蹶陸羽明曰觀<lb/>
　十月之交一詩言羣小用事豔妻煽處則知此詩之<lb/>
　言姜女言四臣盖有深意<lb/>
　棫樸<lb/>
芃芃棫樸薪之槱之濟濟辟王左右趣之<lb/>
<pb n="11b"/>
　序曰文王能官人也國之大事在祀與戎左右奉璋<lb/>
　則俊乂之士得其職矣六師從之則材武之臣盡其<lb/>
　力矣後二章復推本于文王之教育者有其素也<lb/>
　棫樸以興辟王猶下章柞棫以興君子正喻其德之<lb/>
　近人人樂得而親之也諸家以棫樸喻多士于興體<lb/>
　不合薪之槱之言薪者槱者無不就之也<lb/>
濟濟辟王左右奉璋奉璋峩峩髦士攸宜<lb/>
　祭統曰君執圭瓚祼尸大宗執璋瓚亞祼顧命又曰<lb/>
<pb n="12a"/>
　大保秉璋以酢是諸臣助祭者奉璋之証也髦士少<lb/>
　俊之稱詳見衛風周禮大胥凡祭祀用樂以鼓徵學<lb/>
　士是少者亦與祭也奉璋者峩峩咸有顒若之觀少<lb/>
　俊之士所為相助而增美也故曰宜即此見成人有<lb/>
　德小子有造之意<lb/>
渒彼涇舟烝徒楫之周王于邁六師及之<lb/>
　說文云涇水出安定即今陜西平涼府天子六軍文<lb/>
　王為西伯奉王命以徂征故亦得抽調六師也公羊<lb/>
<pb n="12b"/>
　傳曰及猶汲汲也言將卒一心如恐弗及也<lb/>
倬彼雲漢為章于天周王夀考遐不作人<lb/>
　張元岵曰作興人才不在教訓鞭策精神意氣之間<lb/>
　自有感動雲漢為章令人神明開朗鄙吝都捐豈非<lb/>
　作人妙用<lb/>
追琢其章金玉其相勉勉我王綱紀四方<lb/>
　王介甫曰文王作人外則使有文内則使有質綱紀<lb/>
　四方謂得人以任四方之事如大綱在握而衆紀畢<lb/>
<pb n="13a"/>
　舉也<lb/>
　旱麓<lb/>
瞻彼旱麓榛楛濟濟豈弟君子干禄豈弟<lb/>
　序曰受祖也言祭而受釐于祖也前三章言其德之<lb/>
　豈弟自足以致福禄後三章乃祭而受釐之辭惟其<lb/>
　德自足以致之故求之而不為邪受之而不為倖也<lb/>
　漢書地理志漢中郡南鄭縣有旱山今𨽻陜西山麓<lb/>
　之氣厚則榛楛生之興君子之德盛則福禄歸之<lb/>
<pb n="13b"/>
瑟彼玉瓚黃流在中豈弟君子福禄攸降<lb/>
鳶飛戾天魚躍于淵豈弟君子遐不作人<lb/>
　輔漢卿曰洪範皇建其有極歛時五福用敷錫厥庶<lb/>
　民盖使天下之人各修其行以昌其世然後為福也<lb/>
　按易之文言曰本乎天者親上本乎地者親下聖人<lb/>
　作而萬物覩即此詩之興意也<lb/>
清酒既載騂牡既備以享以祀以介景福<lb/>
瑟彼柞棫民所燎矣豈弟君子神所勞矣<lb/>
<pb n="14a"/>
　以柞棫興君子正以其叢生之物資民用而不窮興<lb/>
　豈弟之德係神眷而不忘也凡言瑟者皆縝密之義<lb/>
　柞棫之木理縝密故曰瑟<lb/>
莫莫葛藟施于條枚豈弟君子求福不回<lb/>
　黄東𤼵曰囘非邪也乃入于邪之所自始也人心初<lb/>
　無不正不直一旦禍福當前計較之念萌即為囘轉<lb/>
　若自謂枉尺直尋以茍濟目前者不知一有囘轉即<lb/>
　入于邪自昔喪名敗節之士率由此矣學者讀求福<lb/>
<pb n="14b"/>
　不囘之詩可以銘心而誓之終身也<lb/>
　思齊<lb/>
思齊大任文王之母思媚周姜京室之婦大姒嗣徽音<lb/>
則百斯男<lb/>
　序曰文王所以聖也<lb/>
　晏私狎昵固非婦道嚴威儼恪亦非所以事親思齊<lb/>
　又能思媚此大任之全德也肅肅雍雍正本于此淮<lb/>
　南子鼓瑟循絃謂之徽盖絃聲有自然之節為之徽<lb/>
<pb n="15a"/>
　以著之當徽則鳴不當徽則不鳴故音之至善者曰<lb/>
　徽音<lb/>
惠于宗公神罔時怨神罔時恫刑于寡妻至于兄弟以<lb/>
御于家邦<lb/>
雝雝在宫肅肅在廟不顯亦臨無射亦保<lb/>
　雝雝常如在宫宫者和地也肅肅常如在廟廟者敬<lb/>
　地也無斁一篇之中兩見而字異其義必異說文有<lb/>
　斁有殬斁音亦解也引詩服之無斁殬音妬敗也引<lb/>
<pb n="15b"/>
　書彛倫攸殬今殬通作斁亦或作射繁露引詩耗斁<lb/>
　下土作耗射是射有敗之義也此射亦然言無或敗<lb/>
　之亦兢兢自保也較舊說更順<lb/>
肆戎疾不殄烈假不瑕不聞亦式不諫亦入<lb/>
肆成人有德小子有造古之人無斁譽髦斯士<lb/>
　譽髦謂有德者升之司徒以揚其聲譽有造者教之<lb/>
　大學以成其俊美也<lb/>
　皇矣<lb/>
<pb n="16a"/>
皇矣上帝臨下有赫監觀四方求民之莫維此二國其<lb/>
政不獲維彼四國爰究爰度上帝耆之憎其式廓乃眷<lb/>
西顧此維與宅<lb/>
　序曰美周也天之憎廓自公劉啓豳而已然故兼夏<lb/>
　商言之而曰二國謂周之世德為天所眷者甚久逺<lb/>
　故槩之曰美周萬時華曰緜章叙王業艱難之由故<lb/>
　詳在大王遷岐而以文王為餘波此章叙王業盛大<lb/>
　之由故詳在伐密伐崇而以大王王季為縁起凡讀<lb/>
<pb n="16b"/>
　書須識古人意思所在<lb/>
　耆致也周頌曰耆定爾功左傳曰耆昧晉語曰耆其<lb/>
　股肱皆是也憎通作增孟子士憎兹多口是也<lb/>
作之屏之其菑其翳修之平之其灌其栵啓之辟之其<lb/>
檉其椐攘之剔之其檿其柘帝遷明德串夷載路天立<lb/>
厥配受命既固<lb/>
　毛傳曰串習也本爾雅釋詁文串夷謂串習之昆夷<lb/>
　盖大王未遷之時岐之險阻為昆夷之所出没至于<lb/>
<pb n="17a"/>
　既遷之後則滿路而去也立配即下章所云作對指<lb/>
　文王也言大王既闢此基業天又為之生聖德之君<lb/>
　以配此基業也下章即承此而言天之作邦作對不<lb/>
　俟文王之生自生大伯王季而已定也<lb/>
帝省其山柞棫斯拔松柏斯兌帝作邦作對自大伯王<lb/>
季維此王季因心則友則友其兄則篤其慶載錫之光<lb/>
受禄無喪奄有四方<lb/>
　事親在于飬志友兄亦在於成志大伯之志不過欲<lb/>
<pb n="17b"/>
　篤周家之慶耳王季能成之大伯所以與有榮光也<lb/>
　如此之為友斯真友矣唐𤣥宗以宋王憲讓己而友<lb/>
　之甚至然憲聞涼州之曲預戒以播遷之禍𤣥宗不<lb/>
　省以及于難豈真能友者乎<lb/>
維此王季帝度其心貊其德音其德克明克明克類克<lb/>
長克君王此大邦克順克比比于文王其德靡悔既受<lb/>
帝祉施于孫子<lb/>
　何𤣥子曰不計較于形迹以博交讓之美名正是貊<lb/>
<pb n="18a"/>
　其德音處孔疏曰王季君其國耳以其追號為王故<lb/>
　以王言之按王季之言王猶岐周之稱京也<lb/>
帝謂文王無然畔援無然歆羨誕先登于岸密人不恭<lb/>
敢距大邦侵阮徂共王赫斯怒爰整其旅以按徂旅以<lb/>
篤周祜以對于天下<lb/>
　無然戒辭也文王寧靜澹泊之志亦本于天之所命<lb/>
　故設為上帝戒令之辭程子曰登岸既濟之義謂渉<lb/>
　險難而能濟也密在今靈臺縣阮在今涇州俱𨽻陜<lb/>
<pb n="18b"/>
　西以篤周祜諸本作以篤于周祜<lb/>
依其在京侵自阮疆陟我高岡無矢我陵我陵我阿無<lb/>
飲我泉我泉我池度其鮮原居岐之陽在渭之將萬邦<lb/>
之方下民之王<lb/>
　左傳有鐘鼓曰伐無曰侵王師聲罪致討亦曰侵者<lb/>
　周禮大司馬九伐之法曰負固不服則侵之謂兵加<lb/>
　其境欲使自服也竹書紀年季歴之世作程邑至文<lb/>
　王降密之年遂遷于程逸周書稱文王在程作程寤<lb/>
<pb n="19a"/>
　程典漢書地理志程邑在扶風安陵即今陜西咸陽<lb/>
　縣地渭水至此合涇其流最大故曰在渭之將縣之<lb/>
　北有畢原文王之墓在焉孟子所云卒于畢郢是也<lb/>
　金仁山曰逸周書史記解有畢程氏盖即畢郢也或<lb/>
　疑遷程之事不見于經以此為歸岐則故居地形何<lb/>
　必重述若以此為即作豐之事不應在伐崇之前且<lb/>
　逺岐陽之地矣<lb/>
帝謂文王予懐明德不大聲以色不長夏以革不識不<lb/>
<pb n="19b"/>
知順帝之則帝謂文王詢爾仇方同爾兄弟以爾鉤援<lb/>
與爾臨衝以伐崇墉<lb/>
　聲色亦人主所必有大聲以色則未免于震動而矯<lb/>
　厲矣夏大也革更也夏革亦非人主所忌長大以革<lb/>
　則未免于窮大而紛更矣凡此者皆聰明之為累而<lb/>
　失其自然之天則也崇在今陜西鄠縣<lb/>
臨衝閑閑崇墉言言執訊連連攸馘安安是類是禡是<lb/>
致是附四方以無侮臨衝茀茀崇墉仡仡是伐是肆是<lb/>
<pb n="20a"/>
絶是忽四方以無拂<lb/>
　季彭山曰舜攝堯亦曰類于上帝則類非專為兵祭<lb/>
　周禮大烖類社稷宗廟則類又非專事上帝矣禡如<lb/>
　今祭六纛之神也是致是附者崇民降也是伐是肆<lb/>
　者崇侯與其黨猶負固而不服也肆即肆諸市朝之<lb/>
　肆謂戮崇侯而陳其尸也絶滅其黨也忽除其國也<lb/>
　左傳曰因壘而降則是未嘗戰也誅有罪而已<lb/>
　靈臺<lb/>
<pb n="20b"/>
經始靈臺經之營之庶民攻之不日成之經始勿亟庶<lb/>
民子來<lb/>
　序曰民始附也謂崇民始附也靈臺在今鄠縣即周<lb/>
　之豐邑崇侯之國也史記伐崇之明年而文王薨則<lb/>
　靈臺之作亦在崇下之日矣故曰民始附也用民之<lb/>
　力而欲民之樂之斯已難矣况始附之民乎文王所<lb/>
　以得此者崇民之困于虐政者久于是蠲其煩苛予<lb/>
　以寛大之治為之建辟雍以興起之設鐘鼓臺池鳥<lb/>
<pb n="21a"/>
　獸之樂以鼓舞之其民如離幽壑而登春臺自無不<lb/>
　競勸以從事也三輔黄圖云文王靈臺在豐水北高<lb/>
　二丈周迴一百二十歩孔叢子云文王以六州之衆<lb/>
　為臺未及期日而已成夫一百二十歩之中安所煩<lb/>
　六州之衆必不然矣<lb/>
　臺之所以名靈也以其觀天人之際察隂陽之㑹揆<lb/>
　星度而徵六氣也小民因而神之遂以為文王之有<lb/>
　靈德故謂其囿亦曰靈囿謂其沼亦曰靈沼耳張元<lb/>
<pb n="21b"/>
　岵曰文王未嘗稱王而三分有二之民俱已王之正<lb/>
　是愚夫愚婦不知禁忌之語<lb/>
王在靈囿麀鹿攸伏麀鹿濯濯白鳥翯翯王在靈沼於<lb/>
牣魚躍<lb/>
虡業維樅賁鼓維鏞於論鼓鐘於樂辟廱<lb/>
　爾雅釋木文樅松葉柏身陳用之云樅身葉皆直則<lb/>
　虡業者皆以直木為之也何𤣥子曰虡即鐘鼓之虡<lb/>
　釋名云縣鼓者横曰簨縱曰虡廣韻云飛虡上天神<lb/>
<pb n="22a"/>
　獸鹿頭龍身凡鐘之柎以此獸為飾論鄭箋作倫然<lb/>
　樂記云論倫無患樂之情也則論倫自各有義樂記<lb/>
　又云其聲足樂而不流其文足論而不息是論者紬<lb/>
　繹不窮之意毛傳訓論為思者近是辟廱即虞庠也<lb/>
　周之郊學其國學謂之成均周禮成均之法掌于大<lb/>
　司樂以建國之學政而合國之子弟所屬之職皆以<lb/>
　教國子為事者此即有虞典樂教胄之意盖以樂之<lb/>
　入人也深化人也易故辟廱亦設有鐘鼓凡造士之<lb/>
<pb n="22b"/>
　地皆為奏樂之所焉莊子曰文王有辟廱之樂是也<lb/>
　自漢以來郡國遣士受業必詣太常古意猶存而學<lb/>
　政浸衰矣周家成均之外又有三代之學大抵皆與<lb/>
　成均合建者成均居中其東則為東膠夏之東序也<lb/>
　其西為瞽宗即殷之右學也名雖為三其實則一若<lb/>
　辟廱者即虞下庠之制故亦謂之虞庠王制云大學<lb/>
　在郊天子曰辟廱又曰虞庠在西郊則虞庠即辟廱<lb/>
　無疑三輔黄圖辟廱靈臺皆在長安西北四十里則<lb/>
<pb n="23a"/>
　辟廱與靈臺同處若在國中則二丈之臺何以望氛<lb/>
　祲頌曰振鷺于飛于彼西雝此辟廱在西郊之明証<lb/>
　三代之學皆大學鄭氏王制注以虞庠為小學者非<lb/>
　也東膠瞽宗與成均合建獨辟廱在郊則非成均可<lb/>
　知夫有成均又有辟廱者所以廣羅賢俊也大戴以<lb/>
　明堂辟廱為一亦非也袁凖之論頗正而未詳<lb/>
於論鼓鐘於樂辟廱鼉鼓逢逢矇瞍奏公<lb/>
　陸農師曰鼉鼓非特有取于皮亦以鼓聲似鼉之鳴<lb/>
<pb n="23b"/>
　續博物志曰鼉長一丈其聲如鼓<lb/>
　下武<lb/>
下武維周世有哲王三后在天王配于京<lb/>
　序曰繼文也下武之義諸解紛紛惟嚴華谷不尚武<lb/>
　之說較為得之盖周自后稷思文肇基其後文德相<lb/>
　承世濟其美至于武王不得已而一戎衣天下已定<lb/>
　即戢干戈櫜弓矢則亦下武者也求懿德肆時夏則<lb/>
　亦繼文者也故篇中皆言文德何𤣥子云周以大武<lb/>
<pb n="24a"/>
　名樂非下武者夫以𤼵揚蹈厲之氣歸之于武亂皆<lb/>
　坐可謂之尚武者乎<lb/>
　下武維周概舉后稷以下言之世有哲王謂后稷以<lb/>
　及武王武成篇云我先王公劉周語云我先王不窋<lb/>
　又云自后稷始基靖民十五王而文始平之是后稷<lb/>
　以下皆得稱王也配者猶中庸所云善繼善述<lb/>
王配于京世德作求永言配命成王之孚<lb/>
　周昌年云求有參經權通常變無方以求之意<lb/>
<pb n="24b"/>
成王之孚下土之式永言孝思孝思維則<lb/>
媚兹一人應侯順德永言孝思昭哉嗣服<lb/>
　以臣伐君其迹逆矣然順天意順人心以順乎其親<lb/>
　故天下以為順德而應之<lb/>
昭兹來許繩其祖武於萬斯年受天之祜<lb/>
受天之祜四方來賀於萬斯年不遐有佐<lb/>
　不遐不遠也言四方之來賀也雖歴萬年不致疎遠<lb/>
　長有佐助也不遐與遐不語氣自異不得强同<lb/>
<pb n="25a"/>
　文王有聲<lb/>
文王有聲遹駿有聲遹求厥寧遹觀厥成文王烝哉<lb/>
　序曰繼伐也言文王武王相繼有功伐也張元岵曰<lb/>
　各章結以烝哉烝從火取熾盛之義按爾雅云林烝<lb/>
　君也注引有壬有林林有盛義則烝亦當為盛盖言<lb/>
　君之盛者故為君<lb/>
文王受命有此武功既伐于崇作邑于豐文王烝哉<lb/>
　何𤣥子曰命者天討有罪之命<lb/>
<pb n="25b"/>
築城伊淢作豐伊匹匪棘其欲遹追來孝王后烝哉<lb/>
　文王因崇國而作邑崇墉言言仡仡未嘗毁也何必<lb/>
　更築鄧潛谷曰築城謂城鎬也作豐伊匹兩都相望<lb/>
　如作之耦也文作豐矣武又作鎬疑若已棘然非棘<lb/>
　欲也追孝也何𤣥子曰書洛誥篇作周匹休與此作<lb/>
　豐伊匹語意正同營洛與周對峙營鎬與豐對峙也<lb/>
　按竹書西伯使世子𤼵營鎬是營鎬之事文武共之<lb/>
　王后盖兼文武言考說文淢水流疾也史司馬相如<lb/>
<pb n="26a"/>
　宜春宫賦曰汨淢噏習以永逝兮注平臯之廣衍宜<lb/>
　春宫三輔黄圖云在長安城東南杜縣杜即鎬地也<lb/>
　則鎬地之水固有所謂淢者矣水經注沈水出杜縣<lb/>
　逕昆明池入渭亦謂之潏水潏亦疾流之意與淢音<lb/>
　同通用耳<lb/>
王公伊濯維豐之垣四方攸同王后維翰王后烝哉<lb/>
　濯有滌濯更新之意鄧潛谷曰維豐之垣聲靈羅絡<lb/>
　如作之蔽也何𤣥子曰營鎬為豐邑之藩而大邦小<lb/>
<pb n="26b"/>
　邦咸倚頼焉則直可為四方之屏翰矣<lb/>
豐水東注維禹之績四方攸同皇王維辟皇王烝哉<lb/>
　皇王亦兼文武言白虎通云皇美也大也王而又加<lb/>
　以皇者美大之也說文辟法也四方為法故美大之<lb/>
鎬京辟廱自西自東自南自北無思不服皇王烝哉<lb/>
　豐鎬相距二十五里豐在豐水之西鎬在豐水之東<lb/>
　辟廱靈臺在豐水上于鎬京為西郊是武王辟廱即<lb/>
　文王之辟廱也文王辟廱之教靈臺之詩詳之矣武<lb/>
<pb n="27a"/>
　王辟廱之教即樂記所言武王散軍郊射之事所謂<lb/>
　偃武脩文者也郊射者習射于郊學之中即辟廱是<lb/>
　也周家之學成均為大詩不稱成均而稱辟廱者是<lb/>
　合文武而言之也文王世子篇云凡語于郊者必取<lb/>
　賢歛才焉又云謂之郊人逺之于成均以及取爵于<lb/>
　上尊盖始自郊學而後進于成均是辟廱者成均之<lb/>
　本也<lb/>
考卜維王宅是鎬京維龜正之武王成之武王烝哉<lb/>
<pb n="27b"/>
豐水有芑武王豈不仕詒厥孫謀以燕翼子武王烝哉<lb/>
　按鎬亦未離豐水注中或曰賦也一說似宜删去<lb/>
生民之什<lb/>
　生民<lb/>
厥初生民時惟姜嫄生民如何克禋克祀以弗無子履<lb/>
帝武敏歆攸介攸止載震載夙載生載育時維后稷<lb/>
　序曰尊祖也尊后稷以配天而推其所自生也<lb/>
　張文潛曰姜嫄生后稷而謂之生民者后稷教民食<lb/>
<pb n="28a"/>
　食者民待之以生故也禋者因煙氣之上以致其誠<lb/>
　也<lb/>
　左傳曰高辛氏有才子八人世濟其美以至于堯則<lb/>
　堯之去嚳必非一世且云此十六族則八元必非一<lb/>
　父而高辛氏必非帝嚳明矣且使稷契為帝嚳子則<lb/>
　歴帝摯以至堯崩稷契已百十餘歲舜猶用之播百<lb/>
　榖敷五教此事理之所必無或者以為上智禀或異<lb/>
　人則堯舜之倦勤皆在九十時何稷契之獨異也鄭<lb/>
<pb n="28b"/>
　箋以姜嫄為高辛氏之世妃其夫不為天子而得祀<lb/>
　郊禖者如周于二王之後得用天子之禮此論確矣<lb/>
　履帝武者猶云繩祖武謂其為天子後踵行天子之<lb/>
　故事言祀禮之隆也敏歆言神感之速也若巨跡之<lb/>
　說出于緯書子長康成之徒好竒過信自無足怪以<lb/>
　横渠晦翁之學而亦信之祗以稷之見棄為不可解<lb/>
　因而曲為之說是不可以不辨横渠曰天地之始人<lb/>
　固有化而生者似也然一化生之後而天地之靈氣<lb/>
<pb n="29a"/>
　即屬之于人凡人之生孰非受天地之靈者得其全<lb/>
　粹即為聖人使聖人之生必踐跡吞卵則天地之生<lb/>
　聖人亦太狹矣且物之反常為妖前乎此之聖人與<lb/>
　後乎此之聖人俱未有若此者而獨有此非反常乎<lb/>
　即如子由之言曰麒麟之生異于犬羊蛟龍之生異<lb/>
　于魚鼈未聞麒麟之中復有異于麒麟蛟龍之中復<lb/>
　有異于蛟龍者也然則求之而得得之而棄者何哉<lb/>
　毛傳以為承天意而異之殊屬兒戲寒冰之寘尤不<lb/>
<pb n="29b"/>
　近情魏鶴山云按如達之文或如鄭莊寤生故惡而<lb/>
　棄之夫寤生不為不祥其求之也何勤其棄之也何<lb/>
　遽必不然矣大抵高辛世胄雖云世濟其美亦舉大<lb/>
　概而言未必盡無失德如傳所稱閼伯實沈以兄弟<lb/>
　而日尋干戈者亦高辛氏之子也兄弟之相殘如此<lb/>
　則宫闈之内或有如燕啄皇孫緑綈方底之事亦未<lb/>
　可知也至再至三必致之死地而後已此决非父母<lb/>
　所忍為者頼有天助得復見收收而育之母家則其<lb/>
<pb n="30a"/>
　家之不能容可知詩人特為其祖諱之耳既諱其惡<lb/>
　而不言又不敢飾美以誣其祖故詩之所詠獨叙姜<lb/>
　嫄而已使稷為嚳子嚳亦聖人何僅美其母不及其<lb/>
　父也或者又以此為有母無父之證周人立姜嫄廟<lb/>
　而不及嚳故詠歌亦止姜嫄信斯言也則周人之禘<lb/>
　祭必如康成所云祀感生帝而後可而祭法則云周<lb/>
　人禘嚳不及靈威仰之神何也<lb/>
　介因也謂神之靈因人以止也即魯頌上帝是依之<lb/>
<pb n="30b"/>
　意震為娠左傳邑姜方震是也夙毛傳訓早說文訓<lb/>
　早敬亦豫戒之意内則所云將生子者及月辰居側<lb/>
　室正合此義不必轉訓為肅<lb/>
誕彌厥月先生如達不坼不副無菑無害以赫厥靈上<lb/>
帝不寧不康禋祀居然生子<lb/>
　先生謂先期而生彌月不彌日也如達賤之也賤之<lb/>
　而莫與保護如羊子然想見其有子而忌集積毁而<lb/>
　愛移矣人雖賤之天實佑之不寧不康通作丕寧丕<lb/>
<pb n="31a"/>
　康居然生子者謂居然生一男子遂其所求也<lb/>
誕寘之隘巷牛羊腓字之誕寘之平林㑹伐平林誕寘<lb/>
之寒冰鳥覆翼之鳥乃去矣后稷呱矣實覃實訏厥聲<lb/>
載路<lb/>
　寘之隘巷不已而平林平林不已而寒冰至于寒冰<lb/>
　萬無一生之理矣即云無人道而見棄委而去之不<lb/>
　復顧耳何其忍心至此見棄之故不言可知<lb/>
誕實匍匐克岐克嶷以就口食蓺之荏菽荏菽斾斾禾<lb/>
<pb n="31b"/>
役穟穟麻麥幪幪𤓰瓞唪唪<lb/>
　禾役說文作禾穎<lb/>
誕后稷之穡有相之道茀厥豐草種之黄茂實方實苞<lb/>
實種實褎實𤼵實秀實堅實好實穎實栗即有邰家室<lb/>
　方之為房甲未拆也苞者已萌芽而未伸也種者已<lb/>
　出土也左傳盧蒲嫳曰余髪種種言短也褎者長也<lb/>
　長袖曰褎見玉藻畧記說文云邰炎帝之後后稷母<lb/>
　家在今陜西武功縣即者附近其地也若以稷承邰<lb/>
<pb n="32a"/>
　不與滅鄫同譏乎<lb/>
誕降嘉種維秬維秠維穈維芑恒之秬秠是穫是畝恒<lb/>
之穈芑是任是負以歸肇祀<lb/>
　秬從禾自是黍類無疑羅願以一稃二米事之偶然<lb/>
　不得有種遂以秠為麥誤矣一稃二米雖豐年所致<lb/>
　要亦嘉種方能有此肇祀毛氏曰始歸郊祀也盖稼<lb/>
　穡功成乃賜以重祭耳鄭氏曰稷為高辛後故亦得<lb/>
　祀天此說良是下二章可證<lb/>
<pb n="32b"/>
誕我祀如何或舂或揄或簸或蹂釋之叟叟烝之浮浮<lb/>
載謀載惟取蕭祭脂取羝以軷載燔載烈以興嗣歲<lb/>
　取蕭祭脂鄭箋云取蕭草與祭牲之脂爇之于行神<lb/>
　之位按說文云戴角曰脂無角曰膏此云祭脂盖即<lb/>
　羊脂也焫蕭為宗廟之禮祀軷亦焫蕭者其求神之<lb/>
　義同也祀軷有二有出行所祭之軷周禮所云犯軷<lb/>
　是也有平時祭行之軷月令所云冬祀行是也而周<lb/>
　禮之犯軷又有二大馭之職曰掌馭玉路以祀及犯<lb/>
<pb n="33a"/>
　軷王自左馭馭下祝登受轡遂驅之又戎僕之職曰<lb/>
　掌馭戎車犯軷如玉路之儀凡巡守及兵車之㑹亦<lb/>
　如之是戎僕所掌者巡守㑹同征伐之軷而大馭所<lb/>
　掌者祭祀之軷也出國外而祭者惟天此詩不及他<lb/>
　祀而獨舉軷與燔烈則其為郊祭而軷可知也燔烈<lb/>
　者祭天燔柴之事也興嗣歲箋云以祈新歲之豐年<lb/>
　也孟春之月令乃擇元日祈榖於上帝疏云即今祭<lb/>
　時之歲謂之嗣歲<lb/>
<pb n="33b"/>
卬盛于豆于豆于登其香始升上帝居歆胡臭亶時后<lb/>
稷肇祀庶無罪悔以迄于今<lb/>
　此言后稷祭天感格之速非特芳臭之薦信得其時<lb/>
　也盖后稷始為此祀不敢自尚其功其兢兢業業庶<lb/>
　無罪悔之心迄于今猶不泯也表記引此詩而曰后<lb/>
　稷之祀易富也其辭恭其欲儉其禄及子孫得其解<lb/>
　矣豆薦菹醢詳周禮醢人登薦大羮詳公食大夫禮<lb/>
　肇祀詳上下文義其為祀天明甚后稷之祀天本以<lb/>
<pb n="34a"/>
　有功而賜而後世相踵為故事凡王者之後皆得祀<lb/>
　天<lb/>
　行葦<lb/>
敦彼行葦牛羊勿踐履方苞方體維葉泥泥戚戚兄弟<lb/>
莫逺具爾或肆之筵或授之几<lb/>
　序曰忠厚也首章二章言燕禮三章言射禮四章言<lb/>
　敬老之禮總以見周道親親其綢繆懇欵之意無所<lb/>
　不用其極也此亦泛舉周家之德不必專指何王<lb/>
<pb n="34b"/>
　何𤣥子云具爾即燕禮所云公爾卿卿爾大夫注謂<lb/>
　揖而移之近之也<lb/>
肆筵設席授几有緝御或獻或酢洗爵奠斝醓醢以薦<lb/>
或燔或炙嘉殽脾臄或歌或咢<lb/>
　何元子曰醓醢三句即燕禮所載薦脯醢設折俎羞<lb/>
　庶羞之事醓醢醢也燔炙脯也嘉殽折俎也脾臄庶<lb/>
　羞也燕禮有歌無徒撃鼓者唯鄉射禮司射請以樂<lb/>
　樂賔曰不鼓不釋于是樂正奏騶虞為節是鼓歌相<lb/>
<pb n="35a"/>
　和據射時而言耳聘禮及公食大夫禮其豆實皆以<lb/>
　韭菹醓醢為首而周禮醢人云王舉則共醢六十罋<lb/>
　以五齊七醢七菹三臡實之是醢又為通名故以醓<lb/>
　醢概之也國語體解節折謂之殽脾說文云土藏也<lb/>
　脾與臄為二物<lb/>
敦弓既堅四鍭既鈞舍矢既均序賔以賢敦弓既句既<lb/>
挾四鍭四鍭如樹序賔以不侮<lb/>
　嚴華谷曰賔不得有彫弓以天子為主故舉天子之<lb/>
<pb n="35b"/>
　弓槩之按周頌敦琢其旅敦通作彫荀子曰天子彫<lb/>
　弓則敦弓為天子之弓明矣劉向列女傳王符潛夫<lb/>
　論後漢桓榮傳皆以為公劉之詩未足信也同姓不<lb/>
　得稱賔賔者謂異姓也文王世子云公與族燕則異<lb/>
　姓為賔膳宰為主人公與父兄齒此詩于燕則舉兄<lb/>
　弟于射則舉賔者亦互文耳<lb/>
曾孫維主酒醴維醹酌以大斗以祈黄耇黄耇台背以<lb/>
引以翼夀考維祺以介景福<lb/>
<pb n="36a"/>
　曲禮云諸侯臨祭祀外事曰曾孫某侯某是曾孫者<lb/>
　諸侯祭祀之稱也然武城篇曰有道曾孫周王𤼵射<lb/>
　義詩曰曾孫侯氏則曾孫亦猶宗子之稱不獨施諸<lb/>
　諸侯亦不獨施諸祭祀也斗釋文通作枓少牢禮司<lb/>
　宫設罍水有枓是枓者所以酌于罍水與酒皆用之<lb/>
　矣毛云長三尺恐不盡然祈黄耇雖係頌禱之詞亦<lb/>
　特為老者祈故曾孫自為主而酌之以致敬即文王<lb/>
　世子所云公與父兄齒者是也以引以翼謂引翼曽<lb/>
<pb n="36b"/>
　孫以介景福謂助曾孫之大福此即曽孫乞言之意<lb/>
　既醉<lb/>
既醉以酒既飽以德君子萬年介爾景福<lb/>
　序曰大平也前詩似伐木此詩似天保但小雅記事<lb/>
　故伐木天保皆為燕而作也大雅以徵君德而覘世<lb/>
　運故行葦既醉出于泛然之頌美非為燕而作者故<lb/>
　序本作者之志約舉大義而已天下既定四方無虞<lb/>
　所循而行者祭祀燕享之禮所禱而頌者惟長子孫<lb/>
<pb n="37a"/>
　保福祚于無窮故曰大平<lb/>
既醉以酒爾殽既將君子萬年介爾昭明<lb/>
　昭明即傳所云文物以紀之聲明以𤼵之以照臨百<lb/>
　官是也<lb/>
昭明有融高朗令終令終有俶公尸嘉告<lb/>
　公尸鄭箋曰公君也按周禮冢人掌公墓之地是王<lb/>
　者之墓得稱公墓豈王者之尸不可稱公尸乎諸說<lb/>
　紛紛都非確義<lb/>
<pb n="37b"/>
其告維何籩豆靜嘉朋友攸攝攝以威儀<lb/>
　禮祭義曰濟濟者容也逺也漆漆者容也自反也反<lb/>
　饋樂成薦其薦俎序其禮樂備其百官君子致其濟<lb/>
　濟漆漆夫何恍惚之有乎此言主祭者不尚威儀而<lb/>
　助祭者尚之也自反者攝之謂也<lb/>
威儀孔時君子有孝子孝子不匱永錫爾類<lb/>
　威儀即言朋友之威儀既有顯相又有上嗣皆致敬<lb/>
　竭誠以助主人之祭也張元岵曰讀書須識古人意<lb/>
<pb n="38a"/>
　思所在此詩君子有孝子一語踴躍歡喜一篇神情<lb/>
　注射于此盖受命開創之際必須繼述得人所謂國<lb/>
　有長君社稷之福況天性孝友盎于靣目亹亹頌美<lb/>
　何能自已嚴華谷曰聖人之于民類也孝者民心之<lb/>
　同然以心感心放之四海而凖是錫類也按集註云<lb/>
　儀禮祭祀之終有嗣舉奠此由鄭氏之誤解儀禮也<lb/>
　文王世子云其登餕獻受爵則以上嗣謂登餕之時<lb/>
　嗣子獻餕因受上餕之嘏爵明錫類之意若儀禮嗣<lb/>
<pb n="38b"/>
　舉奠自謂嗣尸而舉奠非謂嗣子詳儀禮畧記<lb/>
其類維何室家之壼君子萬年永錫祚𦙍<lb/>
　壼者宫中之道所由以逹于外者也王者之化天下<lb/>
　必由室家而逹故周語引此詩而曰壼也者廣裕人<lb/>
　民之謂也毛傳之義亦同<lb/>
其𦙍維何天被爾禄君子萬年景命有僕<lb/>
其僕維何釐爾女士釐爾女士從以孫子<lb/>
　女而士行如所云情欲之感不介于儀容燕私之意<lb/>
<pb n="39a"/>
　不形于動靜者是已<lb/>
　鳬鷖<lb/>
鳬鷖在涇公尸來燕來寧爾酒既清爾殽既馨公尸燕<lb/>
飲福禄來成<lb/>
　序曰守成也敬以持盈不喪匕鬯可以長為宗廟之<lb/>
　主矣故篇終以無後艱為祝此守成之義也不言正<lb/>
　祭而舉燕尸為言者正祭人所易謹燕尸人所易忽<lb/>
　于此而酒清殽馨能致其敬則無不敬矣此可歌也<lb/>
<pb n="39b"/>
　一事而列為五章亦反覆咏嘆之常而解者必求五<lb/>
　尸以實之其說不同總屬穿鑿而詩趣亦索然<lb/>
　何𤣥子曰不言鎬水而言涇者涇水源長而流逺詩<lb/>
　人于此興祖功宗德之思故有取于此孔疏曰福禄<lb/>
　來成成汝孝子也公尸燕樂而飲之則為神所悅以<lb/>
　致福禄也<lb/>
鳬鷖在沙公尸來燕來宜爾酒既多爾殽既嘉公尸燕<lb/>
飲福禄來為<lb/>
<pb n="40a"/>
鳬鷖在渚公尸來燕來處爾酒既湑爾殽伊脯公尸燕<lb/>
飲福禄來下<lb/>
鳬鷖在潨公尸來燕來宗既燕于宗福禄攸降公尸燕<lb/>
飲福禄來崇<lb/>
鳬鷖在亹公尸來止熏熏旨酒欣欣燔炙芬芬公尸燕<lb/>
飲無有後艱<lb/>
　西漢地理志金城郡有浩亹注釋亹義與此同無有<lb/>
　後艱謂享福禄者克保其後永無艱難也可見古人<lb/>
<pb n="40b"/>
　兢兢戒慎之意<lb/>
　假樂<lb/>
假樂君子顯顯令德宜民宜人受禄于天保右命之自<lb/>
天申之<lb/>
　序曰嘉成王也首章推本于武王以著其先德之隆<lb/>
　次意總叙武王之子孫以著其家風之厚三章四章<lb/>
　則專頌成王本身出治守之不懈為能克紹先烈而<lb/>
　益茂其家風也思齊之詩𥪡義與此畧同君子指武<lb/>
<pb n="41a"/>
　王也何𤣥子曰舜起匹夫為天子武王以諸侯有天<lb/>
　下其事相類故中庸引此以相證<lb/>
干禄百福子孫千億穆穆皇皇宜君宜王不愆不忘率<lb/>
由舊章<lb/>
　子孫謂武王之子孫千億者子孫受福之多更進于<lb/>
　百而至于千億也<lb/>
威儀抑抑德音秩秩無怨無惡率由羣匹受福無疆四<lb/>
方之綱<lb/>
<pb n="41b"/>
　上言率由舊章止守先王之成法而已此言率由羣<lb/>
　匹見成王之進用賢良更有神明化裁之意<lb/>
之綱之紀燕及朋友百辟卿士媚于天子不解于位民<lb/>
之攸塈<lb/>
　綱者有所總統而不散也紀者有所分理而不亂也<lb/>
　謂之綱紀則實有法以綱之紀之非徒恃天之福也<lb/>
　綱紀既立守而勿失所謂燕者在此所謂媚者在此<lb/>
　所謂不解而攸塈者在此曹參之載其清靜民以寧<lb/>
<pb n="42a"/>
　壹畧得此意<lb/>
　公劉<lb/>
篤公劉匪居匪康迺埸迺疆迺積迺倉迺裹餱糧于橐<lb/>
于囊思輯用光弓矢斯張干戈戚揚爰方啓行<lb/>
　序曰召康公戒成王也金仁山以此為豳之遺詩故<lb/>
　言情狀物如此之詳似矣然安知非豳有遺詩召公<lb/>
　因而擬之如後世擬古樂府之類乎不然荒僻之地<lb/>
　堂構初開豕殽匏爵未必有此宏雅之章也況詩中<lb/>
<pb n="42b"/>
　所云京者謂審形勢而見其都㑹所在故曰京師猶<lb/>
　大明思齊之稱京追尊之也公羊傳曰京師天子所<lb/>
　居<lb/>
　公劉距后稷世次史記劉敬傳與周本紀自為矛盾<lb/>
　不可為據要當以劉敬之說漢高謂公劉當桀之時<lb/>
　者近是羅泌亦云嘗見漢劉躭所書吕梁碑中序后<lb/>
　稷生台璽台璽生叔均叔均以下數世始至不窋不<lb/>
　窋至季歴猶十七世正與劉敬所說相近國語所云<lb/>
<pb n="43a"/>
　十五王盖舉有德之宗而數之本紀泥此而誤也<lb/>
篤公劉于胥斯原既庶既繁既順迺宣而無永歎陟則<lb/>
在巘復降在原何以舟之維玉及瑶鞞琫容刀<lb/>
　既庶既繁毛傳云公劉去豳諸侯之從者十有八國<lb/>
　必有所據矣舟通作周博古圖周䖍敦銘周字作□<lb/>
　集古録伯庶父作周姜尊敦周字作□皆古舟字也<lb/>
　大東舟人之子鄭箋作周人雖非詩義亦有所據矣<lb/>
　何以舟者言何以周旋其間也玉瑶以飭文德容刀<lb/>
<pb n="43b"/>
　以謹武備跋渉崎嶇之中自有從容整暇之象如此<lb/>
篤公劉逝彼百泉瞻彼溥原迺陟南岡迺覯于京京師<lb/>
之野于時處處于時廬旅于時言言于時語語<lb/>
　百泉在今平涼府涇州<lb/>
篤公劉于京斯依蹌蹌濟濟俾筵俾几既登乃依乃造<lb/>
其曹執豕于牢酌之用匏食之飲之君之宗之<lb/>
　東萊建國立宗之說晦翁既載之于篇他日又曰東<lb/>
　萊之說恐未必是如此只是公劉自為君宗耳盖一<lb/>
<pb n="44a"/>
　時燕饗未及立宗事也徐元扈曰大凡創業君臣與<lb/>
　守成異承平既久階陛森嚴君臣之分不患不明特<lb/>
　廉逺堂高九閽萬里上德下情不相諳悉故燕飲主<lb/>
　于導和創業之君與其臣披榛斬棘沐雨櫛風奚啻<lb/>
　家人父子上下之情不患不通特患分義未明粗率<lb/>
　簡易如漢初飲酒爭功醉或拔劒撃柱故燕飲主于<lb/>
　辨分時各有所重也<lb/>
篤公劉既溥既長既景迺岡相其隂陽觀其流泉其軍<lb/>
<pb n="44b"/>
三單度其隰原徹田為糧度其夕陽豳居允荒<lb/>
　三單謂散軍還農也古軍法五人為伍二伍為什散<lb/>
　其什伍布于井里則夫三為屋屋三為井三三而九<lb/>
　餘一為單合而再計故曰三單諸解紛紛總屬强說<lb/>
　張元岵曰上言觀其流泉下言度其隰原皆是相土<lb/>
　授田之事何縁中間揷入軍制意此章專為處置軍<lb/>
　旅如後世屯田之為者耳按周之徹法參酌夏商鄉<lb/>
　遂用貢都鄙用助要未有不行井田之法者貢則九<lb/>
<pb n="45a"/>
　夫同井十而稅一孟子所謂什一使自賦者也助則<lb/>
　八家同井以公田之二十畝為廬孟子所謂九一而<lb/>
　助其實亦十而稅一也統而名之曰徹此制自周公<lb/>
　乃行之于天下而公劉已始之豳矣于大田之詩公<lb/>
　田見助法焉于此詩之稱三單見貢法焉夕陽亦甚<lb/>
　言其得日之遲也黄才伯曰夕陽之田必不甚宜于<lb/>
　民惟歸附日衆舊田不給故不得不度此以廣之<lb/>
篤公劉于豳斯館渉渭為亂取厲取鍛止基迺理爰衆<lb/>
<pb n="45b"/>
爰有夾其皇澗遡其過澗止旅迺密芮鞫之即<lb/>
　何大復云芮水出今邠州西北東入涇汭水在今隴<lb/>
　州西北源出弦蒲藪入渭不入涇芮鞫之即言邠也<lb/>
　非隴也大復督學秦中其為雍大記必有考據地理<lb/>
　志混芮與汭為一者非也若禹貢所稱涇屬渭汭自<lb/>
　謂水北如媯汭洛汭之解非水名也<lb/>
　泂酌<lb/>
泂酌彼行潦挹彼注兹可以餴饎豈弟君子民之父母<lb/>
<pb n="46a"/>
　序曰召康公戒成王也<lb/>
　蘇子由曰流潦可以餴饎言物無不可用者是以君<lb/>
　子之于人未嘗有所棄猶父母之無棄子也季彭山<lb/>
　曰欲人君舍短取長不録人過也此說較舊更為明<lb/>
　切盖以挹注之勤興豈弟之德耳鄧潛谷曰王者以<lb/>
　無怨怒為大德行潦耳而酌之泂酌之又從而挹之<lb/>
　注之雖餴饎濯罍可也率此術也以往强教悅安有<lb/>
　一毫疾頑亟成心哉是豈弟之德也<lb/>
<pb n="46b"/>
泂酌彼行潦挹彼注兹可以濯罍豈弟君子民之攸歸<lb/>
泂酌彼行潦挹彼注兹可以濯溉豈弟君子民之攸塈<lb/>
　卷阿<lb/>
有卷者阿飄風自南豈弟君子來游來歌以矢其音<lb/>
　序曰召康公戒成王也竹書成王三十三年遊于巻<lb/>
　阿召康公從則此詩之作盖其時也<lb/>
　矢音康公自謂其賡歌也臣以詩諫于君前故曰矢<lb/>
　音<lb/>
<pb n="47a"/>
伴奐爾游矣優游爾休矣豈弟君子俾爾彌爾性似先<lb/>
公酋矣<lb/>
　說文伴大貎奐大也登高望逺則心志開廓故曰伴<lb/>
　奐爾游窮大則失其居故要之以優游爾休動靜不<lb/>
　相離也張元岵曰彌弓滿也誕彌厥月彌字同此彌<lb/>
　爾性者言當充滿爾性也有保合太和塞乎兩間之<lb/>
　意按禮記月令命大酋注酒熟曰酋說文云酋繹酒<lb/>
　也周禮酒正注云昔酒今之酋久白酒所謂舊醳者<lb/>
<pb n="47b"/>
　也是酋者取其醖釀深醇之義創業者利于𤼵揚守<lb/>
　成者主于涵蓄故不曰似先王而曰似先公也<lb/>
爾土宇昄章亦孔之厚矣豈弟君子俾爾彌爾性百神<lb/>
爾主矣<lb/>
　何𤣥子曰昄訓大謂混一無外章訓明謂疆界劃然<lb/>
　厚者基圖鞏固不可動摇之意<lb/>
爾受命長矣茀禄爾康矣豈弟君子俾爾彌爾性純嘏<lb/>
爾常矣<lb/>
<pb n="48a"/>
　茀通作祓爾雅祓福也注引茀禄爾康為証<lb/>
有馮有翼有孝有德以引以翼豈弟君子四方為則<lb/>
顒顒卬卬如圭如璋令聞令望豈弟君子四方為綱<lb/>
　為則專以德言為綱則兼德位而言之<lb/>
鳯凰于飛翽翽其羽亦集爰止藹藹王多吉士維君子<lb/>
使媚于天子<lb/>
鳯凰于飛翽翽其羽亦傅于天藹藹王多吉人維君子<lb/>
命媚于庶人<lb/>
<pb n="48b"/>
　說文云鳯飛羣鳥從之以萬數毛傳曰翽翽衆多也<lb/>
　鄭箋曰衆鳥慕鳯凰而來喻賢者所在羣士皆慕而<lb/>
　往仕也吉人吉士猶周書所云庶常吉士張元岵曰<lb/>
　媚者順而不怫之意事君則格心而無犯治民則同<lb/>
　欲而無擾鋒穎伎倆都無可見惟有沖然元氣飲人<lb/>
　以和所以謂之吉人吉士也<lb/>
鳯凰鳴矣于彼高岡梧桐生矣于彼朝陽菶菶萋萋雝<lb/>
雝喈喈<lb/>
<pb n="49a"/>
　梧桐即爾雅所云櫬梧似青桐而有子今亦謂之梧<lb/>
　桐菶菶二語形容贊嘆令人神徃君子之車四語却<lb/>
　引而不𤼵味之無窮<lb/>
君子之車既庶且多君子之馬既閑且馳矢詩不多維<lb/>
以遂歌<lb/>
　不多者見心所欲言非詩所能盡<lb/>
　民勞<lb/>
民亦勞止汔可小康惠此中國以綏四方無縱詭隨以<lb/>
<pb n="49b"/>
謹無良式遏冦虐憯不畏明柔逺能邇以定我王<lb/>
　序曰召穆公刺厲王也不敢直斥其君託為戒同列<lb/>
　者以諷之故詩曰大諫而序則曰刺<lb/>
　萬時華曰小人禍國只是一味詭隨大抵居高位者<lb/>
　多喜軟熟惡剛方小人欲進其身必未命先唯未令<lb/>
　先諾陽順其意隂匿其奸上多不察而信之故無良<lb/>
　惽怓罔極醜厲繾綣冦虐種種諸惡皆藉詭隨以濟<lb/>
　隨者不詭不過臧獲下賤奔走承奉之徒詭者不隨<lb/>
<pb n="50a"/>
　雖敦懿操莽亦無進身之路合此二字曲盡小人情<lb/>
　態矣嚴華谷曰書言柔逺能邇必難壬人詩言柔逺<lb/>
　能邇在謹無良其旨一也<lb/>
民亦勞止汔可小休惠此中國以為民逑無縱詭隨以<lb/>
謹惽怓式遏寇虐無俾民憂無棄爾勞以為王休<lb/>
　惽怓惑亂主聽也無棄爾勞者欲其斷決也人或覺<lb/>
　小人之奸有意遏絶終狎小人之佞旋事優容小人<lb/>
　不去勢必復肆是前功盡棄也<lb/>
<pb n="50b"/>
民亦勞止汔可小息惠此京師以綏四國無縱詭隨以<lb/>
謹罔極式遏寇虐無俾作慝敬慎威儀以近有德<lb/>
　嚴華谷曰非脩身則賢不可得而親故必慎威儀而<lb/>
　後可以近有德<lb/>
民亦勞止汔可小愒惠此中國俾民憂泄無縱詭隨以<lb/>
謹醜厲式遏寇虐無俾正敗戎雖小子而式𢎞大<lb/>
民亦勞止汔可小安惠此中國國無有殘無縱詭隨以<lb/>
謹繾綣式遏寇虐無俾正反王欲玉女是用大諫<lb/>
<pb n="51a"/>
　板<lb/>
上帝板板下民卒癉出話不然為猶不遠靡聖管管不<lb/>
實于亶猶之未逺是用大諫<lb/>
　序曰凡伯刺厲王也嚴華谷曰切責僚友義歸于刺<lb/>
　王胡廷芳曰召穆凡伯以親賢之義宜極言而力救<lb/>
　之乃不直致其諫者豈非監謗之故耶攖其鋒以䧟<lb/>
　于罪徒甚吾君之惡而無益也<lb/>
　管小器也管管者其人之量易盈也亶說文云多榖<lb/>
<pb n="51b"/>
　也故借為充積之意既不復知有聖人則驕矜自足<lb/>
　不能廣見博聞實有所充積也<lb/>
天之方難無然憲憲天之方蹶無然泄泄辭之輯矣民<lb/>
之洽矣辭之懌矣民之莫矣<lb/>
　何𤣥子曰樂記武坐致右憲鄭氏讀憲如軒則此憲<lb/>
　憲亦猶軒軒盖狀其足高氣揚之象輯謂調劑民情<lb/>
　懌謂感𤼵民志陸敬輿所云動人以言所感已淺言<lb/>
　又不切誰復能懐即此意也嚴華谷以議論相協解<lb/>
<pb n="52a"/>
　之則詩旨未明小人之黨同亦可云輯懌也<lb/>
我雖異事及爾同僚我即爾謀聽我囂囂我言維服勿<lb/>
以為笑先民有言詢于芻蕘<lb/>
　我言維服猶說命篇云乃言維服謂可以服行也<lb/>
天之方虐無然謔謔老夫灌灌小子蹻蹻匪我言耄爾<lb/>
用憂謔多將熇熇不可救藥<lb/>
　灌灌猶言沃朕心也蹻說文云舉足高也<lb/>
天之方懠無為夸毗威儀卒迷善人載尸民之方殿屎<lb/>
<pb n="52b"/>
則莫我敢葵喪亂蔑資曾莫惠我師<lb/>
　爾雅云夸毗體柔也盖恣為夸大之言正以謟附人<lb/>
　主故曰體柔殿屎說文作唸㕧蔑資謂無所資藉也<lb/>
天之牖民如壎如篪如璋如圭如取如攜攜無曰益牖<lb/>
民孔易民之多辟無自立辟<lb/>
　壎篪言民之必應也圭璋言民之必合也如取如攜<lb/>
　言民之無不得也攜無曰益謂因其所固有而導之<lb/>
　非强加之也<lb/>
<pb n="53a"/>
价人維藩大師維垣大邦維屏大宗維翰懐德維寧宗<lb/>
子維城無俾城壊無獨斯畏<lb/>
　价人荀子漢書俱作介人故訓為大<lb/>
敬天之怒無敢戲豫敬天之渝無敢馳驅昊天曰明及<lb/>
爾出王昊天曰旦及爾游衍<lb/>
　聖人一言一動必推之于天非虚語也書酒誥曰天<lb/>
　降威我民用大亂喪德亦罔非酒惟行越小大邦用<lb/>
　喪亦罔非酒惟辜夫飲酒之失至于喪邦豈可謂非<lb/>
<pb n="53b"/>
　天哉出王游衍亦猶是已<lb/>
蕩之什<lb/>
　蕩<lb/>
蕩蕩上帝下民之辟疾威上帝其命多辟天生烝民其<lb/>
命匪諶靡不有初鮮克有終<lb/>
　序曰召穆公傷周室大壊也<lb/>
文王曰咨咨女殷商曾是彊禦曾是掊克曾是在位曾<lb/>
是在服天降慆德女興是力<lb/>
<pb n="54a"/>
　四曾是極其怪詫言天壤間曾有如此之人乎曾有<lb/>
　如此人而用事者乎<lb/>
文王曰咨咨女殷商而秉義類彊禦多懟流言以對寇<lb/>
攘式内侯作侯祝靡屆靡究<lb/>
　流言即莊子所謂孟浪之言凡言之不根者皆是<lb/>
文王曰咨咨女殷商女炰烋于中國歛怨以為德不明<lb/>
爾徳時無背無側爾德不明以無陪無卿<lb/>
　炰烋通作咆哮謝疊山曰如虎狼炰烋之狀背謂可<lb/>
<pb n="54b"/>
　憑依者側謂可輔翼者此云背側猶卷阿之言馮翼<lb/>
　也鄭箋釋憑為憑几則背者亦如几之有背耳漢書<lb/>
　五行志引此詩以為不知善惡顔注因以背為背逆<lb/>
　側為傾仄義亦可通終覺費解<lb/>
文王曰咨咨女殷商天不湎爾以酒不義從式既愆爾<lb/>
止靡明靡晦式號式呼俾晝作夜<lb/>
文王曰咨咨女殷商如蜩如螗如沸如羮小大近喪人<lb/>
尚乎由行内奰于中國覃及鬼方<lb/>
<pb n="55a"/>
　蜩蟬也螗似蟬而小爾雅蜋蜩螗蜩是螗亦名蜩也<lb/>
　如羮鄭箋云如羮之方熟亦沸意也孔疏云西京賦<lb/>
　巨靈奰屭以流河曲奰者怒而作氣之貎漢書賈捐<lb/>
　之曰武丁征西戎鬼方是鬼方者西戎之國也<lb/>
文王曰咨咨女殷商匪上帝不時殷不用舊雖無老成<lb/>
人尚有典刑曾是莫聽大命以傾<lb/>
文王曰咨咨女殷商人亦有言顛沛之揭枝葉未有害<lb/>
本實先撥殷鑒不遠在夏后之世<lb/>
<pb n="55b"/>
　顛沛論語注云偃仆也沛集韻亦作伂揭者揭起而<lb/>
　復植之也撥抝攦也戰國策弓撥矢鈎撥義與此同<lb/>
　言木既偃仆者欲起而植之雖枝葉未傷而本根已<lb/>
　先抝攦不可復生猶國既喪亂者欲整而理之雖典<lb/>
　章未墜而民心已先離叛不可復治夏后之世明鑒<lb/>
　昭然及其近喪未至顛沛亟亟圖之猶可及耳何𤣥<lb/>
　子曰召公惓惓望王有終者其指歸全在于此<lb/>
　抑<lb/>
<pb n="56a"/>
抑抑威儀維德之隅人亦有言靡哲不愚庶人之愚亦<lb/>
職維疾哲人之愚亦維斯戾<lb/>
　序曰衛武公刺厲王亦以自警也武公之為諸侯不<lb/>
　與厲王同時序以為刺厲王誠不可解詩已明言其<lb/>
　在于今又不得云追刺晦翁之辨當矣然詩中所云<lb/>
　攜手提耳是長者教誨小子之常武公即位之後年<lb/>
　已五十餘豈得復為此語且云亦既抱子明據少時<lb/>
　而言以此證其成人如在强壯之年即不必復云抱<lb/>
<pb n="56b"/>
　子矣況既老乎嚴華谷以為追責則詞氣不類且于<lb/>
　數十年之後瑣瑣焉咎其數十年以前規切之情亦<lb/>
　太迂緩則此詩之作于少時明矣其曰亦聿既耄者<lb/>
　蟋蟀詩傳曰聿遂也孔仲逹以為從始向末之詞此<lb/>
　盖言歲月易逝亦遂至于既髦也以少時而預警以<lb/>
　耄老情詞乃愈激切耳武公少年作此至老猶使人<lb/>
　誦之董子之言近之矣國語左史之言自在輿以下<lb/>
　皆因耄老之箴儆而槩遡其生平非謂既耄始作此<lb/>
<pb n="57a"/>
　也武公以五十餘即位于宣王十六年當厲王出奔<lb/>
　之日年已二十此正初抱子之時詩中凡稱小子者<lb/>
　皆自呼以儆也其未為諸侯而得與國政者考之左<lb/>
　傳王子朝曰厲王暴虐萬民弗忍居王于彘諸侯釋<lb/>
　位以間王政曰諸侯釋位則在外者亦入而分職非<lb/>
　獨在朝之周召矣是時衛釐侯必入王朝世子共伯<lb/>
　又蚤死武公為世子而監國事故述父訓而作此詩<lb/>
　其刺厲王者止其在于今一章耳餘皆因厲王以自<lb/>
<pb n="57b"/>
　警也以少年而監國惟恐傲然以人君自處忘其弟<lb/>
　子之職故篇中所以為戒者除戎器逷蠻方之大政<lb/>
　不過一二言而已而謹言慎儀以及灑掃寢興之節<lb/>
　不啻諄諄焉所以明為人子者然後可以為人君也<lb/>
　向之解此詩者皆以史記横據于胸中而不深考當<lb/>
　時之事以致信詩序與疑詩序者胥失之也<lb/>
　張元岵曰戾乖戾也哲人而愚者正縁自恃其聰明<lb/>
　往往不和于俗此皆德器不厚學問不深以至于此<lb/>
<pb n="58a"/>
　抑抑威儀對症之藥也<lb/>
無競維人四方其訓之有覺徳行四國順之訏謨定命<lb/>
逺猶辰告敬慎威儀維民之則<lb/>
　有覺禮記緇衣篇引此作有梏爾雅云梏較直也覺<lb/>
　與較通因與梏通古人用字不拘如此周書曰無反<lb/>
　無側王道正直有覺之謂也<lb/>
其在于今興迷亂于政顛覆厥德荒湛于酒女雖湛樂<lb/>
從弗念厥紹罔敷求先王克共明刑<lb/>
<pb n="58b"/>
　女指王也言女雖湛樂是從獨不一念及其所繼乎<lb/>
　乃竟不肯廣求先王恪守明法也<lb/>
肆皇天弗尚如彼流泉無淪胥以亡夙興夜寐洒埽庭<lb/>
内維民之章脩爾車馬弓矢戎兵用戒戎作用逷蠻方<lb/>
　皇天弗尚指厲王奔彘之事王室既亡侯國亦不可<lb/>
　保故懼其相隨以亡而因示以自保之計也流泉毛<lb/>
　鄭本作泉流<lb/>
質爾人民謹爾侯度用戒不虞慎爾出話敬爾威儀無<lb/>
<pb n="59a"/>
不柔嘉白圭之玷尚可磨也斯言之玷不可為也<lb/>
　張元岵曰質爾人民即天保民之質矣日用飲食之<lb/>
　義在上之人琢彫為朴無示以浮靡機巧也<lb/>
無易由言無曰茍矣莫捫朕舌言不可逝矣無言不讐<lb/>
無德不報惠于朋友庶民小子子孫繩繩萬民靡不承<lb/>
視爾友君子輯柔爾顔不遐有愆相在爾室尚不愧于<lb/>
屋漏無曰不顯莫予云覯神之格思不可度思矧可射<lb/>
思<lb/>
<pb n="59b"/>
　屋漏孫炎釋爾雅云當室之白日光所漏入按鄭氏<lb/>
　注曾子問當室之白謂室西北隅得戸明者也此即<lb/>
　孫氏屋漏之義較詩箋頗為明順<lb/>
辟爾為德俾臧俾嘉淑慎爾止不愆于儀不僭不賊鮮<lb/>
不為則投我以桃報之以李俾童而角實虹小子<lb/>
　辟與闢同開明之意禮運篇辟于其義是也何𤣥子<lb/>
　曰止者心之所止與虞書安汝止商書欽厥止同義<lb/>
　淑者純粹即安之意慎者詳審即欽之意乃不愆于<lb/>
<pb n="60a"/>
　儀之本領如以止為容止與下句重複矣投桃報李<lb/>
　即已之必報以明人之必應也嚴華谷曰虹幻惑也<lb/>
　蝃蝀不正之氣須臾散滅<lb/>
荏染柔木言緡之絲温温恭人維德之基其維哲人告<lb/>
之話言順德之行其維愚人覆謂我僭民各有心<lb/>
於乎小子未知臧否匪手攜之言示之事匪面命之言<lb/>
提其耳借曰未知亦既抱子民之靡盈誰夙知而莫成<lb/>
昊天孔昭我生靡樂視爾夢夢我心慘慘誨爾諄諄聽<lb/>
<pb n="60b"/>
我藐藐匪用為教覆用為虐借曰未知亦聿既耄<lb/>
於乎小子告爾舊止聽用我謀庶無大悔天方艱難曰<lb/>
喪厥國取譬不逺昊天不忒回遹其德俾民大棘<lb/>
　艱難喪國亦指厲王出奔之事故曰取譬不逺<lb/>
　桑柔<lb/>
菀彼桑柔其下侯旬捋采其劉瘼此下民不殄心憂倉<lb/>
兄填兮倬彼昊天寜不我矜<lb/>
　序曰芮伯刺厲王也詩中云滅我立王又云民之貪<lb/>
<pb n="61a"/>
　亂民之回遹是為流彘以後之詩明矣厲王監謗道<lb/>
　路以目即親賢大臣不能黙黙而詩中刺厲王者不過<lb/>
　五篇非托于規其同列則托于文王之嘆商其明刺王<lb/>
　者惟抑與此皆在流彘以後意王或懲覆車尚可圖改<lb/>
　轍也然抑詩主于自儆此詩亦終于諷友厲王自謂吾<lb/>
　能弭謗豈不信哉宜小雅諸什無一刺厲王之詩也<lb/>
　旬日為浹日故訓旬為偏毛傳曰隂均也義亦相同<lb/>
　胡廷芳曰填滿也積也言悲憫之意積滿于中也<lb/>
<pb n="61b"/>
四牡騤騤旟旐有翩亂生不夷靡國不泯民靡有黎具<lb/>
禍以燼於乎有哀國歩斯頻<lb/>
　泯謂民之生理泯滅也鄭氏以為無國不見殘滅則<lb/>
　當時未有此事頻說文云水厓也前無餘地故為急<lb/>
　蹙之義<lb/>
國歩蔑資天不我將靡所止疑云徂何往君子實維秉<lb/>
心無競誰生厲階至今為梗<lb/>
　蔑資謂無所資藉也君子實維猶云實維君子倒句<lb/>
<pb n="62a"/>
　法也梗水上浮木壅水者也<lb/>
憂心慇慇念我土宇我生不辰逢天僤怒自西徂東靡<lb/>
所定處多我覯<graphic n="KR2188" url="https://raw.githubusercontent.com/kanripo/KR-Gaiji/master/images/KR2188.png" mimeType="image/png"/>孔棘我圉<lb/>
　鎬京在西故言自西徂東覯<graphic n="KR2188" url="https://raw.githubusercontent.com/kanripo/KR-Gaiji/master/images/KR2188.png" mimeType="image/png"/>謂兵連禍結也孔棘<lb/>
　我圉如所云日蹙國百里也<lb/>
為謀為毖亂況斯削告爾憂恤誨爾序爵誰能執熱逝<lb/>
不以濯其何能淑載胥及溺<lb/>
　憂恤如下詔罪已推誠肆赦是也序爵任君子以收<lb/>
<pb n="62b"/>
　人心斥小人以謝衆怒也厲王雖已出居茍能痛自<lb/>
　懲艾委任賢者猶可以解如沸如羮之勢此執熱以<lb/>
　濯之喻也其何能淑又恐救之于既亂之後雖有善<lb/>
　者亦無及也<lb/>
如彼遡風亦孔之僾民有肅心荓云不逮好是稼穡力<lb/>
民代食稼穡維寶代食維好<lb/>
　荓云不逮言民有進而效用之心而王之予聖予雄<lb/>
　使得藉口于才力之不逮而因以力食逺禍為高也<lb/>
<pb n="63a"/>
　此追咎之辭<lb/>
天降䘮亂滅我立王降此蟊賊稼穡卒痒哀恫中國具<lb/>
贅卒荒靡有旅力以念穹蒼<lb/>
　亂之已極無可如何所冀者惟此剥復相循之天理<lb/>
　乃日復一日天理杳不可知此心灰矣能復念之乎<lb/>
惟此惠君民人所瞻秉心宣猶考慎其相維彼不順自<lb/>
獨俾臧自有肺腸俾民卒狂<lb/>
　自獨俾臧嚴華谷云欲用獨自之見而使之善何由<lb/>
<pb n="63b"/>
　得善<lb/>
瞻彼中林甡甡其鹿朋友已譖不胥以榖人亦有言進<lb/>
退維谷<lb/>
維此聖人瞻言百里維彼愚人覆狂以喜匪言不能胡<lb/>
斯畏忌<lb/>
　胡斯畏忌言我何以若斯之畏忌也何𤣥子曰盖恨<lb/>
　極而自訝之辭<lb/>
維此良人弗求弗迪維彼忍心是顧是復民之貪亂寧<lb/>
<pb n="64a"/>
為荼毒<lb/>
　寧為荼毒言民之貪亂期緩禍難于一時豈復以此<lb/>
　為苦毒哉<lb/>
大風有隧有空大谷維此良人作為式榖維彼不順征<lb/>
以中垢<lb/>
　中垢之中如漢書樊噲傳中酒之中注云酒酣也魏<lb/>
　志徐邈傳時復中之義正同此是中者有躭之之意<lb/>
　征以中垢謂行其不順以躭于垢汚也漢書竹仲反<lb/>
<pb n="64b"/>
　魏志讀如字莊子列禦寇篇㐫德有五中德為首中<lb/>
　德也者有以自好也而呲其所不為者也中字義亦<lb/>
　相類<lb/>
大風有隧貪人敗類聽言則對誦言如醉匪用其良覆<lb/>
俾我悖<lb/>
　蘇子由曰風之起也有道類之敗也有自貪人在上<lb/>
　類之所由敗也按誦言如醉恐言之而見怒也言之<lb/>
　而見怒則匪特不用善言反使我激成其惡而悖其<lb/>
<pb n="65a"/>
　忠愛之意也<lb/>
嗟爾朋友予豈不知而作如彼飛蟲時亦弋獲既之隂<lb/>
女反予來赫<lb/>
民之罔極職涼善背為民不利如云不克民之囘遹職<lb/>
競用力<lb/>
　職競用力言民爭用力于邪僻也張元岵曰上之害<lb/>
　民竭力為之惟恐不勝則民之囘遹亦竭力為之又<lb/>
　何怪乎<lb/>
<pb n="65b"/>
民之未戾職盗為寇涼曰不可覆背善詈雖曰匪予既<lb/>
作爾歌<lb/>
　雲漢<lb/>
倬彼雲漢昭囘于天王曰於乎何辜今之人天降喪亂<lb/>
饑饉薦臻靡神不舉靡愛斯牲圭璧既卒寧莫我聽<lb/>
　序曰仍叔美宣王也按竹書宣王二十五年大旱王<lb/>
　禱于郊廟此詩之作當在此時孔疏曰春秋桓公五<lb/>
　年天王使仍叔之子來聘上距宣王之崩已七十餘<lb/>
<pb n="66a"/>
　年仍叔或是世稱如晉知氏世稱伯趙氏世稱孟也<lb/>
　春秋左傳曰天災有幣無牲盖言災未甚者不用牲<lb/>
　也既甚則無神不舉安得不用<lb/>
旱既大甚藴隆蟲蟲不殄禋祀自郊徂宫上下奠瘞靡<lb/>
神不宗后稷不克上帝不臨耗斁下土寧丁我躬<lb/>
　自郊祭天奠瘞祭地及六宗也上謂壇祭下謂坎祭<lb/>
　也祭法祭天燔柴祭地瘞埋祭時祭寒暑祭日祭月<lb/>
　祭星祭水旱皆埋少牢皆有坎壇故曰上下奠瘞斁<lb/>
<pb n="66b"/>
　通作殬詳思齊篇<lb/>
旱既大甚則不可推兢兢業業如霆如雷周餘黎民靡<lb/>
有孑遺昊天上帝則不我遺胡不相畏先祖于摧<lb/>
　天不我遺言天意似不我容非特不臨而已先祖于<lb/>
　摧言先祖之靈似相摧折非特不克而已<lb/>
旱既大甚則不可沮赫赫炎炎云我無所大命近止靡<lb/>
瞻靡顧羣公先正則不我助父母先祖胡寧忍予<lb/>
旱既大甚滌滌山川旱魃為虐如惔如焚我心憚暑憂<lb/>
<pb n="67a"/>
心如熏羣公先正則不我聞昊天上帝寧俾我遯<lb/>
　寧俾我遯言天意如此豈以我之不君欲使我避位<lb/>
　以讓賢者乎<lb/>
旱既大甚黽勉畏去胡寧瘨我以旱憯不知其故祈年<lb/>
孔夙方社不莫昊天上帝則不我虞敬恭明神宜無悔<lb/>
怒<lb/>
　嚴華谷曰黽勉畏去念民命方急當思救之故黽勉<lb/>
　于此不敢去也月令注云天宗日月星辰也<lb/>
<pb n="67b"/>
旱既大甚散無友紀鞠哉庶正疚哉冢宰趣馬師氏膳<lb/>
夫左右靡人不周無不能止瞻卬昊天云如何里<lb/>
　友作有為是里與理通素問曰天有八紀地有五里<lb/>
　謂八節之紀五行之里也劉公瑾曰孟子稽大不理<lb/>
　于口集註理訓頼亦引漢書季布傳無俚之俚為證<lb/>
　則里理俚盖通用趣馬師氏膳夫詳十月之交篇<lb/>
瞻卬昊天有嘒其星大夫君子昭假無贏大命近止無<lb/>
棄爾成何求為我以戾庶正瞻卬昊天曷惠其寧<lb/>
<pb n="68a"/>
　崧高<lb/>
崧高維嶽駿極于天維嶽降神生甫及申維申及甫維<lb/>
周之翰四國于蕃四方于宣<lb/>
　序曰尹吉甫美宣王也天下復平能建國親諸侯褒<lb/>
　賞申伯焉郝楚望曰詩至大雅作者之志愈遠而序<lb/>
　者之義愈精故雲漢不為救旱以明格天之德崧高<lb/>
　不為贈行以明親賢之禮烝民不為贈山甫以表使<lb/>
　能之功梁山不為美韓侯以紀馭福之柄江漢以下<lb/>
<pb n="68b"/>
　皆可知也<lb/>
　凡山之高大者皆稱崧非指崧山堯時止有四嶽至<lb/>
　周始有中嶽與四嶽而為五因其高大名之曰崧爾<lb/>
　雅郭注得之毛傳曰堯之時姜氏為四伯掌四嶽之<lb/>
　祀述諸侯之職于周則有甫有申有齊有許也嶽降<lb/>
　神靈和氣以生申甫鄭箋曰德當嶽神之意故福興<lb/>
　其子孫孔疏曰周語謂堯祚四岳國命為侯伯氏曰有<lb/>
　呂又謂齊許申呂由大姜故知申呂皆為四岳之胄<lb/>
<pb n="69a"/>
　尚書呂刑禮記引之作甫刑是甫即呂也按呂之為<lb/>
　甫不知始于何時據揚之水為平王初年之詩甫與<lb/>
　申許並稱而宣王之時去平王不逺則必有甫侯可<lb/>
　知呂氏以甫申為宣王時賢諸侯同有功于王室者<lb/>
　是也後漢書劉陶曰周宣用申甫以濟夷厲之荒盖<lb/>
　本此詩而康成注禮記又以甫為仲山甫甚謬<lb/>
亹亹申伯王纘之事于邑于謝南國是式王命召伯定<lb/>
申伯之宅登是南邦世執其功<lb/>
<pb n="69b"/>
　後漢地理志南陽棘陽縣東北百里有謝城即今河<lb/>
　南新野縣申國亦在南陽王伯厚曰高帝入關光武<lb/>
　起兵皆先取宛其形勢自可想見宛即南陽也何𤣥<lb/>
　子曰春秋時楚經營北方大抵用申息之師其君多<lb/>
　居于申合諸侯亦在焉是楚得申而後强也當宣王<lb/>
　時蠻荆蠢動而謝最近于荆故築城于此亦扼要之<lb/>
　慮與<lb/>
王命申伯式是南邦因是謝人以作爾庸王命召伯徹<lb/>
<pb n="70a"/>
申伯土田王命傅御遷其私人<lb/>
　張元岵曰民功曰庸因是謝人謂不易民而治因其<lb/>
　教不易其俗以振起爾蕃宣之功也如以庸為墉當<lb/>
　命召伯不當命申伯矣徹法壊于厲王宣王復之此<lb/>
　中興之根本故此與江漢皆贊美其事<lb/>
申伯之功召伯是營有俶其城寢廟既成既成藐藐王<lb/>
錫申伯四牡蹻蹻鉤膺濯濯<lb/>
　周禮巾車之文金路鈎樊纓九就同姓以封申伯異<lb/>
<pb n="70b"/>
　姓而得此賜者一時之異數猶韓侯之有錫也<lb/>
王遣申伯路車乘馬我圖爾居莫如南土錫爾介圭以<lb/>
作爾寶往近王舅南土是保<lb/>
　考工記鎮圭尺有二寸天子守之爾雅云珪大尺二<lb/>
　寸謂之玠書顧命篇太保承介圭是介圭為天子之<lb/>
　守圭也然韓奕篇云以其介圭入覲于王則亦諸侯<lb/>
　所執也何𤣥子云周禮典瑞之職珍圭以徵守以恤<lb/>
　凶荒注云珍當為鎮王使人執以徃致王命焉歸又<lb/>
<pb n="71a"/>
　執以反命由此觀之宣王之命申伯將以鎮撫南土<lb/>
　故使之執介圭以往如王自行也近當作䢋說文䢋<lb/>
　讀如記故與記通<lb/>
申伯信邁王餞于郿申伯還南謝于誠歸王命召伯徹<lb/>
申伯土疆以峙其粻式遄其行<lb/>
　郿即今陜西郿縣孔疏云時王省視岐周申伯從王<lb/>
　至岐自岐遣之故餞于郿非為申伯故往也嚴華谷<lb/>
　以文王之廟在豐豐與郿相近故告廟畢而餞郿者<lb/>
<pb n="71b"/>
　非也考之豐在郿東相距百里而謝又在豐東豈有<lb/>
　東行而西餞者<lb/>
申伯番番既入于謝徒御嘽嘽周邦咸喜戎有良翰不<lb/>
顯申伯王之元舅文武是憲<lb/>
　番番書秦誓篇番番良士旅力既愆則非武勇之貎<lb/>
　明矣盖老成之狀也母之兄弟為舅故曰元舅長舅<lb/>
　也或以列女傳宣后姜姓遂謂申伯為后父者非是<lb/>
　不顯當作丕顯錢長玉曰因親建賢疑為王者之私<lb/>
<pb n="72a"/>
　恩故特鋪張其賢見錫之遣之餞之以華其行者非<lb/>
　止為外戚而已<lb/>
申伯之德柔惠且直揉此萬邦聞于四國吉甫作誦其<lb/>
詩孔碩其風肆好以贈申伯<lb/>
　孔碩謂所指陳者朝廷典禮之盛肆好謂所揚扢者<lb/>
　君臣喜起之休也贈申伯以感勵之也<lb/>
　烝民<lb/>
天生烝民有物有則民之秉彛好是懿德天降有周昭<lb/>
<pb n="72b"/>
格于下保兹天子生仲山甫<lb/>
　序曰尹吉甫美宣王也周室中衰華夷雜處非文武<lb/>
　威風有大方畧者不能據天下形勝設險以制蠻夷<lb/>
　而藩王國故召伯營謝燕師完韓山甫城齊受其事<lb/>
　者皆當世第一流人宣王可謂能任賢矣故吉甫作<lb/>
　詩以美之因以慰勉山甫焉則者無過無不及之則即<lb/>
　商書所云降衷也秉彛即所云若有恒性也可見至<lb/>
　善之理惟不失其常而已仲山甫漢書杜欽傳以為<lb/>
<pb n="73a"/>
　異姓之臣者是權德輿集以為魯獻公仲子非也羅<lb/>
　泌路史有兩樊國一為泰伯仲雍後一據潛夫論以<lb/>
　為慶姓<lb/>
仲山甫之德柔嘉維則令儀令色小心翼翼古訓是式<lb/>
威儀是力天子是若明命使賦<lb/>
　令色依于巧言常足以敗德令色依于嘉則適足以<lb/>
　彰德則即物則之則儀既令矣又威儀是力者時時<lb/>
　檢攝惟恐慢易之心入之也<lb/>
<pb n="73b"/>
王命仲山甫式是百辟纘戎祖考王躬是保出納王命<lb/>
王之喉舌賦政于外四方爰發<lb/>
　胡雙湖曰命之善者宣出之不善者繳納之如後世<lb/>
　封還詞頭之類如以出為宣命納為復命不過一奉<lb/>
　行之任何足稱道<lb/>
肅肅王命仲山甫將之邦國若否仲山甫明之既明且<lb/>
哲以保其身夙夜匪懈以事一人<lb/>
　明其若否中亦有若則出否則納之意非徒奉行已<lb/>
<pb n="74a"/>
　也<lb/>
人亦有言柔則茹之剛則吐之維仲山甫柔亦不茹剛<lb/>
亦不吐不侮矜寡不畏彊禦<lb/>
　不茹不吐見山甫大公至正之心柔亦不茹非以其<lb/>
　柔故昵之也剛亦不吐非以其剛故仇之也柔嘉有<lb/>
　則則雖令儀令色原與胡廣趙戒之依阿者不同矣<lb/>
　剛柔一視則雖不侮不畏原與李膺張儉之憤激者<lb/>
　不同矣所以為王者之佐而任天下之重也<lb/>
<pb n="74b"/>
人亦有言德輶如毛民鮮克舉之我儀圖之維仲山甫<lb/>
舉之愛莫助之袞職有闕維仲山甫補之<lb/>
　徳輶如毛荀子引之以為財物貨寳以大為重政教<lb/>
　功名反是能積㣲者速成是如毛者至㣲之義鮮克<lb/>
　舉者言其𣺌忽而難執也此解與中庸合于詩義亦<lb/>
　通<lb/>
仲山甫出祖四牡業業征夫㨗㨗每懐靡及四牡彭彭<lb/>
八鸞鏘鏘王命仲山甫城彼東方<lb/>
<pb n="75a"/>
四牡騤騤八鸞喈喈仲山甫徂齊式遄其歸吉甫作誦<lb/>
穆如清風仲山甫永懐以慰其心<lb/>
　韓奕<lb/>
奕奕梁山維禹甸之有倬其道韓侯受命王親命之纘<lb/>
戎祖考無廢朕命夙夜匪懈䖍共爾位朕命不易榦不<lb/>
庭方以佐戎辟<lb/>
　序曰尹甫甫美宣王也黄東發曰謝衛武關以制荆<lb/>
　韓扞臨晉以制狄皆天下形勝故宣王中興特著二<lb/>
<pb n="75b"/>
　詩焉按詩中絶無一語及韓侯才能惟因蹶父相攸<lb/>
　㸃綴物産之盛以見嗣續之際不替家聲百蠻雖悍<lb/>
　莫敢侵擾其地以得保有樂土也此雖大雅而醖藉<lb/>
　波瀾饒有風人之致矣<lb/>
　何大復云梁山在今陜西韓城郃陽兩縣之界非太<lb/>
　王遷邠所踰之梁山也按韓國既因百蠻不應近在<lb/>
　梁山梁山之南有韓距周都不五百里盖韓侯之采<lb/>
　邑也在漢為内史地漢因周都也不易言任之專信<lb/>
<pb n="76a"/>
　之篤也<lb/>
四牡奕奕孔脩且張韓侯入覲以其介圭入覲于王王<lb/>
錫韓侯淑旂綏章簟茀錯衡𤣥袞赤舄鉤膺鏤鍚鞹鞃<lb/>
淺幭鞗革金厄<lb/>
　何𤣥子曰首章是初受封時此章則既封後而復入<lb/>
　覲之事也介圭即鎮圭也申伯奉王命以鎮撫南土<lb/>
　則有介圭之錫韓侯奉王命以鎮撫北國則亦有介<lb/>
　圭之錫可知今以比功入覲故執之以還報天子也<lb/>
<pb n="76b"/>
　淑旂交龍為旂考工記曰龍旂九斿象大火也大火<lb/>
　東方蒼龍之宿故月令春載青旂所以迎東方之淑<lb/>
　氣因謂之淑旂耳周禮巾車之職云大旂以賔以封<lb/>
　同姓大赤以朝以封異姓大白以即戎以封四衛大<lb/>
　麾以田以封蕃國韓固武之穆也故錫以旂王制曰<lb/>
　天子殺則下大綏諸侯殺則下小綏故鄭氏注明堂<lb/>
　位謂夏后之綏即巾車之大麾以田者是韓侯有追<lb/>
　貊之錫而責以貔皮之獻故大旂之外特加大麾以<lb/>
<pb n="77a"/>
　彰異數也其章即謂綏之旒縿亦若爾雅所云旃之<lb/>
　因章也舊註謂旂亦有旄故曰綏章考之爾雅注旄<lb/>
　首曰旌有鈴曰旂是旂未嘗有旄也袞者禮服之通<lb/>
　稱詳采菽篇周禮巾車之文玉路錫以祀韓侯有錫<lb/>
　此異數也幭孔疏云與幦<graphic n="KR0860" url="https://raw.githubusercontent.com/kanripo/KR-Gaiji/master/images/KR0860.png" mimeType="image/png"/>同義玉藻羔幦鹿幦周<lb/>
　禮巾車犬<graphic n="KR0860" url="https://raw.githubusercontent.com/kanripo/KR-Gaiji/master/images/KR0860.png" mimeType="image/png"/>豻<graphic n="KR0860" url="https://raw.githubusercontent.com/kanripo/KR-Gaiji/master/images/KR0860.png" mimeType="image/png"/>皆以有毛之皮為之按淺幭者虎<lb/>
　夏皮也如巾車所云鹿淺幎是也爾雅虎淺毛謂之<lb/>
　虦貓則虎之不皆淺毛明矣<lb/>
<pb n="77b"/>
韓侯出祖出宿于屠顯父餞之清酒百壺其殽維何炰<lb/>
鼈鮮魚其蓛維何維筍及蒲其贈維何乗馬路車籩豆<lb/>
有且侯氏燕胥<lb/>
　屠註中或曰即杜為是按檀弓晉平公飲酒杜蕢自<lb/>
　外入左傳作屠蒯是屠與杜通也漢曰杜陵在今陜<lb/>
　西鄠縣韓在北而南行者時將親迎意蹶里必在南<lb/>
　也<lb/>
韓侯取妻汾王之甥蹶父之子韓侯迎止于蹶之里百<lb/>
<pb n="78a"/>
兩彭彭八鸞鏘鏘不顯其光諸娣從之祁祁如雲韓侯<lb/>
顧之爛其盈門<lb/>
　爾雅男子謂姊妹之子為出然猗嗟之詩稱甥盖謂我<lb/>
　舅者吾謂之甥也箋說得之呂東萊曰古者任遇方<lb/>
　面之臣既盡其禮復恤其私使之内外光顯故能展<lb/>
　布自竭詩美錫命因道取妻其意在此而王室尊安<lb/>
　人情暇樂亦在其中矣<lb/>
蹶父孔武靡國不到為韓姞相攸莫如韓樂孔樂韓土<lb/>
<pb n="78b"/>
川澤訏訏魴鱮甫甫麀鹿噳噳有熊有羆有貓有虎慶<lb/>
既令居韓姞燕譽<lb/>
溥彼韓城燕師所完以先祖受命因時百蠻王錫韓侯<lb/>
其追其貊奄受北國因以其伯實墉實壑實畝實籍獻<lb/>
其貔皮赤豹黄羆<lb/>
　百蠻即周禮所云蠻服盖夷狄之通稱伯州伯也韓<lb/>
　之先世嘗受此職故因之也爾雅貔白狐郭璞云一<lb/>
　名執夷虎豹之屬山海經泰山多赤豹逸周書王㑹<lb/>
<pb n="79a"/>
　篇東胡黄羆何元子曰豹取赤羆取黄當是各取其<lb/>
　美者輔漢卿曰猛獸韓國所富有故令貢其皮不强<lb/>
　責其所無也陳氏曰不知封國所由則無以作其忠<lb/>
　不知世業所在則無以教之孝故推本言之<lb/>
　江漢<lb/>
江漢浮浮武夫滔滔匪安匪遊淮夷來求既出我車既<lb/>
設我旟匪安匪舒淮夷來鋪<lb/>
　序曰尹吉甫美宣王也以此與常武之詩參之淮南<lb/>
<pb n="79b"/>
　淮北二師必一時並舉使不得相救以成其功故吉<lb/>
　甫述王之意歸功穆公而穆公不敢自居歸功于王<lb/>
　也<lb/>
　後漢書曰夷有九種畎夷于夷方夷黄夷白夷赤夷<lb/>
　𤣥夷風夷陽夷自殷武乙衰敝東夷浸盛遂分遷淮<lb/>
　岱漸居中土<lb/>
江漢湯湯武夫洸洸經營四方告成于王四方既平王<lb/>
國庶定時靡有爭王心載寧<lb/>
<pb n="80a"/>
　周時淮夷最難服成王初年同三監以叛其後又同<lb/>
　奄國以叛伯禽受封又同徐戎以叛厲王中衰四夷<lb/>
　交侵宣王既伐玁狁威蠻荆而淮夷猶未附至于六<lb/>
　師親討又命皇父命召虎南北並進而後淮夷平四<lb/>
　方亦平則未平之時四方皆亂可知此江漢常武所<lb/>
　以為宣王之大功而繫之大雅也何𤣥子曰四方近<lb/>
　淮夷之四方旁小國也經營兼伐叛招攜二意<lb/>
江漢之滸王命召虎式辟四方徹我疆土匪疚匪棘王<lb/>
<pb n="80b"/>
國來極于疆于理至于南海<lb/>
　南海即江淮所入之海以其在南故謂之南海左傳<lb/>
　楚子曰寡人處南海是也<lb/>
王命召虎來旬來宣文武受命召公維翰無曰予小子<lb/>
召公是似肇敏戎公用錫爾祉<lb/>
　古者事功必出于天性故其為事功也可大而可久<lb/>
　召公是似自召祖命亦感之以天性之不容己者而<lb/>
　已<lb/>
<pb n="81a"/>
釐爾圭瓚秬鬯一卣告于文人錫山土田于周受命自<lb/>
召祖命虎拜稽首天子萬年<lb/>
　秬鬯釀秬為酒和以鬱金其氣芬香條鬯故謂之秬<lb/>
　鬯亦曰鬱鬯告于文人鄭箋云使以祭告其先祖諸<lb/>
　有德美見記者按周書文侯之命曰追孝于前文人<lb/>
　是謂文侯之祖則此詩義亦當然于周受命諸解皆<lb/>
　云受策命于岐周豈京師不足為重而必以岐周寵<lb/>
　異之乎若云岐有别廟故錫命于此則太廟在京即<lb/>
<pb n="81b"/>
　文王之廟亦在豐何必越豐而適岐也所云周者盖<lb/>
　對燕國而言受命謂受所命之地也言其地不在燕<lb/>
　國之界即于王畿之内而受所命耳自召祖命謂召<lb/>
　公受命文武原有采地于周因以益其封也王制云<lb/>
　方伯為朝天子皆有湯沐之邑于天子之縣内視元<lb/>
　士<lb/>
虎拜稽首對揚王休作召公考天子萬夀明明天子令<lb/>
聞不已矢其文德洽此四國<lb/>
<pb n="82a"/>
　作廟器以示子孫使世世惟召公是似是召公所以<lb/>
　成其終也故曰作召公考<lb/>
　常武<lb/>
赫赫明明王命卿士南仲大祖大師皇父整我六師以<lb/>
修我戎既敬既戒惠此南國<lb/>
　序曰召穆公美宣王也美其有常德以立武事因以<lb/>
　為戒焉按竹書宣王六年召穆公帥師伐淮夷王帥<lb/>
　師伐徐戎皇父休父從王歸自伐徐錫召穆公命其<lb/>
<pb n="82b"/>
　為一時並𤼵無疑<lb/>
王謂尹氏命程伯休父左右陳行戒我師旅率彼淮浦<lb/>
省此徐土不留不處三事就緒<lb/>
　程伯休父楚語云重黎之後宣王時失其官守而為<lb/>
　司馬徐古徐子國嬴姓伯翳之後俗流于夷周初嘗<lb/>
　挾淮夷以叛費誓謂之徐戎後漢書亦云徐夷僭號<lb/>
　率九夷以伐宗周穆王畏其方熾乃分東方諸侯命<lb/>
　徐偃王主之以此觀之則徐之倔强非一日矣偃雖<lb/>
<pb n="83a"/>
　走死其國猶負固至春秋時乃為齊吳楚三國所爭<lb/>
　則此詩之徐國即為徐子之國明矣意其時淮南淮<lb/>
　北諸夷素服屬于徐國厲王無道徐復倡亂即以王<lb/>
　師征之急則越淮浮海王師受其疲困緩則鴟張烏<lb/>
　合南國受其憑陵故宣王自將皇父之師直抵徐方<lb/>
　以擣其穴命休父之師出迂道而循淮浦以先截其<lb/>
　奔路又命召穆公之師出淮南以伐其交絶其應援<lb/>
　于是醜虜就執其君俛首來庭徐自此漸弱不敢復<lb/>
<pb n="83b"/>
　叛則惟此之役有以大創之耳三事即擣穴截奔伐<lb/>
　交之三事也就緒謂布置已定虜已在吾目中迅速<lb/>
　行之可矣召公别為一師故不自列其事以為功而<lb/>
　以此一語概之徐國在今直𨽻鳯陽府泗州<lb/>
赫赫業業有嚴天子王舒保作匪紹匪遊徐方繹騷震<lb/>
驚徐方如雷如霆徐方震驚<lb/>
　徐元扈曰積衰之後奮起而立功真是威靈氣熖足<lb/>
　以動人故曰赫赫明明又曰赫赫業業繹騷謂自近<lb/>
<pb n="84a"/>
　及逺相繼擾動也震驚徐方謂吾揚先聲以奪其心<lb/>
　徐方震驚謂徐人望銳氣而喪其魄也<lb/>
王奮厥武如震如怒進厥虎臣闞如虓虎鋪敦淮濆仍<lb/>
執醜虜截彼淮浦王師之所<lb/>
　徐人震驚勢必越淮南竄故王師奮武而追之至于<lb/>
　淮濆與休父之師㑹其師衆盛故曰鋪敦徐在淮北<lb/>
　王師從西北來休父自淮而及徐其迂道可知王自<lb/>
　徐而至淮其直抵可知<lb/>
<pb n="84b"/>
王旅嘽嘽如飛如翰如江如漢如山之苞如川之流緜<lb/>
緜翼翼不測不克濯征徐國<lb/>
　此下二章總是贊美之辭濯征謂舊染淮夷惡俗一<lb/>
　征而洗濯之有咸與維新之意<lb/>
王猶允塞徐方既來徐方既同天子之功四方既平徐<lb/>
方來庭徐方不回王曰還歸<lb/>
　叛而伐之服而舍之王道蕩蕩非仇徐方也惠南國<lb/>
　耳<lb/>
<pb n="85a"/>
　瞻卬<lb/>
瞻卬昊天則不我惠孔填不寧降此大厲邦靡有定士<lb/>
民其瘵蟊賊蟊疾靡有夷屆罪罟不收靡有夷瘳<lb/>
　序曰凡伯刺幽王大壊也<lb/>
　何𤣥子曰蟊賊賊自外至以比虢石父輩蟊疾疾自<lb/>
　内生則指裦姒耳按蟊賊蟊疾以蠧國言罪罟不收<lb/>
　以罔民言靡有夷屆言靡定者終靡定也靡有夷瘳<lb/>
　言其瘵者日益瘵也<lb/>
<pb n="85b"/>
人有土田女反有之人有民人女覆奪之此宜無罪女<lb/>
反收之彼宜有罪女覆說之<lb/>
　顛倒刑法祗以濟其貪謀小人非有意于淫刑也而<lb/>
　其勢不得不然遂使禍亂由之以起向之土田人民<lb/>
　亦同歸于盡耳<lb/>
哲夫成城哲婦傾城懿厥哲婦為梟為䲭婦有長舌維<lb/>
厲之階亂匪降自天生自婦人匪教匪誨時維婦寺<lb/>
　鄒肇敏曰周禮寺人掌女官之戒其酒人漿人籩人<lb/>
<pb n="86a"/>
　醢人舂人藁人之屬皆與女奚為類内司服縫人至<lb/>
　與女御女工共事則其相倚為奸利固易易耳故言<lb/>
　婦而兼及寺也<lb/>
鞠人忮忒譖始竟背豈曰不極伊胡為慝如賈三倍君<lb/>
子是識婦無公事休其蠶織<lb/>
　鞠人鞫人之罪也忮忒務為殘刻不遵法律也譖誣<lb/>
　妄也極盡也誣人以罪而其實竟與之相反跡其刑<lb/>
　威亦已甚矣豈曰猶有未盡而又何用益為惡乎君<lb/>
<pb n="86b"/>
　子指在高位而號為君子者君子與知利市婦人與<lb/>
　知公事是賄賂公行交通内外也<lb/>
天何以刺何神不富舍爾介狄維予胥忌不弔不祥威<lb/>
儀不類人之云亡邦國殄瘁<lb/>
　婦人干政必借權于奄寺奄寺作威必藉力于羣小<lb/>
　羣小貪利必啓釁于夷狄此其氣固有以相召而其<lb/>
　事亦有以相因也舍爾介狄者積薪之厝火也維予<lb/>
　胥忌者毒藥之苦口也小人之譖君子常以靣折廷<lb/>
<pb n="87a"/>
　諍指為侮慢朝廷謂朝廷所以不尊而奸宄得以窺<lb/>
　伺者皆由于此是以敢于殺君子而置介狄于不問<lb/>
　也<lb/>
天之降罔維其優矣人之云亡心之憂矣天之降罔維<lb/>
其幾矣人之云亡心之悲矣<lb/>
觱沸檻泉維其深矣心之憂矣寧自今矣不自我先不<lb/>
自我後藐藐昊天無不克鞏無忝皇祖式救爾後<lb/>
　徐元扈曰寧自今矣盖自初進裦姒之時已憂之如<lb/>
<pb n="87b"/>
　史蘇識女戎之亂晉也按易之姤卦一隂始生而聖<lb/>
　人已有女壯之戒故曰禮之用惟婚姻為兢兢思皇<lb/>
　祖之所以興者由于關雎之化則知今日之所以救<lb/>
　亡者在于逺色而貴德矣<lb/>
　召旻<lb/>
旻天疾威天篤降喪瘨我饑饉民卒流亡我居圉卒荒<lb/>
　序曰凡伯刺幽王大壊也陳止齋曰周南係于周公<lb/>
　召南係于召公豈非化之盛者必有待于二公也風<lb/>
<pb n="88a"/>
　之終係以豳雅之終係以召旻豈非化之衰者必有<lb/>
　思乎二公也<lb/>
　前言卒荒末言日蹙大抵天灾人事相為感召也洪<lb/>
　範咎徴必有事應但不如後人之分疏耳<lb/>
天降罪罟蟊賊内訌昬椓靡共潰潰囘遹實靖夷我邦<lb/>
　鄭箋曰昬椓皆奄人也孔疏昬與閽通月令仲冬命<lb/>
　奄尹謹門閭是閽人者奄為之也㭬宫刑也呂刑篇<lb/>
　爰始滛為劓刵㭬黥是也靡共謂不能供其分内之<lb/>
<pb n="88b"/>
　職業也孔又云奄人防守門閭親近人主凡庸之君<lb/>
　以其少小貫習朝夕給使顧訪無猜憚之心恩狎有<lb/>
　可說之色且其久處宫掖頗曉舊章常近床笫探知<lb/>
　主意或乃色和貎厚挾術懐奸或乃㨗對敏才飾巧<lb/>
　亂實于是邪正並行情貎相越遂能迷罔視聽謂其<lb/>
　智足匡時忠能輔國信而使之親而任之國之滅亡<lb/>
　多由此作<lb/>
臯臯訿訿曾不知其玷兢兢業業孔填不寧我位孔貶<lb/>
<pb n="89a"/>
　左傳哀二十一年齊人責魯之不答禮曰魯人之臯<lb/>
　是亦頑慢之義填與陳通故訓久<lb/>
如彼歲旱草不潰茂如彼棲苴我相此邦無不潰止<lb/>
　潰茂之潰如小旻不潰于成之潰如旱草言民之饑<lb/>
　饉也苴毛傳曰水中浮草草棲水中不可以久如棲<lb/>
　苴言民之流亡也項容齋曰水之潰者横暴而肆出<lb/>
　故怒之甚者曰潰怒遂之甚者曰潰遂亂之甚者曰<lb/>
　潰亂<lb/>
<pb n="89b"/>
維昔之富不如時維今之疚不如兹彼疏斯粺胡不自<lb/>
替職兄斯引<lb/>
　何𤣥子曰九章粟米之法糲十粺九鑿八侍御七曰<lb/>
　疏曰粺言相去不逺也曰彼曰斯就小人中强分别<lb/>
　之鄒肇敏曰兄況通晉語云衆況厚之況固其謀況<lb/>
　者益也言胡不自替而專務益相援引乎<lb/>
池之竭矣不云自頻泉之竭矣不云自中溥斯害矣職<lb/>
兄斯𢎞不烖我躬<lb/>
<pb n="90a"/>
　溥斯害者小人溥之也兄與上同言小人廣播其害<lb/>
　專務日益𢎞大<lb/>
昔先王受命有如召公日辟國百里今也日蹙國百里<lb/>
於乎哀哉維今之人不尚有舊<lb/>
　人窮則思返本復始此亦人之常情也返之而得其<lb/>
　本復之而得其始自可以挽其末流瞻卬動之以法<lb/>
　祖此詩動之以用舊皆此義也<lb/>
　<lb/>
<pb n="90b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　讀詩畧記卷五<lb/>
</p>
<p>
</p>
  </div>
</body>
</text>
</TEI>
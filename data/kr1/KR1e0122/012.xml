<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
春秋繁露卷十二<lb/>
　　　　　漢　董　仲　舒　撰<lb/>
　　隂陽終始第四十八<lb/>
天之道終而復始故北方者天之所終始也陰陽之所<lb/>
合別<hi>案他本合別作别合</hi>也冬至之後陰俛而西入陽仰而東出<lb/>
出入之處常相反也多少調和之適常相順也有多而<lb/>
無溢有少而無絶春夏陽多而陰少秋冬陽少而陰多<lb/>
多少無常未嘗不分而相散也以出入相損益以多少<lb/>
相漑濟也多勝少者倍<hi>案他本倍誤作借</hi>入入者損一<hi>案他本一誤作<pb n="1b"/>益</hi>而出者益二天所起一<hi>案益二以下六字他本闕</hi>動而再倍常乘<lb/>
反衡再登之勢以就同類與<hi>案以就以下五字他本闕</hi>之相報故其<lb/>
氣相俠而以變化相輸也春秋之中<hi>案輸也以下六字他本闕</hi>隂陽<lb/>
之氣俱相併也中春以生中秋以殺由<hi>案生中以下六字他本闕</hi>此<lb/>
見之天之所起其氣積天之所廢其氣隨<hi>案他本闕隨字</hi>故至<lb/>
春少陽東出就木與之俱生至夏太陽南出就火與之<lb/>
俱煖此非各就其類而與之相起與少陽就木太陽就<lb/>
火火木<hi>案他本木誤作不</hi>相稱各就其正此非正其倫與至於<lb/>
秋時少隂興而不得以秋從金從金而傷火功雖不得<lb/>
<pb n="2a"/>
　以從金亦以秋出於東方俛其處而適其事以成歲功<lb/>
　此非權與隂之行固常居虛而不得居實至於冬而止<lb/>
　空虛太陽乃得北就其類而與水起寒是故天之道有<lb/>
　倫有經有權<lb/>
　　　陰陽義第四十九<lb/>
　天道之常一陰一陽陽者天之德也陰者天之刑也迹<lb/>
　陰陽終歲之行以觀天之所親而任成天之功猶謂之<lb/>
　空空者之實也故清凓<hi>案他本凓誤作漂</hi>之於歲也若酸醎之<lb/>
　於味也僅有而巳矣聖人之治亦從而然天之少陰用<lb/>
<pb n="2b"/>
　於功太陰用於空人之少陰用於嚴而太隂用於喪喪<lb/>
　亦空空亦喪也是故天之道以三時成生以一時喪死<lb/>
　死之者謂百物枯落也喪之者謂陰氣悲哀也天亦有<lb/>
　喜怒之氣哀樂之心與人相副以類合之天人一也春<lb/>
　喜氣也故生秋怒氣也故殺夏樂氣也故養冬哀氣也<lb/>
　故藏四者天人同有之有其理而一用之與天同者大<lb/>
　治與天異者大亂故爲人主之道莫明於在身之與天<lb/>
　同者而用之使喜怒必當義乃出如寒暑之必當其時<lb/>
　乃發也使德之厚於刑也如陽之多於陰也是故天之<lb/>
<pb n="3a"/>
　行陰氣也少取以成秋其餘以歸之冬聖人之行陰氣<lb/>
　也少取以立嚴其餘歸之喪喪亦人之冬氣故人之太<lb/>
　隂不用於刑而用於喪天之太陰不用於物而用於空<lb/>
　空亦爲喪喪亦爲空其實一也皆喪死亡之心也<lb/>
　　　陰陽出入上下第五十<lb/>
　天道大數相反之物也不得俱出陰陽是也春出陽而<lb/>
　入陰秋出陰而入陽夏右陽而左陰冬右陰而左陽陰<lb/>
　出則陽入陽入則陰出陰右則陽左陰左則陽右是故<lb/>
　春俱南秋俱北而不同道夏交於前冬交於後而不同<lb/>
<pb n="3b"/>
理並行而不相亂澆滑而各持分此之謂天之意而何<lb/>
以從事天之道初薄大冬陰陽各從一方來而移於後<lb/>
陰由東方來西陽由西方來東至於中冬之月相遇北<lb/>
方合而爲一謂之曰至别而相去陰適右陽適左適左<lb/>
<hi>案他本脫下適左二字</hi>者其道順適右者其道逆逆氣左上順氣<lb/>
右下故下煖而上寒以此見天之冬右陰<hi>案他本陰誤作氣</hi>而<lb/>
左陽也上所右而下所左也冬月盡而陰陽俱南還陽<lb/>
南還出於寅陰南還入於戌此陰陽所始出地入地之<lb/>
見處也至於中春之月陽在正東陰在正西謂之春分<lb/>
<pb n="4a"/>
　春分者陰陽相半也故晝夜均而寒暑平陰日損而隨<lb/>
　陽陽日益而鴻故爲煖<hi>案他本煖作燒</hi>熱初得大夏之月相遇<lb/>
　南方合而爲一謂之曰至别而相去陽適右陰適左適<lb/>
　左<hi>案他本左誤作右</hi>由下適右<hi>案他本右誤作左</hi>由上上暑而下寒以<lb/>
　此見天之夏右陽而左陰也上其所右下其所左夏月<lb/>
　盡而陰陽俱北還陽北還而入於申陰北還而入於辰<lb/>
　此陰陽之所始出地入地之見處也至於中秋之月陽<lb/>
　在正西陰在正東謂之秋分秋分者陰陽相半也故晝<lb/>
　夜均而寒暑平陽日損而隨陰陰日益而鴻故至於季<lb/>
<pb n="4b"/>
秋而始霜至於孟冬而始大寒下雪而物咸成大寒而<lb/>
物畢藏天地之功終矣<lb/>
　　天道無二第五十一<lb/>
天之常道相反之物也不得兩起故謂之一一而不二<lb/>
者天之行也陰與陽相反之物也故或出或入或右或<lb/>
左春俱南秋俱北夏交於前冬交於後並行而不同路<lb/>
交會而各代理此其文與天之道有一出一入一休一<lb/>
伏其度一也然而不同意陽之出常縣於前而任歲事<lb/>
陰之出常縣於後而守空虛陽之休也功巳成於上而<lb/>
<pb n="5a"/>
伏於下陰之伏也不得近義而遠其處也天之任陽不<lb/>
任陰好德不好刑如是故陽出而前陰出而後尊德而<lb/>
卑刑之心見矣陽出而積於夏任德以歲事也陰出而<lb/>
積於冬錯刑於空處也小以此察之天無常於物而一<lb/>
於時時之所宜而一爲之故開一塞一起一廢一而至<lb/>
畢時而止終有復始其一一者一也是於天凡在陰位<lb/>
者皆惡亂善不得主名天之道也故常一而不滅天之<lb/>
道事無大小物無難易反天之道無成者是以目不能<lb/>
二視耳不能二聽一手不能二事一手畫方一手畫圓<lb/>
<pb n="5b"/>
莫能成人爲小易之物而終不能成反天之不可行如<lb/>
是是故古<hi>案他本古誤作右</hi>之人物而書文止於一者謂之忠<lb/>
持二忠者謂之患患人之忠不一者也不一者故患之<lb/>
所由生也是故君子賤二而貴一人孰無善善不一故<lb/>
不足以立身治孰無常常不一故不足以致功詩云上<lb/>
帝臨汝無二爾心知天道者之言也<lb/>
　　煖燠孰多第五十二<lb/>
天之道出陽爲煖以生之出隂爲淸以成之是故非薰<lb/>
也不能有育非凓<hi>案他本凓誤作漂下同</hi>也不能有熟歲之精也<lb/>
<pb n="6a"/>
知心而不省薰與凓孰多者用之必與天戾與天戾雖<lb/>
勞不成是自正月至於十月而天之功畢計其間者<hi>案他本無者字</hi>陰與陽<hi>案他本陰與陽/誤作與陰陽</hi>各居幾何薰與凓其<hi>案他本其誤作具下衍者字</hi>日孰多距物之初生至其畢成露與霜其下<lb/>
孰倍故從中春生於秋氣温柔和調乃季秋九月陰乃<lb/>
始多於陽天於是時出凓下霜出凓下霜而大<hi>案他本大作天</hi>
降物固巳皆成矣故九月者天之功大究於是月也十<lb/>
月而悉畢故案其迹數其實清凓之日少少耳功巳畢<lb/>
成之後陰乃大出天之成功也少陰與而太陰不與少<lb/>
<pb n="6b"/>
陰在內而太陰在外故霜加物而雪加於<hi>案他本無於字</hi>空空<lb/>
者亶地而巳不逮物也功巳畢成之後物未復生之前<lb/>
太陰之所常出也雖曰陰亦以太陽資化其位而不知<lb/>
所受之故聖王在上位天覆地載風令雨施雨施者布<lb/>
德均也風令者言令直也詩云不識不知順帝之則言<lb/>
弗能知識而效天之所爲云爾禹水湯旱非常經也適<lb/>
遭世氣之變而陰陽失平堯視民如子民親堯如父母<lb/>
尙書曰二十有八載放<graphic n="KR0564" url="https://raw.githubusercontent.com/kanripo/KR-Gaiji/master/images/KR0564.png" mimeType="image/png"/>乃殂落百姓如喪考妣四海<lb/>
之内閼宻八音三年三年陽氣壓於陰陰氣大興此禹<lb/>
<pb n="7a"/>
　所以有水名也桀天下之殘賊也湯天下之盛德也天<lb/>
　下除殘賊而得盛德大善者再是重陽也故湯有旱之<lb/>
　名皆適遭之變非禹湯之過母以適遭之變疑平生之<lb/>
　常則所守不失則正道益明<lb/>
　　　基義第五十三<lb/>
　凡物必有合合必有上必有下必有左必有右必有前<lb/>
　必有後必有表必有裏有美必有惡有順必有逆有喜<lb/>
　必有怒有寒必有暑有晝必有夜此皆其合也陰者陽<lb/>
　之合夫者妻之合子者父之合臣者君之合物莫無合<lb/>
<pb n="7b"/>
而合各有陰陽陽兼於陰陰兼於陽夫兼於妻妻兼於<lb/>
夫父兼於子子兼於父君兼於臣臣兼於君君臣父子<lb/>
夫婦之義皆取諸陰陽之道君爲陽臣爲隂父爲陽子<lb/>
爲陰夫爲陽妻爲陰陰道無所獨行其始也不得專起<lb/>
其終也不得分功有所兼之義是故臣兼功於君子兼<lb/>
功於父妻兼功於夫陰兼功於陽地兼功於天舉而上<lb/>
者抑而下也有屏送而左也有引而右也有親而任也<lb/>
有疎而遠也有欲日益也有欲日損也益而用而損其<lb/>
妨有時損少而益多有時損多而益少少而不至絶多<lb/>
<pb n="8a"/>
而不至溢陰陽二物終歲各壹出壹其出遠近同度而<lb/>
不同意陽之出也常縣於前而任事陰之出也常縣於<lb/>
後而守空處而見天之親陽而疎隂任德而不任刑也<lb/>
是故仁義制度之數盡取之天天爲君而覆露之地爲<lb/>
臣而持載之陽爲夫而生之陰爲婦而助之春爲父而<lb/>
生之夏爲子而養之秋爲死而棺之冬爲痛而喪之王<lb/>
道之三綱可求於天天出陽爲煖以生之地出陰爲淸<lb/>
以成之不煖不生不淸不成然而計其多少之分則煖<lb/>
暑居百而淸寒居一德教其與刑罰猶此也故聖人多<lb/>
<pb n="8b"/>
其愛而少其嚴厚其德而簡其刑以此配天天之大數<lb/>
必有十旬旬天地之數十而畢舉旬生長之功十而畢<lb/>
成天之氣徐乍寒乍暑故寒不凍暑不渇以其有餘徐<lb/>
來不暴卒也易曰履霜堅冰蓋言遜也然則上堅不踰<lb/>
等果是天之所爲弗作而成也人之所爲亦當勿作而<lb/>
極也凡有興者稍稍上之以遜順徃使人心說而安之<lb/>
無使人心<hi>案他本心作之</hi>恐<hi>原註一/作怨</hi>而不使<hi>案他本而字上誤衍作字</hi>故曰<lb/>
君子以人治人謹能愿此之謂也聖人之道同諸天地<lb/>
蕩諸四海變習易俗<lb/>
<pb n="9a"/>
　　　闕文第五十四<lb/>
<pb n="9b"/>
</p>
<p>
春秋繁露卷十二<lb/>
</p>
<p>
</p>
  </div>
</body>
</text>
</TEI>
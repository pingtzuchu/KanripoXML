<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
春秋繁露卷三<lb/>
　　　　　漢　董　仲　舒　撰<lb/>
　　玉英第四<lb/>
謂一元者大始也知元年志者<hi>案他本無者字</hi>大人之所重小<lb/>
人之所輕是故治國之端在正名名之正興五世五傳<lb/>
之外美惡乃形可謂得<hi>原註一作冒</hi>其眞矣非子路之所能<lb/>
見非其位而卽之雖受之先君春秋危之宋繆公是也<lb/>
非其位不受<hi>案此下他本複不受二字</hi>之先君而自卽之春秋危之<lb/>
吳王僚是也雖然苟能行善得衆春秋弗危衞侯晉以<lb/>
<pb n="1b"/>
正書葬是也俱不宜立而宋繆受之先君而危衞宣弗<lb/>
受先君而不危以此見得衆心之爲大安也故齊桓非<lb/>
直弗受之先君也乃率宜弗爲君者而立罪亦重矣然<lb/>
而知恐懼故<hi>案故他本作敬</hi>舉賢人而以自覆蓋知不背要盟<lb/>
以自湔浣也遂爲<hi>案他本脫爲字</hi>賢君而霸諸侯使齊桓被<hi>案被他本誤作背</hi>惡而無此美得免殺滅乃幸巳何霸之有魯桓<lb/>
忘其憂而禍逮其身齊桓憂其憂而立功名推而散之<lb/>
凡人有憂而不知憂者凶有憂而深憂之者吉易曰復<lb/>
自道何其咎此之謂也匹夫之反道以除咎尙難人主<lb/>
<pb n="2a"/>
之反道以除咎甚易詩云德輶如毛言其易也<lb/>
公觀魚于棠何惡也凡人之性莫不善義然而不能義<lb/>
者利敗之也故君子終日言不及利欲以勿言愧之而<lb/>
巳愧之以<hi>案以他本作則</hi>塞其源也夫處位動風化者徒言利<lb/>
之名爾猶惡之况求利乎故天王使人求賻求金皆爲<lb/>
大惡而書今<hi>案他本無今字誤衍一非字</hi>非直使人也親自求之是<lb/>
爲甚惡譏何故言觀魚猶言觀社也皆諱<hi>案諱他本作爲</hi>大惡<lb/>
之辭也<lb/>
春秋有經禮有變禮爲如安性平心者經禮也至有於<lb/>
<pb n="2b"/>
性雖不安於心雖不平於道無以易之此變禮也是故<lb/>
婚禮不稱主人經禮也辭窮無稱稱<hi>案他本脫一稱字</hi>主人變<lb/>
禮也天子三年然後稱王經禮也有物故則未三年而<lb/>
稱王變禮也婦人無出境之事經禮也母爲子娶婦<hi>案他本無婦字</hi>奔喪父母變禮也明乎經變之事然後知輕重之<lb/>
分可與適權矣難者曰春秋事同者辭同此四者俱爲<lb/>
變禮而或達於經或不達於經何也曰春秋理百物<hi>案他本理作禮</hi>辨品類别嫌微修本末者也是故星墜謂之隕螽<lb/>
墜謂之雨其所發之處不同或降於天或發於地其辭<lb/>
<pb n="3a"/>
不可同也今四者俱爲變禮也同而其所發亦不同或<lb/>
發於男或發於女其辭不可同也是或達於常或達於<lb/>
變也<lb/>
桓之志無王故不書王其志欲立故書卽位書卽位者<lb/>
言其弑君兄也不書王者以言其背天子是故隱不言<lb/>
正桓不言王者皆從其志以見其事也從賢之志以達<lb/>
其義從不肖之志以著其惡由此觀之春秋之所善善<lb/>
也所不善亦不善也不可不兩省也<lb/>
經曰宋督<hi>案他本脫宋督二字</hi>弑其君與夷傳言莊公馮殺之不<lb/>
<pb n="3b"/>
可及於經何也曰非不可及於經其及之端眇不足以<lb/>
類鈎<hi>案他本鈎作鈞</hi>之故難知也傳曰臧孫許與晉郤克同時<lb/>
而聘乎齊按經無有豈不微哉不書其徃而有避也今<lb/>
此傳言莊公馮而於經不書亦有以避也是故不書聘<lb/>
乎<hi>案他本無乎字</hi>齊避所羞也不書莊公馮殺避所善也是故<lb/>
讓者春秋之所善宣公不與其子而與其弟其弟亦不<lb/>
與子而反之兄子雖不中法皆有讓高不可棄也故君<lb/>
子爲之諱不居正之謂避其後也亂移之宋督以存善<lb/>
志此亦春秋之義善無遺<hi>案他本遺誤作道</hi>也若直<hi>原註一作止</hi>書<lb/>
<pb n="4a"/>
　其篡則宣繆之高滅而善之無所見矣<hi>案他本無矣字</hi>難者曰<lb/>
　爲賢者諱皆言之爲宣繆諱獨弗言何也曰不成於賢<lb/>
　也其爲善不法不可取亦不可棄棄之則棄善志也取<lb/>
　之則害王法故不棄亦不載以意見之而已苟志於仁<lb/>
　無惡此之謂也<lb/>
　器從名地從主人之謂<hi>案謂他本作位</hi>制權之端焉不可不察<lb/>
　也夫權雖反經亦必在可以然之域不在可以然之域<lb/>
　故雖死亡終弗爲也公子目夷是也故諸侯父子兄弟<lb/>
　不宜立而立者<hi>案者字他本作也</hi>春秋視其國與宜立之君無<lb/>
<pb n="4b"/>
以異也此皆在可以然之域也至於鄫取乎莒以之<hi>案以之二字他本作之以</hi>爲同居目曰莒人滅鄫此不在<hi>案他本脫在字</hi>可以<lb/>
然之域也故諸侯在不可以然之域者謂之大德大德<lb/>
無踰閑者謂正經諸侯在可以然之域者謂之小德小<lb/>
德出入可也權譎也尙歸之以奉鉅經耳故春秋之道<lb/>
博而要詳而反一也公子目夷復其君終不與國祭仲<lb/>
巳與後改之晉荀息死而不德衞曼姑拒而弗内此四<lb/>
臣事異而同心其義一也目夷之弗與重宗廟祭仲與<lb/>
之亦重宗廟荀息死之貴先君之命曼姑拒之亦貴先<lb/>
<pb n="5a"/>
君之命也事雖相反所爲同俱爲重宗廟貴先君之命<lb/>
耳難者曰公子目夷祭仲之所爲之<hi>案他本無之字</hi>者皆存之<lb/>
事君善之可矣荀息曼姑非有此事也<hi>案他本無也字</hi>而所欲<lb/>
恃者皆不宜立者何以得載乎義曰春秋之法君立不<lb/>
義<hi>案義他本作宜</hi>立不書大夫立則書書之者弗予大夫之得<lb/>
立不宜立者也不書予君之得立之<hi>案他本無之字</hi>也君之立<lb/>
不<hi>案立不二字原本誤作不立今據他本改正</hi>宜立者非也旣立之大夫奉<lb/>
之是也荀息曼姑之所得爲義也難紀季曰春秋之法<lb/>
大夫不得用地又曰公<hi>案公他本作君</hi>子無去國之義又曰君<lb/>
<pb n="5b"/>
子不避外難紀季犯此三者何以爲賢賢臣固盜地以<lb/>
下敵棄君以避患乎曰賢者不爲是是故託賢於紀季<lb/>
以見季之弗爲也紀季弗爲而紀侯使之可知矣春秋<lb/>
之書事時詭<hi>案詭他本誤作記</hi>其實以有避也其書人時易其<lb/>
名以有諱也故詭晉文得志之實以代<hi>案代他本作伐</hi>諱避致<lb/>
王也詭莒子號謂之人避隱公也易慶父之名謂之仲<lb/>
孫變盛謂之成諱大惡也然則說春秋者入則詭辭隨<lb/>
其委曲而後得之今紀季受命乎君而經書專無善一<lb/>
名而文見賢此皆詭辭不可不察春秋之於所賢也固<lb/>
<pb n="6a"/>
順其志而一其辭章其義而裒其美今紀侯春秋之所<lb/>
貴也是以聽其入齊之志而詭其服罪之辭也移之紀<lb/>
季故告糴于齊者實莊公爲之而春秋詭其辭以予臧<lb/>
孫辰以<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>入于齊者實紀侯爲之而春秋詭其辭以予<lb/>
紀季所以詭之不同其實一也難者曰有國家者人欲<lb/>
立之固盡不聽國滅君死之正也何賢乎紀侯曰齊將<lb/>
復讎紀侯自知力不加而志距之故謂其弟曰我宗廟<lb/>
之主不可以不死也<hi>案他本作不以死也</hi>汝以酅徃服罪於齊請<lb/>
以立五廟使我先君歲時有所依歸率一國之衆以衞<lb/>
<pb n="6b"/>
九世<hi>原註一作代</hi>之主襄公逐之不去求之弗予上下同心<lb/>
而俱死之<hi>案他本無之字</hi>故謂之大去春秋賢死義且得衆心<lb/>
也故爲諱滅以爲之諱見其賢之也以其賢之也見其<lb/>
中仁義也<lb/>
　　精華第五<lb/>
春秋愼辭謹於名倫等物者也是故小夷言伐而不得<lb/>
言戰大夷言戰而不得言獲中國言獲而不得言執各<lb/>
有辭也有小夷避大夷而不得言戰大夷避中國而不<lb/>
得言獲中國避天子而不得言執名倫弗予嫌於相臣<lb/>
<pb n="7a"/>
之辭也是故小大不踰等貴賤如其倫義之正也<lb/>
大雩者何旱祭也難者曰大旱雩祭而請雨大水鳴鼓<lb/>
而攻社天地之所爲陰陽之所起也或請焉或怒焉者<lb/>
何曰大旱者陽滅陰也陽滅陰者尊壓卑也固其義也<lb/>
雖大甚拜請之而巳無敢有加也大水者陰滅陽也隂<lb/>
滅陽者卑勝尊也日食亦然皆下犯上以賤傷貴者<hi>案他本無者字</hi>逆節也故鳴皷而攻之朱絲而<hi>案他本無而字</hi>脅之爲其<lb/>
不義也此亦春秋之爲強禦也故變天地之位正陰陽<lb/>
之序直行其道而不忘其難義之至也是故脅嚴社而<lb/>
<pb n="7b"/>
不爲不敬靈出天王而不爲不尊上辭父之命而不爲<lb/>
不承親絶母之屬而不爲不孝慈<hi>案他本無慈字</hi>義矣<hi>案他本無矣字</hi>
夫<hi>原註一作乎</hi>
難者曰春秋之法大夫無遂事又曰出境有可以安社<lb/>
稷利國家者則專之可也又曰大夫以君命出進退在<lb/>
大夫也又曰<hi>案他本無曰字</hi>聞喪徐行而不反也夫旣曰無遂<lb/>
事矣又曰專之可也旣曰進退在大夫矣又曰徐行不<lb/>
反也若相悖然是何謂也曰四者各有所處得其處則<lb/>
皆是也失其處則皆非也春秋固有常義又有應變無<lb/>
<pb n="8a"/>
遂事者謂平生安寧也專之可也者謂救<hi>案他本脫救字</hi>危除<lb/>
患也進退在大夫者謂將<hi>案他本無謂將二字</hi>率用兵也徐行不<lb/>
反者謂不以親害尊不以私妨公也此之謂將得其私<lb/>
知其指故公子結受命徃媵陳人之婦于鄄道生<hi>案道生二字他本誤作遂其</hi>事從齊桓盟春秋弗非以爲救莊公之危公<lb/>
子遂受<hi>案他本脫受字</hi>命使京師道<hi>案道他本誤作遂</hi>生事之晉春秋<lb/>
非之以爲是時僖公安寧無危而救故<hi>案他本無故字</hi>有危而<lb/>
不專救謂之不忠無危而壇生事是卑君也故此二臣<lb/>
俱生事春秋有是有非其義然也<lb/>
<pb n="8b"/>
齊桓仗<hi>案仗他本作挾</hi>賢相之能用大國之資卽位<hi>案位他本誤作衞</hi>
五年不能致一諸侯於柯之盟見其大信一年而近國<lb/>
之君畢至鄄幽之㑹是也其後二十年之間亦久矣尚<lb/>
未能大合諸侯也至於救邢衞之事見存亡繼絶之義<lb/>
而明年遠國之君畢至貫澤陽穀之㑹是也故曰親近<lb/>
者不以言召遠者不以使此其效也其後矜功振而自<lb/>
足而不修德故楚人滅弦而志弗憂江黃伐陳而不徃<lb/>
救損人之國而執其大夫不救陳之患而責陳不離<hi>案離他本作納原本及黃氏日鈔所引俱作離</hi>不復安鄭<hi>案鄭他本/誤作正</hi>而必欲迫<hi>案迫<pb n="9a"/>原本誤作必今據他本改正</hi>之以兵功未良成而志巳滿矣故曰管<lb/>
仲之器小哉此之謂也自是日衰九國叛矣<lb/>
春秋之聽獄也必本其事而原其志志邪者不待成首<lb/>
惡者罪特重本直者其論輕是故逢丑父當斮而轅濤<lb/>
塗不宜執<hi>案執他本誤作直</hi>魯季子追慶父而吳季子釋闔廬<lb/>
此四者罪同異論其本殊也俱欺三軍或死或不死俱<lb/>
弑君或誅或不誅聽訟折獄可無審邪故折獄而是也<lb/>
理益明教益行折獄而<hi>案他本無而字</hi>非也闇理迷衆與敎相<lb/>
妨敎政之本也獄政之末也其事異域其用一也不可<lb/>
<pb n="9b"/>
不以相順故君子重之也<lb/>
難晉事者曰春秋之法未踰年之君稱子蓋人心之正<lb/>
也至里克殺奚齊避此正辭而稱君之子何也曰所聞<lb/>
詩無達詁<hi>案詁他本誤作話</hi>易無達占<hi>案占字原本作吉當是占字誤筆他本作言亦誤今據文義改正</hi>春秋無達辭從變從義而一以奉人仁人<hi>案他本無人字</hi>錄其同姓之禍固宜易操晉春秋之同姓也驪姬<lb/>
一謀而三君死之天下之所共痛也本其所爲爲之者<lb/>
蔽于所欲得位而不見其難也春秋疾其所蔽故去其<lb/>
位<hi>案位他本作正</hi>辭徒言君之子而巳若謂奚齊曰嘻嘻爲大<lb/>
<pb n="10a"/>
國君之子富貴足矣何以兄之位爲欲居之以至此乎<lb/>
云爾錄所痛之辭也故痛之中有痛無罪而受其死者<lb/>
申生奚齊卓子是也惡之中有惡者己立之己殺之不<lb/>
得如他臣之弑君者齊公子商人是也故晉禍痛而齊<lb/>
禍重春秋傷痛而敦重是以奪晉子繼位之辭與齊子<lb/>
成君之號詳見之也<lb/>
古之人有言曰不知來視諸徃今春秋之爲學也道徃<lb/>
而明來者也然而其辭體天之微故<hi>案他本無故字</hi>難知<hi>案他本知作之</hi>也弗能察寂<hi>原註一作蒙</hi>若無能察之無物不在是故爲<lb/>
<pb n="10b"/>
春秋者得一端而多連之見一空<hi>原註空或作宜</hi>而博貫之則<lb/>
天下盡矣魯僖公以亂卽位而知親任季子季子無恙<lb/>
之時内無臣下之亂外無諸侯之患行之二十年國家<lb/>
安寧季子卒之後魯不支鄰國之患直乞師楚耳僖公<lb/>
之情非輒不肖而國衰益危者何也以無季子也以魯<lb/>
人之若是也亦知他國之皆若是也以他國之皆若是<lb/>
亦知天下之皆若是也<hi>案他本無也字</hi>此之謂連而貫之故天<lb/>
下雖大古今雖乆以是定矣以所任賢謂之主尊國安<lb/>
所任非其人謂之主卑國危萬世必然無所疑也其在<lb/>
<pb n="11a"/>
易曰鼎折足覆公餗夫鼎折足者任非其人也覆公餗<lb/>
者國家傾也是故任非其人而國家不傾者自古至今<lb/>
未嘗聞也故吾按春秋而觀成敗乃切悁悁於前世之<lb/>
興亡也任賢臣者國家之興也夫知不足以知賢無可<lb/>
奈何<hi>案他本無何字</hi>矣知之不能任大者以死亡小者以亂危<lb/>
其若是何耶以莊公不知季子賢耶安知病將死召而<lb/>
授以國政以殤公爲不知孔父賢耶安知孔父死己必<lb/>
死趨而救之二主知皆足以知賢而不決不能任故魯<lb/>
莊以危宋殤以弑使莊公早用季子而宋殤素任孔父<lb/>
<pb n="11b"/>
尚<hi>案尙他本誤作南</hi>將興鄰國豈直弑哉此吾所悁悁而悲者<lb/>
也<lb/>
春秋繁露卷三<lb/>
</p>
<p>
</p>
  </div>
</body>
</text>
</TEI>
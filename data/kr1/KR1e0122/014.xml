<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　春秋繁露卷十四<lb/>
　　　　　　　漢　董　仲　舒　撰<lb/>
　　　治亂五行第六十二<lb/>
　火干木蟄蟲蚤出<hi>案他本下有蚿字</hi>雷蚤行　土干木胎夭卵<lb/>
　<graphic n="KR1409" url="https://raw.githubusercontent.com/kanripo/KR-Gaiji/master/images/KR1409.png" mimeType="image/png"/>鳥蟲多傷　金干木有兵　水干木春下霜　土干<lb/>
　火則多雷　金干火草木夷　水干火夏雹　木干火<lb/>
　則地動　金干木則五穀傷有殃　水干土夏寒雨霜<lb/>
　　木干土倮蟲不爲　火干土則大旱　水干金則魚<lb/>
　不爲　木干金則草木再生　火干金則草木秋榮<lb/>
<pb n="1b"/>
土干金五穀不成　木干水冬蟄不藏　土干水則蟄<lb/>
蟲冬出　火干水則星墜　金干水則冬大寒<lb/>
　五行變救第六十三<lb/>
五行變至當救之以德施之天下則咎除不救以德不<lb/>
出三年天當<hi>案他本當作雷</hi>雨石木有變春凋秋榮秋<hi>原註一無秋字</hi>
木冰春多雨此繇役衆賦斂重百姓貧窮叛去道多饑<lb/>
人救者省繇役薄賦斂出倉穀賑困窮矣火有變冬温<lb/>
夏寒此王者不明善者不賞惡者不絀不肖在位賢者<lb/>
伏匿則寒暑失序而民疾疫救之者舉賢良賞有功封<lb/>
<pb n="2a"/>
　有德土有變大風至五穀傷此不信仁賢不敬父兄淫<lb/>
　泆無度宮室榮<hi>案他本榮作多營</hi>救之者省宮室去雕文舉孝<lb/>
　悌恤黎元金有變畢昴爲囘三覆有武多兵多盜寇此<lb/>
<hi>案他本脫此字</hi>棄義貪財輕民命重貨賂百姓趣利多姦軌救<lb/>
　之者舉廉潔立正直隱武行文束甲械水有變冬濕多<lb/>
　霧春夏雨雹此法令緩刑罰不行救之者憂囹圄案姦<lb/>
　宄誅有罪蓃五日<lb/>
　　　五行五事第六十四<lb/>
　王者與臣無禮貌不肅敬則木不曲直而夏多暴風風<lb/>
<pb n="2b"/>
　者木之氣也其音角也故應之以暴風王者言不從則<lb/>
　金不從革而秋多霹靂霹靂者金氣也其音商也故應<lb/>
　之以霹靂王者視不明則火不炎上而秋多電電者火<lb/>
　氣也其音徵也故應之以電王者聽不聦則水不潤下<lb/>
　而春夏多暴雨雨者水氣也其音羽也故應之以暴雨<lb/>
　王者心不能容則稼穡不成而秋多雷雷者土之氣也<lb/>
　其音宮也故應之以雷五事一曰貌二曰言三曰視四<lb/>
　曰聽五曰思何謂也夫五事者人之所受命於天也而<lb/>
　王者<hi>案他本無者字</hi>所修而治民也故王者爲民治則不可以<lb/>
<pb n="3a"/>
不明準繩不可以不正王者貌曰恭恭者敬也言曰從<lb/>
從者可從視曰明明者知賢不肖者分明黑白也聽曰<lb/>
聦聦者能聞事而審其意也思曰容容者言無不容恭<lb/>
作肅從作又明作哲聦<hi>案他本聰作聽</hi>作謀容作聖何謂也恭<lb/>
作肅言王誠能内有恭敬之姿而天下莫不肅矣從作<lb/>
又言王者言可從明正從行而天下治矣明作哲哲者<lb/>
知也王者明則賢者進不肖者退天下知善而勸之知<lb/>
惡而恥之矣聦<hi>案他本聰作聽</hi>作謀謀者謀事也王者聦則聞<lb/>
事與臣下謀之故事無失謀矣容作聖聖者設也王者<lb/>
<pb n="3b"/>
心寛大無不容則聖能施設事各得其宜也<lb/>
王者能敬<hi>案他本敬誤作欲</hi>則春氣得故肅肅者主春春陽氣<lb/>
微萬物柔易移弱可化於時陰氣爲賊故王者欽欽不<lb/>
以議陰事然後萬物遂生而木可<hi>案他本無可字</hi>曲直也春行<lb/>
秋政則草木彫行冬政則雪行夏政則殺春失政則<hi>原註有闕文</hi>
王者能治則義立義立則秋氣得故義者主秋秋氣始<lb/>
殺王者行小刑罰民不犯則禮義成於時陽氣爲賊故<lb/>
王者輔以官牧之事然後萬物成熟秋草木不榮華金<lb/>
<pb n="4a"/>
　從革也秋行春政則華行夏政則喬行冬政則落秋失<lb/>
　政則春天風不解雷不發<lb/>
　王者能知則知善惡知善惡則夏氣得故哲者主夏夏<lb/>
　陽氣始盛萬物兆長王者不揜明則道不退塞而夏至<lb/>
　之後大暑隆萬物茂育懷任王者恐明不知賢不肖分<lb/>
　明白黑於時寒爲賊故王者輔以賞賜之事然後夏草<lb/>
　木不霜火炎上也夏行春政則風行秋政則水行冬政<lb/>
　則落夏失政則冬不凍冰五穀不藏大寒不解<lb/>
　王者無失謀然後冬氣得故謀者主冬冬陰氣始盛草<lb/>
<pb n="4b"/>
木必死王者能聞事審謀慮之則不侵伐不侵伐且殺<lb/>
則死者不恨生者不怨冬日至之後大寒降萬物藏於<lb/>
下於時暑爲賊故王者輔之以急斷之以事水潤下也<lb/>
冬行春<hi>案他本春誤作夏</hi>政則蒸行夏政則雷行秋政則旱冬<lb/>
失政則夏草木不實霜五穀疾枯<lb/>
　　郊語第六十五<lb/>
人之言醖去烟鴟羽去昧<hi>原註一作眯</hi>慈石取鐵頸<hi>原註一作眞</hi>
金取火蠶珥絲於室而絃絶于堂禾實于野而粟缺于<lb/>
倉蕪夷生于燕橘枳死于荆此十物者皆奇而可<hi>案他本而<pb n="5a"/>可作可而</hi>怪非人所意也夫非人所意而然旣巳<hi>案他本已作以</hi>有<lb/>
之矣或者吉凶禍福利不利之所從生無有奇怪非人<lb/>
所意如是者乎此等可畏也孔子曰君子有三畏畏天<lb/>
命畏大人畏聖人之言彼豈無傷害於人如孔子徒畏<lb/>
之哉以此見天之不可不畏敬猶主上之不可不謹事<lb/>
不謹事主其禍來至顯不畏敬天其殃來至闇闇者不<lb/>
見其端若目然也故曰堂堂如天殃言不必立校默<hi>案他本黙誤作然</hi>而無聲潛而無形也由是觀之天殃與上罰所<lb/>
以别者闇與顯耳不然其來逮人殆無以異孔子同之<lb/>
<pb n="5b"/>
俱言可畏也天地神明之心與人事成敗之眞固莫之<lb/>
能見也惟聖人能見之聖人者見人之所不見者也故<lb/>
聖人之言亦可畏也奈何而<hi>案他本而作如</hi>廢郊禮郊禮者人<lb/>
所最甚重也廢聖人所最甚重而吉凶利害在於冥冥<lb/>
不可得見之中雖巳多受其病何從知之故曰問聖人<lb/>
者問其所爲而無問其所以爲也問其所以爲終弗能<lb/>
見不如勿問問爲而爲之所不爲而勿爲是與聖人同<lb/>
實也何過之有詩云不愆不忘率由舊章舊章者先聖<lb/>
人之故文章也率由各有修從之也此言先聖人之故<lb/>
<pb n="6a"/>
<hi>案他本脫文章也以下十八字</hi>文章者雖不能深見而詳知其則猶不<lb/>
　知其美譽之功矣今郊事天之義此聖人故云云<lb/>
<pb n="6b"/>
</p>
<p>
　春秋繁露卷十四<lb/>
</p>
<p>
</p>
  </div>
</body>
</text>
</TEI>
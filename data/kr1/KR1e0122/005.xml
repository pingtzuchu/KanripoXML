<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
春秋繁露卷五<lb/>
　　　　　漢　董　仲　舒　撰<lb/>
　　滅國上第七<lb/>
王者民之所徃君者不失其羣者也<hi>案他本無也字</hi>故能使萬<lb/>
民徃之而得天下之羣者無敵於天下失國之君三十<lb/>
一亡國之君五十二小國德薄不朝聘大國不與諸侯<lb/>
㑹聚孤特不相守獨居不同<hi>案同他本作成</hi>羣遭難莫之救所<lb/>
以亡也非獨公侯大人如此生天地之間根本微者不<lb/>
可遭大風疾雨立鑠消耗衞侯朔固事齊襄而天下患<lb/>
<pb n="1b"/>
之虞虢并力晉獻難之晉趙盾一夫之士也無尺寸之<lb/>
土無一介之衆也而靈公據霸王之餘尊而欲誅之窮<lb/>
變極詐詐盡力竭禍大及身推盾之心載<hi>案載他本作戴</hi>小國<lb/>
之位孰能亡之哉故伍子胥一夫之士也去楚干闔廬<lb/>
遂得意於楚所托者誠是何可禦耶楚王髠托其國於<lb/>
子玉得臣而天下畏之虞公托其國於宮之奇晉獻患<lb/>
之及髠殺得臣天下輕之虞公不用宮之奇晉獻亡之<lb/>
存亡之端不可不知也諸侯見加以兵逃遁奔走至于<lb/>
滅亡而<hi>案他本脫遁奔以下八字</hi>莫之救平生之素行可見也隱代<lb/>
<pb n="2a"/>
桓立所謂僅存耳使無駭帥師滅極内無諫臣外無諸<lb/>
侯之救載亦由是也宋蔡衞國伐之鄭因其力而取之<lb/>
此無以異於遺重寶於道而莫之守見者掇之也鄧穀<lb/>
失地而朝魯桓鄧穀失地不亦宜乎<lb/>
　　滅國下第八<lb/>
紀侯之所以滅者乃九世之讎也一旦之言危百世之<lb/>
嗣故曰大去衞人侵成鄭入成及齊師圍成三被大兵<lb/>
終滅莫之救所恃者安在齊桓公欲行霸道譚遂違命<lb/>
故滅而奔莒不事大而事小曹伯之所以戰死於位諸<lb/>
<pb n="2b"/>
侯莫助憂者幽之㑹齊桓數合諸侯曹小未嘗來也魯<lb/>
大國幽之㑹莊公不徃戎人乃窺兵於濟西由見魯孤<lb/>
獨而莫之救也此時大夫廢君命專救危者魯莊公二<lb/>
十七年齊桓爲幽之<hi>案他本無之字</hi>㑹衞人不來其明年桓公<lb/>
怒而大敗之及伐山戎張旗陳獲以驕諸侯於是魯一<lb/>
年三築臺亂臣比<hi>案比他本作此</hi>三起於内夷狄之兵仍滅於<lb/>
外衞滅之端以失<hi>案他本無失字</hi>幽之會亂之本存親内蔽邢<lb/>
未嘗㑹齊桓也附晉又微晉侯獲於韓而背之淮之㑹<lb/>
是也齊桓卒豎刁易牙之亂作邢與狄伐<hi>案伐他本誤作戎</hi>其<lb/>
<pb n="3a"/>
同姓取之其行如此雖爾親庸能親爾乎是君也其滅<lb/>
于同姓衞<hi>案衛他本誤作魏</hi>侯燬滅邢是也齊桓爲幽之會衞<lb/>
不至桓怒而伐之狄滅之桓憂而立之魯莊爲柯之盟<lb/>
劫汶陽魯絕<hi>案絶他本作滅</hi>桓立之邢𣏌未嘗朝聘齊桓見其<lb/>
滅率諸侯而立之用心如此豈不霸哉故以憂天下與<lb/>
之<lb/>
　　隨本消息第九<lb/>
顔淵死子曰天喪予子路死子曰天祝予西狩獲麟曰<lb/>
吾道窮吾道窮三年身隨而卒階此而觀天命成敗聖<lb/>
<pb n="3b"/>
人知之有所不能救命矣夫先晉獻公之卒齊桓爲葵<lb/>
邱之㑹再致其集先齊孝未卒<hi>案他本無卒字</hi>一年魯僖乞師<lb/>
取穀晉文之威天子再致先卒一年魯僖公之心分而<lb/>
事齊文公不事晉先齊侯潘卒一年文公如晉衞侯鄭<lb/>
伯皆不期來齊侯巳卒諸侯果㑹晉大夫於新城魯昭<lb/>
公以事楚<hi>案楚他本作齊</hi>之故晉人不入楚國彊而得意一年<lb/>
再㑹諸侯伐彊吳爲齊誅亂臣遂滅厲魯得其威<hi>案威他本誤作滅</hi>以滅鄫其明年如<hi>案如他本作知</hi>晉無河上之難先晉昭<lb/>
之卒一年無難楚國内亂臣弑君諸侯㑹於平邱謀誅<lb/>
<pb n="4a"/>
楚亂臣昭公不得與盟<hi>案盟他本誤作明</hi>大夫見執吳大敗楚<lb/>
之黨六國於雞父公如晉而大辱春秋爲之諱而言有<lb/>
疾由此觀之所行從不足恃所事者不可不愼此亦存<lb/>
亡榮辱之要也先楚莊王之卒三年晉滅赤狄潞氏及<lb/>
甲氏留吁先楚子審卒之三年鄭服蕭魚晉侯周卒一<lb/>
年先楚子昭之卒年與陳蔡伐鄭而大克其明年楚屈<lb/>
建會諸侯而張中國卒之三年諸夏之君朝於楚楚子<lb/>
卷繼之四年而卒其國不爲侵奪而顧隆盛彊大中國<lb/>
不出年餘何也楚子昭蓋諸侯可者也天下之疾其君<lb/>
<pb n="4b"/>
者皆起愬而乘之兵四五出常以衆擊少以專擊散義<lb/>
之盡也先卒四五年<hi>案他本作四十五年誤</hi>中國内乖齊晉魯衞<lb/>
之兵分守大國襲小<hi>案他本無小字</hi>諸夏再㑹陳儀齊不肯徃<lb/>
吳在其南而二君殺中國在其北而齊衞殺其君慶封<lb/>
刦<hi>案刦他本誤作切</hi>君亂國石惡之徒聚而成羣衞衎據陳儀<lb/>
而爲諼林父據戚而以<hi>案以他本作已</hi>畔宋公殺其世子魯大<lb/>
饑中國之行亡國之跡也譬如於<hi>案他本無於字</hi>文宣之際中<lb/>
國之君五年之中<hi>案之中他本誤作中之</hi>五君殺以晉靈之行使<lb/>
一大夫立於蜚<hi>案蜚他本誤作棐</hi>林拱揖指撝諸侯莫敢不出<lb/>
<pb n="5a"/>
此猶濕之有拔也<hi>原註一作隰之有泮</hi>
　　盟㑹要第十<lb/>
至意雖難喻蓋聖人者貴除天下之患貴除天下之患<lb/>
故春秋重而書天下之患偏矣以爲本於見天下之所<lb/>
以致患其意欲以除天下之<hi>案他本無之字</hi>患何謂哉天下者<lb/>
無患然後性可善性可善然後清廉之化流清廉之化<lb/>
流然後王道舉禮樂興其心在此矣傳曰諸侯相聚而<lb/>
盟<hi>案盟他本誤作明</hi>君子修國曰此將率爲也哉是以君子以<lb/>
天下爲憂也患乃至於弑君三十一亡國五十二細惡<lb/>
<pb n="5b"/>
不絶之所致也辭巳喻矣故曰立義以明尊卑之分彊<lb/>
幹弱枝以明大小之職别嫌疑之行以明正世之義采<lb/>
摭托意以矯失<hi>案失他本誤作矣</hi>禮善無小而不舉惡無小而<lb/>
不去以純其美别賢不肖以明其尊親近以來遠因<hi>原註一作自</hi>其國而容天下名倫<hi>案倫他本誤作何</hi>等物不失其理公<lb/>
心以是非賞善誅惡而王澤洽始於除患正一而萬物<lb/>
備故曰大矣哉其號<hi>案號他本作别</hi>兩言而管天下此之謂也<lb/>
　　正貫第十一<lb/>
春秋大義之所本耶六者之科六者之指之謂也然後<lb/>
<pb n="6a"/>
援天端布流物而貫通其理則事變散其辭矣故志得<lb/>
失之所從生而後差貴賤之所始矣論罪源深淺定法<lb/>
誅然後絶屬之分別矣立義定尊卑之序而後君臣之<lb/>
職明矣載定下之賢方表謙<hi>案謙他本作兼</hi>義之所在則見復<lb/>
正焉耳幽隱不相踰而近之則密矣而後萬物之應無<lb/>
窮者故可施其用於人而不悖其倫矣是以必明其統<lb/>
於施之宜故知其氣矣然後能食其志也知其聲矣而<lb/>
後能扶其精也知其行矣而後能遂其形<hi>案形他本作刑</hi>也知<lb/>
其物矣然後能别其情也故唱而民和之動而民隨之<lb/>
<pb n="6b"/>
是知引其天性所好而壓其情之所憎者也如是則言<lb/>
雖約說<hi>原註一作德</hi>必布矣事雖小功必大矣聲響盛化運<lb/>
於物散入於理德在天地神明休集並行而不竭盈於<lb/>
四海而頌聲<hi>案他本無聲字</hi>詠書曰八音克諧無相奪倫神人<lb/>
以和乃是謂也故明於情<hi>案他本無情字</hi>性乃可與論爲政不<lb/>
然雖勞無功夙夜是寤思慮惓心猶不能覩故天下<hi>案下他本作不</hi>有非<hi>案非他本作罪</hi>者三示當中孔子之所謂非尚安知<lb/>
通哉<lb/>
　　十指第十二<lb/>
<pb n="7a"/>
春秋二百四十二年之文天下之大事變之博無不有<lb/>
也雖然大畧之<hi>案他本無之字</hi>要有十指十指者事之所<hi>案他本無所字</hi>繫也王化之由得流也舉事變見有重焉一指也見<lb/>
事變之所至者一指也因其所以至者而治之一指也<lb/>
疆幹弱枝大本小末一指也别嫌疑異同類一指也論<lb/>
賢才之義别所長之能一指也親近來遠同民所欲一<lb/>
指也承周文而反之質一指也木生火火爲夏天之端<lb/>
一指也切刺譏之所罰考變異之所加天<hi>案天他本作大</hi>之端<lb/>
一指也舉事變見有重焉則百姓安矣見事變之所至<lb/>
<pb n="7b"/>
者則得<hi>案則得他本誤作得則</hi>失審矣因其所以至而治之則事<lb/>
之本正矣疆幹弱枝大本小末則君臣之分明矣别嫌<lb/>
疑異同類<hi>案類他本作異</hi>則是非著矣論賢才之義别所長之<lb/>
能則百官序矣承周文而反之質則化所務立矣親近<lb/>
來遠同民所欲則仁恩達矣木生火火爲夏則陰陽四<lb/>
時之理相受而次矣切刺譏之所罰考異變之所加則<lb/>
天所欲爲行矣統此<hi>案他本行矣下有切刺譏之四字無綂此二字</hi>而舉之仁<lb/>
徃而義來德澤廣大衍溢於四海隂陽和調萬物靡不<lb/>
得其理矣說春秋者凡用是矣此其法也<lb/>
<pb n="8a"/>
　　重政第十三<lb/>
惟聖人能屬萬物於一而繫之元也終<hi>原註一作故</hi>不及本<lb/>
所從來而承之不能遂其功是以春秋變一謂之元元<lb/>
猶原也其義以隨天地終始也故人唯有終始也而生<lb/>
不必應四時之變故元者爲萬物之本而人之元在焉<lb/>
安在之乃存乎天地之前<hi>案他本無前字</hi>故人雖生天氣及奉<lb/>
天氣者不得與天元本天元命而共違其所爲也故春<lb/>
正月者承天地之所爲也繼天之所爲而終之也其道<lb/>
相與共功持業安容言乃<hi>案乃他本作及</hi>天地之元天地之元<lb/>
<pb n="8b"/>
奚爲於此惡施於人大其貫承意之理矣能說鳥獸之<lb/>
類者非聖人所欲<hi>案他本無欲字</hi>說也聖人所欲說在於說仁<lb/>
義而理之知其分科條别貫所附明其義之所審勿使<lb/>
嫌疑是乃聖人之所貴而已矣不然傳於衆辭觀於衆<lb/>
物說不急之言而以惑後進者君子之所甚惡也奚以<lb/>
爲哉聖人思慮不厭晝日繼之以夜然後萬物察者仁<lb/>
義矣由此言之尚自爲得之哉故曰於乎爲人師者可<lb/>
無愼耶夫<hi>案夫字下他本衍一之字</hi>義出於經經傳大本也棄營勞<lb/>
心也苦志盡情頭白齒落尙不合自錄也哉人始生有<lb/>
<pb n="9a"/>
大命是其體也有變命<hi>案此下他本複衍有變命三字</hi>存其間者其政<lb/>
<hi>案政他本作致</hi>也政不齊則人<hi>案他本無人字</hi>有忿怒之志若將施危<lb/>
難之中而時有隨遭者神明之所接絶屬之符也亦有<lb/>
變其間使之不齊如此不可不省之省之則重政之本<lb/>
矣撮以爲一進義誅惡絶之本而以其施此與湯武同<lb/>
<hi>案他本無同字</hi>而有異湯武用之治仁<hi>案仁他本作徃</hi>故春秋明得失<lb/>
差貴賤本之天王之所失天下者使諸侯得以大亂之<lb/>
說而後引而反之故曰博<hi>案博他本誤作傳</hi>而明切而深矣<lb/>
<pb n="9b"/>
</p>
<p>
春秋繁露卷五<lb/>
</p>
<p>
</p>
  </div>
</body>
</text>
</TEI>
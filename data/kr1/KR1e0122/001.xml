<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
春秋繁露卷一<lb/>
　　　　　漢　董　仲　舒<lb/>
　　楚莊王第一<lb/>
楚莊王殺陳夏徵舒春秋貶其文不予專討也靈王殺<lb/>
齊慶封而直稱楚子何也曰莊王之行賢而徵舒之罪<lb/>
重以賢君討重罪其於人心善若不貶孰知其非正經<lb/>
春秋常於其嫌得者見其不得也是故齊桓不予專地<lb/>
而封晉文不予致王而朝楚莊弗予專殺而討三者不<lb/>
得則諸侯之得殆<hi>原註恐是不待</hi>貶<hi>案他本貶作此</hi>矣此楚靈之所以<lb/>
<pb n="1b"/>
稱子而討也春秋之辭多所況是文約而法明也問者<lb/>
曰不予諸侯之專封復見於陳蔡之滅不予諸侯之專<lb/>
討獨不復見慶封之殺何也曰春秋之用辭巳明者去<lb/>
之未明者著之今諸侯之不得專討固巳明矣而慶封<lb/>
之罪未有所見也故稱楚子以霸討之著其罪之宜死<lb/>
以爲天下大禁曰人臣之行貶主之位亂國之臣雖不<lb/>
篡殺其罪皆宜死比於此其云爾也<lb/>
春秋曰晉伐鮮虞奚惡乎晉而同夷狄也曰春秋尊禮<lb/>
而重信信重於地禮尊於身何以知其然也宋伯姬恐<lb/>
<pb n="2a"/>
不<hi>原註恐不一作疑</hi>禮而死於火齊桓公疑信而虧其地春秋<lb/>
賢而舉之以爲天下法曰禮而信禮無不答施無不報<lb/>
天之數也今我君臣同姓適女女無良心禮以不答有<lb/>
恐畏我何其不夷狄也公子慶父之亂魯危殆亡而齊<lb/>
桓安<hi>案他本安作公</hi>之於彼無親尙來憂我如何與同姓而殘<lb/>
賊遇我詩云宛彼鳴鳩翰飛戾天我心憂傷念彼先人<lb/>
明發不寐有懷二人人皆有此心也今晉文不以其同<lb/>
姓憂我而彊大厭我我心望焉故言之不好謂之晉而<lb/>
巳是婉辭也問者曰晉惡而不可親公徃而不敢至乃<lb/>
<pb n="2b"/>
人情耳君子何恥而稱公有疾也曰惡無故自來君子<lb/>
不恥内省不疚何憂何懼<hi>案他本何懼作於志</hi>是巳矣今春秋恥<lb/>
之者昭公有以取之也臣凌其君始於文而甚於昭公<lb/>
受亂陵夷而無懼愓之心囂囂然輕詐妄討<hi>案他本討作對</hi>犯<lb/>
大禮而取同姓接不義而重自輕也人之言曰國家治<lb/>
則四鄰賀國家亂則四隣散是故季孫專其位而大國<lb/>
莫之正出走八年死乃得歸身亡子危困之至也君子<lb/>
不恥其困而恥其所以窮昭公雖逢此時苟不取同姓<lb/>
詎至於是雖取同姓能用孔子自輔亦不至如是時難<lb/>
<pb n="3a"/>
而治簡行枉而無救是其所以窮也春秋分十二世以<lb/>
爲三等有見有聞有傳聞有見三世有聞四世有傳聞<lb/>
五世故哀定昭君子之所見也襄成文宣君子之所聞<lb/>
也僖閔莊桓隱君子之所傳聞也所見六十一年所聞<lb/>
八十五年所傳聞九十六年於所見微其辭於所聞痛<lb/>
其禍於傳聞殺其恩與情俱也是故逐季氏而言又雩<lb/>
微其辭也子赤殺弗忍言日痛其禍也子般殺而書乙<lb/>
未殺其恩也屈伸之志詳畧之文皆應之吾以其近近<lb/>
而遠遠親親而疎疎也亦知其貴貴而賤賤重重而輕<lb/>
<pb n="3b"/>
輕也有知其厚厚而薄薄善善而惡惡也有知其陽陽<lb/>
而陰陰白白而黑黑也百物皆有合偶偶之合之仇之<lb/>
匹之善矣<hi>案他本矣作也</hi>詩云威儀抑抑德音秩秩無怨無惡<lb/>
率由羣匹此之謂也然則春秋義之大者也得一端而<lb/>
博達之觀其是非可以得其正法視其温辭可以知其<lb/>
塞怨是故於外道而不顯於内諱而不隱<hi>案此下他本有於尊亦然四字</hi>於賢亦然此其别内外差賢不肖而等尊卑也義不<lb/>
訕上智不危身故遠者以義諱近者以智畏畏與義兼<lb/>
則世逾<hi>原註一作愈</hi>近而言逾謹矣此定哀之所以微其辭<lb/>
<pb n="4a"/>
以故用則天下平不用則安其身春秋之道也春秋之<lb/>
道奉天而法古是故雖有巧手弗修規矩不能正方圓<lb/>
雖有察耳不吹六律不能定五音雖有知心不覽<hi>案他本覧作覺</hi>先王不能平天下然則先王之遺道亦天下之規矩<lb/>
六律巳故聖者法天賢者法聖此其大數也得大數而<lb/>
治失大數而亂此治亂之分也所聞天下無二道故聖<lb/>
人異治同理也古今通達故先賢傳其法於後世也春<lb/>
秋之於世事也善復古譏易常欲其法先王也然而介<lb/>
以一言曰王者必改制自僻者得此以爲辭曰古苟可<lb/>
<pb n="4b"/>
循先王之道何莫相因世迷是聞以疑正道而信邪言<lb/>
甚可患也答之曰人有聞諸侯之君射貍首之樂者於<lb/>
是自斷貍首縣而射之曰安在於樂也此聞其名而不<lb/>
知其實者也今所謂新王必改制者非改其道非變其<lb/>
理受命於天易姓更王非繼前王而王也若一因前制<lb/>
修故業而無有<hi>案他本脫有字</hi>所改是與繼前王而王者無以<lb/>
别受命之君天之所大顯也事父者承意事君者儀志<lb/>
事天亦然今天大顯己物襲所代而率與同則不顯不<lb/>
明非天志故必徙居處更稱號改正朔易服色者無他<lb/>
<pb n="5a"/>
焉不敢不順天志而明自顯也若其大綱人倫道理政<lb/>
治敎化習俗文義盡如故亦何改哉故王者有改制之<lb/>
名無易道之實孔子曰無爲而治者其舜乎言其主堯<lb/>
之道而巳此非不易之效與問者曰物改而天受顯矣<lb/>
其必更作樂何也曰樂異乎是制爲應天改之樂爲應<lb/>
人作之彼之所授命者必民之<hi>案他本無之字</hi>所同樂也是故<lb/>
大改制於初所以明天命也更作樂於終所以見天功<lb/>
也緣天下之所新樂而爲之文曲且以和政且以興德<lb/>
天下未徧<hi>案他本徧作偏</hi>合和王者不虛作樂樂者盈於内而<lb/>
<pb n="5b"/>
動發於外者也應其治時制禮作樂以成之成者本末<lb/>
質文皆以具矣是故作樂者必反天下之所始樂於己<lb/>
以爲本舜時民樂其昭堯之業也故韶韶者昭也禹之<lb/>
時民樂其三聖相繼故夏夏者大也湯之時民樂其救<lb/>
之於患害也故頀頀者救也文王之時民樂其興師征<lb/>
伐也故武武者伐也四者天下同樂之<hi>案同樂之三字他本作之同樂</hi>
一也其所同樂之端不可一也作樂之法必反本之所<lb/>
樂所樂不同事樂安得不世異是故舜作韶而禹作夏<lb/>
湯作頀而文王作武四樂<hi>案他本樂作代</hi>殊名則各順其民始<lb/>
<pb n="6a"/>
樂於已也吾見其效矣詩云文王受命有此武功旣伐<lb/>
于崇作邑于豐樂之風也又曰王赫斯怒爰整其旅當<lb/>
是時紂爲無道諸侯大亂民樂文王之怒而詠歌之也<lb/>
周人德巳洽天下反本以爲樂謂之大武言民所始樂<lb/>
者武也云爾故凡樂者作之於終而名之以始重本之<lb/>
義也由此觀之正朔服色之改受命應天制禮作樂之<lb/>
異人心之動也二者離而復合所爲一也<lb/>
　　玉杯第二<lb/>
春秋譏文公以喪娶難者曰喪之法<hi>案之法二字他本作者月</hi>不過<lb/>
<pb n="6b"/>
三年三年之喪二十五月今按經文公乃四十一月乃<lb/>
<hi>原註一作方</hi>娶娶時無喪出其法也矣何以謂之喪娶曰春<lb/>
秋之論事<hi>案此下原本重一事字</hi>莫重乎志今娶必納幣納幣之<lb/>
月在喪分故謂之喪娶也且文公以秋祫祭以冬納幣<lb/>
皆失於大蚤春秋不譏其前而顧譏其後必以三年之<lb/>
喪肌膚之情也雖從俗而不能終猶宜未平於心今全<lb/>
無悼遠之志反思念娶事是春秋之所甚疾也故譏不<lb/>
出三年於首而巳譏以喪娶也不別先後賤其無人心<lb/>
也緣此以論禮禮之所重者在其志志敬而節其則君<lb/>
<pb n="7a"/>
子予之知禮志和而音雅則君子予之知樂志哀而居<lb/>
約則君子予之知喪故曰非虛加之重志之謂也志爲<lb/>
質物爲文文著於質質不居文文安施質質文兩備然<lb/>
後其禮成文質偏行不得有我爾之名俱不能備而偏<lb/>
行之寧有質而無文雖弗予能禮尚少善之介葛盧來<lb/>
是也有文無質非直不予乃少惡之謂州公寔來是也<lb/>
然則春秋之序道也先質而後文右志而左物故曰<hi>案他本脫故曰二字</hi>禮云禮云玉帛云乎哉推而前之亦宜曰朝云<lb/>
朝云辭令云乎哉樂云樂云鐘鼓云乎哉引而後之亦<lb/>
<pb n="7b"/>
宜曰喪云喪云衣服云乎哉是故孔子立新王之道明<lb/>
其貴志以反和見其好誠以滅僞其有繼周之弊故若<lb/>
此也<lb/>
春秋之法以人隨君以君隨天曰緣民臣之心不可一<lb/>
日無君一日不可無君而猶三年稱子者爲君心之未<lb/>
當立也此非以人隨君耶孝子之心三年不當三年不<lb/>
當而踰年卽位者與天數俱終始也此非以君隨天耶<lb/>
故屈民而伸君屈君而伸天春秋之大義也<lb/>
春秋論十二世之事人道浹而王道備法布二百四十<lb/>
<pb n="8a"/>
二年之中相爲左右以成文采其居參錯非襲古也是<lb/>
故論春秋者合而通之緣而求之伍其比隅<hi>案他本隅作偶</hi>其<lb/>
類覽其緖屠其贅是以人道<hi>案他本道作心</hi>浹而王法立以爲<lb/>
不然今夫天子踰年卽位諸侯於封内三年稱子皆不<lb/>
在經也而操之與在經無以異非無其辨也有所見而<lb/>
經安受其贅也故能以比貫類以辨付贅者大得之矣<lb/>
人受命於天有善善惡惡之性可養而不可改可豫而<lb/>
不可去若形體之可肥臞而不可得革也是故雖有至<lb/>
賢能爲君親含容其惡不能爲君親令無惡書曰厥辟<lb/>
<pb n="8b"/>
不辟去厥祗事親亦然皆忠孝之極也非至賢安能如<lb/>
是父不父則子不子君不君則臣不臣耳文公不能服<lb/>
喪不時奉祭倒序以不三年<hi>案倒序以不三年他本作不以三年</hi>又以喪<lb/>
娶娶於大夫以卑宗廟亂其羣祖以逆先公小善無一<lb/>
而大惡四五故諸侯弗予命大夫弗爲使是惡惡之徵<lb/>
不臣之效也出侮於外入奪於内無位之君也孔子曰<lb/>
政逮於大夫四世矣蓋自文公以來之謂也<lb/>
君子知在位者之不能以<hi>案以字他本誤作在</hi>惡服人也是故簡<lb/>
六藝以贍養之詩書序其志禮樂純其美易春秋明其<lb/>
<pb n="9a"/>
知六學皆大而各有所長詩道志故長於質禮制節故<lb/>
長於文樂詠德故長於風書著功故長於事易本天地<lb/>
故長於數春秋是非故長於治人能兼得其所長而不<lb/>
能偏舉其詳也故人主大節則知闇大博則業厭二者<lb/>
異失同貶其傷必至不可不察也是故善爲師者旣美<lb/>
其道有愼其行齎<hi>案齎他本作齊</hi>時蚤晚任多少適疾徐造而<lb/>
勿趨稽而勿苦省其所爲而成其所湛<hi>音耽</hi>故力不勞而<lb/>
身大成此之謂聖化吾取之<lb/>
春秋之好微與其貴志也春秋修本末之義達變故之<lb/>
<pb n="9b"/>
應通生死之志遂人道之極者也是故君殺賊討則善<lb/>
而書其誅若莫之討則君不書葬而賊不復見矣不書<lb/>
葬以爲無臣子也賊不復見以其宜滅絶也今趙盾弑<lb/>
君四年之後别牘<hi>案牘字原本他本俱誤作獨今據黃氏日鈔所引改正</hi>復見非<lb/>
春秋之常辭也古今之學者異而問之曰是弑君何以<lb/>
復見猶曰賊未討何以書葬何以書葬者不宜書葬也<lb/>
而書葬何以復見者亦不宜復見也而復見二者同貫<lb/>
不得不相若也盾之復見直以赴問而辨不親弑非不<lb/>
當誅也則亦不得不謂悼公之書葬直以赴問而辨當<lb/>
<pb n="10a"/>
故<hi>案他本故作誅</hi>弑亦不當罪也若是則春秋之說亂矣豈可<lb/>
法哉故貫比而論是非雖難悉得其義一也今誅盾無<lb/>
傳弗誅無傳不交無傳以比言之法論也無比而處之<lb/>
誣辭也今視其比皆不當死何以誅之春秋赴問數百<lb/>
應問數千同留經中憣<hi>案他本憣作繙</hi>援比類以發其端卒無<lb/>
妄言而得應於傳者今使外賊不可誅故皆復見而問<lb/>
曰此復見何也言莫妄於是何以得應乎故吾以其得<lb/>
應知其問之不妄以其問之不妄知盾之獄不可不察<lb/>
也夫名爲弑父而實免罪者巳有之矣亦有名爲弑君<lb/>
<pb n="10b"/>
而罪不誅者逆而罪<hi>案他本罪作距</hi>之不若徐而味之且吾語<lb/>
盾有本詩云他人有心予忖度之此言物莫無鄰察視<lb/>
其外可以見其内也今按盾事而觀其心愿而不刑合<lb/>
而信之非篡弑之鄰也按盾辭號乎天苟内不誠安能<lb/>
如是<hi>案他本下衍一是字</hi>故訓其終始無弑之志挂惡謀者過在<lb/>
不遂去罪在不討賊而巳臣之宜爲君<hi>案此下他本有之字</hi>討賊<lb/>
也猶子之宜爲父甞藥也子不甞藥故加之弑父臣不<lb/>
討賊故加之弑君其意一也所以示天下廢臣子之節<lb/>
其惡之大若此也故盾之不討賊爲弑君也與子之不<lb/>
<pb n="11a"/>
甞藥爲弑父無以異盾不宜誅以此參之問者曰夫謂<lb/>
之弑而有不誅其論難知<hi>案他本知作之</hi>非衆<hi>案他本衆作董</hi>之所能<lb/>
見也故赦子之罪以傳明之盾不誅無傳何也曰<hi>案他本脫曰字</hi>世亂義廢背上不臣篡弑覆君者多而有明大惡之<lb/>
誅誰言其誅故晉趙盾楚公子比皆不誅之文而弗爲<lb/>
傳弗欲明之心也問者曰人弑其君重<hi>案他本重作者</hi>卿在而<lb/>
弗能討者<hi>案他本無者字</hi>非一國也靈公弑趙盾不在不在之<lb/>
與在惡有薄厚春秋責在而不討賊者弗繫臣子爾也<lb/>
責不在而不討賊者乃加弑焉何其責厚惡之薄薄惡<lb/>
<pb n="11b"/>
之厚也曰春秋之道視人所惑爲立說以大明之今趙<lb/>
盾<hi>案他本脫盾字</hi>賢而不遂於理皆見其善莫知其罪故因其<lb/>
所賢而加之大惡繫之重責使人湛思而自省悟以反<lb/>
道曰吁臣君之大義父子之道乃至乎此此所由惡薄<lb/>
而責之厚也他國不討賊者諸斗筲之民何足數哉弗<lb/>
繫人數而已此所由惡厚而責薄也傳曰輕爲重重爲<lb/>
輕非是之謂乎故公子比嫌可以立趙盾嫌無臣責許<lb/>
止嫌無子罪春秋爲人不知惡而恬行不備也是故重<lb/>
累責之以矯枉世而直之矯者不過其正弗能直知此<lb/>
<pb n="12a"/>
而義畢矣<lb/>
<pb n="12b"/>
</p>
<p>
春秋繁露卷一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
春秋繁露卷四<lb/>
　　　　　漢　董　仲　舒　撰<lb/>
　　王道第六<lb/>
春秋何貴乎元而言之元者始也言本正也道王道也<lb/>
王者人之始也王正則元氣和順風雨時景星見黃龍<lb/>
下王不正則上變天賊氣<hi>案他本無氣字</hi>並見五帝三王之治<lb/>
天下不敢有君民之心什一而稅教以愛使以忠敬長<lb/>
老親親而尊尊不奪民時使民不過歲三日民家給人<lb/>
足無怨望忿怒之患彊弱之難無讒<hi>案讒他本作强</hi>賊妒疾之<lb/>
<pb n="1b"/>
人民修德而美好被髮銜哺而游不慕富貴恥惡不犯<lb/>
父不哭子兄不哭弟毒蟲不螫猛獸不搏抵蟲不觸<hi>案蟲不觸他本誤作不觸蟲</hi>故天爲之下甘露朱草生醴泉出風雨時<lb/>
嘉禾興鳳凰麒麟遊於郊囹圄空虛畫衣裳而民不犯<lb/>
四夷傳譯而朝民情至樸而不文郊天祀地秩山川以<lb/>
時至封於泰山禪於梁父立明堂宗祀先帝以祖配天<lb/>
天下諸侯各以其職來祭貢土地所有<hi>案所有二字他本誤作有所</hi>
先以入宗廟端冕盛服而後見先德恩之報奉元之應<lb/>
也<lb/>
<pb n="2a"/>
桀紂皆聖王之後驕溢妄行侈宮室廣苑囿窮五采之<lb/>
變極飾材之工困野獸之足竭山澤之利食類惡之獸<lb/>
奪民財食高雕文刻鏤之觀盡<hi>案盡他本誤作畫</hi>金玉骨象之<lb/>
工盛羽族之飾窮<hi>原註一作殽</hi>白黑之變深刑妄殺以凌下<lb/>
聽鄭衞之音充傾宮<hi>原註一作害</hi>之志靈<hi>案他本無靈字</hi>虎兕文采<lb/>
之獸以希見之意賞佞賜讒以糟爲邱以酒爲池孤貧<lb/>
不養殺聖賢而剖其心生燔人聞其臭剔婦孕見其化<lb/>
斮朝涉之足察其拇<hi>原註一作腑一作脛</hi>殺梅伯以爲醢刑鬼侯<lb/>
之女取其環誅求無巳天下空虛羣臣畏恐莫敢盡忠<lb/>
<pb n="2b"/>
紂愈自賢周發兵不期㑹於孟津之上者八百諸侯共<lb/>
誅紂大亡天下春秋以爲戒曰亳社災周衰天子微弱<lb/>
諸侯力政大夫專國士專邑不能行度制法文之禮諸<lb/>
侯背叛莫修貢聘奉獻天子臣弑其君子弑其父孽殺<lb/>
其宗不能統理更相伐銼以廣地以强相脅不能制屬<lb/>
强奄弱衆暴寡富使貧并兼無巳臣下上僭不能禁止<lb/>
日爲之食星霣如雨雨螽沙鹿崩夏大雨水冬大雨雪<lb/>
霣石于宋五六鷁退飛霣霜不殺草李梅實正月不雨<lb/>
至於秋七月地震梁山崩壅河三日不流晝晦彗星見<lb/>
<pb n="3a"/>
于東方孛于<hi>原註一作升</hi>大辰鸜鵒來巢春秋異之以此見<lb/>
悖亂之徵孔子明得失差貴賤反王道之本譏天王以<lb/>
致太平刺惡譏微不遺小大善無細而不舉惡無細而<lb/>
不去進善誅惡絶諸本<hi>案他本無本字</hi>而巳矣<lb/>
天王使宰咺來歸惠公仲子之賵刺不及事也天王伐<lb/>
鄭譏親也㑹王世子譏微也祭公來逆王后譏失禮也<lb/>
刺家父求車武氏毛伯求賻金王人救衞王師敗于貿<lb/>
戎<hi>案貿戎地名本公羊傳他本俱從左傳作茅戎下同</hi>天王不養<hi>案他本無不養二字</hi>出居<lb/>
于鄭殺母弟王室亂不能及外分爲東西周無以先天<lb/>
<pb n="3b"/>
下召衞侯不能致遣子宇征衞不能絶伐鄭不能從無<lb/>
駭滅極不能誅諸侯得以大亂篡弑無巳臣下上偪僭<lb/>
儗天子諸侯彊者行威小國破滅晉至三侵周與天王<lb/>
戰于貿戎而大敗之戎執凡伯于楚邱以歸諸侯本怨<lb/>
隨惡發兵相破夷人宗廟社稷不能統理臣子强至弑<lb/>
其君法度廢而不復用威武絶而不復行<hi>案他本無行字誤衍一復字</hi>故鄭魯易地晉文再致天子齊桓㑹王世子擅封邢<lb/>
衞𣏌橫行中國意欲王天下魯舞八佾北祭泰山郊天<lb/>
祀地如天子之爲以此之故弒君三十二亡國五十一<lb/>
<pb n="4a"/>
細惡不絶之所致也<lb/>
春秋立義天子祭天地諸侯祭社稷諸山川不在封内<lb/>
不祭有天子在諸侯不得專地不得專封不得專執天<lb/>
子之大夫不得舞天子之樂不得致天子之賦不得適<lb/>
天子之貴君親無將將<hi>案他本脫一將字</hi>而誅大夫不得世大<lb/>
夫不得廢置君命立適以長不以賢立子以貴不以長<lb/>
立夫人以適不以妾天子不臣母后之黨親迎<hi>案迎字原本他本俱同據文義疑是近字之誤</hi>以來遠故<hi>案他本無遠故二字</hi>未有不先近而致<lb/>
遠者也<hi>案他本無也字</hi>故内其國而外諸夏内諸夏而外夷狄<lb/>
<pb n="4b"/>
言自近者始也<lb/>
諸侯<hi>案侯他本作夏</hi>來朝者得褒邾婁儀父稱字滕薛稱侯荆<lb/>
得人介葛盧得名内出言如諸侯來曰朝大夫來曰聘<lb/>
王道之意也<hi>案他本無也字</hi>誅惡而不得遺細大諸侯不得爲<lb/>
匹夫興師不得執天子之大夫執天子之<hi>案之字他本誤移在大夫二字下</hi>大夫與伐國同罪執凡伯言伐獻八佾諱八言六<lb/>
鄭魯易地諱易言假晉文再致天子諱致言狩桓公存<lb/>
邢衞杞不見春秋内心予之行法絶而不予止亂之道<lb/>
也非諸侯所當爲也春秋之義臣不討賊非臣也子不<lb/>
<pb n="5a"/>
復讎非子也故誅趙盾賊不討者不書葬臣子之誅也<lb/>
許世子止不嘗藥而誅爲弑父楚公子比脅而立而不<lb/>
免於死齊桓晉文擅封致天子誅絶繼絶<hi>案絶他本作世</hi>存亡<lb/>
侵伐㑹同常爲本主曰桓公救中國攘夷狄卒服楚至<lb/>
爲王者事晉文再致天子皆止不誅善其牧<hi>案牧他本作救</hi>諸<lb/>
侯奉獻天子而復周室春秋予之爲伯誅意不誅辭之<lb/>
謂也<lb/>
魯隱之代桓立祭仲之出忽立突仇牧孔父荀息之死<lb/>
節公子目夷不與楚國此皆執權存國行正世之義守<lb/>
<pb n="5b"/>
惓惓之心春秋嘉氣義焉故皆見之復正之謂也夷狄<lb/>
邾婁人牟人葛人爲其天王崩而相朝聘也此其誅也<lb/>
殺世子母弟直稱君明失親親也魯季子之免罪吳季<lb/>
子之讓國明親親之恩也閽殺吳子餘祭見刑人之不<lb/>
可近鄭伯髠頑卒于會諱殺痛彊臣專君君不得爲善<lb/>
也衞人殺州吁齊人殺無知明君臣之義守國之正也<lb/>
衞人立晉美得衆也君將不言率師重君之義也正月<lb/>
公在楚臣子思君無一日無君之意也誅受令恩衞葆<lb/>
以正囹圄之平也言圍成甲午祠兵<hi>案祠兵本公羊傳他本從左傳作治<pb n="6a"/>兵</hi>以别迫脅之罪誅意之法也作南門刻桷丹楹作雉<lb/>
門及兩觀築三臺新延廏譏驕溢不恤下也故臧孫辰<lb/>
請糴于齊孔子曰君子爲國必有三年之積一年不熟<lb/>
乃請糴失君之職也誅犯始者省刑絶惡疾<hi>案他本無疾字</hi>始<lb/>
也大夫盟於澶淵刺大夫之專政也諸侯㑹同賢爲主<lb/>
賢賢也春秋紀纖芥之失反之王道追古貴信結言而<lb/>
巳不至用牲盟而後成約故曰齊侯衞侯胥命于蒲傳<lb/>
曰古者不盟結言而退宋伯姬曰婦人夜出傅母不在<lb/>
不下堂曰古者周公東征則西國怨桓公曰無貯粟無<lb/>
<pb n="6b"/>
鄣谷無易樹子無以妾爲妻宋襄公曰不鼓不成列不<lb/>
阨人莊王曰古者杅不穿皮不蠧則不出君子篤於禮<lb/>
薄於利要其人不要其土告從不赦不祥彊不凌弱齊<lb/>
頃公弔死視疾孔父正色而立於朝人莫過而致難乎<lb/>
其君齊國佐不辱君命而尊齊侯此春秋之救文以質<lb/>
也救文以質見天下諸侯所以失其國者亦有焉潞子<lb/>
欲合中國之禮義離乎夷狄未合乎中國所以亡也吳<lb/>
王夫差行彊於越臣人之王妾人之妻卒以自亡宗廟<lb/>
夷<hi>案夷他本作失</hi>社稷滅其可痛也長王投死於戲豈不哀哉<lb/>
<pb n="7a"/>
晉靈行無禮處臺上彈羣臣枝解宰人而棄漏陽處父<lb/>
之謀使陽處父死及患趙盾之諫欲殺之卒爲趙穿<hi>案穿他本誤作盾</hi>所殺晉獻公行逆理殺世子申生以驪姬立奚<lb/>
齊卓子皆殺死國大亂四世乃定幾爲秦所從驪姬起<lb/>
也<hi>原註所下脫一字從一作徒非</hi>楚昭王行無度殺伍子胥父兄蔡昭<lb/>
公朝之因請其裘昭公不與吳王非之舉兵加楚大敗<lb/>
之君舍乎君室大夫舍大夫室妻楚王之母貪暴之所<lb/>
致也晉厲公行暴道殺無罪人一朝而殺大臣三人明<lb/>
年臣下畏恐晉國殺之陳侯佗淫乎蔡蔡人殺之古者<lb/>
<pb n="7b"/>
諸侯出疆必具左右備一<hi>案一字他本作二</hi>師以備不虞今蔡<lb/>
侯恣以身出入民間<hi>案他本無民間二字</hi>至死閭里之庸甚非人<lb/>
君之行也宋閔公矜婦人而心妒<hi>案而心他本誤作心而</hi>與大夫<lb/>
萬博萬<hi>案他本脫博萬二字</hi>譽魯莊公曰天下諸侯宜爲君唯魯<lb/>
侯爾閔公妒其言曰此虜也爾虜焉知魯侯之美惡乎<lb/>
至萬怒搏閔公絶脰此以與臣博之過也古者人君立<lb/>
於陰大夫立於陽所以别位明貴賤今與臣相對而博<lb/>
置婦人在側此君臣無別也故使萬稱他國卑閔公之<lb/>
意閔公籍萬而身與之博下君自置有辱之婦人之房<lb/>
<pb n="8a"/>
俱而矜<hi>案矜他本誤作務</hi>婦人獨得殺死之道也春秋曰大夫<lb/>
不適君遠此逼<hi>案逼他本作過</hi>也梁内役<hi>原註一作取</hi>民無巳其民<lb/>
不能堪使民比地爲伍一家亡五家殺刑其民曰先亡<lb/>
者封後亡者刑君者將使民以孝於父母順於長老守<lb/>
邱墓承宗廟世世祀其先今求財不足行罰如將不勝<lb/>
殺戮如屠<hi>原註一作從</hi>仇讎其民魚爛而止<hi>案而止二字他本作則亡</hi>國<lb/>
中盡空春秋曰梁亡亡者自亡也非人亡之也虞公貪<lb/>
財不顧其難快耳說目受晉之璧屈產之乘假晉師道<lb/>
還以自滅宗廟破毁社稷不祀身死不葬貪財之所致<lb/>
<pb n="8b"/>
也故春秋以此見物不空來寶不虛出自内出者無匹<lb/>
不行自外至者無主不止此其應也楚靈王行彊乎陳<lb/>
蔡意廣以武不顧其行慮所美内罷其衆乾谿有物女<lb/>
水盡則女見水滿則不見靈王舉發其國而役三年不<lb/>
罷楚國大怨<hi>案怨他本作怒</hi>有行暴意殺無罪臣成然楚國大<lb/>
懣公子棄疾卒令靈王父子自殺而取其國虞不離津<lb/>
澤農不去疇土而民相愛也此非盈意之過耶魯莊公<lb/>
好宮室一年三起臺夫人内淫兩弟弟兄子父相殺國<lb/>
絶莫繼爲齊所存夫人淫之過也妃匹貴妾可不愼邪<lb/>
<pb n="9a"/>
此皆内自彊從心之敗巳見自彊之敗尙有正諫而不<lb/>
用卒皆取亡曹羈諫<hi>案諌他本作陳</hi>其君<hi>案他本下有也字</hi>曰戎衆以<lb/>
無義君無自適<hi>原註一作敵</hi>君不聽果死戎寇伍子胥諫吳<lb/>
王以爲越不可不取吳王不聽至死伍子胥還九年越<lb/>
果大滅吳國秦穆公將襲鄭百里蹇叔諫曰千里而襲<lb/>
人者未有不亡者也穆公不聽師果大敗殽中匹馬隻<lb/>
輪無反者晉假道道<hi>案原本無下道字</hi>虞虞公許之宮之奇諫<lb/>
曰唇亡齒寒虞虢之相救非相賜也君請勿許虞公不<lb/>
聽後虞果亡於春秋明此存亡道可觀也觀乎亳社知<lb/>
<pb n="9b"/>
驕溢之罰觀乎許田知諸侯不得專封觀乎齊桓晉文<lb/>
宋襄楚莊知任賢奉上之功觀乎魯隱祭伸叔武孔父<lb/>
荀息仇牧吳季子公子目夷知忠臣之效觀乎楚公子<lb/>
比知臣子之道效死之義觀乎潞子知無輔自詛之敗<lb/>
觀乎公在楚知臣子之恩觀乎漏言知忠道之絶觀乎<lb/>
獻<hi>案他本無獻字</hi>六羽知上下之差觀乎宋伯姬知貞婦之信<lb/>
觀乎吳王夫差知彊凌弱觀乎晉獻公知逆理近色之<lb/>
過觀乎楚昭王之伐蔡知無義之反觀乎晉厲之妄殺<lb/>
無罪知行暴之報<hi>案報他本誤作暴</hi>觀乎陳佗宋閔知妒<hi>案妒他本<pb n="10a"/>作嫉</hi>淫之過觀乎虞公梁亡知貪財枉法之窮觀乎楚靈<lb/>
知苦民之壤觀乎魯莊之起臺知驕奢淫泆之失觀乎<lb/>
衞侯朔知不卽召之罪觀乎執凡伯知犯上之法觀乎<lb/>
晉郤缺之伐邾婁知臣下作福之誅觀乎公子翬知臣<lb/>
窺<hi>原註一作規</hi>君之意觀乎世卿知移權之敗故明王視於<lb/>
冥冥聽於無聲天覆地載天下萬國莫敢不悉靖共職<lb/>
受命者不示臣下以知之至也故道同則不能<hi>案他本無能字</hi>
相先情同則不能相使此其敎也由此觀之未有去人<lb/>
君之權能制其勢者也未有貴賤無差能全其<hi>案他本無其字</hi>
<pb n="10b"/>
位者也故君子愼之<lb/>
春秋繁露卷四<lb/>
</p>
<p>
</p>
  </div>
</body>
</text>
</TEI>
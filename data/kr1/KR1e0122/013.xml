<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　春秋繁露卷十三<lb/>
　　　　　　漢　董　仲　舒　撰<lb/>
　　　四時之副第五十五<hi>案此篇他本缺</hi>
　天之道春煖以生夏暑以養秋凉以殺冬寒以藏煖暑<lb/>
　清寒異氣而同功皆天之所以成歲也聖人副天之所<lb/>
　行以爲政故以慶副煖而當春以賞副暑而當夏以罰<lb/>
　副凉而當秋以刑副寒而當冬慶賞罰刑異事而同功<lb/>
　皆王者之所以成德也慶賞罰刑與春夏秋冬以類相<lb/>
　應也如合符故曰王者配天謂其道天有四時王有四<lb/>
<pb n="1b"/>
政四政若四時通類也天人所同有也慶爲春賞爲夏<lb/>
罰爲秋刑爲冬慶賞罰刑之不可不具也如春夏秋冬<lb/>
不可不備也慶賞罰刑當其處不可不發若煖暑清寒<lb/>
當其時不可不出也慶賞罰刑各有正處如春夏秋冬<lb/>
各有時也四政者不可以相干也猶四時不可相干也<lb/>
四政者不可以易處也猶四時不可易處也故慶賞罰<lb/>
刑有不行於其正處者春秋譏也<lb/>
　人副天數第五十六<hi>案此篇首他本闕三百九十六字</hi>
天德施地德化人德義天氣上地氣下人氣在其間春<lb/>
<pb n="2a"/>
生夏長百物以興秋殺冬收百物以藏故莫精於氣莫<lb/>
富於地莫神於天天地之精所以生物者莫貴於人人<lb/>
受命乎天也故超然有以倚物疢疾莫能爲仁義唯人<lb/>
獨能爲仁義物疢疾莫能偶天地唯人獨能偶天地人<lb/>
有三百六十節偶天之數也形體骨肉偶地之厚也上<lb/>
有耳目聰明日月之象也體有空竅理脉川谷之象也<lb/>
心有哀樂喜怒神氣之類也觀人之體一何高物之甚<lb/>
而類於天也物旁折取天之陰陽以生活耳而人乃爛<lb/>
然有其文理是故凡物之形莫不伏從旁折天地而行<lb/>
<pb n="2b"/>
人猶題直立端尚正正當之是故所取天地少者旁折<lb/>
之所取天地多者正當之此見人之絶於物而參天地<lb/>
是故人之身首坌<hi>原註音分</hi>員象天容也髪象星辰也耳目<lb/>
戾戾象日月也鼻口呼吸象風氣也胸中達知象神明<lb/>
也腹胞實虛象百物也百物者最近地故要以下地也<lb/>
天地之象以要爲帶頸以上者精神尊嚴明天類之狀<lb/>
也頸而下者豐厚卑辱土壤之比也足布而方地形之<lb/>
象也是故禮帶置紳必直其頸以别心也帶而上者盡<lb/>
爲陽帶而下者盡爲陰各其分陽天氣也陰地氣也<hi>案他<pb n="3a"/>本以上俱闕</hi>故陰陽之動使人足病喉痺起則地氣上爲雲<lb/>
　雨而象亦應之也天地之符陰陽之副常設於身身猶<lb/>
　天也數與之相參故命與之相連也天以終歲之數成<lb/>
　人之身故小節三百六十六副日數也大節十二分副<lb/>
　月數也内有五藏副五行數也外有四肢副四時數也<lb/>
　乍視乍暝副晝夜也乍剛乍柔副冬夏也仨哀乍樂副<lb/>
　陰陽也心有計慮副度數也行有倫理副天地也此皆<lb/>
　暗膚<hi>案他本膚作慮</hi>著身與人俱生比而偶之弇合于其可數<lb/>
　也副數不可數者副類皆當同而副天一也是故陳其<lb/>
<pb n="3b"/>
有形以著其無形者拘其可數者以此言道之亦宜以<lb/>
類相應猶其形也以數相中也<lb/>
　　同類相動第五十七<lb/>
今平地注水去燥就濕均薪施火去濕就燥百物其去<lb/>
所與異而從其所與同故氣同則㑹聲比則應其驗皦<lb/>
然也試調琴瑟而錯之鼓其宮則他宮應之鼓其商而<lb/>
他商應之五音比而自鳴非有神其數然也美事召美<lb/>
類惡事召惡類類之相應而起也如馬鳴則馬應之帝<lb/>
王之將興也其美祥亦先見其將亡也妖孽亦先見物<lb/>
<pb n="4a"/>
故以類相召也故以龍致雨以扇逐暑軍之所處以棘<lb/>
楚美惡皆有從來以爲命莫知其處所天將陰雨人之<lb/>
病故爲之先動是陰相應而起也天將欲陰雨又使人<lb/>
欲睡臥者陰氣也有憂亦使人臥者是陰相求也有喜<lb/>
者使人不欲臥者是陽相索也水得夜益長數分東風<lb/>
而酒湛溢病者至夜而疾益甚雞至幾明皆鳴而相薄<lb/>
其氣益精故陽益陽而陰益陰陽陰之氣固可以類相<lb/>
益損也天有陰陽人亦有陰陽天地之陰氣起而人之<lb/>
陰氣應之而起人之陰氣起而天之陰氣亦宜應之而<lb/>
<pb n="4b"/>
起其道一也明於此者欲致雨則動隂以起隂欲止雨<lb/>
則動陽以起陽故致雨非神<hi>案他本神誤作初</hi>也而疑於神者<lb/>
其理微妙也非獨陰陽之氣可以類進退也雖不祥禍<lb/>
福所從生亦由是也無非己先起之而物以類應之而<lb/>
動者也故聰明聖神内視反聽言爲明聖内視反聽故<lb/>
獨明聖者知其本心皆在此耳故琴瑟報彈其宮他宮<lb/>
自鳴而應之此物之以類動者也其動以聲而無形人<lb/>
不見其動之形則謂之自鳴也又相動無形則謂之自<lb/>
然其實非自然也有使<hi>案他本下有人字</hi>之然者矣物固有實<lb/>
<pb n="5a"/>
使之其使之無形尚書傳言周將興之時有大赤鳥銜<lb/>
穀之種而集王屋之上者武王喜諸大夫皆喜周公曰<lb/>
茂哉茂哉天之見此以勸之也恐恃之<lb/>
　　五行相勝第五十八<lb/>
木者司農也司農爲姦朋黨比周以蔽主明退匿賢士<lb/>
絕滅公卿敎民奢侈賔客交通不勸田事博戲鬭雞走<lb/>
狗弄馬長幼無禮大小相虜並爲寇賊橫恣絶理司徒<lb/>
誅之齊桓是也行霸任兵侵蔡蔡潰遂伐楚楚人降伏<lb/>
以安中國木者君之官也夫木者農也農者民也不順<lb/>
<pb n="5b"/>
如叛則命司徒誅其率正矣故曰金勝木<lb/>
火者司馬也司馬爲讒反言易辭以譖愬人内離骨肉<lb/>
之親外疎忠臣賢聖旋亡讒邪曰昌魯上大夫季孫是<lb/>
也專權擅勢薄國威德反以怠惡譖愬其羣臣劫惑其<lb/>
君孔子爲魯司寇據義行法季孫自消墮費郈城兵甲<lb/>
有差夫火者大朝有讒邪熒惑其君執法誅之執法者<lb/>
水也故曰水勝火<hi>案他本脫日水勝火四字</hi>
土者君之官也其相司營司營<hi>案他本脫下司營二字</hi>爲神主所<lb/>
爲皆曰可主所言皆曰善讇順主指聽從爲比進主所<lb/>
<pb n="6a"/>
善以快主意陷主以邪導主不義大爲宮室多爲臺榭<lb/>
雕文刻鏤五色成光賦斂無度以奪民財多發徭役以<lb/>
奪民時作事無極以奪民力百姓愁苦叛去其國楚靈<lb/>
王是也作乾谿之臺三年不成百姓罷弊而叛及<hi>案他本及作反</hi>其身弑夫土者君之官也君太奢侈過土失<hi>案他本失誤作大</hi>禮民叛矣其民叛其君窮矣故曰木勝土<lb/>
金者司徒也司徒爲賊内得於君外驕軍士專權擅勢<lb/>
誅殺無罪侵伐暴虐攻戰妄取令不行禁不止將率不<lb/>
親士卒不使兵弱地削令君有恥則司馬誅之楚殺其<lb/>
<pb n="6b"/>
司徒得臣是也得臣數戰破敵内得於君驕蹇不䘏其<lb/>
下卒不爲使當敵而弱以危楚國司馬誅之金者司徒<lb/>
司徒弱不能使士衆則司馬誅之故曰火勝金<lb/>
水者司寇也司寇爲亂足恭小謹巧言令色聽謁受賂<lb/>
阿黨不平慢令急誅誅殺無罪則司營誅之營蕩是也<lb/>
爲齊司寇太公封於齊問爲<hi>案他本爲作焉</hi>以治國之要營蕩<lb/>
對曰任仁義而已太公曰任仁義奈何營蕩對曰仁者<lb/>
愛人義者尊老太公曰愛人尊老奈何營蕩對曰愛人<lb/>
者有子不食其力尊老者妻長而夫拜之太公曰寡人<lb/>
<pb n="7a"/>
欲以仁義治齊今子以仁義亂齊寡人立而誅之以定<lb/>
齊國夫水者執法司寇也執法附黨不平依法刑人則<lb/>
司營誅之故曰土勝水<lb/>
　　五刑相生第五十九<lb/>
天地之氣合而爲一分爲陰陽判爲四時列爲五行行<lb/>
者行也其行不同故謂之五行五行者五官也比相生<lb/>
而間相勝也故謂治逆之則亂順之則法<lb/>
東方者木農之本司農尙仁進經術之士道之以帝王<lb/>
之路將順其美匡救其惡執規而生至温潤下<hi>案他本下誤作<pb n="7b"/>不</hi>知地形肥饒美惡立事生則因地之宜召公是也親<lb/>
入南畝之中觀民墾草發淄耕種五穀積蓄有餘家給<lb/>
人足倉庫充實司馬食穀司馬本朝也本朝者火也故<lb/>
曰木生火<lb/>
南方者火也本朝司馬尙智進賢聖之士上知天文其<lb/>
形兆未見其萌芽未生昭然獨見存亡之機得失之要<lb/>
治亂之源豫禁未然之前執矩而長至忠厚仁輔翼其<lb/>
君周公是也成王幼弱周公相誅管叔蔡叔以定天下<lb/>
天下旣寧以安君官者司營司營者土也故曰火生土<lb/>
<pb n="8a"/>
　中央者土君官也司營尚信卑身賤體夙興夜寐稱述<lb/>
　徃古以厲主<hi>案他本主誤作生</hi>意明見成敗微諫納善防滅其<lb/>
　惡絶原塞隟執繩而制四方至忠厚信以事<hi>案他本以字在信字上脫事字</hi>其君據義割恩太公是也應天因時之化威武強<lb/>
　禦以成大理者司徒也司徒者金也故曰土生金<lb/>
　西方者金大理司徒也司徒尚義臣死君而衆人死父<lb/>
　親有尊卑位有上下各死其事事不踰矩執權而伐兵<lb/>
　不苟克取不苟得義而後行至廉而威質直剛毅子咠<lb/>
<hi>原註疑是胥字</hi>是也伐有罪討不義是以百姓附親邊境安寧<lb/>
<pb n="8b"/>
寇賊不發邑無獄訟則親安執法者司寇也司寇者水<lb/>
也故曰金生水<lb/>
北方者水執法司寇也司寇尙禮君臣有位長幼有序<lb/>
朝廷有爵鄕黨以齒升降揖讓般伏拜謁折旋中矩立<lb/>
而罄折拱則抱鼓執衡而藏至清廉平賂<hi>案他本賂誤作路</hi>遺<lb/>
不受請謁不聽據法聽訟無有所阿孔子是也爲魯司<lb/>
寇斷獄屯屯與衆共之不敢自專是死者不恨生者不<lb/>
怨百工維時以成器械器械旣成以給司農司農者田<lb/>
官也田官者木故曰水生木<lb/>
<pb n="9a"/>
　　五行逆順第六十<lb/>
木者春生之性農之本也勸農事無奪民時使民歲不<lb/>
過三日行什一之稅進經術之士誕羣禁出輕繫去稽<lb/>
留除桎梏開閉闔通障塞恩及草木則樹木華美而朱<lb/>
<hi>案他本朱作諸</hi>草生恩及鱗蟲則魚大爲鱣鯨不見羣龍下如<lb/>
人君出入不時走狗試馬馳騁不反宮室好媱樂飮酒<lb/>
沈湎縱恣不顧政治事多發役以奪民時作謀增稅<hi>案他本稅誤作瑞</hi>以奪民財民病疥搔温體足胻<hi>原註去聲</hi>痛咎及於<lb/>
木則茂木枯槁工匠之輪多傷敗毒水渰羣漉陂如魚<lb/>
<pb n="9b"/>
咎及鱗<hi>案他本無及鱗二字</hi>蟲則魚不爲羣龍深藏鯨出見<lb/>
火者夏成長本朝也舉良賢進茂才官得其能任得其<lb/>
力賞有功封有德出貨財振困乏正封疆使四方恩及<lb/>
於人<hi>案他本人作火</hi>則火順人而甘露降恩及羽蟲則飛鳥大<lb/>
爲黃鵠出見鳳凰翔如人君惑於讒邪内離骨肉外疎<lb/>
忠臣至殺世子誅殺不辜逐忠臣以妾爲妻棄法令婦<lb/>
妾爲政賜予不當則民病血壅腫目不明咎及於火則<lb/>
大旱必有火災摘巢採鷇咎及羽蟲則飛鳥不爲冬應<lb/>
不來梟鴞羣鳴鳳凰高翔<lb/>
<pb n="10a"/>
土者夏中成熟百種君之官循宮室之制謹夫婦之别<lb/>
加親戚之恩恩及土則五穀成而嘉禾興恩及倮蟲則<lb/>
百姓親附城郭充實賢聖皆遷仙人降如人君好媱佚<lb/>
妻妾過度犯親戚侮父兄欺罔百姓大爲臺榭五色成<lb/>
光雕文刻鏤則民病心腹宛黃舌爛痛咎及於土則五<lb/>
穀不成暴虐妄誅咎及倮蟲倮蟲不爲百姓叛去賢聖<lb/>
放亡<lb/>
金者秋殺氣之始也建立旗皷杖<hi>案他本杖字誤移在誅字下</hi>把旄<lb/>
鉞以誅賊殘禁暴虐安集故動衆興師必應義理出則<lb/>
<pb n="10b"/>
祠<hi>案他本祠誤作伺</hi>兵入則振旅以閑<hi>案他本閑/誤作咸</hi>習之因<hi>案他本因作困</hi>於彼狩存不忘亡安不忘危修城郭繕墻垣審羣禁<lb/>
飾兵甲警百官誅不法恩及於金石則凉風出恩及於<lb/>
毛蟲則走獸大爲麒麟至如人君好戰侵陵諸侯貪城<lb/>
邑之賂輕百姓之命則民病喉欬潄筋攣鼻仇塞咎及<lb/>
於金則鑄化凝滯凍堅不成四面張網焚林而獵咎及<lb/>
毛蟲則走獸不爲白虎妄搏麒麟遠去<lb/>
水者冬藏至陰也宗廟祭祀之始敬四時之祭禘祫昭<lb/>
穆之序天子祭天諸侯祭土閉門閭大搜索斷刑罰執<lb/>
<pb n="11a"/>
當罪飭關梁禁外徒恩及於水則醴泉出恩及介蟲則<lb/>
黿鼉大爲靈龜出如人君簡宗廟不禱祀廢祭祀執法<lb/>
不順逆天時則病流腫水張痿痺孔竅不通咎及於水<lb/>
霧氣冥冥必有大水水爲民害咎及介蟲則龜深藏黿<lb/>
鼉呴<hi>案他本呴作呁</hi>
　　治水五行第六十一<lb/>
日冬至七十二日木用事其氣燥濁而清七十二日火<lb/>
用事其氣慘陽而赤七<hi>案他本七誤作也</hi>十二日土用事其氣<lb/>
濕<hi>案他本濕作温</hi>濁而黃七十二日金用事其氣慘淡而白七<lb/>
<pb n="11b"/>
十二日水用事其氣清寒而黑七十二日復得木木用<lb/>
事則行柔惠誕羣禁至於立春出輕繫去稽留除桎梏<lb/>
開門闔通障塞存幼孤矜寡獨無伐木火用事則正封<lb/>
疆循田疇至于立夏舉賢良封有德賞有功出使四方<lb/>
無縱火土用事則養長老存幼孤矜寡獨賜孝悌施恩<lb/>
澤無興土功金用事則修城郭繕牆垣審羣禁飭甲兵<lb/>
警百官誅不法存長老無焚金石水用事則閉門閭大<lb/>
搜索斷刑罰執當罪飭梁關禁外陡<hi>案他本陡作徒</hi>無決池隄<lb/>
春秋繁露卷十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　春秋繁露卷十一<lb/>
　　　　　　漢　董　仲　舒　撰<lb/>
　　　爲人者天第四十一<lb/>
　爲生不能爲人爲人者天也人之人本於天天亦人之<lb/>
　曾祖父也此人之所以乃上類天也人之形體化天數<lb/>
　而成人之血氣化天志而仁<hi>案他本仁作行</hi>人之德行化天理<lb/>
　而義人之好惡化天之暖清人之喜怒化天之寒暑人<lb/>
　之受命化天之四時人生有喜怒哀樂之答春秋冬夏<lb/>
　之類也喜春之答也怒秋之答也樂夏之答也哀冬之<lb/>
<pb n="1b"/>
答也天之副在乎人人之情性有由天者矣故曰受由<lb/>
天之號也爲人主也道莫明省身之天如天<hi>案他本無天字</hi>出<lb/>
之也使其出也答天之出四時而必忠其受<hi>案他本受作愛</hi>也<lb/>
則堯舜之治無以加是可生可殺而不可使爲亂故曰<lb/>
非道不行非法不言此之謂也<lb/>
傳曰惟天子受命於天天下受命於天子一國則受命<lb/>
於君君命順則民有順命君命逆則民有逆命故曰一<lb/>
人有慶萬民頼之此之謂也傳曰政有三端父子不親<lb/>
則致其愛慈大臣不和則敬順其禮百姓不安則力其<lb/>
<pb n="2a"/>
孝弟孝弟者所以安百姓也力者勉行之身以化之天<lb/>
地之數不能獨以寒暑成歲必有春夏秋冬聖人之道<lb/>
不能獨以威勢成政必有教化故曰先之以博愛敎<hi>案他本下有之字</hi>以仁也難得者君子不貴教以義也雖天子必<lb/>
有尊也教以孝也必有先也敎以弟也此威勢之<hi>案他本無之字</hi>不足獨恃而教化之功不大乎<lb/>
傳曰天生之地載之聖人教之君者民之心也民者君<lb/>
之體也心之所好體必安之君之所好<hi>案他本好作命</hi>民必從<lb/>
之故君民者貴孝弟而好禮義重仁廉而輕財利躬親<lb/>
<pb n="2b"/>
職此於上而萬民聽生善於下矣故曰先王見敎之可<lb/>
以化民也此之謂也<lb/>
　　五行之義第四十二<lb/>
天有五行一曰木二曰火三曰土四曰金五曰水木五<lb/>
行之始也水五行之終也土五行之中也此其天次之<lb/>
序也木生火火生土土生金金生水水生木此其父子<lb/>
也木居左金居右火居前水居後土居中央此其父子<lb/>
之序相受而布是故木受水而火受木土受火而<hi>案他本無而字</hi>金受土水受金也諸授之者皆其父也受之者皆其<lb/>
<pb n="3a"/>
子也常因其父以使其子天之道也是故木巳生而火<lb/>
養之金巳死而水藏之火樂木而養以陽水克金而喪<lb/>
以陰土之事天竭其忠故五行者乃孝子忠臣之行也<lb/>
五行之爲言<hi>案他本下有也字</hi>猶五行歟是故以得辭也聖人<lb/>
知之故多其愛而少嚴厚養生而謹送終就天之制也<lb/>
以子而迎成養如火之樂木也喪父如水之尅金也事<lb/>
君若土之敬天也可謂有行人矣五行之隨各如其序<lb/>
五行之官各致其能是故木居東方而主春氣火居南<lb/>
方而主夏氣金居西方而主秋氣水居北方而主冬氣<lb/>
<pb n="3b"/>
是故木主生而金主殺火主暑而水主寒使人必以其<lb/>
序官人必以其能天之數也土居中央爲之天潤土者<lb/>
天之股肱也其德茂美不可名以一時之事故五行而<lb/>
四時者土兼之也金木水火雖各職不因土方不立若<lb/>
酸醎辛苦之不因甘肥不能成味也甘者五味之本也<lb/>
土者五行之主也五行之主土氣也猶五味之有甘肥<lb/>
也不得不成是故聖人之行莫貴於忠土德之謂也人<lb/>
官之大者不名所職相其是矣天官之大者不名所生<lb/>
土是矣<lb/>
<pb n="4a"/>
　　　陽尊隂卑第四十三<lb/>
　天之大數畢於十旬旬天地之間十而畢舉旬生長之<lb/>
　功十而畢成十者天數之<hi>案他本數之作之數</hi>所止也古之聖人<lb/>
　因天數之所止以爲數紀十如更始民世世傳之而不<lb/>
　知省其所起知省其所起則見天數之所始見天數之<lb/>
　所始則知貴賤逆順所在知貴賤逆順所在則知天地<lb/>
　之情著聖人之寶出矣是故陽氣以正月始出於地生<lb/>
　育養長於上至其功必成也<hi>案他本也作矣</hi>而積十月人亦十<lb/>
　月而生合於天數也是故十月而成人亦十月而成合<lb/>
<pb n="4b"/>
於天道也故陽氣出於東北入於西北發於孟春畢於<lb/>
孟冬而物莫不應是陽始出物亦始出陽方盛物亦方<lb/>
盛陽初衰物亦初衰物隨陽而出入數隨陽而終始三<lb/>
王之正隨陽而更起以此見之貴陽而賤陰也故數日<lb/>
者據晝而不據夜數歲者據陽而不據陰不得達之義<lb/>
是故春秋之於昏禮也達未宋公而不達宋公不宜稱<lb/>
而達達陽而不達陰以天道制之也丈夫<hi>案他本夫誤作人</hi>雖<lb/>
賤皆爲陽婦人雖貴皆爲陰陰之中亦相爲陰陽之中<lb/>
亦相爲陽諸在上者皆爲其下陽諸在下者各爲其上<lb/>
<pb n="5a"/>
隂陰猶沈也何名何有皆并一於陽昌力而辭功故出<lb/>
雲起雨必令從之下命之曰天雨不敢有其所出上善<lb/>
而下惡惡者受之善者不受夫喜怒哀樂之發與清煖<lb/>
寒暑其實一類<hi>案他本類作貫</hi>也喜氣爲煖而當春怒氣爲清<lb/>
而當秋樂氣爲太陽而當夏哀氣爲太陰<hi>案他本陰誤作陽</hi>而<lb/>
當冬四氣者天與人所同有也非人所能<hi>案他本能作當</hi>畜也<lb/>
故可節而不可止也節之而順止之而亂人生於<hi>案他本於作而</hi>天而取化於天喜氣取諸春樂氣取諸夏怒氣取諸<lb/>
秋哀氣取諸冬四氣之心也四肢之答<hi>案他本無答字</hi>各有處<lb/>
<pb n="5b"/>
如四時寒暑不可移若肢體肢體移易其處謂之壬人<lb/>
寒暑移易其處謂之敗歲喜怒移易其處謂之亂世明<lb/>
王正喜以當春正怒以當秋正樂以當夏正哀以當冬<lb/>
上下法此以取天之道春氣愛秋氣嚴夏氣樂冬氣哀<lb/>
愛氣以生物嚴氣以成功樂氣以養生哀氣以喪終天<lb/>
之志也是故春氣暖者天之所以愛而生之秋氣清者<lb/>
天之所以嚴而成之夏氣温者天之所以樂而養之冬<lb/>
氣寒者天之所以哀而藏之春主生夏主養冬主藏秋<lb/>
主收生漑其樂以養死漑其哀以藏爲人子者也故四<lb/>
<pb n="6a"/>
　時之比父子之道天地之志君臣之義也陰陽理人之<lb/>
　法也隂刑氣也陽德氣也陰始於秋陽始於春春之爲<lb/>
　言猶偆偆也秋之爲言猶湫湫也偆偆者喜樂之貌也<lb/>
　湫湫者憂悲之狀也是故春喜夏樂秋憂冬悲悲死而<lb/>
　樂生以夏養春以冬喪秋大人之志也是故先愛而後<lb/>
　嚴樂生而哀終天之當也而人資諸天大德而小刑也<lb/>
　是故人主近天之所近遠天之所遠大天之所大小天<lb/>
　之所小是故天數右陽而不右隂務德而不務刑刑之<lb/>
　不可任以成世也猶陰不可任以成歲也爲政而任刑<lb/>
<pb n="6b"/>
謂之逆天非王道也<lb/>
　　王道通三第四十四<lb/>
古之造文者三畫而連其中謂之王三畫者天地與人<lb/>
也而連其中者通其道也取天地與人之中以爲貫而<lb/>
參通之非王者孰能當是故王者唯天之施施其時而<lb/>
成之法其命而<hi>案他本而作如</hi>循之諸人法其數而以起事治<lb/>
其道而以出法治其志而歸之於仁仁之美者在於天<lb/>
夫<hi>案他本夫作大</hi>仁也天覆育萬物旣化而生之有養而成之<lb/>
事功無巳終而復始凡舉歸之以奉人察於天之意無<lb/>
<pb n="7a"/>
　窮極之仁也人之受命於天也取仁於天而仁也是故<lb/>
　人之受命天之尊父兄子弟之親有忠信慈惠之心有<lb/>
　禮義廉讓之行有<hi>案他本有作者</hi>是非逆順之治文理燦然而<lb/>
　厚知<hi>案他本知作之</hi>廣大有而博惟人道爲可以參天天常以<lb/>
　愛利爲意<hi>案他本意作義</hi>以養長<hi>案他本無長字</hi>爲事春秋冬夏皆其<lb/>
　用也王者亦常以愛利天下爲意以安樂世爲事好惡<lb/>
　喜怒而備用也然而主好惡喜怒乃天下<hi>案他本無下字</hi>之春<lb/>
　夏秋冬也其俱煖淸寒暑而以變化成功也天出此物<lb/>
　者時則歲美不時則歲惡人主出此四者義則世治不<lb/>
<pb n="7b"/>
　義則世亂是故治世與義歲同數亂世與惡歲同數以<lb/>
　此見人理之副天道也天有寒有暑土若地義之至<hi>案他本至作主</hi>也是故春秋君不名惡臣不名善善皆歸於君惡<lb/>
　皆歸於臣臣之義比於地故爲人臣下<hi>案他本無下字</hi>者視地<lb/>
　之事天也爲人子者視土之事火也雖<hi>案他本雖誤作難</hi>居中<lb/>
　央亦歲七<hi>案他本七作亡</hi>十二日之王傳於火以調和養長然<lb/>
　而弗名者皆并功於火火得以盛不敢與父分功<hi>案他本無功字</hi>美孝之至也是故孝子之行忠臣之義皆法於地也<lb/>
　地事天也猶下之事上也地天之合也物無合㑹之義<lb/>
<pb n="8a"/>
是故推天地<hi>案他本無地字</hi>之精運陰陽之類以別順逆之理<lb/>
安所加以不在上下在大小在强弱在賢不肖在善惡<lb/>
惡之屬盡爲陰善之屬盡爲陽陽爲德陰爲刑刑反德<lb/>
而順於德亦權之類也雖曰權皆在<hi>案他本皆在作在皆</hi>權成是<lb/>
故陽行於順隂行於逆逆行而順順行而逆者陰也是<lb/>
故天以陰爲權以陽爲經陽出而南陰出而北經用於<lb/>
盛權用於末以此見天之顯經隱權前德而後刑也故<lb/>
曰陽天之德陰天之刑也陽氣煖而隂氣寒陽氣予而<lb/>
陰氣奪陽氣仁而隂氣戾陽氣寛而陰氣急陽氣愛而<lb/>
<pb n="8b"/>
　隂氣惡陽氣生而陰氣殺是故陽常居實位而行於盛<lb/>
　隂常居空虛而行於末天之好仁而近惡戾之變而遠<lb/>
　大德而小刑之意也先經而後權貴陽而賤陰也故陰<lb/>
　夏入居下不得任歲事冬出居上置之空處也養長之<lb/>
　時伏於下遠去之弗使得爲陽也無事之時起之空處<lb/>
　使<hi>案他本使誤作備</hi>之備次陳守閉塞也此見天之近陽而遠<lb/>
　陰天固有此然而無所之如其身而巳矣人主立於生<lb/>
　殺之位與天共持變化之勢物莫不應天化天地之化<lb/>
　如四時所好之風出則爲煖氣而有生於俗所惡之風<lb/>
<pb n="9a"/>
出則爲清氣而有殺於俗喜則爲<hi>案他本爲作有</hi>暑氣而有養<lb/>
長也怒則爲寒氣而有閉塞也人主以好惡喜怒變習<lb/>
俗<hi>案他本習俗作俗習</hi>而天以煖淸寒暑化草木喜樂時而當則<lb/>
歲美不時而妄則歲惡天地人主一也然則人主之好<lb/>
惡喜怒乃天之煖淸寒暑也不可不審其處而出也當<lb/>
暑而寒當寒而暑必爲惡歲矣<hi>案他本矣作也</hi>人主當喜而怒<lb/>
當怒而喜必爲亂世矣是故人主之大守在於謹藏而<lb/>
禁内使好惡喜怒必當義乃出若煖淸寒暑之必當其<lb/>
時乃發也人主掌此而無失<hi>案他本下有而字</hi>使乃好惡喜怒<lb/>
<pb n="9b"/>
未嘗差也如春秋冬夏之未嘗過也可謂參天矣深藏<lb/>
此四者而勿使妄發可謂天矣<lb/>
　　天容第四十五<lb/>
天之道有序而時有度而節變而有常及而有相奉微<lb/>
而至遠踔而至精一而少積蓄廣而實虛而盈聖人視<lb/>
天而行是故其禁而審好惡喜怒之處也欲合諸天之<lb/>
<hi>案他本無之字</hi>非其時不出煖清寒暑也其告之以政令而化<lb/>
風之清微也欲合諸天之顚倒其一而以成歲也其羞<lb/>
淺末<hi>案他本淺末誤作滿末</hi>華虛而貴敦厚忠信也欲合諸天之<lb/>
<pb n="10a"/>
　默然不言而功德積成也其不阿黨偏私而美汎愛兼<lb/>
　利也欲合諸天之所以成物者少霜而多露也其内自<lb/>
　省以是而外顯不可以不時人主有喜怒不可以不時<lb/>
　可亦爲時時亦爲義喜怒以類合其理一也故義不義<lb/>
　者時之合類也而喜怒乃寒暑之别氣也<lb/>
　　　天辨在人第四十六<lb/>
　難者曰陰陽之會一歲再遇於南方者以中夏遇於北<lb/>
　方者以中冬冬喪物之氣也則其㑹於是何如金木水<lb/>
　火各奉其所主以從陰陽相與一力而并功其實非獨<lb/>
<pb n="10b"/>
陰陽也然而陰陽因之以起助其所主故少陽因木而<lb/>
起助春之生也太陽因火而起助夏之養也少陰因金<lb/>
而起助秋之成也太陰因水而起助冬之藏也隂雖與<lb/>
水并氣而合冬其實不同故水獨有喪而陰不與焉是<lb/>
以陽陰㑹於中冬者非其<hi>案他本其作者</hi>喪也春愛志也夏樂<lb/>
志也秋嚴志也冬哀志也故愛而有嚴樂而有哀四時<lb/>
之則也喜怒之禍哀樂之義不獨在人亦在於天而春<lb/>
夏之陽秋冬之陰不獨在天亦在於人人無春氣何以<lb/>
博愛而容衆人無秋氣何以立嚴而成功人無夏氣何<lb/>
<pb n="11a"/>
以盛養而樂生人無冬氣何以哀死而恤喪天無喜氣<lb/>
亦何以暖而春生育天無怒氣亦何以淸而秋殺就天<lb/>
無樂氣亦何以竦<hi>案他本竦作疏</hi>陽而夏養長天無哀氣亦何<lb/>
以激陰而冬閉藏故曰天乃有喜怒哀樂之行人亦有<lb/>
春秋冬夏之氣者合類之謂也匹夫雖賤而可以見德<lb/>
刑之用矣是故陰陽之行終各六月遠近同度而所在<lb/>
異處隂之行春居東方秋居西方夏居空右冬居空左<lb/>
夏居空下冬居空上此陰之常處也陽之行春居上冬<lb/>
居下此陽之常處也陰終歲四移而陽常居實非親陽<lb/>
<pb n="11b"/>
而疎隂任德而遠刑與天之志常直陰空處稍取之以<lb/>
爲助故刑者德之奉<hi>案他本奉作輔</hi>陰者陽之助也陽者歲之<lb/>
主也天下之昆蟲隨陽而出入天下之草木隨陽而生<lb/>
落天下之三王隨陽而改正天下之尊卑隨陽而序位<lb/>
幼者居陽之所少老者居陽之所老貴者居陽之所盛<lb/>
賤者當陽之所衰藏者言其不得當陽而當陽者臣子<lb/>
也陽者君父是也故人主南面以陽爲位也陽貴而陰<lb/>
賤天之刑也禮之尚右非尚陰也敬老陽而尊成功也<lb/>
　　陰陽位第四十七<lb/>
<pb n="12a"/>
　陽氣始出東北而南行就其位也西轉而北入藏其休<lb/>
　也陰氣始東南而<hi>案他本無而字</hi>北行亦就其位也西轉而南<lb/>
　入屏其服也是故陽以南方爲位以北方爲休陰以北<lb/>
　方爲位以南方爲休陽至其位而大暑熱陰至其位而<lb/>
　大寒凍陽至其休而入化於地陰至其伏而避德於下<lb/>
　是故夏出長於上冬入化於下者陽也夏入守虛地於<lb/>
　下冬出守虛位於上者陰也陽出實入實陰出空入空<lb/>
　天之任陽不任陰好德不好刑如是也故陰陽終歲各<lb/>
　一出<lb/>
<pb n="12b"/>
</p>
<p>
春秋繁露卷十一<lb/>
</p>
<p>
</p>
  </div>
</body>
</text>
</TEI>
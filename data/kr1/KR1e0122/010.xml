<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　春秋繁露卷十<lb/>
　　　　　　漢　董　仲　舒　撰<lb/>
　　　深察名號第三十五<lb/>
　治天下之端在審辨太辨大之端在深察名號名者大<lb/>
　理之首章也錄其首章之意以窺其中之事則是非可<lb/>
　知<hi>案他本知誤作之</hi>逆順自著其幾通於天地矣是非之正取<lb/>
　之逆順逆順之正取之名號名號之正取之天地天地<lb/>
　爲名號之大義也古之聖人謞<hi>原註火角切</hi>而效天地謂之<lb/>
　號鳴而命施謂之名名之爲言鳴與命也號之爲言謞<lb/>
<pb n="1b"/>
　而效也謞而效天地者爲號鳴而命者爲名名號異聲<lb/>
　而同本皆鳴號而達天意者也天不言使人發其意弗<lb/>
　爲使人行其中名則聖人所發天意不可不深觀也受<lb/>
　命之君天意之所予也故號爲天子者宜視天如父事<lb/>
　天以孝道也號爲諸侯者宜謹視所俟<hi>案他本俟作候</hi>奉之天<lb/>
　子也<hi>案他本也作者</hi>號爲大夫者宜厚其忠信敦其禮義使善<lb/>
　大<hi>案他本大誤作天</hi>於匹夫之義足以化也士者事也民者瞑<lb/>
　也士不及化可使守事從上而巳<hi>案他本下衍一丑字</hi>五號自讚<lb/>
　各有分分中委曲曲有名名衆於號號其大全名也者<lb/>
<pb n="2a"/>
　名其别離分散也號凡而畧名詳而目目者徧辨其事<lb/>
　也凡者獨舉其大<hi>案他本無大字</hi>事也享鬼神者<hi>案他本無者字</hi>號一<lb/>
　曰祭祭之散名春曰祠夏曰礿秋曰嘗冬曰烝獵禽獸<lb/>
　者號一曰田田之散名春苗秋蒐冬狩夏獮無有不皆<lb/>
　中天意者物莫不有凡號號莫不有散名如是是故<hi>案他本無故字</hi>事各順於名名各順於天天人之際合而爲一同<lb/>
　而通理動而相益順而相受謂之德道詩曰維號斯言<lb/>
　有倫有迹此之謂也<lb/>
　深察王號之人意其中有五科皇科方科厈科黃科徃<lb/>
<pb n="2b"/>
　科合此五科以一言謂之王王者皇也王者方也王者<lb/>
　厈也王者黃也王者徃也是故王意不普大皇則道不<lb/>
　能正直而方道不能正直而方則德不能厈運周徧德<lb/>
　不厈運周徧則美不能黃美不能黃則四方不能徃四<lb/>
　方不能徃則<hi>案他本下有可字</hi>不全於王故曰天覆無外地載<lb/>
　兼愛風行令而一其威雨布施而均其德王術之謂也<lb/>
　深察君號之大意其中亦有五科元科原科權科温科<lb/>
　羣科合此五科以一言謂之君君者元也君者原也<hi>案他本脫君者原也四字</hi>君者權也君者温也君者羣也是故君意不<lb/>
<pb n="3a"/>
比於元則動而失本動而失本則所爲不立所爲不立<lb/>
則不效於原不效於原則自委舍自委舍則化不行用<lb/>
權於變則失中適之宜失中適之宜則道不平德不温<lb/>
道不平德不温則衆不親安衆不親安則離散不羣離<lb/>
散不羣則不全於君名生於眞非其眞弗以爲名名者<lb/>
聖人之所以眞物也名之爲言眞也故凡百譏有黮黮<lb/>
者各反其眞則黮黮者還昭昭耳欲審曲直莫如引繩<lb/>
欲審是非莫如引名名之審於是非也猶繩之審於曲<lb/>
直也詰其名實觀其離合則是非之情不可以相讕<hi>原註<pb n="3b"/>力但切誣言相加</hi>巳今世闇於性言之者不同胡不試反性之<lb/>
　名性之名非生與如其生之自然之資謂之性性者質<lb/>
　也詰性之質於善之名能中之與旣不能中矣而尚謂<lb/>
　之質善何哉性之名不得離質離質如毛則非性已不<lb/>
　可不察也春秋辨物之理以正其名名物如其眞不失<lb/>
　秋毫之末故名霣石則後其五言退鷁則先其六聖人<lb/>
　之謹於正名如此君子於其言無所苟而巳五石六鷁<lb/>
　之辭是也栣<hi>原註栣疑袵如甚切榒也</hi>衆惡於内弗使得發於外者<lb/>
　心也故心之爲名栣也人之受氣苟無惡者心何栣哉<lb/>
<pb n="4a"/>
　吾以心之名得人之誠人之誠有貪有仁仁貪之氣兩<lb/>
　在於身身之名取諸天天兩有陰陽之施身亦兩有貪<lb/>
　仁之性天有陰陽禁身有情欲栣與天道一也是故陰<lb/>
　之行不得干春夏而月之魄常厭於日光乍全乍傷天<lb/>
　之禁陰如此安得不損其欲而輟其情以應天天所禁<lb/>
　而身禁之故曰身猶天也禁天所禁非禁<hi>案他本無禁字</hi>天也<lb/>
　必知天性不乘於教終不能栣察實以爲名無教之時<lb/>
　性禁天所禁非天也<hi>原註一本無上天字</hi>何據若是故性比於禾<lb/>
　善比於米米出禾中而禾未可全爲米<hi>案他本米誤作美</hi>也善<lb/>
<pb n="4b"/>
　出性中而性未可全爲善也善與米人之所繼天而成<lb/>
　於外非在天<hi>案他本在天誤作天在</hi>所爲之内也天之所爲有所<lb/>
　至而止止之内謂之天性<hi>案他本之天性誤作天之性</hi>止之外謂之<lb/>
　人事事在性外而性不得不成德民之號取之瞑也使<lb/>
　性而巳善則何故以瞑爲號以霣者言<hi>案他本言字在者字上</hi>弗<lb/>
　扶將則<hi>案他本無則字</hi>顚陷猖狂安能善性有似目目臥幽而<lb/>
　瞑待覺而後見當其未覺可謂有見質而不可謂見今<lb/>
　萬民之<hi>案他本誤以下文言無驗之說至故謹於正名名非四百六字移在此處</hi>性有其質<lb/>
　而未能覺譬如瞑者待覺敎之然後善當其未覺可謂<lb/>
<pb n="5a"/>
　有質而不可謂善與目之瞑而覺一槩之比也靜心徐<lb/>
　察之其言可見矣性如<hi>案他本如作而</hi>瞑之未覺天所爲也效<lb/>
　天所爲爲之起號故謂之民民之爲言固猶<hi>案他本猶誤作有</hi>
　瞑也隨其名號以入其理則得之矣<hi>案他本矣作也</hi>是正名號<lb/>
　者於天地天地之所生謂之性情性情相與爲一瞑情<lb/>
　亦性也謂性巳善奈其情何故聖人莫謂性善累其名<lb/>
　也身之有性情也若天之有隂陽也言人之質而無其<lb/>
　情猶言天之陽而無其隂也窮論者無時受也名性不<lb/>
　以上不以下以其中民<hi>案他本民誤作名</hi>之性如繭如卵卵待<lb/>
<pb n="5b"/>
覆而爲雛繭待繰而爲絲性待教而爲善此之謂眞天<lb/>
天生民性有善質而未能善於是爲之立王以善之此<lb/>
天意也民受未能善之性於天而退受成性之敎於王<lb/>
王承天意以成民之<hi>案他本下有善字</hi>性爲任者<hi>案他本無者字</hi>也今<lb/>
案其眞質而謂民性巳善者是失天意而去王任也萬<lb/>
民之性苟性巳善則王者受命尙何<hi>案他本何誤作可</hi>任矣<hi>案他本矣作也</hi>其設民不正故棄重任而違大命非法<hi>案他本法誤作吾</hi>
言也春秋之辭内事之待外者從外言之今萬民之性<lb/>
待外敎然後能善善當與教不當與性與性則多累而<lb/>
<pb n="6a"/>
不精自成功而無賢聖此世長者<hi>案他本者作古</hi>之所誤出也<lb/>
非春秋爲辭之術也不法之<hi>案他本此下誤接末行所始如之何十一字</hi>言<lb/>
無驗之說君子之所外何以爲哉或曰性有善端心有<lb/>
善質尙安非善應之曰非也繭有絲而繭非絲也卵有<lb/>
雛而卵非雛也比類率然有何疑焉天生民有六經言<lb/>
性者不當異然其或曰性也善或曰性未善則所謂善<lb/>
者各異意也性有善端動之愛父母善於禽獸則謂之<lb/>
善此孟子之言循三綱五紀通八端之理忠信而博愛<lb/>
敦厚而好禮乃可謂善此聖人之善也是故孔子曰善<lb/>
<pb n="6b"/>
人吾不得而見之得見有恒者斯可矣由是觀之聖人<lb/>
之所謂善<hi>案他本下有亦字</hi>未易當也非善於禽獸則謂之善<lb/>
也使動其端善於禽獸則可謂之善善奚爲弗見也夫<lb/>
善於禽獸之未得爲善也猶知於<hi>案他本知於作之有</hi>草木而不<lb/>
得名知萬民之性善於禽獸而不得名善知之<hi>案他本知之作之知</hi>名乃取之聖聖人之所命天下以爲正正朝夕者視<lb/>
北辰正嫌疑者視聖人聖人以爲無王之世不教之名<lb/>
民莫能當善善之難當如此而謂萬民之性皆能當之<lb/>
過矣質於禽獸之性則萬民之性善矣質於人道之善<lb/>
<pb n="7a"/>
則民性弗及也萬民之性善於禽獸者許之聖人之所<lb/>
<hi>案他本下有謂字</hi>善者勿許吾質之命性者異孟子孟子下質<lb/>
於禽獸之所爲故曰性巳善吾上質於聖人之所善故<lb/>
謂性未善善過性聖人過善春秋大元故謹於正名名<lb/>
非所始如之何謂未善巳善也<lb/>
　　實性第三十六<lb/>
孔子曰名不正則言不順今謂性<hi>案他本性誤作善</hi>巳善不幾<lb/>
於無敎而如其自然又不順於爲政之道矣且名者性<lb/>
之實實者性之質也<hi>案他本也誤作之</hi>無教之時何處能善善<lb/>
<pb n="7b"/>
如米性如禾禾雖出米而禾未可謂米也性雖出善而<lb/>
性未可謂善也米與善人之繼天而成於外也非在天<lb/>
所爲之内也天所爲有所至而止止之内謂之天止之<lb/>
外謂之王教王敎在性外而性不得不遂故曰性有善<lb/>
資<hi>案他本資作質</hi>而未能爲善也豈敢美辭其實然也天之所<lb/>
爲止於繭麻與禾以麻爲布以繭爲絲以米爲飯以性<lb/>
爲善此皆聖人所繼天而進也非情性質樸之能至也<lb/>
故不可謂性正朝夕者視北辰正嫌疑者視聖人聖人<lb/>
之所名天下以爲正今按聖人言中本無性善名而有<lb/>
<pb n="8a"/>
善人吾不得見之矣使萬民之性皆巳<hi>案他本巳作以</hi>能善善<lb/>
人者何爲不見也觀孔子言此之意以爲善難當甚而<lb/>
孟子以爲萬民性皆能當之過矣聖人之性不可以名<lb/>
性斗筲之性又不可以名性名性者中民之性中民之<lb/>
性如繭如卵卵待覆二十日而後能爲雛繭待繰以綰<lb/>
湯而後能爲絲性待漸於敎訓而後能爲善善敎訓<hi>案他本訓作誨</hi>之所然也非質樸之所至能也故不謂性性者宜<lb/>
知名矣無所待而起生而所自有也善所自有則敎訓<lb/>
巳非性也是以米出於粟而粟不可謂米玉出於璞而<lb/>
<pb n="8b"/>
璞不可謂玉善出於性而性不可謂善其比多在物者<lb/>
爲然在性者以爲不然何不通於類也卵之性未能作<lb/>
雛也繭之性未能作絲也麻之性未能爲縷也粟之性<lb/>
未能爲米也春秋别物之理以正其名名物必各因其<lb/>
眞眞<hi>案他本脫下眞字</hi>其義也眞其情也乃以爲名名霣石則<lb/>
後其五退飛則先其六此皆其眞也聖人於言無所苟<lb/>
而巳矣性者天質之樸也善者王敎之化也無其質則<lb/>
王教不能化無其王敎則質樸不能善質而不以善性<lb/>
其名不正故不受也<lb/>
<pb n="9a"/>
　　諸侯第三十七<lb/>
生育養長成而<hi>案他本脫而字</hi>更生終而復始其事所以利活<lb/>
民者<hi>案他本下有而字</hi>無巳天雖不言其欲贍足之意可見也<lb/>
古<hi>案他本古誤作士</hi>之聖人見天意之厚於人也故南面而君<lb/>
天下必以兼利之爲其遠者目不能見其隱者耳不能<lb/>
聞於是千里之外割地分民而建國<hi>案他本國誤作間</hi>立君使<lb/>
爲天子視所不見聽所不聞朝者召而問之也諸侯之<lb/>
爲言猶諸侯也<lb/>
　　五行對第三十八<lb/>
<pb n="9b"/>
河間獻王問温城董君曰孝經曰夫孝天之經地之義<lb/>
何謂也對曰天有五行木火土金水是也木生火火生<lb/>
土土生金金生水水爲冬金爲秋土爲季夏火爲夏木<lb/>
爲春春主生夏主長季夏主養秋主收冬主藏藏冬之<lb/>
所成也是故父之所生其子長之父之所長其子養之<lb/>
父之所養其子成之諸父所爲其子皆奉承而續行之<lb/>
不敢不致如父之意盡爲人之道也故五行者五行也<lb/>
由此觀之父授<hi>案他本下有之字</hi>子受之乃天之道也故曰夫<lb/>
孝者天之經也此之謂也王曰善哉天經旣聞得之矣<lb/>
<pb n="10a"/>
願聞地之義對曰地出雲爲雨起氣爲風風雨者地之<lb/>
所爲<hi>案他本所爲誤作爲爲</hi>地不敢有其功名必上之於天命若<lb/>
從天氣者故曰天風天雨也莫曰地風地雨也勤勞在<lb/>
地名一歸於天非至有義其孰能行此故下事上如地<lb/>
事天也可謂大忠矣土者火之子也五行莫貴於土土<lb/>
之於四時無所命者不與火分功名木名春火名夏金<lb/>
名秋水名冬忠臣之義孝子之行取之土土者五行最<lb/>
貴者也其義不可以加矣五聲<hi>案他本聲作音</hi>莫貴於宮五味<lb/>
莫美於甘五色莫貴於黃此謂孝者地之義也王曰善<lb/>
<pb n="10b"/>
哉衣服容貌者所以說目也聲言應對者所以說耳也<lb/>
好惡去就者所以說心也故君子衣服中而容貌恭則<lb/>
目說矣言理應對遜則耳說矣好仁厚而惡淺薄就善<lb/>
人而遠僻鄙則心說矣故曰行意可樂容止可觀此之<lb/>
謂也<lb/>
　　闕文第三十九<lb/>
　　闕文第四十<lb/>
春秋繁露卷十<lb/>
</p>
<p>
</p>
  </div>
</body>
</text>
</TEI>
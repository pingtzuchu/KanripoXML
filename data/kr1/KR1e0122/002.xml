<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
春秋繁露卷二<lb/>
　　　　　漢　董　仲　舒　撰<lb/>
　　竹林第三<lb/>
春秋之常辭也不予夷狄而予中國爲禮至邲之戰偏<lb/>
然反之何也曰春秋無通辭從變而移今晉變而爲夷<lb/>
狄楚變<hi>案他本脫變字</hi>而爲君子故移其辭以從其事夫莊王<lb/>
之舍鄭有可貴之美晉人不知其善而欲擊之所救巳<lb/>
解如<hi>案他本如作而古而如二字通用</hi>挑與之戰此無善善之心而輕<lb/>
救民之意也是以賤之而不使得與賢者爲禮秦穆侮<lb/>
<pb n="1b"/>
蹇叔而大敗鄭文輕衆而喪師春秋之敬賢重民如是<lb/>
是故戰攻侵伐雖數百起必一二書傷其害所重也問<lb/>
者曰其書戰伐甚謹其惡戰伐無辭何也曰㑹同之事<lb/>
大者主小戰伐之事後者主先苟不惡何爲使起之者<lb/>
居下是其惡戰伐之辭巳且春秋之法凶年不修舊意<lb/>
在無苦民爾苦民尚惡之况傷民乎傷民尚痛之况殺<lb/>
民乎故曰凶年修舊則譏造邑則諱是害民之<hi>案他本無之字</hi>
小者惡之小也害民之大者惡之大也今戰伐之於民<lb/>
其爲害幾何攷意而觀指則春秋之所惡者不任德而<lb/>
<pb n="2a"/>
任力驅民而殘<hi>案殘他本作賤</hi>賊之其所好<hi>案好他本作惡</hi>者設而勿<lb/>
用仁義以服之也詩云矢其文德洽此四國此春秋之<lb/>
所善也夫德不足以親近而文不足以來遠而斷斷<hi>原註一作齗齗</hi>以戰伐爲之者此固春秋之所甚疾巳皆非義也<lb/>
難者曰春秋之書戰伐也有惡有善也惡詐擊而善偏<lb/>
戰恥伐喪而榮復讎奈何以<hi>案他本無以字</hi>春秋爲無義戰而<lb/>
盡惡之也曰凡春秋之記災異也雖畝有數莖猶謂之<lb/>
無麥苗也今天下之大三百年之久戰攻侵伐不可勝<lb/>
數而復讎者有二焉是何以異於無麥苗之有數莖哉<lb/>
<pb n="2b"/>
不足以難之故謂之無義戰也以無義戰<hi>案他本脫戰字</hi>爲不<lb/>
可則無麥苗亦不可矣<hi>案他本矣作也</hi>以無麥苗爲可則無義<lb/>
戰亦可矣若春秋之於偏戰<hi>案戰他本作義</hi>也善其偏不善其<lb/>
戰有以效其然也春秋愛人而戰者殺人君子奚說善<lb/>
殺其所愛哉故春秋之於偏戰也<hi>案他本無也字</hi>猶其於諸夏<lb/>
也引<hi>案引字原本作隱今從他本改正下同</hi>之魯則謂之外引之夷狄則<lb/>
謂之内比之詐戰則謂之義比之不戰則謂之不義故<lb/>
盟不如不盟然而有所謂善盟戰不如不戰然而有所<lb/>
謂善戰不義之中有義義之中有不義辭不能及皆在<lb/>
<pb n="3a"/>
於指非精心達思者其孰能知之詩曰棠棣之華偏其<lb/>
反而豈不爾思室是遠而子曰未之思也夫何遠之有<lb/>
由是觀之見其指者<hi>案他本無者字</hi>不任其辭不任其辭然後<lb/>
可與適道矣<lb/>
司馬予反爲其君使廢君命與敵情從其所請與宋平<lb/>
是内專政而外擅名也專政則輕君擅名則不臣而春<lb/>
秋大之<hi>案大之他本作之大</hi>奚由哉曰爲其有慘怛之恩不忍餓<lb/>
一國之民使之相食推恩者遠之而大爲仁者自然而<lb/>
美今子反出己之心矜宋之民無計其間故大之也難<lb/>
<pb n="3b"/>
者曰春秋之法卿不憂諸侯政不在大夫子反爲楚臣<lb/>
而恤宋民是憂諸侯也不復其君而與敵平是政<hi>案他本無政字</hi>在大夫也湨<hi>古闃/反</hi>梁之盟信<hi>案他本無信字</hi>在大夫而春秋<lb/>
刺之爲其奪君尊也平在大夫亦奪君尊而春秋大之<lb/>
此所問也且春秋之義臣有惡君<hi>案君字他本作擅</hi>名美故忠<lb/>
臣不顯諫欲其由君出也書曰爾有嘉謀嘉猷入告爾<lb/>
君于内爾乃順之于外曰此謀此猷惟我君之德此爲<lb/>
人臣之法也古之良大夫其事君皆若是今子反去君<lb/>
近而不復莊王可見而不告皆以其解二國之難爲不<lb/>
<pb n="4a"/>
得已也奈其奪君名美何此所惑也曰春秋之道固有<lb/>
常有變變用於變常用於常各止<hi>案止他本作正</hi>其科非相妨<lb/>
也今諸子所稱皆天下之常雷同之義<hi>案義他本作意</hi>也子反<lb/>
之行一曲之變術<hi>原註術疑作獨</hi>修之義也夫目驚而體失其<lb/>
容心驚而事有所忘人之情也通於驚之情者取其一<lb/>
美不盡其失詩云采葑采菲無以下體此之謂也今子<lb/>
反徃視宋聞人相食大驚而哀之不意之至於此也是<lb/>
以心駭目動而違常禮禮者庶於仁文質而成體者也<lb/>
今使人相食大失其仁安著其禮方救其質奚恤其文<lb/>
<pb n="4b"/>
故曰當仁不讓此之謂也春秋之辭有所謂賤者夫有<lb/>
賤乎賤者則亦有貴乎貴者矣今讓者春秋之所貴雖<lb/>
然見人相食驚人相爨救之忘其讓<hi>案他本脫讓字</hi>君子之道<lb/>
有貴於讓者也故說春秋者無以平定之常義疑變故<lb/>
之大義則<hi>案義則他本作則義</hi>幾可論矣<lb/>
春秋記天下之得失而見所以然之故甚幽而明無傳<lb/>
而著不可不察也夫泰山之爲大弗察弗見而况微眇<lb/>
者乎故按春秋而適徃事窮其端而視其故<hi>案故原本作殺</hi>得<lb/>
志之君子有喜之人不可不愼也齊頃公親齊桓公之<lb/>
<pb n="5a"/>
孫國固廣大而地勢便利矣又得霸主之餘尊而志加<lb/>
於諸侯以此之故難使會同而易使驕奢卽位九年未<lb/>
嘗肯一與㑹同之事有怒魯衞之志而從諸侯于清邱<lb/>
斷道春徃伐魯入其北郊顧返伐衞敗之新築當是時<lb/>
也方乘<hi>案乘他本作求</hi>勝而志廣大國徃聘慢而弗敬其使者<lb/>
晉魯俱怒内悉其衆外得黨與衞曹四國相輔大困之<lb/>
鞌<hi>音安</hi>獲齊頃公斮<hi>音捉</hi>逢丑父深本頃公之所以大辱身<lb/>
幾亡國爲天下笑其端乃從懾魯勝衞起伐魯魯不敢<lb/>
出擊衞大敗之因得<hi>案得他本作其</hi>氣而無敵國以興患也故<lb/>
<pb n="5b"/>
曰得志有喜不可不戒此其效也自是後頃公恐懼不<lb/>
聽聲樂不飮酒食肉内愛百姓問疾弔喪外敬諸侯從<lb/>
㑹與盟卒終其身家國安寧是福之本生於憂而禍起<lb/>
於喜也嗚呼物之所由然其於人切近可不省耶<lb/>
逢丑父殺其身以生其君何以不得爲知權丑父欺晉<lb/>
祭仲許宋俱枉正以存其君然而丑父之所<hi>案所他本作難</hi>爲<lb/>
難於祭仲祭仲見賢而丑父猶見非何也曰是非難别<lb/>
者在此此其嫌疑相似而不同理者不可不察夫去位<lb/>
而避兄弟者君子之所甚貴獲虜逃遁者君子之所甚<lb/>
<pb n="6a"/>
<hi>案他本脫甚字</hi>賤祭仲措其君於人所甚貴以生其君故春秋<lb/>
以爲知權而賢之丑父措其君於人所甚賤以生其君<lb/>
春秋以爲不知權而簡之其俱枉正以存君相似也其<lb/>
使君榮之與使君辱不同理故凡人之有爲也前枉而<lb/>
後義者謂之中權雖不能成春秋善之魯隱公鄭祭仲<lb/>
是也前正而後有枉者謂之邪道雖能成之春秋不愛<lb/>
齊頃公逢丑父是也夫冒大辱以生<hi>案生字原本作徃</hi>其情無<lb/>
樂故賢人不爲也而衆人疑焉春秋以爲人之不知義<lb/>
而疑也故示之以義曰國滅君死之正也正也者正於<lb/>
<pb n="6b"/>
天之爲人性命也天之爲人性命使行仁義而羞可恥<lb/>
非若鳥獸然苟爲生苟爲利而巳是故春秋推天施而<lb/>
順人<hi>案人他本作天</hi>理以至尊爲不可以生於至辱大羞故獲<lb/>
者絶之以至辱爲亦<hi>案他本無亦字</hi>不可以加於至尊大位故<lb/>
雖失位弗君也巳反國復<hi>案他本無復字</hi>在位矣而春秋猶有<lb/>
不君之辭况其溷然方獲而虜耶其於義也<hi>案他本無也字</hi>非<lb/>
君定矣若非君則丑父何權矣故欺三軍爲大罪於晉<lb/>
其免頃公爲辱宗廟於齊是以雖難而春秋不愛丑父<lb/>
大義宜言於頃公曰君慢侮而怒諸侯是失禮大矣今<lb/>
<pb n="7a"/>
被大辱而弗能死是無恥也而復<hi>案復他本作獲</hi>重罪請俱死<lb/>
無辱宗廟無羞社稷如此雖陷其身尚有廉名當此之<lb/>
時死賢於生故君子生以辱不如死以榮正是之謂也<lb/>
由法論之則丑父欺而不中權忠而不中義以爲不然<lb/>
復察春秋春秋之序辭也置王於春正之間非曰<hi>原註猶言豈非</hi>上奉天施而下正人然後可以爲王也云爾今善善<lb/>
惡惡好榮憎辱非人能自生此天施之在人者也君子<lb/>
以天施之在人者聽之則丑父弗忠也天施之在人者<lb/>
使人有廉恥者不生大辱大辱莫甚於去南面之位而<lb/>
<pb n="7b"/>
束獲爲虜也曾子曰辱若可避避之而巳及其不可避<lb/>
君子視死如歸謂如頃公者也<lb/>
春秋曰鄭伐許奚惡於鄭而夷狄之也曰衞侯速卒鄭<lb/>
師侵之是伐喪也鄭與諸侯盟于蜀以盟而歸諸侯於<lb/>
是鄭伐是叛盟也伐喪無義叛盟無信無信無義故大<lb/>
惡之問者曰是君死其子未踰年有稱伯不子法辭其<lb/>
罪何曰先王之制有大喪者三年不呼其門順其志之<lb/>
不在事也詩云高宗諒闇三年不言居喪之義也今縱<lb/>
不能如是奈何其父卒未踰年卽以喪舉兵也春秋以<lb/>
<pb n="8a"/>
薄恩且施失其子心故不復得稱子謂之鄭伯以辱之<lb/>
也且其先君襄公伐喪叛盟得罪諸侯諸侯怒之未解<lb/>
惡之未巳繼其業者宜務善以覆之今又重之無故居<lb/>
喪以伐人父伐人<hi>案原本無伐人二字今從他本増入</hi>喪子以喪伐人父<lb/>
加不義於人子施失恩於親以犯中國是父負故惡於<lb/>
前己起大惡於後諸侯果怒而憎之卒<hi>案他本卒作率</hi>而俱至<lb/>
謀共擊之鄭乃恐懼去楚而成蠱牢之盟是也楚與中<lb/>
國俠<hi>案他本俠作挾</hi>而擊之鄭罷弊危亡終身愁辜吾本其端<lb/>
無義而敗由輕心然孔子曰道千乘之國敬事而信知<lb/>
<pb n="8b"/>
其爲得失之大也故敬而愼之今鄭伯旣<hi>案他本無旣字</hi>無子<lb/>
恩又不孰計一舉兵不當被患不窮自取之也是以生<lb/>
不得稱子去其義也死不得書葬<hi>案他本衍一不字</hi>見其窮<hi>案他本窮作罪</hi>也曰有國者視此行<hi>案他本行作得</hi>身不放義興事不審<lb/>
時其<hi>案他本其字在時字上</hi>何如此爾<lb/>
春秋繁露卷二<lb/>
</p>
<p>
</p>
  </div>
</body>
</text>
</TEI>
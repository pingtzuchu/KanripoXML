<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
春秋繁露卷十五<lb/>
　　　　　漢　董　仲　舒　撰<lb/>
　　郊義第六十六<lb/>
郊義春秋之法王者歲一祭天于郊四祭于宗廟宗廟<lb/>
因于四時之易<hi>案他本易誤作房</hi>郊因于新歲之初聖人有以<lb/>
起之其以祭不可不親也天者百神之君也王者之所<lb/>
最尊也以最尊天之故故易始歲更紀卽以其初郊郊<lb/>
必以正月上辛者言以所最尊首一歲之事毎更紀者<lb/>
以郊郊祭首之先貴之義尊天之道也<lb/>
<pb n="1b"/>
　　郊祭第六十七<lb/>
春秋之義國有大喪者止宗廟之祭而不止郊祭不敢<lb/>
以父母之喪廢事天地之禮也父母之喪至哀痛悲苦<lb/>
也尚不敢廢郊也孰足以廢郊者故其在禮亦曰喪者<lb/>
不祭惟祭天爲越喪而行事夫古之畏敬天而重天郊<lb/>
如此甚也今羣臣學士不探察曰萬民多貧或頗饑寒<lb/>
足郊乎是何言之誤天子父母事天而<hi>案他本而字誤移在天字上</hi>
子孫畜萬民民未徧飽無用祭天者是猶子孫未得食<lb/>
無用食父母也言莫逆於是是其去禮遠也先貴而後<lb/>
<pb n="2a"/>
賤孰貴于天子天子號天之子也奈何受爲天子之號<lb/>
而無天子之禮天子不可不祭天也無異人之不可以<lb/>
不食父故古之聖王文章之最重者也前世王莫不從<lb/>
重栗精奉之以事上天至於秦而獨闕<hi>案他本闕作曠</hi>然廢之<lb/>
一何不率由舊章之大甚也天者百神之大君也事天<lb/>
不備雖百神猶無益也何以言其然也祭而地<hi>原註疑是他字</hi>
神者春秋譏之孔子曰獲罪於天無所禱也是其法也<lb/>
故未見秦國致天<hi>案他本天作大</hi>福如周國也詩曰唯此文王<lb/>
小心翼翼昭事上帝允懷多福多福者非謂人也事功<lb/>
<pb n="2b"/>
也謂天之所福也傳曰周國子多賢蕃<hi>案他本蕃誤作審</hi>殖至<lb/>
于駢孕<hi>案他本孕誤作厚</hi>男者四四產而得八<hi>案他本八誤作人</hi>男皆<lb/>
君子俊雄也今此天之所以興周國也非周國之所能<lb/>
爲也今秦與周俱得爲天子而所以事天者異于周以<lb/>
郊爲百神始始入歲首必以正月上辛日先享天乃敢<lb/>
于地先貴之義也夫歲先之與歲弗行也相去遠矣天<lb/>
下福若無可怪者然所以久弗行者<hi>案他本者作也</hi>非灼灼見<lb/>
其當而故弗行也典禮之官常嫌疑莫<hi>案他本莫誤作其</hi>能昭<lb/>
昭明其當也今切以爲其當與不當可内返於心而定<lb/>
<pb n="3a"/>
　也堯謂舜曰天之歴數在爾躬言察身以知天也今身<lb/>
　有子孰不欲其有子禮也聖人正名名不虛生天子者<lb/>
　則天之子也以身度天獨何爲不欲其子之有子禮也<lb/>
　今爲其天子而闕然無祭于天天何必善之所聞曰天<lb/>
　下和平則災害不生今災害生見天下未和平也天下<lb/>
　所未和平者天子之敎化不行也詩曰有覺德行四國<lb/>
　順之覺者著也王者有明著之德行于世則四方莫不<lb/>
　響應風化善于彼矣故曰悅有慶賞嚴于刑罰疾于法<lb/>
　令<lb/>
<pb n="3b"/>
　　　四祭第六十八<lb/>
　古者歲四祭四祭者因四時之所生熟而祭其先祖父<lb/>
　母也故春曰祠夏曰礿秋曰嘗冬曰蒸此言不失其時<lb/>
　以奉祭先祖也過時不祭則失爲天子之道也祠者以<lb/>
　正月始食韭也礿者以四月食麥也嘗者以七月嘗黍<lb/>
　稷也蒸者以十月進初稻也此天之經也地之義也孝<lb/>
　子孝婦緣天之時因地之利巳受命而王必先祭天乃<lb/>
　行王事文王之伐崇是也詩曰濟濟辟王左右奉璋奉<lb/>
　璋峩峩髦士攸宜此文王之郊也其下之辭曰淠彼涇<lb/>
<pb n="4a"/>
　舟烝徒檝之周王于邁六師及之此文王之伐崇也上<lb/>
　言奉璋下言伐崇以是見文王之先郊而後伐也文王<lb/>
　受命則郊郊乃伐崇崇國之民方困於暴亂之君未得<lb/>
　被聖人德澤而文王已郊矣安在德澤未洽者不可以<lb/>
　郊乎<lb/>
　　　郊祀第六十九<lb/>
　爲人子而不事父者天下莫能以爲可今爲天之子而<lb/>
　不事天何以異是是故天子每至歲首必先郊祭以享<lb/>
　天乃敢爲地行子禮也每將興師必先郊祭以告天乃<lb/>
<pb n="4b"/>
敢征伐行子道也文王受天命而王天下先郊乃敢行<lb/>
事而興師伐崇其詩曰芃芃棫樸薪之槱之濟濟辟王<lb/>
左右趨之濟濟辟王左右奉璋奉璋峩峩髦士攸宜此<lb/>
郊辭也其下曰淠彼涇舟烝徒檝之周王于邁六師及<lb/>
之此伐辭也其下曰文王受命有此武功旣伐于崇作<lb/>
邑于豐以此辭者見文王受命則郊郊乃伐崇伐崇之<lb/>
時民何處央<hi>原註一作殃</hi>乎<lb/>
周宣王時天下旱歲惡甚王憂之其詩曰倬彼雲漢昭<lb/>
囘于天王曰嗚呼何辜今之人天降喪亂飢饉薦臻靡<lb/>
<pb n="5a"/>
神不舉靡斯愛牲圭璧旣卒寧莫我聽旱旣太甚藴隆<lb/>
蟲蟲不殄禋祀自郊徂宮上下奠瘞靡神不宗后稷不<lb/>
克上帝不臨耗射下土寧丁我躬宣王自以爲不能乎<lb/>
后稷不中乎上帝故有此災有此災愈恐懼<hi>案他本愈恐懼三字在有此災句上</hi>而謹事天天若不予是家是家<hi>案他本脫下是家二字</hi>者<lb/>
安得立爲天子立爲天子者天予是家天予是家者天<lb/>
使是家天使是家者是家<hi>案他本無家字</hi>天之所予也<hi>案他本無也字</hi>
天之所使也天已予之天巳使之其間不可以接天何<lb/>
哉故春秋凡議郊未嘗譏君德不成于郊也及<hi>案他本及作乃</hi>
<pb n="5b"/>
不郊而祭山川失祭之叙<hi>案他本叙誤作後</hi>逆于禮故必譏之<lb/>
以此觀之不祭天者乃不可祭小神也郊因先卜不吉<lb/>
不敢郊百神之祭不卜而郊獨卜郊祭最大也春秋譏<lb/>
喪祭不譏喪郊郊不辟喪喪尚不辟况他物郊祀<hi>案他本祀作祝</hi>曰皇皇上天<hi>案他本天作帝</hi>照臨下土集地之靈降甘風雨<lb/>
庶物羣生言而巳矣夫不自爲言而爲庶物羣生言以<lb/>
人心庶天無尤焉<hi>案他本焉作也</hi>天無尤焉而辭恭順宜可喜<lb/>
也右郊祀九句九句者陽數也<lb/>
　順命第七十<lb/>
<pb n="6a"/>
父者子之天也天者父之天也無天而生未之有也天<lb/>
者萬物之祖萬物非天不生獨陰不生獨陽不生陰陽<lb/>
與天地參然後生故曰父之子也可尊母之子也可卑<lb/>
尊者取尊號卑者取卑號故德侔天地者皇天右而子<lb/>
之號稱天子其次有五等之爵以尊之皆以國邑爲號<lb/>
其無德於天地之間者州國人民甚者不得繫國邑皆<lb/>
絶骨肉之屬離人倫謂之<hi>案他本謂之作之調</hi>閽盜<hi>案他本盜作甚</hi>而巳<lb/>
無名姓<hi>案他本無字誤移在姓字下</hi>號氏于天地之間至賤乎賤者<lb/>
也其<hi>案他本其作甚</hi>尊至德巍巍乎不可以加矣其<hi>案他本其作甚</hi>卑<lb/>
<pb n="6b"/>
至賤冥冥其無下矣春秋列序位卑尊之陳累累乎可<lb/>
得而觀也雖闇且愚莫不昭然地之菜茹瓜果藝之稻<lb/>
麥黍稷菜生糓熟永思吉日供具祭物齋戒沐浴潔清<lb/>
致敬祀其先祖父母孝子孝婦不使時過巳處之以愛<lb/>
敬行之以恭讓亦殆免于罪矣公子慶父罪亦不當繫<lb/>
于國以親之故爲之諱而諸母之國齊之仲孫去其公<lb/>
子之親也故有大罪不奉其天命者皆棄其天倫人于<lb/>
天也以道受命其于人以言受命不若于道者天絶之<lb/>
不若于言者人絶之臣子大受命于君辭而出疆唯有<lb/>
<pb n="7a"/>
社稷國家之危猶得發辭而專安之盟是也天子受命<lb/>
于天諸侯受命于天子子受命于父臣妾受命于君妻<lb/>
受命于夫諸所受命者其尊皆天也雖謂受命于天亦<lb/>
可不天亦可天子不能奉天之命則廢而稱公王者之<lb/>
後是也公侯不能奉天子之命則名絶而不得就位衞<lb/>
侯朔是也子不奉父命則有伯討之罪衞世子蒯瞶是<lb/>
也臣不奉君命雖善以叛言晉趙鞅入于晉陽以叛是<lb/>
也妾不奉君之命則媵女先至者是也妻不奉夫之命<lb/>
則絶夫不言及是也曰不奉順於天者其罪如此孔子<lb/>
<pb n="7b"/>
曰畏天命畏大人畏聖人之言其<hi>案他本無其字</hi>祭社稷宗廟<lb/>
山川鬼神不以其道無災無害至於祭天不享其卜不<lb/>
從使其牛口<hi>案他本口誤作曰</hi>傷鼷鼠食其角或言食牛或言<lb/>
食而死或食而生或不食而自死或改卜而牛死或卜<lb/>
而食其角過有深淺薄厚而災有簡甚不可不察也猶<lb/>
郊之變因其災而之變應而無爲也見百事之變之所<lb/>
不知而自然者勝言與以此見其可畏專誅絶者其唯<lb/>
<hi>案他本唯作爲</hi>天乎臣殺君子殺父三十有餘諸其賤者則損<lb/>
以此觀之可畏者其唯天命大人乎亡國五十有餘皆<lb/>
<pb n="8a"/>
不事畏者也况不畏大人專誅之君之滅者何日之有<lb/>
哉魯宣違<hi>案他本違誤作爲</hi>聖人之言變古易常而災立至聖<lb/>
人之言可不愼此三畏者異指而同致故聖人同之俱<lb/>
言其可畏也<lb/>
　　郊事對第七十一<lb/>
廷尉臣湯昧死言曰臣湯承制以郊事問故膠西相仲<lb/>
舒臣仲舒對曰所聞古者天子之禮莫重于郊郊常以<lb/>
正月上辛者所以先百神而最居前禮三年喪不祭其<lb/>
先而不敢廢郊郊重於宗廟天尊于人也王制曰祭天<lb/>
<pb n="8b"/>
地之牛繭栗宗廟之牛握賔客之牛尺此言德滋美而<lb/>
牲滋微也春秋曰魯祭周公用白牡色白貴純也帝牲<lb/>
在滌三月牲貴肥潔而不貪其大也凡養牲之道務在<lb/>
肥潔而巳駒犢未能勝芻豢之食莫如令食其母便臣<lb/>
謹問仲舒魯祀周公用白牲非禮臣仲舒對曰禮也臣<lb/>
湯問曰周天子用騂剛羣公不毛周公諸公也何以得<lb/>
用純牲臣仲舒對曰武王崩成王幼<hi>案他本幼作立</hi>而在襁褓<lb/>
之中周公繼文武之業成二聖之功德漸天地澤被四<lb/>
海故成王賢而貴之詩云無德不報故成王使祭周公<lb/>
<pb n="9a"/>
以白牡上不得與天子同色下有異于諸侯仲舒愚以<lb/>
爲報德之禮臣湯問仲舒天子祭天諸侯祭土魯何緣<lb/>
以祭郊臣仲舒對曰周公傅成王成王遂及聖功莫大<lb/>
於此周公聖人也有祭故成王令魯郊也臣湯問仲舒<lb/>
魯祭周公用白牲其郊何用臣<hi>案他本臣誤作至</hi>仲舒對曰魯<lb/>
郊用純騂剛周色上赤魯以天子命郊故以騂臣湯問<lb/>
仲舒祠宗廟或以鶩當鳧鶩非鳧可用否仲舒對曰鶩<lb/>
非鳧鳧非鶩也臣聞孔子入太廟毎事問愼之至也陛<lb/>
下察躬親齋戒沐浴以承宗廟甚敬謹奈何以鳧當鶩<lb/>
<pb n="9b"/>
鶩當鳧名實不相應以承太廟不亦不稱乎臣仲舒愚<lb/>
以爲不可臣犬馬齒衰賜<hi>案他本脫賜字</hi>骸骨伏陋巷<hi>案他本脫巷字</hi>
陛下乃幸使九卿問以朝廷之事臣愚陋曾不足以承<lb/>
明詔奉大對臣仲舒昧死以聞<lb/>
春秋繁露卷十五<lb/>
</p>
<p>
</p>
  </div>
</body>
</text>
</TEI>
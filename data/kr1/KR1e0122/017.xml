<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
春秋繁露卷十七<lb/>
　　　　　漢　董　仲　舒　撰<lb/>
　　天地之行第七十八<lb/>
天地之行美也是故春襲葛夏居宻陰秋避殺風冬<hi>案他本風冬誤作冬風</hi>避重漯就其和也衣欲常漂食欲常饑體欲<lb/>
常勞而無長佚居多也凡天地之物乘以其泰而生厭<lb/>
於其勝而死四時之變是也故冬之水氣東加於春而<lb/>
木生乘其泰也春之生西至金而死厭於勝也生於木<lb/>
者至金而死生於金者至火而死春之所生而不得過<lb/>
<pb n="1b"/>
秋秋之所生不得過夏天之數也飮食臭味每至一時<lb/>
亦有所勝有所不勝之理不可不察也四時不同氣氣<lb/>
各有所宜宜之所在其物代美視代美而代養之同時<lb/>
美者雜食之是皆其所宜也故薺以冬美而芥以夏成<lb/>
此可以見冬夏之所宜服矣冬水氣也薺甘味也乘於<lb/>
水氣而美者甘勝寒也薺之爲言濟與濟大水也夏火<lb/>
氣也芥苦味也乘於火氣而成者苦勝暑也天無所言<lb/>
而意以物物不與羣物同時而生死者必深察之是天<lb/>
所告人也故薺成告之甘芥成告之苦也君子察物而<lb/>
<pb n="2a"/>
　成告謹是以至薺不可食之時而盡遠甘物至芥成就<lb/>
　也天獨所代之成者君子獨代之是冬夏之所宜也春<lb/>
　秋雜物其和而冬夏代服其宜則當得天地之美四時<lb/>
　和矣凡釋味之大體冬其時所之美而違天不遠矣是<lb/>
　故當百物大生之時羣物皆生而難不惜其命所以救<lb/>
　窮也推進光榮褒揚其善所以明也受命宣恩輔成君<lb/>
　子所以助化也功成事就歸德於上所以致義也是故<lb/>
　地明其理爲萬物母臣明其職爲一國宰母不可以不<lb/>
　信宰不可以不忠母不信則草木傷其根宰不忠則姦<lb/>
<pb n="2b"/>
　臣危其君根傷則亡枝葉君危則亡其國故爲地者務<lb/>
　暴其形爲臣者務著其情一國之君其猶一體之心也<lb/>
　隱居深宮若心之藏於胸至貴無與敵<hi>案他本敵誤作遍</hi>若心<lb/>
　之神無與雙也其官人上士高清明而下重濁若身之<lb/>
　貴目而賤足也任羣臣無所親若四肢之各有職也内<lb/>
　有四輔若心之有肝肺脾腎也外有百官若心之有形<lb/>
　體孔竅也親聖近賢若神明皆聚於心也上下相承順<lb/>
　若肢體相爲使也布恩施惠若元氣之流皮毛腠理也<lb/>
　百姓皆得其所若流血氣和平形體無所苦也無爲致<lb/>
<pb n="3a"/>
太平若神氣無自通於淵也致黃龍鳳凰若神明之致<lb/>
玉女芝英也君明臣蒙其功若心之神體得以全臣賢<lb/>
君蒙其恩若形體之靜而心得以安上亂下被其患若<lb/>
耳目不聰明而手足爲傷也臣不忠而君滅亡若形體<lb/>
妄動而心之喪是故君臣之禮若心之與體心不可以<lb/>
不堅君不可以不賢體<hi>案他本體誤作禮</hi>不可以不順臣不可<lb/>
以不忠心所以全者體之力也君所以安者臣之功也<lb/>
是以天高其位而下其施藏其形而見其光<hi>案他本光誤作尤</hi>
序列星而近至精考陰陽而降霜露高其位所以爲尊<lb/>
<pb n="3b"/>
也下其施所以爲仁也藏其形所以爲神也見其光所<lb/>
以爲明也序列星所以相承也近至精所以爲剛也考<lb/>
陰陽所以成歲也降霜露所以生殺也爲人君者其法<lb/>
取<hi>案他本取作最</hi>象於天<hi>案他本下有也字</hi>故貴爵而臣國所以爲仁<lb/>
也深居隱處不見其體所以爲神也任賢使能觀聽四<lb/>
方所以爲明也量能授官賢愚有差所以相承也引賢<lb/>
自近以備股肱所以爲剛也考實事功次序殿最所以<lb/>
成世也有功者進無功者退所以賞罰也是故天執其<lb/>
道爲萬物主君執其常爲一國主天不可以不剛主不<lb/>
<pb n="4a"/>
可以不堅天不剛則列星亂其行主不堅則邪臣亂其<lb/>
官星亂則亡其天臣亂則亡其君故爲天者務剛其氣<lb/>
爲君者務堅其政剛堅然後陽道制命地卑<hi>案他本卑誤作畢</hi>
其位而上其氣暴其形而著其情受其死而獻其生成<lb/>
其事而歸其功卑其位所以事天也上其氣所以養陽<lb/>
也暴其形所以爲忠也著其情所以爲信也受其死<hi>案他本死作形</hi>所以藏終也獻其生所以助明也成其事所以助<lb/>
位也歸其功所以致義也爲人臣者其法取象於地故<lb/>
朝夕進退奉職應對所以事貴也供設飮食候視疚疾<lb/>
<pb n="4b"/>
所以致養也委身致命事無專制所以致養也竭愚寫<lb/>
情不飾其過所以爲忠也伏節死義代四時也而人之<lb/>
所治也安取久留當行之理而必待四時也此之謂壅<lb/>
非<hi>案他本非作兆</hi>其中也人有喜怒哀樂猶天之有春秋冬夏<lb/>
也喜怒哀樂之至其時而欲發也若春秋冬夏之至其<lb/>
時而欲出<hi>案他本出誤作忠</hi>也皆天氣之然也其宜直行而無<lb/>
鬱滯一也天終歲乃一徧<hi>案他本徧誤作偏</hi>此四者而人主終<lb/>
日不知過此四之數其理故不可以相待且天之欲利<lb/>
人非宜其欲利榖也除穢不待時况穢人乎<lb/>
<pb n="5a"/>
　威德所生第七十九<lb/>
天有和有德有平有威有相受之意有爲政之理不可<lb/>
不審也春者天之和也夏者天之德也秋者天之平也<lb/>
冬者天之威也天之序必先和然後發德必先平然後<lb/>
發威此可以見不和不可以發慶賞之德不平不可以<lb/>
發刑罰之威又可以見德生於和威生於平也不和無<lb/>
德不平無威天之道也起者以此見之矣我雖有所愉<lb/>
而喜必先和心以求其當然後發慶賞以立其德雖有<lb/>
所忿而怒必先平心以求其政然後發刑罰以立其威<lb/>
<pb n="5b"/>
能常若是者謂之天德行天德者謂之聖人爲人主者<lb/>
居至德之位操殺生之勢以變化民民之從主也如草<lb/>
木之應四時也喜怒當寒暑威德當冬夏冬夏者威德<lb/>
之合也寒暑者喜怒之偶也喜怒之有時而當發寒暑<lb/>
亦有時而當出其理一也當喜而不喜猶當暑而不暑<lb/>
當怒而不怒猶當寒而不寒也當德而不德猶當夏而<lb/>
不夏也當威而不威猶當冬而不冬也喜怒威德之不<lb/>
可以不直處而發也如寒暑冬夏之不可不當其時而<lb/>
出也故謹善惡之端何以效其然也春秋采善不遺小<lb/>
<pb n="6a"/>
　掇惡不遺大諱而不隱罪而不忽以是非正理以褒貶<lb/>
　喜怒之發威德之處無不皆中其應可以參寒暑冬夏<lb/>
　之不失其時<hi>案他本下有而字</hi>巳故曰聖人配天<lb/>
　　　如天之爲第八十<lb/>
　陰陽之氣在上天亦在人在人者爲好惡喜怒在天者<lb/>
　爲暖淸寒暑出入上下左右前後平行而不止未嘗有<lb/>
　所稽留滯鬱也其在人者亦宜行而無留若四時之條<lb/>
　條然也夫喜怒哀樂之止動也此天之所爲人性命者<lb/>
　臨其時致上而欲發其應亦天應也與暖淸寒暑之至<lb/>
<pb n="6b"/>
　其時而亦發無異若留德而待春夏留刑而待秋冬也<lb/>
　此有順四時之名實逆於天地之經在人者亦天也奈<lb/>
　何其久留天氣使之鬰滯不得以其正周行也是故脫<lb/>
　天行穀朽寅而秋生麥告除穢而繼乏也所以成功繼<lb/>
　乏以贍人也天之生有大經也而所周行者又有害功<lb/>
　也除而殺殛者行急皆不待時也天之志也而聖人承<lb/>
　之以治是故春修仁而求善秋修義而求惡冬修刑而<lb/>
　致清夏修德而致寛此所以順天地體陰陽然而方求<lb/>
　善之時見惡而不釋方求惡之時見善亦立行方致清<lb/>
<pb n="7a"/>
之時見大善亦立舉之方致寛之時見大惡亦立去之<lb/>
以效天地<hi>案他本地作子</hi>之方生之時有殺也方殺之時有生<lb/>
也是故志意隨天地緩急倣陰陽然而人事之宜行者<lb/>
無所鬱滯且恕於人順於天人之道兼舉此謂執其中<lb/>
天非以春生人以秋殺人也當生者曰生當死者曰死<lb/>
非殺物之任擬神明亂世之所起亦博若是皆因天地<lb/>
之化以成敗物乘陰陽之資以任其所爲故爲惡愆人<lb/>
力而功傷名自過也天地之間有陰陽之氣常漸人者<lb/>
若水常漸魚也所以異於水者可見與不可見耳其澹<lb/>
<pb n="7b"/>
澹也然則人之居天地之間其猶魚之離水一也其無<lb/>
間若氣而淖於水水之比於氣也若泥之比於水也是<lb/>
天地之間若虛而實人常漸是澹澹之中而以治亂之<lb/>
氣與之流通相殽饌也故人氣調和而天地之化美殽<lb/>
於惡而味敗此易之物也推物之類以易見難者其情<lb/>
可得治亂之氣<hi>案他本氣作易</hi>邪正之風是殽天地之化者也<lb/>
生於化而及殽化與運連<hi>案他本連作之</hi>也春秋舉世事之道<lb/>
夫有書天之盡與不盡王者之任也詩云天難諶斯不<lb/>
易維王此之謂也夫王者不可以不知天知天詩人之<lb/>
<pb n="8a"/>
所難也天意難見也其道難理是故明陽陰入出實虛<lb/>
之處所以觀天之志辨五行之本末順逆小大廣狹所<lb/>
以觀天道也天志入其道也義爲人主者予奪生殺各<lb/>
當其義若四時列官置吏必以其能若五行好仁惡戾<lb/>
任德遠刑若陰陽此之謂能配天天者其道長萬物而<lb/>
王者長人人主之大天地之參也好惡之分陰陽之理<lb/>
也喜怒之發寒暑之比也官職之事五行之義也以此<lb/>
長天地之間蕩<hi>原註闕</hi>
　　天地陰陽第八十一<lb/>
<pb n="8b"/>
天地陰陽木火土金水九與人而十者天之數畢也故<lb/>
數者至十而止書者以十爲終皆取之此聖人何其貴<lb/>
者起於天至於人而畢畢之外謂之物物者投所貴之<lb/>
端而不在其中以此見人之超然萬物之上而最爲天<lb/>
下貴也人下長萬物上參天地故其治亂之故動靜順<lb/>
逆之氣乃損益陰陽之化而搖蕩四海之内物之難知<lb/>
者若神不可謂不然也今投地死傷而不騰相助投淖<lb/>
相動而近投水相動而愈遠由<hi>原註一作猶</hi>此觀之夫物愈<lb/>
淖而愈易變動搖蕩也今氣化之淖非直水也而人主<lb/>
<pb n="9a"/>
以衆動之無已時是故常以治亂之氣與天地之化相<lb/>
殽而不治也世治而民和志平而氣正則天地之化精<lb/>
而萬物之美起世亂而民乖志癖而氣逆則天地之化<lb/>
傷氣生災害起是故治世之德潤草木澤流四海功過<lb/>
名者所以別物也親者重疎者輕尊者文卑者質近者<lb/>
詳遠者畧文辭不隱情明情不遺文人心從之而不逆<lb/>
古今通貫<hi>原註一作道</hi>而不亂名之義也男女猶道也人生<lb/>
别言禮義名號之由人事起也不順天道謂之不義察<lb/>
天人之分觀道命之異可以知禮之說矣見善者不能<lb/>
<pb n="9b"/>
無好見不善者不能無惡好惡去就不能堅守故有人<lb/>
道人道者人之所由樂而不亂服而不厭者萬物載名<lb/>
而所生聖人因其象以命之然而可易也皆有義從也<lb/>
故正名以明義也物也者洪名也皆名也而物有和名<lb/>
此物也非失物故曰萬物動而不形者意也形而不易<lb/>
者德也樂而不亂復而不厭者道也四海之内殽陰陽<lb/>
之氣與天地相雜是故人言旣曰王者參天地矣苟參<lb/>
天地則是化矣豈獨天地之精哉王者亦參而殽之治<lb/>
則以正氣殽天地之化亂則以邪氣殽天地之化亂則<lb/>
<pb n="10a"/>
同者相益異者相損之數也無可疑者矣<lb/>
　　天道施第八十二<lb/>
天道施地道化人道義聖人見端而<hi>案他本而誤作不</hi>知本精<lb/>
之至也得一而應萬類之治也動其本者不知靜其末<lb/>
受其始者不能辭其終利者盜<hi>案他本盜誤作道下同</hi>之本也妄<lb/>
者亂之始也夫受亂之始動盜之本而欲民之靜不可<lb/>
得也故君子非禮而不言非禮而不動好色而無禮則<lb/>
流飮食而無禮則爭流爭則亂故<hi>案他本故誤作無</hi>禮體情而<lb/>
防亂者也民之情不能制其欲使之度禮目視正色耳<lb/>
<pb n="10b"/>
　聽正聲口食正味身行正道非奪之情<hi>案他本情誤作精</hi>也所<lb/>
　以安其情也變謂之情雖持異物性亦然者故曰内也<lb/>
　變變<hi>原註一作情</hi>之變謂之外故雖以情然不爲性說故曰<lb/>
　外物之動性若神之不守也積習漸靡物之微者也其<lb/>
　入人不知習忘乃爲常然若性不可察也純知輕思則<lb/>
　慮達節欲順行則倫得以諫爭僴靜爲宅以禮義爲道<lb/>
　則文德是故至誠遺物而不與變躬寛無爭而不以與<lb/>
　俗推衆强弗能入蜩蛻濁穢之中含得命施之理與萬<lb/>
　物遷徙而不自失者聖人之心也<lb/>
<pb n="11a"/>
　　　繁露一書凡得四本皆有余高祖正議先生序文<lb/>
　　　始得寫本於里中亟傳而讀之舛誤至多恨無他<lb/>
　　　本可校巳而得京師印本以爲必佳而相去殊不<lb/>
　　　遠又竊疑竹林玉杯等名與其書不相關後見尚<lb/>
　　　書程公跋語亦以篇名爲疑又以通典太平御覽<lb/>
　　　太平寰宇記所引繁露之書今書皆無之遂以爲<lb/>
　　　非董氏本書且以其名謂必類小說家後自爲一<lb/>
　　　編記雜事名演繁露行於世開禧三年今編修胡<lb/>
　　　君仲方榘宰萍鄕得羅氏蘭堂本刻之縣庠考證<lb/>
<pb n="11b"/>
　　頗備凡程公所引三書之言皆在書中則知程公<lb/>
　　所見者未廣遂謂爲小說者非也然止於三十七<lb/>
　　篇終不合崇文總目及歐陽文忠公所藏八十二<lb/>
　　篇之數余老矣猶欲得一善本聞婺女潘同年叔<lb/>
　　度景憲多收異書屬其子弟訪之始得此本果有<lb/>
　　八十二篇是萍鄕本猶未及其半也喜不可言以<lb/>
　　校印本各取所長悉加改定義通者兩存之轉寫<lb/>
　　相訛又古語亦有不可强通者春秋㑹解一書年<lb/>
　　所集<hi>案此句年字上下皆原有缺文</hi>仲方摭其引繁露十三條今<lb/>
<pb n="12a"/>
　　皆具在余又據說文解字王字下引董仲舒曰古<lb/>
　　之造文者三畫而連其中謂之王三者天地人也<lb/>
　　而參通之者王也許叔重在後漢和帝時今所引<lb/>
　　在王道通三第四十四篇中其餘傳中對越三仁<lb/>
　　之問朝廷有大議使使者及廷尉張湯就其家問<lb/>
　　之求雨閉諸陽縱諸陰其止雨反是三策中言天<lb/>
　　之仁愛人君天道之大者在陰陽陽爲德陰爲刑<lb/>
　　故王者任德敎而不任刑之類今皆在其書中則<lb/>
　　其爲仲舒所著無疑且其文詞亦非後世所能到<lb/>
<pb n="12b"/>
　　也左氏傳猶未行於世仲舒之言春秋多用公羊<lb/>
　　之說嗚呼漢承秦敝旁求儒雅士以經學專門者<lb/>
　　甚衆獨仲舒以純儒稱人但見其潛心大業非禮<lb/>
　　不行對策爲古今第一余竊謂惟仁人之對曰仁<lb/>
　　人者正其誼不謀其利明其道不計其功又有言<lb/>
　　曰不由其道而勝不如由其道而敗此類非一是<lb/>
　　皆眞得吾夫子之心法蓋深於春秋者也自揚子<lb/>
　　雲猶有愧於斯况其他乎其得此意之純者在近<lb/>
　　世惟范太史唐鑑爲庶幾焉褒貶評論惟是之從<lb/>
<pb n="13a"/>
　　　不以成敗爲輕重也潘氏本楚莊王篇爲第一他<lb/>
　　　本皆無之前後增多凡四十二篇而三篇闕焉惟<lb/>
　　　玉杯竹林二篇之名未有以訂之更俟來哲仲方<lb/>
　　　得此尤以爲前所未見相與校讎將寄江右漕臺<lb/>
　　　長兄秘閣公刻之而謂余記其後嘉定三年中伏<lb/>
　　　日四明樓鑰書於玫媿齋<lb/>
<pb n="13b"/>
</p>
<p>
春秋繁露卷十七<lb/>
<pb n="14a"/>
</p>
<p>
</p>
  </div>
</body>
</text>
</TEI>
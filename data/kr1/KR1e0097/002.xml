<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋稗疏卷二</head> <lb/>
    <p>
<pb n="1a"/>
欽定四庫全書<lb/>
　春秋稗疏卷二<lb/>
　　　　　　　　　　　　　岳州王夫之撰<lb/>
　文公<lb/>
躋僖公　大事祫也而喪畢之祫謂之大祫合羣廟之<lb/>
　主及新祔之主於太廟各以次序分昭穆躋僖公者<lb/>
　乃於太廟之中昭穆之列閔僖竝席而僖居上若移<lb/>
　易昭穆則升僖於閔之左非升於其上矣抑此但紀<lb/>
<pb n="1b"/>
　太廟中之位次而未言廟制故衆說紛紜其云僖為<lb/>
　禰閔為祖則祖禰之名大亂閔可云文之祖其可為<lb/>
　僖之禰乎父子之不可假借豈以人爵而紊天倫乎<lb/>
　僖為穆閔為昭則莊本昭也而穆之桓本穆也而昭<lb/>
　之而昭穆之名又大亂周道尊尊莫重於父子其生<lb/>
　其死昭穆一定百世而不改則世次定特以先君無<lb/>
　子而弟立於是而五廟之制不知所從要此皆為周<lb/>
　衰之亂政若攷之於禮則君無子可嗣必取諸其子<lb/>
<pb n="2a"/>
　之行以為之後故禮言為人後者為之子而弟必不<lb/>
　可立何況其兄此乃武周所定不易之制昭穆永明<lb/>
　廟永定至於後世簒奪相仍無立後之典唯臣子所<lb/>
　扳立則固不可問已其在於魯或隱桓閔僖同為穆<lb/>
　如何休孔穎達之說或多立廟而祀不啻五世如汪<lb/>
　克寛之説俱不可知要以暴行成其邪説唯無子而<lb/>
　不依昭穆以立後大本既失其末固莫能挽也<lb/>
六　杜云今廬江六縣而汪氏謂壽州安豐有六國故<lb/>
<pb n="2b"/>
　城按六故皋陶後偃姓之國漢為六安王國正今廬<lb/>
　州之六安州若安豐故縣在今壽州霍邱之境今芍<lb/>
　陂猶名安豐塘是也乃蓼國故墟非六也<lb/>
蘇子　杜云狄滅溫蘇子奔衞今復見葢王復之按蘇<lb/>
　為縣内之國在西周時刺暴公而作詩者已有國邑<lb/>
　溫子稱蘇者東遷後畿内之國已亾隨平王而東因<lb/>
　封于溫其支庻畱仕于周狄雖滅溫蘇氏未亾王葢<lb/>
　復立其支子仍以蘇之故名為其邑號若奔衞之溫<lb/>
<pb n="3a"/>
　子傳稱蘇子者以其族姓言也抑考滅國之例有二<lb/>
　有併而有之者有但毁其宗廟社稷後不復能建國<lb/>
　而不必有其地者如楚滅蕭楚不能有而地入于宋<lb/>
　蕭因以亾狄之滅溫狄亦不有其地地仍為王畿後<lb/>
　以與晉特溫子之後不復有國而别立蘇子溫則亾<lb/>
　也溫亾而蘇氏固存不當以滅溫為疑<lb/>
諸及鄆　二邑皆莒魯交界之地諸今諸城鄆杜云城<lb/>
　陽姑幕縣南有員<hi>音運</hi>亭今按姑幕今莒州乃莒國<lb/>
<pb n="3b"/>
　都近地楚所入而潰之鄆也此所滅之鄆乃在漢東<lb/>
　莞今沂水縣二鄆相近魯莒各城而俱名曰鄆猶六<lb/>
　代時南北各置雍兗州名同而地異也<lb/>
新城　杜云梁國榖熟時有新城榖熟宋地在今歸德<lb/>
　然僖六年諸侯圍鄭新城杜云新密在今密縣凡春<lb/>
　秋所書地有名同而地異者如郜防鄑郚之類必因<lb/>
　其事迹<graphic n="KR1140" url="https://raw.githubusercontent.com/kanripo/KR-Gaiji/master/images/KR1140.png" mimeType="image/png"/>其形勢而後可辨今此同盟宋鄭皆與且<lb/>
　晉盟諸侯多就近晉之地安知非鄭之新城而為宋<lb/>
<pb n="4a"/>
　之新城乎凡此類杜氏自矜其博辨而不必有實者<lb/>
　也<lb/>
有星孛入于北斗　有者非恒有也入于者自外而移<lb/>
　入也唯五緯不但隨天而行故于恒宿有出有入其<lb/>
　餘經星隨天而行不自出入北斗非五緯所行之道<lb/>
　安得有星乍見於外而旋入於中有之其為變異大<lb/>
　矣孛星之芒因日而見故夕出於東則芒射於西夕<lb/>
　出於西則芒射於東星之餘氣<graphic n="KR2326" url="https://raw.githubusercontent.com/kanripo/KR-Gaiji/master/images/KR2326.png" mimeType="image/png"/>亂映日而為灮芒<lb/>
<pb n="4b"/>
　也北斗云黄道甚逺日所不映而孛氣𤼵芒則尤為<lb/>
　大異非但如天辰東方已也抑豈區區三諸侯之見<lb/>
　弑足以當之哉<lb/>
莒弑其君庶其　莒晉薛稱國以弑自一義例而左傳<lb/>
　於莒歸首惡於太子僕使僕果有覆載不容之罪則<lb/>
　春秋必與楚商臣蔡般同正天誅而何為分惡於國<lb/>
　臨川吳氏謂既因國人以弑君則當自立何為奔魯<lb/>
　其説良是葢國人衆起以弑僕或與聞而非其主使<lb/>
<pb n="5a"/>
　季文子所言弑君父者亦臣子之詞非必僕為庶其<lb/>
　之子孫明復謂稱國以弑國之人皆應坐上刑胡氏<lb/>
　譏其用刑太濫明復所言通國之人豈槩数萬生靈<lb/>
　而屠之哉亦謂在廷之臣及所帥之衆而已如晉厲<lb/>
　之弑欒書荀偃士匃誰可末減韓厥驕悖之言亦與<lb/>
　鄭歸生無異故無首無從無一可赦邾定公所云在<lb/>
　官者殺無赦正此之謂何疑於明復之言已甚乎莒<lb/>
　薛國小史不詳其始末以晉例之自見是莒僕亦非<lb/>
<pb n="5b"/>
　一賊也特非首惡也<lb/>
　宣公<lb/>
平州　水經濟水過臨濟縣又東北迤為淵渚謂之平<lb/>
　州州古洲字平州濟之淵渚名也漢為平安縣在溼<lb/>
　沃側溼沃今蒲臺縣地杜云在泰山牟縣西未是<lb/>
崇　杜但云秦之與國不記其地而任公輔謂在京兆<lb/>
　鄠縣甘亭按鄠於夏為有扈氏於殷為崇侯虎之國<lb/>
　文王伐而滅之其地入周未聞以封諸侯去鎬京密<lb/>
<pb n="6a"/>
　邇固周畿内地周自有周之崇非殷之崇也且鄠在<lb/>
　上林苑南與杜陵接壤北隔渭水周京故地已為秦<lb/>
　據趙穿豈能帥孤軍穿秦境南渉渭水而侵之晉雖<lb/>
　渡河得少梁而去鄠猶逺則此崇國必在渭北河湄<lb/>
　雖秦而地則近晉杜氏闕之猶知慎也<lb/>
黄　桓十七年盟于黄杜云齊地而未詳處今以公子<lb/>
　遂如齊之途計之齊都臨淄魯往當迤南而東漢琅<lb/>
　邪郡有横縣讀如黄應是其地垂則應在魯近地故<lb/>
<pb n="6b"/>
　遂以辛巳卒而壬午訃已聞為之去籥杜觧垂齊地<lb/>
　非是<lb/>
舒蓼　舒蓼應是一國舒不一種故曰衆舒漢有舒縣<lb/>
　又有龍舒大扺廬江舒城桐城潛山皆羣舒之境舒<lb/>
　蓼其一也故徐已取舒而楚又滅舒蓼杜云二國非<lb/>
　是舒既折入於徐蓼國在安豐今霍邱地文五年楚<lb/>
　已滅之豈一國而再滅乎且經文亦當分别言不應<lb/>
　滅二國而統以一滅之文<lb/>
<pb n="7a"/>
根牟　杜云琅邪陽都東有牟鄉按陽都乃齊人遷陽<lb/>
　之陽非東夷國東萊郡有牟平今寧海州又有東牟<lb/>
　今文登地濵海而僻夷根牟自應在此抑此連齊侯<lb/>
　伐萊為文與莒伐杞取牟婁同則取之者齊也根牟<lb/>
　應為萊邑非國也公羊以為魯取齊師方在萊魯豈<lb/>
　能越萊而取其東國乎<lb/>
夏四月丙辰日有食之　范寗謂傳例言日不言朔食<lb/>
　晦日則此丙辰晦之日也己巳齊侯元卒在晦日之<lb/>
<pb n="7b"/>
　下當有閏拘守榖梁之説既不可通則曲為之辭其<lb/>
　陋甚矣夫丙辰為四月之晦則四月之朔非丁亥則<lb/>
　戊子推而上之前年十月朔日當為庚寅月中不得<lb/>
　有癸酉惟丙辰為四月朔肰後可推前年十月為己<lb/>
　未朔癸酉衞侯鄭卒其十五日而後癸巳徵舒弑君<lb/>
　為五月八日范寗何此之不知邪春秋紀閏凡二一<lb/>
　不告月一塟齊景公皆於歲杪故劉仲原言是時厯<lb/>
　法多謬毎置閏於歳終左氏以閏三月為非禮葢周<lb/>
<pb n="8a"/>
　厯之鹵莽上不合於天時下不宜於人事不待無中<lb/>
　氣之月而或前或後彊謂之閏秦之後九月實倣於<lb/>
　此則四月之後周厯無閏可知而安得以内辰為四<lb/>
　月晦哉若日食必朔而歴家疏謬或前或後故杜氏<lb/>
　曰不書朔官失之言厯官之也孔子志行夏厯以立<lb/>
　萬世之法故或言朔或不言朔以著其失范甯小儒<lb/>
　惡足以知之<lb/>
邲　水經注濟水合滎瀆東南流得宿須口濟水於此<lb/>
<pb n="8b"/>
　又兼邲目京相璠曰在敖北敖者敖也在今河陰縣<lb/>
　傳稱楚子次于管在今鄭州晉師在敖鄗之間渡河<lb/>
　南正在河陰濵河之南岸背水而陳於法當敗宜其<lb/>
　掬指舟中也水經注所云濟水有邲目者河濟於此<lb/>
　合流故濟有邲名葢鄭之北境也河陰去鄭州五十<lb/>
　里<lb/>
税畝　税畝之説諸家不同攷之於傳左氏言不過藉<lb/>
　公榖皆言什一以譏其不然乃未明言其税法之重<lb/>
<pb n="9a"/>
　輕故或以為什取其二或以為仍什一而但廢助法<lb/>
　傳無明文則當熟繹經文以求之經但言税畝則非<lb/>
　加賦也故謂於公田之外又税其一於説不立肰魯<lb/>
　之什二後不經見必自此始則朱子十而取二之説<lb/>
　自伸以實求之言税畝者謂無畝而不税故曰履畝<lb/>
　助法一夫百畝非僅百畝也唯上地不易之田為百<lb/>
　畝一易中地則一夫二百畝冄易下地則一夫三百<lb/>
　畝助法初定之時民或間一歳冄歳而易耕以休地<lb/>
<pb n="9b"/>
　力迨其後人衆而力有餘熟耨而糞之皆成熟地先<lb/>
　王亦明知後之必墾為肥壤正以此寛民力而勸之<lb/>
　耕所謂仁之至也唯公田則百畝而無萊<hi>萊猶今之荒也</hi>私<lb/>
　田則以三等酌其中葢二百畝而名曰百畝今此履<lb/>
　畝則凡已耕之土盡入税額葢先王雖名什一而實<lb/>
　二十而一税畝則無土漏於税外以周制較之什而<lb/>
　二矣此法李悝宇文融師之名為清姦敝以裕國而<lb/>
　殃民甚矣觀履畝而税之文則羣疑盡釋三傳之説<lb/>
<pb n="10a"/>
　皆可通也<lb/>
宣榭　室有東西廂曰廟有室曰寢無室曰榭爾雅既<lb/>
　有明文廟以祀先朝踐於堂事尸于室無室而何以<lb/>
　祭胡氏謂是宣王之廟他無攷證獨據吕與叔攷古<lb/>
　圖<graphic n="KR0783" url="https://raw.githubusercontent.com/kanripo/KR-Gaiji/master/images/KR0783.png" mimeType="image/png"/>敦之文耳宋人風尚以畜古器為雅趙明誠歐<lb/>
　陽永叔以蒐輯金石文字示慱聞於時多贋為之以<lb/>
　求售者莫能詰辨則此<graphic n="KR0783" url="https://raw.githubusercontent.com/kanripo/KR-Gaiji/master/images/KR0783.png" mimeType="image/png"/>敦者不知出何人之手而<lb/>
　可據以釋經乎杜氏謂講武屋别在雒陽者其説甚<lb/>
<pb n="10b"/>
　允榭本與序通有堂無室於射為宜今之演武廳猶<lb/>
　其遺制而宣王講武於成周吉日車攻詩有明證豈<lb/>
　不較信於未知眞偽之銅器邪若公榖以為藏樂器<lb/>
　之所則以射必有樂或於榭側有樂器之府榭火而<lb/>
　樂器燬因傳聞而遂以為樂器之藏耳<lb/>
六月癸卯日有食之　范氏榖梁傳注以癸卯為六月<lb/>
　晦日而置後己未盟于斷道為閏月按是年正月有<lb/>
　庚子丁未若六月癸卯晦則正月有丁未而無庚子<lb/>
<pb n="11a"/>
　但六月癸卯朔則有庚子而無丁未故杜氏以蔡侯<lb/>
　申之卒為二月四日斯為精確葢經文偶脫二月二<lb/>
　字猶壬申公朝于王所之脫十月也唯六月朔日癸<lb/>
　卯則斷道之盟為十七日范氏巧䕶榖梁不知厯算<lb/>
　與十年日食同<lb/>
　成公<lb/>
作邱甲　邱甲之制胡氏援引攷證詳矣顧増乘増甲<lb/>
　之疑尤屬未安據蒐紅之車千乗為訃甸増乗之徵<lb/>
<pb n="11b"/>
　而以漢書一成覈之六十四井而㫄加一里為成㫄<lb/>
　加一里者加八里也一成之田七十二井千乘之賦<lb/>
　為田七萬二千井計地方二百七十里稍弱與漢書<lb/>
　刑法志馬季長論語注朱子魯頌傳所云三百十六<lb/>
　里有異乃魯地有今平陰泰安兗州曲阜寧陽泗水<lb/>
　魚臺單縣濟寧汶上費縣沂水之境規約成方豈但<lb/>
　二百七十里蒐紅之車不待増乘而已足況史克所<lb/>
　頌公車千乗僖公已然在邱甲未作之先非昭公時<lb/>
<pb n="12a"/>
　始有是増乗之一疑也抑據楚人二廣一乗百五十<lb/>
　人為増甲之徵而甲者以甲士得名一車之中車正<lb/>
　御右止於三士雖楚二廣亦然則一乗止於三甲若<lb/>
　得臣之戰長狄齊莊伐衞有駟乗者偶肰賈勇之事<lb/>
　非成法也一乗四甲不贅一甲乎倘増歩卒而不増<lb/>
　甲士亦不得名増甲是増甲之一疑也嘗以鄭氏王<lb/>
　制注叅攷之周公定天下九州方七千里名山大澤<lb/>
　去三之一其為名田者約三千三百萬井以一成出<lb/>
<pb n="12b"/>
　七十二歩卒乗之當有三千三百萬人為兵計唐之<lb/>
　府兵宋之禁軍廂軍昭代京外衛所之兵制不足以<lb/>
　當其百之五即隋煬征髙麗開河之役亦不逮其十<lb/>
　一雖三代之兵不如後世死於戰爭之酷而勞民罷<lb/>
　敝於原野亦不忍言是民何不幸而生於三代之世<lb/>
　罹如此之荼毒曽先王而忍於虐民如是乎足知李<lb/>
　靖之言不仁之甚非古之果爾也若包子良謂十井<lb/>
　而出一乗則八十家而七十二人為兵天下無非兵<lb/>
<pb n="13a"/>
　矣竪儒之言誣古以禍生民有如此之㦧者按詩稱<lb/>
　公車千乗公徒三萬則毎乘止三十人而司馬法十<lb/>
　井為通徒二人通十為成成百井井三百家革車一<lb/>
　乗徒二十人則原無七十二井出七十二人之法而<lb/>
　井止三家亦無八家之數大約秦火之後古制亾稽<lb/>
　繹經者勿掇拾殘闕彊立繁重之法為殃民者之口<lb/>
　實儒者之立心當如是而已侈淹博而重為不仁之<lb/>
　説天所不佑非但如作俑者之無後也<lb/>
<pb n="13b"/>
茅戎　水經注云茅亭茅戎也秦穆公自將伐茅津即<lb/>
　此戎在陜州河北縣西二十里按秦穆伐晉濟自茅<lb/>
　津非伐茅津也酈道𤣥之誤顯然矣所謂茅亭者在<lb/>
　今平陸縣境晉地也大河之濱通津所在非戎所可<lb/>
　雜處去成周亦逺無患於周亦不應渉晉地以伐之<lb/>
　按王予晉以攒茅之田地在河内修武田以與晉而<lb/>
　西阻太行戎固依山而處周於文十七年敗之于邥<lb/>
　垂邥垂漢為新城縣在今伊陽縣則其為伊雒以北<lb/>
<pb n="14a"/>
　之戎夾河而介於河内明矣<lb/>
新築　太康地記樂陵國有新築縣樂陵地在今山東<lb/>
　武定府齊衛交界之境衛侵齊而齊迎之與戰也<lb/>
新宫　不言宣宫而言新宫劉質夫以為神主未遷其<lb/>
　説是也然謂其二十八月而未遷主為緩而不恭則<lb/>
　又非是卒哭之後主祔于祖廟祥祭皆于祖廟行之<lb/>
　喪畢吉祭必待時享之月因行大祫祖廟遷而上新<lb/>
　主乃居祖廟而時享必於四仲之月周正以建丑之<lb/>
<pb n="14b"/>
　二月為仲則二月正新主入廟之月而是月之内三<lb/>
　旬各有柔日卜吉乃祭今此甲子前有癸亥卜或不<lb/>
　吉則須乙亥祫祭主乃入其廟宫則於災之日主尚<lb/>
　未入亦不得譏之為緩主未入而哭誠於禮為過但<lb/>
　將欲入廟而廟火更待後仲月吉祭方行靈羈妥侑<lb/>
　亦足動人子之哀禮以義起亦未為不可劉氏譏之<lb/>
　過矣抑於此而見諸侯五廟之制周衰文勝其濫甚<lb/>
　矣遷廟之禮逓遷而上孫居祖廟於其將遷稍加丹<lb/>
<pb n="15a"/>
　堊而已然則當其未遷宣公從祖而祔僖公之主固<lb/>
　在廟中當名僖宫不名新宫言新宫則創始為之於<lb/>
　二昭二穆之外矣見於經者煬也武也桓也僖也不<lb/>
　復以昭穆名而從其謚葢不知其凡幾矣<lb/>
三望　胡氏於三望之説前後自相刺謬已據公羊傳<lb/>
　言祭泰山河海矣復取朱長文之言謂泰山禮所得<lb/>
　祭故不書而獨紀三方其説新巧釋經之大忌也禮<lb/>
　天子有方望無所不通言四者舉其方耳周禮注四<lb/>
<pb n="15b"/>
　望五嶽四鎮四瀆略舉之其望十三如周都鎬京西<lb/>
　望唯呉嶽餘或北或南皆在其東望者不至其地遙<lb/>
　擬其方望而祭之也泰山在魯封内若特祭之自當<lb/>
　至其山麓望乃因郊而祭泰山去曲阜東北百里外<lb/>
　則此亦遙望而祭之耳魯既僭郊因而僭望而禮損<lb/>
　於天子則就近而望焉於嶽則泰山於瀆則河於大<lb/>
　川則海而四鎮不與泰山既其封内亦半屬齊東浸<lb/>
　莒地有諸鄆則亦潮之所及而與海通其時河雖北<lb/>
<pb n="16a"/>
　流不徑魯境而濟水自滎瀆與河合而復分則亦河<lb/>
　之支流也故東望祭海西望祭河北望祭泰山公羊<lb/>
　之説為允三者實指其所祭山川之數非於四望去<lb/>
　一而三也若如天子之四望而去其一則北鎮醫無<lb/>
　閭北嶽恒山皆北望也又豈魯所得祭乎故唯公羊<lb/>
　之説為長胡氏察之不詳故言之靡定此釋經之所<lb/>
　以難也<lb/>
瑣澤　杜云瑣澤地闕按襄十一年傳稱諸侯之師右<lb/>
<pb n="16b"/>
　還次于瑣杜云滎陽菀林縣西有瑣侯亭其地在滎<lb/>
　陽新鄭之間鄭地也晉㑹衛於此正二國之中途澤<lb/>
　者以水得名應即瑣也猶鄢陵之或稱鄢也<lb/>
壬申公孫嬰齊卒　十一月無壬申以十二月丁巳朔<lb/>
　推之可知故杜云史誤而榖梁傳曰致公而後録葢<lb/>
　嬰齊之卒以傳言夢徵之當自洹水之上去鄭近而<lb/>
　去魯逺且從公伐鄭無先歸在途之禮則其卒應在<lb/>
　十月壬申及公告至乃追書之卒以壬申從其實也<lb/>
<pb n="17a"/>
　書於十一月公歸柩隨以返乃成喪也此穀梁之義<lb/>
　精矣<lb/>
正月庚申晉弑其君州蒲　何氏公羊注曰起正月見<lb/>
　幽二月庚申死葢因前年十二月丁巳朔推之庚申<lb/>
　當為二月五日故曲為之説也乃據是年八月有己<lb/>
　丑十二月有辛未則正月固有庚申左氏於前年歳<lb/>
　終置閏閏月乙卯晦殺胥童厲公見弑於正月之五<lb/>
　日非二月也周厯粗踈置閏必於歳終與秦同亦於<lb/>
<pb n="17b"/>
　此可見矣<lb/>
　襄公<lb/>
次于鄫　杜云鄫在陳留襄邑縣東南鄭地襄邑今睢<lb/>
　州境内以宋襄公葬此得名其東南柘城也為宋邑<lb/>
　明甚何云鄭地傳晉敗鄭徒兵于洧上於是諸矦之<lb/>
　師次于鄫以待晉師則是密邇相聞㐮邑去鄭甚逺<lb/>
　豈能知其克捷而不進水經洧水過鄭縣南鄫水從<lb/>
　西北來注之字正作鄫鄫與潧通音側眞反詩孟子<lb/>
<pb n="18a"/>
　作溱者傳冩之誤溱乃湖廣臨武縣水南流入洭者<lb/>
　也鄫洧合流可謂之洧亦可謂之鄫其水東過洧川<lb/>
　西華經陳地又東入淮於宋全無干渉葢諸侯之師<lb/>
　在洧川故傳云以鄫之師侵楚焦夷及陳焦夷當是<lb/>
　譙郡今之亳州順鄫水而東則陳與譙受兵矣鄫與<lb/>
　鄫國之鄫字同音異鄫國音疾綾反此讀如臻<lb/>
九月辛酉天王崩　杜氏以長厯推之辛酉為九月十<lb/>
　五日推至二年五月當為癸卯朔則月内無庚寅六<lb/>
<pb n="18b"/>
　月壬申朔九日庚辰十八日己丑而經載五月庚寅<lb/>
　夫人姜氏薨六月庚辰鄭伯睔卒七月己丑葬齊姜<lb/>
　殊為舛錯葢於元年己丑嵗終置一閏也唯有閏則<lb/>
　二年正月乙亥朔三月甲戌朔五月癸酉朔十八日<lb/>
　庚寅夫人薨六月癸卯朔月中無庚辰故傳以鄭伯<lb/>
　睔卒為秋七月七月壬申朔九日庚辰十八日己丑<lb/>
　葬齊姜知經之書鄭伯卒於六月者傳授之誤也成<lb/>
　十七年丁亥歲己置一閏於十二月後至己丑歳杪<lb/>
<pb n="19a"/>
　纔二十四月而復置一閏葢周末厯法大壊以五年<lb/>
　再閏為死法故三年一閏又閲二年而復閏全不計<lb/>
　氣盈朔虚之實而月唯死守經朔一大一小乃以二<lb/>
　日月見西方四日未見為災異其疎謬誣天如此此<lb/>
　夫子所以欲行夏厯也<lb/>
善道　宿州有善道驛葢古名之僅著於今者宋地也<lb/>
　正呉西北以㑹中國之便道與龍亢之向濠之鍾離<lb/>
　相櫛比杜云地關未詳<lb/>
<pb n="19b"/>
莒人滅鄫　左氏以莒惡鄫之賂魯而滅晉以亾鄫討<lb/>
　魯莒人伐魯以疆鄫田是莒用兵伐而滅之也公穀<lb/>
　則謂莒人以子為鄫後竄其宗以絶其世事同於滅<lb/>
　葢見昭四年取鄫疑莒既滅之不當與鄟邿同文而<lb/>
　復滅於魯乃莒之以子冐鄫後者豈非世子巫乎使<lb/>
　春秋惡其竄冒罪均於滅人之國則不當輕許巫以<lb/>
　世子之稱且自是以後鄫不冄見則安得復有已姓<lb/>
　之鄫子左氏謂著邱公不撫鄫鄫叛莒而魯取之杜<lb/>
<pb n="20a"/>
　氏因謂鄫為莒邑叅觀而酌之葢滅鄫實用師以滅<lb/>
　既滅之後莒因立其子弟為鄫君以服役于晉故晉<lb/>
　不討莒而討魯葢職貢未亾而姒姓之鄫則已滅也<lb/>
　昭公取鄫葢取莒之屬國二傳𫝊聞未確知既滅之<lb/>
　後有已姓之鄫因為之説耳經於此類必待推求而<lb/>
　後知如一須句僖公取之文公復取之非善通者亦<lb/>
　且如王安石之譏春秋為斷爛邸報矣<lb/>
邢邱　邢邱之邢从形㫄之开篆作井邢國之邢从幵<lb/>
<pb n="20b"/>
　音同而文異地固不同邢侯之國初封在順德府郉<lb/>
　臺縣漢曰襄國後遷夷儀在東昌府聊城縣衞滅之<lb/>
　地入于衞邢邱非國也地在懷慶韓詩外傳云武王<lb/>
　伐紂至于邢邱修武勒邱更名邢邱曰懷甯曰修武<lb/>
　懷今武陟縣也肰懷之為名自虞夏已肰書曰覃懷<lb/>
　底績史記秦使五大夫綰伐魏拔懐後二嵗拔邢邱<lb/>
　索隱曰邢邱在武陟縣東南二十里平臯是也括地<lb/>
　志亦曰平皋古邢邱邑則韓詩以懷為邢邱亦相近<lb/>
<pb n="21a"/>
　而非應劭以邢邱為邢侯國而曰自襄國徙此齊桓<lb/>
　時衞人伐邢邢遷于夷儀其地屬晉號曰邢邱不知<lb/>
　从井之邢與从幵之郉判然為二故臣瓚漢書注云<lb/>
　邢是邱名非國而顔師古直斥應説之非謂晉侯送<lb/>
　女于邢邱葢謂此其説也漢書於趙襄國縣注曰邢<lb/>
　侯國後漢書平皋有邢邱故邢國周公子所封則范<lb/>
　曄仍應劭之誤而臣瓚又折其非杜氏於宣六年赤<lb/>
　狄伐晉圍懷及邢邱注云今平皋是已乃又以為鄭<lb/>
<pb n="21b"/>
　縣之邢亭明屬晉邑在河内晉啟南陽而有之與鄭<lb/>
　隔河相去甚逺安得屬鄭邢亭之名他無所見唯野<lb/>
　王西北京相璠曰是邘亭邘邢字相近乃故邘國因<lb/>
　而錯亂抑與邢邱相去二百里何杜氏之不審而無<lb/>
　定論也<lb/>
己亥同盟于戲　以五月有辛酉推之則八月癸未當<lb/>
　在下旬據杜觧十二月癸亥門鄭三門為月五日則<lb/>
　辛酉當為五月晦日八月朔日癸未為二十三日十<lb/>
<pb n="22a"/>
　一月庚寅朔己亥為十日而下推明年五月當為丙<lb/>
　戌朔甲午滅偪陽乃其九日也此即合經文前後推<lb/>
　之昭然可見十二月不得有己亥傳言十一月自是<lb/>
　傳寫者誤一作二而傳言閏月戊寅十二月己未朔<lb/>
　則戊寅不得在閏月明年五月亦不得有甲午此杜<lb/>
　之注釋經傳善救其失者也特以閏月為門三日則<lb/>
　不如疑而闕之<lb/>
柤　京相璠曰彭城偪陽縣故城東北有柤水溝偪陽<lb/>
<pb n="22b"/>
　在今沛縣柤在其境内時尚自為國偪陽滅地乃屬<lb/>
　宋其南則徐也㑹柤之師既就近而圍偪陽則柤在<lb/>
　偪陽明矣杜云楚地葢據戰國時楚滅徐宋後地界<lb/>
　言之非當時疆宇也晉㑹呉以謀楚豈就楚地以結<lb/>
　言哉<lb/>
亳城北　亳有三偃師為西亳於時為周畿内地考城<lb/>
　為北亳於時為宋地亳州故譙也為南亳於時為東<lb/>
　夷徐境俱去鄭逺鄭方受圍不得越境受盟杜云鄭<lb/>
<pb n="23a"/>
　地鄭不得有亳城也二傳作京者是己京者故叔段<lb/>
　之邑在今滎陽新鄭二縣間京亳字相近京大也亳<lb/>
　亦大也殷謂之亳周謂之京故左氏之傳誤<lb/>
澶淵　杜氏云在頓邱縣南頓邱今䦕州也此宋眞宗<lb/>
　渡河拒契丹處攷之張晏應劭所説乃繁淵非澶淵<lb/>
　也大名有繁水南樂在其南故南樂謂之繁陽後漢<lb/>
　郡國志沛國杼秋縣故屬梁國有澶淵聚注云襄二<lb/>
　十年盟于澶淵其地在考城之南豐沛碭山之間宋<lb/>
<pb n="23b"/>
　地故謀宋災亦㑹于此後世以繁淵為澶淵而沛梁<lb/>
　之澶淵隐盖自杜氏始<lb/>
九月庚戌朔日有食之　冬十月庚辰朔日有食之<lb/>
　此年及二十四年皆比月書日食此釋經者之大疑<lb/>
　也葢日之𤼵歛於南北者其黄道四十七度八千六<lb/>
　百分<hi>萬分厯</hi>凡一百八十二日六千二百十二分強而<lb/>
　反約畧計之凡四日而行一度稍弱積一月之日凡<lb/>
　七度有竒而月之出入黄道二十七日五分日之一<lb/>
<pb n="24a"/>
　強已復反故道餘二日五分日之三凡行三度八千<lb/>
　八百分強凡差三度有竒安得比月而入食限邪且<lb/>
　九月十月乃建申建酉之月密邇分前月行黄道内<lb/>
　二十四年則在七月八月建午建未之月密邇至後<lb/>
　月出黄道外而日之𤼵斂疾徐不隨月為差何得比<lb/>
　月而食若出一軌故劉炫以為傳寫之誤而姜岌一<lb/>
　行郭守敬皆謂必無比月而食之理唯董仲舒以比<lb/>
　月而食為大異則不知厯法而徒守舊聞曲為之説<lb/>
<pb n="24b"/>
　也凡春秋所書日食舛錯甚衆其故有三傳寫之誤<lb/>
　一也失閏二也周厯疎錯不能自信置筭法而求之<lb/>
　占候如穀梁氏以虧傷而知食之鄙論日食之後人<lb/>
　情驚愕偶有氛珥侵其一隅即詫傳為日食史官不<lb/>
　審而書之三也今以郭守敬法上推往古凡經所書<lb/>
　或不日或不朔皆史官之失抑有月分錯謬者則厯<lb/>
　法不精置閏不當之誤今據授時厯所較定隱三年<lb/>
　己巳食者己巳實朔史失之桓三年七月壬辰朔食<lb/>
<pb n="25a"/>
　大衍厯及姜岌所推壬辰乃八月朔失閏也莊十八<lb/>
　年三月食乃五月壬子朔食既失日失朔又訛五為<lb/>
　三莊三十年九月庚午朔食乃十月大衍授時所推<lb/>
　皆同失閏也僖十二年三月庚午朔食姜岌大衍授<lb/>
　時皆五月也傳寫誤三為五僖十五年五月食大衍<lb/>
　授時皆四月癸丑朔食既失閏史官又失日失朔文<lb/>
　元年二月癸亥朔食姜岌及大衍皆三月失閏也宣<lb/>
　八年七月甲子食杜預以為七月晦非也葢十月朔<lb/>
<pb n="25b"/>
　史失朔而傳寫又誤宣十七年六月癸卯朔食乃五<lb/>
　月乙亥朔食以經朔為朔既誤而又失算厯謬之尤<lb/>
　者也成十七年十二月丁巳朔食乃十一月姜岌云<lb/>
　失閏是己襄十五年八月丁巳朔食姜岌及大衍授<lb/>
　時皆七月也失閏襄二十一年九月庚戌朔二十四<lb/>
　年七月甲子朔推之皆入食限經所書是己其十月<lb/>
　庚辰朔八月癸巳朔皆已過交限則必無食理此算<lb/>
　不精而占候者以氛珥為食也二十七年十二月乙<lb/>
<pb n="26a"/>
　亥朔食乃十一月姜岌及大衍授時皆同失閏也昭<lb/>
　十五年六月丁巳朔食五月也失閏昭十七年六月<lb/>
　甲戌朔食大衍授時推之皆九月傳寫誤也詳元李<lb/>
　謙厯議<lb/>
雍楡　杜云汲郡朝歌縣東有雍鄉於時齊侯已取朝<lb/>
　歌其鋒甚鋭魯若逼近而屯遏其歸路必相争戰既<lb/>
　有畏而次豈敢壓齊壘以相臨乎按後漢書東郡燕<lb/>
　縣有雍鄉燕南燕今胙城縣在衞輝東南朝歌今淇<lb/>
<pb n="26b"/>
　縣在衞輝西北胙城南接曹州漸嚮魯境非齊西嚮<lb/>
　之衝可進可退叔孫豹有畏而次自應在此杜觧失<lb/>
　之<lb/>
重邱　杜但云齊地未詳其處應劭曰安德縣北五十<lb/>
　里有重邱鄉故縣也今按漢書地理志平原郡有重<lb/>
　邱縣葢在德州陵縣二邑界晉帥諸侯之師自東昌<lb/>
　之夷儀進攻齊之北境齊既納成遂盟于此<lb/>
門于巢　門于者攻其門也士匄門于鄟門公門于陽<lb/>
<pb n="27a"/>
　州皆圍而攻之杜説是也杜於成十七年舒庸人道<lb/>
　呉圍巢注巢楚邑則非巢國肰呉楚江北接壤之地<lb/>
　未聞更有巢邑而楚已并羣舒呉之争地必徑巢國<lb/>
　巢楚與國為楚捍呉必下巢而後可嚮楚故先攻之<lb/>
　不言伐巢者呉本志伐楚不為巢興兵巢之拒呉亦<lb/>
　為楚守也若穀梁責巢不飾城請罪胡氏責呉子不<lb/>
　假道釋甲則皆迂而不切事情<lb/>
　昭公<lb/>
<pb n="27b"/>
虢　此所謂東虢也北虢在大陽夾河之壤平陸陜州<lb/>
　皆其地乃虢仲之國而此東虢則虢叔之封鄭桓公<lb/>
　東遷有虢檜之地故為鄭邑西自汜水縣東至滎陽<lb/>
　皆虢故封穆天子傳畜獸于東虢號曰虎牢汜水也<lb/>
　滎陽有虢亭後漢書曰故虢叔國此則虢之故都地<lb/>
　入鄭而猶名曰虢晉楚之㑹㑹于此<lb/>
鄆　説者以謂有三鄆非也西鄆漢為廪邱今為鄆城<lb/>
　縣字一作運東鄆在故東莞今為沂水縣後漢郡國<lb/>
<pb n="28a"/>
　志云東莞有鄆亭齊為昭公取而居之此鄆也其地<lb/>
　與莒接壤或為莒或為魯故曰莒魯爭鄆為日乆矣<lb/>
　文十五年諸城及鄆為魯邑及成九年又為莒邑而<lb/>
　楚入之葢宣成之間莒復取之于魯不見於經者所<lb/>
　謂内失地不書也<lb/>
疆鄆田　疆者聚土為塹其外溝之為關以通出入也<lb/>
　周禮封人凡封國封其四疆造都邑之封域亦如之<lb/>
　鄆本莒邑魯先世嘗取之莒而未毁莒封别為己封<lb/>
<pb n="28b"/>
　至是復取之乃擴其舊封包鄆於内欲使長為己域<lb/>
　言田者邑城在内田在外疆其田之四界也必帥師<lb/>
　者将有築掘之役恐莒來爭以重兵臨之也杜但云<lb/>
　正其封疆未得委悉<lb/>
防兹　杜氏分防兹為二邑謂防在平昌縣西南兹在<lb/>
　姑幕縣東北按經言牟婁及防兹地異則言及則防<lb/>
　兹非二邑也漢書獨載琅邪郡有兹鄉縣後漢書唯<lb/>
　載平昌有蔞鄉云是牟婁注云有防亭者亦徒據杜<lb/>
<pb n="29a"/>
　預之説非他有證則其為二邑非三邑明矣<lb/>
納北燕伯于陽　公羊傳作納公子陽生其謬明甚陽<lb/>
　生立於哀公五年辛亥歳卒于十年丙辰歳去是年<lb/>
　庚午四十七年若此時已出奔在燕而<graphic n="KR1497" url="https://raw.githubusercontent.com/kanripo/KR-Gaiji/master/images/KR1497.png" mimeType="image/png"/>兵以入當<lb/>
　以二十矣其死也猶謚曰悼乎且於時孺子荼未生<lb/>
　陽生何所嫌而奔燕故曰其謬明甚陽左傳作唐杜<lb/>
　云中山有唐縣按中山之唐在燕之西飛狐口倒馬<lb/>
　關之左自齊而往絶燕而過之孤懸西隅高偃不能<lb/>
<pb n="29b"/>
　懸軍深入北燕伯亦不能逺恃齊以為援且又鮮虞<lb/>
　國都非燕地也足知杜説之非按漢書涿郡有陽鄉<lb/>
　縣當是燕地葢在文安大城之間為燕齊之孔道正<lb/>
　不當從傳作唐而以中山之唐當之<lb/>
州來　州來書入又書滅則其為國亾疑而杜云楚邑<lb/>
　當由傳言楚子狩于州來謂是其邑耳如楚子田于<lb/>
　孟諸孟諸豈亦楚邑乎州來國小服役於楚㳺獵其<lb/>
　地唯其所為耳前漢地理志下蔡故州來國在今夀<lb/>
<pb n="30a"/>
　州楚之東侵疆域止於舒蓼未嘗北至壽潁州來之<lb/>
　亾實亾於呉若平王曰州來在呉猶在楚也則言其<lb/>
　國已滅他日已取之為尤易耳非州來之先己在楚<lb/>
　也若為楚邑則已失之何言猶在哉<lb/>
冬有星孛于大辰　公羊傳曰大火為大辰伐為大辰<lb/>
　<hi>伐參也</hi>北辰亦為大辰夫彗體無灮傅日為灮其出也<lb/>
　必於黃道為近北辰在極北至幽之處不得有孛則<lb/>
　其非北辰明矣參之名為大辰他無所攷唯大火為<lb/>
<pb n="30b"/>
　大辰而劉向言濫于蒼龍之體則是在房心尾而灮<lb/>
　及七宿也然有疑者經不繋月而但言冬則是盡一<lb/>
　冬而恒見矣自建酉之月至建亥之月皆冬也而以<lb/>
　月令攷之建戌之月日在房建亥之月日在尾心方<lb/>
　隨日以沒大火隱而孛亦不得見且大火在天漢之<lb/>
　西傳亦云西及漢唯參於周正之冬夕見東方而漢<lb/>
　在其西言及者互東西而逺及之謂則又似劉向之<lb/>
　説為不審參觀衆説似公羊伐為大辰之説為長<lb/>
<pb n="31a"/>
許世子止弑其君買　諸家之説唯陳氏謂止眞同商<lb/>
　臣蔡殷之大逆而程子曰蔡般許止疑同故皆書葬<lb/>
　斯據經以為定論葢君弑而不書葬者君而見弑必<lb/>
　於己有慝故既正賊臣之罪而復以不成喪貶其君<lb/>
　聖人之精義也若子之於父則天下無不是之父母<lb/>
　父雖不父不為賊子分過故使成喪而書葬原其父<lb/>
　所以甚其子也比事而觀子之弑父不同於臣之弑<lb/>
　君大義昭然矣楚頵不書葬則不以王爵與之之通<lb/>
<pb n="31b"/>
　例又一義也左氏云飲太子之藥卒此實録也是止<lb/>
　之以毒弑父也亾疑又云盡心力以事君舎藥物可<lb/>
　也乃左氏之臆説耳若榖梁以為不嘗藥曲為止辨<lb/>
　夫嘗藥者亦嘗其毒否耳若病所服藥則平人飲之<lb/>
　無傷而薑桂芩連反其證則殺人豈平人嘗之而病<lb/>
　者即可飲乎即云不嘗藥亦必止知有毒故不嘗也<lb/>
　傳經者必欲為趙盾許止解使滔天之惡與不知道<lb/>
　之臣子同罰則欲甚盾止之罪而宋萬商臣皆可末<lb/>
<pb n="32a"/>
　減矣以經斷之止之毒殺其父為覆載不容之大逆<lb/>
　也亾疑若左氏所云舍藥物可也尤為不孝之口實<lb/>
　程子言父母病委之庸醫之手是大不孝然則為子<lb/>
　者但以避藥殺之名視庸醫之溫凉妄投而疾視其<lb/>
　死乎且倉卒之疾醫不及至子自知方可以使生而<lb/>
　逡廵避嫌致令暴殞其惡不更甚乎釋經而為曲説<lb/>
　則賊道唯程子及陳氏之言為正<lb/>
盜殺衛侯之兄縶　凡春秋所書盜皆下大夫以降而<lb/>
<pb n="32b"/>
　擅殺人者三代無艸野弄兵冦掠之事葢列國林立<lb/>
　國必有軍卿行必有旅無能犯也自陪臣執國命始<lb/>
　各有徒衆藏兵甲春秋深惡其壞封建頒爵之大㳒<lb/>
　故自卿而下名不登於春秋盟會侵伐則稱人殺君<lb/>
　與大夫則稱盜不如後世之史艸竊之冦匹夫而得<lb/>
　以名見也左氏求名不得之説曲而迂矣乃胡氏謂<lb/>
　齊豹為司冦例得書名不知唯天子之司㓂為卿侯<lb/>
　國之司㓂亦下大夫耳孔子為魯司㓂且不得與三<lb/>
<pb n="33a"/>
　桓等况豹仕於縶而又見奪乎胡氏據檀弓之文歸<lb/>
　罪於宗魯不知孔子之告琴張乃君子愼擇交遊之<lb/>
　精義非春秋討賊之大法責宗魯可也釋齊豹之首<lb/>
　惡其可乎齊豹非鄉而書盜又何疑焉又縶二傳作<lb/>
　輒出公不應與伯祖父同名左氏為是<lb/>
胡　杜氏失注括地志胡城在豫州偃城縣界其地在<lb/>
　陳之東蔡之北南近於汝南後漢書在汝陰<lb/>
鸜鵒　鸜鵒寒皋也一名寒號蟲當冬無毛穴處而嘑<lb/>
<pb n="33b"/>
　號達旦俗謂其鳴曰得過且過其糞方書謂之五靈<lb/>
　脂其鳥不耐寒故不踰濟公羊傳寫之誤鸜訛作鸛<lb/>
　鸛本音貫注公羊者讀之為權因曲為之説誣已陸<lb/>
　佃不知鸜鵒之異謂南人剪舌教之作人語者尤為<lb/>
　疏陋鸜音瞿鴝音章句之句鴝鵒者鵓鳩也俗謂之<lb/>
　㧞哥巢而不穴豈足為異哉<lb/>
　定公<lb/>
容城　應劭酈道𤣥俱以南郡之華容為容城華容今<lb/>
<pb n="34a"/>
　監利縣在漢南五百里濱大江而與郢宻邇使許遷<lb/>
　於此鄭豈能深入楚地而滅之許自城父遷析依楚<lb/>
　北境以自固而召陵之㑹改而從晉故不敢復居于<lb/>
　析背楚而北遷容城雖無所攷大要在宛雒之東汝<lb/>
　蔡之北故皋鼬之㑹許男未歸而已遷亟避楚也鄭<lb/>
　以夙怨就近而滅之其非華容决矣<lb/>
柏舉　水經注舉水出龜頭山歴赤亭下分為二水注<lb/>
　于江謂之舉洲吳楚戰于柏舉即此舉水庾仲容荆<lb/>
<pb n="34b"/>
　州記作莒京相璠曰柏舉漢東地或作洰按此則柏<lb/>
　舉當在漢川雲夢之間所謂舉水者疑今之竹筒河<lb/>
　也故傳曰自小别至于大别葢漢北也而京相璠謂<lb/>
　之漢東非是<lb/>
沙　杜云陽平元城縣有沙亭是沙鹿非沙也魏郡漢<lb/>
　自有沙縣今為渉縣乃古沙侯國正在衛北齊西而<lb/>
　西禦晉之孔道齊衛相結叛晉自應在此<lb/>
從祀先公　釋經者以經為主以傳為輔資傳以證經<lb/>
<pb n="35a"/>
　不可屈經而就傳經言從祀先公盜竊寳玉大弓相<lb/>
　連成文非二事明甚葢陽虎從定公以祀因作亂而<lb/>
　掠寳玉大弓以叛從者陽虎從也不言盜從者不可<lb/>
　加盜於祀先公之上且當其從祀尚未為盜也中庸<lb/>
　曰陳其宗器則寳玉大弓以祀而陳而虎因得竊之<lb/>
　合二句為一事順讀之大義自昭然矣傳稱禘於僖<lb/>
　公經不言禘者亂從中起不成禘也乃三傳皆以為<lb/>
　升僖于閔上釋從為順則當音縱於文義殊為牽彊<lb/>
<pb n="35b"/>
　或其時有升僖於閔上之事亦未可知廬陵李氏謂<lb/>
　逆祀為臧文仲所為非季氏之惡陽虎欲暴季氏之<lb/>
　罪不宜以此乃三桓賜族季氏有費皆出於僖公則<lb/>
　升僖於閔自季氏之欲而文仲迎合之是詘僖正以<lb/>
　抑三桓此不足以破三傳之説特傳言禘于僖公方<lb/>
　且擬僖公于太廟固未嘗不尊崇僖公而杜氏云退<lb/>
　僖公懼於僖神則曲為之説要使有此亦魯自從公<lb/>
　論而釐正非虎之假公以濟姦也胡氏據馮山之説<lb/>
<pb n="36a"/>
　謂始祀昭公尤從千載後懸為臆揣既不言昭而言<lb/>
　先又於從字之義無取經所書者重在竊玉弓而不<lb/>
　在祀言祀者所以見當祭而難作為亂之大者觀下<lb/>
　重言得寳玉大弓知聖人之於宗器之得失必詳其<lb/>
　始末也<lb/>
夾谷　傳曰祝其實夾谷漢有祝其縣屬東海郡范曄<lb/>
　書因載祝其春秋時曰夾谷注云定公十年㑹齊孔<lb/>
　子相曄書又云祝其有羽山則其為今淮安之海州<lb/>
<pb n="36b"/>
　明矣其地乃郯莒之境非齊魯之不應逺渉而㑹於<lb/>
　此按萊蕪淄川皆有夾谷在萊蕪者酈道𤣥謂是家<lb/>
　桑谷在淄川者一曰祝其則此夾谷為淄川之地魯<lb/>
　東齊西正其地矣春秋之祝其非漢之祝其古今異<lb/>
　名勿容混注也<lb/>
鄆讙龜陰　此鄆東鄆今鄆城也讙在漢蛇邱縣與僑<lb/>
　如圍棘之棘相近當在汶上縣之北龜山在泰安州<lb/>
　陰山之北也三邑皆夾汶之壤葢齊取鄆以居昭公<lb/>
<pb n="37a"/>
　併取二邑之田昭公不能有而奔晉齊遂據之故六<lb/>
　年季孫斯仲孫何忌帥師圍鄆不能克而八年公兩<lb/>
　侵齊以爭之至是乃歸于魯<lb/>
埀葭　傳云埀葭實郹氏而杜云高平鉅野縣西南有<lb/>
　郹亭甚矣杜之徒務博記而不揆之事理也傳云使<lb/>
　師伐晉將濟河邴意茲決策遂濟水而伐河内齊衛<lb/>
　之君皆在焉杜曾不思鉅野之去河内相去幾許而<lb/>
　云在鉅野邪鉅野魯地也衛欲伐晉而東馳狂者不<lb/>
<pb n="37b"/>
　尒也按郹音古闃反實與湨通以水言則从水以地<lb/>
　言則从邑一也湨水出濟源至温縣入河實河内地<lb/>
　晉師不出未與交兵故曰次已逼晉境故邴意茲曰<lb/>
　數日而及綘鉅野之説舛謬較著漢書注引杜説為<lb/>
　信然相承淆訛敝流後學弗能止也<lb/>
脤　杜解祭社之肉盛以脤器按古無脤字从辰从肉<lb/>
　者古唇字也若云以蜃飾器字當作蜃大蛤也葢似<lb/>
　今之螺鈿祭祀之器未聞以蜃飾之即令有之亦不<lb/>
<pb n="38a"/>
　當舎肉而言器而言其飾按祭禮有脀鄭司農曰脀<lb/>
　爼實也禮所云先生之脀折脅一膚一是也孔氏音<lb/>
　之承反徐鉉音署陵反<lb/>
定姒　定非諡也葢季孫薄於君母哀公或非定姒所<lb/>
　出傳謂不赴不祔則亦不諡從定公而稱定姒若曰<lb/>
　定公之姒氏耳若以為謚則襄公之母姒氏已諡定<lb/>
　矣茲復謚定姒與皇祖姑同宗廟之中何以别乎<lb/>
　哀公<lb/>
<pb n="38b"/>
句繹　杜云邾地按後小邾射以句繹來奔小邾人安<lb/>
　得以邾地附魯杜於彼無以自解但注云句繹地名<lb/>
　辭之窮也繹一作嶧繹今之嶧縣孟子所生而史云<lb/>
　孟子騶人劉薈騶山記云邾城北有嶧山宣十年魯<lb/>
　伐邾取之後邾復取之經不書者失地不書也此則<lb/>
　邾之邑也若句繹則小邾非繹也漢書東海下邳縣<lb/>
　注云嶧山在西後漢書謂之葛嶧山云本嶧陽山注<lb/>
　云山出名桐書所謂嶧陽孤桐是也句葛音相近句<lb/>
<pb n="39a"/>
　繹葢即葛嶧下邳今淮安邳州小邾在邾南葛嶧亦<lb/>
　在嶧山之南明此為小邾地杜解非是<lb/>
用田賦　田賦之説諸家各異要當以經文為正國語<lb/>
　所載孔子之言田出禾芻米不過是正與經文合用<lb/>
　田者言不用戸口也賦者賦之為兵也傳曰悉索敝<lb/>
　賦孔子曰可使治其賦皆謂兵也杜氏以為賦其馬<lb/>
　牛何氏以為斂取其財物自不如陳君舉益兵之説<lb/>
　為當葢兵車之馬牛自官所畜牧非取之民於周禮<lb/>
<pb n="39b"/>
　可攷其大畧武城言放牛於桃林歸馬於華山不言<lb/>
　還之民間衛文公季年三百乘乃有騋牝三千魯頌<lb/>
　侈言在坰之馬自足給兵車之用公家所養不待求<lb/>
　於民也至謂一成之田出長轂一乘尤為不典兵車<lb/>
　制極精好非民間所能為考工記車人輪人之法極<lb/>
　詳極慎非國工不能自司空之屬官司典造使責之<lb/>
　樸吝之農民則折轅毁輪為敵擒耳其言商賈出之<lb/>
　者亦非商賈集於津要之地假令方百里之國地僻<lb/>
<pb n="40a"/>
　非貨賄所通區區一二販夫而能供一國之兵車牛<lb/>
　馬乎或商賈之税入於泉府者儲以資修治之需非<lb/>
　全倚之以求盈也杜氏又謂家財之外又征其田則<lb/>
　是加賦而不可謂之用田用田者言舎其所宜用之<lb/>
　夫家而用其所不宜用也後世有所謂隨糧帶丁之<lb/>
　亂政與此畧同特其所賦者使為兵尤加虐耳周制<lb/>
　雖寓兵於農然當定徹之初畧用井里為夫家之率<lb/>
　雖云百畝而一夫乃有上地中地下地之别則抑或<lb/>
<pb n="40b"/>
　三百畆而一夫且無職事者其夫家之賦自若迨其<lb/>
　後遵用一定之户籍時有登耗皆以丁口之衆寡為<lb/>
　凖大約不出於定額之上下葢田止供粟而人以賦<lb/>
　兵至於春秋之世萊田漸墾成熟且有山麓水涘新<lb/>
　闢之壤田溢於夫家之舊額者多矣宣公税畝已無<lb/>
　不税之田而兵制未改成公作丘甲兵漸増而猶據<lb/>
　畫井之邱甸舊籍之夫家以為率至於此則用田畝<lb/>
　起賦不問人之衆寡但有田若干畝而即賦一兵其<lb/>
<pb n="41a"/>
　賦之多少雖無可攷要之盡廢夫家之籍唯田是役<lb/>
　商賈游民坐食而無征戍之苦唯肰民固以田為大<lb/>
　害必且棄先疇為游惰以祈免乎鋒鏑此茍簡之政<lb/>
　厲農之尤酷者而亂國邪臣藉口以為無㳺移無規<lb/>
　避之良法者也故曰用田賦置夫家於不用之謂也<lb/>
　然則所謂甸地方八里㫄加一里為成出長轂一乗<lb/>
　歩卒七十二人者以甸成定兵制而不論夫家且兵<lb/>
　賦之数如此其繁重葢好戰樂殺之士為此説而託<lb/>
<pb n="41b"/>
　為司馬法以殃民非周先王之制為然也三代兵制<lb/>
　無可攷以魯言之方五百里為田二十五萬井而詩<lb/>
　曰公徒三萬大國三軍其数止於七千五百要皆以<lb/>
　戸口之版籍酌用其丁壯而必不以田為率明矣漢<lb/>
　以下儒者釋經多承戰國之邪説誣為先王之典若<lb/>
　周制則孟子時已去其籍又經秦火之後尤無足徵<lb/>
　惟據經文以求本義尚不致以辯言亂政毒天下哉<lb/>
鄖　杜云鄖𤼵陽也廣陵海陵縣東南有𤼵繇口以鄖<lb/>
<pb n="42a"/>
　為𤼵陽以𤼵陽為𤼵繇展轉求合何其牽強而失真<lb/>
　也且魯之㑹呉衛宋皆與固延呉而晉之中國海陵<lb/>
　今揚州之通州海門縣地僻在江海之隅方春秋時<lb/>
　為輪蹄之所不至必非㑹盟之所京相璠曰琅邪姑<lb/>
　幕縣南四十里有員亭姑幕今莒州乃呉魯所由通<lb/>
　之徑員本音運加邑亦同公羊作運以音相似而譌<lb/>
　耳自當以姑幕之員為是<lb/>
黃池　黄池黄水也水出小黄之黄溝經外黄至沛入<lb/>
<pb n="42b"/>
　泗黄水所自出謂之黄溝一曰黄池在今杞縣之西<lb/>
　大河之南故國語曰呉王夫差起師將北㑹黄掘溝<lb/>
　于商魯之間北屬之沂西屬之沛葢自沛泝黄水而<lb/>
　上也云商魯之間者商宋也黄水經外黄今考城縣<lb/>
　宋地也以地考呉子但泝沛黄二水未嘗濟河而北<lb/>
　杞縣在河之南與考城相近黄池在此必矣杜云刲<lb/>
　邱縣南黄池近濟水則在大河之北失之<lb/>
　春秋稗疏卷二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋稗疏卷一</head> <lb/>
    <p>
<pb n="1a"/>
欽定四庫全書<lb/>
　春秋稗疏卷一<lb/>
　　　　　　　　　　　　　岳州王夫之撰<lb/>
　隱公<lb/>
春王正月　以夏時冠周月之説朱子辨胡氏之非詳<lb/>
　矣且以經文求之言正月而繫之王則明此正月乃<lb/>
　周天子所頒之正月公羊氏言王者孰謂謂文王也<lb/>
　説雖迂謬亦以明改正授時惟革命之王定其名實<lb/>
<pb n="1b"/>
　而正月之文自周頒矣若夫子以已意欲行夏時則<lb/>
　但當言春正月不可稱王王不以為正月即不得天<lb/>
　亦不能矯誣以泯亂一代之制又豈夫子所欲垂法<lb/>
　之正月可自稱王乎不敢自專又豈敢假冒王章以<lb/>
　欺天下邪春秋之義㣲而顯此言王者其義不一周<lb/>
　既東遷諸侯僭擅葢有不遵其正朔者故稱王以見<lb/>
　魯所秉者周禮公羊氏所謂大一統此一義也王為<lb/>
　今王以王冠月明三統逓建正月之號不一而此之<lb/>
<pb n="2a"/>
　正月乃今王之正月非夏商之正月此又一義也然<lb/>
　以建子之月為正月惟周之王天下以革命不相沿<lb/>
　之故立沓茫之天統而異乎天之顯道則此正月乃<lb/>
　王之正月非天之正月以寓周正之差夏時得天之<lb/>
　意此又一義也經文化工之筆游夏不能贊於此見<lb/>
　矣三統之説曰夏正建寅商正建丑周正建子云正<lb/>
　建者以所建為正月也故曰王者改正朔若仍前王<lb/>
　之正月為正月則正未嘗改明言周正建子而謂周<lb/>
<pb n="2b"/>
　稱建子之月為冬十有一月則何改之有乎周禮有<lb/>
　正月有正歳正歲建寅之月也正月建子之月也或<lb/>
　以正月之吉始和為疑言建子之月冬氣觱發不得<lb/>
　言和不知古人之候氣於微故三統謂之三微冬至<lb/>
　日回北陸一陽生於地下故從其微而謂之曰和如<lb/>
　於其著而言之則建寅之月方在月吉朔旦正冬春<lb/>
　之交嚴寒方冽亦不得謂之曰和何疑始和非建子<lb/>
　之月乎豳風言一之日二之日者乃追賦太王以前<lb/>
<pb n="3a"/>
　事不足為據而其曰七月流火則公劉以來自用夏<lb/>
　正也建寅者以立春為歲首建子者以冬至為歲首<lb/>
　不以大雪自冬至至春分陽氣始發可謂之春春者<lb/>
　蠢也蠢動微動也春分以後百昌怒生其動不蠢矣<lb/>
　建子非春之説不可執也何得以臆見立夏時冠周<lb/>
　月之説使聖人矯立王制而亂一代之成憲哉<lb/>
向　杜解譙國龍亢縣有向城龍亢地在今懐遠縣境<lb/>
　漢書沛郡有向縣注云故向國炎帝後姜姓地近蕭<lb/>
<pb n="3b"/>
　縣言譙國龍亢者晉併入龍亢為譙王國邑也後漢<lb/>
　書注云地道記曰左傳隱二年入向城在龍亢縣東南<lb/>
　而闞駰十三州志曰軹縣南山西曲有故向城即周<lb/>
　向國傳謂向姜不安莒而歸者此也今按軹縣之向<lb/>
　邑也非國也傳所謂王以蘇忿生田向與鄭者也在<lb/>
　軹縣西北地名向上且其地去莒千里而遥莒以小<lb/>
　國偏師安能越齊魯宋鄭而入其國都則班書為是<lb/>
　闞説非也地之以向名者不一軹縣有向矣扶溝亦<lb/>
<pb n="4a"/>
　有向會吳之向也長葛有向襄十一年諸侯師于向<lb/>
　者也皆如字唯此龍亢之向國音式亮反顔師古注<lb/>
　云肰<lb/>
賵　傳曰車馬曰賵賵以贈葬而用車馬者疑為遣車<lb/>
　但遣車塗馬為物甚微而喪禮葬有容車列生時所<lb/>
　椉者於匶以為容觀不以殉也仲子僭夫人之禮其<lb/>
　翟厭與仲子之卒不見於春秋葢在隱公未立之前<lb/>
　至是始歸賵者與秦人歸襚不及大斂同皆周末文<lb/>
<pb n="4b"/>
　勝之陋也<lb/>
紀履繻　左傳作裂繻裂與厲同禮記所謂裂鞶也小<lb/>
　囊盛帨巾者加繻以緣飾之鄭康成内則注引此經<lb/>
　文為釋繻采色繒也名必有義字必從名裂繻字子<lb/>
　帛故當從左上讀如裂下相兪反<lb/>
戎　杜氏何氏皆以為氐羗之别種按氐乃有扈氏之<lb/>
　苗裔子孫遷流逾隴而西羗乃三苗姜姓之别舜遷<lb/>
　之于三危後漸入内地居隴蜀間是氐羌種類皆居<lb/>
<pb n="5a"/>
　西南内則武都外則河湟去山東懸隔春秋時戎狄<lb/>
　雜處不聞氐羌東徙可云如後世氐羌之類不可竟<lb/>
　指為氐羌傳注家泥東夷西戎之説而不知通耳杜<lb/>
　氏謂陳留濟陽東有戎城似矣然費誓稱徐戎竝興<lb/>
　東郊不開魯所亟與㑹盟者必此戎也孔氏謂徐州<lb/>
　之戎帝王羈縻統馭秦始皇後此戎當在魯之東南<lb/>
　安東贑榆之閒若濟陽乃豫州之域地在魯西今曹<lb/>
　縣地葢曹衞之境未聞有戎居此則杜解固未確也<lb/>
<pb n="5b"/>
日有食之　月之朔望必以日月之食為準非合朔則<lb/>
　日何由食非正望則月何由食此厯法一定不易之<lb/>
　理也春秋所書有言日不言朔者有言朔不言日者<lb/>
　有但書月而日朔皆不言者杜氏以為史失之穀梁<lb/>
　氏則曰言日不言朔日晦食也言朔不言日食既朔<lb/>
　也不言日不言朔夜食也專家之學事理迷謬焉有<lb/>
　日食而可謂之晦日可謂之既朔乎其言夜食尤為<lb/>
　舛妄食限在夜夜即朔也所惡於日食者以日光受<lb/>
<pb n="6a"/>
　蔽人所不得見故為災眚若食限在夜無所蔽於人<lb/>
　閒不足為災故厯家可無夜食之法又云王者朝日<lb/>
　日出而有虧傷之象故知其食於夜尤足令人姗笑<lb/>
　不禁日食者月正在日下蔽日人不見耳於日何傷<lb/>
　乃既復而猶有傷乎王者朝日春分之禮非旦旦而<lb/>
　朝日即令旦旦朝日偶有陰雲何從得見唯算入食<lb/>
　限則雖京師雲翳而千里之外陰晴既異自見其食<lb/>
　豈藉一王者之目擊而始知哉專家之學聞不多而<lb/>
<pb n="6b"/>
　疑不闕不知而作如此類者衆矣其不言日不言朔<lb/>
　者公羊謂或失之前或失之後其説較是所謂失者<lb/>
　朔失也非日食之失也周用天統厯為法遠而多疎<lb/>
　不能審定定朔則所謂朔者非朔故夫子曰行夏之<lb/>
　時言周厯違天不可行也其不言日又不言朔者則<lb/>
　所置朔失之愈逺葢有差至三四日者矣春秋因其<lb/>
　謬而分别書之以顯周厯之謬以定百王敬授民時<lb/>
　之大法抑不待貶而大義自見穀梁固不足以知之<lb/>
<pb n="7a"/>
把　杜氏云杞本都陳留雍邱縣桓六年淳于公亾國<lb/>
　把似并之遷都淳于乃以地理攷證經文雍邱去淳<lb/>
　于地且千里淳于即亾把安能越鄭宋魯齊而逺并<lb/>
　之遽舎其故國而為千里之遷則杜説固屬未詳漢<lb/>
　書注雍邱故把國武王封東楼公於此先春秋時徙<lb/>
　魯東北淳于之亾入春秋後十七年則把初不因并<lb/>
　淳于而始東遷也莒取牟婁牟婁把邑杜氏亦云城<lb/>
　陽諸縣東北有婁鄉後漢書平昌侯國有婁亭注謂<lb/>
<pb n="7b"/>
　是牟婁地屬北海諸縣今諸城也則把之國在青州<lb/>
　齊之南魯之東春秋前已不都雍邱明矣雍邱今杞<lb/>
　縣春秋時為宋鄭二國之爭地葢王子友遷於新鄭<lb/>
　之時把已去雍邱而遷北海其後或都淳于或都緣<lb/>
　陵皆在青州之南境特未都淳于之時未攷其地果<lb/>
　何在要其在安邱諸城之間與莒為鄰已乆離雍邱<lb/>
　之故封則無疑也<lb/>
翬帥師　翬不稱公子四傳皆以貶詞左胡以其固請<lb/>
<pb n="8a"/>
　彊君不義猶為近理公穀謂以弑君故貶則㑹師之<lb/>
　日尚未成弑及其逆女大惡已成不貶之於罪已彰<lb/>
　著之後而逆億之於弑械未成之先何説邪無駭亦<lb/>
　公族也不稱公子公孫傳以為春秋之始猶為近古<lb/>
　故大夫不得賜族而但書名挾也柔也溺也皆猶之<lb/>
　翬也至翬以弑成桓公之篡故與聨族屬以寵之稱<lb/>
　公子以亂國法自翬始也若益師彄之稱公子則於<lb/>
　其死而加以殊寵非生者之可徼也稱公子之與否<lb/>
<pb n="8b"/>
　固無關於褒貶不肰慶父之惡豈在翬下而始終以<lb/>
　公子稱抑又何也<lb/>
濮　地以水名則凡水之濱皆可名也而亦必于其水<lb/>
　之濱按水經河水至酸棗縣濮水出焉又曰瓠子水<lb/>
　東過廩邱為濮水酸棗今延津廩邱今范縣葢西自<lb/>
　延津東至濮州皆濮水之濱可名為濮特地在河北<lb/>
　與陳國之境既限以大河而中間宋地陳之封壤不<lb/>
　得有濮名也衛使右宰醜涖殺州吁于濮衛人自于<lb/>
<pb n="9a"/>
　衛地殺之若殺石厚則傳言涖殺於陳亦以明濮非<lb/>
　陳境矣杜觧云濮陳地非也此時衛未東徙尚都衛<lb/>
　輝而延津在其東南為邉境自陳至衛之孔道殺州<lb/>
　吁于境上亦戮於甸人之遺意若後漢郡國志言東<lb/>
　郡濮陽春秋時曰濮則迂道而東非陳至衛之途葢<lb/>
　亦未審<lb/>
觀魚于棠　棠在今魚臺縣濟水東流過之河濟合流<lb/>
　以來河逕其南出廟道口周定王以前河方北流獨<lb/>
<pb n="9b"/>
　臨濟水故公羊傳曰棠濟上之邑也隱公葢臨濟上<lb/>
　而觀之觀左氏作矢矢陳也濟亦大瀆也雖有魚非<lb/>
　可陳而觀者葢魚之為言漁也陳其取魚之具而觀<lb/>
　其獲也北方唯冬可以取魚故周頌潛有多魚詠季<lb/>
　冬薦魚之事周正之春夏正仲冬以後也於時乗冰<lb/>
　合魚聚于淵而多設罧梁<graphic n="KR0699" url="https://raw.githubusercontent.com/kanripo/KR-Gaiji/master/images/KR0699.png" mimeType="image/png"/>罟以取之此謂陳魚而<lb/>
　觀也又按杜氏於此及㑹戎于唐皆云方與之武唐<lb/>
　亭一地二名者古者侯國封疆小而人民聚故櫛比<lb/>
<pb n="10a"/>
　置邑各為之名子曰十室之邑十室可名為邑猶今<lb/>
　之鄉圖耳則棠唐宻邇而邑名異無足疑矣<lb/>
艾　杜解泰山牟縣有艾山而桑欽水經云沂山出泰<lb/>
　山葢縣之艾山南過琅邪臨沂臨沂今沂州也酈道<lb/>
　𤣥説地近莒之浮來後漢郡國志琅邪臨沂縣注隱<lb/>
　六年盟于艾杜預曰縣東南有艾山又與左傳觧云<lb/>
　牟縣者異按沂水有二一則浴乎沂之沂在曲阜漢<lb/>
　晉以下曲阜并入葢縣其水南流入泗一則𤼵源琅<lb/>
<pb n="10b"/>
　邪東流入海葢縣亦有二一在曲阜讀如字古拜反<lb/>
　一音古蓋反齊邑也地近于莒後為王驩食邑是以<lb/>
　互相淆訛艾山自在琅邪之葢杜云泰山者非也曲<lb/>
　阜之葢<hi>古拜反</hi>乃魯國都郊關内地齊方彊盛其肯至<lb/>
　魯都而受盟乎則艾在齊南魯東近浮來而屬琅邪<lb/>
　明矣呉齊戰于艾陵其即此艾與<lb/>
垂　左傳云遇于犬邱杜解犬邱垂也地有兩名則杜既<lb/>
　知垂之即犬邱矣而又曰濟隂句陽縣東有垂亭豈不自相<lb/>
<pb n="11a"/>
　背戾邪犬邱於漢為敬邱漢書注云明帝改曰犬邱<lb/>
　應劭曰春秋遇於犬邱在此水經注云睢水側有犬<lb/>
　邱王莽改曰敬邱縣屬沛郡而句陽縣屬濟隂一臨<lb/>
　睢水為宋地一近濟水為衛地傳稱宋公以幣請先<lb/>
　見修主道也則垂為宋地審矣睢陽有□水字从犬<lb/>
　而音同垂然則垂本□也尤知其非垂亭也<lb/>
郎　杜解詳於紀地唯郎闕焉今按後漢郡國志髙平<lb/>
　侯國注有云隠九年費伯城郎在此高平於西漢為<lb/>
<pb n="11b"/>
　橐縣在金鄉鉅野之間地近於宋隱公於時方將與<lb/>
　宋為難故非時亟城之<lb/>
防　郜防　邑名有地相近而名同者攷證之所以難<lb/>
　也㑹防之防在漢華縣屬泰山郡其地當在齊魯之<lb/>
　間故文姜㑹齊侯亦於此取防之防杜云在高平昌<lb/>
　邑間西南與成武東南之郜城同在魯西而為宋地<lb/>
　魯既取之於宋莊二十九年因城之為臧氏食邑觀<lb/>
　臧紇自防奔邾則其為昌邑之防在魯西南可見矣<lb/>
<pb n="12a"/>
　桓公<lb/>
孔父　杜氏既云孔父嘉孔子六世祖則知孔父之名<lb/>
　嘉矣又曰孔父稱名者内不能治其閨門外取怨於<lb/>
　民何其自相刺謬也名嘉而字孔以孔為乳子於𤣥<lb/>
　鳥至之時於時為吉於事為亨也故鄭公孫嘉亦字<lb/>
　子孔孫以祖字為氏孔子之姓由孔父而稱若謂孔<lb/>
　為名豈孔子以祖名為氏乎若謂孔姓名父則古今<lb/>
　未有以父為名者父與甫異顔之推謂凡繫字於父<lb/>
<pb n="12b"/>
　之父竝讀如父母之父是也穀梁謂孔子為祖諱義<lb/>
　亦得伸父者尊稱也孔其字也葢亦宋之公族故孔<lb/>
　子曰丘殷人也<lb/>
郜大鼎　有郜邑有郜國隠十年魯取郜於宋故乆為<lb/>
　宋邑若郜國為文王之子所封至僖二十年郜子尚<lb/>
　見於經非宋於此時能有其地也杜氏於取郜注云<lb/>
　濟陰成武東南有郜城於取郜大鼎注亦云濟陰成<lb/>
　武縣東南有郜城又曰郜國所造器也則混而為一<lb/>
<pb n="13a"/>
　矣成武之郜為宋魯犬牙相入之壤是宋邑也非郜<lb/>
　子之國也郜未亾地不得入宋寳器亦不得遷於宋<lb/>
　要此大鼎乃宋於郜邑鑄之者非郜國所造也郜子<lb/>
　之封未詳所在而成武之郜必非其國都杜解淆亂<lb/>
　不足從<lb/>
鄧　杜氏解云潁川召陵縣西南有鄧城召陵於漢屬<lb/>
　汝南郡在西華郾城之間今屬開封陳州葢陳地也<lb/>
　按桓九年鄧南鄙鄾人攻巴客而奪其幣杜云鄾在<lb/>
<pb n="13b"/>
　今鄧縣南沔水之北則今襄陽樊城之地在漢江北<lb/>
　者是也為鄧之南鄙杜氏以鄧為鄧縣明乎其為今<lb/>
　鄧州矣巴人從夔州逕鄖陽循鄧州之南由襄入郜<lb/>
　若鄧國在潁川相去甚逺安得南鄙在鄾為巴人之<lb/>
　借逕乎又莊六年楚伐申過鄧亦取道襄陽至鄧州<lb/>
　遂東向申<hi>今信陽州</hi>若鄧在潁川則中隔陳蔡相去亦逺<lb/>
　伐申安得過鄧邪鄧州之為鄧國古今不易漢書注<lb/>
　應邵曰鄧縣故鄧侯國後漢書亦言鄧有鄾聚皆屬<lb/>
<pb n="14a"/>
　南陽郡若召陵之有鄧城在鄭之東蔡之北二國謀<lb/>
　禦楚雖不應東北嚮而謀之胡氏曰其地以國鄧亦<lb/>
　與焉鄭蔡南至鄧而㑹謀斯為得之<lb/>
㑹于郕　左氏公羊皆作成胡氏獨從穀梁作郕按郕<lb/>
　國也莊八年齊魯圍之文十二年郕伯來奔其國在<lb/>
　濟南西北齊衛之間杜氏所謂東平剛父縣西南郕<lb/>
　鄉也成則魯邑也在漢泰山郡鉅平縣後為孟氏之<lb/>
　食邑在齊之南故曰無成則齊人必至於北門紀㑹<lb/>
<pb n="14b"/>
　魯以謀齊難自就魯以謀安敢越齊而西㑹於濟北<lb/>
　哉且地以國者其國亦與郕近齊而微弱亦豈敢為<lb/>
　紀主以亢齊穀梁成傍加邑自傳寫之訛耳<lb/>
祭　杜解云祭鄭邑長垣縣東北有祭城封人守其封<lb/>
　疆因以為氏胡氏則以為周之命大夫按祭城之祭<lb/>
　讀如字命於周者則祭公謀父之後與祭伯祭公祭<lb/>
　叔同族音債其國邑在王畿内非長垣之祭也左傳<lb/>
　稱祭封人仲足足其名也仲其字也故胡氏以與單<lb/>
<pb n="15a"/>
　伯同為命卿封人之官秩卑而權輕安能操廢立之<lb/>
　權然則封人者昔於王室為封人非鄭之封人也天<lb/>
　子之元士視子男封人出為命卿正相當矣祭仲執<lb/>
　鄭之柄使食邑於祭城而以為氏則當有後於鄭而<lb/>
　終春秋之世鄭無祭氏之族又足以見其同於單伯<lb/>
　仍歸於周無後於魯也又長垣地臨濮水於春秋為<lb/>
　蒲所謂衛有蒲戚也而陳留志言長垣祭城有蘧伯玉<lb/>
　墓則蔡城為衛邑而非鄭地鄭安得有封人於祭乎以<lb/>
<pb n="15b"/>
　此攷之胡氏之説為是<lb/>
燕　穀邱　燕南燕也字或作鄭姞姓之國在河南胙<lb/>
　城縣其召公之後封於薊者春秋稱北燕穀邱左傳<lb/>
　謂之句瀆<hi>音鈎豆</hi>之邱濟陰句陽縣應邵曰左𫝊句瀆<lb/>
　之邱也酈道𤣥亦云在濟陰句陽縣東南其地當屬<lb/>
　曹衛杜云宋地未是<lb/>
八月壬辰陳侯躍卒　杜云壬辰七月二十三日以是<lb/>
　年六月有壬寅十一月有丙戌推之知壬辰為七月<lb/>
<pb n="16a"/>
　二十三日壬寅為六月二日丙戌為十一月十七日<lb/>
　或十八日但杜云從赴則未是豈有日不誤赴而月<lb/>
　誤者益傳授相承之有訛耳<lb/>
葛　杜解葛在梁國寧陵縣東北此則與亳為鄰之國<lb/>
　夏之伯國湯已滅之不得閲殷周而仍在邾牟葛皆<lb/>
　稱人而魯旅見之則皆魯之附庸牟在泰山郡邾在<lb/>
　魯南鄙葛亦應附近於魯寧陵當春秋時為宋地去<lb/>
　魯逺矣此葛葢所謂葛嶧也今兗州之嶧縣與鄒接<lb/>
<pb n="16b"/>
　壤當魯之南為魯附庸其後不再見於經傳固無從<lb/>
　攷爾<lb/>
　莊公<lb/>
單伯逆王姫　二傳作逆王姫左傳作送言逆則單伯<lb/>
　為魯大夫言送則單伯為王臣攷經之言單伯者不<lb/>
　一皆魯事則命大夫之説為長而自此年書單伯至<lb/>
　文十三年凡八十二年書單伯至自齊明非一人若<lb/>
　彼畢伯為此單伯之子姓茍非魯人何為世為魯卿<lb/>
<pb n="17a"/>
　則又不容不疑但言自周而送則必至魯而後書夏<lb/>
　已至魯何為秋乃歸齊故二傳定為魯使往逆乃魯<lb/>
　主王姫之昏則逆之者齊事也若魯逆之來魯亦當<lb/>
　使魯人不宜還使周之命卿葢既使逆之以來因定<lb/>
　遣送之于齊則可云逆亦可云送三傳未嘗不相通<lb/>
　也而單伯之閱八十餘年無異稱則終不可觧<lb/>
公次于滑　左傳作滑二傳作郎滑杜云鄭地在陳畱<lb/>
　襄邑縣西北葢今大名之滑縣言次則公帥師以往<lb/>
<pb n="17b"/>
　紀在魯東南今欲救紀而其君輕去國都帥師以西<lb/>
　次于曹鄭之間獨不畏齊之乗虚以致難於魯乎如<lb/>
　云約鄭鄫之東嚮紀也亦不北逕于滑唯郎則按後<lb/>
　漢書注在山陽高平縣今兗州之金鄉也既不出魯<lb/>
　封内又為鄭紀之孔道固宜以二傳為正<lb/>
大水無麥苗　周厯自夏至起至秋分為秋麥熟於夏<lb/>
　夏正之夏也大小二麥至小滿而盡穫安得夏至以<lb/>
　後尚有未穫之麥為水所漂乎杜云漂殺熟麥非也<lb/>
<pb n="18a"/>
　春秋紀災毎於公家賦歛之日書之四月收麥五月<lb/>
　末乃登之公廪故莊二十八年於冬書無麥葢是年<lb/>
　積雨敗麥至夏至後大水淹五稼之苗故彚記之耳<lb/>
　此時河尚北流魯無決隄之患唯汶泗諸泉積雨坌<lb/>
　涌以知無麥者雨敗之也無苗者水沒之也<lb/>
子糾　杜氏謂子糾為桓公庻兄程子則曰桓公兄而<lb/>
　子糾弟史記謂二子皆僖公子程子則謂皆襄公子<lb/>
　程子所據者薄昭與淮南王書桓公殺其弟之文也<lb/>
<pb n="18b"/>
　杜氏所云則荀卿言桓公殺兄争國已先薄昭言之<lb/>
　矣乃以經傳攷之則二説皆未得其實胡氏於納糾<lb/>
　從公穀不稱子於取糾殺之又從左氏稱子胡氏雜<lb/>
　用三傳惟其意以為去取則是屈古文以殉己意往<lb/>
　往有此淆亂之病聖人立法必無一人而頃刻變易<lb/>
　之文既稱糾為子則納與殺皆稱子矣必如左氏而<lb/>
　後徑有定論稱子者從乎襄公而言猶之乎子般為<lb/>
　莊公之子以未即位而稱名實則在喪之孤也韓宣<lb/>
<pb n="19a"/>
　子謂齊桓衛姫之子有寵於僖確有明證而傳云㐮<lb/>
　公立無常鮑叔知亂將作奉公子小白奔莒當㐮公<lb/>
　初立之日使小白為其子則尚在幼沖且未嘗有申<lb/>
　生之釁鮑叔何為遽奉其子背父而逃其為㐮公之<lb/>
　弟明甚若管召奉糾奔魯傳云亂作乃奔則畏無知<lb/>
　而出糾固㐮公之子也糾為㐮公之子有繼㐮之義<lb/>
　故在喪而稱子小白㐮公弟也於分不當立故但以<lb/>
　名書葢㐮公既弑無知又誅糾以父死子繼之義因<lb/>
<pb n="19b"/>
　魯求入而㐮公使民慢虐為國人所不與故大夫雖<lb/>
　受盟于魯而不願戴暴君之裔故桓公入而衆助之<lb/>
　以敗魯而殺糾是糾非小白之兄抑非其弟乃其從<lb/>
　子也於分當立而桓公奪之耳若夫子稱管仲之仁<lb/>
　則自以具功在天下後世初不以糾之不當有齊而<lb/>
　以徙義予之一能徙義而遂曰微管仲吾其被髪左<lb/>
　衽乎<lb/>
乘邱　杜觧但云魯地未得委悉一統志曹縣有乘邱<lb/>
<pb n="20a"/>
　城謂魯莊敗宋師于此乃據應邵說以濟陽郡之乗<lb/>
　氏縣為乗邱也乗氏曹地非魯地按傳公子偃自雩<lb/>
　門竊出而犯之是宋師已深入魯地不當西南逺在<lb/>
　曹境史記正義曰乗邱在兗州瑕邱縣西北三十五<lb/>
　里瑕邱在今滋陽縣為兗州府治去曲阜為近乗邱<lb/>
　自當在此<lb/>
荆　楚曰荆者二傳皆謂州舉狄之也夫州大而國小<lb/>
　楚未能全有荆州之地而舉一州以與之是縱之也<lb/>
<pb n="20b"/>
　豈狄之邪狄吳不名之為揚赤狄在潞不名冀何獨<lb/>
　以一州授楚乎書稱荆及衡陽惟荆州荆自荆也荆<lb/>
　州自荆州也楚封於丹陽依荆山以為國荆山在今<lb/>
　南漳縣為荆州之北境故因以名州耳其或稱荆或<lb/>
　稱楚者荆楚一也皆木名也黄荆本名楚以之為刑<lb/>
　杖則名荆楚國木名荆至其後始改曰楚杜氏曰荆<lb/>
　楚本號後改為楚是也其地産楚因以名山而名國<lb/>
　或亦惡刑杖之名改從其木之本號耳非春秋故抑<lb/>
<pb n="21a"/>
　之詩稱奮伐荆楚又云裒荆之旅荆國之為荆舊矣<lb/>
莘　地名莘者不一晉文登有莘之墟乃伊尹所耕之<lb/>
　野在河濮之間漢為陽平縣今東昌之莘縣是纘女<lb/>
　維莘之莘姒姓之國字或作侁在郃陽渭涘今同州<lb/>
　郃陽縣有故莘城是也左傳神䧏于莘之莘虢邑也<lb/>
　在大河之北此莘乃蔡地字或作新漢為新陽縣應<lb/>
　邵曰在新水之陽今汝寧眞陽縣是也楚㴱入蔡地<lb/>
　蔡侯出禦而敗之<lb/>
<pb n="21b"/>
扈　杜云扈鄭地在滎陽卷縣西北卷縣今修武此文<lb/>
　宣二公時晉㑹諸侯之扈去齊且千里去魯亦逺齊<lb/>
　魯接壤之國㑹盟以講姻好非有事於西方何為逺<lb/>
　渉千里以結盟地固有名同而實異者足知此扈非<lb/>
　滎陽之扈𫝊稱夏有觀扈其地在今東昌之觀城鄰<lb/>
　於衛而為齊魯之西界孫氏曰扈齊地得之<lb/>
郭公　杜氏曰葢經闕誤胡氏曰義不可曉是已乂據<lb/>
　劉氏以為郭亾汪氏謂亾字从人从<graphic n="KR2122" url="https://raw.githubusercontent.com/kanripo/KR-Gaiji/master/images/KR2122.png" mimeType="image/png"/>與公字相近<lb/>
<pb n="22a"/>
　乃公字篆文與亾字逈異不可彊通大要郭公為失<lb/>
　地之君與州公虞公一例其下或有出奔見執之事<lb/>
　舊史闕之耳其稱公者所謂寓公也寓公不論侯伯<lb/>
　子男皆曰公葢已失其故爵而所寓之國必以諸侯<lb/>
　之禮接之為之名曰公與本國之君敵體耳胡氏於<lb/>
　州公則言天子三公王者之後稱公州非三恪抑非<lb/>
　入相於周僻在東夷之小國耳義既不立於虞公則<lb/>
　又曰從下執之之詞曹伯鄭伯皆下執之而不稱公<lb/>
<pb n="22b"/>
　何獨於虞而云然<lb/>
洮　舊注洮音他刀反非也水之以洮名者不一其音<lb/>
　亦異水出隴西過臨洮東入渭者則音他刀反水出<lb/>
　零陵東入湘者音徒到反此洮在濟水之西濮水之南<lb/>
　傳所謂自洮以南東傅于濟是也音推小反觀傳所<lb/>
　言則洮南故屬魯而僖公以前為曹所侵奪莊公之<lb/>
　時為曹地若洮以北則終始為曹地定公四年齊宋<lb/>
　㑹洮杜云曹地是已而此云魯地踈矣<lb/>
<pb n="23a"/>
郿　公羊作㣲京相璠曰東平壽張縣西北三十里有<lb/>
　故㣲鄉王氏曰殷王元子啟所封其地正在魯西杜<lb/>
　云魯下邑則公羊之說為長按爾雅水草交曰郿通<lb/>
　谷者微微之為地下臨濟水葢澤藪也則微郿互稱<lb/>
　有自來矣春秋築城皆曰城有堞闉也囿則曰築圍<lb/>
　塹而已然則微囿之築圍其澤藪而已故穀梁傳曰<lb/>
　虞之非正也於義亦通胡氏以完舊為城築為創始<lb/>
　未是<lb/>
<pb n="23b"/>
新延廏　左傳云新作延廏趙氏謂若新作但當云作<lb/>
　不當云新其說良是左氏似以延為廏名廏偶為之<lb/>
　佳名無當於典故何足紀録以實求之延者增益而<lb/>
　使廣袤之謂廏增則馬增馬增故廏必加廣在禮諸<lb/>
　侯之馬六閑閑為一廏一閑良馬田馬駑馬二百一<lb/>
　十六疋其畜馬一千二百九十六疋今魯増其閑数<lb/>
　廣其廏以庌之故至僖公之世盛稱其馬之富如駉<lb/>
　頌所云葢自莊公時畜牧已夙矣<lb/>
<pb n="24a"/>
蜚　蜚音芳味切劉歆曰負蠜是也爾雅謂之蠦蜰廣<lb/>
　雅謂之蝲□<hi>音戚覓</hi>小蟲也形圓而薄氣臭毎緣稻莖<lb/>
　上食稻花令不成實以其害穀故左傳曰為災也劉<lb/>
　向乃謂男女同川滛風所生則是<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>也非蜚也劉歆<lb/>
　引山海經白首一目行水則竭行艸則死音非之蜚<lb/>
　為此蜚則古今不再見為怪而已汪克寛以負蠜常<lb/>
　有不當言有為疑不知此蟲唯水田種稻則多有之<lb/>
　魯地平衍麥稷之鄉固不宜有有之安得不為災異<lb/>
<pb n="24b"/>
鄣　公穀皆云紀之遺邑杜氏則云紀附庸國乃杜又<lb/>
　云東平無鹽縣東北有鄣城按紀國在齊莒東南今<lb/>
　日照安東之間無鹽在今東平州相去懸絶紀安得<lb/>
　遥有屬邑在東平即云附庸亦必相鄰附如魯之於<lb/>
　邾牟宋之於蕭郳何容逺隔齊魯而附於紀足知杜<lb/>
　說非矣按𫝊稱齊伐莒莒子奔紀鄣紀鄣者紀之鄣<lb/>
　也地屬琅邪在今淮安之贑榆此則固為紀邑矣紀<lb/>
　亾而紀季猶保酅兼有鄣邑齊復䧏而有之杜氏以<lb/>
<pb n="25a"/>
　次成之師相連而書疑魯以降鄣故設偹而東平之<lb/>
　鄣去成為近乃於時齊魯方睦齊之降鄣將卑師少<lb/>
　何足為防葢次成之師自有他故其事不成徒勞師<lb/>
　乆駐故書以示譏非緣鄣而次也<lb/>
山戎　狄　西方曰戎北方曰狄禮有此文以春秋攷<lb/>
　之則不盡然山戎在北犯魯之戎與徐近在東潞氏<lb/>
　之狄在西要此戎狄皆非塞外史稱桓公救燕遂伐<lb/>
　山戎至于孤竹孤竹乃墨胎氏之封漢曰令支今為<lb/>
<pb n="25b"/>
　永平之遷安縣固幽州之東境在榆關之内戎而曰<lb/>
　山依山而居則薊州宻雲東聯喜峰口一𢃄高山峻<lb/>
　谷自為國邑與燕雜處者也狄之病中國也伐邢入<lb/>
　衛又嘗伐凡伯於楚邱固非絶燕趙而猝至順德衛<lb/>
　輝東昌之内地盖大行東麓下屬井陘南迤順德之<lb/>
　黑山據險為國者其山之西則赤狄白狄倚澤潞遼<lb/>
　沁之山以居要此戎狄皆受子爵於王廷以時享貢<lb/>
　特阻險弄兵不純乎臣僕猶六代之義陽蠻仇池楊<lb/>
<pb n="26a"/>
　氏及今川湖貴廣之土司與生熟苗猺曰戎曰狄者<lb/>
　其族種之舊號不必定以西為戎北為狄也若杜氏<lb/>
　云山戎北狄則又失之狄而繫之曰北乃極北塞外<lb/>
　之狄周為獯鬻漢為匈奴不通中國不受王爵者也<lb/>
　三代有附塞而居控禦塞外故中國不守邉而自固<lb/>
　所謂天子有道守在四夷也<lb/>
　閔公<lb/>
閔公　公名啟方而史記云名開者漢景帝諱啟故易<lb/>
<pb n="26b"/>
　開為啟去方而但言開則沿公羊氏之瑣說謂春秋<lb/>
　譏二名也史記桓公名允宣公名俀亦林堯叜所傳<lb/>
　異未聞孰是<lb/>
季子　仲孫　髙子　三子皆不名非春秋之通例三<lb/>
　傳以為賢之嘉之貴之或曰外之義皆未安大夫之<lb/>
　稱猶侯伯子男之稱公皆假尊號以面諛之春秋時<lb/>
　習俗則然而書之史册固不可以五等之爵加之列<lb/>
　國之臣況仲湫曰孫尤非名之正葢魯國之亂於閔<lb/>
<pb n="27a"/>
　公之世為已極閔公雖立幼穉無知唯國人之所為<lb/>
　故仲湫高徯之來皆不以禮見主君故湫與徯不言<lb/>
　使無所致命也湫不言聘不成禮于廟也季友不言<lb/>
　至自無所告至也國人接之國人納之從國人之尊<lb/>
　稱而書之所以著魯亂之甚也故曰齊桓存三亾國<lb/>
　魯無君無異於亾也<lb/>
陽　杜但云陽國名不詳其地按漢書東海郡都陽縣<lb/>
　注云應劭曰春秋齊人遷陽是其地當在郯沂濵海<lb/>
<pb n="27b"/>
　之間杜未攷耳<lb/>
禘于莊公　言莊公者杜氏謂時别立廟廟成而吉祭<lb/>
　然言公而不言宫則非廟也故胡氏汪氏以為于寢<lb/>
　乃喪唯在殯則寢為先君之殯宫既塟卒哭則主祔<lb/>
　於祖寢為新君之寢矣不得仍繫於先君維時莊公<lb/>
　塟已踰年主祔于惠公之廟魯人屈其祖以從莊公<lb/>
　之主于惠公之廟廟未遷不得言莊宫為升莊公于<lb/>
　禘祭之列初行吉祭又不得言惠宫于莊公者以主<lb/>
<pb n="28a"/>
　之所在而言之實則惠公之廟也失禮之尤名不能<lb/>
　正益於此而見傳注皆屬未悉<lb/>
　僖公<lb/>
聶北　夷儀　杜解但云邢地未詳其處按後漢郡國<lb/>
　志東郡聊城縣有夷儀聚有聶戚注云左傳聊攝以<lb/>
　東即此則二邑皆在今東昌府治邢本都順德於時<lb/>
　河水北流邢本都河西東渡河而都聊城則阻大河<lb/>
　以禦狄故齊宋曹師次于聶北以待其遷聶北夷儀<lb/>
<pb n="28b"/>
　地相宻邇次聶北時已為經營夷儀矣但聊攝為齊<lb/>
　之東境去邢逺而去衛近夷儀當是齊衛之閒地桓<lb/>
　公割以為邢都杜云邢地未是其後邢衛交惡至於<lb/>
　相滅葢由此也聶與攝通音嘗渉反<lb/>
夫人姜氏薨于夷　杜云夷魯地按哀姜已奔邾不敢<lb/>
　復入魯境杜云邾人送之還亦無所據按隱元年紀<lb/>
　人伐夷注云夷在城陽壯武縣於漢屬膠東葢哀姜<lb/>
　自邾徑莒欲沿海以歸齊而齊拒殺之也高宻有夷<lb/>
<pb n="29a"/>
　安故縣葢其地與<lb/>
下陽　胡氏謂下陽邑爾而書滅以下陽舉而虞虢亾<lb/>
　故經無此例滅者必其國也虢有三滎澤之虢亭東<lb/>
　虢也下陽在平陸縣大陽之南濵河之北北虢也陜<lb/>
　州之上南虢也東虢虢叔所封南北二虢皆虢仲地<lb/>
　北虢為其故都逼近于虞後或渡河南遷而宗廟社<lb/>
　稷故在下陽晉侯後再舉伐虢兼取南虢耳虢國之<lb/>
　亾實亾於下陽下陽瀕河南虢亾下陽而未失大河<lb/>
<pb n="29b"/>
　之險晉在虞北下陽在南亦不可云虞虢之塞地特<lb/>
　以包虞而逼南虢爾<lb/>
江　黄　貫　江國杜觧在汝南安陽縣東坡圖在蘄<lb/>
　州界汝南地接黄陂蘄州而國以江名必近江水蘄<lb/>
　州東濵大江有故江夏城於漢晉或屬汝南東坡圖<lb/>
　非無據已黄嬴姓國杜云在弋陽縣今光州也地接<lb/>
　黄梅黄之為州名肇于此貫杜氏以為字誤是䝉縣<lb/>
　西北之貰城按䝉縣之有貰城他無所攷獨聞杜説<lb/>
<pb n="30a"/>
　漢有貰縣自屬鉅鹿貰矦吕之國也貫之非貰三傳<lb/>
　無異范寗註音古亂反明非音世之貰按史記田齊<lb/>
　世家齊伐衛取毌邱索隠曰毌同貫古國名衛邑葢<lb/>
　今東昌之冠縣毌貫冠音義相通地與陽穀近江黄<lb/>
　北來受盟于齊自應至齊衛之境不當屈齊宋南來<lb/>
　杜於此破文以仲已說非是<lb/>
陘　杜云潁川召陵南有陘亭按齊桓自蔡伐楚師進<lb/>
　而南召陵在今郾城縣直蔡西而稍北既言伐楚則<lb/>
<pb n="30b"/>
　已扣楚境故楚曰渉吾地召陵之盟傳曰師退次于<lb/>
　召陵與上言師進次于陘相應則陘不在召陵明矣<lb/>
　山徑曰陘自㝠阨而北千里無山蘇秦說韓曰南有<lb/>
　陘山則陘為楚塞之山其地應在應山之北山徑微<lb/>
　通光山固始之閒非召陵之境矣後漢書言召陵有<lb/>
　陘亭亦范曄沿杜氏之誤也<lb/>
弦　晉書地道記西陽郡治弦子之國西陽右對鄂城<lb/>
　今黄州府治也杜解在弋陽[車*犬]縣於漢屬江夏與弋<lb/>
<pb n="31a"/>
　陽有楚塞之隔不得云在弋陽江黄弦皆濵江之國<lb/>
　杜盡繫之汝南皆屬未審<lb/>
天王崩　經志天王崩者此時繫以曰尤為詳確而左<lb/>
　𫝊謂惠王以前年閏月崩襄王畏叔帶之難懼不得<lb/>
　立不𤼵喪夫襄王已為諸侯所翼戴齊桓且堅勿易樹<lb/>
　子之誓惠王一崩即當速訃以召諸侯援已弗容遲緩<lb/>
　叔帶近在宫闈豈能秘至經年則左氏之説誣矣史本<lb/>
　紀年表俱載惠王在位二十五年竹書紀年惠王閬二十五<lb/>
<pb n="31b"/>
　年己巳嵗陟唯皇甫謐作二十四年當亦雷同左杜耳<lb/>
緣陵　緣陵營陵也而薛瓚曰營邱即臨淄營陵非是<lb/>
　營邱今臨淄縣太公所封為齊之都㑹何容遷把於<lb/>
　此營陵今昌樂縣也把遷都淳于在齊南郯莒之間<lb/>
　淮夷沿海而病之齊桓遷之近齊以避其患乃營陵<lb/>
　近齊而去把逺杜云把地亦非葢亦齊邑桓公以易<lb/>
　把而使安既遷以後乃為把地耳<lb/>
沙鹿　杜氏云在晋地葢據卜偃之言謂災應其國則<lb/>
<pb n="32a"/>
　山其境内尒沙鹿在今大名府元城縣而晉在河南<lb/>
　當獻惠之世晉未嘗越大行王屋而東有尺寸之土<lb/>
　及文公受賜啟南陽始有今懷慶地赤狄既滅乃出<lb/>
　井陘而東有雞澤邯鄲朝歌然亦止此而已大名在<lb/>
　東昌封邱之閒鄭衞之界中隔衞邢及狄晉安得遥<lb/>
　而有之實衞地也若卜偃之言則山崩之變大天下<lb/>
　皆受其災而無德者當之晉惠失信妄争以人事言<lb/>
　應受其咎乃自是十年之内齊桓卒國内大亂宋㐮<lb/>
<pb n="32b"/>
　被執兵敗身傷中國無霸兵争復起周室愈衰則災<lb/>
　應抑不獨晉也<lb/>
厲　古與賴通公羊注音賴是已此所伐之厲即楚圍<lb/>
　所滅之賴也老子生于苦縣之厲鄉一曰賴鄉地在考城<lb/>
　鹿邑亳州之間齊移救徐之師西向伐厲厲與楚而病徐<lb/>
　也杜氏乃謂義陽隨縣北之厲鄉隨州之厲乃神農<lb/>
　所生之厲山亦曰烈山非國也齊桓帥八國之兵以<lb/>
　伐楚尚次陘而不㴱入安能輕率一曹越江漢之北<lb/>
<pb n="33a"/>
　而嚮随乎且隨為隨侯之國非厲國明矣於時隨方<lb/>
　率漢東諸侯叛楚齊所宜招徠者何為逺渉以伐之邪<lb/>
鷁　古無鷁字許慎曰春秋六鶂退飛其字从兒从鳥<lb/>
　入聲五歴反讀如雌霓連蜷之霓水鳥也雌雄相視<lb/>
　而孕亦謂之青雀船首畵之以辟水災飛不能高故<lb/>
　其退飛人得而見之<lb/>
項　項今項城縣去魯逺魯不能越曹宋陳而有其地<lb/>
　左傳謂魯師滅之未是二傳謂齊滅之葢齊方伐英<lb/>
<pb n="33b"/>
　氏英氏者今之英山自英旋師而北因滅項以與徐<lb/>
　胡氏謂未有外滅而不書國者滅賴不言吳非外滅<lb/>
　乎<lb/>
梁　梁國所在杜氏失注小司馬謂在馮翊夏陽夏陽<lb/>
　之梁以梁山得名謂之少梁舊為韓侯之封居秦晉<lb/>
　之間梁山為晉望未聞有梁伯之封此梁國者乃漢<lb/>
　中西鄉縣古曰梁州是也在秦之南故梁亾而秦有<lb/>
　之又河南汝州亦為故梁國後漢書言柏翳後所封<lb/>
<pb n="34a"/>
　然去秦逺秦不得有其地與傳不合<lb/>
鹿上　杜云鹿上宋地汝陰有原鹿縣水南曰陰汝水<lb/>
　自汝陽上蔡西平東流入淮原鹿在其南則蔡之南<lb/>
　鄙申息光黄之境宋地安得在彼杜之不審甚矣漢<lb/>
　志原鹿屬汝南郡楚於時已有申息故史記索隠以<lb/>
　為楚地然宋齊不應逺即楚而受盟京相璠酈道𤣥<lb/>
　皆以濟陰乘氏縣之鹿城鄉為鹿上其地在今曹縣<lb/>
　乃曹宋之境以為宋地斯得之矣<lb/>
<pb n="34b"/>
踐土　杜云踐土鄭地按𫝊云晉師還至于衡雍作王<lb/>
　宫于踐土衡雍在漢卷縣今併入修武縣地在河内<lb/>
　大河之北晉敗楚于城濮衞地也其還師歸國即從<lb/>
　衞輝入懐慶取道王屋天井而歸天子要於中道而<lb/>
　勞之渡河而北以至衡雍鄭都新鄭地盡于虎牢皆<lb/>
　河南也何得衡雍復為鄭地至衡雍而作宫于踐土<lb/>
　二地相為密邇不出修武之境衡雍本文王子雍叔<lb/>
　封地雍國絶地入于王畿始終非鄭之有傳云晉鄭<lb/>
<pb n="35a"/>
　盟于衡雍則鄭渡河以北而會也傳又曰鄭使子人<lb/>
　九行成于晉亦越疆之辭衡雍踐土非鄭地亦見矣<lb/>
　天子勞晉已畢自温反于河陽而行狩禮河陽今孟<lb/>
　縣也其南岸孟津也從此歸雒未嘗一渉鄭地杜于<lb/>
　公子遂盟于衡雍亦曰鄭地其不審乆矣<lb/>
翟泉　杜云雒陽城内太倉西南池水也其云雒陽城<lb/>
　内者據杜所見晉世之城而言非周之舊也而胡氏<lb/>
　云近在雒陽王城之内則失之矣後漢書注云本在<lb/>
<pb n="35b"/>
　城外定元年城成周乃繞之皇覧則曰太倉舊在雒<lb/>
　陽城外秦封吕不韋雒陽十萬戶故大其城圍入城<lb/>
　中二說未知孰是要當盟翟泉時不在城内審矣且<lb/>
　胡氏以雒陽王城合併而言尤為疎謬雒陽自雒陽<lb/>
　王城自王城周公營雒時分建二城所云乃卜澗水<lb/>
　東瀍水西惟雒食者是謂王城孔氏注云今河南城<lb/>
　是也其云又卜瀍水東亦惟雒食是謂成周孔氏注<lb/>
　云今雒陽也王城在西成周在東中隔瀍水地道記<lb/>
<pb n="36a"/>
　云王城去雒城四十里至漢猶分雒陽河南二縣不<lb/>
　同一城平王東遷居王城乃漢之河陽縣迨子朝之<lb/>
　亂王猛入王城而不能固其位敬王立自狄泉入成<lb/>
　周晉帥諸侯城之遂為王都葢王城經亂廟社宫室<lb/>
　想已殘燬故東遷雒陽從此至宋皆以雒陽為東都<lb/>
　<hi>宋曰西都</hi>而王城為屬邑然在漢王城猶存為河南縣一<lb/>
　亂于董卓再亂于永嘉至拓拔氏南遷而王城廢併<lb/>
　入雒陽無河南縣矣若盟于翟泉之日天子固在王<lb/>
<pb n="36b"/>
　城去雒陽四十里也而翟泉又在雒陽城外故春秋<lb/>
　書天王居于狄<hi>狄翟通</hi>泉又書入于成周明初在郊而<lb/>
　後乃入城也晉孝亷董養謂翟泉在歩廣里楊衒之<lb/>
　伽藍記謂在建春門内御道南酈道𤣥謂天淵池所<lb/>
　注晉惠帝問蝦蟇之地皆據敬王已遷都吕不韋已<lb/>
　擴城之後而言後世知有雒陽而不知有河南知周<lb/>
　之都成周而不知先都王城見翟泉在城内而不知<lb/>
　故在城外胡氏之誤所由起也古今沿革不一類如<lb/>
<pb n="37a"/>
　此其可據所見以疑所聞乎<lb/>
四卜郊　公羊言三卜禮也四卜非禮者月有三旬旬<lb/>
　卜一日四卜則踰月故非禮又云禘嘗不卜卜郊非<lb/>
　禮何休謂天子不卜郊魯郊非正故卜尤為曲說使<lb/>
　魯知其不正則不郊矣何卜之有洪範言作内吉作<lb/>
　外凶禘嘗内事郊外事卜者不敢自専聼命於神而<lb/>
　後敢祭曾事天事親而敢以已意行乎<lb/>
敗狄于箕　杜云太原陽邑縣有箕城又云故西河郡<lb/>
<pb n="37b"/>
　有白狄胡杜詳於攷地而不能審於折中往往有此<lb/>
　陽邑故陽處父之食邑今為太谷縣在太原府南西<lb/>
　河則今汾州夷狄雜處乃其瀕河之北壤晉都故絳<lb/>
　在其中間狄在汾州安能掠晉而東晉抑不禦之於<lb/>
　汾西縱使深入而後敗之葢此狄亦澤潞依山之狄<lb/>
　西掠晉地而迎敗之也非西河之胡也<lb/>
隕霜不殺草李梅實　杜氏以長厯定僖公薨之乙已<lb/>
　為十一月十二日乃謂隕霜亦在建戌之月霜當微<lb/>
<pb n="38a"/>
　而重重而不能殺草所以為災此可謂學而不思矣<lb/>
　隕霜繫於乙巳之後安見其非建亥之月且隕霜不<lb/>
　繫以月葢通一冬而言之若一日乍霜而草不殺亦<lb/>
　其恒爾安得遽言不殺况李梅之實尤非一日而成<lb/>
　春秋書此記自霜降至冬至恒燠耳何事曲為之說<lb/>
　哉<lb/>
　<lb/>
　<lb/>
<pb n="38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋稗疏卷一<lb/>
</p>
<p>
</p>
  </div>
</body>
</text>
</TEI>
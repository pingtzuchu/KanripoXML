<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Title</title>
            </titleStmt>
            <publicationStmt>
                <p>Information about publication or distribution</p>
            </publicationStmt>
            <sourceDesc>
                <p>Information about the source</p>
            </sourceDesc>
        </fileDesc>
    </teiHeader>
    <text>
        <body>
            <div>
                <head>春秋尊王𤼵㣲</head>
    <p>
<pb n="1a"/>欽定四庫全書　　　　經部五<lb/>
　春秋尊王𤼵㣲　　　　春秋類<lb/>
　　提要<lb/>
　　　　<hi>臣</hi>等謹按春秋尊王𤼵㣲十二巻宋孫復撰復字<lb/>
　　　　明復平陽人事迹詳宋史儒林𫝊李燾續通鑑長<lb/>
　　　　編曰國子監直講孫復治春秋不惑𫝊注其言簡<lb/>
　　　　易得經之本義既被疾樞密使韓𤦺言于上<lb/>
　　　　選書吏給紙札命其門人祖無擇即復家録<pb n="1b"/>　　　　之得書十五卷藏祕閣然此書實十二卷考<lb/>
　　　　中興書目别有復春秋總論三巻葢合之共<lb/>
　　　　為十五卷爾今總論已佚惟此書尚存復之<lb/>
　　　　論上祖陸淳而下開胡安國謂春秋有貶無<lb/>
　　　　褒大抵以深刻為主晁公武讀書志載常秩<lb/>
　　　　之言曰明復為春秋猶商鞅之法棄灰於道<lb/>
　　　　者有刑歩過六尺者有誅葢篤論也而宋代<lb/>
　　　　諸儒喜為苛議顧相與推之沿波不返遂使<pb n="2a"/>　　　　孔庭筆削變為羅織之經夫知春秋者莫如<lb/>
　　　　孟子不過曰春秋成而亂臣賊子懼耳使二<lb/>
　　　　百四十年中無人非亂臣賊子則復之説當<lb/>
　　　　矣如不盡亂臣賊子則聖人亦必有所節取<lb/>
　　　　亦何至由天王以及諸侯大夫無一人一事<lb/>
　　　　不加誅絶者乎過於深求而反失春秋之本<lb/>
　　　　㫖者實自復始雖其間辨名分别嫌疑于興<lb/>
　　　　亡治亂之機亦時有所𤼵明綂而核之究所<pb n="2b"/>　　　　謂功不補患者也以後來説春秋者深文鍜<lb/>
　　　　鋉之學大扺用此書為根柢故特録存之以<lb/>
　　　　著履霜之漸而具論其得失如右程端學稱<lb/>
　　　　其尊王𤼵㣲總論二書外又有三𫝊辨失解<lb/>
　　　　朱彛尊經義考因之然其書史不著録諸儒<lb/>
　　　　亦罕所稱引考宋史藝文志及中興書目均<lb/>
　　　　有王日休所撰春秋孫復解三𫝊辨失四卷<lb/>
　　　　或即日休之書端學誤以為復作歟然則是<pb n="3a"/>　　　　駁復之書非復所撰也乾隆四十二年二月<lb/>
　　　　恭校上<lb/>
　　　　　　　總纂官<hi>臣</hi>紀昀<hi>臣</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
</p>

  </div>
            <div>
<head>春秋尊王發微卷一</head> <lb/>
    <p>
<pb n="1a"/>欽定四庫全書<lb/>
　春秋尊王發微卷一<lb/>
　　　　　　　　　　　　　宋　孫復　撰<lb/>
　　　隱公名息姑惠公子平王四十九年即位隱諡<lb/>
　　　也隱拂不成曰隱<lb/>
元年春王正月<lb/>
　孔子之作春秋也以天下無王而作也非為隱公而<lb/>
　作也然則春秋之始於隱公者非他以平王之所終<pb n="1b"/>　也何者昔者幽王遇禍平王東遷平旣不王周道絶<lb/>
　矣觀夫東遷之後周室微弱諸侯强大朝覲之禮不<lb/>
　修貢賦之職不奉號令之無所束賞罰之無所加壞<lb/>
　法易紀者有之變禮亂樂者有之弑君戕父者有之<lb/>
　攘國竊號者有之征伐四出蕩然莫禁天下之政中<lb/>
　國之事皆諸侯分裂之平王庸暗厯孝逾惠莫能中<lb/>
　興播蕩陵遲逮隱而死夫生猶有可待也死則何所<lb/>
　為哉故詩自黍離而降書自文侯之命而絶春秋自<pb n="2a"/>　隱公而始也詩自黍離而降者天下無復有雅也書<lb/>
　自文侯之命而絶者天下無復有誥命也春秋自隱<lb/>
　公而始者天下無復有王也夫欲治其末者必先端<lb/>
　其本嚴其終者必先正其始元年書王所以端本也<lb/>
　正月所以正始也其本旣端其始旣正然後以大中<lb/>
　之法從而誅賞之故曰元年春王正月也隱公曷為<lb/>
　不書即位正也五等之制雖曰繼世而皆請於天子<lb/>
　隱公承惠天子命也故不書即位以見正焉<pb n="2b"/>三月公及邾儀父盟于蔑<lb/>
　盟者亂世之事故聖王在上闃無聞焉斯蓋周道陵<lb/>
　遲衆心離貳忠信殆絶譎詐交作於是列國相與始<lb/>
　有歃血要言之事爾凡書盟者皆惡之也邾附庸國<lb/>
　儀父字附庸之君未得列於諸侯故書字以别之威<lb/>
　十七年公㑹邾儀父盟于趡<hi>翠軌反</hi>莊二十三年蕭叔<lb/>
　朝公是也春秋之法惡甚者日其次者時非獨盟也<lb/>
　以類而求二百四十二年諸侯罪惡輕重之跡煥然<pb n="3a"/>　可得而見矣蔑魯地<lb/>
夏五月鄭伯克段于鄢<hi>於晚反</hi>
　段鄭伯弟案諸侯殺大夫稱人稱國殺世子母弟稱<lb/>
　君此鄭伯弟可知也克者力勝之辭段鄭伯弟以鄭<lb/>
　伯之力始勝之者見段驕悍難制國人莫伉也鄭伯<lb/>
　養成段惡至于用兵此兄不兄弟不弟也鄭伯兄不<lb/>
　兄段弟不弟故曰鄭伯克段于鄢以交譏之鄢鄭地<lb/>
秋七月天王使宰咺<hi>吁阮反</hi>来歸惠公仲子之賵<hi>方鳳反</hi>
<pb n="3b"/>　天王使宰咺来歸惠公仲子之賵非禮也仲子孝公<lb/>
　妾惠公母惠公旣君仲子不稱夫人者妾母不得稱<lb/>
　夫人故曰惠公仲子也其曰惠公仲子者非他以别<lb/>
　惠公之母爾文九年秦人来歸僖公成風之襚皆此<lb/>
　義也仲氏子宋姓車馬曰賵衣衾曰襚珠玉曰賻<hi>扶故</hi>
　<hi>反</hi>宰咺天子士宰官咺名天子之士名<lb/>
九月及宋人盟于宿<lb/>
　及宋人盟皆微者也外微者稱人内微者稱及不可<pb n="4a"/>　言魯人故也<lb/>
冬十有二月祭<hi>側界反</hi>伯来<lb/>
　祭伯天子卿不稱使者非天子命也非天子命則奔<lb/>
　也不言奔非奔也祭伯私来也祭伯私来故曰祭伯<lb/>
　来以惡之祭國伯爵<lb/>
公子益師卒<lb/>
　益師孝公子内大夫也内大夫生死皆曰公子公孫<lb/>
　與氏不以大夫目之者惡世禄也古者諸侯之大夫<pb n="4b"/>　皆命於天子周室旣微其制遂廢故魯之臧氏仲孫<lb/>
　氏叔孫氏季孫氏晉之狐氏趙氏荀氏郤氏欒氏范<lb/>
　氏齊之髙氏國氏崔氏衞之寗氏孫氏皆世執其政<lb/>
　莫有命於天子者此可謂世禄者矣春秋詳内略外<lb/>
　故獨卒内大夫以疾之<lb/>
二年春公㑹戎于潛<lb/>
　公㑹戎于潛聖王不作明堂失位要荒之人與諸侯<lb/>
　伉故公㑹戎于潛諸侯非有天子之事不得出㑹諸<pb n="5a"/>　侯况㑹戎哉凡書㑹者皆惡之也潛魯地<lb/>
夏五月莒人入向<hi>舒亮反</hi>
　莒小國也入者以兵入也莒小國以兵入向者隱威<lb/>
　之際征伐用師國無小大皆專而行之故莒人以兵<lb/>
　入向其稱人者春秋小國卿大夫皆略稱人以其土<lb/>
　地微陋其禮不足故也<lb/>
無駭帥師入極<lb/>
　無駭公子展孫不氏未命也極附庸國外莒人入向<pb n="5b"/>　内無駭帥師入極天子不能誅此周室陵遲可知也<lb/>
秋八月庚辰公及戎盟于唐<lb/>
　盟不相信爾故割牲歃血以要之邾儀父中國也公<lb/>
　與中國盟猶曰不可與戎盟于唐甚矣唐魯地<lb/>
九月紀裂繻來逆女<lb/>
　惡不親迎也諸侯親迎禮之大者在易咸卦兊上艮<lb/>
　下艮少男先下女親迎之象也故曰咸感也二氣感<lb/>
　應以相與又曰天地感而萬物化生聖人感人心而<pb n="6a"/>　天下和平是以文王親迎于渭以啓周室詩人羙之<lb/>
　紀侯不知親迎之大故斥言紀裂繻来逆女以惡之<lb/>
　也裂繻紀大夫未命故不氏<lb/>
冬十月伯姬歸于紀<lb/>
　伯姬紀裂繻所逆内女也伯字姬魯姓婦人謂嫁曰<lb/>
　歸<lb/>
紀子伯莒子盟于宻<lb/>
　紀本侯爵此稱子伯闕文也左氏作子帛杜預言裂<pb n="6b"/>　繻字者蓋附㑹其說爾故不取焉<lb/>
十有二月乙夘夫人子氏薨<lb/>
　隱公夫人也夫人薨志者夫人小君與君一體故志<lb/>
　之也子宋姓不地者夫人薨有常處不言葬者五月<lb/>
　而葬也<lb/>
鄭人伐衞<lb/>
　孔子曰天下有道則禮樂征伐自天子出天下無道<lb/>
　則禮樂征伐自諸侯出自諸侯出蓋十世希不失矣<pb n="7a"/>　自大夫出五世希不失矣夫禮樂征伐者天下國家<lb/>
　之大經也天子尸之非諸侯可得專也諸侯專之猶<lb/>
　曰不可况大夫乎吾觀隱桓之際諸侯無小大皆專<lb/>
　而行之宣成而下大夫無内外皆專而行之其無王<lb/>
　也甚矣故孔子從而録之正以王法凡侵伐圍入取<lb/>
　滅皆誅罪也鄭人微者<lb/>
三年春王二月<lb/>
　羣公之年正月書王者九十二二月書王者二十三<pb n="7b"/>　月書王者一十七春秋之法唯元年不以有事無事<lb/>
　皆書王正月餘年事在正月則書正月威二年春王<lb/>
　正月戊申宋督弑其君與夷及其大夫孔父十年春<lb/>
　王正月庚申曹伯終生卒之類是也事在二月則書<lb/>
　二月此年春王二月己巳日有食之四年春王二月<lb/>
　莒人伐把之類是也事在三月則書三月七年春王<lb/>
　三月叔姬歸于紀莊十二年春王三月紀叔姬歸于<lb/>
　酅<hi>音擕</hi>之類是也一時無事則書首月莊五年春王<pb n="8a"/>　正月十一年春王正月之類是也<lb/>
己巳日有食之<lb/>
　言日不言朔者凡日食言日言朔食正朔也言日不<lb/>
　言朔失其朔也言朔不言日失其日也不言日不言<lb/>
　朔日朔俱失也威三年秋七月壬辰朔日有食之莊<lb/>
　二十五年六月辛未朔日有食之食正朔也此年二<lb/>
　月己巳日有食之僖公十二年三月庚午日有食之<lb/>
　失其朔也威十七年冬十月朔日有食之失其日也<pb n="8b"/>　莊十八年三月日有食之僖十五年夏五月日有食<lb/>
　之日朔俱失也此皆厯象錯亂攝提無紀周室不綱<lb/>
　太史廢厥職或失之先或失之後夏書曰先時者殺<lb/>
　無赦不及時者殺無赦故春秋詳而録之以正其罪<lb/>
三月庚戌天王崩<lb/>
　平王也天子崩諸侯卒皆志者受終易代不可不見<lb/>
　也天子崩七月而𦵏諸侯卒五月而𦵏此禮之常也<lb/>
　故不書焉凡書𦵏者非常也是故天王崩書𦵏者五<pb n="9a"/>　威襄匡簡景是也不書𦵏者四平惠定靈是也不書<lb/>
　崩不書𦵏者三莊僖頃是也威襄匡簡景書𦵏者皆<lb/>
　非常也平惠定靈不書𦵏者皆得常也莊僖頃不書<lb/>
　崩不書𦵏者周室微弱失不告也失不告崩故𦵏不<lb/>
　可得而書也然則襄王而𦵏書者惡内也案文六年<lb/>
　八月乙亥晉侯驩卒冬十月公子遂如晉𦵏晉襄公<lb/>
　八年八月戊申天王崩九年二月叔孫得臣如京師<lb/>
　𦵏襄王魯皆使卿㑹是天子諸侯可得而齊也故書<pb n="9b"/>　襄王之𦵏以惡内<lb/>
夏四月辛夘尹氏卒<lb/>
　尹氏天子卿言氏者起其世也泰誓曰罪人以族官<lb/>
　人以世夏商之亂政也周既失道其政亦然案節南<lb/>
　山家父刺幽王之詩也稱尹氏太師維周之氐則尹<lb/>
　氏世卿其来乆矣見於此者因其来赴誅之也<lb/>
秋武氏子来求賻<lb/>
　武氏世卿也其言武氏子父死未𦵏也武氏子來求<pb n="10a"/>　賻者武氏子父死未𦵏故來求賻賻不可求來求非<lb/>
　禮也<lb/>
八月庚辰宋公和卒冬十有二月齊侯鄭伯盟于石門<lb/>
　石門齊地<lb/>
癸未𦵏宋穆公<lb/>
　夫赴告弔㑹史䇿之常也貶惡誅亂聖師之筆也春<lb/>
　秋書諸侯之卒𦵏者豈徒紀其嵗時從其赴告弔㑹<lb/>
　而已哉盖以周室陵遲諸侯僭亂變古易常驕蹇不<pb n="10b"/>　道生死以聖王之法治之也是故諸侯之卒書𦵏者<lb/>
　九十三不書𦵏者四十一凡書𦵏者皆惡之也禮天<lb/>
　子崩稱天命以諡之諸侯薨請諡於天子大夫卒受<lb/>
　諡於其君大行受大名小行受小名所以懲惡而勸<lb/>
　善也東遷之後其禮遂廢諸侯之𦵏也不請諡於天<lb/>
　子皆自諡之非獨不請諡于天子皆自諡之而又僭<lb/>
　稱公焉故孔子從而録之正以王法惟吳楚之君僭<lb/>
　極惡大貶不書𦵏此非例之常宋公爵又五月而𦵏<pb n="11a"/>　書者不請諡也<lb/>
四年春王二月莒人伐把取牟婁<lb/>
　二月莒人伐把取牟婁甚之也莒人二年入向天子<lb/>
　不能誅故此肆然伐把取牟婁牟婁把邑<lb/>
戊申衛州吁弑其君完<lb/>
　州吁不氏未命也易曰履霜堅氷隂始凝也馴致其<lb/>
　道至堅冰也又曰積善之家必有餘慶積不善之家<lb/>
　必有餘殃臣弑其君子弑其父非一朝一夕之故其<pb n="11b"/>　所由来者漸矣由辨之不早辨也斯聖人敎人君御<lb/>
　臣子防微杜漸之深戒也盖以臣子之惡始于㣲而<lb/>
　積於漸乆而不已遂成于弑逆之禍如履霜而至于<lb/>
　堅冰也若辨之不早則鮮不及矣故春秋之世臣弑<lb/>
　其君者有之子弑其父者有之弟弑其兄者有之婦<lb/>
　弑其夫者有之是時紀綱既絶蕩然莫禁孔子懼萬<lb/>
　世之下亂臣賊子交軌乎天下也故以聖王之法從<lb/>
　而誅之其誅之也罪惡有三大夫弑君則稱名氏以<pb n="12a"/>　誅之謂大夫體國不能竭力盡能輔其不逮包藏禍<lb/>
　心以肆其惡故稱名氏以誅之此年衛州吁弑其君<lb/>
　完莊八年齊無知弑其君諸兒宣十年陳夏徴舒弑<lb/>
　其君平國之類是也微者弑君則稱人以誅之微者<lb/>
　謂非大夫名氏不登于史䇿故稱人以誅之文十六<lb/>
　年宋人弑其君杵臼十八年齊人弑其君商人襄三<lb/>
　十一年莒人弑其君宻州之類是也衆弑君則稱國<lb/>
　以誅之衆謂上下乖離姦宄並作肆禍者非一言舉<pb n="12b"/>　國之人可誅也故稱國以誅之文十八年莒弑其君<lb/>
　庶其成十八年晉弑其君州蒲定十三年薛弑其君<lb/>
　比之類是也<lb/>
夏公及宋公遇于清<lb/>
　遇者不期也不期而㑹曰遇詩稱邂逅相遇適我願<lb/>
　兮是也諸侯守天子土非享覲不得逾境此言公及<lb/>
　宋公遇于清者惡其自恣出入無度清衛地<lb/>
宋公陳侯蔡人衛人伐鄭秋翬帥師㑹宋公陳侯蔡人<pb n="13a"/>衛人伐鄭<lb/>
　夏宋公陳侯蔡人衛人伐鄭秋翬帥師㑹宋公陳侯<lb/>
　蔡人衛人伐鄭内外連兵肆然不顧以疾于鄭其惡<lb/>
　可知也蔡衛稱人稱人微者翬不氏未命也<lb/>
九月衛人殺州吁于濮<hi>音卜</hi>
　稱人以殺討賊亂也其言于濮者威公被殺至此八<lb/>
　月惡衛臣子緩不討賊俾州吁出入自恣也濮衛地<lb/>
冬十有二月衛人立晉<pb n="13b"/>　人者衆辭嗣子有常位故不言立言立非正立也州<lb/>
　吁既死衛國無君故國人舉公子晉立之諸侯受國<lb/>
　於天子非國人可得立也故曰衛人立晉以誅其惡<lb/>
五年春公觀魚于棠<lb/>
　觀魚非諸侯之事也天子適諸侯諸侯朝天子無非<lb/>
　事者動必有為也故孟子曰天子適諸侯曰廵狩廵<lb/>
　狩者廵所守也諸侯朝于天子曰述職述職者述所<lb/>
　職也是故春省耕而補不足秋省斂而助不給隱公<pb n="14a"/>　怠棄國政春觀魚于棠可謂非事者矣棠魯地<lb/>
夏四月𦵏衛桓公<lb/>
　十四月𦵏<lb/>
秋衛師入郕九月考仲子之宫<lb/>
　考成也仲子惠公母隱公祖母元年天王使宰咺來<lb/>
　歸惠公仲子之賵故隱公考仲子之宫祭之元年天<lb/>
　王使宰咺来歸惠公仲子之賵非禮也隱公以是考<lb/>
　仲子之宫祭之此又甚矣夫宗廟有常故公夫人之<pb n="14b"/>　廟皆不書焉此年考仲子之宫成六年立武官定元<lb/>
　年立煬宫皆譏其變常也<lb/>
初獻六羽<lb/>
　初始也羽舞者所執大雉之羽也其言初獻六羽者<lb/>
　魯僭用天子禮樂舞則八佾孔子不敢斥也故因此<lb/>
　减用六羽以見其僭天子之惡且經言考仲子之宫<lb/>
　初獻六羽則羣公皆用八佾可知也惟稱羽者婦人<lb/>
　之宫不用干舞<pb n="15a"/>邾人鄭人伐宋<lb/>
　邾序鄭上者邾主乎伐宋也<lb/>
螟<lb/>
　螟蟲灾也食苗心曰螟食葉曰蟘<hi>特</hi>食節曰賊食根<lb/>
　曰蟊<lb/>
冬十有二月辛巳公子彄<hi>苦侯反</hi>卒<lb/>
　公子彄臧僖伯也孝公子<lb/>
宋人伐鄭圍長葛<pb n="15b"/>　九月邾人鄭人伐宋故宋人伐鄭圍長葛長葛鄭邑<lb/>
六年春鄭人來輸平<lb/>
　其言來輸平者鄭人來輸誠于我平四年翬㑹諸侯<lb/>
　伐鄭之怨也平者釋憾之辭<lb/>
夏五月辛酉公㑹齊侯盟于艾<lb/>
　艾魯地<lb/>
秋七月<lb/>
　春秋編年必具四時故雖無事皆書首月不遺時也<pb n="16a"/>冬宋人取長葛<lb/>
　長葛鄭邑天子所封非宋人可得取也宋人前年伐<lb/>
　鄭圍長葛此而取之故言伐言圍言取悉其惡以誅<lb/>
　之也<lb/>
七年春王三月叔姬歸于紀<lb/>
　叔姬伯姬之媵至是乃歸待年父母國也媵書者為<lb/>
　莊十二年歸于酅<hi>音擕</hi>起<lb/>
滕侯卒<pb n="16b"/>　不日不名者滕入春秋為小國之君卒或日不日或<lb/>
　名不名者以其微弱其禮不足略之也<lb/>
夏城中丘<lb/>
　城邑宫室髙下大小皆有王制不可妄作是故城一<lb/>
　邑新一廏作一門築一囿時與不時皆詳而録之此<lb/>
　年夏城中丘威五年夏城祝丘莊二十九年冬十有<lb/>
　二月城諸及防文十二年冬十有二月季孫行父帥<lb/>
　師城諸及鄆定十四年秋城莒父及霄僖二十年春<pb n="17a"/>　新作南門定二年冬十月新作雉門及兩觀之類是<lb/>
　也時謂周之十二月夏之十月非此不時也然得其<lb/>
　時者其惡小非其時者其惡大此聖人愛民力重興<lb/>
　作懲僭忒之深旨也中丘魯邑<lb/>
齊侯使其弟年来聘<lb/>
　列國相聘非禮也斯皆東遷之後諸侯横恣連衡自<lb/>
　固以相比周乃有玉帛交聘之事爾是故大國聘而<lb/>
　不朝小國朝而不聘小國力弱可致大國地廣兵衆<pb n="17b"/>　不可得而屈也故但使大夫來聘結歡通問而巳凡<lb/>
　書者皆惡之也<lb/>
秋公伐邾冬天王使凡伯来聘<lb/>
　天王使凡伯來聘非天子之事也威王不能興衰振<lb/>
　治統制四海以復文武之業反同列國之君使凡伯<lb/>
　來聘此威王之為天子可知也凡伯天子卿凡國伯<lb/>
　爵<lb/>
戎伐凡伯于楚丘以歸<pb n="18a"/>　凡伯寓衛戎伐凡伯以歸言伐用兵也楚丘衞地地<lb/>
　以楚丘者責衛不能救難錄以歸者惡凡伯不死位<lb/>
八年春宋公衞侯遇于垂<lb/>
　垂衛地<lb/>
三月鄭伯使宛來歸祊<hi>必彭反</hi>庚寅我入祊<lb/>
　祊鄭邑天子所封非魯土地故曰來歸定十年齊人<lb/>
　來歸鄆<hi>音運</hi>讙龜隂田皆此義也先言歸而後言入者<lb/>
　鄭不可歸魯不可入也鄭人歸之魯人受之其罪一<pb n="18b"/>　也入者受之之辭宛不氏未命也<lb/>
夏六月己亥蔡侯考父卒辛亥宿男卒<lb/>
秋七月庚午宋公齊侯衞侯盟于瓦屋<lb/>
　此言庚午宋公齊侯衛侯盟于瓦屋者甚之也諸侯<lb/>
　日熾紛紛籍籍相與為羣歃血要言自是卒不可制<lb/>
　也瓦屋周地<lb/>
八月葬蔡宣公<lb/>
　三月而葬<pb n="19a"/>九月辛夘公及莒人盟于浮來<lb/>
　公與莒人盟非莒人之罪也凡公與外大夫盟内斥<lb/>
　言公外大夫稱人惡在公也此年公及莒人盟于浮<lb/>
　來成二年公及楚人秦人宋人陳人衞人鄭人齊人<lb/>
　曹人邾人薛人鄫人盟于蜀是也内不言公外書大<lb/>
　夫名氏惡在大夫也莊十有二年及齊髙傒盟于防<lb/>
　文二年及晉處父盟是也浮來莒地<lb/>
螟<pb n="19b"/>冬十有二月無駭卒<lb/>
　不氏未命也九年挾卒同此<lb/>
九年春天王使南季來聘<lb/>
　南季天子大夫南氏季字<lb/>
三月癸酉大雨震電庚辰大雨<hi>于付反</hi>雪<lb/>
　周之三月夏之正月也未當大雨震電既大雨震電<lb/>
　又不當大雨雪甚哉八日之間天變若此也<lb/>
挾卒夏城郎<pb n="20a"/>　郎魯地<lb/>
秋七月冬公㑹齊侯于防<lb/>
　防魯地<lb/>
十年春王二月公㑹齊侯鄭伯于中丘<lb/>
　此言二月公㑹齊侯鄭伯于中丘者公末年出入無<lb/>
　度不顧憂患于内數㑹諸侯于外也十一年時来之<lb/>
　㑹同此<lb/>
夏翬帥師㑹齊人鄭人伐宋六月壬戌公敗宋師于菅<pb n="20b"/>
                    <hi>古顔反</hi>辛未取郜<hi>告</hi>辛巳取防<lb/>
　夏翬帥師㑹齊人鄭人伐宋六月壬戌公敗宋師于<lb/>
　菅辛未取郜辛巳取防甚矣公與翬傾衆悉力共疾<lb/>
　于宋又浹日而取二邑故君臣並録以疾之菅宋地<lb/>
秋宋人衛人入鄭宋人蔡人衛人伐戴鄭伯伐取之<lb/>
　宋人蔡人衛人伐戴戴小國也三國之師既退鄭伯<lb/>
　見利忘義乘戴之弊伐而取之其惡可知也<lb/>
冬十月壬午齊人鄭人入郕<pb n="21a"/>　郕小國<lb/>
十有一年春滕侯薛侯來朝<lb/>
　諸侯朝天子禮也諸侯朝諸侯非禮也斯皆周室不<lb/>
　競干戈日尋以大陵小小國不得已而為之爾是故<lb/>
　齊晉宋衛未嘗朝魯而滕薛邾把來朝奔走而不暇<lb/>
　也齊晉宋衛未嘗來朝魯者齊晉盛也宋衛敵也滕<lb/>
　薛邾把来朝奔走而不暇者土地狹陋兵衆寡弱不<lb/>
　能與魯伉也春秋之法諸侯非有天子之事不得踰<pb n="21b"/>　境凡書朝者皆惡之也<lb/>
夏五月公㑹鄭伯于時來<lb/>
　時來鄭地<lb/>
秋七月壬午公及齊侯鄭伯入許<lb/>
　案前年二月公㑹齊侯鄭伯于中丘夏翬帥師㑹齊<lb/>
　人鄭人伐宋六月壬戌公敗宋師于菅辛未取郜辛<lb/>
　巳取防此年五月公㑹鄭伯于時來秋七月壬午公<lb/>
　及齊侯鄭伯入許甚矣公二年之中與齊侯鄭伯連<pb n="22a"/>　兵自恣以為不道其惡若此也<lb/>
冬十有一月壬辰公薨<lb/>
　公薨不地弑也孰弑之威公弑也曷為不言威公弑<lb/>
　内諱弑也故弑君之賊皆不書焉不言𦵏者以侯禮<lb/>
　而𦵏也隱雖見弑其臣子請諡于周以侯禮而𦵏故<lb/>
　不書焉<lb/>
　<lb/>
　<pb n="22b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋尊王𤼵微卷一<lb/>
</p>

  </div>
            <div>
<head>春秋尊王發微卷二</head> <lb/>
    <p>
<pb n="1a"/>欽定四庫全書<lb/>
　春秋尊王發微卷二<lb/>
　　　　　　　　　　　　宋　孫復　撰<lb/>
　　　桓公名允惠公子隱公弟桓公九年即位桓諡<lb/>
　　　也闢土服逺曰桓<lb/>
元年春王正月公即位<lb/>
　即位常事書者威弑隱自立非天子命也<lb/>
三月公㑹鄭伯于垂<pb n="1b"/>　垂衛地<lb/>
鄭伯以璧假許田<lb/>
　許田者許男之田也天子所封不可假也鄭與許接<lb/>
　壤故鄭伯以璧假其田二國擅假天子之田自恣若<lb/>
　此然猶愈乎用兵而取也故曰鄭伯以璧假許田<lb/>
夏四月丁未公及鄭伯盟于越<lb/>
　越衛地<lb/>
秋大水<pb n="2a"/>　水不潤下也昔者聖王在上五事修而彞倫叙則休<lb/>
　徴應之故曰肅時雨若乂時𤾉若哲時燠若謀時寒<lb/>
　若聖時風若聖王不作五事廢而彞倫攸斁則咎驗<lb/>
　應之故曰狂恒雨若僭常𤾉若豫常燠若急常寒若<lb/>
　蒙常風若春秋之世多災異者聖王不作故也然自<lb/>
　隱迄哀聖王不作者乆矣天下之災異多矣悉書之<lb/>
　則不可勝其所書矣是故孔子惟日食與内災則詳<lb/>
　而書之外災則或舉其一或舉于齊鄭宋衛則天下<pb n="2b"/>　之異從可見矣<lb/>
冬十月<lb/>
二年春王正月戊申宋督弑其君與夷及其大夫孔父<lb/>
　此言宋督弑其君與夷及其大夫孔父者甚之之辭<lb/>
　也督肆禍心既弑其君與夷又殺其大夫孔父可謂<lb/>
　甚矣故曰宋督弑其君與夷及其大夫孔父以誅之<lb/>
　孔父字者天子命大夫也古者諸侯之大夫皆命于<lb/>
　天子故春秋列國時或有之宋孔父鄭祭仲魯單伯<pb n="3a"/>　陳女叔之類是也<lb/>
滕子來朝<lb/>
　滕稱子者案把公爵也滕薛皆侯也入春秋把或稱<lb/>
　侯或稱伯或稱子皆降也滕或稱侯或稱子稱侯正<lb/>
　也稱子降也薛或稱侯或稱伯稱侯正也稱伯降也<lb/>
　此盖聖王不作諸侯自恣朝㑹不常彼三國者力既<lb/>
　不足禮多不備或以侯禮而朝或以伯子而㑹故孔<lb/>
　子從而録之以見其亂也滕子朝弑逆之人其惡可<pb n="3b"/>　知<lb/>
三月公㑹齊侯陳侯鄭伯于稷以成宋亂<lb/>
　弑君之賊諸侯皆得討之宣十一年楚人殺陳夏徴<lb/>
　舒是也此言公㑹齊侯陳侯鄭伯于稷以成宋亂者<lb/>
　惡不討賊也公㑹齊侯陳侯鄭伯于稷本為宋討賊<lb/>
　既而不討者督弑殤公威弑隱亦懼諸侯之討已故<lb/>
　翻然與督比周同惡相濟以成宋亂受賂而返也<lb/>
夏四月取郜大鼎于宋戊申納于大廟<pb n="4a"/>　其言夏四月取郜大鼎于宋戊申納于大廟者甚之<lb/>
　也威弑逆之人受督弑逆之賂以事于周公之廟可<lb/>
　謂甚矣<lb/>
秋七月把侯來朝<lb/>
　滕子不月者與督弑同月<lb/>
蔡侯鄭伯㑹于鄧九月入把<lb/>
　七月把侯來朝九月魯人入把皆非禮也不出主名<lb/>
　微者<pb n="4b"/>公及戎盟于唐冬公至自唐<lb/>
　至者春秋亂世諸侯出入無度危之也案公行一百<lb/>
　七十六皆不以王事舉其或往返踰時釁深惡重者<lb/>
　則書其至以危之餘則否焉是故書至者八十二也<lb/>
三年春正月<lb/>
　羣公之年書月則書王明此正朔天王所班也此不<lb/>
　王而月者威弑隱自立天子不能誅若曰此正朔非<lb/>
　天王所班威之所出也不于元年二年見其罪者元<pb n="5a"/>　年方端本正始二年宋督弑其君與夷非威之事故<lb/>
　此年從其出㑹齊侯以正其罪<lb/>
公㑹齊侯于嬴<lb/>
　嬴齊地<lb/>
夏齊侯衛侯胥命于蒲<lb/>
　齊侯衛侯相命于蒲非正也雖無歃血要盟之事古<lb/>
　者諸侯非王事不踰境蒲衛地<lb/>
六月公㑹把侯于郕<pb n="5b"/>　魯前年入把公今㑹把侯于郕自恣若此<lb/>
秋七月壬辰朔日有食之既<lb/>
　言日言朔食正朔也既盡也日有食之隂侵陽臣侵<lb/>
　君之象也凡日食人君皆當戒懼側身修徳以消其<lb/>
　咎故夏書曰乃季秋月朔辰弗集于房瞽奏鼓嗇夫<lb/>
　馳庶人走小雅曰十月之交朔日辛夘日有食之亦<lb/>
　孔之醜是也<lb/>
公子翬如齊逆女九月齊侯送姜氏于讙公㑹齊侯于<pb n="6a"/>讙<lb/>
　公子翬氏者威公命也孔子曰闗睢樂而不淫哀而<lb/>
　不傷孔子之言豈徒然哉盖傷周室陵遲婚姻失道<lb/>
　無賢女輔佐君子致闗雎后妃之徳以化天下也是<lb/>
　時文姜亂魯驪姬惑晉南子傾衛夏姬喪陳上下化<lb/>
　之滔滔皆是不可悉舉也故自隱而下夫人内女出<lb/>
　處之迹皆詳而録之以懲以戒為萬世法噫夫夫婦<lb/>
　婦風教之始人倫之本也可不重乎是故婚禮之重<pb n="6b"/>　莫重乎親迎詩稱大姒之家在洽之陽在渭之涘文<lb/>
　王親迎于渭則諸侯親迎其所來也逺矣此言公子<lb/>
　翬如齊逆女齊侯送姜氏于讙公㑹齊侯于讙皆非<lb/>
　禮也諸侯親迎不使卿父母送女不踰境公既使公<lb/>
　子翬逆女齊侯送姜氏來也又自往㑹非禮可知也<lb/>
夫人姜氏至自齊<lb/>
　此齊侯送姜氏公受之于讙也公受姜氏于讙不以<lb/>
　讙至者不與公受姜氏于讙也故曰夫人姜氏至自<pb n="7a"/>　齊以正其義<lb/>
冬齊侯使其弟年來聘有年<lb/>
　威立十八年惟此言有年者是未嘗有年也書者著<lb/>
　威公為國不能勤民務農若是也<lb/>
四年春正月公狩于郎<lb/>
　狩冬田也天子諸侯四時必田者盖安不忘危治不<lb/>
　忘亂講武經而教民戰也豈徒肆盤遊逐禽獸而已<lb/>
　哉然禽獸多則五榖傷不可不捕也故因田以捕之<pb n="7b"/>　上以供宗廟之鮮下以除稼穡之害故田必以時殺<lb/>
　必由禮田不以時謂之荒殺不由禮謂之暴惟荒也<lb/>
　妨于農惟暴也殄于物此聖人之深戒也常事書者<lb/>
　周之正月夏之十一月也四時之田用孟月正月公<lb/>
　狩于郎不時也<lb/>
夏天王使宰渠伯糾來聘<lb/>
　宰渠伯糾周大夫渠氏伯糾字也威公弑逆之人威<lb/>
　王不能誅反使宰渠伯糾来聘此威王之為天子可<pb n="8a"/>　知也下無二時脫之七年同此<lb/>
五年春正月甲戌己丑陳侯鮑卒<lb/>
　此言甲戌己丑陳侯鮑卒闕文也盖甲戌之下有脫<lb/>
　事爾且諸侯未有以二日卒者也<lb/>
夏齊侯鄭伯如紀天王使仍叔之子來聘<lb/>
　仍叔周大夫仍國叔字也其曰仍叔之子来聘者父<lb/>
　在使子之辭也<lb/>
𦵏陳桓公城祝丘<pb n="8b"/>　祝丘魯地<lb/>
秋蔡人衛人陳人從王伐鄭<lb/>
　威王以蔡人衛人陳人伐鄭鄭伯叛王也其言蔡人<lb/>
　衛人陳人從王伐鄭者不使天子首兵也案十四年<lb/>
　宋人以齊人蔡人衛人陳人伐鄭僖二十六年公以<lb/>
　楚師伐齊定四年蔡侯以吳子及楚人戰于柏舉皆<lb/>
　曰以此不使天子首兵可知也威王親伐下國惡之<lb/>
　大者曷為不使首兵天子無敵非鄭伯可得伉也故<pb n="9a"/>　曰蔡人衛人陳人從王伐鄭以尊之尊威王所以甚<lb/>
　鄭伯之惡也夫鄭同姓諸侯宻邇畿甸威王親以三<lb/>
　國之衆伐之拒而不服此鄭伯之罪不容誅矣人者<lb/>
　衆辭<lb/>
大雩<lb/>
　雩求雨之祭建巳之月常祀也故經無六月雩者建<lb/>
　午建申之月非常則書謂之大者雩于上帝也天子<lb/>
　雩于上帝諸侯雩于山川百神魯諸侯也雩于山川<pb n="9b"/>　百神禮也雩于上帝非禮也噫是時周室既微王綱<lb/>
　既絶禮樂崩壞天下蕩蕩諸侯之僭者多矣舉于魯<lb/>
　則諸侯僭之從可見矣然春秋魯史孔子不敢斥也<lb/>
　其或災異非常改作不時者則從而録之以著其僭<lb/>
　天子之惡隱五年九月考仲子之宫初獻六羽此年<lb/>
　秋大雩六年八月壬午大閱閔二年夏五月乙酉吉<lb/>
　禘于莊公僖三十一年夏四月四卜郊不從乃免牲<lb/>
　宣三年春王正月郊牛之口傷改卜牛牛死乃不郊<pb n="10a"/>　定二年夏五月壬辰雉門及兩觀災之類是也嗚呼<lb/>
　其㫖微矣<lb/>
螽<hi>音終</hi>
　蟲災也<lb/>
冬州公如曹<lb/>
六年春正月寔來<lb/>
　闕文也三傳咸謂寔來州公者以上承五年冬州公<lb/>
　如曹下無異事言之爾然極考其說義皆未安竊謂<pb n="10b"/>　州公如曹寔来其間文有脱漏也<lb/>
夏四月公㑹紀侯于郕<lb/>
秋八月壬午大閱<lb/>
　八月不時也大閲非禮也大閱仲冬簡車馬八月不<lb/>
　時可知也大閱大蒐謂天子田<lb/>
蔡人殺陳佗<lb/>
　稱人以殺討賊亂也先儒言陳侯鮑卒佗殺太子自<lb/>
　立故蔡人誘而殺之然經無所見也<pb n="11a"/>九月丁夘子同生<lb/>
　同世嫡威公子其曰子同生者無父辭也威弑逆之<lb/>
　人罪當誅絶故以無父之辭書之所以甚威公之惡<lb/>
　也<lb/>
冬紀侯來朝<lb/>
七年春二月己亥焚咸丘<lb/>
　焚者火之也咸丘附庸以人攻之猶曰不可火之則<lb/>
　又甚矣<pb n="11b"/>夏榖伯綏來朝鄧侯吾離來朝<lb/>
　春秋之法諸侯不生名生名惡之大者也此年榖伯<lb/>
　綏來朝鄧侯吾離來朝十五年鄭伯突出奔蔡莊十<lb/>
　年荆敗蔡師于莘以蔡侯獻舞歸僖十九年宋人執<lb/>
　滕子嬰齊二十五年衛侯燬滅邢昭十一年楚子䖍<lb/>
　誘蔡侯般殺之于申是也威大逆之人諸侯皆得殺<lb/>
　之榖伯綏鄧侯吾離不能致討反交臂而来朝故生<lb/>
　而名之也<pb n="12a"/>八年春正月己夘烝<lb/>
　烝冬祭也春興之非禮也祭祀從夏時周之正月夏<lb/>
　之十一月也四時之祭用孟月<lb/>
天王使家父來聘<lb/>
　家父天子大夫家氏父字<lb/>
夏五月丁丑烝<lb/>
　夏五月丁丑烝瀆亂之甚也<lb/>
秋伐邾<pb n="12b"/>　不出主名微者<lb/>
冬十月雨<hi>于付反</hi>雪祭<hi>側界反</hi>公來遂逆王后于紀<lb/>
　天子不親迎取后則使三公逆之祭公三公書者為<lb/>
　遂事起也其言祭公来者祭公來謀逆后之期也威<lb/>
　王取后于紀魯受命主之故祭公來謀逆后之期其<lb/>
　曰遂逆王后于紀者祭公來謀逆后之期既謀之則<lb/>
　當復命于天子命之逆則逆之不可專也祭公不復<lb/>
　命于王專逆王后于紀故曰遂以惡之不言逆女者<pb n="13a"/>　王后重矣非諸侯夫人可得齊也故不言逆女也<lb/>
九年春紀季姜歸于京師<lb/>
　此前年祭公所逆王后也姜紀姓季字案襄十五年<lb/>
　劉夏逆王后于齊不言齊姜歸于京師此言季姜歸<lb/>
　于京師者不與祭公遂逆王后于紀也王后天下毋<lb/>
　取之逆之皆天子命非人臣可得專也祭公遂逆王<lb/>
　后于紀非天子命故不曰王后歸于京師而曰紀季<lb/>
　姜歸于京師也<pb n="13b"/>夏四月秋七月冬曹伯使其世子射<hi>音亦又音夜</hi>姑來朝<lb/>
　諸侯相朝猶曰不可況使世子乎曹伯疾使其世子<lb/>
　射姑來朝非禮也<lb/>
十年春王正月<lb/>
　此年書王者王無十年不書也十年無王則人道滅<lb/>
　矣<lb/>
庚申曹伯終生卒夏五月𦵏曹桓公秋公㑹衛侯于桃<lb/>
丘弗遇<pb n="14a"/>　秋公㑹衛侯于桃丘弗遇衛侯不來安之也桃丘衛<lb/>
　地<lb/>
冬十有二月丙午齊侯衛侯鄭伯來戰于郎<lb/>
　來戰于郎不言侵伐者不與齊衛鄭加兵于我也郎<lb/>
　魯地地以魯則魯與戰可知矣不出主名者三國無<lb/>
　故加兵于我不道之甚故以三國自戰為文也<lb/>
十有一年春正月齊人衛人鄭人盟于惡曹<lb/>
　謀魯也惡曹地名闕<pb n="14b"/>夏五月癸未鄭伯寤生卒秋七月𦵏鄭莊公<lb/>
　三月而𦵏<lb/>
九月宋人執鄭祭<hi>側界反</hi>仲突歸于鄭鄭忽出奔衛<lb/>
　宋人宋公也宋公執人權臣廢嫡立庶以亂于鄭故<lb/>
　奪其爵祭仲字者天子命大夫也突忽庶弟突不正<lb/>
　歸于鄭無惡文者惡在祭仲為鄭大臣不能死難聽<lb/>
　宋偪脅逐忽立突惡之大者況是時忽位既定以鄭<lb/>
　之衆宋雖無道亦未能畢制命于鄭仲能竭其忠力<pb n="15a"/>　以距于宋則忽安有見逐失國之事哉故揚之水閔<lb/>
　忽之無忠臣良士終以死亡者謂此也嗣子既𦵏稱<lb/>
　子鄭莊既𦵏忽不稱子者惡忽不能嗣先君未踰年<lb/>
　失國也故參譏之<lb/>
柔㑹宋公陳侯蔡叔盟于折<hi>之設切</hi>
　柔不氏内大夫之未命者蔡叔蔡侯弟也案諸侯母<lb/>
　弟未命為大夫者皆字此年柔㑹宋公陳侯蔡叔盟<lb/>
　于折十五年許叔入于許十七年蔡季自陳歸于蔡<pb n="15b"/>　莊三年紀季以酅入于齊之類是也折魯地<lb/>
公㑹宋公于夫<hi>音扶</hi>鍾冬十有二月公㑹宋公于闞<hi>口暫切</hi>
　夫鍾郕地闞魯地<lb/>
十有二年春正月夏六月壬寅公㑹把侯莒子盟于曲<lb/>
池<lb/>
秋七月丁亥公㑹宋公燕人盟于榖丘八月壬辰陳侯<lb/>
躍卒公㑹宋公于虚<hi>音墟</hi>冬十有一月公㑹宋公于龜<pb n="16a"/>　曲池魯地榖丘虚龜宋地<lb/>
丙戌公㑹□伯盟于武父丙戌衛侯晉卒<lb/>
　再言丙戌者羨文也此盟與卒同日爾且經未有一<lb/>
　日而再書者此羨文可知<lb/>
十有二月及鄭師伐宋丁未戰于宋<lb/>
　此公及鄭伯伐宋也不言公者諱之也初宋人執鄭<lb/>
　祭仲逐昭公立公子突以親于鄭突既而背宋與魯<lb/>
　故宋鄭交怨公七月㑹宋公燕人盟于榖丘八月㑹<pb n="16b"/>　宋公于虚<hi>音墟</hi>十有一月又㑹宋公于龜將平宋鄭<lb/>
　宋公不可乃與鄭伯盟于武父以伐宋丁未戰于宋<lb/>
　地以宋則宋與戰可知也不出主名者不與公及鄭<lb/>
　伯伐宋也故以魯鄭自戰為文凡公專尸其事則諱<lb/>
　之此年及鄭師伐宋丁未戰于宋十七年及齊師戰<lb/>
　于奚莊九年及齊師戰于乾時之類是也<lb/>
十有三年春二月公㑹紀侯鄭伯己巳及齊侯宋公衛<lb/>
侯燕人戰齊師宋師衛師燕師敗績<pb n="17a"/>　齊以郎之戰未得志于魯因宋鄭之仇故帥衛燕與<lb/>
　宋伐魯魯親紀而比鄭也故㑹紀侯鄭伯及齊師衛<lb/>
　師宋師燕師戰以敗四國之師不地者戰于魯也衛<lb/>
　宣未𦵏惠公出戰其惡可知燕戰稱師重衆也書者<lb/>
　惡七國無名之衆殘民以逞不道之甚郎戰在十年<lb/>
三月𦵏衛宣公夏大水秋七月冬十月<lb/>
十有四年春正月公㑹鄭伯于曹無冰<lb/>
　無冰時燠也五行傳曰視之不眀是謂不哲厥咎舒<pb n="17b"/>　厥罰常燠<lb/>
夏五<lb/>
　孔子作春秋專其筆削損之益之以成大中之法豈<lb/>
　其日月舊史之有闕者不隨而刋正之哉此云夏五<lb/>
　無月者後人傳之脫漏爾<lb/>
鄭伯使其弟語來盟<lb/>
　來盟者求盟于我也<lb/>
秋八月壬申御廪災乙亥嘗<pb n="18a"/>　嘗秋祭也周之八月夏之六月也其言八月壬申御<lb/>
　廪災乙亥嘗者以不時與災之餘而嘗也以不時與<lb/>
　災之餘而嘗此威之不恭也甚矣<lb/>
冬十有二月丁巳齊侯禄父卒宋人以齊人蔡人衛人<lb/>
陳人伐鄭<lb/>
　案十二年及鄭師伐宋丁未戰于宋宋人怨突之背<lb/>
　已也故以齊人蔡人衛人陳人伐鄭以者乞師而用<lb/>
　之也謂四國本不出師宋以力弱不足乞四國之師<pb n="18b"/>　而伐鄭爾僖二十六年公以楚師伐齊取榖定四年<lb/>
　蔡侯以吳子及楚人戰于栢舉皆此義也然四國從<lb/>
　宋伐鄭助其不道其惡亦可見矣<lb/>
十有五年春二月天王使家父來求車<lb/>
　天王使家父來求車者諸侯貢賦不入周室材用不<lb/>
　足也<lb/>
三月乙未天王崩<lb/>
　威王也<pb n="19a"/>夏四月己巳𦵏齊僖公五月鄭伯突出奔蔡<lb/>
　突厲公也簒忽立國人不與故出奔蔡凡諸侯不能<lb/>
　嗣守先業以墮厥緒荒怠淫虐結怨于民上下乖離<lb/>
　播越失地自取奔亡之禍者皆生而名之此年鄭伯<lb/>
　突出奔蔡昭二十一年蔡侯朱出奔楚二十三年莒<lb/>
　子庚輿來奔哀十年邾子益來奔之類是也<lb/>
鄭世子忽復歸于鄭<lb/>
　郷曰鄭忽出奔衛今曰鄭世子忽復歸于鄭者眀忽<pb n="19b"/>　世嫡當嗣也凡諸侯大夫出奔與執其反國也或書<lb/>
　歸或書復歸或書入或書復入歸者善也復歸不善<lb/>
　也入者惡也復入者甚惡也是故復入重于入入重<lb/>
　于復歸不若歸之之善也書歸善者威十七年蔡季<lb/>
　自陳歸于蔡成十五年宋華<hi>户駕反</hi>元自晉歸于宋之<lb/>
　類是也復歸不善者此言鄭世子忽復歸于鄭僖二<lb/>
　十八年衛元咺自晉復歸于衛是也入惡者莊六年<lb/>
　衛侯朔入于衛襄三十年鄭良霄自許入鄭之類是<pb n="20a"/>　也復入甚惡者成十八年宋魚石復入于宋彭城襄<lb/>
　二十三年晉欒盈復入于晉之類是也忽世嫡當嗣<lb/>
　其言不善者諸侯受國于天子鄭世子忽其奔也祭<lb/>
　仲逐之其歸也祭仲反之以其進退在祭仲而不在<lb/>
　天子也<lb/>
許叔入于許<lb/>
　許叔許男弟入者惡入也許叔入于許不言出者非<lb/>
　大夫也非大夫故略之凡不言出者皆此義也<pb n="20b"/>公㑹齊侯于艾邾人牟人葛人來朝<lb/>
　皆微國之君案隱元年公及邾儀父盟于蔑莊二十<lb/>
　三年蕭叔朝公皆字此稱人者賤其相與朝弑逆之<lb/>
　人貶之也<lb/>
秋九月鄭伯突入于櫟<hi>音厯</hi>
　鄭世子忽復歸于鄭故鄭伯突入于櫟以偪之櫟鄭<lb/>
　邑<lb/>
冬十有一月公㑹宋公衛侯陳侯于袲<hi>昌始反</hi>伐鄭<pb n="21a"/>　將納突在櫟故公㑹宋公衛侯陳侯于袲伐鄭袲鄭<lb/>
　地<lb/>
十有六年春正月公㑹宋公蔡侯衛侯于曹<lb/>
　未見納突故復㑹于此<lb/>
夏四月公㑹宋公衛侯陳侯蔡侯伐鄭<lb/>
　公與宋衛陳蔡之君比<hi>音被</hi>謀連兵伐鄭納突其惡<lb/>
　可知也<lb/>
秋七月公至自伐鄭<pb n="21b"/>　助簒伐正踰時而返<lb/>
冬城向<hi>舒亮反</hi>
　不時也下言十一月則城向在十月矣周之十月夏<lb/>
　之八月也<lb/>
十有一月衛侯朔出奔齊<lb/>
　衛侯不道國人逐之出奔<lb/>
十有七年春正月丙辰公㑹齊侯紀侯盟于黄二月丙<lb/>
午公及邾儀父盟于趡<hi>翠軌切</hi>
<pb n="22a"/>　黄齊地趡魯地<lb/>
夏五月丙午及齊師戰于奚<lb/>
　此公及齊師戰也不言公者諱之莊九年及齊師戰<lb/>
　于乾時僖二十有二年及邾人戰于升陘<hi>刑</hi>皆此義<lb/>
　也奚魯地<lb/>
六月丁丑蔡侯封人卒秋八月蔡季自陳歸于蔡<lb/>
　蔡威侯無子季威侯弟也其言自陳歸于蔡者威侯<lb/>
　卒蔡季當立時多簒奪眀季無惡故曰歸于蔡所以<pb n="22b"/>　與許叔異也<lb/>
癸巳𦵏蔡桓侯<lb/>
　蔡侯爵書者不請諡也<lb/>
及宋人衛人伐邾冬十月朔日有食之<lb/>
　不言日失之也<lb/>
十有八年春王正月<lb/>
　威無王元年二年十年十八年書王者春秋之法王<lb/>
　無十年不書也十年無王則人道絶矣是故二百四<pb n="23a"/>　十二年王無十年不書者也<lb/>
公㑹齊侯于濼<hi>盧篤力角二反</hi>公與夫人姜氏遂如齊<lb/>
　濼之㑹夫人在是也不言公及夫人㑹齊侯于濼者<lb/>
　夫人之行甚矣不可言及也不可言及者公弗能制<lb/>
　也後言公與夫人姜氏遂如齊者啓其致禍之由爾<lb/>
　易稱女正位乎内男正位乎外男女正天地之大義<lb/>
　也威公不能内正夫人之位而與之外如彊齊以取<lb/>
　弑逆之禍宜哉<pb n="23b"/>夏四月丙子公薨于齊<lb/>
　齊侯與夫人姜氏通使人賊公公薨于齊不言弑者<lb/>
　諱之也<lb/>
丁酉公之喪至自齊秋七月冬十有二月己丑𦵏我君<lb/>
桓公<lb/>
　九月而𦵏威諡也其曰𦵏我君威公者此臣子自諡<lb/>
　以公禮而𦵏也<lb/>
　春秋尊王發微卷二<lb/>
</p>

  </div>
            <div>
<head>春秋尊王𤼵㣲卷三</head> <lb/>
    <p>
<pb n="1a"/>欽定四庫全書<lb/>
　春秋尊王𤼵㣲卷三<lb/>
　　　　　　　　　　　　宋　孫復　撰<lb/>
　　　莊公名同桓公子莊王四年即位莊諡也勝敵<lb/>
　　　克亂曰莊<lb/>
元年春王正月<lb/>
　不書即位者莊繼威天子命也閔僖亦如之<lb/>
三月夫人孫于齊<pb n="1b"/>　夫人文姜不言姜氏貶之也其言孫于齊者諱奔也<lb/>
　内諱奔公夫人皆曰孫此年夫人孫于齊閔二年夫<lb/>
　人姜氏孫于邾昭二十五年公孫于齊是也文姜曷<lb/>
　為孫于齊文姜與威公接練時懼其與祭以是孫于<lb/>
　齊也文姜之惡甚矣臣子雖不可討王法其可不誅<lb/>
　乎故孔子去姜氏以貶之正王法也<lb/>
夏單伯逆王姬<lb/>
　天子嫁女於齊魯受命主之故使單伯逆王姬不言<pb n="2a"/>　如京師者不與公使單伯如京師逆王姬也魯桓見<lb/>
　殺于齊天子命莊公與齊主婚非禮也莊公以親讎<lb/>
　可辭而莊公不辭非子也故交譏之單采地伯字天<lb/>
　子命大夫<lb/>
秋築王姬之館于外<lb/>
　魯主王姬者非一也王姬之館故有常處此言築王<lb/>
　姬之館于外者知齊讎不可接婚姻也知齊讎不可<lb/>
　接婚姻故築王姬之館于外與其築之于外不若辭<pb n="2b"/>　而勿主也夏單伯逆王姬秋築王姬之館于外此公<lb/>
　之惡從可見矣<lb/>
冬十月乙亥陳侯林卒王使榮叔來錫桓公命<lb/>
　賞所以勸善也罰所以懲惡也善不賞惡不罰天下<lb/>
　所以亂也威弑逆之人莊王生不能討死又追錫之<lb/>
　此莊王之為天子可知也不書天者脫之榮叔周大<lb/>
　夫榮氏叔字<lb/>
王姬歸于齊齊師遷紀郱<hi>蒲丁反</hi>鄑<hi>子斯反</hi>郚<hi>吾</hi>
<pb n="3a"/>　齊欲滅紀故遷其三邑<lb/>
二年春王二月葬陳莊公夏公子慶父帥師伐於餘丘<lb/>
　於餘邱附庸國<lb/>
秋七月齊王姬卒<lb/>
　外女不卒此卒之者公主其卒也莊公忘父之讎既<lb/>
　主其嫁又主其卒不子之甚也<lb/>
冬十有二月夫人姜氏會齊侯于禚<hi>酌</hi>
　夫人姜氏會齊侯于禚非禮也禚齊地<pb n="3b"/>乙酉宋公馮卒<lb/>
三年春王正月溺<hi>乃狄反</hi>會齊師伐衛<lb/>
　溺内大夫之未命者衛侯朔在齊故溺會師伐衛溺<lb/>
　會齊師伐衛謀納朔也<lb/>
夏四月葬宋莊公五月葬桓王<lb/>
　禮天子七月而葬威王十五年崩至此乃葬甚矣<lb/>
秋紀季以酅<hi>攜</hi>入于齊<lb/>
　紀季紀侯弟也酅紀侯邑也酅天子所封非紀季可<pb n="4a"/>　得有齊欲併紀紀季忘兄之親取兄之邑以事于齊<lb/>
　其惡可知也字者非他諸侯之母弟未命者皆字爾<lb/>
　蔡叔蔡季之類是也<lb/>
冬公次于滑<lb/>
　欲救紀也滑鄭地<lb/>
四年春王二月夫人姜氏享齊侯于祝丘<lb/>
　享當時兩君相見之禮非夫人所宜用也其曰夫人<lb/>
　姜氏享齊侯于祝丘甚之也祝丘魯地<pb n="4b"/>三月紀伯姬卒<lb/>
　紀伯姬隱二年紀裂繻所逆内女也禮諸侯絶傍朞<lb/>
　姑姊妹女子嫁于國君者尊與已同則為之服大功<lb/>
　九月常事也故内女不卒之此卒者為下紀侯大去<lb/>
　其國六月齊侯葬紀伯姬起<lb/>
夏齊侯陳侯鄭伯遇于垂紀侯大去其國<lb/>
　大去其國者身與家俱亡之辭也案元年齊師遷紀<lb/>
　郱鄑郚二年紀季以酅入于齊齊肆吞噬信不道矣<pb n="5a"/>　紀侯守天子土有社稷之重人民之衆暗懦齷齪不<lb/>
　能死難畏齊強脅棄之而去此其可哉身去而國家<lb/>
　盡為齊有故曰紀侯大去其國以惡之也不言齊滅<lb/>
　者齊師未嘗加其都城矣不言出奔者非奔也奔者<lb/>
　猶有其國家在焉爾若紀侯者身與國家俱亡者也<lb/>
　不名者以見齊襄脅逐而去<lb/>
六月乙丑齊侯葬紀伯姬<lb/>
　伯姬内女紀侯夫人也紀侯大去其國紀無臣子故<pb n="5b"/>　齊侯葬紀伯姬齊侯不道逐紀侯而葬伯姬生者逐<lb/>
　之死者葬之甚矣齊侯之詐也若此<lb/>
秋七月冬公及齊人狩于禚<lb/>
　父之讎不共戴天莊公父親為齊殺而逺與齊人狩<lb/>
五年春王正月夏夫人姜氏如齊師<lb/>
　文姜不安于魯故如齊師直曰如齊師不為㑹禮也<lb/>
秋郳<hi>五兮切國後為小邾</hi>黎來來朝<lb/>
　郳附庸也附庸之君例書字二十三年蕭叔朝公是<pb n="6a"/>　也此名者以其土地㣲陋其禮不足賤之也<lb/>
冬公會齊人宋人陳人蔡人伐衞<lb/>
　此諸侯伐衛納朔也不言納朔者不與諸侯伐衛納<lb/>
　朔也朔行惡甚國人逐之奔齊故天子不使反衛明<lb/>
　年王人子突救衛是也公與諸侯連兵不顧王命伐<lb/>
　衛納朔故貶諸侯曰某人某人人諸侯則公之惡從<lb/>
　可見矣朔奔齊在威十六年<lb/>
六年春王正月王人子突救衛<pb n="6b"/>　王人㣲者也稱子尊王命也尊王命所以重諸侯之<lb/>
　惡也<lb/>
夏六月衛侯朔入于衛<lb/>
　六月衛侯朔入于衛王人子突不勝諸侯之師也諸<lb/>
　侯連兵伐衛王人子突救之不勝諸侯之師故衛侯<lb/>
　朔得入于衛天子之威命盡矣公與諸侯之罪不容<lb/>
　誅矣故言伐言救言入以著其惡<lb/>
秋公至自伐衛螟<pb n="7a"/>　拒天子伐衛<lb/>
冬齊人來歸衛俘<lb/>
　此衛寳也其言齊人歸之者齊本主兵伐衛故衛寳<lb/>
　先入于齊齊人歸之魯人受之其惡一也<lb/>
七年春夫人姜氏會齊侯于防<lb/>
　防魯地<lb/>
夏四月辛卯夜恒星不見夜中星隕如雨<lb/>
　恒星星之常見者也常見而不見此異之大者隕墜<pb n="7b"/>　也夜中星隕如雨謂隕墜者衆也<lb/>
秋大水無麥苗<lb/>
　水不潤下麥與禾黍之苗同時而死故曰無麥苗非<lb/>
　謂一災不書傷及二榖乃書也案傷一榖亦書定元<lb/>
　年冬十月隕霜殺菽是也此聖人指其所災而實録<lb/>
　爾<lb/>
冬夫人姜氏會齊侯于榖<lb/>
　威公既薨夫人姜氏與齊侯會者數矣三年會于禚<pb n="8a"/>　四年饗于祝丘五年如齊師此年春會于防冬會于<lb/>
　榖夫人與齊侯之行可知也榖齊地<lb/>
八年春王正月師次于郎以俟陳人蔡人甲午治兵<lb/>
　先言師次于郎以俟陳人蔡人後言甲午治兵者惡<lb/>
　内不知戰也陳蔡將入伐魯出師于郎待之可也以<lb/>
　敵之未至而始訓治之此其可哉夫民先教而戰古<lb/>
　之道也故孔子曰不敎民戰是謂棄之鄉使陳蔡暴<lb/>
　至而疾戰則民無所措手足矣<pb n="8b"/>夏師及齊師圍郕<hi>成</hi>郕降于齊師秋師還<lb/>
　夏及齊師圍郕其言郕降于齊師者齊主兵圍郕制<lb/>
　命在齊也故曰郕降于齊師春秋用師多矣未有言<lb/>
　師還此言師還者惡其與强讎覆同姓踰時還也<lb/>
冬十有一月癸未齊無知弑其君諸兒<lb/>
　無知不氏未命也諸兒襄公<lb/>
九年春齊人殺無知<lb/>
　案隠四年衛人殺州吁于濮此不地者齊人即于國<pb n="9a"/>　内殺之也稱人以殺討賊辭<lb/>
公及齊大夫盟于蔇<hi>其器切</hi>
　公及齊大夫盟納糾也不名齊大夫者公忘讎不復<lb/>
　而與齊大夫謀納糾非齊大夫之罪也故斥言公而<lb/>
　不名齊大夫文七年公㑹諸侯晉大夫盟于扈晉大<lb/>
　夫不名皆此義也蔇齊地<lb/>
夏公伐齊納子糾齊小白入于齊<lb/>
　夏公伐齊納子糾其言齊小白入齊者小白爭立也<pb n="9b"/>　無知之亂管仲召忽以公子糾來奔鮑叔牙以公子<lb/>
　小白奔莒小白自莒先入故曰夏公伐齊納子糾齊<lb/>
　小白入于齊也言入者皆非世嫡<lb/>
秋七月丁酉葬齊襄公<lb/>
　九月而葬<lb/>
八月庚申及齊師戰于乾<hi>音于</hi>時我師敗績<lb/>
　此公及齊師戰于乾時也不言公者公伐齊納讎人<lb/>
　之子喪師于此此惡之大者諱之也内不言敗此言<pb n="10a"/>　我師敗績者羡文盖後人傳授妄有所增爾<lb/>
九月齊人取子糾殺之<lb/>
　論語稱威公殺公子糾召忽死之管仲不死此言齊<lb/>
　人取子糾殺之者子糾威公兄其次當立威公爭國<lb/>
　取而殺之甚矣故曰齊人取子糾殺之所以重威公<lb/>
　之簒也<lb/>
冬浚洙<hi>音殊</hi>
　洙水也浚深也冬浚洙畏齊也<pb n="10b"/>十年春王正月公敗齊師于長勺<hi>音杓</hi>
　報乾時之戰也斥言公者惡其伐齊納糾喪師乾時<lb/>
　不自悔過復敗齊師于此也長勺魯地<lb/>
二月公侵宋<lb/>
　公既敗齊師于長勺又退而侵宋結怨二國<lb/>
三月宋人遷宿<lb/>
　宿微國天子封之宋人遷之其惡可知<lb/>
夏六月齊師宋師次于郎公敗宋師于乘丘秋九月荆<pb n="11a"/>敗蔡師于莘以蔡侯獻舞歸<lb/>
　荆為中國患也久矣自方叔薄伐之後入春秋肆禍<lb/>
　復甚聖王不作故也此言荆敗蔡師于莘以蔡侯獻<lb/>
　舞歸者荆敗蔡師于莘獲蔡侯獻舞歸爾不言獲者<lb/>
　不與蠻荆獲中國也故曰以蔡侯獻舞歸名者惡遂<lb/>
　失國莘蔡地<lb/>
冬十月齊師滅譚譚子奔莒<lb/>
　譚小國齊師滅之故譚子奔莒不名者譚夲無惡也<pb n="11b"/>　言奔責不死社稷不言出國滅無所出也<lb/>
十有一年春王正月夏五月戊寅公敗宋師于鄑<hi>子斯反</hi>
　此言五月戊寅公敗宋師于鄑者甚之也公二年之<lb/>
　中三敗齊宋之師可謂甚矣鄑魯地<lb/>
秋宋大水<lb/>
　水不潤下也春秋之世災異多矣不可悉書故外災<lb/>
　或舉其一或舉其二以見天下之異也此年秋宋大<lb/>
　水二十年秋齊大災僖十六年隕石子宋五六鷁<hi>五力</hi>
<pb n="12a"/>　<hi>反</hi>退飛過宋都昭十八年宋衛陳鄭災之類是也<lb/>
冬王姬歸于齊<lb/>
　群公受命主王姬者多矣唯元年與此書者惡公忘<lb/>
　父之讎再與齊接婚姻也<lb/>
十有二年春王三月紀叔姬歸于酅<hi>音携</hi>
　紀叔姬伯姬之媵也酅紀季之邑也四年紀侯大去<lb/>
　其國叔姬至此而歸于酅者歸于季也歸者嫁辭以<lb/>
　伯姬之媵而歸于季非其所歸也亂也<pb n="12b"/>夏四月秋八月甲午宋萬弑其君㨗及其大夫仇牧<lb/>
　萬不氏未命也及其大夫仇牧甚之之辭也與威二<lb/>
　年宋督義同<lb/>
冬十月宋萬出奔陳<lb/>
　弑君之賊當急討之萬八月弑莊公十月出奔陳宋<lb/>
　之臣子緩不討賊若此<lb/>
十有三年春齊侯宋人陳人蔡人邾人㑹于北杏<lb/>
　北杏之㑹威公獨書爵者孔子傷周道之絶也威公<pb n="13a"/>　既入乗天子衰季將霸諸侯攘夷狄救中國以尊周<lb/>
　室乃合宋人陳人蔡人邾人于此首圖大舉夫欲責<lb/>
　之深者必先待之重故北杏之㑹獨書其爵以與之<lb/>
　北杏齊地<lb/>
夏六月齊人滅遂<lb/>
　此威公滅遂也其稱人者以其救中國之功未見滅<lb/>
　人小國貪自封殖貶之也何哉威公貪土地之廣恃<lb/>
　甲兵之衆驅逐逼脅以强制諸侯懼其未盡從也約<pb n="13b"/>　之以㑹要之以盟臨之以威束之以力有弗狥者小<lb/>
　則侵之伐之甚則執之滅之其實假尊周之名以自<lb/>
　封殖爾故此年滅遂十四年伐宋十五年伐郳十六<lb/>
　年伐鄭十九年伐我西鄙二十年伐戎二十六年伐<lb/>
　徐二十八年伐衛三十年降鄣閔元年救邢二年遷<lb/>
　陽皆稱人以切責之遂小國<lb/>
秋七月冬公會齊侯盟于柯<lb/>
　冬公會齊侯盟于柯公不及北杏之會威既滅遂懼<pb n="14a"/>　其見討也故盟于此柯齊地<lb/>
十有四年春齊人陳人曹人伐宋<lb/>
　諸侯伐宋宋人背北杏之會也<lb/>
夏單<hi>音善</hi>伯會伐宋<lb/>
　此公使單伯會伐宋也威以諸侯伐宋本不期會魯<lb/>
　自畏齊威故夏使單伯會伐宋三國稱人獨書單伯<lb/>
　者吾大夫不可言魯人故也<lb/>
秋七月荆入蔡<pb n="14b"/>　荆入蔡齊威未能救中國也<lb/>
冬單伯會齊侯宋公衛侯鄭伯于鄄<hi>音眷</hi>
　此威既服宋會單伯宋公陳侯衛侯鄭伯于鄄也經<lb/>
　以單伯主會為文者凡㑹盟公或大夫往則皆以魯<lb/>
　主會為文春秋魯史故也内不與則曰某人某人會<lb/>
　于某十五年齊侯宋公陳侯衛侯鄭伯會于鄄昭二<lb/>
　十七年晉士鞅宋樂祁黎衛北宫喜曹人邾人滕人<lb/>
　會于扈之類是也鄄衛地<pb n="15a"/>十有五年春齊侯宋公陳侯衛侯鄭伯㑹于鄄夏夫人<lb/>
姜氏如齊<lb/>
　齊侯既死文姜不安于魯故如齊<lb/>
秋宋人齊人邾人伐郳<lb/>
　宋主兵故序齊上郳宋附庸叛故伐之<lb/>
鄭人侵宋冬十月<lb/>
十有六年春王正月夏宋人齊人衛人伐鄭<lb/>
　鄭背鄄之會侵宋故齊威帥諸侯伐之齊序宋下者<pb n="15b"/>　與伐郳義同<lb/>
秋荆伐鄭<lb/>
　荆伐鄭威未能救中國可知也<lb/>
冬十有二月會齊侯宋公陳侯衛侯鄭伯許男滑伯滕<lb/>
子同盟于幽<lb/>
　會公會也同者同畏威也威非命伯伐鄭之後兵威<lb/>
　既振于是諸侯乃相與畏服焉不言公者諱之也然<lb/>
　威會多矣不可皆不見公故于此一諱之也<pb n="16a"/>邾子克卒<lb/>
　邾稱爵者始得王命列為諸侯也<lb/>
十有七年春齊人執鄭詹<lb/>
　稱人以執惡威也詹不氏未命也威十二月與鄭伯<lb/>
　同盟于幽而春執鄭詹安用同盟不稱行人者㑹未<lb/>
　歸而見執也不言以歸者秋鄭詹自齊逃來以歸可<lb/>
　知也<lb/>
夏齊人殱于遂<pb n="16b"/>　齊人殱于遂不戒也齊侯滅人之國使人戍之而不<lb/>
　戒焉此自殱之道也噫齊人殱于遂自殱也鄭棄其<lb/>
　師自棄也<lb/>
秋鄭詹自齊逃來<lb/>
　鄭詹自齊逃來未得歸于鄭也言逃來懼齊之甚<lb/>
冬多麋<hi>忙悲反</hi>
　麋山澤皆有言多者以多為異爾<lb/>
十有八年春王三月日有食之<pb n="17a"/>　不言朔不言日日朔俱失之也<lb/>
夏公追戎于濟西<lb/>
　案僖二十六年齊人侵我西鄙公追齊師至于酅弗<lb/>
　及先言侵而後言追此不言侵伐者明不覺其來已<lb/>
　去而追之也書者譏内無戎備<lb/>
秋有<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>
                    <hi>又作蜮音或短狐也</hi>
　<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>含沙射人為災<lb/>
冬十月<pb n="17b"/>十有九年春王正月夏四月秋公子結媵陳人之婦于<lb/>
鄄遂及齊侯宋公盟<lb/>
　媵書者為遂事起也公子結受命媵陳人之婦不受<lb/>
　命與齊侯宋公盟結矯命專盟故曰遂以惡之非謂<lb/>
　大夫出境有可以安社稷利國家專之可也案僖三<lb/>
　十年公子遂如京師遂如晉襄二年仲孫蔑㑹晉荀<lb/>
　罃齊崔杼宋華元衛孫林父曹人邾人滕人薛人小<lb/>
　邾人于戚遂城虎牢孔子皆譏之何獨與公子結也<pb n="18a"/>　若以書至鄄為出境乃得專之則公子遂自京師如晉<lb/>
　仲孫蔑㑹晉荀罃自戚城虎牢豈非出境也哉况秋與<lb/>
　齊侯宋公盟而冬齊人宋人陳人加兵于魯非所謂可<lb/>
　以安社稷利國家也陳稱人者媵不當書故略言之也<lb/>
夫人姜氏如莒冬齊人宋人陳人伐我西鄙<lb/>
　威帥宋陳伐我西鄙討鄭詹也<lb/>
二十年春王二月夫人姜氏如莒<lb/>
　文姜行惡比年如莒<pb n="18b"/>夏齊大災<lb/>
　災火災也言大者其災甚也<lb/>
秋七月冬齊人伐戎<lb/>
二十有一年春王正月夏五月辛酉鄭伯突卒秋七月<lb/>
戊戌夫人姜氏薨冬十有二月𦵏鄭厲公<lb/>
　八月而𦵏<lb/>
二十有二年春王正月肆大眚<hi>所景反</hi>
　肆放也眚過也肆大眚者罪惡無不赦之辭也書稱<pb n="19a"/>　眚災肆赦易曰赦過宥罪此天子之事也天子尚爾<lb/>
　況諸侯乎莊公肆大眚非正也亂法易常者也<lb/>
癸丑𦵏我小君文姜陳人殺其公子御寇<lb/>
　春秋之義非天子不得專殺此言陳人殺其公子御<lb/>
　寇者譏專殺也是故二百四十二年無天王殺大夫<lb/>
　文書諸侯殺大夫者四十七也何哉古者諸侯之大<lb/>
　夫皆命于天子諸侯不得專命也大夫有罪則請于<lb/>
　天子諸侯不得專殺也大夫猶不得專殺況世子母<pb n="19b"/>　弟乎春秋之世國無大小其卿大夫士皆專命之有<lb/>
　罪無罪皆專殺之其無王也甚矣故孔子從而録之<lb/>
　以誅其惡觀其專殺之罪雖一而重輕之惡有三殺<lb/>
　世子母弟則稱君稱君者甚之也殺大夫不以其罪<lb/>
　則稱國稱國者次之也殺有罪則稱人稱人者又次<lb/>
　之也殺世子母弟稱君者僖五年晉侯殺其世子申<lb/>
　生襄二十六年宋公殺其世子痤<hi>才禾反</hi>三十年天王<lb/>
　殺其弟佞夫之類是也殺大夫不以其罪稱國者僖<pb n="20a"/>　七年鄭殺其大夫申侯文六年晉殺其大夫陽處父<lb/>
　宣九年陳殺其大夫洩冶之類是也殺有罪稱人者<lb/>
　此年陳人殺其公子御寇文九年晉人殺其大夫士<lb/>
　縠<hi>户木反</hi>昭八年陳人殺其大夫公子過之類是也<lb/>
夏五月<lb/>
　春秋未有以五月首時者此言夏五月者蓋五月之<lb/>
　下有脱事爾<lb/>
秋七月丙申及齊髙傒盟于防<pb n="20b"/>　此公盟也不言公者髙傒伉也髙傒敵公而盟伉孰<lb/>
　甚焉<lb/>
冬公如齊納幣<lb/>
　母喪未終其惡可知也<lb/>
二十有三年春公至自齊祭<hi>側界反</hi>叔來聘<lb/>
　祭叔來聘非天子命也故不言使其曰來聘惡外交<lb/>
　也祭叔周大夫祭采地叔字<lb/>
夏公如齊觀社<pb n="21a"/>　諸侯非享覲不踰境公如齊觀社非禮也<lb/>
公至自齊荆人來聘<lb/>
　荆十年敗蔡師于莘始見于經十四年入蔡十六年<lb/>
　伐鄭皆曰荆此稱人者以其能慕中國修禮來聘少<lb/>
　進之也<lb/>
公及齊侯遇于榖蕭叔朝公<lb/>
　諸侯相朝非禮也朝于内猶曰不可況朝于外乎故<lb/>
　曰公及齊侯遇于榖蕭叔朝公以交譏之蕭附庸國<pb n="21b"/>　叔字<lb/>
秋丹桓宫楹冬十有一月曹伯射<hi>音亦又音夜</hi>姑卒十有二<lb/>
月甲寅公㑹齊侯盟于扈<lb/>
　公㑹齊侯盟于扈謀逆姜氏也公二年之中納幣觀<lb/>
　社及齊侯遇于榖比犯非禮今又㑹盟于扈甚矣扈<lb/>
　齊地<lb/>
二十有四年春王三月刻桓宫桷<lb/>
　公將納夫人故飾宫廟以夸侈之秋丹威宫楹春刻<pb n="22a"/>　威宫桷皆非禮也案成三年二月甲子新宫災者親<lb/>
　廟切近不忍稱其諡此斥言丹威宫楹刻威宫桷者<lb/>
　惡莊不子忘父之怨侈宗廟以夸讎女也<lb/>
𦵏曹莊公夏公如齊逆女<lb/>
　常事書者以見公婚之不時也案威六年九月丁夘<lb/>
　子同生公十四年即位此年如齊逆女公即位二十<lb/>
　四年年三十七嵗矣公即位二十四年年三十七嵗<lb/>
　始得成婚于齊者文姜制之不得以時而婚爾故其<pb n="22b"/>　母喪未終如齊納幣圖婚之速也<lb/>
秋公至自齊八月丁丑夫人姜氏入<lb/>
　公親迎于齊不俟夫人而至失夫之道也婦人從夫<lb/>
　者也夫人不從公而入失婦之道也夫不夫婦不婦<lb/>
　何以為國非所以奉先公而紹後嗣也不亂何待故<lb/>
　曰秋公至自齊八月丁丑夫人姜氏入以惡之<lb/>
戊寅大夫宗婦覿用幣<lb/>
　大夫宗婦者同宗大夫之婦也覿見也夫人姜氏既<pb n="23a"/>　入莊公欲夸寵之故使同宗大夫之婦用幣以見非<lb/>
　謂大夫宗婦同贄而見也故不言及夫三帛二生一<lb/>
　死男子之贄也婦人榛栗棗脩告䖍而已公使大夫<lb/>
　宗婦覿用幣甚矣<lb/>
大水冬戎侵曹曹覊出奔陳赤歸于曹郭公<lb/>
　杜預謂覊曹世子赤曹僖公者以威十一年宋人執<lb/>
　鄭祭仲突歸于鄭鄭忽出奔衛其文相類爾案史記<lb/>
　曹世家及年表僖公名夷至如公羊榖梁言赤郭公<pb n="23b"/>　名者理亦不安竊謂去聖既逺後人傳授文有脱漏<lb/>
　爾故其義難了<lb/>
二十有五年春陳侯使女<hi>汝</hi>叔來聘<lb/>
　女叔不名天子之命大夫也女氏叔字<lb/>
夏五月癸丑衛侯朔卒六月辛未朔日有食之鼓用牲<lb/>
于社<lb/>
　案日食三十六書鼔用牲者三此年六月辛未朔日<lb/>
　有食之鼔用牲于社三十年九月庚午朔日有食之<pb n="24a"/>　鼓用牲于社文十五年六月辛丑朔日有食之鼓用<lb/>
　牲于社是也鼓常事書者止譏其用牲耳<lb/>
伯姬歸于杞<lb/>
　隠二年書紀裂繻來逆女此不言逆者天下日亂婚<lb/>
　禮日壞逆者非大夫也逆者非大夫故不言逆僖二<lb/>
　十五年季姬歸于鄫成九年伯姬歸于宋之類是也<lb/>
秋大水鼓用牲于社于門<lb/>
　鼓用牲于社于門非禮也<pb n="24b"/>冬公子友如陳<lb/>
　如陳者聘也内朝聘皆曰如<lb/>
二十有六年春公伐戎夏公至自伐戎曹殺其大夫<lb/>
　稱國以殺不以其罪也不書名氏者脱之僖二十五<lb/>
　年宋殺其大夫皆此義也<lb/>
秋公㑹宋人齊人伐徐冬十有二月癸亥朔日有食之<lb/>
二十有七年春公會杞伯姬于洮<lb/>
　公會杞伯姬于洮非禮也洮魯地<pb n="25a"/>夏六月公會齊侯宋公陳侯鄭伯同盟于幽<lb/>
　孔子稱威公九合諸侯不以兵車管仲之力也案威<lb/>
　公之㑹十有五十三年會北杏十四年會鄄<hi>眷</hi>十五<lb/>
　年會鄄十六年會幽此年會幽僖元年會檉<hi>赤呈反</hi>二<lb/>
　年會貫三年會陽榖五年會首止七年會寗母八年<lb/>
　會洮<hi>他刀反</hi>九年會葵丘十三年會鹹十五年會牡丘<lb/>
　十六年會淮是也孔子止言其九者盖十三年會北<lb/>
　杏威始圖伯其功未見十四年會鄄又是伐宋諸侯<pb n="25b"/>　<hi>闕</hi>僖八年會洮十三年會鹹十五年會牡丘十六年<lb/>
　會淮皆有兵車也故止言其會之盛者九焉此聖人<lb/>
　貴禮義賤武力之深㫖也<lb/>
秋公子友如陳𦵏原仲<lb/>
　大夫非君命不越境公子友如陳𦵏原仲非禮也原<lb/>
　仲陳大夫字者天子命大夫也<lb/>
冬杞伯姬來<lb/>
　歸寧常事也故不書焉凡内女直曰來者惡其無事<pb n="26a"/>　而來也<lb/>
莒慶來逆叔姬<lb/>
　不言來逆女者惡其成禮于魯也案婚禮親迎至夫<lb/>
　國而後成禮莒慶成禮于魯故不言逆女以斥之叔<lb/>
　姬莊公女宣五年齊高固來逆叔姬同義<lb/>
杞伯來朝公會齊侯子城濮<hi>音卜</hi>
　城濮衛地<lb/>
二十有八年春王三月甲寅齊人伐衛衛人及齊人戰<pb n="26b"/>衛人敗績<lb/>
　前年公會齊侯宋公陳侯鄭伯同盟于幽衛侯不至<lb/>
　故齊人伐衛衛人及齊人戰衛不服罪也以衛主齊<lb/>
　者衛受伐也春秋之義伐者為客受伐者為主故曰<lb/>
　衛人及齊人戰不地者戰于衛也敗稱師此稱人者<lb/>
　不以師敗乎人也<lb/>
夏四月丁未邾子瑣卒秋荆伐鄭公會齊人宋人救鄭<lb/>
　荆二十三年來聘稱人此不稱人者以其創艾諸夏<pb n="27a"/>　復貶之也<lb/>
冬築郿<hi>音眉</hi>
　功大曰城小曰築<lb/>
大無麥禾<lb/>
　冬書大無麥禾者簡言之也此秋大無麥冬大無禾<lb/>
　爾不可言秋大無麥冬大無禾故簡言之也書曰土<lb/>
　爰稼穡稼穡作甘大無麥禾土失其性也榖於民食<lb/>
　最重也<pb n="27b"/>臧孫辰告糴于齊<lb/>
　不言如齊者不與莊公使臧孫辰告糴于齊也上言<lb/>
　大無麥禾則百姓飢矣其言不與莊公使臧孫辰告<lb/>
　糴于齊者病莊公也莊公為國久矣古者三年耕必<lb/>
　有一年之畜九年耕必有三年之畜三十年通之雖<lb/>
　有水旱蟲螟民無不足者莊公為國二十八年而無<lb/>
　一年之畜非所以為國也臧孫辰公子彄<hi>起侯反</hi>曾孫<lb/>
二十有九年春新延廐<pb n="28a"/>　惡不愛民也冬大無麥禾臧孫辰告糴于齊則民飢<lb/>
　矣延廐雖壊未新可也莊公春新延廏不愛民力若<lb/>
　此<lb/>
夏鄭人侵許秋有蜚<hi>扶味反</hi>冬十有二月紀叔姬卒<lb/>
　叔姬十二年歸于酅<hi>携</hi>卒于酅<lb/>
城諸及防<lb/>
三十年春王正月夏師次于成秋七月齊人降鄣<hi>音章</hi>
　案八年師及齊師圍郕郕降于齊師先言圍而後言<pb n="28b"/>　降此直書齊人降鄣者惡齊强脅且見鄣㣲弱不能<lb/>
　伉齊之甚也<lb/>
八月癸亥𦵏紀叔姬<lb/>
　媵而卒𦵏之者歸于酅卒于酅皆非其所也<lb/>
九月庚午朔日有食之鼓用牲于社<lb/>
　凡救日食鼓禮也用牲非禮也孔子書鼓用牲者止<lb/>
　譏其用牲耳非謂九月不鼓也<lb/>
冬公及齊侯遇于魯濟<hi>子禮反</hi>齊人伐山戎<pb n="29a"/>三十有一年春築臺于郎夏四月薛伯卒築臺于薛六<lb/>
月齊侯來獻戎㨗<lb/>
　戎㨗伐山戎之所得也齊侯來獻戎㨗非禮也<lb/>
秋築臺于秦<lb/>
　莊比年興作今又一歳而三築臺妨農害民莫甚乎<lb/>
　此薛秦魯地也<lb/>
冬不雨<lb/>
三十有二年春城小榖<pb n="29b"/>　魯邑曲阜西北有小榖城<lb/>
夏宋公齊侯遇于梁丘秋七月癸巳公子牙卒<lb/>
　公子牙威公子莊公庶弟<lb/>
八月癸亥公薨于路寢<lb/>
　路寢正寢公薨于路寢正也凡公薨皆書其所在者<lb/>
　謹凶變也<lb/>
冬十月己未子般卒<lb/>
　子般莊公太子未踰年之君也莊公未𦵏故不名薨<pb n="30a"/>　不地者降成君也此與襄三十一年秋九月癸巳子<lb/>
　野卒義同<lb/>
公子慶父如齊狄伐邢<lb/>
　<lb/>
　<lb/>
　<lb/>
　<lb/>
　<pb n="30b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋尊王𤼵㣲卷三<lb/>
</p>

  </div>
            <div>
<head>春秋尊王𤼵㣲卷四</head> <lb/>
    <p>
<pb n="1a"/>欽定四庫全書<lb/>
　春秋尊王𤼵㣲卷四<lb/>
　　　　　　　　　　　　　宋　孫復　撰<lb/>
　　　閔公名開莊公子惠王十六年即位閔諡也在<lb/>
　　　國逢難曰閔<lb/>
元年春王正月齊人救邢<lb/>
　威未能帥諸侯以徃故猶稱人<lb/>
夏六月辛酉𦵏我君莊公<pb n="1b"/>　十一月𦵏<lb/>
秋八月公及齊侯盟于落姑季子來歸<lb/>
　秋公與齊侯盟于落姑以納季子故季子來歸何也<lb/>
　莊公薨子般卒閔公沖幼慶父與夫人通勢傾公室<lb/>
　不朝夕國人汹汹思得季友以平内亂故曰季子來<lb/>
　歸也子者男子之通稱不言出公子之未命者也落<lb/>
　姑齊地<lb/>
冬齊仲孫來<pb n="2a"/>　仲孫齊大夫非齊侯命故不稱使非齊侯命則奔也<lb/>
　不言奔者非奔也仲孫私來也仲孫私來故曰齊仲<lb/>
　孫來以惡之此與隠元年祭伯來義同字者天子命<lb/>
　大夫<lb/>
二年春王正月齊人遷陽<lb/>
　陽微國<lb/>
夏五月乙酉吉禘于莊公<lb/>
　吉禘于莊公非禮也魯以周公禘于太廟此天子大<pb n="2b"/>　祭非諸侯可得用也謂之吉者莊公𦵏二十二月未<lb/>
　可吉也故曰五月乙酉吉禘于莊公以著其僣天子<lb/>
　之惡不言莊宫者明未三年也<lb/>
秋八月辛丑公薨<lb/>
　此慶父弑也不言慶父弑者諱之也内諱弑故弑君<lb/>
　之賊皆不書焉不𦵏者義與隠公同<lb/>
九月夫人姜氏孫<hi>遜</hi>于邾公子慶父出奔莒<lb/>
　公子慶父夫人姜氏同惡之人也夫人孫于邾故慶<pb n="3a"/>　父出奔莒書者深惡季子緩不討賊也案元年公與<lb/>
　齊侯盟于落姑以納季子季子來歸獨執國命當是<lb/>
　時以魯之衆因齊之力討慶父而戮之𫝑甚易爾而<lb/>
　季子不能也使閔公遽罹弑逆之禍悲哉<lb/>
冬齊髙子來盟<lb/>
　案威十四年鄭伯使其弟語來盟此不言使者高子<lb/>
　請來結盟于我也閔公遇弑慶父未討季友立僖僖<lb/>
　又非正髙子請來結盟于我以定僖公之位故不言<pb n="3b"/>　使僖四年楚屈<hi>俱勿反</hi>完來盟皆此義也<lb/>
十有二月狄入衛鄭棄其師<lb/>
　鄭棄其師惡鄭伯也豈奔潰離散云乎哉鄭伯有其<lb/>
　師無其將將者百姓之司命也鄭伯以百姓之命授<lb/>
　之匪人非棄而何故曰鄭棄其師以惡之噫鄭棄其<lb/>
　師梁亡皆自取之也梁亡見僖十九年<lb/>
　<lb/>
　春秋尊王𤼵㣲卷四<lb/>
</p>

  </div>
            <div>
<head>春秋尊王發微卷五</head> <lb/>
    <p>
<pb n="1a"/>欽定四庫全書<lb/>
　春秋尊王發微卷五<lb/>
　　　　　　　　　　　　宋　孫復　撰<lb/>
　　　僖公名申莊公子閔公庶兄惠王十八年即位<lb/>
　　　僖諡也小心畏忌曰僖<lb/>
元年春王正月齊師宋師曹師次于聶北救邢<lb/>
　威自滅遂二十年用師征伐皆稱人者以其攘夷狄<lb/>
　救中國之功未著微之也案莊三十二年狄伐邢閔<pb n="1b"/>　元年齊人救邢威未能率諸侯以往故猶稱人焉至<lb/>
　此稱師者以其能合二國次于聶北救邢齊威攘夷<lb/>
　狄救中國之功漸見少進之也然猶有次焉先言次<lb/>
　而後言救者譏緩于救患也滅遂在莊十三年<lb/>
夏六月邢遷于夷儀齊師宋師曹師城邢<lb/>
　威公不急救患故邢遷于夷儀邢人已遷三國之師<lb/>
　乃往助城之故曰齊師宋師曹師城邢也夷儀邢地<lb/>
秋七月戊辰夫人姜氏薨于夷齊人以歸<pb n="2a"/>　夫人哀姜也閔二年孫于邾威公取而殺之不言殺<lb/>
　者諱之也其言齊人以歸者以其尸歸也哀姜與弑<lb/>
　閔公威公討而殺之正也然以其尸歸此則甚矣夷<lb/>
　齊地<lb/>
楚人伐鄭<lb/>
　莊十年荆敗蔡師于莘始見于經十四年入蔡稱荆<lb/>
　二十三年來聘始進稱人二十八年伐鄭稱荆反狄<lb/>
　之今曰楚人伐鄭者以其兵衆地大漸通諸夏復其<pb n="2b"/>　舊封比之小國也故自此十數年侵伐用兵皆稱人<lb/>
　焉<lb/>
八月公會齊侯宋公鄭伯曹伯邾人于檉<hi>赤呈反</hi>
　楚人伐鄭故威合諸侯于檉公有母喪出會非禮也<lb/>
　檉宋地<lb/>
九月公敗邾師于偃<lb/>
　公檉會方退親敗邾師于偃其惡可知偃邾地<lb/>
冬十月壬午公子友帥師敗莒師于酈<hi>力知反</hi>獲莒挐<hi>女居<pb n="3a"/>反又女加反</hi>
　討慶父也其言獲莒挐者不可言獲莒人爾莒大夫<lb/>
　不氏未命也慶父閔二年奔酈魯地<lb/>
十有二月丁巳夫人氏之喪至自齊<lb/>
　此夫人哀姜之喪也不稱姜者貶之也案孫于邾不<lb/>
　貶此而貶者孫于邾不貶不以子討母也此而貶者<lb/>
　正王法也不去氏殺子之罪比文姜殺夫差輕孫邾<lb/>
　在閔二年<pb n="3b"/>二年春王正月城楚丘<lb/>
　此會檉諸侯城楚丘也不言諸侯者威公怠于救患<lb/>
　諸侯不一也威公怠于救患諸侯不一則孰城之魯<lb/>
　城之也案閔二年狄入衛覆彼國家君死民散威公<lb/>
　視之不救其怠于救患可知也威公怠于救患故諸<lb/>
　侯不一諸侯不一故魯城之襄五年戍<hi>音庶</hi>陳十年戍<lb/>
　鄭虎牢皆此義也然則善與非善也此威公之命城<lb/>
　楚丘以存亡國曷以謂之非善雖曰威公之命城楚<pb n="4a"/>　丘以存亡國與其亡而存之不若未亡而救之之善<lb/>
　也楚丘衛邑不言城衛者衛未遷也<lb/>
夏五月辛巳葬我小君哀姜虞師晉師滅夏陽<hi>夏一作下</hi>
　虞師晉師滅夏陽虞序晉上者虞主乎滅夏陽也案<lb/>
　隠五年邾人鄭人伐宋莊十五年宋人齊人邾人伐<lb/>
　郳邾序鄭上宋序齊上此虞主乎滅夏陽可知也夏<lb/>
　陽微國<lb/>
秋九月齊侯宋公江人黄人盟于貫<pb n="4b"/>　楚故也貫宋地<lb/>
冬十月不雨<lb/>
　不雨一時即書者僖公憂民懼災之甚也<lb/>
楚人侵鄭<lb/>
三年春王正月不雨夏四月不雨徐人取舒六月雨<lb/>
秋齊侯宋公江人黄人㑹于陽榖<lb/>
　陽榖齊地<lb/>
冬公子友如齊涖盟<pb n="5a"/>　涖臨也凡言涖盟者受盟于彼也來盟者受盟于我<lb/>
　也<lb/>
楚人伐鄭<lb/>
四年春王正月公㑹齊侯宋公陳侯衛侯鄭伯許男曹<lb/>
伯侵蔡蔡潰遂伐楚次于陘<hi>音刑</hi>
　威之病楚也久矣故元年㑹于檉二年盟于貫三年<lb/>
　㑹于陽穀以謀之是時楚方强盛勢陵中國不可易<lb/>
　也蔡楚與國故先侵蔡俟其兵震威行然後大舉蔡<pb n="5b"/>　旣潰遂進師次于敵境陘楚地<lb/>
夏許男新臣卒<lb/>
　夏許男新臣卒于師不言師者威公之行諸侯安之<lb/>
　與國内同也<lb/>
楚屈<hi>俱勿反</hi>完來盟于師盟于召<hi>音紹</hi>陵<lb/>
　案成二年季孫行父臧孫許叔孫僑如公孫嬰齊帥<lb/>
　師㑹晉郤<hi>去逆反</hi>克衛孫良夫曹公子首及齊侯戰于<lb/>
　鞌齊師敗績秋七月齊侯使國佐如師己酉及國佐<pb n="6a"/>　盟于袁婁此不言使者楚子聞蔡潰威師及境大懼<lb/>
　屈完請盟于師也召陵楚地<lb/>
齊人執陳轅濤塗<lb/>
　陳轅濤塗陳大夫稱人以執不得其罪也威公既與<lb/>
　陳侯南服强楚歸而反執陳轅濤塗其惡可知也<lb/>
秋及江人黃人伐陳<lb/>
　内言及外稱人皆微者也<lb/>
八月公至自伐楚<pb n="6b"/>　出踰二時<lb/>
葬許穆公冬十有二月公孫兹帥師㑹齊人宋人衛人<lb/>
鄭人許人曹入侵陳<lb/>
　威公執陳轅濤塗執非其罪秋使魯人江人黃人伐<lb/>
　陳冬又會公孫兹宋人衛人鄭人許人曹人侵陳甚<lb/>
　矣公孫兹公子牙子<lb/>
五年春晉侯殺其世子申生<lb/>
　世子世君位者也稱君以殺世子甚之也獻公五子<pb n="7a"/>　世子申生次重耳次夷吾次奚齊次卓子皆申生庶<lb/>
　弟也獻公愛奚齊欲立之乃殺世子申生可謂甚矣<lb/>
杞伯姬來朝其子<lb/>
　伯姬内女來朝其子者以其子來朝也諸侯來朝猶<lb/>
　曰不可把伯姬來朝其子非禮可知<lb/>
夏公孫兹如牟<lb/>
　牟微國<lb/>
公及齊侯宋公陳侯衛侯鄭伯許男曹伯㑹王世子于<pb n="7b"/>首止<lb/>
　此威帥諸侯致王世子于首止也經言公及齊侯宋<lb/>
　公陳侯衛侯鄭伯許男曹伯㑹王世子于首止者不<lb/>
　與威致王世子使與諸侯齊列也故先言公及諸侯<lb/>
　而後言㑹王世子以尊之尊王世子所以重威之惡<lb/>
　也首止衛地<lb/>
秋八月諸侯盟于首止鄭伯逃歸不盟<lb/>
　不言王世子者㑹猶可言也盟之則甚矣王世子世<pb n="8a"/>　天下者也非諸侯可得盟也鄭伯逃歸不盟者鄭伯<lb/>
　不肯受盟故逃歸言逃懼齊之甚<lb/>
楚人滅弦弦子奔黄<lb/>
　此言楚人滅弦者惡威不能救也故弦子不名十年<lb/>
　狄滅温十二年楚人滅黃同此<lb/>
九月戊申朔日有食之冬晉人執虞公<lb/>
　稱人以執惡晉侯也五等之制雖其國家宫室車旗<lb/>
　衣服禮儀之有差而天子命之南面稱孤皆諸侯也<pb n="8b"/>　其或有罪方伯請于天子命之執則執之不得專執<lb/>
　也有罪猶不得專執况無罪者乎春秋之世諸侯無<lb/>
　小大唯力是恃力能相執則執之無復請于天子故<lb/>
　孔子從而録之正以王法或則稱侯以著其惡或則<lb/>
　稱人以奪其爵稱侯以著其惡者謂雖非王命執得<lb/>
　其罪其罰輕故但著其專執之惡二十八年晉侯入<lb/>
　曹執曹伯畀宋人成十五年晉侯執曹伯歸于京師<lb/>
　之類是也稱人以奪其爵者謂既非王命又執不得<pb n="9a"/>　其罪其罰重故奪其爵此年晉人執虞公十九年宋<lb/>
　人執滕子嬰齊之類是也<lb/>
六年春王正月夏公㑹齊侯宋公陳侯衛侯曹伯伐鄭<lb/>
圍新城<lb/>
　鄭伯逃首止之盟故威帥諸侯伐鄭圍新城新城鄭<lb/>
　邑<lb/>
秋楚人圍許諸侯遂救許冬公至自伐鄭<lb/>
　出踰三時<pb n="9b"/>七年春齊人伐鄭夏小邾子來朝<lb/>
　小邾子邾之别封也故曰小邾子以别之<lb/>
鄭殺其大夫申侯<lb/>
　鄭殺其大夫申侯稱國以殺不以其罪也<lb/>
秋七月公㑹齊侯宋公陳世子款鄭世子華盟于甯母<lb/>
　言鄭世子華者齊人伐鄭未已鄭伯懼欲求成于齊<lb/>
　故先使世子華受盟于甯母也甯母魯地<lb/>
曹伯班卒公子友如齊冬葬曹昭公<pb n="10a"/>八年春王正月公㑹王人齊侯宋公衛侯許男曹伯陳<lb/>
世子款盟于洮<lb/>
　王人微者也序于諸侯之上者春秋尊王故王人雖<lb/>
　微序于諸侯之上也洮魯地<lb/>
鄭伯乞盟<lb/>
　此以其逃首止之盟乞之也齊人連年伐鄭世子華<lb/>
　雖受盟寗母鄭伯猶懼見討故自乞盟于此也乞者<lb/>
　卑請之辭<pb n="10b"/>夏狄伐晉秋七月禘于太廟用致夫人<lb/>
　禘天子大祭夫人成風也不言風氏者成風僖公妾<lb/>
　母嫁非廟見不得與祭僖公旣君欲尊其母故因此<lb/>
　秋禘用夫人之禮致于太廟使之與祭也妾母稱夫<lb/>
　人僭之大者故不言風氏以貶之案莊元年夫人文<lb/>
　姜孫于齊貶去姜氏此不言風氏其貶可知也<lb/>
冬十有二月丁未天王崩<lb/>
　惠王書崩不書葬者得常也<pb n="11a"/>九年春王三月丁丑宋公御<hi>音禦</hi>說<hi>音恱</hi>卒夏公㑹宰周公<lb/>
齊侯宋子衛侯鄭伯許男曹伯于葵丘<lb/>
　威以諸侯致宰周公于葵丘經以宰周公主會爲文<lb/>
　者不與威以請侯致天子三公也宋在喪故稱子葵<lb/>
　丘宋地<lb/>
秋七月乙酉伯姬卒<lb/>
　直曰伯姬未適人也未適人卒者許嫁則服服則得<lb/>
　常常則不書書者譏不服也十六年鄫<hi>似陵反</hi>季姬卒<pb n="11b"/>　文十二年子叔姬卒皆此義也<lb/>
九月戊辰諸侯盟于葵丘<lb/>
　威公圖伯内帥諸侯外攘夷狄討逆誅亂以救中國<lb/>
　經營馳驟出入上下三十年勞亦至矣然自服强楚<lb/>
　其心乃盈不能朝于京師翼戴天子興衰振治以復<lb/>
　文武之業前此五年致王世子于首止今復致宰周<lb/>
　公于葵丘觀其心也盈已甚矣孟子稱五伯威公為<lb/>
　盛葵丘之會諸侯束牲載書而不歃血初命曰誅不<pb n="12a"/>　孝無易𣗳子無以妾為妻再命曰尊賢育才以彰有<lb/>
　徳三命曰敬老慈幼無忘賔旅四命曰士無世官官<lb/>
　事無攝取士必得無專殺大夫五命曰無曲防無遏<lb/>
　糴無有封而不告者豈美威哉葢疾當時諸侯有所<lb/>
　激而云爾故曰五伯者三王之罪人也今之諸侯五<lb/>
　伯之罪人也今之大夫今之諸侯之罪人也此葵丘<lb/>
　之盟威公之惡從可見矣<lb/>
甲子晉侯佹<hi>音鬼</hi>諸卒冬晉里克殺其君之子奚齊<pb n="12b"/>　奚齊未踰年之君也其言晉里克殺其君之子奚齊<lb/>
　者奚齊庶孽其母嬖獻公殺世子申生以立之春秋<lb/>
　不與故曰晉里克殺其君之子奚齊以惡之也<lb/>
十年春王正月公如齊<lb/>
　公始朝齊也不至者朝齊安之與他國異也十五年<lb/>
　如齊同此<lb/>
狄滅温温子奔衛晉里克弑其君卓及其大夫荀息<lb/>
　晉里克弑其君卓及其大夫荀息者甚之之辭也威<pb n="13a"/>　二年宋督弑其君與<hi>音予</hi>夷及其大夫孔父莊十二年<lb/>
　宋萬弑其君㨗及其大夫仇牧其義一也<lb/>
夏齊侯許男伐北戎晉殺其大夫里克<lb/>
　里克弑奚齊卓子不以討賊辭書者惠公殺之不以<lb/>
　其罪也惠公立懼其又將賊已以是殺克也故不得<lb/>
　從討賊辭<lb/>
秋七月冬大雨<hi>于付反</hi>雪<lb/>
十有一年春晉殺其大夫㔻<hi>普悲反</hi>鄭父夏公及夫人姜<pb n="13b"/>氏會齊侯于陽榖<lb/>
　公及夫人姜氏會齊侯于陽榖參譏之也<lb/>
秋八月大雩冬楚人伐黃<lb/>
十有二年春王三月庚午日有食之夏楚人滅黃秋七<lb/>
月冬十有二月丁丑陳侯杵臼卒<lb/>
十有三年春狄侵衛夏四月葬陳宣公公㑹齊侯宋公<lb/>
陳侯衛侯鄭伯許男曹伯于鹹<lb/>
　鹹衛地<pb n="14a"/>秋九月大雩冬公子友如齊<lb/>
十有四年春諸侯城縁陵<lb/>
　諸侯不序者㑹鹹諸侯也杞微弱上下同心一力而<lb/>
　城之故曰諸侯所以與城楚丘異也縁陵把邑<lb/>
夏六月季姬及鄫<hi>似陵反或作繒</hi>子遇于防使鄫子來朝<lb/>
　内女嫁曰歸于某隱二年伯姬歸于紀莊二十六年<lb/>
　伯姬歸于把之類是也出曰來歸宣十六年郯伯姬<lb/>
　來歸成五年把叔姬來歸之類是也無事而來則曰<pb n="14b"/>　來莊二十七年把伯姬來僖二十八年把伯姬來之<lb/>
　類是也季姬上無歸鄫之文則是未嫁者也此年六<lb/>
　月季姬及鄫子遇于防使鄫子來朝明年九月季姬<lb/>
　歸于鄫是季姬先與鄫子遇于防而後乃嫁于鄫也<lb/>
　此季姬之行不正可知矣故稱及稱遇稱使以著其<lb/>
　惡<lb/>
秋八月辛夘沙鹿崩<lb/>
　沙山名鹿山足也其言沙鹿崩者謂山連足而崩爾<pb n="15a"/>　詩曰百川沸騰山冡崒崩山冡崒崩猶以爲異况連<lb/>
　足而崩乎此異之甚者<lb/>
狄侵鄭冬祭侯肸卒<lb/>
十有五年春王正月公如齊楚人伐徐三月公㑹齊侯<lb/>
宋公陳侯衛侯鄭伯許男曹伯盟于牡丘遂次于匡公<lb/>
孫敖帥師及諸侯之大夫救徐<lb/>
　言次言救者惡諸侯緩于救患也諸侯旣約救徐而<lb/>
　遣大夫往此緩于救患可知也公孫敖公子慶父子<pb n="15b"/>　牡丘衛地<lb/>
夏五月日有食之秋七月齊師曹師伐厲<lb/>
　厲楚與國<lb/>
八月螽九月公至自會<lb/>
　暴露師衆三時<lb/>
季姬婦于鄫<lb/>
　不書逆者微也<lb/>
己夘晦震夷伯之廟<pb n="16a"/>　大夫之廟書者夷伯僭也春秋亂世諸侯僭天子大<lb/>
　夫僭諸侯故此一見大夫之僭焉夷諡字者天子命<lb/>
　大夫<lb/>
冬宋人伐曹楚人敗徐于婁林十有一月壬戌晉侯及<lb/>
秦伯戰于韓獲晉侯<lb/>
　春秋用兵大夫生得曰獲僖元年公子友帥師敗莒<lb/>
　師于酈獲莒挐<hi>女居女加二反</hi>宣二年宋華元帥師及鄭公<lb/>
　子歸生帥師戰于大棘宋師敗績獲宋華元之類是<pb n="16b"/>　也未有諸侯獲諸侯者此言晉侯及秦伯戰于韓獲<lb/>
　晉侯者賤晉侯疾秦伯之辭也賤晉侯疾秦伯者晉<lb/>
　侯失道不顧人命以起此戰秦伯獲之則又甚矣故<lb/>
　言戰言獲以著其惡不言以歸者舉重也韓晉地<lb/>
十有六年春王正月戊申朔隕石于宋五是月六鷁<hi>五力反</hi>退飛過宋都<lb/>
　五石異之甚者也六鷁異之細者也故曰正月戊申<lb/>
　朔隕石于宋五是月六鷁退飛過都也其言是月者<pb n="17a"/>　不可再書正月故也<lb/>
三月壬申公子季友卒<lb/>
　公子季友卒字者天子命大夫也<lb/>
夏四月丙申鄫季姬卒秋七月甲子公孫兹卒冬十有<lb/>
二月公㑹齊侯宋公陳侯衛侯鄭伯許男邢侯曹伯于<lb/>
淮<lb/>
十有七年春齊人徐人伐英氏夏滅項<lb/>
　此齊人徐人滅項也上言齊人徐人伐英氏下言滅<pb n="17b"/>　項此齊人徐人滅項可知也英氏楚與國<lb/>
秋夫人姜氏㑹齊侯于卞九月公至自㑹<lb/>
　踰三時卞魯地<lb/>
冬十有二月乙亥齊侯小白卒<lb/>
十有八年春王正月宋公曹伯衛人邾人伐齊<lb/>
　齊威公六子無嫡長公子無虧次惠公元次孝公昭<lb/>
　次昭公潘次懿公商人次公子雍威公卒無虧立五<lb/>
　公子並爭齊大亂宋襄以諸侯伐齊孝公故也<pb n="18a"/>夏師救齊五月戊寅宋師及齊師戰于甗<hi>魚免反又音言音彦</hi>齊<lb/>
師敗績<lb/>
　宋師伐齊以五月敗齊師于甗無虧死遂立孝公案<lb/>
　二十七年齊昭卒八月葬齊孝公此立孝公可知也<lb/>
　春秋之義伐者為客受伐者為主此以宋主齊者不<lb/>
　與宋襄伐齊也宋襄伐人之喪擅易人之主甚矣甗<lb/>
　齊地<lb/>
狄救齊秋八月丁亥葬齊桓公<pb n="18b"/>　九月而葬<lb/>
冬邢人狄人伐衛<lb/>
　邢人狄人伐衛救齊也狄稱人者善救齊<lb/>
十有九年春王三月宋人執滕子嬰齊<lb/>
　宋人執滕子嬰齊不得其罪也滕子名者惡遂失國<lb/>
　也<lb/>
夏六月宋公曹人邾人盟于曹南鄫子會盟于邾己酉<lb/>
邾人執鄫子用之<pb n="19a"/>　鄫子不及曹南之盟故會盟于邾邾子執鄫子用之<lb/>
　用之為牲歃血以盟也諸侯不得相執邾人不道執<lb/>
　鄫子用之天子不能誅也悲夫<lb/>
秋宋人圍曹衛人伐邢冬㑹陳人蔡人楚人鄭人盟于<lb/>
齊<lb/>
　内不出主名外稱人皆微者<lb/>
梁亡<lb/>
　梁亡惡不用賢也梁伯守天子土有宗廟社稷之重<pb n="19b"/>　有軍旅民人之衆左右前後朝夕與為治莫有聞者<lb/>
　是左右前後皆非其人也左右前後皆非其人不亡<lb/>
　何待故直曰梁亡以惡之<lb/>
二十年春新作南門<lb/>
　城郭門户皆有舊制壞則修之常事書者譏其侈泰<lb/>
　妨農功改舊制也案莊二十九年春新延廏不言作<lb/>
　此言作改舊制可知也<lb/>
夏郜<hi>音告</hi>子來朝五月乙巳西宫災<pb n="20a"/>　西宫公别宫也<lb/>
鄭人入滑秋齊人狄人盟子邢<lb/>
　狄稱人者猶與中國故也<lb/>
冬楚人伐隨<lb/>
二十有一年春狄侵衛宋人齊人楚人盟于鹿上<lb/>
　齊桓公死宋人欲宗諸侯故盟于鹿上鹿上宋地<lb/>
夏大旱秋宋公楚子陳侯蔡侯鄭伯許男曹伯㑹于盂<lb/>
執宋公以伐宋<pb n="20b"/>　宋襄合諸侯于盂以致楚子楚子怒執宋公以伐宋<lb/>
　不言楚子執宋公以伐宋者不與楚子執宋公以伐<lb/>
　宋也故以諸侯共執為文所以抑强夷而存中國也<lb/>
　然則楚稱子者案吳楚本子爵入春秋始則曰荆曰<lb/>
　楚曰吳終則稱人稱子楚始謂之荆者楚先吳僭罪<lb/>
　大貶重猶曰荆州之夷也旣而曰楚曰吳者君臣同<lb/>
　辭以國舉之也終則稱人稱子者以其漸同中國與<lb/>
　諸侯㑹盟及修禮來聘稱人少進也稱子復舊爵也<pb n="21a"/>　吳楚之君狂僭之惡罪在不赦固宜終春秋之世貶<lb/>
　之孔子不終春秋之世貶之者傷聖王不作中國失<lb/>
　道之甚也盂宋地<lb/>
冬公伐邾楚人使宜申來獻㨗<lb/>
　楚人楚子也不言楚子者以其執宋公伐宋貶之也<lb/>
　㨗宋㨗也不言宋㨗者不與楚㨗于宋也莊三十一<lb/>
　年齊侯來獻戎㨗言齊侯言戎㨗義同<lb/>
十有二月癸丑公㑹諸侯盟于薄釋宋公<pb n="21b"/>　楚子執宋公以伐宋公懼故㑹諸侯盟于薄釋宋公<lb/>
　不言楚子釋宋公者不與楚子專釋也<lb/>
二十有二年春公伐邾取須句<hi>其俱反</hi>
　公伐邾取須句言伐言取者惡公伐邾非以其罪利<lb/>
　其土地也<lb/>
夏宋公衛侯許男滕子伐鄭<lb/>
　鄭即楚故也案莊十六年荆伐鄭二十八年荆伐鄭<lb/>
　僖元年楚人伐鄭二年楚人侵鄭三年楚人伐鄭鄭<pb n="22a"/>　不即楚此而即者齊威旣死宋襄不能與楚伉也<lb/>
秋八月丁未及邾人戰于升陘<hi>音刑</hi>
　此公及邾人戰也不言公者公不道伐邾取須句以<lb/>
　起此戰惡之大者故曰及邾人戰于升陘以諱之也<lb/>
　升陘魯地<lb/>
冬十有一月己巳朔宋公及楚人戰于泓宋師敗績<lb/>
　夏宋公衛侯許男滕子伐鄭鄭楚與國也故楚人伐<lb/>
　宋冬十有一月宋公及楚人戰子泓宋師敗績襄公<pb n="22b"/>　傷焉噫宋襄無齊威之資欲紹齊威之烈帥諸侯以<lb/>
　致强楚故盂之㑹見執受伐今復與楚爭鄭以起此<lb/>
　戰喪師泓水之上身傷七月而死為中國羞惜哉泓<lb/>
　宋水<lb/>
二十有三年春齊侯伐宋圍緡<lb/>
　楚人敗宋公于泓齊侯視之不救而又加之以兵故<lb/>
　伐圍並書以誅其惡<lb/>
夏五月庚寅宋公茲父卒<pb n="23a"/>　傷于泓故<lb/>
秋楚人伐陳冬十有一月把子卒<lb/>
二十有四年春王正月夏狄伐鄭秋七月冬天王出居<lb/>
子鄭<lb/>
　襄王也周無出此言出者惡襄王自絶于周則奔也<lb/>
　其言居于鄭者天子至尊故所至稱居與諸侯異也<lb/>
晉侯夷吾卒<lb/>
二十有五年春王正月丙午衛侯燬滅邢<pb n="23b"/>　衛侯名者孔子傷天下之亂時無賢伯邢衛皆齊威<lb/>
　所存之亡國也衛侯不念威公之大徳以絶先祖之<lb/>
　支體甚矣故生而名之也<lb/>
夏四月癸酉衛侯燬卒宋蕩伯姬來逆婦<lb/>
　伯姬内女嫁為宋大夫蕩氏妻為其子來逆婦也伯<lb/>
　姬自為其子來逆婦非禮也<lb/>
宋殺其大夫<lb/>
　稱國以殺不以其罪也不稱名氏者與莊二十六年<pb n="24a"/>　曹殺其大夫義同<lb/>
秋楚人圍陳納頓子于頓<lb/>
　頓子廹于陳懼而奔楚故楚人圍陳納頓子于頓頓<lb/>
　微國<lb/>
葬衛文公冬十有二月癸亥公㑹衛子莒慶盟于洮<lb/>
二十有六年春王正月己未公㑹莒子衛寗速盟于向<lb/>
<hi>舒亮反</hi>齊人侵我西鄙公追齊師至酅<hi>音擕</hi>弗及<lb/>
　侵稱人追稱師者不可言公追齊人故也至酅弗及<pb n="24b"/>　者譏魯失戎備明齊人已去而追之爾酅齊地<lb/>
夏齊人伐我北鄙衛人伐齊公子遂如楚乞師<lb/>
　齊再伐我故公子遂如楚乞師夫國之大小師之衆<lb/>
　寡皆有王制不可乞也書者惡魯不能内修戎備而<lb/>
　外乞師于夷狄<lb/>
秋楚人滅夔以夔子歸<lb/>
　䕫楚同姓國不名者略夷狄<lb/>
冬楚人伐宋圍緡公以楚師伐齊取榖<pb n="25a"/>　魯既不能内修戎備而乞師于荆楚以伐太公之後<lb/>
　又取其地焉此公之惡可知也<lb/>
公至自伐齊<lb/>
二十有七年春把子來朝夏六月庚寅齊侯昭卒秋八<lb/>
月乙未葬齊孝公乙巳公子遂帥師入把<lb/>
　春把子來朝秋公子遂帥師入把甚矣<lb/>
冬楚人陳侯蔡侯鄭伯許男圍宋<lb/>
　楚子自㑹盂執宋公伐宋之後復貶稱人冬楚人使<pb n="25b"/>　宜申來獻㨗二十二年宋公及楚人戰于泓二十五<lb/>
　年楚人圍陳納頓子于頓二十六年楚人滅夔以夔<lb/>
　子歸此年楚人陳侯蔡侯鄭伯許男圍宋是也陳侯<lb/>
　蔡侯鄭伯許男不同貶者四國之君雜然從楚圍中<lb/>
　國其貶自見也㑹盂伐宋在二十一年<lb/>
十有二月甲戌公㑹諸侯盟于宋<lb/>
　諸侯圍宋公常與楚故㑹諸侯盟于宋<lb/>
二十有八年春晉侯侵曹晉侯伐衛<pb n="26a"/>　曹衛楚與國也晉侯將救宋故侵曹伐衛不言遂者<lb/>
　非繼事也此侵曹旣反而後伐衛耳故曰晉侯侵曹<lb/>
　晉侯伐衛也<lb/>
公子買戍衛不卒戍刺<hi>七賜反</hi>之楚人救衛<lb/>
　公叛晉與楚故使公子買戍衛且以晉之兵力非公<lb/>
　子買所能伉也故買不卒戍而歸徐聞楚人救衛公<lb/>
　懼楚之見討也乃殺買以說焉公内殘骨肉外茍說<lb/>
　于强夷故曰公子買戍衛不卒戍刺之以著其惡内<pb n="26b"/>　殺大夫曰刺<lb/>
三月丙午晉侯入曹執曹伯畀宋人<lb/>
　晉侯侵曹曹不服罪故入曹執曹伯畀宋人畀與也<lb/>
　晉侯入曹執曹伯不歸于京師畀宋人使自治之甚<lb/>
　矣不奪爵者曹伯背晉即楚晉侯圖伯執得其罪也<lb/>
夏四月己巳晉侯齊師宋師秦師及楚人戰于城濮楚<lb/>
師敗績<lb/>
　晉文始見于經孔子遽書爵者與其攘外患救中國<pb n="27a"/>　之功不旋踵而建也昔者齊威既殁楚人復張猖狂<lb/>
　不道欲宗諸侯自城濮之敗不犯中國者十五年文<lb/>
　公之功偉矣故春秋與之<lb/>
楚殺其大夫得臣<lb/>
　不氏未命也<lb/>
衛侯出奔楚<lb/>
　衛侯聞晉師勝故懼而奔楚不名者以見晉文逼逐<lb/>
　而去<pb n="27b"/>五月癸丑公㑹晉侯齊侯宋公蔡侯鄭伯衛子莒子盟<lb/>
于踐土<lb/>
　踐土之盟襄王在是也不書者不與晉文致天子也<lb/>
　晉文旣攘强楚不能朝于京師廟獻楚俘以警夷狄<lb/>
　反以乗勝之衆坐致衰陵之主盟諸侯于是甚矣踐<lb/>
　土鄭地<lb/>
陳侯如㑹<lb/>
　來不及盟故曰如㑹陳本與楚楚敗歸晉國<pb n="28a"/>公朝于王所<lb/>
　非禮也書曰六年五服一朝又六年王乃時廵諸侯<lb/>
　各朝于方嶽公朝于王所非禮可知也不言諸侯者<lb/>
　言諸侯則是天子可得致也故壬申之朝諸侯亦没<lb/>
　而不書焉<lb/>
六月衛侯鄭自楚復歸于衛<lb/>
　此言自楚復歸于衛者衛侯鄭奔楚由楚而得返于<lb/>
　衛也衛侯鄭與楚比周故楚人返之于衛<pb n="28b"/>衛元咺<hi>許晚反</hi>出奔晉<lb/>
　晉侯使元咺奉公子瑕受盟于踐土衛侯復歸故元<lb/>
　咺懼奔晉以訴之<lb/>
陳侯款卒<lb/>
　不地者安之也與四年許男新臣義同<lb/>
秋把伯姬來公子遂如齊冬公㑹晉侯齊侯宋公蔡侯<lb/>
鄭伯陳子莒子邾子秦人于温天王狩于河陽<lb/>
　冬㑹于温其言天王狩于河陽者不與晉文再致天<pb n="29a"/>　子也晉文再致天子惡之大者故孔子以襄王自狩<lb/>
　爲文所以黜强侯而尊天子也河陽晉地<lb/>
壬申公朝于王所<lb/>
　壬申公朝于王所深惡再致襄王以諸侯朝也日繫<lb/>
　于月而此不月者脫之<lb/>
晉人執衛侯歸之于京師<lb/>
　晉人執衛侯歸之于京師者元咺故也晉文旣勝强<lb/>
　楚不能招携撫貳以崇大徳助其臣而執其君非所<pb n="29b"/>　以宗諸侯也故曰晉人以疾之<lb/>
衛元咺自晉復歸于衛<lb/>
　晉文旣執衛侯歸之于京師乃返元咺于衛<lb/>
諸侯遂圍許<lb/>
　諸侯再㑹許皆不至<lb/>
曹伯襄復歸于曹<lb/>
　三月晉侯入曹執曹伯畀宋人此言曹伯襄復歸于<lb/>
　曹者晉文赦之也晉文執之曷為晉文赦之春秋亂<pb n="30a"/>　世强侯執辱小國之君無復天子命執之赦之自我<lb/>
　而已案二百四十年唯成十六年曹伯負芻執而得<lb/>
　歸由天子命故曰曹伯歸自京師以異其文它皆否<lb/>
　焉<lb/>
遂㑹諸侯圍許<lb/>
二十有九年春介葛盧來<lb/>
　東夷微國不言朝者不能行朝禮也<lb/>
公至自圍許<pb n="30b"/>　公出踰時<lb/>
夏六月㑹王人晉人宋人齊人陳人蔡人秦人盟于翟<lb/>
泉<lb/>
　内不出主名外曰某人某人盟于翟泉皆微者也翟<lb/>
　泉周地<lb/>
秋大雨<hi>于付反</hi>雹冬介葛盧來<lb/>
　一嵗而再來非禮之甚<lb/>
三十年春王正月夏狄侵齊秋衛殺其大夫元咺及公<pb n="31a"/>子瑕衛侯鄭歸于衛<lb/>
　此言衛殺其大夫元咺及公子瑕衛侯鄭歸于衛者<lb/>
　衛侯道殺二子而歸也案二十八年晉文執衛侯歸<lb/>
　之于京師衛侯得返懼二子之不納也故道殺二子<lb/>
　而歸衛侯道殺二子而歸無惡文者二子之禍皆晉<lb/>
　文為之也<lb/>
晉人秦人圍鄭<lb/>
　翟泉之盟鄭不至故<pb n="31b"/>介人侵蕭冬天王使宰周公來聘公子遂如京師遂如<lb/>
晉<lb/>
　皆非禮也天子至尊非諸侯可得伉僖與襄王交聘<lb/>
　伉孰甚焉故曰天王使宰周公來聘公子遂如京師<lb/>
　遂如晉以惡之<lb/>
三十有一年春取濟<hi>子禮反</hi>西田<lb/>
　復侵地也濟西田本魯地<lb/>
公子遂如晉夏四月四卜郊不從乃免牲<pb n="32a"/>　郊者祭天之名也天子祭天地無所不通諸侯祭其<lb/>
　境内山川魯諸侯也以諸侯而用天子之祭僭孰甚<lb/>
　焉故此年夏四月四卜郊不從乃免牲宣三年正月<lb/>
　郊牛之口傷改卜牛牛死乃不郊成七年正月鼷<hi>音奚</hi>
　䑕食郊牛角改卜牛鼷䑕又食其角乃免牛不郊十<lb/>
　年五月五卜郊不從乃不郊之類一則因其瀆亂不<lb/>
　時一則從其災異示變以著其僭天子之惡也全者<lb/>
　曰牲傷者曰牛<pb n="32b"/>猶三望<lb/>
　猶者可止之辭三望之說先儒不同公羊言㤗山河<lb/>
　海鄭氏謂海岱淮杜預稱分野之星及境内山川據<lb/>
　鄭杜止以諸侯祭其封内云爾况河海淮非魯封内<lb/>
　又諸侯無祭分野星辰之事且魯旣僭天子蓋于四<lb/>
　望之中祭其大者三爾公羊得之<lb/>
秋七月冬杞伯姬來求婦<lb/>
　伯姬内女來求婦者為其子來求婦也為其子來求<pb n="33a"/>　婦非禮也<lb/>
狄圍衛十有二月衛遷于帝丘<lb/>
　衛畏狄自遷也帝丘衛地<lb/>
三十有二年春王正月夏四月己丑鄭伯㨗卒衛人侵<lb/>
狄秋衛人及狄盟<lb/>
　不地者就狄盟也復出衛人者嫌與内之微者同<lb/>
冬十有二月己夘晉侯重耳卒<lb/>
三十有三年春王二月秦人入滑齊侯使國歸父來聘<pb n="33b"/>夏四月辛巳晉人及姜戎敗秦師于殽<lb/>
　此晉襄及姜戎敗秦師于殽也其稱人者秦人入滑<lb/>
　雖曰不可晉襄與姜戎要而敗之此又甚焉晉襄厄<lb/>
　人于險非仁也却喪用兵非孝也故曰晉人及姜戎<lb/>
　敗秦師于殽以疾之<lb/>
癸巳葬晉文公狄侵齊公伐邾取訾<hi>子斯反</hi>婁秋公子遂<lb/>
帥師伐邾<lb/>
　夏公伐邾取訾婁秋公子遂帥師伐邾其惡可知<pb n="34a"/>晉人敗狄于箕<lb/>
　箕晉地<lb/>
冬十月公知齊十有二月公至自齊<lb/>
　案十年十五年公如齊不至此至者齊桓旣死逺朝<lb/>
　强齊危之也<lb/>
乙巳公薨于小寢<lb/>
　小寢非正也<lb/>
隕霜不殺草李梅實<pb n="34b"/>　不時也五行傳曰視之不明是謂不哲厥罰常燠時<lb/>
　則有草木妖<lb/>
晉人陳人鄭人伐許<lb/>
　<lb/>
　<lb/>
　<lb/>
　<lb/>
　春秋尊王發微卷五<lb/>
</p>

  </div>
            <div>
<head>春秋尊王發㣲卷六</head> <lb/>
    <p>
<pb n="1a"/>欽定四庫全書<lb/>
　春秋尊王發㣲卷六<lb/>
　　　　　　　　　　　　　宋　孫復　撰<lb/>
　　　文公名興僖公子襄王二十六年即位文謚也<lb/>
　　　慈恵愛民曰文<lb/>
元年春王正月公即位<lb/>
　書即位者文公繼僖非天子命也<lb/>
二月癸亥日有食之天王使叔服來㑹𦵏<pb n="1b"/>　諸侯五月而𦵏僖公薨至此三月天王使叔服來㑹<lb/>
　𦵏非禮也<lb/>
夏四月丁巳𦵏我君僖公<lb/>
　五月而𦵏書者不請諡也<lb/>
天王使毛伯來錫公命<lb/>
　古者三載考績三考黜陟幽明文公即位功未及施<lb/>
　而天王使毛伯來錫公命濫賞也毛伯天子卿毛采<lb/>
　地伯爵<pb n="2a"/>晉侯伐衛叔孫得臣如京師衛人伐晉秋公孫敖㑹晉<lb/>
侯于戚冬十月丁未椘世子商臣弑其君頵<hi>憂倫反</hi>
　稱世子以弑甚商臣之惡也不言其父而言其君者<lb/>
　君之于世子有父之親有君之尊言世子所以明其<lb/>
　親也言其君所以明其尊也商臣之于尊親盡矣<lb/>
公孫敖如齊<lb/>
二年春王二月甲子晉侯及秦師戰于彭衙秦師敗績<lb/>
　秦師伐晉以報殽之役戰于彭衙秦師敗績殽之役<pb n="2b"/>　在僖三十三年彭衙秦地<lb/>
丁丑作僖公主<lb/>
　丁丑作僖公主緩也禮平旦而𦵏日中反而祭謂之<lb/>
　虞其主用桑期而小祥其主用栗僖公薨至此十五<lb/>
　月作僖公主緩可知也<lb/>
三月乙巳及晉處父盟<lb/>
　此公及處父盟也不言公者不與處父敵公也不與<lb/>
　處父敵公故不言公處父不氏未命也<pb n="3a"/>夏六月公孫敖會宋公陳侯鄭伯晉士縠<hi>禾木反</hi>盟于垂<lb/>
隴<lb/>
　垂隴鄭地<lb/>
自十有二月不雨至于秋七月<lb/>
　不雨歴三時乃書者惡文公怠于國政不懼旱災之<lb/>
　甚<lb/>
八月丁邜大事于太廟躋僖公<lb/>
　大事者大其事也僖公閔公庻兄繼閔而立其位當<pb n="3b"/>　在閔下文公既君欲尊其父故大其事躋于閔公之<lb/>
　上躋升也夫鬼神有常祀昭穆有常位不可易也文<lb/>
　公二月丁丑作僖公主八月丁夘大事于太廟躋僖<lb/>
　公瀆慢不恭也甚矣<lb/>
冬晉人宋人陳人鄭人伐秦<lb/>
　報彭衙之戰<lb/>
公子遂如齊納幣<lb/>
　䘮制未終使同姓大夫圖婚<pb n="4a"/>三年春王正月叔孫得臣㑹晉人宋人陳人衛人鄭人<lb/>
伐沈沈潰夏五月王子虎卒<lb/>
　外大夫來赴非禮也<lb/>
秦人伐晉秋椘人圍江雨<hi>于付反</hi>螽<hi>音終</hi>于宋<lb/>
　雨螽于宋謂雨而為螽也猶雨毛雨土之類爾<lb/>
冬公如晉十有二月己巳公及晉侯盟晉陽䖏父帥師<lb/>
伐椘以救江<lb/>
　先言伐椘而後言以救江者惡不能救江也椘人圍<pb n="4b"/>　江陽處父帥師不急赴之乃先伐椘欲其引兵自救<lb/>
　而江圍觧非救患之師也故明年秋椘人滅江<lb/>
四年春公至自晉<lb/>
　自是公朝強國皆至者惡其輕去宗廟逺朝強國或<lb/>
　執或辱危之也<lb/>
夏逆婦姜于齊<lb/>
　此公逆婦姜于齊也不言公者諱之也不言逆女者<lb/>
　以其成禮于齊也以其成禮于齊故不言公以諱之<pb n="5a"/>狄侵齊秋椘人滅江晉侯伐秦衛侯使寗俞來聘<lb/>
冬十有一月壬寅夫人風氏薨<lb/>
　成風也僖公妾母<lb/>
五年春王正月王使榮叔歸含<hi>户暗反或作唅</hi>且賵<hi>方鳯反</hi>
　非禮也成風僭夫人襄王不能正又使榮叔含之賵<lb/>
　之此非禮可知也榮叔周大夫榮采地叔字不言天<lb/>
　王者脱之下會𦵏同此<lb/>
三月辛亥𦵏我小君成風王使召伯來會𦵏<pb n="5b"/>　成諡也先言𦵏而後言㑹者不及事也成風諸侯妾<lb/>
　母襄王既使榮叔歸含且賵又使召伯來㑹𦵏甚矣<lb/>
　召伯天子卿召采地伯爵<lb/>
夏公孫敖如晉秦人入鄀<hi>音若</hi>秋椘人滅六<lb/>
　鄀六㣲國<lb/>
冬十月甲申許男業卒<lb/>
六年春𦵏許僖公夏季孫行父如陳秋季孫行父如晉<lb/>
八月乙亥晉侯驩卒冬十月公子遂如晉𦵏晉㐮公晉<pb n="6a"/>殺其大夫陽䖏父晉狐射姑出奔狄閏月不告月猶朝<lb/>
于廟<lb/>
　春秋二百四十二年閏月多矣獨此書不告月者是<lb/>
　常告也文既不告閏月猶朝于廟非禮可知<lb/>
七年春公伐邾三月甲戌取須句<hi>其俱反</hi>
　惡再取也案僖二十二年公伐邾取須句後其地復<lb/>
　入于邾<lb/>
遂城郚<hi>音吾</hi>
<pb n="6b"/>　遂城郚重勞民也郚魯邑<lb/>
夏四月宋公王臣卒宋人殺其大夫<lb/>
　稱人以殺殺有罪也不言名氏者脱之也<lb/>
戊子晉人及秦人戰于令<hi>力呈反</hi>狐<lb/>
　秦晉自殽之役結怨用兵償報不已二年書晉侯及<lb/>
　秦師戰于彭衙此稱人者疾之甚也故自是不復名<lb/>
　其将帥但曰某人某人而已言戰不言敗者勝負敵<lb/>
　也令狐秦地<pb n="7a"/>晉先蔑奔秦<lb/>
　先蔑書者不可言晉人故也不言出者明自軍中而<lb/>
　去<lb/>
狄侵我西鄙秋八月公㑹諸侯晉大夫盟于扈<lb/>
　扈之㑹不序者略之也公本期㑹于扈而不至焉故<lb/>
　略之也<lb/>
冬徐伐莒<lb/>
　徐不稱人夷也<pb n="7b"/>公孫敖如莒涖盟<lb/>
八年春王正月夏四月秋八月戊申天王崩<lb/>
　襄王也<lb/>
冬十月壬午公子遂㑹晉趙盾盟于衡雍<hi>於用反</hi>乙酉公<lb/>
子遂會雒戎盟于暴<lb/>
　再言公子遂者非繼事也此壬午公子遂與晉趙盾<lb/>
　盟于衡雍乙酉還至暴又與雒戎盟爾故曰壬午公<lb/>
　子遂㑹晉趙盾盟于衡雍乙酉公子遂㑹雒戎盟于<pb n="8a"/>　暴也公子遂荘公子暴衡雍皆鄭地<lb/>
公孫敖如京師不至而復丙戌奔莒<lb/>
　公孫敖如京師弔䘮也不至而復中道而反也丙戌<lb/>
　奔莒文公不能誅敖得以自恣也案宣八年公子遂<lb/>
　如齊至黄乃復至黄乃復者以疾而還也公子遂以<lb/>
　疾而還義猶不可況敖如京師弔䘮中道而返乎此<lb/>
　敖之罪固不容誅矣而又使之自恣得以奔莒此文<lb/>
　公之惡亦可見矣不言所至者舉京師為重也<pb n="8b"/>螽宋人殺其大夫司馬宋司城來奔<lb/>
　宋人殺其大夫司馬宋司城來奔譏六卿也大國三<lb/>
　卿次國二卿不書名氏者脱之左氏稱司馬握節以<lb/>
　死故書以官司城蕩意諸效節于府人而出公以其<lb/>
　官逆之亦書以官公羊言皆以官舉者宋三世無大<lb/>
　夫穀梁謂以官稱無君之辭也于義皆所未安何者<lb/>
　荘二十六年曹殺其大夫僖二十五年宋殺其大夫<lb/>
　文七年宋人殺其大夫皆以官舉故也此不書名氏<pb n="9a"/>　脱之㫁可知矣<lb/>
九年春毛伯來求金<lb/>
　㐮王未𦵏毛伯來求金其惡可知也<lb/>
夫人姜氏如齊二月叔孫得臣如京師辛丑𦵏襄王<lb/>
　襄王七月而𦵏書者惡内也案六年八月乙亥晉侯<lb/>
　驩卒冬十月公子遂如晉𦵏襄公前年秋八月戊申<lb/>
　天王崩此年二月叔孫得臣如京師辛丑𦵏襄王魯<lb/>
　皆使卿㑹是天子諸侯可得齊也故書襄王之𦵏以<pb n="9b"/>　惡内<lb/>
晉人殺其大夫先都三月夫人姜氏至自齊<lb/>
　夫人行不至此至者孔子傷文姜之亂出姜又不安<lb/>
　魯終以子弑而去十八年夫人姜氏歸于齊是也<lb/>
晉人殺其大夫士縠<hi>禾木反</hi>及箕鄭父椘人伐鄭<lb/>
　椘復彊也椘自城濮之敗不敢加兵于鄭今伐鄭者<lb/>
　晉文既死中國不振故也城濮之敗在僖二十八年<lb/>
公子遂㑹晉人宋人衛人許人救鄭夏狄侵齊秋八月<pb n="10a"/>曹伯襄卒九月癸酉地震<lb/>
　震動也地而震失地道也<lb/>
冬楚子使椒來聘<lb/>
　椘子執宋公伐宋復貶稱人者二十年至此稱爵者<lb/>
　以其慕義使椒再來脩聘進之也椒椘大夫未命故<lb/>
　不氏秦術吳札皆此義也執宋公伐宋在僖二十一<lb/>
　年<lb/>
秦人來歸僖公成風之襚<hi>音遂衣服曰襚</hi>
<pb n="10b"/>　秦人來歸僖公成風之襚正也書者以見周室陵遲<lb/>
　典禮錯亂秦人之不若也案四年十有一月壬寅夫<lb/>
　人風氏薨五年春王正月王使榮叔歸含且賵三月<lb/>
　辛亥𦵏我小君成風王使召伯來㑹𦵏此年秦人來<lb/>
　歸僖公成風之襚不及事也其言正者妾母稱夫人<lb/>
　非正也妾母稱夫人自僖公始天子不能正而秦人<lb/>
　能之故曰秦人來歸僖公成風之襚此固周室陵遲<lb/>
　典禮錯亂秦人之不若也悲夫<pb n="11a"/>𦵏曹共公<lb/>
十年春王三月辛夘臧孫辰卒夏秦伐晉<lb/>
　晉自令狐之戰不出師者三年其厭戰之心亦可見<lb/>
　也而秦不顧人命見利而動又起此役夷狄之道也<lb/>
　故曰秦伐晉以狄之<lb/>
椘殺其大夫宜申自正月不雨至于秋七月及蘇子盟<lb/>
于女<hi>音汝又如字</hi>栗<lb/>
　内不出主名㣲者蘇子天子卿文公使㣲者盟天子<pb n="11b"/>　卿其惡可知女栗地闕<lb/>
冬狄侵宋椘子蔡侯次于厥貉<hi>某百反</hi>
十有一年春椘子伐麇<hi>俱倫反</hi>夏叔彭生會晉郤缺于承<lb/>
匡<hi>一作筐</hi>
　承匡宋地<lb/>
秋曹伯來朝公子遂如宋狄侵齊冬十月甲午叔孫得<lb/>
臣敗狄于鹹<lb/>
十有二年春王正月郕伯來奔<pb n="12a"/>　諸侯播越失地皆名此不名者非自失國也案荘八<lb/>
　年師及齊師圍郕郕降于齊師自是入齊為附庸此<lb/>
　而來奔齊所偪爾故不名<lb/>
把伯來朝二月庚子子叔姬卒<lb/>
　叔姬文公女也故曰子叔姬書者不服也<lb/>
夏楚人圍巢秋滕子來朝秦伯使術來聘<lb/>
　術不氏與九年椘椒義同<lb/>
冬十有二月戊午晉人秦人戰于河曲<pb n="12b"/>　二國之讎既易世矣二國之戰固可以已也而秦康<lb/>
　晉靈猶尋舊怨殘民以逞是彰父之不徳也故孔子<lb/>
　自令狐之戰不復名其將帥然令狐之戰猶書及焉<lb/>
　此不言及者惡其迭起報怨互覆師徒一目之也河<lb/>
　曲晉地<lb/>
季孫行父帥師城諸及鄆<lb/>
　帥師而城畏莒故也鄆莒魯所争者<lb/>
十有三年春王正月夏五月壬午陳侯朔卒邾子蘧<hi>其居<pb n="13a"/>反</hi>蒢<hi>丈居反</hi>卒自正月不雨至于秋七月大<hi>音㤗</hi>室屋壊<lb/>
　大室伯禽之廟也周公曰太廟伯禽曰太室羣公曰<lb/>
　宫文公為宗廟社稷主而俾大室屋壊其不恭也若<lb/>
　此<lb/>
冬公如晉衛侯㑹公于沓狄侵衛十有二月己丑公及<lb/>
晉侯盟公還自晉鄭伯㑹公于棐<lb/>
　公本朝晉既朝且盟又貪二國之㑹皆天子之事也<lb/>
　故詳録其地以惡之沓地闕棐鄭地<pb n="13b"/>十有四年春王正月公至自晉邾人伐我南鄙叔彭生<lb/>
帥師伐邾夏五月乙亥齊侯潘卒<lb/>
　齊昭公<lb/>
六月公㑹宋公陳侯衛侯鄭伯許男曹伯晉趙盾癸酉<lb/>
同盟于新城<lb/>
　新城宋地<lb/>
秋七月有星孛<hi>音佩</hi>入于北斗<lb/>
　孛彗之屬偏指曰彗光芒四出曰孛入于北斗者入<pb n="14a"/>　于魁中也<lb/>
公至自㑹晉人納㨗菑<hi>側其反</hi>于邾弗克納<lb/>
　邾文公二子大子貜<hi>俱縛反</hi>且<hi>子余反</hi>立㨗菑奔晉故晉<lb/>
　人納㨗菑于邾或曰趙盾也或曰郤缺也邾人亂焉<lb/>
　晉人以庻奪嫡亂人之國此王法所誅也故曰晉人<lb/>
　納㨗菑于邾弗克納以疾之<lb/>
九月甲申公孫敖卒于齊<lb/>
　奔大夫不卒此卒者為明年齊人歸其䘮起敖奔莒<pb n="14b"/>　在八年<lb/>
齊公子商人弑其君舍<lb/>
　舍未踰年稱君者孔子疾亂臣賊子之甚嫌未踰年<lb/>
　與成君異也故誅一公子商人為萬世戒<lb/>
宋子哀來奔<lb/>
　子哀宋公族子姓哀名也昭公無道子哀不食其禄<lb/>
　懼亂來奔故曰宋子哀此亦公弟叔肸之比也叔肸<lb/>
　事見宣公十七年<pb n="15a"/>冬單<hi>音善</hi>伯如齊齊人執單伯齊人執子叔姬<lb/>
　單伯魯大夫子叔姬昭公夫人舍母也舍既遇弑魯<lb/>
　使單伯視子叔姬故商人執子叔姬單伯至此猶見<lb/>
　者葢其子孫世爾<lb/>
十有五年春季孫行父如晉三月宋司馬華<hi>户駕反</hi>孫來<lb/>
盟<lb/>
　宋自僖㑹諸侯于薄釋宋公之後未嘗與魯通問一<lb/>
　旦華孫來請結盟于我以尋舊好故曰宋司馬華孫<pb n="15b"/>　來盟也不言使者與齊髙子義同僖㑹諸侯于薄釋<lb/>
　宋公在僖二十一年<lb/>
夏曹伯來朝齊人歸公孫敖之䘮<lb/>
　案八年天王崩公孫敖如京師弔廢命奔莒罪當誅<lb/>
　絶雖死義不得反齊人歸之魯人受之皆非禮也<lb/>
六月辛丑朔日有食之鼓用牲于社單伯至自齊<lb/>
　内大夫執則至至則名昭十三年晉人執季孫意如<lb/>
　以歸十四年意如至自晉是也此不名者天子命大<pb n="16a"/>　夫也<lb/>
晉郤缺帥師伐蔡戊申入蔡<lb/>
　蔡人不與新城之盟晉郤缺帥師伐蔡遂入其國其<lb/>
　惡可知也新城之盟在前年<lb/>
秋齊人侵我西鄙季孫行父如晉<lb/>
　行父公子友孫<lb/>
冬十有一月諸侯盟于扈<lb/>
　公寛奢怠于國事諸侯皆㑹而公獨不與故諱之略<pb n="16b"/>　而不序也<lb/>
十有二月齊人來歸子叔姬<lb/>
　齊人來歸子叔姬也商人既弑其子又絶其母甚矣<lb/>
齊侯侵我西鄙遂伐曹入其郛<lb/>
十有六年春季孫行父㑹齊侯于陽榖齊侯弗及盟夏<lb/>
五月公四不視朔<lb/>
　天子班朔諸侯藏于祖廟毎月朝廟北面受而行之<lb/>
　文公不肖怠棄國政天子班朔而四不視之此文公<pb n="17a"/>　之不臣也甚矣故自是視朔之禮遂廢子貢欲去告<lb/>
　朔之餼羊是也<lb/>
六月戊辰公子遂及齊侯盟于郪<hi>音西</hi>丘<lb/>
　復陽榖之盟也郪丘齊地<lb/>
秋八月辛未夫人姜氏薨<lb/>
　僖公夫人文公母<lb/>
毁泉臺<lb/>
　毁泉臺惡勞民也築之勞毁之勞既築之又毁之可<pb n="17b"/>　謂勞矣<lb/>
椘人秦人巴人滅庸冬十有一月宋人弑其君杵臼<lb/>
　稱人㣲者也名氏不登于史䇿故㣲者弑君稱人以<lb/>
　誅之也<lb/>
十有七年春晉人衛人陳人鄭人伐宋夏四月癸亥𦵏<lb/>
我小君聲姜<lb/>
　聲諡也九月而𦵏<lb/>
齊侯伐我西鄙六月癸未公及齊侯盟于榖諸侯㑹于<pb n="18a"/>扈<lb/>
　諸侯不序義與十五年同<lb/>
秋公至自榖冬公子遂如齊<lb/>
十有八年春王二月丁丑公薨于臺下<lb/>
　臺下非正也<lb/>
秦伯罃<hi>音<graphic n="KR1125" url="https://raw.githubusercontent.com/kanripo/KR-Gaiji/master/images/KR1125.png" mimeType="image/png"/>
                    </hi>卒<lb/>
　秦康公<lb/>
夏五月戊戌齊人弑其君商人六月癸酉𦵏我君文公<pb n="18b"/>秋公子遂叔孫得臣如齊冬十月子卒<lb/>
　子子赤也不日弑也弑則曷為不日不忍言也案成<lb/>
　君弑不地子赤未踰年故不日以别之不名文公既<lb/>
　𦵏也文公𦵏公子倭弑子赤自立是為宣公<lb/>
夫人姜氏歸于齊<lb/>
　夫人子赤母子赤見弑故大歸于齊<lb/>
季孫行父如齊莒弑其君庻其<lb/>
　稱國以弑衆也謂肆禍者非一故衆弑君則稱國以<pb n="19a"/>　誅之言舉國之人可誅也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<pb n="19b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋尊王𤼵㣲卷六<lb/>
</p>

  </div>
            <div>
<head>春秋尊王發㣲卷七</head> <lb/>
    <p>
<pb n="1a"/>欽定四庫全書<lb/>
　春秋尊王發㣲卷七<lb/>
　　　　　　　　　　　　宋　孫復　撰<lb/>
　　　宣公名倭<hi>烏戈反一名接又作委</hi>文公子子赤庻兄匡王<lb/>
　　　五年即位宣諡也善問周逹曰宣<lb/>
元年春王正月公即位公子遂如齊逆女三月遂以夫<lb/>
人婦姜至自齊<lb/>
　遂不稱公子前見也諸侯親迎禮之大者此言公子<pb n="1b"/>　遂如齊逆女遂以夫人婦姜至自齊皆非禮也稱婦<lb/>
　有姑之辭不言氏者以䘮取貶之也夫人貶則公之<lb/>
　惡從可見矣文公薨十四月<lb/>
夏季孫行父如齊晉放其大夫胥甲父于衛<lb/>
　放逐也晉放其大夫胥甲父于衛非禮也<lb/>
公㑹齊侯于平州<lb/>
　宣公弑子赤而立懼齊見討故㑹齊侯于平州平州<lb/>
　齊地<pb n="2a"/>公子遂如齊六月齊人取濟<hi>子禮反</hi>西田<lb/>
　平州之㑹方退齊人取濟西田其惡可知也<lb/>
秋邾子來朝椘子鄭人侵陳遂侵宋<lb/>
　椘子鄭人侵陳遂侵宋鄭叛晉也<lb/>
晉趙盾帥師救陳宋公陳侯衛侯曹伯㑹晉師于棐林<lb/>
伐鄭<lb/>
　此晉趙盾帥師救陳㑹宋公陳侯衛侯曹伯于棐林<lb/>
　伐鄭也經言宋公陳侯衛侯曹伯㑹晉師于棐林伐<pb n="2b"/>　鄭者不與趙盾致四國之君也<lb/>
冬晉趙穿帥師侵崇<lb/>
　崇秦與國<lb/>
晉人宋人伐鄭<lb/>
　鄭未服也<lb/>
二年春王二月壬子宋華<hi>户駕反</hi>元帥帥及鄭公子歸生<lb/>
帥師戰于大棘宋師敗績獲宋華元<lb/>
　宋華元帥師及鄭公子歸生帥師戰于大棘其衆敵<pb n="3a"/>　也宋師敗績獲宋華元惡鄭公子歸生與椘比周戕<lb/>
　艾中國既敗宋師又獲其帥可謂甚矣大棘宋地<lb/>
秦師伐晉夏晉人宋人衛人陳人侵鄭<lb/>
　報大棘之戰<lb/>
秋九月乙丑晉趙盾弑其君夷臯冬十月乙亥天王崩<lb/>
三年春王正月郊牛之口傷改卜牛牛死乃不郊猶三<lb/>
望𦵏匡王<lb/>
　天子七月而𦵏匡王崩至此四月非禮可知也<pb n="3b"/>椘子伐陸渾之戎夏椘人侵鄭<lb/>
　鄭即晉故也<lb/>
秋赤狄侵齊宋師圍曹冬十月丙戌鄭伯蘭卒𦵏鄭穆<lb/>
公<lb/>
四年春王正月公及齊侯平莒及郯莒人不肯公伐莒<lb/>
取向<hi>舒亮反</hi>
　公及齊侯平莒及郯可也莒人不肯惡在莒也公伐<lb/>
　莒取向此則甚矣郯莒皆小國<pb n="4a"/>秦伯稲卒夏六月乙酉鄭公子歸生弑其君夷赤狄侵<lb/>
齊秋公如齊公至自齊冬椘子伐鄭<lb/>
五年春公如齊夏公至自齊秋九月齊髙固來逆子叔<lb/>
姬<lb/>
　不言來逆女者惡其成婚于魯也成婚于魯非禮也<lb/>
　荘二十八年莒慶來逆叔姬義同<lb/>
叔孫得臣卒冬齊髙固及子叔姬來<lb/>
　大夫非君命不越境齊髙固秋來逆子叔姬而冬與<pb n="4b"/>　子叔姬來豈君命也哉故曰齊髙固及子叔姬來以<lb/>
　惡之<lb/>
椘人伐鄭<lb/>
六年春晉趙盾衛孫免侵陳<lb/>
　陳即椘故晉趙盾衛孫免侵陳陳人請成<lb/>
夏四月秋八月螽冬十月<lb/>
七年春衛侯使孫良夫來盟夏公㑹齊侯伐萊秋公至<lb/>
自伐萊大旱冬公㑹晉侯宋公衛侯鄭伯曹伯于黒壤<pb n="5a"/>　黒壤晉地<lb/>
八年春公至自㑹夏六月公子遂如齊至黄乃復<lb/>
　君命無所壅公子遂聘于齊至黄乃復廢君命也大<lb/>
　夫以君命出雖死以尸将命遂以疾還其罪可知也<lb/>
辛巳有事于太廟仲遂卒于垂<lb/>
　仲遂公子遂也不言公子者前見也仲遂卒與祭同<lb/>
　日故曰辛巳有事于太廟仲遂卒于垂字者天子命<lb/>
　大夫僖十六年公子季友卒亦此義也<pb n="5b"/>壬午猶繹萬入去籥<lb/>
　壬午猶繹非禮也萬入去籥知其不可繹而繹也仲<lb/>
　遂雖卒猶當追正其罪宣公不能正仲遂之罪則當<lb/>
　為之廢繹何者君臣之恩未絶也故曰壬午猶繹萬<lb/>
　入去籥以惡之<lb/>
戊子夫人嬴氏薨<lb/>
　宣公母<lb/>
晉師白狄伐秦椘人滅舒蓼秋七月甲子日有食之既<pb n="6a"/>冬十月己丑𦵏我小君敬嬴雨不克𦵏庚寅日中而克<lb/>
𦵏<lb/>
　敬諡嬴姓雨不克𦵏譏無備也凡䘮浴于中霤飯于<lb/>
　牖下小斂于户内大斂于阼階殯于客位祖于庭𦵏<lb/>
　于墓所以即逺也𦵏既有日不為雨止且經言己丑<lb/>
　𦵏我小君敬嬴雨不克𦵏是己丑之日䘮既行而遇<lb/>
　雨也且雨之遲久不可得而知設若浃日彌月其可<lb/>
　停柩路次不行乎案禮平旦而𦵏日中而虞此言庚<pb n="6b"/>　寅日中而克𦵏𦵏之無備可知也<lb/>
城平陽椘師伐陳<lb/>
　椘伐陳取成而還<lb/>
九年春王正月公如齊<lb/>
　公有母䘮而逺朝強齊公之無哀也甚矣<lb/>
公至自齊夏仲孫蔑如京師<lb/>
　仲孫蔑公孫敖之孫<lb/>
齊侯伐萊秋取根牟<pb n="7a"/>　根牟㣲國内滅國曰取此年取根牟成六年取鄟<hi>音專</hi>
　<hi>又市戀反</hi>襄十三年取邿<hi>音詩</hi>是也<lb/>
八月滕子卒九月晉侯宋公衛侯鄭伯曹伯㑹于扈晉<lb/>
荀林父帥師伐陳辛酉晉侯黒臀卒于扈<lb/>
　㑹于扈陳侯不至晉荀林父以諸侯之師伐陳晉侯<lb/>
　卒乃還<lb/>
冬十月癸酉衛侯鄭卒宋人圍滕椘子伐鄭晉郤缺帥<lb/>
師救鄭<pb n="7b"/>　郤缺不克救鄭鄭與椘平<lb/>
陳殺其大夫洩冶<lb/>
　稱國以殺不以其罪也<lb/>
十年春公如齊公至自齊齊人歸我濟西田<lb/>
　公連年朝齊故齊人歸我濟西田言我明本魯地也<lb/>
　齊人取濟西田在元年<lb/>
夏四月丙辰日有食之已巳齊侯元卒齊崔氏出奔衛<lb/>
　崔氏齊大夫言氏者起其世也東遷之後天子諸侯<pb n="8a"/>　大夫皆世隐三年書尹氏譏天子大夫故此書崔氏<lb/>
　譏諸侯大夫也<lb/>
公如齊五月公至自齊癸巳陳夏徴舒弑其君平國六<lb/>
月宋師伐滕公孫歸父如齊𦵏齊惠公<lb/>
　公孫歸父公子遂子<lb/>
晉人宋人衛人曹人伐鄭<lb/>
　諸侯之師伐鄭取成而還<lb/>
秋天王使王季子來聘<pb n="8b"/>　季字子爵天子之大夫稱字<lb/>
公孫歸父帥師伐邾取繹<lb/>
　繹邾地<lb/>
大水季孫行父如齊冬公孫歸父如齊齊侯使國佐來<lb/>
聘饑<lb/>
　五榖不成曰饑<lb/>
椘子伐鄭<lb/>
十有一年春王正月夏椘子陳侯鄭伯盟于辰陵<pb n="9a"/>　陳鄭即椘故也辰陵陳地<lb/>
公孫歸父㑹齊人伐莒秋晉侯㑹狄于櫕<hi>才官反</hi>函<hi>音咸</hi>
　櫕函狄地<lb/>
冬十月椘人殺陳夏徴舒<lb/>
　此椘子殺陳夏徴舒也其言椘人者與椘討也陳夏<lb/>
　徴舒弑其君天子不能誅諸侯不能討而椘人能之<lb/>
　故孔子與椘討也孔子與椘討者傷中國無人䘮亂<lb/>
　陵遲之甚也<pb n="9b"/>丁亥椘子入陳納公孫寕儀行父于陳<lb/>
　上言椘人殺陳夏徴舒下言椘子入陳納公孫寕儀<lb/>
　行父于陳者惡椘子行義不終也椘子討陳弑君之<lb/>
　賊正也因而入陳以納滛亂之人此則甚矣<lb/>
十有二年春𦵏陳靈公椘子圍鄭夏六月乙夘晉荀林<lb/>
父帥師及椘子戰于邲<hi>扶必反一音弼</hi>晉師敗績<lb/>
　鄭復從晉故椘子圍之六月晉荀林父帥師救鄭乙<lb/>
　邜戰于邲晉師敗績鄭遂與椘平邲鄭地<pb n="10a"/>秋七月冬十有二月戊寅椘子滅蕭晉人宋人衛人曹<lb/>
人同盟于清丘<lb/>
　清丘衛地<lb/>
宋師伐陳衛人救陳<lb/>
十有三年春齊師伐莒夏椘子伐宋<lb/>
　椘子伐宋以其伐陳也<lb/>
秋螽冬晉殺其大夫先縠<lb/>
十有四年春衛殺其大夫孔逹夏五月壬申曹伯夀卒<pb n="10b"/>晉侯伐鄭<lb/>
　鄭與椘故<lb/>
秋九月椘子圍宋<lb/>
　椘之困宋也數矣案僖二十一年宋公椘子陳侯鄭<lb/>
　伯許男曹伯㑹于盂執宋公以伐宋公㑹諸侯盟于<lb/>
　薄釋宋公二十二年宋公及椘人戰于泓宋師敗績<lb/>
　二十七年椘人陳侯蔡侯鄭伯許男圍宋公㑹諸侯<lb/>
　盟于宋今又圍之椘之困宋也可謂数矣<pb n="11a"/>𦵏曹文公冬公孫歸父㑹齊侯于榖<lb/>
十有五年春公孫歸父㑹椘子于宋夏五月宋人及椘<lb/>
人平<lb/>
　此公孫歸父平宋椘也椘子圍宋九月天下諸侯莫<lb/>
　有救者魯素比于椘而親于宋故使公孫歸父㑹而<lb/>
　平之經先言公孫歸父㑹椘子于宋後言宋人及椘<lb/>
　人平此公孫平宋椘可知也稱人衆辭<lb/>
六月癸夘晉師滅赤狄潞氏以潞子嬰兒歸<pb n="11b"/>　詩云薄伐玁狁至于太原侵軼疆圉諸侯驅之逐之<lb/>
　可也晉師滅赤狄潞氏以潞子嬰兒歸此則甚矣<lb/>
秦人伐晉王札子殺召伯毛伯<lb/>
　生殺之柄天子所持也是故春秋非天子不得專殺<lb/>
　王札子人臣也王札子人臣殺召伯毛伯于朝定王<lb/>
　不能禁專孰甚焉故曰王札子殺召伯毛伯以誅其<lb/>
　惡王札子王子札也曰王札子文誤倒爾召伯毛伯<lb/>
　天子卿<pb n="12a"/>秋螽仲孫蔑㑹齊髙固于無婁<lb/>
　無婁把邑<lb/>
初税畆<lb/>
　古者什一而税于民初税畆非正也此宣公奢㤗國<lb/>
　用不足又取私田以斂其一始什二而税也故哀公<lb/>
　問於有若曰年饑國用不足如之何有若對曰盍徹<lb/>
　乎曰二吾猶不足如之何其徹也哀公言二吾猶不<lb/>
　足則魯自宣公以來什二而税也可知矣<pb n="12b"/>冬蝝<hi>悦全反又音尹絹反</hi>生<lb/>
　秋中之螽未息冬又生子重為災<lb/>
饑<lb/>
十有六年春王正月晉人滅赤狄甲氏及留吁<lb/>
　潞氏餘種<lb/>
夏成周宣榭火<lb/>
　成周東周也宣榭宣王之榭也其曰成周宣榭火者<lb/>
　孔子傷之也宣王振衰戡亂中興之主平恵以降皆<pb n="13a"/>　庸暗齷齪無有能以王道興起之者故因其災也傷<lb/>
　之傷聖王之烈既不可得而見聖王之迹又從而災<lb/>
　之也<lb/>
秋郯伯姬來歸<lb/>
　弃而來歸也<lb/>
冬大有年<lb/>
　宣公立十八年唯此言大有年者民大足食也書者<lb/>
　以見宣公不道重斂于民常不足也<pb n="13b"/>十有七年春王正月庚子許男錫我卒丁未蔡侯申卒<lb/>
夏𦵏許昭公𦵏蔡文公六月癸夘日有食之已未公㑹<lb/>
晉侯衛侯曹伯邾子同盟于㫁<hi>直管反一音短</hi>道秋公至自㑹<lb/>
冬十有一月壬午公弟叔肸<hi>許乙反</hi>卒<lb/>
　不曰公子公孫而曰公弟叔肸者無禄而卒也凡稱<lb/>
　公子公孫皆大夫也肸文公子宣公母弟宣公殺子<lb/>
　赤立肸惡之終身不食其禄非大夫也故曰公弟叔<lb/>
　肸卒所以重宣公之惡也<pb n="14a"/>十有八年春晉侯衛世子臧伐齊公伐杞夏四月秋七<lb/>
月邾人戕鄫<hi>才陵反</hi>子于鄫<lb/>
　戕殺也案僖十九年夏六月宋公曹人邾人盟于曹<lb/>
　南鄫子㑹盟于邾己酉邾人執鄫子用之邾人執鄫<lb/>
　子用之天子不能誅故此肆然復戕鄫子于鄫也地<lb/>
　以鄫者責鄫臣子不能拒難<lb/>
甲戌椘子旅卒<lb/>
　不書𦵏者貶之也吳椘僭極惡重王法所誅故皆不<pb n="14b"/>　書𦵏以貶之<lb/>
公孫歸父如晉冬十月壬戌公薨于路寝歸父還自晉<lb/>
至笙遂奔齊<lb/>
　此言歸父還自晉至笙遂奔齊者惡不復命也歸父<lb/>
　得幸于宣公秋聘于晉冬還至笙聞宣公薨以是奔<lb/>
　齊人臣之義受命而出雖君薨猶當復命歸父還至<lb/>
　笙不復命于魯以是奔齊非禮也故曰遂以惡之歸<lb/>
　父公子遂子不言公孫者前見也<pb n="15a"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<pb n="15b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋尊王發㣲卷七<lb/>
</p>

  </div>
            <div>
<head>春秋尊王發微卷八</head> <lb/>
    <p>
<pb n="1a"/>欽定四庫全書<lb/>
　春秋尊王發微卷八<lb/>
　　　　　　　　　　　　　宋　孫復　撰<lb/>
　　　成公名黑肱宣公子定王十七年即位成諡也<lb/>
　　　安民立政曰成<lb/>
元年春王正月公即位二月辛酉葬我君宣公無氷<lb/>
　周之二月夏之十二月無氷冬温也書曰僭常𤾉若無<lb/>
　氷常𤾉之應也<pb n="1b"/>三月作丘甲<lb/>
　作丘甲丘無甲也丘無甲其曰作丘甲者成公即位<lb/>
　不能修徳以靖其國俾丘人為甲也謂丘出甲士一<lb/>
　人古者九夫為井四井為邑四邑為丘出戎馬一匹<lb/>
　牛三頭何甲士之有故曰三月作丘甲以惡之也<lb/>
夏臧孫許及晉侯盟于赤棘<lb/>
　臧孫許臧孫辰子赤棘晉地<lb/>
秋王師敗績于茅戎<pb n="2a"/>　此王師及茅戎戰王師敗績也經言王師敗績于茅<lb/>
　戎者王者至尊天下莫得而敵非茅戎可得敗也定<lb/>
　王庸暗無宣王之烈王師為茅戎所敗惡之大者故<lb/>
　孔子以王師自敗為文所以存周也<lb/>
冬十月<lb/>
二年春齊侯伐我北鄙夏四月丙戌衛孫良夫帥師及<lb/>
齊師戰于新築衛師敗績六月癸酉季孫行父臧孫許<lb/>
叔孫僑如公孫嬰齊帥師㑹晉郤克衛孫良夫曹公子<pb n="2b"/>首及齊侯戰于鞌齊師敗績秋七月齊侯使國佐如師<lb/>
己酉及國佐盟于袁婁<lb/>
　齊侯春伐我北鄙夏敗衛師于新築魯衛使告于晉<lb/>
　六月季孫行父臧孫許叔孫僑如公孫嬰齊㑹晉郤<lb/>
　克衛孫良夫曹公子首伐齊癸酉及齊侯戰于鞌齊<lb/>
　師敗績晉師逐齊侯使國佐如師請平郤克許之七<lb/>
　月己酉盟于袁婁齊頃數病諸侯以起此戰信不道<lb/>
　矣然魯出四卿㑹晉衛曹敗齊侯于鞌盟國佐于袁<pb n="3a"/>　婁此又甚焉故列數之以著其惡公孫嬰齊叔肸子<lb/>
　新築衛地鞌袁婁齊地<lb/>
八月壬午宋公鮑卒庚寅衛侯速卒取汶陽田<lb/>
　汶陽之田魯地也齊人侵之今魯從晉故復取之不<lb/>
　言取之齊者明本非齊地<lb/>
冬楚師鄭師侵衛十有一月公㑹楚公子嬰齊于蜀丙<lb/>
申公及楚人秦人宋人陳人衛人鄭人齊人曹人邾人<lb/>
薛人鄫人盟于蜀<pb n="3b"/>　冬楚師鄭師侵衛公懼二師之及境也乃㑹楚公子<lb/>
　嬰齊與諸侯之大夫盟于蜀先言公㑹楚公子嬰齊<lb/>
　于蜀以見楚公子嬰齊伉也後言丙申公及楚人秦<lb/>
　人宋人陳人衛人鄭人齊人曹人邾人薛人鄫人盟<lb/>
　于蜀以見公叛晉即楚之惡也蜀魯地<lb/>
三年春王正月公㑹晉侯宋公衛侯曹伯伐鄭<lb/>
　宋文衛穆未葬成公㑹晉伐鄭其惡可知也<lb/>
辛亥葬衛穆公二月公至自伐鄭甲子新宮災三日哭<pb n="4a"/>　新宮者宣公也案哀三年威宮僖宮災稱諡此不稱<lb/>
　諡者親廟也親廟災其曰新宮者成公主祀弗敢斥<lb/>
　也故曰新宮災三日哭三日哭哀則哀矣何所補也<lb/>
乙亥葬宋文公夏公如晉鄭公子去疾帥師伐許公至<lb/>
自晉秋叔孫僑如帥師圍棘<lb/>
　棘附庸<lb/>
大雩晉郤克衛孫良夫伐廧<hi>在良反</hi>咎<hi>古刀反</hi>如冬十有一<lb/>
月晉侯使荀庚來聘衛侯使孫良夫來聘丙午及荀庚<pb n="4b"/>盟丁未及孫良夫盟<lb/>
　此公及荀庚孫良夫盟也不言公者二子伉也二子<lb/>
　來聘不能以信相親反要公以盟非伉而何故言聘<lb/>
　以惡之荀庚先孫良夫盟先至也<lb/>
鄭伐許<lb/>
　其曰鄭伐許者狄之也狄之者鄭襄背華即夷與楚<lb/>
　比周一歳而再伐許故狄之也<lb/>
四年春宋公使華元來聘三月壬申鄭伯堅卒把伯來<pb n="5a"/>朝夏四月甲寅臧孫許卒公如晉葬鄭襄公秋公至自<lb/>
晉冬城鄆鄭伯伐許<lb/>
五年春王正月杞叔姬來歸<lb/>
　來歸者棄而來歸也<lb/>
仲孫蔑如宋夏叔孫僑如㑹晉荀首于榖梁山崩<lb/>
　梁山崩其辭略者比沙鹿之異小也春秋災異小者<lb/>
　略大者詳僖十四年秋八月辛卯沙鹿崩是也<lb/>
秋大水冬十有一月己酉天王崩<pb n="5b"/>　定王也<lb/>
十有二月己丑公㑹晉侯齊侯宋公衛侯鄭伯曹伯邾<lb/>
子杞伯同盟于蟲牢<lb/>
　蟲牢之盟鄭服也天王崩晉合諸侯同盟于蟲牢不<lb/>
　顧甚矣蟲牢鄭地<lb/>
六年春王正月公至自㑹二月辛巳立武宮<lb/>
　武宮者武公之宫也其毁已久宗廟有常故不言立<lb/>
　此言二月辛巳立武宮非禮可知也<pb n="6a"/>取鄟<hi>音専又市臠反</hi>
　宣九年取根牟此年取鄟襄十三年取邿皆微國也<lb/>
衛孫良夫帥師侵宋夏六月邾子來朝公孫嬰齊如晉<lb/>
壬申鄭伯費<hi>音秘</hi>卒秋仲孫蔑叔孫僑如帥師侵宋楚<lb/>
公子嬰齊帥師伐鄭<lb/>
　鄭從晉故也前年受盟蟲牢<lb/>
冬季孫行父如晉晉欒書帥師救鄭<lb/>
七年春王正月鼷䑕食郊牛角改卜牛鼷䑕又食其角<pb n="6b"/>乃免牛吳伐郯<lb/>
　吳本子爵始見于經曰吳者惡其僭號外之也<lb/>
夏五月曹伯來朝不郊猶三望秋楚公子嬰齊帥師伐<lb/>
鄭公㑹晉侯齊侯宋公衛侯曹伯莒子邾子杞伯救鄭<lb/>
八月戊辰同盟于馬陵<lb/>
　諸侯救鄭八月戊辰同盟于馬陵病楚故也馬陵衛<lb/>
　地<lb/>
公至自㑹吳入州來<pb n="7a"/>　吳乘楚伐鄭故入州來州來微國<lb/>
冬大雩衛孫林父出奔晉<lb/>
八年春晉侯使韓穿來言汶陽之田歸之于齊<lb/>
　汶陽之田齊所侵魯地也故二年用師于齊取之晉<lb/>
　侯使韓穿來言歸之于齊非正也魯之土地天子所<lb/>
　封非晉侯所得制也晉侯使歸之于齊是魯國之命<lb/>
　制在晉也故曰晉侯使韓穿來言汶陽之田歸之于<lb/>
　齊以惡之<pb n="7b"/>晉欒書帥師侵蔡公孫嬰齊如莒宋公使華元來聘<lb/>
夏宋公使公孫夀來納幣<lb/>
　宋公使公孫夀來納幣非禮也<lb/>
晉殺其大夫趙同趙括秋七月天子使召伯來賜公命<lb/>
　成雖即位八年非有勤王之績天子使召伯來賜公<lb/>
　命濫賞也天子天王王者之通稱<lb/>
冬十月癸卯杞叔姬卒<lb/>
　杞叔姬五年來歸此而卒者為明年杞伯來逆叔姬<pb n="8a"/>　之喪起<lb/>
晉侯使士燮來聘叔孫僑如㑹晉士燮齊人邾人伐郯<lb/>
衛人來媵<hi>以正反又音繩正反</hi>
　媵伯姬也媵書者古諸侯嫁女二國媵之二國禮也<lb/>
　三國非禮也此年衞人來媵九年晉人來媵十年齊<lb/>
　人來媵是也唯王后三國媵<lb/>
九年春王正月杞伯來逆叔姬之喪以歸<lb/>
　叔姬見弃而死義與杞絶此言杞伯來逆叔姬之喪<pb n="8b"/>　以歸者交譏之也<lb/>
公㑹晉侯齊侯宋公衛侯鄭伯曹伯莒子杞伯同盟于<lb/>
蒲公至自㑹二月伯姬歸于宋<lb/>
　不言逆者微也<lb/>
夏季孫行父如宋致女<lb/>
　致女常事也故隠二年伯姬歸于紀僖十五年季姬<lb/>
　歸于鄫皆不書致此言季孫行父如宋致女者内女<lb/>
　嫁為鄰國夫人當有常使禮也使卿非禮也<pb n="9a"/>晉人來媵秋七月丙子齊侯無野卒晉人執鄭伯晉欒<lb/>
書帥師伐鄭<lb/>
　鄭叛晉故也<lb/>
冬十有一月葬齊頃<hi>音傾</hi>公楚公子嬰齊帥師伐莒庚申<lb/>
莒潰楚人入鄆秦人白狄伐晉鄭人圍許城中城<lb/>
十年春衞侯之弟黒背帥師侵鄭夏四月五卜郊不從<lb/>
乃不郊五月公㑹晉侯齊侯宋公衛侯曹伯伐鄭<lb/>
　五月諸侯伐鄭鄭請成<pb n="9b"/>齊人來媵丙午晉侯獳<hi>奴侯反</hi>卒秋七月公如晉<lb/>
　公如晉奔喪也<lb/>
冬十月<lb/>
十有一年春王三月公至自晉<lb/>
　公留于晉九月<lb/>
晉侯使郤犫<hi>尺由反</hi>來聘己丑及郤犫盟夏季孫行父如<lb/>
晉秋叔孫僑如如齊冬十月<lb/>
十有二年春周公出奔晉<pb n="10a"/>　周無出也天下皆周也此言周公出奔晉者惡周公<lb/>
　自絶于周也<lb/>
夏公㑹晉侯衞侯于瑣澤秋晉人敗狄于交剛<lb/>
　瑣澤交剛地闕<lb/>
冬十月<lb/>
十有三年春晉侯使郤錡<hi>魚綺反</hi>來乞師三月公如京師<lb/>
夏五月公自京師遂㑹晉侯齊侯宋公衞侯鄭伯曹伯<lb/>
邾人滕人伐秦<pb n="10b"/>　晉侯將伐秦春使郤錡來乞師三月公如京師者因<lb/>
　㑹諸侯伐秦過京師而朝也因㑹諸侯伐秦過京師<lb/>
　而朝禮與公朝京師禮也因㑹諸侯伐秦過京師而<lb/>
　朝非禮也案周官六年五服一朝又六年王乃時廵<lb/>
　諸侯各朝于方岳大明黜陟未有因㑹諸侯伐國過<lb/>
　京師朝之之事故曰春晉侯使郤錡來乞師三月公<lb/>
　如京師夏五月公自京師遂㑹晉侯齊侯宋公衞侯<lb/>
　鄭伯曹伯邾人滕人伐秦以惡之也<pb n="11a"/>曹伯盧卒于師秋七月公至自伐秦<lb/>
　不以京師至者明本非朝京師<lb/>
冬葬曹宣公<lb/>
十有四年春王正月莒子朱卒夏衞孫林父自晉歸于<lb/>
衛<lb/>
　林父七年奔晉其言自晉歸于衛者由晉侯而得歸<lb/>
　也衛大夫由晉侯而得歸則衞國之事可知也<lb/>
秋叔孫僑如如齊逆女鄭公子喜帥師伐許九月僑如<pb n="11b"/>以夫人婦姜氏至自齊<lb/>
　叔孫僑如如齊逆女僑如以夫人婦姜氏至自齊皆非<lb/>
　禮也惡不親迎也<lb/>
冬十月庚寅衛侯臧卒秦伯卒<lb/>
十有五年春王二月葬衛定公三月乙巳仲嬰齊卒<lb/>
　仲嬰齊公孫歸父子公子仲遂孫也孫以王父字為<lb/>
　氏公之子曰公子公子之子曰公孫公孫之子以王<lb/>
　父字為氏也<pb n="12a"/>癸丑公㑹晉侯衛侯鄭伯曹伯宋世子成齊國佐邾人<lb/>
同盟于戚晉侯執曹伯歸于京師<lb/>
　晉侯執曹伯稱爵者執得其罪也曹伯不道晉侯㑹<lb/>
　諸侯于齊討而執之又歸于京師書者非天子命也<lb/>
公至自㑹夏六月宋公固卒楚子伐鄭秋八月庚辰葬<lb/>
宋共<hi>音恭</hi>公宋華元出奔晉宋華元自晉歸于宋宋殺<lb/>
其大夫山<lb/>
　宋殺其大夫山楚殺其大夫得臣皆未命大夫也故<pb n="12b"/>　不氏<lb/>
宋魚石出奔楚冬十有一月叔孫僑如㑹晉士燮齊髙<lb/>
無咎宋華元衛孫林父鄭公子鰌邾人㑹吳于鍾離<lb/>
　此言叔孫僑如㑹某人某人㑹吳于鍾離者諸侯大<lb/>
　夫不敢致吳子也吳子在鍾離故相與㑹吳于鍾雜<lb/>
　爾<lb/>
許遷于葉<hi>式渉反</hi>
十有六年春王正月雨木氷<pb n="13a"/>　雨木氷者雨著木而氷也<lb/>
夏四月辛未滕子卒鄭公子喜帥師侵宋<lb/>
　鄭叛晉故侵宋<lb/>
六月丙寅朔日有食之晉侯使欒黶<hi>於斬反又音於玷反</hi>來乞師<lb/>
甲午晦晉侯及楚子鄭伯戰于鄢<hi>於晚反又音於建反</hi>陵楚子鄭<lb/>
師敗績<lb/>
　鄭公子喜叛晉侵宋故晉侯使欒黶來乞師六月晉<lb/>
　侯伐鄭鄭人使告于楚楚子救鄭甲午晦晉侯及楚<pb n="13b"/>　子鄭伯戰于鄢陵楚子傷焉楚子鄭師敗績楚不言<lb/>
　師舉重也戰不言公者公不出師也案十三年春晉<lb/>
　侯使郤錡來乞師三月公如京師夏五月公自京師<lb/>
　遂㑹晉侯齊侯宋公衛侯鄭伯曹伯邾人滕人伐秦<lb/>
　十七年秋晉侯使荀罃來乞師冬公㑹單子晉侯宋<lb/>
　公衛侯曹伯齊人邾人伐鄭此不言公不出師可知<lb/>
　也鄢陵鄭地<lb/>
楚殺其大夫公子側秋公㑹晉侯齊侯衛侯宋華元邾<pb n="14a"/>人于沙隨不見公<lb/>
　不見公者晉侯不見公也鄢陵之戰公不出師故晉<lb/>
　侯不見公沙隨宋地<lb/>
公至自㑹公㑹尹子晉侯齊國佐邾人伐鄭<lb/>
　尹子天子卿子爵<lb/>
曹伯歸自京師<lb/>
　前年晉侯㑹諸侯于戚執曹伯歸于京師此言曹伯<lb/>
　歸自京師者天子赦之之辭也春秋亂世强侯不道<pb n="14b"/>　執辱小國之君皆非天子命執之赦之自我而已僖<lb/>
　二十八年晉侯入曹執曹伯畀宋人晉人執衛侯歸<lb/>
　之于京師冬曹伯襄復歸于曹三十年衛侯鄭歸于<lb/>
　衛是也惟負芻得反于曹由天子命故曰曹伯歸自<lb/>
　京師異其文以别之<lb/>
九月晉人執季孫行父舍之于苕<hi>音條</hi>丘<lb/>
　沙隨之㑹晉侯既不見公今又執季孫行父舍之于<lb/>
　苕丘魯一不出師而晉再辱于魯其惡可知也苕丘<pb n="15a"/>　晉地<lb/>
冬十月乙亥叔孫僑如出奔齊十有二月乙丑季孫行<lb/>
父及晉郤犫盟于扈公至自㑹<lb/>
　行父不至者舉公至為重也<lb/>
乙酉刺公子偃<lb/>
十有七年春衛北宮括帥師侵鄭夏公㑹尹子單子晉<lb/>
侯齊侯宋公衛侯曹伯邾人伐鄭六月乙酉同盟于柯<lb/>
陵秋公至自㑹齊髙無咎出奔莒九月辛丑用郊<pb n="15b"/>　九月辛丑用郊瀆亂尤甚<lb/>
晉侯使荀罃來乞師冬公㑹單子晉侯宋公衛侯曹伯<lb/>
齊人邾人伐鄭<lb/>
　鄭與楚比周晉侯再假王命三合諸侯伐之不能服<lb/>
　鄭中國不振可知也<lb/>
十有一月公至自伐鄭壬申公孫嬰齊卒于貍脤<hi>市軫反</hi>
　貍脤魯地<lb/>
十有二月丁巳朔日有食之邾子貜<hi>俱縳反又音居壁反</hi>且<hi>子余反</hi>
<pb n="16a"/>卒晉殺其大夫郤錡郤犫<hi>尺由反</hi>郤至<lb/>
　君之卿佐是謂股肱厲公不道一日而殺三卿此自<lb/>
　禍之道也誰與處矣故列數之以著其惡明年晉弑<lb/>
　州蒲<lb/>
楚人滅舒庸<lb/>
十有八年春王正月晉殺其大夫胥童庚申晉弑其君<lb/>
州蒲齊殺其大夫國佐公如晉夏楚子鄭伯伐宋宋魚<lb/>
石復入于彭城<pb n="16b"/>　此楚子伐宋取宋彭城與魚石守之以逼宋也其曰<lb/>
　宋魚石復入于彭城者不與楚子伐宋取宋彭城以<lb/>
　與宋叛臣也故以魚石自入犯君為文<lb/>
公至自晉晉侯使士匄來聘秋把伯來朝八月邾子來<lb/>
朝築鹿囿己丑公薨于路寢冬楚人鄭人侵宋晉侯使<lb/>
士魴來乞師十有二月仲孫蔑㑹晉侯宋公衛侯邾子<lb/>
齊崔杼同盟于虚<hi>起居反</hi>朾<hi>他丁反</hi>
　楚人鄭人侵宋晉侯使士魴來乞師故仲孫蔑㑹晉<pb n="17a"/>　侯宋公衛侯邾子齊崔杼同盟于虚朾將救宋也虚<lb/>
　朾地闕<lb/>
丁未葬我君成公<lb/>
　<lb/>
　<lb/>
　<lb/>
　<lb/>
　<pb n="17b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋尊王發㣲卷八<lb/>
</p>

  </div>
            <div>
<head>春秋尊王發微卷九</head> <lb/>
    <p>
<pb n="1a"/>欽定四庫全書<lb/>
　春秋尊王發微卷九<lb/>
　　　　　　　　　　　　　宋　孫復　撰<lb/>
　　　襄公名午成公子簡王十四年即位襄諡也因<lb/>
　　　事有功曰襄<lb/>
元年春王正月公即位仲孫蔑㑹晉欒黶宋華元衛寗<lb/>
殖曹人莒人邾人滕人薛人圍宋彭城<lb/>
　仲孫蔑㑹諸侯之大夫圍宋彭城討魚石也魚石成<pb n="1b"/>　十五年奔楚十八年復入于彭城蓋楚子伐宋取彭<lb/>
　城使魚石守之以逼宋爾夫彭城宋邑也魚石宋叛<lb/>
　臣也楚子伐宋取宋邑使宋叛臣守之以逼宋其惡<lb/>
　可知也故雖入于楚孔子還繫之于宋所以抑彊夷<lb/>
　而黜叛臣也<lb/>
夏晉韓厥帥師伐鄭仲孫蔑㑹齊崔杼曹人邾人把人<lb/>
次于鄫<lb/>
　韓厥伐鄭故諸大夫次于鄫以備楚鄫鄭地<pb n="2a"/>秋楚公子壬夫帥師侵宋<lb/>
　楚師侵宋所以救鄭也<lb/>
九月辛酉天王崩邾子來朝冬衛侯使公孫剽<hi>匹妙反</hi>來<lb/>
聘晉侯使荀罃來聘<lb/>
　天王崩邾子來朝衛侯使公孫剽來聘晉侯使荀罃<lb/>
　來聘皆不臣也<lb/>
二年春王正月葬簡王<lb/>
　五月而葬<pb n="2b"/>鄭師伐宋夏五月庚寅夫人姜氏薨<lb/>
　成公夫人<lb/>
六月庚辰鄭伯睔卒晉師宋師衛寗殖侵鄭秋七月仲<lb/>
孫蔑㑹晉荀罃宋華元衛孫林父曹人邾人于戚<lb/>
　㑹于戚謀鄭也<lb/>
己丑葬我小君齊姜<lb/>
　齊諡也三月而葬<lb/>
叔孫豹如宋<pb n="3a"/>　叔孫豹僑如弟<lb/>
冬仲孫蔑㑹晉荀罃齊崔杼宋華元衛孫林父曹人邾<lb/>
人滕人薛人小邾人于戚遂城虎牢<lb/>
　冬荀罃再㑹于戚遂城虎牢以偪鄭鄭乃求成虎牢<lb/>
　鄭邑也不繫之鄭者與荀罃城之也鄭叛去中國與<lb/>
　楚比周荀罃再㑹于戚城虎牢以偪之然後乃服故<lb/>
　不繫之于鄭使若自城中國之邑然城虎牢服鄭以<lb/>
　安中國善也乘人之喪取人之邑此其可哉故曰遂<pb n="3b"/>　城虎牢以惡之也<lb/>
楚殺其大夫公子申<lb/>
三年春楚公子嬰齊帥師伐吳<lb/>
　吳楚皆夷楚公子嬰齊伐吳者吳與中國故也成十<lb/>
　五年叔孫僑如㑹晉士燮齊髙無咎宋華元衛孫林<lb/>
　父鄭公子鰌邾人㑹吳于鍾離是也<lb/>
公如晉夏四月壬戌公及晉侯盟于長樗<lb/>
　晉侯出其國都與公盟于外地<pb n="4a"/>公至自晉六月公㑹單子晉侯宋公衛侯鄭伯莒子邾<lb/>
子齊世子光巳未同盟于雞澤陳侯使袁僑如㑹戊寅<lb/>
叔孫豹及諸侯之大夫及陳袁僑盟<lb/>
　先言公㑹單子晉侯宋公衛侯鄭伯莒子邾子齊世<lb/>
　子光己未同盟于雞澤次言陳侯使袁僑如㑹戊寅<lb/>
　叔孫豹及諸侯之大夫及陳袁僑盟者此諸侯既盟<lb/>
　而陳袁僑至也諸侯既盟而陳袁僑至無盟可也已<lb/>
　未諸侯盟戊寅大夫又盟是大夫彊諸侯始失政也<pb n="4b"/>　故十六年公㑹晉侯宋公衛侯鄭伯曹子莒子邾子<lb/>
　薛伯把伯小邾子于湨梁戊寅大夫盟不復言諸侯<lb/>
　之大夫不復言諸侯之大夫者政在大夫故也故孔<lb/>
　子曰禄之去公室五世矣政逮於大夫四世矣孔子<lb/>
　之言非獨魯也滔滔者天下皆是也<lb/>
秋公至自㑹冬晉荀罃帥師伐許<lb/>
四年春王三月己酉陳侯午卒夏叔孫豹如晉秋七月<lb/>
戊子夫人姒氏薨<pb n="5a"/>　襄公妾母姒氏<lb/>
葬陳成公八月辛亥葬我小君定姒<lb/>
　定諡也二月而葬<lb/>
冬公如晉陳人圍頓<lb/>
五年春公至自晉夏鄭伯使公子發來聘叔孫豹鄫世<lb/>
子巫如晉<lb/>
　外如不書鄫世子書者以同吾叔孫豹如晉也<lb/>
仲孫蔑衛孫林父㑹吳于善道秋大雩楚殺其大夫公<pb n="5b"/>子壬夫公㑹晉侯宋公陳侯衛侯鄭伯曹伯莒子邾子<lb/>
滕子薛伯齊世子光吳人鄫人于戚<lb/>
　吳稱人序鄫上者進之也案成六年吳伐郯始見于<lb/>
　經十五年㑹于鍾離此年㑹于善道又㑹于戚數與<lb/>
　中國故進之稱人以比小國鄫亦小國也然鄫微弱<lb/>
　滋甚不可先也故吳序鄫上<lb/>
公至自㑹冬戍陳<lb/>
　此㑹戚諸侯戍陳也不言諸侯者魯戍之也諸侯急<pb n="6a"/>　于救患戍之與僖二年城楚丘義同<lb/>
楚公子貞師師伐陳<lb/>
　陳即中國也三年陳侯使袁僑如㑹<lb/>
公㑹晉侯宋公衛侯鄭伯曹伯齊世子光救陳十有二<lb/>
月公至自救陳辛未季孫行父卒<lb/>
六年春王三月壬午杞伯姑容卒夏宋華弱來奔秋葬<lb/>
杞桓公滕子來朝莒人滅鄫<lb/>
　昭四年書取鄫此而言滅者蓋莒滅之以為附庸爾<pb n="6b"/>冬叔孫豹如邾季孫宿如晉<lb/>
　季孫宿行父子<lb/>
十有二月齊侯滅萊<lb/>
七年春郯子來朝夏四月三卜郊不從乃免牲小邾子<lb/>
來朝城費<hi>音秘</hi>
　費季氏邑季氏四月城所食邑其專可知也<lb/>
秋季孫宿如衛八月螽冬十月衛侯使孫林父來聘壬<lb/>
戌及孫林父盟楚公子貞帥師圍陳十有二月公㑹晉<pb n="7a"/>侯宋公陳侯衛侯曹伯莒子邾子于鄬<hi>于軌反又音几吹反</hi>
　楚公子貞圍陳故諸侯復㑹于鄬鄬鄭地<lb/>
鄭伯髠頑如㑹未見諸侯丙戌卒于鄵<hi>七報反又采南反</hi>
　卒不名者一見之也上言鄭伯髠頑如㑹下言未見<lb/>
　諸侯丙戌卒于鄵此鄭伯髠頑可知也二十五年吳<lb/>
　子遏伐楚門于巢卒同此鄵鄭邑<lb/>
陳侯逃歸<lb/>
　案三年晉合諸侯同盟于雞澤陳侯使袁僑如㑹以<pb n="7b"/>　即中國故楚公子貞五年帥師伐陳此年帥師圍陳<lb/>
　晉再合諸侯于鄬不能為攘楚以安中國故陳侯逃<lb/>
　歸陳侯以是逃歸者晉不足與也言逃懼楚之甚<lb/>
八年春王正月公如晉<lb/>
　公前年㑹諸侯于鄬不至者公自鄬朝晉也<lb/>
夏葬鄭僖公鄭人侵蔡獲蔡公子燮季孫宿㑹晉侯鄭<lb/>
伯齊人宋人衛人邾人于邢丘<lb/>
　邢丘之㑹公在晉也晉侯不與公㑹而與季孫宿㑹<pb n="8a"/>　者襄公微弱政在季氏故也晉為盟主弃其君而與<lb/>
　臣何以宗諸侯此晉侯之惡亦可見矣<lb/>
公至自晉莒人伐我東鄙秋九月大雩冬楚公子貞帥<lb/>
師伐鄭<lb/>
　夏鄭人侵蔡故楚公子貞伐鄭鄭與楚平<lb/>
晉侯使士匄來聘<lb/>
九年春宋災夏季孫宿如晉五月辛酉夫人姜氏薨<lb/>
　宣公夫人成公母<pb n="8b"/>秋八月癸未葬我小君穆姜<lb/>
　穆諡也四月而葬<lb/>
冬公㑹晉侯宋公衛侯曹伯莒子邾子滕子薛伯把伯<lb/>
小邾子齊世子光伐鄭<lb/>
　鄭即楚故諸侯伐鄭取成而還<lb/>
十有二月己亥同盟于戲<hi>許宜反</hi>楚子伐鄭<lb/>
　鄭復與楚平<lb/>
十年春公㑹晉侯宋公衛侯曹伯莒子邾子滕子薛伯<pb n="9a"/>杞伯小邾子齊世子光㑹呉于柤<lb/>
　吳五年㑹于戚稱人此不稱人者以其遂滅偪陽反<lb/>
　狄之也柤楚地<lb/>
夏五月甲午遂滅偪陽<lb/>
　偪陽微國諸侯不義逺㑹彊夷以滅微國甚矣<lb/>
公至自㑹楚公子貞鄭公孫輒帥師伐宋晉師伐秦<lb/>
秋莒人伐我東鄙公㑹晉侯宋公衛侯曹伯莒子邾子<lb/>
齊世子光滕子薛伯杞伯小邾子伐鄭<pb n="9b"/>　楚公子貞鄭公孫輒帥師伐宋故公㑹晉侯宋公衛<lb/>
　侯曹伯莒子邾子齊世子光滕子薛伯杞伯小邾子<lb/>
　伐鄭<lb/>
冬盗殺鄭公子騑公子發公孫輒<lb/>
　盗者微賤之稱盗一日而殺三卿故列數之惡鄭伯<lb/>
　失刑政也<lb/>
戍<hi>音庶</hi>鄭虎牢<lb/>
　此伐鄭諸侯戍鄭虎牢也不言諸侯者諸侯不一怠<pb n="10a"/>　于救患也案二年仲孫蔑于戚遂城虎牢不言鄭今<lb/>
　戍虎牢言鄭者諸侯與楚爭鄭久矣諸侯之得鄭者<lb/>
　亦已數矣而不能有之隨為楚取是諸侯之無能也<lb/>
　故虎牢雖為諸侯所戍孔子還繫于鄭<lb/>
楚公子貞帥師救鄭公至自伐鄭<lb/>
十有一年春王正月作三軍<lb/>
　作三軍亂聖王之制也古者天子六軍大國三軍次<lb/>
　國二軍小國一軍魯次國以次國而作三軍亂聖王<pb n="10b"/>　之制何也<lb/>
夏四月四卜郊不從乃不郊鄭公孫舍之帥師侵宋公<lb/>
㑹晉侯宋公衛侯曹伯齊世子光莒子邾子滕子薛伯<lb/>
杞伯小邾子伐鄭秋七月己未同盟于亳城北<lb/>
　諸侯伐鄭公孫舍之侵宋未巳也鄭人諸侯七月己<lb/>
　未同盟于亳城北亳城北鄭地<lb/>
公至自伐鄭楚子鄭伯伐宋公㑹晉侯宋公衛侯曹伯<lb/>
齊世子光莒子邾子滕子薛伯把伯小邾子伐鄭㑹于<pb n="11a"/>蕭魚<lb/>
　鄭伯尋背亳城之盟為楚子伐宋故晉悼復以諸侯<lb/>
　伐鄭鄭人大懼乃歸中國言伐言㑹者得鄭伯之辭<lb/>
　也下楚人執鄭行人良霄此得鄭伯可知也案鄭自<lb/>
　齊威晉文死或即荆楚或歸中國晉楚之爭鄭者可<lb/>
　謂久矣晉悼比歳大合諸侯伐鄭今始得之雖不能<lb/>
　逺斥强楚以紹二伯之烈然自是能有鄭者二十年<lb/>
　此晉悼之績亦可道也蕭魚鄭地<pb n="11b"/>公至自㑹楚人執鄭行人良霄<lb/>
　鄭伯使良霄告急于楚楚師未出鄭伯與諸侯㑹于<lb/>
　蕭魚故楚人執鄭行人良霄<lb/>
冬秦人伐晉<lb/>
十有二年春王三月莒人伐我東鄙圍台<hi>勑才反又音臺又音怡</hi>
　莒背蕭魚之㑹伐我東鄙圍台<lb/>
季孫宿帥師救台遂入鄆<hi>音運</hi>
　季孫宿受命救台不受命入鄆季孫宿帥師救台遂<pb n="12a"/>　入鄆專也<lb/>
夏晉侯使士魴來聘秋九月吳子乘卒<lb/>
　不書葬者罪大惡重貶之也<lb/>
冬楚公子貞帥師侵宋公如晉<lb/>
十有三年春公至自晉夏取邿<hi>音詩</hi>
　邿小國<lb/>
秋九月庚辰楚子審卒冬城防<lb/>
十有四年春王正月季孫宿叔老會晉士匄齊人宋人<pb n="12b"/>衛人鄭公孫蠆曹人莒人邾人滕人薛人杞人小邾人<lb/>
㑹吳于向<hi>舒亮反</hi>
　吳至此猶不稱人者滅偪陽之後未有可進叔老公<lb/>
　孫嬰齊子向宋地<lb/>
二月乙未朔日有食之夏四月叔孫豹㑹晉荀偃齊人<lb/>
宋人衞北宫括鄭公孫蠆曹人莒人邾人滕人薛人杞<lb/>
人小邾人伐秦<lb/>
　㑹向伐秦齊宋衛稱人微者也<pb n="13a"/>己未衛侯出奔齊<lb/>
　不名者寗殖孫林父逐之也<lb/>
莒人侵我東鄙秋楚公子貞帥師伐吳冬季孫宿㑹晉<lb/>
士匄宋華閱衛孫林父鄭公孫蠆莒人邾人于戚<lb/>
十有五年春宋公使向戌來聘二月己亥及向戌盟于<lb/>
劉<lb/>
　劉魯地<lb/>
劉夏逆王后于齊<pb n="13b"/>　天子不親迎取后則三公逆之劉夏士也王后天下<lb/>
　母使微者逆之可哉故曰劉夏逆王后子齊以著其<lb/>
　惡劉采地夏名<lb/>
夏齊侯伐我北鄙圍成公救成至遇<lb/>
　公救成至遇不敢進也遇魯地<lb/>
季孫宿叔孫豹帥師城成郛秋八月丁巳日有食之邾<lb/>
人伐我南鄙冬十有一月癸亥晉侯周卒<lb/>
十有六年春王正月葬晉悼公三月公㑹晉侯宋公衛<pb n="14a"/>侯鄭伯曹伯莒子邾子薛伯杞伯小邾子于湨<hi>古役反又音公璧反</hi>梁戊寅大夫盟<lb/>
　案三年公㑹單子晉侯宋公衛侯鄭伯莒子邾子齊<lb/>
　世子光己未同盟于雞澤陳侯使袁僑如㑹戊寅叔<lb/>
　孫豹及諸侯之大夫及陳袁僑盟言諸侯之大夫此<lb/>
　直曰戊寅大夫盟不言諸侯之大夫者雞澤之㑹諸<lb/>
　侯始失政也至于湨梁則又甚矣湨梁之㑹政在大<lb/>
　夫也政在大夫故不言諸侯之大夫不言諸侯之大<pb n="14b"/>　夫者大夫無諸侯故也湨梁晉地<lb/>
晉人執莒子邾子以歸<lb/>
　晉平湨梁之㑹方退執莒子邾子以歸又不歸于京<lb/>
　師非所以宗諸侯也<lb/>
齊侯伐我北鄙夏公至自㑹五月甲子地震叔老㑹鄭<lb/>
伯晉荀偃衛寗殖宋人伐許秋齊侯伐我北鄙圍成大<lb/>
雩冬叔孫豹如晉<lb/>
十有七年春王二月庚午邾子牼<hi>苦耕反又音户耕反</hi>卒<pb n="15a"/>　前年晉人執莒子邾子以歸此書邾子牼卒者晉人<lb/>
　人尋赦之也莒子同此<lb/>
宋人伐陳夏衛石買帥師伐曹秋齊侯伐我北鄙圍桃<lb/>
髙厚帥師伐我北鄙圍防<lb/>
　案十五年齊侯伐我北鄙圍成十六年齊侯伐我北<lb/>
　鄙圍成此年齊侯伐我北鄙圍桃髙厚伐我北鄙圍<lb/>
　防三年之中君臣加兵于魯者四此齊之不道亦可<lb/>
　知也<pb n="15b"/>九月大雩宋華臣出奔陳冬邾人伐我南鄙<lb/>
十有八年春白狄來夏晉人執衛行人石買秋齊師伐<lb/>
我北鄙冬十月公㑹晉侯宋公衛侯鄭伯曹伯莒子邾<lb/>
子滕子薛伯杞伯小邾子同圍齊<lb/>
　齊為不道數侵諸侯故諸侯同圍之言同者諸侯同<lb/>
　心疾齊也<lb/>
曹伯負芻卒于師楚公子午帥師伐鄭<lb/>
十有九年春王正月諸侯盟于祝柯晉人執邾子公至<pb n="16a"/>自伐齊取邾田自漷<hi>虎百反又音郭音廓又音口獲反</hi>水<lb/>
　諸侯土地受之天子不可取也言取惡内也自漷水<lb/>
　者隨漷水為界也<lb/>
季孫宿如晉葬曹成公夏衛孫林父帥師伐齊秋七月<lb/>
辛卯齊侯環卒晉士匄帥師侵齊至穀聞齊侯卒乃還<lb/>
　非禮也宣成而下政在大夫故士匄受命侵齊聞齊<lb/>
　侯卒乃還也噫不伐喪善也士匄貪不伐喪之善以<lb/>
　廢君命惡也故曰晉士匄帥師侵齊至榖聞齊侯卒<pb n="16b"/>　乃還以惡之<lb/>
八月丙辰仲孫蔑卒齊殺其大夫髙厚鄭殺其大夫公<lb/>
子嘉冬葬齊靈公城西郛叔孫豹會晉士匄于柯城武<lb/>
城<lb/>
　城西郛城武城懼齊也<lb/>
二十年春王正月辛亥仲孫速㑹莒人盟于向<lb/>
　仲孫速仲孫蔑子<lb/>
夏六月庚申公㑹晉侯齊侯宋公衛侯鄭伯曹伯莒子<pb n="17a"/>邾子滕子薛伯把伯小邾子盟于澶<hi>音蟬</hi>淵<lb/>
　齊平故也<lb/>
秋公至自㑹仲孫速帥師伐邾<lb/>
　仲孫速背澶淵之盟伐邾<lb/>
蔡殺其大夫公子燮蔡公子履出奔楚陳侯之弟黄出<lb/>
奔楚叔老如齊冬十月丙辰朔日有食之季孫宿如宋<lb/>
二十有一年春王正月公如晉邾庶其以漆閭丘來奔<lb/>
　庶其邾大夫不氏未命也漆閭丘邾邑昭五年莒牟<pb n="17b"/>　夷以牟婁及防滋來奔同此書者惡魯受邾叛人邑<lb/>
夏公至自晉秋晉欒盈出奔楚九月庚戌朔日有食之<lb/>
冬十月庚辰朔日有食之曹伯來朝公㑹晉侯齊侯宋<lb/>
公衛侯鄭伯曹伯莒子邾子于商任<hi>音壬</hi>
　商任地闕<lb/>
二十有二年春王正月公至自㑹夏四月秋七月辛酉<lb/>
叔老卒冬公㑹晉侯齊侯宋公衛侯鄭伯曹伯莒子邾<lb/>
子薛伯杞伯小邾子于沙隨公至自㑹楚殺其大夫公<pb n="18a"/>子追舒<lb/>
二十有三年春王二月癸酉朔日有食之三月己巳杞<lb/>
伯匄卒夏邾畀我來奔<lb/>
　此言邾畀我來奔者惡内也惡鄉受邾叛人邑今又<lb/>
　納邾叛人也<lb/>
葬杞孝公陳殺其大夫慶虎及慶寅陳侯之弟黄自楚<lb/>
歸于陳<lb/>
　出自稱弟者無失弟之道也黄奔楚在二十年<pb n="18b"/>晉欒盈復入于晉入于曲沃<lb/>
　此欒盈以曲沃之甲入晉敗而奔曲沃也經言欒盈<lb/>
　復入于晉入于曲沃者欒盈復入于晉犯君當誅曲<lb/>
　沃大夫不可納也入于曲沃明曲沃大夫納之當坐<lb/>
　盈出奔楚在二十一年<lb/>
秋齊侯伐衛遂伐晉<lb/>
　齊侯伐衛遂伐晉背澶淵之盟在二十年<lb/>
八月叔孫豹帥師救晉次于雍<hi>於用反</hi>榆<pb n="19a"/>　次止也言救言次惡不急救患也君命救晉豹畏齊<lb/>
　廢命而止故曰叔孫豹帥師救晉次于雍榆以惡之<lb/>
　雍榆晉地<lb/>
己卯仲孫速卒<lb/>
　孟莊子也<lb/>
冬十月乙亥臧孫紇出奔邾晉人殺欒盈<lb/>
　不言其大夫者欒盈出奔楚當絶也稱人以殺從討<lb/>
　賊辭<pb n="19b"/>齊侯襲莒<lb/>
二十有四年春叔孫豹如晉仲孫羯帥師侵齊<lb/>
　羯仲孫速子孟孝伯也<lb/>
夏楚子伐吳秋七月甲子朔日有食之既齊崔杼帥師<lb/>
伐莒大水八月癸巳朔日有食之公㑹晉侯宋公衛侯<lb/>
鄭伯曹伯莒子邾子滕子薛伯杞伯小邾子于夷儀<lb/>
　諸侯㑹于夷儀謀齊也<lb/>
冬楚子蔡侯陳侯許男伐鄭公至自㑹陳鍼<hi>其亷反</hi>宜咎<pb n="20a"/>出奔楚叔孫豹如京師大饑<lb/>
　五榖不升之甚<lb/>
二十有五年春齊崔杼帥師伐我北鄙夏五月乙亥齊<lb/>
崔杼弑其君光公㑹晉侯宋公衛侯鄭伯曹伯莒子邾<lb/>
子滕子薛伯杞伯小邾子于夷儀<lb/>
　晉再合諸侯將伐齊齊人懼弑荘公以求成晉侯許<lb/>
　之八月己巳諸侯同盟于重丘是也莊公復背澶淵<lb/>
　之盟加兵晉衛信不道矣然齊人弑莊公以求成逆<pb n="20b"/>　之大者晉侯不能即而討之以成齊國之亂曷以宗<lb/>
　諸侯宜乎大夫日熾自是卒不可制也故先書崔杼<lb/>
　之弑以著其惡<lb/>
六月壬子鄭公孫舍之帥師入陳<lb/>
　前年楚子蔡侯陳侯許男伐鄭故鄭公孫舍之帥師<lb/>
　入陳<lb/>
秋八月己巳諸侯同盟于重丘公至自㑹衛侯入于夷<lb/>
儀<pb n="21a"/>　此衛侯衎也入于夷儀將簒剽<hi>匹妙反</hi>
楚屈建帥師滅舒鳩冬鄭公孫夏帥師伐陳十有二月<lb/>
吳子遏伐楚門于巢卒<lb/>
　吳子伐楚自攻于巢之門巢人伏而殺之故曰吳子<lb/>
　遏伐楚門于巢卒惡吳子之自輕也卒不名者與七<lb/>
　年鄭伯髠頑義同<lb/>
二十有六年春王二月辛卯衛寗喜弑其君剽衛孫林<lb/>
父入于戚以叛<pb n="21b"/>　獻公之奔齊也孫林父逐之寗喜弑剽<hi>匹妙反</hi>以納獻<lb/>
　公故林父懼入于戚以叛<lb/>
甲午衛侯衎復歸于衛<lb/>
　先言辛卯衛寗喜弑其君剽後言甲午衛侯衎復歸<lb/>
　于衛者以見衎待弑而歸也案十四年衛侯衎出奔<lb/>
　齊前年入于夷儀今喜弑剽四日而復歸于衛此待<lb/>
　弑而歸可知也<lb/>
夏晉侯使茍吳來聘公㑹晉人鄭良霄宋人曹人于澶<pb n="22a"/>
                    <hi>音蟬</hi>淵秋宋公殺其世子痤<hi>才禾反</hi>
　稱君以殺世子甚之也<lb/>
晉人執衛寗喜<lb/>
　晉人執衛寗喜惡不討也弑君之賊人人皆得殺之<lb/>
八月壬午許男寗卒于楚冬楚子蔡侯陳侯伐鄭葬許<lb/>
靈公<lb/>
二十有七年春齊侯使慶封來聘夏叔孫豹㑹晉趙武楚<lb/>
屈建蔡公孫歸生衛石惡陳孔奐鄭良霄許人曹人于宋<pb n="22b"/>　隠威之際天子失道諸侯擅權宣成之問諸侯僭命<lb/>
　大夫専國至宋之㑹則又甚矣何哉自宋之㑹諸侯<lb/>
　日微天下之政中國之事皆大夫専持之也故二十<lb/>
　九年城杞三十年㑹澶淵昭元年㑹虢諸侯莫有見<lb/>
　者此天下之政中國之事皆大夫専持之可知也<lb/>
衛殺其大夫寗喜衛侯之弟鱄<hi>市轉反又音專</hi>出奔晉<lb/>
　寗喜不以討賊辭書者獻公殺之不以其罪也初寗<lb/>
　殖與孫林父逐獻公以立公孫剽既而悔焉寗殖死<pb n="23a"/>　故喜與公弟鱄謀弑剽以納獻公獻公歸一旦復討<lb/>
　逐己者于是殺寗喜其弟鱄曰吾與喜納君也殺之<lb/>
　遂出奔晉<lb/>
秋七月辛巳豹及諸侯之大夫盟于宋<lb/>
　案十六年公㑹晉侯宋公衛侯鄭伯曹伯莒子邾子<lb/>
　薛伯把伯小邾子于湨<hi>古役反</hi>梁戊寅大夫盟湨梁之<lb/>
　㑹諸侯㑹也而曰戊寅大夫盟者大夫無諸侯也此<lb/>
　年叔孫豹㑹晉趙武楚屈建蔡公孫歸生衛石惡陳<pb n="23b"/>　孔奐鄭良霄許人曹人于宋秋七月辛巳豹及諸侯<lb/>
　之大夫盟于宋宋之㑹大夫㑹也大夫㑹而言辛巳<lb/>
　豹及諸侯之大夫盟于宋者不與大夫無諸侯也噫<lb/>
　天下之政中國之事諸侯専之猶曰不可况大夫乎<lb/>
　故宋之盟不與大夫無諸侯也宋之盟不與大夫無<lb/>
　諸侯者孔子傷天下之亂疾之之甚也豹不氏前見也<lb/>
冬十有二月乙亥朔日有食之<lb/>
二十有八年春無冰<pb n="24a"/>夏衛石惡出奔晉邾子來朝秋八月大雩仲孫羯如晉<lb/>
冬齊慶封來奔十有一月公如楚<lb/>
　公朝楚者桓文既死時無盟主中國日㣲故公逺朝<lb/>
　强楚也<lb/>
十有二月甲寅天王崩<lb/>
　靈王也<lb/>
乙未楚子昭卒<lb/>
二十有九年春王正月公在楚<pb n="24b"/>　案成十年秋七月公如晉十一年三月公至自晉昭<lb/>
　十五年冬公如晉十六年夏公至自晉皆不書所在<lb/>
　公在中國猶可在楚國則甚矣故詳而録之也<lb/>
夏五月公至自楚<lb/>
　公留于楚者七月<lb/>
庚午衞侯衎卒閽弑吳子餘祭<hi>側界反</hi>
　閽門者不言盗者閽微于盗也不言弑者明弑有漸<lb/>
　也微者猶能弑吳子餘祭况大者乎則知為人君者<pb n="25a"/>　雖微不可慢也故曰閽弑吳子餘祭以惡之<lb/>
仲孫羯㑹晉荀盈齊髙止宋華定衛世叔儀鄭公孫段<lb/>
曹人莒人滕人薛人小邾人城杞<lb/>
　杞微弱不能自城故諸侯之大夫相與城把諸侯之<lb/>
　大夫相與城杞者政在大夫故也<lb/>
晉侯使士鞅來聘杞子來盟吳子使札來聘<lb/>
　吳成六年伐郯始見于經稱吳襄五年㑹于戚稱人<lb/>
　今使札來聘稱子者與其慕義來聘進之也先書閽<pb n="25b"/>　弑吳子餘祭而後言吳子使札來聘者吳子使札來<lb/>
　聘未至于魯而吳子遇弑故先書閽弑吳子餘祭也<lb/>
　吳子既弑而札至于魯故後書吳子使札來聘<lb/>
秋九月葬衛獻公齊髙止出奔北燕冬仲孫羯如晉<lb/>
三十年春王正月楚子使薳<hi>音委</hi>罷<hi>音皮</hi>來聘夏四月蔡世<lb/>
子般<hi>音班</hi>弑其君固<lb/>
　稱世子以弑甚般之惡也不言其父而言其君者君<lb/>
　之于世子有君之尊也有父之親也以般之于尊親<pb n="26a"/>　盡矣不日者脫之<lb/>
五月甲午宋災宋伯姬卒天王殺其弟侫夫<lb/>
　春秋之義天子得専殺故二百四十二年無天王殺<lb/>
　大夫文此言殺其弟侫夫者書稱帝堯克明俊徳以<lb/>
　親九族九族既睦平章百姓而景王不能容一母弟<lb/>
　不可不見也且諸侯有失教及不能友愛其弟出奔<lb/>
　者孔子猶詳而録之譏其失兄之道况景王尊為天<lb/>
　子富有四海乎故斥言天王殺其弟侫夫以惡之也<pb n="26b"/>王子瑕奔晉<lb/>
　景王重失親親不言出周無外也<lb/>
秋七月叔弓如宋葬宋共姬<lb/>
　共諡也内女不葬葬者皆非常也莊四年齊侯葬紀<lb/>
　伯姬三十年葬紀叔姬此年叔弓如宋葬共姬是也<lb/>
　案文九年叔孫得臣如京師葬襄王昭二十二年叔<lb/>
　鞅如京師葬景王共姬婦人也襄王景王天子也魯<lb/>
　皆使卿㑹葬惡之甚焉然内女葬當有恩禮使卿則<pb n="27a"/>　不可也叔弓叔老子<lb/>
鄭良霄出奔許自許入于鄭鄭人殺良霄<lb/>
　鄭人殺良霄不言大夫者出奔絶之也<lb/>
冬十月葬蔡景公百人齊人宋人衛人鄭人曹人莒人<lb/>
邾人滕人薛人杞人小邾人㑹于澶<hi>音蟬</hi>淵宋災故<lb/>
　㑹未有言其所為者此言宋災故者疾之之辭也宋<lb/>
　災故天下諸侯莫有憂者而大夫憂之天下諸侯莫<lb/>
　有憂者而大夫憂之諸侯微弱政在大夫可知也其<pb n="27b"/>　曰某人者以其専極惡甚故曰某人某人㑹于澶淵<lb/>
　宋災故貶也<lb/>
三十有一年春王正月夏六月辛巳公薨于楚宫<lb/>
　非正也公朝楚好其宫歸而作之<lb/>
秋九月癸巳子野卒<lb/>
　襄公太子未踰年之君也名者襄公未葬也不薨不<lb/>
　地降成君也<lb/>
己亥仲孫羯卒冬十月滕子來㑹葬<pb n="28a"/>　滕子來㑹葬非禮也<lb/>
癸酉葬我君襄公十有一月莒人弑其君密州<lb/>
　<lb/>
　<lb/>
　<lb/>
　<lb/>
　<lb/>
　<pb n="28b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋尊王發微卷九<lb/>
</p>

  </div>
            <div>
<head>春秋尊王發微卷十</head> <lb/>
    <p>
<pb n="1a"/>欽定四庫全書<lb/>
　春秋尊王發微卷十<lb/>
　　　　　　　　　　　　宋　孫復　撰<lb/>
　　　昭公名稠襄公子景王四年即位昭謚也容儀<lb/>
　　　恭明曰昭<lb/>
元年春王正月公即位叔孫豹㑹晉趙武楚公子圍齊<lb/>
國弱宋向戌衛齊惡陳公子招<hi>音韶</hi>蔡公孫歸生鄭罕<lb/>
虎許人曹人于虢三月取鄆夏秦伯之弟鍼出奔晉六<pb n="1b"/>月丁巳邾子華卒晉荀吳帥師敗狄于大鹵<lb/>
　大鹵大原<lb/>
秋莒去<hi>起吕反</hi>疾自齊入于莒莒展輿出奔吳<lb/>
　莒子二子長曰去疾次曰展輿莒子遇弑去疾奔齊<lb/>
　展輿立國人不與去疾由齊入于莒故展輿奔吳莒<lb/>
　子弑在襄三十一年<lb/>
叔弓帥師疆鄆田<lb/>
　帥師而往有畏也<pb n="2a"/>𦵏邾悼公冬十有一月己酉楚子麇<hi>音君</hi>卒楚公子比<lb/>
出奔晉<lb/>
二年春晉侯使韓起來聘夏叔弓如晉秋鄭殺其大夫<lb/>
公孫黒冬公如晉至河乃復<lb/>
　公如晉至河乃復者六此年公如晉至河乃復十二<lb/>
　年公如晉至河乃復十三年公如晉至河乃復二十<lb/>
　一年公如晉至河乃復二十三年公如晉至河有疾<lb/>
　乃復定三年公如晉至河乃復是也唯二十三年書<pb n="2b"/>　有疾眀有疾而反餘皆譏公數如晉見距不能以禮<lb/>
　自重大取困辱也<lb/>
季孫宿如晉<lb/>
　公如晉而距之季孫宿如晉而納之是昭公季孫宿<lb/>
　之不若也此晉侯之惡亦可見矣<lb/>
三年春王正月丁未滕子原卒夏叔弓如滕五月𦵏滕<lb/>
成公<lb/>
　滕小國使叔弓㑹𦵏甚矣<pb n="3a"/>秋小邾子來朝八月大雩冬大雨<hi>于附反</hi>雹北燕伯欵出<lb/>
奔齊<lb/>
四年春王正月大雨<hi>于附反</hi>雹夏楚子蔡侯陳侯鄭伯許<lb/>
男徐子滕子頓子胡子沈子小邾子宋世子佐淮夷㑹<lb/>
于申<lb/>
　中國自宋之㑹政在大夫諸侯不見者十年此書楚<lb/>
　子蔡侯陳侯鄭伯許男徐子滕子頓子胡子沈子小<lb/>
　邾子宋世子佐淮夷㑹于申者楚子大合諸侯于此<pb n="3b"/>　也楚子得以大合諸侯于此者威文既死諸夏不振<lb/>
　喪亂日甚幅裂横潰制在荆蠻故也故自是天下之<lb/>
　政中國之事皆荆蠻迭制之至于平丘召陵之㑹諸<lb/>
　侯雖云再出尋復叛去事無所救不足道也宋盟在<lb/>
　襄二十七年㑹平丘在昭十三年㑹召陵在定四年<lb/>
　申姜姓國<lb/>
楚人執徐子秋七月楚子蔡侯陳侯許男頓子胡子沈<lb/>
子淮夷伐呉執齊慶封殺之<pb n="4a"/>　案宣十一年楚人殺陳夏徴舒稱人以殺討賊辭也<lb/>
　此不言楚人執齊慶封殺之者不與楚討也慶封與<lb/>
　弑莊公弑君之賊人人皆得殺之其言不與楚討者<lb/>
　楚靈貪虐不道殄滅陳蔡以肆其欲故孔子以諸侯<lb/>
　共執齊慶封殺之為文所以與殺陳夏徴舒異也崔<lb/>
　杼弑莊公在襄二十五年<lb/>
遂滅賴<lb/>
　賴小國<pb n="4b"/>九月取鄫<hi>才陵反</hi>
　案襄六年莒人滅鄫此言取鄫者蓋莒滅鄫以為附<lb/>
　庸今魯取之爾<lb/>
冬十有二月乙卯叔孫豹卒<lb/>
五年春王正月舎中軍<lb/>
　魯本二軍襄十一年作三軍今舎中軍作之非舎之<lb/>
　非皆非天子命也<lb/>
楚殺其大夫屈<hi>居勿反</hi>申公如晉夏莒牟夷以牟婁及防<pb n="5a"/>兹來奔<lb/>
　莒牟夷以牟婁及防兹來奔惡内也與襄二十一年<lb/>
　邾庶其以漆閭丘來奔義同<lb/>
秋七月公至自晉戊辰叔弓帥師敗莒師于蚡<hi>扶粉反</hi>泉<lb/>
　魯既受莒叛人邑又敗莒師于蚡泉其惡可知也蚡<lb/>
　泉魯地<lb/>
秦伯卒冬楚子蔡侯陳侯許男頓子沈子徐人越人伐<lb/>
吳<pb n="5b"/>六年春王正月把伯益姑卒𦵏秦景公夏季孫宿如晉<lb/>
𦵏把文公宋華合比<hi>如字又音被</hi>出奔衛秋九月大雩楚薳<lb/>
罷<hi>音皮</hi>帥師伐吳冬叔弓如楚齊侯伐北燕<lb/>
七年春王正月暨齊平<lb/>
　暨不得已也齊來求平不得已而從之故曰暨且眀<lb/>
　非魯志也<lb/>
三月公如楚叔孫婼如齊涖盟夏四月甲辰朔日有食<lb/>
之秋八月戊辰衛侯惡卒九月公至自楚冬十有一月<pb n="6a"/>癸未季孫宿卒十有二月癸亥𦵏衛襄公<lb/>
八年春陳侯之弟招<hi>音韶</hi>殺陳世子偃師<lb/>
　此陳公子招殺陳世子偃師也其曰陳侯之弟招殺<lb/>
　陳世子偃師者親之也所以甚招之惡也陳哀公二<lb/>
　子太子偃師次子留公弟招與大夫過皆愛留欲立<lb/>
　之哀公疾遂殺太子偃師以立之留庶孽也偃師冢<lb/>
　嗣也招以叔父之親不顧宗社之重殞冢嗣以立庶<lb/>
　孽致楚滅陳皆招之由也故曰陳侯之弟招殺陳世<pb n="6b"/>　子偃師以甚招之惡也<lb/>
夏四月辛丑陳侯溺卒叔弓如晉楚人執陳行人干徴<lb/>
師殺之陳公子留出奔鄭<lb/>
　陳哀公卒干徴師赴于楚且告立公子留楚人執干<lb/>
　徴師殺之故公子留出奔鄭公子留已立復稱公子<lb/>
　者以著公弟招殺世子偃師之罪且明留之立不當<lb/>
　立也<lb/>
秋蒐于紅<pb n="7a"/>　蒐春田秋非禮也惟不稱大之為正耳紅魯地<lb/>
陳人殺其大夫公子過<hi>古未反</hi>
　此公子招殺大夫公子過也其言陳人殺其大夫公<lb/>
　子過者不與公子招殺也故以陳人自討為文<lb/>
大雩冬十月壬午楚師滅陳執陳公子招<hi>音韶</hi>放之于<lb/>
越殺陳孔奐<lb/>
　陳公子招殺世子之賊也楚子執而放之陳孔奐無<lb/>
　罪之人也楚子殺之吁楚靈暴虐無道滅人之國又<pb n="7b"/>　為淫刑也如此<lb/>
𦵏陳哀公<lb/>
　十月壬午楚師滅陳此言𦵏陳哀公如不滅之辭者<lb/>
　楚子𦵏之也不言楚子𦵏之者不與楚子滅陳𦵏哀<lb/>
　公故以陳人自𦵏為文所以存陳也九年陳災同此<lb/>
九年春叔弓㑹楚子于陳許遷于夷夏四月陳災秋仲<lb/>
孫貜<hi>俱縛反又音居碧反</hi>如齊<lb/>
　貜仲孫羯子<pb n="8a"/>冬築郎囿<lb/>
十年春王正月夏齊欒施來奔秋七月季孫意如叔弓<lb/>
仲孫貜<hi>居縛反又音居碧反</hi>帥師伐莒<lb/>
　三卿伐莒疾莒之甚也季孫意如季孫宿孫<lb/>
戊子晉侯彪卒九月叔孫婼如晉𦵏晉平公十有二月<lb/>
甲子宋公成卒<lb/>
　此年無冬者脱也<lb/>
十有一年春王二月叔弓如宋𦵏宋平公夏四月丁巳<pb n="8b"/>楚子䖍誘蔡侯般<hi>音班</hi>殺之于申<lb/>
　般弑逆之人諸侯皆得殺之楚子名者楚子暴虐無<lb/>
　道貪蔡土地不以弑君之罪殺般也四月丁已楚子<lb/>
　䖍誘蔡侯般殺之于申十有一月丁酉楚師滅蔡執<lb/>
　蔡世子有以歸用之此暴虐無道貪蔡土地不以弑<lb/>
　君之罪殺般可知也然般之罪不容誅矣楚子殺之<lb/>
　不以其罪故生而名之不得以討賊例當坐誘殺蔡<lb/>
　侯般也般弑在襄三十年<pb n="9a"/>楚公子弃疾帥師圍蔡五月甲申夫人歸氏薨<lb/>
　昭公母胡女歸姓<lb/>
大蒐于比<hi>音毗</hi>蒲<lb/>
　蒐春田也五月不時也時又有夫人之喪比蒲魯地<lb/>
仲孫貜㑹邾子盟于祲<hi>音浸又音侵</hi>祥<lb/>
　祲祥地闕<lb/>
秋季孫意如㑹晉韓起齊國弱宋華亥衛北宫佗<hi>徒何反</hi>
鄭罕虎曹人把人于厥憖<hi>魚靳反又音五巾反又音五轄反</hi>
<pb n="9b"/>　㑹于厥憖欲救蔡而不能也厥憖地闕<lb/>
九月己亥𦵏我小君齊歸冬十有一月丁酉楚師滅蔡<lb/>
執蔡世子有以歸用之<lb/>
　諸侯在喪稱子此言世子有者有未立也案四月丁<lb/>
　巳楚子䖍誘蔡侯般殺之于申楚公子弃疾帥師圍<lb/>
　蔡十有一月丁酉楚師滅蔡執蔡世子有以歸用之<lb/>
　有窮迫危懼以至于死此未立可知也故曰世子噫<lb/>
　楚子既誘蔡侯般殺之于申又滅蔡執蔡世子有以<pb n="10a"/>　歸用之甚矣楚靈之惡其若此也<lb/>
十有二年春齊髙偃帥師納北燕伯于陽<lb/>
　北燕伯三年出奔齊不言納于燕者眀未得國都也<lb/>
　陽燕别邑<lb/>
三月壬申鄭伯嘉卒夏宋公使華定來聘公如晉至河<lb/>
乃復五月𦵏鄭簡公楚殺其大夫成熊秋七月冬十月<lb/>
公子憖<hi>魚靳反讀為整</hi>出奔齊楚子伐徐晉伐鮮虞<lb/>
　直曰晉伐鮮虞者楚靈不道殄滅陳蔡晉為盟主既<pb n="10b"/>　不能救其惡已甚今又與楚交伐同姓無復天理之<lb/>
　存矣故深惡之鮮虞姬姓國<lb/>
十有三年春叔弓帥師圍費<hi>音秘</hi>
　費季氏邑不言家臣叛者言圍則叛可知也<lb/>
夏四月楚公子比自晉歸于楚弑其君䖍于乾谿<lb/>
　先言歸而後言弑者先言歸者明比不與謀也後言<lb/>
　弑者正比之罪也初楚子麇卒靈王即位公子比出<lb/>
　奔晉靈王無道公子弃疾作亂召公子比于晉立之<pb n="11a"/>　以弑靈王故曰楚公子比自晉歸于楚弑其君䖍于<lb/>
　乾谿也比靈王弟奔晉在元年乾谿楚地<lb/>
楚公子弃疾殺公子比<lb/>
　比不以討賊辭書者殺之不以其罪也弃疾雖召公<lb/>
　子比為王其實内自窺楚于是殺公子比自立故曰<lb/>
　楚公子弃疾殺公子比以著其惡比己立復稱公子<lb/>
　者明比之立不當立也<lb/>
秋公㑹劉子晉侯齊侯宋公衛侯鄭伯曹伯莒子邾子<pb n="11b"/>滕子薛伯把伯小邾子于平丘八月甲戌同盟于平丘<lb/>
公不與<hi>音預</hi>盟<lb/>
　自宋之㑹諸侯不出大夫専盟㑹者十年至申之㑹<lb/>
　則又甚矣楚子以蠻夷之衆横行中國戕滅陳蔡以<lb/>
　厭其欲諸侯莫敢伉楚子専盟㑹者又十年矣今晉<lb/>
　昭一旦與劉子合諸侯同盟于此者其能與楚子伉<lb/>
　乎不能與楚子伉也乗楚靈弑逆之禍爾乗楚靈弑<lb/>
　逆之禍與劉子合諸侯同盟于此何所為哉此固不<pb n="12a"/>　足道也公不與盟者晉侯不與公盟也晉侯與公同<lb/>
　事而不同盟非所以宗諸侯也天下孰不解體故自<lb/>
　是訖㑹召陵諸侯復不出者二十四年至如鄟<hi>音専又市</hi>
　<hi>轉反又徒官反</hi>陵之㑹晉自不出此不足宗諸侯可知也宋<lb/>
　之㑹在襄二十七年申之㑹在昭四年鄟陵之㑹在<lb/>
　昭二十六年㑹召陵在定四年平丘晉地<lb/>
晉侯執季孫意如以歸<lb/>
　晉既不與公盟又執季孫意如以歸其惡可知<pb n="12b"/>公至自㑹蔡侯廬歸于蔡陳侯呉歸于陳<lb/>
　案八年楚師滅陳十一年楚滅蔡此言蔡侯廬歸于<lb/>
　蔡陳侯吳歸于陳者楚平復二國之後也楚靈不道<lb/>
　暴滅陳蔡楚平既立將矯楚靈之惡以說諸夏也故<lb/>
　復二國之後然則楚靈滅之楚平復之善與非善也<lb/>
　聖王不作諸侯不振二國之命制在荆蠻故也孔子<lb/>
　以陳蔡自歸為文所以抑强楚而存諸夏也<lb/>
冬十月𦵏蔡靈公公如晉至河乃復吳滅州來<pb n="13a"/>　州來附庸<lb/>
十有四年春意如至自晉<lb/>
　大夫執則至至則名不稱氏前見也<lb/>
三月曹伯滕卒夏四月秋𦵏曹武公八月莒子去疾卒<lb/>
冬莒殺其公子意恢<lb/>
十有五年春王正月吳子夷末卒二月癸酉有事于武<lb/>
宫籥入叔弓卒去樂卒事<lb/>
　有事于武宫籥入叔弓卒去樂卒事非禮也宗廟之<pb n="13b"/>　祭羽籥既陳雖有卿佐之喪不可去也然卿佐之喪<lb/>
　當有恩禮去樂則太甚故為之廢繹是故宣八年書<lb/>
　六月辛已有事于太廟仲遂卒于垂壬午猶繹孔子<lb/>
　止譏其繹爾<lb/>
夏蔡朝吳出奔鄭六月丁巳朔日有食之秋晉荀吳帥<lb/>
師伐鮮虞冬公如晉<lb/>
十有六年春齊侯伐徐楚子誘戎蠻子殺之<lb/>
　案十一年楚子䖍誘蔡侯般殺之于申名此不名者<pb n="14a"/>　狙詐相誘殺略之也故亦不地<lb/>
夏公至自晉秋八月己亥晉侯夷卒九月大雩季孫意<lb/>
如如晉冬十月𦵏晉昭公<lb/>
十有七年春小邾子來朝夏六月甲戌朔日有食之秋<lb/>
郯子來朝八月晉荀吳帥師滅陸渾之戎<lb/>
　陸渾侵畧諸侯得以驅之逐之然滅之則甚矣<lb/>
冬有星孛于大辰<lb/>
　孛彗之屬孛于大辰者在大辰也大辰大火<pb n="14b"/>楚人及吳戰于長岸<lb/>
　長岸楚地<lb/>
十有八年春王三月曹伯須卒夏五月壬午宋衛陳鄭<lb/>
災<lb/>
　壬午宋衛陳鄭災宋衛陳鄭同日而災也宋衛陳鄭<lb/>
　同日而災異之甚者<lb/>
六月邾人入鄅<hi>音禹又音矩</hi>
　鄅微國<pb n="15a"/>秋𦵏曹平公冬許□于白羽<lb/>
　白羽許地<lb/>
十有九年春宋公伐邾夏五月戊辰許世子止弑其君<lb/>
買己卯地震秋齊髙發帥師伐莒冬𦵏許悼公<lb/>
二十年春王正月夏曹公孫㑹自鄸<hi>音䝉又音盲亦音夢</hi>出奔宋<lb/>
　鄸公孫㑹之邑也言自鄸出奔宋者以别從國都而<lb/>
　去爾<lb/>
秋盜殺衛侯之兄縶<pb n="15b"/>　盜者微賤之稱兄母兄也以衛侯之母兄而盜得殺<lb/>
　之衛侯之無刑政也若此故曰盜殺衛侯之兄縶以<lb/>
　著其惡<lb/>
冬十月宋華<hi>户化反</hi>亥向<hi>舒亮反</hi>寧華定出奔陳<lb/>
　三卿並出危之<lb/>
十有一月辛卯蔡侯廬卒<lb/>
二十有一年春王三月𦵏蔡平公夏晉侯使士鞅來聘<lb/>
宋華亥向寧華定自陳入于宋南里以叛<pb n="16a"/>　前年出奔當絶復見者以入宋南里叛犯君當誅<lb/>
秋七月壬午朔日有食之八月乙亥叔輒卒<lb/>
　輒叔弓子<lb/>
冬蔡侯朱出奔楚公如晉至河乃復<lb/>
二十有二年春齊侯伐莒宋華亥向寧華定自宋南里<lb/>
出奔楚大蒐于昌閒<lb/>
　昌閒魯地<lb/>
夏四月乙丑天王崩六月叔鞅如京師𦵏景王<pb n="16b"/>　以天子之尊三月而𦵏此諸侯之不若也叔鞅叔弓<lb/>
　子<lb/>
王室亂劉子單<hi>音善</hi>子以王猛居于皇<lb/>
　王室亂劉子單子以王猛居于皇者王猛當嗣子朝<lb/>
　爭立其位未定故也子朝王猛庶兄猛㓜子朝有寵<lb/>
　于景王王欲立之劉單不可景王崩六月既𦵏子朝<lb/>
　作亂故劉子單子以王猛居于皇其言劉子單子以<lb/>
　王猛者子朝亂猛位未定進退在二子也二子卿爵<pb n="17a"/>　皇周地<lb/>
秋劉子單子以王猛入于王城<lb/>
　不言成周而言王城者明未得國也景王失道不能<lb/>
　早正王猛之位卒使子朝爭立故二子以王猛居于<lb/>
　皇以王猛入于王城此猛之進退在二子可知也<lb/>
冬十月王子猛卒<lb/>
　王猛卒其曰王子猛者言王所以明當嗣之人也言<lb/>
　子所以見未踰年之君也言猛所以别群王之子也<pb n="17b"/>　不崩不𦵏者降成君也<lb/>
十有二月癸酉朔日有食之<lb/>
二十有三年春王正月叔孫婼<hi>音綽又音釋</hi>如晉癸丑叔鞅<lb/>
卒晉人執我行人叔孫婼晉人圍郊<lb/>
　郊周邑<lb/>
夏六月蔡侯東國卒于楚秋七月莒子庚輿來奔戊辰<lb/>
吳敗頓胡沈蔡陳許之師于雞父胡子髠沈子逞滅獲<lb/>
陳夏齧<pb n="18a"/>　頓胡沈蔡陳許皆楚與國也六國之師相與伐吳吳<lb/>
　人禦之敗六國之師于雞父春秋之戰書敗者多矣<lb/>
　未見諸侯之師略而不序者此六國之師略而不序<lb/>
　皆甚貶之也賤其從于人而與其難故皆甚貶之也<lb/>
　其言胡子髠沈子逞滅者深惡二國之君不得其死<lb/>
　皆以自滅為文也故鄭弃其師齊人殱于遂梁亡胡<lb/>
　子髠沈子逞滅皆自取之也陳齧不言執而言獲者<lb/>
　甚之也雞父楚地<pb n="18b"/>天王居于狄泉<lb/>
　恭王也辟子朝居于狄泉曰天王居于狄泉明正也<lb/>
尹氏立王子朝<lb/>
　立者簒辭嗣子有常位故不言立王猛恭王是也此<lb/>
　言尹氏立王子朝其惡可知也尹氏世卿<lb/>
八月乙未地震冬公如晉至河有疾乃復<lb/>
　凡公如晉不得入者六二年公如晉至河乃復十二<lb/>
　年公如晉至河乃復十三年公如晉至河乃復二十<pb n="19a"/>　一年公如晉至河乃復此年公如晉至河有疾乃復<lb/>
　定三年公如晉至河乃復是也此書有疾明公自有<lb/>
　疾而反爾餘則皆譏公數如晉為晉拒而不納以取<lb/>
　其辱<lb/>
二十有四年春王二月丙戌仲孫貜卒婼至自晉<lb/>
　婼叔孫婼也不言叔孫前見也<lb/>
夏五月乙未朔日有食之秋八月大雩丁酉把伯郁釐<lb/>
卒<hi>或作斄音離又音來</hi>冬吳滅巢𦵏把平公<pb n="19b"/>二十有五年春叔孫婼如宋夏叔詣㑹晉趙鞅宋樂大<lb/>
心衛北宫喜鄭游吉曹人邾人滕人薛人小邾人于黄<lb/>
父<lb/>
　叔詣叔弓子黄父地闕<lb/>
有鸜鵒來巢<lb/>
　魯無鸜鵒故言有也又當穴而巢異之甚者<lb/>
秋七月上辛大雩季辛又雩九月己亥公孫<hi>音巽</hi>于齊<lb/>
次于陽州<pb n="20a"/>　公為季孫意如所逐其言孫于齊者諱奔也内諱奔<lb/>
　皆曰孫次于陽州者不得入于齊也陽州齊魯境上<lb/>
　地<lb/>
齊侯唁<hi>音彦</hi>公于野井<lb/>
　唁慰安之辭齊大國也不能討意如于魯國徒能唁<lb/>
　昭公于野井此齊侯之惡亦可見也野井齊地<lb/>
冬十月戊辰叔孫婼卒十有一月己亥宋公佐卒于曲<lb/>
棘<pb n="20b"/>　諸侯卒于國都之外皆地曲棘宋封内邑<lb/>
十有二月齊侯取鄆<lb/>
　齊侯取鄆以處公也不言處公者明年公至自齊居<lb/>
　于鄆此處公可知也<lb/>
二十有六年春王正月𦵏宋元公三月公至自齊居于<lb/>
鄆<lb/>
　此言公至自齊者以齊侯之見公可以言至自齊也<lb/>
　居于鄆者公為意如所拒不得入于魯也故曰公至<pb n="21a"/>　自齊居于鄆<lb/>
夏公圍成<lb/>
　公圍成書者見國内皆叛也成孟氏邑<lb/>
秋公㑹齊侯莒子邾子把伯盟于鄟<hi>音専又音市轉反亦音團</hi>陵<lb/>
　盟于鄟陵謀納公而不能也鄟陵地闕<lb/>
公至自㑹居于鄆九月庚申楚子居卒冬十月天王入<lb/>
于成周<lb/>
　子朝之亂甚矣悼王既死恭王即位于外四年始勝<pb n="21b"/>　其醜反正于宗廟不言歸而言入者言歸嫌與即位<lb/>
　于内者同故變言入以著即位于外也此非例之常<lb/>
　不言王城而言成周者以國舉之明已得國<lb/>
尹氏召伯毛伯以王子朝奔楚<lb/>
　立王子朝獨書尹氏奔楚并舉召伯者明罪本在尹<lb/>
　氏當先誅逆首後治其徒也<lb/>
二十有七年春公如齊公至自齊居于鄆夏四月吳弑<lb/>
其君僚楚殺其大夫郤宛<hi>逺寃二音</hi>秋晉士鞅宋樂祁犂衛<pb n="22a"/>北宫喜曹人邾人滕人㑹于扈冬十月曹伯午卒邾快<lb/>
來奔公如齊公至自齊居于鄆<lb/>
二十有八年春王三月𦵏曹悼公公如晉次于乾侯<lb/>
　公前年如齊者再皆不見禮故如晉其言次于乾侯<lb/>
　者不得入于晉也公既不見禮于齊又不得入于晉<lb/>
　其窮辱若此乾侯晉地<lb/>
夏四月丙戌鄭伯寧卒六月𦵏鄭定公秋七月癸巳滕<lb/>
子寧卒冬𦵏滕悼公<pb n="22b"/>二十有九年春公至自乾侯居于鄆<lb/>
　以乾侯至者不得見晉侯故<lb/>
齊侯使髙張來唁公公如晉次于乾侯夏四月庚子叔<lb/>
詣卒秋七月冬十月鄆潰<lb/>
　潰散也季孫専魯民不附公故鄆潰<lb/>
三十年春王正月公在乾侯<lb/>
　公在乾侯鄆潰故也不言居者乾侯晉地也鄆魯封<lb/>
　内故曰居乾侯晉地不可言居故曰在内外辭也明<pb n="23a"/>　公為强臣所逐不見納于内終顛殞于外故自是嵗<lb/>
　首孔子皆録公之所在責魯臣子<lb/>
夏六月庚辰晉侯去疾卒秋八月𦵏晉頃<hi>音傾</hi>公冬十<lb/>
有二月吳滅徐徐子章羽奔楚<lb/>
三十有一年春王正月公在乾侯季孫意如㑹晉荀躒<lb/>
于適歴夏四月丁巳薛伯榖卒晉侯使荀躒<hi>力狄反</hi>唁公<lb/>
于乾侯<lb/>
　季孫意如逐君之賊也晉侯不能討而戮之既使荀<pb n="23b"/>　躒㑹意如于適歴又使荀躒唁公于乾侯何所為哉<lb/>
　此晉侯之惡亦可見矣適歴晉地<lb/>
秋𦵏薛獻公冬黒肱以濫來奔<lb/>
　黒肱以濫來奔濫邑也案襄二十一年邾庶其以漆<lb/>
　閭丘來奔五年莒牟夷以牟婁及防兹來奔邾莒言<lb/>
　國此不言國者脫之也<lb/>
十有二月辛亥朔日有食之<lb/>
三十有二年春王正月公在乾侯取闞<hi>口暫反</hi>
<pb n="24a"/>　闞魯邑<lb/>
夏吳伐越秋七月冬仲孫何忌㑹晉韓不信齊髙張宋<lb/>
仲幾衛世叔申鄭國參曹人莒人薛人把人小邾人城<lb/>
成周<lb/>
　周自天子言之則曰王城成周昭二十二年劉子單<lb/>
　子以王猛入于王城二十六年天王入于成周是也<lb/>
　諸侯言之則曰京師僖二十八年晉人執衛侯歸之<lb/>
　于京師三十年公子遂如京師遂如晉文元年叔孫<pb n="24b"/>　得臣如京師成十三年三月公如京師夏五月公自<lb/>
　京師遂㑹晉侯齊侯宋公衛侯鄭伯曹伯邾人滕人<lb/>
　伐秦十五年晉侯執曹伯歸于京師十六年曹伯歸<lb/>
　自京師之類是也此不言城京師而曰城成周者不<lb/>
　與大夫城京師也大夫城京師以安天子其言不與<lb/>
　大夫城京師者天子微諸侯又微故諸侯不城京師<lb/>
　而大夫城之也諸侯不城京師而大夫城之是天下<lb/>
　無諸侯也故曰仲孫何忌㑹晉韓不信齊髙張宋仲<pb n="25a"/>　幾衛世子申鄭國參曹人莒人薛人把人小邾人城<lb/>
　成周以惡之<lb/>
十有二月己未公薨于乾侯<lb/>
　<lb/>
　<lb/>
　<lb/>
　<lb/>
　<pb n="25b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋尊王發微卷十<lb/>
</p>

  </div>
            <div>
<head>春秋尊王發微卷十一</head> <lb/>
    <p>
<pb n="1a"/>欽定四庫全書<lb/>
　春秋尊王發微卷十一<lb/>
　　　　　　　　　　　　　宋　孫復　撰<lb/>
　　　定公名宋襄公子昭公弟共王十一年即位定<lb/>
　　　諡也安民大慮曰定<lb/>
元年春王<lb/>
　不書正月者定公未立不與季氏承其正朔也是時<lb/>
　季氏専國昭公薨于乾侯及嵗之交定又未立故略<pb n="1b"/>　不書焉所以黜强臣而存公室也<lb/>
三月晉人執宋仲幾于京師<lb/>
　春秋之義諸侯不得専執況大夫乎宋仲幾㑹城成<lb/>
　周韓不信陪臣也非天子命執仲幾于天子之側甚<lb/>
　矣故曰晉人執宋仲幾于京師以疾之<lb/>
夏六月癸亥公之喪至自乾侯戊辰公即位<lb/>
　定公繼奔亡之後制在季氏故昭公之喪至自乾侯<lb/>
　六月而始得即位也昭公之喪至自乾侯六月而始<pb n="2a"/>　得即位此制在季氏可知也故曰癸亥昭公之喪至<lb/>
　自乾侯戊辰公即位以著其惡<lb/>
秋七月癸巳𦵏我君昭公<lb/>
　八月而𦵏<lb/>
九月大雩立煬宫<lb/>
　煬宫伯禽子廟毁已久此而立之非禮可知<lb/>
冬十月隕霜殺菽<lb/>
　建酉之月隕霜殺菽非常之災<pb n="2b"/>二年春王正月夏五月壬辰雉門及兩觀<hi>古亂反</hi>災<lb/>
　其言雉門及兩觀災者雉門與兩觀俱災也雉門兩<lb/>
　觀天子之制<lb/>
秋楚人伐吳冬十月新作雉門及兩觀<hi>古亂反</hi>
　新作雉門及兩觀者定公不知僭天子之惡也定公<lb/>
　不知僭天子之惡故作而新之<lb/>
三年春王正月公如晉至河乃復二月辛卯邾子穿卒<lb/>
夏四月秋𦵏邾莊公冬仲孫何忌及邾子盟于㧞<pb n="3a"/>　抜地闕<lb/>
四年春王二月癸巳陳侯吳卒三月公㑹劉子晉侯宋<lb/>
公蔡侯衛侯陳子鄭伯許男曹伯莒子邾子頓子胡子<lb/>
滕子薛伯把伯小邾子齊國夏于召<hi>上照反</hi>陵侵楚<lb/>
　蔡人病楚使告于晉故晉合諸侯于此此救蔡伐楚<lb/>
　也其言㑹于召陵侵楚者諸侯不振不能救蔡伐楚<lb/>
　也故使救蔡伐楚之功歸于强吳冬蔡侯以吳子及<lb/>
　楚人戰于栢舉楚師敗績是也噫昭十三年公㑹劉<pb n="3b"/>　子晉侯齊侯宋公衛侯鄭伯曹伯莒子邾子滕子薛<lb/>
　伯杞伯小邾子于平丘八月甲戌同盟于平丘此年<lb/>
　公㑹劉子晉侯宋公蔡侯衛侯陳子鄭伯許男曹伯<lb/>
　莒子邾子頓子胡子滕子薛伯把伯小邾子齊國夏<lb/>
　于召陵侵楚五月公及諸侯盟于臯鼬内不能奪大<lb/>
　夫之權外不能攘荆蠻之患何所為哉何所為哉徒<lb/>
　自相與歃血要言而已此固不足道也<lb/>
夏四月庚辰蔡公孫姓<hi>音生</hi>帥師滅沈以沈子嘉歸殺<pb n="4a"/>之<lb/>
　蔡公孫姓帥師滅沈沈與楚故也以沈子嘉歸殺之<lb/>
　公孫姓之罪不容誅也<lb/>
五月公及諸侯盟于臯鼬<hi>音又</hi>
　臯鼬鄭地<lb/>
把伯成卒于㑹六月𦵏陳惠公許遷于容成秋七月公<lb/>
至自㑹劉卷<hi>音權又音卷勉反</hi>卒<lb/>
　上㑹劉子<pb n="4b"/>𦵏把悼公楚人圍蔡晉士鞅衛孔圉帥師伐鮮虞𦵏劉<lb/>
文公<lb/>
　文謚也案文三年王子虎卒不𦵏此𦵏者見其私謚<lb/>
　且僭也<lb/>
冬十有一月庚午蔡侯以吳子及楚人戰于栢舉楚師<lb/>
敗績楚囊瓦出奔鄭<lb/>
　以者乞師而用之也楚人圍蔡晉師不出故蔡侯去<lb/>
　晉求救于吳吳子許之冬十有一月吳子蔡侯伐楚<pb n="5a"/>　庚午及楚人戰于栢舉楚師敗績囊瓦奔鄭吳稱子<lb/>
　者大救蔡也晉合十八國之君不能救蔡伐楚吳能<lb/>
　救之伐之此吳晉之事强弱之勢較然可見也故自<lb/>
　是諸侯小大皆宗于吳栢舉楚地<lb/>
庚辰吳入郢<lb/>
　吳子救蔡伐楚善也乗囊瓦之敗長驅入郢夷其宗<lb/>
　廟壊其宫室此則甚矣故曰庚辰吳入郢反狄之也<lb/>
五年春王三月辛亥朔日有食之夏歸粟于蔡於越入<pb n="5b"/>吳<lb/>
　案昭五年越始見于經從諸侯伐吳稱人此言於越<lb/>
　越之别封也此亦舒人舒鳩舒蓼之類耳<lb/>
六月丙申季孫意如卒秋七月壬子叔孫不敢卒冬晉<lb/>
士鞅帥師圍鮮虞<lb/>
六年春王正月癸亥鄭游速帥師滅許以許男斯歸二<lb/>
月公侵鄭<lb/>
　内有强臣之讎外結怨于鄭<pb n="6a"/>公至自侵鄭夏季孫斯仲孫何忌如晉秋晉人執宋行<lb/>
人樂祁犂冬城中城季孫斯仲孫忌帥師圍鄆<lb/>
　前曰仲孫何忌後曰仲孫忌𫝊冩脫之也<lb/>
七年春王正月夏四月秋齊侯鄭伯盟于鹹齊人執衛<lb/>
行人北宫結以侵衛齊侯衛侯盟于沙<lb/>
　沙衛地<lb/>
大雩齊國夏帥師伐我西鄙九月大雩冬十月<lb/>
八年春王正月公侵齊公至自侵齊二月公侵齊三月<pb n="6b"/>公至自侵齊<lb/>
　公一嵗而再侵齊以重其怨甚矣<lb/>
曹伯露卒夏齊國夏帥師伐我西鄙公㑹晉于瓦<lb/>
　晉師救我故公㑹于瓦瓦衛地<lb/>
公至自瓦秋七月戊辰陳侯柳卒晉士鞅帥師侵鄭遂<lb/>
侵衛𦵏曹靖公九月𦵏陳懐公季孫斯仲孫何忌帥師<lb/>
侵衛冬衛侯鄭伯盟于曲濮從祀先公<lb/>
　先公后稷也從祀先公者定公僭亂從后稷而祀也<pb n="7a"/>　后稷周之始祖非魯可得祀故曰從祀先公以著其<lb/>
　僭<lb/>
盜竊寳玉大弓<lb/>
　盜微賤之稱寳玉大弓國之重器也國之重器而盜<lb/>
　得竊之則定公為國可知也<lb/>
九年春王正月夏四月戊申鄭伯蠆卒得寳玉大弓<lb/>
　不曰盜歸寳玉大弓者盜微賤不可再見也寳玉大<lb/>
　弓周公受賜于周藏之于魯故失之書得之書<pb n="7b"/>六月𦵏鄭獻公秋齊侯衛侯次于五氏<lb/>
　五氏晉地<lb/>
秦伯卒冬𦵏秦哀公<lb/>
十年春王三月及齊平<lb/>
　平八年再侵齊之怨<lb/>
夏公㑹齊侯于夾谷公至自夾谷<lb/>
　公㑹齊侯于夾谷叛晉故也夾谷齊地<lb/>
晉趙鞅帥師圍衛齊人來歸鄆讙龜陰田<pb n="8a"/>　三月及齊平夏公㑹齊侯于夾谷故齊人來歸鄆讙<lb/>
　龜隂田其言來歸者明本非魯地也<lb/>
叔孫州仇仲孫何忌帥師圍郈秋叔孫州仇仲孫何忌<lb/>
帥師圍郈<hi>音后</hi>
　郈叛叔孫州仇仲孫何忌帥師圍之郈不服故二卿<lb/>
　秋再圍郈郈叔孫邑<lb/>
宋樂大心出奔曹宋公子地出奔陳冬齊侯衛侯鄭游<lb/>
速㑹于安甫<pb n="8b"/>　安甫地闕<lb/>
叔孫州仇如齊宋公之弟辰暨仲佗<hi>徒何反</hi>石彄<hi>苦侯反</hi>出<lb/>
奔陳<lb/>
　宋公失道其弟辰暨仲佗石彄出奔陳暨不得已也<lb/>
　仲佗石彄為宋大臣不能以道事君為辰强牽而去<lb/>
　故曰宋公之弟辰暨仲佗石彄出奔陳以交譏之也<lb/>
十有一年春宋公之弟辰及仲佗石彄公子地自陳入<lb/>
于蕭以叛夏四月秋宋樂大心自曹入于蕭<pb n="9a"/>　大心從四子入于蕭不言叛者其叛可知也<lb/>
冬及鄭平<lb/>
　平六年侵鄭之怨<lb/>
叔還如鄭涖盟<lb/>
　叔還叔弓曽孫<lb/>
十有二年春薛伯定卒夏𦵏薛襄公叔孫州仇帥師墮<lb/>
<hi>許規反</hi>郈衛公孟彄帥師伐曹季孫斯仲孫何忌帥師墮<lb/>
費<hi>音秘</hi>秋大雩冬十月癸亥公㑹齊侯盟于黄十有一<pb n="9b"/>月丙寅朔日有食之公至自黄十有二月公圍成公至<lb/>
自圍成<lb/>
　郈叔孫邑費季孫邑成孟孫邑三邑强盛宰吏數叛<lb/>
　以為國患故皆墮之經言叔孫州仇帥師墮郈季孫<lb/>
　斯仲孫何忌帥師墮費而獨書公圍成者公弗能墮<lb/>
　成也三子能墮郈墮費而公弗能墮成公室陵遲政<lb/>
　在三子故也國内又以圍至者君弱臣强危甚<lb/>
十有三年春齊侯衛侯次于垂葭夏築蛇淵囿大蒐于<pb n="10a"/>比<hi>音毗</hi>蒲衛公孟彄帥師伐曹秋晉趙鞅入于晉陽以<lb/>
叛冬晉荀寅士吉射<hi>音石</hi>入于朝歌以叛晉趙鞅歸于<lb/>
晉<lb/>
　趙鞅荀寅士吉射三卿専邑以叛晉侯不能制趙鞅<lb/>
　歸于晉無惡文者鞅入晉陽以叛此王法所誅也鞅<lb/>
　不逺而復以晉陽歸國此王法所赦也故曰秋晉趙<lb/>
　鞅入于晉陽以叛冬晉荀寅士吉射入于朝歌以叛<lb/>
　晉趙鞅歸于晉以甚荀寅士吉射之惡也晉陽趙鞅<pb n="10b"/>　邑朝歌晉邑<lb/>
薛弑其君比<lb/>
十有四年春衛公叔戍來奔衛趙陽出奔宋二月辛巳<lb/>
楚公子結陳公孫佗人帥師滅頓以頓子牂歸夏衛北<lb/>
宫結來奔五月於越敗吳于檇<hi>音醉</hi>李<lb/>
　檇李吳地<lb/>
吳子光卒公㑹齊侯衛侯于牽<lb/>
　牽衛地<pb n="11a"/>公至自㑹秋齊侯宋公㑹于洮天王使石尚來歸脤<hi>市軫反</hi>
　脤祭肉也天子祭社稷宗廟有與諸侯共福之禮此<lb/>
　謂助祭諸侯也魯未嘗助祭天王使石尚來歸脤非<lb/>
　禮也石尚士故名<lb/>
衛世子蒯<hi>苦怪反</hi>聵<hi>伍怪反</hi>出奔宋衛公孟彄出奔鄭宋公<lb/>
之弟辰自蕭來奔大蒐于比<hi>音毗</hi>蒲邾子來㑹公<lb/>
　㑹公于比蒲也<pb n="11b"/>城莒父及霄<lb/>
　此年無冬脫之<lb/>
十有五年春王正月邾子來朝鼷䑕食郊牛牛死改卜<lb/>
牛<lb/>
　不言所食者食非一處也<lb/>
二月辛丑楚子滅胡以胡子豹歸夏五月辛亥郊壬申<lb/>
公薨于髙寢<lb/>
　公薨于髙寢非正也髙寢别寢<pb n="12a"/>鄭罕逹帥師伐宋齊侯衛侯次于渠蒢邾子來奔喪<lb/>
　邾子來奔喪非禮也<lb/>
秋七月壬申姒氏卒<lb/>
　姒氏哀公妾母不稱夫人不言薨哀未君也姒氏把<lb/>
　女<lb/>
八月庚辰朔日有食之九月滕子來㑹𦵏<lb/>
　滕子來㑹𦵏非禮也<lb/>
丁已𦵏我君定公雨不克𦵏戊午日下昃乃克𦵏<pb n="12b"/>　雨不克𦵏譏不能𦵏也𦵏不為雨止戊午日下昃乃<lb/>
　克𦵏言無備之甚也義與宣八年𦵏敬嬴同<lb/>
辛巳𦵏定姒冬城漆<lb/>
　漆魯地<lb/>
　<lb/>
　<lb/>
　<lb/>
　春秋尊王發微卷十一<lb/>
</p>

  </div>
            <div>
<head>春秋尊王發微卷十二</head> <lb/>
    <p>
<pb n="1a"/>欽定四庫全書<lb/>
　春秋尊王發微卷十二<lb/>
　　　　　　　　　　　　宋　孫復　撰<lb/>
　　　哀公名蔣定公子共王二十六年即位哀謚也<lb/>
　　　恭仁短折曰哀<lb/>
元年春王正月公即位楚子陳侯随侯許男圍蔡<lb/>
　楚子以諸侯圍蔡報栢舉也案定六年鄭遊速帥師<lb/>
　滅許以許男斯歸此復見者蓋鄭滅之為附庸楚再<pb n="1b"/>　使列于諸侯耳栢舉在定四年<lb/>
鼷䑕食郊牛改卜牛夏四月辛巳郊秋齊侯衛侯伐晉<lb/>
冬仲孫何忌帥師伐邾<lb/>
二年春王二月季孫斯叔孫州仇仲孫何忌帥師伐邾<lb/>
取漷<hi>火虢反又音郭</hi>東田及沂西田<lb/>
　案襄十九年取邾田自漷水今三卿帥師伐邾又取<lb/>
　漷東田及沂西田故列數之以重其惡<lb/>
癸巳叔孫州仇仲孫何忌及邾子盟于句繹<pb n="2a"/>　季孫斯叔孫州仇仲孫何忌伐邾取漷東田及沂西<lb/>
　田叔孫州仇仲孫何忌又要邾子以盟甚矣句繹邾<lb/>
　地<lb/>
夏四月丙子衛侯元卒滕子來朝晉趙鞅帥師納衛世<lb/>
子蒯聵于戚<lb/>
　夏四月衛靈公卒衛人立輒輒者蒯聵之子也故晉<lb/>
　趙鞅帥師納蒯聵于戚其言于戚者為輒所拒不得<lb/>
　入于衛也案定十四年衛世子蒯聵出奔宋靈公既<pb n="2b"/>　卒輒又已立猶稱曩日之世子蒯聵當嗣惡輒貪國<lb/>
　叛父逆亂人理以滅天性孔子正其名而書之也故<lb/>
　子路問于孔子曰衛君待子而為政子將奚先孔子<lb/>
　曰必也正名乎名不正則言不順言不順則事不成<lb/>
　事不成則禮樂不興禮樂不興則刑罰不中刑罰不<lb/>
　中則民無所措手足又冉有曰夫子為衛君乎子貢<lb/>
　曰諾吾將問之入曰伯夷叔齊何人也曰古之賢人<lb/>
　也怨乎曰求仁而得仁又何怨此聖師之㫖可得而<pb n="3a"/>　見矣故蒯聵出入皆正其世子之名書之所以篤君<lb/>
　臣父子之大經也不然貪國叛父之人接踵于萬世<lb/>
　矣<lb/>
秋八月甲戌晉趙鞅帥師及鄭罕達帥師戰于鐵鄭師<lb/>
敗績<lb/>
　皆言帥師者其衆敵也鐵衞地<lb/>
冬十月𦵏衛靈公<lb/>
　七月而𦵏<pb n="3b"/>十有一月蔡遷于州來蔡殺其大夫公子駟<lb/>
三年春齊國夏衛石曼姑帥師圍戚<lb/>
　齊國夏序衛石曼姑上者齊國夏主乎圍戚也案襄<lb/>
　元年仲孫蔑㑹晉欒黶宋華元衛寗殖曹人莒人邾<lb/>
　人滕人薛人圍宋彭城此不言圍衛戚者不與國夏<lb/>
　助輒圍父也國夏助輒圍父逆亂人理莫甚于此故<lb/>
　曰齊國夏衛石曼姑帥師圍戚以誅其惡<lb/>
夏四月甲午地震五月辛卯桓宫僖宫災<pb n="4a"/>　諸侯五廟親盡則毁威僖不毁非禮也故孔子因其<lb/>
　災而並録之不言及者親盡故也<lb/>
季孫斯叔孫州仇帥師城啓陽<lb/>
　啓陽魯邑<lb/>
宋樂髠帥師伐曹秋七月丙子季孫斯卒蔡人放其大<lb/>
夫公孫獵于吳冬十月癸卯秦伯卒叔孫州仇仲孫何<lb/>
忌帥師圍邾<lb/>
四年春王二月庚戌盜殺蔡侯申<pb n="4b"/>　盜者微賤之稱不言弑者賤盜也其曰盜殺蔡侯申<lb/>
　責蔡臣子不能拒難<lb/>
蔡公孫辰出奔吳𦵏秦惠公宋人執小邾子夏蔡殺其<lb/>
大夫公孫姓<hi>音生</hi>公孫霍晉人執戎蠻子赤歸于楚<lb/>
　蠻夷猾夏久矣晉人執戎蠻子不歸于京師而歸于<lb/>
　楚其惡可知也<lb/>
城西郛六月辛丑亳社災<lb/>
　亳社亡國之社也武王克商作亳社于廟以為天子<pb n="5a"/>　戒魯作亳社非禮也亡國之社屋故有災<lb/>
秋八月甲寅滕子結卒冬十有二月𦵏蔡昭公𦵏滕頃<lb/>
公五年春城毗<lb/>
　毗魯邑<lb/>
夏齊侯伐宋晉趙鞅帥師伐衛秋九月癸酉齊侯杵臼<lb/>
卒冬叔還<hi>音旋</hi>如齊閏月𦵏齊景公<lb/>
　閏月喪事不數𦵏齊景公非禮也春秋二百四十二<lb/>
　年書閏者惟文六年不告月此年𦵏齊景公爾皆譏<pb n="5b"/>　其變常也且三年之喪練祥各有其月此非禮可知<lb/>
六年春城邾瑕晉趙鞅帥師伐鮮虞吳伐陳夏齊國夏<lb/>
及髙張來奔叔還㑹吳于柤<hi>荘加反</hi>秋七月庚寅楚子軫<lb/>
卒齊陽生入于齊齊陳乞弑其君荼冬仲孫何忌帥師<lb/>
伐邾宋向巢帥師伐曹<lb/>
七年春宋皇瑗帥師侵鄭晉魏曼多帥師侵衛夏公㑹<lb/>
吳于鄫秋公伐邾八月己酉入邾以邾子益來<lb/>
　邾吳與國公秋伐邾八月己酉入邾以邾子益來甚<pb n="6a"/>　矣結怨强吳以取困辱明年吳伐我是也邾子名責<lb/>
　不死社稷<lb/>
宋人圍曹冬鄭駟𢎞帥師救曹<lb/>
八年春王正月宋公入曹以曹伯陽歸吳伐我<lb/>
　吳伐我以邾子益來故也直曰伐我者兵加于都城<lb/>
　也<lb/>
夏齊人取讙<hi>音歡</hi>及闡<hi>尺善反</hi>
　公前年入邾以邾子益來益齊甥也故齊人取讙及<pb n="6b"/>　闡<lb/>
歸邾子益于邾秋七月冬十有二月癸亥把伯過<hi>音戈</hi>
卒齊人歸讙及闡<lb/>
　公既歸邾子益于邾故齊人歸讙及闡凡土地諸侯<lb/>
　取之歸之皆書者惡専恣也取而不歸則又甚矣<lb/>
九年春王二月𦵏把僖公宋皇瑗帥師取鄭師于雍<hi>於勇反</hi>丘<lb/>
　鄭人圍宋雍丘宋皇瑗帥師救之取鄭師于雍丘鄭<pb n="7a"/>　師不戒也<lb/>
夏楚人伐陳秋宋公伐鄭冬十月<lb/>
十年春王二月邾子益來奔公㑹吳伐齊<lb/>
　公㑹吳伐齊齊中國也吳　　也　　伐中國其惡<lb/>
　可知也<lb/>
三月戊戌齊侯陽生卒夏宋人伐鄭晉趙鞅帥師侵齊<lb/>
五月公至自伐齊𦵏齊悼公衛公孟彄自齊歸于衛薛<lb/>
伯夷卒秋𦵏薛惠公冬楚公子結帥師伐陳吳救陳<pb n="7b"/>十有一年春齊國書帥師伐我<lb/>
　公前年㑹吳伐齊故齊國書帥師伐我<lb/>
夏陳轅頗出奔鄭五月公㑹吳伐齊甲戌齊國書帥師<lb/>
及吳戰于艾陵齊師敗績獲齊國書<lb/>
　公再㑹吳伐齊戰于艾陵不言公者公與<hi>音喻下同</hi>上伐<lb/>
　不與下戰也<lb/>
秋七月辛酉滕子虞母卒冬十有一月𦵏滕隠公衛世<lb/>
叔齊出奔宋<pb n="8a"/>十有二年春用田賦<lb/>
　田者井田也賦者財賦也宣公奢泰始什二而稅至<lb/>
　于哀公則又甚焉哀公不道既什二而稅其田又什<lb/>
　二而歛其財故曰用田賦言用田以為財賦之率也<lb/>
夏五月甲辰孟子卒<lb/>
　吳女昭公夫人其曰孟子卒諱取同姓也不言𦵏者<lb/>
　略之也故陳司敗問昭公知禮乎孔子曰知禮孔子<lb/>
　退揖巫馬期而進之曰吾聞君子不黨君子亦黨乎<pb n="8b"/>　君取于吳為同姓謂之吳孟子君而知禮孰不知禮<lb/>
　巫馬期以告子曰丘也幸苟有過人必知之<lb/>
公㑹吳于橐臯秋公㑹衛侯宋皇瑗于鄖<hi>音云</hi>宋向巢<lb/>
帥師伐鄭冬十有二月螽<lb/>
　周之十二月夏之十月也為異之甚<lb/>
十有三年春鄭罕達帥師取宋師于嵒<lb/>
　宋向巢帥師伐鄭鄭罕逹帥師取宋師于嵒報雍丘<lb/>
　之師也案九年宋皇瑗帥師取鄭師于雍丘二國覆<pb n="9a"/>　師以相償報其惡如此<lb/>
夏許男成卒公㑹晉侯及吳子于黄池<lb/>
　黄池之㑹其言公㑹晉侯及吳子者主在吳子也黄<lb/>
　池之㑹不主晉侯而主吳子者蓋晉侯不能主諸侯<lb/>
　故也吳自栢舉之戰勢横中國諸侯小大震栗皆宗<lb/>
　于吳晉侯不見者二十四年此不能主諸侯可知也<lb/>
　故黄池之㑹吳子主焉不言公㑹吳子晉侯者不與<lb/>
　呉子主盟故也不與呉子主盟者惡呉僭故也案呉<pb n="9b"/>　定四年入楚哀六年伐陳夏叔還㑹柤七年公㑹鄫<lb/>
　八年伐我十年公㑹伐齊十一年公㑹伐齊十二年<lb/>
　公㑹槖臯皆曰吳以外之此稱子復舊爵也噫吳楚<lb/>
　之君狂僭之惡罪在不赦故冝終春秋之世貶之孔<lb/>
　子不終春秋之世貶之者傷聖王不作名分失正之<lb/>
　甚也鄉使聖王興百度脩萬物遂則九州四海皆將<lb/>
　重譯襁負其子而至矣又安有奔軼狂僭肆誅伐専<lb/>
　盟㑹之事哉此孔子之深㫖也黄池衛地栢舉之戰<pb n="10a"/>　在定四年<lb/>
楚公子申帥師伐陳於越入吳<lb/>
　於越入吳吳子方㑹乗其無備也<lb/>
秋公至自㑹晉魏曼多帥師侵衛𦵏許元公九月螽冬<lb/>
十有一月有星孛<hi>音佩</hi>于東方<lb/>
　光芒四出曰孛不言所在之次者見于旦也案文十<lb/>
　四年有星孛入于北斗昭十七年有星孛入于大辰<lb/>
　此不言所在之次者見于旦可知也<pb n="10b"/>盜殺陳夏區<hi>音甌</hi>夫十有二月螽<lb/>
十有四年春西狩獲麟<lb/>
　狩未有言其所獲者此言西狩獲麟何也傷之也孔<lb/>
　子傷麟之見獲與孔子傷聖王不作聖道遂絶非傷<lb/>
　麟之見獲也然則曷為絶筆于此前此猶可言也後<lb/>
　此不可言也天子失政自東遷始諸侯失政自㑹湨<lb/>
　<hi>古役反又音古璧反</hi>梁始故自隠公至于湨梁之㑹天下之政<lb/>
　中國之事皆諸侯分裂之自湨梁之㑹至于申之㑹<pb n="11a"/>　天下之政中國之事皆大夫専執之自申之㑹至于<lb/>
　獲麟天下之政㑹盟征伐皆呉楚迭制之聖王憲度<lb/>
　禮樂衣冠遺風舊政蓋掃地矣周道淪胥逮此而盡<lb/>
　前此猶可言者黄池之㑹晉魯在焉後此不可言者<lb/>
　諸侯泯泯制命在吳無復天子㑹盟征伐之事也是<lb/>
　故春秋尊天子褒齊晉褒齊晉所以貶呉楚也尊天<lb/>
　子所以黜諸侯也尊天子黜諸侯始于隠公是也褒<lb/>
　齊晉貶呉楚終于獲麟是也嗚呼其㫖微哉其㫖微<pb n="11b"/>　哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋尊王發微卷十二<lb/>
</p>

  </div>
            <div> <lb/>
    <p>
<pb n="1a"/>　　　舉張問孫復狀　　　范文正公文<lb/>
右臣伏覩赦書節文一應天下懐材抱器或淹下位或<lb/>
滯草萊委逐處具事由聞奏臣觀國家居安思危搜羅<lb/>
賢俊以充庶位使民受賜此安邦之正體也臣竊見試<lb/>
將作監主簿張問文學履行有名于時前應茂材異等<lb/>
科再考中式以父喪不得就試近上封事始霑國恩職<lb/>
不稱才衆知沉落臣又見兖州仙源縣寄居孫復元是<lb/>
開封府進士曽到御前素負詞業經術今退隠泰山著<pb n="1b"/>書不仕心通聖奥跡在窮谷伏望朝廷依赦文採擢張<lb/>
問乞除一陜西藩鎮職事官孫復乞賜召試特加甄奬<lb/>
庶幾聖朝渙汗被于幽滯<lb/>
　　　孫先生墓誌銘<hi>并序</hi>　　歐陽文忠公<lb/>
先生諱復字明復姓孫氏晉州平陽人也少舉進士不<lb/>
中退居泰山之陽學春秋著尊王發微魯多學者其尤<lb/>
賢而有道者石介自介而下皆以弟子事之先生年逾<lb/>
四十家貧不娶李丞相廸將以其弟之女妻之先生疑<pb n="2a"/>焉介與群弟子進曰公卿不下士久矣今丞相不以先<lb/>
生貧賤而欲託以子是髙先生之行義也先生冝因以<lb/>
成丞相之賢名于是乃許孔給事道輔為人剛直嚴重<lb/>
不妄與人聞先生之風就見之介執杖屨侍左右先生<lb/>
坐則立升則降拜則扶之及其往謝也亦然魯人既素<lb/>
髙此兩人由是始識師弟子之禮莫不嘆嗟之而李丞<lb/>
相孔給事亦以此見稱于士大夫其後介為學官語于<lb/>
朝曰先生非隠者也欲仕而未得其方也慶歴二年樞<pb n="2b"/>密副使范仲淹資政殿學士冨弼言其道徳經術冝在<lb/>
朝廷召拜校書郎國子監直講嘗召見邇英閣說詩將<lb/>
以為侍講而嫉之者言其講說多異先儒遂止七年徐<lb/>
州人孔直温以狂謀捕治索其家得詩有先生姓名坐<lb/>
貶監䖍州商稅徙泗州又徙知河南府長水縣簽署應<lb/>
天府判官公事通判陵州翰林學士趙槩等十餘人上<lb/>
言孫某行為世法經為人師不宜棄之逺方乃復為國<lb/>
子監直講居三嵗以嘉祐二年七月某日以疾卒于家<pb n="3a"/>享年六十有六官至殿中丞先生在太學時為大理評<lb/>
事天子臨幸賜以緋衣銀魚及聞其喪惻然予其家錢<lb/>
十萬而公卿大夫朋友太學之諸生相與吊哭賻治其<lb/>
喪于是以某年某月某日𦵏先生于鄆州須城縣廬泉<lb/>
鄉之北扈原先生治春秋不惑𫝊註不為曲說以亂經<lb/>
其言簡易明于諸侯大夫功罪以考時之盛衰而推見<lb/>
王道之治亂得于經之本義為多方其病時樞密使韓<lb/>
𤦺言之天子選書吏給紙筆命其門人祖無擇就其家<pb n="3b"/>得其書十有五篇録之藏于秘閣先生一子大年尚㓜<lb/>
銘曰<lb/>
聖既殁經更戰焚逃藏脫亂僅𫝊存衆說乗之汨其原<lb/>
恠迀百出雜偽真後生牽卑習前聞有欲患之寡攻群<lb/>
往往止燎以膏薪有勇夫子闢浮雲刮磨蔽蝕相吐吞<lb/>
日月卒復光破昏愽哉功利無窮垠有考其不在斯文<lb/>
</p>

  </div>
        </body>
    </text>
</TEI>
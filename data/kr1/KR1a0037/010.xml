<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>楊氏易傳卷十</head> <lb/>
    <p>
<pb n="1a"/>
欽定四庫全書<lb/>
　楊氏易傳卷十<lb/>
　　　　　　　　　　　　宋　楊簡　撰<lb/>
䷙<hi>乾下艮上</hi>大畜利貞不家食吉利涉大川彖曰大畜剛<lb/>
健篤實輝光日新其徳剛上而尚賢能止健大正也不<lb/>
家食吉養賢也利涉大川應乎天也<lb/>
　大畜大者有所制畜也畜止健者非有剛健篤實輝<lb/>
　光日新之盛徳不能也有盛徳矣而又剛上而尚賢<lb/>
<pb n="1b"/>
　而後可以行止健之事不然則健者亦未易止畜也<lb/>
　健者武勇奸雄之徒也世不幸有奸雄作焉惟大人<lb/>
　能止畜之剛健言其神武能威能制篤實言其誠一<lb/>
　不二剛健篤實非二也曰剛健曰篤實皆所以明一<lb/>
　徳之盛一言之不足故再言之非二徳也輝光中虚<lb/>
　光明神用四發發於云為變化也如日月之光輝敷<lb/>
　散宇宙而初無心焉日新常新而不故湯盤銘曰苟<lb/>
　日新日日新又日新意有起止則有新故意無起止<lb/>
<pb n="2a"/>
　則無新故行有作輟則有新故行無作輟則無新故<lb/>
　無新故則常一常一則常輝光日新亦無二道無二<lb/>
　道則曰剛健足矣何必復言篤實又言光輝日新人<lb/>
　心未明雖明又未必大明或誤釋或偏見則卦㫖不<lb/>
　明故不得不合此數語以明其徳有如此盛徳又以<lb/>
　剛在上得利勢以行之又尚賢不自任其剛尊賢諮<lb/>
　謀以輔其不及則能止畜健者矣奸雄難於止畜徳<lb/>
　之未盛者不足以臨之雖備天下之善徳苟不剛健<lb/>
<pb n="2b"/>
　猶未為盛徳之全亦不足以臨之剛不在上無利勢<lb/>
　則亦不足以臨之徳盛得位苟不尚賢亦非全徳雖<lb/>
　堯舜之聖猶資衆聖賢之輔雖大智或有所不及不<lb/>
　尚賢則奸雄亦得以窺之亦不得而止畜也不能止<lb/>
　畜健者則徳非大徳正非大正正無大小唯徳之未<lb/>
　盛者未盡乎正之道故以全盡之者為大正苟失其<lb/>
　正終難止健故曰利貞不家食吉尚賢而養賢賢無<lb/>
　家食也既有大徳行正道又養賢尚賢則畜止健者<lb/>
<pb n="3a"/>
　之道無不盡矣故可濟大險故曰利涉大川至於利<lb/>
　涉大川非與天為一者不能也故曰應乎天也有毫<lb/>
　髮私意有毫髮意必固我者皆未免於人為非應乎<lb/>
　天<lb/>
象曰天在山中大畜君子以多識前言往行以畜其徳<lb/>
　山中有天所畜者大矣卦已明剛健篤實輝光日新<lb/>
　之大此又明多識之畜皆徳之所畜皆易之道也道<lb/>
　雖一貫雖學不可以不博前言往行千差萬殊有是<lb/>
<pb n="3b"/>
　有非有偏有全萬善萬徳洞觀會同如四時之錯行<lb/>
　如日月之代明萬物並育而不相害道並行而不相<lb/>
　悖大積焉不苑深而過茂而有間孤陋而寡聞坐井<lb/>
　而觀天汔至而未繘小者之事耳<lb/>
初九有厲利已象曰有厲利已不犯災也<lb/>
　大畜之時上之人以剛制畜臣下臣下有危厲之道<lb/>
　初九未得似利於止而不進已止也止則不犯災矣<lb/>
九二輿説輹象曰輿説輹中無尤也<lb/>
<pb n="4a"/>
　二已居位當上以剛制畜臣下之時則當如輿之説<lb/>
　軸輹不可行也其説輹中無怨尤之心也其失道者<lb/>
　往往於此有怨尤故此明其道<lb/>
九三良馬逐利艱貞日閑輿衞利有攸往象曰利有攸<lb/>
往上合志也<lb/>
　上下之情未通則有制畜之事今九三上承六四隂<lb/>
　陽有相得之象則九三可以往矣大抵卦至三爻居<lb/>
　上下卦之交有變之象泰三已言無往不復此爻良<lb/>
<pb n="4b"/>
　馬逐已有不制畜之象利艱貞者謹之也徒謹而或<lb/>
　失正難於免禍既艱既貞又日閑輿衞輿承上衞謂<lb/>
　防衞無致上疑輿衞無他艱貞而已則利有攸往以<lb/>
　大畜之世上方嚴制雖合志不可往也象言上合志<lb/>
　者明未合志則斷不可往也<lb/>
六四童牛之牿元吉象曰六四元吉有喜也<lb/>
　牛柔順之象童牛尤其柔者而有牿焉外莫得犯之<lb/>
　矣六四柔順之至而能使人不得而犯此非以威服<lb/>
<pb n="5a"/>
　以徳服人故元吉然非能止健者能使健者不見犯<lb/>
　爾故曰有喜以其無及人之功故不曰有慶慶大喜<lb/>
　小<lb/>
六五豶豕之牙吉象曰六五之吉有慶也<lb/>
　牝豕曰豶牝陽也五之象牙能制物有含蔵之象焉<lb/>
　得止健之道矣而止曰吉不曰元者以剛制乃適變<lb/>
　之道非其本也然足以止健奸雄不得肆其毒福及<lb/>
　天下故曰有慶也<lb/>
<pb n="5b"/>
上九何天之衢亨象曰何天之衢道大行也<lb/>
　大抵事終則變上九居卦之極有不待制畜而上下<lb/>
　之情通達和暢之象何之為言驚辭也大畜之世制<lb/>
　畜方嚴忽焉亨通故驚喜曰何天衢之亨也天也尚<lb/>
　須制畜非道亨也上下一心同由乎道乃道之大亨<lb/>
　也<lb/>
䷚<hi>震下艮上</hi>頥貞吉觀頥自求口實彖曰頥貞吉養正則<lb/>
吉也觀頥觀其所養也自求口實觀其自養也天地養<lb/>
<pb n="6a"/>
萬物聖人養賢以及萬民頥之時大矣哉<lb/>
　觀卦六畫宛然如頥頥養也養之而已無所修治也<lb/>
　養正則吉已正則養之而已故吉易曰蒙以養正聖<lb/>
　功也其有不正焉則當改當修治苟亦養之是養成<lb/>
　其不正不可也人多不自知己之非而精於知人之<lb/>
　得失故觀頥先觀人之所養是則効之非則省已而<lb/>
　懲之自求口實乃省已之所養故曰觀其自養也以<lb/>
　彼照已庶其易省也人多不自覺故聖人設法以教<lb/>
<pb n="6b"/>
　之使先觀人而後觀已也天地養萬物天地之養即<lb/>
　人之養知天地則知己矣理人養民乃先養賢養賢<lb/>
　則可以養民矣君不用賢而能養民者自古無之聖<lb/>
　人養賢以及萬民疑異乎天地之養萬物而孔子不<lb/>
　以為異故比而言之何獨聖人之養與天地同雖天<lb/>
　下人其養皆與天地同何以明之三才一體也人自<lb/>
　昏也知其一則不昏矣不昏則人與天誠未見其有<lb/>
　間也不特頥為然六十四卦皆然孔子於此又慮人<lb/>
<pb n="7a"/>
　必索頥之義乃不曰義而止曰時曰頥之時大矣哉<lb/>
　大哉頥之時乎誠可謂至大矣頥者養而已頥以口<lb/>
　實奉養不可得而索也養有所脩治義亦不可得而<lb/>
　索也養無所脩治義亦不可得而索也天地養萬物<lb/>
　義亦不得而索也聖人雖養賢以及萬民然亦如斯<lb/>
　而已義亦不可得而索也無義可索故唯曰大矣哉<lb/>
　頥之時乎大矣哉六十四卦之時乎其曰時義亦非<lb/>
　有義之可索也姑曰義亦無義之可状也究義之始<lb/>
<pb n="7b"/>
　莫得厥始究義之終莫得厥終曰義曰時皆不可索<lb/>
　未始不同是謂帝則不知不識是謂大易無思無為<lb/>
　變化云為不可度思矧可射思六十四卦亦如之三<lb/>
　百八十四爻亦如之書不盡言時亦發之他卦亦屢<lb/>
　發大矣哉之㫖矣舉一隅以通三隅即一以知萬不<lb/>
　必每卦每爻既言而又言也<lb/>
象曰山下有雷頤君子以慎言語節飲食<lb/>
　山有止之象雷有聲而動君子之言語即雷之聲慎<lb/>
<pb n="8a"/>
　而謹之即山之止君子之飲食即雷之動而節之即<lb/>
　山之止不縱其所欲也夫人之本心自善自正自神<lb/>
　自明唯因物有遷始昏始放言語始輕脱今也慎其<lb/>
　言語言語不輕肆而内心得所養矣因物有遷始昏<lb/>
　始放飲食始不節今也節之則欲不縱而内心得所<lb/>
　養矣去其害心者而本心之光明如初矣<lb/>
初九舍爾靈龜觀我朶頤凶象曰觀我朶頤亦不足貴<lb/>
也<lb/>
<pb n="8b"/>
　龜能引氣自養不假於食朶頤口實充頤之狀初九<lb/>
　自有陽明至靈之性不假外養乃舍之而慕人之利<lb/>
　欲以為養凶之道也象曰亦不足貴明其本有良貴<lb/>
　今觀夫朶頤則失其所謂貴矣初九以陽應六四之<lb/>
　隂有舍靈龜觀朶頤之象<lb/>
六二顛頤拂經于丘頤征凶象曰六二征凶行失類也<lb/>
　以上養下順也今六二以上而反資初九之陽以為<lb/>
　養是謂顛頤陽隂相比多相與故有顛頤之象拂經<lb/>
<pb n="9a"/>
　言其非經常拂經未有凶也倘而於丘求頤六五居<lb/>
　艮山之中有半山曰丘之象而兩隂之情不相應故<lb/>
　征凶二五於位本相應而今不應則六二不可往也<lb/>
　征往也二五雖本類而今非類故曰失類天下人情<lb/>
　事勢之變无常有如此者子曰君子定其交而後求<lb/>
　今交不定而妄求故不應而凶六二震體有動而上<lb/>
　求於丘之象頤為利養<lb/>
六三拂頤貞凶十年勿用无攸利象曰十年勿用道大<lb/>
<pb n="9b"/>
悖也<lb/>
　六三不中己有失道之象而震卦之上動之甚者夫<lb/>
　謹言語節飲食則為順動非所貴也正則為順與天<lb/>
　地相似則為順豈紛動之謂乎然則六三拂頤之正<lb/>
　道其凶可知矣雖十年亦不可用十者數之極言終<lb/>
　不可用終無所利也又曰道大悖也<lb/>
六四顛頤吉虎視耽耽其欲逐逐无咎象曰顛頤之吉<lb/>
上施光也<lb/>
<pb n="10a"/>
　六四隂爻不能以上養下而反資初九之陽以為養<lb/>
　是謂顛頥與六二同而四獨吉者四與初正應不拂<lb/>
　經常也四既資初以養四雖上位其體尊重如虎視<lb/>
　耽耽然而其志欲乃逐逐於初相親之誠有如此者<lb/>
　則無咎其如不然挾貴挾勢以資初九之養彼將咎<lb/>
　我以無禮矣象曰上施光者人情以上資下之養為<lb/>
　屈辱乃其私也聖人於是正之曰此乃上施之光也<lb/>
　義當資之何辱之有小人以為辱聖賢以為光聖人<lb/>
<pb n="10b"/>
　多以光一言明無思無為而及物如日月之光此雖<lb/>
　下賢亦不動乎私意有光之象唯不動乎私意者人<lb/>
　咸服故亦有尊榮義<lb/>
六五拂經居貞吉不可涉大川象曰居貞之吉順以從<lb/>
上也<lb/>
　六五上資上九之養其體順故不為顛頤特以本非<lb/>
　正應非其經常故曰拂經非其經常疑不能久而變<lb/>
　故戒以居貞以隂資陽正也居正不變則吉然隂盛<lb/>
<pb n="11a"/>
　方資於頤養未可遽然大有所濟故曰不可涉大川<lb/>
　象曰居貞之吉順以從上也者言六五之貞不在乎<lb/>
　他在乎順從上九之賢而已六五艮體有止定居貞<lb/>
　之象六二震體則反是<lb/>
上九由頤厲吉利涉大川象曰由頤厲吉大有慶也<lb/>
　上九有公師之象一陽在上四隂隨之有舉天下皆<lb/>
　由上九而得其養之象故曰由頤以人臣而舉盛勢<lb/>
　雖危厲之道而上九以陽明之徳居公師之位又以<lb/>
<pb n="11b"/>
　六五好賢柔順有順從之象故吉觀時物之宜雖濟<lb/>
　險可也何危之有舉天下咸賴之故曰大有慶<lb/>
䷛<hi>巽下兑上</hi>大過棟橈利有攸往亨彖曰大過大者過也<lb/>
棟橈本末弱也剛過而中巽而説行利有攸往乃亨大<lb/>
過之時大矣哉<lb/>
　陽剛為大隂柔為小君子為大小人為小大者亦有<lb/>
　過也無過則何以棟橈棟橈則本末必弱無過則何<lb/>
　以致本末弱剛過用剛之過也上言大者之過此又<lb/>
<pb n="12a"/>
　明用剛之過者如湯武之征伐周公之誅管蔡而其<lb/>
　心一無所偏私一由中道而行又巽而不忤説而能<lb/>
　和不失天下之心乃可二五有中之象巽兑有巽説<lb/>
　之象其曰利有攸往乃亨者既以棟橈本末俱弱俱<lb/>
　不可不往而脩治其過扶其弱而隆其橈也人情亦<lb/>
　有雖知過復循循悠悠不即敏改者矣故聖人警之<lb/>
　曰利有攸往乃亨雖曰大者既有過矣疑不可以言<lb/>
　大而聖人亦贊之曰大矣哉何也此蚩蚩横目萬言<lb/>
<pb n="12b"/>
　之所未知而聖人特發秘以示之也今夫六十四卦<lb/>
　三百八十四爻其間情偽凶盜邪僻過咎不知其㡬<lb/>
　而無非易之道特以昏則偽萬心則為奸盜明則為<lb/>
　智為賢大明則為聖人故曰一以貫之又曰誰能出<lb/>
　不由户何莫由斯道也易大傳百姓日用而不知不<lb/>
　曰唯聖賢由之餘人不由也通乎此則人之目視以<lb/>
　此視也耳聴以此聴也心思以此思也不思以此不<lb/>
　思也變化云為以此變化云為也豈不大哉<lb/>
<pb n="13a"/>
象曰澤滅木大過君子以獨立不懼遯世無悶<lb/>
　澤甚卑木甚髙今澤乃過之滅沒其木是謂大過有<lb/>
　非常大變之象君子處非常大變之中獨立而不懼<lb/>
　疑君子一於為人不復隠遯故繼之曰遯世無悶明<lb/>
　乎已在危難之中則義當授命如見㡬而作則亦遯<lb/>
　世若將終身焉無一毫悶鬱之意遯世不見知而不<lb/>
　悔中庸篇唯聖者能之則遯世無悶亦大過人之道<lb/>
　也道心虚明自無懼自無悶有不然者乃因物而遷<lb/>
<pb n="13b"/>
　意起而昏<lb/>
初六藉用白茅无咎象曰藉用白茅柔在下也<lb/>
　子曰苟錯諸地而可矣藉之用茅何咎之有慎之至<lb/>
　也夫茅之為物薄而用可重也慎斯術也以往其無<lb/>
　所失矣象曰柔在下者也初六柔而在下凡百尤宜<lb/>
　敬順白茅柔物而在下又四陽實而在上初六有藉<lb/>
　用白茅之象在大過卦則成過於謹慎之象<lb/>
九二枯楊生稊老夫得其女妻无不利象曰老夫女妻<lb/>
<pb n="14a"/>
過以相與也<lb/>
　楊者陽氣之所易感其發生也早故取以為陽象枯<lb/>
　楊又有陽之過象稊者楊之秀枯楊而生稊乃隂陽<lb/>
　之氣和而生老夫雖過陽而得女妻亦順用剛雖過<lb/>
　而能降心濟以柔於道皆順故無不利九陽也二隂<lb/>
　有隂陽和順剛柔相濟之象象曰過以相與者取其<lb/>
　相與之情為宜過以相與又有剛過而濟以柔之義<lb/>
九三棟橈凶象曰棟橈之凶不可以有輔也<lb/>
<pb n="14b"/>
　九三與上六為應九三陽竒有棟之象而反居上六<lb/>
　之下是棟橈曲而下也棟之所以橈者無他也以九<lb/>
　三用剛過而不中也故象曰不可以有輔言其剛過<lb/>
　自用不謙柔以受人之言故曰不可輔也<lb/>
九四棟隆吉有它吝象曰棟隆之吉不橈乎下也<lb/>
　九四與初六為應九四陽竒有棟之象而居初之上<lb/>
　故曰棟隆髙而不橈乎下九剛四柔剛柔相濟故能<lb/>
　隆也然有它則吝他者初六之隂有它則為親近小<lb/>
<pb n="15a"/>
　人有橈乎下之象故象又言之<lb/>
九五枯楊生華老婦得其士夫无咎无譽象曰枯楊生<lb/>
華何可久也老婦士夫亦可醜也<lb/>
　華異乎稊華雖亦隂陽和而後生至於華則極矣極<lb/>
　必衰四陽至於此極故有將衰之象故曰何可久也<lb/>
　華不能久行衰落矣上六隂而上老婦也九五反居<lb/>
　下士夫也老婦得其士夫則老為主其義則柔隂為<lb/>
　主為柔之過而剛反柔雖無剛過之咎而懲創大過<lb/>
<pb n="15b"/>
　剛陽頓衰安能有為故曰無譽又曰亦可醜也生華<lb/>
　不久其此類歟<lb/>
上六過涉滅頂凶无咎象曰過涉之凶不可咎也<lb/>
　過涉濟險也而滅没其頂凶也雖凶而濟險之至正<lb/>
　也不可咎之也故曰無咎古者有志之士見危授命<lb/>
　而功不濟亦有後而議其非者故聖人正之曰無咎<lb/>
　又曰不可咎也過涉滅頂而又咎之則鄉原之道行<lb/>
　而見利忘義者得志矣<lb/>
<pb n="16a"/>
䷜<hi>坎下坎上</hi>習坎有孚維心亨行有尚彖曰習坎重險也<lb/>
水流而不盈行險而不失其信維心亨乃以剛中也行<lb/>
有尚往有功也天險不可升也地險山川丘陵也王公<lb/>
設險以守其國險之時用大矣哉<lb/>
　習坎重險也八卦惟坎言習餘卦皆不言何也非不<lb/>
　可言因義生言餘卦文義自不必言重習也非八卦<lb/>
　有異道也六十四卦同此一道而況於八卦乎習坎<lb/>
　之義何義也人心遇險而懼懼而甚則亂亂則或失<lb/>
<pb n="16b"/>
　其信其心安能亨有能在險中而不失其信迹雖在<lb/>
　險難而心亨已離乎難矣至於再遇險而亦不夫其<lb/>
　信其心亦亨者非深得其道成全其徳者不能也大<lb/>
　抵有志於善者皆能履其初險而至於重險則難故<lb/>
　聖人特於坎曰習所以明其道也得乎道則重險猶<lb/>
　初險也雖十百千萬險猶一險也人心即道道心無<lb/>
　體無體則易猶是也險猶是也一險猶是也十百千<lb/>
　萬險猶是也而況於重險乎人人皆有此道心而昏<lb/>
<pb n="17a"/>
　昏者衆昏則亂昏甚者遇險輒亂不甚者重險則亂<lb/>
　唯不昏而常明者雖歴十百千萬險而不亂故於坎<lb/>
　曰習所以明其道也不為重險所亂則無不通矣夏<lb/>
　易曰連山以重艮為首則艮亦可以言連今周易艮<lb/>
　不言連者山可以連艮不可言連取義不同立言隨<lb/>
　義言異而道則一水流而不盈所以為坎人心本孚<lb/>
　信亂則失之孟子曰周乎徳者邪世不能亂當重險<lb/>
　之中而不亂者有盛徳也道心無體如太虛然險難<lb/>
<pb n="17b"/>
　何能亂之身則有體者身固不可得而亨矣心則無<lb/>
　體無體則坎險不能陷故常亨言維心亨則身不可<lb/>
　言亨矣孔子厄於陳蔡畏於匡而弦歌不衰是遇重<lb/>
　險而心常亨也重險不得而亂剛中之名於是乎著<lb/>
　既在險中則當求濟其險故曰行有尚言往濟其險<lb/>
　則險可濟而有功不往則險不能出何功之可尚難<lb/>
　險非善也而天險不可升地險山川丘陵王公設險<lb/>
　以守其國險之義又未始不善半山曰丘大阜曰陵<lb/>
<pb n="18a"/>
　設險則城郭溝池之固之所設也王公設險非私也<lb/>
　所以守國也守國所以安民也天下之大公也王公<lb/>
　所設之險即天地之險聖人比而言之明三才之一<lb/>
　體也人情又槩以險為不善聖人於是發明險之時<lb/>
　用曰大矣哉所以破人心之疑蔽明大易之道也天<lb/>
　地之間何物非易何事非易何理非易何時非易何<lb/>
　用非易易未始不一人心自不一人心亦未始不一<lb/>
　人心無體自神自明自無所不一有體則不一無體<lb/>
<pb n="18b"/>
　則無不一意動則昏昏則亂亂則自不一而紛紛矣<lb/>
　自不昏者觀之重險之時大矣哉有孚心亨大矣哉<lb/>
　行有尚大矣哉六十四卦之用皆大矣哉<lb/>
象曰水洊至習坎君子以常徳行習教事<lb/>
　水則洊至徳行本常昏則不常人本不昏意動則昏<lb/>
　不昏則未始不常常徳行在我之水洊至也人心既<lb/>
　放教者貴熟一暴十寒何以善俗習則熟熟則常習<lb/>
　教事在人之水洊至也<lb/>
<pb n="19a"/>
初六習坎入于坎窞凶象曰習坎入坎失道凶也<lb/>
　習坎重險也居險而能出險者為得其道今居習坎<lb/>
　之中不唯不能出險而又入於坎窞失道故也故凶<lb/>
　初六居下故於習坎又有入窞之象<lb/>
九二坎有險求小得象曰求小得未出中也<lb/>
　二在險中所求僅小得象曰未出中也言未出險中<lb/>
六三來之坎坎險且枕入于坎窞勿用象曰來之坎坎<lb/>
終無功也<lb/>
<pb n="19b"/>
　六三來則入坎之亦入坎之往也外亦坎卦也故曰<lb/>
　來之坎坎無功也象曰終無功也及六三又自枕于<lb/>
　坎不獨枕險又入于坎窞六三隂險不中失道所致<lb/>
　然小人既以陷于此豈無改過之道聖人於是亦教<lb/>
　之曰勿用但一切勿有所用則所謂失道之心熄庶<lb/>
　乎免矣<lb/>
六四樽酒簋貳用缶納約自牖終无咎象曰樽酒簋貳<lb/>
剛柔際也<lb/>
<pb n="20a"/>
　酒養陽食養隂故尊酒陽竒簋貳隂耦九五陽剛六<lb/>
　四隂柔剛柔交際君臣相親已離内卦有濟險之道<lb/>
　焉君臣一徳一心何險之不可濟哉然上下方交際<lb/>
　六四當用缶缶虛中母實己意一觀夫君心之如何<lb/>
　從君心之所明者納誠以咎之則君臣一明君臣益<lb/>
　和終無尤咎險可濟矣牖明通之象孟子因齊宣不<lb/>
　忍於牛之心而啟之以為是心足以王矣齊宣為之<lb/>
　興起即納約自牖之道也<lb/>
<pb n="20b"/>
九五坎不盈祗既平无咎象曰坎不盈中未大也<lb/>
　九五雖得中道陽徳不陷於隂有平險之功而坎亦<lb/>
　不盈祗適平而已雖無咎而無大功功之未大由其<lb/>
　中之未大也同人曰得中大有曰大中得道固有大<lb/>
　小深淺之不同也<lb/>
上六繫用徽纆寘于叢棘三嵗不得凶象曰上六失道<lb/>
凶三嵗也<lb/>
　上六失道與六三同而禍又甚焉者上六因隂而又<lb/>
<pb n="21a"/>
　隂險而乂險隂險小人處險難之極故有係用徽纆<lb/>
　寘于叢棘三嵗不得之象<lb/>
䷝<hi>離下離上</hi>離利貞亨畜牝牛吉彖曰離麗也日月麗乎<lb/>
天百穀草木麗乎土重明以麗乎正乃化成天下柔麗<lb/>
乎中正故亨是以畜牝牛吉也<lb/>
　離麗也麗猶附也又重明之卦也日月麗乎天百穀<lb/>
　草木麗乎土重明以麗乎正一也離者易道之異名<lb/>
　也三才無非易而況於重明乎始因離麗指其同者<lb/>
<pb n="21b"/>
　以開人心悟三才之未始不同則萬物萬事萬理無<lb/>
　不同矣無不同者易也今徒知日月麗天百穀草木<lb/>
　麗土重明麗正而不知其為易之道者實不識日月<lb/>
　百穀草木重明者也重明本明而又明也人皆有明<lb/>
　徳唯君子能明之故晉象曰君子以自昭明徳唯君<lb/>
　子明之衆人不能則人雖有明徳又以能明為善故<lb/>
　曰重明人心非氣血無形體虛明神用無所不通意<lb/>
　動故昏一日覺之自神自明六通四闢視聴言動心<lb/>
<pb n="22a"/>
　思變化無不皆妙無不中正其有小人畧窺迂似放<lb/>
　肆顛倒於非僻之中故曰小人之中庸無忌憚是故<lb/>
　重明之卦利乎貞正重明而不失貞正則不入乎小<lb/>
　人之無忌憚則得易道之正正則無不亨通矣重明<lb/>
　以麗乎正非作意而附麗也重明而不失正即謂之<lb/>
　麗義讀易者當悟斯㫖勿執其辭人之常言亦多此<lb/>
　類夫天下之人心不可以力化不可以權術化唯可<lb/>
　以徳化重明則不失徳性之本明矣麗乎正則所行<lb/>
<pb n="22b"/>
　皆正明徳達而布于天下矣人人皆有此徳性唯昏<lb/>
　故愚其本有之徳性未嘗磨滅也今也上之人重明<lb/>
　麗正達而行天下則天下同然本有徳性無不黙感<lb/>
　黙應黙化矣化成之道通于神明光于四海無所不<lb/>
　通詩云自西自東自南自北無思不服非人力之所<lb/>
　能為也孔子於孝經以孝悌言之即重明之正化也<lb/>
　觀象曰聖人以神道設教而天下服矣道化之神誠<lb/>
　有不可測識之妙離卦隂柔居中離為中女柔體也<lb/>
<pb n="23a"/>
　體之柔者難以致亨唯不失中正則亨中正者道之<lb/>
　異名中言乎其無所倚無所偏正言乎其不流於邪<lb/>
　僻不倚不偏不邪非道而何得乎道而不能亨者未<lb/>
　之有也牝牛柔之象也麗乎中正而後為畜牝牛之<lb/>
　吉也<lb/>
象曰明兩作離大人以繼明照于四方<lb/>
　震曰洊雷巽曰隨風坎曰水洊至艮曰兼山兌曰麗<lb/>
　澤獨離言明不言火何也聖人知繼明之義為大而<lb/>
<pb n="23b"/>
　兩火為之物繼明本一徳故曰明兩明無實狀雖曰<lb/>
　兩以發繼明之義實無二體作猶為也明兩為離立<lb/>
　言之常也不必贅起其意彖以言重明而兼言中正<lb/>
　重明之告猶未甚著故此復發繼明之義繼明猶重<lb/>
　明也人皆有明徳唯意動而昏故不繼堯聰明堯不<lb/>
　昏而能繼也舜濬哲文明舜不昏而能繼也文王若<lb/>
　日月之照臨以文王不昏而能繼也作好作惡則昏<lb/>
　則失道心虛明光輝四達如氷鑑如日月無思無為<lb/>
<pb n="24a"/>
　自無所不照有思有為則意動知此則失彼知一則<lb/>
　失十百千萬況所知之一未必果知乎而況於照四<lb/>
　方乎舜告禹曰人心惟危道心惟微惟精惟一道心<lb/>
　不繼不絶一也意為人心意不作為道心<lb/>
初九履錯然敬之无咎象曰履錯之敬以辟咎也<lb/>
　離為火火性躁履行也錯然而起意念每如是躁之<lb/>
　性也於其初也敬之勿遂其錯然之過則不放不逸<lb/>
　免於咎矣卦取離麗離明之義此又發離火炎躁之<lb/>
<pb n="24b"/>
　象為義易道無所不通不可執一而論<lb/>
六二黄離元吉象曰黄離元吉得中道也<lb/>
　黄中也離麗也麗乎中道故曰黄離離明也明而不<lb/>
　失乎中正故曰黄離離火也有火之明不入于躁是<lb/>
　為得中故曰黄離凡離之事無窮黄中之道亦無窮<lb/>
　凡有意則有所倚有所倚則有所偏皆不可以言中<lb/>
　凡意皆不作自然本明本神自不偏不倚而名之曰<lb/>
　中其獲元吉固宜无亦道之異名亦曰大其獲大吉<lb/>
<pb n="25a"/>
　固宜<lb/>
九三日昃之離不鼔缶而歌則大耋之嗟凶象曰日昃<lb/>
之離何可久也<lb/>
　此爻又取離為日月之象日過中則昃二為中三為<lb/>
　過中日昃之離將老之象衰則老老則死一也人之<lb/>
　生如日之東升壯如日之中天衰如日之昃死如日<lb/>
　之西入日有東西出入之異其光明一也生者血氣<lb/>
　之所聚其性猶是也老死血氣之衰散其性亦猶是<lb/>
<pb n="25b"/>
　也性非氣血無形體有形體血氣則有聚散非血氣<lb/>
　形體則無聚散愚者執氣血以為已故壯則喜老則<lb/>
　憂懼其無已也明者知性之為己性本無體平時固<lb/>
　自不立己私不執血氣為已性如日月之常明則血<lb/>
　氣之或衰或散固不足以動其心也象曰日昃之離<lb/>
　何可久也庶乎愚者懼而思道矣<lb/>
九四突如其來如焚如死如棄如象曰突如其來如无<lb/>
所容也<lb/>
<pb n="26a"/>
　六五大君也柔而在上九四乃以炎上之性為暴為<lb/>
　躁突然而來犯天下之所共憤大義之所必誅故繼<lb/>
　曰焚如死如棄如謂可以焚而死死而棄之也象曰<lb/>
　無所容也言無所容於天地之間也<lb/>
六五出涕沱若戚嗟若吉象曰六五之吉離王公也<lb/>
　六五大君為暴虐之臣所陵而六五柔弱莫能制唯<lb/>
　出涕沱若又戚嗟若而已然亦吉者何也君臣天下<lb/>
　之大義君者人心之所共戴雖柔弱非剛暴之君也<lb/>
<pb n="26b"/>
　而九四以臣犯君人心之所共憤故九四終於無容<lb/>
　六五終於不失其位而吉象曰六五之吉離王公也<lb/>
　離麗以其麗王公之位故人心憤其臣之逆而共誅<lb/>
　之也苟非王公之位則人心未必如此共憤之甚加<lb/>
　以柔懦特甚難保其吉<lb/>
上九王用出征有嘉折首獲匪其醜无咎象曰王用出<lb/>
征以正邦也<lb/>
　離為甲胄為戈兵甲胄外剛而堅也戈兵其性鋭也<lb/>
<pb n="27a"/>
　此爻取甲胄戈兵之象而言出征備明離卦之變義<lb/>
　也征伐非王者之本心也不得已而用之洪範八政<lb/>
　師居其末此爻一卦之極事至于極不得已而用之<lb/>
　所以正天下之不正也以至明之王行不得已之征<lb/>
　上合天心下合人心宜其有嘉而又折其首不及其<lb/>
　衆非吾之醜類則獲之苟不逆命即吾類也宥之可<lb/>
　也如此則雖用戈兵人無怨咎象曰以正邦也明王<lb/>
　者之征所以正邦非有他也非行其私忿也非黷武<lb/>
<pb n="27b"/>
　逞欲也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　楊氏易傳卷十<lb/>
</p>
<p>
</p>
  </div>
</body>
</text>
</TEI>
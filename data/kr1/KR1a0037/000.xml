<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>楊氏易傳</head>
    <p>
<pb n="1a"/>
欽定四庫全書　　　　經部一<lb/>
　楊氏易傳　　　　　　易類<lb/>
　　提要<lb/>
　　　　<hi>臣</hi>等謹案楊氏易傳二十卷宋楊簡撰簡字<lb/>
　　　　敬仲慈谿人乾道五年進士官至寶謨閣學<lb/>
　　　　士太中大夫是書為明劉日升陳道亨所校<lb/>
　　　　刻案朱彛尊經義考載慈湖易解十卷又已<lb/>
　　　　易一卷書名卷數皆與此本不合所載自序<lb/>
<pb n="1b"/>
　　　　一篇與此本卷首題語相同而無其前數行<lb/>
　　　　亦為小異明人凡刻古書必以私意竄亂之<lb/>
　　　　萬厯以後尤甚此或日升等所妄改歟其書<lb/>
　　　　前十九卷皆解經文第二十卷則皆泛論易<lb/>
　　　　學之語亦間有與序文相複者今既不睹簡<lb/>
　　　　之原本亦莫詳其何故也簡之學出陸九淵<lb/>
　　　　故其解易惟以人心為主而象數事物皆在<lb/>
　　　　所畧甚至謂繋辭中近取諸身一節為不知<lb/>
<pb n="2a"/>
　　　　道者所偽作非孔子之言故明楊時喬作傳<lb/>
　　　　易考竟斥為異端而元董真卿論林栗易解<lb/>
　　　　亦引朱子語録稱楊敬仲文字可毁云云豈<lb/>
　　　　非簡之騖談髙逺有以致之乎考自漢以來<lb/>
　　　　以老莊説易者始魏王弼以心性説易者始<lb/>
　　　　王宗傳及簡宗傳淳熙中進士簡乾道中進<lb/>
　　　　士皆孝宗時人也顧宗傳人微言輕其書僅<lb/>
　　　　存不為學者所誦習簡則為象山弟子之冠<lb/>
<pb n="2b"/>
　　　　如朱門之有黄幹又厯官中外政績卓有可<lb/>
　　　　觀在南宋為名臣尤足以籠罩一世故至於<lb/>
　　　　明季其説大行紫溪蘇濬解易遂以冥冥篇<lb/>
　　　　為名而易全入禪矣夫易之為書廣大悉備<lb/>
　　　　聖人之為教精麤本末兼該心性之理未嘗<lb/>
　　　　不藴易中特簡等専明此義遂流於恍惚虚<lb/>
　　　　無耳昔朱子作儀禮經傳通解不刪鄭康成<lb/>
　　　　所引䜟緯之説謂存之正所以廢之蓋其名<lb/>
<pb n="3a"/>
　　　　既重不存其説人無由知其失也今録簡及<lb/>
　　　　宗傳之易亦猶是義云乾隆四十四年六月<lb/>
　　　　恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸費墀<lb/>
<pb n="4a"/>
楊氏易傳原序<lb/>
昨秋余入南銓選部陳君以所刻蘓長公易傳相示余<lb/>
讀而卒業已謂竒矣頃之封司劉君功司陳君復刻楊<lb/>
敬仲易傳成屬余叙余讀之又一竒也獨斯傳也明所<lb/>
學也余不學其何敢序然學不可以終棄則傳言學者<lb/>
不敢不致意也叙何可已夫易道大矣自周孔而後㣲<lb/>
言絶而程朱傳行謂可以盡易而易有所不可盡也今<lb/>
觀蘓氏傳雖未必盡合易㫖然借易以發其自有之竒<lb/>
<pb n="4b"/>
其識雋其文雄往往道人所未經道其卒傳宜也楊氏<lb/>
因易之理以發攄其所學精深融貫要在一而能通示<lb/>
人專事内而不外非直探本原者能之乎要之蘓即事<lb/>
以眀理楊溯源以該流譬之蘓如樝梨橘柚雜陳而皆<lb/>
適於口楊則即一樝梨橘柚而凡為樝梨橘柚之類者<lb/>
皆可推而味之也是二氏俱深於易求其有補於學楊<lb/>
視蘓為要焉抑楊氏始因象山先生舉扇柄而得其本<lb/>
心遂悟所學乃發為易傳于乾有曰君子自強不息者<lb/>
<pb n="5a"/>
即天行之健也非天行之健在彼而君子效之於此也<lb/>
又曰子思不曰誠者自誠而曰自成是於誠實之外復<lb/>
起自成之意失其誠矣斯語也亦猶是心也唯是健不<lb/>
必效而誠不必成或疑允若茲是人皆天也不必復益<lb/>
以人力也不㡬於溺人以虚乎然善語道者必反其本<lb/>
善察言者必抉其要慈湖先生嘗云少讀易大傳唯愛<lb/>
無思也無為也寂然不動感而遂通天下之故故其傳<lb/>
益則以善之不能為過之難改皆始於意意本於我知<lb/>
<pb n="5b"/>
我本無體復何遷而何改傳震又曰人唯知恐懼脩省<lb/>
學者事耳謂易道精㣲不在是持是見者不惟不知易<lb/>
亦不知恐懼脩省夫曰不能為曰難改曰恐懼脩省則<lb/>
何嘗不責人之致力特其所以致者在何思何慮而不失<lb/>
其寂然者耳盖用力於其本而不泛用者也譬之操舟<lb/>
者然順流帆風楫櫂隨之瞬息千里是不操之操操更<lb/>
力耳庸可以無操之迹遂謂其不操舟也審然者不惟<lb/>
益易且益學者哉吁此與蘓傳均易之羽翼也顧湮沒<lb/>
<pb n="6a"/>
乆矣待三君而始傳信大寳之顯晦有時哉然一時並<lb/>
顯而三君與諸同官之志於易及易道之益眀可覘矣<lb/>
獨愧余莫為倡其獨無入山舍玉之懼乎茲叙也并以<lb/>
自朂云蔡國珍序<lb/>
</p>
<p>
</p>
  </div>
</body>
</text>
</TEI>
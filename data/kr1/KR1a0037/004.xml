<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>楊氏易傳卷四</head> <lb/>
    <p>
<pb n="1a"/>
欽定四庫全書<lb/>
　楊氏易傳卷四<lb/>
　　　　　　　　　　　　宋　楊簡　撰<lb/>
䷄<hi>乾下坎上</hi>需有孚光亨貞吉利渉大川彖曰需須也險<lb/>
在前也剛健而不䧟其義不困窮矣需有孚光亨貞吉<lb/>
位乎天位以正中也利渉大川往有功也<lb/>
　坎險在前健剛而能需待不䧟乎塗中其義不困窮<lb/>
　矣剛健者多不能需而遽往則䧟乎險剛健而能需<lb/>
<pb n="1b"/>
　者得乎道故也曰有孚光亨貞吉者其象著乎九五<lb/>
　之一爻五為天位又正中也孔子曰天之所助者順<lb/>
　也人之所助者信也人非不助順大抵人情以誠信<lb/>
　為切需待乎彼正與人情交故首言有孚我有需待<lb/>
　乎彼而彼孚信乎我則得所需矣則亨矣其亨也光<lb/>
　如日月之光無思無為自無所不照人情於需待於<lb/>
　得所需能不動心今如光焉寂然不動如是而亨是<lb/>
　為光亨聖人善於眀道如此需而孚光亨而不失其<lb/>
<pb n="2a"/>
　正故吉亦有人情相孚其亨通如光之無所思為而<lb/>
　或不出乎正者亦未為全吉需而有孚光亨必得位<lb/>
　乃孚乃亨乾天也下卦乾而有天象人咸謂位者人<lb/>
　之位不知其為天位也知其皆天道而非人則無思<lb/>
　無為而光亨矣曰正曰中曰孚曰光亨皆所以共眀<lb/>
　斯道非有異義也一也利渉大川言有孚光亨正吉<lb/>
　則雖大險可濟矣往必有功也此承上文非利渉大<lb/>
　川别有義也需者易之需也險者易之險也剛健而<lb/>
<pb n="2b"/>
　不䧟易之剛健不䧟也有孚光亨貞吉而利渉又易<lb/>
　之有孚光亨貞吉利渉也曰屯曰蒙曰需苟曰此人<lb/>
　事物情而已非易道之至也則不足以讀易<lb/>
象曰雲上于天需君子以飲食宴樂<lb/>
　雲者坎水之升雲上于天而未雨有需待之象焉君<lb/>
　子所以飲食宴樂者宴非自飲食也與衆人共之也<lb/>
　人情之所需者飲食為急朝夕之所需未及此故大<lb/>
　象發之夫飲食之㣲何聖人作易而取此嗚呼大哉<lb/>
<pb n="3a"/>
　易道何所不在何所不通何精何粗何大何小學者<lb/>
　其無謂飲食至㣲非易之道逹之者羣羞盛味獻酬<lb/>
　厭飫如天地之變化如四時之錯行不可度思矧可<lb/>
　射思<lb/>
初九需于郊利用恒无咎象曰需于郊不犯難行也利<lb/>
用恒无咎未失常也<lb/>
　初九逺于險矣郊者逺之為言也需于郊不犯險難<lb/>
　而行矣能恒久于此則無咎恒久于此或疑久固恐<lb/>
<pb n="3b"/>
　失常道故聖人未失常也人情喜動而惡靜能暫不<lb/>
　能久此皆放逸之常態易道不在逺在乎人心不放<lb/>
　逸而已矣<lb/>
九二需于沙小有言終吉象曰需于沙衍在中也雖小<lb/>
有言以吉終也<lb/>
　九二稍近於險矣故曰于沙言九二居中有得其道<lb/>
　之象故亦未嘗進而需焉偶其所處稍近險非好進<lb/>
　而近險也故雖小有言而終吉衍在中者言九二胷<lb/>
<pb n="4a"/>
　中寛衍平夷初不以進動其心亦不以小言動其心<lb/>
　夫如是終吉終吉以九二得其道故也<lb/>
九三需于泥致冦至象曰需于泥災在外也自我致冦<lb/>
敬慎不敗也<lb/>
　坎險在前故需諸爻以逺險為善初于郊無咎二于<lb/>
　沙小有言三于泥則迫險矣故曰致冦至雖然三猶<lb/>
　未入險中災猶在外自我致冦則冦至我不致之則<lb/>
　冦亦不至故曰敬慎不敗也甚矣夫人心之神也雖<lb/>
<pb n="4b"/>
　處迫險之地致冦則冦至不致冦則冦不至詩曰自<lb/>
　東自西自南自北無思不服服其心也心為善則祥<lb/>
　至為不善則殃至慢藏則盗至冶容則滛至諺云禍<lb/>
　不入慎者之門正謂此<lb/>
六四需于血出自穴象曰需于血順以聼也<lb/>
　人皆欲進三陽自下而進而六四以一隂當其前其<lb/>
　傷必矣血隂物傷象六四入險而傷然不言吉凶何<lb/>
　也能需而退聼出自穴故也易之為道無所不通雖<lb/>
<pb n="5a"/>
　如四之入險而傷其處之亦有道六與四皆柔故有<lb/>
　順聼之象<lb/>
九五需于酒食貞吉象曰酒食貞吉以中正也<lb/>
　酒食自養之象也爻辭多取象大象君子以飲食宴<lb/>
　樂則直言其事非取象九五君象人君之治天下不<lb/>
　在求之他求之外惟求諸己而已矣自養求諸己也<lb/>
　貞正也自養正徳以需之庶政咸熈矣中正道之異<lb/>
　名也即正徳也象曰以正中一也學者或巧致其辨<lb/>
<pb n="5b"/>
　而通乎道内眀心通之士無取焉<lb/>
上六入于穴有不速之客三人來敬之終吉象曰不速<lb/>
之客來敬之終吉雖不當位未大失也<lb/>
　大扺天下之事理極則變需之極則得所需之變故<lb/>
　不曰需而曰入于穴六隂穴有小之象三陽需于下<lb/>
　勢終必進故有不速之客三人來之象陽君子之象<lb/>
　上六入于穴已得所去而三陽又至非上六之所欲<lb/>
　也猶不召而客自至速猶召也禮或作宿謂於一宿<lb/>
<pb n="6a"/>
　之前致請也或作肅謂起敬以延之使入也此作速<lb/>
　謂導之使速入也音同義亦畧同聖人於此知小人<lb/>
　之勢已安不可去因以教小人使其敬君子則小人<lb/>
　亦終吉如恃其勢之已安不敬君子則小人悖道大<lb/>
　甚必有凶矣小人位當居下今居上徳不當位若能<lb/>
　敬君子亦未為大失也然筮者事情無窮亦不可執<lb/>
　一論六十四卦三百八十四爻皆不可執一論又曰<lb/>
　穴者所安也泛言事情不必専指君子小人我已得<lb/>
<pb n="6b"/>
　所安而有不速之客至不速自至雖不當賓客之位<lb/>
　未大失也敬之終吉若責其小過或致忿爭之禍爝<lb/>
　火不息或至燎原或實有客或比象生義皆不可執<lb/>
　一論<lb/>
䷅<hi>坎下乾上</hi>訟有孚窒惕中吉終凶利見大人不利渉大<lb/>
川彖曰訟上剛下險險而健訟訟有孚窒惕中吉剛來<lb/>
而得中也終凶訟不可成也利見大人尚中正也不利<lb/>
渉大川入于淵也<lb/>
<pb n="7a"/>
　訟之為卦上乾剛下坎險在上者其勢自可以行故<lb/>
　用剛而下則無勢之可行不得以用夫剛故用險訟<lb/>
　之本乾亦為健險而不健未必成訟既險又健訟於<lb/>
　是成夫人惟自信其直而人不信之也而有窒焉故<lb/>
　或可訟如以詐而已矣則安可訟也訟非善者惟惕<lb/>
　惟懼勿過而中則吉彖曰剛實而來險中剛實孚信<lb/>
　也二隂揜其外窒也居下卦之中得中也訟而能中<lb/>
　必惕必懼終凶者訟不可終成也訟非君子之事有<lb/>
<pb n="7b"/>
　變通不得已而訟勿終焉可也得巳而不已終凶之<lb/>
　道也利見大人尚中正也中正訟者之所求也不遇<lb/>
　大人則中正者禍險詐者勝亂之道也履正道而後<lb/>
　可濟險難也不以正道而欲以訟濟之愈險愈䧟之<lb/>
　道也入於淵言其入險愈深不可出也<lb/>
象曰天與水違行訟君子以作事謀始<lb/>
　天行乎上水流乎下其行相違訟之象也君子深念<lb/>
　夫訟之不韙也作事謀謹其始焉興訟之端其始甚<lb/>
<pb n="8a"/>
　㣲始之不謀輕愠遽怒施報滋甚故成於訟於其始<lb/>
　謀之㣲也已之則不難矣<lb/>
初六不永所事小有言終吉象曰不永所事訟不可長<lb/>
也雖小有言其辨眀也<lb/>
　訟之初不深也有不永所事之象訟之初未深小有<lb/>
　言而已既不永其事故終吉能不永所事終足致吉<lb/>
　雖小有言其是非之辨已眀人皆知之不必與競也<lb/>
　人之所以訟者為其已直而見屈於彼也今曰是非<lb/>
<pb n="8b"/>
　之辨自眀則可以不訟矣聖人善解人心之蔽如此<lb/>
九二不克訟歸而逋其邑人三百户无眚象曰不克訟<lb/>
歸逋竄也自下訟上患至掇也<lb/>
　爻發九二之善義象發九二之不善義唯聖人之所<lb/>
　發眀二五皆剛其所以不克訟者自下訟上大不順<lb/>
　也勢不能也故歸而逋竄致患如掇取言其至易也<lb/>
　歸逋之邑唯三百之邑小矣故可免眚如其邑大則<lb/>
　彼將不釋古皆國邑非如後世郡縣二為隂退有歸<lb/>
<pb n="9a"/>
　之象<lb/>
六三食舊徳貞厲終吉或從王事无成象曰食舊徳從<lb/>
上吉也<lb/>
　三應於上以柔從剛非訟者也故不訟訟之時君臣<lb/>
　之際尤宜慎謹食舊徳舊禄也度徳受禄故曰舊徳<lb/>
　言食則知為禄退食舊禄不敢進也此在他時則非<lb/>
　正在訟時則正故曰貞何為乎不去已在中勢未可<lb/>
　去亦在其義尚可留也然居訟之時終為厲六三處<lb/>
<pb n="9b"/>
　之有道故終吉亦非無所為也或從王事不敢専成<lb/>
　若夫臨九三未順君命則亦可以専成易之道唯其<lb/>
　時而已矣無定論也訟之六三以從為吉易之為道<lb/>
　豈執方之士所能學哉<lb/>
九四不克訟復即命渝安貞吉象曰復即命渝安貞不<lb/>
失也<lb/>
　九四與初六應雖在訟時無終訟之象九剛四柔有<lb/>
　始訟終退之象人惟不安於命故欲以人力爭訟今<lb/>
<pb n="10a"/>
　不訟而即於命變而安於貞吉之道也渝變也始訟<lb/>
　始不即命不安正雖為失道今不克訟復即命變而<lb/>
　安貞則今不失也道不逺人人以私意行之故失去<lb/>
　其私意則道在我矣何逺之有何難之有<lb/>
九五訟元吉象曰訟元吉以中正也<lb/>
　訟誠不美然天下之事變不可得而必如舜之誅四<lb/>
　凶禹之征有苗湯武之征伐周公之誅管蔡孔子之<lb/>
　誅少正卯皆訟之元吉聖人行之無非道者元即乾<lb/>
<pb n="10b"/>
　元坤元之道也其為吉大矣象曰以中正也中正道<lb/>
　之異名或曰五為聼訟之大人既妄増聼字又卦彖<lb/>
　已發其義矣乃贅乎<lb/>
上九或錫之鞶带終朝三褫之象曰以訟受服亦不足<lb/>
敬也<lb/>
　六三以柔應之有錫鞶帶之象訟不可終上九過中<lb/>
　失道終訟而勝獲鞶带之錫焉人心不服也故終朝<lb/>
　三褫聖人慮訟勝者以受助其私意故言三褫著人<lb/>
<pb n="11a"/>
　心之不服又曰以訟受服亦不足敬皆所以遏人欲<lb/>
　眀正道也<lb/>
䷆<hi>坎下坤上</hi>師貞丈人吉无咎彖曰師衆也貞正也能以<lb/>
衆正可以王矣剛中而應行險而順以此毒天下而民<lb/>
從之吉又何咎矣<lb/>
　師衆也貞正也用衆之道正而已矣正者易之道天<lb/>
　地之道日月四時之道鬼神之道人之道其名不同<lb/>
　其實則一於師卦曰貞貞則人心服失此則人心離<lb/>
<pb n="11b"/>
　以困也能用衆而皆正可以王矣天下皆歸之何者<lb/>
　天下無二道故也正道丈人之道也丈人尊者之稱<lb/>
　天下之所尊敬之人也詩云自西自東自南自北無<lb/>
　思不服服其正也合乎天下之所同然者故也不得<lb/>
　天下之所同然者何以用其衆何以致吉與無咎吉<lb/>
　則成功無咎則人不怨咎雖成功而有怨咎者周衰<lb/>
　秦漢而下往往而是彖詳言丈人之道曰剛中而應<lb/>
　發九二之象也行險而順發上下二卦之象也剛則<lb/>
<pb n="12a"/>
　物莫能動中則無偏無黨剛中二言皆所以眀此道<lb/>
　非有二物也此道合乎人心故人咸應之用師征伐<lb/>
　非平夷之事故曰行險非奸險之險也行險而順行<lb/>
　乎險中而得其道故也行險而順之道即剛中而應<lb/>
　之道也發眀之言不同而道無不同以此毒天下而<lb/>
　民咸從之矣吉矣無咎矣丈人强力而兼行乎此丈<lb/>
　人行人心之所同然而無不應也是以謂大易之道<lb/>
象曰地中有水師君子以容民畜衆<lb/>
<pb n="12b"/>
　水行地中有以容之則聚鑿一井則水聚一井鑿十<lb/>
　井則水聚十井一井不鑿焉則一井之水亦不聚此<lb/>
　無他無以容之無由而聚也是以君子容民畜衆師<lb/>
　衆也不特行師其臨民亦然民亦衆也豈有居上不<lb/>
　寛量不容衆而人心悅而服之者乎此又易之道也<lb/>
　卦彖未發此義於大象發之<lb/>
初六師出以律否臧凶象曰師出以律失律凶也<lb/>
　行師之道用律為急臧善也苟不善於用則凶此古<lb/>
<pb n="13a"/>
　今行師之定論斷不可易以是知聖人聰眀睿智無<lb/>
　所不通至於兵法亦深識其要自古善用兵者唯得<lb/>
　此不敗不得此雖善用兵亦有時乎敗如李廣如薛<lb/>
　萬徹非不善用兵以其失律故終於敗書云不愆于<lb/>
　四伐五伐六伐七伐乃止齊焉所以用律也兵家常<lb/>
　談唯整者勝此斷斷不易之論此易之道也莊子曰<lb/>
　順為臧逆為否蓋謂逆則不臧矣否臧不臧也用律<lb/>
　而不善與無律同<lb/>
<pb n="13b"/>
九二在師中吉无咎王三錫命象曰在師中吉承天寵<lb/>
也王三錫命懐萬邦也<lb/>
　一陽五隂則五隂歸一陽一陽為主師比是也一隂<lb/>
　五陽則五陽歸一隂一隂為主同人大有是也大抵<lb/>
　隂與陽其情相得革之二女同居而不相得者皆隂<lb/>
　故也今五隂盡應九二之一陽則九二為主九二臣<lb/>
　也而人心咸歸之殊非人臣之所宜唯在師之中為<lb/>
　將帥則吉羣隂咸應者士咸應也何不可之有王三<lb/>
<pb n="14a"/>
　錫命所以推誠盡禮於將臣也君心不篤將亦難於<lb/>
　受命奸譛一行首領不保何以成功象曰在師中吉<lb/>
　承天寵者言行師不出於私出於公有大惡亂倫虐<lb/>
　民衆心共怒是謂天命殛之是謂承天寵此眀衆咸<lb/>
　應之道也象辭亦有補爻辭之所未言者此之謂也<lb/>
　王三錫命懐萬邦也者此亦補爻辭之所未言王者<lb/>
　之所以三錫命於將臣者志不在殺也所以懐受萬<lb/>
　邦也彼惡大焉或亂倫焉或虐民焉屢諭莫從故命<lb/>
<pb n="14b"/>
　將征之征者正其不正鋤剗亂弱所以安衆也故曰<lb/>
　懐萬邦也慮或者不眀三錫之義疑其志於殺也故<lb/>
　特眀之<lb/>
六三師或輿尸凶象曰師或輿尸大无功也<lb/>
　輿衆也尸主也行師之法權歸一將使衆主之凶之<lb/>
　道也象曰大無功也甚言其不可衆所不一必無成<lb/>
　功九二既作帥六三居二之上有權不歸一之象<lb/>
六四師左次无咎象曰左次无咎未失常也<lb/>
<pb n="15a"/>
　六隂四乂所處偏有左次之象無知者以前進為快<lb/>
　為榮以左次為耻為辱知者不然唯其宜而已矣殺<lb/>
　人非君子之心則左次固其所安也未為失常道也<lb/>
　齊桓伐楚而次於陘春秋之所與也<lb/>
六五田有禽利執言无咎長子帥師弟子輿尸貞凶象<lb/>
曰長子帥師以中行也弟子輿尸使不當也<lb/>
　田所以養人也而有禽焉害稼則義當去其害稼之<lb/>
　禽執言執其害稼之罪以為言聲罪而征之使天下<lb/>
<pb n="15b"/>
　之不正者咸懼若無辭可執徒以私意欲征之則不<lb/>
　惟敵國怨咎舉天下皆怨咎之矣義理所在人心之<lb/>
　所同也長子帥師非獨指長子凡任而為帥者即長<lb/>
　子之謂也行師事權必出於一而後可濟若使弟子<lb/>
　衆主之雖所任弟子賢亦不可故曰貞凶言雖正亦<lb/>
　凶此義六三已發之而又言於此行師大利害自古<lb/>
　通患故特重復言之象又曰長子帥師以中行也中<lb/>
　者道之異名言權統於帥乃由中正之道而行也弟<lb/>
<pb n="16a"/>
　子輿尸是人不當也非易之道也<lb/>
上六大君有命開國承家小人勿用象曰大君有命以<lb/>
正功也小人勿用必亂邦也<lb/>
　師之終功成大君有命所以賞功也正功言賞必當<lb/>
　功不可差失也開國封之為諸侯承家以為卿大夫<lb/>
　也開國承家之始其初不可用小人也於此始言勿<lb/>
　用者因此賞功原其始也用小人為將帥幸而成功<lb/>
　則難於不賞使之開國承家則害及民必亂邦也豈<lb/>
<pb n="16b"/>
　聖人君國子民之大道去一害民者又用一害民者<lb/>
　以亂易亂必不可後世雜霸之說興逆取順守之說<lb/>
　興有曰用得其道則天下徂詐咸作使此非君子之<lb/>
　言也用一詐者天下之詐心咸興用一小人天下小<lb/>
　人心咸肆行一不義殺一不辜而得天下君子斷不<lb/>
　為也用師而用詐取勝於目前貽禍於後日其應如<lb/>
　嚮自有正兵之法可用諸葛亮以正兵李靖以正兵<lb/>
　二子之善用兵諸將無及後世之為將者胡不用此<lb/>
<pb n="17a"/>
　而獨以詐歟二子之用正不用詐君子之所與也易<lb/>
　之道也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　楊氏易傳卷四<lb/>
</p>
<p>
</p>
  </div>
</body>
</text>
</TEI>
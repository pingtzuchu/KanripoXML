<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>楊氏易傳卷六</head> <lb/>
    <p>
<pb n="1a"/>
欽定四庫全書<lb/>
　楊氏易傳卷六<lb/>
　　　　　　　　　　　　宋　楊簡　撰<lb/>
䷊<hi>乾下坤上</hi>泰小往大來吉亨彖曰泰小往大來吉亨則是<lb/>
天地交而萬物通也上下交而其志同也内陽而外陰<lb/>
内健而外順内君子而外小人君子道長小人道消<lb/>
也<lb/>
　陽為大為君子陰為小為小人三陰往而居外三陽<lb/>
<pb n="1b"/>
　來而居内道之正也道之正者為和為同為宜為治<lb/>
　為泰為吉亨道之不正者為不和為不同為失宜為<lb/>
　亂為否為凶塞故夫天氣下降地氣上騰二氣交和<lb/>
　而萬物泰通此道之正者内陽外陰於時為生育於<lb/>
　氣血為安和於德為内健外順而宜内健中不可屈<lb/>
　外順無忤於物與色厲内荏之小人異矣於政為内<lb/>
　君子外小人而治内君子君子道長外小人小人道<lb/>
　消聖人不能使天下無小人不使居内亂正其道消<lb/>
<pb n="2a"/>
　而已凡此無非道之正者此特言其大畧耳若夫詳<lb/>
　言凡正之類奚勝窮大抵正無不利邪無不害人道<lb/>
　謹諸此而已矣<lb/>
象曰天地交泰后以財成天地之道輔相天地之宜以<lb/>
左右民<lb/>
　當天地交和泰通之時元后亦何所為哉財成輔相<lb/>
　以左右斯民而已財裁也裁成天地之道若置閏定<lb/>
　時掘地決川烈焚山澤之類加人力以裁成之也輔<lb/>
<pb n="2b"/>
　相天地之宜若賓日餞月順四時之序而平秩之順<lb/>
　十有二土之宜而蕃毓之之類順其所宜而輔相之<lb/>
　也裁成輔相則三才之氣順正協叙順正協叙則和<lb/>
　育蕃昌故夫財成輔相皆所以左右民使得其所民<lb/>
　性自善自中惟左右之使饑寒不切其身不拂亂其<lb/>
　性又以五禮防其偽而導之中以五刑防其過而協<lb/>
　于中凡此皆所以左之右之堯匡之直之輔之翼之<lb/>
　知民性之本善故左右而養之後世不知民性之本<lb/>
<pb n="3a"/>
　善無禮樂刑政以左右之三才之氣乖亂㐫災饑饉<lb/>
　洊臻民困窮無告又立法以利導民之私欲以亂法<lb/>
　導亂民及民抵冒肆犯則又曰民頑不可訓遂傷殘<lb/>
　之又輕重不當為善者未必免為惡者未必刑罪重<lb/>
　者得輕刑罪輕者得重刑民益亂不知所為盡胥而<lb/>
　為惡皆由不知民性本善不左右之而困之又直擾<lb/>
　害之故也<lb/>
初九拔茅茹以其彚征吉象曰拔茅征吉志在外也<lb/>
<pb n="3b"/>
　善人自有善人之類惡人自有惡人之類為善不同<lb/>
　同歸于治為惡不同同歸于亂善與善親惡與惡親<lb/>
　不假納約不召而應何也善人知善人必我與惡人<lb/>
　知善人必不我與水流濕火就燥同聲相應同氣相<lb/>
　求故君子小人率不相能君子之不與小人非私乎<lb/>
　已也小人為不正為利為亂義不得不逺之也小人<lb/>
　之不與君子非心惡之也知其非吾類必不我與非<lb/>
　已之利故必去之也彚類也拔茅連茹牽連而至三<lb/>
<pb n="4a"/>
　陽以類而進之象初九君子之類也泰之時天下有<lb/>
　道君子之類當進征進也象曰志在外志於出不於<lb/>
　處也孔子曰邦有道貧且賤焉恥也此道之正也君<lb/>
　子由正道而行無私乎已之心也以私乎已之心而<lb/>
　往者小人也<lb/>
九二包荒用馮河不遐遺朋亡得尚于中行象曰包荒<lb/>
得尚于中行以光大也<lb/>
　大哉九二之道也惟賢知賢拔茅茹在九二不必言<lb/>
<pb n="4b"/>
　九二大賢學之荒者疑在所棄今九二則包之何以<lb/>
　包之也人有常性本善本正因物有遷斯昏斯亂荒<lb/>
　者不協于極而已猶未罹于咎君子當包受之寛以<lb/>
　教養之則天下之善心無不興起可以使人皆有士<lb/>
　君子之行馮河者勇進直前無所畏懦之象謹畏不<lb/>
　敢發君子之常德然而泰之時上下交而其志同君<lb/>
　子居内而道長小人居外而道消三陽並進羣賢畢<lb/>
　集九二又得位於斯時也苟猶畏懦不敢輕發則斯<lb/>
<pb n="5a"/>
　民何所賴至治何由致哉用馮河所以發破君子畏<lb/>
　懦之蔽啓以變通大有為之道也遐逺也逺者人情<lb/>
　易以遺忘才力之所不逮今九二不遺遐逺舟車所<lb/>
　至人力所通睿智周之光被無外朋者所親也朋亡<lb/>
　則不止於所親雖所不知凡一言之善一事之能尚<lb/>
　皆用之而况於以賢人吉士稱者乎包荒用馮河不<lb/>
　遐遺朋亡九二備此四德得道之上尚上也得乎道<lb/>
　之全非其小者也然此亦非於常性之外復有所進<lb/>
<pb n="5b"/>
　也雖大聖與下愚其常性則同賢者智者自過之而<lb/>
　失其中不肖者愚者自不及而失其中九二之道自<lb/>
　小賢小智觀則謂之大自道觀之則中行而已矣中<lb/>
　無實體賢者智者未能忘意不意乎彼則意乎此不彼<lb/>
　不此又意乎中皆有所倚非中也中者無思無慮無<lb/>
　偏無倚之虛名非訓詁之所到曰光大者乃言其道<lb/>
　心光明如日月之光無所思為而萬物畢照道心無<lb/>
　我虛眀洞照萬理苟未至於如日月之光明必有私<lb/>
<pb n="6a"/>
　有意有我必有蔽惑唯曰中而不曰正者中正雖無<lb/>
　二道而世之秉正者未必能中虛無我也<lb/>
九三无平不陂无往不復艱貞无咎勿恤其孚于食有<lb/>
福象曰无往不復天地際也<lb/>
　有平必有陂有往必有復無有平而不陂者無有往<lb/>
　而不復者小者雖往他日將復今雖治平後將陷陂<lb/>
　消息盈虛勢不可止然亦有道焉克艱克正亦可無<lb/>
　咎勿用憂恤此理之可信者于食有福禄之可保也<lb/>
<pb n="6b"/>
　食禄食之謂所患在我之失道爾道以放逸而失以<lb/>
　艱正而得未有得乎道而致禍者象曰無往不復天<lb/>
　地際也天地陰陽消長之際則然不言人道明亦可<lb/>
　以艱貞致福也大傳曰天地設位聖人成能蓋道可<lb/>
　以通乎造化消禍敗補天地之不足有如此之神用<lb/>
　於是爻見之<lb/>
六四翩翩不富以其隣不戒以孚象曰翩翩不富皆失<lb/>
實也不戒以孚中心願也<lb/>
<pb n="7a"/>
　翩翩羣衆皆來之象夫惟富乃能用其隣六四陰虛<lb/>
　不富而乃能以其隣者小人同類皆失勢位皆欲復<lb/>
　來以其中心之所願故不待約而自孚應聖人於此<lb/>
　明著小人之情以教君子又因不富之辭而發之曰<lb/>
　皆失實也謂富為實小人之情也聖人不然小人昏<lb/>
　迷自不知本性之善為失實也此聖人之微㫖唯明<lb/>
　者知之也<lb/>
六五帝乙歸妹以祉元吉象曰以祉元吉中以行願也<lb/>
<pb n="7b"/>
　帝王之女不嫁公侯自古有之曰帝乙者豈歸妹之<lb/>
　禮至帝乙而明備乎六五謙柔中虛以用九二之大<lb/>
　賢亦猶帝女下嫁謙虛用賢必獲元吉言祉明吉之<lb/>
　盛象曰中以行願者明六五非利於此而勉為謙降<lb/>
　也六五得道焉中者道之異名蓋其心所願自爾謙<lb/>
　虛所謂謙虛者即道也故曰中以行願也得道者非<lb/>
　於心外得之心即道也孔子曰心之精神是謂聖<lb/>
上六城復於隍勿用師自邑告命貞吝象曰城復隍其<lb/>
<pb n="8a"/>
命亂也<lb/>
　城隍塹也城圮而復於隍世亂至此勿復用師徒驅<lb/>
　亂民置之死地不然則前徒倒戈矣用師適足以促<lb/>
　其禍至此已不可收拾於大亂不可收拾之中聖人<lb/>
　亦畧致其誨庶其小支曰姑自邑告命言姑自近極<lb/>
　之雖出於貞正猶終恐不免於吝吝者文過亂亡之<lb/>
　君難於扶持孟子曰不仁者可與言哉安其危而利<lb/>
　其災樂其所以亡者不仁而可與言則何亡國敗家<lb/>
<pb n="8b"/>
　之有垂亡之君有能飜然悔悟已過不復文飾暴白<lb/>
　已過誠心改更則亦可感動國人人之愛敬其君天<lb/>
　下之所同也此以誠感彼以誠應所患亂亡之君往<lb/>
　往終於文過天命無常唯人所召人道亂則天命亂<lb/>
　曰其命亂也古書多以已所居邑曰邑王率割邑商<lb/>
　邑翼翼四方之極盤庚不常厥邑周公作新大邑皆<lb/>
　謂已邑<lb/>
䷋<hi>坤下乾上</hi>否之匪人不利君子貞大往小來彖曰否之匪<lb/>
<pb n="9a"/>
人不利君子貞大往小來則是天地不交而萬物不通<lb/>
也上下不交而天下無邦也内陰而外陽内柔而外剛<lb/>
内小人而外君子小人道長君子道消也<lb/>
　泰不曰匪人而否匪人者時進匪人既已否矣故不<lb/>
　利君子貞然則君子當退而憂世不已之君子猶進<lb/>
　説不已是謂彊聒必取干時之禍聖人誨之曰否之<lb/>
　匪人不利君子貞欲使君子知否之自天而非人則<lb/>
　君子無所用其力孔子曰天下有道則見無道則隱<lb/>
<pb n="9b"/>
　彼彊聒不已之君子雖忠而非義大易之道不然道<lb/>
　必無我如太虛如天地如四時之錯行可以仕則仕<lb/>
　可以止則止可以久則久可以速則速窮則行於家<lb/>
　達則行於天下一也陽為大為君子當居内今乃往<lb/>
　而居外陰為小為小人當居外今乃來而居内非上<lb/>
　下交之道故凡不正之類為不交為不通為無邦人<lb/>
　君生長乎富貴崇高之中難乎盡知治亂之情狀聖<lb/>
　人於是告之曰上下不交即為無邦庶乎因上下之<lb/>
<pb n="10a"/>
　情不交知所警而圖也中德宜剛而不屈今乃外剛<lb/>
　以忤物外禮宜柔而與物今乃内柔而懾懦失道之<lb/>
　正皆此類也餘已見泰卦<lb/>
象曰天地不交否君子以儉德辟難不可榮以禄<lb/>
　君子退處無禄而不儉則無以供其用勢必至於求<lb/>
　禄困窮迫之其志亂矣卦辭已明不利君子貞彖又<lb/>
　言君子道消此又言儉德辟難又曰不可榮以禄者<lb/>
　人情好進惡退好奢惡儉意之難忘也故聖人諄復<lb/>
<pb n="10b"/>
　言之<lb/>
初六拔茅茹以其彚征吉亨象曰拔茅貞吉志在君也<lb/>
　泰初曰征此曰貞則知此不當征當退泰當征不當<lb/>
　退其道一也象曰志在君者明君子之志非怨而忘<lb/>
　乎君也志未嘗不在君君不見用故退爾常情居否<lb/>
　多憂鬱唯有道者其心未嘗不亨通言亨明道於二<lb/>
　亦言亨<lb/>
六二包承小人吉大人否亨象曰大人否亨不亂羣也<lb/>
<pb n="11a"/>
　否則君子當去而此猶曰包承小人吉者事亦有勢<lb/>
　未得遽去則當包承小人者之事其上也包而不敢<lb/>
　露承而不敢拂故吉此亦君子處否之道若夫大人<lb/>
　則於否而能亨蓋大人之道大睿智無方自有變化<lb/>
　之妙不包承而能亨包承則亂羣矣大人否亨則不<lb/>
　亂羣<lb/>
六三包羞象曰包羞位不當也<lb/>
　君子中亦有小人六二得中君子也故曰包承至於<lb/>
<pb n="11b"/>
　六三德不如六二而位益高舍正而從邪羞有愧於<lb/>
　中故曰包羞象曰位不當者德不足以當位故也是<lb/>
　謂君子中之小人自古此類良多<lb/>
九四有命无咎疇離祉象曰有命无咎志行也<lb/>
　日中則亥天下事理過中則變乾四曰乃革泰四曰<lb/>
　翩翩言小人之類至否四又言大者復來疇離祉者内<lb/>
　外上下之際皆附離其祉言可連茹而來也象曰志<lb/>
　行也言志已行則可苟先時而干進君未有命而遽<lb/>
<pb n="12a"/>
　出必有志未行而疆欲行咎者君子尤之小人怨之<lb/>
九五休否大人吉其亡其亡繫于苞桑象曰大人之吉<lb/>
位正當也<lb/>
　休息否禍惟大人則吉非大人則否亦未易休大人<lb/>
　得道大全每發皆中故能止亂不然則休否者未能<lb/>
　皆中乎道則亂難止其亡其亡恐懼惑慮之言桑根<lb/>
　最盛苞桑叢生之桑其根愈盛愈固繫于苞桑慎固<lb/>
　之象使君臣皆若是則可使永無否象曰大人之吉<lb/>
<pb n="12b"/>
　位正當也者言有大人之道而不居正當之位則權<lb/>
　不自已亦無大功<lb/>
上九傾否先否後喜象曰否終則傾何可長也<hi>此疑有關程傳本義亦有除㫖</hi>
䷌<hi>離下乾上</hi>同人于野亨利涉大川利君子貞彖曰同人柔<lb/>
得位得中而應乎乾曰同人同人曰同人于野亨利涉<lb/>
大川乾行也文明以健中正而應君子正也唯君子為<lb/>
能通天下之志<lb/>
　與人和同之道必以柔行之則和同矣柔而不得位<lb/>
<pb n="13a"/>
　則無勢亦不能行既柔又得位而不得中焉為不得<lb/>
　道則人心亦不服中者道之異名也柔矣得位矣得<lb/>
　中矣而又應乎乾乾者剛健之勢或剛健之德猶相<lb/>
　應而和同可知矣故曰同人至于同人曰同人于野<lb/>
　亨利涉大川則乾行矣人君之事人臣不得而與故<lb/>
　首特異其辭曰同人曰野者廣莫之象同人于野則<lb/>
　無所不同始為亨通始可以涉大川濟險難此乃乾<lb/>
　體之所行非人臣之事人臣豈能致如此廣大之事<lb/>
<pb n="13b"/>
　業何謂君子之貞言乎文為條理光輝著見之謂文<lb/>
　言乎辨析洞照無蔽之謂明言乎日應萬變不屈不<lb/>
　息之謂健言乎無思無為無偏無倚之謂中言乎正<lb/>
　而無邪之謂正言乎交際泛應之謂應道心無體神<lb/>
　用無方文明健中正應非實有此六者之殊形容君<lb/>
　子之正道有此六者之言其實一也亦猶曰白曰瑩<lb/>
　曰潤皆言一玉曰黃曰剛曰聲皆言一金唯君子為<lb/>
　能通天下之志者人心一而已矣心即道孔子曰心<lb/>
<pb n="14a"/>
　之精神是謂聖聖人先覺衆人不覺爾以明照昏以<lb/>
　　一知萬如水鑑中之萬象不勞思慮而毫髮無遁者<lb/>
　此心自明自神自無所不通故也庸人非不能通惟<lb/>
　昏故不通爾柔得位得中應乾六二上應乾卦之象<lb/>
　離文明乾健二五中正而應觀乎卦之六畫而卦辭<lb/>
　彖辭可覩矣六十四卦皆然<lb/>
象曰天與火同人君子以類族辨物<lb/>
　天與火同於陽同於上而君子以類族辨物者異中<lb/>
<pb n="14b"/>
　之同也使一於混同族不復類則婚姻無别物不復<lb/>
　辨則上下無章名分大亂得其道者雖異而同失其<lb/>
　道者雖同而異<lb/>
初九同人于門无咎象曰出門同人又誰咎也<lb/>
　初九初出門之象同人于門不偏不私故人無咎之<lb/>
　者<lb/>
六二同人于宗吝象曰同人于宗吝道也<lb/>
　同人之道惡其偏私六二正應九五有于宗之象止<lb/>
<pb n="15a"/>
　同其宗人亦不廣矣故吝吝有小狹之義孔子曰誰<lb/>
　能出不由户何莫由斯道坤上六曰其道窮也此曰<lb/>
　吝道也百姓日用而不知故昏故亂故吝一曰覺之<lb/>
　則廣矣大矣六十四卦三百八十四爻一也<lb/>
九三伏戎于莽升其高陵三歳不興象曰伏戎于莽敵<lb/>
剛也三歳不興安行也<lb/>
　陰陽自有相親之象九三之情在六二欲有之恐九<lb/>
　四之來也故敵之莽之地卑下三之象九四在上高<lb/>
<pb n="15b"/>
　陵之象九三與六二非正應也非正應而私之非其<lb/>
　道矣失道而又敵剛未有能濟者三嵗不興安能行<lb/>
　也六二不必謂果有其人但言九三之所欲者是已<lb/>
九四乘其墉弗克吉攻象曰乘其墉義弗克也其吉則<lb/>
困而反則也<lb/>
　四九之陽志亦在乎六二之陰而亦非正應又九三<lb/>
　間之故乘墉而攻四居三上有乘墉攻下之象然以<lb/>
　九居四始剛終柔故有弗克攻之象其弗克攻乃以<lb/>
<pb n="16a"/>
　非正應非義而往人心不從鬼神不祐自弗克也雖<lb/>
　非本心然既弗攻矣其事反於典則矣亦吉困而反<lb/>
　則者尚能獲吉而况於誠心反則者乎六二不必謂<lb/>
　果有其人但言九四之所欲者是已三與四皆以私<lb/>
　欲失同人之道<lb/>
九五同人先號咷而後笑大師克相遇象曰同人之先<lb/>
以中直也大師相遇言相克也<lb/>
　九五六二為正應三而與四間之故先號咷九五之<lb/>
<pb n="16b"/>
　中心自以義直故號咷也義之直者天下之所與人<lb/>
　之所助而况於以九五之利勢行之乎三四為間必<lb/>
　用大師克之方能與六二相遇故後笑此亦理勢之<lb/>
　自然也九三三嵗不興九四義弗克攻唯九五能用<lb/>
　兵師克之而卒獲相遇者九五之義正直故也大師<lb/>
　而後相遇言必相克而後遇也得正直之道者其莫<lb/>
　能遏抑如此<lb/>
上九同人于郊无悔象曰同人于郊志未得也<lb/>
<pb n="17a"/>
　郊者逺外之地上九處一卦之外同人於郊雖無三<lb/>
　四之爭亦無九五號咷相克之難亦無悔尤志亦未<lb/>
　為得也蓋道心之神雖與萬衆應酬如天地之變化<lb/>
　風雨散潤日月照臨四時錯行自得亨通之道斯為<lb/>
　得矣居逺外避悔咎未為同人之大道<lb/>
䷍<hi>乾下離上</hi>大有元亨彖曰大有柔得尊位大中而上下應<lb/>
之曰大有其德剛健而文明應乎天而時行是以元亨<lb/>
　大有同人皆五陽一陰同人柔得位得中而應而大<lb/>
<pb n="17b"/>
　有則得尊位大中而上下皆應之夫與人必柔剛則<lb/>
　忤物此古今之常情不可違者故二卦皆用柔尊位<lb/>
　則勢之所行者廣中一也安得有大小之異而同人<lb/>
　止曰得中大有則曰大中何也中無大小人有大小<lb/>
　賢人之中無作好無作惡無偏無陂無反無側聖人<lb/>
　之中亦無以異於賢人之中而剛健如天文明如天<lb/>
　如日月之代明如四時之錯行變化正大則非賢人<lb/>
　之所及也是謂大中賢非無剛健文明之德不為事<lb/>
<pb n="18a"/>
　物所遷移即剛健也發諸文為條理不亂緝熈光明<lb/>
　物莫之蔽即文明也唯聖人盡之賢者未盡故大中<lb/>
　之道惟聖人可以當之孔子曰古之有天下者必聖<lb/>
　人六五柔得尊位王者之事聖人之事故曰大中以<lb/>
　聖人之道居至人之位又以其道行之其上下無不<lb/>
　心悦誠服而應之矣故曰大有人君之有天下非有<lb/>
　其土而已有其人也有其人者有其心也有剛健文<lb/>
　明之德而有毫髮不與天為一是為不應乎天應乎<lb/>
<pb n="18b"/>
　大矣而文為舉措有一不能隨時而適宜則猶未盡<lb/>
　大中之道曰剛健曰文明曰應乎天曰時行非果有<lb/>
　若是不同之實也人心自善人心自靈人心自明人<lb/>
　心自神人心自備衆德萬善自與天地無二自有變<lb/>
　化隨時中節之妙特聖人不失其全賢者猶未精一<lb/>
　未全故不同聖人盡此大中之全故元亨元者大中<lb/>
　之本亨者大中之亨通<lb/>
象曰火在天上大有君子以遏惡揚善順天休命<lb/>
<pb n="19a"/>
　柔得尊位大中而上下應之可謂天之休命矣君子<lb/>
　何以順之善者天之心也惡者非天之心也惡不遏<lb/>
　則亂則民被其毒善不揚則正道不行民不被其澤<lb/>
　治亂安危之機在善惡揚遏之間而已火在天上明<lb/>
　照萬物有别白善惡之象以是知遏惡揚善天道也<lb/>
　卦中自著此象<lb/>
初九无交害匪咎艱則无咎象曰大有初九无交害也<lb/>
　大有之時聖君在上四方咸仰初九雖在下亦當出<lb/>
<pb n="19b"/>
　而交當出而交而不交則害者害道也害吾之德也<lb/>
　當入而出為踈動當出而入為固避皆非正道聖人<lb/>
　誨之曰出而交匪為咎也克謹艱則無咎象曰大有<lb/>
　初九無交害也謂在大有之時則害在初時則未必<lb/>
　害也乾初則貴潛需初則貴其不犯難履初則貴其<lb/>
　獨行惟大有之初則貴其交也<lb/>
九二大車以載有攸往无咎象曰大車以載積中不敗<lb/>
也<lb/>
<pb n="20a"/>
　此人臣之大有也有人臣大有之德方能成人臣大<lb/>
　有之業臣之事君如車載物大車則無所不載豈惟<lb/>
　無所不載而已亦可載之而往言車力之有餘德之<lb/>
　大者無所不備無所不濟泛應曲當通行而無碍必<lb/>
　無咎九二陽剛中正有大車之象積中不敗者言厚<lb/>
　積物於車中車不敗損猶大德無所不堪任也若德<lb/>
　之小者得其一失其二得其二三失其六七難乎免<lb/>
　於人之咎尤矣<lb/>
<pb n="20b"/>
九三公用亨于天子小人弗克象曰公用亨于天子小<lb/>
人害也<lb/>
　左傳曰公用亨于天子三居下卦之上是人臣而居高<lb/>
　位為公公者道德全備之稱公則能敬亨于天子小<lb/>
　人無德而居此往往多為亂<lb/>
九四匪其彭无咎象曰匪其彭无咎明辨晳也<lb/>
　九四居近君之位事謙柔之君而已乃陽剛之體殊<lb/>
　不順也宜謹宜敬無使彭大見諸事狀則免咎矣非<lb/>
<pb n="21a"/>
　明者豈能辨晳事宜如此往往迷於勢利必取禍而<lb/>
　後已九四入離卦有明象<lb/>
六五厥孚交如威如吉象曰厥孚交如信以發志也威<lb/>
如之吉易而無備也<lb/>
　六五謙柔任賢誠信交孚疑有太柔無制無威之象<lb/>
　而六五大中離明自有威如之吉是威非六五有意<lb/>
　立威以備防臣下之僭越也六五大中之道心無思<lb/>
　無為寂然不動交如之孚威如之吉如鑑中之象如<lb/>
<pb n="21b"/>
　日月之照臨如天地之變化故曰易而無備也坦坦<lb/>
　平易初無戒備之意而自有道德之威也<lb/>
上九自天祐之吉无不利象曰大有上吉自天祐也<lb/>
　孔子嘗舉此爻兼明人助并發信順尚賢之義非專<lb/>
　釋此爻也舉此致教於人故推言及順信尚賢夫道<lb/>
　一而已矣縱橫言之無不可者特以此爻無順信尚<lb/>
　賢之象不必以順信尚賢為言也此爻爻辭並不言<lb/>
　所以致祐之由而遽曰自天祐之吉無不利者何也<lb/>
<pb n="22a"/>
　無所為而天自祐之天道無為故也大有登大之世<lb/>
　上九超然一卦之外不墮於有中善有不有善外非<lb/>
　離為無所為不可度思矧可射思天人一道故天祐<lb/>
　之大有大有之上難乎具吉大有上吉惟天知之故<lb/>
　天祐之孔子曰知我者其天乎又曰吾無知也惟其<lb/>
　無知人不知惟天知無知即無為無知無為照臨不<lb/>
　遺順亦在斯信亦在斯尚賢亦在斯<lb/>
　<lb/>
<pb n="22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　楊氏易傳卷六<lb/>
</p>
<p>
</p>
  </div>
</body>
</text>
</TEI>
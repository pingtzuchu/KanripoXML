<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>楊氏易傳卷十八</head> <lb/>
    <p>
<pb n="1a"/>
欽定四庫全書<lb/>
　楊氏易傳卷十八<lb/>
　　　　　　　　　　　　　宋　楊簡　撰<lb/>
䷷<hi>艮下離上</hi>旅小亨旅貞吉彖曰旅小亨柔得中乎外而<lb/>
順乎剛止而麗乎眀是以小亨旅貞吉也旅之時義大<lb/>
矣哉<lb/>
　山上之大行而不止旅之象也觀卦之象足以小亨<lb/>
　六五柔得中乎外外卦也外有旅之象焉旅體不剛<lb/>
<pb n="1b"/>
　惟順乎剛得中則不失乎道止則止而不動禹曰安<lb/>
　汝止艮曰艮止也人之道心未始不止也所麗者明<lb/>
　哲則得所依矣體本柔是以小亨旅處乎外窮而不<lb/>
　得志成者往往多失正惟其得道者不失正夫人情<lb/>
　之所以多失正者以困窮進之苟於趨利也不肯遵<lb/>
　道者以為非利之所在也而今貞吉明由正者吉失<lb/>
　正者不吉然則小人為不正也何益哉苟於目前不<lb/>
　知禍隨其後也今由正而行者得中順乎剛止而麗<lb/>
<pb n="2a"/>
　乎明自足以亨自足以致吉然則貞正者何患乎不<lb/>
　獲吉人情於旅多窮悴無聊安知旅之時義有大矣<lb/>
　哉之妙前所謂得中者即大矣哉之妙也所謂正者<lb/>
　即大矣哉之妙也所旅於外順乎剛麗乎明皆大矣<lb/>
　哉人於旅微動於意則有所倚有所遷失其大矣人<lb/>
　心即道故曰道心道心無體孰動孰靜孰行孰止變<lb/>
　化云為如四時之錯行如水鑑中之萬象猶恐大矣<lb/>
　哉未足以盡斯義孔子曰言不盡意而或者忽畧斯<lb/>
<pb n="2b"/>
　卦以為小末是惡足與言易之道哉<lb/>
象曰山上有火旅君子以明慎用刑而不留獄<lb/>
　山上有火明無不照又火行山上不留止君子之明<lb/>
　慎於用刑如火之無不照而不留獄如火行之不留<lb/>
　止亦憫旅者困窮犯法而念之凡此皆易之道也易<lb/>
　之道顯於上離下艮之六畫而行於君子之明慎而<lb/>
　不留獄此不可止以比擬言之心通内明者知其無<lb/>
　所不該無俟乎貫通六十四卦之象聖人姑以導昏<lb/>
<pb n="3a"/>
　者而漸通之不昏者知六十四卦一象也三百八十<lb/>
　四爻一事也明者自信昏者自不信<lb/>
初六旅瑣瑣斯其所取災象曰旅瑣瑣志窮災也<lb/>
　初六隂柔狹小有瑣瑣之象斯其所以取災歟志窮<lb/>
　故也坎惟心亨困而不失其所亨隨物而遷自昏自<lb/>
　失不昏者本不失<lb/>
六二旅即次懐其資得童僕貞象曰得童貞終无尤也<lb/>
　六二得中得旅之道者故即次而安懐資而利又得<lb/>
<pb n="3b"/>
　童僕之貞忠得童僕之心則無所不得矣故曰終無<lb/>
　尤也<lb/>
九三旅焚其次喪其童僕貞厲象曰旅焚其次亦以傷<lb/>
矣以旅與下其義喪也<lb/>
　九三不中用剛而過自居位得勢者尚不可以免禍<lb/>
　而況於旅乎宜其焚次矣在旅而以此與下必喪童<lb/>
　僕之貞危厲之道也<lb/>
九四旅于處得其資斧我心不快象曰旅于處未得位<lb/>
<pb n="4a"/>
也得其資斧心未快也<lb/>
　以陽居陽以隂居隂則安故六二則安為即次以九<lb/>
　居四則不安為旅於處為未為得其位旅之道非止<lb/>
　於柔弱而已亦有剛斷之道焉九四剛有斧象居弱<lb/>
　離明非昏妄者故曰得其資斧然非中非得道者故<lb/>
　未能安有不快之心焉<lb/>
六五射雉一矢亡終以譽命象曰終以譽命上逮也<lb/>
　六五中正文明之士欲以致文明之業離為雉文明<lb/>
<pb n="4b"/>
　之象也射之而亡其矢無應之者道不行也六二不<lb/>
　應故有此象然六五文明之徳終不可掩没人皆服<lb/>
　之譽之故雖非所求自有命之者象曰上逮也以上<lb/>
　九相比隂陽有相親之象<lb/>
上九鳥焚其巢旅人先笑後號咷喪牛於易凶象曰以<lb/>
旅在上其義焚也喪牛於易終莫之聞也<lb/>
　上九與九三畧相似而上九為甚焉以剛居上而離<lb/>
　火性上炎剛躁為甚鳥焚其巢旅而以此居上焚巢<lb/>
<pb n="5a"/>
　之道也鳥高翔有自髙亢之象其未焚也愚不知其<lb/>
　禍至故笑及其焚則號咷矣葢不知柔順之足以致<lb/>
　福免禍而忽畧輕易無故喪之故凶牛有柔順之象<lb/>
　其曰終莫之聞也者昏愚雖被禍尤不悟其所以致<lb/>
　此之由雖終其身不悟也<lb/>
䷸<hi>巽下巽上</hi>巽小亨利有攸往利見大人彖曰重巽以申<lb/>
命剛異乎中正而志行柔皆順乎剛是以小亨利有攸<lb/>
往利見大人<lb/>
<pb n="5b"/>
　巽小者之道也申命之道也剛為大柔為小君為大<lb/>
　臣為小上為大下為小上命之下行之是為申命申<lb/>
　命者巽順而行之天下之事徒柔不足以立必有剛<lb/>
　焉二五皆剛有剛之象皆巽體皆中正剛巽中正備<lb/>
　此衆徳非得道不能又重巽卦柔皆順乎剛又道之<lb/>
　所當然也是以小亨利有攸往利見大人小者固當<lb/>
　依乎大往而依乎大人小者當從乎大不往則失小<lb/>
　者之義然其往也必中正所見必大人如不中正則<lb/>
<pb n="6a"/>
　為邪矣不見大人則見小人矣非巽之道也<lb/>
象曰隨風巽君子以申命行事<lb/>
　風相隨而至即君子之申命行事人臣知申命行事<lb/>
　而已未必知其為易之道也故大傳曰百姓日用而<lb/>
　不知<lb/>
初六進退利武人之貞象曰進退志疑也利武人之貞<lb/>
志治也<lb/>
　巽為進退況初爻尤有進退未定不決之象利武人<lb/>
<pb n="6b"/>
　之貞教之決也貞正也決而不失正易之道也乾九<lb/>
　四以疑而無咎此則以疑而不治當疑而不疑非道<lb/>
　也不必疑而疑疑之過亦非道也<lb/>
九二巽在牀下用史巫紛若吉无咎象曰紛若之吉得<lb/>
中也<lb/>
　九二巽體而又居下卦又二為柔有巽在牀下之象<lb/>
　過於巽也史巫以言通誠於神紛若之多巽順之甚<lb/>
　發諸言辭其多若此疑其大過不能致吉而此吉無<lb/>
<pb n="7a"/>
　咎者於其過巽而出於中誠不致於大過也天下事<lb/>
　皆不可執一論過雖非中就過亦有得中者九二之<lb/>
　謂也是謂變易之道<lb/>
九三頻巽吝象曰頻巽之吝志窮也<lb/>
　以九居三剛而過中質非巽者巽不出於本心勉彊<lb/>
　而行之故曰頻巽頻巽則知頻失之矣故吝吝不足<lb/>
　也夫其實不能巽至於不得已而後巽頻失頻巽其<lb/>
　志亦已窮矣夫豈知本有之性清明無體何者為我<lb/>
<pb n="7b"/>
　無我無意自知自巽何窮之有<lb/>
六四悔亡田獲三品象曰田獲三品有功也<lb/>
　以六居四柔順之至況又巽體教之田焉春蒐夏苗<lb/>
　秋獮冬狩先王以習武備有剛徳之象於以濟六四<lb/>
　之所不足也曰悔亡尤慮其有悔也第往而田可以<lb/>
　獲三品一曰乾豆二曰賔客及充庖三曰班其徒御<lb/>
　夫人性未始不大中或動於意而過剛或動於意而<lb/>
　過柔約其過彊其所不及去其害性者庶乎復其本<lb/>
<pb n="8a"/>
　中矣曰悔亡所以啟諭之於先曰有功所以誘掖之<lb/>
　於後即堯之所以輔之翼之之意<lb/>
九五貞吉悔亡无不利无初有終先庚三日後庚三日<lb/>
吉象曰九五之吉位正中也<lb/>
　九五正得中正之道不偏於剛亦不偏於柔為貞正<lb/>
　必吉悔亦亡無不利者凡此屢言皆所以釋人之疑<lb/>
　定其中正之道也人情喜於柔巽不樂於剛徳故曰<lb/>
　無初然中正之道終必獲吉然亦不可不謹戒庚剛<lb/>
<pb n="8b"/>
　道也先三日而圖其始後三日以圖其終謹之戒之<lb/>
　則吉象曰九五之吉位正中也明夫九五之道允為<lb/>
　正中葢其居尊位不可過於柔巽則失柄故曰位正<lb/>
　中也洪範曰惟辟作福惟辟作威非為暴也自道心<lb/>
　而發無作好惡無偏無倚自不可巽懦無制也<lb/>
上九巽在牀下喪其資斧貞凶象曰巽在牀下上窮也<lb/>
喪其資斧正乎凶也<lb/>
　上九居巽卦之吉為巽之過故亦曰巽在牀下喪其<lb/>
<pb n="9a"/>
　資則失利喪其斧則無斷制雖其事出於正亦凶象<lb/>
　曰上窮也言巽之過也既喪其資斧矣可以為正乎<lb/>
　凶也未有由正而行而失利而無斷制者也失利無<lb/>
　斷足以見其失正之驗<lb/>
䷹<hi>兊下兊上</hi>兊亨利貞彖曰兊説也剛中而柔外説以利<lb/>
貞是以順乎天而應乎人説以先民民忘其勞説以犯<lb/>
難民忘其死説之大民勸矣哉<lb/>
　兌説也得人歡心豈不亨通然利於貞以不正説人<lb/>
<pb n="9b"/>
　者有失壊人心於無窮大致禍於後日剛中柔外其<lb/>
　説之道乎剛之為徳不可以利動也不可以害動也<lb/>
　大中至正不可移奪是為剛也其中則剛外則柔以<lb/>
　此得人之歡心必不失乎貞正得人之歡心而不失<lb/>
　其正者順乎天道應乎人心何則三才一道故也如<lb/>
　此説以先民則民咸從之咸忘其勞説以犯難則民<lb/>
　咸死之咸忘其身説之大至於民咸勸於善豈不大<lb/>
　哉此説非有術以使之也非違道以干之也由正而<lb/>
<pb n="10a"/>
　行而正者人心之所同有故上之人倡之而下之人<lb/>
　自翕然應之㡬於神矣故曰敬一人而千萬人説所<lb/>
　敬寡而説者衆得其道故也故曰道也者通也無不<lb/>
　通也故又不止於民説之又死之不止於死之又勸<lb/>
　於善感民之所同有者故無所不通也<lb/>
象曰麗澤兊君子以朋友講習<lb/>
　澤之相附麗即朋友之相親麗而講習自古朋友之<lb/>
　講習者多矣皆易之兊卦也而知之者有㡬知其説<lb/>
<pb n="10b"/>
　者未足以為知也心通内明自知自信而後為知知<lb/>
　之者何獨知朋友講習之即麗澤也即六十四卦即<lb/>
　三百八十四爻即天地萬物即日月四時麗澤非彼<lb/>
　朋友非此不可度思矧可射思<lb/>
初九和兊吉象曰和兊之吉行未疑也<lb/>
　兊之初莫之適從也泛然和説而已故吉象曰行未<lb/>
　疑者所行未有可疑之迹也<lb/>
九二孚兊吉悔亡象曰孚兊之吉信志也<lb/>
<pb n="11a"/>
　二五本為正應而兩陽無相應之象然陽實有誠信<lb/>
　之義故有相孚之象惟相孚而和説則吉悔亡志不<lb/>
　相孚斷無和説之理故象曰信志也言心相信<lb/>
六三來兊凶象曰來兊之凶位不當也<lb/>
　六三之正應在上六今不從其正而從其不正來比<lb/>
　於二是説於不正也六三之位亦稍髙矣惟賢者宜<lb/>
　在髙位而説於不正不當爾也上六初二不必以人<lb/>
　言惟以正不正言隂陽相應兩隂不相應也<lb/>
<pb n="11b"/>
九四商兊未寧介疾有喜象曰九四之喜有慶也<lb/>
　九剛四柔若有立者而不固其正應在初而未應近<lb/>
　比六三諛佞之小人心知其非而實樂其柔媚故商<lb/>
　度所説去取交戰於胷中而未寧聖人於是勉之曰<lb/>
　介然疾惡小人則有喜象曰有慶者言九四居大臣<lb/>
　之位國之治亂係焉能不近小人則澤及民矣<lb/>
九五孚於剥有厲象曰孚於剥位正當也<lb/>
　九五本與九二正應今乃不應九二而親信上六柔<lb/>
<pb n="12a"/>
　媚不正之小人又置之髙位故曰孚於剥剥之為卦<lb/>
　小人剥君子又剥喪其國家故謂小人為剥信小人<lb/>
　危厲之道也象曰位正當也者聖人推原所以孚於<lb/>
　剥之由由乎以位為己之位正當其位以位為樂故<lb/>
　人欲熾而邪媚得志也此如水有源則必有流如木<lb/>
　有根則必有枝葉實以已處富貴崇髙之位未有不<lb/>
　親信小人致危亂也黄屋非堯心舜視天下如敝屣<lb/>
　禹有天下而不與故君子道用小人退逺<lb/>
<pb n="12b"/>
上六引兊象曰上六引兊未光也<lb/>
　上六超然一卦之外不應於三有髙尚之象宜不為<lb/>
　富貴利達所動然非中無得道之象近比乎九五隂<lb/>
　陽有相親之象則亦有引之説之之象引之斯説未<lb/>
　為光明也子夏出見紛華盛麗而説孔子戒之以毋<lb/>
　為小人儒知其未光明也及孔子没乃以有若似聖<lb/>
　人欲以所事孔子事之强曽子曽子不可曽子光明<lb/>
　子夏不光明也又使西河之民疑子夏於夫子曽子<lb/>
<pb n="13a"/>
　數其罪為第一光明者固如此乎<lb/>
䷺<hi>坎下巽上</hi>渙亨王假有廟利涉大川利貞彖曰渙亨剛<lb/>
來而不窮柔得位乎外而上同王假有廟王乃在中也<lb/>
利涉大川乗木有功也<lb/>
　渙散也離也其象則風行水上其卦變則本以九四<lb/>
　之剛來為九二而成坎故曰剛來六二之柔往為六<lb/>
　四而成巽故曰柔得位乎外一剛一柔皆有亨之象<lb/>
　剛來得中故不陷於坎險故曰不窮不窮者亨之道<lb/>
<pb n="13b"/>
　窮則非道矣柔得位順承九五隂陽相親有上同之<lb/>
　象故曰上同上同者亨之道也不和同則離散非道<lb/>
　矣大抵得乎道者無所往而不亨失乎道者無所往<lb/>
　而能亨假大也惟王者大其有廟之道廟必有尊也<lb/>
　必有親也慈愛恭敬之心也慈愛恭敬人心之所同<lb/>
　有也上者行其恭敬慈愛之心於上舉而措之天下<lb/>
　則舉天下慈愛恭敬之心無不觀感於下是為大其<lb/>
　有廟之道夫人心之所以離散者由其上無慈愛恭<lb/>
<pb n="14a"/>
　敬之心是以下亦無慈愛恭敬之心而為離也有王<lb/>
　者作綏之斯來動之斯和必可以中天下而定四海<lb/>
　之民也故曰王乃在中明非王者則不能宅中也王<lb/>
　者即此有廟之道而推之可以涉大川濟大險曰乗<lb/>
　木有功者取象乗木惟以明濟險有道而已濟險之<lb/>
　道非他也大其有廟之道而已大其有廟之道非他<lb/>
　也即慈愛恭敬之心乃人之本心乃天下同然之心<lb/>
　此心即道心道心者無所不通之心以之脩身則身<lb/>
<pb n="14b"/>
　脩以之齊家則家齊以之治國則國治以之平天下<lb/>
　則天下平以之濟大險則無所不濟此心人之所自<lb/>
　有人所自存而有昏有明有濟有不濟者何也惟民<lb/>
　生厚因物有遷意動則昏不動乎意則道心無體自<lb/>
　明自神自正自中自無所不通自無所不濟不學而<lb/>
　能是謂良能不慮而知是謂良知此假有廟之道也<lb/>
　此乗木之道也彼謂假有廟自有一道乗木自有一<lb/>
　道者何以能感動天下同然之心何以能使自西自<lb/>
<pb n="15a"/>
　東自南自北無思不服此非智術之所能致也<lb/>
象曰風行水上渙先王以享于帝立廟<lb/>
　風行水上渙散之象享帝立廟即王假有廟之道於<lb/>
　卦彖已詳釋其義此則其事也恭敬慈愛之心必達<lb/>
　於事則為享帝為立廟此始舉二事以發其端爾非<lb/>
　謂止此二事足以定天下之渙散孝經曰愛親者不<lb/>
　敢惡於人敬親者不敢慢於人凡慈愛恭敬有一失<lb/>
　焉即失人心王心之誠愛誠敬雖已自足達之深入<lb/>
<pb n="15b"/>
　乎民之心又著之於禮樂政事聲名文物則觀感亦<lb/>
　深動化益敏夫所以合天下離散之心者在此而已<lb/>
　而或者求諸權術良可鄙笑其有以力假仁僅足小<lb/>
　濟岌岌危懼禍亂繼作安得不去彼取此<lb/>
初六用拯馬壯吉象曰初六之吉順也<lb/>
　時方離散不可出而仕也拯壯馬而亟遯則吉矣象<lb/>
　曰初六之吉順也者以初六未得位又渙散之始難<lb/>
　未成則早遯為順為宜也<lb/>
<pb n="16a"/>
九二渙奔其杌悔亡象曰渙奔其杌得願也<lb/>
　渙散之時而九二稍得位出非其時也渙離其所而<lb/>
　奔<lb/>
　<lb/>
　<lb/>
　<lb/>
　<lb/>
　<lb/>
<pb n="16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　楊氏易傳卷十八<lb/>
</p>
<p>
</p>
  </div>
</body>
</text>
</TEI>
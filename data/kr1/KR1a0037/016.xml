<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>楊氏易傳卷十六</head> <lb/>
    <p>
<pb n="1a"/>
欽定四庫全書<lb/>
　楊氏易傳卷十六<lb/>
　　　　　　　　　　　　宋　楊簡　撰<lb/>
䷯<hi>巽下坎上</hi>井改邑不改井无喪无得往來井井汔至亦<lb/>
未繘井羸其瓶凶彖曰巽乎水而上水井井養而不窮<lb/>
也改邑不改井乃以剛中也汔至亦未繘井未有功也<lb/>
羸其瓶是以凶也<lb/>
　上坎水下巽有巽乎水而上水井之象井贍養潤澤<lb/>
<pb n="1b"/>
　之功無窮而實寂然不動邑可改何為乎莫之改也<lb/>
　人心即道故曰道心道心無體變化云為養物恵民<lb/>
　而心未嘗動無喪無得或往或來巽水而上而所謂<lb/>
　井者如故也應酬無窮而所謂無體者則一也微泉<lb/>
　汔至未淵未深亦未繘井未有及物之功學未通達<lb/>
　是為汔至小有知省雖異乎昏蒙而猶蔽猶阻通達<lb/>
　未淵澄養己尚不足難乎及物苟强以及物則有羸<lb/>
　瓶之凶適足取敗葢人雖皆有道心而自知者寡自<lb/>
<pb n="2a"/>
　知則自信自信則自善目正自神自明自無所不適<lb/>
　此非告語之所及自知而已矣人惟自見其過失之<lb/>
　多而自莫之改也故不信本心之本善本正本神本<lb/>
　明不知夫患生于妄意之興意興則昏則亂一日覺<lb/>
　之則吾未始或動未始有改未始不備衆徳神用四<lb/>
　發如風雨之散潤如日月之代明如四時之錯行也<lb/>
　不可度思矧可射思<lb/>
象曰木上有水井君子以勞民勸相<lb/>
<pb n="2b"/>
　井至於及物則有功水本在下今木上有之為出而<lb/>
　及物之象卦辭既言繘井巽而上大象又言木上有<lb/>
　水皆所以明及物之功何也疑其重復為贅深惟聖<lb/>
　人設教厥有大㫖學道之士往往索盡精微極之於<lb/>
　寂然不動又雖欲靜未必果靜雖欲不動未必果不<lb/>
　動此萬古學道之通患不知夫道非動靜之可言尤<lb/>
　非溺於沈寂者之可得道心神明通達無方變化無<lb/>
　窮而亦未嘗或動如水鑑中之萬象是謂天下之至<lb/>
<pb n="3a"/>
　動天下之至動即天下之至賾不得乎變化之妙者<lb/>
　非實得道者也故聖人屢言及物之功其㫖在此君<lb/>
　子勞民所以安養之也又勸之交相為養養物之功<lb/>
　於是乎無窮君子之勸相非後世之空言觀周官比<lb/>
　閭鄰里之治如家人子弟則君子之勸相實有勸相<lb/>
　之功<lb/>
初六井泥不食舊井无禽象曰井泥不食下也舊井无<lb/>
禽時舍也<lb/>
<pb n="3b"/>
　初與四兩隂不相應有不食無禽之象井泥不食汙<lb/>
　下故也己徳不清明致人不食此當求諸已至於舊<lb/>
　則非汙下乃時舍之廢之禽尤去之而況人乎此則<lb/>
　在時而不在我<lb/>
九二井谷射鮒甕敝漏象曰井谷射鮒无與也<lb/>
　九二中正非泥者而九五不應君不用之則二之所<lb/>
　及者惟鮒而已鮒魚之至小者初六象之甕敝漏汲<lb/>
　者之過非井之罪故曰無與也言無應不見用也<lb/>
<pb n="4a"/>
九二井渫不食為我心惻可用汲王明並受其福象曰<lb/>
井渫不食行惻也求王明受福也<lb/>
　井上出則及物有功諸爻凡在下者皆有不食不及<lb/>
　物之象九三則陽剛有為有力能渫治其内者也雖<lb/>
　渫治而亦不見食為我心惻者以九三不中非有道<lb/>
　者徒彊力於善此類多有憂世太過怠於為人之意<lb/>
　以此反為人所棄而不食然此亦吉士亦可汲有明<lb/>
　王作並受其福言亦不棄也亦可用也求之為言亦<lb/>
<pb n="4b"/>
　以明九三之過惻也求也其狀可見<lb/>
六四井甃无咎象曰井甃无咎脩井也<lb/>
　三與四皆不中皆非有道者然三動四靜故三為渫<lb/>
　四為甃甃雖未免乎脩比之渫則稍靜矣惟靜故不<lb/>
　行惻不求王明<lb/>
九五井洌寒泉食象曰寒泉之食中正也<lb/>
　寒泉洌然無喪無得寂然不動也食者及物也中正<lb/>
　之道自不動自有及物之功非索之外者人心之所<lb/>
<pb n="5a"/>
　自有也<lb/>
上六井收勿幕有孚元吉象曰元吉在上大成也<lb/>
　收者斂蔵之義井卦之上其及物之功盛矣人以為<lb/>
　散出也聖人特反而言之曰收所以明道也知散與<lb/>
　收之無二則得其道矣又慮其或止於靜也故又曰<lb/>
　勿幕勿幕所以大開及物之功用明井道之大成也<lb/>
　收與勿幕言似異而實同似二而實一孔子又以有<lb/>
　孚明此道有孚者誠實也孔子又嘗言忠信為大道<lb/>
<pb n="5b"/>
　又曰主忠信又曰信以成之直心誠實何思何慮思<lb/>
　慮微起則支則離全體誠實自無放逸自不流自不<lb/>
　陷於靜止自及物而無窮如天地之變化如四時之<lb/>
　錯行施生之功無窮而非思非為是謂元吉夫井之<lb/>
　上爻及其物之功而乃元吉焉非大成孰能與此寒<lb/>
　泉之食君子也元吉在上聖人也故九五止於吉上<lb/>
　六元吉也<lb/>
䷰<hi>離下兊上</hi>革己日乃孚元亨利貞悔亡彖曰革水火相<lb/>
<pb n="6a"/>
息二女同居其志不相得曰革己日乃孚革而信之文<lb/>
明以説大亨以正革而當其悔乃亡天地革而四時成<lb/>
湯武革命順乎天而應乎人革之時大矣哉<lb/>
　兊澤之水與離火相息滅革之象也離為中女兊為<lb/>
　少女二女同居志不相得女謂嫁曰歸則二女同居<lb/>
　其志終不相得亦革之象也天下之相革皆生於志<lb/>
　之不同湯桀之志不同故革武王紂之志不同故革<lb/>
　凡變革人情之所難革已乃信之盤庚之未遷人言<lb/>
<pb n="6b"/>
　聒聒已遷則人始信之矣文明則事咸宜而説則人<lb/>
　咸和而心服下離明上兊説易象昭然大亨而不失<lb/>
　正者有㡬事變之大往往不無差夫惟得易之道者<lb/>
　動靜一致雖大亨而常正變革難於無悔所革得當<lb/>
　其悔乃亡天地變革故四時成湯武革命即天地之<lb/>
　變革故順天應人彼不知道者當革之時駭於事變<lb/>
　不然則遷於事情安知至大之道哉於變革之時不<lb/>
　與天地相似則失所謂變革之道不得聖人大矣哉<lb/>
<pb n="7a"/>
　之㫖也三才一體動靜一體人情事變一體事變無<lb/>
　窮即四時之變通匪異匪同是謂道心是謂大易之<lb/>
　道是謂元亨利貞亦謂之神謂之道謂之大中<lb/>
象曰澤中有火革君子以治厯明時<lb/>
　孫季和云澤中非有火之地今也有火之變也髙岸<lb/>
　為谷為陵物變有如此者季和之説深當某心澤中<lb/>
　而有火其變也不知其㡬年矣厯之差亦積累百年<lb/>
　而後差志言黄帝巡日推策則已有厯矣而顓帝又<lb/>
<pb n="7b"/>
　有厯焉後又有夏厯商厯周厯魯厯漢興張蒼言顓<lb/>
　帝厯此於六厯疎闊最為微近遂用其厯以九百四<lb/>
　十分為日法以四百九十九為朔餘武帝時以顓帝<lb/>
　厯後天造大初厯以八十一分為日法以四十三為<lb/>
　朔餘而後天有甚於顓帝厯後為四分厯後亦差諸<lb/>
　厯莫精於唐之大衍厯大衍以三千四十分為日法<lb/>
　以一千六百一十三為朔餘而厥後復有後天之失<lb/>
　諸厯迭為改造實寫大衍厯之分其差如故葢徒示<lb/>
<pb n="8a"/>
　更厯之狀而實用大衍之法自開元至熙寧三百五<lb/>
　十年後天半月餘而諸厯未有能改者紹興統元厯<lb/>
　雖以萬二百分為日法以五千四百一十二為朔餘<lb/>
　其實亦寫大衍之分諸厯家雖知其當減朔餘而無<lb/>
　法可減曩者清晨忽悟可減之法以百分折之其損<lb/>
　其益無不如志天道不可窮盡可窮盡者非天道故<lb/>
　厯當數以求合其中而天道終非法數之所能盡此<lb/>
　天人之分而皆易之道也謂天人有二道亦非<lb/>
<pb n="8b"/>
初九鞏用黄牛之革象曰鞏用黄牛不可以有為也<lb/>
　初位居下義從乎上不當有所變革故曰鞏用黄牛<lb/>
　之革黄中也牛順物也此革固不變之義中道柔順<lb/>
　鞏固堅守不變此居下之道斷不可易者故曰不可<lb/>
　以有為也人心好動使之動則易使之靜則難不可<lb/>
　為云者所以成之止其放逸之意也初九中象而辭<lb/>
　曰黄者明中道人皆有之也<lb/>
六二已日乃革之征吉无咎象曰已日革之行有嘉也<lb/>
<pb n="9a"/>
　六二臣道體柔靜非首革者如堯以薦舜於天堯崩<lb/>
　三年之喪畢舜猶避堯之子於南河之南及天下諸<lb/>
　侯朝覲訟獄者不之堯之子而之舜舜不得已乃踐<lb/>
　天子位是謂已日乃革之征吉无咎所行如此豈不<lb/>
　可嘉尚<lb/>
九三征凶貞厲革言三就有孚象曰革言三就乂何之<lb/>
矣<lb/>
　此爻辭有宜安不宜動之象九與三俱陽有陽動之<lb/>
<pb n="9b"/>
　象夫天下事惟迫而後動不得已而後應豈可遽欲<lb/>
　有所往乎故凶雖以貞正行之亦危厲九三純陽有<lb/>
　正實之象三有三就之象可革之言三就於我民以<lb/>
　孚信心服何必更往此當安以待之<lb/>
九四悔亡有孚改命吉象曰改命之吉信志也<lb/>
　君臣相信之深雖改命何害而人臣往往難之爻辭<lb/>
　於是釋之曰悔亡有孚而改命吉也勿謂懼其有悔<lb/>
　而不改也言不至於悔也信者心相信也未至於心<lb/>
<pb n="10a"/>
　相信則不可也四五皆陽實有誠信相孚之象<lb/>
九五大人虎變未占有孚象曰大人虎變其文炳也<lb/>
　大人之有所變革豈淺智之士所能識哉大人之心<lb/>
　天地之心也行一不義殺一不辜而得天下不為也<lb/>
　使大人有一㸃利心焉安能致民心之信如此未占<lb/>
　有孚信在事先此非權術而致之也大人之心天地<lb/>
　也其心即道故曰道心由心而變無非道者其變如<lb/>
　虎其文炳然虎之生文天也自爾也大人之變天也<lb/>
<pb n="10b"/>
　亦自爾也未嘗置一㸃己意於其間也其發如風雲<lb/>
　其威如雷霆未至於此未可謂大人也未可謂虎變<lb/>
　也<lb/>
上六君子豹變小人革面征凶居貞吉象曰君子豹變<lb/>
其文蔚也小人革面順以從君也<lb/>
　君子之變不逮乎大人故曰豹變小人革面面雖順<lb/>
　從其中未必服也異乎未占有孚矣此不可强而有<lb/>
　加也往而求加焉則强其所不及將有所傷反致凶<lb/>
<pb n="11a"/>
　矣唯當居貞而無失其吉其文蔚然亦由中而發非<lb/>
　勉强之可成虎則其文炳豹則其文蔚皆由中發不<lb/>
　可求諸外不可强而取各有分量不可强而通也上<lb/>
　六體柔而非大中故有不逮聖人之象<lb/>
䷱<hi>巽下離上</hi>鼎元吉亨彖曰鼎象也以木巽火亨飪也聖<lb/>
人亨以享上帝而大亨以養聖賢巽而耳目聰明柔進<lb/>
而上行得中而應乎剛是以元亨<lb/>
　鼎之卦有鉉有耳有腹有足儼然有鼎之象下巽木<lb/>
<pb n="11b"/>
　上離火亨飪甚明聖人亨於鼎以享上帝大亨以養<lb/>
　聖賢享帝止曰亨而養聖賢曰大亨者上帝則一而<lb/>
　羣臣衆也斯義坦然而學者往往又外求其指謂此<lb/>
　乃取象當復有義也意此大易之道所以至易至簡<lb/>
　而人輒惑之者率類是也其曰鼎象者以卦象有儼<lb/>
　然之形也繼曰以木巽火亨飪矣又曰亨以享帝又<lb/>
　曰大享以養聖賢矣又何疑而疑其復有他指也若<lb/>
　曰亨飪之事粗淺不足道疑非大易之道則是求道<lb/>
<pb n="12a"/>
　于事物之外索理於日用之外孔子何以曰一以貫<lb/>
　之易大傳何以曰百姓日用而不知乾象何以曰品<lb/>
　物流行孔子何以又曰庶物露生无非教也道在邇<lb/>
　而求諸逺大易之妙不離目前而妄疑其有他腹耳<lb/>
　足鉉自賾自妙不必於腹耳足鉉之外求義以木巽<lb/>
　火自賾自妙不必於以木巽火之外索理亨以亨帝<lb/>
　不可度思大亨養聖賢矧可射思不聞孔子之言哀<lb/>
　樂乎哀樂豈不可見而孔子以為明目而視不可得<lb/>
<pb n="12b"/>
　而見也哀樂豈不可聞而孔子以為傾耳而聴不可<lb/>
　得而聞也易大傳又曰微顯闡幽豈謂顯者特微之<lb/>
　而幽者特闡之故顯即微幽即闡顯微幽闡皆名也<lb/>
　吾未覩其為二也惟不知道而後求道於事物之外<lb/>
　道與事物皆名吾未覩其為二也名即實實即名孔<lb/>
　子曰天下何思何慮思慮人以為不可无者而孔子<lb/>
　以為无庸焉惟思慮動而後始昏始分裂始亂義也<lb/>
　始不可告語矣學者斷不可索義於亨飪之外自巽<lb/>
<pb n="13a"/>
　而耳目聰明而下則為義矣義即事物事物即義巽<lb/>
　而不忤於物耳目聰不蔽於物六五柔上行而得位<lb/>
　得中道而一无倚應乎剛而得剛之中是義必見於<lb/>
　卦象之中元吉之道也亨之道也不巽則招禍不聰<lb/>
　明惑於聲色亂於是非不得位則雖備徳何由而亨<lb/>
　中者道也坤文言曰黄中通理通理所以明中之義<lb/>
　中本虛名特无所倚之名道心人所自有有所倚則<lb/>
　失之有所倚則偏黨為私為過徒柔不足以亨應乎<lb/>
<pb n="13b"/>
　剛剛徳為助則亨矣體本柔雖應乎剛亦不可以大<lb/>
　亨故曰元亨元者道之異名此所以元吉以道致吉<lb/>
　言亨則吉在其中矣<lb/>
象曰木上有火鼎君子以正位凝命<lb/>
　革物者莫若鼎木上有火鼎革物矣湯武革命天實<lb/>
　命之命既在位不可得而辭天命君子正位則君子<lb/>
　惡得不正位惟天命不可恃順乎天則其命凝不順<lb/>
　乎天則其命又將去之不可得而凝矣是故君子不<lb/>
<pb n="14a"/>
　敢有一念之忘乎天兢兢業業無敢放逸無敢置人<lb/>
　欲於其間一惟天道故能凝命書曰宅天命又曰及<lb/>
　天基命定命又曰祈天永命觀鼎亦有正位凝命之<lb/>
　象<lb/>
初六鼎顛趾利出否得妾以其子无咎象曰鼎顛趾未<lb/>
悖也利出否以從貴也<lb/>
　方鼎之初未亨飪也則顛趾而出否焉何害得妾猶<lb/>
　顛趾也而以子焉從其貴也何咎天下之事其權有<lb/>
<pb n="14b"/>
　如此類可以通也初有鼎趾之象<lb/>
九二鼎有實我仇有疾不我能即吉象曰鼎有實慎所<lb/>
之也我仇有疾終无尤也<lb/>
　九竒畫而在中鼎有實也鼎中有實難於遷動慎所<lb/>
　之也已委質事君已任其事不可二也不可遷也我<lb/>
　仇有疾不我能疾則吉仇非我之所欲也使彼即我<lb/>
　而我違之彼將尤我彼有疾而自不至則无尤也<lb/>
九三鼎耳革其行塞雉膏不食方雨虧悔終吉象曰鼎<lb/>
<pb n="15a"/>
耳革失其義也<lb/>
　三居下卦之上亦有耳象而不虛中以受鉉其義革<lb/>
　矣革者失耳之義也失耳之義无他其行塞固而不<lb/>
　通故雖有雉膏之美不見食焉段干木踰垣而避之<lb/>
　泄柳閉門而不納可謂不虛中而受鉉固塞而不通<lb/>
　者三剛實而不虛不應乎上九有不食之象然賢者<lb/>
　人之所慕終當有遇方雨言今未雨後當有際遇之<lb/>
　理但有不足之悔爾故曰虧悔言三雖善而固塞有<lb/>
<pb n="15b"/>
　此未全然終於吉<lb/>
九四鼎折足覆公餗其形渥凶象曰履公餗信如何也<lb/>
　九雖陽壯四實隂柔居大臣之位是許國以大臣之<lb/>
　事業也而實則不稱折足覆餗失許國之信矣孔子<lb/>
　曰徳薄而位尊知小而謀大力少而任重鮮不及矣<lb/>
　易曰鼎折足履公餗其形渥凶言不勝其任也九四<lb/>
　下應初六隂小之趾有折足覆餗之象其形渥備言<lb/>
　折趾之狀<lb/>
<pb n="16a"/>
六五鼎黄耳金鉉利貞象曰鼎黄耳中以為實也<lb/>
　六五正當耳象而得中故曰黄耳黄中也黄中通理<lb/>
　則中者道之異名也夫天下惟有此道而已矣得此<lb/>
　道則無所不通無所不利失此道則無所能通無所<lb/>
　能利六五得中矣何患不能舉鼎哉故又曰金鉉金<lb/>
　鉉則力足以舉之不必以九二為鉉象辭未嘗及九<lb/>
　二也得道者雖無所不通而無所不通者其間或至<lb/>
　失正則猶非道之全故曰利貞貞正也曰中正于以<lb/>
<pb n="16b"/>
　驗得道之全然中正非二道人心即道道無我中虛<lb/>
　無所倚無所倚故有中之名自然出於正故有貞之<lb/>
　名故象止言中以為實不復言正于以明中正之非<lb/>
　二也夫天下至實而不可易者中而已矣中乃虚名<lb/>
　亦無體狀或謂之正或謂之道或謂之易或謂之神<lb/>
　或謂之天一也舉三才萬物萬事萬理皆此而已矣<lb/>
　安得而易之其實為至一也<lb/>
上九鼎玉鉉大吉无不利象曰玉鉉在上剛柔節也<lb/>
<pb n="17a"/>
　上九正當鉉象玉者温潤之物玉鉉則剛柔節而和<lb/>
　九為剛上爻當六為柔夫天下事偏剛不可偏柔亦<lb/>
　不可剛柔和則中中則事無不舉矣故大吉無不利<lb/>
　此義與六五同此爻則因玉鉉而發義夫道一而已<lb/>
　矣六十四卦皆此道三百八十四爻皆此道何獨六<lb/>
　五哉<lb/>
䷲<hi>震下震上</hi>震亨震來虩虩笑言啞啞震驚百里不喪匕<lb/>
鬯彖曰震亨震來虩虩恐致福也笑言啞啞後有則也<lb/>
<pb n="17b"/>
震驚百里驚逺而懼邇也出可以守宗廟社稷以為祭<lb/>
主也<lb/>
　震有動義亦有恐懼義他卦之有震者曰動惟此重<lb/>
　震之卦言震懼亦猶離於他卦言明於本卦言麗易<lb/>
　書固欲備衆義曰動曰恐懼皆震也皆易之道也方<lb/>
　震懼之時非亨也而有亨之道焉慢易則放肆震懼<lb/>
　則牧斂故曰震來虩虩恐之狀也放肆致禍恐懼致<lb/>
　福笑言啞啞後來致福有凖則之可驗也堯舜之言<lb/>
<pb n="18a"/>
　多咨憂禹曰克艱益曰儆戒臯陶曰兢兢卒之堯有<lb/>
　乃神武之徳舜四罪而天下咸服禹㑹諸侯執玉帛<lb/>
　者萬國道徳之威又何止於震驚百里而已百里姑<lb/>
　因震雷之象明主器長子之道故止言百里至於出<lb/>
　可以守宗廟社稷以為祭主不喪匕鬯則其體又大<lb/>
　矣體有大小聴威則一或者以猛厲為威是襲亡秦<lb/>
　之故轍安能不喪匕鬯匕以登鼎實鬯以通神明祭<lb/>
　之始禮也長子主鼎器故言匕為宜<lb/>
<pb n="18b"/>
象曰洊雷震君子以恐懼修省<lb/>
　卦辭已言恐懼之道此復言之者人心多忽易能恐<lb/>
　懼修省者寡故諄諄誨之也然學惟知恐懼脩省學<lb/>
　者之事爾易道精微廣大往往不於是乎在持是見<lb/>
　者不惟不知易道亦不識恐懼修省何以明之天下<lb/>
　無二道悟恐懼脩省即何思何慮之妙則無所不通<lb/>
　矣<lb/>
初九震來虩虩後笑言啞啞吉象曰震來虩虩恐致福<lb/>
<pb n="19a"/>
也笑言啞啞後有則也<lb/>
　卦辭已詳言之矣此復用其辭何也人之知所懼者<lb/>
　幾何人哉雖堯舜之聖而後咨憂禹臯陶益言於唐<lb/>
　虞之時而猶曰克艱曰兢兢曰儆戒然則惟聖智而<lb/>
　後知所懼者誠鮮其人矣孔子曰人皆曰予知驅而<lb/>
　納諸罟擭陷穽之中而莫之知辟也然則知所懼者<lb/>
　誠鮮其人矣此聖人所以復用卦辭於此爻覬人之<lb/>
　少省也況筮者於爻辭啟告為切<lb/>
<pb n="19b"/>
六二震來厲億喪貝躋於九陵勿逐七日得象曰震來<lb/>
厲乗剛也<lb/>
　六二來則過初九之剛億而安焉則亦以乗初九之<lb/>
　剛而不可安處故億喪貝往而躋于九陵九陵六五<lb/>
　之象也雖今未應不可為得至於歴六爻七日一卦<lb/>
　變則時當得矣勿用逐也避難曲折有如此者昔大<lb/>
　王既不可禦狄不可安處去而邑于岐山之下而他<lb/>
　日興周焉此象也<lb/>
<pb n="20a"/>
六三震蘇蘇震行无眚象曰震蘇蘇位不當也<lb/>
　震蘇蘇恐懼失則精神潰喪之狀聖賢未嘗不恐懼<lb/>
　而亦未嘗蘇蘇蘇蘇之懼非道也三居下卦之上位<lb/>
　亦髙矣而蘇蘇然處此位者不當爾也孔子曰古之<lb/>
　有天下者必聖人則公侯當大賢大夫士當次賢居<lb/>
　三公之位者必賢不當有此蘇蘇也故曰位不當也<lb/>
　若震恐而行不居此位則無眚<lb/>
九四震遂泥象曰震遂泥未光也<lb/>
<pb n="20b"/>
　震恐而遂至於沈泥雖稍異於蘇蘇而不得其道則<lb/>
　均九四頗剛强而四隂柔似剛而終於懾懦陷於二<lb/>
　隂之中遂有泥象震之遂泥者不可謂光若孔子臨<lb/>
　事而懼如日月之光雖有照用而無所思為心不動<lb/>
　此惟道心内明者自覺自信光之一言所以明道也<lb/>
六五震往來厲億无喪有事象曰震往來厲危行也其<lb/>
事在中大无喪也<lb/>
　二五之乗剛同而二不可億五則宜億者直君位得<lb/>
<pb n="21a"/>
　中又六與五剛柔全徳無乗剛之畏故異乎六二故<lb/>
　六五有億安之象因億安之象明中道之義不明避<lb/>
　難之義夫人心未始不中惟因物有遷意有所倚有<lb/>
　所倚則不可謂中意在於此則倚於此意在於彼則<lb/>
　倚於彼意在於此則來意在於彼則往意慮紛紛若<lb/>
　此故昏亂故偏黨而人之道心始失而事大喪矣故<lb/>
　此以往來為危厲但安焉則吾心自無所倚自無喪<lb/>
　有事象曰震往來厲危行也行則危矣微動則意有<lb/>
<pb n="21b"/>
　所倚而失中矣六五之事自在乎中但勿他求勿動<lb/>
　意堯安安禹安止豈有在乎中道之中而尚有所喪<lb/>
　也哉曰大無喪斷斷之辭也舉天地之間皆此亨也<lb/>
　天下無二也此惟能安者自信自知其憧憧往來者<lb/>
　雖提耳而誨之如水投石<lb/>
上六震索索視矍矍征凶震不于其躬于其隣无咎婚<lb/>
媾有言象曰震索索中未得也雖凶无咎畏鄰戒也<lb/>
　索索矍矍驚懼之甚懼而至於驚則亂矣如此而往<lb/>
<pb n="22a"/>
　安得不凶然上六之懼因鄰而懼不以躬而懼九四<lb/>
　迫於六五故有于鄰之象未至於上六故有不於其<lb/>
　躬之象畏鄰而戒則為无咎若難及躬而始懼又驚<lb/>
　喪失道則凶之道也上六雖以畏鄰戒而无咎而索<lb/>
　索者必未得中道矣違道者必有所失六三婚媾也<lb/>
　而不應而有言此亦見上六失道<lb/>
　<lb/>
　<lb/>
<pb n="22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　楊氏易傳卷十六<lb/>
</p>
<p>
</p>
  </div>
</body>
</text>
</TEI>
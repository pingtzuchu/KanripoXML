<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>楊氏易傳卷十五</head> <lb/>
    <p>
<pb n="1a"/>
欽定四庫全書<lb/>
　楊氏易傳卷十五<lb/>
　　　　　　　　　　　　宋　楊簡　撰<lb/>
䷬<hi>坤下兊上</hi>萃亨王假有廟利見大人亨利貞用大牲吉<lb/>
利有攸往彖曰萃聚也順以説剛中而應故聚也王假<lb/>
有廟致孝享也利見大人亨聚以正也用大牲吉利有<lb/>
攸往順天命也觀其所聚而天地萬物之情可見矣<lb/>
　順以説剛中而應何以能聚也順説剛中而應者道<lb/>
<pb n="1b"/>
　也具見於卦象坤順而無拂兊説而能和九五之剛<lb/>
　足以有立中而無所倚人心咸應備此衆徳故也此<lb/>
　衆徳皆非自外至也道心之所自有道心無蔽則無<lb/>
　虧焉則自全有蔽焉則有虧則不全或盡失之其有<lb/>
　不順則生於意之支支則違其有不説則生於意之<lb/>
　固固則不和其有不剛則生於意之懾懾則弱其有<lb/>
　不中則生於意之有所倚倚則偏其有不應則生於<lb/>
　意之猶有未善猶有意有我也不然則何以不應人<lb/>
<pb n="2a"/>
　心即道故曰道心道心無體無我如日月如天地其<lb/>
　變化如四時意不作則無蔽之者無窒之者洞然混<lb/>
　然自順自説自無所懾而剛自無所倚而中人心自<lb/>
　無所不應曰順曰説曰剛曰中曰應皆所以形容道<lb/>
　心之言而非有二也假大也王大其廟之道教孝享<lb/>
　也此萃聚之道也人心之所以乖離者君不君臣不<lb/>
　臣父不父子不子也有廟父父子子之道也愛敬之<lb/>
　心生而達之天下則無所不愛敬也不敢侮鰥寡不<lb/>
<pb n="2b"/>
　敢遺小國之臣尊賢敬民皆由愛敬之心以生況以<lb/>
　愛感愛以敬感敬上以孝慈之心動於上則下以孝<lb/>
　慈之心應於下人皆有忠孝之心惟其無以感之感<lb/>
　斯應應則忠孝達於天下忠孝一心也一道也萃聚<lb/>
　之道也利見大人亨利貞聚以正也惟大人為正人<lb/>
　心之所同然者道也孝也忠也正也皆道之異名也<lb/>
　御之以道則人心皆應皆聚御不以道則人心皆離<lb/>
　皆散萃聚之時民物甚大則當用大牲隨時也故曰<lb/>
<pb n="3a"/>
　順天命也盛大天之所命也不可以為己之為也既<lb/>
　見大人既貞正既亨而利既萃盛大則有攸往當無<lb/>
　不利亦天命之往也人則順之也觀其所聚聚必以<lb/>
　正聚必以道天地之氣所以和而聚者此也萬物之<lb/>
　所以生而聚者此也凡人心物情之所以萃聚皆此<lb/>
　也咸卦言之矣恒亦言之矣通乎此則無所不通矣<lb/>
　通天下一而已矣即他卦時義時用大矣哉之道也<lb/>
　即六十四卦三百八十四爻之道也<lb/>
<pb n="3b"/>
象曰澤上於地萃君子以除戎器戒不虞<lb/>
　澤之所以能瀦水而髙上於地者以有坊也民之所<lb/>
　以得安居焉而聚者不可無武備之防也除治戎器<lb/>
　戒備不虞皆大易之大道也<lb/>
初六有孚不終乃亂乃萃若號一握為笑勿恤往无咎<lb/>
象曰乃亂乃萃其志亂也<lb/>
　初六柔而不堅弱而不固有初而無終有有孚不終<lb/>
　之象有孚不終乃亂乃萃矣言亂其萃聚之道九四<lb/>
<pb n="4a"/>
　正應不見相違之象而初六孚信自不固似號而悲<lb/>
　矣又一握為笑言號笑雜而為一也於是教之以勿<lb/>
　憂卹四之不應而遂往則无咎象曰其志亂也以號<lb/>
　笑雜而知之<lb/>
六二引吉无咎孚乃利用禴象曰引吉无咎中未變也<lb/>
　六二正得臣位故正言事君之道君子未嘗不欲仕<lb/>
　也乂必待上之求之而後可進不見引而遽進則言<lb/>
　將不聴道不可行故必引之而後吉无咎不然則人<lb/>
<pb n="4b"/>
　將議我之冐進矣禴者祭之薄誠則至也必俟上之<lb/>
　見孚而後臣可以竭誠而達于上不然則未可易達<lb/>
　也象曰中未變者中謂六二之中心也六二中正不<lb/>
　遷於物不以進退窮達變其中心也中正則無己私<lb/>
　無己私則安得而變故曰中未變也坤六五文在中<lb/>
　也亦中内之中<lb/>
六三萃如嗟如无攸利往无咎小吝象曰往无咎上巽<lb/>
也<lb/>
<pb n="5a"/>
　萃如六三之本志嗟如以上六之不應故無攸利雖<lb/>
　無攸利然往亦無怨咎有小吝吝者不足之詞象曰<lb/>
　上巽者言上六柔巽雖不應而亦不至於相忤也人<lb/>
　情事理有如此者<lb/>
九四大吉无咎象曰大吉无咎位不當也<lb/>
　九四居近君之位而羣隂承之羣心萃之非所宜也<lb/>
　必大吉而後无咎大吉難以備言已盡其道得君之<lb/>
　心無失無害斯無咎矣所以必大吉而後無咎者以<lb/>
<pb n="5b"/>
　九四所處之地難也不當者不安之意人心不歸君<lb/>
　而歸臣故不安也伊尹周公之事也<lb/>
九五萃有位无咎匪孚元永貞悔亡象曰萃有位志未<lb/>
光也<lb/>
　九五之萃民雖咸君之然有位而已雖人無怨咎而<lb/>
　匪孚信之也元永貞則悔亡矣元者道之異名貞正<lb/>
　也正而不永其正非元曰元是矣又曰永貞者慮人<lb/>
　守正之不永故又以明之也象曰志未光也于己見<lb/>
<pb n="6a"/>
　其徳之不光大故徒有其位未得人心人心在四而<lb/>
　不在五見之於卦象<lb/>
上六齎咨涕洟无咎象曰齎咨涕洟未安上也<lb/>
　位之上者宜以賢明居之今上六乃以隂柔而居上<lb/>
　非其道也非其道故人心不應不聚六與三兩隂無<lb/>
　相應之象然上六非傲亢者柔巽之極故有齎咨涕<lb/>
　洟之象故無咎象曰未安上也言其不自安於上位<lb/>
　也故齎咨涕洟<lb/>
<pb n="6b"/>
䷭<hi>巽下坤上</hi>升元亨用見大人勿恤南征吉彖曰柔以時<lb/>
升巽而順剛中而應是以大亨用見大人勿恤有慶也<lb/>
南征吉志行也<lb/>
　上坤下巽木從地中而升故有升象然而柔升於上<lb/>
　柔非能升者得時故升爾其所以元亨者何由而致<lb/>
　之也巽而不忤順而無違剛而不懾屈中而無偏倚<lb/>
　人心咸應合此五者是以大亨元大也道之見於升<lb/>
　者有此五者之名名雖五而實一也道心無我中虚<lb/>
<pb n="7a"/>
　無體自然於物無忤自然於理無違無我無體則安<lb/>
　得而懾屈何思何慮則安有所偏倚無毫髮之私無<lb/>
　一之不善則自然感應矣是以大亨大人者道之所<lb/>
　在也是故用見大人見大人則亨矣勿庸憂卹也道<lb/>
　之所在亨利隨之見大人則有慶澤之所及者廣也<lb/>
　不見大人則道何由而行南者離明之方征往也就<lb/>
　明則吉慮人妄有所依而非明哲實非大人故又曰<lb/>
　南征則吉不然則亦未保其吉也所往就者果明則<lb/>
<pb n="7b"/>
　志斯行矣<lb/>
象曰地中生木升君子以順徳積小以髙大<lb/>
　孔子曰據於徳徳得也實得於道也非言語之所及<lb/>
　非思慮之所通故中庸曰苟不至徳至道不凝焉夫<lb/>
　道一而已矣豈有道徳之異哉人心有昏之間故聖<lb/>
　賢立言辨析其所以異自古昔以來崇道者紛紛而<lb/>
　得道者千無一萬無一學者以思慮之所到為道以<lb/>
　言語之所及為道則安能無所不通變化無窮哉據<lb/>
<pb n="8a"/>
　之為言非若有若無惚恍之間也實有而實可據也<lb/>
　惟其未嘗思而思也未嘗為而為也蒙以養正養此<lb/>
　也順是而養之自漸至於髙大不可揠苗也揠苗者<lb/>
　是無妄之疾而施藥也愈益其疾戾惟蒙可以養之<lb/>
　蒙者文王之不識不知也孔子之無知也善養徳者<lb/>
　莫善於此道雖洞明質有故習故習難於頓釋也順<lb/>
　而養之意態不作則本徳自明自神自無不善自髙<lb/>
　大矣本無髙因人之卑陋而名其不卑陋者之為髙<lb/>
<pb n="8b"/>
　本無大因人之小狹而名其不小狹者之為大曰順<lb/>
　曰積皆設為之辭自得自信者自知之彼未有徳者<lb/>
　往往徇名失義徇名失實是謂章句儒<lb/>
初六允升大吉象曰允升大吉上合志也<lb/>
　初在下不可以遽升必待在上信之而後可升允者<lb/>
　信之至也故大吉<lb/>
九二孚乃利用禴无咎象曰九二之孚有喜也<lb/>
　是爻與初六允升之義亦同與萃二之辭又同何聖<lb/>
<pb n="9a"/>
　人重復致意若此斯義臣下之所急人之躁於進者<lb/>
　多故聖人復發其象以不待上之見爭而冐進已説<lb/>
　者往往而是故象曰有喜也明夫九二之能待上之<lb/>
　見孚乃用禴殊為難得可喜也知其不能待者多也<lb/>
　禴通誠於上也禴祭物薄而誠至待孚而用禴者易<lb/>
　之道也不待見孚而冒進者失易之道也<lb/>
九三升虛邑象曰升虚邑无所疑也<lb/>
　凡卦之竒盡在前多有阻遏之象今九三之前盡耦<lb/>
<pb n="9b"/>
　晝無所阻遏故有升虚邑之象又曰無所疑也凡升<lb/>
　而一無所疑阻者謂之升虛邑<lb/>
六四王用亨于岐山吉无咎象曰王用亨于岐山順事<lb/>
也<lb/>
　此文王之象也或謂周公作爻辭者於是知其指文<lb/>
　王也文王之位㡬於五矣三分天下其二已歸心矣<lb/>
　而文王就順事之徳六與四皆隂有柔順之象也<lb/>
六五貞吉升階象曰貞吉升階大得志也<lb/>
<pb n="10a"/>
　六五之升貞正斯吉貞正之吉如升階然升階以禮<lb/>
　而升也舜禹是也其有不幸而為湯武之權豈聖人<lb/>
　之本志哉大不得已也故湯使伊尹五就桀覲其或<lb/>
　可轉也卒不可轉天命伐之不得已而奉天故聖人<lb/>
　如舜禹之以禮而升而後為大得志大得志者出民<lb/>
　於塗炭之中以斯道而覺之此心天地之心也<lb/>
上六㝠升利于不息之貞象曰㝠升在上消不富也<lb/>
　㝠升者亦不知其所以然而升也貪進不已者冐昧<lb/>
<pb n="10b"/>
　而升則大禍也何利之有所利者獨利於不息之貞<lb/>
　㝠升正道不息悠久蒙以養正乃作聖之功孔子既<lb/>
　曰發憤忘食可謂不息矣而又曰吾有知乎哉無知<lb/>
　也然則孔子之不息未嘗有知知則動於思慮動於<lb/>
　思慮則息矣非進徳也又曰忠信所以進徳也忠信<lb/>
　非思慮如斯而已矣如斯而已何思何慮心慮一作<lb/>
　即有穿鑿即失忠信文王不識不知順帝之則者㝠<lb/>
　升之貞也顔子三月不違者㝠升之貞也其餘月至<lb/>
<pb n="11a"/>
　者一月之𡨕升也日至者一日之𡨕升也自一日一<lb/>
　月三月之外不能無違者意微動故也未精未熟故<lb/>
　也熟則意不復作如孔子之皜皜矣象曰消不富者<lb/>
　消則虛不富者不實也不實而虛者非意之也人心<lb/>
　無體無體則何所有未始不虛也意動故不虚此虚<lb/>
　明無體本無進退因故習積久故蒙養以漸消其習<lb/>
　氣其間有惰者故以不惰者為不息非思亦非為有<lb/>
　思有為皆息皆惰孔子止以顔子為好學餘月至日<lb/>
<pb n="11b"/>
　至者亦不與罪其惰也故曰知及之仁不能守之雖<lb/>
　得之必失之不息之貞仁也<lb/>
䷮<hi>坎下兊上</hi>困亨貞大人吉无咎有言不信彖曰困剛揜<lb/>
也險以説困而不失其所亨其惟君子乎貞大人吉以<lb/>
剛中也有言不信尚口乃窮也<lb/>
　此卦剛盡為柔所揜故為困坎險兊説雖在險中而<lb/>
　不失其所説樂是困而不失其所亨惟君子則然葢<lb/>
　君子不以氣血為己以氣血為己則勞其筋骨饑其<lb/>
<pb n="12a"/>
　體膚處其賤辱則己勞己饑己賤辱也安得説樂而<lb/>
　亨乎惟君子不以氣血為己道心無體變化云為神<lb/>
　用無方無明不息其樂何窮不以貴富而加不以賤<lb/>
　貧而損宜其不以困而失其所亨也然而至於貞正<lb/>
　則為大人乃吉無咎謂夫於困揜之中而能不失其<lb/>
　貞正者又非君子之所能君子徳未備道未全大人<lb/>
　則道全徳備睿知燭微如日月之代明神聖應變如<lb/>
　四時錯行從容委蛇乎羊腸九曲之間而每發中的<lb/>
<pb n="12b"/>
　故雖困而不失其正子路之死子羔之去可以為君<lb/>
　子不可以為大人之貞孔子則不然雖見南子背蒲<lb/>
　適衞欲從公山佛肹未嘗失正也子路剛矣而未中<lb/>
　中者不作於意一無所倚如大虛然虚則明明則不<lb/>
　輔子以拒父矣剛中之徳惟大人有之人皆有之昏<lb/>
　而蔽之賢者昏明雜之惟純明為聖人聖人即大人<lb/>
　子路子羔未能免天下後世之議故不謂無咎困之<lb/>
　時安可有言有言必不信言而見信則不困矣故曰<lb/>
<pb n="13a"/>
　尚口以正有言者之罪使君子知所忌而不敢也<lb/>
象曰澤无水困君子以致命遂志<lb/>
　上兊下坎是水在澤之下澤中無水也澤而無水其<lb/>
　困槁之象可見君子以為困者命也天也安之不敢<lb/>
　復有所為惟自遂其志志非氣血非形體形體氣血<lb/>
　可困也志孰得而困之哉故彖曰不失其所亨習坎<lb/>
　曰維心亨此之謂也<lb/>
初六臀困于株木入于幽谷三嵗不覿象曰入于幽谷<lb/>
<pb n="13b"/>
幽不明也<lb/>
　株木九四之象木能庇下困之時九四不足以庇其<lb/>
　初初六困而不能興故曰臀困于株木坎險之下耦<lb/>
　畫虛闕有入于幽谷之象三嵗無所見覿見也幽不<lb/>
　明也此爻可謂甚矣而不言凶者何也困雖君子大<lb/>
　人不能免而吉凶則在人也<lb/>
九二困于酒食朱紱方來利用亨祀征凶无咎象曰困<lb/>
于酒食中有慶也<lb/>
<pb n="14a"/>
　困于酒食困于禄也困則未見用於君故無禄也紱<lb/>
　蔽膝之物朱者南方文明之正色而含其君之象含<lb/>
　則為朱發則為赤九五中正陽明之君必求九二中<lb/>
　正陽明之臣朱紱方來言九五行且來于二九二利<lb/>
　用享祀竭誠以事之祀尊上謂之享祀祭其下曰祭<lb/>
　祀雖通稱而因享以致其别則明九五之祭祀為祭<lb/>
　下然不待朱紱之來而遽征往焉則將為小人所困<lb/>
　故凶其無咎者以二五君臣皆賢心相知故無咎尤<lb/>
<pb n="14b"/>
　而衆亦信之惟隂邪小人則揜之也象曰中有慶者<lb/>
　謂九得中道而致慶使九二不賢則九五必不求之<lb/>
六三困于石據于蒺藜入于其宫不見其妻凶象曰據<lb/>
于蒺藜乗剛也入于其宫不見其妻不祥也<lb/>
　九四阻其前如石九二剛而在下如蒺藜故乘剛也<lb/>
　上下俱困及反而入于其宫又上六不應是不見其<lb/>
　妻故凶其所以不祥至此者何也自取之也六三不<lb/>
　中中者道之異名不中失道也失道致凶自取之也<lb/>
<pb n="15a"/>
　君子所以自反求諸已<lb/>
九四來徐徐困于金車吝有終象曰來徐徐志在下也<lb/>
雖不當位有與也<lb/>
　九四之正應在初而九二在下堅剛阻之以九二初<lb/>
　六比近隂陽有相得之象初為二所有則九四不得<lb/>
　而應而困矣故曰困于金車吝然四與初正應也九<lb/>
　二雖金車終不能奪正故四終與初六為應故曰有<lb/>
　終來者志在於初也初下也徐徐困于金車也象惟<lb/>
<pb n="15b"/>
　曰來徐徐志在下者舉其畧也九四雖未甚得位然<lb/>
　有初六之相與不至甚困<lb/>
九五劓刖困於赤紱乃徐有説利用祭祀象曰劓刖志<lb/>
未得也乃徐有説以中直也利用祭祀受福也<lb/>
　劓刑其鼻是上為隂所困也刖刑其足是乘剛而困<lb/>
　于四也為君而遭困如此其志未為得也言必有失<lb/>
　赤紱臣有為而色舒發九之象也朱色含赤色發紱<lb/>
　者蔽膝之物有行之象謂九二不應故曰困于赤紱<lb/>
<pb n="16a"/>
　然九五志求九二中正之臣其理中直中直者終得<lb/>
　之故徐徐而有喜説既得九二中正之臣則當竭誠<lb/>
　相與祭祀用誠也九二曰享享上也則知九五之祭<lb/>
　祭下也上下相與以誠致福之道也夫二五皆中而<lb/>
　二則微困而全美五乃劓刖而又曰志未得者何也<lb/>
　臣則義有所制不得自為也君則一無所制一無所<lb/>
　制罹困焉者是必有以致之也然九五居中又非無<lb/>
　道之象故曰志未得也明其用心必有失又曰中直<lb/>
<pb n="16b"/>
　而已不曰中正也<lb/>
上六困于葛藟于臲卼曰動悔有悔征吉象曰困于葛<lb/>
藟未當也動悔有悔吉行也<lb/>
　上六前無阻宜往以脱困而柔懦疑滯不能決葛藟<lb/>
　滋蔓柔弱盤旋實似之又乗剛故有臲卼不安之象<lb/>
　聖人教之曰苟疑慮而曰動懼悔則果有悔矣若不<lb/>
　復疑慮而遂征則吉征往也夫其疑慮將以求當也<lb/>
　而於此疑慮之過則未當也吉行也者在乎行也<lb/>
<pb n="17a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　楊氏易傳卷十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>楊氏易傳卷十三</head> <lb/>
    <p>
<pb n="1a"/>
欽定四庫全書<lb/>
　楊氏易傳卷十三<lb/>
　　　　　　　　　　　　　宋　楊簡　撰<lb/>
䷥<hi>兊下離上</hi>睽小事吉彖曰睽火動而上澤動而下二女<lb/>
同居其志不同行説而麗乎明柔進而上行得中而應<lb/>
乎剛是以小事吉天地睽而其事同也男女暌而其志<lb/>
通也萬物睽而其事類也睽之時用大矣哉<lb/>
　離火自炎上兊澤自流下暌之象曰離為中女兊為<lb/>
<pb n="1b"/>
　少女二女同居其志不同行女子有行各從其天此<lb/>
　亦睽之象也然卦象之中亦有小事吉之義兊説也<lb/>
　離麗也明也和説而不忤乎物而乂附麗乎明哲之<lb/>
　人六五乂有柔進而上行之象上行亦得其勢矣五<lb/>
　又得中道乂應乎九二之剛備此數者而止可以小<lb/>
　事獲吉者以在睽之時故也以其質柔故也睽之吉<lb/>
　其事甚小睽之時用其道甚大何也天髙地下睽矣<lb/>
　其造化之事則同也男陽女隂睽矣而夫婦之至通<lb/>
<pb n="2a"/>
　和而不睽也萬物不勝其睽異矣而其事則類也萬<lb/>
　物雖多不出乎八卦之屬雖鳥獸草木昆蟲之微各<lb/>
　從其類八卦又不出隂陽之二類隂陽又不出易道<lb/>
　之一類曰同曰通曰類姑以曉天下之瞶瞶者昏昏<lb/>
　不可遽盡告之盡告之將駭而不信聖言將不行於<lb/>
　世而況筮者多逐逐滔滔之徒乎聖人亦非不盡心<lb/>
　告之告之有序云爾類則通通則同同則一者非合<lb/>
　而為一也未始不一也人心無體無體則無際無際<lb/>
<pb n="2b"/>
　則天地在其中人物生其中鬼神行其中萬化萬變<lb/>
　皆在其中然則何往而不一乎如人之耳目口鼻四<lb/>
　肢雖不同而一人也根幹枝葉華實雖不同而一木<lb/>
　也源流瀦派洑激雖不同而一水也人唯意動而遷<lb/>
　自昏自亂自紛紛而不昏者自不睹其為異也終日<lb/>
　應酬交錯如四時之錯行雖未嘗無喜怒哀樂如雷<lb/>
　霆風雨露霜之變化也易傳曰變化云為至言也故<lb/>
　曰睽之時用大矣哉用者運用通達之稱乾之所以<lb/>
<pb n="3a"/>
　用九者此也坤之所以用六者此也三百八十四爻<lb/>
　之九六皆此用也此用不可以心而思也不可以力<lb/>
　而為也不可以目而見也不可以耳而聞也故孔子<lb/>
　告子夏曰哀樂相生是故明目而視之不可得而見<lb/>
　也傾耳而聴之不可得而聞也<lb/>
象曰上火下澤睽君子以同而異<lb/>
　彖已言其同此又言其異言同可也言異亦可也故<lb/>
　曰以同而異以同而異雖異實同也君君臣臣父父<lb/>
<pb n="3b"/>
　子子兄兄弟弟夫夫婦婦異也道心之中固自有如<lb/>
　此之異用而非異知微知彰知柔知剛可以仕則仕<lb/>
　可以止則止可久則久可速則速道心之中固自有<lb/>
　如此之異用而非異也孔子曰天下何思何慮無思<lb/>
　無慮是謂道心<lb/>
初九悔亡喪馬勿逐自復見惡人无咎象曰見惡人以<lb/>
辟咎也<lb/>
　由天命而行之自無不利人自起心妄見妄疑妄作<lb/>
<pb n="4a"/>
　妄止而人心益昏天道益逺而人禍至夫人失其御<lb/>
　故喪其馬逐則馬逸愈不可追勿逐自復九天之道<lb/>
　然天下之喪馬而能不逐者寡矣得失累其心疑不<lb/>
　逐則不復後悔無及故多逐聖人直告之曰悔亡言<lb/>
　他日不至於有悔也喪馬勿逐當自復也人有乖暌<lb/>
　之時遇惡人惟見之則免咎不見則有咎是又以美<lb/>
　惡累其心疑其不可見而止故亦直告之曰悔亡見<lb/>
　惡人无咎象曰以辟咎也言止於辟咎則可苟有利<lb/>
<pb n="4b"/>
　心焉則不可孔子無利心故見季康子康子不悦孔<lb/>
　子又見之而不失其聖苟以利心行之人人視己如<lb/>
　見肺肝獲罪于天無所禱也初與四兩陽不應有喪<lb/>
　馬之象<lb/>
九二遇主于巷无咎象曰遇主于巷未失道也<lb/>
　九二與六五應遇主也暌乖之時致曲以事者于巷<lb/>
　也孔子因南子以見衞君无咎也未為失道也由道<lb/>
　心行之無非道者乃天地之變化也苟動於意欲則<lb/>
<pb n="5a"/>
　為人心為利心為失道矣<lb/>
六三見輿曳其牛掣其人天且劓无初有終象曰見輿<lb/>
曳位不當也无初有終遇剛也<lb/>
　六三與上九正應欲往從之而九四阻其前故見輿<lb/>
　曳其牛掣以牛駕車牛掣則輿曳而不得進矣不特<lb/>
　為阻而已而九四之陽與初九皆陽既不相應而近<lb/>
　比六三之隂陽欲得隂而六三正應乎上九不從乎<lb/>
　四四陽剛居上且傷之矣四臨三上有天之象三見<lb/>
<pb n="5b"/>
　傷不得上通于上九有鼻之象劓刑其鼻鼻者上通<lb/>
　之物此其所以為睽也然邪不可以滅正睽極必通<lb/>
　故曰無初有終象曰位不當者言六三所處之地不<lb/>
　當既居乎剛暴之間宜其阻傷也曰遇剛者終遇上<lb/>
　九之剛也<lb/>
九四睽孤遇元夫交孚厲无咎象曰交孚无咎志行也<lb/>
　四與初皆陽兩陽無相應之象故暌孤然初九陽明<lb/>
　有元夫之象其睽也未相知也一日相知其心則交<lb/>
<pb n="6a"/>
　孚矣雖居睽乖危厲之時亦无咎賢者之志所以寡<lb/>
　合獨立非絶物也己志乎道無同志焉故也無同志<lb/>
　則豈能以獨行今得元夫交孚則道可行於天下矣<lb/>
　故曰志行也<lb/>
六五悔亡厥宗噬膚往何咎象曰厥宗噬膚往有慶也<lb/>
　悔亡之義已見初九爻嘗觀人心固有彼己之情俱<lb/>
　無他意徒以因事起疑因疑生睽遂至失人失賢失<lb/>
　天下之大利睽疑之情六五有焉二五本正應徒因<lb/>
<pb n="6b"/>
　九二六三有相比之象故六五疑九二之失正而不<lb/>
　往遂成乖睽故聖人之悔亡不必疑其有悔宗指九<lb/>
　二膚柔脆六三象之九二中正噬六三而不從不正<lb/>
　五若從九二何咎之有六五之君能用九二之賢則<lb/>
　澤被天下民咸賴其慶矣君當求賢而後賢從之故<lb/>
　六五當先往<lb/>
上九睽孤見豕負塗載鬼一車先張之弧後説之弧匪<lb/>
寇婚媾往遇雨則吉象曰遇雨之吉羣疑亡也<lb/>
<pb n="7a"/>
　上九睽疑之極不可告語本與六三正應相從以六<lb/>
　三居二陽之間隂陽有相得之象見豕首趨下疑其<lb/>
　下比於九二又見豕負塗疑其上比於九四鬼無形<lb/>
　安可載見其載鬼一車明其疑疑結以無為有六三<lb/>
　與上九本正應初疑故張弧欲射之而六三正應乎<lb/>
　上其誠終著睽極亦通故後説弧而不射六三乃不<lb/>
　與寇為婚媾不與二四親比能守乎正上九若往從<lb/>
　六三之正和而雨則吉隂陽和則雨至至則羣疑亡<lb/>
<pb n="7b"/>
　矣明乎天下人事本自昭明本自無事徒以不明因<lb/>
　迹起疑因疑積意遂至於此極百疑釋則本自無事<lb/>
　初無可言<lb/>
䷙<hi>艮下坎上</hi>蹇利西南不利東北利見大人貞吉彖曰蹇<lb/>
難也險在前也見險而能止知矣哉蹇利西南往得中<lb/>
也不利東北其道窮也利見大人往有功也當位貞吉<lb/>
以正邦也蹇之時用大矣哉<lb/>
　此卦上坎下艮坎正北艮則東北之卦為蹇則坎艮<lb/>
<pb n="8a"/>
　不蹇者其西南乎是故卦利西南不利東北利見大<lb/>
　人大人有大徳而在位之稱也平蹇之難其惟大人<lb/>
　乎見大人則可以得位可以正邦矣故曰貞吉夫見<lb/>
　險而止凡衆之所知也何能之有何知之有而彖曰<lb/>
　能止知矣哉何也智者初無竒智鈎深而索微也不<lb/>
　昏而已矣凡衆之心即聖智之心衆人因物有遷意<lb/>
　動而昏動於利而昏動於害而昏愈動愈昏則雖有<lb/>
　險而莫之見安其危而利其災而聖智則不然意未<lb/>
<pb n="8b"/>
　嘗動故事未嘗昏衆人於是有愚之名智者於是有<lb/>
　智之名非智者之特明乃衆人之昏爾孔子因東南<lb/>
　西北之象而發其義曰自春之始於東而中於西南<lb/>
　窮於東北則西南有中之象東北有窮之象惟道為<lb/>
　中失道則窮無意無必無固無我則中作好作惡有<lb/>
　意必固我則窮有意必固我則有所倚則有所偏非<lb/>
　中無意必固我則無所倚則無所偏故名之曰中微<lb/>
　起意焉即昏即不中則不能見險而止則蹇而愈蹇<lb/>
<pb n="9a"/>
　則窮蹇之時用其詳釋己見於暌前諸卦六十四卦<lb/>
　也坎暌蹇皆非善吉之卦凡衆於此往往得於險難<lb/>
　勤於憂思汨於事情安知為至大之道哉故聖人特<lb/>
　明之使天下後世知如坎如暌如蹇之類無非大易<lb/>
　之妙不可以為險難憂思事情也不特此凡曰時曰<lb/>
　時義與其餘不言之卦皆一也皆大也皆易之妙也<lb/>
象曰山上有水蹇君子以反身修徳<lb/>
　山上有水蹇象甚明君子遇蹇難則反諸身懼己徳<lb/>
<pb n="9b"/>
　之未善也懼己徳之有缺也懼己徳之猶有違而致<lb/>
　此也未善也有闕也猶有違也則修焉不敢怨天也<lb/>
　不敢尤人也卦解及彖未發此義故於此發之<lb/>
初六往蹇來譽象曰往蹇來譽宜待也<lb/>
　坎險在上故以逺險為善往則陷於險來則獲譽葢<lb/>
　往者見利而往來者不動於利而來故譽往蹇來譽<lb/>
　則宜待也<lb/>
初二王臣蹇蹇匪躬之故象曰王臣蹇蹇終无尤也<lb/>
<pb n="10a"/>
　六二應乎九五之君見入乎蹇難之中雖蹇之又蹇<lb/>
　終不退縮匪躬之故也為君也苟徒為其身而蹇蹇<lb/>
　則没於利也安能免夫人之尤議<lb/>
九三往蹇來反象曰往蹇來反内喜之也<lb/>
　往則入坎險中來則反是九三居下卦之上二隂之<lb/>
　所喜也陽隂有相得之象二隂順承于下<lb/>
六四往蹇來連象曰往蹇來連當位實也<lb/>
　六四居二陽之間皆阻蹇不通故往則蹇來亦連禍<lb/>
<pb n="10b"/>
　往來皆不可則當不動自實也實有安正不動搖之<lb/>
　義<lb/>
九五大蹇朋來象曰大蹇朋來以中節也<lb/>
　九五正居坎險大蹇之中朋來當蹇難輻凑而來其<lb/>
　事衆多也象曰以中節者言蹇難雖多而九五得中<lb/>
　道一以中節之節者制之節之正之治之也中者道<lb/>
　之異名無意無必無固無我則無所倚無所偏無所<lb/>
　黨自然無所不通是之謂中雖居大蹇明至之中如<lb/>
<pb n="11a"/>
　鑑照物應酬交錯靡不適宜自足以節制之矣<lb/>
上六往蹇來碩吉利見大人象曰往蹇來碩志在内也<lb/>
利見大人以從貴也<lb/>
　天下之事變無窮不可以一定論此卦在上初與三<lb/>
　四皆言往蹇則上爻宜往言而此爻之辭來吉者何<lb/>
　也天下之事變無窮不可以定論今内有九五中正<lb/>
　之君則當來内從中正之君以成濟蹇之功而碩大<lb/>
　也上六亦有應九三之象此則不然從九五之大人<lb/>
<pb n="11b"/>
　耳故象特言從貴<lb/>
䷧<hi>坎下震上</hi>解利西南无所往其來復吉有攸往夙吉彖<lb/>
曰解險以動動而免乎險解解利西南往得衆也其來<lb/>
復吉乃得中也有攸往夙吉往有功也天地解而雷雨<lb/>
作雷雨作而百果草木皆甲折解之時大矣哉<lb/>
　解者蹇之反蹇阻於險因險而動動而免乎險辭蹇<lb/>
　難解矣聖人作易因筮設教因人情引之而歸諸道<lb/>
　明則為聖人幽則為鬼神其道一也因人之蹇難思<lb/>
<pb n="12a"/>
　以避難有東西南北之意因卦之象而發之蹇卦以<lb/>
　東北而蹇則知反之者西南西南則免乎險而解矣<lb/>
　故解利西南西南之卦為坤坤為衆故有得衆之象<lb/>
　夫衆人易得也必得道焉乃得其衆心苟不得衆不<lb/>
　利也因象發義啟人心於正天之道鬼神之道也既<lb/>
　解矣既利矣既得衆矣剛可以已矣不當復有所往<lb/>
　來復其常則吉夫天下惟有此道而已矣由之則利<lb/>
　反之則害有險則思所以濟險往而濟險道當如是<lb/>
<pb n="12b"/>
　也及乎險難之解則已亡矣若又紛紛不已則是起<lb/>
　私意而為擾道不當如是也故復平常則合乎中道<lb/>
　故曰乃得中也中者道之異名今不復而又動是其<lb/>
　意必有在有所在則偏倚乎意之所在若無適無莫<lb/>
　者不然此易多吉中之㫖也苟有故往夙則吉夙早<lb/>
　也方解之初解功未成則往而解之則有功也已解<lb/>
　則無俟乎復往也不當往而往恐不止於無功將反<lb/>
　生禍天地之解則雷雨變作百果草木皆甲拆所謂<lb/>
<pb n="13a"/>
　解之時如斯而已初無義之可求而贊之曰大矣哉<lb/>
　何也頤象已言之矣三才内外何物非此大何事非<lb/>
　此大何理非此大何時非此大有義可言亦此大無<lb/>
　義可言亦此大學者惟知義理之為大則不惟不知<lb/>
　義理易之言時義者非可以心思盡也不聞文王之<lb/>
　詩乎不識不知是為帝則又不聞孔子之言乎吾有<lb/>
　知乎哉無知也又曰天下何思何慮又曰天有四時<lb/>
　春秋冬夏風雨霜露無非教也春秋冬夏何義之可<lb/>
<pb n="13b"/>
　索風雨霜露何理之可言是道也天以此運地以此<lb/>
　順雨雷以此作百果草木以此甲拆人以此言以此<lb/>
　動以此視以此聴以此事父事君以此修身治國平<lb/>
　天下故禹曰安汝止苟微動其意慮則失其止矣故<lb/>
　孔子每每止絶學者之固每每止絶學者之我學者<lb/>
　唯數動於意必固我故不省大矣哉之妙<lb/>
象曰雷雨作解君子以赦過宥罪<lb/>
　其在天地則雷雨作而萬物皆和解其在君子則赦<lb/>
<pb n="14a"/>
　人之過誤而宥罪之疑者小者可宥者不必言取象<lb/>
　于以明三才一道也書曰刑故無小罪雖小苟故為<lb/>
　之必刑無赦也苟如漢以末之大赦不問故不故一<lb/>
　切赦之則凶暴得志良善無所安存於是本善良者<lb/>
　亦勉而為好暴覬以禦暴也此豈治安之道哉豈天<lb/>
　地之道哉<lb/>
六二无咎象曰剛柔之際義无咎也<lb/>
　初六與九四正應一隂一陽交際和應故其象為无<lb/>
<pb n="14b"/>
　咎<lb/>
九二田獲三狐得黄矢貞吉象曰九二貞吉得中道也<lb/>
　狐多疑非疑阻則非解矣今田獲三狐則一無所疑<lb/>
　無所疑則得黄中通理葢謂意起則必有所倚則為<lb/>
　有所偏不可以言中一無所用其意則無所倚名曰<lb/>
　中土居中色黄故黄者中之象矢之為物直直亦道<lb/>
　之異名人之所以違道者以其不直也直心而往不<lb/>
　支不離無非道者人心即道故曰道心坤爻曰直方<lb/>
<pb n="15a"/>
　大不習無不利不動乎意直心即道曰黄曰矢皆所<lb/>
　以發揮此道而已貞正也貞亦道之異名正者無邪<lb/>
　之謂人之得道變化皆妙懼其寖而入於無忌憚之<lb/>
　中庸也故又曰貞曰中曰直曰正而得道之全者無<lb/>
　所失矣故吉象曰得中道也此爻明學者之疑蔽至<lb/>
　切至的而學者能通其解千無一萬無一以孔子大<lb/>
　聖其啟迪學者不為不至三千之徒不為不多賢唯<lb/>
　顔子唯月至日至之徒為不疑為自信爾自子夏子<lb/>
<pb n="15b"/>
　張子游以有若似聖人惟曽子不可其言曰江漢以<lb/>
　濯之秋陽以暴之皜皜乎不可尚已此豈口語心思<lb/>
　之所及哉曽子雖如此言羣子安知其解孔子曰二<lb/>
　三子以我為隠乎吾無隠乎爾吾無行而不與二三<lb/>
　子者是丘也是惟孔子無疑羣弟子皆疑<lb/>
六三負且乗致寇至貞吝象曰負且乗亦可醜也自我<lb/>
致戎又誰咎也<lb/>
　蹇難未解之時則小人道長今既解矣小人道消而<lb/>
<pb n="16a"/>
　猶乗君子之器則盜斯奪之矣邦有道而猶居君子<lb/>
　之位禍將至矣小人雖勉勉於貞正僅可免禍亦吝<lb/>
　吝小疪有歉歉可羞之意孔子曰作易者其知盜乎<lb/>
　易曰負且乘致寇至負也者小人之事也乗也者君<lb/>
　子之器也小人而乗君子之器盜斯奪之矣上慢下<lb/>
　暴盜斯伐之矣慢蔵誨盜冶容誨淫易曰負且乗致<lb/>
　寇至盜之招也<lb/>
九四解而栂朋至斯孚象曰解而栂未當位也<lb/>
<pb n="16b"/>
　栂微而在下初六之象九四之所解者初六而已惟<lb/>
　其朋類至則始孚應而有所解未能無所不解其解<lb/>
　也狹以其不當位也人臣之分不可博大人臣之有<lb/>
　大功者皆君之命不敢自為也<lb/>
六五君子維有解吉有孚于小人象曰君子有解小人<lb/>
退也<lb/>
　君子得位無所不解異乎九四之解栂矣君子之解<lb/>
　有孚驗于小人小人退則為有解小人不退則亦安<lb/>
<pb n="17a"/>
　能無不解孚信也有孚可信驗之謂也夫惟正為能<lb/>
　解惟公為能解有道者為能解小人反是為不正為<lb/>
　私小人不退則安能無所不解<lb/>
上六公用射隼于高墉之上獲之无不利象曰公用射<lb/>
隼以解悖也<lb/>
　隼者貪財之物小人似之解之時至於上六極矣無<lb/>
　所不解矣而貪殘之小人猶據髙位而不退悖之甚<lb/>
　者也矧公尊爵得時得勢以大公而去甚悖之小人<lb/>
<pb n="17b"/>
　何不利之有象曰以解悖者明有悖當解而解之未<lb/>
　嘗置毫髮私意於其間也置己意焉即私即非公孔<lb/>
　子他日又從而推廣其義曰隼者禽也弓矢者器也<lb/>
　射之者人也君子蔵器於身待時而動何不利之有<lb/>
　動而不括是以出而有獲語成器而動者也上六解<lb/>
　之極小人皆退而貪殘小人猶據髙位不退聴而去<lb/>
　又為公此雖有其時苟無徳器則亦不能有為且括<lb/>
　矣語成器而後可動器未成猶未可動而況於非器<lb/>
<pb n="18a"/>
　乎此器以忠信為質發於禮則生文立於義則成方<lb/>
　其中常安常止故禹曰安汝止苟起毫髮意必固我<lb/>
　則蔽則敗孔子絶意必固我之四者有此器矣又當<lb/>
　養成是故君子求諸已世固有志之君子有志於國<lb/>
　有志於民雖得時得位其功業亦未為光明碩大者<lb/>
　其器小而未大也大而未成猶有所虧<lb/>
䷨<hi>兊下艮上</hi>損有孚元吉无咎可貞利有攸往曷之用二<lb/>
簋可用亨彖曰損損下益上其道上行損而有孚元吉<lb/>
<pb n="18b"/>
无咎可貞利有攸往曷之用二簋可用亨二簋應有時<lb/>
損剛益柔有時損益盈虛與時偕行<lb/>
　此卦之象損下之剛而益上之柔是為上九之畫損<lb/>
　下而益上其道上行也夫民為邦本為民上者損上<lb/>
　而益下則順今乃損下而益上雖其有不得已而取<lb/>
　於民或粟米之征或布縷之征或力役之征必本之<lb/>
　大公民咸孚信之元大也仁也道之異名也不特民<lb/>
　信其公又行之也有道而獲大吉雖下民信之雖有<lb/>
<pb n="19a"/>
　道雖大吉而或者猶得而譏咎之者亦未可以為貞<lb/>
　正必也民信之又有道而大吉又或者無得而咎之<lb/>
　而後可以有攸往而利也不得已取之於民則何以<lb/>
　用之曷何也當極其儉約雖二簋亦可用享享禮之<lb/>
　至大至重也而猶可以用二簋二簋儉之至也則其<lb/>
　他可知矣苟取於民而輕用之則民心自此離畔矣<lb/>
　此聖哲之所灼見而昏庸之主以為無害以為未必<lb/>
　至是也國之大事在祀於祀而極其儉亦豈得已於<lb/>
<pb n="19b"/>
　取民財而輕用之不可也於斯時極其儉爾非其常<lb/>
　也故曰二簋應有時剛者未易損也損剛益柔亦有<lb/>
　時爾於時不得已而損之則剛者無憾大抵損己則<lb/>
　順損人則難故以損下益上之卦謂之損損上益下<lb/>
　之卦謂之益不特取民財凡天下曰君之及此言也<lb/>
　百姓之恵此弗損而益之者至於公謂冕而親迎為<lb/>
　已重則不敢從之矣虎會為趙簡子荷㦸而不推車<lb/>
　亦以弗損者益之也是貞也亦不必執之而過也執<lb/>
<pb n="20a"/>
　之而過則失道矣九二利貞葢中以為志也中則無<lb/>
　作好無作惡無偏無黨虎會荷㦸而不推車正矣至<lb/>
　於行歌則又過之不中矣九二下卦之中有中象<lb/>
象曰山下有澤損君子以懲忿窒欲<lb/>
　山上有澤其山日損人有忿欲其徳日損知忿欲之<lb/>
　害己則知懲之窒之矣學者好讀書而不懲忿窒欲<lb/>
　猶不讀也喜窮究義理而不懲忿窒欲不成義理也<lb/>
　雖已得道而不懲忿窒欲是謂智及之仁不能守之<lb/>
<pb n="20b"/>
　雖得之必失之也<lb/>
初九巳事遄往无咎酌損之象曰己事遄往尚合志也<lb/>
　損之時方上損下光武之不用功臣之時之類是也<lb/>
　是故巳事則當遄往遄速也臣功成身退況方損下<lb/>
　豈宜少留所以合上之志也然亦不必激而過之酌<lb/>
　事情而損之足矣大抵天下事不可加損毫髮損益<lb/>
　盈虛一惟其時微置己意則乖酌損之言所以去其<lb/>
　己意去其激過使不失中使不失宜也初爻在下有<lb/>
<pb n="21a"/>
　退而居下之象故曰遄往<lb/>
九二利貞征凶弗損益之象曰九二利貞中以為志也<lb/>
　人臣之損利於貞正損己而不正則為奸為邪征者<lb/>
　前進也前進而過之則失真矣故凶必無損於道者<lb/>
　用以益乎上則可以益矣昔者魯哀公問人道誰為<lb/>
　大孔子愀然作色而對何柔何剛何動何靜何實何<lb/>
　虚微起意焉則有所倚倚則偏則昏昏謂之疾損其<lb/>
　疾使遄速有喜則無咎疾不可久久則成疾將不可<lb/>
<pb n="21b"/>
　治矣是故以速為貴<lb/>
六三三人行則損一人一人行則得其友象曰一人行<lb/>
三則疑也<lb/>
　内卦本三陽於外卦之上此爻有此象故曰三人行<lb/>
　則損一人夫二人同行則無疑二則疑此人情之常<lb/>
　凡事畧同正當此爻之象筮而得此筮爻必有此事<lb/>
　他日孔子曰天地絪緼萬物化醇男女搆精萬物化<lb/>
　生易曰三人行則損一人一人行則得其友言致一<lb/>
<pb n="22a"/>
　也孔子欲明致一之道故引此為證聖人循循善誘<lb/>
　人苟能於此達致一之妙則知易曰觀其所感而天<lb/>
　地萬物之情可見矣則知萬物一致三才一致一以<lb/>
　貫之无所不一矣<lb/>
六四損其疾使遄有喜无咎象曰損其疾亦可喜也<lb/>
　偏於陽為疾偏於隂為疾六四之疾偏於隂也隂為<lb/>
　柔陽為剛隂為靜為虛陽為動為實道心无體何隂<lb/>
　何陽何之或損或益或盈或虚事變无窮與時偕而<lb/>
<pb n="22b"/>
　已君子無敢置己意於其間也微致己意焉則失道<lb/>
六五或益之十朋之龜弗克違元吉象曰六五元吉自<lb/>
上祐也<lb/>
　損卦之象其道上行損下卦益上卦上卦之獲大益<lb/>
　者其唯六五乎六五中正之君也天下唯有此中正<lb/>
　之道而已矣得之者吉失之者凶得之者人心歸之<lb/>
　失之者人心去之得之者天祐之鬼神祐之失之者<lb/>
　天災之鬼神禍之或者不一之辭益之者不一也人<lb/>
<pb n="23a"/>
　心歸之也十朋之龜皆從而弗違天與鬼神祐之也<lb/>
　此非六五之所求也鬼神自祐之也使六五動乎意<lb/>
　則係乎意有所倚則偏矣非中正之道也中正有名<lb/>
　而无體故六五一无所為而自或益之十朋之龜自<lb/>
　弗違自元吉自上祐也文王不識不知順帝之則禹<lb/>
　安止安止者寂然无所動也故龜筮協從<lb/>
上九弗損益之无咎貞吉利有攸往得臣无家象曰弗<lb/>
損益之大得志也<lb/>
<pb n="23b"/>
　上九損之極過乎中故教之以弗損也又使益己乃<lb/>
　合中道夫既弗損又益之疑人心之不歸而有怨咎<lb/>
　聖人正之曰无咎此乃所以為貞正也有吉焉苟如<lb/>
　此而往无不利也得人臣之心至於有國而无家夫<lb/>
　能致臣心至於國爾忘家可謂得臣心之深矣而今<lb/>
　也乃以弗損益之而得之者何也大抵人能損己而<lb/>
　益人己得人心至於居極止之位而損己之極則尤<lb/>
　得人心今雖弗損巳而又益之乃合中道此爻之辭<lb/>
<pb n="24a"/>
　皆所以抑其大過而有道之象曰弗損益之大得志<lb/>
　也心志中正始為得也始為大得也如不失乎本心<lb/>
　之大全也非世俗所謂得志也<lb/>
　<lb/>
　<lb/>
　<lb/>
　<lb/>
　<lb/>
<pb n="24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　楊氏易傳卷十三<lb/>
</p>
<p>
</p>
  </div>
</body>
</text>
</TEI>
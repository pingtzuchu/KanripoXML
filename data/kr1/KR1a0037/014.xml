<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>楊氏易傳卷十四</head> <lb/>
    <p>
<pb n="1a"/>
欽定四庫全書<lb/>
　楊氏易傳卷十四<lb/>
　　　　　　　　　　　　宋　楊簡　撰<lb/>
䷩<hi>震下巽上</hi>益利有攸往利涉大川彖曰益損上益下民<lb/>
説无彊自上下下其道大光利有攸往中正有慶利涉<lb/>
大川木道乃行益動而巽日進无彊天施地生其益无<lb/>
方凡益之道與時偕行<lb/>
　觀卦之象損上之陽以益下是謂損上益下損上益<lb/>
<pb n="1b"/>
　下自然民説无彊矣是謂自上下下以貴而下賤以<lb/>
　君而下賢自然其道大光矣卦象如此豈不利有攸<lb/>
　往雖濟大險亦利也故曰利涉大川彖又推明利有<lb/>
　攸往之道曰惟中正故有慶也彼行乎私意者惟豐<lb/>
　巳而巳安能損上而益下自矜自大而巳安能自上<lb/>
　而下下損上益下自上下下非中正者不能惟中正<lb/>
　故凡有攸往則利其言損上益下自上下下不過一<lb/>
　二事爾孔子以中正言之則無所不通得中正之道<lb/>
<pb n="2a"/>
　則不獨行於益下下下而已凡中而不倚正而不邪<lb/>
　之事皆行之無所不利涉大川者非木不可兹言木<lb/>
　道非有他説言乎濟險得其道云爾道即中正之道<lb/>
　非有二道是道也在天曰天道在地曰地道在人曰<lb/>
　人道言乎其不倚則曰中道言乎其無邪則曰正道<lb/>
　言其自上下下則為大光之道言乎涉大川則曰木<lb/>
　道於此卦又言凡益之道未至於一貫之不足以為<lb/>
　道得其道則行失其道則敗動而巽不忤於物則日<lb/>
<pb n="2b"/>
　進无疆其益无窮此人之得其道故致益也天施焉<lb/>
　地生焉其益无方廣大无際此天地之得其道故致<lb/>
　益也動巽不忤動巽不忤而已不必復求其説復求<lb/>
　其説則失動巽之道天施地生天施地生而已不必<lb/>
　復索其義復索其義則失施生之道凡益之道不可<lb/>
　勝言與時偕行隨事而應不可預料而不可有所倚<lb/>
　不可入於邪則同是謂中正萬世不易之道人心即<lb/>
　道故曰道心道心无體因物有遷遷則有所倚有所<lb/>
<pb n="3a"/>
　倚則入於邪不動於意本無所倚本無邪偏何思何<lb/>
　慮自至自中自神自明自無所不通人之所以動而<lb/>
　巽者此也何思何慮天之所以施者此也何思何慮<lb/>
　地之所以生者此也何思何慮唯無思故無所不明<lb/>
　唯無為故無所不應凡易之道皆此道也皆大易之<lb/>
　道也<lb/>
象曰風雷益君子以見善則遷有過則改<lb/>
　凡善即遷當如風雷之疾有過則改當如風雷之疾<lb/>
<pb n="3b"/>
　如此則獲益人誰無好善之心往往多自謂己不能<lb/>
　為而止人誰無改過之心往往多自以難改而止凡<lb/>
　此二患皆始於意意本於我道心无彊何者為我清<lb/>
　明在躬中虛無物何者為我雖有神用變化云為其<lb/>
　實無體知我之本無體則聲色甘芳之美毁譽榮辱<lb/>
　之變死生之大變如太虛中之雲氣亦如氷鑑中之<lb/>
　萬象如四時之變化其本體無所加損何善之難遷<lb/>
　何過之難改舜聞一善言見一善行若決江河沛然<lb/>
<pb n="4a"/>
　莫之能禦者以舜之胷中洞然一無所有故無所阻<lb/>
　滯也<lb/>
初九利用為大作元吉无咎象曰元吉无咎下不厚事<lb/>
也<lb/>
　此卦損上之一陽而益下則初九一爻為一卦得益<lb/>
　之最矧六四在上而應之上下隂陽之情和故初九<lb/>
　利用為大作益利之事然必元吉而後无咎元者道<lb/>
　之異名以道致吉謂之元吉亦曰大吉元大也必元<lb/>
<pb n="4b"/>
　吉而後无咎者下不宜厚事乎厚事猶大有為也非<lb/>
　居下之道也惟上之人任而用之知而信之則可元<lb/>
　吉不然則不可<lb/>
六二或益之十朋之龜弗克違永貞吉王用享于帝吉<lb/>
象曰或益之自外來也<lb/>
　此卦下卦獲上之益而六二居下卦之中得中正之<lb/>
　道者必大得人心大得天地鬼神之心以天地神人<lb/>
　同此一中正也宜其同歸焉已詳著於損六五之爻<lb/>
<pb n="5a"/>
　而六二臣道也臣下而獲盛益慮其失正也又慮其<lb/>
　不能久是故永貞則吉者伊尹周公則永貞矣若王<lb/>
　者用此中正之道克享上帝之心則無所患慮其吉<lb/>
　也無疑象曰或益之自外來也亦猶損六五之或益<lb/>
　之自上祐也皆言乎本無求益之意而益自至也曰<lb/>
　自外來言乎非中心之所期自外而至也苟動乎意<lb/>
　即失乎道安能致大益<lb/>
六三益之用凶事无咎有孚中行告公用圭象曰益用<lb/>
<pb n="5b"/>
凶事固有之也<lb/>
　初言下不厚二言永貞懼其獲上之益而戒之也初<lb/>
　居下二得中猶諄諄恐其大過而失人臣之正也而<lb/>
　況於六三之過中乎然既有所以致益惟用之於凶<lb/>
　事施之於禍難之中則竭忠盡力雖不免過常亦无<lb/>
　咎也雖則云然亦必在我者有忠信誠確之心人咸<lb/>
　孚之又中行而無偏無黨告於上九之公用圭以通<lb/>
　誠象曰益用凶事固有此道也<lb/>
<pb n="6a"/>
六四中行告公從利用為依遷國象曰告公從以益志<lb/>
也<lb/>
　諸卦惟二五言中餘爻皆不言中惟復之六四與益<lb/>
　之六三六四言中聖人葢欲以此發明中道無所不<lb/>
　在無所不通人心皆有之顧人不行耳此不曰行中<lb/>
　而曰中行益以明中道人心之所自有非在彼而我<lb/>
　行之也舉此三爻言中則他卦他爻皆可以言中謂<lb/>
　天下萬世人心有一之非中者是誣天下萬世也惟<lb/>
<pb n="6b"/>
　中行故告公而公從六三告公以上九有公象至此<lb/>
　爻則以何為公象四初應而為公則公不在下然則<lb/>
　九五在上既親比而隂陽有相得之象則九五為公<lb/>
　也事變之不可執一論率類此況五之爻亦非止言<lb/>
　大君公亦一國之君亦有霸王之象言公則所包者<lb/>
　廣屯之五小畜之五大臣之象遯之五嘉遁明夷之<lb/>
　五為箕子之明夷旅之五皆昭然非君象小過之五<lb/>
　亦言公同人之五噬嗑之五賁之五復無妄之五大<lb/>
<pb n="7a"/>
　過習坎咸恒大壯夬艮漸歸妹既濟之五皆泛言不<lb/>
　明著君象公亦有公而不私之義使其不公則難於<lb/>
　告矣利用為依遷國者六四體柔不能自有所為依<lb/>
　公以遷國爾益卦本以九四下而為初九初六上而<lb/>
　為六四有遷徙之象遷國所以益民也以益民之志<lb/>
　告公故公從也益民之志非私也故公從也<lb/>
九五有孚恵心勿問元吉有孚恵我徳象曰有孚恵心<lb/>
勿問之矣恵我徳大得志也<lb/>
<pb n="7b"/>
　人君欲施益於民不必求諸物不必求諸外求諸已<lb/>
　求諸心是矣何謂心人皆有心人心皆善皆正自神<lb/>
　自明惟因物有遷遷則意動則昏昏則亂如雲翳日<lb/>
　如塵積鑑其本善本正本神本明者未始磨滅也今<lb/>
　誠能不因物而遷意不為動則正善神明之心乃治<lb/>
　安之本根未有君心善正神明而民不被其恵者亦<lb/>
　未有君心不正不善不明而民被其恵者苟惟以財<lb/>
　恵民則財有限恵有限雖被小恵不免濫刑不免虐<lb/>
<pb n="8a"/>
　政設被恵於今日必不及於他日夫惟國之庶政皆<lb/>
　自君心出君心一正則庶政咸正而民不被其恵者<lb/>
　乎其有不正則庶政即隨以亂姦邪得志善良無所<lb/>
　告民被其禍有不可勝言者是矣故君心者民恵之<lb/>
　大本惟聖哲之主能用此以恵民苟非聖哲皆不能<lb/>
　求諸此孚信也有能求諸心誠信而無偽則不必復<lb/>
　問其如何必獲元吉必信其民之恵我徳恵我徳之<lb/>
　恵也言民心被我徳之恵斷可信也聖言所以諄諄<lb/>
<pb n="8b"/>
　者恐人心多疑疑心必不能恵民故云云也若夫聖<lb/>
　哲之君則深知己心之本正深知民心亦皆本正惟<lb/>
　無以感之有以感之於上則同然之機其應如響書<lb/>
　若有恒性克綏厥猷惟后此人主之本職也今民恵<lb/>
　我徳則順其性綏其猷人主之本職不曠矣聖哲之<lb/>
　本志得矣故曰大得志也<lb/>
上九莫益之或擊之立心勿恒凶象曰莫益之偏辭也<lb/>
或擊之自外來也<lb/>
<pb n="9a"/>
　孔子曰莫之與則傷之至矣則莫益之者言無有益<lb/>
　之者當從孟氏本曰偏辭也言乎人心皆疾之莫有<lb/>
　益之者周偏之辭也謂衆人之辭也若從陸本作偏<lb/>
　則義説迂曲非孔子之㫖也立心勿恒㓙明此爻<lb/>
　心之不善宜即改易切勿恒久其象凶象皆不與之<lb/>
　莫之與則或擊之矣自外來言非所料而自至也孟<lb/>
　子曰不仁者可與言哉安其危而利其災樂其所以<lb/>
　亡者不仁而可與言則何亡國敗家之有然卜筮則<lb/>
<pb n="9b"/>
　求諸神筮而得此爻庶乎畏明神而或改也彼立心<lb/>
　之不仁不可以枚數或慢天或虐民或悖亂其天倫<lb/>
　或窮兵或棄賢或棄政言之莫窮而或者因孔子他<lb/>
　日有所感而言曰君子安其身而後動易其心而後<lb/>
　語定其交而後求君子修此三者故全也危以動則<lb/>
　民不與也懼以語則民不應也無交而求則民不與<lb/>
　也莫之與則傷之者至矣易曰莫益之或擊之立心<lb/>
　勿恒凶遂止以此三事釋此一爻殊失孔子本㫖夫<lb/>
<pb n="10a"/>
　此三失甚微也尚不免於凶而況於他乎<lb/>
䷪<hi>乾下兊上</hi>夬揚於王庭孚號有厲告自邑不利即戎利<lb/>
有攸往彖曰夬决也剛决柔也健而説决而和揚於王<lb/>
庭柔乗五剛也孚號有厲其危乃光也告自邑不利即<lb/>
戎所尚乃窮也利有攸往剛長乃終也<lb/>
　夬决也以五陽而决一隂以衆君子而决一小人也<lb/>
　故曰剛决柔也下卦乾健上卦兌説雖則健而説雖<lb/>
　決而和未嘗怒也未嘗私也怒則私矣覆載之間皆<lb/>
<pb n="10b"/>
　吾之赤子彼昏而為小人良可念也小人不可居上<lb/>
　天道也決而去之何私怒之有動於怒則我巳為小<lb/>
　人矣已當在所去之類安能去人是故健而説決而<lb/>
　和卦出此象以教君子也揚于王庭以一小人勢將<lb/>
　去而反居上乗五剛衆君子殊為抑逆輿情之所大<lb/>
　不平也得時得勢得理故可揚于王庭也不然則不<lb/>
　可也此雖當揚庭而決去而亦不可不相與誠心警<lb/>
　戒以危厲也號警戒也故曰其危乃光也以得時得<lb/>
<pb n="11a"/>
　勢之衆君子而去一巳衰之小人亦何至於危也而<lb/>
　事不可忍不可不戒能自危厲乃為君子之光也告<lb/>
　自邑者謂特警號其巳類爾邑者巳之象其詳釋己<lb/>
　見謙上六爻不利即戎言不可以兵戎也即戎則縱<lb/>
　矣甚矣尚者縱甚而不謙下之謂也即戎得以為尚<lb/>
　也乃以取窮也天道虧盈而益謙人道惡盈而好謙<lb/>
　孚號有厲告自邑則利有攸往則可以決小人也曰<lb/>
　剛長乃終者言小人未盡去則當決則當往有所決<lb/>
<pb n="11b"/>
　至小人巳去而剛道己長則終止不可復有所往也<lb/>
　如其為已甚窮治小人不巳則反取禍矣故曰乃終<lb/>
　終止也<lb/>
象曰澤上於天夬君子以施禄及下居徳則忌<lb/>
　澤上於天則夬決而下及萬物一柔巳決羣剛成功<lb/>
　君子則施禄及下以報其功君自以為己徳而自居<lb/>
　之則為忌嫉非君子之道也<lb/>
初九壯於前趾徃不勝為咎象曰不勝而往咎也<lb/>
<pb n="12a"/>
　初九位下徳弱乃不自度奮然而欲行夬決之事是<lb/>
　為壯於前趾趾在下而小之物往必不勝其任矣故<lb/>
　為咎不勝其任而冒往故咎<lb/>
九二惕號莫夜有戎勿恤象曰有戎勿恤得中道也<lb/>
　惕懼警號雖莫夜不懈則雖有兵戎勿用憂恤何以<lb/>
　知九二之能惕號莫夜以九二得中道而知之也既<lb/>
　得中道必不縱逸必明明則必知所警慎聖賢之道<lb/>
　中而已矣何所往而不通卦言孚號又言惕號易筮<lb/>
<pb n="12b"/>
　其急於爻故爻辭尤不可廢<lb/>
九三壯於頄有凶君子夬夬獨行遇雨若濡有愠无咎<lb/>
象曰君子夬夬終无咎也<lb/>
　頄面之觀也壯於頄悻悻之怒見諸觀也用壯如此<lb/>
　君子中之小人也淺者之決大率類此遵道而行何<lb/>
　怒之有動於怒怒而見有凶言君子道長小人巳衰<lb/>
　之時雖未必至於凶而有凶之道焉君子雖夬夬大<lb/>
　義不可易而斷不動於意故獨行遇雨隂陽和而後<lb/>
<pb n="13a"/>
　雨雨有和之象其和亦未嘗作意和之而君子之道<lb/>
　心自是健而説決而和故曰遇雨也若濡而實不濡<lb/>
　彼徒見若濡之迹必有見愠者而君子之心忠信無<lb/>
　私夬夬之義亦未嘗變人所深信故終无尤咎彼不<lb/>
　知道者以為君子既夬夬安能與之和既和安能夬<lb/>
　夬不知道心如天地寂然無思無為而有風雨有雷<lb/>
　霆有霜雪變化無私<lb/>
九四臀无膚其行次且牽羊悔亡聞言不信象曰其行<lb/>
<pb n="13b"/>
次且位不當也聞言不信聰不明也<lb/>
　九四乃君子中之小人九剛四柔外雖剛而中實柔<lb/>
　邪居羣剛之中不與俱決故為在下之剛者所傷故<lb/>
　臀無膚勢不得不與之俱而其行次且若能如羊以<lb/>
　羣進相牽以往則可悔亡然雖聞是言往往不信何<lb/>
　以知其不信以九四不知道其心與小人同故不可<lb/>
　告語也位不當也者言九四所處之位亦已髙矣況<lb/>
　在乎衆君子之間不當如是也聞言不信聰不明也<lb/>
<pb n="14a"/>
　使其聰明則曉是非榮辱吉凶安得不信<lb/>
九五莧陸夬夬中行无咎象曰中行无咎中未光也<lb/>
　君子之勢至於九五亦已盛矣一隂之勢已去特其<lb/>
　體猶存爾柔<graphic n="KR3575" url="https://raw.githubusercontent.com/kanripo/KR-Gaiji/master/images/KR3575.png" mimeType="image/png"/>如莧而又在陸陸人所行踐其莧之<lb/>
　不可復存昭昭矣如必施夬夬之決葢過之矣故聖<lb/>
　人教之曰中行无咎中未光者謂夫莧陸夬夬之人<lb/>
　雖勉而為中行非本性之大中未為光明也惟實得<lb/>
　道者為光明他卦惟二五為中今乃未光以有莧陸<lb/>
<pb n="14b"/>
　夬夬之象故也<lb/>
上六无號終有凶象曰无號之凶終不可長也<lb/>
　夬之去六柔已決去剛道己長然不可不敬戒苟忽<lb/>
　焉不敬不戒不警號則亦終有凶雖未必凶遂至而<lb/>
　既不警戚則放逸逸則既失道矣失道者終於凶<lb/>
䷫<hi>巽下乾上</hi>姤女壯勿用取女彖曰姤遇也柔遇剛也勿<lb/>
用取女不可與長也天地相遇品物咸章也剛遇中正<lb/>
天下大行也姤之時義大矣哉<lb/>
<pb n="15a"/>
　一陽之生曰復一隂之生曰姤姤者内非隂之本位<lb/>
　故不言復惟取剛柔相遇之義曰柔遇剛者明柔為<lb/>
　主也一隂雖微而其勢則自内而長陽剛雖盛而有<lb/>
　寖消之勢故此卦有女壯之象女之壯者不可取也<lb/>
　其物雖和其後必乖壯則漸不可制故曰不可與長<lb/>
　也女壯之足以敗國亡家往古可監也小人之柔邪<lb/>
　諛媚猶女壯也其足以敗國亡家亦猶是也人不善<lb/>
　之心寖而長其端甚微其流寖廣此則敗國亡家之<lb/>
<pb n="15b"/>
　本尤不可不戒也爝火之微即可燎原涓涓之流或<lb/>
　可滔天是故禹曰克艱臯陶兢兢業業皆此道也是<lb/>
　卦非善也而聖人發揮之曰天地亦相遇也而品物<lb/>
　咸章剛遇中正亦遇也而天下大行顧人未知大遇<lb/>
　之之道爾男女之相遇天地之大義也人惟不明斯<lb/>
　義故有女禍是卦二五皆剛而中正體之剛者既足<lb/>
　以興事造業而又中正焉則豈不可以大亨於天下<lb/>
　遇之為言若出於二遇之為義實出於一故曰天地<lb/>
<pb n="16a"/>
　之道其為物不二則其生物不測人心自善自中自正<lb/>
　自剛健如玉自白自瑩自温潤而非二玉也如金自黄<lb/>
　自剛自明而非二金也人惟因物以遷意動而昏如雲<lb/>
　翳日如塵積鑑故紛紛擾擾曰二曰三十百千萬斷斷<lb/>
　殊列一日覺之心本無體清明如日月變化如四時衆徳<lb/>
　自備百年自有未始不善思慮不作一無所倚彊名曰<lb/>
　中本心如此自無邪僻彊名曰正是其清明無體之妙<lb/>
　非血氣也非物也有物有氣血則可得而屈息非物非<lb/>
<pb n="16b"/>
　氣血則不可得而屈息因其不可得而屈不可得而息<lb/>
　故彊名曰剛健此人之心也即天地之道也一也故天地<lb/>
　可得而範圍萬物可得而曲成姤之時義大矣哉於人<lb/>
　相遇之時男女相遇之時天地相遇之時萬物相遇之<lb/>
　時有義焉人所不知也大矣哉即其所不知即大矣哉<lb/>
　之妙也聖人於此惟曰大而止亦不得而贅其辭故孔<lb/>
　子曰吾有知乎哉無知也又曰天有四時春秋冬夏風<lb/>
　雨霜露無非教也聖人竭誠啟告盡於此矣學者於此<lb/>
<pb n="17a"/>
　往往又謂於此當復有不容言之妙吁是又以意求<lb/>
　之姤之時義非意也即此學者之妄意即姤之時義<lb/>
　即六十四卦之義即天地之義往往人不知惟不知<lb/>
　故妄故曰知則不知不知則知<lb/>
象曰天下有風姤后以施命誥四方<lb/>
　后不親往四方也惟施命以誥之而四方咸周焉即<lb/>
　風之無形而廣被萬物也愚者以為有二明者以為<lb/>
　實一何止與風為一其與天地萬物未始不一也<lb/>
<pb n="17b"/>
初六繫於金柅貞吉有攸往見凶羸豕乎蹢躅象曰繫<lb/>
於金柅柔道牽也<lb/>
　柅王作柅子夏作鑈蒼頡篇柅作栮許氏説文曰吕<lb/>
　氏字林曰檷系跌也字或作鉺女指反葢絡系之器<lb/>
　也隂為小人雖在下而有浸長之勢不可不制惟君<lb/>
　子乃能制之金柅君子之象君子之制小人不以剛<lb/>
　暴惟以隂道奉制之亦以初六在下尚微弱不必以<lb/>
　剛制也君子之制小人亦非私意惟以貞正之道而<lb/>
<pb n="18a"/>
　已矣苟不出於正而有譎術則既失道矣安能制之<lb/>
　天下惟有道者能行能濟不於其微弱易制之時制<lb/>
　之而有所往則見凶矣豕雖羸他日必蹢躅孚信也<lb/>
　言可信可必也<lb/>
九二包有魚无咎不利賔象曰包有魚義不及賔也<lb/>
　姤之時惟其所遇不必逺應隂者陽之所欲魚隂類<lb/>
　魚亦人之所欲九二得初六而有之雖非正應惟在<lb/>
　姤時以遇為主遇則親焉故无咎在常時則為不正<lb/>
<pb n="18b"/>
　難乎免咎今既包有之自然他人不得而復有之故<lb/>
　曰不利賔此理義之自然勢之所必至也故曰義不<lb/>
　及賔也得民心而有之民為文王武王所有則紂不<lb/>
　得而有之矣得小國而有之鄭在晉則不在楚在楚<lb/>
　則不在晉矣得賢才而有之齊有管夷吾則他國不<lb/>
　得而有之士㑹入晉則秦不得而復有之矣<lb/>
九三臀无膚其行次且厲无大咎象曰其行次且行未<lb/>
牽也<lb/>
<pb n="19a"/>
　初六一隂為衆陽所應九二既包而有之勢不及其<lb/>
　他而九三乃有爭取之意故為九二所傷臀无膚有<lb/>
　所傷也其行次且意猶未已豈不危厲然无大咎者<lb/>
　何也以其行未至於牽於初而不行也故有小咎无<lb/>
　大咎苟復行則二終不巳獲咎大矣楚雖欲鄭而晉<lb/>
　既有之楚雖不樂而終於巳矣楚所以无大咎也<lb/>
九四包无魚起凶象曰无魚之凶逺民也<lb/>
　初本與四為應今以四逺之故近為九二所有則九<lb/>
<pb n="19b"/>
　四包无魚本我所有而歸之他焉人心畔離矣故起<lb/>
　則凶謂動則凶民可近不可逺其義於是著凡易一<lb/>
　爻該義甚多此惟以逺民為言者明其義之著者也<lb/>
九五以把包瓜含章有隕自天象曰九五含章中正也<lb/>
有隕自天志不舍命也<lb/>
　把者美材也九二之象瓜者隂柔在下之物初六之<lb/>
　象九五中正在上不自用其章而用九二之賢以杞<lb/>
　葉包瓜以柔道制小人九五已盡中正之道而有隕<lb/>
<pb n="20a"/>
　墜乃自天也非人之所為也非人之所致也人道已<lb/>
　盡巳無毫髮之愧而後可以言命也大王巳盡中正<lb/>
　之道而不免狄人之難天也文王巳盡中正之道而<lb/>
　有羑里之難天也大王文王何與焉故曰志不舍命<lb/>
　也<lb/>
上九姤其角吝无咎象曰姤其角上窮吝也<lb/>
　上九剛而上窮有角之象失其所以與人姤遇者如<lb/>
　角然剛固之過枯槁而不和洽吝道也狷者之疵為<lb/>
<pb n="20b"/>
　吝然嚴勁剛介異乎輕肆放逸者矣故无咎象曰上<lb/>
　窮者言其窮而小通也泄柳閉門而不納段干木踰<lb/>
　垣而避之是謂姤其角孔子見南子欲從佛盻公山<lb/>
　之召變通之道也<lb/>
　<lb/>
　<lb/>
　<lb/>
　楊氏易傳卷十四<lb/>
</p>
<p>
</p>
  </div>
</body>
</text>
</TEI>
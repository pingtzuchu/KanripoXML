<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>楊氏易傳卷一</head> <lb/>
    <p>
<pb n="1a"/>
欽定四庫全書<lb/>
　楊氏易傳卷一<lb/>
　　　　　　　　　　　　　宋　楊簡　撰<lb/>
　今易經乃漢費氏所傳古文而不立於學者劉向以<lb/>
　中古文易校施孟梁丘經或脱去無咎悔亡惟費氏<lb/>
　經與古文同漢藝文志易經十二篇謂上經下經彖<lb/>
　大象小象乾文言坤文言上繫下繫說卦序卦雜卦<lb/>
　晁氏云老儒謂費直專以彖象又言參觧易爻以彖<lb/>
<pb n="1b"/>
　象文言雜入卦中者自費氏始不然則其徒陳元鄭<lb/>
　康成之為歟孔頴達謂輔嗣之意象本釋經宜相附<lb/>
　近分爻之象辭各附當爻則費氏初變亂古制時猶<lb/>
　今乾卦彖象繫卦之末歟夏后氏之易曰連山連山<lb/>
　者以重艮為首商人之易曰歸藏歸藏者以重坤為<lb/>
　首周人之易曰以重乾為首周禮大卜之官曰其經<lb/>
　卦皆八其别皆六十有四則卦之重也乆矣先儒謂<lb/>
　文王重之非也孔子之時歸藏之易猶存故曰之宋<lb/>
<pb n="2a"/>
　而得坤乾焉於戱至哉合三易而觀之而後八卦之<lb/>
　妙大易之用混然一貫之道昭昭於天下矣而諸儒<lb/>
　言易率以乾為大坤次之震坎艮巽離兊又次之噫<lb/>
　嘻末矣易者一也一者易之一也其純一者名之曰<lb/>
　乾其純一者名之曰坤其一一雜者名之曰震坎艮<lb/>
　巽離兊其實皆易之異名初無本末精粗大小之殊<lb/>
　也故孔子曰吾道一以貫之子思亦曰尺地之道其<lb/>
　為物不二八卦者易道之變也而六十四卦者又變<lb/>
<pb n="2b"/>
　化中之變化也物有大小道無大小德有優劣道無<lb/>
　優劣其心通者洞見天地人物盡在吾性量之中而<lb/>
　天地人物之變化皆吾性之變化尚何本末精粗大<lb/>
　小之間雖説卦有父母六子之稱其道未嘗不一大<lb/>
　傳曰百姓日用而不知君子小人之所日用者亦一<lb/>
　也惟有知不知之分<lb/>
䷀<hi>乾下乾上</hi>乾元亨利貞初九潜龍勿用九二見龍在田利<lb/>
見大人九三君子終日乾乾夕惕若厲无咎九四或躍<lb/>
<pb n="3a"/>
在淵旡咎九五飛龍在天利見大人上九亢龍有悔用<lb/>
九見羣龍无首吉<lb/>
　夫道一而已矣三才一萬物一萬事一萬理一唐虞<lb/>
　之三事曰正德曰利用曰厚生厚生者飬生之事利<lb/>
　用者器用於人為利是二者皆有正德焉故大禹謨<lb/>
　曰正德利用厚生惟和和同也卜筮者民之利用聖<lb/>
　人繫之辭因明人之道心是謂正德人心即道故舜<lb/>
　曰道心孔子曰夫易聖人所以崇德而廣業也知崇<lb/>
<pb n="3b"/>
　禮卑崇效天卑法地天地設位而易行乎其中矣明<lb/>
　三才皆易之道崇廣效法盖以人心未能皆悟本一<lb/>
　之妙姑因情立言曰效法而進至於果與天地相似<lb/>
　無間則自信其本一矣此心人所同有故易之道亦<lb/>
　人所日用上繫曰百姓日用而不知惟其不知故背<lb/>
　吉趨凶大哉易乎天之所以高明者此地之所以博<lb/>
　厚者此人之所以位乎兩者之間與夫萬物之所以<lb/>
　生生而不窮者又此三才中萬變萬化至於不可勝<lb/>
<pb n="4a"/>
　紀無非此某之所以聽者此某之所以說講與今在<lb/>
　堂之人所以聽者亦此所以事親者此所以事君者<lb/>
　此所以事長者此所以臨下所以使民所以應酬萬<lb/>
　端皆此誰能出不由户何莫由乎此包犧氏深明乎<lb/>
　此既不能言又欲以明示斯世與萬世而無以形容<lb/>
　之乃畫而為一於戲庶㡬乎近似之矣是可畫而不<lb/>
　可言可言而不可議但覺其一而不二一而能通夫<lb/>
　孰得而測識又孰得而窮究必三畫而成卦者明乎<lb/>
<pb n="4b"/>
　所以為天者此也所以為人者此也所以為地者此<lb/>
　也是為三也聖人又欲以發明其道繫之以辭曰乾<lb/>
　言乎此至健至剛亘萬古而未嘗息也然則坤何以<lb/>
　一清濁未分混然而已迨乎重濁嚴凝而後清濁始<lb/>
　分而為二然所以為清者此也所以為濁者亦此也<lb/>
　坤者兩畫之乾乾者一畫之坤也子思曰天地之道<lb/>
　其為物不二乾彖曰大哉乾元萬物資始乃統天繼<lb/>
　言品物流行各正性命則地之所以發生萬物者盡<lb/>
<pb n="5a"/>
　在其中矣今為渾天之説者地在天中則合天地一<lb/>
　體而已矣但因重濁故言地因卑故言妻言臣有尊<lb/>
　有卑有清有濁清陽濁隂君臣夫婦未嘗不兩故坤<lb/>
　必一坤者兩畫之乾非乾道之外復有坤道也故曰<lb/>
　明此以南面堯之所以為君也明此以北面舜之所<lb/>
　以為臣也難者曰乾坤之道果一則彖何以有大哉<lb/>
　至哉之分應之曰大哉至哉所以致君臣之辨所以<lb/>
　辨上下之分而坤爻又曰直方大又曰以大終也是<lb/>
<pb n="5b"/>
　坤亦未嘗不大于以明乾坤之實未始不一也不然<lb/>
　則孔子何以曰予一以貫之中庸何以曰天地之道<lb/>
　其為物不二天地與人貌象不同而无二道也五行<lb/>
　萬化變態不同而無二道也坤者乾之耦者也震坎<lb/>
　艮巽離兊乾之變錯者也無二乾也一言之謂之乾<lb/>
　兩言之謂之坤八言之謂<lb/>
　十四卦又謂之三百八十四爻又謂之萬有一千五<lb/>
　百二十又謂之無窮皆此物也三畫之卦何以重為<lb/>
<pb n="6a"/>
　六天有隂陽地有剛柔人有仁義未嘗不兩也皆此<lb/>
　道之變化也變化云為清明有常謂之仁其間咸得<lb/>
　其宜謂之義其節謂之禮其和謂之樂其知謂之智<lb/>
　言乎其健謂之乾言乎其動謂之震言乎其入謂之<lb/>
　巽言乎其陷謂之坎言乎其麗謂之離言乎其止謂<lb/>
　之艮言乎其說謂之兊言乎其迍邅謂之屯言乎其<lb/>
　始生而䝉謂之䝉其變無窮其言一無窮皆此一也<lb/>
　言乎此不可以加毫髮焉不可以損毫髪焉謂之中<lb/>
<pb n="6b"/>
　言乎此不可以人為叅焉謂之天言乎其變化不可<lb/>
　測度謂之神其得謂之吉其失謂之凶其補過謂之<lb/>
　無咎其始謂之元其通謂之亨其利謂之利其正謂<lb/>
　之貞其在乾之爻則謂之九其在坤之爻則謂之六<lb/>
　乾何以九坤何以六一二三四五參天數之一三五<lb/>
　是為九兩地數之二四是為六也是五行之生數也<lb/>
　天地之本數也五行者此一之變化見於水火木金<lb/>
　土者也無二道也故所以用九者此道也所以用六<lb/>
<pb n="7a"/>
　者此道也九為陽為剛六為隂為柔隂陽剛柔雖不<lb/>
　同而用則一也能用九而不為九所用故在下則能<lb/>
　潜不為陽剛所使不為才智所使而能勿用能用九<lb/>
　而不為九所用故在二則能見不過而躍又不固而<lb/>
　潜能善乎世而人皆利見之能用九而不為九所用<lb/>
　故在三則乾乾能惕故雖危厲而無咎能用九而不<lb/>
　為九所用故在四或躍而不敢必於進或之者疑之<lb/>
　也淵者退處之所也故無咎能用九而不為九所用<lb/>
<pb n="7b"/>
　故在五則能飛能使天下利見而致大人之德業惟<lb/>
　上九不能用九而為九所用為陽剛所使故以貴高<lb/>
　自居而不通下情故動則有悔若大有之上九亦上<lb/>
　九也而能用九不為九所用故自天祐之吉無不利<lb/>
　大有之上九乃取超然乎萬物之上之象所謂舜禹<lb/>
　有天下而不與焉故吉乾之上九則取剛過之象故<lb/>
　亢而有悔龍神物變化不測濡澤博施有聖王之象<lb/>
　孔子曰古之治天下者必聖人而後足以君天下故<lb/>
<pb n="8a"/>
　乾爻皆取龍象大人即聖人故二五咸言天下之利<lb/>
　見其有居二五之位而天下有不利見之者非大人<lb/>
　也皆尊仰之之謂見皆䝉其澤之謂利周公係爻辭<lb/>
　孔子作象辭而或曰大或曰至一也用九之道雖發<lb/>
　見於諸爻諸陽而不見其為首不見其為首者已私<lb/>
　不形意慮不作洞然自然不見其首也意慮㣲作則<lb/>
　為私為己好剛好進安得不為首所謂用九凡百九<lb/>
　十二爻之九皆同此用也舉一而知百九十一也舉<lb/>
<pb n="8b"/>
　一而知萬也坤之用六亦同此也乾坤之名不同而<lb/>
　用則無二也故曰通乎一萬事畢右釋卦爻雖則云<lb/>
　然所筮事情不可勝紀其應萬變不可執一厥後卦<lb/>
　爻皆然神應切中占者自知<lb/>
彖曰大哉乾元萬物資始乃統天雲行雨施品物流形<lb/>
大明終始六位時成時乘六龍以御天乾道變化各正<lb/>
性命保合太和乃利貞首出庶物萬國咸寧<lb/>
　筮而得乾之卦者君也父也夫也聖人也或進於聖<lb/>
<pb n="9a"/>
　人之道者孔子作乾彖雖多言天然孔子專意明人<lb/>
　之道心使專言天而不及人則何以明道垂教為無<lb/>
　益之辭矣當先明孔子斯㫖孔子欲使為君為父為<lb/>
　夫者或進於聖人之道者觀之曰吾得斯卦果大乎<lb/>
　果元乎果萬物之所資始乎果能統天乎雲行雨施<lb/>
　品物流形果吾之道乎終始六位乘龍變化物物皆<lb/>
　正性命合太和果吾之所有乎天乾即吾之剛健中<lb/>
　正者也豈獨天有之吾無之孔子欲無言以天何言<lb/>
<pb n="9b"/>
　哉四時行焉百物生焉為比上繫曰與天地相似又<lb/>
　曰範圍天地曲成萬物中庸曰聖人之道發育萬物<lb/>
　三才一萬理一自孔子曰乾坤其易之門邪學者遂<lb/>
　謂易大而乾坤小誤矣周易乾坤為首有天地然後<lb/>
　萬物生焉易道於是乎出生無窮故曰門非謂易與<lb/>
　乾坤異體也名稱不同爾自其統括無外運行無息<lb/>
　言之故曰乾自其𫝑專而博厚承天而發生言之故<lb/>
　曰坤推窮其本始故曰元又言其亨通故曰亨又言<lb/>
<pb n="10a"/>
　其安利故曰利又言其正非邪故曰貞總言變化而<lb/>
　無窮故曰易非乾自乾坤自坤元自元亨自亨利自<lb/>
　利貞自貞也一體而殊稱也一物而殊名也夫三才<lb/>
　混然一而已矣何為乎必推言其本始也民生蚩蚩<lb/>
　安知易道氣雖即道人惟知氣而不知道形雖即道<lb/>
　人惟覩形而不覩道事雖即道人惟見事而不見道<lb/>
　聖人於是乎不得不推窮其始而有元之名且天行<lb/>
　之所以剛健運化而無息者其行其化何從而始乎<lb/>
<pb n="10b"/>
　始吾不得而知也始吾不得而思也無聲無臭不識<lb/>
　不知無思無為我自有之其曰大哉乾元所以指學<lb/>
　者明道之路也知始則知終矣知本則知末矣始終<lb/>
　一物也本末一致也事理一貫也非事外有理也非<lb/>
　理外有事也曰事曰理曰本曰末曰始曰終皆常人<lb/>
　自分裂之自立是名君子不得而驟違之亦姑從而<lb/>
　為是言也明者自以為本一也不明者自以為實不<lb/>
　可一也人自不一易之道本無方無體無限量無所窮<lb/>
<pb n="11a"/>
　盡謂之曰大哉是宜曰大哉是故萬物之所資之以<lb/>
　始者也是固足以統括乎天者也物即乾元而曰物<lb/>
　之元以始者以人滯於物導人思其所始於是而忽<lb/>
　覺焉則乾在我矣無所不通矣天即乾元統乎天者<lb/>
　亦以人執乎天故導人使因天而思其所以統之者<lb/>
　於是而忽覺焉則天在我矣雲之所以行者我也雨<lb/>
　之所以施者我也而人不自知是亦可言亨也而貫<lb/>
　之曰乾元者元即亨之始亨即元之發一體而殊名<lb/>
<pb n="11b"/>
　曰元曰亨無不可者貫之曰乾元所以明四德之一<lb/>
　致也有乾則有事物有終始亦有始終初始也上終<lb/>
　也天道之始陽氣潜藏天道之終至於六陽與時偕<lb/>
　極人道之始潜而勿用人道之終亢而有悔則昏不<lb/>
　亢無悔則明六位於是隨時而成是為六爻乾道天<lb/>
　象變化曰龍六爻曰六龍乾元乘氣不為氣所乘龍<lb/>
　陽物君體能用陽剛所用乘時變化非思非為各正<lb/>
　性命物物皆妙感者自離不離為合為保為和為利<lb/>
<pb n="12a"/>
　為貞使其本不一何以能和使其本不一何以能合<lb/>
　物各得其時事各得其宜用得其利氣致其和是謂<lb/>
　利是道至正是道非邪是為真道之正者无不利用<lb/>
　之利者無不正故利即貞貞即利利貞即元亨夫道<lb/>
　一而已矣是道超出乎萬物之表故曰首出庶物是<lb/>
　道能致萬國咸安寧故曰萬國咸寧首出庶物似言<lb/>
　天萬國咸寧似言人學者觀之疑不可聨言合而言<lb/>
　之所以明天人一致使學者不得而兩之知天人之<lb/>
<pb n="12b"/>
　本一則知乾矣彖既釋卦辭又特發此㫖聖人之致<lb/>
　教深也屯之天造草昩宜建侯言人合而一之亦明<lb/>
　天人之一致<lb/>
象曰天行健君子以自強不息<lb/>
　君子之所以自強不息者即天行之健也非天行之<lb/>
　健在彼而君子倣之於此也天人未始不一也孔子<lb/>
　發憤忘食學而不厭孔子非取之外也發憤乃孔子<lb/>
　自發憤學乃孔子自學忘食不厭即孔子之自強不<lb/>
<pb n="13a"/>
　息此不可以言語觧也不可以思慮得也故孔子曰<lb/>
　天下何思何慮孟子亦曰人之所不學而能者其良<lb/>
　能也所不慮而知者其良知也孩提之童無不知愛<lb/>
　其親者及其長也無不知敬其兄者今夫人之良心<lb/>
　愛親敬兄事君事長惻隱羞惡恭敬是非仁義禮智<lb/>
　迭出互用變化云為此豈學而能慮而知哉子思曰<lb/>
　誠者自成也而道自道也亦頗得此㫖然猶未得其<lb/>
　真何以知其未得其真不曰誠者自誠而曰自成是<lb/>
<pb n="13b"/>
　猶有成之意是於誠實之外復起自成之意失其誠<lb/>
　矣故子思之中庸篇多至誠於誠之上加至一言亦<lb/>
　復其意不如孔子曰主忠信忠信即人主本大戴記<lb/>
　孔子之言謂忠信大道何深何淺何精何粗㣲起思<lb/>
　慮即失其忠信矣即失其本心矣子思盖習聞孔子<lb/>
　之訓而差者也大道簡易人心即道人不自明其心<lb/>
　不明其心而外求焉故失之孔子曰為仁由己而由<lb/>
　人乎哉又曰克己復禮為仁能己復固有之禮則仁<lb/>
<pb n="14a"/>
　矣皆非求之外者孔子又嘗告子思心之精神是謂<lb/>
　聖明乎此心未始不善未始不神未始或息則乾道<lb/>
　在我矣不曰乾而曰徤者所以破人心之定見使人<lb/>
　知夫乾者特一時始為之名而初未嘗有定名也故<lb/>
　又曰健八卦皆然六十四卦亦然即一可以知百也<lb/>
潜龍勿用陽在下也<lb/>
　人之所以不能安於下而多有進用之意者動於意<lb/>
　而失其本心也人之本心至神至明與天地為一方<lb/>
<pb n="14b"/>
　陽氣在下陽氣寂然安於下未嘗動也人能如陽氣<lb/>
　之在下寂然無進動之意則與天地為一不失其心<lb/>
　矣是之謂得易之道不能安於潜而有欲用之意者<lb/>
　必𫉬咎厲必凶是謂失易之道<lb/>
見龍在田德施普也<lb/>
　九二居下卦之中亦得位矣雖非尊位亦可以見諸<lb/>
　施行可以及物然人心於此逐乎物而擾擾者多矣<lb/>
　其能發於德者有㡬有德之施安止而自應如天地<lb/>
<pb n="15a"/>
　之施生四時之變化斯為德之施斯普是謂龍德是<lb/>
　謂得乎易之道<lb/>
終日乾乾反覆道也<lb/>
　乾乾皆道反覆皆道也君子終日乾乾至於夕而猶<lb/>
　然亦皆道也喜怒哀懼皆道心之妙用彼百姓日用<lb/>
　而不知者因物有遷則其恐懼必至於交攝上下反<lb/>
　覆必至於擾擾豈能如四時之錯行如日月之代明<lb/>
　未可謂之得易之道<lb/>
<pb n="15b"/>
或躍在淵進無咎也<lb/>
　人皆欲進惟得道者未嘗有欲進之心人之本心是<lb/>
　謂道心道心無體非血氣澄然如太虚隨感而應如<lb/>
　四時之變化故當躍斯躍當疑斯疑無必進之心故<lb/>
　雖躍而未離於淵故舜之歴試也己為衆望之所歸<lb/>
　己為帝心之所屬而舜從容於其間鼔琴二女侍若<lb/>
　固有之舜心未嘗動毫髮意念也故讓於德弗嗣未<lb/>
　嘗有必進之心此非為讓也如此而往何咎之有故<lb/>
<pb n="16a"/>
　曰進無咎或躍在淵非道心之已明者不能苟為不<lb/>
　然其心㣲動人已不服觸物違道凶咎立至<lb/>
飛龍在天大人造也<lb/>
　孔子曰古人有天下者必聖盖天地之間凡血氣心<lb/>
　知之屬羣分類聚各有所欲其𫝑必至於爭爭而不<lb/>
　已必至於相傷其甚者至於相殺相亂其𫝑必相與<lb/>
　為公以求決於公明之人所是所至各有所主長至<lb/>
　於其所主長者又不能無彼此之爭疆理之訟於是<lb/>
<pb n="16b"/>
　又求决於尤公尤明之人於是乎有國君而諸是君<lb/>
　苟未至於聖則亦莫能相尚其乆也不能無事其繼<lb/>
　世不能皆賢以不能皆賢不能無爭之君而相與比<lb/>
　鄰其𫝑必至於爭不已而相爭相伐於是又相與為<lb/>
　公推其有大聖之德者共尊事之為大君立為天子<lb/>
　然則非聖人則不足以當此位曰大人造者言此大<lb/>
　人之所造為非大人則不足以有為大人者聖人之<lb/>
　異名<lb/>
<pb n="17a"/>
亢龍有悔盈不可乆也<lb/>
　大道正中無過不及亢龍過之焉可乆也月盈則食<lb/>
　寒暑則衰天道不能違而况人乎<lb/>
用九天德不可為首也<lb/>
　九陽剛之物也崇高之位陽剛之才皆九也人皆為<lb/>
　位𫝑所移為資才所使是為九所用不能用九者是<lb/>
　為天德能用九者中虛無我何思何慮是謂本心是<lb/>
　謂天德意動則為首則有我是謂人而非天非易之<lb/>
<pb n="17b"/>
　道<lb/>
文言曰元者善之長也亨者嘉之會也利者義之和也<lb/>
貞者事之幹也君子體仁足以長人嘉會足以合禮利<lb/>
物足以和義貞固足以幹事君子行此四德者故曰乾<lb/>
元亨利貞<lb/>
　歐陽子謂此魯穆姜之言遂謂文言皆非聖人之言<lb/>
　則過矣穆姜雖大惡而其言之或合乎道則聖人不<lb/>
　以人廢言今惟當以正道斷之謂元為善則無害謂<lb/>
<pb n="18a"/>
　為善之長則害道道一而已矣元亨利貞雖四而實<lb/>
　一聖人患人之昏昏無從啟之姑使究原本始使知<lb/>
　變化云為之所自出則知無所不通之道矣故彖舉<lb/>
　其大體曰乾元非謂元異乎亨與利與貞也今謂元<lb/>
　為善之本則可枝葉皆生乎根本今謂之長則截然<lb/>
　與次少異體即害道矣故當如下言乾元者始而亨<lb/>
　者也此得於聖人之誨乎會通而嘉則善矣與物會<lb/>
　而不善焉何能亨利者義之和合失義則害隨之矣<lb/>
<pb n="18b"/>
　何以能利貞正也事以正成故曰事之幹孟子曰仁<lb/>
　人心也君子覺此心思之所自出則乾元在我矣彼<lb/>
　百姓日用而不知爾不必言體仁長人之病生於善<lb/>
　長君子先覺我心之所同然君子先覺衆人後覺爾<lb/>
　君子所以與物會通者無非此心之誠故誠敬之有<lb/>
　節文者世謂之禮故曰合禮自與禮文合非求合也<lb/>
　求合者偽而已矣非吾心之禮也君子致利利物而<lb/>
　已利物而公无非義貞而不固事未必濟貞固不變<lb/>
<pb n="19a"/>
　斯足幹事言其不邪謂之正言其和義謂之利言其<lb/>
　嘉會謂之亨推其本始謂之元名四而實一此言四<lb/>
　德辭㫖分裂至於言君子行此四德故曰乾元亨利<lb/>
　貞則天人一道此一得諸聖人者歟<lb/>
初九曰潜龍勿用何謂也子曰龍德而隱者也不易乎<lb/>
世不成乎名遯世无悶不見是而无悶樂則行之憂則<lb/>
違之確乎其不可拔潜龍也<lb/>
　龍德君德也有君德而在隱是謂潜龍身在乎潜是<lb/>
<pb n="19b"/>
　天命在潜則義當潜而不當見也雖大亂不為世所<lb/>
　變易而輕動其心以出不使名學之著雖遯世屏處<lb/>
　而無悶心雖不見是於世亦無悶心樂則行之時忽<lb/>
　變而可行則行可以行道及物樂矣非私樂也憂則<lb/>
　違之於時終不可行終不見是不見知則與世相違<lb/>
　道不可行世亂可憂非私憂也確乎其不可拔非作<lb/>
　意固守也義不可行而止而人以為不可拔也苟作<lb/>
　意而守其守必不固不作意而惟意之從則可拔貞<lb/>
<pb n="20a"/>
　不可拔矣夫是之謂易之道夫是之謂潜龍之道<lb/>
九二見龍在田利見大人何謂也子曰龍德而正中者<lb/>
也庸言之信庸行之謹閑邪存其誠善世而不伐德博<lb/>
而化易曰見龍在田利見大人君德也<lb/>
　龍德一也在初則言其隱在二則言其正中隨爻象<lb/>
　所著而言之非謂潜龍無正中之德也二言其記録<lb/>
　之差歟攷古志記同而㣲異者見記者之一得一失<lb/>
　屢驗之此二居下卦之中於是乎發正中之義正不<lb/>
<pb n="20b"/>
　邪中不偏乃道之異名天道甚邇不離乎庸常日用<lb/>
　之間庸言而不至於失信庸行而不至於失謹起意<lb/>
　皆為邪邪不作是為閑邪誠信也忠信之心即道心<lb/>
　人心即道惟日用或有邪思亂之故足以敗其誠心<lb/>
　邪閑則誠存矣九二既出而見於世故有善世之功<lb/>
　不伐者私意不作故也有功而伐皆因意念之動動<lb/>
　斯思邪矣斯伐矣德博斯化不博不化德性未始不<lb/>
　博何思何慮何際何畔意動則窒則蔽則不博矣意<lb/>
<pb n="21a"/>
　動則伐矣人將不服何以能化德博而化君德斯著<lb/>
　於是申言之非謂潜龍无君德也庸行不必作去聲<lb/>
　凡平常㣲有行動即謂之庸行如此則無斯須放逸<lb/>
　矣<lb/>
九三曰君子終日乾乾夕惕若厲无咎何謂也子曰君<lb/>
子進德脩業忠信所以進德也脩辭立其誠所以居業<lb/>
也知至至之可與㡬也知終終之可與存義也是故居<lb/>
上位而不驕在下位而不憂故乾乾因其時而惕雖危<lb/>
<pb n="21b"/>
无咎矣<lb/>
　九三居下卦之上進之象焉故發進德之義已有德<lb/>
　矣自此而往當何如忠信而已不可復有所加也忠<lb/>
　信者本心之常即道心也孔子曰主忠信明乎忠信<lb/>
　即主本苟於忠信誠實之中而㣲動其意焉則為支<lb/>
　為離為陷為溺為昏為亂誠能不失本心之忠信如<lb/>
　文王之不識不知無非帝則如孔子之無知也而萬<lb/>
　善自備今人乍見孺子將入井自然有惻隱之心其<lb/>
<pb n="22a"/>
　見非義自然有羞惡之心其事尊上與賓客自然有<lb/>
　恭敬之心其不敢侮鰥寡不敢失於臣妾亦自然有<lb/>
　敬心其餘應酬萬物自然知某為是為非是是非非<lb/>
　是為智恭敬是為禮羞惡是為義惻隱是為仁與夫<lb/>
　動靜云為變化萬端無非萬善不學而能不慮而知<lb/>
　進德如此皆忠信而已矣何者忠信者道心也道心<lb/>
　無所不通無所不有德之見於應物行事者謂之業<lb/>
　應酬交錯無情萬變相刃相靡君子居其間順物狥<lb/>
<pb n="22b"/>
　情造次發語往往隨世隨流不無文飾私曲不無失<lb/>
　信世俗習以為常以為不得不如此不如此將取禍<lb/>
　若此情偽古今同情不知其慚蠧忠信君子於是有<lb/>
　脩辭使不至於忤物又不至於失信於交錯應酬擾<lb/>
　擾萬變之中而忠信純一無間無雜則無非德業不<lb/>
　至於墮敗矣故曰居業居有安居不動之義若出入<lb/>
　情偽豈不岌岌不保其不敗也進德脩業此萬世之<lb/>
　通患不可不講表記曰君子不以口譽人則民作忠<lb/>
<pb n="23a"/>
　又曰口惠而實不至怨菑及其身小雅曰盗言孔甘<lb/>
　九三下卦之極上下之際乾德居之卦三猶臣體四<lb/>
　則有君體矣方其在三知其可至而至之名曰知㡬<lb/>
　知其可終而終之名曰存義一也惟義所在君子無<lb/>
　適莫也至則堯舜禹終則伊周舜視天下如敝屣<lb/>
　顔子簟食瓢飲而樂以崇高富貴㣲動其心者君子<lb/>
　耻之是故居上位而不驕在下位而不憂其乾乾乃<lb/>
　其未始有荒怠其惕乃其因時之危而惕皆應酬變<lb/>
<pb n="23b"/>
　化如四時之錯行如日月之代明如此則雖處危疑<lb/>
　之地何咎厲之有<lb/>
九四曰或躍在淵无咎何謂也子曰上下无常非為邪<lb/>
也進退无恒非離羣也君子進德脩業欲及時也故无<lb/>
咎<lb/>
　以為上則非君以為下則非臣故曰上下無常此非<lb/>
　常之位也然而未嘗有邪心恒乆也進退不乆此非<lb/>
　乆處之地其進其退亦無離羣之心無思無為寂然<lb/>
<pb n="24a"/>
　不動感而遂通苟有離羣而進之心是動於思為為<lb/>
　邪為咎君子進德脩業應時而動當進而不進是為<lb/>
　失時亦為失道如四時之錯行如日月之代明斯為<lb/>
　乾道斯為易道<lb/>
九五曰飛龍在天利見大人何謂也子曰同聲相應同<lb/>
氣相求水流濕火就燥雲從龍風從虎聖人作而萬物<lb/>
覩本乎天者親上本乎地者親下則各從其類也<lb/>
　三才雖同體而其同類者相應無違日月星辰此天<lb/>
<pb n="24b"/>
　之類故常親附乎天山川草木此地之類故常親附<lb/>
　於地人居天地之間凡血氣生之屬皆其同類者所<lb/>
　患聖人不作耳聖人作則萬物感應作而物不應者<lb/>
　非聖人故也故君子不可求諸外當反求諸己其身<lb/>
　正而天下歸之矣衰世之君往往率求諸人多方設<lb/>
　術以治之而人愈不服孔子深察斯情故諄諄設喻<lb/>
　重復言之所以明聖人作則物無不應人君必求諸<lb/>
　己不可求諸外也不可罪民之頑而不可化也不可<lb/>
<pb n="25a"/>
　嘆當世之乏才共理也有聖賢之臣何世不生才惟<lb/>
　聖知聖惟賢知聖<lb/>
上九曰亢龍有悔何謂也子曰貴而无位高而无民賢<lb/>
人在下位而无輔是以動而有悔也<lb/>
　亢龍君德之失也惟聖罔念作狂聖狂之分一念之<lb/>
　間耳唐虞之際君臣相與警戒規正何嘗敢有自足<lb/>
　自聖之意恃其聰明睿知而自以為足不復詢謀於<lb/>
　衆忽略愚賤則動必有悔孔子推言至於無位無民<lb/>
<pb n="25b"/>
　無輔欲其無忽也末章雖言知進不知退知存不知<lb/>
　亡猶以聖人為言則知此爻所以明聖賢之過所以<lb/>
　止言有悔<lb/>
潜龍勿用下也見龍在田時舍也終日乾乾行事也或<lb/>
躍在淵自試也飛龍在天上治也亢龍有悔窮之災也<lb/>
乾元用九天下治也<lb/>
　潜龍勿用見龍在田隨在而有所安舍也時在下之<lb/>
　位故也飛龍在天在上而治天下也曰下曰時舍曰<lb/>
<pb n="26a"/>
　行事曰自試曰上治靜觀辭氣無非隨時泛應虛中無<lb/>
　我五爻之辭不同而一㫖也亢龍有悔窮之災也亢<lb/>
　亦無非道者此易道之災者也乾元用九天下治也<lb/>
　非乾元則豈能用九而不為九所用能用九則無思<lb/>
　無為如日月之照臨如水鑑之燭物隨時而應各當<lb/>
　其所在初而潜在二而見在三而惕在四而躍在五<lb/>
　而治在上而不亢故曰天下治也<lb/>
潜龍勿用陽氣潜藏見龍在田天下文明終日乾乾與<lb/>
<pb n="26b"/>
時偕行或躍在淵乾道乃革飛龍在天乃位乎天德亢<lb/>
龍有悔與時偕極乾元用九乃見天則<lb/>
　前皆言人事此多言天道陽氣之潜藏即人之潜隱<lb/>
　勿用也天下文明萬物化生即君德之見也或者拘<lb/>
　於配十二月之說或以九二為丑月或以九二為寅<lb/>
　月丑月則斷無文明之狀寅則稍有文明之漸矣善<lb/>
　讀易者正不必如此拘執配之於月乾道無所不統<lb/>
　無所不通惟以天下文明明見龍之類爾與時偕行<lb/>
<pb n="27a"/>
　此言天人之合時者天也九三之乾乾行事亦隨其<lb/>
　時而已矣亦不必配月配月則牽彊拘執乾道乃革<lb/>
　四升君體變之大者然不以此為人事而非天道故<lb/>
　曰乾道乃革謂乾道之變革也知天人之無二則可<lb/>
　以與言易矣凡天道之有變即九四之或躍裂德與<lb/>
　位而為二則位非天位德非天德一以貫之曰位乎<lb/>
　天德斯為大易之道斯為飛龍在天此非訓詁之所<lb/>
　能觧也非智思之所能道也三才一體萬物一體悟<lb/>
<pb n="27b"/>
　曽子之皜皜則漸窺之矣悟孔子風雨霜露之無非<lb/>
　教則知之矣與時偕極則雖處乎上之位而不亢矣<lb/>
　一以貫之則人即時時即人隨時立言欲使讀者稍<lb/>
　可曉則曰與時偕極與時偕行果能造此則自一矣<lb/>
　凡此皆所以明乾元用九之道潜見飛躍皆有其則<lb/>
　不可亂也故曰乃見天則非人為故曰天則苟曰人<lb/>
　之所為者必非天則<lb/>
乾元者始而亨者也利貞者性情也乾始能以美利利<lb/>
<pb n="28a"/>
天下不言所利大矣哉大哉乾乎剛健中正純粹精也<lb/>
六爻發揮旁通情也時乘六龍以御天也雲行雨施天<lb/>
下平也<lb/>
　至哉聖言非聖人豈能道此元亨利貞前既裂而四<lb/>
　之矣今又合而一之與夫彖言乾元以統亨利貞之<lb/>
　㫖同也夫天地間安得有二道哉苟分元亨利貞以<lb/>
　為是四者而非一則亦安能知元亨利貞哉元曰亨<lb/>
　曰利曰貞如言金曰黄曰剛曰從革曰扣之有聲也<lb/>
<pb n="28b"/>
　豈有二金哉又如言玉曰白曰瑩曰潤曰扣之有聲<lb/>
　也豈有二玉哉人能反求諸己黙省神心之無體無<lb/>
　方無所不通則曰元曰亨曰利曰貞曰一曰四皆所<lb/>
　以發揮此心之妙用不知其為四也歐陽子方疑其<lb/>
　前後異同非出於一人之言正吾之所嘆息以為縱<lb/>
　横皆妙者也性情者乾元之性情也元亨利貞皆性情<lb/>
　也故又曰乾始能以美利利天下變元而曰始又通<lb/>
　之於利則貞可知矣是道也何所不利儻曰利於此<lb/>
<pb n="29a"/>
　不利於彼利於一不利於十百千萬則何以謂之乾<lb/>
　何以謂之易乾者易之異名元亨利貞亦易之異名<lb/>
　故又云元始與獨曰乾元不可者大哉乾乎剛健中<lb/>
　正純粹精也此七德者非果有七體亦猶言玉之白<lb/>
　瑩潤言金之黄剛革乾無體無則不可得而屈故曰<lb/>
　剛有體則有息無體則無息無息故曰健今夫行之<lb/>
　所以健而無息惟見日星之運轉爾初無天體之可<lb/>
　執設有氣象亦無其形設有其形不睹其機天行若<lb/>
<pb n="29b"/>
　可睹其所以運不可睹此不睹者何所偏倚故曰中<lb/>
　人惟動於意欲故有不正此不可睹者無思無為故<lb/>
　無不正故曰正人惟動於意欲故不純不粹不精此<lb/>
　不可睹者無思無為安得而不純不粹不精六爻皆<lb/>
　所以發揮潜見飛躍之正情也至於上之亢則情之<lb/>
　邪者若夫正則與時皆極不為亢矣使亢者能内省<lb/>
　亢情之無體則乾元在我何亢之有時乘六龍以御<lb/>
　天也龍與天若可睹乘而御之者何形之可睹雲行<lb/>
<pb n="30a"/>
　雨施天下平也此孰非乾道之變化也此孰非聖人<lb/>
　之所發育也易曰範圍天地之化中庸曰聖人之道<lb/>
　發育萬物此非空言也實説也<lb/>
君子以成德為行日可見之行也潜之為言也隱而未<lb/>
見行而未成是以君子弗用也<lb/>
　潜有二義有己德已盛時未可行而潜者有德未成<lb/>
　未可以推而及人而潜者此言成德為行日可見之<lb/>
　行也德性雖内明而未能見之於行者有之日至月<lb/>
<pb n="30b"/>
　至皆有德者日至則寂然不動能行之一日一日之<lb/>
　外不能無違月至則寂然不動行之一月一月之外<lb/>
　不能無違不能無違則猶未足以盡精一之至則發<lb/>
　諸容體見諸行事不無闕失未能動容周旋無不中<lb/>
　禮凡此皆德隱而未著行而未成是以君子不敢遽<lb/>
　用於世也<lb/>
君子學以聚之問以辯之寛以居之仁以行之易曰見<lb/>
龍在田利見大人君德也<lb/>
<pb n="31a"/>
　學不可以不博不博則偏則孤伯夷惟不博學故後<lb/>
　雖至於聖而偏於清栁下惠惟不博學故後雖至於<lb/>
　聖而偏於和學以聚之無所不學也大畜曰君子以<lb/>
　多識前言往行語曰君子博學於文學必有疑疑必<lb/>
　問欲辯明其實也辯而果得其實則何患不寛何患<lb/>
　不仁然聖人垂訓所以啟後人後人問辨未得其實<lb/>
　而自以為實者多矣故諄復而誨之誨之以寛則凡<lb/>
　梏於己私執於小道者庻其有警孟子曰飬而無害<lb/>
<pb n="31b"/>
　則塞乎天地之間此猶未足以盡寛之至大傳曰範<lb/>
　圍天地之化庻乎其寛矣然此猶可以言而及可以<lb/>
　言而及者猶有涯畔未足以盡寛之至孔子曰言不<lb/>
　盡意孔子諄諄告門弟子曰毋意又自謂吾有知乎<lb/>
　哉無知也此非訓詁之所能解非心思之所及然則<lb/>
　寛即仁仁即寛而聖人復言仁者人之學道固有造廣<lb/>
　大之境未盡其妙而輙止溺於靜虚無發用之仁故<lb/>
　子曰仁以行之如四時之錯行如雷電風雨之震動<lb/>
<pb n="32a"/>
　變化而後可以言仁未至於此則猶未可以言仁也<lb/>
　九二正言君德故於此復詳言<lb/>
九三重剛而不中上不在天下不在田故乾乾因其時<lb/>
而惕雖危无咎矣九四重剛而不中上不在天下不在<lb/>
田中不在人故或之或之者疑之也故无咎<lb/>
　在他卦重剛而不中必有凶而此則雖危疑而無咎<lb/>
　者乾乃聖人之德重剛則剛健之至德他人之重剛<lb/>
　則為剛過此之不中乃謂所居之位不中他人之不<lb/>
<pb n="32b"/>
　中為德之不中隨卦象而見也上不在天下不在田<lb/>
　皆非龍之正位故危之九四則升之上體故又曰中<lb/>
　不在人故或之或之者疑之也惟其疑故無咎如不<lb/>
　復疑而必於進則天下事固有不可必者方舜既歴<lb/>
　試猶讓於德舜心如天地如太虛誠無意無必故天<lb/>
　下咸服而無咎九三因其時而知之聖人於此亦未<lb/>
　嘗曰吾如是而動也如四時之錯行如雷電之震動<lb/>
　如水鑑之照物故曰因時而惕非心思之所及非訓<lb/>
<pb n="33a"/>
　詁之所觧<lb/>
夫大人者與天地合其德與日月合其明與四時合其<lb/>
序與鬼神合其吉凶先天而天弗違後天而奉天時天<lb/>
且弗違而况於人乎况於鬼神乎<lb/>
　九二在下之大人九五在上之大人大人者聖人之<lb/>
　異名天下咸利見之何獨此二爻乾者聖人之象餘<lb/>
　爻亦以乾欲明他義故不及之世皆睹大人之形不<lb/>
　睹大人之神世皆知大人之思為不知大人之思為<lb/>
<pb n="33b"/>
　之神孔子曰心之精神是謂聖曰心曰精神雖有其<lb/>
　名初無其體故曰神無方易無體非神自神易自易<lb/>
　心自心也是三名皆有名而無體莫究厥始莫執厥<lb/>
　中莫窮厥終天吾之高地吾之厚日月吾之明四時<lb/>
　吾之序鬼神吾之吉凶其謂之合也固宜其謂之弗<lb/>
　違也又何疑故大傳亦曰範圍天地之化而不過曲<lb/>
　成萬物而不遺<lb/>
亢之為言也知進而不知退知存而不知亡知得而不<lb/>
<pb n="34a"/>
知喪其惟聖<hi>王肅本作愚然以此句屬下文則亦通</hi>人乎知進退存亡而<lb/>
不失其正者其唯聖人乎<lb/>
　爻象曰盈不可乆其過尚小此所言其過大矣日月<lb/>
　至明雲氣翳之即失其明惟聖罔念即可作狂故禹<lb/>
　戒舜以無若丹朱傲西旅獻獒大保作書以戒武王<lb/>
　深知聖狂不過一念之間禹曰安汝止深明㣲不安<lb/>
　不止則動而逐物物蔽之而昏遂至於知進而不知<lb/>
　退知存而不知亡知得而不知喪故古之聖人恐懼<lb/>
<pb n="34b"/>
　兢業常以克艱相規不敢怠荒也其有雖曉達事情<lb/>
　亦或知進退存亡而不本於道心則不保其不流而<lb/>
　入於邪惟聖明白四達道心不動故常不失正故兩<lb/>
　言其惟聖人乎以發明之右所釋卦爻之義亦詳矣<lb/>
　而子曰書不盡言筮者事情無窮卦爻所應亦隨事<lb/>
　而變六十四卦三百八十四爻皆不可執<lb/>
　<lb/>
　楊氏易傳卷一<lb/>
</p>
<p>
</p>
  </div>
</body>
</text>
</TEI>
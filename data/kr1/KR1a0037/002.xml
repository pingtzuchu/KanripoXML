<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>楊氏易傳卷二</head> <lb/>
    <p>
<pb n="1a"/>
欽定四庫全書<lb/>
　楊氏易傳卷二<lb/>
　　　　　　　　　　　　　宋　楊簡　撰<lb/>
䷁<hi>坤下坤上</hi>坤元亨利牝馬之貞君子有攸往先迷後得<lb/>
主利西南得朋東北喪朋安貞吉彖曰至哉坤元萬物<lb/>
資生乃順承天坤厚載物徳合无疆含𢎞光大品物咸<lb/>
亨牝馬地類行地无疆柔順利貞君子攸行先迷失道<lb/>
後順得常西南得朋乃與類行東北喪朋乃終有慶安<lb/>
<pb n="1b"/>
貞之吉應地无疆<lb/>
　乾坤之道一也分隂陽而言之則乾為天為君為父<lb/>
　為夫坤為地為臣為母為妻傳曰明此以南面堯之<lb/>
　所以為君也明此以北面舜之所以為臣也天地一<lb/>
　氣乾坤一道推本而言謂之元即乾元也而有至哉<lb/>
　大哉之異稱者姑以此著君臣夫婦之辨其實一也<lb/>
　坤畫即乾畫之兩者耳未見其為異也所謂乾之一<lb/>
　畫亦非乾果有此象象也者象也姑以象夫易道混<lb/>
<pb n="2a"/>
　淪一貫之妙而已所謂乾者如此所謂坤者亦如此<lb/>
　至哉者極至之稱乾亦可以言至坤亦可以言大彖<lb/>
　曰含𢎞光大六二直方大用六永貞以大終也中庸<lb/>
　曰天地之道其爲物不二萬物自何而生雖曰因地<lb/>
　而生未芽未甲物安在哉是謂元物生於地旣於地<lb/>
　矣地形在下其𫝑承天乃順承天乃者有所因之辭<lb/>
　乾坤雖一天體至大無所不統故乾彖曰乃統天地<lb/>
　在天中𫝑卑而承天因其卑而承天故彖曰乃順承<lb/>
<pb n="2b"/>
　天於以明乾坤之道一因形發用是謂並行而不相<lb/>
　悖坤厚載物地厚載物也惟坤以道言地以形言其<lb/>
　實一也道即形形即道無疆之形即無疆之德惟坤<lb/>
　以德言地以形言人言有二易道則一故曰德合無<lb/>
　疆地廣無疆萬物化生妙不可言孔子曰地載神氣<lb/>
　神氣風霆流行庶物露生無非教也孔子以此教學<lb/>
　者故其言精易之彖辭孔子以教筮者故其言顯因<lb/>
　人心以爲二故合之教亦多術矣易本占筮之書古<lb/>
<pb n="3a"/>
　神聖之設教知空言難以告人因民生之所利用因<lb/>
　致其教因以發神明之德因以通萬物之情書曰水<lb/>
　火金木土糓惟脩正德利用厚生惟和是謂六府三<lb/>
　事所謂利用卽范金合土刳木剡木之類所謂厚生<lb/>
　即水火糓足以養生之類凢皆生民之所日用聖人<lb/>
　因其日用而致正德之教使五十者衣帛七十者食<lb/>
　肉之類皆因厚生而教以正德器有常制不苟不侈<lb/>
　之類皆因利用而教以正德至於易筮而教以正德<lb/>
<pb n="3b"/>
　五帝三王所以教化之速者因民生日用教之也周<lb/>
　衰此教墮矣而况於秦漢而下乎坤元無所不含藏<lb/>
　豈不甚𢎞萬化廣生光言其如日月之光凢光雖及<lb/>
　物而無所思爲此言坤德以明人心一貫之妙易多<lb/>
　言光曰輝光曰不習無不利地道光也曰光亨曰光<lb/>
　明皆所以明道品物咸亨無非妙者林林皆妙職職<lb/>
　皆元牝馬地類行地無疆牝則乖矣雖強必疆臣道<lb/>
　妻道順正而行柔順而貞其利無疆柔而不貞爲囘<lb/>
<pb n="4a"/>
　爲邪爲諛爲懦君子不行君先臣後夫先妻後當後<lb/>
　而先爲迷迷爲失道君爲臣之主夫爲妻之主後而<lb/>
　得主利莫大焉君臣之分夫婦之序是爲天秩是爲<lb/>
　天常坤後爲順是爲得常得常則利失常則害是常<lb/>
　非粗是常即道萬世攸行西南得朋乃與類行巽離<lb/>
　坤兊皆隂卦也是爲隂類東北之卦乾坎艮震皆陽<lb/>
　類也故曰喪朋女舎其隂類而從夫之陽臣舎其私<lb/>
　朋而從君之陽雖失其朋乃終有慶安正則吉失正<lb/>
<pb n="4b"/>
　則㐫無非道者正則爲利爲吉邪則爲㐫得此道則<lb/>
　安則正正而不安於道猶失禹曰安汝止人之本心<lb/>
　是謂道心本正正無實體以不動名動斯不安必至<lb/>
　失正妻不安正必凶臣不安正必㓙地之所以博厚<lb/>
　無疆者以其安正也寂然不動非安乎不動而順非<lb/>
　正乎惟其安正是以無疆即其無疆知其安正大扺<lb/>
　道之正者自然廣大自然無疆故曰安貞之吉應地<lb/>
　無疆人之安貞即地之安貞地之無疆即人之無疆<lb/>
<pb n="5a"/>
　三才之名之形不同三才之道之實同人之自視其<lb/>
　安正未能與地爲一者猶未可以言安正也自視未<lb/>
　能與地之無疆相應爲一者亦未可以言安正也安<lb/>
　貞之吉似言人應地無疆似言地而聖人合而言之<lb/>
　正以明三才之一致亦猶乾彖言首出庶物萬國咸<lb/>
　寧也<hi>樓尚書曰牝馬最貞旣從牝矣他牝欲犯之輙蹄齧不可近盖得之牧者云</hi>
象曰地𫝑坤君子以厚德載物<lb/>
　地𫝑在下其𫝑卑順故曰地𫝑坤君子以德博厚無<lb/>
<pb n="5b"/>
　疆無所不載爲物所動者不足以言載物不足以言<lb/>
　厚德君子之載物非作意勉強以順承之也非作意<lb/>
　勉強爲是不動也君子中虛心實無疆無疆則何所<lb/>
　不容何所不載彼爲物所動者妄立已私妄守塊然<lb/>
　之意是塊然者與物為伍既已與物為伍矣則安得不<lb/>
　動無以順適吾意則動有以拂亂吾意則動恐懾疑<lb/>
　惑膠擾阻鬰千態萬狀且將爲物所載矣尚安得而<lb/>
　載物乎君子之厚德即坤之厚德有毫髮之異者終<lb/>
<pb n="6a"/>
　不足以言厚德<lb/>
初六履霜堅氷至象曰履霜堅氷<hi>或曰衍此堅氷字</hi>隂始凝也<lb/>
馴致其道至堅氷也<lb/>
　陽爲君子隂爲小人陽爲善隂爲惡惡之始萌戒不<lb/>
　可長㳙㳙不塞將成江河纎纎不伐將尋斧柯禹曰<lb/>
　安汝止安止則不動則不萌矣臯陶曰兢兢業業一<lb/>
　日二日萬幾幾微也念慮之始也或者謂萬幾萬物<lb/>
　後世多事尚不至於一二日而有萬事而况於唐虞<lb/>
<pb n="6b"/>
　之際乎念慮則有之矣兢兢業業是爲篤敬幾有善<lb/>
　惡敬則幾善不敬則幾惡智者於履霜而知堅氷之<lb/>
　將至故兢業愚者則曰未必至此故卒罹其禍君子<lb/>
　以此治已以此治人<lb/>
六二直方大不習无不利象曰六二之動直以方也不<lb/>
習无不利地道光也<lb/>
　直者直而已不曲而已不必求之遠也方者如物之<lb/>
　方不可轉移而已不必求之逺也曰直曰方皆所以<lb/>
<pb n="7a"/>
　形容道心之言非有二理也此道甚大故曰直方太<lb/>
　此道乃人心之所自有不假脩習而得人之本心惟<lb/>
　有虛名初無實體自神自明自中自正自直自方自<lb/>
　廣自大變化云爲隨處皆妙象辭以動爲言者惟動<lb/>
　乃騐其實彼學者獨居凈處爲得靜止之味者未足<lb/>
　以驗得道之實也於應酬交錯而自得其妙焉斯足<lb/>
　以驗其實於應酬萬變而未嘗不直不方者斯爲得<lb/>
　坤之道矣然則此豈循習之所能到雖然道則然矣<lb/>
<pb n="7b"/>
　不至於得至動之妙固不足以言得道矣而有學焉<lb/>
　道雖已明動雖已妙雖已著不習之實而猶有故習<lb/>
　未克頓釋故孔子十五志學至三十方立至四十不<lb/>
　惑五十方知天命六十方耳順尚須學習習者習此<lb/>
　不習之道也習未精純雖善未備精而忘習斯無不<lb/>
　利至於此則地道在我矣神用發光如四時之錯行<lb/>
　如日月之代明無思無爲變化皆妙地道之光如此<lb/>
　人道之光如此六二正居下卦之中於是發明坤道<lb/>
<pb n="8a"/>
　之正<lb/>
六三含章可貞或從王事无成有終象曰含章可貞以<lb/>
時發也或從王事知光大也<lb/>
　三爲陽陽有章之象六爲隂隂有含藏之象爻著此<lb/>
　象聖人於是發此義臣之盡言於君含章疑其非道<lb/>
　然臣不可以自用用之者君爾用臣之言取臣之章<lb/>
　皆自其君匪由乎臣是故臣道當盡其終不當專其<lb/>
　事君不可輔則當去可輔則當順事雖有忠臣懐不<lb/>
<pb n="8b"/>
　能自己之心至於專成犯禮非易之道也道心中虛<lb/>
　無體無我無適無莫惟義之從不能含章而喜於出<lb/>
　己之長者己私實作之也道心不如是也或者徃徃<lb/>
　疑含章非正故聖人教之曰可貞貞正也可者通上<lb/>
　下之辭含章而盡道即正矣其有未盡者故以可爲<lb/>
　言此立言之法也含章亦非專於含藏時可發則發<lb/>
　未可發則含藏無意無必無我或之爲言無必之辭<lb/>
　也無成無終亦不可也無成有終臣之道也天始地<lb/>
<pb n="9a"/>
　終君始臣終道之常也彼己私之不能忘好自以爲<lb/>
　功自以爲能往往以或從無成爲懾懾卑小故聖人<lb/>
　正之曰此乃所以爲智光大也聖人所以明易之道<lb/>
　也聖人每言光曰堯光宅天下曰文王耿光周公光於<lb/>
　上下易曰光大曰光明曰輝光曰君子之光皆所以<lb/>
　明乎道心不作乎意無思無爲而萬理自昭也苟失<lb/>
　乎此動乎意必昏必差<lb/>
六四括囊无咎无譽象曰括囊旡咎慎不害也<lb/>
<pb n="9b"/>
　含章已爲人情之所難矣而况於括嚢乎括嚢則謹<lb/>
　括而不發其中未能無己私者往往多不括雖知所<lb/>
　括往往不謹己私中潜時一突發易道不如此道心<lb/>
　清明無體無我發則發括則括何適何莫時不可發<lb/>
　而必欲其取咎也必括則不發不發則無譽此事理<lb/>
　之常彼未能無私意者往往耻於名譽之不聞此意<lb/>
　一動又不能括故聖人又教之曰無譽言乎自無譽<lb/>
　也聖人諄諄凢以消人之私意使之從道使之免禍<lb/>
<pb n="10a"/>
　爾人之私意殊難克故教之曰慎不害也上無陽明<lb/>
　之君以六居四隂而又隂又無應括嚢之象著矣<lb/>
六五黄裳元吉象曰黄裳元吉文在中也<lb/>
　黄中央之土色故取以明中衣上裳下故取裳以明<lb/>
　下五上卦之中有中象六隂體坤體有下象中者道<lb/>
　之異名無偏無倚非道而何堯舜禹之相傳惟曰執<lb/>
　中明此以南面堯之所以爲君也明此以北面舜禹<lb/>
　伊周之所以爲臣也伊尹周公知終而終守臣位道<lb/>
<pb n="10b"/>
　在臣位也君上臣下下者臣位也臣體也能黄則能<lb/>
　裳矣能中則能下矣既得中道心安臣位然必曰黄<lb/>
　曰裳者合此二字以明道爲詳也其吉大矣大不足<lb/>
　以盡之爲其得道焉故曰元吉五在他卦有君象在<lb/>
　六四則視五爲非陽明之君而此六五自發大臣之<lb/>
　義易之爲書也屢遷取象非一不可執固象曰文在<lb/>
　中也者於以明君子之黄裳非作於外者由中而發<lb/>
　動靜云爲自得中道自安臣體皆中心之所爲無毫<lb/>
<pb n="11a"/>
　髮疆勉飾外之意言文在中而不在外文者自然而<lb/>
　生文非可以作而就也巧言令色足恭作也非文也<lb/>
　曾子與子貢俱入廏修容子貢先入閽者曰已告矣<lb/>
　及曾子入卿大夫皆避位公降一等而揖之曾子之<lb/>
　文自中而子貢之文自外也雖極其恭敬之意而亦<lb/>
　外而非中也此非訓詁之所能觧也非思爲之所能<lb/>
　及也聖人能啓其端爾其昏其明在學者也<lb/>
上六龍戰於野其血𤣥黄象曰龍戰于野其道窮也<lb/>
<pb n="11b"/>
　文言曰隂疑於陽必戰爲其嫌於無陽也故稱龍焉猶<lb/>
　未離其類也故稱血焉夫𤣥黄者天地之雜也天𤣥<lb/>
　而地黄葢謂隂而至於上六極其𫝑盖舉天下純終<lb/>
　爲隂幾於不復有陽矣然陽雖甚微名分則貴人心<lb/>
　所不可磨㓕者猶在也爲隂者致疑於陽慮其有變<lb/>
　故戰當是時人知有上六而已復知有陽哉聖人嫌<lb/>
　惡其無陽也故特稱龍以著其猶有龍在以明其猶<lb/>
　有君在人心終不忘其君不可侮也血隂物也又稱<lb/>
<pb n="12a"/>
　血以明上六猶未離於臣類天色𤣥地色黄曰天曰<lb/>
　𤣥亦嫌於無陽故稱天稱𤣥明其猶有陽也曰野曰<lb/>
　地曰黄亦以明未離其類故稱野曰血兼著陽隂之<lb/>
　俱傷不獨陽傷也凢此數義已明已著故文言不復<lb/>
　贅釋聖人爲此皆所以折天下無君之心所以明天<lb/>
　下之大道君君臣臣道之正也龍戰之禍道之窮也<lb/>
用六利求貞象曰用六永貞以大終也<lb/>
　坤之用六即乾之用九是道也在乾則用九在坤則<lb/>
<pb n="12b"/>
　用六一也居九而爲九所用不能用九故至於亢居<lb/>
　六而爲六所用不能用六故至於戰然則易之道豈<lb/>
　可一日不明於天下哉道心無體何物驗之爲臣之<lb/>
　失道者必至於失正貞正也知爲正者有矣未必能<lb/>
　永於貞也不永於正亦失道也能貞能永是爲得道<lb/>
　道心無體清明永貞微生己私即失之矣得道則利<lb/>
　失道則害是道也大矣坤雖位利貞之道以大終也<lb/>
　止以乾道爲天不知坤道之即乾者不足以與此<lb/>
<pb n="13a"/>
文言曰坤至柔而動也剛至靜而德方後得主而有常<lb/>
含萬物而化光坤道其順乎承天而時行<lb/>
　坤之爲言乃道之至順之名非乾自有乾之道坤自<lb/>
　有坤之道非六十四卦各自有其道也一道而殊名<lb/>
　故六十四卦卦卦皆妙卦卦皆易惟其該易之道故<lb/>
　有柔有剛不偏於一隅至靜而無所爲而其德方而<lb/>
　不可轉易也有時乎動動而莫禦其剛可驗厚重疑<lb/>
　止不可轉移其方可驗曉愚喻昏始止此証亦猶謙<lb/>
<pb n="13b"/>
　彖曰天道虧盈而益謙地道變盈而流謙智者通達<lb/>
　乾坤一道雖於坤曰剛健中正純粹精也亦無不可<lb/>
　何必指事爲驗乾坤之道爲臣爲妻不得此至柔動<lb/>
　剛至靜德方之道則爲臣不盡忠爲妻不盡正道心<lb/>
　無體無體可執非至柔乎立己私焉則不柔矣有體<lb/>
　之柔柔則不剛無體之剛剛不可屈義不可奪非動<lb/>
　剛乎有體之靜未爲至靜暫靜復動無體之靜斯爲<lb/>
　至靜真不動矣有體之方亦可揺動無體之方不可<lb/>
<pb n="14a"/>
　揺也眞爲方矣道心無體隨體而著後得主而有常<lb/>
　含萬物而化光坤道其順乎承天而時行如四時之<lb/>
　錯行如日月之代明萬物未生乃含藏於坤道之中<lb/>
　萬物既生非離於坤也萬物乃坤之化物者坤之物<lb/>
　萬者坤之萬也坤之順即乾之健坤之承天即乾之<lb/>
　統天坤之生物於春長物於夏成物於秋藏物於冬<lb/>
　時行也即乾之生物之長物之成物之藏物之時行<lb/>
　也名殊形殊隂陽之氣殊而實一也惟其實一故陽<lb/>
<pb n="14b"/>
　氣發於地而雪霜降於天故曰天地之道其爲物不<lb/>
　二故其生物不測又曰道並行而不相悖譬猶人之<lb/>
　目視耳聽手執足行心思而一人也苟惟不知一不<lb/>
　惟不知乾亦不知坤<lb/>
積善之家必有餘慶積不善之家必有餘殃臣弑其君<lb/>
子弑其父非一朝一夕之故其所由來者漸矣由辨之<lb/>
不早辨也易曰履霜堅氷至葢言順也<lb/>
　人性至善無不善者孩提之童無不知愛其親及其<lb/>
<pb n="15a"/>
　長也無不知敬其兄乍見孺子將入於井皆有怵惕<lb/>
　惻𨼆之心其見賓客孰不舉手致敬人性之善於此<lb/>
　著驗然而亦有所謂天惡者何也其端甚微始於一<lb/>
　念之作爾禹曰安汝止惟幾惟康臯陶曰一日二日<lb/>
　萬幾幾者動之微心動之始也心實無體常安常止<lb/>
　安止而動其幾必康不安止而動其幾不詳不安止<lb/>
　之動如水撓濁不復清明爲昏爲擾順流而下遂至<lb/>
　於惡積而不可掩罪大而不可解然則安得不辨之<lb/>
<pb n="15b"/>
　於早早者未動之初也未動則自清自明自安自止<lb/>
　無體而發光至虛而用神臯陶之所謂兢兢業業孔<lb/>
　子之所以發憤忘食顔子之所謂好學皆所以蒙養<lb/>
　保䕶乎此而非思慮之所及也其次則不逺復又次<lb/>
　則牽復亦危矣頻復大危亦聖賢之所誡不克頻復<lb/>
　代日而放堅氷至矣<lb/>
直其正也方其義也君子敬以直内義以方外敬義立<lb/>
而德不孤直方大不習无不利則不疑其所行也<lb/>
<pb n="16a"/>
　爻辭曰直本無虧欠聖人慮學者直心以往率意而<lb/>
　行爲無忌憚之中庸故曰直其正也則不入於邪非<lb/>
　直之外又有正也爻辭曰方本無虧欠聖人慮學者<lb/>
　直方不合宜故曰方其義也明方非執方而合宜非<lb/>
　執方之外又有義也直方正義皆發明此道之異名<lb/>
　非有四者也聖人又慮學者雖欲直而未能直故教<lb/>
　之以敬敬則心不放逸自直矣直者本心未始不直<lb/>
　未始或曲惟起意故曲爾曰内曰外姑隨庸衆常情<lb/>
<pb n="16b"/>
　言之方非直之外復有所謂方也直心之發與外物<lb/>
　接應酬交錯其直不改故曰方也直心而達於外不<lb/>
　爲事物所轉移應酬交錯變化云爲無非義者故曰<lb/>
　義以方外學者固有道心清明既直内矣及乎應物<lb/>
　不無轉移此猶爲德之未全故文言深明乎方外之<lb/>
　義義者處事之名敬義立内外應酬交錯如四時之<lb/>
　錯行如日月之代明斯爲盛德故曰德不孤直方大<lb/>
　雖然義不可奪足以明方而義又有隨宜中節之理<lb/>
<pb n="17a"/>
　此孔子所以發揮前言之所未盡伯夷栁下惠皆能<lb/>
　直内方外矣能敬能義矣而於義之中節猶有未盡<lb/>
　猶未爲盛德也猶未足以盡大人之至也此直此方<lb/>
　此敬此義非由外鑠我也皆我之所固有不習而能<lb/>
　不慮而知習而能慮而知者所行必疑阻終不通達<lb/>
　所行不疑者如天地之變化雷霆交作風雨散施天<lb/>
　地何疑之有吾亦何疑之有六通四闢變化皆妙疑<lb/>
　起於意有意則有疑無意則無疑無疑之妙非言語<lb/>
<pb n="17b"/>
　之所及非心思之所到或者不察往往以爲窮髙極<lb/>
　妙不可俄而至此不自知不自信者之所見不知聖<lb/>
　人未嘗彊人之所無也聖言千萬皆以明人心之所<lb/>
　自有也<lb/>
隂雖有美含之以從王事弗敢成也地道也妻道也臣<lb/>
道也地道无成而代有終也<lb/>
　無成而代有終地道之常也事理甚明而有不安於<lb/>
　此越位犯分者己私主之於中也大道甚明私意亂<lb/>
<pb n="18a"/>
　之<lb/>
天地變化草木蕃天地閉賢人𨼆易曰括嚢无咎无譽<lb/>
盖言謹也<lb/>
　天地一氣也一數也一道也言時泰通草木蕃蕪賢<lb/>
　人在位及時否塞饑饉薦臻草木衰減賢人在𨼆括<lb/>
　嚢不發凢此皆大易之變不可以爲此事且姑避禍<lb/>
　耳非易之道也事即道避禍即道其曰謹云者亦道<lb/>
　孔子曰誰能出不由户何莫由斯道也<lb/>
<pb n="18b"/>
君子黄中通理正位居體美在其中而暢於四支發於<lb/>
事業美之至也<lb/>
　中以釋黄之義也慮斯義未明故又曰通理下者臣<lb/>
　之正位下者臣之體正位居體皆所以釋裳惟其通<lb/>
　理故能居體非通理自通理居體自居體也道心一<lb/>
　而已矣道心无體姑立虛名曰美曰中亦皆虛名微<lb/>
　起意則意有倚倚則偏非黄中矣微起意則意已動<lb/>
　己在外非其中矣中心无他惟誠惟實非意自中自<lb/>
<pb n="19a"/>
　正自卑自恭自有粹然温然之容暢於四支發於事<lb/>
　業自有黄裳之實矣夫然後爲美之至也作意則僞<lb/>
　是故古之論禮者曰著誠去僞卑恭不出於中誠者<lb/>
　終不足以致吉免咎<lb/>
隂疑於陽必戰爲其嫌於无陽也故稱龍焉猶未離其<lb/>
類也故稱血焉夫𤣥黄者天地之雜也天𤣥而地黄<lb/>
　坤文言畧者前已詳餘可通也<lb/>
　<lb/>
<pb n="19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　楊氏易傳卷二<lb/>
</p>
<p>
</p>
  </div>
</body>
</text>
</TEI>
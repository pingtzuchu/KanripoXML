<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>楊氏易傳卷十七</head> <lb/>
    <p>
<pb n="1a"/>
欽定四庫全書<lb/>
　楊氏易傳卷十七<lb/>
　　　　　　　　　　　　宋　楊簡　撰<lb/>
䷳<hi>艮下艮上</hi>艮其背不獲其身行其庭不見其人无咎彖<lb/>
曰艮止也時止則止時行則行動靜不失其時其道光<lb/>
明艮其止止其所也上下敵應不相與也是以不獲其<lb/>
身行其庭不見其人无咎也<lb/>
　善止者行善行者止知止而不行者實不知止知行<lb/>
<pb n="1b"/>
　而不知止者實不知行知行止之非二而未能一一<lb/>
　皆當其時猶未為光明如四時之錯行如日月之代<lb/>
　明而後為光明而後為得易之道人精神盡在乎面<lb/>
　不在乎背盡在乎前不在乎後凡此皆動乎意逐乎<lb/>
　物失吾本有寂然不動之性故聖人教之曰艮其背<lb/>
　使其面之所向耳目鼻口手足之所為一如其背則<lb/>
　得其道矣雖則應用交錯擾擾萬緒未始不寂然矣<lb/>
　視聴言動心思曲折如天地之變化矣惟此為艮惟<lb/>
<pb n="2a"/>
　此為止其所苟艮其面雖止猶動知其動而强止之<lb/>
　終不止也惟艮其背則面如背前如後動如靜寂然<lb/>
　無我不獲其身雖行其庭與人交際實不見其人葢<lb/>
　吾本有寂然不動之性自是無思無為如水鑑如日<lb/>
　月光明四達靡所不照目雖視而不流於色也耳雖<lb/>
　聴而不流於聲也作用如此雖謂之不獲其身不見<lb/>
　其人可也水鑑之中萬象畢見而實無也萬變畢見<lb/>
　而實虛也止得其所者無所也無止也非所有而無<lb/>
<pb n="2b"/>
　之也非本不止而强止之也本無止本無所今曰止<lb/>
　其所者姑為之言也孔子曰言不盡意謂此類也使<lb/>
　有我則有所矣不獲其身雖形體猶不獲也非實有<lb/>
　形體而强不獲也形體自非有無之所不可言也夫<lb/>
　天下何一物之不妙也豈獨無形者為道而有形者<lb/>
　非道豈獨無形者為妙而有形者不妙邪未始不一<lb/>
　人自不一故不獲其身行其庭不見其人庭者堂之<lb/>
　前兩階之間正人物交際之地而曰行其庭不見其<lb/>
<pb n="3a"/>
　人非果無人也人不可以有無論本無所見也見則<lb/>
　意動而遷矣非止也天地之變化豈有所動哉日月<lb/>
　之靡所不照豈有所見哉三才一也動靜一也有無<lb/>
　一也故孔子曰哀樂相生是故明目而視之不可得<lb/>
　而見也傾耳而聴之不可得而聞也又曰二三子以<lb/>
　我為隠乎吾無隠乎爾吾無行而不與二三子者是<lb/>
　丘也孔子之言止於此而不復詳其所以然者正以<lb/>
　非有無動靜思為之可言而無所容其言也子擊磬<lb/>
<pb n="3b"/>
　於衞所警告於人者也昭昭明明而不可復言也凡<lb/>
　孔子之所已言者則又曰予欲無言則言非孔子之<lb/>
　所欲也以為言非夫子之所欲而又曰繫辭焉以盡<lb/>
　其言則言又可盡又非所不欲然則道豈有無動靜<lb/>
　可否之所可論哉道豈有無動靜可否之所不可論<lb/>
　哉光明者言有亦可言無亦可言動靜亦可言可否<lb/>
　亦可不光明者言有不可言無不可言動靜不可言<lb/>
　可否不可曰上下敵應不相與者以是卦上下皆敵<lb/>
<pb n="4a"/>
　初與四皆隂二與五皆隂三與上皆陽非相與之象<lb/>
　也既曰敵矣何以言應非謂截然不與物應也雖應<lb/>
　而不動也猶未嘗相與也如水鑑中之萬象交錯紛<lb/>
　然而水鑑未嘗有交錯紛然也如此則无咎苟惟不<lb/>
　然則意起而私物我裂而怨咎交作矣此道昭然必<lb/>
　取上下敵應不相與之象者昏蔽者多必疑必駭故<lb/>
　必指象以為證也<lb/>
象曰兼山艮君子以思不出其位<lb/>
<pb n="4b"/>
　抱關自有抱關之位君子所思不出抱關乗田自有<lb/>
　乗田之位君子所思不出乗田大舜耕於歴山則安<lb/>
　乎歴山及其為天子被袗衣鼓琴若固有之則又安<lb/>
　于南面子思曰素富貴行乎富貴素貧賤行乎貧賤<lb/>
　素夷狄行乎夷狄素患難行乎患難以至於我自有<lb/>
　我之位彼自有彼之位今有人犯之則忿然怒曰彼<lb/>
　何得而犯我是思出其位也彼自出而犯我我安可<lb/>
　復出位而怒之已有善有能彼不我知自彼之失職<lb/>
<pb n="5a"/>
　我何與焉而悶悶自不安其位焉得之有是位也大<lb/>
　矣天地範圍其中萬物發育其中無畔無際當清常<lb/>
　明思輒失之非果無思也慈愛恭敬應酬交錯變化<lb/>
　云為如四時寒暑未嘗不寂然苟微起思焉即為出<lb/>
　位即失艮之道矣艮之道即易之道卦於此及以示<lb/>
　人耳<lb/>
初六艮其趾无咎利永貞象曰艮其趾未失正也<lb/>
　艮諸爻取身為象以人情所以好動而不能靜止者<lb/>
<pb n="5b"/>
　由有已也初六最下為趾欲行也而居位下未可行<lb/>
　也初六能止之故无咎行則失正矣今止之則未至<lb/>
　於失正也然人心易放止不行雖為貞正未必能久<lb/>
　也故利永貞<lb/>
六二艮其腓不拯其隨其心不快象曰不拯其隨未退<lb/>
聴也<lb/>
　腓隨上而動者也上止而不見拯不得不隨而動故<lb/>
　心不快象曰未退聴者言其心未之休止未肯退聴<lb/>
<pb n="6a"/>
　也誠能退休而遂止一聴天命之如何則其行天也<lb/>
　其止亦天也皆天而不以人為參焉則不失其本有<lb/>
　之天性矣<lb/>
九三艮其限裂其夤厲薫心象曰艮其限危薫心也<lb/>
　三居下體之上上下之限也身雖有上下之限而氣<lb/>
　血未嘗不通和今九三失中截然固塞艮止不復通<lb/>
　和如裂其夤夤齊也不可裂也裂則為厲薫其心矣<lb/>
　言其心之病也象又曰危薰心者再言其心之病當<lb/>
<pb n="6b"/>
　反求諸心不可求諸外也此爻乃固塞不通執艮止<lb/>
　之迹失艮止之道道也通也無不通也孔子曰上下<lb/>
　用情禮之至也今九三艮其上下之限而不用其情<lb/>
　不可行也<lb/>
六四艮其身无咎象曰艮其身止諸躬也<lb/>
　千愆萬繆皆起於身能止其身如絲而理其總如火<lb/>
　而沃其薪截然寂然本無可言本無所始身氣血爾<lb/>
　氣血何所思氣血之中亦何所有聖人於是不言心<lb/>
<pb n="7a"/>
　而言身於以見心乃虚名本無所有苟言心則人以<lb/>
　心為實有立我立私禍本益固故聖人於此不言心<lb/>
　於咸之四亦不言心象曰止諸躬也亦初無義理可<lb/>
　言申言之而已正而已無可復言者聖人之教人何<lb/>
　其直而無隠何其直而無盡<lb/>
六五艮其輔言有序悔亡象曰艮其輔以中正也<lb/>
　五當身之上有輔頰之象艮其輔謹其言則言有序<lb/>
　不妄發矣用艮於輔未能不動於意念則不能無悔<lb/>
<pb n="7b"/>
　謀諸心則悔亦亡矣不復放逸於外矣然輔頰亦未<lb/>
　易於艮止亦以其中正也故能止之不然則如制驛<lb/>
　馬如遏決川安得而止之<lb/>
上九敦艮吉象曰敦艮之吉以厚終也<lb/>
　敦有厚義又有不動義書曰惟民生厚其因本<lb/>
　厚而不動之則其厚固自若也人之徳性固未<lb/>
　始或動也中庸曰大徳敦化言不動而自化也<lb/>
　復曰敦復不動而自復也臨曰敦臨雖臨乎人<lb/>
<pb n="8a"/>
　而不動也是其不動非彊為是不動也人之徳<lb/>
　性自不動也徳性亦曰道心道心即意念不動<lb/>
　之心曰以厚終也者人性本厚因物有遷今不<lb/>
　遷動則不失其厚如初矣厚者不薄之稱爾非<lb/>
　有實狀也<lb/>
䷴<hi>艮下巽上</hi>漸女歸吉利貞彖曰漸之進也女歸吉<lb/>
也進得位徃有功也進以正可以正邦也其位剛<lb/>
得中也止而巽動不窮也<lb/>
<pb n="8b"/>
　漸之所以名卦者山上有木也下艮山上巽木木<lb/>
　在山下則其長也速木在山上則其長也漸而彖<lb/>
　不及之者於漸進之義非所切也故徑以漸進之<lb/>
　義釋女歸之象納采問名納徴請期親迎而後女<lb/>
　至以禮而進也天下之事皆然其進也貴乎漸士<lb/>
　進而事君不以漸則疎則近利則不正如女之歸<lb/>
　則吉進得位而後可以有功此位剛得中之位也<lb/>
　君體剛而又中天下而立而後可以大有為可以<lb/>
<pb n="9a"/>
　　有功若夫人臣雖進皆不足以言位人臣之位皆<lb/>
　　君之所命人臣之功亦君之所用使君不用之臣<lb/>
　　何能為故臣之功皆君之功也臣無功臣之位皆<lb/>
　　君之位也臣無位故此慮斯義之未白繼曰其位<lb/>
　　剛得中也明乎非人臣之位也人臣而必欲成功<lb/>
　　業於天下者皆妄也不明斯義則懐必欲致功業<lb/>
　　之意於胷中終妄作而已矣舜禹之進也以正故<lb/>
　　可以正邦彼莽操亦有繼迹徃古之意豈有暴取<lb/>
<pb n="9b"/>
　　而可以正邦者乎人心不可以彊而服也行一不<lb/>
　　義殺一不辜而得天下湯武不為也故邦可正也<lb/>
　　唐太宗假竊義兵之名以欺天下後世而奸利之<lb/>
　　穢不可掩也雖力假仁義以朽糞戕人心終不可<lb/>
　　彊之使化也故太宗頗有治迹而無治化此所謂正<lb/>
　　邦者人心正也非徒飾其迹而已也止而巽動不窮<lb/>
　　者復發明乎漸進之道止者寂然不動也巽隨時順<lb/>
　　理不汲汲然也止非彊止未始不止道心無體本無<lb/>
<pb n="10a"/>
　可動變化進退巽動無窮雖動猶不動也不動者其<lb/>
　動無窮以斯而進所以能漸歟以斯道而進所以能<lb/>
　正歟<lb/>
象曰山上有木漸君子以居賢徳善俗<lb/>
　山上有木其長以漸於彖已言之風俗不可以遽而<lb/>
　善也其化也有漸俗不自化視上之徳君子久居賢<lb/>
　徳則俗斯漸化而善矣不曰聖徳者聖徳之所化為<lb/>
　速孔子為三月而俗已化故止曰賢徳然商之頑民<lb/>
<pb n="10b"/>
　周公亦不能遽化天下固自有習固難化者人不可<lb/>
　一槩論<lb/>
初六鴻漸於干小子厲有言无咎象曰小子之厲義无<lb/>
咎也<lb/>
　進欲其知時故鴻為象進欲其漸故以於磐陸木陵<lb/>
　為象有道則漸進無道則急於進漸鴻於干君子之<lb/>
　漸進也彼小子不知君子之心惡其遲遲以為不亟<lb/>
　從也厲而有言然君子之心初無他輿論之所服也<lb/>
<pb n="11a"/>
　何咎故曰小子之厲義無咎也言六四雖居上實小<lb/>
　子也不知君子之心四與初二隂無相應之象故有<lb/>
　厲有言之象干水涯也<lb/>
六二鴻漸於磐飲食衎衎吉象曰飲食衎衎不素飽也<lb/>
　六二稍進於初矣故漸於磐然位猶在下六二無求<lb/>
　進之意飲食衎衎和樂安暇若將終身焉故吉人情<lb/>
　大抵好進惟有道者不然飲食衎衎疑於不事事而<lb/>
　素飽故象釋人之疑曰不素飽也<lb/>
<pb n="11b"/>
九三鴻漸於陸夫征不復婦孕不育凶利禦寇象曰夫<lb/>
征不復離羣醜也婦孕不育失其道也利用禦寇順相<lb/>
保也<lb/>
　爾雅髙平曰陸人進於磐矣夫征不復上九不應離<lb/>
　羣醜也上與三乃其醜類婦孕不育九三失其所以<lb/>
　為婦也三不中有失道之象故凶利禦宼非其正也<lb/>
　非正者足以害我故曰寇利於禦之慮二之失道或<lb/>
　親於寇而不能禦也故教之能禦寇則我不失於正<lb/>
<pb n="12a"/>
　順則夫婦可以相保矣<lb/>
六四鴻漸於木或得其桷无咎象曰或得其桷順以巽<lb/>
也<lb/>
　木則又進於陸矣木非鴻之所居或得其桷則安則<lb/>
　無咎木有横向者為桷象似安平可居其所以得桷<lb/>
　者順巽故也順巽則不貪進不忤物一無已私惟有<lb/>
　道則然六與四俱柔又入巽卦有順巽之象榱亦曰<lb/>
　桷古以大者為檻為棟以桷為榱故榱亦名桷<lb/>
<pb n="12b"/>
九五鴻漸於陵婦三嵗不孕終莫之勝吉象曰終莫之<lb/>
勝吉得所願也<lb/>
　爾雅髙平曰陸大陸曰阜大阜曰陵大則愈髙矣故<lb/>
　阜髙陵又髙於阜以序而觀則陵髙於木夫婦六三<lb/>
　之象六二之進也漸又九三阻之故有不孕之象然<lb/>
　六二之不孕異乎九三之不育九三不中六二中正<lb/>
　終不與不正合故九三終莫之勝二五正應邪不可<lb/>
　以干正中正者卒得所願天地鬼神之所共與人心<lb/>
<pb n="13a"/>
　之所同歸也安得不吉<lb/>
上九鴻漸於陸其羽可用為儀吉象曰其羽可用為儀<lb/>
吉不可亂也<lb/>
　上九又在九五之上若不可言陸而曰陸者上九之<lb/>
　應在三三為六上居巽體之上故降而從陸歟退巽<lb/>
　如此故其羽可以為人之儀則其曰不可亂者人心<lb/>
　為進退得失所亂則貪進不克退巽能退者必其心<lb/>
　不為進退得失所亂者近世安定胡公以陸為逵晦<lb/>
<pb n="13b"/>
　菴謂是卦諸爻皆協韻於協韻則宜但重於改舊而<lb/>
　不改義亦通未敢遽從姑存是説未敢遽從姑存是<lb/>
　説者易之道也苟以為易之道未必在是者是人為<lb/>
　事所亂<lb/>
䷵<hi>兌下震上</hi>歸妹征凶無攸利彖曰歸妹天地之大義也<lb/>
天地不交而萬物不興歸妹人之終始也説以動所歸<lb/>
妹也征凶位不當也无攸利柔乗剛也<lb/>
　兌以少女居内震以長男居外有歸妹之象焉歸妹<lb/>
<pb n="14a"/>
　天地之大義也人知是義者有㡬知是義而信是義<lb/>
　者又有㡬吁人皆有夜光明月之珠而不自知不自<lb/>
　知者泥塗砂礫蒙之也不自知者雖明告之曰汝自<lb/>
　有此珠也必掉頭斷斷乎直不信往往繼之以嗤也<lb/>
　而自知自信者少大哉聖言曰天地不交而萬物不<lb/>
　興歸妹之義何愧于天地而欿然自以為不足當也<lb/>
　意動而昏之則亂亂則放僻邪蕩靡不為矣宜其斷<lb/>
　斷直不信此非告語之所及也亦非果有甚髙甚難<lb/>
<pb n="14b"/>
　之實也人心即道故曰道心道心無體動者為誰至<lb/>
　神至明我所自有變化云為何動何靜不可度思矧<lb/>
　可射思天地此得以範圍之萬物此得以發育之其<lb/>
　為歸妹為天地之大義也何疑歸妹人之終始嗣續<lb/>
　之義也所以明人道之大也説以動所歸妹也以少<lb/>
　女而説之衆人之情也非正大之情也而亦未至為<lb/>
　邪也征凶者柔宜居隂上下二卦皆然二四偶而以<lb/>
　九居之三五竒而以六居之位皆不當故征則凶無<lb/>
<pb n="15a"/>
　攸利者柔乗剛也震二柔乗一剛兌一柔乗二剛不<lb/>
　順也何以能利歸妹之義大而卦象則凶不可執一<lb/>
　論也<lb/>
象曰澤上有雷歸妹君子以永終知敝<lb/>
　澤上有雷隂陽之際也永終知敝有偕老之義無乖<lb/>
　落色衰而復相棄背之敝也道有淺深義有邪正皆<lb/>
　易之變也<lb/>
初九歸妹以娣跛能履征吉象曰歸妹以娣以恒也跛<lb/>
<pb n="15b"/>
能履吉相承也<lb/>
　初九位在下有妹之象娣則不可専行跛能履者難<lb/>
　於行之象知此而往則得娣之道故吉征往也以恒<lb/>
　者恒久也當以久於娣為心當有終其身為娣之心<lb/>
　不可有他念也跛能履征吉以其相承而不敢専故<lb/>
　也是皆易之正道也大抵由道而行則無利心由利<lb/>
　心而行則必失乎道謀利者多害不謀利者多利<lb/>
九二眇能視利幽人之貞象曰利幽人之貞未變常也<lb/>
<pb n="16a"/>
　闚觀利女貞則眇能視為歸妹之貞婦人所知不出<lb/>
　房闥正也是正惟幽人有之心未始不正意動而亂<lb/>
　故失之意不動則靜靜則幽幽則貞或者往往以所<lb/>
　視不廣為非聖人於是正之曰未為變失常道也斯<lb/>
　乃婦人之常也<lb/>
六三歸妹以須反歸以娣象曰歸妹以須未當也<lb/>
　歸妹以須不見應於上六也須待而終不獲反歸以<lb/>
　娣不蒙以敵見禮而退處於娣以六三有當於理者<lb/>
<pb n="16b"/>
　故也六三不中唯中有得理之象坤文言曰黄中通<lb/>
　理<lb/>
九四歸妹愆期遲歸有時象曰愆期之志有待而行也<lb/>
　三與上兩隂不應四與初兩陽不應三與四皆有不<lb/>
　應之象三在内卦故為已歸而須四在外卦故為未<lb/>
　歸而愆期愆期失時也雖遲其歸終有其時九四所<lb/>
　以愆期不為苟就有所待而行也<lb/>
六五帝乙歸妹其君之袂不如其娣之袂良月㡬望吉<lb/>
<pb n="17a"/>
象曰帝乙歸妹不如其娣之袂良也其位在中以貴行<lb/>
也<lb/>
　君女君也儀禮亦云女君之袂何以不如其娣之袂<lb/>
　良帝女不嫁其體貴也又其位在中為嫡為女君其<lb/>
　體又尊也尊與貴非執婦道者之所宜也故以不如<lb/>
　其娣之袂取象以明謙恭之義當如月之㡬望無敢<lb/>
　盈滿則吉<lb/>
上六女承筐无實士刲羊无血无攸利象曰上六无實<lb/>
<pb n="17b"/>
承虚筐也<lb/>
　歸妹所以承祭祀而上六居外居上故不言婦承筐<lb/>
　無實徒有承祭之名而無承祭之實士刲羊無血不<lb/>
　能制狼壯之妻也羊有狼壯之象不能制婦不成為<lb/>
　夫故不言夫上與三不應夫婦不協順之象三兑卦<lb/>
　為羊<lb/>
䷶<hi>離下震上</hi>豐亨王假之勿憂宜日中彖曰豐大也明以<lb/>
動故豐王假之尚大也勿憂宜日中宜照天下也日中<lb/>
<pb n="18a"/>
則昃月盈則食天地盈虚與時消息而況於人乎況於<lb/>
鬼神乎<lb/>
　觀卦之象雷電皆至豐之象也離明震動以明而動<lb/>
　故豐故亨以昏而動則反是矣王假之假大孔子曰<lb/>
　古之治天下者必聖人上則天下則地中則大人之<lb/>
　聖者為王王者代天理物日月所照霜露所墜皆王<lb/>
　者之所統伊尹思天下之民匹夫匹婦有不與被堯<lb/>
　舜之澤者如已推而内之溝中周官職方氏盡掌天<lb/>
<pb n="18b"/>
　下極於四夷八蠻七閩九貉五戎六狄之人民與其<lb/>
　才用九穀六畜之數要周知其利害王者之職乃如<lb/>
　此其大也是故王者惟恐其不大故象曰尚大也勿<lb/>
　憂其智力不足以給宜如日之中天日無思無為自<lb/>
　無所不照王者徳性未始不光明帝堯光宅天下文<lb/>
　王光於四方皆無為而光照天下治無不舉此日中<lb/>
　無所不照之㫖也然而自夏后氏以來繼世之君豈<lb/>
　能皆聖又豈能皆賢故孔子於此致盈盛之戒恐繼<lb/>
<pb n="19a"/>
　世之君恃廣大之勢多滿盈之患故孔子復發滿盈<lb/>
　之義而致戒曰日中則昃月盈則食自天地不能常<lb/>
　盈常盛而況於人乎況於鬼神乎便知其不能長有<lb/>
　而懼之也然豈無保豐持久之道使繼世之王皆不<lb/>
　失道皆不昏而能照則歴年何止於八百雖至今可<lb/>
　也此天地之造化所以至於今不已也假大詳釋見<lb/>
　家人九五<lb/>
象曰雷電皆至豐君子以折獄致刑<lb/>
<pb n="19b"/>
　雷自下而作於下電自上而照于下其用皆至其在<lb/>
　治道則為折獄致刑明以折獄威以致刑君子之于<lb/>
　刑獄所不忍也方民困窮未敢致刑也禮樂教化未<lb/>
　孚未敢致刑也不得已而刑之猶不敢盡令也世道<lb/>
　豐亨家給人足禮行政成教孚化至而猶有故犯君<lb/>
　子不得已致之刑不得而宥也<lb/>
初九遇其配主雖旬无咎往有尚象曰雖旬无咎過旬<lb/>
災也<lb/>
<pb n="20a"/>
　他卦兩隂不應兩陽不應此卦初與四皆九兩陽而<lb/>
　曰遇其配主者何也不期而會曰遇不出於所期兩<lb/>
　剛相遇合者彼此皆陽明故也陽明配合雖旬無咎<lb/>
　往有嘉尚然初居下而體剛非居下之常道可旬而<lb/>
　不可久十日為旬象曰過旬災也人若不自覺他日<lb/>
　禍忽至謂自外至故曰災四以初為夷主初以四為<lb/>
　配主皆陽明也以四在上故曰配<lb/>
六二豐其蔀日中見斗往得疑疾有孚發若吉象曰有<lb/>
<pb n="20b"/>
孚發若信以發志也<lb/>
　蔀草也馬云蔀小也蔀雖豐亦小矣六二之所以為<lb/>
　豐者如斯而已矣人臣言業之小大一視夫君之所<lb/>
　以用之者如何日中而見斗則日失其明隂闇之極<lb/>
　故見斗也斗在北北亦幽隂之方六五之君不明如<lb/>
　此則六二之功業安得豐大六二雖往必得疑疾言<lb/>
　見疑於其君也二五兩隂無相應之象使六二有忠<lb/>
　信以啟發其君心則吉<lb/>
<pb n="21a"/>
九三豐其沛日中見沬折其右肱无咎象曰豐其沛不<lb/>
可大事也折其右肱終不可用也<lb/>
　草生水曰沛水生之草尤其不茂人臣事業一視夫<lb/>
　人君之如何君明則臣始得展盡所藴君不明則人<lb/>
　臣安得致功業之大故六二之事業已小而九三所<lb/>
　事乃上六極闇之君則九三之所謂豐者如沛而已<lb/>
　其小有甚於蔀象曰不可大事也沬子夏謂星之小<lb/>
　者日中而見小星則日之失其光明為甚上六之隂<lb/>
<pb n="21b"/>
　闇為甚則九三安得而大有所事不止於往得疑疾<lb/>
　而已遂至於折其右肱肱左不如右力以明其終不<lb/>
　可用不用則無咎用則有咎<lb/>
九四豐其蔀日中見斗遇其夷主吉象曰豐其蔀位不<lb/>
當也日中見斗幽不明也遇其夷主吉行也<lb/>
　九四處大臣之位其事豈可如蔀而已殊為不常也<lb/>
　以六五之君隂幽不明故也若遇其同徳之主則往<lb/>
　而從之為吉也行往也應在初九九陽明夷平也皆<lb/>
<pb n="22a"/>
　陽明故曰夷主<lb/>
六五來章有慶譽吉象曰六五之吉有慶也<lb/>
　自二與四觀六五則有隂闇之象然聖人作易取象<lb/>
　不一於六五爻又發其中正之義能招來賢俊而用<lb/>
　之則民被其澤為有慶民感其徳為有譽吉可知也<lb/>
　章賢俊之稱也象曰六五之吉有慶也民被其澤則<lb/>
　為吉民不被其澤則雖善不為吉也<lb/>
上六豐其屋蔀其家闚其户閴其无人三嵗不覿凶象<lb/>
<pb n="22b"/>
曰豐其屋天際翔也闚其户閴其无人自蔵也<lb/>
　豐其屋自髙大也如鳥之翔於天際然蔀其家自蔵<lb/>
　蔽其家使其人不得至也闚其户閴其無人雖三嵗<lb/>
　之久亦不得而見明其自蔵之深固也為人上不能<lb/>
　謙虛禮賢自大自足至於此其禍可勝言哉<lb/>
　<lb/>
　<lb/>
　楊氏易傳卷十七<lb/>
</p>
<p>
</p>
  </div>
</body>
</text>
</TEI>
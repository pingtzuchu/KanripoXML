<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周易爻變易緼卷八</head>
    <p>
<pb n="1a"/>
欽定四庫全書<lb/>
　周易爻變易緼卷八　　　元　陳應潤　撰<lb/>
䷺<hi>坎下巽上</hi>渙亨王假有廟利涉大川利貞<hi>假音格</hi>
　渙散也民因離亂而散至于散而復聚乃亨何以知<lb/>
　其復聚也王假有廟成功告廟格于鬼神非聚而何<lb/>
　聚民之初如涉大川之危險恐其聚而復散也利貞<lb/>
　利乎貞正也苟或不正則非聚民之道<lb/>
彖曰渙亨剛來而不窮柔得位乎外而上同王假有廟<lb/>
<pb n="1b"/>
王乃在中也利涉大川乘木有功也<lb/>
　剛來而不窮者二五之剛也柔得位乎外而上同者<lb/>
　坎之二隂在外巽之二隂亦在外也王假有廟乃在<lb/>
　中者五居尊位立廟以格鬼神也乘木有功者巽為<lb/>
　木而在水上象舟之義利涉大川也<lb/>
象曰風行水上渙先王以亨于帝立廟<hi>亨享同</hi>
　風行水上有渙散之象先王享于帝立廟者欲其渙<lb/>
　者之復聚也<lb/>
<pb n="2a"/>
初六用拯馬壯吉象曰初六之吉順也<lb/>
　明夷之六二用拯馬壯吉者以其明夷傷于左股之<lb/>
　深用壯馬以拯救之救之急也渙之初六亦曰用拯<lb/>
　馬壯吉而不渙者蓋離亂之初民將渙而未渙救之<lb/>
　亦不容于不急也且民之渙散勢如瓦解非一馬所<lb/>
　可拯救想治渙之際君臣未孚或有渙臣用壯馬以<lb/>
　拯之求其相孚同于治渙也初六變中孚君臣之志<lb/>
　合所以吉而順也漢髙祖初除秦暴至南鄭將士多<lb/>
<pb n="2b"/>
　遁亡韓信亦去蕭何追之因薦于漢王曰必欲爭天<lb/>
　下非信不可與計事於是設壇拜為大將由是君臣<lb/>
　相孚漢之得天下蕭韓之功居多也<lb/>
九二渙奔其杌悔亡象曰渙奔其杌得願也<lb/>
　杌几席也九二變觀渙散之初民將復聚上之觀下<lb/>
　以求其治渙之臣下之觀上以求其治渙之主苟得<lb/>
　明君則人臣之來奔赴其几席之間除亂解難使渙<lb/>
　散之民一旦復聚悔既亡矣所願亦得而遂也王莽<lb/>
<pb n="3a"/>
　之亂渙散既久人心未見馬援初見漢光武曰當今<lb/>
　之時不特君擇臣臣亦擇君是以鄧禹馮異軰皆奔<lb/>
　赴于几席之間舊渙之時一時復聚以成中興之功<lb/>
　君臣皆得所願也<lb/>
六三渙其躬无悔象曰渙其躬志在外也<lb/>
　六三變巽巽順之人不能振作唯渙其自已以避禍<lb/>
　亂所以无悔志在外者此必困于下僚不能伸其志<lb/>
　一旦離亂逃難以避禍志在山林不在期廷矣秦之<lb/>
<pb n="3b"/>
　亂東陵侯仰平先遯去王莽之亂南昌尉梅福與逄<lb/>
　萌相引挂冠而去此皆渙其躬而无悔也<lb/>
六四渙其羣元吉渙有丘匪夷所思象曰渙其羣元吉<lb/>
光大也<lb/>
　六四變訟上乾下坎有折獄剛健之才四居大臣之<lb/>
　位能使所渙之羣而復聚大善而吉也丘大也渙有<lb/>
　丘治渙事業之大者夷尋常也匪夷所思非尋常之<lb/>
　人所能思度象曰渙其羣而元吉者大臣之德光輝<lb/>
<pb n="4a"/>
　盛大也唐遭安禄山之亂𤣥宗幸蜀肅宗即位于靈<lb/>
　武幸其民散未久郭子儀李光弼之大臣極力救之<lb/>
　使渙其羣而復序克復王業其德可為光大也<lb/>
九五渙汗其大號渙王居无咎象曰王居无咎正位也<lb/>
　九五變蒙人民渙散之時君臣蒙難之日苟不渙散<lb/>
　其汗墨大書其號令使百姓知人君渙散之時所居<lb/>
　何處則逃難之民焉知君之所在如春秋書魯公在<lb/>
　乾侯唐書帝在房州之類所以得君正位而无咎也<lb/>
<pb n="4b"/>
　唐德宗播遷幸奉天之時陸贄為學士下哀痛之詔<lb/>
　頒告天下士卒聽詔无不感泣蓋得渙汗其大號之<lb/>
　義歟<lb/>
上九渙其血去逖出无咎象曰渙其血逺害也<hi>逺去聲</hi>
　渙之九五人君渙汗其大號使人民知人君之渙散<lb/>
　復其王居矣上九又曰渙其血去逖出无咎何也逖<lb/>
　逺也上九變坎坎為血卦蓋行險之臣幸災樂禍乘<lb/>
　時渙散不比舊主如漢光武中興矣而公孫述隗囂<lb/>
<pb n="5a"/>
　之徒不肯臣服唐肅宗中興矣而史思明段子璋之<lb/>
　徒乘時作亂直待用兵師逺去其血然後能逺其害<lb/>
　甚言中興之主渙之難聚也如此<lb/>
䷻<hi>兊下坎上</hi>節亨苦節不可貞<lb/>
　節儉也損也亨通也貧困憂患人之所苦也惟能安<lb/>
　于貧困忘其憂患守節之苦故曰苦節貞卜也卜以<lb/>
　決疑不疑何卜士君子居于貧困之時憂患有所不<lb/>
　免踰分而求禍害立至卜亦不吉故曰不可貞若以<lb/>
<pb n="5b"/>
　貞訓正曰不可貞則窮斯濫矣忍苦守節時苟不遇<lb/>
　道亦亨通矣<lb/>
彖曰節亨剛柔分而剛得中苦節不可貞其道窮也說<lb/>
以行險當位以節中正以通天地節而四時成節以制<lb/>
度不傷財不害民<lb/>
　剛柔分而剛得中上坎下兊二五之剛各得其中也<lb/>
　苦節不可貞其道窮者困苦之時其道雖窮忍苦守<lb/>
　節不可卜也說以行險兊與坎也上坎之陽下兊之<lb/>
<pb n="6a"/>
　隂當位以節也二五以剛中正以通也寒暑推遷一<lb/>
　年之内二十四候天地之節四時成也苟天地无節<lb/>
　則四時失序矣聖人立制度以為節上下有序財用<lb/>
　有凖故能不傷財不害民苟不節以制度則窮奢極<lb/>
　侈必至于傷財而害民矣故人君不可不知節之為<lb/>
　重也<lb/>
象曰澤上有水節君子以制數度議德行<hi>行去聲</hi>
　制數度節以制度也君子上下之尊卑乘輿服飾之<lb/>
<pb n="6b"/>
　等級皆當品節上可節而就下下不可僭上也亦有<lb/>
　當節而不節不當節而節者皆非處節之道如有德<lb/>
　行之人素尚節儉人不得而議苟无德行强為節儉<lb/>
　以邀外譽如公孫𢎞布被之詐亦不得為君子矣<lb/>
初九不出户庭无咎象曰不出户庭知通塞也<lb/>
　初九變坎坎險也人陷坎險之時不出戸庭庶可无<lb/>
　咎坎為知知時之通則出户知時之塞須閉户可也<lb/>
　故曰知通塞也如吕望釣渭知商紂之惡而不出户<lb/>
<pb n="7a"/>
　知文王之賢而應聘此知通塞之明者也後漢袁閎<lb/>
　黨事作因老母不能逺遁乃築土室自牖供飲食而<lb/>
　已兄弟妻子莫得見潛居十八年卒于土室蓋得不<lb/>
　出户庭无咎之義繫辭曰亂之所生也則言語以為<lb/>
　階君不宻則失臣臣不宻則失身幾事不宻則害成<lb/>
　是以君子愼宻而不出也此又全釋不出户庭之義<lb/>
九二不出門庭凶象曰不出門庭凶失時極也<lb/>
　節儉之人守節之苦不出門庭宜為吉德初九不出<lb/>
<pb n="7b"/>
　户庭而无咎九二不出門庭而凶蓋初九變坎坎為<lb/>
　知知時通塞可𨼆則𨼆故无咎九二變屯屯難之時<lb/>
　逃難逺去可也苟守田廬冦亦害矣如王莽之亂李<lb/>
　業不出門庭公孫述召之不起遣尹融持藥酒毒之<lb/>
　此失時之極不能逃難不出門庭之凶也後漢趙岐<lb/>
　因侮中常侍康衡兄𤦺後𤦺為京兆尹盡殺岐家岐<lb/>
　逃難四方北海孫嵩匿岐于複壁中諸康死因赦乃<lb/>
　免此失時之極不出門庭則凶<lb/>
<pb n="8a"/>
六三不節若則嗟若无咎象曰不節之嗟又誰咎也<lb/>
　三為人臣雖不當位自當節儉六三變需不安于位<lb/>
　而妄有需求至于敗事然後嗟嘆如晉王戎外似節<lb/>
　儉内實貪婪初為侍中南陽太守劉肇賂以細布五<lb/>
　十端為司𨽻所糾後為丞相早夜執牙籌以計利至<lb/>
　于園有佳李亦鑽核以賣之貪風穢行汚于簡冊所<lb/>
　謂不節若則嗟若者也然而爻辭曰无咎者非无咎<lb/>
　也象曰不節之嗟又誰咎也言此等之人不咎于己<lb/>
<pb n="8b"/>
　將誰咎哉<lb/>
六四安節亨象曰安節之亨承上道也<lb/>
　四居大臣之位何需不得而曰安節何也六四變兊<lb/>
　兊說之人安于節儉故能亨通承上道者如禹之菲<lb/>
　飲食惡衣服而臣下自當節儉宋冦凖初為學士賞<lb/>
　賜金帛甚厚凖追憶母喪之時貧求一縑以為衾襚<lb/>
　不可得乃盡散金帛終身不畜財産寢處一青幃二<lb/>
　十餘年破壊茸之或以公孫之事靳之凖曰彼詐我<lb/>
<pb n="9a"/>
　誠雖敝何憂故處士魏野有詩頌曰有公居鼎鼐无<lb/>
　地起樓臺四夷亦聞其節儉後單于遣使入朝問何<lb/>
　人是无地起樓臺宰相此大臣安節之貞者也故表<lb/>
　而書之<lb/>
九五甘節吉往有尚象曰甘節之吉居位中也<lb/>
　九五變臨上卦為坤坤為地土爰稼穡稼穡作甘故<lb/>
　曰甘節天下之人不幸居于貧困從事節儉理之常<lb/>
　也苟略登要路則宫室之美服飾之麗侍妾之奉靡<lb/>
<pb n="9b"/>
　所不至至于五居尊位居位正中以天下之養為自<lb/>
　養則堂髙數仞侍妾數百食前方丈何求不得而乃<lb/>
　甘于節儉此人君之難事故曰甘節吉往有尚者行<lb/>
　之于朝廷則臣下嘉其節儉聞之于四海則蠻夷頌<lb/>
　其盛德不特嘉尚于一時書之史冊亦可嘉尚萬世<lb/>
　也三代以來人君節儉无如漢文帝欲築露臺召匠<lb/>
　計之置百金帝曰百金中人十家之産也其事遂寢<lb/>
　所幸夫人衣不曳地帷帳无文綉以示敦朴為天下<lb/>
<pb n="10a"/>
　先勸農之詔數下卒至海内富庶興于禮樂此誠得<lb/>
　甘節之吉也人君節儉可不愼哉<lb/>
上六苦節貞凶悔亡象曰苦節貞凶其道窮也<lb/>
　上居髙上之位以天下之養為養何求不得而乃苦<lb/>
　于節儉自求其苦也上六變中孚上巽下兊不能自<lb/>
　養屈于巽順兊說之間苦于節儉貞卜也卜其為凶<lb/>
　也爻辭既曰悔亡而象曰其道窮何也姑以梁武帝<lb/>
　之事論之當梁武帝佞佛之初晝日一食止于蔬果<lb/>
<pb n="10b"/>
　宗廟之際以麫為犧牲是不當節而節者也及其捨<lb/>
　身為奴施錢萬億此又當節而不節者也曰悔亡固<lb/>
　是苦節之功其道窮者誠不節之過卒為侯景所逼<lb/>
　餓死臺城又道窮之極也<lb/>
䷼<hi>兊下巽上</hi>中孚豚魚吉利涉大川利貞<lb/>
　巽兊皆隂而二五陽剛居中君臣相孚故曰中孚禮<lb/>
　記祭義曰春宜羔豚凡牛羊犬豖之少者皆謂之豚<lb/>
　魚鱗之𨼆者也魚亦可供祭祀一說豚魚似猪出東<lb/>
<pb n="11a"/>
　海肉背有斑文腹下純青其肉雖乾每海水將潮及<lb/>
　天隂則毛皆起雖千里外可知海潮之候氣之相感<lb/>
　亦魚中之有信者也君子修已仁民愛物恩及禽獸<lb/>
　雖豚魚之微亦信及之如劉昆之虎渡河魯恭之蝗<lb/>
　不入境王祥卧氷而得鯉韓愈祭海而遣鱷皆信及<lb/>
　豚魚之義故中孚以信及豚魚為吉利涉大川澤上<lb/>
　之木如水乘舟君臣相孚如涉大川惟恐危陷恐懼<lb/>
　之至也利貞者利乎貞正也苟君臣相孚而不貞正<lb/>
<pb n="11b"/>
　未免苟合取容不得中孚之正也<lb/>
彖曰中孚柔在内而剛得中說而巽孚乃化邦也豚魚<lb/>
吉信及豚魚也利涉大川乘木舟虚也中孚以利貞乃<lb/>
應乎天也<lb/>
　柔在内而剛得中三四爻之柔二五之剛而得中也<lb/>
　說而巽兊之說巽之順也孚乃化邦者子曰自古皆<lb/>
　有死民无信不立惟信可以治國平天下信而及于<lb/>
　豚魚萬民之信可知矣利涉大川雖曰乘木舟虚亦<lb/>
<pb n="12a"/>
　誠信涉險而无危難人之信孚不特信乎人亦應乎<lb/>
　天苟天有災異君臣修德孚信轉禍為祥<lb/>
象曰澤上有風中孚君子以議獄緩死<lb/>
　有孚信者必明恕可以議獄獄之疑者我嘗讞之自<lb/>
　信其无疑又恐他人未信故緩其死以詳讞之以求<lb/>
　他人之必信也<lb/>
初九虞吉有他不燕象曰初九虞吉志未變也<lb/>
　虞度也燕安也初九變渙上巽下坎巽順之君自以<lb/>
<pb n="12b"/>
　為吉行險之臣或未之信未免為其間喋君臣不能<lb/>
　相孚我自虞度君之必信不能變行險者之志故曰<lb/>
　有他不能燕安如賈誼當漢文帝之盛世上治安䇿<lb/>
　自度漢文之必信而吉矣奈何絳灌軰以少年浮躁<lb/>
　毁之而有長沙之謫宋冦凖澶淵之功自謂眞宗之<lb/>
　必信而无疑吉之大矣奈何王欽若以孤注之言毁<lb/>
　之卒有陜州之行所謂有他不燕也志未變者不能<lb/>
　變奸臣之志也<lb/>
<pb n="13a"/>
九二鳴鶴在隂其子和之我有好爵吾與爾靡之象曰<lb/>
其子和之中心願也<lb/>
　九二變益下卦為震震為鵠鶴之類也卦辭以豚魚<lb/>
　比中孚此以鹤比中孚如鶴鳴在隂暗之地其子聞<lb/>
　其聲而和之亦物類之相感也人有才德居深山窮<lb/>
　谷之中人君聞其賢而聘召之亦猶鶴鳴在隂而有<lb/>
　和之者靡縻通繫也與許也人之好爵如萬鍾豐厚<lb/>
　之禄吾與爾靡繫之此皆君臣相孚中心之願非勉<lb/>
<pb n="13b"/>
　强也唐𤣥宗命相先書名置案上舉金甌覆之謂太<lb/>
　子曰此宰相名也其誰乎射中賜巵酒肅宗曰非崔<lb/>
　琳盧從愿乎上曰然<lb/>
六三得敵或鼓或罷或泣或歌象曰或鼓或罷位不當<lb/>
也<hi>罷音皮</hi>
　六三之隂應上九之陽何為得敵蓋六三變小畜下<lb/>
　卦為乾與上九之陽為敵三居不當之位而與上為<lb/>
　仇敵如有才德之人為姦邪所間不得進用嘆時之<lb/>
<pb n="14a"/>
　不平或鼓而舞或罷而倦或悲而泣或歌而嘆如失<lb/>
　志之人若驚若狂號呼之態不能自主宋張詠初為<lb/>
　樞宻尚書出知陳州一日方食邸報至公且食且讀<lb/>
　既而抵案慟哭久之哭止復彈指久之彈止復罵詈<lb/>
　久之乃丁謂逐冦凖于雷州也賢者久不得位遭事<lb/>
　之不平大率類此<lb/>
六四月幾望馬匹亡无咎象曰馬匹亡絶類上也<lb/>
　月以望夜與日對望故月食日以朔日與月對敵故<lb/>
<pb n="14b"/>
　日食月幾望隂道將盈尚未全滿未敢以敵陽也六<lb/>
　四變履上卦為乾乾為良馬履之九四履虎尾行危<lb/>
　險之地而使馬匹之亡不謹之甚也曰无咎者言盜<lb/>
　馬者以夜行月幾望乘月以追之不至于亡故无咎<lb/>
　也絶類上者下之二陽類上之二陽也小畜之上九<lb/>
　亦有月幾望之象上之巽隂不能敵下之乾陽中孚<lb/>
　之九四變履亦曰月幾望者下之兊隂不能敵上之<lb/>
　乾陽若以中孚變履而倒看正如小畜之象語曰驥<lb/>
<pb n="15a"/>
　不稱其力稱其德也如孫堅討董卓失利被鎗墮馬<lb/>
　卧草中衆軍分散馬還營鳴呼軍人隨馬向草中乃<lb/>
　得堅扶還又漢昭烈帝初奔劉表左右欲因㑹取之<lb/>
　帝以所乘馬走墮檀溪帝急謂的顱曰今日急不可<lb/>
　不奮力一踊三丈帝得脫難此皆馬之良而有孚信<lb/>
　者四居大臣之位不能謹守而使馬匹亡危矣哉<lb/>
九五有孚攣如无咎象曰有孚攣如位正當也<lb/>
　攣如拘攣團結之狀九五變損下卦為艮艮為手為<lb/>
<pb n="15b"/>
　指有拘攣之象上艮下兊少男少女之感恱故有攣<lb/>
　如之義五居尊位為位正當君臣相孚故得无咎蓋<lb/>
　君臣相孚如輔車相依手足同運如齊桓之于管仲<lb/>
　蜀主之于諸葛亮皆相孚之攣如者也漢王失蕭何<lb/>
　曰如失左右手此得有孚攣如之義<lb/>
上九翰音登于天貞凶象曰翰音登于天何可長也<lb/>
　中孚之上卦元屬巽巽為雞翰音雞之鳴也登于天<lb/>
　居上之極也上九變節上卦為坎坎險也坎之上爻<lb/>
<pb n="16a"/>
　隂邪之險也書云牝雞之晨惟家之索卜其有凶也<lb/>
　音之登于天不畏天怒人君之隂邪也其人安得而<lb/>
　久長哉如漢之吕后擅權殺戮大臣唐之武后竊位<lb/>
　欲危唐室皆翰音登于天牝雞之惡者也<lb/>
䷽<hi>艮下震上</hi>小過亨利貞可小事不可大事飛鳥遺之音<lb/>
不宜上宜下大吉<lb/>
　小過小事過于常也亨通也利貞利乎貞正也卦象<lb/>
　上震下艮三四之陽居中如鳥之身初二五上之隂<lb/>
<pb n="16b"/>
　居上下如鳥之翼故有飛鳥之象可小事不可大事<lb/>
　者繫辭曰斷木為杵掘地為臼杵臼之利萬民以濟<lb/>
　蓋取諸小過杵臼亦小事也雷鳴山上飛鳥遺之音<lb/>
　遺失也雷之震驚鳥曷敢鳴不宜上宜下畏雷之威<lb/>
　也人有小過如飛鳥驚懼雷鳴不敢發聲速能改過<lb/>
　則能大吉<lb/>
彖曰小過小者過而亨也過以利貞與時行也柔得中<lb/>
是以小事吉也剛失位而不中是以不可大事也有飛<lb/>
<pb n="17a"/>
鳥之象焉飛鳥遺之音不宜上宜下大吉上逆而下順<lb/>
也<lb/>
　人有小過而能亨通者貴乎速改而遷善也過以利<lb/>
　貞與時行者如食時有過息時能改寢時有過興時<lb/>
　能改改而能正斯无過矣斯須之頃不可少怠二五<lb/>
　之隂柔得中是以作小事則吉也剛居三四失位而<lb/>
　不中是以不可作大事有飛鳥之象焉鳥禽之小者<lb/>
　亦不能髙飛逺舉況雷在山下飛鳥遺之音不宜上<lb/>
<pb n="17b"/>
　宜下畏雷之威也大吉者改過不吝也上逆而下順<lb/>
　者震以陽在下而隂在上上之逆也艮以陽在上而<lb/>
　隂在下下之順也<lb/>
象曰山上有雷小過君子以行過乎恭喪過乎哀用過<lb/>
乎儉<lb/>
　君子行事貴乎中庸行過乎恭則為足恭喪過乎哀<lb/>
　毁而滅性用過乎儉則不中禮<lb/>
初六飛鳥以凶象曰飛鳥以凶不可如何也<lb/>
<pb n="18a"/>
　初六變豐下卦為離離為雉為網罟飛鳥遭網則凶<lb/>
　人有小過陷於縲絏亦猶飛鳥之遭網也如公冶長<lb/>
　之在縲絏孔子謂非其罪後漢吳祐謂掾以親故受<lb/>
　汚辱之名皆小過也士君子遭時之不平為惡人所<lb/>
　害陷于縲絏端人正士无權无位不能為之解紛不<lb/>
　可如何者无可奈何也<lb/>
六二過其祖遇其妣不及其君遇其臣无咎象曰不及<lb/>
其君臣不可過也<lb/>
<pb n="18b"/>
　小過震上艮下皆男也曷有祖妣之分六二變恒下<lb/>
　巽上震故以震為祖巽為妣過其祖遇其妣發興詞<lb/>
　也如賢才之欲見其君為邪佞所間不及見其君而<lb/>
　遇其臣雖曰无咎寧免媚竈之失故孔子之宋不見<lb/>
　桓魋于魯瞰陽貨之亡而往見所謂不及其君臣不<lb/>
　可過也聖人之謹畏若此孟子曰彌子瑕之妻與子<lb/>
　路之妻兄弟也彌子謂子路曰夫子主我衞卿可得<lb/>
　也且彌子瑕以色恱人得幸於衞君以夫子之大聖<lb/>
<pb n="19a"/>
　肯屑見耶後世依權臣内侍而進者何限安知臣不<lb/>
　可過之義<lb/>
九三弗過防之從或戕之凶象曰從或戕之凶如何也<lb/>
　九三變豫下坤上震隂道之長至坤之三爻已極其<lb/>
　盛小人進用之初不能防閑之至于既用之後知其<lb/>
　為惡過于防閑彼或抗拒從而傷戕之太甚彼則仇<lb/>
　敵于我凶如何者其凶何可云喻戰國時張儀嘗從<lb/>
　楚相飲楚相亡璧執張儀笞掠之儀不服後相秦為<lb/>
<pb n="19b"/>
　文檄告楚相曰始吾從若飲我不盜而璧若笞我若<lb/>
　善守汝國我顧且盜若城故楚終為秦所滅<lb/>
九四无咎弗過遇之往厲必戒勿用永貞象曰弗過遇<lb/>
之位不當也往厲必戒終不可長也<lb/>
　九四變謙上卦為坤坤之六四括囊无咎无譽天地<lb/>
　閉賢人𨼆之時小過之九四變隂尤為柔弱士君子<lb/>
　之有謙德者豈不欲行其志奈何小過之邪臣滿眼<lb/>
　四居大臣之位内无剛健之才不能舉賢任能賢才<lb/>
<pb n="20a"/>
　在下既不可過其君又不可遇其臣往則危厲而不<lb/>
　安必敬戒之勿為進用之計苟能用我亦不能久長<lb/>
　也當永守貞正以全謙德則无咎矣後漢黨獄未發<lb/>
　之時士大夫之在位為閹宦所害者何限獨南州徐<lb/>
　穉守此謙德來往于京洛之間與有道者交遊上不<lb/>
　過其君下不遇其臣无纎毫之小過奸邪亦不得譏<lb/>
　議之獨免黨錮之禍蓋得往厲必戒之義<lb/>
六五宻雲不雨自我西郊公弋取彼在穴象曰宻雲不<lb/>
<pb n="20b"/>
雨已上也<lb/>
　小畜卦辭曰宻雲不雨自我西郊言小畜之卦以一<lb/>
　隂畜衆陽臣止君之象恐臣力微弱不能畜君之過<lb/>
　故曰宻雲不雨小過之六五居尊位亦曰宻雲不雨<lb/>
　自我西郊西郊兊方也六五變恒上兊下艮小過之<lb/>
　君本好依諛變卦得兊諛恱之臣乘間而進矣沛澤<lb/>
　人君之所施也君无其德安能作雨公弋取彼在穴<lb/>
　小過之君不能正紀綱明號令斥邪佞進忠良反取<lb/>
<pb n="21a"/>
　弓矢以射在穴之宿鳥非夫子所謂弋不射宿之義<lb/>
　於失禮之中又失禮焉曰公弋者譏小過之君非君<lb/>
　也象曰已上者已止也上髙也極言小過之君他无<lb/>
　所能止能居于髙位而已若傳所謂不仁而在髙位<lb/>
　者此宻雲不雨之君歟後唐莊宗好田獵至中牟踐<lb/>
　民田中牟縣令當馬切諫為民請莊宗怒叱縣令將<lb/>
　殺之伶人敬新磨率諸伶走追縣令擒至馬前責之<lb/>
　曰汝為縣令獨不知吾天子好獵也奈何縱民稼穡<lb/>
<pb n="21b"/>
　以供稅賦何不飢汝縣民以備吾天子之馳騁汝罪<lb/>
　當死因前請亟行刑諸伶人共唱和之莊宗大笑縣<lb/>
　令乃得免去小過之人君失德大率類此<lb/>
上六弗遇過之飛鳥離之凶是謂災眚象曰弗過過之<lb/>
已亢也<lb/>
　此小過之臣不能改過再罹其禍而有災眚也小過<lb/>
　之初九有飛鳥以凶之災矣上六變旅羇旅之苦居<lb/>
　亢之極自可改過以免難上卦變離離為網不能改<lb/>
<pb n="22a"/>
　過又有飛鳥離之凶焉是不鑒前車之失後車再覆<lb/>
　矣春秋傳晉獻公使荀息傅奚齊里克殺奚齊而立<lb/>
　公子卓里克又殺子卓荀息死之克立惠公賜里克<lb/>
　死謂之曰微子寡人不得立雖然子亦殺二君一大<lb/>
　夫為子君者不亦難乎克遂伏劒而死此皆已亢之<lb/>
　禍也<lb/>
䷾<hi>離下坎上</hi>既濟亨小利貞初吉終亂<lb/>
　人之未濟則有狐疑既濟之後則能亨通小利貞者<lb/>
<pb n="22b"/>
　雖小事亦利乎貞正初吉者離之中爻柔得中也終<lb/>
　亂者坎之中爻陷于險戒涉險者貴乎速濟不可終<lb/>
　止終止則恐陷于險而終亂也<lb/>
彖曰既濟亨小者亨也利貞剛柔正而位當也初吉柔<lb/>
得中也終止則亂其道窮也<lb/>
　剛柔正而位當者二柔而五剛也初吉柔得中者蓋<lb/>
　涉險之人貴乎柔順小心不可剛暴剛暴則恐舟中<lb/>
　為人交爭未免危險柔則免難所以初吉也終止則<lb/>
<pb n="23a"/>
　亂其道窮者未濟之時尚可止也既濟之間則當速<lb/>
　濟不可終止終止則恐風濤之生冦賊之至蓋上卦<lb/>
　為坎坎為險為盜險者盜者則為亂矣亂則為險者<lb/>
　所傷為盜者所害其道窮矣<lb/>
象曰水在火上既濟君子以思患而豫防之<lb/>
　水在火上水勢潤下火勢炎上水火之交既濟之象<lb/>
　也人之得居處之安者尚防患難況涉險之時得不<lb/>
　預防之如防其風濤之險也則治其舟楫之堅固如<lb/>
<pb n="23b"/>
　防其冦盜之險也則藏其囊橐之謹宻如防其同舟<lb/>
　之人為敵國也則小心謹畏言不妄發治亂之君臣<lb/>
　亦然修其城郭治其甲兵嚴其號令皆君子思患預<lb/>
　防之道也<lb/>
初九曳其輪濡其尾无咎象曰曳其輪義无咎也<lb/>
　曳牽引也輪車中之輻也輪輻三十以象日月濡濕<lb/>
　也尾狐之尾也狐妖獸也狐性疑知水之淺深可濟<lb/>
　則濟故濟者多以狐為試未濟之卦辭曰小狐汔濟<lb/>
<pb n="24a"/>
　初六之爻辭曰濡其尾蓋未濟之初知水之淺深也<lb/>
　既濟之初爻亦曰濡其尾何也蓋既濟之初曳其輪<lb/>
　登于岸矣狐在水際濟而濡其尾於人无害故无咎<lb/>
　也初九變蹇蹇難之時而得既濟喜不自勝義亦无<lb/>
　咎也如伍子胥逃自楚江上有父老乘舟知子胥之<lb/>
　急而渡之子胥解劒與之弗受漁父曰楚法得子胥<lb/>
　賜粟五萬石爵執珪豈徒百金之劒耶辭而不受後<lb/>
　子胥每食必祝曰江上丈人子胥之吳興師報楚皆<lb/>
<pb n="24b"/>
　漁父之力也<lb/>
六二婦喪其茀勿逐七日得象曰七日得以中道也<lb/>
　茀本作蔽書翟茀以朝古者夫人以翟羽飾車茀蔽<lb/>
　也離為坎之婦以車渡川此亦士大夫之婦車失其<lb/>
　茀車不可行矣六二變需需待也下卦變乾乾之復<lb/>
　曰七日來復勿逐七日得變乾七日而得有所待也<lb/>
　婦人涉險濟川非遭離亂則父夫必有患難而往拯<lb/>
　救者如唐相裴度未第時遊香山寺有婦人以父被<lb/>
<pb n="25a"/>
　罪假得玉帶三犀帶一以賂津要寘於欄楯忘收而<lb/>
　去度得之授之婦人感激而去後相者曰必有大隂<lb/>
　德也往往勿逐而得亦此類也雖然二居人臣之位<lb/>
　以事君當如婦人守婦道以事夫婦人濟川不能自<lb/>
　謹而喪其茀亦猶臣之逃難而喪其冠冕雖曰七日<lb/>
　得以得中道其失臣節可知矣<lb/>
九三髙宗伐鬼方三年克之小人勿用象曰三年克之<lb/>
憊也<lb/>
<pb n="25b"/>
　髙宗商之賢君也伐鬼方之時想得此爻既濟下卦<lb/>
　元屬離離為甲胄為戈兵九三變震通卦為屯屯難<lb/>
　之時想小人作亂髙宗興師以伐之三年而克言其<lb/>
　久也小人勿用者小人之心躁急不能耐久不知攻<lb/>
　守之勢故不可用然則三年之久而能克之勞憊之<lb/>
　甚也如魏文侯遣樂羊伐中山三年拔之羊返而論<lb/>
　功文侯示之謗書一篋羊再拜曰此非臣之功主君<lb/>
　之力也蓋造謗者皆小人也文侯勿聽其言而使樂<lb/>
<pb n="26a"/>
　羊三年之久以成其功此知人之明得小人勿用之<lb/>
　道也<lb/>
六四繻有衣袽終日戒象曰終日戒有所疑也<lb/>
　繻說文繒帛也徐曰傳符古者裂帛邊以為關門符<lb/>
　信如終軍棄繻之繻袽絮緼也衣袽衣中用絮者也<lb/>
　行路者以繻帛為傳符失則關門不可度禦寒者以<lb/>
　衣袽為緼裘濕則冬月不可衣二者皆不可沾濕故<lb/>
　濟川者慮有風雨波濤之險有所疑而不敢濟終日<lb/>
<pb n="26b"/>
　戒懼以待風雨之止波濤之靜而後濟四居大臣之<lb/>
　位濟川之險逃難之時待冦盜之平姦宄之退然後<lb/>
　可以行事故无疑也六四變革革之卦辭亦有已日<lb/>
　乃孚之象貴乎戒謹而能待也宋陳堯咨出守荆南<lb/>
　泊舟三山磯有老叟曰來日午後有大風舟行必覆<lb/>
　宜愼之來日天晴萬里无片雲舟人請解繂公曰更<lb/>
　待之同行舟皆離岸公託以事不行至午大風暴起<lb/>
　折木飛沙怒濤若山同行舟多沈溺公獨免難後見<lb/>
<pb n="27a"/>
　前叟乃江神也曰以公他日當位宰相固當奉告此<lb/>
　得終日戒之義也<lb/>
九五東鄰殺牛不如西鄰之禴祭實受其福象曰東鄰<lb/>
殺牛不如西鄰之時也實受其福吉大來也<lb/>
　九五變明夷上卦為坤坤為牛明夷之時亦人君蒙<lb/>
　難而濟川也鄰隨所寓而言也人君之在朝廷則以<lb/>
　臣下為鄰書曰臣哉鄰哉在列國則齊與魯鄰燕與<lb/>
　趙鄰之類是也濟川之時得不以同行之舟為鄰乎<lb/>
<pb n="27b"/>
　東鄰西鄰東舟西舟也五居尊位當濟川之時必禱<lb/>
　川神而後行舟道路倉卒豈能烹犧牲以為祭禴祭<lb/>
　禮之薄者實受其福祭之誠也苟束舟殺牛之祭而<lb/>
　不誠不如西舟之禴祭及時以受福也吉大來者如<lb/>
　風浪之險一旦而平冦賊之來一旦而去患難之興<lb/>
　一旦而解福自天降吉之大來得其時也五得為既<lb/>
　濟之主矣禹省方南濟乎江黄龍負舟舟中之人失<lb/>
　色无主禹仰視天而嘆曰吾受命于天竭力以養民<lb/>
<pb n="28a"/>
　死命也余何憂于龍焉龍俛首曳尾而逝又唐王義<lb/>
　方坐與張亮善貶吉安丞道南海舟師持酒脯祈福<lb/>
　義方酌水誓曰有如忠獲戾孝見尤四維郭分千里<lb/>
　安流神之聽之无作神羞既祭天雲開露人壯其誠<lb/>
　此禴祭之受福也<lb/>
上六濡其首厲象曰濡其首厲何可久也<lb/>
　未濟之上九飲酒濡首而无咎既濟之上六乃曰濡<lb/>
　其首厲何也蓋未濟之時飲酒以待濟至于濡首義<lb/>
<pb n="28b"/>
　亦无咎既濟之時人在舟中未登于岸苟有冦盜之<lb/>
　來風波之險飲食至于濡首危厲可知蓋既濟之上<lb/>
　六變家人上巽下離皆柔弱之人居于舟中不知風<lb/>
　濤之險冦賊之危耽于酒而不知止故有濡首之厲<lb/>
　如唐李白亦賢者也遭時之不平溺于酒以避難泛<lb/>
　采石江酒後入水捉月豈特濡首而已象曰何可久<lb/>
　者重言濟川之人不可不謹也<lb/>
䷿<hi>坎下離上</hi>未濟亨小狐汔濟濡其尾无攸利<lb/>
<pb n="29a"/>
　未濟之上卦為離離為狐汔水涸也未濟之時不知<lb/>
　水之淺深先以狐試之狐知水之深淺畧有危險則<lb/>
　不濟水涸之時小狐濟之而濡其尾人焉敢濟故无<lb/>
　所利未濟之時君子畏險而未濟其道亦能亨通也<lb/>
彖曰未濟亨柔得中也小狐汔濟未出中也濡其尾无<lb/>
攸利不續終也雖不當位剛柔應也<lb/>
　人之剛暴者不能久待惟和柔者耐而能久待也未<lb/>
　濟亨柔得中者上卦離之中爻而柔得中也小狐汔<lb/>
<pb n="29b"/>
　濟未出中者下卦坎險之深小狐水涸之時亦不能<lb/>
　出其中也濡其尾无攸利者狐尋常亦疑況濡其尾<lb/>
　而肯濟濟亦无所利也狐既不濟人烏所得繼續其<lb/>
　後而終濟也二之剛五之柔尊卑失位位雖不當剛<lb/>
　柔亦能相應所以未濟之卦三吉一凶一吝一无咎<lb/>
　也<lb/>
象曰火在水上未濟君子以慎辨物居方<lb/>
　火在水上故不為水所滅坎屬知故能謹慎于辨别<lb/>
<pb n="30a"/>
　物類離文明居南方正位辨物居方濟世之大事也<lb/>
　雖曰未濟至于辨物居方之後有濟世之義焉<lb/>
初六濡其尾吝象曰濡其尾亦不知極也<lb/>
　既濟之初九濡其尾而元咎未濟之初六濡其尾則<lb/>
　吝何也蓋既濟之狐已登于岸未濟之狐初入于水<lb/>
　而濡其尾吝之甚也初六變兊兊為澤澤坎相連淫<lb/>
　浸不和其極通卦變暌暌乖之時未當濟濟而急濟<lb/>
　故有濡其尾之吝漢陳平亡渡河舟人見其美丈夫<lb/>
<pb n="30b"/>
　獨行疑腰下有寶意欲殺平平恐解衣臝而乘船知<lb/>
　其无有乃止此亦濡尾之危也<lb/>
九二曳其輪貞吉象曰九二貞吉中以行正也<lb/>
　九二變晉下卦為坤坤為大輿未濟之時知水之險<lb/>
　而難于從涉故引曳其車輪而濟此亦人臣遭難而<lb/>
　求速濟者使從者曳其輪而行求安拜之君侯以解<lb/>
　難貞正而吉中以行正者二居臣位剛變為柔不至<lb/>
　履險所行中而正矣鄭子産為政以其乘輿濟人於<lb/>
<pb n="31a"/>
　溱洧孟子曰惠而不知為政嵗十一月徒杠成十二<lb/>
　月輿梁成民未病涉也安得人人而濟之故為政者<lb/>
　每人而恱之日亦不足矣未濟之輿逃難者也故貞<lb/>
　吉子産之輿要譽者也故君子譏之<lb/>
九四貞吉悔亡震用伐鬼方三年有賞于大國象曰貞<lb/>
吉悔亡志行也<lb/>
　既濟之下卦元屬離離為甲胄為戈兵有征伐之象<lb/>
　九三變震通卦為屯屯難也髙宗伐鬼方三年克之<lb/>
<pb n="31b"/>
　而憊也未濟之上卦變屬離九四變蒙蒙卦有擊蒙<lb/>
　之義故亦有伐鬼方之象何既濟曰髙宗伐鬼方未<lb/>
　濟曰震用伐鬼方爻辭不同蓋既濟九三下卦變震<lb/>
　未濟九四伐鬼方不曰髙宗而曰震用者指既濟九<lb/>
　三變震以明夫爻變之義也卦變當倒看既濟之九<lb/>
　三變屯未濟之九四變蒙屯蒙之逆數又明矣蓋既<lb/>
　濟之伐鬼方三年克之憊而无賞三居不當之位也<lb/>
　九四伐鬼方三年克之有賞于大國者四居大臣之<lb/>
<pb n="32a"/>
　位挾天子令諸侯宜其貞吉悔亡而志行也昔啓與<lb/>
　有扈戰于甘之野誓師曰用命賞于祖弗用命戮于<lb/>
　社武王伐紂誓師于孟津曰功多有厚賞不迪有顯<lb/>
　戮漢宣帝詔曰有功不賞有罪不誅雖唐虞不能化<lb/>
　天下其斯之謂歟<lb/>
六五貞吉无悔君子之光有孚吉象曰君子之光其暉<lb/>
吉也<lb/>
　雜卦曰未濟男之窮也而卦内多有吉者何也以卦<lb/>
<pb n="32b"/>
　象論之火炎于上水潤于下隂陽之氣不交何以能<lb/>
　吉惟卦變取義多有吉得六五變乾通卦為訟五居<lb/>
　尊位用剛健中正之才以濟險難雖下卦剛險之臣<lb/>
　亦皆順服此未濟之主期于必濟貞正而吉何悔之<lb/>
　有有孚者五爻變剛與二爻之剛為應君臣相孚有<lb/>
　君子之光吉而又吉也其暉吉者光之盛也自古濟<lb/>
　難之君臣造舟以伐國者皆未濟之時期于必濟如<lb/>
　秦孟明伐晉濟河焚舟克成厥勲晉武帝遣王濬造<lb/>
<pb n="33a"/>
　舟伐吳乃作大船方百二十步中受二千人旌旗器<lb/>
　甲屬天滿江孫皓肉袒面縳以降舟楫之盛自古未<lb/>
　有此皆未濟之君臣期于必濟君子之光不可以未<lb/>
　濟論也<lb/>
上九有孚于飲酒无咎濡其首有孚失是象曰飲酒濡<lb/>
首亦不知節也<lb/>
　上九變震通卦為解濟川之時難將解矣上震下坎<lb/>
　皆有孚實者也然上有雷霆之怒下有坎水之險雖<lb/>
<pb n="33b"/>
　曰未濟之終君子畏首畏尾猶未敢濟故與有孚信<lb/>
　之人相與飲酒以待風波之平冦賊之散而後濟也<lb/>
　倘飲食有節亦自无咎至于沈酣太過濡溺其首日<lb/>
　夜湎淫至于險難之至而不知陷有孚者必不失是<lb/>
　德也如羲和湎淫廢時亂日𦙍侯征之而失國商紂<lb/>
　淫樂戲為沙丘以酒為池以肉為林為長夜之飲用<lb/>
　炮烙之刑武王征之商之所以亡也繫辭曰易之興<lb/>
　也其當殷之末世周之盛德邪當文王與紂之事耶<lb/>
<pb n="34a"/>
　抑文王蒙難之時親見紂之沈酗失德不知難之將<lb/>
　至故于未濟既濟之末爻力言飲酒濡首不知其節<lb/>
　之義以為後世人君之戒愚故曰易之為書非專為<lb/>
　卜筮設也明萬世君臣之大義也<lb/>
　<lb/>
　<lb/>
　<lb/>
　<lb/>
<pb n="34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易爻變易緼卷八<lb/>
</p>
<p>
</p>
  </div>
</body>
</text>
</TEI>
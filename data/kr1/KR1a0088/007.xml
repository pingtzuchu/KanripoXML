<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周易爻變易緼卷七</head>
    <p>
<pb n="1a"/>
欽定四庫全書<lb/>
　周易爻變易緼卷七　　　元　陳應潤　撰<lb/>
䷰<hi>離下兊上</hi>革己日乃孚元亨利貞悔亡<lb/>
　革變其故也如獸皮去毛變而為革已盡也史記云<lb/>
　已者陽氣之已盡也與辰已之已通日如苟日新日<lb/>
　日新又日新之日非一日之日也人之觀人行事<lb/>
　必觀其行之已盡而孚信之若中道而廢不可求其<lb/>
　必信也故由已日乃孚如伊尹放太甲之初周公管<lb/>
<pb n="1b"/>
　蔡流言之日孰能信之至于復辟之後人方信二公<lb/>
　之為忠也元亨利貞大亨利乎貞正也既有亨貞之<lb/>
　德而曰悔亡者何也革之為義非變革之小者乾坤<lb/>
　暗昧風雨一洗變革為清明之乾坤朝廷汚穢聖賢<lb/>
　一治變革為昇平之朝廷使舊日悔吝一時亡矣革<lb/>
　之為義豈不大哉<lb/>
彖曰革水火相息二女同居其志不相得曰革已日乃<lb/>
孚革而信之文明以說大亨以正革而當其悔乃亡天<lb/>
<pb n="2a"/>
地革而四時成湯武革命順乎天而應乎人革之時大<lb/>
矣哉<lb/>
　水火相息息滅也兊澤在上為火所熬而乾離火在<lb/>
　下為水所沃而滅二女同居其志不相得者曰革者<lb/>
　兊之少女居上離之中女居下尊卑之位不正所以<lb/>
　志不相得文明以說大亨以正離之文明兊之說也<lb/>
　革而當其悔乃亡如堯舜以子之不肖而禪位于舜<lb/>
　禹禹以子之賢而傳諸子皆革之當也天地革而四<lb/>
<pb n="2b"/>
　時成者如温以革寒涼以革暑寒暑推遷四時迭變<lb/>
　以成嵗功桀紂暴虐生民塗炭天怒于上人怨于下<lb/>
　湯武革命順乎天而應乎人者若此<lb/>
象曰澤中有火革君子以治厯明時<lb/>
　此言天地革而四時成如寒之極當革而為温暑之<lb/>
　極當革而為涼君子治厯數明時候觀革之象也<lb/>
初九鞏用黄牛之革象曰鞏用黄牛不可以有為也<lb/>
　鞏固也韋束也革皮曰皮熟曰韋生曰革革之下卦<lb/>
<pb n="3a"/>
　元屬離離為牝牛離之中爻屬坤坤為黄故曰鞏用<lb/>
　黄牛之革言其堅固也遯之六二執之用黄牛之革<lb/>
　遯之下卦為艮艮為背言隠遯之君子不欲與人交<lb/>
　接蔽其面也象則曰固志也革之初九變咸下卦為<lb/>
　艮亦曰鞏用黄牛之革者小人得志驟然富貴不欲<lb/>
　與親戚故舊貧賤者相見一旦革面如用黄牛之革<lb/>
　韋束於庭户之間不欲與人見面故象曰不可以有<lb/>
　為也如陳勝少賤常與人傭耕及為王故人造涉不<lb/>
<pb n="3b"/>
　與人見勝出遮道既呼涉乃召見而勝斬之又主父<lb/>
　偃為齊相召昆弟賓客散五百金與之曰始貧時昆<lb/>
　弟不我内今吾相齊諸君迎我或千里吾與諸君絶<lb/>
　矣无復入偃之門此皆小人之革面也<lb/>
六二已日乃革之征吉无咎象曰已日乃革之行有嘉<lb/>
也<lb/>
　六二變夬夬決也二居臣位有剛決之才可以革弊<lb/>
　者也如法度有不便姦邪有未盡則當盡其日力而<lb/>
<pb n="4a"/>
　變革之不可稍緩所以動吉而无咎也行有嘉者不<lb/>
　肯流害于當時遺禍于後世士君子用心之公行可<lb/>
　嘉尚也如漢髙祖入關與父老約法三章除秦苛政<lb/>
　此得已日乃革之義乃若商鞅變法秦孝公貪一時<lb/>
　之利流害至于始皇淫刑酷斂以敗國宋王安石變<lb/>
　法戕害百姓范鎭等力諫神宗不聽卒至引用吕惠<lb/>
　卿等小人充塞朝廷因以亂國是皆不知巳日乃革<lb/>
　之義<lb/>
<pb n="4b"/>
九三征凶貞厲革言三就有孚象曰革言三就又何之<lb/>
矣<lb/>
　九三變隨有隨人之義三居不當之位臣下有當革<lb/>
　之事欲進言于君恐為四之大臣所隔人君不能孚<lb/>
　信故革言三就始能有孚征凶者想革言未就之時<lb/>
　動必有凶言雖貞正亦危厲而不安所以征凶貞厲<lb/>
　之爻詞見于革言三就之先言既三就又何之矣如<lb/>
　伊尹未遇之時五就桀五就湯知桀之不可為而就<lb/>
<pb n="5a"/>
　湯以言革命之事然則尹之往來履危涉險征凶貞<lb/>
　厲豈勝言哉<lb/>
九四悔亡有孚改命吉象曰改命之吉信志也<lb/>
　九四變既濟既濟之時事必濟矣四居大臣之位以<lb/>
　剛健之才任託孤之責平日操履人所孚信无悔吝<lb/>
　之小疵所以行改命之事質諸鬼神而无疑羣臣之<lb/>
　信志可知矣曰改命吉者革之當矣如伊尹放太甲<lb/>
　于桐霍光廢昌邑王而立宣帝改命之吉也<lb/>
<pb n="5b"/>
九五大人虎變未占有孚象曰大人虎變其文炳也<lb/>
　革之為義諸獸之皮去其毛染而瑩之曰革獨虎豹<lb/>
　之皮不待染其文自炳古之人不敢直指人君故以<lb/>
　虎陛虎豹九關為天子之居虎牙虎賁為天子之衞<lb/>
　取其文之炳威之盛也九五變豐五居尊位以虎變<lb/>
　之文挾雷電之威不待占小人自孚信湯武革命苟<lb/>
　无虎變之威人奚以服漢髙祖隆凖龍顔唐太宗龍<lb/>
　鳳之姿天日之表故皆可以為革命之君<lb/>
<pb n="6a"/>
上六君子豹變小人革面征凶居貞吉象曰君子豹變<lb/>
其文蔚也小人革面順以從君也<lb/>
　上六變同人同人之中有邪正之未能變者君子豹<lb/>
　變之時協力事君不畏險難奈何小人革面而讒譖<lb/>
　之是以君子動而多凶是非居乎貞何以獲吉小人<lb/>
　革面不特君子為其嫉妬也甚至革面以從君導君<lb/>
　為不善至于失國喪位其禍可勝言哉唐趙憬入相<lb/>
　之初陸贄實引之既而有憾于贄以贄所彈裴延齡<lb/>
<pb n="6b"/>
　事告于延齡德宗由是信延齡而忌贄贄初未之知<lb/>
　也一日贄與憬約至上前論延齡之惡帝怒形于色<lb/>
　而憬黙无一言卒至贄有忠州之貶皆憬有以助之<lb/>
　也小人革面之惡也可不愼哉<lb/>
䷱<hi>巽下離上</hi>鼎元吉亨<lb/>
　鼎烹餁器也鼎之為卦初爻隂偶為足二三四陽竒<lb/>
　為腹五爻隂偶為耳上陽為鉉鼎之象也鼎能變腥<lb/>
　為熟易堅為柔有鼎之象故大善而吉能亨通也<lb/>
<pb n="7a"/>
彖曰鼎象也以木巽火亨餁也聖人亨以亨上帝而大<lb/>
亨以養聖賢巽而耳目聰明柔進而上行得中而應乎<lb/>
剛是以元亨<hi>亨餁聖人亨大亨皆音烹上帝音享元亨本音</hi>
　繫辭曰形而上者謂之道形而下者謂之器鼎象者<lb/>
　象其器也以木巽火以巽之木烹離之火也故有烹<lb/>
　餁之義聖人烹以享上帝祭天祀廟皆用鼎也大烹<lb/>
　以養聖賢大烹犧牲也巽而耳目聰明者鼎有耳離<lb/>
　為目巽木能發離火之明也柔進而上行離巽皆柔<lb/>
<pb n="7b"/>
　也得中而應乎剛五居離之中而應二爻之剛是以<lb/>
　大善而吉亨也<lb/>
象曰木上有火鼎君子以正位凝命<lb/>
　凝盛之而不動鼎之烹餁如脂膏之凝君子正其位<lb/>
　如鼎之不動凝其命如水之不流<lb/>
初六鼎顚趾利出否得妾以其子无咎象曰鼎顚趾未<lb/>
悖也利出否以從貴也<hi>否音婢</hi>
　顚覆也初爻為鼎之足曷遽至于顚覆初六變大有<lb/>
<pb n="8a"/>
　下卦為乾乾爻无偶故有顚趾之象鼎之君臣祭祀<lb/>
　重在鼎器利出否者巽變乾也得妾以其子者離之<lb/>
　中女為妾從乾以得子母因子以從貴故无咎鼎雖<lb/>
　顚趾於道未悖巽變乾而貴也或曰古者諸侯盟誓<lb/>
　毋以妾為妻毋易樹子而鼎之初六乃曰得妾以其<lb/>
　子无咎何也人君之娶后妃苟后无子而妃有子宗<lb/>
　祧不可絶嗣故以妾之子從父而貴春秋趙簡子无<lb/>
　子以妾之子毋䘏為其後是為襄子漢文帝亦曰朕<lb/>
<pb n="8b"/>
　先帝側室之子也以妾之子從貴又何疑焉<lb/>
九二鼎有實我仇有疾不我能即吉象曰鼎有實愼所<lb/>
之也我仇有疾終无尤也<lb/>
　九二變旅下卦為艮艮止也鼎有實則止而不動二<lb/>
　居人臣之位初爻來附于我我不為應為我之仇初<lb/>
　六鼎既顚趾我仇有疾矣不來即我而我自吉矣鼎<lb/>
　之有實不可移動故曰愼所之也我仇有疾賴我有<lb/>
　實而不動終不取怨于我也鼎之九二人臣主祭有<lb/>
<pb n="9a"/>
　實在鼎犧牲肥腯郊焉而天神假廟焉而人鬼享此<lb/>
　人臣之獲吉也髙宗之命傅說曰若作和羹用汝作<lb/>
　鹽梅蓋得鼎有實之義如人之德業充實于内也<lb/>
九三鼎耳革其行塞雉膏不食方雨虧悔終吉象曰鼎<lb/>
耳革失其義也<lb/>
　隂爻有偶則為耳三之三爻為腹何以為耳九三變<lb/>
　未濟下卦為坎坎之上六屬隂坎為耳革者鼎之變<lb/>
　也塞者耳在腹而不聰行則窒塞也雉膏不食者上<lb/>
<pb n="9b"/>
　卦為離離為雉古者祭祀升獻六禽時膳四膏四膏<lb/>
　牛犬雉羊也不餁不食想失餁也方雨虧方比也雉<lb/>
　之膏不潤比雨之虧而无潤澤詩曰隂雨膏之失餁<lb/>
　則潤三不當位自責已之不能烹餁悔之而終吉者<lb/>
　失餁之不可再也然鼎耳當在五爻今三爻變耳在<lb/>
　鼎腹之中既革且塞非全器也失鼎之義安能烹餁<lb/>
　後漢邊孫曰函牛之鼎以烹雞多汁則淡少汁則熬<lb/>
　雉膏不食亦此義歟<lb/>
<pb n="10a"/>
九四鼎折足覆公餗其形渥凶象曰覆公餗信如何也<lb/>
　卦象四五為鼎之腹四何以折足九四變蠱上卦為<lb/>
　艮艮為趾隂偶為足而居鼎腹之中折其足矣餗蒲<lb/>
　筍菜屬公餗公家之餗公餗既覆其形必沾清流溢<lb/>
　而凶不可登俎豆矣信如何者无如之何也繫辭曰<lb/>
　德薄而位尊知小而謀大力小而任重四居大臣之<lb/>
　位而无其德宜其鼎之折足也唐給事中閻朝隠以<lb/>
　身代犧伏于俎盤為武后禱疾張元一又畫代犧圖<lb/>
<pb n="10b"/>
　以進其形之渥可怪也歟<lb/>
六五鼎黄耳金鉉利貞象曰鼎黄耳中以為實也<lb/>
　鉉鼎上之鼏以覆鼎者六五變姤上卦為乾乾為金<lb/>
　故有黄耳金鉉之象五居尊位為鼎之主居乾九五<lb/>
　之位得主器之正中以為實者二五之應鼎有實也<lb/>
　利貞者人君觀鼎之象一息不可不正不正則傾覆<lb/>
　矣左傳周定王使王孫滿勞楚子楚子問鼎之重輕<lb/>
　焉曰成王定鼎于郟鄏卜世三十卜年七百天所命<lb/>
<pb n="11a"/>
　也周德雖衰鼎之輕重未可問也然則黄耳金鉉之<lb/>
　鼎人君貴于自寶歟<lb/>
上九鼎玉鉉大吉无不利象曰玉鉉在上剛柔節也<lb/>
　上九變恒上卦為震荀九家說卦震為玉鼎之上而<lb/>
　得玉鉉鼎器之美者震為長子主宗廟之鼎器宜其<lb/>
　大吉无不利也剛柔節者離變震為剛與下之柔應<lb/>
　剛柔品節斯為吉矣昔周廟有欹器滿則覆中則正<lb/>
　虛則欹宋仁宗作欹器箴以戒臣下蓋以取剛柔節<lb/>
<pb n="11b"/>
　之義<lb/>
䷲<hi>震下震上</hi>震亨震來虩虩笑言啞啞震驚百里不喪匕<lb/>
鬯<lb/>
　虩虩恐懼不安貌啞啞笑而和適也雷聲之震不過<lb/>
　百里匕鬯祭祀之器也載鼎鬯以灌地人之誠敬莫<lb/>
　如祭祀之時震雷之際雖虩虩而不安我之笑言自<lb/>
　若无愧于心也至于雷聲之大震驚百里之逺我亦<lb/>
　不喪匕鬯誠敬之心不怠也<lb/>
<pb n="12a"/>
彖曰震亨震來虩虩恐致福也笑言啞啞後有則也震<lb/>
驚百里驚逺而懼邇也出可以守宗廟社稷以為祭主也<lb/>
　人无恐懼修省之心則為惡者必自恣震來虩虩之<lb/>
　時君子修省小人亦思改過恐可以因此致福笑言<lb/>
　啞啞君子平時為善震雷之時亦不驚懼言笑自若<lb/>
　後人可以為則也震驚百里所驚者逺在邇之人亦<lb/>
　恐懼之惟其平日至誠上不愧天下不愧人出可以<lb/>
　守宗廟社稷以為祭祀之主六三變豐雷震交作之<lb/>
<pb n="12b"/>
　時聲必猛烈驚人之仆如死而復蘇行无眚者君子<lb/>
　自審平昔行无災眚故无恐懼三雖不當位亦當修<lb/>
　省也宋元祐間王安石結交宦官引用小人吕惠卿<lb/>
　軰充塞朝廷變行青苖等法司馬光等極諫不聽至<lb/>
　崇寧間蔡確為相反指正臣為奸黨立元祐奸黨碑<lb/>
　刻正臣司馬光為首天怒震雷一夕擊碎其碑此君<lb/>
　子平日行无災眚天祐忠良不為惡人所誣<lb/>
象曰洊雷震君子以恐懼脩省<lb/>
<pb n="13a"/>
　洊重襲也雷聲之疊震也君子畏天之威脩正其身<lb/>
　省察其過恐懼之至也<lb/>
初九震來虩虩後笑言啞啞吉象曰震來虩虩恐致福<lb/>
也笑言啞啞後有則也<lb/>
　初九變豫雷出地奮聲之時故有震來虩虩之象彖<lb/>
　辭釋之詳矣而初九重言卦象何也蓋震雷初動之<lb/>
　時若遽笑言似乎无所恐懼惟震來虩虩之後然後<lb/>
　笑言啞啞後人可以為則也聖人于爻辭特加後字<lb/>
<pb n="13b"/>
　以明其義漢夏侯泰初倚柱作書時霹靂破柱衣服<lb/>
　焦然神色无變書亦如故賔客左右皆跌蕩不能住<lb/>
　泰初談笑自若蓋其平昔修省之至故臨事不懼也<lb/>
六二震來厲億喪貝躋于九陵勿逐七日得象曰震來<lb/>
厲乘剛也<lb/>
　六二變歸妹下卦為兊兊為毁折雷在澤上聲必猛<lb/>
　厲億料度也料度所驚者多喪失其器具躋登也九<lb/>
　陵山阜之髙也人疑雷電取將登于九陵之上以追<lb/>
<pb n="14a"/>
　逐之勿逐七日得者震之初爻為復有七日來復之<lb/>
　義乘剛者六二柔爻之變剛也愚謂喪貝宗廟祭祀<lb/>
　之器匕鬯之類也二居人臣之位而使祭器有所喪<lb/>
　失失臣職也昔漢昭烈帝嘗與曹操語㑹雷大震先<lb/>
　主方食失箸曰一震之威乃至此此雷震之厲也臣<lb/>
　不得不恐懼<lb/>
六三震蘇蘇震行无眚象曰震蘇蘇位不當也<lb/>
　人君威嚴或有震怒如雷霆之威臣下犯顔敢諫行<lb/>
<pb n="14b"/>
　之危也如魏徵犯顔極諫唐太宗為之霽威陸贄對<lb/>
　德宗之言有曰諫有九弊上有六下有三好勝人恥<lb/>
　聞過騁辯給眩聰明厲威嚴恣强愎此六者人君之<lb/>
　弊也謟諛顧望畏愞此三者人臣之弊也蓋人君和<lb/>
　易顔色則臣下得以極言苟酷厲威嚴未待進言已<lb/>
　生愎諫之態矣聽諫之君盍以震之九五為法歟<lb/>
九四震遂泥象曰震遂泥未光也<hi>泥去聲</hi>
　泥滯也聲之不通也初爻變豫雷出地上故有震來<lb/>
<pb n="15a"/>
　虩虩之象九四變復雷在地下不能發聲故有震遂<lb/>
　泥未光之義夫雷天之號令也天假雷霆之威以誅<lb/>
　滅惡類人君假臺諫之職以彈擊奸邪四居大臣之<lb/>
　位不能奮雷霆之威而有震遂泥之象蓋其德之未<lb/>
　光也宋紹興間汪徹為侍御史上言昔慶厯初京師<lb/>
　一日无雲而雷仁宗以天變如此由宰相夏竦之奸<lb/>
　邪亟命出之前日无雲而有雷聲人情駭異其變蓋<lb/>
　在大臣是時秦檜用事甚于夏竦之奸邪徹不敢明<lb/>
<pb n="15b"/>
　言其惡蓋亦震遂泥之義也<lb/>
六五震往來厲億无喪有事象曰震往來厲危行也其<lb/>
事在中大无喪也<lb/>
　洊雷之震往來之聲猛烈下卦六二變歸妹雷鳴澤<lb/>
　上其聲震猛故有億喪貝之象六五變隨雷鳴澤下<lb/>
　聲之往來雖厲不能震驚億度无所喪貝有事如有<lb/>
　事于宗廟之事五居尊位為震之主主祭祀者也祭<lb/>
　祀之時誠敬之心生于中君臣有孚顒若處事䖍恪<lb/>
<pb n="16a"/>
　大无喪失也危行者又言震為長子修德之盛可為<lb/>
　祭主<lb/>
上六震索索視矍矍征凶震不于其躬于其鄰无咎婚<lb/>
媾有言象曰震索索中未得也雖凶无咎畏鄰戒也<hi>索桑落反</hi>
　索繩索也索索雷聲之震如胃索之來連引不斷也<lb/>
　矍矍驚顧不定貌九三變豐上雷下電聲雖猛烈三<lb/>
　居不當之位故行无災眚上六變噬嗑上雷下電電<lb/>
<pb n="16b"/>
　光閃爍使人驚顧不定況上六居无位无民之地動<lb/>
　必有凶但震雷之鳴不近其身而畏懼震及鄰里亦<lb/>
　當敬戒故无咎但變卦上離下震中女長男之交如<lb/>
　婚媾之有言震驚之際婚禮亦未可行中心亦未得<lb/>
　也畏鄰戒者恐懼修省鄰里之間交相儆戒也後漢<lb/>
　建和中雷震梁后憲陵寢室時大將軍梁冀擅權暴<lb/>
　虐乃梁后之兄天意震怒蓋亦不于其躬于其鄰之<lb/>
　義梁冀不能修省卒至喪身滅族是不畏鄰戒也<lb/>
<pb n="17a"/>
䷳<hi>艮下艮上</hi>艮其背不獲其身行其庭不見其人无咎<lb/>
　艮止也艮為山山之為象无耳目口鼻之可見惟見<lb/>
　其背不獲見其身人之四體皆可動惟背不可動得<lb/>
　止之之義焉艮之為卦上下二少男君柔臣弱況艮<lb/>
　為閽寺小人之黨盛行其庭不見其人非无人也非<lb/>
　君子之在朝也故君子于此時不可求進得止之之<lb/>
　道乃能无咎<lb/>
彖曰艮止也時止則止時行則行動靜不失其時其道<lb/>
<pb n="17b"/>
光明艮其止止其所也上下敵應不相與也是以不獲<lb/>
其身行其庭不見其人无咎也<lb/>
　知止者不妄行守靜者不妄動時止則止世道衰微<lb/>
　小人黨盛君子所當止也時行則行泰道既開君明<lb/>
　臣良君子所當行也聖人之時者以此動靜不失其<lb/>
　時其道光明如卦象之艮其背不可動也至于爻辭<lb/>
　之變艮其趾艮其腓之類却又可動也動則行其道<lb/>
　而光明也艮其止止其所也人之止所止當求其可<lb/>
<pb n="18a"/>
　止之所如堯舜之庭則可止也桀紂之庭則不可止<lb/>
　也詩云緜蠻黄鳥止于丘隅子曰於止知其所止可<lb/>
　以人而不如鳥乎蓋本于此上下敵應不相與者以<lb/>
　卦象論之上下二男陽相敵也又以爻象論之則隂<lb/>
　爻敵隂陽爻敵陽上下敵應如艮之背相背而不相<lb/>
　與也是以不獲其身行其庭不見其人无咎者君子<lb/>
　當觀其象不可妄動也<lb/>
象曰兼山艮君子思不出其位<lb/>
<pb n="18b"/>
　兼并也古者夏后氏有連山易以艮為首曰連山者<lb/>
　山之相連並于左右无上下之分故文王改而為兼<lb/>
　山艮得上下相兼之義聖人討論精微一字亦不輕<lb/>
　議也君子以思不出其位安其所止不踰分以妄求<lb/>
　也亦取止之之義焉<lb/>
初六艮其趾无咎利永貞象曰艮其趾未失正也<lb/>
　初六變賁君子之有文采賁飾者自可見用于時奈<lb/>
　何為艮之閽寺小人所間故未能直造天子之庭艮<lb/>
<pb n="19a"/>
　其趾而无咎初六變賁下卦為離離之文明賁其趾而<lb/>
　无咎文在下也六四變旅上卦為離離之文明見于<lb/>
　上矣旅之獨處止于一身而不及他人亦曰无咎得<lb/>
　止之之義焉後漢范滂以鈎坐獄後事釋南歸南陽<lb/>
　士大夫迎者車數千輛同鄉人殷陶黄穆衞侍于左<lb/>
　右滂謂陶曰今子相隨是重吾禍也遣各還鄉里蓋<lb/>
　得止諸躬无咎之義<lb/>
六二艮其腓不拯其隨其心不快象曰不拯其隨未退<lb/>
<pb n="19b"/>
聽也<lb/>
　腓足之肚也如咸卦咸其腓之腓六二變蠱下卦為<lb/>
　巽巽為股股與腓連故有艮其腓之義艮之為義以<lb/>
　不動為貴腓之動身必隨之巽之隂柔不能拯救其<lb/>
　止之之義而隨其腓之妄動其心終有不快未退聽<lb/>
　者亦當止而不止不當隨而隨之之義二居大臣之<lb/>
　位當擇其可隨者則隨之如韓信之不隨項王而隨<lb/>
　漢髙祖馬援之不隨公孫述而隨漢光武蓋得拯其<lb/>
<pb n="20a"/>
　隨之義<lb/>
九三艮其限列其夤厲薰心象曰艮其限危薰心也<lb/>
　九三變剥下卦為坤坤之三爻隂氣之長已極其盛<lb/>
　上之艮卦以二隂而在下不能止夤膐肉也列其背<lb/>
　之膂肉以為限隔痛絶之也厲薰心者小人之戕剥<lb/>
　其民无非贓穢之物如梁冀之籍沒元載之駝金皆<lb/>
　薰心之物也是以君子艮其限而不與之交接危其<lb/>
　薰心之穢也宋孔覬為司徒長史二弟東遷覬之見<lb/>
<pb n="20b"/>
　輜重十餘船皆是綿錦絹綺覬命置岸側謂曰汝軰<lb/>
　忝預士流何至東還作賈客耶命燒盡乃去蓋得艮<lb/>
　其限危薰心之義<lb/>
六四艮其身无咎象曰艮其身止諸躬也<lb/>
　<hi>原闕</hi>
<pb n="21a"/>
六五艮其輔言有序悔亡象曰艮其輔以中正也<lb/>
　荀九家說卦艮為輔頰能言之處也艮之六五變漸<lb/>
　上卦為巽巽為風先儒以風鳴冬亦能言者也五居<lb/>
　尊位而曰艮其輔言有序者得輔弼之臣以能言言<lb/>
　有倫序其悔乃亡以中正者人君之能聽其言也孔<lb/>
　門三千之徒而獨取宰我子貢之能言言亦難矣春<lb/>
　秋時叔向適鄭鬷篾惡立于堂下一言而善叔向曰<lb/>
　必鬷明也下執其手以上曰子少不颺子若无言吾<lb/>
<pb n="21b"/>
　幾失子矣言語有序動人之聽者大率類此<lb/>
上九敦艮吉象曰敦艮之吉以厚終也<lb/>
　艮之九三變坤通卦為剥故有薰心之危上九亦變<lb/>
　坤通卦為謙故有敦艮之吉謙德君子敦厚不肯妄<lb/>
　動得止之之道所以能厚終也漢周勃為人木强敦<lb/>
　厚以為可屬大事上用為相以立文帝敦厚之吉也<lb/>
䷴<hi>艮下巽上</hi>漸女歸吉利貞<lb/>
　漸漸而進之也上巽下艮以剛下柔有夫婦之道故<lb/>
<pb n="22a"/>
　曰女歸吉女有所歸則吉利乎貞正夫婦之道正也<lb/>
彖曰漸之進也女歸吉也進得位往有功也進以正可<lb/>
以正邦也其位剛得中也止而巽動不窮也<lb/>
　進得位往有功者二爻之柔進得臣位守臣下之節<lb/>
　而有功也進以正可以正邦者五之剛進得其正位<lb/>
　居上臨下可以正邦國也其位剛得中者亦五爻之<lb/>
　剛也止而巽動不窮者下艮上巽剛柔一交其動不<lb/>
　窮也<lb/>
<pb n="22b"/>
象曰山上有木漸君子以居賢德善俗<lb/>
　山上之木漸長君子作成民心漸厚居賢德善俗舉<lb/>
　賢才美教化移風俗也<lb/>
初六鴻漸于干小子厲有言无咎象曰小子之厲義无<lb/>
咎也<lb/>
　鴻雁也大曰鴻小曰雁漸卦上巽下艮有鴻之象初<lb/>
　六變家人下卦為離離為雉羽毛之有文采鴻之類<lb/>
　也鴻有羣有序不失其時漸之義也鴻之一偶死則<lb/>
<pb n="23a"/>
　終身孤飛卦辭曰女歸吉婦女納采用雁取其不再<lb/>
　配也凡贄于君大夫以雁取其不事二君也干水涯<lb/>
　也小子有言小子初見雁之來而有言厲驚危也如<lb/>
　詩之鴻雁美宣王曰鴻雁于飛集于中澤之子于垣<lb/>
　百堵皆作此亦有言以雁頌君之德義亦无咎也然<lb/>
　則小子之言有危厲者如漢文帝時賈誼十八嵗上<lb/>
　治安䇿至有可為痛哭流涕可為長太息之言危厲<lb/>
　之甚也文帝疑之大臣絳灌等忌之卒有長沙之謫<lb/>
<pb n="23b"/>
　吁漢文盛世誼以年少而言不免為禍況衰世哉<lb/>
六二鴻漸于磐飲食衎衎吉象曰飲食衎衎不素飽也<lb/>
　磐石之安固也漸之下卦元屬艮艮為石故有鴻漸<lb/>
　于磐之義六二變巽巽為雞亦鴻之類鴻安于磐石<lb/>
　之間而能飲啄故有飲食衎衎之義衎衎和平自得<lb/>
　之貌且二居臣位不言其賢才而言飲食衎衎者何<lb/>
　也蓋飲食之人本非吉德如戰國田文黄歇能養食<lb/>
　客多至數千漢相公孫𢎞開東閣以養士何曽日食<lb/>
<pb n="24a"/>
　萬錢率皆交結人君左右沽名釣譽以固其位如磐<lb/>
　石之安自謂非素飱者究其功業則蔑如飲食衎衎<lb/>
　依諛固位謂之吉則可謂之賢則不可也<lb/>
九三鴻漸于陸夫征不復婦孕不育凶利禦冦象曰夫<lb/>
征不復離羣醜也婦孕不育失其道也利用禦冦順相<lb/>
保也<lb/>
　九三變觀下卦為坤坤陸地也陸无水鴻失其所矣<lb/>
　離麗也羣醜羣惡醜類也夫之征役不還而附麗于<lb/>
<pb n="24b"/>
　醜類之中婦之在家无夫有孕而不育失道甚矣其<lb/>
　凶可知利用禦冦順相保者此指鴻以為喻且鴻之<lb/>
　為禽常居水澤之中以避冦盜偶漸于陸而失所亦<lb/>
　有雁奴以為夜直能相警保如禦冦之狀人而失節<lb/>
　而如鴻之相保可以為人唐相楊國忠出征未復其<lb/>
　婦在家有孕而育失道尤甚也<lb/>
六四鴻漸于木或得其桷无咎象曰或得其桷順以巽<lb/>
也<lb/>
<pb n="25a"/>
　漸之上卦元屬巽巽為木六四變遯上卦為乾桷木<lb/>
　之堅直者四居大臣之位不能輔佐人君以行治道<lb/>
　反欲苟遯依䛕權勢以固寵因以鴻為喻如木如桷<lb/>
　皆非鴻所棲之處惟附阿小人僅得无咎曰順以巽<lb/>
　者厥非剛直之士也唐張昌儀兄弟恃易之昌宗之<lb/>
　寵請托如市甲第奢侈李湛曰海市蜃樓比耳豈長<lb/>
　久計未幾禍矣<lb/>
九五鴻漸于陵婦三嵗不孕終莫之勝吉象曰終莫之<lb/>
<pb n="25b"/>
勝吉得所願也<lb/>
　陵山之髙阜也九五變艮艮為山鴻之漸于陵象人<lb/>
　君之居于髙位也三嵗不孕者以變卦論之上下皆<lb/>
　艮男无婦也以爻變論之二五皆隂无陽也安得有<lb/>
　孕鴻水禽也得水而交漸于陵又安得有孕五居尊<lb/>
　位為漸之主變爻柔弱兼之通卦變艮艮為閽寺婦<lb/>
　之不孕苟非悍后制君必閽寺擅權人君亦有老而<lb/>
　无嗣者唐宣宗自來不欲聞人言立儲萬一有言之<lb/>
<pb n="26a"/>
　者輒切齒疾之隂加譴逐如宋仁宗在位四十餘年<lb/>
　无嗣諫官范鎮書凡十九上内為曹后所制又為内<lb/>
　侍任守忠等控擁不聽而罷賴韓琦決䇿而立英宗<lb/>
　得臣所願然天理好還邪終不能以勝正婦之不孕<lb/>
　人君之大事也可不慮哉<lb/>
上九鴻漸于陸其羽可用為儀吉象曰其羽可用為儀<lb/>
吉不可亂也<lb/>
　此陸字與九三之陸義不同九三變觀下卦為坤坤<lb/>
<pb n="26b"/>
　之陸地故漸不得其所上九變蹇上卦為坎坎之陸<lb/>
　地水之中也鴻得其所而羽毛光澤可用為羽儀其<lb/>
　吉可知不可亂者如君子立于朝為朝廷羽儀漢之<lb/>
　二疏唐之張九齡裴度宋之司馬光杜衍勲業聲譽<lb/>
　告老而歸不肯亂小人之羣也<lb/>
䷵<hi>兊下震上</hi>歸妹征凶无攸利<lb/>
　兊之少女居于震之長男之下如无父之女依于兄<lb/>
　故曰歸妹妹既无父必從兄之命為有歸苟不待兄<lb/>
<pb n="27a"/>
　之命而自嫁是為私奔則凶无所利矣<lb/>
彖曰歸妹天地之大義也天地不交而萬物不興歸妹<lb/>
人之終始也說以動所歸妹也征凶位不當也无攸利<lb/>
柔乘剛也<lb/>
　歸妹天地之大義者夫婦之道人倫之正也天地不<lb/>
　交而萬物不興者震之陽氣上升兊之隂氣下降隂<lb/>
　陽之氣不交萬物安得而興也歸妹人之終始者始<lb/>
　父之沒託妹于兄兄能嫁之終父之命也說以動所<lb/>
<pb n="27b"/>
　歸妹者下兊之說上震之動有尊卑之分所以歸妹<lb/>
　也征凶位不當者毋以兄非父母之命而妄動妄動<lb/>
　則凶也五之柔二之剛所以不當也无攸利兊柔而<lb/>
　乘震剛也大抵易之取象凡咸恒隨蠱損益等卦皆<lb/>
　言隂陽之交獨於歸妹言天地不交以震之長男嫁<lb/>
　兊之少女故聖人于卦彖之辭頗費區畫<lb/>
象曰澤上有雷歸妹君子以永終知敝<lb/>
　以兄歸妹苟或兄妹不順姑嫂不和嫁妹之時安能<lb/>
<pb n="28a"/>
　如父母之心聖人于象曰以永終知敝者蓋父母託<lb/>
　兄之初安得不從父母之命至于歸妹之時盡心擇<lb/>
　壻㛰禮如儀然後永終知其无敝聖人灼見世道之<lb/>
　盛衰人事之厚薄故以永終知敝象之<lb/>
初九歸妹以娣跛能履征吉象曰歸妹以娣以恒也跛<lb/>
能履吉相承也<lb/>
　卦辭曰歸妹征凶而初九爻詞曰歸妹以娣征吉何<lb/>
　也娣媵女也古者人君一女嫁九女媵在士庶人則<lb/>
<pb n="28b"/>
　為婢妾之類初九變解下卦為坎上卦為震恐震之<lb/>
　剛坎之險少女之微弱不能以事剛坎之夫兄則遣<lb/>
　娣以從嫁輔佐其妹如跛之不能履者扶之以行所<lb/>
　以動而吉也以恒者得夫婦恒久之道吉相承者能<lb/>
　承順乎夫主也左傳叔向初欲娶申公巫臣女其母<lb/>
　欲娶其黨叔向曰吾母多而庶少吾懲舅氏矣注言<lb/>
　母多媵妾而庶子鮮少言母之性不廣也蓋婚娶以<lb/>
　嗣續為重苟妻不育媵或得庶亦可奉祭祀所謂吉<lb/>
<pb n="29a"/>
　相承以此<lb/>
九二眇能視利幽人之貞象曰利幽人之貞未變常也<lb/>
　九二變震震驚之時或有病疾苟妹有疾如眇之不<lb/>
　全瞽尚能視物兄不能如父母之鍾愛不早遣適則<lb/>
　妹當如幽𨼆之人居于閨房以守貞正未變常者亦<lb/>
　女子之常事也北史崔臣倫有娣明惠有才行因患<lb/>
　眇一目莫有求者其家欲下嫁之臣倫姑趙國季叔<lb/>
　𦙍之妻曰吾兄盛德不幸早世肯令此女事卑族乃<lb/>
<pb n="29b"/>
　為子翼納之時人賢之又唐孫泰姨老以二女為託<lb/>
　長女損一目汝可妻其女娣姨卒泰妻其姊或詰之<lb/>
　荅曰女有廢疾非泰何適此亦賢者也二居臣位不<lb/>
　幸仕而後有疾如張籍所謂盲于目而不盲于心者<lb/>
　亦當如幽人之貞以退避也幽人亦抱道守正而不<lb/>
　偶者可止則止亦未變常之義<lb/>
六三歸妹以須反歸以娣象曰歸妹以須未當也<lb/>
　須待也歸妹之時妹之女或未長或遭喪服當有所<lb/>
<pb n="30a"/>
　待而歸也或夫家催婚之急兄不待妹之長而先歸<lb/>
　以媵妾理亦未當六三變大壯亦小人用壯者也然<lb/>
　而媵亦有賢者如晉周顗母李氏嘗謂顗及嵩曰我<lb/>
　屈節為汝家妾門户計耳由是李氏得為顯官母之<lb/>
　德也<lb/>
九四歸妹愆期遲歸有時象曰愆期之志有待而行也<lb/>
　愆期過期也九四變臨上卦以震變坤失震之兄矣<lb/>
　兄既喪失妹不能隨期而嫁有愆期之嘆然妹或有<lb/>
<pb n="30b"/>
　如孟光之擇配者故遲歸有時有所待而行也唐段<lb/>
　儀曰吾女志行不凡故且踟躇以擇良配亦此義也<lb/>
　士君子待聘以事君如周之呂望漢之申公皆有待<lb/>
　而行也<lb/>
六五帝乙歸妹其君之袂不如其娣之袂良月幾望吉象<lb/>
曰帝乙歸妹不如其娣之袂良也其位在中以貴行也<lb/>
　帝乙商之賢君也當帝乙歸妹之時往往卜得此爻<lb/>
　六五變兊上下皆少女似有爭寵之義君夫人之稱<lb/>
<pb n="31a"/>
　也娣媵女也其君之袂不如其娣之袂良尚衣服之<lb/>
　華麗也月幾望隂之長未至于全盛也所以君后正<lb/>
　位不至于妾之上僭故吉其位在中以貴行者如堯<lb/>
　以二女妻舜舜則以娥皇為后女英為妃正中宫之<lb/>
　位則羣下妃嬪從貴而行也大抵賢后不尚華飾如<lb/>
　姜后脫簮珥待罪以諫君鍾離春談四殆以感王皆<lb/>
　尚儉素至于趙飛燕楊太真之妃妾則爭妍取憐以<lb/>
　媚上豈特衣袂之良而已哉<lb/>
<pb n="31b"/>
上六女承筐无實士刲羊无血无攸利象曰上六无實<lb/>
承虛筐也<lb/>
　上六變暌上卦為離離中虛筐筥也刲割也女之承<lb/>
　筐則无實下卦為兊兊為羊士之刲羊則无血皆中<lb/>
　虛之變故无所利也春秋晉獻公筮嫁伯姬于秦遇<lb/>
　歸妹之暌史蘇占之不吉曰士刲羊无血女承筐无<lb/>
　實暌之象夫婦之不和也至暌之上九變歸妹則有<lb/>
　匪冦婚媾遇雨則吉之象爻變之取義若此<lb/>
<pb n="32a"/>
䷶<hi>離下震上</hi>豐亨王假之勿憂宜日中<lb/>
　震有雷霆之威離有日月之明豐大之象也亨通也<lb/>
　王假之勿憂宜日中王者感假之勿憂其照之不逺<lb/>
　至于日中光照四國矣<lb/>
彖曰豐大也明以動故豐王假之尚大也勿憂宜日中<lb/>
宜照天下也日中則昃月盈則食天地盈虛與時消息<lb/>
而況于人乎況于鬼神乎<lb/>
　明以動故豐日離之明也動震之動也明以動其光<lb/>
<pb n="32b"/>
　豐大日中南方離明之地日之居中明照天下日出<lb/>
　東方南方未見其明日落西方東方先暝亦有極北<lb/>
　隂都不及照者似若可憂日至離明其光乃大可无<lb/>
　憂矣君子觀其象而有豐大之義日中則昃月盈則<lb/>
　食日中則漸傾而昃月至滿則哉生魄天地之盈虚<lb/>
　時之消息當于日月之昃盈驗寒暑之推遷而成嵗<lb/>
　功日月之晦冥不特人憂之鬼神亦憂之王假之而<lb/>
　勿憂尚日月之光大也<lb/>
<pb n="33a"/>
象曰雷電皆至豐君子以折獄致刑<lb/>
　雷電噬嗑則有利用獄之象雷火豐則有折獄致刑<lb/>
　之儀以雷電之威代天之刑罰也<lb/>
初九遇其配主雖旬无咎往有尚象曰雖旬无咎過旬<lb/>
災也<lb/>
　初與四配雖曰上震下離得其配主然上下皆陽爻<lb/>
　而不能配初九變小過下卦為艮遇隂爻之配陽而<lb/>
　得小過卜筮之法爻變之動旬日之内知其吉凶本<lb/>
<pb n="33b"/>
　爻旬日之内雖无咎所往亦可嘉尚過旬之後而有<lb/>
　小過之災昔禹征有苗三旬逆命七旬而有苖格古<lb/>
　者行師用事皆以旬為期左傳謂浹旬之間楚克三<lb/>
　都言其速也但豐之象折獄用刑速則恐有差誤遲<lb/>
　則恐獄情有變過旬之災獄尚早決<lb/>
六二豐其蔀日中見斗往得疑疾有孚發若吉象曰有<lb/>
孚發若信以發志也<lb/>
　蔀覆曖障光明之物離之中爻為明之主女得光明<lb/>
<pb n="34a"/>
　之障日中見斗六二變大壯雷鳴天上日掩其光為<lb/>
　覆曖所障日中見斗暗之甚也往者驚疑而得其疾<lb/>
　二居人臣之位挾剛健之才能發信志決去姦邪之<lb/>
　黨使人君之德光明盛大疑疾皆去始為吉也漢霍<lb/>
　光將廢昌邑王王出遊夏侯勝諫曰天久隂而不雨<lb/>
　羣下必有謀上者光疑其知謀勝曰此出洪範光由<lb/>
　是重儒<lb/>
九三豐其沛日中見沬折其右肱无咎象曰豐其沛不<lb/>
<pb n="34b"/>
可大事也折其右肱終不可用也<lb/>
　沛沛澤也沬古文作昧暗昧也九三變隂通卦為震<lb/>
　洊雷之鳴雨滴沛矣當暗昧之時雷之猛烈或驚仆<lb/>
　而折其右肱雖一時之无咎而右肱之折終身為无<lb/>
　用不可以大事也此心姦邪貪猥蔽虧聖明遭天之<lb/>
　譴怒者後漢李崇封陳晉侯明帝太后幸左藏庫從<lb/>
　者皆令任力負布絹賜之崇與章武王融所負多顚<lb/>
　仆崇傷腰融傷脚時曰陳晉章武傷腰折股貪人敗<lb/>
<pb n="35a"/>
　類穢我明主此可為貪穢者之戒<lb/>
九四豐其蔀日中見斗遇其夷主吉象曰豐其蔀位不<lb/>
當也日中見斗幽不明也遇其夷主吉行也<lb/>
　九四變明夷明在地下昏暗之甚四居大臣之位而<lb/>
　使太陽之光為隂邪所蔽掩君之耳目所以為位不<lb/>
　當幸獲明夷之主去其覆曖使大明復還乃為吉也<lb/>
　如漢同日封王譚等五侯黄霧四塞以其不當侯而<lb/>
　侯者五代楚王殷曰每殺不辜天必大霧天人之應<lb/>
<pb n="35b"/>
　若此<lb/>
六五來章有慶譽吉象曰六五之吉有慶也<lb/>
　六五變革上兊下離既雨既霽時也五居尊位能去<lb/>
　其隂邪之小人朝廷清明進用君子來其章美羣臣<lb/>
　交譽吉而有慶也豐之為卦自二三四爻皆為姦邪<lb/>
　之臣所蔽二爻曰豐其蔀三爻曰豐其沛四爻曰豐<lb/>
　其蔀四海不見日之光明久矣一旦六五之君有獨<lb/>
　斷之明行變革之政賞罰公明而得來章之慶蓋豐<lb/>
<pb n="36a"/>
　之象曰決獄致刑人君賞罰不明何以為治善乎齊<lb/>
　威封墨烹阿獨斷之明可為萬世法革之九五變豐<lb/>
　有大人虎變之象爻變之發揮若此<lb/>
上六豐其屋蔀其家闚其户闃其无人三嵗不覿凶象<lb/>
曰豐其屋天際翔也闚其户闃其无人自藏也<lb/>
　闚瞰也闃寥闃也豐之人臣不能保守臣節但欲𨼆<lb/>
　蔽日光使君之耳目不聰貪婪无厭自為私家之計<lb/>
　如豐大其屋連甍疊棟丹堊翠飛如天際之翔誇耀<lb/>
<pb n="36b"/>
　閭里一旦人君察其奸邪如漢之梁冀甲第充塞皇<lb/>
　都貪穢狼籍籍沒其家減天下稅租之半此等權臣<lb/>
　雖能豐大其屋至于伏法之後覆曖塞其家闚闃其<lb/>
　門户寥闃而无人至于三嵗之久不覿其面凶之甚<lb/>
　矣後人不鑒其失若晉之石崇金谷園唐之李德裕<lb/>
　平泉莊為子孫百世之計一世而不能保也上六變<lb/>
　離離之中虚如海市蜃樓之消也為大臣者可不鑒<lb/>
　哉<lb/>
<pb n="37a"/>
䷷<hi>艮下離上</hi>旅小亨旅貞吉<lb/>
　旅羇旅也火焚于山上人有不安居之狀故曰旅羈<lb/>
　旅獨處難行大事小事則亨通居旅之時跬步不可<lb/>
　妄行也惟正則吉<lb/>
彖曰旅小亨柔得中乎外而順乎剛止而麗乎明是以<lb/>
小亨旅貞吉也旅之時義大矣哉<lb/>
　柔得中乎外而順乎剛上卦之離順下之艮也止而<lb/>
　麗乎明下卦之艮麗上之離也旅之不能大事是以<lb/>
<pb n="37b"/>
　小亨在旅之時守貞正則吉至于亨通之後大事亦<lb/>
　可行也<lb/>
象曰山上有火旅君子以明愼用刑而不留獄<lb/>
　山上有火此因上之文明下之剛決而取象明刑決<lb/>
　獄重事也非明慎者不能用刑非剛決者不能決獄<lb/>
　而无留也<lb/>
初六旅瑣瑣斯其所取災象曰旅瑣瑣志窮災也<lb/>
　初六變離人之離散无所居止至于為旅志亦窮矣<lb/>
<pb n="38a"/>
　于旅之中又不能大度屑屑于瑣細之事與人計較<lb/>
　取災之道也戰國時馮驩客于田文彈鋏而歌曰食<lb/>
　无魚出无車田文與之魚與車矣又歌曰居无以為家田<lb/>
　文厭之此皆為旅之瑣瑣取災也<lb/>
六二旅即次懐其資得童僕貞象曰得童僕貞終无尤<lb/>
也<lb/>
　次旅舎也為旅之人懐其資財即其旅舎无妻妾之<lb/>
　奉養得僮僕之貞正者庶不為盗所竊六二變鼎下<lb/>
<pb n="38b"/>
　卦為巽童僕之類有巽順之才又能烹餁何尤之有<lb/>
　論語載子適衞冉有僕春秋時越石父不免凍餒為<lb/>
　人臣僕于中牟晏嬰解驂贖之以為上客皆非尋常<lb/>
　之童僕也<lb/>
九三旅焚其次喪其童僕貞厲象曰旅焚其次亦以傷<lb/>
矣以旅與下其義喪也<lb/>
　上九火在天上則鳥焚其巢九三變晉火在地上則<lb/>
　旅焚其次坤妻道也臣道也旅以童僕相依幸童僕<lb/>
<pb n="39a"/>
　之貞不懐其資財而去然失童僕亦危厲而不安但<lb/>
　在旅之人既焚其次又喪其童僕栖栖无依可傷之<lb/>
　甚也宋紹興間周必大為局門官與運屬王氏連居<lb/>
　王夜失火延數十家臨安帥畏王之權勢而不問執<lb/>
　周小童抑使誣伏周亦不訟冤此必大逆旅時也後<lb/>
　必大位至宰相<lb/>
九四旅于處得其資斧我心不快象曰旅于處未得位<lb/>
也得其資斧心未快也<lb/>
<pb n="39b"/>
　人之羇旅于千里之外者求君以見用也九四變艮<lb/>
　艮止也旅于處得其所止之處也得其資斧者旅中<lb/>
　之得資財必假斧鉞之類以自衞防有盜也然得其<lb/>
　資斧而心未快者但不見用于君我心終有未快君<lb/>
　子之寓于旅而未得位者如此唐馬周客汴為浚儀<lb/>
　令崔賢所辱遂感激而西舎新豐逆旅主人不之顧<lb/>
　周命以酒獨酌以酒濯足其心不快也後因常何薦<lb/>
　于太宗遂至大用此旅之得其位也<lb/>
<pb n="40a"/>
六五射雉一矢亡終以譽命象曰終以譽命上逮也<lb/>
　旅之上卦元屬離離為雉為戈兵故有射雉之義六<lb/>
　五變遯上卦為乾有剛健之才五為旅之主故可觀<lb/>
　射也古者試藝射居其一射義云白矢參連剡注襄<lb/>
　尺井義曰五射參連者前放一矢後三矢連續去井<lb/>
　義曰四矢貫侯如井之容旅之射雉一矢亡得非三<lb/>
　矢之中而一矢亡歟三矢既中終以得譽受命上之<lb/>
　所及也昔日孔子射于矍相之圃僨軍之將亡國之<lb/>
<pb n="40b"/>
　大夫與為人後者皆斥而去之至于好學不倦好禮<lb/>
　不變耄期稱道不亂者乃留在位此君子以射而觀<lb/>
　德也<lb/>
上九鳥焚其巢旅人先笑後號咷喪牛于易凶象曰以<lb/>
旅在上其義焚也喪牛于易終莫之聞也<lb/>
　上九火在山上鳥焚其巢旅人先見鳥巢之焚而笑<lb/>
　之不知其旅舎亦在近地火焚其旅舎乃號咷而泣<lb/>
　之上九變小過上卦為震震恐也當救焚之時震驚<lb/>
<pb n="41a"/>
　恐懼至于喪牛于疆易之間亦莫之聞旅之窮窘也<lb/>
　如此論語載廏焚子退朝曰傷人乎不問馬況喪牛<lb/>
　于易而欲聞之乎<lb/>
䷸<hi>巽下巽上</hi>巽小亨利有攸往利見大人<lb/>
　巽順也巽順之人不能決大事小事亨通也二五皆<lb/>
　剛爻巽以行權无所往而不利利見在上剛正之大<lb/>
　人則大事亦可輔佐其行也<lb/>
彖曰重巽以申命剛巽乎中正而志行柔皆順乎剛是<lb/>
<pb n="41b"/>
以小亨利有攸往利見大人<lb/>
　重巽者上下皆巽也巽順之人不能自專申復其命<lb/>
　令而行剛巽乎中正而志行二五皆剛也柔皆順乎<lb/>
　剛是以小亨者初與四之柔順二五之剛而行事是<lb/>
　以小事亨通也利有攸往利見大人者有所往矣非<lb/>
　利見在上剛正之大人則大事不能行矣<lb/>
象曰隨風巽君子以申命行事<lb/>
　巽為木木盛則生風巽順之人申復其命令而行事<lb/>
<pb n="42a"/>
　風為天之號令亦猶隨風之聽令也<lb/>
初六進退利武人之貞象曰進退志疑也利武人之貞<lb/>
志治也<lb/>
　巽說卦曰巽為進退巽順之人作事不能剛果故有<lb/>
　進退之象初六變小畜下卦為乾乾陽剛健故有利<lb/>
　武人之貞如履卦六三變乾有曰武人為于大君之<lb/>
　義蓋有志之士内負文武兼濟之才外若柔順或係<lb/>
　于微官或拘文學之任而不能行其用武之志所以<lb/>
<pb n="42b"/>
　進退而志疑人君知其才也一旦以將帥之職任之<lb/>
　始得行其志唐婁師德為御史髙宗募士討吐蕃乃<lb/>
　戴紅抹額以應詔僖宗朝黄巢大掠江淮宰相王澤<lb/>
　曰臣忝宰相之任在朝不足分陛下之憂願自率諸<lb/>
　軍蕩滌羣冦乃拜荆南節度兵馬都統此皆得利武<lb/>
　人之貞之義<lb/>
九二巽在牀下用史巫紛若吉无咎象曰紛若之吉得<lb/>
中也<lb/>
<pb n="43a"/>
　牀安身之几也九二變漸漸有疾病之義如人君病<lb/>
　革曰大漸巽順之人病于牀下不能振起或有禍祟<lb/>
　之類依于牀下用史巫以祈禱之紛若如羣儺之驅<lb/>
　耗者得病之瘳故吉而无咎也宋相向敏中出知永<lb/>
　興㑹邦人大儺有告禁卒欲倚為亂者宻使麾兵被<lb/>
　甲衣冠伏廡下幕中明日盡召賓客僚佐兵官署酒<lb/>
　縱閱无一人預知者命儺入先令馳騁于中門外後<lb/>
　召至階公振袂一揮伏卒齊出盡擒之果各懐刃即<lb/>
<pb n="43b"/>
　席誅之勦訖屏屍命灰沙掃庭張樂晏飲如故賓從<lb/>
　股慄此巽以行權義也<lb/>
九三頻巽吝象曰頻巽之吝志窮也<lb/>
　巽以初爻柔弱依上二剛之下故曰巽九三變渙下<lb/>
　卦為坎三爻變隂依乎上巽之下巽而又巽故曰頻<lb/>
　巽但頻巽之人内懐行險之志足恭令色過于邪佞<lb/>
　故吝苟遇君明臣直其志窮矣唐李憲用事士大夫<lb/>
　奴事之其隷彭孫氣陵公卿嘗與憲濯足曰太尉足<lb/>
<pb n="44a"/>
　何香也憲以足踏其頭曰奴謟不太甚乎此頻巽之<lb/>
　吝也<lb/>
六四悔亡田獲三品象曰田獲三品有功也<lb/>
　田獵之獲有三品一為乾豆一供賓客與充庖一頒<lb/>
　徒御柔巽之人安有田獵之功六四變姤上卦為乾<lb/>
　乾有剛健之才四居大臣之位田獲三品非特悔亡<lb/>
　其功可貴且姤卦多說祭祀九四變巽以剛變柔故<lb/>
　有庖无魚之象巽之六四變垢以柔變剛故有田獲<lb/>
<pb n="44b"/>
　三品之功爻變之取義若此巽之初爻變乾則曰利<lb/>
　武人之貞四爻變乾則田獲三品皆剛健之才位之<lb/>
　不同也唐趙武孟少好遊獵以所獲饋母母泣曰汝<lb/>
　不為好事而放蕩吾安望哉武孟由是力學後為侍<lb/>
　御史獵非大臣之事馳馬試劍无他德之可稱論其<lb/>
　功則可論其德則未也巽順之臣奮剛勇之才止于<lb/>
　武人田獵而已較之論道經邦詩書禮樂之事概乎<lb/>
　其未聞也<lb/>
<pb n="45a"/>
九五貞吉悔亡无不利无初有終先庚三日後庚三日<lb/>
吉象曰九五之吉位正中也<lb/>
　貞與悔對貞吉則悔亡五居尊位治巽之主在下之<lb/>
　臣皆尚柔巽人君更以巽道治之則依諛輭弱綱紀<lb/>
　何以自立九五變蠱上卦為艮說卦曰終萬物始萬<lb/>
　物者莫盛乎艮九五无初而有終者初以巽卦未變<lb/>
　似乎无初後既變為艮乃有終也先庚三日丁也後<lb/>
　庚三日癸也丁寧其意于前揆度其事于後亦有初<lb/>
<pb n="45b"/>
　有終之義也人君治巽之臣一于貞正則吉稍或不<lb/>
　正則讒諂之言入矣其悔安得而不亡惟能丁寧揆<lb/>
　度慮始慮終則事无不利而吉矣如太甲幼年怠荒<lb/>
　伊尹放諸桐自怨自艾卒為賢君乃无初有終之謂<lb/>
　位正中者可不懼哉<lb/>
上九巽在牀下喪其資斧貞凶象曰巽在牀下上窮也<lb/>
喪其資斧正乎凶也<lb/>
　巽之二爻巽在牀下上居巽之極安得乂在牀下上<lb/>
<pb n="46a"/>
　九變井上卦為坎陷于坎井之中安得不在牀下說<lb/>
　卦曰坎為盜故甘其資財斧鉞之類正乎凶也上居<lb/>
　髙亢之位而巽于牀下上之窮也晉之時桓𤣥簒位<lb/>
　入宫其牀忽陷殷仲文諛之曰陛下盛德深厚地不<lb/>
　能載後𤣥果敗見殺以巽順之才行悖逆之事發謟<lb/>
　諛之言宜乎其敗也<lb/>
䷹<hi>兊下兊上</hi>兊亨利貞<lb/>
　兊說也内剛而外柔惟其和恱故亨通而利正茍持<lb/>
<pb n="46b"/>
　心不正則和恱之人近乎同流合汚矣<lb/>
彖曰兊說也剛中而柔外是以順乎天而應乎人說以<lb/>
先民民忘其勞說以犯難民忘其死說之大民勸矣哉<lb/>
　剛中而柔外二五之剛三六之柔也人君能以和說<lb/>
　之道利乎貞正以順乎天而應乎人上下皆說也說<lb/>
　以先民者如周武王伐紂之後散鹿臺之財發鉅橋<lb/>
　之粟大賚四海而萬姓恱服此恱以先民民忘其勞<lb/>
　也說以犯難者如漢光武擊銅馬之時降者更相語<lb/>
<pb n="47a"/>
　曰蕭王推赤心置人腹中安得不投死乎此說以犯<lb/>
　難民忘其死也說之入人之深民心說而誠服也說<lb/>
　之大者如此民烏得不相勸忘勞而忘死也<lb/>
象曰麗澤兊君子以朋友講習<lb/>
　麗附麗也兩澤相附曰麗澤兊為口舌故又有君子<lb/>
　朋友講習之義<lb/>
初九和兊吉象曰和兊之吉行未疑也<lb/>
　初九變困上兊下坎剛能下柔男女感恱故有和兊<lb/>
<pb n="47b"/>
　之象但困危之人惟依諛順承以免禍不能行剛決<lb/>
　之志和兊則吉行未疑之如漢司馬徽畏謹小心有<lb/>
　以人物問者每言輒佳婦曰人質疑問君一一言佳<lb/>
　豈恣君之意乎徽曰如君言亦復佳此和兊之義也<lb/>
九二孚兊吉悔亡象曰孚兊之吉信志也<lb/>
　九二變隨上兊下震男女感恱而相孚孚兊之吉又<lb/>
　勝于和兊也二居臣位變爻為柔與上之五剛為應<lb/>
　所以相孚而吉也五陽雖剛而兊之才柔弱二隂雖<lb/>
<pb n="48a"/>
　柔而震之才剛健以剛健之臣隨柔弱之君裁決庶<lb/>
　政進退百官上信其志其悔乃亡晉王衍問阮瞻老<lb/>
　莊與聖教同乎異乎瞻曰將无同衍善其言辟為掾<lb/>
　世謂之三語掾此一言而孚說也<lb/>
六三來兊凶象曰來兊之凶位不當也<lb/>
　下卦之兊未往上卦之兊已來故曰來兊六三變夬<lb/>
　下卦為乾乾之剛健安能行乎兊說之時況三居不<lb/>
　當之位无君可依无權可執而往來兊說之地欲行<lb/>
<pb n="48b"/>
　夬決之才欲其无凶不可得也後漢禰衡少有才辯<lb/>
　尚氣勇傲初傲曹操操不欲殺之送劉表復侮慢表<lb/>
　表不能容以江夏太守黄祖性褊急故送衡與之又<lb/>
　罵黄祖卒為祖所殺來兊之凶也若此<lb/>
九四商兊未寧介疾有喜象曰九四之喜有慶也<lb/>
　商兊商畧兊說之人未遑寧處四居大臣之位豈宜<lb/>
　柔順兊恱相與取容惟剛介疾惡之人去其柔佞者<lb/>
　然得商兊之正而有喜且初九與九四皆兊之初爻<lb/>
<pb n="49a"/>
　何初九曰和兊九四曰商兊初九變坎通卦為困困<lb/>
　危之時无可奈何和兊則吉九四變坎通卦為節權<lb/>
　在大臣當商畧兊說之事而品節之何者為柔佞而<lb/>
　當去之何者為忠直而當用之剛介疾惡无一毫之<lb/>
　私乃可有喜而有慶也宋相吕蒙正以夾袋收天下<lb/>
　之賢才范仲淹為百官圖以進曰任人各以其才而<lb/>
　百官職修堯舜之治不過此也因指其遷進遲速次<lb/>
　序如此可以為公如此可以為私蓋得商兊之義<lb/>
<pb n="49b"/>
九五孚于剥有厲象曰孚于剥位正當也<lb/>
　五居尊位為兊之主左右前後皆兊恱之臣邪正難<lb/>
　辨孚于剥者剥削邪佞之臣使在朝之臣皆孚信之<lb/>
　故曰孚于剥苟所削不孚危厲而不安矣九五變歸<lb/>
　妹上卦為震人君挾震雷之威以行賞罰邪者去之<lb/>
　賢者進之此得人君之正位也自古邪正在朝最難<lb/>
　分别帝堯之時元凱登朝尚有巧言令色孔壬之黨<lb/>
　象恭滔天之惡雜處朝廷向非大舜之孚于剥則邪<lb/>
<pb n="50a"/>
　正終不能分别下至漢唐以來朋黨之攻擊于朝廷<lb/>
　閹宦之膠固于左右人君不能孚于剥多至于敗國<lb/>
　唐德宗曰有人言盧杞是姦邪我殊不覺為姦邪此<lb/>
　其所以為姦邪也人君之孚于剥盍亦以大舜為法<lb/>
　歟<lb/>
上六引兊象曰上六引兊未光也<lb/>
　上六變履兊之上六為履虎尾之象上居髙亢之位<lb/>
　而引兊說之臣行履險之地宜乎其德之未光也蓋<lb/>
<pb n="50b"/>
　兊恱之臣專事諛說至于脅肩謟笑不以為羞人君<lb/>
　好諛引兊者多有能逺佞非聰明之主不能行也唐<lb/>
　太宗嘗止樹下愛之宇文士及從而譽之上正色曰<lb/>
　魏徵嘗勸我逺佞佞人為誰意疑是汝今果不謬士<lb/>
　及叩頭謝人君知人之明當以引兊為戒<lb/>
　<lb/>
　<lb/>
　周易爻變易緼卷七<lb/>
</p>
<p>
</p>
  </div>
</body>
</text>
</TEI>
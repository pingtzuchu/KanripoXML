<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周易爻變易緼卷五</head>
    <p>
<pb n="1a"/>
欽定四庫全書<lb/>
　周易爻變易緼卷五　　　元　陳應潤　撰<lb/>
䷞<hi>艮下兊上</hi>咸亨利貞取女吉<lb/>
　咸序卦有天地然後有萬物有萬物然後有男女有<lb/>
　男女然後有夫婦有夫婦然後有父子有父子然後<lb/>
　有君臣有君臣然後有上下有上下然後禮義有所<lb/>
　錯天地萬物之本夫婦人倫之本所以上經首乾坤<lb/>
　下經首咸恒咸以艮之少男兊之少女為夫婦故有<lb/>
<pb n="1b"/>
　咸感之道恒以震之長男巽之長女為夫婦故有恒<lb/>
　久之道咸感也男女感說莫如少者艮體篤實而誠<lb/>
　兊體柔順而和兊居上艮居下剛能下柔感說尤深<lb/>
　亨通也利貞利乎貞正也取女吉者姻婚之禮正得<lb/>
　取女之道而吉也<lb/>
彖曰咸感也柔上而剛下二氣感應以相與止而說男<lb/>
下女是以亨利貞取女吉也天地感而萬物化生聖人<lb/>
感人心而天下和平觀其所感而天地萬物之情可見<lb/>
<pb n="2a"/>
矣<lb/>
　柔上而剛下上兊而下艮也二氣感應以相與山澤<lb/>
　之通氣也止而說艮與兊也男下女剛能下柔也是<lb/>
　以亨通利乎貞正取女吉也天地以隂陽之氣交感<lb/>
　而化生萬物聖人以德感格人心而天下和平觀其<lb/>
　所感者君子造端乎夫婦使天下萬物皆知夫婦之<lb/>
　感說而和平矣<lb/>
象曰山上有澤咸君子以虛受人<lb/>
<pb n="2b"/>
　聖人於象曰又𤼵一義山之上有虛處可以容澤君<lb/>
　子之心虛靈洞見人之善惡可以容受<lb/>
初六咸其拇象曰咸其拇志在外也<lb/>
　咸之為卦艮兊之少男少女為㛰初爻相感之初安<lb/>
　得不以心相感而曰咸其拇志在外者何也蓋咸之<lb/>
　變卦由下卦艮之變初六變革六二變大過九三變<lb/>
　萃上下皆女也由上卦兊之變九四變蹇九五變小<lb/>
　過上六變遯上下皆男也俱非夫婦相感之道也變<lb/>
<pb n="3a"/>
　爻皆不得感之義初六變革革之卦辭曰二女同居<lb/>
　其志不相得曰革志既不相得烏得有感說之義故<lb/>
　初六曰咸其拇拇手足之大指也咸之卦下元屬艮<lb/>
　艮為手為指志在外者志在上之四爻初既變陽亦<lb/>
　不得而感說矣況手指皆非感說之處先儒謂咸其<lb/>
　拇咸其腓咸其股皆感說之未深者至于九五咸其<lb/>
　脢尤非感說之處說皆穿鑿牽强蓋未得爻變之義<lb/>
　焉然則咸之諸爻皆不可以夫婦感說論之明矣而<lb/>
<pb n="3b"/>
　聖人設為爻辭曰拇曰腓曰股曰脢者蓋亦有其說<lb/>
　矣聖人設卦立爻多借夫婦以喻君臣之道如君臣<lb/>
　相孚感說之久者一指顧間心領意㑹如張良之於<lb/>
　漢髙祖相孚之久也至於韓信假王之事良一躡足<lb/>
　而髙祖黙㑹其意豈非咸其拇之義乎<lb/>
六二咸其腓凶居吉象曰雖凶居吉順不害也<lb/>
　腓說文曰脛腨鄭氏曰膞腸詩註云足肚皆非相感<lb/>
　之處六二變大過大過本末之弱得非足之弱者歟<lb/>
<pb n="4a"/>
　二爻居隂與五之陽爻為正應本吉惟其變陽剛居<lb/>
　臣位則凶幸下卦變巽巽順也順而不害變凶為吉<lb/>
　也艮之六二亦曰艮其腓不拯其隨其心不快亦變<lb/>
　剛而有害也唐姚崇為相張說懼其剛正令岐王申<lb/>
　欵它日崇對於便殿行微蹇上問有足疾乎對曰臣<lb/>
　有腹心之疾非足疾也於是帝悟說之毁崇也得非<lb/>
　以腓而感之乎<lb/>
九三咸其股執其隨往吝象曰咸其股亦不處也志在<lb/>
<pb n="4b"/>
隨人所執下也<lb/>
　股脾也輔下體者九三變萃下卦為坤股下體者蓋<lb/>
　取坤之象焉萃聚之初未之所主三不當位為人所<lb/>
　執而隨晉陶侃擊議<graphic n="KR0758" url="https://raw.githubusercontent.com/kanripo/KR-Gaiji/master/images/KR0758.png" mimeType="image/png"/>將王貢侃遥謂曰卿本佳人<lb/>
　何為隨<graphic n="KR0758" url="https://raw.githubusercontent.com/kanripo/KR-Gaiji/master/images/KR0758.png" mimeType="image/png"/>天下寧有白頭賊乎貢遂降以其隨人所<lb/>
　執者下也然亦有撫髀而自感者劉先主於劉表坐上<lb/>
　慨然流涕曰平常身不離鞍髀肉將消今不復騎髀<lb/>
　裏肉生日月如流老將至矣而功業未建是以悲爾<lb/>
<pb n="5a"/>
　蓋其所志者大有感於股其志不在於隨人也<lb/>
九四貞吉悔亡憧憧往來朋從爾思象曰貞吉悔亡未<lb/>
感害也憧憧往來未光大也<lb/>
　咸之諸爻皆以咸感取義九四獨不曰咸而曰貞吉<lb/>
　悔亡何也九四變蹇大蹇則朋來之多不知何者為<lb/>
　邪何者為正憧憧意不定而行不足也往來如大往<lb/>
　小來小往大來亦不知為善惡也四居大臣之位有<lb/>
　進退百官之權其當思其所來之朋而進退之唯貞<lb/>
<pb n="5b"/>
　正而吉其悔乃亡茍或所思不公邪正混淆未免為<lb/>
　國家之害未感害者不待其交感根深蒂固而為害<lb/>
　也未光大者我之徳未能光輝盛大故徃來之朋憧憧<lb/>
　不絶不能分别賢愚也如東漢之末賢人君子宦官<lb/>
　指其為朋黨而賊害之唐之時李宗閔李德裕各樹<lb/>
　朋黨文宗曰去河北賊易去朝中黨難宋自王安石<lb/>
　引小人吕惠卿等變法反指賢人君子為朋黨蓋安<lb/>
　石之姦邪吕誨范鎭先知之神宗卒不能去而亂天<lb/>
<pb n="6a"/>
　下大臣亦失朋從爾思之義也<lb/>
九五咸其脢无悔象曰咸其脢志末也<lb/>
　脢背之夾脊肉也九變小過上震下艮二男相處不<lb/>
　能相感矣背之為義面北為朝身北為背五居尊位<lb/>
　不能與臣以心相感感之以脢其志末也而曰无悔<lb/>
　者何蓋人君亦有見其背而相感者左傳載楚王使<lb/>
　由矛城麋復命子西問城之髙厚大小不對子西責<lb/>
　之對曰王遇賊於雲中余受其戈袒其背而示之曰<lb/>
<pb n="6b"/>
　此余所能楚王釋之蓋觀其背而有所感也漢髙祖<lb/>
　論功以曹參身被七十創卒用為相亦感其背之義<lb/>
　也<lb/>
上六咸其輔頰舌象曰咸其輔頰舌滕口說也<lb/>
　咸之上卦元屬兊兊為口舌上六變遯上卦為乾乾<lb/>
　為首咸其輔頰舌皆在首之能言者滕口說者張口<lb/>
　騁辭非誠實之言亦非心之相感者李斯商鞅蘇秦<lb/>
　張儀之徒皆滕口說者人君亦有與之相感者未必<lb/>
<pb n="7a"/>
　感之深而能久也<lb/>
䷟<hi>巽下震上</hi>恒亨无咎利貞利有攸往<lb/>
　咸以少男少女為配則能咸感恒以長男長女為配<lb/>
　則能恒久恒久也震居上巽居下上剛下柔得尊卑<lb/>
　之序正夫婦之道久故亨通而无咎貞正也夫婦之<lb/>
　道利乎貞正則吉君臣之道亦恒久而亨故君子利<lb/>
　有所往則可行其志<lb/>
彖曰恒久也剛上而柔下雷風相與巽而動剛柔皆應<lb/>
<pb n="7b"/>
恒恒亨无咎利貞久於其道也天地之道恒久而不已<lb/>
也利有攸往終則有始也日月得天而能久照四時變<lb/>
化而能久成聖人久於其道而天下化成觀其所恒而<lb/>
天地萬物之情可見矣<lb/>
　剛上而柔下上震而下巽也雷風相與巽而動震為<lb/>
　雷巽為風也剛柔皆應恒初之柔與四之剛應二之<lb/>
　剛與五之柔應三之剛與上之柔應爻爻皆應故曰<lb/>
　剛柔皆應恒恒亨无咎利貞久於其道者事父母以<lb/>
<pb n="8a"/>
　孝處兄弟以義字子孫以慈富而不驕貧而不濫斯<lb/>
　可為恒久之道也天地之道恒久而不已者隂陽之<lb/>
　和不失其序也利有攸往終則有始者夫婦相敬如<lb/>
　賔愼終如始則所往皆利矣日月得天而能久照四<lb/>
　時變化而能久成聖人久於其道而天下化聖人觀<lb/>
　天地日月四時之能久故久於其道以化天下夫婦<lb/>
　之恒久蓋亦盡其道耳<lb/>
象曰雷風恒君子以立不易方<lb/>
<pb n="8b"/>
　雷風天之號令也其象上剛下柔尊卑之位定君子<lb/>
　觀其象所立一定不易其方矣<lb/>
初六浚恒貞凶无攸利象曰浚恒之凶始求深也<lb/>
　恒之為卦上震下巽長男長女夫為主于上婦正位<lb/>
　乎下夫婦之義始合何初六即有浚恒之凶然而變<lb/>
　卦不得其吉故夫婦之道不得其正且恒之變卦由<lb/>
　下卦之變初六變大壯九二變小過九三變解則上<lb/>
　下皆男也由上卦而變九四變升六五變大過上六<lb/>
<pb n="9a"/>
　變鼎則上下皆女也俱非夫婦之正故爻辭多不言<lb/>
　夫婦而言它義浚疏鑿也鑿地陡然而求之深曰浚<lb/>
　初六變大壯陽壯隂弱如勇壯之夫初娶其婦不待<lb/>
　漸治家事陡然責難而求之過深未免夫婦之情暌<lb/>
　而凶矣君臣之義亦然人臣事君之初其志未合其<lb/>
　情未孚遽以責難之事陡然强之亦非恒久之道如<lb/>
　賈誼初見漢文帝君臣之志未通文帝亦非失德之<lb/>
　主遽以三太息五痛哭之策恐之又以三表五餌與<lb/>
<pb n="9b"/>
　夫紛更之事責難於君由是人君疑之大臣忌之而<lb/>
　有長沙之謫吁誼之年少思未熟也文帝不能容之<lb/>
　惜哉<lb/>
九二悔亡象曰九二悔亡能久中也<lb/>
　九二變小過上震下艮二男同處非夫婦恒久之道<lb/>
　九二變隂居人臣之位得柔道之正故曰悔亡然小<lb/>
　過之義僅能改過而至于悔亡无盛大之事業可書<lb/>
　幸以柔爻應爻不能剛暴故久於其中而不失其位<lb/>
<pb n="10a"/>
　如漢公孫𢎞胡廣之徒持禄固位為相雖久事業無<lb/>
　聞僅能悔亡奚足取哉<lb/>
九三不恒其德或承之羞貞吝象曰不恒其德无所容<lb/>
也<lb/>
　九三變解下卦為坎坎險也行險之人不能久於其<lb/>
　德至於可羞之事皆順承阿諛而為之不以為羞雖<lb/>
　正亦吝唐侍御史郭𢎞霸為大夫魏元忠問病親為<lb/>
　之甞糞宋叅政丁謂侍宰相冦凖飲羹而親為拂鬚<lb/>
<pb n="10b"/>
　可羞之甚也然行險之人終至竄逐無所容其身也<lb/>
九四田無禽象曰久非其位安得禽也<lb/>
　田有禽害稼穡者也苟無蒐獮之法以去之則何以<lb/>
　除其害朝有冦害正臣者也苟無諫諍之官以擊之<lb/>
　則何以削其姦恒之君臣變卦柔弱不能整治其恒<lb/>
　久之道四居大臣之位當奮勇而為之九四變升上<lb/>
　坤下巽巽順柔弱依諛苟合不能去在朝之姦宄是<lb/>
　猶田而無禽也如唐德宗强臣叛將充塞要路陽城<lb/>
<pb n="11a"/>
　為諫官五年朝无一言以及之故韓愈作諍臣論以<lb/>
　諷之又二年始言陸贄裴廷齡二事向使无七年之<lb/>
　久是終無一事之可言者久非其位安得禽者其義<lb/>
　若此<lb/>
六五恒其德貞婦人吉夫子凶象曰婦人貞吉從一<lb/>
而終也夫子制義從婦凶也<lb/>
　五居尊位為恒之主安有夫子凶之象六五變大過<lb/>
　上兊下巽皆婦人也婦人守正則吉夫死不嫁從一<lb/>
<pb n="11b"/>
　夫而終也恒其徳婦人之道也夫子則不然伊尹樂<lb/>
　堯舜之道以天下為已任五就湯五就桀知桀不可<lb/>
　為而就湯出生民於塗炭苟使尹守死於桀則天下<lb/>
　後世何以見尹之功湯之事業恒其德貞有經無權<lb/>
　尾生之信也夫子而從婦人之制其凶可知<lb/>
上六振恒凶象曰振恒在上大無功也<lb/>
　上六變鼎有鼎新之象不能守恒者也五既不能為<lb/>
　恒之主上居髙亢无位无民之地强欲振作恒之德<lb/>
<pb n="12a"/>
　不量其力所以大無功而凶也宋兵伐蜀蜀主孟昶<lb/>
　大懼訪羣臣誰敢拒天兵者有費鐵觜者越班而對<lb/>
　曰臣則斷定不敢蓋君臣之柔弱不能振恒者大率<lb/>
　類此<lb/>
䷠<hi>艮下乾上</hi>遯亨小利貞<lb/>
　遯隠遯亨嘉也遯以二隂浸長而陽消小人道長近<lb/>
　乎否之時也君子於其否之未極尚可小利乎貞正<lb/>
　以行其志至于小人黨盛君子不可得而正則當隠<lb/>
<pb n="12b"/>
　遯以避小人之禍乃亨嘉也小人知進而不知退知<lb/>
　存而不知亡禍至則逃安知隠遯之義故遯亨者獨<lb/>
　言君子也<lb/>
彖曰遯亨遯而亨也剛當位而應與時行也小利貞浸<lb/>
而長也遯之時義大矣哉<lb/>
　剛當位而應與時行者五剛當位二柔為應時可行<lb/>
　則行可止則止也隂浸而長近乎否之時矣小利乎<lb/>
　貞大事之權恐有姦邪所執小事有可行者君子亦<lb/>
<pb n="13a"/>
　當行之利乎貞正則亨倘不可行則急遯之苟隂長<lb/>
　之盛陽消之極當此之時君子欲遯不可得而遯矣<lb/>
　見幾而作則遯而亨也<lb/>
象曰天下有山遯君子以逺小人不惡而嚴<hi>逺去聲</hi>
　子曰人而不仁疾之已甚亂也君子居遯之時欲逺<lb/>
　小人然與之校則有禍害孰若不惡而嚴絶之如孔<lb/>
　子瞰陽貨之亡而往見孟子與王驩同行而不與之<lb/>
　言行事此君子逺小人不惡而嚴之義<lb/>
<pb n="13b"/>
初六遯尾厲勿用有攸往象曰遯尾之厲不往何災也<lb/>
　諸獸之尾履之不危唯虎之尾履之則厲下卦元屬<lb/>
　艮艮為虎初六變同人下卦為離離之初爻亦有錯<lb/>
　然之履故有遯尾之象君子當遯之時而誤入小人<lb/>
　之穽不陷其口而履其尾急宜避之勿用有所往往<lb/>
　則不免乎災難蓋卦變同人當遯之世君子亦嘗仕<lb/>
　之矣如王莽時逢萌梅福嘗為小官梅福上書不聽<lb/>
　至于王莽殺子之時福曰三綱絶矣不去禍將及己<lb/>
<pb n="14a"/>
　故福隠于吳門卒萌亦掛冠去此遯尾之厲而去之<lb/>
　也<lb/>
六二執之用黃牛之革莫之勝說象曰執用黃牛固志<lb/>
也<lb/>
　六二變姤下卦元屬艮艮之二爻為坤之中爻坤為<lb/>
　黃為牛故有革牛之革革皮也皮熟曰韋生曰革黃<lb/>
　牛之革如軍中箭牌之類君子當隠遯之時不欲與<lb/>
　世人交接偶與人遇不能逺避執以黃牛之革隠蔽<lb/>
<pb n="14b"/>
　其身莫之勝說者言隠遯之人用志堅固不可得而<lb/>
　形容也如泄柳閉門段干木踰垣介之推抱樹而死<lb/>
　姜肱被面不欲畫工之圖其形隠遯之固志甚於牛<lb/>
　革之蔽面也蓋遯之下卦元屬艮艮其背不欲人見<lb/>
　其面故用黃牛之革革之初九變艮亦用黃牛之革<lb/>
　爻變之取義若此<lb/>
九三係遯有疾厲畜臣妾吉象曰係遯之厲有疾憊也<lb/>
畜臣妾吉不可大事也<lb/>
<pb n="15a"/>
　係遯當遯之時為它事所係係拘係也或係之疾病<lb/>
　危厲而不能遯或為人君以臣妾畜之居于下僚不<lb/>
　可得而遯九三變否下卦為坤坤臣道也婦道也當<lb/>
　遯之時居於下僚如臣妾之職則吉苟為大臣持國<lb/>
　柄領大事則小人爭權禍不旋踵詩之小序云亂世<lb/>
　相招為禄仕全身逺害而已君子居遯之世若抱關<lb/>
　擊柝如畜臣妾則吉否之九三亦曰包羞蓋畜臣妾<lb/>
　之義如紂之時箕子微子皆紂之至親係于心腹之<lb/>
<pb n="15b"/>
　疾而不可遯故箕子為之奴微子抱祭器以自守寗<lb/>
　武子之於衞侯豫讓之於智伯二君待於國士係於<lb/>
　臣妾而不可遯故武子脫衞侯于難豫讓委命以報<lb/>
　知伯之讐人臣能盡臣節亦可謂之大事也<lb/>
九四好遯君子吉小人否象曰君子好遯小人否也<hi>好去聲</hi>
　好善也否不善也君子見幾而作不俟終日知時之<lb/>
　當遯而急遯之故曰好遯小人不知遯之為義知進<lb/>
<pb n="16a"/>
　而不知退知存而不知亡待其禍患之及已而逃非<lb/>
　遯也故曰小人否也九四變漸上巽下艮小人在上<lb/>
　君子在下之時當遯者也君子之遯豈得已也何以<lb/>
　謂之好遯穆生不嗜酒楚元王常設醴待之及王戊<lb/>
　即位乃亡設焉穆生曰禮之不設王之意怠矣不去<lb/>
　楚人將鉗我於市故穆生去之如漢之時黨獄未興<lb/>
　之先袁閎藏於土室徐穉隠於蓽門晉齊王冏未敗<lb/>
　之先張翰託于蓴鱸以歸是皆見幾之早而急遯非<lb/>
<pb n="16b"/>
　好遯而何先儒多以好字為好惡之好<hi>去聲</hi>既曰君子<lb/>
　好遯則自少不仕可也何待仕而後遯爻辭明曰君<lb/>
　子吉小人否則是君子見小人黨盛而急遯故曰好<lb/>
　遯小人不知遯之為義待其禍至而逃故曰小人否<lb/>
　也其意瞭然<lb/>
九五嘉遯貞吉象曰嘉遯貞吉以正志也<lb/>
　嘉尚也美也五居尊位為遯之主治遯之道當使遯<lb/>
　者不至于遯則吉何九五曰嘉遯貞吉九五變旅上<lb/>
<pb n="17a"/>
　卦為離天下之有才德者遭時不平多遯于羇旅之<lb/>
　中人君有文明之德嘉尚隠逸之人而徵聘之如堯<lb/>
　之訪許由巢父湯之舉伊尹髙宗之夢傅說文王之<lb/>
　聘吕望漢髙祖之召魯兩生漢武帝之徵申公枚乘<lb/>
　光武之迎嚴光周黨之嘉尚其德徵聘之此嘉遯貞<lb/>
　吉之義蓋求賢以正則吉苟或有不正禮貌稍衰則<lb/>
　賢者望望焉而去矣雖然人君嘉尚隠者之德而聘<lb/>
　之至於不至仕與不仕各從其志可也不可勉强必<lb/>
<pb n="17b"/>
　欲其仕也此正志之義<lb/>
上九肥遯无不利象曰肥遯无不利无所疑也<lb/>
　肥充大寛裕貌心廣體胖之義也上九變咸咸感也<lb/>
　上居髙亢無位無民之地何為而遯必有所感而然<lb/>
　也夷齊之遯以紂之囚西伯而有感也范蠡之遯以<lb/>
　勾踐之殺種大夫而有感也張良之遯以吕后之殺<lb/>
　韓彭而有感也諸賢之遯上不為人君所拘下不為<lb/>
　小人所忽功髙名遂充大寛裕无所不利人亦无所<lb/>
<pb n="18a"/>
　疑忌也<lb/>
䷡<hi>乾下震上</hi>大壯利貞<lb/>
　大壯上震下乾四陽上長盛大壯健然則大壯唯恐<lb/>
　過乎剛勇利乎貞正不欲其太過也<lb/>
彖曰大壯大者壯也剛以動故壯大壯利貞大者正也<lb/>
正大而天地之情可見矣<lb/>
　大者壯也盛大之人必壯健剛以動故壯乾剛震動<lb/>
　上下皆健故壯大者正也剛健之人必正大故可為<lb/>
<pb n="18b"/>
　大壯之主<lb/>
象曰雷在天上大壯君子以非禮弗履<lb/>
　雷在天上有盛大壯健之威君子觀其象非禮之地<lb/>
　勿宜履之畏天之威亦以自脩也<lb/>
初九壯于趾征凶有孚象曰壯于趾其孚窮也<lb/>
　大壯上震下乾震為足在四爻之上何初爻而為足<lb/>
　初九變恒下卦為巽巽初之爻為偶亦猶鼎之初爻<lb/>
　為足也故曰壯于趾然趾壯之人必良于行而曰征<lb/>
<pb n="19a"/>
　凶何也如隋之麥鐵丈走及奔馬初在陳為御晝則<lb/>
　執繖夜至南徐為盜此小人恃壯而妄走動之凶者<lb/>
　以此人君知其為盜而不用雖曰有孚其道亦窮也<lb/>
九二貞吉象曰九二貞吉以中也<lb/>
　大壯下卦乾之剛應上卦震之剛以剛敵剛本非吉<lb/>
　德九二變豐下卦為離離之中柔與五為應得人臣<lb/>
　柔順之道貞正而吉以隂爻之在中也蓋大壯之陽<lb/>
　爻變柔外貌雖柔心實剛勇如張良狀貌類婦人女<lb/>
<pb n="19b"/>
　子而其為人魁梧竒偉婁師德唾面自乾卒有應詔<lb/>
　討吐蕃之勇此皆内剛外柔貞吉者也<lb/>
九三小人用壯君子用罔貞厲羝羊觸藩羸其角象曰<lb/>
小人用壯君子罔也<lb/>
　遯以二隂在下小人道長君子當遯大壯以二隂在<lb/>
　上五居尊位為大壯之主如唐武后之時以隂主而<lb/>
　制臣下之羣陽九三變隂下卦為兊隂邪之臣得以<lb/>
　用事兊為羊不曰牝羊而曰羝羊者女主之制羣下<lb/>
<pb n="20a"/>
　也罔罟也綱紀之物也藩籬也羸縲通纏繞也小人<lb/>
　用壯如來俊臣周興之徒淫刑酷罰殄滅善類用壯<lb/>
　之極也君子用罔如狄仁傑張柬之之徒維持其綱<lb/>
　紀不至易唐為周雖曰貞正亦危厲而不安羝羊觸<lb/>
　藩羸其角者如邪諂依諛之人貪其禄位觸其藩籬<lb/>
　既无佐唐之功又无保身之術似乎羊之觸藩羸纏<lb/>
　其角進退不可象曰唯言小人用壯君子用罔而不<lb/>
　言其吉凶者尤見君子小人之邪正於用壯用罔之<lb/>
<pb n="20b"/>
　時吉凶自見也<lb/>
九四貞吉悔亡藩決不羸壯于大輿之輹象曰藩決不<lb/>
羸尚往也<lb/>
　大壯之義勇而健者也然亦有君子之壯禮義之勇<lb/>
　也小人之壯血氣之勇也如三九之小人用壯者也<lb/>
　四居大臣之位奮禮義之勇剖決其藩籬不使羊羸<lb/>
　其角使人君之位壯輿大之輹欲天下之車同軌安<lb/>
　行而無疑此禮義之勇尚往者雖千萬人吾往之往<lb/>
<pb n="21a"/>
　也九四變泰上卦為坤坤為大輿君子居大壯之時<lb/>
　處大臣之位能行禮義之勇使人君安於位以治泰<lb/>
　貞正而吉何悔之有宋仁宗初喪英宗尚幼曹太后<lb/>
　垂簾内侍任守忠間喋母子幾有則天之禍賴大臣<lb/>
　韓𤦺撤去曹后之簾逐守忠與歐陽修司馬光等同<lb/>
　心輔政克復英宗之辟此君子用壯之義也<lb/>
六五喪羊于易无悔象曰喪羊于易位不當也<lb/>
　易之諸卦皆以五居君位二居臣位為當位三四多<lb/>
<pb n="21b"/>
　言不當位獨大壯六五而曰不當位何也蓋大壯之<lb/>
　卦二隂在上四陽在下如古之女媧漢之吕后唐之<lb/>
　則天時之大變故曰位不當也六五變夬上卦為兊<lb/>
　兊為羊羊為宗廟祭祀之大牲不使委靡之主而喪<lb/>
　失於疆埸之内天亦不容其主祭也但大惡之人不<lb/>
　知禮義淊天之罪靡所不為死亦无悔喪羊于易何<lb/>
　悔之有<lb/>
上六羝羊觸藩不能退不能遂无攸利艱則吉象曰不<lb/>
<pb n="22a"/>
能退不能遂不詳也艱則吉咎不長也<lb/>
　大壯下之四爻壯之盛矣至于上又變而為陽壯而<lb/>
　又壯者也幸變爻之吉我不為其所害彼自傾危矣<lb/>
　上卦元屬兊兊為羊變為大有上卦為離離為罟罔<lb/>
　故有羝羊觸藩之象大有之時漢惠帝已即位矣唐<lb/>
　中宗已復辟矣而吕后之諸吕武后之諸武怙勢已<lb/>
　久一旦勢傾如羝羊之觸藩既不能退又不能遂无<lb/>
　所利矣然小人无厭不能詳其吉凶安其分限不无<lb/>
<pb n="22b"/>
　妄想君子於此時也以艱難之道待之則吉苟使為<lb/>
　害權傾勢去咎亦不長也<lb/>
䷢<hi>坤下離上</hi>晉康侯用錫馬蕃庶晝日三接<lb/>
　晉進也明在地下光明燭天康侯安邦之侯也侯能<lb/>
　行文明之治王用錫馬蕃多晝日三接賜之頻恩之<lb/>
　渥也内卦屬坤坤為牝馬晝日三接如王三錫命之<lb/>
　類<lb/>
彖曰晉進也明出地上順而利乎大明柔進而上行是<lb/>
<pb n="23a"/>
以康侯用錫馬蕃庶晝日三接也<lb/>
　明出地上順而麗乎大明明之大日月也出地上而<lb/>
　明愈大矣坤之順居下離之明居上柔進而上行也<lb/>
　非離之明不足以喻侯之德非坤之順不足以安侯<lb/>
　之邦是以康侯用錫馬蕃庶晝日三接也<lb/>
象曰明出地上晉君子以自昭明德<lb/>
　君子以自昭明德脩己以治人也<lb/>
初六晉如摧如貞吉罔孚裕无咎象曰晉如摧如獨行<lb/>
<pb n="23b"/>
正也裕无咎未受命也<lb/>
　初六變噬嗑下卦為震雷之震擊有摧抑之狀晉之<lb/>
　初進為人摧抑唯貞正則吉罔孚下之人見其初進<lb/>
　未能盡孚信也裕无咎者人未我信我則寛裕以待<lb/>
　之獨行之正无患得患失之心人來摧我不膚撓不<lb/>
　目逃未受命者孟子曰我無官守我無言責豈不綽<lb/>
　綽然有餘裕哉裕無咎者蓋此義也如唐之韓愈宋<lb/>
　之蘇軾人忌其才為人所摧抑者屢矣賴其獨行之<lb/>
<pb n="24a"/>
　正不為小人所害也<lb/>
六二晉如愁如貞吉受茲介福于其王母象曰受茲介<lb/>
福以中正也<lb/>
　六二變未濟下卦為坎坎為加憂故曰愁如晉如愁<lb/>
　如言康侯慮事之深憂國之重也二本隂若變陽則<lb/>
　剛健矣康侯能憂國民得貞正之吉人君錫命受茲<lb/>
　介福于其王母如漢唐宗室勲臣雖居侯位而受王<lb/>
　爵想康侯勲勞之重父母得以王爵封諡之故曰于<lb/>
<pb n="24b"/>
　其王母以中正者得中正之道以顯父母也春秋僭<lb/>
　稱王者母亦為王母時諸侯人君恐未嘗錫其爵命<lb/>
　唐郭子儀以中興勲業之隆封汾陽王帝以錫其王<lb/>
　母之命矣受茲介福宜哉<lb/>
六三衆允悔亡象曰衆允之志上行也<lb/>
　六三變旅旅衆也人君用人衆所允信其悔亡乃上<lb/>
　行者上之志亦可行者宋相吕蒙正以夾袋收天下<lb/>
　之人材衆稱其賢者必大用之蓋得衆允悔亡之義<lb/>
<pb n="25a"/>
九四晉如鼫鼠貞厲象曰鼫鼠貞厲位不當也<lb/>
　鼫鼠同大鼠也九四變剥上卦為艮艮為鼠鼠性貪<lb/>
　竊故貪饕者以䑕竊議之時以碩䑕刺重歛者蠶<lb/>
　於民不修其政四居不當之位貪饕無厭剥削於民<lb/>
　如碩鼠之狀貞卜也卜其危厲矣北齊尉景為冀州<lb/>
　刺史大納賄賂神武令優者召董桶戲之董桶剥景<lb/>
　衣曰公剥百姓何為而不剥公衣上怒而逐之古有<lb/>
　伶諫諫臣不敢言者則伶人諫之尉景之貪主上知<lb/>
<pb n="25b"/>
　之而諫臣不能劾之賴有伶人以斥逐亦可見世變<lb/>
　之不古也<lb/>
六五悔亡失得勿恤往吉無不利象曰失得勿恤往有<lb/>
慶也<lb/>
　六五本柔弱變卦又為否本不可為晉之主然五爻<lb/>
　變剛上乾下坤尊卑之位定君臣之義明其悔亡矣<lb/>
　然康侯之德志在安邦患失患得之心俱无故曰得<lb/>
　失勿恤所往者吉无不利矣往有慶者又國人之同<lb/>
<pb n="26a"/>
　喜也如楚令尹子文三仕為令尹無喜色三已之無<lb/>
　愠色蓋得失得勿恤之義<lb/>
上九晉其角維用伐邑厲吉无咎貞吝象曰維用伐邑<lb/>
道未光也<lb/>
　上九變豫上卦為震震為龍晉其角者龍之威在角<lb/>
　也晉之進於上進之極矣變卦為豫猶豫之人猶有<lb/>
　未服者維用伐其邑使其服康侯之號令然興師問<lb/>
　罪維危厲不安則吉而无咎倘彼未服征伐不已雖<lb/>
<pb n="26b"/>
　正亦吝當知邑之未服乃我道之未光也春秋時齊<lb/>
　桓公㑹諸侯之師伐楚責之曰爾貢包茅不入蓋得<lb/>
　伐邑之道問罪之辭也<lb/>
䷣<hi>離下坤上</hi>明夷利艱貞<lb/>
　明日月之明也夷傷也明入地中勢必受傷利乎艱<lb/>
　難貞正則可免難<lb/>
彖曰明入地中明夷内文明而外柔順以蒙大難文王<lb/>
以之利艱貞晦其明也内難而能正其志箕子以之<lb/>
<pb n="27a"/>
　内文明而外柔順下離上坤也文王遭紂之惡囚于<lb/>
　羑里以蒙大難而演易自若箕子乃紂之至親亦遭<lb/>
　紂之惡内難而不能逃晦其明而為之奴正其志而<lb/>
　不怨二聖人可謂善處明夷之時也<lb/>
象曰明入地中明夷君子以莅衆用晦而明<lb/>
　當明夷之時人人可得逃難惟大臣蒞衆而不可逃<lb/>
　故用晦而明然用晦而明士君子之難事文王箕子<lb/>
　以之為萬世之標凖也<lb/>
<pb n="27b"/>
初九明夷于飛垂其翼君子于行三日不食有攸往主<lb/>
人有言象曰君子于行義不食也<lb/>
　明夷下卦元屬離離為日廣雅云日名陽鳥故有于<lb/>
　飛之象飛而至于垂其翼傷之深也初九變謙有勞<lb/>
　謙君子以拯救之君子于行三日不食有攸往者救<lb/>
　之力恐傷日月之明也主人有言者主厯象者也如<lb/>
　古之羲和之官日月未薄食之前先三日太史謁之<lb/>
　天子曰某日日有食之天子乃撤樂減膳告于四方<lb/>
<pb n="28a"/>
　明夷初爻之君子乃人臣也減膳往救義亦弗食也<lb/>
　左傳吳伐楚入郢申包胥如秦乞師哭於秦庭勺水<lb/>
　不入口者七日秦師乃出大敗吳師且國家有難人<lb/>
　臣乞師亦如救日之切義亦弗食也<lb/>
六二明夷夷于左股用拯馬壯吉象曰六二之吉順以<lb/>
則也<lb/>
　六二變泰下卦為乾乾為良馬馬之壯者則吉明出<lb/>
　於震至二爻經于巽位巽為股傷于左股天之左旋<lb/>
<pb n="28b"/>
　也二居臣位人臣拯救之吉如用壯馬以追逐之使<lb/>
　夫大明不至於受傷復還其光乃吉此人臣順天之<lb/>
　道可為後世法則也夏少康肇位乃季秋月朔辰弗<lb/>
　集于房瞽奏鼓嗇夫馳庶人走羲和尸厥官罔聞知<lb/>
　所以𦙍往征之蓋得拯馬壯吉之義<lb/>
九三明夷于南狩得其大首不可疾貞象曰南狩之志<lb/>
乃大得也<lb/>
　明夷下卦元屬離大明至此已行于離明之地曰南<lb/>
<pb n="29a"/>
　狩者離南方人君巡狩之地敬日之如君也大首渠<lb/>
　魁也明夷之大首如叛逆之大惡必聚羣醜以為㓂<lb/>
　苟急正之則恐醜類猖獗所傷反重既獲大首則餘<lb/>
　黨自可降服緩以治之乃大得也書曰殱厥渠魁脅<lb/>
　從罔治如諸葛亮之擒孟獲則五溪之蠻不征自服<lb/>
　得其大首之義也<lb/>
六四入于左腹獲明夷之心于出門庭象曰入于左腹<lb/>
獲心意也<lb/>
<pb n="29b"/>
　下卦為離離為大腹九三之日行于南狩經離之明<lb/>
　地入于左腹矣獲明夷之心者心在腹中得其大狩<lb/>
　矣六四變豐上卦為震震居東方日出之門户也出<lb/>
　于門庭則傷者不能害矣四居大臣之位能去明夷<lb/>
　之害獲心意也蓋明夷之明如唐武后幽中宗于房<lb/>
　州之時也大臣狄仁傑能去明夷之惡以復中宗之<lb/>
　辟史臣贊之曰取日虞淵洗光咸池替受五龍夾日<lb/>
　以飛蓋得獲明夷之心者矣<lb/>
<pb n="30a"/>
六五箕子之明夷利貞象曰箕子之貞明不可息也<lb/>
　六五變既濟上卦為坎當明夷之時及陷於坎險之<lb/>
　中蒙難之深也利貞者當忍辱用晦利乎貞正苟所<lb/>
　守不正則有禍矣箕子之貞正其明萬古不可息滅<lb/>
　也後世亦有明夷如箕子之用晦者如唐相裴延齡<lb/>
　貶陸贄於中州土塞其門鹽菜皆從狗竇中入德宗<lb/>
　未嘗知之丁謂謀罷冦凖相位真宗初不知之嵗餘<lb/>
　忽問左右曰吾目中久不見冦凖何也左右莫敢言<lb/>
<pb n="30b"/>
　上亦不再問且箕子為之奴紂愚自專其惡也唐宋<lb/>
　姦邪擅權斥逐大臣人君皆不知之嗚呼曽謂德宗<lb/>
　甚於紂之不明也<lb/>
上六不明晦初登于天後入于地象曰初登于天照四<lb/>
國也後入于地失則也<lb/>
　上六變賁山下之火光不能逺大扺日晦則月明明<lb/>
　夷至此日已晦矣月亦為明夷所傷不能明其晦矣<lb/>
　初登于天照四國者日之常則也後入于地為明夷<lb/>
<pb n="31a"/>
　所傷失其則矣此言紂之不仁失則而敗然則人君<lb/>
　何以為則知禮義崇教化親賢才去姦惡守此為則<lb/>
　國祚乃延後世亦有失則之君勝於紂者如秦始皇<lb/>
　焚詩書坑學士築長城崇峻宇君失則之甚也卒以<lb/>
　求仙而死于沙丘絶不知禮義為何事梁武帝窮兵<lb/>
　黷武捨身為奴失則之甚也卒以佞佛而餓死于臺<lb/>
　城亦不知禮義為何物嗚呼人君不知禮義而失國<lb/>
　者良可興嘆<lb/>
<pb n="31b"/>
䷤<hi>離下巽上</hi>家人利女貞<lb/>
　家人一家之人父子兄弟夫婦長幼之類上巽下離<lb/>
　二女同居利女貞者正家先自女子始如堯妻舜之<lb/>
　二女觀其治家之法二女正后妃之位能守婦道謹<lb/>
　家法則家道正<lb/>
彖曰家人女正位乎内男正位乎外男女正天地之大<lb/>
義也家人有嚴君焉父母之謂也父父子子兄兄弟弟<lb/>
夫夫婦婦而家道正正家而天下定矣<lb/>
<pb n="32a"/>
　女正位乎内離之中爻也男正位乎外巽之中爻也<lb/>
　二隂與五陽為應故曰正位家人有嚴君焉亦言五<lb/>
　爻之剛也故治國必先齊其家<lb/>
象曰風自火出家人君子以言有物而行有恒<lb/>
　家人上巽下離如風自火中出風火之氣合而為一<lb/>
　治家之道同心同德亦如風火之合氣也言有物者<lb/>
　究事物之理行有恒者行久逺之道<lb/>
初九閑有家悔亡象曰閑有家志未變也<lb/>
<pb n="32b"/>
　初九變漸下卦為艮艮為門闕為閽寺防閑有家者<lb/>
　也上巽下艮老婦士夫亦相防閑苟使防閑有理其<lb/>
　悔亦亡唯李賀齊名然少有癡病而多猜忌防閑妻<lb/>
　妾遇於苛酷而有散灰扃户癖時謂疾癡識者鄙之<lb/>
　非齊家之正也<lb/>
六二无攸遂在中饋貞吉象曰六二之吉順以巽也<lb/>
　六二變小畜得隂止陽之義二居臣位得婦道之正<lb/>
　家人之卦婦主中饋貞正而吉无攸遂者二爻變剛<lb/>
<pb n="33a"/>
　无所遂其剛健之志惟順與巽乃可從夫而克家也<lb/>
　蓋治國自齊家始詩美文王之德曰刑于寡妻至于<lb/>
　兄弟以御于家邦其斯之謂歟<lb/>
九三家人嗃嗃悔厲吉婦子嘻嘻終吝象曰家人嗃嗃<lb/>
未失也婦子嘻嘻失家節也<hi>嗃呼落切</hi>
　嗃嗃嚴厲貌嘻嘻言笑貌九三變益下卦為震震亦<lb/>
　有震雷虩虩笑言啞啞之象治家之道寧可嚴厲不<lb/>
　宜嘻笑嚴厲而吉家人敬畏不嚴而至于嘻笑失家<lb/>
<pb n="33b"/>
　節也終至羞吝蓋治家之道如冀缺夫婦之相敬如<lb/>
　賔梁鴻之婦孟光舉案齊眉嚴厲而吉也乃若梁冀<lb/>
　之妻孫夀為齲齒笑嘻嘻失節不能正家矣<lb/>
六四富家大吉象曰富家大吉順在位也<lb/>
　六四變同人同人之義亦欲家道之和同也禮記祭<lb/>
　義曰臣能世禄曰富非財利之富也士君子能齊家<lb/>
　治國如周公吕望傳世禄之久享國祚之逺斯為富<lb/>
　矣順在位者四居大臣之位承順國事不失臣節宜<lb/>
<pb n="34a"/>
　其大吉也<lb/>
九五王假有家勿恤吉象曰王假有家交相愛也<lb/>
　天生烝民人孰无家至于王假有家則立宗廟假鬼<lb/>
　神以為祭祀主三代以來人君皆以王稱至秦始皇<lb/>
　人君始稱皇帝臣下則為王侯宗廟既成則臣下交<lb/>
　相愛也如漢髙祖崩大臣使人迎代王王曰奉髙帝<lb/>
　宗廟重事也寡人不足以稱丞相陳平等曰臣等為<lb/>
　宗廟社稷計不敢忽願大王幸聴遂即帝位是為文<lb/>
<pb n="34b"/>
　帝蓋臣愛得君為宗廟祭祀主君愛得臣奉宗廟粢<lb/>
　盛九五變賁文采有光人君即位之初祗見厥祖羣<lb/>
　小訛言勿恤則吉苟或恤之則二三其德君臣不能<lb/>
　相愛<lb/>
上九有孚威如終吉象曰威如之吉反身之謂也<lb/>
　齊家之道以孚信威嚴為主上九變既濟家道成矣<lb/>
　人有威嚴孚信言不妄發行不妄動始得威如之吉<lb/>
　大學曰其家不可教而能教人者未之有也此反身<lb/>
<pb n="35a"/>
　之謂也江州陳氏族宗七百口每食設廣食長幼以<lb/>
　次坐而食有畜犬百餘亦共一牢食一犬不至諸犬<lb/>
　為之不食此信也非特信於家人亦信及豚魚也<lb/>
䷥<hi>兊下離上</hi>暌小事吉<lb/>
　暌乖離也上火下澤隂陽之氣不交必至乖離暌二<lb/>
　女同居其志不同行小事則吉大事則凶也<lb/>
彖曰暌火動而上澤動而下二女同居其志不同行說<lb/>
而麗乎明柔進而上行得中而應乎剛是以小事吉天<lb/>
<pb n="35b"/>
地暌而其事同也男女暌而其志通也萬物暌而其事<lb/>
類也暌之時用大矣哉<lb/>
　火之性炎上水之性潤下暌而不同也說而麗乎明<lb/>
　兊之附離也柔進而上行得中而應乎剛二剛而五<lb/>
　柔也天地之暌隂陽之交錯也其事同者時序之不<lb/>
　易也男女之暌家道之消長也其志通者父子兄弟<lb/>
　夫婦長幼不失其序也萬物之暌昆蟲草木飛走動<lb/>
　植之異也其事類者生成變化不失其時也<lb/>
<pb n="36a"/>
象曰上火下澤暌君子以同而異<lb/>
　君子和而不同小人同而不和暌之象也蓋人心秉<lb/>
　彞則同所見則異武王伐紂憂一時之无君伯夷切<lb/>
　諫憂萬世之無君武王伯夷皆不失為聖人此同而<lb/>
　異之義<lb/>
初九悔亡喪馬勿逐自復見惡人无咎象曰見惡人以<lb/>
辟咎也<lb/>
　此則國家之暌人臣出疆以避咎者初九變未濟下<lb/>
<pb n="36b"/>
　卦為坎坎之說卦曰其於馬也為美脊當暌之時人<lb/>
　臣越境以辟咎其悔亡已或者經過之處而喪其馬<lb/>
　勿逐自復者恐所失之處或有惡人急逐則有災咎<lb/>
　然國有禁令人亦難乎久藏待其久而自復也見惡<lb/>
　人以避咎者如孔子欲行其道轍環天下遭桓魋之<lb/>
　惡微服而過宋於魯見陽貨以辟咎也<lb/>
九二遇主于巷无咎象曰遇主于巷未失道也<lb/>
　宮中長㢘相通曰永巷此亦君臣為姦邪離間情志<lb/>
<pb n="37a"/>
　之暌不能宣言于朝而待君于永巷而言者人臣之<lb/>
　志忠誠故得无咎然事關朝政休戚所係非諂諛之<lb/>
　私言亦未失人臣之道也九二變噬嗑事有難言者<lb/>
　亦猶肉物之難噬宣王宴起羣臣無敢言者姜后脫<lb/>
　簪珥待罪於永巷而進諫亦遇主于巷之義也<lb/>
六三見輿曳其牛掣其人天且劓无初有終象曰見輿<lb/>
曳位不當也无初有終遇剛也<lb/>
　治家之法欲使家人温和則不暌苟或兇横不率則<lb/>
<pb n="37b"/>
　以禮義道之牛亦人家有豢之畜産也其初生者未<lb/>
　馴或曳其輿或掣其人教之者當破其天劓其鼻曳<lb/>
　其繩使其初之未馴者終至于馴不至乎傷人也此<lb/>
　蓋設牛以為喻欲子弟軰觀之以見其牛之可教而<lb/>
　馴豈有人而不如牛之可教乎遇剛者暌之二女同<lb/>
　居本暌六三變剛而為乾通卦為大有剛能不柔所<lb/>
　以不至于暌雖不當位變剛而吉也愚又有牛之說<lb/>
　以為喻隋時牛𢎞弟醉射殺𢎞駕車牛𢎞還妻曰叔<lb/>
<pb n="38a"/>
　射殺牛𢎞曰作脯坐定妻又曰叔射殺牛大是異事<lb/>
　𢎞曰已知顔色自若然𢎞之妻妬欲間𢎞兄弟而暌<lb/>
　𢎞之度量寛大不為其所間兄弟不至乖離亦可為<lb/>
　聽讒者之戒<lb/>
九四暌孤遇元夫文孚厲无咎象曰交孚无咎志行也<lb/>
　暌曷以為孤二女同居无陽而孤安有元夫之遇九<lb/>
　四變損上卦為艮為少男與下卦兊之少女相遇故<lb/>
　曰元夫夫婦交感其情相孚雖危殆不安亦无咎也<lb/>
<pb n="38b"/>
　人臣之遇舊君如宋相李昉以司空致仕於家太宗<lb/>
　元夕御宴以安車召昉為近侍曰昉可謂善人君子<lb/>
　也事朕兩入中書未嘗有傷人害物之事宜其今日<lb/>
　所享如此大臣與君相孚其志行者多類此<lb/>
六五悔亡厥宗噬膚往何咎象曰厥宗噬膚往有慶也<lb/>
　五為治晦之主安有厥宗噬膚之象六五變履上卦<lb/>
　為乾厥宗如同人六二變乾而有同人于宗之義噬<lb/>
　膚者暌而復合如歃血割耳之盟治家之道或兄弟<lb/>
<pb n="39a"/>
　夫婦有暌當求宗族之尊嚴者戒訓之苟或不聽重<lb/>
　則為盟誓以警畏之其悔亡往則何咎春秋時諸侯<lb/>
　謀尊王室謀伐鄰國之不用命者或制牛首歃血以<lb/>
　盟之如趙客毛遂說楚楚王未從遂取牛馬之血奉<lb/>
　銅盤以進王與歃血定從亦厥宗噬膚之義既盟之<lb/>
　後使暌者合從往則有慶也<lb/>
上九暌孤見豕貞塗載鬼一車先張之弧後說之弧匪<lb/>
冦婚媾往遇雨則吉象曰遇雨之吉羣疑亡也<lb/>
<pb n="39b"/>
　繫辭曰弦木為弧剡木為矢弧矢之利以威天下蓋<lb/>
　取諸暌暌二女同居无夫而孤往求匹配離與坎對<lb/>
　見豕負塗者坎為豕也暌之極必鬬古者人君征伐<lb/>
　載神主而行如文王卒武王載木主以伐紂載鬼一<lb/>
　車者神主耳非真鬼也鬼无形安能載初疑其來者<lb/>
　為冦先張之弧以迎敵之後知其來者求婚媾故說<lb/>
　之弧以釋疑上九變歸妹上震下兊和合為婚媾故<lb/>
　不暌也遇雨則吉者雷在澤上者雨而吉也羣疑亡<lb/>
<pb n="40a"/>
　者隂陽之和也<hi>木主事見伯夷傳</hi>
䷦<hi>艮下坎上</hi>蹇利西南不利東北利見大人貞吉<lb/>
　蹇難也如足之跛而難行遇險而有難也坎居正北<lb/>
　艮居東北水山之險也凡解難者先利乎西南不可<lb/>
　冒東北之險而遽進也利見大人者大人有德而可<lb/>
　以解難求見之心亦貞正而吉也<lb/>
彖曰蹇難也隂在前也見險而能止知矣哉蹇利西南<lb/>
往得中也不利東北其道窮也利見大人往有功也當<lb/>
<pb n="40b"/>
位貞吉以正邦也蹇之時用大矣哉<hi>知去聲</hi>
　險在前者如姦惡之徒在吾之前冒險而進必為其<lb/>
　所害聖人於彖辭曰見險而能止知矣哉人愚闇者<lb/>
　患得患失之心重雖見險難在前尚亦顧戀而未止<lb/>
　惟知者見險之不可行截然而止之故能免難利西<lb/>
　南往得中者五剛二柔而得中也不利東北其道窮<lb/>
　者初上二爻皆險隂而不可行也利見大人往有功<lb/>
　者蹇難之時不見大人以行事安得有功當位貞吉<lb/>
<pb n="41a"/>
　以正邦者五陽二隂皆當君臣之位又當貞吉而吉<lb/>
　可以正邦也治蹇之時功用之大也如此<lb/>
象曰山上有水蹇君子以反身脩德<lb/>
　蹇之難行君子豈宜躁進反身脩德可免於難<lb/>
初六往蹇來譽象曰往蹇來譽宜待也<lb/>
　蹇之下卦為艮艮止也不當往者也而曰往蹇來譽<lb/>
　何也初六變既濟既濟之時難已解矣君子之往往<lb/>
　必得譽也宜待者尤未敢苟進待其徵聘而後行也<lb/>
<pb n="41b"/>
　孟子曰太公辟紂居東海之濱聞文王作興曰盍歸<lb/>
　乎來吾聞西伯善養老者蓋有所待也<lb/>
六二王臣蹇蹇匪躬之故象曰王臣蹇蹇終无尤也<lb/>
　蹇蹇足將進而趦趄之義六二變井二居王臣之位<lb/>
　如臨井之時恐有臨深履薄之危常若蹇蹇而難行<lb/>
　匪躬之故非已身之有疾病也人臣待君之禮合如<lb/>
　此何怨之有如孔子於朝廷君在踧踖如也君召使<lb/>
　擯足躩如也至於執圭之時足蹜蹜如有循皆王臣<lb/>
<pb n="42a"/>
　蹇蹇之禮子曰事君盡禮人以為謟也蓋此義也<lb/>
九三往蹇來反象曰往蹇來反内喜之也<lb/>
　九三變比下卦為坤得平地而行无水山之險變卦<lb/>
　得比之主内喜可知伊尹耕于有莘樂堯舜之道當<lb/>
　桀之時以天下為已任五就湯五就桀往蹇來反不<lb/>
　畏蹇難來而又反反而又來得湯以成功出生民於<lb/>
　塗炭心内之喜曷可勝言<lb/>
六四往蹇來連象曰往蹇來連當位實也<lb/>
<pb n="42b"/>
　六四變咸山澤通氣故曰往蹇來連四居大臣之位<lb/>
　而能薦賢以解難引其朋類如拔茅連茹之來如蕭<lb/>
　何之追韓信魏無知之薦陳平婁師德之薦狄仁傑<lb/>
　仁傑之薦張柬之皆解難大臣位當之實也<lb/>
九五大蹇朋來象曰大蹇朋來以中節也<lb/>
　蹇至五爻居坎之中蹇已大矣故曰大蹇五居尊位<lb/>
　為治蹇之主九五變謙謙德之君而求賢才之朋以<lb/>
　共治庶大蹇之難可解以中節也然則治蹇之朋亦<lb/>
<pb n="43a"/>
　難乎其人如漢宣帝圖霍光等十一功臣於麒麟閣<lb/>
　漢顯宗圖中興二十八將於雲臺唐太宗圖開國功<lb/>
　臣二十四人於凌烟閣皆治蹇之大臣也<lb/>
上六往蹇來碩吉利見大人象曰往蹇來碩志在内也<lb/>
利見大人以從貴也<lb/>
　蹇難未解之時朋來治蹇豈能求才德之兼備者至<lb/>
　上六難巳解矣必求碩德之人以共治之如三代之<lb/>
　伊尹吕召碩德之大人也利見大人利見九五之大<lb/>
<pb n="43b"/>
　人以從貴也志在内者九三内喜之應也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易爻變易緼卷五<lb/>
</p>
<p>
</p>
  </div>
</body>
</text>
</TEI>
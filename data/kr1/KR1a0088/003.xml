<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周易爻變易緼卷三</head>
    <p>
<pb n="1a"/>
欽定四庫全書<lb/>
　周易爻變易緼卷三　　　元　陳應潤　撰<lb/>
䷊<hi>乾下坤上</hi>泰小往大來吉亨<lb/>
　泰通也時之治也小往小人之往大來君子之來小<lb/>
　人道消君子道長之時也吉而亨通君子得志之日<lb/>
　也蓋天地无否不知泰之為治天地无泰不知否之<lb/>
　為亂乾自姤之一隂長至三隂而為否坤自復之一<lb/>
　陽長至三陽而為泰隂之消小人之道日衰陽之長<lb/>
<pb n="1b"/>
　君子之道日盛繫辭曰作易者其有憂患乎當文王<lb/>
　與紂之事耶聖人於憂患之中觀世道之盛衰君子<lb/>
　小人之情狀故於泰否剥復等卦詳書之使後世君<lb/>
　子觀時之消長趨吉避凶免為小人所害非特為卜<lb/>
　筮設也<lb/>
彖曰泰小往大來吉亨則是天地交而萬物通也上下<lb/>
交而其志同也内陽而外隂内健而外順内君子而外<lb/>
小人君子道長小人道消也<lb/>
<pb n="2a"/>
　當泰之時天氣下降地氣上騰天地交而萬物通也<lb/>
　君明臣良上下交其志同也乾卦在内坤卦在外君<lb/>
　子居乎内小人居乎外君子引類而進道之長也小<lb/>
　人逐類而退道之消也此天地交泰吉亨極盛之時<lb/>
　也<lb/>
象曰天地交泰后以財成天地之道輔相天地之宜以<lb/>
左右民<hi>財裁通相左右皆去聲</hi>
　后人君也財與裁同制法度財成天地之道贊化育<lb/>
<pb n="2b"/>
　輔相天地之宜左之右之使民同歸于泰<lb/>
初九拔茅茹以其彚征吉象曰拔茅征吉志在外也<lb/>
　拔攻而舉之也書曰包匭菁茅祭祀藉用白茅取其<lb/>
　潔也楚辭以蘭茝比君子茅蘭之類也茹根之連也<lb/>
　彚類也征升也君子逢泰之時茍得進用必連引其<lb/>
　朋類以進如拔茅之連根也王制曰升於司徒不征<lb/>
　于鄉升於學不征於司徒征則吉甚言賢者之不茍<lb/>
　進也志在外者我旣升矣恐在外之君子不得進用<lb/>
<pb n="3a"/>
　引類而升欲使野無遺賢也初九變隂通卦為升升<lb/>
　進之説无疑矣如吕望申公之老亦待人君徵聘而<lb/>
　后升不肯茍進也<lb/>
九二包荒用馮河不遐遺朋亡得尚于中行象曰包荒<lb/>
得尚于中行以光大也<hi>馮音凴</hi>
　此周誥文法周公所作爻辭明矣包荒寛容貌不剛<lb/>
　也用馮河威勇貌不柔也不遐遺无偏也朋亡無黨<lb/>
　也言君子不剛不柔无偏无黨庶㡬乎中庸而行也<lb/>
<pb n="3b"/>
　九二變隂下卦為離離之文明剛柔相濟所以得尚<lb/>
　于中行以光大也人徒知浩大之世易為力殊不知<lb/>
　治泰之臣難為功堯舜之時泰之盛矣而猶有象恭<lb/>
　淊天巧言令色孔壬之人在帝左右以為君子害故<lb/>
　元凱之賢不能自進向非堯舜之聖禹臯稷契䕫龍<lb/>
　之賢以治之未知泰之果能全盛否象至不仁封之<lb/>
　有庳包荒穢也舞干羽而有苗格不遐遺也用馮河之<lb/>
　勇而誅四凶去其朋邪之黨也後世稱太平之治必<lb/>
<pb n="4a"/>
　言堯舜者以其事業光輝盛大也<lb/>
九三无平不陂无往不復艱貞无咎勿恤其孚于食有<lb/>
福象曰无往不復天地際也<lb/>
　陂傾也復還也天下之理未有平而不傾者亦未有<lb/>
　往而不返者否之久既復于泰之久守之不固恐亦<lb/>
　至于否也三處泰之盛天地交際時也茍不以艱難<lb/>
　貞正之道處之安得無咎得泰之久也九三變隂下<lb/>
　卦為兑兑説也孚信也我以正道治之勿恤其人之<lb/>
<pb n="4b"/>
　信與不信惟食其有福善之人同以治泰可保泰之<lb/>
　久也昔太康恃泰之久盤于㳺畋十旬勿返五子乃<lb/>
　作歌曰訓有之内作色荒外作禽荒甘酒嗜音峻宇<lb/>
　雕墻有一於此未或不亡唐太宗嘗曰房𤣥齡從我<lb/>
　定天下見創業之難魏徵與我安天下見守文之不<lb/>
　易然創業之不易既往矣守文難方與公等謹之蓋<lb/>
　得治泰艱貞之義<lb/>
六四翩翩不富以其鄰不戒以孚象曰翩翩不富皆失<lb/>
<pb n="5a"/>
實也不戒以孚中心願也<lb/>
　翩翩疾飛貌六四變陽通卦為大壯下卦之乾與上<lb/>
　卦之震為鄰陽氣翩翩而長大抵治泰之臣剛柔相<lb/>
　濟可也大壯則過乎剛矣過剛則好勝好勝則侈心<lb/>
　生而失實失實則不富矣人能節儉則富通國所知<lb/>
　不待告戒而後孚信也如晋石崇王愷羊琇之之徒<lb/>
　以奢侈相尚家雖富而名實貧宋相冦凖无地起樓<lb/>
　臺家雖貧而名實富四居大臣之位而治泰之臣能<lb/>
<pb n="5b"/>
　去奢從儉安于泰道可孚人人中心之願<lb/>
六五帝乙歸妹以祉元吉象曰以祉元吉中以行願也<lb/>
　帝乙商之賢君想歸妹之時占得此爻之變泰之上<lb/>
　卦三爻皆隂安有元吉之象六五變需需之彖曰有<lb/>
　孚光亨貞吉位乎天位以正中者正此爻之變也人<lb/>
　君居泰之時行泰之道盡憂勤之心毋怠荒之志則<lb/>
　受天福祉大善而吉中心得以行其所願欲也昔晋<lb/>
　許邁造郭璞為之筮得此爻璞曰君元吉自天宜學<lb/>
<pb n="6a"/>
　仙道蓋元吉自天非常之福璞恐其因是而有異圖<lb/>
　故以學仙之説喻之遏其非心此卜筮之良者也<lb/>
上六城復于隍勿用師自邑告命貞吝象曰城復于隍<lb/>
其命亂也<lb/>
　掘隍之土積而成城亦猶去否之道轉而為泰至于<lb/>
　上六處泰之極不能保守泰道復變于否亦猶崩城<lb/>
　之土復塡于隍此無平不陂之義凡兵衞守城城旣<lb/>
　崩矣師則勿用惟告命于邑人以相保守雖正亦吝<lb/>
<pb n="6b"/>
　者恐邑人保守之不能久也上六貴无位髙無民雖<lb/>
　有告命人勿聼之其命亦亂但上爻變陽通卦為大<lb/>
　畜為隂所遏故君道不能自遂夫治泰之君臣居安<lb/>
　慮危居存思亡至于城郭甲兵之事時復脩繕以備<lb/>
　不虞今也城復于隍是君臣躭於逸樂而不知懼如<lb/>
　唐安禄山之亂河朔諸城一時瓦解此否極之時也<lb/>
　雖然人君為治在德不在險秦始皇欲為子孫萬世<lb/>
　之業築城萬里以固金湯夫何不數年間人心一破<lb/>
<pb n="7a"/>
　城皆寸裂嗚呼人君保城之堅不如守德之固也<lb/>
䷋<hi>坤下乾上</hi>否之匪人不利君子貞大往小來<lb/>
　否塞也時之亂也否與泰相反泰則小往大來否則<lb/>
　大往小來泰則吉亨否則不利君子貞蓋小人道長<lb/>
　君子道消之時也不曰小人而曰匪人小人雖是非<lb/>
　不公臧否倒置至于親愛羞惡之心有時發見不能<lb/>
　全冺至于匪人肆無忌憚不知天理人倫為何事所<lb/>
　謂匪人者貌則人心則獸非人之類者也此等惡類<lb/>
<pb n="7b"/>
　在帝左右豈容一君子以立于朝不利君子貞貞卜<lb/>
　也當此之時君子當隱不可卜也卜雖吉亦不可進<lb/>
　用也進則禍不旋踵矣<lb/>
彖曰否之匪人不利君子貞大往小來則是天地不交<lb/>
而萬物不通也上下不交而天下无邦也内隂而外陽<lb/>
内柔而外剛内小人而外君子小人道長君子道消也<lb/>
　天地之氣不交萬物不能化育君臣之志不通萬邦<lb/>
　不能尊君小人在内君子在外何如其時否之極也<lb/>
<pb n="8a"/>
象曰天地不交否君子以儉德辟難不可榮以禄<lb/>
　君子居亂世當節儉其德以辟患難何可榮以禄邦<lb/>
　無道富且貴焉耻也<lb/>
初六拔茅茹以其彚貞吉亨象曰拔茅貞吉志在君也<lb/>
　泰之初九拔茅茹以其彚征吉者惟恐野有遺賢其<lb/>
　志在外也否之初六亦曰拔茅茹以其彚貞吉亨者<lb/>
　小人引類而進其卜亦吉亨但其志在君而不在外<lb/>
　如閹宦仇士良請老謂諸閹曰天子不可令閒暇閒<lb/>
<pb n="8b"/>
　暇必觀書見儒人減玩好省㳺幸吾屬恩且薄而權<lb/>
　輕矣莫如殖貨財盛鷹馬日以毬獵聲色蠱其心使<lb/>
　不得息則萬機在我此小人惟恐不得君所以志在<lb/>
　君而不在外也初六變陽通卦為无妄无妄之時小<lb/>
　人妄行君子不敢妄動也<lb/>
六二包承小人吉大人否亨象曰大人否亨不亂羣也<lb/>
　包容凶惡承順阿旨小人行之則吉大人行之則凶<lb/>
　大人居否之時而能亨通者潔身遠遯否亂其羣如<lb/>
<pb n="9a"/>
　逢萌挂冠梅福隱于呉門市卒張九齡遯于曲江裴<lb/>
　度之憩于緑野否而亨者也六二變陽下卦為坎陷<lb/>
　險之中可不慎哉<lb/>
六三包羞象曰包羞位不當也<lb/>
　小人道長至此已極其盛小人無忌憚凡可羞之事<lb/>
　包藏其醜靡所不為如唐郭宏霸為魏元忠嘗糞宋<lb/>
　之問為張昌宗奉溺器閆朝隱為武后代為犧牲此<lb/>
　皆匪人所為有為小人所不為之事六三變陽通卦<lb/>
<pb n="9b"/>
　為遯幸其位之不當故君子不為其所害<lb/>
九四有命无咎疇離祉象曰有命无咎志行也<lb/>
　自九四以上乾之三爻皆言君子者否極漸至于泰<lb/>
　矣大臣居九四之位有命受人君之爵命也疇類也<lb/>
　離麗也祉福也君子居否之世受命而无咎者欲使<lb/>
　同類之人離其福祉受其爵命如唐武后之時否之<lb/>
　時否之極也婁師德能薦狄仁傑仁傑薦張柬之卒<lb/>
　復中宗之辟其志行也九四變隂通卦為觀上之觀<lb/>
<pb n="10a"/>
　下欲得其治否之臣下之觀上欲求其治否之君<lb/>
九五休否大人吉其亡其亡繫于苞桑象曰大人之吉<lb/>
位正當也<lb/>
　六二以小人之黨盛故大人否亨五居尊位治否之<lb/>
　主九五變晉晉有康侯之德得否之道故小人之黨<lb/>
　得以休息之然則休否之道若何小人惟尚貪墨如<lb/>
　梁冀之賂元載之金因其貪墨而治之則小人之黨<lb/>
　休矣其亡其亡此其字指小人而言也古者未有錢<lb/>
<pb n="10b"/>
　陌褚幣貨賄惟有苞苴成湯禱雨有曰苞苴行歟苞<lb/>
　桑苞苴絲麻之類也小人之所以亡者係于苞桑之<lb/>
　貪墨也君子居安慮危居存慮亡潔已正人不得不<lb/>
　以苞桑為戒後漢張恢坐賍伏法貲物詔班羣臣惟鍾<lb/>
　離意得珠璣悉委于地曰此賍穢之寳誠不敢拜蓋<lb/>
　得係于苞桑之義<lb/>
上九傾否先否後喜象曰否終則傾何可長也<lb/>
　上九變隂上卦為兑兑説也故有先否後喜之象否<lb/>
<pb n="11a"/>
　至此已極否當傾矣先否者君子憂小人之黨盛後<lb/>
　喜者君子喜小人之黨傾也否終則傾理之常也后<lb/>
　漢閹宦張儉輩擅權殺戮大臣君子憂夫小人之黨<lb/>
　盛後董卓入朝盡殺羣閹君子喜小人黨之傾也<lb/>
䷌<hi>離下乾上</hi>同人于野亨利涉大川利君子貞<lb/>
　同人同心同德之人也上卦否既傾矣為人上者知<lb/>
　為惡之小人不可用故求同心同德之人以同治然<lb/>
　不求之於朝市而求之于田野者恐邪佞之人尚在<lb/>
<pb n="11b"/>
　朝市親戚相依宗族交薦舊政不改餘孽尚在故遠<lb/>
　求于野欲使舊染汚俗咸與惟新求之之切野無遺<lb/>
　賢矣不特賢者亨通利渉大川君臣有剛健之才不<lb/>
　畏險阻雖大川亦可利涉貞卜也蓋求賢之時利君<lb/>
　子之卜不利小人之卜以其人君之賢否也否卦曰<lb/>
　不利君子貞正與此卦相反也<lb/>
彖曰同人柔得位得中而應乎乾曰同人同人曰同人<lb/>
于野亨利渉大川乾行也文明以健中正而應君子正<lb/>
<pb n="12a"/>
也唯君子為能通天下之志<lb/>
　同人柔得位得中而應乎乾曰同人聖人先言此爻<lb/>
　自乾之九二而變曰同人繼之曰同人曰同人于野<lb/>
　亨者言同人之義自此發也利渉大川乾行者言上<lb/>
　卦乾行之健雖大川可渉而无畏文明以健中正而<lb/>
　應君子正者言下卦離之文明二剛一柔而健也二<lb/>
　爻之柔居中而正與上之五剛為應君子之正應也<lb/>
　唯君子能通天下之志使野无遺賢也嗚呼人之有<lb/>
<pb n="12b"/>
　才有德志欲見用於君不幸生於草野上无親戚朋<lb/>
　友之依下无蜉□蚍子之援不有文明之主以聘用<lb/>
　之則與草木同腐求同人于野通天下之志也<lb/>
象曰天與火同人君子以類族辯物<lb/>
　天不能自明借日月星辰以代明君不能自治求賢<lb/>
　哲俊又以同治君子觀同人之象分類族序辯別物<lb/>
　理君子同心德何憂不治<lb/>
初九同人于門无咎象曰出門同人又誰咎也<lb/>
<pb n="13a"/>
　初九變隂下卦為艮艮為門闕故有同人于門之義<lb/>
　賢哲在門聞上有聘賢出自國門而得同心同德之<lb/>
　人故无咎如燕昭王築臺求賢郭隗先至曰請自隗<lb/>
　始此亦同人于門之義<lb/>
六二同人于宗吝象曰同人于宗吝道也<lb/>
　六二變陽通卦為乾宗族類也求同人而先於宗族<lb/>
　人君茍不見疑臣下亦疑之謂其不舉賢而私于宗<lb/>
　族也此吝道也孟子舉季孫之言曰異哉子叔疑使<lb/>
<pb n="13b"/>
　已為政不用則亦已矣又使其子弟為卿人孰不欲<lb/>
　富貴而獨於富貴之中有私龍斷焉以罔市利也是<lb/>
　亦同人于宗吝道也之義<lb/>
九三伏戎于莽升其髙陵三嵗不興象曰伏戎于莽敵<lb/>
剛也三嵗不興安行也<lb/>
　山林隱逸之人有忍死不肯應召聘者如介子推抱<lb/>
　樹泄桞閉門者何限不幸遭凶暴之君如公孫述徵<lb/>
　李業不起遣尹融持毒酒以飲之豈但伏戎于莽而<lb/>
<pb n="14a"/>
　已同人下卦元屬離離有甲胄兵戈之象九三變震<lb/>
　震有萑葦決躁之義賢人避之之久各安行其志也<lb/>
九四乘其墉弗克攻吉象曰乗其墉義弗克也其吉則<lb/>
困而反則也<lb/>
　墉城垣隱者治其髙墉而深避之如叚干木踰垣而<lb/>
　走人君弗能攻也義弗克也所謂吉者則困以待之<lb/>
　冀其久而應聘乃復其常聘之則也九四變巽有為<lb/>
　髙為進退之象故有乗其墉之義<lb/>
<pb n="14b"/>
九五同人先號咷而後笑大師尅相遇象曰同人之先<lb/>
以中直也大師相遇言相尅也<hi>號平聲</hi>
　同人不肯應聘者有先號咷而泣者人君以大師臨<lb/>
　遇之與之相遇可笑也歟先之以不應聘者中直也<lb/>
　後聘之以大師者不得已而起也九四變離離有甲<lb/>
　胄干戈之象離之六五亦有出涕沱若戚嗟若之義<lb/>
　與此爻互相發輝後漢樊英隱南陽順帝備𤣥纁徵<lb/>
　之固辭切責郡縣英不得已到京師强輿入殿猶不<lb/>
<pb n="15a"/>
　屈帝怒曰朕能生君能殺君能貴君能賤君能富君<lb/>
　能貧君何以慢朕命英曰臣受命于天陛下焉能生<lb/>
　臣殺臣臣見暴君如見仇讐立其朝猶不肯可得而<lb/>
　貴乎雖在布衣之列不易萬乗之尊又可得而賤乎<lb/>
　陛下焉能貴臣焉能賤臣非禮之粟雖萬鍾不受申<lb/>
　其志雖簟食不厭陛下焉能富臣焉能貧臣帝不能<lb/>
　屈乃為英設壇令公車令導尚書奉引賜几杖延問<lb/>
　得失拜五官中郎將後稱疾篤而歸此得同人出處<lb/>
<pb n="15b"/>
　之正也<lb/>
上九同人于郊无悔象曰同人于郊志未得也<lb/>
　王國百里為郊周禮五百里為遠郊同人求之於野<lb/>
　或未能得又當求之于遠郊使賢者无遺人君之志<lb/>
　无未得之患乃能无悔上九變兌於地也為剛鹵蓋<lb/>
　遠郊海濱之地如<hi>闕</hi>
䷍<hi>乾下離上</hi>大有元亨<lb/>
　大有大有為之君也人君盛德大業盛大富有无少<lb/>
<pb n="16a"/>
　虧欠故大善而亨通也<lb/>
彖曰大有柔得尊位大中而上下應之曰大有其德剛<lb/>
健而文明應乎天而時行是以元亨<lb/>
　大有柔得尊位而上下應之曰大有此乾卦九五之<lb/>
　象柔居尊位乃在大有之卦其德剛健而文明應乎<lb/>
　天而時行上卦之離文明應下卦乾陽之剛健也人<lb/>
　君有大有之德宜其大善而亨通也人臣有大有之<lb/>
　德輔君而大治也<lb/>
<pb n="16b"/>
象曰火在天上大有君子以遏惡揚善順天休命<lb/>
　火在天上如日月星辰雷電之明遏絶惡人勸揚善<lb/>
　類此大有君臣順天丕休之命也<lb/>
初九无交害匪咎艱則无咎象曰大有初九无交害也<lb/>
　大有之卦自乾之九五變來乾卦皆説君德大有亦<lb/>
　多言人君之事天子無私交如周鄭始焉交質終焉<lb/>
　交惡交惡則為害也然則富有之人亦不可濫交如<lb/>
　石崇二十四友金谷之宴轉眼而為仇敵交不擇友<lb/>
<pb n="17a"/>
　為害深矣初九變隂下為巽巽順之人易為託交茍<lb/>
　不以艱難之道處之寧免災害且爻辭之内初曰匪<lb/>
　咎又曰无咎何也蓋朋友居五常之一士君子豈宜<lb/>
　絶交爲人貧賤寧有不依富貴而成名者彼之初來<lb/>
　託交於我匪其咎也我不察其賢愚不審其邪正一<lb/>
　時濫與之交咎在我而不在彼此艱則无咎之義宋<lb/>
　冦凖不審丁謂之姦王安石明知吕惠卿之邪而與<lb/>
　之交均受其害也<lb/>
<pb n="17b"/>
九二大車以載有攸往无咎象曰大車以載積中不敗<lb/>
也<lb/>
　九二變離離之中爻屬乾乾為大輿二為大有之臣<lb/>
　君旣富有人臣享君之禄受君之賜亦皆富有至於<lb/>
　臨大事如當有人任重致逺无所往而不利故得无<lb/>
　咎至如積中不敗又有十説漢之疏廣為太傳兄子受<lb/>
　為少傅告老而歸上與太子厚賜黄金羣臣故僚祖<lb/>
　道東門送車百兩以常人載金而歸尚慮人議其私<lb/>
<pb n="18a"/>
　或有敗事如廣受所載之金皆上所賜滿載而歸積<lb/>
　中不敗矣誰得而咎之<lb/>
九三公用亨于天子小人弗克象曰公用亨于天子小<lb/>
人害也<hi>亨享同</hi>
　九三變隂下卦為兑兑説也大有之君臣富盛三四<lb/>
　皆公卿之位如禘祫烝嘗燕享之時天子享公小人<lb/>
　弗克預其享者則有賊害之心如中山饗士司馬子<lb/>
　期怒其羊羮不遍而伐中山鄭靈公解黿召子公而<lb/>
<pb n="18b"/>
　弗與子公染指於鼎嘗之而出遂伐靈公皆小人弗<lb/>
　克之害也<lb/>
九四匪其彭无咎象曰匪其彭无咎明辨晳也<lb/>
　凡經文之難解者中間或有脱簡缺文固難强解如<lb/>
　大有之九四匪其彭疑有缺文也然以上下文意攷<lb/>
　之義亦易通大有君臣富盛時當泰安无非燕樂以<lb/>
　享以祀九二之臣旣用大車以載九三公用享于天<lb/>
　子四居大臣之位烏得不預其享爻辭曰匪其彭彭<lb/>
<pb n="19a"/>
　者車聲之衆多也詩曰出車彭彭九四之大臣多於<lb/>
　九三之公車也公侯大夫之車自有等級九四變隂<lb/>
　上卦為艮艮有門闕之限艮為閽寺守門闕者也晳<lb/>
　天色之早也辨明察其車馬之等級毋容僭越越令<lb/>
　則有咎如漢曹操魏司馬昭初為三公出入警蹕同<lb/>
　于天子不早與之辨明致有簒逆之禍易所謂臣弑<lb/>
　君子弑父非一朝一夕之故由辯之不早辯此之謂<lb/>
　也<lb/>
<pb n="19b"/>
六五厥孚交如威如吉象曰厥孚交如信以發志也威<lb/>
如之吉易而无備也<hi>易音異</hi>
　有孚信者不待久交而人自敬有嚴威者不待有備<lb/>
　而人自畏六五變乾有剛健中正之德既居尊位君<lb/>
　臣孚信威嚴吉之至也信以發志者如周武王伐紂<lb/>
　會諸侯不期而至者八百國易而无備如漢光武待<lb/>
　馬援脱畧邊幅視公孫述萬萬也大有君臣同心同<lb/>
　德咸以威信為主<lb/>
<pb n="20a"/>
上九自天祐之吉无不利象曰大有上吉自天祐也<lb/>
　乾之九五變為大有豈在乾之上九則動而有悔在<lb/>
　大有之上九則吉无不利何也此爻變隂上卦為震<lb/>
　震為長子人君久居天位而得皇儲之賢如禹之於<lb/>
　啟文王之於武王繼大有之君位其吉可勝言哉然<lb/>
　人君得子之賢皆上天之眷祐也<lb/>
䷎<hi>艮下坤上</hi>謙亨君子有終<lb/>
　謙者讓也敬也卑以自牧也有其德而不居有其功<lb/>
<pb n="20b"/>
　而不伐有其位而若无君子用謙之道亨通而有終<lb/>
　也<lb/>
彖曰謙亨天道下濟而光明地道卑而上行天道虧盈<lb/>
而益謙地道變盈而流謙鬼神害盈而福謙人道惡盈<lb/>
而好謙謙尊而光卑而不可踰君子之終也<lb/>
　謙以三爻之一陽攝衆隂三不當位惟謙然後能亨<lb/>
　天道下濟而光明下卦之艮以一陽與羣隂交如<lb/>
　天道之下濟天下皆光明也地道卑而上行上卦之<lb/>
<pb n="21a"/>
　坤卑而在上天道虧盈而益謙盈者自滿也害謙者<lb/>
　也天惡其自滿也虧損其盈而増益其謙者福善禍<lb/>
　淫也地道變盈而流謙以水為喻如水在地上盈而<lb/>
　不溢可也盈有溢則當變化而流散之鬼神害盈而<lb/>
　福謙人道惡盈而好謙人之自滿而肆暴者非特人<lb/>
　惡之鬼神亦不能容之桀紂自滿而敗國文王小心<lb/>
　而得位謙尊而光人君居天位之尊愈謙而愈光卑<lb/>
　而不可踰者又戒君臣不可過於謙而有足恭之失<lb/>
<pb n="21b"/>
　君子守謙之終也如此<lb/>
象曰地中有山謙君子以裒多益寡稱物平施<hi>裒倍同施去聲</hi>
　山髙大地卑下而山在地中藴崇髙之勢而居卑下<lb/>
　之地謙之象也君子裒多益寡稱物平施損有餘而<lb/>
　補不足俯髙就下之義也<lb/>
初六謙謙君子用涉大川吉象曰謙謙君子卑以自牧<lb/>
也<lb/>
　初六變陽通卦為明夷明在地中君子用晦時也謙<lb/>
<pb n="22a"/>
　而又謙故曰謙謙君子大川至險之處用涉險之心<lb/>
　以敬其事則行无不吉卑以自牧者如顔淵簞食瓢<lb/>
　飲不改其樂原憲蓬户匡坐而歌所至者髙所飬者<lb/>
　卑皆謙謙君子之德也<lb/>
六二鳴謙貞吉象曰鳴謙貞吉中心得也<lb/>
　六二變升下卦為巽巽為風故曰鳴謙謙光君子又<lb/>
　行巽順之德宜其聲聞于外貞正而吉也二居臣位<lb/>
　謙聲之著中心之德也世固有謙而不正者如共工<lb/>
<pb n="22b"/>
　象恭淊天驩兠令色孔壬王莽謙恭下士外貌似謙<lb/>
　心實不正亦有正而不謙者如禰衡之悖慢黄祖嵇<lb/>
　康之微忽鍾㑹周顗之簡慢王導其心雖正貌實不<lb/>
　謙二者皆不中節不得其死為人臣者惟謙而又正<lb/>
　可以鳴謙之道而得中心之願焉<lb/>
九三勞謙君子有終吉象曰勞謙君子萬民服也<lb/>
　謙之下卦元屬艮艮止也何勞之有九三變隂通卦<lb/>
　為坤説卦曰致役乎坤故勞勞謙君子有終吉者如<lb/>
<pb n="23a"/>
　禹之治水八年于外三過其門而不入至于地平天<lb/>
　成而後止勞而有終也勞而不伐萬民之所以服也<lb/>
　夫子自十五志學至于七十而不踰矩此又終身之<lb/>
　勞有終之吉也若曰譬如為山未成一簣止吾止也<lb/>
　則非勞謙有終之義<lb/>
六四无不利撝謙象曰无不利撝謙不違則也<lb/>
　六四變陽上卦為震雷在山上有撝布號令之象故<lb/>
　曰撝謙凡謙之人守謙之道不違法則故无不利然<lb/>
<pb n="23b"/>
　則謙之則若何此爻通卦變為小過小過之象有曰<lb/>
　君子以行過乎恭䘮過乎哀用過乎儉皆違謙之則<lb/>
　也然則撝謙不違其則若何如周公吐哺握髪以待<lb/>
　士則謙不至于足恭髙子羔執親之䘮泣血三年未<lb/>
　嘗見齒則哀不至于滅性茅容之殺雞奉母䟽食延<lb/>
　賓則儉不至于廢禮此皆謙之則也<lb/>
六五不富以其鄰利用侵伐无不利象曰利用侵伐征<lb/>
不服也<lb/>
<pb n="24a"/>
　謙得之裕也裕則富五居尊位欲使天下之人行謙<lb/>
　之道而富而曰不富以其鄰何也蓋六五變蹇上坎<lb/>
　下艮坎艮之位東北為鄰坎之中滿行險者也鄰國<lb/>
　之人或有持盈以害謙者利用侵伐以征其不服則<lb/>
　彼此之國无所不利左傳有鐘鼔曰侵无曰伐公羊<lb/>
　傳曰捔曰侵精曰伐穀梁𫝊曰苞人民毆牛馬曰斬<lb/>
　侵樹木壊宫室曰伐皆征其不服者如呉王夫差徵<lb/>
　兵革於越徵百牢於魯宋害鄰國之謙者也越征之<lb/>
<pb n="24b"/>
　而呉遂滅秦始皇築長城建阿房害天下之謙者也<lb/>
　漢征之而秦遂亡陳后主營結綺搆臨春害都國之<lb/>
　謙者也隋征之而陳遂廢隋煬帝造流珠揚錦㠶害<lb/>
　四海之謙者也唐征之而隋遂䘮害謙之君天地鬼<lb/>
　神之所惡也可不鑒哉<lb/>
上六鳴謙利用行師征邑國象曰鳴謙志未得也可用<lb/>
行師征邑國也<lb/>
　六二爻辭曰鳴謙貞吉中心得也上六亦曰鳴謙志<lb/>
<pb n="25a"/>
　未得何也世之君子唯巽順者可以鳴謙六二變巽<lb/>
　故有中心之得上六變艮艮其輔言有序能言者也<lb/>
　亦曰鳴謙艮之上爻重剛无謙巽之德故志未得邑<lb/>
　國如子男之邦或受爵命為卿相者如漢之梁冀跋<lb/>
　扈宅第充塞黄都晉之石崇步障蠟薪香塵委地唐<lb/>
　之元載黄金五駝珠珍敵國蜀之孟昶七寳溺器窮<lb/>
　奢極侈皆持盈害謙之甚者也人君鳴謙以化民茍<lb/>
　不率化利用行師以征之邑國之征易為力也故不<lb/>
<pb n="25b"/>
　用侵伐<lb/>
䷏<hi>坤下震上</hi>豫利建侯行師<lb/>
　豫逸樂也逸樂之人易為怠惰雷出地上發聲警動<lb/>
　聖人觀其象建侯以治之行師以伐之欲其不躭于<lb/>
　逸樂而豫怠也<lb/>
彖曰豫剛應而志行順以動豫豫順以動故天地如之<lb/>
而況建侯行師乎天地以順動故日月不過而四時不<lb/>
忒聖人以順動則刑罰清而民服豫之時義大矣哉<lb/>
<pb n="26a"/>
　剛應而志行順以動豫豫以一陽居四爻而應羣隂<lb/>
　如天地久蟄之時雷一發聲萬物皆動坤下震上順<lb/>
　以動豫也豫順以動天地順以時而雷發聲而况建<lb/>
　侯行師不行天之號令乎天地託雷為之號令故日<lb/>
　月不失其序四時行不忒其氣如聖人觀雷之發聲<lb/>
　以行其號令則刑罰清肅萬民咸服此豫之時義之<lb/>
　大也如此<lb/>
象曰雷出地奮豫先王以作樂崇德殷薦之上帝以配<lb/>
<pb n="26b"/>
祖考<lb/>
　月令仲春雷乃發聲奮發也先王以雷聲和暢而作<lb/>
　樂尊崇先祖之德殷以此時薦之上帝以配祖考如<lb/>
　後世周祀文王于明堂以配上帝抑殷郊天祭祖之<lb/>
　時卜得此卦聖人書之如隨之上六王用亨于西山<lb/>
　之義<lb/>
初六鳴豫凶象曰初六鳴豫志窮凶也<lb/>
　雷之發聲初出地上安得為凶初六變陽通卦為震<lb/>
<pb n="27a"/>
　洊雷争鳴天必震怒為善君子處之自善為惡小人<lb/>
　用之志窮天必誅殛其凶可知然不曰雷而曰鳴豫<lb/>
　者蓋逸豫之人躭于宴樂曾不知懼及為雷鳴心亦<lb/>
　震恐春秋傳書雷震夷伯之廟罪之也於是展氏有<lb/>
　隱慝焉警之深矣<lb/>
六二介于石不終日貞吉象曰不終日貞吉以中正也<lb/>
　豫樂之人不溺於㳺宴則溺於聲色二居臣位逢豫<lb/>
　樂之主宜㳺宴者也何介于石不終日而貞吉六二<lb/>
<pb n="27b"/>
　變坎易柔而為剛通卦變解患難初解之時何暇宴<lb/>
　樂中正之臣持心剛介其堅如石絶豫樂之念守剛<lb/>
　貞之節見㡬而作不侯終日所以中正而吉也唐王<lb/>
　毛仲牧馬之厮役也有寵於上嫁女之時奏𤣥宗曰<lb/>
　臣萬事已備但未得佳客耳上曰知汝所不能致者<lb/>
　宋璟也明日勅璟至第璟至執酒謝恩飲不盡巵而<lb/>
　歸此得介于石不終日貞吉之義<lb/>
六三盱豫悔遲有悔象曰盱豫有悔位不當也<lb/>
<pb n="28a"/>
　盱張目上視也禮曰凡視於面則傲三居臣下不當<lb/>
　之位君臣之志未合朝覲之時不能盡禮反張目上<lb/>
　視其君其君烏得不怒然止於有悔者何也六三變<lb/>
　艮通卦為小過小過之義過之小者也人有小過則<lb/>
　當速改悔遲不改寧免於悔孟子曰觀人莫良於眸<lb/>
　子宋李承之曰王安石眼多於白甚於王敦它日亂<lb/>
　天下者必此人也后果以變法亂天下蔡京入廟立<lb/>
　班之際京注目仰視久而不瞬陳瑩中曰此人得志<lb/>
<pb n="28b"/>
　乃國家之大賊遂䟽京悖逆十事京知過不改卒有<lb/>
　竄逐之禍<lb/>
九四由豫大有得勿疑朋盍簪象曰由豫大有得志大<lb/>
行也<lb/>
　四以一陽攝衆隂為豫之主四居大臣之位政由已<lb/>
　出故曰由豫九四變坤坤有得朋之象坤之六四括<lb/>
　囊猶豫而未決必求朋友而決其疑盍合也簪冠之<lb/>
　笄也猶言聚首也大臣苟有所疑謀及朋友疑可以<lb/>
<pb n="29a"/>
　決所以君臣大有得志乃大行也昔房𤣥齡善謀杜<lb/>
　如晦善斷唐太宗初與𤣥齡謀而有疑召如晦至卒<lb/>
　如𤣥齡之言蓋得勿疑朋盍簪之義<lb/>
六五貞疾恒不死象曰六五貞疾乗剛也恒不死中未<lb/>
亡也<lb/>
　人之逸豫太過則罹于疾病况五居尊位為豫之主<lb/>
　溺於樂疾病生矣貞卜也恒久也何以卜其恒久而<lb/>
　不死六五變陽上卦為兑兑為巫巫醫之屬醫禱力<lb/>
<pb n="29b"/>
　焉柔爻變剛得五之正位與下卦二柔之志合君得<lb/>
　臣以醫禱故曰六五貞疾乗剛也既得剛健宜其恒<lb/>
　乆而不死也周武王有疾周公禱之翼日乃瘳見於<lb/>
　金縢之書此其義也<lb/>
上六𡨕豫成有渝无咎象曰𡨕豫在上何可長也<lb/>
　上處豫之終豫樂之極至于昏冥已成其疾茍不渝<lb/>
　變安能无咎上六變離日昃之時在上之人溺於逸<lb/>
　豫宴樂至於昏冥之極而不知變何可乆也如太康<lb/>
<pb n="30a"/>
　尸位以逸豫畋于有洛十旬勿返商紂為長夜之飲<lb/>
　皆冥豫之極不知變者䘮身失國將誰咎哉<lb/>
䷐<hi>震下兑上</hi>隨元亨利貞无咎<lb/>
　隨上兑下震少女從長男隨之義也蓋乾之上九來<lb/>
　歸坤之下坤之初六往居乾之上剛來下柔動必説<lb/>
　隨况少女配長男必以禮合大亨而利乎貞正然後<lb/>
　无咎<lb/>
彖曰隨剛來而下柔動而説隨大亨貞无咎而天下隨<lb/>
<pb n="30b"/>
時隨時之義大矣哉<lb/>
　震之動則兑説兑之動則震交此剛來下柔動而説<lb/>
　隨之義上之人夫婦之道以禮合大亨以正无咎則<lb/>
　天下之人皆隨之以盡夫婦之道隨之以時則天下<lb/>
　之男女不失其時君臣之道亦然賢才在下茍能以<lb/>
　禮聘之則天下之賢才亦隨時而為治隨時之義所<lb/>
　以為大<lb/>
象曰澤中有雷隨君子以嚮晦入宴息<lb/>
<pb n="31a"/>
　雷鳴於澤中澤隨雷而動君子不敢有所作為惟嚮<lb/>
　隱晦之處宴息以自安<lb/>
初九官有渝貞吉出門交有功象曰官有渝從正吉也<lb/>
出門交有功不失也<lb/>
　官媒妁之官周禮媒氏掌萬民之判以少女配長男<lb/>
　必求媒妁之官有渝恐有變易如年不相若才不相<lb/>
　當必得父母之命媒妁之言然後婚娶出門之時敬<lb/>
　之戒之交禮之後便見德言容功之事如此從正則<lb/>
<pb n="31b"/>
　吉倘無媒而自嫁則茍合矣何吉之有宋晏殊判南<lb/>
　京范仲淹為大理丞居憂一日晏謂范曰吾一女及<lb/>
　笄君為我擇壻范擇富臯即富弼也此則相臣擇壻<lb/>
　而為相而媒氏又為大相也士君子之出處亦然茍<lb/>
　不征于鄉不升于學或隱于田野不以禮聘則冐然<lb/>
　茍進烏合之徒矣故君子動必以正初九變隂通卦<lb/>
　為萃萃之彖曰利見大人亨聚以正也萃聚之初亦<lb/>
　貴乎正<lb/>
<pb n="32a"/>
六二係小子失丈夫象曰係小子弗兼與也<lb/>
　隨卦上兑下震五剛而二柔二與五為正應當係五<lb/>
　之丈夫何係于小子而失丈夫六二變陽通卦為兌<lb/>
　二女同居故下卦係于初爻之小子而失五爻之丈<lb/>
　夫矣然婦人无兩從之理故以弗兼與為戒如王猛<lb/>
　亦英傑士也生於晉之時不事中國而事秦之苻堅<lb/>
　所謂係小子而失丈夫者也惜哉<lb/>
六三係丈夫失小子隨有求得利居貞象曰係丈夫志<lb/>
<pb n="32b"/>
舎下也<hi>舎上聲</hi>
　六三變革當變革之時三居二四之間可係于五爻<lb/>
　之丈夫亦可係于初爻之小子隨有求而皆得利居<lb/>
　貞者當係五爻之丈夫為正而舎下之初爻之小子<lb/>
　矣馬援當變革之時舎公孫述而依漢光武援之言<lb/>
　曰當今之時不但君擇臣臣亦擇君正此義也<lb/>
九四隨有獲貞凶有孚在道以明何咎象曰隨有獲其<lb/>
義凶也有孚在道明功也<lb/>
<pb n="33a"/>
　九四變屯上坎下震皆男也婦人无兩從之禮茍隨<lb/>
　而有所獲其卜亦凶四居大臣之位當屯難之時不<lb/>
　能守節事主烏合以隨蘇秦之相六國馮道之事五<lb/>
　代自謂其功有孚于道路之間誰得而咎之殊不知<lb/>
　其邪情穢行有甚於夏姬之事九夫者其功何足取<lb/>
　哉故聖人於其象曰隨有獲其義凶者甚言士大夫<lb/>
　不可失身妄隨自取凶德至曰有孚在道明功者先<lb/>
　儒謂五霸者功之首罪之魁也蓋此義也晉郄超與<lb/>
<pb n="33b"/>
　桓温往反宻計超父愔不知超曰我亡后公若大損<lb/>
　眠食可呈此箱愔大怒曰小子死晚矣愔始知超罪<lb/>
九五孚于嘉吉象曰孚于嘉吉位正中也<lb/>
　孚信也嘉美也婚禮謂之嘉禮乾之文言曰嘉會足<lb/>
　以合禮五與二合婚姻之道正君臣以義合者也厥<lb/>
　孚尤嘉九五變震上下陽剛孚信尤篤况五居尊位<lb/>
　為隨之主既有其德人臣烏得不隨之君臣相孚嘉<lb/>
　而吉也魏文侯遣樂羊攻中山三年拔之文侯出示<lb/>
<pb n="34a"/>
　謗書一篋茍非文侯信之篤用之專則樂羊安得成<lb/>
　功唐太宗伐遼房𤣥齡守京師有男子上急變𤣥齡<lb/>
　馹遣追帝帝視奏巳斬男子曰公何不自信君臣之<lb/>
　相孚者此宜其嘉而吉也<lb/>
上六拘係之乃從維之王用亨于西山象曰拘係之上<lb/>
窮也<lb/>
　拘執也係<graphic n="KR2967" url="https://raw.githubusercontent.com/kanripo/KR-Gaiji/master/images/KR2967.png" mimeType="image/png"/>也維綱也隔也古之囚有罪者坐嘉石<lb/>
　禁圜扉下蠶室文王无罪而遭商紂之暴虐以蒙大<lb/>
<pb n="34b"/>
　難囚於羑里内則拘執係<graphic n="KR2967" url="https://raw.githubusercontent.com/kanripo/KR-Gaiji/master/images/KR2967.png" mimeType="image/png"/>外則維綱隔絶知后世<lb/>
　禁錮不容其出入者王用亨于西山禱于上下神祗<lb/>
　明其無罪往往文王蒙難之時卜得此爻遇隨之无<lb/>
　妄无妄上九曰窮之災也茍使隨之上六不變安<lb/>
　得有无妄之災又安得有拘係從維之象即此而推<lb/>
　爻變之説坦然明白<hi>亨享通<graphic n="KR2967" url="https://raw.githubusercontent.com/kanripo/KR-Gaiji/master/images/KR2967.png" mimeType="image/png"/>力/奚切絓<graphic n="KR2967" url="https://raw.githubusercontent.com/kanripo/KR-Gaiji/master/images/KR2967.png" mimeType="image/png"/>也</hi>
䷑<hi>巽下艮上</hi>蠱元亨利涉大川先甲三日後甲三日<hi>先後皆去聲</hi>
<pb n="35a"/>
　蠱蟲之壊皿者也皿蟲則難治病蠱則難醫事之難<lb/>
　幹者亦猶蠱之難治也元亨大亨也利涉大川幹蠱<lb/>
　之人如涉大川兢兢業業唯恐不濟先甲三日辛也<lb/>
　有自新之義後甲三日丁也有丁艱之慮先甲三日<lb/>
　窮其事之所以然曷為而能幹後甲三日究其事之<lb/>
　所將然曷為而能防思之深慮之遠不至于敗事也<lb/>
彖曰蠱剛上而柔下巽而止蠱蠱元亨而天下治也利<lb/>
涉大川往有事也先甲三日後甲三日終則有始天行<lb/>
<pb n="35b"/>
也<lb/>
　剛上而柔下上艮而下巽也巽而止巽順而艮止也<lb/>
　幹蠱之道内有剛健之才外有柔順之德而後能幹<lb/>
　蠱幹蠱之人至於大亨則天下之事皆可治之利涉<lb/>
　大川往有事者幹事之時如涉大川之危懼也先甲<lb/>
　三日後甲三日慮事之深也終則有始者不可始勤<lb/>
　而終怠有始有終法天之行也<lb/>
象曰山下有風蠱君子以振民育德<lb/>
<pb n="36a"/>
　風中有蟲蠱之象也茍時之不平風之不常吹木則<lb/>
　生蠧吹禾則生螟山中有木山下有禾風中有蟲故<lb/>
　取象以山風為義君子視蠱之象振起萬民養育其<lb/>
　德不欲其懈惰為蟲所害也<lb/>
初六幹父之蠱有子考无咎厲終吉象曰幹父之蠱意<lb/>
承考也<lb/>
　六本隂爻又為巽卦巽為長女安能幹父之蠱而為<lb/>
　子以承考而无咎初六變陽下卦為乾乾為父考父<lb/>
<pb n="36b"/>
　也乾有剛健之德故子能幹父之蠱以承考然子為<lb/>
　父幹蠱之時唯恐不濟常危厲而不安終至獲吉也<lb/>
　雖然子為父幹蠱雖有至難之事亦當極力幹之至<lb/>
　于考之無咎則止如周公之子伯禽封於魯石建石<lb/>
　奮之子父為萬石君能為父幹蠱者也如宋王祐使<lb/>
　魏州太祖曰使還與卿王溥宰相官職使還帝怒貶<lb/>
　華州七年不召又曰某不做兒子二郎必做手植三<lb/>
　槐于庭曰吾子孫必有為三公者後子王旦果為相<lb/>
<pb n="37a"/>
　此得幹父之蠱意承考也之義<lb/>
九二幹母之蠱不可貞象曰幹母之蠱得中道也<lb/>
　九二屬陽安能幹母之蠱唯有變隂通卦為艮艮為<lb/>
　少男為母幹蠱无疑矣貞卜也母在閨房之内所幹<lb/>
　者唯中饋女功之事何卜之有故曰不可貞若人子<lb/>
　在外為父幹蠱中有可疑者則當卜之二居臣位又<lb/>
　變隂又得中道也若王孫賈聽母之命而殺淖齒王<lb/>
　陵奉母之命而忠於漢髙此又幹母之蠱之大者也<lb/>
<pb n="37b"/>
九三幹父之蠱小有悔无大咎象曰幹父之蠱終无咎<lb/>
也<lb/>
　九三變隂下卦為坎坎為中男當為父幹蠱矣然坎<lb/>
　中有險恐為人所䧟為人子者不避險難而幹父之<lb/>
　蠱縱有小悔无大咎矣春秋傳載夫差使人立於庭<lb/>
　曰茍出入必謂巳曰夫差而忘越王之殺而父乎則<lb/>
　對曰唯不敢三年乃報越茍使夫差慎終如始能報<lb/>
　父之讐慄慄危懼以保身安得有悔而至于䘮身敗<lb/>
<pb n="38a"/>
　國故象之辭曰終則有始以成幹蠱之德也<lb/>
六四裕父之蠱往見吝象曰裕父之蠱往未得也<lb/>
　裕豐裕也六四變陽通卦為鼎鼎之大烹有豐裕之<lb/>
　象上卦變離離之中女不能幹父之蠱唯以豐裕之<lb/>
　財助父幹蠱使茍往而見吝則事不能濟矣如范蠡<lb/>
　遣長子攜金至楚為父幹蠱為弟解難長子吝財輿<lb/>
　尸而歸此亦往見吝往未得之義<lb/>
六五幹父之蠱用譽象曰幹父用譽承以德也<lb/>
<pb n="38b"/>
　六五變陽通卦為巽巽之彖曰剛巽乎中正而志行<lb/>
　柔皆順乎剛剛柔中正巽順委曲所以幹蠱可成五<lb/>
　居尊位為蠱之主幹父用譽大如周之武王唐之太<lb/>
　宗皆能幹蠱以承祖考之德人人得以交贊之故曰<lb/>
　用譽<lb/>
上九不事王侯髙尚其事象曰不事王侯志可則也<lb/>
　上居髙亢之地无位无民可不幹蠱而髙尚其事上<lb/>
　九變升人臣之位升至極品可以髙尚矣世之極貴<lb/>
<pb n="39a"/>
　者多不能退避終罹于凶如范蠡張良極能幹蠱者<lb/>
　也唯其厯事之多見㡬之早急流勇退髙尚其事又<lb/>
　非尋常茍遯者所可及也<lb/>
䷒<hi>兑下坤上</hi>臨元亨利貞至于八月有凶<lb/>
　臨説文曰監臨也如上帝臨汝之臨爻辭多言人君<lb/>
　臨下之義臨之為卦陽剛浸長近乎交泰之時矣安<lb/>
　得至于八月有凶蓋天道循環寒暑推遷陽長則隂<lb/>
　消隂長則陽消陽生於子以子月為一月丑月為二<lb/>
<pb n="39b"/>
　月臨乃二月卦也陽長至於已月已盛不待未月隂<lb/>
　氣已長二爻為遯卦與臨卦相反至于八月有凶四<lb/>
　隂浸長止存三陽也君子於陽之浸長先慮乎長之<lb/>
　極而隂消則有凶於陽氣浸長之時大亨利乎貞正<lb/>
　以助陽氣之盛以至乎泰<lb/>
彖曰臨剛浸而長説而順剛中而應大亨以正天之道<lb/>
也至于八月有凶消不乆也<lb/>
　陽氣自復而臨剛之浸長也剛中而應兑之二爻也<lb/>
<pb n="40a"/>
　大亨以正天之道也陽長隂消天道好生故大亨以<lb/>
　正也至于八月隂長二爻其上尚有四爻之陽消未<lb/>
　能及終因長而有凶也<lb/>
象曰澤上有地臨君子以教思无窮容保民无疆<lb/>
　澤在地上如水之臨下也君子象臨下之義旣教矣<lb/>
　又從而思之唯恐一民之不受教旣容矣又從而保<lb/>
　之唯恐一民之不得安教思无窮兑之説言也容保<lb/>
　民无疆坤之厚徳載物也<lb/>
<pb n="40b"/>
初九咸臨貞吉象曰咸臨貞吉志行正也<lb/>
　咸感也臨上坤下兌二女同居何感之有初九變師<lb/>
　下卦為坎剛能下柔上下相感故曰咸臨臨下之初<lb/>
　茍非誠信中正之道待下則初比之民何由悦服以<lb/>
　德感民則志行乃正漢髙祖初入關與父老約法三<lb/>
　章除秦苛政吏民感悦漢光武初為司隸與更始共<lb/>
　誅王莽三輔吏士或垂涕曰不圖今日復見漢官威<lb/>
　儀皆志行之正得臨下之道也<lb/>
<pb n="41a"/>
九二咸臨吉无不利象曰咸臨吉无不利未順命也<lb/>
　九二變復下卦為震剛柔相感故亦曰咸臨爻辭既<lb/>
　曰吉无不利而象曰未順何也蓋隂變復之卦有反<lb/>
　復其道之説咸臨君臣能使未順命者皆來感服故<lb/>
　吉无不利如漢光武擊銅馬降者更相語曰蕭王推<lb/>
　赤心置人腹中安得不投死由是皆服此得未順命<lb/>
　者咸服之義<lb/>
六三甘臨无攸利既憂之无咎象曰甘臨位不當也既<lb/>
<pb n="41b"/>
憂之咎不長也<lb/>
　臨之下卦元屬兑兑説也説言則甘故曰甘臨左傳<lb/>
　曰幣重而言甘誘我也正此義也上之臨下當以剛<lb/>
　正之道化民豈可甘言誘之甘言則无所利六三變<lb/>
　泰下卦為乾乾之九三有夕惕若厲之象既能憂之<lb/>
　咎亦不長也王莽簒位作策五千人誦之皆甘言也<lb/>
　唯其不能憂之故有大咎晉王尊為相常以甘言譽<lb/>
　人一日有客二十餘人在坐一一皆稱贊之唯其能<lb/>
<pb n="42a"/>
　憂故得无咎<lb/>
六四至臨无咎象曰至臨无咎位當也<lb/>
　臨之上卦為坤坤之彖至哉坤元故曰至臨但外卦<lb/>
　三四皆不當位而臨之六三曰不當位六四曰當位<lb/>
　何也蓋臨下者以剛正為主六四變陽上卦為震四<lb/>
　以剛正之才居大臣之位臨下有道故當位而无咎<lb/>
　也然則至臨者又大臣所至而臨下之義如唐李希<lb/>
　烈䧟汝州盧杞賊害忠良遣顔眞卿持節往喻之眞<lb/>
<pb n="42b"/>
　卿年八十時為太師希烈曰聞太師名德久矣公欲<lb/>
　建大號而太師至求宰相孰先太師眞卿叱曰若等<lb/>
　聞顔常山否吾兄杲卿也禄山反首舉義師雖被執<lb/>
　詬賊不絶于口吾年且八十官太師守吾節死而后<lb/>
　已豈容若等脅耶諸賊失色此蓋得至臨之道<lb/>
六五知臨大君之宜吉象曰大君之宜行中之謂也<hi>知去聲</hi>
　五居大君之位臨下宜也六五變節上卦為坎坎為<lb/>
<pb n="43a"/>
　水水主知故曰知臨大君以知臨下何往不吉行中<lb/>
　之謂坎之剛中也自古賢聖之君未嘗不用知以臨<lb/>
　下如三皇之開天立極堯舜之興禮樂禹之平水土<lb/>
　湯武之弔民伐罪皆知之深者也至于漢髙則假良<lb/>
　平之知以興邦唐太宗則用房杜王魏之知以開國<lb/>
　以知臨下大君之宜也<lb/>
上六敦臨吉无咎象曰敦臨之吉志在内也<lb/>
　上六變損上卦為艮艮為山山有敦厚之象故曰敦<lb/>
<pb n="43b"/>
　臨上之人能以敦厚之道臨下吉无咎矣志在内者<lb/>
　艮之少男慕内卦兑之少女也如周之成康漢之文<lb/>
　景以節儉之德行敦厚之政海内富庶敦臨之吉也<lb/>
　<lb/>
　<lb/>
　<lb/>
　<lb/>
　周易爻變易緼卷三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周易爻變易緼卷二</head>
    <p>
<pb n="1a"/>
欽定四庫全書<lb/>
　周易爻變易緼卷二　　　元　陳應潤　撰<lb/>
䷂<hi>震下坎上</hi>屯元亨利貞勿用有攸往利建侯<lb/>
　屯難也萬物始生其萌未舒其氣未暢天造草昧之<lb/>
　時不可妄動元亨利貞大亨而利乎貞正也勿用有<lb/>
　攸往未可遽然而往以行事也屯難之世不建侯以<lb/>
　治之人君安能獨治<lb/>
彖曰屯剛柔始交而難生動乎險中大亨貞雷雨之動<lb/>
<pb n="1b"/>
滿盈天造草昧宜建侯而不寧<lb/>
　震以一陽交二隂坎亦以一陽交二隂剛柔既交則<lb/>
　相感説胡為而難生二女不可同居二男豈宜同處<lb/>
　坎之險在上震之動在下二强相敵屯難生矣動乎<lb/>
　險中非貞正自守則不能大亨震為雷坎為雨屯難<lb/>
　之時如雷雨濟旱難方可解但草昧之際非建侯以<lb/>
　治不寧難何可解<lb/>
象曰雲雷屯君子以經綸<lb/>
<pb n="2a"/>
　經綸治絲之事經引之綸理之坎不曰雨而曰雲者<lb/>
　雨將作而未成天地昏暗草昧時也治難之道君子<lb/>
　經綸如治絲之不亂漢龔遂為渤海守曰治亂民猶<lb/>
　治亂繩不可急也蓋得此義<lb/>
初九磐桓利居貞利建侯象曰雖磐桓志行正也以貴<lb/>
下賤大得民也<lb/>
　磐桓欲進未進之時初九變比比之大象亦曰先王<lb/>
　建萬國親諸侯屯難之世建侯之初人未依比利居貞<lb/>
<pb n="2b"/>
　正則吉屯之為卦上坎下震安有貴賤之分變卦下坤<lb/>
　上坎母居子下以貴下賤所以得民但屯難之時人<lb/>
　君欲使涣者聚來者比危者安磐桓未定之際亦須<lb/>
　擇其賢才以居侯位志行一於正而无偏徇之失茍<lb/>
　不貞正則烏合之徒得以比之更始之時屯難極矣<lb/>
　膳夫皆濫授官故有竈下養中郎將爛羊頭闗内侯<lb/>
　爛羊胃騎都尉之謠志之不正一至于此乃若武王<lb/>
　解難之初建萬國親諸侯訪箕子疇式商容墓以貴<lb/>
<pb n="3a"/>
　下賤故大得民也<lb/>
六二屯如邅如乘馬班如匪冦婚媾女子貞不字十年<lb/>
乃字象曰六二之難乘剛也十年乃字反常也<lb/>
　邅回也如語辭貞卜也班列也禮記曰女子許嫁笄<lb/>
　而字屯卦坎震二男安有女子六二變陽下卦為兊<lb/>
　少女避難屯如邅如皆險難艱危之地有乘馬者班<lb/>
　列而來上則坎男之剛不為冦盜而求婚媾上剛不<lb/>
　能下柔女子卜之不與為婚至于十年之久正應者<lb/>
<pb n="3b"/>
　求之方可為婚重戒士君子不可妄進漢之王莽唐<lb/>
　安史之難士大夫不能解難又不能逺避反受其濫<lb/>
　爵有媿于屯之六二者多矣<lb/>
六三即鹿无虞惟入于林中君子㡬不如舎往吝象曰<lb/>
即鹿无虞以從禽也君子舎之往吝窮也<lb/>
　即就也鹿山獸虞田獵虞人也惟獨也凡獵諸獸皆<lb/>
　用虞人惟即鹿而无虞入于林中而即鹿非從禽之<lb/>
　道也唐吕温作由鹿賦言由此鹿而誘致羣鹿且曰<lb/>
<pb n="4a"/>
　此鹿每有所致輒鳴不食者累日痛傷其同類也六<lb/>
　三變旣濟難將解矣解難之道求賢為急然鹿可即<lb/>
　而至賢者不以禮聘則不茍從也君子見㡬不如舎<lb/>
　去而勿往往則有吝其道窮矣如酈食其不待聘召<lb/>
　往見漢王掉三寸舌下齊七十餘城韓信忌之而殺<lb/>
　降者齊人以其紿已而烹酈食其往吝之窮乃至于<lb/>
　此<lb/>
六四乘馬班如求婚媾往吉无不利象曰求而往明也<lb/>
<pb n="4b"/>
　六四變陽上卦為兊此亦女子避難而遭乘馬班如<lb/>
　之人來求婚媾在二則不從四則往吉何也六二變<lb/>
　節上坎下兊剛不能下柔所以女子守節而不從六<lb/>
　四變隨上兊下震剛能下柔得偶之正所以隨而往<lb/>
　吉无不利婚媾之明也唐太宗因常何而見馬周之<lb/>
　文召周未至間遣使者四輩敦趣及見與語大悅即<lb/>
　拜為御史此求而往明也之義<lb/>
九五屯其膏小貞吉大貞凶象曰屯其膏施未光也<lb/>
<pb n="5a"/>
　屯難之世建侯之時五居尊位何屯其膏施未光九<lb/>
　五變隂通卦為復雷在地中安得膏澤滂沛施諸下<lb/>
　民貞卜也周禮凡國大貞卜立君卜大卦則眡髙作<lb/>
　龜几小事涖卜國大遷大師則貞龜然君之德施未<lb/>
　光卜小事則吉卜大事則凶也如左傳載南蒯將叛<lb/>
　筮得坤之比黄裳元吉子服景伯曰忠信之事則可<lb/>
　不然必敗蓋南蒯恃勇而无其德卜大事則凶也<lb/>
上六乘馬班如泣血漣如象曰泣血漣如何可長也<lb/>
<pb n="5b"/>
　屯難之時上居髙亢之地當深居避難安有乘馬泣<lb/>
　血之象屯之上卦元屬坎坎為血卦上六變益居難<lb/>
　之極損而又損可也不量其力强欲乘馬班如以解<lb/>
　難奈何作難之久卒不可解及受其害无可奈何故<lb/>
　有泣血漣如之象人君若此何可長久如晋愍帝之<lb/>
　蒙難唐昭宗之播遷骨肉離散宗廟傾覆豈特泣血<lb/>
　漣如而已哉為人上者奈何不敬<lb/>
䷃<hi>坎下艮上</hi>蒙亨匪我求童蒙童蒙求我初筮告再三瀆<lb/>
<pb n="6a"/>
瀆則不告利貞<lb/>
　蒙物之穉也童年之㓜也人之㓜穉蒙昧未發之時<lb/>
　故曰童蒙天生烝民父兄不能自教為之師以教使<lb/>
　蒙者皆得而明然後知三綱五常之理詩書六藝之<lb/>
　文匪我求童蒙童蒙求我者我有所學人來求我匪<lb/>
　我求人師道之尊也凡來求教者如初筮之時至誠<lb/>
　祈叩然後神明告以吉凶若再三䙝瀆神明厭聼而<lb/>
　不肯告訓蒙之法又當一於正則亨通矣<lb/>
<pb n="6b"/>
彖曰蒙山下有險險而止蒙蒙亨以亨行時中也匪我<lb/>
求童蒙童蒙求我志應也初筮告以剛中也再三瀆瀆<lb/>
則不告瀆蒙也蒙以養正聖功也<lb/>
　山下有險險而止蒙者上艮下坎也蒙亨以亨行時<lb/>
　中者二之剛與五之柔為應也匪我求童蒙童蒙求<lb/>
　我志應坎以中男有剛明之才為師艮以少男㓜穉<lb/>
　之質為童蒙年齒有少長聞道有先後五下求于二<lb/>
　非二求于五志之相應也初筮告以剛中者為師者<lb/>
<pb n="7a"/>
　非剛健中正之才不可以訓蒙再三瀆瀆則不告瀆<lb/>
　蒙者初學之人如初筮之瀆神明也為師者旣能以<lb/>
　剛中之道教之為學者當如至誠温習茍有所疑隨<lb/>
　時請問茍教之諄諄聼之藐藐再三煩數瀆慢于師<lb/>
　是曰瀆蒙師亦厭聽而不告也蒙以養正聖功者人<lb/>
　非生知自童蒙而學養其正性无非克念作聖之功<lb/>
象曰山下出泉蒙君子以果行育德<lb/>
　山下出泉不知其流之所止人之蒙穉不知其心之<lb/>
<pb n="7b"/>
　所適惟務學從師乃知洒掃應對之節窮理正心修<lb/>
　已治人之道君子以果行育德又言為師者之事行<lb/>
　欲果誨人之心不倦德欲育養才之心不已<lb/>
初六發蒙利用刑人用説桎梏以往吝象曰利用刑人<lb/>
以正法也<hi>説脱同</hi>
　蒙之初爻安得為發蒙之師人不自㓜穉教之及其<lb/>
　長也教則不可入初六變陽下卦為兊兊為口舌教<lb/>
　人者必形于口舌利用刑人如啟蒙之時朴作教刑<lb/>
<pb n="8a"/>
　教之不入不得已而用刑桎梏手足械也人之蒙昧<lb/>
　如受桎梏之拘束一旦開悟如説桎梏倘教之不從<lb/>
　一向用刑以治之以往則吝矣人君之治民亦然書<lb/>
　曰明於五刑以弼五教民之愚頑教之不從不得已<lb/>
　施之以刑舜命臯陶為士師曰欽哉欽哉惟刑之恤<lb/>
　哉蓋盡法无民以往則吝周禮以八法治官府先示<lb/>
　以刑罰使民不犯于有司訓蒙之道利用刑人以正<lb/>
　法者蓋得明刑弼教之義<lb/>
<pb n="8b"/>
九二包蒙吉納婦吉子克家象曰子克家剛柔接也<lb/>
　初六為師蒙已發矣二爻為父則有包蒙之義包容<lb/>
　也父有度量包容其子擇師之賢者以教之娶婦之<lb/>
　淑者以配之子承父師之訓而成人可以克家吉而<lb/>
　又吉也九二變比下坤上艮剛柔接也漢之韋賢曰<lb/>
　遺子黄金滿籝不如教子一經其子卒至於相宋之<lb/>
　竇禹鈞教子有義方五子皆為顯官其吉也可知<lb/>
六三勿用取女見金夫不有躬无攸利象曰勿用取女<lb/>
<pb n="9a"/>
行不順也<lb/>
　蒙之為卦上艮下坎皆男也安有女之可取六三變<lb/>
　巽通卦為蠱巽之三爻與艮之上爻為應艮之上剛<lb/>
　乾之金也故曰見金夫不有躬蓋三不當位上居髙<lb/>
　亢所應匪正故无攸利蒙之為卦初爻擇師教子二<lb/>
　爻納婦克家三言取女又當擇其賢淑者先儒有言<lb/>
　曰娶妻而論財夷狄之道也娶婦者不可求富室之<lb/>
　女茍或不賢未免凌夫而慢舅姑嫁女者亦不可求<lb/>
<pb n="9b"/>
　多金之夫茍或不賢未免辱妻而反目矣故梁鴻為<lb/>
　孟光所擇而為賢朱買臣為妻所棄更適他人豈特<lb/>
　行不順而已哉<lb/>
六四困蒙吝象曰困蒙之吝獨遠實也<lb/>
　子曰生而知之者上也學而知之者次也困而學之<lb/>
　又其次也困而不學民斯為下矣六四變離通卦為<lb/>
　未濟未濟男之窮困之甚也然困而聰明者尚有不<lb/>
　困之日至如困而蒙昧者則為終身之吝獨遠實者<lb/>
<pb n="10a"/>
　變卦離之中虛也曹操歎曰生子當如孫仲謀如劉<lb/>
　景升兒子豚大耳後梁朱温亦歎曰生子當如李亞<lb/>
　子吾兒豚犬耳以豚犬比人之兒子困而蒙昧可知<lb/>
　矣<lb/>
六五童蒙吉象曰童蒙之吉順以巽也<lb/>
　蒙以下之坎卦為童蒙之師則上之艮男皆為童蒙<lb/>
　矣六五變巽通卦為渙巽順之人聽教于父師以渙<lb/>
　其文吉之甚也順以巽者此爻變之騐也漢黄琬七<lb/>
<pb n="10b"/>
　歳言日食之餘如月之初任延年十二明詩易春秋<lb/>
　號聖童黄香九歳以孝著號江夏黄童李賀七歳作<lb/>
　髙軒過李泌七歳被召號竒童賈黄中七歳被神童<lb/>
　及第皆童蒙之吉也<lb/>
上九擊蒙不利為㓂利禦冦象曰利用禦㓂上下順也<lb/>
<hi>為去聲</hi>
　變卦當對看師之上六變蒙故有大君有命開國承<lb/>
　家小人勿用之象蒙之上九變師故有擊蒙不利為<lb/>
<pb n="11a"/>
　㓂利禦㓂之義蓋擊蒙亦行師征伐之道諸葛亮有<lb/>
　曰漢賊不兩立為漢者禦㓂為曹孫者為㓂蓋禦㓂<lb/>
　則上下順也<lb/>
䷄<hi>乾下坎上</hi>需有孚光亨貞吉利渉大川<lb/>
　需須也待也上坎下乾以剛遇險未可遽進而䧟於<lb/>
　險故有需待之義孚信也為需之主以孚信待下乃<lb/>
　光輝而亨通貞正而吉也利渉大川如涉川之時待<lb/>
　風波平定而後濟貴於能待不欲速進而犯難也<lb/>
<pb n="11b"/>
彖曰需須也險在前也剛健而不陷其義不困窮矣需<lb/>
有孚光亨貞吉位乎天位以正中也利涉大川往有功<lb/>
也<lb/>
　險在前者水之在天上也剛健而不陷者乾之剛健<lb/>
　不為坎所陷其義不困窮矣需有孚光亨貞吉者險<lb/>
　在前剛在下初若難行人有孚信光亨貞吉雖蠻貊<lb/>
　之邦亦可往也位乎天位以正中者五之剛健之爻<lb/>
　位乎天位與下之乾剛為應皆正中也利涉大川往<lb/>
<pb n="12a"/>
　有功者人有剛健之才不濟則巳往則有功也<lb/>
象曰雲上于天需君子以飲食宴樂<lb/>
　需卦上坎下乾不言水在天上而曰雲上於天何也<lb/>
　蓋水无上天之理故以雲代水雲上于天需將雨時<lb/>
　也君子以飲食宴樂待天之降雨也坎為酒罍亦宴<lb/>
　樂之義<lb/>
初九需于郊利用恒无咎象曰需于郊不犯難行也利<lb/>
用恒无咎未失常也<lb/>
<pb n="12b"/>
　初九變隂通卦為井上下皆有險渉水則有難巽之<lb/>
　初爻屬坤坤為地故需于郊恒久也利用恒待風平<lb/>
　浪静而後濟雖久亦无咎也魏文帝欲渡江伐呉見<lb/>
　風濤洶洶歎曰固天之所以限南北也遂歸蓋得不<lb/>
　犯難行之義<lb/>
九二需于沙小有言終吉象曰需于沙衍在中也雖小<lb/>
有言以吉終也<lb/>
　下卦變離離中虚沙虚土也近水者也衍説文曰水<lb/>
<pb n="13a"/>
　朝宗于海增韻曰水溢也當水溢之時不可遽濟故<lb/>
　需于沙二居臣位必有危急而求濟晋祖逖為將軍<lb/>
　渡江流擊楫誓曰不清中原而復濟者有如此江此<lb/>
　小有言而以吉終者忠臣之言也<lb/>
九三需于泥致㓂至象曰需于泥災在外也自我致㓂<lb/>
敬愼不敗也<lb/>
　九三變兊通卦為節上坎下兊澤居淺水間故有需<lb/>
　于泥之象如㓂之近乎朝廷而未入乎朝廷故曰災<lb/>
<pb n="13b"/>
　在外也自我致冦敬慎不敗者如我所治之地而有<lb/>
　㓂盜我當敬慎法令以治之不至于敗事也後漢張<lb/>
　敞為京兆尹長安市偷盜尤多敞捕其偷長令致諸<lb/>
　偷以自贖偷長歸以赭汚小偷之衣吏捕數百人窮<lb/>
　治致法由是盜息<lb/>
六四需于血出自穴象曰需于血順以聽也<lb/>
　需之上卦元屬坎坎為血卦六四變夬夬決也夬之九<lb/>
　四亦曰臀无膚得非需于血之義乎出自穴者坎之<lb/>
<pb n="14a"/>
　險自上而入上六旣入于穴則六四出于穴矣需之<lb/>
　為卦下剛上險九三之㓂至于泥塗而易治九四之<lb/>
　㓂出于巢穴其勢兇矣四居大臣之位有剛決之才<lb/>
　以治之庶㡬羣㓂順以聼命如唐太宗時李靖以勁<lb/>
　騎三千蹀血邊廷遂定定襄帝曰李靖之才古未有<lb/>
　輩足澡吾渭水之恥矣頡利遂降<lb/>
九五需于酒食貞吉象曰酒食貞吉以中正也<lb/>
　九五變泰剛險之惡㓂盜之難皆已鮮矣大臣削平<lb/>
<pb n="14b"/>
　禍亂奏凱而還者茍不以酒食宴樂之何以得其歡<lb/>
　心然飲食貞正則吉不可過度得中正之道也如唐<lb/>
　郭子儀平安史之亂自涇陽入朝肅宗御安福門待<lb/>
　之命子儀樓上行朝見之禮宴賜甚厚得君臣交慶<lb/>
　中正之道也<lb/>
上六入于穴有不速之客三人來敬之終吉象曰不速<lb/>
之客來敬之終吉雖不當位未大失也<lb/>
　坎中有穴上則入于穴矣上六變小畜上卦為巽巽<lb/>
<pb n="15a"/>
　順之臣不能治冦需待已久犯難而行入于穴矣有<lb/>
　不速之客三人來下卦乾之三陽也乾陽剛健力能<lb/>
　解紛人君平日所敬臨難之時不速而來如漢髙祖<lb/>
　會楚王于鴻門入穴時也項莊項伯舞劍樊噲排闥<lb/>
　非剛健之人救其危急則髙祖㡬陷于虎口矣未大失<lb/>
　者蓋亦以此<lb/>
䷅<hi>坎下乾上</hi>訟有孚窒惕中吉終凶利見大人不利渉大<lb/>
川<lb/>
<pb n="15b"/>
　訟者争之端求辨曲直者也凡訟者須孚實誠信辭<lb/>
　不可誣且窒塞于中求人辨明未知上之人果能與<lb/>
　之辨明否又須兢惕危懼不可慢忽訟果有理亦當<lb/>
　中止則吉若争訟至終如兩虎相鬬勢必俱傷終則<lb/>
　凶也利見大人求在上之大人以決訟不利渉大川<lb/>
　懼犯難也<lb/>
彖曰訟上剛下險險而健訟訟有孚窒惕中吉剛來而<lb/>
得中也終凶訟不可成也利見大人尚中正也不利渉<lb/>
<pb n="16a"/>
大川入于淵也<lb/>
　易卦取義上剛下柔下剛上柔皆无訟至于訟卦上<lb/>
　之乾剛旣健下之坎陷又險險而健兩强不相下故<lb/>
　訟但訟之為義又當孚實不可誣辭如窒塞者以求<lb/>
　明兢惕于心不敢慢忽但訟中止則吉剛來而得中<lb/>
　二五之剛皆得中也訟不可成訟終則凶也利見大<lb/>
　人以辨曲直苟不中正則以直為枉以枉為直何以<lb/>
　決訟不利渉大川入于淵者訟之不直陷于坎之際<lb/>
<pb n="16b"/>
　也<lb/>
象曰天與水違行訟君子以作事謀始<lb/>
　天左旋而西行水下注而東流此天與水違之象以<lb/>
　水之險逆天而行故有興訟之義君子作事謀始不<lb/>
　妄與人交不妄與人争必至于无訟<lb/>
初六不永所事小有言終吉象曰不永所事訟不可長<lb/>
也雖小有言其辯明也<lb/>
　初六變陽下卦為兊兊為口舌故能辯明通卦為履<lb/>
<pb n="17a"/>
　決獄之人如履虎尾之險茍決之不當為虎所傷不<lb/>
　永所事小有言者子曰片言可以折獄者其由也與<lb/>
　凡訟之人内有不平求直于我片言折獄則無情者<lb/>
　不得盡其辭何在乎多言也訟不可長其辯明者獄<lb/>
　貴初情久則有變旣與辯明不可遲留而不決也且<lb/>
　聼訟之事臣下所職厯代以來人臣能決獄者何可<lb/>
　勝數漢昭帝十四歳即位而能辯上官桀訟霍光之<lb/>
　詐人君折獄之明者蓋亦難乎其人矣<lb/>
<pb n="17b"/>
九二不克訟歸而逋其邑人三百户无𤯝象曰不克訟<lb/>
歸逋竄也自下訟上患至掇也<lb/>
　克勝也二與五敵以坎之險敵乾之剛以下訟上不<lb/>
　勝可知九二變隂通卦為否否之六二小人吉大人<lb/>
　否亨亦不克訟之義訟旣不勝歸而逋竄邑人三百<lb/>
　户小人也无𤯝者无災𤯝也諸侯争國邑人无害歸<lb/>
　而逋竄畏天威也如虞芮之君争田不決相謂曰西<lb/>
　伯仁人也盍往質焉入其境耕者讓畔行者讓路曰<lb/>
<pb n="18a"/>
　嘻吾儕小人也退以所争為閒田不争訟也自下訟<lb/>
　上如周鄭交惡患至掇取此又過於終訟之凶也<lb/>
六三食舊德貞厲終吉或從王事无成象曰食舊德從<lb/>
上吉也<lb/>
　食舊德食其君之舊德如立其朝而食其禄感其德<lb/>
　也一旦為人所間見疑而不用我焉敢訟之惟貞正<lb/>
　危厲常不自安終至獲吉倘與之從王事君臣相疑<lb/>
　亦无成也六三陽變下卦為巽臣有巽順之德故能<lb/>
<pb n="18b"/>
　從上而吉也如樂毅之於燕昭王食其舊德深矣嗣<lb/>
　王信䜛而不用茍使與之從王事君臣相疑而无成<lb/>
　故毅歸趙以存燕王之舊德此從上吉之義也<lb/>
九四不克訟復即命渝安貞吉象曰復即命渝安貞不<lb/>
失也<lb/>
　命人君所賜之爵命也渝變也四近君位此亦有官<lb/>
　守而訟者九四變隂上卦為巽通卦為渙巽順之人<lb/>
　訟旣不勝事亦渙散復其爵命而歸使人渝變初志<lb/>
<pb n="19a"/>
　相與改過安于貞正則吉宋㓂準鎮秦民有撾登聞<lb/>
　鼓訟凖者上以問宰相王曾曾曰長安故都民心豪<lb/>
　舉若冦凖重臣或以訟解則後人何以鎮服上意釋<lb/>
　然降詔以諭之此復即命渝安貞吉之義也<lb/>
九五訟元吉象曰訟元吉以中正也<lb/>
　五為聽訟之主太剛則暴太柔則弱惟中正之人可<lb/>
　以聼訟世之人臣多有无私心而好惡不當於理者<lb/>
　是正而不中亦有好惡當於理而有私心者是中而<lb/>
<pb n="19b"/>
　不正二者皆不能聽訟九五變隂上卦為離文明之<lb/>
　人而能中正聽訟乃吉詩之甘棠美召伯之聽訟也<lb/>
　後世法焉如漢之丙魏召杜龔黄唐之王魏姚宋韋<lb/>
　賈宋之韓范杜趙包張善于聽訟者也子曰聽訟吾<lb/>
　猶人也必也使无訟乎此元吉也<lb/>
上九或錫之鞶帶終朝三褫之象曰以訟受服亦不足<lb/>
敬也<lb/>
　鞶帶命服之飾束帶也褫奪也此亦有官守者之訟<lb/>
<pb n="20a"/>
　上九變隂上卦為兊兊為口舌故能變明或錫之鞶<lb/>
　帶終朝三褫之初以其直錫之鞶帶後知其曲一朝<lb/>
　而三褫之茍使因訟受服亦不足敬宋趙太宗以趙<lb/>
　普専權欲聞其過召學士竇儀盛言曰普開國之勲<lb/>
　旣而召學士盧多遜嘗有憾于普又喜進遇遂力攻<lb/>
　普之短誣辭以訟之由是貶普出鎮河陽多遜獲受<lb/>
　叅政之服自謂榮矣後普入相多遜遂有崔州之行<lb/>
　此亦訟受服不足敬者多遜之謂歟<lb/>
<pb n="20b"/>
䷆<hi>坎下坤上</hi>師貞丈人吉无咎<lb/>
　行師之道以正為主丈人爵德齒俱髙者師兵之衆<lb/>
　也興師動衆非尊嚴之丈人不足以統之如周之尚<lb/>
　父方叔漢之趙充國周亞夫蜀之諸葛亮唐之郭子<lb/>
　儀裴度宋之韓𤦺范仲淹可當丈人之稱出師本凶<lb/>
　至于吉而旋則无咎<lb/>
彖曰師衆也貞正也能以衆正可以王矣剛中而應行<lb/>
險而順以此毒天下而民從之吉又何咎矣<lb/>
<pb n="21a"/>
　師之二爻一陽攝衆隂居大臣之位有尊嚴之德而<lb/>
　能行師動衆湯伐桀武王伐紂師出以正則可以王<lb/>
　矣若大臣為將承君之命而行師者則輔君以王天<lb/>
　下剛中而應二之剛與五之柔為應行險而順下坎<lb/>
　上坤也兵特凶器征伐以毒天下然所征皆凶惡不<lb/>
　庭之人所以民悦而從之如東征西怨南征北怨民<lb/>
　惟恐王之不先征也何咎之有<lb/>
象曰地中有水師君子以容民畜衆<lb/>
<pb n="21b"/>
　水在地中有所容畜君子觀其象容保其民畜聚其<lb/>
　衆<lb/>
初六師出以律否臧凶象曰師出以律失律凶也<hi>否方有切</hi>
　初六變陽通卦為臨出師臨陣以節制號令為重茍<lb/>
　節制不嚴號令不明謂之失律否臧不善也失律之<lb/>
　師雖勝亦凶桓温伐蜀吏誤鳴進鼓僥倖而勝李勢<lb/>
　雖降温終以失律而敗可不謹哉<lb/>
九二在師中吉无咎王三錫命象曰在師中吉承天寵<lb/>
<pb n="22a"/>
也王三錫命懷萬邦也<lb/>
　兵凶器也聖人不得已而用之師主殺伐逮盡亦自<lb/>
　損傷在師中吉不欲盡殺伐之權如舞干羽而有苗<lb/>
　格師中之吉也不戰而勝安得有咎且師隂道也九<lb/>
　二變隂通卦為坤坤之六二大臣之尊師之丈人也<lb/>
　王三錫命寵之至恩之隆也漢文帝勞軍至周亞夫<lb/>
　細桞營軍門都尉曰軍中聞將軍令不聞天子詔帝<lb/>
　曰嗟乎此真將軍矣向者灞上棘門如兒戱可乎帝<lb/>
<pb n="22b"/>
　之重將親自勞其營豈特錫命而巳但行師之道賞<lb/>
　一善足為萬邦勸罰一惡足為萬邦戒賞罰之明行<lb/>
　師之大柄也<lb/>
六三師或輿尸凶象曰師或輿尸大无功也<lb/>
　輿衆也尸主也六三變陽下卦為巽以巽懦之人而<lb/>
　欲衆主其師安得有功春秋河曲之師趙盾為將而<lb/>
　令出于趙穿邲之師荀林父為將而令出于先縠此<lb/>
　輿尸之過也唐用宦官為監軍制其兵權將不得專<lb/>
<pb n="23a"/>
　如韓全義敗于蔡杜叔良敗于陳皆監軍之禍也如<lb/>
　郭子儀為將尚為魚朝恩程元振所毁宦官監軍欲<lb/>
　師之不敗得乎<lb/>
六四師左次无咎象曰左次无咎未失常也<lb/>
　六四變解此必解難之師僖公四年春齊侯以諸侯<lb/>
　之師侵蔡遂伐楚責之曰爾貢包茅不入王祭不供<lb/>
　无以縮酒師進次于陘夏楚子使屈完如師師退次<lb/>
　于召陵以聼楚成皆善之也左傳凡師再宿為信過<lb/>
<pb n="23b"/>
　信為次六四變陽上卦為震長子本可帥師二旣主<lb/>
　兵承天之寵王錫命矣五欲争主而不獲四不當位<lb/>
　而無權故左次其師不敢進也用兵之道量敵而進<lb/>
　知難而退兵以不血刃為吉春秋書次皆善之也夫<lb/>
　失常者一勝一負兵家之常左次无咎兵之常也諸<lb/>
　葛亮師出嘗屯五丈原累月不進司馬懿按兵不動<lb/>
　亮遺懿婦人衣幗挑戰兵不交刃蓋得左次无咎之<lb/>
　義<lb/>
<pb n="24a"/>
六五田有禽利執言无咎長子帥師弟子輿尸貞凶象<lb/>
曰長子帥師以中行也弟子輿尸使不當也<lb/>
　田有禽害稼穡者也國有㓂害生民者也利執言如<lb/>
　陳恒弑其君請討之孔子雖无征伐之權言於朝廷<lb/>
　亦无咎也六五變陽通卦為坎九二之坎旣為長子<lb/>
　以帥師則六五當為弟子矣先儒説易多以二為臣<lb/>
　五為君五當為長子以帥師殊不知行師之道以王<lb/>
　先錫命者為主故師之彖曰剛中而應行險而順二<lb/>
<pb n="24b"/>
　為師之主明矣史載齊司馬穰苴將兵扞燕晋之師<lb/>
　苴曰臣素卑賤願得君之寵臣國之所尊者以監軍<lb/>
　景公使莊賈往苴與賈約會日中於軍門苴先馳至<lb/>
　軍立表下漏賈驕貴夕時乃至苴遂斬賈以徇三軍<lb/>
　士皆震慄服之此則為弟子輿尸使不當者雖正亦<lb/>
　凶之戒<lb/>
上六大君有命開國承家小人勿用象曰大君有命以<lb/>
正功也小人勿用必亂邦也<lb/>
<pb n="25a"/>
　諸卦上爻居无位之地何獨師之上六有大君之命<lb/>
　開國承家之象上六變蒙蒙之上九亦有擊蒙禦㓂<lb/>
　之象蓋蒙之變師也班師之後行賞論功漢髙祖開<lb/>
　國論功以蕭何為第一其餘列爵分土封侯十有八<lb/>
　人丹書鐵劵藏之宗廟以正功也封一雍齒而忠臣<lb/>
　勸戮一丁公而小人懼蓋得開國承家小人勿用之<lb/>
　道秦始皇豈非開國承家之君而用趙高李斯之徒<lb/>
　以亂邦蓋不知小人勿用之義<lb/>
<pb n="25b"/>
䷇<hi>坤下坎上</hi>比吉原筮元永貞无咎不寧方來後夫凶<lb/>
　比親輔也比卦自坤之六五而變以一陽攝衆隂居<lb/>
　尊位得衆人親比之象推原其卜筮有元善永久貞<lb/>
　正之道方可為比之主吉而无咎不寧方來者如商<lb/>
　紂暴虐天下周武王為比之主不期而㑹者八百國<lb/>
　是不寧之方皆來親比後夫凶者如禹㑹諸侯于塗<lb/>
　山防風氏後至而戮之此後來夫凶之義也<lb/>
彖曰比吉也比輔也下順從也原筮元永貞无咎以剛<lb/>
<pb n="26a"/>
中也不寧方來上下應也後夫凶其道窮也<lb/>
　比吉也人所親比有吉之道也下順從者羣隂之從<lb/>
　上也原筮元永貞者君為比之主故當卜我之德可<lb/>
　以為人之所親比否人之來比者亦當卜所比之主<lb/>
　可以永久貞正否君臣相孚故得无咎以剛中者九<lb/>
　五之剛中也上下應者五剛二柔也<lb/>
象曰地上有水比先王以建萬國親諸侯<lb/>
　水比于地如民之依比于君也夫四海之廣兆民之<lb/>
<pb n="26b"/>
　衆人君豈能獨治所以建萬國親諸侯為比之主也<lb/>
初六有孚比之无咎有孚盈缶終來有他吉象曰比之<lb/>
初六有他吉也<lb/>
　易之中孚皆以陽爻為正應故上下孚信比之内卦<lb/>
　元屬坤初爻隂柔安有盈缶之孚初六變陽下卦為<lb/>
　震通卦為屯震之陽爻剛健與上卦坎中為應坎小<lb/>
　壘也故得有孚盈缶之象君臣旣能相孚何咎之有<lb/>
　終未有他吉者如離亂之時人依比主其初來者未<lb/>
<pb n="27a"/>
　能擇其賢否其終來者不茍進必有誠實孚信之人<lb/>
　如武王伐紂訪箕子而得禹之九疇延微子而歸商<lb/>
　之祭器以至漢髙召魯兩生得孔壁之書聘伏生而<lb/>
　得古文尚書皆終來有他吉之義<lb/>
六二比之自内貞吉象曰比之自内不自失也<lb/>
　六二變陽通卦為坎内卦坎之陽居臣位應外卦居<lb/>
　位坎之陽剛貞正之吉也比之自内者如貴戚之卿<lb/>
　世禄之家賢淑父兄可以比于内不必求外比也不<lb/>
<pb n="27b"/>
　自失者骨肉相依君臣相孚无自失之患如春秋祁<lb/>
　奚舉子祁午君子謂立其子而不為比以至謝安薦<lb/>
　其姪為將狄仁傑薦其子為丞韋貫之舉其子以自<lb/>
　代皆比之自内也<lb/>
六三比之匪人象曰比之匪人不亦傷乎<lb/>
　人之可親比者惟君子耳不幸而比於小人安得又<lb/>
　有匪人之稱匪人者非人類之人也貎則人心則獸<lb/>
　其惡之極又不可以小人形容也六三變艮艮為閽<lb/>
<pb n="28a"/>
　寺閽寺之徒又匪人中柔惡者也通卦蹇為君子居<lb/>
　蹇難之時亦當擇人親比漢唐以來多有依比閹宦<lb/>
　而得倖者如荀緄娶宦官唐衡之女怗勢擅權終為人<lb/>
　所鄙比之匪人不亦傷乎良可興歎<lb/>
六四外比之貞吉象曰外比于賢以從上也<lb/>
　上卦為外外比者内无貴戚世禄之父兄可比惟比<lb/>
　于賢者而巳六四變萃萃聚之初亦當外比於賢以<lb/>
　從上如管仲之比于鮑叔越石父之比于晏嬰陳平<lb/>
<pb n="28b"/>
　之比于魏無知茅容之比于郭林宗羊曇之比于謝<lb/>
　安皆外比于賢可以從上也<lb/>
九五顯比王用三驅失前禽邑人不誡吉象曰顯比之<lb/>
吉位正中也舍逆取順失前禽也邑人不誡上使中也<lb/>
　五居尊位為比之主顯比之吉君德已著于天位矣<lb/>
　王用三驅失前禽者禮曰古者天子諸侯无事則歳<lb/>
　三田一為乾豆二為賔客三為充君之庖无事而不<lb/>
　田曰不敬田不以禮曰暴天物天子不合圍諸侯不<lb/>
<pb n="29a"/>
　掩羣天子之田圍合其三面前開一路使之可去不<lb/>
　忍盡物好生之仁也只取其不用命者不出而反入<lb/>
　者也禽獸前去者皆免矣故曰失前禽也成湯祝網<lb/>
　得其義矣文王蒐田以時仁如騶虞則王道成也王<lb/>
　者顯明比道舎逆取順前禽之失仁德巳著邑人不<lb/>
　誡上使中者人君以德化下使之中正不偏遠近如<lb/>
　一邑人觀上之德自來親比何待丁寧告誡而後比<lb/>
　之不誡而比吉之道也位正中者坤之六五變比以<lb/>
<pb n="29b"/>
　一陽攝衆隂得黄裳元吉之象故曰文在中也比之<lb/>
　九五變坤位以正中但九五變隂隂主殺伐五居尊<lb/>
　位假田獵以耀武示其用命與不用命者順則取之<lb/>
　逆則舎之不可茍合曲從以求人之比已也爻變之<lb/>
　取義不同若此<lb/>
上六比之无首凶象曰比之无首无所終也<lb/>
　乾之用九見羣龍无首吉者蓋乾之六爻皆變為坤<lb/>
　如國有大事卜立君卜大卦之時臣下不可為首為<lb/>
<pb n="30a"/>
　首則為簒逆而凶无首則吉比之上六變觀上之觀<lb/>
　下擇其可比之人下之觀上求其可比之主蓋離亂<lb/>
　之世无君之時當求其有德者以比之茍无可比之<lb/>
　主則未免羣聚為盜故比之无首則凶暴秦之時陳<lb/>
　涉張耳之徒起兵烏合而不求其有德者為比之首<lb/>
　終至于敗无所終也<lb/>
䷈<hi>乾下巽上</hi>小畜亨宻雲不雨自我西郊<lb/>
　畜止也小畜以一隂畜五陽風力之輕也大畜以二<lb/>
<pb n="30b"/>
　隂畜四陽山力之重也大抵陽唱而隂和則雨隂唱<lb/>
　而陽和則不雨自東自北而風震坎之陽也陽唱則<lb/>
　雨自西而自南而風兊離之隂也隂唱則不雨宻雲<lb/>
　不雨自我西郊隂唱而陽不和安得有雨小畜以一<lb/>
　隂畜五陽隂止陽之義臣止君之象故能亨通孟子<lb/>
　曰畜君者好君也蓋取義如此<lb/>
彖曰小畜柔得位而上下應之曰小畜健而巽剛中而<lb/>
志行乃亨宻雲不雨尚往也自我西郊施未行也<lb/>
<pb n="31a"/>
　小畜以四爻為畜之主故曰柔得位而上下應之健<lb/>
　而巽乾上有巽也二五皆陽故剛中而志行宻雲雖<lb/>
　不作雨而我風力之往終未能息亦猶人君雖不聼<lb/>
　諫而人臣進諫之心終未少怠惜乎風之起于西郊<lb/>
　所施者不得行其雨亦猶人臣有剛介之才遭時之<lb/>
　不遇所施者不得行其志故大臣之進諌不聼不得<lb/>
　行其志者每以宻雲不雨為歎<lb/>
象曰風行天上小畜君子以懿文德<lb/>
<pb n="31b"/>
　風力之行于天上止能小畜其君君之剛健天威有<lb/>
　不可犯者自非懿美其文德者不能畜君也如伊尹<lb/>
　之訓太甲傅説之告髙宗以至周公之戒成王魏徵<lb/>
　之諌唐太宗皆文德之懿美丁寧反覆以畜君也<lb/>
初九復自道何其咎吉象曰復自道其義吉也<lb/>
　初九變隂通卦為巽巽與之言人君易從大抵諫君<lb/>
　復君於道而已茍人君所行非道人臣力止之以復<lb/>
　于道則吉何咎之有如汲黯之諫漢武帝曰陛下内<lb/>
<pb n="32a"/>
　多慾而外施仁義奈何欲効唐虞之治乎魏徵諌不<lb/>
　望獻陵而望昭陵太宗泣為之毁觀此皆復君於道<lb/>
　也非若後世諌臣吹毛求疵以訐為直者善乎程顥<lb/>
　之告宋神宗曰使臣拾遺補闕禆賛朝廷則可使臣<lb/>
　掇拾臣下短長以沽直名則不能神宗深歎賞之蓋<lb/>
　得復自道之義焉<lb/>
九二牽復吉象曰牽復在中亦不自失也<lb/>
　牽連引也九二變隂通卦為離離中柔弱二居臣位<lb/>
<pb n="32b"/>
　无剛果之才連引朋類以諫上如拔茅連茹之牽引<lb/>
　朋類以畜君苟諫不聼亦不自失如漢鮑宣為司隷<lb/>
　校尉以摧挫宰相下廷尉博士弟子王咸舉旛曰欲<lb/>
　救鮑司隷者㑹此旛下㑹者千餘人宣得以減死此<lb/>
　牽復吉之義也宋陳升之交結宦官為樞宻使諫官<lb/>
　趙抃諫不聼引唐介吕誨范師道同心以諫之諌雖<lb/>
　不聼終不自失也<lb/>
九三輿説輻夫妻反目象曰夫妻反目不能正室也<hi>説脱同</hi>
<pb n="33a"/>
　賢臣之諫君亦猶賢妻之諌夫也小畜上巽下乾則<lb/>
　能下柔安有夫妻反目之象九三變隂下卦為兑二<lb/>
　女同居夫或為妻所制夫妻反目矣輻車中之輪輻<lb/>
　既脱車曷能行三不當位不能畜君以復于道反覆<lb/>
　擅權制君如梁兾之於漢賈充之於晋盧杞之於唐<lb/>
　脅君以行威福豈特反目而已哉大畜九二亦曰輿<lb/>
　説輻二爻變賁上剛下柔故无夫妻反目之患<lb/>
六四有孚血去惕出无咎象曰有孚惕出上合志也<lb/>
<pb n="33b"/>
　人臣有孚信之誠畜君不聼至于叩頭流血兢惕之<lb/>
　心出乎其中君見其忠亦不之咎如漢薛廣德以血<lb/>
　汙車輪辛慶忌救朱雲叩頭流血皆犯顔極諫求上<lb/>
　之合志六四屬巽本无剛健之才通卦變乾故有有<lb/>
　孚血去惕出之剛健<lb/>
九五有孚攣如富以其鄰象曰有孚攣如不獨富也<lb/>
　攣如手之拘攣牽引相從也九五變隂上卦為艮艮<lb/>
　為手故有攣如之義通卦為大畜五陽變隂居五之<lb/>
<pb n="34a"/>
　尊位能受臣下之畜其富可知書曰臣哉鄰哉人君<lb/>
　茍能聼諌臣下相率以進忠言如唐之王魏宋之韓<lb/>
　范畜君以道不獨人君之富臣下亦富此有孚攣如<lb/>
　之義也<lb/>
上九既雨既處尚德載婦貞厲月㡬望君子征凶象曰<lb/>
既雨既處德積載也君子征凶有所疑也<lb/>
　小畜卦辭曰宻雲不雨蓋風在天上也上九變坎通<lb/>
　卦為需水在天上雨胡不作雨既作矣得其所出尚<lb/>
<pb n="34b"/>
　得載者小畜以隂畜陽臣正君畜君之道嘉尚其德<lb/>
　積中如載物之重婦貞厲者人臣而行妾婦之道阿<lb/>
　䛕順旨不能盡言責之職雖得貞正亦危厲而不安<lb/>
　月㡬望隂道之將盈矣茍君子而行妾婦之道動則<lb/>
　凶矣有所疑者不獨人君疑之臣下見之亦疑之也<lb/>
　如嚴光致書于侯覇曰懐仁輔義民心悦阿䛕順旨<lb/>
　要領絶蓋得畜君之道歟<lb/>
䷉<hi>兊下乾上</hi>履虎尾不咥人亨<lb/>
<pb n="35a"/>
　履踐履也人所行之迹也虎山獸之名噬物之獸也<lb/>
　咥齧也履卦與小畜相類皆一隂五陽之卦也但小<lb/>
　畜四爻近君故能畜君之道履則三爻隂柔上為四<lb/>
　爻所間下為强臣所制不能畜君茍有欲言未知近<lb/>
　君大臣肯容其言否故足將進而趦趄如履虎尾之<lb/>
　狀惟恐陷于虎口至于履虎尾不為其所齧敬愼之<lb/>
　至乃亨通也<lb/>
彖曰履柔履剛也説而應乎乾是以履虎尾不咥人亨<lb/>
<pb n="35b"/>
剛中正履帝位而不疚光明也<hi>説悦同</hi>
　履以三爻為主一柔而履五剛如履虎尾之狀兊説<lb/>
　也説而應乎乾下兊上乾也雖履虎尾不至于咥人<lb/>
　乃亨剛中正乾陽之剛而居尊位位中正也履帝位<lb/>
　而不疚疚病也人臣履虎尾而无險人君履帝位而<lb/>
　无病所以光明也<lb/>
象曰上天下澤履君子以辯上下定民志<lb/>
　天在上澤在下尊卑有序也辨上下兊之口舌能分<lb/>
<pb n="36a"/>
　辨也定民志乾之君德能安民也<lb/>
初九素履往无咎象曰素履而往獨行願也<lb/>
　素愫通誠也人之有素行誠實者不畏强禦徒歩而<lb/>
　往略無所畏初九變坎有剛健之才故能素履而往<lb/>
　若伯夷者特立獨行不可仰望如郭子儀單騎見回<lb/>
　紇叚秀實以跛卒入郭營素履而往亦不可企及此<lb/>
　君子獨行之志也<lb/>
九二履道坦坦幽人貞吉象曰幽人貞吉中不自亂也<lb/>
<pb n="36b"/>
　士君子居亂世不出户庭如幽人貞吉可也何乃至<lb/>
　於履道坦坦下為虎所咥九二變隂下卦為震震為<lb/>
　大塗非荆棘之路故可以避虎尾如漢起黨獄之時<lb/>
　士大夫陷于虎口者何限而徐穉獨行京洛間不為<lb/>
　羣閹所害蓋其素履誠慤如幽人之貞正上交不諂<lb/>
　下交不凟如履康莊之衢而不自亂蓋得幽人貞吉<lb/>
　之道<lb/>
六三𦕈能視跛能履履虎尾咥人凶武人為于大君象<lb/>
<pb n="37a"/>
曰眇能視不足以有明也跛能履不足以與行也咥人<lb/>
之凶位不當也武人為于大君志剛也<lb/>
　眇不能視而强欲視不足以有明也跛不能履而强<lb/>
　欲履不足以與行也此爻乃乾之三爻之變乾之九<lb/>
　三變柔以柔履剛故有終日乾乾夕惕若厲之象履<lb/>
　之六三變陽以剛履剛故有履虎尾咥人凶武人為<lb/>
　于大君之象皆志剛之禍漢之韓彭唐之安史皆武<lb/>
　人也人君任之以將託之以重鎭一旦悖逆欲為大<lb/>
<pb n="37b"/>
　君其志剛暴安知履虎尾之義<lb/>
九四履虎尾愬愬終吉象曰愬愬終吉志行也<lb/>
　愬愬畏懼貌六三變剛履虎尾則有咥人之凶九四<lb/>
　柔巽柔巽之人雖履虎尾不為其所咥蓋能愬愬畏<lb/>
　懼敬慎之至終至于吉然則畏虎者免禍而巳而曰<lb/>
　志行何也蓋婁師德狄仁傑立于惡人之朝外視若<lb/>
　柔内實剛介故能免禍能復中宗之辟志行也如郭<lb/>
　子儀有病盧杞來問安否子儀恐家人見其狀貌醜<lb/>
<pb n="38a"/>
　陋屏去家人曰此人若得志吾族无遺類矣故子儀<lb/>
　不為盧杞所害蓋得愬愬終吉之義<lb/>
九五夬履貞厲象曰夬履貞厲位正當也<lb/>
　夬決也夬履決虎之咥人者不曰虎而曰履省文也<lb/>
　人臣大惡在朝欺君罔上如虎之踞于要路履之則<lb/>
　遭其咥決之失措亦受其殃九五變隂通卦為暌當<lb/>
　暌之時權臣侈肆君臣之志不通不啻如騎虎之危茍<lb/>
　不決去何以為治夬履之君雖曰貞正亦危厲而不<lb/>
<pb n="38b"/>
　安張綱指梁冀曰豺狼當道安問狐狸張綱不得大<lb/>
　臣之權斥而不去累為梁冀所害曹操縛吕布急曰<lb/>
　縛虎不得不急操雖大臣挾天子以令諸侯故吕布<lb/>
　為其所縛而不能反噬也夬履之難若此<lb/>
上九視履考祥其旋元吉象曰元吉在上大有慶也<lb/>
　下卦六三屬兊則有履虎尾咥人之凶上九變兊乃<lb/>
　有視履考祥之吉何也人臣之在朝跬歩不敢妄行<lb/>
　者人君亦知之朝廷用人當視其平昔之踐履考其<lb/>
<pb n="39a"/>
　行事之休祥使之周旋在帝左右此元吉美人君之<lb/>
　知人喜臣下之有慶也宋仁宗時潭州臣賣私藏胎<lb/>
　為闗吏所搜太守而下輕其估而悉自私焉時唐介<lb/>
　以言事謫為潭倅分珠獄發奏方入上曰唐介必不<lb/>
　肯賣案且奏覆覧之果然蓋唐介剛直廉潔人君平<lb/>
　日視其踐履考其禎祥故於衆濁獨清之時知其賢<lb/>
　也<lb/>
　<lb/>
<pb n="39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易爻變易緼卷二<lb/>
</p>
<p>
</p>
  </div>
</body>
</text>
</TEI>
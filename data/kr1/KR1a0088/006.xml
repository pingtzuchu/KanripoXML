<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周易爻變易緼卷六</head>
    <p>
<pb n="1a"/>
欽定四庫全書<lb/>
　周易爻變易緼卷六　　　元　陳應潤　撰<lb/>
䷧<hi>坎下震上</hi>解利西南无所往其來復吉有攸往夙吉<hi>解音蟹</hi>
　解卦上震下坎亦東北之有險為之解解散也利西<lb/>
　南避東北之有險也難既解尤所往矣於无所往之<lb/>
　地使逃難之民來歸還則吉有攸往夙吉者夙早也<lb/>
　苟尚有當解之事宜早往以解之恐難之再作不易<lb/>
<pb n="1b"/>
　解也<lb/>
彖曰解險以動動而免乎險解解利西南往得衆也其<lb/>
來復吉乃得中也有攸往夙吉往有功也天地解而雷<lb/>
雨作雷雨作而百果草木皆甲拆觧之時大矣哉<lb/>
　解之險在東北而曰利西南者解難之道不可安居<lb/>
　動而免乎險則難可解苟或冒險而往先陷於險則<lb/>
　難將誰解故險在東北而先解西南驟往東北則觸<lb/>
　其險而難解矣往得衆者人君苟能解難則有濟世<lb/>
<pb n="2a"/>
　之才者其來衆矣其來復吉乃得中者如隂之消隂<lb/>
　之來復則吉二之剛五之柔相應而得中也人間酷<lb/>
　暑如烈火之焚惔雷雨一作不啻如解倒懸之急古<lb/>
　之聖人以雷雨為解其亦取義於此歟百果草木皆<lb/>
　甲拆又言雷雨作解布發生之德也<lb/>
象曰雷雨作解君子以赦過宥罪<lb/>
　解難之道苟以作難之人人人而治之則恐難將復<lb/>
　作君子於此當赦過宥罪啓其自新之門書曰殱厥<lb/>
<pb n="2b"/>
　渠魁脅從罔治此得赦過宥罪之義<lb/>
初六无咎象曰剛柔之際義无咎也<lb/>
　解之為卦上震下坎二强相敵而為難安有剛柔之<lb/>
　際初六變歸妹上震下兊剛柔所以交際也蓋解難<lb/>
　之人剛柔兼濟則可也苟過剛而暴過柔則弱不剛<lb/>
　不柔義則无咎如漢趙充國屯金城寓兵于農且耕<lb/>
　且戰此得剛柔相資之道也<lb/>
九二田獲三狐得黄矢貞吉象曰九二貞吉得中道也<lb/>
<pb n="3a"/>
　荀九家說卦坎為狐田獲三狐得狐之多也九二變<lb/>
　豫下卦為坤坤為黄得黄矢貞正則吉二為解難之<lb/>
　臣假田獵以耀武獲三狐得黄矢田之有功也得中<lb/>
　道者二與五應也昔者趙簡子使王良與嬖奚乘終<lb/>
　日而不獲一禽嬖奚反命曰天下之賤工也或以告<lb/>
　王良良曰請復之强而後可一朝而獲十禽且二為<lb/>
　解難之臣不為詭遇田獲三狐得作難之尤者亦已<lb/>
　多矣至於黄矢之得又人君之所賜也吉哉<lb/>
<pb n="3b"/>
六三負且乘致冦至貞吝象曰負且乘亦可醜也自我<lb/>
致戎又誰咎也<lb/>
　下卦元屬坎說卦曰坎輿也為多眚為盜六三變恒<lb/>
　雷風之變三居不當之位負戴之人一旦改常而乘<lb/>
　君子之器宜乎致冦之至貞卜也卜其羞吝可見矣<lb/>
　且難未解之時往來皆冦小人而乘君子之器宜冦<lb/>
　之害我也蓋自我之不安於分而致冦將誰咎哉漢<lb/>
　髙祖為項羽圍滎陽紀信誑楚乘王車黄屋左纛曰<lb/>
<pb n="4a"/>
　漢王降楚雖漢王得遁信終為羽所殺自我致冦之<lb/>
　義<lb/>
九四解而拇朋至斯孚象曰解而拇未當位也<lb/>
　上卦元屬震震為足拇足之大指也解難者如解倒<lb/>
　懸之急必先解其足之拇指九四變師行師之道非<lb/>
　一人可能解難朋衆之至斯可孚信師以二爻之剛<lb/>
　為行師之主四則不當其位苟遭陷穽朋友亦可為<lb/>
　之解難矣唐杜兼誣奏李藩搖動軍情上怒召杜佑<lb/>
<pb n="4b"/>
　持詔殺之佑素與藩厚懐詔旬日不發謂藩曰吾已<lb/>
　密謂用百口保君矣由是藩獲免此朋至斯孚得解<lb/>
　懸之義也<lb/>
六五君子維有解吉有孚于小人象曰君子有解小人<lb/>
退也<lb/>
　解難之道維君子能解小人幸災樂禍欲國家之有<lb/>
　難喜兵好殺希賞貪功至於難極无䇿可解然後求<lb/>
　君子以解之小人始信而退也五居尊位為解之主<lb/>
<pb n="5a"/>
　自可解難六五變困困厄之時人君不能自解上卦<lb/>
　變兊兊為口舌維求能言君子以解則小人自退昔<lb/>
　魯仲連游趙魏遣辛垣衍說趙尊秦為帝仲連言秦<lb/>
　稱帝之害秦將聞之為却五十里平原君趙勝欲封<lb/>
　仲連辭不受乃以千金為夀魯連笑曰所以貴於天<lb/>
　下之士者為人排難解紛亂而无取也即有取者是<lb/>
　商賈之士連不為也遂辭去蓋得君子有解小人退<lb/>
　之道也<lb/>
<pb n="5b"/>
上六公用射隼于髙墉之上獲之无不吉象曰公用射<lb/>
隼以解悖也<lb/>
　上六變未濟上卦為離離為雉為甲胄為戈兵皆射<lb/>
　隼之義隼鶻鷂之屬墉城垣也未濟之時難尚未解<lb/>
　公用射隼於髙墉之上耀武以解難也獲之无不利<lb/>
　得作難之人矣田禽射隼皆解悖之道也唐安禄山<lb/>
　反賊將令狐潮圍雍丘雷萬春立城上與語矢著面<lb/>
　不動潮疑木人諜得其實乃驚潮謂張廵曰向見雷<lb/>
<pb n="6a"/>
　將軍知足下軍令矣遂退師軍令之嚴又過於射隼<lb/>
　之解悖矣<lb/>
䷨<hi>兊下艮上</hi>損有孚元吉无咎可貞利有攸往曷之用二<lb/>
簋可用亨<hi>亨享也</hi>
　損抑也減損也為損之道節飲食省財用為先況解<lb/>
　難之後禮樂未備苟使其乎昔奢侈一旦驟然損抑<lb/>
　人必疑之惟其平日節儉人皆孚信乃大善而吉也<lb/>
　貞卜也節儉之人人皆孚信何咎可卜利有攸往由<lb/>
<pb n="6b"/>
　此而行所往无不利恐一時儉損解難之後又生驕<lb/>
　奢曷之用何以為用也二簋可用亨禮之繁文惟祭<lb/>
　祀之時不能减省君子至誠惟用二簋以盛黍稷亦<lb/>
　可祭天地享鬼神子曰禮與其奢也寧儉此之謂也<lb/>
彖曰損損下益上其道上行損而有孚元吉无咎可貞<lb/>
利有攸往曷之用二簋可用亨二簋應有時損剛益柔<lb/>
有時損益盈虛與時偕行<hi>亨享同</hi>
　兊二陽一隂艮二隂一陽損下益上者損兊之陽益<lb/>
<pb n="7a"/>
　艮之隂蓋欲五剛二柔君臣之位定祭祀之禮其文<lb/>
　頗繁以解難之後止用二簋言其不當損者亦能損<lb/>
　之故曰二簋應有時天下平定之後禮樂漸備非二<lb/>
　簋可能祭宗廟故曰損剛益柔有時損益盈虛與時<lb/>
　偕行者觀時之可損則損可益則益當損不損則事<lb/>
　浮華當益不益儉不中禮故君子觀時而為之損益<lb/>
　也<lb/>
象曰山上有澤損君子以懲忿窒慾<lb/>
<pb n="7b"/>
　居損之時君子當懲戒其忿怒窒塞其利慾忿不懲<lb/>
　則好勝不已慾不窒則求益无厭皆非處損之道也<lb/>
初九已事遄往无咎酌損之象曰已事遄往尚合志也<lb/>
　初九變蒙下卦為坎坎為加憂故雖已行之事有速<lb/>
　往者雖得无咎然則居損之時一時權宜非經久之<lb/>
　常法難既解矣斟酌損之之道當損與不當損者如<lb/>
　祭祀之禮一時用二簋豈可為後世法已事速往者<lb/>
　亦當酌禮而損益之嘉尚乎上之合志也漢髙祖初<lb/>
<pb n="8a"/>
　定天下蕭何治未央宫上見其壯麗謂何曰天下匈<lb/>
　匈勞苦數嵗成敗未可知是何治宫室過度也對曰<lb/>
　天子以四海為家非令壯麗亡以重威且亡令後世<lb/>
　有以加也然則髙祖得酌損之道蕭何未解其義也<lb/>
九二利貞征凶弗損益之象曰九二利貞中以為志也<lb/>
　二居臣位既麗乎貞正何凶之有九二變頤下卦為<lb/>
　震人臣居損之時不能節儉而求口食之養動必有<lb/>
　凶臣下之俸禄有常不可太損亦不可求益故曰弗<lb/>
<pb n="8b"/>
　損益之中以為志者二爻變柔守臣之節以為志也<lb/>
　宋張文節公為相自奉甚約外人頗有公孫布被之<lb/>
　譏公曰吾今日之俸舉家錦衣玉食何患不能顧人<lb/>
　之常情由儉入奢易由奢入儉難一旦去位家人必<lb/>
　至失所此得弗損益之中以為志之道<lb/>
六三三人行則損一人一人行則得其友象曰一人行<lb/>
三則疑也<lb/>
　大抵夫婦之道一隂一陽而已隂陽配合始能化生<lb/>
<pb n="9a"/>
　三人行則損一人如下卦巽之二陽一隂是多一陽<lb/>
　也上卦艮之二隂一陽是多一隂也减下卦之一陽<lb/>
　配上卦之一隂所謂一人行則得其友損有餘而補<lb/>
　不足推致其極隂陽配合其義一也六二變大畜下<lb/>
　卦為乾乾之三陽為三人者亦猶需之上九言不速<lb/>
　之客三人來言下卦之乾也蓋人之同行亦防嫌疑<lb/>
　三人偕行則有羣居偶語之嫌故於三人之中損一<lb/>
　人之有餘一人之中補一人之不足得用損之道也<lb/>
<pb n="9b"/>
　秦始皇暴虐天下偶語者有棄市之令所以人之行者<lb/>
　亦不敢為羣也漢律三人以上无故飲酒罰金四兩<lb/>
　故以賜大酺為惠澤此衰世之民損而乂損也<lb/>
六四損其疾使遄有喜无咎象曰損其疾亦可喜也<lb/>
　天下之物損之則有憂惟疾病損之則有喜六四變<lb/>
　暌家人之暌勝於病疾之災能减損之亦可為喜而<lb/>
　无咎也漢髙祖卧病禁中詔无得入羣臣樊噲排闥<lb/>
　直入上獨枕一宦卧噲流涕曰始陛下取天下何其<lb/>
<pb n="10a"/>
　壯也今天下已定何其憊也帝笑而起噲可謂能損<lb/>
　其疾矣<lb/>
六五或益之十朋之龜弗克違元吉象曰六五元吉自<lb/>
上祐也<lb/>
　爾雅一曰神龜二曰靈龜三曰攝龜四曰寶龜五曰<lb/>
　文龜六曰筮龜七曰山龜八曰澤龜九曰水龜十曰<lb/>
　大龜兩龜為朋十朋之龜言其益之多也六五變中<lb/>
　孚為治損之主諸事未能加益唯卜筮之龜益主十<lb/>
<pb n="10b"/>
　朋人不為多蓋國有大疑卜龜者衆如龜從筮從卿<lb/>
　士從庶民從事弗克為始為元善而吉也五居尊位<lb/>
　為治損之主至此卜吉皆天之所祐也昔堯沈璧於<lb/>
　洛𤣥龜負書於背上赤文成字禹治水於洛得神龜<lb/>
　天乃錫禹洪範九疇箕子陳於武王此言得龜之始<lb/>
　也然則龍馬負圖伏羲畫易之時也有龜矣故繫辭<lb/>
　曰成天下之亹亹者莫大乎蓍龜又曰天生神物聖人<lb/>
　則之是知羲皇之時已有神龜矣<lb/>
<pb n="11a"/>
上九弗損益之无咎貞吉利有攸往得臣无家象曰弗<lb/>
損益之大得志也<lb/>
　損至乎上損已極矣上九變臨臨下之君損益得中<lb/>
　損不至于太損益不至于太益故得无咎其卜亦吉<lb/>
　所往亦无不利矣得臣无家者人君節儉自損故臣<lb/>
　下公爾忘私國爾忘家君臣相得大得志也漢文帝<lb/>
　能尚節儉欲作露臺而惜百金之費後宫衣不曳地<lb/>
　故賈誼說上令敺民而歸之農晁錯勸上欲民務農<lb/>
<pb n="11b"/>
　在於貴粟終帝之世勸農之詔數下卒至海内富庶<lb/>
　三代以來人君之富未有之也<lb/>
䷩<hi>震下巽上</hi>益利有攸往利涉大川<lb/>
　益増益也人之有益於天下之事必力行之利有攸<lb/>
　往也利涉大川求其必濟也<lb/>
彖曰益損上益下民說無疆自上下下其道大光利有<lb/>
攸往中正有慶利涉大川木道乃行益動而巽日進无<lb/>
疆天施地生其益无方凡益之道與時偕行<hi>慶音羌</hi>
<pb n="12a"/>
　上之巽二陽而一隂下之震一陽而二隂損上益下<lb/>
　蓋欲損有餘而益不足自上下下剛能下柔其道所<lb/>
　以大光也利有攸往中正有慶風雷皆動者利有所<lb/>
　往五之剛二之柔得中之正所以有吉慶也利涉大<lb/>
　川木道乃行巽為木震之動而利涉也益動而巽益<lb/>
　卦震下巽上震動而巽順也日進無疆者風雷之行<lb/>
　頃刻遍於天下无疆界之可限也天施地生震一索<lb/>
　而得乾之陽巽一索而得坤之隂者風雷交作之時<lb/>
<pb n="12b"/>
　天施地生之日其益也可謂無方矣益之時與時偕<lb/>
　行者時之當益則益之弗違其時也<lb/>
象曰風雷益君子以見善則遷有過則改<lb/>
　當迅雷風烈之時孰不警懼君子見善則遷有過則<lb/>
　改懼心一生克已復禮此求益之大者也<lb/>
初九利用為大作元吉无咎象曰元吉无咎下不厚事<lb/>
也<lb/>
　初九變觀居益之初欲使下民觀瞻後世儀則故大<lb/>
<pb n="13a"/>
　有作為以行益之道所謂大作者非謂宫室土木之<lb/>
　興城郭甲兵之盛如班固贊孝武曰孝武初立罷黜<lb/>
　百家表章六經興太學脩郊祀改正朔定厯數協音<lb/>
　律作詩樂建封禪禮百神紹周後號令文章煥然可<lb/>
　述乃天下大事之大作也故得大喜而吉无咎也下<lb/>
　不厚事者欲上之節儉不欲下民之厚事于上也然<lb/>
　則漢武能為大作而不能節儉用桑𢎞羊孔僅之徒<lb/>
　造榷酤禁鹽鐵算舟車列市肆剥削於民淫刑酷斂<lb/>
<pb n="13b"/>
　厚於事上晚年下輪臺之詔以自責悔无及矣<lb/>
六二或益之十朋之龜弗克違永貞吉王用享于帝吉<lb/>
象曰或益之自外來也<lb/>
　損之六五變中孚而有或益之十朋之龜之象蓋人<lb/>
　君之卜也益之六二亦變為中孚亦有或益之十朋<lb/>
　之龜之象蓋人臣之卜也人臣無藏龜之室如周家有<lb/>
　大事之可疑臣下之有不協從者卜之於朝廷弗克<lb/>
　違者得羣臣之協從矣又當永守貞正則吉苟吉矣<lb/>
<pb n="14a"/>
　人臣亦不敢自享于帝王用享于帝吉而又吉也自<lb/>
　外來者求上之益下也昔臧文仲居蔡山節藻梲孔<lb/>
　子譏其非知蓋蔡大龜也臣下豈宜藏之況其不務<lb/>
　民義謟瀆鬼神僭上失禮安得為知<lb/>
六三益之用凶事无咎有孚中行告公用圭象曰益用<lb/>
凶事固有之也<lb/>
　凶事如國有大喪水旱札瘥軍旅之事家國之富行<lb/>
　之如常若固有之故无咎有孚中行者三爻變剛而<lb/>
<pb n="14b"/>
　有孚得中行之道人臣有孚於君者也告公用圭者<lb/>
　大禹治水亦國之凶事禹錫𤣥圭告厥成功亦此類<lb/>
　也六三變家人下卦為離離為甲胄為戈兵皆凶事<lb/>
　也春秋諸侯不伐喪亦懼它國之有凶事也<lb/>
六四中行告公從利用為依遷國象曰告公從以益志<lb/>
也<lb/>
　解難之餘損則守國而求益益則用利思為依君遷<lb/>
　國之計六四變无妄上卦為乾乾則剛健之德四居<lb/>
<pb n="15a"/>
　大臣之位以柔變剛得中行之道告公從如龜筮吉<lb/>
　告公協從而若盤庚之三遷周成之東遷皆告公而<lb/>
　行事告之從以益其志羣臣不敢有所違也<lb/>
九五有孚惠心勿問元吉有孚惠我德象曰有孚惠心<lb/>
勿問之矣惠我德大得志也<lb/>
　九五變頤頤養也五居尊位為益之主當為頤養之<lb/>
　道以惠養子民有孚惠心君有孚信惠養子民之心<lb/>
　如調和元氣四時不失其序寒而衣飢而食所惠在<lb/>
<pb n="15b"/>
　民之心而民不知之然民之知與不知我亦不問民<lb/>
　心既孚大善而吉也有孚惠我德者如孟子對梁惠<lb/>
　王曰王如施仁政於民省刑罰薄稅斂深耕易耨壯<lb/>
　者以暇日修其孝悌忠信入以事其父兄出以事其<lb/>
　長上此則有孚惠我德所以大得志於民也<lb/>
上九莫益之或擊之立心勿恒凶象曰莫益之偏辭也<lb/>
或擊之自外來也<lb/>
　上九變屯上坎下震上坎之水至土而盈不可益矣<lb/>
<pb n="16a"/>
　莫益之此則偏言上坎之辭耳或擊之言下卦震雷<lb/>
　之擊也蓋雷之震怒之時立心勿恒者必遭其誅擊<lb/>
　而凶也自外來者坎之心險而无常也大抵求益之<lb/>
　人多无恒心為富不仁陽虎自喻左傳載齊慶氏亡<lb/>
　分其邑與晏子晏子不受人問曰富者人之所欲也<lb/>
　何為不受對曰无功之賞不義之富禍之媒也我非<lb/>
　惡富失德也蓋得莫益之義<lb/>
䷪<hi>乾下兊上</hi>夬揚于王庭孚號有厲告自邑不利即戎利<lb/>
<pb n="16b"/>
有攸往<lb/>
　夬決也上兊下乾五剛一柔剛健之極而能夬決發<lb/>
　揚于王庭決天下之大事也孚號有厲凡決罰刑政<lb/>
　先孚信其號令於民然後行其刑罰人命至重決罰<lb/>
　苟當亦危厲而不安國人有罪告自邑以決其罪不<lb/>
　利即戎不可行師以征伐之利有攸往者順剛之長<lb/>
　也<lb/>
彖曰夬決也剛決柔也健而說決而和揚于王庭柔乘<lb/>
<pb n="17a"/>
五剛也孚號有厲其危乃光也告自邑不利即戎所尚<lb/>
乃窮也利有攸往剛長乃終也<lb/>
　剛決柔者五剛決一柔也健而說決而和乾健而兊<lb/>
　說健者可能決說者可以和揚于王庭柔乘五剛者<lb/>
　乾有剛健之德故揚于王庭兊有剖決之才可以治<lb/>
　刑也此得内剛外柔剛柔相濟之道孚號有厲其危<lb/>
　乃光者孚信其號令於民而有哀矜惻怛之心雖危<lb/>
　亦光也告自邑國人近王庭而聽其號令也不利即<lb/>
<pb n="17b"/>
　戎苟逺人有罪拘係于有司王庭之下自可治之不<lb/>
　必興戎伐罪倘所犯非重又不聚冦興師討之所尚<lb/>
　乃窮也利有攸往剛長乃終者剛長至五而終不至<lb/>
　于上之亢極也<lb/>
象曰澤上於天夬君子以施禄及下居德則忌<lb/>
　澤上於天如水之決下也人君觀其象施其爵禄及<lb/>
　於臣下欲其夬決之明苟居於小德局於小惠多所<lb/>
　疑忌无剛果之才則不能決矣<lb/>
<pb n="18a"/>
初九壯于前趾往不勝為咎象曰不勝而往咎也<lb/>
　夬之爻辭多言壯者與大壯之卦取義略同大壯初<lb/>
　九下卦乾之變巽曰壯于趾征凶夬之初九下卦亦<lb/>
　乾之變巽而曰壯于前趾往不勝為咎蓋大壯通卦<lb/>
　變恒震雷在上動必有凶夬之通卦變上卦大過為<lb/>
　兊兊為羊利乎走者夬之為義貴乎夬決而不欲遲<lb/>
　疑如羊之爭走不勝者則有病有病則為咎矣昔者<lb/>
　龎㳙忌孫臏之才刖其足欲使其不能行㳙為魏將<lb/>
<pb n="18b"/>
　伐韓韓請救於齊齊以田忌為將孫子為師救韓孫<lb/>
　臏乃為减竈之法倍日併行逐之伏兵于道殺龎㳙<lb/>
　于馬陵此亦往不勝為咎之義<lb/>
九二惕號莫夜有戎勿恤象曰有戎勿恤得中道也<hi>號去聲</hi>
　九二變革下卦為離離為甲胄為戈兵故有冦戎之<lb/>
　象二居臣位莫夜有戎冦之臨境但兢惕其號令以<lb/>
　警不虞勿恤其冦至與不至也有備无患得人臣之<lb/>
<pb n="19a"/>
　中道也唐段秀實為涇原節度三四年間土蕃不犯<lb/>
　塞號令嚴明清約率下朱泚反秀實以笏擊賊雖為<lb/>
　其所害萬世之忠臣也<lb/>
九三壯于頄有凶君子夬夬獨行遇雨若濡有愠无咎<lb/>
象曰君子夬夬終无咎也<lb/>
　九三變兊兊為附決兊為澤上下皆兊雨之作也夬<lb/>
　之爻辭多言壯者偕壯以喻決也頄面之顴肉也頄<lb/>
　非受決之處古者墨刑湼墨于面蓋犯罪之輕者書<lb/>
<pb n="19b"/>
　曰書用識哉欲並生哉欲其改過自新也又曰宥過<lb/>
　无大刑故无小此則法所不容情則可恕者壯于頄<lb/>
　有凶墨刑明矣君子夬夬決而能坎者也獨行如復<lb/>
　之初爻為陽上五爻皆隂六四變陽故曰中行獨復<lb/>
　夬之上爻為隂下五爻皆陽九五變隂亦若中行獨<lb/>
　復之義也想君子論行之時獨斷其情之可恕遇雨<lb/>
　若濡如得沛然之施濡洗其惡令其自新也愠含怒<lb/>
　意君子雖有愠色終不之咎也如漢有黥布與夫宋<lb/>
<pb n="20a"/>
　有黥狄皆黥而後貴也宋蘇頌知審刑院知金州張<lb/>
　仲宣坐贓法當伏黥以流頌奏古者刑不上大夫今<lb/>
　刑為徒𨽻恐汚辱衣冠由是命官免杖黥亦愼刑之<lb/>
　良法也<lb/>
九四臀无膚其行次且牽羊悔亡聞言不信象曰其行<lb/>
次且位不當也聞言不信聰不明也<lb/>
　夬之上卦元屬兊兊為羊為附決九四變需上卦為<lb/>
　坎坎為耳痛為血卦四居大臣之位過於行險決獄<lb/>
<pb n="20b"/>
　不當故其決至于臀无膚臀既无膚其行不進次且<lb/>
　其行矣牽羊而悔亡者羊之性狠敗羣者亦難牽此<lb/>
　其行之次且也哉然則如春秋楚伐鄭鄭伯肉袒牽<lb/>
　羊以謝罪亦可悔亡也聞言不信古者司冦之職以<lb/>
　五聲聽獄訟聽既不明安能聽訟彼之剛暴不信人<lb/>
　之言人亦不信其言既无聽訟之才安能決獄雖居<lb/>
　臣位而為位不當也漢嚴延年為郡守過于剛暴人<lb/>
　號屠伯甯成為都尉人號乳虎皆非當位者<lb/>
<pb n="21a"/>
九五莧陸夬夬中行无咎象曰中行无咎中未光也<hi>莧形甸反</hi>
　莧說文曰山羊細角者羊之走疾者无如山羊夬之<lb/>
　上卦屬兊兊為羊故莧陸夬夬夬夬行之夬也九五<lb/>
　變大壯而上卦為震震為犬塗羊之走于陸中中行<lb/>
　而无咎五剛之變柔也五居尊位為夫之主變爻柔<lb/>
　弱不能決大事如山羊奔走于陸其行夬夬僅能无<lb/>
　咎而无中正之德所施終未光也九五乃大壯六五<lb/>
<pb n="21b"/>
　之變故卦中多說壯如壯于前趾壯于鳩之類大壯<lb/>
　羝羊觸藩乃聖人變兊也六五亦言喪羊于易震之<lb/>
　變兊也夬之上卦既屬兊九四曰牽羊悔亡則九五<lb/>
　之莧陸夬夬為山羊明矣唐代宗庸懦之主也為宦<lb/>
　官李輔國所制呼為尚父不能顯戮之以為國家之<lb/>
　光遣盜竊其首誅一大惡亦可謂中行无咎也<lb/>
上六无號終有凶象曰无號之凶終不可長也<lb/>
　此爻乃乾卦上九之變乾變而隂居人君之位髙而<lb/>
<pb n="22a"/>
　无咎故曰亢龍有悔夬之上六變陽陽亢之極无位<lb/>
　无臣安得有號令且夬之卦辭曰孚號至此无號矣<lb/>
　无號之凶終不可久長也如漢靈獻唐僖昭為姦臣<lb/>
　閹宦所制號令非自已出既无號令凶可知矣<lb/>
䷫<hi>巽下乾上</hi>姤女壯勿用取女<lb/>
　姤遇也姤與復對復以一陽遇五隂姤以一隂遇五<lb/>
　陽能敵五陽女之壯也勿用取女但此等女不淫則<lb/>
　悍難與為配配亦不能久如春秋夏姬之遇九夫其<lb/>
<pb n="22b"/>
　壯為何如哉<lb/>
彖曰姤遇也柔遇剛也勿用取女不可與長也天地相<lb/>
遇品物咸章也剛遇中正天下大行也姤之時義大矣<lb/>
哉<lb/>
　柔遇剛者剛之衆柔之寡也柔雖曰寡日長一日而<lb/>
　盛剛雖曰衆日消一日而衰但剛柔初焉相遇如天<lb/>
　地之氣交感品物咸皆章美也剛遇中正二五之剛<lb/>
　相應也君臣有剛健之才天下之道可以大行矣<lb/>
<pb n="23a"/>
象曰天下有風姤后以施命誥四方<lb/>
　風行天下如人君施設命令誥于四方<lb/>
初六繫于金柅貞吉有攸往見凶羸豕孚蹢躅象曰繫<lb/>
于金柅柔道牽也<hi>柅女履切蹢音的躅音逐</hi>
　姤之一隂初生于五陽之下小人道長之初何以止<lb/>
　之柅止車之物君子防其隂之漫長繫于金柅以止<lb/>
　之不容其進貞固則吉也初六變乾乾為金故曰金<lb/>
　柅豕性剛躁雖羸瘦之豕見惡類之來亦蹢躅跳躍<lb/>
<pb n="23b"/>
　而不安以其有孚信也君子之待小人以犬豕之類<lb/>
　目之繫于金柅之下有攸往見凶者苟或繫之不固<lb/>
　為其脫去小人肆无忌憚往則見凶左傳載后夔生<lb/>
　伯封實有豕心貪惏无厭謂之封豕後世言大惡者<lb/>
　必曰封豕長蛇小人之魁也乾之初九變隂曰陽在<lb/>
　下姤之初九變陽曰柔道牽爻變之義若此<lb/>
九二包有魚无咎不利賔象曰包有魚義不及賔也<hi>包庖通</hi>
<pb n="24a"/>
　包庖通九二變遯此必有隠德者姤之下卦二爻變<lb/>
　隂居臣妾之位如婦人主中饋庖厨有魚以供祭祀<lb/>
　而不及賔客者何也蓋隠遯之士无賔客之至得魚<lb/>
　不多義不及賔客也如茅容初見郭林宗容殺雞為<lb/>
　饌林宗意謂已故既而以雞奉母以草疏與客共飯<lb/>
　林宗敬之曰卿賢乎哉此義不及賔客得有咎乎<lb/>
九三臀无膚其行次且厲无大咎象曰其行次且行未<lb/>
牽也<lb/>
<pb n="24b"/>
　姤之九三逆㸔則為夬之九四也夬之九四變坎曰<lb/>
　臀无膚其所次且姤之九三變坎亦曰臀无膚其行<lb/>
　次且蓋坎為血卦所以臀无膚變卦之說明矣九三<lb/>
　變訟想訟之辭窮者遭決矣然則危厲而无大咎者<lb/>
　遭鞭朴之刑罪之輕者行未牽者下卦巽之變坎不<lb/>
　用柔道所牽也唐太宗觀明堂鍼炙圖以人五藏附<lb/>
　背禁毋鞭背往往古時已有鞭臀之刑矣杜甫云脫<lb/>
　身簿尉中始與捶楚辭是知催科之責司縣小官不<lb/>
<pb n="25a"/>
　能免焉<lb/>
九四包无魚起凶象曰无魚之凶逺民也<lb/>
　四居大臣之位奉祭祀供賔客而使包厨无魚以起<lb/>
　國家之凶逺民之甚也九四變隂通卦為巽巽順隂<lb/>
　柔不能為國綱紀使庖厨无魚失祭祀賔客之禮可<lb/>
　謂逺民而凶矣書曰民可近不可逺逺民則凶戰國<lb/>
　時馮驩初為田文食客彈鋏而歌曰長鋏歸來兮食<lb/>
　无魚文為齊相而使食客无魚吝之甚也公孫𢎞為<lb/>
<pb n="25b"/>
　相食故人髙賀脫粟飯一肴亦此類也<lb/>
九五以杞包瓜含章有隕自天象曰九五含章中正也<lb/>
有隕自天志不舍命也<lb/>
　姤之上卦元屬乾乾為木果瓜果之美者九五變鼎<lb/>
　有烹餁之義五居尊位主祭祀者也包瓜而供祭祀<lb/>
　如夫子所謂疏食菜羹瓜祭取其誠也祀當作杞含<lb/>
　章有隕自天瓜之含其章美之味自天之降也此亦<lb/>
　乾之變也蓋以中正者二與五應二變柔則上之五<lb/>
<pb n="26a"/>
　剛未變五變柔則下之二剛未變得中正之道也志<lb/>
　不舎命者為祭祀主志在事天知天命之不可舎也<lb/>
　月令仲春上下命樂正習舞舎菜如蘋蘩之屬皆可<lb/>
　薦況於瓜之美乎先儒多以為杞葉包瓜之說且格<lb/>
　物之學先取其理杞葉闊不滿寸餘長不滿二寸安<lb/>
　能包瓜且六二既曰包有魚九四又曰包无魚則九<lb/>
　五為祭祀主包瓜明矣它无疑也<lb/>
上九姤其角吝无咎象曰姤其角上窮吝也<lb/>
<pb n="26b"/>
　上九變大過上卦為兊兊為羊羊之力在角故曰姤<lb/>
　其角隂變於上柔與剛敵者也如坤之上九龍戰于<lb/>
　野乾坤之鬭則大姤之上九婦人恃壯而鬭于上窮<lb/>
　吝而已矣如吕后殺戚夫人為人彘武昭儀殺王后<lb/>
　皆婦人之角力也<lb/>
䷬<hi>坤下兊上</hi>萃亨王假有廟利見大人亨利貞用大牲吉<lb/>
利有攸往<lb/>
　萃聚也水在地上則為比澤地上則為萃取義略同<lb/>
<pb n="27a"/>
　人君能聚天下之民為天下之主故亨通民既聚矣<lb/>
　當立廟祭享感假鬼神利見大人不能為萃之主大<lb/>
　人貞正所萃亦正用大牲吉立廟之初當用大牲利<lb/>
　有攸往順天命而行也<lb/>
彖曰萃聚也順以說剛中而應故聚也王假有廟致孝<lb/>
亨也利見大人亨聚以正也用大牲吉利有攸往順天<lb/>
命也觀其所聚而天地萬物之情可見矣<hi>孝亨之亨享通</hi>
　順以說剛中而應坤順而兊說五剛而二柔皆中應<lb/>
<pb n="27b"/>
　也王假有廟致孝享者人君聚民之初先立宗廟也<lb/>
　利見大人亨聚以正者苟非大人則所聚不正矣用<lb/>
　大牲吉坤牛而兊羊也利有攸往順天命者天命弗<lb/>
　順何以能聚觀萃之象而天地萬物之情皆萃乎有<lb/>
　德之主矣<lb/>
象曰澤上于地萃君子以除戎器戒不虞<lb/>
　民既萃矣恐不教則羣居為亂除戎器者消其爭鬭<lb/>
　之心戒不虞者警其无備之患<lb/>
<pb n="28a"/>
初六有孚不終乃亂乃萃若號一握為笑勿恤往无咎<lb/>
象曰乃亂乃萃其志亂也<lb/>
　初六變隨下卦為震震驚也民之初聚雖有孚信不<lb/>
　保其終乃亂乃萃其志尚亂而未定馬援初見公孫<lb/>
　述以井蛙目之聞光武雄斷若號呼而來光武一見<lb/>
　脫略邊幅握手為笑曰君非刺客乃說客耳勿恤其<lb/>
　它也往无咎者光武不以它往而見咎其志亂者乃<lb/>
　馬援依托未定之時也<lb/>
<pb n="28b"/>
六二引吉无咎孚乃利用禴象曰引吉无咎中未變也<lb/>
　六二變困下卦為坎人之困厄已矣一旦得萃之主<lb/>
　二居臣位以剛健之才引類而進故得无咎但乍聚<lb/>
　之人恐其中心未能盡變臣既與君相孚當用祭祀<lb/>
　祈福結誓鬼神使衆心皆孚然後所萃乃定禴薄祭<lb/>
　也如越人相交以丹雞白犬盟之皆禴祭之薄者也<lb/>
六三萃如嗟如无攸利往无咎小吝象曰往无咎上巽<lb/>
也<lb/>
<pb n="29a"/>
　六三變咸下卦為艮艮止也萃聚之初為人所止故<lb/>
　有嗟如之嘆似若无所利矣既聚之人見上之人巽<lb/>
　順感說往則无咎小吝者君臣之志未孚豈无艱阻<lb/>
　小有悔吝然則上有巽順之德故臣下之往无咎也<lb/>
　如黥布之見髙祖踞傲慢怨初悔其來似有嗟如之<lb/>
　嘆後見飲食供帳如王者居則又喜之所謂小吝往<lb/>
　无咎者上之順巽也<lb/>
九四大吉无咎象曰大吉无咎位不當也<lb/>
<pb n="29b"/>
　九四變比上坎下坤五居尊位為萃之主四居大臣<lb/>
　之位則不可為主故曰位不當然則何以當大吉无<lb/>
　咎蓋萃與比之義不同比是民遭亂世上无明君是<lb/>
　民未親比有德之主如湯武之革命比君而不比臣<lb/>
　也萃是民遭叛逆之人簒奪天位民皆離散如王莽<lb/>
　之時漢光武克復舊業鄧禹馮異之徒居大臣之位<lb/>
　萃聚舊民而復還邦家位雖不當亦大吉而无咎也<lb/>
九五萃有位无咎匪孚元永貞悔亡象曰萃有位志未<lb/>
<pb n="30a"/>
光也<lb/>
　居五尊位萃之主民聚久矣有位而无咎宜也安有<lb/>
　匪孚元永貞悔亡之象九五變豫上卦為震震動之<lb/>
　際人心未孚永守貞正則可悔亡比之卦辭亦曰元<lb/>
　永貞无咎人來比我尚慮其所比匪孚而原筮以求<lb/>
　其永貞況散而復聚之民安得保其永貞如安禄山<lb/>
　之亂唐肅宗為中興主也久散之民初來萃聚如梓<lb/>
　州副使段子璋之後萃而共叛所以人君能守永貞<lb/>
<pb n="30b"/>
　而悔亡其志終未光也<lb/>
上六齎咨涕洟无咎象曰齎咨涕洟未安上也<lb/>
　上六變否居否之極初萃之民其心未安上居髙亢<lb/>
　之位不安於上强欲為萃之主民之未萃則齎咨涕<lb/>
　洟以自怨艾如晉初渡江周顗軰於新亭流涕對泣<lb/>
　蓋以上之未安于位人心之所萃未定也君臣如此<lb/>
　亦自无咎<lb/>
䷭<hi>巽下坤上</hi>升元亨用見大人勿恤南征吉<lb/>
<pb n="31a"/>
　升進也升之大亨者用見在上有德之大人勿恤其<lb/>
　用與不用得時而升也南征吉者自巽至坤皆南征<lb/>
　也<lb/>
彖曰柔以時升巽而順剛中而應是以大亨用見大人<lb/>
勿恤有慶也南征吉志行也<lb/>
　柔以時升坤之上行也巽而順剛中而應下巽而上<lb/>
　坤二爻剛中以應上之五爻也剛柔相應是以大亨<lb/>
　也用見大人勿恤有慶者我之才學可以用見在上<lb/>
<pb n="31b"/>
　之大人勿恤其用與不用用則有慶也南征吉志行<lb/>
　也自巽至坤得行離明之地文明以顯志則可行也<lb/>
象曰地中生木升君子以順德積小以髙大<lb/>
　上坤下巽巽木得地而升猶士君子得君而升也木<lb/>
　之初生始芽而長至於參天之髙大君子觀其象順<lb/>
　其德循序而進積小以至乎髙大<lb/>
初六允升大吉象曰允升大吉上合志也<lb/>
　允信也升進也人之升進之初安得遽至于大吉初<lb/>
<pb n="32a"/>
　六變泰泰之時君臣相孚不為小人所間故士君子<lb/>
　之升也易為信王制曰升於司徒不征於鄉升於學<lb/>
　不征於司徒此鄉舉里選之升也如舜舉八元八凱<lb/>
　在朝之人信而無疑後世薦賢人君試而用之漸而<lb/>
　信之至於田千秋見漢武帝一言寤意旬月取宰相<lb/>
　唐太宗因常何而召馬周一語之合即為御史此皆<lb/>
　人君信之篤合志之深所以允升而大吉也<lb/>
九二孚乃利用禴无咎象曰九二之孚有喜也<lb/>
<pb n="32b"/>
　初六之升既為人君允信而大吉矣二居人臣之位<lb/>
　二剛而應五柔正君臣相孚之合何乃利用禴而无<lb/>
　咎禴祭之薄也九二變謙謙德之臣无勇決之才恐<lb/>
　人君威嚴不敢犯顔謙巽之言又恐人君不聽利用<lb/>
　禴祭以誓神明以徼人君之福故得无咎而有喜也<lb/>
　春秋時晉文公濟河子犯欲逝文公投其璧于河而<lb/>
　誓曰自今而後不與舅氏者有同此水此則利用禴<lb/>
　祭而永相孚之義<lb/>
<pb n="33a"/>
九三升虛邑象曰升虛邑无所疑也<lb/>
　周禮四井為邑公邑謂六遂之餘地家邑謂大夫之<lb/>
　采地國亦稱邑古者方伯來朝天子皆有湯沐邑臣<lb/>
　有勲勞者封食邑謂采地也升虛邑者食采功臣有<lb/>
　其爵而无其邑故曰升虚邑九三變師行師之臣或<lb/>
　有大功而封其食邑如韓信之封淮隂曹參之封平<lb/>
　隂食采其地而不治其邑既得君之升亦无所疑也<lb/>
六四王用亨于岐山吉无咎象曰王用亨于岐山順事<lb/>
<pb n="33b"/>
也<hi>亨享同</hi>
　六四變恒雷風之動大臣之威重嚴厲為位正當何<lb/>
　王用亨于岐山而吉蓋文王遭商紂之暴虐以蒙大<lb/>
　難想當時卜得此爻如九二所云利用禴祭故文王<lb/>
　亨于岐山以告天地神明天佑忠良惡者自殄既得<lb/>
　風雷之變又得恒久之道宜乎吉而无咎也曰順事<lb/>
　者天意之順大事將集也<lb/>
六五貞吉升階象曰貞吉升階大得志也<lb/>
<pb n="34a"/>
　階陛也級也堯之土階三尺臣下自有等級不敢越<lb/>
　階而躐進也五居尊位知人之明察其貞正而吉者<lb/>
　而升階不容其躐等也如舜命禹為司空棄為后稷<lb/>
　契為司徒臯陶為士垂共工益作虞伯夷典禮夔典<lb/>
　樂龍納言皆自有等級而升階也苟或不正逐而去<lb/>
　之四凶是也六五變井井雖不改人君觀井之象井<lb/>
　井有條而不紊也如宋陳襄薦司馬光等三十三人<lb/>
　云某可為相某可為諫官某可為臺閣之職蓋可謂<lb/>
<pb n="34b"/>
　貞吉升階之義六五之貞吉升階非人臣之得志亦<lb/>
　人君之得志也<lb/>
上六冥升利于不息之貞象曰冥升在上消不富也<lb/>
　冥昏昧也不息之貞不已之升也人臣之升至上已<lb/>
　極而昏昧之人貪進不已故曰冥升由其患失之心<lb/>
　太重升而又升惟患升之不極也消不富者禮記祭<lb/>
　義曰殷人富貴註臣能世禄曰富消滅也如漢王莽<lb/>
　世禄之後也位主太宰貴之極矣而貪進之心不已<lb/>
<pb n="35a"/>
　謀為簒逆天怒人怨一旦族誅消滅其世禄矣且蠱<lb/>
　之上九變卦如幹蠱之為難升進之已極故有不事<lb/>
　王侯髙尚其事之吉升之上六變蠱不知幹蠱之難<lb/>
　貪得不已故有冥升之失此爻變之取義若此<lb/>
䷮<hi>坎下兊上</hi>困亨貞大人吉无咎有言不信<lb/>
　困窮而厄於險難者也天下之困窮者何限惟有德<lb/>
　之大人厄於困窮險難守其貞正不易其節故能亨<lb/>
　通而吉也困而能亨亨而能吉无咎可知夫有德者<lb/>
<pb n="35b"/>
　必有言惟困窮之時有言人亦不信不若不言之為<lb/>
　尚若小人困窮則斯濫矣故困之卦辭獨言君子不<lb/>
　言小人也<lb/>
彖曰困剛揜也險以說困而不失其所亨其唯君子乎<lb/>
貞大人吉以剛中也有言不信尚口乃窮也<lb/>
　困剛揜者坎居下兊居上剛為柔所揜也險以說者<lb/>
　坎險而兊說也困而不失其所亨其唯君子乎者如<lb/>
　顔淵之簟瓢陋巷原憲之桑樞蓬户安貧樂道不失<lb/>
<pb n="36a"/>
　其所若乃奴顔婢膝殘杯冷炙則非君子矣貞大人<lb/>
　吉者二五皆剛中貞正而吉也有言不信尚口乃窮<lb/>
　者兊為口舌君子不貴口給居困之時言亦有禍也<lb/>
象曰澤无水困君子以致命遂志<lb/>
　困之為卦上兊下坎澤苟有水安得為困惟其无水<lb/>
　困之極矣聖人觀象之變不為象所拘也士見危授<lb/>
　命君子居困厄之時不避險難致命遂志忠於君也<lb/>
　如商之龍逢比干唐之張巡許逺斯為大人矣<lb/>
<pb n="36b"/>
初六臀困于株木入于幽谷三嵗不覿象曰入于幽谷<lb/>
幽不明也<lb/>
　初六變兊當兊之時水既涸矣上下之澤皆无水其<lb/>
　困可知臀脾也腿靨也姤之九三變坎曰臀无膚夬<lb/>
　之九四變坎亦曰臀无膚困之初六曰臀困者下卦<lb/>
　元屬坎也兊秋之深也草木搖落其葉已枯故曰株<lb/>
　木幽谷幽暗之藪谷此亦君子之避禍者臀之坐困<lb/>
　于株木恐人易見又入于幽谷而深避至于三嵗之<lb/>
<pb n="37a"/>
　久人不覿其面如在幽囚之中不見日月之明因而<lb/>
　自守不失其節後漢袁閎憂黨獄之興藏于窟室十<lb/>
　有八年豈特三年而已世變至此君子居困之極也<lb/>
九二困于酒食朱紱方來利用亨祀征凶无咎象曰困<lb/>
于酒食中有慶也<hi>亨享同</hi>
　朱紱朱裳之畫紼者公侯之服也九三變萃萃聚<lb/>
　之初君臣之志不通或為權臣所間不能自安朱紱<lb/>
　方來未能久於其位者因君子為小人所困未免享<lb/>
<pb n="37b"/>
　于祭祀以祈神明之佑自保厥躬也祭祀之餘困于<lb/>
　酒食以自樂也征凶動則凶勿與小人校也中有慶<lb/>
　者如小人敗事之後君子免難飲食間自相慶也晉<lb/>
　畢卓阮籍軰遭桓温王敦之亂與兄子阮咸等酣飲<lb/>
　以避禍唐李白孔巢父軰李林甫楊國忠之亂國與<lb/>
　韓凖裴政等酣飲以自安皆困于酒食以免禍也<lb/>
六三困于石據于蒺䔧入于其宫不見其妻凶象曰據<lb/>
于蒺䔧乘剛也入于其宫不見其妻不祥也<lb/>
<pb n="38a"/>
　六三變大過棟撓之時人臣之困厄者多矣石之巉<lb/>
　巖蒺䔧之有棘刺皆非所困所據之地繫辭曰非所<lb/>
　困而困焉名必辱非所據而據焉身必危既辱且危<lb/>
　死期將至妻其可得見耶乘剛者六三之柔變剛也<lb/>
　不祥者家破而人亡也後漢趙岐為京兆郡曹時有<lb/>
　忤於中常侍康衡兄𤦺後琦為京兆尹盡殺岐家岐<lb/>
　逃難四方北海孫賔石藏複壁中數年諸康死滅之<lb/>
　後而獲免士君子之於亂世遭惡人之難類多如此<lb/>
<pb n="38b"/>
九四來徐徐困于金車吝有終象曰來徐徐志在下也<lb/>
雖不當位有與也<lb/>
　九四變隂通卦為坎下坎之往上坎之來故曰來徐<lb/>
　徐如坎卦來之坎坎之義也坎為曳其於輿也為多<lb/>
　眚金車人君所乘之車也四居大臣之位君遭困厄<lb/>
　不能除其作難之兇惡反困於金車之下與君守難<lb/>
　雖曰吝然愛君之心切終亦有終也志在下者憂下<lb/>
　卦之險陷於坎窞也不當也无大臣剛果之才以治<lb/>
<pb n="39a"/>
　亂也有與者幸與君之同患難也後漢馮異朝京師<lb/>
　光武謂公卿曰是我起兵時主簿也為吾披荆棘定<lb/>
　關中倉卒蕪蔞豆粥滹沱麥飯久不報賜以珍寶衣<lb/>
　物異謝曰臣願國家无忘河北之難小臣无忘巾車<lb/>
　之恩亦此義也<lb/>
九五劓刖困于赤紱乃徐有說利用祭祀象曰劓刖志<lb/>
未得也乃徐有說以中直也利用祭祀受福也<lb/>
　赤紱印組也漢諸侯王表奉上璽<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>翟載傳赤<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>内<lb/>
<pb n="39b"/>
　告傳加紼而封皆言印組也劓割鼻刖斷足皆古之<lb/>
　肉刑九五變解上卦變震震為足下卦為坎坎為耳<lb/>
　為血卦故有劓刖之刑五居尊位居國之時而能解<lb/>
　難如唐肅宗為閹宦李輔國所制國事一出其柄僅<lb/>
　能守其璽紱而已後能誅輔國如行劓刖之刑乃徐<lb/>
　有喜說也蓋中直之心不能自冺惡人既去利用祭<lb/>
　祀以祈上天之福佑也<lb/>
上六困于葛藟于臲卼曰動悔有悔征吉象曰困于葛<lb/>
<pb n="40a"/>
藟未當也動悔有悔吉行也<hi>藟力臲切臲五結反卼五骨切</hi>
　葛藟纒束之藤臲卼危動不安之狀上六變訟為乾<lb/>
　乾之上九曰亢龍有悔不動而有悔也困之上六曰<lb/>
　動悔有悔何也蓋困危之極如纒束于葛藤之中何<lb/>
　可動也動則有悔而无疑矣既曰動悔有悔矣又曰<lb/>
　征吉而志行何也蓋士君子守困之極跬步不敢妄<lb/>
　動一旦遭際明君志行而吉也如漢朱買臣年近五<lb/>
　十尚負薪自給困之極矣一旦應詔上以十䇿武帝<lb/>
<pb n="40b"/>
　喜之為㑹稽太守衣錦而歸其志大行矣<lb/>
䷯<hi>巽下坎上</hi>井改邑不改井无喪无得往來井井汔至亦<lb/>
未繘井羸其瓶凶<lb/>
　井穴地出水不可移改也邑可改井不可改无喪无<lb/>
　得井之不動也往來井井者汲之有次第井井有條<lb/>
　而不紊也汔水涸也繘綆也羸敗毁也水涸之至綆<lb/>
　未及于井而羸敗其瓶故凶蓋往來井井者井之常<lb/>
　羸其瓶者井之變<lb/>
<pb n="41a"/>
彖曰巽乎水而上水井井養而不窮也改邑不改井乃<lb/>
以剛中也汔至亦未繘井未有功也羸其瓶是以凶也<lb/>
　巽木也汲水之具也坎水也巽入乎水而上水汲井<lb/>
　者也井井養而不窮者汲之不已也二五上下之應<lb/>
　皆剛中剛健不移有改邑不改井之義汔至亦未繘<lb/>
　井未有功者如水之涸人不汲之雖曰无功亦无害<lb/>
　也至于水涸强欲汲之而羸其瓶是以凶也此言人<lb/>
　之出處觀時之盛衰可行則行可止則止不可强行<lb/>
<pb n="41b"/>
　而取禍也<lb/>
象曰木上有水井君子以勞民勸相<hi>相去聲</hi>
　井人人之所同汲者初鑿之時勞來其民以相勸助<lb/>
　井泥之日勸勉其民以相淘洗汲水之時亦勸其民<lb/>
　以相汲綆也君子觀其象有勞民勸相之義焉<lb/>
初六井泥不食舊井无禽象曰井泥不食下也舊井无<lb/>
禽時舎也<lb/>
　井之為義初鑿之時自上而下至于井㡳泉清則可<lb/>
<pb n="42a"/>
　汲初爻井之下也安得井泥不食初六變需下卦為<lb/>
　乾乾陽剛燥井泥不食言井之下也舊井无禽如水<lb/>
　之不可食或涸而為眢井舍棄已久禽鳥亦不食之<lb/>
　此言人之无才无藝如井泥之不可食舊井之舍棄<lb/>
　既不能救君之難又不能自保其身如春秋時楚子<lb/>
　圍蕭還無社與司馬卯言號申叔展曰目於眢井而<lb/>
　拯之若為茅絰哭井則巳明日蕭潰叔展視其井則<lb/>
　茅絰存焉號而出之人臣不能為國解難入於眢井<lb/>
<pb n="42b"/>
　其術窮矣<lb/>
九二井谷射鮒甕敝漏象曰井谷射鮒无與也<lb/>
　九二變蹇下卦為艮艮為山山谷之間井之涸竭如<lb/>
　甕之敝漏魚之无水可以射鮒鮒魚之小者水既涸<lb/>
　矣其魚可射无與者二爻之井敝漏不能與五之寒<lb/>
　泉為應如臣下之无才不能一事君二居臣位見井<lb/>
　之敝漏義當修甕以使民之汲何乃自棄而不修无<lb/>
　才可知矣如漢李廣利行軍无水拔佩刀刺山飛泉<lb/>
<pb n="43a"/>
　湧出此其忠勇精誠天賜飛泉非若九二人臣之坐<lb/>
　視而不修也<lb/>
九三井渫不食為我心惻可用汲王明並受其福象曰<lb/>
井渫不食行惻也求王明受福也<lb/>
　九三變坎坎畜水之處也渫淘洗其井之清潔也人<lb/>
　疑之而不食於我心有惻惻焉可用汲其井水薦之<lb/>
　先王神明使人知其可食往來汲之並受其福也譬<lb/>
　如士君子操心清潔遭時不平小人疑之而不見用<lb/>
<pb n="43b"/>
　我則自修禱於神明求賢君知見之使得見用則天<lb/>
　下並受其福矣唐韓朝宗為襄州刺史城有昭王井<lb/>
　言汲者即死朝宗移書諭神自此飲者無恙此得求<lb/>
　王明受福之義也<lb/>
六四井甃无咎象曰井甃无咎脩井也<lb/>
　六四變大過上卦為兊兊為毁拆大過本末之弱棟<lb/>
　且傾撓井亦崩損四居大臣之位勞民勸相以脩井<lb/>
　分内事也蓋脩井之法自上毁拆以至于下由下裏<lb/>
<pb n="44a"/>
　砌而達于上甚於初鑿之難也故不曰脩而曰甃甃<lb/>
　結砌也井甃无咎得脩井之道焉後漢耿恭為校尉<lb/>
　彼國城中穿井不得泉恭向井再拜井泉奔出大臣<lb/>
　剛正至誠動天得泉養民不慮脩井之難也<lb/>
九五井冽寒泉食象曰寒泉之食中正也<lb/>
　生萬物者天地也養萬物者人君也民寒矣蠶而衣<lb/>
　之民飢矣耕而食之至於民之渴飲井不可為无養故<lb/>
　一日不可无井也先王建邑造井相其地勢之髙下<lb/>
<pb n="44b"/>
　相其泉脉之淺深而鑿之鑿之不深則泉不冽甃之<lb/>
　不宻則泉不固渫之不盡則泉不清所以勞民勸相<lb/>
　民忘其勞是則人人之所汲非一人之私有也九五<lb/>
　變升地風之升得泉之寒而冽矣與民共食人君之<lb/>
　中正也中正二字足以盡為君之道矣人君觀井之<lb/>
　象亦知用人之道矣蓋井泥之時為汙泥所塞渫之<lb/>
　不盡則清泉何以自通用人之際為姦邪所間去之<lb/>
　不盡則賢才何以自進人君能以中正之心觀井則<lb/>
<pb n="45a"/>
　用賢之道亦中正矣昔漢盧城官地井泉極苦人不<lb/>
　可食自李錫為令變為甘泉人君之德之盛則天下<lb/>
　之苦泉皆可變而為甘矣<lb/>
上六井收勿幕有孚元吉象曰元吉在上大成也<hi>收如字</hi>
　井收井之收功也帷在上曰幕鑿井之初自上而下<lb/>
　甃井之時自下而上是知井之收功在乎上也上六<lb/>
　變巽木升乎水之上所謂巽乎木而上水也井之勿<lb/>
　幕而清井之收功也大矣人之有孚信者亦猶水之<lb/>
<pb n="45b"/>
　清也水清到底而不渾人孚至誠而不妄大善而吉<lb/>
　頌有孚者之德也曰大成者成功之大也易之為書<lb/>
　于它卦不言大成而獨于井之上六言大成者以井<lb/>
　鑿之深甃之宻渫之清則泉之寒寒而冽濟萬民而<lb/>
　不竭其亦聖人集大成之義歟堯之時康衢之民歌<lb/>
　曰耕田而食鑿井而飲帝力於我何有哉殊不知民<lb/>
　之安於田而不擾汲於井而不竭皆帝力也至於井<lb/>
　收勿幕與衆共之欲使天下无一民之飢渴帝力之<lb/>
<pb n="46a"/>
　深為如何哉惜乎康衢之民而不知之也語曰民可<lb/>
　使由之不可使知之其斯之謂歟<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="46b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易爻變易緼卷六<lb/>
</p>
<p>
</p>
  </div>
</body>
</text>
</TEI>
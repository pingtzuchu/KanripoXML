<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易觀彖卷一</head> <lb/>
    <p>
<pb n="1a"/>
欽定四庫全書<lb/>
　周易觀彖卷一<lb/>
　　　　　　　　　　　　大學士李光地撰<lb/>
　上經一<lb/>
䷀<hi>乾下乾上</hi>
乾元亨利貞<lb/>
　乾健也凡純陽之物其性必至健故三畫純陽之卦<lb/>
　名之為乾至於重而六畫則又有以見其健而又健<lb/>
<pb n="1b"/>
　流行不息之意也元亨利貞占辭也凡至健者流行<lb/>
　而功用不窮是以大通不息而根本深厚是以正固<lb/>
　故其占為得此卦者凡事當得大通而尤利在於正<lb/>
　固也○易言貞有三義正也固也常也正則可固守<lb/>
　以為常故其意自相貫然惟言利貞貞吉者兼此三<lb/>
　義若所謂不可貞及貞凶貞厲貞吝者則苐戒其不<lb/>
　可固守以為常耳然其固守以為常者亦必自以為<lb/>
　正則其義一也<lb/>
<pb n="2a"/>
初九濳龍勿用<lb/>
　乾純陽而其道變化不窮故以龍象之龍亦純陽而<lb/>
　能變化之物也惟其變化是以消息盈虚與時偕行<lb/>
　初以陽居下而象濳龍則占者宜勿施用可知<lb/>
九二見龍在田利見大人<lb/>
　乾爻皆有龍德而二五獨居中故有大人之象見龍<lb/>
　在田如人雖未處上位而修身己見於世占得之者<lb/>
　則利見此人身有其德則利見在上之大人本義之<lb/>
<pb n="2b"/>
　例明矣<lb/>
九三君子終日乾乾夕惕若厲无咎<lb/>
　易爻三四皆居髙位危疑之際凶懼之地也四近君<lb/>
　位故以多懼而疑三處下上故以多凶而危然易之<lb/>
　道危而使平者懼以終始而已矣終日乾乾者事也<lb/>
　夕而猶惕者心也君子自修道固如是雖居安猶然<lb/>
　况處危乎占者如是則雖危无咎<lb/>
九四或躍在淵无咎<lb/>
<pb n="3a"/>
　或字蒙龍爲義言龍將向乎天矣而未遽飛故或有<lb/>
　時躍于淵以自試其可否蓋可以進而不敢輕於進<lb/>
　疑而審慎之象也進爲之道如是則内度其身外度<lb/>
　其時而可以无咎矣<lb/>
九五飛龍在天利見大人<lb/>
　五天位也故有飛龍在天之象聖人而得尊位者也<lb/>
　利見大人之義與九二同<lb/>
上九亢龍有悔<lb/>
<pb n="3b"/>
　時位既極若德與之俱亢則不能處盈盛而有悔矣<lb/>
　蓋一念之滿即所以招損當時之大易至於失居雖<lb/>
　以聖人處之不敢不戒也<lb/>
用九見羣龍无首吉<lb/>
　用九者筮法九六變七八不變易用其變者故爻稱<lb/>
　九六而於乾坤示例又乾坤二卦與諸卦不同故因<lb/>
　繫以辭以顯其變化之妙而使遇六爻皆變者占之<lb/>
　也見讀與見龍之見同乾之六爻皆變則陽而隂矣<lb/>
<pb n="4a"/>
　如羣龍之身皆見而獨不見其首此天道所以藏諸<lb/>
　用人事所以固其基凡剛柔動静屈伸進退理皆如<lb/>
　之占者能體是象則吉也<lb/>
彖曰大哉乾元萬物資始乃統天雲行雨施品物流形<lb/>
　以卦象釋卦辭之元亨也乾天象也元則其德之始<lb/>
　也始者必大故以大哉贊之萬物皆資之以爲始而<lb/>
　能統貫乎天德之始終此其所以大也至於雲行雨<lb/>
　施而品物流形則亨可知矣<lb/>
<pb n="4b"/>
大明終始六位時成時乗六龍以御天<lb/>
　指卦體而言以君道之元亨而配天道也乾道始終<lb/>
　僃於六位故初爲下卦之始二居其中三則其終也<lb/>
　四爲上卦之始五居其中上則其終也六位布列如<lb/>
　四德之循環是則大明乾道之終始者六位固以時<lb/>
　而成矣然九五一爻之時則以剛徤中正之德統衆<lb/>
　陽而居尊位有乘駕六龍以御於天路之象周公爻<lb/>
　辭象以飛龍在天者以此夫以一陽而統衆陽之終<lb/>
<pb n="5a"/>
　始則是所謂統天之元龍而在天必興雲雨焉則又<lb/>
　所謂及物之亨矣<lb/>
乾道變化各正性命保合太和乃利貞<lb/>
　又以天象釋卦辭之利貞也乾元者生物之心乾道<lb/>
　者造物之用心一而已故萬物皆資始焉用則變化<lb/>
　而参差不齊於是各以所賦受者自成而莫不完全<lb/>
　乎天之生理是則乾之利貞也<lb/>
首出庶物萬國咸寧<lb/>
<pb n="5b"/>
　亦指卦體九五以君道之利貞而配天道也以德言<lb/>
　之則兼統衆陽故有乗六龍之象以位言之則髙出<lb/>
　羣爻故有首庶物之象德施既溥則但見其垂拱於<lb/>
　上而萬國皆安其性命之情以涵育於太和之内無<lb/>
　異天道之利貞矣<lb/>
象曰天行健君子以自彊不息<lb/>
　重乾之卦象天道之流行而不已也以形言之則日<lb/>
　日而周以氣言之則嵗歳而運以其命而言之則於<lb/>
<pb n="6a"/>
　穆不已者是已傳取天行之顯爲言則氣與命在其<lb/>
　中矣至誠無息則天矣自彊不息所以希天也<lb/>
潛龍勿用陽在下也見龍在田德施普也終日乾乾反<lb/>
復道也或躍在淵進无咎也飛龍在天大人造也亢龍<lb/>
有悔盈不可乆也用九天德不可爲首也<lb/>
　德施普疑於有位者矣然後又言時舍則未爲時用<lb/>
　也故本義言雖未得位而大人之德已著凡古聖賢<lb/>
　之德行著聞所居而教化及物者皆足以當之也反<lb/>
<pb n="6b"/>
　復道言乾乾者乃反復不息之道也進无咎言其不<lb/>
　輕於進如是則進而无咎也大人造即後文言所謂<lb/>
　聖人作也不可爲首與不可爲典要語勢相似言天<lb/>
　之爲德渾然不可得其端始也用九者陽變爲隂動<lb/>
　根於静故在天者隂陽則無始動靜則無端在聖人<lb/>
　則寂然不動感而遂通天下之故洗心退藏於宻吉<lb/>
　凶與民同患皆不可爲首之義也<lb/>
文言曰元者善之長也亨者嘉之㑹也利者義之和也<lb/>
<pb n="7a"/>
貞者事之幹也<lb/>
　發明彖傳之義文王之占本以元亨利貞爲二事夫<lb/>
　子乃以四者言之然象傳雖特表乾元而以利貞合<lb/>
　釋至此則離析四事自成一德也蓋元亨利貞在天<lb/>
　爲天道在聖爲王化其實則皆人性之德而已善者<lb/>
　性之藴也元之在人爲衆善之長元始也大也人性<lb/>
　之仁得之最初而統之最全仁之統乎性猶元之統<lb/>
　乎天也藴於内爲善著于外爲嘉亨之在人爲嘉羙<lb/>
<pb n="7b"/>
　之㑹亨通也㑹通則典禮行焉萬事之斐然成章猶<lb/>
　萬物之燦然流形也和者和順之謂利之在人爲義<lb/>
　之和利宜也義惟得宜故于事物無不和順事之各<lb/>
　當其理猶物之各正性命也幹者枝葉之所依逮枝<lb/>
　葉盡而幹不改焉貞之在人爲事之幹貞正也固也<lb/>
　其知固守則能植立而爲萬事所依堅確者施用之<lb/>
　根猶凝固者發生之本也夫子之意實與文王之意<lb/>
　合蓋所存者大然後能發用而通是大在亨之先也<lb/>
<pb n="8a"/>
　處事得宜然後能成就而正是利在貞之先也仁者<lb/>
　德之大而禮則顯諸仁義者用之宜而知則藏諸用<lb/>
　二聖之所發明其義精矣<lb/>
君子體仁足以長人嘉㑹足以合禮利物足以和義貞<lb/>
固足以幹事<lb/>
　仁義禮智性之體也長人嘉㑹利物幹事性之用也<lb/>
　四者之中仁智又爲體禮義又爲用以仁爲體則能<lb/>
　愛而足以長人即體而用已該也致美於節文之㑹<lb/>
<pb n="8b"/>
　則合乎禮之本然即用而體已具也宜於事物則順<lb/>
　乎義之當然亦由用以語體貞正固守則萬事有所<lb/>
　依以立亦由體以語用也上言性之德此言君子所<lb/>
　性<lb/>
君子行此四德者故曰乾元亨利貞<lb/>
　君子體自强不息之道故能行此四德者<lb/>
初九曰潛龍勿用何謂也子曰龍德而隠者也不易乎<lb/>
世不成乎名遯世无悶不見是而无悶樂則行之憂則<lb/>
<pb n="9a"/>
違之確乎其不可拔潛龍也<lb/>
　不易乎世故遯世无悶不成乎名故不見是而无悶<lb/>
　樂則行之行其所好也憂則違之去其所不願居也<lb/>
九二曰見龍在田利見大人何謂也子曰龍德而正中<lb/>
者也庸言之信庸行之謹閑邪存其誠善世而不伐德<lb/>
博而化易曰見龍在田利見大人君德也<lb/>
　二非得正故言正中正中以位言之則不潛未躍之<lb/>
　時以德言之則所謂時中也在下而曰見者言行之<lb/>
<pb n="9b"/>
　著不可掩也至誠之感必有動也中則庸矣故其言<lb/>
　行皆庸而無不信謹中則無邪矣故其心常閑邪而<lb/>
　誠無不存推善以教人是以善世而德之博也德盛<lb/>
　禮恭是以不伐而道之化也君師之道並立故以是<lb/>
　爲君德而稱大人焉<lb/>
九三曰君子終日乾乾夕惕若厲无咎何謂也子曰君<lb/>
子進德修業忠信所以進德也修辭立其誠所以居業<lb/>
也知至至之可與㡬也知終終之可與存義也是故居<lb/>
<pb n="10a"/>
上位而不驕在下位而不憂故乾乾因其時而惕雖危<lb/>
无咎矣<lb/>
　言所以乾惕者非役於物也非動於外也蓋進德修<lb/>
　業而已德得於心者業成於事者内主忠信則德日<lb/>
　新謹於言辭以立實事則業有可守知理之極至而<lb/>
　實心以至之則於天德也庶㡬矣知事之歸宿而實<lb/>
　行以終之則分業之義可以不失矣㡬者進而近存<lb/>
　者居而安君子之德性學問至於如此則自修不暇<lb/>
<pb n="10b"/>
　而又何驕乎内省不疚而又何憂乎因其時釋終日<lb/>
　之義言無時不乾乾也無時不乾乾而心猶惕故雖<lb/>
　危无咎按忠信即二所謂閑邪存誠也修辭立誠即<lb/>
　二所謂言信行謹也二以德言故觀於外者以察其<lb/>
　心三以學言故主於心而騐於事二曰存誠誠之源<lb/>
　也以心言也三曰立誠誠斯立焉以事言也其道則<lb/>
　一而已<lb/>
九四曰或躍在淵无咎何謂也子曰上下无常非爲邪<lb/>
<pb n="11a"/>
也進退无恒非離羣也君子進德修業欲及時也故无<lb/>
咎<lb/>
　无常无恒釋或躍之意或躍者有時而躍飛潛未定<lb/>
　之象也可上而不上疑於偏僻之行可進而不進疑<lb/>
　於絶世爲髙然推其審慎之心則以德業備於身必<lb/>
　待時而後動欲適中其時之可故不敢輕於上進也<lb/>
九五曰飛龍在天利見大人何謂也子曰同聲相應同<lb/>
氣相求水流濕火就燥雲從龍風從虎聖人作而萬物<lb/>
<pb n="11b"/>
覩本乎天者親上本乎地者親下則各從其類也<lb/>
　自聲應氣求以至親上親下皆所謂各從其類者至<lb/>
　於龍起而雲興則在天之時也聖作而物覩則利見<lb/>
　之㑹也爻義在其中矣<lb/>
上九曰亢龍有悔何謂也子曰貴而无位髙而无民賢<lb/>
人在下位而无輔是以動而有悔也<lb/>
　上九過於尊位故言无位衆陽皆從九五故言无民<lb/>
　无輔在人則崇髙之極其志未厭是无位也不得人<lb/>
<pb n="12a"/>
　心是无民也自賢而不能賢人之賢是无輔也<lb/>
潛龍勿用下也見龍在田時舎也終日乾乾行事也或<lb/>
躍在淵自試也飛龍在天上治也亢龍有悔窮之災也<lb/>
乾元用九天下治也<lb/>
　用九之上加以乾元者元首也然元統天而歸於貞<lb/>
　則終始无端而不可爲首即用九之義也聖人所以<lb/>
　首出庶物無爲而治者此爾<lb/>
潛龍勿用陽氣潛藏見龍在田天下文明終日乾乾與<lb/>
<pb n="12b"/>
時偕行或躍在淵乾道乃革飛龍在天乃位乎天德亢<lb/>
龍有悔與時偕極乾元用九乃見天則<lb/>
　與時偕行言無時不乾乾也乾道乃革者凡兩卦之<lb/>
　間乃改革之際或爲身之進退或爲事之終始在此<lb/>
　爻則亦謂離下而上時當遷變而已先儒釋義謬異<lb/>
　不可從也五天位也剛徤中正天德也位乎天德者<lb/>
　居天位而適値乎天德之純也時亢而德不與偕亢<lb/>
　則无災咎與時偕極是以有悔天德者自然之妙天<lb/>
<pb n="13a"/>
　則者當然之準也<lb/>
乾元者始而亨者也<lb/>
　再申彖傳之義元大也始也大在亨之先是當其始<lb/>
　而亨之理已具不待亨而後見其大也<lb/>
利貞者性情也<lb/>
　利貞則成乎事物矣然乃其性情則然功用之成不<lb/>
　過適得其性情之正而已<lb/>
乾始能以美利利天下不言所利大矣哉<lb/>
<pb n="13b"/>
　即始而亨之理具焉是乾始能以美利利天下也歸<lb/>
　於性情之正而又何利之可言蓋乾始者天地生物<lb/>
　之心也天地之常以其心普萬物而無心非物物而<lb/>
　普之也心之量本如是也非無心也雖普萬物而無<lb/>
　加於此心性情之德也彖傳所謂統天者以此<lb/>
大哉乾乎剛徤中正純粹精也<lb/>
　剛則元徤則亨中則利正則貞純粹精又以乾元之<lb/>
　能利天下不言所利者言也盖人心有私則其所及<lb/>
<pb n="14a"/>
　隘而不能忘乾之剛徤中正一貫之以生物之心無<lb/>
　私之至也故其用溥遍而不滯於一偏其體則眞静<lb/>
　而不累於名迹滯累則雜且駁矣雜駁則粗矣至純<lb/>
　至粹而無一毫疵纇之参焉此所以爲上天之載無<lb/>
　聲無臭也非天下之至精哉聖人之語天德至是無<lb/>
　餘藴矣<lb/>
六爻發揮旁通情也時乗六龍以御天也雲行雨施天<lb/>
下平也<lb/>
<pb n="14b"/>
　六爻發揮即六位時成而兼大明之義旁通情即發<lb/>
　明乾道之終始而廣包乎物理人事者六爻之理無<lb/>
　所不該而九五一爻乾道備焉故能兼總六爻之德<lb/>
　以履尊位使萬物皆被其澤而若其性如天之雲行<lb/>
　雨施而天下平寧也葢彖傳變位言龍者取其行雲<lb/>
　施雨與上文相切也猶恐學者未明其意故於此又<lb/>
　錯其文以發之○六爻所以能發明乾道者葢以下<lb/>
　位言之隠而未見元也出而文明亨也髙而乾惕貞<lb/>
<pb n="15a"/>
　也以上位言之疑而未進元也作而物覩亨也不與<lb/>
　時偕極貞也存亡吉凶六爻備焉然觀其彖辭則已<lb/>
　過半六爻者發揮其藴以旁通其義焉爾自坤而下<lb/>
　各随爻位以發彖意莫不皆然凡卦必有主爻而九<lb/>
　五乾之主也在六畫之象於位爲天位剛徤中正於<lb/>
　德爲天德是則又以一爻而兼備卦義者亦諸卦之<lb/>
　凡例也<lb/>
君子以成德爲行日可見之行也濳之爲言也隠而未<lb/>
<pb n="15b"/>
見行而未成是以君子弗用也<lb/>
　德既成則可見之施行矣惟其時隠而未見故其德<lb/>
　行而未成申龍德而隠之意<lb/>
君子學以聚之問以辨之寛以居之仁以行之易曰見<lb/>
龍在田利見大人君德也<lb/>
　聚則理得於心辨則理騐於事寛居以待其熟也仁<lb/>
　行以固其守也四者亦有元亨利貞之序故人而知<lb/>
　學猶下之種也辨之之明猶逹其枝也從容成就而<lb/>
<pb n="16a"/>
　向於實矣切已踐履則實之成也始於爲君子而終<lb/>
　至於聖人其道不外乎是按前言信謹閑存此又異<lb/>
　其辭者前以其德之既成言也原其德之所以成則<lb/>
　必多識前言徃行以畜之涵泳持守以終之然後有<lb/>
　前者之效彼此互發無兩義也<lb/>
九三重剛而不中上不在天下不在田故乾乾因其時<lb/>
而惕雖危无咎矣<lb/>
　以剛處重卦之間故曰重剛惟重剛故不處中位不<lb/>
<pb n="16b"/>
　處中位故上不在天下不在田皆以所値之位言之<lb/>
　在天則安於上在田則安於下上下之際所以危懼<lb/>
　而不安也申居上不驕爲下不憂之意<lb/>
九四重剛而不中上不在天下不在田中不在人故或<lb/>
之或之者疑之也故无咎<lb/>
　不在天不在田而又不在人則比九三之時位又異<lb/>
　矣當大任而不敢果於上進故或躍焉以自試是其<lb/>
　疑之徴也惕者平日戒懼之心疑者臨事謹審之慮<lb/>
<pb n="17a"/>
　申上下无常進退无恒之意按易以五上爲天三四<lb/>
　爲人初二爲地然五天之陽也二地之隂也三人之<lb/>
　陽也又天則垂象於下地則發生於上人者本天而<lb/>
　親地故以此三爻爲三才之正也<lb/>
夫大人者與天地合其德與日月合其明與四時合其<lb/>
序與鬼神合其吉凶先天而天弗違後天而奉天時天<lb/>
且弗違而况於人乎况於鬼神乎<lb/>
　四者亦元亨利貞之德與天地合徳仁也與日月合<lb/>
<pb n="17b"/>
　眀禮也與四時合序義也與鬼神合吉凶智也中庸<lb/>
　曰禍福將至善不善必先知之故至誠如神此與鬼<lb/>
　神合其吉凶也先天弗違者氣数未至而念與天通<lb/>
　後天奉天者風氣既開而因時有作聖人雖人類而<lb/>
　其道則天故人與鬼神不能違也申聖人作而萬物<lb/>
　覩之意<lb/>
亢之爲言也知進而不知退知存而不知亡知得而不<lb/>
知䘮其惟聖人乎知進退存亡而不失其正者其唯聖<lb/>
<pb n="18a"/>
人乎<lb/>
　亢者陽之窮也聖人則體天德而不爲首無所爲亢<lb/>
　也申亢義而以聖人之用終之則用九之義在其中<lb/>
　矣<lb/>
䷁<hi>坤下坤上</hi>
坤元亨利牝馬之貞君子有攸徃先迷後得主利西南<lb/>
得朋東北䘮朋安貞吉<lb/>
　坤順也凡純隂之物其性必至順故三畫純隂之卦<lb/>
<pb n="18b"/>
　名之曰坤重而六畫則亦有以見其自始至終安行<lb/>
　有常之意也凡至順者安行而無阻是以大通有常<lb/>
　而不變是以正固而其貞也如牝馬然葢牝雖隂物<lb/>
　而馬能徤行非徤行不息不足以爲順之至此坤貞<lb/>
　之義也君子有攸徃以下因占辭而推盡其意葢其<lb/>
　以順爲正則是有主我者而我禀命而聼從焉故居<lb/>
　先則迷於所之處後則得其所主若在西南之方是<lb/>
　後之地也則利於得朋而代陽以有事葢雖得朋而<lb/>
<pb n="19a"/>
　無害於得主也若在東北之方是先之地則利於䘮<lb/>
　朋而順陽之所爲葢惟䘮朋而後爲能得主也既曰<lb/>
　利貞又曰安貞吉者固守其貞而安焉則動有常吉<lb/>
　而非獨一時之利矣<lb/>
彖曰至哉坤元萬物資生乃順承天<lb/>
　以卦象釋辭義純隂之性順而其象爲地故以地道<lb/>
　明坤義而首釋辭之所謂元也乾元始物而坤遂生<lb/>
　之是其以順德承天而動者故雖同一元而乾始坤<lb/>
<pb n="19b"/>
　後異矣<lb/>
坤厚載物德合无疆含𢎞光大品物咸亨<lb/>
　又承上文地道而釋亨義地之厚載與天合德而其<lb/>
　功用莫盛於亨也含𢎞言其飬育之深涵而廣被光<lb/>
　大言其發逹之髙大而光明<lb/>
牝馬地類行地无疆柔順利貞<lb/>
　又承上文地道而釋利貞之義利牝馬之貞則與乾<lb/>
　貞之義稍别故先釋牝馬之義而後以利貞言之言<lb/>
<pb n="20a"/>
　卦辭有取於牝馬以爲類於地者以牝雖隂物而馬<lb/>
　則行地無疆故也終始於順而不息故坤道柔順而<lb/>
　利貞<lb/>
君子攸行先迷失道後順得常<lb/>
　釋君子有攸徃先迷後得主也隂非能先陽離陽自<lb/>
　行則爲先矣隂既離陽無所主宰所以迷於所之由<lb/>
　失隂道故也其後也非不及於陽之謂陽之所至隂<lb/>
　必至焉故曰後隂而從陽則得主而順乃爲得隂道<lb/>
<pb n="20b"/>
　之常也<lb/>
西南得朋乃與類行東北䘮朋乃終有慶<lb/>
　釋利西南得朋東北䘮朋也西南之方隂恊力以代<lb/>
　陽故君子於此則利於得朋者謂在此乃可與類行<lb/>
　也東北之方隂歸功於陽承之以動而無所自作故<lb/>
　君子於此則利於䘮朋者謂如此乃能保其終之有<lb/>
　慶也後天圖義與此正合<lb/>
安貞之吉應地無疆<lb/>
<pb n="21a"/>
　釋安貞吉也安者乆而不遷之謂故應地之无疆<lb/>
象曰地勢坤君子以厚德載物<lb/>
　勢者形中之髙下夷險層複相因者也觀其勢之相<lb/>
　因之順則知地之極厚矣<lb/>
初六履霜堅氷至<lb/>
　隂陽不可相無隂非惡也然惡自隂而生不辨之早<lb/>
　而愼於微則積而不可掩故爲履霜堅氷至之戒<lb/>
　天地者萬化之源也然天統神地統形則有陽明隂<lb/>
<pb n="21b"/>
　濁之分焉在人則神者心也形者體也心通極於性<lb/>
　而體交引乎物則是化物之端自體始也故心爲主<lb/>
　則形爲神役而萬善以生體爲主則神反爲形役而<lb/>
　衆惡以起惟聖賢者心常爲主而百體從令焉則人<lb/>
　欲皆化爲天理如渾然天德之流行而地以順承而<lb/>
　與天合隂變爲陽而以大終矣孟子大體小體之義<lb/>
　葢出於此又推之人類則君子小人之内外消長自<lb/>
　此分也君臣父子之否泰順逆自此辨也葢皆自其<lb/>
<pb n="22a"/>
　不可相無之中而必謹其主役君民之分察其向背<lb/>
　離合之情㡬微之差則隂慝作而天命有所不行馴<lb/>
　積之甚則隂道肆而天理或㡬乎熄矣此六十四卦<lb/>
　冒天下之道者其義悉自乾坤來也<lb/>
象曰履霜堅氷隂始凝也馴致其道至堅氷也<lb/>
　言履霜何以遽為堅氷葢謂霜雖隂之始凝而馴致<lb/>
　其道則必至於堅氷也<lb/>
六二直方大不習无不利<lb/>
<pb n="22b"/>
　直方大者地德也乾之動也直坤順之而動則亦直<lb/>
　矣乾道變化各正性命坤因之而定理不易則亦大<lb/>
　矣至大者乾也坤之德合无疆則亦大矣要皆順天<lb/>
　無為而以簡能無俟乎效法之勞所謂不習而无不<lb/>
　利也在人則存心直處事方積之以至於德業盛大則亦<lb/>
　仁熟義精推之萬事無所為扞格不通者矣坤爻惟<lb/>
　六二柔正中順備德之純故其辭如此與乾之龍德<lb/>
　皆聖賢之占也若衆人遇之則必自習者始<lb/>
<pb n="23a"/>
象曰六二之動直以方也不習无不利地道光也<lb/>
　柔静者坤之本體直方皆其動也而方又根於直則<lb/>
　是直以方也地道光言大也大則合乎天德之自然<lb/>
　故不習而无不利○按乾五為卦主故五獨言天德<lb/>
　坤二亦爲卦主故二獨言地道<lb/>
六三含章可貞或從王事无成有終<lb/>
　内卦之終隂德盛矣故其占宜於含晦章美然此乃<lb/>
　隂道之當然故可守以為常也其或時出從王之事<lb/>
<pb n="23b"/>
　則不可居其功之成但取其事之終而已<lb/>
象曰含章可貞以時發也或從王事知光大也<lb/>
　言含章者非終不發也乃以時而發耳或從王事即<lb/>
　其時發者也惟其含章故所知者光大而能无成有<lb/>
　終<lb/>
六四括囊无咎无譽<lb/>
　四于時為過中過中則收斂之候也故有括囊之象<lb/>
　无咎无譽本坤道也况當括囊之時乎<lb/>
<pb n="24a"/>
象曰括囊无咎愼不害也<lb/>
六五黄裳元吉<lb/>
　裳下之飾卑順之象也黄則中之色也五有柔順之<lb/>
　美而以中德行之則表裏如一而順之至所以其占<lb/>
　元吉也居上位而能至誠謙冲如此則其盛德大業<lb/>
　之所暨不獨如在下者之免於凶咎而已<lb/>
象曰黄裳元吉文在中也<lb/>
　裳而黄是以中色為飾如人以中德為文文從中出<lb/>
<pb n="24b"/>
　也<lb/>
上六龍戰于野其血𤣥黄<lb/>
　龍者陽也隂盛之極故陽與之戰野者卦外象也血<lb/>
　隂物俱傷則俱有血而其血分為𤣥黄終于不相雜<lb/>
　也○此即説卦所謂戰乎乾也説卦主乎乾之健而<lb/>
　勝隂此則主乎隂之盛而抗陽然其爲戰則一也葢<lb/>
　隂既盛則陽必有以勝之然後彼退聽而天命行其<lb/>
　在天者陽德之剛不戰之戰也在聖人亦如之大賢<lb/>
<pb n="25a"/>
　以下則戰而後勝衆人則有不能勝者而隂道肆矣<lb/>
象曰龍戰于野其道窮也<lb/>
　馴致其道以極于此也<lb/>
用六利永貞<lb/>
　隂變爲陽則順而能健乆而不息故其占曰利永貞<lb/>
　永貞與安貞之義同然惟安故永永者安之有終者<lb/>
　也<lb/>
象曰用六永貞以大終也<lb/>
<pb n="25b"/>
　順乾而至於有終則與乾德合一矣○按元首也而<lb/>
　統天終始則不可為首也即用九之義也貞終也而<lb/>
　承天終始則是以大終也即用六之義也以大終則<lb/>
　坤道无終亦如乾之无首矣<lb/>
文言曰坤至柔而動也剛至静而德方<lb/>
　申釋元亨利貞也柔静者坤之本體動剛則其發也<lb/>
　元亨也德方則其成也利貞也<lb/>
後得主而有常<lb/>
<pb n="26a"/>
　申釋先迷後得主也柔静是其居後也剛方是其得<lb/>
　主也惟居後故能得主而有常也<lb/>
含萬物而化光<lb/>
　含𢎞光大亨也西南之位也又申西南得朋之義<lb/>
坤道其順乎承天而時行<lb/>
　以順承天而行无疆貞元相生東北之位也又申東<lb/>
　北喪朋之義○按元亨利貞之四德即東北西南之<lb/>
　四方故文言釋得朋喪朋而以前文之釋四德者明之惟<lb/>
<pb n="26b"/>
　居後而得主故雖得朋而有含物化光之盛然卒於<lb/>
　喪朋而以順承終始也○按六二卦主故其德即坤<lb/>
　德動剛則二之直也德方則二之方也得乾為主所<lb/>
　以雖柔静而能直方也化光則用與天配順承則體<lb/>
　與天合是皆二之所謂大而不習无不利也乾彖傳<lb/>
　以九五明辭義故此於文言發之<lb/>
積善之家必有餘慶積不善之家必有餘殃臣弑其君<lb/>
子弑其父非一朝一夕之故其所由來者漸矣由辨之<lb/>
<pb n="27a"/>
不早辨也易曰履霜堅氷至葢言順也<lb/>
　隂陽之類在人心則為理欲之消長而有善惡在人<lb/>
　事則爲君父臣子之順逆而有治亂其理一也<lb/>
直其正也方其義也君子敬以直内義以方外敬義立<lb/>
而德不孤直方大不習无不利則不疑其所行也<lb/>
　直者心之正也方者義之行也君子之學以敬為主<lb/>
　使邪曲之念不得萌於其心則内不期直而自直矣<lb/>
　義以為質使偏陂之端無所施之於事則外不期方<lb/>
<pb n="27b"/>
　而自方矣孤猶偏也敬立則本固而有以為致用之<lb/>
　基義行則用利而有以爲立本之助内外既合則德<lb/>
　不偏而大矣然其大也葢以直而爲方其心既正故<lb/>
　事循乎理而不疑於所行何待學習而後利乎○凡<lb/>
　物之直者未必大也以其直而周方之積厚之則大<lb/>
　矣敬而無義其德猶孤程子所譏佛氏之學是也然<lb/>
　非直則不能成方如申韓引繩墨切事情而卒流於<lb/>
　偏曲故敬者義之本也<lb/>
<pb n="28a"/>
隂雖有美含之以從王事弗敢成也地道也妻道也臣<lb/>
道也地道无成而代有終也<lb/>
　雖有美而含藏之至于時發而從王事猶且不敢居<lb/>
　其成功其事之終也代上有終而已言地道以概妻<lb/>
　臣<lb/>
天地變化草木蕃天地閉賢人隠易曰括囊无咎无譽<lb/>
葢言謹也<lb/>
　天地有變化生物之時雖草木亦應之而蕃况於人<lb/>
<pb n="28b"/>
　乎當其閉塞則藏用不施故君子亦象之而隠晦<lb/>
君子黄中通理正位居體美在其中而暢于四支發于<lb/>
事業美之至也<lb/>
　黄中通理釋黄字曰黄又曰中明中德之在内也通<lb/>
　理所謂虚而明通也正位居體釋裳字禮者天下之<lb/>
　正位卑以下人者也以正位居體明恭順之著于身<lb/>
　也恭順之美根於中德故復以在中而發外者申之<lb/>
　○二言直方五言中順者二居下貴有剛方之操故<lb/>
<pb n="29a"/>
　以直方言五居上貴有虚冲之美故以中順言也然<lb/>
　内直之至即無不中矣外方之至即無不順矣中庸<lb/>
　之學始于敬義極於中和者此也或問乾坤之學何<lb/>
　以不同曰乾二之存誠乾三之忠信即坤二之直坤<lb/>
　五之中也乾二之言信行謹乾三之修辭立誠即坤<lb/>
　二之方坤五之順也葢陽實隂虗人心之德必兼體<lb/>
　焉以其實心體之謂之存誠謂之忠信以其虚心涵<lb/>
　之謂之直謂之中而其為性之存存無異也以其實<lb/>
<pb n="29b"/>
　心而形于事謂之立誠謂之信謹以其虚心而順乎<lb/>
　理謂之方外謂之正位而其爲發之中節無異也兩<lb/>
　卦之所以不同者特以人心之德互發其義先儒聖<lb/>
　賢之説其大致則然然不可不知兼體之妙也<lb/>
隂疑於陽必戰爲其嫌於无陽也故稱龍焉猶未離其<lb/>
類也故稱血焉夫𤣥黄者天地之雜也天𤣥而地黄<lb/>
　隂之盛而抗陽則㡬于无陽矣聖人嫌於是也故不<lb/>
　言其來戰陽者乃直以陽主戰而稱龍焉然陽者天<lb/>
<pb n="30a"/>
　德無對者也陽不能化乎隂馴致其道而與之戰是<lb/>
　猶未離乎隂之類也故并陽而稱血焉雖然陽之道<lb/>
　小而辨于物是以雖混淆汨亂之中而有不可冺没<lb/>
　者存故又曰𤣥黄者天地雜矣然天𤣥而地黄也葢<lb/>
　夫子之意以爲隂不宜稱龍陽不宜稱血故言龍戰<lb/>
　尊陽之辭也曰血責陽之義也曰𤣥黄又存陽之意<lb/>
　也夫子所以賛易者即其所以作春秋之微指歟<lb/>
　<lb/>
<pb n="30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易觀彖卷一<lb/>
</p>
<p>
</p>
  </div>
</body>
</text>
</TEI>
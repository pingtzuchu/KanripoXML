<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易觀彖卷五</head> <lb/>
    <p>
<pb n="1a"/>
欽定四庫全書<lb/>
　周易觀彖卷五<lb/>
　　　　　　　　　　　　大學士李光地撰<lb/>
　上經五<lb/>
䷗<hi>震下坤上</hi>
復亨岀入无疾朋來无咎反復其道七日來復利有攸<lb/>
往<lb/>
　一陽在下是陽氣盡而又生既往而還之象故謂之<lb/>
<pb n="1b"/>
　復雷在地中陽為隂壓欲動而未奮發亦復之義也<lb/>
　　陽復生則有亨通之勢矣故占得之者已之出入<lb/>
　既得無疾朋類之來亦得无咎反復其道猶言反覆<lb/>
　計其程路也計其往返之道七日當得來復而自此<lb/>
　則有所往而无不利申復亨二字之意也<lb/>
彖曰復亨剛反動而以順行是以出入无疾朋來无咎<lb/>
　以剛反兼釋復亨與師貞比吉同例又根此義及動<lb/>
　順之徳以釋出入无疾朋來无咎與臨卦同例動而<lb/>
<pb n="2a"/>
　以順行謂震動有為而以和順行之<lb/>
反復其道七日來復天行也利有攸往剛長也<lb/>
復其見天地之心乎<lb/>
　性者體也情者用也心者統性情而兼體用者也言<lb/>
　其體則曰天地之大徳曰生言其用則曰天地感而<lb/>
　萬物化生此卦一陽初反動静之間謂之性則已發<lb/>
　謂之情則未著故特以心言之葢全體於是而呈露<lb/>
　大用於此乎端倪言心以括性情之妙也<lb/>
<pb n="2b"/>
象曰雷在地中復先王以至日閉闗商旅不行石不省<lb/>
方<lb/>
　以冬至配復卦者於此象見之先儒兼謂冬夏至<lb/>
　者不是<lb/>
初九不逺復无祗悔元吉<lb/>
　失而後有復非失則無復一陽為卦之主處卦之初<lb/>
　失之不逺而復者也覺之早反之易則不至䧟於過<lb/>
　失而悔矣悔且無之況吝㐫乎故其占曰元吉<lb/>
<pb n="3a"/>
象曰不逺之復以修身也<lb/>
　修身之道改過遷善之速而已<lb/>
六二休復吉<lb/>
　復之時主於陽復故諸爻皆以逺近於初為義二有<lb/>
　中正之徳最近於初在人為好徳而親仁涵養薰陶<lb/>
　日反於善休休然而有餘裕故其辭曰休復而占則<lb/>
　吉也<lb/>
象曰休復之吉以下仁也<lb/>
<pb n="3b"/>
　二在初上而曰下者下交於初是下仁也<lb/>
六三頻復厲无咎<lb/>
　三與初稍逺而相背又不中不正其失頻矣然居内<lb/>
　卦與初同體故猶有頻復之象頻失則危復故无咎<lb/>
象曰頻復之厲義无咎也<lb/>
　卦義應復故能復則无咎<lb/>
六四中行獨復<lb/>
　衆隂惟四與初應是能中道而行獨復於善者不言<lb/>
<pb n="4a"/>
　吉㐫本義盡之<lb/>
象曰中行獨復以從道也<lb/>
　下仁者中心悦而下之從道者知其當從而從之<lb/>
六五敦復无悔<lb/>
　當復之時而有中徳又坤體敦厚故有敦復之象而<lb/>
　其占无悔<lb/>
象曰敦復无悔中以自考也<lb/>
　五與初無比應故曰中以自考孟子曰子歸而求之<lb/>
<pb n="4b"/>
　有餘師學莫要於自考以中道自考驗則雖不中<lb/>
　不逺矣<lb/>
上六迷復㐫有災眚用行師終有大敗以其國君㐫至<lb/>
于十年不克征<lb/>
　居復之終去初已逺隂柔不能自振迷於復者也迷<lb/>
　於復則㐫而且有以召夫災眚㐫自己作災眚自外<lb/>
　至𤯝謂過誤災謂不幸災眚對言亦分内外與㐫對<lb/>
　則皆自外也以此行師必至大敗而㐫及其國君至<lb/>
<pb n="5a"/>
　於十年猶不可以有行在人則為私欲横流而失其<lb/>
　心者也天命不祐行矣哉<lb/>
象曰迷復之㐫反君道也<lb/>
　爻言以其君㐫者連累之辭傳則歸咎於君也<lb/>
䷘<hi>震下乾上</hi>
无妄元亨利貞其匪正有眚不利有攸往<lb/>
　无妄天徳也人物同得之以為性故性之徳皆无妄<lb/>
　此卦乾上震下乾為天徳震得乾之初畫得天之初<lb/>
<pb n="5b"/>
　有无妄之象又其象為天下雷行天氣動而雷始發<lb/>
　之萬物之所資以始者也亦无妄之義也或曰必以<lb/>
　得天之初言之何也曰人物同得天命以為性而其<lb/>
　最初者尤同得之如四徳之仁五倫之孝之類雖氣<lb/>
　昏者莫不發見而其發見亦在最初如㓜穉始事初<lb/>
　心皆是　无妄之徳可以大通然必利於正乃為无<lb/>
　妄匪正則有妄矣有妄則有眚矣災自外來眚由已<lb/>
　作无妄災也自外來者也匪正之眚由已作者也如<lb/>
<pb n="6a"/>
　是則不利有所往矣况元亨乎<lb/>
彖曰无妄剛自外來而為主于内動而健剛中而應大<lb/>
亨以正天之命也<lb/>
　此釋名辭亦與臨同例葢以剛來為主釋卦名義又<lb/>
　根此義及卦徳爻應檡元亨利貞之義也以剛為主<lb/>
　於内則心實矣動而健則動作而能自强剛中而應<lb/>
　則無私應物此皆大亨至正之道天之命也天命葢<lb/>
　天徳之流行而發見者或疑他卦皆直言剛來柔來<lb/>
<pb n="6b"/>
　此言自外來何也曰外者外卦也欲假乾之卦象以<lb/>
　為天徳故言自外來見為主於内者之為天徳爾内<lb/>
　者内卦也内卦震以初之一陽為主故曰為主於内<lb/>
其匪正有眚不利有攸往无妄之往何之矣天命不祐<lb/>
行矣哉<lb/>
　匪正則妄矣而猶自以為无妄而往不合乎天而天<lb/>
　不祐之矣其可行乎<lb/>
象曰天下雷行物與无妄先王以茂對時育萬物<lb/>
<pb n="7a"/>
　物物而與之无妄者天之因時以生物也使物各得<lb/>
　其性者聖人之對時以育物也對猶配也聖人順天<lb/>
　時以養育民物道與天配以其所育者繁盛故又曰<lb/>
　茂也卦爻之義在盡其性大象之義則兼乎盡人之<lb/>
　性盡物之性也<lb/>
初九无妄往吉<lb/>
　初以一陽為主於内无妄之主也居動之初有為之<lb/>
　時也當有為之時以无妄而往吉可知矣卦惟此爻<lb/>
<pb n="7b"/>
　占吉卦主故也<lb/>
象曰无妄之往得志也<lb/>
六二不耕穫不菑畬則利有攸往<lb/>
　二居下體亦有為之時也然為之而有計較謀望之<lb/>
　心則妄矣耕必有穫菑必有畬然方其耕也不計其<lb/>
　穫也方其菑也不計其畬也若曰吾耕而必穫吾菑<lb/>
　而必畬心既雜矣功又分焉此先事後得徳所以崇<lb/>
　有事勿正義所以充也二有虚中之徳故因以為占<lb/>
<pb n="8a"/>
　戒<lb/>
象曰不耕穫未冨也<lb/>
　萊田一歳曰菑三歳曰畬春耕秋穫猶且不計況菑<lb/>
　畬乎<lb/>
六三无妄之災或繫之牛行人之得邑人之災<lb/>
　凡時窮則有災三居内卦之極故有无妄之災行人<lb/>
　得牛而牽連及於邑人在邑人可謂无妄之災矣然<lb/>
　災自外作故無㐫害之辭<lb/>
<pb n="8b"/>
象曰行人得牛邑人災也<lb/>
九四可貞无咎<lb/>
　内卦動體有進為之象外卦健體有固守之象四居<lb/>
　健體之初能正而固可以无咎矣<lb/>
象曰可貞无咎固有之也<lb/>
　以其固有者而固守之本分之外無所容心焉无妄<lb/>
　之道也<lb/>
九五无妄之疾勿藥有喜<lb/>
<pb n="9a"/>
　勿者戒辭也既无妄矣則不可以禍福利害動其心<lb/>
　若少有災患之來而即求所以解免則因以生妄且<lb/>
　從而益災者有矣如人之内氣充和者無致疾之道<lb/>
　而忽得疾則惟勿藥可以有喜苟欲速其愈而藥之<lb/>
　則是反傷其氣而重其疾也五有中正之實徳故亦<lb/>
　因而設戒<lb/>
象曰无妄之藥不可試也<lb/>
　非特無所用藥而必不可藥也<lb/>
<pb n="9b"/>
上九无妄行有眚无攸利<lb/>
　處時之窮不可以動動則妄矣故行則有𤯝而無所<lb/>
　利惟無動為大也<lb/>
象曰无妄之行窮之災也<lb/>
　妄動之過在已故爻曰有眚然有眚則召災矣以其<lb/>
　當時之窮非必有取災之道而動輙生災故災即為<lb/>
　𤯝也　夫子釋卦義總之曰无妄災也者凡㐫害悔<lb/>
　吝皆人為之妄有以取之无妄之卦不當有㐫害悔<lb/>
<pb n="10a"/>
　吝但有災爾明此義者知无妄而不免災則受命之<lb/>
　正也又知因災而省其妄則修身之宻也<lb/>
䷙<hi>乾下艮上</hi>
大畜利貞不家食吉利涉大川<lb/>
　以艮蓄乾乾天徳也莫大於天徳而惟艮之篤實有<lb/>
　以蓄之所蓄之大也三陽自下上升以極於上為六<lb/>
　五所尊尚有賢人登進崇禮於君之象亦所蓄之大<lb/>
　也又剛健之性最難制者二隂并力蓄乾且艮徳為<lb/>
<pb n="10b"/>
　止能止其健亦所蓄之大也葢畜者聚也止也在己<lb/>
　者飬其天徳之剛制其血氣之壯在人者養陽徳之<lb/>
　君子制強頑之小人乃聚與止之義也其象天在山<lb/>
　中天氣在山為所包蓄亦有大畜之象焉　大畜非<lb/>
　正固不能故曰利貞養徳既厚乃可以禄於朝而受<lb/>
　賢禮故又曰不家食吉制其剛壯則持重而不苟進<lb/>
　不至䧟於險矣故又曰利涉大川<lb/>
彖曰大畜剛健篤實輝光日新其徳剛上而尚賢能止<lb/>
<pb n="11a"/>
健大正也<lb/>
　釋畜義而兼釋貞義剛健篤實所藴者大矣剛上尚<lb/>
　賢所養者大矣止健所止者大矣然皆順乎正理故<lb/>
　大而正也内有剛健之徳然必以篤實而輝光所謂<lb/>
　闇然而日章也此卦與无妄正相對剛上尚賢謂自<lb/>
　下乾體而上以極於上猶无妄言剛來為主謂自外<lb/>
　乾體而來以主於内也凡言卦徳者皆先内後外此<lb/>
　言止健者葢畜為止義小畜亦止健者而巽體有未<lb/>
<pb n="11b"/>
　能止之勢此則艮體能止健矣止雖艮徳而實卦義<lb/>
　與他處言卦徳者不同也<lb/>
不家食吉養賢也<lb/>
　又分尚賢之義以釋不家食吉變尚言養以食言也<lb/>
利涉大川應乎天也<lb/>
　又分止健之義以釋利涉大川能止其健天之徳也<lb/>
象曰天在山中大畜君子以多識前言往行以畜其徳<lb/>
　剛健篤實輝光以新其徳誠則明矣多識前言往行<lb/>
<pb n="12a"/>
　以蓄其徳明則誠矣<lb/>
初九有厲利已<lb/>
　下卦以自止為義如小畜之下卦也所止既大則時<lb/>
　不可進矣進必有危故利於己也<lb/>
象曰有厲利己不犯災也<lb/>
九二輿説輹<lb/>
　小畜之三過剛冒進故輻説而不得行此爻有中徳<lb/>
　而知時故自説其輹而不進項氏曰輻車轑也輹軸<lb/>
<pb n="12b"/>
　轉也輻以利輪之轉輹以利軸之轉然輻無説理必<lb/>
　輪破轂裂然後説耳若輹則有説時車不行則説之<lb/>
　矣<lb/>
象曰輿説輹中无尤也<lb/>
　小畜初二以理自止也故皆吉大畜初二勢不得不<lb/>
　止矣免於災尤而已<lb/>
九三良馬逐利艱貞日閑輿衛利有攸往<lb/>
　所畜者小故至三而猶説輻所畜者大至三則將通<lb/>
<pb n="13a"/>
　之時矣其象如良馬之追逐可以進也然當畜時故<lb/>
　猶必艱貞防閑而後利有所往<lb/>
象曰利有攸往上合志也<lb/>
　小畜三上亦同徳而義異者此卦有剛上之象三近<lb/>
　上體而與上應所以為合志<lb/>
六四童牛之牿元吉<lb/>
　上卦以止人為義如小畜之上卦也此爻取能止初<lb/>
　之進止之於初童牛之牿之象也未發而禁吉斯大<lb/>
<pb n="13b"/>
　矣<lb/>
象曰六四之吉有喜也<lb/>
六五豶豕之牙吉<lb/>
　取能止二之進也止之於著豶豕之牙之象消惡於<lb/>
　本亦吉道也<lb/>
象曰六五之吉有慶也<lb/>
　四先而五後故元吉優於吉四卑而五尊故慶大於<lb/>
　喜小畜之四五無吉辭而大畜備焉時義然也<lb/>
<pb n="14a"/>
上九何天之衢亨<lb/>
　天衢謂天路何者荷也猶詩所謂何天之休何天之<lb/>
　寵也畜極則通矣又卦有尚賢之義而上適當之小<lb/>
　人止而君子進非荷天路之蕩平不及此故其占曰<lb/>
　亨<lb/>
象曰何天之衢道大行也<lb/>
　小畜之彖曰宻雲不雨其上爻曰既雨既處不雨者<lb/>
　至是而雨也大畜之彖曰不家食吉利涉大川其上<lb/>
<pb n="14b"/>
　爻曰何天之衢家食者至是而不家食涉川者至是<lb/>
　而無險阻也二爻皆以終畜之義而道之大行與有<lb/>
　所疑而征㐫者異矣<lb/>
䷚<hi>震下艮上</hi>
頥貞吉觀頥自求口實<lb/>
　頥卦體有口象其象甚明故彖傳不釋而直釋辭義<lb/>
　且噬嗑卦有頥中有物之文可以推而曉也其象山<lb/>
　下有雷草木根荄得陽氣而滋養亦頥之象　頥之<lb/>
<pb n="15a"/>
　道得正則吉若所養者非所當養而務求必得之術<lb/>
　以自饜其欲則失頥道之正矣故必觀其所養者然<lb/>
　後求其養之之方以自養是養正之義也<lb/>
彖曰頥貞吉養正則吉也觀頥觀其所養也自求口實<lb/>
觀其自養也<lb/>
　觀頥者觀其所養如養人則公養己則私養心則大<lb/>
　養體則小是不可以不辨也自求口實者觀其自養<lb/>
　葢謀食亦生人之理而口腹非尺寸之膚但當業於<lb/>
<pb n="15b"/>
　本分而求所當得如小人則食其力君子則食其勞<lb/>
　於己取之而已矣自求者如詩所謂自求多福對小<lb/>
　人而言之也<lb/>
天地養萬物聖人養賢以及萬民頥之時大矣哉<lb/>
　極言養道皆養而得其正者也以卦言之雷在山下<lb/>
　陽氣發生天地養萬物也五居尊位有養人之責而<lb/>
　順從上九之賢聖人養賢以及萬民也凡彖傳中雖<lb/>
　推類廣説而每根本卦義者多類此故常可以為爻<lb/>
<pb n="16a"/>
　辭斷例不可不知<lb/>
象曰山下有雷頥君子以慎言語節飲食<lb/>
　雷収其聲如慎言語山閟其氣如節飲食<lb/>
初九舍爾靈龜觀我朶頥㐫<lb/>
　以徳則陽飬隂不以隂飬陽以位則上養下不以下<lb/>
　養上此卦上三爻義皆善謂養人正也下三爻義皆<lb/>
　不善謂求養非正也初有剛徳能養人者以居下位<lb/>
　為動之主得應於上有求必得又口之食物上止下<lb/>
<pb n="16b"/>
　動而初適當其處是自舍其靈龜乃觀人而朶頥失<lb/>
　養之正㐫之道也<lb/>
象曰觀我朶頥亦不足貴也<lb/>
六二顛頥拂經于丘頥征㐫<lb/>
　凡上而求養於下者皆曰顛二顛而㐫者居下卦求<lb/>
　人以自養者也四顛而吉者居上卦求人以飬人者<lb/>
　也非常理正理則曰拂二五有中徳居中位而資上<lb/>
　九無位之養反於常道者也故曰拂經顛頥者下求<lb/>
<pb n="17a"/>
　初之養也拂經于丘頥者上求上之養也二者皆失<lb/>
　類故曰征㐫也<lb/>
象曰六二征㐫行失類也<lb/>
　無比應之義則非其類也<lb/>
六三拂頥貞㐫十年勿用无攸利<lb/>
　上九為頥之主而三應之卦之得養無如此爻者然<lb/>
　居動之極不中不正上交必謟從欲維危卦之拂乎<lb/>
　養道亦無如此爻者以此為常其㐫甚矣十年勿用<lb/>
<pb n="17b"/>
　無時而可也无攸利無一而可也　頥道所謂貞者<lb/>
　觀其所養與自求口實而已三居下體則所養者己<lb/>
　而已應上而有求焉則非自求者也與頥之正道正<lb/>
　相反故曰拂頥貞初亦如是故㐫之詞同然不曰拂<lb/>
　頥貞又不曰十年勿用者以其本有剛徳也舍剛徳<lb/>
　而狥人是以㐫爾非夫不中不正逐利不顧者比也<lb/>
　故至三而後養道大悖<lb/>
象曰十年勿用道大悖也<lb/>
<pb n="18a"/>
　非大悖於道則或待時而可用<lb/>
六四顛頥吉虎視耽耽其欲逐逐无咎<lb/>
　四五皆居養人之位而其才皆隂故四取應初而資<lb/>
　其養五取尚上而資其養也居養人之位而求於下<lb/>
　則非求自養也故雖顛頥而吉然求賢而資以養人<lb/>
　者又不可不專且勤故必如虎視之耽耽而求食之<lb/>
　逐逐嗜善之不倦如彼嗜利者之無厭則可以稱其<lb/>
　職而无咎矣<lb/>
<pb n="18b"/>
象曰顛頥之吉上施光也<lb/>
六五拂經居貞吉不可涉大川<lb/>
　居尊位而資養物於人雖拂經常然乃所以為正也<lb/>
　故當此位者安守其正則吉不可妄動涉險以違時<lb/>
　義也<lb/>
象曰居貞之吉順以從上也<lb/>
上九由頥厲吉利涉大川<lb/>
　初既在上無養人之義則卦惟上九一陽頥之所由<lb/>
<pb n="19a"/>
　也非尊位而頥由己危道也然時當飬物故雖危<lb/>
　而吉而以之濟艱履險亦無不利或疑由豫無危<lb/>
　辭何也曰豫四當其任而承五者也頥上不當其任<lb/>
　而為五所尚者也其位則不同矣然豫四之勿疑猶<lb/>
　頥上之厲吉皆言當是責者宜坦然於危疑之間而<lb/>
　自任以天下之重也<lb/>
象曰由頥厲吉大有慶也<lb/>
䷛<hi>巽下兊上</hi>
<pb n="19b"/>
大過棟橈利有攸往亨<lb/>
　陽大隂小陽内隂外四陽居中大者過也在人則為<lb/>
　大事之過人於大事而有過者以其時之所處者難<lb/>
　事之所闗者大以道自守則或矯於俗以義自任則或<lb/>
　違於衆雖理之當然然亦謂之過矣至於好剛而亢<lb/>
　用壯而窮往往以傷物而僨事則又凡人之大過也<lb/>
　其象澤在木上澤之盈虚以地為節泛濫之甚至於<lb/>
　滅木亦大過之義也大事之過每過於剛故有棟<lb/>
<pb n="20a"/>
　橈之象然持危定傾存乎其人當此之時必善其所<lb/>
　行乃可通逹故其占為宜有所往然後得亨也<lb/>
彖曰大過大者過也<lb/>
　謂四陽居中在人則為處大事而有過者<lb/>
棟橈本末弱也<lb/>
　謂二隂在外四陽象棟則二隂者楹柱之象也棟强<lb/>
　楹弱必有橈患在人則用剛之過而物情不堪事勢<lb/>
　不順亦有橈敗之道焉<lb/>
<pb n="20b"/>
剛過而中巽而説行利有攸往乃亨<lb/>
　卦體剛過而二五得中卦徳内巽入而外以和説行之<lb/>
　過而不過足以處大事而不橈以是而有所往則亨<lb/>
　之道也<lb/>
大過之時大矣哉<lb/>
象曰澤滅木大過君子以獨立不懼遯世无悶<lb/>
　獨立遯世可謂剛矣然不懼則有以飬其氣无悶則<lb/>
　有以裕其心此君子大過之行也獨立不懼如木之<lb/>
<pb n="21a"/>
　根也深遯世无悶如澤之説也至<lb/>
初六藉用白茅无咎<lb/>
　居初未過也質柔非剛也然剛以柔為基任大事者<lb/>
　以小心為本柔才巽主有慎宻之象焉敬慎沉宻之<lb/>
　至乃大有為之基本也藉用白茅者如將置重物於<lb/>
　上而先設柔物於下以承藉之則不虞於傾橈矣當<lb/>
　大過之初而如此所以无咎<lb/>
象曰藉用白茅柔在下也<lb/>
<pb n="21b"/>
　柔茅象在下藉象<lb/>
九二枯楊生稊老夫得其女妻无不利<lb/>
　楊水畔之木二女近隂故變棟象楊也當過之時故<lb/>
　有枯老之象然二以剛居柔而得中又比初六未過<lb/>
　之隂故其象為楊雖枯而生根猶可以萌蘖也夫雖<lb/>
　老而得女妻猶可以孕育也葢困於外而亨於中剝<lb/>
　於今而復於後處過如此不與時偕極矣何不利之<lb/>
　有哉<lb/>
<pb n="22a"/>
象曰老夫女妻過以相與也<lb/>
　行過則宜若無相與者過以相與所以為善<lb/>
九三棟橈㐫<lb/>
　中四陽皆卦所謂之棟者而三四尤居中故獨取其<lb/>
　象九三以剛居剛而不中過乎剛矣又居下體橈之<lb/>
　象也任大而橈其㐫可知<lb/>
象曰棟橈之㐫不可以有輔也<lb/>
　剛之過則人不得而輔之如棟之莫之承故橈也<lb/>
<pb n="22b"/>
九四棟隆吉有它吝<lb/>
　以剛居柔過而不過又居上體故有隆象然應初六<lb/>
　又有下橈之象故復以有它為戒當大任者不二其<lb/>
　心致一其事豈可以有它乎<lb/>
象曰棟隆之吉不橈乎下也<lb/>
九五枯楊生華老婦得其士夫无咎无譽<lb/>
　當過之時以剛居剛而處尊位又比上六己過之隂<lb/>
　故其象為楊已枯而生華適以竭其氣也士夫而為<lb/>
<pb n="23a"/>
　老婦所得適以蠱其心也葢志窮而有小喜則益之<lb/>
　災徳亢而無彊輔則重之疾縱其无咎而亦无令譽<lb/>
　之足稱矣以五居中故猶有无咎之占<lb/>
象曰枯楊生華何可乆也老婦士夫亦可醜也<lb/>
　枯木而華是速其枯老婦惑男必有醜行<lb/>
上六過涉滅頂㐫无咎<lb/>
　當過之極處兑澤之盈故有過涉滅頂之象大事<lb/>
　過當非柔才所能濟其㐫必矣然爻義為无咎也<lb/>
<pb n="23b"/>
　葢柔為説主時窮無位時窮則無可為之理無位則<lb/>
　非當事之大於是以柔處之和順不争而養晦以俟<lb/>
　无咎之道也<lb/>
象曰過涉之㐫不可咎也<lb/>
　先儒説无咎有兩例故於此爻及萃上節三皆以無<lb/>
　所歸咎為釋今玩爻義叅以象傳之意悉從補過之<lb/>
　訓以一占例云<lb/>
䷜<hi>坎下坎上</hi>
<pb n="24a"/>
習坎有孚維心亨行有尚<lb/>
　坎䧟也陽䧟於隂也陽䧟於隂則險莫甚焉故其徳<lb/>
　為䧟為險其象為水水者陽氣在中為隂所閉者也<lb/>
　在人則心之剛徳拘於形質之中亦為有所䧟而險<lb/>
　之義也此卦二體皆坎是謂重險重險則所更歴者<lb/>
　皆險有習之象焉習湏依古註訓便習便習者習之<lb/>
　不己以至於便熟也葢八卦皆人心之徳獨險非善<lb/>
　道不可以心徳言故加習字以名之能更習於險即<lb/>
<pb n="24b"/>
　人心之徳也　更習於險之道在乎内有實徳無實<lb/>
　徳則無習之之本又騐於心之亨通非亨通則亦無<lb/>
　以見習之之效其中至實而其道不窮則無入而不<lb/>
　自得故行則有尚<lb/>
彖曰習坎重險也<lb/>
　言險體相重有更厯備嘗之象焉解習之意非以重<lb/>
　訓習也<lb/>
水流而不盈<lb/>
<pb n="25a"/>
　坎為䧟而其象水也物之䧟於險而能行險者莫如<lb/>
　水故先言水徳以起下文行險之義葢五行之性惟<lb/>
　水流行又凡物皆能為驟盈之勢如以斗斛盛粟米<lb/>
　或平地積沙土皆可以頓然隆起及稍就堅實則必<lb/>
　遽耗矣惟水之流無驟溢之勢而又不可復為消減<lb/>
　是其徳之流通而至實也惟流通故其行險也不為<lb/>
　所困惟至實故其行險也不踰越以出於險而積累<lb/>
　以充於中彖辭孚亨之義由此而取爾<lb/>
<pb n="25b"/>
行險而不失其信維心亨乃以剛中也<lb/>
　人之行險而不失其信者如水之不盈而有常維心<lb/>
　亨者如水之流通而不困卦體二五剛而得中兼有<lb/>
　其義葢剛則實而有信中則虚而能通矣<lb/>
行有尚往有功也<lb/>
天險不可升也地險山川丘陵也王公設險以守其國<lb/>
險之時用大矣哉<lb/>
　險非善也而有險之用故不言時義而曰時用也<lb/>
<pb n="26a"/>
象曰水洊至習坎君子以常徳行習教事<lb/>
　教事謂道藝也徳行則常乆道藝則習熟進徳修業<lb/>
　不舍晝夜如水之繼至而增長也<lb/>
初六習坎入于坎窞㐫<lb/>
　習坎者將以出坎也初六隂柔居下非能習坎者而<lb/>
　以其才習坎則惟有入於坎窞而已葢小人之行往<lb/>
　往以避就之私徼幸之術相勝自謂能習乎險者習<lb/>
　之愈熟其䧟愈深故中庸曰人皆曰予智驅而内諸<lb/>
<pb n="26b"/>
　罟獲䧟阱之中而莫之知辟也習坎入坎之謂也六<lb/>
　爻惟此言習坎葢因卦之初而發戒<lb/>
象曰習坎入坎失道㐫也<lb/>
　習坎有道失其道故㐫<lb/>
九二坎有險求小得<lb/>
　卦惟兩陽有剛中之徳能習坎者也九二内卦之中<lb/>
　涉險方始故曰坎有險習險之道無他惟曰有孚而<lb/>
　已孚者實也凡實徳實行之積自小而大如水之盛<lb/>
<pb n="27a"/>
　滿始於㳙㳙無驟大之勢也故欲更習乎險者必先<lb/>
　求其小得葢所得雖小而有可大之基虚實之辨辨<lb/>
　以此爾<lb/>
象曰求小得未出中也<lb/>
　務大則出中矣<lb/>
六三來之坎坎險且枕入于坎窞勿用<lb/>
　三居重險之間來往皆險其險深矣惟剛徳處之則<lb/>
　不為險所困而有出險之道豈隂柔之所能乎其入<lb/>
<pb n="27b"/>
　于坎窞必矣然初曰㐫而三曰勿用者初以習而致<lb/>
　䧟道之失也三來往皆險遇之窮也遇之既窮則惟<lb/>
　有守静勿用而已<lb/>
象曰來之坎坎終无功也<lb/>
　失道則㐫无功故惟勿用<lb/>
六四樽酒簋貳用缶納約自牖終无咎<lb/>
　近君多懼至險者也惟極其誠素乃處之之道一樽<lb/>
　貳簋而用瓦器至儉約之物也納此至約之物奠之<lb/>
<pb n="28a"/>
　牖下葢交於神明之禮以喻人臣謙譲不盈積其孚<lb/>
　誠以自薦於君則克保其終雖危无咎也<lb/>
象曰樽酒簋貳剛柔際也<lb/>
　謂以柔正而承剛中<lb/>
九五坎不盈祗既平无咎<lb/>
　居至尊之位尤天下之最險者也人心忌於易盈況<lb/>
　居尊者乎水徳至實無虚滿而盈者但能至於平而<lb/>
　已君子之心無盈滿之時而其徳自有充實之騐居<lb/>
<pb n="28b"/>
　尊位者若此則滿而不溢髙而不危何咎之有乎九<lb/>
　五為卦之主故彖傳以其辭釋卦與需大象用九五<lb/>
　之辭同<lb/>
象曰坎不盈中未大也<lb/>
　未大釋不盈之義言由有中徳故不盈滿而自大也<lb/>
　二曰小得而五猶曰未大葢終始不盈者也人之無<lb/>
　實得而心易大者可以玩其占乎<lb/>
上六繫用徽纆寘于叢棘三歲不得㐫<lb/>
<pb n="29a"/>
　古者罪人納之叢棘三年使之思善改過是亦所以<lb/>
　習之於險也三年而不改則其㐫必矣隂柔居卦終<lb/>
　險極故其象占如此<lb/>
象曰上六失道㐫三歲也<lb/>
　言惟其失道故有此三歳之㐫三歲而不得則終於<lb/>
　㐫矣三歳而得則㐫止於三歲也<lb/>
䷝<hi>離下離上</hi>
離利貞亨畜牝牛吉<lb/>
<pb n="29b"/>
　離麗也陽麗於隂也陽麗於隂則必發其光明故其<lb/>
　徳為明其象為火火者陽氣麗於隂質而明者也在<lb/>
　人則形既生矣神發知矣神麗形而明也此卦二體<lb/>
　皆離是謂重明明必有繼不繼則其明息矣重明之<lb/>
　義也　明之道宜於以正不正則明不可用矣故曰<lb/>
　利貞亨畜牝牛吉者言養順徳則吉也正而以順徳<lb/>
　行之則内不役照外不傷物書所謂髙明柔克是也<lb/>
彖曰離麗也日月麗乎天百穀草木麗乎土重明以麗<lb/>
<pb n="30a"/>
乎正乃化成天下<lb/>
　此釋離之義而并及於貞也明必有所麗以為質觀<lb/>
　火之為物可見矣故日月至明也而必麗乎天百穀<lb/>
　草木至文也而必麗乎土人君有重明之徳可以無<lb/>
　所不照矣而以之麗乎正道乃可以化成天下也無<lb/>
　本之明其照窮矣<lb/>
柔麗乎中正故亨是以畜牝牛吉也<lb/>
　柔麗中正指二五剛麗於柔者卦之徳也柔麗中正<lb/>
<pb n="30b"/>
　者爻之善也麗乎中正所以為貞而亨柔麗中正所<lb/>
　以為畜牝牛而吉也或疑牝牛坤象而離取之坤反<lb/>
　為牝馬何也曰惟坤之非馬故曰牝馬取其順而能<lb/>
　健也惟離之非牛故曰牝牛取其明而能順也坎外<lb/>
　隂其徳險險必以健習之而中畫之陽則健也離外<lb/>
　陽其徳明明必以順養之而中畫之隂則順也故坎<lb/>
　曰剛中離曰柔麗中正而其爻辭二五皆吉也<lb/>
象曰明兩作離大人以繼明照于四方<lb/>
<pb n="31a"/>
　繼明者其明不息詩所謂緝熈於光明者是也人君<lb/>
　自明其徳則可以照於四方彖傳化成天下即其義<lb/>
　也<lb/>
初九履錯然敬之无咎<lb/>
　當事之始物之交至而亂吾明者多矣其象如履舃<lb/>
　之交錯葢古者賔將入室則脱其履故曰戸外履滿<lb/>
　履錯然者喻應接煩雜也又初居下為足趾故噬嗑<lb/>
　與此皆取屨履之象人之明易蔽於物惟敬以待之<lb/>
<pb n="31b"/>
　則清明在躬而物不能蔽可以免咎矣離之卦萬物<lb/>
　相見以剛徳居初能敬者也故因以發占戒　兩體<lb/>
　取晝夜相繼二日中之象也五夜中之象也三日昃<lb/>
　之象也四暗暮之象也初上之交昬晨之際之象也<lb/>
　敬者人心之朝氣也人能常敬則常不昬矣<lb/>
象曰履錯之敬以辟咎也<lb/>
　凡傳言以辟咎者皆以接物而言<lb/>
六二黄離元吉<lb/>
<pb n="32a"/>
　以中徳為明故曰黄離所謂黄中通理明之最盛者<lb/>
　也故其占元吉<lb/>
象曰黄離元吉得中道也<lb/>
　以中徳為明則用明而得中道所以元吉也<lb/>
九三日昃之離不鼓缶而歌則大耋之嗟㐫<lb/>
　日過中則昃喻人之徳衰而向昏也君子常明不昏<lb/>
　故其性不移於情時有消息而志無盛衰凡人不然<lb/>
　非鼓歌以娱樂則嘆老而悲傷哀樂無常是其向昬<lb/>
<pb n="32b"/>
　之騐也衰徴及之故其占㐫<lb/>
象曰日昃之離何可乆也<lb/>
　心昬則不能恒乆故哀樂之變速<lb/>
九四突如其來如焚如死如棄如<lb/>
　前明己過昏之甚者也突如其來者為至昏所廹不<lb/>
　能安詳堅定之狀天理熄則人欲熾如日入則火用<lb/>
　事昏者赴之而自燼者多矣故或趨一時之利而蹈<lb/>
　於害或狥一朝之忿而忘其身皆昬之極躁妄之至<lb/>
<pb n="33a"/>
　也焚死棄不言㐫而㐫甚矣<lb/>
象曰突如其來如无所容也<lb/>
　非有人廹之來也昏者若自無所容爾凡言无所容<lb/>
　者皆此意<lb/>
六五出涕沱若戚嗟若吉<lb/>
　前明己極後明將生之際在人則夜氣所息良心復<lb/>
　萌之端也又有中順之徳故其悔悟深切至於出涕<lb/>
　興嗟如此則雖昏必明雖弱必振吉之道也<lb/>
<pb n="33b"/>
象曰六五之吉離王公也<lb/>
　悔者吉之端況居王公之位而能如是其致吉必矣<lb/>
上九王用出征有嘉折首獲匪其醜无咎<lb/>
　處離之終重明復生之時也而上以剛徳明極居之<lb/>
　故有出征而獲大首之象葢在世則覆昬暴而除其<lb/>
　元惡在人心則去利欲而㧞其根株皆去昏而得重<lb/>
　明善補過矣故曰无咎<lb/>
象曰王用岀征以正邦也<lb/>
<pb n="34a"/>
　明非以示威武為其昬亂而正之爾<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易觀彖卷五<lb/>
</p>
<p>
</p>
  </div>
</body>
</text>
</TEI>
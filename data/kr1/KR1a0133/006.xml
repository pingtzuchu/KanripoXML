<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易觀彖卷六</head> <lb/>
    <p>
<pb n="1a"/>
欽定四庫全書<lb/>
　周易觀彖卷六<lb/>
　　　　　　　　　　　大學士李光地撰<lb/>
　下經一<lb/>
䷞<hi>艮下兊上</hi>
咸亨利貞取女吉<lb/>
　柔上剛下情之交也二體皆少則其相與交感也其<lb/>
　情至專又止而説則感之正男下女則交之道山上<lb/>
<pb n="1b"/>
　有澤泉源下流而滋潤上升亦交相感通之象所以<lb/>
　為咸　感則能通故咸有亨道然感者情也必正而<lb/>
　固則其情不流矣故感道利在於貞如取女然則吉<lb/>
　取女者以理合以情與以義終焉者也又咸貞之道<lb/>
　取女如是則吉<lb/>
象曰咸感也柔上而剛下二氣感應以相與止而説男<lb/>
下女是以亨利貞取女吉也<lb/>
　釋卦名辭與屯相似盖卦名兼此三義又分而觀<lb/>
<pb n="2a"/>
　之則柔上剛下二氣感應者所以為亨也止而説者<lb/>
　所以為貞也男下女者所以為取女吉也止者止於<lb/>
　禮義也<lb/>
天地感而萬物化生聖人感人心而天下和平觀其所<lb/>
感而天地萬物之情可見矣<lb/>
　苟其理不相屬則漠然無感故觀其所感而天地萬<lb/>
　物之情可見<lb/>
象曰山上有澤咸君子以虚受人<lb/>
<pb n="2b"/>
　山上有澤則復注而為澤矣山虚故能升澤之潤澤<lb/>
　虚故能納山之流<lb/>
初六咸其拇<lb/>
　咸以人身取象而初當拇之位隂柔有應志在於動<lb/>
　咸拇之象也不言吉㐫者與上六爻意同<lb/>
象曰咸其拇志在外也<lb/>
　外外卦也指九四之應與九五志末同<lb/>
六二咸其腓㐫居吉<lb/>
<pb n="3a"/>
　二當腓位而有中正之徳故兩發其義以為咸其腓<lb/>
　則㐫矣若安静而順理則吉而不害也頥初九剛正<lb/>
　當朶頥之位而無居吉之辭彼為動主而此艮體也<lb/>
象曰雖㐫居吉順不害也<lb/>
九三咸其股執其隨往吝<lb/>
　程傳以為隨上本義以為隨二愚謂凡言隨者皆以<lb/>
　後隨前以下隨上而相比邇之謂以隨卦之義及艮<lb/>
　二之辭推之可知葢謂隨四也自三以下為下體自<lb/>
<pb n="3b"/>
　四以上為上體下體必隨上體而動不能自主也隨<lb/>
　人以動而不能自主吝之道也腓㐫而股止於吝者<lb/>
　三居下之上可以動矣不應内無所主隨人而動爾<lb/>
象曰咸其股亦不處也志在隨人所執下也<lb/>
　隨人亦未害惟志在隨人則所執者卑下矣<lb/>
九四貞吉悔亡憧憧往來朋從爾思<lb/>
　三陽居中而九四又居三陽之中心之象也且自下<lb/>
　而上正當心位故因之而明感應之理人心之用感<lb/>
<pb n="4a"/>
　應而已故不言咸其心以别於諸爻也人心之用守<lb/>
　其正而固焉則有以極感應之善而無愧怍悔恨之<lb/>
　累此所以吉而悔亡也憧憧煩擾之意往來即感應<lb/>
　也憧憧往來非往來憧憧然之謂言其憧憧然用<lb/>
　意於往來之間也往來自不可無但加以私意思慮<lb/>
　計度則為憧憧矣朋從爾思不獨專而不咸而已朋<lb/>
　黨則害於大公偏私則失於正理其為害也大矣<lb/>
象曰貞吉悔亡未感害也憧憧往來未光大也<lb/>
<pb n="4b"/>
　未感害非憧憧也未光大謂朋從也<lb/>
九五咸其脢无悔<lb/>
　上六隂柔説主而五比近之當感之時志為之動凡<lb/>
　兑居上體者五上多有相説之情隨咸夬兑皆是也<lb/>
　然五有剛中正之徳又其位背也不受物感故為咸<lb/>
　其脢之象而其占可以无悔<lb/>
象曰咸其脢志末也<lb/>
　凡卦上為末末指上六也與上六相比而志為之動<lb/>
<pb n="5a"/>
　故必如脢之與心相背不受物感而後无悔也<lb/>
上六咸其輔頰舌<lb/>
　隂柔當口之位故其象如此<lb/>
象曰咸其輔頰舌滕口説也<lb/>
䷟<hi>巽下震上</hi>
恒亨无咎利貞利有攸往<lb/>
　剛上柔下分之定也二體皆長則定位而有常盖咸<lb/>
　語其情故二少之交專而不貳恒言其理故二長之<lb/>
<pb n="5b"/>
　分定而不移也又八卦之情變化無常者莫如雷風<lb/>
　然其相與之理終古不變觀其至無常者然後至常<lb/>
　者可見也卦徳巽而動凡躁動則無常若沉潜謹審<lb/>
　而動有常可知矣天地寒暑之化所以為有常者潜<lb/>
　移默運故也卦畫又剛柔皆應所以為恒　凡事未<lb/>
　有可乆而不可通者是恒有亨義也又積乆則必通<lb/>
　亦恒亨之義卒然之通與卒然而通雖通或有咎也<lb/>
　恒之亨亨且无咎矣其占又利於守正而利有攸往<lb/>
<pb n="6a"/>
　葢守正貴於能恒又守正然後可以謂之恒也恒故<lb/>
　利有所往又能守能行然後可以為恒也<lb/>
象曰恒乆也剛上而柔下雷風相與巽而動剛柔皆應<lb/>
恒<lb/>
恒亨无咎利貞乆於其道也天地之道恒乆而不已也<lb/>
　釋利貞之義道即正之所在也惟天地之道恒久不<lb/>
　已乆於其道者法天地而已矣<lb/>
利有攸往終則有始也<lb/>
<pb n="6b"/>
　釋利有攸往之義物不可以乆於其所故利有攸往<lb/>
　居所而遷終而始也終始相生常之至也<lb/>
日月得天而能乆照四時變化而能乆成聖人乆於其<lb/>
道而天下化成觀其所恒而天地萬物之情可見矣<lb/>
　乆照乆成所以恒乆不已者也天地之用在日月日<lb/>
　月之用在四時得天則其體不息變化則其用不窮<lb/>
　聖人所乆之道亦若是而已矣凡天地萬物之偶然<lb/>
　不常者非其情也故觀其所恒而天地萬物之情可<lb/>
<pb n="7a"/>
　見<lb/>
象曰雷風恒君子以立不易方<lb/>
　雷風交作變而不失其常天地之恒也立不易方亦<lb/>
　變而不失其常君子之恒也<lb/>
初六浚恒貞㐫无攸利<lb/>
　居恒之初故因論常乆之理凡人立心行事所以能<lb/>
　恒乆者循始終之序而為之以漸也事無速效學無<lb/>
　小成治無近功故事而欲速則不逹學而進鋭則退<lb/>
<pb n="7b"/>
　速治而始急則終怠皆浚恒之謂也以為常理而浚<lb/>
　之反不能常矣故以是為貞則㐫而無所利也或曰<lb/>
　卦徳以巽而動為善初為巽主反㐫何也曰卦論巽<lb/>
　體則沉潜漸漬之義所以為善以柔居初為巽主是<lb/>
　始事而欲深入非其序矣盖持乆堅重者惟剛徳能<lb/>
　之柔則不能故也<lb/>
象曰浚恒之㐫始求深也<lb/>
　求深非不善也惡夫始而求深也<lb/>
<pb n="8a"/>
九二悔亡<lb/>
　恒之道非剛不能以持乆非中不足以為常故六爻<lb/>
　惟此爻為善處失其正故或有悔惟其得中故悔可<lb/>
　亡<lb/>
象曰九二悔亡能乆中也<lb/>
九三不恒其徳或承之羞貞吝<lb/>
　三有剛徳宜能恒矣然卦惟二五中也可常之位也<lb/>
　未至則有不可常而常之象過則有反乎常而不常<lb/>
<pb n="8b"/>
　之象三過二之中不恒其德也行無常度則己不安<lb/>
　事無常法則物不順或承之羞不知其所自來也以<lb/>
　此為貞能無吝乎<lb/>
象曰不恒其徳无所容也<lb/>
　動若無所容者乃無恒之驗<lb/>
九四田无禽<lb/>
　剛為動主而居上位勇於有為者也然不中不正為<lb/>
　而不善求而不得行而無成如獵非其地而欲得禽<lb/>
<pb n="9a"/>
　是以難也後之為政願治孜孜汲汲而操非其術者<lb/>
　其此爻之義矣<lb/>
象曰乆非其位安得禽也<lb/>
六五恒其徳貞婦人吉夫子㐫<lb/>
　恒之道以剛徳恒之則有守而後有為乃所謂貞而<lb/>
　利有攸往也六五居中能常者也而質則隂柔不能<lb/>
　極恒徳之善況處尊位於道尤有未盡故其占為雖<lb/>
　能恒其徳而固守之然婦人則吉而夫子則㐫也<lb/>
<pb n="9b"/>
象曰婦人貞吉從一而終也夫子制義從婦㐫也<lb/>
上六振恒㐫<lb/>
　隂柔无守恒極震終振動不安其㐫甚矣在人則為<lb/>
　變古亂常安得有功乎<lb/>
象曰振恒在上大无功也<lb/>
䷠<hi>艮下乾上</hi>
遯亨小利貞<lb/>
　二隂浸長陽當退避故曰遯又天下有山㧞出平地<lb/>
<pb n="10a"/>
　之上而勢與天近亦違世特立之象所以為遯也<lb/>
　當遯之時遯而後亨不遯則身與道俱困矣小利貞<lb/>
　者言當此之時固當不失其貞然非可直躬以行其<lb/>
　志論語所謂危行言遜此大象所謂不惡而嚴皆小利<lb/>
　貞之義也<lb/>
象曰遯亨遯而亨也剛當位而應與時行也<lb/>
　遯指卦之陽爻遯而亨以卦體釋卦名而連辭義也<lb/>
　當位則行皆合義應則動不失幾此所以能遯而亨<lb/>
<pb n="10b"/>
　也<lb/>
小利貞浸而長也<lb/>
　浸長無隂字故朱子以為䝉小字而戒小人以利貞<lb/>
　然恐易無為小人謀者但當為戒君子之義<lb/>
遯之時義大矣哉<lb/>
　否剥則時已無可為者獨姤遯之際處之為難故特<lb/>
　贊其義之大<lb/>
象曰天下有山遯君子以逺小人不惡而嚴<lb/>
<pb n="11a"/>
　山不絶人而髙不可躋君子不絶小人而嚴不可犯<lb/>
初六遯尾厲勿用有攸往<lb/>
　勿用有攸往朱子所謂晦處静俟者是也程傳之意<lb/>
　亦在其中矣<lb/>
象曰遯尾之厲不往何災也<lb/>
六二執之用黄牛之革莫之勝説<lb/>
　二應五有心膂之臣之象不可遯者也故諸爻皆言<lb/>
　遯而此爻不言明不當遯也固執其中順之志而不<lb/>
<pb n="11b"/>
　可解箕子所謂我不顧行遯是也<lb/>
象曰執用黄牛固志也<lb/>
九三繫遯有疾厲畜臣妾吉<lb/>
　廹近二隂牽繫於遯者也如此則有疾而危矣臣妾<lb/>
　者近之不遜逺之則怨惟不惡而嚴畜之之道也君<lb/>
　子之於小人既有所牽繫而未得遯則惟行其畜臣<lb/>
　妾之道乃吉葢既不失吾貞而又不干彼怒處遯之<lb/>
　吉也<lb/>
<pb n="12a"/>
象曰繫遯之厲有疾憊也畜臣妾吉不可大事也<lb/>
　不可大事即小利貞之意<lb/>
九四好遯君子吉小人否<lb/>
　好者不惡之義也四居外卦遯之時矣而下與初應<lb/>
　有善其遯而不惡之象此惟君子能之小人則將悻<lb/>
　悻見於其面而不合乎此義矣否者不然也<lb/>
象曰君子好遯小人否也<lb/>
　明小人不能好遯也此小人如孟子所謂小丈夫者<lb/>
<pb n="12b"/>
　非與君子敵之小人也壯之用壯者亦然<lb/>
九五嘉遯貞吉<lb/>
　居尊當位而下有應當遯之時遯之嘉羙者也進則<lb/>
　有退者正也故伊尹復政告歸而周公欲譲後人於<lb/>
　否時功成身退可謂羙矣故占曰貞吉<lb/>
象曰嘉遯貞吉以正志也<lb/>
　不以寵利居成功其志然也<lb/>
上九肥遯无不利<lb/>
<pb n="13a"/>
　處遯之極在事之外超然自得綽然而有餘裕者也<lb/>
　故曰肥遯肥者道充身安足已而無求於外也遯之<lb/>
　下體居内而未遂其遯者也故曰尾曰執曰繫及乎<lb/>
　上體則在外之象遯之時也然四五在事之中有應<lb/>
　於内則事猶有所難處而志未平上居外無應故坦<lb/>
　然无所疑而无不利也<lb/>
象曰肥遯无不利无所疑也<lb/>
䷡<hi>乾下震上</hi>
<pb n="13b"/>
大壯利貞<lb/>
　陽長過中故為大壯言大者壯又壯之大也雷在天<lb/>
　上陽氣發逹滿盈亦大者壯及壯之大之意　正道<lb/>
　盛之謂大壯如非以正則非所謂大壯矣故大壯之<lb/>
　占在於利貞葢貞則其壯也以理而非氣力之謂孟<lb/>
　子曰自反而縮雖千萬人吾往矣傳曰師直為壯此<lb/>
　之謂也<lb/>
彖曰大壯大者壯也剛以動故壯<lb/>
<pb n="14a"/>
　大者壯釋名卦之本義也剛以動又舉一義言之而<lb/>
　非正釋凡言故者其義皆同<lb/>
大壯利貞大者正也正大而天地之情可見矣<lb/>
　天地之間陽大隂小君子大而小人小皆以其正也<lb/>
　無正則非大莫大於天地而無幾微之不正者故以<lb/>
　正大而觀天地則天地之情可見<lb/>
象曰雷在天上大壯君子以非禮弗履<lb/>
　雷在天上極其震動威嚴君子之克已復禮亦如之<lb/>
<pb n="14b"/>
初九壯于趾征㐫有孚<lb/>
　趾在下而動者也以陽居陽當壯之初為壯于趾之<lb/>
　象程傳曰以剛處壯雖在上猶不可行況在下乎胡<lb/>
　氏曰初與三以陽居陽正也而曰㐫曰厲當壯之時<lb/>
　不可過於剛也<lb/>
象曰壯于趾其孚窮也<lb/>
　言其必窮也可信而無疑<lb/>
九二貞吉<lb/>
<pb n="15a"/>
　二與四皆以剛居柔不過於剛故貞吉之辭同葢以<lb/>
　剛居柔非正也然乃處壯之冝則正道在是矣四曰<lb/>
　悔亡此爻直曰貞吉者中以行正故也<lb/>
象曰九二貞吉以中也<lb/>
九三小人用壯君子用罔貞厲羝羊觸藩羸其角<lb/>
　凡爻有發兩義者如小人吉大人否亨君子吉小人<lb/>
　否之類皆以其爻之義觀其用之者何人也此爻君<lb/>
　子小人亦當與否遯同例葢用壯者小人之事也君<lb/>
<pb n="15b"/>
　子則惟理是視其心無所謂壯者以無心應物故曰<lb/>
　用罔若以壯為貞則必危而至於羸角自困矣以九<lb/>
　三過剛故發此戒<lb/>
象曰小人用壯君子罔也<lb/>
　文意與遯四同言惟小人用壯君子則無是也<lb/>
九四貞吉悔亡藩決不羸壯於大輿之輹<lb/>
　前遇隂而復乘乾故有藩决不羸壯於大輿之輹之<lb/>
　象或曰泰之三則有戒詞壯至四陽極矣何以反無<lb/>
<pb n="16a"/>
　戒詞而決其往也曰凡卦諸爻皆相傋為義泰前有<lb/>
　㧞茅馮河之象矣故於三戒之此卦初三既以壯趾<lb/>
　觸藩為凶厲二又貞固自守而已苟非有壯于進者<lb/>
　乘時之義安在乎卦之為壯進其義也要在於貞而<lb/>
　已<lb/>
象曰藩决不羸尚往也<lb/>
六五䘮羊于易无悔<lb/>
　壯卦以羊為象羊壯物也以柔居中失其壯矣是䘮<lb/>
<pb n="16b"/>
　羊也當壯之時而失其壯宜有悔也然四陽已過則<lb/>
　五非用壯之時故失其壯而可以无悔<lb/>
象曰䘮羊于易位不當也<lb/>
　言所處之位不當用壯也<lb/>
上六羝羊觸藩不能退不能遂无攸利艱則吉<lb/>
　上六之才非能觸者葢以卦有羊象而上適當其角<lb/>
　故也然曰觸藩不曰羸角者隂之才不至羸角但不<lb/>
　能退而不能遂耳質柔則終於能退壯極則時在必<lb/>
<pb n="17a"/>
　返故又有艱則吉之戒<lb/>
象曰不能退不能遂不詳也艱則吉咎不長也<lb/>
　凡妄行取困者皆不詳之故也既不詳審於先又不<lb/>
　艱難於後豈獨無利咎必及之矣操心危慮患深不<lb/>
　復蹈不詳之失是艱難之道也<lb/>
䷢<hi>坤下離上</hi>
晉康候用錫馬蕃庶晝日三接<lb/>
　明出地上陽氣上升光耀及物故為晉内順外明為<lb/>
<pb n="17b"/>
　有恭順之徳而功名顯著於外下卦柔體一隂升居<lb/>
　五位為人臣自下漸進而履公侯之尊皆晉之義也<lb/>
　　彖辭無占戒與觀卦同葢占戒在其中也有安國<lb/>
　之功之徳然後可以當此寵遇言君子進則有為當<lb/>
　如此也<lb/>
彖曰晉進也明出地上順而麗乎大明柔進而上行是<lb/>
以康侯用錫馬蕃庶晝日三接也<lb/>
　釋名辭與咸卦同三者皆所以為晉而有功徳宣著<lb/>
<pb n="18a"/>
　寵遇光榮之象也順而麗乎大明者以順為主而大<lb/>
　明麗之葢明麗皆離徳離之明必有所麗故也　案<lb/>
　彖辭有康侯之象卦惟九四一陽進而近君其義當<lb/>
　之矣然爻辭㐫厲則知所取在五而不在四柔進上<lb/>
　行所以發明卦意而起爻義也<lb/>
象曰明岀地上晉君子以自昭明徳<lb/>
　明徳者人之所得乎天之理具於心而昭明不昧者<lb/>
　也人之所以不能常明者氣昏而物蔽之也君子敬<lb/>
<pb n="18b"/>
　勝怠以去其昏義勝欲以撤其蔽此所以自昭其明<lb/>
　徳之道也明出地上則羣隂退伏人心之徳盖亦如<lb/>
　是推之於世則君子進而小人退正盛而邪消也<lb/>
初六晉如摧如貞吉罔孚裕无咎<lb/>
　凡晉之初未有即遂其晉者故晉如而復摧如事之<lb/>
　常也於是而能不失其貞則始進之道得矣然自守<lb/>
　其貞人未必信也故又必安於義命處之裕如然後<lb/>
　可以保其所守之貞而无咎　進升之道以柔順為<lb/>
<pb n="19a"/>
　善葢柔則安静而無躁進之嫌順則循理而無妄動<lb/>
　之失卦之爻非無剛也而其彖傳曰柔進而上行明<lb/>
　其善在柔也故凡柔爻皆吉<lb/>
象曰晉如摧如獨行正也裕无咎未受命也<lb/>
　獨行則信者寡獨行正所以罔孚也未受命與臨之<lb/>
　未順命相似進退之際命雖塞而心亨則命不足為<lb/>
　我制矣<lb/>
六二晉如愁如貞吉受兹介福于其王母<lb/>
<pb n="19b"/>
　進而稍上有天下治亂之憂有一已安危之慮故晉<lb/>
　如而復愁如亦事之常也然二有中正之徳當晉之<lb/>
　時與六五同徳相應故其占為能固守其占則吉而<lb/>
　將受大福於其王母也不取母象而曰王母者以隂<lb/>
　應隂如孫婦祔於祖妣母則非其班也<lb/>
象曰受兹介福以中正也<lb/>
六三衆允悔亡<lb/>
　居二隂之上而近上體為衆所推而上進之象也初<lb/>
<pb n="20a"/>
　曰罔孚二則以精誠格於王母而已至三則人皆信<lb/>
　之故曰衆允凡進而非其時必有悔也衆允而進是<lb/>
　以悔亡<lb/>
象曰衆允之志上行也<lb/>
　人臣之志未易遽逹於上衆人信之則其志亦上<lb/>
　逹而信於君矣故曰弗信於友弗獲乎上此之謂也<lb/>
九四晉如鼫䑕貞厲<lb/>
　四不中正以處髙位瞻慮顧畏鼫䑕之象也占者<lb/>
<pb n="20b"/>
　能自決於進退可矣若以保位持禄為常能無厲乎<lb/>
象曰鼫䑕貞厲位不當也<lb/>
　無徳而處髙位<lb/>
六五悔亡失得勿恤往吉无不利<lb/>
　柔進上行為明之主卦之所謂康侯者也視三之時<lb/>
　又異矣故直曰悔亡然遇時居尊任專責重當此之<lb/>
　際而以失得為念可乎故惟勿恤而往則吉而无不<lb/>
　利也<lb/>
<pb n="21a"/>
象曰失得勿恤往有慶也<lb/>
上九晉其角維用伐邑厲吉无咎貞吝<lb/>
　進至於極晉角之象上九以剛居之是危地也然維<lb/>
　勤於自治其私則雖危而吉无咎葢功名盛則所務<lb/>
　者逺而反蔽於近勢位極則所統者衆而多䁥於私<lb/>
　於此不謹以至危身而隕名者多矣貞吝言若以進<lb/>
　為常而不知戒懼修省則有吝也<lb/>
象曰維用伐邑道未光也<lb/>
<pb n="21b"/>
　因其道未光明故不可以不攻治其私<lb/>
䷣<hi>離下坤上</hi>
明夷利艱貞<lb/>
　明入地中明而見傷至昏之時也易之為憂患之卦<lb/>
　多矣如否如剝如困皆是也然明而見傷則是聖賢<lb/>
　而被傷害之象故周公之辭孔子之傳獨於此卦而<lb/>
　多言殷之末世周之盛徳也　明而見傷無他道也<lb/>
　惟艱難以守其貞而已<lb/>
<pb n="22a"/>
彖曰明入地中明夷内文明而外柔順以蒙大難文王<lb/>
以之<lb/>
　此以文王當卦名明夷之義也<lb/>
利艱貞晦其明也内難而能正其志箕子以之<lb/>
　明故貞晦故艱此以箕子當卦辭艱貞之義也傳曰<lb/>
　易之興也其當文王與紂之事耶書曰惟十有三祀<lb/>
　王訪于箕子夫自河圖洛書出而文明開得其道者<lb/>
　文王箕子也而皆作於殷商之衰憂患之際葢身厄<lb/>
<pb n="22b"/>
　於一時而道光於萬世如日之入地而晦甚乃能東<lb/>
　出而中天也<lb/>
象曰明入地中明夷君子以莅衆用晦而明<lb/>
　用晦疑於不明矣然至明在内故用晦而益明若用<lb/>
　明以為明則其明也察察而已矣<lb/>
初九明夷于飛垂其翼君子于行三日不食有攸往主<lb/>
人有言<lb/>
　程子以見幾逺避釋此爻義其論甚美當讀程傳而<lb/>
<pb n="23a"/>
　反復之<lb/>
象曰君子于行義不食也<lb/>
六二明夷夷于左服用拯馬壯吉<lb/>
　凡卦下為右上為左此卦下為明上為晦左股有傷<lb/>
　急往以捄之適當其時故吉其義亦惟文王之事足<lb/>
　以當之葢此爻文明之主也<lb/>
象曰六二之吉順以則也<lb/>
　敬順不失常法也<lb/>
<pb n="23b"/>
九三明夷于南狩得其大首不可疾貞<lb/>
　先儒以為武王之事也書曰陳于商郊俟天休命記<lb/>
　曰乆立於綴以待諸侯之至也葢不可疾貞之義<lb/>
象曰南狩之志乃大得也<lb/>
六四入于左腹獲明夷之心于出門庭<lb/>
　上卦為左坤體為腹六四雖與上六同體而相背故<lb/>
　猶可以自得其心而避去近離有向明之象故曰于<lb/>
　岀門庭<lb/>
<pb n="24a"/>
象曰入于左腹獲心意也<lb/>
六五箕子之明夷利貞<lb/>
　位最近於上六其傷最甚而義無可避故以箕子之<lb/>
　事當之<lb/>
象曰箕子之貞明不可息也<lb/>
　程子曰雖遭患難其明自存不可滅息若逼禍患遂<lb/>
　失其所守則是亡其明乃滅息也古之人如楊雄者<lb/>
　是也<lb/>
<pb n="24b"/>
上六不明晦初登于天後入于地<lb/>
　明夷者有明徳而見傷也下五爻皆言明夷上六則<lb/>
　夷人之明者故變文曰不明晦以其晦故傷人之明<lb/>
　也殷之未䘮師克配上帝初登于天也惟不敬厥徳<lb/>
　乃蚤墜厥命後入于地也<lb/>
象曰初登于天照四國也後入于地失則也<lb/>
䷤<hi>離下巽上</hi>
家人利女貞<lb/>
<pb n="25a"/>
　自既濟外惟此卦自初至五皆得其正故為男女正<lb/>
　位之象葢卦之上爻外也若隂居上則非男位乎外<lb/>
　之義故惟此卦之象為合也又風之氣本自火出邵<lb/>
　子所謂火為風者是也風化自家而出故卦為家人<lb/>
　　家人貴乎女貞周子所謂家人離必起於婦人也<lb/>
　然女之貞又存乎已之儀刑教率而已故曾子固曰<lb/>
　家人之義歸於反身二南之化本於文王<lb/>
彖曰家人女正位乎内男正位乎外男女正天地之大<lb/>
<pb n="25b"/>
義也<lb/>
　以卦之爻位釋卦名也先言女正位乎内則利女貞<lb/>
　之意已見<lb/>
家人有嚴君焉父母之謂也父父子子兄兄弟弟夫夫<lb/>
婦婦而家道正正家而天下定矣<lb/>
　承男女正位之意而申言之以盡利貞之義嚴君尊<lb/>
　嚴之君也欲言父子兄弟之得其正而先言父母之<lb/>
　為嚴君者明父母為一家之綱教之所由成也恩之<lb/>
<pb n="26a"/>
　深分之嚴莫如父子其次兄弟其次夫婦然盡父子<lb/>
　之道者必於兄弟書所謂克諧以孝是也盡兄弟之<lb/>
　道者必於夫婦詩所謂妻子好合兄弟既翕刑于寡<lb/>
　妻至于兄弟是也始之以父母而母必與父同其嚴<lb/>
　終之以夫婦而婦必與夫同其正此君子之道所以<lb/>
　造端夫婦而家人之利女貞者此也<lb/>
象曰風自火出家人君子以言有物而行有恒<lb/>
　有物有實事也有恒有常法也言有物如火之發明<lb/>
<pb n="26b"/>
　而必有所麗行有恒如風之行漸而必有所入<lb/>
初九閑有家悔亡<lb/>
　家人之初正家之始也正家之始莫大乎以禮法為<lb/>
　之閑則其本立矣又初居下為少小之象故取妻者<lb/>
　自六禮至於廟見教子者自姆傅至於三冠必嚴其<lb/>
　防必豫其教皆正始之要閑家之道也不言无悔者<lb/>
　程子曰羣居必有悔以能閑故亡是也<lb/>
象曰閑有家志未變也<lb/>
<pb n="27a"/>
　志未變而閑之故為力也易若志之既變則在已尚<lb/>
　有不可閑者況家人乎<lb/>
六二无攸遂在中饋貞吉<lb/>
　无攸遂猶言無遂事也婦人之道酒食是議故以在<lb/>
　中饋為得正而吉或曰女貞之道盡於此乎曰二南<lb/>
　之詩惟有事於卷耳蘋蘩之屬周禮天官掌治内政<lb/>
　亦惟飲食服御是職此修身齊家之實治國平天下<lb/>
　之基也自説詩禮者失其義故后妃則欲其憫使臣<lb/>
<pb n="27b"/>
　預外政冡宰則病其不能持要職重而以為黷亂不<lb/>
　經之書也其去聖人之意逺矣此爻柔順中正正位<lb/>
　乎内故其象與占如此<lb/>
象曰六二之吉順以巽也<lb/>
　順者柔順以從人也巽者巽入以事人也<lb/>
九三家人嗃嗃悔厲吉婦子嘻嘻終吝<lb/>
　九三過剛故有嗃嗃嚴厲之象嗃嗃則有悔厲矣葢<lb/>
　以義勝恩傷於情故有悔責善而離故有危也然乆<lb/>
<pb n="28a"/>
　而安習乃吉之道若嘻嘻然廢禮義而狥情愛必致<lb/>
　有可羞吝之事也<lb/>
象曰家人嗃嗃未失也婦子嘻嘻失家節也<lb/>
六四富家大吉<lb/>
　凡隂爻皆言不冨此獨言冨家者柔在他卦則為虚<lb/>
　中抑損之象故言不冨也在此卦則為助陽治家厚<lb/>
　殖廣生之象故曰冨也四之位視二為髙故在中饋<lb/>
　者至此而冨家矣又為巽之主近利三倍亦冨家之<lb/>
<pb n="28b"/>
　象也或疑五為卦主不言大吉四言大吉何也曰男<lb/>
　之功成於女猶天之功成於地此家人所為利女貞<lb/>
　也故大吉之辭於四見之<lb/>
象曰富家大吉順在位也<lb/>
　在位言在上位也釋所以為冨家之意<lb/>
九五王假有家勿恤吉<lb/>
　假與格同言感格而化之也王者之道至於能化其<lb/>
　家則天下之事可憂恤者雖多而勿用憂恤吉可必<lb/>
<pb n="29a"/>
　也九五卦主故其辭占如此<lb/>
象曰王假有家交相愛也<lb/>
　使一家之人交相親愛乃王者感格之效<lb/>
上九有孚威如終吉<lb/>
　五之感格是有孚也三之嗃嗃是有威也家人之終<lb/>
　是以合兩義而言之葢乆逺無弊之道故其占曰終<lb/>
　吉<lb/>
象曰威如之吉反身之謂也<lb/>
<pb n="29b"/>
　反身所謂言有物而行有恒是也治家者閑之於始<lb/>
　而威如於終皆嚴之道也故曰家人有嚴君焉<lb/>
䷥<hi>兊下離上</hi>
睽小事吉<lb/>
　火上水下不交者也若澤則其浸潤渗入愈下愈深<lb/>
　所以為睽也家有長嫡則分定矣中少二女勢不相<lb/>
　下則情不相親故其象亦為睽　睽之時上下之情<lb/>
　不通大事固不可為也若因此而遂不為則益其睽<lb/>
<pb n="30a"/>
　矣故惟不略小事無不為之則誠意既盡感悟有機<lb/>
　必終致和合而得吉也曰此主於在下者言也若在<lb/>
　上者當何如曰在上者若當臣民睽散亦不可大事<lb/>
　也必自近而逺自小而大以竢其情之通勢之合屯<lb/>
　之小貞吉大貞㐫泰之勿用師自邑告命是也<lb/>
彖曰睽火動而上澤動而下二女同居其志不同行説<lb/>
而麗乎明柔進而上行得中而應乎剛是以小事吉<lb/>
　釋名而語勢未斷即是其義亦與釋辭相連臨无妄<lb/>
<pb n="30b"/>
　等卦之例也睽之時恐其有拂逆之情則愈乖戾矣<lb/>
　故當以説為本説而後明麗焉則其明可以委曲審<lb/>
　幾而不至於猜察傷物矣又柔則和緩上行則有合<lb/>
　物之勢得中則動皆中節應剛則有和合之理此所<lb/>
　以能行小事而得吉也行小事於暌之時惟説柔得<lb/>
　中者能之然說柔得中用之以行小事亦以睽之時<lb/>
　故也故連釋卦之義以釋辭也<lb/>
天地睽而其事同也男女睽而其志通也萬物睽而其<lb/>
<pb n="31a"/>
事類也睽之時用大矣哉<lb/>
　天地尊卑之位至隔所以隂陽㑹而事同男女内外<lb/>
　之辨至嚴所以恩義盡而志通萬物之貴賤上下親<lb/>
　疎逺近大小精粗其分至殊所以有統攝聯屬㑹萃<lb/>
　之道而其事類也苟混然無别則天地之化息而人<lb/>
　物之理亂矣此就睽字而推其用與坎義同故皆言<lb/>
　時用也<lb/>
象曰上火下澤睽君子以同而異<lb/>
<pb n="31b"/>
　同者兑之和説異者離之明察也<lb/>
初九悔亡䘮馬勿逐自復見惡人无咎<lb/>
　處卦之初在事之外不立同異可免咎悔故當睽之<lb/>
　時宜有悔也以其居初處下故得亡之象如馬忽䘮<lb/>
　失而弗尋逐是合者雖睽而不用心於合也然終有<lb/>
　自復之理特無容其心可也惡人欲見我我在事外<lb/>
　雖見無傷是睽者偶合而亦不立意為睽也然亦偶<lb/>
　見以辟咎則可耳不惡而嚴可也若遂與之和比則<lb/>
<pb n="32a"/>
　有咎矣<lb/>
象曰見惡人以辟咎也<lb/>
九二遇主于巷无咎<lb/>
　巷者紆曲之路卑下者之行也睽之時離異已甚而<lb/>
　為徑直之事可乎雖内不失已而外必以委曲謙遜<lb/>
　行之處睽之道也此即彖辭小事吉之意二剛中有<lb/>
　應故繫以此辭也<lb/>
象曰遇主于巷未失道也<lb/>
<pb n="32b"/>
六三見輿曳其牛掣其人天且劓无初有終<lb/>
　三處上下之際正卦之所以為睽也上下不交其睽<lb/>
　甚矣處睽甚則欲進合而勢不能身且見傷可謂无<lb/>
　初矣然以柔為説之主與上九正應時過則有合之<lb/>
　理故曰有終朱子曰天當作而篆文相似剃湏也<lb/>
象曰見輿曳位不當也无初有終遇剛也<lb/>
　輿曳則牛掣矣<lb/>
九四睽孤遇元夫交孚厲无咎<lb/>
<pb n="33a"/>
　四居大臣之位處睽之時而無應睽孤者也與初九<lb/>
　同徳相與是遇元夫交孚之象雖非正應而助已者<lb/>
　然不合以私而合以公不助以交而助以道正得人<lb/>
　臣無黨之義雖危何咎乎睽非善也而處大位者以<lb/>
　特立為安則无咎之道也<lb/>
象曰交孚无咎志行也<lb/>
六五悔亡厥宗噬膚往何咎<lb/>
　凡物睽間而不合者必噬以去間而後合膚則噬之<lb/>
<pb n="33b"/>
　易者也五為文明之主柔而得中故雖當睽之時而<lb/>
　在上位宜有悔也以其有徳可以亡之九二正應是<lb/>
　厥宗也來合於五若噬膚然五則往而合之莫能為<lb/>
　之間矣何咎之有<lb/>
象曰厥宗噬膚往有慶也<lb/>
上九睽孤見豕負塗載鬼一車先張之弧後説之弧匪<lb/>
冦婚媾往遇雨則吉<lb/>
　上九有應然處卦之極亢而不交故亦曰睽孤也剛<lb/>
<pb n="34a"/>
　明之甚用之於睽則為猜狠故忽見豕之負塗忽見<lb/>
　鬼之一車至於欲張弧而射之其疑忌也至矣至於<lb/>
　説弧而知其為婚媾則有和合之機故往遇雨而得<lb/>
　吉也<lb/>
象曰遇雨之吉羣疑亡也<lb/>
　朱子曰孔子不言象如見豕負塗載鬼一車之類孔<lb/>
　子但言羣疑亡也則見數者皆是狐惑可疑之事而<lb/>
　已後人觧説率多牽强愚謂朱子此論深得學易之<lb/>
<pb n="34b"/>
　要此所謂得其義則象數在其中者而具於太卜之<lb/>
　官者亦不必問矣<lb/>
䷦<hi>艮下坎上</hi>
蹇利西南不利東北利見大人貞吉<lb/>
　前險後止是見險而止止於險者行之難也故為蹇<lb/>
　又山上有水水在地中行則順易自山而下亦蹇之<lb/>
　意　舊説西南平易東北險阻者葢以坤艮之方别<lb/>
　之坤為地平易艮為山險阻也然合坤蹇解三辭觀<lb/>
<pb n="35a"/>
　之葢皆以先後為義東北陽也居先者也西南隂也<lb/>
　居後者也在坤則先迷後得在蹇則往蹇來譽在觧<lb/>
　則其來復吉皆處後之義也蹇之時見險而止故利<lb/>
　於處後不利於争先又必見大人而後可以濟險固<lb/>
　守其正俟時而動吉之道也<lb/>
象曰蹇難也險在前也見險而能止知矣哉<lb/>
　蹇之難與屯之難不同屯動於險則不避險蹇止於<lb/>
　險則不走險也與需何以異乎曰健性能需需之卦<lb/>
<pb n="35b"/>
　義甚廣艮性能止蹇之止主於一時之事而已<lb/>
蹇利西南往得中也不利東北其道窮也利見大人往<lb/>
有功也當位貞吉以正邦也<lb/>
　二五皆居中以是而往則能度時審勢以得其中而<lb/>
　不冐進以䧟於困窮矣當位者自二以上皆得正位<lb/>
　也當位所重者在中四爻故既濟之外言正位當位<lb/>
　得位不糸剛柔為文者獨家人蹇漸三卦爾<lb/>
蹇之時用大矣哉<lb/>
<pb n="36a"/>
　言時用與坎睽之義同坎睽之用在卦義之外故推<lb/>
　廣而後贊之蹇之用在卦義之中則不待推廣而直<lb/>
　贊之也<lb/>
象曰山上有水蹇君子以反身修徳<lb/>
　反身者艮之止修徳者坎之習也<lb/>
初六往蹇來譽<lb/>
　以柔居蹇之初處後而得西南之義者也蹇未深故<lb/>
　有譽<lb/>
<pb n="36b"/>
象曰往蹇來譽宜待也<lb/>
六二王臣蹇蹇匪躬之故<lb/>
　蹇蹇者如行路之難而又難而不舍也或曰諸爻皆<lb/>
　以往為失來為得二五不然何也曰卦之辭固曰利<lb/>
　西南不利東北矣不又曰利見大人貞吉乎爻之義<lb/>
　固以往為失來為得矣傳不又曰往得中往有功乎<lb/>
　五為大人而二應之有濟蹇之責居得中正有處蹇<lb/>
　之道其辭與他爻異者以此<lb/>
<pb n="37a"/>
象曰王臣蹇蹇終无尤也<lb/>
　已無過尤人亦不得而尤之<lb/>
九三往蹇來反<lb/>
　二五得中安之地也三反就二既不冐進又得所安<lb/>
　九三過剛非能反者以其正遇險而居止極所謂見<lb/>
　險而止者故其辭如此<lb/>
象曰往蹇來反内喜之也<lb/>
　二三相比而其情相得故曰内喜之<lb/>
<pb n="37b"/>
六四往蹇來連<lb/>
　連者連於五也五有剛徳六四承而連之可以濟險<lb/>
　或疑連於五則非來矣豈知往者冐進犯難來者就<lb/>
　其所安非專以卦位取也如初六又何所來上六又<lb/>
　何所往乎<lb/>
象曰往蹇來連當位實也<lb/>
　當位實言所當之位近於實徳也<lb/>
九五大蹇朋來<lb/>
<pb n="38a"/>
　居坎之中為蹇之主故曰大蹇禍難之興所以開治<lb/>
　得道多助難斯解矣五與六二為應復獲上下二隂<lb/>
　之助皆朋來之象也<lb/>
象曰大蹇朋來以中節也<lb/>
　當蹇之時舉動一不中節則人心散矣五有中正之<lb/>
　徳是以中節也<lb/>
上六往蹇來碩吉利見大人<lb/>
　程子曰蹇之道戹塞窮蹇碩寛裕之稱也來則寛<lb/>
<pb n="38b"/>
　大其蹇紆矣朱子曰諸爻皆不言吉葢未離乎蹇中<lb/>
　也至上六往蹇來碩蹇極有可濟之理必見九五之<lb/>
　大人與之共濟則有碩大之功也愚謂易爻自乾之<lb/>
　二五外未有言利見大人者獨於此爻言之葢凡卦<lb/>
　大人多取九五之象二應而四承之每多吉者其例<lb/>
　至著不必言也獨上無從五之義而此爻以時義往<lb/>
　來而相從故特表而出之<lb/>
象曰往蹇來碩志在内也利見大人以從貴也<lb/>
<pb n="39a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易觀彖卷六<lb/>
</p>
<p>
</p>
  </div>
</body>
</text>
</TEI>
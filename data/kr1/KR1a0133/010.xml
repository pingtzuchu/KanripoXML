<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易觀彖卷十</head> <lb/>
    <p>
<pb n="1a"/>
欽定四庫全書<lb/>
　周易觀彖卷十<lb/>
　　　　　　　　　　　大學士李光地撰<lb/>
　繫辭上傳<lb/>
天尊地卑乾坤定矣卑高以陳貴賤位矣動靜有常剛<lb/>
柔斷矣方以類聚物以羣分吉㐫生矣在天成象在地<lb/>
成形變化見矣<lb/>
　尊卑專言天地卑高則天地間之物山澤之類是也<lb/>
<pb n="1b"/>
　動静以兩物言之或動而或静以一物言之時動而<lb/>
　時靜莫不各有常理焉方謂在天之方候方候易則<lb/>
　生殺之氣以類而聚矣物謂在地之形質形質異則<lb/>
　清濁之品以羣而分矣在天成象在地成形謂其本<lb/>
　一氣也而有兩在如日月之精降為水火水火之氣<lb/>
　升為雲電皆其騐也此節以造化不易之體言樂記<lb/>
　所謂天地之序也上句皆屬造化下句皆切易書明<lb/>
　畫前之有易也故下文遂直用易中名物以説造化<lb/>
<pb n="2a"/>
　不復分别<lb/>
是故剛柔相摩八卦相盪<lb/>
　相摩以兩物相交言如天與地山與澤雷與風水與<lb/>
　火相盪以八物互相交言如天與雷風水火山澤餘<lb/>
　亦如之此節以造化交易之情言<lb/>
鼔之以雷霆潤之以風雨日月運行一寒一暑乾道成<lb/>
男坤道成女乾知大始坤作成物<lb/>
　生物之機動於雷霆養物之用資於風雨暑者所以<lb/>
<pb n="2b"/>
　發而舒之寒者所以歛而止之要其品彚男女之根<lb/>
　資始成形之本則莫非乾坤之所為也此節以造化<lb/>
　變易之用言合上節皆樂記所謂天地之和也不易<lb/>
　者一定之分故首節先天地而次以六子之倫變易<lb/>
　者流行之機故此節先六子而以乾坤終焉<lb/>
乾以易知坤以簡能<lb/>
　上文言天地之化備矣此則推言其所以成化者根<lb/>
　於天地性情之德易坦易也簡簡約也為物不二故<lb/>
<pb n="3a"/>
　其心易無為而成故其事簡<lb/>
易則易知簡則易從易知則有親易從則有功有親則<lb/>
可乆有功則可大可乆則賢人之德可大則賢人之業<lb/>
易簡而天下之理得矣天下之理得而成位乎其中矣<lb/>
　以人之體天地者言也心坦易故易知事簡約故易<lb/>
　從易知則人心協故有親易從則人力合故有功有<lb/>
　親則得乎同然不易之理故可乆有功則極乎推凖<lb/>
　無外之規故可大可乆可大者賢人之德業也天地<lb/>
<pb n="3b"/>
　德業易簡而已故易簡則得天下之理而可以成位<lb/>
　於天地之中<lb/>
　　右第一叚　此章明作易之原乃上下傳及説卦<lb/>
　　諸篇之綱要葢先儒之言易者曰不易也交易也<lb/>
　　變易也易簡也其義則此章備之凡傳中言廣大<lb/>
　　言神化言德業之精微莫不一出乎此<lb/>
聖人設卦觀象繫辭焉而明吉㐫<lb/>
　聖人兼羲文周言之設為八卦而觀其象伏羲之易<lb/>
<pb n="4a"/>
　也繫之彖爻辭以明示吉㐫文周之易也<lb/>
剛柔相推而生變化<lb/>
　承上文而言卦中所有之象以起下文也葢卦畫既<lb/>
　成剛柔交錯有相推之象則天道人事之變化出孚<lb/>
　其間矣<lb/>
是故吉㐫者失得之象也悔吝者憂虞之象也<lb/>
　此象之著於人事者也剛柔相雜而吉凶悔吝生焉<lb/>
　得則吉失則凶可憂則悔可虞則吝而人事之變窮矣<lb/>
<pb n="4b"/>
變化者進退之象也剛柔者晝夜之象也六爻之動三<lb/>
極之道也<lb/>
　此象之著於天道者也變則進化則退剛為晝柔為<lb/>
　夜六爻變動乃隂陽剛柔仁義並行天地人之至理<lb/>
　也而天道之變盡矣<lb/>
是故君子所居而安者易之序也所樂而玩者爻之辭也<lb/>
　天道之消息盈虚人事之存亡得喪皆有自然之之<lb/>
　序焉以身體之故居而安其理則皆見於聖人之辭<lb/>
<pb n="5a"/>
　以心契之故樂而玩<lb/>
是故君子居則觀其象而玩其辭動則觀其變而玩其<lb/>
占是以自天祐之吉无不利<lb/>
　别其象之定理揆其變之先幾所謂易之序也涵泳<lb/>
　其辭意之深體察其占示之决所謂爻之辭也體道<lb/>
　順理則合乎天之意而自天祐之<lb/>
　　右第二叚　上章既言造化之理以明作易之原<lb/>
　　故此章繼之遂言聖人作易之事葢易之作明天<lb/>
<pb n="5b"/>
　　道而察民故吉凶與人同患者也故學易之君子<lb/>
　　必孜孜反已拳拳服膺然後能得聖人之心而受<lb/>
　　天之祐此後數章皆以申釋此章之意也<lb/>
彖者言乎象者也爻者言乎變者也<lb/>
　象者變之統㑹變者象之支分彖辭總言一卦之象<lb/>
　爻辭析言六位之變上章言爻之辭者舉爻以該卦<lb/>
　故此備言之<lb/>
吉凶者言乎其失得也悔吝者言乎其小疵也无咎者<lb/>
<pb n="6a"/>
善補過也<lb/>
　彖爻之辭為筮而設故吉㐫悔吝无咎者斷占之凡<lb/>
　例也吉㐫者失得之象故辭之吉㐫言乎其失得也<lb/>
　悔吝者憂虞之象故辭之悔吝言乎其小疵也无咎<lb/>
　則行乎四者之間葢内省不疚以消悔吝之萌反已<lb/>
　無愆而順吉㐫之至乃人心之得其正而人事之得<lb/>
　其平者故辭之无咎善乎其補過也<lb/>
是故列貴賤者存乎位齊小大者存乎卦辨吉凶者存<lb/>
<pb n="6b"/>
乎辭憂悔吝者存乎介震无咎者存乎悔<lb/>
　爻位有上下尊卑故有以列貴賤而變存乎其間矣<lb/>
　卦體有隂陽消息故有以齊小大而象見乎其内矣<lb/>
　至於察其消息審其當否而辨其吉凶之占則存乎<lb/>
　彖爻之辭然吉凶者事之已成辨之而已悔吝則小<lb/>
　疵方形必有其幾㣲之介焉聖人徃徃於此而預為<lb/>
　之憂曰如是則有悔如是則有吝所以使人謹於幾<lb/>
　先不待乎著明而後覺也无咎雖行乎四者之間而<lb/>
<pb n="7a"/>
　而其機皆在於悔葢悔而後能補過能補過而後无<lb/>
　咎其所以一轉而為吉者此也以是處吉則必惕然<lb/>
　有以保其吉而不至於吝以是處吝則必翻然有以<lb/>
　消其吝而不至於凶矣故凡易之震動人以无咎者<lb/>
　必於悔而發其機焉下傳曰懼以終始其要无咎懼<lb/>
　者震之謂也知懼則知悔矣无咎其四時中和之氣<lb/>
　悔其子半來復之陽與<lb/>
是故卦有小大辭有險易辭也者各指其所之<lb/>
<pb n="7b"/>
　所謂彖者言乎象也舉卦以該爻<lb/>
　　右第三叚　申釋二叚吉凶得失一節之意<lb/>
易與天地凖故能彌綸天地之道仰以觀於天文俯以<lb/>
察於地理是故知幽明之故原始反終故知死生之説<lb/>
精氣為物游魂為變是故知鬼神之情狀<lb/>
　凖則也易之作所以則乎天地故於天地之道皆有<lb/>
　以彌合而條理之幽明之故死生之説鬼神之情狀<lb/>
　皆天地之道也天地之道以其顯者知其㣲者天文<lb/>
<pb n="8a"/>
　地理如日月水火之類或主施而舒光或主受而涵<lb/>
　景此即幽明之故也始終者事物之始終凡事物之<lb/>
　始必有以順其理事物之終必有以完其初此即死<lb/>
　生之説也精氣游魂皆以在人身者言游者思慮動<lb/>
　作寂感無常之稱也隂精陽氣各有靈爽如神示之<lb/>
　對待魂動魄静交為變化如人物之屈伸此即鬼神<lb/>
　之情狀也此節發明進退晝夜之義<lb/>
與天地相似故不違知周乎萬物而道濟天下故不過<lb/>
<pb n="8b"/>
旁行而不流樂天知命故不憂安土敦乎仁故能愛<lb/>
　與天地相似不言易者蒙上文也天地之性以人為<lb/>
　貴人之所以配天地者以有仁義也易有仁義之道<lb/>
　故與天地克肖而不相違知周萬物義之精矣然所<lb/>
　知者皆濟天下之道其知不過也旁行汎應仁之熟<lb/>
　矣然所行者皆有從心之矩其行不流也既樂天理<lb/>
　又知天命故義理不窮於氣數而不憂其知益深也<lb/>
　安於所處厚於所性故本心不奪於外物而能愛其<lb/>
<pb n="9a"/>
　行益篤也此節發明三極之道<lb/>
範圍天地之化而不過曲成萬物而不遺通乎晝夜之<lb/>
道而知故神无方而易无體<lb/>
　範圍天地不言易亦蒙上文天地以氣化生成萬物<lb/>
　而其本然之妙則合一而不二易有所為合一不二<lb/>
　之機故天地之化皆範圍乎其中也萬物之性即我<lb/>
　之性故生成曲盡而不遺道濟仁愛之極也晝之道<lb/>
　即夜之道故通貫周知而無間知幽明死生鬼神之<lb/>
<pb n="9b"/>
　至也所謂範圍天地者此兩端而已葢惟主之神者<lb/>
　渾一而无方是以化之易者周流而无體此節又總<lb/>
　上兩節之義而極言之<lb/>
一隂一陽之謂道<lb/>
　釋所謂天地之道也幽明死生鬼神者一隂一陽而已<lb/>
繼之者善也成之者性也仁者見之謂之仁智者見之<lb/>
謂之知百姓日用而不知故君子之道鮮矣<lb/>
　釋與天地相似之性也繼猶繼體繼志之繼葢天賦<lb/>
<pb n="10a"/>
　人受交接之間也天地之性純粹至善人物得是理<lb/>
　以有生則莫不有天命之善焉然乾道變化二五叅<lb/>
　差氣異質殊品類各正是則為人物之性故不特人<lb/>
　與物通塞偏正較然異也就人之中仁知之見各倚<lb/>
　於所禀百姓之愚行習而不知此所以與天地不相<lb/>
　似而仁義合一之道鮮也<lb/>
顯諸仁藏諸用鼓萬物而不與聖人同憂盛德大業至<lb/>
矣哉富有之謂大業日新之謂盛德<lb/>
<pb n="10b"/>
　釋所謂天地之化也天地之化一晝一夜以成萬物<lb/>
　而已然方其晝而顯也乃即其在中之仁方其夜而<lb/>
　藏也乃即其在外之用以是鼓萬物之出入皆其自<lb/>
　然之妙而無所容心焉此其德業所以為盛大之至<lb/>
　也葢惟其所藏者用乃萬事之所以成就而蓄積故<lb/>
　謂之大業惟其所顯者仁乃在中之所以日出而不<lb/>
　窮故謂之盛德德業即道也德業互為其根此晝夜<lb/>
　之道所以通一而無二也<lb/>
<pb n="11a"/>
生生之謂易<lb/>
　釋易无體也生而又生迭禪互換非一端之可執故<lb/>
　曰無體<lb/>
成象之謂乾效法之謂坤極數知來之謂占通變之謂事<lb/>
　承上生生之易而指其見於造化人事者象成於天<lb/>
　日月徃來之類是也法效於地水流物生之類是也在<lb/>
　占則因徃以推來在事則更新而革故皆所謂易也<lb/>
隂陽不測之謂神<lb/>
<pb n="11b"/>
　釋神无方也氣有動靜神則無動無靜而無不周形<lb/>
　有彼此神則無彼無此而無不在其體也不可窺見<lb/>
　其用也不可度思故曰无方<lb/>
夫易廣矣大矣以言乎逺則不禦以言乎邇則靜而正<lb/>
以言乎天地之間則備矣<lb/>
　彌綸天地故逺不禦與天地相似故静而正範圍天<lb/>
　地之化故於天地之間備矣<lb/>
夫乾其静也專其動也直是以大生焉夫坤其靜也翕<lb/>
<pb n="12a"/>
其動也闢是以廣生焉<lb/>
　語道而至於神可謂妙矣然必語夫神之為德而後<lb/>
　為道之至故復推原乾坤之性情以明廣大之所由<lb/>
　也乾之心一而不二故其静也專一而已其動也直<lb/>
　遂而已坤之事順而無為故其静也翕聚而已其動<lb/>
　也發散而已此即首章所謂易簡也<lb/>
廣大配天地變通配四時隂陽之義配日月易簡之善<lb/>
配至德<lb/>
<pb n="12b"/>
　易之廣大配乎天地總言之也變通配四時所謂進<lb/>
　退之象隂陽之義配日月所謂晝夜之象其本則在<lb/>
　易簡之善配乎至德所謂三極之道也<lb/>
　　右第四叚　申釋第二叚變化進退一節之意<lb/>
子曰易其至矣乎夫易聖人所以崇德而廣業也知崇<lb/>
禮卑崇效天卑法地天地設位而易行乎其中矣成性<lb/>
存存道義之門<lb/>
　具易理於心是以易崇德也體易理於身是以易廣<lb/>
<pb n="13a"/>
　業也葢凡人性之德知則清明而其崇象天禮則篤<lb/>
　實而其卑象地天地定位而變化行矣聖人能存存<lb/>
　其本性之德則與天地相似故其理之具於心而為<lb/>
　知也日新日盛是道所自出之門也理之體於身而<lb/>
　為禮也日斂日固是義所由入之門也與天地之變<lb/>
　化而日新富有者無異故德崇而業廣也此言聖人<lb/>
　之學以起下文君子學易之意<lb/>
聖人有以見天下之賾而擬諸其形容象其物宜是故<lb/>
<pb n="13b"/>
謂之象<lb/>
　賾者物理之繁也擬形容以得其類象物宜以盡其<lb/>
　情此象所由立也窮理者必於此探其原焉是知所<lb/>
　始也<lb/>
聖人有以見天下之動而觀其㑹通以行其典禮繫辭<lb/>
焉以斷其吉凶是故謂之爻<lb/>
　動者事為之變也觀其㑹聚而可通者定其典常而<lb/>
　可行者此辭所由繫也循理者必於此踐其實焉是<lb/>
<pb n="14a"/>
　禮所生也<lb/>
言天下之至賾而不可惡也言天下之至動而不可亂<lb/>
也<lb/>
　不可惡不可亂故可以居安而樂玩焉<lb/>
擬之而後言議之而後動擬議以成其變化<lb/>
　至賾者聖人之所擬而象之故君子亦必擬之而後<lb/>
　理可言也至動者聖人之所審而斷之故君子亦必<lb/>
　議之而後事可動也聖人知崇禮卑而道義出則與<lb/>
<pb n="14b"/>
　天地變化同矣君子有擬議之功則亦有以成其變<lb/>
　化而進乎聖人德業之事也<lb/>
鳴鶴在隂其子和之我有好爵吾與爾靡之子曰君子<lb/>
居其室出其言善則千里之外應之况其邇者乎居其<lb/>
室出其言不善則千里之外違之况其邇者乎言出乎<lb/>
身加乎民行發乎邇見乎逺言行君子之樞機樞機之<lb/>
發榮辱之主也言行君子之所以動天地也可不慎乎<lb/>
　中有實德則不務於逺故子和爾靡皆以近者言之<lb/>
<pb n="15a"/>
　然而惟德動天無逺弗届故卦謂信及豚魚而應乎<lb/>
　天也<lb/>
同人先號咷而後笑子曰君子之道或出或處或黙或<lb/>
語二人同心其利斷金同心之言其臭如蘭<lb/>
　心同則無嫌於迹異非物之所能間而其號咷也相<lb/>
　聞其笑語也相洽矣<lb/>
初六藉用白茅無咎子曰苟錯諸地而可矣藉之用茅<lb/>
何咎之有慎之至也夫茅之為物薄而用可重也慎斯<lb/>
<pb n="15b"/>
術也以徃其無所失矣<lb/>
　欲為大過之事基於敬慎之心故棟重物也而猶患其<lb/>
　傾橈茅雖薄物而所以防傾橈者在是是用可重也<lb/>
勞謙君子有終吉子曰勞而不伐有功而不德厚之至<lb/>
也語以其功下人者也德言盛禮言恭謙也者致恭以<lb/>
存其位者也<lb/>
　不伐不德禮言恭也然非德盛而厚之至者不能<lb/>
亢龍有悔子曰貴而无位高而无民賢人在下位而无<lb/>
<pb n="16a"/>
輔是以動而有悔也<lb/>
　説具乾卦<lb/>
不出户庭无咎子曰亂之所生也則言語以為階君不<lb/>
宻則失臣臣不宻則失身幾事不宻則害成是以君子<lb/>
慎宻而不出也<lb/>
　言語謹宻節之大者<lb/>
子曰作易者其知盗乎易曰負且乗致冦至負也者小<lb/>
人之事也乗也者君子之器也小人而乗君子之器盗<lb/>
<pb n="16b"/>
思奪之矣上慢下暴盗思伐之矣慢藏誨盗冶容誨滛<lb/>
易曰負且乗致冦至盗之招也<lb/>
　解小人乃致亂之根本使小人得以乗君子之器是<lb/>
　上慢其爵禄而下得以肆其殘暴也奪者一人之禍<lb/>
　伐則國家之憂矣受伐者無防如慢藏之誨盗被奪<lb/>
　者自辱如冶容之誨滛以上七爻舉居安樂玩之例<lb/>
　中孚同人以誠為本也大過初六以敬為基也謙則<lb/>
　有終亢則有悔宻於幾事謹於名器則亂無從生矣<lb/>
<pb n="17a"/>
　　右第五叚　申釋第二叚所居而安一節之意<lb/>
天一地二天三地四天五地六天七地八天九地十<lb/>
　指明河圖數之所屬也凡竒為天凡偶為地<lb/>
天數五地數五五位相得而各有合<lb/>
　又就圖數所列之位而指言之天地之數各五列成<lb/>
　五位四方相生是相得也竒偶同居是有合也<lb/>
天數二十有五地數三十凡天地之數五十有五此所<lb/>
以成變化而行鬼神也<lb/>
<pb n="17b"/>
　又以圖數而細計之以明所具之緼葢其四方竒偶<lb/>
　之數由少而多則消息盈虚之變成乎其中矣内外<lb/>
　賔主之位互藏其宅則鬼神不測之機行乎其内矣<lb/>
大衍之數五十其用四十有九<lb/>
　蓍所以推衍天地之數大衍者蓍之尊稱也常虚一<lb/>
　而不用<lb/>
分而為二以象兩掛一以象三揲之以四以象四時歸<lb/>
竒於扐以象閏五歲再閏故再扐而後掛<lb/>
<pb n="18a"/>
　揲之時平分左右以象兩儀也取右一蓍掛左小指<lb/>
　以象三才也左右互揲以四為節以象四時也又歸<lb/>
　所掛之竒於左右之餘併以象閏也揲四者為正數<lb/>
　竒零者為閏數故卦為積餘之端而扐為積餘之總<lb/>
　再扐之後而復起掛猶再閏之後而復起積也<lb/>
乾之策二百一十有六坤之策百四十有四凡三百有<lb/>
六十當期之日二篇之策萬有一千五百二十當萬物<lb/>
之數也<lb/>
<pb n="18b"/>
　專以正數計之猶歲不數閏之意<lb/>
是故四營而成易十有八變而成卦八卦而小成<lb/>
　分掛揲歸而成一變十八變而卦成矣方得内之八<lb/>
　卦則為小成<lb/>
引而伸之觸類而長之天下之能事畢矣<lb/>
　卦成之後則有變卦而共為十二畫是引而伸長之<lb/>
　也以六十四卦之事類合之變卦是隨其所觸而互<lb/>
　相長也故可以盡天下之能事<lb/>
<pb n="19a"/>
顯道神德行是故可與酬酢可與祐神矣<lb/>
　吉凶之理明故有以顯道趋避之機决故有以神德<lb/>
　行由是可以與人答問而助神明之功<lb/>
子曰知變化之道者其知神之所為乎<lb/>
　神之妙不可測而化之用則可知由圖象論之則成<lb/>
　變化者所以行鬼神也由蓍策論之則顯道者所以<lb/>
　佑神也<lb/>
易有聖人之道四焉以言者尚其辭以動者尚其變以<lb/>
<pb n="19b"/>
制器者尚其象以卜筮者尚其占<lb/>
　言莫美於易之辭動莫神於易之變制器莫備於易<lb/>
　之象卜筮莫决於易之占前章言象辭變占以體用<lb/>
　之序言也然學易自辭始辭因變而繫變因象而生<lb/>
　象因占而立故其序又如此<lb/>
是以君子將有為也將有行也問焉而以言其受命也<lb/>
如嚮無有逺近幽深遂知來物非天下之至精其孰能<lb/>
與於此<lb/>
<pb n="20a"/>
　此以蓍言之象辭變占之用所以行也明炳於幾先<lb/>
　故曰至精<lb/>
參伍以變錯綜其數通其變遂成天地之文極其數遂<lb/>
定天下之象非天下之至變其孰能與於此<lb/>
　此以卦爻言之象辭變占之體所以立也用周於無<lb/>
　窮故曰至變參伍以變者隂陽相生也錯綜其數者<lb/>
　剛柔迭居也設卦而天地之文成爻立而天下之象定<lb/>
易無思也無為也寂然不動感而遂通天下之故非天<lb/>
<pb n="20b"/>
下之至神其孰能與於此<lb/>
　此又總蓍卦爻而言之其體寂無思為而天下之故<lb/>
　涵焉其用因於有感而天下之故通焉機妙於不測<lb/>
　故曰至神<lb/>
夫易聖人之所以極深而研幾也唯深也故能通天下<lb/>
之至唯幾也故能成天下之務唯神也故不疾而速不<lb/>
行而至<lb/>
　以其至精故有以極深以其至變故有以研幾以其<lb/>
<pb n="21a"/>
　至神故感應之妙莫能知其所以然者通志者明民<lb/>
　之心成務者利民之用<lb/>
子曰易有聖人之道四焉者此之謂也<lb/>
　至精至變至神歸於象辭變占而已<lb/>
子曰夫易何為者也夫易開物成務冒天下之道如斯<lb/>
而已者也是故聖人以通天下之志以定天下之業以<lb/>
斷天下之疑<lb/>
　又申前意開物故志通成務冒道皆所謂成務也<lb/>
<pb n="21b"/>
是故蓍之德圓而神卦之德方以知六爻之義易以貢<lb/>
聖人以此洗心退藏於宻吉凶與民同患神以知來知<lb/>
以藏徃其孰能與於此哉古之聰明睿知神武而不殺<lb/>
者夫<lb/>
　又推蓍卦爻之德先具於聖心也蓍之德神故有以<lb/>
　開物而通志卦之德知故有以成務而定業六爻之<lb/>
　用變故有以冒道而斷疑易有聖人之道而聖人先<lb/>
　備乎易之德故當其洗心藏宻與易之寂然不動者<lb/>
<pb n="22a"/>
　無異也及其同患而藏徃知來與易之感而遂通者<lb/>
　無異也此聖心之至神也聰明睿知者神之體神武<lb/>
　不殺者神之用<lb/>
是以明於天之道而察於民之故是興神物以前民用<lb/>
聖人以此齋戒以神明其德夫<lb/>
　聖有其德故作易教人以寓其道<lb/>
是故闔户謂之坤闢户謂之乾一闔一闢謂之變徃來<lb/>
不窮謂之通見乃謂之象形乃謂之器制而用之謂之<lb/>
<pb n="22b"/>
法利用出入民咸用之謂之神<lb/>
　此即天道民故聖人所明察之以作易者也闔闢變<lb/>
　通見象形器是天道也制用之法咸用之神是民故也<lb/>
是故易有太極是生兩儀兩儀生四象四象生八卦八<lb/>
卦定吉凶吉凶生大業<lb/>
　易有太極之理而不可見是隂陽剛柔之本也聖人<lb/>
　畫卦自兩儀始至於四象八卦而天道備矣吉凶定<lb/>
　大業起而民故周矣<lb/>
<pb n="23a"/>
是故法象莫大乎天地變通莫大乎四時縣象著明莫<lb/>
大乎日月崇高莫大乎富貴備物致用立成器以為天<lb/>
下利莫大乎聖人探賾索隱鈎深致逺以定天下之吉<lb/>
凶成天下之亹亹者莫大乎蓍龜<lb/>
　合前兩節而通論之也天地四時日月即闔闢變通<lb/>
　見象形器者也處崇高之位備物致用以利天下即<lb/>
　制法使民咸用者也定吉凶成亹亹即畫卦以生吉<lb/>
　凶而起大業者也<lb/>
<pb n="23b"/>
是故天生神物聖人則之天地變化聖人效之天垂象<lb/>
見吉凶聖人象之河出圖洛出書聖人則之<lb/>
　又合全章而通論之也天生神物結大衍之數變化<lb/>
　垂象結闔闢變通見象形器之理河圖洛書結章首<lb/>
　天地之數也易為卜筮作故先神物觀察者作易之<lb/>
　本故次天地龍馬之祥獨啟聖心故以圖書終焉<lb/>
易有四象所以示也繫辭焉所以告也定之以吉凶所<lb/>
以斷也<lb/>
<pb n="24a"/>
　又歸之象變辭占也卦有四象蓍數亦有之言四象<lb/>
　則象變皆舉矣繫辭辭也定吉凶占也<lb/>
易曰自天祐之吉无不利子曰祐者助也天之所助者<lb/>
順也人之所助者信也履信思乎順又以尚賢也是以<lb/>
自天祐之吉无不利也<lb/>
　第二章觀象玩辭觀變玩占之效至於如此故申明<lb/>
　其意以釋之尚辭尚變尚象尚占皆所以尚賢也<lb/>
　　右第六段　申釋第二段居則觀象一節之意葢<lb/>
<pb n="24b"/>
　　圖象蓍數者象辭變占之本故首述之中間乃明<lb/>
　　指四者為聖人之道末又原其皆出於聖人先得<lb/>
　　之心與天地自然之理而勉學者以體易合天之事也<lb/>
子曰書不盡言言不盡意然則聖人之意其不可見乎<lb/>
子曰聖人立象以盡意設卦以盡情偽繫辭焉以盡其<lb/>
言變而通之以盡利鼓之舞之以盡神<lb/>
　書不足以盡所欲發之言言不足以盡所欲示之意<lb/>
　然立象則足以盡意者言之指示有盡而象之包藴<lb/>
<pb n="25a"/>
　無窮也象立則卦設矣人事之情偽盡在其中故因<lb/>
　而繫辭焉又足以盡言葢凡書之事理徵於實而主<lb/>
　於一易之事理涵於虚而該於萬則有以類觸旁通<lb/>
　而言由此盡矣是故遇事變而通之可以盡利者言<lb/>
　盡而天下之能事畢也以是鼓舞於人可以盡神者<lb/>
　意盡而有以通天下之志也按前章言設卦觀象下<lb/>
　傳言八卦成列象在其中此言立象先於設卦者其<lb/>
　立象謂八卦設卦謂六十四卦與<lb/>
<pb n="25b"/>
乾坤其易之緼邪乾坤成列而易立乎其中矣乾坤毁<lb/>
則無以見易易不可見則乾坤或幾乎息矣<lb/>
　原象之所自立也乾坤者象之宗天地設位有不易<lb/>
　之體然後交易變易之用行焉非天地則變化之迹<lb/>
　不可見非變化則天地之道不幾於息乎是故象也<lb/>
　者像此者也首章葢發此意故此結言之<lb/>
是故形而上者謂之道形而下者謂之器化而裁之謂<lb/>
之變推而行之謂之通舉而措之天下之民謂之事業<lb/>
<pb n="26a"/>
　形上超於形者即乾坤之理聖人所欲言之意也形<lb/>
　下成於形者即乾坤之質聖人所因以立之象也有<lb/>
　器則氣化行乎其間因其流行之化而辨其節度故<lb/>
　謂之變有變則有推移之機因其推移之妙則可以<lb/>
　行之而不窮故謂之通天道者人事之本故可舉而<lb/>
　措之承上節之意而起作易之端也<lb/>
是故夫象聖人有以見天下之賾而擬諸其形容象其<lb/>
物宜是故謂之象聖人有以見天下之動而觀其㑹通<lb/>
<pb n="26b"/>
以行其典禮繫辭焉以斷其吉凶是故謂之爻極天下<lb/>
之賾者存乎卦鼓天下之動者存乎辭<lb/>
　天下之賾形器之分也天下之動變通之迹也立之<lb/>
　象以極其賾繫之辭以鼓其動聖人所以盡意盡言<lb/>
　而足以盡利盡神者此也<lb/>
化而裁之存乎變推而行之存乎通神而明之存乎其<lb/>
人黙而成之不言而信存乎德行<lb/>
　言學易者之事也易具變通之理則人事所以化而<lb/>
<pb n="27a"/>
　裁之推而行之者不外乎是矣然變化之幾甚㣲而<lb/>
　轉移之用至妙非神而明之者道不虚行也要必得<lb/>
　其象外之精契其言前之意黙然不言以視象辭如<lb/>
　筌蹄然然後能神明於易道此則存乎其人之心得<lb/>
　而躬行者以為事業之本也然則聖人之意雖盡而<lb/>
　得其意者難君子可不擬議觀玩以盡其心乎<lb/>
　　右第七叚　總上傳數章之意而結言之故多用<lb/>
　　前辭而加深切焉其所謂形上之道者即易簡之<lb/>
<pb n="27b"/>
　　理也所謂德行者即體易簡之理而有以成位乎<lb/>
　　其中者是也<lb/>
　<lb/>
　<lb/>
　<lb/>
　<lb/>
　<lb/>
　周易觀彖卷十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易觀彖卷三</head> <lb/>
    <p>
<pb n="1a"/>
欽定四庫全書<lb/>
　周易觀彖卷三<lb/>
　　　　　　　　　　　　大學士李光地撰<lb/>
　上經三<lb/>
䷉<hi>兑下乾上</hi>
履虎尾不咥人亨<lb/>
　凡易爻同體而柔乗剛者多有危懼之象此卦六三<lb/>
　既以柔乗剛又前躡乾之三陽進退皆危懼之象也<lb/>
<pb n="1b"/>
　故其卦名履而連虎尾為文者取危懼之象也卦象<lb/>
　上天下澤名分尊嚴亦為履義○履虎尾否之匪人<lb/>
　同人于野艮其背皆因卦名而連以辭者省文也人<lb/>
　有履虎尾之危懼則有不咥人之象而且得亨矣<lb/>
彖曰履柔履剛也<lb/>
　舊説以履為踐之意取下二陽象也朱子以履為躡<lb/>
　之義取上三陽象也然卦意實兼此二義葢總謂之<lb/>
　履則見其前郤之間措歩皆是而危懼不安之意見<lb/>
<pb n="2a"/>
　矣<lb/>
説而應乎乾是以履虎尾不咥人亨<lb/>
　又以卦之善釋辭葢敬懼之心生於和説乃為恭順<lb/>
　之至<lb/>
剛中正履帝位而不疚光明也<lb/>
　天下之難履者莫如帝位故又推九五之義言之<lb/>
象曰上天下澤履君子以辨上下定民志<lb/>
　澤又居地之下言上天下澤則極乎尊卑之分矣先<lb/>
<pb n="2b"/>
　王制禮以辨尊卑尊卑既辨民莫不得其分而志以<lb/>
　定如天澤之位既奠則萬物之在其中者飛潜動静<lb/>
　亘古不變詩云君子所履小人所視此之謂也<lb/>
初九素履徃无咎<lb/>
　渉履未深凶懼未著有剛正之德能守其素故其占<lb/>
　為素位而行則徃而无咎<lb/>
象曰素履之徃獨行願也<lb/>
　獨行願所謂不願乎其外也<lb/>
<pb n="3a"/>
九二履道坦坦幽人貞吉<lb/>
　二之渉履比初稍深矣而有剛中之德是能履中正<lb/>
　平易之道而不失其幽静之操故其占為能守幽人<lb/>
　之貞則吉<lb/>
象曰幽人貞吉中不自亂也<lb/>
　有中德故能安静而不亂<lb/>
六三眇能視跛能履履虎尾咥人凶武人為于大君<lb/>
　三以柔履剛又為説主以應乎乾乃成卦之主也然<lb/>
<pb n="3b"/>
　以爻德言之不中不正非能履者以卦象言之兑為<lb/>
　口而三適當其缺是爻無吉義也以隂居陽才弱志<lb/>
　剛如眇者自為能視跛者自為能履當履之時居下<lb/>
　之上㝠行徑進不能自止蹈虎尾而見傷之象也又<lb/>
　言暴虎馮河死而無悔乃粗暴武人以此自效於大<lb/>
　君者耳豈君子敬事之道乎凡爻既斷吉凶之後而<lb/>
　又加一辭者皆發明占外之意以反决其占也<lb/>
象曰眇能視不足以有明也跛能履不足以與行也咥<lb/>
<pb n="4a"/>
人之凶位不當也武人為于大君志剛也<lb/>
　位不當謂正當口處也凡易者象也卦有取象而爻<lb/>
　適當之者則多不論爻德而以象為吉凶况若此爻<lb/>
　之不中不正者乎<lb/>
九四履虎尾愬愬終吉<lb/>
　卦取履虎尾為象在爻獨於三四發之者處凶懼之<lb/>
　位且以象言之三則躡乎虎尾而四正虎之尾也四<lb/>
　以剛居柔近而多懼故其義與卦同<lb/>
<pb n="4b"/>
象曰愬愬終吉志行也<lb/>
　明不獨畏懼以自全<lb/>
九五夬履貞厲<lb/>
　五與上履道之成也夬與旋正相反九五以剛居尊<lb/>
　恐其自信明决則不復謙虚抑畏以致其周旋之密<lb/>
　矣以此為貞能無厲乎<lb/>
象曰夬履貞厲位正當也<lb/>
　言所履者崇髙可危之位而以剛德當之故夬决則<lb/>
<pb n="5a"/>
　有厲<lb/>
上九視履考祥其旋元吉<lb/>
　上九取卦之終以發戒言人之德行或敗於成天之<lb/>
　眷佑或衰於後故必視所履以考其祥若周旋無虧<lb/>
　乃得元吉履以敬懼為義故示人以謹終如始之道<lb/>
　也<lb/>
象曰元吉在上大有慶也<lb/>
　在上而大有慶所以為元吉若非終保福慶則不稱<lb/>
<pb n="5b"/>
　元吉矣○履有三義履危一義也踐履一義也禮一<lb/>
　義也然踐履必於禮而謹禮者懼以終始者也大傳<lb/>
　言德之基者以此<lb/>
䷊<hi>乾下坤上</hi>
泰小徃大來吉亨<lb/>
　泰之名卦專取天地交一義觀彖象傳可見○天地<lb/>
　之氣通泰則隂沴去而陽和來矣上下之情通泰則<lb/>
　邪慝去而正直來矣吉亨並言吉近而亨逺也<lb/>
<pb n="6a"/>
彖曰泰小徃大來吉亨則是天地交而萬物通也上下<lb/>
交而其志同也内陽而外隂内健而外順内君子而外<lb/>
小人君子道長小人道消也<lb/>
　總舉名辭而後分釋天地交二句釋名内陽外隂以<lb/>
　下釋辭或疑隂陽君子小人可以大小言之健順皆<lb/>
　天德不可以大小言曰對健而言順則為小順唯居<lb/>
　外是以配健而為德之善也苟非健為之主則其順<lb/>
　也柔靡而已矣<lb/>
<pb n="6b"/>
象曰天地交泰后以財成天地之道輔相天地之宜以<lb/>
左右民<lb/>
　凡天地之所有而人制用之者謂之財成天地所未<lb/>
　有而人興作之者謂之輔相然亦非两事也財成言<lb/>
　其始輔相言其成如定時成嵗物土經野是財成也<lb/>
　耕歛有節稻黍有宜使冬夏無曠時高下無棄土是<lb/>
　輔相也天地交而萬物生天地之泰也聖人左右民<lb/>
　而萬民遂人事之泰也<lb/>
<pb n="7a"/>
初九㧞茅茹以其彚征吉<lb/>
　泰否兩卦六爻之辭或以消息取義或以交不交取<lb/>
　義然理則互相發也泰運初來君子道長㧞茅連茹<lb/>
　之象故以其彚征行而吉<lb/>
象曰㧞茅征吉志在外也<lb/>
　言非私其彚也志於天下耳<lb/>
九二包荒用馮河不遐遺朋亡得尚于中行<lb/>
　包荒者尊賢容衆之謂盖善在所取而惡亦未遽棄<lb/>
<pb n="7b"/>
　詩曰爰有樹檀其下維蘀包荒之謂也馮河者勇也<lb/>
　决也善必舉舉必先不善必退退必逺無有顧曕畏<lb/>
　避之心也不遐遺者明足以燭幽隐雖側陋之賢必<lb/>
　存心焉伏匿之奸必察照焉朋亡者公足以化同異<lb/>
　不獨異行者無濡染之干而同道者亦無比周之累<lb/>
　此四者必以包荒為本包荒者天地之心也覆載之<lb/>
　量也然非用馮河則吾道不伸非不遐遺則所處不<lb/>
　當非朋亡則或牽於私意亦無以盡合事理而服人<lb/>
<pb n="8a"/>
　心也故斷而必明明而必公然後有以濟包荒之用<lb/>
　而合乎中道至於公則無我又有以存包荒之體而<lb/>
　廓乎有容矣此與論語所謂寛信敏公者正相似夫<lb/>
　泰者消小人之時也無包荒之量則無消之之本無<lb/>
　以下三者則又無消之之道故曰舉直錯諸枉能使<lb/>
　枉者直是之謂智仁合一宰世之要也<lb/>
象曰包荒得尚于中行以光大也<lb/>
　包荒而無以下三者則是否貿亂賢不肖渾淆何以<lb/>
<pb n="8b"/>
　得合於中道乎以其有剛德而居中也故能正大光<lb/>
　明而不牽於私不蔽於物所行無一偏之弊也<lb/>
九三无平不陂无徃不復艱貞无咎勿恤其孚于食有<lb/>
福<lb/>
　平陂徃復理之必然而有信者所謂孚也艱貞則无<lb/>
　咎而理數之常者不足恤自天祐之福可致矣三於<lb/>
　時未過中也不待過中而戒聖人之於㤗也如此<lb/>
象曰无徃不復天地際也<lb/>
<pb n="9a"/>
　乾坤交際之間在卦義則隂正徃在爻義則隂将來<lb/>
六四翩翩不富以其鄰不戒以孚<lb/>
　交泰之義於四五兩爻發之盖適當尊位故發此義<lb/>
　雖不取消長之象為戒然虚已下賢上下交孚所以<lb/>
　持過中之勢永保天命無以易此也翩翩者象四五<lb/>
　之在上而就下詩曰翩翩者鵻載飛載下是也陽實<lb/>
　隂虚故言不富不富而以其鄰則是好善忘勢屈已<lb/>
　而下交善類豈有不中心孚洽者乎不言吉亨者大<lb/>
<pb n="9b"/>
　臣之位得人之慶歸之於君也<lb/>
象曰翩翩不富皆失實也不戒以孚中心願也<lb/>
　皆釋翩翩失實釋不富隂虚為失實凡不自有其才<lb/>
　能不自有其勢位皆是也賢人願從則不待戒令而<lb/>
　孚信矣<lb/>
六五帝乙歸妹以祉元吉<lb/>
　隂柔虚中當下交之時帝乙歸妹之象貴而下賢上<lb/>
　合天心天將降之以福故以歸妹而獲祉也此爻下<lb/>
<pb n="10a"/>
　交之主故占曰元吉<lb/>
象曰以祉元吉中以行願也<lb/>
　中德以行下賢之願也<lb/>
上六城復于隍勿用師自邑告命貞吝<lb/>
　泰極否來如城圯而復於隍也不可力爭於逺但當<lb/>
　修德於近自邑告命者勤於内治之象也若固守其<lb/>
　常以為可以力爭羞辱難免矣<lb/>
象曰城復于隍其命亂也<lb/>
<pb n="10b"/>
　政令亂故否至反而修之保治之道也<lb/>
䷋<hi>坤下乾上</hi>
否之匪人不利君子貞大徃小來<lb/>
　名卦繫辭與泰同例○否之匪人屬下句為文言君<lb/>
　子之正道不可一日無也若否時之匪人則以君子<lb/>
　之貞爲不利而必欲害之是以大徃而小來也或以<lb/>
　不利君子貞為戒君子之辭然君子之貞隨時消息<lb/>
　豈有不利者乎故属之匪人為是<lb/>
<pb n="11a"/>
彖曰否之匪人不利君子貞大徃小來則是天地不交<lb/>
而萬物不通也上下不交而天下无邦也内隂而外陽<lb/>
内柔而外剛内小人而外君子小人道長君子道消也<lb/>
　内柔外剛則邪僻側媚主於中所有者剛方之貎而<lb/>
　已<lb/>
象曰天地不交否君子以儉德辟難不可榮以禄<lb/>
初六㧞茅茹以其彚貞吉亨<lb/>
　凡隂陽消息因其時而論其義不必定以爻為人也<lb/>
<pb n="11b"/>
　泰之㧞茅㧞而進也否之㧞茅㧞而退也見幾而作<lb/>
　儉德辟難所謂貞也逺小人之害故吉守道以俟時<lb/>
　故又有亨道<lb/>
象曰㧞茅貞吉志在君也<lb/>
　㧞茅而退則疑於忘君矣然不苟合於時而守吾道<lb/>
　之正以待上之使令乃所以爲愛君之至也<lb/>
六二包承小人吉大人否亨<lb/>
　二三兩爻皆以上下不交取象上下不交之時盖有<lb/>
<pb n="12a"/>
　蓄志承順以求交者此唯細小之人如婦寺之類行<lb/>
　之乃得其本分而吉大人則儉德辟難身否而後道<lb/>
　亨也此爻隂柔而中正故兩發其義<lb/>
象曰大人否亨不亂羣也<lb/>
　包承則亂於小人之羣矣<lb/>
六三包羞<lb/>
　隂柔不中正處不交之時承媚苟合包蓄其羞而已<lb/>
　　泰交之義繫之四五否不交之義繫之二三何也<lb/>
<pb n="12b"/>
　曰泰之四五而以消長為義則須取隂長之象否之<lb/>
　二三而以消長為義亦須取隂長之象聖人不取而<lb/>
　取諸卦義之交不交聖人之情可見矣雖然交之時<lb/>
　必在上者誠以求之泰之四五當上位故發下交之<lb/>
　義也不交之時必在下者善以處之否之二三在下<lb/>
　位故發不交之義也此皆法象之自然者而為君子<lb/>
　謀不為小人謀之意因以見焉<lb/>
象曰包羞位不當也<lb/>
<pb n="13a"/>
　以不正之德當不交之時<lb/>
九四有命无咎疇離祉<lb/>
　外卦在卦義則為陽徃在爻義則為陽來陽徃必來<lb/>
　天之命也既有天命則雖方在否中而无咎矣不但<lb/>
　一身无咎其疇類亦將為天命之所佑而麗於福盖<lb/>
　君子窮通出處無時不與其類共之盛衰治亂無時<lb/>
　不以其類占之故曰以其類以其隣而又曰疇離祉<lb/>
　也泰方三而設戒否至四而後有喜辭何也曰先事<lb/>
<pb n="13b"/>
　而預圖者不亂時至而後動者有功<lb/>
象曰有命无咎志行也<lb/>
　前此志在君者於是而得行<lb/>
九五休否大人吉其亡其亡繫于苞桑<lb/>
　五當否過之時居休否之位有休否之德故其占大<lb/>
　人遇之則吉然去否未逺戒懼不可一時而忘故必<lb/>
　有其亡其亡之心而後有繫于苞桑之固耳葢泰之<lb/>
　三所謂制治未亂保邦未危也當其未形而知其必<lb/>
<pb n="14a"/>
　至也否之五所謂安不忘危治不忘亂也去之未逺<lb/>
　而慮其踵至也然泰至上而猶告命否至五而遂休<lb/>
　何也曰此聖人之情所以見乎辭也治則欲其常存<lb/>
　亂則欲其亟返雖然苟無此理聖人亦安能以意為<lb/>
　之哉大抵治生於天亂生於人生於天而以人承之<lb/>
　故可以迎之先而保之長生於人而以人制之故可<lb/>
　以遏之豫而返之速推而至於吉凶悔吝之理葢無<lb/>
　適而不然也<lb/>
<pb n="14b"/>
象曰大人之吉位正當也<lb/>
　有是德有是位而當是時也<lb/>
上九傾否先否後喜<lb/>
　休者息之之謂傾則盡覆而去之也去否不盡不可<lb/>
　為善因時故否運既終必當從而傾之則先否而後<lb/>
　喜<lb/>
象曰否終則傾何可長也<lb/>
　言不可使之長久而不傾也<lb/>
<pb n="15a"/>
䷌<hi>離下乾上</hi>
同人于野亨利渉大川利君子貞<lb/>
　一隂在内而虚中虚則無我中則不偏外同於人人<lb/>
　無不同又天以純陽居上火為太陽之氣性亦炎上<lb/>
　同氣相求亦同人之義也○同人于野則無親踈内<lb/>
　外之間亨之道也而其道利以渉川盖渉川之利在<lb/>
　於心同力協故也又利在以君子之正道行之非君<lb/>
　子之正道雖中無偏主不得為大同也<lb/>
<pb n="15b"/>
彖曰同人柔得位得中而應乎乾曰同人<lb/>
　乾為陽之通稱言五陽與之應也此應字義與比小<lb/>
　畜同不必泥于二五之應然則何不言上下應乎曰<lb/>
　居上位則可言上下應二居下體故但言應而已雖<lb/>
　以蒙師之剛中為卦主亦不言上下應也<lb/>
同人曰同人于野亨利渉大川乾行也文明以健中正<lb/>
而應君子正也唯君子爲能通天下之志<lb/>
　加同人曰三字者旣同人于野屬而成文故欲别同<lb/>
<pb n="16a"/>
　人之爲卦名也履否艮諸卦亦當然因同人叠字為<lb/>
　名故特别之耳乾體在外乾行之象剛健無私故於<lb/>
　野而亨渉川而利也然必得君子之正道而通天下<lb/>
　之志乃爲大同故上但言乾行而下備舉德體之善<lb/>
　盖必燭大同之理於健之先而以中正應物於後然<lb/>
　後能合於天德之無私也<lb/>
象曰天與火同人君子以類族辨物<lb/>
　天與火同而與水則違矣雖大同之中各從其類自<lb/>
<pb n="16b"/>
　有區别故上下有等親踈有殺人之知愚善惡有分<lb/>
　物之貴賤精粗有品類而辨之各得其分乃所以為<lb/>
　大同也<lb/>
初九同人于門无咎<lb/>
　同人之初故有于門之象盖家室之内則用情暱而<lb/>
　私意多同人于門无咎之道也<lb/>
象曰出門同人又誰咎也<lb/>
　言門則未辨内外故申其義曰出門同人也居内之<lb/>
<pb n="17a"/>
　初以向於外出門之象隨之初九亦然<lb/>
六二同人于宗吝<lb/>
　六二以一隂為卦主五陽應之卦之所以為同人也<lb/>
　然與五正應則有同人于宗之象卦之義于野乃亨<lb/>
　故于宗則吝且以下而同於上尤不可以不戒也<lb/>
象曰同人于宗吝道也<lb/>
　凡言道者亦以卦之時義而言<lb/>
九三伏戎于莽升其高陵三嵗不興<lb/>
<pb n="17b"/>
　同極必異人情之常異極相攻人事所必至也三居<lb/>
　下卦之極同而異之際也過剛無應則是猜狠而不<lb/>
　和之甚故升高陵之上而伏戎於林莽以喻與上爲<lb/>
　敵然以下敵上故又有三嵗不興之象<lb/>
象曰伏戎于莽敵剛也三嵗不興安行也<lb/>
　剛指上九也安行者言不獨勢不可興亦理不可行<lb/>
　也<lb/>
九四乗其墉弗克攻吉<lb/>
<pb n="18a"/>
　四亦無應無應則不同而相攻矣居上攻下故有乗<lb/>
　墉以攻之象然居外卦之初則又異而歸同之際也<lb/>
　且以剛居柔故又有弗克攻之象焉重能悔過遷義<lb/>
　故其占曰吉<lb/>
象曰乗其墉義弗克也其吉則困而反則也<lb/>
　義弗克則非勢困也困於義耳特表吉字釋之明卦<lb/>
　唯此爻稱吉<lb/>
九五同人先號咷而後笑大師克相遇<lb/>
<pb n="18b"/>
　五與二爲正應無不同者矣然凡居尊而同於下者<lb/>
　其間必多分位所隔衆情所阻其勢使之然也故必<lb/>
　先致其號咷之誠而後乃得懽合而笑又必用大師<lb/>
　以去其間而後得相遇而卒於同也二曰吝而五無<lb/>
　吝何也曰下求同於上有吝道矣上求同於下何吝<lb/>
　之有<lb/>
象曰同人之先以中直也大師相遇言相克也<lb/>
　先謂號咷也有中直之誠故號咷也相克釋克字之<lb/>
<pb n="19a"/>
　義<lb/>
上九同人于郊无悔<lb/>
　在卦之外野之象也同人之道以于野為至上雖當<lb/>
　其象然爻德有所未僃故殺其象而曰郊國外為郊<lb/>
　郊外為野郊雖未至於野然近於野矣故占曰无悔<lb/>
象曰同人于郊志未得也<lb/>
　于野則亨矣占曰无悔知其志未得也○内卦自同<lb/>
　而漸異外卦返異而之同三四二爻同異之際也故<lb/>
<pb n="19b"/>
　皆不言同人以其未能同也餘爻言同人而二有于<lb/>
　宗之戒五有攻克之難其與卦義近者于門于郊而<lb/>
　已終未能至於于野而大同也故同人于野之義大<lb/>
　矣<lb/>
䷍<hi>乾下離上</hi>
大有元亨<lb/>
　一隂在上而虚中則衆陽應之而悉為所有矣兼有<lb/>
　衆陽是大者為其所有也衆陽皆為其所有是所有<lb/>
<pb n="20a"/>
　者大也又火在天上無不為其所照則無不為其所<lb/>
　有矣故名大有○大有者有其德也有其輔也有其<lb/>
　衆也有其德者有之本有其衆者有之效至於虚中<lb/>
　居尊兼總陽類為有其輔則卦之義而有之實也故<lb/>
　占曰元亨<lb/>
彖曰大有柔得尊位大中而上下應之曰大有<lb/>
　位曰尊位中曰大中應曰上下與得位得中應乎乾<lb/>
　者異矣故曰大有<lb/>
<pb n="20b"/>
其德剛健而文明應乎天而時行是以元亨<lb/>
　應天謂六五與乾體相應剛健則純乎理文明則察<lb/>
　乎善應天時行是順天理以舉措進退者也卦又有<lb/>
　此善與大有之時義合是以元亨也<lb/>
象曰火在天上大有君子以遏惡揚善順天休命<lb/>
　天者無不含覆者也非火在天上則羙惡無分雖有<lb/>
　之如無有矣君子法天無所不照遏惡揚善則有善<lb/>
　而無惡與天命合此所以爲大有也<lb/>
<pb n="21a"/>
初九无交害匪咎艱則无咎<lb/>
　卦之六爻皆大有者也在卦之下處事之外無所承<lb/>
　任則惟勿喪其所有者而已如仁義之心亷耻之行<lb/>
　我所固有也交於物而害之則所有者喪矣剛德居<lb/>
　初為能不失其本素之象故其辭為能无交於害固<lb/>
　匪咎也然又必艱以處之然後終保其所有而无咎<lb/>
象曰大有初九无交害也<lb/>
　言當大有之初交物者淺故未受其害耳保其終則<lb/>
<pb n="21b"/>
　甚難所以貴在於艱也<lb/>
九二大車以載有攸徃无咎<lb/>
　有剛中之德上應尊位大中之君所任者重所有之<lb/>
　大也占者有大車之德則任重致逺可以无咎<lb/>
象曰大車以載積中不敗也<lb/>
　積中言中德之積如車之𢎞其中也<lb/>
九三公用亨于天子小人勿用<lb/>
　居下之上公之象也廹近離照有亨于天子之象位<lb/>
<pb n="22a"/>
　遇之隆如此所有大矣必其德業功勲與之相稱然<lb/>
　後可當此禮耳豈小人所能堪受乎<lb/>
象曰公用亨于天子小人害也<lb/>
　言若小人得此則非福而適足爲害也<lb/>
九四匪其彭无咎<lb/>
　程傳曰九四居大有之時已過中矣是大有之盛者<lb/>
　也四近君之髙位苟處太盛則致凶咎故處之之道<lb/>
　匪其彭則得无咎謂能謙損不處其太盛則得无咎<lb/>
<pb n="22b"/>
　也彭盛多之貎詩載驅云汶水湯湯行人彭彭行人<lb/>
　盛多之狀雅大明云駟騵彭彭言武王戎馬之盛也<lb/>
象曰匪其彭无咎明辨晳也<lb/>
　明辨而至於晳則知幾守義可保其所有而無傷<lb/>
六五厥孚交如威如吉<lb/>
　六五大有之主兼有衆陽有之極大者也然必厥孚<lb/>
　交如以信於君子又威如以僃小人乃為能盡大有<lb/>
　之道所謂遏惡揚善者也故其占曰吉<lb/>
<pb n="23a"/>
象曰厥孚交如信以發志也威如之吉易而无備也<lb/>
　信釋厥孚發志釋交如易而无備釋威如言非作威<lb/>
　之謂乃恐慢易而无畏備故盡其畏備之道耳<lb/>
上九自天祐之吉无不利<lb/>
　以下諸爻皆大有也至於上居有之極則功德之盛<lb/>
　可以格天而禄位之厚自天申之有之至大而無以<lb/>
　加者也又六五虚中之君而上九在其上有尊尚賢<lb/>
　人之象君能尊尚賢人則天心篤眷而邦家並受其<lb/>
<pb n="23b"/>
　福故繫傳釋此爻乃合六五而并釋之盖六五之居<lb/>
　中爲履信質柔爲思順尊尚上九爲尚賢以上爻終<lb/>
　五爻之義易之如此例者極多也解者乃以爲上九<lb/>
　尊尚六五之賢非矣<lb/>
象曰大有上吉自天祐也<lb/>
　所有者大至於上而大極矣凡物大有之極皆有凶<lb/>
　咎惟修德尊賢則極所有之大而吉所謂順天休命<lb/>
　者也故得自天之祐<lb/>
<pb n="24a"/>
䷎<hi>艮下坤上</hi>
謙亨君子有終<lb/>
　謙之名義彖傳不具蓋謙所以名因一陽統羣隂而<lb/>
　居下體髙而不逼有功不德之象緣爻辭與彖同其<lb/>
　義易曉故可不釋也○程傳云有其德而不居謂之<lb/>
　謙人以謙遜自處何徃而不亨乎君子志存乎謙遜<lb/>
　逹理故樂天而不競内充故退讓而不矜安履乎謙<lb/>
　終身不易自卑而人益尊之自晦而德益光顯此所<lb/>
<pb n="24b"/>
　謂君子有終也愚謂亨者事之可通有終者道之可<lb/>
　久<lb/>
彖曰謙亨天道下濟而光明地道卑而上行<lb/>
　兼釋名辭之義下濟卑者謙也光明上行者亨也然<lb/>
　不下濟則不能光明不卑則不能上行矣是以謙而<lb/>
　亨也按此亦是以卦之體象言葢一陽在下體之上<lb/>
　是下濟也艮德是光明也坤居上體是卑而上行也<lb/>
　但非名卦之本象耳<lb/>
<pb n="25a"/>
天道虧盈而益謙地道變盈而流謙鬼神害盈而福謙<lb/>
人道惡盈而好謙謙尊而光卑而不可踰君子之終也<lb/>
　以禮自處故尊其氣接物故光退然自下故卑人莫<lb/>
　不敬故不可踰<lb/>
象曰地中有山謙君子以裒多益寡稱物平施<lb/>
　地中有山者山卑則平夷而如在地中葢損高就卑<lb/>
　則幾於平矣謙之象也自卑而尊人是裒多益寡也<lb/>
　葢必如此然後適得其平耳推之事物莫不皆然<lb/>
<pb n="25b"/>
初六謙謙君子用渉大川吉<lb/>
　六爻皆謙者初居下是謙而又謙也君子用此以渉<lb/>
　大川則能得人之和而可以濟矣故吉<lb/>
象曰謙謙君子卑以自牧也<lb/>
　卑者明初居下也爻君子字本屬下句傳則以謙謙<lb/>
　為君子之行也九三亦然<lb/>
六二鳴謙貞吉<lb/>
　柔順中正極謙之美著聞於外不可掩遏鳴謙而得<lb/>
<pb n="26a"/>
　其正者也人能如是則吉<lb/>
象曰鳴謙貞吉中心得也<lb/>
　中心得言由内有中正之實德非可以聲音笑貎為<lb/>
　也釋貞字之義<lb/>
九三勞謙君子有終吉<lb/>
　謙者有而不居之謂陽之德實是有其實而能謙者<lb/>
　也故曰勞謙此爻卦之主故其占與彖同<lb/>
象曰勞謙君子萬民服也<lb/>
<pb n="26b"/>
　萬民服取羣隂歸之之義得人心服是以有終也<lb/>
六四无不利撝謙<lb/>
　不言撝謙无不利而曰无不利撝謙程傳云動作施<lb/>
　為无所不利於撝謙也居上位而近故其占戒如此<lb/>
象曰无不利撝謙不違則也<lb/>
　不違則明非過分之撝乃事事不違於禮法耳<lb/>
六五不富以其鄰利用侵伐无不利<lb/>
　虚中居尊而當謙時不有其崇高富貴以德服人者<lb/>
<pb n="27a"/>
　也故曰不富以其鄰必如是而後利用侵伐而於他<lb/>
　事亦无不利葢兵者上人之事唯謙之至則無上人<lb/>
　之心其侵伐也不得已而動所以利也<lb/>
象曰利用侵伐征不服也<lb/>
　不富以其鄰則人皆服之矣不服者自外於德侵伐<lb/>
　其所自取也<lb/>
上六鳴謙利用行師征邑國<lb/>
　二言鳴謙者德之純也上言鳴謙者順之極也謙德<lb/>
<pb n="27b"/>
　之盛如此可以行師矣然道先自治而後治人故用<lb/>
　師則唯征其邑國盖終始自修不務于逺之意<lb/>
象曰鳴謙志未得也可用行師征邑國也<lb/>
　言盛德之人雖至於鳴謙而其志不自以爲得也故<lb/>
　雖可用行師亦唯自治其私邑而已夫謙德之光至<lb/>
　於逺播然微有責人之意則猶未謙也五言以其鄰<lb/>
　而利用侵伐先近而後逺也上言利用行師而征邑<lb/>
　國後逺而先近也兩爻互發其實一意<lb/>
<pb n="28a"/>
䷏<hi>坤下震上</hi>
豫利建侯行師<lb/>
　一陽居上體而上下應之居上則其志得行衆應則<lb/>
　人心和附豫之象也内順外動爲順乎理而動亦致<lb/>
　豫之道又雷出地而聲氣暢逹以動萬物之和皆所<lb/>
　以爲豫也○建侯行師事之最大者人心和豫則無<lb/>
　不樂從又建侯以宣德澤行師以除暴亂亦莫非致<lb/>
　豫之道<lb/>
<pb n="28b"/>
彖曰豫剛應而志行順以動豫<lb/>
豫順以動故天地如之而况建侯行師乎天地以順動<lb/>
故日月不過而四時不忒聖人以順動則刑罰清而民<lb/>
服豫之時義大矣哉<lb/>
　贊卦皆言時贊爻皆言位時位兩字乃卦爻之所以<lb/>
　立也自豫以下贊卦之大者凡十二有言時義者有<lb/>
　言時用者有但言時者豫隨遯姤旅或得人心之歸<lb/>
　或處所遇之難故皆以義言之險暌蹇則義皆不善<lb/>
<pb n="29a"/>
　而有時而用故言用也養人解難大過改革則其得<lb/>
　人之歸所遇之難又有大焉者但言其時而義與用<lb/>
　皆舉之矣<lb/>
象曰雷出地奮豫先王以作樂崇德殷薦之上帝以配<lb/>
祖考<lb/>
　風雨露雷無非所以動萬物之和者而雷為盛禮樂<lb/>
　刑政無非所以感人心之和者而樂為盛也<lb/>
初六鳴豫凶<lb/>
<pb n="29b"/>
　本義言卦以衆樂為義爻以自樂為義唯九四爻辭<lb/>
　義與卦同愚謂自樂而以禮則為和豫矣衆樂而不<lb/>
　以禮亦為逸豫矣葢其義一也隂柔則無立處下則<lb/>
　志卑當豫得應喜而聲鳴凶之道也<lb/>
象曰初六鳴豫志窮凶也<lb/>
　豫未至凶志意窮滿以至於鳴則凶矣<lb/>
六二介于石不終日貞吉<lb/>
　不終日言其處逸豫之不耽也二之德中正堅確故<lb/>
<pb n="30a"/>
　無欲而能知幾占者亦如是之正固則吉也<lb/>
象曰不終日貞吉以中正也<lb/>
　明其所以介如石也<lb/>
六三盱豫悔遲有悔<lb/>
　卦唯九四一陽故初應之則鳴三近之則盱以盱為<lb/>
　豫可悔甚矣惟悔而速去之則可遲則必至於有悔<lb/>
　也<lb/>
象曰盱豫有悔位不當也<lb/>
<pb n="30b"/>
　以不中正之德當近陽之位<lb/>
九四由豫大有得勿疑朋盍簪<lb/>
　爲卦之主故曰由豫得應於上下是大有得也以其<lb/>
　居上位而近乃危疑之地故其占又曰勿疑朋盍簮<lb/>
　葢當其任則當至誠而不可自疑任之者亦當待之<lb/>
　以至誠而不疑然後德孚交深而朋類盍聚也<lb/>
象曰由豫大有得志大行也<lb/>
　所謂剛應而志行<lb/>
<pb n="31a"/>
六五貞疾恒不死<lb/>
　貞常也恒亦常也言因多疾之故而得以終其性命<lb/>
　而不死也盖當豫之時柔而不正必溺於豫矣居得<lb/>
　尊位易溺之甚者也然乘剛則是常有危難之象得<lb/>
　中則是有德之象常有危難則警戒震動而不得以<lb/>
　宴安有德則能恐懼修省而不溺于宴安如人之有<lb/>
　病者每能謹疾愛身則不至於大病而傷其夀年矣<lb/>
　是因常疾而常不死也孟子所謂生於憂患而死於<lb/>
<pb n="31b"/>
　安樂者正合此爻之意<lb/>
象曰六五貞疾乘剛也恒不死中未亡也<lb/>
　乘剛是貞疾也唯有中德則能因疾謹戒故不至於<lb/>
　死亡<lb/>
上六㝠豫成有渝无咎<lb/>
　隂柔處豫之終湛溺於豫至於昏㝠其咎大矣然動<lb/>
　極有變之義故又言旣成而能改悔則可以无咎也<lb/>
　或曰上㝠於豫止於得咎初六渉豫未深何以遽言<lb/>
<pb n="32a"/>
　凶乎曰得應而至於鳴心移權勢非昏沉於豫者比<lb/>
　也三亦盱於四而猶繫以悔辭何也曰三四異體雖<lb/>
　近而情不親豈初六正應可同乎即此三爻之辭足<lb/>
　以見觀象之權衡體物之極至矣<lb/>
象曰㝠豫在上何可長也<lb/>
　居上而㝠豫豈可長久而不變乎<lb/>
　<lb/>
　<lb/>
<pb n="32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易觀彖卷三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易觀彖卷八</head> <lb/>
    <p>
<pb n="1a"/>
欽定四庫全書<lb/>
　周易觀彖卷八<lb/>
　　　　　　　　　　　　大學士李光地撰<lb/>
　下經三<lb/>
䷯<hi>巽下坎上</hi>
井改邑不改井无䘮无得往來井井汔至亦未繘井羸<lb/>
其瓶凶<lb/>
　木下水上為井或曰下木器以上水也或曰但取入<lb/>
<pb n="1b"/>
　物於水而水上出之義不繫乎木也如後説則於彖<lb/>
　傳為合　邑里有遷泉源常在是改邑不改井也有<lb/>
　源之水注之不盈挹之不竭故无䘮无得而往來井<lb/>
　井王者養人之道其有源不匱何以異此然井雖常<lb/>
　在而汲水者器也器以汲水而或壊其器必無及物<lb/>
　之功矣猶法雖常存而行法者人也人以行法而或<lb/>
　失其人必無及人之澤矣汔至羸瓶以喻事之垂成<lb/>
　而廢法之方行而亂皆不得其人之故也以在下者<lb/>
<pb n="2a"/>
　言之在上者引而用之是其繘也用之不終膏澤不<lb/>
　施是羸其瓶也汲罷則収繘而置之井上故曰繘井<lb/>
彖曰巽乎水而上水井井養而不窮也<lb/>
　井義不窮發卦義以起釋辭之意<lb/>
改邑不改井乃以剛中也<lb/>
　以其井之有源而不窮也故改邑而不改井在卦則<lb/>
　為剛中之象盖剛中則内有實而不窮矣此已包无<lb/>
　䘮无得往來井井之義故不釋<lb/>
<pb n="2b"/>
汔至亦未繘井未有功也羸其瓶是以凶也<lb/>
象曰木上有水井君子以勞民勸相<lb/>
　木根入於水而滋潤枝葉水功上行井之象也勞民<lb/>
　者教民而慰勞鼓舞之使自養也勸相者教之友助<lb/>
　賙恤之誼使相養也勞民如風之鼓動而使不倦勸<lb/>
　相如水之灌輸而使不竭<lb/>
初六井泥不食舊井无禽<lb/>
　隂柔為泥在下為不食舊井申井泥之義无禽申不<lb/>
<pb n="3a"/>
　食之義<lb/>
象曰井泥不食下也舊井无禽時舍也<lb/>
九二井谷射鮒甕敝漏<lb/>
　井谷有水異於泥矣然僅可射鮒而已甕又敝漏安<lb/>
　能及於人乎九二剛中而近於初上又無應故取此<lb/>
　象也<lb/>
象曰井谷射鮒无與也<lb/>
九三井渫不食為我心惻可用汲王明並受其福<lb/>
<pb n="3b"/>
　以剛徳居下之上井之渫者然尚在下體功未上行<lb/>
　則猶不食也故觀者為之心惻以其渫而可以汲也<lb/>
　故遇王者之明汲而用之則人並受其福矣三有應<lb/>
　故其辭如此<lb/>
象曰井渫不食行惻也求王明受福也<lb/>
　我者非井自我也乃道路之人之辭爾故欲求王明<lb/>
　以受福亦行道者之心也<lb/>
六四井甃无咎<lb/>
<pb n="4a"/>
　四雖隂柔而上承九五之剛是泉非已出而能修井<lb/>
　以承泉之象修飭其身以布上之恩澤无咎之道也<lb/>
象曰井甃无咎修井也<lb/>
九五井冽寒泉食<lb/>
　井潔而泉寒中正之徳也見食於人上行之功也不<lb/>
　言吉者居尊位職在養人有孚惠心勿問之矣<lb/>
象曰寒泉之食中正也<lb/>
上六井収勿幕有孚元吉<lb/>
<pb n="4b"/>
　不言汲而言収汲小而収大也上六隂虚有勿幕之<lb/>
　象以其隂也故又言有孚則元吉也或曰上六隂材<lb/>
　合乎汔至羸瓶之象何以得吉辭乎曰居井之上則<lb/>
　非汔至也坎口不揜而収者衆其不羸瓶可知矣六<lb/>
　爻惟二有羸瓶之象是賢人君子其身側㣲而莫之<lb/>
　汲引者也故井谷射鮒<lb/>
象曰元吉在上大成也<lb/>
䷰<hi>離下兑上</hi>
<pb n="5a"/>
革已日乃孚元亨利貞悔亡<lb/>
　澤止水也水止而火自下煎之則乾决而注之則火<lb/>
　滅故澤火為革二女同居之卦如火風則一氣風澤<lb/>
　則相感惟澤火非類也故中上少下則不同行而為<lb/>
　睽以下陵上則不相得而為革　已日乃孚非謂革<lb/>
　之後已日而後見信也言改革之道甚大不可以易<lb/>
　而為必遲之至於已日之乆乃去其故則人心孚信<lb/>
　而可以得元亨矣然必其道合於至正然後革之時<lb/>
<pb n="5b"/>
　無有偏弊革之後不復更張一革而得其當故悔可<lb/>
　亡也<lb/>
彖曰革水火相息二女同居其志不相得曰革<lb/>
　不同行者家道睽乖而已不相得則必有變革之事<lb/>
已日乃孚革而信之文明以説大亨以正革而當其悔<lb/>
乃亡<lb/>
　革而信之者言已日而後革則孚信也文明則見理<lb/>
　詳審説則舉事和緩此所以能見信於人大亨而得<lb/>
<pb n="6a"/>
　其正也所革者當其悔乃亡否則豈能免於後悔哉<lb/>
天地革而四時成湯武革命順乎天而應乎人革之時大矣哉<lb/>
　易之變莫大乎革也其餘如蠱如巽振飭更新而已<lb/>
　故獨賛其時之大<lb/>
象曰澤中有火革君子以治歴明時<lb/>
　程子曰君子觀變革之象推日月星辰之遷易以治歴數<lb/>
　明四時之序也夫變易之道事之至大理之至明跡之至<lb/>
　著莫如四時觀四時而順變革則與天地合其序矣<lb/>
<pb n="6b"/>
初九鞏用黄牛之革<lb/>
　革之為變義盖取禽獸之皮毛能代換者也故此卦多<lb/>
　取禽獸之象當革之初時未至也故未可有為如鞏固<lb/>
　其物者束以黄牛之革中順固守而不可妄動之象也<lb/>
象曰鞏用黄牛不可以有為也<lb/>
六二已日乃革之征吉无咎<lb/>
　六二中正上與九五相應是上下合徳可以有為之時<lb/>
　也故爻義與卦同盖其為文明之主則能審柔順則不<lb/>
<pb n="7a"/>
　廹中正則不偏備革道之善故往而有為吉且无咎也<lb/>
　或疑二為中順之爻而黄牛之象在初與遯不同曰初<lb/>
　與二近資其中順之徳以自固故亦以鞏用黄牛為義<lb/>
象曰已日革之行有嘉也<lb/>
　行有嘉釋征吉<lb/>
九三征凶貞厲革言三就有孚<lb/>
　三四之間改革之時也九三過剛而不中正故以征<lb/>
　凶貞厲為戒盖當改革之時妄動而往固凶固守其<lb/>
<pb n="7b"/>
　常亦危也然時則當革矣故又言苟能反覆詳審改<lb/>
　革之言至於三就則人必信之而可以革矣亦已日<lb/>
　乃孚之意也<lb/>
象曰革言三就又何之矣<lb/>
九四悔亡有孚改命吉<lb/>
　四之時革而當矣故在已為悔亡而在人為有孚其<lb/>
　志見信於人故以此改命而得吉<lb/>
象曰改命之吉信志也<lb/>
<pb n="8a"/>
九五大人虎變未占有孚<lb/>
　有徳有位當革之時大人虎變之象也所謂順乎天<lb/>
　而應乎人者何待占决而後知人之孚信乎<lb/>
象曰大人虎變其文炳也<lb/>
上六君子豹變小人革面征凶居貞吉<lb/>
　變之大而文采可觀者曰虎其次曰豹革面者凡野<lb/>
　獸變化皆能革其面也聖作物覩虎變之義若象賢<lb/>
　繼徳乆道化成則豹變之義也世變風移故雖小人<lb/>
<pb n="8b"/>
　亦革面而聽從矣斯時而復有所征行則凶居其正<lb/>
　常則吉彖所謂利貞悔亡者盖革道之至故爻義以<lb/>
　此終焉<lb/>
象曰君子豹變其文蔚也小人革面順以從君也<lb/>
　炳者光輝發越之意以象創始也蔚者文理潤宻之<lb/>
　意以象增修也　象傳用韻有似後世四聲之法轉<lb/>
　以相叶者炳之入聲為逼逼轉去聲則叶志字蔚之<lb/>
　平聲為氲則叶君字也<lb/>
<pb n="9a"/>
䷱<hi>巽下離上</hi>
鼎元吉亨<lb/>
　卦畫有鼎象觀六爻之辭可見又以木入火烹飪之<lb/>
　用所以名鼎　元吉亨當從彖傳作元亨吉字衍也<lb/>
　凡卦名下直曰元亨而無他辭者二大有鼎也大有<lb/>
　之義與比相似然比以一陽統衆隂所有者民也大<lb/>
　有以一隂得衆陽所有者賢也鼎之義與井相似然<lb/>
　井在邑里之間所養者民也鼎為朝廟貴器所養者<lb/>
<pb n="9b"/>
　賢也易之義至於尚賢則吉無以加故其辭皆直曰<lb/>
　元亨<lb/>
彖曰鼎象也以木巽火亨飪也聖人亨以享上帝而大<lb/>
亨以養聖賢<lb/>
　釋卦已明而卦之用與善未著故言鼎有享帝養賢<lb/>
　之義以起釋辭之端與井釋名後言井養不窮者同<lb/>
巽而耳目聽明柔進而上行得中而應乎剛是以元亨<lb/>
　卦徳巽入聰明卦體柔居尊位得中應剛有濬哲文<lb/>
<pb n="10a"/>
　明虚心下交之象是其能養賢者在此所以元亨也<lb/>
象曰木上有火鼎君子以正位凝命<lb/>
　器之最正者鼎故古人多取鼎字為正字義漢書天<lb/>
　子春秋鼎盛匡鼎來皆此義也凝命猶春秋傳所謂<lb/>
　定命鼎器至正故可以享帝君子正位則有以事天<lb/>
初六鼎顛趾利出否得妾以其子无咎<lb/>
　初六無才徳有應於上易之例無吉者以當鼎之時<lb/>
　義可得養故占與他卦異居下鼎趾之象也趾而顛<lb/>
<pb n="10b"/>
　喻居下而上交於義雖失然鼎可因以岀否穢人得<lb/>
　因以免辱賤猶之為妾於人者雖非配合之正而有<lb/>
　嗣息則以子貴矣无咎之道也<lb/>
象曰鼎顛趾未悖也利出否以從貴也<lb/>
　顛趾所以為未悖者以其利在岀否以從貴也從貴<lb/>
　兼釋妾義<lb/>
九二鼎有實我仇有疾不我能即吉<lb/>
　三陽居中鼎腹之象九二剛中鼎有實矣仇猶匹也<lb/>
<pb n="11a"/>
　有實而得應於上其匹偶必有疾惡之者惟能慎正<lb/>
　自守使疾我者無因可干而無隙可乘則可以保所<lb/>
　有而待時用矣故吉<lb/>
象曰鼎有實慎所之也我仇有疾終无尤也<lb/>
　我無過尤則雖我仇亦不得而尤之<lb/>
九三鼎耳革其行塞雉膏不食方雨虧悔終吉<lb/>
　三陽居中而此爻又居三陽之中實之羙者也然鼎<lb/>
　以耳移無應於上有鼎耳革而其行塞之象有雉膏<lb/>
<pb n="11b"/>
　之美而不得以為人之食固可悔矣然當鼎之時賢<lb/>
　人得養之時也如天地隂陽和合則方將降而為雨<lb/>
　而膏澤下施雖有悔恨終且虧失所以得吉也<lb/>
象曰鼎耳革失其義也<lb/>
　鼎以耳舉時義然也<lb/>
九四鼎折足覆公餗其形渥凶<lb/>
　四居鼎腹之上其實既盛有滿盈而傾覆之理又下<lb/>
　應初隂故有折足覆餗之象凡九四於初六苟取應<lb/>
<pb n="12a"/>
　義例無吉者而大過之棟懼其下之橈此卦之實懼<lb/>
　其足之折故尢以應初為㐫吝也形渥作刑剭説本<lb/>
　漢書諸家然王註程傳皆為赧汗之義亦通詩所謂<lb/>
　渥丹渥赭是也愧則發面而顔丹赤居大位而忝厥<lb/>
　職如此能無㐫乎或曰大過之四雖以有他為戒而<lb/>
　其象則隆此直曰覆何也曰棟在上則髙起隆之象<lb/>
　也實在上則滿盈覆之道也又大過之四所承者剛<lb/>
　鼎之四所承者柔易之例九四承六五率多㐫懼雖<lb/>
<pb n="12b"/>
　大有與豫得時勝任亦有危辭也<lb/>
象曰覆公餗信如何也<lb/>
　虚其所以自任受托者是謂失信可愧之甚矣<lb/>
六五鼎黄耳金鉉利貞<lb/>
　卦有養賢之義而六五尚上九之賢位正當之於象<lb/>
　則如耳之虚而受鉉鉉之實而貫耳故其辭為黄耳<lb/>
　金鉉然任賢勿貳冝於堅乆故其占又曰利貞也或<lb/>
　曰彖傳言得中而應乎剛則金鉉應謂九二曰凡卦<lb/>
<pb n="13a"/>
　有養賢尚賢之義而遇六五與上九者皆以二爻之<lb/>
　義當之盖出乎君位之上是尊尚之象然非虚中之<lb/>
　主則不能尚非剛徳之材則不足尚非其卦有此義<lb/>
　又無緣而取此象也故大有大畜二五正應然所謂<lb/>
　尚賢皆謂上九不謂九二況此卦自趾至鉉各有定<lb/>
　象則爻義所指明矣<lb/>
象曰鼎黄耳中以為實也<lb/>
　黄中色也以中徳為實故象黄耳<lb/>
<pb n="13b"/>
上九鼎玉鉉大吉无不利<lb/>
　金象以剛爻取自六五之柔言之也玉象以居柔取<lb/>
　自上九之剛言之也當尚賢之時以是徳而居其位<lb/>
　吉利可知凡彖辭直曰元亨爻辭曰吉无不利者大<lb/>
　有鼎之卦及其上爻而已以知兩卦尚賢之義兩爻<lb/>
　當之也<lb/>
象曰玉鉉在上剛柔節也<lb/>
䷲<hi>震下震上</hi>
<pb n="14a"/>
震亨震來虩虩笑言啞啞震驚百里不喪匕鬯<lb/>
　一陽在下二隂壓之其勢必奮發上逹故其徳為震<lb/>
　其象為雷張子所謂隂在外陽在内者不得出則奮<lb/>
　擊而為雷是也不曰動而曰震者氣之初動有驚懼<lb/>
　憤發之意在人心者亦如之震之義也　天地之氣<lb/>
　以動而通然其動也有奮厲周流之意故能導迎和<lb/>
　豫以成天功人心亦當如是故方其震從中來之時<lb/>
　虩虩然恐懼瞻顧而敬慎以周旋則其後必能暇豫<lb/>
<pb n="14b"/>
　從容笑言自適雖或變故之大如雷聲驚動百里亦<lb/>
　可以不失其所守之重矣先儒以震來為自外至者<lb/>
　然八卦皆人心之徳則湏主從中出者為是況從中<lb/>
　者未有不感於外而起故復繼以震驚百里之象而<lb/>
　六爻言震亦皆兼内外言之無兩義也<lb/>
彖曰震亨震來虩虩恐致福也笑言啞啞後有則也震<lb/>
驚百里驚逺而懼邇也岀可以守宗廟社稷以為祭主<lb/>
也<lb/>
<pb n="15a"/>
　彖辭震來以下皆申震亨二字之意故傳於震亨無<lb/>
　釋而直曰震來虩虩恐致福也所謂震亨也自後有<lb/>
　則以至出為祭主皆致福之義帝出乎震主器者莫<lb/>
　如長子故辭取其象而傳以此釋之<lb/>
象曰洊雷震君子以恐懼修省<lb/>
　雷聲洊至天之震動也恐懼修省君子之震動也<lb/>
初九震來虩虩後笑言啞啞吉<lb/>
　此爻為卦主故其辭與彖同而傳如之<lb/>
<pb n="15b"/>
象曰震來虩虩恐致福也笑言啞啞後有則也<lb/>
六二震來厲億䘮貝躋于九陵勿逐七日得<lb/>
　億審度也凡人當震懼之來失在於思慮不審而亟<lb/>
　趨避故以億為善六二乘剛是震來而危也然居下<lb/>
　位未有重器之守所喪者貝耳能審度於此而喪貝<lb/>
　以逺去處震之道也有中正之徳時至則亨故其占<lb/>
　又為勿逐七日得<lb/>
象曰震來厲乘剛也<lb/>
<pb n="16a"/>
　五亦乘剛而不言者以二例之二亦有中徳而不言<lb/>
　者以五例之也<lb/>
六三震蘇蘇震行无眚<lb/>
　重震之間以隂柔䖏之故震懼之甚至於緩散而蘇<lb/>
　蘇然然時當恐懼震非眚也惟坐而恐懼則為眚耳<lb/>
　若能以震而行懼而自修則無蘇蘇之失而免於眚<lb/>
　矣<lb/>
象曰震蘇蘇位不當也<lb/>
<pb n="16b"/>
　謂以柔處重震之間<lb/>
九四震遂泥<lb/>
　卦之隂爻惟取震懼為義柔材故也陽爻則兼取奮<lb/>
　發有為之義動之主也四在羣隂之中非可動之地<lb/>
　故動則遂䧟於泥當此位者惟勿動以善其動而已<lb/>
象曰震遂泥未光也<lb/>
六五震往來厲億无䘮有事<lb/>
　處重震之中震往而復來之象危之甚也居尊位所<lb/>
<pb n="17a"/>
　守者重不可䘮也惟審度以處之則能無䘮其所有<lb/>
　事矣五雖居尊而非卦主故不曰不䘮匕鬯而曰有<lb/>
　事葢宗廟社稷之中相者皆有事焉以周家之事觀<lb/>
　之䘮貝而躋于九陵者太王之避狄居岐是也无䘮<lb/>
　有事者周公當四國之難是也為太王則寳貨可棄<lb/>
　土地可遷為周公則先王之緒不可隳也故孟子曰<lb/>
　非擇而取之不得已也苟為善後世子孫必有王者<lb/>
　矣又曰世守也非身之所能為也盖欲其億度於二<lb/>
<pb n="17b"/>
　者之間孟子可謂得易之用矣<lb/>
象曰震往來厲危行也其事在中大无喪也<lb/>
　言以其有中徳故有權度之審而其事得以大无䘮<lb/>
　也<lb/>
上六震索索視矍矍征㐫震不于其躬于其隣无咎婚<lb/>
媾有言<lb/>
　震極故有索索矍矍之象震非失也至於蕭索眩瞀<lb/>
　則神守䘮矣以是征行㐫之道也又言若於事未及<lb/>
<pb n="18a"/>
　身之時而能震懼則可無咎盖事未及身則尚得以<lb/>
　從容謀慮而不至於索索矍矍之甚矣婚媾有言與<lb/>
　夬有言不信意同皆占外反决之辭苟安者世俗之<lb/>
　情姑息者細人之愛在親暱者又加甚焉故欲其勿<lb/>
　惑於婚媾之言而見幾之早也<lb/>
象曰震索索中未得也雖凶无咎畏隣戒也<lb/>
䷳<hi>艮下艮上</hi>
艮其背不獲其身行其庭不見其人无咎<lb/>
<pb n="18b"/>
　陽上隂下陽性動隂性静故陽居下居中其勢未止<lb/>
　則不得静也動極於上隂陽各得其分則止矣止斯<lb/>
　静矣其象為山山者地之剛隆起而柔承之止而不<lb/>
　遷者也天地之道有動有静故大傳曰其静也專其<lb/>
　静也翕人心之徳亦如之艮之義也　艮連其背為<lb/>
　文者與履虎尾同人于野同例皆因其義不複其文<lb/>
　也隂陽不交於卦為艮於時為夜為冬於方為北於<lb/>
　身則為背故背之文從北從肉而艮字有反身之象<lb/>
<pb n="19a"/>
　艮其背者止於止之方也天地人之道南與東西皆<lb/>
　現而北獨隱前與左右皆見而後不見不見者止之<lb/>
　方静之處故周子曰艮其背背非見也程傳曰止於<lb/>
　所不見此大傳所謂退藏於宻中庸所謂未發之中<lb/>
　而周程得之以為主静定性之學者也凡天下之動<lb/>
　以静為本静之道以驗於動為至静亦定動亦定然<lb/>
　後為静之至也故方其静也私欲不萌廓然而大公<lb/>
　是不獲其身也及其動也智詐不生物來而順應是<lb/>
<pb n="19b"/>
　行其庭不見其人也内不見己外不見人則義理周<lb/>
　流而感應之累免矣故无咎<lb/>
象曰艮止也時止則止時行則行動静不失其時其道<lb/>
光明<lb/>
　艮徳雖止而辭有艮背行庭二義故傳先發卦名之<lb/>
　藴以起釋辭之端也言天下之道行止如循環然不<lb/>
　可偏於一也但止為行基耳能當止而止則能當行<lb/>
　而行而動静不失其時矣止静之中人所不見疑於<lb/>
<pb n="20a"/>
　不光明也惟其為動行之本而應用不窮故曰其道<lb/>
　光明<lb/>
艮其止止其所也上下敵應不相與也是以不獲其身<lb/>
行其庭不見其人无咎也<lb/>
　以卦體釋辭也以一體言陽上隂下各止其所止之<lb/>
　義也以兩體言六位隂陽雖敵應而不相與亦止之<lb/>
　義也止其所則静矣故内不見己而不獲其身敵應<lb/>
　而不相與則動亦静矣故外不見物行其庭而不見<lb/>
<pb n="20b"/>
　其人也<lb/>
象曰兼山艮君子以思不出其位<lb/>
　位即時也時止則止不岀其位也時行則行亦不出<lb/>
　其位也<lb/>
初六艮其趾无咎利永貞<lb/>
　初在諸卦皆有趾象在艮則為艮其趾矣止動於初<lb/>
　无咎之道以柔故又為利永貞之戒　咸艮皆以人<lb/>
　身取象咸取三陽之中爻為心艮取中之陽爻為心<lb/>
<pb n="21a"/>
　故諸象大畧皆同惟以心之位而變<lb/>
象曰艮其趾未失正也<lb/>
六二艮其腓不拯其隨其心不快<lb/>
　三處心位二所隨也六二中正能艮其腓者然不能<lb/>
　拯其所隨則心未快矣盖咸之四不中不正而三以<lb/>
　不中失正承之故曰執其隨艮之三不中失正而二<lb/>
　以中正承之故曰不拯其隨咸之義則明形之不可<lb/>
　隨心而動而制於外之不可已艮之義則明形之不<lb/>
<pb n="21b"/>
　足以檢其心而坊於末者之未仁也兩義相須心學<lb/>
　始備推之事物無不皆然<lb/>
象曰不拯其隨未退聽也<lb/>
九三艮其限列其夤厲熏心<lb/>
　限上下體之際夤謂夾脊皆屈伸俯仰之所由也列<lb/>
　者峙立之意止其限峙其夤則屈伸俯仰之用廢而<lb/>
　心無安泰之時矣心者静虚而應萬事者也苟知止<lb/>
　之謂止而廢其應物之用其精者為枯槁無用之學<lb/>
<pb n="22a"/>
　下則不顧事理頑然悍然者而已然天下未有理不<lb/>
　得而心安者此艮限列夤所以必至於危而熏心也<lb/>
　其與憧憧應感者雖有間矣而其為心之病則一故<lb/>
　聖人於咸艮亙發之或曰三為卦主而與卦義不同<lb/>
　何也曰震陽動於下故以下卦之陽為主也艮陽止<lb/>
　於上故以上卦之陽為主也震四下有二隂其勢不<lb/>
　可以動故動而遂泥艮三上有二隂其勢未可以止<lb/>
　故止而熏心<lb/>
<pb n="22b"/>
象曰艮其限危熏心也<lb/>
六四艮其身无咎<lb/>
　四在心之上口之下與咸之脢同乃背位也象與卦<lb/>
　合又以柔正而居上體故為艮其身而无咎然不直<lb/>
　言艮其背者艮其背則不獲其身矣不待制也止之<lb/>
　於身則猶待於制四雖柔正而不中故也<lb/>
象曰艮其身止諸躬也<lb/>
　爻言艮其身傳言止之乎身則意明矣<lb/>
<pb n="23a"/>
六五艮其輔言有序悔亡<lb/>
　五以隂居背上口之象也口者動物隂柔不正而當<lb/>
　其位宜有悔矣以有中徳能艮其輔故言有序而悔<lb/>
　亡<lb/>
象曰艮其輔以中正也<lb/>
　正字衍<lb/>
上九敦艮吉<lb/>
　上為卦主重艮之終有敦厚之義敦厚於止則養之<lb/>
<pb n="23b"/>
　深而用不窮是以吉也<lb/>
象曰敦艮之吉以厚終也<lb/>
　猶坤言以大終言其以敦厚之道而終乃所謂敦艮<lb/>
䷴<hi>艮下巽上</hi>
漸女歸吉利貞<lb/>
　山上有木以漸髙大故為漸其與地中生木異者地<lb/>
　中生木方生之始也山上有木既生之後也方生之<lb/>
　始其氣日升既生之後其形有漸觀草木萌芽時必<lb/>
<pb n="24a"/>
　驟長其後乃漸至於髙大堅實是其義也晋升漸皆<lb/>
　遇時之卦然其義則晋為最盛升次之漸又次之<lb/>
　女歸進之有漸者也故漸之義當如女歸乃吉女歸<lb/>
　之道亦當以漸乃吉也又其進當以正不正則必不<lb/>
　漸矣<lb/>
彖曰漸之進也女歸吉也<lb/>
　易卦取進義者甚多惟此卦則以不遽進為義如女<lb/>
　歸然故特别之曰漸之進也以異於他卦之為進者<lb/>
<pb n="24b"/>
進得位往有功也進以正可以正邦也其位剛得中也<lb/>
　中四爻皆得位乃往而有功之象進以正釋得位也<lb/>
　正邦釋有功也卦有此善故利貞也且就卦位之中<lb/>
　九五又有剛中之徳則無不正可知<lb/>
止而巽動不窮也<lb/>
　又以卦徳申釋貞義止則無<graphic n="KR0997" url="https://raw.githubusercontent.com/kanripo/KR-Gaiji/master/images/KR0997.png" mimeType="image/png"/>動之尤巽則有謹審<lb/>
　之善<lb/>
象曰山上有木漸君子以居賢徳善俗<lb/>
<pb n="25a"/>
　修已治人其培養成就皆以漸也居賢徳如艮之止<lb/>
　善俗如巽之入<lb/>
初六鴻漸于干小子厲有言无咎<lb/>
　初在下始進故有鴻漸于干之象始進故以小子言<lb/>
　之無應於上故厲而有言然始進之時不可援上故<lb/>
　雖有孤危䜛毁之傷然於義為无咎也<lb/>
象曰小子之厲義无咎也<lb/>
　漸卦之義在不苟進<lb/>
<pb n="25b"/>
六二鴻漸于磐飲食衎衎吉<lb/>
　卦惟此爻以隂應陽合乎女歸之義又有中正之徳<lb/>
　進而得其所安矣故象占如此<lb/>
象曰飲食衎衎不素飽也<lb/>
　素飽則心不安而不得衎衎矣<lb/>
九三鴻漸于陸夫征不復婦孕不育㐫利禦冦<lb/>
　卦有女歸之義故不論隂陽爻皆可取婦女之象初<lb/>
　二四隂也有婦道焉三五陽爻疑於非婦故稱婦以<lb/>
<pb n="26a"/>
　見意漸者不苟於進之義也惟柔順處之則當進而<lb/>
　進合乎卦義而吉矣剛性强健在漸時則有固而不<lb/>
　通之象九三過剛又為止主無應於上故具象為鴻<lb/>
　漸于陸失所安也上九非應如夫征而不復九三不<lb/>
　與之和如婦孕而不育與卦義反㐫之道也然用此<lb/>
　道以禦冦則利盖禦冦者冝於固守而不輕動者也<lb/>
　若以進之時義論之則謹慎自守以保其身亦禦冦<lb/>
　之義<lb/>
<pb n="26b"/>
象曰夫征不復離羣醜也婦孕不育失其道也利用禦<lb/>
冦順相保也<lb/>
　既夫征不復則婦離羣而索居矣故孕而不育失女<lb/>
　歸之道也不曰慎以自保而曰慎相保也自保之義<lb/>
　所以相保聖人大言之<lb/>
六四鴻漸于木或得其桷无咎<lb/>
　四雖無應而承於五為栖木而得其桷之象四五有<lb/>
　相承之義故也<lb/>
<pb n="27a"/>
象曰或得其桷順以巽也<lb/>
九五鴻漸于陵婦三歲不孕終莫之勝吉<lb/>
　卦惟二五有應然當漸之時九五亦婦象也而二隂<lb/>
　五陽則反其類而無相應之義故三歳不孕視孕而<lb/>
　不育者又加甚也五徳位皆貴而無所遇必有間之<lb/>
　者也以其有剛中之徳而處進時時過則合而䜛邪<lb/>
　不能為之間矣故終莫之勝而吉<lb/>
象曰終莫之勝吉得所願也<lb/>
<pb n="27b"/>
上九鴻漸于陸其羽可用為儀吉<lb/>
　上過於尊位而無所之無進之義下無敵應亦無女<lb/>
　歸之象故其象為鴻漸于陸而其羽可用為儀也盖<lb/>
　超然於進退之外而天下之進退者視以為標凖焉<lb/>
　與蠱之上九志可則者同　按六爻皆叶韻故先儒<lb/>
　同以陸為逵然逵儀古韻實不叶且但言逵亦未見<lb/>
　其為雲路也竊意陸乃阿字之譌盖阿大陵也菁莪<lb/>
　之詩亦以阿與儀叶<lb/>
<pb n="28a"/>
象曰其羽可用為儀吉不可亂也<lb/>
䷵<hi>兌下震上</hi>
歸妺征㐫无攸利<lb/>
　兑下震上其象女先於男失婚姻之禮長少非耦失<lb/>
　婚姻之時卦徳以説而動又必有恣情妄動之失故<lb/>
　名歸妺雷動雨降陽感而隂應者正也澤者積隂之<lb/>
　處而其上有雷是以隂而感陽也亦有歸妺之象焉<lb/>
　　此卦之義漸之反也漸女歸吉利貞故歸妺征㐫<lb/>
<pb n="28b"/>
　无攸利征者言其往之時也无攸利者䆒言其終竟<lb/>
彖曰歸妺天地之大義也天地不交而萬物不興歸妺<lb/>
人之終始也<lb/>
　欲明卦義之不善而先以此發之<lb/>
説以動所歸妺也<lb/>
　上言歸妺未有不善之義惟如此卦則不善耳以卦<lb/>
　徳言以説而動動必以正以卦象言少女先於長男<lb/>
　是妺不待禮而歸所欲歸者妺也又以少耦長所歸<lb/>
<pb n="29a"/>
　者乃妺也其為不正之合可知矣<lb/>
征㐫位不當也无攸利柔乘剛也<lb/>
　中四爻位皆不當而卦體又以柔乘剛也不當則其<lb/>
　合也不正故征㐫柔乘剛則其害有不可勝言者故<lb/>
　无攸利<lb/>
象曰澤上有雷歸妺君子以永終知敝<lb/>
初九歸妺以娣跛能履征吉<lb/>
　下卦三爻皆女之卑者而初尤居下故有娣象男女<lb/>
<pb n="29b"/>
　以年鈞為配而女必待聘而行然惟妾媵則不論其<lb/>
　年之鈞敵與禮之齊傋從嫡而適固其常也其合既<lb/>
　非不正而初又有正徳則能承於其君而有助矣跛<lb/>
　能履之象也跛謂屈於下能履謂佐於行<lb/>
象曰歸妺以娣以恒也跛能履吉相承也<lb/>
　歸妺非恒也以娣為之則恒矣為能與君相承故曰<lb/>
　跛能履吉<lb/>
九二𦕈能視利幽人之貞<lb/>
<pb n="30a"/>
　卦惟二五有應然六爻皆取女象而二陽五隂則此<lb/>
　爻無婦道焉二有中徳守貞不字幽人之操也幽故<lb/>
　晦昩而有𦕈象貞故明智而有視象<lb/>
象曰利幽人之貞未變常也<lb/>
　妺而自歸變常之卦也守正未歸則是不變其常<lb/>
六三歸妺以湏反歸以娣<lb/>
　須女之賤者六三位稍髙非初之比不應為娣者也<lb/>
　不中不正而為説主無應於上如以賤行之女歸人<lb/>
<pb n="30b"/>
　不納則反歸為娣而已凡下卦與同類應者則取從<lb/>
　嫡而歸之象應而隂陽反者則取未歸之象<lb/>
象曰歸妺以須未當也<lb/>
九四歸妺愆期遲歸有時<lb/>
　居上卦則非未及期之女矣然而無應則為歸妺愆<lb/>
　期而已以有剛徳故斷其遲歸之有時也<lb/>
象曰愆期之志有待而行也<lb/>
　明愆期者由自有所待而愆異於人之所棄者也<lb/>
<pb n="31a"/>
六五帝乙歸妺其君之袂不如其娣之袂良月幾望吉<lb/>
　卦惟此爻以隂應陽又居尊而下交有帝乙歸妺之<lb/>
　象卦義之所以不善者為以女先男是妺自歸也然<lb/>
　婚姻之義皆男求女獨帝女下嫁以女求男此爻適<lb/>
　當其象則歸妺之義不徒無㐫而反吉矣又以其有<lb/>
　中徳則能謙冲儉約以下夫家如月之下與日交而<lb/>
　望是以吉也<lb/>
象曰帝乙歸妺不如其娣之袂良也其位在中以貴行<lb/>
<pb n="31b"/>
也<lb/>
　貴謂帝女行謂躬卑約之行<lb/>
上六女承筐无實士刲羊无血无攸利<lb/>
　承筐而无實刲羊而无血盖士女相紿無約結之實<lb/>
　也必不終矣彖云征㐫无攸利惟此爻當之<lb/>
象曰上六无實承虚筐也<lb/>
　上震體有筐象三兑體有羊象專釋承筐者明上六<lb/>
　之為女也<lb/>
<pb n="32a"/>
䷶<hi>離下震上</hi>
豐亨王假之勿憂冝日中<lb/>
　雷在下而方發電在上而方照隂陽摩擊噬嗑之卦<lb/>
　也雷在上電在下是聲已上逹光已下灼盈滿天地<lb/>
　之間陽氣極盛之時也然不湏臾銷歇故豐有憂義<lb/>
　楊子雲曰炎炎者㓕隆隆者竭觀雷觀火為盈為實<lb/>
　天収其聲地藏其熱此數語正釋豐卦之義從來説<lb/>
　者皆不及也　豐固亨矣然盛極則衰自然之理此<lb/>
<pb n="32b"/>
　其可憂者也若王者至此勿用憂恤惟兢兢業業常<lb/>
　使如日之中則可以長保其盛矣<lb/>
象曰豐大也明以動故豐<lb/>
　例見大壮卦以明而動所以致豐豐以明致故既豐<lb/>
　則懼以昏也<lb/>
王假之尚大也勿憂宜日中宜照天下也<lb/>
　至於豐時則所尚者大此其可憂者也惟無務於大<lb/>
　以昏暗其心而常守其中以照察天下則何憂之有<lb/>
<pb n="33a"/>
日中則昃月盈則食天地盈虚與時消息而況於人乎<lb/>
況於鬼神乎<lb/>
　申豐之可憂而當常守其中又以起爻辭三言日中<lb/>
　之義<lb/>
象曰雷電皆至豐君子以折獄致刑<lb/>
　明罰勅法於先折獄致刑於後<lb/>
初九遇其配主雖旬无咎往有尚<lb/>
　下三爻離體皆為以明明人之象上三爻震體皆為<lb/>
<pb n="33b"/>
　求明自明之象他卦之義重在有應惟豊不然者豊<lb/>
　盛大也盛大而有應則益其盈滿之心故以同徳而<lb/>
　不相應者為足以相成也初四同徳初居下故謂四<lb/>
　為配主如以卑配尊也居卦之初時猶未過而上有<lb/>
　同徳之應相遇以相成雖遇盈滿之時可以无咎況<lb/>
　未盈滿乎故往則有功旬者十日數之滿也即日中<lb/>
　之義<lb/>
象曰雖旬无咎過旬災也<lb/>
<pb n="34a"/>
　過旬則有災矣日中則昃之義也<lb/>
六二豊其蔀日中見斗往得疑疾有孚發若吉<lb/>
　二三四皆言日中者居卦之中日中之象也卦取日<lb/>
　中為明者常守其中則明也爻之日中皆暗者日中<lb/>
　則昃有暗之理也二與五雖同徳然當豐之時在上<lb/>
　者明極而昏往而拯之其能免於疑疾乎惟積孚誠<lb/>
　以發其志則可以感悟而得吉<lb/>
象曰有孚發若信以發志也<lb/>
<pb n="34b"/>
九三豊其沛日中見浨折其右肱无咎<lb/>
　斗大而沬小日中見沬視見斗加昏矣三四皆言見<lb/>
　斗三言見沬者日中必暗三爻皆日中而此爻又居<lb/>
　其中故暗獨甚也上六暗主而三應之過剛不中故<lb/>
　必欲拯之而至折其右肱以手援人而折其右肱見<lb/>
　傷之甚也然剛徳明極道無終否故其占曰无咎<lb/>
象曰豊其沛不可大事也折其右肱終不可用也<lb/>
　不可大事而必赴之故有折肱之傷然其義則終不<lb/>
<pb n="35a"/>
　可害也<lb/>
九四豊其蔀日中見斗遇其夷主吉<lb/>
　四五上位下應明體與之同徳能求明以自明皆吉<lb/>
　道也四居上故謂初為夷主如朋友等夷也<lb/>
象曰豊其蔀位不當也日中見斗幽不明也遇其夷主<lb/>
吉行也<lb/>
　辭與二同二居下位其昏在人四居上位其昏在已<lb/>
　故於此釋之往遇夷主而後吉故曰行也<lb/>
<pb n="35b"/>
六五來章有慶譽吉<lb/>
　五居尊位所謂王假之者也雖無剛正之徳而有虚<lb/>
　中之羙故其占為能來致章明以自輔助則有慶譽<lb/>
　而吉章謂六二文明之主也<lb/>
象曰六五之吉有慶也<lb/>
上六豊其屋蔀其家闚其戸閴其无人三歳不覿㐫<lb/>
　居豊之極而過乎中日昃之時也隂柔無自明之徳<lb/>
　又無同徳之助與時偕極者也外雖崇盛中則幽昏<lb/>
<pb n="36a"/>
　豊其屋而蔀其家之象昏極則似无人楊子雲所謂<lb/>
　髙明之家鬼瞰其室是也三歲不覿終不能明也<lb/>
象曰豊其屋天際翔也闚其戸閴其无人自藏也<lb/>
　自藏謂自掩蔽<lb/>
　<lb/>
　<lb/>
　<lb/>
　<lb/>
<pb n="36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易觀彖卷八<lb/>
</p>
<p>
</p>
  </div>
</body>
</text>
</TEI>
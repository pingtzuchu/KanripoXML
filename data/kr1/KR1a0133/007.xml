<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易觀彖卷七</head> <lb/>
    <p>
<pb n="1a"/>
欽定四庫全書<lb/>
　周易觀彖卷七<lb/>
　　　　　　　　　　　大學士李光地撰<lb/>
　下經二<lb/>
䷧<hi>坎下震上</hi>
解利西南無所往其來復吉有攸往夙吉<lb/>
　内險外動以險故而動動而出乎險外解之義也解<lb/>
　之本義是訓解免然解免則消散而紓緩矣故又為<lb/>
<pb n="1b"/>
　散與緩之義也雲雷為屯未解散之象也雲升雨降<lb/>
　屯者散矣亦解之象　蹇利西南解亦利西南者安<lb/>
　退處後以固根本當難行之時止於險中固當守其<lb/>
　止及解散之時動而岀險尤宜謹其動也然蹇之時<lb/>
　必不可進故曰不利東北解之時則異矣无所往固<lb/>
　當以安守為善有所往亦不可不往也但不可務外<lb/>
　忘内而失其根本之圖耳故不曰不利東此而其説<lb/>
　往來之意與蹇爻殊者如此<lb/>
<pb n="2a"/>
彖曰解險以動動而免乎險解<lb/>
解利西南往得衆也其來復吉乃得中也有攸往夙吉<lb/>
往有功也<lb/>
　難解而與人休息可以得衆矣无所往而來復得中<lb/>
　之道也度其有功而後往則夙矣乆而無功則不可<lb/>
　往也<lb/>
天地解而雷雨作雷雨作而百果草木皆甲拆解之時<lb/>
大矣哉<lb/>
<pb n="2b"/>
　天地解則物蒙其澤矣人事解則必使民遂其生也<lb/>
　不能使民遂其生是雖解而不解也<lb/>
象曰雷雨作解君子以赦過宥罪<lb/>
　赦過如雨之潤枯也宥罪如雷之啓閉也<lb/>
初九无咎<lb/>
　處於最後而隂柔能静爻義至明故直言无咎<lb/>
象曰剛柔之際義无咎也<lb/>
　比應皆剛初但以柔順之而處其後於卦之義為无<lb/>
<pb n="3a"/>
　咎<lb/>
九二田獲三狐得黄矢貞吉<lb/>
　解以解散為事然卦爻之義所務解散者皆内難也<lb/>
　故狐以象邪媚拇以象親私五則直言小人也天下<lb/>
　之難多矣而聖人未之及惟以解散小人為急此所<lb/>
　以去難之本也卦之所以利西南而來復吉者此也<lb/>
　二剛中固有黄矢之象與三相近為獲三狐獲三狐<lb/>
　而得黄矢是合乎中道嫉惡而不傷者也中則無不<lb/>
<pb n="3b"/>
　正矣<lb/>
象曰九二貞吉得中道也<lb/>
六三負且乘致冦至貞吝<lb/>
　隂不中正居下之上無徳竊位宜解之人也有如此<lb/>
　之人則盗思奪之矣有國家者使有如此倖位之徒<lb/>
　而不之去是之謂上慢下暴則盜思伐之矣奪猶可<lb/>
　言也伐則害及於國家矣以此為常能無吝乎<lb/>
象曰負且乘亦可醜也自我致戎又誰咎也<lb/>
<pb n="4a"/>
　自我之我非謂負乘者謂使負而乘者<lb/>
九四解而拇朋至斯孚<lb/>
　四居大臣之位凡有所私者皆宜解也大臣能解其<lb/>
　私則天下之難孰不解者拇取應初為象凡𤨏𤨏姻<lb/>
　婭及依附之小人皆拇之類也所私去則同徳之朋<lb/>
　來矣自然之驗故曰斯孚言可必也<lb/>
象曰解而拇未當位也<lb/>
　言雖有剛徳以處髙位而未得正防其或有私情之<lb/>
<pb n="4b"/>
　溺爾<lb/>
六五君子惟有解吉有孚於小人<lb/>
　六五雖居尊得中然本隂柔也故為之占戒曰為君<lb/>
　子計者維有能解則吉耳何以驗之驗之於小人之<lb/>
　進退也四本剛徳故曰朋至斯孚驗之於君子之進<lb/>
　也五柔質故曰有孚於小人驗之於小人之退也<lb/>
象曰君子有解小人退也<lb/>
上六公用射隼於髙墉之上獲之无不利<lb/>
<pb n="5a"/>
　上以隂爻處卦外隼之象也内難既解則在外者攘<lb/>
　除不難如登髙以射隼出而有獲无不利也諸爻皆<lb/>
　治内之事所謂其來復吉者至此則外難亦無不解<lb/>
　矣所謂有攸往夙吉者也<lb/>
象曰公用射隼以解悖也<lb/>
䷨<hi>兌下艮上</hi>
損有孚元吉无咎可貞利有攸往曷之用二簋可用享<lb/>
　陽實隂虚實者益物虚者受益故以三隂三陽之卦<lb/>
<pb n="5b"/>
　裒其一陽以相與謂之損益然非損其近上者則不<lb/>
　逹於上不至於上之上亦未足以見其為益上也非<lb/>
　損其近下者則不逹於下不至於下之下亦未足以<lb/>
　見其為益下也此卦損下卦之近上體者以益上卦<lb/>
　之上是損下益上也益卦損上卦之近下體者以益<lb/>
　下卦之下是損上益下也又澤益深則山益髙亦損<lb/>
　下益上之象風之宣散助雷發生之勢也亦損上益<lb/>
　下之象損下益上曰損損上益下則曰益者程子曰<lb/>
<pb n="6a"/>
　譬如壘土損於上以培厚其基本則上下安固矣豈<lb/>
　非益乎取於下以增上之髙則危墜至矣豈非損乎<lb/>
　　損者節損也節損之道必有實心存於内又必其<lb/>
　所處之理合於大善然後无咎可常而利有攸往也<lb/>
　如二簋之薄可謂節損矣然而可以交於神明則以<lb/>
　内有孚信而處之有順時之善爾彖辭自以損字起<lb/>
　義乃損所當損者不可泥損下益上説也益之義亦<lb/>
　同<lb/>
<pb n="6b"/>
彖曰損損下益上其道上行<lb/>
　言損下益上何以謂之損乎既損其下則上亦當深<lb/>
　自挹損是其道上行也上下皆損所以名損<lb/>
損而有孚元吉无咎可貞利有攸往曷之用二簋可用<lb/>
享二簋應有時損剛益柔有時損益盈虚與時偕行<lb/>
　損而有孚元吉則无咎可貞利有攸往且雖二簋可<lb/>
　用享矣損剛益柔有時又以卦體明二簋之義凡誠<lb/>
　意為質為剛儀物為文為柔儀物或不備者時也卦<lb/>
<pb n="7a"/>
　之損陽實以益隂虚以誠意之有餘補儀物之不足<lb/>
　是有孚誠之積而不失乎順時之善矣又推言其理<lb/>
　以為凡事物之損益盈虚無有不與時而偕行者以<lb/>
　結二簋有時之意<lb/>
象曰山下有澤損君子以懲忿窒慾<lb/>
　以兑之説懲忿以艮之止窒慾<lb/>
初九已事遄往无咎酌損之<lb/>
　當損下之時分當速往以益上然處下居初則猶不<lb/>
<pb n="7b"/>
　可不重已而度上也故當已其事而後遄往乃得无<lb/>
　咎又當斟酌其淺深以為損也已事者謂畢我之事<lb/>
　而後急彼之事如學而優則仕之類是也酌者謂如<lb/>
　事之未可遽言之未可盡之類<lb/>
象曰已事遄往尚合志也<lb/>
　尚合志者明所以遄往之故葢非有上之合志則雖<lb/>
　止而不往亦分之宜矣<lb/>
九二利貞征㐫弗損益之<lb/>
<pb n="8a"/>
　當益上之時有應於上宜速往者也然或因損已而<lb/>
　失已則喪其所以益上之具故利於貞固而征行則<lb/>
　㐫又重曰弗損益之以申其義也或曰初處事始而<lb/>
　曰遄往二當事任而曰征㐫何也曰初不言遄往則<lb/>
　在事外者或不知益上為所當然二不言征㐫則當<lb/>
　事任者或不知損已為所當慎況初言已事遄往而<lb/>
　又曰酌損之則亦不嫌於自失矣征㐫者往而不返<lb/>
　則有㐫葢征與往不同往近而征逺也<lb/>
<pb n="8b"/>
象曰九二利貞中以為志也<lb/>
　中則無不正<lb/>
六三三人行則損一人一人行則得其友<lb/>
　六三一爻最近上體卦之所以為損者也故因成卦<lb/>
　之象而極論損益之道葢三爻而損一爻是三人行<lb/>
　損其一人也一爻損以益上是一人行而得其友也<lb/>
　若多所牽繫而不舍則其得友也必不專矣凡人國<lb/>
　爾則忘其家公爾則失其黨苟私家黨與之是狥則<lb/>
<pb n="9a"/>
　何誠信以事君乎<lb/>
象曰一人行三則疑也<lb/>
　惟二則專一自三以上至於十百皆謂之三也<lb/>
六四損其疾使遄有喜无咎<lb/>
　四居上位受益者也然非自損則不能受益若居大<lb/>
　臣之位則改過不吝從諫弗咈者損其疾之道也先<lb/>
　君子曰下之益我者方遄往我不自損其疾無以勸<lb/>
　彼之來矣故使遄者有喜受益之道也<lb/>
<pb n="9b"/>
象曰損其疾亦可喜也<lb/>
六五或益之十朋之龜弗克違元吉<lb/>
　居上而虚中以受益益之盛者也有徳而受益乃天<lb/>
　之所祐非人力所致故曰或益之言不知其所自來<lb/>
　也如此則鬼神其依龜筮協從故曰十朋之龜弗克<lb/>
　違十朋言衆多也累十朋而不違則其獲神人之助<lb/>
　可知矣吉孰大於是哉<lb/>
象曰六五元吉自上祐也<lb/>
<pb n="10a"/>
　自上祐釋或益之之意天且弗違況於鬼神乎<lb/>
上九弗損益之无咎貞吉利有攸往得臣无家<lb/>
　上九為卦之主受益之極也故極論受益之道而占<lb/>
　辭與卦同葢必損下而後益上則損者至矣烏得益<lb/>
　乎弗損於下而益於上然後謂之大益而无咎可貞<lb/>
　且利有攸往也得臣則益我者大矣然非以之為私<lb/>
　人也故曰无家王者奄有四海而非冨天下得臣无<lb/>
　家之謂也既言弗損益之而占辭外又言此者以見<lb/>
<pb n="10b"/>
　始無求益之心終亦无受益之意而王道始備也<lb/>
象曰弗損益之大得志也<lb/>
䷩<hi>震下巽上</hi>
益利有攸往利渉大川<lb/>
　名義見損卦　　益者進益也求進益之道利有所往<lb/>
　而又利涉大川自一身之長益以至濟人利物之事<lb/>
　未有不以為而得未有不以難而成者<lb/>
彖曰益損上益下民説无疆自上下下其道大光<lb/>
<pb n="11a"/>
　損上益下者必貴於自上而下下言澤必下䆒也民<lb/>
　説无疆則王道大光矣所以名益<lb/>
利有攸往中正有慶利渉大川木道乃行<lb/>
　中正指九五六二木道謂震巽有中正之徳則往而<lb/>
　有慶矣又有濟險之材則雖渉危難而有功矣<lb/>
益動而巽日進无疆天施地生其益无方凡益之道與<lb/>
時偕行<lb/>
　為學之道志氣奮發而有沉潛之功以濟之則心與<lb/>
<pb n="11b"/>
　理互相發其進无疆矣地承天之施天資地以生則<lb/>
　其益无方矣此皆氣候之自然不待助長而自至故<lb/>
　曰凡益之道與時偕行<lb/>
象曰風雷益君子以見善則遷有過則改<lb/>
　雷發動其陽氣故有遷善之義風消散其隂氣故有<lb/>
　改過之義<lb/>
初九利用為大作元吉无咎<lb/>
　以益下名卦是初卦之主也居下受益必其才徳有<lb/>
<pb n="12a"/>
　過人者故居上者利用之以為大作然居下而當厚<lb/>
　責能致元吉乃可免咎耳二之王用四之利用文意<lb/>
　皆同也<lb/>
象曰元吉无咎下不厚事也<lb/>
　居下而受上恩禮為厚下不厚事者言不可徒然受<lb/>
　之而無所報稱<lb/>
六二或益之十朋之龜弗克違永貞吉王用享于帝吉<lb/>
　有虚中之徳當受益之時其辭與損五同然居下位<lb/>
<pb n="12b"/>
　故以永貞為戒有此之徳王者用之以享于帝則其<lb/>
　吉又非一人之私也葢因其為神所依知其為帝所<lb/>
　眷亦與損象上祐之意同以在下故曰王用也<lb/>
象曰或益之自外來也<lb/>
　自外來以别於自上祐然皆以見非人力而自致之<lb/>
　意<lb/>
六三益之用㐫事无咎有孚中行告公用圭<lb/>
　㐫事之來所以增益於人三以多㐫之位當之應其<lb/>
<pb n="13a"/>
　義矣故曰无咎内積孚誠外循中道所以處㐫事而<lb/>
　受益之道也又當致敬以禀命於上則誠無不格書<lb/>
　曰禹錫元圭告厥成功<lb/>
象曰益用㐫事固有之也<lb/>
　與无妄四爻同皆固守而安焉之意<lb/>
六四中行告公從利用為依遷國<lb/>
　卦之為益下者以四也然居人臣之位義無專主必<lb/>
　凡事循於中道以禀命而見從則上孚而下信之雖<lb/>
<pb n="13b"/>
　遷國以益民其事甚大且依之以濟矣<lb/>
象曰告公從以益志也<lb/>
　以益為志故能孚於上下<lb/>
九五有孚惠心勿問元吉有孚惠我徳<lb/>
　五居尊位益下之主也故言益下之道但能有信實<lb/>
　惠下之心則下之應否不必問之乃得元吉然誠感<lb/>
　誠應故下亦必有實心而惠我之徳也<lb/>
象曰有孚惠心勿問之矣惠我徳大得志也<lb/>
<pb n="14a"/>
　爻辭勿問意若元吉之不待問者故釋之曰勿問之<lb/>
　矣與无妄勿藥同<lb/>
上九莫益之或擊之立心勿恒㐫<lb/>
　上九居上以益下者然過尊位而處髙亢無益下之<lb/>
　象但為受損之極之象而已立心勿恒言其亢也<lb/>
象曰莫益之偏辭也或擊之自外來也<lb/>
䷪<hi>乾下兌上</hi>
夬揚於王庭孚號有厲告自邑不利即戎利有攸往<lb/>
<pb n="14b"/>
　夬者決也決者如水之漂物其勢盛大而不可禦以<lb/>
　五陽去一隂勢不可禦故曰決也又其象澤上於天<lb/>
　巨浸浩瀚至於連天則必決之勢矣皆夬之義也<lb/>
　揚於王庭欲決之而名義之正也孚號者盡誠呼號<lb/>
　有厲者言呼號之際心懐危厲方決之而戒備之宻<lb/>
　也既決之後又必勤於自治務為徳化使根本固而<lb/>
　疑貳消然後利有所往而正道日行正氣日盛矣<lb/>
彖曰夬決也剛決柔也健而説決而和<lb/>
<pb n="15a"/>
　剛決柔釋卦名健而説決而和者言卦之善以起釋<lb/>
　辭之意健故能決説故能和自揚庭孚號以下皆所<lb/>
　謂決而和也<lb/>
掦于王庭柔乘五剛也孚號有厲其危乃光也告自邑<lb/>
不利即戎所尚乃窮也利有攸往剛長乃終也<lb/>
　柔乘五剛其迹著矣故當揚于王庭非未形之惡可<lb/>
　以黙消者比也盡誠孚號而存危厲之心則一於敬<lb/>
　懼而其道益光明矣不自治而尚武則有時而窮剛<lb/>
<pb n="15b"/>
　長乃終言湏至陽剛長極無復隂柔乃可終耳<lb/>
象曰澤上於天夬君子以施禄及下居徳則忌<lb/>
　位不期驕禄不期侈皆潰決之勢也施禄及下所以<lb/>
　發財敬忌居徳所以持身皆防其潰決之道<lb/>
初九壯于前趾往不勝為咎<lb/>
　去隂尚逺未可決之時也一陽在下未能決之勢也<lb/>
　而初有壯趾之象故嚴為之戒前者前進也<lb/>
象曰不勝而往咎也<lb/>
<pb n="16a"/>
九二惕號莫夜有戎勿恤<lb/>
　二亦去隂尚逺然有剛中之徳能憂惕呼號以豫為<lb/>
　戒備卦之所謂孚號有厲者也人之防冦戎者多懈<lb/>
　於暮夜能惕號於暮夜則雖有戎亦可無憂矣<lb/>
象曰有戎勿恤得中道也<lb/>
　不用其壯不忘其備此所謂中道<lb/>
九三壯于頄有㐫君子夬夬獨行遇雨若濡有愠无咎<lb/>
　三與上相應者也三以過剛當夬之時故與之為敵<lb/>
<pb n="16b"/>
　而用壯又因相應而有所濡也故益不勝其憤憤之<lb/>
　心而至剛壯見於靣目也決之道貴和壯于頄則有<lb/>
　㐫矣故聖人解之曰君子但能存其必決之志則雖<lb/>
　踪跡若為所染如獨行而遇雨見濡而可愠終必无<lb/>
　咎也何必逞一決之氣以避一日之嫌乎三應上五<lb/>
　近上故皆重言夬夬<lb/>
象曰君子夬夬終无咎也<lb/>
九四臀无膚其行次且牽羊悔亡聞言不信<lb/>
<pb n="17a"/>
　四與隂同體而相背有臀之象焉相背則雖近而勢<lb/>
　尚隔也且可以坐待而不能安如臀之无膚不坐而<lb/>
　行又不進也當此之際惟無急於前進而自制其剛<lb/>
　壯則得所處之義矣牽制也羊剛壯之物也葢位近<lb/>
　則義所當為勢隔則幾所當審而又恐當此時位者<lb/>
　聞言之不信也或曰易之卦爻皆占戒者之辭也獨<lb/>
　於此爻恐其不信何也曰當夬之時名義正事勢順<lb/>
　鮮能審已從容以合於所處之道者故聞言不信莫<lb/>
<pb n="17b"/>
　此為甚也此占外之餘意葢丁寜深切之至而反若<lb/>
　緩其辭者<lb/>
象曰其行次且位不當也聞言不信聰不明也<lb/>
　未當決隂之位而又不能自止所以其行次且<lb/>
九五莧陸夬夬中行无咎<lb/>
　五近於上而同説體感於隂者也近隂而受其感雖<lb/>
　以剛健之質亦不能不消蝕也故其象為莧陸其占<lb/>
　必能夬之又夬而又以中道自治乃无咎也葢決小<lb/>
<pb n="18a"/>
　人於外者必反而自修於身苟治已不嚴失乎中道<lb/>
　雖夬之又夬而其終豈可保乎<lb/>
象曰中行无咎中未光也<lb/>
　言所以必中行乃无咎者由其感於隂邪而中未光<lb/>
　故必反身脩徳尚乎中行正其本之要也<lb/>
上六无號終有㐫<lb/>
　陽雖盛而隂雖衰然警戒之心不可忘也故卦辭曰<lb/>
　孚號二之爻辭曰惕號此處決之道也至於上六隂<lb/>
<pb n="18b"/>
　既窮矣然當此之時猶未可忘戒懼苟以為隂既盡<lb/>
　而无呼號之備則其終必有㐫葢慮怠於所安而患<lb/>
　生於所忽故亂本猶在則能復萌害氣雖䆒而能復<lb/>
　生古之人有去小人而不盡者王允五王是也有以<lb/>
　外寜致内憂者唐憲宗荘宗是也<lb/>
象曰无號之㐫終不可長也<lb/>
䷫<hi>巽下乾上</hi>
姤女壯勿用取女<lb/>
<pb n="19a"/>
　隂陽相遇理之常也然必陽先於隂乃得倡和之義<lb/>
　此卦以一隂為主而遇五陽則非剛之遇柔而柔之<lb/>
　遇剛也又其象天下有風凡隂聚之陽必散之天下<lb/>
　有風隂始遇也故為姤　以隂先倡而與陽遇其女<lb/>
　壯矣以順為正者婦道也女而壯豈可取乎故其占<lb/>
　勿用取女也<lb/>
彖曰姤遇也柔遇剛也勿用取女不可與長也<lb/>
　先儒説一隂始生便是女壯似失卦意葢主於隂先<lb/>
<pb n="19b"/>
　倡陽以為女壯故不曰剛遇柔而曰柔遇剛也柔遇<lb/>
　剛乃女之壯故女壯不復釋<lb/>
天地相遇品物咸章也剛遇中正天下大行也姤之時<lb/>
義大矣哉<lb/>
　獨陽不生獨天不生陽必有隂理之常也故天氣與<lb/>
　地氣相接然後品物章陽剛之類際㑹中正之君然<lb/>
　後天下治是遇之不可無也然如此卦之以柔遇剛<lb/>
　則始不正而終有敝矣此遇之時義所以為大而朱<lb/>
<pb n="20a"/>
　子謂幾微之際聖人所謹也<lb/>
象曰天下有風姤后以施命誥四方<lb/>
　風非隂氣散隂氣者也以其所散者隂氣故亦以風<lb/>
　為隂氣而因風可以驗隂氣之至也施命與巽之申<lb/>
　命相類皆取風之號令又微隂潜伏則貴有以振動<lb/>
　發散之也<lb/>
初六繫于金柅貞吉有攸往見㐫羸豕孚蹢躅<lb/>
　程子曰止之以金柅而又繫之固止之使不得進則<lb/>
<pb n="20b"/>
　吉<lb/>
象曰繫于金柅柔道牽也<lb/>
　謂柔道有所牽制而不敢進<lb/>
九二包有魚无咎不利賔<lb/>
　卦之諸爻每言包者包容也制也容之故能制之其<lb/>
　義一也二以剛中而遇初隂能制而伏之故曰包有<lb/>
　魚不利賔者隂之義不可顯於衆牝雞司晨小人預<lb/>
　政皆及賔之謂也制隂者不可不知斯義<lb/>
<pb n="21a"/>
象曰包有魚義不及賔也<lb/>
九三臀无膚其行次且厲无大咎<lb/>
　三與初同體而相背又居巽股之上正臀之象不與<lb/>
　隂遇又不能自止故亦為臀无膚其行次且當遇之<lb/>
　時獨行無遇則亦危矣然無隂之遇則亦不受隂之<lb/>
　害所以无大咎也<lb/>
象曰其行次且行未牽也<lb/>
　未牽者病其次且欲進而不能自牽制與夬四牽羊<lb/>
<pb n="21b"/>
　之戒相發<lb/>
九四包无魚起㐫<lb/>
　四與初應卦之所謂取女者也初為卦主而四應之<lb/>
　乃女壯而先陽者四又烏能制之乎故曰包无魚言<lb/>
　不能制之也初曰見㐫四曰起㐫謂非顯然之㐫也<lb/>
　㐫由此見而由此起耳<lb/>
象曰无魚之㐫逺民也<lb/>
　民亦隂類其不能包而制之者由其不能親而安之<lb/>
<pb n="22a"/>
　也書曰民可近不可下此之謂也<lb/>
九五以杞包𤓰含章有隕自天<lb/>
　五為羣陽之主雖不與隂遇而有制隂之責故其象<lb/>
　為以杞包𤓰葢其髙大既足以容而其堅實又足以<lb/>
　乆使𤓰雖延蔓而不可干雖甘羙而不可入則包之<lb/>
　之道盡矣雖然隂道方壯未可以力争也故必含晦<lb/>
　章羙不自發露則天時之至彼自隕落此制隂之道<lb/>
　也<lb/>
<pb n="22b"/>
象曰九五含章中正也有隕自天志不舍命也<lb/>
　言我雖含章而其脩徳俟命無時不以回天為至也<lb/>
上九姤其角吝无咎<lb/>
　與隂絶逺姤角之象也無所遇故吝亦无隂之害故<lb/>
　无咎與九三之義同然辭殺於三者上在事外三則<lb/>
　與隂同體相近故猶危其辭也<lb/>
象曰姤其角上窮吝也<lb/>
䷬<hi>坤下兌上</hi>
<pb n="23a"/>
萃亨王假有廟利見大人亨利貞用大牲吉利有攸往<lb/>
　萃與比相近然水流而澤止流必有所歸歸必㑹於<lb/>
　一比之象也止而滿者其勢則聚萃之象也又比惟<lb/>
　九五一陽亦統於一之象萃則四五二陽亦轉相聚<lb/>
　之象　凡物畜聚則必通是萃有亨之義也王者之<lb/>
　聚莫大乎感格於神明故曰王假有廟凡人之聚莫<lb/>
　大乎親比於君子故曰利見大人亨利貞者承利見<lb/>
　大人為義葢見大人固有亨道然其聚也尤當以正<lb/>
<pb n="23b"/>
　乃無失已之嫌而不為徳位君子之所棄也用大牲<lb/>
　亦所以求聚於神有攸往亦所以求聚於人此兩句<lb/>
　又廣言之<lb/>
彖曰萃聚也順以説剛中而應故聚也王假有廟致孝<lb/>
享也利見大人亨聚以止也用大牲吉利有攸往順天<lb/>
命也<lb/>
　名義在大象其徳體非正釋則以故字别之順天命<lb/>
　者致其隆敬則神明聚往而求之則人物聚皆天理<lb/>
<pb n="24a"/>
　之自然而我順之爾<lb/>
觀其所聚而天地萬物之情可見矣<lb/>
　苟與其情相違則必離而去之故觀其所聚則情可<lb/>
　見<lb/>
象曰澤上於地萃君子以除戎器戒不虞<lb/>
　建萬國親諸侯者比而有以聮屬之也除戎器戒不<lb/>
　虞者聚而有以防制之也非聨屬則不能以終合無<lb/>
　防制則不可以終聚<lb/>
<pb n="24b"/>
初六有孚不終乃亂乃萃若號一握為笑勿恤往无咎<lb/>
　爻義與比之初六相似比萃之初居下處微其情未<lb/>
　能上逹故必積其孚誠致其專一若有孚而不能終<lb/>
　則必至於亂所萃矣上乃字虚字也下乃字猶汝也<lb/>
　文意與而康而色同凡易中號笑兩字每相對同人<lb/>
　之五旅之上是也握者所以轉移之機也言惟積誠<lb/>
　之極至於號咷則一轉移之間將變而為笑樂即同<lb/>
　人所謂先號咷而後笑也凡上下親疎至於離異不<lb/>
<pb n="25a"/>
　能相同相萃者惟哀誠懇切庶幾有所感動故此卦<lb/>
　之爻尤多言孚號嗟如及齎咨涕洟之類往者往而<lb/>
　求其所當萃者也<lb/>
象曰乃亂乃萃其志亂也<lb/>
　有孚不終則是其志亂也<lb/>
六二引吉无咎孚乃利用禴<lb/>
　九五萃之主而二應之是上有引援者也二者中正<lb/>
　之徳當萃之時有利見大人之義故不以引援為嫌<lb/>
<pb n="25b"/>
　而吉且无咎又戒以孚乃利用禴者葢下之萃於上<lb/>
　如人之萃於神内有孚誠則可以質素自薦矣或曰<lb/>
　卦用大牲而爻利用禴何也曰用大牲敬之盛也用<lb/>
　禴誠之專也二居下位貴以素誠獲上萃升之義同<lb/>
　也<lb/>
象曰引吉无咎中未變也<lb/>
　以嫌於援引故言其中之不變與比二不自失同<lb/>
六三萃如嗟如无攸利往无咎小吝<lb/>
<pb n="26a"/>
　卦惟二陽為萃之主而初二應之三無所應故萃如<lb/>
　而嗟如无所利也然承比之間有相從之義其以異<lb/>
　體相從者隨之三四是也三與四比則可以往而求<lb/>
　萃矣葢當萃之時利有攸往故其往為无咎與初六<lb/>
　同然非正應也故不免於小吝<lb/>
象曰往无咎上巽也<lb/>
　上巽者明為巽入於四<lb/>
九四大吉无咎<lb/>
<pb n="26b"/>
　九五萃之主而四輔之以大臣當天下之萃危疑之<lb/>
　地也故必大吉然後无咎其義與益之初九同<lb/>
象曰大吉无咎位不當也<lb/>
　惟當尊位者宜萃天下四不當其位而又有萃天下<lb/>
　之責非處之盡善能无咎乎<lb/>
九五萃有位无咎匪孚元永貞悔亡<lb/>
　若尊萃下當萃之時可以无咎然徒以位萃天下非<lb/>
　所以孚信天下也必大能永其貞固之徳則上以誠<lb/>
<pb n="27a"/>
　感下以誠應而悔亡矣比萃之義相似故元永貞之<lb/>
　辭同<lb/>
象曰萃有位志未光也<lb/>
　徒以位為萃未必其心之光明見信於天下也故必<lb/>
　有元永貞之徳而後其志光矣<lb/>
上六齎咨涕洟无咎<lb/>
　居卦外而無應無萃者也然萃有利見大人之義而<lb/>
　上近九五與蹇之上六同苟能不安於上而齎咨涕<lb/>
<pb n="27b"/>
　洟以致其誠則亦可以得所萃而无咎不如蹇上之<lb/>
　吉亦不如比上之凶者無蹇往來之義亦無比後夫<lb/>
　之象也　易象言見大人者五除升卦外餘則皆以<lb/>
　九五當之也二應而四承之皆吉若上雖比近而與<lb/>
　二四異矣或以時義相從然惟隂能從陽陽則不能<lb/>
　也故蹇萃皆有從五之義而訟巽則否<lb/>
象曰齎咨涕洟未安上也<lb/>
䷭<hi>巽下坤上</hi>
<pb n="28a"/>
升元亨用見大人勿恤南征吉<lb/>
　地中生木氣之方至日夜而長升之義也故名升<lb/>
　升則賢人君子得時登進之象也故其占為元亨而<lb/>
　用以見大人則無憂南征則吉也案卦下直言元亨<lb/>
　而無利貞之辭者三大有升鼎也皆自賢人取義聖<lb/>
　人之情見乎辭矣然大有鼎皆無他辭升則申以吉<lb/>
　利之占葢大有者能有賢也鼎者能養賢也皆主於<lb/>
　在上者而言則亨莫大焉故言元亨其辭已足升之<lb/>
<pb n="28b"/>
　義兼乎在下者故言元亨又言其見大人之喜南征<lb/>
　之吉也　訟蹇萃巽之彖皆曰利見大人此曰用見<lb/>
　大人者四卦之大人皆以九五當之故曰利者有大<lb/>
　人於此而利見之也升則卦無九五其六五之升階<lb/>
　與晋之六五同皆謂升進之人耳故不曰利而曰用<lb/>
　言用此人以見大人也隨之上益之二卦之四爻所<lb/>
　謂王用者皆此義<lb/>
彖曰柔以時升巽而順剛中而應是以大亨<lb/>
<pb n="29a"/>
　柔以時升㨿卦柔得上位而言與巽順剛應俱釋元<lb/>
　亨之義他卦亦有如此者必起以卦名而連亨字此<lb/>
　則上以時升為文而下結以大亨又一例也或疑二<lb/>
　陽居下勢必上進彖傳不取陽升而取隂升何也曰<lb/>
　凡升晋之道皆以柔静順正為善故兩卦皆取柔進<lb/>
　為義而柔爻皆吉漸之義亦然<lb/>
用見大人勿恤有慶也南征吉志行也<lb/>
象曰地中生木升君子以順徳積小以髙大<lb/>
<pb n="29b"/>
　慎徳則積小而髙大矣<lb/>
初六允升大吉<lb/>
　柔以時升雖主坤之三隂然巽一隂始生於下則升<lb/>
　之始也象以地中生木則初木之根也其義最善故<lb/>
　其辭獨於諸爻為大吉允升者為上所信而升也晋<lb/>
　至三而後衆允且僅曰悔亡此則方初而曰允升大<lb/>
　吉者晋三之允在下三隂升初之允在上三隂也故<lb/>
　晋三之傳曰志上行而此爻之傳曰上合志<lb/>
<pb n="30a"/>
象曰允升大吉上合志也<lb/>
九二孚乃利用禴无咎<lb/>
　有應於上與萃二同故其辭亦同然此不言引者剛<lb/>
　柔之義也二五之應甚多獨於兩卦言之者升聚之<lb/>
　際必盡其誠信也升之陽爻非時物也以其剛中而<lb/>
　應故无咎<lb/>
象曰九二之孚有喜也<lb/>
九三升虚邑<lb/>
<pb n="30b"/>
　過剛居下之上當升之時直進而無所疑升虚邑之<lb/>
　象也然則其義善乎曰或躍在淵進无咎也進而无<lb/>
　所疑其可乎比之升山升階之漸而順其義不同明<lb/>
　矣故諸爻皆有吉利之辭而三獨否以當升之時也<lb/>
　故亦不言㐫咎<lb/>
象曰升虚邑无所疑也<lb/>
六四王用亨于岐山吉无咎<lb/>
　以柔正居上體之初升之最順而善者人有此徳乃<lb/>
<pb n="31a"/>
　神明所登進所謂雖欲勿用山川其舍諸者故王者<lb/>
　當用之以亨于岐山乃為順事鬼神之道也不曰西<lb/>
　山者卦有南征之義不欲錯其文也不曰亨于帝者<lb/>
　言亨干岐山則為神明所亨可知矣彼因上有朋龜<lb/>
　弗違之辭龜亦神也故復推之於帝不欲以山川與<lb/>
　龜筮相複也<lb/>
象曰王用亨于岐山順事也<lb/>
六五貞吉升階<lb/>
<pb n="31b"/>
　五位升之極髙者也非中順之徳莫能致此故言但<lb/>
　當守其貞固則吉而又當於升進之極不忘退譲如<lb/>
　升階然則善也階者一蹴而升堂升之易者也然雍<lb/>
　容揖遜三譲而登君子當升之際始終於禮義固如<lb/>
　此也<lb/>
象曰貞吉升階大得志也<lb/>
上六㝠升利于不息之貞<lb/>
　以柔居升之極故為㝠升凡升晋之道不可極也極<lb/>
<pb n="32a"/>
　則知進而不知退悔厲難免矣晋之上剛故亢而有<lb/>
　角之象升之上柔故溺而有㝠之象然時位有適當<lb/>
　者豈可無處之之道故當晋極者惟自治其私而已<lb/>
　當升極者惟固守其正而已自治守正則髙而不危<lb/>
　滿而不覆保終之道莫過於此<lb/>
象曰㝠升在上消不富也<lb/>
　消不富言上六以柔居柔故雖㝠升在上而能自消<lb/>
　損不至盈滿晋上之伐邑亦以其有剛徳故也<lb/>
<pb n="32b"/>
䷮<hi>坎下兌上</hi>
困亨貞大人吉无咎有言不信<lb/>
　以二體言坎剛為兑柔所掩以六爻言四五為上六<lb/>
　所揜九二為六三所揜剛揜於柔困之義也惟隨卦<lb/>
　與此相似然此卦初爻亦隂則見陽居其中而上下<lb/>
　俱為隂揜之象故為困又澤上水下水不能出澤是<lb/>
　水之涸也亦困之義　君子因困而心能通則終必<lb/>
　通矣故困有亨義要在守其正固而惟大人處之則<lb/>
<pb n="33a"/>
　吉而无咎也黙者處困之道故又戒以有言不信<lb/>
象曰困剛揜也<lb/>
險以説困而不失其所亨其惟君子乎<lb/>
　險以説者非險而説也因習險而有得於心故曰險<lb/>
　以説凡困極固有致亨之道然惟習險有得乃不失<lb/>
　其所以亨也<lb/>
貞大人吉以剛中也有言不信尚口乃窮也<lb/>
　剛中謂二五尚口乃窮謂兑體居上剛中則守固而<lb/>
<pb n="33b"/>
　處順尚口則失處之之道而所守奪矣<lb/>
象曰澤无水困君子以致命遂志<lb/>
　致命者委之於命不以夷險貳其心體習坎之象也<lb/>
　遂志者必心安而理得體兑説之象也<lb/>
初六臀困于株木入于幽谷三嵗不覿<lb/>
　卦以剛揜為義則惟剛者為能處困柔者不能也又<lb/>
　惟君子之困為時之窮小人則往往自取之而已此<lb/>
　爻隂柔居下當困之時故有困于株木入于幽谷之<lb/>
<pb n="34a"/>
　象葢塞而不知其所以通昬而不求其所以明有日<lb/>
　就於昬塞而已矣<lb/>
象曰入于幽谷幽不明也<lb/>
九二困于酒食朱紱方來利用亨祀征㐫无咎<lb/>
　三陽卦之所為困也而皆取飲食車服之象者貧賤<lb/>
　患難不足以困君子進退牽係道閉行塞乃君子之<lb/>
　困也二居下體困之初也故其象為困于酒食而朱<lb/>
　紱且方來當此之時辭避不能惟有用此飲食朱紱<lb/>
<pb n="34b"/>
　以承亨祀如人臣既受爵禄乃不以自奉而以之竭<lb/>
　其精誠感格於上則雖當困之時征行必㐫而於義<lb/>
　為无咎矣<lb/>
象曰困于酒食中有慶也<lb/>
　以其有中徳故无咎而有慶<lb/>
六三困于石據于蒺藜入于其宫不見其妻㐫<lb/>
　不中不正以處險極而乘二剛進退皆困至於無所<lb/>
　歸宿凡皆自取之耳卦之三隂皆困此爻又所謂行<lb/>
<pb n="35a"/>
　險以徼幸者故其困獨甚<lb/>
象曰據于蒺藜乘剛也入于其宫不見其妻不祥也<lb/>
　進困于石者取險極之象也義明故不釋退㨿于蒺<lb/>
　藜則取乘剛之象<lb/>
九四來徐徐困于金車吝有終<lb/>
　四以陽在上位當困之時是雖無意於來而已被招<lb/>
　致來徐徐困于金車之象也古者車服以庸四位愈<lb/>
　髙而居坎體車輸之上故取此象困而居位故吝上<lb/>
<pb n="35b"/>
　與九五合徳故有終<lb/>
象曰來徐徐志在下也雖不當位有與也<lb/>
　志在下者當困之時賢人君子皆思隱於下位不得<lb/>
　已而來故徐徐也不當位謂當困而在上位有與謂<lb/>
　承五<lb/>
九五劓刖困于赤紱乃徐有説利用祭祀<lb/>
　五為陽困之極至於遭受傷害而羈束愈深劓刖困<lb/>
　于赤紱之象也然致命遂志不可以不寛裕其心故<lb/>
<pb n="36a"/>
　惟徐則有説而且積其精誠以求感格則處之之道<lb/>
　盡矣用亦謂用此赤紱二曰朱紱曰亨祀五曰赤紱<lb/>
　曰祭祀尊卑之詞其義一也<lb/>
象曰劓刖志未得也乃徐有説以中直也利用祭祀受<lb/>
福也<lb/>
　有中徳故中直中直則自反而縮困而心亨矣祭祀<lb/>
　誠則受福<lb/>
上六困于葛藟于臲卼曰動悔有悔征吉<lb/>
<pb n="36b"/>
　隂柔居困之極繳繞而不自止危動而不自安其困<lb/>
　也亦自取之也苟能自思曰吾動皆悔矣由是惕然<lb/>
　而有悔焉離而去之勿復牽繫以自困則吉之道也<lb/>
　此爻所以有葛藟之象者為兑之主尚口者也所以<lb/>
　開其吉之門者處困莫善於説也<lb/>
象曰困于葛藟未當也動悔有悔吉行也<lb/>
　未當者處困之道未當也動悔有悔所以吉者以其<lb/>
　行而不居也釋征字之義<lb/>
<pb n="37a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易觀彖卷七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易觀彖卷四</head> <lb/>
    <p>
<pb n="1a"/>
欽定四庫全書<lb/>
　周易觀彖卷四<lb/>
　　　　　　　　　　　　大學士李光地撰<lb/>
　上經四<lb/>
䷐<hi>震下兑上</hi>
隨元亨利貞无咎<lb/>
　卦之上下兩體及兩體之六爻皆以剛而下柔以剛<lb/>
　下柔則是能降尊屈貴忘其賢智以下於人我能隨<lb/>
<pb n="1b"/>
　物物必隨我有隨之義其德内動外説中誠足以動<lb/>
　物而外以和説行之亦隨之義其象澤中有雷以至<lb/>
　剛之性伏於至柔之下皆所以爲隨也○隨之道可<lb/>
　以元亨然必利於貞乃得无咎盖不以正則我之隨<lb/>
　物者必有違道之私物來隨我者未免朋從之感安<lb/>
　能使天下隨之而極大通之善乎或問隨與比同人<lb/>
　之義何異曰比者人來比我也而我徃比人之義次<lb/>
　之同人者人我相同也而我徃同人之義次之隨則<lb/>
<pb n="2a"/>
　主於我徃隨人而人來隨我之義則次之此其所以<lb/>
　異也比言吉不言亨同人曰亨隨曰元亨者深著以<lb/>
　已下人之美<lb/>
彖曰隨剛來而下柔動而説隨<lb/>
大亨貞无咎而天下隨時<lb/>
　時是也隨固大亨然必貞乃无咎而天下皆隨於是<lb/>
　也<lb/>
隨時之義大矣哉<lb/>
<pb n="2b"/>
　當作隨之時義傳經者因上文有隨時而誤爾<lb/>
象曰澤中有雷隨君子以嚮晦入宴息<lb/>
　陽氣歛而藏於澤中陽隨隂也君子嚮晦神隨形息<lb/>
初九官有渝貞吉出門交有功<lb/>
　初剛下於二柔五剛下於上柔此兩爻成卦之主也<lb/>
　又震剛下於兑柔初為震主於義尤重故於此發明<lb/>
　隂陽唱隨之理蓋官者主也陽為主而隂隨之正也<lb/>
　今以剛下柔以陽隨隂則主之道變矣是官有渝也<lb/>
<pb n="3a"/>
　然時義當然隨然後合於義惟所守者正道所從者<lb/>
　正人則無詭隨之失有親而可久無比匪之傷有功<lb/>
　而可大吉而且獲廣交之益矣<lb/>
象曰官有渝從正吉也出門交有功不失也<lb/>
　所從者正則不失己不失人矣故出門交而有功也<lb/>
六二係小子失丈夫<lb/>
　初五既下二上則二上必從而係之時義如此自然<lb/>
　之象也二五正應而係於初自初言之則有善下之<lb/>
<pb n="3b"/>
　美自二言之則失所從之正矣二有中正之德而義<lb/>
　與時遷故其取象如此<lb/>
象曰係小子弗兼與也<lb/>
　義不可兼故係初則失五<lb/>
六三係丈夫失小子隨有求得利居貞<lb/>
　六三一隂去初既逺則不為陽所下而上從於九四<lb/>
　是係丈夫而失小子也以下從上以隂從陽則雖係<lb/>
　之而實隨之四有德位故三有求而必得然與卦以<lb/>
<pb n="4a"/>
　剛下柔之義相反懼有苟合不正之嫌惟以正道自<lb/>
　居則無不利矣<lb/>
象曰係丈夫志舍下也<lb/>
　卦之隂皆下係三獨舍下而從上也<lb/>
九四隨有獲貞凶有孚在道以明何咎<lb/>
　九四一剛無下柔之象惟為三之所係而三實隨之<lb/>
　上得下隨是有獲矣陽為隂隨正也而與卦義相反<lb/>
　是以凶也然使所交孚者一出於道義之正則以我<lb/>
<pb n="4b"/>
　隨物物來隨我皆道之所當然惟以明而行之可以<lb/>
　无咎葢明則察理也辨而知人也審矣○卦惟三四<lb/>
　不正又其相隨也剛上柔下反乎卦義故其占戒如<lb/>
　此然不純為凶咎之爻者以隂隨陽於唱隨之道獨<lb/>
　得其常也故卦惟兩爻言隨餘則陽爻言交言孚隂<lb/>
　爻言係而已盖剛雖下柔而陽無隨隂之義隂為陽<lb/>
　所下又不可以隨陽為言聖人於辭義之間其嚴如<lb/>
　此<lb/>
<pb n="5a"/>
象曰隨有獲其義凶也有孚在道明功也<lb/>
　義謂卦義有孚能在於道者明理知人之功也<lb/>
九五孚于嘉吉<lb/>
　卦以下柔為義五下上六者也又以正中之德而居<lb/>
　尊位義得兼統羣爻非餘爻一唱一隨者比故摠言<lb/>
　其所孚者皆善而占則吉葢兼上六之比六二之應<lb/>
　在其中也<lb/>
象曰孚于嘉吉位正中也<lb/>
<pb n="5b"/>
上六拘係之乃從維之王用亨于西山<lb/>
　上六卦外不與人相隨者也以卦義九五下柔故上<lb/>
　為所拘係而不能去係之不足又從而縶維之葢上<lb/>
　有下賢之君則雖逸遯高舉之士無不為所羅致又<lb/>
　言此義也乃文王之所以亨于西山者也文王求賢<lb/>
　下及兎罝屠釣此神明之所以享而王業之所以興<lb/>
　也<lb/>
象曰拘係之上窮也<lb/>
<pb n="6a"/>
　窮上則有徃而不返之象故必用拘係之<lb/>
䷑<hi>巽下艮上</hi>
蠱元亨利渉大川先甲三日後甲三日<lb/>
　卦之上下兩體及兩體之爻畫皆剛上而柔下有上<lb/>
　下不交之象焉不交則積而至於敝壊矣又其德巽<lb/>
　而止巽者入也凡事能入而察之則必能斷而行之<lb/>
　入焉而止壊之道也其象山下有風山者草木發生<lb/>
　之處其下有風亦零落敝壊之意物壊極則必有事<lb/>
<pb n="6b"/>
　無終壊之理故曰蠱者事也○物壊而事起焉乃元<lb/>
　亨之道盖振敝興壊則易亂而治矣渉大川事之大<lb/>
　者也當蠱之時非厯危險不足以濟也甲者日之始<lb/>
　易壊而治更始之象也先甲三日棄舊以圖新後甲<lb/>
　三日丁寧而不倦<lb/>
彖曰蠱剛上而柔下巽而止蠱<lb/>
蠱元亨而天下治也利渉大川徃有事也先甲三日後<lb/>
甲三日終則有始天行也<lb/>
<pb n="7a"/>
　蠱壊也壊則前之終蠱有事也有事則後之始終則<lb/>
　有始釋甲字之意也為前之終故當先甲而圖其所<lb/>
　以始為後之始則當後甲而慮其所以終蠱雖有事<lb/>
　之卦然未有不因天時而起事者<lb/>
象曰山下有風蠱君子以振民育德<lb/>
　風雖隂氣然乃隂凝於内陽氣入而散之者也隂氣<lb/>
　盛故物之形必壊陽氣散之故物之氣能滋山下有<lb/>
　風所以為蠱壊之象而又有振動培育之象也振民<lb/>
<pb n="7b"/>
　如風育德如山作新民俗而飬育民德亦先甲後甲<lb/>
　之意<lb/>
初六幹父之蠱有子考无咎厲終吉<lb/>
　諸爻皆言父母者明所以與革不同之理葢雖更始<lb/>
　而其緒有承非全然改革之比故易中更改之卦莫<lb/>
　大乎革其次蠱其次巽玩彖爻象皆可見也處蠱之<lb/>
　初蠱未甚也蠱未甚而有子能幹之則親過未彰而<lb/>
　考亦不至於有咎矣幹蠱非易卑而居初尤其難者<lb/>
<pb n="8a"/>
　然為之豫而處之善故雖危而終吉○凡事親之道<lb/>
　有隐無犯而幾諫不違故當以剛柔並濟爲善初以<lb/>
　柔居剛能幹蠱若一於剛則激一於柔則廢諸爻之<lb/>
　義以此推之<lb/>
象曰幹父之蠱意承考也<lb/>
　言不襲父之事而善繼父之志此考之所以无咎也<lb/>
九二幹母之蠱不可貞<lb/>
　以陽上應於隂有幹母之蠱之象喻母於道視父尤<lb/>
<pb n="8b"/>
　難故不可一於貞固巽順以入之然後可以孚格九<lb/>
　二居柔得中故因爻德以設戒也<lb/>
象曰幹母之蠱得中道也<lb/>
九三幹父之蠱小有悔无大咎<lb/>
　過剛則有傷恩之事能无悔乎然時當幹蠱故无大<lb/>
　咎也<lb/>
象曰幹父之蠱終无咎也<lb/>
六四裕父之蠱徃見吝<lb/>
<pb n="9a"/>
　裕者寛緩之意三以剛居剛是幹之而過於果决四<lb/>
　以柔居柔是裕之而失於優㳺然裕之則蠱日深矣<lb/>
　故三小有悔而四以裕而徃必見吝也<lb/>
象曰裕父之蠱徃未得也<lb/>
六五幹父之蠱用譽<lb/>
　治蠱至此而成矣而五以柔中之德居之幹蠱而以<lb/>
　譽聞者也或曰幹蠱而用譽如顯親之過何曰吾不<lb/>
　失德則親之德不失矣吾之譽即親之譽也<lb/>
<pb n="9b"/>
象曰幹父用譽承以德也<lb/>
　不承以事而承以德所以爲孝<lb/>
上九不事王侯高尚其事<lb/>
　上無所承無復父母之象又在事之外無事者也故<lb/>
　其象爲不事王侯然當蠱之時莫不有事不事王侯<lb/>
　則其行彌高而義彌尚矣<lb/>
象曰不事王侯志可則也<lb/>
　人知以事為事而不知以志為事蠱在事者以事幹<lb/>
<pb n="10a"/>
　之也蠱在人心非事之所能幹也以志為事者豈不<lb/>
　謂之高尚其事乎○父母尊者也故下卦則取諸所<lb/>
　應上卦則取諸所承凡以隂遇隂以陽遇陽及以隂<lb/>
　遇陽皆曰父無嫌於稱父也獨以陽遇隂則曰母不<lb/>
　可以稱父也上雖無復父母之象然不可言不事父<lb/>
　母故曰不事王侯也易於上下之位隂陽之分義理<lb/>
　倫常之間其稱名之必謹有如此者<lb/>
䷒<hi>兑下坤上</hi>
<pb n="10b"/>
臨元亨利貞至于八月有凶<lb/>
　凡物中則滿而向衰及過中則己衰矣故惟二陽之<lb/>
　卦居内爲主而勢盛大爲主則物從之盛大則物下<lb/>
　之臨之義也其象澤上有地地澤之情相親而高下<lb/>
　有等又臨下者常存畏懼詩所謂如臨深淵是也故<lb/>
　爲臨或曰臨主於上臨下二陽居下何以為臨曰觀<lb/>
　之義主乎君者也臨之義不專主乎君者也二陽浸<lb/>
　長理足以服從於物凡有臨人之責者皆可以當之<lb/>
<pb n="11a"/>
　也○陽剛盛大則有大通之理而宜於正若其不正<lb/>
　則不合於天道雖君子而有恃勢之心亦德之衰也<lb/>
　故又言至於八月有凶以見盛大之勢不可恃如此<lb/>
　八月七日之説以卦氣推者多鑿葢隂窮於六而進<lb/>
　則少陽生於七陽窮於九而退則少隂生於八七八<lb/>
　者隂陽始生之數也陽則曰日隂則曰月<lb/>
彖曰臨剛浸而長説而順剛中而應大亨以正天之道<lb/>
也<lb/>
<pb n="11b"/>
　卦所以為臨剛浸而長也如此則應再著臨字如蒙<lb/>
　卦之例不然亦應著也字如履卦之例而與下文不<lb/>
　復離别者葢根釋名之義兼以釋辭如後復无妄諸<lb/>
　卦彖傳皆此例也剛長所以亨也説順剛中所謂正<lb/>
　也當浸長之時體和説而行順道剛而得中以應於<lb/>
　物如此然後爲大亨而能以正合乎天道也<lb/>
至于八月有凶消不乆也<lb/>
象曰澤上於地臨君子以教思无窮容保民无疆<lb/>
<pb n="12a"/>
　臨人如此則不以盛大之勢而以久大之德勢有時<lb/>
　而消德無時而盡也<lb/>
初九咸臨貞吉<lb/>
　咸有周遍之義又有感通之義葢無心之感無不周<lb/>
　遍故二義一也初剛而正是能以德感物而爲臨者<lb/>
　得臨之正矣故臨人者如是則吉<lb/>
象曰咸臨貞吉志行正也<lb/>
　凡初爻多言志行正者在事之初觀其所志<lb/>
<pb n="12b"/>
九二咸臨吉无不利<lb/>
　二正當浸長之位且剛中而應則正不必言矣故亦<lb/>
　曰咸臨而其占吉无不利<lb/>
象曰咸臨吉无不利未順命也<lb/>
　臨之盛大天之命也君子但知大亨以正之爲天道<lb/>
　不知浸長之為天命也順乎道則有无窮无疆之業<lb/>
　順乎命而消不久矣是故君子未順命也<lb/>
六三甘臨无攸利既憂之无咎<lb/>
<pb n="13a"/>
　臨雖盛大然消亦不久可憂而不可甘也三不中正<lb/>
　為説之主居下之上以勢臨物而以為甘失臨之道<lb/>
　者也何利之有然甘苦之介一念之間故苟能知憂<lb/>
　懼則必不以臨為甘而咎可免矣此卦以説順為善<lb/>
　爻德非純凶故又發此義<lb/>
象曰甘臨位不當也既憂之咎不長也<lb/>
六四至臨无咎<lb/>
　凡臨物者以切近而能周至故臨有逼義四以柔正<lb/>
<pb n="13b"/>
　與下體相切近臨之周至者也以非卦主又非尊位<lb/>
　故僅曰无咎<lb/>
象曰至臨无咎位當也<lb/>
　三四皆臨人之位而其德有當不當<lb/>
六五知臨大君之宜吉<lb/>
　六五虚中有知之象居上之道莫大乎知知則明理<lb/>
　知人而所行無不當矣所謂聰明睿知足以有臨故<lb/>
　其占如此則吉<lb/>
<pb n="14a"/>
象曰大君之宜行中之謂也<lb/>
　以其中而有知之羙則是所行皆中故謂之大君之<lb/>
　宜也<lb/>
上六敦臨吉无咎<lb/>
　坤體至厚居臨之終敦厚於臨者也臨之道有終為<lb/>
　難非厚德以行乆道不能吉且无咎凡言吉无咎者<lb/>
　皆吉而後得无咎也<lb/>
象曰敦臨之吉志在内也<lb/>
<pb n="14b"/>
　因上居事外而發明之言敦厚於臨乃心存天下非<lb/>
　在事外者也○或疑觀以二陽為主則觀於人者此<lb/>
　二爻而已餘皆觀人者也臨亦以二陽為主而六爻<lb/>
　皆有臨人之義何也曰觀之陽在上上爲下觀其義<lb/>
　正矣又觀人觀於人皆必有道焉故因卦位而兩備<lb/>
　其辭也臨陽在下卦雖取臨物為義而撰德於爻者<lb/>
　不可以上位為所臨之人又道專在臨人臨於人者<lb/>
　訓戒所不及也故但以卦義統之而不以主爻為分<lb/>
<pb n="15a"/>
　别<lb/>
䷓<hi>坤下巽上</hi>
觀盥而不薦有孚顒若<lb/>
　二陽在上四隂在下陽為隂觀以重畫之卦論之有<lb/>
　艮門闕之象古人門闕謂之觀取其為人所觀所謂<lb/>
　兩觀者也此取下觀上為義也其象風行地上有風<lb/>
　化萬物廵厯而振動之之象又取上觀下爲義也然<lb/>
　上而觀下則下愈得所觀矣是以名觀○下之觀上<lb/>
<pb n="15b"/>
　理也然必有為觀之德然後可以稱觀之義凡祭祀<lb/>
　盥手而未薦之初孚誠内存顒然可仰聖人之心齋<lb/>
　戒於密未動而敬至於誠中形外此爲觀之德也故<lb/>
　舉祭時一端言之<lb/>
彖曰大觀在上順而巽中正以觀天下觀盥而不薦有<lb/>
孚顒若下觀而化也<lb/>
　此釋名辭如泰卦之例而倒其文大觀在上以二陽<lb/>
　居上言之釋卦名也卦德順而巽則是内積中和而<lb/>
<pb n="16a"/>
　養德也至外能巽入而感人也深九五以中正居尊<lb/>
　則是有中正之德以觀示天下釋卦辭也先舉卦義<lb/>
　於前然後連引名辭於後此又一例然又申之曰下<lb/>
　觀而化也者葢大觀在上則下觀之矣有順巽中正<lb/>
　之德則觀之而化矣又合名辭而總釋其意也<lb/>
觀天之神道而四時不忒聖人以神道設教而天下服<lb/>
矣<lb/>
　四時者天之教天之所以為觀者也聖人設教仁育<lb/>
<pb n="16b"/>
　義正與天之四時配聖人之所以為觀者也然其設<lb/>
　教之本則皆神道之所為神道者孟子所謂所存者<lb/>
　神即卦辭盥而不薦聖人所以神明其德者是也此<lb/>
　卦以三才之象言之兩陽居上如天垂象以門闕之<lb/>
　象言之古人懸象布法之處如聖人設教<lb/>
象曰風行地上觀先王以省方觀民設教<lb/>
　此記所謂王者廵守命太師陳詩以觀民風者也設<lb/>
　教於朝廷則為民觀而設者也設教於邦國則因觀<lb/>
<pb n="17a"/>
　民而設者也<lb/>
初六童觀小人无咎君子吝<lb/>
　爻以正應為重常也然有因時義而變者則主於相<lb/>
　近而不主於相應如隨義相隨觀義相觀皆以近而<lb/>
　取義逺則不相及矣初居下去五上極逺童觀之象<lb/>
　也小人所見宜其淺近君子則可羞矣<lb/>
象曰初六童觀小人道也<lb/>
六二闚觀利女貞<lb/>
<pb n="17b"/>
　二亦去五上逺雖與五相應闚觀之象也所見不出<lb/>
　閨門之外女之貞也而非丈夫之道<lb/>
象曰闚觀女貞亦可醜也<lb/>
六三觀我生進退<lb/>
　觀我生猶言觀我之平生謂德行也處觀之時近於<lb/>
　上體雖有可進之道然必内度其身以爲進退也德<lb/>
　行既完然後觀人而不失已焉觀於人而民不失望<lb/>
　焉<lb/>
<pb n="18a"/>
象曰觀我生進退未失道也<lb/>
　不觀我生以為進退則必有失道之事<lb/>
六四觀國之光利用賔于王<lb/>
　四比九五近天子之光者也處位已高故又有作賔<lb/>
　王家之象<lb/>
象曰觀國之光尚賔也<lb/>
　尚上也言由上能賔臣故賢者來賔也<lb/>
九五觀我生君子无咎<lb/>
<pb n="18b"/>
　五上二爻所謂大觀在上而五則中正以觀天下者<lb/>
　也居此位者但當觀我之生平何如爾君子處此則<lb/>
　無忝於爲觀之德所以无咎<lb/>
象曰觀我生觀民也<lb/>
　觀民言為民所觀也居觀民之位故必内省其觀民<lb/>
　之德<lb/>
上九觀其生君子无咎<lb/>
　因觀之終而言觀道其辭與九五同五以爻義言之<lb/>
<pb n="19a"/>
　以五為主者也故曰我上以卦義言之泛言為觀之<lb/>
　道故曰其觀道之終德已著於天下矣然聖賢之心<lb/>
　不敢一日而忘修省故必觀其生平謹終如始惟君<lb/>
　子處之爲无咎也<lb/>
象曰觀其生志未平也<lb/>
　志未平言心未敢自安也五則明其責之甚重居尊<lb/>
　位也上則著其心之不息處卦終也<lb/>
䷔<hi>震下離上</hi>
<pb n="19b"/>
噬嗑亨利用獄<lb/>
　兩陽四隂外實中虚頥卦也此卦如頥中銜物必噬<lb/>
　而後合故為噬嗑賁亦有此象而不取此義者頥動<lb/>
　物也此卦麗於動而賁麗於止也其象電上雷下天<lb/>
　地之氣閉塞不交必有雷電摧擊之威然後二氣訢合<lb/>
　亦噬而後合之義○物有間者噬而合則通矣故其<lb/>
　占亨用獄者所以去天下之間也噬嗑之事莫大於<lb/>
　此<lb/>
<pb n="20a"/>
彖曰頤中有物曰噬嗑<lb/>
噬嗑而亨剛柔分動而明雷電合而章柔得中而上行<lb/>
雖不當位利用獄也<lb/>
　噬之而合則通矣故曰噬嗑而亨此義既宜於用獄<lb/>
　又卦之爻畫剛柔相半卦德動而能明卦象雷威電<lb/>
　照相合而章六五柔而得中以居尊位有剛柔不偏<lb/>
　威明並用慈惠能斷之象雖以六居五為不當位而<lb/>
　於用獄之道為宜故以卦義及卦之善總釋利用獄<lb/>
<pb n="20b"/>
　者如此<lb/>
象曰雷電噬嗑先王以明罰勅法<lb/>
　明其刑罰則民畏而不䧟申其法令則民曉而知警<lb/>
　體雷電初動之象也<lb/>
初九屨校㓕趾无咎<lb/>
　九四於卦噬齧之物也在爻則反為用刑之主初上<lb/>
　象頥噬物者也在爻則反為受刑之人盖卦論統體<lb/>
　爻則有上下貴賤之位故其取象不同如此止惡於<lb/>
<pb n="21a"/>
　初則不入於罪无咎之道也<lb/>
象曰屨校㓕趾不行也<lb/>
　趾所以行釋象㓕趾者取使其不行之義<lb/>
六二噬膚㓕鼻无咎<lb/>
　中四爻皆取噬為義初在下易制而質剛强六二近<lb/>
　而治之故雖如噬膚之易而用力深切至於㓕没其<lb/>
　鼻當噬嗑之時居中得正故占无咎<lb/>
象曰噬膚㓕鼻乘剛也<lb/>
<pb n="21b"/>
六三噬腊肉遇毒小吝无咎<lb/>
　三與上應强梗怙終治則難服故有噬腊肉而遇毒<lb/>
　之象當噬嗑之時以柔居剛動而麗明故雖所治至<lb/>
　難不免於小吝而无咎<lb/>
象曰遇毒位不當也<lb/>
　以六居三而當上九難治之應<lb/>
九四噬乾胏得金矢利艱貞吉<lb/>
　四五皆居髙位故取乾胏乾肉為象謂奏當之成如<lb/>
<pb n="22a"/>
　煆煉之肉熟而可食者也胏難而肉易訟入矢獄入<lb/>
　金四臣位劇易大小兼之故曰乾胏曰金矢受下之<lb/>
　成以獻於君任莫重焉故必艱難居心守法之正然<lb/>
　後得吉也中四爻惟四剛德故獨曰吉而餘皆曰无<lb/>
　咎<lb/>
象曰利艱貞吉未光也<lb/>
　教化不明而民䧟焉刑非光大之道故必哀矜勿喜<lb/>
　艱以處之<lb/>
<pb n="22b"/>
六五噬乾肉得黄金貞厲无咎<lb/>
　五尊位受成執要故曰乾肉曰黄金然用獄危道也<lb/>
　必處之無不正則雖危而无咎五有柔中之德以行<lb/>
　其正故因以戒占者<lb/>
象曰貞厲无咎得當也<lb/>
　五不當位而曰得當盖指用獄非爻位也<lb/>
上九何校㓕耳凶<lb/>
象曰何校㓕耳聰不明也<lb/>
<pb n="23a"/>
　耳所以聽釋象㓕耳者懲其不納誨而無悛心　或<lb/>
　曰卦爻多取初終為義如蒙如師是也此卦初上取<lb/>
　於受刑何也曰蒙與師在上之責多訟與獄警民之<lb/>
　意切故噬嗑初上示民畏法猶之訟卦之意此易所<lb/>
　以周於民用也然於初曰不行則必有以禁民可知<lb/>
　矣於上曰不明則必有以明民可知矣用刑弼教之<lb/>
　始終盖未嘗不具焉<lb/>
䷕<hi>離下艮上</hi>
<pb n="23b"/>
賁亨小利有攸徃<lb/>
　凡剛為質柔為文質為本文為末此卦内離外艮離<lb/>
　柔也宜在外而居内是柔來文剛又卦畫六二之柔<lb/>
　來文初三之剛也艮剛也宜在内而居外是剛上文<lb/>
　柔又卦畫上九之剛上文四五之柔也剛柔相變乃<lb/>
　天地自然之文其德文明以止為有文章威儀以各<lb/>
　止乎其事之分又人道之至文也其象山下有火火<lb/>
　在山下則草木得其光耀亦文之意也故為賁　無<lb/>
<pb n="24a"/>
　文不行故賁之義可以亨通然文不可過也宜有以<lb/>
　節之故小利有所徃而已<lb/>
彖曰賁亨柔來而文剛故亨分剛上而文柔故小利有<lb/>
攸徃天文也<lb/>
　此釋名辭如屯卦之例皆以卦義為名辭所共取然<lb/>
　乃先釋辭而後釋名者葢文剛文柔賁字之義已顯<lb/>
　是文剛文柔即釋名義而因以釋辭義也其復曰天<lb/>
　文也者則足釋名義之意或疑剛上文柔言分何也<lb/>
<pb n="24b"/>
　曰末附於本理也豈可謂本附於末乎使末反於本<lb/>
　而其中之本自在也豈非其一本之分乎如枝葉則<lb/>
　附於根種及枝葉成實而復歸於種無非一種之分<lb/>
　而已其中之根種固在也<lb/>
文明以止人文也<lb/>
　此又專釋卦名然文明則亨通止則小利有攸徃矣<lb/>
　辭義在其中也<lb/>
觀乎天文以察時變觀乎人文以化成天下<lb/>
<pb n="25a"/>
　時變者如春夏之敷華柔來文剛也秋冬之成實剛<lb/>
　上文柔也化成者如禮樂之明備文明之功也性命<lb/>
　之各得以止之效也<lb/>
象曰山下有火賁君子以明庶政无敢折獄<lb/>
　庶政則宜密其節文是賁可用也折獄則宜專乎誠<lb/>
　意是賁不可用也明庶政以喻民而重於折獄法離<lb/>
　明艮止之義也<lb/>
初九賁其趾舍車而徒<lb/>
<pb n="25b"/>
　六爻三陽有質素之德者也隂所求也三隂文也依<lb/>
　陽德以立者也初九有剛正之德當賁之初質素不<lb/>
　渝居於下位不援上應故取象如此<lb/>
象曰舍車而徒義弗乘也<lb/>
六二賁其須<lb/>
　人之一身皆為質幹其華而文者須耳然文依質而<lb/>
　立須亦附人而美詩所謂其人美且思也二爲文明<lb/>
　之主而來附於初三之剛且卦有頥體故取賁須為<lb/>
<pb n="26a"/>
　象<lb/>
象曰賁其須與上興也<lb/>
　須在頥下故曰與上興喻其附於陽也<lb/>
九三賁如濡如永貞吉<lb/>
　一陽䧟於二隂之間雖有剛質不免於濡溺矣文之<lb/>
　時不可濡溺也終守剛質永其正固則吉矣<lb/>
象曰永貞之吉終莫之陵也<lb/>
　守其剛正不可陵犯<lb/>
<pb n="26b"/>
六四賁如皤如白馬翰如匪㓂婚媾<lb/>
　隂求陽德以自賁者也四與初正應當賁之時時義<lb/>
　相求而四有正德故能致其質素之心以從質素之<lb/>
　應初賁趾於下質素者也四與之相賁則皤然其白<lb/>
　而所乘之馬亦白矣㓂相害者也婚媾相求者也初<lb/>
　匪㓂而實婚媾故求之如此其切也不言吉者義當<lb/>
　然爾<lb/>
象曰六四當位疑也匪㓂婚媾終无尤也<lb/>
<pb n="27a"/>
　以六居四柔質而在上位當賁之時而欲返質從道<lb/>
　能無疑乎惟知初之匪㓂而爲婚媾故終無過尤也<lb/>
　因爻曰匪㓂故以疑字發其意<lb/>
六五賁于丘園束帛戔戔吝終吉<lb/>
　以柔居尊當賁之時文之盛者也然卦有剛上文柔<lb/>
　之義六五位近上九能尊尚之故有賁于丘園之象<lb/>
　上九艮主而在卦外山野之地故曰丘園當賁居尊<lb/>
　而能以丘園自賁誠餘於文故曰束帛戔戔五之吝<lb/>
<pb n="27b"/>
　猶四之疑也賁之時惑於心則有所係吝阻於衆則<lb/>
　有所羞吝也然能决意從道是以終吉<lb/>
象曰六五之吉有喜也<lb/>
　居尊位而能去文就質不曰有慶但曰有喜者從善<lb/>
　之初未及乎化成天下之盛也<lb/>
上九白賁无咎<lb/>
　剛上文柔卦之主也以剛文柔則是文窮返質白賁<lb/>
　之象也賁之道在无色以白為賁則敦本尚實華靡<lb/>
<pb n="28a"/>
　之習不足以累之何咎之有<lb/>
象曰白賁无咎上得也<lb/>
　君子之志在乎反古之道居卦上文窮之時還於質<lb/>
　素得志可知矣<lb/>
䷖<hi>坤下艮上</hi>
剝不利有攸徃<lb/>
　五隂盛長一陽垂盡其卦為剝又山高起於地而反<lb/>
　附著於地亦頺剝之象○程傳云衆小人剝喪於君<lb/>
<pb n="28b"/>
　子故君子不利有所徃惟當巽言晦迹隨時消息以<lb/>
　免小人之害也<lb/>
彖曰剝剝也柔變剛也<lb/>
不利有攸徃小人長也順而止之觀象也君子尚消息<lb/>
盈虚天行也<lb/>
　易之為象者消息盈虚而已故觀象而順止乃所以<lb/>
　尚消息盈虚<lb/>
象曰山附于地剝上以厚下安宅<lb/>
<pb n="29a"/>
　所謂小人君子者不止邪正之朋而已上下君民皆<lb/>
　是也民心散則剝其上矣故姤卦亦有逺民之象<lb/>
初六剝牀以足蔑貞凶<lb/>
　剝自下升惡自小積蔑正理者積小成大豈有不凶<lb/>
　者乎<lb/>
象曰剝牀以足以蔑下也<lb/>
六二剝牀以辨蔑貞凶<lb/>
象曰剝牀以辨未有與也<lb/>
<pb n="29b"/>
　二之爻德優於三故傳發其義謂其無剛徳之應與<lb/>
　故蔑正而凶若三之有與於上則不至於蔑正而无<lb/>
　咎矣<lb/>
六三剝之无咎<lb/>
　獨與上應當剝之時為无咎<lb/>
象曰剝之无咎失上下也<lb/>
六四剝牀以膚凶<lb/>
　剝牀而及於人之肌膚在國則禍已深在身則惡已<lb/>
<pb n="30a"/>
　積<lb/>
象曰剝牀以膚切近災也<lb/>
六五貫魚以宮人寵无不利<lb/>
　剝至五隂極矣然五有柔中之德上承上九非剝陽<lb/>
　者故取貫魚以宫人寵爲象葢統率其類以承於陽<lb/>
　不特無所剝損而且有利助矣此卦以一陽為主三<lb/>
　應而五比之皆善也<lb/>
象曰以宫人寵終无尤也<lb/>
<pb n="30b"/>
上九碩果不食君子得輿小人剝廬<lb/>
　上之一陽所剝者也然陽在天地間不可剝故民心<lb/>
　之公至亂而益見道義之重至窮而益尊隂而剥陽者<lb/>
　徒自失其所覆庇而已理既如此又爻有陽得隂載<lb/>
　隂剝其廬之象故因以為占戒<lb/>
象曰君子得輿民所載也小人剝廬終不可用也<lb/>
　此傳與豐三象傳用字疑皆害字之誤叶韻可知或<lb/>
　因文似而致譌也小人雖欲剝廬而君子終不可害<lb/>
<pb n="31a"/>
　此所以爲碩果不食<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易觀彖卷四<lb/>
</p>
<p>
</p>
  </div>
</body>
</text>
</TEI>
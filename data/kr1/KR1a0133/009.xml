<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易觀彖卷九</head> <lb/>
    <p>
<pb n="1a"/>
欽定四庫全書<lb/>
　周易觀彖卷九<lb/>
　　　　　　　　　　　　大學士李光地撰<lb/>
　下經四<lb/>
䷷<hi>艮下離上</hi>
旅小亨旅貞吉<lb/>
　凡物之寄於物而不居者莫如火山上之火則尤寄<lb/>
　而不居旅之象也　人不能無旅旅然後徃來通而<lb/>
<pb n="1b"/>
　民用利雖非亨之大者而小亨之道也旅有旅之貞<lb/>
　焉彖傳及爻所言備矣<lb/>
彖曰旅小亨柔得中乎外而順乎剛止而麗乎明是以<lb/>
小亨旅貞吉也<lb/>
　旅有小亨之道其下卦體卦德之善則皆旅貞而所<lb/>
　以致亨者也旅以柔為善柔而得中善之善者也五<lb/>
　以柔得中乎外而順乎剛則是以柔中處旅能依彊<lb/>
　輔内止外明則是安於所處而能明察事幾皆處旅<lb/>
<pb n="2a"/>
　之正也凡言麗者皆明在外而以内卦為主言為明<lb/>
　所麗也晉以順為主睽以説為主旅以止為主以是<lb/>
　為主於内而外之明麗之故明麗為一德如言明為<lb/>
　他卦所麗則麗非離德而屬於他矣<lb/>
旅之時義大矣哉<lb/>
　亨雖小而時義大<lb/>
象曰山上有火旅君子以明慎用刑而不留獄<lb/>
　止故慎明故不留慎而不留亦旅之義也<lb/>
<pb n="2b"/>
初六旅𤨏𤨏斯其所取災<lb/>
　隂性吝嗇處下則志卑而行賤故發此戒<lb/>
象曰旅𤨏𤨏志窮災也<lb/>
　程傳云志意窮迫益自取災<lb/>
六二旅即次懷其資得童僕貞<lb/>
　二有柔中之德是能安於所處保其所有而善撫其<lb/>
　下者故有三者之善<lb/>
象曰得童僕貞終无尤也<lb/>
<pb n="3a"/>
　三者之中童僕為重三以剛失其童僕四上亦無得<lb/>
　童僕之文故三上雖不言喪資而凶厲四雖旅處得<lb/>
　資而心未快也<lb/>
九三旅焚其次喪其童僕貞厲<lb/>
　過剛之德所處則不安所撫則不順以是為常能無<lb/>
　危乎<lb/>
象曰旅焚其次亦以傷矣以旅與下其義喪也<lb/>
　焚次已可傷况喪其童僕乎時有旅也而自君子處<lb/>
<pb n="3b"/>
　之則無所不用其誠不敢以旅視之也以旅之道與<lb/>
　下則待之如路人而已人心不附故曰其義喪也<lb/>
九四旅于處得其資斧我心不快<lb/>
　雖非純剛而亦無柔中之善故未得所安而暫寄於<lb/>
　所處以資斧自防而心未能坦然安樂也<lb/>
象曰旅于處未得位也得其資斧心未快也<lb/>
　未得位釋旅于處之義言未即次也斧者所以防患<lb/>
　坦然安舒則無所用之故二言資不言斧也<lb/>
<pb n="4a"/>
六五射雉一矢亡終以譽命<lb/>
　五以柔中在外而順乎剛又為文明之主當旅之時<lb/>
　出而有獲之象也一矢亡言獲之易也所獲者文明<lb/>
　之物則其終有譽命矣<lb/>
象曰終以譽命上逮也<lb/>
　凡言命者自上而下故以上逮釋譽命之義<lb/>
上九鳥焚其巢旅人先笑後號咷喪牛于易㐫<lb/>
　離為雉又為牝牛焚巢者失所依也喪牛者亡其順<lb/>
<pb n="4b"/>
　也陽剛處上故有此象而其占㐫<lb/>
象曰以旅在上其義焚也喪牛于易終莫之聞也<lb/>
　君子一日而居人上則必盡其一日之心豈可以邂<lb/>
　逅視之乎以旅之道在上則處之如傳舍而已禍害<lb/>
　將發故曰其義焚也<lb/>
䷸<hi>巽下巽上</hi>
巽小亨利有攸徃利見大人<lb/>
　一隂伏於二陽之下在天地為隂氣始凝人心則邪<lb/>
<pb n="5a"/>
　欲潜動於政事亦奸慝伏匿之象也風者隂氣而能<lb/>
　散乎隂氣以其本生於陽也張子所謂隂在内而陽<lb/>
　不得入則周旅不舍而為風是也故隂伏在内陽必<lb/>
　從而入以散之邪動於中必深察以除之奸慝伏匿<lb/>
　王者必命令告戒以飭治之命令象天之風也　革<lb/>
　蠱變革之大者也故占曰元亨巽則從其小而飭治<lb/>
　故亨亦小也治之不可不速故曰利有攸徃非得陽<lb/>
　剛之德不能治而化也故又曰利見大人<lb/>
<pb n="5b"/>
彖曰重巽以申命<lb/>
　義與習坎重險也相似重險所以有更習於坎之象<lb/>
　重巽所以有申復命令之象<lb/>
剛巽乎中正而志行柔皆順乎剛是以小亨利有攸徃<lb/>
利見大人<lb/>
　説巽卦者皆謂一隂入於二陽之下是謂隂入也今<lb/>
　須以彖傳為据葢以隂伏在内故陽入而散之是巽<lb/>
　主於陽不主於隂也又因二五有中正之德故言剛<lb/>
<pb n="6a"/>
　以中正而巽其志得行而柔無不受治而順乎剛志<lb/>
　行而順是以小亨利有攸徃也非剛中正之德不能<lb/>
　是以利見大人也<lb/>
象曰隨風巽君子以申命行事<lb/>
　言申命又言行事者明申命必有行事之實不徒取<lb/>
　其能入故爻有進退者有頻巽者有入在牀下而失<lb/>
　其資斧者<lb/>
初六進退利武人之貞<lb/>
<pb n="6b"/>
　初六巽之主也以柔居下能入而不能斷故有進退<lb/>
　之象若濟以武人之貞則無不利矣<lb/>
象曰進退志疑也利武人之貞志治也<lb/>
　善入者必多疑有以制之則治矣<lb/>
九二巽在牀下用史巫紛若吉无咎<lb/>
　以剛中而巽巽之善者巽在牀下言其入之至深也<lb/>
　史者以察吉凶巫者以除烖害入之至深又能察其<lb/>
　害而急除之如史巫之紛若則有合於巽道故吉且<lb/>
<pb n="7a"/>
　无咎也<lb/>
象曰紛若之吉得中也<lb/>
　惟其得中故雖紛然而不為擾<lb/>
九三頻巽吝<lb/>
　三位過中過於巽者也過於巽則為頻巽以剛才處<lb/>
　之煩擾甚矣雖未至於㐫而向乎㐫矣故吝<lb/>
象曰頻巽之吝志窮也<lb/>
　志始於疑終於窮蓄疑之極則窮也<lb/>
<pb n="7b"/>
六四悔亡田獲三品<lb/>
　四亦巽主以隂居隂宜有悔也以其上順乎九五之<lb/>
　中正以行事故可以亡其悔而有田獲三品之象蓋<lb/>
　田獵者所以為民除害所獲既多害盡去矣彖有利<lb/>
　見大人之義故四之象占如此<lb/>
象曰田獲三品有功也<lb/>
九五貞吉悔亡无不利无初有終先庚三日後庚三日<lb/>
吉<lb/>
<pb n="8a"/>
　處重巽之中亦有悔也以剛中正而居尊位是處巽<lb/>
　而得其正者故其占為吉且悔亡而无不利有悔是<lb/>
　无初也亡之而无不利是有終也然其整飭更新之<lb/>
　術必也丁寧反復於其始而揆度審處於其繼葢丁<lb/>
　寧者所以申命也揆度者所以行事也申命既詳行<lb/>
　事又審則可謂入而能制矣是以吉也<lb/>
象曰九五之吉位正中也<lb/>
　先庚後庚即申明貞吉之義故但曰九五之吉<lb/>
<pb n="8b"/>
上九巽在牀下喪其資斧貞㐫<lb/>
　上過中巽極巽之甚而無復斷矣故有入於牀下而<lb/>
　失其資斧之象牀下至深也斧所以斷也徒事深入<lb/>
　而失厥斷制則不至於極壊不止以是為常其㐫甚矣<lb/>
象曰巽在牀下上窮也喪其資斧正乎㐫也<lb/>
　正乎㐫言常乎㐫也　王輔嗣以卑順解巽義後多<lb/>
　因之然順為坤之專德巽未聞有順義考之於經曰<lb/>
　伏曰入曰制曰齊皆與順義差别王氏葢見柔順乎<lb/>
<pb n="9a"/>
　剛之辭且見爻多牀下之象故以卑順釋之然牀下<lb/>
　者隂所伏也巽在牀下所以入而制之也能使柔順<lb/>
　乎剛則齊矣卑者巽之形順者巽之效皆非巽字正<lb/>
　解若以人心之德言之以為沈潜深宻之義則可不<lb/>
　可以卑順訓也<lb/>
䷹<hi>兑下兑上</hi>
兌亨利貞<lb/>
　二陽在内一隂在外剛中柔外其德為説在天地則<lb/>
<pb n="9b"/>
　陽氣在内而敷散隂潤於外以滋悦萬物澤之象也<lb/>
　在人則為實心在内而以和悦之道親人其情悦物<lb/>
　而物亦悦之兌之義也　程傳曰能悦於物物莫不<lb/>
　悦而與之足以致亨然為悦之道利於貞正非道之<lb/>
　悦則為邪謟而有悔咎故戒利貞也<lb/>
彖曰兌説也剛中而柔外説以利貞是以順乎天而應<lb/>
乎人説以先民民忘其勞説以犯難民忘其死説之大<lb/>
民勸矣哉<lb/>
<pb n="10a"/>
　剛中柔外兼釋名辭程傳曰剛居中中心誠實之象<lb/>
　柔在外接物和柔之象故為説而利貞愚謂一隂内<lb/>
　伏而陽因之以入則邪僻無所隱於中一隂外見而<lb/>
　陽載之以出則謟佞無所施於外此巽兌兩卦之義<lb/>
象曰麗澤兌君子以朋友講習<lb/>
　口舌君子所慎惟講習為至説而無傷<lb/>
初九和兌吉<lb/>
　凡説道以剛為正柔為邪故卦之四陽皆善二隂皆<lb/>
<pb n="10b"/>
　惡又内卦為初外卦為終初心未失情必由中所感<lb/>
　既深則有累於物故初二之義於四五又為善也居<lb/>
　卦最初又獨不與隂比卦之四陽不與隂比者此爻<lb/>
　而已故為能以和為兌而其占則吉和者性之發情<lb/>
　之正也<lb/>
象曰和兌之吉行未疑也<lb/>
　感深則惑於物矣惟居初故行未疑<lb/>
九二孚兌吉悔亡<lb/>
<pb n="11a"/>
　二近六三宜有悔也有剛中之德故能以孚為兑吉<lb/>
　而亡其悔矣<lb/>
象曰孚兑之吉信志也<lb/>
　以信為志則不隨物而遷<lb/>
六三來兌㐫<lb/>
　不中不正為説之主凡可説之物無不感之而來㐫<lb/>
　之道也居内卦故曰來<lb/>
象曰來兌之㐫位不當也<lb/>
<pb n="11b"/>
　以不正之德當交物之位<lb/>
九四商兌未寧介疾有喜<lb/>
　承五近三有商兌未寧之象本剛德也故又有介疾<lb/>
　有喜之占<lb/>
象曰九四之喜有慶也<lb/>
　四居上位能去邪從正則其喜不獨一身凡象傳言<lb/>
　有慶者多上三爻也<lb/>
九五孚于剥有厲<lb/>
<pb n="12a"/>
　凡兌居上體五上多有相感之象此卦之義又專於<lb/>
　説者故特為孚于剥之戒<lb/>
象曰孚于剥位正當也<lb/>
　居尊位而正與上六相比<lb/>
上六引兑<lb/>
　隂居説極在外又有去而不返之象故曰引兌來兌<lb/>
　者我感而物來引兌者物引而我去傳曰則是物至<lb/>
　而人化物也孟子曰物交物則引之而已矣此之謂<lb/>
<pb n="12b"/>
　也不言㐫者咸之輔頰舌明夷不明晦之例也<lb/>
象曰上六引兌未光也<lb/>
　其心光明則不至於為物所引矣<lb/>
䷺<hi>坎下巽上</hi>
渙亨王假有廟利渉大川利貞<lb/>
　能散萬物者莫如風行于水上則尤有蕩摇離散之<lb/>
　象所以名渙　物散而後能聚是渙有亨道也王者<lb/>
　致其精誠以感假於有廟此聚渙之最大者渙散則<lb/>
<pb n="13a"/>
　不利於涉川矣而云利渉大川者惟其渙散故宜蹈<lb/>
　險以合聚之故六爻皆有以渙濟渙之義其道則在<lb/>
　於正而固也<lb/>
彖曰渙亨剛來而不窮柔得位乎外而上同<lb/>
　渙固有亨理然無以聚之不能亨也九二剛來為主<lb/>
　於内則是有聚渙之本而不窮矣六四柔得位乎外<lb/>
　卦而上同于九五則是主臣相助而有聚渙之資矣<lb/>
　此渙所以能亨也凡易言剛來者皆内有主之象也<lb/>
<pb n="13b"/>
王假有廟王乃在中也利涉大川乗木有功也<lb/>
　卦體九五居中有王者誠心假廟之象卦象木在水<lb/>
　上涉川之象<lb/>
象曰風行水上渙先王以享于帝立廟<lb/>
　即彖辭假廟之義而又加以享帝<lb/>
初六用拯馬壯吉<lb/>
　居卦之初則猶未渙也故不言渙未渙而亟拯之吉<lb/>
　之道也<lb/>
<pb n="14a"/>
象曰初六之吉順也<lb/>
　力順而易故曰順也<lb/>
九二渙奔其机悔亡<lb/>
　机所以為安者剛來為主於内則本固而安故有奔<lb/>
　而就机之象時既渙矣有悔也本固而安則大勢以<lb/>
　聚故可以亡其悔<lb/>
象曰渙奔其机得願也<lb/>
六三渙其躬无悔<lb/>
<pb n="14b"/>
　三之才非濟渙者而卦惟此爻有應於上則是志在<lb/>
　濟時而能不有其身之象葢渙之時皆能渙者志在<lb/>
　濟時而忘其私事之濟否皆可无悔<lb/>
象曰渙其躬志在外也<lb/>
　在外釋渙躬之義且明應上<lb/>
六四渙其羣元吉渙有丘匪夷所思<lb/>
　上同于五而下無應渙其羣之象也渙其羣者人臣<lb/>
　之盛節故其占曰元吉丘聚也渙之為渙人之所知<lb/>
<pb n="15a"/>
　也渙之為聚非等夷思慮之所及也申决元吉之義<lb/>
象曰渙其羣元吉光大也<lb/>
　言能渙其羣而元吉者由其心之光大無私故也光<lb/>
　大無私則衆志服而羣賢進豈非以散為聚乎庸俗<lb/>
　私小之心何足以知之<lb/>
九五渙汗其大號渙王居无咎<lb/>
　人之疾病得汗則散王者於生民疾病能盡誠呼號<lb/>
　以解散之如渙汗然則血脉周流而上下之氣通矣<lb/>
<pb n="15b"/>
　故雖當渙之時而王居可以无咎甚言王者開露誠<lb/>
　意宣布德音之可以濟渙也<lb/>
象曰王居无咎正位也<lb/>
　九五居得正位有王居无咎之象<lb/>
上九渙其血去逖出无咎<lb/>
　上居卦外不當事任惟離其所傷去而逺出則无咎<lb/>
　矣逖逺也<lb/>
象曰渙其血逺害也<lb/>
<pb n="16a"/>
　恐疑於小畜血去之文故斷渙其血為句而以逺害<lb/>
　包去逖出之義<lb/>
䷻<hi>兌下坎上</hi>
節亨苦節不可貞<lb/>
　澤上有水未盈則止既滿則流其止其行有自然之<lb/>
　限制所以為節　節有亨道以其能止能行也如能<lb/>
　止而不能行則為苦節苦節則不可以為正而常也<lb/>
彖曰節亨剛柔分而剛得中<lb/>
<pb n="16b"/>
　節固有亨道然所以可亨者以其適中也卦之剛柔<lb/>
　相半而二五之剛得中則是不過中道之象此節所<lb/>
　以亨也<lb/>
苦節不可貞其道窮也<lb/>
説以行險當位以節中正以通<lb/>
　又以卦德卦體申卦辭之意坎為習險有勞苦之義<lb/>
　説以行之則不苦矣四五當上位以節天下五中而<lb/>
　四正以中正行節道則通而不窮矣<lb/>
<pb n="17a"/>
天地節而四時成節以制度不傷財不害民<lb/>
　四時成則物阜而民安王者之制度所以順天道因<lb/>
　地利與之同節者也<lb/>
象曰澤上有水節君子以制數度議德行<lb/>
　制數度以節其外議德行以節其心<lb/>
初九不出户庭无咎<lb/>
　卦取澤上有水為節之義然水者流澤者止流則通<lb/>
　而止則塞故爻又取澤水通塞為義下卦象澤之止<lb/>
<pb n="17b"/>
　三則止之溢而流也上卦象水之行上則行之極而<lb/>
　止也初在澤之下二在澤之中故其辭皆曰不出然<lb/>
　初處下居初時當止也當止而止知通塞者也故无咎<lb/>
象曰不出户庭知通塞也<lb/>
九二不出門庭㐫<lb/>
　二居下體之中可行之時也可行而止則為失時義<lb/>
　而㐫矣二之爻德非不善也以卦取澤水為通塞閉<lb/>
　坎水之下流而二正在其中此所以為失時之義故<lb/>
<pb n="18a"/>
　曰象也者像也<lb/>
象曰不出門庭㐫失時極也<lb/>
六三不節若則嗟若无咎<lb/>
　三止極而流又為説主不中不正非能節者以坎險<lb/>
　在前困心衡慮正程子所謂説而遇險之義故為不<lb/>
　節而能嗟悔其占可以无咎<lb/>
象曰不節之嗟又誰咎也<lb/>
　又誰咎也與同人初九同皆許其補過之辭也<lb/>
<pb n="18b"/>
六四安節亨<lb/>
　柔得其正安於節者也如水之順行而安流與卦義<lb/>
　合故曰亨<lb/>
象曰安節之亨承上道也<lb/>
　以柔正承九五之中正<lb/>
九五甘節吉徃有尚<lb/>
　所謂當位以節中正以通者也甘者苦之反<lb/>
象曰甘節之吉居位中也<lb/>
<pb n="19a"/>
　居中有由中之義水之由中而出者其味甘也<lb/>
上六苦節貞㐫悔亡<lb/>
　上流極而止又險極也苦節之象也凡水始由中出<lb/>
　則甘流而注海或停瀦為鹵溼則苦苦者水之窮苦<lb/>
　節者道之窮也不利於行故㐫無疚於身故悔亡或<lb/>
　疑上之苦節失時之極比二為甚而猶悔亡何也曰<lb/>
　上在事外雖道之窮獨善其身而已何所悔乎二當<lb/>
　時用而如此此其所以㐫也韓愈之論陽城引蠱上<lb/>
<pb n="19b"/>
　與蹇二意正若此<lb/>
象曰苦節貞㐫其道窮也<lb/>
䷼<hi>兌下巽上</hi>
中孚豚魚吉利涉大川利貞<lb/>
　二隂在内四陽在外凡中虗之物有感於外則化生<lb/>
　於其中葢其中虚者實理具足故感於外而生於中<lb/>
　非由外鑠我也人心之性感物發動理亦如是孚之<lb/>
　為字從爪從子鳥之覆卵氣自外入形從中化内外<lb/>
<pb n="20a"/>
　之感中孚之義又二體剛皆得中中實信之質也卦<lb/>
　德説而巽以説而入於人卦象澤上有風凡積水必<lb/>
　生風風與澤又相入亦内外感應之理故為中孚<lb/>
　中孚以虚為本葢虚則無所偏繫然後能無所不感<lb/>
　無所不感然後為誠之至也信及無知之物則無所<lb/>
　不感可知矣利涉大川亦以其虚也古人云蹈水之<lb/>
　道無私是也貞者固守乎理之正也守理之貞則無<lb/>
　私而無不感矣<lb/>
<pb n="20b"/>
彖曰中孚柔在内而剛得中説而巽孚乃化邦也<lb/>
　中虚則無私中實則有主故无妄無私也而曰剛主<lb/>
　於内咸有感也而曰以虚受人其意皆互相備此二<lb/>
　者孚之體也以説道巽入於人則邦無不化此又孚<lb/>
　之用也<lb/>
豚魚吉信及豚魚也利渉大川乗木舟虚也中孚以利<lb/>
貞乃應乎天也<lb/>
　中孚豚魚吉本相連為文如履虎尾之例今既離卦<lb/>
<pb n="21a"/>
　名而釋之則豚魚吉之意不明故申之曰信及豚魚<lb/>
　也卦有乗木之象又有舟虚之象舟虚而涉川則利<lb/>
　心虚而蹈險則宜天之道信而正而已矣<lb/>
象曰澤上有風中孚君子以議獄緩死<lb/>
　澤者積隂之處也風以散之議獄緩死之象也程傳<lb/>
　曰君子於天下之事無所不盡其忠而議獄緩死最<lb/>
　其大者也<lb/>
初九虞吉有他不燕<lb/>
<pb n="21b"/>
　中孚之爻不以相應為善中孚虚也應則有所繫矣<lb/>
　虞安也禮有虞祭是也剛居孚初初心不失然上應<lb/>
　六四則慮為所遷故其占為能安以自守則吉若動<lb/>
　於外而有他則不安也凡易例以初九而應六四以<lb/>
　九四而應初六者皆無吉義此爻與大過之四辭正<lb/>
　同也<lb/>
象曰初九虞吉志未變也<lb/>
　有他則志變矣<lb/>
<pb n="22a"/>
九二鳴鶴在隂其子和之我有好爵吾與爾靡之<lb/>
　九二剛中有實德者也雖無應於上而誠則必動故<lb/>
　其象為鶴鳴於隂其子必和好爵在我必有與靡之<lb/>
　者好爵謂酒也靡醉也葢有實德者雖潜隱不務於<lb/>
　外然懿德之好出於自然所謂同聲相應同氣相求<lb/>
　者此爻之義也　以其子為九五易無此例謂初九<lb/>
　之同德則可耳葢初有子象如係小子有子考无咎<lb/>
　童觀小子厲之類是也<lb/>
<pb n="22b"/>
象曰其子和之中心願也<lb/>
　中心願言其以孚應也<lb/>
六三得敵或鼓或罷或泣或歌<lb/>
　不中不正有應於上心繫於物而實德亡矣内無實<lb/>
　德故動静哀樂皆不自主因物而變者也<lb/>
象曰或鼓或罷位不當也<lb/>
六四月幾望馬匹亡无咎<lb/>
　下應初九在他卦有相求之義中孚之爻不取繫應<lb/>
<pb n="23a"/>
　而四近九五故為能去初以上同於五不繫於私誠<lb/>
　以獲上无咎之道也月受日之交則盈而望象四五<lb/>
　之交孚<lb/>
象曰馬匹亡絶類上也<lb/>
　絶類謂去初<lb/>
九五有孚攣如无咎<lb/>
　九五剛而中正為孚之主有化邦之任故有孚攣如<lb/>
　而後可以无咎攣如謂固結而不可解説而巽之則<lb/>
<pb n="23b"/>
　有此效矣<lb/>
象曰有孚攣如位正當也<lb/>
　有其德居其位<lb/>
上九翰音登于天貞㐫<lb/>
　孚之道積於内不暴於外修於已不揚於衆上處外<lb/>
　而居上又下有繫應虚聲逺聞而實德病矣故象為<lb/>
　翰羽之音升聞于天與在隂鳴鶴異矣以是為貞則<lb/>
　必㐫也<lb/>
<pb n="24a"/>
象曰翰音登于天何可長也<lb/>
　虚聞不可以乆豈可以是而為常乎<lb/>
䷽<hi>艮下震上</hi>
小過亨利貞可小事不可大事飛鳥遺之音不宜上宜<lb/>
下大吉<lb/>
　四隂在外小者過也在人則為小事之過人於小事<lb/>
　而有過者以其時之所值宜乎謹小慎㣲君子能勤<lb/>
　小物斯無大患也細㣲之事而過於畏謹故亦謂之<lb/>
<pb n="24b"/>
　過若夫忽於其事之小以至蕩閑踰檢甚而抬尤致<lb/>
　災則又凡人之小過也其象山上有雷雷出地奮陽<lb/>
　之盛也及乎山上則氣和緩而聲寖微亦小過之義<lb/>
　　時當小過則過而後亨然必過而不失其正乃可<lb/>
　亨爾苟失其正則是小人之過烏得亨乎可小事不<lb/>
　可大事申小過亨之意小事可以過於柔乃時之宜<lb/>
　也大事過於剛則非時之宜矣飛鳥遺之音不宜上<lb/>
　宜下又申利貞之意卦有飛鳥之象故卦以兆告如<lb/>
<pb n="25a"/>
　飛鳥之詒以音上下者鳥飛之上下不宜上宜下述<lb/>
　鳥語之意以切人事也葢鳥之飛也上下無常而人<lb/>
　之過也各於其黨凡過而放縱上之類也過而謹節<lb/>
　下之類也不上而下則得過之正而亨矣故大吉<lb/>
彖曰小過小者過而亨也<lb/>
　大過之亨必善所以處之惟小過則有亨道<lb/>
過以利貞與時行也<lb/>
　非過而又貞也乃過而不失其貞以過為貞爾此所<lb/>
<pb n="25b"/>
　以為與時偕行也<lb/>
柔得中是以小事吉也剛失位而不中是以不可大事也<lb/>
　小事之過者過於柔此卦柔得中位是有小事吉之<lb/>
　象也大事之過者過於剛此卦剛失位而不中是有<lb/>
　不可大事之象也<lb/>
有飛鳥之象焉飛鳥遺之音不宜上宜下大吉上逆而<lb/>
下順也<lb/>
　小事之在人羽毛之象也羽毛飛揚而身與之高下<lb/>
<pb n="26a"/>
　故在書曰不矜細行終累大德逆順亦以鳥飛之勢<lb/>
　言猶之飛也摶風而上則其勢逆隨風而下則其勢<lb/>
　順以喻人之行事猶之過也過而放縱則於理逆過<lb/>
　而謹節則於理順矣<lb/>
象曰山上有雷小過君子以行過乎恭喪過乎哀用過<lb/>
乎儉<lb/>
　三者皆過也然皆過而近於本者彖傳宜下之意也<lb/>
初六飛鳥以㐫<lb/>
<pb n="26b"/>
　四隂皆象鳥之毛羽初上處其兩端則翼之象也居<lb/>
　卦之初於時未過爻有翼象故其飛不能自止不當<lb/>
　過而過過而失其正者也㐫害乃所自取故曰以㐫<lb/>
　　按彖曰宜下初處最下宜乎吉矣且大過中爻兩<lb/>
　棟一吉一㐫而小過初上之飛鳥皆㐫者葢屋之棟<lb/>
　惟一而鳥之翼有兩棟之上者為隆下者為橈而翼<lb/>
　之舒於兩旁則皆飛之象也不安於下故其凶為甚<lb/>
象曰飛鳥以㐫不可如何也<lb/>
<pb n="27a"/>
六二過其祖遇其妣不及其君遇其臣无咎<lb/>
　二應五君臣之位也以六二應六五又每取妣象晉<lb/>
　之王母是也以孫婦袝於祖妣疑於越矣然禮則當<lb/>
　然可過者也惟君臣之際名分最嚴則不可以豪釐<lb/>
　而過此爻與五兩隂相應有妣婦之配無君臣之交<lb/>
　故其越四應五是過祖而遇妣也無正應於上而居<lb/>
　下位是不及君而自得其臣也以喻天下凡事有可<lb/>
　過者則過而不失其中有不可過者則不及而後為<lb/>
<pb n="27b"/>
　中二有中德能權衡乎過不及以取中者也故无咎<lb/>
象曰不及其君臣不可過也<lb/>
　當過之時而言不及故特釋之明事有决不可過者<lb/>
九三弗過防之從或戕之㐫<lb/>
　小過之時過於小心慎宻之時也三以剛居剛而不<lb/>
　中是不能過為周防者失時之義故必有戕害及之<lb/>
　而其占㐫<lb/>
象曰從或戕之凶如何也<lb/>
<pb n="28a"/>
九四无咎弗過遇之徃厲必戒勿用永貞<lb/>
　以剛居柔爻義可无咎矣然不得中位則有不能過<lb/>
　於審處以適合其宜者以是而徃則亦有危而當戒<lb/>
　而不可長守之以為常也<lb/>
象曰弗過遇之位不當也徃厲必戒終不可長也<lb/>
　三四皆所謂剛失位而不中然不過防則其害切不<lb/>
　過遇者有危而已且居柔本有无咎之理故能戒則<lb/>
　免於㐫厲也<lb/>
<pb n="28b"/>
六五宻雲不雨自我西郊公弋取彼在穴<lb/>
　雲飛而在上及成雨則下矣宻雲不雨猶飛而未下<lb/>
　也凡西風則不雨雲自西來西風動也當小過之時<lb/>
　以隂居尊必有過於上而不能下者然幸其有中德<lb/>
　雖比上而應二故又戒以降心下交如弋鳥然不弋<lb/>
　其飛者而弋其在穴者如此則合於宜下之義而過<lb/>
　可免矣　按卦有飛鳥之象而此爻變鳥象雲者雲<lb/>
　鳥皆飛䫫也以此爻居尊故特變其象雲而下施則<lb/>
<pb n="29a"/>
　潤及於物居尊位而能下交則澤被天下矣<lb/>
象曰宻雲不雨已上也<lb/>
　小過之時不宜上者<lb/>
上六弗遇過之飛鳥離之㐫是謂災眚<lb/>
　以隂居最上故為不能遇而過之其過也甚矣離如<lb/>
　詩言鴻則離之謂鳥之飛而離於此也然處時之窮<lb/>
　與之俱過其㐫亦由於災眚以别於初之未過而自<lb/>
　取㐫又以别於迷復之㐫而復召災眚者<lb/>
<pb n="29b"/>
象曰弗遇過之已亢也<lb/>
　亢者上之極而不能下者<lb/>
䷾<hi>離下坎上</hi>
既濟亨小利貞初吉終亂<lb/>
　水火之用交故為既濟如地天之為泰也　亨小者<lb/>
　事之既濟則人心懈心本也事末也亨在事而不在<lb/>
　心是小者亨也既以利貞戒之又以初吉終亂警之<lb/>
　皆一意也<lb/>
<pb n="30a"/>
彖曰既濟亨小者亨也利貞剛柔正而位當也<lb/>
　六十四卦惟此卦之剛柔正而各居其位有貞之象也<lb/>
初吉柔得中也終止則亂其道窮也<lb/>
　既未濟之善皆在柔中者既濟之外卦是治而將亂<lb/>
　未濟之外卦是亂而復治也易貴剛中而此二卦不<lb/>
　然者時為大也<lb/>
象曰水在火上既濟君子以思患而豫防之<lb/>
　亦與象辭同意<lb/>
<pb n="30b"/>
初九曵其輪濡其尾无咎<lb/>
　既濟之初可以濟而猶未可輕濟也初居下當濟時<lb/>
　有濡尾之象然有剛正之德故能曵其輪而不進則<lb/>
　雖濡其尾而无咎矣葢欲進而即止臨事而懼者也<lb/>
　故无咎<lb/>
象曰曳其輪義无咎也<lb/>
　義在曳其輪故專釋之<lb/>
六二婦喪其茀勿逐七日得<lb/>
<pb n="31a"/>
　曳輪則車不行已行矣而喪其蔽車之飾則猶難行<lb/>
　也夫義路也禮門也君子之行道濟時也義不可則<lb/>
　不進無異於曳其輪禮不備則不合無異於喪其茀<lb/>
　六二亦當濟初而居内卦離體有雉翟之美而未施故<lb/>
　取此象然中正之德有應於上故又為勿逐七日得<lb/>
象曰七日得以中道也<lb/>
九三高宗伐鬼方三年克之小人勿用<lb/>
　三之時已濟矣然推本其成功之難如高宗之伐國<lb/>
<pb n="31b"/>
　乆而後克欲人無忘乎始事之艱又戒以小人勿用<lb/>
　欲人豫防乎將來之禍不如是則初吉而終亂矣一<lb/>
　時之濟其可保乎<lb/>
象曰三年克之憊也<lb/>
　憊者言其勞師之乆<lb/>
六四繻有衣袽終日戒<lb/>
　濟已過中思患豫防不可須臾離之時也故取此象<lb/>
象曰終日戒有所疑也<lb/>
<pb n="32a"/>
九五東鄰殺牛不如西鄰之禴祭實受其福<lb/>
　九五之時濟而過矣故為之戒曰斯時也與其極乎<lb/>
　盈盛如東鄰之殺牛不若减損薄約致其精誠如西<lb/>
　鄰之禴祭為實受其福也此爻之義與泰之三正同<lb/>
象曰東鄰殺牛不如西鄰之時也實愛其福吉大來也<lb/>
　時當薄約故東鄰不如西鄰之時也持盈挹滿吉方<lb/>
　大來故曰實受其福<lb/>
上六濡其首厲<lb/>
<pb n="32b"/>
　濟終則亂又以隂柔之德居之濡首之象也濡首則<lb/>
　不能自振矣危之道也<lb/>
象曰濡其首厲何可乆也<lb/>
　能自振㧞則首不濡矣豈可乆於湛溺而不返乎<lb/>
䷿<hi>坎下離上</hi>
未濟亨小狐汔濟濡其尾无攸利<lb/>
　本火之用不交故為未濟如天地之為否也　程傳<lb/>
　云未濟之時有亨之理惟在慎處而已狐能度水濡<lb/>
<pb n="33a"/>
　尾則不能濟其老者多疑畏故履氷而聽懼其䧟也<lb/>
　小者則未能畏慎而果於濟則濡其尾而不能濟也<lb/>
　既不能濟无所利矣愚謂傳説甚善但汔字之義須<lb/>
　從本義為長　既未濟猶泰否也然泰卦言吉亨而<lb/>
　既濟則多危懼否宜儉德辟難而未濟則但當敬謹<lb/>
　而已間嘗以其時義推之葢既濟又在泰之後而否<lb/>
　之先未濟又在否之終而泰之始二卦處乎否泰之<lb/>
　交故其辭義有不同者然而初吉終亂之占即城復<lb/>
<pb n="33b"/>
　於隍之象而汔濟濡尾之戒則其亡其亡之心也<lb/>
彖曰未濟亨柔得中也<lb/>
　未濟極則濟矣而五以柔中處之是能敬慎所以亨也<lb/>
小狐汔濟未出中也濡其尾无攸利不續終也<lb/>
　未出水中而濡其尾則不續終矣所以深戒夫垂成<lb/>
　而敗者也<lb/>
雖不當位剛柔應也<lb/>
　又申明未濟爻義有亨之善<lb/>
<pb n="34a"/>
象曰火在水上未濟君子以慎辨物居方<lb/>
　物各得其分而後和是以未濟求濟之道也<lb/>
初六濡其尾吝<lb/>
　卦有濡尾之象而初尾位也又有童稚小子之象所<lb/>
　謂小狐者也隂柔當未濟之初時未可而急于進其<lb/>
　不能濟必矣<lb/>
象曰濡其尾亦不知極也<lb/>
　極依本義作敬大抵兩卦之義敬慎則吉也<lb/>
<pb n="34b"/>
九二曳其輪貞吉<lb/>
　九二之時猶未可濟也二有中德能自止而不進是<lb/>
　得乎處時之正者占者如是則吉矣<lb/>
象曰九二貞吉中以行正也<lb/>
　釋貞字之義<lb/>
六三未濟征㐫利涉大川<lb/>
　既未濟諸爻無舉卦名者惟此爻言未濟葢諸爻所<lb/>
　處者時也故不舉其時而意自明此爻内卦之極時<lb/>
<pb n="35a"/>
　可濟矣而隂柔不中正可濟而不濟是未濟在已而<lb/>
　不在時故特曰未濟見其失時也疑事無功故以征<lb/>
　則㐫然惟施於涉大川則利葢涉大川又險之甚者<lb/>
　雖當可為之時而險難之大者則不妨於疑慎是反<lb/>
　以未濟為利也義與漸三利禦冦同<lb/>
象曰未濟征㐫位不當也<lb/>
　以柔才而當將濟之位<lb/>
九四貞吉悔亡震用伐鬼方三年有賞于大國<lb/>
<pb n="35b"/>
　四五皆自未濟而濟之時也然位皆失正故皆為之<lb/>
　占戒言時雖可為而以不正行之必有悔也四當外<lb/>
　卦之初非奮發則不濟故有震用伐鬼方之象詩所<lb/>
　謂奮伐荆楚是也葢商道當高宗之時謂之中興則<lb/>
　是自未濟而既濟也故兩卦皆取其事為象<lb/>
象曰貞吉悔亡志行也<lb/>
　言憊者欲思其艱言志行者欲厲其志<lb/>
六五貞吉无悔君子之光有孚吉<lb/>
<pb n="36a"/>
　四曰悔亡五則无悔矣居尊位而有中德當濟之時<lb/>
　故其實德發為輝光吉之道也以前爻高宗之義推<lb/>
　之此則所謂嘉靖殷邦者與<lb/>
象曰君子之光其暉吉也<lb/>
　自未濟而濟則光暉倍盛如焚赭之餘而生草木雷<lb/>
　雨之後而見青天其光采必逾倍於常時也人之出<lb/>
　於磨厲與國家興於憂危理皆如此<lb/>
上九有孚于飲酒无咎濡其首有孚失是<lb/>
<pb n="36b"/>
　時將濟矣内有孚信則雖飲食宴樂而安以俟之可<lb/>
　以无咎然戒懼之心不可忘也苟溺焉以至於濡其<lb/>
　首則内之孚信反由是而失矣懼以終始其要无咎<lb/>
　易之道也<lb/>
象曰飲酒濡首亦不知節也<lb/>
　明濡首為飲酒之過與既濟上爻相發<lb/>
　<lb/>
　周易觀彖卷九<lb/>
</p>
<p>
</p>
  </div>
</body>
</text>
</TEI>
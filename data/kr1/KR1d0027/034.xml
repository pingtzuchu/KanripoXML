<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
儀禮䟽卷第四十<lb/>
　　　　唐朝散大夫行太學博士弘文館學士臣賈公彦　等撰<lb/>
至于至北上　注統于壙　釋曰自此盡拜送論至壙陳器及下棺訖<lb/>
送賔之事云統于壙者對廟中南上此則北上故云統于壙也　茵先<lb/>
入　注當藉至茵焉　釋曰云當藉柩也者解茵先入之意以其茵入<lb/>
乃後屬引下棺於其上以須藉柩故茵先入云元士則葬用輁軸加茵<lb/>
焉者元士謂天子之士葬時先以輁軸由羨道入乃加茵於其上乃下<lb/>
棺於中知元士葬用輁軸者檀弓云孺子䵍之喪哀公欲設撥注云撥<lb/>
可撥引輴車所謂紼問於有若有若曰其可也君之三臣猶設之顔柳<lb/>
曰天子龍輴而椁幬諸侯輴而設幬爲榆沈故設撥三臣者廢輴而設<lb/>
撥竊禮之不中者也以此言之天子諸侯殯葬皆用輴朝廟用輴可知<lb/>
大夫雖殯葬不用輴朝廟亦用輴以其士殯葬不用輁軸朝廟得用之<lb/>
明大夫朝廟得用輴故上注云大夫諸侯以上有四周謂之輴以其大<lb/>
夫諸侯以上有四周謂之輴以其大夫朝廟得用輴故言之也諸侯之<lb/>
大夫有三命再命一命殯葬不得用輴天子之元士亦三命再命一命<lb/>
<pb n="1b"/>
葬得用輁軸者春秋之義王人雖微猶在諸侯之上明天子之士尊謂<lb/>
之爲元元者善之長故得用輁軸不與諸侯大夫同也　屬引　注<lb/>
於是至爲燭　釋曰云於是說載者謂柩車至壙解說去載與披及引<lb/>
之等除飾者解去帷荒池紐之等然後下棺云更屬引於緘耳者案喪<lb/>
大記云君窆以衡大夫士以咸鄭注云衡平也人君之喪又以木橫貫<lb/>
緘耳居旁持而平之今齊人謂棺束爲緘以此而言則棺束君三衽三<lb/>
束大夫士二衽二束束有前後於束末皆爲緘耳以紼貫結之而下棺<lb/>
人君又於橫木之上以屬紼也　主人至不哭　注俠羨道爲位　釋<lb/>
曰主人袒者爲下棺變婦人不言北上亦如男子北上可知不哭者爲<lb/>
下棺冝靜云俠羨道爲位者羨道謂入壙道上無負土爲羨道天子曰<lb/>
隧塗上有負土爲隧僖二十五年晉文公請隧弗許是也　乃窆至無<lb/>
筭　注窆下棺也　釋曰主人哭踊不言處還於壙東西面也云窆下<lb/>
棺者春秋謂之塴皆是下棺之名也　襲贈至如初　注丈八至五合<lb/>
釋曰云丈八尺曰制者朝貢禮及巡狩禮皆有此文以丈八尺名爲制<lb/>
昏禮幣用二丈取成數凡禮幣皆用制者取以儉爲節聘禮云釋幣制<lb/>
<pb n="2a"/>
玄纁束注云凡物十曰束玄纁之率玄居二纁居二此注云二制合之<lb/>
束十制五合者則毎一端丈八尺二端爲一匹五匹合爲十制也　卒<lb/>
袒至三襲　注主婦至反位　釋曰卒謂贈卒更袒拜賔云反位者各<lb/>
反羨道東西位其男賔在衆主人之南女賔在衆婦之南　賔出則拜<lb/>
送　注相問至中焉　釋曰鄭知賔是相問之賔也凡弔賔有五此舉<lb/>
中者案雜記云相趨也出宫而退相揖也哀次而退相問也旣封而退<lb/>
相見也反哭而退朋友虞祔而退注云此弔者恩薄厚去遲速之節也<lb/>
相趨謂相聞姓名來㑹喪事也相揖甞㑹於他也相問甞相惠遺也相<lb/>
見甞執摯相見也以此而言此經旣葬而退是相見問遺之賔舉中以<lb/>
見上下五者去即皆拜送可知　藏器於旁加見　注器用至置翣<lb/>
釋曰云器用器役器也者用器即上弓矢耒耜之等役器即上甲胄干<lb/>
笮之屬此器中亦有樂器不言者省文知有用器役器者以下別云包<lb/>
筲之等則所藏者是此器也云見棺飾也者飾則帷荒以其與棺爲飾<lb/>
是以喪大記云飾棺君龍帷黼荒大夫畫帷畫荒士布帷布荒注云飾<lb/>
棺者以華道路及壙中不欲衆惡其親也此柩入壙還以帷荒加於柩<lb/>
<pb n="2b"/>
故鄭注云及壙中也云更謂之見者加此則棺柩不復見矣者以其唯<lb/>
見此帷荒故名帷荒爲見是棺柩不復見也云先言藏器乃云加見者<lb/>
器在見内也内之者明君子之於事終不自逸也者以用器役器近身<lb/>
陳之是不自逸也引檀弓者見帷荒在柩外周人名爲牆若牆屋然其<lb/>
外又置翣爲飾也　藏包筲於旁　注於旁至容甒　釋曰云於旁者<lb/>
在見外也者以其加見乃云藏包筲故知見外也云不言罋甒饌相次<lb/>
可知者以其陳器之法後陳者先用罋甒後用包筲包筲藏明罋甒先<lb/>
藏可知故云相次可知云四者兩兩而居者謂包筲居一旁罋甒居一<lb/>
旁故云兩兩而居也引喪大記者欲見椁内棺外所容寛狹得容器物<lb/>
之意也　加折至抗木　注冝次也　釋曰云冝次也者冝謂折上陳<lb/>
之美面郷上今用即美面郷下抗席又覆之又折冝承席席冝承木皆<lb/>
是其冝也次者木則先陳後用席則後陳先用是其次也　實土至郷<lb/>
人　注謝其勤勞　釋曰案雜記云郷人五十者從反哭四十者待盈<lb/>
坎注云非郷人則少長皆反以此而言於時主人未反哭郷人並在故<lb/>
今至實土三徧主人拜謝之謝其勤勞勤勞者謂在道助執紼在壙助<lb/>
<pb n="3a"/>
下棺及實土也　即位踊襲如初　注哀親之在斯　釋曰謂旣拜郷<lb/>
人乃於羨道東即位踊無筭如初也云哀親之在斯者以親之在斯故<lb/>
哀號甚踊無筭　乃反至北上　注西階至神位　釋曰自此盡門外<lb/>
拜稽顙論主人反哭賔弔之事反哭者拜郷人訖反還家哭于廟入升<lb/>
西階東面哭云西階東面反諸其所作也者案檀弓云反哭升堂反諸<lb/>
其所作也注云親所行禮之處是也云反哭者於其祖廟者謂下士祖<lb/>
禰共廟故下經賔出主人送于門外遂適于殯宫適士二廟者自殯宫<lb/>
先朝禰後朝祖今反哭則先於祖後于禰遂適殯宫也案春秋僖八年<lb/>
經書用致夫人左氏云凡夫人不殯於廟者春秋之丗多行殷法不與<lb/>
禮合也云不於阼階西面西方神位者以特牲少牢主人行事升降皆<lb/>
由阼階今不於阼階故決之以西方神位知者特牲少牢皆布席于奥<lb/>
殯又在西階是西方神位主人非行事直哭而巳故就神位　婦人至<lb/>
阼階　注辟主人也　釋曰反哭之禮主人男子等先入主婦婦人等<lb/>
後入故婦人入丈丈在位者皆踊婦人不升西階者由主人在西階故<lb/>
鄭云辟主人　主婦至踊三　注入于至更也　釋曰案檀弓云主婦<lb/>
<pb n="3b"/>
入于室反諸其所養也鄭注云親所饋食之處但主人旣在西階親所<lb/>
行禮之處以婦人無外事故於饋食之處哭也云出即位堂上西面也<lb/>
者自小斂奉尸夷于堂巳後主婦等位皆在阼階上西面是以知出即<lb/>
位者阼階上西面也云拾更也者凡成踊而拾皆主人踊主婦人踊賔<lb/>
乃踊故云更也　賔弔至稽顙　注賔弔至無曰　釋曰知賔弔是衆<lb/>
賔之長者以其弔賔皆在堂下今升堂釋詞故知賔中爲首者賔之長<lb/>
也云反而亡焉失之矣於是爲甚者亦檀弓文引之證周人反哭而弔<lb/>
哀之甚也云弔者北面者以經云賔弔者升自西階即云曰如之何不<lb/>
見弔者改面之文明升堂北面可知云主人拜于位者拜于西階上東<lb/>
面位知者以其上經主人升自西階東面故知仍東面位也云不北面<lb/>
拜賔東者以其亦主人位也者郷飲酒郷射主人酬賔皆於賔東主人<lb/>
位特牲少牢助祭之賔主人皆拜送于西階東面故於東面不移以其<lb/>
亦主人位故也　賔降至稽顙　釋曰此於雜記五賔當相見之賔故<lb/>
鄭上注云舉中焉明五賔皆依節而弔也　遂適至踊三　注啓位至<lb/>
之位　釋曰案士喪禮朝夕哭位云婦人即位于堂南上主人堂下直<lb/>
<pb n="4a"/>
東序西面啓殯時云主人位如初又云主人入即位則此主啓位婦人<lb/>
亦即位于堂東面主人即位于堂下直東序西面直東序西面即中庭<lb/>
位也　兄弟至拜送　注兄弟至以歸　釋曰丈夫婦人在殯宫拾踊<lb/>
旣訖兄弟入門者出主人拜而送之知兄弟小功以下也者此兄弟等<lb/>
始死之時皆來臨喪殯訖各歸其家朝夕哭則就殯所至葬開殯而來<lb/>
喪所至此反哭亦各歸其家至虞卒祭還來預焉故喪服小記云緦小<lb/>
功虞卒哭則皆免是也云異門大功亦可以歸者大功以上有同財之<lb/>
義爲異門則恩輕故可歸也　衆主至就次　注次倚廬也　釋曰云<lb/>
衆主人出門者則主人拜送兄弟因在門外云闔門者鬼神尚幽闇云<lb/>
次倚廬也者以未虞以前仍依於初東壁下倚木爲廬齊衰居堊室大<lb/>
功張幃喪服傳云旣虞柱楣前屏此直云倚廬據主人斬衰者而言<lb/>
猶朝夕哭不奠　注是日至易奠　釋曰自啓殯已來常奠今反哭至<lb/>
殯宫猶朝夕哭如前不奠耳檀弓云葬日虞弗忍一日離也是日也以<lb/>
虞易奠故不奠也　三虞　注虞喪至日離　釋曰云虞喪祭名日中<lb/>
而虞不忍一日離皆檀弓文案彼云葬日虞弗忍一日離也又云卒哭<lb/>
<pb n="4b"/>
曰成事是日也以吉祭易喪祭喪祭則三虞也云虞安也者主人孝子<lb/>
葬之時送形而往迎魂而返恐魂神不安故設三虞以安之云骨肉歸<lb/>
于土精氣無所不之者案檀弓云延陵季子葬其長子於嬴博之閒旣<lb/>
窆左袒右還其封云骨肉歸復于土命也若魂氣則無不之是其骨肉<lb/>
歸于土精氣無所不之之事言此者欲見迎魂而反以虞祭安之是以<lb/>
鄭云孝子爲其彷徨三祭以安之云朝葬日中而虞即檀弓所云葬日<lb/>
虞弗忍一日離又下士虞記亦云日中而行事是也　卒哭　注卒哭<lb/>
至而巳　釋曰云卒哭三虞之後祭名者三虞者再虞用柔日後虞改<lb/>
用剛日又隔柔日卒哭用剛日故云卒哭三虞之後祭名也云始朝夕<lb/>
之閒哀至則哭至此祭止也者始死主人哭不絶聲小斂之後以親代<lb/>
哭亦不絶聲至殯後主人在廬廬中思憶則哭又有朝夕於阼階下哭<lb/>
至此爲卒哭祭唯有朝夕哭而巳言其哀殺也然則喪有三無時哭者<lb/>
始死至殯哭不絶聲一無時旣殯廬中思憶則哭二無時卒哭祭後唯<lb/>
有朝夕哭爲有時至練祭之後又止朝夕哭唯有堊室之中或十日或<lb/>
五日一哭通前爲三無時之哭也是以檀弓云哭無時使必知其反也<lb/>
<pb n="5a"/>
是據練後哭無時也　明日以其班祔　注班次至爲胖　釋曰云班<lb/>
次也者謂昭穆之次第云祔卒哭之明日祭名者以卒哭用剛日祔用<lb/>
柔日是以下士虞記云卒哭祭即云明日以其班祔故云卒哭之明日<lb/>
祭名云祔猶屬也祭昭穆之次而屬之者以其孫祔於祖孫與祖昭穆<lb/>
同故以孫連屬於祖而就祖而祭之也　記　釋曰凡記者皆是經不<lb/>
具記之使充經文理備足也　士處至墉下　注將有至爲於　釋曰<lb/>
云將有疾乃寢於適室者以士喪篇首云士死于適室此記云適寢者<lb/>
適室一也故互見其文若不疾則在燕寢將有疾乃寢卧于適室故變<lb/>
室爲寢也云東首者郷生氣之所云墉下者墉謂之牆喪大記謂之北<lb/>
牖下必在北墉下亦取十一月一陽生於北生氣之始故也士喪禮論<lb/>
其死事故不云疾此記人記其不備凡人死皆因疾故記其疾之所在<lb/>
也　有疾疾者齊　注正情至其室　釋曰云有疾者旣有疾當齊戒<lb/>
正情性故也云適寢者不齊不居其室者案郷黨孔子齊居必遷坐又<lb/>
祭義云致齊於内散齊於外皆在適寢但散齊得郷外故云於外耳是<lb/>
其齊居適寢也　養者皆齊　注憂也　釋曰案曲禮云父母有疾冠<lb/>
<pb n="5b"/>
者不櫛行不翔笑不至矧怒不至詈不飲酒食肉疾止復故男女養疾<lb/>
皆齊戒正情性也　徹琴瑟　注去樂　釋曰君子無大故琴瑟不離<lb/>
其側今以父母有疾憂不在于樂故去之案喪大記云疾病内外皆埽<lb/>
君大夫徹縣士去琴瑟注云凡樂器天子宫縣諸侯軒縣大夫判縣士<lb/>
特縣去琴瑟者不■之士亦謂子男之士不命者也　疾病外内皆埽<lb/>
注爲有至曰病　釋曰云疾甚曰病者則外内皆埽爲賔客來問疾自<lb/>
絜清也　徹褻衣加新衣　注故衣至惡之　釋曰此文承疾病者及<lb/>
養病者則徹褻衣據死者而言則生者亦去故衣服新衣矣徹褻衣謂<lb/>
故玄端已有垢汙故來人穢惡是以徹去之加新衣者謂更加新朝服<lb/>
喪大記亦云徹褻衣加新衣鄭注云徹褻衣則所加者新朝服矣互言<lb/>
之也加朝服者明其終於正也互者褻衣是玄端新衣是朝服朝服言<lb/>
新則褻衣是故玄端言褻朝服是絜不褻矣各舉一邊而言明皆有言<lb/>
也必知褻衣是玄端新衣是朝服者案司服士之齊戒服玄端則疾者<lb/>
與養疾者皆齊明服玄端矣檀弓云始死羔裘玄冠者易之而已羔裘<lb/>
玄冠則朝服故知臨死所著新衣則朝服也故鄭云終於正也　御者<lb/>
<pb n="6a"/>
至持體　注爲不至之人　釋曰案喪大記云體一人注云爲其不能<lb/>
自屈伸也若然四體各一人亦爲不能自轉側詩云輾轉反側據身云<lb/>
不能自屈伸據手足二文相兼乃具云御者今時侍從之人者士雖無<lb/>
臣亦有侍御僕從近人終於其手也　屬纊以俟絶氣　注有其至新<lb/>
絮　釋曰案喪大記注云纊今之新緜易動揺置口鼻之上以爲候亦<lb/>
二注相兼乃具云纊新絮即新緜禹貢豫州貢纎纊明纊新緜也　男<lb/>
子至之手　注備褻　釋曰案喪大記注云君子重終爲其相褻若然<lb/>
疾時使御者持體并死于其手若婦人則内御者持體還死于其手故<lb/>
喪大記云其母之喪則内御者抗衾而浴僖三十三年冬公薨于小寢<lb/>
左氏傳曰即安服注云小寢夫人寢也禮男子不絶于婦人之手今僖<lb/>
公薨于小寢譏其近女室是男子不絶于婦人之手備褻也　乃行禱<lb/>
于五祀　注盡孝至曰行　釋曰云盡孝子之情者死期巳至必不可<lb/>
求生但盡孝子之情故乃行禱五祀望祐助病者使之不死也云五祀<lb/>
博言之士二祀曰門曰行者祭法文今禱五祀是廣博言之望助之者<lb/>
衆其言五祀則與諸侯五祀同則祭法云諸侯五祀是也　乃卒　注<lb/>
<pb n="6b"/>
卒終也　釋曰自此盡遷尸論上篇始死遷尸於南牖之事曲禮與爾<lb/>
雅皆云大夫曰卒士曰不禄今士不言不禄而云卒者義取君子曰終<lb/>
小人曰死故鄭云卒終也美言之使與大夫同稱也　主人啼兄弟哭<lb/>
注哀有至易之　釋曰云哀有甚有否者啼即泣也檀弓云皐柴泣血<lb/>
三年注云言泣無聲如血出則啼是哀之甚發聲則氣竭而息之聲不<lb/>
委曲若往而不反對齊衰以下直哭無啼是其否也知於是始去笄纚<lb/>
服深衣者禮記問喪云親始死雞斯徒跣扱上衽注云雞斯當爲笄纚<lb/>
上衽深衣之裳前是其親始死笄纚服深衣也引檀弓者證服深衣易<lb/>
去朝服之事也　設牀至設枕　注病卒至爲茨　釋曰經直云士死<lb/>
于適室憮用斂衾不云此等之事故記人言之也云病卒之閒廢牀至<lb/>
是設之者喪大記云疾病寢東首於北牖下廢牀是其始死亦因在地<lb/>
無牀復而不蘇乃設牀於南牖下有枕席是病卒之閒廢牀於是設之<lb/>
云事相變者謂疾病時去牀旣死設牀是生死事相變也衽卧席者曲<lb/>
禮云請席何郷請衽何趾鄭云坐問郷卧問趾因於隂陽是衽爲卧席<lb/>
昏禮注云衽卧席也　遷尸　注徙於至斂衾　釋曰云徙於牖下者<lb/>
<pb n="7a"/>
<pb n="8a"/>
並有之事以其始死卒未有醴則用新酒若然醴酒俱有容有醴則用<lb/>
之不更用酒以其始死不備故也若小斂以後則酒醴具設甒二醴酒<lb/>
是也　赴曰至某死　注赴走至作訃　釋曰云母妻長子則曰君之<lb/>
臣某之某死者上某是士名下某是母妻長子假令長子則云長子某<lb/>
甲母妻則婦人不以名行直云母與妻也云赴走告也者言赴取急疾<lb/>
之意故云赴走告也云今文赴作訃者雜記作訃者義取以言語相道<lb/>
亦一塗也　室中至亦坐　注別尊卑也　釋曰云兄弟有命夫命婦<lb/>
在焉亦坐者若無命夫命婦則皆立可知此士喪禮故鄭云別尊卑也<lb/>
尊謂命夫命婦案大記君之喪主人主婦坐以外皆立若大夫喪主人<lb/>
主婦命夫命婦皆坐以外皆立也士之喪主人父兄主婦姑姊妹皆坐<lb/>
鄭云士賤同宗尊卑皆坐此命夫命婦之外立而不坐者此謂有命夫<lb/>
命婦來兄弟爲士者則立若命夫命婦則同宗皆坐也　尸在至不出<lb/>
注不二主　釋曰經直云主人唯君命出不言衆主人故記人辨之云<lb/>
衆主人不出在尸東耳云不二主者曽子問云喪有二孤廟有二主爲<lb/>
非禮不云不二孤而云不二主者彼廟主與喪孤相對此孤不對廟主<lb/>
<pb n="8b"/>
孤亦是喪主故以主言之也　禭者至不坐　注牀髙由便　釋曰云<lb/>
牀髙由便者曲禮云授立不跪授坐不立此委衣於牀者不坐委之以<lb/>
牀髙亦如授立不坐之義故云由便也　其襚至致命注始死時也<lb/>
釋曰云始死時者謂未小斂之前尸在室中戸西故北面致命若小斂<lb/>
之後奉尸夷於堂則中庭北面致命　夏祝至盛之　注差擇之　釋<lb/>
曰經直云祝淅米于堂南面用盆不言夏與盛之故記人言之　注内<lb/>
御至冠也　釋曰云内御女御者以婦人稱内故以女御爲内御婦女<lb/>
不死男子之手故知内御女御也天子八十一御妻亦曰女御與此別<lb/>
也云無笄猶丈夫之不冠也者喪服小記云男子冠而婦人笄士喪禮<lb/>
男子免不冠此云婦人不笄與男子不冠同故云猶丈夫不冠也　設<lb/>
明至中帶　注中帶至禪襂　釋曰經直云設明衣不辨男子與婦人<lb/>
故此記人云設明衣者男子其婦人則設中帶鄭云中帶若今襌襂者<lb/>
鄭舉目驗而言但男子明衣之狀鄭不明言亦當與中帶相類有不同<lb/>
之處故別雖名中帶亦號明衣取其圭潔也　卒洗至左齻　注象齒<lb/>
堅　釋曰經直云實貝於尸左右及中不言逺近故記人辨之云右齻<lb/>
<pb n="9a"/>
左齻謂牙兩畔最長者象生時齒堅也　夏祝徹餘飯　釋曰經不言<lb/>
夏祝徹故記人言之　瑱塞耳　釋曰經直云瑱用白纊用掩之不云<lb/>
塞耳恐同生人縣于耳旁故記人言之也　掘坎至其壤　釋曰經直<lb/>
云甸人掘坎于階閒不辨大小故記人明之　注塊堛也　釋曰云塊<lb/>
堛者爾雅釋言文孫氏云堛土塊也　明衣至下膝　注幕布至深也<lb/>
釋曰云明衣裳用幕布則衣裳同用幕布云袂屬幅長下膝者唯據衣<lb/>
而言以其下別云裳故也云幕布帷幕之布者周禮幕人云掌帷幕幄<lb/>
帟綬鄭云帷幕皆以布爲之幄帟皆以繒爲之以其帷幕所以張之於<lb/>
外恐不相勝舉故須用布鄭亦取此文用幕布爲義也故此云帷幕之<lb/>
布云升數未聞者以其不云䟽布直云幕布故云未聞也云屬幅不削<lb/>
幅者布幅二尺二寸凡用布皆削去邊幅旁一寸爲二寸計之則此不<lb/>
削幅謂繚使相著還以袂二尺二寸云長下膝者謂爲此衣長至膝下<lb/>
云又有裳於蔽下體深者凡平爲衣以其有裳故不至膝下此又有裳<lb/>
而言膝下故云於蔽下體深也蔽下體解此經衣至膝下也　有前至<lb/>
及觳注不辟至被土　釋曰云不辟質也者以其凡男子裳不連衣故<lb/>
<pb n="9b"/>
皆前三幅後四幅辟積其要閒示文今此亦前三後四不辟積者以其<lb/>
一服不動不假上狹下寛也云凡他服短無見膚長無被土者他服謂<lb/>
深衣深衣云短母見膚注云衣取蔽形又云長母被土注云爲汙辱是<lb/>
也此裳及觳至足跗亦是不被土故引爲證也　縓綼緆　注一染至<lb/>
曰緆　釋曰云一染謂之縓者爾雅文謂一入赤汁染之即漢時紅故<lb/>
舉以爲況也云飾裳在幅曰綼者案深衣云純袂縁純邊注云純謂縁<lb/>
之也縁邊衣裳之側廣各寸半則表裏共三寸矣此在幅亦衣裳之側<lb/>
縁法如彼也　設握至于<graphic n="KR1266" url="https://raw.githubusercontent.com/kanripo/KR-Gaiji/master/images/KR1266.png" mimeType="image/png"/>　注<graphic n="KR1266" url="https://raw.githubusercontent.com/kanripo/KR-Gaiji/master/images/KR1266.png" mimeType="image/png"/>掌至結之　釋曰手無決者以其<lb/>
經巳云設握麗于<graphic n="KR1266" url="https://raw.githubusercontent.com/kanripo/KR-Gaiji/master/images/KR1266.png" mimeType="image/png"/>與決連結據右手有決者不言左手無決者故記<lb/>
之云以握繫一端繞<graphic n="KR1266" url="https://raw.githubusercontent.com/kanripo/KR-Gaiji/master/images/KR1266.png" mimeType="image/png"/>還從上自貫反與其一端結之者案上文握手<lb/>
用玄纁裏長尺二寸今裏親膚據從手内置之長尺二寸中掩之手纔<lb/>
相對也兩端各有繫先以一端繞<graphic n="KR1266" url="https://raw.githubusercontent.com/kanripo/KR-Gaiji/master/images/KR1266.png" mimeType="image/png"/>一帀還從上自貫又以一端郷上<lb/>
鉤中指反與繞<graphic n="KR1266" url="https://raw.githubusercontent.com/kanripo/KR-Gaiji/master/images/KR1266.png" mimeType="image/png"/>者結於掌後節中　甸人築坅坎　注築實至曰坅<lb/>
釋曰經直云甸人掘坎不云還使甸人築故記人明之還使甸人築之<lb/>
也　隷人涅廁　注隷人至不用　釋曰知隷人罪人者案周禮司厲<lb/>
<pb n="10a"/>
職云其奴男子入於罪隷則中國罪人對夷隷蠻隷貉隷之等是征四<lb/>
夷所得也故鄭舉漢法今之徒役作者也云爲人復往褻之又亦鬼神<lb/>
不用者若然古者非直不共偪浴亦不共廁故得云死者不用也　旣<lb/>
襲至中庭　釋曰士之喪死日而襲經不云中庭設燎故記明之也<lb/>
厥明滅燎陳衣　注記節　釋曰云記節者爲小斂陳衣當襲之明旦<lb/>
滅燎之時故記節正經不云故記人亦明之也　凡絞至朝服　注凡<lb/>
凡至爲輪　釋曰言凡非一之言以其唯小斂至大斂有絞大斂又有<lb/>
紟故知凡中有大小斂也言類如朝服者雜記云朝服十五升是也<lb/>
儀禮䟽卷第四十<lb/>
</p>
<p>
</p>
  </div>
</body>
</text>
</TEI>
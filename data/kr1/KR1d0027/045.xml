<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
重刻宋本儀禮䟽後序<lb/>
道光庚寅歳閬原觀察重刻所藏宋景祐官本<lb/>
五十卷賈公彦儀禮䟽自一至卅一又自卅八<lb/>
至五十旣成以千里平日粗涉此經命以一言<lb/>
綴於後千里思夫治經者期曉然乎經之意而<lb/>
巳經之意不易曉曉之必由注經注之意不易<lb/>
曉曉之必由䟽此讀䟽之所以爲治經先務歟<lb/>
讀賈公彦之䟽由之以曉經注之意者最多舉<lb/>
其一言之郷飲酒禮䟽曰鄭注郷射云昔大王<lb/>
王季文王始居岐山之陽彼兼言文王者欲見<lb/>
<pb n="1b"/>
文王未受命以前亦得召南之化此不兼言文<lb/>
王者據文王徙豐受命之後專行周南之敎賈<lb/>
合郷飲酒郷射燕三篇之注周南召南者而䟽<lb/>
通其意也學子但讀此䟽則郷飲酒之注與燕<lb/>
同不兼言文王者可以曉然而郷射之注與郷<lb/>
飲酒燕不同兼言文王者亦可以曉然又何用<lb/>
如若膺大令待其晚年别讀詩序先王之所以<lb/>
敎鄭注而後始見其或不言文王或言文王有<lb/>
不合仍未述及賈公彦具有明文轉謂從前不<lb/>
能知此哉用是推之治經者必以讀䟽爲先務<lb/>
<pb n="2a"/>
斷斷然矣今閬原觀察知所先後獨舉罕遘之<lb/>
本用餉學子可謂盛心千里轉慮此後得之較<lb/>
易而讀者通患習焉弗察爰附著之若乃是書<lb/>
流傳之緒美善之徵校刊之例此不具出者見<lb/>
觀察所自序中也元和顧千里撰<lb/>
<pb n="2b"/>
</p>
<p>
</p>
  </div>
</body>
</text>
</TEI>
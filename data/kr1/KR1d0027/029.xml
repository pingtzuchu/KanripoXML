<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
儀禮䟽卷第二十九<lb/>
　　　　唐朝散大夫行太學博士弘文館學士臣賈　公彦　等撰<lb/>
父　釋曰周公設經上陳其服下列其人即此文父巳下是爲其人服<lb/>
上之服者也先陳父者此章恩義並設忠臣出孝子之門義由恩出故<lb/>
先言父也又下文諸侯爲天子妻爲夫妾爲君之等皆兼舉著服之人<lb/>
於上乃言所爲之人於下若然此父與君直單舉所爲之人者餘者若<lb/>
直言天子臣皆爲天子故舉諸侯也若直言夫則妾於君體敵亦有夫<lb/>
義妾爲君若直言君與前臣爲君文不殊巳外亦皆嫌疑故兼舉著服<lb/>
之人子爲父臣爲君二者無嫌疑故單舉所爲之人而巳云傳曰爲父<lb/>
何以斬衰也父至尊也者言何以者問比例以父母恩愛等母則在齊<lb/>
衰父則入於斬比並不例故問何以斬不齊衰荅云父至尊者天無二<lb/>
日家無二尊父是一家之尊尊中至極故爲之斬也　諸侯爲天子<lb/>
釋曰此文在父下君上者以下文君中雖言天子兼有諸侯及大夫此<lb/>
天子不兼餘君君中最尊上故特著文於上也　傳曰天子至尊也<lb/>
釋曰不發問而直荅之者義可知故直荅而云天子至尊同於父也<lb/>
<pb n="1b"/>
君　釋曰臣爲之服此君内兼有諸侯及大夫故文在天子下鄭注曲<lb/>
禮云臣無君猶無天則君者臣之天故亦同之於父爲至尊但義故還<lb/>
著義服也　注天子至曰君　釋曰卿大夫承天子諸侯則天子諸侯<lb/>
之下卿大夫有地者皆曰君案周禮載師云家邑任稍地小都任縣地<lb/>
大都任畺地是天子卿大夫有地者若魯國季孫氏有費邑叔孫氏有<lb/>
郈邑孟孫氏有郕邑晉國三家亦皆有韓趙魏之邑是諸侯之卿大夫<lb/>
有地者皆曰君以其有地則有臣故也天子不言公與孤諸侯大國亦<lb/>
有孤鄭不言者詩云三事大夫謂三公則大夫中含之也但士無臣雖<lb/>
有地不得君稱故僕隷等爲其長弔服加麻不服斬也　父爲長子<lb/>
釋曰君父尊外次長子之重故其文在此　注不言至以長　釋曰言<lb/>
長子通上下則適子之號唯據大夫士不通天子諸侯若言大子亦不<lb/>
通上下案服問云君所主夫人妻大子適婦鄭注云言妻見大夫巳下<lb/>
亦爲此三人爲喪主也則大子下及大夫之子不通士若言丗子亦不<lb/>
通上下唯據天子諸侯之子是以鄭云不言適子通上下非直長子得<lb/>
通上下冢子亦通上下故内則云冢子則大牢注云冢子猶言長子通<lb/>
<pb n="2a"/>
於下也是冢子亦通上下也云亦言立適以長者欲見適妻所生皆名<lb/>
適子第一子死也則取適妻所生第二長者立之亦名長子若言適子<lb/>
唯據第一者若云長子通立適以長故也　傳曰何至祖也　釋曰云<lb/>
何以者亦是問比例以其俱是子不杖章父爲衆子期此章長子則爲<lb/>
之三年故發何以之傳也不問斬而問三年者斬重而三年輕長子非<lb/>
尊極故舉輕以問之輕者尚問明重者可知故舉輕以明重也云正體<lb/>
於上又乃將所傳重也者此是荅辭也以其父祖適適相承爲上己又<lb/>
是適承之於後故云正體於上云又乃將所傳重者爲宗廟主是有此<lb/>
二事乃得三年云庶子不得爲長子三年不繼祖也者此明適適相承<lb/>
故須繼祖乃得爲長子三年也　注此言至共廟　釋曰云此言爲父<lb/>
後者然後爲長子三年者經云繼祖即是爲祖後乃得爲長子三年<lb/>
鄭云爲父後者然後爲長子三年不同者周之道有適子無適孫適<lb/>
孫猶同庶孫之例要適子死後乃立適孫乃得爲長子三年是爲父<lb/>
後者然後爲長子三年也云重其當先祖之正體者解經正體於上又<lb/>
云又以其將代己爲宗廟主也者釋經傳重也云庶子者爲父後者之<lb/>
<pb n="2b"/>
弟也者謂兄得爲父後者是適子其弟則是庶子是爲父後者之弟不<lb/>
得爲長子三年此鄭據初而言其實繼父祖身三丗長子四丗乃得三<lb/>
年也云言庶者逺別之也者庶子妾子之號適妻所生第二者是衆子<lb/>
今同名庶子逺別於長子故與妾子同號也云小記曰不繼祖與禰此<lb/>
但言祖不言禰容祖禰共廟者案祭法云適士二廟官師一廟鄭注云<lb/>
官師中下之士祖禰共廟則此容祖禰共廟據官師而言若然小記所<lb/>
云祖禰并言者是適士二廟者也祖禰共廟不言禰直言祖舉尊而言<lb/>
也鄭注小記云言不繼祖禰則長子不必五丗者鄭前有馬融之等解<lb/>
爲長子五丗鄭以義推之己身繼祖與禰通已三丗即得爲長子斬長<lb/>
子唯四丗不待五丗也此微破先師馬融之義也以融是先師故不正<lb/>
言而云不必而巳也若然雖承重不得三年有四種一則正體不得傳<lb/>
重謂適子有廢疾不堪主宗廟也二則傳重非正體庶孫爲後是也三<lb/>
則體而不正立庶子爲後是也四則正而不體立適孫爲後是也案喪<lb/>
服小記云適婦不爲舅後者則姑爲之小功鄭注云謂夫有廢疾他故<lb/>
若死而無子不受重者婦旣小功不大功則夫死亦不三年期可知也<lb/>
<pb n="3a"/>
爲人後者　釋曰此出後大宗其情本䟽故設文次在長子之下也案<lb/>
喪服小記云繼別爲大宗繼禰爲小宗大宗即下文爲宗子齊衰三月<lb/>
彼云後大宗者則此所後亦後大宗者也　傳曰至若子　釋曰云何<lb/>
以三年者以生己父母三年彼不生己亦爲之三年故發問比例之傳<lb/>
也云受重者必以尊服服之者荅辭也雷氏云此文當云爲人後者爲<lb/>
所後之父闕此五字者以其所後之父或早卒今所後其人不定或後<lb/>
祖父或後曽髙祖故闕之見所後不定故也云何如而可爲之後問辭<lb/>
同宗則可爲之後荅辭此問亦問比類以其取後取何人爲之荅以同<lb/>
宗則可爲之後以其大宗子當收聚族人非同宗則不可謂同承別子<lb/>
之後一宗之内若別宗同姓亦不可以其收族故也又云何如而可以<lb/>
爲人後問辭云支子可也荅辭以其他家適子當家自爲小宗小宗當<lb/>
收斂五服之内亦不可闕則適子不得後他故取支子支子則第二巳<lb/>
下庶子也不言庶子云支子者若言庶子妾子之稱言謂妾子得後人<lb/>
適妻第二巳下子不得後人是以變庶言支支者取支條之義不限妾<lb/>
子而巳若然適子不得後人無後亦當有立後之義也云爲所後者之<lb/>
<pb n="3b"/>
祖父母巳下之親至若子謂如死者之親子則死者祖父母則當己曽<lb/>
祖父母齊衰三月也妻謂死者之妻即後人之母也妻之父母昆弟昆<lb/>
弟之子並據死者妻之父母妻之昆弟妻之昆弟之子於後人爲外祖<lb/>
父母及舅與内兄弟皆如親子爲之著服也若然上經直言爲人後不<lb/>
言爲父此經直言爲所後者之祖父母及妻及死者外親之等不言死<lb/>
者緦麻小功大功及期之骨肉親者子夏作傳舉䟽以見親言外以包<lb/>
内骨肉親者如親子可知　妻爲夫傳曰夫至尊也　釋曰自此巳下<lb/>
論婦人服也婦人卑於男子故次之案曲禮云天子曰后諸侯曰夫人<lb/>
大夫曰孺人士曰婦人庶人曰妻后以下皆以義稱士庶人得其揔名<lb/>
妻者齊也婦人無爵從夫之爵坐以夫之齒是言妻之尊卑與夫齊者<lb/>
也若然此經云妻爲夫者上從天子下至庶人皆同爲夫斬衰也傳言<lb/>
夫至尊者雖是體敵齊等夫者猶是妻之尊敬以其在家天父出則天<lb/>
夫又婦人有三從之義在家從父出嫁從夫夫死從子是其男尊女卑<lb/>
之義故云夫至尊同之於君父也　妾爲君傳曰君至尊也　釋曰妾<lb/>
賤於妻故次妻後案内則云聘則爲妻奔則爲妾鄭注云妾之言接聞<lb/>
<pb n="4a"/>
彼有禮走而往焉以得接見於君子是名妾之義但其並后匹適則國<lb/>
亡家絶之本故深抑之別名爲妾也旣名爲妾故不得名壻爲夫故加<lb/>
其尊名名之爲君也亦得接於夫又有尊事之稱故亦服斬衰也云君<lb/>
至尊也者旣名夫爲君故同於人君之至尊也　注妾謂至亦然　釋<lb/>
曰言不得體之加尊之也者以妻得體之得名爲夫妾雖接見於夫不<lb/>
得體敵故加尊之而名夫爲君是以服斬也云雖士亦然者案孝經士<lb/>
言爭友則屬隷不得爲臣則士身不合名君至於妾之尊夫與臣爲異<lb/>
是以雖士妾得稱夫爲君故云雖士亦然也　女子至爲父　注女子<lb/>
至許嫁　釋曰自此盡爲父三年論女子子爲父出及在室之事制服<lb/>
又與男子不同云女子子者子女也別於男子也者男子女子各單稱<lb/>
子是對父母生稱今於女子別加一字故雙言二子以別於男一子者<lb/>
云言在室者關巳許嫁者鄭意經直云女子子爲父得矣而別加在室<lb/>
者關巳許嫁關通也通巳許嫁内則女子十年不出又云十有五年而<lb/>
笄女子子十五許嫁而笄謂女子子年十五笄四德巳備許嫁與人即<lb/>
加笄與丈夫二十而冠同死而不殤則同成人矣身旣成人亦得爲父<lb/>
<pb n="4b"/>
服斬也雖許嫁爲成人及嫁要至二十乃嫁於夫家也　布緫至三年<lb/>
注此妻至無衽　釋曰上文不言布不言三年至此言之者上以哀極<lb/>
故没其布名與年月至此須言之故也以其笄旣用箭則緫不可不言<lb/>
用布又上文絰至練有除者此經三者旣與男子有殊並終三年乃始<lb/>
除之矣案喪服小記云婦人帶惡笄以終喪彼謂婦人期服者帶與笄<lb/>
終喪此斬衰帶亦練而除笄亦終三年矣故以三年言之云此妻妾女<lb/>
子子喪服之異於男子者鄭據經上下婦人服斬者而言若然周公作<lb/>
經越妻妾而在女子子之下言之者雷氏云服者本爲至情故在女子<lb/>
之下爲文也若然經之體例皆上陳服下陳人此服之異在下言之者<lb/>
欲見與男子同者如前與男子異者如後故設文與常不例也以上陳<lb/>
服下陳人則上服之中亦有女子子今更言女子子是言其異者若然<lb/>
上文列服之中冠繩纓非女子所服此布緫笄髽等亦非男子所服是<lb/>
以爲文以易之也云謂之緫者旣束其本又緫其末者鄭解此經云布<lb/>
緫者只爲出紒後垂爲飾者而言以其布緫六升與男子冠六升相對<lb/>
故知據出見者而言是以鄭云謂之緫者旣束其本又緫其末也云箭<lb/>
<pb n="5a"/>
笄篠竹也者案尚書禹貢云篠簜旣敷孔云篠竹箭是箭篠爲一也又<lb/>
云髽露紒也猶男子之括髮者髽有二種案士喪禮曰婦人髽于室注<lb/>
云始死婦人將斬衰者去笄而纚將齊衰者骨笄而纚今言髽者亦去<lb/>
笄纚而紒也齊衰以上至笄猶髽髽之異於括髮者旣去纚而以髮爲<lb/>
大紒如今婦人露紒其象也其用麻布亦如著幓頭然是婦人髽之制<lb/>
也二種者一是未成服之髽即士喪禮所云者是也將斬衰者用麻將<lb/>
齊衰者用布二者成服之後露紒之髽即此經注是也云斬衰括髮以<lb/>
麻則髽亦用麻者案喪服小記云斬衰括髮以麻免而以布男子髻髮<lb/>
與免用布有文婦人髽用麻布無文鄭以男子髻髮婦人髽同在小斂<lb/>
之節明用物與制度亦應不殊但男子陽以外物爲名名爲括髮婦人<lb/>
隂以内物爲稱稱爲髽爲異耳鄭引漢法幓頭況者古之括髮其髽之<lb/>
狀亦如此故鄭注士喪禮云其用麻布亦如著幓頭也引喪服小記者<lb/>
彼男子冠婦人笄相對有二時一者男子二十而冠婦人許嫁而笄吉<lb/>
時相對也一者成服後男子喪冠婦人箭笄喪中相對也今此小記所<lb/>
云參上下文是據喪中冠笄相對而言引之者證經箭笄是與男冠相<lb/>
<pb n="5b"/>
對之物也云男子免而婦人髽者亦小記之文此免旣齊衰以下用布<lb/>
爲免則髽是齊衰以下亦同用布爲髽相對而言也但男子陽多變斬<lb/>
衰名括髮齊衰以下名免耳婦人隂少變故齊斬婦人同名髽案士喪<lb/>
禮鄭注云衆主人免者齊衰將袒以免代冠免之制未聞舊說以爲如<lb/>
冠狀廣一寸亦引小記括髮及漢幓頭爲說則括髮及免與髽三者雖<lb/>
用麻布不同皆如著幓頭不別若然成服以後斬衰至緦麻皆冠如著<lb/>
幓頭婦人皆露紒而髽也云凡服上曰衰下曰裳此但言衰不言裳婦<lb/>
人不殊裳者以其男子殊衣裳是以衰綴於衣衣統名爲衰故衰裳並<lb/>
見案周禮内司服王后六服皆單言衣不言裳以連衣裳不別見裳則<lb/>
此喪服亦連裳於衣衰亦綴於衣而名衰故直名衰無裳之別稱也云<lb/>
衰如男子衰者婦人衰亦如下記所云凡衰外削幅以下之制如男子<lb/>
衰也云下如深衣者如深衣六幅破爲十二闊頭郷下狹頭郷上縫齊<lb/>
倍要也云深衣則衰無帶下者案下記云衣帶下尺注云衣帶下尺者<lb/>
要也廣尺足以掩裳上際也今此裳旣縫著衣不見裏衣故不須要以<lb/>
掩裳上際故知無要也云又無衽者又案下記云衽二尺有三寸注云<lb/>
<pb n="6a"/>
衽所以掩裳際也彼據男子陽多變故衣裳別制裳又前三幅後四幅<lb/>
開兩邊露裏衣是以須衽屬衣兩旁垂之以掩交際之處此旣下如深<lb/>
衣縫之以合前後兩邊不開故不須衽以掩之也案深衣云續衽鉤邊<lb/>
注云續猶屬也衽在裳旁者也屬連之不殊裳前後也鉤邊如今曲裾<lb/>
也彼吉服深衣須有曲裾之衽此婦人凶服之衰下連裳雖如深衣不<lb/>
得盡如深衣并有衽故鄭揔云下無衽則非直無喪服之衽亦無吉服<lb/>
深衣之衽也　傳曰緫至二寸　釋曰云箭笄長尺吉笄尺二寸者此<lb/>
斬之笄用箭下記云女子子適人爲父母婦爲舅姑用惡笄鄭以爲榛<lb/>
木爲笄則檀弓南宮縚之妻之姑之喪云蓋榛以爲笄是也吉時大夫<lb/>
士與妻用象天子諸侯之后夫人用玉爲笄今於喪中唯有此箭笄及<lb/>
榛二者若言寸數亦不過此二等以其斬衰尺吉笄尺二寸檀弓南宮<lb/>
縚之妻爲姑榛以爲笄亦云一尺則大功以下不得更容差降鄭注小<lb/>
記云笄所以卷髮旣直同卷髮故五服略爲一節皆用一尺而巳是以<lb/>
女子子爲父母旣用榛笄卒哭之後折吉笄之首歸於夫家以榛笄之<lb/>
外無可差降故用吉笄也若然緫不言吉而笄言之者以其喪中有用<lb/>
<pb n="6b"/>
吉笄之法故小記無折笄之法當記文故小記折吉笄之首是也　注<lb/>
緫六至飾也　釋曰云緫六升者首飾象冠數也上云男子冠六升此<lb/>
女子子緫用布當男子冠用布之處故同六升以同首飾故也十五升<lb/>
首飾尊故吉服之冕三十升亦倍於朝服十五升也云長六寸謂出紒<lb/>
後所垂爲飾也鄭知者若據其束本入所不見何寸數之有乎故鄭以<lb/>
六寸據垂之者此斬衰六寸南宮縚妻爲姑緫八寸以下雖無文大功<lb/>
當與齊同八寸緦麻小功同一尺吉緫當尺二寸與笄同也　子嫁至<lb/>
三年　釋曰不言女子子直云子嫁者上文巳云女子子別於男子此<lb/>
承上故不須具言直云子嫁是女子子可知直云反爲父足矣而云反<lb/>
在父之室者以其出時父巳死初服齊衰不與在室同旣服齊衰後反<lb/>
被出更服斬衰即與在室同故須言在室也言三年者亦有事須言以<lb/>
其初死服朞服死後被出向父家更服斬衰三年與上在室者同故須<lb/>
言三年也　注謂遭喪至適人　釋曰鄭知遭喪後被出者若父未死<lb/>
被出自然是在室與上文同何須設此經明是遭喪後被七出者云始<lb/>
服齊衰者以其遭父喪時未出即不杖期麻屨章云女子子嫁爲父母<lb/>
<pb n="7a"/>
是也云出而虞則受以三年之喪受者若不被出則虞後以其冠爲受<lb/>
嫁女在室爲父五升衰裳八升緫今未虞而出是出而乃虞虞後受服<lb/>
與在家兄弟同受斬衰斬衰初死三升衰裳六升冠旣葬以其冠爲受<lb/>
受衰六升冠七升此被出之女亦受衰裳六升緫七升與在室之女同<lb/>
故云受以三年之喪受也云旣虞而出則小祥亦如之者未虞巳前未<lb/>
被出至受後受以出嫁之受以八升衰裳九升緫今旣虞後乃被出至<lb/>
家又與在室女同至小祥練祭在室之女受衰七升緫八升此被出之<lb/>
女與之同故云旣虞而出小祥亦如之云旣除喪而出則巳者此謂旣<lb/>
小祥而出者以其嫁女爲父母朞至小祥巳除矣除服後乃被出不復<lb/>
爲父更著服故云旣除而出則巳也云凡女行於大夫巳上曰嫁行於<lb/>
士庶人者曰適人案齊衰三月章云女子子嫁者未嫁者爲曽祖父母<lb/>
傳曰嫁者嫁於大夫未嫁者成人而未嫁者是行於大夫曰嫁不杖章<lb/>
云女子子適人者爲其父母昆弟之爲父後者傳雖不解喪服本文是<lb/>
士故知行於士庶人曰適人庶人謂庶人在官者府史胥徒名曰庶人<lb/>
至於民庶亦同行士禮以禮窮則同之行大夫以上曰嫁若天子之女<lb/>
<pb n="7b"/>
嫁於諸侯諸侯之女嫁於大夫出嫁爲夫斬仍爲父母不降知者以其<lb/>
外宗内宗及與諸侯爲兄弟者爲君皆斬明知女雖出嫁反爲君不降<lb/>
若然下傳云婦人不二斬猶曰不二天今若爲夫斬又爲父斬則是二<lb/>
天與傳違者彼不二天者以婦人有三從之義無自專之道欲使一心<lb/>
於其天此乃尊君冝斬不可以輕服服之不得以彼決此若然外宗内<lb/>
宗與諸侯爲兄弟服斬者豈不爲夫服斬乎明爲君斬爲夫亦斬矣<lb/>
公士至繩屨　注士卿至其正　釋曰云士卿士也者以其在公之下<lb/>
大夫之上尊卑當卿之位故知是卿士也不言公卿言士者欲見公無<lb/>
正職大夫又承副於卿士之言事卿有職事之重故變言士見斯義也<lb/>
云公卿大夫厭於天子諸侯故降其衆臣布帶繩屨者鄭解公卿大夫<lb/>
天子諸侯並言之者欲見天子諸侯下皆有公卿大夫公卿大夫下皆<lb/>
有貴臣衆臣若然天子諸侯下公卿大夫周禮典命及大宰具有其文<lb/>
此諸侯下公卿典命大國立孤一人是也以其諸侯無公故以孤爲公<lb/>
卿燕禮云若有諸公則先卿獻之鄭注云諸公者大國之孤也孤一人<lb/>
言諸者容牧有三監是以其孤爲公言厭於天子諸侯故除其衆臣布<lb/>
<pb n="8a"/>
帶繩屨二事其餘服杖冠絰則如常也其布帶則與齊衰同其繩屨則<lb/>
與大功等也云貴臣得伸不奪其正者下傳云室老士貴臣故云貴臣<lb/>
得伸得伸者依上文絞帶菅屨故云不奪其正也　傳曰公至菲也<lb/>
釋曰云室老士貴臣其餘皆衆臣也者傳以經直云衆臣不分別上下<lb/>
貴賤故云室老士二者是貴臣其餘皆衆臣也云有地者衆臣杖不以<lb/>
即位欲見公卿大夫或有地或無地衆臣爲之皆有杖但無地公卿大<lb/>
夫其君卑衆臣爲之皆得以杖與嗣君同即阼階下朝夕哭位若有地<lb/>
公卿大夫其君尊衆臣雖杖不得與嗣君同即阼階下朝夕哭位下君<lb/>
故也　注室老至借也　釋曰云室老家相也者左氏傳云臧氏老論<lb/>
語云趙魏老是家臣稱老云家相者案曲禮云大夫不名家相長妾以<lb/>
大夫稱家是室老相家事者也云士邑宰也者雜記云大夫居廬士居<lb/>
堊室鄭注云士居堊室亦謂邑宰也與此同皆謂邑宰爲士也若然孤<lb/>
卿大夫有菜邑者其邑旣有邑宰又有家相若魯三卿公山弗擾爲季<lb/>
氏費宰子羔爲孟氏之郕宰之類皆爲邑宰也陽貨冉有子路之等爲<lb/>
季氏家相亦名家宰若無地卿大夫則無邑宰直有家宰則孔子爲魯<lb/>
<pb n="8b"/>
大夫而原思爲之宰是直有家相者也此等諸侯之臣而有貴臣衆臣<lb/>
之事案周禮載師云家邑任稍地小都任縣地大都任畺地是天子公<lb/>
卿大夫有菜地者也案鄭志荅云天子之卿其地見賜乃有何由諸侯<lb/>
之臣正有此地則天子下有無地者也有菜地者有邑宰復有家相無<lb/>
地者直有家相可知云近臣閽寺之屬者周禮天子宮有閽人寺人閽<lb/>
人掌守中門之禁晨夜開閉墨者使守門者也寺人掌外内之通令奄<lb/>
人使守后之宫門者也是皆近君之小臣又與衆臣不同無所降其服<lb/>
又得與貴臣等不嫌相逼通也是以喪服小記云近臣君服斯服矣其<lb/>
餘從而服不從而稅彼亦是近君小臣與大臣異也云君嗣君也者釋<lb/>
傳云君服但其君以死矣更有君爲死君之服故知是嗣君若然案王<lb/>
制畿内諸侯不丗爵而丗禄彼則天子公卿大夫未爵命得有嗣君者<lb/>
以丗禄降未得爵亦得爲嗣君況其中兼畿外諸侯下卿大夫也且詩<lb/>
云維周之士不顯亦丗左氏傳云官有丗功則有官族皆是臣有丗功<lb/>
子孫得襲爵故雖畿内公卿大夫有嗣君也云繩菲今時不借也者周<lb/>
時人謂之屨子夏時人謂之菲漢時謂之不借者此凶荼屨不得從人<lb/>
<pb n="9a"/>
借亦不得借人皆是異時而別名也<lb/>
儀禮䟽卷第二十九<lb/>
<pb n="9b"/>
</p>
<p>
</p>
  </div>
</body>
</text>
</TEI>
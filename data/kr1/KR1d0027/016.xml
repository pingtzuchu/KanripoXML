<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
儀禮䟽卷第十六<lb/>
　　　　唐朝散大夫行太學博士弘文館學士臣賈公彦　等撰<lb/>
大射第七　鄭目録云名曰大射者諸侯將有祭祀之事與其群臣射<lb/>
以觀其禮數中者得與於祭不數中者不得與於祭射義於五禮屬嘉<lb/>
禮大戴此第十三小戴及別録皆第七　釋曰云諸侯將有祭祀之事<lb/>
以下文出於射義大射至戒射注將有至尊者　釋曰自此盡西紘<lb/>
論射前預戒諸官及張侯設樂懸之事不言禮言儀者以射禮盛威儀<lb/>
多故以儀言之是以射義云孔子曰射者何以射何以聽循聲而發發<lb/>
不失正鵠者其唯賢者乎若夫不肖之人則彼將安能以中是其射容<lb/>
難故稱儀也云將有祭祀之事當射者按射義云天子將祭必先習射<lb/>
於澤澤者所以擇士也巳射於澤而后射於射宫射中者得與於祭不<lb/>
中者不得與於祭是其將祭必射也云宰告於君君乃命之者鄭意不<lb/>
云宰戒百官者宰先告君君之使戒乃戒即云戒百官是也云言君有<lb/>
命政敎宜由尊者其經云戒射此戒亦政敎之類故以政敎言之也<lb/>
宰戒至射者注宰於至百官　釋曰按周禮大宰職云掌百官之誓戒<lb/>
<pb n="1b"/>
此言宰戒百官其事同故鄭以天子冢宰言之也其實諸侯兼官無冢<lb/>
宰立地官司徒以兼之故聘禮云宰命司馬注云宰上卿貳君事者也<lb/>
諸侯謂司徒爲宰是諸侯立司徒兼冢宰之事也言大事則掌以君命<lb/>
戒於百官者周禮大宰職云作大事則戒于百官賛王命是鄭之所引<lb/>
以證宰戒之事也　射人至賛者　注射人至射者　釋曰上文宰官<lb/>
尊揔戒此射人司士色別重戒之謂若天官冢宰戒百官宗伯大司㓂<lb/>
之等重戒也云射人掌以射法治射儀者夏官射人文云司士掌國中<lb/>
之士治凡其戒令者此司士職文云國中之士彼士揔公卿大夫士而<lb/>
言此射人巳戒公卿大夫則司士戒士賛者唯有士不兼大夫巳上不<lb/>
同者斷章取義故與本職不同也云皆司馬之屬也者射人司士皆屬<lb/>
司馬故云司馬屬也此上下文所云戒者皆謂祭前旬有一日知者祭<lb/>
統云先期旬有一日宫宰宿夫人夫人亦散齋七日致齋三日若然卜<lb/>
及戒皆在旬有一日是大宰云前期十日帥執事而卜日遂戒注云前<lb/>
期前所諏之日也十日容散齋七日致齋三日其天子又有天地及山<lb/>
川社稷宗廟諸侯直有境内山川社稷宗廟卜日及戒皆同也按郊特<lb/>
<pb n="2a"/>
牲云卜郊受命于祖廟作龜于禰宫卜之日王立于澤親聽誓命又云<lb/>
獻命庫門之内戒百官也大廟之命戒百姓也注云王自澤宫而還以<lb/>
誓命重相申勑也王自此還齊路寢之室若然卜日在澤宫又至射宮<lb/>
皆同在旬有一日空十日故後日乃齊也　前射至視滌　注宰夫至<lb/>
射宫　釋曰此宰夫戒是再戒之宿不云宿者辟下宿視滌何者宰夫<lb/>
戒是申戒下宿是夕宿是以宗伯云凡祀大神享大鬼祭大示帥執事<lb/>
而卜日宿視滌濯注云宿申戒也此前有射人戒是七日前期此宰夫<lb/>
戒是申戒又知宿是夕宿者以戒宿同文明不同日以其上云前射三<lb/>
日戒明此非三日是前一日矣云宰夫冢宰之屬者按大宰云小宰中<lb/>
大夫二人宰夫下大夫四人屬冢宰故云冢宰之屬云掌百官之徵令<lb/>
者宰夫職文云司馬於天子政官之卿者小宰職云四曰司馬其屬六<lb/>
十掌邦政是也云凡大射則合其六耦者大司馬職云若大射合諸侯<lb/>
之六耦是將祭而射故使諸侯爲耦若其餘射則卿大夫以下爲耦也<lb/>
云滌謂漑器埽除者以其諸侯射先行燕禮不視滌器明滌器是射器<lb/>
及埽除射宫也　司馬至北十　注量人至不射　釋曰云量人司馬<lb/>
<pb n="2b"/>
<pb n="2b"/>
天子卿大夫用麋侯諸侯卿大夫亦用麋侯並據已家用之若助祭亦<lb/>
射君之第二侯明君之第二侯用麋飾其側侯以飾得名又畿内諸侯<lb/>
第二侯用豹爲鵠故知畿外諸侯亦以豹皮爲鵠可知云干讀爲豻豻<lb/>
侯者豻鵠豻飾也者亦取捷黠意大夫將祭於己射麋侯者司裘云卿<lb/>
大夫共麋侯是天子卿大夫以孝經云大夫有爭臣三人以有臣故將<lb/>
祭得大射擇士鄭言此者以己射用麋侯又見助君祭亦射君之麋侯<lb/>
云士無臣祭不射者孝經云士有爭友不言臣以僕隷爲友司裘卿大<lb/>
夫下不言士故祭不言士大射若然士有賔射燕射不得大射雖不得<lb/>
大射得與君賔射故射人注不言士者此與諸侯之賔射士不與也若<lb/>
然諸侯之士亦然也　遂命至用革　注巾車至志焉　釋曰上文直<lb/>
命量人量侯道及乏逺近之處此經論張侯髙下之法也云設乏西十<lb/>
北十者郷射云乏參侯道居侯黨之一西五歩注云此乏去侯北十丈<lb/>
西三丈云西十北十則西與北皆六丈不得爲三分居侯黨之一者以<lb/>
其三侯入堂深故也若然此三侯之下揔云西十北十則三侯之乏皆<lb/>
西十北十矣西亦六丈者以三侯恐矢揚傷人與一侯亦異也云巾車<lb/>
<pb n="3a"/>
<pb n="4a"/>
<pb n="5a"/>
半寸者即三分寸一也言大半寸者即三分寸二也故知糝侯下綱去<lb/>
地一丈五寸少半寸也大侯中文八尺中之上下各四尺即八尺矣中<lb/>
方文八尺更加八尺二丈六尺也糝侯去地丈五寸少半寸本上綱下<lb/>
綱相去二丈二尺其舉也上綱去地三丈二尺五寸少半寸也大侯鵠<lb/>
下畔與糝侯上綱齊所謂見鵠於糝也侯中丈八尺三分之則鵠下亦<lb/>
有六尺下躬身四尺一丈矣則大侯自鵠以下掩糝侯一丈也自一丈<lb/>
以下猶有二丈二尺五寸少半寸在是大侯下綱去地亦然故注依此<lb/>
數也云前射二日張侯設乏知三日者前文云前射三日下云樂人宿<lb/>
縣下云厥明自前射三日以後論事不著異日故知張侯與設乏同是<lb/>
射前三日矣　樂人至南陳注笙猶至爲節釋曰云東爲陽中萬<lb/>
物以生者陽氣起於子盛於午故東方爲陽中也萬物以生以其正月<lb/>
三陽生大蔟用事故萬物生焉云春秋傳者是外傳伶州鳩對周景王<lb/>
辭引之者證鍾磬爲笙之事大蔟者寅上候氣之管度律均鍾金即鍾<lb/>
也故奏之所以賛陽出滯云姑洗所以脩絜百物考神納賔者亦據度<lb/>
律均鍾姑洗在辰三月百物脩絜而出考神納賔謂祭祀而有助祭之<lb/>
<pb n="5b"/>
<pb n="5b"/>
磬而巳或於階閒或於東方又天子宫縣四面皆有諸侯軒縣闕南面<lb/>
面皆有鍾磬鑮及皷具有也卿大夫士皆無鑮者若有鑮則諸侯臣半<lb/>
天子臣不得具是以闕之云鑮如鍾而大者特牲注亦云鑮如鍾而大<lb/>
並據國語而注之以言鑮形如鍾而復大以大故特一縣不編之也云<lb/>
奏樂以皷鑮爲節者按周禮鑮師云掌金奏之皷注云謂主擊晉皷以<lb/>
奏其鍾鑮也以此言之則先擊皷後擊鍾鑮皆是與樂爲節故鄭注以<lb/>
皷鑮爲節不言鍾磬巳注解故不言也　建皷至南皷　注建猶至君<lb/>
也　釋曰下西面北面建皷皆言一此建皷不言一者彼在本方故須<lb/>
言一見無他皷此皷本東方以爲君故移來在北方故異其文不言一<lb/>
也云建猶樹也以木貫而載之樹之跗也者按明堂位云殷楹皷周縣<lb/>
皷注云楹爲之柱貫中上出也縣縣之於簨虡也此云以木貫而載之<lb/>
則爲之柱貫中上出一也周人縣皷今言建皷則殷法也若醮用酒之<lb/>
類主於射略於樂故用先代皷云皷不在東縣南爲君者決下一建皷<lb/>
在其南東皷者爲賔復不在東縣北者取順君面故也西階至其北<lb/>
注言成至爲庸　釋曰言春秋傳者亦是外傳文云詠歌九則者謂六<lb/>
<pb n="6a"/>
府三事九功之德是也以此九則平民使無差慝云無射所以宣布哲<lb/>
人之令德者哲人謂后稷后稷以稼穡之功成於季秋先王之業以農<lb/>
爲本故云示民軌義謂軌法義理也云先擊西鼙樂爲賔所由來也者<lb/>
解先擊朔<graphic n="KR0911" url="https://raw.githubusercontent.com/kanripo/KR-Gaiji/master/images/KR0911.png" mimeType="image/png"/>之意賔向外來位在西其樂主爲樂賔故先擊朔鼙應鼙<lb/>
應之也云鍾不言頌<graphic n="KR0911" url="https://raw.githubusercontent.com/kanripo/KR-Gaiji/master/images/KR0911.png" mimeType="image/png"/>不言東皷義同省文也者決上東方言笙鍾應<lb/>
<graphic n="KR0911" url="https://raw.githubusercontent.com/kanripo/KR-Gaiji/master/images/KR0911.png" mimeType="image/png"/>言南皷此當言頌鍾東皷義與上文同亦合有而不言者省文也云<lb/>
古文頌爲庸者此雖疊古文不從亦通義是尚書云笙庸以閒笙東方<lb/>
鍾磬西方是庸亦功也亦有成功之義也一建至南面　注言面至<lb/>
軒縣　釋曰云言面者國君於其群臣備三面爾者言國君合有三面<lb/>
爲辟射位又與群臣射闕北面無鍾磬鎛直有一建皷而巳故不言南<lb/>
皷而言南面也云其爲諸侯則軒縣者若與諸侯饗燕之類則依諸侯<lb/>
軒縣三面皆有皷與鍾磬鎛　簜在建皷之閒　注簜竹至於堂釋<lb/>
曰按禹貢云篠簜旣敷注云簜竹故知此簜亦竹也其器則管也是以<lb/>
下云乃管新宫注云管謂吹簜故知竹管也按小師職注云管如<graphic n="KR1055" url="https://raw.githubusercontent.com/kanripo/KR-Gaiji/master/images/KR1055.png" mimeType="image/png"/>而<lb/>
小併兩而吹之今大予樂官有焉爾雅云大笙謂之巢小者謂之和簫<lb/>
<pb n="6b"/>
大者二十三管長尺四寸小者十六管長尺二寸大笙十九簧小者十<lb/>
三簧若然笙簫與管器異以其皆用竹故云笙簫之屬也云倚於堂者<lb/>
管擬吹之不倚在兩建皷閒者以不得倚于皷故知倚於堂也　鼗倚<lb/>
至西紘　注鼗如至將之　釋曰知鼗如皷而小者按那詩云猗與那<lb/>
與置我鼗皷傳云猗歎辭那多也鄭讀置爲植植鼗皷者爲楹貫而樹<lb/>
之美湯受命伐桀定天下而作護樂故歎之多其改夏之制乃始植我<lb/>
殷家之樂鼗與皷也鼗雖不植貫而揺之亦植之類以其殷人植皷以<lb/>
木貫之而下有拊鼗亦以木爲柄而貫之但手執而不植爲異故云亦<lb/>
植之類鼗與皷同文是鼗如皷而小也知有柄賔至揺之以奏樂者按<lb/>
眡瞭職云掌凡樂事播鼗擊頌磬笙磬磬言擊鼗言播播爲揺之可知<lb/>
鼗所以節樂賔至乃樂作故至賔至揺之以奏樂也云紘編磬繩也者<lb/>
紘若天子諸侯冕而朱紘用組之類磬又編縣之用紘故知紘編磬繩<lb/>
也知設鼗於磬西倚於紘者以其鍾磬皆靣向東人居其前西靣故知<lb/>
鼗在磬西倚之於紘也引王制者證鼗以節樂之器柷狀如漆筩中有<lb/>
椎所以節樂鼗亦節樂柷大於鼗故賜公侯樂則以柷將命賜伯子男<lb/>
<pb n="7a"/>
樂則以鼗將命自餘樂器陳於外也　厥明至在北　注膳尊至作晉<lb/>
釋曰自此盡羮定論豫設尊洗具饌之事按禮記燕義諸侯射先行燕<lb/>
禮此以下至東陳皆陳設器物與燕禮同但文有詳略耳云說者以爲<lb/>
若井鹿盧者鹿盧之形即葬下棺碑閒重鹿盧之軰今見井上豎柱夾<lb/>
之以索繞而挽之是也云其爲字從豆<graphic n="KR1969" url="https://raw.githubusercontent.com/kanripo/KR-Gaiji/master/images/KR1969.png" mimeType="image/png"/>聲者此謂上聲下形之字年<lb/>
和糓豆多有故從豆爲形也豐者承尊之器象形也是以豐年之字<graphic n="KR1969" url="https://raw.githubusercontent.com/kanripo/KR-Gaiji/master/images/KR1969.png" mimeType="image/png"/>
下著豆今諸經皆以承尊爵之<graphic n="KR1969" url="https://raw.githubusercontent.com/kanripo/KR-Gaiji/master/images/KR1969.png" mimeType="image/png"/>不用本字之<graphic n="KR1969" url="https://raw.githubusercontent.com/kanripo/KR-Gaiji/master/images/KR1969.png" mimeType="image/png"/>而用豐年之豐故鄭<lb/>
還依豐字解之故云其爲字從豆爲形以<graphic n="KR1969" url="https://raw.githubusercontent.com/kanripo/KR-Gaiji/master/images/KR1969.png" mimeType="image/png"/>爲聲也云近似豆大而卑<lb/>
矣者旣用豆爲形還近似籩豆之豆舉漢法而知但豆口徑尺柄亦長<lb/>
尺口徑小而又髙此承尊之物口足徑各冝差寛中央亦大共髙尺比<lb/>
常豆而下故云近自豆而卑但斵一大木爲之取其安穏此豐若在宗<lb/>
廟或兩君燕亦謂之坫致爵在於上故論語云邦君爲兩君之好有反<lb/>
坫鄭注云反坫反爵之坫是也必用豐年之豐爲坫者以其時和年豐<lb/>
萬物成孰粢盛豐備以共郊廟神歆其祀祝嘏其福至郷飲酒郷射燕<lb/>
禮大射或君與臣下及四方之賔燕家冨民足人情優暇旨酒嘉肴盈<lb/>
<pb n="7b"/>
尊滿俎於以講道論政旣獻酬侑酢至無筭爵行禮交樂和上下相歡<lb/>
勸飲爲樂故也云錫細布也者喪服記曰錫者十五升抽其半無事其<lb/>
縷有事其布曰錫故知錫是細布也謂之錫者治其布使之滑易也云<lb/>
唯君面尊者玉藻文注云面嚮也彼謂人君燕臣子專其恩惠此大射<lb/>
亦謂人君燕臣下與彼是同專惠之道故皆尊鼻嚮君云言專惠者決<lb/>
郷飲酒尊于房户之閒賔主夾之不得專惠故也　尊士至圜壷<lb/>
注旅衆至玄酒　釋曰前設縣時鑮南更有一建皷今設尊不應在皷<lb/>
北而云鑮南者其實在皷南門西北面與燕禮同而云鑮南者遥繼鑮<lb/>
而言必繼鑮者樂以縣爲主故也　又尊至獻酒注爲隷至東面<lb/>
釋曰知爲隷僕人巾車糝侯豻侯之獲者以其此人皆有功又下文以<lb/>
此尊獻之故知也知沙酒濁者以五齊從下向上差之醍沈清於泛醴<lb/>
鬯鬱又在五齊之上故知沙酒濁也云特泲之必摩沙者也者此解名<lb/>
沙酒之意云郊特牲曰汁獻涗于醆酒者此以五齊中取醆酒盎齊泲<lb/>
鬱鬯之事獻沙也洓鬱鬯之時和盎齊以手摩沙出其香汁涗清也泲<lb/>
之使清也此爲隷僕以下卑賤之人而獻鬱鬯者此所得獻皆因祭侯<lb/>
<pb n="8a"/>
謂侯之神故用鬱鬯也云服不之尊俟時而陳於南統於侯皆東面知<lb/>
此不爲大侯服不設者按下文云服不之尊東面南上故鄭云俟時而<lb/>
陳於南統於侯皆東面也　設洗至西面　注或言至文也　釋曰云<lb/>
異其文也者洗篚言南陳亦西面膳篚言西面亦南陳其實所從言異<lb/>
尊君故也　又設至東陳注亦統至其南　釋曰云亦統於侯也者<lb/>
前設尊兩獻酒亦云服不之尊俟時而陳於南統於侯今此設篚在南<lb/>
後設服不之洗在南亦統於侯　小臣至東上　注唯賔至公矣<lb/>
釋曰知賔及公席布之其餘樹之於位後者下文更有孤卿大夫席文<lb/>
故知也此實未布而言布之者欲辨尊卑故先言也孤尊而後言之者<lb/>
言若是有無不定故後言也云小卿命於其君者也者按王制云大國<lb/>
三卿皆命於天子次國三卿二卿命於天子一卿命於其君小國亦三<lb/>
卿一卿命於天子二卿命於其君若言小卿據次國巳下有之云射禮<lb/>
辨貴賤也者決燕禮大小卿皆在尊東西無小卿位彼主於燕不辨貴<lb/>
賤故也云與君論道亦不典職如公矣者成王周官云立大師大傅大<lb/>
保兹惟三公論道經邦爕理隂陽是三公論道無職此大國立孤一人<lb/>
<pb n="8b"/>
論道與公同亦無職故云不典職如公也縱鄭不見周官於周禮三公<lb/>
亦無職考工記云或坐而論道亦通及三公矣　官饌　釋曰燕禮宰<lb/>
饌此不言宰而言官者欲見非獨宰故鄭云百官各饌射人至西上<lb/>
注大史至大命　釋曰自此盡少進論群臣立位之事云大史在干侯<lb/>
東北士旅食者在士南爲有侯入庭深也者決燕禮士旅食者立于門<lb/>
西東上此不繼門而在士南繼士者爲有侯故入庭深也云小臣師正<lb/>
之佐也者下有小臣正正長也故以師爲佐云正相君出入君之大命<lb/>
者小臣正小臣中尊如天子大僕故引大僕職解之也　注詔告至衍<lb/>
耳　釋曰燕禮言爾以其近門去君逺而言爾爾近也移也揖之使移<lb/>
近此入庭深故不言爾而言揖揖之而巳不湏移近之也云上言大夫<lb/>
誤衍者以其大夫與公卿面有異故下別言大夫少進明上有大夫誤<lb/>
衍大夫大夫四字也　大射正擯　注大射正射人之長　釋曰自此<lb/>
盡門外北面論請立賔之事大射正對射人爲長若小臣正對小臣師<lb/>
亦爲長公揖至膳者注請士至無幂　釋曰自此盡公卿者論卿<lb/>
大夫定位及請執幂之事云請士可使者鄭知請士者據燕禮而知云<lb/>
<pb n="9a"/>
方圜壷獻無幂者方圜壷臣尊獻獲者尊皆無幂　乃命至東上<lb/>
注命者至略之　釋曰知命之在西階前者以其小臣位在東堂下於<lb/>
阼階請公命乃就西階請執幂者以其執幂者士位在西故也云羞膳<lb/>
者從而東者巳於燕禮釋訖云不升堂者但不由南方升略之升自北<lb/>
堂是亦升堂矣　膳宰至卿者　釋曰不言命者對君言命於臣略之<lb/>
擯者至賔辟　注及至至當盛　釋曰自此盡賔荅再拜論主人迎賔<lb/>
拜至及獻賔之事云公降一等揖賔不言請賔至位就席者亦是以賔<lb/>
與主人爲禮禮不參故不請也此言賔辟燕禮不言文略也　奏肆夏<lb/>
注肆夏至肆夏　釋曰云肆夏樂章名今亡者按周禮鍾師云以鍾鼓<lb/>
奏九夏杜子春引吕叔玉以爲肆夏時邁也繁遏執傹也渠思文也後<lb/>
鄭云以文王鹿鳴言之則九夏皆詩篇名頌之族類也此歌之大者載<lb/>
在樂章樂崩亦從而亡是以頌不能具鄭彼注破吕叔玉此注亦云肆<lb/>
夏樂章名今亡與彼注亦同今此又引吕叔玉於下者以無正文叔玉<lb/>
或爲一義故鄭於此兩解之也云祭山川之樂歌者以其時邁序云廵<lb/>
守告祭柴望也謂巡守祭當方山川則王制及尚書云望秩於山川是<lb/>
<pb n="9b"/>
也云明昭有周者美武王有明明於周云式序在位者式用也任賢用<lb/>
能序之使在官位云我求懿德者懿美也我求取美徳之人也云肆于<lb/>
時夏肆遂也夏大也能如此遂於王道之大云奏此以延賔其著宣王<lb/>
徳勸賢與者今國君歌此詩延賔入者其欲著明諸侯宣布王之德以<lb/>
勸賢人使有徳言與者鄭以義解之無正文故云與以疑之也云周禮<lb/>
曰賔出入奏肆夏者按大司樂云王出入則令奏王夏尸出入則令奏<lb/>
肆夏牲出入則令奏昭夏下云大饗不入牲其他皆如祭祀鄭注云大<lb/>
饗饗賔客也彼賔客謂諸侯來朝者也不入牲牲不入亦不奏昭夏也<lb/>
其他謂王出入賔客出入亦奏王夏肆夏以此言之王用肆夏以饗諸<lb/>
侯來朝今引之者證燕時納賔亦奏之按燕禮記云若以樂納賔則賔<lb/>
及庭奏肆夏鄭云卿大夫有王事之勞則奏此樂焉此亦同彼注也若<lb/>
臣無王事之勞則如常燕無以樂納賔法也又此納賔樂故諸侯亦得<lb/>
用若升歌則不可若賔醉而出奏陔夏與此異也　主人至北面<lb/>
注賔將至正主　釋曰自此至虛爵降論主人獻賔之事也云不於洗<lb/>
北辟正主者按郷飲酒郷射主人降洗洗北南面是正主此宰夫代君<lb/>
<pb n="10a"/>
爲主故不於洗北南面也　注賔旣至復位　釋曰云賔旣拜於筵前<lb/>
受爵者鄭恐讀者以拜下讀爲句　注宰胥至於燕　釋曰云不使膳<lb/>
宰薦者不主飲酒變於燕者決燕禮使膳宰薦主於飲酒故也　樂闋<lb/>
注闋止至上也　釋曰此上經云奠爵拜告旨下經云賔卒爵則此經<lb/>
者是賔啐酒節即樂闋燕禮記亦云賔及庭奏肆夏賔拜酒主人荅拜<lb/>
而樂闋亦據啐酒時按郊特牲賔入大門而奏肆夏又曰卒爵而樂闋<lb/>
與此啐酒樂闋不同者彼注謂朝聘者故卒爵而樂闋此燕己臣子法<lb/>
故啐酒而樂闋也云尊賔之禮盛於上也者賔及庭奏肆夏乃至升堂<lb/>
飲酒乃樂止是尊賔之禮盛於堂上者也<lb/>
儀禮䟽卷第十六<lb/>
<pb n="10b"/>
<pb n="10b"/>
</p>
<p>
</p>
  </div>
</body>
</text>
</TEI>
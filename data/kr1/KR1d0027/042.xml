<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
儀禮䟽卷第四十八<lb/>
　　　　唐朝散大夫行太學博士弘文館學士臣賈公彦　等撰<lb/>
卒脀至戸内西面　注將納祭也　釋曰自此盡主人又再拜稽首論<lb/>
先設置爲隂厭之事也主婦被錫衣至入于房　注被錫至爲蝸<lb/>
釋曰云主婦賛者一人亦被錫者此被錫移袂與主婦同旣一人<lb/>
與主婦同則其餘不得如主婦當與士妻同纚笄綃衣若士妻與<lb/>
婦人助祭一皆纚笄綃衣以綃衣下更無服服窮則同故特牲云凡婦<lb/>
人助祭者同服是也云被錫讀爲髲鬄者欲見鬄取人髪爲之之義也<lb/>
云古者或剔賤者刑者之髮以被婦人紒爲飾因名髲鬄焉者此解名<lb/>
髲鬄之意案哀公十七年左傳說衞莊公登城望戎州見己氏之妻髮<lb/>
美使髡之以爲吕姜髢是其取賤者髮爲髲之事也云此周禮所謂次<lb/>
也者案周禮追師云掌王后以下副編次三翟者首服副鞠衣襢衣首<lb/>
服編褖衣首服次鄭彼注副首飾若今步揺編編列髮爲之若今假紒<lb/>
次次第髮長短爲之所謂髲鬄鄭云所謂髲鬄鄭云所謂髲鬄者指此<lb/>
文也是彼此相曉也云不纚笄者大夫妻尊者此決特牲主婦纚笄士<lb/>
<pb n="1b"/>
妻卑故也云亦衣綃衣者亦如特牲士妻主婦綃衣也綃衣者六服外<lb/>
之下者云而侈其袂耳侈者蓋半士妻之袂以益之衣三尺二寸袪尺<lb/>
八寸者士妻之袂二尺二寸袪尺二寸三分益一故三尺三寸袪尺八<lb/>
寸也故内司服注亦爲此解也或云衣三尺三寸或云袂俱合義是以<lb/>
喪服記云亦名袂爲衣也云韭葅醓醢朝事之豆也者案周禮醢人職<lb/>
朝事之豆韭菹醓醢昌本麋臡菁菹鹿臡茆菹麋臡彼天子八豆今大<lb/>
夫取二豆爲饋食用之豐大夫禮故也若然葵菹蠃醢亦天子饋食之<lb/>
豆今大夫用之鄭不言者彼饋食當其節天子八豆此大夫取二而巳<lb/>
故不須言之云葵菹在䋫者以其韭菹在南醓醢在北今於次東葵菹<lb/>
在北蠃醢在南是其䋫次之也　主婦至于房　注敦有至于房　釋<lb/>
曰敦有首者尊者器飾也飾蓋象龜知有此義者以其經曰敦南首明<lb/>
象龜蟲獸之形故云首知象龜者以其蓋形龜象故也云周之禮飾器<lb/>
各以其類者案周禮梓人云外骨内骨以脰鳴者以胷鳴者之類鄭云<lb/>
刻畫祭器博庶物也又周禮司尊彞有雞彞之等是周之禮飾器各以<lb/>
其類也云龜有上下甲者欲言此敦蓋取象之意以龜有上下甲故敦<lb/>
<pb n="2a"/>
蓋象之是亦取其類也敦蓋旣象龜明簋亦象龜爲之故禮器云管仲<lb/>
鏤簋朱紘注云謂刻而飾之大夫刻爲龜耳諸侯飾以象天子飾以玉<lb/>
言以玉飾之還依大夫象形爲飾也天子則簋敦兼有九嬪職云凡祭<lb/>
祀賛玉齍注云玉齍玉敦受黍稷器是天子八簋之外兼用敦也特牲<lb/>
云佐食分簋鉶注云爲將餕敦有虞氏之器也周制士用之變敦言簋<lb/>
容同姓之士得從周制耳則同姓大夫亦用簋特牲少牢用敦者異姓<lb/>
大夫士也明堂位云有虞氏之兩敦夏后氏之四璉殷之六瑚周之八<lb/>
簋鄭注云皆黍稷器制之異同未聞案周禮舎人注圎曰簋孝經注直<lb/>
云外方曰簋者據而言若然云未聞者據殷巳上未聞周之簋則聞矣<lb/>
故易損卦云二簋可用享注云離爲日日圎巽爲木木器象是其周噐<lb/>
有聞也孝經緯鉤命決云敦規首上下圎相連簠簋上圎下方法隂陽<lb/>
是有聞而鄭云未聞者鄭不信之故也　注酌奠至累之　釋曰酌奠<lb/>
酌酒爲神奠之者以其迎尸之前將爲隂厭爲神不爲尸故云爲神奠<lb/>
之也云後酌者酒尊要成也者上經先設餘饌此經乃酌者酒尊物設<lb/>
饌要由尊者成故後設之也引特牲者酌奠之處當在鉶南此經不言<lb/>
<pb n="2b"/>
故引爲證也云重累之者以黍稷各二二者各自當重累於敦南卻合<lb/>
之也　注羊曰至豐也　釋曰云羊曰柔毛豕曰剛鬣下曲禮文羊肥<lb/>
則毛柔濡豕肥則鬣剛也彼注云號生物者異於人用也引春秋者證<lb/>
黍稷大和之義案彼左氏桓六年傳文楚武王侵隨使薳章求成焉軍<lb/>
於瑕以待之隨人使少師入楚軍董成楚以羸師而納少師少師還請<lb/>
追楚師季梁止之曰天方授楚楚之羸其誘我也臣聞小之能敵大也<lb/>
小道大淫所謂道忠於民而信於神也上思利民忠也祝史正辭信也<lb/>
今民餒而君逞欲祝史矯舉以祭臣不知其可也公曰吾牲牷肥腯粢<lb/>
盛豐備何則不信對曰夫民神之主也是以聖王先成民而後致力於<lb/>
神故奉牲以告曰博碩肥腯謂民力之普存也奉盛以告曰絜粢豐盛<lb/>
謂其三時不害而民和年豐也則此之所言隨季梁辭也　注主人至<lb/>
後尸　釋曰自此盡牢肺正脊加于肵論尸入正祭之事云主人不出<lb/>
迎尸伸尊也者禮記云君迎牲而不迎尸别嫌也尸在廟門外則疑於<lb/>
臣在廟中則全於君故主人皆不出迎尸尸在廟門外爲臣道故主人<lb/>
不出迎尸伸尊也引特牲者尸出入時主人與賔西位上皆逡巡辟位<lb/>
<pb n="3a"/>
敬尸也云旣則後尸者下經云祝延尸尸升自西階入祝從注云由後<lb/>
詔相之曰延是後尸者也　注庭南没霤　釋曰庭南者於庭近南是<lb/>
没盡門屋霤近門而盥也是以特牲亦云尸入門北面盥繼門而言即<lb/>
亦此没霤者也祝延至祝從注由後至西階　釋曰周禮曰大祝<lb/>
相尸禮者案職云相尸禮注云延其出入詔其坐作是也　注主人至<lb/>
人左　釋曰祝先入至主人入而居祝之右者以祝從尸後詔侑之故<lb/>
在尸後主人前及尸即筵主人與初西面則主人尊故也云祝從尸<lb/>
尸即席乃却居主人左者解祝在先居左之意也祝主至遂坐注拜<lb/>
妥至而殺　釋曰案爾雅妥安坐也故云拜妥尸拜之使安坐也案特<lb/>
牲云尸啐酒告旨主人拜尸荅拜祭鉶甞之告㫖不得遂坐此經云荅<lb/>
拜遂坐故鄭解其遂坐而卒食之意以其間有不啐奠不甞鉶不告㫖<lb/>
也大夫之禮尸彌尊故無拜事特牲所云甞鉶謂甞豕鉶此不甞鉶謂<lb/>
不甞豕鉶也知非不甞羊鉶者案下云甞羊鉶故知不甞豕鉶也不告<lb/>
旨者旣不啐奠故無告也言彌尊者旣不啐奠一尊又不甞鉶不告㫖<lb/>
是彌尊也云不告㫖者爲初亦不饗者案特牲迎尸即席坐主人拜妥<lb/>
<pb n="3b"/>
尸尸荅拜執奠祝饗主人拜知初注云饗勸強之也其辭取於士虞記<lb/>
則冝云孝孫某圭爲而孝薦之饗是士賤不嫌得與人君同大夫尊嫌<lb/>
與人君同故初不饗後亦不告㫖故云不告㫖者爲初亦不饗也云所<lb/>
謂曲而殺者禮器文彼注云謂若父在爲母期不得申大夫不得者亦<lb/>
不得申故引爲證若然曲而殺爲初不饗而言也　注未有至不命<lb/>
釋曰云未有事也者釋祝反南面也云墮祭爾敦文在下經官各肅其<lb/>
職不命者言祝無事之義案宿諸官各肅其事不須命故祝得反南面<lb/>
注牢羊至爲徧　釋曰云黍稷之祭爲墮祭者肺與黍稷俱得爲墮<lb/>
故周禮守祧職旣祭則藏其墮墮中豈不能兼肺肺與黍稷俱祭於苴上<lb/>
上旣藏之明肺與黍稷器不動人就器減取之故特得墮名舉肺則全<lb/>
取因上絶之不得墮稱及其藏之并有墮名也云將食神餘尊之而祭<lb/>
之者謂隂厭是神食後尸來即席食尸餕鬼神之餘故尸亦尊神而祭<lb/>
之以其凡祭者皆不是盛主人之饌故以祭之爲尊也　上佐至右之<lb/>
注爾近至相因釋曰曲禮云飯黍無以箸是古者飯食不用匙箸若<lb/>
然器即不動器中取之故移之於席上便尸食也云重言上佐食明更<lb/>
<pb n="4a"/>
起不相因者前舉尸牢肺時坐而取之興以授尸不因此坐取肺即爾<lb/>
敦黍明更坐爾黍而起不因前坐也案特牲云黍稷此及虞皆不云稷<lb/>
者此後皆黍稷連言明并黍稷食之不虚陳而不食不言爾之者文不<lb/>
具其實亦爾之也　主人至膚北　注羞進至之加　釋曰郊特牲訓<lb/>
肵爲敬今此主人親進之故鄭云敬尸之加以其爲尸特加故云加也<lb/>
若然特牲三俎膚從豕俎故肵在腊北此五俎有膚俎故肵在膚北<lb/>
上佐至羊鉶　注芼菜至有滑　釋曰芼菜者菜是地之芼知羊用苦<lb/>
豕用薇皆有滑者案公食大夫記云鉶芼牛藿羊苦豕薇皆有滑是也<lb/>
食舉　注舉牢至道也　釋曰此食舉在羞肵之下特牲食舉在羞肵<lb/>
之上不同者彼特牲食舉下乃云羞肵俎者是其正以食舉後尸即嚌<lb/>
幹之屬即加於肵俎故食舉後即進肵是正也此食舉不在羞肵之上<lb/>
上佐食羞鉶羮尸祭鉶訖乃得食舉故退食舉在祭鉶之下又不退羞<lb/>
肵在食舉下者由主人敬尸故不退在下也特牲爾敦下設大羮此不<lb/>
云者大羮不爲神直是爲尸者故此不言儐尸乃有也云舉牢肺正脊<lb/>
也者上文云上佐食舉尸牢肺正脊以授尸尸受祭肺明今食先云食<lb/>
<pb n="4b"/>
舉是上牢肺正脊也云先食啗之以爲道也者案特牲舉肺脊以授尸<lb/>
尸受振祭嚌之左執之注肺氣之主也脊體之貴者先食啗之所以道<lb/>
食通氣是也　三飯　注食以黍　釋曰知先食黍者以前文先言爾<lb/>
黍故知先食黍也　注幹正脅也　釋曰上文序體先言短脅次言正<lb/>
脅則正脅在中上食舉是正脊故知此食幹亦先取正脅也特牲云食<lb/>
幹鄭注爲長脅也彼記序九體有長脅無代脅者案鄭注云脊無中脅<lb/>
無前貶於尊者故與此異也　上佐至之北　注設於至尚味　釋曰<lb/>
特牲略於少牢故有豕膮此少牢二牲故不尚味而無臐膮也　尸又<lb/>
至橫之　注又復至於肉　釋曰云食大名者以其論語文多言食故<lb/>
云食大名也云小數曰飯者此少牢特牲言三飯五飯九飯之等據一<lb/>
口謂之一飯五口謂之五飯之等據小數而言故云小數曰飯也云魚<lb/>
橫之者異於肉者魚在俎縮肉在俎則橫其同在肵俎仍橫之魚本縮<lb/>
今則橫矣與牲體異故云魚橫異於肉也必知肉在肵仍橫者但言加<lb/>
于肵不云縮則與本俎同橫可知也大夫不儐尸者於此時亦當設大<lb/>
羹此主爲大夫不儐尸者大羮之文也　注腊魚至威儀　釋曰云腊<lb/>
<pb n="5a"/>
<pb n="6a"/>
<pb n="7a"/>
㨎之是其便也　注主人至尊尸　釋曰云彌尊尸者此少牢與特牲<lb/>
尸酢主人使祝代尸酌者巳是尊尸今主人拜受訖又拜爲俠拜是彌<lb/>
尊尸也　注綏或至爲肵　釋曰經中綏是車綏或有禮本作挼者故<lb/>
亦讀從周禮守祧旣葬則藏其墮取墮減之義也云將受嘏者下文主<lb/>
人受嘏之時先墮祭是以佐食授黍稷與主人爲墮禮注右受至則<lb/>
坐　釋曰云尸常坐有事則起主人常立有事則坐者案禮器云周坐<lb/>
尸曲禮云立如齊鄭云齊謂祭祀時則是尸常坐主人祭時則常立經<lb/>
云坐祭之謂墮祭尸餘是尸與主人爲禮是主人有事乃坐也尸荅主<lb/>
人拜乃立是尸有事則起也　注命祝以嘏辭　釋曰謂命祝使出嘏<lb/>
辭以嘏於主人下文是也　卒命至引之　注嘏大至相近　釋曰云<lb/>
嘏大也者郊特牲云嘏長也大也故鄭云予主人以大福案特牲尸親<lb/>
嘏主人此尸使祝嘏主人者大夫尸尊故不親嘏特牲無嘏文不具也<lb/>
主人至諸内　注詩猶至作卦　釋曰云出出戸也者以主人位在戸<lb/>
内西面今云出故知是出户也此宰夫以籩受嗇大夫之禮特牲主人<lb/>
出冩嗇于房祝以籩受彼士禮與大夫異也案春官鬱人云大祭祀與<lb/>
<pb n="7b"/>
量人受舉斝之卒爵而飲之鄭云斝受福之嘏聲之誤也王酳尸尸嘏<lb/>
王此其卒爵也少牢饋食禮主人受嘏詩懷之卒爵執爵以興出宰夫<lb/>
以籩受嗇黍主人甞之乃還獻祝此鬱人受王之卒爵亦王出房時也<lb/>
是王受嘏與大夫同也案楚茨詩旣齊旣稷旣匡旣勑注云嘏之禮祝<lb/>
徧取黍稷牢肉魚擩於醢以授尸孝孫前就尸受之天子使宰夫受之<lb/>
以筐祝則釋嘏辭以勑之天子嘏辭與大夫同也云復甞之者重之至<lb/>
也者前已嚌之是巳甞今復言甞是重受福之至也特牲不言復甞者<lb/>
文不具也　主人至坐受　注室中迫狹　釋曰言迫狹大夫士廟室<lb/>
也皆兩下五架正中曰棟棟南兩架北亦兩架棟南一架名曰楣前承<lb/>
簷以前名曰庪棟北一架爲室南壁而開戸即是一架之開廣爲室故<lb/>
云迫狹也必知棟北一架後乃爲室者昏禮主人延賔升自西階當阿<lb/>
東面致命鄭云阿棟也入堂深明不入室是棟北乃有室也　主人西<lb/>
面荅拜　注不言拜送下尸　釋曰上主人酳尸尸拜受主人拜送今<lb/>
主人獻祝祝拜受主人荅拜拜送禮重荅拜禮輕今言荅拜故云不言<lb/>
拜送下尸也　薦兩豆菹醢　注葵菹蠃醢　釋曰知者上云韭菹醓<lb/>
<pb n="8a"/>
醢鄭云朝事之豆也而饋食用之豐大夫禮上亦云葵菹蠃醢是饋食<lb/>
之豆當饋食之節是其常事故不言豐大夫之禮今祝用之亦其常事<lb/>
故知用葵菹蠃醢也　注皆升至不殊　釋曰言升下體者髀與短脅<lb/>
橫脊皆羊豕之下體屬于尻又腊之下體爲祝賤故也云魚橫者四物<lb/>
共俎殊之也者以其魚猶在俎縮載今橫者爲四物共俎橫而殊之也<lb/>
縮有七物而云四物者據羊豕魚腊故云四物也云尤賤者羊豕體不<lb/>
屬於尻以腊用左右胖故有兩髀言髀屬于尻尻在中謂髀與尻相連<lb/>
屬不殊是尤賤也周祝賤常連之也　祝取至祭俎　注大夫至不盛<lb/>
釋曰云大夫祝俎無肺祭用膚逺下尸者案特牲尸俎有祭肺離肺祝<lb/>
俎有離肺無祭肺是下尸今大夫尸俎亦皆有祝則離肺祭肺俱無是<lb/>
逺下尸也云不嚌之膚不盛者決離肺祭訖嚌之加于俎今以無肺祭<lb/>
不盛故也凡膚皆不嚌獨於此言之者以其以膚替肺肺則嚌此則不<lb/>
嚌故須言之也　注亦如至賤也　釋曰亦如佐食授爵乃興者此經<lb/>
直云卒爵興不云授爵故特明之案下文主婦獻祝祝卒爵坐授主婦<lb/>
爵主婦又獻二佐食二佐食坐授主婦爵主婦獻祝與獻二佐食同明<lb/>
<pb n="8b"/>
主人獻祝祝授主人爵亦與二佐食同可知云不拜旣爵大夫祝賤也<lb/>
者此決特牲祝卒角拜主人荅拜以士卑故祝不賤此大夫尊故祝賤<lb/>
不拜旣爵也　注不啐至禮略　釋曰特牲士之佐食亦啐大夫佐食<lb/>
賤禮略天子諸侯禮雖亡或可對天子諸侯佐食啐乃卒爵貴故也<lb/>
俎設至一膚　注佐食至下尸　釋曰云有脀而無薦亦逺下尸者有<lb/>
脀即經俎實是也無薦謂無菹醢也旣無肺巳是下尸又無薦是逺下<lb/>
尸也　有司至房戸　注男女至于篚　釋曰云自此盡入于房論主<lb/>
婦亞獻祝獻尸與佐食之事此直云有司授婦賛者于房案禮記内則<lb/>
云非祭非喪不相授器其相授則女受以篚其無篚則皆坐奠之而后<lb/>
取之此經雖不言受以篚及奠於地之事亦當然也云男女不相因者<lb/>
案特牲佐食卒角主人受角降反于篚升入復位訖坐婦乃洗爵于房<lb/>
酌亞獻尸是不相因爵也引特牲者證男女不相因爵主婦不取此爵<lb/>
也　注入戸至東隅　釋曰云入戸西面拜由便也者下注云此拜於<lb/>
北則上拜於南矣由便也云不北面者辟人君夫人也者案特牲主婦<lb/>
北面拜注云北面拜者辟内子也則是士妻卑不嫌得北面與人君夫<lb/>
<pb n="9a"/>
人同也　注賛者至主婦釋曰知賛者有司賛者也者上文云有司<lb/>
賛者取爵於篚此還是上有司賛者也賔長至筵前　釋曰云尸祭<lb/>
酒卒爵者案特牲賔長獻爵止注云欲神惠之均於室中待夫婦致爵<lb/>
此大夫禮或有儐尸者致爵在儐尸之上故不致爵爵不止也若然有<lb/>
司徹尸作止爵三獻致爵於主人主人不酢主婦又不致爵于主婦下<lb/>
大夫不儐尸賔獻尸止爵主婦致爵于主人酢主婦主人不致於主婦<lb/>
特牲主人與主婦交相致爵參差不同者此以尊卑爲差降之數故有<lb/>
異也上大夫得儐尸故致爵上辟人君下大夫不儐尸故增酢主婦而<lb/>
巳士卑不嫌與君同故致爵具也　注啐酒至禮殺　釋曰云不獻佐<lb/>
食將儐尸禮殺者以其祝與佐食俱是事神及尸是以獻尸并及之故<lb/>
主人主婦獻祝與佐食今賔獻祝不及佐食者但爲待儐尸故於賔長<lb/>
獻是祭末禮殺故不及佐食闕之也主人至廟門　釋曰自此盡廟<lb/>
門論祭祀畢尸出廟之事注事尸之禮訖於廟門者上祝迎尸於廟門<lb/>
今禮畢又送尸於廟門案禮記尸在廟門外則疑於臣是以據廟門爲<lb/>
斷　祝反至階南　注徹肵至歸尸　釋曰自此盡篇末論徹肵俎行<lb/>
<pb n="9b"/>
餕之事云徹肵俎不出門將儐尸也者決特牲佐食徹尸俎出廟門者<lb/>
送尸者也云肵俎而以儐尸者其本爲不反魚肉耳者案曲禮云母反<lb/>
魚肉謂食時魚肉不反俎故尸食亦加肵俎本爲尸不反魚肉今賔尸<lb/>
將更食魚肉當加於肵俎未得即送尸家故云本爲不反魚肉也故儐<lb/>
尸訖并後加者得歸之也　注大夫至大也　釋曰案祭統云凡餕之<lb/>
道而興施惠之象也是故上有大澤則惠必及下是以特牲二人餕惠<lb/>
之小者大夫四人餕明惠之大者也　上佐至人備　注備四至盥升<lb/>
釋曰下佐食對之者不謂東西相當直取上佐食東面下佐食西面爲<lb/>
對以其下佐食西面近北故不得東西相當也云賔長二人備者亦不<lb/>
東西相當以其一賔長在上佐食之北一賔長在下佐食之南是亦不<lb/>
東西相當也故云備不言對也　注右之至在北　釋曰東面在南據<lb/>
上佐食西面在北據下佐食右之者飯用手右之便故也　注資猶至<lb/>
作齎　釋曰云兩下是餕者據二賔長以二佐食爲下故云一賔長在<lb/>
上佐食之北一賔長在下佐食之南以地道尊右故二佐食皆在右若<lb/>
然羊俎兩閒南北面置之故二賔長於俎一端取黍也必知上佐食東<lb/>
<pb n="10a"/>
面近南下佐食西面近北者以其尸東面近南今尸起上佐食居尸坐<lb/>
處明知位次如此　司士至祭舉　注舉舉至爲徧　釋曰知舉是舉<lb/>
膚者以其尸舉肺餕者下尸明不舉肺當舉膚是以特牲云佐食授餕<lb/>
者各一膚明此大夫禮亦舉膚也　主人至取舉注三拜至面拜<lb/>
釋曰知面位如此者以主人在戸内西面三拜餕者餕者在東面而荅<lb/>
主人拜可知在西面位者以主人在南西面不得與主人同面而拜明<lb/>
迴身南面向主人而拜故鄭以義解之如此也　司士至食舉　釋曰<lb/>
云又進二豆湆于兩下者以其神坐之土止有羊豕二鉶一進與上佐<lb/>
食一進與下佐食故更羞二豆湆於兩下湆者從門外鑊中來以兩下<lb/>
無鉶故進湆也　注不拜至壹也　釋曰云不拜受爵者大夫餕者賤<lb/>
也者決特牲使嗣子與兄弟餕爲貴故拜受爵也云荅壹拜略也者特<lb/>
牲亦無再拜法此云略者以其四餕皆拜主人緫荅一拜故云略也<lb/>
注主人至酌也　釋曰特牲上餕親自酌酢主人此上餕不酌者上餕<lb/>
將嘏主人故在尸位不可親酌特牲上餕酌者以上餕不嘏主人旣卒<lb/>
爵三餕俱出上餕酢主人少牢禮備又嘏主人故不酌也　注親嘏至<lb/>
<pb n="10b"/>
以黍　釋曰言亦者亦上皇尸命工祝嘏主人以黍此亦以黍上文司<lb/>
士進敦乃分黍于羊俎兩端下不言稷故知亦黍也　注送佐食不拜<lb/>
賤　釋曰賔主之禮賔出主人皆拜送此佐食送之而不拜故云賤也<lb/>
儀禮䟽卷第四十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
儀禮䟽卷第二十三<lb/>
　　　　唐朝散大夫行太學博士弘文館學士臣賈公彦　等撰<lb/>
君使至于館　注玉圭至終也　釋曰自此盡賔送不拜論主君使卿<lb/>
詣館還玉及報享之事云玉圭也者舉聘君之圭云君子於玉比德焉<lb/>
以之聘重禮也并相切厲之義並聘義文案聘義云天子制諸侯比年<lb/>
小聘三年大聘相厲以禮又云巳聘而還圭璋此輕財而重禮之義又<lb/>
云夫昔者君子比德於玉焉是其義也云還之者德不可取於人相切<lb/>
厲之義也者旣以玉比德德在於身不取於人彼旣將玉來似將德與己<lb/>
己不可取彼之德故還之不取德也旣不得取而將玉往來者相切磋<lb/>
相磨厲以德而尊天子故用之也云皮弁者始以此服受之不敢不終<lb/>
也者始謂受聘享在廟時今還以皮弁還玉是終之也　賔皮至以入<lb/>
注迎之至爲率　釋曰云帥大夫以入者大夫即卿卿亦大夫也云不<lb/>
純爲主也者客在館如主人卿往如賔今不拜迎是不純爲主也決上<lb/>
君使卿歸饔餼時賔拜迎是純爲主人故也　大夫至鉤楹　注鉤楹<lb/>
至外也　釋曰云不東面以賔在下也者決歸饔餼時大夫東面致命<lb/>
<pb n="1b"/>
行聘時賔亦東面致命也云必言鉤楹者賔在下嫌楹外也若然不在<lb/>
楹外近之者以初行聘時在堂上楹内故今還在楹内也　賔自至而<lb/>
立　注聽命至南面　釋曰云聽命於下敬也者此決賔受禮時公用<lb/>
束帛賔西階上聽命歸饔餼時賔阼階上聽命此特於下聽命故云敬<lb/>
也云自左南面右大夫且並受也者以郷飲酒獻酢之時授者在右受<lb/>
者在左故右大夫也且並受者欲取如向君前然也云若向君前耳者<lb/>
謂於本國君前受圭璋時北面並受今還南面並受面位受不同並受<lb/>
一邊不異故云若向君前耳云退爲大夫降逡遁者以大夫降爲之逡<lb/>
遁而退因即負右房南面而立大夫士直有東房西室天子諸侯左右<lb/>
房今不在大夫廟於正客館故有右房也　大夫至階東　注大夫至<lb/>
面立　釋曰云大夫降出言中庭者爲賔降節也者以其大夫授賔圭<lb/>
訖降自西階將出門至中庭不止今云大夫降出中庭者大夫中庭賔<lb/>
乃降故鄭云爲賔降節也云授於阼階東者欲親見賈人藏之也者賈<lb/>
人是上啓櫝者是掌玉之人此時無事在堂東待此玉故賔向阼階東<lb/>
得見之云賔還阼階下西面立者以其賔在館如主人在階下西面立<lb/>
<pb n="2a"/>
是其常處立者以待授璋也　注唯升堂至改也　釋曰案上文云賔<lb/>
自碑内聽命升自西階是其升堂由西階也云凡介之位未有改也者<lb/>
以其賔唯升自西階明介猶在東方故上文授上介于阼階東也故言<lb/>
未有改　賔裼至束紡　注賄予至至也　釋曰此則未知何用之財<lb/>
若是報享之物不應在禮玉之上今言此束紡者以其上圭璋是彼國<lb/>
之物下云禮玉束帛報聘君之享物彼君厚禮於此此亦當厚禮於彼<lb/>
故特加此束紡是以鄭云相厚之至也云賄予人財之言也者案下記<lb/>
云賄在聘于賄又云無行則重賄反幣鄭注周禮云布帛曰賄是賄爲<lb/>
財物是與人財物謂之賄也云紡紡絲爲之者因名此物爲紡云今之<lb/>
縳也者鄭注周禮内司服亦云素紗者今之白縳也則此束紡者素紗<lb/>
也故據漢法況之　禮玉束帛乗皮注禮禮至作醴　釋曰云禮禮<lb/>
聘君也者此謂報享之物以其彼持享物來禮此主君此主君亦以物<lb/>
禮彼君故云禮禮聘君也云所以報享也者彼以物享此君此君亦以<lb/>
物享彼君曲禮云往而不來非禮也來而不往亦非禮也今以來而往<lb/>
是相享之法故云報享也云亦言玉璧可知也者上文聘賔行享之時<lb/>
<pb n="2b"/>
束帛加璧束錦加琮今報享物亦有璧琮致之故云亦言玉璧可知此<lb/>
玉則琮也以其經言玉故以玉言之若然經言束帛兼有束錦矣案下<lb/>
記云賄在聘于賄又云無行則重賄反幣則此禮也　公館賔　注爲<lb/>
賔至朝服　釋曰自此盡賔退論明日賔將發主君就館拜謝聘君使<lb/>
臣來禮己國之事云公朝服者以其行聘享在廟之時相尊敬重故著<lb/>
皮弁此拜謝之禮輕故知著朝服賔辟　注不敢至乃下　釋曰云<lb/>
此亦不見言辟者君在廟門敬也者此言亦者亦勞賔時故上文賔即<lb/>
館卿大夫勞賔賔不見以其不見故遣上介聽命故知此賔亦不見凡<lb/>
言辟者將見而不見則謂之辟此本不見而言辟者以其君在廟門外<lb/>
雖不見而言辟故鄭云敬也云凡君有事於諸臣之家車造廟門乃下<lb/>
者以其卿館于大夫之廟此館則是諸臣之家案公食記云賔之乗車<lb/>
在大門外又曲禮云客車不入大門以此言之君車入大門矣大夫士<lb/>
有兩門入門東行則是廟門矣旣至廟門須與賔行禮故鄭云造廟門<lb/>
乃下也　上介聽命注聽命至之老　釋曰云聽命於廟門中西面<lb/>
如相拜然也者案前受士介幣之時賔固辭公荅再拜擯者出立于門<lb/>
<pb n="3a"/>
中以相拜注云立門中閾外西面此中賔不見使介聽命明如相拜然<lb/>
取其視外便也必知在門中西面者以其君來如賔禮東面介西面向<lb/>
公可知云擯者毎賛君辭則曰敢不承命告于寡君之老者以其君尊<lb/>
不自出辭以是故君之擯者毎事賛君出辭則曰敢不承命者謂上介<lb/>
荅君之辭知告賔云告于寡君之老者案玉藻云擯者曰寡君之老注<lb/>
云擯者之辭主於見他國君今上介當擯者之處故知告于賔稱告于<lb/>
寡君之老　聘享至再拜　注拜此至北面　釋曰云聘享者謂賔聘<lb/>
君以圭享君以璧夫人聘享者謂賔聘夫人以璋享夫人以琮問大夫<lb/>
者問三卿及甞聘彼國之下大夫送賔以登路云拜此四事者君禮一<lb/>
夫人禮二大夫禮三送賔禮四四事皆再拜云公東面者公如賔禮門<lb/>
西東面擯者向公向介故知北面爲相而言也　公退至于朝　注賔<lb/>
從至之意　釋曰云言請命者以己不見不敢斥尊者之意者案司儀<lb/>
云君館客客辟介受命遂送客從拜辱于朝此經不言拜辱而言請命<lb/>
凡言請者得不由君君聽則拜此下經直云公辭賔退不見拜文是君<lb/>
不受其謝故云請命者以己不敢斥尊者之意故不言辱而言請　公<lb/>
<pb n="3b"/>
辭賔退　注辭其至行之　釋曰云退還館裝駕者以明旦將發故裝<lb/>
束駕乗引周禮者證明日客拜禮賜遂行之事鄭彼注云禮賜者謂乗<lb/>
禽即此下文賔拜乗禽是也　賔三至聽之　注發去至不識　釋曰<lb/>
自此盡送至于竟論賔介發行主國贈送之事云明己受賜大小無不<lb/>
識者以其乗禽是禮以細小尚記識而拜之況饔餼食禮之大者記識<lb/>
可知故云大小無不識　遂行舎于郊　注始發至展軨　釋曰曲禮<lb/>
云巳駕僕展軨鄭注云具視也彼是君車故使僕展之此卿大夫故鄭<lb/>
云自展軨恐不得所故也　公使至覿幣注贈送至爲君　釋曰所<lb/>
以好送之者來而不往非禮以禮來往皆是和好之事故云好送之也<lb/>
云言如覿幣見爲反報也者以其贈之多少一如覿幣故鄭云見爲反<lb/>
報也　注不入至同節　釋曰言不入無儐對歸饔餼入設而有儐此<lb/>
則不入無儐明賔去禮冝有巳云如受勞禮以贈勞同節者賔來勞之<lb/>
去有贈之皆在近郊禮又不别故言同節也　使者至反命　注郊近<lb/>
至得入　釋曰自此盡拜其辱論使者反命之事知郊是近郊者以下<lb/>
文云朝服載旜鄭云行時稅舎於此郊今還至此正其故行服以俟君<lb/>
<pb n="4a"/>
命敬也者初行云舎於郊斂旜今至此載旜而入故知近郊也云告郊<lb/>
人使請反命於君者以其使者至所聘之國謁關人明此至郊告郊人<lb/>
使請可知引春秋者案閔二年公羊傳云鄭伯惡髙克使之將逐而不<lb/>
納棄師之道也何休云使將師救衛隨後逐之彼無大夫文言大夫者<lb/>
鄭君加之也　禳乃入　注禳祭至災凶　釋曰案春官小祝云掌侯<lb/>
禳禱祠之祝號鄭注云禳禳郤凶咎故鄭此云禳是祭名也　乃入陳<lb/>
至皆否　注皆否至從者釋曰云此幣使者及介所得於彼國君卿大<lb/>
夫之贈賜也者於君所得爲公幣於卿大夫所爲私幣賔之公幣有八<lb/>
郊勞幣一也禮賔幣二也致饔餼三也夫人歸禮幣四也侑食幣五也<lb/>
再饗幣六也夕幣七也贈賄幣八也此八者皆主君禮賜使者皆用束<lb/>
錦故曰公幣賔之私幣略有十九主國三卿五大夫皆一食有侑幣饗<lb/>
有酬幣皆用束錦則是十六有三卿郊贈則十九也其上介公幣則有<lb/>
五致饔餼一也夫人致禮幣二也侑食幣三也饗酬幣四也郊贈幣五<lb/>
也降於賔者以其上介無郊贈幣又無禮賔幣又闕一饗幣故賔八上<lb/>
介五也上介私幣有十一主國三卿五大夫或饗或食不備要有其一則<lb/>
<pb n="4b"/>
其幣八也又三卿皆有郊贈如其面幣通前則十一也主國下大夫甞<lb/>
使己國者聘亦有幣及之則亦有報幣之事其數不定士介四人直有<lb/>
郊贈報私幣主國卿大夫報士介私面士介私幣數不甚明云禮於君<lb/>
者不陳者謂賄用束紡禮用束帛乗皮不陳之者以經云公幣又云上<lb/>
介公幣他介皆否若禮於君者一統於賔不得云介之幣故知禮於君<lb/>
者不陳必禮於君不陳禮於己始陳者以其禮於君者是其正故不陳<lb/>
之禮於己者以其榮故陳之是以下注云不加於其皮上榮其多是其<lb/>
義也若然聘君以幣問卿而其卿不見報聘君之幣者以其尊卑不敵<lb/>
若執之嫌其敵體故也　注不加至多也　釋曰此決初夕幣時束帛<lb/>
皆加于左皮上今不言加於皮上者若加於皮上相掩蔽故不加於皮<lb/>
上榮其多也　公南郷注亦宰至南郷　釋曰此陳幣當如初夕幣<lb/>
之時管人布幕于寢門外使者北面衆介立于其左東上卿大夫在幕<lb/>
東西面北上宰告於君君朝服出門左南郷是以鄭此注亦依夕幣而<lb/>
言之　卿進至其左　注此主至東上　釋曰案上行聘禮之時上介<lb/>
屈繅授賔賔襲受之今此賔執圭垂繅賔則裼變於賔彼國致命時也<lb/>
<pb n="5a"/>
上介執璋屈繅者變於賔故也必變之者反命致敬少於鄰國致命時<lb/>
故賔於君前得裼見美爲敬也云士介亦隨入並立東上者此言亦者<lb/>
亦初行受于朝時君使卿進使者入衆介隨入北面東上此中雖不云<lb/>
士介入明亦隨入可知　反命至再拜　注君亦至辱命　釋曰云君<lb/>
亦揖使者進之乃進反命也者亦謂亦受命於朝位立定時君揖使者<lb/>
乃進受命明反命亦然某君某國名者若云鄭國君齊國君云某宮若<lb/>
言桓宫僖宮者左傳有桓宫之楹宫是廟名其受聘享於廟故以宫言<lb/>
之但受聘享在大祖廟不在親廟四而云桓宫僖宫者略舉廟名而言<lb/>
也　宰自公左受玉　注亦於至便也　釋曰此言亦者亦於出使初<lb/>
受圭時宰自公左授使者圭同面注云北面並授之凡並授者授由其<lb/>
右受由其左此中受由其右者因東藏之便故鄭云不右使者由便也<lb/>
受上至如之　注變反至略之　釋曰云變反言致者若云非君命也<lb/>
者君與夫人聘於鄰國君與夫人各有所當聘鄰國君受命於君今使<lb/>
者還反命於君聘於鄰國夫人當受命於夫人使者還反命於夫人但<lb/>
婦人無外事雖聘夫人亦君命之今使還反命不云反命於君變反言<lb/>
<pb n="5b"/>
致命者若本非君命猶夫人之命然故變反言致也若然婦人旣無外<lb/>
事而承君命聘鄰國夫人者以其夫婦一體共事社稷故下記云君以<lb/>
社稷故在寡小君拜是賔主相對之辭也云致命曰巳下聘夫人反命<lb/>
無文此鄭君依記上文反命於君之辭而言之云不言受幣於某宫可<lb/>
知略之者以其夫人受聘享皆因君聘享同時同宫故略之也　執賄<lb/>
至授宰　注某子至外也　釋曰此賄幣者即上文賄用束紡是也云<lb/>
某子若言髙子國子者案閔公二年冬經書齊髙子來盟僖三十二年<lb/>
經書齊國歸父來聘左傳曰國子爲政齊猶有禮者是也云凡使者所<lb/>
當以告君者上介取以授之者以上受上介璋是上介授賔明其餘皆<lb/>
上介取以授之云賄幣在外者以其上文云禮於君者不陳此賄幣即<lb/>
是禮於君前明在外也　禮玉亦如之　注亦執至皮也　釋曰此即<lb/>
上云禮玉束帛乗皮鄭注云禮禮聘君也所以報享也云亦執束帛加<lb/>
璧也者言亦亦上文行享時束帛加璧者也云宰受之士隨自後左士<lb/>
介受乗皮者此約初行享之時公側授宰幣士受皮皆自後右客今執<lb/>
享皮幣玉宰受之可知言宰受之士隨自後隨宰自後謂自士介後其<lb/>
<pb n="6a"/>
在東上者不須云自後其餘三人皆後乃得左之必左士介者取向東<lb/>
藏之便故也云上介出取玉束帛士介從取皮也者此亦初享之時賔<lb/>
奉束帛加璧是上介取以授賔明士介從取皮可知注禮幣至於贈<lb/>
釋曰云禮幣主國君初禮賔之幣也者謂從郊勞巳後至於贈賄八度<lb/>
禮賔皆有幣是自郊勞爲初也云以盡言賜禮謂自此至於贈者此則<lb/>
郊勞也　授上至再拜　注授上至陳之　釋曰云不授宰者當復陳<lb/>
之者此幣皆先陳之今賔執以告君賔釋辭君曰勤勞使於四方故授<lb/>
上介幣當拜荅君言此幣不授與宰者當復陳之於本處此幣入於己<lb/>
者故不授宰也上賄幣禮君者反命訖皆授宰故以此決之　若有至<lb/>
賜也　注言此至孝也　釋曰此獻物謂入賔者故下記云旣覿賔若<lb/>
私獻奉獻將命注云時有珍異之物或賔奉之猶以君命致之則是賔<lb/>
亦言有私獻於彼君則彼君亦有私獻報賔則此獻者也云大夫出反<lb/>
必獻忠孝也者案下曲禮云大夫私行出疆必請反必有獻彼私行出<lb/>
疆反必有獻此以公聘出疆反亦有獻故云大夫出反必獻此以入已<lb/>
之物獻於君者忠孝也事君言忠事父言孝此獻君忠也而兼言孝者<lb/>
<pb n="6b"/>
忠臣出孝子之門故連言孝也　君其以賜乎　注不必至己也　釋<lb/>
曰言君其以賜乎者大夫所獻之物謙不必當君所須此物君其以賜臣<lb/>
下乎言乎者或當君意或不當君意故言乎以疑之云不拜者爲君之<lb/>
荅己也者士拜國君國君不拜士賤故也大夫拜國君國君即荅拜大<lb/>
夫尊故也故云不拜者爲君之荅已拜若然自反命以來盡於賜禮之<lb/>
等或拜或不拜無荅己之嫌獨此不拜爲君之荅己者自此以前皆是<lb/>
彼國報君之物賔直告事而巳君受之而無言故賔不拜君有言及己<lb/>
者乃拜之拜君言也此獻是彼國君賜與己理須拜送是以玉藻云凡獻<lb/>
於君大夫使宰士親皆再拜稽首送之又郊特牲云大夫有獻弗親不<lb/>
面拜爲君之荅己亦此類故鄭云獻不拜者爲君之荅己若然玉藻不<lb/>
親此親者此因反命故親獻也　注士介至賤也　釋曰鄭知旅荅士<lb/>
介共一拜者君勞上介上介再拜稽首君荅拜不言再拜則君荅上介<lb/>
一拜矣勞士亦如之不言皆則揔荅一拜矣勞賔君荅再拜勞上介君<lb/>
荅一拜對賔再拜巳是賤矣今此士介四人共荅一拜故云又賤也此<lb/>
一拜荅臣下則周禮大祝辨九拜七曰竒拜是也是以彼注云一拜荅<lb/>
<pb n="7a"/>
臣下也案曲禮云君於士不荅拜此君荅拜士者以其新行反命君勞<lb/>
苦之故荅拜異於常也　君使至稽首　注以所至授之　釋曰云禮<lb/>
臣子人賜之而必獻之君父不敢自私服也君父因以予之則拜受之<lb/>
如更受賜也者案内則云婦或賜之衣服則受而獻諸舅姑舅姑受之<lb/>
則喜若反賜之則辭不得命如更受賜臣子於君父亦然言此者證此<lb/>
經君使宰以所獻之物反賜使者使者辭不得命再拜稽首受之如更<lb/>
受賜云旣拜宰即以上幣授之者以其上文云執禮幣授上介者是執<lb/>
上幣不執下幣明知宰所執授之者是上幣可知　乃退　注君揖入<lb/>
皆出去　釋曰知君揖入皆出去者初賔將行君前受命訖君揖入揖<lb/>
賔介出故知此君退者亦反命訖賔介出可知　介皆至之門　注將<lb/>
行至禮也　釋曰云將行俟於門是出之禮初行之時介皆至賔門俟<lb/>
賔同行今行反又送至于門是入之禮故云與尊長出入之禮注再<lb/>
拜上介三拜士介　釋曰上介是大夫與已同類故知再拜士卑與已<lb/>
異類各一拜故言三拜士介　釋幣于門　注門大至見也　釋曰自<lb/>
此盡亦如之論賔上介使還禮門神及奠於禰之事知門是大門者以<lb/>
<pb n="7b"/>
其從外來先至大門即禮門神故知門是大門也案特牲筮時云席於<lb/>
門中闑西閾外故知此亦席于闑西閾外知東面者神居東面爲正故<lb/>
也云設洗于門外東方者以其廟在學設洗皆云洗當東榮故在門外<lb/>
亦在東方也云其餘如初于禰時者初出亦釋幣於行不如之者以其<lb/>
初出於廟禮文具設于行其文略故此云如禰時也言如者謂釋幣於<lb/>
祝先入巳下埋于西階東是也云出于行入于門不兩告告所以先見<lb/>
也者出時自廟出先見行即告行入時先見門故告門出入皆告一故<lb/>
云不兩告也　乃至至脯醢　注告反也薦進也　釋曰云筵几于室<lb/>
者還以特牲少牢司宫設席于奥東面右几但無牲牢進脯醢而巳以告<lb/>
祭非常故也　觴酒陳　注主人至入也　釋曰云言陳者將復有次也<lb/>
者但云主人一獻當言奠今不言奠而言陳者以其下仍有室老及士<lb/>
獻以備三獻故言陳陳有次第之言以其三時次第皆列于坐者也云<lb/>
先薦後酌祭禮也者以其特牲少牢皆先薦饌乃後獻奠于鉶南此與<lb/>
彼同故云先薦後酌祭禮也云行釋幣反釋奠略出謹入也者必略出<lb/>
謹入者出時以禱祈入時以祠報故不同也　席于阼　注爲酢至於<lb/>
<pb n="8a"/>
祭　釋曰鄭知祝取爵酌者案特牲少牢尸酢主人祝取爵以酢主人<lb/>
但此無尸爲異也不酢於室異於祭者此決特牲少牢皆於室内尸東<lb/>
西面受酢此乃於外行來告反故在阼不在室知與正祭異也又於正<lb/>
祭時有尸尸飲卒爵以尸爵酢主人此告祭無尸■爵兼奠故別取爵<lb/>
以酢主人亦異也　薦脯醢　注成酢禮也　釋曰此奠謂若特牲少<lb/>
牢主人受酢時皆席于戸内有薦俎此雖無俎亦薦脯醢于主人之前<lb/>
以成酢禮也　三獻注室老至自酢也釋曰鄭注喪服云室老家相<lb/>
士邑宰知無主婦而取士者以其自外來主於告反即釋奠於禰廟故<lb/>
知主婦不與而取士備三獻必知有室老與士者以其前大夫致饔餼<lb/>
於賔時使老牽牛以致之鄭注云皆大夫之貴臣故知此亦貴臣爲獻<lb/>
也云每獻奠輒取爵酌者此通三獻皆獻奠訖別取爵自酢故云輒取<lb/>
爵酌也别云主人自酢者對正祭有尸三獻皆獻尸訖尸酢主人主婦<lb/>
賔長今此無尸皆自酢獨云主人者主人爲首正故舉前以包後一<lb/>
人舉爵注三獻至舉也　釋曰云三獻禮成者大夫士家祭三獻特<lb/>
牲少牢禮是也云更起酒者此欲獻酬從者不得酌神之尊是以特牲<lb/>
<pb n="8b"/>
<pb n="8b"/>
人未告則反者聘使至關乃謁關人關人入告君君知乃使士請事巳<lb/>
入關自然入矣若關人未告君君不知使者又未入聞主國君死理當<lb/>
反矣　不郊勞　注子未君也　釋曰案文公八年天王崩九年毛伯<lb/>
來求金公羊傳曰何以不稱使當喪未君也踰年矣何以謂之未君即<lb/>
位矣而未稱王也未稱王何以知其即位以諸侯踰年即位亦知天子<lb/>
之踰年即位也以天子三年然後稱王亦知諸侯於其封内三年稱子<lb/>
若然云子未君公羊傳文但彼據踰年即位後此據新遭父喪引之者<lb/>
以其同是子未君故也　不筵几　注致命至神之　釋曰不筵几致<lb/>
命不於廟決正聘設几筵也就尸柩於殯宫者國君雖以國爲體主聘<lb/>
其國但聘亦爲兩君相好今君薨當就尸柩故不就祖廟也云又不神<lb/>
之者以其鬼神所在曰廟則殯宫亦得爲廟則設几筵亦可矣但始死<lb/>
不忍異於生不神之故於殯傍無几筵也曽子問云君薨世子生告殯<lb/>
殯東有几筵者鄭云明繼體也然則尋常則殯東不設几筵當在室内<lb/>
矣不禮賔　注喪降事也　釋曰云不禮者謂旣行聘享訖不以醴<lb/>
酒禮賔也　主人畢歸禮　注賔所至饗食　釋曰知歸禮中兼有饗<lb/>
<pb n="9a"/>
食者主人有故雖饗食亦有生致法故主人亦歸之且下文云賔唯饔<lb/>
餼之受明本并饗食亦歸賔乃就中受饔餼若本不歸饗食空歸饔餼<lb/>
何頓云饔餼之受明其時并致饗食也　賔唯饔餼之受　注受正不<lb/>
受加也　釋曰饔餼大禮是其正自饗食之等是其加也　不賄不禮<lb/>
玉不贈　注喪殺禮爲之不備　釋曰云不賄者皆據上文謂不以束<lb/>
紡不禮玉者謂不以束帛乗皮以報享不贈者賔出至郊不以物贈之<lb/>
也　遭夫至君喪　注夫人至所降　釋曰云夫人世子死君爲喪主<lb/>
者案禮記服問云君所主夫人妻大子適婦鄭注云言妻見大夫以下<lb/>
亦爲此三人爲喪主也故云君爲喪主旣爲喪主是以使大夫受聘禮<lb/>
不以凶接吉也云其他謂禮所降者謂不禮以下不贈以上皆闕之<lb/>
遭喪至以受　注遭喪至義也　釋曰此經揔說上三人死主君不得<lb/>
受命故使將命於大夫主人即大夫故鄭云此三者皆大夫攝主人也<lb/>
云長衣素純布衣者此長衣則與深衣同布但袖長素純爲異故云長<lb/>
衣素純布衣也此長衣之縁以素爲之故云素純也去衰易冠者謂脫<lb/>
去斬衰之服而著長衣脫去六升九升之冠而著練冠故云去衰易冠<lb/>
<pb n="9b"/>
也云不以純凶接純吉者聘禮是純吉禮爲君三升衰裳六升冠爲夫<lb/>
人丗淺絳也者對三入爲纁爲淺絳云一染謂之縓者爾雅文案彼云<lb/>
一染謂之縓再染謂之赬三染謂之纁也云縓縁三年練之受飾也知<lb/>
者引檀弓云練衣黃裏縓縁注云練中衣以黃爲内縓爲飾爲中衣之<lb/>
飾據重服三年變服後爲中衣之飾也此公子爲母在五服外輕故將<lb/>
爲人初死深衣之飾輕重有異故不同也云諸侯之妾子厭於父爲母<lb/>
不得申權爲制此服不奪其恩也者諸侯尊絶朞巳下無服公子被厭<lb/>
不合爲母服不奪其母子之恩故五服外權爲制此服必服麻衣縓縁<lb/>
者麻衣大祥受服縓縁練之受飾雖被抑猶容有三年之哀故也云爲<lb/>
妻縓冠葛絰帶妻輕者以縓布爲冠對母用練冠以葛是葬後受服而<lb/>
爲經帶對母用麻皆是爲妻輕故也　傳曰至不服也　注君之至而<lb/>
葬釋曰傳發問者恠親母與妻其服大輕故問之荅云君之所不服<lb/>
者以尊降諸侯絶旁朞向來所釋皆是主君始薨假令君薨踰年嗣子<lb/>
即位鄰國朝聘依吉禮受之於廟故成十七年經書邾子貜且卒十八<lb/>
年邾宣公來朝傳云即位而來見踰年可以朝他國他國來朝亦得以<lb/>
<pb n="10a"/>
吉禮受之於廟矣雖踰年而未葬則不得朝人人來朝已亦使人受之<lb/>
於廟於夫人丗子亦然以其本爲死者來故也　聘君至則遂　注旣<lb/>
接於主國君也　釋曰自此盡唯稍受之論聘者遭己君之喪行非常<lb/>
之禮事云接於主國者謂謁關人關人告君君使士請事是接於主國<lb/>
矣故入境則遂也　赴者至于館　注未至至作訃　釋曰未至謂赴<lb/>
告主國君者也以其本國遭喪赴者有兩使一使告聘者一使告主國<lb/>
云未可爲位者以其赴主國之使未至是以未可爲位受人弔禮云衰<lb/>
于館未可以凶服出見人者對下經赴者至則衰而出云其聘享之事<lb/>
自若吉者下云受饔餼之禮故知先行聘享乃後受禮以其主國未得<lb/>
赴告故自若吉也　受禮　注受饔餼也　釋曰上文遭主國之喪賔<lb/>
唯饔餼之受受禮亦饔餼之禮　不受饗食　注亦不受加　釋曰上<lb/>
文遭主國之喪云唯饔餼之受注云受正不受加也加即此饗食也故<lb/>
此云亦不受加也　赴者至而出　注禮爲至事也　釋曰云禮爲鄰<lb/>
國闕者案襄二十三年春秋左氏傳云𣏌孝公卒晉悼夫人喪之平公<lb/>
不徹樂非禮也禮爲鄰國闕服注云鄰國尚爲之闕樂況舅甥之親乎<lb/>
<pb n="10b"/>
若然赴者至主國君使者衰而出則主國可以闕樂云於是可以凶服<lb/>
將事者謂主人所歸禮則賔可以凶服受之其正行聘享則著吉服矣<lb/>
故雜記云執玉不麻是也　唯稍受之　注稍稟食也　釋曰禮君行<lb/>
師從卿行旅從從者旣多不可闕於稍食案周禮毎云稍事皆謂米稟<lb/>
以其稍稍給之故謂米稟爲稍　歸執至升堂　注復命至亡同釋<lb/>
曰自此盡即位踊論使者喪還執圭還國復命之事云臣子之於君父<lb/>
存亡同者案禮記奔父母之喪升自西階此復命於殯亦升自西階法<lb/>
生時出必告反必面故云臣子於君父存亡同也　子即位不哭　注<lb/>
將有至哭位　釋曰云不言世子者君薨也者案公羊傳君存稱世子<lb/>
君薨稱子某旣葬稱子踰年稱君案上文稱世子此文單稱子是知其<lb/>
君薨故君不稱某而與此旣葬同號者以其旣不得稱世子略云子而<lb/>
巳故不言某其實正法稱子某是以雜記在殯待鄰國之使皆稱某云<lb/>
諸臣待之亦皆如朝夕哭位者但臣子一列上下文唯言子不言羣臣<lb/>
與子同知如朝夕哭位者案奔喪云奔父之喪在家者待之皆如朝夕<lb/>
哭位故知此亦然　辯復命如聘　注自陳至無勞　釋曰言辯復命<lb/>
<pb n="11a"/>
如聘者上文君存時使者復命自陳公幣巳下至賜告之等今復命於<lb/>
殯所亦盡陳之故言辯知無勞者勞主君出命今君薨不可代君出命<lb/>
故知無勞也　子臣皆哭　注使者至皆哭　釋曰此據子在位哭亦<lb/>
兼羣臣故鄭云子與羣臣皆哭　與介入北郷哭　注北郷至朝夕<lb/>
釋曰使者升階復命訖不見出文而言與介入者以其復命之時介在<lb/>
幣南北面去殯逺復命訖除去幣賔更與介前入近殯北郷哭郷内爲<lb/>
入故言與介入北郷哭也云北郷哭新至別於朝夕者朝夕哭位在阼<lb/>
階下西面今於殯前北郷故云別於朝夕也　出袒括髮　注悲哀變<lb/>
於外臣也　釋曰案奔喪云至於家入門左升自西階東面哭括髮袒<lb/>
於殯東是於内者子故也此使者出門袒括髮變於外者臣故也　入<lb/>
門右即位踊　注從臣至喪禮　釋曰案奔喪云袒括髮於西階東即<lb/>
位踊襲絰於序東此門外袒括髮入門右即位踊亦當襲絰於序東故<lb/>
鄭云自哭至踊如奔喪禮也　若有至饗食　注私喪至不反　釋曰<lb/>
自此盡從之論使者有父母之喪行變禮之事云不敢以私喪自聞于<lb/>
主國者解哭于館又云凶服干君之吉使者亦取不敢解之言衰而居<lb/>
<pb n="11b"/>
謂服衰居館行聘享即皮弁吉服故不敢凶服干君之吉使也引春秋<lb/>
傳者案宣八年經書夏六月公子遂如齊至黃乃復公羊傳云其言至<lb/>
黃乃復何有疾也何言乎有疾乃復譏何譏爾大夫以君命出聞喪徐<lb/>
行而不反何氏注聞大喪而不反重君命也徐行者爲君當使人追代<lb/>
之以喪喻疾者喪猶不還而況疾乎是也以此言之使雖未出國境聞<lb/>
父母之喪遂行不敢以私廢王事君使人代之可也以此言之明至彼<lb/>
所使之國雖聞父母之喪不反可知是以哭于館衰而居　歸使至從<lb/>
之　注己有至深衣　釋曰云己有齊斬之服者以其私喪之内有爲<lb/>
父斬爲母齊衰故齊斬並言之也云不忍顯然趨於往來者解經並使<lb/>
衆介先衰而從之意經云歸據反國時兼云往者鄭意去時聞父母之<lb/>
喪不敢即反亦使衆介先衰而從之故往來並言云在道路使介居前<lb/>
者謂去向彼國時云歸又請反命己猶徐行隨之者此謂還國至近郊<lb/>
使人請反命君許入猶使介居前徐行於後隨介至國也云君納之乃<lb/>
朝服者以其行聘之時猶不以凶服干君之吉使而服吉服知此反命<lb/>
時亦不以凶服干君之吉使而服朝服如吉時反命矣云出公門釋服<lb/>
<pb n="12a"/>
哭而歸者案雜記云大夫士將與祭於公旣視濯而父母死則猶是與<lb/>
祭也次於異宫旣祭釋服出公門外哭而歸亦云其它如奔喪之禮明<lb/>
此亦出公門釋朝服而歸但彼祭服不可著出故門内釋服此朝服可<lb/>
以著出門乃釋服爲異也云其他如奔喪之禮者案奔喪云至於家入<lb/>
門左升自西階殯東西面坐哭盡哀括髮袒降堂東即位西郷哭成踊<lb/>
襲絰于序東絞帶反位拜賔成踊送賔反位有賔後至者則拜之成踊<lb/>
送賔皆如初衆主人兄弟皆出門出門哭止闔門相者告就次於又哭<lb/>
括髮袒成踊於三哭猶括髮袒成踊三日成服拜賔送賔皆如初云吉<lb/>
時道路深衣者以其朝服之下唯有深衣庶人之常服旣以朝服反命<lb/>
出門去朝服還服吉時深衣三日成服乃去之<lb/>
儀禮䟽卷第二十三<lb/>
</p>
<p>
</p>
  </div>
</body>
</text>
</TEI>
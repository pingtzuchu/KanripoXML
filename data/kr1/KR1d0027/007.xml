<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
儀禮䟽卷第七<lb/>
　　　　唐朝散大夫行太學博士弘文館學士臣賈　公彦　等撰<lb/>
士相見禮第三　鄭目録云士以職位相親始承摯相見禮雜記會葬<lb/>
禮曰相見也反哭而退朋友虞祔而退士相見於五禮屬賔禮大小戴<lb/>
及別録皆第三　釋曰鄭云士以職位相親始承摯相見者釋經亦有<lb/>
大夫及庶人見君之禮亦士見大夫之法獨以士相見爲名者以其兩<lb/>
士職位不殊同類昵近故以士相見爲首云雜記相見也反哭而退朋<lb/>
友虞祔而退者以送葬之禮恩厚者退遟恩薄者退疾引之者證有執<lb/>
摯相見之義也云士相見於五禮屬賔禮者案周禮大宗伯五禮賔禮<lb/>
之別有八春朝夏宗秋覲冬遇時㑹殷同此六者是五等諸侯見天子<lb/>
兼有自相朝覲之禮彼又云時聘曰問殷覜曰視二者是諸侯使臣出<lb/>
聘天子及自相聘之禮並執玉帛而行無執禽摯之法此屬直新升爲<lb/>
士大夫之等同國執禽摯相見及見君之禮雖非出聘亦是賔主相見<lb/>
之法故屬賔禮也且士卑唯得作介從君與卿大夫出向他國無身自<lb/>
聘問之事案周禮行夫是士官其有美惡無禮特行無介始得出向他<lb/>
<pb n="1b"/>
邦亦非聘問之法也然昬冠及喪祭尊卑各自有禮及執摯相見唯有<lb/>
此士相見其篇内含卿大夫相見以其新升爲士或士自相見或士往<lb/>
見卿大夫或卿大夫下見士或見已國君或士大夫見他國君來朝者<lb/>
新出仕從微至著以士爲先後更有功乃升爲大夫巳上故以士爲惣<lb/>
號也又天子之孤卿大夫士與諸侯之孤卿大夫士執摯旣同相見之<lb/>
禮亦無別也　士相見至某見　釋曰自此至送于門外再拜論士與<lb/>
士相見之事也云某也願見無由逹者謂新升爲士欲見舊爲士者謂<lb/>
乆無紹介中閒之人達彼此之意雖願見無由得與主人通達相見也<lb/>
云某子以命命某見者某子是紹介中閒之人姓名以主人之命命某<lb/>
是賔之名命某來見主人也案少儀始見君子者辭曰某固願聞名於<lb/>
將命者謂以卑見尊法彼又云敵者曰某固願見於將命者此兩士相<lb/>
見亦是敵者不言願見於將命者者此旣言願見無由達見敵者始欲<lb/>
相見案下文及還摯者皆云於將命者明此亦有願見於將命者不言<lb/>
者文不具也　注摯所至爲脰　釋曰云摯所執以至者摯得訓爲至<lb/>
升爲士者■彼人相見欲相尊敬必執禽鳥始得至故云摯所執以至<lb/>
<pb n="2a"/>
者也云士摯用雉者對大夫巳上所執羔鴈不同也云取其耿介交有<lb/>
時別有倫也者倫類也交接有時至於別後則雄雌不雜謂春交秋別<lb/>
也士之義亦然義取耿介不犯於上也云雉必用死者爲其不可生服<lb/>
也者經直云冬用雉知用死雉者尚書云三帛二牲一死摯則雉義取<lb/>
耿介爲君致死也云夏用腒備腐臭也者案周禮庖人云春行羔豚夏<lb/>
行腒鱐鄭云腒乾雉鱐乾魚腒鱐暵熱而乾乾則不腐臭故此取不腐<lb/>
臭也冬時雖死形體不異故存本名稱曰雉夏爲乾腒形體異故變本<lb/>
名稱曰腒也云左頭頭陽也者曲禮云執禽者左首雉與羔鴈同是合<lb/>
生執之物以不可生服故殺之雖死猶尚左以從陽也云某子今所因<lb/>
縁之姓名也者謂紹介之姓名云以命者稱述主人之意者言紹介之<lb/>
人稱述主人之辭意傳來賔也云今文頭爲脰者鄭不從今文者以其<lb/>
脰項也項不得爲頭故不從也但此云某子以命命某見謂舊未相見<lb/>
今始來見主人故須某子傳通孺悲欲見孔子不由紹介故孔子辭以<lb/>
疾且經云某子鄭云某子今所因縁之姓名案郷飲酒云某子受酬注<lb/>
云某者衆賔姓又郷射云某酬某子注云某子者氏也與此注某子爲<lb/>
<pb n="2b"/>
姓名不同者彼旅酬下爲上尊敬在上以公羊傳名不若字字不若子<lb/>
故下者稱姓以配子彼對面語故不言名此非對面之言於彼遥稱紹<lb/>
介之意若不言名直稱姓是何人故鄭以姓名解之也若然特牲云皇<lb/>
祖某子注爲伯子仲子者以孫不冝云父祖姓故以伯子仲子言之望<lb/>
經爲義故注有殊若然注冝有名無者誤也　主人至走見　釋曰云<lb/>
某子命某見者某子則是紹介姓名以某子是中閒之人故賔主共稱<lb/>
之也此上下皆言請不言辭辭而不受須相見故言請而巳　注有又<lb/>
至無走　釋曰鄭轉有爲又者以言某子以命命某往就彼見吾子又<lb/>
自辱來於義爲便故從又不從有也云走猶往也者以言走直取急往<lb/>
相見之意非走驟之義故釋從往也云今文無走字者無走於文義不<lb/>
足故不從今文從古文也　注不敢至以請　釋曰固如故也者固爲<lb/>
堅固堅固則如故以再請如前故云固如故也云今文不爲非者云非<lb/>
敢於義不便故不從今文非也云古文云固以請者固請於文從便若<lb/>
有以字於文賖緩故不從古文固以請也　注不得至走見　釋曰云<lb/>
走猶出也者亦如上之走往彼據向賔家故走爲往此據出門故云走<lb/>
<pb n="3a"/>
出也云辭其摯爲其大崇也者凡賔主相見唯此新升爲士有摯又初<lb/>
不相識故有摯爲重對重相見則無摯爲䡖是以始相見辭之爲大崇<lb/>
故也云古文曰某將走見者上再畨皆云某將走見今此三者亦云某<lb/>
將走見與前同此疊古文不從者以上第一畨請賔主皆無不敢爲儀<lb/>
第二畨賔及主人皆云不敢爲儀文句旣異若不云某於文不便故須<lb/>
云某也此三畨於上巳云某也固辭不得命於下不須云某於文便古<lb/>
文更云某將走見文疊故不從也　注見於至大簡　釋曰此士相見<lb/>
唯是平敵相伉案曲禮云主人敬客則先拜客客敬主人則先拜主人<lb/>
並不問爵之大小唯以相尊敬爲先後故雖兩士亦得云相尊敬不敢<lb/>
空手須以摯相見若無摯相見是則大簡略也　注言不至見已　釋<lb/>
曰案上經賔云某不以摯不敢見是賔以崇禮來見主人今主人不敢<lb/>
當其崇禮來見已故變文言不足以習禮故鄭云言不足習禮者不敢<lb/>
當其崇禮來見已也　注言依至卑也　釋曰凡相見之禮以卑見尊<lb/>
必依摯禮記檀弓云魯人有周豐也者哀公執摯請見之者是下賢非<lb/>
正法今士相見云不依於摯不敢見謙自卑也　注右就至文無　釋<lb/>
<pb n="3b"/>
曰凡門出則以西爲右以東爲左入門則以東爲右以西爲左依賔西<lb/>
主東之位也知受摯於庭者以其入門左右不言揖讓而升之事故知<lb/>
在庭也云旣拜送則出矣者欲見賔拜送摯訖而言出則去還家無意<lb/>
得待主人留已也云不受摯於堂下人君也者聘禮賔升堂致命授玉<lb/>
又下云君在堂升見無方階亦是升堂見君法故云不於堂下人君也<lb/>
主人請見至再拜注請見至而出　釋曰鄭解主人留賔之意云請<lb/>
見者爲賔崇禮來相接則執摯來是也云以矜莊歡心未交也者正謂<lb/>
入門拜受拜送時賔主俱矜莊相敬歡心未交也云賔反見則燕矣者<lb/>
上士冠禮賔士昬納采之等禮記皆有禮賔饗賔之事明此行禮主人<lb/>
留必不虚冝有歡燕故云則燕矣以摯相見非聘問之禮燕旣在寢明<lb/>
前相見亦在寢之庭矣若諸文有留賔者多是禮賔之事知此不行禮<lb/>
賔而云燕者彼諸文皆是爲餘事相見以其事重故爲禮賔此直當身<lb/>
相見其事輕故直有燕矣是以諸文禮賔此燕賔故直云請見也云凡<lb/>
燕見於君至反見之燕義者凡燕見或反見或本來侍坐非反見下注<lb/>
云此請特見圖事非立賔主之燕是也侍坐於君子之下乃有侍坐問<lb/>
<pb n="4a"/>
夜膳羞賜食爵之等不引證燕見者彼直是侍坐法非燕見之禮故也<lb/>
云臣初見於君再拜奠摯而出者鄭欲見自燕見于君下至凡侍坐於<lb/>
君子皆反見燕法其中仍有臣見于君法臣始事見于君法禮卑奠摯<lb/>
而出君亦當遣人留之燕也若然下有他邦之人則還摯雖不見反燕<lb/>
臣尚燕他邦有燕可知但文不具也　主人至命者　釋曰自此至賔<lb/>
退送再拜論主人還于賔之事　注復見至相者　釋曰云復見之者<lb/>
禮尚往來也者鄭解主人還摯之意云禮尚往來曲禮文五等諸侯身<lb/>
自出朝及遣臣出聘以其圭璋重不可遥復朝聘訖即還之璧琮財輕<lb/>
故不還彼朝聘用玉自爲一禮有不還之義其在國之臣自執摯相見<lb/>
雖禽摯皆還之臣見於君則不還義與朝聘異不可相決也云將猶傳<lb/>
也傳命者謂擯相者者謂出接賔曰擯入詔禮曰相一也故聘禮與冠<lb/>
義皆云每一門止一相是謂擯介爲相也　主人至敢辭　釋曰上言<lb/>
主人此亦言主人者上言主人者據前爲主人而言此云主人者謂前<lb/>
賔今在己家而說也　注言不至當也　釋曰云嫌褻主人不敢當也<lb/>
者曏者主人見己今即來見主人賔主頻見是褻也今云非敢求見嫌<lb/>
<pb n="4b"/>
褻主人不敢更相見也故不敢當相見之法直云還摯而巳　注言不<lb/>
敢至敢當　釋曰上云非敢求見巳是不敢當此云不敢以聞耳聞䟽<lb/>
於目見故云又益不敢當也　注異日至則否　釋曰下云賔奉摯入<lb/>
不言主人出迎又不言厥明是與前相見同日知異日出迎者郷飲酒<lb/>
禮云明日乃息司正主人出迎之司正猶迎之況同僚乎是知異日出<lb/>
迎也若然聘禮公迎于大門内至禮賔又出迎者彼初是公迎彼初之<lb/>
命不爲迎賔身故至醴賔身雖同日亦出迎之故鄭注云公出迎者己<lb/>
之禮更端是也昬禮賔爲男家使初時出迎至醴賔身雖同日亦出迎<lb/>
也有司徹前爲尸後爲賔所爲異故云雖同日亦出迎此二者亦是更<lb/>
端之義也案郷飲酒及公食大夫皆於戒賔之時未行賔主之禮是以<lb/>
賔至乃迎之故雖同日亦迎賔非更端之義也　士見於大夫至再拜<lb/>
注終辭至尊賔　釋曰云以將不親荅也者事未至謂之將如上士相<lb/>
見賔來見士後將親荅就士家則辭而受其摯此則以將不親荅終不<lb/>
受也若然經直云終辭其摯不言一辭再辭亦有可知但略而不言也<lb/>
又少儀云始見君子曰願聞名此不言願聞亦文不具也云凡不荅而<lb/>
<pb n="5a"/>
受其摯唯君於臣耳者見下文他邦之人則使擯者還其摯見已君不<lb/>
言還摯又文有三辭初辭中辭終辭初辭之時則云使某中辭云命某<lb/>
以辭在中者傳言而巳故云命某然使某者是尊君卑臣之義其心重<lb/>
若云命某者尊君卑臣稍淺漸輕之義故鄭云或言命某傳言耳必知<lb/>
有此義者案僖九年左傳曰天子有事於文武使孔賜伯舅胙以伯舅<lb/>
耊老加勞賜一級無下拜是尊君稱使傳言云命有輕重之義也　注<lb/>
受其摯而去之　釋曰云受其摯而去者以其甞爲臣爲輕旣不受其<lb/>
摯又相見無饗燕之禮故鄭云而去以絶之也　下大夫至執雉　釋<lb/>
曰言下大夫者國皆有三卿五大夫言上大夫據三卿則此下是五大<lb/>
夫也二十七士與五大夫轉相副貳則三卿冝有六大夫而五者何休<lb/>
云司馬事省闕一大夫　注鴈取至其足　釋曰云鴈取知時者以其<lb/>
木落南翔冰泮北徂隨陽南北義取大夫能從君政敎而施之云飛翔<lb/>
有行列也者義取大夫能依其位次尊卑有叙也上士執雉左頭奉之<lb/>
此云如執雉明執鴈者亦左頭奉之也案曲禮云飾羔鴈者以繢彼天<lb/>
子卿大夫非直以布上又畫之此諸侯卿大夫執摯雖與天子之臣同<lb/>
<pb n="5b"/>
飾羔鴈者直用布爲飾無繢彼不言士則天子之士與諸侯之士同亦<lb/>
無飾士賤故無别也　上大夫至執之　注上大至爲脰　釋曰云上<lb/>
大夫卿也者即三卿也云羔取其從帥者凡羔羊羣皆有引帥若卿之<lb/>
從君之命者也云羣而不黨也者羊羔羣而不黨義取三卿亦皆正直<lb/>
雖羣居不阿黨也云繫聮四足交出背上於胷前結之者謂先以繩雙<lb/>
繫前兩足復以繩繫後兩足乃以雙繩於左右從腹下向背上交過於<lb/>
胷前結之也云如麛執之者秋獻麛有成禮如之者案周禮獸人云冬<lb/>
獻狼夏獻麋春秋獻獸物鹿豕羣獸及狐貍可也麛是鹿子與鹿同時<lb/>
獻之又庖人云秋行犢麛則獻當在秋時故云秋獻麛也又案禮器曲<lb/>
禮三千鄭云曲猶事也事禮謂今禮也其中事儀三千則禮未亡之時<lb/>
三千條内有此獻麛之法是有成禮可依故此經得如之也云或曰麛<lb/>
孤之摯也者案大宗伯及大行人與聘禮皆云孤執皮帛謂天子之孤<lb/>
與諸侯之孤執皮帛今此執麛者謂新升爲孤見已君法至餘事則皆<lb/>
皮帛也云其禮蓋謂左執前足右執後足者案經云左頭則與雉鴈同<lb/>
是以曲禮云執禽者左首此鄭又云執之蓋謂左執前足右執後足者<lb/>
<pb n="6a"/>
<pb n="7a"/>
<pb n="8a"/>
西階　釋曰上文據君所在隨便升階無常之事亦謂反燕及圖事之<lb/>
法若立賔主君升自阼階賔及主人升自西階燕禮所云是也　凡言<lb/>
至傳言　注凡言至爲綏　釋曰此據臣與君言之法也云凡言謂己<lb/>
爲君言事也者謂臣有圖爲君言也禮記少儀云量而後入不入而後<lb/>
量是臣有事將入見君須量已所言亦當量君安坐乃可得入而後傳<lb/>
出已言向君道之云妥安坐也者爾雅釋詁文　與君至忠信　釋曰<lb/>
上文據與君言此文則㹅說尊卑言語之別云與君言言使臣與大人<lb/>
言言事君者但君臣相對有事即言不必與君言恒言使臣與臣言恒<lb/>
言事君今唯言使臣事君者下供上命禮法當然故君以使臣爲主臣<lb/>
以事君爲正無妨更言餘事巳下皆隨事爲主可也云與老者言言使<lb/>
弟子者謂七十致仕之人依書傳大夫致仕爲父師士致仕爲少師教<lb/>
郷閭子弟雷次宗云學生事師雖無服有父兄之恩故稱弟子也云與<lb/>
幼者言言孝弟於父兄者幼旣與老者相對此幼即弟子之類孝弟貳<lb/>
父兄之名是人行之本故云言孝弟于父兄與衆言言忠信慈祥者此<lb/>
文承老幼之下亦非朝庭之臣但是郷閭長幼共聚之處使之行忠信慈<lb/>
<pb n="8b"/>
善之事也云與居官者言言忠信者此與在朝之士言以忠信爲主也<lb/>
注博陳至以下　釋曰云博陳燕見言語之儀也者據巳上博陳與君<lb/>
燕見舉動言語知此博陳也云言使臣者使臣之禮也者并事君以服<lb/>
並是論語孔子對定公之文云大人卿大夫也者此云言事君明非天<lb/>
子諸侯又非士是卿大夫可知又案下文云凡與大人言始視面中視<lb/>
抱卒視面並是臣視君之法則大人據君也又禮運云大人丗及以爲<lb/>
禮鄭解爲諸侯者以彼上文云天下爲家以據天子明下云大人是諸<lb/>
侯可知易革卦云君子豹變據諸侯則大人虎變是天子可知又案論<lb/>
語云狎大人注爲天子諸侯爲政敎者彼據小人不在朝庭故以大人<lb/>
爲天子諸侯政敎解之鄭皆望文爲義故解大人不同云居官謂士以<lb/>
下者以上大人云事君巳據居官卿大夫其居官之内唯有二十七士<lb/>
并府史胥徒故云士以下也　凡與至若是　注始視至爲終　釋曰<lb/>
云中視抱容其思之且爲敬者案曲禮天子視不上於袷袷交領也不<lb/>
下於帶上於袷則敖下於帶則憂視大夫得視面此視君得視面者彼<lb/>
據尋常視君法此據與君言時故不同也云且爲敬者此言抱即面相<lb/>
<pb n="9a"/>
袷不視袷是敬君之常禮故云且爲敬也云爲嫌解惰不虚心也者禮<lb/>
記云虚中以治之鄭注云虚中言不兼念餘事是虚心之意也云衆謂<lb/>
諸卿大夫同在此者言於君視之髙下如此其卿大夫視君之儀與言<lb/>
者無異也云古文母作無不從者說文云母蓋亦禁辭故不從有無之<lb/>
無也云今文衆爲終不從者以上巳有卒卒爲終故從古爲衆也　若<lb/>
父至於帶　注子於至作無　釋曰案曲禮大夫之臣視大夫得視面<lb/>
不得遊目士之臣視士得旁遊目今子視父應與視君同不上於袷與<lb/>
士大夫同者以子於父主孝不主敬所視廣者因視安否何如也若不<lb/>
至視膝　注不言至而巳　釋曰巳上皆據臣子與君父言語之時此<lb/>
據不言之時鄭言伺其行起者行解經立行由立始故以行解立是以<lb/>
論語云立不中門鄭云立行不當棖闑之中央是亦以行解立也一又<lb/>
以起解坐以其起由坐始故也　凡侍至可也　注君子至作蚤　釋<lb/>
曰此陳侍坐於君子之法鄭云君子卿大夫者禮之通例大夫得稱君<lb/>
子亦得稱貴人而士賤不得也知及國中賢者者郷射禮云徵唯所欲<lb/>
以告於郷先生君子可也鄭云郷先生郷大夫致仕者君子有大德行<lb/>
<pb n="9b"/>
不仕者則曲禮云博文強識而讓敦善行而不怠謂之君子是也云志<lb/>
倦則欠體倦則伸鄭注曲禮亦然云古文申作信早作蚤者此二字古<lb/>
通用故大宗伯云侯執身圭爲信字詩云一之日其蚤獻羔祭韭爲蚤<lb/>
字旣通用疊古文者據字體非直從今爲正亦得通用之義也　夜侍<lb/>
至可也　注問夜至作薫　釋曰云問夜問其時數也者謂若鍾鼓漏<lb/>
刻之數也云古文葷作薫者玉藻云膳於君有葷桃茢作此葷鄭注論<lb/>
語作焄義亦通若作薫則春秋一薫一蕕薫香草也非葷辛之字故疊<lb/>
古文不從也　若君至後食　注君祭至甞膳　釋曰此經及下經論<lb/>
臣侍君坐得賜食之法鄭云先飯示爲君甞食也者凡君將食心有膳<lb/>
宰進食則膳宰甞君前之食備火齊不得下文是也今此文謂膳宰不<lb/>
在則侍食者自甞自己前食旣不甞君前食則不正甞食故云示爲君<lb/>
甞食也云此謂君與之禮食者謂君與臣小小禮食法仍非正禮食正<lb/>
禮食則公食大夫是也彼君前無食此君臣俱有食故知小小禮食此<lb/>
即玉藻云若賜之食而君客之則命之祭然後祭彼云客之則此注禮<lb/>
食亦不得祭故一也但此文不云客之命之祭然後祭文不具也若尋<lb/>
<pb n="10a"/>
常食不得云禮食亦不得祭故鄭注玉藻云侍食則正不祭是也　若<lb/>
有至後食　注將食至乃食　釋曰云膳宰進食則臣不甞食者臣爲<lb/>
君甞食本爲膳宰不在今膳宰旣在明臣不甞食也是以玉藻云若有<lb/>
甞羞者則俟君之食然後食飯飲而俟注云不祭待食不敢備禮也不<lb/>
甞羞膳宰存也是也云膳夫者天子膳夫則諸侯之膳宰引之者證經<lb/>
將食之人是膳宰因將膳與君品甞食凡君食臣有侍食之時唯子不<lb/>
侍食是以文王丗子云命膳宰曰末有原應曰諾然後退是大子不侍<lb/>
食若卿大夫巳下則有侍食法故内則云父没母存冢子御食羣子婦<lb/>
佐餕是也　若君至虚爵　法受爵至君也　釋曰云受爵者於尊所<lb/>
者曲禮亦是賜爵法而云酒進則起拜受於尊所是也云至於授爵坐<lb/>
授人耳者見曲禮與玉藻并此文並無立授之文故知坐授也云必俟君<lb/>
卒爵者若欲其釂然也者此經文與玉藻文同皆燕而君客之賜爵法<lb/>
故臣先飲以酒是甘味欲美君之味故先飲必待君卒爵而後授虚爵<lb/>
者臣意若欲君盡爵然也案曲禮云侍飲於長者酒進則起拜受於尊<lb/>
所長者辭少者反席而飲長者舉未釂少者不敢飲彼是大燕飲禮故<lb/>
<pb n="10b"/>
鄭注引燕禮曰公卒爵而後飲案燕禮當無筭爵後得君賜爵待君卒<lb/>
爵乃飲是也　退坐至遂出　注謂君至當也　釋曰云謂君若食之<lb/>
飲之而退也者以上云若君賜之食若君賜之爵下而云退者明爲此<lb/>
二者而退也云隱辟俛而逡巡者案曲禮云郷長者而屨此亦當然云<lb/>
不敢辭其降者謂君降送時明有不降法故曲禮云就屨跪而舉之屏<lb/>
於側注云謂獨退也云若者不定之辭也　大夫至三辭　釋曰云大<lb/>
夫則辭退下者對上不敢辭是士士卑不敢辭降大夫之内兼三卿五<lb/>
大夫臣中尊者故得辭降也　若先至見之　注先生至拜賔　釋曰<lb/>
此先生即郷飲酒云就先生而謀賔介亦一也故彼注與此注皆云致<lb/>
仕者也云異爵謂卿大夫也者此士相見本文是士故以卿大夫爲異<lb/>
爵也訓走爲出者亦謂士見異爵取急意而言走其實非走直出也引<lb/>
曲禮者欲見言敬客先拜也彼云客此云賔者對文賔客異散文賔客<lb/>
通故變文云賔也　非以至之老　注謂擯至之老　釋曰云非以君<lb/>
命使則不稱寡者此則玉藻云大夫私事使私人擯則稱名以其非聘<lb/>
問之禮則爲私事使私人擯也聘禮云若有言則以束帛如享禮引春<lb/>
<pb n="11a"/>
秋晉侯使韓穿來言汶陽之田歸於齊玉藻注亦引之是也鄭云謂擯<lb/>
賛者辭也者以玉藻自諸侯之於天子以下至大夫皆云擯者曰故知<lb/>
不自稱是擯賛之辭也云其使則皆曰寡君之某者釋經大夫士則曰<lb/>
寡君之老爲公事使者也此則玉藻云公士擯則曰寡大夫君之老大<lb/>
夫有所往必與公士爲賔亦一也彼注云謂聘也大聘使上大夫小聘<lb/>
使下大夫則曰寡君之某故鄭揔云某也若然經直云大夫鄭兼云士<lb/>
者經本文是士則云非以君命使可以兼士也但士無特聘問或作介<lb/>
往他國亦有稱謂而云寡君之士某也云檀弓曰仕而未有禄者謂試<lb/>
爲大夫士直有試功之禄未有正禄云君有饋焉曰獻者謂有饋物于<lb/>
君亦與正禄者同稱獻云使焉云寡君之老者於他國君邊自稱寡君<lb/>
之某此文亦兼士大夫引之者證公事使稱寡君之某也　凡執至爲<lb/>
儀　釋曰案小行人合六幣玉馬皮圭璧帛皆稱幣下文別云執玉則<lb/>
此幣謂皮馬享幣及禽摯皆是　注不趨至無容　釋曰凡趨有二種<lb/>
有疾趨行而張足曰趨是也有徐趨則下文舒武舉前曳踵是也今此<lb/>
經云不趨者不爲疾趨故云主愼也旣不云疾趨又不爲下文徐趨但<lb/>
<pb n="11b"/>
徐疾之閒爲之故以進而益恭爲威儀也　執玉至曳踵　釋曰此篇<lb/>
直見在國以禽摯相見之禮無執玉朝聘鄰國之事而云執玉者因執<lb/>
摯相見故兼見朝聘執玉之禮也案玉藻記徐趨之節云圈豚行又與<lb/>
此不同者文有詳略俱是徐趨也　注唯舒至作抴　釋曰云唯舒者<lb/>
重玉器尤愼也者案玉藻云執龜玉不趨不趨者不爲疾趨又曲禮云<lb/>
凡執主器執輕如不克皆爲重玉器尤愼也云備<graphic n="KR2102" url="https://raw.githubusercontent.com/kanripo/KR-Gaiji/master/images/KR2102.png" mimeType="image/png"/>跲也者<graphic n="KR2102" url="https://raw.githubusercontent.com/kanripo/KR-Gaiji/master/images/KR2102.png" mimeType="image/png"/>跲則顚<lb/>
倒恐損玉故徐趨也　凡自至外臣　釋曰云凡自稱於君士大夫則<lb/>
曰下臣者此與君言之時案玉藻云上大夫曰下臣與此同也　注宅<lb/>
者至作苗　釋曰此亦自稱於君以其致仕不在故指宅而言故云宅<lb/>
者謂致仕者也云或在國中或在野者案爾雅郊外曰野則自郊至畿<lb/>
五百里内皆名野又案郷大夫職國中七尺野自六尺此亦云在國在<lb/>
野相對其言國外則云野則云宅在野者城外畿内皆是也云載師之<lb/>
職者彼鄭注云宅田致仕者之家所受田也引之證彼言宅田據地此<lb/>
言宅據所居一也云刺猶剗除也者案詩有其鎛斯趙注云趙刺也故<lb/>
以刺爲剗除草木者也<lb/>
<pb n="12a"/>
</p>
<p>
儀禮䟽卷第七<lb/>
<pb n="12b"/>
</p>
<p>
</p>
  </div>
</body>
</text>
</TEI>
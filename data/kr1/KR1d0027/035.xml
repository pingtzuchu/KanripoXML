<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
儀禮䟽卷第四十一<lb/>
　　　　唐朝散大夫行太學博士弘文館學士臣賈公彦　等撰<lb/>
設棜至如之　注棜今至角柶　釋曰自此盡出室論陳大小斂奠記<lb/>
經不備之事云角觶四木柶二爲夕進醴酒兼饌之也者以其大小斂<lb/>
之奠皆有醴酒醴一觶又用一柶酒用一觶計醴酒但用二觶一柶矣<lb/>
而觶有四柶有二者朝夕酒醴及器別設不同器朝夕二奠各饌其器<lb/>
也云豆籩二以併則是大斂饌者以其小斂一豆一籩大斂乃有二豆<lb/>
二籩故知二謂大斂饌云記於此者明其他與小斂同陳者鄭意大斂<lb/>
饌不在大斂節内陳之而在小斂節陳之者以其陳此籩豆之外皆與<lb/>
小斂同故就小斂節内陳之取省文之義也云同陳者謂多少同陳不<lb/>
謂大斂饌陳之亦在小斂節内也　凡籩至巾之　注籩豆至不巾<lb/>
釋曰云實具設皆巾之者謂於東堂實之於奠設之二處皆巾故云皆<lb/>
巾之云籩豆偶而爲具具則於饌巾之巾之加飾也者此鄭指解大斂<lb/>
之實饌於堂東之時巾之加飾對小斂之實於堂東不巾不加飾云明<lb/>
小斂一豆一籩不巾者以其云籩豆具據大斂奠二豆二籩實與奠二<lb/>
<pb n="1b"/>
處皆巾明小斂奠一豆一籩堂東饌時不巾若然小斂奠設于牀東巾<lb/>
之爲在堂經乆設塵埃加故雖一豆一籩亦巾之即禮記檀弓云喪不<lb/>
剥奠也與祭肉也與以其有牲肉故也　觶俟至建之　注時朝至逮<lb/>
日　釋曰言此者記人恐饌時巳酌於觶故記云俟時而酌也引檀弓<lb/>
者謂時是朝夕之時必朝奠待日出夕奠須日未没者欲得父母之神<lb/>
隨陽而來故也　小斂辟奠不出室　注未忍至去之　釋曰云未忍<lb/>
神逺之也者釋奠不出室之義始死猶生事之不忍即爲鬼神事之故<lb/>
奠不出室云辟襲奠以辟斂者以經云小斂辟奠故知辟襲奠只爲辟<lb/>
斂也云旣斂則不出於室設於序西南者又解襲奠不出室若將大斂<lb/>
則辟小斂奠於序西南此將小斂辟奠于室至於旣小斂則亦不出於<lb/>
室設于序西南故言不出室若然奠不出室爲旣斂而言也云事畢而<lb/>
去之者斂事畢奉尸夷于堂乃去之而設小斂奠于尸東　無踊節<lb/>
注其哀未可節也　釋曰自死至此爲節賔主拾踊有三者三有踊節<lb/>
而云無踊節者除三者三之外其閒踊皆無節即上文踊無筭是也云<lb/>
其哀未可節也亦謂三者三之外無踊節而言也　旣馮至布帶　注<lb/>
<pb n="2a"/>
衆主至以下　釋曰小斂于戸内訖主人袒髺髮散帶垂經不云絞帶<lb/>
及齊衰以下布帶事故記者言之案喪服苴絰之外更有絞帶鄭注云<lb/>
絰象大帶又有絞帶象革帶齊衰以下用布齊衰無等皆是布帶也知<lb/>
衆主人非衆子者以其衆子皆斬衰絞帶故知衆主人齊衰以下至緦<lb/>
麻首皆免也　大斂于阼　注未忍至賔之　釋曰經大斂時直云布<lb/>
席如初不言其處故記云大斂于阼阼是主人位故鄭云未忍便離主<lb/>
人位也云主人奉尸斂于棺則西階上賔之者喪事所以即逺斂訖即<lb/>
奉尸斂于棺賔客之故檀弓云周人殯于西階則猶賔之是也　大夫<lb/>
至東上　注視斂　釋曰知視斂者以其文承大斂下故知大夫升爲<lb/>
視斂也　旣馮至復位　注中庭西面位　釋曰知大夫位在中庭西<lb/>
面者上篇朝夕哭云主人入堂下直東序西面卿大夫在其南卿大夫<lb/>
與主人同西面向殯故知大夫位在中庭西面也　巾奠至北東　注<lb/>
巾奠而室事巳　釋曰上篇大斂奠時直云乃奠燭升自阼階無執燭<lb/>
降由主人之北故記人言之云由主人之北東也云巾奠而室事巳者<lb/>
旣巾訖是室事巳故執燭者出也　旣殯主人說髦　注旣殯至未聞<lb/>
<pb n="2b"/>
釋曰自此盡乗車論孝子衣服飲食乗車等之事云旣殯置銘于肂復<lb/>
位時也者案上篇云主人奉尸斂于棺乃蓋主人降拜大夫之後至者<lb/>
北面視肂卒塗祝取銘置于肂主人復位云復位者從西階下復阼階<lb/>
下位也凡說髦尊卑同皆三日知者喪大記云小斂主人即位于戸内<lb/>
乃斂卒斂主人馮之主人袒說髦髺髮以麻注云士旣殯說髦此云小<lb/>
斂蓋諸侯禮也士之旣殯諸侯之小斂於死者俱三日也是尊卑同三<lb/>
日也必三日說髦者案禮記問喪云三日而不生亦不生矣以髦是子<lb/>
事父母之飾父母旣不生故去之云今文說皆作稅者此說及下經不<lb/>
說絰帶二字皆作稅凡釋今古之文皆在注後此在注中者以其釋經<lb/>
義盡者於注末言之以文更有義者釋今古字訖乃更汎說即此注巳<lb/>
解今古字訖更釋髦義是也云兒生三月鬋髮爲鬌男角女羈否則男<lb/>
左女右者内則文彼注云夾囟曰角午達曰羈引之者證髦象幼時鬌<lb/>
之義故云長大猶爲飾存之謂之髦所以順父母幼少之心是以舜年<lb/>
五十不失孺子之心者也云髦之形象未聞者案詩云髧彼兩髦鄭云<lb/>
髦者髮至眉子事父母之飾以其云髧髧者垂之貌又云兩髦故以髮<lb/>
<pb n="3a"/>
至眉解之其狀■未聞　三日絞垂　注成服至垂者　釋曰以垂小<lb/>
斂日要絰大功以上散帶垂不言成服之時絞之故記人言之云成服<lb/>
日者士禮生與來日則除死三日則經云三日成服此云三日絞垂之<lb/>
日也小功緦麻初而絞之不待三日也　冠六至屬厭注縪謂至伏<lb/>
也　釋曰云冠六升者據斬衰者而言齊衰以下冠衰各有差降云縪<lb/>
謂縫著於武者古者冠吉凶皆冠武別材武謂冠卷以冠前後皆縫著<lb/>
於武若吉冠則從武上郷内縫之縪餘在内謂之内縪若凶冠從武下<lb/>
郷外縫之謂之外縪故云外之者外其餘也云纓條屬者通屈一條繩<lb/>
爲武垂下爲纓屬之冠者吉冠則纓武別材凶冠則纓武同材以一繩<lb/>
從前額上以兩頭郷項後交通至耳各綴之於武使郷下纓結之云屬<lb/>
之冠者先爲纓武訖乃後以冠屬著武故云屬也云厭伏也者以其冠<lb/>
在武下過郷上反縫著冠冠在武下故云厭也五服之冠皆厭但此文<lb/>
上下據斬衰而言也　衰三升　注衣與裳也　釋曰經直云衰鄭兼<lb/>
言裳者以其衰裳升數同故經舉衰而通裳但首對身首爲尊故冠六<lb/>
升衰三升衰裳同三升也是以吉時朝服十五升至於麻冕鄭亦爲三<lb/>
<pb n="3b"/>
十升布與服一倍而解之　屨外納　注納收餘也　釋曰案喪服斬<lb/>
衰而言此則菅屨也云外納者謂收餘末郷外爲之取醜惡不事飾故<lb/>
也　杖下至一也　注順其性也　釋曰案喪服爲父斬衰以苴杖竹<lb/>
爲母齊衰以削杖桐桐竹皆下本本謂根本鄭云順其性者謂下其根<lb/>
本順木之性但爲父杖竹者義取父者子之天竹性自然圎象天父子<lb/>
自然至孝爲母杖桐者義取桐者同也同之於父言至孝同之於父故<lb/>
喪服貶於父非自然之意也　居倚廬　注倚木至北戸　釋曰知在<lb/>
中門外東方北戸者一釋案喪服傳云居倚廬旣虞翦屏旣練舎外寢<lb/>
鄭彼注云舎外寢於中門之外屋下壘墼爲之不塗墍所謂堊室鄭以<lb/>
子夏傳以旣練居堊室而言外外爲中門外則初死居倚廬倚廬亦中<lb/>
門外可知也東方者以中門内殯宫之哭位在阼階下西面郷殯明廬<lb/>
在中門外亦東方郷殯是以主人及兄弟卿大夫外位皆西面云北戸<lb/>
者以倚東壁爲廬一頭至地明北戸郷隂至旣虞之後柱楣翦屏乃西<lb/>
郷開戸也　寢苫枕塊　注苫編藁塊堛也　釋曰孝子寢卧之時寢<lb/>
於苫以塊枕頭必寢苫者哀親之在草枕塊者哀親之在土云苫編藁<lb/>
<pb n="4a"/>
者案爾雅白蓋謂之苫郭云白茅苫也與此不同者彼取絜白之義此<lb/>
不取絜白故鄭因時人用藁爲苫而言編藁云塊堛也者亦爾雅文<lb/>
不說絰帶　注哀戚不在於安　釋曰云不說絰帶者冠衰自然不說<lb/>
以其絰帶在冠衰之上故周公說經舉絰帶而言也　哭晝夜無時<lb/>
注哀至至朝夕　釋曰此謂殯後在廬中除朝夕入哭於廬中思憶則<lb/>
哭無時節故鄭云哀至則哭非必朝夕也　非喪事不言　注不忘所<lb/>
以爲親　釋曰喪服四制云不言而事行者扶而起言而后事行者杖<lb/>
而起庶人面垢而巳則天子諸侯有臣不言而喪事得行者喪事亦不<lb/>
言大夫士是臣降於君言而事行若然此士禮亦言而事行故於喪非<lb/>
喪事不言也孝經云言不文亦據大夫士也云不忘所以爲親者則喪<lb/>
事也是以曲禮云居喪未葬讀喪禮旣葬讀祭禮喪復常讀樂章喪事<lb/>
而言亦兼此也　歠粥至菜果注不在至曰䟽　釋曰云不在於飽<lb/>
者案周禮廩人中歳人食三鬴注云六斗四升曰鬴三鬴爲米一斛九<lb/>
斗二升三十日之食則日食米六升四合今日食米一溢二升有餘是<lb/>
不在於飽又案檀弓云必有草木之滋焉以爲薑桂之謂也彼薑桂爲<lb/>
<pb n="4b"/>
滋味此鄭以菜果爲滋味則薑桂之外菜果亦爲滋味也云粥糜也者<lb/>
案爾雅饘糜謂粥之稀者故鄭舉其類謂性不能食粥者糜亦一溢米<lb/>
同也云二十兩曰溢爲米一升二十四分升之一者依筭法百二十斤<lb/>
曰石則是一斛若然則十二斤爲一斗取十二斤分之升得一斤餘二<lb/>
斤斤爲十六兩二斤爲三十二兩取三十兩十升升得三兩添前一斤<lb/>
十六兩爲十九兩餘二兩兩二十四銖二兩爲四十八銖取四十銖十<lb/>
升升得四銖餘八銖銖爲十絫十升升得八絫則是一升得十九兩四<lb/>
銖八絫於二十兩仍小十九銖二絫則別取一升破爲十九兩四銖八<lb/>
絫分十兩兩爲二十四銖則爲二百四十銖又分九兩兩爲二十四銖<lb/>
則爲二百一十六銖并四銖八絫添前得四百六十銖八絫揔分爲二<lb/>
十四分且取二百四十銖分得十銖餘二百二十銖八絫在又取二百<lb/>
一十六銖二十四分分得九銖添前分得十九銖餘有四銖八絫四銖<lb/>
銖爲十絫揔爲四十絫通八絫二十四分得二絫是一升爲二十四分<lb/>
分得十九銖二絫將十九銖添前四銖爲二十三銖將二絫添前八絫<lb/>
則爲十絫爲一銖以此一銖添前二十三銖則爲二十四銖爲一兩以<lb/>
<pb n="5a"/>
一兩添十九兩揔二十兩曰溢云實在木曰果在地曰蓏者案周禮九<lb/>
職云二曰園圃毓草木鄭云樹果蓏曰圃案食貨志臣瓉以爲在地曰<lb/>
蓏在樹曰果張晏又云有核曰果無核曰蓏則此云在木曰果在地曰<lb/>
蓏用臣瓉之義在木曰果棗栗之屬在地曰蓏瓜瓠之屬　主人乗惡<lb/>
車　注拜君至作堊　釋曰云拜君命拜衆賔及有故行所乗也者以<lb/>
其主人在喪恒居廬哭泣非有此事則不行知義然也引雜記者證喪<lb/>
事上下同無別義以其貴賤雖異於親一也故孝經五孝不同及其喪<lb/>
親唯有一章而巳亦斯義也云然則此惡車王喪之木車者案巾車云<lb/>
王之喪車五乗發首云木車蒲蔽是王始喪所乗木車無飾與此惡車<lb/>
同故引之見尊卑同也　白狗幦　注未成至爲幂　釋曰案玉藻云<lb/>
士齊車鹿幦此喪車無飾故用白狗幦以覆笭云未成豪狗者爾雅釋<lb/>
畜文也　蒲蔽　注蔽藩　釋曰藩謂車兩邊禦風爲藩蔽以蒲草亦<lb/>
無飾也　御以蒲菆　注不在至作騶　釋曰御謂御車者士乗惡車<lb/>
之時御車用蒲菆以䇿馬喪中示不在於驅馳云蒲菆牡蒲莖者案宣<lb/>
十二年楚雄負羈囚知罃知莊子以其族反之廚武子御毎射抽矢菆<lb/>
<pb n="5b"/>
納諸廚武子之房服注云菆好箭又云廚子怒曰非子之求而蒲之愛<lb/>
注云蒲楊柳可以爲箭以此而言蒲非直得䇿馬亦爲矢幹也　犬服<lb/>
注笭閒至爲大　釋曰云笭閒兵服者凡兵器建之於車上笭閒喪中<lb/>
乗車亦有兵器自衞以白犬皮爲服故云以犬皮爲之取其堅固也云<lb/>
亦白者幦用白狗皮明此亦用白犬皮也　木錧　注取少至爲鎋<lb/>
釋曰其車錧常用金喪用木是取少聲也　約綏約轡注約繩至升<lb/>
車　釋曰知約是繩者案哀十一年左傳云人尋約呉髮短杜注云約<lb/>
繩也故知此約亦謂繩也平常吉時綏轡用索爲之今喪中取其無飾<lb/>
故皆用繩爲之也　木鑣　注亦取至爲苞　釋曰平常用馬鑣以金<lb/>
爲之今用木故知亦取少聲也　馬不齊髦　注齊翦至車與　釋曰<lb/>
此注解文不於末者亦以釋不齊髦訖別記釋車義故也云齊衰以下<lb/>
其乗素車繅車駹車漆車與案巾車王之喪車五乗木車始死所乗素<lb/>
車卒哭所乗繅車旣練所乗駹車大祥所乗漆車旣禫所乗此士之喪<lb/>
車亦當五乗主人乗惡車齊衰乗素車與卒哭同大功乗繅車與旣練<lb/>
同小功乗駹車與大祥同緦麻乗漆車與旣禫同主人至卒哭巳後哀<lb/>
<pb n="6a"/>
殺故齊衰以下節級約與主人同故鄭爲此義也若然士尋常乗棧車<lb/>
不革鞔而漆之今旣禫亦與王以下同乗漆車者禮窮則同故也　主<lb/>
婦至布裧　注裧者至垂之　釋曰䟽布裧在亦如之之下見不與男<lb/>
子同云裧者車裳幃者案衞詩云漸車幃裳注云幃裳童容又案巾車<lb/>
后之翟車有容蓋容則童容也若然則裧與幃裳及容一也故注者互<lb/>
相曉也云於蓋弓垂之者案巾車云皆有容蓋容蓋相將其蓋有弓明<lb/>
於蓋弓垂之也　貳車白狗攝服　注貳副至差飾　釋曰依正禮大<lb/>
夫以上有貳車士卑無貳車但以在喪可有副貳之車非常法則有兵<lb/>
服服又加白狗皮縁之謂之攝服云狗皮縁服差飾者對主人服無縁<lb/>
此則有縁是差也　其他皆如乗車　注如所乗惡車　釋曰云其他<lb/>
者唯白狗攝服爲異其他謂惡車白狗幦以下齊髦以上皆同主人惡<lb/>
車也　朔月至奉之　注童子至未用　釋曰此盡下室論饋奠埽絜<lb/>
之事案曲禮埽地者箕帚俱執此直執帚不執箕者下文埽室聚諸㝔<lb/>
故不用箕也云童子隷子弟者案桓二年左傳云士有隷子弟服注云<lb/>
士卑自其子弟爲僕隷禄不足以及宗是其有隷子弟也知有内豎及<lb/>
<pb n="6b"/>
寺人者士雖無臣亦有内外之言寺人奄者以通宫中之命也云示未<lb/>
用者用之則用右手也　從徹者而入　注童子不專禮事　釋曰案<lb/>
論語憲問云童子將命先生並行注引玉藻無事則立主人之南北面<lb/>
皆不專以禮事故從徹者而入也　比奠至而東　注比猶至之㝔<lb/>
釋曰案上文童子從徹者入及此經則從執燭者出者以其入則燭在<lb/>
先徹者在後出則徹者在先執燭者在後童子常在成人之後故出入<lb/>
所從不同也云室中東南隅謂之㝔者爾雅釋宫文　燕養至他日<lb/>
注燕養至其頃　釋曰云燕養者謂在燕寢之中平生時所有共養之<lb/>
事則饋羞湯沐之饌是也如他日者今死不忍異於生平之日也云饋<lb/>
朝夕食也者鄭注郷黨云不時非朝夕日中時一日之中三時食今注<lb/>
云朝夕不言日中者或鄭略言亦有日中也或以死後略去日中直有<lb/>
朝夕食也知羞四時之珍異者聘禮有禽羞俶獻聘義云時賜鄭云時<lb/>
賜四時珍異故知此羞亦四時珍異也引内則者證經進湯沐亦依内<lb/>
則之日數知下室日設之者言其燕食在燕寢又下經云朔月不饋食<lb/>
於下室明非朔月在下室設之也以其燕養在燕寢中設之可知云進<lb/>
<pb n="7a"/>
進徹之時如其頃者一如其平生子進食於父母故雖死象生時若一<lb/>
食之頃也　朔月至下室　注以其至朝事　釋曰云以其殷奠有黍<lb/>
稷也者大小斂奠朝夕奠等皆無黍稷故上篇朔月有黍稷鄭注云於<lb/>
是始有黍稷唯有下室若生有黍稷今此殷奠大奠也自有黍稷故不<lb/>
復饋食於下室也若然大夫巳上又有月半奠有黍稷亦不饋食於下<lb/>
室可知云下室如今之内堂者下室旣爲燕寢故鄭舉漢法内堂況之<lb/>
云正寢聽朝事者天子諸侯路寢以聽政燕寢以燕息案玉藻云朝玄<lb/>
端夕深衣鄭注云謂大夫士也則亦在正寢也　筮宅冢人物土　注<lb/>
物猶至營之　釋曰自此盡不哭論筮宅卜日之事正經筮宅之事不<lb/>
物土故記人言之云相其地可葬者乃營之者凡葬皆先相乃筮之筮<lb/>
吉乃掘坎今直云營之不言筮宅者營之中兼筮故經云筮宅冢人物<lb/>
土是使冢人物土乃筮者也　卜日至皆止　注事畢　釋曰正經直<lb/>
云闔東扉主人哭不云主婦升堂哭者皆止之事故記明之■云卜日吉<lb/>
宗人告從于主婦主婦哭時堂上婦人皆哭主婦升堂堂上婦人皆止不哭<lb/>
啓之至不哭　注將有至爲開　釋曰自上皆記士喪上篇事自此以<lb/>
<pb n="7b"/>
下皆記此篇葬首將啓殯唯言婦人不哭不云男子故記以明之云内<lb/>
外男女不哭止讙嚻故也　夷牀至階東　注明階至爲拱　釋曰其<lb/>
夷牀在祖廟輁軸在殯宫以其西階東是同故并言之鄭云明階閒者<lb/>
位近西也者以正經直云階閒恐正當兩階之閒故記人明之是以鄭<lb/>
云明階閒者位近西以其柩當殯奠位之處故夷牀在西還當牖輁軸<lb/>
以候載柩故近西皆在西階東云其二廟者於禰亦饌輁軸焉者以其<lb/>
先朝禰故至禰廟一移柩升堂明旦乃移柩于輁軸上載以朝祖廟朝<lb/>
祖廟時下柩訖明日用蜃車輁軸不復更用不饌之故云二廟者於禰<lb/>
亦饌輁軸焉　其二至乃啓　注祖尊至共廟　釋曰自此盡主人踊<lb/>
如初論上士二廟先朝禰奠設及位次之事云其二廟則饌于禰廟者<lb/>
以先朝禰後朝祖故先於禰廟饌至朝設之故也云如小斂奠者則亦<lb/>
門外特豚一鼎東上兩甒醴酒一豆一籩之等也云祖尊禰卑也者欲<lb/>
見上文朝祖時如大斂奠此朝禰如小斂奠多少不同之意也云士事<lb/>
祖禰者揔上士及中下之士而言云上士異廟據此經而言下士共廟<lb/>
據經而言中士亦共廟而唯言下士者略之其實中士亦共廟故祭法<lb/>
<pb n="8a"/>
<pb n="9a"/>
者案上經朝祖時旣正柩設從奠訖主人降拜賔至於要節而踊故此<lb/>
如之也云不薦車不從此行者案上祖禰共廟者朝廟日即薦車此二<lb/>
廟明日於祖廟薦車馬以其從祖廟行故薦今此禰廟不從此行故不<lb/>
薦也　祝及至適祖　注此謂至無從　釋曰自此盡不煎論至祖廟<lb/>
陳設及贈之事云此謂朝禰明日者以其下文朝祖之時序從如初中<lb/>
有燭若同日則朝祖之時巳自明矣何須更有燭也以此言之則此朝<lb/>
祖與朝禰別日可知故鄭云舉奠適祖之序也云此祝執醴先酒脯醢<lb/>
俎從之巾席爲後者此禰奠與小斂奠同小斂奠時云夏祀及執事盥<lb/>
執醴先酒脯醢俎從此經亦祝及執事舉奠明此亦執醴先酒脯醢俎<lb/>
從之此經所云巾席爲後云旣正柩席升設設奠如初祝受巾巾之者<lb/>
上正經朝祖時正柩于兩楹閒訖席升設於柩西奠設如初巾之以經<lb/>
直云巾之無祝受巾知受巾巾之者以上篇設小斂奠訖祝受巾巾之<lb/>
此與小斂奠同明設奠訖祝受巾巾之可知云凡喪自卒至殯自啓至<lb/>
葬主人之禮其變同者主人常在喪位不出唯君命乃出迎及送其變<lb/>
同則此日數亦同以其此二篇薦者啓日朝禰又明日朝祖又明日乃<lb/>
<pb n="9b"/>
葬與始死日襲明日小斂又明日大斂而殯亦同日主人主婦變服亦<lb/>
同以其小斂主人散帶主婦髽自啓至葬主人主婦亦同於未殯也云<lb/>
序從主人以下者案上注云主人與男子居右婦人居左以服與昭穆<lb/>
爲位是也　薦乗至于衡　注士乗至爲膳　釋曰此并下車三乗謂<lb/>
葬之魂車云士乗棧車者巾車之文云鹿淺幦謂車前式竪者笭子以<lb/>
鹿夏皮淺毛者爲幦以覆式是以詩韓奕云鞟鞃淺幭傳云鞟革也鞃<lb/>
軾中也淺虎皮淺毛也幭覆軾也引玉藻者彼注云犆謂縁也士之齊<lb/>
車與朝車同引之欲證此鹿幦亦以豹皮爲縁飾云旜旌旗之屬云云<lb/>
者案司常云孤卿建旜大夫士建物此士而用旜故云亦攝焉云皮弁<lb/>
服者視朔之服者案玉藻云諸侯皮弁以聽朔於大廟郷黨孔子云素<lb/>
衣麑裘亦是視朔之服君臣同服是以此士亦載皮弁視朔之服也云<lb/>
貝勒貝飾勒者貝水物故以貝飾勒云有干無兵有箙無弓矢明不用<lb/>
者以其干與戈㦸兵器及箙與弓矢皆相須乃用今有干無兵有箙無<lb/>
弓矢明死者不用故闕之也　道車載朝服　注道車至素裳　釋曰<lb/>
知道車朝夕及燕出入之車者但士乗棧車更無別車而上云乗車下<lb/>
<pb n="10a"/>
云槀車此云道車雖有一車所用各異故有乗車道車槀車之名知道<lb/>
車朝夕者案玉藻云朝玄端夕深衣鄭注云謂大夫士也私朝之服春<lb/>
秋左氏傳云朝而不夕據朝君於是有朝無夕若然云朝夕者士家朝<lb/>
朝暮夕當家私朝之車又云及燕出入者謂士家游燕出入之車案周<lb/>
禮夏官有道右道僕皆據象路而言道又案司常云道車載旞鄭注云<lb/>
王以朝夕燕出入與此道車同則士乗棧車與王乗象路同名道云朝<lb/>
服日視朝之服者案郷黨云緇衣羔裘是孔子所服鄭注云諸侯視朝<lb/>
之服是君臣同服故玉藻云諸侯朝服以日視朝士之道車而用朝君<lb/>
之服不用私朝玄端服者乗車旣載孤卿之旜故道車亦載朝君之服<lb/>
攝盛也云玄衣素裳者士冠禮云主人玄冠朝服緇帶素韠注云不云<lb/>
衣衣象冠色則不云裳裳象韠色可知故云玄衣素裳也　槀車載蓑<lb/>
笠注槀猶至衡也　釋曰云槀猶散也者案上乗車道車皆據人之<lb/>
乗用爲名不取車上生稱則此散車亦據人乗爲號知散車以田以鄙<lb/>
之車者案司常云斿車載旌注云斿車木路也王以田以鄙謂王行小<lb/>
小田獵巡行縣鄙此散車與彼斿車同是游散所乗故與斿車同解若<lb/>
<pb n="10b"/>
然士亦與王同有以田以鄙者亦謂從王以田以鄙也若正田獵自用<lb/>
冠弁服乗棧車也云蓑笠備雨服者案無羊詩云爾牧來思何蓑何笠<lb/>
彼注云蓑所以備雨笠所以御暑而此并云備雨者非直蓑以御雨笠<lb/>
亦以備雨故都人士詩注云笠所以御雨喪事不辟暑是以并云備雨<lb/>
之服云今文槀爲潦者案周禮輪人爲蓋鄭云禮所謂潦車謂蓋車與<lb/>
若然彼注此文則爲潦車者義亦通矣凡道車槀車之纓轡及勒亦縣<lb/>
於衡者以車三乗皆當有馬有馬則有此三者但記人舉上以明下乗<lb/>
車云纓轡貝勒縣於衡即此三者亦縣於衡可知　將載至柩西　注<lb/>
將於至設之　釋曰經載柩時不云去奠設席之事故記人明之云將<lb/>
於柩西當前束設之者經雖先云舉奠後云降席要須設席乃設奠故<lb/>
云將於柩西當前束設之正經云降奠當前束是也　巾奠乃牆　注<lb/>
牆飾柩也　釋曰正經直云降奠當前束商祝飾棺不云巾奠故記人<lb/>
辨之巾奠訖商祝乃飾棺牆即帷荒與棺爲飾故變飾棺云牆也　杭<lb/>
木刊　注剥削之　釋曰刊削也而云剥者木無皮者直削之有皮者<lb/>
剥乃削之故兼言剥　茵箸至澤焉　注荼茅至御濕　釋曰茵内非<lb/>
<pb n="11a"/>
直用茅秀兼實綏澤取其香知且御濕者以其在棺下須御濕之物故<lb/>
與荼皆所以御濕　葦苞長三尺一編　注用便易也　釋曰言便易<lb/>
者葦草即長截取三尺一道編之用便易故也　菅筲三其實皆瀹<lb/>
注米麥至爲敬　釋曰經直云筲三黍稷麥不辨苞之所用及黍稷生<lb/>
熟故記人明之是以云筲用菅草黍稷皆淹而漬之云未知神之所享<lb/>
者以其鬼神幽暗生者不見故淹而不熟以其不知神之所享故也云<lb/>
不用食道所以爲敬者案檀弓云飯用米貝不以食道食道褻則不敬<lb/>
故云不用食道所以爲敬也　祖還車不易位　注爲郷外耳未行<lb/>
釋曰案正經乃祖還乗車道車槀車不辨還之逺近故記人明之雖還<lb/>
車不易本位爲郷外耳還車未行者皆不易位上經未還奉車在階閒<lb/>
婦人在堂上還車去階閒婦人降堂下若然則是還車易位而云不易<lb/>
位者以其三分其庭爲三位車雖去階閒猶不離三分其庭一在北之<lb/>
位據大判而言不易位也　執披者旁四人　注前後左右各二人<lb/>
釋曰前後左右各二人者謂前之左右後之左右則一旁四人兩旁則<lb/>
八人上經鄭注云備傾虧也　凡贈幣無常　注賔之至所有　釋曰<lb/>
<pb n="11b"/>
正經云公賵用玄纁束帛是贈有常矣上又云賔賵奠幣如初直云奠<lb/>
幣如初不云物色與多少故記人明之以其賔客非一故云凡贈幣無<lb/>
常鄭云賔之贈也云玩好曰贈在所有者詩云知子之來之雜佩以贈<lb/>
之是贈在所有也　凡糗不煎　注以膏至非敬　釋曰正經葬奠直<lb/>
云四籩棗糗栗脯不云糗之煎不故記人明之凡糗直空糗而巳不用<lb/>
脂膏煎和之是以鄭云以膏煎之則褻非敬故云不煎此篇唯葬奠有<lb/>
糗而云凡者記人通記大夫以上　唯君至則否注不敢至于堩<lb/>
釋曰正經直云柩至邦門君使宰夫贈不云止柩之事故記人明之引<lb/>
曽子問者彼爲日食此爲君命雖不同止柩是同故引之證止柩之事<lb/>
車至至東上　注道左至在東　釋曰正經直云陳器于道東西北上統<lb/>
于壙以其入壙故也不云三等之車面位之事故記人明之以其不入<lb/>
壙故東上不統於壙也云道左墓道東者據墓南面爲正故知道左是<lb/>
墓道東也當是陳器之南云先至者在東者以乗車道車槀車三者次<lb/>
第爲先後先至謂乗車也必知此車是乗車之等者以其下有柩車故<lb/>
知此是三等者也　柩至至載之　注柩車至之冝　釋曰正經直云<lb/>
<pb n="12a"/>
柩至于壙屬引乃窆不云柩車斂服載之故記人明之云柩車至壙祝<lb/>
說載除飾乃斂乗道槀車服載之不空之以歸者此解說載謂下棺於地<lb/>
除飾謂除去帷荒柩車旣空乃斂乗車皮弁服道車朝服槀車蓑笠三<lb/>
者之服載之於柩車示不空之以歸者也云送形而往迎精而反者禮<lb/>
記問喪文引之證此不空歸之義云亦禮之冝者形往則送之主人隨<lb/>
柩路是也精反則迎之主人隨精而反是亦禮之冝然也故云禮之冝<lb/>
也　卒窆而歸不驅注孝子至在彼　釋曰此文解上斂服載之下<lb/>
棺訖實土三孝子從蜃車而歸不驅馳而疾者疑父母之神不歸云孝<lb/>
子往如慕反如疑者亦禮記問喪文云孝子往如慕者如嬰兒隨母而<lb/>
啼慕反如疑者孝子不見其親不知精魂歸否故疑之云爲親之在彼<lb/>
者謂疑精魂在彼不歸言此者解經不驅之事君視至卒事　注爲<lb/>
有至忌也　釋曰君於士旣殯而往有恩則與大斂旣布衣君至奠訖<lb/>
乃出不辯不得終視斂之事故記人明之是以經二事皆見於禮而言<lb/>
云君視斂若不待奠加蓋而出者一爲君有急事他故是以不得待奠<lb/>
云不視斂則加蓋而至卒事者亦是君有辟忌不用見尸柩是以加蓋<lb/>
<pb n="12b"/>
乃來云卒事者待大斂訖乃出　旣正至階閒　注遂匠至曰輇　釋<lb/>
曰正經不云納柩車時節故記人明之旣朝正柩於兩楹之閒當此之<lb/>
時遂匠納柩車於階閒云遂人匠人也者以其周禮有遂人匠人天子<lb/>
之官士雖無臣亦有遂人匠人主其葬事云遂人主引徒役匠人主載<lb/>
柩窆職相左右也者案周禮遂人職云大喪帥六遂之役而致之掌其<lb/>
政令及葬帥而屬六綍及窆陳役注云致役致於司徒給墓上事陳役<lb/>
者主陳列之耳是遂人主引徒也又郷師職云及葬執翿以與匠師御<lb/>
匶而治役謂監督其事又此遂人與匠人同納車于階閒即匠人主載<lb/>
窆與遂人職相左右也云車載柩車者以其此云納車于階閒正爲載<lb/>
柩若乗車道車之等則當東榮不在階閒故知此是柩車也云周禮謂<lb/>
之蜃車者案遂師職云大喪使帥其屬以幄帟先及蜃車之役注云蜃<lb/>
車柩路四輪迫地而行有似於蜃因取名焉是也云雜記謂之團或作<lb/>
輇或作摶聲讀皆相附耳未聞孰正者言或作輇或作摶者皆或禮記<lb/>
別本故云皆相附耳但未知孰正也云其車之轝狀如牀中央有轅前<lb/>
後出者觀鄭此注其轝與輴車同亦一轅爲之云設前後輅者正經唯<lb/>
<pb n="13a"/>
云前輅言前以對後明知亦有後輅云轝上有四周者此亦與輴車同<lb/>
云下則前後有軸以輇爲輪者此則與輴異以其輴無輪直有轉轔此<lb/>
有輇輪引許叔重說者案許氏說文云有輪無輻曰輇證此輇無輻也<lb/>
祝饌至巾之　注言饌至乃饌　釋曰正經直云祖還車及還重訖乃<lb/>
奠如初不云饌處故記人明之祝饌祖奠於主人之南當前輅云則旣<lb/>
祖祝乃饌者以其未祖以前柩車郷北輅在主人之北今云饌于主人<lb/>
之南明知旣祖還乃郷饌之　弓矢之新沽功　注設之至作古　釋<lb/>
曰自此盡篇末論死者用器弓矢麤惡之事以其正經直云用器弓矢<lb/>
不辯弓矢善惡及弓矢之名故記人明之設之冝新者爲死者冝用新<lb/>
物云沽示不用者沽謂麤爲之　有弭飾焉　注弓無至爲飾　釋曰<lb/>
案爾雅云弓有縁謂之弓無縁謂之弭孫氏云縁繫約而漆之無縁不<lb/>
以繫約骨飾兩頭是此弭也詩云象弭魚服是用象骨弓隈旣用角明<lb/>
兩頭亦得用故鄭揔云骨角爲飾　亦張可也　注亦使可張　釋曰<lb/>
生時之弓有張耳此死者之弓雖不射而沽略亦使可張故曰亦也<lb/>
有柲　注柲弓至作枈　釋曰柲弓檠者案冬官弓人造弓之時弓成<lb/>
<pb n="13b"/>
納之檠中以定往來體此弓檠謂凡平弛弓之時以竹狀如弓縛之於<lb/>
弓裏亦名之爲柲者以若馬柲然馬柲所以制馬弓柲所以制弓使不<lb/>
頓傷故謂之柲引詩云竹柲緄縢者緄繩也縢約也謂以竹爲柲以繩<lb/>
約之此經之柲雖麤略用亦如此故引之爲證　設依撻焉　注依纏<lb/>
至爲銛　釋曰言依者謂以韋依纏其弦即今時弓<graphic n="KR3212" url="https://raw.githubusercontent.com/kanripo/KR-Gaiji/master/images/KR3212.png" mimeType="image/png"/>是也云撻弣側<lb/>
矢道者所以撻矢令出謂生時以骨爲之弣側今死者用韋云皆以韋<lb/>
爲之者謂依與撻皆以韋爲之異於生者也　有韣　注韣弓至爲之<lb/>
釋曰知韣弓衣者案月令云帶以弓韣故知韣弓衣也鄭知用緇布爲<lb/>
之者此無正文鄭驗當時弓衣用緇布而言也　翭矢至短衞　注翭<lb/>
猶至其一　釋曰言候物而射之者案司弓矢鄭注云可以司候射敵<lb/>
之近者及禽獸鄭君兩注語異義同云骨鏃短衞亦示不用也者案上<lb/>
文沽功鄭云示不用故此亦之云生時翭矢金鏃者此亦爾雅釋器文<lb/>
案彼云金鏃翦羽謂之翭是也此言短羽即翦羽也云凡爲矢五分笴<lb/>
長而羽其一者案周禮矢人上陳五矢下乃云五分其長而羽其一故<lb/>
云凡以廣之也案鄭彼注云矢笴長三尺五分羽一則六寸也謂之羽<lb/>
<pb n="14a"/>
者指體而言謂之衞者以其無羽則不平正羽所以防衞其矢不使不<lb/>
調故名羽爲衞　志矢至短衞　注志猶擬至輕也　釋曰云志猶擬<lb/>
也者凡射志意有所準擬故云志猶擬也云習射之矢者案司弓矢鄭<lb/>
注云恒矢之屬軒輖中所謂志以此言之則此恒矢也在八矢之下知<lb/>
是習射矢者以其矢中特輕於習射冝也案六弓唐弓大弓亦授習射<lb/>
者則此矢配唐大也引尚書盤庚者證志爲準擬之事輖<graphic n="KR1819" url="https://raw.githubusercontent.com/kanripo/KR-Gaiji/master/images/KR1819.png" mimeType="image/png"/>者鄭讀輖<lb/>
從<graphic n="KR1819" url="https://raw.githubusercontent.com/kanripo/KR-Gaiji/master/images/KR1819.png" mimeType="image/png"/>以其車傍周非是軒<graphic n="KR1819" url="https://raw.githubusercontent.com/kanripo/KR-Gaiji/master/images/KR1819.png" mimeType="image/png"/>之<graphic n="KR1819" url="https://raw.githubusercontent.com/kanripo/KR-Gaiji/master/images/KR1819.png" mimeType="image/png"/>故讀從執下至云無鏃短衞亦示不<lb/>
用者知此矢無鏃者上經翭矢言骨鏃此經不云鏃故知無鏃示不用<lb/>
也若然翭矢生時用金鏃死用骨鏃志矢生時用骨鏃死則令去之云<lb/>
生時志矢骨鏃者亦爾雅釋器文案彼云骨鏃不翦羽謂之志此志矢<lb/>
是也云凡爲矢前重後輕也者案司弓矢鄭注云凡枉矢之制枉矢之<lb/>
屬五分二在前三在後殺矢之屬參分一在前二在後矰矢之屬七分<lb/>
三在前四在後恒矢之屬軒輖中若然前重後輕者據殺矢翭矢枉矢<lb/>
絜矢矰矢茀矢而言引之者證此志是恒矢<graphic n="KR0763" url="https://raw.githubusercontent.com/kanripo/KR-Gaiji/master/images/KR0763.png" mimeType="image/png"/>矢無前重後輕之義但<lb/>
周禮有八矢唯用此二矢者以其八矢之内翭矢居前最重恒矢居後<lb/>
<pb n="14b"/>
最輕旣不盡用故取其首尾者也<lb/>
儀禮䟽卷第四十一<lb/>
<pb n="15a"/>
</p>
<p>
</p>
  </div>
</body>
</text>
</TEI>
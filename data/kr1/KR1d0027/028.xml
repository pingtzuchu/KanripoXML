<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
儀禮䟽卷第二十八<lb/>
　　　　唐朝散大夫行太學博士弘文館學士臣賈　公彦　等撰<lb/>
喪服第十一　案鄭目録云天子以下死而相喪衣服年月親䟽隆殺<lb/>
之禮不忍言死而言喪喪者棄亡之辭若全存居於彼焉己亡之耳大<lb/>
戴第十七小戴第九劉向别録第十一　釋曰案禮器云經禮三百曲<lb/>
禮三千鄭云經禮謂周禮也曲猶事也事禮謂今禮也禮篇多亡本<lb/>
數未聞其中事儀三千若然未亡之時有天子諸侯卿大夫士之喪服<lb/>
其篇各別今皆亡唯士喪禮在若然據喪服一篇揔包天子以下服制<lb/>
之事故鄭目録云天子以下相喪衣服親䟽之禮喪服之制成服之後<lb/>
冝在士喪始死之下今在士喪之上者以喪服揔包尊卑上下不專據<lb/>
士故在士喪之上是以喪服爲第十一喪服所陳其理深大今之所釋<lb/>
且以七章明之第一明黃帝之時朴略尚質行心喪之禮終身不變第<lb/>
二明唐虞之日淳朴漸虧雖行心喪更以三年爲限第三明三王以降<lb/>
澆僞漸起故制喪服以表哀情第四明旣有喪服須明喪服二字第五<lb/>
明喪服章次以精麤爲序第六明作傳之人并爲傳之意第七明鄭玄<lb/>
<pb n="1b"/>
之注經傳兩解之第一明黃帝之時朴略尚質行心喪之禮終身不變<lb/>
者案禮運云昔者先王未有宮室食鳥獸之肉衣其羽皮此乃伏羲之<lb/>
時也又云後聖有作治其絲麻以爲布帛養生送死以事鬼神此謂黃<lb/>
帝之時也又案易繫辭云古之葬者厚衣之以薪葬之中野不封不樹<lb/>
喪期無數在黃帝九事章中亦據黃帝之日言喪期無數是其心喪終<lb/>
身者也第二明唐虞之日淳朴漸虧雖行心喪更以三年爲限者案禮<lb/>
記三年問云將由夫患邪淫之人與則彼朝死而夕忘之然而從之則<lb/>
是曽鳥獸之不若也夫焉能相與羣居而不亂乎將由夫脩飾之君子<lb/>
與則三年之喪二十五月而畢若駟之過隙然而遂之則是無窮也故<lb/>
先王焉爲之立中制節壹使足以成文理則釋之矣然則何以至期也<lb/>
曰至親以期斷是何也曰天地則巳易矣四時則巳變矣其在天地之<lb/>
中者莫不更始焉以是象之也鄭注云法此變易可以期也又云然則<lb/>
何以三年也注云言法此變易可以期何以乃三年爲又云曰加隆焉<lb/>
爾也焉使倍之故再期也注云言於父母加隆其恩使倍期也據此而<lb/>
言則聖人初欲爲父母期加隆焉故爲父母三年必加隆至三年者孔<lb/>
<pb n="2a"/>
子荅宰我云子生三年然後免於父母之懷是以子爲之三年報之三<lb/>
年問又云三年之喪人道之至文者也夫是之謂至隆是百王之所同<lb/>
古今之所壹也未有知其所由來者也注云不知其所從來喻此三年<lb/>
之喪前丗行之乆矣旣云喻前丗行之乆則三年之喪實知其所從來<lb/>
但喻乆耳故虞書云二十八載帝乃殂落百姓如喪考妣三載四海遏<lb/>
密八音是心喪三年未有服制之明驗也第三明三王巳降澆僞漸起<lb/>
故制喪服以表哀情者案郊特牲云大古冠布齊則緇之鄭注云唐虞<lb/>
巳上曰大古又云冠而敝之可也注云此重古而冠之耳三代改制齊<lb/>
冠不復用也以白布冠質以爲喪冠也據此而言則唐虞巳上吉凶同<lb/>
服唯有白布衣白布冠而巳故鄭注云白布冠爲喪冠又案三王以來<lb/>
以唐虞白布冠爲喪冠又案喪服記云凡衰外削幅裳内削幅注云大<lb/>
古冠布衣布先知爲上外殺其幅以便體也後知爲下内殺其幅稍有<lb/>
飾也後丗聖人易之以此爲喪服據此喪服記與郊特牲兩注而言則<lb/>
鄭云後丗聖人夏禹也是三王用唐虞白布冠白布衣爲喪服矣第四<lb/>
明旣有喪服須明喪服二字者案鄭目録云不忍言死而言喪喪者棄<lb/>
<pb n="2b"/>
亡之辭若全存於彼焉己棄亡之耳又案曲禮云天子曰崩諸侯曰薨<lb/>
大夫曰卒士曰不禄庶人曰死爾雅曰崩薨卒不禄皆訓死也是士以<lb/>
上爲義稱庶人言死得其揔名鄭注曲禮云死之言澌精神澌盡又案<lb/>
檀弓孔子云喪欲速貧春秋左氏傳魯昭公出居乾侯齊侯唁公於野<lb/>
井公曰喪人其何稱是喪棄亡之辭棄於此存於彼是孝子不忍言父<lb/>
母精神盡澌雖棄於此猶存於彼以此鄭義言之其喪字去聲讀之人<lb/>
或以平聲讀之者雖不與同義亦通也死者旣喪生人制服服之者但<lb/>
貌以表心服以表貌故禮記閒傳云斬衰何以服苴苴惡貌也所以苴<lb/>
其内見諸外斬衰貌若苴齊衰貌若枲大功貌若止小功緦麻容貌可<lb/>
也下又云斬衰三升三升半齊衰四升以下是其孝子喪親以衣服表<lb/>
心但吉服所以表德凶服所以表哀德有髙下章有升降哀有深淺布<lb/>
有精麤不同者也第五明喪服章次以精麤爲敘者案喪服上下十有<lb/>
一章從斬至緦麻升數有異異者斬有二義不同爲父以三升爲正爲<lb/>
君以三升半爲義其冠同六升三年齊衰唯有正之四升冠七升繼母<lb/>
慈母雖是義以配父故與因母同是以略爲節有正而巳杖期齊衰有<lb/>
<pb n="3a"/>
正而巳父在爲母與爲妻同正服齊衰五升冠八升不杖齊衰期章有<lb/>
正有義二等正則五升冠八升義則六升冠九升齊衰三月章皆義服<lb/>
齊衰六升冠九升曽祖父母計是正服但正服合以小功以尊其祖不<lb/>
服小功而服齊衰非本服故同義服也殤大功有降有義爲夫之昆弟<lb/>
之長子殤是義其餘皆降服也降服衰七升冠十升義服衰九升冠十<lb/>
一升大功章有降有正有義姑姊妹出適之等是降婦人爲夫之族類<lb/>
爲義自餘皆正衰冠如上釋也繐衰唯有義服四升半皆冠七升而巳<lb/>
以諸侯大夫爲天子故同義服也殤小功有降有義婦人爲夫之族類<lb/>
是義自餘皆降服降則衰冠同十升義則衰冠同十二升小功亦有降<lb/>
亦有正有義如前釋緦麻亦有降有正有義皆如上陳但衰冠同十五<lb/>
升抽去半而巳自斬以下至緦麻皆以升數升數少者在前升數多者<lb/>
在後要不得以此升數爲敘者一則正義及降升數不得同在一章又<lb/>
繐衰四升半在大功之下小功之上鄭下注云在小功之上者欲審著<lb/>
縷之精麤若然喪服章次雖以升數多少爲前後要取縷之精麤爲次<lb/>
第也第六明作傳之人又明作傳之意傳曰者不知是誰人所作人皆<lb/>
<pb n="3b"/>
云孔子弟子卜商字子夏所爲案公羊傳是公羊髙所爲公羊髙是子<lb/>
夏弟子今案公羊傳有云者何何以曷爲孰謂之等今此傳亦云者何<lb/>
何以孰謂曷爲等之問師徒相習語勢相遵以弟子却本前師此傳得<lb/>
爲子夏所作是以師師相傳蓋不虚也其傳内更云傳者是子夏引他<lb/>
舊傳以證己義儀禮見在一十七篇餘不爲傳獨爲喪服作傳者但喪<lb/>
服一篇揔包天子巳下五服差降六術精麤變除之數旣繁出入正殤<lb/>
交互恐讀者不能悉解其義是以特爲傳解第七明鄭玄之注經傳兩<lb/>
解之云鄭氏者北海郡髙密縣人姓鄭名玄字康成漢僕射鄭崇八丗<lb/>
孫也後漢徴爲大司農而不就年七十四卒於家云注者注義於經傳<lb/>
之下辨其義意若傳不釋經者則注在傳上以釋經若傳義難明者則<lb/>
在傳下以釋傳又在傳下注皆須題云玄謂以別傳若在傳上注者不<lb/>
須題玄義可知或云注或云傳出注述者意耳或有解云前漢以前云<lb/>
傳後漢以後云注若然王弼王肅之等後漢之人云傳此說非也　喪<lb/>
服至屨者　釋曰題此二字於上者與此一篇爲揔目言斬衰裳者謂<lb/>
斬三升布以爲衰裳不言裁割而言斬者取痛甚之意知者案三年問<lb/>
<pb n="4a"/>
云創鉅者其日乆痛甚者其愈遟雜記縣子云三年之喪如斬期之喪<lb/>
如剡謂哀有深淺是斬者痛深之義故云斬也若然斬衰先言斬下䟽<lb/>
衰後言齊者以斬衰先斬布後作之故先言斬䟽衰先作之後齊之故<lb/>
後云齊斬齊旣有先後是以作文有異也云苴絰杖絞帶者以一苴目<lb/>
此三事謂苴麻爲首絰要絰又以苴竹爲杖又以苴麻爲絞帶知此三<lb/>
物皆同苴者以其冠繩纓不得用苴明此三者皆用苴又喪服小記云<lb/>
苴杖竹也記人解此杖是苴竹也又絞帶與要絰象大帶與革帶二者<lb/>
同在要要絰旣苴明絞帶與要絰同用苴可知又喪服四制云苴衰不<lb/>
補則衰裳亦同苴矣云冠繩纓者以六升布爲冠又屈一條繩爲武垂<lb/>
下爲纓冠在首退在帶下者以其衰用布三升冠六升冠旣加飾故退<lb/>
在帶下又齊衰冠纓用布則知此繩纓不用苴麻用枲麻故退冠在下<lb/>
更見斬義也云菅屨者謂以菅草爲屨詩云白華菅兮白茅束兮鄭云<lb/>
白華巳漚名之爲菅濡刄中用則此菅亦是巳漚者也巳下諸章並見<lb/>
年月唯此斬章不言三年者以其喪之痛極莫甚於斬故不言年月表<lb/>
創鉅而巳是以衰設人功之䟽絰又言麻之形體至於齊衰巳下非直<lb/>
<pb n="4b"/>
見人功之䟽又見絰去之麻狀貌舉齊衰云三年明上斬衰三年可知<lb/>
然此一經爲次若此者以先喪而後服故服在喪下又先斬後乃爲衰<lb/>
裳故斬文在衰裳之上絰杖絞帶俱蒙於苴故苴又在前經中絰有二<lb/>
事仍以首絰爲主故絰文在上杖者各齊其心故在絞帶之前冠纓雖<lb/>
加於首以其不蒙於苴故退文在下屨乃服中之賤最後爲冝聖人作<lb/>
文倫次然　注者者至用布　釋曰云者者明爲下出也者周公設經<lb/>
上陳其服下列其人此經所陳服者明爲下人所出故服下出者明臣<lb/>
子爲君父等所出也案下諸章皆言者鄭君一解餘皆不釋義皆如此<lb/>
也云凡服上曰衰下曰裳者言凡者鄭欲兼解五服案下記云衰廣四<lb/>
寸長六寸綴之於心揔號爲衰非正當心而巳故諸言衰皆與裳相對<lb/>
至於弔服三者亦謂之爲衰也云麻在首在要皆曰絰知一絰而兼二<lb/>
者以子夏傳要首二絰俱解禮記諸文亦要首並陳故士喪禮云要絰<lb/>
小焉故知一絰而兼二文也云絰之言實也明孝子有忠實之心故爲<lb/>
制此服焉檀弓云絰也者實也明孝子有忠實之心故爲制此服焉案<lb/>
問喪云斬衰貌若苴齊衰貌若枲之等皆是心内苴惡貌亦苴惡服齊<lb/>
<pb n="5a"/>
苴惡是服以象貌貌以象心是孝子有忠實之心若服苴而貌美心不<lb/>
苴惡者是中外不相稱無忠實之心者也云首絰象緇布冠之缺項者<lb/>
案士冠禮緇布冠青組纓屬於缺鄭注云缺讀如有頍者弁之頍緇布<lb/>
冠之無笄者著頍圍髪際結項中隅爲四綴以固冠也此所象無正文<lb/>
但喪服法吉服而爲之吉時有二帶凶時有二絰以要絰象大帶明首<lb/>
絰象頍項可知以彼頍項爲吉時緇布冠無笄故用頍項以固之今喪<lb/>
之首絰與冠繩纓别材而不相綴今言象之者直取絰法象頍項而爲<lb/>
之至於喪冠亦無笄直用六升布爲冠一條繩爲纓與此全異也云要<lb/>
絰象大帶者案玉藻云大夫以下大帶用素天子朱裏終裨以玄黃士<lb/>
則練帶裨下末三赤用緇是大帶之制今此要絰下傳名爲帶明象吉<lb/>
時大帶也云又有絞帶象革帶者案玉藻韠之形制云肩革帶博二寸<lb/>
吉備二帶大帶申束衣革帶以佩玉佩及事佩之等今於要絰之外别<lb/>
有絞帶明絞帶象革帶可知案士喪禮云苴絰大鬲要絰小焉又云婦<lb/>
人之帶牡麻結本注云婦人亦有首絰伹言帶者記其異此齊衰婦人<lb/>
斬衰婦人亦有苴絰以此而言則婦人吉時雖云女鞶絲以絲爲帶而<lb/>
<pb n="5b"/>
無頍項今於喪禮哀痛甚亦有二絰與絞帶以備喪禮故此絰具陳於<lb/>
上男女俱言於下明男女共有此服也云齊衰巳下用布者即下齊衰<lb/>
章云削杖布帶是也若然案此經凶服皆依舊名唯衰與絰特制别名<lb/>
者案禮記檀弓云有以故興物者鄭云衰絰之制以絰表孝子忠實之<lb/>
心衰明孝子有哀摧之義故制此二者而異名見其哀痛之甚故也<lb/>
傳曰至無時　釋曰云斬者何問辭以執所不知故云者何云不緝也<lb/>
者荅辭此對下䟽衰裳齊齊是緝此則不緝也云苴絰者麻之有蕡者<lb/>
也案爾雅釋草云蕡枲實孫氏注云蕡麻子也以色言之謂之苴以實言<lb/>
之謂之蕡下言牡者對蕡爲名言枲者對苴生稱也是以云斬衰貌若<lb/>
苴齊衰貌若枲也若然枲是雄麻蕡是子麻爾雅云蕡枲實者舉類而<lb/>
言若圎曰簞方曰笥鄭注論語云簞笥亦舉其類也下傳云牡麻者枲<lb/>
麻也不連言絰此苴連言絰者欲見苴絰别於苴杖故下傳别云苴杖<lb/>
後傳牡麻不連言絰此苴連言絰者彼無他物之嫌獨有絰故不須連<lb/>
言絰也云苴絰大搹左本在下者士喪禮文與此同彼此皆云苴絰大<lb/>
搹連言苴者但經連言苴絰絰中有此二言絰大搹先據首絰而言也<lb/>
<pb n="6a"/>
雷氏以搹搤不言寸數則各從其人大小爲搤非鄭義據鄭注無問人<lb/>
之大小皆以九寸圍之爲正若中人之跡尺二寸也云左本在下者本<lb/>
謂麻根案士喪禮鄭注云下本在左重服統於内而本陽也以其父是<lb/>
陽左亦陽言下是内故云重服統於内以言痛從心内發故也此對爲<lb/>
母右本在上輕服統於外而本隂也云去五分一以爲帶者以其首絰<lb/>
圍九寸取五寸去一寸得四寸餘四寸寸爲五分揔二十分去四分餘<lb/>
十六分取十五分五分爲寸爲三寸添前四寸爲七寸并一分揔七寸<lb/>
五分寸之一也云齊衰之絰斬衰之帶也者以其大小同故疊而同之<lb/>
也云去五分一以爲帶者謂七寸五分寸之一也中五分去一爲齊衰<lb/>
之帶今計之以七寸中取五寸去一寸得四寸餘二寸寸分爲二十五<lb/>
分二寸合爲五十分餘一分者又破爲五分添前爲五十五分亦五分<lb/>
去一揔去一十一分餘四十四分在又二十五分爲一寸餘十九分在<lb/>
齊衰之帶揔五寸二十五分寸之十九也云大功之絰齊衰之帶也去<lb/>
五分一以爲帶者就五寸中去一寸得四寸前二十五分破寸今大功<lb/>
百二十五分破寸則以十九分者各分破爲五分十九分揔破爲九十<lb/>
<pb n="6b"/>
五與百二十五分破寸相當就九十五分中五分去一去十九餘七十<lb/>
六則大功之絰五寸二十五分寸之十九帶則四寸百二十五分寸之<lb/>
七十六又云小功之絰大功之帶也去五分一以爲帶者又就四寸百<lb/>
二十五分寸之七十六中五分去一前百二十五分破寸今亦四倍加<lb/>
之以六百二十五分破寸然後五分去一爲小功帶又云緦麻之絰小<lb/>
功之帶去五分一以爲帶則亦四倍加之前六百二十五分破寸今則<lb/>
三千一百二十五分破寸五分去一取四以爲緦麻之帶絰帶之等皆<lb/>
以五分破寸旣有成法何假盡言然斬衰有二齊衰有四大功小功成<lb/>
人與殤各有二等緦麻殤與成人章又不别若使絰帶各依升數則參<lb/>
差難等是以子夏作傳五服各爲一節計之似周禮掌客云羣介行人<lb/>
宰史各以爵等爲牢禮之數鄭云以命數則參差難等略於臣用爵而<lb/>
巳此絰亦然也士喪禮云苴絰大鬲下本在左要絰小焉鄭注云絰帶<lb/>
之差自此出焉謂子夏言絰帶之差出於士喪之絰故鄭指而言之也<lb/>
但斬衰之絰圍九寸者首是陽故欲取陽數極於九自齊衰以下自取<lb/>
降殺之義無所法象也云苴杖竹也削杖桐也者傳意見經唯云苴杖<lb/>
<pb n="7a"/>
不出杖體所用故言苴杖者竹也下章直云削杖亦不辨木名故因釋<lb/>
之云削杖者桐也若然經言苴杖因釋削杖唯上下二章不通於下是<lb/>
以兼釋之至於絰帶五服自明故不兼釋然爲父所以杖竹者父者子<lb/>
之天竹圎亦象天竹又外内有節象子爲父亦有外内之痛又竹能貫<lb/>
四時而不變子之爲父哀痛亦經寒温而不改故用竹也爲母杖桐者<lb/>
欲取桐之言同内心同之於父外無節象家無二尊屈於父爲之齊衰<lb/>
經時而有變又案變除削之使方者取母象於地故也此雖不言杖之<lb/>
麤細案喪服小記云絰殺五分而去一杖大如絰鄭注云如要絰也鄭<lb/>
知如要絰者以其先云絰五分爲殺爲要絰其下即云杖大如絰明如<lb/>
要絰也如要絰者以杖從心巳下與要絰同處故如要絰也云杖各齊<lb/>
其心者杖所以扶病病從心起故杖之髙下以心爲斷也云皆下本者<lb/>
本根也案士喪禮下本注云順其性也云杖者何爵也者自此巳下有<lb/>
五問五荅皆爲杖起文云者何者亦是執所不知以其吉時五十巳後<lb/>
乃杖所以扶老今爲父母之喪有杖有不杖不知故執而問之云爵以<lb/>
爵荅之以其有爵之人必有德有德則能爲父母致病深故許其以杖<lb/>
<pb n="7b"/>
扶病云無爵而杖者何問辭也庶人無爵亦得杖云檐主也者荅辭也<lb/>
以其雖無爵無德然以適子故假取有爵之杖爲之喪主拜賔送賔成<lb/>
喪主之義也云非主而杖者何問辭也輔病也荅辭也鄭云謂衆子雖<lb/>
非爲主子爲父母致病是同亦爲輔病也云童子何以不杖者案此子<lb/>
夏之問辭有不同或云者何或云何以或云何如或云孰後或云孰謂<lb/>
或云何大夫或云曷爲有此七者荅有義意凡言者何皆謂執所不知<lb/>
故隱元年公羊傳云元年者何何休云諸据疑問所不知故曰者何即<lb/>
此問杖者何是也稱何以者皆據彼決此即下云父爲長子何以三年<lb/>
據期章爲衆子期適庶皆子長子獨三年是據彼決此也此即公羊傳<lb/>
云何以不言即位何休云據文公言即位隱不稱即位是也云何如者<lb/>
問比類之辭即下傳云何爲而可爲人後者同宗則可爲人後是其問<lb/>
比類也云孰後者不問比類依不杖章子夏傳云孰後後大宗禮有大<lb/>
宗小宗故問誰爲後云孰謂者亦是問比類但舊君有二等一是待放<lb/>
之臣二是致仕之臣俱爲舊君是以齊衰三月章云舊君傳曰爲舊君<lb/>
者孰謂也仕焉而巳者也由其有二等故問比類也即公羊傳云王者<lb/>
<pb n="8a"/>
孰謂謂文王是也云何大夫者亦是據彼決此即齊衰三月章云大夫<lb/>
爲舊君傳曰何大夫之謂乎言其以道去君而猶未絶也由其大夫有<lb/>
致仕者有待放者不同故舉何大夫之問也言曷爲者亦是據彼決此<lb/>
故不杖章云大夫曷爲不降命婦也云謂據大夫於姑姊妹出嫁冝降<lb/>
不降故舉曷爲之問也今云童子何以不杖問辭也不能病也荅辭也<lb/>
此庶童子非直不杖以其未冠首加免而巳故問喪云免者以何爲也<lb/>
曰不冠者之所服也言何以者據當室童子及成人皆杖唯此庶童子<lb/>
不杖故云何以決之也知當室童子杖者案問喪云禮曰童子不緦唯<lb/>
當室緦緦者其免也當室則免而杖矣謂適子也案雜記云童子哭不<lb/>
偯不踊不杖不菲不廬注云未成人者不能備禮也此獨云不杖餘不<lb/>
言者此上下皆釋杖故言杖不云餘者其實皆無直有衰裳絰帶而巳<lb/>
又云婦人何以不杖亦不能病也者此亦謂童子婦人若成人婦人正<lb/>
杖知者此喪服上陳其服下陳其人喪服之下男子婦人俱列男子婦<lb/>
人同有苴杖又喪大記云三日子夫人杖五日大夫丗婦杖諸經皆有<lb/>
婦人杖文故知成人婦人正杖也明此童子婦人案喪服小記云女子<lb/>
<pb n="8b"/>
子在室爲父母其主喪者不杖則子一人杖鄭注云女子子在室亦童<lb/>
子也無男昆弟使同姓爲攝主不杖則子一人杖謂長女也許嫁及二<lb/>
十而笄笄爲成人成人正杖也是其童女爲喪主則亦杖矣若然童子<lb/>
得稱婦人者案小功章云爲姪庶孫丈夫婦人之長殤是未成人稱婦<lb/>
人也雷氏以爲此喪服妻爲夫妾爲君女子子在室爲父女子子嫁及<lb/>
在父之室爲父三年如傳所云婦人者皆不杖喪服小記婦人不爲主<lb/>
而杖者唯著此一條明其餘不爲主者皆不杖此說非何者此四等婦<lb/>
人皆在杖科之内何得不杖又禮記諸文說婦人杖者甚衆何言無杖<lb/>
也云絞帶者繩帶也者以絞麻爲繩作帶故云絞帶也王肅以爲絞帶<lb/>
如要絰馬鄭不言當依王義雷氏以爲絞帶在要絰之下言之則要絰<lb/>
五分去一爲帶但首絰象頍項之布又在首要絰象大帶用繒又在要<lb/>
故須五分去一以爲帶今絞帶象革帶與要絰同在要一則無上下之<lb/>
差二則無麤細可象而云去要絰五分一爲絞帶失其義也但絰帶至<lb/>
虞後變麻服葛絞帶虞後雖不言所變案公士衆臣爲君服布帶又齊<lb/>
衰巳下亦布帶則絞帶虞後變麻服布於義可也云冠繩纓條屬者喪<lb/>
<pb n="9a"/>
用繩爲纓屬著也著之冠垂之爲纓也云外畢者前後兩畢之末而向<lb/>
外攝之也云鍛而勿灰者以冠爲首飾布倍衰裳而用六升又加以水<lb/>
濯勿用灰而巳冠六升勿灰則七升巳上故灰矣故大功章鄭注云大<lb/>
功布者其鍛治之功麤沽之則七升巳上皆用灰也云衰三升者不言<lb/>
裳裳與衰同故舉衰以見裳爲君義服衰三升半不言者以縷如三升<lb/>
半成布三升故直言三升舉正以包義也云菅屨者菅菲也外納居倚<lb/>
廬者周公時謂之屨子夏時謂之菲案士喪禮屨外納鄭注云納收餘<lb/>
也王謂正向外編之居倚廬孝子所居居在門外東壁倚木爲廬故旣<lb/>
夕記云居倚廬鄭注云倚木爲廬在中門外東方北戸又喪大記云凡<lb/>
非適子者自未葬以於隱者爲廬注云不欲人屬目蓋廬於東南角若<lb/>
然適子則廬於其北顯處爲之以其適子當應接弔賔故不於隱者若<lb/>
然此下有臣爲君則亦居廬案周禮宮正云大喪授廬舎辨其親䟽貴<lb/>
賤之居注云親者貴者居倚廬䟽者賤者居堊室又雜記朝庭卿大夫<lb/>
士居廬都邑之士居堊室見諸侯之臣爲其君之禮案喪大記云婦人<lb/>
不居廬若然此經云居倚廬專據男子生文云寢苫枕塊旣夕文與此<lb/>
<pb n="9b"/>
同彼注云苫編藁塊堛也彼又云不說絰帶鄭注云哀戚不在於安若<lb/>
然在中門外者哀親之在外寢苫者哀親之在草故也此之衰三升枕<lb/>
塊據大夫巳上若士則大夫適子爲士者得行大夫禮若正士則枕草<lb/>
衰則縷三升半成布三升雜記所云齊晏平仲爲其父麤衰斬枕草是<lb/>
也但平仲謙爲父服士服耳云哭晝夜無時者哭有三無時始死未殯<lb/>
以前哭不絶聲一無時旣殯巳後卒哭祭巳前阼階之下爲朝夕哭在<lb/>
廬中思憶則哭二無時旣練之後無朝夕哭唯有廬中或十日或五日<lb/>
思憶則哭三無時也卒哭之後未練之前唯有朝夕哭是一有時也云<lb/>
歠粥朝一溢米夕一溢米者孝子遭父母之喪當爲父母致病故喪大<lb/>
記云水漿不入口三日之後乃始食必三日許食者聖人制法不以死<lb/>
傷生恐至滅性故禮許之食雖食由節之使朝夕各一溢米而巳也曽<lb/>
子有母之喪水漿不入于口七日者失禮之法故子思非之云先王制<lb/>
禮過之者俯而就之不至者跂而及之故君子執親之喪水漿不入於<lb/>
口者三日杖而後能起是禮之常法也云寢不說絰帶者案雜記孔子<lb/>
云少連大連善居喪三月不解鄭注云不解倦也又案旣夕文與此同<lb/>
<pb n="10a"/>
鄭注云哀戚不在於安絰帶在衰裳之上而云不說則衰裳在内不說<lb/>
可知此據未葬前故文在虞上旣虞後寢有席衰絰說可知也云旣虞<lb/>
翦屏柱楣者案王制云天子七月而葬諸侯五月而葬大夫士三月而<lb/>
葬又案士虞禮旣葬反日中而虞鄭注士喪三虞云虞安也葬時送形<lb/>
而往迎魂而反反哭之時入廟中上堂不見入室又不見乃至適寢之<lb/>
中舊殯之處爲虞祭以安之禮記檀弓云葬日虞不忍一日離也是日<lb/>
也以虞易奠是也依公羊傳云天子九虞諸侯七虞大夫五虞士三虞<lb/>
今傳言旣虞謂九虞七虞五虞三虞之後乃改舊廬西郷開戸翦去戸<lb/>
旁兩廂屏之餘草柱楣者前梁謂之楣楣下兩頭豎柱施梁乃夾戸傍<lb/>
之屏也云寢有席者案閒傳云旣虞卒哭柱楣翦屏苄翦不納鄭云苄<lb/>
今之蒲苹即此寢有席謂蒲席加於苫上也云食䟽食水飲者未虞巳<lb/>
前朝一溢米夕一溢米而爲粥今旣虞之後用麤䟽米爲飯而食之明<lb/>
不止朝一溢夕一溢而巳當以足爲度云飲水者未虞巳前渴亦飲水<lb/>
而在旣虞後與䟽食同言水飲者恐虞後飲漿酪之等故云飲水而巳<lb/>
也云朝一哭夕一哭而巳者此當士虞禮卒哭之後彼云卒哭者謂卒<lb/>
<pb n="10b"/>
去廬中無時之哭唯有朝夕於阼階下有時之哭喪服之中三無時哭<lb/>
外唯此卒哭之後未練之前一節之閒是有時之哭故云而巳言其不<lb/>
足之意云旣練舎外寢者謂十三月服七升冠男子除首絰而帶獨存<lb/>
婦人除於帶而絰獨存又練布爲冠著繩屨止舎外寢之中不復居廬<lb/>
也云始食菜果飯素食者案喪大記祥而食肉閒傳云大祥有醯醬中<lb/>
月而禫而飲醴酒始飲酒者先飲醴酒始食肉者先食乾肉曲禮云父<lb/>
母之喪有疾飲酒食肉疾止復初皆爲不以死傷生也云哭無時者此<lb/>
三無時哭中謂練後堊室之中或十日或五日思憶則哭大記云祥而<lb/>
外無哭者禫而内無哭者皆在哭無時之限也　注盈手至異數　釋<lb/>
曰云以五分一爲殺者象五服之數也者鄭五服之内升數至多若絰<lb/>
帶象升數降殺參差難等若五服服爲一節則降殺易明故鄭云象五<lb/>
服之數也云爵謂天子諸侯卿大夫士也者案白虎通云天子爵號又<lb/>
夏殷之士無爵周之道爵及命士卿大夫自然皆爵也是天子以下皆<lb/>
曰爵也云屬猶著也通屈一條繩爲武垂下爲纓著之冠也者案禮記<lb/>
云喪冠條屬以別吉凶若然吉冠則纓武別材凶冠則纓武同材是以<lb/>
<pb n="11a"/>
鄭云通屈一條繩爲武謂將一條繩從額上約之至項後交過兩相各<lb/>
至耳於武綴之各垂於頥下結之云著之冠者武纓皆上屬著冠冠六<lb/>
升外畢是也云布八十縷爲升者此無正文師師相傳言之是以今亦<lb/>
云八十縷謂之宗宗即古之升也云今之禮皆以登爲升俗誤巳行乆<lb/>
矣者案鄭注儀禮之時古今二禮並觀疊古文者則從經今文若疊今<lb/>
文者則從經古文今此注而云今之禮皆以登爲升與諸注不同則今<lb/>
古禮皆作升字俗誤巳行乆矣也若然論語云舊榖旣升升亦訓爲成<lb/>
今從登不從升者凡織絍之法皆縷縷相登上乃成繒布登義強於升<lb/>
故從登也引雜記者證條屬是喪冠若吉冠則纓武異材云三年之練<lb/>
冠亦條屬者欲見條屬以至大祥除衰杖大祥除喪之際朝服縞冠當<lb/>
纓武異材從吉法也云右縫小功以下左者案大戴禮云大功巳上唯<lb/>
唯小功以下額額然孝子朝夕哭在阼階之下西面弔賔從外入門北<lb/>
面見之大功以上哀重其冠三辟積郷右爲之從隂隂唯唯然順小功<lb/>
緦麻哀輕其冠亦三辟積郷左爲之從陽弔賔入門北郷望之額額然<lb/>
逆郷賔二者皆條屬但從吉從凶不同也云外畢者冠前後屈而出縫<lb/>
<pb n="11b"/>
於武也者冠廣二寸落頂前後兩頭皆在武下郷外出反屈之縫於武<lb/>
而爲之兩頭縫畢郷外故云外畢案曲禮云厭冠不入公門鄭注云厭<lb/>
猶伏也喪冠厭伏是五服同名由在武下出反屈之故得厭伏之名檀<lb/>
弓云古者冠縮縫今也衡縫故喪冠之反吉非古也是吉冠則辟積無<lb/>
殺橫縫亦兩頭皆在武上郷内反屈而縫之不得厭伏之名云二十兩<lb/>
曰溢爲米一升二十四分升之一者依筭法百二十斤曰石則是一斛<lb/>
若然則十二斤爲一斗取十斤分之升得一斤餘二斤斤爲十六兩二<lb/>
斤爲三十二兩升取三十兩十升升得三兩添前一斤十六兩爲十九<lb/>
兩餘二兩兩爲二十四銖二兩爲四十八銖取四十銖十升升得四銖<lb/>
餘八銖一銖爲十參八銖爲八十參十升升得八參添前則是一升得<lb/>
十九兩四銖八參於二十兩仍少十九銖二參則别取一升破爲十九<lb/>
兩四銖八參分十兩兩爲二十四銖則爲二百四十銖又分九兩兩爲<lb/>
二十四銖則九兩者二百一十六銖并四銖八參添前四百六十銖八<lb/>
參揔爲二十四分直取二百四十銖餘二百二十銖八參在又取二百<lb/>
一十六銖二十四分分得九銖添前分得十九銖有四銖八參四銖銖<lb/>
<pb n="12a"/>
爲十參揔爲四十參通八參爲四十八參二十四分分得二參是一升<lb/>
爲二十四分分得十九銖添前四銖爲二十三銖將二參添前八參則<lb/>
爲十參則十參爲一銖以此一銖添前二十三銖則爲二十四銖爲一<lb/>
兩一兩添十九兩揔二十兩曰溢云楣謂之梁所謂梁闇者所謂書傳<lb/>
文案喪服四制云髙宗諒闇三年鄭注云諒古作梁楣謂之梁闇讀如<lb/>
鶉䳺之䳺闇謂廬也廬有梁者所謂柱楣也即此柱楣者也云舎外寢<lb/>
於中門之外屋下壘墼爲之不塗墍所謂堊室也者今至練後不居舊<lb/>
廬還於廬處爲屋但天子五門諸侯三門得有中門大夫士唯有大門<lb/>
内門兩門而巳無中門而云中門外者案士喪禮及旣夕外位唯在寢<lb/>
門外其東壁有廬堊室若然則以門爲中門據内外皆有哭位其門在<lb/>
外内位中故爲中門非謂在外門内門之中爲中門也言屋下壘墼爲<lb/>
之者東壁之所舊本無屋而云屋下爲之者謂兩下爲屋謂之屋下對<lb/>
廬偏加東壁非兩下謂之廬也云不塗墍者謂翦屏而巳不泥塗墍飾<lb/>
也云謂所堊室者閒傳云父母之喪旣虞翦屏期而小祥居堊室彼練<lb/>
後居堊室即此外寢故鄭云所謂堊室也云謂復平生時食也者此食<lb/>
<pb n="12b"/>
爲飼讀之不得爲食讀之知者天子巳下平常之食皆有牲牢魚腊練<lb/>
後始食菜果未得食肉飲酒何得平常時食明專據米飯而言也以其<lb/>
初據一溢米而言旣虞飯䟽食食亦米飯也此旣練後復平生時食食<lb/>
亦據米飯而言以其古者名飯爲食與公食大夫者同音也云斬衰不<lb/>
書受月者云云凡喪服所以表哀哀有盛時殺時服乃隨哀以降殺故<lb/>
初服麤至葬後練後大祥後漸細加飾是以冠爲受斬衰裳三升冠六<lb/>
升旣葬後以其冠爲受衰裳六升冠七升小祥又以其冠爲受衰裳七<lb/>
升冠八升自餘齊衰以下受服之時差降可知然葬後有受服有不受<lb/>
服案下齊衰三月章及殤大功章皆云無受正大功章即云三月受以<lb/>
小功衰即葛九月者今此斬衰章及齊衰章應言受月而不言故鄭君<lb/>
特解之案雜記云天子七月而葬九月而卒哭諸侯五月而葬七月而<lb/>
卒哭大夫三月而葬五月而卒哭士三月而葬是月而卒哭是天子巳<lb/>
下虞卒哭異數尊卑皆葬訖反日中而虞天子九虞諸侯七虞大夫五<lb/>
虞虞訖即受服士三虞待卒哭乃受服必然者以其大夫巳上卒哭在<lb/>
後月虞在前月日巳多是以虞即受服不得至卒哭士葬月卒哭與虞<lb/>
<pb n="13a"/>
同月故受服待卒哭後也今不言受月者喪服揔包天子以下若言七月<lb/>
唯據天子若言五月唯據諸侯皆不該上下故周公設經没去受服之<lb/>
文欲見上下俱含故也<lb/>
儀禮䟽卷第二十八<lb/>
<pb n="13b"/>
</p>
<p>
</p>
  </div>
</body>
</text>
</TEI>
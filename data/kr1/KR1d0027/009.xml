<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
儀禮䟽卷第九<lb/>
　　　　唐朝散大學行太學博士弘文館學士臣賈公彦　等撰<lb/>
賔降洗　注將酢主人　釋曰自此巳下至西階上荅拜論賔酢主人<lb/>
之事云將酢主人者案爾雅云酢報也前得主人之獻今將酌以報之<lb/>
故降洗而致絜敬故云將酢主人也　主人降　注降立至西面　釋<lb/>
曰知面位如此者案下云主人復阼階東西面故知此當於阼階東西<lb/>
面也　賔坐奠爵興辭　注西階前也　釋曰鄭知西階前者郷射云<lb/>
賔西階前東面坐奠爵興辭降此亦然故也　主人至賔禮　注祭者<lb/>
至嚌啐　釋曰此賔坐取爵適洗南盥坐取爵卒洗以此言之則賔未<lb/>
盥主人辭洗案郷射賔盥訖將洗主人乃辭洗先後不同者彼與郷人<lb/>
習禮輕故盥訖乃辭洗此郷人將賔舉之故未盥先辭洗重之故也若<lb/>
然郷射禮内兼有郷大夫即尊與州長同於盥後辭洗者以其盥後辭<lb/>
洗是禮之常故也但郷射賔坐取爵適洗坐奠爵于篚下主人辭洗之<lb/>
時賔方奠爵于篚下此不奠爵篚下便言奠爵于篚者郷射云賔坐取<lb/>
爵洗之時未得主人之命故得奠於篚下得主人之命乃奠于篚此則<lb/>
<pb n="1b"/>
賔取爵適洗未奠之時主人即辭故奠于篚也云揖讓如初升者謂前<lb/>
主人卒洗一揖一讓升也云降盥如主人禮者謂如主人降盥禮則此<lb/>
賔降主人亦降賔辭降主人對一與主人降辭巳下同也云祭如賔禮<lb/>
者如上賔祭時坐左執爵右祭脯醢奠爵于薦西興右手取肺郤左手<lb/>
執本坐弗繚右絶末以祭尚左手嚌之興加于俎坐挩手遂祭酒興席<lb/>
末坐啐酒故云祭如賔禮云祭者祭薦俎及酒者薦謂脯醢俎即離肺<lb/>
也云亦嚌啐者直云祭如賔禮嫌祭不嚌啐故鄭明之云亦嚌肺啐酒<lb/>
是以下文云不告旨明亦啐也　自席至荅拜　注自席至便也　釋<lb/>
曰案曲禮云席東郷西郷以南方爲上南郷北郷以西方爲上凡升席<lb/>
必由下降由上今主人當降自南方以啐酒於席末遂因從席北頭降<lb/>
又從北向南北面拜是由便也若降由上之正亦是便故下云主人作<lb/>
相降席自南方不由北方亦由便也　主人坐奠爵于序端　注東西<lb/>
至充實　釋曰奠爵于序端者擬後酬賔訖取此爵以獻介也云東西<lb/>
牆謂之序者爾雅釋宫文但彼云東西廂廂即牆故變言之也　主人<lb/>
至東面　釋曰自此至復位論主人酬賔之事　注不辭至自飲　釋<lb/>
<pb n="2a"/>
曰酬酒先飲乃酬賔故云將自飲若然旣自飲而盥洗者禮法冝絜故<lb/>
也若然經云賔降主人辭應奠爵不言者理在可知故爲文略也　卒<lb/>
洗至荅拜　注酬勸至爲周　釋曰云賔西階上疑立者待主人自飲<lb/>
故也云酬之言周忠信爲周者此解主人將酬賔先自飲之意以其酬<lb/>
賔若不自先飲主人不忠信恐賔不飲示忠信之道故先自飲乃飲賔爲<lb/>
酬也忠信爲周國語文　坐祭至拜洗　注不拜洗殺於獻　釋曰云<lb/>
坐祭遂飲者因坐祭即飲飲卒觶因事曰遂故曰遂云辭如獻禮者主<lb/>
人辭賔降主人爲已洗爵此與獻賔時同故云辭如獻禮禮殺升堂不<lb/>
拜洗與獻時異故别言之使不蒙如也禮殺於獻者獻時拜洗禮初不<lb/>
殺故也　賔西至薦西　注賔巳至其觶　釋曰賔巳拜主人奠其觶<lb/>
者非乆停下文賔取之奠于薦東是也　賔辭至復位　注酬酒至交<lb/>
也　釋曰賔辭不解所拜之事案郷射二人舉觶于賔與大夫進坐奠<lb/>
于薦右賔與大夫辭坐受觶以興注云辭辭其坐奠觶以彼云賔與大<lb/>
夫辭即云坐受觶以興若自手受之以舉觶是禮巳故賔與大夫可以<lb/>
當亢荅之禮得云辭其親奠此禮初賔謙卑不辭其奠故經不云坐受<lb/>
<pb n="2b"/>
以興然此辭是主人復親酌己故郷射主人酬賔云賔辭鄭注云辭主<lb/>
人復親酌己是也云酬酒不舉君子不盡人之歡不竭人之忠以全交<lb/>
也者並曲禮文案彼歡謂飲食忠謂衣服引之并證飲食者鄭於彼歡與<lb/>
忠相對解之故歡爲飲食忠爲衣服通而言之揔爲飲食於義合也云<lb/>
全交者所有飲食與己己盡之恐人嫌貪而交絶故不盡爲全交酬酒<lb/>
不飲亦是全交故引爲證也此以奠於薦東爲酬酒不舉案燕禮二人<lb/>
媵爵于公奠于薦南彼皆舉爲旅酬而在左者鄭彼注云奠于薦南不<lb/>
敢必君舉也案特牲主人酬賔奠于薦北彼舉旅而在左者鄭彼云行<lb/>
神惠故不與此同也　主人至東面　注主人至堂上　釋曰自此下<lb/>
至主人介右荅拜論主人獻介之事　主人至拜洗　注介禮殺也<lb/>
釋曰案上主人迎賔之時介與衆賔從入又主人與賔三揖至於階之<lb/>
時介與衆賔亦隨至西階下東面今此文云揖讓升如賔禮則唯於升<lb/>
堂時相讓無庭中三揖之事矣升堂而云拜者謂拜至亦如賔矣云介<lb/>
禮殺也者謂不拜洗是以郷飲酒義云三讓以賔升拜至獻酬辭讓之<lb/>
節繁及介省矣是也　注不言疑者省文　釋曰此決上獻酬辭賔時<lb/>
<pb n="3a"/>
賔於西階上疑立此亦當獻酒節而不言疑者省文也　主人至少退<lb/>
注主人至北面　釋曰云主人介之席前西南面獻介者以介席東面<lb/>
故邪向之若獻賔時於賔席前北面向之也主人拜于介右降尊以就<lb/>
卑也者以主人獻賔時主人自在阼階今於獻介主人來在西階介右<lb/>
是介卑故降主人之尊就西階介之東北面拜也至旅酬皆同階者禮<lb/>
殺故也　主人至荅拜　注不嚌啐下賔　釋曰云主人立于西階東<lb/>
者始獻介之時近西在介右今於設薦之時主人無事稍近東案上獻<lb/>
賔薦設之時主人云疑立此不言者文略也云主人介右荅拜者還近<lb/>
西於前立處荅拜也　介降至如初　注如賔酢之時　釋曰自此至<lb/>
介降立于賔南論介酢主人之事云主人復阼階降辭如初者如賔酢<lb/>
主人之時介辭主人從己降主人辭介爲己洗一皆如之也　卒洗主<lb/>
人盥　注盥者當爲介酌　釋曰此主人自飲而盥者尊介也是以郷<lb/>
射云大夫將酢主人卒洗主人盥注云盥者雖將酌自飲尊大夫不敢<lb/>
褻是其類也　介揖至之閒　釋曰揖讓升者謂一揖一讓升也云授<lb/>
主人爵于兩楹之閒以爵授主人也　注就尊至共之　釋曰知兩楹<lb/>
<pb n="3b"/>
閒是尊南者以上云尊於房戸閒房戸閒當兩楹之北故云就尊南授<lb/>
之也云介不自酌下賔者以其賔親酌以酢主人此不自酌故云下賔<lb/>
也云酒者賔主共之者此鄭解酒賔主共之故賔自酌以酢主人介卑<lb/>
故不敢酌是以郷飲酒義云尊於房戸之閒賔主共之是也　介西<lb/>
至荅拜　釋曰此主人旣受爵介無事故於西階上立不言疑立可知<lb/>
也亦省文　注奠爵至衆賔　釋曰知此奠爵爲衆賔者案下文云主<lb/>
人揖升坐取爵于西楹下是也郷射無介故獻衆賔時於東序端取爵<lb/>
獻訖奠爵于篚也　主人至賔南　釋曰向來主人與介行禮於西階<lb/>
上事訖故復阼階揖讓降介降立于賔南者以將獻衆賔故介無事就<lb/>
賔南也　主人至壹拜　注三拜至賤也　釋曰自此巳下至奠于篚<lb/>
論獻衆賔之事云西南面者以其主人在阼階下衆賔在賔介之南故<lb/>
西南向拜之云三拜壹拜示徧不備禮也者衆賔各得主人一拜主人<lb/>
亦徧得一拜是不備禮故郷射云三拜衆賔衆賔皆荅壹拜彼注云三<lb/>
拜示徧也壹拜不備禮也大夫禮皆然故少牢云主人一拜𧃊者𧃊者<lb/>
皆荅拜鄭云三拜旅之示徧也又有司徹云主人降南面拜衆賔于門<lb/>
<pb n="4a"/>
東三拜衆賔門東北面皆荅壹拜大夫尊故也士則荅再拜故特牲云<lb/>
主人三拜衆賔衆賔荅再拜鄭云衆賔再拜者士賤旅之得備禮是也<lb/>
云不升拜賤也者此決上主人與賔介行禮皆升堂拜至此三拜賔賤<lb/>
故不升拜至也　主人至三人　注長者至多矣　釋曰云主人揖升<lb/>
者從三人爲首一一揖之而升也云降洗升實爵者以下不更言洗則<lb/>
以下因此不復洗矣云西階上獻衆賔者下別言衆賔之長三人則衆<lb/>
賔之中兼言堂下衆賔故鄭云衆賔多矣自三人巳下於下便以次歷<lb/>
言之矣云拜受者三人則堂下衆賔不拜受矣　主人拜送　注於衆<lb/>
賔右　釋曰知在衆賔右拜送者約上文介右而知也　坐祭至復位<lb/>
注旣卒至禮簡　釋曰云卒爵不拜立飲立授爵賤者禮簡者賔賢能<lb/>
以賢者爲賔其次爲介不問長幼其三賔德劣于賔介則數年之長幼<lb/>
故上衆賔之長也賔介則坐祭坐飲又拜旣爵此三賔則坐祭與賔介<lb/>
同不拜旣爵立飲立授則異賤故禮簡也　衆賔至立飲　注次三至<lb/>
彌簡　釋曰此據堂下衆賔不拜受簡於三人故云禮彌簡也　每一<lb/>
至其席　注謂三人也　釋曰上巳云獻此以下別言薦云每一人還<lb/>
<pb n="4b"/>
發三人而言云每一人獻則薦諸其席則一一得獻即薦之以其言席<lb/>
又下別言衆賔則此三是三人故鄭云三人也　衆賔辯有脯醢　注<lb/>
亦每至作徧　釋曰云亦每獻薦於其位者如上三人一一薦之知位<lb/>
在下者以其言堂下立侍不合有席旣不言席故位在下旣不言其數<lb/>
則郷人有學識者皆來觀禮皆入飲酒之内是以郷射云旅酬堂上辯<lb/>
卒受者興以旅在下者明衆賔在堂下也　主人至于篚　釋曰以此<lb/>
合一獻徧不復用故以主人爵降奠於篚也　揖讓至即席　注序次<lb/>
至爲揖　釋曰自此至舉觶者降論徧獻衆賔訖將以旅酬之事云衆<lb/>
賔序升者謂三賔堂上有席者以年長爲首以次即席也云今文厭皆<lb/>
爲揖不從者以賔相引以手不得爲揖故也一人至于賔　注一人<lb/>
至曰舉　釋曰此一人舉觶爲旅酬也云發酒端曰舉者從上至下徧<lb/>
飲訖又從上而起是發酒端曰舉也　實觶至賔拜　注賔拜拜將受<lb/>
觶釋曰云賔席末荅拜者謂於席西南面非謂席上近西爲末以其<lb/>
無席上拜法也巳下賔拜皆然　進坐至以興　注舉觶至謙也　釋<lb/>
曰云舉觶不授下主人也者決上主人獻賔皆親授而奠之今不親授<lb/>
<pb n="5a"/>
<pb n="6a"/>
皆席工連言此不言席工文不具爾故此爲工布席下云工入升明此<lb/>
席也引燕禮者欲證此席爲工又取此工席在西階東以其此經云堂<lb/>
廉東上不言階東故取燕禮西階上少東樂正又在工西此下云樂正<lb/>
於西階東據樂正於西階東而立在工西則知工席更在階東北面可<lb/>
知但此言近堂廉亦在階東彼云階東亦近堂廉也　工四至手相<lb/>
注四人至之者　釋曰云四人大夫制也者此郷大夫飲酒而云四人<lb/>
大射諸侯禮而云六人故知四人者大夫制也燕禮亦諸侯禮而云四<lb/>
人者鄭彼注云工四人者燕禮輕從大夫制也郷射是諸侯之州長士<lb/>
爲之其中兼有郷大夫以三物詢衆庶行射禮法故工亦四人大夫制<lb/>
也若然士當二人天子當八人爲差次也云二瑟二人鼓瑟則二人歌<lb/>
也者旣云工四人二人瑟明二人鼓瑟可知也云相扶工也衆賔之少<lb/>
者爲之者見郷射云樂正適西方命弟子弟子則衆賔之少者也云每<lb/>
工一人者案周禮瞽三百人又此經二人瑟相者二人皆左何瑟又大<lb/>
射僕人正相大師以諸文言之故知每工一人若然此經工四人二人<lb/>
瑟相二人則工二人歌雖不言相亦二人可知以空手無事故不言也<lb/>
<pb n="6b"/>
云郷射禮曰弟子相工如初入者彼謂將射樂正命弟子相工遷樂於<lb/>
下降時如初入之次第亦瑟先歌後引之證弟子相工之事天子相亦使<lb/>
眡瞭爲之知者見周禮眡瞭職云凡樂事相瞽是也云凡工瞽矇也者<lb/>
鄭司農云無目眹謂之瞽有目联而無見謂之矇有目無眸子謂之瞍<lb/>
故詩大雅云矇瞍奏工是也引論語者證瞽人無目須扶之義也云師<lb/>
即大師之官無目瞽矇之長也云後首者變於君也者案燕禮云小臣<lb/>
左荷瑟面鼓注云燕尚樂可鼓者在前也此郷飲酒亦尚樂而不面鼓<lb/>
是變於君也案大射主於射略於樂郷射亦應主於射略於樂所以面<lb/>
鼓亦是變於君也云挎持也者瑟底有孔越以指深入謂之挎也云其<lb/>
相歌者徒相也者徒空也無可荷空以右手相以經不言故也云内弦<lb/>
側擔之者以左於外側擔之使弦向内也　樂正至階東　注正長也<lb/>
釋曰案周禮有大司樂樂師天子之官此樂正者諸侯及大夫士之官<lb/>
當天子大司樂言先升對後升云長樂官之長也　工入至乃降　注<lb/>
降立至其事　釋曰工入升不言歌瑟先後案上文巳云瑟先其歌可<lb/>
知也鄭知降立於西方近其事者郷射云樂正適西方命弟子賛工遷<lb/>
<pb n="7a"/>
樂故知西方是近其事也　工歌至者華　注三者至光明　釋曰凡<lb/>
歌詩之法皆歌其類此時貢賢能擬爲卿大夫或爲君所燕食以鹿鳴<lb/>
詩也或爲君出聘以皇皇者華詩也或使反爲君勞來以四牡詩也故<lb/>
賔賢能而預歌此三篇使習之也云三者皆小雅篇也者其詩見於小<lb/>
雅之内也云鹿鳴君與臣下及四方之賔燕講道脩政之樂歌也者自<lb/>
此巳下鄭皆先引詩序於上覆引詩經於下以其子夏作序所以序述<lb/>
經意故鄭並引之也案鹿鳴序云鹿鳴燕羣臣嘉賔也然後羣臣嘉賔<lb/>
得盡其心之事還依序而言也云此采其己有旨酒以召嘉賔嘉賔旣<lb/>
來示我以善道至可則傚也者案彼經云我有旨酒以燕樂嘉賔之心<lb/>
又云示我周行德音孔昭視民不恌是則是傚之事四牡序云勞使臣<lb/>
之來也經云王事靡盬我心傷悲豈不懷歸將母來諗皇皇者華序云<lb/>
君遣使臣也經云於彼原隰駪駪征夫每懷靡及周爰諮謀之事故鄭<lb/>
依而引之爲證也　卒歌至送爵　注一人至之洗　釋曰云一人工<lb/>
之長也者謂就四人之内爲首者也云凡工賤不爲之洗者下大師爲<lb/>
之洗是君賜者爲之洗明自外不爲之洗也案此郷飲酒及燕禮同是<lb/>
<pb n="7b"/>
主歡心尚樂之事故有升歌笙閒合樂及其獻工獻笙後閒合不獻以<lb/>
知二節自前巳得獻故不復重獻郷射主於射略於樂無笙閒唯有合<lb/>
樂笙工並爲至終緫獻之大射亦主於射略於樂但不閒歌不合樂故<lb/>
有升歌鹿鳴三終主人獻工乃後下管新宫不復得獻此君禮異於郷<lb/>
射也若郷射與大射同略於樂大射不略升歌而略笙閒合者二南是<lb/>
郷大夫之正小雅是諸侯之正鄭注郷射云不略合樂者不可略其正<lb/>
諸侯不略鹿鳴之等義亦然也　薦脯醢使人相祭注使人至祭薦<lb/>
釋曰知使人相祭者以相者扶工之人每事使之指授故知還使相者<lb/>
爲之知祭酒祭薦者以其云獻薦脯醢即云相祭知相其祭酒祭薦也<lb/>
注坐授之　釋曰知坐授之者以經不云興故知坐授之也　衆工至<lb/>
不祭　注祭飲至爲徧　釋曰言獻酒重無不祭也者衆工諸事皆不<lb/>
備尚祭飲則知得獻酒無有不祭故云獻酒重無不祭也其正酬亦祭<lb/>
至於旅酬以下則不祭而巳故下記云凡旅不洗不洗者不祭鄭注云<lb/>
敬禮殺也不甚絜也此衆工亦不洗而祭是以云獻酒重無不祭也<lb/>
大師至辭洗　注大夫至則後　釋曰天子諸侯有常官則有大師也<lb/>
<pb n="8a"/>
大夫則無常官若君賜之樂并樂人與之則亦謂之大師主人爲之洗<lb/>
若然工非大師則無洗云賔介降從主人也者案郷射云大師則爲之<lb/>
洗賔降注云大夫不降尊也此旣大夫禮則有大夫亦不降可知也云<lb/>
工大師也者旣言大師則爲之洗而云工不辭洗故知工即大師是以論<lb/>
語云師冕見孔子爲之相鄭云相扶工是工爲樂人之揔稱也云上旣<lb/>
言獻工矣乃言大師者大師或瑟或歌也者以其前工有瑟有歌後別<lb/>
言大師則大師能瑟或在瑟中若大師能歌或在歌中故云大師或瑟<lb/>
或歌也云其獻之瑟則先歌則後者以其序入及升堂皆瑟先歌後其<lb/>
獻法皆先瑟後歌是以知獻之瑟先歌後隨大師所在以次獻之也燕<lb/>
禮云卒歌主人洗升獻工工不興左瑟一人拜受爵注云左瑟便其右<lb/>
一人工之長者也燕禮諸侯禮有常官不言大師以燕禮主爲臣子故工<lb/>
四人從大夫制其大師入工不别言之也大射云主人洗升實爵獻工<lb/>
工不興左瑟注云大師無瑟於是言左瑟者節也若大師在歌亦先得<lb/>
獻與燕異也　笙入至華黍　釋曰此升歌訖得獻乃始入也云磬南<lb/>
北面者磬旣南面其南當有擊磬者在磬南北面而云笙入磬南北面<lb/>
<pb n="8b"/>
者在磬者之南北面也　注笙吹至信也　釋曰言小雅篇也者今序<lb/>
仍在魚麗之下是小雅也云今亡其義未聞者案詩魚麗之下見子夏<lb/>
序序此三篇案彼子夏序云南陔孝子相戒以養也白華孝子之㓗白<lb/>
也華黍時和歳豐冝黍稷也此巳上是子夏序文則云有其義而亡其<lb/>
辭者此是毛公續序云有其義指子夏序有其義也云而亡其辭者謂<lb/>
詩辭亡矣若然彼亡辭此亡義與此義異也云昔周之興也周公制禮<lb/>
作樂至明矣者欲明周公制此儀禮之時有此三篇之意也云後丗衰<lb/>
微幽厲尤甚者禮運云孔子曰我觀周道幽厲傷之吾舎魯何適是幽<lb/>
厲尤甚者也禮樂之書稍稍廢棄者自幽厲巳後稍稍更加廢棄此篇<lb/>
之失也又引孔子以下至其信者欲明孔子以前言亡三篇之意也案<lb/>
南陔注云孔子論詩雅頌各得其所時俱在耳篇第當在於此時遭戰<lb/>
國及秦之丗而亡之其義則與衆篇之義合編故存至毛公爲詁訓傳<lb/>
乃分衆篇之義各置於其篇端彼詩鄭注又與此不同者鄭君注禮之<lb/>
時未見毛傳以爲此篇孔子前亡注詩之時旣見毛傳以爲孔子後失<lb/>
必知戰國及秦之丗者以子夏作序具序三篇之義明其詩見在毛公<lb/>
<pb n="9a"/>
之時亡其辭故知當戰國及秦之丗也　主人至人爵　注一人至於<lb/>
下　釋曰自此至不祭論獻笙者之事云一人拜者謂在地拜乃盡階<lb/>
不升堂受爵也云一人笙之長者也者笙者四人今言一人受爵明據<lb/>
爲首長者而言也云笙三人和一人凡四人者案郷射記云三笙一和<lb/>
而成聲注三人吹笙一人吹和凡四人爾雅曰笙小者謂之和是也云<lb/>
郷射禮曰笙一人拜于下者即此一人拜者亦在堂下可知但獻工之<lb/>
時拜送在西階東以工在階東故也此主人拜送笙之時在西階上以<lb/>
其笙在階下故不同也　衆笙至不祭　注亦受至爲徧　釋曰衆笙<lb/>
除一人之外二人者不備禮故亦受爵於西階上者與一人同也云薦<lb/>
之皆於其位磬南者依前笙入立于磬南之處是其類也　乃閒至由<lb/>
儀釋曰此一經堂下吹笙堂上升歌閒代而作故謂之乃閒也　注<lb/>
閒代至未聞　釋曰云謂一歌則一吹者謂堂上歌魚麗終堂下笙中<lb/>
吹由庚續之以下皆然此魚麗南有嘉魚南山有臺其詩見在云六者<lb/>
皆小雅篇也者見編在小雅之内故知之見在者鄭君亦先引其序後<lb/>
引其詩案魚麗序云魚麗美萬物盛多也詩云君子有酒㫖且多南有<lb/>
<pb n="9b"/>
嘉魚序云太平之君子至誠樂與賢者共之也詩云君子有酒嘉賔式<lb/>
燕以樂南山有臺序云樂得賢也得賢則䏻爲邦家立太平之基矣詩<lb/>
云樂只君子邦家之基又云樂只君子民之父母遐不眉夀是也此其<lb/>
鄭君所言義意云由庚崇丘由儀今亡其義未聞者案詩序云由庚萬<lb/>
物得由其道也崇丘萬物得極其髙大也由儀萬物之生各得其冝也<lb/>
有其義而亡其辭此毛公續序義與南陔白華華黍同堂上歌者不亡<lb/>
堂下笙者即亡蓋當時方以類聚笙歌之詩各自一處故存者併存亡<lb/>
者併亡也乃合至采蘋　注合樂至未聞　釋曰此一經論堂上■堂<lb/>
下衆聲俱合之事也云合樂謂歌樂衆聲俱作者謂堂上有歌瑟堂下<lb/>
有笙磬合奏此詩故云衆聲俱作云周南召南國風篇也者案論語注<lb/>
國風之首篇謂十五國風之篇首義可知也云王后國君夫人房中之<lb/>
樂歌也者案燕禮記云有房中之樂注云弦歌周南召南之詩而不用<lb/>
鍾磬之節謂之房中者后夫人之所諷誦以事其君子是也既名房中<lb/>
之樂用鍾鼓奏之者諸侯卿大夫燕饗亦得用之故用鍾鼓婦人用之<lb/>
乃不用鍾鼓則謂之房中之樂也云關雎言后妃之徳以下至脩其法<lb/>
<pb n="10a"/>
度周南三篇即言后妃召南三篇則言夫人不同者此雖同是文王之<lb/>
化召南是文王未受命巳前之事諸侯之禮故稱夫人周南是文王受<lb/>
命稱王之後天子之禮故稱后也云昔大王王季居于岐山之陽者案<lb/>
魯頌云后稷之孫實維大王居岐之陽鄭云大王自豳徙居岐陽是大<lb/>
王居於岐陽也兼言王季者王季大王之子繼大王後亦居岐陽至文<lb/>
王始居于豐故兼言王季也云躬行召南之教以興王業者大王得鸑<lb/>
鷟鳴于岐又實始翦商王季又纂我祖考是其以興王業也云及文王<lb/>
而行周南之教以受命者文王徙居豐得赤雀之命故云以受命也鄭<lb/>
注郷射云昔大王王季文王始居岐山之陽彼兼言文王者欲見文王<lb/>
未受命以前亦得召南之化知者案羔羊詩序云召南之國化文王之<lb/>
政摽有梅序云召南之國被文王之化此不兼言文王者㩀文王徙豐<lb/>
受命之後專行周南之教是周南十一篇唯言文王之化不言大王王<lb/>
季也大雅云刑于寡妻者是大雅思齊之詩也引之者證文王施化自<lb/>
近及逺自微至著之意云其始一國耳者謂大王自豳遷于岐山周原<lb/>
膴膴過百里之地言此者欲見徙居于豐以後二分天下以此故國分<lb/>
<pb n="10b"/>
與二公故云文王作邑于豐以故地爲卿士之采地乃分爲二國也云<lb/>
周周公所食召召公所食者此二公身爲三公下兼卿士即上采地一<lb/>
也云此者欲見采地得稱周召之意云於時文王三分天下有其二德<lb/>
化被于南土者欲見周召皆稱南之意也云是以其詩有仁賢之風者<lb/>
属之召南焉者謂文王未受命以前也云有聖人之風者属之周南焉<lb/>
者謂受命以後也故詩序云關雎麟趾之化王者之風故繫之周公鵲<lb/>
巢騶虞之德諸侯之風也先王之所以敎故繫之召公必將二南繫此<lb/>
二公者天子不風文王受命稱王故繫於二公也云夫婦之道生民之<lb/>
本王政之端者欲見合樂之時作此六篇之意也云故國君與其臣下<lb/>
及四方之賔燕用之合樂也者此據燕禮而言之也云郷樂者風也者<lb/>
亦據燕禮而言故燕禮記云遂合郷樂者據此郷飲酒郷大夫所作也<lb/>
云小雅爲諸侯之樂者則升歌鹿鳴之等是也云大雅頌爲天子之樂<lb/>
者肆夏繁遏渠之等是也云郷飲酒升歌小雅禮盛者可以進取也者據<lb/>
此郷飲酒爲饗禮升歌鹿鳴進取諸侯之樂饗禮盛可以進取也云燕<lb/>
合郷樂禮輕者可以逮下也者逮及也以燕禮輕故言可以逮下也鄭<lb/>
<pb n="11a"/>
君據儀禮上下而言其實饗燕同樂知者穆叔如晉晉侯饗之歌鹿鳴<lb/>
之三是與燕禮同樂也若然小雅云郷或進取燕可以逮下者饗亦逮<lb/>
下也云春秋傳曰者襄公四年左氏傳文彼云穆叔如晉晉侯享之金<lb/>
奏肆夏之三不拜工歌文王之三又不拜歌鹿鳴之三三拜韓獻子使<lb/>
行人子貟問之曰吾子舍其大而重拜其細敢問何禮也穆叔對曰三<lb/>
夏天子所以享元侯也使臣弗敢與聞文王兩君相見之樂也臣不敢<lb/>
及鹿鳴所以嘉寡君也敢不拜嘉引之者證肆夏繁遏渠是頌謂天子<lb/>
之樂歌案鍾師杜子春注引吕叔玉云肆夏時邁也繁遏執競也渠思<lb/>
文也鄭君不從以爲詩篇名頌之族類也此歌之大者載在樂章樂崩<lb/>
亦從而亡之是以頌不能具是也云然則諸侯相與燕升歌大雅合小<lb/>
雅天子與次國小國之君燕亦如之與大國之君燕升歌頌合大雅者<lb/>
此約穆叔云肆夏繁遏渠天子所以享元侯肆夏繁遏渠則頌也元侯<lb/>
大國之君也凡合樂者遏取卑者一節故歌頌合大雅也若元侯自相<lb/>
享亦依此案詩譜云天子諸侯燕羣臣及聘問之賔皆歌鹿鳴合郷樂<lb/>
鄭云諸侯相燕天子與國君燕與大國之君燕國語及襄公四年公言<lb/>
<pb n="11b"/>
饗見之者亦欲饗同也向來所言皆據升歌合樂有此尊卑之差若納<lb/>
賔之樂天子與五等諸侯同用肆夏是以燕禮納賔用肆夏禮記郊特<lb/>
牲云大夫之奏肆夏由趙文子始也是大夫不得用之其諸侯以上同<lb/>
用之也云其笙閒之篇未聞者案郷飲酒禮笙閒之樂前與升歌同在<lb/>
小雅則知元侯及國君相饗燕笙閒亦同升歌矣而云未聞者謂如由<lb/>
庚由儀之等篇名未聞　工告至乃降　注樂正至北面　釋曰鄭知<lb/>
降立西階東北面者以其堂上時在西階之東北面知降堂下亦然在<lb/>
笙磬之西亦得監堂下之樂故知位在此也此郷飲酒及郷射大夫禮<lb/>
卑無大師故工告樂備國君禮備有大師告樂備大射不告樂備者是<lb/>
主於射略於樂故也　主人降席自南方　注不由北方由便　釋曰<lb/>
自此至退立于觶南論立司正之事云不從北方由便者主人之席南<lb/>
上升由下降由上是其常而言不從北方由便者解禮故所以升由下<lb/>
降由上者是由便也　側降　注賔介不從　釋曰側者特也賔介不<lb/>
從故言側上來主人降賔介皆從降此獨不從者以其方燕禮殺故也<lb/>
作相爲司正　注作使至其許　釋曰上經云一相迎于門外今將燕<lb/>
<pb n="12a"/>
使爲司正監察賔主之事故使相爲司正也云禮樂之正旣成者謂主<lb/>
人與賔行獻酢之禮是禮成也升歌笙閒合樂三終是樂成也故鄭揔<lb/>
言禮樂之正旣成也　主人至辭許　注爲賔至西階　釋曰此司正<lb/>
升西階適阼階上案郷射云司正升自西階由楹内適阼階上北面彼<lb/>
此同此不言由楹内者省文也云告賔於西階者郷射云司正西階上<lb/>
故知也　司正至復席　注再拜至就席　釋曰凡相拜者當在賔主<lb/>
拜前今相見云在賔拜下者以經云司正告于主人因即拜賔賔即荅<lb/>
拜文理切不得先言相拜故退之在下其實相時在賔主拜前是以郷<lb/>
射云司正告于主人遂立楹閒以相拜主人阼階上再拜賔西階上荅<lb/>
再拜是其相拜在前也云賔主旣拜揖就席者以郷射賔主拜訖即揖<lb/>
就席故也知此亦然也　司正至少立　注階閒至北面　釋曰云階<lb/>
閒北面東西節也者階閒謂兩階之閒東西等是東西節也云其南北<lb/>
當中庭者案郷射云司正實觶降自西階中庭北面坐奠觶此經雖不<lb/>
言中庭冝與彼同故云中庭也云己帥而正孰敢不正者此是論語孔<lb/>
子語季康子之言也彼言子帥指季康子爲子此言己帥指司正爲已<lb/>
<pb n="12b"/>
欲見司正退也云共拱手也少立自正愼其位也者欲見令賔主亦皆<lb/>
正愼其位也云燕禮曰右還北面者燕禮司正降自西階右還北面取<lb/>
不背其君此亦降自西階亦右還北面取不背大夫也故引以爲證也<lb/>
坐取至觶南　注洗觶至察衆　釋曰執觶興洗北面者案郷射大射<lb/>
禮皆直云取觶洗南面反奠於其所不云盥此俗本有盥者誤又此文<lb/>
及郷射奠空觶皆位南北面奠之燕禮大射皆南面奠之者以國君禮<lb/>
盛儀多故也<lb/>
儀禮䟽卷第九<lb/>
<pb n="13a"/>
</p>
<p>
</p>
  </div>
</body>
</text>
</TEI>
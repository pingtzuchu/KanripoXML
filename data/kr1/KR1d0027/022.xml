<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
儀禮䟽卷第二十二<lb/>
　　　　唐朝散大夫行太學博士引文館學士臣賈　公彦　等撰<lb/>
饌于至北上　釋曰云西北上者則於東壁下南陳西北有韭菹東有<lb/>
醓醢次昌本次南麋臡次西有菁菹次北有鹿臡亦屈錯也上西夾饌<lb/>
六豆直言北上不云西北上此東夾獨云西北上者以其西夾言北上<lb/>
其東醓醢是西北上可知此東夾饌若不言西北上恐東夾饌從東壁<lb/>
南陳以東北爲上其西有醓醢與西夾相對陳之故云西北上見雖東<lb/>
夾其陳亦與西夾同是以鄭云亦韭菹其東醓醢也　醯醢至在東<lb/>
注夾碑至隂也　釋曰案旣夕禮云罋三醯醢屑鄭注云罋瓦器其容<lb/>
亦蓋一觳瓬人云簋實一觳又云豆實三而成觳四升曰豆則罋與簋<lb/>
同受斗二升也禮器云五獻之尊門外缶門内壷君尊瓦甒注云壷大<lb/>
一石瓦甒五斗即此壷大一石也云夾碑在鼎之中央也者上陳鼎云<lb/>
西階前陪鼎當内廉東面北上上當碑南陳下腥鼎亦如之此言夾碑<lb/>
自然在鼎之中央可知云醯在東醯榖陽也醢肉隂也者醯是釀榖爲<lb/>
之酒之類在人消散故云陽醢是釀肉爲之在人沈重故云隂也大宗<lb/>
<pb n="1b"/>
伯云天産作隂德地産作陽德注云天産六牲之屬地産九榖之屬以<lb/>
六牲爲陽九榖爲隂與此醯是榖物爲陽違者物各有所對六牲動物<lb/>
行蟲也故九榖爲隂郊特牲云鼎俎竒而籩豆偶隂陽之義也又以籩<lb/>
豆醯醢等爲隂鼎俎肉物揔爲陽者亦各有所對以鼎俎之實以骨爲<lb/>
主故爲陽籩豆榖物故爲隂也有司徹注又以庶羞爲陽内羞爲隂者<lb/>
亦羞中自相對内羞雖有糝食是肉物其中有糗餌粉餈食物故爲隂<lb/>
庶羞肉物故爲陽也　餼二至羊豕　注餼生至其左　釋曰先言饔<lb/>
後言餼者陳者先以熟爲主是以先陳饔饔下即陳孰物繼之故六豆<lb/>
以下相次此餼是生物其下次陳芻薪米禾之等相繼也云牛羊右手<lb/>
牽之者曲禮云效馬效羊者右牽之以不噬齧人用右手便也言右手<lb/>
牽之則人居其左也云豕束之寢右亦居其左者豕束縛其足亦北首<lb/>
寢卧其右亦人居其左案特牲云牲在其西北首東足鄭注云東足者<lb/>
尚右也與此不同者彼祭禮法用右胖故寢左上右士虞記云陳牲于<lb/>
廟門外北首西上寢右鄭注寢右者當升左胖也變吉故與此生人同<lb/>
也　米百至四行　注庭實至深也　釋曰云庭實固當庭中言當中<lb/>
<pb n="2a"/>
庭者南北之中也者上享時直言庭實入設不言中庭則在東西之中<lb/>
其南北三分庭一在南此更言中庭欲明南北之中也上文公立於中<lb/>
庭宰受幣於中庭皆南北之中也知北上東西爲行者以經云北上黍<lb/>
粱稻皆兩行稷四行若南北縱陳止得言東西不得言北上何者以黍<lb/>
粱稻及稷當行皆一種無上下故也明橫陳可知黍兩行在北次粱兩<lb/>
行次稻兩行次南稷四行所以不用稻爲上者稻粱是加黍稷是正故<lb/>
黍爲上端稷爲下端以見上下而稻粱居其閒亦相變者亦上䋫屈錯<lb/>
之義云此言中庭則設碑近如堂深也者陳鼎上當其碑南向陳之醯<lb/>
醢夾碑在鼎中央亦南向陳之今米爲筥在醯醢之南北之中則碑近<lb/>
北可知言堂深者猶若設洗南北以堂深相似若然碑東當洗矣　門<lb/>
外至東陳　注大夫至爲逾　釋曰云大夫之禮米禾皆視死牢者上<lb/>
文飪一牢腥二牢是三牢死故米三十車并下禾三十車亦是視死牢<lb/>
也云秉籔數名也秉有五籔二十四斛也者下記云十斗曰斛十六斗<lb/>
曰籔十籔曰秉若然一秉十六斛又有五籔爲八斛揔二十四斛也云<lb/>
籔讀若不數之數者鄭君時以籔爲數名數名有數有不數故云不數<lb/>
<pb n="2b"/>
之數此從音讀其字仍竹下爲之得爲十六斗爲籔故下記注云今江<lb/>
淮之閒量名有爲籔者是十六斗量器之名　注秅數至百秉　釋曰<lb/>
下記云四秉曰筥十筥曰稯十椶曰秅四百秉爲一秅三四十二爲千<lb/>
二百秉也　薪芻倍禾　注倍禾至焉爾　釋曰云薪從米芻從禾者<lb/>
以其薪可以炊爨故從米陳之芻可以食馬故從禾陳之鄭言此者以<lb/>
經云倍禾恐並從禾陳之故也云四者之車皆陳北輈者以其向内爲<lb/>
正故也引聘義者欲見主君享禮聘賔外内皆善故引爲證也　賔皮<lb/>
至荅拜　注大夫使者卿也　釋曰云外門外者謂於主人大門外入<lb/>
大門東行即至廟門也云不荅拜者亦以爲君使不敢當故也云大夫<lb/>
使者卿也者即上卿韋弁者也　揖入至揖入　注賔與至夫廟　釋<lb/>
曰云使者止執幣者下經始云大夫奉束帛入明此賔揖入時使者止<lb/>
執幣可知云賔俟之于門内謙也者聘時主君揖入立于庭尊卑法此<lb/>
賔與使者幣故賔在門内謙也云門内即宁下故下賔問卿云及廟門<lb/>
大夫揖入鄭注入者省内事也旣而俟于宁下是也云古者天子適諸<lb/>
侯必舎于大祖廟者案禮運云天子適諸侯必舎其祖廟下記云卿館<lb/>
<pb n="3a"/>
於大夫大夫館于士士館于工商鄭注云不館於敵者之廟爲大尊也<lb/>
以此差之諸侯無正文鄭注舎于諸公廟者諸公大國之孤云大夫行<lb/>
舎于大夫廟者謂卿舎于大夫也若無孤之國諸侯舎於卿廟也　入<lb/>
三揖皆行　注皆猶至主人　釋曰云使者尊不後主人者主人則賔<lb/>
所在若主人也然君與使者行當後君也　至于至一等　注讓不至<lb/>
三讓　釋曰云讓不言三不成三也凡升者主人讓于客三敵者則客<lb/>
三辭主人乃許升者是三讓三辭成也今賔三讓大夫即升無三辭則<lb/>
不成三也云使者尊主人三讓則許升矣者即此經主人讓大夫先升<lb/>
是也云今使者三讓則是主人四讓也者經雖言讓大夫先升大夫之<lb/>
讓不明故鄭君兩言之但使尊終先升若主人三讓使人亦三讓主人<lb/>
又一讓則主人四讓使者乃升故鄭復言此也案周禮司儀云諸公之<lb/>
臣相爲國客大夫郊勞三讓登聽命又云致饔餼如勞之禮即得行三<lb/>
讓之禮此中古文云三讓與彼合鄭不從者周禮統心舉其大率而云<lb/>
三讓此儀禮據屈曲行事觀此經直云讓大夫先升是主人或三讓大<lb/>
夫無三讓故不從古文也云公雖尊亦三讓乃許升不可以不下主人<lb/>
<pb n="3b"/>
也者此據公爲主人亦有三讓故上行聘時云至於階三讓公升二等<lb/>
賔升亦是公先讓先升故成三讓是以聘義云三讓而後升公尊必三<lb/>
讓者不下賔客主人之義故也　注大夫至禮也　釋曰大夫以束帛<lb/>
同致饔餼五牢及陳豆壷車米之等今賔拜饔三牢及庭實又别拜餼<lb/>
二牢及門外米禾殊拜之者敬主君以重禮故也　大夫至升堂　注<lb/>
賔先至北面　釋曰前大夫奉君命歸饔餼故先升一等今賔私儐使<lb/>
者無君命體敵故賔先升在館如主人之儀故也知皆北面者以其體<lb/>
敵又下始云賔奉幣西面大夫東面明此北面可知　注止不至餘尊<lb/>
釋曰凡賔主體敵之法主人降賔亦降今賔降使者不降者使之餘尊<lb/>
雖合降而不降　注稽首至辭也　釋曰賔主旣行敵體之禮當行頓<lb/>
首今大夫稽首於賔爲拜君之拜尊君客故也致者賔致幣當有辭對<lb/>
者大夫對亦當有辭所以無辭者文不具故也　受幣至面俟　注賔<lb/>
北至之使　釋曰此賔儐使者是體敵之義經云受幣于楹閒南面知<lb/>
賔不南面並授而云賔北面授者凡敵體授之義授由其右受由其左<lb/>
今尊君之使是以大夫南面賔北面故知賔北面授幣　注出廟至受<lb/>
<pb n="4a"/>
之　釋曰言亦者上賔受禮時受幣馬云賔降執左馬以出上介受賔<lb/>
幣從者訝受馬此亦從者訝受馬故云亦也　賔送至稽首　注拜謝<lb/>
至弁服　釋曰知拜謝在大門外者以其直言賔拜於朝無入門之文<lb/>
故知在大門外若然諸侯外朝在大門外明矣引周禮者秋官掌訝職<lb/>
云賔客至于國賔入館次于舎門外待事于客及將幣爲前驅至于朝<lb/>
詔其位凡賔客之治令訝訝治之引之者欲見賔客發館至朝來往皆<lb/>
掌訝前驅爲之導知此拜亦皮弁者以其受時皮弁故知此拜亦皮弁<lb/>
也故公食大夫云若不親食使大夫各以其爵朝服以侑幣致之賔朝<lb/>
服以受明日賔朝服以拜賜于朝彼朝服受還朝服拜則知此皮弁受<lb/>
亦皮弁拜可知　上介至鼎三　釋曰自此盡兩馬束錦論主君使下<lb/>
大夫歸饔餼於上介之事　注飪鼎至異館　釋曰云飪鼎七無鮮魚<lb/>
鮮腊也者對上賔九鼎有鮮魚鮮腊也云賔介皆異館者案下記云卿<lb/>
館於大夫大夫館於士士館於工商彼云卿即此賔一也彼云大夫即<lb/>
此上介也彼云士即此衆介也故知賔介各異館必異館者所陳饔餼<lb/>
後無所容故也　西夾至上賔　注凡所至介也　釋曰云如上賔者<lb/>
<pb n="4b"/>
<pb n="4b"/>
有束帛故以爲略之也云士介西面拜迎者以其士介爲主人故西面<lb/>
每上賔與上介米禾皆視死牢具有芻薪米禾此士直有生餼無死牢<lb/>
則無芻薪米禾矣士介至首受　注受於至從者　釋曰知自牢後<lb/>
適宰夫右受者以其牢東北面拜明在宰夫東南從牢後來適宰夫至<lb/>
宰夫之後受取牛便故也必知在宰夫右受者見前君使士受私覿之<lb/>
馬適其右受知此亦在後受也若然君使士受私覿由前此由牢後與<lb/>
受馬不同者牛畜擾馴與馬有異故得從其後適宰夫右取便也云由<lb/>
前東面授從者於宰夫之後受牛遂由宰夫之前東授從者亦是取便<lb/>
也無擯注旣受至於朝釋曰言無擯者決上賔與上介皆有儐<lb/>
士介賤故略之知明日衆介亦各如其受之服從賔拜於朝者案下夫<lb/>
人使下大夫韋弁歸禮賔受如受饔之禮儐之乗馬束錦又歸禮於上<lb/>
介上介受之如賔禮儐之兩馬束錦明日賔拜禮於朝鄭注云於是乃<lb/>
言賔拜明介從拜夫人歸禮介尚從拜則君饔餼介皆從拜可知　賔<lb/>
朝服問卿注不皮至三人　釋曰自此盡無儐論賔齎聘君之幣問<lb/>
主國卿之事云不皮弁别於主君者對上文行聘享私覿皆皮弁此朝<lb/>
<pb n="5a"/>
服降一等故鄭注云别於主君云卿每國三人者毎國三卿是其常鄭<lb/>
言此者欲見三卿皆以幣問之其主國下大夫曽使向己國者乃得幣<lb/>
問之與卿異卿受于祖廟注重賔至父也　釋曰卿受鄰國君所<lb/>
問之禮不辭讓者以其初君送客之時賔請有事於大夫君禮辭許是<lb/>
以卿不敢更辭故下記云大夫不敢辭云祖王父也者大夫三廟有别<lb/>
子者立大祖廟非别子者并立曽祖廟王父即祖廟也今不授於太祖<lb/>
廟及曽祖廟而受於祖廟者以其天子受於文王廟諸侯受於祖廟大<lb/>
夫下君故受於王父廟下大夫擯　注無士至見之　釋曰行聘享<lb/>
於主國君時主君擯者三人以上并有士擯賔又設介今直云大夫擯<lb/>
無士擯者以其設擯介多者不敢質示行事有漸但賔行聘享於主君<lb/>
之時卿以與賔相接故急見之不須士擯　擯者至揖入　注入者至<lb/>
宁也釋曰大夫二門入大門東行即至廟門未及廟門而有每門者<lb/>
大夫三廟毎廟兩旁皆南北竪牆牆皆閣門假令王父廟在東則有毎<lb/>
門毎曲之事云入者省内事也者曲禮云請入爲席是也云旣而俟于<lb/>
宁者宁門屋宁也知俟于宁者下云賔入三揖皆行鄭注云皆猶並也<lb/>
<pb n="5b"/>
賔與卿並行以卿俟于宁故得並行與卿三揖不俟于庭者下君也案<lb/>
曲禮云客至於寢門則主人請入爲席然後出迎客主人肅客而入此<lb/>
卿旣入不重出迎客者彼曲禮平常賔客故重出迎客此聘問之賔與<lb/>
平常賔客異上君揖賔不重出此卿亦不重出與彼同但在庭■在宁<lb/>
不同矣注亦從至君也　釋曰亦者亦君受聘時擯者從君而入几<lb/>
筵旣設擯者出請此擯者亦從卿而入省内然後出請　注古文曰三<lb/>
讓　釋曰不從古文者亦是不成三故賔先升一等大夫從升堂故不<lb/>
從三讓也　注不擯賔辟君也　釋曰上文賔行聘享訖而君禮賔<lb/>
有束帛乗馬敵者曰擯今卿不擯賔者辟國君也擯者至覿幣注<lb/>
面亦至質也　釋曰自此至授老幣論賔行私面於卿之事賔私面於<lb/>
卿其幣多少與私覿於君同故云如覿幣賔私覿之時用束錦乗馬則<lb/>
此私面於卿亦用束錦乗馬可知也云面亦見也其謂之面威儀質也<lb/>
者覿面並文其面爲質若散文面亦爲覿故鄭司儀注云私面私覿也<lb/>
又左傳云楚公子棄疾以乗馬八匹私面鄭伯是也　賔奉幣庭實從<lb/>
注庭實四馬　釋曰以其言如覿幣故知庭實四馬也　注大夫至迎<lb/>
<pb n="6a"/>
之　釋曰知階下辭者以其授老幣時降故也知迎者下文揖讓如初<lb/>
明■迎之可知　注見私至西階　釋曰云爲若降等者主人是大夫<lb/>
客是士降等法士就東階今此賔與卿覿者就門右若士於大夫降等<lb/>
引曲禮者主人辭賔賔遂左就門右西階復正也　庭實至如初　注<lb/>
大夫至並行　釋曰云大夫至庭中旋並行者賔初入門右大夫階下<lb/>
辭賔賔遂門左大夫至庭中迎賔大夫迴旋與賔揖而並行北出言如<lb/>
初者大夫不出門唯有庭中一揖至碑■又揖再揖而巳　注受幣至<lb/>
面授　釋曰知賔北面授者以云大夫南面退西面立言退明賔不得<lb/>
南面又見下文賔當楣再拜明北面授因拜可知云受幣楹閒敵也者<lb/>
凡授受之義在於兩楹之閒者皆是體敵故昬禮云授于楹閒南面注<lb/>
云授於楹閒明爲合好其節同也南面並授也謂賔主俱至楹閒南面<lb/>
並而授是以曲禮云郷與客並然後受注云於堂上則俱南面禮敵者<lb/>
並授此是敵者之常禮也雖是敵者於兩楹之閒或有訝受者皆是相<lb/>
尊敬之法則此云大夫南面賔北面授雖是敵禮是尊大夫故訝受又<lb/>
前致饔餼儐使者於楹閒賔北面授幣鄭云賔北面授尊君之使自餘<lb/>
<pb n="6b"/>
不在楹閒别相尊敬是以前云公受玉于中堂與東楹之間鄭注云東<lb/>
楹之閒亦以君行一臣行二又云公禮賔賔受幣當東楹北面注云亦<lb/>
訝受又賔覿公云振幣進授當東楹北面如此之類不在兩楹之間者<lb/>
皆非敵法就文解之　擯者至奉幣　注特面至從之　釋曰自此盡<lb/>
再拜送幣論上介私面於鄰國卿之事云特面者異於主君者介初覿<lb/>
主君之時不敢自尊别與衆介同執幣而入今私面於鄰國卿不與衆<lb/>
介同而特行禮焉故云特面者異於主君也云士介不從而入者對覿<lb/>
君時衆介從而入故鄭云君尊於衆介始覿不自别也云上賔則衆介<lb/>
皆從之者上介言特面則賔問卿與私面介皆從可知　皮二人賛<lb/>
注亦儷皮也　釋曰案經云幣如覿則上介私面亦與私覿於君幣同<lb/>
故云亦儷皮也　入門至再拜　注降等也　釋曰言降等者主人是<lb/>
卿上介是大夫故入門右不敢自同賔客　擯者反幣　注出還于上<lb/>
介也　釋曰不言反皮出還於上介皮出可知但文不具　注大夫至<lb/>
入設　釋曰云亦者亦上賔行私面大夫升一等賔乃升此上介私面<lb/>
亦然故云亦也　注亦於至而受　釋曰亦者賔行私面大夫受幣於<lb/>
<pb n="7a"/>
楹閒南面故云亦得在楹閒爲敵法上介是下大夫與卿小異大同明<lb/>
得行敵法在楹間可知　擯者至賔辭注賔亦爲士介辭　釋曰自<lb/>
此至拜辱論士介私面於鄰國卿之事云賔亦爲士介辭者亦者亦士<lb/>
介私覿於主國君時故云亦也　下大至及之　注甞使至忘舊　釋<lb/>
曰自此盡于卿之禮論主國下大夫嘗使至己國者聘君使上介以幣<lb/>
問之事諸侯之國皆有三卿五大夫其三卿不問至己國不至已國皆<lb/>
以幣及之上巳論訖其五大夫者或作介或特行至彼國者乃以幣及<lb/>
之略於三卿故也言君子不忘舊者此大夫嘗與彼國君相接即是故<lb/>
舊也今以幣及之故云君子不忘舊也　注上介至禮也　釋曰云上<lb/>
介三介下大夫使之禮也者下經云小聘曰問其禮如爲介三介是下<lb/>
大夫小聘之禮據此篇大聘使卿五介小聘使大夫三介若大國之卿<lb/>
七介小聘使大夫五介小國之卿三介小聘使大夫一介也曲禮云儗<lb/>
人必於其倫故問下大夫還使上介是各於其爵易以相尊敬者也<lb/>
大夫若不見　注有故也　釋曰自此盡不拜論主國卿大夫有故不<lb/>
得親受聘君之幣之事言有故者或有病疾或有哀慘不得受其問禮<lb/>
<pb n="7b"/>
君使至不拜　注各以至禮也　釋曰云各以其爵主人卿也則使卿<lb/>
大夫也則使大夫者若然經云君使大夫大夫中有卿大夫揔名也云<lb/>
各以其爵亦是易以相尊敬故也云不拜代受之耳不當主人禮也者<lb/>
案周禮宗伯云大賔客則攝而載祼鄭注云宗伯代王爲祼拜送則王<lb/>
亦此類拜是致敬之事不可代人之拜故直授之而巳不當主人之禮<lb/>
拜之　夕夫至歸禮　注夕問至小君　釋曰自此盡賔拜禮於朝論<lb/>
主君夫人歸禮於賔與上介之事云夕問卿之夕也者案下記云聘曰<lb/>
致饔明日問大夫夕夫人歸禮是其問卿之夕也云使下大夫下君也<lb/>
者歸饔餼使卿此夫人使下大夫故云下君也云君使之云夫人者以<lb/>
致辭當稱寡小君者案隱二年傳九月紀裂繻來逆女何以不稱使㛰<lb/>
禮不稱主人又云紀有母乎曰有有則何以不稱母母不通也何休注<lb/>
云禮婦人無外事明知此使下大夫歸禮者是君使之可知而稱夫人<lb/>
使者以其致辭於賔客時當稱寡小君故稱夫人使下大夫其實君使<lb/>
之也　堂上至東陳注籩豆至六豆　釋曰言籩豆六東陳者其饌<lb/>
自戸東爲首二以並東陳先於北設脯即於脯南設醢又於醢東設脯<lb/>
<pb n="8a"/>
以次屈而陳之皆如上也云籩豆六者下君禮也者君歸饔餼八豆此<lb/>
六豆故云下君也設於戸東又辟君饌位故也云其設脯其南醢屈六<lb/>
籩六豆者此約君禮設豆法云韭菹其南醯醢屈故知此醢在南屈陳<lb/>
之又知籩豆各六者下文上介四豆四籩降殺以兩明夫人多二六豆<lb/>
六籩可知　壷設至兩壷　注醙白至設之　釋曰其設壷於東序自<lb/>
北向南而陳稻黍粱皆二壷並之而陳也故言醙黍清皆兩壷也云以<lb/>
黍閒清白者互相備者醙白也上言白明黍粱皆有白下言清明稻黍<lb/>
亦有清故也於清白中言黍明醙即是稻清即是粱也故言互相備也<lb/>
三酒旣有清白二色故言六壷必先言醙者以白酒尊重故先設之也<lb/>
大夫至致之　注致夫至君也　釋曰案周禮掌客云上公之禮夫人<lb/>
致禮八籩膳大牢致饗大牢侯伯以下亦皆有牢是朝君來時有牢此<lb/>
卿來聘無牢故云下朝君也　注四壷無稻酒　釋曰知者案上致於<lb/>
賔六壷稻黍粱皆有清白今上介四壷明從上去之無稻米之酒清白<lb/>
俱去之■故四壷也　注於是至爲醴　釋曰鄭解若於上文賔下言<lb/>
之則介從拜之事不明故於上介之下乃云明日賔拜禮於朝則介從<lb/>
<pb n="8b"/>
<pb n="8b"/>
<pb n="8b"/>
牢明饗禮亨大牢可知但以食禮無酒饗禮有酒故以飲賔言之引公<lb/>
食饗與食互相先後者此經先言食後言饗則食在饗前公食言設洗<lb/>
如饗禮則饗在食前饗先後出於主君之意故先後不定也　燕與至<lb/>
常數　注羞謂至作淑　釋曰案周禮掌客上公三燕侯伯再燕子男<lb/>
一燕皆有常數此臣無常數者亦是君臣各爲一不得相決知羞謂禽<lb/>
羞鴈鶩之屬者案下記云禽羞俶獻故知是禽知成孰煎和者以其言<lb/>
羞鼎臐之類故知成熟煎和者也知禽是鴈鶩之屬者案下記云宰夫<lb/>
歸乗禽日如饔餼之數鄭注乗禽乗行之禽也亦云鴈鶩之屬以無正<lb/>
文故以意解之　注饗食至之也　釋曰不言從食者公食介雖從入<lb/>
不從食賔食畢介逆出是不得從食矣知從饗者下記云大夫來使無<lb/>
罪饗之過則餼之其介爲介注云饗賔有介者賔尊行敵禮也故知介<lb/>
從饗案襄二十七年宋公兼享晉楚之大夫趙孟爲客子木與之言弗<lb/>
能對使叔向侍言焉子木亦不能對也叔向爲趙孟介而得從饗是其<lb/>
義也云復特饗之即此經是也　若不至無儐　注君不至作宥　釋<lb/>
曰案上文云君使卿歸饔餼於賔館賔儐之今君有故不親食使卿生<lb/>
<pb n="9a"/>
致其牢禮亦於賔館但無儐爲異云謂有疾及他故也者他故之中兼<lb/>
及有哀慘云非必命數也者依典命公侯伯之卿三命大夫再命子男<lb/>
之卿再命大夫一命經云各以其爵故知不依命數云無儐以己本宜<lb/>
往者饔餼之等不宜召賔故君使人致禮賔則儐使者此饗食之禮主<lb/>
君無故合速賔之來就主君入廟賔無儐禮今主君有故生致於賔亦<lb/>
無儐故云本宜往此篇據伯侯之卿來聘是使卿致禮鄭兼云使大夫<lb/>
於大夫者小聘使大夫來使大夫致禮也若然經直言使大夫者大夫<lb/>
中兼有上大夫兼卿也　致饗至如之　注酬幣至諸侯　釋曰云禮<lb/>
幣束帛乗馬亦不是過也者鄭以饗之酬幣無文故約上主君禮賔之<lb/>
時用束帛乗馬此饗賔酬幣亦不過是故云亦不是過引禮器者案彼<lb/>
經云有以少爲貴者圭璋特琥璜爵鄭注云圭璋特朝聘以爲瑞無幣<lb/>
帛也琥璜爵者天子酬諸侯諸侯相酬以此玉將幣也彼經不云天子<lb/>
諸侯相酬之幣故此注云蓋言酬諸侯者公侯伯用琥於子男用璜引<lb/>
之者證與此酬卿大夫不同之義大夫至侑幣注作使至同之<lb/>
釋曰此一經論主國卿大夫饗食聘賔及上介之事此直言饗食不言<lb/>
<pb n="9b"/>
燕亦有燕是以鄭詩羔裘云知子之來之雜珮以贈之鄭注云與異國<lb/>
賔客燕時雖無此物猶言之以致其厚意其若有之固將行之士大夫<lb/>
以君命出使主君之臣必以燕禮樂之助君之歡是也又昭二年左傳<lb/>
云韓宣子來聘宴于季氏傳無譏文明鄰國大夫有相燕之法又此大<lb/>
夫相禮饗食有常數雖有燕之亦無常數亦無酬幣矣<lb/>
儀禮䟽卷第二十二<lb/>
<pb n="10a"/>
</p>
<p>
</p>
  </div>
</body>
</text>
</TEI>
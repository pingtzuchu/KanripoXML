<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
儀禮䟽卷第五十<lb/>
　　　　唐朝散大夫行太學博士弘文館學士臣賈公彦　等撰<lb/>
主人至壹拜注拜于至爲一　釋曰自此盡賔降論主人獻長賔巳下<lb/>
井主人受酢之事云拜于門東明少南就之也者以其繼門言之明少南<lb/>
就之云言三拜者衆賔賤旅之也者案周禮司士職孤卿特揖大夫以其<lb/>
等旅揖注云特揖一一揖之旅衆也大夫爵同者衆揖之此云旅之者旅<lb/>
衆也衆人共得一拜云衆賔一拜賤也者以賤不得備禮故云賤也云<lb/>
純臣也位在門東者此對特牲記云公有司門西北面東上獻次衆賔<lb/>
私臣門東北面西上獻次兄弟此賔皆在門東故云純臣者指北面時<lb/>
也得獻訖在西階下亦不純臣故下經云獻私人于阼階上注云私人<lb/>
家臣已所自謁云獻私人于阼階上注云私人家臣己所自謁除也大<lb/>
夫言私人明不純臣也若然大夫云私人見不純臣士言私臣不言人<lb/>
者大夫尊近君若言私臣則臣與君不異故名私人士卑無辟君臣之<lb/>
名不嫌故名私臣　注羊骼至爲胳　釋曰云設俎者旣則俟于西序<lb/>
端者案郷飲酒司正升相旅受酬者降席司正退立于序端然則先事<lb/>
<pb n="1b"/>
旣設後事未至其退立之位當在於序端知此不降者下文賔執祭以<lb/>
降宰夫執薦以從司士執俎以從無升文明此不降退立於序端可知<lb/>
注成祭至脯肺　釋曰云取祭以降反下位也反下位而在西階西南<lb/>
巳獻尊之者凡言反位者或反初位或上下位異亦爲反此則初位在<lb/>
門東今得獻反在西階南與主人相對巳獻尊之故也若燕禮士得獻<lb/>
位于東方亦是尊之者也云祭脯肺者案經云取脯取肺祭之明祭是<lb/>
脯肺　注旣盡至不拜　釋曰云長賔升者以次第升受獻者知不直<lb/>
次上賔後一人爲衆賔長時受獻必以長幼次第受獻者以其下文云<lb/>
宰夫賛主人酌若是以辯鄭云每獻一人奠空爵于棜宰夫酌授於尊<lb/>
南是奠爵故以長幼次第受獻也　辯受至儀也　注徧獻至爲議<lb/>
釋曰即薦謂若燕禮三卿巳上得獻即薦大夫徧獻乃薦亦其類云亦<lb/>
宰夫薦司士脀者此約上賔此衆賔亦同此二人爲之云儀者尊體盡<lb/>
儀度餘骨可用而用之尊者用尊體卑者用卑體而巳者以其言儀取<lb/>
尊卑得其儀但尊體旣盡就卑體之中度尊卑之儀而用之不可辯其<lb/>
尊體故鄭以意解之尊者用尊體卑者用卑體而巳也云亦有切肺膚<lb/>
<pb n="2a"/>
者案特牲用離肺知此衆賔用切肺膚者以其侑用切肺不敢殊於尸<lb/>
明衆賔亦不敢殊於侑若然不儐尸者亦用切肺者亦是不敢變於儐<lb/>
尸禮也　乃升至在左　注主人至敢酢　釋曰特牲主人獻長賔訖<lb/>
即酢此辯獻乃酢者主人益尊先自達其意特牲主人獻内賔辯乃自<lb/>
酢注云爵辯乃自酢以初不殊其長也則此大夫尊初則殊其長故也<lb/>
宰夫至荅拜注宰夫至爲爵　釋曰自此盡于薦左論主人酬長賔<lb/>
於堂下之事也云宰夫授主人觶則受其虚爵奠于篚者謂上主人受<lb/>
賔之酢爵今宰夫旣授觶訖因受取酢之虚爵降奠于篚也知然者上<lb/>
文主人受爵訖賔降主人無降文即云宰夫授觶主人受之明主人手<lb/>
中虚爵宰夫受之奠於篚可知若然知不待酬賔虚觶受之奠於篚者<lb/>
以其下文賔之虚觶奠於薦左故知非賔虚觶其賔奠薦左者後舉之<lb/>
以爲無筭爵也　主人至以辯　注兄弟至待之　釋曰自此盡其衆<lb/>
儀也論主人獻兄弟於阼階之事云兄弟長幼立飲賤不別者案特牲<lb/>
云獻長兄弟于阼階上如賔儀者士卑長兄弟爲貴殊貴賤故云如賔<lb/>
儀長賔坐飲也此大夫禮長賔坐飲衆賔立飲至於大夫貴兄弟賤兄<lb/>
<pb n="2b"/>
弟長幼皆立飲不得如賔儀故立飲賤不别也云大夫之賔尊於兄弟<lb/>
宰夫不賛酌者兄弟以親昵來不以官待之者決上文大夫賔貴使宰<lb/>
夫賛酌今兄弟酌不使宰夫賛酌者爲兄弟是親昵不以官待之故兄<lb/>
弟雖賤於賔不得使人賛酌而親之也　辯受至其位　注亦辯至私<lb/>
人　釋曰云旣云辯矣復言升受爵者爲衆兄弟言也者以上經云兄<lb/>
弟之長升拜受爵嫌衆兄弟亦升拜受爵是以此更云升受爵直爲衆<lb/>
兄弟不拜受爵而言鄭即云衆兄弟升不拜受爵也若然上賔拜受爵<lb/>
又拜旣爵衆賔拜受爵不拜旣爵長兄弟得與衆賔同衆兄弟又不拜<lb/>
受爵是其差也云先著其位於上乃後云薦脀設於其位明位初在是<lb/>
者初位謂經云其位在洗東西面北上是先著其位於上乃云升受爵<lb/>
者謂發此位升堂受爵又云薦脀設於其位者謂受爵時設薦脀於其<lb/>
東西面位是先著其位於上乃後云薦脀設於其位明位初在是也故<lb/>
先云洗東位以此而言則衆賔亦先有位在門東北面繼上賔後獻訖<lb/>
亦薦脀於位皆是先有位不繼於門東而在西階西南者彼謂巳獻薦<lb/>
之故也云位不繼於主人而云洗東卑不統於尊者案特牲主人卑故<lb/>
<pb n="3a"/>
兄弟助祭之位得繼主人於阼階下南陳又得辟大夫不敢自尊也此<lb/>
以大夫尊故兄弟之位在洗東不繼主人卑不統於尊故也云此薦脀<lb/>
皆使私人者上獻賔長及衆賔使宰夫設薦司士設俎又使宰夫賛酌<lb/>
至於此獻兄弟爲親昵不以官待之主人親酌明亦不以官使私人薦<lb/>
脀可知　注先生至之折　釋曰知先生是長兄弟者以其文承長兄<lb/>
弟之下故知先生非老人教學者知折是豕左肩之折者以上初亨牲<lb/>
體明侑俎豕左肩折注云折分爲長兄弟俎是也　主人至荅拜　注<lb/>
内賔至左人　釋曰自此盡亦有薦脀論主人獻姑姊之等於房中之<lb/>
事知内賔是姑姊妹及宗婦者約特牲記而知也云獻於主婦之席東<lb/>
主人不西面尊不與爲賔主禮也者案特牲獻内兄弟於房中如獻衆<lb/>
兄弟之儀主人西面荅拜此大夫禮主人南面拜故決之不與爲賔主<lb/>
之禮也云南面於其右主人之位恒左人者謂人在主人左若郷飲酒<lb/>
郷射之等於西階上北面主人在東賔在西此南面則主在西賔在東<lb/>
故云恒左人也　坐祭至薦脀　注亦設至北上　釋曰云亦設薦脀<lb/>
於其位者言亦者亦上先生之等引特牲記者欲見内賔設薦之位處<lb/>
<pb n="3b"/>
主人降至薦脀注私人至位定　釋曰自此盡主人就筵論主人<lb/>
獻私人之事云私人家臣己所自謁除也者此對公士得君所命者<lb/>
此乃大夫自謁請於君除其課役以補任爲之云大夫言私人明不<lb/>
純臣也者大夫尊近於君故屈己之臣名爲私人云士言私臣明有<lb/>
君之道者士卑不嫌近君故得名屬吏爲私臣也云北上不敢專其<lb/>
位者以其兄弟北上今繼兄弟之南亦北上與兄弟位同故云不敢<lb/>
專其位云兄弟位定者與上衆兄弟云其位在洗東西面北上升受<lb/>
爵其薦脀設于其位注云先著其位於上明位初在是此不先著位<lb/>
於上俱言繼凡獻者是據獻位爲言則未獻時在衆賔後矣案特牲<lb/>
記云私臣位在門東北面是衆賔後也云凡獻位定則是凡獻以前<lb/>
非定位也　尸作三獻之爵　注上賔至自舉　釋曰自此盡降實<lb/>
于篚論舉三獻之爵賔長又獻侑并致爵之事云上賔所獻爵者若<lb/>
然三獻是上賔不言上賔而言三獻者以其主人主婦并此賔長備<lb/>
三獻因號上賔爲三獻是以事名官者也云不言三獻作之者對特牲<lb/>
云三獻作止爵故決之下大夫不儐尸自作爵者順上大夫爲文作其爵<lb/>
<pb n="4a"/>
者以神惠均於庭訖欲使尸飲此酒但此一節之内有四爵行事四者<lb/>
尸作三獻之爵一也獻侑二也致爵於主人三也受尸酢四也　注不<lb/>
羞至之殺　釋曰云不羞魚匕湆略小味也者對羊豕牲之大有匕湆<lb/>
之等魚無以魚爲小味故略之也云隆汚之殺者以有者爲隆盛無者<lb/>
爲殺少也　注司馬至於尸　釋曰上文尸使司士羞魚此侑使司馬<lb/>
羞魚故云變於尸也　注賔拜至就之　釋曰就之者賔於禮當在西<lb/>
階上今在東楹之東以主人席在於阼階是以賔拜於東楹東就之也<lb/>
注旣致至賔意　釋曰遂賔意者賔雖不言其意欲得與主人抗獻酢<lb/>
之禮今尸見致爵於主人訖即酌以酢賔是遂達賔之意二人至皆<lb/>
降　注三獻至尸侑　釋曰自此盡及私人論旅酬從尸及上下無不<lb/>
徧之事云三獻而禮小成者以此獻爲正後仍有舉奠加爵之等終備<lb/>
乃是禮之大成故云小成也云使二人舉爵序殷勤於尸侑者飲酒之<lb/>
禮酬與無筭爵乃盡歡心故以旅酬及無筭乃爲殷勤於尸侑也案郷<lb/>
飲酒及郷射特牲等皆一人舉觶爲旅酬始二人舉觶爲無筭爵始今<lb/>
儐尸乃以二人爲旅酬始者此儐尸別一禮與彼不同以其初時主人<lb/>
<pb n="4b"/>
酬尸尸奠之侑未得酬故使二人舉觶侑乃得奠而不舉即與亦奠一<lb/>
爵一爵遂酬於下是以須二人舉觶兄弟之後生者舉觶於其長爲無<lb/>
筭爵者以其賔長所舉奠酬亦爲無筭爵以此二觶者皆在堂下故爲<lb/>
無筭爵尸不與無筭爵故舉堂下觶爲無筭爵其爲旅酬皆從上發尸<lb/>
爲首故特牲等使一人舉觶爲旅酬與賔長所舉薦右之觶此賔不舉<lb/>
旅酬皆從尸舉故所奠者爲無筭一爵亦是異於特牲　注尸拜至禮<lb/>
殺　釋曰決上文尸酢主人主人東楹東北面拜受爵尸西楹西北面<lb/>
荅拜是各各於其階今尸酬主人同于阼階故云禮殺也　注言就至<lb/>
待之　釋曰言立待之者以其不言適阼階上酬主人明主人不去立<lb/>
待之可知　注酬不至侑也　釋曰此決上主人酬賔賔奠之也　注<lb/>
遂旅至呼之　釋曰知者若不賛呼之則當如上文衆賔長升兄弟之<lb/>
長升拜受爵故知有賛呼之也　注私人至飲之　釋曰私人位在兄<lb/>
弟之南今言下飲之則私人之長一人在西階下飲之其餘私人皆飲<lb/>
於其位故下經云卒爵升酌以之其位相酬辯是也　卒飲至于篚<lb/>
注末受至猶飲　釋曰凡旅酬之法皆執觶酒以酬前人前人領受其<lb/>
<pb n="5a"/>
意乃始自飲此私人末受酬者後雖無人可旅猶自飲之訖乃實爵於<lb/>
篚以其酒是前人所酬不可不飲故也　乃羞至私人　注無房至宗<lb/>
婦釋曰此經論無筭爵時羞庶羞於賔及兄弟之等事云此羞同時<lb/>
羞則酌房中亦旅者旅酬之下云乃羞庶羞内賔羞在私人之上私人<lb/>
得旅酬則房中内賔亦旅可知　兄弟至其長　注後生至作觶　釋<lb/>
曰自此盡爵止論後生舉觶於長兄弟主人酬兄弟之事　注長在左<lb/>
辟主人　釋曰凡獻酬之法主人常左人若北面則主人在東今長兄<lb/>
弟北面云長在左則在西故辟主人　注拜受至待也　釋曰云儐尸<lb/>
禮殺者案特牲兄弟之後生舉觶於其長爲旅酬又兄弟弟子舉觶於<lb/>
其長爲無筭爵拜送皆北面此云東面決上儐尸禮殺也云長賔言奠<lb/>
兄弟言止互相發明者上文主人酬賔奠爵于薦左是長賔言奠此言<lb/>
爵止是兄弟言止長賔言奠明止而未行此言止明亦奠薦左故云互相<lb/>
發明也云相待也者酬賔雖在前及其行之相待俱時舉行故下文云賔<lb/>
及兄弟交錯其酬皆遂及私人爵無筭是也若二人舉觶于尸侑侑奠于<lb/>
右不舉尸即酬主人主人酬侑侑酬長賔至于衆賔遂及兄弟遂及私<lb/>
<pb n="5b"/>
人依次第行徧不交錯所謂旅酬也　賔長至不止　注如初至者也<lb/>
釋曰此一經論衆賔長加爲爵數多與上賔異何者上賔獻侑致爵於<lb/>
主人時皆有湆魚從今無湆魚從故經云無湆也云爵不止者上賔獻<lb/>
尸時亦止爵待獻堂下畢乃舉觶今尸不止爵即飲故云爵不止云賔<lb/>
長者賔之長次上賔者非即上賔者以其上賔將獻異之言上賔此不<lb/>
異其文明非上文上賔爲賔長者故以爲次上賔者也經云無湆爵不<lb/>
止文在如初之下不蒙如初之文則知與上異故文在如初下也云不<lb/>
使兄弟不稱加爵大夫尊也者此決特牲云長兄弟爲加爵又衆賔長<lb/>
爲加爵不言獻此言獻者尊大夫若三獻之外更容有獻故云大夫尊<lb/>
也云不用觚大夫尊者此亦決特牲云長兄弟洗觚爲加爵此用爵爵<lb/>
尊於觚故云大夫尊者也　賔一至於下　注一人至發明　釋曰此<lb/>
一經論次賔舉觚于尸更爲旅酬如上旅酬之事但前二人舉觶於尸侑<lb/>
尸舉旅酬從上至下皆徧飲今亦從上至下故云亦遂之於下云上言<lb/>
無湆爵不止互相發明者上經云爵止與上賔奠爵云互相發明今此<lb/>
又與上文無湆爵不止相發明是以二文皆在如初之下　賔及至無<lb/>
<pb n="6a"/>
筭注筭數至數也　釋曰自此盡有司徹論堂下行無筭爵禮終尸<lb/>
侑出主人送於廟門外之事云長賔取觶者是主人酬賔觶云長兄弟<lb/>
取觶者是兄弟之後生者舉觶于其長之觶也　尸出至不顧　注拜<lb/>
送之　釋曰儐尸之禮尸侑賔也故孔子亦云賔不顧矣　有司徹<lb/>
注徹堂至不徹　釋曰云徹堂上下之薦俎也者案上文堂上有尸侑<lb/>
之薦俎堂下有賔及兄弟之薦俎皆徹之也云外賔尸雖堂上婦人不<lb/>
徹者案特牲云宗婦徹祝豆籩入于房徹主婦薦俎此篇首云有司徹<lb/>
鄭注云徹室中之饋及祝佐食之俎爲將儐尸故使有司徹之下大夫<lb/>
不儐尸改饋饌于西北隅云有司官徹饋饌于室中西北隅至篇末禮<lb/>
終云婦人乃徹注云徹祝之薦及房中薦俎不使有司者下上大夫之<lb/>
禮然則此篇首云有司徹別無婦人也下大夫有司饌陽厭婦人徹之<lb/>
篇末云徹室中之饌注云有司饌之婦人徹之外内相兼禮殺此戸外<lb/>
儐尸亦禮殺嫌婦人亦徹之故云雖堂上婦人不徹婦人必不徹者異<lb/>
於下大夫也堂上儐尸猶如堂内之陽厭故鄭注篇首云賔尸則不設<lb/>
饌西北隅以此薦俎之陳有祭象而亦足以厭飫神是也　若不賔尸<lb/>
<pb n="6b"/>
注不賔至之矣　釋曰自此盡牢舉如賔論下大夫不賔尸之事云不<lb/>
賔尸謂下大夫者從尸飲七巳前皆與上大夫賔尸者同巳後則以此<lb/>
祝侑續之是儐尸之禮故云不賔尸謂下大夫也云其牲物則同不得<lb/>
備其禮耳者謂不備儐尸禮也引曽子問者破舊說案彼上云若宗子<lb/>
有罪居于他國庶子爲大夫其祭也祝曰孝子某使介子某執其常事<lb/>
攝主不厭祭不旅不假不綏祭不配注云皆辟正主厭厭飫神也厭有<lb/>
隂有陽迎尸之前祝酌奠奠之且饗是隂厭也尸謖之後徹薦俎敦設<lb/>
于西北隅是陽厭也此不厭者不陽厭也不旅不旅酬也假讀爲嘏不<lb/>
嘏不嘏主人也不綏祭謂今主人也又云布奠於賔賔奠而不舉是也<lb/>
云而此備有似失之矣者謂此不儐尸者不厭巳下皆有則非如舊說<lb/>
使昆弟攝者故云似失之矣　則祝侑亦如之　注謂尸七飯時　釋<lb/>
曰案上篇尸食七飯告飽祝西面于主人之南獨侑不拜侑曰皇尸未<lb/>
實侑是也　尸食　注八飯　釋曰上巳七飯故知此當入飯也　乃<lb/>
盛至皆牢　注盛者至體焉　釋曰案特牲尸食訖乃盛今入飯即盛<lb/>
者大夫禮與士相變若然此先言臑者見從下起不言盛肩肩未舉舉<lb/>
<pb n="7a"/>
乃盛不言骼骼已舉先在俎有司徹不盛俎者更無所用全以歸尸故<lb/>
也云盛者盛於肵俎也者以特牲云盛肵俎俎釋三个故知盛於肵以<lb/>
歸尸故也云此士體羊豕者以其五鼎下有魚腊膚又不升故唯羊豕<lb/>
也云其脊脅皆取一骨也與所舉正脊幹骼凡十矣者案上篇載時皆<lb/>
二骨以並今但盛一骨不云正脊長脅者先舉一骨故不序也凡骨體<lb/>
之數左右合爲二十一體案少牢注云肩臂臑肱骨也膞骼股骨郷飲<lb/>
酒注前脛骨三肩臂臑也後脛骨二膞胳也又後有髀觳折特牲記云<lb/>
主婦俎觳折注云觳後足也昏禮不數者凡體前貴於後觳賤於臑故<lb/>
數臑不數觳是以不升於鼎又以髀在肫上以竅賤正俎不用又脊有<lb/>
三分一分以爲正脊次中爲脡脊後分爲橫脊脅亦爲三分前分爲代<lb/>
脅次中爲長脅後分爲短脅是其二十一體也云而俎猶有六體焉者<lb/>
謂三脊三脅皆取一骨盛於肵各有一骨體在俎不取以備陽厭也故<lb/>
云而俎猶有六體焉也　魚七　注盛半至而巳　釋曰云魚十有五<lb/>
而俎者案少牢載魚鮒云十有五而俎云其一巳舉者謂尸食時巳舉<lb/>
其一唯有十四在云必盛半者魚無足翼於牲象脊脅而巳者案中候<lb/>
<pb n="7b"/>
云魚者水精隨流出入得申朕意鄭注引春秋緯琁璣樞曰魚無足翼<lb/>
紂如魚乃討之是也紂雖有臣無益於股肱若魚雖有翼不能飛若然<lb/>
此注云魚無翼者亦從彼文魚雖有翼不能飛云象脊脅者六體十二<lb/>
骨盛六是半魚無足象牲脊脅亦盛半盛半相似數則不同以其牲之<lb/>
脊脅則六魚之半則七也　腊辯無髀　注亦盛至作脾　釋曰云亦<lb/>
盛半者謂除尸舉其餘兩半亦似魚十四盛七爲半必知盛半者以其<lb/>
此腊在魚下明盛半與魚同此腊亦盛右體知者以其牲用右故此亦<lb/>
盛右體知脊屬焉者案上篇少牢云腊一純而俎脊不折直爲一叚代<lb/>
脅長脅短脅各一骨左右三脅脅骨合爲六體并脊爲七通肩臂等十<lb/>
爲十七體與牲體同如腊肩尸食旣舉而俎唯有十六在言盛半明脊<lb/>
屬又且凡牲載體者脊皆屬焉下經云乃摭于魚腊俎俎釋三个其餘<lb/>
皆取之明不盡盛可知若然案士虞禮升腊左胖髀不升實于下鼎注<lb/>
云腊亦七體牲之類又特牲記云腊如牲骨鄭注云不但言體以有一<lb/>
骨二骨者以此言之腊與牲體設骨多少盡同而云腊脊脅皆一骨者<lb/>
以其左右盡升欲使祝及主婦巳下俱取於此腊體故下云祝主人之<lb/>
<pb n="8a"/>
魚腊取于是注云祝主人主婦俎之魚腊取於此者大夫之禮文待神<lb/>
餘也三者各取一魚其腊主人臂主婦臑祝則骼也今若復分一骨二<lb/>
骨則數多於特牲祝以下俎無腊體不升腊右胖故云腊如牲骨與右<lb/>
胖同皆祝俎所不用上篇少牢雖祝俎有腊兩髀屬竅上大夫禮又異<lb/>
於此士虞禮祝以下亦無腊體故鄭注士虞禮腊亦七體牲之類鄭注<lb/>
云凡腊用純者據上下大夫以上祭祀及士之嘉禮士祭禮則腊不用<lb/>
純辟大夫云言無髀者云一純而俎嫌有之者案上篇少牢載腊云一<lb/>
純而俎不云髀不升故此明之而云腊辯無髀也案上篇少牢祝俎云<lb/>
腊兩髀在祝俎不升於鼎不在神俎已自明矣今此更明之者以少牢<lb/>
陳鼎上下大夫皆同今此下大夫不儐尸其祝俎腊骼不云無髀何以<lb/>
明之　注不言至于尊　釋曰案少牢云設俎羊在豆東豕亞其北魚<lb/>
在羊東腊在豕東特膚當俎北端今摭魚腊冝在魚俎東而繼羊俎言<lb/>
之以羊尊爲主也　乃摭至以出　注个猶至爲摕　釋曰知魚摭四<lb/>
枚腊摭五枚者以魚盛半其俎猶有七个在故摭去四枚釋三个腊盛<lb/>
半而俎猶有八體在摭去五枚釋三个皆爲改饌西北隅也云腊則短<lb/>
<pb n="8b"/>
脅正脅代脅魚三枚而巳者以腊右體巳盛脊又屬焉唯有左在下文<lb/>
云主人腊臂主婦腊臑祝則骼所釋者故知脅又牲體所釋者是脅脊<lb/>
此腊脊巳在盛半限故知所釋唯有三脅耳　祝主至于是　注祝主<lb/>
未聞　釋曰案特牲士禮不待神餘故王人主婦祝皆無腊上大夫之<lb/>
祝當有腊俎至於儐尸腊爲庶羞又不載於俎與此異此下大夫待神<lb/>
餘故祝主人主婦皆有腊體也云其腊主人臂主婦臑祝則骼也與者<lb/>
主人用臂主婦用臑見於下經祝無文而知用骼以其骼無正文故云<lb/>
與以疑之也云此皆於鼎側更載焉者上摭時共在一俎以出及下設<lb/>
時主人主婦及祝各異俎又不同時故知更載俎云鼎側則不復升鼎<lb/>
也云不言主婦未聞者下有主婦俎腊臑則主婦用腊可知此經直云<lb/>
祝主人不云主婦未聞其義或轉寫者脫耳　尸不至三飯　注凡十<lb/>
至五飯　釋曰上篇士禮九飯少牢上下大夫同十一飯士大夫旣不<lb/>
分命數爲尊卑則五等諸侯同十三飯天子十五飯可知　主人洗至<lb/>
如儐　釋曰自此盡薦脀皆如賔禮論主人獻尸祝及佐食之事此主<lb/>
人獻有五節主人獻尸一也酢主人二也獻祝三也獻上佐食四也獻<lb/>
<pb n="9a"/>
下佐食五也　注肝牢至爲㨎　釋曰云綏皆當作挼者案經唯有一<lb/>
綏而云皆者鄭并下佐食綏揔破之故云皆也云讀爲藏其墮之墮者<lb/>
讀從周禮守祧職云旣祭則藏其隋必讀從之者義取隋減之事也<lb/>
主婦至如儐　注自尸至上篇　釋曰自此盡入于房論主婦亞獻尸<lb/>
及祝并獻二佐食之事此一節之内獻數與主人同唯不受嘏爲異云<lb/>
與儐同者經旣云如儐而注復云與儐同者爲事在上篇而發也　主<lb/>
婦至反位　釋曰此設籩實繼在少牢室内西南隅隂厭神饌也　注<lb/>
棗饋至爵位　釋曰案周禮籩人職云饋食之籩棗㮚桃乾䕩榛實羞<lb/>
籩之實糗餌粉餈又加籩之實蔆芡㮚脯是鄭據籩人職而言也云雜<lb/>
用之下賔尸也者案上儐尸者䵄蕡白黒糗餌之等朝事之籩羞籩之<lb/>
實各用之而不雜也案上賔尸主婦亞獻尸設籩直有脯脩二籩下大<lb/>
夫之禮主婦亞獻有四籩者賔尸之禮主人獻尸主婦設四籩䵄蕡白<lb/>
黒故至主婦獻時直設糗餌與脯脩二籩通前四籩六籩此主人初獻<lb/>
如上篇無籩從故至主婦亞獻設四籩猶自少於賔尸兩籩　注自主<lb/>
至于賔　釋曰上篇主婦伹有獻而巳無籩燔從之事此篇首儐尸主<lb/>
<pb n="9b"/>
婦亞獻尸乃有籩餌之事其物又異唯糗同耳故云此異于儐也上注<lb/>
云自尸侑不飯告飽至此與儐同者在上篇此注云此異于賔者上注<lb/>
云至此與儐同者皆與儐禮同在上篇故注云至此也此自卒爵下至<lb/>
荅拜與儐同在上篇自祝受加于肵以上至主婦反籩儐尸異所得相<lb/>
決鄭所以不在卒爵上注而在尸荅拜下注者取終一事故也　注主<lb/>
婦至曰酌　釋曰案特牲主婦獻尸不夾爵拜上篇上大夫賔尸主婦<lb/>
獻尸夾爵拜此下大夫旣不賔尸主婦冝與士妻同今夾爵拜者爲不<lb/>
賔尸降崇敬故夾爵拜與上大夫同言降謂降賔尸之禮也　注自尸<lb/>
至上篇　釋曰經無尸卒爵之文鄭注云尸者以經有卒爵之文多故<lb/>
言尸以別之也　注内子至于賔　釋曰案特牲主婦設籩者士妻卑<lb/>
也案上尸與主人籩皆主婦設之至此祝不使主婦而使宰夫設籩故<lb/>
云祝賤使官可也案禮記注内子卿妻引春秋趙姬請逆叔隗以爲内<lb/>
子證卿妻爲内子今此下大夫妻得稱内子者欲見此下大夫妻於祝<lb/>
不薦籩兼見上大夫妻亦不薦籩故變言内子也或可散文下大夫妻<lb/>
亦得爲内子也云自宰夫薦至賔羞燔亦異于賔者少牢主婦獻祝亦<lb/>
<pb n="10a"/>
無籩燔從一事此有籩燔從者亦異于賔也　賔長至爵止　注尸止<lb/>
至待之　釋曰自此盡庶羞在左論賔長獻尸祝佐食并致爵之事此<lb/>
一節之内凡有十爵獻尸一也主婦致爵於主人二也主人酢主婦三<lb/>
也尸作止爵飲訖酢賔長四也賔獻祝五也又獻上佐食六也又獻下<lb/>
佐食七也賔致爵於主人八也又致爵于主婦九也賔受主人酢十也<lb/>
云賔戸西北面荅拜者案上少牢正祭賔獻與此篇首賔長獻皆云拜<lb/>
送此特言荅拜者下大夫故也言拜送者禮重云荅拜者禮輕主婦<lb/>
至設席注拜受至士也　釋曰此下大夫夫婦致爵之禮祭統云夫<lb/>
祭有十倫之義七曰見夫婦之别焉又曰尸酢夫人執柄夫人受尸執<lb/>
足夫婦相授受不相襲處酢必易爵彼據夫婦致爵而言又詩旣醉序<lb/>
云醉酒飽德謂見十倫之義志意充滿是天子諸侯皆有夫婦致爵之<lb/>
事但少牢上大夫受致不酢下大夫受致又酢不致士受致自致是上<lb/>
大夫尊辟君受致不酢下大夫與士卑不嫌得與人君同夫婦致爵也<lb/>
云拜受乃設席變於士也者案特牲禮未致爵巳設席故云異於士其<lb/>
上大夫正祭未致爵至賔尸尸酢主人設席以有尸賔故設席在前也<lb/>
<pb n="10b"/>
案周禮司几筵云祀先王昨席亦如之鄭注云謂祭祀及王受酢之席<lb/>
彼受酢時巳設席與大夫禮異也鄭注周禮司几筵又云后諸臣致爵<lb/>
乃設席與此禮同者士卑不嫌多與君同故也　注臂左至牲體　釋<lb/>
曰知是左臂者右臂尸所用故知左臂也云特牲五體此三者以其牢<lb/>
與腊臂而七者以經云臂脊脅皆牢牢謂羊豕也旣羊豕臂脊脅俱有<lb/>
是六也通腊臂而七是以牲體唯有三也云牢腊俱臂亦所謂腊如牲<lb/>
體者腊如牲體特牲記文案彼云腊如牲骨骨即體也故以體言之以<lb/>
其上腊摭五枚左肩臂臑肫骼今主人不用肩而用臂者以其羊豕皆<lb/>
用臂故腊亦用臂是以鄭云腊如牲體但此腊臂直一骨無並故須云<lb/>
腊如牲體也　主人至爵拜　注無從至摭也　釋曰云無從者變於<lb/>
士也者案特牲主婦致爵於主人肝燔並從此無肝燔從故云變於士<lb/>
也　注自酢不更爵殺　釋曰此決上主婦受酢時祝易爵洗酌授尸<lb/>
尸以醋主婦今自酢又不更爵故云殺也　注作止至於賔　釋曰云<lb/>
作止爵乃祭酒亦變於士者特牲賔三獻如初燔從如初爵止無祭酒<lb/>
之文至三獻作止爵尸卒爵亦無祭酒之文知特牲祭酒訖乃止爵者<lb/>
<pb n="11a"/>
以經云燔從如初乃云爵止鄭注云初亞獻也亞獻時祭酒訖乃始燔<lb/>
從則三獻燔從如初始云爵止明是祭酒旣訖乃始止爵今大夫作止<lb/>
爵乃祭酒故云變於士云自爵止至作止爵亦異於賔者此篇首賔尸<lb/>
禮賔長獻尸奠爵又云尸作三獻之爵不解以爲與賔同云異者賔尸<lb/>
止爵在致爵後其作之在獻私人後欲神惠之均於庭此止爵在主婦<lb/>
致爵前作之在致爵後欲神惠均於室中與特牲燔從如初爵止同少<lb/>
牢上篇所以不致爵者爲賔尸賔尸止爵者欲室中神惠均於庭故止<lb/>
爵也特牲再止爵者一止爵欲神惠均於室中一止爵者順上大夫之<lb/>
禮也　注北堂至南上　釋曰云東面者變於士妻者案特牲記宗婦<lb/>
北堂東面北上注云宗婦冝統於主婦主婦南面此東面故云變於士<lb/>
妻云内子東面則宗婦南面西上者此無正文鄭以意解之何者宗婦<lb/>
位繼於主婦今主婦准特牲在宗婦位易處則宗婦位亦易處在主婦<lb/>
位南面西上可知云内賔自若東面南上者亦約特牲記文　注席北<lb/>
至爲下　釋曰案特牲宗婦東面北上今主婦在宗婦之位東面鄭以<lb/>
北爲下者若宗婦之衆則北爲上今主婦特位立則依曲禮席東郷西<lb/>
<pb n="11b"/>
郷以南方爲上因於隂陽故北爲下　注豕折至而五　釋曰云豕折<lb/>
骨也者謂不全體就體骨中折之故云折骨云不言所折略之者謂不<lb/>
言所折骨名是略之引特牲主婦觳折者證略而不言骨名其折是觳<lb/>
折也云豕無脊脅下主人者主人於上文有脊脅也云羊豕四體與腊<lb/>
臑而五者上主人牢與腊臂而七此五是其略也　注自賔至於賔<lb/>
釋曰異者謂賔獻及二佐食以下至此奠于篚異於少牢賔長獻直及<lb/>
祝不及佐食故鄭彼注云不獻佐食將儐尸禮殺是也　主人降至人<lb/>
辯注自乃至庶羞　釋曰此一經論主人獻堂下衆賔兄弟下及私<lb/>
人并房中内賔皆與上大夫禮同之事　賔長至于篚　注致謂至佐<lb/>
食　釋曰此經論次賔長獻尸巳下之事以其上賔長上巳獻尸訖明<lb/>
此是次賔長爲加爵也云不言如初者爵不止又不及佐食者謂不言<lb/>
同上文云賔長獻于尸如初無湆爵不止注云如初如其獻侑酌致主<lb/>
人受尸酢也無湆爵不止别不如初者此文不與彼同者爲經不可如<lb/>
一故鄭注彼此各申經意　賔兄至筭爵　注此亦至此篇　釋曰此<lb/>
一經論堂下賔及兄弟行無筭爵之事此堂下兄弟及賔行無筭爵似<lb/>
<pb n="12a"/>
上大夫無旅酬故鄭云此亦與儐同者在此篇若此經兼有旅酬鄭不<lb/>
得言與儐同案特牲尸在室内亦不與旅酬之事而堂下賔及兄弟行<lb/>
旅酬又使弟子二人舉觶爲無筭爵者下大夫雖無儐尸之禮堂下亦<lb/>
與神靈共尊不敢與人君之禮同旣與神靈共尊故闕旅酬直行無筭<lb/>
爵而巳特牲堂下得獻之後與神別尊故旅酬無筭爵並皆行之士賤<lb/>
不嫌與君同故得禮備也　利洗至奠之　注利獻至於賔　釋曰此<lb/>
一經論佐食事尸禮將畢爲加爵獻尸及祝之事云利獻不及主人殺<lb/>
也者此對上文賔長爲加爵及主人此不及主人是殺也又云此亦異<lb/>
於賔者案上少牢無利獻賔三獻尸即止此篇首儐尸之禮佐食又不<lb/>
與故無佐食獻故云異也釋曰云自主人出至此與賔雜者也者謂有同有不<lb/>
同故上少牢直云祝告曰利成此云祝告于主人曰利成上少牢云祝<lb/>
入尸謖主人降立于阼階東西面此云祝入主人降立于阼階東西面<lb/>
尸謖彼云祝先此云祝前彼云祝命佐食徹肵俎降設于堂下此云祝<lb/>
反復位于室中祝命佐食徹尸俎佐食乃出尸俎于廟門外有司受歸<lb/>
之故云雜云先𧃊徹主人薦俎者變于士者特牲旣餕祝命佐食徹阼<lb/>
<pb n="12b"/>
俎此餕前徹阼薦俎故云變於士引特牲者證徹阼薦俎所置之處也<lb/>
卒𧃊至用席　注官徹至作茀　釋曰自此下盡篇末論餕訖改饌於<lb/>
西北隅爲陽厭之事云官徹饋者司馬司士舉俎者經云官徹則司馬<lb/>
主羊司士主豕明還遣此二人舉俎可知即上經云司馬刲羊司士擊<lb/>
豕是之云宰夫取敦及豆者以其宰夫多主主婦之事此敦及豆本主<lb/>
婦設之今云官徹明非婦人知是宰夫爲之也是以上文云宰夫羞房<lb/>
中之羞又上主婦獻祝宰夫薦鄭注云内子不薦籩祝賤使官可也以<lb/>
此言之則宰夫代主婦設籩豆及敦可知云當室之白孝子不知神之<lb/>
所在庶其饗之於此所以爲厭飫者此言雜取曽子問郊特牲祭義之<lb/>
文案曽子問說陽厭之事云當室之白尊于東房鄭云得戸明者也郊<lb/>
特牲云索祭祝于祊不知神之所在於彼乎於此乎尚曰求諸逺者與<lb/>
祭義云勿勿乎其欲饗之是鄭所取陽厭及祊祭求神之事云不令婦<lb/>
人改饌敦豆變於始也尚使官也者此決少牢初設饌主婦薦兩豆宗<lb/>
婦一人賛兩豆主婦設一敦宗婦賛三敦是其始時婦人設之今使宰<lb/>
夫徹豆敦者尚使官故也　注埽豆至階東　釋曰引舊說者案曽子<lb/>
<pb n="13a"/>
問凡幣帛皮圭爲主命埋之階閒此豆閒之祭案舊說埋之西階東以<lb/>
神位在西故近西階是以鄭亦依用也　注拜送至賔也　釋曰此決<lb/>
賔尸時尸出侑從主人送于廟門之外拜尸不顧拜侑與長賔亦如<lb/>
衆賔從鄭注云從者不拜送也言從者不拜送則此云拜送者拜送<lb/>
長可知不言長者下大夫賤無尊賔故不别其長也注徹祝至之禮<lb/>
釋曰云不使有司者下上大夫之禮者決上大夫祭畢將賔尸有司徹<lb/>
賔尸禮終亦有司徹今婦人徹故云下上大夫之禮也　注有司至禮<lb/>
殺　釋曰云有司饌之婦人徹之外内相兼禮殺者此徹室中之饌者<lb/>
於上經有司徹饋饌于室中西北隅者今使婦人徹之故云外内相<lb/>
兼外者謂有司官改饌西北隅内者謂今婦人■徹饋故云相兼也<lb/>
儀禮䟽卷第五十　計肆拾柒萬伍阡捌伯肆拾捌字<lb/>
　　　宣德郎守大理寺丞國子監直講賜緋魚袋<hi>臣</hi>崔<hi>偓佺</hi>校定<lb/>
　　　通直郎守太子洗馬國子監直講騎都尉杭州監彫印版<hi>臣</hi>王<hi>煥</hi>校定<lb/>
　　　諸王府侍講承奉郎守尚書屯田貟外兼國子監直講賜金魚袋<hi>臣</hi>孫奭校定<lb/>
　　　承奉郎守尚書屯田貟外郎直集賢院騎都尉<hi>臣</hi>李<hi>維</hi>校定<lb/>
<pb n="13b"/>
　　　朝散大夫行尚書職方貟外郎祕閣檢理上柱國<hi>臣</hi>舒雅校定<lb/>
　　　朝請大夫尚書虞部郎中崇文院檢討■閣護軍<hi>臣</hi>杜<hi>■</hi>校定<lb/>
　　　南宫　朝請郎中守大理寺丞<hi>臣■文</hi>再校<lb/>
　　　朝奉郎守國子博　士騎都尉<hi>臣</hi>李<hi>慕清</hi>再校<lb/>
　　　翰林侍講學士太中大夫守尚書工部侍郎兼國子監祭酒權同句當官院事柱國河閒<lb/>
　　　　　郡開國侯食邑一千户食實對四伯戸賜紫金魚袋<hi>臣</hi>邢昺都校<lb/>
　　　　　　　大宋景德元年六月　日<lb/>
　　　朝散大夫給事中叅知政事柱國太原縣開國伯食邑八<lb/>
　　　　　　百戸食實封貳伯戸賜紫金魚袋<hi>臣</hi>王欽若<lb/>
　　　朝散大夫守尚書刑部侍郎叅知政事柱國瑯琊郡開國侯食邑<lb/>
　　　　　一千戸食實封四伯戸賜紫金魚袋<hi>臣</hi>王旦<lb/>
　　　推忠協謀佐理功臣光禄大夫尚書右僕射兼門下侍郎同中書門下<lb/>
　　　　　平章事監修國史上柱國隴西郡開國公食邑三千八伯户<hi>臣</hi>李沆<lb/>
　　　推忠協謀翊戴佐理功臣特進守司空兼門下侍郎同中書門下平章<lb/>
　　　　　事昭文館大學士上柱國東平郡國公食邑五千七百戸<hi>臣</hi>吕蒙正<lb/>
</p>
<p>
</p>
  </div>
</body>
</text>
</TEI>
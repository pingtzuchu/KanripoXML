<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
儀禮䟽卷第四十七<lb/>
　　　　唐朝散大夫行太學博士弘文館學士臣賈公彦　等撰<lb/>
少牢饋食禮第十六　鄭目録云諸侯之卿大夫祭其祖禰於廟之禮<lb/>
羊豕曰少牢少牢於五禮屬吉禮大戴第八小戴第十一別録第十六<lb/>
釋曰鄭知諸侯之卿大夫者曲禮下云大夫以索牛用大牢是天子卿<lb/>
大夫明此用少牢爲諸侯之卿大夫可知賔尸是卿不賔尸爲下大夫<lb/>
爲異也　少牢饋食之禮　注禮將至之牲　釋曰自此盡如初儀論<lb/>
卿大夫祭前十日先筮日之事云禮將祭祀必先擇牲繫于牢而芻之<lb/>
者案周禮地官充人職云掌繫祭祀之牲牲祀五帝則繫于牢芻之三<lb/>
月享先王亦如之注云牢閑也必有閑者防禽獸觸齧養牛羊曰芻三<lb/>
月一時節氣成案楚語諸侯卿大夫等雖不得三月亦皆有養牲之法<lb/>
故鄭據焉言芻之唯據羊若豕則曰豢故地官槁人職云掌豢祭祀之<lb/>
犬樂記亦云豢豕作酒非以爲禍不言豕曰豢文略也云羊豕曰少牢<lb/>
者對三牲具爲大牢若然豕亦有牢稱故詩公劉云執豕於牢下經云<lb/>
上利升牢心舌注云牢羊豕也是豕亦稱牢也但非一牲即得牢稱一<lb/>
<pb n="1b"/>
牲即不得牢名故郊特牲與士特牲皆不言牢也　日用丁己　注内<lb/>
事至乃筮　釋曰云内事用柔日曲禮文彼云外事以剛日内事以柔<lb/>
日内事謂冠昏祭祀出郊爲外事謂征伐巡守之等若然甲丙戊庚壬<lb/>
爲剛日乙丁己辛癸爲柔日今直言丁己者鄭云取其令名自丁寕自<lb/>
變改皆爲謹敬之義故也云必先諏此日明日乃筮者以其舉事尚朝<lb/>
旦不可今日謀日即筮是以此文云日用丁己乃云筮旬有一日是別<lb/>
於後日乃筮也　筮旬有一日　注旬十至之己　釋曰知旬十日者<lb/>
此云旬有一日以先月下旬之己筮來月上旬之己者除後己之前通<lb/>
前已爲十日十日爲齊後己日則祭若然筮日即齊乃可故下文筮日<lb/>
即云乃戒官不云厥明也鄭直云下旬己上旬己據用己一日而言若<lb/>
用丁言先月下旬丁筮來月上旬丁若丁己之外辛乙之等皆然鄭必<lb/>
言來月上旬不用中旬下旬者吉事先近日故也　筮於至主人　注<lb/>
史家至事者　釋曰云主人朝服西面于門東者此爲將筮故西面案<lb/>
下文爲期于廟門外主人門東南面注云主人不西面者大夫尊於諸<lb/>
臣有君道也者彼不爲卜筮之事故主人南面也又主人朝服者爲祭<lb/>
<pb n="2a"/>
而筮還服祭服是以上篇特牲筮亦服祭服玄端以此而言天子諸侯<lb/>
爲祭卜筮亦服祭服案司服云享先王則衮冕祭義云易抱龜南面天<lb/>
子衮冕北面雖有明知之心必進斷其志焉是爲祭而卜還服祭服則<lb/>
諸侯爲祭卜筮服祭服可知若爲他事卜筮則異於此孝經注云卜筮<lb/>
冠皮弁衣素積百王同之不改易士冠主人朝服注云尊蓍龜之道是<lb/>
也云史家臣主筮事者案雜記大夫士筮亦云史練冠長衣是史主筮<lb/>
事也　主人至尚饗　注丁未至歆也　釋曰云丁未必亥也直舉一<lb/>
日以言之耳者以日有十辰有十二以五剛日配六陽辰以五柔日配<lb/>
六隂辰若云甲子乙丑之等以日配辰丁日不定故云丁未必亥經云<lb/>
丁亥者不能具載直舉一日以丁當亥而言餘或以己當亥或以丁當<lb/>
丑此等皆得用之也云禘于大廟禮曰日用丁亥者大戴禮文引之證<lb/>
祭用丁亥之義也云不得丁亥則己亥辛亥亦用之者鄭云此吉事先<lb/>
近日唯用上旬若上旬之内或不得丁己以配亥或上旬之内無亥以<lb/>
配日則餘隂辰亦用之故春秋宣八年經書辛巳有事於大廟文二年<lb/>
經書八月丁卯大事于大廟昭十五年經書二月癸酉有事于武宫桓<lb/>
<pb n="2b"/>
十四年乙亥甞此等皆不獨用丁己之日與亥辰也云無則茍有亥焉<lb/>
可也者此即乙亥是也必須亥者案月令云乃擇元辰天子乃耕注云<lb/>
元辰蓋郊後之吉亥也隂陽式法亥爲天倉祭祀所以求福冝稼于田<lb/>
故先取亥上旬無亥乃用餘辰也云伯某且字也者以某在伯下若某<lb/>
在子上者某是伯仲叔季以某且字不得在子上故也云大夫或因字<lb/>
爲謚者謂因二十冠而字爲謚知者以某且字者觀德明功若五十字<lb/>
人人皆有非功德之事故知取二十字爲謚也春秋者案隱八年左氏<lb/>
傳云無駭卒羽父請謚與族公問族於衆仲衆仲對曰天子建德因生<lb/>
以賜姓胙之土而命之氏諸侯以字爲謚因以爲族公命以字爲展氏<lb/>
彼無駭之祖公子展以展爲謚在春秋前其孫無駭取以爲族故公命<lb/>
爲展氏若然無駭賜族不賜謚引之者大夫有因字爲謚證伯某某或<lb/>
且字有謚者即某爲謚也此經云伯某是正祭之稱也若時有告請及<lb/>
非常祭祀則去伯直云且字言某甫則聘禮賜饔唯羮飪筮一尸若昭<lb/>
若穆僕爲祝祝曰孝孫某薦嘉禮于皇祖某甫是也若卿大夫無謚正<lb/>
祭與非常祭一皆言五十字在子上與士正祭禮同則云某子故聘禮<lb/>
<pb n="3a"/>
記云皇考某子是也特牲士禮無謚正祭稱皇考某子若士告請之祭<lb/>
則稱且字故士虞記云適爾皇祖某甫是也　史曰至擊筮　注將問<lb/>
至而神　釋曰云史曰諾西面于門西者謂旣云諾乃之於門西閾外<lb/>
西面述命乃筮也云左執筮及下云擊筮筮者皆是蓍以其用蓍爲筮<lb/>
因名蓍爲筮云兼執韇者上文巳用右手抽上韇此經又用右手抽下<lb/>
韇是二韇兼執之也云易曰蓍之德圎而神者鄭彼注云蓍形圎而可以<lb/>
立變化之數故謂之神也引之者證蓍有神故擊而動之也　遂述至<lb/>
尚饗注述循至占繇　釋曰云遂述命者史旣受主人命乃右還向<lb/>
閾外西面遂述上主人之辭謂之述命述命訖乃連言曰假爾大筮有<lb/>
常此是即席西面命筮與述命同爲一辭者對士喪禮卜葬日云不述<lb/>
命若述命即與即席西面命龜異異者鄭注云述命命龜異龜重威儀<lb/>
多也對此大夫少牢述命命筮同筮輕威儀少爲文也云常吉凶之占<lb/>
繇者謂應凶告吉應吉告凶則不常此吉凶之占依龜之繇辭繇辭則<lb/>
占龜之長若易之爻辭以占筮也　乃釋韇立筮　注卿大至由便<lb/>
釋曰云卿大夫之蓍長五尺者大戴禮三正記皆有此文立筮由便以<lb/>
<pb n="3b"/>
其蓍長立筮爲便對士之蓍三尺坐筮爲便若然諸侯蓍七尺天子蓍<lb/>
九尺立筮可知　卦者至退占　注卦者至占之　釋曰云卦者史之<lb/>
屬也者以其筮是史故知卦者是史之屬也云書於版者釋經書卦于<lb/>
木木即版也云史受以示主人者以經書卦是畫卦者恐是卦者以示<lb/>
於主人以卦者卑冝還使筮史受以示主人也　注從者至之言　釋<lb/>
曰以主人之祭本以求吉今以疑而問筮筮而得吉是從主人本心故<lb/>
曰從者是求吉得吉之言也　乃官至乃退　注官戒至宗廟　釋曰<lb/>
云官戒戒諸官也當共祭祀事者使之具其物且齊也滌漑濯祭器埽<lb/>
除宗廟者以其筮祭日得吉當以崇祭事故知官戒戒諸官有此數事<lb/>
此等皆事見於下文故鄭揔而言也　若不至如初　注及至至後己<lb/>
釋曰云逺日後丁若後己者案上曲禮云喪事先逺日吉事先近日近<lb/>
日即上旬丁巳是也若上旬丁己不吉則至上旬又筮中旬丁已不吉<lb/>
至中旬又筮下旬丁己不吉則止不祭以其卜筮不過三也是以鄭云<lb/>
後丁若後己也　宿　注宿讀至作羞　釋曰自此盡改筮尸論筮尸<lb/>
宿尸及宿諸官之事云大夫尊儀益多者其大夫宿戒兩有士有宿而<lb/>
<pb n="4a"/>
無戒是儀略故云大夫儀多也此直是儀多而云益多者據士尸一宿<lb/>
下文大夫尸再宿是儀益多益多猶云彌多也此云前祭一日又戒以<lb/>
進之使知祭日當來并下文明日朝服筮尸並是前祭一日唯下文前<lb/>
宿一日宿戒尸者是前祭二日以言前宿一日明祭前二日可知也<lb/>
注皆肅至將筮　釋曰云皆肅諸官之日者解經宿是肅諸官之日云<lb/>
又先肅尸者揔解經前宿一日宿戒尸謂是肅諸官之日前又先肅尸<lb/>
校一日當祭前二日也云重所用爲尸者肅諸官唯一肅尸有再肅是<lb/>
重所用爲尸者故也云又爲將筮者亦是肅之使知祭日當來故也若<lb/>
然宿與戒前後名不同今合言之者以前有十日之戒後有一日之宿<lb/>
若單言戒嫌同十日若單言宿嫌同一日故宿戒並言明其別也或可<lb/>
此是初戒尸云宿戒尸者故加宿字於戒上也　明日至如初　注某<lb/>
之至士異　釋曰云某之某者字尸父而名尸也者案曲禮云父在不<lb/>
爲尸注云爲其失子道然則尸卜筮無父者若然凡爲人尸者父皆死<lb/>
矣死者當諱其名今對尸故知不稱尸父之名故上某是尸之父字下<lb/>
某爲尸名是生者可稱名是以云字尸父而名尸也云字尸父尊鬼神<lb/>
<pb n="4b"/>
也者以不稱名是尊鬼神也云不前期三日筮尸者大夫下人君者決<lb/>
上篇特牲士禮云前期三日筮尸此祭前一日筮尸吉遂宿尸不同之<lb/>
事但天子諸侯前期十日卜得吉日則戒諸官散齊至前祭三日卜尸<lb/>
得吉又戒宿諸官使之致齊士卑不嫌故得與人君同三日筮尸但下<lb/>
人君不得散齊七日耳大夫尊不敢與人君同直散齊九日前祭一日<lb/>
筮尸并宿諸官致齊也云祭之朝乃視濯與士異者亦是士卑得與人<lb/>
君同祭前一日視濯大夫尊不敢與人君同故與士異也云與士異亦<lb/>
是下人君下人君亦是與士異互換省文爲義也　吉則至祝擯　注<lb/>
筮吉至神象　釋曰云筮吉又遂肅尸重尸也者以其諸官一肅其尸<lb/>
■巳宿訖今筮吉又肅再肅者是重尸者也云旣肅尸乃肅諸官及執<lb/>
事者此重解上文宿是此宿尸後事置於上文者彼爲前宿一日宿戒<lb/>
尸之事故云也其實當在此重肅尸之後也云祝爲擯者尸神象者決<lb/>
前筮尸時皆主人出命至此使祝擯以尸是神象故使祝擯也案特牲<lb/>
使宗人擯主人辭又有祝共傳命者士卑不嫌兩有與人君同此大夫<lb/>
尊下人君故闕之唯有祝擯而巳又此尸不言出門面位案特牲主人<lb/>
<pb n="5a"/>
宿尸時尸如主人服出門左西面鄭注云不敢南面當尊則大夫之尸<lb/>
尊尸出門徑南面故主人與尸皆不在門東門西也　注尸不拜者尸<lb/>
尊　釋曰凡賔主之禮賔去主人皆拜送今云尸送揖不拜者以大夫<lb/>
尸尊故也　注即改至逺日　釋曰此決上文筮日不吉筮逺日者以<lb/>
日爲祭祀之本須取丁已之類故須取逺日後旬丁此筮尸不吉不須<lb/>
退至後旬故筮不待逺日也　旣宿至之外　注爲期至肅之　釋曰<lb/>
自此盡曰諾乃退論宗人請祭期之事云爲期肅諸官而皆至者此即<lb/>
上文宿同時之事以其後宿尸及宿諸官與爲期皆於祭前之日也知<lb/>
爲期亦夕時也者案特牲云厥明夕陳鼎于門外又下文同日夕時而<lb/>
云請期曰羮飪是夕時則此大夫禮爲期亦夕時可知也知大夫尊直<lb/>
肅尸餘使人肅之者以經云宿尸反即云爲期明大夫不自肅賔以下<lb/>
可知故云使人肅之也　注比次至來也　釋曰言比次早晏者一日<lb/>
一夜辰有十二冬日夏夜長短不同是以推量比次日辰之早晏也云<lb/>
主人不西面者大夫尊於諸官有君道也者決特牲主人門外西面士<lb/>
卑於屬吏無君道故也云爲期亦唯尸不來也者言亦特牲爲期時賔<lb/>
<pb n="5b"/>
及衆賔即位于門西時無尸此大夫禮餘賔之等並來亦唯尸不來是<lb/>
以主人南面亦爲無尸也　明日至乃退　注刲擊至屬水　釋曰自<lb/>
此盡東榮論視殺視濯之事案特牲視牲與視殺别日今少牢不言視<lb/>
牲直言刲擊告備乃退者省此大夫禮視牲告充即刲擊殺之下人君<lb/>
士卑不嫌故異日矣必知人君視殺别日者大宰職云及執事眡滌濯<lb/>
及納亨賛王牲事注云納亨納牲將告殺謂郷祭之晨旣殺以授亨人<lb/>
又云及祀之日賛玉幣爵之事注云日旦明也是其視牲與殺别日案<lb/>
祭義云君牽牲穆荅君卿大夫序從旣入門麗于碑卿大夫袒而毛牛<lb/>
尚耳諸侯禮殺於門内此大夫與特牲士皆殺於門外者辟人君云刲<lb/>
擊皆謂殺之者豕言擊動之使鳴是視牲也羊言刲謂殺之是視殺也<lb/>
大夫視牲視殺同日故互見皆有故鄭云刲擊皆謂殺之又云此實旣<lb/>
省告備乃殺之文互者省也者亦是視牲訖即視殺如郷所解下言告<lb/>
備欲見兼有也云尚書傳曰羊屬火豕屬水者此尚書大傳文引之者<lb/>
解司馬刲羊以其司馬火官還使刲羊羊屬火故也案周禮鄭注司空<lb/>
奉豕司士乃司馬之屬官今不使司空者諸侯猶兼官大夫又職職相<lb/>
<pb n="6a"/>
兼況士無官僕隸爲司馬司士兼其職可知故司士擊豕也　注雍人<lb/>
至告絜　釋曰云雍人掌割亨之事者周禮饔人職文云凡摡者皆陳<lb/>
之而後告絜者案特牲視濯時皆陳之視訖告絜此亦當然　注廩人<lb/>
至爲烝　釋曰云廩人掌米入之藏者周禮地官廩人職文以其穀入<lb/>
倉人米入廩人故也云甗如甑一孔者案冬官陶人職云甗實二鬴厚<lb/>
半寸脣寸甑實二鬴厚半寸脣寸七穿鄭司農云甗無底甑以其無底<lb/>
故以一孔解之云匕所以匕黍稷者也者上雍人云匕者所以匕肉此<lb/>
廩人所掌米故云匕黍稷也　司宫至東榮　注放猶至器也　釋曰<lb/>
案特牲云宗人升自西階視壷濯及豆籩反降東北面告濯具鄭注云<lb/>
不言絜以有几席若然彼几席不摡則几洗篚三者亦不摡而并言之<lb/>
者以其同降于東堂下故繼觚觶連言之其實不摡也云大夫攝官司宫<lb/>
兼掌祭器者下文司宫筵神席於奥此又掌豆籩之等故鄭云攝官案<lb/>
内則鄭注云諸侯兼官者彼對天子天子六卿諸侯三卿兼六卿此則<lb/>
大夫對諸侯諸侯具官大夫攝官也　羮定至之西　注魚腊至於牲<lb/>
釋曰自此盡簞巾于西階東論鼎及豆籩盤匜等之事云魚腊從羊膚<lb/>
<pb n="6b"/>
從豕統於牲者案公食大夫云甸人陳鼎鄭注云甸人冢宰之屬兼亨<lb/>
人者此大夫雍人陳鼎者周禮甸人掌供薪烝與亨爨聮職相通是以<lb/>
諸侯無亨人故甸人陳鼎此大夫又無甸人故使雍人與亨人聮職故<lb/>
亨人云職外内饔之爨亨故使饔人也云魚腊從羊膚從豕者上文摡<lb/>
鼎時鄭云羊豕魚腊皆有竈今陳鼎冝各當其鑊此三鼎在羊鑊之西<lb/>
二鼎在豕鑊之西故云魚腊從羊膚從豕也其實羊豕魚腊各有鑊也<lb/>
此直有羊豕言皆有鑊前注何知魚腊皆有竈案士虞禮云側亨於廟<lb/>
門外之右東面魚腊爨在廟門外東南魚腊爨在其南士之魚腊皆有<lb/>
爨則大夫魚腊皆有鑊可知故羊豕魚腊皆有竈也　司馬至一鼎<lb/>
注升猶至爲併　釋曰上十一體言一者見其體也下言皆二骨以並<lb/>
見一體皆有二骨也云脊從前爲正脅旁中爲正脊先前脅先後屈而<lb/>
反猶器之䋫也云先前者正脊是也先後者即短脅是也故特牲記云<lb/>
尸俎正脊二骨橫脊長脅二骨短脅鄭注云脊無中脅無前貶也明代<lb/>
脅最在前也脊先前脅先後者取䋫屈之義若然脊以前爲正其次名<lb/>
脡卻後名橫者取脡脡然直後言橫者取闊於脡凡名骨皆隨形名之<lb/>
<pb n="7a"/>
唯言正者以義取稱焉此言䋫者指解脊不取肩胳也若尸舉牲體則<lb/>
脅肩胳爲䋫故鄭注特牲云舉先正脊後肩自上而卻下䋫而前終始<lb/>
之次也故尸舉牲體如䋫也案下注云升之以尊卑此注云猶器之䋫<lb/>
也若䋫則不得見尊卑若以尊卑升復不得見䋫兩注似乖者凡牲體<lb/>
四支爲貴故先序肩臂臑膞胳爲上是尊然後序脊脅於下是卑次應<lb/>
先言正脅而先言短者又取䋫之義也但所序骨體各有冝不可准定<lb/>
也若然旣以尊卑升之而祭肺貴序在下者腸胃及肺在内不得與外<lb/>
體爲尊卑之次當以腸内自爲先後之次也云脊脅骨多六體各取二<lb/>
骨併之以多爲貴者此經肩臂巳下皆言一至十一體之下揔言皆二<lb/>
骨知二骨據脊脅骨多六體各取二骨者案特牲記肩臂臑肫胳不言<lb/>
二骨至序脊脅即言二骨以並故知此言皆二骨亦據脊脅可知也<lb/>
注豕無至溷腴　釋曰云君子不食溷腴禮記少儀文彼注云腴有似<lb/>
於人穢故樂記注云以榖食犬豕曰豢是似人也　注倫擇至羙者<lb/>
釋曰知脅革肉者下文云膚九而俎亦橫載革順故知膚者是脅革肉<lb/>
也　司士至用麋　注司士至全也　釋曰云司土又升副倅者謂是<lb/>
<pb n="7b"/>
第三俎其司士與前文司士升豕者别知者以下經云司士三人升魚<lb/>
腊膚則此豕魚腊冝各一人又此升鼎冝俱時明是副倅者非升豕者<lb/>
可知云倅者案諸子職云掌國子之倅鄭云是公卿大夫之副貳則此<lb/>
云倅亦副之別名以其副牲鼎故云副倅也　司宫至玄酒　注房戸<lb/>
至作幂　釋曰云棜無足禁者酒戒也大夫去足改名優尊者若不爲<lb/>
之戒然者此決特牲用棜仍云禁此改名曰棜是優尊者若不爲神戒<lb/>
然郷飲酒雖是大夫禮猶名斯禁者㝷常飲酒異於祭祀也　司宫至<lb/>
南肆　注枓㪺至此也　釋曰云凡設水用罍沃盥用枓禮在此也者<lb/>
言凡揔儀禮一部内用水者皆須罍盛之沃盥水者皆用枓爲之鄭言<lb/>
禮在此者以士冠禮直言水在洗東士昏禮亦直言水在洗東郷飲酒<lb/>
特牲記亦云然皆不言罍器亦不云有枓其燕禮大射雖云罍水又不<lb/>
言有枓故鄭注揔云凡此等設水用罍沃盥用枓其禮具在此故餘文<lb/>
不具省文之義也　改饌至之實　注改更至東面　釋曰前司宫摡<lb/>
豆籩訖饌豆籩放於西方今欲實之乃更設豆籩於房中南面如饋之<lb/>
禮東面設然者此大夫禮威儀多決特牲士禮視濯時豆籩鉶在東房<lb/>
<pb n="8a"/>
至實豆籩時直云豆籩鉶陳於房中如初鄭云如初者取而實之旣而<lb/>
反之是其不改豆籩之處因而實之是士禮威儀略也　小祝至階東<lb/>
注爲尸將盥　釋曰案特牲直云尸盥匜水實于槃中簞巾在門内之<lb/>
右不言其人未聞也知非祝者彼下文始言祝筵几于室中注云至此<lb/>
使祝接神明前非祝也　主人至西面　注爲將祭也　釋曰自此盡<lb/>
革順論祭時將至布設舉鼎匕載之事　司宫至右之　注布陳至爲<lb/>
右　釋曰案特牲云祝筵几鄭云使祝接神此使司宫者此大夫禮異<lb/>
於士故司宫設席祝設几大夫官多故使兩官若共其事亦是接神故<lb/>
祝設几也　注道之至不舉釋曰此決特牲主人降及賔盥士禮自舉<lb/>
鼎此大夫尊不舉故不盥也　司宫至南柄　注二尊至爲枋　釋曰<lb/>
云二尊兩甒者即上司官尊兩甒于房户之間是也知二勺兩尊用之<lb/>
者玄酒雖有不酌重古如酌者然也陳鼎至東枋　注膚爲至西南<lb/>
釋曰此云膚爲下門外陳鼎時不言至此言之者以膚者豕之實前陳<lb/>
鼎在門外時東有俎據鼎所陳則膚在魚上今將載於俎設之最在後<lb/>
故須分別之也云膚爲下以其加者以羊無别俎而豕有膚俎故謂之<lb/>
<pb n="8b"/>
加以加爲下也云南于洗西陳于洗西南者洗當東榮近東也其陳鼎<lb/>
鼎當東序則近西也而言南于洗西則鼎陳于洗西稍近南東西不得<lb/>
與洗相當也　俎皆至西肆　注肵俎至當鼎　釋曰云異其設文不<lb/>
當鼎者羊俎在羊鼎西今云肵俎在羊俎北不繼鼎明不當鼎也若繼<lb/>
鼎言者即在鼎西也　佐食至爨也　注牢羊至爲刌　釋曰言皆如<lb/>
初爲之于爨也者經言此者以前膚鼎時不見心舌嫌不在爨故明之<lb/>
云皆如初爲之于爨皆者皆羊豕羊豕皆有心舌也案特牲記云肵俎<lb/>
心舌皆去本末午割之實于牲鼎載心立舌縮俎即是未入鼎時則制<lb/>
此心舌然也旣未入鼎時先制之是以雖出爨亦得爲皆如初爨也云<lb/>
凡割本末食必正也者郷黨孔子云割不正不食故割本末爲食正也<lb/>
云肵之爲言敬也者郊特牲文彼云肵之爲言敬也言所以敬尸也云<lb/>
周禮祭尚肺者禮記明堂位云有虞氏祭首夏后氏祭心殷祭肝周祭<lb/>
肺是周之禮法祭肺而此肵俎不取肺而用心者以其事尸尚心舌心<lb/>
舌知滋味者故特牲記鄭注亦云心舌知食味者欲尸之饗此祭是以<lb/>
進之若然舌之所甞五味乃是心之所知酸苦也故心舌并言之　佐<lb/>
<pb n="9a"/>
食至在上　注升之至於此　釋曰升羊載右胖者准例實鼎曰升實<lb/>
俎曰載今實俎而言升者以其升者上也是以載俎升載兩言之也但<lb/>
此經所載牲體多少一依上文升鼎不異而重序之者以其載俎之時<lb/>
恐與入鼎時多少有異故重序之舉肺祭肺上巳言今又言之者以其<lb/>
上升鼎時直言舉肺一祭肺三不言長短上所以不言長短者以其入<lb/>
鼎時二者未制故不辯長短至此載俎乃制長短及切之故具辯之也<lb/>
若然上升鼎時不制者若升鼎制之恐二肺雜亂是以升俎乃制之若<lb/>
然心舌未升鼎時巳午割勿没不言至載俎乃言午割者彼二者其體<lb/>
殊異不雜亂故俎乃一辯之而已云肩臂臑膞胳在兩端脊脅肺肩在上<lb/>
者此是在俎之次俎有上下猶牲體有前後故肩臑在上端膞胳在下端<lb/>
脊脅肺在中其載之次序肩臂臑正脊脡脊橫脊代脅長脅短脅肺腸胃<lb/>
膞胳也云升之以尊卑者即上文上利升羊以下序其在鼎也云載之以<lb/>
體次者俎法四體尊於脊脅即經四體在兩端脊脅肺在中者故云各有<lb/>
冝也云拒讀爲介距之距者案左氏傳昭二十五年云季郈之雞闘季<lb/>
氏介其雞服氏云擣芥子播其雞羽鄭氏云介甲爲雞著甲又云郈氏<lb/>
<pb n="9b"/>
爲之金距注云金距以金踏距今鄭君合取季氏之介又取郈氏之距<lb/>
而云介距之距也引之者彼距在雞足爲距此俎距在俎爲橫也是以<lb/>
云俎距脛中當橫節也案明堂位云俎有虞氏以梡夏后氏以嶡殷以<lb/>
椇周以房俎注云梡斷木爲四足而巳嶡之言蹷也謂中足爲橫距之<lb/>
象周禮謂之距彼注云周禮謂之距即指此俎距而言是距爲俎足中<lb/>
央橫者也此言俎距脛中當橫節者案明堂位夏后氏以嶡謂中足之<lb/>
橫下仍有殷之椇謂橫下仍有曲橈之足下又有周之房俎謂四足下<lb/>
更有跗鄭云上下兩間有似於堂房是橫下更有二事故言脛中當橫<lb/>
節也云凡牲體之數及載備於此者案此經即折前體肩臂臑兩相爲<lb/>
六後體膞胳兩相爲四短脅正脅代脅兩相爲六脊有三揔爲十九體<lb/>
唯不數觳二通之爲二十一體二觳正祭不薦於神尸故不言是牲體<lb/>
之數備於此言及載備於此者上經云升於鼎此經云載於俎是其及<lb/>
載備於此也　下利至進下　注進下至相見　釋曰云進下變於食<lb/>
生也者決公食大夫郷飲酒牲體皆進腠腠是本是食生人之法此言<lb/>
進末末爲終謂骨之終食鬼神法故云變於食生也云所以交於神明<lb/>
<pb n="10a"/>
<pb n="11a"/>
</p>
<p>
</p>
  </div>
</body>
</text>
</TEI>
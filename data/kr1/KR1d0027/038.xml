<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
儀禮䟽卷第四十四<lb/>
　　　唐朝散大夫行太學博士引文館學士臣賈公彦　等撰<lb/>
特牲饋食禮第十五　鄭目録云特牲饋食之禮謂諸侯之士祭祖禰<lb/>
非天子之士而於五禮屬吉禮　釋日鄭知非天子之士而云諸侯之<lb/>
士者案曲禮云大夫以索牛士以羊豕彼天子大夫士此儀禮特牲少<lb/>
牢故知是諸侯大夫士也且經直云適其皇祖某子不云考鄭云祖禰<lb/>
者祭法云適士二廟官師一廟官師謂中下之士祖禰共廟亦兼祭祖<lb/>
故經舉祖兼有禰者鄭達經意祖禰俱言也若祭無問一廟二廟皆先<lb/>
祭祖後祭禰是以文二年左傳云文武不先不窟子不先父是也若祭<lb/>
無問尊卑廟數多少皆同日而祭畢以此及少牢惟筮一日明不别日<lb/>
祭也　特牲饋食之禮不諏日　注祭祀至爲詛　釋曰自此至事畢<lb/>
論士將筮日之事云祭祀自孰始曰饋食饋食者食道也者案檀弓云飯<lb/>
用米貝弗忍虚也不用食道用美焉爾鄭注云食道褻米貝美若然食道<lb/>
是生人飲食之道孝子於親雖死事之若生故用生人食道饋之也此<lb/>
釋經不言祭祀而言饋食之意耳云祭祀自孰始者欲見天子諸侯饋<lb/>
<pb n="1b"/>
孰巳前仍有灌鬯朝踐饋獻之事但饋食見進黍稷云饋孰見牲體而<lb/>
言天子諸侯堂上朝踐饋獻後迎尸於堂亦進黍稷牲體其犬豕牛羊<lb/>
亦孰之同節也云士賤職褻時至事暇可以祭則筮其日矣者此解經<lb/>
不諏日謂不如大夫巳上預前十日與臣諏日而筮之是以鄭云不如<lb/>
少牢大夫先與有司於廟門諏丁己之日也凡士言不者對大夫巳上<lb/>
爲之此士言不諏日少牢大夫諏日士喪禮月半不殷奠則大夫巳上<lb/>
殷奠如此之類皆是也鄭云時至事暇可以祭者若祭時至有事不得<lb/>
暇則不可以私廢公故也若大夫巳上尊時至唯有喪故不祭自餘吉<lb/>
事皆不廢祭若有公事及病使人攝祭故論語孔子云吾不與祭如不<lb/>
祭注云孔子或出或病不自親祭使攝者爲之不致肅敬於心與不祭<lb/>
同又祭統云是故君子之祭也必身親涖之有故則使人可也雖使人<lb/>
也君不失其義者君明其義故也是君大夫有病故皆得使人攝祭若<lb/>
諸侯有朝會之事則不得使人攝故王制云諸侯礿則不禘禘則不甞<lb/>
甞則不烝烝則不礿鄭注云虞夏之制諸侯歳朝廢一時祭又明堂位<lb/>
云是故夏礿秋甞冬烝鄭注云不言春祠魯在東方王東廵守以春或<lb/>
<pb n="2a"/>
闕之是諸侯朝會不得攝以諸侯禮大故也案桓八年經書正月己卯<lb/>
烝公羊傳云烝者何冬祭也春曰祠夏曰礿秋曰甞冬曰烝常事不書<lb/>
此何以書譏何譏爾譏亟也亟則黷黷則不敬君子之祭也敬而不黷<lb/>
䟽則怠怠則忘士不及兹四者則冬不裘夏不葛何休云禮本下爲士<lb/>
制四者士有公事不得及兹四時祭者則不敢美其衣服若然則士不<lb/>
暇不得祭又不得使人攝大夫巳上有公事乃有攝可知　及筮至西<lb/>
面　注冠端至廟門　釋曰云冠端玄玄冠玄端下言玄者玄冠有不<lb/>
玄端者不玄端則朝服下記云助祭者朝服不著玄端故也若然玄端<lb/>
一冠冠兩服也對文則玄端有纁裳玄裳黃裳雜裳若朝服緇布衣而<lb/>
素裳但六入爲玄七入爲緇大判言之緇衣亦名玄是以散文言之朝<lb/>
服亦名玄端故論語云端章甫鄭云端玄端也諸侯日視朝之服以端<lb/>
是正幅非直服稱端六冕亦有端稱故禮記魏文侯曰吾端冕而聽古<lb/>
樂則唯恐卧是冕服正幅亦名端也云門謂廟門知者士冠禮云筮於<lb/>
廟門爲冠禮筮尚在廟門此爲祭廟筮在廟門可知若然士冠言廟非<lb/>
祭恐不在廟故言廟此不言廟者爲祭廟筮可知不須言廟也　子姓<lb/>
<pb n="2b"/>
至北上　注所祭至皆侍　釋曰云子姓者子之所生者案鄭注喪大記<lb/>
云姓之言生也云子之所生則孫是也云小宗祭而兄弟皆來與焉者<lb/>
案喪服小記云繼別爲宗繼禰者爲小宗鄭注云小宗有四或繼髙祖<lb/>
或繼曽祖或繼祖或繼禰皆至五丗則遷若然繼禰者長者爲小宗親<lb/>
弟等雖異宫皆來祭繼祖者從父昆弟皆來祭繼曾祖者從祖昆弟皆<lb/>
來祭繼髙祖者族祖昆弟皆來祭是皆據小宗而言也云宗子祭則族<lb/>
人皆侍者此鄭據書傳而言案書傳康誥云天子有事諸侯皆侍尊卑<lb/>
之義注云事謂祭祀又云宗室有事族人皆侍終日大宗巳侍於賔奠<lb/>
然後燕私注云謂卿大夫以下宗室大宗之家引禮記别子爲祖繼别<lb/>
爲大宗繼禰爲小宗賔寮友助祭者若然大宗子祭一族之内皆來助<lb/>
祭引之者證經子姓兄弟若據小宗有服者若據大宗兼有絶服者也<lb/>
有司至北上　注士之屬吏也　釋曰云如兄弟服者如主人冠端玄<lb/>
左傳云士有隷子弟謂此言爲屬吏而巳　席于至閾外　注爲筮人<lb/>
設之也　釋曰案士冠禮云筮與席所卦者具饌于西塾乃言布席于<lb/>
門中筮人執筴抽上韇兼執之北不言具饌于西塾而經但言席于門<lb/>
<pb n="3a"/>
中取筮于西塾又不云抽上韇者皆是互見省文之義　注筮人至蓍<lb/>
也　釋曰案周禮春官有卜人筮人此士禮亦云筮人故云官名也云<lb/>
筮問也取其所用問神明者謂蓍也者案周禮天府云季冬陳玉以<lb/>
貞來歳之美惡注云問事之正曰貞凡卜筮實問於鬼神謂卜用龜龜<lb/>
知生數一二三四五之神筮用蓍蓍知成數七八九六之神則此鄭云<lb/>
神明者也若然神旣爲生成之神鄭云謂蓍者則蓍亦有神易繫辭有<lb/>
蓍之德圎而神非直筮有成數之神亦有蓍之神也　宰自至尚饗<lb/>
注宰羣至庶幾也　釋曰云宰羣吏之長者賛命之事非長不爲又天<lb/>
子諸侯宰皆尊官故知羣吏之長也云賛命由左者爲神求變也者決<lb/>
士冠禮宰自右少退賛命鄭注云宰有司主政敎者自由也賛佐也命<lb/>
告也佐主人告所以筮也少儀曰賛幣自左詔辭自右此祭祀故宰自<lb/>
左賛命爲神求吉故變於常禮也云士祭曰歳事此言某事又不言妃<lb/>
者容大祥之後禫月之吉祭者案下宿賔云薦歳事據吉祭而言又少<lb/>
牢吉祭云以某妃配即與士虞記云中月而禫是月也吉祭猶未配此<lb/>
與彼文同故知是禫月吉祭也云言君祖者尊之也者天子諸侯名曽<lb/>
<pb n="3b"/>
祖爲皇考此士亦云皇祖故云尊之也云某子者祖字也伯子仲子者<lb/>
以其某在子上爲男子美稱故以某爲伯仲叔季五十字下篇云皇祖<lb/>
伯某鄭注云伯某且字也不爲五十字者以某在伯下故爲且字解之<lb/>
與此異也　注士之至寫之　釋曰云士之筮者坐蓍短由便者決下<lb/>
少牢云史曰諾遂述命旣乃釋韇立筮鄭注云卿大夫之蓍長五尺立<lb/>
筮由便與士不同知蓍有長短者案三正記云天子蓍長九尺諸侯七<lb/>
尺大夫五尺士三尺是也云卦者主畫地識爻爻備以方寫之者案士<lb/>
冠禮云筮人許諾右還即席坐西面卦者在左卒筮書卦執以示主人<lb/>
鄭云卒巳也書卦者筮人以方寫所得之卦彼云書卦即云執以示主<lb/>
人則筮者書寫以示主人也此經云卒筮寫卦乃云筮者執以示主人<lb/>
則寫卦者非筮人故此鄭云卦者主畫地識爻爻備以方寫之也　注<lb/>
長占至占之　釋曰經直云長占知非長者一人而云長幼旅占之者<lb/>
士冠禮云筮人還東面旅占明此亦是長幼旅占經直云長者見從長<lb/>
者爲始也　若不至初儀　注逺日旬之外日　釋曰案曲禮云吉事<lb/>
先近日喪事先逺日此尊卑禮同也又云旬之内曰近某日旬之外曰<lb/>
<pb n="4a"/>
逺某日此尊卑有異云旬之内曰近某日據士禮吉事先近日謂祭祀<lb/>
假令孟月先於孟月上旬内筮筮不吉乃用中旬之内更筮中旬又不<lb/>
吉更於下旬内筮筮不吉即止大夫巳上假令孟月祭於前月下旬筮<lb/>
來月之上旬不吉又於孟月之上旬筮中旬中旬不吉又於中旬筮下<lb/>
旬下旬又不吉即止不祭今云逺日旬之外日者謂上旬不吉更於上<lb/>
旬外筮中旬爲旬之外日非謂如大夫巳上旬之外謂旬前爲旬外也<lb/>
前期至尚饗　注三日至爲尸　釋曰自此盡主人退論祭前筮尸宿<lb/>
尸之事云三日者容宿賔視濯也者謂前期二日宿賔一日視濯是以<lb/>
下云厥明夕陳鼎于門外下至夙興皆祭前一日視濯之事以其夙興<lb/>
上事是祭前一日也宿賔又是厥明夕爲期上則宿賔與視濯別日又<lb/>
知宿賔是祭前二日此經乃祭前三日筮尸故鄭云容宿賔視濯言容<lb/>
者爲筮尸之後祭日之前有二日容此二事也若然筮尸在祭前三日<lb/>
宿尸云乃乃是緩辭則與筮尸别日矣以此而言則宿尸與宿賔中無<lb/>
厥明之文則二者同日矣二者旣同日鄭直言容宿賔視濯不言容宿<lb/>
尸者以其宿賔在厥明之上故不嫌宿尸與宿賔別日也云某之某者<lb/>
<pb n="4b"/>
字尸父而名尸者經直云某之某鄭知字尸父而名尸者曲禮云爲人<lb/>
子者祭祀不爲尸鄭彼注云尊者之處爲其失子道然則尸卜筮無父<lb/>
者又云卒哭乃諱諱則不稱名故知尸父云某是字尸旣對父故某爲<lb/>
名云連言其親庶幾其馮依之也者尸父前丗與所祭之父同時同時<lb/>
必相識知今又筮其子爲尸尸又與所祭之子相識父子皆同類故連<lb/>
言其親庶幾其神馮依之也云大夫士以孫之倫爲尸者案祭統云夫<lb/>
祭之道孫爲王父尸所使爲尸者於祭者子行也父北面而事之所以<lb/>
明子事父之道也注云祭祖則用孫列皆取於同姓之適孫也天子諸<lb/>
侯之祭朝事延尸於戸外是以有北面事尸之禮如是則天子諸侯宗<lb/>
廟之祭亦用孫之倫爲尸而云大夫士者但天子諸侯雖用孫之倫取<lb/>
卿大夫有爵者爲之故鳧鷖詩祭尸之等皆言公尸又曽子問云卿大<lb/>
夫將爲尸於公若大夫士祭尸皆取無爵者無問成人與幼皆得爲之<lb/>
故曽子問孔子曰祭成喪者必有尸尸必以孫孫幼則使人抱之是也<lb/>
乃宿尸　注宿讀至作宿　釋曰云古文宿皆作羞疊之不從古文云<lb/>
凡宿或作速謂一部之内或作速者若公食大夫速賔之類是也云記<lb/>
<pb n="5a"/>
作肅者曲禮云主人肅客而入是也又云周禮亦作宿者大宗伯文宿<lb/>
眡滌濯是也是以鄭汎云或也　主人至東上　注不東至其後　釋<lb/>
曰云不東面者來不爲賔客者爲尸者父象也主人有子道故主人北<lb/>
面不爲賔客不敢當尊故不東面此決冠禮宿賔主人東面此中北面<lb/>
不同也云上當其後者子姓兄弟北面陪主人後東頭爲上者不得過<lb/>
主人故爲上者當主人之後也　尸如至西面　注不敢南面當尊<lb/>
釋曰此決少牢云主人即位於廟門外之東方南面以其大夫尊於恩<lb/>
有君道故南面當尊此士之孫倫爲尸雖被宿猶不敢當尊也　注主<lb/>
人先拜尊尸　釋曰此決下文宿賔賔先拜主人乃荅拜故云尊尸是<lb/>
以主人先拜也案少牢云吉則遂宿尸祝擯主人再拜稽首祝告曰孝<lb/>
孫某云云尸拜許諾祝先釋辭訖尸乃拜許此尸荅拜後宗人乃擯辭<lb/>
者士尸卑主人拜尸即荅拜不得擯辭訖大夫之尸尊尊得釋辭訖乃<lb/>
拜　宗人至敢宿　注宗人至無敢　釋曰云如初者如宰賛命筮尸<lb/>
之辭者案筮尸時雖不見宰賛命以其云筮尸如求日之儀筮日時有<lb/>
宰賛命則筮尸時亦有宰賛命可知故此得如之也云卒曰者著其辭<lb/>
<pb n="5b"/>
所易也者前筮尸辭云筮某之某爲尸尚饗易巳上之處也　祝許諾<lb/>
致命　注受宗至釋之　釋曰云始宗人祝北面至於傳命皆西面受<lb/>
命東面釋之者以其上文始時主人與子姓兄弟立于尸門外北面重<lb/>
行則宗人與祝相隨亦皆北面故云始宗人祝北面至於尸出門左西<lb/>
面主人避之門西東面定位訖宗人進主人之前西面郷之受命受命<lb/>
訖尸旣西面明宗人旋郷東面釋之可知　尸許至稽首　注其許至主<lb/>
人　釋曰云其許亦宗人受於祝而告主人者謂祝受尸許諾辭旋西<lb/>
面告宗人宗人告主人尸許諾主人乃再拜稽首　注相楫至尸尊<lb/>
釋曰鄭知有相楫而去者約下篇少牢云主人退尸送揖不拜是也但<lb/>
彼有送文此經尸入後乃言主人退則尸不送可知此尸不送者士卑<lb/>
故尸被宿之後不送也大夫尊故尸雖受宿猶送大夫也　宿賔至敢<lb/>
宿注薦進至賔耳　釋曰自此盡賔拜送論士將祭宿屬吏内一人<lb/>
爲備三獻賔之事也云言吾子將臨之知賔在有司中者以其云將臨<lb/>
之明前筮尸在其中可知以上無戒文今宿之云吾子將涖之明知賔<lb/>
在有司内可知案前文有司羣執事如兄弟服東面北上鄭云士之屬<lb/>
<pb n="6a"/>
吏此云賔在有司内則賔是士之屬吏可知下記云公有司門西北面東<lb/>
上獻次衆賔私臣門東北面西上獻次兄弟賔及衆賔行事在西階之下<lb/>
復似賔不在有司中者但賔是士之屬吏内言私臣據己自辟除者言公<lb/>
有司者亦是士之屬吏命於其君者言賔在有司中者諸士此獻者之中<lb/>
選以爲賔又選爲衆賔以下若在門外時同在門西東面北上及其入爲<lb/>
賔及衆賔者適西階以俟行事公有司不選爲賔者門西北面私臣不<lb/>
選爲賔門東北面門外不列者以其未有事入門而列者爲將行事公<lb/>
有司門西私臣門東二者皆無事故經不見記人乃辨之見其與於獻<lb/>
也云今特肅之尊賔耳者賔有司之内不嫌不助祭今特宿之者將使爲<lb/>
賔也　注厥其至爲密　釋曰自此盡主人拜送論祭前一日之夕視<lb/>
濯與視牲之事云門外北面當門也者以其經直云門外不言門之東<lb/>
西故知當門下篇少牢陳鼎在門東此當門者士卑避大夫故也　棜<lb/>
在至東首　注順猶至腊也　釋曰下篇云少牢牲北首東上司馬刲<lb/>
羊司士擊豕宗人告備乃退不言獸少牢五鼎明有獸可知不言之者<lb/>
巳有二牲略其小者故不言之也案士虞記陳牲于廟門外北首西上<lb/>
<pb n="6b"/>
鄭注云言牲腊在其中西上變吉此亦其西北首東足與彼文同彼云<lb/>
變吉者彼牲云北首西上明腊亦北首可知此實獸棜上東首不與牲<lb/>
相統故云變吉云棜之制如今大木轝矣上有四周下無足者鄭舉漢<lb/>
法以曉古諸禮禮記及此儀禮而言棜者以無足解之云獸腊也者特<lb/>
牲鼎有豕魚腊案周禮腊人鄭注云小物全乾爲腊故知豕云牲魚水<lb/>
物云獸是腊可知　注其而至其生　釋曰豕不可牽之縛其足陳於<lb/>
門外首北出棜東其足寢其左以其周人尚右將祭故也云牲不用棜<lb/>
以其生者對腊死用棜而言之　注東房至南耳　釋曰大夫士直有<lb/>
東房西室若言房則東房矣故士冠禮陳服于房中西墉下東領北上<lb/>
不言東又昏禮側尊甒醴于房中亦不言東如此之類皆不言東以其<lb/>
直有一房不嫌非東房故不言東今此經特言東房明房内近東邊故<lb/>
云東房也夾室半以南爲之以壁外相望則當夾北也又與少牢籩豆<lb/>
所陳相反少牢近於西方此經則房中之東也言當夾北者以其夾室<lb/>
在房近南東故云房中之東當夾北也云西堂西夾之前近南耳者案<lb/>
爾雅注夾室前堂謂之相此在西堂在西相故云西夾之前近南也<lb/>
<pb n="7a"/>
注不象至不在　釋曰云不象如初者此決上經主人及子姓兄弟即<lb/>
位于門東如初筮位今賔及衆賔者即是前者有司羣吏執事當言如<lb/>
初不言者以宰前筮時在門東賛主人辭今宰在門西同行又宗人祝<lb/>
離位賔西北東面南上異於筮位時故不言如初也　注事彌至位彌<lb/>
異　釋曰云事彌至者謂祭事彌至位彌異者謂宗人祝近門離本位<lb/>
故云位彌異　注衆賔至禮也　釋曰云旅之得備禮者謂衆賔無問<lb/>
多少揔三拜之旅衆也衆賔共得三拜故云旅之也衆賔再拜者士賤<lb/>
衆賔得備禮案有司徹主人降南面拜衆賔于門東三拜衆賔門東北<lb/>
面皆荅一拜注云言三拜者衆賔賤旅之也衆賔一拜賤也卿大夫尊<lb/>
賔賤純臣也經云皆荅一拜明人人從上至下皆一一獨荅拜以其純<lb/>
臣故也所以不再拜者避國公故也此士賔莫問多少皆得一時再拜<lb/>
者以其士賤衆賔得備禮故也　宗人至濯具　注濯漑至几席　釋<lb/>
曰云不言敦鉶者省文也者決上文初饌時云豆籩鉶在東房明敦及<lb/>
鉶亦視可知文不云者省文故也上陳時經有几席鄭注所以不并言<lb/>
几席省文者經言告濯具几席不在濯内故不得云几席爲省文也云<lb/>
<pb n="7b"/>
<pb n="7b"/>
釋曰自此盡於中庭論祭日夙興主人主婦陳設及行位之事云主人<lb/>
服如初則其餘有不玄端者案下記云特牲饋食其服皆朝服玄冠緇<lb/>
帶緇韠注云於祭服此也皆者謂賔及兄弟筮日筮尸視濯亦玄端至<lb/>
祭而朝服朝服者諸侯之臣與其君日視朝之服大夫以祭今賔兄<lb/>
弟縁孝子欲得嘉賔尊客以事其祖禰故服之緇韠者下大夫之臣夙<lb/>
興主人服如初則固玄端是也鄭云其餘有不玄端者明亦有著玄端者<lb/>
是以下記人辨之云唯尸祝佐食玄端玄裳黃裳雜裳可也皆爵韠鄭<lb/>
注云與主人同服是有同服者有著朝服者故鄭云其餘有不玄端者<lb/>
也云側殺殺一牲也者案少牢主人即位於廟門之外司馬刲羊司士<lb/>
擊豕皆主人不視殺案楚語云諸侯宗廟之事必自射其牲刲羊擊豕<lb/>
又司弓矢云凡祭祀共射牲之弓矢注云射牲示親殺也殺牲非尊者<lb/>
所親唯射爲可又國語云禘郊之事天子必自射其牲玉藻云凡有血<lb/>
氣之類君子弗身翦也者據凡常非祭祀天子尊于郊射牲諸侯降天<lb/>
子故宗廟亦親殺大夫士不敢與君同故視之而不親殺之側殺殺一<lb/>
牲者案冠禮云側尊一甒醴在服北鄭注云側猶特也無偶曰側以其<lb/>
<pb n="8a"/>
無玄酒是以少牢云司馬刲羊司士擊豕以其二牲不云側也　注炊<lb/>
黍至作<graphic n="KR1066" url="https://raw.githubusercontent.com/kanripo/KR-Gaiji/master/images/KR1066.png" mimeType="image/png"/>　釋曰知宗婦爲之者以經言主婦視饎爨明主婦自爲也<lb/>
是以下記云宗婦賛薦者執以坐于戸外授主婦尸卒食而祭饎爨鄭<lb/>
以祭饎爨用黍而巳是宗婦爲之可知也云爨竈也者周公制禮之時<lb/>
謂之爨至孔子時則謂之竈故論語王孫賈云與其媚於奥寕媚於竈<lb/>
是孔子時爲竈也云西堂下者堂之西下也者以其爲爨不可正在堂<lb/>
下當逼西壁爲之故云堂之西下近西壁也又知南齊于坫者案旣夕<lb/>
記云設棜于東堂下南順齊于坫明在東西堂下皆齊於坫可知又鄭<lb/>
下注引舊說云南北直屋梠稷在南是也案少牢云雍人槪鼎匕俎于<lb/>
雍爨雍爨在門東南北上廪人槪甑獻匕與敦於廪爨廪爨在雍爨之<lb/>
北廪爨旣在門外不見主婦有視文主婦未知視之以否主婦視饎爨<lb/>
猶主人視殺牲故易歸妹上六云女承筐無實士刲羊無血鄭注宗廟<lb/>
之禮主婦奉筐米如饎之時兼視之可知云周禮作<graphic n="KR1066" url="https://raw.githubusercontent.com/kanripo/KR-Gaiji/master/images/KR1066.png" mimeType="image/png"/>者所謂故書者<lb/>
或作<graphic n="KR1066" url="https://raw.githubusercontent.com/kanripo/KR-Gaiji/master/images/KR1066.png" mimeType="image/png"/>也　注亨煑至釜鬵　釋曰知用鑊者下少牢云羮定雍人陳<lb/>
鼎五三鼎在羊鑊之西二鼎在豕鑊之西故用鑊也　注戸東至在左<lb/>
<pb n="8b"/>
釋曰知戸東是室戸東者若據房戸東西則舉東房而言今直云戸東<lb/>
故知室戸東也云玄酒在西尚之凡尊酌者在左者左爲上尊今云玄<lb/>
酒在西故云尚之是以郷飲酒郷射皆玄酒在西事酒在東若燕禮大<lb/>
射唯君面尊不從此義也　注如初至反之　釋曰經云實豆籩者■<lb/>
取豆籩實之又言陳于房中如初者明旣而反之可知也　執事至北<lb/>
上　注執事至於神　釋曰鄭知經執事之俎祝主人主婦亦存焉者<lb/>
見士虞記祝俎陳於階閒敦東彼虞不致爵故見主人主婦俎明此吉<lb/>
祭有致爵主人主婦陳於階間可知以主婦亦是執事之人也若然少<lb/>
牢主人主婦無俎者以三獻禮成別爲儐尸正祭無致爵故主人主婦<lb/>
無俎儐尸行三獻致爵乃有俎下大夫不儐尸者亦於三獻尸爵止行<lb/>
致爵乃有俎也云不升鼎者異於神者前俎升鼎而入設於階前此鼎<lb/>
在門外不入而言陳於階閒二列故知不升鼎　注盛黍稷者宗婦也<lb/>
釋曰知盛黍稷是宗婦者以其黍稷是宗婦所主故知也　尸盥至之<lb/>
右　注設盥至左右　釋曰云不揮者揮振去水使手乾今有巾故不<lb/>
揮也是以僖二十三年左氏傳云公子重耳在秦秦伯納女五人懷嬴<lb/>
<pb n="9a"/>
與焉奉匜沃盥旣而揮之懷嬴怒是也云門内之右象洗在東者東謂<lb/>
門東據向内爲右故鄭云統於門東西上云凡郷内以入爲左右郷外<lb/>
以出爲左右者欲明門内據郷内以入爲右者也　注爲神至接神<lb/>
釋曰案上視濯時云宗人祝立于賔西北東面南上鄭注云事彌至<lb/>
位彌異宗人祝於祭冝近廟至入廟時宗人獨升視濯及出門外視<lb/>
牲告充未有使祝之文至此臨祭使祝敷神席故鄭云至此使祝接<lb/>
神故也　主婦至南面　注主婦至於姑　釋曰云雖姑存猶使之主<lb/>
祭祀者謂姑老不堪祭祀故姑存猶使之主祭祀也云纚者謂若士冠<lb/>
禮廣終幅長六尺笄安髮之笄非冠冕之笄冠冕之笄男子有婦人無<lb/>
若安髮之笄男子婦人俱有婦人笄對男子冠故内則云男女未冠笄<lb/>
又喪服小記云男子冠而婦人笄是也云宵綺屬也此衣染之以黒其<lb/>
繒本名曰宵者謂此宵衣是綾綺之屬鄭注内司服云男子之褖衣黒<lb/>
則是亦黒也以其士喪禮有褖衣與士冠玄端爲一玄端黒是男子褖<lb/>
衣亦黒則此婦人宵衣亦黒可知其玄則黒之類也故鄭引玉藻君子<lb/>
狐青裘玄宵衣以裼之證婦人玄宵衣亦黒也云其繒本名宵者此字<lb/>
<pb n="9b"/>
據形聲爲綃從絲省聲但詩及禮記儀禮皆作宵字故鄭云其繒本名<lb/>
曰宵故引詩及禮記爲證引詩者直取字爲證引記謂禮記玉藻非直<lb/>
取證字爲宵亦以證婦人宵衣爲玄也云凡婦人助祭者同服也者經<lb/>
及記不見主婦及宗婦異服之文故知同服對男子助祭祝佐食等與<lb/>
主人服異也少牢云主婦賛者一人亦髲鬄衣移袂與主婦同其餘雖<lb/>
不移袂同亦宵衣可知依内司服天子諸侯王后以下助祭皆不同者<lb/>
人君尊卑差等大夫士卑服窮則同也引内則者彼舅没時年七十巳<lb/>
上姑雖存年六十巳上而當傳之家事故子之妻代姑祭雖代姑每事<lb/>
必請於姑引之者證經主婦而含姑未老自爲主婦姑老則子妻爲主<lb/>
婦也　佐食至中庭　注佐食至之西　釋曰案下記云佐食當事則<lb/>
戸外南面無事則中庭北面據此而言則此經謂無事時也云立于宗<lb/>
人之西者案士虞禮云主人及兄弟賔即位於西方如反哭位注引旣<lb/>
夕禮云反哭入門升自西階東面經又云宗人反階前北面注云當詔<lb/>
主人此特牲吉禮主人行事由阼階宗人亦在阼階階南擯主人佐食<lb/>
北面於中庭明在宗人之西可知<lb/>
<pb n="10a"/>
</p>
<p>
儀禮䟽卷第四十四<lb/>
</p>
<p>
</p>
  </div>
</body>
</text>
</TEI>
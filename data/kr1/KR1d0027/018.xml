<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
儀禮䟽卷第十八<lb/>
　　　　唐朝散大夫行太學博士引文館學士臣賈公彦　等撰<lb/>
三耦至堂西　注不敢至事畢　釋曰自此盡共而俟論第二畨射三耦<lb/>
訖次公卿大夫之事但此賔先降取弓矢即升堂者以其不敢與君並待<lb/>
告故下云司射告射于公小射正取公之決拾并授弓拂弓是君得告乃<lb/>
取弓矢是不敢與君並俟告也云取之以升俟君事畢者案下文云公將<lb/>
射則賔降適堂西袒決遂執弓搢三挾一个升自西階是君事畢君事畢<lb/>
賔降袒決遂乃更升若然賔於此不即袒決遂者去射時逺故不可即袒<lb/>
也　諸公至以南　注言繼至夫北　釋曰言適次者但射位在堂東次<lb/>
在洗東南今諸公卿東南適次前北至三耦之南以次西面立云繼三耦<lb/>
明在大夫北者以其三耦在北大夫在南而言繼三耦明知大夫之北也<lb/>
公將至而俟　注君尊若始焉　釋曰云君尊若始焉者案上始時司馬<lb/>
命負侯三耦將射司馬命去侯今三耦卒射君將射司馬使更命負侯<lb/>
是君尊若始焉　小射至東堂　注授弓至去塵　釋曰據此經上下<lb/>
或云大射正或云司射或云小射正不同者今行射禮大射正一人爲<lb/>
<pb n="1b"/>
上司射次之或云小射正若然大射正與司射各一人據其行事小射<lb/>
正不止一人而巳此云小射正一人取公之決拾於東坫上下云小射<lb/>
正奉決拾以笥與此一人此又云小射正授弓與取決拾別則小射正<lb/>
二人也云授弓當授大射正者下云大射正執弓以袂以授公明此小<lb/>
射正授弓者當授大射正也　公將至面立　注不敢至君也　釋曰<lb/>
云公將射則賔降者案前文賔降適堂西取弓矢無賔升堂之文但文<lb/>
不具其實即升矣是以此文云賔降云笴矢幹者案周禮矢人矢幹長<lb/>
三尺則此賔立於物北三尺矣　注還右至右還　釋曰云還右還君<lb/>
之右也者君爲下射賔爲上射司馬在君之西南揚弓命去侯訖還君<lb/>
之右東而南西向降自西階猶出下射之南還其後也者由如上文初<lb/>
將射時司馬立於物閒南揚弓命去侯訖出於下射之南還其後降自<lb/>
西階前後是同故取彼解此云今文曰右還不從右還者若右還則右<lb/>
還於上射不得還君故不從也　公就至於物　注笥萑至其職　釋<lb/>
曰前解大射正與司射別人案此注大射正舎司正親其職則大<lb/>
射正與司正爲一人又案上文司射請立司正遂立司射爲司正則<lb/>
<pb n="2a"/>
司射又與大射正爲一人與上解似相違者以大射正與射人俱掌射事<lb/>
相當則大射正與司射別若通而言之射人不對大射正射人亦名大<lb/>
射正故此以射人爲大射正也　注旣袒至襦上　釋曰案上文設決<lb/>
訖乃云公袒朱襦始云小臣正賛設拾拾當拾斂膚體冝在朱襦之上<lb/>
故鄭云旣袒乃設拾拾當以韝襦上郷射云袒決遂以其無襦故遂與<lb/>
決得俱時設若大夫對士射袒纁襦設遂亦當在袒後　大射至揉之<lb/>
注順放至爲紐　釋曰云順放之也者以袂向下於弓隈順放之云觀<lb/>
其安危也者案考工記弓人云其弓安其弓危者以弓弱者爲危其弓<lb/>
強者爲安則此云觀安危者謂試弓之強弱　公旣至乗矢　注公下<lb/>
至尊也　釋曰案上三耦射者上射射訖乃次下射此公爲下射當後<lb/>
射今君射前於賔故鄭云先發不留尊也　注階西至降位　釋曰案<lb/>
上文賔受獻訖降立於階西東面此云反位於階西東面故云反位也<lb/>
公即至復筵　釋曰此公與賔復升即位者公卿以下當繼射公與賔<lb/>
當觀之故升就位也　司馬至如初　釋曰自此盡就席論射訖取矢<lb/>
委於楅之事　注司馬至乗矢　釋曰知司馬是司馬正司馬師亦坐<lb/>
<pb n="2b"/>
乗矢者此經皆言如初案上畨射司馬正與司馬師乗矢故知也　注<lb/>
異束至殊之也　釋曰公卿皆異束但言大夫者公卿自相對其矢俱<lb/>
束之及其脫之亦拾取但三耦之内大夫以士耦之士矢不束大夫束<lb/>
之故曰尊殊之下注云不言君矢小臣以授矢人於東堂下可知知者<lb/>
以其小臣取矢明取之以授矢人　注此言至於楅　釋曰云此言其<lb/>
升前小臣委矢於楅者案上文司馬降釋弓如初在小臣委矢之上其<lb/>
司馬降釋弓之時卿大夫即升就席委矢當依司馬命取矢之下不失<lb/>
其次故不即見卿大夫升事是以於此特言司馬降釋弓與卿大夫升<lb/>
爲節耳故鄭亦言其次第也　司射至去扑　釋曰自此盡共而俟論<lb/>
數筭之事直言去扑不言去矢矢亦去之是以下文司射執弓挾一个<lb/>
搢扑明此時去矢後更挾之　司射命設豐　釋曰自此盡徹豐與觶<lb/>
論二畨射訖行射爵之事注弟子至略之　釋曰自此以上其䟽見<lb/>
於郷射於此不復言云不授者射爵猶罰爵略之者案詩云兕觥其觩<lb/>
旨酒思柔注云觩陳設貌觥罰爵不手授此飲射爵亦不手授故云猶<lb/>
罰爵也案獻酬之爵皆手授之此不手授故云略之也若然士以下飲<lb/>
<pb n="3a"/>
罰爵者取於豐大夫巳上皆手授尊之故下注云授爵而不奠豐尊大<lb/>
夫也其三耦之内雖大夫亦取於豐者以其作三耦與衆耦同事故不<lb/>
復殊之　注固襲至挾也　釋曰云固襲說決拾矣復言之者起勝者<lb/>
也者起勝者射畢之時降堂皆就次襲說決拾矣故云固襲今復言之<lb/>
者以其勝者更袒決遂故復言不勝襲說決拾欲與勝者相起復發故<lb/>
復言之也　注不勝之黨無不飲　釋曰以其經云三耦及衆射者皆<lb/>
升飲射爵者言升之明知不勝之黨無不飲但大射者所以擇士以助<lb/>
祭今若罰爵在於不勝之黨雖數中亦受罰及其助祭雖飲射爵亦得<lb/>
助祭但在勝黨雖不飲爵若不數中亦不得助祭以其飲罰據一黨而<lb/>
言取其助祭取一身之藝義故不同也　注先升至禮然　釋曰云亦<lb/>
因相飲之禮然者案郷飲酒郷射獻酬之禮獻者在右酬者在左故云<lb/>
亦也　注立卒至執弓　釋曰案郷飲酒皆祭坐卒爵拜旣爵故此決<lb/>
之受罰不備禮也云右手執觶左手執弓者以其執弛弓不釋於地明<lb/>
知未飲時兩手執弓今受罰爵右手執爵爲便左手執弓可知　不勝<lb/>
者先降　注後升至並行　釋曰云後升先降略之不由次也者案上<lb/>
<pb n="3b"/>
文勝者先升此文不勝者先降故云略之不由次云降而少右復並行<lb/>
者見下文與升飲者相左明降至堂下此二人少右復並行以其辟升<lb/>
者在左故也　若賔至不升　注此耦至尊也　釋曰知此耦謂士者<lb/>
以大夫坐於上士立於下經云耦不升故云此耦謂士也是以鄭解其<lb/>
意云諸公卿或闕士爲之耦者不升其諸公卿大夫相爲耦者不降席<lb/>
以其大夫在堂上故云不降席云重恥尊也者解士不升大夫巳上不<lb/>
降席意以其卑者對飲尊者是可恥之事不對飲是重恥尊者也　注<lb/>
雖尊至夫也　釋曰云不可以已尊枉正罰也者正罰謂上文飲者在<lb/>
左勝者在右於西階之上北面跪取豐上之觶飲之是也今雖不取於<lb/>
豐亦於西階北面是不可以已尊枉正罰也　若飲至降拜注侍射<lb/>
至禮也　釋曰云侍射賔也者以其賔與君對射耦自相飲故知侍射<lb/>
者賔也云飲君則不敢以爲罰從致爵之禮也者罰爵如上文罰者飲<lb/>
之而巳今則從燕臣致爵於君之禮下文所謂夾爵者是也但此經云<lb/>
角觶與上文觶皆是三升曰觶觶與角連故謂之角觶或單言角或單<lb/>
言觶是以禮記少儀云侍射則約矢侍投則擁矢勝則洗爵而請不角<lb/>
<pb n="4a"/>
注云角謂觥罰爵也於尊長與客如獻酬之爵又詩云我姑酌彼兕觥<lb/>
毛傳云兕觥角爵箋云兕觥罰爵是其角觶兕觥皆罰爵此角觶以兕<lb/>
角爲之非謂四升曰角者也若然此角觶對下文飲君云象觶故云角<lb/>
觶謂賔酌如兕自飲君即下文賔降洗象觶亦從獻酬之爵不敢用罰<lb/>
爵也　注賔復至夾爵　釋曰云所謂若飲君燕則夾爵者言所謂郷<lb/>
射文彼云燕者則此經夾爵也　注不祭象射爵　釋曰案上文受罰<lb/>
者取爵於豐飲之不祭此飲君爵不祭是以賔飲夾爵亦不祭皆與射<lb/>
同故云象　司宫至於篚　注爲大至五升　釋曰自此盡侯而俟論<lb/>
設尊獻服不之事云不於初設之者不敢必君射也君不射則不獻大<lb/>
侯之獲者若然此設大侯之獲者君不射則不設之不豫設者不敢必<lb/>
君射案上張侯先設大侯君射大侯張之必君射者但聖人設法一與<lb/>
一奪以大射者爲祭擇士所以助祭人君不可不親故奪其尊使之必<lb/>
射故豫張大侯至此設大侯之尊君射訖乃設之者許其自優暇容有<lb/>
不射之理是以不射則不設射乃設之云散爵名容五升者案韓詩傳<lb/>
云一升曰爵二升曰觚三升曰觶四升曰角五升曰散是其散容五升<lb/>
<pb n="4b"/>
也　司馬至服不　注言服至西面　釋曰云服不者著其官尊大侯<lb/>
也者自此巳前皆以事名之於此而言服不著其官言尊大侯故也云<lb/>
服不司馬之屬者以其服不在大司馬下六十官之屬者云掌養猛獸<lb/>
而敎擾之者猛獸熊羆之屬敎之使擾馴人意象王者服不服諸侯使<lb/>
歸服王者云洗酌皆西面者以其設尊設洗皆東面故知洗爵酌酒皆<lb/>
西面向之也若然獻旅食尊後酌者爲背君此西面不嫌背君以其南<lb/>
統於侯故也　服不至受爵　注近其所爲獻　釋曰云近其所爲獻<lb/>
者以其服不得獻由侯所爲故不近乏而近侯獻之故云近其所爲獻<lb/>
也　司馬至反位　注不俟至反位　釋曰云不俟卒爵略賤也者案<lb/>
上文獻服不訖又案下文卒祭左个之西北三歩東靣設薦俎立卒爵若然<lb/>
卒爵禮祭侯訖今司馬反位在未祭俟之前故略賤也云此終言之獻服<lb/>
不之徒乃反位者但大侯尊服不與其徒二人共在獲所獻服不亦兼獻<lb/>
徒此經唯見獻服不不見獻其徒即云司馬反位明獻徒移始反位是以<lb/>
知反位者終言之其實獻徒後乃反位故下注云司馬正皆獻之是也<lb/>
宰夫至折俎注宰夫至脅肺　釋曰云宰夫有司宰夫之吏也者諸侯<lb/>
<pb n="5a"/>
宰夫是士而宰夫有司明是宰夫之吏府史也引郷射記者此俎實無<lb/>
文故引之爲證　卒錯至從之　注不言至右个　釋曰云國君大侯<lb/>
服不負侯其徒居乏待獲變其文容二人也者案上注云天子服不氏<lb/>
下士一人徒四人掌以旌居乏待獲鄭言容二人者欲見服不與徒二<lb/>
人皆得獻故鄭云司馬正皆獻之云適右个由侯内者以其旣祭左个<lb/>
次祭右个乃祭於中故云適右个由侯内　獲者至祭酒　注祭俎至<lb/>
未聞　釋曰云祭俎不奠爵不備禮也者言祭俎者謂祭俎上肺但肺<lb/>
有二種此云祭是祭肺也非是離肺知者案郷射記云獲者之俎折脊<lb/>
脅肺臑又曰釋獲者之俎折脊脅肺皆有祭則此俎祭肺亦離肺若然<lb/>
凡祭祭肺皆不奠爵是其常云此不奠爵不備禮者但祭肺離肺兩有<lb/>
祭肺不奠爵若空有祭肺亦不奠爵今祭俎不奠故云不備禮云天子<lb/>
祝侯曰以下周禮梓人文云諸侯以下祝辭未聞知諸侯不與天子祝<lb/>
辭同而云未聞者以本所射侯天子中之則能服諸侯諸侯中之則得<lb/>
爲諸侯若天子云抗而射女諸侯則不得云抗而射女是以知祝辭有<lb/>
異但未聞耳　注郷射至三祭　釋曰以其左右及中故三者皆三祭<lb/>
<pb n="5b"/>
非謂一處有三祭　卒祭至東面　注此郷至卒爵　釋曰云不北面<lb/>
者嫌爲侯卒爵者前服不受獻之時侯西北面者欲歸功於侯故也今<lb/>
卒爵雖同舊處而東面者以其前受獻爲已今卒爵還爲已卒爵故東<lb/>
面是以云不北面者嫌爲侯卒爵也　設薦至卒爵注不言至立飲<lb/>
釋曰云不言不拜旣爵司馬正巳反位不拜可知也者決郷射獲者薦<lb/>
右東面立飲不拜旣爵此則不言之以其司馬在對司馬不拜旣爵司<lb/>
馬巳反位不拜旣爵可知故不言引郷射禮者此不言立位之處當同<lb/>
郷射薦者東面立　司馬至之禮　注隷僕至可知　釋曰云隷僕人<lb/>
埽侯道者謂君射時初埽之時亦是隷僕人也云巾車張大侯者舉尊<lb/>
者而言其參侯干侯亦張之是以上文司馬遂命量人巾車張三侯此<lb/>
直云大侯舉尊而言也云及參侯干侯之獲者以其上文以獻大侯服<lb/>
不獲者明此經獲者是糝侯豻侯可知云隷僕人巾車於服不之位受<lb/>
之知者以其隷僕人巾車素無其位而經云如大侯之禮明就大侯之<lb/>
位受獻是以鄭云功成於大侯也云不言量人者此自後以及先可知<lb/>
者案上張侯之時先言量人後言巾車君射之時乃有隷僕人埽侯道<lb/>
<pb n="6a"/>
受獻先言隷僕人後言巾車是自後以及先隷僕尚得獻明量人在巾<lb/>
車之先得獻可知　注隷僕至而南　釋曰知自服不而南者雖無正<lb/>
文以其受獻於服不之位明繼服不而南可知　司射至少南　釋曰<lb/>
自此盡反位論獻釋獲者之事注文武不同　釋曰言文武不同者<lb/>
以其獻獲者於侯西北面受獻歸功於侯是其武獻釋獲者升堂酌酒<lb/>
東面獻之就釋筭之所是其文故云文武不同　注俎與至爲異　釋<lb/>
曰云俎與服不同者以其俱用一俎云唯祭一爲異者上祭侯之俎引<lb/>
郷射獲者俎與薦皆三祭鄭郷射注云祭侯三處至此獻釋獲者不主<lb/>
祭侯正唯一祭俎耳故云唯祭一爲異　注祭俎至備禮　釋曰上祭<lb/>
侯之時祭俎不奠爵不備禮至此祭俎亦祭肺不奠爵賤亦不備禮<lb/>
注亦辟俎也　釋曰以其薦俎相將薦旣辟俎亦辟可知　司射至反<lb/>
位　注爲將復射　釋曰自此盡于公如初論司射請公爲三畨射事<lb/>
注云不升堂賔諸公卿大夫旣射矣聞之可知者決前司射升堂請射<lb/>
于公升今不升者諸公卿大夫前巳射聞之矣　反搢至取矢　注曏<lb/>
言至言耳　釋曰自此盡襲反位論三耦與卿大夫取矢之事云曏言<lb/>
<pb n="6b"/>
拾者謂第一射時三耦云拾取矢云是言序者謂序出次時一耦先後<lb/>
互者皆次序出次至庭拾取矢　司射先反位　注言先至先也　釋<lb/>
曰云曏不言司射先反位三耦未有次外位無所先也者凡言反位者<lb/>
謂前巳有位今乃反之是今禮反於舊位舊位第一畨之時三耦次外<lb/>
舊無位司射雖先有位不得言先反位是以決之　三耦至如初　注<lb/>
小射至代之　釋曰云禮殺代之者決第一畨不言小射正作取矢<lb/>
三耦至三耦　注皆進至從初　釋曰云凡繼射命耦而巳不作射不<lb/>
作取矢從初者言凡繼射命耦者前三耦卒射後大夫降至三耦之南<lb/>
西面北上司射東面于大夫西比耦大夫與大夫命上射曰某御於子<lb/>
命下射曰子與某子射卒遂比衆耦云云至公即席後賔升階復位還<lb/>
筵而後卿大夫繼射後衆皆繼射釋獲皆如初注云諸公卿言取弓矢<lb/>
衆言釋獲互言也旣司射注司射所作唯上耦是此文小射正但作三<lb/>
耦拾取矢公以下亦無作拾文故曰不作取矢從初從三耦法也　注<lb/>
說矢至謙也　釋曰云自同於三耦謙也者以其三耦是士之束旣是<lb/>
大夫若束則異於三耦故云說矢束自同於三耦謙也郷射坐說矢束<lb/>
<pb n="7a"/>
注云說矢束者下耦以將拾取彼不言同三耦者彼三耦非大夫故也<lb/>
注大夫至下位　釋曰諸公卿大夫自爲耦者拾取矢在前大夫與士<lb/>
耦者說矢束拾取矢在後今待大夫反位公卿乃升就席者以其上大<lb/>
夫與下大夫同是大夫爵但上下有異耳故上大夫待下大夫反位乃<lb/>
後升就席　注請奏至者乎　釋曰云請奏樂以爲節也者謂若天子<lb/>
騶虞九節諸侯貍首七節大夫采蘋士采蘩皆五節云始射獲而未釋<lb/>
獲者謂第一畨三耦射中時雖唱獲未釋筭云復釋獲者謂第二畨衆<lb/>
耦皆射釋筭未作樂云復用樂行之者謂第三畨射非直釋筭復用樂<lb/>
焉云射用應樂爲難者但禮射其容體比於禮其節比於樂又須中於<lb/>
侯名爲應樂節云孔子曰者禮記射義文引之者證射用應樂而爲難<lb/>
之意　注言君至北面　釋曰云樂正在工南北面者此時工在洗東<lb/>
西面樂正在工南北面司射在西階下東面經云命樂正者東面遥命<lb/>
之　注不與至下五　釋曰引學記者證鼔得與樂爲節之事云凡射<lb/>
之鼓節投壷其存者也者射之鼓節多少無文案今禮記投壷篇圖出<lb/>
魯鼓薛鼔云取半以下爲投壷節盡用之爲射節是其投壷存者云周<lb/>
<pb n="7b"/>
禮射節天子九以下者是射人樂師皆有此文引之者證射節多少<lb/>
上射至若一　注樂正至重節　釋曰云貍首逸詩曽孫也者以其貍<lb/>
首是篇名曽孫是章頭知者以其射義上文云其節天子以騶虞諸侯<lb/>
以貍首卿大夫以采蘋士以采繁以類言之騶虞采蘋是篇名貍首篇<lb/>
名可知射義下文諸侯君臣盡志於射又云故詩曰曽孫侯氏四正具<lb/>
舉小大莫處御于君所注云此曽孫之詩諸侯之射節也四正正爵四<lb/>
行也四行者獻賔獻公獻卿獻大夫乃後樂作而射也上云貍首下云<lb/>
曽孫曽孫章頭也是以鄭云曽孫其章頭射義所載曽孫侯氏是也云<lb/>
後丗失之謂之曽孫者以曽孫爲篇名是失之云曽孫其章頭也是正<lb/>
丗人也云小大莫處巳下則燕則譽以上皆射義文彼注以燕以射先<lb/>
行燕禮乃射是也云閒若一者調其聲之䟽數重節者謂九節七節五<lb/>
節中閒相去或希䟽或密數中閒使如一必䟽數如一者重此樂故也<lb/>
大師至初儀　注不以至其目　釋曰此經云如初者皆如上第二畨<lb/>
射法唯作樂爲異耳云辟不敏也者若以樂志不與樂節相應則見君<lb/>
不敏今不以樂志遟速從心其發不必應樂是辟不敏也引春秋傳者<lb/>
<pb n="8a"/>
定八年左氏傳文正月公侵齊門于陽州其時魯人顔息射人中眉退<lb/>
曰我無勇吾志其目也服氏注云志中其目是非其誠詐以自矜引之<lb/>
者證志是意所儗度也　注側持至射也　釋曰上文皆云挾一个此<lb/>
經云執一个故上注云方持弦矢曰挾以其將射故也此注云側持弦矢<lb/>
曰執謂鏃向上故云兼矢於弦尚鏃將止變於射也案郷射禮云矢不挾<lb/>
兼諸弦弣不言面鏃此言面鏃不言兼弦弣各舉一邊省文之義言兼弦<lb/>
弣者一矢兼弦三矢兼弣也　注諸所至薦俎　釋曰云皆俟備君復射<lb/>
者但射巳三畨於後或射或否但臣不敢必君射故備擬於君也云釋獲<lb/>
者亦退其薦俎者前辟薦俎今旣退中與筭薦俎不可虚留明亦退之可<lb/>
知　公又至反位　釋曰此一節論射訖爲大夫舉旅之事　司馬至公<lb/>
許　釋曰自此盡反位坐論徹俎升坐安燕之事大夫降復位注門<lb/>
東北面位　釋曰云大夫降者大夫雖無俎以賔及公卿皆送俎不可獨<lb/>
立於堂故降復位云門東北面位者謂初小臣納卿大夫門東北面揖位案<lb/>
下文賔諸公卿皆入門東面北上謂在西階下知大夫不復在西階下位<lb/>
者以其言復位者復前位其西階下舊無位故知非西階下若然公卿入<lb/>
<pb n="8b"/>
西階下鄭云諸公卿不入門而右以將燕亦因從賔者也大夫以公卿未<lb/>
入不可猶居西階故在門東北靣位也　羞庶羞　注羞進至鶉鴽<lb/>
釋曰知有<graphic n="KR0871" url="https://raw.githubusercontent.com/kanripo/KR-Gaiji/master/images/KR0871.png" mimeType="image/png"/>肝膋者此大射先行燕禮燕法其牲唯有狗又案内則云<lb/>
肝膋取狗肝一幪之以其膋濡炙之舉燋其膋不蓼注云膋腸閒脂故<lb/>
知此羞中有肝膋也又知有狗胾醢者以其公食大夫有牛胾炙半胾<lb/>
炙豕胾炙此燕無三牲故知胾醢亦用狗知有缹鼈膾鯉者案六月詩云<lb/>
吉甫燕喜旣多受祉又云飲御諸友炰鼈膾鯉故知有此也公食大夫<lb/>
有王事之勞乃有之故六月詩鄭注以吉甫逺從鎬地來又日月長乆今飲之<lb/>
酒使其諸友恩舊者侍之又加其珍羙之饌所以極勸之也是有王事之<lb/>
勞乃有之無王事之勞則無故公食大夫不見也又知有雉兎鶉鴽者<lb/>
公食大夫二十豆有此四者此仍引内則上大夫二十豆者不引二十豆<lb/>
盡以其二十豆有三牲之物此狗故唯引此四者　大夫祭薦注燕乃<lb/>
至成禮釋曰云燕乃祭薦不敢於盛成禮者此大夫卑不敢與公卿同時<lb/>
於盛成禮也　司正至位坐　注皆命至序端　釋曰云興對必降席<lb/>
者經直云興不言降席鄭知降席者以爲反坐故知降席也言敬也者<lb/>
<pb n="9a"/>
決上文司正命賔與大夫以我安雖未坐不云降而對故以此爲敬若<lb/>
然上不降席者彼直云安未盡殷勤故不降此命使醉是盡殷勤故興<lb/>
降加敬也知司正退立西序端者案司正監酒此將獻士事未訖亦如<lb/>
郷飲酒監旅時立于西序端也　主人至拜送　注獻士至作觚　釋<lb/>
曰自此盡奠于篚論獻士及祝史等之事云獻士用觶士賤也者言獻<lb/>
士用觶對上獻大夫巳上觚觚二升觶三升用大者賤用小者尊故云<lb/>
士賤也　注其他至受爵　釋曰云其他謂衆士也者長謂士中之長<lb/>
次云士謂長巳下又云其他謂衆士者亦謂二十七士以其下經旅食<lb/>
謂庶人在官故知此非府史以下　注司正至其佐　釋曰案燕禮薦<lb/>
司正與射人一人司士一人執幂二人此不言其數又不言司士與執<lb/>
幂者以射人是小射正非一人互見執事執事者皆同獻不言其數不<lb/>
言執幂者二人文不具　注士旣至略賤　釋曰云畢獻薦之略賤者<lb/>
案上獻士立飲是畢獻訖乃云乃薦司正與射人于觶南是獻士又獻<lb/>
司正巳下若然薦士當在乃薦司正上至此言之者其實薦士在乃薦<lb/>
司正上今此更言士得獻訖立在東方立畢乃薦不畢獻待司正薦乃<lb/>
<pb n="9b"/>
薦士也是以薦司正言乃者緩辭明司正巳下薦在士後也　注主人<lb/>
至略之　釋曰知主人旣酌西面士旅食北面受之者以其不可背君<lb/>
南面授故知位之如此若然大史等亦北面則亦西面授酒也其小臣<lb/>
師等案上文位在阼階東南自然北面授　賔降至再拜釋曰自此<lb/>
盡旅酌論賔舉爵爲士舉旅行酬之事注賔受至再拜　釋曰云賔<lb/>
受公賜多矣禮將終冝勸公序厚意也者上文爲賔爲卿爲大夫舉旅<lb/>
皆臣自致爵今此其賔爲士舉旅行酬因得爲賔致爵於君故鄭云序<lb/>
賔厚意也　注反位至爲觶　釋曰自此巳前賔位在西階下東面無<lb/>
席戸牖之閒位則有席此賔升成拜不言降反位明反位者反於戸牖<lb/>
之閒席位云此觚當爲觶者凡旅酬皆用觶獻士尚用觶故知觚當爲<lb/>
鱓下經觚亦當爲觶有執爵者　注士有至授之　釋曰知士有盥<lb/>
升者以其爲公卿大夫使行旅不可不絜知是士者案下文云士有執<lb/>
膳爵者有執散爵者故知士有盥升主酌授之　注欲令惠均　釋曰<lb/>
以堂上公卿大夫旅徧并堂下之士故云欲令惠均也　注興酬至異<lb/>
也　釋曰云興酬士者決向來堂上相旅皆坐相酬執爵者行之大夫<lb/>
<pb n="10a"/>
未能受酬者輒興西階上故鄭云士立堂下與上坐者異也　注祝史<lb/>
至及焉　釋曰鄭知祝史以下皆得旅酬者前得獻祝史與旅皆得獻<lb/>
明此旅酬得之可知　士旅酌　注旅序至爵者　釋曰云無執爵者<lb/>
對上文卿大夫等有執爵者以其坐故也士無執爵者以其賤不坐故<lb/>
以次自酌以相酬無執爵者也　注獻庶至無事　釋曰獻酬之禮庶<lb/>
子巳下最後得獻若獻庶子之後正禮畢不得更有射事故命復射在<lb/>
獻庶子之前　注司射至心也　釋曰此乃三畨射後爵行無筭直非<lb/>
懈怠復有醉者是以不可恣心所欲　注拜君至在上　釋曰云不言<lb/>
賔賔從羣臣禮在上者謂初酬賔直言賔再舉旅言若長不專於賔巳<lb/>
是禮殺第三舉旅云唯公所賜若賔若長至此賔士舉旅直云唯公所<lb/>
賜復不言若賔若長賔從羣臣禮在上　注其功至中者　釋曰上文<lb/>
第二畨第三畨唯公得中三侯皆釋獲至此燕後復射禮殺臣與君同<lb/>
是以鄭云和者益多尚歡樂也云其功一也者謂三侯所中皆是功故<lb/>
云一也云矢揚觸或有參中者卿大夫主射參侯士主射豻侯其中或<lb/>
揚觸容中別侯皆與釋主人至之禮　注庶子至西上　釋曰云小樂<lb/>
<pb n="10b"/>
正在頌磬之北右也工在西即北面者工在西謂遷樂於下時大師少<lb/>
師上工立於鼓北也云工遷於東則東面者案上遷樂於東之時直云<lb/>
大師少師上工皆東坫之東不見小樂正從之明留在西縣之北東面<lb/>
向工矣云大樂正在笙磬之北左也工在西則西面者案上文司射東<lb/>
面命樂正單言樂正者謂大樂正旣東面命之則大樂正元立於東矣<lb/>
以其工在西階下故知西面向之矣云工遷於東則北面者案上文樂<lb/>
正及位大師旣西面明樂正北面可知是以郷射工遷於東西面北上<lb/>
樂正北面立于其南此亦與彼同北面也云國君無故不釋縣二正君<lb/>
之近官也言此者人君路寢之廷樂縣不釋樂正與僕人正同掌樂事<lb/>
是君之近官也云同獻更洗以時事不聮也者以其雖同獻於阼階上<lb/>
獻有前後故更爵洗之是以云時事不聮也云庶子内小臣位在小臣<lb/>
師之東者案公食堂上夾北有宰夫内宰在東北此射禮堂上夾北無<lb/>
宰位又案執事者堂上又非樂人不得在樂正位以其與小臣師同名<lb/>
小臣故知小臣師之東也又云少退西上者見公食在宰東北少退故<lb/>
知此亦少退知西上者以此位皆西上故也　無筭爵釋曰自此盡<lb/>
<pb n="11a"/>
無筭樂論爵與樂恣意無數之事　注酬之至者來　釋曰凡行酬之<lb/>
法轉爵遞飲今膳散兩有冝得即飲猶待公卒爵乃飲猶代飲然明惠<lb/>
從公來嫌得即飲不代故著嫌不卒爵然後飲故曰嫌不代　注燕之<lb/>
至意也　釋曰云燕之歡在飲酒者諸安燕之歡正在於飲酒故受公<lb/>
爵者更酌反奠於公所擬公更賜爵是其歡燕成之意也　注乃猶而<lb/>
也　釋曰鄭轉乃爲而者乃是緩辭於理不切故爲之也　注升不至<lb/>
臣禮　釋曰於例臣於堂下再拜稽首得小臣以君命辭其拜不成當<lb/>
升成拜今直升不成拜者以其拜於下是臣之正禮故鄭云於將醉正<lb/>
臣禮　注卿大至卒之　釋曰上文卿大夫酬辯始酬士公命徹幂公<lb/>
卿以下降而爵止是以卿大夫升反席士以下相酬而卒之　宵則庶<lb/>
子執燭　釋曰自此盡篇終論禮畢容公卿出入之事　賔所至遂出<lb/>
釋曰案郷飲酒郷射賔出無取脯賜鍾人之事者彼是臣禮此爲君法<lb/>
故詳略不同　公不送　注臣也至禮也　釋曰案燕義云使宰夫爲<lb/>
獻主臣莫敢與君亢禮曏來安燕交歡君若送之是臣與君亢禮故君<lb/>
不送賔也故燕禮注云賔禮訖臣禮是也　公入驁注驁夏至入也<lb/>
<pb n="11b"/>
釋曰云驁夏亦樂章也者案周禮鍾師有九夏皆樂章其中有驁夏如<lb/>
陔夏故云亦樂章也云以鍾鼓奏之者案鍾師以鍾鼓奏九夏鄭云先<lb/>
擊鍾次擊鼓故云以鍾鼔奏之云其詩今亡者鄭注鍾師云九夏皆詩<lb/>
篇名頌之族類也此歌之大者載在樂章樂崩亦從而亡是以頌不能<lb/>
具是其今亡云此公出而言入者射宫在郊以將還爲入者天子射在<lb/>
虞庠周之小學祖西郊案郷射記於郊則閭中鄭注云諸侯大學在郊<lb/>
是諸侯大射所故言入者射宫在郊以將還爲入也鄭知燕在路寢者<lb/>
燕禮記云燕朝服於寢與羣臣賔客燕不合在燕寢故知從路寢也此<lb/>
篇所解多不具者以其諸侯大夫射先行燕禮大射三畨多依郷射是以與<lb/>
禮同者於此不復重釋之也<lb/>
儀禮䟽卷第十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
儀禮䟽卷第十三<lb/>
　　　　唐朝散大夫行太學博士弘文館學士臣賈公彦　等撰<lb/>
司正降復位　釋曰自此盡唯賔論舉觶於賔與大夫爲無筭爵之事<lb/>
云司正降復位者司正當監旅酬訖故降使二人舉觶于賔與大夫爲<lb/>
無筭始也　舉觶至薦右　注坐奠之不敢授　釋曰賔與大夫皆席<lb/>
末荅拜者皆席西南面荅拜云皆進坐奠于薦右者以其將飲者於右<lb/>
故也云坐奠之不敢授者對獻酬時親授主人之賛者卑不敢親授觶<lb/>
也　賔與至以興　注辭辭其坐奠觶　釋曰必辭者賛者不敢親授<lb/>
賔與大夫不可自尊故辭之不言取而言受者亦是若親受之然　舉<lb/>
觶至所興　注不舉至反坐　釋曰崇重也凡飲酒禮成於酬前巳旅<lb/>
酬所盛禮巳重今主人復舉觶爲無筭爵盡歡情客不盡主人歡故且<lb/>
奠之未舉之故不奠薦左若無大夫則唯賔注長一至之爲　釋曰<lb/>
曏二人舉觶爲賔與大夫今若無大夫當闕一人故云則唯賔也云長<lb/>
一人舉觶如燕禮媵爵之爲者燕禮初二大夫媵觶至旅酬復使二人<lb/>
君命長媵一爵於君與此同故云如燕禮之爲彼旅酬此爲無筭爵不同<lb/>
<pb n="1b"/>
但一人是同故引爲證也　司正至于賔注請坐至倦焉　釋曰自<lb/>
此盡少退北上論請坐徹俎之事云酒清肴乾強有力者猶倦焉者此<lb/>
禮記聘義文案彼云故強有力者將以行禮也酒清人渴而不敢飲也<lb/>
肉乾人飢而不敢食也日莫人倦引之者證此賔須坐之義　賔辭以<lb/>
俎　注俎者至貴肴　釋曰俎所盛骨體骨體是肴之貴者故辭之也<lb/>
反命至徹俎　注弟子至備耳　釋曰知弟子是賔黨者以其司正降<lb/>
自西階階前命之明賔黨弟子在西階東面也必使賔黨弟子者徹俎<lb/>
是賔請之故鄭云俎者主人賛者設之今賔辭之使其黨俟徹順賔意也<lb/>
云上言請坐于賔此言主人曰互相備耳者凡辭皆司正請于主人主<lb/>
人有命司正乃傳告賔今上文云司正請坐于賔直見司正傳主人辭<lb/>
不見主人曰請坐于賔之辭此經直見主人曰請徹俎不見司正傳主<lb/>
人以告賔是互相備也不言互文而云互相備者凡言互文者各舉一<lb/>
事一事自周是互文此據一邊理一邊理不備文相續乃備故云互相<lb/>
備若云糗餌粉餈鄭注云餌言糗餈言粉互相足之類也　司正至南<lb/>
面　注俟弟子升受俎　釋曰云俟弟子升受俎者下云司正以俎出<lb/>
<pb n="2a"/>
授從者注云授賔家從來者也所以厚禮之則此弟子升受俎者案下<lb/>
文據大夫與主人而言若賔俎授司正非弟子也　注授賔至禮之<lb/>
釋曰云古者與人飲食必歸其盛者所以厚禮之者郷飲酒燕禮大射<lb/>
賔客皆有俎徹歸客之左右俎是肴之貴是歸其盛者公食大夫旣食<lb/>
有司卷三牲之俎歸于賔館故揔云古者與人飲食必歸其盛者所以<lb/>
厚禮之也　主人至面立　注以東至侍者　釋曰云以東授主人侍<lb/>
者弟子是賔黨非主人之賛者故知徹主人俎還授主人侍者歸入於<lb/>
内也　注從降亦爲將燕　釋曰賔主人大夫有俎從俎而降此三賔<lb/>
無俎亦從大夫而降亦如賔主人大夫將燕故同降同升也　主人至<lb/>
升坐　注說屨至被地　釋曰自此盡門外再拜論升坐行無筭爵賔<lb/>
醉送出之事云說屨則摳衣爲其被地者曲禮云摳衣趨隅彼謂升席<lb/>
時引之證說屨低身亦然若不摳衣恐衣被地履之但對文上曰衣下<lb/>
曰裳散文衣裳通此衣即裳也案少儀云排闔說屨於戸内一人而巳<lb/>
矣鄭注云雖衆敵猶有所尊也彼尊卑在室則尊者說屨在戸内自餘<lb/>
說屨於戸外若尊卑在堂則亦尊者一人說屨在堂自餘說屨於堂下<lb/>
<pb n="2b"/>
是以燕禮大射臣皆說屨於階下公不見說屨之文明公舄在堂矣此<lb/>
乃郷飲酒臣禮賔主人行敵禮故皆說屨於堂下也　乃羞　注羞進<lb/>
至案酒　釋曰云所進者狗胾醢也者以其牲用狗故知狗胾醢醢未<lb/>
必狗以其醢豫造乃成非臨時之物故知非狗連言之也　無筭至不<lb/>
拜　注二人至復崇　釋曰經賔上有于字者誤以此二觶仍是前二<lb/>
人所舉者今以二人升者舉發使行無筭爵非新觶以鄭注可知故誤<lb/>
有也若然舉觶上屬賔下屬爲句也云卒觶者固不拜矣著之者嫌坐<lb/>
卒爵者拜旣爵者上正旅酬時賔酬主人賔不祭卒觶不拜不洗今此<lb/>
二人舉觶禮彌殺故云卒觶者固不拜矣嫌坐卒爵者拜旣爵者以正<lb/>
獻酬時皆坐卒爵拜旣爵嫌此無筭爵飲卒觶亦有拜義故明之云坐<lb/>
于席禮旣殺不復崇者此決正行獻酬時在於階下有拜旣爵此說屨<lb/>
就席禮旣殺不復崇重故無拜爵也　注錯者至殺也　釋曰云其或<lb/>
多者迭飲於坐而巳者衆賔之長在賔西者三人大夫則席於賔東若<lb/>
大夫亦三人則與衆賔等得交錯相酬言其或多者若有一大夫則衆<lb/>
賔二人無所酬直二人迭飲而巳若大夫四人巳上多於三賔自三人<lb/>
<pb n="3a"/>
之外亦無所酬則亦自相酬迭飲而巳云皆不拜受禮殺也者上二人<lb/>
舉觶於賔與大夫皆拜受及飲卒不拜是其殺今衆賔與大夫不拜受<lb/>
觶故言禮又殺也　辯卒至階上　注衆賔至復位　釋曰經云辯謂堂<lb/>
上衆賔巳上皆飲訖云卒受者謂最末後飲者云衆賔之末飲而酬主<lb/>
人之賛者大夫之末飲而酬賔黨亦錯焉者此亦若堂上交錯也云不<lb/>
使執觶者酌謂不使二人執觶者酌云以其將旅酬不以己尊孤人也<lb/>
者其堂上皆坐行酒至此立階上旅在下解經興以旅在下者云其末<lb/>
若皆衆賔則先酬主人之賛者謂大夫或少或無則衆賔爲末飲也云<lb/>
若皆大夫者謂大夫多衆賔徧後二觶並酬大夫則大夫爲末飲也云<lb/>
執觶者酌在上辯降復位者謂二人舉觶酌堂上衆賔巳上辯其堂下<lb/>
自酌相旅二人無事故降復于東階前西面北上位也故郷飲酒記云<lb/>
主人之賛者西面北上不與無筭爵然後與必知復位者下經云執觶<lb/>
者皆與旅是也　長受至實之　注言酬至不拜　釋曰謂堂下或賔<lb/>
黨之長或主人賛者之長受堂上酬酬者不拜鄭云酬者不拜者嫌酬<lb/>
堂下異位當拜也者嫌堂下異位堂上則堂下當拜故明之也　受酬<lb/>
<pb n="3b"/>
者不拜受　注禮殺至不拜　釋曰堂下卑者受堂上尊者酒當拜由<lb/>
禮殺雖尊者之酬猶不拜也　辯旅皆不拜注主人至有拜　釋曰<lb/>
以郷飲酒記云主人之賛者不與無筭爵然後與故鄭偏言主人之賛<lb/>
者於此始旅嫌有拜故明之也　執觶者皆與旅　注嫌巳至旅也<lb/>
釋曰此即上文二人舉觶者於西階上巳卒觶故鄭云嫌巳飲不復飲<lb/>
也　卒受至大夫　注復奠至爲之　釋曰今文此經云執觶者無此<lb/>
執觶又今文無執觶及賔觶大夫之觶皆爲爵不從者以其皆在無筭<lb/>
爵之科明不爲爵云實觶觶爲之者亦不從也　無筭樂　注合郷樂<lb/>
無次數　釋曰知合郷樂二南者約上正歌時不略其正巳歌郷樂但<lb/>
上有次第先歌關雎次歌葛覃卷耳次歌鵲巢采蘋采蘩皆三終有次<lb/>
數今無次數任賔主所好也　賔興至奏陔　注陔陔至而巳　釋曰<lb/>
此賔興即命奏下文賔降乃作樂也云陔陔夏其詩亡者九夏皆詩篇<lb/>
鄭注鍾師云歌之大者載在樂章樂崩亦從而亡云周禮者鍾師云陔<lb/>
夏杜子春云客醉而出奏陔夏雖非正文亦據周禮而言云陔夏者天<lb/>
子諸侯以鍾皷知者鍾師云以鍾皷奏九夏是天子法襄公四年穆叔<lb/>
<pb n="4a"/>
如晉晉侯饗之金奏肆夏之三不拜則陔夏奏用鍾矣大夫士尚有鼓<lb/>
明諸侯亦有鼓故揔云天子諸侯以鍾鼓知大夫士用鼓者此郷射郷<lb/>
飲酒皆有鼓故知以鼓奏陔而巳也　賔降至再拜　注拜送至有終<lb/>
釋曰知拜送賔于門東西面者此約迎賔時於此拜也云不荅拜禮有<lb/>
終者以行禮有終故不荅也　明日至門外　釋曰自此盡經末論息<lb/>
勞司正之事　主人至乃退　注不見至屈辱　釋曰不見不䙝禮者<lb/>
禮不欲數數則瀆今主人不見恐相䙝故不見也　主人至司正　注<lb/>
釋服至息之　釋曰上文主人如賔服則主人亦朝服矣今言釋服謂<lb/>
釋去朝服朝服之下衣則次玄端故知釋服說朝服服玄端也玄端即<lb/>
朝服之下易其裳爲異也月令者彼是十月農功畢勞農以休息之爲<lb/>
息田夫之臘祭引之者證息勞來休息之義也　無介　注勞禮至異<lb/>
者　釋曰云勞禮略貶於飲酒也者謂貶於郷飲酒郷飲酒禮有介此<lb/>
上司正飲酒及此勞禮皆無介是貶於郷飲酒也云此以下皆記禮之<lb/>
異者謂息司正之禮與上飲酒禮異之事也　不殺　注無俎故也<lb/>
釋曰下文云無俎無俎故不殺殺即有俎也　使人速　注速召賔<lb/>
<pb n="4b"/>
釋曰若公食使人召之還司正爲擯也　迎于至筭爵注言遂至筭<lb/>
爵　釋曰云言遂者明其閒闕也者閒闕謂閒一人舉觶下言工升歌<lb/>
立司正旅酬及二人舉觶及徹俎之事以其闕此數事故云遂無筭爵<lb/>
也云賔坐奠觶于其所擯者遂受命于主人請坐于賔賔降說屨升坐<lb/>
矣此並依正飲酒禮不言遂請坐者請坐主於無筭爵者以其請坐主<lb/>
於無筭爵今言無筭爵自然請坐可知故不湏言請坐於賔也　無司<lb/>
正　注使擯至立之　釋曰不立司正亦是與飲酒禮異賔不與<lb/>
注昨日至作豫　釋曰賔者主人所尊敬不可復召之復召之亦是䙝<lb/>
瀆也　徵唯所欲　注徵召至請呼　釋曰湏止則止湏召則召在主<lb/>
人之意故云所欲請呼也　以告至可也　注告請至仕者　釋曰云<lb/>
郷大夫致仕者也者此即郷飲酒注云先生謂老人教學者云君子有<lb/>
大德行不仕者大德行謂六德六行可貢而不仕者此即居士縞帶亦<lb/>
曰處士　羞唯所有　注用時見物　釋曰謂昨日所有之餘見物<lb/>
郷樂唯欲　注不歌至所好　釋曰此即與上無筭樂同而云不歌雅<lb/>
頌者以其上飲酒主於射略於樂不用小雅此非郷射而亦不歌雅頌<lb/>
<pb n="5a"/>
者亦不可過于正飲酒禮故云周召之詩在所好也　記大至爲賔<lb/>
注不敢至處士　釋曰據此郷射使處士無爵命者爲賔故有大夫來<lb/>
不以郷人加尊於大夫故易去之使公士爲賔若然郷飲酒貢士法賢<lb/>
者爲賔其次爲介又其次爲衆賔有大夫來不易去之以其賔擬貢故<lb/>
也云郷賔主用處士即君子者也　使能不宿戒注能者至習之<lb/>
釋曰解上賔用處士云能者敏於事者孝經云參不敏鄭云敏猶達也<lb/>
則此通逹於事　其牲狗也　注狗取擇人　釋曰郷飲酒郷射義取<lb/>
擇賢士爲賔天子巳下燕亦用狗亦取擇人可與燕者亨于堂東北<lb/>
注郷飲至發也　釋曰陽氣起於東北而盛於南方亨狗于東北飲酒<lb/>
是陽故法之　尊綌幂賔至徹之注以綌至堅絜　釋曰凡幂者皆<lb/>
爲塵埃加故設之但用幂不用幂不同者凡用醴皆不見用幂質故也<lb/>
即士冠禮子昬禮禮賔賛禮婦聘禮禮賔此等用醴皆無幂是也醮用<lb/>
酒亦無幂者從禮子質也或以尊厭卑亦無幂燕禮君尊有幂方圜壺<lb/>
則無幂昬禮尊於室内有幂尊於房戸外爲媵御賤故無幂郷飲酒郷<lb/>
射有幂者無所厭故也若祭祀之幂幂人云以䟽布幂八尊鄭云天地<lb/>
<pb n="5b"/>
之神尚質以畫布幂六彛鄭云宗廟可以文凡王巾皆黼注云周尚武<lb/>
其用文德則黻可諸侯無文或與王同其喪中之幂皆用䟽布士喪禮<lb/>
小斂用功布大斂亦同士虞用絺幂與吉同大夫亦當然也云賔至徹<lb/>
之者巾幂必布執幂賔未至恐塵加賔至徹去不復用以其郷射飲酒<lb/>
不見更用之文故也燕禮君命徹幂則未命之前重用之者君尊乆設<lb/>
恐塵故重覆之　蒲筵緇布純　注筵席也純縁　釋曰郷大夫州長<lb/>
與郷人習禮雖有公郷之尊無加席唯一種故記人記之云筵席者鄭<lb/>
注周禮序官云鋪陳曰筵藉之曰席然其言之筵席通但在地者爲筵<lb/>
取鋪陳之義在上曰席取相承藉之義耳　西序之席北上　注衆賔<lb/>
統於賔　釋曰衆賔之席繼賔巳西南面東上今云西序之席北上者<lb/>
謂衆賔有東面者則北上此東面非常故記之也若然此郷射上設席<lb/>
雖不言衆賔之數上文云三拜衆賔鄭云三拜示徧也則衆賔亦三人<lb/>
矣而復有東面者若公卿大夫多尊東不受則於尊西賔近於西則三<lb/>
賔東面北上統於賔也　薦脯至二寸　注脯用至作植　釋曰云豆<lb/>
冝濡物也者案王制云一爲乾豆鄭云謂腊之以爲祭祀豆實與此違<lb/>
<pb n="6a"/>
者以其豆實則醢也鄭注周醢人云作醢及臡者必先膊乾其肉乃後<lb/>
細莝之雜以粱麴及鹽漬以羙酒塗置甀中百日則成矣是乾以爲豆<lb/>
實醢是也云膱猶脡也爲記者異耳者郷飲酒記云脯五脡此云五膱<lb/>
膱與脡不同非訓之是記者異名不同非别有義故鄭云膱猶脡也云<lb/>
於人爲縮者脯法於人爲縮者郷飲酒記引曲禮云以脯脩置者左朐<lb/>
右末鄭注曲禮云屈中曰朐取左手案之右手擘之便故於人爲縮橫<lb/>
祭半膱橫上於脯爲横於人則爲縱也　俎由至階升　注狗旣至東<lb/>
方　釋曰云狗旣亨載于東方者上云亨于堂東北今云俎由東壁者<lb/>
亨在東北實俎曰載載則於東方東方則東壁故云俎由東壁也云自西階<lb/>
升者旣由東壁恐如祭饌由東階升故記人明之若祭饌則東階升特<lb/>
牲少牢是也尊神故由阼階升賔俎至進腠　注以骨至體也　釋<lb/>
曰云以骨名肉者骨爲本有名肉爲末無名所食即肉故以骨名肉必<lb/>
知骨有肉者特牲乃食舉注云舉言食者明凡解體皆連肉是有肉也<lb/>
云賔俎用肩主人用臂尊賔也者此據前三體而言以其體有肩臂臑禮<lb/>
記祭統云周人貴肩爲其顯故賔用肩尊賔也云離猶㨒也者案禮記<lb/>
<pb n="6b"/>
少儀云牛羊之肺離而不提心鄭云提猶絶也<graphic n="KR2687" url="https://raw.githubusercontent.com/kanripo/KR-Gaiji/master/images/KR2687.png" mimeType="image/png"/>離之不絶中央少者<lb/>
中央少者即是心也此將食舉肺也云進理謂前其本者此與公食同<lb/>
生人食法少牢進下者是鬼神食法云右體周所貴也者對左殷所貴<lb/>
云若有尊者則俎其餘體也者前有三肩臂臑以次用之賔主巳用肩<lb/>
臂有一大夫則用臑二大夫則取後體用膞若有三大夫巳上則用胳<lb/>
其脊脅與賔主同故下文云獲者之俎折脊脅肺臑注云臑若膞胳觳<lb/>
折之以爲大夫之餘體是也　注謂獻至有薦　釋曰知此三人者以<lb/>
其言三作故知唯此三人而巳　凡奠者於左　釋曰謂若酬賔奠於<lb/>
右賔奠之於左　將舉者於右　釋曰謂若酬一人二人舉奠之於薦<lb/>
右後舉之者也　衆賔至賔禮注尊之於其黨　釋曰此獻三賔之<lb/>
時主人唯爲長者一人洗爵如經文恐巳後更洗故記人明之也　三<lb/>
笙至成聲　注三人至之和　釋曰云爾雅曰笙小者謂之和者案爾<lb/>
雅釋樂云大笙謂之巢孫氏注云巢髙大又云小者謂之和注云和小<lb/>
笙是也　獻工至階上　注奠爵至與笙　釋曰云奠爵于下篚不復<lb/>
用也者謂堂上不復用無妨堂下更入用之知者獻獲及釋獲者皆取<lb/>
<pb n="7a"/>
而獻之是也大射獻服不氏用散不用爵者彼君禮與此異也立者<lb/>
東面北上　注賔黨　釋曰此謂一命及不命來觀禮者與堂下衆賔<lb/>
齒東面北上而立　司正至其位　注薦於觶南　釋曰知薦於觶南<lb/>
不薦於觶北者以司正觶南北面立若薦觶北與觶相隔非位前故知<lb/>
觶南位北也三耦至戒之　注弟子至戒之　釋曰云使弟子司射<lb/>
前戒之者謂請射之前戒之以其經云三耦俟於堂西故鄭云前戒謂<lb/>
先射請戒之也　司射至之西　注便其事也　釋曰此矢謂挾一个<lb/>
者初司射適堂西袒決遂取弓矢于階西兼挾乗矢則誘射之弓矢亦<lb/>
在階西矣若然誘射訖適堂西改取一个挾之遂適階西取扑此一个<lb/>
實在堂西至視筭之時於西階西釋弓矢去扑獻釋獲者此亦在西階<lb/>
西故鄭云便其事也　司射至倚旌　注著並至倚旌　釋曰云著並<lb/>
行者謂司射與司馬有不並行事時案上文將射適堂西袒決遂取弓<lb/>
矢於西階上北面告賔曰弓矢旣具有司請射其時司馬即階前令倚<lb/>
旌此皆同時故鄭云著並行事如上經納射器及比三耦以前司射獨<lb/>
行事後及司正爲司馬與司射並行事故記人記之也　凡侯至鹿豕<lb/>
<pb n="7b"/>
注此所至物之　釋曰云此所謂獸侯也者周禮梓人云張獸侯以息<lb/>
燕注云息者休農息老物也燕謂勞使臣若與羣臣飲酒而射是也云<lb/>
燕射則張之者燕禮大射正爲司射如郷射之禮是諸侯燕用郷射之<lb/>
禮故云燕射則張之也天子雖無文據記天子燕射記明天子燕射亦<lb/>
用郷射之法也云郷射及賔射當張采侯二正者案周禮射人掌賔射<lb/>
大夫士同二正是賔射二正郷射無文知亦采侯二正者周禮賔射與<lb/>
賔客爲射此郷射雖與郷人習禮亦如賔主行射禮又非私相燕勞故<lb/>
約與賔射同也言采侯者梓人云張五采之侯則逺國屬是賔射之侯<lb/>
故云采侯也云而記此者天子諸侯之燕射各以其郷射之禮者以天<lb/>
子自用郷射之禮諸侯自用郷射之禮大夫士亦各隨其君用郷射之<lb/>
禮也用郷射之禮謂張侯道五十歩及三耦一與郷射同云張此侯則<lb/>
經獸侯是也云由是云焉者謂由是用郷射法故云獸侯於此郷記也<lb/>
云白質赤質皆謂采其地者案周禮掌蜃云共白盛之蜃則此以蜃灰<lb/>
塗之使白爲地赤質者亦以赤塗之使赤爲地云不采者白布也者謂<lb/>
大夫士直云布侯者也云熊麋虎豹鹿豕皆正面畫其頭者知皆畫首<lb/>
<pb n="8a"/>
者以其言貍首者射不來者之首明此獸侯等亦正面畫其頭也云象<lb/>
於正鵠之處耳者案梓人云參分其廣而鵠居一焉據大射之侯若賔<lb/>
射之侯則三分其侯正居一焉若燕射之侯則獸居一焉故云象其正<lb/>
鵠之處耳云君畫一臣畫二陽竒隂耦之數也者禮記郊特牲云君之<lb/>
南郷荅陽之義也臣之北面荅君也是君陽臣隂又天一生水地二生<lb/>
火是一二隂陽之數故云君一臣二陽竒隂耦之數也云燕射射熊虎<lb/>
豹不忘上下相犯者三者皆猛獸不苟相下若君臣之道亦獻可者替<lb/>
否者不苟相從輒當犯顔而諌似獸等故用之云射麋鹿豕志在君臣<lb/>
相養也者案内則云麋鹿豕皆有軒並是可食之物故云相養也云其<lb/>
畫之皆毛物之者此無正文但畫五正三正之侯各以其色明畫獸侯<lb/>
亦以毛物畫之可知也　凡畫者丹質　注賔射至於赤　釋曰云賔<lb/>
射之侯燕射之侯者此郷射以采侯二正是賔射之侯也此獸侯也又<lb/>
是燕射之侯故鄭並言之云皆畫雲氣於側以爲飾者鄭解經凡言畫<lb/>
者皆畫雲氣故以雲氣解之也蓋象雲色若賔射之侯天子九十歩侯<lb/>
朱白蒼黄玄五正者還畫此五色雲氣於其側七十歩侯朱白蒼三正<lb/>
<pb n="8b"/>
者還畫此三色雲氣於其側五十歩侯朱緑二正者還畫此二色雲氣<lb/>
於其側以爲飾也云必先以丹采其地者欲畫此五色三色雲氣時必<lb/>
先用丹采此地乃於其上畫雲氣也天子侯九十歩之内更有七十五<lb/>
十歩侯畿内諸侯七十歩侯内更有五十歩侯畿外諸侯者之九十歩<lb/>
侯之内更有七十五十歩侯其畫之采皆如其數也以侯數非一尊卑<lb/>
又不同故云凡以廣之言凡畫雲氣以丹爲質地者也云丹淺於赤者<lb/>
案月令云乗朱路駕赤駵載赤旗衣朱衣朱與赤互言之即爲一物又<lb/>
案冬官鍾氏云以朱湛丹秫四入爲朱色深而湛丹秫故知丹淺於赤<lb/>
鄭言此者欲見以丹爲地丹上得見赤色雲之義故言此也　射自至<lb/>
長武　注自楹至二寸　釋曰云自楹閒者謂射於庠也知者以其言<lb/>
楹閒則是庠則物當楣故知非射於序者也云楹閒中央東西節也者<lb/>
以其楹閒南北無限東楹西楹相當故知東西之節也云長如笴者謂<lb/>
從畫之長短也者其下有距隨爲橫此言物長又是從迹之稱故知南<lb/>
北之長短也云笴矢幹也長三尺者以矢人職得知也云與跬相應者<lb/>
禮記祭義云故君子跬歩而弗忘孝也一舉足謂之跬再舉足謂之歩<lb/>
<pb n="9a"/>
歩射者履物不過一跬故知以三尺爲限也云距隨者物橫畫也始前<lb/>
足至東頭爲距後足來合而南面爲隨者謂上射下射並足處皆然言<lb/>
長武武跡也中人之跡尺二寸謂横尺二寸也　序則至當楣　注是<lb/>
制至曰庪　釋曰云是制五架之屋也者庠序皆然但有室無室爲異<lb/>
命負至其位　釋曰其位者正據司馬自在已位遥命之遥命者由負<lb/>
侯者賤略之故也對司射比耦則就其位經無司馬命負侯之位故記<lb/>
之也　旌各以其物　注旌揔至於謝　釋曰云旌揔名也者以周禮<lb/>
司常云九旗對文通帛爲旜雜帛爲物全羽爲旞析羽爲旌各别今名<lb/>
物爲旌者散文通故云旌揔名也云雜帛爲物大夫士之所建也者司<lb/>
常文通帛者通體並是絳帛周所尚赤也雜帛者中絳縁邊白也白殷<lb/>
之正色故鄭彼注云言先王正道佐職也云各者郷射或於庠或於謝<lb/>
者諸侯郷大夫是大夫詢衆庶射於庠射于謝于序是諸侯州長是士<lb/>
春秋習射于謝大夫士同建物而云各者雖同建物仞則大夫五仞士<lb/>
三仞不同故云各也　無物至二㝷　注無物至爲翿　釋曰云無物<lb/>
者謂小國之州長也者案典命子男之卿再命大夫一命士不命大夫<lb/>
<pb n="9b"/>
一命得建物士不命則無物是以不得與上各以其物同别爲此旌云<lb/>
此翿旌也者據下文士鹿中翿旌也下云君國中射則皮樹中以翿旌<lb/>
獲此不命士與國君同者士卑不嫌命士以上尊卑自異也云翿亦所<lb/>
以進退衆者此非直用之於獲案喪大記君葬時執翿居前詔傾虧亦<lb/>
所以進退衆人也云七尺曰仞者無正文鄭案書傳云雉長三丈髙一<lb/>
丈則牆髙一丈禮記祭義云築宫仞有三尺牆髙一丈云仞有三尺除<lb/>
三尺之外只有七尺故知七尺曰仞也王肅則依小爾雅四尺曰仞孔<lb/>
君則八尺曰仞所見不同也云鴻鳥之長脰者也者脰則項也云八尺<lb/>
曰㝷者亦無正文冬官云車有六等之數云殳長尋有四尺長丈二而<lb/>
云㝷有四尺除四尺則㝷長八尺矣　凡挾至横之　注二指至挾之<lb/>
釋曰云二指謂左右手之第二指知左右手皆挾之者以云二指之閒<lb/>
横之則知左右手也云此以食指將指挾之者以左擘指拓弓右擘指<lb/>
鉤弦故知挾矢以第二第三指閒第二指爲食指左傳云子公之食指<lb/>
動是也第三指爲將指左傳云吳王闔閭傷於將指是也故云食指將<lb/>
指之閒挾之知不在無名指閒者以無名指短與將指不相應故知不<lb/>
<pb n="10a"/>
是也司射在司馬之北　釋曰經不明言司射與司馬南北相當故<lb/>
明之也　始射至行之　釋曰始射獲而未釋獲據三耦射時云復釋<lb/>
獲者據第二畨射時復用樂行之據第三畨射時　楅長至韋當注<lb/>
博廣至於當　釋曰云蛇龍君子之類也者易云龍戰于野其血玄黄<lb/>
鄭注云聖人喻龍君子喻蛇是蛇龍揔爲君子之類也云直心背之衣<lb/>
曰當者直通身之言其楅兩頭爲龍首於背上通身著當言當心中央<lb/>
也知丹韋爲之者周尚赤上云凡畫者丹質又周禮九旗之帛皆用絳<lb/>
故知此當亦以丹韋爲之云司馬左右撫矢而乗之分委於當者若未<lb/>
分時揔在於當今則四四在一邊不謂分訖乃置於兩當也　楅髤至<lb/>
當洗　注髤赤黒<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>也　釋曰云南面坐而奠之者取向弟子持矢北<lb/>
面故南面奠之云南北當洗者恐南北不知逺近故記言南北當洗南<lb/>
北節也射者至撻之　注過謂至教刑　釋曰云是以輕之以扑撻於<lb/>
中庭而巳引書者謂尚書堯典之文彼據教學故彼注云不勤道業則<lb/>
撻之引之者於射時司射搢扑亦是教射法故引證撻犯禮之過者是<lb/>
以尚書亦云侯以明之撻以記之是也　衆賔至不降注不以至爲<lb/>
<pb n="10b"/>
<pb n="10b"/>
云言不勝者降不復升射也者據主皮射者也禮射二畨不勝仍待三<lb/>
畨復升射也尚書傳者濟南伏生爲尚書作傳云巳祭取餘獲陳於澤<lb/>
然後卿大夫相與射也者此則周禮山虞田訖虞人植旗於中屬禽焉<lb/>
每禽擇取三十餘將向國以祭謂若大司馬云仲春祭社仲夏享礿仲<lb/>
秋祀方仲冬享烝巳祭乃以餘獲陳於澤宫中卿大夫士共以主皮之<lb/>
禮射取之云雖不中雖中者據内田時也云非所於禮者云云揖讓取<lb/>
即是行禮而云非所於行禮者揖讓雖是禮對大射之等其體比於禮<lb/>
其節比於樂爲非所行禮也云此主皮之射與者書傳不言主皮以義<lb/>
約同故云與以疑之也云天子大射巳下者案梓人云張皮侯而棲以<lb/>
鵠則春以功即此鄭云天子大射張皮侯一也梓人又云張五采之侯<lb/>
逺國屬即此鄭云賔射張五采之侯也梓人又云張獸侯以息燕即此<lb/>
鄭云燕射張獸侯也鄭言此者證此是禮射與主皮異也若然天子有<lb/>
澤宮又有射宫二處皆行射禮者澤宫之内有班餘獲射又有試弓習<lb/>
武之射若西郊學中射者行大射之禮張皮侯者是也澤宫中射將欲<lb/>
向射宫先向澤宫中試弓習武之射此習武之射無侯直射甲革椹質<lb/>
<pb n="11a"/>
故司弓矢職云王弓弧弓以授射甲革椹質而注引圉人職曰射則充<lb/>
椹質是也　主人至階上　注就射至辭罰　釋曰此謂主人在不勝<lb/>
之黨受罸爵之時也云就射爵而飲也者謂西楹西豐上射爵也云己<lb/>
無俊才不可以辭罰者以主人尊恐不受罰爵故言此也獲者至肺臑<lb/>
注臑若至餘體　釋曰上賔主人巳用肩臂唯有臑及膞胳觳若脊脅<lb/>
骨多尊卑皆有自臑巳下各得其一今鄭具言之欲見科取其一不定<lb/>
以其若無大夫獲者得臑即經所云者故臑在肺下欲見無大夫已合<lb/>
得若大夫一人大夫得臑獲者得膞若大夫二人獲者即得胳若大夫<lb/>
三人獲者即得觳若大夫公卿更多則折之不得整體或更取餘體也<lb/>
故鄭又云折以大夫之餘體也　東方謂之右个注侯以郷堂爲面<lb/>
也　釋曰以其經直云左右个不辨東西故記人明之也　釋獲至有<lb/>
祭注皆皆至祭肺　釋曰云以言肺謂刌肺不離者即經中脊脅肺<lb/>
是切肺與祭肺同也云嫌無祭肺者此明記人之意見上巳有刌肺不<lb/>
離者即經中脊脅肺是刌肺與祭肺同嫌更不别有祭肺故言皆有祭<lb/>
肺言皆皆獲者欲見釋獲者與主獲者二者皆别有祭肺故云皆也若<lb/>
<pb n="11b"/>
然上肺即舉肺案公食大夫有切肺與祭肺者優賔使賔祭此二者亦<lb/>
以舉肺爲祭肺者略賤者之義是以有司徹侑羊俎切肺一侑豕俎亦<lb/>
切肺一鄭云豕又祭肺不嚌肺不備禮則是略賤之類也　歌騶至無<lb/>
筭注謂衆至終也　釋曰上用騶虞以化民下用采蘋大夫之樂節<lb/>
亦可皆五終者大夫士皆五節一節一終故云五終也鄭言衆賔無數<lb/>
者謂堂下衆賔繼射者故無數若堂上衆賔則三人也　注士入齒於<lb/>
郷人　釋曰以其士立于下故齒於郷人也　大夫後出　注不干其<lb/>
賔主之禮　釋曰賔主及衆賔出後乃出故云不干其賔主之禮　主<lb/>
人至再拜　注拜送至拜之　釋曰上文大夫後出是大夫意不干賔<lb/>
主之禮此經主人意故鄭云拜送大夫尊之也知主人送賔還入門揖<lb/>
大夫乃出送拜之者以其上經云賔出主人送于門外再拜此記又云<lb/>
大夫後出主人送于門外再拜故知主人送賔還入門揖大夫乃出送<lb/>
再拜之也　郷侯上个五㝷　注上个至四丈　釋曰以五㝷㝷八尺<lb/>
五八四十故四丈也　中十尺　注方者至中也　釋曰云方者也者<lb/>
謂侯中正方十尺云用布五丈今官布幅廣二尺二寸旁削一寸者鄭<lb/>
<pb n="12a"/>
意此言十尺用布五幅幅廣二尺二寸兩畔各削一寸爲縫幅各二尺<lb/>
在故五幅爲一丈也漢法幅二尺二寸亦古制存焉故舉以爲況若然<lb/>
周禮鄭志純三只只八寸二尺四寸者據繒幅也士喪禮云亡則以緇<lb/>
長半幅注云半幅一尺終幅二尺亦謂繒而幅二尺者幅有二種喪禮<lb/>
略用其狹者故周禮鄭云凡爲神之衣物必沽而小是也引梓人者彼<lb/>
揔據三侯侯中皆廣與崇方引之證經十尺是方也　侯道至侯中<lb/>
注言侯至肱也　釋曰云言侯中所取數也者謂侯中大小取數于侯<lb/>
道云量侯道以貍歩者大射文故彼云以貍歩張三侯是用歩耳而云<lb/>
弓者六尺爲歩弓之下制六尺與歩相應而云弓者侯之所取數冝於<lb/>
射器也故此經云弓也云正二寸者骹中之博也者案周禮弓人云骹<lb/>
解中有變焉謂弓弣把中側骨之處博二寸故於此處取數焉　倍中<lb/>
以爲躬　注躬身至二丈　釋曰身謂中上中下各接一幅布者故鄭<lb/>
云中之上下幅用布各二丈也　倍躬以爲左右舌　注謂上至之舌<lb/>
釋曰言謂上个者對下个不得倍躬故謂上个也云兩旁謂之个在躬<lb/>
之兩傍則謂之个云左右出謂之舌謂躬外兩相各出一丈若人舒舌<lb/>
<pb n="12b"/>
故下云下舌半上舌據出者而言也　注半者至六丈　釋曰半者半<lb/>
其出於躬者也者以其言舌故知半其出者也云用布三丈者上舌兩<lb/>
相各一丈今下舌兩相各五尺通躬二丈故云用布三丈也云侯人之<lb/>
形類也者人形上廣下狹故也云五八四十據上个四丈五六三十據<lb/>
下个三丈以此上下爲衰差也云凡郷侯用布十六丈數起侯道五十<lb/>
弓以計者用布十六丈者中五幅幅一丈用布五丈上下躬各二丈揔<lb/>
四丈上个四丈下个三丈是揔十六丈也云道七十弓之侯用布二十<lb/>
五丈二尺者道七十弓弓取二寸二七十四侯中丈四尺七幅幅有丈<lb/>
四尺中用布九丈八尺上下躬各用布二丈八尺上下揔用布五丈六<lb/>
尺上个倍躬爲五丈六尺下舌半上舌上舌出者兩相各出丈四尺下<lb/>
舌半之兩相各出七尺下舌用布一丈四尺通躬二丈八尺揔計用布<lb/>
四丈二尺也通計用布二十五丈二尺云道九十弓之侯用布三十六<lb/>
丈者弓取二寸九十弓侯中丈八尺侯中用布九幅幅别丈八尺中用<lb/>
布十六丈二尺倍中以爲躬上下躬各用布三丈六尺上下揔七丈二<lb/>
尺倍躬以爲左右舌上舌用布亦七丈二尺下舌亦半上舌上舌出者<lb/>
<pb n="13a"/>
丈八尺下舌半之則下舌揔用布五丈四尺以此計之揔用布三十六<lb/>
丈也　箭籌八十　注箭篠至從賔　釋曰云箭篠也者謂以箭爲籌<lb/>
射之耦隨賔多少今言八十舉成數以十耦爲文但一者數之始十者<lb/>
數之終以十耦爲成數也　長尺有握握素　注握本至一膚　釋曰云<lb/>
長尺復云有握則握在一尺之外則此籌尺四寸矣云刋本一膚者公<lb/>
羊傳僖三十一年云觸石而出膚寸而合不崇朝而徧雨乎天下者唯<lb/>
泰山爾何休云側手爲膚又投壷云室中五扶注云鋪四指曰扶一指<lb/>
案寸皆謂布四指一指一寸四指則四寸引之者證握膚爲一謂刋四<lb/>
寸也　以翿旌獲　注國中至無以　釋曰知城中是燕射者以其下<lb/>
有賔射大射不在國故國中是燕射以其燕在寢故也云以翿旌獲尚<lb/>
文德也者以其燕主歡心故旌從不命之士亦取尚文德之義必知取<lb/>
尚文德者以其以文德者舞文舞羽舞也以武德者舞武舞干舞也此<lb/>
旣用羽知取尚文德也　於郊至旌獲　注於郊至爲旌　釋曰知於<lb/>
郊謂大射也者案大射云公入驁從外來入此旣言於郊故知大射在<lb/>
郊也云大射於大學者據諸侯而言也天子大射在虞庠小學以其天<lb/>
<pb n="13b"/>
子大學在國中小學在郊諸侯不得立大學在國立大學在郊故鄭引<lb/>
王制小學在公宫之左大學在郊是殷法諸侯用焉故引爲證必知諸<lb/>
侯立大學在郊者見詩魯頌有泮宫禮記云故魯人將有事於上帝必<lb/>
先有事於類宫鄭云頖宫郊之學也則詩泮宫此郊學是也云閭獸名<lb/>
如驢一角或曰如驢歧蹄周書曰北唐以閭者歧蹄巳上山海經文周<lb/>
書見於國語也於竟則虎中龍旜　注於竟至爲旜　釋曰與鄰國<lb/>
君射則賔射也以其君有送賔之事因送則射云尚文章也者亦若翿<lb/>
旌也云通帛爲<graphic n="KR0950" url="https://raw.githubusercontent.com/kanripo/KR-Gaiji/master/images/KR0950.png" mimeType="image/png"/>司常文鄭注云凡九旗之帛皆用絳則通帛者正幅<lb/>
爲絳長㝷曰旐繫旐曰斾通體皆用絳帛爲之名旜大夫至物獲<lb/>
注兕獸名似牛一角釋曰下有士則此專據大夫爲文而云各以其<lb/>
物者公侯伯大夫再命子男之大夫一命爲卿大夫刃數雖同旒依命<lb/>
數不同故云各又下云士翿旌以獲唯小國之州長不命者則公侯之<lb/>
州長一命有旌亦入物中則各内兼之矣故云各兕似牛一角案爾雅<lb/>
及山海經知之唯君至餘否注臣不至餘否　釋曰天子諸侯皆<lb/>
燕射在國又天子賔射在朝亦在國大夫士燕射賔射不在國大夫又<lb/>
<pb n="14a"/>
得行大射雖無郊學亦不得在國是以孔子爲郷射射於矍相之圃是<lb/>
其一隅若然此郷射亦不在國射亦冝在國外故記人於此見之也<lb/>
君在至肉袒注不袒至於君釋曰上云大夫與士射袒纁襦今與<lb/>
君射爲厭與士同故肉袒也<lb/>
儀禮䟽卷第十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
儀禮䟽卷第十二<lb/>
　　　　唐朝散大夫行太學博士引文館學士臣賈公彦　等撰<lb/>
司射至矢拾　注猶有至更也　釋曰自此盡取扑搢之以反位論司<lb/>
射誘射敎三耦射法之事大射有次三耦取弓矢於次注云取弓矢不<lb/>
拾者次中隱蔽處則此無次取弓矢拾者拾更也遞取弓矢見威儀故<lb/>
也云猶有故之辭者前巳云司射兼挾乗矢此云猶是有故之辭云此<lb/>
者欲見司射恒執弓矢未改之意三耦至授弓　注有司至俟事<lb/>
釋曰前有司請射解爲司馬此有司爲弟子者以有事者皆有司故鄭<lb/>
注解上有司請射與大射爲政請射同故解爲司馬此經以納射器使<lb/>
弟子不見出文則弟子執射器入者即使守之以授用者故知有司還<lb/>
是弟子是以鄭云凡納射器者皆執以俟事遂授矢注受於至授<lb/>
之　釋曰此授矢者則上文有司授弓者以其弟子執弓矢故授弓訖<lb/>
復授矢是以鄭云受於納矢而授之　三耦至一个　注未違至帶右<lb/>
釋曰上云三耦俟于堂西又云遂以比三耦於堂西此云三耦皆執弓<lb/>
搢三而挾一个前後皆因前位去未違俟處下文乃云三耦皆進由司<lb/>
<pb n="1b"/>
射之西立于其西南東面北上是移本位者也云搢插也插於帶右者<lb/>
以其左手執弓右手抽矢而射故知插於帶右故詩云左旋右抽是也<lb/>
司射至一箇　注爲當至時還　釋曰云固東面矣復言之者明卻時<lb/>
還者司射先在中西南東面今三耦立定司射卻來向三耦之北東面<lb/>
明司射卻時右還西南東面也　揖進至面揖　注鉤楹至非也　釋<lb/>
曰凡行射禮耦耦各相對揖故司射誘射發東面位揖進當西階北面<lb/>
揖及階揖升堂揖訖東行向兩楹閒物須過西楹是以豫則鉤楹内北<lb/>
過以記云序則物當棟物近北故過由楹北也堂則由楹外過而東行<lb/>
以記云堂則物當楣物近南故過由楹南也云當左物者以南面爲正<lb/>
東爲左物北面又揖也云鉤楹繞楹而東也者北而東也云序無室可<lb/>
以深也者據州立序而言云周立四代之學於國者案王制云有虞氏<lb/>
上庠下庠夏后氏東序西序殷人左學右學周人東膠虞庠周立四代<lb/>
者通己爲四代但質家貴右故虞殷大學在西郊小學在國中文家貴<lb/>
左故夏周大學在國中王宫之東小學在西郊周所立前代學者立虞<lb/>
夏殷三代大學若然則虞氏上庠則周之小學爲有虞氏之庠制在西<lb/>
<pb n="2a"/>
郊也立殷之右學則瞽宗周立之亦在西郊立夏后氏之東序則周之<lb/>
東膠立在王宫之東以其改東序爲東膠東膠二代名故云周立四代<lb/>
學文王丗子亦論四代學中學樂之事云而又以有虞氏之庠爲郷學<lb/>
者與周立虞庠同制故引郷飲酒義爲證郷立庠之義也云庠之制有<lb/>
堂有室也者則此篇云堂則由楹外又記云堂則物當楣是也論語云<lb/>
由也升堂矣未入於室室堂相將有室必有堂言此者見庠則室堂俱<lb/>
有對榭則有堂無室也云今言豫者謂州學也者周禮地官州長職云<lb/>
春秋以禮㑹民而射于序是也云讀如成周宣榭災之榭者案宣公十<lb/>
六年經書成周宣榭火彼雖不據學以其無室與爾雅無室曰榭同故<lb/>
引以爲證也云周禮作序者據州長職文云凡屋無室曰榭宜從榭者<lb/>
鄭廣解榭名爾雅云闍謂之臺有木者謂之榭及成周宣謝及此州立<lb/>
謝皆是無室故云凡以該之不得從豫及序故云宜從榭也云州立榭<lb/>
者下郷也者以其郷之庠有室有堂州謝則有堂無室故云下郷也云<lb/>
今文豫爲序序乃夏后氏之學亦非也不從今文者以其虞庠夏序皆<lb/>
是有室州之序則無室故云非言亦者古文爲豫巳非今文作夏后氏<lb/>
<pb n="2b"/>
之序亦非若然禮記學記及州長職并下記皆作序鄭不破之者以郷<lb/>
立虞庠依虞有室州立夏序去室猶取序名是以鄭注州長云序州黨<lb/>
之學也故不破之也　及物至正足　注方猶至其足　釋曰云志在<lb/>
於射者解足未正先視侯中之意言左足至者解左足履物云右足還<lb/>
併足則是立也者解經不方足還及正足之言若然云還時兼視侯中<lb/>
也此不言畫物早晚案大射納射器之下而言工人士與梓人升自北<lb/>
階兩楹閒䟽數容弓若丹若墨度尺而午此不言者卑者文略亦當在<lb/>
納射器後即畫之也　不去旌　注以其不獲　釋曰以其旌擬唱獲<lb/>
今以三耦誘射不唱獲故不去旌也　將乗矢　注將行至四方　釋<lb/>
曰云象有事於四方者詩云四矢反兮以御亂兮是四矢有事於四方<lb/>
執弓至執弦　注不挾矢盡　釋曰案上文司射將射時云搢三而挾<lb/>
一个又云將乗矢故知矢盡空執弦也　南面至挾之　釋曰云出于<lb/>
其位南適堂西者上文司射位設于所設中之西南東面今乃適位南<lb/>
而北迴適堂西者取教衆耦威儀之法故也云改取一个挾之者此不<lb/>
在西階而在堂西故適堂西即云改取一个也　遂適至反位　注扑<lb/>
<pb n="3a"/>
所至敎刑　釋曰引書者舜典文也彼謂敎學之刑此爲敎射法敎雖<lb/>
不同用扑是一故引爲證也　司馬至負侯　注欲令至於中　釋曰<lb/>
自此盡搢扑論三耦爲第一畨射法云欲令射者見侯與旌深有志於<lb/>
中者凢射主欲中侯使獲者舉旌唱獲以是豫使見之望深有志於中<lb/>
也　獲者至而俟　釋曰俟待也而待者謂待司馬命去侯　司射至<lb/>
耦射　注還左還也　釋曰知左還者經云還當上耦上耦位在司射<lb/>
之西南東面司射還欲西面與上耦相當故知左還廻身當之取便可<lb/>
知也　司射至中等　釋曰云司射反位者反中西南東面位也　上<lb/>
射至並行　注併東行　釋曰知併行併東行者以其旣言升乃言併<lb/>
行故知併東行向物也云少左者言上射先升少左避下射升階也<lb/>
皆當至執弓　注不決至不備　釋曰皆左足履物者謂先以左足履<lb/>
物東頭合足而俟司馬命去侯云因不射不備此決司射誘射行事袒<lb/>
即決遂執弓挾矢今司馬不射故不備直袒而巳也若然大射司馬正<lb/>
不射而袒又復決遂者彼大射志於射故司馬正雖不射袒復決遂以<lb/>
其不爲射仍不挾矢也　出于至去侯　注鉤楹至舉也　釋曰鉤楹<lb/>
<pb n="3b"/>
者於西楹西而北東行過由上射之後乃西南面立于物閒者欲取南<lb/>
揚弓向侯便故也右執簫者不可一手揚弓故引大射曰左手執弣左<lb/>
當郤手則右執簫者右當覆手也　獲者至而俟　注聲不至仆也<lb/>
釋曰云而俟者待射者發矢當坐故下云獲者坐而獲也云郷射威儀<lb/>
省者決大射云負侯皆許諾以宫趨直西及乏南又諾以商至乏聲止<lb/>
是其唱諾爲宫商是其威儀多此不者威儀省故也　司馬至之南<lb/>
注圍下至去侯　釋曰司馬由上射之後立於物閒命去侯訖物閒南<lb/>
行西向適階降是其順矣今命去侯訖乃圍下射之後繞下射之東南<lb/>
行而適西階去若出物閒西行則似直爲上射命去侯是以并下射圍<lb/>
遶之明爲二人命去侯也　司射至反位　注射獲至從傍　釋曰云<lb/>
交于階前相左者旣云司射與司馬交于階前相左乃云由堂下西階<lb/>
遶東北面則相左之時在西階之西司馬由北而西行司射由南而東<lb/>
行各以左相迎故云相左也司射旣不升堂不得云司射向北司馬向<lb/>
南而相左也云射獲謂矢中人也者人謂獲者亦以事名云獵矢從傍<lb/>
者謂從乏傍也　乃射至乗矢　注古文至從后　釋曰引孝經說取<lb/>
<pb n="4a"/>
孝經緯援神契文彼說孝經云然後能保其社稷之等皆作后后孝經<lb/>
也故不從古文後是以云當從后　獲者坐而獲　注射者至獲也<lb/>
釋曰此未釋筭故下經云獲而未釋獲鄭云但大言獲未釋其筭是也<lb/>
云獲得也射講武田之類是以中爲獲也者詩云舎拔則獲謂射諸禽<lb/>
獸爲獲獲則得也戰伐得囚俘亦曰獲射著正鵠亦曰獲但舉旌以宫<lb/>
大言獲也偃旌以商小言獲也　注宫爲至相生　釋曰宫爲君商爲<lb/>
臣礼記樂記文宫數八十一數最濁故爲君配中央土商數七十二次<lb/>
君故爲臣配西方金云聲和律吕相生者以其以黄鍾之初九下生林<lb/>
鍾之初六林鍾又上生大蔟之九二初九與九二雖非以次相生大蔟<lb/>
亦由黄鍾所生故云聲和由律吕相生故舉旌以宫偃旌以商不取其<lb/>
餘律吕也　上射至於左　釋曰此上射下射升與降皆上射為先又<lb/>
上射升降皆在左　與升至卒射注去扑至之側　釋曰云不敢佩<lb/>
刑器即尊者之側者此司射將升堂即賔前故去扑於階西乃升是不<lb/>
敢佩刑器即於尊者之側也大射司射去扑倚于階西適阼階下北面<lb/>
告于公曰三耦卒射不升堂亦去扑者國君尊雖堂下亦去扑也<lb/>
<pb n="4b"/>
賔揖　注以揖然之　釋曰大射司射告公三耦卒射不見公揖然之<lb/>
者公尊故也　司馬適堂西　釋曰自此盡加于楅論三耦射訖取矢<lb/>
之事　注揖推之也　釋曰推手曰揖引手曰厭故周禮司士天揖時<lb/>
揖土揖鄭注皆以推手解之是以推手為揖但揖弓者向侯而推之以<lb/>
其命取矢故也揚弓者向乏而揚之以其命去侯故也　注俟弟至教<lb/>
之　釋曰此即下文弟子取矢委于楅是也　司馬至設楅　注楅猶<lb/>
至矢者　釋曰云楅猶幅也訓楅爲幅者義取若布帛有邊幅整齊之<lb/>
意故云所以承笴齊矢即下云委于楅北括又大射云旣拾取矢梱之<lb/>
注云梱齊等之是其承笴也　乃設至東肆　注東肆統於賔　釋曰<lb/>
此弟子設楅之時司馬敎之故大射云小臣師設楅司馬正東面以弓<lb/>
爲畢鄭注云畢所以敎助執事者明此亦然云東肆統於賔者然則楅<lb/>
有首尾故下記云楅長如笴博三寸厚寸有半龍首鄭注云兩端爲龍<lb/>
首若然則有首無尾而言西上者應有刻飾記之爲首尾也　司馬至<lb/>
乗之　注撫拊至乃袒　釋曰云司射之南退釋弓者司馬往堂西釋<lb/>
弓還依三耦所行之處亦取威儀進止之事故曰司射之南也云委矢<lb/>
<pb n="5a"/>
于楅北括者順射時矢南行故也云撫拊之也者言撫者撫拍之義言<lb/>
拊者取拊近之理故轉從拊也云就委矢左右手撫而四四數分之也<lb/>
者謂司馬北面就所委矢之南北面以右手撫四矢於東以左手撫四<lb/>
矢於西是四四數而分之也云上旣言襲矣復言之者嫌有事即袒也<lb/>
者案上文命弟子設楅退時巳襲今復言襲進者嫌有事則袒故重言<lb/>
之也云凡事升堂乃袒者堂下雖有事亦不袒若司射不問堂上堂下<lb/>
有事即袒司馬與司射遞行事恐同故明之也　注増故至相明　釋<lb/>
曰上言獲者執旌許諾故曰曏獲者許諾至此弟子曰諾以其事同互<lb/>
相明也言互者獲者執旌許諾不言弟子許諾則弟子亦許諾此直言<lb/>
弟子自西方應曰諾不言獲者應諾則獲者亦應諾可知以其事同省<lb/>
文故互相明之　司射至爲耦　注言若至賔射　釋曰自此盡比衆<lb/>
耦辯論次畨將射比衆耦之事但射禮三而止第一畨直司射與三耦<lb/>
誘射不釋筭第二畨三耦與衆耦俱射釋筭第三畨兼有作樂爲射節<lb/>
云言若者或射或否者以若是不定之辭故知或射或否射者繹已之<lb/>
志者禮記射義文繹謂陳已之志意也云大夫遵者也者上云大夫有<lb/>
<pb n="5b"/>
遵者是也故與賔主同在任情之限云告賔曰主人御于子告主人曰<lb/>
子與賔射此約下大夫與士射之辭以賔比大夫以主人比士尊賔之<lb/>
義也　遂告至於子　注大夫至郷里　釋曰云大夫爲下射而云御<lb/>
於子尊大夫也者上命三耦云命上射曰某御於子命下射曰子與某<lb/>
子射今命大夫云某御于子與上射同者尊大夫也大夫雖爲下射其<lb/>
辭不與下射同也云士謂衆賔之在下者言衆賔則與賔俱來者也下<lb/>
記云大夫與則公士爲賔鄭注云公士在官之士則衆賔之内亦有士<lb/>
矣與賔俱至則得主人之所命者也其將射而至者非主人之所命直<lb/>
來觀禮者也但是一命巳下莫問先後而至皆齒于堂下故鄭揔云士<lb/>
謂衆賔之在下者及羣士來觀禮者也云禮一命以下齒于郷里者周<lb/>
禮黨正禮十月行正齒位之禮云一命齒于郷里再命齒于父族三命<lb/>
不齒案郷飲酒注云此篇無正齒位之禮則郷射先行郷飲酒之禮亦<lb/>
無正齒位之法而云一命以下齒于郷里者郷飲酒郷射雖無正齒位<lb/>
之禮士立于下是以一命者在下與郷里齒是其常法諸侯之士無再<lb/>
命以上若爲公卿大夫自在尊東爲遵也言士謂衆賔之在下者則堂<lb/>
<pb n="6a"/>
上三賔不與大夫爲耦矣亦皆射故下文云衆賔與射者皆降是也<lb/>
司射至衆耦　注衆耦至三耦　釋曰云衆耦大夫耦及衆賔也者言<lb/>
大夫之耦唯謂堂下之士言衆賔則兼堂上三賔故下云衆賔皆降云<lb/>
命大夫之耦曰子與某子射此即上文命下射之辭也云其命衆耦如<lb/>
三耦者上命三耦云命上射曰某御於子命下射曰子與某子射是也<lb/>
以其俱是士故命辭同　衆賔至北上　注言若至數也　釋曰言由<lb/>
司馬之南適堂西者上文司馬位在司射之南東面是也云多無數也<lb/>
者以其言若亦是不定之辭故無常數也衆賔若少以南面爲正若多<lb/>
不受則西邊東面北上若然大夫來在尊東爲遵而此言之者鄭揔解<lb/>
來觀禮之意不謂大夫輒在此位也　賔主至未降注言未至在射<lb/>
釋曰言未降後有降階之理故下云三耦卒射賔主人大夫揖皆由其<lb/>
階降與耦俱升射也言志在射者以其射在於堂上故也　司射至耦<lb/>
辯　注衆賔至乃徧　釋曰云衆賔射者降比之耦乃徧者以上文司<lb/>
射降比衆耦下文乃云衆賔將與射者皆降鄭恐衆賔堂上後降者不<lb/>
比故兼堂上後降亦比乃徧也　遂命至反位　注反位至遂來　釋<lb/>
<pb n="6b"/>
曰自此盡爲上論拾取矢并衆耦皆就射位之事云反位者俟其袒決<lb/>
遂來者下文云三耦拾取矢進立于司馬之西南是也此司射反位不<lb/>
言先下將欲爲下畨射司射堂西命三耦及衆賔皆袒決遂執弓就位<lb/>
司射先反位鄭注云言先三耦及衆賔曏不言先三耦未有拾取矢位<lb/>
無所先以此言之明言先反者對未反位之辭俱有位得言先若一有<lb/>
一無不得言先即此文是以下文注決此也若俱無亦得言先故上云<lb/>
司射比三耦於堂西云司射先立於所設中之西南東面三耦皆進由<lb/>
司射之西立于其西南東面北上而俟是其皆未有位亦得言先　三<lb/>
耦至西南　注必袒至射事　釋曰立于司馬之西南者案上司射位<lb/>
在中西南司馬位在司射南今立于司馬之西南亦東面北上也云必<lb/>
袒決遂者明將有射事者始取未有射事而袒決遂者以其取矢即訖<lb/>
有射故豫著之故云將有射事也　司射至取矢　注作之至作射<lb/>
釋曰案上文司射作射之時左還當上耦西面作上耦射今作取矢亦<lb/>
如之故云還當上耦如作射　司射至楅揖注當楅至東西　釋曰<lb/>
此上耦發位東行時一南一北並行及將至楅南下耦在南稍進當前<lb/>
<pb n="7a"/>
楅南俱北面揖其時上射稍西下射稍東東西相當故云當楅楅正南<lb/>
之東西也　上射至面揖　注橫弓至可也　釋曰言順羽且興者謂<lb/>
以右手順羽之時則興故云且興也言左還者以左手向外而西回東<lb/>
面揖者揖下射使取矢也云横弓者南踣弓也者覆左手以執弓卻右<lb/>
手以取矢便故知不北踣弓也云以左手在弓表者表弓背也覆手以<lb/>
執背故云左手在弓表云右手從裏取之便也者覆手在表執弓一手<lb/>
卻在裏取矢故云便也云不言母周在阼非君周可也者案大射云左<lb/>
旋母周反面揖鄭注云左還反其位母周右還而反東面也君在阼還<lb/>
周則下射將背之此直云左還反位不言母周明還周可也鄭云下射<lb/>
將背之則上射背左還母周也　下射至上射　注覆手至亦便　釋<lb/>
曰云以左手在弓裏右手從表取之亦便者上射在西云南踣弓此不<lb/>
云踣弓則亦南踣弓知者以其亦用左手執弓覆右手取矢則執弓卻<lb/>
左手可知旣仰左手向上執弓而南踣故用右手弓上向下取矢亦便<lb/>
也　旣拾至一个　注楅南至之位　釋曰云楅南郷當楅之位者上<lb/>
云進當楅北面揖今至此位皆還北面也　揖皆至於右　注上射至<lb/>
<pb n="7b"/>
西面　釋曰云上射轉居右便其反位也者此決射時升降上射皆居<lb/>
左彼自堂西不復庭位故也此復庭位故上射轉在右是以鄭云便其<lb/>
反位也云下射左還少南行乃西面者以其初北面時東西相當今西<lb/>
行冝並故下射少南行乃西面取並行故也　與進至反位　注相左<lb/>
至之北　釋曰云由進者之北者以其進取矢者東行此則西行由進<lb/>
者之北則得相左也　三耦至反位　注取誘至之後　釋曰云三耦<lb/>
拾取矢亦如之者上云三耦之中上耦外而言之云取誘射之矢挾五<lb/>
个者以其前拾取矢皆搢三挾一个乃反位此則先取四矢亦搢三挾<lb/>
一个乃并取誘射四矢兼挾之故五个也云弟子逆受於東面位之後<lb/>
者弟子即納射器者因留主授受於堂西西方今見下耦將司射矢來<lb/>
向位仍西面弟子即往逆受之訖下射乃反東面故云授有司于西方<lb/>
而后反位謂反向東面位是以鄭亦云弟子逆受於東面位之後也<lb/>
衆賔至爲上　注未猶至禮也　釋曰云未猶不也者若言未謂此第<lb/>
一畨初時未有拾取矢禮以其第一畨唯有三耦射無賔射法不得云<lb/>
未是以轉爲不以其全不拾取矢也云言此者嫌衆賔三耦同倫初時<lb/>
<pb n="8a"/>
<pb n="9a"/>
還北面受筭反東面實之者以其所納射器皆在堂西執中與筭皆從<lb/>
堂西來向西序之南南面執中者旣東面坐設訖興還向北面受筭迴<lb/>
向東面實之也　司射至不釋注貫猶至作關　釋曰言不貫者以<lb/>
其以布爲侯故中者貫穿布侯故以中爲貫也是以鄭云貫猶中也中<lb/>
則貫也　上射至而俟　注執所取筭　釋曰八筭者人四矢一耦八<lb/>
矢雖不知中否要須一矢則一筭改實八筭擬後來者用之　乃射至<lb/>
委之　注委餘至中西　釋曰云上射於右下射於左者以釋筭者東<lb/>
面爲正依投壷禮賔黨於右主黨於左是以上射於右賔黨也下射於<lb/>
左主黨也云委餘筭禮尚異也者手中餘筭未知有幾不可盡中所有<lb/>
餘亦得於後釋要委餘於地别取中内八筭者禮尚異故不用餘者云<lb/>
委之合於中西者筭法多少視射人多少不定要橫委其餘於中西手<lb/>
中餘者與之合也　又取至就席注或言至堂西　釋曰上云榭則<lb/>
鉤楹内謂射於榭者也堂則由楹外謂射於庠者也此當有郷大夫射<lb/>
於庠亦有州長射於序故互見其義互言者今袒決遂則言堂東西見<lb/>
在庠在榭亦然釋弓說決拾則言序東序西序則榭也在庠亦然故言<lb/>
<pb n="9b"/>
互言之周公省文欲兩見之也云大夫止於堂西者上賔主人大夫俱<lb/>
降無堂西之文下云大夫袒決遂就其耦故知此時止於堂西故下記<lb/>
大夫降立于堂西以俟射也　大夫至就席　注耦於至得申　釋曰<lb/>
言在堂如上射之儀者謂耦先升是如上射身先升法以其近射事故<lb/>
得申也　衆賔至上耦　注於是至及賔　釋曰云於是言唯上耦者<lb/>
嫌賔主人射亦作之鄭言此者若二耦射下即言所作唯上耦則賔主<lb/>
人射作之未可知故於衆賔射訖乃言此明賔主射不作可知故於此<lb/>
乃言所作唯上耦明除賔主矣故鄭云於是言唯上耦嫌賔主射亦作<lb/>
之引大射者公尊公與賔射不作直請記云賔主人射則司射擯升降<lb/>
是雖不作猶爲擯相之但不請也　卒射至而俟　注司射至數也<lb/>
釋曰云冝終之也者決前畨射司射告卒射此二畨射不告卒使獲者<lb/>
告是冝終之也云餘獲餘筭者一耦不必盡中故有餘筭也云無餘筭<lb/>
則空手耳者或賔主八矢盡中釋八筭故空手告也　司馬至握焉<lb/>
注兼束至作尚　釋曰自此盡司馬乗矢論取矢之事云束于握上則<lb/>
兼取之順羽便也者握上則兼取之順持之處今束於握之上取持於<lb/>
<pb n="10a"/>
中央握之向下順羽便故乗矢揔束之也云不束主人矢不可以殊於<lb/>
賔也者主人郷大夫則是大夫官當束之不敢殊别於賔若主人是州<lb/>
長則士自然不束也肅愼氏者國語文引之者證矢有題識以有題識<lb/>
故束者得知是大夫之矢也　司射至視筭　注釋弓至事巳　釋曰<lb/>
凡言遂者因上事司射於上無事而言遂適者以司射與司馬遞行事<lb/>
今以司馬進乗矢司射遂適西階西釋弓去扑也云射事巳此始再畨<lb/>
射未巳而言巳者前畨不釋獲今據第二釋獲之功成則爲巳是以下<lb/>
記云司射釋弓矢視筭與獻釋獲者釋弓矢注云唯此二事休武主文<lb/>
休武者射訖數筭主文者洗爵獻釋獲者是也　釋獲至右獲　注固<lb/>
東至右獲　釋曰釋獲者在中西東面釋筭之時賔黨於右主黨於左<lb/>
今將數筭冝就之是以少南就右獲更東面也　二筭爲純　注純猶<lb/>
至隂陽　釋曰云耦隂陽者隂陽對合故二筭爲耦隂陽也　注縮從<lb/>
至爲蹙　釋曰凡言從橫者南北爲從東西爲横今釋筭者東面而言<lb/>
從橫則據數筭東爲正是以東西者爲從南北者爲橫故鄭云於數者<lb/>
東西爲從也　有餘至於下　釋曰此則以南北爲横也　注少北至<lb/>
<pb n="10b"/>
郷之　釋曰云少北於故故則右筭也又移至左筭之後東面郷之是<lb/>
以云少北於故注變於右　釋曰云變於右者右則一一取之於地實<lb/>
于左手此則揔斂於左手二取之於左手委於地是變也必變之者禮<lb/>
以變爲敬也司射至于賔注賢獲至其餘釋曰云齊之而取其餘者<lb/>
解經取賢獲以筭爲獲以其唱獲則釋筭故名筭爲獲左右數齊有餘則<lb/>
賢獲故以告也　若右至曰竒注賢猶至干竒釋曰若干者數不定<lb/>
之辭凡數法一二巳上得稱若干竒則一也一外無若干鄭亦言若干者<lb/>
因純有若干竒亦言若干竒言若干者衍字也若左至而俟　釋曰此<lb/>
將爲第三畨射故豫設之或實或委一如前法也　司射至設豐　注<lb/>
將飲至而卑　釋曰自此盡徹豐與觶論罰爵之事云設豐所以承其<lb/>
爵也者案燕禮君尊有豐此云承爵豐則兩用之燕禮注豐形似豆卑<lb/>
而大此不言大彼以承尊故言大此承爵不言大或小耳弟子至反位<lb/>
注勝者至有事釋曰知弟子是少者以其執弟子禮使令故知少者<lb/>
也云執弓反射位不待其黨已酌有事者以此弟子由堂西固在射賔<lb/>
中矣黨即衆賔是也案下文三耦及衆射者皆與其耦進立于射位今<lb/>
<pb n="11a"/>
酌者不待其黨與俱進而先反射位者由己酌酒有事訖其黨未得司<lb/>
射命又無事不得共酌者同就射位故酌者不得反射位也　司射至<lb/>
張弓　注執張至卒射　釋曰云右手執絃如卒射者上文卒射執弓<lb/>
不挾右執弦矢盡故也此非卒射亦執張弓爲無矢亦右執弦也故注<lb/>
云如卒射　注固襲至執弦　釋曰云固襲說決拾矣者謂前降堂時<lb/>
旣襲說決拾矣云起勝者也者謂至此復言不勝者謂以此襲說決拾<lb/>
以不能用也起發勝者袒決遂能用也云兩手執弣又不得執弦者上<lb/>
勝者言執張弓如卒射則左手執弓右手執弦此則云執弣明仰弓於<lb/>
左手之上執弣橫之而不得執弦則冝右手共執弓弣故云兩手執弣<lb/>
又不得執弦也　司射先反位　注居前俟所命來　釋曰云居前俟<lb/>
所命來者以衆射者皆止於堂西未向射位而司射先反位於下文衆<lb/>
耦等乃來就位射是得命即來故云俟所命來也來訖司射乃作之也<lb/>
三耦至少右　注先升至之位　釋曰云少右辟飲者也者以其豐在<lb/>
西楹之西正當西階飲者升少西又當辟豐上之爵故云少右辟飲者<lb/>
也云亦相飲之位者以其相飲者皆北面於西階授者在東飲者在西<lb/>
<pb n="11b"/>
故云亦相飲之位　注右手至執弓　釋曰此無正文以祭禮皆左手<lb/>
執爵用右手以祭故知此亦用左手執弓右手執觶可知也　注後升<lb/>
至由次　釋曰此對射時升降皆有上射在先今後升先降故云略之<lb/>
不由次第也　注俟復射　釋曰待復射者謂待第三畨射也　有執<lb/>
爵者　注主人至序端　釋曰以初使勝黨第子酌酒於豐上以發首<lb/>
故使弟子今云有執爵者明主人使賛者代弟子酌於豐上以次至終<lb/>
也賛者謂主人之賤不射者此則郷飲酒云主人之賛者之類也云於<lb/>
旣升飲而升自西階立于序端者謂於上耦旣飲訖賛者乃升自西階<lb/>
酌訖奠於豐上如下文賛者即立于序端立于序端文出于大射也<lb/>
執爵至如初　注毎者至於徧　釋曰云執爵者坐取觶實之者謂初<lb/>
飲訖反奠於豐上賛者取此觶實之反奠于豐上云升飲者如初巳下<lb/>
皆如初故鄭云毎者輒酌以至於徧也　司馬至于侯　注郷人至獻<lb/>
也　釋曰自此盡負侯而俟論司馬獻獲者之節云郷人獲者賤明其<lb/>
主以侯爲功得獻也者案大射云司馬正洗散遂實爵獻服不服不侯<lb/>
西北三歩北面拜受爵注云近其所爲獻彼國君禮使服不士官唱獲<lb/>
<pb n="12a"/>
故就其所爲唱獲獻之此郷人獲者賤故獻於侯明以侯爲功得獻也<lb/>
薦脯至三祭　注皆三至處也　釋曰三處者下文右與左中是也<lb/>
獲者至送爵　注負侯至受爵　釋曰知負侯中者以下云適右个又<lb/>
適左个後言中明先居中可知云拜送爵不同面者辟正主也者案上<lb/>
文正主獻賔獻衆賔皆北面與受獻者同面今此與受獻不同面故云<lb/>
辟正主也云其設薦俎西面錯以南爲上者獲者據之東面而云西面<lb/>
錯據設人而言以南爲上者特牲少牢東面籩豆皆以南方爲上故知<lb/>
此亦然云受爵於侯薦之於位者此云負侯北面拜受爵是受爵于侯<lb/>
云薦之於位者下云左个之西北三歩東面設薦是薦之於位也若然<lb/>
不薦亦在侯者以其酒在人手可得就侯獻獲者薦乃設之於地若與<lb/>
酒俱在侯所則正祭侯何名獻獲也若大射則獻與薦俱在乏乃適侯<lb/>
祭之君禮與此異也　獲者至薦俎　注獲者至新之　釋曰此將祭<lb/>
侯也云獲者以侯爲功是以獻焉者以獲者卑賤因侯有功乃得獻今<lb/>
還以得獻之酒獻侯故云是以獻也云人謂主人賛者以其前使爲獲<lb/>
者設薦俎是主人之賛者今還使之設薦俎故知人是主人賛者知籩<lb/>
<pb n="12b"/>
在東豆在西俎當其北也者以其侯以北面爲正依特牲少牢皆籩在<lb/>
右故知籩在東右廂豆在西左廂可知也云言使設新之者鄭意嫌更<lb/>
使人設之其實薦此者仍前人而云使人設薦俎示新之而巳故云言<lb/>
使設也　獲者至祭酒　注爲侯至大射　釋曰此正祭侯故獲者南<lb/>
面郷侯祭故鄭云爲侯祭也云亦二手祭酒反注如大射者案大射云<lb/>
獲者左執爵右祭薦俎二手祭酒鄭注云二手祭酒者南面於俎之北<lb/>
當爲侯祭於豆閒爵反注爲一手不能正也此薦爼之設如於北面人<lb/>
焉此祭亦然故云如大射也　左个至旣爵　注不就至北面　釋曰<lb/>
云不就乏者明其享侯之餘也者若就之則已所當得今不就乏近侯<lb/>
者明享侯之餘云立飲于薦右近司馬者解在薦右之意也知於是司<lb/>
馬北面者此約獻釋獲者司射之位案下文司射獻釋獲者釋獲者薦<lb/>
右東面拜受爵司射北面拜送爵故知此時司馬亦北面也若然釋獲<lb/>
者在司射之西北面立飲此獲者不北面飲者案大射注此曏受獻之<lb/>
位也不北面者嫌爲侯卒爵此亦然故不北面也　司馬至乏南　注<lb/>
遷設至之前　釋曰云遷設薦俎就乏明已所得禮也者前設近侯見<lb/>
<pb n="13a"/>
享侯之餘此近乏者乏者己所有事之處遷近乏是明其己所得禮故<lb/>
也云設于南右之也者以右取之便也云凡他薦俎皆當其位之前者<lb/>
言凡見廣解薦處謂凡燕及食并祭祀之薦俎皆當其位之前唯此與<lb/>
大射獲者與釋獲者薦俎辟設不當前也　獲者負侯而俟　釋曰獲<lb/>
者旣受獻負侯而俟第三畨射也　司射至有祭　注不當其位辟中<lb/>
釋曰自此盡反位論司射獻釋獲之事此薦脯醢及折俎有肺祭一與<lb/>
獻獲者同但彼三祭此一祭爲異也一祭者亦薦有祭肺俎有祭肺以<lb/>
爲將食而祭故言有祭也云不當其位辟中者以釋獲者位在中西故<lb/>
獻之於其位少南所以辟中也　釋獲至反位　注辟薦至辟俎　釋<lb/>
曰云亦辟俎者上獻獲者訖獲者執其薦使人執俎從之設于乏南此<lb/>
釋獲者受獻訖釋獲者少西辟薦不云辟俎亦辟俎與獲者同可知故<lb/>
云亦辟俎也　司射至反位　注爲將復射　釋曰自此盡反位論將<lb/>
爲下畨射作之使拾取矢之事　司射至就位　注位射至取矢　釋<lb/>
曰云位射位者知是射者下云各以其耦反於射位故知此是射位在<lb/>
司射之西南東面者也云不言射位者以當序取矢者以此當次序拾<lb/>
<pb n="13b"/>
取矢射故不言射位也　司射先反位　注言先至所先　釋曰言先<lb/>
三耦及衆賔也者此下有三耦及衆賔故知先三耦及衆賔也云曏不<lb/>
言先三耦未有拾取矢位無所先者案前第二畨將射命三耦拾取矢<lb/>
司射反位不言先未有位無所先故決之第二畨無位者以司射之西<lb/>
南有三耦射位至再畨司射反於故位三耦將移於司馬之西南拾取<lb/>
矢之位未往之時末有故位三耦旣無故位故司射不得言先故以此<lb/>
決之也凡射大射與郷射各有三位此郷射無次有堂西取弓矢袒決<lb/>
遂及比耦之位又有三耦射位在司射位西南又有拾取矢及再畨射<lb/>
位是三位大射有次次内有袒決遂取弓矢之位又有堂東次比耦之<lb/>
位又有射位并拾取矢之位是亦有三位但君臣禮異故位事不同也<lb/>
三耦至射位　注以猶與也　釋曰訓以爲與者春秋之義能東西之<lb/>
曰以若存以字謂言尊卑不同任意以之故轉爲與則平敵之義也<lb/>
司射至前揖　注南面至行也　釋曰言南面者謂賔主各於堂東西<lb/>
南面立相待言揖行者謂各於堂上北面相見而揖揖訖行向楅也<lb/>
及楅至三耦　注及楅至便也　釋曰云及楅當楅東西也者賔主出<lb/>
<pb n="14a"/>
堂東西相見揖訖東西行至楅所也云不北面揖由便也者決三耦及<lb/>
衆賔皆於楅南北面揖及楅揖此則無楅南北面揖賔主各由東西便<lb/>
故也　卒北至一个　注亦於三耦爲之位　釋曰經云搢三挾一个<lb/>
與上三耦取矢訖搢三挾一个同又同處故云亦於三耦爲之位也<lb/>
揖退　注皆巳至反位　釋曰云皆巳揖左還各由其塗反位者謂賔<lb/>
主北面揖退之時賔主皆左還相背各向堂塗反堂東西之位知左還<lb/>
者約上三耦也　賔堂至就席注將袒至賔也　釋曰袒是盡敬之<lb/>
事襲是脩容之禮故上經將袒先言主人此經襲則先言賔是尊賔故<lb/>
也　大夫至其耦　注降袒至取矢　釋曰知於堂西者上文賔主人<lb/>
大矢降賔堂西袒決遂又上文大夫射時堂西袒決遂故知也　揖皆<lb/>
至矢束　注說矢至拾取　釋曰大夫西面者爲下射故也　興反至<lb/>
位揖　注兼取至接也　釋曰此大夫與耦取矢踣弓覆手仰手一如<lb/>
上三耦法其揖退之儀亦如上左還而西也　司射至如初　注進前<lb/>
至升射　釋曰自此盡退中與筭而俟論第三畨用樂射之事云曏言<lb/>
還當上耦西面是言進終始互相明也者上畨將射時云司射還當上<lb/>
<pb n="14b"/>
耦西靣作上耦射不言進明還當上耦時者進近上耦乃作之此直進<lb/>
作射不言還當上耦明進時亦還當上耦而作之故言終始互相明也<lb/>
司馬至賔許　注東面至在堂　釋曰知在西階之前不就樂正命之<lb/>
者以經云司射降搢扑即言東靣命樂正無行進之事故知西階之前<lb/>
遥命之也云樂正亦許諾知者案大射云司射東面命樂正曰命用樂<lb/>
樂正曰諾是樂正許諾之事此不言者文不具故言之云猶北面不還<lb/>
以賔在堂者此亦無文樂正位東階東南北面大師位東北西面賔在<lb/>
堂南面樂正猶北面不還西面是以下文特云東面命大師明此時不<lb/>
西面受命矣大射鄭注彼云樂正西面受命左還東面命大師與此禮<lb/>
異者雖無正文鄭以義言君在阼故也　司射至不釋注不與至聽<lb/>
也　釋曰云郷射之鼓五節者以卿大夫士用五節是以射人云王以<lb/>
騶虞九節諸侯以貍首七節卿大夫以采蘋五節士以采蘩五節是卿<lb/>
大夫士同五節云歌五終所以將八矢者下記云歌騶虞若采蘋皆五<lb/>
終是也云一節之閒當拾發四節四拾其一節先以聽也者尊卑樂節<lb/>
雖多少不同四節以盡乗矢則同其餘外皆以聽以知樂終始長短也<lb/>
<pb n="15a"/>
王九節者五節先以聽諸侯七節者三節先以聽卿大夫士五節者一<lb/>
節先以聽皆四節拾將乗矢但尊者先以聽則多卑者先以聽則少優<lb/>
至尊先知審政也此節亦取侯道之數故鄭注射人云九節七節五節<lb/>
者奏樂以爲射節之差言節者容侯道之數也凡射皆與臣下共爲若<lb/>
與尊者同耦自然與尊者同節若不與尊者同耦則各自用其節樂當<lb/>
與射義同　上射至若一　注東面至重節釋曰云東面者進還郷<lb/>
大師也者以其大師西面樂正北面明知進身郷大師乃命之云此天<lb/>
子之射節也者周禮射人而知云取其冝也者騶虞喻得賢者多此郷<lb/>
射亦樂賢故云取其冝也云其他賔客郷大夫則歌采蘋者采蘋是郷<lb/>
大夫樂節其他謂賔射與燕射若州長他賔客自奏采蘩若然此篇有<lb/>
郷大夫州長射法則同用騶虞以其同有樂賢之志也云閒若一者重<lb/>
節者閒若一謂五節之閒長短希數皆如一則是重樂節也　大師至<lb/>
射降注皆應至衆賔　釋曰云樂正退反位者反工南北面位也云<lb/>
降者衆賔者次畨射時賔與主人大夫卒射皆升堂此降者衆賔也<lb/>
釋獲至如初　注側持至射也　釋曰言猶袒者亦是有故之辭以其<lb/>
<pb n="15b"/>
常袒恐不袒故言猶以連之也云側持弦矢曰執者對方持弦矢曰挾<lb/>
并矢於弦尚其鏃將止變於射也者亦是對將射挾矢而言　司射至<lb/>
堂西　注不挾至禮畢　釋曰云不挾亦謂執之如司射也者執之如<lb/>
司射兼諸弦弣則與司射異以其司射直執一个無三矢兼於弣三耦<lb/>
以下則執一个并於弦又以三矢并於弣所以異也　辯拾至就席<lb/>
注謂賔至留下　釋曰知相俟于堂西者以經言辯拾取矢訖乃言揖<lb/>
皆升就席則知先取矢者皆相待堂西其主人則在堂東徧取矢訖乃<lb/>
揖而升堂就席也云主人以賔揖升大夫及衆賔從升立時少退于大<lb/>
夫三耦及弟子自若留下者衆賔則三賔也皆依上文獻後升及留在<lb/>
下之法　司射至反位　釋曰司射之扑在階西今來去扑於堂西之<lb/>
等以其不復射故也　司馬至釋之注說解至束之　釋曰上初張<lb/>
侯時云乃張侯下綱不及地武不繫左下綱中掩束之鄭云事未至也<lb/>
又至將射時司馬命張侯弟子說束遂繫左下綱鄭注云事至今言司<lb/>
馬命弟子說侯之左下綱而釋之直言說侯之左下綱而釋之明未全<lb/>
去備復射故鄭下注云諸所退皆俟於堂西備復射也故知此釋之爲<lb/>
<pb n="16a"/>
三畨射畢不復射若有射則行燕射旅酬以後乃爲之故於此時中掩<lb/>
左下綱如初張時也　命獲至而俟　注請所至薦俎　釋曰獲者釋<lb/>
獲者亦退薦俎者上獻時皆有薦俎辟之於右今獲者以旌退釋獲者<lb/>
退中故知亦退薦俎也　司馬至而立　注當監旅酬　釋曰自此盡<lb/>
司正降復位論射訖行旅酬之事故司馬反爲司正鄭云當監旅酬也<lb/>
樂正至反坐　注賛工至北面　釋曰前爲將射遷工于東方西面樂<lb/>
正北面今將旅酬作樂故遷升於堂上也云降時如初入者以經直云<lb/>
如其降也降時威儀不見故取上文降時如初入初入則上工四人巳<lb/>
下是也云樂正反自西階東北面者上初升於西階之東樂正立于其<lb/>
西合樂訖工告樂正曰正歌備樂正告于賔乃降立于西階東北面又<lb/>
將射時樂正命弟子賛工遷樂于下弟子相工如初入降自西階東北<lb/>
面近其事知不升者以正樂畢上無告請於賔之事冝與正歌備巳後<lb/>
同也　賔北至南面　注所不至立飲　釋曰賔北面坐取俎西之觶<lb/>
者謂上一人舉觶于賔賔奠于薦西者也云賔立飲者郷飲酒當此賔<lb/>
酬主人時云賔不祭立飲是也　注旅酬至殺也　釋曰對獻酬之時<lb/>
<pb n="16b"/>
賔主各於其階故云同階禮殺也　賔揖至之禮　注其旣至所酬<lb/>
釋曰云主人以觶適西階上酬大夫者旅酬恒執此觶以相酬故言以<lb/>
知義然者上文命獲者以旌退鄭注云旌言以者旌恒執也是也云其<lb/>
旣實鱓進西南面立曏所酬知者以上賔酬主人阼階上實觶進南面<lb/>
則知此主人酬大夫西階上實觶而亦進西面可知也　主人至如之<lb/>
釋曰云若無大夫者郷人爲公卿大夫來觀禮者爲遵或有或無不定<lb/>
故云若有大夫先酬之無大夫則酬長以郷射無介直有三賔以長幼<lb/>
之次受酬此言酬衆賔則三賔也　司正至某子注某者至爲主<lb/>
釋曰云旅酬下爲上尊之也者以旅酬者少長以齒逮下之道前人雖<lb/>
卑其司正命之飲酒呼之稱謂尊於酬者故受酬者爲某子酬他爲某<lb/>
也云春秋傳曰者案莊十年秋九月經書荆敗蔡師于莘以蔡侯獻舞<lb/>
歸公羊傳曰荆者何州名也州不若國國不若氏氏不若人人不若名<lb/>
名不若字字不若子何休云爵最尊也鄭引之者證旅酬下爲上之義<lb/>
酬者稱字受酬者稱子子是尊稱云此言某酬某子者射禮略於飲酒<lb/>
飲酒言某子受酬以飲酒爲主者此郷射主於射略於飲酒故稱酬他<lb/>
<pb n="17a"/>
</p>
<p>
</p>
  </div>
</body>
</text>
</TEI>
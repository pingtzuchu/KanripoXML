<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
儀禮䟽卷第十九<lb/>
　　　　唐朝散大夫行太學博士引文館學士臣賈公彦　等撰<lb/>
聘禮第八　鄭目録云大問曰聘諸侯相於乆無事使卿相問之禮小<lb/>
聘使大夫周禮曰凡諸侯之邦交歳相問殷相聘也丗相朝也於五禮<lb/>
屬賔禮大戴第十四小戴第十五別録第八　釋曰鄭云大問曰聘者<lb/>
則此篇發首所論是也云乆無事者案下記云乆無事則聘焉注云事<lb/>
謂盟㑹之屬若有事事上相見故鄭據乆無事而言云小聘使大夫者<lb/>
下經云小聘曰問其禮如爲介三介是也周禮曰者大行人文鄭彼注<lb/>
小聘曰問殷中也乆無事又於殷朝者及而相聘也父死子立曰丗凡<lb/>
君即位大國朝焉小國聘焉此皆所以習禮考義正刑一德以尊天子<lb/>
也必擇有道之國而就脩之然歳相問殷相聘聘義所云比年小聘三<lb/>
年大聘是也大行人云上公九介侯伯七介子男五介又云凡諸侯之<lb/>
卿其禮各下其君二等聘義上公七介侯伯五介子男三介是諸侯之<lb/>
卿介各下其君二等者也若小聘曰問使大夫又下其卿二等此聘禮<lb/>
是侯伯之卿大聘以其經云五介上介奉束錦士介四人皆奉玉錦又<lb/>
<pb n="1b"/>
云入竟張旜孤卿建旜據侯伯之卿之聘者必見侯伯之卿聘者周公<lb/>
作經互見爲義此見侯伯之卿大聘玉人云瑑圭璋八寸璧琮八寸以<lb/>
覜聘上公之臣公食大夫俎實云倫膚七據子男之臣是各舉一邊而<lb/>
言明五等俱有是其互見爲義也　聘禮至圖事　注圖謀至東面<lb/>
釋曰自此盡官具論聘人及用幣之事云謀聘故及可使者謀聘者爲<lb/>
乆無事須聘故謂有事故或因聘或特行若記云若有故則卒聘束帛<lb/>
加書將命是因聘者也晉侯使韓穿來言汶陽之田之類是特行者也<lb/>
言及可使者謂於三卿之中選可使者即經云遂命使者是也其揔三<lb/>
事皆須謀者也言謀事者必因朝者欲取對衆共詢之意云其位君南<lb/>
面巳下知面位然者此儀禮之内見諸侯三朝燕朝燕禮是也又射朝<lb/>
大射是也不見路門外正朝正朝當與二朝面位同案燕禮大射皆云<lb/>
卿西面大夫北面士東面公降階南面揖之是以知正朝面位然也若<lb/>
天子三朝射人見射朝司士見正朝不見燕朝以諸侯正朝與燕朝同<lb/>
明天子燕朝亦與正朝同也　遂命使者　注遂猶至使卿　釋曰云<lb/>
旣謀其人因命之也者謂謀其人人亦在謀事之中故云因命即上注<lb/>
<pb n="2a"/>
可使者是也云聘使卿者以其經云及竟張旜周禮司常云孤卿建旜<lb/>
故知使卿也若然使者自在謀内審知所聘之國逺近何以下記云使<lb/>
者旣受行出遂見宰問幾月之資注云古者君臣謀密草創未知所之<lb/>
逺近問行用多少但所謀之時經云出聘不言其國使者不得審知故<lb/>
更問之是以左氏呉公子季札遂聘齊晉衞鄭之等下文云無行則重<lb/>
賄反幣是亦有歷聘之事也　使者至首辭　注辭以不敏　釋曰云<lb/>
辭以不敏者鄭取孝經曾子曰參不敏之辭爲義也　君不許乃退<lb/>
注退反至必進　釋曰知受命者必進者以其云退故知進乃有退法<lb/>
是受命前進近君也　旣圖至如之　注旣巳至於介　釋曰旣謀事<lb/>
乃命介在謀後别命之謀使者是難謀後命介是易也　宰命至不辭<lb/>
注宰上至受也　釋曰天子有六卿天地四時之官是諸侯兼官而有<lb/>
三卿立地官司徒兼冡宰立夏官司馬兼春官立冬官司空兼秋官是<lb/>
以左氏杜泄云吾子爲司徒叔孫爲司馬孟孫爲司空故禮記内則云<lb/>
后王命冢宰降德于衆兆民鄭云周禮冢宰掌飲食司徒掌十二敎今<lb/>
一云冢宰記者據諸侯也諸侯并六卿爲三或兼職焉是其諸侯并六<lb/>
<pb n="2b"/>
卿爲三諸侯以司徒爲冢宰義與此同宰上卿貳君事諸侯謂司徒爲<lb/>
宰者也云士屬司馬引周禮者案司士屬司馬而云作士適四方使爲<lb/>
介諸侯之司馬亦然故引以證諸侯司馬戒衆介也云不辭者是其副<lb/>
使之賤者故不敢辭　宰書幣　注書聘至之用　釋曰宰即上命司<lb/>
馬兼官者也云書聘所用幣多少也者謂聘鄰國享君及夫人問卿之<lb/>
等幣周禮司儀云凡諸侯之交各稱其邦而爲之幣以其幣爲之禮鄭<lb/>
云幣享幣也於大國則豐於小國則殺是也云宰又掌制國之用者案<lb/>
王制云冢宰制國用必於歳之杪是以使之書幣也　命宰夫官具<lb/>
注宰夫至冝齎　釋曰所命者冢宰司徒命之以宰夫屬司徒周禮宰<lb/>
夫掌百官府之徵令故命諸官云官具者謂使宰夫命諸官各具所行<lb/>
幣幣在官之府其司非一故言衆官幣謂享幣及問大夫問卿揔具之<lb/>
及所冝齎者謂行道所用多少皆是　及期夕幣　注及猶至聘也<lb/>
釋曰自此盡受書以行論陳幣付使者之事云夕幣先行之日夕知者<lb/>
下云厥明釋幣于禰是行日明此夕是先行之日夕也云視之者正<lb/>
謂賔及衆介視之故下云使者朝服帥衆介夕注云視其事是也管<lb/>
<pb n="3a"/>
人至門外注管猶至作敷　釋曰云館人謂掌次舍帷幕者也者案<lb/>
天官有掌舎掌次幕人等掌次云有邦事則張幕設案掌舍職云爲帷<lb/>
宫設旌門又幕人云掌帷幕幄帟綬之事鄭云在旁曰帷在上曰幕幕<lb/>
或在地展陳于上即此布幕是也館人即彼掌舎以諸侯兼官故鄭揔<lb/>
言之也云幕以承幣者即下文官陳幣是也云寢門外朝也者謂路門<lb/>
外即正朝之處也下記云宗人授次次以帷則館人與宗人共掌之若<lb/>
賔客則宗人掌之也　官陳至其前　注奉所至無則　釋曰云官陳<lb/>
幣者即上文官具者也館人布幕於地官陳幣於其上云奉所奉以致<lb/>
命謂束帛及玄纁也者所奉謂後享時奉入以致命故知是以下文享<lb/>
時所致束帛加璧以享君玄纁加琮以享夫人鄭不言璧琮者璧琮不<lb/>
陳厥明乃授之也云馬言則者此享主用皮或時用馬者主用皮謂有<lb/>
皮之國國無皮者乃用馬故下云庭實皮則攝之鄭注皮言則者或用<lb/>
馬也記云皮馬相閒可也注閒猶代也土物有冝也云馬入則在幕南<lb/>
者以經云馬則北面奠幣于其前也是馬在幕南故下展幣時云馬則<lb/>
幕南北面奠幣于其前也知皮馬皆乗者案下賔覿時云緫乗馬又云<lb/>
<pb n="3b"/>
禮玉束帛乗皮是皆乗也　使者至東上　注旣受至幕南　釋曰云<lb/>
旣受行同位者對未受命行巳前卿大夫士面位各異是以記云使者<lb/>
旣受行日朝同位鄭注云謂前夕幣之閒同位者使者北面介立于其<lb/>
左少退別其處臣也是也知在幕南者幣在幕上使者須視幣故在幕<lb/>
南也　卿大至北上　注大夫至使者　釋曰此謂處者大夫常北面<lb/>
今與卿同西面故云辟使者　注入告至而告　釋曰朝在路門外故<lb/>
知入路門至路寢而告君以其在路寢聽政處故也　史讀書展幣<lb/>
注展猶至之也　釋曰知史幕東西面者以其君南面使者北面故知<lb/>
幕東西面讀之可知是以鄭云欲君與使者俱見之也知賈人撫幣者<lb/>
以其賈人主幣行者故知賈人撫幣受之其幣謂官具之者非直所奉<lb/>
而巳若然賈人當在幕西東面撫之亦欲使君與賔俱見之也　注史<lb/>
展至北面　釋曰云史展幣畢以書還授宰者以其宰在幕東西面史<lb/>
居前西面讀書展幣展幣訖明迴還授宰宰以書授使者云其受授皆<lb/>
北面者當宰以書授使者之時宰來至使者之東北面授使者使者北<lb/>
面授介三者皆北面向君故也　公揖入　釋曰以展幣授使者訖禮<lb/>
<pb n="4a"/>
畢故入於寢也　官載至于朝　注待旦行也　釋曰此云官謂官人<lb/>
從賔行者與前官陳幣者異必知行者以下文入竟又展之又有司展<lb/>
羣幣以告注云有司載幣者自展自告是也云待旦行者下文厥明釋<lb/>
幣遂行是也　上介視載者　注監其至乃出　釋曰經直云上介視<lb/>
載者注云監其安處之畢乃出不言餘人出則上文舎於朝不出待旦<lb/>
則行以其須守幣故也　所受書以行　注爲當復展　釋曰書謂前<lb/>
宰授使者此書將行爲當復展故也　厥明至于彌　注告爲至如祭<lb/>
釋曰自此盡亦如之論賔與上介將行告禰之事云朝服者卿大夫朝<lb/>
服祭故還服朝服告也云天子諸侯將出告羣廟者案禮記曾子問云<lb/>
孔子曰諸侯適天子必告于祖奠于禰注云皆奠幣以告之是諸侯出<lb/>
告羣廟案彼下文又云孔子曰天子諸侯將出必以幣帛皮圭告于祖<lb/>
禰遂奉以出是天子與諸侯同告羣廟之事云大夫告彌而巳者大夫<lb/>
三廟降天子不得並告故直告彌而巳若父在則告祖知者下記云賜<lb/>
饔唯羮飪筮一尸若昭若穆注云筮尸若昭若穆容父在父在則祭祖<lb/>
父卒則祭禰以此言之明初行時父在釋幣於祖廟可知案昭元年楚<lb/>
<pb n="4b"/>
公子圍聘於鄭云布几筵於莊共之廟而來服氏云莊謂楚莊王圍之<lb/>
祖共王圍之父是大夫並告羣廟者彼不告聘直告娶故得並告古者<lb/>
大夫得因聘而娶故傳云且娶於公孫叚氏是也云凡釋幣設洗盥如<lb/>
祭者案曾子問云凡告用牲幣注云牲當爲制則告無牲直用幣而巳<lb/>
但執幣須絜當有洗而盥手其設洗如祭祀之時亦洗當東榮南北以<lb/>
堂深水在洗東篚在洗西必知無祭事者下文還時云乃至于禰筵几<lb/>
于室薦脯醢觴酒陳鄭云行釋幣反釋奠略出謹入是其差也　有司<lb/>
至再拜　注更云至行也　釋曰云更云主人者廟中之稱也者上云<lb/>
賔至此更云主人是廟中之稱故特牲少牢皆稱主人對聘稱賔也<lb/>
釋幣至下出　注祝釋至八尺　釋曰知祝釋幣者案曾子問君薨而<lb/>
丗子生大祝裨冕執束帛升自西階命無哭告曰某之子生敢告奠幣<lb/>
於殯東則知此亦大祝釋之可知也云凡物十曰束者案昬禮玄纁束<lb/>
則毎卷二丈自餘行禮云束者每卷一丈八尺爲制幣帛錦十卷者皆<lb/>
名束至於脯十脡亦曰束故云凡物十曰束也云玄纁之率玄居三纁<lb/>
居二者言率皆如是也玄三纁二者象天三覆地二也云朝貢禮云純<lb/>
<pb n="5a"/>
四只制丈八尺者純謂幅之廣狹制謂舒之長短周禮趙商問只長八<lb/>
寸四八三十二幅廣三尺二寸大廣非其度鄭志荅云古積畫誤爲四<lb/>
當爲三三咫則二尺四寸矣雜記云納幣一束束五兩兩五㝷然則毎<lb/>
卷二丈若作制幣者毎卷丈八尺爲制合卷爲匹也　注少頃至於神<lb/>
釋曰案士虞禮無尸者出戸而聽若食閒此無祭事故云有俟於神也<lb/>
又釋幣於行　注告將至禮乎　釋曰云行者之先其古人之名未聞<lb/>
者此謂平地道路之神云古人名未聞者謂古人敎人行道路者其人<lb/>
名字未聞云天子諸侯有常祀在冬者月令祀行是也言此者欲見大<lb/>
夫雖三祀有行無常祀因行使始出有告禮而巳至於出城又有軷祭<lb/>
祭山川之神喻無險難也大夫三祀曰門曰行曰厲者見祭法文云<lb/>
喪禮有毀宗躐行出于大門者檀弓文案彼云掘中霤而浴毀竈以綴<lb/>
足及葬毁宗躐行出于大門殷道也下文周柩入毁宗雖不云躐行亦<lb/>
有行可知所毁者毁廟門西而云躐行明行神在廟門西矣不云埋幣<lb/>
可知者承上宗廟埋之此亦埋可知云今時民春秋祭祀有行神古之<lb/>
餘禮乎者鄭以行神無正文雖約檀弓猶引漢法爲況乎者猶疑之矣<lb/>
<pb n="5b"/>
若然城外祭山川之神有軷壇此禮行神亦當有軷壤是月令冬祭行<lb/>
注云行在廟門外之西爲軷壇厚二寸廣五尺輪四尺是也　遂受命<lb/>
注賔須至復入　釋曰下云上介及衆介俟于使者之門外是其賔須<lb/>
介來乃受命也云自是出不復入者自釋幣於門不復更入若然則待<lb/>
介於門矣　上介至門外　注俟待至北上　釋曰自此盡歛旜爲使<lb/>
者與介向君朝受命即行之事知待於門外東面北上者上云賔釋幣<lb/>
訖不復入明介待賔於大門外賔出則向君也言東面北上者依賔客<lb/>
門外之位　使者至于朝　注旜旌至爲膳　釋曰云載之者所以表<lb/>
識其事者人見張旜則知是孤卿爲使之事是表識其事也云周禮曰<lb/>
者司常文云至於朝門者凡平諸侯三門臯應路路門外有常朝<lb/>
位下文君臣皆朝列位乃使卿進使者使者乃入至朝即此朝門者臯<lb/>
門外矣知北面東上者還依展幣之位也　君朝服至使者　注進之<lb/>
至使己　釋曰此還依展幣之位知大夫與卿同西面避賔下文使者<lb/>
還亦同展幣北面東上位　賈人至授宰　注賈人至作璪　釋曰云<lb/>
賈人在官知物賈者謂若王制云庶人之在官府史胥徒之類以知物<lb/>
<pb n="6a"/>
賈故名賈云其或拜則奠于其上者故覲禮記云奠圭于繅上是也但<lb/>
繅有二種一者以木爲中幹以韋衣之天子五采公侯伯三采子男二<lb/>
采采爲再行下記及典瑞皆有其文此爲繅也下記云絢組尺及曲禮<lb/>
下文執玉其有藉者則裼鄭亦爲之繅若韋版爲之者奠玉於上此則<lb/>
無垂繅屈繅之事若絢組爲之者所以繫玉於韋版使不失墜此乃有<lb/>
屈垂之法則此經所云者是也案向來所注皆以韋版繅藉解之者鄭<lb/>
意以承玉及繫玉二者所據雖異所用相將又同名爲繅是以和合解<lb/>
之故以韋版爲之者以解絢組之繅也　宰執至使者　注屈繅至之<lb/>
義釋曰云自公左賛幣之義者禮記少儀云詔辭自右賛幣自左取<lb/>
地道尊右之法是賛幣之義故於公左也使者至受命注同面至其左<lb/>
釋曰知宰就使者北面者以經言同面不見使者進文使者旣先北面故<lb/>
知就使者北面並面授之旣授與使者即言受命明知則出命矣云凡<lb/>
授受者授由其右受由其左者據此宰由其右授使者使者受由其左<lb/>
又據郷飲酒郷射燕禮獻酢酬皆授由其右受由其左故云凡以廣之<lb/>
若有所因由則有授由左受由右是以使者反命之時宰自公左受玉<lb/>
<pb n="6b"/>
鄭云亦於使者之東同面並受不右使者由便也又賔授覿時士受馬<lb/>
適右受鄭云適牽者之右而受由便又郷飲酒云受酬者自介右鄭云<lb/>
尊介使不失故位如此者皆是變例鄭據平常行事而言也　旣述至<lb/>
上介　注述命至失誤　釋曰上文授玉訖君出命命辭雖不知何語<lb/>
要知使者旣受命使者又重述君命爲述命述命者重失誤　上介至<lb/>
不從　注賈人至北面　釋曰云衆介不從者以上介送圭向外與賈<lb/>
人反來故衆介不從以待之云賈人將行者知者經言授賈人使受之<lb/>
則是行人主掌此玉故知將行者對上云賈人出玉者是留者也知在<lb/>
門外北面者以其使者在門外時皆北面此賈人不入明依本北面可<lb/>
知受享至如初注享獻至覜聘　釋曰此經中三事上經巳受聘君<lb/>
圭此經受享君束帛加璧又受聘夫人璋又受享夫人琮案上文夕幣<lb/>
時云官陳幣皮北首西上加其奉於左皮上鄭注云奉所奉以致命謂<lb/>
束帛及玄纁也則知所陳直陳束帛及玄纁不陳璧琮是以此經受璧<lb/>
而連言束帛玄纁者以其享時束帛加璧於其上玄纁加琮於其上以<lb/>
相配之物故兼言束帛玄纁若然璧琮右受者以其璧琮與圭璋同類<lb/>
<pb n="7a"/>
尊之故也云帛今之璧色繒者周禮大宗伯云孤執皮帛鄭注亦然又<lb/>
案宗伯云以蒼璧禮天下云牲幣各放其器之色幣即幣帛禮天之璧<lb/>
用蒼色則幣帛之色亦蒼色是璧色繒於漢時云璧色繒者亦因周法<lb/>
則此束帛亦與璧色同以其相配但未知正用何色耳云聘用璋取其<lb/>
半圭知半曰璋者案周禮典瑞云四圭有邸以祀天兩圭有邸以祀地<lb/>
圭璧以祀日月璋邸射以祀山川以上向下差之以兩圭半四圭圭璧<lb/>
半兩圭璋邸射又半圭璧是半圭曰璋也云圭璋特逹瑞也者聘義云<lb/>
圭璋特逹德也鄭云特達謂以朝聘也言瑞者大宗伯云以玉作六瑞<lb/>
公執桓圭以下皆是瑞故尚書云班瑞於羣后言特逹者不加束帛也<lb/>
云璧琮有加往德也者謂加於束帛之上言往德者郊特牲云束帛加<lb/>
璧往德也謂以束帛加璧致厚往爲主君有德故以玉致之君子<lb/>
於玉比德故言往德也往德義出於彼鄭言此者欲見朝置享用玉<lb/>
之意也周禮曰玉人文云瑑圭璋璧琮以覜聘者欲見此篇聘賔不用<lb/>
君之所執圭璋以其公則執桓圭侯執信圭伯執躬圭子執榖璧男執<lb/>
蒲璧臣出聘圭璋璧琮則瑑之而巳無此桓信躬榖蒲之文又所執皆<lb/>
<pb n="7b"/>
降其君一等故引之爲證也　遂行舎於郊　注於此至於家　釋曰<lb/>
言遂行者受命則行不留停故云遂行言於此脫舎衣服乃即道者上<lb/>
文云賔朝服告禰及遂朝君受命至此衣服未改鄭注云吉時道路深<lb/>
衣則此脫舎朝服服深衣而行故云於此所脫舎衣服乃即道也引曲<lb/>
禮者見受君命及君言言別有告請之事遂行舎於郊則彼云不宿于<lb/>
家也　斂旜　注此行至藏也　釋曰云此行道耳未有事也者案下<lb/>
文云及竟張<graphic n="KR0950" url="https://raw.githubusercontent.com/kanripo/KR-Gaiji/master/images/KR0950.png" mimeType="image/png"/>是有事也故此自郊巳後未有事斂藏也　若過至奠<lb/>
幣　注至竟至當由　釋曰自此盡執策於其後論過他國竟假道之<lb/>
事云諸侯以國爲家不敢直徑者案左氏傳僖三十三年秦師襲鄭不<lb/>
假道於晉爲晉所敗是其不假道直徑過天子之師行過無假道以其<lb/>
天子以天下爲家所在如主人故也天子微弱則有之是以周語定王<lb/>
使單襄公聘於宋遂假道于陳以聘楚服氏注云是時天子微弱故與<lb/>
諸侯相聘同是也　下大夫至受幣　注言遂至命也　釋曰云言遂<lb/>
者明受其幣非爲許故也者幣本爲行禮非爲求許若許受幣當云出<lb/>
許受幣不須言遂今不以許道受幣云遂是以容其辭讓不受此幣不<lb/>
<pb n="8a"/>
得命遂受之故云遂也　餼之至有餼　注凡賜至秣馬　釋曰此謂<lb/>
主國所致禮云凡賜人以牲生曰餼者言凡者揔解諸文案此下經云<lb/>
主國使卿歸饔餼五牢云飪一牢腥二牢餼二牢陳于門西鄭注云餼<lb/>
生也牛羊右牽之豕東之是牲生曰餼上介及士亦皆牲生爲餼論語<lb/>
云告朔之餼羊鄭注亦云牲生曰餼春秋傳云餼臧石牛服氏亦云牲<lb/>
生是凡牲生曰餼春秋僖三十三年鄭皇武子云餼牽竭矣服氏以爲<lb/>
腥曰餼以其對牽故以餼爲腥詩序云雖有牲牢饔餼鄭云腥曰餼以其<lb/>
對生是活故以餼爲腥又不爲牲生者鄭望文爲義故注不同也餼猶<lb/>
稟也給也者於賔爲稟稟受也於主人爲給給賔客也云以其禮者尊<lb/>
卑有常差常差者上賔上介牲用大牢經不言上介知與賔同大牢者<lb/>
若上介與羣介同當爲介皆少牢是以下文大夫餼賔云上賔上介皆<lb/>
大牢米八筐衆介皆少牢米六筐是上介與賔同之義也云米皆百筥<lb/>
以下盡二十車皆約下文君使卿致饔餼禮若然上介與賔同大牢依<lb/>
大夫餼賔禮米不依大夫餼賔與上介米八筐而依君致饔餼者以此<lb/>
經有芻禾大夫餼賔禮無芻禾故還依主國歸饔餼之禮也案下歸饔<lb/>
<pb n="8b"/>
餼上賔上介米陳于門内衆介米百筥設於門外鄭不言者略而不辨<lb/>
之也云上賔上介致之以束帛羣介則牽羊者案大夫餼賔禮使老牽<lb/>
牛以致之上介亦如之不依此依歸饔餼者以其彼此皆是國君禮唯<lb/>
牽以行道之閒不依歸饔餼之法致之用束帛冝與歸饔餼同也云羣<lb/>
介則牽羊焉者致禮於士無用束帛之法但歸餼則用大牢禮盛宰夫<lb/>
朝服牽牛以致之此衆介皆少牢當與大夫餼賔少牢亦牽羊以致之<lb/>
同也無正文故言則也上賔有禾十車芻二十車亦與下歸饔餼同也<lb/>
若然大牢則上介與上賔同芻禾不同者以經上賔云唯芻禾言唯著<lb/>
異明上介無也但下文設飱時大夫之禮禾視死牢而巳此餼賔用生<lb/>
牢不用死牢得有禾者此過國致禮異於常禮故生致而有芻禾也以<lb/>
芻薪倍禾故禾十車芻二十車也　誓于至其後　注此使至示罰<lb/>
釋曰此誓當在使次介假道之時止而誓言今在士帥没其竟之後言<lb/>
之者此文因上設彼國禮法訖乃更却本而言之不謂此士帥没竟後<lb/>
是以鄭云此使次介假道止而誓也言賔南面專威信者此聘禮雖非<lb/>
軍事亦是梱外之事使專威信故南面若君然也知史於衆介之前北<lb/>
<pb n="9a"/>
面讀書者以經言衆介北面則言史讀書明亦北面與衆介同北面又<lb/>
賔南面復對之故也云君行師從巳下定四年召陵之㑹祝佗辭引之<lb/>
者此聘使有旅從恐暴掠也　未入竟壹肄　注謂於至失誤　釋曰<lb/>
自此盡私事論雖未至主國預習聘享威儀之事此與下文爲目所習<lb/>
之禮事在下云謂於所聘之國者鄭解未入境境謂所聘之國境未入<lb/>
也　爲壝至無宫　注壝土至垣也　釋曰案覲禮與司儀同爲壇三<lb/>
成宫方三百歩此則無外宫其壇壝土爲之無城又無尺數象之而巳<lb/>
云帷其北冝有所向依者雖不立主人賔介習禮冝有所向故帷其北<lb/>
也云無宫不壝土畫外垣也者不壝土爲宫是畫外垣垣牆壝土爲外<lb/>
牆土今則不畫宫也　朝服至執也　注不立至而巳　釋曰云不立<lb/>
主人主人尊也者主人則主國君受聘享者不立臣作君故云主人尊<lb/>
也　介皆至西上　注入門至作豫　釋曰此所習之禮不習大門外<lb/>
内及廟門内之禮者以其於外威儀少而易行故略之但習入廟聘享<lb/>
揖讓升降布幣授玉之禮是以直云北面西上之位也云入門左之位者<lb/>
案下文云賔入門左介皆入門右北面西上是也　習享士執庭實<lb/>
<pb n="9b"/>
注士士至之節釋曰享時庭實旅百獻國所有非止於皮知所執是皮<lb/>
者以其金龜竹箭之等皆列之於地不執之所執者唯有皮而巳是以<lb/>
下聘時賔升致命授玉之時執皮者張之以見文是以特言執也是以<lb/>
云皮有攝張之節　習夫至私事　注公事致命者也　釋曰云習夫<lb/>
人之聘享亦如之者以其行聘君訖則行聘夫人行享君訖即行享夫<lb/>
人還君受之一如受君禮故云亦如之也云習公事者謂君聘亨夫人<lb/>
聘享及問大夫皆致君命故鄭云公事致命者是以下文行君聘享及<lb/>
夫人聘享訖擯出請賔告事畢鄭注云公事畢又問卿時云卿大夫升堂<lb/>
北面聽命賔東面致命鄭注云致其君之命皆公事致命者也私事者謂<lb/>
私覿於君私面於卿大夫故下文賔覿入門右注云私事自闑右是又問<lb/>
卿訖賔西面如覿幣入門右大夫辭賔遂左注云見私事賔雖敵謙入門<lb/>
右爲若降等然是也若然大夫之幣不在朝付之至郊乃付之避君禮不謂<lb/>
非公事　及竟張旜誓注及至至維之釋曰自此盡入境斂旜論賔<lb/>
至主國之境謁關人見威儀之事云張旜明事在此國者以其行道<lb/>
斂旜及境張旜明所聘之事在此國故張旜以表其事也是以鄭云<lb/>
<pb n="10a"/>
明事在此國也云張旜使人維之者案禮緯稽命徵云大夫杠五刃齊於<lb/>
較較崇八尺人又長八尺人維得手及之者蓋以物接之乃得維持之<lb/>
案節服氏掌祭祀朝覲六人維王之大常諸侯則四人但大常十二旒<lb/>
人有六則一人維持二旒鄭云維之以縷用線維之大夫無文諸侯四<lb/>
人不依命數大夫或一人或二人維持之　乃謁關人　注謁告至異<lb/>
言　釋曰古者境上爲關者王城十二門則亦通十二辰辰有一門一關<lb/>
諸侯未知幾關魯廢六關半天子則餘諸侯亦或然也云關譏異言案<lb/>
王制云關幾而不征注亦云幾幾異服異言二注皆無正文案周禮司<lb/>
門云幾出入不物者注云不物衣服視占不與衆同鄭以出入不物幾<lb/>
之則不物中含有此異服異言云衣服視占不與衆同則是異也但周<lb/>
禮司關上士二人中士四人又云毎關下士二人但司關爲都揔主十<lb/>
二關居在國都每關下士二人者各主一關今所謂關人者謂告毎關<lb/>
關人來告司關司關爲之告王故司關職云凡四方之賔客叩關則爲<lb/>
之告是也　關人至幾人　注欲知至之具　釋曰不問使人而問從<lb/>
者關人卑者不敢輕問尊者故問從者云欲知聘問者問得從者即知<lb/>
<pb n="10b"/>
使者是大聘亦知使者是小聘知者以君行師從一州之民卿行旅從<lb/>
一黨之人若大夫小聘當一族之人百人也且謂有司當共委積之具<lb/>
者賔客入竟當於廬宿市設少曰委多曰積是爲行道之具也　以介<lb/>
對　注以所至二等　釋曰云以所與受命者對謙也者上問從者幾<lb/>
人當爲卿行旅從對今不云而以介與受命者對是謙也聘禮上公之<lb/>
使七介至三介皆禮記聘義文而云聘禮者聘義亦得言聘禮也云以<lb/>
其代君交於列國是以貴之貴之者隨國大小節級與之介以副使者<lb/>
是貴之也引周禮者欲見貴之纔下其君二等而巳也鄭注周禮二等<lb/>
謂介與朝位賔主之閒也　君使至入竟　注請猶至道之　釋曰君<lb/>
得關人告即知爲聘來使士迎之故聘義云君使士迎于竟是也而云<lb/>
使士請事君子不必人故知而猶問也云遂以入竟者若然向來賔之問<lb/>
猶停關外君使士請訖乃導以入竟　入竟歛旜乃展　注復校至始<lb/>
入　釋曰自此盡賈人之館論三度展幣之事云重其事者亦恐有脫<lb/>
漏失錯故云重其事不可輕也斂<graphic n="KR0950" url="https://raw.githubusercontent.com/kanripo/KR-Gaiji/master/images/KR0950.png" mimeType="image/png"/>變於始入者上及竟張旜注云事<lb/>
在此國也此則入竟後乃斂斂之者謂若初出至郊斂旜鄭云行道耳<lb/>
<pb n="11a"/>
未有事也此亦及竟示有事於此國張之始入張之去國逺更是行道<lb/>
未有事故鄭云變於始入始入時示有事於此國今是行道去之故云<lb/>
變於始入也　布幕至拭圭注拭清至開櫝　釋曰賔西面者雖不<lb/>
對君由是臣道異於前誓時示威信也知賈人側幕者以其幕所陳皆<lb/>
賈人所主此圭雖不陳亦冝側近於幕以開圭也知賈人坐者下文聘<lb/>
時於廟門外賈人開圭坐授上介故知此亦坐遂執展之　注持之<lb/>
而立告在　釋曰此經告訖下文乃云上介北面視之則此所告者告<lb/>
賔云在上介乃視之上介至復位　注言退至違位　釋曰鄭言此<lb/>
者見經直有退文不見其進故云則視圭進也違位之言出於曲禮曲<lb/>
禮云揖人必違其位鄭云禮以變爲敬今此進違位亦是敬也　退圭<lb/>
注圭璋尊不陳之　釋曰尊不陳對下文拭璧加于左皮上陳之爲卑<lb/>
故也上不言璋直言圭下乃言夫人之聘享則璋未拭而并言璋者欲<lb/>
見皆不陳故　陳皮至之退　注㑹合至北首　釋曰璧言合諸幣者<lb/>
享時當合故今亦合而陳之故小行人云合六幣六幣亦是所享之物<lb/>
故也　展夫至于賔　注展夫至之類　釋曰知面位如此者其賈人<lb/>
<pb n="11b"/>
北面在幕南上介亦北面明賈人旣拭夫人聘璋享琮訖乃迴身南面<lb/>
告上介上介於是還東面告賔可知也云所謂放而文之類者所謂禮<lb/>
器文案禮器云有放而文也注云謂若天子服日月以至黼黻是天子<lb/>
衣放象日月以下而爲文今夫人聘享展訖但上介不視至於賈人南<lb/>
面告上介上介東面告賔放象君禮而爲文變是其類也　有司至以<lb/>
告　注羣幣至自告　釋曰云羣幣私覿及大夫者上展君及夫人幣<lb/>
訖此言有司展群幣故知是私覿及大夫者私覿者行君夫人聘亨訖<lb/>
賔以私禮己物見主君云大夫者亦謂賔以己物面主國之卿必知私<lb/>
覿之幣是賔介自將已物者以經記上下唯有君及夫人聘享及問大<lb/>
夫聘之幣付使者之文不見有付賔介私覿之幣又案下文賔將還云<lb/>
遂行舎于郊公使卿贈如覿幣使下大夫贈上介亦如之使士贈衆介<lb/>
如其覿幣還至本國陳幣于朝云上賔之公幣私幣皆陳上介公幣陳<lb/>
他介皆否注云此幣使者及介所得於彼國君卿大夫之贈賜也其禮<lb/>
於君者不陳公幣君之賜也私幣卿大夫之幣也至於賔反命訖君使<lb/>
宰賜使者及介幣以此言之彼國所報私覿之幣還與賔介明知私覿<lb/>
<pb n="12a"/>
是賔介私齎行可知也夏官校人云凡國之使者皆供其幣馬鄭注使<lb/>
者所用私覿若然彼使者謂天子使卿大夫存覜省問諸侯之事使者<lb/>
得之行私覿私覿之馬校人供之與諸侯禮異也　及郊至如初　注<lb/>
郊逺至半之　釋曰云周制天子畿内千里者周禮大司徒云制其畿<lb/>
方千里據周禮而言其自殷巳上亦畿方千里商頌云邦畿千里唯民<lb/>
所止夏亦千里王制云天子縣内方千里鄭據夏時禹貢方千里曰甸<lb/>
服據唐虞畿内是也云逺郊百里者司馬法文畿方千里王城面五百<lb/>
里以百里爲逺郊若公百里中置國城面二百五十里故逺郊五十里<lb/>
自此巳下至子男差之可知云近郊各半之者亦約周天子逺郊百里<lb/>
近郊五十里亦無正文尚書君陳序云命君陳分正東郊成周鄭注周<lb/>
之近郊五十里今河南洛陽相去則然鄭以目驗知之若然天子近郊<lb/>
半逺郊則諸侯近郊各半逺郊可知也　及館至如初　注館舎至疾<lb/>
也　釋曰案周禮遺人職云十里有廬三十里有宿五十里有市市有<lb/>
候館畿内道路皆有候館鄭云逺郊之内有候館者據此候館在逺郊<lb/>
之内指而言之不謂於此獨有也以行道之閒停息故云小休止沐浴<lb/>
<pb n="12b"/>
又得展幣也云展幣不于賔館者爲主國之人有勞問己者就焉便疾<lb/>
也者若并在賔館則事煩不疾若展幣於賈人之館其賔館受勞問是<lb/>
以就賈人之館展幣便疾也案大行人諸侯朝天子上公三勞侯伯再<lb/>
勞子男一勞孤不問一勞諸侯自相朝無過如朝天子遣臣相聘無過<lb/>
一勞此下文使卿近郊勞此乃逺郊之内得有此勞問己者謂同姓舅<lb/>
甥之國而加恩厚者別有逺郊之内問勞也　賔至至帛勞　注請行<lb/>
至朝服　釋曰自此盡遂以賔入論主君使大夫及卿行請勞之事入<lb/>
近郊張<graphic n="KR0950" url="https://raw.githubusercontent.com/kanripo/KR-Gaiji/master/images/KR0950.png" mimeType="image/png"/>者示將有事以自表也知皆朝服者以卿勞禮重尚朝服明<lb/>
以外士大夫輕者朝服可知也故舉後以明前也　上介至再拜　注<lb/>
出請至彌録　釋曰云入北面告賔也者此時賔當在賔館阼階西面<lb/>
故上介北面告賔也云毎所及至皆有舎其有來者皆出請入告于此<lb/>
言之者賔彌尊事彌録者道皆有廬宿市來之舎前出請士大夫請行<lb/>
亦當出請入告於此始言之者先士次大夫後卿以是先卑後尊今復<lb/>
見此言故云賔彌尊事彌録也　勞者不荅拜　注凡爲至其禮　釋<lb/>
曰言凡者非直此卿爲君勞賔不敢當其禮不荅拜聘賔亦初入大門<lb/>
<pb n="13a"/>
主君拜賔辟不荅拜也如此之類皆然故云凡以該之至後儐勞者與<lb/>
之荅拜爲己故也　賔揖至門内　注不受至於堂　釋曰知公之臣<lb/>
受勞於堂者案司儀云諸公之臣相爲國客及大夫郊勞三辭拜辱三<lb/>
讓登聽命是公之臣受勞於堂之事勞者至致命　注東面郷賔<lb/>
釋曰賔在館如主人當入門西面故勞者東面向之也　賔北至者出<lb/>
注北面至降拜　釋曰云北面聽命若君南面然云少退象降拜者下<lb/>
文歸饔餼大夫東面致命賔降階西面再拜稽首是此象之也若然此<lb/>
行尊卑禮訝受法歸饔餼時上北面受幣此在庭亦當北面訝受幣勞<lb/>
者南面可知也　授老幣　注老賔之臣　釋曰大夫家臣稱老若趙<lb/>
魏臧氏老之類也　出迎勞者　注欲儐之　釋曰司儀注云上於下<lb/>
曰禮敵者曰儐此言儐者欲見賔以禮禮使者故云欲儐之　勞者至<lb/>
皮設　注設於至皮也　釋曰庭實當三分庭一在南設之今以儐勞<lb/>
者在庭故設於門内也云皮麋鹿皮者鄭於下注云君於臣臣於君麋<lb/>
鹿皮可者以無正文知用麋鹿皮者案郊特牲云虎豹之皮示服猛也<lb/>
彼諸侯朝享天子法用虎豹此臣聘君降於享天子法用麋鹿皮故齊<lb/>
<pb n="13b"/>
語云齊桓公使諸侯輕其幣用麋鹿皮四張亦一隅也　賔用至勞者<lb/>
注言儐至爲賔　釋曰云言儐者賔在公館如家之義亦以來者爲賔<lb/>
者凡言儐者謂報於賔今以賔館故賔若主人故云儐勞者即以勞者<lb/>
爲賔故也　勞者至首受　注稽首尊國賔　釋曰周禮大祝辨九拜<lb/>
一曰稽首首至地臣拜君法二曰頓首頭叩地平敵相於法三曰空首<lb/>
首至手君荅臣下拜法郊特牲云大夫之臣不稽首非尊家臣以辟君<lb/>
也今此勞者與賔同類不頓首而稽首故云尊國賔也下賔亦稽首送<lb/>
者以是爲君使故亦稽首以報之也　注受送至階上　釋曰知受送<lb/>
拜皆北面象階上者此經面位無文案歸饔餼賔儐大夫時賔楹閒北<lb/>
面授幣大夫西面受此賔亦冝與彼同北面授還北面拜送若然云受<lb/>
送拜皆北面者誤當云授送拜皆北面並據賔而言也　勞者至再拜<lb/>
注揖皮至而出　釋曰知東面揖執皮者以其執皮者在門内當門勞<lb/>
者在執皮之西故知東面揖皮可知揖之若親受之又執皮者是賔之<lb/>
使者執皮者得揖從出勞者從人當訝受之是以公食大夫禮云賔三<lb/>
飯公侑食以束帛庭實設乗皮賔受幣賔出揖庭實出鄭云揖執皮者<lb/>
<pb n="14a"/>
若親受云上介受賔幣從者訝受皮則此從者亦訝受可知也<lb/>
儀禮䟽卷第十九<lb/>
<pb n="14b"/>
</p>
<p>
</p>
  </div>
</body>
</text>
</TEI>
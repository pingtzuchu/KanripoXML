<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
儀禮䟽卷第十四<lb/>
　　　　唐朝散大夫行太學愽士弘文館學士臣賈公彦等撰<lb/>
燕禮第六鄭目録云諸侯無事若卿大夫有勤勞之功與羣臣燕飲<lb/>
以樂之燕禮於五禮屬嘉大戴第十二小載及别録皆第六　釋曰案<lb/>
上下經注燕有四等目録云諸侯無事而燕一也卿大夫有王事之勞<lb/>
二也卿大夫又有聘而來還與之燕三也四方聘客與之燕四也若然<lb/>
目録云卿大夫有勤勞之功聘使之勞兼王事之勞二者也知臣子頫<lb/>
聘還與之燕者四牡勞使臣是也知有王事之勞燕者下記云若以樂<lb/>
納賔則賔及庭奏肆夏鄭注云卿大夫有王事之勞則奏此樂焉是也<lb/>
知君臣無事有燕者案魯頌云夙夜在公在公明明振振鷺鷺于下鼓<lb/>
咽咽醉言舞于胥樂兮鄭箋云君臣無事則相與明義明德而巳絜白<lb/>
之士羣集於君之朝君以禮樂與之飲酒燕樂以盡其歡是其無事而<lb/>
燕也又知賔及庭奏肆夏是己之臣子有王事之勞者案郊特牲云賔<lb/>
入大門而奏肆夏鄭注云賔朝聘者是異國聘賔入大門奏肆夏故知<lb/>
記云賔及庭奏肆夏者是已之臣子也又知異國聘賔有燕者聘禮所<lb/>
<pb n="1b"/>
云燕與時賜者是也　燕禮小臣戒與者　釋曰自此巳下盡射人告具<lb/>
論告戒羣臣及陳饌之事必使小臣戒與者以其燕爲聘使者爲主兼<lb/>
與舊在者歡樂之故今戒可與之人使依期而至　注小臣至歡也<lb/>
釋曰云小臣相君燕飲之法者案周禮大僕職云王燕飲則相其法又<lb/>
案小臣職云凡大事佐大僕則王燕飲大僕相小臣佐之此諸侯禮降<lb/>
於天子故冝使小臣相是以下云小臣師一人在東堂下注云師長也<lb/>
小臣之長一人猶天子大僕正君之服位者也是諸侯小臣當大僕之<lb/>
事戒與者謂留羣臣也者謂羣臣留在國不行者也云君以燕禮勞使<lb/>
臣若臣有功者此即目録卿大夫有勤勞之功勞使臣即四牡勞使臣<lb/>
也若臣有功即王事之勞也故鄭揔云卿大夫勤勞之功若然鄭不言<lb/>
與羣臣無事燕者以其經云戒與者功勞之外與及之爲有事之臣燕<lb/>
不得云無事燕者故不言之案大射云君有命戒射者以其大射辨尊<lb/>
卑故云君有命明政敎由尊者出燕禮主歡心不辨尊卑故不言君有<lb/>
命膳宰至寢東注膳宰至路寢　釋曰以其燕在寢故膳宰具官<lb/>
饌于寢東擬燕時設之云膳宰天子曰膳夫掌君飲食膳羞者也者以<lb/>
<pb n="2a"/>
其天子有宰夫兼有膳夫掌君飲食諸侯亦有宰夫復有膳宰掌君飲<lb/>
食與天子膳夫同故引天子膳夫並之云具官饌具官之所饌者謂卿<lb/>
大夫士之饌揔饌之大射亦用燕礼直云官饌不言膳宰与此同不言<lb/>
者文不具云謂酒也牲也脯醢也知者案下所設亦有此三者牲即其<lb/>
牲狗也云寝路寝者以其饗在廟服朝服下記云燕朝服於寝正處在<lb/>
路寝不在燕寝可知故云路寝也案公食大夫云凡宰夫之具饌于東<lb/>
房不使膳宰者彼食異國之大夫敬之故使宰夫具饌此燕已臣子故使<lb/>
膳宰卑者具饌必知膳宰卑於宰夫者案天子宰夫下大夫膳夫上士<lb/>
天子膳夫卑於宰夫則知諸侯膳宰亦卑於宰夫者也　樂人縣<lb/>
注縣鍾至新之　釋曰案大射樂人宿縣在射前一日又具辨樂縣<lb/>
之位者以其大射在學宫學宫不常縣樂射乃設之故射前一日縣<lb/>
之又辨樂縣之位此燕在路寢有常縣之樂今言樂人縣者爲燕新之而<lb/>
巳故不在燕前一日又不辨樂縣之處又直云樂人未知樂人意是何<lb/>
官案周礼春官大司樂云凡樂事宿縣又案樂師云凡樂成則告備是<lb/>
天子有大司樂并有樂師之官案序官樂師下大夫四人上士八人下<lb/>
<pb n="2b"/>
士十有六人以此知天子有大司樂樂師諸侯無大司樂直有大樂正<lb/>
小樂正以其諸侯兼官此二者皆當天子樂師大夫及士則諸侯樂師<lb/>
不用大夫大樂正當上士小樂正當下士爲之故鄭下注云樂正于天子<lb/>
樂師也大射注亦云小樂正於天子樂師若然縣樂之法案周礼眡瞭職<lb/>
云掌大師之縣鄭注云大師當縣則爲之案下僕人相大師則諸侯無<lb/>
眡瞭則使僕人縣樂大師以聲展之樂師又監之云縣鍾磬也者案小<lb/>
胥天子宫縣諸侯軒縣面皆鍾磬鎛各一虡大夫判縣士特縣不得有<lb/>
鎛故云鍾磬案下唯有磬而無鍾而云鍾磬者鄭汎解樂縣法故兼<lb/>
言鍾其實諸侯之士特縣磬而巳云國君無故不徹縣者案曲礼唯有<lb/>
大夫無故不徹縣士無故不去琴瑟不言國君但大夫無故不徹縣則<lb/>
國君無故亦不徹縣可知鄭以燕礼爲國君法故以義約之也云言縣<lb/>
者爲燕新之者更整理樂縣之法爲新之也　設洗至西面　注設此<lb/>
至其文　釋曰云設此不言其官賤也者決膳宰具官饌樂人縣司宫<lb/>
設尊皆言其官獨此不言官故知賤也案少牢司宫設罍水大夫兼官<lb/>
此國君禮或可别人爲之但無文故鄭不細辨云當東霤者人君爲殿<lb/>
<pb n="3a"/>
屋也者漢時殿屋四向流水故舉漢以況周言東霤明亦有西霤對大<lb/>
夫士言東榮兩下屋故也云亦南北以堂深者亦士冠礼郷飲酒等也<lb/>
云膳篚者君象觚所饌也者案下文洗象觚升實之東北面獻于公是<lb/>
也但君尊不可與臣同篚故别釋之也云亦南陳者亦臣之南肆者也<lb/>
言西面尊之異其文者欲見膳篚西面南肆者亦西面此不可言南肆<lb/>
而言西面是尊君之篚故異其文也　司宫至圜壷　注司宫至爲緆<lb/>
釋曰云司宫天子曰小宰聽酒人之成要者也者案天官小宰職掌建<lb/>
邦之宫刑以治王宫之政令是小宰掌宫事此諸侯無小宰有司宫明<lb/>
司宫亦當掌宫刑治宫之政令可知是司宫掌宫事與小宰同又案<lb/>
酒正云酒正之出日入其成月入其要小宰聽之此司宫亦設酒尊當<lb/>
掌酒事與小宰同是以知此諸侯司宫當天子小宰者也若然案酒正<lb/>
云酒正之出日入其成月入其要小宰聽之案彼文則是小宰聽酒正<lb/>
之成要此注云聽酒人成要者案彼注云出謂授酒材及用酒之多少<lb/>
也受用酒者日言其計於酒正酒正月盡言於小宰云日言其計於酒<lb/>
正者是酒人也酒正月盡揔言於小宰則是小宰所聽者並是酒人所<lb/>
<pb n="3b"/>
言故鄭之此注據酒人而言也云尊方壷爲卿大夫士也者以其燕揔<lb/>
有卿大夫士又别有公尊瓦大兩故知方尊爲此人也云於東楹之西<lb/>
予君專此酒也者此決郷飲酒郷射皆於房戸之閒賔主共之此於東<lb/>
楹之西向君設之人君尊專大惠故云予君專此酒也引玉藻者欲見<lb/>
尊面向君順君面非賔主共之意案少儀云尊壷者面其鼻鄭注云鼻<lb/>
在面中言郷人也郷人者據此燕礼尊面向君而言少儀又云尊者<lb/>
以酌者之左爲上尊郷飲酒云尊兩壷于房戸之閒玄酒在西又郷<lb/>
射云尊於賔席之東兩壷斯禁左玄酒鄭注云設尊者北面西曰左<lb/>
此等皆據酌者北面而言玄酒在左若據設尊之人及尊面而言即南<lb/>
面以右爲尊此燕礼尊面向君據君面以左爲尊玄酒在南若據酌者<lb/>
不得背君而西面當尊西東面則酌者之右爲上尊是以下文媵爵于<lb/>
公者交於東楹北也云瓦大有虞氏之尊也者明堂位文引礼器君尊<lb/>
瓦甒大射亦云膳尊兩甒不引大射而引礼器者鄭欲同此三者之文<lb/>
皆是一物故也云豐形似豆卑而大者據漢法而知但豆徑尺柄亦是<lb/>
尺此承尊之物不可同於常豆故知卑而大取其安穩也云幂夏綌冬<lb/>
<pb n="4a"/>
錫冬夏異也者夏冝用綌冬冝用錫葛之麄者曰綌案喪服傳云錫者<lb/>
何也麻之有錫者也錫者十五升抽其半無事其縷有事其布曰錫鄭<lb/>
注云治其布使之滑易是也云在尊南在方壷之南也者其幂本爲瓦<lb/>
大設今未用陳在方壷之南者不可在方壷瓦大之閒相雜故也瓦大<lb/>
不言玄酒者以其言瓦大兩又言南上有玄酒在南可知凡無玄酒者<lb/>
直陳之而巳不言上下是以此尊士旅食直云兩圜壷大射亦云兩圜<lb/>
壷特牲尊兩圜壷於阼階西方亦如之皆是無玄酒不言上下也又凡<lb/>
用醴者無玄酒士冠礼醴子昬礼醴婦聘礼醴賔醴皆無玄酒質故<lb/>
也昬礼房外之尊無玄酒鄭云略之此及大射尊士旅食無玄酒鄭<lb/>
云賤也特牲少牢陽厭納一尊無玄酒鄭注云礼殺也士喪旣夕士<lb/>
虞皆有酒醴無玄酒者以凶變於吉故也特牲東西階兩壷無玄酒<lb/>
者注云優之云士衆食謂未得正禄者以其士大夫巳上得正禄王<lb/>
制云下士九人禄中士倍下士上士倍中士下大夫倍上士卿四大夫<lb/>
禄皆正禄此則未得正禄云所謂庶人在官者也者所謂王制文故王<lb/>
制云庶人在官者其禄以是爲差謂府史胥徙謂府八人禄史七人禄<lb/>
<pb n="4b"/>
胥六人徒五人皆非正禄號爲士旅食者也　司宫至席也　注筵席<lb/>
至筵也　釋曰云筵席也者案周礼序官司几筵鄭注云鋪陳曰筵藉<lb/>
之曰席然其言之筵席通若然鋪陳曰筵者先鋪一席在地者藉之曰<lb/>
席據重巳上相承藉者筵席一也故鄭云筵席通云席用蒲筵緇布<lb/>
純者案公食大夫記云蒲筵常緇布純加萑席㝷玄帛純彼有加席故<lb/>
有萑在上此無加席故言席用蒲云無加席燕私礼臣屈也者對公食大夫<lb/>
礼異國之賔有加席礼得申云諸侯之官無司几筵也者對天子有司几筵<lb/>
布席諸侯兼官使司宫設尊并設席　射人告具注告事至射也　釋<lb/>
曰云射人主此礼以其或射也者案公食大夫礼賛者負東房告具以<lb/>
其無射故使賛者此乃射人告具與大射同案下文若射則不獻庶子言<lb/>
若者或射或不故此鄭注云以其或射言或亦是不定之義案大射告具之<lb/>
上有羮定此不言羮定者文不具也小臣至西郷　注周礼至後也釋曰<lb/>
自此下盡諸公卿者論君臣位次及命羞者之事注引周礼者司几筵之丈<lb/>
也彼諸侯祭祀神席及受酢之席此乃燕飲之席引之者欲見燕飲與受<lb/>
酢席同若饗諸侯來朝則郊特牲云大饗君三重席而酢焉是也燕<lb/>
<pb n="5a"/>
他國之臣即郊特牲云三獻之介君專席而酢焉此降尊以就卑也故<lb/>
君單席受酢也云後設公席者凡禮卑者先即事尊者後也者此燕私<lb/>
禮故賤者先即事大射辨尊卑故先設公席後設賔席也小臣至<lb/>
東上　注納者至闑西　釋曰云卿大夫皆入門右北面東上者此<lb/>
是擬君揖位故下經君始爾之就庭位云士立於西方東面北上者此<lb/>
是士之定位士賤故不待君揖入門即就定位云祝史立於門東北面<lb/>
東上者案大射大史在豻侯之東北北面不言祝此言祝史不言大史者<lb/>
大射及下文云大史俟於所設中之西東面以聽政嫌其位初在此不<lb/>
在豻侯之東北故著大史以明之其餘祝史彼不言者以其大射先行<lb/>
燕禮此燕禮有祝史故於彼不言省文也云納者以公命引而入也者<lb/>
雖無正文進止由君故知以公命者也云自士以下從而入即位耳者<lb/>
對大夫以上小臣引之就門東揖位未就庭位自士巳下不湏引從大<lb/>
夫而入徑即庭位云師長也小臣之長一人猶天子大僕正君之服<lb/>
位者也者案夏官大僕職云掌正王之服位出入王之大命彼下文<lb/>
有小臣之官上士四人其職云掌王之小命詔相王之小法儀諸侯兼<lb/>
<pb n="5b"/>
官無大僕唯有小臣出入君之教命正君之服位但諸侯小臣之官<lb/>
有上下是以大射云小臣師從者在東堂下南面西上又云小臣正<lb/>
賛袒若然諸侯小臣正次有小臣師大射禮小臣正相君小臣師佐之<lb/>
常在君左右不在堂下之位故唯云小臣師從者在堂下南面此燕輕<lb/>
冝有小臣師及從者相君燕飲小臣正一人無事得在堂下此言小臣<lb/>
師即大僕小臣正一也故鄭以爲當天子大僕云凡入門而右由闑東<lb/>
左則由闑西者鄭云凡入門者廣解賔主人入門之義案曲禮云大夫<lb/>
士出入君門由闑右又玉藻云公事自闑西私事自闑東言私事即大<lb/>
夫士出入君門一也又與此經卿大夫士入君門亦由闑右同公事自<lb/>
闑西者即聘禮聘賔入由闑西是也若然此注云入門而右由闑東<lb/>
者是臣朝君之法也左即由闑西者是聘賔入門之法　公降至少進<lb/>
注爾近至少前　釋曰曲禮云揖人必違其位是以公將揖卿大夫降<lb/>
立於阼階之東南南面揖之變揖言爾者爾訓近也移也卿大夫得揖<lb/>
移近中庭也是以鄭云揖而移之近之也云大夫猶北面少前者三卿<lb/>
五大夫初入門右同北面三卿得揖東相西面五大夫得揖中庭少進<lb/>
<pb n="6a"/>
北面不改故云大夫猶北面少前　射人請賔　注命當由君出也<lb/>
釋曰案大射云大射正擯擯者請賔此直云射人請賔不云爲擯者但<lb/>
射人有大小大者爲大射正其次爲射正又其次爲司正悉監射事見<lb/>
於大射禮大辨尊卑故云大射正爲擯此燕禮或因燕而射以其禮輕<lb/>
或大射正爲擯或小射正爲擯此二者皆是射人故直云射人請賔不<lb/>
定尊卑也旣當請君不辨射人面位者以其君南面射人北面可知故<lb/>
不言　公曰命某爲賔注某大夫也　釋曰知大夫非卿者以其賔<lb/>
主相對宰夫爲主人是大夫明賔亦是大夫燕義云不以公卿爲賔而以<lb/>
大夫爲賔爲疑也故知是大夫射人至禮辭注命賔至敏也釋曰鄭<lb/>
知命賔者東面南顧者少儀云詔辭自右明知在君之右東面者向君<lb/>
南顧者向賔便也知禮辭辭不敏者取孝經曽子云參不敏爲義賔<lb/>
出至東面　注當更以賔禮入釋曰前卿大夫從臣禮相從而入故<lb/>
出更以賔禮入是以下經賔入及庭公降一等揖之　公揖至就席<lb/>
注揖之人之也　釋曰言人之者公將及升堂故以人意相存偶是以揖<lb/>
之乃升　小臣至膳者　注執幂至庶羞　釋曰云執幂者執瓦大之<lb/>
<pb n="6b"/>
幂也方圜壷無幂鄭知者以其上文幂用綌文承瓦大之下方圜壷不<lb/>
言幂故知義然云羞於公謂庶羞者知羞於公者以其言羞膳據君而<lb/>
言又與執幂者連文幂據君明羞膳據公可知又知是庶羞者以其脯<lb/>
醢稱薦明羞是庶羞乃命至東上　注以公至略之也　釋曰鄭知<lb/>
西階前命之者案下記云羞膳者與執幂者皆士也士位在西方東靣<lb/>
故知西階前以君命命之云東上玄酒之幂爲上也者以其唯瓦大兩<lb/>
有幂玄酒尊於正酒經云東上故知玄酒之幂爲上羞膳者以下盡略<lb/>
之鄭知義然者以經直云執幂者升自西階羞膳者無升文又且東面<lb/>
階西面階婦人之階非男子之所升則羞者升自北階知由堂東者以<lb/>
羞在房又大射云工人士與梓人升自北階知房中西面南上者約士<lb/>
冠禮脯醢在房中服北賛者盥于洗西升立于房中西面南上下注云<lb/>
近其事也言略之者解不由前堂升執幂與羞膳臨時請者以其諸侯<lb/>
兼官有常職先定亦有臨時命之者是以經與記直云士不言其官不<lb/>
請羞賔者下記約與君同亦用士也　膳宰至卿者　注小臣至爲敬<lb/>
釋曰言彌略者上請賔使射人請執幂使小臣巳是其略今羞諸公卿<lb/>
<pb n="7a"/>
乃使膳宰膳宰畢於小臣故云彌略也知膳宰卑於士者周禮膳夫是<lb/>
上士此諸侯膳宰明非上士且禮之大例薦羞者尊於設俎者公士爲<lb/>
薦羞膳宰設俎故知膳宰卑也　射人納賔　注射人至擯者　釋曰<lb/>
自此至賔以虛爵降論賔升堂主人獻賔之事案大射大射正擯此云<lb/>
射人爲擯與上射人請賔義同還是小射正也　賔入至揖之　注及<lb/>
至至面時釋曰鄭知至庭謂旣入而左北面時者以其云賔入及庭<lb/>
賔入謂入門時及庭謂賔入門而出堂塗北面是其當公降揖之節故<lb/>
知北面時也公升就席注以其至之也　釋曰鄭知將與主人爲<lb/>
禮不參之者下經云賔升主人亦升是其賔與主人爲禮不得相參之<lb/>
也　賔升至再拜注主人至獻主　釋曰知主人是宰夫者案禮記<lb/>
燕義云使宰夫爲獻主是也云宰夫大宰之屬者案天官云大宰卿一<lb/>
人小宰中大夫二人宰夫下大夫四人宰夫屬大宰故云大宰之屬云<lb/>
掌賔客之獻飲食者也者案宰夫職云凡朝覲㑹同賔客掌其牢禮委<lb/>
積膳獻飲食引之者證宰夫爲主人之義云其位在洗北西面者案下<lb/>
文獻大夫下胥薦主人于洗北西面是也云君於其臣雖爲賔不親獻<lb/>
<pb n="7b"/>
以其尊莫敢伉禮也者此略取燕義文設賔主飲酒之禮使宰夫爲獻<lb/>
主臣莫敢與君伉禮也不以公卿爲賔而以大夫爲賔爲疑明嫌之義<lb/>
也是君不親爲主人之事也云天子膳夫爲獻主者案膳夫職云王燕<lb/>
飲酒則爲獻主是也案燕義注云天子使膳宰爲主人則是膳宰膳夫<lb/>
一人也上文注云膳宰天子曰膳夫者欲見天子諸侯之臣名異其實<lb/>
同也主人至北面　釋曰此宰夫代君爲獻主升降不由阼階與賔同<lb/>
由西階升降故降自西階當洗南北面今西北面者鄭云賔將從降郷<lb/>
之當辭賔降故也案郷飲酒郷射主人降洗爵在階下辭賔降者彼賔<lb/>
主異階故在階下不在洗南也　主人至反位　注賔少至爲觶　釋<lb/>
曰賔少進者又辭冝違其位也者言又辭對前主人辭降今又賔辭洗<lb/>
言少進者前賔降賔在階下曲禮云揖人必違其位以其賔又辭洗冝<lb/>
違本位也云獻不以爵避正主也者此宰夫爲主人非正主故用觚對<lb/>
郷飲酒郷射是正主皆用爵主人至乃升　注賔每先升尊也　釋<lb/>
曰每先升者前賔初升時先云賔升自西階後云主人亦升自西階此<lb/>
賔揖乃升下云主人升故云賔每先升賔先升者尊賔故也　主人至<lb/>
<pb n="8a"/>
降盥　注主人至塵也　釋曰言復盥者前盥爲洗爵此盥爲汙手<lb/>
注君物至賔也　釋曰言君物曰膳膳之言善也者言君物揔衆物之<lb/>
名上云設膳篚設膳尊膳之言善所以別於臣子之尊篚也云酌君尊<lb/>
者尊賔也者大夫爲賔賔亦臣子而酌膳尊尊賔故也必尊之者立賔<lb/>
以對君故也　膳宰至折俎注折俎至肩肺　釋曰引郷飲酒記者燕<lb/>
禮不言賔之牲體之數此燕禮旣與郷飲酒同用狗則與此賔之牲體數<lb/>
同故引以爲證也　賔坐至荅拜注降席至美也　釋曰云降席坐奠<lb/>
爵拜鄭云降席席西不言面案前體例降席席西拜者皆南面拜訖則<lb/>
告旨　賔西至荅拜注遂拜拜旣爵也　釋曰經云坐卒爵又云興<lb/>
坐奠爵遂拜遂拜之文隔坐奠爵嫌遂拜不爲拜旣爵故鄭明之云<lb/>
遂拜拜旣爵也　賔以虚爵降注將酢主人　釋曰自此巳下盡序<lb/>
内東面論賔酢主人之事鄭知將酢主人者下經論酢主人之事故知<lb/>
也　主人至面對注上旣至爲爵　釋曰云上旣言爵矣復言觚者嫌<lb/>
易之也者上文主人洗觚獻賔云賔以虛爵降此經又云坐奠觚中閒<lb/>
言爵者欲見對文一升曰爵二升曰觚散文即通觚亦稱爵以此言之<lb/>
<pb n="8b"/>
此觚即前爵周公作經嫌易之故復言觚也引大射禮者此經直有主<lb/>
人降又云主人東面對不辨主人立處又無少進之文大射先行燕禮與<lb/>
此同故引以爲證賔坐至送爵注賔旣至之左　釋曰鄭云賔旣<lb/>
南面授爵乃之左鄭知南面授爵與主人者以經言主人北面拜受爵<lb/>
明賔於東楹之西東面酌膳訖向西階南面授主人可知授爵訖乃之<lb/>
主人之左北面拜送爵故鄭云南面授爵乃之左也　主人坐祭不卒<lb/>
酒　注辟正至臣也　釋曰案郷飲酒郷射皆是正主經直云祭如賔<lb/>
禮亦不見有啐酒之事未知正主有啐不此云不啐辟正主者案文可<lb/>
知以燕禮大射啐酒告旨並不爲者經云不啐酒不告旨並言不郷飲<lb/>
酒郷射直云不告旨不言不啐酒明主人啐矣有司徹儐尸之禮尸酢<lb/>
主人云席末坐啐酒特牲少牢尸酢主人主人皆有啐酒是其雖不告<lb/>
旨唯有啐酒之事云未薦者臣也者對賔禮獻訖則薦脯醢此主人是<lb/>
臣故獻訖不薦至獻大夫下胥薦主人于洗北是也　不拜酒不告旨<lb/>
注主人之義　釋曰拜酒主人爲告旨但告旨者賔拜訖主人告酒美<lb/>
郷飲酒郷射正主人不拜酒不告旨主人無自告美故此主人代君爲<lb/>
<pb n="9a"/>
主不得直云主人故云主人之義射人至東面　注東西至升賔　釋<lb/>
曰東西牆謂之序者爾雅文引大射禮者證此經云射人升賔之時亦<lb/>
得君命　主人至于公　注象觚至東面　釋曰自此下盡奠于膳篚<lb/>
論主人獻公之事云取象觚者東面者以膳篚南有臣之篚不得北<lb/>
面取又不得南面背君取從西階來不得篚東西面取以是知取象觚<lb/>
者東面也公拜至西階　注薦進至左房　釋曰凡此篇内公應先<lb/>
拜者皆後拜之尊公故也是以下舉旅行酬皆受酬者先拜公乃荅<lb/>
拜此公先拜受爵者受獻禮重故也是以下云主人受公酬得酌<lb/>
膳燕上歡故也大射主人受公酢者辨尊卑故也云士薦脯醢膳宰<lb/>
設折俎者案前獻賔薦脯醢及設折俎皆使膳宰者賔卑故也今於<lb/>
公士薦脯醢膳宰設折俎異人以其士尊於膳宰君尊故使士薦必<lb/>
知士尊於膳宰者以其諸侯膳宰當天子膳夫上士二人諸侯降<lb/>
等膳宰則卑故下記云羞膳者與執幂者皆士也鄭注云尊君也膳<lb/>
宰卑於士是其士尊也大射主於射略於飲酒故公及賔同使宰胥薦脯<lb/>
醢庶子設折俎此燕禮燕私主於羞故賔之薦俎庶羞同使膳宰君之<lb/>
<pb n="9b"/>
脯醢庶羞同使士尊官爲之大射必使庶子設折俎者案周禮庶子下<lb/>
大夫大射序尊卑變於燕禮故尊官爲之引大射禮者證此經脯醢從<lb/>
左房而來天子諸侯有左右房故得言左房大夫士燕右房故言東房<lb/>
而巳公祭至爵興　注凡異至賔也　釋曰云凡異者君尊變於賔也<lb/>
者云凡非一謂膳宰賛授肺立卒爵又上文士薦脯醢皆是異於賔故<lb/>
言凡以廣之　更爵至再拜　釋曰自此巳下盡主人奠爵于篚論主<lb/>
人受公酢之事主人受公酢而自酌者不敢煩公尊君之義　注更爵至<lb/>
爲受　釋曰獻君自酢同用觚必更之者襲因也不敢因君之爵喪服<lb/>
傳云君至尊也故以君爲至尊也　主人至荅拜　釋曰自此盡東南<lb/>
面立論主人酬賔之事案前受獻訖立于序内以來未有升筵之事案郷<lb/>
飲酒大射酬時皆主人西階上坐奠爵拜賔西階上北面荅拜酬前賔皆<lb/>
無逆在席者又以下文賔奠于薦東賔降筵西東南面立以此約之則此<lb/>
無升筵之事或言降筵者蓋誤　注媵送至作騰　釋曰云媵送也讀或<lb/>
爲揚揚舉也者案禮記檀弓下云知悼子卒未葬平公飲酒師曠李調侍<lb/>
鼓鍾杜蕢自外來升酌曰曠飲斯又酌曰調飲斯注云皆罰平公曰寡人<lb/>
<pb n="10a"/>
亦有過焉酌而飲寡人杜蕢洗而揚觶注云舉爵於君也禮揚作騰揚<lb/>
舉也媵送也揚近得之若然此注今文媵作騰騰與媵皆是送義讀從<lb/>
檀弓杜蕢揚觶之揚揚訓爲舉義勝於媵送故讀從之也　主人至荅<lb/>
拜注辭者至酬也　釋曰案郷飲酒郷射主人酬賔皆坐卒觶此主<lb/>
人酬賔亦坐飲賔辭之者上文獻君君立卒爵此主人代君酬賔亦冝<lb/>
立飲今主人坐祭遂飲故鄭云辭者辭其代君行酒不立飲云此降於<lb/>
正主酬也者正主謂郷射飲酒正主酬處　主人酌膳　釋曰自此至<lb/>
薦東此爲酬賔若然案郷飲酒郷射主人酬賔皆主人實觶席前北面<lb/>
賔始西階上拜此及大射主人始酌膳時賔巳西階上拜者以其燕禮<lb/>
大射皆是主人代君勸酒其賔是臣急承君勸不敢安暇故先拜也主<lb/>
人又不坐奠於薦西賔祭訖遂南面奠於薦東不北面奠也　主人至<lb/>
面正　注賔不至類與　釋曰云賔不立于序内位彌尊也位彌尊者<lb/>
其禮彌卑者案上𥘉賔得獻降升之時序内立是不敢近賔席是禮尊<lb/>
而賔卑至此酬訖立於席西是賔位彌尊禮漸殺故云彌卑也云記所<lb/>
謂一張一弛者禮記雜記文案彼孔子謂子貢黨正飲酒百日之蜡一<lb/>
<pb n="10b"/>
日之澤以弓弩喻是一張一弛之法此獻時爲盛是一張也酬時爲殺<lb/>
是一弛也無正文故云是之類與言與以疑之　小臣至命長　注命<lb/>
長至使者　釋曰自此盡公荅再拜論使下大夫媵爵於公之事此旅<lb/>
酬從公而起故湏大夫之中長幼可使者知非卿大夫最長而云長幼<lb/>
可使者案下文大夫長升受旅是長幼次第非專最長則此命長非最<lb/>
長是長幼之中可使者也　小臣至媵爵　注作使至其尊　釋曰案<lb/>
王制上大夫卿是卿爲上大夫云不使之者爲其尊者謂若主人與賔<lb/>
使下大夫不使卿之類也　媵爵至再拜釋曰西面北上者是未盥<lb/>
相待之位序進盥則北面向洗　注序次至爲上　釋曰云楹北西楹之<lb/>
北也者二大夫盥手洗爵訖先者升西階由西楹之北向東楹之西東<lb/>
面酌酒訖右還由西楹北向西階上北面後者升西階亦由西楹之北<lb/>
向東楹之西酌酒訖亦由西楹之北西階上北面相待乃次第而降故<lb/>
云交而相待於西階之上旣酌右還而反往來以右爲上云以右爲上<lb/>
者謂在洗南西面及階上北面時先者在右地道尊右故也　媵爵至<lb/>
洗南　注待君命也　釋曰云執觶待于洗南待君命者以其君尊臣<lb/>
<pb n="11a"/>
卑雖自飲訖故執觶待于洗南以侍君命也　小臣請致者　注請使<lb/>
至君也　釋曰案下二人俱致禮法當然是以不敢必君舉也故云一<lb/>
人與二人與取君進止是優君也　若君至再拜　注序進至反位<lb/>
釋曰云序進進往來由尊北交于東楹之北者前二人酌酒降自西階故<lb/>
交于西楹之北此酌酒奠于君所故交于東楹之北交于東楹北者以<lb/>
其酒尊所陳在東楹之西西向而陳其尊有四并執幂者在南不得南<lb/>
頭以之君所又唯君面尊尊東西面酌酒以背君故先酌者東面酌訖<lb/>
由尊北又楹北往君所奠訖右還而反後酌者亦於尊北又於楹北與<lb/>
反者而交先者於南西過後者於北東行奠訖亦右還而反相隨降自<lb/>
西階云奠于薦南不敢必君舉也者案郷射皆云奠者於左將舉者於<lb/>
右是郷飲酒一人舉觶及二人舉觶皆奠于薦右今言媵爵於公是將<lb/>
舉旅當奠於薦右而奠於薦左故云不敢必君舉也引大射禮者此經<lb/>
二人階下再拜稽首送觶無反位之文故引大射媵爵者皆退反門右<lb/>
北面位公坐至成拜　注興以至成然　釋曰自此至奠于篚論公<lb/>
爲賔舉旅之節公坐取大夫所媵觶者取上楹北觶云興以酬賔就其<lb/>
<pb n="11b"/>
階而酬之也者經但云興以酬賔鄭知公就西階者以其賔降拜不於<lb/>
阼階下而言西階下故知公在賔西階上也不言西階者以公尊空其<lb/>
文也云升成拜復再拜稽首也先時君辭之於礼若未成然者凡臣於<lb/>
君雖爲賔與君相酬受爵不敢拜於堂上首拜於堂下若君辭之聞命<lb/>
即升若堂下拜訖君辭之即升堂復再拜稽首所以然者以堂下再拜<lb/>
而君辭之若未成然故復升堂再拜稽首以成之升則不云再拜稽首<lb/>
直云成拜以堂下旣有再拜稽首則此文是也若堂下未拜之閒聞命<lb/>
則升升乃再拜稽首則不得言升成拜以其堂下未拜即下經云小臣<lb/>
辭賔升再拜稽首鄭注不言成拜者爲拜故下實未拜是也凡臣拜於<lb/>
君有三等初受獻拜於堂下或親辭或遣小臣辭成與不成如上說至<lb/>
於酬酒雖下堂拜未即拜待君辭即此下經云公坐奠觶荅再拜執觶<lb/>
興立卒觶賔下拜小臣辭賔升再拜稽首注云不言成拜者爲拜故下<lb/>
實未拜也下不輙拜禮殺也此篇末無筭爵受公賜爵者皆下席堂上<lb/>
拜稽首不堂下拜者禮末又輕於酬時公坐至稽首　注不言至於<lb/>
君釋曰云此賔拜于君之左不言之者不敢敵偶于君者上云公酬<lb/>
<pb n="12a"/>
賔于西階上則此賔升再拜者拜于君之左可知經不言拜于君之左<lb/>
者若言再拜于君之左則臣與君敵偶故鄭云不言之者不敢敵偶于<lb/>
君闕其文也　公坐至觶洗　注君尊至文也　釋曰云君尊不酌故<lb/>
也者以其君酬賔當親酌以授賔今賔爵自酌者君尊不酌與臣故也<lb/>
云凡爵不相襲者也於尊者言更自敵以下言易者於尊者言更謂受<lb/>
尊者之爵及與尊者爵皆言更上文主人獻公訖受爵以降奠于膳篚<lb/>
更爵洗酌膳以自酢是受尊者之爵言更也下文云賔酬卿若膳觶也<lb/>
則降更觶鄭注云言更觶卿尊也是與尊者之爵言更云自敵以下<lb/>
言易者謂與卑者之爵及受卑者之爵皆云易此文公酬賔云賔進受<lb/>
虛爵降奠于篚易觶洗言易者賔尊以公舉觶酬賔是與卑者故言易<lb/>
也上文大夫二人媵爵于公者卒觶執觶待于洗南小臣請致者若君<lb/>
命皆致則序進奠觶于篚阼階下再拜稽首媵爵者洗象觶升實之序<lb/>
進坐奠于薦南是受卑者之爵合言易而不言者理自明若不言易者<lb/>
奠散觶洗象觶隔再拜稽首故不復言易也若然主人受公酢賔受公<lb/>
酬二者之爵皆從尊者來所以受酢爲受尊者之爵言更受酬爲與卑<lb/>
<pb n="12b"/>
者之爵言易者以其主人受酢由己獻公公報己己所當得是以爲受<lb/>
尊者之爵言更也賔受公酬以公舉媵觶就西階上以酬賔特爲賔舉<lb/>
旅故以爲尊者與卑者之爵言易案下士舉旅公坐取賔所媵觶唯公<lb/>
所賜受者如初受酬之禮降更爵洗升酌膳彼亦是尊者與卑者之爵<lb/>
不言易而言更者旅酬下爲上尊前人故不言易而言更也云更作新<lb/>
者欲見此爵前人巳用今不復用更新用一爵故云更作新也云易有<lb/>
故之辭者言此爵我先甞用今由前人後用已不用亦以爲爵故云易<lb/>
有故之辭也案特牲賔長致爵于主人主婦言更爵酢者欲得嘉賔美<lb/>
客以事其先故言更少牢不儐尸云致爵于主人主婦賔易爵酢者大<lb/>
夫禮尊于賔有君道故言易若然又案少牢不儐尸主婦致爵于主人<lb/>
主婦更爵酢注云更猶易也若然更與易似不别者但更易不殊以尊<lb/>
卑不同設文有異云不言公酬賔於西階及公反位者亦尊君空其文<lb/>
也者以其公就西階是降尊就卑敬公不言降尊故空文不言公有至<lb/>
稽首　注下拜至成拜　釋曰云凡下未拜有二或禮殺或君親辭云<lb/>
禮殺者謂若酬時下爲拜實未拜辭之即升再拜稽首是也云或君親<lb/>
<pb n="13a"/>
辭者謂若公食大夫云公拜至賔降西階東北面荅拜公降一等辭賔<lb/>
不拜直言階上北面再拜稽首是階下未拜不得言升成拜直言再拜<lb/>
稽首而巳　注拜於至侍臣　釋曰云於是賔請旅侍臣者案下記云<lb/>
凡公所酬旣拜請旅侍臣鄭注云旣拜謂自酌升拜時也擯者阼階<lb/>
下告於公還西階下告公許旅行也請行酒於羣臣必請者不專君恵<lb/>
也大射於此時賔請旅於諸臣此不言者文不具故記人辨之　賔以<lb/>
至階上　注旅序至飲酒　釋曰此經論旅酬先尊後卑之法仍未行<lb/>
旅下經射人作大夫長乃始旅酬　射人至受旅　注言作至卑後<lb/>
釋曰遣人作大夫者燕或射故使之云言作大夫則卿存矣者以其<lb/>
卿稱上大夫言大夫長故知卿亦存在作中矣云長者尊先而卑後者<lb/>
賔則旅三卿三卿徧次第至五大夫大夫徧不及士　賔大至荅拜<lb/>
注賔在至之位　釋曰言賔在右者賔在西階上酬卿賔與卿並北面<lb/>
賔在東卿在西是賔在大夫之右賔位合在西今在東故云賔在右者<lb/>
相飲之位也　賔坐至不拜注酬而禮殺　釋曰此對酢之時坐卒<lb/>
爵拜旣爵是禮盛也今旅酬立卒觶不拜旣爵故云禮殺也若膳至<lb/>
<pb n="13b"/>
拜送　注言更觶卿尊也　釋曰案上文體例與卑者之爵稱易與尊<lb/>
者之爵稱更雖立爲賔仍是大夫爲之是賔卑於卿故言更觶者卿尊<lb/>
也　大夫至于篚注卒猶至作徧　釋曰言不祭亦是酬禮殺也<lb/>
引大射禮者此經云降奠于篚不言反位故引大射奠爵於篚訖當復<lb/>
門右北面位　主人至階上　釋曰自此盡無加席論主人獻孤卿之<lb/>
節注酬而至酬也　釋曰此酬非謂㝷常獻酬乃是君爲賔舉旅行<lb/>
酬以其主人獻君君酢主人主人不敢酬君故使二大夫媵爵于公以<lb/>
當酬處所以覆獻也但君恩旣大爲賔舉旅飲酒之禮成於酬故酬<lb/>
辨乃獻卿以君尊卿卑是以君禮成卿乃得獻故云别尊卑也<lb/>
儀禮䟽卷第十四<lb/>
</p>
<p>
</p>
  </div>
</body>
</text>
</TEI>
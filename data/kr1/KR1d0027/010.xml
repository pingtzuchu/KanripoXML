<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
儀禮䟽卷第十<lb/>
　　　　唐朝散大夫行太學博士弘文館學士臣賈　公彦　等撰<lb/>
賔北至賔東　釋曰自此至司正降復位論堂上堂下徧行旅酬之事<lb/>
云取俎西之觶者謂前一人舉觶奠于薦右今爲旅酬而舉之前主人<lb/>
酬賔奠于薦東者不舉故言俎西以别之云主人降席不云自南方北<lb/>
方者案下記云主人介凡升席自比方降席自南方指此文也　注初<lb/>
起至遺矣　釋曰云凡旅酬者少長以齒以下並是郷飲酒義文是以<lb/>
彼云賔酬主人主人酬介介酬衆賔少長以齒終於沃洗者焉知其能<lb/>
弟長而無遺矣案下記云主人之賛者西面北上不與注云賛佐也謂<lb/>
主人之屬佐助主人禮事徹鼏沃盥設薦俎者與及也不及謂不及獻<lb/>
酒言不及獻酒則旅酬亦不與旅酬所以酬正獻也記又云無筭爵然<lb/>
後與若然此旅酬得終於沃洗者鄭解酬之大法欲見堂上賔主人之<lb/>
黨無不與故鄭君連引無筭爵旅酬而言終沃洗也其實此時未及沃<lb/>
洗也　注旅酬同階禮殺　釋曰決上正酬時不同階今同階故云禮<lb/>
殺也　注其酌至如之　釋曰知西南面授介者案賔酬主人時於阼<lb/>
<pb n="1b"/>
階上東南面向之則知此主人酬介于西階上西南面可知云自此巳<lb/>
下旅酬酌者亦如之者謂亦如主人酬介其酬酌介實觶西南面授之<lb/>
以其旅酬皆西階上故也　注旅序至别之　釋曰上文作相爲司正<lb/>
注云將留賔爲有懈惰立司正以監之今以賔主及介旅酬不監之至<lb/>
衆賔乃監者以其主人與賔介習禮巳乆又各一位不嫌失禮至於衆<lb/>
賔旣不乆習禮又同在一位恐其失禮故須監之也云某者衆賔姓也<lb/>
者以某在子上故知是衆賔姓也若單言某則是字故郷射云某酬某<lb/>
子注云某者字也云同姓則以伯仲別之者但此衆賔之内有同姓司<lb/>
正命之則呼伯仲別之也云又同則以且字別之者爲同姓之中有伯<lb/>
仲同者則以某甫且字別之也　司正至東面　注辟受至北面　釋<lb/>
曰司正初時在堂上西階西北面命受酬者訖退立于西序端東面者<lb/>
一則案此下文衆受酬者受自左即是司正立處故須辟之二則東面<lb/>
時賛上賛下便也云始升相西階西北面者雖無正文以衆賔之席在<lb/>
賔西南面介酬在西階上司正升相旅當在西階西北面命賔故知位<lb/>
如此也　受酬者自介右　注由介至故位　釋曰北面以東爲右故<lb/>
<pb n="2a"/>
鄭云由介東也云尊介使不失故位者凡授受之法者授由其右受由<lb/>
其左即下文衆受酬者是也此受介酬者應自介左而自介右者介位<lb/>
在西故云尊介使不失故位也　衆受至自左　注後將至酬者　釋<lb/>
曰言衆受酬者謂上衆賔之内爲首者一人自介右受之自第二以下<lb/>
并堂下衆賔皆自左受之言變於介者即是授受之常法也　注辯辯<lb/>
至階上　釋曰引郷射者彼禮與此同經直言辯不云遂酬在下者皆<lb/>
升受酬于西階上者文不具故引以證也　司正降復位　注觶南之<lb/>
位　釋曰復位者以相旅畢堂上無事故降復觶南之位　使二至荅<lb/>
拜　注二人至盥洗　釋曰自此至無筭樂論賔主燕坐爵樂無數之<lb/>
事云賔介席末荅拜者賔於席西南面荅拜介於席南東面荅云二人<lb/>
亦主人之吏者亦上一人舉觶是主人之吏以其主人使之故知皆是<lb/>
主人之吏也云若有大夫則舉觶于賔與大夫者以其大夫尊於介故<lb/>
也引燕禮者證此二人舉觶將盥時亦於洗南西面北上以次盥手也<lb/>
注於席末拜　釋曰言席末拜者賔在席西南面介在席南東面以其<lb/>
俱是荅拜故同前席末拜也　皆進至其所　釋曰言皆進者一人之<lb/>
<pb n="2b"/>
賔所奠觶于薦西一人之介所奠觶于薦南　注賔言至異文　釋曰<lb/>
尊者得卑者物言取是以家語云定公假馬於季氏孔子曰君於臣有<lb/>
取無假故賔尊言取介卑言受也　司正至以俎　釋曰云司正升自<lb/>
西階受命于主人此不言阼階上受案郷射司正升自西階阼階上受<lb/>
命于主人適西階上北面請坐於賔則此亦同彼云主人曰請坐于賔<lb/>
者亦是使司正傳語於賔也　注至此至貴者　釋曰自此以上皆立<lb/>
行禮人皆勞倦故請坐於賔也云酒清肴乾者案聘義云酒清人渇而<lb/>
不敢飲也肉乾人飢而不敢食也彼上云聘射之禮至大禮也則是聘<lb/>
射皆有飲酒禮故此郷飲酒引之云賔主百拜者樂記文彼是飲酒禮<lb/>
與此同故引而相證但此郷飲酒之禮雖無百拜舉全數而言也云強<lb/>
有力者亦聘義文言此者欲見自此以前未得安坐飲食也云張而不<lb/>
弛弛而不張非文武之道者此雜記文略而言之此以弓弩喻行禮之<lb/>
法張而不弛以喻旅酬巳前立行禮弛而不張喻無筭爵以後坐食一<lb/>
張一弛是文武之道張而不弛弛而不張非文武之道故後須坐也云<lb/>
俎者肴之貴者謂骨體貴而肉賤故云肴之貴者云辭之者不敢以禮<lb/>
<pb n="3a"/>
殺當貴者自旅以前立行禮是盛自此後無筭爵坐以禮謂之殺故今<lb/>
將坐辭以俎不敢以禮殺當貴者案燕禮司正奠觶于中庭請徹俎而<lb/>
坐此禮司正監旅訖二人舉觶後將行無筭爵始請坐于賔不同者燕<lb/>
禮司正之前云二人致爵三舉旅得爵多故司正奠時即坐燕此禮由<lb/>
來未行旅酬故使二人舉觶徹俎後乃坐也　司正降階　注西階至<lb/>
之義　釋曰云弟子賔之少者以其稱弟子故知是賔之少者西階前<lb/>
命之故知賔弟子賔敬主人而使弟子徹俎故云賔之義也　司正至<lb/>
席端　釋曰司正降階前命弟子徹俎訖即升立于席端弟子仍未徹<lb/>
俎故鄭云待事也　賔降階至南面　釋曰皆立者將取俎以授人遵<lb/>
不北面者以其尊故席東南面向主人　注皆立至爲全　釋曰云皆<lb/>
立相須徹俎也者須待也受俎之人一時徹而授之也云遵者謂此郷<lb/>
之人仕至大夫者也者以郷射云大夫若有遵者入門左注云謂此郷<lb/>
之人爲大夫者也謂之遵者方以禮樂化民欲其遵法之也旣云大夫<lb/>
若有遵明士不得有遵又士立于下不得升堂故知此遵是大夫也云<lb/>
或有無者下文云賔若有遵言若者不定之辭故知或有或無也云來<lb/>
<pb n="3b"/>
不來用時事耳者言來之與不來事在當時故云用時事耳　賔取至<lb/>
皆降　釋曰主人取俎還授弟子弟子以降自西階案燕禮膳宰徹公<lb/>
俎降自阼階與此不同者彼公不降故宰夫降阼階此主人降自阼階<lb/>
故弟子降自西階也　注取俎至之位　釋曰云取俎者皆郷其席者<lb/>
以其俎在席前郷席取俎還轉授之故經皆言還授也云旣授弟子皆<lb/>
降復初入之位者以其下云揖讓如初升故知此降時亦復初入之位<lb/>
位在東階西階相讓也　說屨至升坐　釋曰自此以下至再拜論無<lb/>
筭爵飲酒禮終送賔之事也云如初升坐者謂賔主初入揖讓而升堂<lb/>
升堂雖同前則升堂立此則即席坐與前異也　注說屨至爲稅　釋<lb/>
曰云說屨者爲安燕當坐也者凡堂上行禮之法立行禮不說屨坐則<lb/>
說屨屨空則不冝陳於側故降說屨然後升坐也云說屨主人先左賔<lb/>
先右者案曲禮云上於東階則先右足上於西階則先左足鄭注云近<lb/>
於相郷敬也案玉藻著屨之法坐左納右坐右納左今說之亦北面郷<lb/>
階主人先坐左賔先坐右亦取近於相郷敬之義也　乃羞　注羞進<lb/>
至賢也　釋曰知所進者狗胾醢者案下記云其牲狗禮記又云薦羞<lb/>
<pb n="4a"/>
不踰牲則所羞者狗胾也但醢是舊作之物諸經又不見以狗作醢則<lb/>
胾必狗也醢則當兼有餘牲也云郷設骨體所以致敬也今進羞所以<lb/>
盡愛也者骨體貴人不食故云致敬胾醢賤人所食故云盡愛也　無<lb/>
筭爵　注筭數至皆是　釋曰引郷射禮者證此無筭爵從首至末更<lb/>
從上至下唯醉乃止鄭云皆是者從首至末皆是行無筭爵之義無<lb/>
筭樂　注燕樂至無筭　釋曰云燕樂亦無數者亦上無筭爵也案上<lb/>
升歌笙閒合樂皆三終言有數此即無也云或閒或合盡歡而止也者<lb/>
以其不言風雅故知或閒如上閒歌用小雅也或合用二南也言或閒<lb/>
或合者於後科用其一但不並用也引春秋者彼是國君禮此是大夫<lb/>
禮見其異也但無筭之樂還依尊卑用之案春秋爲季札所歌大雅與<lb/>
頌者但季札請觀周樂魯爲之盡陳又魯周公之後歌樂得與元侯同<lb/>
故無筭之樂雅頌並作也　賔出奏陔　注陔陔至皆出　釋曰云陔<lb/>
陔夏也者周禮鍾師有陔夏故云陔夏也云周禮鍾師以鍾鼓奏九夏<lb/>
者案鍾師云凡樂事以鍾鼓奏九夏王夏肆夏昭夏納夏章夏齊夏族<lb/>
夏祴夏驁夏杜子春云王出入奏王夏尸出入奏肆夏牲出入奏昭夏<lb/>
<pb n="4b"/>
四方賔來奏納夏臣有功奏章夏夫人祭奏齊夏族人侍奏族夏客醉<lb/>
而出奏陔夏公出入奏驁夏言以鍾鼓者庭中先擊鍾却擊鼓而奏此<lb/>
九夏故云是奏陔夏則有鍾鼓矣云鍾鼓者天子諸侯備用之者鍾師<lb/>
天子禮有鍾鼓大射諸侯禮亦具有鍾鼓故云天子諸侯備用之云大<lb/>
夫士鼓而巳者案郷射云不鼓不釋明無鍾可知此且語鍾鼓若用九<lb/>
夏則尊卑不同天子則九夏俱作諸侯則不用王夏得奏其肆夏以下<lb/>
大夫以下據此文用陔夏其餘無文云葢建于阼階之西南鼓者據此<lb/>
奏陔夏之時其鼓約大射建鼓在阼階西南鼓而知無正文故云葢彼<lb/>
注云鼓不在東縣南爲君也此郷大夫無東縣直有一鼓而巳故縣在<lb/>
阼階之西南郷主人也引郷射者證賔出逺近陔作之義云賔出衆賔<lb/>
皆出者經賔據正賔不言衆賔與介則賔出之時衆賔與介俱出可知<lb/>
主人至再拜　注門東至終也　釋曰云門東西面拜也者此約主人<lb/>
迎賔之時門東西面拜今送賔還依此位立也云賔介不荅拜禮有終<lb/>
也者於迎賔介時賔介荅拜今送賔主人再拜若賔介荅拜是行禮無<lb/>
終畢故賔介不荅是禮有終也不言衆賔者迎送俱不拜故不言也<lb/>
<pb n="5a"/>
賔若至乃入　釋曰自此巳下至不加席論郷内有諸公大夫來觀禮<lb/>
主人迎之與行禮事也　注不干至謂之公　釋曰言不干主人正禮<lb/>
者正禮謂賔主獻酢是也是以一人舉觶爲旅酬始乃入若然即是作<lb/>
樂前入而於此篇末乃言之者以其無常或來或不來故於後言之也<lb/>
云遵者諸公大夫也者孤只一人而言諸者案鄭注燕禮云諸公者謂<lb/>
大國之孤也孤一人言諸者容牧下三監案王制云天子使其大夫監<lb/>
於方伯之國國三人王制所陳是殷法言容者周公制禮時因而不改<lb/>
故云容也云大國有孤四命者周禮典命文謂之公者若天子有三公<lb/>
也　席于至再重　注席此至大夫　釋曰言三重再重者席有地可<lb/>
依若衣裳在身一領即爲一重再重三重猶二領三領也云席此二者<lb/>
於賔東者賔在戸牖之閒酒尊又在戸東席此二者又在酒尊之東但<lb/>
繼賔而言耳云尊之不與郷人齒也者郷人謂衆賔之席在賔西故云<lb/>
不與郷人齒案上注云此篇無正齒位之事今此言齒者彼云無正齒<lb/>
位者對黨正飲酒郷人五十巳上九十巳下有齒法郷飲酒貢士以德<lb/>
爲次故云無正齒位之禮此言齒者謂士巳上來觀禮乃有齒法云天<lb/>
<pb n="5b"/>
子之國三命者不齒者案周禮黨正職云國索鬼神而祭祀則以禮屬<lb/>
民而飲酒于序以正齒位壹命齒于郷里再命齒于父族三命不齒彼<lb/>
是天子黨正飲酒法故知天子之國三命不齒彼是天子貢人郷飲酒<lb/>
法鄭引之爲證者欲見天子郷飲酒三命不齒同也云於諸侯之國爵<lb/>
爲大夫則不齒矣者以此篇及郷射皆云若有大夫不辨命數故知爵<lb/>
爲大夫即不齒也皆謂郷射郷飲酒之禮若黨正飲酒則與此異案文<lb/>
王丗子云其朝于公内朝則東面北上臣有貴者以齒下文云庶子治<lb/>
之雖有三命不踰父兄鄭注云治之治公族之禮也唯於内朝則然其<lb/>
餘會聚之事則與庶姓同又引黨正飲酒云一命齒于郷里再命齒於<lb/>
父族三命不齒不齒者特爲位不在父兄行列中但文王丗子是諸侯<lb/>
之法即諸侯黨正飲酒還與天子同但諸侯之國一命巳上至三命大<lb/>
夫士具有言一命齒於郷里者公侯伯之士一命與堂下郷人齒以其<lb/>
士立堂下故也子男之士不命與一命之士同齒於階下子男之大夫<lb/>
一命坐於上與六十巳上齒於堂再命齒於父族者謂子男之卿與公<lb/>
侯伯之大夫以父族爲賔則與之齒異姓爲賔則不與之齒席於尊東<lb/>
<pb n="6a"/>
三命不齒者謂公侯伯之卿雖父族爲賔亦不與之齒席於尊東也云<lb/>
不言遵者遵者亦卿大夫者案上文賔若有遵者與諸公大夫雖文異<lb/>
諸公大夫則遵也故鄭云遵者諸公大夫也明此經不言遵者亦卿大<lb/>
夫可知　公如至去之　釋曰此據諸公大夫入賔介與衆賔皆避之<lb/>
降復西階下東面位　注如讀至大夫　釋曰鄭云如讀若今之若者<lb/>
前無大夫入直以大夫與主人爲禮是其當公則非當故鄭讀如若今<lb/>
之若謂大夫之於公更無異禮矣云主人迎於門内者以經公如大夫<lb/>
主人不言出故知迎於門内也云辭一席謙自同於大夫者大夫再重<lb/>
公三重故辭去一席同於大夫再重　大夫至加席　釋曰云大夫則<lb/>
如介禮者以其公如賔故大夫則如介禮主人迎賔賔厭介此公與大<lb/>
夫同入公亦厭大夫故云大夫如介禮云有諸公則辭加席委于席端<lb/>
主人不徹者大夫再重是其正大夫以公在故謙委加席於席端主人<lb/>
不徹也　注加席至再重　釋曰云加席上席也者以其再重三重席<lb/>
皆一種故云上席也記云蒲筵緇布純明無異也以其郷大夫賢者公<lb/>
與大夫來觀禮而巳故俱加重數更無異席也公食大夫禮異國之客<lb/>
<pb n="6b"/>
有别席是以公食大夫云宰夫設筵加席几又記云司宫具几與蒲筵<lb/>
常緇布純加萑席尋又上注云謂三命大夫也孤爲賔則莞筵紛純加<lb/>
藻席畫純是與當國之大夫異也燕禮云司宫筵賔于戸西東上無加<lb/>
席也者以其燕私故也大射云司宫設賔席于戸西南面有加席與公<lb/>
侯同者以其大射辨尊卑故也　明日至拜賜注拜賜至郷服　釋<lb/>
曰鄭知郷服是朝服者下記云朝服而謀賔介是也此賔言郷服其郷<lb/>
射賔言朝服不同者案郷射記云大夫與則以公士爲賔謂在朝著朝<lb/>
服是其常此賔是郷人子弟未仕雖著朝服仍以郷服言之故鄭云不<lb/>
言朝服未服以朝也　主人至拜辱　注拜賔至乃退　釋曰引郷射<lb/>
者於此文不具故引以爲證明彼此賔主皆不相見造門外拜謝而巳<lb/>
主人釋服　釋曰自此巳下至郷樂唯所欲論後日息司正徵唯所欲<lb/>
更行飲酒之禮　注釋朝至作舎　釋曰言釋朝服更服玄端也者以<lb/>
其昨日正行賔舉飲酒之禮相尊敬故朝服此乃燕私輕故玄端勞也<lb/>
注息勞至長也　釋曰鄭云勞賜昨日賛執事者者案下記云主人之<lb/>
賛者西面北上不與鄭注云主人之屬佐助主人禮事徹幂沃盥設薦<lb/>
<pb n="7a"/>
<pb n="8a"/>
<pb n="9a"/>
其上者於脯爲横於人爲縮其挺有五通祭者六故郷射記云薦脯用<lb/>
籩五膱祭半膱橫于上膱長尺二寸則祭半膱者長六寸此脯不言長<lb/>
短者記文不具也云冠禮之饌脯醢南上者欲見此房中之饌亦南上<lb/>
也引曲禮者欲見此脯與曲禮脯羞雖朐挺有異其設之皆橫於人前<lb/>
鄭彼注云屈中曰朐以左手案之右手擘之便　俎由至階升　注亨<lb/>
狗至東方　釋曰亨狗於東方熟乃載之於俎饌陳於東壁旣饌於東<lb/>
方恐由東階升故記辨之云自西階升也　賔俎至進腠　注凡牲至<lb/>
作骼　釋曰此序體賔用肩主人用臂介用胳其閒有臑肫在而介不<lb/>
用者葢爲大夫俎故此闕焉是以郷射記云賔俎脊脅肩肺主人俎脊<lb/>
脅臂肺注云賔俎用肩主人用臂尊賔也若有尊者則俎其餘體是臑<lb/>
肫爲大夫明矣大夫雖尊不奪賔主正禮故用體卑於主人與賔而尊<lb/>
於介也或有介俎肫胳不言者欲見用體無常若有一大夫即介用肫<lb/>
若有二大夫則介用胳故肫胳兩見亦是也云後脛骨二膞胳也者此<lb/>
皆如特牲少牢不取觳也云祭統者據祭祀歸俎之法此據飲酒生人<lb/>
之禮引之者取一邊骨有貴賤之義以其賔用肩主人用臂介用胳前<lb/>
<pb n="9b"/>
貴於後也　以爵拜者不徒作　注作起至主人　釋曰經直云以爵<lb/>
拜者不徒作鄭知拜旣爵者不徒起起必酢主人者以其拜受爵者有<lb/>
不酢主人法故上經衆賔之長一人受爵而不酢主人故此是拜旣爵<lb/>
起必酢主人者也　坐卒至旣爵　注降殺至此禮　釋曰以其工無<lb/>
目不使立卒爵唯坐卒爵不拜旣爵與立卒爵者同故云唯工不從此<lb/>
禮也　凡奠者於左　注不飲至其妨　釋曰奠於左者謂主人酬賔<lb/>
之觶主人奠於薦右客不盡主人之歡奠之於左是不欲其妨後奠<lb/>
爵也將舉於右　注便也　釋曰謂若上文一人舉觶爲旅酬始二人<lb/>
舉觶爲無筭爵始皆奠於右是其將舉者於右以右手舉之便也　衆<lb/>
賔至賔禮　注於三至不洗　釋曰此記上主人獻衆賔時主人揖升<lb/>
坐取爵于西楹下降洗爵衆賔長一人降亦進東向辭洗如賔禮是於<lb/>
三人之中復差尊者得辭洗餘二人雖爲之洗不敢辭也云其下不洗者<lb/>
謂其堂下立者不爲之洗獻之而巳　立者至東上　注賢者至於門<lb/>
釋曰此謂堂下立者郷人賢者或多或少若少則東面北上統於堂也<lb/>
若多東面立不盡即門西北面東上統於門也　樂正至以齒　注謂<lb/>
<pb n="10a"/>
其至北面　釋曰云謂其飲之次也者謂樂正與立者以齒受旅是飲<lb/>
之次也云薦者以先飲乃薦依飲之次而薦之故明飲也必知飲薦相<lb/>
將者案上經云衆賔徧有脯醢鄭注云亦每獻薦於其位位在下此言<lb/>
樂正與立者皆薦以齒明受獻乃薦於衆賔在下者同也　凡舉至徒<lb/>
爵　釋曰徒空也謂獻賔獻大夫獻工不空以爵獻之而巳皆有薦脯<lb/>
醢　樂作大夫不入　注後樂賢者　釋曰大夫之入當一人舉觶之<lb/>
後未樂作之前以助主人樂賢若樂作之後後樂賢者故不入也　獻<lb/>
工至下篚　注明其至三爵　釋曰鄭知上篚三爵者以上經初主人<lb/>
獻賔時云取爵於篚降洗獻賔受酢主人奠爵于序端酬賔訖又取爵<lb/>
於東序端以獻介受酢訖奠爵于西楹南降三拜衆賔訖猶升取爵于<lb/>
西楹下獻堂上堂下衆賔訖主人以爵降奠于篚是其上篚一爵也此<lb/>
記又云獻工與笙取爵于上篚旣獻奠于下篚是上篚二爵也又郷射<lb/>
禮獻大夫云主人揖讓以大夫升拜至大夫荅拜主人以爵降洗獻大<lb/>
夫此篇亦有大夫故知上篚有三爵也　其笙至階上　注謂主至無<lb/>
上　釋曰上經主人獻笙於西階上此記人又言之者爲拜送送爵而<lb/>
<pb n="10b"/>
言也故鄭云主人拜送爵也云於工拜于阼階上者以其坐於西階東<lb/>
也者以工坐於西階東主人不得西階上拜送爵故也此笙在西階獻<lb/>
於西階上嫌亦阼階拜送故此明之也　磬階至鼓之　注縮從至爲<lb/>
蹙　釋曰言大夫而特縣者案周禮小胥半爲堵全爲肆鄭注云鍾磬<lb/>
者縮縣之二八十六枚而在一虡謂之堵鍾一堵磬一堵謂之肆半之<lb/>
者謂諸侯之卿大夫士也諸侯之卿大夫西縣鍾東縣磬今諸侯卿大<lb/>
夫合鍾磬俱有今直云磬是以鄭云大夫而特縣方賔郷人之賢者從<lb/>
士禮也云射則磬在東者據郷射而言避射位故在東與此階閒異也<lb/>
主人至南方　注席南至由便　釋曰案曲禮云席南郷北郷以西方<lb/>
爲上東郷西郷以南方爲上鄭注云坐在陽則上左在隂則上右是以<lb/>
主人與介席南方爲上故升由下降由上者便也若然席坐在隂以東<lb/>
爲上者統於主人也　司正至其位　注司正至薦之　釋曰案下文<lb/>
云主人之賛者西面北上不與無筭爵然後與是其無獻也故因舉觶<lb/>
薦諸其位　凡旅不洗　注敬禮殺也　釋曰案上二人舉觶皆爲旅<lb/>
始不可不自絜故洗自此以後旅酬皆不洗故云凡旅不洗也　旣旅<lb/>
<pb n="11a"/>
士不入　注後正至燕矣　釋曰旅謂旅酬所酬獻皆拜受故云正禮<lb/>
旣旅之後無筭爵行燕飲之法非正禮故士不入後正禮故也　徹俎<lb/>
至從者　釋曰以上文正經賔介遵者之俎直云降自西階無出之文<lb/>
故記之上之必授從者以其已所當得也主人之俎以東　注藏於東<lb/>
方　釋曰巳上文直云主人授弟子俎弟子以降自西階不言以東故<lb/>
記人辨之云藏於東方者以其主人故云藏之　樂正至陔作　釋曰<lb/>
陔謂陔夏詩篇名命擊鼓者賔降自西階恐賔醉失禮故至階奏之<lb/>
若有至西面　注其西至於公　釋曰若無諸公則大夫南面西上統<lb/>
於遵也主人至不與　注賛佐至獻酒　釋曰云西面北上統於堂也<lb/>
者以其主人之屬故也　注燕乃及之　釋曰以其主人之屬非主人<lb/>
所敬故無筭爵乃得酒也<lb/>
儀禮䟽卷第十<lb/>
<pb n="11b"/>
</p>
<p>
</p>
  </div>
</body>
</text>
</TEI>
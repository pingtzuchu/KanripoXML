<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
儀禮䟽卷第十七<lb/>
　　　　唐朝散大夫行太學博士弘文館學士臣賈公彦　等撰<lb/>
賔以虛爵降　釋曰自此盡西序東面論賔酢主人之事　注賔南至<lb/>
受者　釋曰知者以經云主人北面明凡授爵郷所受者郷飲酒郷射<lb/>
獻酢酬皆然故云凡謂南面授與所受者也　賔降至東面　注旣受<lb/>
至安盛　釋曰以堂上爲盛故降下下文於酬賔降筵西東南面立注<lb/>
云不立於序内位彌尊燕禮注云位彌尊禮彌卑是未酬巳前禮盛者<lb/>
也　注命公至之序　釋曰知公命者命由尊者出故也云東西牆謂<lb/>
之序者爾雅釋宫文　主人至于公　注象觚至於燕　釋曰自此盡<lb/>
于篚論主人獻公之事云取象觚東面者郷公爲敬故也云不言實之<lb/>
變於燕者燕禮云實之主於飲酒此云酌不云實之主於射略於飲酒<lb/>
故也　公拜至肆夏　注言乃至於賔　釋曰言異者賔及庭奏此君<lb/>
受爵乃奏是其節異故也云乃者緩辭也　注人君左右房　釋曰<lb/>
以人君左右房故云左房對大夫士東房而巳故云東房不言左以無<lb/>
右所對故也　注凡異至於賔　釋曰言異者使庶子授肺不拜酒立<lb/>
<pb n="1b"/>
卒爵之等皆異於賔也　更爵至荅拜　注更易至爲受　釋曰自此<lb/>
盡于篚論主人受公酢之事　主人至荅拜　注媵送至作騰　釋曰<lb/>
自此盡南面立論主人受賔爵之事　注辭者至酬也　釋曰上文公<lb/>
飲立卒爵此則坐飲故以公決之云此於正主酬也者謂於郷飲酒郷<lb/>
射是正主酬賔之節也　主人至薦東　注遂者至舉也　釋曰云不<lb/>
北面也者此決郷飲酒郷射賔北面坐奠觶于薦東注皆云酬酒不舉<lb/>
引曲禮君子不盡人之歡不竭人之忠以全交也　注賔不至彌尊<lb/>
釋曰案郷飲酒注云位彌尊禮彌卑引雜記一張一弛此對酬時立于<lb/>
西序之時不降于下禮稍卑位稍尊此在席西東面位彌尊禮彌卑也<lb/>
小臣至命長　注命之至則卑　釋曰自此盡反位論將爲賔舉旅使<lb/>
二大夫媵爵之事云命之使選於長幼之中知不取卿大夫之年長者<lb/>
以其下作大夫不取年長又知不取臣中位長者以其不取卿故鄭云<lb/>
卿則尊士則卑故不取之而取下大夫尊卑處中者注旣酌至君舉<lb/>
釋曰言亦者亦前酬酌自飲時相左於西楹之北時後者南相東向先<lb/>
者北相西向向西階右旋北面待後至降也今此二人先者於尊西東<lb/>
<pb n="2a"/>
面酌訖於東楹之北東向向公前奠之右旋於東楹之北北畔西過後<lb/>
者亦於罇西東面酌訖於東楹之北南過東向於公前奠之是亦交於<lb/>
楹北相左也云奠於薦南不敢必君舉者凡舉者於右不舉者於左今<lb/>
奠於薦左是不舉之處故云不敢必君舉也　注反及門右北面位　釋<lb/>
曰但大夫初與卿在門右北面得揖少進中庭北面今當反庭中位而<lb/>
立云門右北面位者大夫雖得揖少進仍是門右北面位少進而巳故<lb/>
鄭還以門右北面言之　公坐至成拜　注公起至成然　釋曰自此<lb/>
盡復位論爲賔舉旅下及大夫之事云小臣長辭變於燕者燕礼直使<lb/>
小臣辭亦是燕主歡此射禮辨尊卑故使小臣長辭異於飲酒礼故云<lb/>
變於燕也　公坐至稽首　注不言至下拜　釋曰自此巳下皆云公<lb/>
荅拜不言再拜燕禮皆言公荅再拜不同者燕主歡不用尊卑故公拜<lb/>
皆再拜此射禮主辨尊卑故直云答拜荅一拜此一拜者正礼也故周<lb/>
禮大祝辨九拜一曰稽首首至地臣拜君法二曰頓首頓首平敵相拜<lb/>
法三曰空首君荅臣下拜復不爲再拜即七曰竒拜是也云下亦降也<lb/>
者此非訓下爲降故以發端言降拜因上事言下拜直因降有上文即云<lb/>
<pb n="2b"/>
下也經云公卒觶賔下拜者公尊不拜旣爵賔降拜若為君拜旣爵也<lb/>
注賔在右相飲之位　釋曰賔位在左而在大夫之右者是相飲之位<lb/>
非賔主之位也　注言更至禮殺　釋曰上注云不相襲者於尊卿<lb/>
更自敵以下言易此賔於卿是自敵以下當言易今言更者尊卿尊<lb/>
則卑賔禮殺也　大夫至復位　釋曰言復位者亦如上復門右北面<lb/>
位即庭中北面位也　主人至階上　注酬賔至於酬　釋曰自此盡<lb/>
無加席論獻公卿之事　司宫至東上　注言兼至房來釋曰上文<lb/>
設席之下注云唯賔及公席布之也其餘樹之於位後耳者以至献卿<lb/>
乃布之若然此云兼卷者不謂始卷之直是鋪設之時兼卷而設之也<lb/>
乃薦至折俎　注卿折至禮尊　釋曰云卿折俎未聞者以燕礼卿无<lb/>
俎故云未聞又云蓋用脊脅臑折肺者案郷射記云賔俎脊脅肩肺主<lb/>
人俎脅臂肺又獲者之俎脊脅肺臑彼注云臑若膞胳觳之折以大夫<lb/>
之餘體以此言之則此賔俎亦用脊脅肩肺君俎亦脊脅臂肺前体有<lb/>
肩臂臑後體有膞胳觳尊卑以次用之故卿冝用臑若有公公用臑卿<lb/>
冝用膞也云卿有俎者射禮尊者對燕禮不辨尊卑故公卿等皆无俎<lb/>
<pb n="3a"/>
也　注陳酒至之意　釋曰案燕禮不在射亦不啐者彼爲臣有功君<lb/>
與之燕恩及於卿故卿不敢啐也卿有無俎者自然不嚌也　小臣至<lb/>
于篚　注命長至優暇　釋曰自此盡奠于篚論舉旅之事　注於是<lb/>
言至尊卑　釋曰案燕禮爲卿舉旅言若賔若長唯公所酬燕禮主於<lb/>
飲酒此言所賜是以決之也　主人至復位　釋曰自此盡就席論獻<lb/>
大夫之事　注大夫至備禮　釋曰此注云大夫卒爵不拜賤不備禮<lb/>
燕禮注云禮殺者兩注相兼乃足對公卿拜旣爵此不拜此獻卿後是<lb/>
禮殺亦是賤不備禮也　辯獻至就席　注辯獻至席也　釋曰旣言<lb/>
辯獻大夫遂薦之後乃云繼賔以西東上以下云云者上揔言獻大夫<lb/>
辯乃一時薦之下文更明布席位次就席之儀故云辯獻乃薦略賤也<lb/>
略賤則是獻訖降階獻辯擯者乃揔升之就席就席訖乃薦之　乃席<lb/>
至四瑟　注工謂至衆也　釋曰自此盡西面北上坐論作樂及獻工<lb/>
之事云六人者大師少師各一人上工四人皆據文而言也云禮大樂<lb/>
衆也者對燕禮工四人而言也　僕人正至上工　注徒空至貴賤<lb/>
釋曰云僕人正僕人之長師其佐也者以正爲長師爲衆故僕人正爲長<lb/>
<pb n="3b"/>
僕人師爲佐也云士其吏也者以其在僕人之下故知僕人之吏吏則<lb/>
府史之類云天子視瞭相工者見於眡瞭職文云大師少師工之長也<lb/>
者周禮春官大師下大夫二人小師上士四人鄭注云凡樂之歌必使<lb/>
瞽矇爲焉命其賢知者以爲大師小師是樂工之長也云杜蒯曰曠也<lb/>
大師也者禮記檀弓文引之者證大師爲樂工之長也云於是分別工<lb/>
及相者射禮明貴賤者對燕禮主歡不明貴賤故不分別工貴及相賤<lb/>
■　後者徒相入　注謂相至出入　釋曰上列官之尊卑此陳先後<lb/>
之位亦是以明貴賤者上列官之尊卑謂先言僕人正與大師後言僕<lb/>
人士與上工是列官尊卑也此陳先後則上工與瑟在前大師少師在<lb/>
後是先後之位旣據入時行位亦據升堂坐之先後亦依此也云凡相<lb/>
者以工出入者欲見入時如此出時亦然　小樂正從之　注從大至<lb/>
師也　釋曰云從大師也後升者變於燕也者燕禮樂正先升又不使小<lb/>
樂正者彼主於樂此則略於樂故也　坐授瑟乃降注相者至之北<lb/>
釋曰郷飲酒注云降立于西方近其事以取近其事故在西縣之北也<lb/>
小樂至階東　注不統至在此　釋曰云不統於工明工雖衆位猶在<lb/>
<pb n="4a"/>
此者決燕禮工四人樂正升立于工之西在西階東不統于工此雖六<lb/>
人衆於彼猶統于階而云西階東不變若使小樂正通之於工恐工位<lb/>
移近西故猶統于階也　乃歌鹿鳴三終　注鹿鳴至諮事　釋曰云<lb/>
主於講道略於勞苦者據四牡勞使臣此不用之云與諮事者謂皇皇<lb/>
者華有諮謀諮度諮詢之事亦略之也　主人至左瑟　注工歌至節<lb/>
也　釋曰云洗爵獻工辟正主也者案郷飲酒郷射云大師則爲之洗<lb/>
謂君賜之樂者其餘工不爲之洗是正主法今此工六人皆爲之洗故<lb/>
云辟正主也必知同洗者以其更無別獻之文故知同洗也云獻不用<lb/>
觚工賤異之也者燕禮大射獻賔獻卿大夫皆用觚而獻工用爵故云<lb/>
異之郷飲酒郷射獻同用爵者變於君故也云大師無瑟於是言左瑟<lb/>
者節也者上言獻工下云一人拜受爵則六人皆在工内而云工不興<lb/>
左瑟於是明大師亦入左瑟中故須云大師無瑟於是言左瑟者以其<lb/>
六人揔當獻酒之節故揔入左瑟文不謂有瑟也一人拜受爵注<lb/>
謂大至於席　釋曰云謂大師也言一人者工賤同之也者郷飲酒郷<lb/>
射云大師則爲之洗則知此一人謂大師不言大師對君工賤不異其<lb/>
<pb n="4b"/>
文故同之而云一人也　主人至脯醢　注輒薦之變於大夫　釋曰<lb/>
案上文云辯獻大夫遂薦之此工得獻不待辯輒薦之故云變於大夫<lb/>
也　使人相祭　注使人至祭酒　釋曰知祭薦祭酒者此文承一人受<lb/>
爵薦脯醢之下明二者皆祭也若下文衆工直祭酒不祭脯醢也　大<lb/>
師至于後　注鼓北至六寸　釋曰知鼓北是西縣之北者以其下文<lb/>
大師少師始遷向東明此降者降在西縣之北可知云言鼔北者與鼓<lb/>
齊面餘長在後也者案前列樂縣之時鼓在鎛南今不言在鍾磬之北<lb/>
遥據鼓而言之者欲取形大又面向東工亦面向東故遥取鼓面也言<lb/>
餘長在後者欲見鼔長六尺六寸工面與鼓面齊鼓有餘長在人後矣<lb/>
言此者工與鼓前面齊後面不齊之意也云羣工陪于後三人爲列也<lb/>
者大師少師二人上工四人今若立時三人爲列大師後有工二人少<lb/>
師後亦有工二人故云三人爲列也云於是時小樂正亦降立於其南<lb/>
北面者亦約遷樂於東方工西面樂正北面言亦者亦東方也云工立<lb/>
僕人立于其側坐則在後者亦約遷樂東方時面位得知也云考工記<lb/>
曰鼓人爲臯陶長六尺有六寸者彼云韗人爲臯陶先鄭云韗書或爲<lb/>
<pb n="5a"/>
<graphic n="KR1382" url="https://raw.githubusercontent.com/kanripo/KR-Gaiji/master/images/KR1382.png" mimeType="image/png"/>玄謂<graphic n="KR1382" url="https://raw.githubusercontent.com/kanripo/KR-Gaiji/master/images/KR1382.png" mimeType="image/png"/>者以臯陶名官<graphic n="KR1382" url="https://raw.githubusercontent.com/kanripo/KR-Gaiji/master/images/KR1382.png" mimeType="image/png"/>即陶字從革今云鼔人者誤當作<graphic n="KR1382" url="https://raw.githubusercontent.com/kanripo/KR-Gaiji/master/images/KR1382.png" mimeType="image/png"/>人<graphic n="KR1382" url="https://raw.githubusercontent.com/kanripo/KR-Gaiji/master/images/KR1382.png" mimeType="image/png"/>
人掌鼔後人誤言鼓鼓人自在地官掌敎六鼓矣云爲臯陶者鼓木之<lb/>
名其穹隆二十版謂鼓木長六尺六寸賈侍中彼解爲晉鼓引之者證<lb/>
鼓東西長工齊前面於後有餘之義也　乃管新宫三終　注管謂至<lb/>
之中　釋曰云管謂吹簜者此云管上云簜故鄭合爲一事解之云其<lb/>
篇亡其義未聞者以其堂下詩故與由庚之等同亡但上由庚由儀之<lb/>
等有序無詩同云有其義而亡其辭此則辭義皆亡故云其義未聞云<lb/>
笙從工而入者案燕禮云笙入立于縣中有笙入之文此上下不見笙<lb/>
入之文故知笙從工而入也上云簜解爲竹謂笙簫之屬竹即管也今<lb/>
此經云管巳解簜爲管復云笙從工而入者燕禮記云下管新宫笙入<lb/>
三成則吹管者亦吹笙故兼言笙欲見笙管相將也云立于東縣之中<lb/>
者燕禮笙入立于縣中則於此縣而言此辟射位故知立于東縣之中<lb/>
也　卒管至上坐　注不言至其南　釋曰工人前不即遷于東者爲<lb/>
管笙所作不以無事亂有事故待卒管大師乃東坫西面北上坐不言<lb/>
去堂逺近當如郷射遷工阼階下之東南堂前三笴西面北上云不言<lb/>
<pb n="5b"/>
縣北統於堂也者上云鼓北不統於堂者彼權立非正位故也　擯者<lb/>
至司正　注三爵至法也　釋曰自此盡北面立論將射立司正察儀<lb/>
安賔之事　注奠觶至多也　釋曰燕禮及此君禮司正不以觶升而<lb/>
奠之於地比郷飲酒及郷射爲顯其威儀多自此巳後還與二郷同也<lb/>
司射至鉤弦　注司射至作接　釋曰自此至于次論射事將至誓射<lb/>
者及比三耦之事云司射射人也者案燕禮射人告具注云射人主此禮<lb/>
以其或射又云射人納賔又云射人請立司正公許射人遂爲司正則射<lb/>
人司正一人也又云乃薦司正與射人一人注天子射人司士皆下大<lb/>
夫二人諸侯則上士其人數亦如之又曰若射則大射正爲司射注大<lb/>
射正射人之長此篇云射人告具又曰大射正擯自此以後皆止云擯<lb/>
擯者自阼階下請立司正公許遂爲司正則此篇司正與大射正爲一<lb/>
人也下云公就物小射正奉決拾以笥大射正執弓注云大射正舎司<lb/>
正親其職乃薦司正注云司正大射正是也云耦次在洗東南者此無<lb/>
正文案郷射記云設楅横奉之南面坐奠之南北當洗此下云三耦出<lb/>
次西行拾取矢又當北行向楅則次在洗東南矣云方持弦矢曰挾者<lb/>
<pb n="6a"/>
以矢橫爲方郷射記云凡挾矢於二指閒横之是也　自阼至請射<lb/>
注爲政至射禮　釋曰云爲政謂司馬也者案大宰云四曰夏官其屬<lb/>
六十掌邦政是爲政謂司馬也云司馬政官主射禮者其屬有射人主<lb/>
射事故司馬政官主射禮也遂告至大夫　注因告至爲于　釋曰<lb/>
云不足則士侍於大夫與爲耦也者是以曲禮云君使士射注謂以備<lb/>
耦是也　遂適至射器　釋曰命謂司射命之也言有司則前文司士<lb/>
戒士射與賛者注云謂士佐執事不射者是也郷射西階前西面命弟<lb/>
子納射器此言東面者君在阼冝向之故東面右顧者以其有司是士<lb/>
士在西階南東面是以右顧向之　射器至而俟　注中閭至作待<lb/>
釋曰云中閭中筭器也者郷射記云於郊則閭中據此大射故知閭中<lb/>
中所以盛筭故云筭器也云司射矢亦止西堂下者下文云司射卒誘<lb/>
射遂適堂西改取一个挾之是也若然司射有矢無弓在堂西有弓者<lb/>
誤或則據司射將獻釋獲者適阼階西去扑適堂西釋弓脫決拾是時<lb/>
弓在西堂下也　工人至莅之　注工人至之長　釋曰知工人士與<lb/>
梓人皆司空之屬能正方圜者冬官雖士不知官屬之號見今考工記<lb/>
<pb n="6b"/>
有三十官有梓人之官此工人士又與梓人同事故知冬官未亡時屬<lb/>
司空也云能正方圜者以工巧之能知也繢人職云火以圜土以黃其<lb/>
象方梓人職張五采之侯之類是知方圜也云一從一橫曰午謂畫物<lb/>
也者則上文橫與距隨是也但未知從者橫者若爲用丹若爲用墨或<lb/>
科用其一云午十字謂之先以左足履物右足隨而並立也云度尺者<lb/>
即郷射記從如笴三尺橫如武尺二寸是也　卒畫至階下　注埽物至<lb/>
堂下　釋曰知工人梓人司宫位在北堂下雖無正文南方不見有位<lb/>
其人升降自北階明位在北堂下　太史至聽政　注中未至東面　釋<lb/>
曰注引郷射者欲見太史位之所在在此也　司射至許諾　注誓猶<lb/>
至作辭　釋曰卑者尊者射不異侯言此者以其誓云君射大侯大夫<lb/>
射參侯士射干侯恐與尊爲耦亦各射已侯故覆言此賔與君爲耦同<lb/>
射大侯士與大夫爲耦同射參侯以其旣與尊者爲耦不可使之別侯<lb/>
別侯者則非耦類故也　遂比三耦　注比選至東面　釋曰云不言<lb/>
面者以下云面故決之云大夫在門右北面士西方東面者仍依朝<lb/>
位以其設朝之班位以來其位未改明知司射命誓及比次須還依舊<lb/>
<pb n="7a"/>
位司射面皆向之而比次也若耦及侯數天子大射賔射六耦三侯畿<lb/>
内諸侯則二侯四耦畿外諸侯大射賔射皆三侯三耦但諸侯畿外畿内<lb/>
各有一申一屈故畿外三侯逺尊得申與天子同三耦則屈畿内二侯<lb/>
近尊則屈四耦則申若燕射則天子諸侯例同三耦一侯而巳以其燕<lb/>
私屈也若卿大夫士例同一侯三耦略言之數備禮記射義也　三耦<lb/>
至北上　注未知至爲立　釋曰云未知其耦者下經始命之故云未<lb/>
知其耦若然此經巳言面位者三耦雖未知與誰爲耦要知爲三耦故<lb/>
立於此　司射至于次　注取弓至蔽處　釋曰云取弓矢不拾者次<lb/>
中隱蔽處者對郷射堂西顯露之處拾取矢也　司射至誘射　注搢<lb/>
扱至誘人　釋曰自此至東面論司射誘射之事此射人誘射與郷射<lb/>
同但郷射往階西取弓矢此則入次取弓矢爲異然此云入次搢三挾<lb/>
一个則巳前皆挾乗矢不改郷射亦然引論語者彼夫子敎弟子學問<lb/>
事司射敎人射事雖不同同是敎法故引爲證也　注不南至背卿<lb/>
釋曰案郷射誘射射卒南面揖者彼尊東或公或卿大夫位同不別故<lb/>
司射不特尊之此大射辨尊卑尊東唯有天子命卿其餘小卿及大夫<lb/>
<pb n="7b"/>
皆賔西故特尊之不背之也　注扑所至之西　釋曰云於是言立著<lb/>
其位者案郷射司射先立所設中之西南三耦從之立於西南司射却<lb/>
就之搢三挾一个乃誘射此則誘射卒乃始來就位者由此有次就次<lb/>
取弓矢射訖無事乃於此立故云於是言立著其位也引郷射記者此<lb/>
不言司射倚弓矢之處引之證此與彼記文同也　司馬至負侯　注<lb/>
司馬至爲旌　釋曰自此盡而俟論司馬師命服不負侯之事也引天<lb/>
子服不氏下士一人徒四人者欲見諸侯亦三侯亦使服不氏與徒爲<lb/>
獲者也云折羽爲旌周禮司常文　司射反位　釋曰此不言先反位<lb/>
者爲三耦始出次未有次前位無所先故不言先也　注上射至閒也<lb/>
釋曰云上射在左便射位也者郷射亦云上射在左不云便射位者彼<lb/>
東面位上射在北故在左不取便射位之義此次北西面位亦上射在<lb/>
北居右故上射須在左以其發位並行及升北面就物位皆言居左履物<lb/>
南面上射乃在右故云上射在左便射位也　注視侯至十尺　釋曰<lb/>
弓二寸以爲侯中參侯七十弓故侯中十四尺干侯五十弓故侯中十<lb/>
尺　司馬至去侯　注司馬至物閒　釋曰云司馬正政官之屬者非<lb/>
<pb n="8a"/>
大司馬大司馬之下屬大司馬故云司馬屬案天子有大司馬卿一人<lb/>
小司馬中大夫二人此雖諸侯禮亦應有小司馬號爲司馬正也知適<lb/>
下物由上射後東過也者案郷射司馬命去侯時由上射後過至下射<lb/>
西西南面揚弓命去侯故引郷射證此亦在物閒西南面也　負侯至<lb/>
聲止　注宮爲至爲磬　釋曰云宫爲君商爲臣樂記文云聲和相生<lb/>
者宫生徵徵生商而云相生者雖隔徵亦是相生之義也云聲和者宫<lb/>
数八十一商數七十二彈宫則商應故云聲和也引郷射者彼臣禮下<lb/>
云諾聲不絕不言宫商引之證與此不同之意　授獲至而俟　注大<lb/>
侯至非也　釋曰云大侯服不氏負侯徒一人居乏相代而獲者上注<lb/>
引周禮服不氏下士一人徒四人是以鄭分之於三侯之上大侯尊故<lb/>
使服不氏與一徒居乏自餘徒三人分之於二侯徒以少一人不得相<lb/>
代也引郷射者此文不具冝與彼同　司馬至反位　注拾遂至之南<lb/>
釋曰引郷射者於此司馬不言位冝與郷射同故引爲證　獲而未釋<lb/>
獲　注但言至爲舎　釋曰云但言獲未釋筭者鄭注郷射云但大言獲<lb/>
此注不言大省文也　上射至反位　注上射至皆袒　釋曰云上射<lb/>
<pb n="8b"/>
降三等者諸侯階有七等言三等者欲明下射中等是降一等之上下<lb/>
下射過向西畔由右故上射至地待之乃得二人並行上射於左也云<lb/>
與升射者相左交于階前者降射者仍南行故得階前交往來也云上<lb/>
射於左由下射階上少右乃降待之者此鄭解在階下而上射得在左<lb/>
之意由下射階上少右向西畔乃降上射於地待之故並行時得上射<lb/>
在左也云凡射皆袒者案郷射命三耦各與其耦讓取弓矢拾三耦取<lb/>
弓遂至卒射云脫決拾襲而俟于堂西南面此則前遂命三耦取弓矢<lb/>
于次不言袒至此亦言襲故須言凡射皆袒決在此不見袒亦袒可知<lb/>
也　三耦至反位　釋曰云司射去扑倚于西階西適阼階下北面告<lb/>
于公者案郷射司射去扑倚于西階之西升堂北面告于賔曰三耦卒<lb/>
射注云去扑乃升不敢佩刑器即尊者之側此不升堂而在阼階下而<lb/>
亦去扑者尊公故也　司馬至相左　注出出至適次　釋曰自此至<lb/>
興反位論取矢設楅云出於次也袒時亦適次者以此而言則袒時入<lb/>
次今更出次知不在位上袒而入次取弓者凡袒襲皆隱處郷射無次<lb/>
司馬適堂西袒執弓矢不在位此大射有次明入次袒不在位可知<lb/>
<pb n="9a"/>
注此出至降之　釋曰此出于下射之南還其後而降之者郷射文此<lb/>
亦然故引爲證也小臣至爲畢注畢所至東肆　釋曰云畢所以<lb/>
敎助執事者以畢是助載鼎實之物故司馬執弓爲畢以指授若周禮<lb/>
執殳以爲鞭度然引郷射禮文者證經設楅故亦當洗　司射至于公<lb/>
注倚扑至聞之　釋曰自此盡未降請君行第二畨射并命耦之事云<lb/>
倚扑者將即君前不敢佩刑器也者上以去扑告君不注至此乃注者<lb/>
彼告在阼階下逺君故不注至此升堂乃注義與彼同也上不升者以<lb/>
告以三耦射射卒事緩故在下此告欲諸公卿大夫徧聞也故升但升<lb/>
者是其正故郷射升堂大射告公故前在堂下此升者欲公卿聞之故<lb/>
也　司射至北上　注適次至面立　釋曰云告于大夫曰請降者以<lb/>
諸公卿在上故請大夫降郷射降告主人與賔爲耦遂告于大夫又曰<lb/>
賔主人與大夫皆未降注云言未降者見其志在射大夫未降者彼臣<lb/>
禮主人與賔皆卑故大夫未降與此異也云適次由次前而北西面立<lb/>
者上云司射等適次謂入次中此適次者大夫降自西階東行適次所<lb/>
過向堂東西面立因過次爲適次非入次也　司射至爲上　注爲上<lb/>
<pb n="9b"/>
至之上　釋曰云爲上居羣士之上者若是士與大夫之尊者爲耦故<lb/>
居羣士之上也鄭云羣士之上者旣爲上射恐在大夫之上故云羣士<lb/>
之上是以下注云士雖爲上射其辭猶尊大夫也若然國皆有三卿五<lb/>
大夫三耦六人而巳而云使士爲耦者卿大夫或有故或出使容其不<lb/>
足使士備耦之法也　注言未至在射　釋曰言未者後當降故云未<lb/>
也若終不射不得言未是以郷射記云衆賔不與射者不降注不以無<lb/>
事亂有事是不射不得云未也　遂命至挾之　注此命至未訖　釋<lb/>
曰自此盡襲反位論命拾取矢之事鄭知此是命入次之事者上來未<lb/>
有三耦入次袒決遂之事又下文乃云一耦出明此是命入次之事若<lb/>
然司射命訖當反位不言者以其三耦入次出乃當作取矢待作取矢<lb/>
即是事未訖故不言反位也仍未知令入次之後未出之閒且在西方<lb/>
位且在階下位二者雖無文以事緩急言之三耦入次出則作之宜在<lb/>
階下位於義可也又郷射云司射反位者司射反位則有三耦位得言<lb/>
反位此曰射位在西方去次逺又曰射位若階下去次亦逺不得言反<lb/>
故不言也　上射至面揖注横弓至爲阻　釋曰云左還反其位母<lb/>
<pb n="10a"/>
周右還而反東面也者母周者左還行至位即位右還而反東面是還<lb/>
不周也云君在阼還周則下射將背之者上射左還巳還背君而據下<lb/>
射而言者上射去君逺故據下射而言以其下射若右還周爲背君若<lb/>
左還向東覆即右還西面是不背君周即背故也　下射至面揖　注<lb/>
横弓至便也　釋曰云横弓亦南踣弓也者謂南踣弓以左手仰執弓<lb/>
裏以覆右手於弓表向下取矢亦便也上射下射俱南踣弓者取背君<lb/>
向南爲順故也　兼挾至面揖注内還至可也　釋曰云不皆右還<lb/>
亦以君在阼嫌下射故左還而背之者若上下俱向内是相向爲順若<lb/>
上射左還是不故背君若下射右還背君少亦左還初時面向君轉身<lb/>
南向背君多似故背君故不左還也云上以陽爲内下以隂爲内因其<lb/>
冝可也者上射東面左還時以左手還取東相陽方爲内下射西面右<lb/>
還時以右手還取西相隂方爲内隨其隂陽得左右相向是因其冝也<lb/>
揖以至於左　注以猶至東面　釋曰云言以者耦之事成於此意相人<lb/>
耦也者揖不須言以今云以者必有義意故鄭云言以者耦之事成於<lb/>
此謂成於此拾取矢以其取矢後一畨了更無事故云成於此人意相<lb/>
<pb n="10b"/>
存耦也云上射轉居左便其反位也者位在次北西面是以上射居左<lb/>
至次北右還西面便也云上射少北乃東面知不少南者以其次在楅<lb/>
東南北面揖時巳在次西面故知上射少北乃東面得東當次也　大<lb/>
史至而俟　注先猶至南末　釋曰此不見執筭之人案郷射命釋獲<lb/>
者釋獲者執鹿中一人執筭以從之彼臣禮官少釋獲者自執中設<lb/>
之尚使人執筭況國君官臣多大史不自執中豈得自執筭明亦使人<lb/>
執之云小臣師退反東堂下位者其位以見篇首也引郷射者證筭以<lb/>
南末爲順也　司射至不與　注離猶至作魁　釋曰中謂中侯注不<lb/>
言可知云離猶過也獵也者謂矢過獵因著維與綱二者云侯有上下<lb/>
綱其邪制躬舌之角者爲維者案梓人云上綱與下綱出舌㝷縜寸焉<lb/>
注綱所以繫侯於植者也上下皆出舌一㝷者亦人張手之節也鄭司<lb/>
農云縜籠綱者維持侯者若然則綱與維皆用繩爲之又以布爲縜籠<lb/>
綱然後以上个下个邊綴著縜兩頭以綱繫著植維者於上个下个上<lb/>
下躬兩頭皆有角又以小繩綴角繫著植故矢或離綱或離維也云或<lb/>
曰維當爲絹絹綱耳者鄭更爲一解絹則維也云絹綱耳者以絹為綱<lb/>
<pb n="11a"/>
耳離著絹也云衆當中鵠者大射鵠則梓人云張皮侯而棲鵠是也<lb/>
唯公至皆獲　注植中至釋獲　釋曰云中三侯皆釋獲則離維綱及<lb/>
揚觸梱復亦釋之不言者以中爲主也　注傳告服不　釋曰據在大<lb/>
侯而言告服不則參侯干侯告可知舉逺見近　司射至反位　注貫<lb/>
猶至作關　釋曰案上文離維綱公則釋獲言之則此云不中不釋筭<lb/>
者據除君而言也<lb/>
儀禮䟽卷第十七<lb/>
<pb n="11b"/>
</p>
<p>
</p>
  </div>
</body>
</text>
</TEI>
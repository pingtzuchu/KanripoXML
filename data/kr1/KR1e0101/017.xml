<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>左傳事緯前集卷四</head>
    <p>
<pb n="1a"/>
欽定四庫全書<lb/>
　左傳事緯前集卷四　　靈璧知縣馬驌撰<lb/>
　左氏辯例下<lb/>
　　蒐狩例<lb/>
　　　蒐五<lb/>
　　　狩四<lb/>
　　　治兵一<lb/>
　　　大閲一<lb/>
<pb n="1b"/>
　　　焚一<lb/>
　　　矢魚一<lb/>
　　　觀社一<lb/>
周禮大司馬之職曰中春教振旅遂以蒐田中夏教苃舍遂<lb/>
以苖田中秋教治兵遂以獮田中冬教大閲遂以狩田爾雅<lb/>
曰春獵為蒐夏獵為苗秋獵為獮冬獵為狩出為治兵入<lb/>
為振旅傳曰春蒐夏苗秋獮冬狩皆於農隙以講事也三年<lb/>
而治兵入而振旅歸而飲至以數軍實凡此皆教戰田獵之<lb/>
<pb n="2a"/>
大畧也古者教戰田獵事本相因國家雖安忘戰必危是以<lb/>
四時之隙咸用舉事其禮不同故其名亦異周官大閲狩田<lb/>
之法特詳扵三時蓋亦因農隙之宜以大習武備也治兵振<lb/>
旅即秋春教戰之名而𫝊稱三年者然則四時講武之外復<lb/>
三年而大舉亦猶常祀之外復有禘祭爾教戰近扵習殺故<lb/>
繼之以田獵田獵患其盡物故約之以三驅農隙而舉非黷<lb/>
武也鳥獸之肉以登於俎皮革齒牙骨角毛羽以登於<lb/>
器非禽荒也田獵既有常時復有常地天子必於王畿<lb/>
<pb n="2b"/>
諸侯必於封内擇山澤不毛之地近國之隙地而為之<lb/>
傳稱鄭之原圃秦之具囿是其類矣春秋二百四十二<lb/>
年魯之蒐苗獮狩必且甚多苟非失時違地則為國之<lb/>
常禮例皆不書經之所書止蒐狩數事而已皆譏也桓<lb/>
四年春正月公狩于郎傳曰書時禮也三代異正朔而<lb/>
夏數為得天是以政令治教猶用夏時春秋之正月實<lb/>
周禮之仲冬故傳以得時為禮然而猶書者郎非狩地<lb/>
而狩之故書地以示譏若于禚于紅比蒲昌閒同有非<lb/>
<pb n="3a"/>
地之譏矣何以知書地之為譏乎隠五年春公矢魚于<lb/>
棠傳曰非禮也且言逺地也陳魚而觀既非田獵之常<lb/>
傳以非禮釋之其譏已明而復曰言逺地則於于棠見<lb/>
之且天王河陽之狩傳亦釋其非地是知書地者皆譏<lb/>
辭矣諸蒐皆言大蒐昭八年秋蒐于紅傳稱革車千乘<lb/>
而經特不言大若此者非關褒貶之要亦仍舊史為詳<lb/>
畧爾教戰以習戎備欲就尊嚴之處以示威命禮必告<lb/>
廟而行莊八年春王正月甲午治兵傳曰治兵于廟禮<lb/>
<pb n="3b"/>
也是已治兵不於仲秋而無譏者申明號令將以圍郕<lb/>
雖非因獵而舉猶以合禮為宜亦如備難之城不復以<lb/>
時律之者桓六年秋八月壬午大閲亦以懼齊之故是<lb/>
以無貶非其類與桓七年春二月己亥焚咸丘按爾雅<lb/>
火田為狩在古亦有此法彼但放火燎草守其下風而<lb/>
已今則盡焚一澤故特書焚以譏盡物禮天子不合圍<lb/>
諸侯不掩羣羣且不取而乃焚澤況咸丘又非地乎春<lb/>
秋蒐閲治兵皆不書公定十四年秋大蒐于比蒲邾子<lb/>
<pb n="4a"/>
來㑹公公實親在而經不書何也諸蒐之不書公非皆<lb/>
公不臨之也國之大事曰祀與戎非一人之私事故例<lb/>
不書公乃怠慢之主比於禽荒其獵也未必因教戰而<lb/>
行如是者特書公以顯之莊四年冬公及齊人狩于禚<lb/>
越竟而與微者狩必為遊戱之事若如棠觀魚之類爾<lb/>
但郎禚猶行狩禮故以狩書也公之朝于列國也但書<lb/>
公如某而不書其事以為國之常事故不書之莊二十<lb/>
三年公如齊觀社傳曰非禮也魯語云齊棄大公之法<lb/>
<pb n="4b"/>
而觀民於社襄二十四年傳云齊社蒐軍實使客觀之<lb/>
然則此亦齊蒐軍實聚民於社既非吾國習戎之事而<lb/>
越竟以觀失禮之舉故傳曰君舉必書書而不法後嗣<lb/>
何觀特書觀社其譏深矣哀十四年春西狩獲麟傳稱<lb/>
狩于大野葢得國之狩地故不書地虞人修其常職故<lb/>
不言狩者春而狩又非失時然而猶書者則以獲麟故<lb/>
也麟者仁獸聖王之嘉瑞也明王不作出而遇獲仲尼<lb/>
傷周道之不興感嘉瑞之無應故因魯史而作春秋寓<lb/>
<pb n="5a"/>
褒貶以明中興之教所感而起因以為終於是絶筆於<lb/>
獲麟焉僖二十八年冬天王狩于河陽傳曰晉侯召王<lb/>
以諸侯見且使王狩仲尼曰以臣召君不可以訓故書<lb/>
曰天王狩于河陽言非其地也且明德也周室之衰久<lb/>
矣晉侯為㑹以尊天子而自嫌彊大不敢入朝於是召<lb/>
王出狩因盡臣禮此其志誠善也但舊史直言召王既<lb/>
以彰天子之弱又以昭晉侯之失不知名分為重寜使<lb/>
若王自為出狩因以越竟失地而書失地之愆小而天<lb/>
<pb n="5b"/>
王之尊自在且隠其召王之闕以明晉徳也傳稱書曰<lb/>
故書之類皆仲尼之新意而河陽之狩趙盾之弑洩冶<lb/>
之罪皆違凡變例以起大義危疑之理故又顯稱聖言<lb/>
以昭著其書法故曰春秋之稱非聖人孰能修之<lb/>
　　土功例<lb/>
　　　城二十三<lb/>
　　　築邑一<lb/>
　　　築館一<lb/>
<pb n="6a"/>
　　　築囿三<lb/>
　　　築臺三<lb/>
　　　作三<lb/>
　　　浚一<lb/>
　　　毁一<lb/>
莊二十九年冬十有二月城諸及防傳曰書時也凡土<lb/>
功龍見而畢務戒事也火見而致用水昏正而栽日至<lb/>
而畢此土功之總例也國家之大城築修作在所不廢<lb/>
<pb n="6b"/>
然而慎妨民務必擇農隙之時故為察天星以制常節<lb/>
焉龍星角亢晨見東方是時禾稼已登三務始畢於是<lb/>
戒民以土功之事大火次角亢而晨見乃致築作之用<lb/>
定星昏中遂樹板幹而興作日南至微陽始動農事將<lb/>
興土功於是乎畢也土功力役之大故書於經隠元年<lb/>
傳曰費伯帥師城郎不書非公命也新作南門不書亦<lb/>
非公命也然則但出公命得時與否皆在所書矣姑以<lb/>
城論之桓十六年冬城向傳曰書時也莊二十九年冬<lb/>
<pb n="7a"/>
十有二月城諸及防傳曰書時也文十二年冬十有二<lb/>
月季孫行父帥師城諸及鄆傳曰書時也宣八年冬城<lb/>
平陽傳曰書時也成九年冬十有一月城中城傳曰書<lb/>
時也此皆以得時書也隠七年夏城中丘傳曰書不時<lb/>
也九年夏城郎傳曰書不時也此皆以失時書也土功<lb/>
之時本設此節以為農事既閒得用力役若實不病農<lb/>
雖天象未至亦無所譏襄十三年冬城防傳曰書事時<lb/>
也是已苟或城實非時自知不可而緩以告廟既以病<lb/>
<pb n="7b"/>
民復慢其祖經因依告而書以示其失定十五年冬城<lb/>
漆傳曰書不時告也是已土功既有凡例而城之時與<lb/>
不時傳復屢發者何也春秋之於城有二義焉無事備<lb/>
預則用農隙臨難禦敵則四時皆可傳所重發皆備預<lb/>
之城也所不發皆禦敵之城也禦敵而城不須待時故<lb/>
傳不言得失襄十九年冬城西郛傳曰懼齊也城武城<lb/>
傳曰穆叔曰齊猶未也不可以不懼乃城武城若此之<lb/>
類直言歸趣或時或否不在凡例之内亦如過雩之外<lb/>
<pb n="8a"/>
復有旱雩爾莊二十八年冬築郿傳曰非都也凡邑有<lb/>
宗廟先君之主曰都無曰邑邑曰築都曰城此别城築<lb/>
之名也周禮四縣為都四井為邑此都邑雖未必為周<lb/>
禮之制大約都大邑小是以春秋所書猶用典䇿之名<lb/>
在都曰城在邑曰築都之稱城不論有廟與否若城漆<lb/>
是矣漆為邾庶其所以來奔者寧有宗廟先君之主乎<lb/>
若廟之所在雖邑亦曰都尊其號故崇其稱以宗廟而<lb/>
大之也郿本為邑而又無廟是以獨書為築傳因於此<lb/>
<pb n="8b"/>
發例例稱凡邑則非他築之例若臺囿與館咸謂之築<lb/>
無大小之異名矣臺囿館之言築創始之辭也延廏南<lb/>
門雉門兩觀之言新修舊之辭也是則其立名之宜也<lb/>
莊二十九年春新延廢傳曰書不時也凡馬日中而出<lb/>
日中而入春秋分而晝夜等謂之日中馬以春分出牧<lb/>
秋分入廄此周典也今春而作廄既失民務又違馬節<lb/>
二者皆譏故傳稱不時而發馬出入之例諸皆言新作<lb/>
而此言新不言作經闕文爾非例也僖二十年春新作<lb/>
<pb n="9a"/>
南門傳曰書不時也凡啓塞從時春秋泛興之役總用<lb/>
土功之時若門户道橋之啓城郭牆壍之塞皆官民之<lb/>
開閉不可一日而闕又須隨壞時而修之不得用土功<lb/>
之候今僖公無故修飾南門非啓塞之急務傳嫌城門<lb/>
或壞渉於開閉之急故譏其不時因别起從時之例也<lb/>
由此例以推之一切急務皆可從時莊元年秋築王姬<lb/>
之館于外王女下嫁不得不築也文十六年秋毁泉臺<lb/>
蛇出為妖聲姜以薨不得不毁也莊九年冬浚洙畏齊<lb/>
<pb n="9b"/>
之難不得不浚也及諸禦難之城或春或夏或冬都無<lb/>
褒譏是亦從時之説而已定二年夏雉門及兩觀災冬<lb/>
新作雉門及兩觀諸宫之災大室之壞皆不言作蓋皆<lb/>
從時修之重在災壞故不書作今厯三時而後作是以<lb/>
别書若夫不急之務遊觀之所自當以土功之限為宜<lb/>
傳是以於城都築囿新廏作南門之下各言得失用以<lb/>
顯明諸例也昭九年冬築郎囿傳曰書時也成十八年<lb/>
秋築鹿囿傳曰書不時也定十三年夏築蛇淵囿亦知<lb/>
<pb n="10a"/>
其不時矣莊三十一年春築臺于郎夏築臺于薛秋築<lb/>
臺于秦嵗三力役既已極奢又違天候傳不言而自明<lb/>
也魯之役民者三十六而覇者之六城不與焉役而失<lb/>
時固有勦民之害即役不失時然而民力殫矣三時耕<lb/>
不獲一時之息此經之所以悉書哉<lb/>
　　災異例<lb/>
　　　日食三十六<lb/>
　　　星孛三<lb/>
<pb n="10b"/>
　　　恒星不見星隕如雨一<lb/>
　　　隕石六鷁退飛一<lb/>
　　　大雨震電一<lb/>
　　　震廟一<lb/>
　　　雨雪一<lb/>
　　　無冰三<lb/>
　　　隕霜不殺草李梅實一<lb/>
　　　隕霜殺菽一<lb/>
<pb n="11a"/>
　　　雨木冰一<lb/>
　　　大雨雹三<lb/>
　　　大水九<lb/>
　　　不雨七<lb/>
　　　大旱二<lb/>
　　　螽十一<lb/>
　　　螟三<lb/>
　　　多麇有蜮有蜚蝝生各一<lb/>
<pb n="11b"/>
　　　饑三<lb/>
　　　有年大有年各一<lb/>
　　　無麥苗大無麥禾各一<lb/>
　　　災十一<lb/>
　　　火一<lb/>
　　　地震五<lb/>
　　　山崩二<lb/>
　　　鸜鵒來巢一<lb/>
<pb n="12a"/>
春秋記災異謹天變重民事也人事不修而隂陽沴戾<lb/>
爰有雨陽寒燠之乖震動崩陁之患水旱饑饉之罰螽<lb/>
螟蝝蜚之害在内則為災必書在外則來告必書而日<lb/>
食星變尤其昭昭在上者故事事謹而志之也日者衆<lb/>
陽之㑹人君之象也周天三百六十五度四分度之一<lb/>
日嵗一周天月月一周天每月一㑹㑹常在朔日被月<lb/>
掩則日為之食經不言月食日闕所不見也日月動物<lb/>
雖同行而不必同道厯家所推復有盈縮之異故有積<lb/>
<pb n="12b"/>
嵗不食者有頻月而食者術存於星臺之官非經所急<lb/>
經唯據見諸天者書曰日有食之而已若日被全掩則<lb/>
書曰既既日光盡也日食之書必備朔日甲乙者厯之<lb/>
紀朔者日月之㑹日官於日食應記月朔朔有甲乙乃<lb/>
可推求失則為過桓十七年冬十月朔日有食之傳曰<lb/>
不書日官失之也天子有日官諸侯有日御日官居卿<lb/>
以底日禮也日御不失日以授百官于朝僖十五年夏<lb/>
五月日有食之傳曰不書朔與日官失之也前止失日<lb/>
<pb n="13a"/>
後竝失朔傳是以重發例推此而言諸朔日不備者皆<lb/>
日官之失矣日食雖天變之大然亦厯數之常唯正陽<lb/>
之月君子惡之於是有伐鼓用幣之禮按傳正陽之月<lb/>
當夏四月是為孟夏則周之六月是也莊二十五年夏<lb/>
六月辛未朔日有食之鼓用牲于社傳曰非常也唯正<lb/>
月之朔慝未作日有食之於是乎用幣于社伐鼓于朝<lb/>
正陽月朔隂慝未作隂尤不宜侵陽故諸侯用幣于社<lb/>
社為上公之神是以祈而不責伐鼓于朝退而自責也<lb/>
<pb n="13b"/>
此雖書為六月以長厯推之其實七月置閏失所致令<lb/>
月錯不當鼓而鼓失其時矣鼓當于朝而于社失其處<lb/>
矣社應用幣而用牲失其用矣一舉三失故傳譏非常<lb/>
既以明禮因以正時也文十五年六月辛丑朔日有食<lb/>
之鼓用牲于社傳曰非禮也日有食之天子不舉伐鼓<lb/>
于社諸侯用幣于社伐鼓于朝此正陽之月雖宜伐鼓<lb/>
然禮有等差不可僭越天子貶膳修省不舉盛饌伐鼓<lb/>
于社以責羣隂諸侯位卑但宜用幣于社伐鼓于朝而<lb/>
<pb n="14a"/>
已今則鼓社用牲有二失焉雖不失常月猶以非禮書<lb/>
也莊三十年九月庚午朔日有食之鼓用牲于社失時<lb/>
違禮可依例而推矣孛為妖星亦謂之彗傳稱除舊布<lb/>
新亦云除穢經雖不言占驗而以妖變非常用是書之<lb/>
文十四年秋七月有星孛入于北斗既見而移入故稱<lb/>
曰入昭十七年冬有星孛于大辰傳稱于大辰西及漢<lb/>
總在大辰之度故曰大辰哀十三年冬十有一月有星<lb/>
孛于東方平旦衆星皆沒故不言次此皆據事以書無<lb/>
<pb n="14b"/>
義例也昭二十六年傳言齊有彗星而經不書蓋魯不<lb/>
見爾莊七年夏四月辛夘夜恒星不見傳曰夜明也夜<lb/>
中星隕如雨傳曰與雨偕也夜明而常星不見夜半而<lb/>
有雲星隕且雨變異非常故書于經不言石者見星之<lb/>
隕于上不見在地之驗也僖十六年春王正月戊申朔<lb/>
隕石于宋五傳曰隕星也是月六鷁退飛過宋都傳曰<lb/>
風也隕于地視之則石數之則五隨其聞見先後而書<lb/>
之不言星者止見在地為石不見其隕于上也鷁遇迅<lb/>
<pb n="15a"/>
風而退飛過宋國都不與隕石同曰故重言是月宋人<lb/>
以異來吿是以竝書焉隠九年三月癸酉大雨震電庚<lb/>
辰大雨雪傳曰癸酉大雨霖以震書始也庚辰大雨雪<lb/>
亦如之書時失也凡雨自三日以往為霖平地尺為大<lb/>
雪霖雪積日書兩日以記其始建寅之月不當震電既<lb/>
震電又不當大雪隂陽錯行故以時失而書因發霖雪<lb/>
之例然經不言霖知經誤爾雷甚擊物通謂之震僖十<lb/>
五年震夷伯之廟傳曰罪之也於是展氏有隠慝焉隠<lb/>
<pb n="15b"/>
惡法所不及尊貴罪所不加而天變震其祖廟聖人因<lb/>
自然之妖章顯其事以感動穢行之人立教亦何深與<lb/>
霜雪寒燠各有定時反則為災隕霜殺物雨雪無冰冬<lb/>
燠而李梅實過寒而雨木冰諸如此類蓋皆以時失書<lb/>
矣僖二十九年秋大雨電傳曰為災也然則雨電皆以<lb/>
為災書昭四年春王正月大雨雹當雪而雹是亦為災<lb/>
也桓元年秋大水𫝊曰凡平原出水為大水廣平曰原<lb/>
原猶出水為災可知故經之於水悉以大書之莊十一<lb/>
<pb n="16a"/>
年秋宋大水傳稱公使弔焉往弔所以書也二十五年<lb/>
秋大水鼓用牲于社于門傳曰亦非常也凡天災有幣<lb/>
無牲非日月之眚不鼓此年日食之禮非常而此又非<lb/>
常因總發天災之例日食大水皆為天災禮當有幣無<lb/>
牲而魯皆用牲非日月之災不鼓而魯復以大水鼓一<lb/>
嵗而天災二咸失常焉傳是以顯舉周公之典禮也夫<lb/>
旱即不雨而經何以或書不雨或書旱乎僖二年冬十<lb/>
月不雨三年春王正月不雨夏四月不雨六月雨傳曰<lb/>
<pb n="16b"/>
自十月不雨至于五月不曰旱不為災也春秋之法雩<lb/>
而得雨書大雩諸經言大雩傳言旱者是矣雩而不得<lb/>
雨書旱僖二十一年夏大旱宣七年秋大旱是矣旱而<lb/>
不為災書不雨此年及莊三十一年文二年十年十三<lb/>
年是矣僖之不雨每時必舉首月又書得雨之月文之<lb/>
不雨皆於既雨之後總計前之不雨而書之雖不復書<lb/>
雨事從可知若是者蓋前既具其體例後遂從其省文<lb/>
左氏不發傳以非義例之所在爾穀梁曰一時言不雨<lb/>
<pb n="17a"/>
者閔雨也有志乎民也厯時而言不雨文不憂雨也無<lb/>
志乎民也春秋記天災而榖梁言人事文若一時不雨<lb/>
當以何法書之也哉隠元年傳曰有蜚不為災亦不書<lb/>
莊十八年秋有<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>傳曰為災也二十九年秋有蜚傳曰<lb/>
為災也凡物不為災不書前顯不書之義後發凡例以<lb/>
明諸物皆然螽食五穀螟食苗心多麇害稼皆以為災<lb/>
而書蜚臭惡害人<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>含沙射影嫌非害稼故於此各發<lb/>
傳也文三年秋雨螽于宋傳曰隊而死也自上而下為<lb/>
<pb n="17b"/>
雨故雪曰雨雪電曰雨雹螽曰雨螽螽死則不為災宋<lb/>
人蓋以為天祐喜而來告是以書經穀梁曰災甚也茅<lb/>
茨盡矣果爾則胡不書多螽而書雨螽乎知不然矣宣<lb/>
十五年冬蝝生饑傳曰幸之也是年秋螽至冬而子復<lb/>
生遇寒而死不成為螽既不為災然而猶書者若使早<lb/>
生民困必甚故雖饑猶幸非幸饑也幸蝝生爾春秋五<lb/>
穀皆熟書有年五穀大熟書大有年五穀不豐而民困<lb/>
書饑五穀盡無而民大困書大饑若但指所無而不言<lb/>
<pb n="18a"/>
饑者皆未至困民也莊七年秋大水無麥苗傳曰不害<lb/>
嘉穀也今之五月大水殺熟麥及苗而黍稷嘉穀尚可<lb/>
更種則可以不饑二十八年冬大無麥禾臧孫辰告糴<lb/>
于齊傳曰冬饑臧孫辰吿糴于齊禮也傳據未糴之時<lb/>
言饑得齊之榖甦民之困故以告糴為禮終亦弗饑是<lb/>
以傳言饑而經不書饑春秋水旱螽螟之災甚多其書<lb/>
饑者有三而已其餘非盡諱饑也天災物害所指在物<lb/>
無麥無禾所指在穀饑與大饑所指在民民有菜色道<lb/>
<pb n="18b"/>
殣相望經之所以書饑也天災物害敗稼傷禾經之所<lb/>
以書水旱螽螟也亦若旱與不雨之有深淺者僖二十<lb/>
一年夏大旱傳稱饑而不害此不足以徵與地道安靜<lb/>
動為失常國主山川崩竭為戾諸書山崩地震皆記異<lb/>
也昭二十五年有鸜鵒來巢傳曰書所無也此鳥穴居<lb/>
不在魯界今來而又巢以所無書之不在為災之例矣<lb/>
宣十六年成周宣榭火傳曰人火之也凡火人火曰火<lb/>
天火曰災春秋之災十有一而火唯此一事餘皆天火<lb/>
<pb n="19a"/>
也聖人重天變故特異其名曰災莊二十年齊大災來<lb/>
告以大故書為大公羊曰大瘠也何以書及我也若然<lb/>
則御廩西宫之災亦將曰御廪瘠西宫瘠乎公羊每好<lb/>
竒實未見其竒也成三年新宫災三日哭哀禰廟之災<lb/>
特異其禮經是以善而書之傳稱禍福不告則不書是<lb/>
知外災之書皆從吿也莊十一年宋大水公羊曰及我<lb/>
也穀梁曰王者之後也襄九年宋災穀梁曰故宋也僖<lb/>
十四年沙鹿崩成五年梁山崩昭十八年宋衞陳鄭災<lb/>
<pb n="19b"/>
公羊皆曰為天下記災也穀梁曰其志以同日也公羊<lb/>
於宋災既誤為火遂妄為之例曰大者曰災小者曰火<lb/>
穀梁於陳災亦誤為火遂妄為之例曰國曰災邑曰火<lb/>
紛紛穿鑿之説將以何者為適從乎昭九年陳災陳已<lb/>
滅亡降為楚縣而不繫之楚者春秋之書災害皆以所<lb/>
災所害言之梁山沙鹿之崩不繫于晉知陳亦不必繫<lb/>
楚矣宣榭之繫成周則宣榭不能以名通也公羊曰成周<lb/>
宣榭災樂器藏焉爾新周也穀梁曰周災不志其曰宣<lb/>
<pb n="20a"/>
榭目之也公羊曰陳已滅矣其言陳火存陳也穀梁曰<lb/>
火不志此何以志閔陳而存之也夫曰災曰火何足以<lb/>
存陳而新周若不災不火將目之閔之之法又於何者<lb/>
寄文耶春秋燦然明備大義數十而已且因事而明例<lb/>
豈因例而書事哉左氏親見孔子猶多闕疑不論公穀<lb/>
乃於數百年之後欲事事揣合聖人之意乎每事而生<lb/>
異端未免以子之矛刺子之盾矣<lb/>
　　奔放例<lb/>
<pb n="20b"/>
　　　天王居三<lb/>
　　　公孫一<lb/>
　　　夫人孫二<lb/>
　　　唁三<lb/>
　　　王臣奔三<lb/>
　　　諸侯奔十二<lb/>
　　　滅國奔四<lb/>
　　　内臣奔六<lb/>
<pb n="21a"/>
　　　外臣子弟奔四十七<lb/>
　　　以地來奔三<lb/>
　　　放三<lb/>
　　　叛五<lb/>
　　　潰四<lb/>
　　　逃三<lb/>
僖二十四年天王出居于鄭傳曰天子無出書曰天王<lb/>
出居于鄭辟母弟之難也成十二年周公出奔晉傳曰<lb/>
<pb n="21b"/>
凡自周無出周公自出故也諸言出者皆謂出其封疆<lb/>
天子以天下為家本無出封之理雖有出奔之人史不<lb/>
言出示無外也天子所至皆安其居故不言奔而别以<lb/>
居為名尊天子也重發例者所以示君臣之同焉昭二<lb/>
十三年天王居于狄泉襄三十年王子瑕奔鄭所謂凡<lb/>
自周無出者正例也襄王蔽於匹夫之孝不顧天下之<lb/>
義避母弟難自絶其國故稱出居周公既為王所復而<lb/>
又自出自絶于周故稱出奔皆不應書出而書出所謂<lb/>
<pb n="22a"/>
變例也唯天子不言奔王臣及諸侯之君臣則皆書奔<lb/>
奔者廹逐之名而於内之公及夫人獨書為孫使若不<lb/>
為臣下所廹逐孫讓而去者為内諱也諸侯之出奔皆<lb/>
見出於其臣下舊䇿所書槩舉臣名襄十四年衞侯出<lb/>
奔齊傳稱名在諸侯之䇿曰孫林父甯殖出其君此以<lb/>
臣名來告之本文也仲尼修史咸示變例皆沒出者之<lb/>
名而以君自奔為文昭三年北燕伯款出奔齊傳曰罪<lb/>
之也謂君不能自安自固而至見逐於下所犯實多寧<lb/>
<pb n="22b"/>
獨逐之之臣哉臣而逐君其罪已著沒臣稱君所以深<lb/>
著君惡傳發北燕伯款以例其餘經之所書悉如是焉<lb/>
至其稱名與否傳不發例蓋從告而已子朝之亂昭公<lb/>
之逐事既非常大都就事立文難以例舉昭二十二年<lb/>
劉子單子以王猛居于皇二十六年尹氏召伯毛伯以<lb/>
王子朝奔楚所稱之以亦非師能左右之以也二十二<lb/>
年劉子單子以王猛入于王城二十六年天王入于成<lb/>
周所稱之入亦非國逆而立之入也昭二十五年次于<lb/>
<pb n="23a"/>
陽州二十八年次于乾侯所稱之次亦非師出過信之<lb/>
次也二十六年公至自齊居于鄆傳曰言魯地也二十<lb/>
七年公至自齊居于鄆傳曰言在外也已入竟故書至<lb/>
猶在外故書地傳互言以明其義所稱之至亦非告廟<lb/>
之至也所稱之居亦非天王之居也據事而書不得不<lb/>
然若執例以求合盈庭之言寧可盡通哉弔亡之謂唁<lb/>
昭公之孫經書唁公者三詳内事也昭二十五年傳曰<lb/>
書曰公孫于齊次于陽州齊侯唁公于野井禮也將求<lb/>
<pb n="23b"/>
於人則先下之禮之善物也公至齊竟齊將來唁公不<lb/>
敢逺勞齊侯而逆之于野井仲尼詳書所次所唁之地<lb/>
合數句之文以見公之先下不於唁生例焉諸國滅而<lb/>
君奔者皆不言出國亡實無所出亦非例也諸侯之大<lb/>
夫廹逐逃亡曰奔受罪黜免曰放奔放情有優劣放為<lb/>
君舍其罪緩歩而出較為稍優奔為懼罪苟免奔馳而<lb/>
去斯為劣矣奔放之書各從其實優劣自見襄二十九<lb/>
年齊髙止出奔北燕傳曰放其大夫髙止于北燕書曰<lb/>
<pb n="24a"/>
出奔罪髙止也實放書奔貶優從劣斯為仲尼新意矣<lb/>
外大夫之奔放經不盡書何也宣十年傳曰凡諸侯之<lb/>
大夫違告於諸侯曰某氏之守臣某失守宗廟敢告所<lb/>
有玉帛之使者則吿不然則否違兼奔放而言兩國交<lb/>
聘往來是臣嘗奉玉帛之使則用以吿若其不然恩好<lb/>
未接不告亦不書也發例言吿是䇿之所書皆從告也<lb/>
諸侯君臣之奔者於外曰出奔某於内曰來奔來奔則<lb/>
不言出史氏立辭之宜若來而又奔他國賤不復書傳<lb/>
<pb n="24b"/>
稱邾子益奔齊慶封奔楚不見於經是也以地來奔重<lb/>
在地雖賤必書亦書其地邾庶其莒牟夷邾黑肱是也<lb/>
重在人則止書人文十二年郕伯來奔傳曰太子以夫<lb/>
鍾與郕邽來奔公以諸侯逆之非禮也故書曰郕伯來<lb/>
奔不書地尊諸侯也是也奔而書名皆罪奔者之身司<lb/>
城舉官子哀稱字崔氏書族皆非其罪陳黄衛鱄秦鍼<lb/>
皆稱弟以罪其兄若無善文者悉罪之矣大夫而披邑<lb/>
自屬志附他國經書曰叛宋華亥弟辰晉趙鞅荀寅之<lb/>
<pb n="25a"/>
流皆與國相距得歸乃復敗則出奔有叛屬他人之意<lb/>
故皆書叛定十一年宋樂大心自曹入于蕭上言某某<lb/>
入于蕭以叛此從叛可知經省文也襄二十三年晉欒<lb/>
盈復入于晉入于曲沃帥曲沃之甲以入晉都敗而至<lb/>
死未附他國故不言叛也叛之賤者不書外而髙弱髙<lb/>
豎内而陽虎南蒯皆不見經至如庶其牟夷黑肱傳稱<lb/>
為三叛人經不書叛則於内不可言叛而來也襄二十<lb/>
六年衞孫林父入于戚以叛傳曰罪孫氏也叛皆背君<lb/>
<pb n="25b"/>
之名衞時無君然專邑背國猶謂之叛蓋仲尼特起之<lb/>
新意舊史未必以叛書矣潰者衆散流移若積水之潰<lb/>
文三年伐沈沈潰傳曰凡民逃其上曰潰在上曰逃衆<lb/>
保于城城保于徳交相依懷以衞社稷苟無固志一朝<lb/>
而散如水之潰矣國君而逃師棄盟違其典儀棄其車<lb/>
服羣臣不知其謀社稷不保其安此與匹夫之逃無異<lb/>
是以在衆為潰在上為逃以别上下之名也公羊曰國<lb/>
曰潰邑曰叛夫潰者民散而去叛者舉城而屬他人彊<lb/>
<pb n="26a"/>
大夫為之也傳言慶氏以陳叛何必於邑哉昭二十九<lb/>
年鄆潰公羊曰邑不言潰郛之也君存焉爾公羊每以<lb/>
君存生例春秋之書曾若是其紛紛哉僖五年盟于首<lb/>
止鄭伯逃歸不盟襄七年㑹于鄬陳侯逃歸此所謂在<lb/>
上之逃也文十年楚子蔡侯次于厥貉傳稱麇子逃歸<lb/>
而經不書公不在次楚人不以告爾莊十七年鄭詹自<lb/>
齊逃來見囚於齊不能守節而逃以其至魯故本其事<lb/>
以書於經然而非例所云矣例之潰逃蓋指一國一軍<lb/>
<pb n="26b"/>
一邑之内君臣相需為用為變文以别之詹為逸囚無<lb/>
不可逃既非其類焉得混以入例哉<lb/>
　　歸入例<lb/>
　　　歸十五<lb/>
　　　復歸五<lb/>
　　　入七<lb/>
　　　復入二<lb/>
　　　納七<lb/>
<pb n="27a"/>
　　　立二<lb/>
成十八年宋魚石復入于彭城傳曰書曰復入凡去其<lb/>
國國逆而立之曰入復其位曰復歸諸侯納之曰歸以<lb/>
惡曰復入襄二十六年衞侯衎復歸于衞傳曰書曰復<lb/>
歸國納之也明復歸亦國逆也凡去其國通言君臣子<lb/>
弟之例國逆而立之本無位則稱入有位而復之則稱<lb/>
復歸莊九年齊小白入于齊若此之類無位者也僖二<lb/>
十八年衞侯鄭自楚復歸于衞若此之類有位者也諸<lb/>
<pb n="27b"/>
侯納之有位無位皆謂之歸成十四年衞孫林父自晉<lb/>
歸于衞若此之類有位者也桓十七年蔡季自陳歸于<lb/>
蔡若此之類無位者也身為戎首稱兵入伐則稱復入<lb/>
襄二十三年晉欒盈復入于晉及此魚石是也四者所<lb/>
以明内外之援辨順逆之辭通君臣取國有家者而言<lb/>
之仲尼正魚石衞衎之文以表舊制左氏發凡言例總<lb/>
而明之以著春秋之大例焉在内不可言歸于魯故稱<lb/>
來歸閔元年季子來歸是也莊六年衞侯朔入于衞五<lb/>
<pb n="28a"/>
國違抗王命以納衞朔朔懼有逆衆之犯以國逆告故<lb/>
不書歸而書入成十五年宋華元自晉歸于宋元實國<lb/>
逆欲挾晉以自助以外納吿故不書復歸而書歸春秋<lb/>
因之以示二子之情也定十三年晉趙鞅歸于晉昭十<lb/>
三年楚公子比自晉歸于楚趙鞅因韓魏之請楚比依<lb/>
陳蔡之餘竝非諸侯之納而書歸者韓魏有耦國之形<lb/>
陳蔡有復國之端言非晉楚所能制也僖二十八年曹<lb/>
伯襄復歸于曹雖晉人復之而侯獳愛君以請故有國<lb/>
<pb n="28b"/>
逆之辭桓十五年許叔入于許本未出竟今始就國羣<lb/>
下嘉之故用國逆之文皆時史因周典以起時事之情<lb/>
也傳稱諸侯納之曰歸而經實有書納者僖二十五年<lb/>
楚人圍陳納頓子于頓若此之流皆有興師見納之事<lb/>
不須例而自明是以但言其納不言其歸春秋諸侯之<lb/>
外納有三一者言語告請蔡季之類是矣二者興師送<lb/>
入頓子之類是矣三者所納之君别在他國而伐其本<lb/>
國令之得入衞朔之類是矣言歸則知為納言納則歸<lb/>
<pb n="29a"/>
亦不待言從納者之告則書納從歸者之告則書歸因<lb/>
事之宜皆非義例之所興也僖三十年衞侯鄭歸于衞<lb/>
成十六年曹伯歸自京師二君皆見執在周事同而文<lb/>
異者諸侯歸國或書名或不書名或言歸于某或言歸<lb/>
自某或言自某歸史氏異辭傳不發例例在於歸而已<lb/>
不在他文也若謂稱所自之國其國有力然楚比無援<lb/>
于外何以書自晉陳蔡封于楚平何以不書自楚斯非<lb/>
其明徵與襄二十五年衞侯入于夷儀晉人憫衞衎之<lb/>
<pb n="29b"/>
失國使衞分之一邑此非國逆亦書曰入何也入者自<lb/>
外而入之常辭爾春秋之入多矣例唯有二焉施於國<lb/>
邑則為弗地在於歸復則為國逆國逆又以立為例逆<lb/>
而不立則皆非例所及襄三十年鄭良霄出奔許自許<lb/>
入于鄭鄭人殺良霄獨還無兵入始為惡非以惡入既<lb/>
不得稱復入入即見殺又非國逆而立之者雖稱入亦<lb/>
自外而入之常辭爾昭二十二年劉子單子以王猛入<lb/>
于王城二十六年天王入于成周此雖言入亦難牽合<lb/>
<pb n="30a"/>
例言凡去其國明非王朝之制且自周無出焉得有入<lb/>
知舊典亦不及是也諸納直書納之之事本無分於難<lb/>
易穀梁曰納者内弗受也此説非也圍陳而納頓子頓<lb/>
必欲之宣十一年楚子入陳納公孫寧儀行父于陳二<lb/>
子雖淫道楚匡國賊討君葬上下交驩傳稱有禮誰復<lb/>
難之昭十二年齊髙偃帥師納北燕伯于陽傳稱因其<lb/>
衆也既云因衆明非弗受知穀梁之説未善矣文十四<lb/>
年晉人納捷菑于邾弗克納直書弗克乃見弗受趙盾<lb/>
<pb n="30b"/>
降而稱人是為貶責不於納生義也立者直書所立之<lb/>
人隠四年衞人立晉傳曰書曰衞人立晉衆也晉本國<lb/>
逆宜書曰入于衞仲尼善其得衆故變文以示美昭二<lb/>
十三年尹氏立王子朝獨言尹氏知非周人所與穀梁<lb/>
曰立者不宜立抑又褊矣春秋立文以明得失左氏發<lb/>
例以正褒貶雖比事可知猶必屬辭而後見之若執曲<lb/>
説以目全經吾知致逺之恐泥<lb/>
　　薨葬例<lb/>
<pb n="31a"/>
　　　天王崩九<lb/>
　　　葬天王五<lb/>
　　　王猛䘚一<lb/>
　　　公薨十一<lb/>
　　　葬我君九<lb/>
　　　子䘚三<lb/>
　　　諸侯䘚一百二十四<lb/>
　　　葬諸侯八十七<lb/>
<pb n="31b"/>
　　　王臣䘚二<lb/>
　　　葬王臣一<lb/>
　　　内臣䘚三十一<lb/>
　　　歸内臣䘮一<lb/>
　　　葬外大夫一<lb/>
　　　夫人薨十<lb/>
　　　葬小君九<lb/>
　　　内妃䘚三<lb/>
<pb n="32a"/>
　　　葬内妃一<lb/>
　　　王姬䘚一<lb/>
　　　内女䘚七<lb/>
　　　葬内女三<lb/>
　　　來逆内女䘮一<lb/>
　　　奔喪一<lb/>
　　　㑹葬四<lb/>
　　　歸含賵二<lb/>
<pb n="32b"/>
　　　歸襚一<lb/>
　　　求賻一<lb/>
曲禮曰天子曰崩諸侯曰薨大夫曰䘚士曰不祿庶人<lb/>
曰死古之制也士庶不得書䇿春秋唯記王侯内大夫<lb/>
而已魯史自書公薨若鄰國亦同書薨則與已君無别<lb/>
故畧外書䘚用别内以自異焉五等之爵在臣子皆稱<lb/>
公春秋於魯稱公書薨於列國稱爵書䘚從内辭也列<lb/>
國葬則舉諡稱公從彼臣子之辭也君薨之所當以路<lb/>
<pb n="33a"/>
寢為正成十八年公薨于路寢傳曰言道也僖三十三<lb/>
年公薨于小寢傳曰即安也昭三十二年公薨于乾侯<lb/>
傳曰言失其所也春秋十二公其薨于路寢者莊宣成<lb/>
三公而已推例而言文之于臺下襄之于楚宫定之于<lb/>
髙寢皆非道矣桓之于齊亦失其所矣傳不言可知也<lb/>
公薨書所者所以詳内事謹凶變隠閔二君身遭弑逆<lb/>
史䇿所諱是以書薨而不言地若言地則國惡彰是以<lb/>
隠而不書也春秋詳内畧外故列國君卒例不書地至<lb/>
<pb n="33b"/>
有䘚不在國非地不顯者又須書地以明之鄭伯之于<lb/>
鄵宋公之于曲棘吳子之于巢蔡侯許男之于楚此類<lb/>
是也諸侯䘚稱名唯天王至尊之極是以敬而不名昭<lb/>
二十二年王子猛䘚傳曰不成䘮也未踰年即位不得<lb/>
稱君故書名又不言崩内君不名若未踰年即位則名<lb/>
而書䘚莊三十二年子般卒襄三十一年子野䘚未成<lb/>
君故曰子子者在䘮之稱也列國之䘚葬得書于經何<lb/>
也古者交鄰之道有赴告之文有弔臨之節有㑹葬之<lb/>
<pb n="34a"/>
禮書䘚赴也書葬㑹也諸侯之䘚或名或否何也古者<lb/>
同盟之國生有通名之義死有赴名之辭書名從赴也<lb/>
不書名亦從赴也隠七年滕侯䘚傳曰不書名未同盟<lb/>
也凡諸侯同盟於是稱名故薨則赴以名告終稱嗣也<lb/>
謂之禮經僖二十三年把子䘚傳曰不書名未同盟也<lb/>
凡諸侯同盟死則赴以名禮也赴以名則亦書之不然<lb/>
則否辟不敏也此二例者所以明書名與否之義前發<lb/>
凡以示薨赴之常法後發凡以言雖或違法史亦承告<lb/>
<pb n="34b"/>
而書且疑於杞子降爵故重發例焉然則未同盟而不<lb/>
赴名者滕侯把子此類是也同盟而赴名者隠三年宋<lb/>
公和䘚桓十一年鄭伯寤生卒此類是也未同盟而赴<lb/>
名者桓五年陳侯鮑䘚十年曹伯終生䘚此類是也同<lb/>
盟而不赴名者隠八年宿男䘚成十四年秦伯䘚此類<lb/>
是也同盟非唯見在位之君若嘗與其父同盟亦應以<lb/>
名赴其子若是者所以繼先君之意敦世好之誼襄六<lb/>
年把伯姑容䘚傳曰始赴以名同盟故也昭三年滕子<lb/>
<pb n="35a"/>
原䘚傳曰同盟故書名把與成同盟而䘚於襄滕與襄<lb/>
同盟而䘚於昭與先君盟者亦赴以名傳故發例以明<lb/>
之隠八年蔡侯考父䘚知與惠公同盟矣昭三十一年<lb/>
薛伯榖䘚傳曰同盟故書赴例屢發至是又重言者薛<lb/>
入春秋是始書名傳不嫌重言以申之也盟而以國地<lb/>
者地主亦列其盟雖大夫出盟亦稱已君以啓神明故<lb/>
薨皆從身盟之例以赴莊二十一年鄭伯突䘚十六年<lb/>
與魯大夫盟幽也成四年鄭伯堅䘚二年公與鄭人盟<lb/>
<pb n="35b"/>
蜀也昭七年衞侯惡䘚元年叔孫豹與齊惡盟虢也隠<lb/>
元年及宋人盟于宿宿為地主君即不出能無大夫同<lb/>
盟乎而宿男之䘚不名知是同盟而不赴矣諸侯之䘮<lb/>
聞則臨之同盟之䘮赴則弔之弔臨事微不書于經而<lb/>
傳可稽也臨者哭臨之也國有親疎以地為差襄十二<lb/>
年吳子乘䘚傳曰臨于周廟禮也凡諸侯之䘮異姓臨<lb/>
于外同姓于宗廟同宗于祖廟同族于禰廟是故魯為<lb/>
諸姬臨于周廟為邢凡蔣茅胙祭臨于周公之廟臨亦<lb/>
<pb n="36a"/>
常典而至是發例者吳始通上國公能體禮傳因詳美<lb/>
之也弔者遣使以弔其生贈者遣使以贈其死先王制<lb/>
禮哀死送終各有常規故葬有定期因其逺近為差用<lb/>
適乎弔贈之節焉䘮贈之幣車馬曰賵貨財曰賻衣被<lb/>
曰襚珠玉曰含隠元年天王使宰咺來歸惠公仲子之<lb/>
賵傳曰緩且子氏未薨故名天子七月而葬同軌畢至<lb/>
諸侯五月同盟至大夫三月同位至士踰月外姻至贈<lb/>
死不及尸弔生不及哀豫凶事非禮也是時惠公已葬<lb/>
<pb n="36b"/>
仲子未薨王使不當事因貶而名之文九年秦人來歸<lb/>
僖公成風之襚傳曰禮也諸侯相弔賀也雖不當事苟<lb/>
有禮焉書也以無忘舊好秦雖贈不及尸然非方嶽同<lb/>
盟之國今慕諸夏通敬於魯不譏其緩而以接好為禮<lb/>
因事之宜爾昭六年把伯益姑䘚傳曰弔如同盟禮也<lb/>
把有治田之怨魯不廢䘮紀故傳特顯弔例因謂之禮<lb/>
明禮之有弔也畿内諸侯為王卿士雖爵列五等而以<lb/>
王臣之故不得外交是以䘚不出赴魯不㑹葬經多不<lb/>
<pb n="37a"/>
書文三年王子虎䘚傳曰來赴弔如同盟禮也虎同翟<lb/>
泉之盟實稱王命其䘚也彼臣不敢擅赴周王因以同<lb/>
盟之例來赴于魯天子吿臣略不稱爵赴而弔之傳亦<lb/>
謂之禮明王臣與諸侯同也然則劉卷之書䘚書葬可<lb/>
類推矣昭十五年傳稱王大子夀䘚王穆后崩王臣書<lb/>
䘚而王后大子不書蓋不赴爾諸侯敬共王䘮弔贈㑹<lb/>
葬一無可闕隠三年天王崩武氏子來求賻魯不歸賻<lb/>
致令來求又不㑹葬故不書葬天子之求固非在魯亦<lb/>
<pb n="37b"/>
為不共矣特書以交譏之内夫人之䘮禮三薨則赴於<lb/>
同盟既葬反哭於寢䘚哭而祔於姑三禮皆成而後備<lb/>
文以書曰夫人某氏薨葬我小君某文姜敬嬴是其類<lb/>
也其或不赴不祔則死不稱夫人薨葬不言葬我小君<lb/>
其或不反哭則不書葬蓋薨者夫人之死號小君者夫<lb/>
人之别稱曰夫人曰薨曰小君三者相將不可離也赴<lb/>
祔俱廢是謂不成䘮則不得用夫人之禮定十五年姒<lb/>
氏䘚傳曰不稱夫人不赴且不祔也葬定姒傳曰不稱<lb/>
<pb n="38a"/>
小君不成䘮也是其例矣反哭于寢哀之尤極情之最<lb/>
切既葬而不反哭是謂不念其親殆與不葬無異則亦<lb/>
不必書葬哀十二年孟子䘚傳曰死不赴故不稱夫人<lb/>
不反哭故不言葬小君是其例矣婦人之義母以子貴<lb/>
雖妾子為君其母遂為夫人適夫人既薨則尊加於臣<lb/>
子而内外之禮皆如夫人矣襄四年夫人姒氏薨葬我<lb/>
小君定姒按傳匠慶責季文子以小君之禮不成季孫<lb/>
懼而備禮經得備文以書薨葬文四年夫人風氏薨五<lb/>
<pb n="38b"/>
年王使榮叔歸含且賵葬我小君成風王使召伯來㑹<lb/>
葬按傳以含賵㑹葬為禮此非妾為夫人之證與隠三<lb/>
年君氏䘚傳曰聲子也不赴於諸侯不反哭於寢不祔<lb/>
於姑故不曰薨不稱夫人故不言葬不書姓為公故曰<lb/>
君氏聲子為隠公母宜備夫人之禮然隠公方懐謙讓<lb/>
不從正君之禮故不敢備禮於其母又不敢稱子氏以<lb/>
避正夫人仲子之號經書君氏以别衆妾蓋隠公至義<lb/>
一時之權也夫人與君同體其薨亦必外赴王朝諸侯<lb/>
<pb n="39a"/>
若來弔贈㑹葬亦如人君之禮若是者所以示其敵貴<lb/>
故春秋贈死有竝施於君及夫人者惠公仲子之賵僖<lb/>
公成風之襚是已天子於諸侯及夫人之䘮應使卿大<lb/>
夫與其贈葬文元年叔服㑹僖公之葬五年榮叔歸成<lb/>
風之含賵召伯㑹葬是已王朝列國之䘮諸侯弔葬各<lb/>
有常規槩不得親出往㑹蓋諸侯社稷是守封疆為重<lb/>
非朝㑹征伐不得越竟雖天子之䘮亦唯使卿共弔葬<lb/>
之禮而已文八年傳稱穆伯如周弔䘮九年經書叔孫<lb/>
<pb n="39b"/>
得臣如京師葬襄王是其事也列國之䘮在禮竝不使<lb/>
卿昭三十年傳曰先王之制諸侯之䘮士弔大夫送葬<lb/>
此古制也及其衰也禮過乎重文襄因而抑之故昭三<lb/>
年傳曰君薨大夫弔卿共葬事夫人士弔大夫送葬此<lb/>
在文襄猶為不煩諸侯然而已過古制矣文六年公子<lb/>
遂如晉葬襄公卿共葬故名氏見經傳不謂禮昭六年<lb/>
葬秦景公傳曰大夫如秦葬景公禮也此發傳稱禮而<lb/>
三例竝顯一以示古制二以示他國書葬皆魯人往㑹<lb/>
<pb n="40a"/>
三以示㑹葬非卿則不書其人左氏之微文以見大例<lb/>
也如此襄三十一年滕子來㑹葬定十五年邾子來奔<lb/>
䘮滕子來㑹葬弔葬且不使卿况諸侯為之過禮尤甚<lb/>
不言可知成十年傳稱葬晉景公公送葬魯人辱之經<lb/>
是以諱而不書也䘮葬之期天子七月諸侯五月傳既<lb/>
已發例矣不及期而葬謂之不懐過期而葬謂之緩慢<lb/>
其月數合死葬之月而通言之經於葬從實而錄是非<lb/>
自明文八年八月天王崩九年二月葬襄王是天子七<lb/>
<pb n="40b"/>
月也成十八年八月公薨于路寢十二月葬我君成公<lb/>
傳曰書順也是諸侯五月也應葬之月猶先卜逺日以<lb/>
示懐親宣八年傳曰卜葬先逺日辟不懷也況不及期<lb/>
是不懷矣不懐之愆顯在可知故傳無所譏唯於過期<lb/>
之緩者復别類以明之莊三年五月葬桓王傳曰緩也<lb/>
桓王自桓十五年三月崩積七年而葬也文元年四月<lb/>
葬我君僖公傳曰葬僖公緩僖公自往年十一月薨中<lb/>
有閠月積七月而葬也二者皆無故緩慢傳發之以示<lb/>
<pb n="41a"/>
天子諸侯之例隠五年四月葬衞桓公傳曰亂故是以<lb/>
緩閔元年六月葬我君莊公傳曰亂故是以緩衞有州<lb/>
吁之亂十四月而獲葬魯有慶父之亂十一月而獲葬<lb/>
二者雖亦過期而國有事難非慢於禮傳發之以示内<lb/>
外之同其餘或亂或慢可類知矣魯君薨葬多不順制<lb/>
唯成公薨于路寢五月而葬國家安靜世適承嗣是以<lb/>
傳特稱書順以例羣公之葬法於莊見亂故而緩於僖<lb/>
見無故而緩於成見順禮得期傳發三者以包羣公之<lb/>
<pb n="41b"/>
得失也外葬不書則為魯不㑹葬内葬不書則為喪禮<lb/>
不成隠十一年傳曰不書葬不成䘮也然則閔公亦是<lb/>
不成䘮矣吳楚之君爵不過子而僭號稱王其葬也不<lb/>
合典禮魯雖往㑹經亦不書書葬將舉諡稱王是以避<lb/>
之爾公羊曰天子記崩不記葬必其時也諸侯記䘚記<lb/>
葬有天子存不得必其時也穀梁曰天子志葬故也危<lb/>
不得葬也又曰失德不葬弑君不葬滅國不葬夫㑹葬<lb/>
有制魯史所書蓋記内事奈何舍近而言逺哉諸侯之<lb/>
<pb n="42a"/>
葬槩以五月為期而大小之國禮則異制爵五而等三<lb/>
公為上等侯伯次等子男下等僖四年許男新臣䘚傳<lb/>
曰許穆公䘚于師葬之以侯禮也凡諸侯薨于朝㑹加<lb/>
一等死王事加二等於是有以衮斂許為男爵加一等<lb/>
而葬以侯襄十八年曹伯負芻䘚于師定四年把伯成<lb/>
䘚于㑹彼皆伯爵即當加一等而葬以公傳既發例咸<lb/>
可推類而知曹書于師許不書于師史文詳略非義例<lb/>
之所在也内臣之䘚唯以卿禮終者得書于經翬溺及<lb/>
<pb n="42b"/>
柔生見經傳死不書䘚蓋不得以卿禮終也卿之書䘚<lb/>
又假日以見義隠元年冬十有二月公子益師䘚傳曰<lb/>
公不與小斂故不書日春秋不以日月為例而於卿䘚<lb/>
用之者事之得失既未足以褒貶人君又非死者之罪<lb/>
無辭可寄其文而人臣輕微死日似可以畧故特以之<lb/>
示例焉君之卿佐是為股肱股肱或虧何痛如之疾則<lb/>
親視䘮則親與小斂大斂慎終歸厚之道也初終而不<lb/>
與小斂情義薄矣仲尼修經特示新意削日以顯其事<lb/>
<pb n="43a"/>
用明厚薄以戒將來襄五年冬十有二月辛未季孫行<lb/>
父䘚傳稱大夫入斂公在位此公與小斂經書日之證<lb/>
也文十四年秋九月甲申公孫敖䘚于齊十五年夏齊<lb/>
人歸公孫敖之䘮傳曰書曰齊人歸公孫敖之䘮為孟<lb/>
氏且國故也敖縱欲棄命卿位已絶感子赦父且逆其<lb/>
䘮敦公族崇仁孝備記歸䘮恩實加隆雖不與斂書日<lb/>
可矣莊三十二年秋七月癸巳公子牙䘚成十七年冬<lb/>
十有一月壬申公孫嬰齊䘚于貍脤昭二十五年冬十<lb/>
<pb n="43b"/>
月戊辰叔孫婼䘚二十九年夏四月庚子叔詣䘚此數<lb/>
者或公有疾或公在外或䘚不在國然而猶書日者非<lb/>
不欲與小斂實則不能君子不責人以所不能是以不<lb/>
削也大夫䘚于竟内例不書地定五年六月丙申季孫<lb/>
意如䘚傳稱䘚于房而經不書房是矣若䘚于外則經<lb/>
須書地于齊于貍脤之類是也卿不書葬何也葬者臣<lb/>
子之事非公家所及是以不得見經外卿不書䘚何也<lb/>
襄十九年傳稱鄭公孫蠆䘚赴於晉大夫赴不及公史<lb/>
<pb n="44a"/>
䇿所不錄也外卿之葬無書經之例莊二十七年公子<lb/>
友如陳葬原仲傳曰非禮也卿非君命不越竟季友私<lb/>
交㑹葬具書其事以顯非禮寧為原仲之葬書哉内女<lb/>
之喪唯為諸侯夫人者書䘚書葬恩成於敵體是以與<lb/>
諸侯同例襄三十年宋伯姬䘚叔弓如宋葬宋共姬是<lb/>
也既為夫人雖或違棄反在父母之室猶以成人恩錄<lb/>
其䘚文十二年子叔姬䘚傳曰不言把絶也書叔姬言<lb/>
非女也成八年把叔姬䘚傳曰來歸自把故書九年把<lb/>
<pb n="44b"/>
伯來逆叔姬之䘮以歸傳曰請之也把叔姬為把故也<lb/>
逆叔姬為我也女子未嫁不書其䘚嫁而來歸猶得書<lb/>
之把叔姬是矣宣十六年郯伯姬來歸其後不書其䘚<lb/>
或者更嫁大夫爾把叔姬之䘮終為把逆故繫之把子<lb/>
叔姬已絶䘮不復歸故不繫之把此兩叔姬之别也婦<lb/>
人許嫁而笄猶如丈夫之冠雖未適人即待以成人之<lb/>
禮書䘚以示非殤但不稱國而已僖九年伯姬䘚是矣<lb/>
倘適非諸侯而嫁於列國之大夫宜從外大夫之比生<lb/>
<pb n="45a"/>
記其來死畧其䘚蓋以微不足書齊髙叔姬是矣列國<lb/>
夫人之䘚非内女不録莊二年齊王姬䘚此非内女而<lb/>
特書者王姬下嫁使魯為主是以比於内女之例而書<lb/>
之檀弓云齊吿王姬之䘮魯莊公為之大功是其事也<lb/>
四年齊侯葬紀伯姬紀國已滅紀季入酅齊侯加禮新<lb/>
附攝治伯姬之䘮故特稱齊侯葬之二十九年紀叔姬<lb/>
䘚三十年葬紀叔姬紀國久亡叔姬執節守義終不改<lb/>
適賢而録之故仍繫於紀二姬亡國無諡是以但稱伯<lb/>
<pb n="45b"/>
叔而已襄三十年叔弓如宋葬宋共姬夫人諡從其夫<lb/>
固周制也猶須臣子加之夫人之䘮大夫送葬共姬逮<lb/>
火而䘚魯人愍之而使卿共葬事經書叔弓如宋過乎<lb/>
禮矣嗚呼周不葬者七王而周衰與魯慢竝見矣魯不<lb/>
葬者二公而國亂與禮廢竝見矣諸侯之䘚或名或否<lb/>
而列國之敏惰著矣大夫之䘚或曰或否而君恩之厚<lb/>
薄昭矣有當期之葬有過期之葬有不及期之葬而葬<lb/>
之得失分焉有天子之求賻有王臣之歸賵有逺國之<lb/>
<pb n="46a"/>
歸襚而贈之美惡明焉夫人或薨或䘚或葬或不葬而<lb/>
知當日之所謂適妾焉内女或錄或置或詳或畧而知<lb/>
當日之所謂尊卑隆殺焉而且天王有時不記崩王臣<lb/>
有時而記䘚諸侯有時不記䘚外臣有時而記葬公薨<lb/>
有時不記地夫人有時而記地大夫有時不㑹葬諸侯<lb/>
有時而奔䘮聖人因典䇿以立文用微言以著義春秋<lb/>
一書無所苟而已抑亦於崩薨䘚葬見之矣<lb/>
　　刺殺例<lb/>
<pb n="46b"/>
　　　刺二<lb/>
　　　殺大夫三十七<lb/>
　　　殺不稱大夫二<lb/>
　　　自外殺二<lb/>
　　　兩下相殺二<lb/>
　　　殺子弟六<lb/>
　　　弑君及大夫三<lb/>
　　　盗殺三<lb/>
<pb n="47a"/>
莊二十二年陳人殺其公子御寇此春秋國討之文也<lb/>
國討者稱國稱人以殺而書死者之名明死者有罪國<lb/>
所共討也國君而殺子弟若死者無罪則兩書以著殺<lb/>
者之惡僖五年晉侯殺其世子申生襄三十年天王殺<lb/>
其弟佞夫傳曰罪在王也此類是已傳言陳殺大子御<lb/>
寇而經書公子用國討之文何也古者討殺大夫各以<lb/>
罪狀宣吿諸侯慎重刑戮用懲不義晉殺申生傳稱來<lb/>
吿衞殺孔達傳載吿辭辭雖不同蓋告其常矣御寇罪<lb/>
<pb n="47b"/>
不見傳而經書公子公子者羣子之常稱蓋陳人諱殺<lb/>
大子不告其罪狀而以國討公子吿也大臣相殺若死<lb/>
者有罪則不書殺者而槩用國討之例文六年晉殺其<lb/>
大夫陽處父傳曰侵官也是己若死者無罪則兩書名<lb/>
氏而用兩下相殺之例宣十五年王札子殺召伯毛伯<lb/>
是己至夫為賊者衆因亂而殺主名不分故亦稱國稱<lb/>
人雖死者名氏可知隨而去之以示無罪若弗去則與<lb/>
國討同例是以不稱其名文七年宋人殺其大夫傳曰<lb/>
<pb n="48a"/>
不稱名衆也且言非其罪也言衆以釋殺者之不稱名<lb/>
言非罪以釋死者之不稱名此變文以見義也士殺大<lb/>
夫其書曰盗士賤名氏不得見經故不用兩下相殺之<lb/>
例若不書殺者則又同於國討於是乎書盜以惡之襄<lb/>
十年盜殺鄭公子騑公子發公孫輒傳曰書曰盜言無<lb/>
大夫焉若有大夫即兩稱名矣宋人亦非六卿然而不<lb/>
稱盜者彼鄭賊知為尉止司臣之流因書盜以惡其人<lb/>
宋則穆襄之族為亂而主名不知莫識所惡夫是以不<lb/>
<pb n="48b"/>
言盜爾春秋殺大夫者其事最多傳有例而無凡其國<lb/>
討稱名之文傳每以書曰發例所謂曲而暢之舉不稱<lb/>
名為非罪及諸稱名之有罪狀者推以為例而通經可<lb/>
盡知也成十七年晉殺其大夫郤錡郤犫郤至十八年<lb/>
晉殺其大夫胥童傳曰民不與郤氏胥童道君為亂故<lb/>
皆書曰晉殺其大夫晉厲以私欲殺三郤疑當無罪不<lb/>
名書偃以家怨害胥童疑當兩書名氏然而竝有罪狀<lb/>
悉受國討是知死者有罪雖君殺臣若臣相殺皆宜以<lb/>
<pb n="49a"/>
國討書矣襄二年楚殺其大夫公子申傳曰多受小國<lb/>
之賂以偪子重子辛楚人殺之故書曰楚殺其大夫公<lb/>
子申五年楚殺其大夫公子壬夫傳曰貪也十九年齊<lb/>
殺其大夫髙厚傳曰從君於昏也鄭殺其大夫公子嘉<lb/>
傳曰專也二十年蔡殺其大夫公子燮傳曰言不與民<lb/>
同欲也昭十二年楚殺其大夫成熊傳曰懐寵也諸如<lb/>
此類或死於君或死於同列或死於國人悉用國討書<lb/>
名之文傳每申明之以著聖人書法也成十八年齊殺<lb/>
<pb n="49b"/>
其大夫國佐傳曰棄命專殺以穀叛故也佐本疾淫亂<lb/>
而殺慶克齊以是討之疑於罪不及死故傳明以三罪<lb/>
指之宣九年陳殺其大夫洩冶傳稱孔子曰民之多辟<lb/>
無自立辟其洩冶之謂乎邦之無道危行言孫而直諫<lb/>
於淫亂之朝是以君子不許此則違例起義故特舉聖<lb/>
言以明之也成十五年宋殺其大夫山傳曰言背其族<lb/>
也蕩山宋之公族還害公室故特去族以著其罪襄二<lb/>
十三年晉人殺欒盈傳曰不言大夫言自外也三十年<lb/>
<pb n="50a"/>
鄭人殺良霄傳曰不稱大夫言自外入也二臣自外犯<lb/>
君非復大夫故不書大夫以絶其爵此二者又國討之<lb/>
變文也經書其者皆謂其身所有是以臣曰弑其君君<lb/>
曰殺其大夫殺其子弟君與大夫皆國人所有是以稱<lb/>
國稱人亦竝言其焉唯兩下相殺特不言其蓋死者非<lb/>
殺者所有王札子殺召毛是矣桓二年宋督弑其君與<lb/>
夷及其大夫孔父孔父言其據君為文謂督弑其君及<lb/>
君之大夫也仇牧荀息同此義也三子與君同難可謂<lb/>
<pb n="50b"/>
義矣然既無稱官之褒復不去名以示非罪而皆不免<lb/>
於稱名若是者何也孔父内不能治閨門外取民怨身<lb/>
死而禍及君仇牧不警遇賊無忠可褒荀息從君於昏<lb/>
期在復言三子固有取死之道也三子之所以無善文<lb/>
爾宣十一年楚人殺陳夏徵舒自外而殺非殺其臣故<lb/>
但書名氏傳言楚子而經書人人者衆辭討賊之文也<lb/>
襄二十七年衞殺其大夫甯喜此亦討賊但衞人自討<lb/>
其臣故仍書其大夫諸放殺執獲他國之臣皆不言某<lb/>
<pb n="51a"/>
國大夫人臣卑賤爵號不足特通是以沒其大夫空書<lb/>
名氏昭八年殺陳孔奐是其類矣諸書大夫而爵實卿<lb/>
司馬司空之類則以官言之文八年宋人殺其大夫司<lb/>
馬傳曰司馬握節以死故書以官春秋之例書爵非褒<lb/>
而書官為褒公子卬無罪故不書名又稱官以貴之此<lb/>
夫人殺之而經書人者夫人尊與君等既非兩下之比<lb/>
夫人不得通告鄰國是以於上稱人於下去名明非國<lb/>
討之文也春秋以名氏見經者大都其爵皆卿唯公子<lb/>
<pb n="51b"/>
為亂見殺不在此例莊九年齊人取子糾殺之昭十四<lb/>
年莒殺其公子意恢糾實齊人來告使魯殺之時史惡<lb/>
齊人譎求管仲非不忍其親是以極言取殺以章其事<lb/>
意恢為亂故用國討之辭福莫大于享國有家禍莫甚<lb/>
于骨肉相殘春秋於公子取國及為亂見殺者亦皆書<lb/>
名不必繫於為卿也昭八年陳侯之弟招殺陳世子偃<lb/>
師傳曰罪在招也招與公子過為亂殺偃師而立公子<lb/>
留及楚人殺于徵師公子留出奔招乃歸罪於過而殺<lb/>
<pb n="52a"/>
之楚師來討得免死罪以放于越然則是招為從罪也<lb/>
舊史必書過為首惡仲尼特以為罪在招而書之世子<lb/>
猶為人臣故從兩下相殺之例招雖為亂而未嘗推刃<lb/>
於兄經存其弟罪固亞於叔段矣二十年盜殺衞侯之<lb/>
兄縶三十一年傳曰或求名而不得或欲蓋而名章懲<lb/>
不義也齊豹為衞司寇守嗣大夫作而不義其書曰盜<lb/>
盜者士殺大夫之稱齊豹大夫貶從士例所謂求名不<lb/>
得者春秋懲惡勸善之旨乎内殺大夫其書曰刺僖二<lb/>
<pb n="52b"/>
十八年公子買戍衞不䘚戍刺之畏晉殺戍而以不䘚<lb/>
戍吿楚恐不為逺近所信故顯書其罪于䇿成十六年<lb/>
刺公子偃此為内事直書其刺而已刺者取周官三刺<lb/>
之法示不枉濫春秋為内諱之舊文也推此諸例春秋<lb/>
之義備矣公羊曰宋人殺其大夫何以不名宋三世無<lb/>
大夫三世内娶也司馬何以舉官宋三世無大夫也穀<lb/>
梁曰其以官稱無君之辭也夫既曰其大夫矣何以謂<lb/>
之無大夫春秋之君而不君者衆矣何獨於宋稱官哉<lb/>
<pb n="53a"/>
國討之例或稱人或但稱國原無二義賤者書盜原有<lb/>
定名穀梁曰稱人以殺殺有罪也稱國以殺殺無罪也<lb/>
公羊曰大夫弑君稱名賤者窮稱人大夫相殺稱人大<lb/>
夫相殺稱人賤者窮稱盜如信稱國為殺無罪則子反<lb/>
覆師里克作逆皆在可赦既以弑君賤者稱人盜殺蔡<lb/>
侯又謂賤乎賤者使此賤乎賤者而殺大夫復當以何<lb/>
者命之哉且殺大夫而稱盜己為極貶而大逆弑君反<lb/>
從末減而稱人乎吾所由擯二傳而力尊左氏者以此<lb/>
<pb n="53b"/>
類也夫<lb/>
　　弑戕例<lb/>
　　　弑君二十三<lb/>
　　　内書薨二<lb/>
　　　外書䘚三<lb/>
　　　内未成君䘚二<lb/>
　　　外殺未成君三<lb/>
　　　閽弑一<lb/>
<pb n="54a"/>
　　　盜殺一<lb/>
　　　戕一<lb/>
　　　自外殺四<lb/>
宣十八年邾人戕鄫子于鄫傳曰凡自虐其君曰弑自<lb/>
外曰戕弑戕皆謂殺之此内外之異名也臣子之於君<lb/>
也當親而尊之畏而愛之而敢肆志不義加害元首非<lb/>
一朝一夕之故也其由來者漸矣雖有無道臣罪之别<lb/>
義取於積微而起通謂之弑避惡名也戕者䘚暴之稱<lb/>
<pb n="54b"/>
國君宜重門守險用戒不虞而輕近暴客變起倉卒故<lb/>
謂之戕二者因事立文傳發凡言例以明周公典䇿之<lb/>
書法焉春秋弑君多矣戕止一事若人君戰死於敵又<lb/>
應書滅戕獨為在國見殺者立名是以於此示例也宣<lb/>
四年鄭公子歸生弑其君夷傳曰權不足也凡弑君稱<lb/>
君君無道也稱臣臣之罪也此特為弑君發例也天生<lb/>
民而樹之君俾司牧之羣物所以繫命若乃髙亢自肆<lb/>
壅塞隔殊羣下絶望是謂獨夫此而被弑實自取之故<lb/>
<pb n="55a"/>
但書君名而沒弑者稱國稱人以弑其君言君無道衆<lb/>
所欲共絶也若君非無道而臣下專逆則書弑者之名<lb/>
以為首惡以示來世終為不義而不可赦也歸生之傳<lb/>
為臣發例也文十六年宋人弑其君杵臼傳曰君無道<lb/>
也為君發例也襄二十六年衞甯喜弑其君剽傳曰言<lb/>
罪之在甯氏也受父命而納舊君疑於無罪故復發傳<lb/>
以明之三十一年莒人弑其君密州傳曰言罪之在也<lb/>
例明君臣今乃父子故申言其義以見君父之同左氏<lb/>
<pb n="55b"/>
之反覆示例也類如此夫君雖不君臣不可以不臣君<lb/>
固無可弑之理稱君之法亦唯兩見其義以懲後之為<lb/>
君者寧赦臣哉杵臼罪惡及民明年林父討宋猶立文<lb/>
公經於是貶卿稱人深加削責是知亂賊之徒固天下<lb/>
萬世所不容誅矣鄭君夷之弑也公子宋實為戎首反<lb/>
譖歸生懼而從之權不足以禦亂遂為首惡昭十三年<lb/>
楚公子比自晉歸于楚弑其君䖍于乾谿比非首謀靈<lb/>
王由之以死若舍而弗責則下之徼倖者莫忌故雖脅<lb/>
<pb n="56a"/>
立猶以加罪哀六年齊陳乞弑其君荼弑君者實朱毛<lb/>
陽生然乞迎立陽生子荼見殺禍由乞始故使主名楚<lb/>
比刼立陳乞流涕歸生憚老皆疑于免罪春秋明書以<lb/>
為弑主義在無可逃爾宣二年晉趙盾弑其君夷臯傳<lb/>
稱靈公不君於例宜稱君也弑非趙盾而經文不改者<lb/>
方示良史之法深責亡不越竟反不討賊之罪仲尼曰<lb/>
越竟乃免是盾應受罪矣昭十九年許世子止弑其君<lb/>
買古者醫不三世猶不服其藥止身為國嗣國豈無醫<lb/>
<pb n="56b"/>
乃輕果進藥罪同於弑傳曰書曰弑其君君子曰盡心<lb/>
力以事君舍藥物可也是止應加弑矣二者雖原本其<lb/>
心春秋不赦蓋為教之逺防也春秋之法諸侯不受命<lb/>
先君而簒立得與於諸侯之㑹者則以成君書之被弑<lb/>
被殺書爵與成君等文十八年齊人弑其君商人昭十<lb/>
一年楚子䖍誘蔡侯般殺之于申是也若未接於諸侯<lb/>
則謂之未列於㑹不得書爵在國不曰弑其君在外不<lb/>
曰殺某侯隠四年衞人殺州吁于濮莊九年齊人殺無<lb/>
<pb n="57a"/>
知昭十三年楚公子棄疾殺公子比桓六年蔡人殺陳<lb/>
佗是也簒立以列㑹為成君此列國之制也至於本國<lb/>
之内䇿名委質一日事之即君臣之分已定此而殺之<lb/>
雖不書爵書弑亦不從兩下相殺之例而與弑君同稱<lb/>
州吁無知皆弑逆之賊故稱人以明其罪楚比亦弑君<lb/>
者然棄疾圖位以詐不得為討賊則書棄疾以罪之此<lb/>
雖弑不成君者猶用稱君稱臣之例而已諸侯之嗣立<lb/>
於先君者未葬稱子既葬稱君其被殺也則依是以稱<lb/>
<pb n="57b"/>
之僖九年晉里克殺其君之子奚齊傳曰書曰殺其君<lb/>
之子未葬也十年晉里克弑其君卓及其大夫荀息按<lb/>
傳克殺奚齊于次荀息立卓子以葬克殺之于朝荀息<lb/>
死之卓之死實在九年冬經從赴而書於十年春蓋先<lb/>
君既葬雖未踰年亦即稱君稱弑文十四年齊公子商<lb/>
人弑其君舍舍未踰年而經書弑其君必是齊侯已葬<lb/>
經傳雖不記其葬而以卓子推之斷可知爾春秋弑君<lb/>
及大夫者事本先君而後大夫舊史據實以載其事也<lb/>
<pb n="58a"/>
桓二年宋督弑其君與夷及其大夫孔父傳曰君子以<lb/>
督為有無君之心而後動於惡故先書弑其君此實先<lb/>
殺孔父後弑與夷而經先書君仲尼之變例新意也他<lb/>
國見弑書弑魯君見弑則書薨而不言所薨之地蓋不<lb/>
忍言弑復不忍指其僵尸之所但曰公薨而已隠公閔<lb/>
公是矣未成君者他國見殺書殺在内見殺則書䘚以<lb/>
與善終者等莊三十二年子般䘚文十八年子䘚傳曰<lb/>
書曰子䘚諱之也是矣文公已葬而子惡書子書䘚則<lb/>
<pb n="58b"/>
仲尼之新意也隠閔書薨子般書䘚傳但直言其事而<lb/>
不發明其義則舊史原有避諱之法仲尼因而不改也<lb/>
董狐書法不隠南史執簡累進彼志在疾惡此為國諱<lb/>
愆聖賢有兩通之意竝存之而可矣且諱惡之義非獨<lb/>
魯史列國亦有然者襄七年鄭伯髠頑䘚昭元年楚子<lb/>
麇䘚哀十年齊侯陽生䘚三者皆弑而以䘚赴史䇿因<lb/>
而書之是彼國皆有隠諱之法聖人亦不必盡革也諸<lb/>
稱弑皆臣子加於君父之名故未成君不言弑兩君相<lb/>
<pb n="59a"/>
殺非下及上故雖已成君亦不言弑非在國見殺故又<lb/>
不言戕非戰陳見殺故又不言滅如是者皆以殺書昭<lb/>
十一年楚子䖍誘蔡侯般殺之于申十六年楚子誘戎<lb/>
蠻子殺之此類是矣諸侯相殺不名而楚子䖍書名者<lb/>
蔡侯被殺羣士多死蔡人深怨楚子而以名赴舊史因<lb/>
書名以絶之也襄二十九年閽弑吳子餘祭哀四年盜<lb/>
殺蔡侯申盜賤不得有其君故不言弑其君閽下賤非<lb/>
士故不得謂之盜二者雖不發傳推尋義例皆可知爾<lb/>
<pb n="59b"/>
經之書弑書殺者或舉國或舉人或書地或不書地或<lb/>
書名去族或備書名氏經多參差傳無義例然則事有<lb/>
異同赴有詳略非聖人修經之要也例唯有稱君稱臣<lb/>
之别而已春秋之亂極矣上無北面之尊下無奉身歸<lb/>
命之義禍亂一構大逆隨之春秋作而亂臣賊子懼也<lb/>
春秋之所以作哉<lb/>
　　孤經例<lb/>
昭二十二年王室亂不言為亂之人而直書亂承叔鞅<lb/>
<pb n="60a"/>
之言也傳稱叔鞅至自京師言王室之亂是時是非未<lb/>
明故但以亂書他國皆待吿而書而此不待告者亂在<lb/>
王室聞之即登史䇿見魯人之重其事也莊十六年齊<lb/>
人殱于遂閔二年鄭棄其師齊玩無備故以自盡為文<lb/>
鄭人遣師弗召衆潰帥奔故罪歸鄭國二者時史即事<lb/>
或從赴吿傳是以不顯義例也定五年歸粟于蔡蔡為<lb/>
楚困魯歸之粟傳稱周亟矜無資書有禮也桓六年子<lb/>
同生傳稱以大子之禮舉之以備禮書也書其始生故<lb/>
<pb n="60b"/>
不稱大子既生之後適妻長子於法當為大子故舉以<lb/>
大子之禮十有二公唯莊為然文哀之母未知適否且<lb/>
其父未君而生之雖適亦不書據公衡之年成公又非<lb/>
穆姜所生縱為適長而不用大子之禮亦不書故經但<lb/>
書子同而已榖梁曰疑故志之文姜歸魯三年而生子<lb/>
何疑之有且豈未修之經而志疑則史為不法已修之<lb/>
經而志疑則聖人必削之矣是豈可以説經哉莊二十<lb/>
二年肆大眚赦有罪也大眚且肆小罪可知易云赦過<lb/>
<pb n="61a"/>
宥罪書云眚災肆赦盪滌衆故以新其心國家有時而<lb/>
用之非制所常經是以書穀梁曰為嫌天子之葬也謂<lb/>
文姜罪應誅絶嫌於天子許之葬赦而後得書葬夫諸<lb/>
侯之淫亂不逞者列國皆葬何獨於内而責文姜莊公<lb/>
生不能正其母豈死而忽疑其葬且天子微矣寧能制<lb/>
天下之葬不葬哉穀梁之説未足信矣襄十一年作三<lb/>
軍昭五年舍中軍記軍制之變私家之彊也魯本二軍<lb/>
盡屬之公有事則三家更帥季氏欲專其民人乃作三<lb/>
<pb n="61b"/>
軍三家各有其一季氏盡征之孟氏取子弟之半而餘<lb/>
歸公室叔孫臣其子弟以父兄為公臣及其舍之也仍<lb/>
用二軍而四分公室季氏擇二二子各一皆盡征之但<lb/>
貢于公而已如是則三家愈專公室愈弱矣公羊曰三<lb/>
軍三卿也古者上卿下卿舍中軍復古也穀梁曰諸侯<lb/>
一軍三軍非正也舍中軍貴復正也公羊以二軍為古<lb/>
穀梁以一軍為正不知魯為大國禮宜三軍自春秋以<lb/>
來畏大國之役而用二軍及公室弱而三家彊乃屢變<lb/>
<pb n="62a"/>
軍制以專其權作之舍之無論合制與否要皆假改制<lb/>
之名以利其私也何復古之可稱焉宣十五年初稅畝<lb/>
成元年作丘甲哀十二年用田賦公田之法十取其一<lb/>
借民力而治之故謂之藉宣公履其餘畝復收其十一<lb/>
則為什二矣穀不過藉所以豐財而多取之可乎四井<lb/>
為邑四邑為丘四丘為甸丘出馬一匹牛三頭甸出馬<lb/>
四匹牛十二頭長轂一乘甲士三人歩卒七十二人古<lb/>
之制也成公使丘出甲則以甸所賦者取之丘矣丘賦<lb/>
<pb n="62b"/>
之法因其田産私財通出牛三馬二故傳稱丘亦足矣<lb/>
季孫欲令一丘之民既出家資之賦復出田畝之賦較<lb/>
之舊法倍焉不用孔子之言而䘚用之史官是以顯書<lb/>
于䇿此三者皆譏重斂也稅畝之行遂以為常故書曰<lb/>
初丘甲以備齊難暫時用之故不言初而言作甲須作<lb/>
而賦不須作故書曰用稅畝行而民不堪命矣丘甲作<lb/>
而民益不堪命矣田賦用而民尤不堪命矣史䇿所以<lb/>
詳書而仲尼因之不削與以上諸經傳無凡例復無新<lb/>
<pb n="63a"/>
義知皆舊史所書聖人存之而不革者也以一國之史<lb/>
兼記内外之事兼記二百四十二年内外之事制作沿<lb/>
革禍福赴吿固有事出非常文辭特異者史官載䇿不<lb/>
得不備若是者周公之禮經所不能及仲尼之變例所<lb/>
不須用經是以有孤文遺義也故為之論其遺義也如<lb/>
此<lb/>
　　總論<lb/>
　凡例五十周公之舊典一經之通體也書不書稱不<lb/>
<pb n="63b"/>
　稱言不言先書追書故書書曰之類二百八十有五<lb/>
　仲尼之新意一事之變例也母弟二凡其義不異故<lb/>
　發凡五十其别四十有九經有例而傳無凡者多矣<lb/>
　又不止五十也祝佗曰周公相王室以尹天下備物<lb/>
　典䇿以命伯禽所稱典䇿蓋即䇿書之成法矣韓宣<lb/>
　適魯見易象與魯春秋曰周禮盡在魯矣所謂春秋<lb/>
　蓋即周公之禮經矣故隠七年傳例曰謂之禮經十<lb/>
　一年傳例曰不書于䇿首發二凡特舉此文以明䇿<lb/>
<pb n="64a"/>
　之所書必遵禮經禮經者何祝佗所謂典䇿韓宣所<lb/>
　謂周禮也左氏為傳雖取典禮之辭以備凡例然而<lb/>
　裁約為文不必用其全辭有因一事而兼舉諸例者<lb/>
　歸復滅入戰敗侵伐之類是也有就一事而特立一<lb/>
　凡者王后母弟女媵臣違卿出竝聘自周無出之類<lb/>
　是也有舊文實繁例但言經之所有者郊雩嘗烝不<lb/>
　言礿祠地祗是也有舊文本簡因連言經之所無者<lb/>
　公侯在䘮稱子先言王曰小童是也有經文不具而<lb/>
<pb n="64b"/>
　例遂因以及之者吳子乘䘚而傳發異姓同姓之臨<lb/>
　是也有經無其事而傳獨舉其例者分至啓閉登臺<lb/>
　而望雲物是也乃復有傳不稱凡實則一經之大例<lb/>
　若諸侯五年再朝天子七月而葬國卿不㑹公侯天<lb/>
　子不私求財諸如此類亦莫非周公之典丘明釋經<lb/>
　為廣記而備言之爾至夫經之有變例則有故矣十<lb/>
　二世之史官未必一法七十國之赴吿未必同文然<lb/>
　則魯史雖善而不能盡善故魚石以惡入而史不書<lb/>
<pb n="65a"/>
　復入子家從亂而史不書歸生若此之流違謬實多<lb/>
　孔子悉為依周典而正之乃善惡顯義周典可盡而<lb/>
　褒貶微文周典復不可悉據聖人焉得不有自出之<lb/>
　義乎侵伐有例而齊衞來戰滅取有例而梁伯自亡<lb/>
　齊告以族崔杼不妨書氏董狐載筆趙盾不妨主惡<lb/>
　忠臣可官而不可名天王可狩而不可召於是知聖<lb/>
　人之修經也有依凡之例有違凡之例有魯史之例<lb/>
　有叅酌衆國之例有二百餘年之例有一時一事特<lb/>
<pb n="65b"/>
　起之例有人所共見之例有大義危疑聖心獨斷之<lb/>
　例左氏所以雜稱二百八十有五之變例杜氏知其<lb/>
　為仲尼之新意也游夏不能贊一辭左氏好惡與聖<lb/>
　人同故獨能窺其大義彼公穀子夏弟子紛紛臆説<lb/>
　大都耳食之學其能合於聖經者十不得一爾故吾<lb/>
　之為辯例也一以左氏為主竊附武庫之末<lb/>
聖天子或取而立之學宮乎駟不及舌<lb/>
　左傳事緯前集卷四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>左傳事緯卷九</head>
    <p>
<pb n="1a"/>
欽定四庫全書<lb/>
　左傳事緯卷九　　　　　靈璧知縣馬驌撰<lb/>
　　叔孫豎牛之亂<lb/>
<hi>襄二十四年</hi>齊人城郟穆叔如周聘且賀城王嘉其有禮也<lb/>
賜之大路　<hi>昭四年</hi>初穆子去叔孫氏及庚宗遇婦人使<lb/>
私為食而宿焉問其行告之故哭而送之適齊娶於國<lb/>
氏生孟丙仲壬夢天壓已弗勝顧而見人黒而上僂深<lb/>
目而豭喙號之曰牛助余乃勝之且而皆召其徒無之<lb/>
<pb n="1b"/>
且曰志之及宣伯奔齊饋之宣伯曰魯以先子之故将<lb/>
存吾宗必召女召女何如對曰願之久矣魯人召之不<lb/>
吿而歸既立所宿庚宗之婦人獻以雉問其姓對曰余<lb/>
子長矣能奉雉而從我矣召而見之則所夢也未問其<lb/>
名號之曰牛曰唯皆召其徒使視之遂使為豎有寵長<lb/>
使為政公孫明知叔孫於齊歸未逆國姜子明取之故<lb/>
怒其子長而後使逆之田於丘蕕遂遇疾焉豎牛欲亂<lb/>
其室而有之强與孟盟不可叔孫為孟鐘曰爾未際饗<lb/>
<pb n="2a"/>
大夫以落之既具使豎牛請日入弗謁出命之日及賔<lb/>
至聞鐘聲牛曰孟有北婦人之客怒将往牛止之賔出<lb/>
使拘而殺諸外牛又强與仲盟不可仲與公御萊書觀<lb/>
於公公與之環使牛入示之入不示出命佩之牛謂叔<lb/>
孫見仲而何叔孫曰何為曰不見既自見矣公與之環<lb/>
而佩之矣遂逐之奔齊疾急命召仲牛許而不召杜洩<lb/>
見告之饑渇授之戈對曰求之而至又何去焉豎牛曰<lb/>
夫子疾病不欲見人使寘饋于个而退牛弗進則置虚<lb/>
<pb n="2b"/>
命徹十二月癸丑叔孫不食乙夘卒牛立昭子而相之<lb/>
公使杜洩𦵏叔孫豎牛賂叔仲昭子與南遺使惡杜洩<lb/>
於季孫而去之杜洩将以路葬且盡卿禮南遺謂季孫<lb/>
曰叔孫未乘路葬焉用之且冡卿無路介卿以葬不亦<lb/>
左乎季孫曰然使杜洩舍路不可曰夫子受命於朝而<lb/>
聘于王王思舊勲而賜之路復命而致之君君不敢逆<lb/>
王命而復賜之使三官書之吾子為司徒實書名夫子<lb/>
為司馬與工正書服孟孫為司空以書勲今死而弗以<lb/>
<pb n="3a"/>
是棄君命也書在公府而弗以是廢三官也若命服生<lb/>
弗敢服死又不以将焉用之乃使以葬季孫謀去中軍<lb/>
豎牛曰夫子固欲去之　五年春王正月舎中軍卑公<lb/>
室也毁中軍于施氏成諸臧氏初作中軍三分公室而<lb/>
各有其一季氏盡征之叔孫氏臣其子弟孟氏取其半<lb/>
焉及其舎之也四分公室季氏擇二二子各一皆盡征<lb/>
之而貢于公以書使杜洩吿於殯曰子固欲毁中軍既<lb/>
毁之矣故告杜洩曰夫子惟不欲毁也故盟諸僖閎詛<lb/>
<pb n="3b"/>
諸五父之衢受其書而投之帥士而哭之叔仲子謂季<lb/>
孫曰帶受命於子叔孫曰葬鮮者自西門季孫命杜洩<lb/>
杜洩曰卿䘮自朝魯禮也吾子為國政未改禮而又遷<lb/>
之羣臣懼死不敢自也既葬而行仲至自齊季孫欲立<lb/>
之南遺曰叔孫氏厚則季氏薄彼實家亂子勿與知不<lb/>
亦可乎南遺使國人助豎牛以攻諸大庫之庭司宫射<lb/>
之中目而死豎牛取東鄙三十邑以與南遺昭子即位<lb/>
朝其家衆曰豎牛禍叔孫氏使亂大從殺適立庶又披<lb/>
<pb n="4a"/>
其邑将以赦罪罪莫大焉必速殺之豎牛懼奔齊孟仲<lb/>
之子殺諸塞闗之外投其首于寧風之棘上仲尼曰叔<lb/>
孫昭子之不勞不可能也周任有言曰為政者不賞私<lb/>
勞不罰私怨詩云有覺德行四國順之初穆子之生也<lb/>
荘叔以周易筮之遇明夷䷣之謙䷎以示卜楚丘<lb/>
曰是将行而歸為子祀以讒人入其名曰牛卒以餒死<lb/>
明夷日也日之數十故有十時亦當十位自王已下其<lb/>
二為公其三為卿日上其中食日為二旦日為三明夷<lb/>
<pb n="4b"/>
之謙明而未融其當旦乎故曰為子祀日之謙當鳥故<lb/>
曰明夷于飛明而未融故曰垂其翼象日之動故曰君<lb/>
子于行當三在旦故曰三日不食離火也艮山也離為<lb/>
火火焚山山敗于人為言敗言為讒故曰有攸往主人<lb/>
有言言必讒也純離為牛世亂讒勝勝将適離故曰其<lb/>
名曰牛謙不足飛不翔垂不峻翼不廣故曰其為子後<lb/>
乎吾子亞卿也抑少不終<lb/>
　叔孫氏一治一亂自荘叔敗狄立功而僑如宣淫穆<lb/>
<pb n="5a"/>
　叔能賢克世其家而豎牛作難叔牙之後不幾傳而<lb/>
　大亂有二焉其不殄厥世者倖耳方穆叔之為亞卿<lb/>
　也詛三軍於國而公室以彊相襄公於楚任莒難於<lb/>
　晉而國君不辱跡其行事亦三桓氏之僅見者也季<lb/>
　宿雖專猶知所忌迨穆叔甫卒而輙毁中軍然則穆<lb/>
　叔生而存中軍終不得而舎若是乎穆叔之有力於<lb/>
　國矣昔也三軍作而公室無政今也中軍舎而公室<lb/>
　無民君而無民不可謂君季孫久蓄其志而至是始<lb/>
<pb n="5b"/>
　發者憚穆叔之不從也天未贊魯䜿牛發難叔氏薄<lb/>
　則季氏厚因亂桀黠變易軍制而南遺之流復助逆<lb/>
　以滋禍無非欲搆彼叔氏而總其權耳昭子賢而未<lb/>
　定其位亦莫如之何也夫豎牛深目豭喙殆亦鬭椒<lb/>
　羊舌虎流梟獍反噬似可豫卜而穆叔號稱賢者卒<lb/>
　暱庚宗之寵㡬至覆亡之禍豈其謀國則臧謀家則<lb/>
　昧乎抑亦蓍告其凶夢兆其符禍亂之來固非賢者<lb/>
　所能弭也<lb/>
<pb n="6a"/>
　　衛靈之立<lb/>
<hi>昭七年</hi>衛襄公夫人姜氏無子嬖人婤姶生孟縶孔成子<lb/>
夢康叔謂已立元余使羈之孫圉與史茍相之史朝亦<lb/>
夢康叔謂已余将命而子茍與孔烝鉏之曽孫圉相元<lb/>
史朝見成子告之夢夢協晉韓宣子為政聘于諸侯之<lb/>
嵗婤姶生子名之曰元孟縶之足不良弱行孔成子以<lb/>
周易筮之曰元尚享衛國主其社稷遇屯䷂又曰余<lb/>
尚立縶尚克嘉之遇屯䷂之比䷇以示史朝史朝<lb/>
<pb n="6b"/>
曰元亨又何疑焉成子曰非長之謂乎對曰康叔名之<lb/>
可謂長矣孟非人也将不列於宗不可謂長且其繇曰<lb/>
利建侯嗣吉何建建非嗣也二卦皆云子其建之康叔<lb/>
命之二卦吿之筮襲於夢武王所用也弗從何為弱足<lb/>
者居侯主社稷臨祭祀奉民人事鬼神從㑹朝又焉得<lb/>
居各以所利不亦可乎故孔成子立靈公十二月癸亥<lb/>
塟衛襄公　<hi>二十年</hi>衛公孟縶狎齊豹奪之司冦與鄄有<lb/>
役則反之無則取之公孟惡北宫喜禇師圃欲去之公<lb/>
<pb n="7a"/>
子朝通于襄夫人宣姜懼而欲以作亂故齊豹北宫喜<lb/>
禇師圃公子朝作亂初齊豹見宗魯於公孟為驂乘焉<lb/>
将作亂而謂之曰公孟之不善子所知也勿與乘吾将<lb/>
殺之對曰吾由子事公孟子假吾名焉故不吾遠也雖<lb/>
其不善吾亦知之抑以利故不能去是吾過也今聞難<lb/>
而逃是僭子也子行事乎吾将死之以周事子而歸死<lb/>
於公孟其可也丙辰衛侯在平壽公孟有事於蓋獲之<lb/>
門外齊子氏帷於門外而伏甲焉使祝鼃寘戈於車薪<lb/>
<pb n="7b"/>
以當門使一乘從公孟以出使華齊御公孟宗魯驂乘<lb/>
及閎中齊氏用戈擊公孟宗魯以背蔽之斷肱以中公<lb/>
孟之肩皆殺之公聞亂乘驅自閲門入慶比御公公南<lb/>
楚驂乘使華寅乘貳車及公宫鴻駵魋駟乘于公公載<lb/>
寳以出禇師子申遇公于馬路之衢遂從過齊氏使華<lb/>
寅肉袒執蓋以當其闕齊氏射公中南楚之背公遂出<lb/>
寅閉郭門踰而從公公如死鳥析朱鉏宵從竇出徒行<lb/>
從公齊侯使公孫青聘于衛既出聞衛亂使請所聘公<lb/>
<pb n="8a"/>
曰猶在竟内則衛君也乃将事焉遂從諸死鳥請将事<lb/>
辭曰亡人不佞失守社稷越在草莽吾子無所辱君命<lb/>
賔曰寡君命下臣於朝曰阿下執事臣不敢貳主人曰<lb/>
君若惠顧先君之好照臨敝邑鎮撫其社稷則有宗祧<lb/>
在乃止衛侯固請見之不獲命以其良馬見為未致使<lb/>
故也衛侯以為乘馬賔将掫主人辭曰亡人之憂不可<lb/>
以及吾子草莽之中不足以辱從者敢辭賔曰寡君之<lb/>
下臣君之牧圉也若不獲扞外役是不有寡君也臣懼<lb/>
<pb n="8b"/>
不免於戾請以除死親執鐸終夕與於燎齊氏之宰渠<lb/>
子召北宫子北宫氏之宰不與聞謀殺渠子遂伐齊氏<lb/>
滅之丁巳晦公入與北宫喜盟于彭水之上秋七月戊<lb/>
午朔遂盟國人八月辛亥公子朝禇師圃子玉霄子高<lb/>
魴出奔晉閏月戊辰殺宣姜衛侯賜北宫喜諡曰負子<lb/>
賜析朱鉏諡曰成子而以齊氏之墓予之衛侯告寧于<lb/>
齊且言子石齊侯将飲酒徧賜大夫曰二三子之教也<lb/>
苑何忌辭曰與於青之賞必及於其罰在康誥曰父子<lb/>
<pb n="9a"/>
兄弟罪不相及況在羣臣臣敢貪君賜以干先王琴張<lb/>
聞宗魯死将往弔之仲尼曰齊豹之盗而孟縶之賊女<lb/>
何弔焉君子不食姦不受亂不為利疚於囘不以囘待<lb/>
人不蓋不義不犯非禮<lb/>
　靈公生於魯昭公之二年至是僅六嵗耳襄公無禄<lb/>
　長子惡疾元也以羣臣之推齠齔嗣位此亦衛國危<lb/>
　疑之秋也夫孟縶弱行弗列于宗孔成史朝之流既<lb/>
　以宗社之故黜長而立少矣夢協於筮義當擁立雖<lb/>
<pb n="9b"/>
　然善事伯兄措以安全靈公事也乃衛之君臣知廢<lb/>
　孟而不知所以處孟知奉元而不知所以成元盗賊<lb/>
　忽發公㡬罹禍則衛無政矣齊豹之徒比而為亂宗<lb/>
　魯在側知而不聞紛然而與縶為難者布在朝端近<lb/>
　在驂乘比比是也即孟縶不悟衛之君臣曽無知者<lb/>
　乎禍亂既興靈公委社稷而逃亡載寳僅出幸而獲<lb/>
　免乃宣姜被殺而子朝實奔北宫反正遂獲美賜是<lb/>
　衛國之亂盗自起之盗自止之也宣姜公嫡母也南<lb/>
<pb n="10a"/>
　子公夫人也國母而通于公子元妃而淫于宋朝婦<lb/>
　姑鶉鵲禮義消亡然則靈公之於人倫忘之久矣雖<lb/>
　有母兄豈能獨愛且昔者襄公即世大國歸田必将<lb/>
　謂嗣君之能賢焉胡俎豆不知而軍旅是問靈之無<lb/>
　道實所共知又安在其為元亨也<lb/>
　　齊陳氏之大<lb/>
<hi>莊公</hi>二十二年春陳人殺其大子禦寇陳公子完與顓孫<lb/>
奔齊顓孫自齊來奔齊侯使敬仲為卿辭曰羈旅之臣<lb/>
<pb n="10b"/>
幸若獲宥及於寛政赦其不閑於教訓而免於罪戾弛<lb/>
於負擔君之惠也所獲多矣敢辱髙位以速官謗請以<lb/>
死吿詩云翹翹車乘招我以弓豈不欲往畏我友朋使<lb/>
為工正飲桓公酒樂公曰以火繼之辭曰臣卜其晝未<lb/>
卜其夜不敢君子曰酒以成禮不繼以淫義也以君成<lb/>
禮弗納於淫仁也初懿氏卜妻敬仲其妻占之曰吉是<lb/>
謂鳳皇于飛和鳴鏘鏘有媯之後将育子姜五世其昌<lb/>
竝于正卿八世之後莫之與京陳厲公蔡出也故蔡人<lb/>
<pb n="11a"/>
殺五父而立之生敬仲其少也周史有以周易見陳侯<lb/>
者陳侯使筮之遇觀䷓之否䷋曰是謂觀國之光<lb/>
利用賔于王此其代陳有國乎不在此其在異國非此<lb/>
其身在其子孫光遠而自他有耀者也坤土也巽風也<lb/>
乾天也風為天於土上山也有山之材而照之以天光<lb/>
於是乎居土上故曰觀國之光利用賔于王庭實旅百<lb/>
奉之以玉帛天地之美具焉故曰利用賔于王猶有觀<lb/>
焉故曰其在後乎風行而著於土故曰其在異國乎若<lb/>
<pb n="11b"/>
在異國必姜姓也姜大嶽之後也山嶽則配天物莫能<lb/>
兩大陳衰此其昌乎及陳之初亡也陳桓子始大於齊<lb/>
其後亡也成子得政　<hi>襄二十九年</hi>齊高子容與宋司徒見<lb/>
知伯女齊相禮賔出司馬侯言於知伯曰二子皆将不<lb/>
免子容專司徒侈皆亡家之主也知伯曰何如對曰專<lb/>
則速及侈将以其力斃專則人實斃之将及矣秋九月<lb/>
齊公孫蠆公孫竈放其大夫高止於北燕乙未出書曰<lb/>
出奔罪髙止也高止好以事自為功且專故難及之為<lb/>
<pb n="12a"/>
髙氏之難故髙豎以盧叛十月庚寅閭丘嬰帥師圍盧<lb/>
髙豎曰茍使髙氏有後請致邑齊人立敬仲之曽孫酀<lb/>
良敬仲也十一月乙夘髙豎致盧而出奔晉晉人城緜<lb/>
而寘旃　<hi>三十一年</hi>齊子尾害閭丘嬰欲殺之使帥師以伐<lb/>
陽州我問師故夏五月子尾殺閭丘嬰以説于我師工<lb/>
僂灑渻竈孔虺賈寅出奔莒出羣公子　<hi>昭三年</hi>齊公孫<lb/>
竈卒司馬竈見晏子曰又䘮子雅矣晏子曰惜也子旗<lb/>
不免殆哉姜族弱矣而媯将始昌二惠競爽猶可又弱<lb/>
<pb n="12b"/>
一个焉姜其危哉　<hi>八年</hi>七月甲戌齊子尾卒子旗欲治<lb/>
其室丁丑殺梁嬰八月庚戌逐子成子工子車皆來奔<lb/>
而立子良氏之宰其臣曰孺子長矣而相吾室欲兼我<lb/>
也授甲将攻之陳桓子善於子尾亦授甲将助之或告<lb/>
子旗子旗不信則數人告将往又數人吿於道遂如陳<lb/>
氏桓子将出矣聞之而還游服而逆之請命對曰聞彊<lb/>
氏授甲将攻子子聞諸曰弗聞子盍亦授甲無宇請從<lb/>
子旗曰子胡然彼孺子也吾誨之猶懼其不濟吾又寵<lb/>
<pb n="13a"/>
秩之其若先人何子盍謂之周書曰惠不惠茂不茂康<lb/>
叔所以服𢎞大也桓子稽顙曰頃靈福子吾猶有望遂<lb/>
和之如初　<hi>十年</hi>齊惠欒高氏皆耆酒信内多怨彊於陳<lb/>
鮑氏而惡之夏有告陳桓子曰子旗子良将攻陳鮑亦<lb/>
告鮑氏桓子授甲而如鮑氏遭子良醉而騁遂見文子<lb/>
則亦授甲矣使視二子則皆将飲酒桓子曰彼雖不信<lb/>
聞我授甲則必逐我及其飲酒也先伐諸陳鮑方睦遂<lb/>
伐欒高氏子良曰先得公陳鮑焉往遂伐虎門晏平仲<lb/>
<pb n="13b"/>
端委立于虎門之外四族召之無所往其徒曰助陳鮑<lb/>
乎曰何善焉助欒髙乎曰庸愈乎然則歸乎曰君伐焉<lb/>
歸公召之而後入公卜使王黒以靈姑銔率吉請斷三<lb/>
尺焉而用之五月庚辰戰于稷欒高敗又敗諸荘國人<lb/>
追之又敗諸鹿門欒施高彊來奔陳鮑分其室晏子謂<lb/>
桓子必致諸公讓德之主也讓之謂㦤德凡有血氣皆<lb/>
有争心故利不可强思義為愈義利之本也薀利生孽<lb/>
姑使無薀乎可以滋長桓子盡致諸公而請老于莒桓<lb/>
<pb n="14a"/>
子召子山私具幄幕器用從者之衣屨而反棘焉子商<lb/>
亦如之而反其邑子周亦如之而與之夫于反子城子<lb/>
公公孫㨗而皆益其禄凡公子公孫之無禄者私分之<lb/>
邑國之貧約孤寡者私與之粟曰詩云陳錫載周能施<lb/>
也桓公是以霸公與桓子莒之旁邑辭穆孟姬為之請<lb/>
髙唐陳氏始大昭子至自晉大夫皆見高彊見而退昭<lb/>
子語諸大夫曰為人子不可不慎也哉昔慶封亡子尾<lb/>
多受邑而稍致諸君君以為忠而甚寵之将死疾于公<lb/>
<pb n="14b"/>
宫輦而歸君親推之其子不能任是以在此忠為令德<lb/>
其子弗能任罪猶及之難不慎也䘮夫人之力棄德曠<lb/>
宗以及其身不亦害乎詩曰不自我先不自我後其是<lb/>
之謂乎　<hi>二十年</hi>齊侯疥遂痁期而不瘳諸侯之賔問疾<lb/>
者多在梁丘據與裔款言於公曰吾事鬼神豐於先君<lb/>
有加矣今君疾病為諸侯憂是祝史之罪也諸侯不知<lb/>
其謂我不敬君盍誅於祝固史嚚以辭賔公説告晏子<lb/>
晏子曰日宋之盟屈建問范㑹之德於趙武趙武曰夫<lb/>
<pb n="15a"/>
子之家事治言于晉國竭情無私其祝史祭祀陳信不<lb/>
愧其家事無猜其祝史不祈建以語康王康王曰神人<lb/>
無怨宜夫子之光輔五君以為諸侯主也公曰據與款<lb/>
謂寡人能事鬼神故欲誅於祝史子稱是語何故對曰<lb/>
若有德之君外内不廢上下無怨動無違事其祝史薦<lb/>
信無愧心矣是以鬼神用饗國受其福祝史與焉其所<lb/>
以蕃祉老壽者為信君使也其言忠信于鬼神其適遇<lb/>
淫君外内頗邪上下怨疾動作辟違從欲厭私高䑓深<lb/>
<pb n="15b"/>
池撞鐘舞女斬刈民力輸掠其聚以成其違不恤後人<lb/>
暴虐淫從肆行非度無所還忌不思謗讟不惮鬼神神<lb/>
怒民痛無悛於心其祝史薦信是言罪也其蓋失數美<lb/>
是矯誣也進退無辭則虚以求媚是以鬼神不享其國<lb/>
以禍之祝史與焉所以夭昏孤疾者為暴君使也其言<lb/>
僭嫚於鬼神公曰然則若之何對曰不可為也山林之<lb/>
木衡鹿守之澤之萑蒲舟鮫守之藪之薪蒸虞候守之<lb/>
海之鹽蜃祈望守之縣鄙之人入從其政偪介之闗暴<lb/>
<pb n="16a"/>
征其私承嗣大夫强易其賄布常無藝徵歛無度宫室<lb/>
日更淫樂不違内寵之妾肆奪於市外寵之臣僭令於<lb/>
鄙私欲養求不給則應民人苦病夫婦皆詛祝有益也<lb/>
詛亦有損聊攝以東姑尤以西其為人也多矣雖其善<lb/>
祝豈能勝億兆人之詛君若欲誅於祝史修德而後可<lb/>
公説使有司寛政毁闗去禁薄歛已責十二月齊侯田<lb/>
于沛招虞人以弓不進公使執之辭曰昔我先君之田<lb/>
也旃以招大夫弓以招士皮冠以招虞人臣不見皮冠<lb/>
<pb n="16b"/>
故不敢進乃舎之仲尼曰守道不如守官君子韙之齊<lb/>
侯至自田晏子侍於遄䑓子猶馳而造焉公曰唯據與<lb/>
我和夫晏子對曰據亦同也焉得為和公曰和與同異<lb/>
乎對曰異和如羹焉水火醯醢鹽梅以烹魚肉燀之以<lb/>
薪宰夫和之齊之以味濟其不及以洩其過君子食之<lb/>
以平其心君臣亦然君所謂可而有否焉臣獻其否以<lb/>
成其可君所謂否而有可焉臣獻其可以去其否是以<lb/>
政平而不干民無争心故詩曰亦有和羹既戒既平鬷<lb/>
<pb n="17a"/>
嘏無言時靡有爭先王之濟五味和五聲也以平其心<lb/>
成其政也聲亦如味一氣二體三類四物五聲六律七<lb/>
音八風九歌以相成也清濁小大長短疾徐哀樂剛柔<lb/>
遲速高下出入周疏以相濟也君子聽之以平其心心<lb/>
平德和故詩曰德音不瑕今據不然君所謂可據亦曰<lb/>
可君所謂否據亦曰否若以水濟水誰能食之若琴瑟<lb/>
之專壹誰能聽之同之不可也如是飲酒樂公曰古而<lb/>
無死其樂若何晏子對曰古而無死則古之樂也君何<lb/>
<pb n="17b"/>
得焉昔爽鳩氏始居此地季萴因之有逢伯陵因之蒲<lb/>
姑氏因之而後大公因之古者無死爽鳩氏之樂非君<lb/>
所願也　<hi>二十六年</hi>齊有彗星齊侯使禳之晏子曰無益也<lb/>
祗取誣焉天道不謟不貳其命若之何禳之且天之有<lb/>
彗也以除穢也君無穢德又何禳焉若德之穢禳之何<lb/>
損詩曰惟此文王小心翼翼昭事上帝聿懐多福厥德<lb/>
不囘以受方國君無違德方國将至何患於彗詩曰我<lb/>
無所監夏后及商用亂之故民卒流亡若德囘亂民将<lb/>
<pb n="18a"/>
流亡祝史之為無能補也公説乃止齊侯與晏子坐于<lb/>
路寝公歎曰美哉室其誰有此乎晏子曰敢問何謂也<lb/>
公曰吾以為在德對曰如君之言其陳氏乎陳氏雖無<lb/>
大德而有施於民豆區金鍾之數其取之公也薄其施<lb/>
之民也厚公厚斂焉陳氏厚施焉民歸之矣詩曰雖無<lb/>
德與女式歌且舞陳氏之施民歌舞之矣後世若少惰<lb/>
陳氏而不亡則國其國也已公曰善哉是可若何對曰<lb/>
唯禮可以已之在禮家施不及國民不遷農不移工賈<lb/>
<pb n="18b"/>
不變士不濫官不淊大夫不收公利公曰善哉我不能<lb/>
矣吾今而後知禮之可以為國也對曰禮之可以為國<lb/>
也久矣與天地竝君令臣共父慈子孝兄愛弟敬夫和<lb/>
妻柔姑慈婦聽禮也君令而不違臣共而不貳父慈而<lb/>
教子孝而箴兄愛而友弟敬而順夫和而義妻柔而正<lb/>
姑慈而從婦聽而婉禮之善物也公曰善哉寡人今而<lb/>
後聞此禮之上也對曰先王所禀於天地以為其民也<lb/>
是以先王上之<lb/>
<pb n="19a"/>
　昔者田完之奔齊也是時桓公圖霸任賢共國功業<lb/>
　方隆而簒奪之端已伏矣禍福而可測哉完厲公之<lb/>
　子也厲公因亂而死以故完不得立厯事荘宣二君<lb/>
　而以禦寇之難奔齊傳穉孟湣孟微而不顯迨文子<lb/>
　遭荘公之弑去齊後歸於是自晏子而下能卓然不<lb/>
　汚於崔慶者唯文子耳慶氏之敗陳氏有功桓子為<lb/>
　政而陳氏漸彊矣高國上大夫也自靈荘以來國佐<lb/>
　殺矣高厚殺矣至是而高止又復逐矣天子之命卿<lb/>
<pb n="19b"/>
　微且不振凡以為田氏驅除也呉札來聘識齊政之<lb/>
　有歸韓起來盟知欒高之必敗二惠之子弗克保世<lb/>
　而鮑子復黨于陳氏其與姜氏為偶者誰乎考之景<lb/>
　公當日所稱齊國之顯君也即曰陳氏得民而權之<lb/>
　所在似難驟得然而齊人之無政久矣景公繼亂為<lb/>
　君始而挾于崔慶繼而制于陳鮑而跡其所為又皆<lb/>
　田獵䑓榭之是尚疾作則責效於祝彗見則乞靈於<lb/>
　禳晏嬰進戒聽而不行而陳氏者方且驟施於民要<lb/>
<pb n="20a"/>
　譽於國遠徼箕伯虞遂之靈近用豆區釡鍾之智即<lb/>
　齊無事猶将得志而況乎其君繁刑其臣耆酒也<lb/>
　　晉滅肥鼓<hi>陸渾附昭元年</hi>晉中行穆子敗無終及羣狄于大原崇卒也将戰<lb/>
魏舒曰彼徒我車所遇又阨以什共車必克困諸阨又<lb/>
克請皆卒自我始乃毁車以為行五乘為三伍荀呉之<lb/>
嬖人不肯即卒斬以徇為五陳以相離兩於前伍於後<lb/>
專為右角參為左角偏為前拒以誘之翟人笑之未陳<lb/>
<pb n="20b"/>
而薄之大敗之　<hi>十二年</hi>晉荀呉偽㑹齊師者假道於鮮<lb/>
虞遂入昔陽秋八月壬午滅肥以肥子緜臯歸晉伐鮮<lb/>
虞因肥之役也　<hi>十三年</hi>鮮虞人聞晉師之悉起也而不<lb/>
警邊且不修備晉荀呉自著雍以上軍侵鮮虞及中人<lb/>
驅衝競大獲而歸　<hi>十五年</hi>晉荀呉帥師伐鮮虞圍鼓鼓<lb/>
人或請以城叛穆子弗許左右曰師徒不勤而可以獲<lb/>
城何故不為穆子曰吾聞諸叔向曰好惡不愆民知所<lb/>
適事無不濟或以吾城叛吾所甚惡也人以城來吾獨<lb/>
<pb n="21a"/>
何好焉賞所甚惡若所好何若其弗賞是失信也何以<lb/>
庇民力能則進否則退量力而行吾不可以欲城而邇<lb/>
姦所䘮滋多使鼓人殺叛人而繕守備圍鼓三月鼓人<lb/>
或請降使其民見曰猶有食色姑修而城軍吏曰獲城<lb/>
而弗取勤民而頓兵何以事君穆子曰吾以事君也獲<lb/>
一邑而教民怠将焉用邑邑以賈怠不如完舊賈怠無<lb/>
卒棄舊不祥鼓人能事其君我亦能事吾君率義不爽<lb/>
好惡不愆城可獲而民知義所有死命而無二心不亦<lb/>
<pb n="21b"/>
可乎鼓人吿食竭力盡而後取之克鼔而反不戮一人<lb/>
以鼓子䳒鞮歸　<hi>二十一年</hi>公如晉及河鼔叛晉晉将伐鮮<lb/>
虞故辭公　<hi>二十二年</hi>晉之取鼔也既獻而反鼔子焉又叛<lb/>
於鮮虞六月荀呉略東陽使師偽糴者負甲以息于昔<lb/>
陽之門外遂襲鼔滅之以鼔子鳶鞮歸使渉佗守之<lb/>
<hi>僖二十二年</hi>初平王之東遷也辛有適伊川見被髪而祭於<lb/>
野者曰不及百年此其戎乎其禮先亡矣秋秦晉遷陸<lb/>
渾之戎于伊川　<hi>昭十七年</hi>晉侯使屠蒯如周請有事於雒<lb/>
<pb n="22a"/>
與三塗萇𢎞謂劉子曰客容猛非祭也其伐戎乎陸渾<lb/>
氏甚睦于楚必是故也君其備之乃警戎備九月丁夘<lb/>
晉荀呉帥師渉自棘津使祭史先用師于雒陸渾人弗<lb/>
知師從之庚午遂滅陸渾數之以其貳於楚也陸渾子<lb/>
奔楚其衆奔甘鹿周大獲宣子夢文公攜荀呉而授之<lb/>
陸渾故使穆子帥師獻俘于文宫<lb/>
　春秋之世與戎狄相終始齊晉之伯也先制戎狄而<lb/>
　後為盟主然陸渾吾離散處四方而狄尤稱盛入春<lb/>
<pb n="22b"/>
　秋來所病者八國而僖文之際則尤其不逞之㑹也<lb/>
　自晉襄敗狄于箕而晉國之狄禍稍息然齊宋魯衛<lb/>
　日受狄患史不絶書狄固未嘗深挫也殆宣公之世<lb/>
　狄勢始分赤狄白狄竝見於經而中國之制者不一<lb/>
　書矣赤狄之種則有潞甲留吁白狄之種則有肥鼓<lb/>
　鮮虞赤狄盛而晉用白狄赤狄滅而晉難白狄狄以<lb/>
　晉用而分分而即滅漢有兩單于而匈奴亂唐有兩<lb/>
　可汗而突厥亡率由此也白狄見赤狄之滅知為晉<lb/>
<pb n="23a"/>
　紿故同秦伐晉交剛一敗狄用惕息而大鹵再戰狄<lb/>
　創益深毁車為行兵不厭詐攘狄之效晉若獨操其<lb/>
　勝焉晉之界狄其來已久當狄之彊也長驅至箕一<lb/>
　敗之後狄去漸遠而厲平兩勝以來狄之要害在晉<lb/>
　度内祝鮀所謂疆以戎索籍談所謂戎狄與鄰者至<lb/>
　此其地多晉有矣昔也滅赤狄而及廧咎今也敗白<lb/>
　狄而及鮮虞務行斬艾勿使滋蔓而肥鼓與國先就<lb/>
　殄滅益所以弱鮮虞也晉之謀狄可謂力哉然滅鼓<lb/>
<pb n="23b"/>
　之後四伐鮮虞有敗無勝豈一邑之小能亢霸國乎<lb/>
　晉業日衰權臣擅命中行趙氏貪以自封故中山用<lb/>
　兵以來遠人離貳是以義弗能克也善哉李琪之論<lb/>
　霸也齊桓縱狄而伯盛晉人治狄而伯衰亦有儆于<lb/>
　晉之末造諸夏盡失而師老鮮虞平昭頃定之業所<lb/>
　由日蹶而不復振也<lb/>
　　宋華向之亂<lb/>
<hi>襄十七年</hi>宋華閲卒華臣弱臯比之室使賊殺其宰華呉賊<lb/>
<pb n="24a"/>
六人以鈹殺諸盧門合左師之後左師懼曰老父無罪<lb/>
賊曰臯比私有討于呉遂幽其妻曰畀余而大璧宋公<lb/>
聞之曰臣也不唯其宗室是暴大亂宋國之政必逐之<lb/>
左師曰臣也亦卿也大臣不順國之恥也不如蓋之乃<lb/>
舍之左師為已短䇿茍過華臣之門必騁十一月甲午<lb/>
國人逐瘈狗瘈狗入於華臣氏國人從之華臣懼遂奔<lb/>
陳　<hi>二十六年</hi>初宋芮司徒生女子赤而毛棄諸堤下共姬<lb/>
之妾取以入名之曰棄長而美平公入夕共姬與之食<lb/>
<pb n="24b"/>
公見棄也而視之尤姬納諸御嬖生佐惡而婉大子痤<lb/>
美而很合左師畏而惡之寺人惠牆伊戾為大子内師<lb/>
而無寵秋楚客聘於晉過宋大子知之請野享之公使<lb/>
往伊戾請從之公曰夫不惡女乎對曰小人之事君子<lb/>
也惡之不敢遠好之不敢近敬以待命敢有貳心乎縱<lb/>
有共其外莫共其内臣請往也遣之至則欿用牲加書<lb/>
徵之而騁告公曰大子将為亂既與楚客盟矣公曰為<lb/>
我子又何求對曰欲速公使視之則信有焉問諸夫人<lb/>
<pb n="25a"/>
與左師則皆曰固聞之公囚大子大子曰唯佐也能免<lb/>
我召而使請曰日中不來吾知死矣左師聞之聒而與<lb/>
之語過期乃縊而死佐為大子公徐聞其無罪也乃烹<lb/>
伊戾左師見夫人之歩馬者問之對曰君夫人氏也左<lb/>
師曰誰為君夫人余胡弗知圉人歸以告夫人夫人使<lb/>
饋之錦與馬先之以玉曰君之妾棄使某獻左師改命<lb/>
曰君夫人而後再拜稽首受之　<hi>昭六年</hi>宋寺人栁有寵<lb/>
大子佐惡之華合比曰我殺之栁聞之乃坎用牲埋書<lb/>
<pb n="25b"/>
而告公曰合比将納亡人之族既盟于北郭矣公使視<lb/>
之有焉遂逐華合比合比奔衛于是華亥欲代右師乃<lb/>
與寺人栁比從為之徵曰聞之久矣公使代之見於左<lb/>
師左師曰女夫也必亡女䘮而宗室於人何有人亦於<lb/>
女何有詩曰宗子維城毋俾城壊毋獨斯畏女其畏哉<lb/>
　<hi>十年</hi>冬十二月宋平公卒初元公惡寺人栁欲殺之及<lb/>
䘮栁熾炭于位将至則去之比塟又有寵　十一年春<lb/>
王二月叔弓如宋塟平公也　<hi>十二年</hi>夏宋華定來聘通<lb/>
<pb n="26a"/>
嗣君也享之為賦蓼蕭弗知又不答賦昭子曰必亡宴<lb/>
語之不懐寵光之不宣令德之不知同福之不受将何<lb/>
以在　二十年春王二月己丑日南至梓慎望氛曰今<lb/>
兹宋有亂國幾亡三年而後弭蔡有大䘮叔孫昭子曰<lb/>
然則戴桓也汰侈無禮已甚亂所生也宋元公無信多<lb/>
私而惡華向華定華亥與向寧謀曰亡愈於死先諸華<lb/>
亥偽有疾以誘羣公子公子問之則執之夏六月丙申<lb/>
殺公子寅公子御戎公子朱公子固公孫援公孫丁拘<lb/>
<pb n="26b"/>
向勝向行於其廪公如華氏請焉弗許遂刼之癸夘取<lb/>
大子欒與母弟辰公子地以為質公亦取華亥之子無<lb/>
慼向寧之子羅華定之子啟與華氏盟以為質宋華向<lb/>
之亂公子城公孫忌樂舎司馬彊向宜向鄭楚建郳申<lb/>
出奔鄭其徒與華氏戰于鬼閻敗子城子城適晉華亥<lb/>
與其妻必盥而食所質公子者而後食公與夫人每日<lb/>
必適華氏食公子而後歸華亥患之欲歸公子向寧曰<lb/>
唯不信故質其子若又歸之死無日矣公請於華費遂<lb/>
<pb n="27a"/>
将攻華氏對曰臣不敢愛死無乃求去憂而滋長乎臣<lb/>
是以懼敢不聽命公曰子死亡有命余不忍其訽冬十<lb/>
月公殺華向之質而攻之戊辰華向奔陳華登奔呉向<lb/>
寧欲殺大子華亥曰干君而出又殺其子其誰納我且<lb/>
歸之有庸使少司寇牼以歸曰子之齒長矣不能事人<lb/>
以三公子為質必免公子既入華牼将自門行公遽見<lb/>
之執其手曰余知而無罪也入復而所　<hi>二十一年</hi>宋華費<lb/>
遂生華貙華多僚華登貙為少司馬多僚為御士與貙<lb/>
<pb n="27b"/>
相惡乃譖諸公曰貙将納亡人亟言之公曰司馬以吾<lb/>
故亡其良子死亡有命吾不可以再亡之對曰君若愛<lb/>
司馬則如亡死如可逃何遠之有公懼使侍人召司馬<lb/>
之侍人宜僚飲之酒而使告司馬司馬歎曰必多僚也<lb/>
吾有讒子而弗能殺吾又不死抑君有命可若何乃與<lb/>
公謀逐華貙将使田孟諸而遣之公飲之酒厚酬之賜<lb/>
及從者司馬亦如之張匄尤之曰必有故使子皮承宜<lb/>
僚以劒而訊之宜僚盡以告張匄欲殺多僚子皮曰司<lb/>
<pb n="28a"/>
馬老矣登之謂甚吾又重之不如亡也五月丙申子皮<lb/>
将見司馬而行則遇多僚御司馬而朝張匄不勝其怒<lb/>
遂與子皮臼任鄭翩殺多僚刼司馬以叛而召亡人壬<lb/>
寅華向入樂大心豐愆華牼禦諸橫華氏居盧門以南<lb/>
里叛六月庚午宋城舊鄘及桑林之門而守之冬十月<lb/>
華登以呉師救華氏齊烏枝鳴戍宋㕑人濮曰軍志有<lb/>
之先人有奪人之心後人有待其衰盍及其勞且未定<lb/>
也伐諸若入而固則華氏衆矣悔無及也從之丙寅齊<lb/>
<pb n="28b"/>
師宋師敗呉師于鴻口獲其二帥公子苦雂偃州員華<lb/>
登帥其餘以敗宋師公欲出㕑人濮曰吾小人可藉死<lb/>
而不能送亡君請待之乃徇曰揚徽者公徒也衆從之<lb/>
公自楊門見之下而巡之曰國亡君死二三子之恥也<lb/>
豈專孤之罪也齊烏枝鳴曰用少莫如齊致死齊致死<lb/>
莫如去備彼多兵矣請皆用劒從之華氏北復即之㕑<lb/>
人濮以裳裹首而荷以走曰得華登矣遂敗華氏于新<lb/>
里翟僂新居于新里既戰説甲于公而歸華妵居于公<lb/>
<pb n="29a"/>
里亦如之十一月癸未公子城以晉師至曹翰胡㑹晉<lb/>
荀呉齊苑何忌衞公子朝救宋丙戌與華氏戰于赭丘<lb/>
鄭翩願為鸛其御願為鵝子禄御公子城荘菫為右干<lb/>
犫御吕封人華豹張匄為右相遇城還華豹曰城也城<lb/>
怒而反之将注豹則闗矣曰平公之靈尚輔相余豹射<lb/>
出其間将注則又闗矣曰不狎鄙抽矢城射之殪張匄<lb/>
抽殳而下射之折股扶伏而擊之折軫又射之死干犫<lb/>
請一矢城曰余言女於君對曰不死伍乘軍之大刑也<lb/>
<pb n="29b"/>
干刑而從子君焉用之子速諸乃射之殪大敗華氏圍<lb/>
諸南里華亥搏膺而呼見華貙曰吾為欒氏矣貙曰子<lb/>
無我廷不幸而後亡使華登如楚乞師華貙以車十五<lb/>
乘徒七十人犯師而出食於睢上哭而送之乃復入楚<lb/>
薳越帥師将逆華氏大宰犯諌曰諸侯唯宋事其君今<lb/>
又爭國釋君而臣是助無乃不可乎王曰而告我也後<lb/>
既許之矣　<hi>二十二年</hi>楚薳越使吿於宋曰寡君聞君有不<lb/>
令之臣為君憂無寧以為宗羞寡君請受而戮之對曰<lb/>
<pb n="30a"/>
孤不佞不能媚於父兄以為君憂拜命之辱抑君臣日<lb/>
戰君曰余必臣是助亦唯命人有言曰唯亂門之無過<lb/>
君若惠保敝邑無亢不衷以奨亂人孤之望也唯君圖<lb/>
之楚人患之諸侯之戍謀曰若華氏知困而致死楚恥<lb/>
無功而疾戰非吾利也不如出之以為楚功其亦無能<lb/>
為也已救宋而除其害又何求乃固請出之宋人從之<lb/>
己巳宋華亥向寧華定華貙華登皇奄傷省臧士平出<lb/>
奔楚宋公使公孫忌為大司馬邊卭為大司徒樂祁為<lb/>
<pb n="30b"/>
司城仲㡬為左師樂大心為右師樂輓為大司寇以靖<lb/>
國人<lb/>
　華氏向氏為宋彊族華元執政向戌為左師厯年已<lb/>
　久咸稱宋國之良也自華元既没而華氏出奔三見<lb/>
　於平公之世君子憂其君臣之不睦至元公之時而<lb/>
　華向之徒乃復羣然興亂甚且殺而質質而奔奔而<lb/>
　入入而出借援蠻夷君臣日戰春秋以來亂賊多矣<lb/>
　未有如華向之甚者也向寧戍之子華定華亥元之<lb/>
<pb n="31a"/>
　孫也元比襄夫人而昭公弑戍謟君夫人而大子死<lb/>
　權傾一國寵逼人君及其子孫保無敗乎元公無信<lb/>
　多私去之無術忿一時之訽而激三嵗之憂南里之<lb/>
　入分國而處非若魚石之僅據彭城也華登以呉師<lb/>
　至敗而求援于楚諸侯聞之而讓成楚功若将恐後<lb/>
　緩追逸賊宋與列國皆有憾焉是以康侯之論以不<lb/>
　能執叛戮賊責楚以不能竭力内討責宋以不能協<lb/>
　心外救責諸侯至使披國叛君之賊獲保首領誠為<lb/>
<pb n="31b"/>
　春秋一大痛也雖然縱亂者諸國而生亂者宋之君<lb/>
　臣也平公殺大子痤其讒也以寺人伊戾而向戌成<lb/>
　之逐華合比其讒也以寺人栁而華亥成之小人之<lb/>
　戕國本比於左右刑人以行其私而平公不悟而左<lb/>
　右刑人復以事平公者事元公而元公又不悟也易<lb/>
　重王明有以夫<lb/>
　　王子朝之亂<lb/>
<hi>昭十五年</hi>六月乙丑王大子壽卒秋八月戊寅王穆后崩十<lb/>
<pb n="32a"/>
二月晉荀躒如周塟穆后籍談為介既塟除䘮以文伯<lb/>
宴樽以魯壺王曰伯氏諸侯皆有以鎮撫王室晉獨無<lb/>
有何也文伯揖籍談對曰諸侯之封也皆受明器於王<lb/>
室以鎮撫其社稷故能薦彝器於王晉居深山戎狄之<lb/>
與鄰而遠於王室王靈不及拜戎不暇其何以獻器王<lb/>
曰叔氏而忘諸乎叔父唐叔成王之母弟也其反無分<lb/>
乎宻須之鼔與其大路文所以大蒐也闕鞏之甲武所<lb/>
以克商也唐叔受之以處參虚匡有戎狄其後襄之二<lb/>
<pb n="32b"/>
路鏚鉞秬鬯彤弓虎賁文公受之以有南陽之田撫征<lb/>
東夏非分而何夫有勲而不廢有績而載奉之以土田<lb/>
撫之以彝器旌之以車服明之以文章子孫不忘所謂<lb/>
福也福祚之不登叔父焉在且昔而高祖孫伯黶司晉<lb/>
之典籍以為大政故曰籍氏及辛有之二子董之晉於<lb/>
是乎有董史女司典之後也何故忘之籍談不能對賔<lb/>
出王曰籍父其無後乎數典而忘其祖籍談歸以告叔<lb/>
向叔向曰王其不終乎吾聞之所樂必卒焉今王樂憂<lb/>
<pb n="33a"/>
若卒以憂不可謂終王一嵗而有三年之䘮二焉於是<lb/>
乎以䘮賔宴又求彝器樂憂甚矣且非禮也彝器之來<lb/>
嘉功之由非由䘮也三年之䘮雖貴遂服禮也王雖弗<lb/>
遂宴樂以早亦非禮也禮王之大經也一動而失二禮<lb/>
無大經矣言以考典典以志經忘經而多言舉典将焉<lb/>
用之　十八年春王二月乙夘周毛得殺毛伯過而代<lb/>
之萇𢎞曰毛得必亡是昆吾稔之日也侈故之以而毛<lb/>
得以濟侈於王都不亡何待三月曹平公卒秋塟曹平<lb/>
<pb n="33b"/>
公往者見周原伯魯焉與之語不説學歸以語閔子馬<lb/>
閔子馬曰周其亂乎夫必多有是説而後及其大人大<lb/>
人患失而惑又曰可以無學無學不害不害而不學則<lb/>
茍而可於是乎下陵上替能無亂乎夫學殖也不學将<lb/>
落原氏其亡乎　二十一年春天王将鑄無射泠州鳩<lb/>
曰王其以心疾死乎夫樂天子之職也夫音樂之輿也<lb/>
而鐘音之器也天子省風以作樂器以鍾之輿以行之<lb/>
小者不窕大者不槬則和於物物和則嘉成故和聲入<lb/>
<pb n="34a"/>
於耳而藏於心心億則樂窕則不咸槬則不容心是以<lb/>
感感實生疾今鍾槬矣王心弗堪其能久乎　<hi>二十二年</hi>王<lb/>
子朝賔起有寵于景王王與賔孟説之欲立之劉獻公<lb/>
之庶子伯蚠事單穆公惡賔孟之為人也願殺之又惡<lb/>
王子朝之言以為亂願去之賔孟適郊見雄雞自斷其<lb/>
尾問之侍者曰自憚其犧也遽歸告王且曰雞其憚為<lb/>
人用乎人異於是犧者實用人人犧實難已犧何害王<lb/>
弗應夏四月王田北山使公卿皆從将殺單子劉子王<lb/>
<pb n="34b"/>
有心疾乙丑崩于榮錡氏戊辰劉子摯卒無子單子立<lb/>
劉蚠五月庚辰見王遂攻賔起殺之盟羣王子于單氏<lb/>
丁巳塟景王王子朝因舊官百工之䘮職秩者與靈景<lb/>
之族以作亂帥郊要餞之甲以逐劉子壬戌劉子奔揚<lb/>
單子逆悼王于荘宫以歸王子還夜取王以如荘宫癸<lb/>
亥單子出王子還與召荘公謀曰不殺單旗不㨗與之<lb/>
重盟必來背盟而克者多矣從之樊頃子曰非言也必<lb/>
不克遂奉王以追單子及領大盟而復殺摯荒以説劉<lb/>
<pb n="35a"/>
子如劉單子亡乙丑奔于平畤羣王子追之單子殺還<lb/>
姑發弱鬷延定稠子朝奔京丙寅伐之京人奔山劉子<lb/>
入于王城辛未鞏簡公敗績于京乙亥甘平公亦敗焉<lb/>
叔鞅至自京師言王室之亂也閔馬父曰子朝必不克<lb/>
其所與者天所廢也單子欲告急于晉秋七月戊寅以<lb/>
王如平畤遂如圃車次于皇劉子如劉單子使王子處<lb/>
守于王城盟百工于平宫辛夘鄩肸伐皇大敗獲鄩肸<lb/>
壬辰焚諸王城之市八月辛酉司徒醜以王師敗績于<lb/>
<pb n="35b"/>
前城百工叛己巳伐單氏之宫敗焉庚午反伐之辛未<lb/>
伐東圉冬十月丁巳晉籍談荀躒帥九州之戎及焦瑕<lb/>
温原之師以納王于王城庚申單子劉蚠以王師敗績<lb/>
于郊前城人敗陸渾于社十一月乙酉王子猛卒不成<lb/>
䘮也己丑敬王即位館于子旅氏十二月庚戌晉籍談<lb/>
荀躒賈辛司馬督帥師軍于陰于侯氏于谿泉次于社<lb/>
王師軍于汜于解次于任人閏月晉箕遺樂徵右行詭<lb/>
濟師取前城軍其東南王師軍于京楚辛丑伐京毁其<lb/>
<pb n="36a"/>
西南　二十三年春王正月壬寅朔二師圍郊癸夘郊<lb/>
鄩潰丁未晉師在平陰王師在澤邑王使告間庚戌還<lb/>
夏四月乙酉單子取訾劉子取墻人直人六月壬午王<lb/>
子朝入于尹癸未尹圉誘劉佗殺之丙戌單子從阪道<lb/>
劉子從尹道伐尹單子先至而敗劉子還己丑召伯奐<lb/>
南宫極以成周人戍尹庚寅單子劉子樊齊以王如劉<lb/>
甲午王子朝入于王城次于左巷秋七月戊申鄩羅納<lb/>
諸荘宫尹辛敗劉師于唐丙辰又敗諸鄩甲子尹辛取<lb/>
<pb n="36b"/>
西闈丙寅攻蒯蒯潰八月丁酉南宫極震萇𢎞謂劉文<lb/>
公曰君其勉之先君之力可濟也周之亡也其三川震<lb/>
今西王之大臣亦震天棄之矣東王必大克　二十四<lb/>
年春王正月辛丑召簡公南宫嚚以甘桓公見王子朝<lb/>
劉子謂萇𢎞曰甘氏又往矣對曰何害同德度義大誓<lb/>
曰紂有億兆夷人亦有離德余有亂臣十人同心同德<lb/>
此周所以興也君其務德無患無人戊午王子朝入于<lb/>
鄔三月庚戌晉侯使士景伯涖問周故士伯立于乾祭<lb/>
<pb n="37a"/>
而問於介衆晉人乃辭王子朝不納其使六月壬申王<lb/>
子朝之師攻瑕及杏皆潰鄭伯如晉子大叔相見范獻<lb/>
子獻子曰若王室何對曰老夫其國家不能恤敢及王<lb/>
室抑人亦有言曰嫠不恤其緯而憂宗周之隕為将及<lb/>
焉今王室實蠢蠢焉吾小國懼矣然大國之憂也吾儕<lb/>
何知焉吾子其早圖之詩曰缾之罄矣惟罍之恥王室<lb/>
之不寧晉之恥也獻子懼而與宣子圖之乃徵㑹於諸<lb/>
侯期以明年冬十月癸酉王子朝用成周之寳珪于河<lb/>
<pb n="37b"/>
甲戌津人得諸河上陰不佞以溫人南侵拘得玉者取<lb/>
其玉将賣之則為石王定而獻之與之東訾　<hi>二十五年</hi>夏<lb/>
㑹于黃父謀王室也趙簡子令諸侯之大夫輸王粟具<lb/>
戍人曰明年将納王子大叔見趙簡子簡子問揖讓周<lb/>
旋之禮焉對曰是儀也非禮也簡子曰敢問何謂禮對<lb/>
曰吉也聞諸先大夫子產曰夫禮天之經也地之義也<lb/>
民之行也天地之經而民實則之則天之明因地之性<lb/>
生其六氣用其五行氣為五味發為五色章為五聲淫<lb/>
<pb n="38a"/>
則昬亂民失其性是故為禮以奉之為六畜五牲三犧<lb/>
以奉五味為九文六采五章以奉五色為九歌八風七<lb/>
音六律以奉五聲為君臣上下以則地義為夫婦外内<lb/>
以經二物為父子兄弟姑姊甥舅昏媾姻亞以象天明<lb/>
為政事庸力行務以從四時為刑罰威獄使民畏忌以<lb/>
類其震曜殺戮為温慈惠和以效天之生殖長育民有<lb/>
好惡喜怒哀樂生于六氣是故審則宜類以制六志哀<lb/>
有哭泣樂有歌舞喜有施舎怒有戰鬭喜生於好怒生<lb/>
<pb n="38b"/>
於惡是故審行信令禍福賞罰以制死生生好物也死<lb/>
惡物也好物樂也惡物哀也哀樂不失乃能協于天地<lb/>
之性是以長久簡子曰甚哉禮之大也對曰禮上下之<lb/>
紀天地之經緯也民之所以生也是以先王尚之故人<lb/>
之能自曲直以赴禮者謂之成人大不亦宜乎簡子曰<lb/>
鞅也請終身守此言也宋樂大心曰我不輸粟我於周<lb/>
為客若之何使客晉士伯曰自踐土以來宋何役之不<lb/>
㑹而何盟之不同曰同恤王室子焉得辟之子奉君命<lb/>
<pb n="39a"/>
以㑹大事而宋背盟無乃不可乎右師不敢對受牒而<lb/>
退士伯告簡子曰宋右師必亡奉君命以使而欲背盟<lb/>
以干盟主無不祥大焉壬申尹文公渉于鞏焚東訾弗<lb/>
克　<hi>二十六年</hi>四月單子如晉告急五月戊午劉人敗王城<lb/>
之師于尸氏戊辰王城人劉人戰于施谷劉師敗績七<lb/>
月己巳劉子以王出庚午次于渠王城人焚劉丙子王<lb/>
宿于褚氏丁丑王次于雀谷庚辰王入于胥靡辛巳王<lb/>
次于滑晉知躒趙鞅帥師納王使女寛守闕塞冬十月<lb/>
<pb n="39b"/>
丙申王起師于滑辛丑在郊遂次于尸十一月辛酉晉<lb/>
師克鞏召伯盈逐王子朝王子朝及召氏之族毛伯得<lb/>
尹氏固南宫嚚奉周之典籍以奔楚陰忌奔莒以叛召<lb/>
伯逆王于尸及劉子單子盟遂軍圉澤次于隄上癸酉<lb/>
王入于成周甲戌盟于襄宫晉師使成公般戍周而還<lb/>
十二月癸未王入于荘宫王子朝使告于諸侯曰昔武<lb/>
王克殷成王靖四方康王息民竝建母弟以藩屏周亦<lb/>
曰吾無專享文武之功且為後人之迷敗傾覆而溺入<lb/>
<pb n="40a"/>
于難則振救之至于夷王王愆于厥身諸侯莫不竝走<lb/>
其望以祈王身至于厲王王心戾虐萬民弗忍居王于<lb/>
彘諸侯釋位以間王政宣王有志而後效官至于幽王<lb/>
天不弔周王昏不若用愆厥位攜王奸命諸侯替之而<lb/>
建王嗣用遷郟鄏則是兄弟之能用力於王室也至于<lb/>
惠王天不靖周生頽禍心施于叔帶惠襄辟難越去王<lb/>
都則有晉鄭咸黜不端以綏定王家則是兄弟之能率<lb/>
先王之命也在定王六年秦人降妖曰周其有頿王亦<lb/>
<pb n="40b"/>
克能修其職諸侯服享二世共職王室其有間王位諸<lb/>
侯不圖而受其亂災至于靈王生而有頿王甚神聖無<lb/>
惡於諸侯靈王景王克終其世今王室亂單旗劉狄剝<lb/>
亂天下壹行不若謂先王何常之有唯余心所命其誰<lb/>
敢討之帥羣不弔之人以行亂于王室侵欲無厭規求<lb/>
無度貫瀆鬼神慢棄刑法倍奸齊盟傲很威儀矯誣先<lb/>
王晉為不道是攝是賛思肆其罔極兹不榖震盪播越<lb/>
竄在荆蠻未有攸底若我一二兄弟甥舅奨順天法無<lb/>
<pb n="41a"/>
助狡猾以從先王之命毋速天罰赦圖不榖則所願也<lb/>
敢盡布其腹心及先王之經而諸侯實深圖之昔先王<lb/>
之命曰王后無適則擇立長年鈞以德德鈞以卜王不<lb/>
立愛公卿無私古之制也穆后及大子壽早夭即世單<lb/>
劉賛私立少以間先王亦唯伯仲叔季圖之閔馬父聞<lb/>
子朝之辭曰文辭以行禮也子朝干景之命遠晉之大<lb/>
以專其志無禮甚矣文辭何為　<hi>二十七年</hi>十二月晉籍秦<lb/>
致諸侯之戍于周魯人辭以難　<hi>二十九年</hi>三月己夘京師<lb/>
<pb n="41b"/>
殺召伯盈尹氏固及原伯魯之子尹固之復也有婦人<lb/>
遇之周郊尤之曰處則勸人為禍行則數日而反是夫<lb/>
也其過三嵗乎夏五月庚寅王子趙車入于鄻以叛陰<lb/>
不佞敗之　<hi>三十二年</hi>秋八月王使富辛與石張如晉請城<lb/>
成周天子曰天降禍于周俾我兄弟竝有亂心以為伯<lb/>
父憂我一二親昵甥舅不皇啟處於今十年勤戍五年<lb/>
余一人無日忘之閔閔焉如農夫之望嵗懼以待時伯<lb/>
父若肆大惠復二文之業弛周室之憂徼文武之福以<lb/>
<pb n="42a"/>
固盟主宣昭令名則余一人有大願矣昔成王合諸侯<lb/>
城成周以為東都崇文德焉今我欲徼福假靈于成王<lb/>
修成周之城俾戍人無勤諸侯用寧蝥賊遠屏晉之力<lb/>
也其委諸伯父使伯父實重圖之俾我一人無徵怨于<lb/>
百姓而伯父有榮施先王庸之范獻子謂魏獻子曰與<lb/>
其戍周不如城之天子實云雖有後事晉弗與知可也<lb/>
從王命以紓諸侯晉國無憂是之不務而又焉從事魏<lb/>
獻子曰善使伯音對曰天子有命敢不奉承以奔告于<lb/>
<pb n="42b"/>
諸侯遲速衰序於是焉在冬十一月晉魏舒韓不信如<lb/>
京師合諸侯之大夫于狄泉㝷盟且令城成周魏子南<lb/>
面衛彪傒曰魏子必有大咎干位以令大事非其任也<lb/>
詩曰敬天之怒不敢戲豫敬天之渝不敢馳驅況敢干<lb/>
位以作大事乎己丑士彌牟營成周計丈數揣高卑度<lb/>
厚薄仞溝洫物土方議遠邇量事期計徒庸慮財用書<lb/>
餱糧以令役於諸侯屬役賦文書以授帥而效諸劉子<lb/>
韓簡子臨之以為成命　<hi>定公</hi>元年春王正月辛巳晉魏<lb/>
<pb n="43a"/>
舒合諸侯之大夫于狄泉将以城成周魏子涖政衛彪<lb/>
傒曰将建天子而易位以令非義也大事奸義必有大<lb/>
咎晉不失諸侯魏子其不免乎是行也魏獻子屬役於<lb/>
韓簡子及原壽過而田於大陸焚焉還卒於寗范獻子<lb/>
去其柏椁以其未復命而田也孟㦤子㑹城成周庚寅<lb/>
栽宋仲㡬不受功曰滕薛郳吾役也薛宰曰宋為無道<lb/>
絶我小國於周以我適楚故我常從宋晉文公為踐土<lb/>
之盟曰凡我同盟各復舊職若從踐土若從宋亦唯命<lb/>
<pb n="43b"/>
仲㡬曰踐土固然薛宰曰薛之皇祖奚仲居薛以為夏<lb/>
車正奚仲遷于邳仲虺居薛以為湯左相若復舊職将<lb/>
承王官何故以役諸侯仲㡬曰三代各異物薛焉得有<lb/>
舊為宋役亦其職也士彌牟曰晉之從政者新子姑受<lb/>
功歸吾視諸故府仲㡬曰縱子忘之山川鬼神其忘諸<lb/>
乎士伯怒謂韓簡子曰薛徵於人宋徵於鬼宋罪大矣<lb/>
且已無辭而抑我以神誣我也啟寵納侮其此之謂矣<lb/>
必以仲㡬為戮乃執仲㡬以歸三月歸諸京師城三旬<lb/>
<pb n="44a"/>
而畢乃歸諸侯之戍齊高張後不從諸侯晉女叔寛曰<lb/>
周萇𢎞齊高張皆将不免萇叔違天高子違人天之所<lb/>
壊不可支也衆之所為不可奸也　五年春王人殺子<lb/>
朝于楚　<hi>六年</hi>周儋翩率王子朝之徒因鄭人将以作亂<lb/>
于周鄭於是乎伐馮滑胥靡負黍狐人闕外六月晉閻<lb/>
没戍周且城胥靡冬十二月天王處于姑蕕辟儋翩之<lb/>
亂也　七年春二月周儋翩入于儀栗以叛夏四月單<lb/>
武公劉桓公敗尹氏于窮谷冬十一月戊午單子劉子<lb/>
<pb n="44b"/>
逆王于慶氏晉籍秦送王己巳王入于王城館于公族<lb/>
黨氏而後朝于荘宫　<hi>八年</hi>二月己丑單子伐穀城劉子<lb/>
伐儀栗辛夘單子伐簡城劉子伐盂以定王室<lb/>
　讀春秋至昭公之世經大書曰王室亂劉子單子以<lb/>
　王猛居于皇明年又書曰天王居于狄泉尹氏立王<lb/>
　子朝為之廢書而歎也寵偪之為禍如是哉景王初<lb/>
　立殺弟佞夫問何以故則儋括欲立之佞夫弗知也<lb/>
　禍亂未彰急加翦除王之自為謀也審矣顧圖厥後<lb/>
<pb n="45a"/>
　者乃弗克臧王子壽早夭儲位未定王以暮年昏倦<lb/>
　無社稷之良圖鑄大錢作無射乃心侈矣殺下門子<lb/>
　謀除單劉亂端形矣王猛以次當立子朝庶孽有寵<lb/>
　凡百王臣各思擁立於是附子猛者則劉蚠單旗樊<lb/>
　齊諸人也附子朝者則尹固毛得召盈原伯魯諸人<lb/>
　也稱兵交戰斬艾孔多晉人納猛亂庶遄己乃王猛<lb/>
　忽卒母弟敬王嗣立益子朝所未甘心也於是大臣<lb/>
　奉王出奔子朝復入時則東西二王分峙其國南北<lb/>
<pb n="45b"/>
　列侯各疑其君雖南宫震死而甘氏又往子朝之勢<lb/>
　正未嘗衰息焉衆之所直晉亦直之黃父一㑹而十<lb/>
　國之衆力戰納王既入成周又復城之夫敬王之立<lb/>
　也一年而即出出四年而入入五年而城成周流離<lb/>
　數邑龍戰五載究其亂階何莫非景王之所貽也春<lb/>
　秋於此痛而詳書而首則志之曰王室亂在天下則<lb/>
　目之為京師在國中則目之為王室過寵庶子匹嫡<lb/>
　生戾亂自内作故不書京師而書王室直若一家之<lb/>
<pb n="46a"/>
　辭也且王猛之居與入也則書劉子單子以之子朝<lb/>
　之立也則書尹氏立之其奔楚也則書尹氏召伯毛<lb/>
　伯以之争實在下上何能為惟劉單奉王無貳勲在<lb/>
　盟府其子桓公武公克平儋翩繼有成勞而甘氏則<lb/>
　父忠而子叛召盈則事朝而逆王尹固則奔楚而旋<lb/>
　復反覆詐佞又毛原之不若也子帶之亂前有齊桓<lb/>
　一盟而世子定後有晉文踰年而王室安敬王之難<lb/>
　數嵗不靖者時無霸也然晉頃晉定繼世勤王孰非<lb/>
<pb n="46b"/>
　霸之餘烈哉叛臣誅于京師子朝就戮于楚除惡庶<lb/>
　盡乎既而姑蕕播遷亦越時日傳固已詳載之終敬<lb/>
　之世亦何嘗寧耶春秋自定簡以來王室多故經不<lb/>
　勝書故書一王札子殺召伯毛伯而周大夫之相殺<lb/>
　者不盡書書一周公出奔晉而周大夫之出奔者不<lb/>
　盡書書一天王居于狄泉而敬王之出居者亦不盡<lb/>
　書也豈唯不勝書誠亦不欲盡書哉<lb/>
　　季孫意如逐君<lb/>
<pb n="47a"/>
<hi>襄三十一年</hi>公作楚宫穆叔曰大誓云民之所欲天必從之<lb/>
君欲楚也夫故作其宫若不復適楚必死是宫也六月<lb/>
辛巳公薨于楚宫叔仲帶竊其拱璧以與御人納諸其<lb/>
懷而從取之由是得罪立胡女敬歸之子子野次于季<lb/>
氏秋九月癸巳卒毁也立敬歸之娣齊歸之子公子裯<lb/>
穆叔不欲曰大子死有母弟則立之無則立長年鈞擇<lb/>
賢義鈞則卜古之道也非適嗣何必娣之子且是人也<lb/>
居䘮而不哀在慼而有嘉容是謂不度不度之人鮮不<lb/>
<pb n="47b"/>
為患若果立之必為季氏憂武子不聽卒立之比及塟<lb/>
三易衰衰袵如故衰於是昭公十九年矣猶有童心君<lb/>
子是以知其不能終也癸酉塟襄公　<hi>昭五年</hi>公如晉自<lb/>
郊勞至于贈賄無失禮晉侯謂女叔齊曰魯侯不亦善<lb/>
于禮乎對曰魯侯焉知禮公曰何為自郊勞至于贈賄<lb/>
禮無違者何故不知對曰是儀也不可謂禮禮所以守<lb/>
其國行其政令無失其民者也今政令在家不能取也<lb/>
有子家羈弗能用也奸大國之盟陵虐小國利人之難<lb/>
<pb n="48a"/>
不知其私公室四分民食於他思莫在公不圖其終為<lb/>
國君難将及身不恤其所禮之本末将於此乎在而屑<lb/>
屑焉習儀以亟言善於禮不亦遠乎君子謂叔侯於是<lb/>
乎知禮　<hi>十一年</hi>五月齊歸薨大蒐于比蒲非禮也九月<lb/>
塟齊歸公不慼晉士之送塟者歸以語史趙史趙曰必<lb/>
為魯郊侍者曰何故曰歸姓也不思親祖不歸也叔向<lb/>
曰魯公室其卑乎君有大䘮國不廢蒐有三年之䘮而<lb/>
無一日之慼國不恤䘮不忌君也君無慼容不顧親也<lb/>
<pb n="48b"/>
國不忌君君不顧親能無卑乎殆其失國　二十五年<lb/>
春叔孫婼聘于宋桐門右師見之語卑宋大夫而賤司<lb/>
城氏昭子告其人曰右師其亡乎君子貴其身而後能<lb/>
及人是以有禮今夫子卑其大夫而賤其宗是賤其身<lb/>
也能有禮乎無禮必亡宋公享昭子賦新宫昭子賦車<lb/>
轄明日宴飲酒樂宋公使昭子右坐語相泣也樂祁佐<lb/>
退而吿人曰今兹君與叔孫其皆死乎吾聞之哀樂而<lb/>
樂哀皆䘮心也心之精爽是謂魂魄魂魄去之何以能<lb/>
<pb n="49a"/>
久季公若之姊為小邾夫人生宋元夫人生子以妻季<lb/>
平子昭子如宋聘且逆之公若從謂曹氏勿與魯将逐<lb/>
之曹氏吿公公吿樂祁樂祁曰與之如是魯君必出政<lb/>
在季氏三世矣魯君䘮政四公矣無民而能逞其志者<lb/>
未之有也國君是以鎮撫其民詩曰人之云亡心之憂<lb/>
矣魯君失民矣焉得逞其志靖以待命猶可動必憂有<lb/>
鸜鵒來巢書所無也師已曰異哉吾聞文武之世童謡<lb/>
有之曰鸜之鵒之公出辱之鸜鵒之羽公在外野往饋<lb/>
<pb n="49b"/>
之馬鸜鵒跦跦公在乾侯徵褰與襦鸜鵒之巢遠哉遥<lb/>
遥裯父䘮勞宋父以驕鸜鵒鸜鵒往歌來哭童謡有是<lb/>
今鸜鵒來巢其将及乎初季公鳥娶妻於齊鮑文子生<lb/>
申公鳥死季公亥與公思展與公鳥之臣申夜姑相其<lb/>
室及季姒與饔人檀通而懼乃使其妾抶已以示秦遄<lb/>
之妻曰公若欲使余余不可而抶余又訴於公甫曰展<lb/>
與夜姑将要余秦姬以吿公之公之與公甫吿平子平<lb/>
子拘展於卞而執夜姑将殺之公若泣而哀之曰殺是<lb/>
<pb n="50a"/>
是殺余也将為之請平子使豎勿内日中不得請有司<lb/>
逆命公之使速殺之故公若怨平子季郈之雞鬭季氏<lb/>
介其雞郈氏為之金距平子怒益宫於郈氏且讓之故<lb/>
郈昭伯亦怨平子臧昭伯之從弟㑹為讒於臧氏而逃<lb/>
於季氏臧氏執旃平子怒拘臧氏老将禘於襄公萬者<lb/>
二人其衆萬於季氏臧孫曰此之謂不能庸先君之廟<lb/>
大夫遂怨平子公若獻弓於公為且與之出射於外而<lb/>
謀去季氏公為告公果公賁公果公賁使侍人僚柤告<lb/>
<pb n="50b"/>
公公寝将以戈擊之乃走公曰執之亦無命也懼而不<lb/>
出數月不見公不怒又使言公執戈以懼之乃走又使<lb/>
言公曰非小人之所及也公果自言公以吿臧孫臧孫<lb/>
以難告郈孫郈孫以可勸告子家㦤伯㦤伯曰讒人以<lb/>
君徼幸事若不克君受其名不可為也舍民數世以求<lb/>
克事不可必也且政在焉其難圖也公退之辭曰臣與<lb/>
聞命矣言若洩臣不獲死乃館於公叔孫昭子如闞公<lb/>
居於長府九月戊戌伐季氏殺公之于門遂入之平子<lb/>
<pb n="51a"/>
登臺而請曰君不察臣之罪使有司討臣以干戈臣請<lb/>
待於沂上以察罪弗許請囚于費弗許請以五乘亡弗<lb/>
許子家子曰君其許之政自之出久矣隱民多取食焉<lb/>
為之徒者衆矣日入慝作弗可知也衆怒不可蓄也蓄<lb/>
而弗治将薀薀蓄民将生心生心同求将合君必悔之<lb/>
弗聽郈孫曰必殺之公使郈孫逆孟㦤子叔孫氏之司<lb/>
馬鬷戾言於其衆曰若之何莫對又曰我家臣也不敢<lb/>
知國凡有季氏與無於我孰利皆曰無季氏是無叔孫<lb/>
<pb n="51b"/>
氏也鬷戾曰然則救諸帥徒以往䧟西北隅以入公徒<lb/>
釋甲執冰而踞遂逐之孟氏使登西北隅以望季氏見<lb/>
叔孫氏之旌以吿孟氏執郈昭伯殺之于南門之西遂<lb/>
伐公徒子家子曰諸臣偽刼君者而負罪以出君止意<lb/>
如之事君也不敢不改公曰余不忍也與臧孫如墓謀<lb/>
遂行己亥公孫于齊次于陽州齊侯将唁公于平陰公<lb/>
先至于野井齊侯曰寡人之罪也使有司待于平陰為<lb/>
近故也書曰公孫于齊次于陽州齊侯唁公于野井禮<lb/>
<pb n="52a"/>
也将求於人則先下之禮之善物也齊侯曰自莒疆以<lb/>
西請致千社以待君命寡人将帥敝賦以從執事唯命<lb/>
是聽君之憂寡人之憂也公喜子家子曰天禄不再天<lb/>
若胙君不過周公以魯足矣失魯而以千社為臣誰與<lb/>
之立且齊君無信不如早之晉弗從臧昭伯率從者将<lb/>
盟載書曰戮力壹心好惡同之信罪之有無繾綣從公<lb/>
無通外内以公命示子家子子家子曰如此吾不可以<lb/>
盟羈也不佞不能與二三子同心而以為皆有罪或欲<lb/>
<pb n="52b"/>
通内外且欲去君二三子好亡而惡定焉可同也䧟君<lb/>
於難罪孰大焉通外内而去君君将速入弗通何為而<lb/>
何守焉乃不與盟昭子自闞歸見平子平子稽顙曰子<lb/>
若我何昭子曰人誰不死子以逐君成名子孫不忘不<lb/>
亦傷乎将若子何平子曰茍使意如得改事君所謂生<lb/>
死而肉骨也昭子從公于齊與公言子家子命適公館<lb/>
者執之公與昭子言於幄内曰将安衆而納公公徒将<lb/>
殺昭子伏諸道左師展吿公公使昭子自鑄歸平子有<lb/>
<pb n="53a"/>
異志冬十月辛酉昭子齊於其寝使祝宗祈死戊辰卒<lb/>
左師展将以公乘馬而歸公徒執之十一月宋元公将<lb/>
為公故如晉夢大子欒即位於朝已與平公服而相之<lb/>
且召六卿公曰寡人不佞不能事父兄以為二三子憂<lb/>
寡人之罪也若以羣子之靈獲保首領以殁唯是楄柎<lb/>
所以藉幹者請無及先君仲幾對曰君若以社稷之故<lb/>
私降昵宴羣臣弗敢知若夫宋國之法死生之度先君<lb/>
有命矣羣臣以死守之弗敢失隊臣之失職常刑不赦<lb/>
<pb n="53b"/>
臣不忍其死君命祗辱宋公遂行己亥卒于曲棘十二<lb/>
月庚辰齊侯圍鄆初臧昭伯如晉臧㑹竊其寶龜僂句<lb/>
以卜為信與僭僭吉臧氏老将如晉問㑹請往昭伯問<lb/>
家故盡對及内子與母弟叔孫則不對再三問不對歸<lb/>
及郊㑹逆問又如初至次于外而察之皆無之執而戮<lb/>
之逸奔郈郈魴假使為賈正焉計於季氏臧氏使五人<lb/>
以戈楯伏諸桐汝之閭㑹出逐之反奔執諸季氏中門<lb/>
之外平子怒曰何故以兵入吾門拘臧氏老季臧有惡<lb/>
<pb n="54a"/>
及昭伯從公平子立臧㑹㑹曰僂句不余欺也　二十<lb/>
六年春王正月庚申齊侯取鄆塟宋元公如先君禮也<lb/>
三月公至自齊處于鄆言魯地也夏齊侯将納公命無<lb/>
受魯貨申豐從女賈以幣錦二兩縛一如瑱適齊師謂<lb/>
子猶之人高齮能貨子猶為高氏後粟五千庾高齮以<lb/>
錦示子猶子猶欲之齮曰魯人買之百兩一布以道之<lb/>
不通先入幣財子猶受之言於齊侯曰羣臣不盡力于<lb/>
魯君者非不能事君也然據有異焉宋元公為魯君如<lb/>
<pb n="54b"/>
晉卒于曲棘叔孫昭子求納其君無疾而死不知天之<lb/>
棄魯耶抑魯君有罪于鬼神故及此也君若待于曲棘<lb/>
使羣臣從魯君以卜焉若可師有濟也君而繼之兹無<lb/>
敵矣若其無成君無辱焉齊侯從之使公子鉏帥師從<lb/>
公成大夫公孫朝謂平子曰有都以衛國也請我受師<lb/>
許之請納質弗許曰信女足矣告于齊師曰孟氏魯之<lb/>
敝室也用成已甚弗能忍也請息肩于齊齊師圍成成<lb/>
人伐齊師之飲馬于淄者曰将以厭衆魯成備而後告<lb/>
<pb n="55a"/>
曰不勝衆師及齊師戰于炊鼻齊子淵㨗從洩聲子射<lb/>
之中楯瓦繇胊汏輈七入者三寸聲子射其馬斬鞅殪<lb/>
改駕人以為鬷戾也而助之子車曰齊人也将擊子車<lb/>
子車射之殪其御曰又之子車曰衆可懼也而不可怒<lb/>
也子囊帶從野洩叱之洩曰軍無私怒報乃私也将亢<lb/>
子又叱之亦叱之冉豎射陳武子中手失弓而罵以告<lb/>
平子曰有君子白晳鬒鬚眉甚口平子曰必子彊也毋<lb/>
乃亢諸對曰謂之君子何敢亢之林雍羞為顔鳴右下<lb/>
<pb n="55b"/>
苑何忌取其耳顔鳴去之苑子之御曰視下顧苑子刜<lb/>
林雍斷其足鑋而乘於他車以歸顔鳴三入齊師呼曰<lb/>
林雍乘秋盟于鄟陵謀納公也　二十七年春公如齊<lb/>
公至自齊處于鄆言在外也秋㑹于扈令戍周且謀納<lb/>
公也宋衛皆利納公固請之范獻子取貨於季孫謂司<lb/>
城子梁與北宫負子曰季孫未知其罪而君伐之請囚<lb/>
請亡於是乎不獲君又弗克而自出也夫豈無備而能<lb/>
出君乎季氏之復天救之也休公徒之怒而啟叔孫氏<lb/>
<pb n="56a"/>
之心不然豈其伐人而説甲執冰以㳺叔孫氏懼禍之<lb/>
濫而自同於季氏天之道也魯君守齊三年而無成季<lb/>
氏甚得其民淮夷與之有十年之備有齊楚之援有天<lb/>
之賛有民之助有堅守之心有列國之權而弗敢宣也<lb/>
事君如在國故鞅以為難二子皆圖國者也而欲納魯<lb/>
君鞅之願也請從二子以圍魯無成死之二子懼皆辭<lb/>
乃辭小國而以難復孟㦤子陽虎伐鄆鄆人将戰子家<lb/>
子曰天命不慆久矣使君亡者必此衆也天既禍之而<lb/>
<pb n="56b"/>
自福也不亦難乎猶有鬼神此必敗也嗚呼為無望也<lb/>
夫其死於此乎公使子家子如晉公徒敗于且知冬公<lb/>
如齊齊侯請饗之子家子曰朝夕立於其朝又何饗焉<lb/>
其飲酒也乃飲酒使宰獻而請安子仲之子曰重為齊<lb/>
侯夫人曰請使重見子家子乃以君出　二十八年春<lb/>
公如晉将如乾侯子家子曰有求於人而即其安人孰<lb/>
矜之其造於竟弗聽使請逆於晉晉人曰天禍魯國君<lb/>
淹洫在外君亦不使一个辱在寡人而即安於甥舅其<lb/>
<pb n="57a"/>
亦使逆君使公復于竟而後逆之　二十九年春公至<lb/>
自乾侯處于鄆齊侯使髙張來唁公稱主君子家子曰<lb/>
齊卑君矣君祗辱焉公如乾侯平子每嵗賈馬具從者<lb/>
之衣屨而歸之于乾侯公執歸馬者賣之乃不歸馬衛<lb/>
侯來獻其乘馬曰啟服塹而死公将為之櫝子家子曰<lb/>
從者病矣請以食之乃以帷裹之公賜公衍羔裘使獻<lb/>
龍輔於齊侯遂入羔裘齊侯喜與之陽穀公衍公為之<lb/>
生也其母偕出公衍先生公為之母曰相與偕出請相<lb/>
<pb n="57b"/>
與偕告三日公為生其母先以告公為為兄公私喜於<lb/>
陽穀而思於魯曰務人為此禍也且後生而為兄其誣<lb/>
也久矣乃黜之而以公衍為大子　三十年春王正月<lb/>
公在乾侯不先書鄆與乾侯非公且徵過也　三十一<lb/>
年春王正月公在乾侯言不能外内也晉侯将以師納<lb/>
公范獻子曰若召季孫而不來則信不臣矣然後伐之<lb/>
若何晉人召季孫獻子使私焉曰子必來我受其無咎<lb/>
季孫意如㑹晉荀躒于適厯荀躒曰寡君使躒謂吾子<lb/>
<pb n="58a"/>
何故出君有君不事周有常刑子其圖之季孫練冠麻<lb/>
衣跣行伏而對曰事君臣之所不得也敢逃刑命君若<lb/>
以臣為有罪請囚于費以待君之察也亦唯君若以先<lb/>
臣之故不絶季氏而賜之死若弗殺弗亡君之惠也死<lb/>
且不朽若得從君而歸則固臣之願也敢有異心夏四<lb/>
月季孫從知伯如乾侯子家子曰君與之歸一慙之不<lb/>
忍而終身慙乎公曰諾衆曰在一言矣君必逐之荀躒<lb/>
以晉侯之命唁公且曰寡君使躒以君命討於意如意<lb/>
<pb n="58b"/>
如不敢逃死君其入也公曰君惠顧先君之好施及亡<lb/>
人将使歸糞除宗祧以事君則不能見夫人己所能見<lb/>
夫人者有如河荀躒掩耳而走曰寡君其罪之恐敢與<lb/>
知魯國之難臣請復於寡君退而謂季孫君怒未怠子<lb/>
姑歸祭子家子曰君以一乘入于魯師季孫必與君歸<lb/>
公欲從之衆從者脅公不得歸　三十二年春王正月<lb/>
公在乾侯言不能外内又不能用其人也十二月公疾<lb/>
徧賜大夫大夫不受賜子家子雙琥一環一璧輕服受<lb/>
<pb n="59a"/>
之大夫皆受其賜己未公薨子家子反賜於府人曰吾<lb/>
不敢逆君命也大夫皆反其賜書曰公薨于乾侯言失<lb/>
其所也趙簡子問於史墨曰季氏出其君而民服焉諸<lb/>
侯與之君死於外而莫之或罪也對曰物生有兩有三<lb/>
有五有陪貳故天有三辰地有五行體有左右各有妃<lb/>
耦王有公諸侯有卿皆有貳也天生季氏以貳魯侯為<lb/>
日久矣民之服焉不亦宜乎魯君世從其失季氏世修<lb/>
其勤民忘君矣雖死於外其誰矜之社稷無常奉君臣<lb/>
<pb n="59b"/>
無常位自古以然故詩曰高岸為谷深谷為陵三后之<lb/>
姓於今為庶主所知也在易卦雷乘乾曰大壮䷡天<lb/>
之道也昔成季友桓之季也文姜之愛子也始震而卜<lb/>
卜人謁之曰生有嘉聞其名曰友為公室輔及生如卜<lb/>
人之言有文在其手曰友遂以名之既而有大功於魯<lb/>
受費以為上卿至於文子武子世増其業不廢舊績魯<lb/>
文公薨而東門遂殺適立庶魯君於是乎失國政在季<lb/>
氏於此君也四公矣民不知君何以得國是以為君慎<lb/>
<pb n="60a"/>
器與名不可以假人　<hi>定元年</hi>夏叔孫成子逆公之䘮于<lb/>
乾侯季孫曰子家子亟言於我未嘗不中吾志也吾欲<lb/>
與之從政子必止之且聽命焉子家子不見叔孫易幾<lb/>
而哭叔孫請見子家子子家子辭曰羈未得見而從君<lb/>
以出君不命而薨羈不敢見叔孫使吿之曰公衍公為<lb/>
實使羣臣不得事君若公子宋主社稷則羣臣之願也<lb/>
凡從君出而可以入者将唯子是聽子家氏未有後季<lb/>
孫願與子從政此皆季孫之願也使不敢以吿對曰若<lb/>
<pb n="60b"/>
立君則有卿士大夫與守龜在羈弗敢知若從君者則<lb/>
貌而出者入可也寇而出者行可也若羈也則君知其<lb/>
出也而未知其入也羈将逃也䘮及壊隤公子宋先入<lb/>
從公者皆自壊隤反六月癸亥公之䘮至自乾侯戊辰<lb/>
公即位季孫使役如闞公氏将溝焉榮駕鵝曰生不能<lb/>
事死又離之以自旌也縱子忍之後必或恥之乃止季<lb/>
孫問於榮駕鵝曰吾欲為君諡使子孫知之對曰生弗<lb/>
能事死又惡之以自信也将焉用之乃止秋七月癸巳<lb/>
<pb n="61a"/>
塟昭公於墓道南孔子之為司寇也溝而合諸墓昭公<lb/>
出故季平子禱于煬公九月立煬宫　<hi>哀十二年</hi>夏五月昭<lb/>
夫人孟子卒昭公娶于呉故不書姓死不赴故不稱夫<lb/>
人不反哭故不言塟小君孔子與弔適季氏季氏不絻<lb/>
放絰而拜　二十三年春宋景曹卒季康子使冉有弔<lb/>
且送塟曰敝邑有社稷之事使肥與有職競焉是以不<lb/>
得助執紼使求從輿人曰以肥之得備彌甥也有不腆<lb/>
先人之産馬使求薦諸夫人之宰其可以稱旌繁乎<lb/>
<pb n="61b"/>
　異乎亡國之君不可與圖存也子家羈於公之伐季<lb/>
　氏也曰季氏得民衆久矣君無多辱於公徒之敗也<lb/>
　曰諸臣偽刼君者而公止於公之孫也曰齊君無信<lb/>
　不如早之晉而公皆不聽居鄆五年莫之能返及其<lb/>
　在乾侯也荀躒以意如來羈曰君與之歸又曰君以<lb/>
　一乘入于魯師公欲從之而脅於從者遂至客死臨<lb/>
　事無謀畏難無斷其真天下之庸主哉季氏無道僭<lb/>
　于公室自成襄之君側目重足咸莫敢問至昭公一<lb/>
<pb n="62a"/>
　旦而謀去之再雩聚衆長府授甲其謀出于倉卒非<lb/>
　有遠慮即公亦原無去之心皆左右讒人從而啟之<lb/>
　一敗出孫寄迹于鄆雖曰公室失民驟難反正借令<lb/>
　善撫鄆衆安知非少康一旅哉處彈九之邑役民無<lb/>
　度鄆則何堪乃無何而鄆潰矣春秋之書法民逃其<lb/>
　上曰潰左氏曰非公且徵過也穀梁曰昭公出奔民<lb/>
　如釋重負然則民之所棄用一邑而猶不足矧以魯<lb/>
　國之衆而當權臣之得政耶在外八年内外棄之春<lb/>
<pb n="62b"/>
　秋急欲存公故每於嵗首公在必書而魯人則無公<lb/>
　久矣宋元邡公卒于曲棘叔婼叔倪無病而死季氏<lb/>
　即詭于衆曰天将棄公非我罪也齊晉受賄借口緩<lb/>
　師而孟叔之徒藉季自庇莫敢發難況以陰陽休咎<lb/>
　之説煽惑震動外結鞅據之權嬖内離成鄆之民心<lb/>
　公既孤立反集衆尤而歸國又復奚望哉且公自即<lb/>
　位以來季氏驕恣于斯為甚是以取鄆取郠公弗能<lb/>
　知牟夷來奔公弗能郤子憖奔齊公弗能反舍中軍<lb/>
<pb n="63a"/>
　以弱公室大蒐以彊私黨凡其所為皆肆志無忌而<lb/>
　羣臣莫敢斥也一旦圖之其孰從焉公在外野噭然<lb/>
　而哭誰則非君宜皆攘臂以行誅討而乃緩賊以長<lb/>
　權惡彼季氏者又何憚而不逐其君耶且意如於公<lb/>
　之伐也則登臺而請察罪於叔孫之歸也則稽顙而<lb/>
　求改事於乾侯則賈馬歸衣於適厯則跣行伏對哀<lb/>
　色巽辭謬為恭順即大國亦将信之公復奮怒誓河<lb/>
　罔知悔禍是臣愈姦而君愈庸臣愈黠而君愈疎其<lb/>
<pb n="63b"/>
　始猶惴焉而懐可去之罪終則汰然而成不可去之<lb/>
　形矣外交日固誰聽公而除之哉夫公以齊歸之子<lb/>
　在慼而有嘉容嗣位之初穆叔已知為患而季孫卒<lb/>
　立之終不免乾侯之敗然則昭公不立魯可無亂乎<lb/>
　吾謂三世之專四公之弱又未可專責之一人也<lb/>
　　晉祁氏羊舌氏之亡<lb/>
<hi>昭二十八年</hi>晉祁勝與鄔臧通室祁盈将執之訪於司馬叔<lb/>
㳺叔㳺曰鄭書有之惡直醜正實蕃有徒無道立矣子<lb/>
<pb n="64a"/>
懼不免詩曰民之多辟無自立辟姑己若何盈曰祁氏<lb/>
私有討國何有焉遂執之祁勝賂荀躒荀躒為之言於<lb/>
晉侯晉侯執祁盈祁盈之臣曰鈞将皆死憖使吾君聞<lb/>
勝與臧之死也以為快乃殺之夏六月晉殺祁盈及楊<lb/>
食我食我祁盈之黨也而助亂故殺之遂滅祁氏羊舌<lb/>
氏初叔向欲娶於申公巫臣氏其母欲娶其黨叔向曰<lb/>
吾母多而庶鮮吾懲舅氏矣其母曰子靈之妻殺三夫<lb/>
一君一子而亡一國兩卿矣可無懲乎吾聞之甚美必<lb/>
<pb n="64b"/>
有甚惡是鄭穆少妃姚子之子子貉之妹也子貉早死<lb/>
無後而天鍾美於是将必以是大有敗也昔有仍氏生<lb/>
女黰黒而甚美光可以鑑名曰𤣥妻樂正后夔取之生<lb/>
伯封實有豕心貪惏無饜忿纇無期謂之封豕有窮后<lb/>
羿滅之䕫是以不祀且三代之亡共子之廢皆是物也<lb/>
女何以為哉夫有尤物足以移人茍非德義則必有禍<lb/>
叔向懼不敢取平公强使取之生伯石伯石始生子容<lb/>
之母走謁諸姑曰長叔姒生男姑視之及堂聞其聲而<lb/>
<pb n="65a"/>
還曰是豺狼之聲也狼子野心非是莫䘮羊舌氏矣遂<lb/>
弗視秋晉韓宣子卒魏獻子為政分祁氏之田以為七<lb/>
縣分羊舌氏之田以為三縣司馬彌牟為鄔大夫賈辛<lb/>
為祁大夫司馬烏為平陵大夫魏戊為梗陽大夫知徐<lb/>
吾為塗水大夫韓固為馬首大夫孟丙為盂大夫樂霄<lb/>
為銅鞮大夫趙朝為平陽大夫僚安為楊氏大夫謂賈<lb/>
辛司馬烏為有力於王室故舉之謂知徐吾趙朝韓固<lb/>
魏戊餘子之不失職能守業者也其四人者皆受縣而<lb/>
<pb n="65b"/>
後見於魏子以賢舉也魏子謂成鱄吾與戊也縣人其<lb/>
以我為黨乎對曰何也戊之為人也遠不忘君近不偪<lb/>
同居利思義在約思純有守心而無淫行雖與之縣不<lb/>
亦可乎昔武王克商光有天下其兄弟之國者十有五<lb/>
人姬姓之國者四十人皆舉親也夫舉無他唯善所在<lb/>
親疏一也詩曰唯此文王帝度其心莫其德音其德克<lb/>
明克明克類克長克君王此大國克順克比比于文王<lb/>
其德靡悔既受帝祉施于孫子心能制義曰度德正應<lb/>
<pb n="66a"/>
和曰莫照臨四方曰明勤施無私曰類教誨不倦曰長<lb/>
賞慶刑威曰君慈和徧服曰順擇善而從之曰比經緯<lb/>
天地曰文九德不愆作事無悔故襲天禄子孫頼之主<lb/>
之舉也近文德矣所及其遠哉賈辛将適其縣見於魏<lb/>
子魏子曰辛來昔叔向適鄭鬷蔑惡欲觀叔向從使之<lb/>
收器者而往立於堂下一言而善叔向将飲酒聞之曰<lb/>
必鬷明也下執其手以上曰昔賈大夫惡娶妻而美三<lb/>
年不言不笑御以如臯射雉獲之其妻始笑而言賈大<lb/>
<pb n="66b"/>
夫曰才之不可以已我不能射女遂不言不笑夫今子<lb/>
少不颺子若無言吾㡬失子矣言之不可以已也如是<lb/>
遂如故知今女有力於王室吾是以舉女行乎敬之哉<lb/>
毋墮乃力仲尼聞魏子之舉也以為義曰近不失親遠<lb/>
不失舉可謂義矣又聞其命賈辛也以為忠詩曰永言<lb/>
配命自求多福忠也魏子之舉也義其命也忠其長有<lb/>
後於晉國乎冬梗陽人有獄魏戊不能斷以獄上其大<lb/>
宗賂以女樂魏子将受之魏戊謂閻没女寛曰主以不<lb/>
<pb n="67a"/>
賄聞於諸侯若受梗陽人賄莫甚焉吾子必諫皆許諾<lb/>
退朝待於庭饋入召之比置三歎既食使生魏子曰吾<lb/>
聞諸伯叔諺曰唯食忘憂吾子置食之間三歎何也同<lb/>
辭而對曰或賜二小人酒不夕食饋之始至恐其不足<lb/>
是以歎中置自咎曰豈将軍食之而有不足是以再歎<lb/>
及饋之畢願以小人之腹為君子之心屬厭而已獻子<lb/>
辭梗陽人<lb/>
　祁氏晉獻侯之後羊舌氏晉武公之後皆公族也叔<lb/>
<pb n="67b"/>
　向祁奚皆賢大夫惜哉流澤不永旋就夷滅傳曰公<lb/>
　族公室之枝葉也國之将亡枝葉先落吾於祁羊舌<lb/>
　氏而識晉祚之不長也有以夫<lb/>
　<lb/>
　<lb/>
　<lb/>
　<lb/>
　左傳事緯卷九<lb/>
</p>
<p>
</p>
  </div>
</body>
</text>
</TEI>
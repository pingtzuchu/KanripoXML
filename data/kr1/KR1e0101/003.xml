<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>左傳事緯卷三</head>
    <p>
<pb n="1a"/>
欽定四庫全書<lb/>
　左傳事緯卷三　　　　　靈璧知縣馬驌撰<lb/>
　　晉文建霸<lb/>
<hi>僖二十三年</hi>晉公子重耳之及於難也晉人伐諸蒲城蒲城<lb/>
人欲戰重耳不可曰保君父之命而享其生禄於是乎<lb/>
得人有人而挍罪莫大焉吾其奔也遂奔狄從者狐偃<lb/>
趙衰顚頡魏武子司空季子狄人伐廧咎如獲其二女<lb/>
叔隗季隗納諸公子公子取季隗生伯鯈叔劉以叔隗<lb/>
<pb n="1b"/>
妻趙衰生盾將適齊謂季隗曰待我二十五年不來而<lb/>
後嫁對曰我二十五年矣又如是而嫁則就木焉請待<lb/>
子處狄十二年而行過衞衞文公不禮焉出於五鹿乞<lb/>
食於野人野人與之塊公子怒欲鞭之子犯曰天賜也<lb/>
稽首受而載之及齊齊桓公妻之有馬二十乗公子安<lb/>
之從者以為不可將行謀於桑下蠶妾在其上以告姜<lb/>
氏姜氏殺之而謂公子曰子有四方之志其聞之者吾<lb/>
殺之矣公子曰無之姜曰行也懐與安實敗名公子不<lb/>
<pb n="2a"/>
可姜與子犯謀醉而遣之醒以戈逐子犯及曹曹共公<lb/>
聞其駢脅欲觀其裸浴薄而觀之僖負羈之妻曰吾觀<lb/>
晉公子之從者皆足以相國若以相夫子必反其國反<lb/>
其國必得志於諸侯得志於諸侯而誅無禮曹其首也<lb/>
子盍蚤自貳焉乃饋盤飱寘璧焉公子受飱反璧及宋<lb/>
宋襄公贈之以馬二十乘及鄭鄭文公亦不禮焉叔詹<lb/>
諌曰臣聞天之所啓人弗及也晉公子有三焉天其或<lb/>
者將建諸君其禮焉男女同姓其生不蕃晉公子姬出<lb/>
<pb n="2b"/>
也而至於今一也離外之患而天不靖晉國殆將啟之<lb/>
二也有三士足以上人而從之三也晉鄭同儕其過子<lb/>
弟固將禮焉况天之所啟乎弗聽及楚楚子饗之曰公<lb/>
子若反晉國則何以報不穀對曰子女玉帛則君有之<lb/>
羽毛齒革則君地生焉其波及晉國者君之餘也其何<lb/>
以報君曰雖然何以報我對曰若以君之靈得反晉國<lb/>
晉楚治兵遇於中原其辟君三舎若不獲命其左執鞭<lb/>
弭右屬櫜鞬以與君周旋子玉請殺之楚子曰晉公子<lb/>
<pb n="3a"/>
廣而儉文而有禮其從者肅而寛忠而能力晉侯無親<lb/>
外内惡之吾聞姬姓唐叔之後其後衰者也其將由晉<lb/>
公子乎天將興之誰能廢之違天必有大咎乃送諸秦<lb/>
秦伯納女五人懐嬴與焉奉匜沃盥既而揮之怒曰秦<lb/>
晉匹也何以卑我公子懼降服而囚他日公享之子犯<lb/>
曰吾不如衰之文也請使衰從公子賦河水公賦六月<lb/>
趙衰曰重耳拜賜公子降拜稽首公降一級而辭焉衰<lb/>
曰君稱所以佐天子者命重耳重耳敢不拜　二十四<lb/>
<pb n="3b"/>
年春王正月秦伯納之不書不告入也及河子犯以璧<lb/>
授公子曰臣負羈絏從君廵於天下臣之罪甚多矣臣<lb/>
猶知之而况君乎請由此亡公子曰所不與舅氏同心<lb/>
者有如白水投其璧于河濟河圍令狐入桑泉取臼衰<lb/>
二月甲午晉師軍于廬柳秦伯使公子縶如晉師師退<lb/>
軍于郇辛丑狐偃及秦晉之大夫盟于郇壬寅公子入<lb/>
于晉師丙午入于曲沃丁未朝于武宫戊申使殺懐公<lb/>
于髙梁不書亦不告也吕郤畏偪將焚公宫而弑晉侯<lb/>
<pb n="4a"/>
寺人披請見公使讓之且辭焉曰蒲城之役君命一宿<lb/>
女即至其後余從狄君以田渭濱女為惠公來求殺余<lb/>
命女三宿女中宿至雖有君命何其速也夫袪猶在女<lb/>
其行乎對曰臣謂君之入也其知之矣若猶未也又將<lb/>
及難君命無二古之制也除君之惡唯力是視蒲人狄<lb/>
人余何有焉今君即位其無蒲狄乎齊桓公置射鉤而<lb/>
使管仲相君若易之何辱命焉行者甚衆豈唯刑臣公<lb/>
見之以難告三月晉侯潛㑹秦伯于王城己丑晦公宫<lb/>
<pb n="4b"/>
火瑕甥郤芮不獲公乃如河上秦伯誘而殺之晉侯逆<lb/>
夫人嬴氏以歸秦伯送衞於晉三千人實紀綱之僕初<lb/>
晉侯之豎頭須守藏者也其出也竊藏以逃盡用以求<lb/>
納之及入求見公辭焉以沐謂僕人曰沐則心覆心覆<lb/>
則圖反宜吾不得見也居者為社稷之守行者為羈紲<lb/>
之僕其亦可也何必罪居者國君而讐匹夫懼者甚衆<lb/>
矣僕人以告公遽見之晉侯賞從亡者介之推不言禄<lb/>
禄亦弗及推曰獻公之子九人唯君在矣惠懐無親外<lb/>
<pb n="5a"/>
内棄之天未絶晉必將有主主晉祀者非君而誰天實<lb/>
置之而二三子以為己力不亦誣乎竊人之財猶謂之<lb/>
盜況貪天之功以為己力乎下義其罪上賞其姦上下<lb/>
相䝉難與處矣其母曰盍亦求之以死誰懟對曰尤而<lb/>
效之罪又甚焉且出怨言不食其食其母曰亦使知之<lb/>
若何對曰言身之文也身將隠焉用文之是求顯也其<lb/>
母曰能如是乎與女偕隠遂隠而死晉侯求之不獲以<lb/>
緜上為之田曰以志吾過且旌善人　<hi>二十五年</hi>秋秦晉伐<lb/>
<pb n="5b"/>
鄀楚鬬克屈禦㓂以申息之師戍商密秦人過析隈入<lb/>
而係輿人以圍商密昏而傅焉宵坎血加書偽與子儀<lb/>
子邊盟者商密人懼曰秦取析矣戍人反矣乃降秦師<lb/>
秦師囚申公子儀息公子邊以歸楚令尹子玉追秦師<lb/>
弗及遂圍陳納頓子于頓衞人平莒于我十二月盟于<lb/>
洮修衞文公之好且及莒平也　二十六年春王正月<lb/>
公㑹莒兹㔻公寗莊子盟于向尋洮之盟也齊師侵我<lb/>
西鄙討是二盟也夏齊孝公伐我北鄙衞人伐齊洮之<lb/>
<pb n="6a"/>
盟故也公使展喜犒師使受命于展禽齊侯未入竟展<lb/>
喜從之曰寡君聞君親舉玉趾將辱於敝邑使下臣犒<lb/>
執事齊侯曰魯人恐乎對曰小人恐矣君子則否齊侯<lb/>
曰室如縣罄野無青草何恃而不恐對曰恃先王之命<lb/>
昔周公大公股肱周室夾輔成王成王勞之而賜之盟<lb/>
曰世世子孫無相害也載在盟府大師職之桓公是以<lb/>
紏合諸侯而謀其不協彌縫其闕而匡救其災昭舊職<lb/>
也及君即位諸侯之望曰其率桓之功我敝邑用不敢<lb/>
<pb n="6b"/>
保聚曰豈其嗣世九年而棄命廢職其若先君何君必<lb/>
不然恃此以不恐齊侯乃還東門襄仲臧文仲如楚乞<lb/>
師臧孫見子玉而道之伐齊宋以其不臣也宋以其善<lb/>
於晉侯也叛楚即晉冬楚令尹子玉司馬子西帥師伐<lb/>
宋圍緡公以楚師伐齊取榖凡師能左右之曰以寘桓<lb/>
公子雍於榖易牙奉之以為魯援楚申公叔侯戍之桓<lb/>
公之子七人為七大夫於楚　<hi>二十七年</hi>夏齊孝公䘚有齊<lb/>
怨不廢䘮紀禮也楚子將圍宋使子文治兵於睽終朝<lb/>
<pb n="7a"/>
而畢不戮一人子玉復治兵于蒍終日而畢鞭七人貫<lb/>
三人耳國老皆賀子文子文飲之酒蒍賈尚幼後至不<lb/>
賀子文問之對曰不知所賀子之傳政于子玉曰以靖<lb/>
國也靖諸内而敗諸外所獲㡬何子玉之敗子之舉也<lb/>
舉以敗國將何賀焉子玉剛而無禮不可以治民過三<lb/>
百乘其不能以入矣苟入而賀何後之有冬楚子及諸<lb/>
侯圍宋宋公孫固如晉告急先軫曰報施救患取威定<lb/>
霸於是乎在矣狐偃曰楚始得曹而新昏於衞若伐曹<lb/>
<pb n="7b"/>
衞楚必救之則齊宋免矣於是乎蒐于被廬作三軍謀<lb/>
元帥趙衰曰郤縠可臣亟聞其言矣說禮樂而敦詩書<lb/>
詩書義之府也禮樂徳之則也德義利之夲也夏書曰<lb/>
賦納以言明試以功車服以庸君其試之乃使郤縠將<lb/>
中軍郤溱佐之使狐偃將上軍譲於狐毛而佐之命趙<lb/>
衰為卿讓於欒枝先軫使欒枝將下軍先軫佐之荀林<lb/>
父御戎魏犫為右晉侯始入而教其民二年欲用之子<lb/>
犯曰民未知義未安其居於是乎出定襄王入務利民<lb/>
<pb n="8a"/>
民懐生矣將用之子犯曰民未知信未宣其用於是乎<lb/>
伐原以示之信民易資者不求豐焉明徴其辭公曰可<lb/>
矣乎子犯曰民未知禮未生其共於是乎大蒐以示之<lb/>
禮作執秩以正其官民聽不惑而後用之出榖戍釋宋<lb/>
圍一戰而霸文之教也　二十八年春晉侯將伐曹假<lb/>
道于衞衞人弗許還自南河濟侵曹伐衞正月戊申取<lb/>
五鹿二月晉郤縠卒原軫將中軍胥臣佐下軍上徳也<lb/>
晉侯齊侯盟于斂盂衞侯請盟晉人弗許衞侯欲與楚<lb/>
<pb n="8b"/>
國人不欲故出其君以說於晉衞侯出居于襄牛公子<lb/>
買戍衞楚人救衞不克公懼於晉殺子叢以說焉謂楚<lb/>
人曰不䘚戍也晉侯圍曹門焉多死曹人尸諸城上晉<lb/>
侯患之聽輿人之謀曰稱舎於墓師遷焉曹人兇懼為<lb/>
其所得者棺而出之因其兇也而攻之三月丙午入曹<lb/>
數之以其不用僖負羈而乘軒者三百人也且曰獻狀<lb/>
令無入僖負羈之宫而免其族報施也魏犫顚頡怒曰<lb/>
勞之不圖報於何有爇僖負羈氏魏犫傷於胷公欲殺<lb/>
<pb n="9a"/>
之而愛其材使問且視之病將殺之魏犫束胷見使者<lb/>
曰以君之靈不有寧也距躍三百曲踊三百乃舎之殺<lb/>
顚頡以狥于師立舟之僑以為戎右宋人使門尹般如<lb/>
晉師告急公曰宋人告急舎之則絶告楚不許我欲戰<lb/>
矣齊秦未可若之何先軫曰使宋舎我而賂齊秦藉之<lb/>
告楚我執曹君而分曹衞之田以賜宋人楚愛曹衞必<lb/>
不許也喜賂怒頑能無戰乎公說執曹伯分曹衞之田<lb/>
以畀宋人楚子入居于申使申叔去榖使子玉去宋曰<lb/>
<pb n="9b"/>
無從晉師晉侯在外十九年矣而果得晉國險阻艱難<lb/>
備嘗之矣民之情偽盡知之矣天假之年而除其害天<lb/>
之所置其可廢乎軍志曰允當則歸又曰知難而退又<lb/>
曰有徳不可敵此三志者晉之謂矣子玉使伯棼請戰<lb/>
曰非敢必有功也願以間執䜛慝之口王怒少與之師<lb/>
唯西廣東宫與若敖之六卒實從之子玉使宛春告於<lb/>
晉師曰請復衞侯而封曹臣亦釋宋之圍子犯曰子玉<lb/>
無禮哉君取一臣取二不可失矣先軫曰子與之定人<lb/>
<pb n="10a"/>
之謂禮楚一言而定三國我一言而亡之我則無禮何<lb/>
以戰乎不許楚言是棄宋也救而棄之謂諸侯何楚有<lb/>
三施我有三怨怨讐已多將何以戰不如私許復曹衞<lb/>
以攜之執宛春以怒楚既戰而後圖之公說乃拘宛春<lb/>
於衞且私許復曹衞曹衞告絶於楚子玉怒從晉師晉<lb/>
師退軍吏曰以君辟臣辱也且楚師老矣何故退子犯<lb/>
曰師直為壯曲為老豈在久乎㣲楚之惠不及此退三<lb/>
舎辟之所以報也背惠食言以亢其讐我曲楚直其衆<lb/>
<pb n="10b"/>
素飽不可謂老我退而楚還我將何求若其不還君退<lb/>
臣犯曲在彼矣退三舎楚衆欲止子玉不可夏四月戊<lb/>
辰晉侯宋公齊國歸父崔夭秦小子憖次于城濮楚師<lb/>
背酅而舎晉侯患之聽輿人之誦曰原田每每舎其舊<lb/>
而新是謀公疑焉子犯曰戰也戰而㨗必得諸侯若其<lb/>
不㨗表裏山河必無害也公曰若楚惠何欒貞子曰漢<lb/>
陽諸姬楚實盡之思小惠而忘大恥不如戰也晉侯夣<lb/>
與楚子搏楚子伏已而盬其腦是以懼子犯曰吉我得<lb/>
<pb n="11a"/>
天楚伏其罪吾且柔之矣子玉使鬬勃請戰曰請與君<lb/>
之士戲君馮軾而觀之得臣與寓目焉晉侯使欒枝對<lb/>
曰寡君聞命矣楚君之惠未之敢忘是以在此為大夫<lb/>
退其敢當君乎既不獲命矣敢煩大夫謂二三子戒爾<lb/>
車乘敬爾君事詰朝將見晉車七百乗韅靷鞅靽晉侯<lb/>
登有莘之虚以觀師曰少長有禮其可用也遂伐其木<lb/>
以益其兵己巳晉師陳于莘北胥臣以下軍之佐當陳<lb/>
蔡子玉以若敖之六卒將中軍曰今日必無晉矣子西<lb/>
<pb n="11b"/>
將左子上將右胥臣䝉馬以虎皮先犯陳蔡陳蔡奔楚<lb/>
右師潰狐毛設二斾而退之欒枝使輿曵柴而偽遁楚<lb/>
師馳之原軫郤溱以中軍公族横擊之狐毛狐偃以上<lb/>
軍夾攻子西楚左師潰楚師敗績子玉收其䘚而止故<lb/>
不敗晉師三日館榖及癸酉而還甲午至于衡雍作王<lb/>
宫于踐土鄉役之三月鄭伯如楚致其師為楚師既敗<lb/>
而懼使子人九行成于晉晉欒枝入盟鄭伯五月丙午<lb/>
晉侯及鄭伯盟于衡雍丁未獻楚俘于王駟介百乘徒<lb/>
<pb n="12a"/>
兵千鄭伯傅王用平禮也己酉王享醴命晉侯侑王命<lb/>
尹氏及王子虎内史叔興父䇿命晉侯為侯伯賜之大<lb/>
輅之服戎輅之服彤弓一彤矢百玈弓矢千秬鬯一卣<lb/>
虎賁三百人曰王謂叔父敬服王命以綏四國紏逖王<lb/>
慝晉侯三辭從命曰重耳敢再拜稽首奉揚天子之丕<lb/>
顯休命受䇿以出出入三覲癸亥王子虎盟諸侯于王<lb/>
庭要言曰皆奬王室無相害也有渝此盟明神殛之俾<lb/>
隊其師無克祚國及而𤣥孫無有老幼君子謂是盟也<lb/>
<pb n="12b"/>
信謂晉於是役也能以德攻初楚子玉自為瓊弁玉纓<lb/>
未之服也先戰夣河神謂己曰畀余余賜女孟諸之麋<lb/>
弗致也大心與子西使榮黄諌弗聽榮季曰死而利國<lb/>
猶或為之况瓊玉乎是糞土也而可以濟師將何愛焉<lb/>
弗聽出告二子曰非神敗令尹令尹其不勤民實自敗<lb/>
也既敗王使謂之曰大夫若入其若申息之老何子西<lb/>
孫伯曰得臣將死二臣止之曰君其將以為戮及連榖<lb/>
而死晉侯聞之而後喜可知也曰莫余毒也已蒍吕臣<lb/>
<pb n="13a"/>
實為令尹奉己而已不在民矣城濮之戰晉中軍風于<lb/>
澤亡大斾之左旃祁瞞奸命司馬殺之以狥于諸侯使<lb/>
茅茷代之師還壬午濟河舟之僑先歸士㑹攝右秋七<lb/>
月丙申振旅愷以入于晉獻俘授馘飲至大賞徴㑹討<lb/>
貳殺舟之僑以狥于國民於是大服君子謂文公其能<lb/>
刑矣三罪而民服詩云惠此中國以綏四方不失賞刑<lb/>
之謂也冬㑹于温討不服也是㑹也晉侯召王以諸侯<lb/>
見且使王狩仲尼曰以臣召君不可以訓故書曰天王<lb/>
<pb n="13b"/>
狩于河陽言非其地也且明徳也壬申公朝于王所丁<lb/>
丑諸侯圍許晉侯有疾曹伯之豎侯獳貨筮史使曰以<lb/>
曹為解齊桓公為㑹而封異姓今君為㑹而滅同姓曹<lb/>
叔振鐸文之昭也先君唐叔武之穆也且合諸侯而滅<lb/>
兄弟非禮也與衞偕命而不與偕復非信也同罪異罰<lb/>
非刑也禮以行義信以守禮刑以正邪舎此三者君將<lb/>
若之何公說復曹伯遂㑹諸侯于許　<hi>二十九年</hi>夏公㑹王<lb/>
子虎晉狐偃宋公孫固齊國歸父陳轅濤塗秦小子憖<lb/>
<pb n="14a"/>
盟于翟泉尋踐土之盟且謀伐鄭也卿不書罪之也在<lb/>
禮卿不㑹公侯㑹伯子男可也　三十年春晉人侵鄭<lb/>
以觀其可攻與否狄間晉之有鄭虞也夏狄侵齊九月<lb/>
甲午晉侯秦伯圍鄭以其無禮于晉且貳于楚也晉軍<lb/>
函陵秦軍汜南佚之狐言於鄭伯曰國危矣若使燭之<lb/>
武見秦君師必退公從之辭曰臣之壯也猶不如人今<lb/>
老矣無能為也己公曰吾不能早用子今急而求子是<lb/>
寡人之過也然鄭亡子亦有不利焉許之夜縋而出見<lb/>
<pb n="14b"/>
秦伯曰秦晉圍鄭鄭既知亡矣若亡鄭而有益于君敢<lb/>
以煩執事越國以鄙逺君知其難也焉用亡鄭以陪鄰<lb/>
鄰之厚君之薄也若舎鄭以為東道主行李之往來共<lb/>
其乏困君亦無所害且君嘗為晉君賜矣許君焦瑕朝<lb/>
濟而夕設版焉君之所知也夫晉何厭之有既東封鄭<lb/>
又欲肆其西封若不闕秦將焉取之闕秦以利晉唯君<lb/>
圖之秦伯說與鄭人盟使杞子逢孫楊孫戍之乃還子<lb/>
犯請擊之公曰不可㣲夫人之力不及此因人之力而<lb/>
<pb n="15a"/>
敝之不仁失其所與不知以亂易整不武吾其還也亦<lb/>
去之東門襄仲將聘于周遂初聘于晉　三十一年春<lb/>
取濟西田分曹地也使臧文仲往宿于重館重館人告<lb/>
曰晉新得諸侯必親其共不速行將無及也從之分曹<lb/>
地自洮以南東傅于濟盡曹地也襄仲如晉拜曹田也<lb/>
　三十二年春楚鬭章請平于晉晉陽處父報之晉楚<lb/>
始通<lb/>
　晉文之入國也年已六十二矣路車乘黄方報秦施<lb/>
<pb n="15b"/>
　而吕郤之難復作焉以遲暮之年當患難之後覇業<lb/>
　一成數世因之何其遇之艱而功之偉乎宋襄不競<lb/>
　楚氛日惡蠶食中國凌虐諸姬泓戰一勝而宋求成<lb/>
　頓子既納而陳聽命且齊孝廢職魯人求援以宗國<lb/>
　之大<graphic n="KR0770" url="https://raw.githubusercontent.com/kanripo/KR-Gaiji/master/images/KR0770.png" mimeType="image/png"/>然托重於蛇豕晉若不起中國之勢必至大<lb/>
　潰區區宋齊而可與抗乎文公見晉霸之成在此一<lb/>
　舉也即諸夏之振在此一舉也示信義以服民用詩<lb/>
　書以選將計成謀定奮志決䇿先挾必勝之勢而後<lb/>
<pb n="16a"/>
　用兵焉一戰得雋荆蠻敗衂楚方收其殘夷而晉之<lb/>
　霸業已赫然於天下矣昔齊桓之世楚非不彊也然<lb/>
　用師不過淮漢之間中國諸侯未至大病既而召陵<lb/>
　觀兵屈完來盟齊無亡矢遺鏃之費而楚服焉今日<lb/>
　者楚勢方熾號召中國盟薄以來諸夏咸拱手以聽<lb/>
　命非用大創楚豈輕服即中國之諸侯亦未敢輒相<lb/>
　信也文公復二國以助已執一使以怒敵我得其利<lb/>
　楚受其愚城濮一㨗諸侯景赴於是鷩冕上賜牛耳<lb/>
<pb n="16b"/>
　獨執中國日以睦楚人乃不敢北視矣故召陵之師<lb/>
　較晉為逸而城濮之績視齊為烈時勢不同遲速異<lb/>
　效桓文之事正未可以低昻也說者謂文之入也龍<lb/>
　蛇作歌胼胝居後誅觀狀于鄭國責乘軒于曹人請<lb/>
　隧召王威偪天子凡其舉動大抵報復私讐不顧禮<lb/>
　義則較之齊桓為不侔焉然孔子不云乎晉文譎而<lb/>
　不正齊桓正而不譎論其功雖無大小之殊而考其<lb/>
　心不無邪正之異也至如齊桓方沒五子交争晉文<lb/>
<pb n="17a"/>
　既薨數世繼霸則善後之術是又文之勝於桓者爾<lb/>
　　衞元咺搆訟<lb/>
<hi>僖二十八年</hi>衞侯聞楚師敗懼出奔楚遂適陳使元咺奉叔<lb/>
武以受盟或訴元咺於衞侯曰立叔武矣其子角從公<lb/>
公使殺之咺不廢命奉夷叔以入守六月晉人復衞侯<lb/>
寗武子與衞人盟于宛濮曰天禍衞國君臣不協以及<lb/>
此憂也今天誘其衷使皆降心以相從也不有居者誰<lb/>
守社稷不有行者誰扞牧圉不協之故用昭乞盟于爾<lb/>
<pb n="17b"/>
大神以誘天衷自今日以往既盟之後行者無保其力<lb/>
居者無懼其罪有渝此盟以相及也明神先君是糾是<lb/>
殛國人聞此盟也而後不貳衞侯先期入寗子先長牂<lb/>
守門以為使也與之乘而入公子歂犬華仲前驅叔武<lb/>
將沐聞君至喜捉髪走出前驅射而殺之公知其無罪<lb/>
也枕之股而哭之歂犬走出公使殺之元咺出奔晉衞<lb/>
侯與元咺訟寗武子為輔鍼莊子為坐士榮為大士衞<lb/>
侯不勝殺士榮刖鍼莊子謂寗俞忠而免之執衞侯歸<lb/>
<pb n="18a"/>
之于京師寘諸深室寗子職納槖饘焉元咺歸于衞立<lb/>
公子瑕　<hi>三十年</hi>晉侯使醫衍酖衞侯寗俞貨醫使薄其<lb/>
酖不死公為之請納玉於王與晉侯皆十㲄王許之秋<lb/>
乃釋衞侯衞侯使賂周歂冶厪曰苟能納我吾使爾為<lb/>
卿周冶殺元咺及子適子儀公入祀先君周冶既服將<lb/>
命周歂先入及門遇疾而死冶厪辭卿　<hi>三十一年</hi>冬狄圍<lb/>
衞衞遷于帝丘卜曰三百年衞成公夢康叔曰相奪予<lb/>
享公命祀相寗武子不可曰鬼神非其族類不歆其祀<lb/>
<pb n="18b"/>
杞鄫何事相之不享於此久矣非衞之罪也不可以閒<lb/>
成王周公之命祀請改祀命　<hi>三十二年</hi>夏狄有亂衞人侵<lb/>
狄狄請平焉秋衞人及狄盟　<hi>文四年</hi>衞寗武子來聘公<lb/>
與之宴為賦湛露及彤弓不辭又不答賦使行人私焉<lb/>
對曰臣以為肄業及之也昔諸侯朝正於王王宴樂之<lb/>
於是乎賦湛露則天子當陽諸侯用命也諸侯敵王所<lb/>
愾而獻其功王於是乎賜之彤弓一彤矢百玈弓矢千<lb/>
以覺報宴今陪臣來繼舊好君辱貺之其敢干大禮以<lb/>
<pb n="19a"/>
自取戾<lb/>
　楚衞新婚晉文圖霸侵曹伐衞以致楚師衞成公懼<lb/>
　其無禮且不假道也越在襄牛旋又適楚奔走逃避<lb/>
　不敢寧處故叔武攝位元咺奉以受盟而成公獲反<lb/>
　國焉叔武之賢也譲位不獲蒙難盟霸元咺之忠也<lb/>
　殺子不顧卒安社稷衞雖多難頼二子繾綣其間庶<lb/>
　幾克協衞尚可以無事也成胡不信反覆懐疑宛濮<lb/>
　之口血未乾輒先期以入叔武被殺衞患復興左氏<lb/>
<pb n="19b"/>
　曰公子歂犬射殺之非公志也公羊氏曰成公怒武<lb/>
　之簒也咺諌不聽而卒殺之叔武之死雖莫能定要<lb/>
　以訴言一入而咺子先死瀆盟失期中懐忌刻歂犬<lb/>
　一矢不可謂非成公之志也雖然骨肉相殘罪在成<lb/>
　公君臣搆訟罪在元咺晉人不察為臣執君天王曰<lb/>
　君臣無獄君臣皆獄父子將獄信斯言也晉可釋衞<lb/>
　乃君寘深室咺别奉主為此舉也亦云過矣薄酖免<lb/>
　死醫亦不誅納玉復國竟亦殺瑕曾㡬何時而衞之<lb/>
<pb n="20a"/>
　兄弟君臣數相夷也昔齊桓公之為霸也存三亡國<lb/>
　今晉文一戰而曹衞幾亡罪晉者曰衞國之亂文公<lb/>
　為之世衰道㣲功利是急霸業之中亦有升降焉大<lb/>
　難甫息遷國圖存寗子之謀厥為長慮非曰予得吉<lb/>
　卜遂棄先君之終焉允臧者也或曰寗武子之事成<lb/>
　公也先無道而後有道吾攷元咺之獄紛紛三載嗣<lb/>
　是以來國中無事無道短而有道長則猶為春秋之<lb/>
　令主也<lb/>
<pb n="20b"/>
　　鄭穆之立<lb/>
<hi>僖十六年</hi>冬十一月乙卯鄭殺子華　<hi>二十四年</hi>鄭子華之弟子<lb/>
臧出奔宋好聚鷸冠鄭伯聞而惡之使盜誘之八月盜<lb/>
殺之于陳宋之間君子曰服之不衷身之災也詩曰彼<lb/>
己之子不稱其服子臧之服不稱也夫詩曰自詒伊慼<lb/>
其子臧之謂矣夏書曰地平天成稱也　<hi>三十年</hi>初鄭公<lb/>
子蘭出奔晉從於晉侯伐鄭請無與圍鄭許之使待命<lb/>
于東鄭石甲父侯宣多逆以為大子以求成于晉晉人<lb/>
<pb n="21a"/>
許之　<hi>三十一年</hi>鄭洩駕惡公子瑕鄭伯亦惡之故公子瑕<lb/>
出奔楚　<hi>三十三年</hi>楚令尹子上侵陳蔡陳蔡成遂伐鄭將<lb/>
納公子瑕門于桔柣之門瑕覆于周氏之汪外僕髠屯<lb/>
禽之以獻文夫人歛而𦵏之鄶城之下　<hi>宣三年</hi>冬鄭穆<lb/>
公卒初鄭文公有賤妾曰燕姞夢天使與已蘭曰余為<lb/>
伯鯈余而祖也以是為而子以蘭有國香人服媚之如<lb/>
是既而文公見之與之蘭而御之辭曰妾不才幸而有<lb/>
子將不信敢徴蘭乎公曰諾生穆公名之曰蘭文公報<lb/>
<pb n="21b"/>
鄭子之妃曰陳媯生子華子臧子臧得罪而出誘子華<lb/>
而殺之南里使盜殺子臧于陳宋之間又娶于江生公<lb/>
子士朝于楚楚人酖之及葉而死又娶于蘇生子瑕子<lb/>
俞彌俞彌早䘚洩駕惡瑕文公亦惡之故不立也公逐<lb/>
羣公子公子蘭奔晉從晉文公伐鄭石癸曰吾聞姬姞<lb/>
耦其子孫必蕃姞吉人也后稷之元妃也今公子蘭姞<lb/>
甥也天或啟之必將為君其後必蕃先納之可以亢寵<lb/>
與孔將鉏侯宣多納之盟于大宫而立之以與晉平穆<lb/>
<pb n="22a"/>
公有疾曰蘭死吾其死乎吾所以生也刈蘭而卒<lb/>
　鄭文公之子六人惟穆存焉穆公之生也有夣蘭之<lb/>
　祥有姞甥之吉是以子孫孔多七穆蕃庶石癸之言<lb/>
　卒驗焉誠如是也鄭之將興止在燕姞一女子乎余<lb/>
　獨謂不然昔桓公受封國人便愛入為司徒周民和<lb/>
　集而犬戎作難竟死王室武公繼之爰定東周是鄭<lb/>
　之先葢嘗有功于國有造于民殆有必興之理即無<lb/>
　燕姞穆公固將生也七穆者何穆公之子十有三人<lb/>
<pb n="22b"/>
　靈襄嗣位公子嘉誅子然士子孔之族奔楚羽氏適<lb/>
　晉不在其數其餘罕氏駟氏國氏良氏游氏豐氏印<lb/>
　氏謂之七穆宋之盟七子賦詩則七族也韓起之聘<lb/>
　六卿賦詩其時良氏㣲矣終春秋世穆族代為卿也<lb/>
　因並記之<lb/>
　　秦穆霸西戎<lb/>
<hi>僖三十二年</hi>冬晉文公卒庚辰將殯于曲沃出絳柩有聲如<lb/>
牛卜偃使大夫拜曰君命大事將有西師過軼我擊之<lb/>
<pb n="23a"/>
必大㨗焉把子自鄭使告于秦曰鄭人使我掌其北門<lb/>
之管若潛師以來國可得也穆公訪諸蹇叔蹇叔曰勞<lb/>
師以襲逺非所聞也師勞力竭逺主備之無乃不可乎<lb/>
師之所為鄭必知之勤而無所必有悖心且行千里其<lb/>
誰不知公辭焉召孟明西乞白乙使出師于東門之外<lb/>
蹇叔哭之曰孟子吾見師之出而不見其入也公使謂<lb/>
之曰爾何知中壽爾墓之木拱矣蹇叔之子與師哭而<lb/>
送之曰晉人禦師必於殽殽有二陵焉其南陵夏后臯<lb/>
<pb n="23b"/>
之墓也其北陵文王之所辟風雨也必死是間余收爾<lb/>
骨焉秦師遂東　三十三年春秦師過周北門左右免<lb/>
胄而下超乘者三百乘王孫滿尚幼觀之言於王曰秦<lb/>
師輕而無禮必敗輕則寡謀無禮則脫入險而脫又不<lb/>
能謀能無敗乎及滑鄭商人弦髙將市於周遇之以乘<lb/>
韋先牛十二犒師曰寡君聞吾子將歩師出於敝邑敢<lb/>
犒從者不腆敝邑為從者之淹居則具一日之積行則<lb/>
備一夕之衞且使遽告于鄭鄭穆公使視客館則束載<lb/>
<pb n="24a"/>
厲兵秣馬矣使皇武子辭焉曰吾子淹久於敝邑唯是<lb/>
脯資餼牽竭矣為吾子之將行也鄭之有原圃猶秦之<lb/>
有具囿也吾子取其麋鹿以閒敝邑若何杞子奔齊逢<lb/>
孫楊孫奔宋孟明曰鄭有備矣不可冀也攻之不克圍<lb/>
之不繼吾其還也滅滑而還晉原軫曰秦違蹇叔而以<lb/>
貪勤民天奉我也奉不可失敵不可縱縱敵患生違天<lb/>
不祥必伐秦師欒枝曰未報秦施而伐其師其為死君<lb/>
乎先軫曰秦不哀吾䘮而伐吾同姓秦則無禮何施之<lb/>
<pb n="24b"/>
為吾聞之一日縱敵數世之患也謀及子孫可謂死君<lb/>
乎遂𤼵命遽興姜戎子墨衰絰梁𢎞御戎萊駒為右夏<lb/>
四月辛巳敗秦師于殽獲百里孟明視西乞術白乙丙<lb/>
以歸遂墨以𦵏文公晉於是始墨文嬴請三帥曰彼實<lb/>
搆吾二君寡君若得而食之不厭君何辱討焉使歸就<lb/>
戮于秦以逞寡君之志若何公許之先軫朝問秦囚公<lb/>
曰夫人請之吾舎之矣先軫怒曰武夫力而拘諸原婦<lb/>
人暫而免諸國墮軍實而長㓂讐亡無日矣不顧而唾<lb/>
<pb n="25a"/>
公使陽處父追之及諸河則在舟中矣釋左驂以公命<lb/>
贈孟明孟明稽首曰君之惠不以纍臣釁鼔使歸就戮<lb/>
于秦寡君之以為戮死且不朽若從君惠而免之三年<lb/>
將拜君賜秦伯素服郊次鄉師而哭曰孤違蹇叔以辱<lb/>
二三子孤之罪也不替孟明孤之過也大夫何罪且吾<lb/>
不以一眚掩大徳　<hi>文元年</hi>殽之役晉人既歸秦帥秦大<lb/>
夫及左右皆言於秦伯曰是敗也孟明之罪也必殺之<lb/>
秦伯曰是孤之罪也周芮良夫之詩曰大風有隧貪人<lb/>
<pb n="25b"/>
敗類聽言則對誦言如醉匪用其良覆俾我悖是貪故<lb/>
也孤之謂矣孤實貪以禍夫子夫子何罪復使為政<lb/>
二年春秦孟明視帥師伐晉以報殽之役二月晉侯禦<lb/>
之先且居將中軍趙衰佐之王官無地御戎狐鞫居為<lb/>
右甲子及秦師戰于彭衙秦師敗績晉人謂秦拜賜之<lb/>
師戰于殽也晉梁𢎞御戎萊駒為右戰之明日晉襄公<lb/>
縛秦囚使萊駒以戈斬之囚呼萊駒失戈狼瞫取戈以<lb/>
斬囚禽之以從公乘遂以為右箕之役先軫黜之而立<lb/>
<pb n="26a"/>
續簡伯狼瞫怒其友曰盍死之瞫曰吾未獲死所其友<lb/>
曰吾與女為難瞫曰周志有之勇則害上不登於明堂<lb/>
死而不義非勇也共用之謂勇吾以勇求右無勇而退<lb/>
亦其所也謂上不我知黜而宜乃知我矣子姑待之及<lb/>
彭衙既陳以其屬馳秦師死焉晉師從之大敗秦師君<lb/>
子謂狼瞫於是乎君子詩曰君子如怒亂庶遄沮又曰<lb/>
王赫斯怒爰整其旅怒不作亂而以從師可謂君子矣<lb/>
秦伯猶用孟明孟明増修國政重施於民趙成子言於<lb/>
<pb n="26b"/>
諸大夫曰秦師又至將必辟之懼而増徳不可當也詩<lb/>
曰母念爾祖聿修厥徳孟明念之矣念徳不怠其可敵<lb/>
乎冬晉先且居宋公子成陳轅選鄭公子歸生伐秦取<lb/>
汪及彭衙而還以報彭衙之役卿不書為穆公故尊秦<lb/>
也謂之崇徳　<hi>三年</hi>秦伯伐晉濟河焚舟取王官及郊晉<lb/>
人不出遂自茅津濟封殽尸而還遂霸西戎用孟明也<lb/>
君子是以知秦穆公之為君也舉人之周也與人之壹<lb/>
也孟明之臣也其不解也能懼思也子桑之忠也其知<lb/>
<pb n="27a"/>
人也能舉善也詩曰于以采蘩于沼于沚于以用之公<lb/>
侯之事秦穆有焉夙夜匪解以事一人孟明有焉詒厥<lb/>
孫謀以燕翼子子桑有焉　<hi>四年</hi>秋晉侯伐秦圍邧新城<lb/>
以報王官之役　<hi>五年</hi>初鄀叛楚即秦又貳於楚夏秦人<lb/>
入鄀　<hi>六年</hi>秦伯任好卒以子車氏之三子奄息仲行鍼<lb/>
虎為殉皆秦之良也國人哀之為之賦黄鳥君子曰秦<lb/>
穆之不為盟主也宜哉死而棄民先王違世猶詒之法<lb/>
而况奪之善人乎詩曰人之云亡邦國殄瘁無善人之<lb/>
<pb n="27b"/>
謂若之何奪之古之王者知命之不長是以竝建聖哲<lb/>
樹之風聲分之采物著之話言為之律度陳之藝極引<lb/>
之表儀予之法制告之訓典教之防利委之常秩道之<lb/>
以禮則使勿失其土宜衆𨽻頼之而後即命聖王同之<lb/>
今縱無法以遺後嗣而又收其良以死難以在上矣君<lb/>
子是以知秦之不復東征也<lb/>
　中國不可一日無霸也齊桓既沒晉文未興曠八年<lb/>
　而無霸矣無霸而有霸則秦穆公為之也穆公初立<lb/>
<pb n="28a"/>
　齊桓方盛征伐盟㑹不一及秦不惟不及秦且不及<lb/>
　晉獻公内亂易樹子以妾為妻葵丘之㑹所首戒也<lb/>
　興師致討宜莫如晉而桓若不聞焉何則桓猶獻也<lb/>
　如夫人者六人宫中姊妹不嫁已先多瑕何以正人<lb/>
　故里克兩弑卒莫能定也秦穆公奮然有為再置晉<lb/>
　君城濮一戰文公遂霸君子曰晉之霸也秦穆其有<lb/>
　焉定晉之亂成文之功左右霸主中國再振齊桓所<lb/>
　不能為者穆能為之雖謂之霸亦未嘗不可也秦晉<lb/>
<pb n="28b"/>
　世好加以婚媾乃圍鄭之役秦受私盟二國之畔於<lb/>
　此焉始既而秦人襲鄭晉襄擊之隻馬不反春秋于<lb/>
　是大惡秦也斥之為狄為其貪鄰國違黄髪亂人男<lb/>
　女䘮其師徒也穆公悔過而能用賢彭衙再敗又復<lb/>
　増徳三舉而晉人不能争方之蕭魚庶幾同烈轉敗<lb/>
　為功賢孰大焉左氏大其悔過也為之張其詞曰遂<lb/>
　霸西戎豈不偉哉書載秦誓取其悔過詩録秦風譏<lb/>
　其殺良其亂命可戒其用賢可法秦穆之為秦穆盡<lb/>
<pb n="29a"/>
　於此也<lb/>
　　晉襄繼霸<lb/>
<hi>僖三十三年</hi>狄侵齊因晉䘮也狄伐晉及箕八月戊子晉侯<lb/>
敗狄于箕郤缺獲白狄子先軫曰匹夫逞志於君而無<lb/>
討敢不自討乎免胄入狄師死焉狄人歸其元面如生<lb/>
初臼季使過冀見冀缺耨其妻饁之敬相待如賔與之<lb/>
歸言諸文公曰敬徳之聚也能敬必有徳徳以治民君<lb/>
請用之臣聞之出門如賔承事如祭仁之則也公曰其<lb/>
<pb n="29b"/>
父有罪可乎對曰舜之罪也殛鯀其舉也興禹管敬仲<lb/>
桓之賊也實相以濟康誥曰父不慈子不祗兄不友弟<lb/>
不共不相及也詩曰采葑采菲無以下體君取節焉可<lb/>
也文公以為下軍大夫反自箕襄公以三命命先且居<lb/>
將中軍以再命命先茅之縣賞胥臣曰舉郤缺子之功<lb/>
也以一命命郤缺為卿復與之冀亦未有軍行晉陳鄭<lb/>
伐許討其貳於楚也　<hi>文元年</hi>晉文公之季年諸侯朝晉<lb/>
衞成公不朝使孔逹侵鄭伐緜訾及匡晉襄公既祥使<lb/>
<pb n="30a"/>
告于諸侯而伐衞及南陽先且居曰效尤禍也請君朝<lb/>
王臣從師晉侯朝王于温先且居胥臣伐衞五月辛酉<lb/>
朔晉師圍戚六月戊戌取之獲孫昭子衞人使告于陳<lb/>
陳共公曰更伐之我辭之衞孔逹帥師伐晉君子以為<lb/>
古古者越國而謀秋晉侯疆戚田故公孫敖㑹之　<hi>二年</hi>
晉人以公不朝來討公如晉夏四月己巳晉人使陽處<lb/>
父盟公以恥之書曰及晉處父盟以厭之也適晉不書<lb/>
諱之也公未至六月穆伯㑹諸侯及晉司空士縠盟于<lb/>
<pb n="30b"/>
垂隴晉討衞故也書士縠堪其事也陳侯為衞請成于<lb/>
晉執孔逹以説　三年春莊叔㑹諸侯之師伐沈以其<lb/>
服於楚也沈潰凡民逃其上曰潰在上曰逃衞侯如陳<lb/>
拜晉成也晉人懼其無禮於公也請改盟公如晉及晉<lb/>
侯盟晉侯饗公賦菁菁者莪莊叔以公降拜曰小國受<lb/>
命於大國敢不慎儀君貺之以大禮何樂如之抑小國<lb/>
之樂大國之惠也晉侯降辭登成拜公賦嘉樂　四年<lb/>
春晉人歸孔逹于衞以為衞之良也故免之夏衞侯如<lb/>
<pb n="31a"/>
晉拜曹伯如晉㑹正　<hi>六年</hi>臧文仲以陳衞之睦也欲求<lb/>
好於陳夏季文子聘于陳且娶焉秋季文子將聘于晉<lb/>
使求遭䘮之禮以行其人曰將焉用之文子曰備豫不<lb/>
虞古之善教也求而無之實難過求何害八月乙亥晉<lb/>
襄公卒冬十月襄仲如晉𦵏襄公　<hi>七年</hi>晉郤缺言於趙<lb/>
宣子曰日衞不睦故取其地今已睦矣可以歸之叛而<lb/>
不討何以示威服而不柔何以示懐非威非懐何以示<lb/>
徳無徳何以主盟子為正卿以主諸侯而不務徳將若<lb/>
<pb n="31b"/>
之何夏書曰戒之用休董之用威勸之以九歌勿使壊<lb/>
九功之徳皆可歌也謂之九歌六府三事謂之九功水<lb/>
火金木土榖謂之六府正徳利用厚生謂之三事義而<lb/>
行之謂之徳禮無禮不樂所由叛也若吾子之徳莫可<lb/>
歌也其誰來之盍使睦者歌吾子乎宣子說之　八年<lb/>
春晉侯使解揚歸匡戚之田于衞且復致公壻池之封<lb/>
自申至于虎牢之竟<lb/>
　襄公即位戰殽以却秦敗箕以翦狄伐許以離楚一<lb/>
<pb n="32a"/>
　歳而退三彊其善繼文業者哉而説者謂墨絰即戎<lb/>
　厄人於險實開秦晉七十二年兵争之始則襄為病<lb/>
　焉雖然未為過也秦穆雄視西戎積有年日當晉文<lb/>
　之初薨而興師以窺中原此其志將欲圖霸也襲鄭<lb/>
　入滑漸将及晉既而長驅諸夏東方之諸侯非晉有<lb/>
　矣殽戰一勝晉始復振終襄之世與秦五争而不勝<lb/>
　者止一穆公遂卒焉秦之不能病中國皆襄公力也<lb/>
　狄乘晉䘮故一戰而獲其君文公之霸許人不至故<lb/>
<pb n="32b"/>
　帥二國以伐之夫中國為霸所病者秦楚與狄而已<lb/>
　今一舉而三者莫與争也病霸者去而霸成矣文襄<lb/>
　所由并稱也然而有異焉文公之業首在制楚襄公<lb/>
　之業首先制秦制楚者天下之公制秦者一人之私<lb/>
　襄惟先其私而後其公故終身不能病楚夾泜之陣<lb/>
　求紓以退商臣弑立坐失事幾乃頻年興師止在小<lb/>
　國得衞沈而失江蓼垂隴之盟委諸大夫楚氛日甚<lb/>
　卒莫能問也其志衰其功墮矣享年不永功業漸㣲<lb/>
<pb n="33a"/>
　以視墨絰視師獲秦三帥時何前後之不侔也是則<lb/>
　襄之可議者爾<lb/>
　　公孫敖之奔<lb/>
<hi>文公</hi>元年春王使内史叔服來㑹𦵏公孫敖聞其能相人<lb/>
也見其二子焉叔服曰榖也食子難也收子榖也豐下<lb/>
必有後於魯國　<hi>七年</hi>穆伯娶于莒曰戴已生文伯其娣<lb/>
聲已生惠叔戴已卒又聘于莒莒人以聲已辭則為襄<lb/>
仲聘焉冬徐伐莒莒人來請盟穆伯如莒涖盟且為仲<lb/>
<pb n="33b"/>
逆及鄢陵登城見之美自為娶之仲請攻之公將許之<lb/>
叔仲惠伯諌曰臣聞之兵作於内為亂於外為宼宼猶<lb/>
及人亂自及也今臣作亂而君不禁以啟宼讐若之何<lb/>
公止之惠伯成之使仲舎之公孫敖反之復為兄弟如<lb/>
初從之　<hi>八年</hi>秋襄王崩穆伯如周弔䘮不至以幣奔莒<lb/>
從己氏焉　<hi>十四年</hi>穆伯之從己氏也魯人立文伯穆伯<lb/>
生二子於莒而求復文伯以為請襄仲使無朝聽命復<lb/>
而不出三年而盡室以復適莒文伯疾而請曰榖之子<lb/>
<pb n="34a"/>
弱請立難也許之文伯卒立惠叔穆伯請重賂以求復<lb/>
惠叔以為請許之將來九月卒于齊告䘮請𦵏弗許<lb/>
<hi>十五年</hi>齊人或為孟氏謀曰魯爾親也飾棺寘諸堂阜魯<lb/>
必取之從之卞人以告惠叔猶毁以為請立於朝以待<lb/>
命許之取而殯之齊人送之書曰齊人歸公孫敖之䘮<lb/>
為孟氏且國故也𦵏視共仲聲已不視帷堂而哭襄仲<lb/>
欲勿哭惠伯曰䘮親之終也雖不能始善終可也史佚<lb/>
有言曰兄弟致美救乏賀善弔災祭敬䘮哀情雖不同<lb/>
<pb n="34b"/>
毋絶其愛親之道也子無失道何怨于人襄仲說帥兄<lb/>
弟以哭之他年其二子來孟獻子愛之聞於國或譖之<lb/>
曰將殺子獻子以告季文子二子曰夫子以愛我聞我<lb/>
以將殺子聞不亦逺於禮乎逺禮不如死一人門于句<lb/>
鼆一人門于戾丘皆死<lb/>
　魯之弱也由於三桓而三桓之僭起於孟氏自慶父<lb/>
　不道魯人失罰為之立後是魯國之無政也敖當僖<lb/>
　公之世雖嘗帥師止奉覇令猶未見其專政也迨乎<lb/>
<pb n="35a"/>
　文公而專之形遂成矣兩㑹諸侯侈然得志實為春<lb/>
　秋以來大夫專㑹諸侯之始焉罪人之餘幸而不廢<lb/>
　輒得政柄嗣是得臣行父帥師城邑三家之勢於是<lb/>
　遂成總由孟氏為之先也敖争己氏以幣奔莒狥欲<lb/>
　肆淫廢棄君命倘數其罪而除其世且以振慶父之<lb/>
　惡彼二氏者庶知懼矣魯無法紀聽其出入至客死<lb/>
　而猶歸其䘮孟氏至此何所忌乎孟氏侈而三家俱<lb/>
　侈孟氏固而三家俱固魯之不振非無因也<lb/>
<pb n="35b"/>
　　楚穆圖北方<lb/>
<hi>僖三十三年</hi>晉陽處父侵蔡楚子上救之與晉師夾泜而軍<lb/>
陽子患之使謂子上曰吾聞之文不犯順武不違敵子<lb/>
若欲戰則吾退舎子濟而陳遲速唯命不然紓我老師<lb/>
費財亦無益也乃駕以待子上欲渉大孫伯曰不可晉<lb/>
人無信半渉而薄我悔敗何及不如紓之乃退舎陽子<lb/>
宣言曰楚師遁矣遂歸楚師亦歸大子商臣譖子上曰<lb/>
受晉賂而辟之楚之恥也罪莫大焉王殺子上　<hi>文元年</hi>
<pb n="36a"/>
初楚子將以商臣為大子訪諸令尹子上子上曰君之<lb/>
齒未也而又多愛黜乃亂也楚國之舉恒在少者且是<lb/>
人也蠭目而豺聲忍人也不可立也弗聽既又欲立王<lb/>
子職而黜大子商臣商臣聞之而未察告其師潘崇曰<lb/>
若之何而察之潘崇曰享江芈而勿敬也從之江芈怒<lb/>
曰呼役夫宜君王之欲殺女而立職也告潘崇曰信矣<lb/>
潘崇曰能事諸乎曰不能能行乎曰不能能行大事乎<lb/>
曰能冬十月以宫甲圍成王王請食熊蹯而死弗聽丁<lb/>
<pb n="36b"/>
未王縊謚之曰靈不瞑曰成乃瞑穆王立以其為大子<lb/>
之室與潘崇使為大師且掌環列之尹　<hi>九年</hi>范山言于<lb/>
楚子曰晉君少不在諸侯北方可圖也楚子師于狼淵<lb/>
以伐鄭囚公子堅公子尨及樂耳鄭及楚平公子遂㑹<lb/>
晉趙盾宋華耦衞孔逹許大夫救鄭不及楚師卿不書<lb/>
緩也以懲不恪夏楚侵陳克壺丘以其服于晉也秋楚<lb/>
公子朱自東夷伐陳陳人敗之獲公子茷陳懼乃及楚<lb/>
平　<hi>十年</hi>初楚范巫矞似謂成王與子玉子西曰三君皆<lb/>
<pb n="37a"/>
將強死城濮之役王思之故使止子玉曰毋死不及止<lb/>
子西子西縊而縣絶王使適至遂止之使為商公㳂漢<lb/>
泝江將入郢王在渚宫下見之懼而辭曰臣免於死又<lb/>
有讒言謂臣將逃臣歸死於司敗也王使為工尹又與<lb/>
子家謀弑穆王穆王聞之五月殺鬭宜申及仲歸陳侯<lb/>
鄭伯㑹楚子于息冬遂及蔡侯次于厥貉將以伐宋宋<lb/>
華御事曰楚欲弱我也先為之弱乎何必使誘我我實<lb/>
不能民何罪乃逆楚子勞且聽命遂道以田孟諸宋公<lb/>
<pb n="37b"/>
為右盂鄭伯為左盂期思公復遂為右司馬子朱及文<lb/>
之無畏為左司馬命夙駕載燧宋公違命無畏抶其僕<lb/>
以狥或謂子舟曰國君不可戮也子舟曰當官而行何<lb/>
彊之有詩曰剛亦不吐柔亦不茹毋縱詭隨以謹罔極<lb/>
是亦非辟彊也敢愛死以亂官乎　<hi>十一年</hi>夏叔仲惠伯<lb/>
㑹晉郤缺于承匡謀諸侯之從于楚者　<hi>十三年</hi>冬公如<lb/>
晉朝且㝷盟衛侯㑹公于沓請平于晉公還鄭伯㑹公<lb/>
于棐亦請平于晉公皆成之鄭伯與公宴于棐子家賦<lb/>
<pb n="38a"/>
鴻雁季文子曰寡君未免於此文子賦四月子家賦載<lb/>
馳之四章文子賦采薇之四章鄭伯拜公答拜　<hi>十四年</hi>
邾文公元妃齊姜生定公二妃晉姬生㨗菑文公卒邾<lb/>
人立定公㨗菑奔晉六月同盟于新城從于楚者服且<lb/>
謀邾也晉趙盾以諸侯之師八百乘納㨗菑于邾邾人<lb/>
辭曰齊出貜且長宣子曰辭順而弗從不祥乃還　<hi>十五年</hi>新城之盟蔡人不與晉郤缺以上軍下軍伐蔡曰君<lb/>
弱不可以怠戊申入蔡以城下之盟而還凡勝國曰滅<lb/>
<pb n="38b"/>
之獲大城焉曰入之<lb/>
　楚之圖北方久矣成王在位四十餘年無日不以争<lb/>
　覇為事召陵以後楚人歛翼窺桓公之沒越漢東以<lb/>
　陵上國晉文奮起而戰城濮楚氛始息伺釁則起勢<lb/>
　阻則退鷙鳥伏攫戰守並用其才類有能過人者然<lb/>
　卒不能大得志於中國以中國之有霸故也穆王弑<lb/>
　立晉襄不能正其罪使得肆其兵力蠶食小國江六<lb/>
　之區騷然煩苦焉既而襄公即世晉益不支楚於是<lb/>
<pb n="39a"/>
　乘閒竊𤼵觀兵中原二年之中而鄭陳蔡宋靡然影<lb/>
　從其圖北方也銳于成王矣夫穆王之蠭目豺聲其<lb/>
　凶忍雖不亞於父其逺畧未必能及父也然而戰勝<lb/>
　攻取師出必利十二年間未嘗一跌較之成王其功<lb/>
　尤烈此其故何哉則時勢之不同爾晉立靈公方在<lb/>
　襁褓秦晉日戰楚反休息盾不能和輯國家專務殺<lb/>
　戮處父射姑之流相繼死亡焉晉之不在諸侯也夫<lb/>
　人而知之矣豈止范山哉蠻夷伺隙又誰能禦厥貉<lb/>
<pb n="39b"/>
　之役宋人望風而服固其宜也天祐其衷穆王隕命<lb/>
　莊王身坐鐘鼔之間尚未北顧是以晉國稍得息肩<lb/>
　而從楚之國於是漸服穆若不死野戰伏屍恐將見<lb/>
　也方穆之欲弑君也先除子上蓄謀而𤼵國人莫問<lb/>
　及子西謀弑漏言身死又何益乎稔惡無咎為諸夏<lb/>
　患讀春秋者至於楚穆之事而思霸更深矣<lb/>
　　宋昭之弑<lb/>
<hi>文七年</hi>夏四月宋成公卒於是公子成為右師公孫友為<lb/>
<pb n="40a"/>
左師樂豫為司馬鱗矔為司徒公子蕩為司城華御事<lb/>
為司㓂昭公將去羣公子樂豫曰不可公族公室之枝<lb/>
葉也若去之則夲根無所庇廕矣葛藟猶能庇其本根<lb/>
故君子以為比况國君乎此諺所謂庇焉而縱尋斧焉<lb/>
者也必不可君其圖之親之以徳皆股肱也誰敢攜貳<lb/>
若之何去之不聽穆襄之族率國人以攻公殺公孫固<lb/>
公孫鄭于公宫六卿和公室樂豫舎司馬以讓公子卬<lb/>
昭公即位而𦵏書曰宋人殺其大夫不稱名衆也且言<lb/>
<pb n="40b"/>
非其罪也　<hi>八年</hi>宋襄夫人襄王之姊也昭公不禮焉夫<lb/>
人因戴氏之族以殺襄公之孫孔叔公孫鍾離及大司<lb/>
馬公子卬皆昭公之黨也司馬握節以死故書以官司<lb/>
城蕩意諸來奔效節於府人而出公以其官逆之皆復<lb/>
之亦書以官皆貴之也　<hi>十一年</hi>襄仲聘于宋且言司城<lb/>
蕩意諸而復之因賀楚師之不害也　<hi>十四年</hi>宋髙哀為<lb/>
蕭封人以為卿不義宋公而出遂來奔書曰宋子哀來<lb/>
奔貴之也　<hi>十五年</hi>三月宋華耦來盟其官皆從之書曰<lb/>
<pb n="41a"/>
宋司馬華孫貴之也公與之宴辭曰君之先臣督得罪<lb/>
於宋殤公名在諸侯之䇿臣承其祀其敢辱君請承命<lb/>
於亞旅魯人以為敏　<hi>十六年</hi>宋公子鮑禮於國人宋饑<lb/>
竭其粟而貸之年自七十以上無不饋詒也時加羞珍<lb/>
異無日不數於六卿之門國之材人無不事也親自桓<lb/>
以下無不恤也公子鮑美而豓襄夫人欲通之而不可<lb/>
乃助之施昭公無道國人奉公子鮑以因夫人於是華<lb/>
元為右師公孫友為左師華耦為司馬鱗矔為司徒蕩<lb/>
<pb n="41b"/>
意諸為司城公子朝為司㓂初司城蕩卒公孫壽辭司<lb/>
城請使意諸為之既而告人曰君無道吾官近懼及焉<lb/>
棄官則族無所庇子身之貳也姑紓死焉雖亡子猶不<lb/>
亡族既夫人將使公田孟諸而殺之公知之盡以寳行<lb/>
蕩意諸曰盍適諸侯公曰不能其大夫至于君祖母以<lb/>
及國人諸侯誰納我且既為人君而又為人臣不如死<lb/>
盡以其寳賜左右而使行夫人使謂司城去公對曰臣<lb/>
之而逃其難若後君何冬十一月甲寅宋昭公將田孟<lb/>
<pb n="42a"/>
諸未至夫人王姬使帥甸攻而殺之蕩意諸死之書曰<lb/>
宋人弑其君杵臼君無道也文公即位使母弟須為司<lb/>
城華耦卒而使蕩虺為司馬　十七年春晉荀林父衛<lb/>
孔逹陳公孫寧鄭石楚伐宋討曰何故弑君猶立文公<lb/>
而還卿不書失其所也晉侯蒐于黄父遂復合諸侯于<lb/>
扈平宋也公不與㑹齊難故也書曰諸侯無功也於是<lb/>
晉侯不見鄭伯以為貳於楚也鄭子家使執訊而與之<lb/>
書以告趙宣子曰寡君即位三年召蔡侯而與之事君<lb/>
<pb n="42b"/>
九月蔡侯入于敝邑以行敝邑以侯宣多之難寡君是<lb/>
以不得與蔡侯偕十一月克减侯宣多而隨蔡侯以朝<lb/>
于執事十二年六月歸生佐寡君之嫡夷以請陳侯于<lb/>
楚而朝諸君十四年七月寡君又朝以蕆陳事十五年<lb/>
五月陳侯自敝邑往朝于君往年正月燭之武往朝夷<lb/>
也八月寡君又往朝以陳蔡之密邇於楚而不敢貳焉<lb/>
則敝邑之故也雖敝邑之事君何以不免在位之中一<lb/>
朝于襄而再見于君夷與孤之二三臣相及於絳雖我<lb/>
<pb n="43a"/>
小國則蔑以過之矣今大國曰爾未逞吾志敝邑有亡<lb/>
無以加焉古人有言曰畏首畏尾身其餘幾又曰鹿死<lb/>
不擇音小國之事大國也徳則其人也不徳則其鹿也<lb/>
鋌而走險急何能擇命之罔極亦知亡矣將悉敝賦以<lb/>
待於鯈唯執事命之文公二年六月壬申朝于齊四年<lb/>
二月壬戌為齊侵蔡亦獲成於楚居大國之間而從于<lb/>
彊令豈其罪也大國若弗圖無所逃命晉鞏朔行成于<lb/>
鄭趙穿公壻池為質焉冬十月鄭大子夷石楚為質于<lb/>
<pb n="43b"/>
晉　<hi>十八年</hi>宋武氏之族道昭公子將奉司城須以作亂<lb/>
十二月宋公殺母弟頁及昭公子使戴莊桓之族攻武<lb/>
氏於司馬子伯之館遂出武穆之族使公孫師為司城<lb/>
公子朝卒使欒吕為司㓂以靖國人　<hi>宣三年</hi>宋文公即<lb/>
位三年殺母弟須及昭公子武氏之謀也使戴桓之族<lb/>
攻武氏於司馬子伯之館盡逐武穆之族武穆之族以<lb/>
曹師伐宋秋宋師圍曹報武氏之亂也　<hi>九年</hi>滕昭公卒<lb/>
冬宋人圍滕因其䘮也　<hi>十年</hi>滕人恃晉而不事宋六月<lb/>
<pb n="44a"/>
宋人伐滕　<hi>成二年</hi>八月宋文公卒始厚𦵏用蜃炭益車<lb/>
馬始用殉重器備椁有四阿棺有翰檜君子謂華元樂<lb/>
舉於是乎不臣臣治煩去惑者也是以伏死而争今二<lb/>
子者君生則縱其惑死又益其侈是棄君於惡也何臣<lb/>
之為　四年春宋華元來聘通嗣君也　<hi>五年</hi>孟獻子如<lb/>
宋報華元也<lb/>
　史稱宋成公卒弟禦殺世子而自立國人殺禦而立<lb/>
　公之少子杵臼是為昭公然則討賊正名國人援立<lb/>
<pb n="44b"/>
　昭公之得位可謂正矣乃即位未幾而骨肉肇變患<lb/>
　難交作身弑而得無道之名焉雖昭公之自取何宋<lb/>
　人之輕於廢置耶夫宋國三世内娶故妃黨彊盛此<lb/>
　其威勢所積固未易除也公方在衰絰忽開難端力<lb/>
　不能勝祗以速禍兩年之内而公孫大臣相繼戕賊<lb/>
　羣公子未除而公之黨已盡矣枝葉撥落爪牙盡去<lb/>
　凡宋之人皆公敵也而誰與處乎子哀去位而髙潔<lb/>
　身之義華孫來盟而無恤國之心亂兆已形公猶不<lb/>
<pb n="45a"/>
　悛公子鮑者宋公之弟也有禮而好施國人因之内<lb/>
　有夫人為之主外有諸大夫為之助故昭公既弑文<lb/>
　公遂立其迹固疑與乎弑也而經不斥名後世原之<lb/>
　然昭方多忌鮑禮于人以徳易怨勢難並立且也文<lb/>
　公未立不能逃亂既立不能討賊安享其國兄受惡<lb/>
　名則昭公之死謂非文公而誰為之乎晉靈方弱不<lb/>
　能正罪趙宣子請伐備鐘鼔以聲其罪戰以錞于丁<lb/>
　寧以儆其民兵方入境輒以賂成傳曰猶立文公而<lb/>
<pb n="45b"/>
　還蓋深憾乎其立文公也霸討不明反成宋亂為文<lb/>
　公者又何懼乎武氏作難實懐不平文公除害兼及<lb/>
　母弟殺其兄并殺其兄之子殘忍極矣先用商人驟<lb/>
　施之謀繼行詭諸除偪之智隂謀市國戕滅天倫幸<lb/>
　而不討實春秋所深惡也豈曰賢乎<lb/>
　　齊懿之弑<lb/>
<hi>文十四年</hi>子叔姬妃齊昭公生舎叔姬無寵舎無威公子商<lb/>
人驟施於國而多聚士盡其家貸於公有司以繼之夏<lb/>
<pb n="46a"/>
五月昭公卒舎即位秋七月乙卯夜齊商人弑舎而讓<lb/>
元元曰爾求之久矣我能事爾爾不可使多蓄憾將免<lb/>
我乎爾為之齊人定懿公使來告難故書以九月齊公<lb/>
子元不順懿公之為政也終不曰公曰夫己氏襄仲使<lb/>
告于王請以王寵求昭姬于齊曰殺其子焉用其母請<lb/>
受而罪之冬單伯如齊請子叔姬齊人執之又執子叔<lb/>
姬　十五年春季文子如晉為單伯與子叔姬故也夏<lb/>
曹伯來朝禮也諸侯五年再相朝以修王命古之制也<lb/>
<pb n="46b"/>
齊人許單伯請而赦之使來致命書曰單伯至自齊貴<lb/>
之也秋齊人侵我西鄙故季文子告于晉冬十一月晉<lb/>
侯宋公衛侯蔡侯陳侯鄭伯許男曹伯盟于扈尋新城<lb/>
之盟且謀伐齊也齊人賂晉侯故不克而還於是有齊<lb/>
難是以公不㑹書曰諸侯盟于扈無能為故也凡諸侯<lb/>
㑹公不與不書諱君惡也與而不書後也齊人來歸子<lb/>
叔姬王故也齊侯侵我西鄙謂諸侯不能也遂伐曹入<lb/>
其郛討其來朝也季文子曰齊侯其不免乎已則無禮<lb/>
<pb n="47a"/>
而討於有禮者曰女何故行禮禮以順天天之道也已<lb/>
則反天而又以討人難以免矣詩曰胡不相畏不畏于<lb/>
天君子之不虐幼賤畏于天也在周頌曰畏天之威于<lb/>
時保之不畏于天將何能保以亂取國奉禮以守猶懼<lb/>
不終多行無禮弗能在矣　十六年春王正月及齊平<lb/>
公有疾使季文子㑹齊侯于陽榖請盟齊侯不肯曰請<lb/>
候君閒公使襄仲納賂于齊侯故盟于郪丘　<hi>十七年</hi>齊<lb/>
侯伐我北鄙襄仲請盟六月盟于榖襄仲如齊拜榖之<lb/>
<pb n="47b"/>
盟復曰臣聞齊人將食魯之麥以臣觀之將不能齊君<lb/>
之語偷臧文仲有言曰民主偷必死　十八年春齊侯<lb/>
戒師期而有疾醫曰不及秋將死公聞之卜曰尚無及<lb/>
期惠伯令龜卜楚丘占之曰齊侯不及期非疾也君亦<lb/>
不聞令龜有咎二月丁丑公薨齊懿公之為公子也與<lb/>
邴歜之父争田弗勝及即位乃掘而刖之而使歜僕納<lb/>
閻職之妻而使職驂乘夏五月公游于申池二人浴于<lb/>
池歜以扑抶職職怒歜曰人奪女妻而不怒一抶女庸<lb/>
<pb n="48a"/>
何傷職曰與刖其父而弗能病者何如乃謀殺懿公納<lb/>
諸竹中歸舎爵而行齊人立公子元<lb/>
　史記曰孝公卒昭公因開方殺孝公子而自立殺人<lb/>
　之子者人亦殺其子天道其好還哉夫齊桓有夫人<lb/>
　三人皆無子而如夫人者六人皆有子均非適也其<lb/>
　誰當立以長則無虧矣其次則惠公元也廢長立少<lb/>
　自孝公已為不順昭懿之徒咸懐覬覦矣昭公殺孝<lb/>
　公子春秋畧其事然齊國内亂争端久形昭之得國<lb/>
<pb n="48b"/>
　要必非以義立者也昭公在位奉晉惟謹故享國二<lb/>
　十年間國内無事商人雖欲圖之而無其間今也昭<lb/>
　卒舎立商人肯甘心下之乎先用小惠以結人心乘<lb/>
　隙而動中外咸順弑國君而執國母搆難於魯四年<lb/>
　之中三侵魯鄙違逆王命蔑棄霸主即其行事固好<lb/>
　大喜功而不能靖國者也申池難𤼵國人不問葢懿<lb/>
　實不道慮惠圖位亟戰無度民漸弗堪二賊舎爵固<lb/>
　知懿之無助爾子元順國人之請而居君位竹中之<lb/>
<pb n="49a"/>
　罪亦無誅焉無他懿之不仁元所素惡始雖讓立心<lb/>
　實不平商人被弑亦惠公之志也初管仲之寢疾也<lb/>
　桓公往問之仲曰臣願君之逺易牙豎刁開方也桓<lb/>
　公不聽使三子專權又多内嬖卒啟五子之争齊是<lb/>
　以弑奪相尋四十餘年國猶不靖皆由内外多寵而<lb/>
　不用管仲之言也周書曰美男破舌美女破老觀於<lb/>
　齊桓之事而益信矣<lb/>
　　仲遂殺適立庶<lb/>
<pb n="49b"/>
<hi>文二年</hi>襄仲如齊納幣禮也凡君即位好舅甥修昏姻娶<lb/>
元妃以奉粢盛孝也孝禮之始也　<hi>四年</hi>逆婦姜于齊卿<lb/>
不行非禮也君子是以知出姜之不允於魯也曰貴聘<lb/>
而賤逆之君而卑之立而廢之棄信而壊其主在國必<lb/>
亂在家必亡不允宜哉詩曰畏天之威于時保之敬主<lb/>
之謂也　<hi>十八年</hi>六月𦵏文公秋襄仲莊叔如齊惠公立<lb/>
故且拜𦵏也文公二妃敬嬴生宣公敬嬴嬖而私事襄<lb/>
仲宣公長而屬諸襄仲襄仲欲立之叔仲不可仲見于<lb/>
<pb n="50a"/>
齊侯而請之齊侯新立而欲親魯許之冬十月仲殺惡<lb/>
及視而立宣公書曰子卒諱之也仲以君命召惠伯其<lb/>
宰公冉務人止之曰入必死叔仲曰死君命可也公冉<lb/>
務人曰若君命可死非君命何聽弗聽乃入殺而埋之<lb/>
馬矢之中公冉務人奉其帑以奔蔡既而復叔仲氏夫<lb/>
人姜氏歸于齊大歸也將行哭而過市曰天乎仲為不<lb/>
道殺嫡立庶市人皆哭魯人謂之哀姜莒紀公生大子<lb/>
僕又生季佗愛季佗而黜僕且多行無禮於國僕因國<lb/>
<pb n="50b"/>
人以弑紀公以其寳玉來奔納諸宣公公命與之邑曰<lb/>
今日必授季文子使司㓂出諸竟曰今日必逹公問其<lb/>
故季文子使大史克對曰先大夫臧文仲教行父事君<lb/>
之禮行父奉以周旋弗敢失隊曰見有禮於其君者事<lb/>
之如孝子之養父母也見無禮於其君者誅之如鷹鸇<lb/>
之逐鳥雀也先君周公制周禮曰則以觀徳徳以處事<lb/>
事以度功功以食民作誓命曰毁則為賊掩賊為藏竊<lb/>
賄為盜盜器為姦主藏之名頼姦之用為大凶徳有常<lb/>
<pb n="51a"/>
無赦在九刑不忘行父還觀莒僕莫可則也孝敬忠信<lb/>
為吉徳盜賊藏姦為凶徳夫莒僕則其孝敬則弑君父<lb/>
矣則其忠信則竊寳玉矣其人則盜賊也其器則姦兆<lb/>
也保而利之則主藏也以訓則昏民無則焉不度於善<lb/>
而皆在於凶徳是以去之昔髙陽氏有才子八人蒼舒<lb/>
隤敳檮戭大臨尨降庭堅仲容叔逹齊聖廣淵明允篤<lb/>
誠天下之民謂之八愷髙辛氏有才子八人伯奮仲堪<lb/>
叔獻季仲伯虎仲熊叔豹季貍忠肅共懿宣慈惠和天<lb/>
<pb n="51b"/>
下之民謂之八元此十六族也世濟其美不隕其名以<lb/>
至于堯堯不能舉舜臣堯舉八愷使主后土以揆百事<lb/>
莫不時序地平天成舉八元使布五教于四方父義母<lb/>
慈兄友弟共子孝内平外成昔帝鴻氏有不才子掩義<lb/>
隠賊好行凶徳醜類惡物頑嚚不友是與比周天下之<lb/>
民謂之渾敦少皥氏有不才子毁信廢忠崇飾惡言靖<lb/>
譖庸回服䜛蒐慝以誣盛徳天下之民謂之窮竒顓頊<lb/>
氏有不才子不可教訓不知話言告之則頑舎之則嚚<lb/>
<pb n="52a"/>
傲很明徳以亂天常天下之民謂之檮杌此三族也世<lb/>
濟其凶増其惡名以至于堯堯不能去縉雲氏有不才<lb/>
子貪于飲食冐于貨賄侵欲崇侈不可盈厭聚歛積實<lb/>
不知紀極不分孤寡不恤窮匱天下之民以比三凶謂<lb/>
之饕餮舜臣堯賓于四門流四凶族渾敦窮竒檮杌饕<lb/>
餮投諸四裔以禦魑魅是以堯崩而天下如一同心戴<lb/>
舜以為天子以其舉十六相去四凶也故虞書數舜之<lb/>
功曰愼徽五典五典克從無違教也曰納于百揆百揆<lb/>
<pb n="52b"/>
時序無廢事也曰賓于四門四門穆穆無凶人也舜有<lb/>
大功二十而為天子今行父雖未獲一吉人去一凶矣<lb/>
於舜之功二十之一也庶幾免於戾乎　<hi>宣公</hi>元年春王<lb/>
正月公子遂如齊逆女尊君命也三月遂以夫人婦姜<lb/>
至自齊尊夫人也夏季文子如齊納賂以請㑹㑹于平<lb/>
州以定公位東門襄仲如齊拜成六月齊人取濟西之<lb/>
田為立公故以賂齊也　五年春公如齊髙固使齊侯<lb/>
止公請叔姬焉夏公至自齊書過也秋九月齊髙固來<lb/>
<pb n="53a"/>
逆女自為也故書曰逆叔姬卿自逆也冬來反馬也<lb/>
<hi>七年</hi>夏公㑹齊侯伐萊不與謀也凡師出與謀曰及不與<lb/>
謀曰㑹　<hi>八年</hi>有事于太廟襄仲卒而繹非禮也冬𦵏敬<lb/>
嬴旱無麻始用葛茀雨不克𦵏禮也禮卜𦵏先逺日辟<lb/>
不懐也　十年春公如齊齊侯以我服故歸濟西之田<lb/>
夏齊惠公卒公如齊奔䘮季文子初聘于齊國武子來<lb/>
報聘　<hi>十四年</hi>冬公孫歸父㑹齊侯于榖見晏桓子與之<lb/>
言魯樂桓子告髙宣子曰子家其亡乎懐于魯矣懐必<lb/>
<pb n="53b"/>
貪貪必謀人謀人人亦謀已一國謀之何以不亡　<hi>十五年</hi>初稅畝非禮也榖出不過藉以豐財也　<hi>十七年</hi>冬公<lb/>
弟叔肸卒公母弟也凡大子之母弟公在曰公子不在<lb/>
曰弟凡稱弟皆母弟也　<hi>十八年</hi>公孫歸父以襄仲之立<lb/>
公也有寵欲去三桓以張公室與公謀而聘于晉欲以<lb/>
晉人去之冬公薨季文子言于朝曰使我殺適立庶以<lb/>
失大援者仲也夫臧宣叔怒曰當其時不能治也後之<lb/>
人何罪子欲去之許請去之遂逐東門氏子家還及笙<lb/>
<pb n="54a"/>
壇帷復命於介既復命袒括髪即位哭三踊而出遂奔<lb/>
齊書曰歸父還自晉善之也<lb/>
　文公魯國之惰君也三書不雨而無勤民之心四不<lb/>
　視朔而鮮自强之志政事日怠三桓日專周公至此<lb/>
　其益衰矣然三桓雖盛未若東門遂之尤惡也僖之<lb/>
　末年季友卒而公子遂進聘鄰帥師經凡五書以僖<lb/>
　公之賢而不能察焉度其才必善惑人主者也及乎<lb/>
　文公得君益專十八年之内遂四交齊兩交晉一盟<lb/>
<pb n="54b"/>
　雒戎一救鄭一如宋列國之事遂必與聞雒戎之盟<lb/>
　不待君命三桓之子亦不能與之亢寵也夫文公政<lb/>
　媮弗堪自立其所畏者晉齊而已遂於晉則結趙盾<lb/>
　於齊則賂懿公兩國之交皆由遂成文公欲通晉齊<lb/>
　必恃乎遂遂以多奸又挾兩大功髙震主雖公亦且<lb/>
　依頼之矣行父世賢反居其下敬嬴内嬖先託其子<lb/>
　威勢日盛不至易君之嗣不止也惡及視齊出也其<lb/>
　母出姜叔姬所生叔姬既素無寵齊又兩易君矣惠<lb/>
<pb n="55a"/>
　公初立請命遂允姜氏大歸齊人不恤其視出姜曽<lb/>
　不若魯市人也宣公即位輒請齊婚繼又請㑹平州<lb/>
　之後比歳如齊甚而大夫止公求婚厭尊毁列宣無<lb/>
　慚焉無他襄仲𤼵難先與齊成言而後舉事宣公之<lb/>
　位齊實成之故終始奉之惟謹爾既而仲遂卒齊惠<lb/>
　薨魯之執政改轍事晉公孫歸父猶堅從齊故伐莒<lb/>
　㑹榖終始同之無敢後也斷道以來晉景日彊歸父<lb/>
　為謀又欲借晉之力以去三桓而張公室計不獲成<lb/>
<pb n="55b"/>
　公先忽諸行父巧獄蔽以殺適之罪而除之歸父出<lb/>
　奔非適齊而誰適乎夫東門之惡在弑二君而行父<lb/>
　所忌在去三桓公償私怨子任父愆其誰服焉東門<lb/>
　既去季氏遂彊欲除之而反張之魯之日弱率由此<lb/>
　也<lb/>
　<lb/>
　<lb/>
　左傳事緯卷三<lb/>
</p>
<p>
</p>
  </div>
</body>
</text>
</TEI>
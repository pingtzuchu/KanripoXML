<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
左傳事緯例畧<lb/>
舊文傳麗於經年時月日以相繫維也易編年爲叙事<lb/>
篇目一百有八將令讀者一覽即解且無遺忘之病<lb/>
杜氏謂左傳有先經後經諸法故徃徃有無經之傳及<lb/>
經詳而傳畧經畧而𫝊詳者既立叙事之法雖𫝊中片<lb/>
語隻字稍渉某事因以附入以無遺古史之文<lb/>
疎遺固陋沓複亦繁有一事或闗兩事及數事者止從<lb/>
所重録之論斷中互相援引庶乎其淹貫也<lb/>
<pb n="1b"/>
事統於篇年紀易紊故每年必隔一字書之年之首事<lb/>
則䝉本文大書某年餘則分注某年不使𫝊文叠出<lb/>
篇末贅以愚論未敢言文旁集諸家雜采𫝊記無庸附<lb/>
㑹僻說折衷一歸於正大期於發明經傳而止<lb/>
簡端碎評意之所寄偶拈一二以誌賞事之節目亦爲<lb/>
標額濫評一概不收<hi>以上正書例</hi>
讀春秋者異說紛紜漢唐以還不下數百家唯杜氏自<lb/>
號左癖能成一家之言特取其序以壓卷而孔序次之<lb/>
<pb n="2a"/>
孔氏尊杜氏者也<lb/>
丘明列𫝊舊史所無兹采綴一二遺事用補馬遷之闕<lb/>
左氏立例有發凡有新意前後互明最稱條悉自公穀<lb/>
生異同之見胡氏成帖括之學左例遂置不講兹爲推<lb/>
而論之凡三十有一篇名曰左氏辯例<lb/>
舊有東坡輿圖雜入宋地諸侯年表止列數國宋人發<lb/>
㣲圖説詳略失宜而剞劂錯譌復淆觀覽今立六圖世<lb/>
系二十有一竝著公姓卿族地輿度量廣狹詳誌山川<lb/>
<pb n="2b"/>
年表備列諸國各標大事其帝派天官職官則愚意所<lb/>
増也名曰左𫝊圖說<lb/>
左氏碎金屑玉披覽彌新學識博通文字工絶曝日之<lb/>
暇隨覽隨鈔積而成帙名曰覽左隨筆<lb/>
杜氏名號歸一圖久失讐挍不無顛倒誤謬兹另爲一<lb/>
式分國别氏指掌瞭然名曰春秋名氏譜<lb/>
六書不明豕亥致紊附以左𫝊字釋用為考訂之助焉<lb/>
<hi>以上前書例</hi>
</p>
<p>
</p>
  </div>
</body>
</text>
</TEI>
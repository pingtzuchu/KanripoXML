<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>左傳事緯卷二</head>
    <p>
<pb n="1a"/>
欽定四庫全書<lb/>
　左傳事緯卷二　　　　　靈璧知縣馬驌撰<lb/>
　　齊桓霸業<lb/>
<hi>莊公</hi>十三年春會于北杏以平宋亂遂人不至夏齊人滅<lb/>
遂而戍之宋人背北杏之會　十四年春諸侯伐宋齊<lb/>
請師于周夏單伯會之取成于宋而還冬會于鄄宋服<lb/>
故也　十五年春復會焉齊始霸也秋諸侯爲宋伐郳<lb/>
鄭人間之而侵宋　十六年夏諸侯伐鄭宋故也冬同<lb/>
<pb n="1b"/>
盟于幽鄭成也　十七年春齊人執鄭詹鄭不朝也夏<lb/>
遂因氏領氏工婁氏須遂氏饗齊戍醉而殺之齊人殱<lb/>
焉　<hi>二十七年</hi>夏同盟于幽陳鄭服也　<hi>二十八年</hi>楚令尹子元<lb/>
欲蠱文夫人爲館於其宮側而振萬焉夫人聞之泣曰<lb/>
先君以是舞也習戎備也今令尹不尋諸仇讐而於未<lb/>
亡人之側不亦異乎御人以告子元子元曰婦人不忘<lb/>
襲讐我反忘之秋子元以車六百乘伐鄭入于桔柣之<lb/>
門子元鬬御彊鬭梧耿之不比爲斾鬭班王孫游王孫<lb/>
<pb n="2a"/>
喜殿衆車入自純門及逵市縣門不發楚言而出子元<lb/>
曰鄭有人焉諸侯救鄭楚師夜遁鄭人將奔桐丘諜告<lb/>
曰楚幕有烏乃止　<hi>二十九年</hi>夏鄭人侵許凡師有鐘鼔曰<lb/>
伐無曰侵輕曰襲　<hi>三十年</hi>楚公子元歸自伐鄭而處王<lb/>
宮鬭射師諫則執而梏之秋申公鬭班殺子元鬭穀於<lb/>
菟爲令尹自毁其家以紓楚國之難冬遇于魯濟謀山<lb/>
戎也以其病燕故也　三十一年夏六月齊侯來獻戎<lb/>
㨗非禮也凡諸侯有四夷之功則獻于王王以警于夷<lb/>
<pb n="2b"/>
中國則否諸侯不相遺俘　三十二年春城小穀爲管<lb/>
仲也齊侯爲楚伐鄭之故請會于諸侯宋公請先見于<lb/>
齊侯夏遇于梁丘　<hi>閔元年</hi>狄人伐邢管敬仲言於齊侯<lb/>
曰戎狄豺狼不可厭也諸夏親暱不可弃也宴安酖毒<lb/>
不可懷也詩云豈不懷歸畏此簡書簡書同惡相恤之<lb/>
謂也請救邢以從簡書齊人救邢　<hi>二年</hi>冬十二月狄人<lb/>
伐衞衞懿公好鶴鶴有乘軒者將戰國人受甲者皆曰<lb/>
使鶴鶴實有祿位余焉能戰公與石祁子玦與寗莊子<lb/>
<pb n="3a"/>
矢使守曰以此賛國擇利而爲之與夫人繡衣曰聽於<lb/>
二子渠孔御戎子伯爲右黃夷前驅孔嬰齊殿及狄人<lb/>
戰于熒澤衞師敗績遂滅衞衞侯不去其旗是以甚敗<lb/>
狄人囚史華龍滑與禮孔以逐衞人二人曰我大史也<lb/>
實掌其祭不先國不可得也乃先之至則告守曰不可<lb/>
待也夜與國人出狄入衞遂從之又敗諸河初惠公之<lb/>
卽位也少齊人使昭伯烝於宣姜不可强之生齊子戴<lb/>
公文公宋桓夫人許穆夫人文公爲衞之多患也先適<lb/>
<pb n="3b"/>
齊及敗宋桓公逆諸河宵濟衞之遺民男女七百有三<lb/>
十人益之以共滕之民爲五千人立戴公以廬于曹許<lb/>
穆夫人賦載馳齊侯使公子無虧帥車三百乘甲士三<lb/>
千人以戍曹歸公乘馬祭服五稱牛羊豕雞狗皆三百<lb/>
與門材歸夫人魚軒重錦三十兩僖之元年齊桓公遷<lb/>
邢于夷儀二年封衞于楚丘邢遷如歸衞國忘亡衞文<lb/>
公大布之衣大帛之冠務材訓農通商惠工敬教勸學<lb/>
授方任能元年革車三十乘季年乃三百乘　<hi>僖元年</hi>諸<lb/>
<pb n="4a"/>
侯救邢邢人潰出奔師師遂逐狄人具邢器用而遷之<lb/>
師無私焉夏邢遷于夷儀諸侯城之救患也凡侯伯救<lb/>
患分災討罪禮也秋楚人伐鄭鄭卽齊故也盟于犖謀<lb/>
救鄭也　二年春諸侯城楚丘而封衞焉不書所會後<lb/>
也秋盟于貫服江黃也冬楚人伐鄭鬭章囚鄭聃伯<lb/>
<hi>三年</hi>秋會于陽穀謀伐楚也齊侯爲陽穀之會來尋盟冬<lb/>
公子友如齊涖盟楚人伐鄭鄭伯欲成孔叔不可曰齊<lb/>
方勤我棄德不祥齊侯與蔡姬乘舟于囿蕩公公懼變<lb/>
<pb n="4b"/>
色禁之不可公怒歸之未絶之也蔡人嫁之　四年春<lb/>
齊侯以諸侯之師侵蔡蔡潰遂伐楚楚子使與師言曰<lb/>
君處北海寡人處南海唯是風馬牛不相及也不虞君<lb/>
之涉吾地也何故管仲對曰昔召康公命我先君大公<lb/>
曰五侯九伯女實征之以夾輔周室賜我先君履東至<lb/>
于海西至于河南至于穆陵北至于無棣爾貢包茅不<lb/>
入王祭不共無以縮酒寡人是徵昭王南征而不復寡<lb/>
人是問對曰貢之不入寡君之罪也敢不共給昭王之<lb/>
<pb n="5a"/>
不復君其問諸水濱師進次于陘夏楚子使屈完如師<lb/>
師退次于召陵齊侯陳諸侯之師與屈完乘而觀之齊<lb/>
侯曰豈不穀是爲先君之好是繼與不穀同好如何對<lb/>
曰君惠徼福於敝邑之社稷辱收寡君寡君之願也齊<lb/>
侯曰以此衆戰誰能禦之以此攻城何城不克對曰君<lb/>
若以德綏諸侯誰敢不服君若以力楚國方城以爲城<lb/>
漢水以爲池雖衆無所用之屈完及諸侯盟陳轅濤塗<lb/>
謂鄭申侯曰師出於陳鄭之間國必甚病若出於東方<lb/>
<pb n="5b"/>
觀兵於東夷循海而歸其可也申侯曰善濤塗以告齊<lb/>
侯許之申侯見曰師老矣若出於東方而遇敵懼不可<lb/>
用也若出於陳鄭之間共其資糧屝屨其可也齊侯說<lb/>
與之虎牢執轅濤塗秋伐陳討不忠也許穆公䘚於師<lb/>
葬之以侯禮也凡諸侯薨于朝會加一等死王事加二<lb/>
等於是有以衮斂冬叔孫戴伯帥師會諸侯之師侵陳<lb/>
陳成歸轅濤塗　<hi>五年</hi>會于首止會王大子鄭謀寧周也<lb/>
陳轅宣仲怨鄭申侯之反己於召陵故勸之城其賜邑<lb/>
<pb n="6a"/>
曰美城之大名也子孫不忘吾助子請乃爲之請於諸<lb/>
侯而城之美遂譛諸鄭伯曰美城其賜邑將以叛也申<lb/>
侯由是得罪秋諸侯盟王使周公召鄭伯曰吾撫女以<lb/>
從楚輔之以晉可以少安鄭伯喜於王命而懼其不朝<lb/>
於齊也故逃歸不盟孔叔止之曰國君不可以輕輕則<lb/>
失親失親患必至病而乞盟所喪多矣君必悔之弗聽<lb/>
逃其師而歸　<hi>六年</hi>夏諸侯伐鄭以其逃首止之盟故也<lb/>
圍新密鄭所以不時城也秋楚子圍許以救鄭諸侯救<lb/>
<pb n="6b"/>
許乃還冬蔡穆侯將許僖公以見楚子於武城許男面<lb/>
縛銜璧大夫衰絰士輿櫬楚子問諸逢伯對曰昔武王<lb/>
克殷微子啓如是武王親釋其縛受其璧而袚之焚其<lb/>
櫬禮而命之使復其所楚子從之　七年春齊人伐鄭<lb/>
孔叔言於鄭伯曰諺有之曰心則不競何憚於病旣不<lb/>
能彊又不能弱所以斃也國危矣請下齊以救國公曰<lb/>
吾知其所由來矣姑少待我對曰朝不及夕何以待君<lb/>
夏鄭殺申侯以說于齊且用陳轅濤塗之譛也初申侯<lb/>
<pb n="7a"/>
申出也有寵於楚文王文王將死與之璧使行曰唯我<lb/>
知女女專利而不厭予取予求不女疵瑕也後之人將<lb/>
求多於女女必不免我死女必速行無適小國將不女<lb/>
容焉旣塟出奔鄭又有寵于厲公子文聞其死也曰古<lb/>
人有言曰知臣莫若君弗可改也已秋盟于甯母謀鄭<lb/>
故也管仲言於齊侯曰臣聞之招攜以禮懷遠以德德<lb/>
禮不易無人不懷齊侯修禮於諸侯諸侯官受方物鄭<lb/>
伯使大子華聽命於會言於齊侯曰洩氏孔氏子人氏<lb/>
<pb n="7b"/>
三族實違君命若君去之以爲成我以鄭爲内臣君亦<lb/>
無所不利焉齊侯將許之管仲曰君以禮與信屬諸侯<lb/>
而以姦終之毋乃不可乎子父不奸之謂禮守命共時<lb/>
之謂信違此二者姦莫大焉公曰諸侯有討於鄭未捷<lb/>
今茍有釁從之不亦可乎對曰君若綏之以德加之以<lb/>
訓辭而帥諸侯以討鄭鄭將覆亡之不暇豈敢不懼若<lb/>
總其罪人以臨之鄭有辭矣何懼且夫合諸侯以崇德<lb/>
也會而列姦何以示後嗣夫諸侯之會其德行禮義無<lb/>
<pb n="8a"/>
國不記記姦之位君盟替矣作而不記非盛德也君其<lb/>
勿許鄭必受盟夫子華旣爲大子而求介於大國以弱<lb/>
其國亦必不免鄭有叔詹堵叔師叔三良爲政未可間<lb/>
也齊侯辭焉子華由是得罪於鄭冬鄭伯使請盟于齊<lb/>
　八年春盟于洮謀王室也鄭伯乞盟請服也　<hi>九年</hi>夏<lb/>
會于葵丘尋盟且修好禮也王使宰孔賜齊侯胙曰天<lb/>
子有事于文武使孔賜伯舅胙齊侯將下拜孔曰且有<lb/>
後命天子使孔曰以伯舅耋老加勞賜一級無下拜對<lb/>
<pb n="8b"/>
曰天威不違顔咫尺小白余敢貪天子之命無下拜恐<lb/>
隕越于下以遺天子羞敢不下拜下拜登受秋齊侯盟<lb/>
諸侯于葵丘曰凡我同盟之人旣盟之後言歸于好宰<lb/>
孔先歸遇晉侯曰可無會也齊侯不務德而勤遠畧故<lb/>
北伐山戎南伐楚西爲此會也東畧之不知西則否矣<lb/>
其在亂乎君務靖亂無勤於行晉侯乃還　<hi>十三年</hi>夏會<lb/>
于鹹淮夷病杞故且謀王室也　十四年春諸侯城緣<lb/>
陵而遷杞焉不書其人有闕也　十五年春楚人伐徐<lb/>
<pb n="9a"/>
徐卽諸夏故也三月盟于牡丘尋葵丘之盟且救徐也<lb/>
孟穆伯帥師及諸侯之師救徐諸侯次于匡以待之秋<lb/>
伐厲以救徐也冬宋人伐曹討舊怨也楚敗徐于婁林<lb/>
徐恃救也　<hi>十六年</hi>夏齊伐厲不克救徐而還十二月會<lb/>
于淮謀鄫且東略也城鄫役人病有夜登丘而呼曰齊<lb/>
有亂不果城而還　十七年春齊人爲徐伐英氏以報<lb/>
婁林之役也<lb/>
　霸之名何昉乎傳載展禽有共工氏霸九州之言然<lb/>
<pb n="9b"/>
　則霸之名不已舊乎或曰霸之名我未之前聞也其<lb/>
　當周之末季齊桓晉文之事乎古者有伯而無霸蓋<lb/>
　於四方諸侯各建一長謂之方伯如唐虞之四岳周<lb/>
　之二伯是也自周衰而二伯之職廢于是乎有霸之<lb/>
　名焉是霸之興自衰周始也雖然昆吾氏不嘗霸于<lb/>
　夏乎大彭豕韋不嘗霸于商乎三代皆有又焉在其<lb/>
　自衰周始也國佐有言曰五伯之霸也勤而撫之以<lb/>
　役王命白虎通亦曰三王之道衰而五霸存其政則<lb/>
<pb n="10a"/>
　霸之名不自周起明矣卽今言春秋之五霸且有進<lb/>
　呉王闔閭而黜宋襄者以爲蔡侯無罪而羈楚呉憂<lb/>
　中國是以進之然不擒二毛宋公亦嘗假仁義矣方<lb/>
　之勾呉寧遂後乎總之春秋止有兩霸耳未可云五<lb/>
　也秦穆受甘言以縱鄭國違黃髮而敗殽師誅賢臣<lb/>
　百里奚而以子車氏爲殉黃鳥之詩是以作刺宋襄<lb/>
　不度德量力慕虛名而得實禍身死國辱以爲天下<lb/>
　笑楚莊僭號凌上憑威恃彊觀兵而窺周鼎倚怒而<lb/>
<pb n="10b"/>
　殘宋郊易子析骸厥禍亦巨此三君者皆無翼戴天<lb/>
　子之功豈能與桓公比烈哉考之昆吾大彭豕韋皆<lb/>
　有羽翼夏殷之事則并桓文而爲五此至確之論也<lb/>
　齊桓公當東遷之後起自危難首起圖功可謂偉矣<lb/>
　釁沐施于羈囚連帥畫之都鄙煑海通賈國用富彊<lb/>
　衣裳兵車之會大率尊天子而示信義使有聖王在<lb/>
　上必且假以方伯之命使之長帥諸侯惜也王紀不<lb/>
　立經營徒勞桓之爲此亦極難爾故北杏肇績魯衞<lb/>
<pb n="11a"/>
　不至鄄幽繼盟宋鄭懷疑迨三國存而大義始昭江<lb/>
　黃服而蠻方始懼至貫澤陽穀之會遠侯畢集矣桓<lb/>
　公端委搢笏以朝之盛之至也而或謂包茅責貢以<lb/>
　來不聞南下之師葵丘震矜九國以叛弦黃㓕而中<lb/>
　國不救功高志滿則盛極而漸衰焉無他管仲死也<lb/>
　故桓公中主也得管子而名彰聖人所以不稱桓公<lb/>
　而歸美管仲者爲其持大體正名分兵力甲于天下<lb/>
　必不敢教其君爲鄭人繻葛之舉也至尊莫如王子<lb/>
<pb n="11b"/>
　定其位而覬覦絕於天下矣至親莫如哀姜誅其罪<lb/>
　而淫亂絕於諸侯矣侵伐不勞大師盟會不煩小國<lb/>
　功高來天王之寵猶凛天威而恐隕越何規模之宏<lb/>
　遠乎其後惟晉文猶能繼之豈三君所敢望與<lb/>
　　慶父之亂<lb/>
<hi>莊公</hi>二十三年夏公如齊觀社非禮也曹劌諫曰不可夫<lb/>
禮所以整民也故會以訓上下之則制財用之節朝以<lb/>
正班爵之義帥長幼之序征伐以討其不然諸侯有王<lb/>
<pb n="12a"/>
王有廵守以大習之非是君不舉矣君舉必書書而不<lb/>
法後嗣何觀秋丹桓宮之楹　二十四年春刻其桷皆<lb/>
非禮也御孫諫曰臣聞之儉德之共也侈惡之大也先<lb/>
君有共德而君納諸大惡無乃不可乎秋哀姜至公使<lb/>
宗婦覿用幣非禮也御孫曰男贄大者玉帛小者禽鳥<lb/>
以章物也女贄不過榛栗棗修以告䖍也今男女同贄<lb/>
是無别也男女之别國之大節也而由夫人亂之無乃<lb/>
不可乎　二十五年春陳女叔來聘始結陳好也嘉之<lb/>
<pb n="12b"/>
故不名　<hi>二十七年</hi>秋公子友如陳葬原仲非禮也原仲季<lb/>
友之舊也　<hi>三十二年</hi>初公築臺臨黨氏見孟任從之閟而<lb/>
以夫人言許之割臂盟公生子般焉雩講于梁氏女公<lb/>
子觀之圉人犖自牆外與之戲子般怒使鞭之公曰不<lb/>
如殺之是不可鞭犖有力焉能投盖于稷門公疾問後<lb/>
於叔牙對曰慶父材問於季友對曰臣以死奉般公曰<lb/>
鄉者牙曰慶父材成季使以君命命僖叔待于鍼巫氏<lb/>
使鍼季酖之曰飲此則有後於魯國不然死且無後飲<lb/>
<pb n="13a"/>
之歸及逵泉而䘚立叔孫氏八月癸亥公薨於路寢子<lb/>
般卽位次于黨氏冬十月己未共仲使圉人犖賊子般<lb/>
于黨氏成季奔陳立閔公　<hi>閔公</hi>元年春不書卽位亂故<lb/>
也夏六月葬莊公亂故是以緩秋八月公及齊侯盟于<lb/>
落姑請復季友也齊侯許之使召諸陳公次于郎以待<lb/>
之季子來歸嘉之也冬齊仲孫湫來省難書曰仲孫亦<lb/>
嘉之也仲孫歸曰不去慶父魯難未已公曰若之何而<lb/>
去之對曰難不已將自斃君其待之公曰魯可取乎對<lb/>
<pb n="13b"/>
曰不可猶秉周禮周禮所以本也臣聞之國將亡本必<lb/>
先顚而後枝葉從之魯不弃周禮未可動也君其務寧<lb/>
魯難而親之親有禮因重固間攜貳覆昏亂霸王之器<lb/>
也　<hi>二年</hi>夏吉禘于莊公速也初公傅奪卜齮田公不禁<lb/>
秋八月辛丑共仲使卜齮賊公于武闈成季以僖公適<lb/>
邾共仲奔莒乃入立之以賂求共仲于莒莒人歸之及<lb/>
密使公子魚請不許哭而徃共仲曰奚斯之聲也乃縊<lb/>
閔公哀姜之娣叔姜之子也故齊人立之共仲通于哀<lb/>
<pb n="14a"/>
姜哀姜欲立之閔公之死也哀姜與知之故孫于邾齊<lb/>
人取而殺之于夷以其尸歸僖公請而葬之成季之將<lb/>
生也桓公使卜楚丘之父卜之曰男也其名曰友在公<lb/>
之右間于兩社爲公室輔季氏亡則魯不昌又筮之遇<lb/>
大有䷍之乾䷀曰同復于父敬如君所及生有文<lb/>
在其手曰友遂以命之成風聞成季之繇乃事之而屬<lb/>
僖公焉故成季立之　<hi>僖公</hi>元年春不稱卽位公出故也<lb/>
公出復入不書諱之也諱國惡禮也九月公敗邾師于<lb/>
<pb n="14b"/>
偃虛丘之戍將歸者也冬莒人來求賂公子友敗諸酈<lb/>
獲莒子之弟挐非卿也嘉獲之也公賜季友汶陽之田<lb/>
及費夫人氏之䘮至自齊君子以齊人之殺哀姜也爲<lb/>
己甚矣女子從人者也　<hi>八年</hi>秋禘而致哀姜焉非禮也<lb/>
凡夫人不薨于寢不殯于廟不赴于同不祔于姑則弗<lb/>
致也　<hi>三十三年</hi>齊國莊子來聘自郊勞至于贈賄禮成而<lb/>
加之以敏臧文仲言於公曰國子爲政齊猶有禮君其<lb/>
朝焉臣聞之服於有禮社稷之衞也冬公如齊朝且弔<lb/>
<pb n="15a"/>
有狄師也反薨于小寢卽安也葬僖公緩作主非禮也<lb/>
凡君薨卒哭而祔祔而作主特祀于主烝嘗禘于廟<lb/>
<hi>文元年</hi>夏四月丁巳葬僖公穆伯如齊始聘焉禮也凡君<lb/>
卽位卿出並聘踐修舊好要結外援好事鄰國以衞社<lb/>
稷忠信卑讓之道也忠德之正也信德之固也卑讓德<lb/>
之基也　<hi>二年</hi>丁丑作僖公主書不時也秋八月丁卯有<lb/>
事于大廟躋僖公逆祀也於是夏父弗忌爲宗伯尊僖<lb/>
公且明見曰吾見新鬼大故鬼小先大後小順也躋聖<lb/>
<pb n="15b"/>
賢明也明順禮也君子以爲失禮禮無不順祀國之大<lb/>
事也而逆之可謂禮乎子雖齊聖不先父食久矣故禹<lb/>
不先鯀湯不先契文武不先不窋宋祖帝乙鄭祖厲王<lb/>
猶上祖也是以魯頌曰春秋匪解享祀不忒皇皇后帝<lb/>
皇祖后稷君子曰禮謂其后稷親而先帝也詩曰問我<lb/>
諸姑遂及伯姊君子曰禮謂其姊親而先姑也仲尼曰<lb/>
臧文仲其不仁者三不知者三下展禽廢六關妾織蒲<lb/>
三不仁也作虛器縱逆祀祀爰居三不知也　<hi>四年</hi>冬成<lb/>
<pb n="16a"/>
風薨　五年春王使榮叔來含且賵召昭公來會葬禮<lb/>
也　<hi>九年</hi>秦人來歸僖公成風之隧禮也諸侯相弔賀也<lb/>
雖不當事茍有禮焉書也以無忘舊好<lb/>
　噫莊公竟忘讐乎思姜氏誰之女也齊襄之女也襄<lb/>
　嘗殺桓公矣殺父者之女可娶乎納幣親迎行皆踰<lb/>
　禮丹楹刻桷侈爲美觀無非炫燿齊國致恭婦人是<lb/>
　誠何心哉宜齊風之目爲展我甥兮也文姜死而魯<lb/>
　國方靖乃復娶其兄之女其淫亂不减於文姜不惟<lb/>
<pb n="16b"/>
　忘讐且以興亂彼莊公何如人乎知有母而不知有<lb/>
　父知有妻而不知恥是鳥獸也慶父與叔牙同母者<lb/>
　也季友與莊公同母者也慶父久窺君位叔牙助之<lb/>
　俄而弑械成季子和藥而飲之爲國㓕親不示顯戮<lb/>
　合於禮矣叔牙死而慶父失助似亦可以知懼乃哀<lb/>
　姜宣淫必欲立之殺孟任之子般不恤也並殺其娣<lb/>
　叔姜之子閔公亦不恤也内外交亂比嵗而弑二君<lb/>
　周公之祀不絕如綫矣叔牙若在又將何如也慶父<lb/>
<pb n="17a"/>
　不死魯難未已季友不入魯國不定齊桓公仗義而<lb/>
　殺哀姜僖公之立天若啓之䘚能佐霸成功爲魯國<lb/>
　之令主閟宮泮水之詩是以作頌遡其援立之功非<lb/>
　季子誰與歸乎入春秋初魯稱多事桓公弑隱而不<lb/>
　討齊人殺桓而不讐羽父驕逆列爲世臣文姜蕩亂<lb/>
　尊爲國母咸謂宗國至此其將殄乎張公室而討逆<lb/>
　賊自季氏始其世執政也有自來矣<lb/>
　　晉獻㓕虞虢<lb/>
<pb n="17b"/>
<hi>桓十年</hi>虢仲譖其大夫詹父於王詹父有辭以王師伐虢<lb/>
夏虢公出奔虞初虞叔有玉虞公求旃弗獻旣而悔之<lb/>
曰周諺有之匹夫無罪懷璧其罪吾焉用此其以賈害<lb/>
也乃獻之又求其寶劒叔曰是無厭也無厭將及我遂<lb/>
伐虞公故虞公出奔共池　<hi>莊二十六年</hi>秋虢人侵晉冬虢<lb/>
人又侵晉<hi>二十七年</hi>晉人將伐虢士蔿曰不可虢公驕若驟<lb/>
得勝於我必弃其民無衆而後伐之欲禦我誰與夫禮<lb/>
樂慈愛戰所畜也夫民讓事樂和愛親哀喪而後可用<lb/>
<pb n="18a"/>
也虢弗畜也亟戰將饑　<hi>二十九年</hi>樊皮叛王　三十年春<lb/>
王命虢公討樊皮夏四月丙辰虢公入樊執樊仲皮歸<lb/>
于京師　<hi>三十二年</hi>秋七月有神降于莘惠王問諸内史過<lb/>
曰是何故也對曰國之將興明神降之監其德也將亡<lb/>
神又降之觀其惡也故有得神以興亦有以亡虞夏商<lb/>
周皆有之王曰若之何對曰以其物享焉其至之日亦<lb/>
其物也王從之内史過徃聞虢請命反曰虢必亡矣虐<lb/>
而聽於神神居莘六月虢公使祝應宗區史嚚享焉神<lb/>
<pb n="18b"/>
賜之土田史嚚曰虢其亡乎吾聞之國將興聽於民將<lb/>
亡聽於神神聰明正直而壹者也依人而行虢多涼德<lb/>
其何土之能得　<hi>閔公</hi>二年春虢公敗犬戎于渭汭舟之<lb/>
僑曰無德而祿殃也殃將至矣遂奔晉　<hi>僖二年</hi>晉荀息<lb/>
請以屈産之乘與埀棘之璧假道於虞以伐虢公曰是<lb/>
吾寶也對曰若得道於虞猶外府也公曰宮之竒存焉<lb/>
對曰宮之竒之爲人也懦而不能强諫且少長於君君<lb/>
暱之雖諫將不聽乃使荀息假道於虞曰冀爲不道入<lb/>
<pb n="19a"/>
自顚軨伐鄍三門冀之旣病則亦唯君故今虢爲不道<lb/>
保於逆旅以侵敝邑之南鄙敢請假道以請罪于虢虞<lb/>
公許之且請先伐虢宮之竒諫不聽遂起師夏晉里克<lb/>
荀息帥師會虞師伐虢㓕下陽先書虞賄故也虢公敗<lb/>
戎于桑田晉卜偃曰虢必亡矣亡下陽不懼而又有功<lb/>
是天奪之鍳而益其疾也必易晉而不撫其民矣不可<lb/>
以五稔　<hi>五年</hi>晉侯復假道于虞以伐虢宮之竒諫曰虢<lb/>
虞之表也虢亡虞必從之晉不可啓冦不可玩一之謂<lb/>
<pb n="19b"/>
甚其可再乎諺所謂輔車相依脣亡齒寒者其虞虢之<lb/>
謂也公曰晉吾宗也豈害我哉對曰大伯虞仲大王之<lb/>
昭也大伯不從是以不嗣虢仲虢叔王季之穆也爲文<lb/>
王卿士勲在王室藏於盟府將虢是滅何愛於虞且虞<lb/>
能親於桓莊乎其愛之也桓莊之族何罪而以爲戮不<lb/>
唯偪乎親以寵偪猶尚害之況以國乎公曰吾享祀豐<lb/>
潔神必據我對曰臣聞之鬼神非人實親惟德是依故<lb/>
周書曰皇天無親惟德是輔又曰黍稷非馨明德惟馨<lb/>
<pb n="20a"/>
又曰民不易物惟德繄物如是則非德民不和神不享<lb/>
矣神所馮依將在德矣若晉取虞而明德以薦馨香神<lb/>
其吐之乎弗聽許晉使宮之竒以其族行曰虞不臘矣<lb/>
在此行也晉不更舉矣八月甲午晉侯圍上陽問於卜<lb/>
偃曰吾其濟乎對曰克之公曰何時對曰童謠云丙之<lb/>
晨龍尾伏辰均服振振取虢之旂鶉之賁賁天策焞焞<lb/>
火中成軍虢公其奔其九月十月之交乎丙子旦日在<lb/>
尾月在策鶉火中必是時也冬十二月丙子朔晉㓕虢<lb/>
<pb n="20b"/>
虢公醜奔京師師還館于虞遂襲虞滅之執虞公及其<lb/>
大夫井伯以媵秦穆姬而修虞祀且歸其職貢於王故<lb/>
書曰晉人執虞公罪虞且言易也<lb/>
　晉獻公之巧謀人國也一舉而兩國滅焉何其易也<lb/>
　前此晉嘗伐驪戎伐臯落矣又嘗滅耿霍及魏矣經<lb/>
　皆不書而獨書滅夏陽晉實始見經蓋重滅夏陽也<lb/>
　夏陽滅而虢滅矣虢天子之大臣也虢公鄭伯同爲<lb/>
　王卿士而王實私虢定子頽之難虢賞特隆樊皮不<lb/>
<pb n="21a"/>
　臣虢公討罪凡周室之事虢必與焉晉㓕虢晉無天<lb/>
　子矣晉之爲侯也虢公啣命以來旣而同朝于王二<lb/>
　國之初蓋式相好然而虞虢不舉晉無以圖南方之<lb/>
　諸侯也虢復搆怨一嵗再侵晉虢之釁起而獻公私<lb/>
　喜矣猶且深謀詳視按兵不舉數年之間虢日以驕<lb/>
　于是丹朱降莘蓐收入夢妖祥見而童謠作天時人<lb/>
　事昭然可見晉始寢而不寐不覺技癢之無從也虞<lb/>
　公求寶劒於其弟貪人無厭晉所素知荀息揖入一<lb/>
<pb n="21b"/>
　謀而兩國已在掌中宮之竒强諫曾何足救迨虞公<lb/>
　牽馬操璧而前晉之君臣相視莫逆夫固已熟籌之<lb/>
　矣虢公奔于京師天子不能致討齊桓方會首止不<lb/>
　敢過而問罪晉國之彊天方授之虞虢又焉能支也<lb/>
　哉<lb/>
　　楚㓕諸小國<lb/>
<hi>莊六年</hi>楚文王伐申過鄧鄧祁侯曰吾甥也止而享之騅<lb/>
甥聃甥養甥請殺楚子鄧侯弗許三甥曰亡鄧國者必<lb/>
<pb n="22a"/>
此人也若不早圖後君噬齊其及圖之乎圖之此爲時<lb/>
矣鄧侯曰人將不食吾餘對曰若不從三臣抑社稷實<lb/>
不血食而君焉取餘弗從還年楚子伐鄧十六年楚復<lb/>
伐鄧滅之　<hi>隱十一年</hi>鄭息有違言息侯伐鄭鄭伯與戰于<lb/>
竟息師大敗而還君子是以知息之將亡也不度德不<lb/>
量力不親親不徵辭不察有罪犯五不韙而以伐人其<lb/>
䘮師也不亦宜乎　<hi>桓十七年</hi>蔡桓侯䘚蔡人召蔡季于陳<lb/>
秋蔡季自陳歸于蔡蔡人嘉之也　<hi>莊十年</hi>蔡哀侯娶于<lb/>
<pb n="22b"/>
陳息侯亦娶焉息嬀將歸過蔡蔡侯曰吾姨也止而見<lb/>
之弗賓息侯聞之怒使謂楚文王曰伐我吾求救于蔡<lb/>
而伐之楚子從之秋九月楚敗蔡師于莘以蔡侯獻舞<lb/>
歸　<hi>十四年</hi>蔡哀侯爲莘故繩息嬀以語楚子楚子如息<lb/>
以食入享遂滅息以息嬀歸生堵敖及成王焉未言楚<lb/>
子問之對曰吾一婦人而事二夫縱弗能死其又奚言<lb/>
楚子以蔡侯滅息遂伐蔡秋七月楚入蔡君子曰商書<lb/>
所謂惡之易也如火之燎于原不可鄉邇其猶可撲㓕<lb/>
<pb n="23a"/>
者其如蔡哀侯乎　<hi>僖五年</hi>楚鬭穀於菟滅弦弦子奔黃<lb/>
於是江黃道柏方睦於齊皆弦姻也弦子恃之而不事<lb/>
楚又不設備故亡　<hi>十一年</hi>黃人不歸楚貢冬楚人伐黃<lb/>
　<hi>十二年</hi>黃人恃諸侯之睦于齊也不共楚職曰自郢及<lb/>
我九百里焉能害我夏楚滅黃　<hi>二十六年</hi>䕫子不祀祝融<lb/>
與鬻熊楚人讓之對曰我先王熊摯有疾鬼神弗赦而<lb/>
自竄于䕫吾是以失楚又何祀焉秋楚成得臣鬭宜申<lb/>
帥師滅䕫以䕫子歸　<hi>文三年</hi>楚師圍江晉先僕伐楚以<lb/>
<pb n="23b"/>
救江冬晉以江故告于周王叔桓公晉陽處父伐楚以<lb/>
救江門于方城遇息公子朱而還　<hi>四年</hi>楚人滅江秦伯<lb/>
爲之降服出次不舉過數大夫諫公曰同盟㓕雖不能<lb/>
救敢不矜乎吾自懼也君子曰詩云惟彼二國其政不<lb/>
獲惟此四國爰究爰度其秦穆之謂矣　<hi>五年</hi>六人叛楚<lb/>
卽東夷秋楚成大心仲歸帥師滅六冬楚子爕㓕蓼臧<lb/>
文仲聞六與蓼滅曰臯陶庭堅不祀忽諸德之不建民<lb/>
之無援哀哉<lb/>
<pb n="24a"/>
　楚自武王以來日以彊暴其㓕人國也直取之爾文<lb/>
　王嗣位始侵諸姬經猶書之曰荆至成王而書楚矣<lb/>
　享年永久身厯二覇當齊桓公爲貫之盟管仲曰江<lb/>
　黃遠齊而近楚楚爲利之國也若伐而不能救則無<lb/>
　以宗諸侯矣桓公不聽䘚與之盟管仲死而楚人伐<lb/>
　江㓕黃齊果不能救也霸主尚在楚猶不逞況其後<lb/>
　乎城濮一創驕銳稍折未幾而穆王弑立輙復薦食<lb/>
　秦伯降服臧孫興嘆亦何能救楚始日有圖霸之志<lb/>
<pb n="24b"/>
　而北方之諸侯咸重足而莫敢側視矣入春秋來滅<lb/>
　國之多無過于楚而滅國之易亦無過于楚幅圓廣<lb/>
　則甲兵日盛中國之霸是以難也<lb/>
　　晉驪姬之亂<lb/>
<hi>莊二十八年</hi>晉獻公娶于賈無子烝於齊姜生秦穆夫人及<lb/>
大子申生又娶二女于戎大戎狐姬生重耳小戎子生<lb/>
夷吾晉伐驪戎驪戎男女以驪姬歸生奚齊其娣生卓<lb/>
子驪姬嬖欲立其子賂外嬖梁五與東關嬖五使言于<lb/>
<pb n="25a"/>
公曰曲沃君之宗也蒲與二屈君之疆也不可以無主<lb/>
宗邑無主則民不威疆埸無主則啓戎心戎之生心民<lb/>
慢其政國之患也若使大子主曲沃而重耳夷吾主蒲<lb/>
與屈則可以威民而懼戎且旌君伐使俱曰狄之廣莫<lb/>
於晉爲都晉之啓土不亦宜乎晉侯說之夏使大子居<lb/>
曲沃重耳居蒲城夷吾居屈羣公子皆鄙唯二姬之子<lb/>
在絳二五䘚與驪姬譛羣公子而立奚齊晉人謂之二<lb/>
五耦　<hi>閔元年</hi>晉侯作二軍公將上軍大子申生將下軍<lb/>
<pb n="25b"/>
趙夙御戎畢萬爲右以滅耿㓕霍滅魏還爲大子城曲<lb/>
沃賜趙夙耿賜畢萬魏以爲大夫士蔿曰大子不得立<lb/>
矣分之都城而位以卿先爲之極又焉得立不如逃之<lb/>
無使罪至爲呉大伯不亦可乎猶有令名與其及也且<lb/>
諺曰心茍無瑕何恤乎無家天若祚大子其無晉乎卜<lb/>
偃曰畢萬之後必大萬盈數也魏大名也以是始賞天<lb/>
啓之矣天子曰兆民諸侯曰萬民今名之大以從盈數<lb/>
其必有衆初畢萬筮仕於晉遇屯䷂之比䷇辛廖<lb/>
<pb n="26a"/>
占之曰吉屯固比入吉孰大焉其必蕃昌震爲土車從<lb/>
馬足居之兄長之母覆之衆歸之六體不易合而能固<lb/>
安而能殺公侯之卦也公侯之子孫必復其始　<hi>二年</hi>晉<lb/>
侯使大子申生伐東山臯落氏里克諫曰大子奉冡祀<lb/>
社稷之粢盛以朝夕視君膳者也故曰冡子君行則守<lb/>
有守則從從曰撫軍守曰監國古之制也夫帥師專行<lb/>
謀誓軍旅君與國政之所圖也非大子之事也師在制<lb/>
命而已禀命則不威專命則不孝故君之嗣適不可以<lb/>
<pb n="26b"/>
帥師君失其官帥師不威將焉用之且臣聞臯落氏將<lb/>
戰君其舍之公曰寡人有子未知其誰立焉不對而退<lb/>
見大子大子曰吾其廢乎對曰告之以臨民教之以軍<lb/>
旅不共是懼何故廢乎且子懼不孝無懼弗得立修己<lb/>
而不責人則免於難大子帥師公衣之偏衣佩之金玦<lb/>
狐突御戎先友爲右梁餘子養御罕夷先丹木爲右羊<lb/>
舌大夫爲尉先友曰衣身之偏握兵之要在此行也子<lb/>
其勉之偏躬無慝兵要遠災親以無災又何患焉狐突<lb/>
<pb n="27a"/>
嘆曰時事之徵也衣身之章也佩衷之旗也故敬其事<lb/>
則命以始服其身則衣之純用其衷則佩之度今命以<lb/>
時䘚閟其事也衣之尨服遠其躬也佩以金玦弃其衷<lb/>
也服以遠之時以閟之尨凉冬殺金寒玦離胡可恃也<lb/>
雖欲勉之狄可盡乎梁餘子養曰帥師者受命于廟受<lb/>
脤于社有常服矣不獲而尨命可知也死而不孝不如<lb/>
逃之罕夷曰尨竒無常金玦不復雖復何爲君有心矣<lb/>
先丹木曰是服也狂夫阻之曰盡敵而反敵可盡乎雖<lb/>
<pb n="27b"/>
盡敵猶有内讒不如違之狐突欲行羊舌大夫曰不可<lb/>
違命不孝弃事不忠雖知其寒惡不可取子其死之大<lb/>
子將戰狐突諫曰不可昔辛伯諗周桓公云内寵並后<lb/>
外寵二政嬖子配適大都耦國亂之本也周公弗從故<lb/>
及於難今亂本成矣立可必乎孝而安民子其圖之與<lb/>
其危身以速罪也　<hi>僖四年</hi>初晉獻公欲以驪姬爲夫人<lb/>
卜之不吉筮之吉公曰從筮卜人曰筮短龜長不如從<lb/>
長且其繇曰専之渝攘公之羭一薰一蕕十年尚猶有<lb/>
<pb n="28a"/>
臭必不可弗聽立之生奚齊其娣生卓子及將立奚齊<lb/>
旣與中大夫成謀姬謂大子曰君夢齊姜必速祭之大<lb/>
子祭于曲沃歸胙于公公田姬寘諸宮六日公至毒而<lb/>
獻之公祭之地地墳與犬犬斃與小臣小臣亦斃姬泣<lb/>
曰賊由大子大子奔新城公殺其傅杜原欵或謂大子<lb/>
子辭君必辯焉大子曰君非姬氏居不安食不飽我辭<lb/>
姬必有罪君老矣吾又不樂曰子其行乎大子曰君實<lb/>
不察其罪被此名也以出人誰納我十二月戊申縊于<lb/>
<pb n="28b"/>
新城姬遂譛二公子曰皆知之重耳奔蒲夷吾奔屈<lb/>
<hi>五年</hi>晉侯使以殺大子申生之故來告初晉侯使士蔿爲<lb/>
二公子築蒲與屈不愼寘薪焉夷吾訴之公使讓之士<lb/>
蔿稽首而對曰臣聞之無喪而慼憂必讐焉無戎而城<lb/>
讐必保焉冦讐之保又何愼焉守官廢命不敬固讐之<lb/>
保不忠失忠與敬何以事君詩云懷德惟寧宗子惟城<lb/>
君其修德而固宗子何城如之三年將尋師焉焉用愼<lb/>
退而賦曰狐裘尨茸一國三公吾誰適從及難公使寺<lb/>
<pb n="29a"/>
人披伐蒲重耳曰君父之命不挍乃狥曰挍者吾讐也<lb/>
踰垣而走披斬其袪遂出奔翟　六年春晉侯使賈華<lb/>
伐屈夷吾不能守盟而行將奔狄郤芮曰後出同走罪<lb/>
也不如之梁梁近秦而幸焉乃之梁　<hi>八年</hi>晉里克帥師<lb/>
梁由靡御虢射爲右以敗狄于采桑梁由靡曰狄無恥<lb/>
從之必大克里克曰懼之而已無速衆狄虢射曰期年<lb/>
狄必至示之弱矣夏狄伐晉報采桑之役也復期月<lb/>
<hi>九年</hi>九月晉獻公䘚里克㔻鄭欲納文公故以三公子之<lb/>
<pb n="29b"/>
徒作亂初獻公使荀息傅奚齊公疾召之曰以是藐諸<lb/>
孤辱在大夫其若之何稽首而對曰臣竭其股肱之力<lb/>
加之以忠貞其濟君之靈也不濟則以死繼之公曰何<lb/>
謂忠貞對曰公家之利知無不爲忠也送徃事居耦俱<lb/>
無猜貞也及里克將殺奚齊先告荀息曰三怨將作秦<lb/>
晉輔之子將何如荀息曰將死之里克曰無益也荀叔<lb/>
曰吾與先君言矣不可以貳能欲復言而愛身乎雖無<lb/>
益也將焉辟之且人之欲善誰不如我我欲無貳而能<lb/>
<pb n="30a"/>
謂人己乎冬十月里克殺奚齊于次書曰殺其君之子<lb/>
未葬也荀息將死之人曰不如立卓子而輔之荀息立<lb/>
公子卓以葬十一月里克殺公子卓于朝荀息死之君<lb/>
子曰詩所謂白圭之玷尚可磨也斯言之玷不可爲也<lb/>
荀息有焉齊侯以諸侯之師伐晉及高梁而還討晉亂<lb/>
也令不及魯故不書晉郤芮使夷吾重賂秦以求入曰<lb/>
人實有國我何愛焉入而能民土於何有從之齊隰朋<lb/>
帥師會秦師納晉惠公秦伯謂郤芮曰公子誰恃對曰<lb/>
<pb n="30b"/>
臣聞亡人無黨有黨必有讐夷吾弱不好弄能鬭不過<lb/>
長亦不改不識其他公謂公孫枝曰夷吾其定乎對曰<lb/>
臣聞之唯則定國詩曰不識不知順帝之則文王之謂<lb/>
也又曰不僭不賊鮮不爲則無好無惡不忌不克之謂<lb/>
也今其言多忌克難哉公曰忌則多怨又焉能克是吾<lb/>
利也　<hi>十年</hi>夏四月周公忌父王子黨會齊隰朋立晉侯<lb/>
晉侯殺里克以說將殺里克公使謂之曰微子則不及<lb/>
此雖然子弑二君與一大夫爲子君者不亦難乎對曰<lb/>
<pb n="31a"/>
不有廢也君何以興欲加之罪其無辭乎臣聞命矣伏<lb/>
劒而死于是平鄭聘于秦且謝緩賂故不及晉侯改葬<lb/>
共大子秋狐突適下國遇大子大子使登僕而告之曰<lb/>
夷吾無禮余得請於帝矣將以晉畀秦秦將祀余對曰<lb/>
臣聞之神不歆非類民不祀非族君祀無乃殄乎且民<lb/>
何罪失刑乏祀君其圖之君曰諾吾將復請七日新城<lb/>
西偏將有巫者而見我焉許之遂不見及期而徃告之<lb/>
曰帝許我罰有罪矣敝於韓平鄭之如秦也言于秦伯<lb/>
<pb n="31b"/>
曰呂甥郤稱冀芮實爲不從若重問以召之臣出晉君<lb/>
君納重耳蔑不濟矣冬秦伯使泠至報且召三子郤芮<lb/>
曰幣重而言甘誘我也遂殺平鄭祁舉及七輿大夫左<lb/>
行共華右行賈華叔堅騅歂纍虎特宮山祁皆里平之<lb/>
黨也平豹奔秦言於秦伯曰晉侯背大主而忌小怨民<lb/>
弗與也伐之必出公曰失衆焉能殺違禍誰能出君<lb/>
十一年春晉侯使以㔻鄭之亂來告天王使召武公内<lb/>
史過賜晉侯命受玉惰過歸告王曰晉侯其無後乎王<lb/>
<pb n="32a"/>
賜之命而惰於受瑞先自棄也已其何繼之有禮國之<lb/>
幹也敬禮之輿也不敬則禮不行禮不行則上下昏何<lb/>
以長世　<hi>十三年</hi>冬晉薦饑使乞糴于秦秦伯謂子桑與<lb/>
諸乎對曰重施而報君將何求重施而不報其民必攜<lb/>
攜而討焉無衆必敗謂百里與諸乎對曰天災流行國<lb/>
家代有救災恤鄰道也行道有福㔻鄭之子豹在秦請<lb/>
伐晉秦伯曰其君是惡其民何罪秦於是乎輸粟于晉<lb/>
自雍及絳相繼命之曰汎舟之役　<hi>十四年</hi>秋八月辛卯<lb/>
<pb n="32b"/>
沙鹿崩晉卜偃曰期年將有大咎幾亡國冬秦饑使乞<lb/>
糴于晉晉人弗與慶鄭曰背施無親幸災不仁貪愛不<lb/>
祥怒鄰不義四德皆失何以守國虢射曰皮之不存毛<lb/>
將安傅慶鄭曰棄信背鄰患孰恤之無信患作失援必<lb/>
斃是則然矣虢射曰無損於怨而厚於冦不如勿與慶<lb/>
鄭曰背施幸災民所棄也近猶讐之況怨敵乎弗聽退<lb/>
曰君其悔是哉　<hi>十五年</hi>晉侯之入也秦穆姬屬賈君焉<lb/>
且曰盡納羣公子晉侯烝于賈君又不納羣公子是以<lb/>
<pb n="33a"/>
穆姬怨之晉侯許賂中大夫旣而皆背之賂秦伯以河<lb/>
外列城五東盡虢畧南及華山内及解梁城旣而不與<lb/>
晉饑秦輸之粟秦饑晉閉之糴故秦伯伐晉卜徒父筮<lb/>
之吉渉河侯車敗詰之對曰乃大吉也三敗必獲晉君<lb/>
其卦遇蠱䷑曰千乘三去三去之餘獲其雄狐夫狐<lb/>
蠱必其君也蠱之貞風也其悔山也嵗云秋矣我落其<lb/>
實而取其材所以克也實落材亡不敗何待三敗及韓<lb/>
晉侯謂慶鄭曰冦深矣若之何對曰君實深之可若何<lb/>
<pb n="33b"/>
公曰不孫卜右慶鄭吉弗使步揚御戎家僕徒爲右乘<lb/>
小駟鄭入也慶鄭曰古者大事必乘其産生其水土而<lb/>
知其人心安其教訓而服習其道唯所納之無不如志<lb/>
今乘異産以從戎事及懼而變將與人易亂氣狡憤隂<lb/>
血周作張脉僨興外彊中乾進退不可周旋不能君必<lb/>
悔之弗聽九月晉侯逆秦師使韓簡視師復曰師少于<lb/>
我鬭士倍我公曰何故對曰出因其資入用其寵饑食<lb/>
其粟三施而無報是以來也今又擊之我怠秦奮倍猶<lb/>
<pb n="34a"/>
未也公曰一夫不可狃況國乎遂使請戰曰寡人不佞<lb/>
能合其衆而不能離也君若不還無所逃命秦伯使公<lb/>
孫枝對曰君之未入寡人懼之入而未定列猶吾憂也<lb/>
苟列定矣敢不承命韓簡退曰吾幸而得囚壬戌戰于<lb/>
韓原晉戎馬還濘而止公號慶鄭慶鄭曰愎諫違卜固<lb/>
敗是求又何逃焉遂去之梁由靡御韓簡虢射爲右輅<lb/>
秦伯將止之鄭以救公誤之遂失秦伯秦獲晉侯以歸<lb/>
晉大夫反首拔舍從之秦伯使辭焉曰二三子何其慼<lb/>
<pb n="34b"/>
也寡人之從君而西也亦晉之妖夢是踐豈敢以至晉<lb/>
大夫三拜稽首曰君履后土而戴皇天皇天后土實聞<lb/>
君之言羣臣敢在下風穆姬聞晉侯將至以大子罃𢎞<lb/>
與女簡璧登臺而履薪焉使以免服衰絰逆且告曰上<lb/>
天降災使我兩君匪以玉帛相見而以興戎若晉君朝<lb/>
以入則婢子夕以死夕以入則朝以死唯君裁之乃舍<lb/>
諸靈臺大夫請以入公曰獲晉侯以厚歸也旣而喪歸<lb/>
焉用之大夫其何有焉且晉人慼憂以重我天地以要<lb/>
<pb n="35a"/>
我不圖晉憂重其怒也我食吾言背天地也重怒難任<lb/>
背天不祥必歸晉君公子縶曰不如殺之無聚慝焉子<lb/>
桑曰歸之而質其大子必得大成晉未可㓕而殺其君<lb/>
祗以成惡且史佚有言曰無始禍無怙亂無重怒重怒<lb/>
難任陵人不祥乃許晉平晉侯使郤乞告瑕呂飴甥且<lb/>
召之子金教之言曰朝國人而以君命賞且告之曰孤<lb/>
雖歸辱社稷矣其卜貳圉也衆皆哭晉於是乎作爰田<lb/>
呂甥曰君亡之不恤而羣臣是憂惠之至也將若君何<lb/>
<pb n="35b"/>
衆曰何爲而可對曰征繕以輔孺子諸侯聞之喪君有<lb/>
君羣臣輯睦甲兵益多好我者勸惡我者懼庶有益乎<lb/>
衆說晉於是乎作州兵初晉獻公筮嫁伯姬于秦遇歸<lb/>
妹䷵之睽䷥史蘇占之曰不吉其繇曰士刲羊亦<lb/>
無衁也女承筐亦無貺也西鄰責言不可償也歸妹之<lb/>
睽猶無相也震之離亦離之震爲雷爲火爲嬴敗姬車<lb/>
說其輹火焚其旗不利行師敗于宗丘歸妹睽孤寇張<lb/>
之弧姪其從姑六年其逋逃歸其國而棄其家明年其<lb/>
<pb n="36a"/>
死於高梁之虛及惠公在秦曰先君若從史蘇之占吾<lb/>
不及此夫韓簡侍曰龜象也筮數也物生而後有象象<lb/>
而後有滋滋而後有數先君之敗德及可數乎史蘇是<lb/>
占勿從何益詩曰下民之孽匪降自天僔沓背憎職競<lb/>
由人十月晉隂飴甥會秦伯盟于王城秦伯曰晉國和<lb/>
乎對曰不和小人恥失其君而悼喪其親不憚征繕以<lb/>
立圉也曰必報讐寧事戎狄君子愛其君而知其罪不<lb/>
憚征繕以待秦命曰必報德有死無二以此不和秦伯<lb/>
<pb n="36b"/>
曰國謂君何對曰小人慼謂之不免君子恕以爲必歸<lb/>
小人曰我毒秦秦豈歸君君子曰我知罪矣秦必歸君<lb/>
貳而執之服而舍之德莫厚焉刑莫威焉服者懷德貳<lb/>
者畏刑此一役也秦可以霸納而不定廢而不立以德<lb/>
爲怨秦不其然秦伯曰是吾心也改館晉侯饋七牢焉<lb/>
蛾析謂慶鄭曰盍行乎對曰陷君於敗敗而不死又使<lb/>
失刑非人臣也臣而不臣行將焉入十一月晉侯歸丁<lb/>
丑殺慶鄭而後入是嵗晉又饑秦伯又餼之粟曰吾怨<lb/>
<pb n="37a"/>
其君而矜其民且吾聞唐叔之封也箕子曰其後必大<lb/>
晉其庸可冀乎姑樹德焉以待能者於是秦始征晉河<lb/>
東置官司焉　<hi>十六年</hi>秋狄侵晉取狐厨受鐸涉汾及昆<lb/>
都因晉敗也　<hi>十七年</hi>夏晉大子圉爲質於秦秦歸河東<lb/>
而妻之惠公之在梁也梁伯妻之梁嬴孕過期卜招父<lb/>
與其子卜之其子曰將生一男一女招曰然男爲人臣<lb/>
女爲人妾故名男曰圉女曰妾及子圉西質妾爲宦女<lb/>
焉　<hi>二十二年</hi>晉大子圉爲質於秦將逃歸謂嬴氏曰與子<lb/>
<pb n="37b"/>
歸乎對曰子晉大子而辱於秦子之欲歸不亦宜乎寡<lb/>
君之使婢子侍執巾櫛以固子也從子而歸棄君命也<lb/>
不敢從亦不敢言遂逃歸　<hi>二十三年</hi>九月晉惠公䘚懷公<lb/>
命無從亡人期期而不至無赦狐突之子毛及偃從重<lb/>
耳在秦弗召冬懷公執狐突曰子來則免對曰子之能<lb/>
仕父教之忠古之制也策名委質貳乃辟也今臣之子<lb/>
名在重耳有年數矣若又召之教之貳也父教子貳何<lb/>
以事君刑之不濫君之明也臣之願也淫刑以逞誰則<lb/>
<pb n="38a"/>
無罪臣聞命矣乃殺之卜偃稱疾不出曰周書有之乃<lb/>
大明服已則不明而殺人以逞不亦難乎民不見德而<lb/>
唯戮是聞其何後之有<lb/>
　唐風采苓之篇刺信讒也曰人之爲言苟亦無信夫<lb/>
　知爲讒而猶信者寡矣父子之親其天性也捧負提<lb/>
　攜畏其不壽而謂信讒以殺之有是理哉嗟乎讒人<lb/>
　亦多術矣陽譽隂譛以深其謀歌笑流涕以堅其說<lb/>
　久之而令父蹈不慈子蹈不孝始因亂而中取其利<lb/>
<pb n="38b"/>
　牀笫之間爲效尤捷視彼驕人亶其可畏己哉晉獻<lb/>
　公滅國開疆亦雄傑之主也而䘚不能勝一驪姬之<lb/>
　讒愛色授情齒牙交捽二五成耦三公子出申生一<lb/>
　死爲禍尤酷優施教以夜泣大臣要其中立銜骨有<lb/>
　日毒胙忽發然後大子不敢辯公亦不及察也申生<lb/>
　旣縊羣子易除不煩多詞而止曰皆知重耳夷吾不<lb/>
　敢寧居矣中大夫日比爲謀三公子一旦盡黜驪姬<lb/>
　至此羽翼已成亡人之徒越在他國三怨之伏非姬<lb/>
<pb n="39a"/>
　氏所知也惟獻公猶能知之荀息忠貞又復多謀獻<lb/>
　公識其可托屬以奚齊非必與於廢嫡之謀也然而<lb/>
　公疾方篤二子久亡奚齊雖庶聊主社稷舍其君而<lb/>
　外求君寧云易乎旣已頓首受命不得不奉先君之<lb/>
　志以周旋里克痛念大子深惡女戎因國人之憤怒<lb/>
　以申大義荀息至是雖心知其不勝顧白圭之義已<lb/>
　不可爽矣重耳賢而且長以次當立其出亡也國士<lb/>
　從之㔻里之徒所欲援立者也乃惠公乘間許賂幸<lb/>
<pb n="39b"/>
　而得入二子之志終未愜也惠公固已先察之矣里<lb/>
　克以弑君正罪㔻鄭以聘秦獲辜兩害俱涂惠公之<lb/>
　意先定之也獨是夷吾之所藉以有晉國者惟恃二<lb/>
　臣與秦國耳徼倖得位輙復食言烝賈君而閉公子<lb/>
　背兩賂而忘汎舟秦晉交絕夷吾孤矣韓原被獲幸<lb/>
　而得反身死而子爲戮唐叔之祀幾何不絕固惠懷<lb/>
　之無親亦天之有以啓霸主也初驪姬之為讒也曰<lb/>
　自桓叔以來誰能愛親唯無親故能兼翼噫晉之無<lb/>
<pb n="40a"/>
　道其來舊矣婦人猶知借以行譖獻公殺桓莊之族<lb/>
　以求安其國女戎自招諸子爲戮殘敗之事胡可長<lb/>
　也爲申生者遭家多難進退罹法處偏鄙則動静咸<lb/>
　辜委彊翟則勝敗交戾甘己罪而惡傷君之心稽首<lb/>
　再拜不敢愛死謂之仁孝可也寧止共乎<lb/>
　　衞文㓕邢<lb/>
<hi>僖公</hi>十二年春諸侯城衞楚丘之郛懼狄難也　<hi>十八年</hi>冬<lb/>
邢人狄人伐衞圍菟圃衞侯以國讓父兄子弟及朝衆<lb/>
<pb n="40b"/>
曰苟能治之燬請從焉衆不可而後師于訾婁狄師還<lb/>
　<hi>十九年</hi>秋衞人伐邢以報菟圃之役于是衞大旱卜有<lb/>
事于山川不吉甯莊子曰昔周饑克殷而年豐今邢方<lb/>
無道諸侯無伯天其或者欲衞討邢乎從之師興而雨<lb/>
　<hi>二十年</hi>秋齊狄盟于邢爲邢謀衞難也於是衞方病邢<lb/>
　<hi>二十四年</hi>衞人將伐邢禮至曰不得其守國不可得也我<lb/>
請昆弟仕焉乃往得仕　二十五年春衞人伐邢二禮<lb/>
從國子廵城掖以赴外殺之正月丙午衞侯燬㓕邢同<lb/>
<pb n="41a"/>
姓也故名禮至爲銘曰余掖殺國子莫余敢止<lb/>
　方狄之病邢衞也齊桓公遷邢夷儀封衞楚丘二國<lb/>
　之相依猶脣齒也衞在邢東狄在邢西狄之病衞必<lb/>
　由于邢齊之急于救邢實以固衞邢衞之相救豈相<lb/>
　爲賜哉勢使然爾乃齊桓甫死衞旋伐齊方昧𢎞恩<lb/>
　豈知同病兩國之釁衞人招之邢人始之而狄人因<lb/>
　以乘之也邢固無道甘助狄國衞利同姓詎稱天伐<lb/>
　讓國衆聽興師降雨史氏之詞不無侈美二禮委質<lb/>
<pb n="41b"/>
　濟其狡謀張儀事楚事魏之智實權輿焉邢爲姬姓<lb/>
　周公第四子之所封也衞之視邢則爲同姓魯之視<lb/>
　邢則爲同宗滅同姓春秋惡之滅同宗魯之春秋惡<lb/>
　之故生而書名春秋僅見未若虞滅下陽雖曰同姓<lb/>
　其與宗國尚未相關也且衞自惠懿以來文公則誠<lb/>
　賢君也定之方中詩人専美秉心塞淵不稱爲令主<lb/>
　乎況布衣帛冠國用富彊素絲良馬賢人樂聚培養<lb/>
　餘力正堪報狄柰何計不處此張其奮怒終累令德<lb/>
<pb n="42a"/>
　亦思控大邦而嘆誰極衞難方殷邢實同之忘同患<lb/>
　以長寇讐生名之義所由貶也<lb/>
　　宋襄圖霸<lb/>
<hi>僖二年</hi>齊寺人貂始漏師于多魚　<hi>八年</hi>宋公疾大子兹父<lb/>
固請曰目夷長且仁君其立之公命子魚子魚辭曰能<lb/>
以國讓仁孰大焉臣不及也且又不順遂走而退　九<lb/>
年春宋桓公䘚未葬而襄公會諸侯故曰子凡在喪王<lb/>
曰小童公侯曰子宋襄公卽位以公子目夷爲仁使爲<lb/>
<pb n="42b"/>
左師以聽政於是宋治故魚氏世爲左師　十六年春<lb/>
隕石于宋五隕星也六鷁退飛過宋都風也周内史叔<lb/>
興聘于宋宋襄公問焉曰是何祥也吉凶焉在對曰今<lb/>
兹魯多大喪明年齊有亂君將得諸侯而不終退而告<lb/>
人曰君失問是隂陽之事非吉凶所生也吉凶由人吾<lb/>
不敢逆君故也　<hi>十七年</hi>齊侯之夫人三王姬徐嬴蔡姬<lb/>
皆無子齊侯好内多内寵内嬖如夫人者六人長衞姬<lb/>
生武孟少衞姬生惠公鄭姬生孝公葛嬴生昭公密姬<lb/>
<pb n="43a"/>
生懿公宋華子生公子雍公與管仲屬孝公於宋襄公<lb/>
以爲大子雍巫有寵於衞共姬因寺人貂以薦羞於公<lb/>
亦有寵公許之立武孟管仲䘚五公子皆求立冬十月<lb/>
乙亥齊桓公䘚易牙入與寺人貂因内寵以殺羣吏而<lb/>
立公子無虧孝公奔宋十二月乙亥赴辛巳夜殯　十<lb/>
八年春宋襄公以諸侯伐齊三月齊人殺無虧鄭伯始<lb/>
朝于楚楚子賜之金旣而悔之與之盟曰無以鑄兵故<lb/>
以鑄三鐘齊人將立孝公不勝四公子之徒遂與宋人<lb/>
<pb n="43b"/>
戰夏五月宋敗齊師于甗立孝公而還秋八月葬齊桓<lb/>
公　<hi>十九年</hi>宋人執滕宣公夏宋公使邾文公用鄫子于<lb/>
次雎之社欲以屬東夷司馬子魚曰古者六畜不相爲<lb/>
用小事不用大牲而況敢用人乎祭祀以爲人也民神<lb/>
之主也用人其誰饗之齊桓公存三亡國以屬諸侯義<lb/>
士猶曰薄德今一會而虐二國之君又用諸淫昏之鬼<lb/>
將以求霸不亦難乎得死爲幸宋人圍曹討不服也子<lb/>
魚言於宋公曰文王聞崇德亂而伐之軍三旬而不降<lb/>
<pb n="44a"/>
退修教而復伐之因壘而降詩曰刑于寡妻至于兄弟<lb/>
以御于家邦今君德無乃猶有所闕而以伐人若之何<lb/>
盍姑内省德乎無闕而後動陳穆公請修好於諸侯以<lb/>
無忘齊桓之德冬盟于齊修桓公之好也　<hi>二十年</hi>宋襄<lb/>
公欲合諸侯臧文仲聞之曰以欲從人則可以人從欲<lb/>
鮮濟　二十一年春宋人爲鹿上之盟以求諸侯于楚<lb/>
楚人許之公子目夷曰小國争盟禍也宋其亡乎幸而<lb/>
後敗秋諸侯會宋公于盂子魚曰禍其在此乎君欲已<lb/>
<pb n="44b"/>
甚其何以堪之於是楚執宋公以伐宋冬會于薄以釋<lb/>
之子魚曰禍猶未也未足以懲君　<hi>二十二年</hi>三月鄭伯如<lb/>
楚夏宋公伐鄭子魚曰所謂禍在此矣楚人伐宋以救<lb/>
鄭宋公將戰大司馬固諫曰天之棄商久矣君將興之<lb/>
弗可赦也已弗聽冬十一月己巳朔宋公及楚人戰于<lb/>
泓宋人旣成列楚人未旣濟司馬曰彼衆我寡及其未<lb/>
旣濟也請擊之公曰不可旣濟而未成列又以告公曰<lb/>
未可旣陳而後擊之宋師敗績公傷股門官殱焉國人<lb/>
<pb n="45a"/>
皆咎公公曰君子不重傷不禽二毛古之爲軍也不以<lb/>
阻隘也寡人雖亡國之餘不鼔不成列子魚曰君未知<lb/>
戰勍敵之人隘而不列天賛我也阻而鼓之不亦可乎<lb/>
猶有懼焉且今之勍者皆吾敵也雖及胡耉獲則取之<lb/>
何有於二毛明恥教戰求殺敵也傷未及死如何勿重<lb/>
若愛重傷則如勿傷愛其二毛則如服焉三軍以利用<lb/>
也金鼔以聲氣也利而用之阻隘可也聲盛致志鼔儳<lb/>
可也丙子晨鄭文夫人芈氏姜氏勞楚子於柯澤楚子<lb/>
<pb n="45b"/>
使師縉示之俘馘君子曰非禮也婦人送迎不出門見<lb/>
兄弟不踰閾戎事不邇女器丁丑楚子入享于鄭九獻<lb/>
庭實旅百加籩豆六品享畢夜出文芈送于軍取鄭二<lb/>
姬以歸叔詹曰楚王其不沒乎爲禮䘚于無别無别不<lb/>
可謂禮將何以沒諸侯是以知其不遂霸也　二十三<lb/>
年春齊侯伐宋圍緡以討其不與盟于齊也夏五月宋<lb/>
襄公䘚傷於泓故也秋楚成得臣帥師伐陳討其貳於<lb/>
宋也遂取焦夷城頓而還子文以爲之功使爲令尹叔<lb/>
<pb n="46a"/>
伯曰子若國何對曰吾以靖國也夫有大功而無貴仕<lb/>
其人能靖者與有幾　<hi>二十四年</hi>宋及楚平宋成公如楚還<lb/>
入於鄭鄭伯將享之問禮於皇武子對曰宋先代之後<lb/>
也於周爲客天子有事膰焉有喪拜焉豐厚可也鄭伯<lb/>
從之享宋公有加禮也<lb/>
　在昔宋桓公之立也適當北杏之會齊桓爲霸首重<lb/>
　得宋自兩鄄以來毎會先從三十餘年武勇不黷兵<lb/>
　甲不頓宋國號稱無事焉襄公乘數十年培養之餘<lb/>
<pb n="46b"/>
　復際齊桓謝霸之初奮志有爲首定齊亂正考父美<lb/>
　之爲述祖德用作商頌當日之内外未嘗不大有望<lb/>
　於襄公也而䘚之兵敗身死以爲戮笑不惟無桓文<lb/>
　之烈且無鄭莊齊僖之彊此其故何歟抑有說焉蓋<lb/>
　以力假仁謂之霸宋國之力自固有餘服人不足襄<lb/>
　公未見齊霸之盛而正值其衰鹹淮牡丘非不身從<lb/>
　然救徐不克謀鄫不成襄公心竊輕之以爲取而代<lb/>
　之未爲難也其視霸也易故其志遂驕於是執滕用<lb/>
<pb n="47a"/>
　鄫伐曹圍曹一嵗之中三國俱病旣而爲鹿上之盟<lb/>
　以求諸侯於楚嗟乎宋亦愚矣中國之所日患者止<lb/>
　一楚耳齊桓公經營二十餘載召陵一盟僅獲責貢<lb/>
　蕞爾宋國輙欲主盟楚成王佯許以誘之秋執冬釋<lb/>
　宋之無君也三閲月矣乃猶不悟而伐鄭敗泓國辱<lb/>
　身死楚頵不逞輙敢肆然窺中國者宋襄實啓之也<lb/>
　叩鼻衈社小國是忍重傷二毛彊敵猶恤師敗自解<lb/>
　豈能要名文王之師豈其然也初公之立也以子魚<lb/>
<pb n="47b"/>
　爲左師自是以來每舉必諫倘用其一言猶堪救禍<lb/>
　襄公知其仁而不能聽其謀剛愎自用莫此爲甚方<lb/>
　於君偃見雀<graphic n="KR1942" url="https://raw.githubusercontent.com/kanripo/KR-Gaiji/master/images/KR1942.png" mimeType="image/png"/>之祥欲爲霸主反成桀宋何其先後<lb/>
　之相侔也列之於五霸不亦倖乎<lb/>
　　王子帶之亂<lb/>
<hi>莊十八年</hi>虢公晉侯鄭伯使原莊公逆王后于陳陳嬀歸于<lb/>
京師實惠后　<hi>僖七年</hi>閏月惠王崩襄王惡大叔帶之難<lb/>
懼不立不發喪而告難于齊　<hi>八年</hi>襄王定位而後發䘮<lb/>
<pb n="48a"/>
冬王人來告喪難故也是以緩　<hi>十一年</hi>夏揚拒泉臯伊<lb/>
雒之戎同伐京師入王城焚東門王子帶召之也秦晉<lb/>
伐戎以救周秋晉侯平戎于王　<hi>十二年</hi>王以戎難故討<lb/>
王子帶秋王子帶奔齊冬齊侯使管夷吾平戎于王使<lb/>
隰朋平戎于晉王以上卿之禮饗管仲管仲辭曰臣賤<lb/>
有司也有天子之二守國高在若節春秋來承王命何<lb/>
以禮焉陪臣敢辭王曰舅氏余嘉乃勲應乃懿德謂督<lb/>
不忘往踐乃職無逆朕命管仲受下卿之禮而還君子<lb/>
<pb n="48b"/>
曰管氏之世祀也宜哉讓不忘其上詩曰愷悌君子神<lb/>
所勞矣　十三年春齊侯使仲孫湫聘于周且言王子<lb/>
帶事畢不與王言歸復命曰未可王怒未怠其十年乎<lb/>
不十年王弗召也秋爲戎難故諸侯戍周齊仲孫湫致<lb/>
之　<hi>十六年</hi>王以戎難告于齊齊徵諸侯而戍周　<hi>二十年</hi>
滑人叛鄭而服於衞夏鄭公子士洩堵冦帥師入滑<lb/>
<hi>二十二年</hi>富辰言於王曰請召大叔詩曰協比其鄰昏姻孔<lb/>
云吾兄弟之不協焉能怨諸侯之不睦王說王子帶自<lb/>
<pb n="49a"/>
齊復歸于京師王召之也　<hi>二十四年</hi>鄭之入滑也滑人聽<lb/>
命師還又卽衞鄭公子士洩堵俞彌帥師伐滑王使伯<lb/>
服游孫伯如鄭請滑鄭伯怨惠王之入而不與厲公爵<lb/>
也又怨襄王之與衞滑也故不聽王命而執二子王怒<lb/>
將以狄伐鄭富辰諫曰不可臣聞之大上以德撫民其<lb/>
次親親以相及也昔周公弔二叔之不咸故封建親戚<lb/>
以蕃屏周管蔡郕霍魯衞毛聃郜雍曹滕畢原豐郇文<lb/>
之昭也邘晉應韓武之穆也凡蔣邢茅胙祭周公之𦙍<lb/>
<pb n="49b"/>
也召穆公思周德之不類故糾合宗族于成周而作詩<lb/>
曰常棣之華鄂不韡韡凡今之人莫如兄弟其四章曰<lb/>
兄弟䦧于墻外禦其侮如是則兄弟雖有小忿不廢懿<lb/>
親今天子不忍小忿以棄鄭親其若之何庸勲親親暱<lb/>
近尊賢德之大者也卽聾從昧與頑用嚚姦之大者也<lb/>
棄德崇姦禍之大者也鄭有平惠之勲又有厲宣之親<lb/>
棄嬖寵而用三良於諸姬爲近四德具矣耳不聽五聲<lb/>
之和爲聾目不别五色之章爲昧心不則德義之經爲<lb/>
<pb n="50a"/>
頑口不道忠信之言爲嚚狄皆則之四姦具矣周之有<lb/>
懿德也猶曰莫如兄弟故封建之其懷柔天下也猶懼<lb/>
有外侮扞禦侮者莫如親親故以親屏周召穆公亦云<lb/>
今周德旣衰於是乎又渝周召以從諸姦無乃不可乎<lb/>
民未忘禍王又興之其若文武何王弗聽使頽叔桃子<lb/>
出狄師夏狄伐鄭取櫟王德狄人將以其女爲后富辰<lb/>
諫曰不可臣聞之曰報者倦矣施者未厭狄固貪惏王<lb/>
又啓之女德無極婦怨無終狄必爲患王又弗聽初甘<lb/>
<pb n="50b"/>
昭公有寵於惠后惠后將立之未及而䘚昭公奔齊王<lb/>
復之又通於隗氏王替隗氏頽叔桃子曰我實使狄狄<lb/>
其怨我遂奉大叔以狄師攻王王御士將禦之王曰先<lb/>
后其謂我何寧使諸侯圖之王遂出及坎欿國人納之<lb/>
秋頺叔桃子奉大叔以狄師伐周大敗周師獲周公忌<lb/>
父原伯毛伯富辰王出適鄭處于汜大叔以隗氏居于<lb/>
溫冬王使來告難曰不穀不德得罪于母弟之寵子帶<lb/>
鄙在鄭地汜敢告叔父臧文仲對曰天子䝉塵于外敢<lb/>
<pb n="51a"/>
不奔問官守王使簡師父告于晉使左鄢父告于秦天<lb/>
子無出書曰天王出居于鄭辟母弟之難也天子凶服<lb/>
降名禮也鄭伯與孔將鉏石申父侯宣多省視官具于<lb/>
汜而後聽其私政禮也　<hi>二十五年</hi>秦伯師于河上將納王<lb/>
狐偃言於晉侯曰求諸侯莫如勤王諸侯信之且大義<lb/>
也繼文之業而信宣于諸侯今爲可矣使卜偃卜之曰<lb/>
吉遇黃帝戰于阪泉之兆公曰吾不堪也對曰周禮未<lb/>
改今之王古之帝也公曰筮之筮之遇大有䷍之睽<lb/>
<pb n="51b"/>
䷥曰吉遇公用享於天子之卦戰克而王享吉孰大<lb/>
焉且是卦也天爲澤以當日天子降心以逆公不亦可<lb/>
乎大有去睽而復亦其所也晉侯辭秦師而下三月甲<lb/>
辰次于陽樊右師圍溫左師逆王夏四月丁巳王入于<lb/>
王城取大叔于溫殺之于隰城戊午晉侯朝王王饗醴<lb/>
命之宥請隧弗許曰王章也未有代德而有二王亦叔<lb/>
父之所惡也與之陽樊溫原攅茅之田晉於是始啟南陽<lb/>
陽樊不服圍之倉葛呼曰德以柔中國刑以威四夷宜<lb/>
<pb n="52a"/>
吾不敢服也此誰非王之親姻其俘之也乃出其民冬<lb/>
晉侯圍原命三日之糧原不降命去之諜出曰原將降<lb/>
矣軍吏曰請待之公曰信國之寶也民之所庇也得原<lb/>
失信何以庇之所亡滋多退一舍而原降遷原伯貫于<lb/>
冀趙衰爲原大夫狐溱爲溫大夫晉侯問原守於寺人<lb/>
勃鞮對曰昔趙衰以壺飱從徑餒而弗食故使處原<lb/>
　讀惠襄之春秋而知霸主之關于王朝如是乎綦重<lb/>
　也叔帶以惠后之寵幾奪大子齊桓公爲之會于首<lb/>
<pb n="52b"/>
　止以謀王室旣而襄王告亂復盟于洮以定其位奪<lb/>
　嫡之患所以息也齊桓旣沒婦怨復起狄人助亂天<lb/>
　子蒙塵晉文公於是首起圖霸狐偃决策莫先勤王<lb/>
　取大叔而殺之王室始靖叔帶之爲亂也多厯年矣<lb/>
　經兩霸主大難方弭桓公之圖之也弭之于未亂之<lb/>
　先文公之圖之也戡之于旣亂之後兩霸之功均大<lb/>
　有造于王室者也然叔帶爲襄王母弟以惠后之寵<lb/>
　是以偪嫡召戎伐周亂形已見幸而逃亡庶幾難止<lb/>
<pb n="53a"/>
　齊桓公執而歸諸京師亦云宜也乃受而無討且爲<lb/>
　之請試思葵丘之會初命曰無易樹子意何爲也王<lb/>
　復濡忍召帶反國避鄭伯克段之名又蹈子頽奸位<lb/>
　之禍諸侯震悼晉用納王於是請隧受田無何而有<lb/>
　河陽之召雖功烈攸隆而天子凌遲極矣所以定哀<lb/>
　之世傷天下之無霸而隱桓之世傷天下之無王無<lb/>
　王而後有霸非得已也讀曹檜之䘚章可勝歎息哉<lb/>
　<lb/>
<pb n="53b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　左傳事緯卷二<lb/>
</p>
<p>
</p>
  </div>
</body>
</text>
</TEI>
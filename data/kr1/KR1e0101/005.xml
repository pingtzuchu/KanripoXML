<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>左傳事緯卷五</head>
    <p>
<pb n="1a"/>
欽定四庫全書<lb/>
　左傳事緯卷五　　　　　靈璧知縣馬驌撰<lb/>
　　晉楚鄢陵之戰<lb/>
<hi>成九年</hi>晉侯觀于軍府見鍾儀問之曰南冠而縶者誰也<lb/>
有司對曰鄭人所獻楚囚也使税之召而弔之再拜稽<lb/>
首問其族對曰泠人也公曰能樂乎對曰先父之職官<lb/>
也敢有二事使與之琴操南音公曰君王何如對曰非<lb/>
小人之所得知也固問之對曰其為大子也師保奉之<lb/>
<pb n="1b"/>
以朝于嬰齊而夕于側也不知其他公語范文子文子<lb/>
曰楚囚君子也言稱先職不背本也樂操土風不忘舊<lb/>
也稱大子抑無私也名其二卿尊君也不背本仁也不<lb/>
忘舊信也無私忠也尊君敏也仁以接事信以守之忠<lb/>
以成之敏以行之事雖大必濟君盍歸之使合晉楚之<lb/>
成公從之重為之禮使歸求成十二月楚子使公子辰<lb/>
如晉報鍾儀之使請修好結成　十年春晉侯使糴茷<lb/>
如楚報大宰子商之使也秋公如晉晉人止公使送塟<lb/>
<pb n="2a"/>
於是糴茷未反冬塟晉景公公送塟諸侯莫在魯人辱<lb/>
之故不書諱之也　十一年春王三月公至自晉晉人<lb/>
以公為貳于楚故止公公請受盟而後使歸郤犫来聘<lb/>
且涖盟夏季文子如晉報聘且涖盟也宋華元善于令<lb/>
尹子重又善于欒武子聞楚人既許晉糴茷成而使歸<lb/>
復命矣冬華元如楚遂如晉合晉楚之成　<hi>十二年</hi>宋華<lb/>
元克合晉楚之成夏五月晉士爕㑹楚公子罷許偃癸<lb/>
亥盟于宋西門之外曰凡晉楚無相加戎好惡同之同<lb/>
<pb n="2b"/>
恤菑危備救凶患若有害楚則晉伐之在晉楚亦如之<lb/>
交贄往来道路無壅謀其不協而討不庭有渝此盟明<lb/>
神殛之俾隊其師無克胙國鄭伯如晉聽成㑹于𤨏澤<lb/>
成故也狄人閒宋之盟以侵晉而不設備秋晉人敗狄<lb/>
于交剛晉郤至如楚聘且涖盟楚子享之子反相為地<lb/>
室而懸焉郤至將登金奏作于下驚而走出子反曰日<lb/>
云莫矣寡君須矣吾子其入也賔曰君不忘先君之好<lb/>
施及下臣貺之以大禮重之以備樂如天之福兩君相<lb/>
<pb n="3a"/>
見何以代此下臣不敢子反曰如天之福兩君相見無<lb/>
亦唯是一矢以相加遺焉用樂寡君須矣吾子其入也<lb/>
賔曰若譲之以一矢禍之大者其何福之為世之治也<lb/>
諸侯閒于天子之事則相朝也於是乎有享宴之禮享<lb/>
以訓共儉宴以示慈惠共儉以行禮而慈惠以布政政<lb/>
以禮民民是以息百官承事朝而不夕此公侯之所以<lb/>
扞城其民也故詩曰赳赳武夫公侯干城及其亂也諸<lb/>
侯貪冒侵欲不忌爭㝷常以盡其民畧其武夫以為己<lb/>
<pb n="3b"/>
腹心股肱爪牙故詩曰赳赳武夫公侯腹心天下有道<lb/>
則公侯能為民干城而制其腹心亂則反之今吾子之<lb/>
言亂之道也不可以為法然吾子主也至敢不從遂入<lb/>
卒事歸以語范文子文子曰無禮必食言吾死無日矣<lb/>
夫冬楚公子罷如晉聘且涖盟十二月晉侯及楚公子<lb/>
罷盟于赤棘　<hi>十五年</hi>楚將北師子囊曰新與晉盟而背<lb/>
之無乃不可乎子反曰敵利則進何盟之有申叔時老<lb/>
矣在申聞之曰子反必不免信以守禮禮以庇身信禮<lb/>
<pb n="4a"/>
之亡欲免得乎楚子侵鄭及暴隧遂侵衛及首止鄭子<lb/>
罕侵楚取新石欒武子欲報楚韓獻子曰無庸使重其<lb/>
罪民將叛之無民孰戰　十六年春楚子自武城使公<lb/>
子成以汝隂之田求成于鄭鄭叛晉子駟從楚子盟于<lb/>
武城夏四月滕文公卒鄭子罕伐宋宋将鉏樂懼敗諸<lb/>
汋陂退舍于夫渠不儆鄭人覆之敗諸汋陵獲将鉏樂<lb/>
懼宋恃勝也衞侯伐鄭至扵鳴雁為晉故也晉侯將伐<lb/>
鄭范文子曰若逞吾願諸侯皆叛晉可以逞若唯鄭叛<lb/>
<pb n="4b"/>
晉國之憂可立俟也欒武子曰不可以當吾世而失諸<lb/>
侯必伐鄭乃興師欒書將中軍士爕佐之郤錡將上軍<lb/>
荀偃佐之韓厥將下軍郤至佐新軍荀罃居守郤犫如<lb/>
衞遂如齊皆乞師焉欒黶来乞師孟獻子曰有勝矣戊<lb/>
寅晉師起鄭人聞有晉師使告于楚姚句耳與往楚子<lb/>
救鄭司馬将中軍令尹將左右尹子辛將右過申子反<lb/>
入見申叔時曰師其何如對曰徳刑詳義禮信戰之器<lb/>
也徳以施惠刑以正邪詳以事神義以建利禮以順時<lb/>
<pb n="5a"/>
信以守物民生厚而徳正用利而事節時順而物成上<lb/>
下和睦周旋不逆求無不具各知其極故詩曰立我烝<lb/>
民莫匪爾極是以神降之福時無災害民生敦厖和同<lb/>
以聽莫不盡力以從上命致死以補其闕此戰之所由<lb/>
克也今楚内棄其民而外絶其好凟齊盟而食話言奸<lb/>
時以動而疲民以逞民不知信進退罪也人恤所底其<lb/>
誰致死子其勉之吾不復見子矣姚句耳先歸子駟問<lb/>
焉對曰其行速過險而不整速則失志不整喪列志失<lb/>
<pb n="5b"/>
列䘮將何以戰楚懼不可用也五月晉師濟河聞楚師<lb/>
將至范文子欲反曰我偽逃楚可以紓憂夫合諸侯非<lb/>
吾所能也以遺能者我若羣臣輯睦以事君多矣武子<lb/>
曰不可六月晉楚遇扵鄢陵范文子不欲戰郤至曰韓<lb/>
之戰惠公不振旅箕之役先軫不反命邲之師荀伯不<lb/>
復從皆晉之恥也子亦見先君之事矣今我辟楚又益<lb/>
恥也文子曰吾先君之亟戰也有故秦狄齊楚皆彊不<lb/>
盡力子孫將弱今三彊服矣敵楚而已唯聖人能外内<lb/>
<pb n="6a"/>
無患自非聖人外寧必有内憂盍釋楚以為外懼乎甲<lb/>
午晦楚晨壓晉軍而陳軍吏患之范匄趨進曰塞井夷<lb/>
竈陳於軍中而䟽行首晉楚唯天所授何患焉文子執<lb/>
戈逐之曰國之存亾天也童子何知焉欒書曰楚師輕<lb/>
窕固壘而待之三日必退退而擊之必獲勝焉郤至曰<lb/>
楚有六閒不可失也其二卿相惡王卒以舊鄭陳而不<lb/>
整蠻軍而不陳陳不違晦在陳而囂合而加囂各顧其<lb/>
後莫有鬬心舊不必良以犯天忌我必克之楚子登巢<lb/>
<pb n="6b"/>
車以望晉軍子重使大宰伯州犁侍于王後王曰騁而<lb/>
左右何也曰召軍吏也皆聚於中軍矣曰合謀也張幕<lb/>
矣曰䖍卜於先君也徹幕矣曰將發命也甚囂且塵上<lb/>
矣曰將塞井夷竈而為行也皆乗矣左右執兵而下矣<lb/>
曰聽誓也戰乎曰未可知也乗而左右皆下矣曰戰禱<lb/>
也伯州犁以公卒告王苖賁皇在晉侯之側亦以王卒<lb/>
告皆曰國士在且厚不可當也苗賁皇言扵晉侯曰楚<lb/>
之良在其中軍王族而已請分良以擊其左右而三軍<lb/>
<pb n="7a"/>
萃於王䘚必大敗矣公筮之史曰吉其卦遇復䷗曰<lb/>
南國䠞射其元王中厥目國䠞王傷不敗何待公從之<lb/>
有淖於前乃皆左右相違於淖步毅御晉厲公欒鍼為<lb/>
右彭名御楚共王潘黨為右石首御鄭成公唐苟為右<lb/>
欒范以其族夹公行陷於淖欒書將載晉侯鍼曰書退<lb/>
國有大任焉得専之且侵官冒也失官慢也離局姦也<lb/>
有三罪焉不可犯也乃掀公以出扵淖癸巳潘尫之黨<lb/>
與飬由基蹲甲而射之徹七札焉以示王曰君有二臣<lb/>
<pb n="7b"/>
如此何憂於戰王怒曰大辱國詰朝爾射死藝吕錡夢<lb/>
射月中之退入於泥占之曰姬姓日也異姓月也必楚<lb/>
王也射而中之退入於泥亦必死矣及戰射共王中目<lb/>
王召飬由基與之兩矢使射吕錡中項伏<graphic n="KR0758" url="https://raw.githubusercontent.com/kanripo/KR-Gaiji/master/images/KR0758.png" mimeType="image/png"/>以一矢復<lb/>
命郤至三遇楚子之䘚見楚子必下免胄而趨風楚子<lb/>
使工尹襄問之以弓曰方事之殷也有韎韋之跗注君<lb/>
子也識見不榖而趨無乃傷乎郤至見客免胄承命曰<lb/>
君之外臣至從寡君之戎事以君之靈間䝉甲胄不敢<lb/>
<pb n="8a"/>
拜命敢告不寧君命之辱為事之故敢肅使者三肅使<lb/>
者而退晉韓厥從鄭伯其御杜溷羅曰速從之其御屢<lb/>
顧不在馬可及也韓厥曰不可以再辱國君乃止郤至<lb/>
從鄭伯其右茀翰胡曰諜輅之余從之乗而俘以下郤<lb/>
至曰傷國君有刑亦止石首曰衞懿公唯不去其旗是<lb/>
以敗於熒乃内旌於<graphic n="KR0758" url="https://raw.githubusercontent.com/kanripo/KR-Gaiji/master/images/KR0758.png" mimeType="image/png"/>中唐苟謂石首曰子在君側敗<lb/>
者壹大我不如子子以君免我請止乃死楚師薄於險<lb/>
叔山冉謂飬由基曰雖君有命為國故子必射乃射再<lb/>
<pb n="8b"/>
發盡殪叔山冉搏人以投中車折軾晉師乃止囚楚公<lb/>
子茷欒鍼見子重之旌請曰楚人謂夫旌子重之麾也<lb/>
彼其子重也日臣之使於楚也子重問晉國之勇臣對<lb/>
曰好以衆整曰又何如臣對曰好以暇今兩國治戎行<lb/>
人不使不可謂整臨事而食言不可謂暇請攝飲焉公<lb/>
許之使行人執榼承飲造于子重曰寡君乏使使鍼御<lb/>
持矛是以不得犒從者使某攝飲子重曰夫子嘗與吾<lb/>
言於楚必是故也不亦識乎受而飲之免使者而復鼓<lb/>
<pb n="9a"/>
旦而戰見星未已子反命軍吏察夷傷補䘚乗繕甲兵<lb/>
展車馬雞鳴而食唯命是聽晉人患之苗賁皇狥曰蒐<lb/>
乗補䘚秣馬利兵修陳固列蓐食申禱明日復戰乃逸<lb/>
楚囚王聞之召子反謀穀陽豎獻飲於子反子反醉而<lb/>
不能見王曰天敗楚也夫余不可以待乃宵遁晉入楚<lb/>
軍三日穀范文子立于戎馬之前曰君幼諸臣不佞何<lb/>
以及此君其戒之周書曰唯命不于常有徳之謂楚師<lb/>
還及瑕王使謂子反曰先大夫之覆師徒者君不在子<lb/>
<pb n="9b"/>
無以為過不穀之罪也子反再拜稽首曰君賜臣死死<lb/>
且不朽臣之䘚實奔臣之罪也子重使謂子反曰初隕<lb/>
師徒者而亦聞之矣盍圖之對曰雖微先大夫有之大<lb/>
夫命側側敢不義側亡君師敢忘其死王使止之弗及<lb/>
而卒　十七年春王正月鄭子駟侵晉虚滑衞北宫括<lb/>
救晉侵鄭至于髙氏夏五月鄭大子髠頑侯獳為質於<lb/>
楚楚公子成公子寅戌鄭公㑹尹武公單襄公及諸侯<lb/>
伐鄭自戲童至于曲洧晉范文子反自鄢陵使其祝宗<lb/>
<pb n="10a"/>
祈死曰君驕侈而克敵是天益其疾也難將作矣愛我<lb/>
者唯祝我使我速死無及於難范氏之福也六月戊辰<lb/>
士爕卒乙酉同盟于柯陵尋戚之盟也楚子重救鄭師<lb/>
于首止諸侯還冬諸侯伐鄭十月庚午圍鄭楚公子申<lb/>
救鄭師于汝上十一月諸侯還　<hi>襄十三年</hi>楚子疾告大夫<lb/>
曰不穀不徳少主社稷生十年而喪先君未及習師保<lb/>
之教訓而應受多福是以不徳而亡師于鄢以辱社稷<lb/>
為大夫憂其𢎞多矣若以大夫之靈獲保首領以殁於<lb/>
<pb n="10b"/>
地唯是春秋窀穸之事所以從先君於禰廟者請為靈<lb/>
若厲大夫擇焉莫對及五命乃許秋楚共王卒子囊謀<lb/>
諡大夫曰君有命矣子囊曰君命以共若之何毁之赫<lb/>
赫楚國而君臨之撫有蠻夷奄征南海以屬諸夏而知<lb/>
其過可不謂共乎請諡之共大夫從之<lb/>
　晉厲公在位八年而乞師於魯者三其伐秦也郤錡<lb/>
　来其戰楚也欒黶来其伐鄭也荀罃来説者曰春秋<lb/>
　霸令未嘗書乞今卑詞下魯晉其衰乎乃鋭師所指<lb/>
<pb n="11a"/>
　又莫不勝數年之間而交剛以敗狄麻隧以勝秦兹<lb/>
　復鄢陵以破楚凡諸彊大鮮不為所挫焉功烈若此<lb/>
　其庶乎文公城濮一戰襄公箕殽二師矣既而内難<lb/>
　忽作身死無後是又何亡之暴與曰成功易居功難<lb/>
　也且鄢陵之勝倖勝也兩軍相遇幸而薄楚于險大<lb/>
　戰方殷猶同戲謔郤子下車以免胄欒氏攝飲而示<lb/>
　暇軍旅之際豈宜然乎一矢偶集非出成算而厲公<lb/>
　遂曰吾能勝楚矣昔城濮勝而晉國霸邲戰敗而晉<lb/>
<pb n="11b"/>
　國弱此一舉也逺紹文烈近洗景恥是桓文之業非<lb/>
　厲公所能堪也獻捷稱伐相矜于朝難且作矣勝于<lb/>
　何有士爕知之故益深其危懼未戰則求釋楚以為<lb/>
　外虞既勝又進戒以正君心祝宗祈死老成云逝彼<lb/>
　寧不欲坐享勝敵之福哉知禍將伏於此也夫楚之<lb/>
　於晉初欲求成其始也郤至操盟子反不信其後也<lb/>
　賁皇狥師子反復醉楚之取敗惟一側焉子反伏罪<lb/>
　共王豈甘心下晉者乎嗣是晉三伐鄭楚救必出夷<lb/>
<pb n="12a"/>
　氛自若猶無勝爾共王惕于一敗之畏更涖其常勝<lb/>
　之勢即悼公三駕未至重困况區區一厲公也遺恨<lb/>
　以沒雄心未已其人不死固中國一勁敵哉<lb/>
　　叔孫僑如之亂<lb/>
<hi>文十一年</hi>鄋瞞侵齊遂伐我公卜使叔孫得臣追之吉侯叔<lb/>
夏御荘叔綿房甥為右富父終甥駟乗冬十月甲午敗<lb/>
狄于鹹獲長狄僑如富父終甥摏其喉以戈殺之埋其<lb/>
首於子駒之門以命宣伯初宋武公之世鄋瞞伐宋司<lb/>
<pb n="12b"/>
徒皇父帥師禦之耏班御皇父充石公子榖甥為右司<lb/>
冦牛父駟乗以敗狄于長丘獲長狄緣斯皇父之二子<lb/>
死焉宋公於是以門賞耏班使食其征謂之耏門晉之<lb/>
滅潞也獲僑如之弟焚如齊襄公之二年鄋瞞伐齊齊<lb/>
王子成父獲其弟榮如埋其首于周首之北門衞人獲<lb/>
其季弟簡如鄋瞞由是遂亡　<hi>成八年</hi>宋華元来聘聘共<lb/>
姬也夏宋公使公孫夀来納幣禮也衞人来媵共姬禮<lb/>
也凡諸侯嫁女同姓媵之異姓則否　<hi>九年</hi>二月伯姬歸<lb/>
<pb n="13a"/>
于宋夏季文子如宋致女復命公享之賦韓奕之五章<lb/>
穆姜出于房再拜曰大夫勤辱不忘先君以及嗣君施<lb/>
及未亡人先君猶有望也敢拜大夫之重勤又賦綠衣<lb/>
之卒章而入晉人来媵禮也　<hi>十一年</hi>秋宣伯聘于齊以<lb/>
修前好　<hi>十三年</hi>三月公如京師宣伯欲賜請先使王以<lb/>
行人之禮禮焉孟獻子從王以為介而重賄之　<hi>十四年</hi>
秋宣伯如齊逆女稱族尊君命也九月僑如以夫人婦<lb/>
姜氏至自齊舍族尊夫人也故君子曰春秋之稱微而<lb/>
<pb n="13b"/>
顯志而晦婉而成章盡而不汙懲惡而勸善非聖人誰<lb/>
能修之　<hi>十六年</hi>戰之日齊國佐髙無咎至于師衛侯出<lb/>
于衞公出于壊隤宣伯通于穆姜欲去季孟而取其室<lb/>
將行穆姜送公而使逐二子公以晉難告曰請反而聽<lb/>
命姜怒公子偃公子鉏趨過指之曰女不可是皆君也<lb/>
公待於壊隤申宫儆備設守而後行是以後使孟獻子<lb/>
守于公宫秋㑹于沙隨謀伐鄭也宣伯使告郤犫曰魯<lb/>
侯待于壊隤以待勝者郤犫將新軍且為公族大夫以<lb/>
<pb n="14a"/>
主東諸侯取貨于宣伯而訴公于晉侯晉侯不見公七<lb/>
月公㑹尹武公及諸侯伐鄭將行姜又命公如初公又<lb/>
申守而行諸侯之師次于鄭西我師次于督揚不敢過<lb/>
鄭子叔聲伯使叔孫豹請逆于晉師為食于鄭郊師逆<lb/>
以至聲伯四日不食以待之食使者而後食諸侯遷于<lb/>
制田知武子佐下軍以諸侯之師侵陳至于鳴鹿遂侵<lb/>
蔡未反諸侯遷于潁上戊午鄭子罕宵軍之宋齊衞皆<lb/>
失軍宣伯使告郤犫曰魯之有季孟猶晉之有欒范也<lb/>
<pb n="14b"/>
政令於是乎成今其謀曰晉政多門不可從也寧事齊<lb/>
楚有亡而已蔑從晉矣若欲得志於魯請止行父而殺<lb/>
之我斃蔑也而事晉蔑有貳矣魯不貳小國必睦不然<lb/>
歸必叛矣九月晉人執季文子于苕丘公還待于鄆使<lb/>
子叔聲伯請季孫于晉郤犫曰茍去仲孫蔑而止季孫<lb/>
行父吾與子國親於公室對曰僑如之情子必閒之矣<lb/>
若去蔑與行父是大棄魯國而罪寡君也若猶不棄而<lb/>
惠徼周公之福使寡君得事晉君則夫二人者魯國社<lb/>
<pb n="15a"/>
稷之臣也若朝亡之魯必夕亡以魯之宻邇仇讐亡而<lb/>
為讐治之何及郤犫曰吾為子請邑對曰嬰齊魯之常<lb/>
𨽻也敢介大國以求厚焉承寡君之命以請若得所請<lb/>
吾子之賜多矣又何求范文子謂欒武子曰季孫於魯<lb/>
相二君矣妾不衣帛馬不食粟可不謂忠乎信讒慝而<lb/>
棄忠良若諸侯何子叔嬰齊奉君命無私謀國家不贰<lb/>
圖其身不忘其君若虚其請是棄善人也子其圖之乃<lb/>
許魯平赦季孫冬十月出叔孫僑如而盟之僑如奔齊<lb/>
<pb n="15b"/>
十二月季孫及郤犫盟于扈歸刺公子偃召叔孫豹于<lb/>
齊而立之齊聲孟子通僑如使立于髙國之間僑如曰<lb/>
不可以再罪奔衛亦閒于卿　<hi>十七年</hi>初聲伯夢涉洹或<lb/>
與已瓊瑰食之泣而為瓊瑰盈其懐從而歌之曰濟洹<lb/>
之水贈我以瓊瑰歸乎歸乎瓊瑰盈吾懐乎懼不敢占<lb/>
也還自鄭壬申至于貍脤而占之曰余恐死故不敢占<lb/>
也今衆繁而從余三年矣無傷也言之之莫而卒　<hi>襄九年</hi>穆姜薨於東宫始往而筮之遇艮之八䷳史曰是<lb/>
<pb n="16a"/>
謂艮之隨䷐隨其出也君必速出姜曰亡是於周易<lb/>
曰隨元亨利貞無咎元體之長也亨嘉之㑹也利義之<lb/>
和也貞事之榦也體仁足以長人嘉徳足以合禮利物<lb/>
足以和義貞固足以榦事然故不可誣也是以雖隨無<lb/>
咎今我婦人而與於亂固在下位而有不仁不可謂元<lb/>
不靖國家不可謂亨作而害身不可謂利棄位而姣不<lb/>
可謂貞有四徳者隨而無咎我皆無之豈隨也哉我則<lb/>
取惡能無咎乎必死於此弗得出矣　<hi>三十年</hi>或呌于宋<lb/>
<pb n="16b"/>
大廟曰譆譆出出鳥鳴于亳社如曰譆譆甲午宋大災<lb/>
宋伯姬卒待姆也君子謂宋共姬女而不婦女待人婦<lb/>
義事也秋七月叔弓如宋塟共姬也<lb/>
　成公即位以来事晉無懈晉景之䘮止公送塟時厲<lb/>
　公新立多行無禮而魯當其首辱矣乃成公恪慎聘<lb/>
　㑹往来無失常職何哉晉霸主也魯多内難其或賴<lb/>
　以弭之故厲雖無道弗敢貳也沙隨之㑹公有内儆<lb/>
　僑如善譛後至獲戾晉侯遂怒不見公夫以積弱之<lb/>
<pb n="17a"/>
　國羈旅之君而内則受制于國母外則見擯于侯伯<lb/>
　成公於此亦危矣哉賊臣淫亂義當誅討晉無霸令<lb/>
　輕受讒慝晉亦不足與矣而伐鄭之役公親從焉猶<lb/>
　始終事晉也郤氏黷貨無厭僑如之愬復行季孫見<lb/>
　執大臣是辱豈晉之君臣剛愎自用不可以禮義諫<lb/>
　誨乎抑中冓之醜魯方諱之未肯直言也聲伯抗論<lb/>
　于郤犫然後釋行父而平魯於是比年伐鄭或来乞<lb/>
　師或不乞師公必先從二國之好猶無閒爾穆姜母<lb/>
<pb n="17b"/>
　也寘諸東宫子偃弟也殺而不赦君蹈城潁誓姜之<lb/>
　名國有京城克段之禍成公處此亦不幸哉或曰姜<lb/>
　雖指二子以脅公未必有廢立之謀而公遽殺之為<lb/>
　遷怒焉然偃刺而鉏不刺吾意偃必有窺君之心若<lb/>
　僑如之凶淫亂國不䝉顯戮是則魯之失刑而亦晉<lb/>
　討之不明也<lb/>
　　秦晉為成<lb/>
<hi>宣元年</hi>晉欲求成於秦趙穿曰我侵崇秦急崇必救之吾<lb/>
<pb n="18a"/>
以求成焉冬趙穿侵崇秦弗與成　<hi>二年</hi>秦師伐晉以報<lb/>
崇也遂圍焦　八年春白狄及晉平夏㑹晉伐秦晉人<lb/>
獲秦諜殺諸絳市六日而蘇　<hi>十五年</hi>秋七月秦桓公伐<lb/>
晉次于輔氏壬午晉侯治兵于稷以畧狄土立黎侯而<lb/>
還及雒魏顆敗秦師于輔氏獲杜回秦之力人也初魏<lb/>
武子有嬖妾無子武子疾命顆曰必嫁是疾病則曰必<lb/>
以為殉及卒顆嫁之曰疾病則亂吾從其治也及輔氏<lb/>
之役顆見老人結草以亢杜回杜回躓而顛故獲之夜<lb/>
<pb n="18b"/>
夢之曰余而所嫁婦人之父也爾用先人之治命余是<lb/>
以報　<hi>成九年</hi>秦人白狄伐晉諸侯貳故也　<hi>十一年</hi>秦晉<lb/>
為成將㑹于令狐晉侯先至焉秦伯不肯涉河次于王<lb/>
城使史顆盟晉侯于河東晉郤犫盟秦伯于河西范文<lb/>
子曰是盟也何益齊盟所以質信也㑹所信之始也始<lb/>
之不從其可質乎秦伯歸而背晉成　<hi>十三年</hi>夏四月戊<lb/>
午晉侯使吕相絶秦曰昔逮我獻公及穆公相好戮力<lb/>
同心申之以盟誓重之以婚姻天禍晉國文公如齊惠<lb/>
<pb n="19a"/>
公如秦無祿獻公即世穆公不忘舊徳俾我惠公用能<lb/>
奉祀于晉又不能成大勲而為韓之師亦悔于厥心用<lb/>
集我文公是穆之成也文公躬擐甲胄跋履山川踰越<lb/>
險阻征東之諸侯虞夏商周之𦙍而朝諸秦則亦既報<lb/>
舊徳矣鄭人怒君之疆場我文公帥諸侯及秦圍鄭秦<lb/>
大夫不詢于我寡君擅及鄭盟諸侯疾之將致命于秦<lb/>
文公恐懼綏静諸侯秦師克還無害則是我有大造于<lb/>
西也無禄文公即世穆為不弔蔑死我君寡我襄公迭<lb/>
<pb n="19b"/>
我殽地奸絶我好伐我保城殄滅我費滑散離我兄弟<lb/>
撓亂我同盟傾覆我國家我襄公未忘君之舊勲而懼<lb/>
社稷之隕是以有殽之師猶願赦罪于穆公穆公弗聽<lb/>
而即楚謀我天誘其衷成王隕命穆公是以不克逞志<lb/>
于我穆襄即世康靈即位康公我之自出又欲缺翦我<lb/>
公室傾覆我社稷帥我蝥賊以来蕩搖我邊疆我是以<lb/>
有令狐之役康猶不悛入我河曲伐我涑川俘我王官<lb/>
翦我羈馬我是以有河曲之戰東道之不通則是康公<lb/>
<pb n="20a"/>
絶我好也及君之嗣也我君景公引領西望曰庶撫我<lb/>
乎君亦不惠稱盟利吾有狄難入我河縣焚我箕郜芟<lb/>
夷我農功䖍劉我邉垂我是以有輔氏之聚君亦悔禍<lb/>
之延而欲徼福于先君獻穆使伯車来命我景公曰吾<lb/>
與女同好棄惡復修舊徳以追念前勲言誓未就景公<lb/>
即世我寡君是以有令狐之㑹君又不祥背弃盟誓白<lb/>
狄及君同州君之仇讐而我之昏姻也君来賜命曰吾<lb/>
與女伐狄寡君不敢顧昏姻畏君之威而受命于吏君<lb/>
<pb n="20b"/>
有二心於狄曰晉將伐女狄應且憎是用告我楚人惡<lb/>
君之二三其徳也亦来告我曰秦背令狐之盟而来求<lb/>
盟于我昭告昊天上帝秦三公楚三王曰余雖與晉出<lb/>
入余唯利是視不榖惡其無成徳是用宣之以懲不壹<lb/>
諸侯備聞此言斯是用痛心疾首暱就寡人寡人帥以<lb/>
聽命唯好是求君若惠顧諸侯矜哀寡人而賜之盟則<lb/>
寡人之願也其承寧諸侯以退豈敢徼亂君若不施大<lb/>
惠寡人不佞其不能以諸侯退矣敢盡布之執事俾執<lb/>
<pb n="21a"/>
事實圗利之秦桓公既與晉厲公為令狐之盟而又召<lb/>
狄與楚欲道以伐晉諸侯是以睦于晉晉欒書將中軍<lb/>
荀庚佐之士爕將上軍郤錡佐之韓厥將下軍荀罃佐<lb/>
之趙旃將新軍郤至佐之郤毅御戎欒鍼為右孟獻子<lb/>
曰晉帥乗和師必有大功五月丁亥晉師以諸侯之師<lb/>
及秦師戰于麻隧秦師敗績獲秦成差及不更女父曹<lb/>
宣公卒于師師遂濟涇及侯麗而還迓晉侯于新楚<lb/>
<hi>襄九年</hi>秦景公使士雃乞師于楚將以伐晉楚子許之子<lb/>
<pb n="21b"/>
囊曰不可當今吾不能與晉爭晉君類能而使之舉不<lb/>
失選官不易方其卿讓於善其大夫不失守其士競於<lb/>
教其庶人力於農穡商賈皂𨽻不知遷業韓厥老矣知<lb/>
罃禀焉以為政范匄少于中行偃而上之使佐中軍韓<lb/>
起少於欒黶而欒黶士魴上之使佐上軍魏絳多功以<lb/>
趙武為賢而為之佐君明臣忠上讓下競當是時也晉<lb/>
不可敵事之而後可君其圖之王曰吾既許之矣雖不<lb/>
及晉必將出師秋楚子師于武城以為秦援秦人侵晉<lb/>
<pb n="22a"/>
晉饑弗能報也　<hi>十年</hi>晉荀罃伐秦報其侵也　<hi>十一年</hi>秦<lb/>
庶長鮑庶長武帥師伐晉以救鄭鮑先入晉地士魴禦<lb/>
之少秦師而弗設備壬午武濟自輔氏與鮑交伐晉師<lb/>
己丑秦晉戰于櫟晉師敗績易秦故也　<hi>十二年</hi>秦嬴歸<lb/>
于楚楚司馬子庚聘于秦為夫人寧禮也　<hi>十四年</hi>夏諸<lb/>
侯之大夫從晉伐秦以報櫟之役也晉侯待于竟使六<lb/>
卿帥諸侯之師以進及涇不濟叔向見叔孫穆子穆子<lb/>
賦匏有苦葉叔向退而具舟魯人莒人先濟鄭子蟜見<lb/>
<pb n="22b"/>
衛北宫懿子曰與人而不固取惡莫甚焉若社稷何懿<lb/>
子説二子見諸侯之師而勸之濟濟涇而次秦人毒涇<lb/>
上流師人多死鄭司馬子蟜帥鄭師以進師皆從之至<lb/>
于棫林不獲成焉荀偃令曰雞鳴而駕塞井夷竈唯余<lb/>
馬首是瞻欒黶曰晉國之命未有是也余馬首欲東乃<lb/>
歸下軍從之左史謂魏莊子曰不待中行伯乎莊子曰<lb/>
夫子命從帥欒伯吾帥也吾將從之從帥所以待夫子<lb/>
也伯㳺曰吾令實過悔之何及多遺秦禽乃命大還晉<lb/>
<pb n="23a"/>
人謂之遷延之役欒鍼曰此役也報櫟之役也役又無<lb/>
功晉之恥也吾有二位於戎路敢不恥乎與士鞅馳秦<lb/>
師死焉士鞅反欒黶謂士匄曰余弟不欲往而子召之<lb/>
余弟死而子来是而子殺余之弟也弗逐余亦將殺之<lb/>
士鞅奔秦於是齊崔杼宋華閱仲江㑹伐秦不書惰也<lb/>
向之㑹亦如之衞北宫括不書於向書於伐秦攝也秦<lb/>
伯問於士鞅曰晉大夫其誰先亡對曰其欒氏乎秦伯<lb/>
曰以其汰乎對曰然欒黶汰虐已甚猶可以免其在盈<lb/>
<pb n="23b"/>
乎秦伯曰何故對曰武子之徳在民如周人之思召公<lb/>
焉愛其甘棠况其子乎欒黶死盈之善未能及人武子<lb/>
所施沒矣而黶之怨實章將於是乎在秦伯以為知言<lb/>
為之請於晉而復之　<hi>十九年</hi>於四月丁未鄭公孫蠆卒<lb/>
赴於晉大夫范宣子言於晉侯以其善於伐秦也六月<lb/>
晉侯請于王王追賜之大路使以行禮也<hi>二十五年</hi>㑹于夷儀<lb/>
之嵗齊人城郟其五月秦晉為成晉韓起如秦涖盟秦<lb/>
伯車如晉涖盟成而不結　二十六年春秦伯之弟鍼<lb/>
<pb n="24a"/>
如晉修成叔向命召行人子員行人子朱曰朱也當御<lb/>
三云叔向不應子朱怒曰班爵同何以黜朱於朝撫劍<lb/>
從之叔向曰秦晉不和乆矣今日之事幸而集晉國賴<lb/>
之不集三軍暴骨子員道二國之言無私子常易之姦<lb/>
以事君者吾所能御也拂衣從之人救之平公曰晉其<lb/>
庶乎吾臣之所爭者大師曠曰公室懼卑臣不心競而<lb/>
力爭不務徳而争善私欲已侈能無卑乎　<hi>昭元年</hi>秦后<lb/>
子有寵於桓如二君於景其母曰弗去懼選癸夘鍼適<lb/>
<pb n="24b"/>
晉其車千乘書曰秦伯之弟鍼出奔晉罪秦伯也后子<lb/>
享晉侯造舟于河十里舍車自雍及絳歸取酬幣終事<lb/>
八反司馬侯問焉曰子之車盡於此而已乎對曰此之<lb/>
謂多矣若能少此吾何以得見女叔齊以告公且曰秦<lb/>
公子必歸臣聞君子能知其過必有令圖令圖天所贊<lb/>
也后子見趙孟趙孟曰吾子其曷歸對曰鍼懼選於寡<lb/>
君是以在此將待嗣君趙孟曰秦君何如對曰無道趙<lb/>
孟曰亡乎對曰何為一世無道國未艾也國於天地有<lb/>
<pb n="25a"/>
與立焉不數世淫弗能斃也趙孟曰天乎對曰有焉趙<lb/>
孟曰其㡬何對曰鍼聞之國無道而年榖和熟天贊之<lb/>
也鮮不五稔趙孟視䕃曰朝夕不相及誰能待五后子<lb/>
出而告人曰趙孟將死矣主民翫嵗而愒日其與㡬何<lb/>
子干奔晉從車五乘叔向使與秦公子同食皆百人之<lb/>
餼趙文子曰秦公子富叔向曰底禄以徳徳鈞以年年<lb/>
同以尊公子以國不聞以富且夫以千乘去其國彊禦<lb/>
已甚詩曰不侮鰥寡不畏彊禦秦楚匹也使后子與子<lb/>
<pb n="25b"/>
干齒辭曰鍼懼選楚公子不獲是以偕来亦唯命且臣<lb/>
與羈齒無乃不可乎史佚有言曰非羈何忌　<hi>五年</hi>秦后<lb/>
子復歸於秦景公卒故也　<hi>六年</hi>大夫如秦𦵏景公禮也<lb/>
　秦晉兵爭六十九年始于殽而終于十三國之伐其<lb/>
　在秦穆公之世與晉襄交兵者五而殽與彭衙書敗<lb/>
　秦康公之世與晉靈交兵者三而令狐河曲書戰至<lb/>
　于秦共公之世與晉靈交兵者一秦桓公之世與晉<lb/>
　成交兵者一與晉景交兵者二與晉厲交兵者一秦景<lb/>
<pb n="26a"/>
　公之世與晉悼交兵者三秦厯五君晉歴六君干戈<lb/>
　日尋疆場暴骨兵連禍結未有如二國之甚者也夫<lb/>
　自獻穆相好再世為昏惠文得國咸資秦力城濮之<lb/>
　役秦之龍盾虎韔悉用輔行晉是以大破楚頵以成<lb/>
　霸業秦之於晉也功云多矣穆不能終而釁兆于圍<lb/>
　鄭怨結于敗殽則秦有以取之兩國之易玉帛而興<lb/>
　戎也襄穆其皆有焉自是以後兵端相繼秦康公晉<lb/>
　之甥也渭陽之篇克念舅氏而即位以来日與晉搆<lb/>
<pb n="26b"/>
　夫非舅氏之國歟晉實不能親既求君於其國又變<lb/>
　計而擊之晉則無禮豈能堪乎令狐河曲漸為仇讐<lb/>
　於是二國之怨彌深秦楚之交始合嬴且坐大晉弗<lb/>
　知也共公初立晉欲修好趙穿曰我侵崇秦必救之<lb/>
　夫求成而伐其與國召戎速冦何成之有焉穿有異<lb/>
　志故迂其謀而晉於是乎為失計矣及秦桓之立晉<lb/>
　宜釋怨以結好乃又偕白狄伐秦以益其怨讎而晉<lb/>
　於是乎為再失計矣輔氏以来秦楚益固故蜀盟之<lb/>
<pb n="27a"/>
　役秦人先諸侯而首從白狄介在兩大之交戎性無<lb/>
　常唯利是視何昏姻之可恃哉令狐懐疑要盟不信<lb/>
　麻隧大舉敗傷孔多秦雖不競而虎視西戎徘徊俟<lb/>
　隙固未嘗一日忘報晉也吕相之絶秦也以殽師責<lb/>
　穆以令狐河曲責康以輔氏責桓其詞多文秦不能<lb/>
　對而左氏特舉其背盟召狄以正其懐詐取敗之故<lb/>
　雖二國之曲直經不明書要之欲求成而先加兵既<lb/>
　從盟而後食言狙詐相尚兵戈無已秦之共桓晉之<lb/>
<pb n="27b"/>
　靈成景厲其政固兄弟也晉悼復霸奮志攘楚而兵<lb/>
　挫于秦豈秦彊於楚哉昔文公親秦以戰楚故力倍<lb/>
　而功髙今悼公爭楚而伐秦故勢罷而志惰下軍違<lb/>
　命諸帥遷延於是晉之報秦至是其遂懈矣晉既不<lb/>
　急報秦秦亦閉闗自守山河四塞不與晉争盖兵戢<lb/>
　于外威蓄于内鍼子千乘而卒歸國包胥七日而後<lb/>
　出師飬鋭觀時將有大圖故動則有威戰則必克其<lb/>
　後子孫終能并六王而有天下未必不肇基乎此也<lb/>
<pb n="28a"/>
　　晉厲之弑<lb/>
<hi>宣八年</hi>晉胥克有蠱疾郤缺為政秋廢胥克使趙朔佐下<lb/>
軍　<hi>成十一年</hi>聲伯之母不聘穆姜曰吾不以妾為姒生聲<lb/>
伯而出之嫁于齊管于奚生二子而寡以歸聲伯聲伯<lb/>
以其外弟為大夫而嫁其外妹於施孝叔郤犫来聘求<lb/>
婦於聲伯聲伯奪施氏婦以與之婦人曰鳥獸猶不失<lb/>
儷子將若何曰吾不能死亡婦人遂行生二子於郤氏<lb/>
郤氏亡晉人歸之施氏施氏逆諸河沈其二子婦人怒<lb/>
<pb n="28b"/>
曰已不能庇其伉儷而亡之又不能字人之孤而殺之<lb/>
將何以終遂誓施氏晉郤至與周争鄇田王命劉康公<lb/>
單襄公訟諸晉郤至曰温吾故也故不敢失劉子單子<lb/>
曰昔周克商使諸侯撫封蘇忿生以温為司冦與檀伯<lb/>
達封于河蘇氏即狄又不能於狄而奔衛襄王勞文公<lb/>
而賜之温狐氏陽氏先處之而後及子若治其故則主<lb/>
官之邑也子安得之晉侯使郤至勿敢争　十三年春<lb/>
晉侯使郤錡来乞師將事不敬孟獻子曰郤氏其亡乎<lb/>
<pb n="29a"/>
禮身之幹也敬身之基也郤子無基且先君之嗣卿也<lb/>
受命以求師將社稷是衞而惰棄君命也不亡何為<lb/>
<hi>十四年</hi>衛侯饗苦成叔寗惠子相苦成叔傲寗子曰苦成<lb/>
家其亡乎古之為享食也以觀威儀省禍福也故詩曰<lb/>
兕觵其觩㫖酒思柔彼交匪傲萬福来求今夫子傲取<lb/>
禍之道也　<hi>十五年</hi>晉三郤害伯宗譛而殺之及欒弗忌<lb/>
伯州犁奔楚韓獻子曰郤氏其不免乎善人天地之紀<lb/>
也而驟絶之不亡何待初伯宗每朝其妻必戒之曰盗<lb/>
<pb n="29b"/>
憎主人民惡其上子好直言必及於難　<hi>十六年</hi>晉侯使<lb/>
郤至獻楚捷于周與單襄公語驟稱其伐單子語諸大<lb/>
夫曰温季其亡乎位於七人之下而求掩其上怨之所<lb/>
聚亂之本也多怨而階亂何以在位夏書曰怨豈在明<lb/>
不見是圗將慎其細也今而明之其可乎　<hi>十七年</hi>晉厲<lb/>
公侈多外嬖反自鄢陵欲盡去羣大夫而立其左右胥<lb/>
童以胥克之廢也怨郤氏而嬖於厲公郤錡奪夷陽五<lb/>
田五亦嬖於厲公郤犫與長魚矯爭田執而梏之與其<lb/>
<pb n="30a"/>
父母妻子同一轅既矯亦嬖於厲公欒書怨郤至以其<lb/>
不從已而敗楚師也欲廢之使楚公子茷告公曰此戰<lb/>
也郤至實召寡君以東師之未至也與軍帥之不具也<lb/>
曰此必敗吾因奉孫周以事君公告欒書書曰其有焉<lb/>
不然豈其死之不恤而受敵使乎君盍嘗使諸周而察<lb/>
之郤至聘于周欒書使孫周見之公使覘之信遂怨郤<lb/>
至厲公田與婦人先殺而飲酒後使大夫殺郤至奉豕<lb/>
寺人孟張奪之郤至射而殺之公曰季子欺余厲公將<lb/>
<pb n="30b"/>
作難胥童曰必先三郤族大多怨去大族不偪敵多怨<lb/>
有庸公曰然郤氏聞之郤錡欲攻公曰雖死君必危郤<lb/>
至曰人所以立信知勇也信不叛君知不害民勇不作<lb/>
亂失兹三者其誰與我死而多怨將安用之君實有臣<lb/>
而殺之其謂君何我之有罪吾死後矣若殺不辜將失<lb/>
其民欲安得乎待命而已受君之祿是以聚黨有黨而<lb/>
爭命罪孰大焉壬午胥童夷陽五帥甲八百將攻郤氏<lb/>
長魚矯請無用衆公使清沸魋助之抽戈結衽而偽訟<lb/>
<pb n="31a"/>
者三郤將謀於榭矯以戈殺駒伯苦成叔於其位温季<lb/>
曰逃威也遂趨矯及諸其車以戈殺之皆尸諸朝胥童<lb/>
以甲刼欒書中行偃於朝矯曰不殺二子憂必及君公<lb/>
曰一朝而尸三卿余不忍益也對曰人將忍君臣聞亂<lb/>
在外為姦在内為軌御姦以徳御軌以刑不施而殺不<lb/>
可謂徳臣偪而不討不可謂刑徳刑不立姦軌并至臣<lb/>
請行遂出奔狄公使辭於二子曰寡人有討於郤氏郤<lb/>
氏既伏其辜矣大夫無辱其復職位皆再拜稽首曰君<lb/>
<pb n="31b"/>
討有罪而免臣於死君之惠也二臣雖死敢忘君徳乃<lb/>
皆歸公使胥童為卿公遊於匠麗氏欒書中行偃遂執<lb/>
公焉召士匄士匄辭召韓厥韓厥辭曰昔吾畜於趙氏<lb/>
孟姬之讒吾能違兵古人有言曰殺老牛莫之敢尸而<lb/>
况君乎二三子不能事君焉用厥也閏月乙邜晦欒書<lb/>
中行偃殺胥童民不與郤氏胥童道君為亂故皆書曰<lb/>
晉殺其大夫　十八年春王正月庚申晉欒書中行偃<lb/>
使程滑弑厲公塟之于翼東門之外以車一乘使荀罃<lb/>
<pb n="32a"/>
士魴逆周子于京師而立之生十四年矣大夫逆于清<lb/>
原周子曰孤始願不及此雖及此豈非天乎抑人之求<lb/>
君使出命也立而不從將焉用君二三子用我今日否<lb/>
亦今日共而從君神之所福也對曰羣臣之願也敢不<lb/>
唯命是聽庚午盟而入館于伯子同氏辛巳朝于武宫<lb/>
逐不臣者七人周子有兄而無慧不能辨菽麥故不可<lb/>
立<lb/>
　嗚呼敗國亡家皆未有無故而然者也欒郤自傾危<lb/>
<pb n="32b"/>
　趙氏以来權勢日張而郤氏則三子同時為卿彊偪<lb/>
　尤甚君侈臣犯既多猜忌之釁叔傲季伐復為聚怨<lb/>
　之藪有一於此未或不亡而上下同之䘮亂無日矣<lb/>
　疆場多虞日夜警惕君臣恊謀猶堪紓死今也鄢陵<lb/>
　一戰猝勝大敵六間之謀復出温季是速之禍也故<lb/>
　趙武初冠而張老知三郤之亡柯陵為盟而單子識<lb/>
　晉國之亂難之將作夫人而皆見之矣寧止魯衛之<lb/>
　臣哉厲公多嬖而又信讒欒書懐忌而復善譖胥童<lb/>
<pb n="33a"/>
　挟怨陽魚煽惑三郤之死曽不煩一甲兵焉一朝而<lb/>
　尸三卿凡晉國之大臣其誰不人人自危乎嬖人無<lb/>
　厭復搆欒荀匠麗難作公亦罹禍然後知晉國之患<lb/>
　果不在楚而在乎君大夫也殺三郤者厲公也而不<lb/>
　可謂獨出於厲公殺胥童弑君者書偃也而不可謂<lb/>
　獨出於書偃蔽殺大夫于國而郤胥之罪均蔽殺君<lb/>
　於國而書偃之首惡著勝不能居反以為厲危社稷<lb/>
　而快荆楚之心此范文子所由抑鬱而祈死也<lb/>
<pb n="33b"/>
　　吴通上國<lb/>
<hi>成二年</hi>楚之討陳夏氏也莊王欲納夏姬申公巫臣曰不<lb/>
可君召諸侯以討罪也今納夏姬貪其色也貪色為淫<lb/>
淫為大罰周書曰明徳慎刑文王所以造周也明徳務<lb/>
崇之之謂也慎刑務去之之謂也若興諸侯以取大罰<lb/>
非慎之也君其圗之王乃止子反欲取之巫臣曰是不<lb/>
祥人也是夭子蠻殺御叔弑靈侯戮夏南出孔儀䘮陳<lb/>
國何不祥如是人生實難其有不獲死乎天下多美婦<lb/>
<pb n="34a"/>
人何必是子反乃止王以予連尹襄老襄老死于邲不<lb/>
獲其尸其子黒要烝焉巫臣使道焉曰歸吾聘女又使<lb/>
自鄭召之曰尸可得也必来逆之姬以告王王問諸屈<lb/>
巫對曰其信知罃之父成公之嬖也而中行伯之季弟<lb/>
也新佐中軍而善鄭皇戌甚愛此子其必因鄭而歸王<lb/>
子與襄老之尸以求之鄭人懼於邲之役而欲求媚於<lb/>
晉其必許之王遣夏姫歸將行謂送者曰不得尸吾不<lb/>
反矣巫臣聘諸鄭鄭伯許之及共王即位將為陽橋之<lb/>
<pb n="34b"/>
役使屈巫聘于齊且告師期巫臣盡室以行申叔跪從<lb/>
其父將適郢遇之曰異哉夫子有三軍之懼而又有桑<lb/>
中之喜宜將竊妻以逃者也及鄭使介反幣而以夏姫<lb/>
行將奔齊齊師新敗曰吾不處不勝之國遂奔晉而因<lb/>
郤至以臣於晉晉人使為邢大夫子反請以重幣錮之<lb/>
王曰止其自為謀也則過矣其為吾先君謀也則忠忠<lb/>
社稷之固也所盖多矣且彼若能利國家雖重幣晉將<lb/>
可乎若無益于晉晉將弃之何勞錮焉　七年春吴伐<lb/>
<pb n="35a"/>
郯郯成季文子曰中國不振旅蠻夷入伐而莫之或恤<lb/>
無弔者也夫詩曰不弔昊天亂靡有定其此之謂乎有<lb/>
上不弔其誰不受亂吾亡無日矣君子曰知懼如是斯<lb/>
不亡矣楚圍宋之役師還子重請取於申呂以為賞田<lb/>
王許之申公巫臣曰不可此申吕所以邑也是以為賦<lb/>
以御北方若取之是無申吕也晉鄭必至于漢王乃止<lb/>
子重是以怨巫臣子反欲取夏姬巫臣止之遂取以行<lb/>
子反亦怨之及共王即位子重子反殺巫臣之族子閻<lb/>
<pb n="35b"/>
子蕩及清尹弗忌及襄老之子黑要而分其室子重取<lb/>
子閻之室使沈尹與王子罷分子蕩之室子反取黑要<lb/>
與清尹之室巫臣自晉遺二子書曰而以讒慝貪惏事<lb/>
君而多殺不辜余必使爾罷於奔命以死巫臣請使於<lb/>
吴晉侯許之吳子夀夢説之乃通吳於晉以兩之一卒<lb/>
適呉舍偏兩之一焉與其射御教吳乗車教之戰陳教<lb/>
之叛楚寘其子狐庸焉使為行人於吳吳始伐楚伐巢<lb/>
伐徐子重奔命馬陵之㑹吳入州来子重自鄭奔命子<lb/>
<pb n="36a"/>
重子反於是乎一嵗七奔命蠻夷屬於楚者吳盡取之<lb/>
是以始大通吳於上國　<hi>八年</hi>晉士燮来聘言伐郯也以<lb/>
其事吳故公賂之請緩師文子不可曰君命無貳失信<lb/>
不立禮無加貨事無二成君後諸侯是寡君不得事君<lb/>
也燮將復之季孫懼使宣伯帥師㑹伐郯　<hi>十五年</hi>十一<lb/>
月㑹吳于鍾離始通吳也　<hi>襄公</hi>三年春楚子重伐吳為<lb/>
簡之師克鳩兹至于衡山使鄧廖帥組甲三百被練三<lb/>
千以侵吳吳人要而擊之獲鄧廖其能免者組甲八十<lb/>
<pb n="36b"/>
被練三百而已子重歸既飲至三日吳人伐楚取駕駕<lb/>
良邑也鄧廖亦楚之良也君子謂子重於是役也所獲<lb/>
不如所亡楚人以是咎子重子重病之遂遇心疾而卒<lb/>
　<hi>五年</hi>吳子使夀越如晉辭不㑹于雞澤之故且請聽諸<lb/>
侯之好晉人將為之合諸侯使魯衛先㑹吳且告㑹期<lb/>
故孟獻子孫文子㑹吳于善道　十年春㑹于柤㑹吳<lb/>
子夀夢也三月癸丑齊髙厚相大子光以先㑹諸侯于鍾<lb/>
離不敬士莊子曰髙子相大子以㑹諸侯將社稷是衞<lb/>
<pb n="37a"/>
而皆不敬棄社稷也其將不免乎　<hi>十二年</hi>秋吳子夀夢<lb/>
卒臨於周廟禮也凡諸侯之䘮異姓臨于外同姓于宗<lb/>
廟同宗於祖廟同族于禰廟是故魯為諸姬臨於周廟<lb/>
為邢凡蔣茅胙祭臨于周公之廟　<hi>十三年</hi>吳侵楚養由<lb/>
基奔命子庚以師繼之飬叔曰吳乗我䘮謂我不能師<lb/>
也必易我而不戒子為三覆以待我我請誘之子庚從<lb/>
之戰于庸浦大敗吳師獲公子黨君子以吳為不弔詩<lb/>
曰不弔昊天亂靡有定　十四年春吳告敗于晉秋楚<lb/>
<pb n="37b"/>
子為庸浦之役故子囊師于棠以伐吳吳不出而還子<lb/>
囊殿以吳為不能而弗儆吳人自臯舟之隘要而擊之<lb/>
楚人不能相救吳人敗之獲楚公子宜榖<lb/>
　勾吳之大自壽夢始也伐郯之役始見於經是秋復<lb/>
　入州来一嵗而兵再見吳能驟彊也晉之㑹吳始于<lb/>
　鍾離先是景公盟蒲吳人不至至厲公乃合七國以<lb/>
　㑹吳而吳至焉悼公繼立雞澤之盟吳又不至逾二<lb/>
　年而㑹于戚魯衞先之而吳至焉夫吳自太伯端委<lb/>
<pb n="38a"/>
　以治周禮仲雍嗣之㫁髮文身不通中華吳固夷也<lb/>
　義當驅攘而晉乃亟亟㑹之何哉將以病楚也戚之<lb/>
　後又㑹于柤遂滅偪陽以通吳使諸樊初立又㑹于<lb/>
　向為吳謀楚凡晉之與吳有四㑹焉惟戚則吳人一<lb/>
　来餘皆諸侯往會也来㑹則叙吳往㑹則殊吳遇吳<lb/>
　有禮固不憚其路之逺矣夫有楚鷙悍専與霸爭當<lb/>
　日能與為敵者唯晉與秦齊而已齊既攜貳秦自殽<lb/>
　師以後反棄晉而與楚合楚獲彊助晉勢漸孤雖鄢<lb/>
<pb n="38b"/>
　陵新勝終不能服厲悼之際晉欲一舉而詘楚勢不<lb/>
　能也吳居其肘腋之下夀夢方鋭巫臣啓謀伐其附<lb/>
　庸撓之奔命晉吳既通吳益致力楚師未出則擾其<lb/>
　旁出則議其後鳩兹未定楚駕已取鄧廖子重一朝<lb/>
　盡喪楚雖伐吴而吴常獲其勝矣楚人畏偪無暇北<lb/>
　視晉悼公睦交息民三駕而成霸業此以夷制夷因<lb/>
　時濟變之權衡也㑹向之後吳楚之釁已成晉亦不<lb/>
　復㑹吳嗣是両國交爭晉直以楚委吳矣於是再𫝊<lb/>
<pb n="39a"/>
　而闔盧卒能入郢亦諸姬振患雪恥之一義戰也哉<lb/>
　　宋桓族之亂<lb/>
<hi>成十五年</hi>夏六月宋共公卒秋八月𦵏宋共公於是華元為<lb/>
右師魚石為左師蕩澤為司馬華喜為司徒公孫師為<lb/>
司城向為人為大司冦鱗朱為少司冦向帶為太宰魚<lb/>
府為少宰蕩澤弱公室殺公子肥華元曰我為右師君<lb/>
臣之訓師所司也今公室卑而不能正吾罪大矣不能<lb/>
治官敢賴寵乎乃出奔晉二華戴族也司城荘族也六<lb/>
<pb n="39b"/>
官者皆桓族也魚石將止華元魚府曰右師反必討是<lb/>
無桓氏也魚石曰右師茍獲反雖許之討必不敢且多<lb/>
大功國人與之不反懼桓氏之無祀于宋也右師討猶<lb/>
有戍在桓氏雖亡必偏魚石自止華元於河上請討許<lb/>
之乃反使華喜公孫師帥國人攻蕩氏殺子山書曰宋<lb/>
殺其大夫山言背其族也魚石向為人鱗朱向帶魚府<lb/>
出舍於睢上華元使止之不可冬十月華元自止之不<lb/>
可乃反魚府曰今不從不得入矣右師視速而言疾有<lb/>
<pb n="40a"/>
異志焉若不我納今將馳矣登丘而望之則馳騁而從<lb/>
之則决睢澨閉門登陴矣左師二司冦二宰遂出奔楚<lb/>
華元使向戌為左師老佐為司馬樂裔為司冦以靖國<lb/>
人　<hi>十八年</hi>夏六月鄭伯侵宋及曹門外遂㑹楚子伐宋<lb/>
取朝郏楚子辛鄭皇辰侵城郜取幽丘同伐彭城納宋<lb/>
魚石向為人鱗朱向帶魚府焉以三百乗戍之而還書<lb/>
曰復入凡去其國國逆而立之曰入復其位曰復歸諸<lb/>
侯納之曰歸以惡曰復入宋人患之西鉏吾曰何也若<lb/>
<pb n="40b"/>
楚人與吾同惡以徳於我吾固事之也不敢貳矣大國<lb/>
無厭鄙我猶憾不然而收吾憎使贊其政以間吾釁亦<lb/>
吾患也今将崇諸侯之姦而披其地以塞夷庚逞姦而<lb/>
攜服毒諸侯而懼吳晉吾庸多矣非吾憂也且事晉何<lb/>
為晉必恤之七月宋老佐華喜圍彭城老佐卒焉冬十<lb/>
一月楚子重救彭城伐宋宋華元如晉告急韓獻子為<lb/>
政曰欲求得人必先勤之成霸安彊自宋始矣晉侯師<lb/>
于台谷以救宋遇楚師於靡角之谷楚師還晉士魴来<lb/>
<pb n="41a"/>
乞師季文子問師數於臧武仲對曰伐鄭之役知伯實<lb/>
来下軍之佐也今彘季亦佐下軍如伐鄭可也事大國<lb/>
無失班爵而加敬焉禮也從之十二月孟獻子㑹于虚<lb/>
朾謀救宋也宋人辭諸侯而請師以圍彭城孟獻子請<lb/>
于諸侯而先歸㑹塟　<hi>襄公</hi>元年春己亥圍宋彭城非宋<lb/>
地追書也於是為宋討魚石故稱宋且不登叛人也謂<lb/>
之宋志彭城降晉晉人以宋五大夫在彭城者歸寘諸<lb/>
瓠丘<lb/>
<pb n="41b"/>
　彭城之役晉悼公謀霸之首事也宋平初立華元秉<lb/>
　政桓氏怙恃其宗彊以蕩覆公室倚楚為援鄭又助<lb/>
　之逞叛逆之志而啓蠻夷之心盖未有甚於此時者<lb/>
　也彭城淪没吳晉不通楚人將以大伺中國焉虚朾<lb/>
　一怒而諸侯協從悼公於是乎平宋亂矣北杏者齊<lb/>
　桓之始救宋者晉文之始宋大國也爵為上公文襄<lb/>
　以来在南則楚彊在北則晉霸宋固諸侯圗霸之樞<lb/>
　機也蕩魚之變楚共贊逆雖搆難于宋而實窺晉虚<lb/>
<pb n="42a"/>
　晉有嗣君未嘗舉事此而不競楚將馳驅中原尚何<lb/>
　畏忌哉華元告急師出有名欒黶仗義而動諸侯宋<lb/>
　人曰晉能恤我矣天下曰晉君有志於諸侯也徵師<lb/>
　有禮列國畢從協謀而動師出克濟善其始而終以<lb/>
　有成雖繼文襄功實創建此悼公所由稱復覇也惜<lb/>
　五臣大逆而僅寘瓠丘亂逆不誅用長奸宄是亦晉<lb/>
　人之失刑爾<lb/>
　　晉悼復霸<lb/>
<pb n="42b"/>
<hi>成十八年</hi>二月乙酉朔晉悼公即位于朝始命百官施舍己<lb/>
責逮鰥寡振廢滯匡乏困救災患禁淫慝薄賦歛宥罪<lb/>
戾節器用時用民欲無犯時使魏相士魴魏頡趙武為<lb/>
卿荀家荀㑹欒黶韓無忌為公族大夫使訓卿之子弟<lb/>
共儉孝弟使士渥濁為大傅使修范武子之法右行辛<lb/>
為司空使修士蒍之法弁糾御戎校正屬焉使訓諸御<lb/>
知義荀賓為右司士屬焉使訓勇力之士時使卿無共<lb/>
御立軍尉以攝之祁奚為中軍尉羊舌職佐之魏絳為<lb/>
<pb n="43a"/>
司馬張老為候奄鐸遏冦為上軍尉籍偃為之司馬使<lb/>
訓卒乗親以聽命程鄭為乘馬御六騶屬焉使訓羣騶<lb/>
知禮凡六官之長皆民譽也舉不失職官不易方爵不<lb/>
踰德師不陵正旅不偪師民無謗言所以復霸也公如<lb/>
晉朝嗣君也公至自晉晉范宣子来聘且拜朝也君子<lb/>
謂晉於是乎有禮秋把桓公来朝勞公且問晉故公以<lb/>
晉君語之把伯於是驟朝于晉而請為昏　<hi>襄元年</hi>齊人<lb/>
不㑹彭城晉人以為討二月齊大子光為質于晋夏五<lb/>
<pb n="43b"/>
月晉韓厥荀偃帥諸侯之師伐鄭入其郛敗其徒兵于<lb/>
洧上於是東諸侯之師次于鄫以待晉師晉師自鄭以<lb/>
鄫之師侵楚焦夷及陳晉侯衛侯次于戚以為之援秋<lb/>
楚子辛救鄭侵宋呂留鄭子然侵宋取犬丘　二年春<lb/>
鄭師侵宋楚令也鄭成公疾子駟請息肩於晉公曰楚<lb/>
君以鄭故親集矢於其目非異人任寡人也若背之是<lb/>
棄力與言其誰暱我免寡人唯二三子秋七月庚辰鄭<lb/>
伯睔卒於是子罕當國子駟為政子國為司馬晉師侵<lb/>
<pb n="44a"/>
鄭諸大夫欲從晉子駟曰官命未改㑹于戚謀鄭故也<lb/>
孟獻子曰請城虎牢以逼鄭知武子曰善鄫之㑹吾子<lb/>
聞崔子之言今不来矣滕薛小邾之不至皆齊故也寡<lb/>
君之憂不唯鄭罃將復於寡君而請於齊得請而告吾<lb/>
子之功也若不得請事將在齊吾子之請諸侯之福也<lb/>
豈惟寡君賴之冬復㑹于戚齊崔武子及滕薛小邾之<lb/>
大夫皆㑹知武子之言故也遂城虎牢鄭人乃成楚公<lb/>
子申為右司馬多受小國之賂以偪子重子辛楚人殺<lb/>
<pb n="44b"/>
之故書曰楚殺其大夫公子申　<hi>三年</hi>晉為鄭服故且欲<lb/>
修吳好將合諸侯使士匄告于齊曰寡君使匄以嵗之<lb/>
不易不虞之不戒寡君願與一二兄弟相見以謀不協<lb/>
請君臨之使匄乞盟齊侯欲不許而難為不協乃盟於<lb/>
耏外祁奚請老晉侯問嗣焉稱解狐其讎也將立之而<lb/>
卒又問焉對曰午也可於是羊舌職死矣晉侯曰孰可<lb/>
以代之對曰赤也可於是使祁午為中軍尉羊舌赤佐<lb/>
之君子謂祁奚于是能舉善矣稱其讐不為諂立其子<lb/>
<pb n="45a"/>
不為比舉其偏不為黨商書曰無偏無黨王道蕩蕩其<lb/>
祁奚之謂矣解狐得舉祁午得位伯華得官建一官而<lb/>
三物成能舉善也夫唯善故能舉其類詩云惟其有之<lb/>
是以似之祁奚有焉六月公㑹單頃公及諸侯己未同<lb/>
盟于雞澤晉侯使荀㑹逆吳子于淮上吳子不至楚子<lb/>
辛為令尹侵欲于小國陳成公使袁僑如㑹求成晉侯<lb/>
使和組父告于諸侯秋叔孫豹及諸侯之大夫及陳袁<lb/>
僑盟陳請服也晉侯之弟揚干亂行於曲梁魏綘戮其<lb/>
<pb n="45b"/>
僕晉侯怒謂羊舌赤曰合諸侯以為榮也揚干為戮何<lb/>
辱如之必殺魏絳無失也對曰絳無貳志事君不辟難<lb/>
有罪不逃刑其將来辭何辱命焉言終魏絳至授僕人<lb/>
書將伏劍士魴張老止之公讀其書曰日君乏使使臣<lb/>
斯司馬臣聞師衆以順為武軍事有死無犯為敬君合<lb/>
諸侯臣敢不敬君師不武執事不敬罪莫大焉臣懼其<lb/>
死以及揚干無所逃罪不能致訓至於用鉞臣之罪重<lb/>
敢有不從以怒君心請歸死於司冦公跣而出曰寡人<lb/>
<pb n="46a"/>
之言親愛也吾子之討軍禮也寡人有弟弗能教訓使<lb/>
干大命寡人之過也子無重寡人之過敢以為請晉侯<lb/>
以魏絳為能以刑佐民矣反役與之禮食使佐新軍張<lb/>
老為中軍司馬士冨為候奄楚司馬公子何忌侵陳陳<lb/>
叛故也許靈公事楚不㑹于雞澤冬晉知武子帥師伐<lb/>
許　四年春楚師為陳叛故猶在繁陽韓獻子患之言<lb/>
於朝曰文王帥殷之叛國以事紂唯知時也今我易之<lb/>
難哉三月陳成公卒楚人將伐陳聞喪乃止陳人不聼<lb/>
<pb n="46b"/>
命臧武仲聞之曰陳不服於楚必亡大國行禮焉而不<lb/>
服在大猶有咎而况小乎夏楚彭名侵陳陳無禮故也<lb/>
楚人使頓間陳而侵伐之故陳人圍頓無終子嘉父使<lb/>
孟樂如晉因魏莊子納虎豹之皮以請和諸戎晉侯曰<lb/>
戎狄無親而貪不如伐之魏絳曰諸侯新服陳新来和<lb/>
將觀於我我徳則睦否則攜貳勞師於戎而楚伐陳必<lb/>
弗能救是棄陳也諸華必叛戎禽獸也獲戎失華無乃<lb/>
不可乎夏訓有之曰有窮后羿公曰后羿何如對曰昔<lb/>
<pb n="47a"/>
有夏之方衰也后羿自鉏遷于窮石因夏民以代夏政<lb/>
恃其射也不修民事而淫于原獸棄武羅伯因熊髠尨<lb/>
圉而用寒浞寒浞伯明氏之讒子弟也伯明后寒棄之<lb/>
夷羿收之信而使之以為己相浞行媚于内而施賂于<lb/>
外愚弄其民而虞羿于田樹之詐慝以取其國家外内<lb/>
咸服羿猶不悛將歸自田家衆殺而亨之以食其子其<lb/>
子不忍食諸死于窮門靡奔有鬲氏浞因羿室生澆及<lb/>
豷恃其讒慝詐偽而不徳于民使澆用師滅斟灌及斟<lb/>
<pb n="47b"/>
尋氏處澆于過處豷于戈靡自有鬲氏收二國之燼以<lb/>
滅浞而立少康少康滅澆于過后杼滅豷于戈有窮由<lb/>
是遂亡失人故也昔周辛甲之為大史也命百官官箴<lb/>
王闕於虞人之箴曰芒芒禹跡畫為九州經啓九道民<lb/>
有寢廟獸有茂草各有攸處徳用不擾在帝夷羿冐于<lb/>
原獸亡其國恤而思其麀牡武不可重用不恢于夏家<lb/>
獸臣司原敢告僕夫虞箴如是可不懲乎於是晉侯好<lb/>
田故魏絳及之公曰然則莫如和戎乎對曰和戎有五<lb/>
<pb n="48a"/>
利焉戎狄薦居貴貨易土土可賈焉一也邊鄙不聳民<lb/>
狎其野穡人成功二也戎狄事晉四夷振動諸侯威懐<lb/>
三也以德綏戎師徒不勤甲兵不頓四也鑒于后羿而<lb/>
用德度逺至邇安五也君其圗之公説使魏絳盟諸戎<lb/>
修民事田以時　<hi>五年</hi>楚人討陳叛故曰由令尹子卒實<lb/>
侵欲焉乃殺之書曰楚殺其大夫公子壬夫貪也君子<lb/>
謂楚共王於是不刑詩曰周道挺挺我心扄扄講事不<lb/>
令集人来定己則無信而殺人以逞不亦難乎夏書曰<lb/>
<pb n="48b"/>
成允成功九月丙午盟于戚㑹吳且命戍陳也楚子囊<lb/>
為令尹范宣子曰我䘮陳矣楚人討貳而立子嚢必改<lb/>
行而疾討陳陳近於楚民朝夕急能無往乎有陳非吾<lb/>
事也無之而後可冬諸侯戍陳子囊伐陳十一月甲午<lb/>
㑹于城棣以救之　<hi>七年</hi>冬十月晉韓獻子告老公族穆<lb/>
子有廢疾將立之辭曰詩曰豈不夙夜謂行多露又曰<lb/>
弗躬弗親庶民弗信無忌不才讓其可乎請立起也與<lb/>
田蘇游而曰好仁詩曰靖共爾位好是正直神之聼之<lb/>
<pb n="49a"/>
介爾景福恤民為徳正直為正正曲為直參和為仁如<lb/>
是則神聽之介福降之立之不亦可乎庚戌使宣子朝<lb/>
遂老晉侯謂韓無忌仁使掌公族大夫楚子囊圍陳㑹<lb/>
於鄬以救之陳人患楚慶虎慶寅謂楚人曰吾使公子<lb/>
黄往而執之楚人從之二慶使告陳侯于㑹曰楚人執<lb/>
公子黄矣君若不來羣臣不忍社稷宗廟懼有二圗陳<lb/>
侯逃歸　八年春公如晉朝且聽朝聘之數庚寅鄭子<lb/>
國子耳侵蔡獲蔡司馬公子燮鄭人皆喜唯子産不順<lb/>
<pb n="49b"/>
曰小國無文德而有武功禍莫大焉楚人来討能勿從<lb/>
乎從之晉師必至晉楚伐鄭自今鄭國不四五年弗得<lb/>
寧矣子國怒之曰爾何知國有大命而有正卿童子言<lb/>
焉將為戮矣五月甲辰㑹于邢丘以命朝聘之數使諸<lb/>
侯之大夫聽命季孫宿齊髙厚宋向戌衞寗殖邾大夫<lb/>
㑹之鄭伯獻㨗于㑹故親聽命大夫不書尊晉侯也冬<lb/>
楚子囊伐鄭討其侵蔡也子駟子國子耳欲從楚子孔<lb/>
子蟜子展欲待晉子駟曰周詩有之曰俟河之清人夀<lb/>
<pb n="50a"/>
㡬何兆云詢多職競作羅謀之多族民之多違事滋無<lb/>
成民急矣姑從楚以紓吾民晉師至吾又從之敬共幣<lb/>
帛以待来者小國之道也犧牲玉帛待於二竟以待彊<lb/>
者而庇民焉冦不為害民不罷病不亦可乎子展曰小<lb/>
所以事大信也小國無信兵亂日至亡無日矣五㑹之<lb/>
信今將背之雖楚救我將安用之親我無成鄙我是欲<lb/>
不可從也不如待晉晉君方明四軍無闕八卿和睦必<lb/>
不棄鄭楚師遼逺糧食將盡必將速歸何患焉舍之聞<lb/>
<pb n="50b"/>
之杖莫如信完守以老楚杖信以待晉不亦可乎子駟<lb/>
曰詩云謀夫孔多是用不集發言盈庭誰敢執其咎如<lb/>
匪行邁謀是用不得于道請從楚騑也受其咎乃及楚<lb/>
平使王子伯駢告于晉曰君命敝邑修而車賦儆而師<lb/>
徒以討亂畧蔡人不從敝邑之人不敢寧處悉索敝賦<lb/>
以討于蔡獲司馬燮獻于邢丘今楚来討曰女何故稱<lb/>
兵于蔡焚我郊保馮陵我城郭敝邑之衆夫婦男女不<lb/>
遑啓處以相救也剪焉傾覆無所控告民死亡者非其<lb/>
<pb n="51a"/>
父兄即其子弟夫人愁痛不知所庇民知窮困而受盟<lb/>
于楚孤也與其二三臣不能禁止不敢不告知武子使<lb/>
行人子員對之曰君有楚命亦不使一介行李告于寡<lb/>
君而即安于楚君之所欲也誰敢違君寡君將帥諸侯<lb/>
以見于城下唯君圗之晉范宣子来聘且拜公之辱告<lb/>
將用師于鄭公享之宣子賦摽有梅季武子曰誰敢哉<lb/>
今譬於草木寡君在君君之臭味也歡以承命何時之<lb/>
有武子賦角弓賓將出武子賦彤弓宣子曰城濮之役<lb/>
<pb n="51b"/>
我先君文公獻功于衡雍受彤弓于襄王以為子孫藏<lb/>
匄也先君守官之嗣也敢不承命君子以為知禮　<hi>九年</hi>
夏季武子如晉報宣子之聘也冬十月諸侯伐鄭庚午<lb/>
季武子齊崔杼宋皇鄖從荀罃士匃門于鄟門衛北宫<lb/>
括曹人邾人從荀偃韓起門于師之梁滕人薛人從欒<lb/>
黶士魴門于北門把人郳人從趙武魏絳斬行栗甲戌<lb/>
師于汜令於諸侯曰修器備盛餱糧歸老㓜居疾于虎<lb/>
牢肆𤯝圍鄭鄭人恐乃行成中行獻子曰遂圍之以待<lb/>
<pb n="52a"/>
楚人之救也而與之戰不然無成知武子曰許之盟而<lb/>
還師以敝楚人吾三分四軍與諸侯之鋭以逆來者於<lb/>
我未病楚不能矣猶愈於戰暴骨以逞不可以爭大勞<lb/>
未艾君子勞心小人勞力先王之制也諸侯皆不欲戰<lb/>
乃許鄭成十一月己亥同盟于戲鄭服也將盟鄭六卿<lb/>
公子騑公子發公子嘉公孫輙公孫蠆公孫舍之及其<lb/>
大夫門子皆從鄭伯晉士莊子為載書曰自今日既盟<lb/>
之後鄭國而不唯晉命是聼而或有異志者有如此盟<lb/>
<pb n="52b"/>
公子騑趨進曰天禍鄭國使介居二大國之間大國不<lb/>
加徳音而亂以要之使其鬼神不獲歆其禋祀其民人<lb/>
不獲享其土利夫婦辛苦墊隘無所底告自今日既盟<lb/>
之後鄭國而不唯有禮與彊可以庇民者是從而敢有<lb/>
異志者亦如之荀偃曰改載書公孫舍之曰昭大神要<lb/>
言焉若可改也大國亦可叛也知武子謂獻子曰我實<lb/>
不徳而要人以盟豈禮也哉非禮何以主盟姑盟而退<lb/>
修徳息師而來終必獲鄭何必今日我之不徳民將弃<lb/>
<pb n="53a"/>
我豈唯鄭若能休和逺人將至何恃於鄭乃盟而還晉<lb/>
人不得志於鄭以諸侯復伐之十二月癸亥門其三門<lb/>
閏月戊寅濟于隂阪侵鄭次于隂口而還子孔曰晉師<lb/>
可擊也師老而勞且有歸志必大克之子展曰不可楚<lb/>
子伐鄭子駟將及楚平子孔子蟜曰與大國盟口血未<lb/>
亁而背之可乎子駟子展曰吾盟固云唯彊是從今楚<lb/>
師至晉不我救則楚彊矣盟誓之言豈敢背之且要盟<lb/>
無質神弗臨也所臨惟信信者言之瑞也善之主也是<lb/>
<pb n="53b"/>
故臨之明神不蠲要盟背之可也乃及楚平公子罷戎<lb/>
入盟同盟于中分楚莊夫人卒王未能定鄭而歸晉侯<lb/>
歸謀所以息民魏絳請施舍輸積聚以貸自公以下茍<lb/>
有積者盡出之國無滯積亦無困人公無禁利亦無貪<lb/>
民祈以幣更賓以特牲器用不作車服從給行之期年<lb/>
國乃有節三駕而楚不能與爭　<hi>十年</hi>夏四月戊午㑹于<lb/>
祖晉荀偃士匄請伐偪陽而封宋向戌焉荀罃曰城小<lb/>
而固勝之不武弗勝為笑固請丙寅圍之弗克孟氏之<lb/>
<pb n="54a"/>
臣秦堇父輦重如役偪陽人啓門諸侯之士門焉縣門<lb/>
發郰人紇抉之以出門者狄虒彌建大車之輪而䝉之<lb/>
以甲以為櫓左執之右拔㦸以成一隊孟獻子曰詩所<lb/>
謂有力如虎者也主人縣布堇父登之及堞而絶之隊<lb/>
則又縣之蘇而復上者三主人辭焉乃退帶其斷以狥<lb/>
於軍三日諸侯之師乆於偪陽荀偃士匄請于荀罃曰<lb/>
水潦將降懼不能歸請班師知伯怒投之以机出於其<lb/>
閒曰女成二事而後告余余恐亂命以不女違女既勤<lb/>
<pb n="54b"/>
君而興諸侯牽帥老夫以至于此既無武守而又欲易<lb/>
余罪曰是實班師不然克矣余羸老也可重任乎七日<lb/>
不克必爾乎取之五月庚寅荀偃士匄帥卒攻偪陽親<lb/>
受矢石甲午滅之書曰遂滅偪陽言自㑹也以與向戌<lb/>
向戌辭曰君若猶辱鎮撫宋國而以偪陽光啓寡君羣<lb/>
臣安矣其何貺如之若専賜臣是臣興諸侯以自封也<lb/>
其何罪大焉敢以死請乃予宋公宋公享諸侯於楚丘<lb/>
請以桑林荀罃辭荀偃士匄曰諸侯宋魯於是觀禮魯<lb/>
<pb n="55a"/>
有禘樂賓祭用之宋以桑林享君不亦可乎舞師題以<lb/>
旌夏晉侯懼而退入于房去旌卒享而還及著雍疾卜<lb/>
桑林見荀偃士匄欲奔請禱焉荀罃不可曰我辭禮矣<lb/>
彼則以之猶有鬼神於彼加之晉侯有閒以偪陽子歸<lb/>
獻于武宫謂之夷俘偪陽妘姓也使周内史選其族嗣<lb/>
納諸霍人禮也師歸孟獻子以秦堇父為右生秦丕兹<lb/>
事仲尼六月楚子囊鄭子耳伐宋師于訾母庚午圍宋<lb/>
門于桐門衛侯救宋師于襄牛鄭子展曰必伐衛不然<lb/>
<pb n="55b"/>
是不與楚也得罪於晉又得罪於楚國將若之何子駟<lb/>
曰國病矣子展曰得罪於二大國必亡病不猶愈於亡<lb/>
乎諸大夫皆以為然故鄭皇耳帥師侵衛楚令也孫文<lb/>
子卜追之獻兆於定姜姜氏問繇曰兆如山陵有夫出<lb/>
征而喪其雄姜氏曰征者喪雄禦冦之利也大夫圖之<lb/>
衛人追之孫蒯獲鄭皇耳于犬丘秋七月楚子囊鄭子<lb/>
耳侵我西鄙還圍蕭八月丙寅克之九月子耳侵宋北<lb/>
鄙孟獻子曰鄭其有災乎師競已甚周猶不堪競况鄭<lb/>
<pb n="56a"/>
乎有災其執政之三士乎諸侯伐鄭齊崔杼使太子光<lb/>
先至于師故長于滕己酉師于牛首諸侯之師城虎牢<lb/>
而戍之晉師城梧及制士魴魏絳戍之書曰戍鄭虎牢<lb/>
非鄭地也言將歸焉鄭及晉平楚子囊救鄭十一月諸<lb/>
侯之師還鄭而南至於陽陵楚師不退知武子欲退曰<lb/>
今我逃楚楚必驕驕則可與戰矣欒黶曰逃楚晉之恥<lb/>
也合諸侯以益恥不如死我將獨進師遂進己亥與楚<lb/>
師夾潁而軍子蟜曰諸侯既有成行必不戰矣從之將<lb/>
<pb n="56b"/>
退不從亦退退楚必圍我猶將退也不如從楚亦以退<lb/>
之宵涉潁與楚人盟欒黶欲伐鄭師荀罃不可曰我實<lb/>
不能禦楚又不能庇鄭鄭何罪不如致怨焉而還今伐<lb/>
其師楚必救之戰而不克為諸侯笑克不可命不如還<lb/>
也丁未諸侯之師還侵鄭北鄙而歸楚人亦還　<hi>十一年</hi>
鄭人患晉楚之故諸大夫曰不從晉國㡬亡楚弱於晉<lb/>
晉不吾疾也晉疾楚將辟之何為而使晉師致死於我<lb/>
楚弗敢敵而後可固與也子展曰與宋為惡諸侯必至<lb/>
<pb n="57a"/>
吾從之盟楚師至吾又從之則晉怒甚矣晉能驟来楚<lb/>
將不能吾乃固與晉大夫説之使疆埸之司惡於宋宋<lb/>
向戌侵鄭大獲子展曰師而伐宋可矣若我伐宋諸侯<lb/>
之伐我必疾吾乃聽命焉且告於楚楚師至吾又與之<lb/>
盟而重賂晉師乃免矣夏鄭子展侵宋四月諸侯伐鄭<lb/>
己亥齊大子光宋向戌先至于鄭門于東門其莫晉荀<lb/>
罃至于西郊東侵舊許衛孫林父侵其北鄙六月諸侯<lb/>
㑹于北林師于向右還次于鎻圍鄭觀兵于南門西濟<lb/>
<pb n="57b"/>
于濟隧鄭人懼乃行成秋七月同盟于亳范宣子曰不<lb/>
慎必失諸侯諸侯道敝而無成能無貳乎乃盟載書曰<lb/>
凡我同盟毋蕰年毋壅利毋保姦毋留慝救荒患恤禍<lb/>
亂同好惡奬王室或間兹命司慎司盟名山名川羣神<lb/>
羣祀先王先公七姓十二國之祖明神殛之俾失其民<lb/>
隊命亡氏踣其國家楚子囊乞旅于秦秦右大夫詹帥<lb/>
師從楚子將以伐鄭鄭伯逆之丙子伐宋九月諸侯悉<lb/>
師以復伐鄭鄭人使良霄大宰石㚟如楚告將服于晉<lb/>
<pb n="58a"/>
曰孤以社稷之故不能懐君君若能以玉帛綏晉不然<lb/>
則武震以攝威之孤之願也楚人執之書曰行人言使<lb/>
人也諸侯之師觀兵于鄭東門鄭人使王子伯駢行成<lb/>
甲戌晉趙武入盟鄭伯冬十月丁亥鄭子展出盟晉侯<lb/>
十二月戊寅㑹于蕭魚庚辰赦鄭囚皆禮而歸之納斥<lb/>
候禁侵掠晉侯使叔肸告于諸侯公使臧孫紇對曰凡<lb/>
我同盟小國有罪大國致討苟有以藉手鮮不赦宥寡<lb/>
君聞命矣鄭人賂晉侯以師悝師觸師蠲廣車軘車淳<lb/>
<pb n="58b"/>
十五乗甲兵備凡兵車百乗歌鐘二肆及其鎛磬女樂<lb/>
二八晉侯以樂之半賜魏絳曰子教寡人和諸戎狄以<lb/>
正諸華八年之中九合諸侯如樂之和無所不諧請與<lb/>
子樂之辭曰夫和戎狄國之福也八年之中九合諸侯<lb/>
諸侯無慝君之靈也二三子之勞也臣何力之有焉抑<lb/>
臣願君安其樂而思其終也詩曰樂只君子殿天子之<lb/>
邦樂只君子福禄攸同便蕃左右亦是帥從夫樂以安<lb/>
徳義以處之禮以行之信以守之仁以厲之而後可以<lb/>
<pb n="59a"/>
殿邦國同福祿來逺人所謂樂也書曰居安思危思則<lb/>
有備有備無患敢以此規公曰子之教敢不承命抑微<lb/>
子寡人無以待戎不能濟河夫賞國之典也藏在盟府<lb/>
不可廢也子其受之魏絳於是乎始有金石之樂禮也<lb/>
　<hi>十二年</hi>夏晉士魴来聘且拜師冬楚子嚢秦庶長無地<lb/>
伐宋師于楊梁以報晉之取鄭也公如晉朝且拜士魴<lb/>
之辱禮也　十三年春公至自晉孟獻子書勞于廟禮<lb/>
也荀罃士魴卒晉侯蒐于綿上以治兵使士匄將中軍<lb/>
<pb n="59b"/>
辭曰伯游長昔臣習於知伯是以佐之非能賢也請從<lb/>
伯游荀偃將中軍士匄佐之使韓起將上軍辭以趙武<lb/>
又使欒黶辭曰臣不如韓起韓起願上趙武君其聽之<lb/>
使趙武將上軍韓起佐之欒黶將下軍魏絳佐之新軍<lb/>
無帥晉侯難其人使其什吏率其卒乗官屬以從於下<lb/>
軍禮也晉國之民是以大和諸侯遂睦君子曰讓禮之<lb/>
主也范宣子讓其下皆讓欒黶為汰弗敢違也晉國以<lb/>
平數世賴之刑善也夫一人刑善百姓休和可不務乎<lb/>
<pb n="60a"/>
書曰一人有慶兆民賴之其寧惟永其是之謂乎周之<lb/>
興也其詩曰儀刑文王萬邦作孚言刑善也及其衰也<lb/>
其詩曰大夫不均我從事獨賢言不讓也世之治也君<lb/>
子尚能而讓其下小人農力以事其上是以上下有禮<lb/>
而讒慝黜逺由不争也謂之懿徳及其亂也君子稱其<lb/>
功以加小人小人伐其技以馮君子是以上下無禮亂<lb/>
虐並生由爭善也謂之昏徳國家之敝恒必由之鄭良<lb/>
霄大宰石㚟猶在楚石㚟言於子嚢曰先王卜征五年<lb/>
<pb n="60b"/>
而嵗習其祥祥習則行不習則增修徳而改卜今楚實<lb/>
不競行人何罪止鄭一卿以除其偪使睦而疾楚以固<lb/>
於晉焉用之使歸而廢其使怨其君以疾其大夫而相<lb/>
牽引也不猶愈乎楚人歸之　<hi>十四年</hi>㑹于向為吴謀楚<lb/>
故也范宣子數吴之不徳也以退吴人執莒公子務婁<lb/>
以其通楚使也將執戎子駒支范宣子親數諸朝曰来<lb/>
姜戎氏昔秦人廹逐乃祖吾離于瓜州乃祖吾離被苫<lb/>
葢䝉荆棘以來歸我先君我先君惠公有不腆之田與<lb/>
<pb n="61a"/>
女剖分而食之今諸侯之事我寡君不如昔者盖言語<lb/>
漏洩則職女之由詰朝之事爾無與焉與將執女對曰<lb/>
昔秦人負恃其衆貪于土地逐我諸戎惠公蠲其大徳<lb/>
謂我諸戎是四嶽之裔胄也毋是翦棄賜我南鄙之田<lb/>
狐狸所居豺狼所嘷我諸戎除翦其荆棘驅其狐狸豺<lb/>
狼以為先君不侵不叛之臣至于今不貳昔文公與秦<lb/>
伐鄭秦人竊與鄭盟而舍戍焉於是乎有殽之師晉禦<lb/>
其上戎亢其下秦師不復我諸戎實然譬如捕鹿晉人<lb/>
<pb n="61b"/>
角之諸戎掎之與晉踣之戎何以不免自是以来晉之<lb/>
百役與我諸戎相繼于時以從執政猶殽志也豈敢離<lb/>
逷今官之師旅無乃實有所闕以攜諸侯而罪我諸戎<lb/>
我諸戎飲食衣服不與華同贄幣不通言語不達何惡<lb/>
之能為不與於㑹亦無瞢焉賦青蠅而退宣子辭焉使<lb/>
即事於㑹成愷悌也於是子叔齊子為季武子介以㑹<lb/>
自是晉人輕魯幣而益敬其使師歸自伐秦晉侯舍新<lb/>
軍禮也成國不過半天子之軍周為六軍諸侯之大者<lb/>
<pb n="62a"/>
三軍可也於是知朔生盈而死盈生六年而武子卒彘<lb/>
裘亦㓜皆未可立也新軍無帥故舍之<lb/>
　楚共王奮志圖霸之雄主也晉厲無道鄭服於楚同<lb/>
　病北方幸而有鄢陵之捷則楚弱晉彊之㑹也乃恃<lb/>
　勝而驕難自内作晉有憂而楚喜可知矣悼公新立<lb/>
　楚輕中國彭城納叛首先病宋未㡬而又繼之以侵<lb/>
　楚之讎宋以撓晉也諸侯合圍叛人就執宋乃定焉<lb/>
　韓獻子曰成霸安疆必自宋始晉有成謀悼能驟彊<lb/>
<pb n="62b"/>
　而楚共於是乎稍挫哉虚朾一㑹而晉得宋虎牢再<lb/>
　役而晉得鄭得宋較易得鄭較難者宋固屬晉鄭實<lb/>
　屬楚也陳邇于楚久非晉有雞澤之㑹袁僑来盟於<lb/>
　是陳既服晉晉輙為陳城棣及鄬不憚煩勞無何陳<lb/>
　侯以國難逃歸邢丘不至晉不復問悼公之於陳也<lb/>
　其來則字之其去則舍之急在宋鄭故緩在陳度勢<lb/>
　量力知彼知己范宣子有長慮悼無侈心此則晉國<lb/>
　之善謀也夫共王忿于鄢陵之恥幸乗厲公之弑欲<lb/>
<pb n="63a"/>
　以肆其馮陵而悼公又能復霸是以計無所施日逞<lb/>
　兵於宋鄭陳之國以覬疲晉故虎牢城而殺申陳叛<lb/>
　而殺壬夫蓄怒强忍二卿之死甚於子反焉貪殘凶<lb/>
　鷙期在兵彊詎宜驟當其鋭乎鄭起蔡釁疆場日擾<lb/>
　孫僑識禍亂之萌子駟持兩待之論兩大之勢既不<lb/>
　相下悼公不欲交其鋒也卷甲息民守之以静楚出<lb/>
　晉還示之以怯以退為進不戰而勇故五㑹以著信<lb/>
　三駕以著威九合以著和服鄭即止未嘗暴骨原野<lb/>
<pb n="63b"/>
　殘民鋒鏑而霸業已隆矣或謂衛人逐君晉不能誅<lb/>
　邾莒肆行晉不能禁雖攘夷日勤而治夏為踈不知<lb/>
　悼公所處之勢艱於文襄逺矣齊靈梗霸秦景合楚<lb/>
　大難方殷孑然孤立享國不永志弗克終奚暇稱兵<lb/>
　小弱乎君臣持籌先急後緩不事耀武為能也和戎<lb/>
　睦華得安内攘外之權通吳制楚得逺交近攻之法<lb/>
　㑹鄬棄陳賢于齊桓之盟貫蕭魚服鄭比于晉文之<lb/>
　勝楚天假之年功當加烈惜乎年未三十而薨諡之<lb/>
<pb n="64a"/>
　為悼不亦誠可悼也哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="64b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　左傳事緯卷五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>左傳事緯前集卷二</head>
    <p>
<pb n="1a"/>
欽定四庫全書<lb/>
　左傳事緯前集卷二　　　　靈璧知縣馬驌撰<lb/>
　左氏辨例上<lb/>
　　年月例<lb/>
隱公元年春王正月傳曰元年春王周正月魯公之始年周<lb/>
王之正月也按隱公元年即平王之四十九年作春秋者胡<lb/>
不書曰平王四十九年而言隱公元年乎春秋魯史非周書<lb/>
也以一國之史記天下之事故詳内而略外書信而闕疑用<lb/>
<pb n="1b"/>
年時月日以相統繫則史官舊文非義例之所加也首時書<lb/>
王明此厯為王者所班夏正建寅矣商正建丑矣而周正則<lb/>
建子三代之正月不同故冠月以王言是時王之正月也春<lb/>
隨月移春非王所改故不言王春而言王正月其或廢法亂<lb/>
常失不班厯者則經不書王桓公十有八年而不書王者十<lb/>
四知非盡為闕文必是王不班厯矣靈景之際天子卑㣲<lb/>
諸侯遥禀正朔故子朝之亂經仍書王不責以所不能也<lb/>
四時具而後為年是以時雖無事必舉首月以明時過桓<lb/>
<pb n="2a"/>
九年夏四月隠九年秋七月桓元年冬十月此類是也<lb/>
若時有事則隨事而繫之月其未詳月者直繫之時春<lb/>
秋不遺時爾非不遺月也何必定舉首月哉若春之三<lb/>
月皆亡不得於春下空懸一王字故悉不書王非不班<lb/>
厯之說也公羊曰隠無正月穀梁曰隠無正桓無王鑿<lb/>
矣史之所記年時月日皆應具文而春秋文多不具桓<lb/>
四年七年皆無秋冬定十四年無冬昭十年有十二月<lb/>
而無冬莊二十二年特稱夏五月又有日無月者十四<lb/>
<pb n="2b"/>
其不可知者或史策先闕而仲尼不改其可知者或仲<lb/>
尼備文而後人脫誤至其有時無月有月無日史官立<lb/>
文原有詳略仲尼因史成文不得不仍其舊而書之陳<lb/>
侯鮑卒再赴而書二日衞侯晉卒重書丙戌慎疑因舊<lb/>
不得不然寧皆義例之所在耶春秋不以日月為例唯<lb/>
日食須甲乙而明卿卒為股肱之痛二者書日以見義<lb/>
隠元年冬十有二月公子益師卒傳曰公不與小歛故<lb/>
不書日桓十七年冬十月朔日有食之傳曰不書日官<lb/>
<pb n="3a"/>
失之也左氏發傳唯此二事知二者之外非例明矣公<lb/>
穀於日月多生異義舉一經之文悉以日月繩之於公<lb/>
如則曰徃時至月危至也徃月至時危徃也徃月至月<lb/>
惡之也於來朝則曰時正也月惡之也於卒葬則曰諸<lb/>
侯日卒正也時𦵏正也不及時而日渴𦵏也不日慢𦵏<lb/>
也過時而日隠之也不日謂之不能𦵏也當時而不日<lb/>
正也日危不得塟也於滅國則曰中國謹日卑國月夷<lb/>
狄時於螽螟則曰甚則月不甚則時而又有桓盟不日<lb/>
<pb n="3b"/>
外盟不日前定之盟不日卑之盟不日侵伐不日取邑<lb/>
不日詐戰不日㣲國不日夷狄不日諸說違其例者非<lb/>
曰謹之則曰惡之必曲說以求通而或此曰危之彼曰<lb/>
美之即二家亦若矛盾之不相入也皆非聖人之本意<lb/>
也按經朝聘侵伐土功執殺之屬未嘗書日而要盟戰<lb/>
敗崩薨卒塟之屬則多書日量事為文本有同異况時<lb/>
有逺近詳略各别是以文公以上書日二百四十有九<lb/>
宣公以下書日四百三十有二年數同而後則倍之知<lb/>
<pb n="4a"/>
久逺遺落不可盡舉為例矣<lb/>
　　即位例<lb/>
　　　即位八<lb/>
　　　不書即位四<lb/>
桓公元年春王正月公即位此史策正法也人君繼立<lb/>
踰年改元朝廟告朔因即人君之位故史官書之於策<lb/>
曰公即位傳曰隠公不書即位攝也莊公不稱即位文<lb/>
姜出故也閔公不書即位亂故也僖公不稱即位公出<lb/>
<pb n="4b"/>
故也四君之於即位或讓而不為或痛而不忍或亂而<lb/>
不得本無可書非孔子刪之也桓文宣成襄昭定哀八<lb/>
君本自即位非孔子増之也公羊曰君弑子不言即位<lb/>
臣子一例穀梁曰繼正即位繼弑不言即位而桓宣之<lb/>
即位則公羊曰如其意穀梁曰與聞乎弑無恩於先君<lb/>
於隠公之不即位既曰成其意而桓宣即位又曰如其<lb/>
意是美意亦成惡意亦如没其實而止存其意有是理<lb/>
哉隠莊閔僖舊史既無即位之文仲尼修經因而不増<lb/>
<pb n="5a"/>
是即聖人之新意故傳以不書不稱發之四君雖不即<lb/>
位然亦改元告朔朝廟與人更始故史猶書春王正月<lb/>
以見此月本宜即位而實不即位皆有故也桓公弑兄<lb/>
嗣立似於隠之死日即合即位當如晉人弑厲公而立<lb/>
悼公即位改元不待踰年者然桓方歸罪寪氏詐言不<lb/>
與賊謀自同於遭喪之禮猶待踰年而後行之史臣據<lb/>
實以書爾定公元年不書正月盖正月公尚未立歳首<lb/>
未得朝正正月無事可見是以不書迨六月而後即位<lb/>
<pb n="5b"/>
既非即位之常月記事之宜又須詳而日之故書戊辰<lb/>
即位而後改元未改之前必承前君之年而史官載策<lb/>
又不得一歳兩年故於是歳八年即稱元史法然也漢<lb/>
魏以來雖秋冬改元者史必冠之於歳首遵此意哉<lb/>
　　告朔例<lb/>
　　　不告月一<lb/>
　　　不視朔一<lb/>
文六年閏月不告月猶朝於廟傳曰非禮也閏以正時<lb/>
<pb n="6a"/>
時以作事事以厚生生民之道於是乎在矣不告閏朔<lb/>
棄時政也何以為民此縁文公之失以明告朔之禮也<lb/>
天子班厯於諸侯諸侯受而藏之祖廟每月之朔以特<lb/>
羊告廟受而施行之遂以聴治此月之政謂之視朔以<lb/>
其告廟故亦曰告朔此日又以禮祭於宗廟謂之朝廟<lb/>
其在歳首則謂之朝正襄二十九年傳稱釋不朝正於<lb/>
廟是也視朔朝廟其禮有二皆於月朔為之也夫聴政<lb/>
必於朔者人君設官分職委任臣下總成敗以效能否<lb/>
<pb n="6b"/>
執八柄以明賞誅使非躬親其事則忠惰不分亂言移<lb/>
聴朝政日紊國家之敗端必由此聖人知其然是以簡<lb/>
其節敬其事制為視朔之法因月朔告廟遂以臨朝聴<lb/>
政考徃議來顯衆以斷之由是上下交泰官治民安也<lb/>
文以閏非常月因而闕其禮故經書之以章其失怠政<lb/>
棄禮雖朝於廟則如勿朝故曰猶猶者可已之辭也經<lb/>
稱告月傳言告朔告月必於朔也十六年夏五月公四<lb/>
不視朔傳曰疾也文自六年不視閏朔盖其後是禮浸<lb/>
<pb n="7a"/>
廢諸公多有不行者定哀之世餼羊徒存子貢感而欲<lb/>
去是其証也既已一書顯禮明譏是後不復更載乃文<lb/>
於十六年則以疾故自二月至五月四不視朔雖曰廢<lb/>
禮實非怠惰故經復明其事按諸公以疾廢朔者不一<lb/>
特於此一表之則餘從可知且是春公以疾辭齊㑹又<lb/>
因明其非詐也視朔朝廟國之常事常事不書而唯書<lb/>
其失失亦不可勝書存一二以示法而已丘明作傳窮<lb/>
覽載籍雖經所不載又廣記而備言之也僖五年傳曰<lb/>
<pb n="7b"/>
春王正月辛亥朔日南至公既視朔遂登觀臺以望而<lb/>
書禮也凡分至啟閉必書雲物為備故也禮天子有靈<lb/>
臺諸侯有觀臺觀臺臺上構屋可以逺觀於歳春秋二<lb/>
分夏冬二至立春立夏為啟立秋立冬爲閉用此八節<lb/>
之日登臺以望書其所見雲物氣色若有變異妖祥必<lb/>
有後驗書之所以為備豫也視朔者月朔之禮登臺者<lb/>
日至之禮兹則朔至同日故僖公兩行之左氏善公得<lb/>
禮因記其事復發凡以明周公之典傳中凡例五十唯<lb/>
<pb n="8a"/>
此一凡經無其事然亦國家大典傳是以顯舉之也春<lb/>
秋編年之體值朔書朔值晦書晦值閏書閏原無義例<lb/>
事之所記舊有詳略或闕焉弗備亦非褒譏之說也唯<lb/>
日食假朔日以明僖十五年夏五月日有食之傳曰不<lb/>
書朔與日官失之也是其例矣穀梁曰言日不言朔食<lb/>
晦日朔日並不言食晦夜朔日並言食正朔言朔不言<lb/>
日食既朔此則未聞厯術而徒穿鑿其說僖五年九月<lb/>
己夘晦成十六年六月甲午晦公羊曰晦𡨕也記異也<lb/>
<pb n="8b"/>
此復指日為異其舛謬尤甚矣聖人敬天作厯用授民<lb/>
時分四時以正寒燠置餘閏以節盈虛所以重民事也<lb/>
故傳中每譏置閏之失文元年傳曰於是閏三月非禮<lb/>
也先王之正時也履端於始序則不愆舉正於中民則<lb/>
不惑歸餘於終事則不悖襄二十七年十一月傳曰辰<lb/>
在申司厯過也再失閏矣哀十二年十二月螽傳稱仲<lb/>
尼曰今火猶西流司厯過也詳釋諸傳知閏月之為重<lb/>
文公不告閏月猶朝於廟聖人明書示譏公羊曰天無<lb/>
<pb n="9a"/>
是月也猶者通可已也穀梁曰天子不以告朔而喪事<lb/>
不數也是何其言之悖乎杜氏簡二傳而去異端殆莫<lb/>
此之爲甚與<lb/>
　　王臣例<lb/>
　　　錫命三<lb/>
　　　來聘七<lb/>
　　　來求三<lb/>
　　　歸脤一<lb/>
<pb n="9b"/>
　　　來含賵二<lb/>
　　　來㑹塟二<lb/>
　　　來一<lb/>
周王稱天王者二十五稱王者八稱天子者一傳無異<lb/>
說非例也三者天子之通稱也天子至尊不可貶責故<lb/>
春秋無貶王之例而失禮亂紀之舉或貶王使以示義<lb/>
焉隠元年天王使宰咺來歸惠公仲子之賵傳曰緩且<lb/>
子氏未薨故名咺不應名而名貶咺也貶咺所以責王<lb/>
<pb n="10a"/>
也王臣下交必本王命故曰天王使某隱元年祭伯來<lb/>
傳曰非王命也此釋其私交也三年武氏子來求賻傳<lb/>
曰王未塟也平王之䘮在殯新王未得行其爵命聴於<lb/>
冢宰故稱父族又不稱使也文九年毛伯來求金傳曰<lb/>
不書王命未塟也雖踰年而未塟亦不稱王使若是者<lb/>
皆實録也若祭公之逆王后則昏禮不稱主人又非此<lb/>
例矣天子無求有求則譏桓十五年天王使家父來求<lb/>
車傳曰非禮也諸侯不貢車服天子不私求財推此而<lb/>
<pb n="10b"/>
言求賻求金皆非禮矣天子錫命未聞其詳諸侯或即<lb/>
位而見錫或厯年而加錫或已薨而追錫文元年天王<lb/>
使毛伯來錫公命此即位之錫也盖賜以命圭合瑞為<lb/>
信若傳稱賜晉侯命是其比也晉侯受玉惰知錫命之<lb/>
有玉也莊元年王使榮叔來錫桓公命此已薨之錫也<lb/>
盖追命而褒稱其徳若傳稱追命衞襄公是其比也成<lb/>
八年天子使召伯來賜公命此厯年乃錫不知何故傳<lb/>
言賜齊侯命及策命晉侯皆命為侯伯成公又非其比<lb/>
<pb n="11a"/>
或者仍是合瑞之禮而緩用之苟以得之為榮故不復<lb/>
譏其緩爾齊晉衞之錫命不書不告也王臣之稱傳雖<lb/>
不發凡言例而尋繹經傳可得而知也王之公卿書爵<lb/>
祭伯凡伯是也大夫稱字南季榮叔是也元士中士稱<lb/>
名劉夏石尚是也下士稱人公㑹王人於洮是也其或<lb/>
稱祭公稱宰舉官而言之此正例也所以知其然者宰<lb/>
咺歸賵以緩而名桓四年天王使宰渠伯糾來聘傳曰<lb/>
父在故名攝父職以出聘則爲非禮是以貶之周禮大<lb/>
<pb n="11b"/>
宰卿一人小宰中大夫二人宰夫下大夫四人此宰未<lb/>
知何宰但貶而稱名則法當書字是大夫稱字之例矣<lb/>
然春秋之世王之卿士有無爵者如王叔陳生伯輿之<lb/>
屬未知書經其稱云何滕侯之先為周卜正齊侯呂伋<lb/>
為虎賁氏周制大夫固多有爵者又何以稱也然則卿<lb/>
而無爵或亦書字但不可越字而稱名大夫有爵或亦<lb/>
書爵復不可舎爵而書字襄十五年劉夏逆王后於齊<lb/>
𫝊曰卿不行非禮也劉夏非卿而名對言之則卿亦有<lb/>
<pb n="12a"/>
書字之理王臣之見經者衆矣祭伯凡伯毛伯召伯單<lb/>
伯尹子劉子單子其間未必無大夫南季榮叔家父王<lb/>
季子其間未必無卿第無明證故依例言之桓五年天<lb/>
王使仍叔之子來聘傳曰弱也譏使童子出聘本父稱<lb/>
子然而書其父字其父大夫也莊六年王人子突救衛<lb/>
官㣲而授大事褒而字之然猶冠以王人王人下士也<lb/>
褒貶既别以生義而例必存於經春秋之法其嚴如此<lb/>
　　侯爵例<lb/>
<pb n="12b"/>
五等之爵公侯伯子男以王命為諸侯者也其例稱爵<lb/>
下此為附庸附庸未命無爵不得謂之諸侯其例稱名<lb/>
春秋朝聘㑹盟之國宋為公魯晉齊衞陳蔡邢紀鄧為<lb/>
侯秦鄭曹薛杞穀滑北燕為伯楚莒吳越邾小邾滕徐<lb/>
郜郯鄫沈胡頓為子許宿為男是三十四國於經最顯<lb/>
云二邾初為附庸其後稱子滕薛把初稱為侯其後滕<lb/>
降稱子薛把降稱伯或曰時王之所進黜也魯為本國<lb/>
在内不可自稱魯侯故書曰公從臣子之辭五等皆稱<lb/>
<pb n="13a"/>
公死則諡曰某公是以傳文於列國皆稱公經於塟皆<lb/>
舉諡稱公禮之常也蔡塟或書爵史氏異辭爾夷狄雖<lb/>
大爵不過子吳楚稱王僭而不典是以不塟若塟則宜<lb/>
書某王為是絶而不塟也所以知附庸例稱名者莊五<lb/>
年郳犂來來朝傳曰名未王命也但釋稱名之故而無<lb/>
貶責之說是例之當名矣五等之爵不生名其或生名<lb/>
則為貶之桓七年穀伯綏來朝鄧侯吾離來朝傳曰名<lb/>
賤之也僖二十五年衛侯燬滅邢傳曰同姓也故名貶<lb/>
<pb n="13b"/>
而名是例不當名也諸侯之朝㑹征伐例皆不名至於<lb/>
奔執歸入則或名或不名者經不一法傳無明例盖從<lb/>
告辭以書之爾公羊曰失地之君名穀梁曰名失國也<lb/>
其說雖本曲禮而難通於左氏且於經復多違謬姑無<lb/>
取焉春秋嘉而書字君臣同例隠元年公及邾儀父盟<lb/>
於蔑傳曰未王命故不書爵曰儀父貴之也此附庸之<lb/>
褒也桓十七年蔡季自陳歸於蔡傳曰蔡人嘉之也此<lb/>
諸侯之褒也是知六等之君皆可褒而稱字許叔紀季<lb/>
<pb n="14a"/>
是其類矣公侯之稱子何也僖九年宋子㑹于葵丘傳<lb/>
曰宋桓公䘚未塟而襄公㑹諸侯故曰子凡在喪王曰<lb/>
小童公侯曰子在䘮者未塟之稱既塟則稱爵也公羊<lb/>
曰君薨稱子某既塟稱子踰年稱公非矣彼既塟稱子<lb/>
者文十八年子卒傳曰諱之也魯人諱弑猶以未成君<lb/>
告故以子書僖二十五年衛子盟於洮成公上述父志<lb/>
降名稱子故嘉而從之是皆有故焉不得舉為例也僖<lb/>
二十八年衞子盟於踐土衞無新䘮此亦稱子者武叔<lb/>
<pb n="14b"/>
攝位未有成命不得為君也既公侯在䘮稱子者是例<lb/>
也而非貶也則宋共衞惠衞定之流皆先君未塟而稱<lb/>
爵非禮矣既述父攝君者猶不稱爵則晉大子州蒲代<lb/>
父而稱侯非禮矣是皆可觸類而知也把伯之稱子變<lb/>
例以貶之也僖二十三把子卒傳曰書曰子把夷也二<lb/>
十七年把子來朝傳曰用夷禮故曰子襄二十九年把<lb/>
子來盟傳曰書子賤之也三者異事故重例以明之其<lb/>
實同以貶責爾荆者楚之初號也後乃改稱為楚國有<lb/>
<pb n="15a"/>
二名猶小邾之初名郳者非貶也公羊曰州名也州不<lb/>
若國穀梁曰外之也夫貶之有道何乃於國名生異且<lb/>
楚之為狄久矣猾夏日甚何獨於初貶焉諸侯之貶或<lb/>
至沒而不書成二年盟於蜀傳曰許蔡不書乗楚車也<lb/>
謂之失位此仲尼削之以示譏亦變例之僅見者乃知<lb/>
貶諸侯之例或書名或削之或稱子盡矣未有以人稱<lb/>
者桓十五年邾人牟人葛人來朝公穀皆以為外之杜<lb/>
氏獨謂三人皆附庸之世子其君應稱名故其子降稱<lb/>
<pb n="15b"/>
人盖左氏無貶君稱人之例杜是以推其說也按經書<lb/>
人而傳言諸侯者十有一丘明皆不發例要亦當世告<lb/>
命記注之異若謂貶諸侯而去爵稱人是指責卿之例<lb/>
責君矣登謝堂而問鳯毛責坊州以貢杜若何以異此<lb/>
　　班序例<lb/>
　　　齊桓公㑹盟之國十五<hi>周魯宋陳衞蔡鄭許邢曹邾滑滕江黄</hi>
　　　宋襄公㑹盟之國十一<hi>齊楚陳衞蔡鄭許曹邾滕鄫</hi>
　　　晉文公㑹盟之國十一<hi>周魯齊宋陳蔡鄭衞莒邾秦</hi>
<pb n="16a"/>
　　　楚莊王㑹盟之國四<hi>魯宋陳鄭</hi>
　　　晉悼公㑹盟之國十六<hi>周魯齊宋陳衞鄭曹莒邾滕薛把小邾吳鄫</hi>
　　　晉平公㑹盟之國十七<hi>魯楚齊秦宋蔡衛陳鄭許曹莒邾滕薛把小邾</hi>
　　　楚靈王㑹盟之國十三<hi>宋蔡陳鄭許徐越滕頓胡沈小邾淮夷</hi>
春秋之盟㑹侵伐魯㑹他國者皆序魯於㑹字之上非<lb/>
尊魯也從本國之辭自書其事於文宜然也若㣲者徃<lb/>
㑹不合書名於經則㑹上無字直言所為之事而已莊<lb/>
十五年㑹齊侯宋公陳侯衞侯鄭伯許男滑伯滕子同<lb/>
<pb n="16b"/>
盟於幽是也若魯人不與而諸侯相㑹則但序列前後<lb/>
雖伯主亦止序諸侯之上爾不言伯主㑹某某也莊十<lb/>
五年齊侯宋公陳侯衞侯鄭伯㑹于鄄是也若伯主遣<lb/>
大夫徃㑹諸侯雖政在伯國猶序大夫於諸侯之下文<lb/>
十四年公㑹宋公陳侯衞侯鄭伯許男曹伯晉趙盾同<lb/>
盟於新城是也若王臣在㑹不問尊卑必序王臣於列<lb/>
國之上僖八年公㑹王人齊侯宋公衞侯許男曹伯陳<lb/>
世子款盟于洮九年公㑹宰周公齊侯宋子衞侯鄭伯<lb/>
<pb n="17a"/>
許男曹伯于葵丘是也是皆春秋之常法史氏之舊文<lb/>
仲尼為其合於書法因不革者春秋之國以大小彊弱<lb/>
為班序莊十四年以前征伐㑹盟之國十有六時無伯<lb/>
主未有成列蔡常在衛上唯桓十六年居陳下意者其<lb/>
後至乎桓文以來伯主之所序則為成例矣齊桓盟幽<lb/>
陳以小國班躋衞上遂終乎春秋是其所序而進也然<lb/>
而大夫不先正卿臣子不先諸侯故文十七年襄二十<lb/>
七年陳皆在衞下公孫寧孔奐非正卿也僖二十八年<lb/>
<pb n="17b"/>
衞在鄭下叔武未成君也班序雖定而或先至後至伯<lb/>
主又得而升降之襄十年伐鄭傳曰齊大子光先至于<lb/>
師故長於滕二十六年㑹澶淵傳曰鄭先宋不失所也<lb/>
此復一時之進退而非常例矣伯主所序唯是土地甲<lb/>
兵以為前後不問其分封班爵同異姓也然而周之宗<lb/>
盟異姓為後故載書或與㑹次不同踐土之盟齊宋先<lb/>
也而定四年傳稱其載書云晉重魯申衞武蔡甲午鄭<lb/>
捷齊潘宋王臣莒期召陵之㑹蔡先衞也而傳稱萇𢎞<lb/>
<pb n="18a"/>
告劉子乃長衞侯是二者傳與經違盖皆王臣臨之故<lb/>
㑹盟異序其餘雜盟未必盡然也列國有事大國雖居<lb/>
諸侯之上而主㑹主兵者則小國或居大國之前隠八<lb/>
年宋公齊侯衛侯盟於瓦屋齊尊宋使主㑹也隠五年<lb/>
邾人鄭人伐宋邾主兵也齊桓公之伐郳伐鄭伐徐皆<lb/>
先宋後齊盖小國主兵即伯主亦退序其下史據實書<lb/>
之以見事之所自起舊法然爾桓十年齊侯衞侯鄭伯<lb/>
來戰於郎傳曰先書齊衞王爵也僖二年虞師晉師滅<lb/>
<pb n="18b"/>
下陽傳曰先書虞賄故也鄭主兵而以王爵抑之虞貪<lb/>
賄助晉而用主兵之例此仲尼特示新意以正褒貶者<lb/>
故左氏發傳以明之也㑹盟而以國地者地主亦與其<lb/>
事桓十四年公㑹鄭伯于曹傳曰曹人致餼禮也僖十<lb/>
九年陳人蔡人楚人鄭人盟於齊傳曰修桓公之好也<lb/>
推此為例知諸以國地者國亦與焉僖二十七年公㑹<lb/>
諸侯盟於宋宋實不與盟而亦以國地者宋方見圍無<lb/>
嫌于同盟也若此者尋繹可知非地主之例矣殊㑹殊<lb/>
<pb n="19a"/>
盟先序列國而後言㑹某於某僖五年公及齊侯宋公<lb/>
陳侯衞侯鄭伯許男曹伯㑹王世子於首止傳曰謀寧<lb/>
周也成十五年叔孫僑如㑹某某㑹吳於鍾離傳曰始<lb/>
通吳也襄十年公㑹某某㑹吳於柤傳曰㑹吳子夀夢<lb/>
也十四年季孫宿叔老㑹某某㑹吳於向傳曰為呉謀<lb/>
楚故也諸侯為其國動故殊序之以顯其事若此者就<lb/>
事立文之宜傳是以但指歸趣不發褒貶之義公穀謂<lb/>
尊王世子既非其要而云外吳尤疎矣戚之㑹豈不猶<lb/>
<pb n="19b"/>
是兹吳乎春秋之先㑹後盟者於㑹既序列諸侯矣於<lb/>
盟則不再序從省文也閒無異事則不稱諸侯昭十三<lb/>
年秋公㑹某某於平丘八月同盟於平丘是矣閒有異<lb/>
事則復總稱諸侯以明之僖九年夏公㑹某某於葵丘<lb/>
秋七月伯姬卒九月諸侯盟於葵丘是矣首止之㑹盟<lb/>
間雖無事然王世子㑹而不盟故稱諸侯以别之若此<lb/>
之總稱諸侯皆非貶也倘非前序後省之比列國有事<lb/>
不終則不加序列而輒稱諸侯以譏之僖十四年諸侯<lb/>
<pb n="20a"/>
城縁陵傳曰不書其人有闕也文十五年諸侯盟於扈<lb/>
傳曰書曰諸侯無能為也十七年諸侯㑹於扈傳曰書<lb/>
曰諸侯無功也此皆以不足序列而畧之是知總稱諸<lb/>
侯者皆仲尼變例之譏矣春秋自諸侯為政㑹列之所<lb/>
闗遂重矣諸侯而簒立者苟得與於諸侯之㑹則以成<lb/>
君書爵侯伯不復致討臣子殺之與弑君同昭元年莒<lb/>
展輿出奔吳不稱爵未列㑹也故宣元年傳曰㑹於平<lb/>
州以定公位成十六年傳曰先君若有罪則君列諸㑹<lb/>
<pb n="20b"/>
矣以此知列㑹則定位定位則書爵王政不行而諸侯<lb/>
自相推戴誠變局哉<lb/>
　　臣稱例<lb/>
卿大夫士臣爵之等差也公侯為大國伯為次國子男<lb/>
為小國周官之制其臣亦準之以分尊卑但時至春秋<lb/>
漸已改變所稱國之大小皆據當日之土地人民不復<lb/>
依班爵之舊傳稱衞之於晉不得比次國則莒邾滕薛<lb/>
固甚㣲矣聖人作經不得不據時宜而從之不能上同<lb/>
<pb n="21a"/>
周官也諸侯必有命卿命卿者其君正爵命之於朝宫<lb/>
室車服禮儀皆如其命數若有事於㑹盟侵伐必列名<lb/>
書字於經魯晉齊楚宋衞鄭陳蔡所常書也春秋之㣲<lb/>
國當時附隨大國不得列㑹者甚衆及其列㑹上無通<lb/>
於天子下不能備禮成列唯是畧而書人故㑹盟侵伐<lb/>
之役止曹公子首見經其餘以奔亡見者邾畀我曹公<lb/>
孫㑹等數人而已知合制者少也邾庶其莒牟夷邾黑<lb/>
肱來奔傳皆曰非卿紀裂繻逆女傳曰卿為君逆是此<lb/>
<pb n="21b"/>
等㣲國亦皆有卿特以僻陋不得見經把降為夷况其<lb/>
臣乎楚之始見也略書國名而已漸而書人矣漸而有<lb/>
君臣矣至成二年盟蜀之役卿不書名為貶始得與中<lb/>
國準吳之始通也亦止書國名後乃漸有君臣皆其初<lb/>
禮文闕陋告辭不能合禮是以略之非貶於其始也公<lb/>
羊穀梁之說謂曹無大夫邾婁無大夫莒無大夫楚無<lb/>
大夫秦無大夫吳無君無大夫又曰隱不爵命大夫宋<lb/>
三世無大夫此皆拘謬違經不可為訓公羊曰州不若<lb/>
<pb n="22a"/>
國國不若氏氏不若人人不若名名不若字字不若子<lb/>
信斯言也楚至於文宣吳至於定哀薦食日甚何徳而<lb/>
進焉卿例書名其貶也外則降而稱人内則去族特稱<lb/>
名為不宜言我人也卿既卒不名例書字夷伯原仲是<lb/>
也大夫名例不見經外書曰人内則直言所為之事而<lb/>
已賤臣為亂書之曰盜定八年盜竊寳玉大弓哀四年<lb/>
盜殺蔡侯申是也若非士又不得言盜襄二十九年閽<lb/>
殺吳子餘祭是也此春秋書法之大略也臣之有族者<lb/>
<pb n="22b"/>
古者天子賜姓命氏諸侯命族族者氏之别名也諸侯<lb/>
唯卿賜族隠八年無駭卒公命以字為展氏死而賜族<lb/>
禮也亦有生而賜族者莊三十二年立叔孫氏諸侯之<lb/>
子曰公子公子之子曰公孫子孫者繫公之常言非族<lb/>
也而與族同例書之皆常也去之皆貶也何以知去族<lb/>
之為貶乎隠四年翬帥師傳曰疾之也莊三年溺㑹齊<lb/>
師伐衞傳曰疾之也襄二十七年豹及諸侯之大夫盟<lb/>
於宋傳曰不書其族言違命也左氏三為發例知内臣<lb/>
<pb n="23a"/>
有貶而去族之例矣貶去族則常例稱族文八年公子<lb/>
遂㑹雒戎盟於暴傳曰書曰公子遂珍之也此不由君<lb/>
命似宜去族然大夫出竟有可以利國家安社稷者專<lb/>
之可也嘉其解難珍而無貶故傳復發例焉卿之出入<lb/>
必稱族者族為君之所命卿行必奉命於君昏禮雖承<lb/>
時君之命其言必稱先君以為禮辭桓三年公子翬如<lb/>
齊逆女傳曰修先君之好故曰公子宣元年公子遂如<lb/>
齊逆女傳曰尊君命也成十四年叔孫僑如如齊逆女<lb/>
<pb n="23b"/>
傳曰稱族尊君命也首發傳以明先君之好次發傳以<lb/>
明君命三發例以明族與公子之同凡此非褒也於昏<lb/>
禮互發其義以著稱族之常爾亦有有所尊崇而因以<lb/>
去族者遂以夫人婦姜至自齊傳曰尊夫人也僑如以<lb/>
夫人婦姜氏至自齊傳曰舎族尊夫人也昭十四年意<lb/>
如至自晉傳曰尊晉罪已禮也二十四年婼至自晉傳<lb/>
曰尊晉也内不使大夫與夫人敵貴外削吾臣族以崇<lb/>
大國凡此非盡臣之罪也又一例也内去族既與外稱<lb/>
<pb n="24a"/>
人同貶即非貶亦同其例文二年晉人宋人陳人鄭人<lb/>
伐秦傳曰卿不書為穆公故尊秦也謂之崇徳襄八年<lb/>
季孫宿㑹晉侯鄭伯齊人宋人衞人邾人於邢丘𫝊曰<lb/>
大夫不書尊晉侯也此類是也夫未命者及一命之大<lb/>
夫不得見經列名書字皆再命三命之卿大國之臣必<lb/>
當有命而經悉書以大夫何也按經傳卿大夫之文相<lb/>
涉晉殺三卿經曰大夫邢丘之㑹傳曰大夫其實卿也<lb/>
經不書卿者非無卿也王制云上大夫卿是卿之總名<lb/>
<pb n="24b"/>
亦曰大夫也何以知外卿稱人之為貶乎僖二十九年<lb/>
盟於翟泉傳曰卿不書罪之也文九年救鄭傳曰卿不<lb/>
書緩也以懲不恪十七年伐宋傳曰卿不書失其所也<lb/>
宣十二年盟於清丘傳曰卿不書不實其言也成二年<lb/>
盟於蜀傳曰卿不書匱盟也襄十四年㑹吳於向㑹伐<lb/>
秦傳曰齊崔杼宋華閲仲江㑹伐秦不書惰也向之㑹<lb/>
亦如之衞北宫括不書於向書於伐秦攝也二十六年<lb/>
㑹於澶淵傳曰向戌不書後也三十年㑹於澶淵宋災<lb/>
<pb n="25a"/>
故傳曰卿不書不信也清丘之盟宋實其言然華椒承<lb/>
羣僞之言以誤其國猶不免譏也諸皆卿㑹而經書人<lb/>
左氏毎事發例事不同而貶責則一咸出仲尼之新意<lb/>
故不憚反覆以明之是外卿有貶而稱人之例矣大夫<lb/>
雖宜稱人然事或殊異則有變例以名見經者文二年<lb/>
晉士縠盟於垂隴傳曰書士縠堪其事也僖元年獲莒<lb/>
挐傳曰挐非卿也嘉獲之也襄二十一年邾庶其以漆<lb/>
閭丘來奔傳曰庶其非卿也以地來雖賤必書重地也<lb/>
<pb n="25b"/>
昭五年莒牟夷以牟婁及防兹來奔傳曰牟夷非卿而<lb/>
書重地也三十一年黒肱以濫來奔傳曰賤而書名重<lb/>
地也此皆不當名而名故傳各發例以明之也卿之書<lb/>
字書子書官皆不斥其名褒之也莊二十五年陳侯使<lb/>
女叔來聘傳曰嘉之故不名閔元年季子來歸傳曰嘉<lb/>
之也齊仲孫來傳曰書曰仲孫嘉之也文十四年宋子<lb/>
哀來奔傳曰貴之也此稱字之褒也閔二年髙子來盟<lb/>
善其寧魯難而不名此稱子之褒也文八年宋殺其大<lb/>
<pb n="26a"/>
夫司馬宋司城來奔傳曰司馬握節以死故書以官司<lb/>
城蕩意諸來奔效節於府人而出亦書以官皆貴之也<lb/>
此稱官之褒也文十五年宋司馬華孫來盟傳曰其官<lb/>
從之書曰宋司馬華孫貴之也此又兼書官與字以美<lb/>
之也是皆當名又貴而不名亦各發義以明之又一例<lb/>
也去族為内卿之貶然外臣亦多不書族者尋按春秋<lb/>
諸氏族之稱甚多參差欲託之於外赴則嫌有身自來<lb/>
者例不可通因有未賜族之說以無駭為比而復有有<lb/>
<pb n="26b"/>
族不書者亦不可通也弑君不書族者四州吁無知公<lb/>
羊曰當國也穀梁曰弑而代之也然商人亦弑君取國<lb/>
胡為獨稱公子宋督宋萬穀梁曰萬宋之卑者也然宋<lb/>
督身為大宰胡為亦不稱族若以為未賜族傳中明有<lb/>
華父督南宫長萬之文豈是無族也殺大夫不書族者<lb/>
二得臣宜申若以為貶則自有國討之例且楚公子側<lb/>
成熊等六七人皆稱氏族何獨於二人貶也欲以為例<lb/>
則有如是之異欲以為無例而左氏發明諸稱炳然明<lb/>
<pb n="27a"/>
著似非獨遺此也斯盖非典策舊法故傳不發凡例當<lb/>
時諸國以意來赴辭有詳略仲尼采文示義義之所起<lb/>
刋而正之義無所闗則仍故策而已或有因舊示義者<lb/>
宣十年齊崔氏出奔衞傳曰書曰崔氏非其罪也且告<lb/>
以族不以名從告為文明從其本史矣昭三十一年傳<lb/>
曰或求名而不得或欲盖而名章是以春秋書齊豹曰<lb/>
盜三叛人名以懲不義數惡無禮其善志也似此新例<lb/>
定非舊法司馬華孫之稱亦無他比是豈大例也乃知<lb/>
<pb n="27b"/>
傳之所發皆仲尼之變例傳所不發則仍史文而書或<lb/>
未賜族或時有詳略爾鄭宛莒慶魯挾柔之屬亦未必<lb/>
盡無族者也經自莊公以上弑君者皆不言氏閔公以<lb/>
下弑君者皆書氏亦足明時史之異非盡仲尼所刋正<lb/>
矣<lb/>
　　母弟例<lb/>
宣十七年公弟叔肸卒傳曰公母弟也凡大子之母弟<lb/>
公在曰公子不在曰弟凡稱弟皆母弟也此母弟通例<lb/>
<pb n="28a"/>
也國有適長謂之儲君在王侯皆稱世子亦曰大子王<lb/>
世子不名僖五年㑹王世子於首止是矣諸侯世子稱<lb/>
名桓九年曹伯使其世子射姑來朝是矣附庸世子稱<lb/>
人十五年邾人牟人葛人來朝是矣大子之弟在王曰<lb/>
王子在侯曰公子繫之公者不必大子之母弟也尊在<lb/>
父也即母弟亦繫之公不得言大子之弟也綂於公也<lb/>
若大子為君唯母弟稱弟書之於策所以殊而異之親<lb/>
而睦之既以隆友于之稱亦以奬為人弟之敬成相愛<lb/>
<pb n="28b"/>
之益也母弟之見經者二十𫝊發其六而已凡稱弟皆<lb/>
母弟者正例也桓三年齊侯使其弟年來聘十四年鄭<lb/>
伯使其弟語來盟成十年衞侯之弟黒背帥師侵鄭皆<lb/>
母弟也然亦有不稱弟者何也庶弟不得稱弟而母弟<lb/>
得稱公子舊史原可兩通若非以此示例不必定加刋<lb/>
正也兄弟而相殺害則稱弟以示義仲尼據史策之例<lb/>
起新意以正貶責兄而害弟稱弟以章兄罪弟而害兄<lb/>
又去弟以罪弟身隠元年鄭伯克段于鄢𫝊曰段不弟<lb/>
<pb n="29a"/>
故不言弟稱鄭伯譏失教也襄三十年天王殺其弟佞<lb/>
夫𫝊曰罪在王也鄭伯懷嫉害之心天王縱羣臣以殺<lb/>
弟顯稱二兄以為首惡佞夫弗知反謀故稱弟而專責王<lb/>
段為亂首故去弟而兩罪之此其所以異也襄二十年<lb/>
陳侯之弟黄出奔楚𫝊曰言非其罪也昭元年秦伯之<lb/>
弟鍼出奔𫝊曰罪秦伯也秦伯有千乗之國而不能容<lb/>
母弟罪秦伯則鍼無罪陳侯不能制禦臣下而弟見逐<lb/>
黄無罪則罪在陳侯此互舉之文也然則衞侯之弟鱄<lb/>
<pb n="29b"/>
出奔晉亦罪衞侯矣昭八年陳侯之弟招殺陳世子偃<lb/>
師𫝊曰罪在招也春秋兩下相殺則兩名之以罪殺者<lb/>
招雖有罪然不推刃於其兄故從兩下相殺之文以首<lb/>
惡書弟書名罪又輕於段之害兄故存其弟也若夫嘉<lb/>
好之事則仍舊史之稱或曰弟或曰公子可爾莊二十<lb/>
五年公子友如陳昭元年陳公子招㑹虢此二公子皆<lb/>
君母弟既非貶責明是國之常言矣子弟之稱與族同<lb/>
貴非卿則不以公子公弟書之是以莒挐非卿雖嘉獲<lb/>
<pb n="30a"/>
之而書名猶不曰莒子之弟挐知諸書弟者又必卿也<lb/>
昭二十年盗殺衞侯之兄縶公羊曰母弟稱弟母兄稱<lb/>
兄然傳止發母弟之例者諸侯有母弟常也有母兄者<lb/>
僅見於衞而已既非國之常事策書焉得有常典哉<lb/>
　　昏姻例<lb/>
　　　納幣三<lb/>
　　　逆十一<lb/>
　　　送二<lb/>
<pb n="30b"/>
　　　歸六<lb/>
　　　媵四<lb/>
　　　至二<lb/>
　　　入一<lb/>
　　　求婦一<lb/>
　　　致女一<lb/>
　　　内女來三<lb/>
　　　内女來歸三<lb/>
<pb n="31a"/>
　　　㑹内女一<lb/>
　　　夫人如三<lb/>
　　　夫人歸于一<lb/>
　　　夫人㑹享雜如九<lb/>
文二年公子遂如齊納幣傳曰禮也凡君即位好舅甥<lb/>
修昏姻娶元妃以奉粢盛孝也孝禮之始也此發例以<lb/>
明昏禮之得書於經也儀禮士昏六禮下達納采納吉<lb/>
納徴請期親迎是也納徴有𤣥纁束帛故諸侯謂之納<lb/>
<pb n="31b"/>
幣諸侯昏禮亡以士昏準之不得止有納幣逆女二事<lb/>
然二事書而餘不書者二事應使卿也成八年宋公使<lb/>
華元來聘傳曰聘共姬也聘即士禮所謂下逹者華元<lb/>
以卿而書然經用常聘之文𫝊止言其事而不謂禮盖<lb/>
非所應使矣夏宋公使公孫夀來納幣𫝊曰禮也是納<lb/>
幣當使卿也士昏親迎諸侯亦當親迎莊二十四年公<lb/>
如齊逆女是也若君有故則使卿代之隠二年紀裂繻<lb/>
來逆女傳曰卿為君逆也文四年逆婦姜於齊傳曰卿<lb/>
<pb n="32a"/>
不行非禮也是卿逆則為禮矣唯天子尊無與敵不行<lb/>
親迎使卿逆而上公臨之桓八年祭公來遂逆王后于<lb/>
紀傳曰禮也祭公為天子三公故言合禮不言卿舉重<lb/>
畧輕也襄十五年劉夏逆王后於齊𫝊曰官師從單靖<lb/>
公逆王后於齊卿不行非禮也劉夏非卿而從上公逆<lb/>
后傳謂非禮知祭公逆后必有卿矣不書單靖公未過<lb/>
魯也昏姻必賔主敵體故天子聘后於諸侯必使同姓<lb/>
之諸侯為主令與后家為禮故祭公先來受命於魯魯<lb/>
<pb n="32b"/>
主昏也天子嫁女於諸侯亦必使同姓之諸侯為主令<lb/>
與夫家為禮莊元年單伯送王姬是也嫁女則先送女<lb/>
於魯以待夫家之逆王姬至魯必為館以處之秋築王<lb/>
姬之館於外傳曰為外禮也魯齊仇讐莊不敢違王命<lb/>
且在諒闇故於外得禮變之正也迎后則令魯為主魯<lb/>
但遣使徃逆王命已成不復過魯直歸京師而已桓九<lb/>
年紀季姜歸於京師𫝊曰凡諸侯之女行唯王后書按<lb/>
王后之書亦鮮又須從告嫁於列國雖告不書也納幣<lb/>
<pb n="33a"/>
逆女或稱使或不稱使何也昏禮不稱主人為有㢘恥<lb/>
之心不欲自言娶婦故卿禀君母之命而婦人之命又<lb/>
不可通於鄰國若言卿輒自來者紀裂繻之類是也若<lb/>
國君無母臣無所禀命不得不稱君命宋公孫夀是也<lb/>
此各據事以書非例也婦人謂嫁曰歸凡稱字以歸皆<lb/>
初嫁也莊十二年紀叔姬歸於酅紀侯去國而死叔姬<lb/>
歸魯紀季自定而後歸之全節守義故繫之紀而以初<lb/>
嫁為文僖十五年季姬歸於鄫前年季姬來寧公止之<lb/>
<pb n="33b"/>
而絶鄫子兹既朝而還嫁之故來寧不書而用更嫁之<lb/>
辭二者非嫁書歸就事立文之義也婦人之稱天子於<lb/>
逆稱后舉其得王之命后禮已成示無外也於歸稱字<lb/>
所以伸父母之尊雖嫁於王猶曰吾女某紀姜是也諸<lb/>
侯於逆稱女卿為君逆亦如之内外皆然莊公紀裂繻<lb/>
公子遂逆女是也卿自為逆則稱所逆之字宣五年齊<lb/>
髙固來逆叔姬𫝊曰書曰逆叔姬卿自逆也是也若此<lb/>
者所以明尊卑之别示文義之順𫝊雖不發凡經文固<lb/>
<pb n="34a"/>
昭然爾婦人對姑稱婦僖二十五年宋蕩伯姬來逆婦<lb/>
三十一年把伯姬來求婦是也婦人而求而逆盖皆以<lb/>
非禮書也内娶不得逺指其歸曰至自某既入國不得<lb/>
稱女曰夫人婦某氏婦者有姑之辭至者告廟之文成<lb/>
十四年僑如以夫人婦姜氏至自齊是也文公之於出<lb/>
姜也貴聘賤逆而入不告至故曰逆婦姜於齊而不稱<lb/>
女莊公之於哀姜也納幣親迎而有孟任之嫌同反異<lb/>
入故曰夫人姜氏入而不稱至二者違於常禮略文以<lb/>
<pb n="34b"/>
示異也宣元年遂以夫人婦姜至自齊史闕文無氏非<lb/>
義例也莊元年夫人孫於齊𫝊曰不稱姜氏絶不為親<lb/>
禮也夫人之貶僅見於此爾知其餘盡闕文矣桓三年<lb/>
齊侯送姜氏於讙𫝊曰非禮也凡公嫁女於敵國姊妹<lb/>
則上卿送之以禮於先君公子則下卿送之於大國雖<lb/>
公子亦上卿送之於天子則諸卿皆行公不自送於小<lb/>
國則上大夫送之此通言送女之例也諸稱凡皆周公<lb/>
舊典經雖不盡有其事𫝊縁齊侯之失而並及之王后<lb/>
<pb n="35a"/>
且不親送况列國乎禮夫人初至大夫執贄以見以明<lb/>
臣子之道宗婦亦見通謂之覿莊二十四年大夫宗婦<lb/>
覿用幣𫝊曰非禮也男贄大者玉帛小者禽鳥女贄不<lb/>
過榛栗棗脩今男女同贄是無别也然則覿之常不書<lb/>
此以非常書也成八年衞人來媵傳曰禮也凡諸侯嫁<lb/>
女同姓媵之異姓則否古者諸侯取適夫人姪娣為媵<lb/>
同姓之國亦媵國三人凡九女所以廣繼嗣也夫人薨<lb/>
則不更聘以姪娣媵繼室一與之醮終身不二重人倫<lb/>
<pb n="35b"/>
篤夫婦之義也若當時無人則待年而媵故有媵在嫁<lb/>
後者參骨肉至親以息隂訟故媵必用同姓禮稱納女<lb/>
於天子曰備百姓於國君曰備酒漿國君不言百姓是無異<lb/>
姓之媵矣九年晉人來媵𫝊曰禮也十年齊人來媵非<lb/>
禮可知也女嫁三月使大夫隨加聘問以致成婦禮謂<lb/>
之致女存謙序勤用篤昏姻之好在内則詳書其事在<lb/>
外則用聘文而已成九年季孫行父如宋致女桓三年<lb/>
齊侯使其弟年來聘傳曰致夫人也詳内畧外之宜非<lb/>
<pb n="36a"/>
義例也内臣外昏則皆因聘而徃卿非君命不越竟而<lb/>
私家之昏姻不得書策悉皆曰如某猶聘問之常文而<lb/>
已僖五年公孫兹如牟成八年公孫嬰齊如莒是也女<lb/>
子既嫁有時而歸問父母之寧否謂之歸寧父母既沒<lb/>
則使卿寧其兄弟𫝊稱楚司馬子庚聘於秦為夫人寧<lb/>
禮也是矣婦人犯七出之條見絶於夫而歸父母之家<lb/>
謂之出莊二十七年把伯姬來𫝊曰寧也凡諸侯之女<lb/>
歸寧曰來出曰來歸夫人歸寧曰如某出曰歸于某此<lb/>
<pb n="36b"/>
通言寧出之例也來與如皆有反之言歸者不反之辭<lb/>
也此年把伯姬來寧也宣十六年郯伯姬來歸𫝊曰出<lb/>
也文九年夫人姜氏如齊歸寧也魯之夫人無被出者<lb/>
文十八年夫人姜氏歸於齊𫝊曰大歸也子死自去故<lb/>
與出同文也文十五年齊人來歸子叔姬𫝊曰王故也<lb/>
此亦出而歸文在上齊以王命送魯是以異文爾婦人<lb/>
迎送不出門見兄弟不踰閾故禮有寧無㑹外事非所<lb/>
與也而春秋實有其事無例可稱故皆直書以明其失<lb/>
<pb n="37a"/>
莊二十七年公㑹把伯姬於洮𫝊曰非事也天子非展<lb/>
義不廵守諸侯非民事不舉卿非君命不越竟㑹内女<lb/>
非諸侯之事是以譏之莊二年夫人姜氏㑹齊侯於禚<lb/>
𫝊曰書姦也七年夫人姜氏㑹齊侯於防𫝊曰齊志也<lb/>
文姜比年與齊侯㑹或曰㑹或曰享或曰如師既非禮<lb/>
之所及小君之行不得不書故經明記其事𫝊於齊地<lb/>
曰書姦於魯地曰齊志略舉兩端即實而言以見其餘<lb/>
也十九年二十年夫人姜氏如莒莒非父母之國不待<lb/>
<pb n="37b"/>
貶而明矣桓十八年公與夫人姜氏遂如齊僖十一年<lb/>
公及夫人姜氏㑹齊侯於陽榖男女無别俱行朝㑹皆<lb/>
春秋直書以深譏也<lb/>
　　朝聘例<lb/>
　　　王使來聘七<lb/>
　　　公如京師一<lb/>
　　　公朝王所二<lb/>
　　　大夫如京師五<lb/>
<pb n="38a"/>
　　　公如晉二十一<lb/>
　　　公如齊十一<hi>桓莊四如非朝不數</hi>
　　　公如楚二<lb/>
　　　大夫如列國五十六<hi>因事而如者不數</hi>
　　　列國來朝四十四<hi>内書來者四</hi>
　　　列國來聘三十一<lb/>
　　　外相如四<lb/>
君行曰朝卿行曰聘朝者諸侯朝於天子小國朝於大<lb/>
<pb n="38b"/>
國聘者使卿執玉帛以相存問也夫諸侯朝於天子可<lb/>
也而諸侯之自相朝何也周禮大行人曰凡諸侯之邦<lb/>
交歳相問也殷相聘也世相朝也是諸侯亦有相朝之<lb/>
制皆所以習禮考義正刑一徳以尊天子非若春秋之<lb/>
世彊弱衆寡相制使小國奔走不得寧也父死子立曰<lb/>
世新君初立或彼來朝或徃朝之皆為世相朝法雖舊<lb/>
典廢闕而春秋猶有行者文十一年曹伯來朝𫝊曰即<lb/>
位而來見也此彼新立而朝此也襄元年邾子來朝衞<lb/>
<pb n="39a"/>
侯使公孫剽來聘𫝊曰禮也凡諸侯即位小國朝之大<lb/>
國聘焉以繼好結信謀事補闕禮之大者也邾之來朝<lb/>
是此新立而彼朝之也此於周禮世相朝之制盖有合<lb/>
焉文十五年曹伯來朝𫝊曰禮也諸侯五年再相朝以<lb/>
修王命古之制也既云古制必亦周法而周禮無其文<lb/>
何也盖一世一朝疎濶太甚其閒年必有相朝之法且<lb/>
一新一舊彼此未狎於此之際必須徃朝周禮特舉其<lb/>
大者爾文元年公孫敖如齊𫝊曰始聘焉禮也凡君即<lb/>
<pb n="39b"/>
位卿出竝聘踐修舊好要結外援好事鄰國以衞社稷<lb/>
忠信卑讓之道也此曰即位而卿出聘襄元年又曰即<lb/>
位大國聘焉是新君初立復有交聘之法一如朝禮豈<lb/>
曰一世一聘而已閒年之聘又可類推也自霸主為政<lb/>
因時制宜非復周法之故子大叔云文襄之霸也其務<lb/>
不煩諸侯令諸侯三歳而聘五歳而朝盖以五年再朝<lb/>
徃來大數更制從簡所以說諸侯也霸主未能創制改<lb/>
物諸侯或從或違是以邾曹之國尚有率舊章合周禮<lb/>
<pb n="40a"/>
者文襄徳衰朝聘無復定準悼公又從而更命之襄八<lb/>
年傳曰㑹于邢丘以命朝聘之數是亦上同文襄爾而<lb/>
周禮不行久矣内之朝聘於列國皆書曰如如者書其<lb/>
始事未知其終事否也故朝一也則有至河乃復者聘<lb/>
一也則有至黄乃復不至而復奔莒者安得於其始遂<lb/>
書曰朝曰聘也僖二十八年夏公朝于王所冬公朝于<lb/>
王所王不在京師朝而後書故不言如也外之朝聘於<lb/>
魯皆書曰來朝來聘彼固已朝已聘矣書其終事也諸<lb/>
<pb n="40b"/>
朝魯者若偕至而同行朝禮則總書來朝隱十一年滕<lb/>
侯薛侯來朝桓十五年邾人牟人葛人來朝是矣若各<lb/>
行朝禮則各書來朝桓七年穀伯綏來朝鄧侯吾離來<lb/>
朝是矣莊二十三年蕭叔朝公就穀而朝故不言來僖<lb/>
二十九年春介葛盧來冬介葛盧來襄十八年白狄來<lb/>
皆來而不能行朝禮故不言朝若此之類據實為文非<lb/>
寓褒貶於字句也公羊曰兼言之何㣲國也夫穀鄧之<lb/>
不大於滕薛明矣是故弗取也桓五年冬州公如曹六<lb/>
<pb n="41a"/>
年春實來𫝊曰自曹來朝書曰實來不復其國也言奔<lb/>
則行朝禮言朝則遂留不去故變文言實來不言州公<lb/>
承上年省文也春秋固有省文之書若昭六年齊侯伐<lb/>
北燕七年暨齊平之類是矣公羊曰慢之也化我也穀<lb/>
梁曰以其畫我故簡言之也此亦偏執之論也外相朝<lb/>
亦曰如告而後書桓五年齊侯鄭伯如紀齊鄭借朝欲<lb/>
以襲紀紀懼而告來也州公如曹為明年實來書也文<lb/>
十四單伯如齊為魯如齊故書也襄五年叔孫豹鄫世<lb/>
<pb n="41b"/>
子巫如晉傳曰言比諸魯大夫也魯覿之於晉故變例<lb/>
書之也外相如多矣餘悉不書以無關内事又不告故<lb/>
爾魯之朝聘於天子者八而朝聘於列國者九十魯之<lb/>
所朝者晉齊與楚而朝魯者曹邾滕薛等數小國而已<lb/>
春秋之世唯利是視尚何有於殷聘世朝之周禮哉<lb/>
　　㑹盟例<lb/>
　　　㑹九十七<lb/>
　　　盟一百九<lb/>
<pb n="42a"/>
　　　遇七<lb/>
　　　胥命一<lb/>
　　　平六<lb/>
合諸侯之謂㑹昭神要言之謂盟朝聘㑹盟皆所以睦<lb/>
鄰尊王相信之道也古者㑹盟於方岳必出天子之命<lb/>
春秋王政不行故諸侯自相㑹盟也㑹而不盟者但書<lb/>
曰㑹殺牲載書而後書曰盟齊桓以前㑹盟之國十有<lb/>
五或特或參各從所好自北杏以後霸主為政則推為<lb/>
<pb n="42b"/>
㑹盟之首而列國從之其列序亦唯霸主是命而已五<lb/>
等之爵公侯為尊列國之卿當小國之君故在㑹卿不<lb/>
敢敵公侯而可以敵伯子男僖二十九年㑹王人晉人<lb/>
宋人齊人陳人蔡人秦人盟於翟泉𫝊曰公㑹王子虎<lb/>
晉狐偃宋公孫固齊國歸父陳轅濤塗秦小子憗盟於<lb/>
翟泉卿不書罪之也在禮卿不㑹公侯㑹伯子男可也<lb/>
此其例也王子虎下盟列國以瀆大典諸卿上敵公侯<lb/>
虧禮傷義魯侯諱盟天子大夫故没不書公又皆稱人<lb/>
<pb n="43a"/>
所以知其然者若止責卿不應去公又不宜貶王子虎<lb/>
襄二十六年公㑹晉人鄭良霄宋人曹人於澶淵傳曰<lb/>
趙武不書尊公也鄭先宋不失所也卿㑹公侯皆應貶<lb/>
責方示宋向戌後期故書良霄以駮之此責卿而不沒<lb/>
公知沒公者諱矣文二年及晉處父盟𫝊曰以厭之也<lb/>
晉欲辱公使大夫盟于其都陽處父不能匡君以正親<lb/>
身盟公削族存名以彰其惡去公言及若使㣲者徃㑹<lb/>
不用稱人之例以直厭其不直仲尼之變例也卿嫌敵<lb/>
<pb n="43b"/>
公貶而稱人何也盖人則㣲者雖書於䇿無嫌其敵隱<lb/>
八年公及莒人盟於浮來之類是也若國内無君雖大<lb/>
夫不嫌敵公莊九年公及齊大夫盟於蔇傳曰齊無君<lb/>
也是也若在㑹有君可以敵公則列國無貶僖七年公<lb/>
㑹齊侯宋公陳世子欵鄭世子華盟於甯母之類是也<lb/>
㑹而有君雖不在列卿亦不貶成二年公㑹楚公子嬰<lb/>
齊於蜀時有蔡許之君故嬰齊書名是也若此者因事<lb/>
立文不違常例既無闗褒貶之義左氏無譏焉内卿之<lb/>
<pb n="44a"/>
㑹公侯者甚多體例己舉故内事據史成文不復貶削<lb/>
襄十六年叔老㑹鄭伯晉荀偃衞甯殖宋人伐許傳曰<lb/>
書曰㑹鄭伯為夷故也㑹卿鄭伯可以等夷故於此示<lb/>
例所謂㑹伯子男可也者是矣春秋互文見義豈必事<lb/>
事發例哉王子虎翟泉之盟何以謂之瀆大典也諸侯<lb/>
㑹盟所以共奬王室天子使臣臨之爾故徃徃同㑹而<lb/>
不同盟以諸侯不敢盟王國也僖二十八年公㑹某某<lb/>
盟於踐土𫝊曰王子虎盟諸侯于王庭宣七年公㑹某<lb/>
<pb n="44b"/>
某於黒壤𫝊曰盟於黒壤王叔桓公臨之以謀不睦哀<lb/>
十三年公㑹晉侯及吳子於黄池𫝊曰公㑹單平公晉<lb/>
定公吳夫差於黄池秋七月盟吳晉爭先此三者王臣<lb/>
皆不列盟是尊之者正法也倘有王室不靖命使結盟<lb/>
於諸侯則經無貶責僖八年王人盟洮𫝊曰謀王室也<lb/>
文十年及蘇子盟於女栗𫝊曰頃王立故也襄三年單<lb/>
子盟於雞澤時亦靈王新立此皆王命下盟事勢宜然<lb/>
唯翟泉諸侯新睦王室無虞子虎無故列盟是以貶之<lb/>
<pb n="45a"/>
春秋王臣之㑹盟十餘事咸依是而類推矣盟而稱同<lb/>
服異之辭也假神明以要不信故載辭或稱同春秋之<lb/>
同盟十六公羊曰同者同欲也穀梁曰同尊周也同外<lb/>
楚也二說雖近是而服異之說尢多莊十六年于幽傳<lb/>
曰鄭成也二十七年于幽傳曰陳鄭服也文十四年于<lb/>
新城傳曰從於楚者服且謀邾也成五年於蟲牢𫝊曰<lb/>
鄭服也七年於馬陵傳曰尋蟲牢之盟且莒服故也襄<lb/>
三年於雞澤傳曰晉為鄭服故合諸侯九年於戲傳曰<lb/>
<pb n="45b"/>
鄭服也十一年於亳城北傳曰鄭人懼乃行成二十五<lb/>
年於重丘傳曰齊成故也昭十三年於平丘傳曰齊服<lb/>
也此十盟者皆先同而復異故以服異為文若江黄之<lb/>
盟貫陳許頓胡之盟臯鼬原非同盟故不用服異之例<lb/>
也其似宜稱同而不稱者僖五年盟於首止鄭伯逃歸<lb/>
七年於甯母鄭大子華聴命於㑹然傳言子華請去三<lb/>
族管仲曰君其勿許鄭必受盟是鄭猶未服也八年於<lb/>
洮鄭伯乞盟然傳言請服是鄭猶未列㑹也文十五年<lb/>
<pb n="46a"/>
郤缺入蔡冬盟於扈傳稱蔡亦與盟是蔡新來服然傳<lb/>
言郤缺入蔡以城下之盟而還是蔡已先服也此皆不<lb/>
於盟服異是以不用也宣十二年於清丘傳曰恤病討<lb/>
貳十七年於斷道傳曰討貳也成九年於蒲傳曰諸侯<lb/>
貳於晉十五年於戚傳曰討曹成公也十七年於柯陵<lb/>
傳曰尋戚之盟也十八年於虚朾傳曰謀救宋也此六<lb/>
盟皆非服異而稱同盟者清丘斷道與蒲諸侯已有貳<lb/>
心故同心討貳戚與虚朾同心疾惡柯陵之盟鄭人不<lb/>
<pb n="46b"/>
服欲令同心伐鄭是以載書亦皆稱同公羊所謂同欲<lb/>
是矣其他非諸侯之㑹而大夫盟於人國則徃曰涖盟<lb/>
來曰來盟與夫來聘而因與盟者據事立文非義例之<lb/>
所加也諸㑹未有言其事者襄三十年㑹於澶淵宋災<lb/>
故傳曰尤之也宋人不克自責而出㑹求財諸侯又無<lb/>
所歸若但貶卿稱人則疑於無功之類故明繫其故以<lb/>
尤宋仲尼特綴異文爾桓二年㑹於稷以成宋亂傳曰<lb/>
為賂故立華氏也取郜大鼎於宋納於大廟𫝊曰非禮<lb/>
<pb n="47a"/>
也本欲平亂竟立賊臣四國黨惡魯亦受賂乃國惡之<lb/>
大者史臣不便指斥故逺述為㑹之意後繫取鼎之文<lb/>
若宋亂果成而取賂非禮者實為魯諱所謂婉而成章<lb/>
是已且文亦連言所㑹之事若㑹於袲伐鄭之類非如<lb/>
宋災故之丁寧其辭也遇者草次之期各簡其禮若道<lb/>
路之逢遇非如㑹之預謀閒地克期聚集故有未及㑹<lb/>
期而遇者隱四年公及宋公遇於清之類是也有暫須<lb/>
相見而遇者莊三十年公及齊侯遇於魯濟是也曲禮<lb/>
<pb n="47b"/>
云未及期相見曰遇相見於郤地曰㑹正指此類而或<lb/>
謂用周禮冬見曰遇者非矣申約言以相命而不㰱血<lb/>
謂之胥命桓三年齊侯衞侯胥命於蒲傳曰不盟也春<lb/>
秋之胥命止此一事豈他遂不為哉莊二十一年傳言胥<lb/>
命於弭盖事亦有之特以不告故不書爾和而不盟曰<lb/>
平先有不平今始釋怨修好諸平皆舉國言平總言二<lb/>
國和平之義故不書公卿其或曰人與舉國一也穀梁<lb/>
曰人衆辭平稱衆上下欲之也然則彼不稱人者豈國<lb/>
<pb n="48a"/>
君一人之志而臣民皆不欲乎其說陋矣宣十五年宋<lb/>
人及楚人平傳有盟辭昭七年燕暨齊平𫝊言盟於濡<lb/>
上似平亦有盟者然平實修好之事非要盟也定十一<lb/>
年及鄭平下乃云叔還如鄭涖盟知平後或别有盟而<lb/>
盟非平事矣其在周禮大宗伯以賔禮親邦國而以盟<lb/>
㑹發四方之志天子廵守諸侯既朝則設方明是㑹盟<lb/>
者天子之權也春秋二百四十二年之間盟㑹咸出諸<lb/>
侯之志即有褒譏亦曰彼善於此爾春秋無義戰春秋<lb/>
<pb n="48b"/>
寧有義㑹盟哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　左傳事緯前集卷二<lb/>
</p>
<p>
</p>
  </div>
</body>
</text>
</TEI>
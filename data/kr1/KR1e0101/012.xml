<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>左傳事緯卷十二</head>
    <p>
<pb n="1a"/>
欽定四庫全書<lb/>
　左傳事緯卷十二　　　　靈璧知縣馬驌撰<lb/>
　　王朝交魯<lb/>
　　　平王<lb/>
<hi>隠元年</hi>十二月祭伯來非王命也　三年春王正月壬戌<lb/>
平王崩赴以庚戌故書之武氏子來求賻王未葬也<lb/>
　　　桓王<lb/>
<hi>七年</hi>初戎朝于周發幣于公卿凡伯弗賓冬王使凡伯來<lb/>
<pb n="1b"/>
聘還戎伐之于楚丘以歸　<hi>桓四年</hi>夏周宰渠伯糾來聘<lb/>
父在故名　<hi>五年</hi>仍叔之子弱也　十五年春天王使家<lb/>
父來求車非禮也諸侯不貢車服天子不私求財<lb/>
　　　莊王<lb/>
<hi>莊三年</hi>夏五月葬桓王緩也<lb/>
　　　僖王<lb/>
　　　惠王<lb/>
　　　襄王<lb/>
<pb n="2a"/>
<hi>僖三十年</hi>冬王使周公閲來聘饗有昌歜白黒形鹽辭曰國<lb/>
君文足昭也武可畏也則有僃物之享以象其徳薦五<lb/>
味羞嘉穀鹽虎形以獻其功吾何以堪之　<hi>文元年</hi>王使<lb/>
毛伯衞來賜公命叔孫得臣如周拜　<hi>三年</hi>夏四月乙亥<lb/>
王叔文公䘚赴弔如同盟禮也<lb/>
　　　頃王<lb/>
<hi>九年</hi>毛伯衞來求金非禮也不書王命未葬也二月莊叔<lb/>
如周葬襄王　<hi>十年</hi>秋七月及蘇子盟于女栗頃王立故<lb/>
<pb n="2b"/>
也<lb/>
　　　匡王<lb/>
　　　定王<lb/>
<hi>宣公</hi>九年春王使來徵聘夏孟獻子聘于周王以為有禮<lb/>
厚賄之　<hi>十年</hi>秋劉康公來報聘　<hi>成五年</hi>十一月己酉定<lb/>
王崩<lb/>
　　　簡王<lb/>
<hi>八年</hi>秋召桓公來賜公命<lb/>
<pb n="3a"/>
　　　靈王<lb/>
<hi>襄二十八年</hi>癸巳天王崩未來赴亦未書禮也王人來告喪<lb/>
問崩日以甲寅告故書之以徵過也<lb/>
　　　景王<lb/>
　　　敬王<lb/>
<hi>哀十九年</hi>冬叔青如京師敬王崩故也<lb/>
　春秋二百四十二年周之來聘有七錫命有三歸脤<lb/>
　有一賵葬有四來求有三魯君臣之朝聘于周有八<lb/>
<pb n="3b"/>
　㑹葬于周有四嘗綜其事而論之其得失大畧可見<lb/>
　也平王在位五十一年其四十九年為魯隱之元年<lb/>
　於是為春秋所託始而宰咺以歸賵失禮而稱名祭<lb/>
　伯以王臣私交而不稱命東遷之首王春秋之首事<lb/>
　經兩譏焉下此尚可望乎平王崩而魯不奔喪隱公<lb/>
　之無禮也桓王二十餘年五聘於魯求車求賻凟而<lb/>
　不恥而入朝之使無聞焉桓公之不臣也甚且凡伯<lb/>
　啣命以來境外之患魯不為僃衞不出救委天子之<lb/>
<pb n="4a"/>
　臣於草莽諸侯寜知有天王哉莊王七年而葬桓王<lb/>
　魯人僅一往㑹逮及僖王惠王三十年間王使不出<lb/>
　魯臣不往春秋於是絶而不書雖祭叔有交世子王<lb/>
　人有㑹魯無一介之使奔走京師春秋綱紀久弛上<lb/>
　替下陵君不君而臣不臣壞法亂紀天下久不知其<lb/>
　非又何獨責魯哉襄王春秋之賢王也僖公春秋之<lb/>
　賢君也僖之事襄也從齊桓於首止以定位從晉文<lb/>
　於踐土以復王兩朝王所恪守臣禮襄之於僖也生<lb/>
<pb n="4b"/>
　則周公報朝死則叔服㑹葬錫命其子賵葬其親上<lb/>
　下有禮為春秋所希見意霸業隆而王室尊天下咸<lb/>
　識天子之大抑王之於魯又何周詳無缺也頃王之<lb/>
　立女栗有㑹是後十有八年厯匡王定王周魯使絶<lb/>
　至宣公九年仲孫來朝王使季子往聘蓋王使下徵<lb/>
　獻子始至未嘗為宣公志也公在位數年屢朝齊而<lb/>
　不朝王奔齊喪而不奔王喪遣卿㑹齊侯葬而不㑹<lb/>
　匡王葬專事大國豈知京師哉且身為簒逆九伐未<lb/>
<pb n="5a"/>
　加而王聘下荅無王之悲至此極也魯成即位朝貢<lb/>
　不修簡王忽來錫命春秋譏之越三年而以伐秦之<lb/>
　役道過京師靈王享國二十餘年僅有叔豹一至何<lb/>
　寥寥也景王之崩叔鞅雖來㑹葬其後敬王即位王<lb/>
　室大亂反無一使以相存問政在季氏昭公出奔彼<lb/>
　意如不知有其君又焉知有天子耶然自召伯錫命<lb/>
　以及石尚歸脤之歳上下百年天使兩出王命其日<lb/>
　惰矣古者諸侯有朝王有廵守歳時交聘吉凶告赴<lb/>
<pb n="5b"/>
　所以存紀綱篤親親也魯諸公之朝齊晉楚三十有<lb/>
　三而朝周僅三諸大夫之聘列國五十有六而聘周<lb/>
　僅五吾讀隱桓之春秋悲王命之日凟讀襄昭之春<lb/>
　秋哀王命之日惰凟與惰皆自上始未可盡責之天<lb/>
　下也周之衰也何日之有<lb/>
　　小國交魯<lb/>
　　　曹<hi>附子臧之節桓九年</hi>冬曹大子來朝賓之以上卿禮也享曹大子初獻<lb/>
<pb n="6a"/>
樂奏而嘆施父曰曹大子其有憂乎非嘆所也　十年<lb/>
春曹桓公卒　<hi>文十一年</hi>秋曹文公來朝即位而來見也<lb/>
<hi>成七年</hi>夏曹宣公來朝　<hi>十三年</hi>曹人使公子負芻守使公<lb/>
子欣時逆曹伯之喪秋負芻殺其大子而自立也諸侯<lb/>
乃請討之晉人以其役之勞請俟他年冬葬曹宣公既<lb/>
葬子臧將亡國人皆將從之成公乃懼告罪且請焉乃<lb/>
反而致其邑　十五年春㑹于戚討曹成公也執而歸<lb/>
諸京師書曰晉侯執曹伯不及其民也凡君不道於其<lb/>
<pb n="6b"/>
民諸侯討而執之則曰某人執某侯不然則否諸侯將<lb/>
見子臧于王而立之子臧辭曰前志有之曰聖達節次<lb/>
守節下失節為君非吾節也雖不能聖敢失守乎遂逃<lb/>
奔宋　<hi>十六年</hi>曹人請于晉曰自我先君宣公即世國人<lb/>
曰若之何憂猶未弭而又討我寡君以亡曹國社稷之<lb/>
鎮公子是大泯曹也先君無乃有罪乎若有罪則君列<lb/>
諸㑹矣君唯不遺德刑以伯諸侯豈獨遺諸敝邑敢私<lb/>
布之曹人復請于晉晉侯謂子臧反吾歸而君子臧反<lb/>
<pb n="7a"/>
曹伯歸子臧盡致其邑與卿而不出　<hi>襄二十一年</hi>冬曹武<lb/>
公來朝始見也<lb/>
　　　滕<lb/>
　　　薛<lb/>
<hi>隱公</hi>七年春滕侯卒不書名未同盟也凡諸侯同盟於是<lb/>
稱名故薨則赴以名告終稱嗣也以繼好息民謂之禮<lb/>
經　十一年春滕侯薛侯來朝爭長薛侯曰我先封滕<lb/>
侯曰我周之卜正也薛庶姓也我不可以後之公使羽<lb/>
<pb n="7b"/>
父請於薛侯曰君與滕君辱在寡人周諺有之曰山有<lb/>
木工則度之賓有禮主則擇之周之宗盟異姓為後寡<lb/>
人若朝于薛不敢與諸任齒君若辱貺寡人則願以滕<lb/>
君為請薛侯許之乃長滕侯　<hi>文十二年</hi>秋滕昭公來朝亦<lb/>
始朝公也　<hi>襄六年</hi>秋滕成公來朝始朝公也　<hi>三十一年</hi>冬<lb/>
十月滕成公來㑹葬惰而多涕子服惠伯曰滕君將死<lb/>
矣怠於其位而哀已甚兆於死所矣能無從乎　<hi>昭三年</hi>
丁未滕子原卒同盟故書名五月叔弓如滕葬滕成公<lb/>
<pb n="8a"/>
子服椒為介及郊遇懿伯之忌敬子不入惠伯曰公事<lb/>
有公利無私忌椒請先入乃先受館敬子從之　<hi>三十一年</hi>
薛伯穀卒同盟故書<lb/>
　　　杞<lb/>
<hi>桓二年</hi>秋七月杞侯來朝不敬把侯歸乃謀伐之九月入<lb/>
杞討不敬也　<hi>三年</hi>公㑹把侯于郕杞求成也　十二年<lb/>
夏盟于曲池平把莒也　<hi>莊公</hi>二十七年春公㑹把伯姬<lb/>
于洮非事也天子非展義不廵守諸侯非民事不舉卿<lb/>
<pb n="8b"/>
非君命不越竟冬把伯姬來歸寧也凡諸侯之女歸寧<lb/>
曰來出曰來歸夫人歸寧曰如某出曰歸于某　<hi>僖二十三年</hi>十一月杞成公卒書曰子把夷也不書名未同盟也<lb/>
凡諸侯同盟死則赴以名禮也赴以名則亦書之不然<lb/>
則否辟不敏也　二十七年春把桓公來朝用夷禮故<lb/>
曰子公卑把把不共也秋入把責無禮也　<hi>文十二年</hi>把桓<lb/>
公來朝始朝公也且請絶叔姬而無絶昏公許之二月<lb/>
叔姬卒不言把絶也書叔姬言非女也　<hi>成四年</hi>杞伯來<lb/>
<pb n="9a"/>
朝歸叔姬故也　<hi>八年</hi>冬把叔姬卒來歸自把故書　九<lb/>
年春杞桓公來逆叔姬之喪請之也杞叔姬卒為把故<lb/>
也逆叔姬為我也　<hi>襄公</hi>六年春把桓公卒始赴以名同<lb/>
盟故也<lb/>
　　　小邾<hi>初名郳莊公</hi>五年秋郳犂來來朝名未王命也　<hi>襄七年</hi>小邾穆公<lb/>
來朝亦始朝公也　<hi>昭三年</hi>小邾穆公來朝季武子欲卑<lb/>
之穆叔曰不可曹滕二邾實不忘我好敬以逆之猶懼<lb/>
<pb n="9b"/>
其貳又卑一睦焉逆羣好也其如舊而加敬焉志曰能<lb/>
敬無災又曰敬逆來者天所福也季孫從之　十七年<lb/>
春小邾穆公來朝公與之燕季平子賦采菽穆公賦菁<lb/>
菁者莪昭子曰不有以國其能久乎　<hi>哀十四年</hi>小邾射以<lb/>
句繹來奔曰使季路要我吾無盟矣使子路子路辭季<lb/>
康子使冉有謂之曰千乘之國不信其盟而信子之言<lb/>
子何辱焉對曰魯有事於小邾不敢問故死其城下可<lb/>
也彼不臣而濟其言是義之也由弗能<lb/>
<pb n="10a"/>
　　　鄫<lb/>
<hi>僖十四年</hi>鄫季姬來寧公怒止之以鄫子之不朝也夏遇于<lb/>
防而使來朝<lb/>
　　　郕<lb/>
<hi>文十一年</hi>郕大子朱儒自安於夫鍾國人弗徇　十二年春<lb/>
郕伯卒郕人立君大子以夫鍾與郕邽來奔公以諸侯<lb/>
逆之非禮也故書曰郕伯來奔不書地尊諸侯也<lb/>
　　　郯<lb/>
<pb n="10b"/>
<hi>宣十六年</hi>秋郯伯姬來歸出也　<hi>襄公</hi>七年春郯子來朝始朝<lb/>
公也　<hi>昭十七年</hi>秋郯子來朝公與之宴昭子問焉曰少皥<lb/>
氏鳥名官何故也郯子曰吾祖也我知之昔者黃帝氏<lb/>
以雲紀故為雲師而雲名炎帝氏以火紀故為火師而<lb/>
火名共工氏以水紀故為水師而水名太皥氏以龍紀<lb/>
故為龍師而龍名我髙祖少皥摯之立也鳳鳥適至故<lb/>
紀於鳥為鳥師而鳥名鳳鳥氏厯正也𤣥鳥氏司分者<lb/>
也伯趙氏司至者也青鳥氏司啓者也丹鳥氏司閉者<lb/>
<pb n="11a"/>
也祝鳩氏司徒也鴡鳩氏司馬也鳲鳩氏司空也爽鳩<lb/>
氏司冦也鶻鳩氏司事也五鳩鳩民者也五雉為五工<lb/>
正利器用正度量夷民者也九扈為九農正扈民無淫<lb/>
者也自顓頊以來不能紀逺乃紀於近為民師而命以<lb/>
民事則不能故也仲尼聞之見於郯子而學之既而告<lb/>
人曰吾聞之天子失官學在四夷猶信<lb/>
　　　介<lb/>
<hi>僖公</hi>二十九年春介葛盧來朝舎于昌衍之上公在㑹饋<lb/>
<pb n="11b"/>
之芻米禮也冬介葛盧來以未見公故復來朝禮之加<lb/>
燕好介葛盧聞牛鳴曰是生三犧皆用之矣其音云問<lb/>
之而信<lb/>
　　　牟<lb/>
<hi>僖五年</hi>夏公孫兹如牟娶焉<lb/>
　　　穀<lb/>
　　　鄧<lb/>
<hi>桓公</hi>七年春穀伯鄧侯來朝名賤之也<lb/>
<pb n="12a"/>
　　　淳于<hi>即州桓五年</hi>冬淳于公如曹度其國危遂不復　六年春自曹<lb/>
來朝書曰實來不復其國也<lb/>
　　　戎<lb/>
<hi>隱公</hi>二年春公㑹戎于潛修惠公之好也戎請盟公辭戎<lb/>
請盟秋盟于唐復修戎好也　<hi>桓二年</hi>公及戎盟于唐修<lb/>
舊好也冬公至自唐告于廟也凡公行告于宗廟反行<lb/>
飲至舎爵䇿勲焉禮也特相㑹往來稱地讓事也自參<lb/>
<pb n="12b"/>
以上則往稱地來稱㑹成事也　<hi>莊十八年</hi>夏公追戎于濟<lb/>
西不言其來諱之也<lb/>
　　　白狄<lb/>
<hi>襄公</hi>十八年春白狄始來<lb/>
　春秋之世朝魯者十有五國曹邾滕薛杞小邾紀鄫<lb/>
　郯郜葛牟蕭穀鄧也州介白狄或來而不復或禮不<lb/>
　能備故皆稱來焉滕初稱侯自桓二年書子薛初稱<lb/>
　侯自莊三十年稱伯或曰自降也或曰時王所黜也<lb/>
<pb n="13a"/>
　樂正子記滕侯薛侯旅朝隱公桓王聞之徵朝滕以<lb/>
　子往薛以伯往王怒皆黜焉此一證也二邾微國入<lb/>
　春秋初尚無爵命故儀父稱字犂來稱名其後皆書<lb/>
　為子葢以王命進也二國附庸可以王命進則滕薛<lb/>
　侯爵亦可以王命降但未知把初稱侯至莊二十七<lb/>
　年稱伯僖二十三年又稱子文十年復稱伯至襄二<lb/>
　十九年又稱子倐升倐降又誰命之也諸國曹邾滕<lb/>
　杞小邾朝魯為多杞七朝而止于成曹五朝而止于<lb/>
<pb n="13b"/>
　襄小邾五朝而止于昭邾七朝而止于定滕五朝而<lb/>
　訖于哀列國之述職于天子者春秋闕如而自相朝<lb/>
　見皆非禮也穀鄧辟陋葛牟旅見羣然而走于桓杞<lb/>
　伯姬之子鄫季姬之夫羣然而走于僖曹伯五年而<lb/>
　再朝于文小邾子十五年而再朝于昭杞紀昏媾薛<lb/>
　介比隣邾子仇讎或諮難而不存或不敬而致討或<lb/>
　終始一至或忽禮忽兵春秋之諸國何可長也總之<lb/>
　東遷而後周禮不講久矣列國之君唯利是視曹滕<lb/>
<pb n="14a"/>
　諸國之朝于魯猶魯之朝于大國也是以齊晉更霸<lb/>
　之日曹遂不朝晉悼昏杞之後把遂不至滕與二邾<lb/>
　迄乎春秋之末而猶棲棲兩觀之間葢式微甚矣小<lb/>
　國欲託重于魯故亟于朝魯既而小邾子被執于宋<lb/>
　不聞魯人救之是魯之不能庇小國也然僖公保須<lb/>
　句而須句滅襄公屬鄫而鄫亡魯之不振也舊矣又<lb/>
　何責乎定哀哉<lb/>
　　魯滅小國<lb/>
<pb n="14b"/>
<hi>僖十七年</hi>師滅項淮之㑹公有諸侯之事未歸而取項齊人<lb/>
以為討而止公秋聲姜以公故㑹齊侯于卞九月公至<lb/>
書曰至自㑹猶有諸侯之事焉且諱之也<lb/>
<hi>宣九年</hi>秋取根牟言易也<lb/>
<hi>成六年</hi>取鄟言易也<lb/>
<hi>襄十三年</hi>夏邿亂分為三師救邿遂取之凡書取言易也用<lb/>
大師焉曰滅弗地曰入<lb/>
　易則言取用大師則言滅春秋書法也魯之至項必<lb/>
<pb n="15a"/>
　越宋陳之境非大師不能克僖公淮㑹未歸别遣師<lb/>
　徒以滅之是時行父方幼三桓未專未必非公志也<lb/>
　霸主之討又何辭焉根牟鄟邿皆國小近魯乘其危<lb/>
　亂而俘之猶掇之爾小國恃大國之安靖已也而包<lb/>
　藏禍心以圖之可乎然魯之於人國也取其易者而<lb/>
　已矣<lb/>
　　王臣喪亡<lb/>
　　　周公閲<lb/>
<pb n="15b"/>
<hi>文公</hi>十四年春頃王崩周公閲與王孫蘇爭政故不赴凡<lb/>
崩薨不赴則不書禍福不告亦不書懲不敬也周公將<lb/>
與王孫蘇訟于晉王叛王孫蘇而使尹氏與聃啓訟周<lb/>
公于晉趙宣子平王室而復之<lb/>
　　　召戴公　毛伯衞<lb/>
<hi>宣十五年</hi>王孫蘇與召氏毛氏爭政使王子捷殺召戴公及<lb/>
毛伯衞卒立召襄　<hi>十六年</hi>為毛召之難故王室復亂王<lb/>
孫蘇奔晉晉人復之冬晉侯使士㑹平王室定王享之<lb/>
<pb n="16a"/>
原襄公相禮殽烝武子私問其故王聞之召武子曰季<lb/>
氏而弗聞乎王享有體薦宴有折俎公當享卿當宴王<lb/>
室之禮也武子歸而講求典禮以修晉國之法<lb/>
　　　周公楚<lb/>
<hi>成十一年</hi>周公楚惡惠襄之偪也且與伯與爭政不勝怒而<lb/>
出及陽樊王使劉子復之盟于鄄而入三日復出奔晉<lb/>
　十二年春王使以周公之難來告書曰周公出奔晉<lb/>
凡自周無出周公自出故也<lb/>
<pb n="16b"/>
　　　成肅公<lb/>
<hi>十三年</hi>公及諸侯朝王遂從劉康公成肅公㑹晉侯伐秦<lb/>
成子受脤于社不敬劉子曰吾聞之民受天地之中以<lb/>
生所謂命也是以有動作禮義威儀之則以定命也能<lb/>
者養之以福不能者敗以取禍是故君子勤禮小人盡<lb/>
力勤禮莫如致敬盡力莫如敦篤敬在養神篤在守業<lb/>
國之大事在祀與戎祀有執膰戎有受脤神之大節也<lb/>
今成子惰棄其命矣其不反乎成肅公卒于瑕<lb/>
<pb n="17a"/>
　　　王叔陳生<lb/>
<hi>襄五年</hi>王使王叔陳生愬戎于晉晉人執之士魴如京師<lb/>
言王叔之貳於戎也　<hi>十年</hi>王叔陳生與伯輿爭政王右<lb/>
伯輿王叔陳生怒而出奔及河王復之殺史狡以説焉<lb/>
不入遂處之晉侯使士匄平王室王叔與伯輿訟焉王<lb/>
叔之宰與伯輿之大夫瑕禽坐獄于王庭士匄聽之王<lb/>
叔之宰曰篳門圭竇之人而皆陵其上其難為上矣瑕<lb/>
禽曰昔平王東遷吾七姓從王牲用備具王賴之而賜<lb/>
<pb n="17b"/>
之騂旄之盟曰世世無失職若篳門圭竇其能來東底<lb/>
乎且王何賴焉今自王叔之相也政以賄成而刑放於<lb/>
寵官之師旅不勝其富吾能無篳門圭竇乎唯大國圖<lb/>
之下而無直則何謂正矣范宣子曰天子所右寡君亦<lb/>
右之所左亦左之使王叔氏與伯輿合要王叔氏不能<lb/>
舉其契王叔奔晉不書不告也單靖公為卿士以相王<lb/>
室<lb/>
　　　儋括<lb/>
<pb n="18a"/>
<hi>三十年</hi>初王儋季卒其子括將見王而嘆單公子愆期為<lb/>
靈王御士過諸廷聞其嘆而言曰烏乎必有此夫入以<lb/>
告王且曰必殺之不慼而願大視躁而足髙心在他矣<lb/>
不殺必害王曰童子何知及靈王崩儋括欲立王子佞<lb/>
夫佞夫弗知戊子儋括圍蒍逐成愆成愆奔平畤五月<lb/>
癸巳尹言多劉毅單蔑甘過鞏成殺佞夫括瑕廖奔晉<lb/>
書曰天王殺其弟佞夫罪在王也<lb/>
　　　單獻公<lb/>
<pb n="18b"/>
<hi>昭七年</hi>單獻公棄親用羈冬十月辛酉襄頃之族殺獻公<lb/>
而立成公<lb/>
　　　單成公<lb/>
<hi>十一年</hi>單子㑹韓宣子于戚視下言徐叔向曰單子其將<lb/>
死乎朝有著定㑹有表衣有襘帶有結㑹朝之言必聞<lb/>
于表著之位所以昭事序也視不過結襘之中所以道<lb/>
容貎也言以命之容貌以明之失則有闕今單子為王<lb/>
官伯而命事于㑹視不登帶言不過步貌不道容而言<lb/>
<pb n="19a"/>
不昭矣不道不共不昭不從無守氣矣十二月單成公<lb/>
卒<lb/>
　　　原伯絞<lb/>
<hi>十二年</hi>周原伯絞虐其輿臣使曹逃冬十月壬申朔原輿<lb/>
人逐絞而立公子跪尋絞奔郊<lb/>
　　　甘悼公<lb/>
甘簡公無子立其弟過過將去成景之族成景之族賂<lb/>
劉獻公丙申殺甘悼公而立成公之孫鰌丁酉殺獻太<lb/>
<pb n="19b"/>
子之傅庾皮之子過殺瑕辛于市及宫嬖綽王孫沒劉<lb/>
州鳩陰忌老陽子<lb/>
　　　鞏簡公<lb/>
<hi>定元年</hi>周鞏簡公弃其子弟而好用逺人　二年夏四月<lb/>
辛酉鞏子之羣子弟賊簡公<lb/>
　在昔厲王之亂周召分治號曰共和或曰共伯和攝<lb/>
　君位也葢其時王雖昏虐大臣猶能和輯以安定國<lb/>
　家是以宣王中興則有若甫侯若樊仲詩人美焉降<lb/>
<pb n="20a"/>
　而東遷王室益衰而天子慎選三公嘗兼冢宰猶遵<lb/>
　先王之舊故出使㑹盟必繫之宰重其任也王臣私<lb/>
　交始於祭伯之來諸侯用王師始於單伯之伐宋春<lb/>
　秋猶謹而書之以記世道之變鄭虢代政廢置在王<lb/>
　樊皮之叛旋就夷滅時周室猶有政焉未有如匡定<lb/>
　簡靈以後爭訟煩興私劍相尋左史所載胡若是其<lb/>
　紛紛也周公天子之三公也召氏毛氏周之世臣也<lb/>
　自王孫蘇亂之一朝而尸兩卿春秋著以兩下相殺<lb/>
<pb n="20b"/>
　之文經曰王札子傳曰蘇實使之則殺二臣者明乎<lb/>
　在下不在上也於是單獻甘悼鞏簡皆相繼弗獲考<lb/>
　死矣自伯與亂之而大臣不安其位爭政以奔忿而<lb/>
　不反春秋惡其自絶書曰出奔然而周公不繫之宰<lb/>
　權號去矣政在多門三公無權嗣是尹子劉子單子<lb/>
　之㑹伐諸侯猶之晉諸卿魯三桓也於是王叔原伯<lb/>
　相繼而越在侯國矣景王初立殺弟佞夫問何以殺<lb/>
　則儋括欲立之佞夫弗知也佞夫之罪不彰而王之<lb/>
<pb n="21a"/>
　翦之也急王則忍矣子瑕之奔哀佞夫之無罪亦猶<lb/>
　元咺之於衞叔武耳王之暮年儲位不決用生子朝<lb/>
　之亂日見兄弟之戕夷大臣之分爭也終乎春秋之<lb/>
　世亂未遄巳周室寧可為哉然則周之衰也不在諸<lb/>
　侯之不睦而在大臣之不和不在大臣之不和而在<lb/>
　骨肉之不協然總由天子之無政也春秋十有二王<lb/>
　而崩而不赴者三大臣之顯者十餘族而或奔或亡<lb/>
　者九自莊迄敬二百年而王子之為亂者六此聖人<lb/>
<pb n="21b"/>
　發憤而作春秋憫魯兼以憫周端有以哉<lb/>
　　鄭臣之敗<lb/>
　　　髙克<lb/>
<hi>閔二年</hi>鄭人惡髙克使帥師次于河上久而弗召師潰而<lb/>
歸髙克奔陳鄭人為之賦清人<lb/>
　　　曼滿<lb/>
<hi>宣六年</hi>鄭公子曼滿與王子伯廖語欲為卿伯廖告人曰<lb/>
無德而貪其在周易豐䷶之離䷝弗過之矣間一<lb/>
<pb n="22a"/>
歳鄭人殺之<lb/>
　　　石制<lb/>
<hi>十二年</hi>是役也鄭石制實入楚師將以分鄭而立公子魚<lb/>
臣辛未鄭殺僕叔及子服君子曰史佚所謂毋怙亂者<lb/>
謂是類也詩曰亂離瘼矣爰其適歸歸於怙亂者也夫<lb/>
　　　駟秦<lb/>
<hi>哀五年</hi>鄭駟秦富而侈嬖大夫也而常陳卿之車服於其<lb/>
庭鄭人惡而殺之子思曰詩曰不解于位民之攸塈不<lb/>
<pb n="22b"/>
守其位而能久者鮮矣商頌曰不僭不濫不敢怠皇命<lb/>
以多福<lb/>
　清人之篇刺文公退臣不以道也髙克好利而不顧<lb/>
　君鄭君惡之於是衞方患狄用次師河上以禦之而<lb/>
　顧使所惡者任其事久而弗召師潰將亡故詩咏翺<lb/>
　翔春秋書弃師葢交譏焉曼滿之貪也石制之怙亂<lb/>
　也駟秦之侈也小國之臣不能恪慎乃職而咸就滅<lb/>
　亡觀四臣之敗亦可為具位者戒云<lb/>
<pb n="23a"/>
　　郊祀<lb/>
<hi>桓五年</hi>秋大雩書不時也凡祀啓蟄而郊龍見而雩始殺<lb/>
而嘗閉蟄而烝過則書　<hi>十四年</hi>秋八月壬申御廩災乙<lb/>
亥嘗書不害也　<hi>僖三十一年</hi>夏四月四卜郊不從乃免牲<lb/>
非禮也猶三望亦非禮也禮不卜常祀而卜其牲日牛<lb/>
卜日曰牲牲成而卜郊上怠慢也望郊之細也不郊亦<lb/>
無望可也　<hi>宣公</hi>三年春不郊而望皆非禮也望郊之屬<lb/>
也不郊亦無望可也　<hi>襄五年</hi>秋大雩旱也　<hi>七年</hi>夏四月<lb/>
<pb n="23b"/>
三卜郊不從乃免牲孟獻子曰吾乃今而後知有卜筮<lb/>
夫郊祀后稷以祈農事也是故啓蟄而郊郊而後耕今<lb/>
既耕而卜郊宜其不從也　<hi>八年</hi>秋九月大雩旱也　<hi>二十八年</hi>秋八月大雩旱也　<hi>昭三/年</hi>八月大雩旱也　<hi>六年</hi>秋九<lb/>
月大雩旱也　十五年春將禘于武公戒百官梓慎曰<lb/>
禘之日其有咎乎吾見赤黑之祲非祭祥也喪氛也其<lb/>
在涖事乎二月癸酉禘叔弓涖事籥入而卒去樂卒事<lb/>
禮也　<hi>十六年</hi>九月大雩旱也　<hi>二十四年</hi>秋八月大雩旱也<lb/>
<pb n="24a"/>
　<hi>二十五年</hi>秋書再雩旱甚也<lb/>
　郊禘者天子之祀魯何以有郊天子之所命也魯何<lb/>
　以有禘天子之所命也皆為周公也故郊禘為魯國<lb/>
　常祀雩旱祭也諸侯雩山川而天子得雩上帝曰大<lb/>
　雩魯得郊天故大雩為魯國常祀望者郊之細也嘗<lb/>
　烝者宗廟之祭諸侯得以用之然則郊望禘雩嘗烝<lb/>
　凡皆魯之常祀也常祀不書其書之者皆譏也啓蟄<lb/>
　為建寅之月在周為三月而春秋之書郊者咸不在<lb/>
<pb n="24b"/>
　三月皆失時也龍見為建巳之月在周為六月而春<lb/>
　秋之書大雩者咸不在六月皆失時也始殺為建酉<lb/>
　之月在周為十月而桓以八月是失時也閉蟄為建<lb/>
　亥之月在周為十二月而桓以正月及五月皆失時<lb/>
　也郊有九而龜違者四牛傷者四望有三而皆在不<lb/>
　郊之餘烝有二而歳兩用之雩二十有一而時或兩<lb/>
　用月或再舉此又失中之失所亟書以示譏者矣曰<lb/>
　禘曰吉禘曰大事曰有事皆禘也而或以速書或以<lb/>
<pb n="25a"/>
　致夫人書或以躋僖公書或以大夫卒書皆譏矣春<lb/>
　秋據事以立文左氏互考以見義郊之僣不譏而譏<lb/>
　其過禘之僣不譏而譏其失災餘而嘗猶為過中之<lb/>
　得去樂卒禘猶為僣中之禮其義微哉<lb/>
　　朔閏<lb/>
<hi>僖公</hi>五年春王正月辛亥朔日南至公既視朔遂登觀臺<lb/>
以望而書禮也凡分至啓閉必書雲物為備故也　<hi>文元年</hi>於是閏三月非禮也先王之正時也履端於始舉正<lb/>
<pb n="25b"/>
於中歸餘於終履端於始序則不愆舉正於中民則不<lb/>
惑歸餘於終事則不悖　<hi>六年</hi>閏月不告朔非禮也閏以<lb/>
正時時以作事事以厚生生民之道於是乎在矣不告<lb/>
閏朔弃時政也何以為民　<hi>十六年</hi>夏五月公四不視朔<lb/>
疾也<lb/>
　天子頒厯諸侯奉而行之月必告朔分至啓閉必登<lb/>
　臺以望焉入春秋來魯之諸公不能常修其事而僖<lb/>
　公值朔至同日兩政並舉尊王制重民事也左氏嘉<lb/>
<pb n="26a"/>
　之文公以降視朔之政浸廢故閏月不告經特書以<lb/>
　示譏暮年寢疾其禮益弛故先儒所稱文公魯之惰<lb/>
　君也然先王之厯法漸以不明周室所頒率多誣謬<lb/>
　若文元年之閏三月若襄二十七年之再失閏若哀<lb/>
　十二年之十二月螽皆司厯之失識者之所譏也上<lb/>
　慢下怠葢由來者漸矣<lb/>
　　蒐狩<lb/>
<hi>桓公</hi>四年春正月公狩于郎書時禮也　<hi>六年</hi>秋大閲簡車<lb/>
<pb n="26b"/>
馬也　<hi>昭八年</hi>秋大蒐于紅自根牟至於商衞革車千乘<lb/>
　蒐苗獮狩四時之田獵所以教武習戰也故振旅而<lb/>
　蒐茇舎而苗治兵而獮大閲而狩三驅從禽乾豆充<lb/>
　庖之需葢國有常時有常地違者必書以示戒焉若<lb/>
　郎禚及紅比蒲昌間皆非國内之地也夏秋而蒐秋<lb/>
　而大閲皆非時也正月之狩不違夏時故傳曰禮然<lb/>
　而猶書者郎非地矣春秋之蒐狩多矣何以不盡書<lb/>
　春秋之苗獮葢亦有矣何以絶不書其書皆譏也不<lb/>
<pb n="27a"/>
　書無譏也國内之獵地有常常則不書故西狩以獲<lb/>
　麟書而不書大野此其義云<lb/>
　　城築<lb/>
<hi>隱元年</hi>夏四月費伯帥師城郎不書非公命也新作南門<lb/>
不書亦非公命也　<hi>七年</hi>夏城中丘書不時也　<hi>九年</hi>夏城<lb/>
郎書不時也　<hi>桓十六年</hi>冬城向書時也　<hi>莊二十八年</hi>築郿非<lb/>
都也凡邑有宗廟先君之主曰都無曰邑邑曰築都曰<lb/>
城　二十九年春新作延廐書不時也凡馬日中而出<lb/>
<pb n="27b"/>
日中而入冬十二月城諸及防書時也凡土功龍見而<lb/>
畢務戒事也火見而致用水昏正而栽日至而畢　<hi>僖公</hi>
二十年春新作南門書不時也凡啓塞從時　<hi>文卜二年</hi>城<lb/>
諸及鄆書時也　<hi>宣八年</hi>城平陽書時也　<hi>成九年</hi>城中城<lb/>
書時也　<hi>十八年</hi>築鹿囿書不時也　<hi>襄十三年</hi>冬城防書事<lb/>
時也於是將早城臧武仲請俟畢農事禮也　<hi>昭九年</hi>冬<lb/>
築郎囿書時也季平子欲其速成也叔孫昭子曰詩曰<lb/>
經始勿亟庶民子來焉用速成其以勦民也無囿猶可<lb/>
<pb n="28a"/>
無民其可乎　<hi>定十五年</hi>冬城漆書不時告也<lb/>
　土功必誌重民力也曰城曰築曰作其事不同而用<lb/>
　民力則一也城二十有三而違時者十二築邑築囿<lb/>
　築館築臺者八而違時者六新作三而違時者二春<lb/>
　秋之事其不勦民者鮮矣役而失時書之而非自見<lb/>
　即役而不失時然而民力殫矣三時勤不獲一時之<lb/>
　逸是皆不可以已乎<lb/>
　　災異<lb/>
<pb n="28b"/>
<hi>隱元年</hi>有蜚不為災亦不書　<hi>六年</hi>冬京師來告饑公為之<lb/>
請糴於宋衞齊鄭禮也　九年春王三月癸酉大雨霖<lb/>
以震書始也庚辰大雨雪亦如之書時失也凡雨自三<lb/>
日以往為霖平地尺為大雪　<hi>桓元年</hi>秋大水凡平原出<lb/>
水為大水　<hi>十七年</hi>冬十月朔日有食之不書日官失之<lb/>
也天子有日官諸侯有日御日官居卿以底日禮也日<lb/>
御不失日以授百官于朝　<hi>莊七年</hi>夏恒星不見夜明也<lb/>
星隕如雨與雨偕也秋無麥苗不害嘉穀也　<hi>十八年</hi>秋<lb/>
<pb n="29a"/>
有<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>為災也　<hi>二十五年</hi>夏六月辛未朔日有食之鼓用牲<lb/>
于社非常也唯正月之朔慝未作日有食之於是乎用<lb/>
幣于社伐鼔于朝秋大水鼔用牲于社于門亦非常也<lb/>
凡天災有幣無牲非日月之眚不鼔　<hi>二十八年</hi>冬饑臧孫<lb/>
辰告糴于齊禮也　<hi>二十九年</hi>秋有蜚為災也凡物不為災<lb/>
不書　<hi>僖公</hi>三年春不雨夏六月雨自十月不雨至于五<lb/>
月不曰旱不為災也　<hi>十五年</hi>夏五月日有食之不書朔<lb/>
與日官失之也震夷伯之廟罪之也於是展氏有隱慝<lb/>
<pb n="29b"/>
焉　<hi>二十一年</hi>夏大旱公欲焚巫尪臧文仲曰非旱備也修<lb/>
城郭貶食省用務穡勸分此其務也巫尪何為天欲殺<lb/>
之則如勿生若能為旱焚之滋甚公從之是歳也饑而<lb/>
不害　<hi>二十九年</hi>秋大雨雹為災也　<hi>文三年</hi>秋雨螽于宋隊<lb/>
而死也　<hi>十三年</hi>秋七月大室之屋壞書不共也　<hi>十四年</hi>
有星孛入于北斗周内史叔服曰不出七年宋齊晉之<lb/>
君皆將死亂　<hi>十五年</hi>六月辛丑朔日有食之鼔用牲于<lb/>
社非禮也日有食之天子不舉伐鼔于社諸侯用幣于<lb/>
<pb n="30a"/>
社伐鼔于朝以昭事神訓民事君示有等威古之道也<lb/>
　<hi>十六年</hi>有蛇自泉宫出入于國如先君之數秋八月辛<lb/>
未聲姜薨毁泉臺　<hi>十七年</hi>夏四月癸亥葬聲姜有齊難<lb/>
是以緩　<hi>宣十五年</hi>冬蝝生饑幸之也　<hi>十六年</hi>夏成周宣榭<lb/>
火人火之也凡火人火曰火天火曰災　<hi>成五年</hi>梁山崩<lb/>
晉侯以傳召伯宗伯宗辟重曰辟傳重人曰待我不如<lb/>
捷之速也問其所曰絳人也問絳事焉曰梁山崩將召<lb/>
伯宗謀之問將若之何曰山有朽壞而崩可若何國主<lb/>
<pb n="30b"/>
山川故山崩川竭君為之不舉降服乘縵徹樂出次祝<lb/>
幣史辭以禮焉其如此而已雖伯宗若之何伯宗請見<lb/>
之不可遂以告而從之　<hi>襄二十七年</hi>十一月乙亥朔日有<lb/>
食之辰在申司厯過也再失閏矣　二十八年春無冰<lb/>
梓慎曰今兹宋鄭其饑乎歳在星紀而淫於𤣥枵以有<lb/>
時菑陰不堪陽蛇乘龍龍宋鄭之星也宋鄭必饑𤣥枵<lb/>
虚中也枵耗名也土虚而民耗不饑何為　<hi>昭四年</hi>大雨<lb/>
雹季武子問于申豐曰雹可禦乎對曰聖人在上無雹<lb/>
<pb n="31a"/>
雖有不為災古者日在北陸而藏冰西陸朝覿而出之<lb/>
其藏冰也深山窮谷固陰沍寒於是乎取之其出之也<lb/>
朝之禄位賓食䘮祭於是乎用之其藏之也黑牡秬黍<lb/>
以享司寒其出之也桃弧棘矢以除其災其出入也時<lb/>
食肉之禄冰皆與焉大夫命婦喪浴用冰祭寒而藏之<lb/>
獻羔而啓之公始用之火出而畢賦自命夫命婦至于<lb/>
老疾無不受冰山人取之縣人傳之輿人納之𨽻人藏<lb/>
之夫冰以風壯而以風出其藏之也周其用之也徧則<lb/>
<pb n="31b"/>
冬無愆陽夏無伏陰春無凄風秋無苦雨雷出不震無<lb/>
菑霜雹厲疾不降民不夭札今藏川池之冰弃而不用<lb/>
風不越而殺雷不發而震雹之為菑誰能禦之七月之<lb/>
卒章藏冰之道也　<hi>七年</hi>夏四月甲辰朔日有食之晉侯<lb/>
問于士文伯曰誰將當日食對曰魯衞惡之衞大魯小<lb/>
公曰何故對曰去衞地如魯地於是有災魯實受之其<lb/>
大咎其衞君乎魯將上卿公曰詩所謂彼日而食于何<lb/>
不臧者何也對曰不善政之謂也國無政不用善則自<lb/>
<pb n="32a"/>
取謫于日月之災故政不可不慎也務三而已一曰擇人<lb/>
二曰因民三曰從時十一月季武子卒晉侯謂伯瑕曰<lb/>
吾所問日食從矣可常乎對曰不可六物不同民心不<lb/>
壹事序不類官職不則同始異終胡可常也詩曰或燕<lb/>
燕居息或憔悴事國其異終也如是公曰何謂六物對<lb/>
曰歳時日月星辰是謂也公曰多語寡人辰而莫同何<lb/>
謂辰對曰日月之㑹是謂辰故以配日　<hi>十七年</hi>夏六月<lb/>
甲戌朔日有食之祝史請所用幣昭子曰日有食之天<lb/>
<pb n="32b"/>
子不舉伐鼔于社諸侯用幣于社伐鼔於朝禮也平子<lb/>
禦之曰止也唯正月朔慝未作日有食之於是乎有伐<lb/>
鼔用幣禮也其餘則否大史曰在此月也日過分而未<lb/>
至三辰有災於是乎百官降物君不舉辟移時樂奏鼔<lb/>
祝用幣史用辭故夏書曰辰不集于房瞽奏鼓嗇夫馳<lb/>
庶人走此月朔之謂也當夏四月謂之孟夏平子弗從<lb/>
昭子退曰夫子將有異志不君君矣　<hi>二十一年</hi>秋七月壬<lb/>
午朔日有食之公問於梓慎曰是何物也禍福何為對<lb/>
<pb n="33a"/>
曰二至二分日有食之不為災日月之行也分同道也<lb/>
至相過也其他月則為災陽不克也故常為水於是叔<lb/>
輒哭日食昭子曰子叔將死非所哭也八月叔輒卒<lb/>
<hi>二十四年</hi>夏五月乙未朔日有食之梓慎曰將水昭子曰旱<lb/>
也日過分而陽猶不克克必甚能無旱乎陽不克莫將<lb/>
積聚也　<hi>二十九年</hi>秋龍見于絳郊魏獻子問于蔡墨曰吾<lb/>
聞之蟲莫知于龍以其不生得也謂之知信乎對曰人<lb/>
實不知非龍實知古者畜龍故國有豢龍氏有御龍氏<lb/>
<pb n="33b"/>
獻子曰是二氏者吾亦聞之而不知其故是何謂也對<lb/>
曰昔有飂叔安有裔子曰董父實甚好龍能求其耆欲<lb/>
以飲食之龍多歸之乃擾畜龍以服事帝舜帝賜之姓<lb/>
曰董氏曰豢龍封諸鬷川鬷夷氏其後也故帝舜氏世<lb/>
有畜龍及有夏孔甲擾于有帝帝賜之乘龍河漢各二<lb/>
各有雌雄孔甲不能食而未獲豢龍氏有陶唐氏既衰<lb/>
其後有劉累學擾龍于豢龍氏以事孔甲能飲食之夏<lb/>
后嘉之賜氏曰御龍以更豕韋之後龍一雌死潛醢以<lb/>
<pb n="34a"/>
食夏后夏后饗之既而使求之懼而遷於魯縣范氏其<lb/>
後也獻子曰今何故無之對曰夫物物有其官官修其<lb/>
方朝夕思之一日失職則死及之失官不食官宿其業<lb/>
其物乃至若泯弃之物乃坻伏鬱湮不育故有五行之<lb/>
官是謂五官實列受氏姓封為上公祀為貴神社稷五<lb/>
祀是尊是奉木正曰句芒火正曰祝融金正曰蓐收水<lb/>
正曰𤣥㝠土正曰后土龍水物也水官弃矣故龍不生<lb/>
得不然周易有之在乾䷀之姤䷫曰潛龍勿用其<lb/>
<pb n="34b"/>
同人䷌曰見龍在田其大有䷍曰飛龍在天其夬<lb/>
䷪曰亢龍有悔其坤䷁曰見羣龍無首吉坤之剝<lb/>
䷖曰龍戰于野若不朝夕見誰能物之獻子曰社稷<lb/>
五祀誰氏之五官也對曰少皥氏有四叔曰重曰該曰<lb/>
修曰熈實能金木及水使重為句芒該為蓐收修及熈<lb/>
為𤣥㝠世不失職遂濟窮桑此其三祀也顓頊氏有子<lb/>
曰犁為祝融共工氏有子曰句龍為后土此其二祀也<lb/>
后土為社稷田正也有烈山氏之子曰柱為稷自夏以<lb/>
<pb n="35a"/>
上祀之周棄亦為稷自商以來祀之　<hi>哀三年</hi>夏五月辛<lb/>
卯司鐸火火踰公宫桓僖災救火者皆曰顧府南宫敬<lb/>
叔至命周人出御書俟于宫曰庀女而不在死子服景<lb/>
伯至命宰人出禮書以待命命不共有常刑校人乗馬<lb/>
巾車脂轄百官官備府庫慎守官人肅給濟濡帷幕鬱<lb/>
攸從之蒙葺公屋自大廟始外内以悛助所不給有不<lb/>
用命則有常刑無赦公父文伯至命校人駕乘車季桓<lb/>
子至御公立于象魏之外命救火者傷人則止財可為<lb/>
<pb n="35b"/>
也命藏象魏曰舊章不可亡也富父槐至曰無備而官<lb/>
辦者猶拾瀋也於是乎去表之槀道還公宫孔子在陳<lb/>
聞火曰其桓僖乎　<hi>十二年</hi>冬十二月螽季孫問諸仲尼<lb/>
仲尼曰丘聞之火伏而後蟄者畢今火猶西流司厯過<lb/>
也　十四年春西狩于大野叔孫氏之車子鉏商獲麟<lb/>
以為不祥以賜虞人仲尼觀之曰麟也然後取之<lb/>
　和氣致祥乖氣致異若形聲影響有感必隨是以先<lb/>
　王愼之在詩曰朔日辛卯日有蝕之又曰日月鞠凶<lb/>
<pb n="36a"/>
　不用其行又曰百川沸騰山冢崒崩又曰正月繁霜<lb/>
　我心憂傷凡皆乖戾之所致也詩人憫之而發為咏<lb/>
　歌聖人録之以垂戒後世俾見災知警修徳弭禍焉<lb/>
　春秋之世天子衰微故諸侯僣亂權臣專恣於是二<lb/>
　百四十二年之間有年僅二而災異一百二十有二<lb/>
　在天則為薄蝕隕孛在地則為震動崩陁在物則為<lb/>
　麋蜮鵒鷁李梅草菽違寒暑之節雨雪震電乖時令<lb/>
　之宜瀕年不雨四國同災水旱相仍而螽蝝蜚螟竝<lb/>
<pb n="36b"/>
　起當是時爭鬭相尋誅伐加焉原野厭人之肉川谷<lb/>
　流人之血弑君三十二亡國五十四諸侯奔走不得<lb/>
　保其社稷者不可勝數也或人事先見而變異輙應<lb/>
　或妖孽先兆而禍亂隨之國君湣然不悟災異之文<lb/>
　空載史䇿仲尼所由憂患而作春秋以哀生民示後<lb/>
　世也夫太上修徳其次修政其次修救其次修禳葢<lb/>
　修政可以禦災修徳可以消禍故有熒惑退舎蝗不<lb/>
　為災者皆恪慎之所孚爾春秋之君昏庸恣肆罔知<lb/>
<pb n="37a"/>
　悔禍天心怒而不懼人事違而不儆日驅其民於兵<lb/>
　戎力役之下而不恤也究也禍變屢見而國家亦危<lb/>
　小則民離臣叛大則身弑國亡可哀矣夫<lb/>
　<lb/>
　<lb/>
　<lb/>
　<lb/>
　<lb/>
<pb n="37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　左傳事緯卷十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>五經稽疑卷三</head>
    <p>
<pb n="1a"/>
欽定四庫全書<lb/>
　五經稽疑卷三　　　　明　朱睦㮮　撰<lb/>
　　毛詩<lb/>
　　　關雎<lb/>
關雎序言后妃之德也歐陽永叔曰詩人見雎鳩雌雄<lb/>
於河洲之上聽其聲則關關然和諧視其居則常有别<lb/>
有似淑女匹其君子不淫其色亦常有别而不黷也淑<lb/>
女謂太姒君子謂文王也參差荇菜左右流之者言后<lb/>
<pb n="1b"/>
妃采彼荇菜以供祭祀以其有不妬忌之行左右樂助<lb/>
其事故曰左右流之也流釋文曰求后妃與左右之人<lb/>
常勤其職至日夜寢起不忘其事故曰寤寐求之輾轉<lb/>
反側之類是也后妃進不滛色以專君退與左右勤其<lb/>
職事能如此則宜其有琴瑟鐘鼓以友樂之而不厭也<lb/>
　　　卷耳<lb/>
卷耳序言后妃之志也又當輔佐君子有求賢審官之<lb/>
志此義殊不可曉后妃但職内教善不出閨壼之中業<lb/>
<pb n="2a"/>
不過籩豆之事何得知天下之賢而進之乎若后妃果<lb/>
能進賢與治是開後世母后專政之門豈足為正風乎<lb/>
考之大任太姒亦則治内事耳此序之誤可知矣<lb/>
　　　樛木<lb/>
樛木興后妃能逮下也其首章曰樂只君子福履綏之<lb/>
君子指文王也詩人以樛木起興以誦文王之德或曰<lb/>
謂后妃也按三百篇未有以君子稱后妃者仍以誦文<lb/>
王為是然后妃之德非文王無以見誦文王即所以誦<lb/>
<pb n="2b"/>
后妃也<lb/>
　　　兎罝<lb/>
兎罝序曰后妃之化也夫兎罝乃田間野夫所為皆賤<lb/>
者之事即它日為公侯之干城腹心亦非后妃德之所<lb/>
致此當云文王之化行則無不好德賢人衆多也大抵<lb/>
二南之詩多歸之后妃此序之失也<lb/>
　　　芣苢<lb/>
芣苢韓詩曰傷夫有惡疾也詩云采采芣苢薄言采之<lb/>
<pb n="3a"/>
薛君章句曰芣苢臭惡之菜詩人傷君子有惡疾乃作<lb/>
是詩芣苢雖臭惡我猶采采而不已以比君子言雖有<lb/>
惡疾我猶守而不離去也列女傳載宋女既嫁于夫夫<lb/>
有惡疾其母將改嫁女不從即此詩之意也<lb/>
　　　魴魚頳尾<lb/>
魴魚頳尾王室如燬薛君章句曰魴魚勞則尾赤君子<lb/>
勞則顔色變以王室政教如烈火矣然觸冐而仕者以<lb/>
父母廹近饑寒之憂故也列女傳曰汝濆周大夫之妻<lb/>
<pb n="3b"/>
所作也與薛傳意同<lb/>
　　　汝濆<lb/>
汝濆序曰文王化行也君子從役於外其妻為樵薪之<lb/>
事遵汝水之濆未見君子惄如調饑調韓詩作朝薛君<lb/>
章句云朝饑最難忍易林云㑂如旦饑覩二説其義晰<lb/>
矣毛詩作調鄭氏求其説不得乃曰調音稠又改字作<lb/>
輖調饑也稠饑也輖饑也三者均之不通也愈解而愈<lb/>
離真不若朝饑之為長也<lb/>
<pb n="4a"/>
　　　麟趾<lb/>
麟趾序言關雎之應也關雎之化行則天下無犯非禮<lb/>
之事有瑞麟出而為應不惟怪妄不經且與詩意不合<lb/>
關雎麟趾作非一人作麟趾者了無及關雎之意直考<lb/>
詩文自可見其意周南風人美文王之德化及宗族同<lb/>
姓之親皆有信厚之行如麟之有足有額有角以輔衛<lb/>
其身爾其義止此與關雎自無干渉也<lb/>
　　　何彼穠矣<lb/>
<pb n="4b"/>
何彼穠矣美王姬也采詩之官得之召南之地以王姬<lb/>
下嫁諸侯能執婦道成其雝肅之德其二章曰平王之<lb/>
孫齊侯之子平王去二南甚逺與召公非一時人詩曷<lb/>
得為一編乎此必有誤當闕其疑可也<lb/>
　　　騶虞<lb/>
騶虞被文王之化也召南國君出而田獵虞人翼五豝<lb/>
以待公之發矢也發則必中然止於一發仁心之至不<lb/>
忍盡殺故也田獵則騶虞虞人咸在而草木禽獸之盛<lb/>
<pb n="5a"/>
如此作詩者呼騶虞之官而嗟嘆之以為文王之化至<lb/>
矣此詩之本㫖毛氏以騶虞為義獸白虎黑文不食生<lb/>
物山陰陸氏及後儒多和之今不敢錄<lb/>
　　　栢舟<lb/>
栢舟言仁而不遇也劉向以為衛宣夫人之詩也孔叢<lb/>
子載孔子讀栢舟見匹夫執志之不可易而非婦人之<lb/>
作也今觀詩謂舟浮於水而無人維楫遇風則覆矣以<lb/>
喻衛國無人維持則聽其自為敗壞耳此仁人所以憂<lb/>
<pb n="5b"/>
國之將敗而儆儆然不寐如有隠痛之憂亦似婦人不<lb/>
得於夫實非婦人之作也<lb/>
　　　簡兮<lb/>
簡兮刺不用賢也衛之賢者隠於下位世掌樂官其首<lb/>
章云日之方中在前上處公庭萬舞言在日中至明之<lb/>
時在前易察之地而衛君終不知其賢况在側微者乎<lb/>
萬舞者二舞之總名也<lb/>
　　　二子乗舟<lb/>
<pb n="6a"/>
二子乗舟思伋壽也朱子曰太史公之言有所抑揚謂<lb/>
二子皆惡傷父志終於死亡其情則可取於理為未當<lb/>
又曰伋當逃避使宣公無殺子之事不䧟於惡乃為得<lb/>
禮如不忍去而死之尚可也壽無救於兄而重父之過<lb/>
其死也亦何為乎但國人憐而哀之故聖人錄國人之<lb/>
情著宣公之過亦以見二子事親之道有未盡也㮮按<lb/>
此詩不瑕有害瑕過也我思二子之事於行無過有何<lb/>
不可而不去正與朱子言詩之意合也<lb/>
<pb n="6b"/>
　　　木𤓰<lb/>
木𤓰美齊桓公也衛國為狄所滅出處於漕齊桓救而<lb/>
封之遺以車馬器服而衛人感之言我為狄所滅之時<lb/>
但有遺我以微物猶當報以瓊瑶况齊桓贈遺之厚如<lb/>
此則當何以為報此感其救患之恩謂為𤓰瓊不等之<lb/>
喻非尋常施報者之意也㮮少小聞大父豫齋府君向<lb/>
余曰昔高祖憲園與鄭長史論詩及此曰爾以木𤓰為<lb/>
今之所食者邪鄭君曰然憲園曰以桃李為木桃木李<lb/>
<pb n="7a"/>
邪詩人取意以贈雖輕而報之不可不重也<lb/>
　　　君子陽陽<lb/>
君子陽陽閔周也賢者遭亂知道之不行欲求全身逺<lb/>
害所以辭尊居卑辭富居貧豈惡富貴而不居哉誠以<lb/>
位尊則責重祿厚則憂深非吾力之不堪而遭值之不<lb/>
辰也賢者逺害居卑則國事日去故詩人不閔君子而<lb/>
閔周也<lb/>
　　　丘中有麻<lb/>
<pb n="7b"/>
丘中有麻思賢也莊王不明賢人放逐故國人思之而<lb/>
作是詩也留大夫嗟字也大夫隠居丘陵之間而殖麻<lb/>
以為生者也此篇與白駒之意一也夫賢者見逐國人<lb/>
欲致愛慕相與遊從而知莊王之不能復用可嘅也已<lb/>
　　　將仲子<lb/>
將仲子莆田鄭氏曰此淫奔詩也㮮玩其詞亦有可疑<lb/>
其首章無踰我里無折我樹杞豈敢愛之畏我父母二<lb/>
章曰無踰我墻無折我樹桑豈敢愛之畏我諸兄此與<lb/>
<pb n="8a"/>
召南無感我帨詩一意且人情能知畏憚其父母諸兄<lb/>
之言亦庶幾哉鄭氏之説或未敢信與小序亦不合也<lb/>
　　　蟋蟀<lb/>
晉僖公鄙陋局促故詩人賦此欲開廣其志意提策其<lb/>
精神以謀國其大義九月蟋蟀在堂附近於人寒氣將<lb/>
至而歲聿暮矣公當及時以禮自為虞樂否則日月舍<lb/>
我而去所謂樂者非甚沉湎當思所居之位所職之事<lb/>
長慮却顧以盡國君之道也詩人忠厚勸戒之意豈非<lb/>
<pb n="8b"/>
堯之遺風乎故不繫之晉而繫之唐也<lb/>
　　　羔裘<lb/>
羔裘刺時也晉昭公有曲沃之偪孤危將亡而其臣又<lb/>
不為保障之謀故國人憂之而作是詩意謂在位不能<lb/>
備禦曲沃但華衣服而美詞語爾居居究究集傳以為<lb/>
未詳按爾雅居居究究惡也葢言在位者不肯恤民謀<lb/>
國爾<lb/>
　　　葛生<lb/>
<pb n="9a"/>
晉獻公好攻戰則國人多喪者婦人指其夫所死之地<lb/>
即詩人所謂塋域也言葛有所托蘝有所延我其誰與<lb/>
乎煢煢然無所依耳末云百歲之後歸于其室此婦人<lb/>
要其死期以相從見唐風之厚也<lb/>
　　　有女同車<lb/>
有女同車刺鄭世子忽也忽嘗有功於齊齊侯請妻之<lb/>
忽不從輔氏曰鄭詩惟此篇為男悦女之辭意亦淫詩<lb/>
也按春秋傳鄭世子忽不取賢譽之齊女乃迎他國之<lb/>
<pb n="9b"/>
女色雖美如舜華亦何益舍大國之援而卒見逐故詩<lb/>
人賦此以諷之兩言彼美孟姜德音莫忘此明指齊女<lb/>
而言<lb/>
　　　蘀兮<lb/>
蘀兮刺鄭將亂也君子憂之呼諸大夫而告曰槁葉未<lb/>
辭柯以風吹而必落故謂槁葉為蘀也以比國難之時<lb/>
禍將及矣諸大夫其亟圖之倡予和女圖之之意也<lb/>
　　　風雨<lb/>
<pb n="10a"/>
風雨思君子也當此風雨如晦之時雞鳴不已以喻世<lb/>
亂而君子不改其節如此之人我既見之豈不坦然而<lb/>
平夷哉二章三章皆一意也<lb/>
　　　子衿<lb/>
子衿序言刺學校廢也鄭以國亂學校不修生徒解散<lb/>
賢者念朋㑹之無從使我心悠悠思之縱我不往子寧<lb/>
不繼聲以問我乎以見亂之甚矣<lb/>
　　　采苓<lb/>
<pb n="10b"/>
采苓刺晉獻公好諛聽䜛也獻公殺恭世子逐群公子<lb/>
國人以采苓起興謂公曰人之言未可遽以為然且察<lb/>
其何所從來則情偽自知矣人君能如此察彼造言者<lb/>
無所遁其情而被䜛者亦可以免禍矣<lb/>
　　　權輿<lb/>
權輿刺康公忘先君之舊臣與賢者有始而無終也故<lb/>
賦此首章曰夏屋渠渠按正義夏大屋具渠渠勤勤言<lb/>
始則設食大具今則無餘猶下章始則四簋今則不飽<lb/>
<pb n="11a"/>
皆説飲食之事不得言屋宅也且爾雅釋夏大屋具正<lb/>
訓又如此以故知謂禮物大具也若依舊説則下章與<lb/>
首逈異矣<lb/>
　　　防有鵲巢<lb/>
防有鵲巢憂䜛賊也陳宣公多信䜛君子憂懼故作此<lb/>
詩謂䜛言之惑非一日之致如防之有巢漸積而成卭<lb/>
之有苕蔓延牽附將及我也又引甓鷊義與此同皆憂<lb/>
䜛之意也<lb/>
<pb n="11b"/>
　　　七月<lb/>
七月陳王業也周公采公劉后稷之詩以獻成王俾知<lb/>
小人之依以故稱夏正也若謂此詩周公所作也周之<lb/>
正朔典禮皆公所制豈肯身自犯之夫秉周禮以律周<lb/>
人周人猶或不信其可不用周禮哉<lb/>
　　　東山<lb/>
東山言周公東征之歸也其二章云熠燿宵行毛云熠<lb/>
燿燐也燐螢火也古今注及埤雅爾雅翼皆因之陳思<lb/>
<pb n="12a"/>
王論螢火夜飛非宵行耶集傳曰宵行蟲名或别有解<lb/>
也<lb/>
　　　狼跋<lb/>
狼跋美周公也首章曰公孫碩膚赤舄几几公孫者豳<lb/>
公之孫謂周公也碩大膚美也赤舄履之盛者也老狼<lb/>
其進也如將躐其胡其退也如將跲其尾周公之輔成<lb/>
王值時多艱二叔流言於外成王猜疑於内如狼前憂<lb/>
躐其胡而後憂跲其尾也然周公居之從容自得而二<lb/>
<pb n="12b"/>
患皆釋人徒見履赤舄几几安且閒也而不知其解患<lb/>
釋難之勞如此毛公以公孫為成王鄭以公孫為公遜<lb/>
皆非是<lb/>
　　　常棣<lb/>
常棣燕兄弟也其首章曰鄂不韡韡鄭氏曰承華者曰<lb/>
鄂不當作拊拊鄂足也正義曰以鄂比于弟華比于兄<lb/>
鄂既承華又與拊連則鄂拊同比兄弟之相佐猶華鄂<lb/>
之相承覆也<lb/>
<pb n="13a"/>
　　　出車<lb/>
出車勞還率也舊説西伯受命於商王因命南仲為將<lb/>
往伐玁狁其成功而還也詩人歌其事以為勞還也自<lb/>
其出車至其執訊獲醜而歸備述之也或謂宣王命南<lb/>
仲非西伯也予以為西伯出羑里即得專征伐理或有<lb/>
之歐陽説與詩緝相同書稱西伯戡黎詩又稱伐崇伐<lb/>
密皆有其事然伐玁狁或亦然也<lb/>
　　　菁菁者莪<lb/>
<pb n="13b"/>
菁菁者莪樂育材也君子能長育人才則天下喜樂之<lb/>
矣毎觀小雅皆因其事而歌與國風所陳不同菁莪之<lb/>
詩當以為天子行禮於學宫則宴飲而歌此詩也<lb/>
　　　庭燎<lb/>
庭燎美宣王也集傳不言所指考之列女傳宣王嘗晏<lb/>
起姜后脱簪珥待罪永巷宣王感悟於是勤於政事早<lb/>
朝晏退卒成中興之業以此証之當為宣王詩無疑也<lb/>
　　　鶴鳴<lb/>
<pb n="14a"/>
鶴鳴毛云誨宣王也集傳以為不可知其由然必陳善<lb/>
納誨之辭考之諸家所説以為求賢人之未仕者詩曰<lb/>
鶴鳴九皋聲聞于野言身雖隠而名則著也此篇自秦<lb/>
漢以來説者多異毛鄭在衆説之先皆謂興求賢必有<lb/>
師承當從之<lb/>
　　　黄鳥<lb/>
黄鳥序言刺宣王也集傳不詳某時所作東萊吕氏曰<lb/>
宣王之末民有失所者意他國之可居也及其至彼則<lb/>
<pb n="14b"/>
又不若故鄉焉故思而欲歸如此按詩義不言所刺之<lb/>
事亦不及宣王一語意或幽厲之時室家離散者則有<lb/>
之宣王内修政事外攘夷狄故能恢復境土安集人民<lb/>
則民之失所者必少小序吕氏俱謂宣王不足信矣白<lb/>
駒及我行其野其義皆同此<lb/>
　　　正月<lb/>
正月大夫刺幽王也末云民今之無祿天夭是㭬楊氏<lb/>
曰張衡應間云利端始萠害漸亦牙速速方穀夭夭亦<lb/>
<pb n="15a"/>
加欲豐其屋乃蔀其家據此天夭為夭夭也衡去古不<lb/>
逺宜得其真且佌佌速速夭夭連文為是不應速速下<lb/>
又特出天夭也夭夭之義自然天夭之説勉强王介甫<lb/>
詩栩栩幽人夢夭夭老者居亦祖張説<lb/>
　　　十月之交<lb/>
十月之交毛氏以為大夫刺幽王也鄭氏曰刺厲王葢<lb/>
以此篇有畨維司徒及鄭桓公友皆厲王時人故曰厲<lb/>
王詩㮮嘗考之鄭桓公友在幽王時畨維司徒先後用<lb/>
<pb n="15b"/>
事又曰豔妻煽方處艶妻者褒姒也以此三事言之當<lb/>
從毛説與下二章小旻小宛大略相同皆以為幽王詩<lb/>
可也<lb/>
　　　雨無正<lb/>
雨無正大夫刺幽王也雨自上而下也衆多如雨非所<lb/>
以為政也㮮嘗讀韓詩有雨無正所刺皆同比毛詩篇<lb/>
首多雨無其極傷我稼穯八字補傳云詩之命名皆摘<lb/>
取詩中之語獨雨無正巷伯常武酌賚般六篇特出詩<lb/>
<pb n="16a"/>
人之意非有序以發之雖孔子亦不能知其為何詩也<lb/>
韓詩篇首多二句是詩前二章皆十句而加以二句意<lb/>
或章句之多少不計也據今序求詩人之言亦可見令<lb/>
下如雨之多非所以為政之意也<lb/>
　　　戎成不退饑成不遂<lb/>
戎成詩大義已見雨無正矣此二句謂兵戎之禍已成<lb/>
而其勢不退言外患之熾也饑困之災已成而其生不<lb/>
遂言内憂之廹也此庶與上下文頗順<lb/>
<pb n="16b"/>
　　　啟明長庚<lb/>
啟明長庚詩大義己見大東矣啟明長庚毛氏曰一星<lb/>
也後世因之遂以長庚為太白故李白母夢長庚名白<lb/>
字太白鄭漁仲曰啟明金星長庚水星金在日西故日<lb/>
將出則東見水在日東故日將没則西見實二星也毛<lb/>
氏之説誤<lb/>
　　　無將大車<lb/>
無將大車大夫悔進小人也言君子推輓小人小人既<lb/>
<pb n="17a"/>
進則䜛害君子如人推輓大車大車既進則塵汚於人<lb/>
故君子悔之小人進而害君子則可憂多端不必更思<lb/>
是我自取其病悔無及矣<lb/>
　　　鼓鐘<lb/>
鼓鐘序言刺幽王也集傳以為此詩義未詳不敢質其<lb/>
事永叔曰按此篇則是作樂於淮上矣然旁考詩書史<lb/>
記皆無幽王東廵之事書曰徐夷並興葢自成王時徐<lb/>
夷及淮夷已皆不為周臣宣王時嘗遣將伐之亦不自<lb/>
<pb n="17b"/>
往初無幽王東廵之事然不得作樂於淮上矣嚴氏謂<lb/>
古事亦有不見於史而因經以見者其説亦通<lb/>
　　　頍弁<lb/>
有頍者弁宴樂兄弟之詩也安成劉氏曰此章諸本皆<lb/>
作賦而又有兼興兼比今詳首章六句曰弁曰酒曰殽<lb/>
曰兄弟皆述宴時之實事其體屬賦而六句之中實維<lb/>
伊何與伊異人詩意相應又似興體七句八句則又似<lb/>
比故曰當為賦兼興比也㮮按此章分析頗明但詩只<lb/>
<pb n="18a"/>
稱六義若如此詩義不止於六也凡此似興似比當據<lb/>
其首章重者要者而言不應二三其説也<lb/>
　　　車牽<lb/>
車牽大夫刺幽王也傳以為燕樂新昏之詩也按婚禮<lb/>
不賀人之序也又曰娶婦之家三日不舉樂思嗣親也<lb/>
新婚安得有燕也小序云幽王無道周人思得賢女以<lb/>
配君子此義近之非宴樂新婚之作也<lb/>
　　　棫樸<lb/>
<pb n="18b"/>
棫樸序言文王能官人也鄭氏謂預斫棫樸將祭而用<lb/>
葢牽於奉璋之説也倬彼雲漢而下鄭説更無官人之<lb/>
意其曰壽考作人者言文王能養育賢才各任其職王<lb/>
但享壽考邈然在上無所動作而國自治也官人之意<lb/>
何在哉<lb/>
　　　思齊<lb/>
思齊序言文王所以聖也古注云非但天性而德有所<lb/>
由成葢言文王所以聖者由母太任賢也夫思齊之義<lb/>
<pb n="19a"/>
主述大任之德能致文王之聖爾今詩自惠於宗公而<lb/>
下四章皆了不及大任何也或曰首章錯簡耳詩本言<lb/>
周世有賢婦文王幼育於賢母長得賢配之助以成其<lb/>
德其德由内及外由近及逺不以幽隠而廢不以厭倦<lb/>
而怠不聞亦入不諫亦式也言性與天合葢如此詩人<lb/>
既述文王修身之善又述所遇事皆中理然後本其所<lb/>
以聖者由生於賢母幼被養育而成也據詩義解若此<lb/>
然首章終似錯簡耳<lb/>
<pb n="19b"/>
　　　靈臺<lb/>
靈臺為文王作也經度營表庶民樂於趣事所以不日<lb/>
成之不日古注云不設期日也今注不終日也㮮按不<lb/>
設期日既見文王之仁亦於事理為恊若曰不終日豈<lb/>
有一日而成一臺者哉<lb/>
　　　鼉鼓<lb/>
鼉鼓陸機曰鼉似蜥蜴皮堅厚可以冒鼓韻㑹云鼉宵<lb/>
鳴如桴鼓今江淮間謂鼉鳴為鼉鼓其數應更故吳越<lb/>
<pb n="20a"/>
謂之鼉更未見有以皮冐鼓者樂書曰詩人託之其鳴<lb/>
應更為靈德之應非實鼓也如簫音似鳯故謂之鳯簫<lb/>
即此類<lb/>
　　　下武惟周<lb/>
下武美武王也集傳曰下義未詳周氏曰凡物扶植之<lb/>
則上偃仆之則下下武者即書所謂偃武也言周雖以<lb/>
武定天下然伐商之後偃其武馬散之華山之陽牛放<lb/>
之桃林之野車甲衅而藏之府庫倒載干戈包以虎皮<lb/>
<pb n="20b"/>
天下皆知武王之不復用兵也故曰下武惟周<lb/>
　　　生民<lb/>
生民誦后稷也其三章云誕實匍匐克岐克嶷毛傳曰<lb/>
岐知也嶷識也謂后稷早有知慧而匍匐之時即能就<lb/>
口食藝麻麥也曹氏以為岐嶷能立之狀若然既言匍<lb/>
匐又言能立似相背戾毛傳近之使知慧不早則與常<lb/>
人何異非所以誦后稷也<lb/>
　　　既醉<lb/>
<pb n="21a"/>
既醉序言成王祭畢而燕群臣也其三章曰昭明有融<lb/>
高朗令終舊説以令終為考終命此非臣子祝君之辭<lb/>
也一章二章方祝君以萬年不應三章遽祝以考終命<lb/>
其言不倫夫人靡不有初鮮克有終始明終昏者多矣<lb/>
故又祝其高明而善終也過而後改迷而後復不若有<lb/>
始有卒之盡善也此庶幾得之<lb/>
　　　維玉及瑶<lb/>
何以舟之維玉及瑶䩛琫容刀集傳以為帶此劔佩以<lb/>
<pb n="21b"/>
上下山原吕氏以為以如是之佩服而親如是之勤苦<lb/>
所以為厚於民意尚未明若欲勤民何用佩服於此佩<lb/>
服何以見其勤民葢此章接上章遷居而言始遷之時<lb/>
公劉相土居民汲汲雖劍佩在身不暇解釋即勤於事<lb/>
以見其厚民之切也<lb/>
　　　卷阿<lb/>
卷阿召康公戒成王也成王將蒞政召康公作此以獻<lb/>
其意在求賢用吉士也其言鳯凰于飛亦集爰止鄭氏<lb/>
<pb n="22a"/>
以為因時鳯至故以為喻㮮嘗考之詩書諸史成王時<lb/>
未嘗有鳯至也且鳯希有之鳥以興王能致難得之臣<lb/>
也以此知不指鳯為實有之物明矣鄭之不可信類此<lb/>
　　　崧高<lb/>
崧高尹吉甫美宣王也天下復平能建國親諸侯褒賞<lb/>
申伯焉凡八章初讀之皆贈申伯之辭及再玩所言王<lb/>
室依頼諸侯表式皆天下安危大計是詩之義也王氏<lb/>
曰此詩本贈申伯而以為美宣王則王之美於是乎在<lb/>
<pb n="22b"/>
唐史臣褒裴度云非度破賊之難也任度之為難也申<lb/>
伯信賢矣任申伯者豈不賢乎<lb/>
　　　往近王舅<lb/>
往近王舅詩其義已見崧高毛氏曰近已也鄭氏曰近<lb/>
辭也辭者語助辭也朱子集傳用鄭説今之解者不一<lb/>
楊氏曰詩云彼其之子禮記彼記之子或又作忌如叔<lb/>
善射忌之例然則記也其也忌也皆語助辭也㮮曰已<lb/>
矣二字古通用如毛説似又簡明<lb/>
<pb n="23a"/>
　　　常武<lb/>
常武序言宣王親征淮北之夷召穆公作是詩以美之<lb/>
傳曰詩中無常武二字召穆公特以此名篇葢有二義<lb/>
有常德以立武則可以武為常則不可此所以有美有<lb/>
戒也又見解頥新語云召穆公之意謂德可為常武不<lb/>
可黷故先極言其用兵之盛以滿其志卒章乃陳警戒<lb/>
之言故其言易入也後之為辭賦者或竊取其義如作<lb/>
曲終奏雅勸百諷一之類是也<lb/>
<pb n="23b"/>
　　　維昔<lb/>
維昔詩大義己見召旻其五章曰維昔之富不如時維<lb/>
今之疚不如兹首二倒字句也昔時之善人是富今兹<lb/>
之君子在疚也兹年也古人謂兹為年取草木繁茂之<lb/>
義也吕氏春秋今兹美禾來兹美麥文選為樂須及時<lb/>
誰能待來兹維昔之富不如時言君子之得志也維今<lb/>
之疚不如兹言君子之失志也君子疚則小人肆故曰<lb/>
彼疏斯稗以比君子小人疏麤米也彼小人何為不廢<lb/>
<pb n="24a"/>
退以避君子乃職主援引之黨乎<lb/>
　　　池竭<lb/>
召旻刺幽王也其六章曰池之竭矣不云自瀕泉之竭<lb/>
矣不云自中集傳以此詩作賦體余心竊疑及見大全<lb/>
或問此章疑是比體如何朱子曰作比為是又見語錄<lb/>
荅潘時舉問亦同但集傳未及改也<lb/>
　　　清廟<lb/>
維天祀文王也洛誥稱惟周公誕保文武受命惟七年<lb/>
<pb n="24b"/>
則是成洛邑而作此詩也又稱新邑烝祭歲文王騂牛<lb/>
一武王騂牛一按烝祭文武而此樂歌祇頌文王之德<lb/>
者何也葢父子並祭統於尊故不及武王也<lb/>
　　　假以溢我<lb/>
假溢詩大義已見清廟矣春秋傳曰假為何溢為恤余<lb/>
初讀未安及觀詩緝假大而盈溢於我常有以収之使<lb/>
不失墜惟在大順文王之德而已其者自期之辭収謂<lb/>
保其業惠謂體其德大惠則無斯須毫釐之違戾也此<lb/>
<pb n="25a"/>
説亦通且經文不改也<lb/>
　　　是用大介<lb/>
周頌祭武王之詩時純熈矣是用大介鄭氏訓介為助<lb/>
大介所謂得道者多助也或訓介為甲似不如鄭為切<lb/>
也<lb/>
　　　烈文辟公<lb/>
烈文成王即政諸侯助祭之作也錫福毛氏以為文王<lb/>
錫之鄭氏以為天錫之今注以為諸侯錫成王以祉福<lb/>
<pb n="25b"/>
而惠我以無彊使我子孫保之也此諸説不同要之毛<lb/>
鄭於事情稍近不失天子戒諸侯之體洪範云天子歛<lb/>
福以錫民未聞諸侯反錫天子以福也<lb/>
　　　振鷺<lb/>
振鷺為助祭諸侯作也武王克商封舜之後於陳禹之<lb/>
後於把湯之後於宋謂之三恪書所稱作賔王室是也<lb/>
周承殷微子且賢故來助祭兩見於詩殷尚白服色因<lb/>
之不改其一曰振鷺于飛亦有斯容其一曰有客有客<lb/>
<pb n="26a"/>
亦白其馬皆為微子而言序謂二王之後不言主名又<lb/>
非三恪之義此序之誤也<lb/>
　　　夙夜基命宥密<lb/>
夙夜祀成王也楊氏曰毛氏云宥寛仁也密安靜也孔<lb/>
穎達云寛仁所以止苛刻安靜所以息暴亂豈不明白<lb/>
正大而得帝王之體乎今人解宥為宏深密為靜密以<lb/>
字義言之宥者寛宥也未聞宥為宏深也宏深靜密既<lb/>
於基命不切又不知宏深靜密為何事聖人治天下之<lb/>
<pb n="26b"/>
大經大法易曉易見不如是之隠癖也<lb/>
　　　閔余小子<lb/>
閔余小子嗣王朝于廟也末云烏乎皇王繼序思不忘<lb/>
皇王集傳兼指文武也鄭氏謂武王也嚴氏錢氏解亦<lb/>
同鄭説余嘗疑之及得仲木經説辨論可謂詳矣亦以<lb/>
三氏之言為是<lb/>
　　　泮水<lb/>
泮水頌僖公能修泮宫也戴埴曰泮宫漢儒以名學嘗<lb/>
<pb n="27a"/>
觀泮水序止曰頌僖公能修泮宫而詩言無小無大從<lb/>
公于邁則征伐之事順彼長道屈此群醜則克敵之功<lb/>
既克淮夷不吳不揚則淮夷之服借曰受成於學獻馘<lb/>
獻囚可也其曰濟濟多士克廣德心似矣而繼以桓桓<lb/>
于征狄彼東南不過從邁之多賢載色載笑匪怒伊教<lb/>
似矣而先以其馬蹻蹻其音昭昭不過宴飲之和樂合<lb/>
序與詩皆無育才之説也按通典泮乃魯水名僖公建<lb/>
宫於上因水以名宫如楚渚宫之類是也余觀戴氏之<lb/>
<pb n="27b"/>
辨數百言且有根據予不能盡錄姑舉此以明泮非因<lb/>
學而設也<lb/>
　　　閟宫<lb/>
閟宫序言頌僖公能復周公之宇也其二章居岐之陽<lb/>
實始翦商此史臣追叙之辭非太王真有翦商之志矣<lb/>
或曰此詩作於僖公既卒之後觀四五章俾爾昌而熾<lb/>
俾爾壽而富皆祝僖公昌大而壽考也若謂僖公既卒<lb/>
之詩似難解矣<lb/>
<pb n="28a"/>
　　　𤣥鳥<lb/>
𤣥鳥祀高宗也詩緯曰契母有娀氏浴於𤣥丘之水睇<lb/>
𤣥鳥啣卵而墜契母得而吞之遂生契自此説一出太<lb/>
史公因之以彰大其事予切疑之夫卵不出蓐燕不徙<lb/>
巢其口且隘何得云啣即使啣之而誤墜未必不碎也<lb/>
葢解詩者不得其説而取緯説以明之考之月令𤣥鳥<lb/>
至以太牢祀高禖以祈子意者契母以𤣥鳥至之月祈<lb/>
子有應詩人因其事而頌之曰天命𤣥鳥降而生商降<lb/>
<pb n="28b"/>
者尊之神之貴之若曰實自天來也此説庶幾得詩人<lb/>
之意也<lb/>
　<lb/>
　<lb/>
　<lb/>
　<lb/>
　<lb/>
　五經稽疑卷三<lb/>
</p>
<p>
</p>
  </div>
</body>
</text>
</TEI>
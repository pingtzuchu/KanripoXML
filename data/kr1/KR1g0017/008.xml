<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>五經稽疑卷八</head>
    <p>
<pb n="1a"/>
欽定四庫全書<lb/>
　五經稽疑卷八　　　　　明　朱睦㮮　撰<lb/>
　　禮記<lb/>
　　　昬定晨省之節<lb/>
昧爽丕顯向晦宴息此天道之晨昬人事之定節方今<lb/>
未之有改也况人之事親乃庸行也而顧欲踰其節乎<lb/>
記謂子婦鷄初鳴適父母舅姑之所强人以所不可能<lb/>
亦非所以安父母舅姑宴息之性此記者過飭之詞非<lb/>
<pb n="1b"/>
聖人之訓也<lb/>
　　　禮不妄説人不辭費<lb/>
邵淵曰器用之為便而祭器之為貴䙝衣之為便而衮<lb/>
冕之為貴哀欲其速而申之以三年樂欲其不已而不<lb/>
得終日此不妄悦人之謂哉或貴於多而大或貴於高<lb/>
而文庭實滿百之儀四海九州之薦此不辭費之謂舊<lb/>
説謂不費於言辭豈經㫖乎<lb/>
　　　太上貴徳<lb/>
<pb n="2a"/>
太上貴徳其次務施報太上者致極之稱猶言大備全<lb/>
徳之人也全徳之人自得而已奪之不以為損予之不<lb/>
以為益愛之不自以為仁利之不自以為義其次奪之<lb/>
知損予之知益愛之為仁利之為義故施則必報是以<lb/>
不可無禮也自禮記左氏凡所言太上者皆若此繫乎<lb/>
人不繫時也<lb/>
　　　若夫坐如尸立如齊<lb/>
朱子曰劉原父云此乃大戴禮曽子事父母篇之辭曰<lb/>
<pb n="2b"/>
孝子惟巧變故父母安之若夫坐如尸立如齊弗訊不<lb/>
言言必齊色此成人之善者也未得為人子之道也此<lb/>
篇蓋彼文而若夫二字失刪去鄭氏不知其然乃謂此<lb/>
二句為丈夫之事誤矣<lb/>
　　　前有車騎<lb/>
三代有車馬無車騎吉行則六馬四馬師行則元戎小<lb/>
戎自晉乗小駟始有騎至革井田去車戰始有騎兵然<lb/>
則此制亦秦法也<lb/>
<pb n="3a"/>
　　　公儀仲子之䘮<lb/>
檀弓魯之知禮者於仲子之䘮必其禮當免而免及臨<lb/>
其䘮見其所主之非故問而正之亦禮也説者乃謂故<lb/>
為過禮之免以弔而譏之是方欲責人以禮而先自處<lb/>
於非禮矣知禮者固如是乎<lb/>
　　　季武子成寢<lb/>
季武子成寝杜氏之𦵏在西堦下請合𦵏焉許之張子<lb/>
曰自伯禽至於武子多厯年豈容城中有墓此必是殯<lb/>
<pb n="3b"/>
欲取其柩以歸合𦵏也按張子之説新矣以事或有未<lb/>
當與孔子合𦵏於防同<lb/>
　　　為伋也妻者是為白也母<lb/>
子思曰為伋也妻是為白也母不為伋也妻是不為白<lb/>
也母余考之父在而服出母期父沒而為後不服此理<lb/>
之常也子思有為而為此語當深思詳察自得之不可<lb/>
以道之隆殺為禮之輕重也<lb/>
　　　古不修墓<lb/>
<pb n="4a"/>
方希古曰取乎古而師之者以其合乎人情當乎理也<lb/>
父母之棺髐然暴於防而不修何有取於古也信如其<lb/>
言安足以為聖其誣孔子甚矣<lb/>
　　　不知其墓<lb/>
孔子少孤不知其墓殯於五父之衢人之見之者皆以<lb/>
為𦵏也其母卒問於郰曼父之母然後得合𦵏於防夫<lb/>
子何人也焉有不知父墓之所必待母殁始訪於郰曼<lb/>
父之母得合𦵏焉此説甚誕甚誣疑漢儒好竒而為之<lb/>
<pb n="4b"/>
也<lb/>
　　　易簀<lb/>
曾子𢎞毅之器任重致逺豈肯受大夫之簀而自處於<lb/>
不正乎信如易簀之説者是君子之死不可不正而未<lb/>
死之前猶可以自恕也其誣曽子甚矣意記者訛傳而<lb/>
為之詞後儒因得正而斃之言有合於禮遂信其事而<lb/>
不察其誣歟<lb/>
　　　禫得中制<lb/>
<pb n="5a"/>
孟獻子禫懸而不樂比御而不入夫子曰孟獻子加人<lb/>
一等矣有子蓋既祥而絲屨組纓孔子既祥五日弹琴<lb/>
而不成聲十日而成笙歌㮮按此三節相聨謂獻子過<lb/>
有子不及記者舉孔子於禮以明祥禫之得中也<lb/>
　　　死而不弔者三<lb/>
三者不弔謂死於畏厭溺非不弔也不忍言之也使孔<lb/>
子果死於匡則亦不弔可乎屈原之死於水則亦不弔<lb/>
可乎而先儒謂賤之而不弔此乃固陋執言失意人心<lb/>
<pb n="5b"/>
所不安也<lb/>
　　　太公封於營丘<lb/>
太公封於營丘比及五世皆反𦵏於周按史記太公佐<lb/>
周有天下封於齊丘東就國固其俗簡其禮通商工之<lb/>
業便魚鹽之利而民人多歸遂為大國鄭康成曰太公<lb/>
受封留為太師死𦵏於周至五世之後乃𦵏齊皇覧曰<lb/>
吕尚塜在臨菑縣南去縣十里據三説互異與經俱不<lb/>
合然太公元聖留輔是矣返𦵏於周余所不觧也㮮按<lb/>
<pb n="6a"/>
康成所記頗得實若謂留輔又謂反𦵏自相牴牾何也<lb/>
　　　舜葬於蒼梧之野<lb/>
舜葬於蒼梧之野三妃未之從也祔𦵏自周始然舜卒<lb/>
於鳴條時蒼梧在要荒之外事未必然㮮于尚書稽疑<lb/>
已辨之矣堯妻三女亦無所考<lb/>
　　　子夏哭子䘮明<lb/>
方希古曰孔門曽子最少子夏曽子父之執友也名而<lb/>
数之非曽子事也傳者過也曰朋友有過以其長也則<lb/>
<pb n="6b"/>
不正之與曰非也正之者是也名而数之曽子不若是<lb/>
暴也何以明之曰斯辭倨曽子之言慤而謹<lb/>
　　　顔淵之䘮饋祥肉<lb/>
顔淵之䘮饋祥肉孔子出受之入彈琴而後食之顔子<lb/>
既禫夫子受祥肉彈琴始食非聖人舉動嘗聞子於是<lb/>
日哭則不歌不飲酒食肉况彈琴乎使其哀已忘則何<lb/>
必彈琴<lb/>
　　　負手曵杖<lb/>
<pb n="7a"/>
吳幼清曰竊詳此文所載事辭皆妄聖人徳容始終如<lb/>
一至死不變今負手曵杖逍遥於門動容周旋中禮者<lb/>
不如是也聖人樂天知命視死生如晝夜豈自為歌辭<lb/>
以悲其死且以哲人為稱又以泰山梁木為比若他人<lb/>
悲聖人之將死而為歌辭則可聖人自為此歌而自比<lb/>
乃若是妄也蓋七十子以後之人撰造為之欲表明聖<lb/>
人之豫知其死將以尊聖人而不知適以卑之也<lb/>
　　　襲裘之弔<lb/>
<pb n="7b"/>
曽子得聖人之傳其於禮之節文蓋精察力行有素矣<lb/>
豈有弔䘮不以禮必待子游正之而後始知其失耶出<lb/>
祖之多襲裘之過皆不可信也<lb/>
　　　君子不家於䘮<lb/>
子碩欲粥人之母以𦵏母固為不可其於賻布之餘具<lb/>
祭器何不可哉且班兄弟之貧以恤親修祭先之禮以<lb/>
報本均非私利而䘮祭猶相湏而並重者也子栁乃謂<lb/>
君子不家於䘮而矯情以廢禮不已過乎<lb/>
<pb n="8a"/>
　　　從母之夫舅之妻<lb/>
從母之夫舅之妻二夫人相為服張子曰此是甥自幼<lb/>
居於從母之家或舅之家孤穉恩飬如父母不可無服<lb/>
所以為此服也非是從母之夫與舅之妻相對為服呉<lb/>
氏曰有同居而食之恩則雖理之所無亦可以義起此<lb/>
服也<lb/>
　　　同母異父之昆弟死<lb/>
公叔木有同母異父之昆弟死問於子游子游曰其大<lb/>
<pb n="8b"/>
功乎狄儀有同母異父之昆弟死問於子夏子夏曰我<lb/>
未之前聞也魯人則為齊衰子夏固失矣子游亦未為<lb/>
得也按禮繼父同居有子者服齊衰三月不曰自狄儀<lb/>
始<lb/>
　　　禮不可斯須逺於身<lb/>
有其禮無其財君子弗行有其禮無其時君子弗行君<lb/>
子之於禮也不可斯湏逺於身豈以家之貧富通塞為<lb/>
行乎子思賢者其為道粹者矣信斯言也焉在其喻於<lb/>
<pb n="9a"/>
道<lb/>
　　　君臨臣䘮以巫祝桃茢<lb/>
清江劉氏曰君臨臣䘮以桃茢先非禮也周之末造也<lb/>
君臣之義非虚也寄社稷寄宗廟寄人民焉爾故君有<lb/>
慶臣亦有慶君有戚臣亦有戚臣疾君親問之臣死君<lb/>
親哭之以致忠愛也若生而用死而弃生而厚死而薄<lb/>
生而愛死而惡是忘生背死也施之以人者不變於存<lb/>
亡然後視其亡猶存也則夫桃茢胡為乎用於諸臣之<lb/>
<pb n="9b"/>
廟哉<lb/>
　　　遣車一乗<lb/>
晏子齊大夫一狐裘三十年可謂儉矣至於親䘮遣車<lb/>
一乗𦵏之君子儉於已則可儉於親則不可也周禮曰<lb/>
國無道君子恥不盈禮焉晏子是也<lb/>
　　　季子臯葬其妻<lb/>
季子臯𦵏其妻犯人之禾申祥以告曰請庚之子臯曰<lb/>
孟氏不以是罪予朋友不以是弃予以吾為邑長於斯<lb/>
<pb n="10a"/>
也買道而葬後難繼也申祥請償民之禾是也子臯恃<lb/>
為邑長而謂犯民之禾以為無傷非也且𦵏妻道經民<lb/>
禾孟氏何由而知朋友何由而弃决非子臯之言或訛<lb/>
為傳聞乎耳<lb/>
　　　誓㑹盟疑<lb/>
殷人作誓而民始畔周人作㑹而民始疑誓㑹皆出於<lb/>
天子殷衰諸侯專誓周衰諸侯專盟夫誓盟非古也聖<lb/>
人録之者以為後世之戒深矣<lb/>
<pb n="10b"/>
　　　百祀之木<lb/>
天子崩虞人致百祀之木可以為棺槨者斬之不至者<lb/>
廢其祀刎其人黄東發曰天子棺槨未必待逺取不至<lb/>
諸百祀而廢其饗刎其人亦恐記者言之過木苟不至<lb/>
豈神之罪而廢其祀雖人之罪亦何至於死苟其行此<lb/>
民将不勝擾豈所謂死無害於人者邪<lb/>
　　　齊大饑<lb/>
有餓者蒙𬒮輯屨貿貿然來黔敖左奉食右執飲曰嗟<lb/>
<pb n="11a"/>
來食揚其目而視之曰予惟不食嗟來之食以至於斯<lb/>
也從而謝焉終不食而死曽子曰微與其嗟也可去其<lb/>
謝也可食廬陵胡氏曰人之急于食禄嗟來不去者多<lb/>
矣視饑者之操有愧哉㮮按論者高矣過矣嗟者閔之<lb/>
之辭來者呼之之辭曽子之言其為聖人之中道也夫<lb/>
　　　季孫之母死<lb/>
季孫之母死哀公弔焉曾子子貢弔焉閽人為君在弗<lb/>
納曽子與子貢入於其廐而修容焉子貢先入曽子後<lb/>
<pb n="11b"/>
入卿大夫皆辟席公降一等而揖修容更荘餙也黄東<lb/>
發曰始為閽人所拒既修容入不惟閽人避之卿大夫<lb/>
避位而君亦降等此世所無之事且君在内何敢混入<lb/>
大賢言貌自足動人何用修容乎<lb/>
　　　原壤之母死而歌<lb/>
孔子之故人原壤其母死登其木而歌傳以夫子不聞<lb/>
而過之夫故舊無大故則不弃也是也苟有大故天下<lb/>
宜莫甚於母死而歌此而不弃烏乎弃此疑非夫子之<lb/>
<pb n="12a"/>
言<lb/>
　　　祭器不假<lb/>
大夫祭器不假謂不假於人也凡有禄者造器必先造<lb/>
祭器後造用器不假謂我不假人之燕器以祭先也以<lb/>
為假之於人非也<lb/>
　　　湯沐之邑<lb/>
方伯朝天子皆有湯沐之邑於天子之畿内視元士春<lb/>
秋隠公八年鄭宛來歸祊公羊傳曰祊者何鄭湯沐之<lb/>
<pb n="12b"/>
邑也天子有事於泰山諸侯從泰山之下諸侯亦皆有<lb/>
湯沐之田許慎曰周初千八百諸侯之國有時來朝或<lb/>
盡京師之地不能容㮮按湯沐之邑視元士地秪五十<lb/>
里諸侯來朝畿内或賜湯沐之邑諸侯有事泰山亦有<lb/>
湯沐之邑二地皆有限制所用廩餼之類五十里所産<lb/>
自足豈有千八百國諸侯各食一邑哉公羊之觧不攻<lb/>
自破矣<lb/>
　　　三日不作樂<lb/>
<pb n="13a"/>
昬禮不用樂幽隂之義此説非是昬禮豈是幽隂但古<lb/>
人重此大禮嚴肅其事不作樂者思嗣親之謂非幽隂<lb/>
之義也<lb/>
　　　當祭而太廟火<lb/>
當祭而太廟火如之何孔子曰接祭而已矣註觧曰接<lb/>
字為疾速疾之義當見火更有何心行禮故疾速也或<lb/>
解作接續之義見火則不行禮而暫已及救火已又接<lb/>
前禮以行之吕涇野曰暫已解甚明暢亦可以見禮時<lb/>
<pb n="13b"/>
為大矣<lb/>
　　　釋奠有合<lb/>
凡釋奠者必有合也有國故則否合謂合樂也春釋采<lb/>
合舞秋釋采合聲釋奠則并合之以侑神也余以為侑<lb/>
神不但用樂亦用幣<lb/>
　　　禮運<lb/>
此篇先儒以為子㳺門人所記以其為仲尼問答之詞<lb/>
也然其中多非聖人格言其文又非漢儒所及意子游<lb/>
<pb n="14a"/>
門人傳其畧而戰國儒生附益其説歟<lb/>
　　　四靈為畜<lb/>
四靈為畜之説非聖人之訓也至衍為魚鮪不淰等語<lb/>
其誕謾不經益甚矣<lb/>
　　　春禘秋嘗<lb/>
郊特牲曰凡飲飬陽氣也凡食飬隂氣也故春禘而秋<lb/>
嘗春禘饗孤子秋嘗食耆老其義一也凡食常無樂此<lb/>
五字衍<lb/>
<pb n="14b"/>
　　　后王命冡宰<lb/>
鄭注分后王作兩字觧不通書説后王君公后王猶言<lb/>
君王天子之别稱也東萊吕氏曰内則一篇首言后王<lb/>
命冡宰降徳于衆兆民蓋三代之所以教天下者皆以<lb/>
是自秦漢以來論治者異矣<lb/>
　　　不食肉而飱<lb/>
孔子食於季氏不辭不食肉而飱説者謂以季氏之饋<lb/>
失禮故也夫聖人禮義之中正動静食息無非教也若<lb/>
<pb n="15a"/>
季氏之饋失禮則當辭而弗食矣豈因其失禮而遂食<lb/>
之不以禮耶恐記者之訛傳也<lb/>
　　　周公朝諸侯于明堂之位<lb/>
明堂位䟽云周公攝王位又云天子即周公周公為冡<lb/>
宰時成王年已十四非攝位但統百官之政周公未嘗<lb/>
為天子豈可以天子為周公此記者之妄註吾於尚書<lb/>
稽疑已言其㮣兹再申之<lb/>
　　　朋友哭於寢門之外<lb/>
<pb n="15b"/>
朋友哭於寢門之外位右南面者以訃自外至故外向<lb/>
為位而哭也哀盡則位徹矣安得有弔賔來而為主以<lb/>
待之乎説者亦鑿矣<lb/>
　　　衣裳在躬而不知其名為罔<lb/>
先王之制侯王章服必繪畫黼黻之文黼文作金斧形<lb/>
近刃白近銎黒取能斷黻文兩已相背義取能辨能辨<lb/>
能斷事克有濟此審名頋義之謂也㒺字當與學而不<lb/>
思則㒺同看<lb/>
<pb n="16a"/>
　　　婦人肅拜<lb/>
禮疏曰婦人以肅拜為正朱子語録曰有問古者婦人<lb/>
以肅拜為正何為肅拜兩膝齊跪手至地頭不下為肅<lb/>
拜此浚川觧大義亦同此按少儀少異婦人雖君賜亦<lb/>
肅拜而受惟昬䘮則不然頭手俱至地也<lb/>
　　　使人不由其誠<lb/>
張横渠與人言其子日來誦書不熟且教他熟誦以盡<lb/>
其誠與材他解此兩句只作一意説言人之材足以有<lb/>
<pb n="16b"/>
為但以不由於誠則不盡其材<lb/>
　　　清廟之瑟<lb/>
清廟之瑟朱絃而䟽越一倡而三嘆有遺音者矣大饗<lb/>
之禮尚𤣥酒而俎腥魚太羮不和有遺味者矣清廟之<lb/>
瑟美其徳而忘其音大饗之禮美其敬而忘其味凡樂<lb/>
以音為之節而反忘音焉意不主於音也意不主於音<lb/>
是故朱絃䟽越乃可尚也凡食饗以味為之文而反忘<lb/>
味焉意不主於味也意不主於味𤣥酒太羮乃可尚也主<lb/>
<pb n="17a"/>
於音則不能遺音不能遺音則雖繁手滛聲有不足矣<lb/>
主於味則不能遺味不能遺味則雖太牢庶饈有不足<lb/>
矣孔子曰禮云禮云玉帛云乎哉樂云樂云鐘鼔云乎<lb/>
哉<lb/>
　　　一倡而三嘆<lb/>
注者曰此聲初發一倡之時僅有三人從而和之言和<lb/>
者少也以其極聲音之美故好者少然其中則有不盡<lb/>
之餘音存焉故曰有遺音者矣㮮按經文一倡而三嘆<lb/>
<pb n="17b"/>
者蓋一倡三嘆美其樂之盛也謂一人倡而三人和者<lb/>
非是<lb/>
　　　䘮服異制<lb/>
父母之䘮無貴賤一也記謂有大夫服士服之不同者<lb/>
意謂古者䘮冠䘮服貴賤異制亦猶吉服之不紊耳注<lb/>
䟽以布之精粗為别非也<lb/>
　　　悽愴霜露<lb/>
君子之心悽愴於霜露之降怵惕於雨露之濡故春禘<lb/>
<pb n="18a"/>
而秋嘗不䟽不數合諸天道至敬不忘如将見之求神<lb/>
送神皆有樂以感通之此殷周之所同也庸鼔萬舞作<lb/>
於蒸嘗於詩足徴矣記謂春禘為樂以迎來而有樂秋<lb/>
嘗為哀以送徃而無樂殊不可曉<lb/>
　　　孝弟一道<lb/>
孝弟一道也未有至弟而不本於至孝亦未有孝未至<lb/>
而能為至弟也乃謂至孝近於王至弟近於覇豈聖人<lb/>
之格言乎<lb/>
<pb n="18b"/>
　　　骨有貴賤<lb/>
貴者取貴骨賤者取賤骨貴者不重賤者不虚示均也<lb/>
惠均則令行善為政如此夫貴賤固有等骨於政何禆<lb/>
焉先王之制禮不𤨏𤨏也如是<lb/>
　　　屬辭比事<lb/>
孔子曰屬辭比事春秋教也其失之亂屬辭比事而不<lb/>
亂則深於春秋者也石梁王氏曰孔子之時春秋之筆<lb/>
削未出又曰加我数年卒以學易性與天道不可得聞<lb/>
<pb n="19a"/>
豈遽以此教人哉所以教者多言詩書禮樂且有愚誣<lb/>
奢賊煩亂之失豈詩書禮樂易與春秋使之然哉此决<lb/>
非夫子之言<lb/>
　　　讀燕居<lb/>
予觀燕居諸語頗疑誤及閱石梁王氏曰文雖有首尾<lb/>
然辭㫖散慢處多未必夫子之言又篇末二句是記者<lb/>
自作結誤也<lb/>
　　　貧而好樂<lb/>
<pb n="19b"/>
子云貧而好樂富而好禮衆而以寜者天下其幾矣王<lb/>
氏曰貧而好樂添一好字恐非孔子語聖人立言一字<lb/>
不可更多㮮按石梁之説足剖萬古之疑也<lb/>
　　　弛其親過<lb/>
子云君子弛其親之過而敬其美論語曰三年無改於父之<lb/>
道可謂孝矣高宗云三年不言言乃讙此條必有差誤<lb/>
既稱子云又引論語似重複且論語成於夫子之後安<lb/>
得夫子復引證也<lb/>
<pb n="20a"/>
　　　履無咎言<lb/>
詩衛風氓之篇履當依詩作體謂卜之於龜筮之於蓍<lb/>
其卦兆之體皆無凶咎之辭也或曰鄭箋詩既以體為<lb/>
卦兆之體何故於此曲附履字之訛<lb/>
　　　非祭男女不交爵<lb/>
子云非祭男女不交爵以此防民陽侯猶殺繆侯而竊<lb/>
其夫人陽侯繆侯兩君之謚也鄭云其國未聞非祭不<lb/>
交爵者先儒謂同姓則親獻異姓則使人攝王氏曰陽<lb/>
<pb n="20b"/>
侯繆侯既同是侯殺字當如字讀鄭説未聞其國何以<lb/>
知陽為弑也<lb/>
　　　不失色於人<lb/>
表記云子曰君子不失足於人不失色於人不失口於<lb/>
人足者足恭也色者令色也口者巧言也此三事先儒<lb/>
所深恥者孰謂為夫子之言注又云足容色容口容益<lb/>
知其非也<lb/>
　　　以怨報怨<lb/>
<pb n="21a"/>
子曰以徳報徳則民有所勸以怨報怨則民有所懲以<lb/>
余觀斯民也三代之直道而行也若如禮經所言以怨<lb/>
報怨非也論語曰以直報怨斯聖人之意觀此益知其<lb/>
誤<lb/>
　　　父尊而不親<lb/>
父尊而不親母親而不尊亦自為政者言之若曰以父<lb/>
道臨民近於嚴而不慈母道臨民近於慈而不嚴豈有<lb/>
尊親之異若夫子為政寛猛商頌敷政競絿之義尊親<lb/>
<pb n="21b"/>
也寛猛也其道一也焉有偏施之理<lb/>
　　　事君大言入則望大利<lb/>
事君大言入則望大利小言入則望小利先儒以為非<lb/>
夫子之言吕氏曰利為禄賞人臣事君各効其忠而已<lb/>
言入而遂望其禄賞乃小人之道非所以事君也<lb/>
　　　何以三年<lb/>
何以三年曰加隆焉爾也焉使倍之故再期也由九月<lb/>
以下何也曰焉使弗及也焉使倍之焉使弗及倒字法<lb/>
<pb n="22a"/>
也若後人則云使倍之焉使弗及也焉左傳云魯故之<lb/>
以今人則云魯之故也此古今文體之殊<lb/>
　　　魯薛鼔之多少<lb/>
春秋傳曰齊晋之君蓋嘗講此中行穆子相之晉侯先<lb/>
穆子曰有酒如淮有肉如坻寡君中此為諸侯師齊侯<lb/>
舉矢曰有酒如澠有肉如陵寡人中此與君代興古人<lb/>
以此行燕禮為㑹同之主以其中否以卜興衰其重投<lb/>
壺之禮如此或非古人所用燕禮者也設用之何獨魯<lb/>
<pb n="22b"/>
薛二國有之又有皷節之多少以待同姓異姓之别也<lb/>
又不可考<lb/>
　　　讀儒行<lb/>
此篇所記儒行語意重複義理未純蓋戰國儒生之高<lb/>
論非聖人之言也雖然其於儒不合義者亦少學者果<lb/>
踐其言亦不愧其為儒矣<lb/>
　　　見於母母拜之<lb/>
見於母母拜之見於兄弟兄弟拜之母之拜子先儒疑<lb/>
<pb n="23a"/>
焉䟽以為脯自廟中來故拜受然冠不於廟脯何從來<lb/>
也吕氏以為母有從子之義故屈其體以伸斯湏之敬<lb/>
方氏從䟽義皆非也<lb/>
　　　貍首<lb/>
射義諸侯以貍首為節鄭康成所引曽孫侯氏疑即貍<lb/>
首也貍首田之所獲物之至薄者也君子相㑹不以㣲<lb/>
薄廢禮諸侯以燕射㑹其士大夫物薄誠至君臣相與<lb/>
習禮而結歡奉天子而修朝事故諸侯之射以是為節<lb/>
<pb n="23b"/>
也但射義稱騶虞采蘋采蘩列在二南貍首亦必其儔<lb/>
矣疑原壤所歌即其首章此孔子刪去巳久射義曷得<lb/>
復歌之不然别有詩也<lb/>
　　　射於矍圃<lb/>
孔子射於矍相之圃蓋觀者如堵墻子路出延射而去<lb/>
者半入者半使公㒺之裘揚觶而語去者半處者半又<lb/>
使序點揚觶而語蓋㢙有存者是聖人於鄉人之賢否<lb/>
漫無取舍而臨時設此律令以聼其去留也聖人之意<lb/>
<pb n="24a"/>
正欲不肖者觀射而興起好善之心何至已甚如此耶<lb/>
此記者附㑹之文殊不足信也<lb/>
　　　祭當上戊<hi>附國朝禮八條</hi>
辛酉七月周敬王問祀戊之期㮮曰上戊蓋丁前一日<lb/>
也敬王曰何據也㮮曰陳氏禮記集說開載甚明敬王<lb/>
取集説考之遂定祭焉後十年復遇上戊先三日午禮<lb/>
官不白齋期亟召問禮官曰中旬戊日乃是已逹知兩<lb/>
藩臬司矣敬王曰誤乃命改呈是日遂宿齋於外<lb/>
<pb n="24b"/>
　　　卑不廢尊<lb/>
孝烈皇后崩於嵗暮已下詔矣元旦適屆禮官乃白敬<lb/>
王當致祝否敬王命詢之廵撫張公張公曰查舊典我<lb/>
惟從王王難之於是遣典儀詣㮮問㮮曰卑不廢尊敬<lb/>
王曰然慶典遂不輟<lb/>
　　　祠不先後<lb/>
啟聖祠之建考議悉而倫理明無庸辨矣但祭期不定<lb/>
儀注不頒以致郡縣之祭或先或後或並舉者夫先期<lb/>
<pb n="25a"/>
則齋日不足後期則誠意已散並舉又非不先食之義<lb/>
也予承乏宗學當祭期二三子來議予曰待伐皷戒嚴<lb/>
之後先一獻然後舉文廟之祭以見禮制人情庶不悖<lb/>
矣<lb/>
　　　分别從祀諸賢<lb/>
從祀諸賢唐宋俱封伯爵國初因之所以可考嘉靖間<lb/>
禮臣上議直曰先賢某子一姓或数人以此郡縣設主<lb/>
或置之上或置之下主既無定而神何以依乎予視宗<lb/>
<pb n="25b"/>
學將書諸賢主予命仍書諸賢字貫於主後庶不安置<lb/>
誤也<lb/>
　　　三加公服<lb/>
或問曰未有生而貴者也士人冠用幞頭公服不亦僣<lb/>
乎予曰成人之始期望之意也載之㑹典不以為過古<lb/>
禮三加彌尊重冠事也况當代之制乎宗生睦<graphic n="KR1045" url="https://raw.githubusercontent.com/kanripo/KR-Gaiji/master/images/KR1045.png" mimeType="image/png"/>年十<lb/>
四五欲冠延諸生問禮議未定竟罷吾宗學行此禮冠<lb/>
者踰四十人於是宗生雖愚稚亦稍稍知冠矣<lb/>
<pb n="26a"/>
　　　婚不舉樂<lb/>
婚吾鄉六禮俱行第親迎日宴飲用樂此貴賤之家俱<lb/>
不廢予婚白於家大人大人曰何也予曰經云娶婦之<lb/>
家三日不舉樂思嗣親也大人亟命止之其後数年予<lb/>
家及族人婚樂竟不能止也良可太息<lb/>
　　　中月而禫<lb/>
三代制禮各不同雖不可得而詳知周必不同於殷也<lb/>
禮云三年之䘮二十五月而畢餘一月即屬三年所以<lb/>
<pb n="26b"/>
不計閏計閏則不足三年矣余先君禫時亦甞考之蓋<lb/>
聞孔子䘮善殷即可知其㣲矣本朝禮用二十七月猶<lb/>
不計閏亦善殷之意也<lb/>
　　　餕餘之物夫不祭妻<lb/>
壬寅嵗予有内子之䘮當祭之日諸生畢至予趣具儀<lb/>
注諸生辭云昔者之遇是祭也夫旁立令子代之予曰<lb/>
非古禮也乃再命再辭予乃自具草始再拜獻畢又再<lb/>
拜諸生曰何據也予曰禮有之餕餘之物夫不祭妻又<lb/>
<pb n="27a"/>
見婚義婦初入門夫婦相向各再拜以此推之禮不可<lb/>
以義起乎<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　五經稽疑卷八<lb/>
</p>
<p>
</p>
  </div>
</body>
</text>
</TEI>
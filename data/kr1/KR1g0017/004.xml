<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>五經稽疑卷四</head>
    <p>
<pb n="1a"/>
欽定四庫全書<lb/>
　五經稽疑卷四　　　　　明　朱睦㮮　撰<lb/>
　　春秋<lb/>
　　　隱公<lb/>
春王正月<lb/>
　自漢以來觧經者皆謂周正建子至宋諸儒始有謂<lb/>
　以夏時冠周月者有謂時月皆仍夏舊者各持所見<lb/>
　紛紜不一愚按春秋桓八年十月雨雪定元年十月<lb/>
<pb n="1b"/>
　殞霜殺菽夫雪與霜降于十月節氣之常必周之八<lb/>
　月而後知不當有而有也桓十四年春正月無氷成<lb/>
　元年二月無氷以見時暄而寒令失職矣若夏之正<lb/>
　月東風解凍自當無氷又何為異况二月乎諸説雖<lb/>
　有異同然以經文考之當的然知為周正無疑也<lb/>
公及邾儀父盟于蔑<lb/>
　儀父邾之命卿也左氏公羊俱以為邾子克之字及<lb/>
　考春秋諸侯未有書字者何獨于邾而字耶其曰邾<lb/>
<pb n="2a"/>
　儀父者如魯季孫行父晉荀林父之類是也<lb/>
鄭伯克叚于鄢<lb/>
　諸傳専責莊公失教其説固是按春秋之法責上常<lb/>
　輕責下常重以此防民猶有臣弑其君子弑其父者<lb/>
　蓋長㓜之分尊卑之義不明也分義明而天下無叛<lb/>
　逆篡弑之祸矣<lb/>
公子益師卒<lb/>
　益師卒不日三傳妄觧武夷胡氏辨之詳矣獨謂恩<lb/>
<pb n="2b"/>
　數之有厚薄不能無疑焉竊嘗考内大夫卒者自成<lb/>
　公以後皆書日成公以前間有遺者蓋厯年逺而簡<lb/>
　編脱故也其卒不日者皆類此沙鹿齊氏曰魯之世<lb/>
　卿凡九家合三十八人其書卒者未有不日者也有<lb/>
　不日者此年公子益師及後無駭卒挟卒數人而已<lb/>
　傳例曰公不與小歛故不書日此固不足深信然直<lb/>
　指為脱簡尤屬臆説之至存以質疑可也<lb/>
紀子帛莒子盟于密<lb/>
<pb n="3a"/>
　左氏作紀子帛以為裂繻字也考之通經無大夫先<lb/>
　諸侯之例者其説難通公羊以為當云紀子某伯莒<lb/>
　子盟于宻胡氏因之然紀本非子爵則公羊之説似<lb/>
　亦末當子上疑有闕文<lb/>
夫人子氏薨<lb/>
　子氏隐之妻公羊以為隱之母按左傳聲子仲子均<lb/>
　非正嫡安得僣夫人之號春秋之初王制猶存未至<lb/>
　文公以後僣稱失禮之甚也<lb/>
<pb n="3b"/>
武氏子來求<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>
　諸傳皆為平王崩武氏子為王來求賻也獨孫明復<lb/>
　以為武氏子父死未𦵏故來求賻若謂王求賻則在<lb/>
　周卿大夫豈無可使者乃使一未爵之子乎當以孫<lb/>
　説為是<lb/>
戊申衛州吁弑其君完<lb/>
　説凡例者謂稱名自絶于先君故削其屬籍稱公子<lb/>
　者見其以天屬之親而反為冦讐夫事同而書異何<lb/>
<pb n="4a"/>
　也春秋之初命氏者向少故州吁無知督萬不書其<lb/>
　族春秋之中大夫僣國無有不氏者故商人歸生里<lb/>
　克趙盾徴舒崔杼寗喜陳乞楚比皆以大夫書氏書<lb/>
　名矣稱人㣲者稱國衆而不可名者也春秋據事直<lb/>
　書其罪自見名爵稱謂之間何有輕重哉<lb/>
翬帥師㑹宋公陳侯蔡人衛人伐鄭<lb/>
　翬帥師伐鄭本一事也傳岐而為二其義重翬之罪<lb/>
　以為非公命而專兵也雖然不書使罪自見矣今必<lb/>
<pb n="4b"/>
　斷章而義似反晦也此與莊八年齊無知弑其君諸<lb/>
　兒傳同<lb/>
滕侯卒<lb/>
　左傳曰不書名未同盟也凡諸侯同盟則稱名按春<lb/>
　秋此年書滕侯卒宣九年成十六年書滕子卒皆不<lb/>
　名至昭以後凡四書滕子卒皆名此近者詳而逺者<lb/>
　闕也史文之脱可知非謂同盟與未同盟也<lb/>
城中丘<lb/>
<pb n="5a"/>
　此年公將伐邾城中丘左氏曰書不時也按春秋城<lb/>
　内邑二十有三以夏城者七以春城者四其餘皆時<lb/>
　也不時而城固書時而城亦書何邪聖人惜民力慎<lb/>
　興作懲僣慝爾其因邾因莒而城與大夫自强而城<lb/>
　各因文以見義不在書時與不時也<lb/>
三月癸酉大雨震電庚辰大雨雪<lb/>
　春秋以日書者如癸酉大雨震電庚辰大雨雪則有<lb/>
　以見八日之間而再經天變也又如壬申御廩災乙<lb/>
<pb n="5b"/>
　亥嘗則有以見其嘗于災餘為不敬若此類蓋于書<lb/>
　日見之非以日之書不書寓褒貶也<lb/>
齊人鄭人入郕<lb/>
　今年齊鄭入郕荘八年郕降于齊以此觀之齊欲并<lb/>
　郕故帥鄭人而入左氏謂討違王命于經無所考亦<lb/>
　不敢據也<lb/>
　　　桓公<lb/>
春王正月公即位<lb/>
<pb n="6a"/>
　公羊傳曰繼弑君不言即位此其言即位何如其意<lb/>
　也按春秋國君終嗣子繼正則行即位之禮文成襄<lb/>
　哀是也繼故則子弟不忍行即位之禮莊閔僖是也<lb/>
　桓宣非繼正也而行即位之禮者何盖桓弑隠宣弑<lb/>
　赤皆以弟簒兄而有國不義之甚畏人議已故假此<lb/>
　禮欲自同於遭䘮繼正者以欺天下後世耳大抵行<lb/>
　即位禮則書即位不行即位禮則不書聖人據史舊<lb/>
　文無所加損如其意之説恐亦未至<lb/>
<pb n="6b"/>
滕子來朝<lb/>
　胡氏曰桓負篡弑大惡先鄰國而朝之與夷狄無異<lb/>
　故降而稱子苟如其言罪及一身足矣終春秋之世<lb/>
　不復稱侯豈以祖有罪而并貶其子孫乎且當時滅<lb/>
　典禮叛君父者多矣何皆不貶而獨及一小國邪程<lb/>
　沙隨又曰小國事大國其朝聘貢賦之多寡視其爵<lb/>
　之崇卑滕故自貶稱子及觀隐公初滕薛争長位次<lb/>
　且不肯讓矧自貶其爵乎或以為當䘮未君前又不<lb/>
<pb n="7a"/>
　見滕侯卒皆窒碍難通也按樂正子記滕侯薛侯旅<lb/>
　朝隱公桓王聞之徴朝滕以子徃薛以伯徃王怒皆<lb/>
　黜焉此與杜氏范氏之説俱同其為王所黜審矣當<lb/>
　是時周徳雖衰命令猶存如二邾皆自附庸升而為<lb/>
　子傳以為數從齊桓攘楚桓請于天子命為諸侯以<lb/>
　此觀之則時王黜陟之令未可謂廢盡也<lb/>
杞侯來朝<lb/>
　左氏曰杞侯來朝不敬杞侯歸乃謀伐之公榖皆謂<lb/>
<pb n="7b"/>
　杞為紀以齊欲滅紀紀求魯為援非為桓立而朝也<lb/>
　按春秋杞侯自是年朝桓之後繼有入杞之役㑹郕<lb/>
　之平比事而觀知其為杞必矣左氏非誤也若紀自<lb/>
　齊鄭偽朝之後始有戒心與杞無預至其朝桓之失<lb/>
　即文自見亦何待貶爵以著之乎<lb/>
春正月<lb/>
　四明程氏曰桓公正月無王者十有四或謂王不頒<lb/>
　厯或謂桓無王或謂元年書王以正桓之罪二年書<lb/>
<pb n="8a"/>
　王以正宋督之罪十年書王以數之終十八年書王<lb/>
　以正桓之終也其説然乎曰聖人據舊史作春秋以<lb/>
　見當時之事其經國大義昭如日星豈屑屑去一字<lb/>
　以示貶使後世揣摩臆度起紛紛之論哉必其傳冩<lb/>
　之誤而後世不敢增耳今必欲就闕文生義則桓十<lb/>
　四年書夏五而無月昭十年不書冬桓四年七年不<lb/>
　書秋僖二十八年不書冬有日而無月將何以為義<lb/>
　乎夫桓之篡弑固無王矣宣公事迹與桓無異何以<lb/>
<pb n="8b"/>
　復書王邪桓既無王元年即不書王可也今元年書<lb/>
　王以為正桓之罪三年不書王反不正桓邪元年猶<lb/>
　可言也二年書王為正宋督之罪然翬弑隐慶父弑<lb/>
　閔楚啇臣弑父凡此類何以皆不書王于前去王於<lb/>
　後以正之邪若曰十年數之終十八年正桓之終則<lb/>
　尤難通者也為此説者由於不觧王正月三字相屬<lb/>
　而以王字自為一義正月自為一義故也苟知春秋<lb/>
　據事直書不以一字為褒貶義在於事而不在於年<lb/>
<pb n="9a"/>
　月日時之間則自然無此病矣<lb/>
齊侯衛侯胥命于蒲<lb/>
　公羊傳曰胥命者何相命也何言乎相命近正也古<lb/>
　者不盟結言而退當是時諸侯㑹遇不盟者多矣豈<lb/>
　皆近正邪如近正則齊衛之君必有殊異之行及考<lb/>
　二國始末並非賢君據經文只譏其僣也僣者何春<lb/>
　秋非王者不稱命書齊衛胥命于蒲者罪二國之僣<lb/>
　王也<lb/>
<pb n="9b"/>
有年<lb/>
　有年者三傳以為祥賈逵胡氏以為異何也古者國<lb/>
　有災祥君告廟史然後書以有年告者桓宣之意也<lb/>
　二公得國不正蓋欲假天道以厭服人心也春秋不<lb/>
　革者正以著二公僣逆夸詐之罪爾<lb/>
甲戌巳丑陳侯鮑卒<lb/>
　左氏曰再赴也於是陳亂按春秋戍字下疑有陳佗<lb/>
　殺其君之子免八字脱之矣不然明年蔡人殺佗事<lb/>
<pb n="10a"/>
　無由起也甲戌巳丑相接當是傳冩之誤<lb/>
天王使仍叔之子來聘<lb/>
　杜氏曰仍叔天子之大夫稱子本于父字幼弱之辭<lb/>
　此盖譏子弟預國政耳或謂責世官若然何不曰仍<lb/>
　氏之子乎如仍氏之子已為大夫經自當以官氏名<lb/>
　字見若咺渠伯紏之類是也今曰仍叔之子蓋知為<lb/>
　未命之稱也杜説得之矣<lb/>
冬州公如曺六年春正月實來<lb/>
<pb n="10b"/>
　州公來魯必經曺衛之間故先書如曺而繼書實來<lb/>
　文相承也齊氏曰往外曰遂内來曰實皆兼事之辭<lb/>
　或以實為名恐誤<lb/>
丁夘子同生<lb/>
　胡氏曰冡嫡始生即書于䇿與子之法也此義固精<lb/>
　然文公成公皆嫡也何又不書榖梁子曰疑故志之<lb/>
　考之經文桓公三年文姜歸魯至十八年始與桓公<lb/>
　如齊其間十五年文姜在魯未嘗適齊而子同生于<lb/>
<pb n="11a"/>
　桓公六年則同非齊侯之子明矣榖梁之説與齊詩<lb/>
　展我甥兮之義合蓋必有所據也<lb/>
焚咸丘<lb/>
　桓立七年邾不修朝聘之禮故焚其邑杜氏曰焚火<lb/>
　田也火田而在今十二月固其時也何用乎書明年<lb/>
　秋伐邾益信<lb/>
榖伯綏來朝鄧侯吾離來朝<lb/>
　豐氏曰按石經二朝字俱作奔字蓋榖伯鄧侯見逼<lb/>
<pb n="11b"/>
　于楚而如魯自是不復能歸其國矣公榖皆曰榖伯<lb/>
　鄧侯何以名失地也其為來奔而非來朝明矣然則<lb/>
　傳本之譌不在二子之世而在晉泰始之間乎<lb/>
宋人執鄭祭仲突歸于鄭鄭忽出奔衛<lb/>
　鄭突宋出也宋欲立突執祭仲仲從其請突遂立而<lb/>
　世子忽奔衛公羊以為合于反經之權後世蓋有廢<lb/>
　置其君如弈棋然未必不由公羊啟之也反經之説<lb/>
　不亦謬乎<lb/>
<pb n="12a"/>
丙戌公㑹鄭伯盟于武父丙戌衛侯晉卒<lb/>
　豐氏曰按石經衛侯晉卒四字在盟于武父之前衛<lb/>
　上無丙戌二字榖梁傳錯簡于此<lb/>
許叔入于許<lb/>
　左傳載鄭伯使許叔居許東偏以奉許祀今鄭亂而<lb/>
　始入也按經隱十一年止書公及齊鄭入許許未甞<lb/>
　滅也許未嘗滅則必有君許者矣設使許叔果奉許<lb/>
　祀則今日之事乃光復舊物必異其文以書不得與<lb/>
<pb n="12b"/>
　突入鄭小白入齊同一法也<lb/>
蔡季自陳歸于蔡<lb/>
　何氏謂封人無子季次當立封人欲立獻舞而疾季<lb/>
　季避之陳封人卒季歸奔䘮無怨心故賢而字之按<lb/>
　經凡書自某國者皆求援而歸也求援而歸是不命<lb/>
　于先君不請于天子謂之禮得乎春秋紀事為戒而<lb/>
　已矣其於名字無擇也如王使榮叔來錫桓公命此<lb/>
　寵篡逆也而書榮叔柔㑹宋公陳侯蔡叔盟于折此<lb/>
<pb n="13a"/>
　以臣敵君為不信之盟也而書蔡叔豈皆賢而字之<lb/>
　邪何氏之説似不足據<lb/>
葬蔡桓侯<lb/>
　啖氏曰春秋諸侯多私謚且稱公而蔡獨請謚于天<lb/>
　子故以本爵加之及考春秋諸侯葬者悉稱公不應<lb/>
　此獨異盖公者虚位禮之文也諸侯在國臣子皆以<lb/>
　是稱尊君之辭也至於魯頌乃季孫行父請命于周<lb/>
　而作者其詩曰周公之孫莊公之子雖逹于天子告<lb/>
<pb n="13b"/>
　于宗廟亦取尊名稱之不以僣為嫌也請謚之説三<lb/>
　傳不載惟啖氏倡為此議蓋本于桓侯傳冩之誤<lb/>
　　　莊公<lb/>
夫人孫于齊<lb/>
　左氏曰不稱姜氏絶不為親禮也如其説自此凡八<lb/>
　書夫人姜氏何也蓋再見故不言姓氏耳若夫人孫<lb/>
　齊求其義自見不在去姓氏以示貶也<lb/>
單伯逆王姬<lb/>
<pb n="14a"/>
　左傳曰單伯送王姬杜氏曰單伯天子之卿也單采<lb/>
　地伯爵也王將嫁女于齊使單伯送且命魯主之諸<lb/>
　傳不然皆以單伯為魯卿也改送為逆按春秋凡謂<lb/>
　娶者曰逆嫁者曰歸今言逆是魯娶王姬矣可乎以<lb/>
　左氏杜氏之説考之與經義俱合單伯其為王卿明<lb/>
　矣<lb/>
王使榮叔來錫桓公命<lb/>
　諸傳皆謂桓公弑逆之人生不能討死又褒錫故特去<lb/>
<pb n="14b"/>
　天而書王也此恐未然不書天者脱之高陵吕氏曰<lb/>
　寵篡逆之罪即錫命之文巳具矣如曰去天以見義<lb/>
　是為子而可改易父之名字謚號也<lb/>
紀侯大去其國<lb/>
　紀侯何以不書出奔出奔者身雖奔而國猶在或為<lb/>
　人所滅而出奔非我自棄其國也紀侯不然聞三國<lb/>
　遇于垂則以為謀巳也遂棄其國而逃故特書曰去<lb/>
　其國深罪紀侯之不能守社稷也如榖梁言民之從<lb/>
<pb n="15a"/>
　者不遺一人四年而後畢則紀當復興如太王之去<lb/>
　邠也然自此之後紀無聞焉不知所從之民何以止<lb/>
　乎此就大去二字生義也然不觧大本紀侯之名苟<lb/>
　以大去為盡去則伯姬不葬叔姬歸酅不可通矣<lb/>
秋大水無麥苗<lb/>
　左綿趙氏曰説者以麥苖為二物麥且未艾安得獨<lb/>
　有苖此蓋疑五月之際麥將實不可曰苖也不知未<lb/>
　登塲圃安得舉其實二十八年冬書大無麥禾則榖<lb/>
<pb n="15b"/>
　既登塲圃矣故明舉其實此則苖未實為水所漂爾<lb/>
及齊師戰于乾時我師敗績<lb/>
　何氏謂内不言敗此其言敗者為與讐戰雖敗亦榮<lb/>
　也按此年莊公以納紏未克故與齊戰於乾時為讐<lb/>
　定國非復讐也其戰何名其敗何榮正以見戰之非<lb/>
　義以取辱也<lb/>
公敗齊師于長勺<lb/>
　齊桓既立報其納紏之役戰于長勺魯幸而捷故書<lb/>
<pb n="16a"/>
　公敗齊師于長勺而傳者以未陣為敗詐也夫魯敗<lb/>
　某師多矣無有書戰者豈皆未陣而敗乎此以納紏<lb/>
　致冦亦自足責奚用詐謀為貶乎<lb/>
齊師滅譚譚子奔莒<lb/>
　范氏曰譚子國滅不名蓋無罪也按春秋諸侯失地<lb/>
　被獲皆名比於賤者責其不能守社稷也然有不名<lb/>
　者或逺方小國名字不通或通史失之不然譚子失<lb/>
　地與蔡侯獻舞何殊其可賤一也<lb/>
<pb n="16b"/>
齊侯宋人陳人蔡人邾人㑹于北杏<lb/>
　四明張氏曰説者以為與齊之能安中夏故書爵惡<lb/>
　四國無王故書人夫法家擬罪必分首從若賞其首<lb/>
　而誅其從則其誤甚矣四國書人皆㣲者也非貶辭<lb/>
公㑹齊侯盟于柯<lb/>
　柯之盟不日傳曰信之也蔑之盟不日則曰渝之也<lb/>
　桓之盟不日則曰危之也比而觀之三盟俱不日將<lb/>
　以信之為是乎渝之為是乎危之為是乎此蓋世逺<lb/>
<pb n="17a"/>
　史闕聖人安得僕僕問而增之乎然其事之美刺係<lb/>
　乎其文實不在書日與不日也<lb/>
單伯㑹伐宋<lb/>
　齊桓北杏之約尊王也宋人不遵齊桓請于王王遣<lb/>
　單伯伐之非兵力之不足也桓之意欲以假王命懾<lb/>
　諸侯之不一者公榖諸儒因元年逆王姬之誤遂以<lb/>
　單伯為魯大夫失春秋㑹伐之㫖矣<lb/>
公子結媵陳人之婦于鄄遂及齊侯宋公盟<lb/>
<pb n="17b"/>
　公子結媵婦遂盟公羊曰大夫受命不受辭出境有<lb/>
　可以安社稷利國家則專之可也後之人有生事異<lb/>
　域而以公羊之言為據者按春秋書遂盟者罪公子<lb/>
　結也結不可遂盟則公羊之説誤矣<lb/>
秋七月戊戌夫人姜氏薨<lb/>
　姜氏之惡極矣始終以夫人之禮書之孰謂春秋奪<lb/>
　人之爵以為貶也亦據事直書而美惡自見耳<lb/>
夏五月<lb/>
<pb n="18a"/>
　何休曰譏莊公娶讐女不可奉先祖四時祭祀猶五<lb/>
　月不宜首時此説太鑿未有以五月為首時者下文<lb/>
　有脱事爾或曰四訛為五也<lb/>
及齊高傒盟于防<lb/>
　莊公慕大國之盛而欲締婚故與高傒盟于防也非<lb/>
　親盟故書及説者謂不書公諱與大夫盟也按公與<lb/>
　大夫盟者未嘗不書如公及莒人盟于浮來之類是<lb/>
　也何獨於此為諱乎此蓋譏仇讐䘮娶爾<lb/>
<pb n="18b"/>
祭叔來聘<lb/>
　凡王臣來聘于魯皆書使此年祭叔來聘不書使非<lb/>
　王命也非王命則祭叔私交于外當書曰來如隠元<lb/>
　年祭伯來之類也春秋書來不稱聘稱聘則又非私<lb/>
　也祭叔上疑有脱誤<lb/>
荆人來聘<lb/>
　前伐鄭書荆今聘書人或者不考其文因以為進之<lb/>
　也若直書荆來聘則似舉國皆來於文不順而大夫<lb/>
<pb n="19a"/>
　之名氏又未通于中國也故加人不然僖十八年荆<lb/>
　人狄人伐衛亦書人者豈皆進之邪<lb/>
丹桓宫楹<lb/>
　何氏曰丹楹者為將娶齊女欲夸大示之果爾則羣<lb/>
　廟當盡餙豈特一禰廟哉此蓋文姜將祔廟而餙桓<lb/>
　宫楹也<lb/>
新延廐<lb/>
　按左氏觧新為新作過也公羊觧新為修舊不及也<lb/>
<pb n="19b"/>
　何則凡室宇創建曰新作因舊而葺之曰修舊新延<lb/>
　廐非創也去其舊而一新爾<lb/>
郭公<lb/>
　趙氏曰公榖皆云赤者蓋郭公也按郭公自是闕文<lb/>
　赤者曺公子也文義都不相關傳者之誤又有云郭<lb/>
　亡亦臆度之辭<lb/>
齊人伐山戎<lb/>
　燕周同姓之國雖不修職貢非山戎所得伐也桓公<lb/>
<pb n="20a"/>
　方受方伯之命而可以無討乎是故救燕伐戎而命<lb/>
　燕君納貢於周者連帥責也傳譏桓公勤兵逺夷過<lb/>
　矣<lb/>
齊侯來獻戎捷<lb/>
　陸氏曰當為齊人文誤按上文伐戎則人安得獻捷<lb/>
　則侯乎<lb/>
城小榖<lb/>
　小榖魯城也經以魯自城為文左氏曰城小榖為管<lb/>
<pb n="20b"/>
　仲也蓋左氏因見昭十一年申無宇稱齊桓公城榖<lb/>
　而寘管仲焉遂誤以城小榖為城榖也以經文考之<lb/>
　榖自是齊城小榖自是魯城城小榖非為齊城也<lb/>
公子牙卒<lb/>
　傳謂牙黨慶父而季友以君命酖之為季友諱殺同<lb/>
　姓故書卒也按經内殺大夫書刺不書刺而言卒則<lb/>
　非殺明矣<lb/>
　　　閔公<lb/>
<pb n="21a"/>
季子來歸<lb/>
　朱子曰季子來歸如高子來盟齊仲孫來之類當時<lb/>
　魯國内亂則國人皆有慰望之意故魯史喜而書之<lb/>
　夫子直書舊史之辭其實季子無狀觀於成風之事<lb/>
　可見一書季子來歸而季氏得政權去公室之漸皆<lb/>
　由此起矣按諸傳俱賢季子有相魯之功固也及來<lb/>
　歸之後不能防武闈之難不能討慶父之惡忍視故<lb/>
　君不為䘮葬汲汲惟在謀立僖公以終成風之託可<lb/>
<pb n="21b"/>
　謂賢乎不賢乎紫陽之論深得春秋誅絶之義<lb/>
夏五月乙酉吉禘于莊公<lb/>
　禘之説二有郊禘之禘有禘祫之禘大傳曰不王不<lb/>
　禘王者禘其祖之所自出以其祖配之此所謂郊禘<lb/>
　之禘也又禮稱三年一祫五年一禘禘者審第昭穆<lb/>
　之序當三年或五年天子諸侯取毁廟之主設壇墠<lb/>
　而祭之此所謂禘祫之禘也若天子禘不祫諸侯祫<lb/>
　不禘是天子諸侯各廢一祭矣安得有三年五年之<lb/>
<pb n="22a"/>
　辨哉天子諸侯當免䘮遇祫則祫遇禘則禘今莊<lb/>
　公之薨方二十五月閔公即行吉禘之禮此失之太<lb/>
　早不謂當禘不當禘也<lb/>
　<lb/>
　<lb/>
　<lb/>
　<lb/>
　<lb/>
<pb n="22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　五經稽疑卷四<lb/>
</p>
<p>
</p>
  </div>
</body>
</text>
</TEI>
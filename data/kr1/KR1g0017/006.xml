<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>五經稽疑卷六</head>
    <p>
<pb n="1a"/>
欽定四庫全書<lb/>
　五經稽疑卷六　　　　明　朱睦㮮　撰<lb/>
　　春秋<lb/>
　　　宣公<lb/>
遂以夫人婦姜至自齊<lb/>
　先儒以敬嬴之罪因夫人至特稱婦姜以顯之夫魯<lb/>
　之聲姜敬嬴穆姜俱在故三君之娶皆稱婦姜以别<lb/>
　于君母所謂有姑之辭是也然敬嬴之罪豈於稱婦<lb/>
<pb n="1b"/>
　姜二字足以顯之乎夫人氏不氏則文有衍縮爾非<lb/>
　義之所在也<lb/>
邾子來朝<lb/>
　豐氏曰按邾子之朝宣與滕子之朝桓同皆直書而<lb/>
　罪自見或謂滕為仲尼貶其爵而邾子何以不貶乎<lb/>
晉趙盾弑其君夷臯<lb/>
　趙氏曰弑君者穿之手而盾之心也盾將弑而假手<lb/>
　於穿穿盾族也受盾之賜惟驅是從是亦鷹鸇之用<lb/>
<pb n="2a"/>
　爾彼欲得禽者豈鷹鸇哉捨盾而治穿穿固受惡無辭<lb/>
　而盾之姦得免豈春秋討賊之義乎書曰趙盾弑其<lb/>
　君夷臯窮惡之首而誅其心也其義甚明左氏引孔<lb/>
　子曰趙宣子古之良大夫也為法受惡惜也越境乃<lb/>
　免其誣聖人而失良史之意甚矣<lb/>
鄭公子歸生弑其君夷<lb/>
　或曰公子宋弑其君而歸罪于歸生者何蓋歸生鄭<lb/>
　之命卿秉國之鈞恃功驕恣不獲于君陽為畜老憚<lb/>
<pb n="2b"/>
　殺之言隂實假手于宋以遂其惡此逆臣之首而宋<lb/>
　特其從也又嘗考左氏後十年鄭人討幽公之亂斲<lb/>
　歸生之棺而逐其族則鄭在當時已以歸生為罪首<lb/>
　矣<lb/>
晉趙盾衛孫免侵陳<lb/>
　趙盾身負大逆而預國事再見于經者足以見晉無<lb/>
　臣子爾公羊謂復見則不為弑君豈不謬哉蓋弑君<lb/>
　者其後别有非禮非義之事則見無則不復見矣盾<lb/>
<pb n="3a"/>
　之見者以與衛孫免侵陳耳<lb/>
齊侯伐萊秋取根牟<lb/>
　根牟者萊之属邑也齊侯夏伐萊而秋取之特間一<lb/>
　時爾故不再書齊也或謂魯取非是<lb/>
楚子伐鄭<lb/>
　永嘉黄氏曰楚莊之立加兵于鄭凡四而兩書楚子<lb/>
　説凡例者紛然蓋書楚子者君為將也書人者大夫<lb/>
　為將也蠻夷猾夏何可褒而以書楚子曲生意義邪<lb/>
<pb n="3b"/>
陳殺其大夫洩冶<lb/>
　先儒謂洩冶直諫於昏亂之朝以取死故春秋書名<lb/>
　以貶之按經之本義在於專殺而極於見弑耳夫人<lb/>
　臣之義既已委質豈能緘黙苟容以保身逺害為得<lb/>
　以無自立辟為戒乎觀比干諫而死孔子稱仁則洩<lb/>
　冶之被殺必為春秋所與也如凡例言洩冶書字陳<lb/>
　君書名尊卑之義不亦倒乎春秋烏得為正名之書<lb/>
　也<lb/>
<pb n="4a"/>
齊崔氏出奔衛<lb/>
　四明豐氏曰三傳作崔氏傳冩之譌葢篆文夭氏相<lb/>
　近故殘缺而意補之耳今據石經子夏傳為正僖公<lb/>
　二十八年左傳記崔夭㑹戰城濮距此三十二年計<lb/>
　夭之齒僅五六十此時宜尚存爾而於此以為崔杼<lb/>
　以族奔先儒皆從之然成十七年傳始言齊侯使崔<lb/>
　杼為大夫距此二十年經於襄二十五年書崔杼弑<lb/>
　君傳於襄二十七年言崔子縊計杼為大夫之時縱<lb/>
<pb n="4b"/>
　使甚早亦必弱冠而後可以與於國政則奔衛之時<lb/>
　杼尚襁褓安能有偪髙國之勢而以族奔邪其為崔<lb/>
　夭無疑矣<lb/>
陳夏徴舒弑其君平國<lb/>
　先儒謂徴舒之弑君不書名氏則不知祸亂何由而<lb/>
　生洩冶之言何由而騐按春秋之討賊之法非盗者<lb/>
　閽者未有不書名氏不書則幸而免耳徴舒陳大夫<lb/>
　也豈盗閽之類可比耶<lb/>
<pb n="5a"/>
六月宋師伐滕<lb/>
　左氏謂滕恃晉而不事宋以致宋伐按職方滕越齊<lb/>
　衛而後至晉入春秋來滕未嘗通晉也此蓋恃魯而<lb/>
　不事宋晉魯有亥豕之似左氏遂以為恃晉誤矣<lb/>
冬十月楚人殺陳夏徴舒丁亥楚子入陳納公孫寜儀<lb/>
行父于陳<lb/>
　先儒稱殺夏徴舒義也取其國惡也此一事也而臧<lb/>
　否懸絶若此蓋就人字子字生義恐誤楚之殺徴舒<lb/>
<pb n="5b"/>
　者正以為縣陳納叛之地也若果戡亂吊其民定其<lb/>
　國而去孰曰不可今陳已亡而殺徴舒何益也胡氏<lb/>
　謂假于討賊以縣陳信矣<lb/>
衛殺其大夫孔逹<lb/>
　左氏謂晉以衛之救陳來討孔逹曰苟利社稷請以<lb/>
　我説於是自殺衛人以説于晉而告于諸侯如此何<lb/>
　以稱國殺也稱國殺君之意也否則孔逹以一身而<lb/>
　免衛之魚肉春秋必異其文以示褒也<lb/>
<pb n="6a"/>
楚子旅卒<lb/>
　楚莊或以為五伯之一愚嘗究其説竊有疑焉何則<lb/>
　今之學者論文考古折中於孔子而巳矣孔子有曰<lb/>
　其事則齊桓晋文其文則史初未嘗言宋襄秦穆楚<lb/>
　莊也及觀孟子所稱五伯亦未有明訓今之所傳皆注<lb/>
　者之辭爾孔子獨於桓文有取者以首止葵丘之盟<lb/>
　踐土于溫之㑹召陵城濮之役皆有功于王室有禆<lb/>
　于生民不使中夏遂為夷狄也若宋襄迄無成功而<lb/>
<pb n="6b"/>
　秦穆楚荘皆嘗為中國患聖人何忍長其冦哉故知<lb/>
　五伯之説非春秋意也或謂左傳注又有五伯夏曰<lb/>
　昆吾商曰大彭豕韋周曰齊桓晉文亦未敢以為是<lb/>
　也<lb/>
　　　成公<lb/>
作丘甲<lb/>
　杜氏曰此甸所賦今魯使丘出之譏重歛也按一甸<lb/>
　之地兼有四丘而使丘出甸賦丘豈能辨之哉亦不<lb/>
<pb n="7a"/>
　能頓取於人如此之暴也丘甲者則是丘出一甲視<lb/>
　舊賦僅增三之一耳以丘出故曰作丘甲也<lb/>
春齊侯伐我北鄙夏四月丙戌衛孫良夫帥師及齊師<lb/>
戰于新築衛師敗績<lb/>
　齊侯伐魯遂乗勝伐衛衛使孫良夫出師禦之而敗<lb/>
　于新築齊之修怨黷兵侵虐小國其罪甚明也傳者<lb/>
　以及齊師責衛夫戰不主被伐者而以伐人者為主<lb/>
　新築衛地若從傳豈有衛伐齊而復戰于衛地乎是<lb/>
<pb n="7b"/>
　戰也報宣十八年衛世子臧伐齊之役<lb/>
公至自伐鄭<lb/>
　君之出入史必書之其不書者史失之也今成公伐<lb/>
　鄭歸飲于廟禮也傳以為危之蜀之盟何以不危之<lb/>
　乎其説蓋不可考也<lb/>
新宫災三日哭<lb/>
　杜氏曰宣公之廟主未入故曰新宫按魯侯國宗廟<lb/>
　之建巳乆即宣公祔廟自有昭穆之次安得為宣獨<lb/>
<pb n="8a"/>
　立宫也設為宣宫災三日哭此為得禮亦何用書以<lb/>
　新宫乃侈欲之奉所不當哭而哭者也<lb/>
呉伐郯<lb/>
　先儒謂四夷雖大皆曰子此春秋之法仲尼之制也<lb/>
　按四夷稱子乃成周之舊典也何以知之夫子嘗曰<lb/>
　吾從周又曰非天子不議禮不制度生今之世反古<lb/>
　之道烖必及其身吳本伯爵今改為子可乎當是時<lb/>
　夫子秉周禮以律周人猶恐周人不服矧制度自已<lb/>
<pb n="8b"/>
　出乎故曰四夷稱子皆成周之舊典非仲尼之制也<lb/>
天子使召伯來賜公命<lb/>
　何氏以為文公年長故稱天王成公年少當須如父<lb/>
　教子未當錫也是以為之張義而言天子賈逵又以<lb/>
　畿内稱王諸夏稱天王夷狄稱天子按經皆稱天王<lb/>
　獨此稱子必傳冩之誤廬陵亦以前二觧迂謬不可<lb/>
　從<lb/>
杞伯來逆叔姬之䘮以歸<lb/>
<pb n="9a"/>
　經書郯伯姬把叔姬來歸左氏俱曰出也按二姬書<lb/>
　有詳畧必有當絶不當絶者何也杞叔姬書卒書逆<lb/>
　其喪歸郯伯姬不書卒不書䘮歸然二姬之事雖不<lb/>
　可考而把則詳而禮郯則不言所終當絶不當絶者<lb/>
　亦可知矣左氏俱出之説或不足據<lb/>
齊人來媵<lb/>
　清江劉氏曰伯姬雖賢春秋一褒其身已足矣又何<lb/>
　為及其媵哉凡春秋所急者禮也所制者欲也以禮<lb/>
<pb n="9b"/>
　制欲則治以欲敗禮則亂而諸侯一娶十二女則是<lb/>
　以欲敗禮矣故春秋備書之所以為戒也非賢伯姬<lb/>
　以亂禮也<lb/>
公㑹晉侯衛侯于𤨏澤<lb/>
　劉氏曰𤨏澤之㑹本以合晉楚之成也今楚不至魯<lb/>
　衛是㑹何邪且合晉楚者宋也宋亦不與又何邪凡<lb/>
　晉楚為平則應大合諸侯以申成好今三國㑹而已<lb/>
　傳之言未足信也<lb/>
<pb n="10a"/>
仲嬰齊卒<lb/>
　仲嬰齊乃歸父之子襄仲之孫傳以為公孫嬰齊也<lb/>
　如傳云十七年復書公孫嬰齊卒何也劉炫曰仲遂<lb/>
　受賜為仲氏故子孫稱仲氏是也<lb/>
公㑹晉侯衛侯鄭伯曺伯宋世子成齊國佐邾人同盟<lb/>
于戚晉侯執曺伯歸于京師<lb/>
　胡忠簡曰曺伯之罪於經無據左氏謂曺伯卒公子<lb/>
　負芻殺太子而代之若然則負芻殺未踰年之君與<lb/>
<pb n="10b"/>
　齊商人弑舍罪均矣安得畧而不書邪又云㑹于戚<lb/>
　討曺成公果討之安得更與同盟邪<lb/>
宋魚石出奔楚<lb/>
　平公初立蕩澤作亂宋魚石奔楚傳謂澤與魚石皆<lb/>
　桓之後也以同族懼而出奔按是時五大夫皆桓族<lb/>
　何獨一魚石哉觀它日據彭城以叛則魚石黨澤之<lb/>
　心可知矣<lb/>
叔孫僑如㑹晉士爕齊無咎宋華元衛孫林父鄭公子<lb/>
<pb n="11a"/>
鰌邾人㑹吳于鍾離<lb/>
　此两言㑹者内大夫㑹諸國之大夫往㑹吳于鍾離<lb/>
　故其文不容不然爾説者以為尊吳故殊㑹與首止<lb/>
　文同按首止書及以㑹非若㑹以㑹之異也吳何人<lb/>
　也春秋以比王世子哉此蓋晉率諸侯而㑹呉其義<lb/>
　亦甚顯也<lb/>
晉侯使欒黶來乞師甲午晦晉侯及楚子鄭伯戰于鄢<lb/>
陵楚子鄭師敗績<lb/>
<pb n="11b"/>
　凡書敗績者皆稱師如戰于鞌齊師敗績戰于泓宋<lb/>
　師敗績戰于城濮楚師敗績之類是也蓋敗未有書<lb/>
　爵者鄢陵之戰楚再稱子誤也<lb/>
九月辛丑用郊<lb/>
　先儒謂用者不宜用也其意似用人以祭矣若果用<lb/>
　人以祭左氏素好誇誕豈不張大其事而記之乎如<lb/>
　邾文公用鄫子于次睢之社楚師執蔡世子有用之<lb/>
　于岡山當時子魚申無宇皆有言矣若成公果用人<lb/>
<pb n="12a"/>
　以祭豈舉魯國之人無一言乎按邾楚皆是執獲仇<lb/>
　敵之人快意于山川之社成公之時未聞有執仇讐<lb/>
　之事也用字與用田賦用致夫人之義略同魯號稱<lb/>
　秉禮之國豈有用人以祭之理蓋傳者求其説而不<lb/>
　得遂以為用人其支離亦至是哉<lb/>
齊殺其大夫國佐<lb/>
　四明程氏曰左傳齊殺其大夫國佐以榖叛故如國<lb/>
　佐果以國叛則是逆賊也當書曰齊人殺國佐與晉<lb/>
<pb n="12b"/>
　人殺欒盈同一辭可也不得言齊殺其大夫矣且叛<lb/>
　逆而為立其後使國弱嗣無是理也<lb/>
　　　襄公<lb/>
九月辛酉天王崩邾子來朝冬衞侯使公孫剽來聘晉<lb/>
侯使荀罃來聘<lb/>
　廬陵李氏曰三國之朝聘胡氏本泰山孫氏説貶之<lb/>
　然榖注及公羊䟽皆同杜氏説蓋如胡氏説此條當<lb/>
　與蟲牢同譏但蟲牢明書巳酉已丑相去四十日赴告<lb/>
<pb n="13a"/>
　之及必矣故胡氏得之此則下無日未有以辨乆近<lb/>
　且三傳皆無貶文恐杜説亦可取<lb/>
仲孫蔑㑹晉荀罃齊崔杼宋華元衞孫林父曺人邾人<lb/>
滕人薛人小邾人于戚遂城虎牢<lb/>
　虎牢諸夏之藩表得之以興失之以亡内外限界在<lb/>
　焉邑雖屬鄭險則關乎中國故城虎牢不繫鄭明虎<lb/>
　牢非鄭所宜有也按諸傳或謂不繫鄭為中國諱伐<lb/>
　䘮也或責鄭僖不能守也及觀春秋大㫖蓋城虎牢<lb/>
<pb n="13b"/>
　為天下計非為鄭一國言也鄭方黨楚若鄭能守是<lb/>
　益楚窺竊中國之志可乎<lb/>
六月公㑹單子晉侯宋公衛侯鄭伯莒子邾子齊世子<lb/>
光已未同盟于雞澤<lb/>
　諸傳皆以諸侯而盟王臣抗也獨杜氏謂王新即位<lb/>
　使王官伯出與諸侯㑹盟以安王室與葵丘首止之<lb/>
　㑹不同葵丘首止齊桓假王人為重故不敢盟與今<lb/>
　單子奉命來盟義甚殊不然悼公賢君且不敢盟同<lb/>
<pb n="14a"/>
　列於國中矧與王臣盟乎<lb/>
八月辛亥塟我小君定姒<lb/>
　此襄公妾母也公羊本姒作弋不然此既稱定姒不<lb/>
　應哀公時復稱定姒當以公本為正姒字誤<lb/>
莒人滅鄫<lb/>
　榖梁曰莒人滅鄫非滅也立異姓以蒞祭祀滅亡之<lb/>
　道也公羊亦云莒稱人者莒公子鄫之外孫蓋欲立<lb/>
　其出也先儒多宗其説獨陸氏不然謂定六年鄭㓕<lb/>
<pb n="14b"/>
　許哀元年許復見于經則鄫之㓕而再見亦何足恠<lb/>
　若鄫人實取外孫以為國嗣罪自在鄫非莒之過則<lb/>
　經文又當如梁亡之類而言鄫亡不得書㓕也且鄫<lb/>
　雖小國亦有君臣社稷豈肯居然取異姓為後乎按<lb/>
　二傳之意莒人欲立其子鄫不從莒遂㓕之以為附<lb/>
　庸至昭四年魯復取之再見于經故生此義非立異<lb/>
　姓以為後也<lb/>
季孫宿如衛<lb/>
<pb n="15a"/>
　左氏謂報子叔之聘且辭緩報非貳也按子叔聘在<lb/>
　元年豈隣國經七年始來報聘其間徃來聘者亦多<lb/>
　但非卿不書<lb/>
鄭伯髠頑如㑹未見諸侯丙戌卒于鄵<lb/>
　諸侯不生名此名鄭伯者何以鄭伯如㑹而卒也一<lb/>
　事故不得兩舉其名若曰鄭伯如㑹未見諸侯髠頑<lb/>
　卒于鄵則髠頑又似一人矣亦非史體所以首志其<lb/>
　名也榖梁傳以為弑也弑而書卒是春秋庇其逆賊<lb/>
<pb n="15b"/>
　而不討豈理也哉<lb/>
季孫宿㑹晉侯鄭伯齊人宋人衛人邾人于邢丘<lb/>
　晉既失陳故為此㑹謀討不睦而左氏謂聼朝聘之<lb/>
　數何邪悼公處同列猶執謙不盟國中豈以朝聘之<lb/>
　數而僣命之邪其後㑹吳于柤亦以陳鄭叛之之故<lb/>
同盟于亳城北<lb/>
　同盟亳城謀楚也先儒皆以鄭服而盟及考左氏記<lb/>
　盟誓之辭秪言十二國而無鄭何也蓋晉三駕之兵<lb/>
<pb n="16a"/>
　皆為鄭出也一以公子貞公孫輙伐宋一以公孫舍<lb/>
　之侵宋一以楚子鄭伯伐宋苟以此盟為鄭服而鄭<lb/>
　何為又從楚有伐宋之師邪<lb/>
宋公使向戌來聘二月巳亥及向戍盟于劉<lb/>
　按劉畿内采地未有宋來聘魯而逺盟于畿内者也<lb/>
　蓋下有劉夏之文誤增于劉二字爾<lb/>
陳侯之弟黄出奔楚<lb/>
　凡書弟者譏其兄不兄弟不弟耳陳侯果不道黄當<lb/>
<pb n="16b"/>
　力諫今棄之而逃夷狄豈無罪哉傳以黄稱弟得弟<lb/>
　道故不貶義恐未當<lb/>
公㑹晉侯齊侯宋公衛侯鄭伯曹伯莒子邾子薛伯把<lb/>
伯小邾子于沙隨<lb/>
　自盟澶淵而齊始平故商任沙随兩㑹齊侯皆與焉<lb/>
　則知諸侯之㑹以齊服故爾左氏以為錮欒氏非也<lb/>
　考之經文二十三年欒盈復入于晉不言所自左氏<lb/>
　疑其自齊故為此言以實之且欒盈之奔未甚于趙<lb/>
<pb n="17a"/>
　鞅之叛不錮趙鞅而再錮欒盈此傳之可疑者晉為<lb/>
　伯主豈應兩合十二國之君而制一奔臣此理之必<lb/>
　無者也<lb/>
吳子遏伐楚門于巢卒<lb/>
　吳子伐巢及門而卒故書門于巢卒若曰吳伐楚過<lb/>
　巢門于巢遏卒於義不順也三傳見其文竒遂謂吳<lb/>
　子為巢人射死及考春秋惟魯事諱臣子不忍之義<lb/>
　也於它國何諱焉此與鄭伯髠頑卒于鄵義同<lb/>
<pb n="17b"/>
十二月乙未楚子昭卒<lb/>
　黄氏曰十二月甲寅至乙未相去四十二日為閏月<lb/>
　明矣而不書者以䘮不数閏也禮謂三年之䘮二十<lb/>
　五月而畢若䘮以閏数則二年之内巳足二十五月安<lb/>
　得謂三年哉此説誠是但所謂不数閏者譬如十二<lb/>
　月䘮者不數閏十二月也非謂閏十二月䘮從正月<lb/>
　数也如其説是卒之日皆可移矣杜氏以十二月無<lb/>
　乙未日誤文六年又書閏月不告月如楚子果于閏<lb/>
<pb n="18a"/>
　月卒則即書閏月何害也杜氏之説或亦足據<lb/>
吳子使札來聘<lb/>
　程氏端學曰四夷入聘史有常法諸儒以札讓國致<lb/>
　亂春秋去其公子以貶按札讓國在聘魯十三年後<lb/>
　孔子安得預去公子為之貶乎春秋即此事論此事<lb/>
　之義者也未嘗因此事而論他事之臧否也如楚公<lb/>
　子貞公孫舍之侵宋猾夏也公子翬公子慶父弑君<lb/>
　逆賊也春秋皆不去公子札不過讓國致亂春秋乃<lb/>
<pb n="18b"/>
　去其公子以示貶何輕重之失宜乎<lb/>
楚子使薳罷來聘<lb/>
　傳以志其姓氏為進之如公子午公子貞伐鄭俱書<lb/>
　氏族無乃亦進之乎蓋大夫姓氏通于中國則書否<lb/>
　則但書人而已<lb/>
甲午宋災宋伯姬卒<lb/>
　按伯姬卒適與宋災同日蓋災在前而卒在後也災<lb/>
　既有日而伯姬䝉上文故不再舉日而非逮火而死<lb/>
<pb n="19a"/>
　也左氏見伯姬卒于宋災之日乃為之説又謂伯姬<lb/>
　賢故卒之以理而言雖女子亦當避之况伯姬時年<lb/>
　六十矣其以夫人之尊而火至其側姆亦何事而不<lb/>
　在耶夫身者父母之遺體遇火而不避卒喪其身可<lb/>
　謂賢乎<lb/>
葬蔡景公<lb/>
　前年蔡世子般弑其君固至是始𦵏夫諸侯見弑而<lb/>
　不書葬者或因其國亂或不以葬期來告或告而不<lb/>
<pb n="19b"/>
　往㑹也是時蔡屬楚魯方事楚因徃㑹𦵏而史書之<lb/>
　以此知公羊傳謂賊不討不葬者誤也<lb/>
子野卒<lb/>
　左綿趙氏曰公薨而子野卒此與莊公薨而子般卒<lb/>
　文公薨而子赤卒何異均未成君均不書地均不書<lb/>
　𦵏而子般子赤俱以為弑而子野獨以為毁何也于<lb/>
　時季氏之專尤非慶父公子遂之比也此必子野賢<lb/>
　季氏忌之弑野而立昭以毁言于朝而世不察爾不<lb/>
<pb n="20a"/>
　然不地不葬文與般赤同文同則其義不應異也<lb/>
莒人弑其君宻州<lb/>
　左氏以展輿弑君而自立按展輿莒公子也子弑其<lb/>
　父與蔡世子般楚世子商人無異春秋為之諱使後<lb/>
　世何所取信乎稱人微者㣲者故不登于䇿也<lb/>
　<lb/>
　<lb/>
　<lb/>
<pb n="20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　五經稽疑卷六<lb/>
</p>
<p>
</p>
  </div>
</body>
</text>
</TEI>
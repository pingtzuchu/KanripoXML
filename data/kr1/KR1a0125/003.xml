<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易筮述卷三</head> <lb/>
    <p>
<pb n="1a"/>
欽定四庫全書<lb/>
　周易筮述卷三<lb/>
　　　　　　　　　　　　　華隂王宏撰撰<lb/>
　　變占第五<lb/>
是故君子居則觀其象而玩其辭動則觀其變而玩其<lb/>
占<lb/>
　汴水趙氏曰觀於卦予知象之所存乎玩其象予知<lb/>
　辭之所由𤼵也觀其蓍予知變之所存乎玩其變予<lb/>
<pb n="1b"/>
　知占之所由立也是故求占者必於變求辭者必於<lb/>
　象或曰得象可以忘言知變則又奚假於占然而必<lb/>
　貴乎是者變占以前民用象辭以同民患皆道德性<lb/>
　命之故也予懼或者偏倚於一故掲聖人之言析而<lb/>
　明之<lb/>
　象釋云包犧觀象而作卦文王周公因象而繫辭故<lb/>
　曰易者象也純陽象天象不止天而剛健之理可求<lb/>
　純隂象地象不止地而柔順之理可得震㢲以動入<lb/>
<pb n="2a"/>
　之理象風雷艮兑以止説之理象山澤坎離以虚明<lb/>
　流行之理象水火互乗而六十四卦變動而三百八<lb/>
　十四爻物物有象象象具理觸類而格之象不可勝<lb/>
　窮理不可勝用則精粗一貫窮達一致其曰自天祐<lb/>
　之吉无不利非誣我也聖人謂言不盡意故立象以<lb/>
　盡意則象非可鹵莽而定也物理精微格致其極然<lb/>
　後可得而定也乾坤隂陽夐殊也而坤上稱龍户庭<lb/>
　門庭㡬近也而吉凶胥反履之虎不咥於卦而咥於<lb/>
<pb n="2b"/>
　爻小畜之雲雨於爻而不雨於卦言桎梏於蒙之初<lb/>
　而言挍於噬嗑之上下言鴻於漸之六爻而言飛鳥<lb/>
　於小過之初上蹇之五二不稱往來中孚諸爻象皆<lb/>
　不類木取枯楊金别黄金水指井谷火極焚巢聖人<lb/>
　沿理以象物其精微若是雖疑似之間斷乎其不可<lb/>
　易奈何漢儒習聞春秋以來筮易之辭不察聖人象<lb/>
　物之意於是以象為象不以象為理玩辭以辭不玩<lb/>
　辭以象甚而取筮家互體與術家卦氣五行諸説而<lb/>
<pb n="3a"/>
　附益之其淫流蔓茹罔知紀極王輔嗣病其然則為<lb/>
　得意忘象得象忘言之論以通之其説曰義苟合順<lb/>
　何必坤乃為牛義苟應健何必乾乃為馬然質諸聖<lb/>
　人之言馬乃一畫剛之象健則三畫乾之德在需乾<lb/>
　居坎下以剛健而免險陷之災至重坎雖各具一陽<lb/>
　而六爻終无出險之象儻指一畫之剛為三畫之健<lb/>
　不亦違聖人之情而謬得失之幾乎聖人因卦爻而<lb/>
　立物象卦爻所無聖人不輕象以物也輔嗣尤漢儒<lb/>
<pb n="3b"/>
　之案文責卦乃欲忘象以求義且聖人設卦觀象舍<lb/>
　象无所觀也象既忘矣何義之可求使義可忘象而<lb/>
　得則聖人何為立象以盡意是漢儒病於固滯輔嗣<lb/>
　則流於荒忽矣夫三才有是理則包犧有是象卦爻<lb/>
　有是象則文王周公有是辭夫子所謂剛柔當否之<lb/>
　類葢指觀象之法以探三才之理然則辭也象也理<lb/>
　也一物而異名者也<lb/>
　辭釋云文王之彖周公之爻皆以𤼵其憂樂之情乾<lb/>
<pb n="4a"/>
　元亨利貞樂辭也豐亨則示日中之戒臨元亨而猶<lb/>
　懼八月之凶剥不利有攸往憂辭也明夷則艱貞以<lb/>
　致謹遯則猶幸利貞而致亨隨孚於嘉吉樂也泰三<lb/>
　戒於勿恤其孚鼎四懼於折足覆餗師或輿尸憂也<lb/>
　遯初謹於勿往豫五幸於不死凡此皆事明而辭顯<lb/>
　至於變動不拘憂樂迭見其㣲辭奥義皆可涉涯涘<lb/>
　而窺浩渺坤之五欲顯然辭之曰君而卦為絶隂其<lb/>
　言黄裳者取居中處下之義示坤之當下於乾隱然<lb/>
<pb n="4b"/>
　有后妃之象他如泰之歸妹剥之宫人明夷之箕子<lb/>
　皆有深意以垂萬世之訓玩文周之辭至此无餘蘊<lb/>
　矣奈何聖哲少而中才多故吾夫子為之辭或𤼵凡<lb/>
　或辨疑或足其微㫖如天地雷風水火山澤以擬其<lb/>
　象健順動㢲明險止説以體其德性失得以紀變當<lb/>
　否以辨爻中正以立本乗承應比以明位立卦而觀<lb/>
　則為上下首足本末升降偃卦而觀則為内外前後<lb/>
　往來始終消長若是皆𤼵几之類无咎一也有誰咎<lb/>
<pb n="5a"/>
　有不可咎當位吉也有當位而疑有不當位而利若<lb/>
　是皆辨疑之類萃九四无咎而尚嚴位不當之戒離<lb/>
　六五出涕戚嗟而特尊為王公之離若是皆足其微<lb/>
　㫖之類若夫辭嚴義明以片言别知蒙而不失之畧<lb/>
　<hi>蒙曰險而止蒙蹇曰見險而能止知矣哉只益一能字而知蒙分</hi>辭衆理備句為之釋而不<lb/>
　失於詳<hi>此五六爻</hi>義有錯綜如歸妹則上下文不嫌於異<lb/>
　<hi>上言天地之大義下言天地不交文似背馳</hi>理不可易如震則彖象辭不<lb/>
　嫌於同<hi>釋彖釋初九爻</hi>若此者非一所當深玩而密求之也<lb/>
<pb n="5b"/>
　嗟夫三聖人之辭或因畫之象或因象之義皆有攸<lb/>
　本畫之象有通一卦為象者有析上下卦為象者有<lb/>
　指一爻為象者有合數爻為象者象之義有通一卦<lb/>
　起義者有析上下卦起義者有指一爻起義者有合<lb/>
　數爻起義者各釋之本文難以枚舉大抵有畫即有<lb/>
　象有象即有義曰象曰義名雖不同其為繋辭之本<lb/>
　一也<lb/>
　變釋云變也者其生生不息之理歟是以聖人化而<lb/>
<pb n="6a"/>
　裁之裁此變也神而明之明此變也據㑹要觀方來<lb/>
　使天下之人趣時不倦既成萬物而參贊化育矣聖<lb/>
　人知變凡人昧變彼禍福之倚伏吉凶之胥禪成矣<lb/>
　而敗忽繼焉是矣而非或貽焉况時有汚隆政有損<lb/>
　益葢將日異而月不同推而百千萬年之後其變有<lb/>
　不勝紀者於是聖人作易畫卦剛柔相推以盡天下<lb/>
　之變揲蓍求卦爻象變動以逆天下之變而天下之<lb/>
　能事畢矣且自蓍而言自分二掛一至三變而一爻<lb/>
<pb n="6b"/>
　成十有八變而六爻備此蓍變而成爻者也六爻成<lb/>
　矣爻之中凡得七八者不變九變隂六變陽一卦之<lb/>
　變六十四通為四千九十六卦此因爻而變卦者也<lb/>
　方未分蓍之初隂陽之爻猶未别至分二而始寓於<lb/>
　兩握之中雖寓也而猶未見至三變而後見既見矣<lb/>
　卦未備也至十有八變而後備既備矣卦遇九六者至<lb/>
　互變而後定而吉凶可得而占焉嗟夫揲蓍之法聖<lb/>
　人幽贊於神明而生之者也然聖人能立法以盡變<lb/>
<pb n="7a"/>
　不能逆知其變當分二之後未揲之前莫辨爻之為<lb/>
　陽為隂雖至十有七變猶未别為何卦是以其變不<lb/>
　測而蓍之神為无窮然非荒誕茫昧无有條理也詳<lb/>
　玩静索實由自然故分挂揲歸若參錯不齊而初變<lb/>
　不五則九次變三變不四則八未始少紊三變之餘<lb/>
　為九者十二為七者二十為六者四為八者二十八<lb/>
　其多寡夐絶如是而類之為隂陽各三十二總之為<lb/>
　六十四正與卦數等於至變之中有不變者存以其<lb/>
<pb n="7b"/>
　不變此至變之所由出也是謂變卦復自卦而言其<lb/>
　變凡二有卦變有爻變經卦互重以成六十四卦之<lb/>
　體此卦變也爻重為六因各有變自卦下隂陽之純<lb/>
　者為始上下互易以極三百八十四爻之變此爻變<lb/>
　也乾坤重卦交而為六䷫䷗為一隂一陽之始<lb/>
　凡爻之一陽五隂與一隂五陽者皆由此次第互易<lb/>
　而變各五卦䷠䷒為二隂二陽之始變如上各<lb/>
　十四卦䷊䷋為三陽三隂之始變如初各十八卦<lb/>
<pb n="8a"/>
　卦變之辭如健而㢲止而說爻變之辭如剛来而下<lb/>
　柔柔進而上行皆聖人作易之所取也六卦之變先<lb/>
　後有序秩然一定儻一循其變而索之聖人釋彖之<lb/>
　意昭然易見矣或曰六十四卦自八卦而變今震坎<lb/>
　艮皆自臨變㢲離兌皆自遯變豈先有臨遯而後有<lb/>
　六子耶曰合經卦重卦而論則三重為六是八卦為<lb/>
　先六十四卦為後但指六畫而論則八卦互重一時<lb/>
　同變豈復有先後之分聖人於噬嗑曰頤中有物曰<lb/>
<pb n="8b"/>
　噬嗑非先有頤而後有噬嗑也况卦變爻變例各不<lb/>
　同烏可比而一之耶或曰包犧畫卦目擊道存卦變<lb/>
　之外復有爻變回視包犧之畫何繁瑣若是曰包犧<lb/>
　雖未命辭而憂世之根柢已寓於畫文王周公因卦<lb/>
　爻之變而辭之良由萬古之變无窮而易之變包乎<lb/>
　萬變之表雖中古所无後世未有之事而易中已先<lb/>
　具其理卦變之外復有爻變乃自然之故聖人詎容<lb/>
　特秘之故世有此事而易无此變則非所以為易易<lb/>
<pb n="9a"/>
　有此變而不能明此變則不足與言易非聖人之不<lb/>
　憚煩也聖人因變而命辭若文王釋卦周公釋爻是<lb/>
　也至夫子則兼卦與爻極其變以錯綜之文王周公<lb/>
　之辭可知已夫子兼極卦爻之變請舉隅以明之訟<lb/>
　之辭曰上剛下險者釋乾上坎下之體也曰剛来而<lb/>
　得中者訟二隂爻卦自䷠變九三來為九二而得<lb/>
　中䷅此釋二三兩爻之變他卦皆然特辭有顯晦<lb/>
　未易卦為之釋爾无妄之辭曰剛自外来而為主於<lb/>
<pb n="9b"/>
　内此析經卦而論三為外初為内葢无妄初爻之陽<lb/>
　自䷠下卦九三變来初䷘而為主於内凡是通<lb/>
　謂卦變若夫復即是剥夬即是姤以至三隂三陽之<lb/>
　卦特在反復升降之間爾實一理也其他如李之才<lb/>
　相生圖邵康節反對升降之說義皆㡬近若朱漢上<lb/>
　所載虞仲翔卦變則錯雜而无統左𫝊蔡墨所舉止<lb/>
　為一爻變之例一世二世之變流於術矣衛元嵩取<lb/>
　之為元包又其末也焦延夀所變雖與蓍合其辭不<lb/>
<pb n="10a"/>
　經要非聖人之意第細玩三聖人之辭皆有自来觸<lb/>
　類而長其變不可勝窮豈止三百八十四而已乎又<lb/>
　豈止四千九十六而已乎<lb/>
　占釋云筮雖掌於卜史至玩占則間出名大夫之議<lb/>
　論子曰昔者聖人之作易也幽賛於神明而生蓍參<lb/>
　天兩地而倚數觀變於隂陽而立卦𤼵揮於剛柔而<lb/>
　生爻和順於道徳而理於義窮理盡性以至於命則<lb/>
　筮者性命道徳之事故上聖神其法春官率其屬賢<lb/>
<pb n="10b"/>
　者序其占自聖人沒道散於九流或者乃擅之以名<lb/>
　家而不統於儒豈唯斯徒自賤其業將併其法有賤<lb/>
　之者矣夫儒者命占之要本於聖人其法有五曰身<lb/>
　曰位曰時曰事曰占求占之謂身所居之謂位所遇<lb/>
　之謂時命筮之謂事兆吉凶之謂占故善占者既得<lb/>
　卦矣必先察其人之素履與居位之當否遭時之險<lb/>
　夷又考所筮之邪正以定占之吉凶姑以衛孔成子<lb/>
　所筮論之孟縶與元皆嬖人婤姶之子則身也孟長<lb/>
<pb n="11a"/>
　元次則位也襄公死社稷無主則時也筮享衛國則<lb/>
　事也筮元得屯筮孟得屯之比則占也夫繼體為君<lb/>
　將主社稷臨祭祀奉民人事鬼神從會朝而孟不良<lb/>
　於行成子雖不筮可也疑而兩筮之皆得元亨儻史<lb/>
　朝以元為長昧非人之義而吉孟之占是使跛躄為<lb/>
　君而蓍失其所以靈矣孔成子筮立孟得屯之比史<lb/>
　朝以卦辭為占畢萬筮仕亦得屯之比辛廖兼本卦<lb/>
　之卦兩象為占非卦同而占異也立君與仕事之輕<lb/>
<pb n="11b"/>
　重已殊孟縶畢萬之身與位時又殊雖使百人千人<lb/>
　同得此卦其占烏乎而可同南蒯將叛筮得坤黄裳<lb/>
　元吉子服恵伯以為忠信之事則可不然必敗晉文<lb/>
　筮有晉國得屯之豫史以為不吉司空季子以命筮<lb/>
　之辭占之日吉孰大焉是知吉凶無常占由人事固<lb/>
　有卦吉占凶卦凶占吉亦有同卦異占異卦同占非<lb/>
　參稽五物无以得蓍之情而窮其神也是故業不精<lb/>
　不筮志不誠不筮謀不正不筮事不疑不筮喜不筮<lb/>
<pb n="12a"/>
　怒不筮賣不筮不時不筮離此八者而後筮可言也<lb/>
　不然神亦不告若其用卦或以内外卦為貞悔或以<lb/>
　本卦之卦為貞悔或用變爻或不用變爻或用本卦<lb/>
　不用之卦或用之卦不用本卦或本卦之卦並用或<lb/>
　用二卦之下或用二卦之上其取象或以八象或以<lb/>
　互體其斷吉凶或以卦辭或以爻辭或用卦名或用<lb/>
　當時占書要在玩占者忠信正直達權識變而後其<lb/>
　占不忒若子大叔舉復之頤占楚子之將死王子伯<lb/>
<pb n="12b"/>
　廖舉豐之離占曼滿之見殺是専以人事逆其吉凶<lb/>
　有不待筮而知者此春秋諸臣猶能得聖人觀象玩<lb/>
　辭之遺意自時厥後性命道徳之學不傳乃盡棄人<lb/>
　事雖悖禮越義者一切求吉凶於筮而占法遂變至<lb/>
　於納甲五行時日六獸之類蠭蝟而起焦延夀作易<lb/>
　林以三百八十四爻之辭不能周四千九十六變之<lb/>
　吉凶故外易而别為之辭又雜以納甲飛伏之說是<lb/>
　舎人事義理而専於占者也至火珠林軌革流衍析<lb/>
<pb n="13a"/>
　之流遂陷溺於術其别為相人相地壬遁星命百家<lb/>
　自謂能定吉凶於人事未動之前吁視性命道徳之<lb/>
　學為何事耶<lb/>
八卦以象告<lb/>
　朱子曰象謂卦畫<lb/>
　　象見乎畫天也天垂象見吉凶故曰告觀其變者<lb/>
　　觀其象也有本卦之象焉有變卦之象焉有中爻<lb/>
　　之卦之象焉中爻之卦之象撰徳也不可以不觀<lb/>
<pb n="13b"/>
　　也吴文正公云内外既有二正卦之體中四爻又<lb/>
　　成二互體之卦然後其義愈无遺闕正體則二為<lb/>
　　内卦之中五為外卦之中互體則三為内卦之中<lb/>
　　四為外卦之中故皆謂之中爻<lb/>
爻彖以情言<lb/>
　朱子曰爻彖謂卦爻辭<lb/>
　　情見乎辭人也聖人繫辭焉以斷其吉凶故曰言<lb/>
　　玩其占者玩其辭也有彖辭焉有爻辭焉有象辭<lb/>
<pb n="14a"/>
　　焉象辭正徳也不可以不玩也司馬文正公云看<lb/>
　　卦須看其大象或得某卦某爻或吉或凶皆是造<lb/>
　　物分定之理有大象辭意依而行焉小象亦然<lb/>
　　古之筮者先象而後辭朱子云八卦數畫該盡天<lb/>
　　下萬物之理學者於言上會得者淺於象上㑹得<lb/>
　　者深象有三一本畫之象一取諸物之象一聖人<lb/>
　　以意自取之象物物有象象象有理至顯也亦至<lb/>
　　微也不明於象之理者不知易者也今之筮者舎<lb/>
<pb n="14b"/>
　　周易之辭而用焦氏之易林是惑也朱子卦變之<lb/>
　　說與焦氏合而韓氏謂不如焦氏之密予䆒其實<lb/>
　　未見其有不如者韓氏之占兼用易林予則必除<lb/>
　　之而一以文王之彖辭周公之爻辭孔子之象辭<lb/>
　　為斷尊聖人之教也春秋時又别有繇辭焉今其<lb/>
　　書亡矣可得聞者左氏所載數簡而已餘無可考<lb/>
　史記太史公曰自古聖王將建國受命興動事業何<lb/>
　嘗不寳卜筮以助善唐虞以上不可記已自三代之<lb/>
<pb n="15a"/>
　興各據禎祥塗山之兆從而夏啟世飛燕之卜順故<lb/>
　殷興百穀之筮吉故周王王者决定諸疑參以卜筮<lb/>
　斷以蓍龜不易之道也<lb/>
　司馬季主曰且夫卜筮者掃除設坐正其冠帶然後<lb/>
　乃言事此有禮也言而鬼神或以饗忠臣以事其上<lb/>
　孝子以養其親慈父以畜其子此有徳者也<lb/>
　班孟堅曰衰世懈於齋戒而屢煩卜筮神明不應故<lb/>
　筮凟不告易以為忌<lb/>
<pb n="15b"/>
　白虎通徳論曰聖人獨見前睹必問筮龜何示不自<lb/>
　専也<lb/>
　楊子雲曰凡筮有道不精不筮不疑不筮不軌不筮<lb/>
　不以其占不若不筮<lb/>
　管公明曰蓍者二儀之明數隂陽之幽契施之於道<lb/>
　則定天下吉凶用之於術則收天下纎豪關子明占<lb/>
　筮先人事而後說卦每語及興衰之際必曰用之以<lb/>
　道輔之以賢未可量也<lb/>
<pb n="16a"/>
　希夷陳氏曰羲皇始畫八卦重為六十四不立文字<lb/>
　使天下之人觀其象而已能如象焉則吉凶應違其<lb/>
　象則吉凶反後世卦畫不明易道不𫝊聖人於是不<lb/>
　得已而有辭學者謂易止於是而不復知有畫矣<lb/>
　邵子曰凡辨卦考數在仔細參詳所得之卦合得何<lb/>
　理爻居何位有何吉凶知是何等人則卦之吉凶各<lb/>
　從其類然以名尋數不若以理尋數一時之吉可反<lb/>
　而凶一時之制可反而用如否泰之制反有天衢後<lb/>
<pb n="16b"/>
　喜復隍係遯動止无常屈伸有變非以理推固難洞<lb/>
　見<hi>制反說見京氏易𫝊</hi>
　夾漈鄭氏曰占筮之學其来尚矣特用之者有善未<lb/>
　善耳夫卦之與爻有體本吉者有反而後吉者其相<lb/>
　為倚伏而占驗不可不知卦之本吉豐泰既濟之類<lb/>
　是也反之而後吉者否屯未濟之類是也爻之本吉<lb/>
　者乾之飛龍坤之黄裳之類是也反之而後吉者上<lb/>
　九亢龍上六龍戰於野之類是也知此而後可言卜<lb/>
<pb n="17a"/>
　筮矣蓋嘗論之世人顛倒於利欲之塲終日戴天履<lb/>
　地行不祥之事而无所憚至丘社則斂袵而過之終<lb/>
　日言動擬議不出於易而不知畏至露蓍而得繇辭<lb/>
　則敬而信之吁以此用心宜乎筮龜之不驗也至哉<lb/>
　横渠之言曰易為君子謀不為小人謀此言盡之矣<lb/>
　然則將如之何曰今之占驗者當察其所占之人當<lb/>
　究其所主之事昔者穆姜之得艮之隨自知其必死<lb/>
　於辱卦非不吉也元亨利貞穆姜不足以稱之也南<lb/>
<pb n="17b"/>
　蒯得坤之比君子知其不免於咎爻非不吉也黄裳<lb/>
　元吉南蒯不足以當之也此其所謂觀其所占之人<lb/>
　泰之為卦天地氣交之卦也而占父者憂之父入土<lb/>
　也歸妹之卦男女室家之卦也而占母者憂之女之<lb/>
　終也此所謂當究其所主之事如吉者遽謂之吉凶<lb/>
　者便謂之凶此其挾䇿布卦為日者之事非善明理<lb/>
　之君子也<lb/>
　　先儒之言不勝述謹録數則其義亦已備矣變卦<lb/>
<pb n="18a"/>
　　用占詳列如左<lb/>
　　六畫无變一卦謂之本卦占法所謂六爻未變則<lb/>
　　占本卦彖辭者也凡占彖辭即占大象辭<hi>卦之未成者止</hi>
　　<hi>可謂之畫故易六畫而成卦无變者止有七无九有八无六故无變</hi>
䷀乾<hi>占乾彖内卦為貞外卦為悔凡自乾而變者皆不得舎乾</hi>
　　一畫變六卦自姤以後皆謂之之卦占法所謂一<lb/>
　　爻變則占本卦一變爻辭者也凡占爻辭即占小<lb/>
　　象辭王氏云本卦爻為貞之卦爻為悔二爻當兼<lb/>
<pb n="18b"/>
　　用<lb/>
䷫初變姤<hi>乾初九為貞姤初六為悔</hi>
䷌二變同人<hi>乾九二為貞同人六二為悔</hi>
䷉三變履<hi>乾九三為貞履六三為悔</hi>
䷈四變小畜<hi>乾九四為貞小畜六四為悔</hi>
䷍五變大有<hi>乾九五為貞大有六五為悔</hi>
䷪上變夬<hi>乾上九為貞夬上六為悔</hi>
　　二畫變十五卦占法所謂二爻變則占本卦二變<lb/>
<pb n="19a"/>
　　爻辭仍以上爻為主者也按畫卦自下而上得爻<lb/>
　　有先後當以先得者為貞不然二爻變俱在内卦<lb/>
　　或俱在外卦可也如一内一外而以上爻為貞則<lb/>
　　與内卦為貞外卦為悔之義相左矣變至二爻則<lb/>
　　告之已詳故之卦无占<lb/>
䷠　初二變遯<hi>乾初九為貞乾九二為悔</hi>
䷅　初三變訟<hi>乾初九為貞乾九三為悔</hi>
䷸　初四變㢲<hi>乾初九為貞乾九四為悔</hi>
<pb n="19b"/>
䷱　初五變鼎<hi>乾初九為貞乾九五為悔</hi>
䷛　初上變大過<hi>乾初九為貞乾上九為悔</hi>
䷘　二三變无妄<hi>乾九二為貞乾九三為悔</hi>
䷤　二四變家人<hi>乾九二為貞乾九四為悔</hi>
䷝　二五變離<hi>乾九二為貞乾九五為悔</hi>
䷰　二上變革<hi>乾九二為貞乾上九為悔</hi>
䷼　三四變中孚<hi>乾九三為貞乾九四為悔</hi>
䷥　三五變睽<hi>乾九三為貞乾九五為悔</hi>
<pb n="20a"/>
䷹三上變兌<hi>乾九三為貞乾上九為悔</hi>
䷙四五變大畜<hi>乾九四為貞乾九五為悔</hi>
䷄四上變需<hi>乾九四為貞乾上九為悔</hi>
䷡五上變大壯<hi>乾九五為貞乾上九為悔</hi>
　　三畫變二十卦占法所謂三爻變則占本卦及之<lb/>
　　卦之彖辭而以本卦為貞之卦為悔前十卦主貞<lb/>
　　後十卦主悔者也按晉公子筮有晉國得屯貞悔<lb/>
　　豫司空季子曰吉是在周易皆利建侯此其証也<lb/>
<pb n="20b"/>
　　朱子曰三爻變則所主者不一故以兩卦彖辭占<lb/>
　　然既以本卦為貞之卦為悔似不必更分前十卦<lb/>
　　主貞後十卦主悔也<hi>自初變為前十卦自二變為後十卦</hi>
䷋初二三變否<hi>乾彖為貞否彖為悔</hi>
䷴初二四變漸<hi>乾彖為貞漸彖為悔</hi>
䷷初二五變旅<hi>乾彖為貞旅彖為悔</hi>
䷞初二上變咸<hi>乾彖為貞咸彖為悔</hi>
䷺初三四變渙<hi>乾彖為貞渙彖為悔</hi>
<pb n="21a"/>
䷿　初三五變未濟<hi>乾彖為貞未濟彖為悔</hi>
䷮　初三上變困<hi>乾彖為貞困彖為悔</hi>
䷑　初四五變蠱<hi>乾彖為貞蠱彖為悔</hi>
䷯　初四上變井<hi>乾彖為貞井彖為悔</hi>
䷟　初五上變恒<hi>乾彖為貞恒彖為悔</hi>
䷩　二三四變益<hi>乾彖為貞益彖為悔</hi>
䷔　二三五變噬嗑<hi>乾彖為貞噬嗑彖為悔</hi>
䷐　二三上變隨<hi>乾彖為貞隨彖為悔</hi>
<pb n="21b"/>
䷕　二四五變賁<hi>乾彖為貞賁彖為悔</hi>
䷾　二四上變既濟<hi>乾彖為貞既濟彖為悔</hi>
䷶　二五上變豐<hi>乾彖為貞豐彖為悔</hi>
䷨　三四五變損<hi>乾彖為貞損彖為悔</hi>
䷻　三四上變節<hi>乾彖為貞節彖為悔</hi>
䷵　三五上變歸妹<hi>乾彖為貞歸妹彖為悔</hi>
䷊　四五上變泰<hi>乾彖為貞泰彖為悔</hi>
　　四畫變十五卦占法所謂四爻變則占之卦二不<lb/>
<pb n="22a"/>
　　變爻仍以下爻為主者也按易之有筮以變為占<lb/>
　　也變者動也大𫝊云動則觀其變而玩其占今乃<lb/>
　　觀其不變邪云爻者言乎變者也云爻也者效天<lb/>
　　下之動者也今乃言乎不變效其不動者邪云吉<lb/>
　　凶悔吝者生乎動者也朱子本義云吉凶悔吝皆<lb/>
　　辭之所命也然必因卦爻之動而後見而今乃占<lb/>
　　不變爻何也夏氏云既不變如何用變底爻辭周<lb/>
　　易不用七八豈有七八而可冒用九六之辭哉且<lb/>
<pb n="22b"/>
　　有本卦之變爻然後有之卦今全舎本卦竟占之<lb/>
　　卦之不變爻則蓍何不變其一不變爻以告而必<lb/>
　　待多爻之變而後告之以一不變爻其曲折支離<lb/>
　　失自然之理甚矣易之易簡而有是邪故占不變<lb/>
　　爻之法於心未安王氏云二爻變當以初變爻為<lb/>
　　貞次變爻為悔作兩節消息之三爻變當以先變<lb/>
　　爻為貞後二變爻為悔作三節消息之四爻變五<lb/>
　　爻變皆當以先變爻為貞後變爻為悔作四節五<lb/>
<pb n="23a"/>
　　節消息之其不占不變爻是矣然蓍為人决嫌疑<lb/>
　　定猶豫者也今變至多爻爻辭之吉凶不一是蓍<lb/>
　　先自為猶豫矣何以定筮者之猶豫哉易道廣大<lb/>
　　聖言變通豈窮於辭焉无可以指其事者而必煩<lb/>
　　多爻之變紛紜至是將所謂冒天下之道以言乎<lb/>
　　天地之間則備者為虚語耶且易致一者也故損<lb/>
　　之六三曰三人行則損一人一人行則得其友象<lb/>
　　曰一人行三則疑也此之變爻殆不止於三矣又<lb/>
<pb n="23b"/>
　　所謂决嫌疑者何在邪今擬以四畫變五畫變六<lb/>
　　畫盡變皆如三畫變例以本卦彖辭為貞之卦彖<lb/>
　　辭為悔徴之古人穆姜筮往東宫遇艮之八史曰<lb/>
　　是謂艮之隨舉隨之彖辭董因筮晉公子得泰之<lb/>
　　八舉泰之彖辭此五爻變不占不變爻之證也意<lb/>
　　當時必有此占法非妄也故推此義擬為今例而<lb/>
　　先之以諸儒之言欲占者以意㑹通神而明之耳<lb/>
　　易不可為典要其此之謂歟<lb/>
<pb n="24a"/>
䷓初二三四變觀<hi>乾彖為貞觀彖為悔</hi>
䷢初二三五變晉<hi>乾彖為貞晉彖為悔</hi>
䷬初二三上變萃<hi>乾彖為貞萃彖為悔</hi>
䷳初二四五變艮<hi>乾彖為貞艮彖為悔</hi>
䷦初二四上變蹇<hi>乾彖為貞蹇彖為悔</hi>
䷽初二五上變小過<hi>乾彖為貞小過彖為悔</hi>
䷃初三四五變蒙<hi>乾彖為貞蒙彖為悔</hi>
䷜初三四上變坎<hi>乾彖為貞坎彖為悔</hi>
<pb n="24b"/>
䷧初三五上變解<hi>乾彖為貞解彖為悔</hi>
䷭初四五上變升<hi>乾彖為貞升彖為悔</hi>
䷚二三四五變頤<hi>乾彖為貞頤彖為悔</hi>
䷂二三四上變屯<hi>乾彖為貞屯彖為悔</hi>
䷲二三五上變震<hi>乾彖為貞震彖為悔</hi>
䷣二四五上變明夷<hi>乾彖為貞明夷彖為悔</hi>
䷒三四五上變臨<hi>乾彖為貞臨彖為悔</hi>
　　五畫變六卦占法所謂五爻變則占之卦一不變<lb/>
<pb n="25a"/>
　　爻者也今擬占本卦之卦彖辭<lb/>
䷖初二三四五變剥<hi>乾彖為貞剥彖為悔</hi>
䷇初二三四上變比<hi>乾彖為貞比彖為悔</hi>
䷏初二三五上變豫<hi>乾彖為貞豫彖為悔</hi>
䷎初二四五上變謙<hi>乾彖為貞謙彖為悔</hi>
䷆初三四五上變師<hi>乾彖為貞師彖為悔</hi>
䷗二三四五上變復<hi>乾彖為貞復彖為悔</hi>
　　六畫俱變一卦占法所謂六爻變則在乾占用九<lb/>
<pb n="25b"/>
　　在坤占用六在餘卦占之卦彖辭者也按朱子既<lb/>
　　以用九用六為變卦之凡例則占法不應有異且<lb/>
　　用九用六言爻之用而聖人因繫以辭耳非自為<lb/>
　　一爻如七爻之說也今擬占本卦之卦彖辭<lb/>
䷁初二三四五上變坤<hi>乾彖為貞坤彖為悔</hi>
　　六畫无變一卦謂之本卦占本卦彖辭<lb/>
䷁坤<hi>占坤彖内卦為貞外卦為悔凡自坤而變者皆不得舎坤</hi>
　　一畫變六卦自復以後皆謂之之卦占本卦之卦<lb/>
<pb n="26a"/>
　　一變爻辭<lb/>
䷗　初變復<hi>坤初六為貞復初九為悔</hi>
䷆　二變師<hi>坤六二為貞師九二為悔</hi>
䷎　三變謙<hi>坤六三為貞謙九三為悔</hi>
䷏　四變豫<hi>坤六四為貞豫九四為悔</hi>
䷇　五變比<hi>坤六五為貞比九五為悔</hi>
䷖　上變剥<hi>坤上六為貞剥上九為悔</hi>
　　二畫變十五卦占本卦二變爻辭<lb/>
<pb n="26b"/>
䷒　初二變臨<hi>坤初六為貞坤六二為悔</hi>
䷣　初三變明夷<hi>坤初六為貞坤六三為悔</hi>
䷲　初四變震<hi>坤初六為貞坤六四為悔</hi>
䷂　初五變屯<hi>坤初六為貞坤六五為悔</hi>
䷚　初上變頤<hi>坤初六為貞坤上六為悔</hi>
䷭　二三變升<hi>坤六二為貞坤六三為悔</hi>
䷧　二四變解<hi>坤六二為貞坤六四為悔</hi>
䷜　二五變坎<hi>坤六二為貞坤六五為悔</hi>
<pb n="27a"/>
䷃二上變蒙<hi>坤六二為貞坤上六為悔</hi>
䷽三四變小過<hi>坤六三為貞坤六四為悔</hi>
䷦三五變蹇<hi>坤六三為貞坤六五為悔</hi>
䷳三上變艮<hi>坤六三為貞坤上六為悔</hi>
䷬四五變萃<hi>坤六四為貞坤六五為悔</hi>
䷢四上變晉<hi>坤六四為貞坤上六為悔</hi>
䷓五上變觀<hi>坤六五為貞坤上六為悔</hi>
　　三畫變二十卦占本卦之卦彖辭<lb/>
<pb n="27b"/>
䷊初二三變泰<hi>坤彖為貞泰彖為悔</hi>
䷵初二四變歸妹<hi>坤彖為貞歸妹彖為悔</hi>
䷻初二五變節<hi>坤彖為貞節彖為悔</hi>
䷨初二上變損<hi>坤彖為貞損彖為悔</hi>
䷶初三四變豐<hi>坤彖為貞豐彖為悔</hi>
䷾初三五變既濟<hi>坤彖為貞既濟彖為悔</hi>
䷕初三上變賁<hi>坤彖為貞賁彖為悔</hi>
䷐初四五變隨<hi>坤彖為貞隨彖為悔</hi>
<pb n="28a"/>
䷔　初四上變噬嗑<hi>坤彖為貞噬嗑彖為悔</hi>
䷩　初五上變益<hi>坤彖為貞益彖為悔</hi>
䷟　二三四變恒<hi>坤彖為貞恒彖為悔</hi>
䷯　二三五變井<hi>坤彖為貞井彖為悔</hi>
䷑　二三上變蠱<hi>坤彖為貞蠱彖為悔</hi>
䷮　二四五變困<hi>坤彖為貞困彖為悔</hi>
䷿　二四上變未濟<hi>坤彖為貞未濟彖為悔</hi>
䷺　二五上變渙<hi>坤彖為貞渙彖為悔</hi>
<pb n="28b"/>
䷞　三四五變咸<hi>坤彖為貞咸彖為悔</hi>
䷷　三四上變旅<hi>坤彖為貞旅彖為悔</hi>
䷴　三五上變漸<hi>坤彖為貞漸彖為悔</hi>
䷋　四五上變否<hi>坤彖為貞否彖為悔</hi>
　　四畫變十五卦占本卦之卦彖辭<lb/>
䷡　初二三四變大壯<hi>坤彖為貞大壯彖為悔</hi>
䷄　初二三五變需<hi>坤彖為貞需彖為悔</hi>
䷙　初二三上變大畜<hi>坤彖為貞大畜彖為悔</hi>
<pb n="29a"/>
䷹　初二四五變兌<hi>坤彖為貞兌彖為悔</hi>
䷥　初二四上變睽<hi>坤彖為貞睽彖為悔</hi>
䷼　初二五上變中孚<hi>坤彖為貞中孚彖為悔</hi>
䷰　初三四五變革<hi>坤彖為貞革彖為悔</hi>
䷝　初三四上變離<hi>坤彖為貞離彖為悔</hi>
䷤　初三五上變家人<hi>坤彖為貞家人彖為悔</hi>
䷘　初四五上變无妄<hi>坤彖為貞无妄彖為悔</hi>
䷛　二三四五變大過<hi>坤彖為貞大過彖為悔</hi>
<pb n="29b"/>
䷱　二三四上變鼎<hi>坤彖為貞鼎彖為悔</hi>
䷸　二三五上變㢲<hi>坤彖為貞㢲彖為悔</hi>
䷅　二四五上變訟<hi>坤彖為貞訟彖為悔</hi>
䷠　三四五上變遯<hi>坤彖為貞遯彖為悔</hi>
　　五畫變六卦占本卦之卦彖辭<lb/>
䷪　初二三四五變夬<hi>坤彖為貞夬彖為悔</hi>
䷍　初二三四上變大有<hi>坤彖為貞大有彖為悔</hi>
䷈　初二三五上變小畜<hi>坤彖為貞小畜彖為悔</hi>
<pb n="30a"/>
䷉　初二四五上變履<hi>坤彖為貞履彖為悔</hi>
䷌　初三四五上變同人<hi>坤彖為貞同人彖為悔</hi>
䷫　二三四五上變姤<hi>坤彖為貞姤彖為悔</hi>
　　六畫俱變一卦占法所謂六爻變則在坤占用六<lb/>
　　者也今擬占本卦之卦彖辭<lb/>
䷀　初二三四五上變乾<hi>坤彖為貞乾彖為悔</hi>
　　用卦爻无定恐筮者増惑故先儒嘗為例今舉乾<lb/>
　　坤二卦餘以此推之王輔嗣云彖者統論一卦之<lb/>
<pb n="30b"/>
　　體明其所由之主者也爻者言乎變者也貞悔始<lb/>
　　於洪範左𫝊亦多言之朱子云貞是事之始悔是<lb/>
　　事之終貞是事之主悔是事之客貞是事在我底<lb/>
　　悔是事應人底大抵筮法有變卦則以本卦為貞<lb/>
　　之卦為悔无變卦則以内卦為貞外卦為悔貞占<lb/>
　　見在悔占將来貞主静是就成事說悔主動則教<lb/>
　　戒之意也又有云一貞八悔者亦以一卦變而為<lb/>
　　八卦一為貞八為悔也<hi>謂貞是事方如此悔是事已如此亦可</hi>古有<lb/>
<pb n="31a"/>
　　不筮不告之文葢聖人之筮配以道義非如後世<lb/>
　　技術不論道義而有問必告也故事有宜不宜則<lb/>
　　神有告不告所謂易為君子謀不為小人謀也然<lb/>
　　不筮則在人矣不告於何見之夫筮必有事爻之<lb/>
　　動也是蓍告人以其事當用此卦之此爻也以動<lb/>
　　為變變至於二亦已贅矣至於三至於四至於五<lb/>
　　至於六爻盡變何為乎愚謂凡蓍之所以多其變<lb/>
　　者皆所以示人不告之意也筮者遇此當掩蓍而<lb/>
<pb n="31b"/>
　　退若為人筮則當致辭焉如曰用君之心行君之<lb/>
　　意龜䇿誠不能知此事也又卦爻言變見於經𫝊<lb/>
　　之卦之說於古未聞或曰辭也者各指其所之此<lb/>
　　之卦之所自名也然此其字是指其人與事而言<lb/>
　　示之以其事之所當適也非指卦爻而言也今觀<lb/>
　　六十四卦三百八十四爻辭之所載可知矣豈嘗<lb/>
　　言卦爻之所之哉且變者陽變而為隂隂變而為<lb/>
　　陽也如乾初爻變而為姤坤初爻變而為復是也<lb/>
<pb n="32a"/>
　　之者自此往彼耳則陽仍為陽隂仍為隂必之而<lb/>
　　變焉而後陽乃為隂隂乃為陽也是變可以該之<lb/>
　　而之不足以該變也今舎聖人之言變而必曰之<lb/>
　　愚之所未解也但先儒相𫝊已久不敢輙易聊記<lb/>
　　以存疑若曹能始不取隂陽變之說以男子婦人<lb/>
　　為喻則自為執固之言而不達於聖人之言者也<lb/>
　　非所論矣<lb/>
　　按張子云辭各指其所之聖人之情也指之以趨<lb/>
<pb n="32b"/>
　　時盡利順性命之理臻三極之道也吴氏云示人<lb/>
　　以所適之路此非言卦爻之所之也明矣沈元雅<lb/>
　　作易小𫝊特言之卦之義朱漢上云所之者動爻<lb/>
　　也言乎其變也春秋𫝊觀其動曰之某卦是也予<lb/>
　　按𫝊如艮之八艮之隨之字是虚字不作往字解<lb/>
　　言艮爻之八艮宫之隨也猶蔡墨云其同人其大<lb/>
　　有也如以艮之隨為艮往隨已不成文理猶可言<lb/>
　　也以艮之八為艮往八豈可通乎則言之何如言<lb/>
<pb n="33a"/>
　　變之為得也<lb/>
　　先儒無七爻之說林元齡識龍門叟謂此竒數也<lb/>
　　故乾坤用九用六為七爻京氏易𫝊云占卦而六<lb/>
　　爻皆静无爻𤼵之即以月卦隂陽為占如十一月<lb/>
　　占則决之以復五月占則决之以姤費氏於卦為<lb/>
　　繇辭七章後章為六爻不動者設吴斗南云與其<lb/>
　　外求月卦豈若近取諸覆卦之為愈乎於是作六<lb/>
　　十四卦六爻皆不變占覆卦圖其辭雖成理終不<lb/>
<pb n="33b"/>
　　若占本卦彖辭之為自然簡當也<lb/>
彖者言乎象者也爻者言乎變者也吉凶者言乎其失<lb/>
得也悔吝者言乎其小疵也无咎者善補過也<lb/>
　朱子曰此卦爻辭之通例<lb/>
　草廬吴氏曰彖者文王所繫一卦之辭因各卦之象<lb/>
　而言爻者周公所繫六爻之辭因揲蓍之變而言彖<lb/>
　辭爻辭或曰吉或曰凶者以言其事之有得有失也<lb/>
　曰悔曰吝者以言其事雖未大失而已有小疵也曰<lb/>
<pb n="34a"/>
　无咎者以善其能補過也有過當有咎能補之則不<lb/>
　過矣故得无咎也<lb/>
　　吉凶悔吝生乎動者也吉一而已凶悔吝三焉朱<lb/>
　　子云人之所值福常少而禍常多不可不謹此聖<lb/>
　　賢以卜筮教人之大㫖也𫝊又曰悔吝者憂虞之<lb/>
　　象也朱子云吉凶相對而悔吝居其中間悔自凶<lb/>
　　而趨吉吝自吉而向凶也吴氏云憂謂憂患於中<lb/>
　　虞謂虞度於外事之憂虞雖未有失亦不為得而<lb/>
<pb n="34b"/>
　　占之悔吝雖未至凶亦不為吉矣故君子慎㡬下<lb/>
　　文云悔吝介乎吉凶之間憂則知所趨震者動心<lb/>
　　戒懼之謂能戒懼則能改悔而可以无咎也<lb/>
　　一卦變八卦<hi>一卦變六十四卦已見前</hi>
　䷀乾宫　　䷫一世姤　䷠二世遯<lb/>
　䷋三世否　䷓四世觀　䷖五世剥<lb/>
　䷢㳺魂晉　䷍歸魂大有<lb/>
　䷁坤宫　　䷗一世復　䷒二世臨<lb/>
<pb n="35a"/>
　䷊三世泰　䷡四世大壯䷪五世夬<lb/>
　䷄㳺魂需　䷇歸魂比<lb/>
　䷲震宫　　䷏一世豫　䷧二世解<lb/>
　䷟三世恒　䷭四世升　䷯五世井<lb/>
　䷛㳺魂大過䷐歸魂隨<lb/>
　䷸㢲宫　　䷈一世小畜䷤二世家人<lb/>
　䷩三世益　䷘四世无妄䷔五世噬嗑<lb/>
　䷚㳺魂頤　䷑歸魂蠱<lb/>
<pb n="35b"/>
　䷜坎宫　　䷻一世節　䷂二世屯<lb/>
　䷾三世既濟䷰四世革　䷶五世豐<lb/>
　䷣㳺魂明夷䷆歸魂師<lb/>
　䷝離宫　　䷷一世旅　䷱二世鼎<lb/>
　䷿三世未濟䷃四世蒙　䷺五世渙<lb/>
　䷅㳺魂訟　䷌歸魂同人<lb/>
　䷳艮宫　　䷕一世賁　䷙二世大畜<lb/>
　䷨三世損　䷥四世暌　䷉五世履<lb/>
<pb n="36a"/>
　䷼游魂中孚䷴歸魂漸<lb/>
　䷹兌宫　　䷮一世困　䷬二世萃<lb/>
　䷞三世咸　䷦四世蹇　䷭五世謙<lb/>
　䷽游魂小過䷵歸魂歸妹<lb/>
　　每卦自一爻變至五爻是為五世唯上爻不動五<lb/>
　　世復下變第四爻如舊是為游魂又下變三爻如<lb/>
　　舊以内卦歸本體是為歸魂一世二世為地易三<lb/>
　　世四世為人易五世與八純<hi>上世</hi>為天易㳺魂歸魂<lb/>
<pb n="36b"/>
　　為鬼易謂之四易<lb/>
　項氏曰京師易法只用八卦為本得本卦者皆以上<lb/>
　為世爻得歸魂卦者皆以三為世爻亦因下體復得<lb/>
　本卦而三在本卦為上也其餘六卦皆以所變之爻<lb/>
　為世世之對為應此其所謂變者非以九六變也皆<lb/>
　自八純卦積而上之知其為某爻之所變矣如乾本<lb/>
　卦上九為世九三為應乾初變姤為一世卦初六為<lb/>
　世九四為應再變遯為二世卦六二為世九五為應<lb/>
<pb n="37a"/>
　三變否為三世卦六三為世上九為應四變夬為四<lb/>
　世卦六四為世初六為應五變剥為五世卦六五為<lb/>
　世六二為應剥之四復變為晉謂之㳺魂卦九四為<lb/>
　世初六為應晉下卦皆變為大有坤復歸乾謂之歸<lb/>
　魂卦九三為世上九為應餘卦倣此又有飛伏法凡<lb/>
　卦見者為飛不見者為伏其在八卦止以相反者為<lb/>
　伏以全體相反也至八卦所變世卦自一世至五世<lb/>
　同以本生純卦為伏葢五卦皆一卦所變至㳺歸二<lb/>
<pb n="37b"/>
　卦則又近取所從變之卦為伏世所傳火珠林者即<lb/>
　其法也<lb/>
　衛氏元包云乾若上九變遂成純坤無復乾性矣乾<lb/>
　之世爻上九不變九返於四而成離則明出地上陽<lb/>
　道復行故游魂為晉歸魂於大有則乾體復於下矣<lb/>
　自大有又七變焉而乾體復純也坤若上六變遂成<lb/>
　純乾無復坤性矣坤之世爻上六不變六返於四而<lb/>
　成坎則雲上於天隂道復行故游魂之卦為需歸魂<lb/>
<pb n="38a"/>
　於比則坤體復於下矣自比又七變焉而坤體復純<lb/>
　也<lb/>
　希夷陳氏曰五行有宜與不宜合時當理為尚而爻<lb/>
　辭未可為據雖辭吉而理有凶者雖爻凶而理有吉<lb/>
　者无窮妙義盡在其中故一卦能變六十四卦有四<lb/>
　體八體奥妙最為𦂳要非詳於易者未易見也乾坤<lb/>
　二卦六爻俱純自无難見至如六子之卦渾乾坤為<lb/>
　體剛柔迭用為象則變動不居其情義之妙周流六<lb/>
<pb n="38b"/>
　虚如四體八卦不寓目前不居心内則難明矣假如<lb/>
　有人筮得漸卦内艮外㢲是艮在下㢲在上以正體<lb/>
　言之艮㢲而已以四體言之則艮有伏震㢲有伏兌<lb/>
　以八卦言之九五六四九三互離六四九三六二互<lb/>
　坎全體對歸妹移漸之九三出外成否移歸妹之六<lb/>
　三出外成泰是有八體存焉一卦而具四體八體之<lb/>
　妙又變歸妹與漸十二爻六十四卦備矣<lb/>
　邵子曰凡上下二卦无動爻者為體有動爻者為用<lb/>
<pb n="39a"/>
　體卦為主用卦為事互卦為事之中應變卦為事之<lb/>
　末應互者中四爻互二體也變者之卦也體之氣宜<lb/>
　盛不宜衰盛者如春震㢲木秋乾兑金夏離火冬坎<lb/>
　水四季之月坤艮土是也衰如春坤艮土秋震㢲木<lb/>
　夏乾兌金冬離火四季之月坎水是也體宜受他卦<lb/>
　之生不宜見他卦之克他卦謂用與互變卦也生者<lb/>
　謂金生水水生木木生火火生土土生金也克者謂<lb/>
　金克木木克土土克水水克火火克金也體黨多而<lb/>
<pb n="39b"/>
　體勢盛用黨多而體勢衰如體卦是金而互變皆金<lb/>
　則是體黨多矣如用卦是金而互變皆金則為用黨<lb/>
　多矣體用之間比和則吉用吉變凶者或先吉而後<lb/>
　凶用凶變吉者或先凶而後吉凡定事應之期先天<lb/>
　數則主卦氣如乾兑則當應於庚辛申酉而乾又當<lb/>
　應於後天戌亥之位震㢲則當應於甲乙寅卯而㢲<lb/>
　又當應於後天辰巳之位後天則以卦數時數總之<lb/>
　而分行坐立卧之遲速以為事應之期然卦數時者<lb/>
<pb n="40a"/>
　應近而不能决諸逺必合先天後天之卦數通用取<lb/>
　决可也懸鏡云古人之卜筮最重非有大事不疑不<lb/>
　卜也其見於書者虞有傳禪之筮周有征伐之卜而<lb/>
　已故洪範曰汝則有大疑謀及乃心謀及卿士謀及<lb/>
　庻人謀及卜筮而從逆之間人謀先之卜筮次焉葢<lb/>
　誠以事有兩可之疑而後託之卜筮也而其占又必<lb/>
　誠敬專一積其求决之真情至誠以達於神明故神<lb/>
　明感應之誠亦正告之以利害趨向而不浪漫也且<lb/>
<pb n="40b"/>
　易之初其以六十四卦示人以占之例亦已廣矣求<lb/>
　君父之道於乾求臣子之道於坤婚姻於咸恒漸歸<lb/>
　妹待於需進於晉行師於師爭訟於訟聚於萃散於<lb/>
　渙以至退於遯守於困安於泰鼎厄於明夷蹇盈於<lb/>
　豐大有壞於損蠱家人之在室旅之在塗既未濟損<lb/>
　益大小過大小畜得失進退之義雖卦名之為七十<lb/>
　九字文義明白條例具足亦可决矣此未有文王卦<lb/>
　辭之前已可占而斷者况又三百八十四爻而示之<lb/>
<pb n="41a"/>
　以變乎倘以不敬不誠不一之心求之則問此而告<lb/>
　彼濶焉不與事相酬答實神明之所不主而不告者<lb/>
　也又何受命如響之云即卦辭考之文王於蒙嘗起<lb/>
　其占筮之教矣其言曰匪我求童蒙童蒙求我初筮<lb/>
　告再三凟凟則不告利貞此文王之所以起其例也<lb/>
　夫占而揲蓍積十有八變必成一卦卦必有卦辭爻<lb/>
　必有爻辭何以言其告不告也葢誠意専一而筮則<lb/>
　神之告之卦辭爻辭應合所問如占婚姻與之咸恒<lb/>
<pb n="41b"/>
　曰納婦吉曰勿用取女曰歸妹征凶无攸利占征伐<lb/>
　曰利用侵伐曰在師中吉曰不利行師曰勿用師占<lb/>
　田獵曰田獲三狐曰田獲三品曰即鹿无虞曰田无<lb/>
　禽若此者皆所謂告也若夫卦辭爻辭不應占之事<lb/>
　此則誠意不至二三之凟而所謂不告者也此即文<lb/>
　王之所謂不告也不然則得卦爻必有辭以告之又<lb/>
　何以有不告之云夫誠敬不至則吾心之神明不存<lb/>
　而神明之神亦爽得不合之辭而猶曰神明之告我<lb/>
<pb n="42a"/>
　也必有他意揣摩臆度遷就曲推强取以定吉凶以<lb/>
　至狂妄僥倖悖亂之念皆自此生者古有之矣是惑<lb/>
　之甚也况世之占者忽畧㓕裂䙝凟𤨏細不敬尤甚<lb/>
　乃欲以此求神明之指其所之至於不驗又妄以為<lb/>
　卜筮之理不可信彼豈知夫告不告之道哉<lb/>
　　按此乃勉人以誠敬之言是固一道也然有不可<lb/>
　　拘者神道逺豈必問一事即告一事如人之問答<lb/>
　　者要自有曲暢旁通之妙耳如子貢問貧富而悟<lb/>
<pb n="42b"/>
　　切磋琢磨子夏問素絢而悟禮後誦詩者且然况<lb/>
　　易之不可為典要哉<lb/>
　<lb/>
　<lb/>
　<lb/>
　<lb/>
　<lb/>
　周易筮述卷三<lb/>
</p>
<p>
</p>
  </div>
</body>
</text>
</TEI>
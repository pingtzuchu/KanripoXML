<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易筮述卷八</head> <lb/>
    <p>
<pb n="1a"/>
欽定四庫全書<lb/>
　周易筮述卷八<lb/>
　　　　　　　　　　　　　華隂王宏撰撰<lb/>
　　推騐第十五<hi>中有不以蓍得者亦間録之以為推斷之例</hi>
　全寅少瞽善卜時在大同值裕陵北狩宻遣人問寅<lb/>
　寅筮得乾之復獨初爻不變奏曰明秋駕還九年之<lb/>
　後復辟後果如其言裕陵召欲官之寅辭乃範金隂<lb/>
　陽神靈四字為筮錢十有八貯之牙盒賜之<lb/>
<pb n="1b"/>
　元成宗崩安西王阿難答謀繼大統成后為之主中<lb/>
　外危疑季孟勸仁宗掃清宫禁以待武宗仁宗曰吾<lb/>
　當以卜决之命召卜人有儒服持囊遊于市者召之<lb/>
　筮入筮遇乾三爻變之暌立而獻卦曰是謂乾之暌<lb/>
　乾剛也暌外也以剛處外乃定内也君子乾乾行事<lb/>
　也乾而不乾事乃暌也剛運善斷無疑惑也時不可<lb/>
　失仁宗喜振袖而起將首謀及同惡者送獄奉璽北<lb/>
　迎武宗事遂定<lb/>
<pb n="2a"/>
　有人父病託趙輔和筮遇乾卦四爻變之晉慰諭令<lb/>
　去後告人云乾之遊魂乾為天為父父變為魂而遊<lb/>
　于天能無死乎竟如其言<lb/>
　天寳十四年王諸將入京應舉就沈七卜得純乾卦<lb/>
　變之觀沈云公今應舉卜得此卦觀國之光利用賓<lb/>
　於王本是吉兆然交動羣隂下成坤卦上變至四又<lb/>
　不至五五是君位未得利見大人恐公此行不至京<lb/>
　而囬果至東京遇安禄山反乃奔歸<lb/>
<pb n="2b"/>
　宋太祖徴處士王昭素召見便殿令講乾卦至九五<lb/>
　歛容對曰此爻政當陛下今日之事太祖因問曰九<lb/>
　五飛龍在天利見大人常人何可占得此卦昭素曰<lb/>
　何害若臣等占得則陛下是飛龍在天臣等利見大<lb/>
　人是利見陛下也因示諷諌微㫖太祖大悦<lb/>
　胡大淵初名浚善卜有薦于成祖者召之胡將應命<lb/>
　其中表袁杞山為卜得乾之五爻袁曰五屬君升陽<lb/>
　在四子命又午也其有錫名之慶乎胡曰吾值壬午<lb/>
<pb n="3a"/>
　壬為水午者子之衝果錫名必不離水袁曰非徒然<lb/>
　也四為淵又值升陽而五居淵上淵而大乎以草莽<lb/>
　之臣踐五位終非吉兆午為火丁者辰之合也遇火<lb/>
　則危矣及見上賜名大淵袁聞之曰騐矣死不逺矣<lb/>
　已而新作殿命胡布算訖曰某月某日當燬上怒囚<lb/>
　之以俟後至期胡倩獄卒往覘返報曰午過矣無火<lb/>
　胡遂服毒午時正三刻殿果焚上急召大淵則已死<lb/>
　矣<lb/>
<pb n="3b"/>
　齊文宣還并州令宋景業筮遇乾之鼎景業曰乾君<lb/>
　也天也易曰時乘六龍以御天鼎五月卦也宜以仲<lb/>
　夏吉辰順天受禪或曰隂陽書五月不可入官犯之<lb/>
　卒於其位景業曰此乃大吉王為天子无復下期豈<lb/>
　得不終於其位王大悦<lb/>
　髙允筮論曰昔明元末起白臺其髙二十餘丈樂平<lb/>
　王嘗夢登其上四望無所見以問日者董道秀董筮<lb/>
　遇乾卦對曰吉王黙然有喜色後事發王遂憂死而<lb/>
<pb n="4a"/>
　道秀棄市道秀若推六爻以對王曰乾稱亢龍有悔<lb/>
　窮髙曰亢髙而无人不為善也夫如是則上寧於王<lb/>
　下保於己福禄方至豈有禍哉<lb/>
　長慶之代鄴中有五明道士者工卜筮時王庭湊為<lb/>
　田𢎞正部將遣使於鄴因詣五明究生平否泰道士<lb/>
　即為卜之六位皆重曰此卦純乾變為坤坤土也地<lb/>
　也大夫將來秉旄不逺兼有土地山河之分事将集<lb/>
　矣宜速歸乎庭湊聞其言即辭歸值軍民大變𢎞正<lb/>
<pb n="4b"/>
　為亂兵所害士大夫将校共推庭湊朝廷徴兵討趙<lb/>
　人拒命二年王師不能下俄而敬宗即位文皇帝嗣<lb/>
　位有詔赦宥就加節制<lb/>
　齊神武每使入洛必止清河王岳舎岳母山氏嘗夜<lb/>
　起見神武室中無火而有光移於别室如前所見詣<lb/>
　卜遇乾九五變之大有占者曰吉易稱飛龍在天大<lb/>
　人造也貴不可言山氏歸報神武神武後起兵於信<lb/>
　都山氏謂岳曰赤光之瑞今當騐矣<lb/>
<pb n="5a"/>
　萬厯丙辰春有一孝亷筮己春榜㨗否得用九爻私<lb/>
　念曰豈得无元乎榜放登第而沈同和被黜則无首<lb/>
　之應也<lb/>
　孝亷令狐䇿夢立冰上與冰下人語求索紞占紞曰<lb/>
　在坤之初爻冰上為陽冰下為隂隂陽事也士如歸<lb/>
　妻迨冰未泮㛰姻事也君在冰上與冰下人語媒介<lb/>
　事也君當為人作媒冰泮而媒成<lb/>
　陳希夷曰有人得坤卦安元位政在初爻正月節氣<lb/>
<pb n="5b"/>
　内生者值正月三陽開泰之時而在履霜堅冰之地<lb/>
　隂凝寒凍非佳也及變後天之卦為豫九四霆聲一<lb/>
　發冰解凍消沖融和氣政合正月之令設施號令振<lb/>
　榮萬物其功大矣非貴顯之士而何其先後天變化<lb/>
　之妙理豈人力所能為哉<lb/>
　李文靖公未遇時筮得坤二爻謂友人曰予生平所<lb/>
　得咸期合於聖經文靖秉性寛大行事方直為名執<lb/>
　政嘗朝罷帝目送之曰風度端凝真貴人也<lb/>
<pb n="6a"/>
　王春安邑人少精易占齊神武引為館客韓陵戰四<lb/>
　面受敵從寅至午三合三離將士皆懼神武将退軍<lb/>
　春筮得坤三爻叩馬諌曰坤屬未土時發則克始雖<lb/>
　无成終焉勝之比至未時必當大㨗遽縛其子詣軍<lb/>
　門為質若不勝請斬之賊果大敗後從征討恒令占<lb/>
　卜其言多中<lb/>
　焦光值漢室衰筮得坤四爻遂絶口不言及魏簒嘗<lb/>
　結草為廬於河之湄河東太守杜恕迎見初不與語<lb/>
<pb n="6b"/>
　司馬景王使安定太守董經因事就視又不語其後<lb/>
　野火燒其廬光遂露寝冬雪大至光臥不移終不語<lb/>
　也卒以夀終其真无咎无譽者乎<lb/>
　唐文徳長孫后既嬪于太宗嘗歸寧于永興里后舅<lb/>
　髙士亷媵張氏于后所宿舎外見大馬髙二丈鞍勒<lb/>
　皆具以告士亷命筮之遇坤五爻變之泰筮者曰龍<lb/>
　乾象馬坤象也變而為泰天地交也女處尊位居中<lb/>
　履順也此女貴不可言<lb/>
<pb n="7a"/>
　苻堅末髙陵人穿井得龜大三尺背文象八卦堅命<lb/>
　養之兼筮龜夀幾何遇用六爻占者曰依數斷之六<lb/>
　六三千六百嵗龜命當終國亦隨替未幾龜死堅亦<lb/>
　敗<lb/>
　衛青本鄭姓少時其父使牧羊兄弟皆奴畜之嘗遇<lb/>
　筮者為占得屯初爻曰官至封侯青笑曰人奴之生<lb/>
　得免笞罵足矣後果拜大將軍<lb/>
　黄山谷初謫梧州别駕謂邢郭夫曰予今年得屯之<lb/>
<pb n="7b"/>
　二爻將極十年之數方得歸<lb/>
　王早同客清晨立門外有卒風振樹因筮之遇屯二<lb/>
　爻語客曰依卦當有千里外急使日中將兩馬一白<lb/>
　一赤從西南來至即取我逼我不聽與妻子别然匪<lb/>
　冦婚媾終无他尤語訖召家人隣里辭别澡浴帶書<lb/>
　囊日中出門候使如期果有二馬一白一赤從涼州<lb/>
　至即促早上馬遂詣行宫時魏世祖圍涼州未拔故<lb/>
　許彦薦之早彦師也<lb/>
<pb n="8a"/>
　石勒微時遇一筮人為筮得屯三爻謂之曰即有大<lb/>
　難賴鹿得脱果為遊軍所囚俄有羣鹿傍道軍人競<lb/>
　逐之勒乃獲免<lb/>
　慕容渉歸嘗以後嗣為筮遇屯五爻筮者曰震坎皆<lb/>
　男必生二子庶小克昌福流苖裔後其媵先生吐谷<lb/>
　渾而適生慕容廆渉歸卒廆嗣位二部馬闘廆怒渾<lb/>
　曰馬畜類闘其常性何怒於人乖别甚易當去汝于<lb/>
　萬里之外矣遂行廆後悔命長史那樓馮追之馮遣<lb/>
<pb n="8b"/>
　從者二千騎擁馬東還馬輙悲鳴西走渾曰我支庶<lb/>
　也理無並大今因馬而别殆天所啓乎去之西部落<lb/>
　蕃盛雄長一方<lb/>
　清河倪太守問管輅雨期輅筮之對曰今夕當雨是<lb/>
　日陽燥晝無形似輅曰夫造化之神不疾而速十六<lb/>
　日壬子值滿畢星中已有水氣水氣之發動于夘辰<lb/>
　此必至之應也至日向暮了無雲氣衆並嗤之輅言<lb/>
　樹上有少女微風樹間有隂鳥和鳴又少男風起衆<lb/>
<pb n="9a"/>
　鳥和翔其應至矣須臾果有艮風鳴鳥日未入東方<lb/>
　山雲起黄昏後雷聲動天入夜大雨河傾後世傳其<lb/>
　卜得屯上爻葢上處屯極屯極必解漣如雨甚之象<lb/>
　也<lb/>
　陳希夷遊華隂華隂令王睦聞之倒屣門迎既坐先<lb/>
　生曰子更一年位值屯上爻主有大災吾之來此有<lb/>
　意救子子守官如是雖有患神理亦祐子乃出藥一<lb/>
　粒睦起再拜受而服之更一年囬都下馬驚堕汴水<lb/>
<pb n="9b"/>
　善沒者救之得不死按坎為水乘馬班如則驚堕之<lb/>
　應也<lb/>
　韓信將下趙聞陳餘不用李左車之計引兵方出井<lb/>
　陘口師患無水筮得蒙知山下有泉焉信遣胡將周<lb/>
　而索之見二石鹿跑地有泉湧出後人於井側立胡<lb/>
　王祠祀之<lb/>
　僧一行求訪師資以窮大衍至天台國清寺見一院<lb/>
　古松十數門有流水一行立于門屏間聞院中僧布<lb/>
<pb n="10a"/>
　卦得蒙二爻曰今日有弟子自逺方來求吾算法已<lb/>
　合到門豈无人導逹耶又轉一算決之曰門前水當<lb/>
　西流弟子亦至一行承其言而入水郤西流弟子之<lb/>
　傳教猶子之克家坎為水東行遇山囬折而西故云<lb/>
　武攸緒則天后兄惟良子也恬淡好易少變姓名賣<lb/>
　卜長安市得錢輙委去后革命封安平郡王緒懼筮<lb/>
　卦遇蒙三爻知有女禍固辭官願隠居后許之盤桓<lb/>
　龍門少室間及三思用事復召拜太子賓客緒若祈<lb/>
<pb n="10b"/>
　還山後武氏之禍惟攸緒不及<lb/>
　晉簡文帝无子令卜者扈謙筮之遇蒙五爻曰後房<lb/>
　中有一女當有二貴男其一終盛晉室按卦隂雖居<lb/>
　中童而未御坎艮二男艮男在上用事故尤盛也㑹<lb/>
　有道士許邁者人稱其得道帝從容問焉答曰當從<lb/>
　扈謙之言以存廣接之道又數年無子乃令善相者<lb/>
　召諸愛妾相之皆云非其人又悉以諸媵示焉時李<lb/>
　后為宫人在織坊中形長而色墨宫人皆謂之崑崙<lb/>
<pb n="11a"/>
　既至相者驚云此其人也帝以大計召之侍寢后數<lb/>
　夢兩龍枕膝明月入懐遂生孝武帝及㑹稽文孝王<lb/>
　漢宣帝擢梁丘賀為郎㑹八月飲酧行祠孝昭廟先<lb/>
　驅旄頭劍挺堕墜首垂泥中刃向乘輿車馬驚於是<lb/>
　召賀使筮遇蒙上爻曰冦在門庭有兵謀不吉上還<lb/>
　使有司侍祠是時霍氏外孫代郡太守任宣坐謀反<lb/>
　誅宣子章為公車丞亡在渭城界中夜去服入廟居<lb/>
　廊間執㦸立廟門侍上至欲為逆發覺伏誅<lb/>
<pb n="11b"/>
　楊繇蜀郡人為文學椽郡有大雀夜集庫樓上太守<lb/>
　亷范問繇繇筮卦得需三爻曰主郡内有小兵然不<lb/>
　為害後二十餘日廣柔縣蠻夷反殺傷長吏<lb/>
　李徳裕仗鉞南燕秋暮有邑人于姓者引鄴郡道士<lb/>
　至升階作卦遇需四爻曰出穴者遷土也公當為西<lb/>
　南節制孟冬望舒前符節至矣果有蜀中之命<lb/>
　王莽女被選時筮遇需五爻變之泰皆曰兆遇金水<lb/>
　旺相卦遇父母得位所謂康彊之占逢吉之符也女<lb/>
<pb n="12a"/>
　竟以父莽權勢得納為后<lb/>
　陳希夷曽當春月于華山水邊石上閒歩偶筮遇需<lb/>
　上爻謂弟子賈得昇曰當有不速之客三人來少頃<lb/>
　見三仙至<lb/>
　麻衣道者善占易五代李守正叛河中周太祖往征<lb/>
　挈與俱行令筮克否麻衣啓筮得需上爻曰按爻言<lb/>
　之城下有三天子李侍中安得乆時周世宗宋太祖<lb/>
　並隨在軍未幾果克入穴破城也陽為君三陽三天<lb/>
<pb n="12b"/>
　子也<lb/>
　謝夷吾善占卜太守第五倫擢為督郵時烏程長有<lb/>
　贜釁倫使收案其罪夷吾到縣无所騐但望閣伏哭<lb/>
　而還白倫曰竊假占卜值訟二爻不克訟不須庭鞠<lb/>
　也患至如掇自取亡也歸而逋言歸静俟推長當死<lb/>
　非刑所加故不收之至月餘果有驛馬賫長印綬上<lb/>
　言暴卒倫以此益信之<lb/>
　季彭山筮致仕遇訟之升三四五上俱動斷曰致仕<lb/>
<pb n="13a"/>
　外事也以外卦為主乾為外卦三爻俱動六為放歸<lb/>
　之位而爻亦從乾來无休廢之理此宜致用于時但<lb/>
　内卦為坎一陽陷于二隂之中必有陷難訟言而六<lb/>
　三之動乃從坤來能以順行一遇外體之健自將出<lb/>
　險二從艮來當安静以待之且初從兌來志悦于去<lb/>
　但陳情不允耳上九雖有終朝三褫之詞此為訟發<lb/>
　也求去與争訟不同予奪自宜異矣故升為之卦之<lb/>
　悔柔以時升亦有勿恤南征之吉與訟六三義同則<lb/>
<pb n="13b"/>
　後來尚有前進之日也訟言利見大人升言用見大<lb/>
　人豈有見大人者而可以為致仕之占乎<lb/>
　譙周將亡戒諸子曰吾嘗筮家世近逺得師卦乃坤<lb/>
　坎合體坤屬土其色黄坎屬水其色黒後嗣當有黄<lb/>
　頭黒齒幾亡吾族及孫縱之生果黄頭黒齒領白徒<lb/>
　七百人作亂為朱齡石所誅<lb/>
　馮緄初為議郎發綬笥見二赤蛇令許憲筮遇師二<lb/>
　爻曰後三嵗當為邉將至期果除征東大將軍<lb/>
<pb n="14a"/>
　隋煬帝入年征髙麗庾質諫不聽无功而還九年復<lb/>
　征髙麗令質筮之曰今復如何質為筮得師四爻曰<lb/>
　左次不利臣實愚昧猶執前見且師者容民畜衆之<lb/>
　卦連嵗征遼民頗勞敝宜留鎮撫百姓畢力歸農帝<lb/>
　決行已而楊𤣥感反帝大懼遽西還<lb/>
　元至正十一年阿里海牙奏請率十萬衆渡江朝議<lb/>
　難之帝宻問田忠良曰汝試筮之濟否遇師上爻忠<lb/>
　良對曰開疆拓土蔑不濟矣<lb/>
<pb n="14b"/>
　爾朱榮攻河内未下召劉靈助筮之遇比二爻曰水<lb/>
　為土掩坤體在未未時必克時日已向中士卒疲怠<lb/>
　靈助曰時至矣榮鼓之將士騰躍即使克陷<lb/>
　元世祖以皇子陷于海都召田忠良令祀神致禱忠<lb/>
　良對曰臣已筮得比四爻外比之從外得歸也内體<lb/>
　坤坤屬未按卦未年當歸无事於神後果然<lb/>
　謝艾將征王擢建牙旗盟將士有西北風吹旌旗東<lb/>
　南指别駕從事索遐筮之得風天小畜卦曰風在天<lb/>
<pb n="15a"/>
　上為天之號令今能令旗指之天所贊也破之必矣<lb/>
　果㨗<lb/>
　漢順帝時災異屢見公車徴郎顗顗詣闕拜章曰臣<lb/>
　竊見正月以來隂暗連日考諸易内傳曰乆隂不雨<lb/>
　亂氣也君臣上下相冐亂也又曰賢徳不用厥異常<lb/>
　隂夫賢者化之本雲者雨之具也得賢而不用猶乆<lb/>
　隂而不雨也<lb/>
　叚翳習易時有就學者雖未至必知其姓名一日筮<lb/>
<pb n="15b"/>
　卦遇小畜二爻知有結伴而來者先期往告津吏曰<lb/>
　某日當有諸生二人荷擔問翳舎處者幸為告之後<lb/>
　竟如其言<lb/>
　一人挈家避難寓中无事偶筮值小畜三爻私念旅<lb/>
　處之際以非禮相加亦笑談受之矧近在家室寧至<lb/>
　反目未幾乏薪妻令取主家敝輿為爨主人有言夫<lb/>
　怨其婦因而致争反目騐矣因輿而致反目尤為異<lb/>
　騐<lb/>
<pb n="16a"/>
　甲申日夘時邵康節見一鷄悲鳴于乾方因占之鷄<lb/>
　屬巽為上卦乾方為下卦為風天小畜以巽五乾一<lb/>
　加夘四為十除六零四是四爻動矣以先天論之乾<lb/>
　為體巽為用互見離兌是離火尅體之兆況巽木離<lb/>
　火又有烹餁之象斷曰此鷄十日内當烹果十日有<lb/>
　客至烹而食之<lb/>
　季彭山筮疾病遇小畜之夬四上兩爻動斷曰疾病<lb/>
　内事也以内卦為主乾體三陽在内其勢上進三能<lb/>
<pb n="16b"/>
　以艮道自止而六四在巽體又以隂畜之有血去惕<lb/>
　出之象五雖陽剛猶陷于險而巽終力弱牽纒不能<lb/>
　自拔至于上九則陽又動矣病雖復作然陽剛根于<lb/>
　内體之乾非死絶之道也但難即愈耳又須以柔道<lb/>
　調將乃得无咎故之卦有告自邑不利即戎之戒不<lb/>
　利即戎謂不必攻擊太過也盖乆而後能脱故其象<lb/>
　見於卦之彖辭脱病之期則三爻來卦艮直酉戌上<lb/>
　爻來卦乾直丙丁動爻有阻當在丙戌丁酉兩月之<lb/>
<pb n="17a"/>
　間外卦兩爻動故以月為主<lb/>
　建隆寺僧徳音精數學嘗有叩門借物者音推算值<lb/>
　小畜五爻呼曰乾為陽金巽為長木爻辭言鄰巽方<lb/>
　為東南此必東鄰某借鋤執出與之開門果然<lb/>
　庾冰嘗令郭璞筮公家及身卦成遇履以外乾有元<lb/>
　内兌應之悦而順矣其林曰建元之末丘山傾長順<lb/>
　之末子凋零及康帝即位將改元為建元或謂冰曰<lb/>
　子忘郭生之言耶丘山上名不宜用冰撫心嘆恨帝<lb/>
<pb n="17b"/>
　崩何充改元為永和庾翼嘆曰天道精微乃如是耶<lb/>
　永和長順也吾庸得免乎其年翼卒<lb/>
　有一甲榜館選前占卦得履初爻私喜曰素者清<lb/>
　華之選也及考果得館職<lb/>
　一士子鄉闈畢詣卜得履四爻筮者曰虎者虎榜也<lb/>
　決中而名稍後果中鎻榜<lb/>
　王彦問關子明曰明王既興其道若何子明曰斯人<lb/>
　位當履五設有始有卒五帝三王之化復矣若無三<lb/>
<pb n="18a"/>
　五之道則必終之以驕加之以亢晚節末路有桀紂<lb/>
　之主出焉天下復亂後隋文雖混一宇内傷于苛刻<lb/>
　所謂貞厲也煬帝繼之遂失天下<lb/>
　皇建中武成以丞相在鄴下居守自致猜疑甚懐憂<lb/>
　懼謀起兵每宿輙令吳遵世筮遵世筮遇履上爻云<lb/>
　自有大慶不必起兵由是不決俄而趙郡王等奉太<lb/>
　后令以遺詔追武成更令筮之遵世云比已作十餘<lb/>
　卦自然有天下之徴及即位授中散大夫<lb/>
<pb n="18b"/>
　苻犍與杜洪戰筮之遇泰卦犍曰小往大來吉亨昔<lb/>
　往西而小今往東而大吉孰甚焉戰果㨗<lb/>
　北史有人父為刺史得書云疾是人詣舘託相知者<lb/>
　筮遇泰筮者云此卦甚吉是人出後趙輔和謂筮者<lb/>
　云泰乾下坤上則父入土矣豈得吉果凶問至<lb/>
　元至正十一年十月詔田忠良筮南征將士能渡江<lb/>
　否勞師費財朕甚憂之忠良筮得泰二爻奏曰馮河<lb/>
　勇渡之象泰為正月之卦明年春王當奏㨗及期師<lb/>
<pb n="19a"/>
　克鄂州<lb/>
　李士謙博覽羣籍兼善術數隋有天下筮之遇泰三<lb/>
　爻曰此特暫平不乆即陂多藏厚亡乃散粟焚劵貧<lb/>
　約自甘<lb/>
　金天興元年九月蔡州被圍末帝問武亢曰解圍當<lb/>
　在何日試筮之遇泰四爻對曰翩翩失實虚空無人<lb/>
　之占應在明年正月城下無一人一騎矣帝不知其<lb/>
　繇但喜解圍有日及期蔡州破<lb/>
<pb n="19b"/>
　明徳馬皇后伏波將軍援之小女也后嘗乆疾太夫<lb/>
　人令筮之遇泰五爻筮者曰此女雖有患状而當大<lb/>
　貴兆不可言也<lb/>
　許邁少恬静不慕仕進未弱冠造郭璞所璞為之筮<lb/>
　遇泰五爻曰君元吉自天宜學升遐之道時南海太<lb/>
　守鮑靚隠跡潛遯邁知往候探其至要入臨安西山<lb/>
　登巖茹芝與婦書告别莫測所終<lb/>
　武禎深數學金正大初徴至汴京詔筮國祚短長遇<lb/>
<pb n="20a"/>
　否對曰否泰之反三隂三陽以數推之不過三年然<lb/>
　周過其厯秦不及期修徳可綿也三年元兵入<lb/>
　晉廢帝初憚桓温每以為慮嘗召術人扈謙筮之遇<lb/>
　否五爻對曰宗社有苞桑之固陛下有出亡之象竟<lb/>
　如其言<lb/>
　吳遵世出遊京洛以卜筮知名魏孝武帝之將即位<lb/>
　也使遵世筮遇否上爻變之萃曰先否後喜帝曰喜<lb/>
　在何時遵世曰剛決柔則春末夏初也果如期<lb/>
<pb n="20b"/>
　石敬塘以太原拒命李從珂遣兵圍之勢甚危急命<lb/>
　馬重續筮之遇同人曰天火之象乾健而離明健者<lb/>
　君之徳也明者南面而向之所以治天下也同人者<lb/>
　人所同也必有同我者焉易曰戰乎乾乾西北也又<lb/>
　曰相見乎離離南方也其同我者自北而南乎乾西<lb/>
　北也戰而勝其九月十月之交乎是嵗九月契丹助<lb/>
　晉擊敗唐晉遂有天下<lb/>
　王邑王尋兵敗於昆陽王莽大懼命明學男張邯筮<lb/>
<pb n="21a"/>
　之遇同人三爻謬曰莽皇帝之名升謂劉伯升髙陵<lb/>
　謂髙陵侯子翟義也言劉伯升翟義為伏戎之兵於<lb/>
　新皇帝世俱殄滅不興也不知皇天厭惡明示莽滅<lb/>
　易之彰彰如是<lb/>
　陸抗克歩闡孫皓意張大乃使尚廣筮并天下遇同<lb/>
　人之五變之離對曰吉庚子嵗青盖當入洛陽故皓<lb/>
　不修其政而恒有窺上國之志及敗嵗果在庚子盖<lb/>
　號咷嗟涕亡國之象大師相克為大國所克變之離<lb/>
<pb n="21b"/>
　離者離王公之位而附託于人也<lb/>
　劉龑時楚人以舟師攻封州封州兵敗於賀江龑懼<lb/>
　以周易筮之遇大有遂赦境内改元大有劉初名巗<lb/>
　更名龑有僧言䜟書滅劉氏者龔也乃取飛龍在天<lb/>
　之義為龑字音儼以名焉<lb/>
　郎宗善京氏易除吳令到官一月時遇暴風宗占值<lb/>
　大有初爻以為於吳地无交渉火在天上京師天子<lb/>
　之地主大火記識時日果如宗言<lb/>
<pb n="22a"/>
　范文正未遇時卜卦得大有二爻遂留心經濟思以<lb/>
　天下為己任及得位果如其占<lb/>
　周文育為監州王勱所委任以為長流令後勱被代<lb/>
　文育欲與俱下至大庾嶺詣卜者筮之遇大有三爻<lb/>
　曰君北下不過作令長南入則為公侯盖離為南方<lb/>
　用享之三則公侯位也文育曰足錢便可誰望公侯<lb/>
　卜人又曰君須㬰當暴得銀至二千兩若不見信以<lb/>
　此為騐其夕宿逆旅有賈人求與文育博文育勝之<lb/>
<pb n="22b"/>
　得銀二千兩旦日辭勱投陳霸先以軍功封侯<lb/>
　韓慥紹興末賣卜于三橋多奇中庚辰春吕太史伯<lb/>
　恭至其肆筮得大有四爻慥曰彭者盛也名滿天下<lb/>
　可惜無福<lb/>
　阮孝緒自筮夀算遇謙卦曰吾與劉著作同年盖以<lb/>
　坤者土也土居五行之末而坤全具十數是五十也<lb/>
　又序卦屬八兩人俱當以五十八而終及期劉沓卒<lb/>
　孝緒曰劉侯逝矣吾其幾何是年十月亦卒<lb/>
<pb n="23a"/>
　有將出經商者詣顔惡頭卜遇謙初爻曰此行主有<lb/>
　兩姓俱名謙者與偕大獲財利詢之果與孫李二人<lb/>
　同行一名謙一名守謙後獲利數倍而歸<lb/>
　一士人求名卜得謙二爻喜曰飛鳴之兆也竟得雋<lb/>
　後𦙍善筮唐髙祖鎮太原引為賓客以春秋授秦王<lb/>
　世民王嘗問己欲舉義事得成否𦙍為筮遇謙三爻<lb/>
　曰爻變純坤隋運將終矣勞謙有功之象況公家徳<lb/>
　業天下係心已乆所謂萬民服也若順天而動自河<lb/>
<pb n="23b"/>
　以北指撝可定然後長驅關右帝業可成<lb/>
　有人卜事成否得謙四爻辭義皆吉後竟无成及考<lb/>
　希夷河洛數斷此爻曰一變小過往厲必戒勿用永<lb/>
　貞當處卑約不然徒取損害耳始知占爻又須看變<lb/>
　也<lb/>
　曲巖為韋孝寛參軍頗知卜筮一日筮齊朝事遇謙<lb/>
　五爻曰鄰者齊也我利則彼不利且以日辰斷之來<lb/>
　年東朝必大相殺戮孝寛因令巖作謡歌曰百升飛<lb/>
<pb n="24a"/>
　上天明月照長安百升斛也又言髙山不摧自崩槲<lb/>
　樹不扶自樹令謀人多賫此遺之於鄴齊主聞之明<lb/>
　年遂誅斛律明月國中大亂<lb/>
　南漢主龑襲位令周傑知司天監事因問國祚脩短<lb/>
　傑以易筮遇謙上爻曰卦有兩土土中數也生於五<lb/>
　成於十以五乘十歳運應五百五十龑大喜賞賚甚<lb/>
　厚龑以梁貞明三年僭號至開寳四年國滅止五十<lb/>
　五年云<lb/>
<pb n="24b"/>
　僧徳音占人問病遇豫五爻曰貞疾之爻淹乆不瘥<lb/>
　果成錮疾<lb/>
　曹操嘗令管輅筮東吳邊地無事否遇隨二爻對曰<lb/>
　東吳主亡失一大將俄合淝報來陸口守將魯肅身<lb/>
　故操大驚服<lb/>
　元世祖獵栁林御幄殿侍臣甚衆顧田忠良曰今拜<lb/>
　一大將取江南朕心已定果何人耶試筮之忠良占<lb/>
　得隨三爻環視左右目一人對曰是偉丈夫可屬大<lb/>
<pb n="25a"/>
　事帝笑曰此伯顔也政欲用之子識我心真神卜也<lb/>
　管輅至洛陽何晏召問九事皆明因謂之曰聞君非<lb/>
　徒善論易至于分蓍思爻亦為神妙試為作一卦知<lb/>
　位當至三公否輅筮得隨四爻進規曰昔元凱之弼<lb/>
　重華宣慈和惠仁義之至也周公之翼成王坐以待<lb/>
　旦敬慎之至也故能光流六合萬國咸寧然後舉鼎<lb/>
　足而登金鉉調隂陽而濟兆民此履道之休應非卜<lb/>
　筮之所明也君侯位重山岳勢若雷霆而懐徳者少<lb/>
<pb n="25b"/>
　畏威者多殆非小心翼翼多福之士宜詳思貞凶之<lb/>
　戒以永令終<lb/>
　蠱六爻皆變為澤雷隨沙隨程氏古占法載完顔亮<lb/>
　入冦㑹稽士夫筮之遇蠱逈為占之曰内卦巽初六<lb/>
　巽于二剛唯柔巽者能發為剛故初六利武人之貞<lb/>
　至四則田有獲矣田有獲者用武而有功也外卦艮<lb/>
　上下不相與以剛上窮其變隨隨内震為動為威怒<lb/>
　外兌為毁折隨自否卦中來斷乾之首墜于地下應<lb/>
<pb n="26a"/>
　殺亮後果遇殺<lb/>
　李顯忠初生其母數日不産有一僧過門為卜卦值<lb/>
　蠱初爻曰幹蠱之象雖危終吉所孕乃奇男子當以<lb/>
　劒矢置母傍即生已而果産<lb/>
　唐太宗問李淳風曰女主既興朕祚遂亡乎對曰造<lb/>
　蠱者五女也應五者二臣也幸有是人幹母之蠱維<lb/>
　持社稷<lb/>
　季彭山筮行旅遇蠱之未濟三四兩爻動斷曰行旅<lb/>
<pb n="26b"/>
　外事也主於外卦而艮之上七為卦之主從震而來<lb/>
　動而止者也六四從坤而來以入艮體而入五之柔<lb/>
　内卦巽體退怯不前七二又從坎來陷而不出九三<lb/>
　動于下位地當僮僕或有不寧心雖急歸亦多牽係<lb/>
　重以未濟為之卦之悔有小狐汔濟濡其尾之象則<lb/>
　信乎欲行而未得矣但七二之陽為九三之動所乘<lb/>
　猶能上進故振作有為不終怠弛是為元亨利渉大<lb/>
　川也利渉大川則歸亦可以渉險矣計其歸日則卦<lb/>
<pb n="27a"/>
　有二動爻當以月占三爻來卦乾於地支直己午上<lb/>
　爻來卦震于天干直癸甲當在癸巳甲午兩月囬内<lb/>
　外動爻相連其行无所滯也若起程之日則已動之<lb/>
　卦當占六爻隂陽老少之生數而主進初爻少隂二<lb/>
　數二爻少陽三數三爻老陽一數四爻老隂四數五<lb/>
　爻少隂二數六爻少陽三數共得十五以六除去十<lb/>
　二得畸三當三之陽爻屬寅在占卦前之寅月起程<lb/>
　若論方位則巽先天西南方之卦也艮先天西北方<lb/>
<pb n="27b"/>
　之卦也其家在縣邑之西南其至自他鄉之東北亦<lb/>
　分内外體而占之<lb/>
　初庾冰聞郭璞善筮因就卜璞為筮得蠱四爻曰子<lb/>
　孫必有大禍惟固三陽可以有後長子希果為桓温<lb/>
　所誅<lb/>
　廣平劉奉林婦病困已買棺時正月也使管輅筮之<lb/>
　遇臨卦輅曰命在八月辛夘日日中之時林謂必不<lb/>
　然而婦漸差至秋發動一如輅言<lb/>
<pb n="28a"/>
　孫堅母娠時夢腸出繞腰有一童女負之繞吳閶門<lb/>
　外又授以芳茅一莖語曰此善祥也必生才雄之子<lb/>
　今賜母以土王於翼軫之地鼎足于天下百年中應<lb/>
　以異寳授於人也語畢而覺旦起筮之遇臨初爻筮<lb/>
　者曰生子主君臨南土但地中有澤金將乘運所夢<lb/>
　童女負母繞閶門乃太白之精感化來夢其終并於<lb/>
　金徳乎及吳氏之興嘉禾適見逮亡時孫皓送六代<lb/>
　金璽歸晉夢與筮俱騐<lb/>
<pb n="28b"/>
　王庭凑既立迎五明道士置於府嘗從容問曰吾夀<lb/>
　幾何子孫幾何試筮之遇臨初爻道士曰公自此當<lb/>
　三十年願竭節勤王愛民恤物次則保神嗇氣常以<lb/>
　清儉為心必享殊夀又咸者俱也後有二王相繼皆<lb/>
　公餘慶之所致也春秋所謂五世其昌八世之後莫<lb/>
　之與京已而庭凑立三十年死盖庾文也景崇鎔皆<lb/>
　王<lb/>
　有父占子病者卦得臨三爻以時日合之值父母當<lb/>
<pb n="29a"/>
　頭尅子孫是為凶象而子孫又不上卦占者斷其必<lb/>
　死父泣而歸塗遇一友問得其故友曰父母當頭尅<lb/>
　子孫使子孫上卦則受尅矣今之生機全在不上卦<lb/>
　且爻云既憂之无咎但有憂而无咎郎君必无恙未<lb/>
　幾果愈<lb/>
　劉巖曽詣黄賀筮得臨四爻變歸妹謂曰君他日必<lb/>
　為偉器然勿以春日為恨初不曉其意及老悟愆期<lb/>
　有時之辭盖遲遲之謂也<lb/>
<pb n="29b"/>
　郭景純過江居於暨陽墓去水不盈百歩時人以為<lb/>
　近水景純曰吾筮得臨上爻澤為土掩此地将當為<lb/>
　陸後沙漲數十里俱為桑田<lb/>
　武衛奚永洛與河内人張子信對坐有雀鳴于庭樹<lb/>
　闘而墮焉子信筮之遇觀初爻曰觀為風行之卦爻<lb/>
　主小人傷害向夕有風從西南來厯樹拂牆角夜必<lb/>
　有人喚公不可往子信去後果有風來至夜髙儼使<lb/>
　召永洛且云勅喚永洛欲赴其妻苦留稱墜馬折腰<lb/>
<pb n="30a"/>
　免于難<lb/>
　開元二年梁州道士梁虚舟以九宫推算張鷟云五<lb/>
　鬼加年天罡臨命一生之大厄以周易筮之遇觀之<lb/>
　渙主驚恐後風行水上事即散果被御史李全交劾<lb/>
　其罪敕令處盡而刑部尚書李日知左丞張廷珪崔<lb/>
　𤣥昇侍郎程行謀咸請之乃免死配流嶺南<lb/>
　季彭山筮入仕遇觀之渙六二一爻變動斷曰入仕<lb/>
　外事也主于外卦而巽體一隂為卦之主又從巽來<lb/>
<pb n="30b"/>
　在二陽之下有能畜之義而二陽居觀之上七五陽<lb/>
　剛中正又從震來畜而能通之象也内體坤順臣道<lb/>
　所宜六二又以柔中之徳上應七五中正剛静之君<lb/>
　有得臣任事之象況六二之動直方之徳將發之時<lb/>
　也豈不進用哉若闚觀之占乃因小人觀上徳者而<lb/>
　發不可以語坤道之正也<lb/>
　正統四年建文帝在粤西謀東歸程濟筮之得觀之<lb/>
　否濟曰所謂利用賓于王也不宜變否中互艮巽艮<lb/>
<pb n="31a"/>
　止而巽入艮為寺人當遇此兆後入京以内官吳亮<lb/>
　偵視則寺人之兆也迎入宫稱老佛竟以是終則用<lb/>
　賓變否之應也<lb/>
　張軌以時方多難隂圗據河西筮之遇觀五爻喜曰<lb/>
　為民觀仰霸者兆也于是求為涼州刺史於時鮮卑<lb/>
　反叛冦盜縱横軌到即討破之斬首萬餘級遂威著<lb/>
　西州化行河右<lb/>
　黄山谷謂陳無己曰黄龍晦堂其長老有道者也嘗<lb/>
<pb n="31b"/>
　問易于予予授以河洛理數未幾退席問其故渠曰<lb/>
　予往嵗行噬嗑二爻横遭官府凌辱明年復行噬嗑<lb/>
　故特杜門行其志予曰公物外人也何慮乎此渠曰<lb/>
　人託隂陽以生莫逃乎數予雖學出世法豈能免形<lb/>
　骸之累<lb/>
　管輅嘗詣族兄孝國居與二客㑹客去輅謂孝國曰<lb/>
　此二人厚味腊毒天精幽夕坎為棺槨兌為喪車流<lb/>
　魂于海歸骨于家少許時當並死也後二人飲酒醉<lb/>
<pb n="32a"/>
　夜共載車牛驚入漳河中皆溺死所謂腊毒指噬嗑<lb/>
　三爻而言初疑兌坎二語似與此爻無渉及觀互體<lb/>
　三四五本坎也而變兌可知公明當日并詳互卦耳<lb/>
　汝隂人善易臨終書板授妻曰後五年春當有詔使<lb/>
　姓龔者來嘗負吾金即以此板往責至期龔使果至<lb/>
　妻執板往使惘然良乆乃悟取蓍筮之遇噬嗑四爻<lb/>
　嘆曰吾不負金汝夫自有金知我善易故書板以寓<lb/>
　意耳金五百斤在屋東去壁尺許盖離中黄震東方<lb/>
<pb n="32b"/>
　色為土掩故未光也掘之如筮<lb/>
　一家有金數兩夫妻共藏之後忽失金其夫疑妻有<lb/>
　異志將逐之其妻稱寃詣楊伯醜筮卦成得噬嗑五<lb/>
　爻曰金在矣悉呼其家人出指一人曰可取金來其<lb/>
　人赧顔不敢隠遂獲金<lb/>
　桓彛與郭璞善嘗令璞筮遇噬嗑上爻璞以手壊之<lb/>
　彛問其故曰卦與吾同丈夫當此非命而何竟如其<lb/>
　言<lb/>
<pb n="33a"/>
　劉靈助以爾朱榮敗遂叛每云三月末我必入定州<lb/>
　及將戰自筮之遇噬嗑上爻知兆大凶以手折蓍棄<lb/>
　之於地曰此何知也尋見擒徼倖一戰以冀成功卒<lb/>
　莫逃乎數也<lb/>
　李揆以進士調集在京師聞宣平坊王生善易筮往<lb/>
　問之生為開卦得賁初爻曰君非文章之選乎趾乃<lb/>
　下職當為河南道一尉揆負才華不宜為此色悒忿<lb/>
　而去生曰君无怏怏數有前定也後以書判不中第<lb/>
<pb n="33b"/>
　補汴州陳留尉<lb/>
　蘓東坡行年得賁之六二本朝文體三蘇為之一變<lb/>
　豈非文飾之象與東坡曰予爻雖佳行年吉凶相半<lb/>
　不得全美既歸復謫生平多坎坷以斯數三復而自<lb/>
　寛曰尼父之嘆豈無謂哉<lb/>
　李徳裕初掌記北門有隠士管涔者為筮遇賁之三<lb/>
　爻曰君明年當在人君之左右為文翰之職須值少<lb/>
　主其年秋登朝明年正月穆宗纘緒召入禁苑盖以<lb/>
<pb n="34a"/>
　離文明艮少男有少主之象<lb/>
　張庭瑞甚得蠻夷心碉門羗亂從數騎往羗陳兵以<lb/>
　待庭瑞諭之曰汝不悛召近郡兵空汝巢穴矣其酋<lb/>
　長棄鎗弩羅拜曰我近者召筮得賁四爻聞之筮者<lb/>
　曰有白馬將軍來可不勞兵而罷今公馬果白敢不<lb/>
　從命<lb/>
　齊文襄引吳遵世為大將軍府墨曹參軍從遊東山<lb/>
　有雲起恐雨廢射戲使筮遇剥李業興云坤下艮上<lb/>
<pb n="34b"/>
　剥艮為山山出雲故知有雨遵世云坤為土土制水<lb/>
　故知無雨文襄使崔暹書之云遵世若著賞絹十疋<lb/>
　不著罰杖十業興若著无賞不著罰杖十業興曰同<lb/>
　是著何為无賞文襄曰遵世著㑹我意故賞須臾雲<lb/>
　散二人各受賞罰<lb/>
　梁孝元於伎術无所不該嘗不得南信筮之遇剥三<lb/>
　爻云坤屬西南剥者剥封之兆南信已至遣左右李<lb/>
　心往看果如所説賓客咸嘆其妙<lb/>
<pb n="35a"/>
　和士開封王妻元氏無子以側室長孫為妃令吳遵<lb/>
　世筮遇剥五爻遵世云此卦偶與占同因出其占書<lb/>
　云元氏無子長孫為妃士開喜于妙中於是起呌而<lb/>
　舞<lb/>
　建文帝至浪穹葉希賢楊應能募建庵成程濟筮得<lb/>
　剥上爻變為坤曰剥盡而順吉辭也然龍戰之辭有<lb/>
　凶壬辰三月能卒四月賢卒<lb/>
　朱子父喬年將死以朱子託劉子暈及朱子請益告<lb/>
<pb n="35b"/>
　以易之不逺復三言俾佩之終身朱子後卒為儒宗<lb/>
　子暈少讀易即渙然有悟以為學易當先復故以是<lb/>
　告朱子焉<lb/>
　孔禧遷臨晉令崔駰筮之遇復三爻曰頻者不安之<lb/>
　象變明夷傷而不復矣卦非吉兆宜勿往禧曰學不<lb/>
　為人仕不擇官吉凶由己而由卜乎在縣三年殁於<lb/>
　官<lb/>
　張燝藏為蕭儼筮遇復五爻告之曰震東也汝繼此<lb/>
<pb n="36a"/>
　二年官掌武于東宫坤土也敦復有入土之象免官<lb/>
　當厄於三尺土下六十一而剌蒲十月晦而禄竭後<lb/>
　因失職埍於髙麗土窟者六年六十有一剌蒲而卒<lb/>
　黄山谷既謫溶州謂其子曰吾先年卦值屯二有可<lb/>
　得歸之理今遇上六曰迷復凶吾无歸矣果卒於溶<lb/>
　州<lb/>
　僧來復初出家其師欣為筮遇復上爻嘆曰子終不<lb/>
　免禍將及吾因名之曰復號見心以儆之洪武間徴<lb/>
<pb n="36b"/>
　入京師欣止之曰上苑亦無蘋婆果且留殘命喫酸<lb/>
　梨復不聽後竟坐法論死臨刑而悔且道師語上命<lb/>
　並逮欣將殺之欣曰此故偈臣偶舉之非有他也上<lb/>
　問出何經欣曰出大藏某籙某函某卷第幾葉命檢<lb/>
　視之果然乃釋之<lb/>
　陳子昻解官歸縣令叚簡貪暴聞其富欲害子昂捕<lb/>
　係諸獄方子昻見捕自筮卦成遇无妄驚曰天命不<lb/>
　佑吾殆死乎果死獄中<lb/>
<pb n="37a"/>
　馬軾從都督董興征粤過清逺峽有白魚入舟軾筮<lb/>
　得无妄初爻曰此賊授首之兆也決計以往當獲大<lb/>
　㨗興政在猶豫聞軾言率狼兵進攻果破賊<lb/>
　有卜年嵗豊歉者遇无妄二爻斷曰年必大歉及秋<lb/>
　果儉收盖不耕穫者未富之辭皆不熟之徴也<lb/>
　有失牛者卜得无妄三爻筮者教往南方求之果得<lb/>
　牛三變離離南方之卦也<lb/>
　有謀徙業者筮遇无妄四爻筮者曰耐守必吉如其<lb/>
<pb n="37b"/>
　言不數年業果大售<lb/>
　元世祖有疾召田忠良謂曰或言朕今嵗不佳汝術<lb/>
　云何忠良為筮得无妄五爻對曰聖體行自安矣一<lb/>
　月疾果愈<lb/>
　唐劉闢初登第詣葫蘆生問卜生雙瞽卦成謂曰此<lb/>
　二十年禄在西南不得善終後闢從韋臯於蜀官至<lb/>
　御史大夫既二十年臯薨闢入奏因微服復至葫蘆<lb/>
　生問之卦成葫蘆生曰前曽為人卜得无妄之隨今<lb/>
<pb n="38a"/>
　復得此非即昔賢乎闢曰諾生曰若審其人禍將至<lb/>
　矣闢不信還蜀謀叛擒戮於市<lb/>
　李淳風云大畜之卦人若占孕必為喜兆<lb/>
　季彭山筮求賢遇大畜之姤斷曰求賢外事也以外<lb/>
　卦為主乾君也而在艮之下有屈己下賢之象遇止<lb/>
　而不進不敢以尊大加賢者也自賢者言則二隂在<lb/>
　外臣道也動則有樂就之意其心不敢自安勉于忠<lb/>
　信而一陽在上為篤實光輝之徳能任大事有不家<lb/>
<pb n="38b"/>
　食之吉又之卦為姤以隂遇陽剛居中正而天下大<lb/>
　行君臣相遇終成正大光明之業者也但初陽在下<lb/>
　當畜之時微陽戒于早發故爻辭以為有厲而利己<lb/>
　在人君求賢則幾動於初宜速決者也求賢之占莫<lb/>
　吉於此<lb/>
　有失鷹者就耶律乙不哥筮卦遇大畜二爻云説輹<lb/>
　者止而不飛也變離成賁倒映草木鷹在汝家東北<lb/>
　三十里濼西榆上往求之果得<lb/>
<pb n="39a"/>
　竇建徳壯年邑人孫安祖為筮遇大畜四爻曰君當<lb/>
　以牛興以牛敗後有喪親者貧无以𦵏建徳方耕問<lb/>
　之遽解牛以給之從此豪傑歸心威震山東因發兵<lb/>
　救王世充為秦王所敗竄入牛谷口初軍中謡曰豆<lb/>
　入牛口勢不能乆至是果亡<lb/>
　孔愉封侯三鑄印皆左顧疑而召筮遇頤初爻卜人<lb/>
　曰此其舎龜之應乎愉因憶昔曽見籠龜於路者買<lb/>
　而放之入水左顧<lb/>
<pb n="39b"/>
　胡婆夀以范疇筮騐被獲係獄心銜之㑹赦出欲報<lb/>
　疇持刀晨叩疇門紿以卜將殺之疇心動決以占遇<lb/>
　頤三爻曰大凶之兆應有拂逆之人加大悖于已且<lb/>
　艮為手震带乾金必持凶器來乃隔門謂之曰欲卜<lb/>
　可擲下手中刀胡聞駭服猶以刀劃其門而去<lb/>
　晉孝武母李太后本出微賤少遇筮者為作卦值頤<lb/>
　四爻曰當生貴子而有虎厄後入宫被幸生二子孝<lb/>
　武立尊李為太后服筮者之騐而怪有虎害且生所<lb/>
<pb n="40a"/>
　未見乃令人畫作虎因以手打虎戲便患手腫痛遂<lb/>
　以疾而終<lb/>
　有卜逺出者得頤四爻筮者曰從水必不利其人不<lb/>
　之信舟行半路遇盜罄劫而囬<lb/>
　温嶠喪婦從姑劉氏有一女美姿容姑以屬公覓㛰<lb/>
　公宻有自㛰意初不言數日報姑曰已覔得㛰處因<lb/>
　下玉鏡臺一枚女善筮卜得大過二爻心知是嶠及<lb/>
　㛰女笑曰我固疑是老奴果如所卜<lb/>
<pb n="40b"/>
　劉騰初立宅奉車都尉周恃為之筮遇大過三爻棟<lb/>
　折榱崩大凶之兆深諫止之騰怒而不用恃告人曰<lb/>
　必困于三月四月之交至期果死<lb/>
　大理卿徐有功持法不濫及其𦵏也將穿墓筮者為<lb/>
　卜得棟隆之爻曰必有異應以旌善人果獲石室其<lb/>
　大如倉中空外堅四門八牖筮者曰此天所以祚有<lb/>
　徳也置之墓中其後終吉不可他徙果優詔褒贈寵<lb/>
　及其子<lb/>
<pb n="41a"/>
　任文公為治中時天大旱筮之遇大過上爻曰旱不<lb/>
　足憂此地尋當有没頸之患變姤期在五月因白刺<lb/>
　史曰五月一日主有大水宜為預備刺史不聽文公<lb/>
　獨儲大船百姓或信文公頗為防者至期日中雲起<lb/>
　須臾雨至湔水涌起十餘丈突壊廬舎所害數千人<lb/>
　公沙穆鋭思河洛歩推之術永夀元年筮得坎卦曰<lb/>
　主大雨水是年三輔以東无不漂没穆預告百姓徙<lb/>
　居髙地故𢎞農人獨免<lb/>
<pb n="41b"/>
　裴行儉精隂陽算術將軍擊突厥至單于之北際晚<lb/>
　下營壕塹方周袖傳一卦遇習坎初爻曰主有大水<lb/>
　不利遽令移就崇崗將士皆以士衆方就安堵不可<lb/>
　勞擾行儉不從更令促之比夜風雨暴至前設營所<lb/>
　水深丈餘將士嘆服<lb/>
　郭璞至廬江時江淮清晏太守胡孟康安之无心南<lb/>
　渡璞為作卦值坎二爻曰此地不日將陷于敵君宜<lb/>
　速行孟康不信璞乃携其婢以去後數旬廬江果陷<lb/>
<pb n="42a"/>
　荆州旱梁元帝筮遇坎之比曰坎者水也子爻為世<lb/>
　今夜二更其有甘雨果然<lb/>
　苻堅與王猛苻融宻議於露臺有大蒼蠅入自牖間<lb/>
　鳴聲甚大集筆而去至市中化為黒衣小兒呼曰官<lb/>
　今大赦堅駭異召筮遇坎四爻筮者對曰剛柔相際<lb/>
　此君臣道合也且坎為北方卦黒者北方之色君得<lb/>
　輔佐之臣必霸北方故神化小兒先彰其兆耳<lb/>
　元世祖将征日本國召田忠良筮遇坎上爻奏曰僻<lb/>
<pb n="42b"/>
　陋海隅何足勞天戈不聽師乆無功而還<lb/>
　陳希夷云先後天若得純離者多有失明之疾<lb/>
　榮陽麴紹善占侯景欲試之使與郭生俱卜二伏牛<lb/>
　何者先起筮遇重離為火兆郭生曰赤牛先起紹曰<lb/>
　青牛先起景問其故郭生曰火色赤故知赤牛先起<lb/>
　紹曰火將然烟先起烟上色青故知青牛先起既而<lb/>
　如紹言或謂李淳風事<lb/>
　曹操欲興兵討蜀令管輅筮遇離初爻曰履錯有咎<lb/>
<pb n="43a"/>
　主上不可妄動離為火來春許都必有火災操遂止<lb/>
　及期果有耿吉之亂<lb/>
　荀慈明云初為日出二為日中三為日昃<lb/>
　歩熊門徒甚盛學舎側有一人燒死吏持熊諸生謂<lb/>
　為失火熊曰已為君筮得其人矣使從道南行當有<lb/>
　一人來問得火主者便縳之吏如熊言果是耕人自<lb/>
　言草惡難耕故燒之忽風起延燒逺近實不知草中<lb/>
　有人吏服熊筮與諸生求舉其卦乃離四爻盖離為<lb/>
<pb n="43b"/>
　火南方之卦故從道南行突如其來故知來者即是<lb/>
　火主也<lb/>
　宋朝類要太祖即位召陳摶問享國長短命筮之得<lb/>
　離之明夷摶曰陛下得國中原而遇南方火盛之卦<lb/>
　非吉兆也太祖問朕夀幾何摶曰子年子月子日陛<lb/>
　下終于火日之下離為火日陛下之子孫盡矣太祖<lb/>
　曰孰敢為之摶指離九三及明夷之九三曰此人為<lb/>
　之此人在西北即陛下之親也太祖又問後復若何<lb/>
<pb n="44a"/>
　摶曰後一百九嵗南方有妖氣入中國中國用之天<lb/>
　下自此多事矣太祖又問宋之子孫摶曰甲午之嵗<lb/>
　有金安者出丁酉金為妻財子孫生之其禍滋甚又<lb/>
　六年而通于中國又六年丙午騰蛇宋其危乎明兩<lb/>
　作乎焚如死如棄如有二君者實受其禍太祖曰然<lb/>
　則遂亡乎摶曰宋火徳也火徳猶盛宋之子孫當有<lb/>
　興於東北終於東南有近君者實竊其位明夷之六<lb/>
　四曰獲明夷之心于出門庭東北之位也出涕沱若<lb/>
<pb n="44b"/>
　興復之志也丁巳嵗其危乎太祖又問中原可復得<lb/>
　乎摶曰陛下得國之初而卜得東南旺卦亦終而已<lb/>
　矣嵗在癸巳滅我者其衰乎甲午宋徳復興有賢人<lb/>
　扶之則可以復如非其人雖能復之亦旋失之嵗<lb/>
　在庚申宋之祚其衰矣自辛酉至庚申巳三百年過<lb/>
　此以往未之或知也<lb/>
　齊武城怨孝昭問䇿於王元海元海對曰濟南世嫡<lb/>
　尊之號令天下以順討逆萬世一時也武城狐疑召<lb/>
<pb n="45a"/>
　鄭道謙筮之遇咸初爻曰咸趾志外兑説而艮不隨<lb/>
　切戒舉事遂不用<lb/>
　梁嬴母懐孕過期不生召筮遇咸四爻對曰艮兌合<lb/>
　體憧而又憧兩象也是將生一男一女男為人臣女<lb/>
　為人妾及生果然因字之曰過期<lb/>
　阮孝緒隠居不出有善筮者張有道謂之曰見子隠<lb/>
　跡而心難明自非考之龜蓍无以騐也及布卦既構<lb/>
　五爻曰此將為咸應感之法非嘉遯之兆<lb/>
<pb n="45b"/>
　戴洋吳興人妙解卜數吳末為臺吏筮得恒四爻知<lb/>
　田里將墟吳亡不乆托病解任及吳平還鄉里<lb/>
　李從珂入立召趙鳯為太子太保鳯病足居于家疾<lb/>
　篤自筮遇恒上爻以上為終極之位且振有摇落之<lb/>
　象投蓍而嘆曰吾家世無五十者又皆窮賤今吾夀<lb/>
　過其數而富貴復何求哉清泰二年果卒于家<lb/>
　徐復初遊京師舉進士不中退而學易通流衍卦氣<lb/>
　法自筮遇遯初爻知无禄遂亡進取意<lb/>
<pb n="46a"/>
　慶元元年韓侂胄誣害趙丞相竄置永州中外震駭<lb/>
　且剏為偽學之名以斥善類朱子考亭草封事數萬<lb/>
　言極陳其奸邪蔽主因明丞相之寃諸生力諌遂筮<lb/>
　之遇遯之同人朱子黙然焚其草遂更號遯翁<lb/>
　王敦病危召郭璞筮遇遯三爻變坤成否曰坤土也<lb/>
　否塞也有疾而憊夀必不乆敦怒曰卿夀幾何曰命<lb/>
　盡今日日中敦遂收璞殺之未幾敦果亡<lb/>
　王通㓜篤學慷慨有大志隋時上太平十二䇿不見<lb/>
<pb n="46b"/>
　用自筮遇遯四爻遂隠河汾楊素勸之出曰幸有先<lb/>
　人敝廬足以蔽風雨薄田足以供饘粥讀書談道足<lb/>
　以自樂不願仕也<lb/>
　阮孝緒謂有道曰安知後爻不為上九果成遯卦有<lb/>
　道嘆曰此謂肥遯无不利象實應徳心迹并也孝緒<lb/>
　曰雖獲遯卦而上九爻不發升遐之道便當髙謝乃<lb/>
　著髙隠傳<lb/>
　張衡慕古人之貞節思遂髙蹈筮得遯上爻變兌為<lb/>
<pb n="47a"/>
　咸以為吉作思𤣥賦云文君為我端蓍兮利飛遯以<lb/>
　保名二女感于崇嶽兮或氷折而不營天盖髙而為<lb/>
　澤兮誰云路之不平<lb/>
　漢隠帝乾祐元年契丹兀欲率萬騎攻邢州其來也<lb/>
　馬不甚嘶鳴而矛㦸夜有光又月蝕疑懼召筮遇大<lb/>
　壯初爻衆以為凶欲退兀欲不聽後雖破内丘而人<lb/>
　馬傷死大半壯趾之窮騐矣<lb/>
　清河王經去官還家見管輅曰近有一怪欲煩作卦<lb/>
<pb n="47b"/>
　輅筮遇大壯四爻曰爻吉不為怪也君夜在堂户前<lb/>
　有一流光如燕鵲者入居懐中殷殷有聲内神不安<lb/>
　解衣仿佯招呼婦人覓索餘光經大笑曰實如君言<lb/>
　輅曰吉遷官之徴也其應行至頃之經遷江夏太守<lb/>
　按震乃陽光四陽伏隂下入懐之象變坤為婦人又<lb/>
　變泰為通仕路亨通遷官之應<lb/>
　趙逹精數學有人欲試之于書簡上作千萬數著空<lb/>
　倉中令逹射覆值大壯五爻曰羊隂象隂之數多而<lb/>
<pb n="48a"/>
　喪之其數有名无實其精微如此<lb/>
　魏孝武時一日召潘彌作卦遇大壯上爻奏言震動<lb/>
　在上其變甚速且變離為戈兵今日當厄有急兵是<lb/>
　日帝在逍遥園晏日晏還宫至後門馬驚不前鞭使<lb/>
　入謂彌曰今日幸无他不彌曰過夜半則大吉須臾<lb/>
　帝飲酒遇酖而崩<lb/>
　夷堅志葉助生少藴少藴登第為淮東提刑周崇實<lb/>
　壻嘗命一黄山人筮遇晉卦曰三年後攣生二女晉<lb/>
<pb n="48b"/>
　卦坤離二隂也晉字兩口晝日三接三年之象也俟<lb/>
　騐當以前程奉告已而果然少藴遂問異時休咎曰<lb/>
　公貴人也當徧厯清要登政府終節度使宜善自愛<lb/>
　少藴後為尚書左丞紹興間年七十告老得觀文殿<lb/>
　學士除崇慶軍節度使致仕二年薨竟如黄生之言<lb/>
　<hi>此以晉從口</hi>
　李徳裕自荆楚保釐東周路出方城有一人息於道<lb/>
　路謂方城長曰此官人數值晉卦初爻居守後二年<lb/>
<pb n="49a"/>
　為人所摧當南行萬里及期果謫南荒<lb/>
　褚裒以后父為江州刺史詣庾亮所亮使郭璞筮之<lb/>
　值晉上爻曰非人臣之卦若能克止其私可保无咎<lb/>
　及太后臨朝欲加不臣之禮裒上疏固讓歸藩戢璞<lb/>
　之戒也<lb/>
　郭璞洞林曰余鄉里遭危難因之災厲冦戎並作百<lb/>
　姓遑遑靡知所投於是普卜郡内縣道可以逃死之<lb/>
　處皆遇明夷之象乃喟然嘆曰嗟乎黔黎時漂異類<lb/>
<pb n="49b"/>
　桑梓之邦其為魚乎潛命㛰姻與共流遁<lb/>
　成化甲午江西鄉試泰和尹直在京命卜者占弟嘉<lb/>
　言中否得明夷卦内離外坤三爻五爻發二爻皆兄<lb/>
　弟占者以書有兄弟雷同難上榜句囁嚅不敢對公<lb/>
　曰三為白虎五為青龍龍虎榜動有中之兆兄弟發<lb/>
　者以兄問弟弟當動而來矣不數日㨗報果至<lb/>
　爾朱榮至北中攻城不獲以時盛暑議欲且還以待<lb/>
　秋涼召劉靈助決之於筮遇明夷四爻曰入腹獲心<lb/>
<pb n="50a"/>
　必當破賊榮問何日答曰十八十九間果如其言<lb/>
　魏孝武帝既即位使吳遵世筮遇明夷之賁曰初登<lb/>
　於天後入於地因進云若能敬始慎終不失法度无<lb/>
　憂入地矣終如其言<lb/>
　楊儀既誅魏延自以為功勲至大當代亮輔政呼都<lb/>
　尉趙正以周易筮之卦得家人黙然不悦及至拜為<lb/>
　中軍帥怨望誹謗被收自殺<lb/>
　人有失馬者詣楊伯醜筮時伯醜為皇太子所召在<lb/>
<pb n="50b"/>
　途遇之立為作卦值睽初爻曰我不遑為卿細占卿<lb/>
　且向西市東壁門南第三店為我買魚作膾當得馬<lb/>
　矣其人如言以往須臾有一人牽所失馬而過遂擒<lb/>
　之<lb/>
　五代史唐藁城鎮将叚晦曽夜泊郵亭有馬斷鞅而<lb/>
　逸數日不知所適使使詣筮者董賀卜之遇睽賀曰<lb/>
　據初九用事應有失亡之事毋乃馬乎勿逐自復必<lb/>
　有縶而送至者囬家未曽入舎果有邊鄙惡子牽而<lb/>
<pb n="51a"/>
　還之<lb/>
　戊子日辰時邵康節偶行途中忽大樹蔚然无風雨<lb/>
　而有枯枝落於兌方因占之稿木為離起上卦兌方<lb/>
　為下卦為火澤睽以兌二離三加辰五為十除六零<lb/>
　四是四爻動矣變之損互坎離按卦兌金為體離火<lb/>
　尅之且睽損卦名俱有傷殘之象斷曰此木十日内<lb/>
　當伐後果有砍以作公廨而伐者偶名元夫<lb/>
　石藏用仕唐為羽林大將軍明于易數嘗謂家人曰<lb/>
<pb n="51b"/>
　吾近卜得暌之五爻暌者乖亂之象五與二應是為<lb/>
　厥宗二居兌體兌屬西方按卦言之天下將有事而<lb/>
　蜀為最安處乃去依其親眉州刺史李䧚遂家焉<lb/>
　龍舒長鄧林婦病積年垂死醫巫皆息意韓友為筮<lb/>
　之遇暌上爻曰火鬼為妖見豕則亡使畫野猪著臥<lb/>
　處屏風上一宿覺佳於是遂差<lb/>
　鄧艾伐蜀夢坐山上而有流水以問爰邵邵曰按易<lb/>
　卦山上有水曰蹇蹇繇曰利西南不利東北孔子曰<lb/>
<pb n="52a"/>
　蹇利西南往有功也不利東北其道窮也往必克蜀<lb/>
　殆不還乎艾憮然不樂<lb/>
　周𢎞正精周易大同末筮得蹇三爻嘗謂弟𢎞讓曰<lb/>
　國家阨運數年當有兵起吾與汝不知何所逃之及<lb/>
　梁武帝納侯景𢎞正謂𢎞讓曰亂階此矣<lb/>
　孫思邈隠居太白山隋文帝輔政以國子博士召不<lb/>
　拜宻語人曰吾推易數世方值蹇後五十年蹇卦方<lb/>
　盡利見從貴之時當有聖主出必膺簡命貞觀初果<lb/>
<pb n="52b"/>
　召詣京師<lb/>
　王鉉嘗過武禎所時乆旱祈禱不應朝廷以為憂鉉<lb/>
　令禎筮之遇解卦曰足下今日宜早歸恐為雨阻鉉<lb/>
　曰萬里無雲赤日如此安得有雨禎曰若是則天不<lb/>
　誠也天何嘗不誠既而東南有雲氣須臾蔽天平地<lb/>
　雨注二尺<lb/>
　魏世祖自涼州還都時乆不雨問王早曰何時當雨<lb/>
　卿試筮之早作卦遇解初爻曰坎為雨變兌為西互<lb/>
<pb n="53a"/>
　離為日日西之候也以象推之今日申時必大雨比<lb/>
　至未時猶無片雲世祖召早詰之早曰更忍須臾至<lb/>
　申時雲氣四合遂大雨滂沱世祖甚善之<lb/>
　李空同上孝宗書草具袖過友人所王陽明適至遽<lb/>
　問曰袖中何物有則必諫草耳李乃出示之王曰疏<lb/>
　入必重禍為若筮可乎於是筮得解九二田獲三狐<lb/>
　得黄矢貞吉王曰行哉此忠直之繇也疏入下詔獄<lb/>
　既而釋之以是直名震天下<lb/>
<pb n="53b"/>
　金城太守胡朂叛張軌遣都下宗毅治中令狐瀏討<lb/>
　之濟中流白魚入舟瀏筮之遇解四爻曰解者散也<lb/>
　至而孚降象也敵必解甲歸我矣朂果請降<lb/>
　有卜失物者遇損初爻筮者斷曰速覓必見宜往正<lb/>
　西方求之其人如言而往果獲原物以初屬兌體兌<lb/>
　乃正秋也<lb/>
　僧徳音一日方飯有人問父病曰當即愈人問其故<lb/>
　曰卦值損四遄喜之象且吾方飯飯則知生果即瘥<lb/>
<pb n="54a"/>
　昔温嶠令郭景純卜已與庾亮吉凶筮得益初爻曰<lb/>
　元吉嶠語亮曰景純每筮嘗不敢盡言吾等與國家<lb/>
　同安危而曰元吉是事有成也於是協同討滅王敦<lb/>
　李贊皇初掌北門奏記有日者為筮得益三爻曰告<lb/>
　公用圭貴顯之象巽為白震為馬見凶之徴公他日<lb/>
　位極人臣但厄在白馬耳及登相位親族中亦无有<lb/>
　畜白馬者後與白敏中不協出為荆南節度使旋坐<lb/>
　淮南李相納吳女之獄馬植鞫之極論徳裕黨庇遂<lb/>
<pb n="54b"/>
　竄南海沒而不返<lb/>
　隋髙祖將遷都夜與髙熲蘇威二人定議庾季才偶<lb/>
　瞻星象兼卜卦得益四爻旦上奏曰臣仰觀乾象俯<lb/>
　察蓍䇿符兆乆定必有遷都且堯都平陽舜都冀土<lb/>
　是知帝王居止世代不同且漢營北城今將八百嵗<lb/>
　水皆鹹鹵不甚宜人願陛下協天人之心為遷徙之<lb/>
　計髙祖愕然謂熲等曰是何神也遂發詔施行<lb/>
　季彭山筮㛰姻遇益卦之損二五兩爻動斷曰婚姻<lb/>
<pb n="55a"/>
　内事主内卦震巽為先天相配之卦六二之隂又與<lb/>
　九五之陽相應觀其來卦各得乾坤之正男女正位<lb/>
　乎内外必能宜其室家矣初與四陽下降而隂上升<lb/>
　始之得正者也三從兌來應上艮體隂陽得配而男<lb/>
　女不眤燕私之義也損之二五隂陽易位則晚年家<lb/>
　道既成天道下濟地道上行亦足相與以有終故其<lb/>
　象見于之卦此婚姻之吉占也<lb/>
　彭寵反其妻數惡夢又多見變怪召筮遇益上爻曰<lb/>
<pb n="55b"/>
　有擊之者當從外來宜謹防之寵疑子后蘭卿質漢<lb/>
　歸故出之于外後為蒼頭子宻等三人所斬獻首光<lb/>
　武<lb/>
　一人有訟事將赴審卜得夬初九爻果被刑責不惟<lb/>
　不勝而且有咎足為健訟之戒<lb/>
　同州刺史王彦問于關子明曰治亂損益各以數至<lb/>
　苟推其道百世可知彦不佞願假先生之筮一以決<lb/>
　之關子曰占算幽微至誠一慮多則有惑請命蓍卦<lb/>
<pb n="56a"/>
　以百年為斷既而揲蓍布卦得夬二爻變之革捨蓍<lb/>
　而嘆曰當今大運不過一再傳耳從今甲申二十四<lb/>
　年戊申天下當大亂而害始宫掖有蕃臣柄政世伏<lb/>
　其彊若用之以道則桓文之舉也如不以道臣主俱<lb/>
　屠地也彦曰其人安出子明曰參代之墟有異氣焉若<lb/>
　出其并之郊乎彦曰此人不振蒼生何屬子明曰當有<lb/>
　二雄舉而中原分後爾朱榮專政莊帝立誅榮榮子<lb/>
　復殺莊帝髙歡立静帝號東魏宇文泰立文帝號西<lb/>
<pb n="56b"/>
　魏<lb/>
　王彦問關子明曰二雄各能成乎子明曰我隙彼動<lb/>
　能无成乎趙蕤註云内卦我也外卦彼也夬内卦九<lb/>
　二化為六二隙之象也外卦九四舉五陽而決一隂<lb/>
　動之象也東西魏有隙髙歡建齊宇文泰建周動而<lb/>
　成之應也<lb/>
　朱子語録載王子獻占遇夬卦二爻占者曰必夜有<lb/>
　驚恐後有兵權未幾果夜遇冦旋得洪帥<lb/>
<pb n="57a"/>
　五代史載唐明宗時路晏夜適厠有盜伏焉晏心動<lb/>
　取燭照之盜即告晏請勿驚某禀命有自察公正直<lb/>
　不敢動劍匣劍而去由是晝夜驚懼以備不虞召董<lb/>
　賀筮遇夬二爻用事曰察象徵辭大有害公之心然<lb/>
　難已過但守其中正請釋憂心晏後終無患<lb/>
　遼節度使召韓璘適有獻雙鯉者戲曰試筮此魚何<lb/>
　時得食璘布卦遇夬上爻驚云公與僕不出今日有<lb/>
　不測禍奚暇食急命烹之未及食冦至俱遇害<lb/>
<pb n="57b"/>
　苻生夢大魚食蒲心疑召筮值包魚不利之占又長<lb/>
　安謡曰東海大魚化為龍男便為王女為公問在何<lb/>
　所洛門東生以此於是月誅魚遵父子一十八人不<lb/>
　知東海苻堅封也時為龍驤将軍宅在洛門東卒殺<lb/>
　生有國<lb/>
　武肅王時有葉簡者善占筮武肅當衙忽一日有非<lb/>
　常旋風南來繞案而轉召葉簡問之簡筮得姤三爻<lb/>
　曰无妨也膚屬切近之國變坎為險此淮帥楊渥已<lb/>
<pb n="58a"/>
　薨當早遣弔祭去耳王曰生辰使方去豈可便申弔<lb/>
　祭簡曰以卦斷之必然之理速發使往彼若問如何<lb/>
　得知但云貴國動静當道皆預知之王從而遣之生<lb/>
　辰使先一日到楊渥已薨次日弔祭使至由是楊氏<lb/>
　左右皆大驚服<lb/>
　冬夕酉時邵康節同子擁爐而坐有扣門借物者始<lb/>
　扣一聲繼扣五聲康節令緩言所借且令子試占之<lb/>
　以一聲屬乾為上卦五聲屬巽為下卦又以一乾五<lb/>
<pb n="58b"/>
　巽共六數加酉時十數共得十六數除二六十二得<lb/>
　零四數合成姤四爻變之巽互重乾卦中二乾金二<lb/>
　巽木二體而已乾為剛金巽為長木其子曰金短木<lb/>
　長所借者必鋤也康節曰非鋤必斧問之果借斧子<lb/>
　請其故康節曰論數又須論理以卦論之鋤亦未為<lb/>
　不是以理論之夜非耕種之時需鋤安用斧則切於<lb/>
　破柴耳<lb/>
　已年三月十六日夘時邵康節同客坐觀牡丹花開<lb/>
<pb n="59a"/>
　政盛客曰花亦有數乎康節曰有數因占之以己年<lb/>
　六數三月三數十六日十六數共二十五數除三八<lb/>
　二十四數得一為乾上加夘時四數共二十九數除<lb/>
　三八二十四數得五為巽下又以二十九數除四六<lb/>
　二十四數得五數合成姤卦五爻變之鼎互重乾遂<lb/>
　謂客曰怪哉此花明日午時當為馬所踐毁次日午<lb/>
　時果有貴客遊觀二馬闘嚙驚走花間遂蹂爛無遺<lb/>
　按卦巽木為體乾金尅之卦中又無生意故知牡丹<lb/>
<pb n="59b"/>
　必傷乾為馬互卦又見重乾兩馬也午時者離卦也<lb/>
　元康元年霹靂破城南髙媒石杜預筮之得姤上爻<lb/>
　曰主女人凶後賈后誅死<lb/>
　有富室用一㑹計者始合中離家道漸落悔欲招之<lb/>
　念已與相惡躊躇不果筮之得萃初爻遂決計往召<lb/>
　其人果來生業復茂勿恤之騐也<lb/>
　鮑永為魯郡太守時董憲别帥彭豊皮常等各千餘<lb/>
　人稱將軍不肯下頃之孔子闕里无故荆棘自除永<lb/>
<pb n="60a"/>
　心異之筮遇萃二爻曰夫子殆欲太守行典禮引而<lb/>
　近之助誅無道耶乃㑹人衆脩鄉射之禮豊等欲圗<lb/>
　永乃持牛酒勞饗而潛挾兵器永覺手格殺豐等擒<lb/>
　破黨與<lb/>
　魏拓跋瑞母尹氏有姙致傷後晝寢夢一老翁具衣<lb/>
　冠告之曰吾賜汝一子汝勿憂也寤而私喜以問筮<lb/>
　者遇萃四爻曰位雖不當變坎成男大吉之兆未幾<lb/>
　而生子以為協夢故名瑞字天賜<lb/>
<pb n="60b"/>
　衛大經邃於易人謂之易聖未沒之先筮卦得萃上<lb/>
　爻預刻死日鑿墓自為誌如言終<lb/>
　張承之母孫氏懐承時遊於江浦忽有白蛇長三尺<lb/>
　騰入舟中母祝曰若為吉祥勿毒噬我縈而將還置<lb/>
　諸房内一宿失去鄰人見張家是夕有一白鶴聳翮<lb/>
　入雲以告承母母使筮之遇升卦筮者曰此吉祥也<lb/>
　從室入雲自下升髙之象坤體多夀蛇化為鶴殆夀<lb/>
　徴乎後生承位至丞相輔吳将軍年踰九十<lb/>
<pb n="61a"/>
　孫堅妻懐權夢月入懐告堅曰妾昔懐䇿夢月入懐<lb/>
　今又夢月此何祥也堅召筮者使卜遇升四爻進曰<lb/>
　西伯享岐主有一方堅喜曰子孫興矣<lb/>
　种放初謁陳摶求筮遇升上爻變艮成蠱摶曰艮有<lb/>
　光明子他日必白衣諌議然名者古今之美器造物<lb/>
　者深忌之天地間无全名終變成蠱子名將起必有<lb/>
　物敗之守貞不息子其戒哉放之晚節頗飾輿服廣<lb/>
　置良田多叢物議果如圖南之言<lb/>
<pb n="61b"/>
　一人病目就筮值困初爻幽谷不明後果多方醫治<lb/>
　延乆不瘥至三嵗竟失明<lb/>
　苻堅初入關夢天神遣使者朱衣赤冠命拜堅為龍<lb/>
　驤將軍覺而筮之遇困九二曰朱紱方來適與夢協<lb/>
　唐𤣥宗行幸東都偶因秋霽與一行共登天宫寺閣<lb/>
　臨眺乆之上悽然發嘆數次謂一行曰吾甲子得終<lb/>
　无患乎一行進曰臣以數推之陛下將值困之上爻<lb/>
　葛藟臲卼即當行幸萬里社稷畢得終吉及西狩至<lb/>
<pb n="62a"/>
　成都前望大橋上舉鞭問左右曰是橋何名節度使<lb/>
　崔圓進曰萬里橋上因追嘆曰一行之言今果符之<lb/>
　吾无憂矣<lb/>
　南宋時有人居青冀間卜得井初爻以為禍將及矣<lb/>
　挈家逺徙時邑里全盛人皆笑之未幾元魏師至所<lb/>
　過赤地無餘春燕歸巢于林木始服其先幾之哲<lb/>
　范疇嘗為洞霄宫道士遇江西張九牛授以筮法杭<lb/>
　有无藉子胡婆夀負罪而逃官督捕甚嚴捕者即疇<lb/>
<pb n="62b"/>
　求筮值井二爻曰坎為北方巽為木可於北方樹木<lb/>
　中求之如言迹至臨平果獲于空楊栁樹中<lb/>
　上元縣治東南相傳為秦始皇所鑿王導使郭璞筮<lb/>
　之得井上爻曰淮水絶王氏滅按井收勿幕源源不<lb/>
　絶之徴也<lb/>
　魏獻文帝外示南討意在謀遷詔太常卿王諶筮南<lb/>
　伐之事其兆遇革任城王長子澄進曰易言革者更<lb/>
　也將欲革君臣之命湯武得之為吉陛下帝有天下<lb/>
<pb n="63a"/>
　今日卜征不得云革命未可全為吉也帝厲聲曰此<lb/>
　象云大人虎變何言不吉也還宫召澄獨謂之曰此<lb/>
　間用武之地非可興文殽函帝宅河洛王里因茲大<lb/>
　舉光宅中原任城意以為何如澄深贊成其事車駕<lb/>
　遂幸洛陽宅遷都之計詔澄馳驛向北諭百司曰此<lb/>
　真所謂革矣<lb/>
　齊神武崩於晉陽𦵏有日矣文襄令文宣與吳遵世<lb/>
　等擇地頻卜不吉又至一所筮遇革皆云凶趙輔和<lb/>
<pb n="63b"/>
　少年最在衆人後進云革卦于天下人皆凶惟王家<lb/>
　用之大吉革彖辭云湯武革命應天順人文宣遽登<lb/>
　車顧云以此地為定即義平陵也<lb/>
　天𤣥賦曰革者變也革故鼎新之象占㛰遇之主有<lb/>
　争㛰改嫁之事<lb/>
　沛父老帥子弟開門迎劉季共殺沛令時无主蕭曹<lb/>
　等恐事不就互相推讓因徧筮之獨季得革五爻諸<lb/>
　父老因相謂曰平生所聞劉季奇怪當貴且卜筮之<lb/>
<pb n="64a"/>
　莫如劉季最吉乃立為沛公<lb/>
　周夑汝南人生而歛頤折頞醜狀駭人其母欲棄之<lb/>
　父以筮卜得革上爻曰吾聞聖賢多有異貌興我宗<lb/>
　者必此兒也然豹隠南山其終守東崗之陂乎遂育<lb/>
　之及長專精禮易舉孝亷賢良方正特徴皆以疾辭<lb/>
　李綱仕隋蘓威令詣南海應接林邑乆而不召綱後<lb/>
　自來奏事威復言綱擅離所職以之屬吏綱見善卜<lb/>
　者令筮之遇鼎因謂綱曰鼎取新也公易姓之後乃<lb/>
<pb n="64b"/>
　可得志而為卿輔宜卑退不然有折足之敗尋㑹赦<lb/>
　免後謁髙祖拜禮部尚書<lb/>
　竇姬初生時父母召筮遇鼎初爻曰母因子顯貴不<lb/>
　可言後被選入宫值吕太后出宫人賜諸王竇與在<lb/>
　行中願如趙近家請其主遣宦者必置趙籍伍中宦<lb/>
　者忘之誤置代籍伍中當行竇涕泣不欲行相彊乃<lb/>
　肯行至代代王獨幸竇姬生景帝數皆前定如此<lb/>
　李徳裕為中丞有閩中筮者叩門請見因為作卦遇<lb/>
<pb n="65a"/>
　鼎三爻曰耳革行塞時事非乆公不早去冬必作相<lb/>
　禍將至矣若亟請居外則代公者受患公後十年終<lb/>
　當作相所謂虧悔終吉也是秋徳裕出鎮吳門竟憲<lb/>
　宗十年由西蜀入相<lb/>
　孔子使子貢往外乆而不來孔子謂弟子占之遇鼎<lb/>
　之四皆言无足不來顔子掩口而笑子曰囬也哂謂<lb/>
　賜來也曰无足者乘舟而來賜至矣清朝也子貢果<lb/>
　朝至<lb/>
<pb n="65b"/>
　卜珝少好讀易郭璞見而嘆曰吾所勿如也奈何不<lb/>
　免兵厄珝曰然吾自筮得鼎四爻大限在四十一位<lb/>
　為卿相當受禍耳<lb/>
　顔惡頭推易代之事筮得鼎五爻預語人曰長樂王<lb/>
　某年某月某日當為天子有人姓張聞其言數以寳<lb/>
　物獻之預乞東益州刺史及期果登天位擢張用之<lb/>
　亷范為成都太守郡人楊繇善占卜嘗有風吹削柿<lb/>
　范令筮之遇鼎上爻曰巽為木上居木上主有薦木<lb/>
<pb n="66a"/>
　實者體離為火其色赤頃之五官椽獻橘數苞<lb/>
　王白冀州人善卜筮遼太宗入汴得之應厯十九年<lb/>
　王子只沒以事下獄其母求筮遇震初爻白曰其人<lb/>
　後當王目前雖有震恐未能殺也无過憂景宗即位<lb/>
　釋其罪封寧王<lb/>
　宣城邉洪以四月中就韓友筮家中安否友筮得震<lb/>
　二爻曰震既不安變兌為金卿家應有兵災其禍甚<lb/>
　重可伐七十束柴積于庚地至七月丁酉放火焚之<lb/>
<pb n="66b"/>
　咎可消也不爾其凶難言洪即聚柴至日大風不敢<lb/>
　發火洪後為廣陽嶺挍遭母喪歸友來投之時日已<lb/>
　暮出促從者速裝束吾當夜去從者曰今日已暝數<lb/>
　十里草行何急復去友曰非汝所知也此間血覆地寧<lb/>
　可復住苦留之不待食而去其夜洪焂發狂絞殺兩<lb/>
　子并殺婦又斫父妾二人皆被創暨僕一人負重傷<lb/>
　因出亡走明日其宗族收殯亡者尋索洪數日於宅<lb/>
　前林中得之已自經死合死傷恰七人<lb/>
<pb n="67a"/>
　陳希夷曰有人先天筮得震三爻曰震蘇蘇位不當<lb/>
　也處位不當于理不順主人多妄求苟合虚偽不實<lb/>
　春分之後卻為科甲顯赫之人庚夘命得之福禄滿<lb/>
　盈俱騐<lb/>
　馬樞博極經史尤善周易梁邵陵王綸為南州刺史<lb/>
　素聞其賢引為學士令樞講易道俗聽者二千餘人<lb/>
　尋遇侯景之亂筮得震四爻喟然曰豈可以皎皎之<lb/>
　質辱於泥塗乃隠居茅山有白燕一雙巢其庭樹馴<lb/>
<pb n="67b"/>
　狎欄檻時至几案春來秋去幾三十年<lb/>
　曹操慮及西蜀令管輅筮遇震五爻曰震厲有事變<lb/>
　兌屬西西蜀主有兵犯界操急使人探漢中消息先<lb/>
　主果遣趙雲入境<lb/>
　孝武造太極殿敦璞筮得艮三爻云艮乃第七卦又<lb/>
　位居三三七之數為二十一又艮為閽寺奴象也按<lb/>
　卦二百一十年此殿為奴所壊後梁武帝毁之捨身<lb/>
　為奴<lb/>
<pb n="68a"/>
　杜悰家有一生逺來求官精占筮一日上謁李徳裕<lb/>
　李曰爵位由人豈由于數生曰凡人細微尚有定數<lb/>
　況功勲爵禄乎李曰試筮我家明日有何事生布卦<lb/>
　得漸初爻曰巽東南為白初為小子干者竿也在八<lb/>
　卦中巽數居五艮居七明日主有白獸自南踰屋而<lb/>
　來有小子執竿逐之獸復南去竿長五尺而七節試<lb/>
　伺之翼日果有白猫自南來外宅元從之子逐之甫<lb/>
　九嵗數其所執竿長五尺而七節畧無毫髮差謬<lb/>
<pb n="68b"/>
　郭璞曰丞相府有将雛鷄雀飛集其背上驅之復來<lb/>
　如此再三令吾卜之得漸四爻斷曰巽為木亦為鷄<lb/>
　東南地得桷為進得其位此晉王即位之徴也<lb/>
　顧士羣母病命郭璞筮之得歸妹之隨二五兩爻動<lb/>
　云命盡秋節至七月果亡歸妹女之終兌為正秋故<lb/>
　也程舜俞集筮法云按六經圗卜云泰天地氣交之<lb/>
　卦也而占父者憂之父入土也歸妹男女有家之卦<lb/>
　也而占母者患之女之終也觀此亦可見占法矣<lb/>
<pb n="69a"/>
　歩熊有鄰家兒逺行或告以死其父母號哭制服熊<lb/>
　為之筮遇歸妹三爻曰反歸者必反也按卦此人不<lb/>
　死尅日當還果至<lb/>
　髙文義公之叔燧精易數文義公擇婚徧卜不吉後<lb/>
　議郭氏女稍長筮得歸妹四爻曰歸雖遲真佳耦也<lb/>
　遂聘之<lb/>
　孝景王皇后武帝母也父王仲母臧兒臧初歸王生<lb/>
　后與兒姁而仲死更嫁為長陵田氏婦時后已歸金<lb/>
<pb n="69b"/>
　王孫産一女矣臧兒後召筮遇歸妹五爻筮者曰重<lb/>
　兌在宫一君一娣兩女並貴臧兒素欲倚兩女因其<lb/>
　言奪金氏女納太子宫太子愛幸之生男是為武帝<lb/>
　遂立為后其女娣兒姁亦復入生四男並為王<lb/>
　宋丁未録楊繪過池陽見丘濬濬曰明年當改元以<lb/>
　周易歩之豐卦用事必以豐字紀年果改年元豐<hi>此以</hi>
　<hi>卦名占者非笙</hi>
　曹操有疾召管輅筮遇豐二爻對曰此疑疾耳不日<lb/>
<pb n="70a"/>
　即瘥操病果安<lb/>
　癸酉甲戌間宋事棘曽淵子銜似道命造廖應淮所<lb/>
　詢世道如何應淮發䇿得豐卦三爻攢眉曰殺氣向<lb/>
　福泉潮惠去余不知死所矣葢以離象戈兵主殺居<lb/>
　南方三位離上為極南之地其曰終不可用則國事<lb/>
　可知矣<lb/>
　光武生時有赤光室中皆明使卜者王長筮之得豐<lb/>
　六五來章知為豪傑景從之人故隠其辭曰慶譽之<lb/>
<pb n="70b"/>
　爻此善事不可言<lb/>
　王處直家有黄蛇見於碑樓處直以為龍藏而伺之<lb/>
　又有野雀數百巢麥田中處直以為己徳所致有筮<lb/>
　者卜其不祥曰蛇穴山澤而處人室鵲巢鳥降而田<lb/>
　居小人竊位而在上者失其所居闚户無人大凶之<lb/>
　兆也已而處直果被廢死<lb/>
　前漢書東方朔傳云上嘗使諸數家射覆置守宫盂<lb/>
　下射之皆不能中朔自贊曰臣嘗受易請筮之乃别<lb/>
<pb n="71a"/>
　蓍布卦而對臣以為龍又無角謂之為蛇又有足是<lb/>
　非守宫即蜥蜴上曰善復使筮他物連中管輅之術<lb/>
　不在朔下故輅弟辰曰往孟荆州為列人典農嘗問<lb/>
　亡兄東方朔得何卦乃知守宫蜥蜴二物耶亡兄遂<lb/>
　為安卦生象變化相推曽於辰已分别龍蛇各言其<lb/>
　理荆州嘆服竊謂辰龍也龍陽物角屬陽已蛇也蛇<lb/>
　隂物足屬隂其必上離下艮而為旅卦乎盖離之上<lb/>
　九飛而上居陽爻納甲為已下比五隂故曰有足艮<lb/>
<pb n="71b"/>
　之初六潛而下居隂爻納甲為辰上比二隂則為无<lb/>
　角故知其所用亦火珠林法也<lb/>
　魏郡龎儉因亂失父時儉三四嵗母繦抱轉客廬中<lb/>
　慮无見期召筮遇旅二爻筮者曰懐資之日得僮之<lb/>
　朝當復相合後鑿井得錢千餘萬遂巨富以乏給使<lb/>
　買一老蒼頭蒼頭歸厨下竊言曰堂上老母似我婦<lb/>
　婢以告母呼問事實復為夫婦時人為之語曰廬里<lb/>
　龎公鑿井得銅買奴得翁<lb/>
<pb n="72a"/>
　蕭吉行經華隂見楊素冡上有白氣屬天因筮之得<lb/>
　旅三爻曰次焚僕喪其後必有滅門之禍未幾𤣥感<lb/>
　以反族滅<lb/>
　孫守榮嘗出入史嵩之相府一日庭鵲噪令筮之遇<lb/>
　旅四爻曰來日脯時當獲珍寳然他日不免累心明<lb/>
　日李全果以玉柱斧為貢後卒以此箝制要脅嵩之<lb/>
　既受其賂惟欝欝于懐而已<lb/>
　程沙隨占法云逈初寓餘姚僧舎筮之遇巽占曰有<lb/>
<pb n="72b"/>
　風火之恐而不及害未幾舎北火發焚十餘舎至寓<lb/>
　舎止縣取綱維及遺火僧杖之其占曰巽為風互體<lb/>
　離為火兌為毁折變震為驚懼初六為内卦之主不<lb/>
　與離應故曰不及害巽為寡髮重巽二僧之象反對<lb/>
　重兌兌為決二僧受杖之象其奇騐如此<lb/>
　建武末青谿宫東門无故自崩大風拔東宫楊栁或<lb/>
　求阮孝緒筮之遇巽初爻曰巽者木也齊為木行巽<lb/>
　乃木位初爻變乾木受金尅故東門自崩齊其衰矣<lb/>
<pb n="73a"/>
　有問疾者卜得巽二爻曰病雖危祟在東南方速禳<lb/>
　之則吉如言往禱即瘥<lb/>
　濟隂黄允以儁才知名遇異人為筮終身得巽三爻<lb/>
　曰君有絶人之才足成偉器然頻越于理守道不篤<lb/>
　終恐失之此卦一隂入伏敗子名者必隂人也後司<lb/>
　徒袁隗欲為從女求姻見允而嘆曰得壻如是足矣<lb/>
　允聞而黜遣其婦夏侯氏婦謂姑曰今當長辭乞一<lb/>
　㑹親屬以屬離訣于是大集賓客婦中坐攘袂數允<lb/>
<pb n="73b"/>
　隠惡十五事乃登車去允以此遂廢<lb/>
　元世祖遣使召田忠良至指西序第二人謂之曰彼<lb/>
　手中所握何物試筮之得巽五爻對曰巽為鷄五位<lb/>
　居中陽光未發必鷄卵也果然<lb/>
　景帝時梁王求為嗣袁盎進説阻之梁王以此怨盎<lb/>
　使人刺盎刺者至關中問盎稱之皆不容口乃見盎<lb/>
　曰臣受梁王金刺君君長者不忍刺君然後刺者十<lb/>
　餘曹備之盎心不樂家多怪乃之棓生所問占得巽<lb/>
<pb n="74a"/>
　上爻曰巽在牀下不及備也喪其資斧无所歸也必<lb/>
　禍起旦夕還梁刺客後曹果遮刺殺盎安陸郭門外<lb/>
　范仲淹過潤州見徐復問曰今以衍卦占之四夷无<lb/>
　變異乎復推得兌卦曰西方當用兵記其月日後无<lb/>
　少差<lb/>
　元世祖謂田忠良曰朕用兵江南困於襄樊累年不<lb/>
　決定在何時忠良筮得兌二爻對曰遇金則孚在酉<lb/>
　年矣及期吕文煥果降<lb/>
<pb n="74b"/>
　江西龍廣寒挾預知之術來遊錢塘佑聖觀陳提㸃<lb/>
　房中陳欲試其術以明日飲食事叩彼預占龍宻寫<lb/>
　固封囑曰不可拆看陳俟其出竊啓視之云來日行<lb/>
　兌二爻位兑為羊孚者麩也又孚者三子也應食羊<lb/>
　肉白麪食客三人老夫亦與客列適有餽陳鯽魚數<lb/>
　尾者陳戒僕明日三厨專以此魚供饌至明早住持<lb/>
　吳姓因髙顯卿參政避人賀生辰來方丈坐邀陳相<lb/>
　陪陳曰敝房有鯽魚取來供用髙固止之因言龍廣<lb/>
<pb n="75a"/>
　寒在房髙曰我嘗識之請過同坐酒食我已準備來<lb/>
　也須臾賫盒至果是羊肉白麫<lb/>
　魏明帝好隂陽聞崔浩説易及洪範五行善之時有<lb/>
　兔在後宫宫禁邃宻共訝无從得入召浩筮之得兌<lb/>
　三爻曰兌為少女又為妾三隂在下體之上自外而<lb/>
　升當有鄰國貢嬪嬙者兔乃西方之獸故先見兆明<lb/>
　年姚興獻女<lb/>
　邵雍未殁時知天下將亂筮得兌四爻預語子伯温<lb/>
<pb n="75b"/>
　曰世行亂矣蜀安可避居葢以兑居西方四位有喜<lb/>
　也及宣和末伯温載家使蜀故免於難<lb/>
　庚申三月建文決意東歸程濟再筮之得兌五爻變<lb/>
　歸妹曰歸妹雜卦之盡也師今年適六十四春季木<lb/>
　將盡至夏火旺子生母死且太嵗干支皆金火必尅<lb/>
　之夏其危乎五月有僧自詭為帝詔械入京同寓寺<lb/>
　者皆逮師與焉不得已遂陳其實迎入大内卒<lb/>
　張軏家貧好學志識開朗初在洛陽天下洶洶未卜<lb/>
<pb n="76a"/>
　所向筮秦地得渙二爻曰奔机得願秦雍之間必有<lb/>
　王者遂杖䇿入關<lb/>
　吉士瞻少有志氣不事生業時徴士吳苞見其姿容<lb/>
　勸以經學乃就卜者王先生卜易值渙三爻王生曰<lb/>
　君志在四方擁旄仗節非一州後一年當得戎馬大<lb/>
　郡及梁武帝起兵遣士瞻討不從命者果大貴顯<lb/>
　秦王嘗問後𦙍隋運將終得天下者何姓𦙍以筮對<lb/>
　曰繼卦值渙九五木徳乘水是李姓也<lb/>
<pb n="76b"/>
　天𤣥賦曰節卦剛柔當位不相奪倫夫婦百年情投<lb/>
　魚水合之泰咸恒均㛰姻之吉卦也<lb/>
　羊祜典樞要有違覆輙焚草所薦逹朝士人无知者<lb/>
　或謂其慎宻太過祜曰君未三復于節之初爻乎臣<lb/>
　不宻則失身吾猶懼其不及也<lb/>
　唐檀習京氏易永寧元年南昌有婦人生四子檀筮<lb/>
　得節二爻曰兌金坎險冦在門庭京師當有兵氣其<lb/>
　禍發于蕭墻至延光四年中黄門孫程揚兵殿省誅<lb/>
<pb n="77a"/>
　皇后兄車騎將軍閻顯等立濟陽王為天子果如所<lb/>
　筮<lb/>
　譙人夏侯藻母病困詣淳于智卜忽有一狐見之嘷<lb/>
　怖愕馳見智智為筮遇節二爻曰其禍甚急君速歸<lb/>
　在狐嘷處拊心啼哭令家人驚怪大小必出一人不<lb/>
　出哭勿止然後其禍可救也藻還如其言母亦扶病<lb/>
　而出家人既集堂屋五間拉然而崩出户免凶奇哉<lb/>
　智之卜也<lb/>
<pb n="77b"/>
　趙逹廣陵人吳廣武中魏師大舉吳主詣廣陵召逹<lb/>
　筮之逹布算得節三爻曰坎水子也兌澤金也吳衰<lb/>
　當在庚子今魏無能為也問其候逺近曰三為内極<lb/>
　之爻在後五十年吳主笑曰朕憂當身不及孫也至<lb/>
　期皓梁亡國<lb/>
　韋鼎北渡江遇隋髙祖言曰觀公容貌故非常人而<lb/>
　神鑑深逺亦非羣賢所逮也因為筮統一之期得節<lb/>
　四爻曰天地節而四時成嵗一周天乃奠安之日老<lb/>
<pb n="78a"/>
　夫當委質於公矣<lb/>
　順帝時災異屢見令太史筮其何故值節上爻曰苦<lb/>
　節之臣未白故上天示儆耳帝乃詔祠楊震曰上天<lb/>
　降威災眚屢作爾卜爾筮惟震之故朕之不徳用彰<lb/>
　厥咎<lb/>
　邵康節既得老人易書即以卜其家遇中孚初爻曰<lb/>
　汝臥牀下有白金一窖取之可以營喪事盖巽木有<lb/>
　牀象兌西方白金象居初物在下也<lb/>
<pb n="78b"/>
　陳奇被召夜夢星墜壓脚旦而筮之遇中孚三爻告<lb/>
　人曰星則好風星則好雨猶歌泣焂更豈有常哉必<lb/>
　非善徴果受害<lb/>
　劉秉忠微時詣田忠良使筮值中孚五爻曰明良相<lb/>
　遇他日位極人臣後果封太保<lb/>
　朱博為丞相臨拜延登受䇿有大聲如鐘鳴上問楊<lb/>
　雄李尋對曰在中孚上爻翰音登天即洪範所謂鼓<lb/>
　妖者也人君不聰空名得進則有无形之聲博後坐<lb/>
<pb n="79a"/>
　事自殺故序傳曰博之翰音鼔妖先作王弼注云翰<lb/>
　髙飛也登者音飛而實不從也<lb/>
　徐復慶厯初與布衣郭京俱召見帝問天時人事復<lb/>
　對曰以京房易卦推之今年所配月日時當小過也<lb/>
　剛失位而不中其在彊君徳乎又問四方用兵如何<lb/>
　復對太乙守中宜内不宜外帝善其言<lb/>
　程沙隨外編云有人㛰姻筮之遇小過不知其占再<lb/>
　筮之亦得小過為占之曰内卦互體為漸漸女歸吉<lb/>
<pb n="79b"/>
　外卦互體為歸妹説以動所以歸妹也此以初至四<lb/>
　互一卦再以三至上又互一卦為占亦筮法之變例<lb/>
　郭璞洞林曰占得此爻者或致羽蟲之孽<lb/>
　元世祖以海都為邉患遣皇子北平王那木罕丞相<lb/>
　安童征之田忠良筮得小過三爻奏曰不吉從或戕<lb/>
　之將有叛者帝不聽未幾諸王背里吉劫皇子丞相<lb/>
　以入海都<lb/>
　謝夷吾轉下邳令豫刻死日如期果卒勑其子曰吾<lb/>
<pb n="80a"/>
　筮卦至漢末值小過五爻弋取在穴其時當亂必有<lb/>
　發掘露骸之禍使懸棺下𦵏墓不起墳<lb/>
　宣城太守殷祐有病韓友筮之得小過上爻曰下體<lb/>
　艮之數七上位乃爻之盡依卦七月晦日當有大鸜<lb/>
　鳥來集㕔事上宜勤伺取獲者為善不獲將成禍盖<lb/>
　以弗遇則凶災𤯝隨之故也祐乃謹為之備至日果<lb/>
　有大鸜垂尾九尺來集㕔事掩捕得之祐乃遷石頭<lb/>
　督䕶後為吳郡太守<lb/>
<pb n="80b"/>
　建文居白龍山戊子七月命程濟出募葺庵筮之遇<lb/>
　小過上爻為旅曰鳥焚其巢不乆將毁辛夘春有司<lb/>
　毁庵<lb/>
　延和初孫佺為幽州都督北征夷時軍師李䖍郁筮<lb/>
　得既濟上爻濡首不利因諌曰五月南方火燕北方<lb/>
　水火入水必滅佺不從䖍郁謂人曰飱若入咽百無<lb/>
　一全經二旬而沒軍八萬濡首之厲騐矣<lb/>
　許遵髙陽新城人明易善筮齊神武引為館客芒隂<lb/>
<pb n="81a"/>
　之役遵謂李業興曰此舉筮遇未濟卦今賊為水陣<lb/>
　我為火陣水勝火我必敗果如其言<lb/>
　黄石齋曰辨物居方何也是易之終義也易有天地<lb/>
　之義六焉經星所麗屬于河漢出入兩濟以為首尾<lb/>
　一也七緯所纒厯於次舎朔望薄食凌犯生焉以為<lb/>
　災祥二也南北距極盈縮入厯行隂行陽一南一北<lb/>
　嵗月日辰各視其積以稽世運以知失得三也地道<lb/>
　由之以司八方以正分野察其星物四也水土之合<lb/>
<pb n="81b"/>
　五緯逓變形象類居龍虎龜鳥燦及牛馬降於狐䑕<lb/>
　或動或交逆數順舉五也生寄歸藏以廟以兆尚象<lb/>
　而制咎譽功凶各得其意六也有是六者以别其剛<lb/>
　柔相其方位以生萬物而命六十四事如星之在於<lb/>
　天而水之在於地也故月之命潮星之命丘南首而<lb/>
　北尾古之聖人則必有取之也<lb/>
　趙冬曦典選合薦銓吏一人麴思明以次當得而畧<lb/>
　不言問其故曰吾行年值未濟三爻居位不當自知<lb/>
<pb n="82a"/>
　明年方得官故不言也請書其事封泥省壁至期騐<lb/>
　之乆之上幸温泉見白鹿升天改㑹昌為昭應縣冬<lb/>
　曦獨注思明昭應尉意其不預知有此新邑以破其<lb/>
　言也發壁觀書云爻位變鼎鼎取新也縣邑中行且<lb/>
　有更名者三應上上居離體離為日主以昭其應必<lb/>
　得昭應一尉驚以為神<lb/>
　隋文時崖州嘗獻徑寸珠使者隂易之上心疑焉召<lb/>
　楊伯醜令筮得未濟五爻曰五火質而在水上光輝<lb/>
<pb n="82b"/>
　灼爍變乾為圎又為大物圎而光是大珠也但火遇<lb/>
　水則息必為人所隠具言隠者姓名容狀上如言薄<lb/>
　責之果得本珠<lb/>
　　沙隨程氏云易以道義配禍福故為聖人之書隂<lb/>
　　陽家獨言禍福而不配以道義詭遇獲禽則曰吉<lb/>
　　得正而斃則曰凶故為技術盖指顔魯公之死與<lb/>
　　李林甫之相言也夫凶有不可避者君子毅然就<lb/>
　　之雖凶吉也吉有不可趨者君子浩然逺之雖不<lb/>
<pb n="83a"/>
　　吉不凶也此進退存亡所以不失其正也小人則<lb/>
　　反是故曰易為君子謀不為小人謀也上古之易<lb/>
　　利用厚生耳周易者正徳者也逹乎此者可與言<lb/>
　　筮矣<lb/>
　　　易之為道廣大精微無所不包其體立於無私<lb/>
　　　其用神於不測學之者須洗盡俗腸澄心静氣<lb/>
　　　探其本窮其用其要歸于大中至正其戒嚴於<lb/>
　　　邀倖鬼誕固未可以淺嘗得也乃世之學者非<lb/>
<pb n="83b"/>
　　　拘牽文義則膠執管見非泛求象數而忘其所<lb/>
　　　以則執定名理而遺却象數甚至以一腔私念<lb/>
　　　末世功利冀倖之私解説四聖微言是故言愈<lb/>
　　　多而理愈晦古之聖人閑邪存誠之妙用開物<lb/>
　　　成務之大功嗚乎棄如土矣不識程子言理而<lb/>
　　　不言數與言理而數不能外之道朱子言理而<lb/>
　　　兼言數與言理數而程傳益昌明較著實有所<lb/>
　　　以並行不悖者其故維何王徴君先生山史抱<lb/>
<pb n="84a"/>
　　　道談經積學七十餘年偶遊南國相與聚首洞<lb/>
　　　然書屋扣厥原本盖深得力于伊川考亭之秘<lb/>
　　　者出晚年所訂筮述八卷並手録程傳示予曰<lb/>
　　　今人大都理㑹制舉藝讀周易本義者多讀程<lb/>
　　　傳者少求其理與數之兼貫卦爻象彖之互相<lb/>
　　　發明也難矣若程傳不行於世祗讀本義是宗<lb/>
　　　考而忘祖矣余為揀先師田愧材先生重刻二<lb/>
　　　程遺書内易傳曰有是以公海内矣筮述是吾<lb/>
<pb n="84b"/>
　　　責也爰授之梓以問世其間扶陽抑隂發本義<lb/>
　　　所欲發自序已概及之小子何知究未審于易<lb/>
　　　功罪為何如耳康熙癸酉陽月三原後學員賡<lb/>
　　　載謹跋<lb/>
　<lb/>
　<lb/>
　<lb/>
　周易筮述卷八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>尚書詳解卷二</head>
    <p>
<pb n="1a"/>
欽定四庫全書<lb/>
　尚書詳解卷二　　　　　宋　胡士行　撰<lb/>
大禹謨第三　　　　　　　　　虞書<lb/>
臯陶矢<hi>陳</hi>厥謨<hi>九徳/之謀</hi>禹成厥功<hi>六府三/事之功</hi>帝舜申之<hi>發揚暴白之使功與謨申而不屈於此見舜得君道焉林云申重也陶謨矣而舜以時乃功申致其功禹功矣而舜以汝亦昌言申致其言唐孔氏曰重美二子之言</hi>作大禹臯陶謨益稷<lb/>
　虞史既述二典義有未備又敘其君臣嘉言善政為<lb/>
　此三篇三篇意本相屬<hi>連</hi>古人編竹簡成書所載不<lb/>
<pb n="1b"/>
　能多故析之因取篇首所載以名非禹自禹臯自臯<lb/>
　而益稷自益稷也此三書所以一序也先謨後功或<lb/>
　以為功發於謨非也事辭之敘然也<lb/>
大禹謨曰若稽古大禹曰文<hi>徳</hi>命<hi>教/</hi>敷<hi>布</hi>于四海祗<lb/>
<hi>敬</hi>承<hi>奉</hi>于帝<lb/>
　此史述禹之德如堯舜典也吕云禹聲教訖四海方<lb/>
　承於帝有君民之大德有事君之小心也重華有日<lb/>
　月之意祗承則坤順承天之象而已此帝王之間也<lb/>
<pb n="2a"/>
曰后克艱<hi>難</hi>厥后臣克艱厥臣政乃<hi>方/</hi>乂<hi>治/</hi>黎民敏<hi>勉速</hi>
德<lb/>
　此禹陳克艱之謨於舜也克艱者聖人相傳之道即<lb/>
　堯舜所謂欽也為君難為臣不易政之本也本立則<lb/>
　政乂上之艱下之敏感應之速有不期然而然者矣<lb/>
帝曰俞允<hi>信</hi>若<hi>如/</hi>兹<hi>此</hi>
　心總意㑹一俞之外無餘辭兹者此外無餘理也<lb/>
嘉<hi>美</hi>言罔<hi>無/</hi>攸<hi>所/</hi>伏<hi>藏/</hi>野無遺<hi>棄/</hi>賢萬邦咸寧稽<hi>考</hi>于<lb/>
<pb n="2b"/>
衆舍己<hi>己見</hi>從人<hi>人/言</hi>不虐無告不廢<hi>棄/</hi>困窮惟帝<hi>堯/</hi>時<hi>是</hi>
克<hi>從</hi>
　此舜信禹謨而舉堯克艱之道證之罔伏無遺矣方<lb/>
　稽而從焉咸寧矣方懼其虐且廢焉此克艱之道惟<lb/>
　堯時克也　稽從知人也不虐廢安民也臯謨所謂<lb/>
　帝其難之者也　堯豈有如後世虐廢之政哉其哀<lb/>
　憫之念一豪不到則堯以為若虐廢之矣<lb/>
益曰都<hi>美辭</hi>帝<hi>堯/</hi>德廣<hi>大/</hi>運<hi>流轉/不息</hi>乃聖<hi>大而/化之</hi>乃神<hi>聖不可知</hi>乃<lb/>
<pb n="3a"/>
武<hi>戡定禍亂</hi>乃文<hi>經緯/天地</hi>皇<hi>大/</hi>天眷<hi>顧/</hi>命奄<hi>合</hi>有四海為天下<lb/>
君<lb/>
　孔云此益因舜言又美堯也大而不運猶可名也大<lb/>
　而運之則化矣大可言也化不可言也乃謂之聖乃<lb/>
　謂之神乃謂之武文名言之不可也故天命而君天<lb/>
　下焉此克艱一念之不息所致也吕夏以惟帝為益<lb/>
　美舜<lb/>
禹曰惠<hi>順</hi>迪<hi>道/</hi>吉從逆<hi>非/道</hi>凶惟影<hi>應/形</hi>響<hi>應聲</hi>
<pb n="3b"/>
　迪則吉逆則凶非於善惡之外别有禍福也其應之<lb/>
　速可知迪即克艱之道<lb/>
益曰吁<hi>歎</hi>戒<hi>謹/</hi>哉儆<hi>懼/</hi>戒無<hi>可/</hi>虞<hi>度之/事</hi>罔失法度<hi>舊章也吕云不獨政事紀綱之謂一身之間動作飲食罔不有之所謂動容周旋中禮是也</hi>罔遊<hi>過</hi>于逸<lb/>
<hi>安</hi>罔淫<hi>過/</hi>于樂任<hi>用/</hi>賢勿<hi>無/</hi>貳<hi>二/心</hi>去邪<hi>邪人</hi>勿疑疑謀勿<lb/>
成<hi>可疑之謀如詩所謂築室于道謀也行之必無成事故勿成之或云邪人為疑謀以間賢人</hi>百志<lb/>
<hi>心所之</hi>惟熙<hi>廣大也或曰/明或曰安</hi>罔違道以干<hi>求/</hi>百姓之譽<hi>因民譽可以驗已治舍大道而行小惠以干之則不可</hi>罔咈<hi>逆/</hi>百姓<hi>公/</hi>以從己之欲<hi>私</hi>
<pb n="4a"/>
無怠<hi>惰</hi>無荒<hi>縱/</hi>四夷<hi>東夷西戎/南蠻北狄</hi>來王<hi>朝</hi>
　此克艱之目也天下無事上恬<hi>安</hi>下熙<hi>樂/</hi>而治忽<hi>亂</hi>
　之幾<hi>微</hi>起每伏<hi>藏/</hi>於意度之所不及<hi>到</hi>正克艱時也<lb/>
　守法度而無遊淫修身也任去堅而絶疑謀尊賢也<lb/>
　熙百志以順百姓子庶民也無怠荒而四夷王來逺<lb/>
　人也勿焉罔焉事事而戒之也<lb/>
禹曰於<hi>歎美辭</hi>帝念哉<hi>前言保功而推/其原於君心也</hi>德惟善政<hi>莫非政也以德乃善</hi>政在養民<hi>在者不可/他求也</hi>水火金木土穀<hi>天地間常用之物</hi>惟修<lb/>
<pb n="4b"/>
<hi>裁成六者使遂其性為利而不為害</hi>正德<hi>正民之德謹/庠序之教也</hi>利用<hi>宣道流通使士農工商各安業</hi>厚生<hi>五畝宅百畝田/以培養民生</hi>惟和<hi>三者施之天/下無有差戾</hi>九功<hi>惟修之六府財用之所自出惟和之三事人事所當為九者皆有成功</hi>惟敘<hi>各得其叙而不失其和</hi>九敘惟<lb/>
歌<hi>民被其澤而歌詠之</hi>戒<hi>儆/民</hi>之用<hi>以/</hi>休<hi>賞言能保/功之美</hi>董<hi>督/</hi>之用威<hi>罰言不能保功之禍</hi>勸<hi>感/發</hi>之以九歌<hi>因其出於人心者還以/勸之使之自不能已</hi>俾<hi>使</hi>勿<lb/>
壞<hi>敗</hi>
　此因益儆戒無虞之意而啓帝念以保九功也以德<lb/>
　為政而養民修和敘而歌矣方戒董勸之使其成者<lb/>
<pb n="5a"/>
　勿壞焉俾者聖人裁成輔相以贊消息盈虚之理一<lb/>
　念之無窮也吕云正徳以正其心利用厚生以養其<lb/>
　生養其生亦所以正其心所謂日用飲食徧為爾德<lb/>
　也　戒董以刑賞示之在外之事也九歌以聲音養<lb/>
　之在内之事也一說六府以養民之心教之也一說<lb/>
　帝以念哉敘九功<lb/>
帝曰俞<hi>信禹之言</hi>地平天成六府三事允<hi>信/</hi>治萬世永<hi>長</hi>賴<lb/>
<hi>藉依</hi>時<hi>此/</hi>乃<hi>汝</hi>功<lb/>
<pb n="5b"/>
　洪水之害不特地失其髙下之宜而天所以始萬物<lb/>
　者亦不能成功所謂平成允治者禹平水之功也惟<lb/>
　勿壞故永賴萬世之逺可於其一念預占之<lb/>
帝曰格<hi>來</hi>汝禹朕宅<hi>居/</hi>帝位三十有三載<hi>自除堯喪即位後</hi>耄<lb/>
<hi>八十九十曰耄</hi>期<hi>百年曰/期頤</hi>倦<hi>怠/</hi>于勤汝惟不怠總<hi>統</hi>朕師<lb/>
　禹有正天下之大功則可以為天地主舜時年九十<lb/>
　五心不息而精力衰於勤之中察其若倦政欲以禹<lb/>
　之不怠代己蓋聖人不以天下為樂而以為憂不敢<lb/>
<pb n="6a"/>
　一念息也<lb/>
禹曰朕德罔克<hi>能勝</hi>民不依<hi>歸附</hi>
　此舜讓于德弗嗣之意禹克艱而以罔克自處此所<lb/>
　以為不怠也<lb/>
臯陶邁<hi>逺</hi>種<hi>如農種/植栽培</hi>德德乃降<hi>沛然/下及</hi>黎民懷<hi>愛</hi>之帝念<lb/>
<hi>念臯陶</hi>哉念兹在兹釋兹<hi>釋而/不念</hi>在兹<hi>亦在/此</hi>名言<hi>指其事而言之</hi>兹<lb/>
在兹允出<hi>不言而反其心之所出</hi>兹在兹惟帝念功<hi>民懷之功</hi>
　此禹舉臯陶自代而使舜不忘也念不念言不言皆<lb/>
<pb n="6b"/>
　在臯陶如參於前倚於衡也<lb/>
帝曰臯陶惟兹臣庶罔或<hi>有</hi>干<hi>犯/</hi>予正<hi>法/</hi>汝作士<hi>士師</hi>明<lb/>
<hi>明示</hi>于五刑以弼<hi>助/</hi>五教<hi>刑教對立出/此則入彼</hi>期<hi>望也立意至此地也</hi>于予<lb/>
治刑<hi>明刑</hi>期于無刑民協<hi>合/</hi>于中時<hi>此/</hi>乃功懋<hi>勉</hi>哉<lb/>
　此舜因禹讓臯陶而美之也士刑官也而惟以弼教<lb/>
　期於治期於無刑而已協於中則不干於正矣此其<lb/>
　功有超於刑官之外者不亦懋哉<lb/>
臯陶曰帝德罔愆<hi>過</hi>臨<hi>蒞/</hi>下<hi>臣/</hi>以簡<hi>不苛/細</hi>御<hi>制/</hi>衆<hi>民</hi>以<lb/>
<pb n="7a"/>
寛<hi>不急迫</hi>罰<hi>罪/</hi>弗及嗣<hi>子/孫</hi>賞<hi>功/</hi>延<hi>長/及</hi>于世<hi>後/世</hi>宥<hi>恕/</hi>過<hi>誤</hi>無<lb/>
大<hi>雖大必宥使得自新</hi>刑故<hi>故/意</hi>無小<hi>雖小必刑/使不長惡</hi>罪疑<hi>重而/疑輕</hi>惟輕<hi>寧從輕</hi>功疑<hi>輕而/疑重</hi>惟重<hi>寧從/重</hi>與其殺<hi>誤/殺</hi>不辜<hi>罪/</hi>寧失<hi>誤故縱</hi>不<lb/>
經<hi>常</hi>好生<hi>生民/生</hi>之德洽<hi>浸/入</hi>于民心兹<hi>此/</hi>用<hi>所以</hi>不犯于有<lb/>
司<hi>士師</hi>
　此臯陶因舜美已而推其原於舜也　罔愆意極淵<lb/>
　源非盛德之至剛健純粹質天地而不疑開百聖而<lb/>
　不慚歴萬世而無弊者何以至此　臨而簡有統宗<lb/>
<pb n="7b"/>
　㑹元之意御而寛有天覆地載之意好生之德皆自<lb/>
　此發上不忍薄其民民忍自薄乎此其所以不犯也<lb/>
　　刑故者滅趾之義也<hi>易噬嗑卦初六履校滅趾无咎上九何校滅耳凶</hi>無<lb/>
　此則好生之德不備蓋不俟其大而戢之厚德深仁<lb/>
　無越於此漢宣綜核信必何舜於名實之不定功罪<lb/>
　之多疑也漢宣焰火之光舜天地之量也<lb/>
帝曰俾<hi>使</hi>予從<hi>如/</hi>欲以治四方風<hi>君子之/德風</hi>動惟<hi>是</hi>乃之<lb/>
休<hi>美</hi>
<pb n="8a"/>
　罔愆以下皆舜所欲使如所欲者臯之弼教也風動<lb/>
　則如風之披拂有使民遷善而不自知之妙是臯之<lb/>
　刑非刑也德教也休孰大焉<lb/>
帝曰來禹洚水<hi>水逆行謂之洚水</hi>儆<hi>天/戒</hi>予成允<hi>信/</hi>成功惟<hi>獨</hi>汝<lb/>
賢<lb/>
　災異之來天所以儆聖人也聖人以天地萬物為一<lb/>
　體一物不順無非儆予公孫𢎞謂堯使舜治水未聞<lb/>
　舜有洪水也舜當時認為己責而𢎞於百世下欲歸<lb/>
<pb n="8b"/>
　之堯聖人小人之用心相萬也　鯀湮洪水人方疑<lb/>
　之而禹遽能使人之信必有不言之孚矣信成於未<lb/>
　治水之先功成於人已信之後當堯之世一人而已<lb/>
克勤于邦<hi>在邦不自怠</hi>克儉于家<hi>在家不/自奉</hi>不自滿假<hi>大</hi>惟汝<lb/>
賢<lb/>
　成大功之後而方勤儉焉則滿假之心何自而生<lb/>
汝惟不矜<hi>誇能</hi>天下莫<hi>無/</hi>與汝爭能汝惟不伐<hi>誇功</hi>天下莫<lb/>
與汝爭功<lb/>
<pb n="9a"/>
　天下之理無獨必有對矜伐者爭之對也不矜伐則<lb/>
　無我無我則無對無對則無爭矣<lb/>
予懋<hi>盛</hi>乃徳嘉<hi>美/</hi>乃丕<hi>大/</hi>績<hi>功/</hi>天之厯數<hi>帝王相繼之次第如歲時節氣之先後</hi>在汝躬汝終陟<hi>升/</hi>元<hi>大/</hi>后<hi>君</hi>
　以不矜伐之徳而見於平成大功之後禹之心純乎<lb/>
　天也天之厯數非自外至不可辭矣<lb/>
人心<hi>動與物接</hi>惟危<hi>難/安</hi>道心<hi>靜與/理俱</hi>惟微<hi>難/見</hi>惟精<hi>不/雜</hi>惟一<hi>不二</hi>允<lb/>
<hi>信</hi>執<hi>守/</hi>厥中<hi>不偏</hi>
<pb n="9b"/>
　人心　氣　情　欲　動　出　應　喜怒哀樂之<lb/>
　已發<lb/>
　道心　理　性　理　靜　入　定　喜怒哀樂之<lb/>
　未發<lb/>
　危過動　　　　　　不過動<lb/>
　微過靜　　　　　　不過靜<lb/>
　精　明　　不差　　察動靜之理<lb/>
　一　誠　　不二　　守動靜之正<lb/>
<pb n="10a"/>
　堯之一言　允執　中　中則不危微<lb/>
　舜之三言　精一　危微　允執則精一<lb/>
　天下雖大治之在道四海雖廣治之在心舜將傳天<lb/>
　下於禹故告以傳道傳心之要焉帝嚳執中以徧天<lb/>
　下堯以允執其中命舜而舜之命禹也又以帝允執<lb/>
　之一言演為危微精一之三言　心一心也其未發<lb/>
　而靜為道下愚亦有之其已發而動為人上聖亦不<lb/>
　能無道心善人心亦無不善也　惟一於動而膠擾<lb/>
<pb n="10b"/>
　焉則危矣一於靜而寂滅焉則微矣人心道心心之<lb/>
　本體然也危微則不能養心之過也　惟精焉以察<lb/>
　之而不差一焉以守之而不二則危微之失去而心<lb/>
　之本體全矣允執則精一之謂也中則不偏不倚天<lb/>
　所賦人所以之正融道心人心為一乃心體之全當<lb/>
　其可而不危不微者也　舜之三言所以釋堯之一<lb/>
　言也治天下國家之要無餘藴矣吕云人心私心也<lb/>
　道心善心也或云人心危則道心微人衆而勝天也<lb/>
<pb n="11a"/>
　精一執中則天定而勝人矣或云危溺於卑汙為不<lb/>
　及申韓是也微蕩於髙虛為太過老莊是也中則無<lb/>
　過不及而不危微矣<lb/>
無稽<hi>考於古</hi>之言勿聽弗詢<hi>言於/人</hi>之謀勿庸<hi>用</hi>
　此恐其為心害也閑<hi>防</hi>邪所以存誠<hi>允中</hi>也孟子論養<lb/>
　氣而必曰我知言夫子曰不知言無以為君子蓋聽<lb/>
　用之際一有不審則耳目官誘於物有不搖其心之<lb/>
　官者乎勿聽勿庸此亦用工於精一處也<lb/>
<pb n="11b"/>
可愛<hi>惜</hi>非君<hi>乎/</hi>可畏<hi>者/</hi>非民<hi>乎/</hi>衆<hi>民/</hi>非元<hi>大/</hi>后<hi>君</hi>何戴<lb/>
<hi>仰望</hi>后非衆<hi>民/</hi>罔<hi>無/</hi>與守邦欽哉慎乃有位<hi>天子/位</hi>敬修<hi>治</hi>
其可願<hi>可欲之謂善</hi>四海困窮天祿永<hi>長/</hi>終<hi>孔云能無困窮則祿長保其終夏云若民窮則天祿長絶戒之也</hi>
　前既傳以道以心此乃言傳天下之事也民非君何<lb/>
　戴則可愛者非君乎君非民罔守邦則可畏者非民<lb/>
　乎君民相須之勢如此可不欽不慎不敬乎欽之一<lb/>
　字此堯舜心法也一云君位固可樂民碞亦可畏可<lb/>
<pb n="12a"/>
　不保民以終君之祿<lb/>
惟口出好<hi>賞</hi>興<hi>起/</hi>戎<hi>兵罰</hi>朕言不再<lb/>
　出好口也興戎亦口也遜位之言一出其可再乎所<lb/>
　謂天子無戲言也<lb/>
禹曰枚<hi>枚如箸數一二之籌</hi>卜功臣惟吉之從<lb/>
　禹前讓臯陶帝不允矣又請枚卜之<lb/>
帝曰禹官<hi>立時人作卜筮</hi>占惟先蔽<hi>斷/</hi>志<hi>心/</hi>昆<hi>後/</hi>命于元<hi>大</hi>龜<lb/>
朕<hi>我</hi>志先定詢謀僉同鬼神其依<hi>倚/</hi>龜<hi>卜/</hi>筮<hi>蓍</hi>協從卜<lb/>
<pb n="12b"/>
不習<hi>重</hi>吉<lb/>
　心者神明之舍志定矣以次而謀之人謀之鬼謀之<lb/>
　卜筮非泛然無主而委之占卜也豈容有習吉乎<lb/>
禹拜稽首固<hi>堅</hi>辭帝曰毋<hi>無</hi>惟汝諧<lb/>
　固辭者恐天人之未從也諧則和同天人之際矣<lb/>
正月朔旦受命于神宗<hi>祭法夏后祖顓頊而宗堯</hi>率百官若<hi>如/</hi>帝<hi>舜</hi>
之初<hi>初位</hi>
　若帝之初謂在璿璣以下至巡守也<lb/>
<pb n="13a"/>
帝曰咨禹惟時<hi>是</hi>有苗弗率<hi>循也/從也</hi>汝徂<hi>徃/</hi>征<hi>正其罪</hi>
　禹攝位代總萬幾而舜之尊為天子自若也國有大<lb/>
　事猶稟命焉有苗之國左洞庭右彭蠡負<hi>恃</hi>固<hi>險</hi>不<lb/>
　服舜誅四凶竄其君於三危更立一君以紹其國至<lb/>
　三載黜陟後又分北其黨至此卒不率教命禹征之<lb/>
禹乃㑹<hi>合</hi>羣后誓<hi>告/</hi>于師<hi>兵/</hi>曰濟濟<hi>盛和</hi>有衆咸聽朕命<lb/>
　以上伐下有征無戰況堯舜之時不戰屈人兵猶誓<lb/>
　云者臨事而懼故也濟濟整肅不亂也<lb/>
<pb n="13b"/>
蠢<hi>無知</hi>兹有苗昬<hi>暗/</hi>迷<hi>亂/</hi>不恭<hi>不恭者百罪之總也</hi>侮慢自賢反道<lb/>
敗德君子在野小人在位民棄不保天降之咎肆<hi>故</hi>予<lb/>
以爾衆士奉辭<hi>天討之辭</hi>伐罪爾尚<hi>庻</hi>一乃心力其克有勲<lb/>
　雖聖人不得不戒彼宋襄之不擒二毛者是自欺以<lb/>
　教其衆心力之不齊也<lb/>
三旬苗民逆<hi>違</hi>命<lb/>
　此一氣之春萬𩔖發生而隂崖深谷固隂凝結獨未<lb/>
　芽甲也<lb/>
<pb n="14a"/>
益贊<hi>佐</hi>于禹曰惟德<hi>舜/徳</hi>動<hi>感/</hi>天無逺弗届<hi>至</hi>滿招損謙<lb/>
受益時乃天道<hi>易曰天道虧盈而益謙</hi>帝初<hi>帝側/微時</hi>于歴山<hi>耕歴山</hi>徃<lb/>
于田日號泣于旻<hi>閔</hi>天于父母負<hi>自/任</hi>罪引<hi>引歸/已</hi>慝<hi>惡</hi>祗<lb/>
<hi>敬</hi>載<hi>事/</hi>見瞽瞍夔夔<hi>恐/懼</hi>齊<hi>敬/</hi>栗<hi>戰/</hi>瞽亦允<hi>信/</hi>若<hi>順/</hi>至<hi>極</hi>
誠<hi>德和</hi>感神矧<hi>況</hi>兹有苗<lb/>
　贊如贊化育之贊禹本有此心而益助成之也不罪<lb/>
　苗而自反謙也瞽之允若舜亦自反得之舜德之誠<lb/>
　如此神且格矣而況苗乎<lb/>
<pb n="14b"/>
禹拜昌<hi>善</hi>言曰俞班<hi>還/</hi>師振<hi>整/齊</hi>旅帝乃誕<hi>大/</hi>敷<hi>布</hi>文德<lb/>
舞干<hi>武舞</hi>羽<hi>文/舞</hi>于兩階<hi>賔主階</hi>七旬有苗格<lb/>
　神領心㑹拜而俞之如曽子之唯無疑滯也班師振<lb/>
　旅略無躊躇之意　帝德之敷素矣至此不間以用<lb/>
　兵而益大敷之兩階之舞朝廷閒暇禮文之彛非有<lb/>
　意以服苗也而苗自格蓋陽和之暢至是而寒谷皆<lb/>
　春矣　苗始叛至是五六十年然後心恱誠服聖人<lb/>
　優游寛大之政天地之造也<lb/>
<pb n="15a"/>
臯陶謨第四　　　　　　　　　虞書<lb/>
臯陶謨曰若稽古臯陶<lb/>
　選衆舉臯不仁者逺左禹右臯分位皆亞聖也故禹<lb/>
　臯古與二聖並稱<lb/>
曰允<hi>至誠</hi>迪<hi>啓/</hi>厥<hi>君/</hi>德謨<hi>進/言</hi>明弼<hi>輔/</hi>諧<hi>和</hi>
　此臯與禹言人臣以至誠啓迪君德謨明矣而弼欲<lb/>
　諧蓋不諧則詆訐太甚非優游饜飫以入之道也孔<lb/>
　云言人君當信蹈行古之德謀廣聰明以輔諧其政<lb/>
<pb n="15b"/>
　吕云有德必有言此史臣言臯陶惟允蹈其德故以<lb/>
　謨則明以弼君則諧允蹈者實用工踐履之地謨之<lb/>
　所從出也<lb/>
禹曰俞如何<lb/>
　此禹問謨明弼諧之道何如也<lb/>
臯陶曰都慎厥身修思永<hi>長久之理</hi>惇<hi>厚/</hi>敘<hi>次/序</hi>九族庶<hi>衆官</hi>明<lb/>
<hi>明白</hi>勵<hi>勉/</hi>翼<hi>輔戴其君/吕云敢也</hi>邇<hi>近/</hi>可<hi>可/以</hi>逺<hi>及/逺</hi>在兹<hi>此理</hi>
　身修則家齊國治天下平皆自此出此至近而可及<lb/>
<pb n="16a"/>
　逺之理也<lb/>
禹拜昌言曰俞<lb/>
　孟子所謂禹聞善言則拜不自滿假之工夫也<lb/>
臯陶曰都在知<hi>識</hi>人在安民<lb/>
　此逺在兹之綱目也在者兹定而理决無大於此者<lb/>
　矣　知人安民臯謨一篇綱領九德以下知人之道<lb/>
　也天敘以下安民之道也<lb/>
禹曰吁<hi>歎其大</hi>咸<hi>皆/</hi>若<hi>如/</hi>時<hi>此/</hi>惟帝<hi>堯</hi>其難之知人則哲<lb/>
<pb n="16b"/>
<hi>明</hi>能官<hi>使</hi>人安民則惠黎民懷之能哲而惠何憂乎驩<lb/>
兜何遷乎有苗何畏乎巧言令色孔<hi>甚</hi>壬<hi>佞也此靜言庸違之共工也四凶不及鯀為親者諱也</hi>
　禹實知用工非學問口耳間者故聞臯謨而驚歎謂<lb/>
　堯猶難之也蓋堯之哲必無一人之不知堯之惠必<lb/>
　無一民之不懷其道至大所謂其猶病諸者非病其<lb/>
　難而不能行也兢兢業業思其難以圖其易何憂何<lb/>
　遷何畏難之之效也<lb/>
<pb n="17a"/>
臯陶曰都亦行<hi>人之德</hi>有九德亦言其人有德乃言曰載<lb/>
<hi>行</hi>采采<hi>事</hi>
　此言人之行為德有九亦言其有德矣猶恐其為空<lb/>
　言也乃又言以告於衆曰其載之行者事事可考也<lb/>
　夏云取人以身必已之行有九德也乃可言人之德<lb/>
禹曰何<lb/>
　問九德之目<lb/>
臯陶曰寛而栗<hi>有栗則寛而不縱</hi>柔而立<hi>有立則柔/而不懦</hi>愿<hi>誠樸</hi>而恭<lb/>
<pb n="17b"/>
<hi>貌曰恭則愿不失之太樸</hi>亂<hi>才能治/亂也</hi>而敬<hi>敬則不恃/才而傲物</hi>擾<hi>馴/</hi>而毅<hi>果毅則擾不至於弱</hi>直而温<hi>温和而直不/至於徑行</hi>簡<hi>略/</hi>而㢘<hi>有亷隅則簡/不至於疎</hi>剛<hi>不屈</hi>
而塞<hi>塞實則剛不為虛氣</hi>彊<hi>執己見不/為衆撓</hi>而義<hi>則彊不失/之自任</hi>彰<hi>明而不昬</hi>厥<lb/>
有常<hi>德之長久不變者</hi>吉<hi>為國家之福</hi>哉<lb/>
　　　　　簡　　　　亷　　　　疎<lb/>
　剛德三　剛　　剛善塞　　剛惡虚氣<lb/>
　　　　　彊　　　　義　　　　自任<lb/>
<pb n="18a"/>
　　　　　亂　　　　敬　　　　恃才<lb/>
　正直三　直<hi>近剛</hi>　　善温　　　惡徑行<lb/>
　　　　　擾　　　　毅　　　　弱<lb/>
　<lb/>
　　　　　寛　　　　栗　　　　縱<lb/>
　柔德三　柔　　柔善立　　柔惡懦<lb/>
　　　　　愿　　　　恭　　　　太樸<lb/>
　此洪範三德也寛柔愿柔德之三也亂擾直正直之<lb/>
<pb n="18b"/>
　三也簡剛彊剛德之三也　上九字人之性質所固<lb/>
　有者下九字學問涵養能長其善救其失者也　有<lb/>
　此九德而能常焉彰而用之吉孰大焉<lb/>
日<hi>日日</hi>宣<hi>達/</hi>三德<hi>九德之中/有是三者</hi>夙夜浚<hi>深/</hi>明<hi>浚明之象整整有條而不紊也</hi>
有家<hi>卿大夫之家</hi>日嚴<hi>莊/</hi>祗<hi>誠/</hi>敬<hi>尊/禮</hi>六德<hi>九德之中/有其六者</hi>亮<hi>明</hi>采<lb/>
<hi>事</hi>有邦<hi>諸侯/之國</hi>翕<hi>合/</hi>受<hi>容/</hi>敷<hi>分/</hi>施<hi>用/</hi>九德咸<hi>皆/</hi>事<hi>任/事</hi>俊<hi>才過千萬人</hi>乂<hi>才過/百人</hi>在官百僚<hi>同/官</hi>師師<hi>相/法</hi>百工<hi>官/</hi>惟時<hi>惟理之是一說作四時之時綴下五辰</hi>撫于五辰<hi>木火土金水/天之五星</hi>庶<hi>衆/</hi>績<hi>功/</hi>其凝<hi>聚而<pb n="19a"/>不散此言天子所用</hi>
　木　火　土　金　水　木<lb/>
　春　夏　季　秋　冬　春<lb/>
　前言九德之目此言天子諸侯大夫治有廣狹其用<lb/>
　德有詳略三德六德言家邦得此足以為治非謂不<lb/>
　可在三六之上若孝經所謂爭臣幾人之𩔖若天子<lb/>
　則非合九德而用之不可　天以五行布萬化人稟<lb/>
　<hi>受</hi>五行之秀<hi>清</hi>氣以生在人之九德即在天之五辰<lb/>
<pb n="19b"/>
　也其撫其凝一<hi>理</hi>而二<hi>分天/人</hi>二<hi>天人/分</hi>而一<hi>共此理</hi>也<lb/>
無教<hi>君者臣之師</hi>逸<hi>安/</hi>欲<hi>私/</hi>有邦<hi>有國之常或/曰侯邦也</hi>兢兢<hi>戒慎</hi>業業<lb/>
<hi>恐懼</hi>一日二日萬<hi>事/</hi>幾<hi>微/</hi>無曠<hi>廢/</hi>庶官天工<hi>事</hi>人其代之<lb/>
　兢業者敬之形容也幾者動之微也一日二日之間<lb/>
　幾事有萬少有不敬善惡判焉敬天德也君臣代天<lb/>
　理物非交致此敬如天之為不可也<lb/>
天敘<hi>子人自然之序</hi>有<hi>性中/有此</hi>典<hi>常/理</hi>勑<hi>正/齊</hi>我<hi>自/君</hi>五典<hi>見舜/典</hi>五<hi>使皆歸</hi>
惇<hi>厚也惟民生厚天命之性本有此五常之理勑之歸厚還其本然之天也</hi>哉天秩有禮<hi>人羣<pb n="20a"/>則禮生其等差皆天理之自然</hi>自我五禮有庸<hi>用/</hi>哉同寅<hi>敬</hi>協恭和衷<lb/>
<hi>天降之善</hi>哉<lb/>
　五禮　吉<hi>祭</hi>　凶<hi>喪/</hi>　軍<hi>兵/</hi>　賔<hi>客/</hi>　嘉<hi>冠昬</hi>
　典敘禮秩天命之謂性也五惇五庸修道之謂教也<lb/>
　寅恭衷典禮之根本也君臣聚精㑹神與天無間則<lb/>
　所惇所庸皆天不然則虛文矣同協和敬畏之意有<lb/>
　加無已也一云同協君臣之寅恭以和民之衷一云<lb/>
　同協和君心之無間也<lb/>
<pb n="20b"/>
天命有德五服<hi>見益稷</hi>五章<hi>彰其徳</hi>哉天討有罪五刑五用<lb/>
哉政<hi>大綱</hi>事<hi>小/紀</hi>懋<hi>勉</hi>哉懋哉<lb/>
　典禮言我而命討不言我者典禮必自天子出而賞<lb/>
　罰則純乎天而已天者此理之公也爵人於朝與衆<lb/>
　共之刑人於市與衆棄之天子不得而私焉勉而又<lb/>
　勉與天不息息則有我之私乘間而生矣<lb/>
天聰<hi>聽</hi>明<hi>視/</hi>自<hi>從/</hi>我民聰明天明<hi>顯/</hi>畏<hi>可畏</hi>自我民明威<lb/>
<hi>明畏福善禍淫明威撫后虐讎</hi>達于上<hi>天/</hi>下<hi>民/</hi>敬哉有土<hi>有土之君奉天畏民</hi>
<pb n="21a"/>
　前言典禮命討皆本之天然天豈髙逺茫昧哉民心<lb/>
　之天即天之天也民不可欺天可欺乎聰明則於典<lb/>
　禮命討之得失了然善淫撫虐之分而禍福后讎豈<lb/>
　不顯而可畏乎天民一理徹上徹下有土之君奈何<lb/>
　不敬<lb/>
臯陶曰朕言惠<hi>順</hi>可底<hi>致/</hi>行<hi>否/</hi>禹曰俞乃<hi>汝</hi>言底可績<lb/>
<hi>用</hi>臯陶曰予未有知<hi>不敢/自足</hi>思日贊贊<hi>相/助</hi>襄<hi>成</hi>哉<lb/>
　可者質之禹問其可不可也禹以為可矣方退然自<lb/>
<pb n="21b"/>
　處於未有知但思日相與助成而已賈誼治安策視<lb/>
　知人安民之謨未能萬分之一也而才略如不勝用<lb/>
　曰醫能治之而上不使其氣象何相逺哉孔知思絶<lb/>
　句以贊贊襄哉為贊奏上古之事而行之一云惠安<lb/>
　民也知知人也知人難於安民故於惠曰可而於知<lb/>
　曰未也<lb/>
益稷第五　　　　　　　　　虞書<lb/>
益稷<lb/>
<pb n="22a"/>
　此與前篇文勢相接以便竹簡分為三<lb/>
帝曰來禹汝亦昌言<hi>承前篇臯己昌言言</hi>禹拜曰都帝予何言予<lb/>
思日孜孜<hi>不忘</hi>
　此禹深見天下之理無窮其用心在純亦不已之地<lb/>
　孔子所謂不知老之將至云爾也禹憂其職之未盡<lb/>
　如此何暇分其心於陳謨<lb/>
臯陶曰吁如何<lb/>
　臯用工造<hi>到</hi>禹地位故歎而問孜孜之㫖<lb/>
<pb n="22b"/>
禹曰洪水滔天浩浩懷山襄陵下民昬<hi>瞀</hi>墊<hi>溺</hi>予乘四<lb/>
載<hi>水陸泥山</hi>隨山刋<hi>伐/</hi>木<hi>除障/蔽</hi>暨益<hi>烈山/澤</hi>奏<hi>進/</hi>庶<hi>衆/</hi>鮮<hi>新殺</hi>食<lb/>
<hi>鳥獸魚鼈</hi>予決<hi>疏/滌</hi>九川<hi>九州/之川</hi>距<hi>歸/至</hi>四<hi>四/方</hi>海濬<hi>深/</hi>畎<hi>廣尺/深尺</hi>澮<hi>廣二尋七尺深二仞八尺</hi>距川暨稷播<hi>種/</hi>奏庶艱食<hi>穀洪水/時難得</hi>鮮食<hi>以鮮食兼之</hi>懋<hi>勉/民</hi>遷有無<hi>遷有置於/無之地</hi>化<hi>質/易</hi>居<hi>所/積</hi>烝<hi>衆/</hi>民乃粒<hi>粒食</hi>萬<lb/>
邦作乂<hi>治</hi>
　水乘舟泥乘輴<hi>以板為之狀如箕以擿行泥</hi>
　陸乘車山乘樏<hi>以鐵為之形如錐長半寸施之履下以上山不蹉跌</hi>
<pb n="23a"/>
　乃者深見艱難之意洪水之平非一手一足之力一<lb/>
　朝一夕之故然後乃得粒食以其成之之難而思保<lb/>
　之之不易正其持敬不息之工夫所謂日孜孜者非<lb/>
　自誇其功也遷化貨也洪範一曰食二曰貨<lb/>
臯陶曰俞師<hi>法</hi>汝昌言<lb/>
　禹雖退處於何言不以謨自鳴然所言如此昌孰加<lb/>
　焉<lb/>
禹曰都帝慎乃在位帝曰俞<lb/>
<pb n="23b"/>
　典謨之例吁者憂懼之辭都者歎美之辭謹位當曰<lb/>
　吁而曰都者禹體得艱難戒懼中有樂地也<lb/>
禹曰安<hi>宅</hi>汝止<hi>心所止大學所謂於止知其/所止為人君止於仁是也</hi>惟幾<hi>微者著之端</hi>惟康<hi>安者危/之伏</hi>其弼<hi>輔/</hi>直<hi>忠告/不欺</hi>惟動<hi>幾者動之微/動者幾之發</hi>丕<hi>大</hi>
應<hi>答</hi>徯志<hi>天下徯望/治之意</hi>以昭<hi>昭然/無愧</hi>受<hi>當/</hi>上帝<hi>天/心</hi>天其申<hi>重</hi>
命用休<hi>美以以形體謂之天  主宰謂之帝</hi>
　安止幾康則内得其養弼臣忠直則外得其養内外<lb/>
　交養則有不動動而答民情當天心皆自人主一心<lb/>
<pb n="24a"/>
　中來矣吕云康靜時言安止之工夫微時靜時最切<lb/>
　天佑下民作之君師能應徯志則能昭受矣<lb/>
帝曰吁臣哉鄰<hi>近</hi>哉<hi>臣之道當/如鄰之職</hi>鄰哉臣哉<hi>鄰之職乃盡臣之道夏云鄰禹之僚屬也</hi>禹曰俞<lb/>
　帝領禹之言知左右頃刻不可無人<lb/>
帝曰臣作朕股<hi>足</hi>肱<hi>手</hi>耳目<lb/>
　鄰之喻禹俞之矣帝心未巳也又申以股肱耳目之<lb/>
　喻蓋心所欲為股肱耳目不待命令而應又切於鄰<lb/>
<pb n="24b"/>
　也<lb/>
予欲左右<hi>扶持</hi>有民汝翼<hi>輔</hi>
　此作肱之事也手能左右扶翼<lb/>
予欲宣<hi>布治功</hi>力四方汝為<hi>代君為之</hi>
　此作股之事也奔走四方待力乃至<lb/>
予欲觀古人<hi>黄帝堯舜垂衣裳而天下治</hi>之象<hi>衣裳繪繡以物象德</hi>日月星辰<lb/>
<hi>三者象其照臨</hi>山<hi>象其靜而能/興雲致雨</hi>龍<hi>象其變/化無方</hi>華蟲<hi>雉象/其文</hi>作㑹<hi>繪上衣六章以采色繪畫</hi>宗彛<hi>宗廟尊彛為虎蜼之狀/亦以山龍華蟲為飾</hi>藻<hi>水草象/其有文</hi>火<hi>象其炎上<pb n="25a"/>成物</hi>粉<hi>象其/潔白</hi>米<hi>象其/養人</hi>黼<hi>白黒相半/象其能斷</hi>黻<hi>亞兩已相配象其辨善惡以青白線刺</hi>
絺<hi>刺</hi>繡<hi>下裳六章/以絺繡之</hi>以<hi>用/</hi>五采<hi>五等/采色</hi>彰<hi>明/</hi>施<hi>用/</hi>于<hi>於繪上</hi>五<lb/>
色<hi>作五色繪繡</hi>作服汝明<hi>視</hi>
　虞五服<lb/>
　　天子十二章<lb/>
　　上衣六　日　月　星辰　山　龍　華蟲<lb/>
　　下裳六　藻　火　粉　　米　黼　黻<lb/>
　　孔氏說　　　　　　鄭氏說<lb/>
<pb n="25b"/>
　　諸侯八章　　　　　公山龍而下<lb/>
　　　龍至黻<lb/>
　　卿六章　　　　　　侯伯華蟲而下<lb/>
　　　藻至黻<lb/>
　　大夫四章　　　　　子男藻火而下<lb/>
　　　藻火粉米<lb/>
　　士二章　　　　　　卿大夫粉而下<lb/>
　　　藻火<lb/>
<pb n="26a"/>
　周五服<lb/>
　　　周以日月星辰畫於旗冕服九章而已<lb/>
　　公九章　衮冕以龍名龍首卷然<lb/>
　　　上衣五　龍　山　華蟲　火　宗彛<lb/>
　　　下裳四　藻　粉米　黼　黻<lb/>
　　侯伯七章　鷩冕以華蟲名鷩雉名也<lb/>
　　　上衣三　華蟲　火　　宗彛<lb/>
　　　下裳四　藻　　粉米　黼　黻<lb/>
<pb n="26b"/>
　　子男五章　毳冕以宗彛名彛虎蜼狀毛淺亂<lb/>
　　　上衣三　宗彛<hi>為虎蜼狀</hi>
　　　下裳二　黼　黻<lb/>
　　孤三章　　希冕<lb/>
　　　上衣一　粉米<lb/>
　　　下裳二　黼　黻<lb/>
　　　卿大夫　𤣥冕<lb/>
　　　　衣無文<lb/>
<pb n="27a"/>
　　　　裳刺黻<lb/>
　此作目之事也鄭以宗彛為下裳第一章而粉米為<lb/>
　一章　絺孔云細葛也鄭云讀為薾紩<hi>而栗反</hi>也紩以<lb/>
　為繡也<lb/>
予欲聞六律五聲八音在<hi>察政</hi>治忽<hi>亂/</hi>以出納五言<hi>仁義禮智信五德之言</hi>汝聽<lb/>
　此作耳之事也詩言志歌永言聲依永律和聲八音<lb/>
　克諧無相奪倫聲音之道與政通矣此舜欲審樂以<lb/>
<pb n="27b"/>
　知政也納採民詩也出颺之樂還以教民也觀其言<lb/>
　合於五德則治不合則忽吕云受君之言播之樂為<lb/>
　出採民之言播之樂為納五言使合於宮商角徵羽<lb/>
　之五音也　欲者予之心也翼為明聽所以從予欲<lb/>
　者汝也此猶股肱耳目之從心所欲也<lb/>
予違<hi>過</hi>汝弼<hi>正/陳</hi>汝無面從<hi>面/是</hi>退有後言<hi>背非</hi>
　前以有民四方觀象作樂托之矣至此遂以一身之<lb/>
　是非盡付之委之切也違也面從也舜禹無是也而不<lb/>
<pb n="28a"/>
　忘是言此其為大聖人也<lb/>
欽四鄰<hi>左輔右弼前疑後丞</hi>
　此欲禹比肩聯事之人皆以弼違為職也師臣者帝<lb/>
　賔臣者王友臣者霸自古無不以欽大臣而興者<lb/>
庶頑<hi>不率教</hi>讒<hi>邪/</hi>說若<hi>如/</hi>不在時<hi>是/</hi>侯<hi>射侯之禮射者心正而後能中揖讓升下非教不可</hi>以明之<hi>發明其敬心吕/云本明其善惡</hi>撻<hi>教刑也或/云射之籌</hi>以記<hi>使記憶</hi>
之書<hi>簡</hi>用識<hi>記其過使見/而媿心生</hi>哉欲並<hi>皆/</hi>生<hi>還其有生之善心</hi>哉工<lb/>
<hi>樂工掌誦詩之官採詩以觀民風</hi>以納言<hi>庶頑/之言</hi>時<hi>及/時</hi>而颺<hi>播/</hi>之<hi>詩者人之性情<pb n="28b"/>也觀其言可驗其格否</hi>格<hi>改/</hi>則承<hi>章/</hi>之庸<hi>任/用</hi>之否則威<hi>刑</hi>之<lb/>
　前言欽鄰敬君子也此言庶頑化小人也唐虞之時<lb/>
　天下無小人也非無小人也難乎其為小人也何難<lb/>
　乎為小人蒙聖人之教不得而為小人也一云取其<lb/>
　言之是者諷之樂以感化之侯禮也言詩也禮以制<lb/>
　之之嚴猶未若詩以感之之貞也夏云讒說小人有<lb/>
　才辨正所謂面從退言者<lb/>
禹曰俞哉<hi>然其言而猶有可言</hi>帝光<hi>德光/照</hi>天之下至于海隅<hi>角</hi>蒼<lb/>
<pb n="29a"/>
生<hi>草木蒼然而生之地</hi>萬邦黎<hi>衆/</hi>獻<hi>賢/</hi>共<hi>皆/願</hi>惟<hi>為/</hi>帝臣惟<hi>隨</hi>帝時<lb/>
<hi>是</hi>舉<hi>用/</hi>敷納以言明庶<hi>衆</hi>以功車服以庸誰敢不讓敢<lb/>
不敬應帝不時<hi>若是</hi>敷<hi>普/</hi>同日<hi>日/日</hi>奏<hi>告/</hi>罔<hi>無</hi>功<lb/>
　前言撻識規模似迫故禹未盡以為然謂帝統大體<lb/>
　示大法以臨警之則孰不精白承休遜讓而敬應何<lb/>
　頑讒之足憂不然則人皆以罔功告矣<lb/>
無若丹朱<hi>堯子</hi>傲惟慢遊是好傲虐是作罔晝夜頟頟<hi>不休息之狀</hi>罔水行舟<hi>逞/力</hi>朋<hi>黨/</hi>淫于家用殄<hi>絶/</hi>厥世<hi>堯不與以天下</hi>
<pb n="29b"/>
　舜豈有是哉聖人以天地萬物為一體一物順無非<lb/>
　所以發吾之良心一物不順無非所以警吾不善之<lb/>
　端所謂思齊自省者也<lb/>
予<hi>禹</hi>創<hi>懲也見惡而為善/之力因而得致也</hi>若時<hi>是丹/朱</hi>娶于塗山<hi>氏</hi>辛壬<lb/>
癸甲<hi>辛日娶妻甲日即徃治水</hi>啓<hi>禹/子</hi>呱呱<hi>泣/聲</hi>而泣予弗子<hi>愛/字</hi>惟荒<hi>大也詩云大王荒之</hi>度土<hi>治土水</hi>功<lb/>
　禹過家門不入以天下為已憂而忘其私愛<lb/>
弼<hi>助</hi>成五服<hi>甸侯綏要荒之制自古已/有洪水圯之水平復舊</hi>至于五千<hi>每服五百<pb n="30a"/>里東西相距五千里南北相距五千里</hi>州十有二師<hi>自甸至綏十二州之内每州一師</hi>外<lb/>
薄<hi>迫</hi>四海<hi>要荒在四/海之外</hi>咸<hi>皆/</hi>建<hi>立/</hi>五長各迪<hi>蹈行</hi>有功苗頑<lb/>
弗即<hi>就</hi>工<hi>事</hi>帝其念哉<lb/>
　五服五千圖見禹貢　成五服立師長内外相維人<lb/>
　人皆迪功矣而苗獨不即工禹使帝念正欲其致力<lb/>
　於未盡之工夫不特苗頑當念天下事盡在艱難中<lb/>
　天命之不已也<lb/>
帝曰迪<hi>導</hi>朕德時<hi>是/</hi>乃<hi>汝/</hi>功惟敘<hi>秩然/有序</hi>臯陶方祗<hi>敬承</hi>厥<lb/>
<pb n="30b"/>
敘<hi>功</hi>方施象刑惟明<lb/>
　迪德歸迪有功之功於禹也象刑任弗即工之責於<lb/>
　臯也舜一無所與焉君臣一體本無間也敘則所以<lb/>
　迪德者不迫矣象刑而祗其敘焉豈徒刑哉<lb/>
夔曰戛擊<hi>柷敔</hi>鳴球<hi>玉磬石/音也</hi>搏拊<hi>以韋為之實以/糠所以節樂也</hi>琴瑟<hi>絲音也</hi>以詠<hi>歌人/聲也</hi>祖考來格虞賔<hi>丹朱帝子以客禮之</hi>在位羣后德讓<lb/>
　此堂上之樂也郊特牲曰歌者在上匏竹在下貴人<lb/>
　聲也<lb/>
<pb n="31a"/>
下<hi>堂下</hi>管<hi>竹音/也</hi>鼗鼓<hi>小鼔有柄摇之/而自擊出音</hi>合止柷<hi>柷如漆桶中有椎柄連底撞之令左右擊樂始作柷以合之</hi>敔<hi>敔狀如伏虎背上鉏鋙刻以一尺木擽之樂將終敔以止之</hi>笙<lb/>
<hi>列管於匏中又施簧於管端二十三管為簫十三管為笙</hi>鏞<hi>大/鍾</hi>以間<hi>迭/奏</hi>鳥獸蹌蹌<hi>和</hi>
簫<hi>參差管言細器之備</hi>韶<hi>舜樂/名</hi>九成<hi>九變而/樂成</hi>鳯<hi>雄/</hi>凰<hi>雌/</hi>來儀<hi>有容儀</hi>
　此堂下之樂也治定功成而樂作焉泰和之氣鼓舞<lb/>
　動盪如此虞賔羣后鳥獸鳯凰百獸皆在舜和氣中<lb/>
　史臣以此結虞書五篇之終也夏云案古文尚書簫<lb/>
　字從竹從削舞者所執左傳季札觀周樂見舞韶箾<lb/>
<pb n="31b"/>
　者說文箾字注云舜樂名箾韶曰簫管者非古書本<lb/>
　意也戛擊搏拊皆擊考之義<lb/>
夔曰於予擊石拊石百獸率舞庶<hi>衆</hi>尹<hi>官之/長</hi>允<hi>信/</hi>諧<hi>和</hi>
　獸且舞況庶尹乎季札曰至矣盡矣如天之無不覆<lb/>
　地之無不載雖甚盛德蔑以加矣孔子曰不圖為樂<lb/>
　之至於斯也下之千餘年見聞之者如此況當時乎<lb/>
　此豈徒樂所能及哉夔蓋推美舜德非自誇也<lb/>
帝庸<hi>用此</hi>作歌曰勑<hi>整/</hi>天之命惟時惟幾<hi>時之微</hi>
<pb n="32a"/>
　維天之命於穆不已天下萬事無非天命之流行勑<lb/>
　之工夫少間則不得其正矣時者時時而勑之頃刻<lb/>
　之際幾微之中無一豪不勑純亦不已也此舜居太<lb/>
　平極治之心也夏云天命眷顧已安已治然必趨時<lb/>
　察微以保之<lb/>
乃<hi>遂</hi>歌曰股肱<hi>大/臣</hi>喜<hi>樂於/赴功</hi>哉元首<hi>君/</hi>起<hi>興起不留滯</hi>哉百工<lb/>
<hi>羣臣之事</hi>熙<hi>廣</hi>哉<lb/>
　此三百篇之權輿也君對臣言則先股肱<lb/>
<pb n="32b"/>
臯陶拜手稽首颺<hi>宣</hi>言曰念哉<hi>念帝/所歌</hi>率<hi>相/率</hi>作<hi>為/</hi>興<hi>起</hi>事<lb/>
<hi>功</hi>慎乃憲<hi>法/</hi>欽哉屢<hi>數/</hi>省<hi>察/</hi>乃成<hi>成者事之所成一云已成之功</hi>欽哉<lb/>
　颺言以宣告於庭也於作興中而必守法焉且屢省<lb/>
　而後成其持敬也至矣<lb/>
乃賡<hi>和</hi>載<hi>成/</hi>歌曰元首明哉<hi>識大/體</hi>股肱良<hi>忠</hi>哉庶事康<lb/>
<hi>安</hi>哉<lb/>
　君明而已臣良而已事康而已行其無事此持敬於<lb/>
　作興中之意也臣稱君則先元首<lb/>
<pb n="33a"/>
又歌曰元首叢<hi>雜</hi>脞<hi>細也不識大/體則不明</hi>哉股肱惰哉<hi>君行人臣之事則臣廢事</hi>萬事墮<hi>壊</hi>哉<lb/>
　九官分職帝不親也反是則墮矣<lb/>
帝拜曰俞徃欽哉<lb/>
　徃欽哉一語古人所謂堯舜雖没千百年而其心至<lb/>
　今猶在也治定功成陶為至和不知手舞足蹈而歌<lb/>
　作焉曰勑天之命其至樂乃在警戒畏懼中臯陶聞<lb/>
　之天機自動當鋪張揚厲而不出規矩準繩之中所<lb/>
<pb n="33b"/>
　以見情性之正也舜之時恭已南面禮樂著法度彰<lb/>
　羣賢布職但總其大綱不可復加所謂无妄之徃何<lb/>
　之矣　君父無拜禮而拜焉者言為帝者師也<lb/>
　<lb/>
　<lb/>
　<lb/>
　<lb/>
　尚書詳解卷二<lb/>
</p>
<p>
</p>
  </div>
</body>
</text>
</TEI>
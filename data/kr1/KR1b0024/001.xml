<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>尚書詳解卷一</head>
    <p>
<pb n="1a"/>
欽定四庫全書<lb/>
　尚書詳解卷一　　　　宋　胡士行　撰<lb/>
堯典第一　　　　　　　　　虞書<lb/>
　堯典唐書左傳引勸之以九歌曰夏書而皆繫之虞<lb/>
　堯授舜舜授禹三聖授受一道也正義以堯典為虞<lb/>
　史追書<lb/>
昔在帝堯<hi>唐帝名</hi>聦<hi>聽無/不聞</hi>明<hi>視無/不見</hi>文<hi>經緯/天地</hi>思<hi>心無/不通</hi>光<hi>徳盛輝光</hi>
宅<hi>如宅覆冐</hi>天下將遜<hi>遁/</hi>于位讓于虞舜<hi>老仗舜攝遂禪之</hi>作堯典<lb/>
<pb n="1b"/>
<hi>史臣作堯典一書以紀之</hi>
　此孔子序述一篇之大旨也績用弗成以前光宅天<lb/>
　下之實<hi>事</hi>咨岳巽位以後將遜於位之實吕云聦明<lb/>
　先知先覺也文聦明之散見於外者也思聦明之緼<lb/>
　蓄於内者也光輝方在天下一旦遜位視天下如敝<lb/>
　屣所過之化如此<lb/>
堯典<lb/>
　此史臣舊題篇目後篇皆然<lb/>
<pb n="2a"/>
曰<hi>史臣曰</hi>若<hi>順/</hi>稽<hi>考</hi>古帝堯<lb/>
　孔云能順考古道而行者帝堯吕云若稽史臣之辭<lb/>
　謂我順考於古得堯之為君<lb/>
曰<hi>亦史臣言</hi>放<hi>放法/學</hi>勲<hi>功</hi>
　孔云言堯放上世功化吕云勲者天地萬物之成理<lb/>
　堯依放之而已此有天下而不與之意夏云堯功勲<lb/>
　放于四海<lb/>
欽明文思安安<lb/>
<pb n="2b"/>
　孔云以四徳安天下之當安者吕云序言聦明指其<lb/>
　生知全徳之自然也書言欽明指其作聖終始之工<lb/>
　夫也欽之一字堯所以作聖也欽則聦在其中矣去<lb/>
　聰言明聰明不可分也堯自安其安與天下共安其<lb/>
　安於止知其所止也<lb/>
允<hi>信</hi>恭<hi>敬/</hi>克<hi>能/</hi>讓光被<hi>葢/覆</hi>四<hi>海/</hi>表<hi>外/</hi>格<hi>感/至</hi>于上<hi>天/</hi>下<hi>地</hi>
　允克者恭讓之至出於誠實非外飾也故四方上下<lb/>
　皆在堯恭讓中光輝無不被也所謂孝悌之至通于<lb/>
<pb n="3a"/>
　神明光于四海堯舜之道孝弟而已<lb/>
克明<hi>明其</hi>俊<hi>美/</hi>徳<hi>孔云能明俊徳之士而用之○一説人皆有此徳惟堯能明之大學曰在明明徳明徳本性之明也在明明之也</hi>以親九族九族既睦平<hi>均齊/調一</hi>章<hi>明也使之通達無壅蔽</hi>百姓<hi>百官族姓受/氏王畿之民</hi>百姓昭明協<hi>合/</hi>和萬邦<hi>國</hi>黎<lb/>
<hi>衆</hi>民於<hi>美/</hi>變<hi>化/</hi>時<hi>一/世</hi>雍<hi>和</hi>
　明徳修身也親九族齊家也章百姓治國也和萬邦<lb/>
　平天下也既睦昭明時雍所謂綏斯來動斯和也以<lb/>
　親平章協和用功處也睦明見功處也吕用孔説曰<lb/>
<pb n="3b"/>
　明徳在親族之先何也中庸曰尊賢也親親也伊川<lb/>
　謂尊賢在親親之先所以講明齊家治國平天下之<lb/>
　道也<lb/>
　前言光明之散見也此言明光之藴蓄也明性之覺<lb/>
　也克明己之覺也昭人亦覺也<lb/>
　孔云九族<lb/>
　　高祖<hi>小功三月</hi>　　　曽祖<hi>大功/九月</hi>　　　祖<hi>期</hi>
　　父<hi>衰年三</hi>　　　　已　　　　　　子<lb/>
<pb n="4a"/>
　　孫<hi>期</hi>　　　　曽孫<hi>大功/</hi>　　　𤣥孫<hi>小功</hi>
　夏侯説九族<lb/>
　堯典<lb/>
　父族四<lb/>
　　五屬之内<lb/>
　　父之女昆弟適人者及其子<lb/>
　　已之女昆弟適人者及其子<lb/>
　　已之女子適人者及其子<lb/>
<pb n="4b"/>
　母族三<lb/>
　　母之父姓<lb/>
　　母之母姓<lb/>
　　母之女昆弟適人者及其子<lb/>
　妻族二<lb/>
　　妻之父姓<lb/>
　　妻之母姓<lb/>
乃命<hi>職在羲和而命在堯無為之中有為者存</hi>羲和<hi>顓帝命南正重司天以屬神北正黎司地以屬<pb n="5a"/>民羲和重黎之後世掌天地四時之官</hi>欽若昊<hi>元氣/廣大</hi>天厯<hi>書也洪範/厯數是也</hi>象<hi>器也舜典璿璣玉衡是也</hi>日月星<hi>四方/中星</hi>辰<hi>日月所㑹/十二辰</hi>敬授人時<hi>分至啓閉之時</hi>
　此堯命官之序也羲和大臣也故最先焉下將分命<lb/>
　申命必先總命之者分之中有合欲其同此欽敬之<lb/>
　心也欽之一字堯心法也欽若於厯象之先先天而<lb/>
　天不違也敬授於厯象之後後天而奉天時也厯象<lb/>
　不特治天而已宅天下被四表悉不外此葢堯時天<lb/>
　人未離帝道之大非治天之外别有治人之理也觀<lb/>
<pb n="5b"/>
　分命之辭若民若物洪纎巨細無不得宜堯之功與<lb/>
　天一厯象之法所以與天為徒也羲和始以氏居官<lb/>
　後因以名官猶伶氏掌樂後遂以樂官為伶官也<lb/>
　五行<lb/>
　生數　　木<hi>生</hi>火<hi>生/</hi>土<hi>生/</hi>金<hi>生</hi>水<lb/>
　克數　　木<hi>克</hi>土<hi>克/</hi>水<hi>克/</hi>火<hi>克</hi>金<lb/>
　洪範數　水　火　木　金　土<lb/>
　四時　　春<hi>木</hi>　夏<hi>火/</hi>　四季<hi>土/</hi>　秋<hi>金/</hi>　冬<hi>水</hi>
<pb n="6a"/>
　四徳　　元　　亨　　利　　　貞<lb/>
　四方　　東左　南前　中央　　西右　北後<lb/>
　五帝　　太皡　炎帝　黄帝　　少皡　顓頊<lb/>
　五岳　　岱<hi>東</hi>　衡<hi>南/</hi>　嵩<hi>中/</hi>　　華<hi>西/</hi>　恒<hi>北</hi>
　五聲　　角　　徴　　宫　　　商　　羽<lb/>
　五色　　青　　赤　　黄　　　白　　黒<lb/>
　五味　　酸　　苦　　甘　　　辛　　鹹<lb/>
　五常　　仁　　禮　　信　　　義　　智<lb/>
<pb n="6b"/>
　五臟　　肝　　　心　　　脾　　　肺　　腎<lb/>
　五事　　貌　　　視　　　思　　　言　　聽<lb/>
　十干　　甲乙　　丙丁　　戊巳　　庚辛　壬癸<lb/>
　十二支　寅夘辰　巳午未　申酉戌　亥子丑<lb/>
　二十八宿<lb/>
　　東　　角　　　亢　　　氐　　　房　　心<lb/>
　　　　　尾　　　箕<lb/>
　　北　　斗　　　牛　　　女　　　虚　　危<lb/>
<pb n="7a"/>
　　　　　室　　壁<lb/>
　　西　　奎　　婁　　胃　　　昴　　畢<lb/>
　　　　　觜　　參<lb/>
　　南　　井　　鬼　　栁　　　星　　張<lb/>
　　　　　翼　　軫<lb/>
　八卦　　震東　巽東南　離南　坤西南<lb/>
　　　　　兊西　乾西北　坎北　艮東北<lb/>
　析木　　<hi>竒律</hi>太蔟<hi>三/陽</hi>　　寅正　　立春<hi>初氣</hi>　雨水<lb/>
<pb n="7b"/>
　大火　　<hi>耦吕</hi>夾鍾<hi>四陽</hi>　　卯二　　驚蟄　春分<lb/>
　壽星　　<hi>竒律</hi>姑洗<hi>五陽</hi>　　辰三　　清明　穀雨<lb/>
　鶉尾　　<hi>耦吕</hi>中吕<hi>六陽</hi>　　巳四　　立夏　小滿<lb/>
　鶉火　　<hi>竒律</hi>蕤賔<hi>一隂</hi>　　午五　　芒種　夏至<lb/>
　鶉首　　<hi>耦吕</hi>林鍾<hi>二隂</hi>　　未六　　小暑　大暑<lb/>
　實沈　　<hi>竒律</hi>夷則<hi>三隂</hi>　　申七　　立秋　處暑<lb/>
　大梁　　<hi>耦吕</hi>南吕<hi>四隂</hi>　　酉八　　白露　秋分<lb/>
　降婁　　<hi>竒律</hi>無射<hi>五隂</hi>　　戌九　　寒露　霜降<lb/>
<pb n="8a"/>
　娵訾　　<hi>耦吕</hi>應鍾<hi>六隂</hi>　　亥十　　立冬　　小雪<lb/>
　𤣥枵　　<hi>竒律</hi>黄鍾<hi>一陽</hi>　　子十一　大雪　　冬至<lb/>
　星紀　　<hi>耦吕</hi>大吕<hi>二陽</hi>　　丑十二　小寒　　大寒<lb/>
　析木至星紀為十二辰<lb/>
　大蔟至大吕為十二律吕<lb/>
　寅至丑為十二支<lb/>
　立春至大寒為二十四氣<lb/>
　八節<lb/>
<pb n="8b"/>
　　分<hi>春分秋分</hi>　至<hi>夏至冬至</hi>
　　啓<hi>立春立夏</hi>　閉<hi>立秋立冬</hi>
　日中　晝五十刻　　夜五十刻<lb/>
　日永　晝六十刻　　夜四十刻<lb/>
　宵中　晝五十刻　　夜五十刻<lb/>
　日短　晝四十刻　　夜六十刻<lb/>
<pb n="9a"/>
</p>
<p>
<pb n="10a"/>
</p>
<p>
<pb n="11a"/>
分命羲仲<hi>治東方之官</hi>宅<hi>奠也定/也居也</hi>嵎夷<hi>東表/地</hi>曰<hi>名/</hi>𤾉谷<hi>日出𤾉明之地據地而言曰嵎夷據日出而言曰𤾉谷</hi>寅<hi>敬/</hi>賔<hi>迎/</hi>出日<hi>日日/出也</hi>平<hi>均/</hi>秩<hi>序</hi>
東<hi>春</hi>作<hi>萬物皆作/孔云耕作</hi>日中<hi>春分日/與夜中</hi>星鳥<hi>朱鳥七星/昬見南</hi>以殷<hi>定</hi>
仲春<hi>舉仲以推孟季</hi>厥民析<hi>丁壯分/析就田</hi>鳥<hi>兩/翼</hi>獸<hi>四/足</hi>孳<hi>乳/化</hi>尾<hi>尾交</hi>
申命羲叔<hi>治南方</hi>宅南<hi>極/南</hi>交<hi>交趾地孔云春與夏交相見乎離隂陽之交也</hi>平秩<lb/>
南<hi>夏</hi>訛<hi>萬物/皆化</hi>敬致<hi>周禮馮相氏冬夏致日致言夏則冬可推致日月星辰之運以騐時氣早晚故一説南方為候中星所在  皆敬致而三方可見</hi>日永<hi>夏至日/長夜短</hi>星火<hi>蒼龍中星舉中則七星可推</hi>以正<hi>猶殷/也</hi>仲夏厥民因<hi>因春/事</hi>鳥獸希<hi>少/</hi>革<hi>改</hi>
<pb n="11b"/>
分命和仲<hi>治西方</hi>宅西<hi>極/西</hi>曰昧谷<hi>日入昧/冥之地</hi>寅餞<hi>送/</hi>納日<hi>昬日入也</hi>平秩西<hi>秋/</hi>成<hi>萬物/皆成</hi>宵中星虚<hi>𤣥武中星</hi>以殷仲秋厥民夷<lb/>
<hi>禾稼將穫心力平夷</hi>鳥獸毛毨<hi>更生整理</hi>
申命和叔<hi>治北方</hi>宅朔<hi>極/北</hi>方曰幽<hi>暗/</hi>都<hi>聚/</hi>平在<hi>察/</hi>朔<hi>北謂之朔朔初也北終其隂而後始其陽</hi>易<hi>冬而春萬物皆交易終而復始此天地生生不窮之道尤當加察</hi>日<lb/>
短<hi>冬至日短夜長</hi>星昴<hi>白虎/中星</hi>以正仲冬厥民隩<hi>暖也入此室處</hi>鳥獸氄<lb/>
<hi>細</hi>毛<lb/>
　夏云此為作厯也作厯之法必先準定四面方隅以<lb/>
<pb n="12a"/>
　表識然後地中可求即地中然後知日月之出没星<lb/>
　辰之轉運宅定也非居其地也故暘谷南交昧谷幽<lb/>
　都者定方隅也出日納日者驗昬旦也作<hi>東</hi>訛<hi>南</hi>成<lb/>
　<hi>西</hi>易<hi>北</hi>者測時氣也日中永短者齊晷刻也鳥火虚<lb/>
　昴者候中星也然後以殷以正而四時之中氣<hi>二分二至</hi>
　可定猶未也又以析因夷隩而驗之民事焉以孶革<lb/>
　毨氄而驗之物𩔖焉則堯之作厯仰觀俯察可謂不<lb/>
　苟也已吕云賔導以隨從之謂所謂日出而作也餞<lb/>
<pb n="12b"/>
　納日者日入而息也厥民而繼以鳥獸者聖人一視<lb/>
　同仁先民及物參賛之妙如舜之若上下禹之咸若<lb/>
　周之澤虞山虞也<lb/>
帝曰咨汝羲暨<hi>及</hi>和朞<hi>周匝四時</hi>三百有六旬有六日以閠<lb/>
月定四時成嵗允<hi>信</hi>釐<hi>治/</hi>百工<hi>官/</hi>庶績<hi>功/</hi>咸<hi>皆/</hi>熈<hi>廣</hi>
　此起閏法也周天三百六十五度四分度之一日一<lb/>
　周天為一嵗月一周天為一月　月行速一日行十<lb/>
　三度有竒二十九日半強一周天大約五十九日強<lb/>
<pb n="13a"/>
　而兩周天兩箇月六十日期餘一日矣一年十二箇<lb/>
　月則餘六日矣故一年置月小盡者六而後晦<hi>月盡</hi>朔<lb/>
　<hi>初一</hi>弦<hi>初七上弦二/十三下弦</hi>望<hi>月半</hi>不差　日行遲一日行一度<lb/>
　近三百六十六日一周天一年十二月三百六十日<lb/>
　已少六日六小盡月又少六日三年少三十六日五<lb/>
　年少六十日故三年一閏五年再閏十九年七閏為<lb/>
　一章二十七章為㑹三㑹為統三統為元而後春夏<lb/>
　秋冬不差而後嵗功成而後工釐績熈矣　閏餘不<lb/>
<pb n="13b"/>
　置則三年差一箇月必以正為二九年差三箇月必<lb/>
　以春為夏十九年差六箇月而四時相反矣如此欲<lb/>
　百工之釐可乎故堯之命不先禹稷契而先羲和者<lb/>
　禹稷契所職百工之事耳未若羲和之重也邵康節<lb/>
　云日月星辰堯則之江河淮海禹平之王肅云斗之<lb/>
　所建為中氣日月所在斗指兩辰之間無中氣則置<lb/>
　為閏中氣未定則閏餘未得而定前既定中氣矣故<lb/>
　以閏餘繼之吕云閏一嵗之樞紐天地之數惟竒則<lb/>
<pb n="14a"/>
　無窮閏所以歸竒也羲和非止厯象亦掌四方諸侯<lb/>
　朝㑹之禮如後世方伯連帥之類堯時天人為一羲<lb/>
　和之任甚重至周馮相氏特星官厯象之職而治人<lb/>
　之任備矣帝王之事不過奉天治人堯未嘗親一事<lb/>
　克明俊徳乃命<hi>任</hi>羲和而已可以觀人君之道焉<lb/>
帝曰疇<hi>誰</hi>咨<hi>嗟/</hi>若<hi>順/</hi>時<hi>是/</hi>登<hi>升/</hi>庸<hi>大/用</hi>放齊<hi>臣/名</hi>曰𦙍<hi>嗣</hi>子<lb/>
朱<hi>名朱</hi>啓<hi>開/</hi>明帝曰吁<hi>歎/</hi>嚚<hi>口不道忠/信之言</hi>訟<hi>爭</hi>可乎<lb/>
　夏祖程曰堯咨嗟誰能順是登庸之任者此老將廣<lb/>
<pb n="14b"/>
　求聖賢以巽位之意父子相傳古今通義故放齊以<lb/>
　朱對然朱之開明乃飾外而祗為嚚訟者放齊不識<lb/>
　也惟堯之哲能知之孔以若時為順是熙績之事𦙍<lb/>
　為國子為爵或以若時為順天道對若采為順人事<lb/>
帝曰疇咨若予采<hi>事也揆度百事一相之任</hi>驩兜<hi>奸/人</hi>曰都<hi>美/</hi>共工<hi>為共工官者</hi>方鳩<hi>聚/</hi>僝<hi>見/</hi>功帝曰吁静言<hi>静時/能言</hi>庸違<hi>用則/違之</hi>象<hi>外貌</hi>
恭<hi>謙恭</hi>滔天<hi>心中包蔵滔天莫測</hi>
帝曰咨四岳<hi>羲和四子</hi>湯湯<hi>水流/貌</hi>洪<hi>大/</hi>水方割<hi>害/</hi>蕩蕩<hi>水奔突有<pb n="15a"/>滌除</hi>懐<hi>包/</hi>山<hi>高/</hi>襄<hi>上/</hi>陵<hi>平/丘</hi>浩浩<hi>盛/大</hi>滔天<hi>漫/天</hi>下民其咨<hi>嗟</hi>有<lb/>
能<hi>能治者</hi>俾<hi>使/</hi>乂<hi>治/</hi>僉<hi>四岳/皆</hi>曰於<hi>美/</hi>鯀<hi>崇/伯</hi>哉帝曰吁咈<hi>逆</hi>
哉<hi>治水者行其無事也拂逆則非無事矣</hi>方<hi>逆也物圓則/行方則止</hi>命<hi>教命吕曰天之正理</hi>圮<lb/>
<hi>壊</hi>族<hi>善/類</hi>岳曰异<hi>已/</hi>哉<hi>已乎哉在朝未/見賢於鯀者</hi>試<hi>試用/之</hi>可<hi>治水</hi>乃已<lb/>
<hi>止無求其他故</hi>帝曰徃欽哉九載<hi>年/</hi>績<hi>功/</hi>用<hi>鯀有才非/全無功也</hi>弗成<hi>終不欽故不底於成</hi>
　鯀非無治水之才惟其忽視天下事故至方命欽之<lb/>
　一字堯心法也可以治鯀之病矣使鯀能領此敎安<lb/>
<pb n="15b"/>
　知其不可用乎記曰禹能修鯀之功則鯀非無功者<lb/>
　四岳之舉未為無見也惟堯深燭其恃才方命之病<lb/>
　然猶以岳之言試用之所謂舎己從人此堯公天下<lb/>
　之心也<lb/>
帝曰咨四岳朕在位七十載<hi>堯年十六以唐侯為天子至此年八十六</hi>汝能<lb/>
庸<hi>用</hi>命巽<hi>順/</hi>朕位岳曰否<hi>不/</hi>徳忝<hi>辱/</hi>帝位曰<hi>帝/</hi>明<hi>明顯</hi>明<lb/>
<hi>高明者</hi>揚<hi>稱/</hi>側<hi>僻/</hi>陋<hi>淺/</hi>師<hi>衆/</hi>錫<hi>與/</hi>帝曰有鰥<hi>老而無妻</hi>在下曰<lb/>
虞<hi>氏</hi>舜<hi>名/</hi>帝曰俞<hi>然/</hi>予聞<hi>亦/聞</hi>如何<hi>果何/如</hi>岳曰瞽<hi>瞽瞍瞽無目之<pb n="16a"/>稱</hi>子父頑<hi>心不則徳/義之經</hi>母嚚象<hi>弟/</hi>傲<hi>慢/</hi>克<hi>舜/能</hi>諧<hi>和父母</hi>以孝<lb/>
<hi>孝道</hi>烝烝<hi>如炊/熏蒸</hi>乂<hi>治/</hi>不格<hi>至/</hi>姦<hi>瞽瞍厎豫不至終惡</hi>帝曰我其試哉<lb/>
女<hi>嫁女</hi>于時<hi>是/</hi>觀厥刑<hi>示/法</hi>于二女<hi>娥皇/女英</hi>釐<hi>理也舜/能以理</hi>降<hi>下</hi>二<lb/>
女<hi>止</hi>于媯<hi>水/</hi>汭<hi>此舜/所居</hi>嬪<hi>盡婦/道</hi>于虞帝曰欽哉<hi>美舜欽之工夫也</hi>
　治國平天下之道於齊家占之頑嚚傲處父母兄弟<lb/>
　之難也帝女至貴易致驕怨處夫婦之難也烝乂釐<lb/>
　降何道以致然哉曰欽是已此堯心法也舜之心即<lb/>
　堯之心斯其為授受之懿歟<lb/>
<pb n="16b"/>
舜典第二　　　　　　　　　虞書<lb/>
虞舜側<hi>地偏</hi>微<hi>人/微</hi>堯聞之聰明<hi>生知/之徳</hi>將使嗣位歴<hi>件件</hi>試諸<lb/>
難<hi>難事</hi>作舜典<lb/>
舜典曰若稽古帝舜曰重<hi>並</hi>華<hi>光/</hi>協<hi>合/</hi>于帝<hi>堯/</hi>濬<hi>宏深</hi>
哲<hi>智也明之體</hi>文明温<hi>和/</hi>恭允塞<hi>實/</hi>元<hi>幽/潜</hi>德升<hi>上/</hi>聞<hi>聞於天朝</hi>
乃命以位<lb/>
　舜於堯如日月遞明自然吻合有是華必有是實濬<lb/>
　哲文明温恭允塞與欽明文思允恭克讓亦無少異<lb/>
<pb n="17a"/>
　此聖人氣象如文之徽柔懿恭夫子之温良恭儉讓<lb/>
　此史筆形容之妙　堯之知舜非聞於言語物色閒<lb/>
　也以徳合徳以心合心二聖同時自有感動處<lb/>
慎<hi>謹也敬敷之意</hi>徽<hi>美也在/寛之意</hi>五典<hi>常教也孔云父義母慈兄友弟恭子孝</hi>五典克<lb/>
從<hi>無違教也</hi>納于百揆<hi>度百官/總百事</hi>百揆時敘<hi>無廢/事也</hi>賔<hi>接</hi>于四門<lb/>
<hi>四方諸侯來朝見</hi>四門穆穆<hi>和也無/凶人</hi>納于大麓<hi>太史公云送之大山之中意堯使舜攝祭事于大山之麓孔云麓録也使録萬幾之政</hi>烈風雷雨弗迷<hi>錯也隂陽和風雨時所謂使之主祭而百神享之也</hi>
<pb n="17b"/>
　此所謂諸難也從敘穆人事之和也不迷天人之和<lb/>
　㑹也　舜歴試氣象如春氣至隨其枝葉脉絡生意<lb/>
　自然𤼵越與堯典克明一章相似<lb/>
帝曰格<hi>來</hi>汝舜詢<hi>問/</hi>事考言乃言厎可績<hi>功</hi>三載汝陟<lb/>
<hi>升</hi>帝位<lb/>
　岳舉堯試知舜審矣方詢焉考焉誠厎績至三載之<lb/>
　久焉乃命陟位者位也非堯之位<lb/>
舜讓于徳弗嗣<lb/>
<pb n="18a"/>
　天地萬物之責一旦將任之惕然如不勝此堯之兢<lb/>
　兢舜之業業文王之純亦不已非具文之遜也<lb/>
正月上日<hi>朔日</hi>受終于文祖<hi>顓頊</hi>
　堯不許舜辭乃與舜受終于祖廟葢天下文祖之天<lb/>
　下堯平時兢兢不敢有一豪忽心今為天下得人其<lb/>
　責方塞曾子所謂吾知免夫者也堯受終則舜之正<lb/>
　始可知其在祖廟受堯付托惕然甚於當讓之時<lb/>
　想象堯舜在廟之心而萬世為君之道著矣<lb/>
<pb n="18b"/>
在<hi>察</hi>璿<hi>珠/</hi>璣<hi>渾天儀象天/形以璿為之</hi>玉衡<hi>管以玉/為之</hi>以齊七政<hi>日月五星與君政通各有異曰七政</hi>
　考天文者懸璣於上運轉如天以衡從下望之璣衡<lb/>
　異見皆日月五星時數軌度之當然不知璣衡則為<lb/>
　變易而不齊矣此舜受堯命攝位審已之當天心與<lb/>
　否也　夏云如堯典厯象將協時月正日也<lb/>
肆<hi>遂</hi>𩔖<hi>祭天以蒼璧禮/天因天事天</hi>于上帝<hi>以形體謂之天/以主宰謂之帝</hi>禋<hi>精意以享</hi>
于六宗<lb/>
<pb n="19a"/>
　孔氏説六宗<lb/>
　　四時　寒暑　日　月　星辰　水旱<lb/>
　劉歆説六宗乾坤六子<lb/>
　　水　　火　風　雷　山　澤<lb/>
　賈逵説六宗<lb/>
　　天宗　日　月　星辰<lb/>
　　地宗　河　海　岱<lb/>
　馬融説六宗<lb/>
<pb n="19b"/>
　　天　　地　四時<lb/>
　鄭𤣥説六宗<lb/>
　　星<hi>五緯</hi>　　　辰<hi>謂十/二次</hi>　　　司中<hi>文昌第四星</hi>
　　司命<hi>文昌第五星</hi>　風師<hi>箕星/</hi>　　雨師<hi>畢星</hi>
　張髦説六宗<lb/>
　　三昭　　　　三穆<lb/>
　　　以祭義考之祭時祭寒暑祭日祭月祭星祭水<lb/>
　　　旱與孔説合意安國必有傳授非臆説者<lb/>
<pb n="20a"/>
望<hi>望祭</hi>于山<hi>五/岳</hi>川<hi>四/瀆</hi>徧<hi>皆/祭</hi>于羣神<hi>丘陵墳衍古之聖賢</hi>
　五岳<lb/>
　　岱<hi>東</hi>　衡<hi>南/</hi>　嵩<hi>中/</hi>　華<hi>西/</hi>　恒<hi>北</hi>
　四瀆<lb/>
　　江　　河　　淮　　濟<lb/>
輯<hi>斂</hi>五瑞既月<hi>孔云盡正月中/夏云正月盡後</hi>乃日<hi>日/日</hi>覲<hi>見/</hi>四岳<hi>掌四方諸侯者</hi>羣牧<hi>九州/牧</hi>班<hi>以所歛玉頒還之也</hi>瑞于羣后<lb/>
　五瑞<lb/>
<pb n="20b"/>
　　公桓圭　侯信圭　伯躬圭　子穀璧　男蒲璧<lb/>
　兹者七政齊既當天心乃舉祭禮也人君之有天下<lb/>
　曰神曰民而已𩔖至徧對神天也天子不敢自有其<lb/>
　天下天之天下也輯而班新民聽也諸侯不敢自有<lb/>
　其土天子之土也<lb/>
嵗二月東巡守<hi>適諸侯巡所守</hi>至于岱宗<hi>即泰山東岳/山之大者</hi>柴<hi>燔柴祭天</hi>
望秩<hi>以序</hi>于山川肆覲東<hi>東/方</hi>后<hi>諸/侯</hi>協<hi>合使/齊一</hi>時<hi>四時/節氣</hi>月<hi>小大</hi>正<lb/>
日<hi>甲乙</hi>同律<hi>十二/律</hi>度<hi>尺/度</hi>量<hi>斗/斛</hi>衡<hi>斤/兩</hi>修<hi>明/</hi>五禮<hi>吉凶軍賔嘉</hi>五玉<lb/>
<pb n="21a"/>
<hi>以寶言曰瑞以物言曰玉</hi>三帛二生一死贄<hi>執以/見</hi>如五器卒乃復<hi>禮終則還玉帛生死則否</hi>
　三帛<lb/>
　　諸侯世子執纁　公之孤執𤣥　附庸之君執黄<lb/>
　二生<lb/>
　　卿執羔　　　　大夫執鴈<lb/>
　一死<lb/>
　　士執雉<lb/>
<pb n="21b"/>
　協同不使國異政也天子頒朔於諸侯諸侯受厯於<lb/>
　天子以授其民此堯授時法也　律十二生於厯之<lb/>
　十二辰前漢志云推厯生律而度量衡又生於律修<lb/>
　五禮欲禮樂征伐自天子出也此規模想堯時亦然<lb/>
　舜攝位舉而治之耳<lb/>
五月南巡守至于南岳<hi>衡山</hi>如岱<hi>東</hi>禮八月西巡守至于<lb/>
西岳<hi>華山</hi>如初<hi>東/</hi>十有一月朔<hi>北/</hi>巡守至于北岳<hi>恒山</hi>如西<lb/>
禮<lb/>
<pb n="22a"/>
　史官省文<lb/>
歸格<hi>告至</hi>于藝<hi>文/</hi>祖<hi>廟/</hi>用特<hi>一牛有以少為貴者</hi>
　舜負藝祖天地民物之托惕然恐不勝徧巡天下禮<lb/>
　舉政行無不順序乃可以妥藝祖之靈矣此與受終<lb/>
　首尾同此一念之敬<lb/>
五載<hi>年</hi>一<hi>一/畨</hi>巡守羣后四朝<hi>甸服朝夕見侯服一年一朝要服三年一朝荒服四年一朝四年朝畢則五載天子巡守四朝者朝京師巡守之年則朝于方岳之下</hi>敷<hi>陳/</hi>奏<hi>進</hi>以<lb/>
言明試以功車服以庸<hi>民功曰庸以車服賞其功</hi>
<pb n="22b"/>
　五年以提警之使人不倦也車服以庸即詩路車乗<lb/>
　馬𤣥衮及黼之意<lb/>
肇<hi>始</hi>十有二州<hi>禹治水後分冀為/幽并分青為營</hi>封<hi>殖也禁/樵採</hi>十有二<hi>州</hi>
山<hi>孔云封大也毎州擇山之大者為州鎮</hi>濬<hi>導深之使為/利不為害</hi>川<hi>治水時川嘗濬矣復言濬者安不忘危工夫承續純亦不已之心也</hi>
　經略土地表州鎮滌川源此舜經綸天下之大綱也<lb/>
　十二州<lb/>
　　冀　　兖　　青　　徐　　揚　　荆<lb/>
<pb n="23a"/>
　　豫　　梁　　雍　　營　　幽　　并<lb/>
象<hi>孔云法也法用常刑王云象者垂以示人周官垂之象魏是也王者之法如江河必使易避而難犯荀子云治古無肉刑而有象法世俗謂畫衣冠易章服而民不犯是也</hi>以<hi>用/</hi>典<hi>常/</hi>刑<hi>肉刑墨劓剕宫大辟</hi>流<hi>放/</hi>宥<hi>寛/恕</hi>五刑<hi>宥而不刑/則放之</hi>鞭作官<hi>官/事</hi>刑扑<hi>夏楚</hi>作教刑<lb/>
<hi>不勤學業則朴之</hi>金<hi>黄/金</hi>作贖刑<hi>誤則入/金贖刑</hi>𤯝<hi>自己/誤犯</hi>災<hi>因人/致罪</hi>肆<hi>未獲則寛縱之</hi>赦<hi>已獲則/除釋之</hi>怙<hi>有所恃/而為惡</hi>終<hi>不/悛</hi>賊刑<hi>殺刑之</hi>
　肉刑疑不仁者然垂示之使不犯又流以宥之鞭扑<lb/>
　以警之又於𤯝災者肆赦之必怗終而後賊刑焉則<lb/>
<pb n="23b"/>
　刑之所及者長惡不悛之人而已若嚴而實寛也林<lb/>
　云肆縱緩不勤事者左傳殺人不忌為賊三赦三刑<lb/>
欽哉欽哉惟刑之恤哉<lb/>
　孔云舜勑天下使敬吕云史敘舜制刑之法歎美其<lb/>
　恤刑之至也<lb/>
流共工<hi>窮竒</hi>于幽洲<hi>北裔水中/可居曰洲</hi>放驩兜<hi>渾/敦</hi>于崇山<hi>南裔</hi>竄三<lb/>
苗<hi>饕餮</hi>于三危<hi>西/裔</hi>殛鯀<hi>檮/杌</hi>于羽山<hi>東裔</hi>四罪而天下咸服<lb/>
　左傳云<hi>見文公十八年</hi>舜流四凶族投諸四裔以禦魑魅流<lb/>
<pb n="24a"/>
　放竄殛一也天下皆曰可放而放之故服太祖讀書<lb/>
　歎曰堯舜之世四凶之罪止從投竄何後世法網之<lb/>
　密非聖人不足以知聖人之心也史敘之肉刑之後<lb/>
　是舜之刑僅見之流耳肉刑未始用也<lb/>
二十有八載<hi>舜攝位二十八年</hi>帝<hi>堯/</hi>乃殂<hi>魂氣/歸天</hi>落<hi>體魄降地</hi>百姓如<lb/>
喪考妣<hi>父母亡曰考妣</hi>三載四海遏<hi>絶/</hi>密<hi>静/</hi>八音<hi>金石絲竹匏士革木</hi>
　舜攝則堯與民相忘久矣何百姓念之深也此可見<lb/>
　堯之徳在民深亦見舜遵堯法雖攝也而猶臣道焉<lb/>
<pb n="24b"/>
　堯之為天下君自若也<lb/>
月正<hi>正月</hi>元日<hi>上/日</hi>舜格<hi>至</hi>于文祖<lb/>
　三年之喪畢始告廟即位不敢專也<lb/>
詢<hi>謀</hi>于四岳闢<hi>開/</hi>四<hi>四/方</hi>門<hi>廣賢/路</hi>明四目<hi>以天下之/視為視</hi>達<hi>通</hi>
四聰<hi>以天下之聽為聼</hi>
　此新政第一義也四岳累朝元老既詢之矣猶未也<lb/>
　闢焉天下一家也明達焉天下一身也此舜取人為<lb/>
　善公天下之大也十二牧九官之事皆由此得之<lb/>
<pb n="25a"/>
咨十有二<hi>州</hi>牧<hi>牧以養/民為職</hi>曰食<hi>民以食/為天</hi>哉惟時<hi>農/時</hi>柔<hi>安</hi>逺<lb/>
能<hi>讀如不相能之能</hi>邇惇<hi>厚/</hi>徳<hi>有德/者</hi>允<hi>信/</hi>元<hi>善之/長者</hi>而難<hi>遏絶</hi>任人<lb/>
<hi>佞而包藏不測</hi>蠻夷<hi>四/夷</hi>率<hi>相/率</hi>服<hi>來服</hi>
　牧之咨治内焉耳而蠻夷自服牧然則侯國皆然豈<lb/>
　有生事求邊功者哉　難者非特去之常有戒謹恐<lb/>
　懼之意任人之可畏甚於蠻夷之可畏<lb/>
舜<hi>稱舜以别堯此後言帝者皆舜</hi>曰咨四岳有能奮<hi>起/</hi>庸<hi>功/</hi>熈<hi>廣/</hi>帝<hi>堯</hi>
之載<hi>事</hi>使宅<hi>居/</hi>百揆<hi>相/</hi>亮<hi>弼/</hi>采<hi>事/</hi>惠<hi>順/</hi>疇<hi>如九疇𩔖也順其𩔖則不<pb n="25b"/>至倒行逆施孔云能順其事者誰乎</hi>
　天下之理不進則退奮者日新之道所以生生不窮<lb/>
　者也人主所以論相者在此<lb/>
僉曰伯禹<hi>鯀子</hi>作司空<hi>水土之官治水有功</hi>帝曰俞咨禹汝平水土<lb/>
<hi>美其前功</hi>惟時懋<hi>居是職勉百揆事</hi>哉<lb/>
　美之而且勉之不矜之意也<lb/>
禹拜<hi>手至首</hi>稽首<hi>首至/地</hi>讓于稷<hi>居稷官/名棄</hi>契暨<hi>及</hi>臯陶帝曰<lb/>
俞<hi>然其所推之賢</hi>汝徃哉<hi>不許讓使就職</hi>
<pb n="26a"/>
　所謂九官濟濟相遜也禹之遜誠也帝之俞誠也<lb/>
　夫殛其父而與其子一堂都俞無少疑避純乎天也<lb/>
帝曰棄黎民阻<hi>艱</hi>飢<hi>洪水/艱食</hi>汝后稷<hi>稷五穀之長故/主榖之官名稷</hi>播<hi>種</hi>
時<hi>是</hi>百穀<lb/>
帝曰契<hi>名</hi>百姓不親五品<hi>五常之教孔説見五典註孟子以為父子君臣夫婦長幼朋友</hi>不遜<hi>順/</hi>汝作司徒<hi>掌教/之官</hi>敬敷<hi>布/</hi>五教在寛<hi>五常之理斯民秉彛之良心也逐物而拂之者非其中心誠然也敬敷在寛慎徽之義也</hi>
帝曰臯陶<hi>名</hi>蠻夷猾<hi>亂/</hi>夏<hi>中/華</hi>寇<hi>攻/刼</hi>賊<hi>殺/</hi>姦<hi>在/外</hi>宄<hi>在内</hi>汝作<lb/>
<pb n="26b"/>
士<hi>理官</hi>五刑有服<hi>已服/其罪</hi>五服三就<hi>就輕就重就/輕重之中</hi>五流<hi>流宥五刑</hi>
有宅<hi>居</hi>五宅三居<hi>居逺居近居/逺近之中</hi>惟明<hi>明則得/其情</hi>克<hi>乃/能</hi>允<hi>當</hi>
　帝因禹讓三人而官不轉各述前功以勸之　播有<lb/>
　生生日新之意乃粒矣而不忘阻飢也　敬吾心之<lb/>
　天也乃可以還民心之天寛者漸漬涵養使自𤼵越<lb/>
　　明刑而制猾夏者在其中古兵刑之大也<lb/>
帝曰疇<hi>誰</hi>若<hi>順/</hi>予工<hi>金工土工石工木/工獸工草工之類</hi>僉曰垂<hi>名</hi>哉帝<lb/>
曰俞咨垂汝<hi>作</hi>共工<hi>官/名</hi>垂拜稽首讓于殳斨<hi>人</hi>暨伯與<lb/>
<pb n="27a"/>
帝曰俞徃哉汝諧<hi>能諧和其官</hi>
　諧生於若後世技巧工匠咸精其能者事同而意異<lb/>
　也<lb/>
帝曰疇若予上<hi>山</hi>下<hi>澤/</hi>草木鳥獸僉曰益<hi>名</hi>哉帝曰俞<lb/>
咨益汝作朕虞<hi>虞山澤之官</hi>益拜稽首讓于朱虎熊羆<hi>四臣名</hi>
帝曰俞徃哉汝諧<lb/>
　君為萬物之主交之有道取之以時使順其性益嘗<lb/>
　掌山澤故因所經歴而用之<lb/>
<pb n="27b"/>
帝曰咨四岳有能典<hi>主</hi>朕三禮<hi>天神地/祗人鬼</hi>僉曰伯夷<hi>名</hi>帝<lb/>
曰俞咨伯汝作秩宗<hi>主郊廟之官宗主天秩之禮</hi>夙<hi>早/</hi>夜惟寅<hi>敬</hi>直<lb/>
<hi>敬以直内</hi>哉惟清<hi>直則清明在躬無/一毫私累汩之</hi>伯拜稽首讓于夔龍<hi>二臣</hi>
帝曰俞徃欽哉<lb/>
　郊廟修五禮中之吉禮禮之最大者也故獨與百揆<lb/>
　咨四岳而命欽者對天地感鬼神之道寅直清欽再<lb/>
　三申命葢天下事無不當敬而於禮為尤切<lb/>
帝曰夔命汝典樂教冑子<hi>元子已下至卿大夫子弟與之任者世禄將襲位故不可<pb n="28a"/>不教</hi>直<hi>勁/正</hi>而温<hi>和/</hi>寛而栗<hi>莊栗不失之緩</hi>剛而無虐簡而無傲<lb/>
　此教以樂徳也直正直也寛柔也剛簡剛也此三徳<lb/>
　乃其氣質之異直焉而教以温使適其中寛焉而教<lb/>
　以栗使不失之不及剛簡焉而教以無虐無傲使不<lb/>
　失之太過吕云此教者之事也不直則道不見然必<lb/>
　即之也温寛者規模廣大然必栗而有縝密之工夫<lb/>
　剛者師嚴道尊然必無虐以強其所不能簡者簡黙<lb/>
　舉一隅引而不𤼵然必無傲天下之才以為不可教<lb/>
<pb n="28b"/>
　也<lb/>
詩言志<hi>心之所之</hi>歌永<hi>長/</hi>言<hi>歌者以詩/而長言之</hi>聲<hi>五聲也宫/商角徴羽</hi>依永<hi>長言之中有高下疾徐依之而五聲成焉</hi>律<hi>六律/六吕</hi>和聲<hi>聲叶律/而後和</hi>八音<hi>聲成文謂之音</hi>克<lb/>
諧<hi>和</hi>無相奪倫<hi>各有倫敘不相錯亂</hi>神人以和<lb/>
　此教之以樂語也樂從詩生詩從心出聲音之與政<lb/>
　通以政之和致心之和以心之和為樂之和典樂者<lb/>
　以樂之和而教人於以𤼵越其良心是以其出於人<lb/>
　心者而還以入乎人心也動天地感鬼神詩莫近焉<lb/>
<pb n="29a"/>
　而况於胄子乎神人以和因以樂教胄子而極言聲<lb/>
　詩感通之妙也<lb/>
　五聲<lb/>
　　宫<hi>舌居中</hi>　　商<hi>口閒張/</hi>　　角<hi>舌縮郤</hi>
　　徴<hi>舌拄齒</hi>　　羽<hi>撮口聚</hi>
　八音<lb/>
　　金<hi>鐘</hi>　石<hi>磬/</hi>　絲<hi>琴瑟/</hi>竹<hi>簫管/</hi>匏<hi>笙</hi>
　　土<hi>塤</hi>　革<hi>鼓/</hi>　木<hi>柷敔</hi>
<pb n="29b"/>
夔曰於<hi>如字或音烏而絶句歎美也</hi>予擊<hi>大/擊</hi>石<hi>磬聲之清者孟子玉振之也者終條理也詩曰依我磬聲磬八音之終也</hi>拊<hi>小擊</hi>石百獸率舞<lb/>
　惟舜樂之和故擊拊之而獸舞焉䕫非自言其功所<lb/>
　以信舜樂感通之必然爾獸且舞況神人乎<lb/>
帝曰龍朕聖<hi>疾惡</hi>讒<hi>邪/</hi>説<hi>㸃白/成黒</hi>殄<hi>絶/</hi>行<hi>君子/之行</hi>震<hi>動/</hi>驚<hi>恐</hi>朕<lb/>
師<hi>衆氏</hi>命汝作納言<hi>喉舌/之官</hi>夙夜出<hi>受上言/宣於下</hi>納<hi>聽下言納於上</hi>朕命<lb/>
惟允<hi>信</hi>
　讒説之得以動衆者以上下之情不通故也有納言<lb/>
<pb n="30a"/>
　以出納之則下情上達上情下孚一切以帝命之公<lb/>
　為信讒説之私自無庸得行矣益稷工以納言即此<lb/>
　職也<lb/>
帝曰咨汝二十有二人<hi>四岳十二牧九官共二十五人曰二十二人者有一人而兼二職者也</hi>欽哉惟時<hi>欽則不/失時</hi>亮<hi>弼/</hi>天工三載<hi>三年/有成</hi>考績<hi>功</hi>三<lb/>
考<hi>几年</hi>黜<hi>降/</hi>陟<hi>升/</hi>幽<hi>暗職之/廢音</hi>明<hi>職之修者</hi>庶績咸熈<lb/>
　此總命也岳牧九官之事皆天之事也天工人其代<lb/>
　之惟天之命於穆不已可一時息乎欽則誠與天一<lb/>
<pb n="30b"/>
　矣此堯舜傳心之妙所以咨命之要領也三載以下<lb/>
　史臣述舜事非舜語也考焉黜陟焉課之三載三考<lb/>
　之後而庶績無不熈者欽之成處也　周官三歳大<lb/>
　比而誅賞不待九年者帝王氣量之異<lb/>
分<hi>别</hi>北<hi>背/</hi>三苗<hi>前既竄其君而未滅其國其同惡猶有不悛者故分背之所謂旌别淑慝殊厥井疆也禹貢三苗丕敘則其君竄於三危者</hi>
　孔云衆功皆廣三苗幽暗故分北之<lb/>
舜生<hi>側微</hi>三十徴庸<hi>堯始/升用</hi>三十<hi>攝位二十八/年居喪三年</hi>在位<hi>即帝位</hi>五<lb/>
<pb n="31a"/>
十載<hi>舜踐位三十三年薦禹於天禹攝位十七年然後舜崩</hi>陟<hi>升/</hi>方<hi>遐</hi>乃死<lb/>
　在位五十年舜典載其一年事而略其餘規模一定<lb/>
　四十九年之事皆枝葉流派也此作史之妙陟方孔<lb/>
　以為舜升道南方巡守死於蒼梧之野而𦵏焉案堯<lb/>
　老舜攝則巡守舜行之矣豈有禹既攝而舜猶巡守<lb/>
　者乎司馬温公詩云虞舜既倦勤薦禹為天子豈肯<lb/>
　復南巡迢迢渡湘水<lb/>
帝釐<hi>理治</hi>下土<hi>諸/侯</hi>方<hi>各/方</hi>設<hi>立/官</hi>居方<hi>居其/方</hi>别<hi>分/</hi>生<hi>姓/族</hi>分𩔖<hi>士農<pb n="31b"/>工商分其𩔖使相從</hi>作汩<hi>治/</hi>作<hi>與也言治民之/功興一篇亡</hi>九共<hi>言九州供貢劉敝以為即九丘孔安國除九丘非也共丘字相似安國為𨽻古定誤以丘為共耳</hi>九篇槀<hi>勞/</hi>飫<hi>賜</hi>
　此七書序安國所謂不可復知者也無篇首可冠隨<lb/>
　其次附之前書之末訓傳順序文為之説既不見書<lb/>
　其是非不可得而知也<lb/>
　<lb/>
　<lb/>
　尚書詳解卷一<lb/>
</p>
<p>
</p>
  </div>
</body>
</text>
</TEI>
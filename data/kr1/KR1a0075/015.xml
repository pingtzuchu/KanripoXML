<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周易衍義卷十五</head>
    <p>
<pb n="1a"/>
欽定四庫全書<lb/>
　周易衍義卷十五　　　　　元　胡震　撰<lb/>
天尊地卑乾坤定矣卑髙以陳貴賤位矣動靜有常剛<lb/>
柔㫁矣方以類聚物以羣分吉凶生矣在天成象在地<lb/>
成形變化見矣是故剛柔相摩八卦相盪鼓之以雷霆<lb/>
潤之以風雨日月運行一寒一暑乾道成男坤道成女<lb/>
乾知大始坤作成物乾以易知坤以簡能易則易知簡<lb/>
則易從易知則有親易從則有功有親則可久有功則<lb/>
<pb n="1b"/>
可大可久則賢人之德可大則賢人之業易簡而天下<lb/>
之理得矣天下之理得而成位乎其中矣<lb/>
　聖人作易觀天地以明人道故此章合三才以明卦<lb/>
　爻之理又因卦爻以貫三才之理也夫天位乎上其<lb/>
　體穹然而尊而其性則至健地位乎下其體頽然而<lb/>
　卑而其性則至順易卦乾坤之所以定也天地萬物<lb/>
　有卑髙之陳列尊而居上者爲貴卑而居下者爲賤<lb/>
　卦爻貴賤之所以位也天地萬物有動靜之常性動<lb/>
<pb n="2a"/>
　而有常者爲陽剛之質靜而有常者爲隂柔之質卦<lb/>
　爻剛柔之所以判也方道法也物人物也其道法之<lb/>
　同歸者以類而聚故合乎善而爲吉其人物之異向<lb/>
　者以羣而分故離乎善而爲凶卦爻之吉凶因此而<lb/>
　生也象者精華之著見形者體質之凝結在天成象<lb/>
　陽之變實爲化之始在地成形隂之化實爲變之成<lb/>
　卦爻之變化因此而著也夫天髙地下乾坤其性也<lb/>
　以乾坤而化生人物人與天地並立爲三才以分則<lb/>
<pb n="2b"/>
　有貴賤以質則有剛柔以貴賤之剛柔各有善惡則<lb/>
　有吉凶此變化所以與天地而不竆也此合三才以<lb/>
　明卦爻之理也卦爻隂陽變化剛摩乎柔柔摩乎剛<lb/>
　兩相摩而爲四四相摩而爲八八相盪而爲六十有<lb/>
　四此天地之變化本於隂陽之錯綜也隂陽之氣摩<lb/>
　盪於天地之間鼓動之以震雷離霆潤澤之以巽風<lb/>
　坎水離日坎月之運行而爲寒爲暑此剛柔摩盪之<lb/>
　跡也以造化之跡爲星辰爲霜露爲水火山澤之類<lb/>
<pb n="3a"/>
　本不容盡舉是不過指隂陽顯著之大者耳此天地<lb/>
　之變化而有聲迹者夫雷霆風雨之鼓潤日月四時<lb/>
　之往來天下之生於是而稟氣受形得乾道生者成<lb/>
　男坤道生者成女凡動植之有牝牡者皆是也此天<lb/>
　地之變化而生人物者物之有生莫非乾天坤地之<lb/>
　化育乾主始物之權先坤以施也故知大始坤爲成<lb/>
　物之事受乾之施也故作成物天地變化而始終萬<lb/>
　物者如此然天地之功雖變化而無竆天地之理實<lb/>
<pb n="3b"/>
　易簡而有要乾以至健而先隂所以始物者其動不<lb/>
　難故以易而知大始坤以至順而承陽所以成物者<lb/>
　其靜不煩故以簡而成物所知所能一循自然之理<lb/>
　而知力不與焉天地以至易至簡之理而化生人物<lb/>
　者如此天地之始終萬物者不外乎易簡之理人爲<lb/>
　萬物之靈受天地之命者均得此易簡之理自人心<lb/>
　之易簡言其所知如乾之易則藴於心者不過粹然<lb/>
　仁義禮智之理而已非有艱深而難測也是以其心<lb/>
<pb n="4a"/>
　明白而人易知其所能如坤之簡則達諸事者不過<lb/>
　順乎仁義禮智之理而已非有艱擾而難行也是以<lb/>
　其事要約而人易從其心易知則可以合衆志而無<lb/>
　間是以有親其事易從則可以合衆力而有爲是以<lb/>
　有功有親則心之相孚者可期於悠久故曰可久有<lb/>
　功則事之有成者可致於廣大故曰可大合天下之<lb/>
　心而可久以君子之得於心者有以契之也有親而<lb/>
　可久則德之賢於人者於此而著矣立天下之事而<lb/>
<pb n="4b"/>
　可大以君子之見諸行事者有以致之也有功而可<lb/>
　大則業之賢於人者於此而著矣所以爲德業者亦<lb/>
　曰易簡而已易簡則天下萬事萬物之理得矣天下<lb/>
　之理得於已則可以成人之位於天地中而與天地<lb/>
　參矣蓋天地之始終萬物者易簡也人之始終萬事<lb/>
　者亦易簡矣故人心得易簡之理而參配天地此因<lb/>
　卦爻以貫三才之理也夫天地與人本同一體三才<lb/>
　之用同一變化三才之理同一易簡易書之作闡人<lb/>
<pb n="5a"/>
　道之變化而原人心之易簡即此章而觀之則與天<lb/>
　地混然一致之實可見易之立教豈非欲斯人全此<lb/>
　心天地之理以立於天地之中乎<lb/>
聖人設卦觀象繫辭焉而明吉凶剛柔相推而生變化<lb/>
是故吉凶者失得之象也悔吝者憂虞之象也變化者<lb/>
進退之象也剛柔者晝夜之象也六爻之動三極之道<lb/>
也是故君子所居而安者易之序也所樂而玩者爻之<lb/>
辭也是故君子居則觀其象而玩其辭動則觀其變而<lb/>
<pb n="5b"/>
玩其占是以自天祐之吉无不利<lb/>
　聖人設卦觀象所以明吉凶而生變化也卦以畫言<lb/>
　象以類言即卦畫以觀象類故繫辭以明吉凶則失<lb/>
　得憂虞之象可觀焉剛柔相推而生變化則進退晝<lb/>
　夜之象可觀焉夫吉者著其得也凶者著其失也故<lb/>
　吉凶爲失得之象悔則已失而未至於凶著其憂也<lb/>
　吝則已失而將趨於凶著其虞也故悔吝爲憂虞之<lb/>
　象此聖人因卦象而明吉凶也變者陽之長盛進之<lb/>
<pb n="6a"/>
　象也化者隂之收藏退之象也進而變爲陽剛晝之<lb/>
　象也退而化爲隂柔夜之象也此聖人因卦象而生<lb/>
　變化也人道之吉凶天地之變化具見於六爻六爻<lb/>
　之動不外乎三才之至理此所以爲三極之道也六<lb/>
　爻上五爲天道四三爲人道二初爲地道以全體而<lb/>
　分言之則三才各具一太極以六爻而合言之則一<lb/>
　卦自具一太極六爻之動雖周流萬變實則无往而<lb/>
　非三極之道求諸六爻則人與天地本一體耳然吉<lb/>
<pb n="6b"/>
　凶悔吝常生乎動則吉一而已人道之動具天地變<lb/>
　化之機合天地剛柔之則以免於凶與悔吝者豈易<lb/>
　然哉是以君子未動之先求諸易之象辭既動之始<lb/>
　求諸易之變占所以能以人道參天地而動罔不吉<lb/>
　也夫易之序著於象即晝夜進退之序也易之辭詳<lb/>
　於爻即失得憂虞之辭也君子居而安者體隂陽之<lb/>
　運而循此理也樂而玩者味是非之辨而竆此理也<lb/>
　平居循其序而觀象以玩辭則未動之先得乎吉凶<lb/>
<pb n="7a"/>
　悔吝之辨故其動也又能隨其象辭之所遇而觀變<lb/>
　玩占所以其動合乎剛柔變化之理而天祐之以吉<lb/>
　利也所以其動不悖乎剛柔變化之理而凶與悔吝<lb/>
　俱亡也聖人闡易蓋謂人道之動則有吉凶天道之<lb/>
　動則有變化君子體易以謹動所以能參天地之變<lb/>
　化而有吉無凶也所以能與天地並立而爲三極也<lb/>
彖者言乎象者也爻者言乎變者也吉凶者言乎其失<lb/>
得也悔吝者言乎其小疵也無咎者善補過也是故列<lb/>
<pb n="7b"/>
貴賤者存乎位齊小大者存乎卦辨吉凶者存乎辭憂<lb/>
悔吝者存乎介震无咎者存乎悔是故卦有小大辭有<lb/>
險易辭也者各指其所之<lb/>
　彖者卦辭言卦義之全體以闡天下之賾擬形容而<lb/>
　稽其類言其象也爻者爻辭言卦爻之一節以效天<lb/>
　下之動言九六不言七八言其變也卦爻有辭其曰<lb/>
　吉凶者以失致凶以得致吉也其曰悔吝以凶之小<lb/>
　者而言其小失也其曰无咎以吉之小者而言其小<lb/>
<pb n="8a"/>
　得也此因卦爻以明吉凶悔吝无咎之已然原其所<lb/>
　致也爻言其變而髙貴卑賤則位列之彖言其象而<lb/>
　陽大隂小則卦定之辭所以辨吉凶欲天下去失而<lb/>
　取得也悔吝无咎存乎辭獨言吉凶舉大以例其小<lb/>
　也於辨别之端而憂其悔吝則無小失而不至於凶<lb/>
　矣於悔吝之中而動其无咎之思則能補過而可趨<lb/>
　於吉矣此因卦爻而言吉凶悔吝无咎之將然示其<lb/>
　所向也易卦不外乎隂陽故有大小由陽大隂小之<lb/>
<pb n="8b"/>
　卦而推吉凶之辭辭之吉者斯簡易辭之凶者斯險<lb/>
　阻易之有辭指其所之而使之趨易避險而已此明<lb/>
　卦爻辭之通例也<lb/>
易與天地準故能彌綸天地之道仰以觀於天文俯以<lb/>
察於地理是故知幽明之故原始反終故知死生之説<lb/>
精氣爲物遊魂爲變是故知鬼神之情狀與天地相似<lb/>
故不違知周乎萬物而道濟天下故不過旁行而不流<lb/>
樂天知命故不憂安土敦乎仁故能愛範圍天地之化<lb/>
<pb n="9a"/>
而不過曲成萬物而不遺<lb/>
　易之卦爻莫非天地隂陽之理與天地準齊而無間<lb/>
　所以包羅天地之理合一而不紊也聖人之用易以<lb/>
　知天地之理以參天地之德以贊天地之功以易之<lb/>
　具此天地隂陽之理也夫聖人仰以易道而觀天文<lb/>
　可以知陽明之故俯以易道而察地理可以知幽隂<lb/>
　之故錯而言之天有隂陽陽中之幽明也地有隂陽<lb/>
　隂中之幽明也故凡近而爲晝夜之晦明逺而爲春<lb/>
<pb n="9b"/>
　秋之顯蔵莫非天地二氣之闔闢是觀察天地所以<lb/>
　幽明之故也即天地之隂陽以知始終則原其始知<lb/>
　明之爲生反其終知幽之爲死所以爲死生之説也<lb/>
　即天地之隂陽<hi>原闕</hi>
　觀物變精氣之凝結爲物者體魄也是爲隂之靈游<lb/>
　魂之流動爲變者知氣也是爲陽之靈所以知鬼神<lb/>
　之情狀也聖人即易道以知天地之理者如此天地<lb/>
　之理既知之而無蔽則能合之而無間其與天地相<lb/>
<pb n="10a"/>
　似而無或差違也知周萬物而不過髙明配天而覆<lb/>
　物也道濟天下而不過博厚配地而載物也是其與<lb/>
　天地同用者而旁行不流又合乎天地之動靜焉旁<lb/>
　行如天道之運動是以此心明通既樂天理又知天<lb/>
　命故能無憂而周物之知無累不流如地道之安靜<lb/>
　是以此心正定隨地皆安而敦篤於仁故能廣愛而<lb/>
　濟物之念常存是其與天地同心者聖人體易道以<lb/>
　參天地之德者如此則位天地育萬物皆此道之功<lb/>
<pb n="10b"/>
　用也範圍天地之化者作則而輔相裁成之不使過<lb/>
　於中道也曲成萬物者委曲而生全之不使遺乎一<lb/>
　物也聖人體易道以贊天地之功者又如此<lb/>
通乎晝夜之道而知故神无方而易无體一隂一陽之<lb/>
謂道繼之者善也成之者性也仁者見之謂之仁知者<lb/>
見之謂之知百姓日用而不知故君子之道鮮矣顯諸<lb/>
仁蔵諸用鼓萬物而不與聖人同憂盛德大業至矣哉<lb/>
富有之謂大業日新之謂盛德生生之謂易成象之謂<lb/>
<pb n="11a"/>
乾效法之謂坤極數知來之謂占通變之謂事隂陽不<lb/>
測之謂神　<hi>衍義闕</hi>
夫易廣矣大矣以言乎遠則不禦以言乎邇則靜而正<lb/>
以言乎天地之閒則備矣夫乾其靜也專其動也直是<lb/>
以大生焉夫坤其靜也翕其動也闢是以廣生焉廣大<lb/>
配天地變通配四時隂陽之義配日月易簡之善配至徳<lb/>
　易道之廣大<graphic n="KR0662" url="https://raw.githubusercontent.com/kanripo/KR-Gaiji/master/images/KR0662.png" mimeType="image/png"/>備逺而言其用則其至動之功充周<lb/>
　而不窮近而言其體則至靜之理正固而無偏此理<lb/>
<pb n="11b"/>
　周乎天地之間其大無外其小無内以廣大之實體<lb/>
　言則乾坤也夫乾動坤静兩儀之統體也乾坤各有<lb/>
　動靜四徳之通復也故乾坤之道其靜而别也乾之<lb/>
　體専坤之體翕各立以為體也其動而交也乾以直<lb/>
　而施坤以闢而受相資以為用也乾以質言其大則<lb/>
　其大生之功足以始萬物坤以量言其廣則其廣生<lb/>
　之功足以成萬物乾坤之廣大其體則足以配天地<lb/>
　故其為變通為隂陽為易簡以氣則配四時以象則<lb/>
<pb n="12a"/>
　配日月以理則配至徳是又足以見廣大之所該也<lb/>
子曰易其至矣乎夫易聖人所以崇德而廣業也知崇<lb/>
禮卑崇效天卑法地天地設位而易行乎其中矣成性<lb/>
存存道義之門<lb/>
　易道之極至聖人體之以崇廣其德業也德之得於<lb/>
　心者主於知故以知而崇業之成於事者主於行故<lb/>
　以禮而廣知之髙明效天之崇髙即乾之易知也禮<lb/>
　之謙下法地之卑順即坤之簡能也此言聖人之德<lb/>
<pb n="12b"/>
　業所以體天地也然聖人之法天地亦以此性之理<lb/>
　與天地一耳天地奠崇卑之位而不易則變化行乎<lb/>
　其中猶人性存知禮之理而不失則道義出乎其中<lb/>
　也天地之位成性之存體也易之行道義之出用也<lb/>
　道則以用而統言之義則以用而析言之道義得於<lb/>
　心則德也行於事則業也是人性之已發而變化不<lb/>
　竆者即天地之易也此言天地之用本無間於人心<lb/>
　聖人之參天地亦惟盡其性之本然耳<lb/>
<pb n="13a"/>
聖人有以見天下之賾而擬諸其形容象其物宜是故<lb/>
謂之象聖人有以見天下之動而觀其㑹通以行其典<lb/>
禮繫辭焉以㫁其吉凶是故謂之爻言天下之至賾而<lb/>
不可惡也言天下之至動而不可亂也擬之而後言議<lb/>
之而後動擬議以成其變化<lb/>
　天下之賾道之隠也以其無形可見无聲可聞也故<lb/>
　以其所見健順動止之理立象以形容之天下之動<lb/>
　道之費也以其大无不包細无不入也故以其所見<lb/>
<pb n="13b"/>
　是非趨舍之用分爻以發明之以言其隠所以明道<lb/>
　之體非若異端空虚而可惡也以言其費所以明道<lb/>
　之用非若世俗叢脞而可亂也然道之賾者不可强<lb/>
　探而力索察之於言動之際則所謂隠者亦不出乎<lb/>
　費之外矣此下七爻語動而不及賾語用而不及體<lb/>
　非不及體也即言動之用而理之體可見顯微无間<lb/>
　也<lb/>
鳴鶴在隂其子和之我有好爵吾與爾靡之子曰君子<lb/>
<pb n="14a"/>
居其室出其言善則千里之外應之况其邇者乎居其<lb/>
室出其言不善則千里之外違之况其邇者乎言出乎<lb/>
身加乎民行發乎邇見乎逺言行君子之樞機樞機之<lb/>
發榮辱之主也言行君子之所以動天地也可不慎乎<lb/>
同人先號咷而後笑子曰君子之道或出或處或黙或<lb/>
語二人同心其利斷金同心之言其臭如蘭初六藉用<lb/>
白茅无咎子曰苟錯諸地而可矣藉之用茅何咎之有<lb/>
慎之至也夫茅之爲物薄而用可重也慎斯術也以往<lb/>
<pb n="14b"/>
其无所失矣勞謙君子有終吉子曰勞而不伐有功而<lb/>
不德厚之至也語以其功下人者也德言盛禮言恭謙<lb/>
也者致恭以存其位者也亢龍有悔子曰貴而无位髙<lb/>
而无民賢人在下位而无輔是以動而有悔也不出户<lb/>
庭无咎子曰亂之所生也則言語以爲階君不密則失<lb/>
臣臣不密則失身幾事不密則害成是以君子慎密而<lb/>
不出也子曰作易者其知盗乎易曰負且乘致冦至負<lb/>
也者小人之事也乘也者君子之器也小人而乗君子<lb/>
<pb n="15a"/>
之器盜思奪之矣上慢下暴盜思伐之矣慢蔵誨盜冶<lb/>
容誨淫易曰負且乘致冦至盜之招也<lb/>
　以中孚九二言之則一言善否而千里應違則所謂<lb/>
　此鳴而彼和此有而彼應者見矣傳前專及言後兼<lb/>
　及行蓋言為行之表行即言之實未有不謹言而能<lb/>
　謹行者未有能謹行而不謹言者千里應違至誠无<lb/>
　逺近之間也天地可動至誠无幽明之間也詩曰相<lb/>
　在爾室尚不愧于屋漏无曰不顯莫予云覯誠之不<lb/>
<pb n="15b"/>
　可揜如此夫中孚而謹其所發此擬議言動之一也<lb/>
　以同人九五言之則言君子之道初若不同而後實<lb/>
　无間㫁金如蘭言物莫能間而其言有味也夫金爲<lb/>
　堅剛之物能㫁而截之此二人心之同也吐發言辭<lb/>
　而香馥如蘭此二人言之同也同人而去其所間此<lb/>
　擬議言動之二也以大過初六言之則凡置器於地<lb/>
　者安平可也又藉之以茅則敬慎之至又何咎焉夫<lb/>
　茅之輕微易致物之至薄也而㓗白可以藉物用之<lb/>
<pb n="16a"/>
　可重也謹其以茅藉物之術而往以應天下之事則<lb/>
　无咎固宜也大過之於敬謹此擬議言動之三也以<lb/>
　謙九三言之以其功勞而自謙以下於人也以其自<lb/>
　藴之德言則至盛以其身處之禮言則至恭此所謂<lb/>
　謙也致其恭巽以守其位故髙而不危滿而不溢是<lb/>
　以能終吉也夫君子履謙乃其常行非爲保其位而<lb/>
　爲之也而言存其位者蓋能致恭所以能存其位按<lb/>
　周禮事功曰勞國功曰功此勞而不伐有功而不德<lb/>
<pb n="16b"/>
　均之爲釋勞謙即勞而不伐一辭已足盡勞謙之義<lb/>
　而辭之詳意之複申明之意如詩數章多同一意蓋<lb/>
　此類也謙而不伐功能此擬議言動之四也以乾上<lb/>
　九言之居尊貴而不當尊位民心以其剛亢而不歸<lb/>
　賢人以其剛亢而不輔如是而動所以爲亢龍之有<lb/>
　悔此擬議言動之五也以節初九言之則君臣之間<lb/>
　戒其言語之輕出而有害也故必如不出户庭則无<lb/>
　咎爻辭本言身之不可輕出傳辭因明言之不可輕<lb/>
<pb n="17a"/>
　出互相發也於節而戒言語之輕出此擬議言動之<lb/>
　六也以解六三言之謂貨財而輕慢其蔵是教誨盜<lb/>
　賊使取之也女子而天冶其容是教誨淫人使暴之<lb/>
　也小人而乘君子之器是招盜使盜取之也皆自取<lb/>
　之也於解而戒小人之竊位此擬議言動之七也夫<lb/>
　易之變化皆隨時變易以從道也擬議以成其變化<lb/>
　是以能合乎時措之宜天下之理合乎當然之則則<lb/>
　必有所以然之故言天下之至動而不可亂則天下<lb/>
<pb n="17b"/>
　之至賾而不可惡也可得而知矣故中孚之兼以舉<lb/>
　言行同人之信言大過之謹行是其然必有所以然<lb/>
　者謙之訓卑下乾之戒髙亢節之訓謹密解之戒疎<lb/>
　脱是其然必有所以然者費隠之一貫宜於此而推<lb/>
　之<lb/>
天一地二天三地四天五地六天七地八天九地十<hi>此簡本在第十章程子曰宜在此今從之</hi>天數五地數五五位相得而各有合<lb/>
天數二十有五地數三十凡天地之數五十有五此所<lb/>
<pb n="18a"/>
以成變化而行鬼神也<hi>此簡本在大衍之後今按宜在此</hi>
　此言天地之數陽竒隂耦即所謂河圖者也其位一<lb/>
　六居下二七居上三八居左四九居右五十居中就<lb/>
　此章而言之則中五爲衍母次十爲衍子次一二三<lb/>
　四爲四象之位次六七八九爲四象之數二老位於<lb/>
　西北二少位於東南其數則各以其類交錯於外也<lb/>
　天地之間一氣而已分而爲二則爲隂陽則爲五行<lb/>
　而萬物終始无不營於是焉故河圖之位一與六共<lb/>
<pb n="18b"/>
　宗而居乎北二與七爲朋而居乎南三與八同道而<lb/>
　居乎東四與九爲友而居乎西五與十相守而居乎<lb/>
　中蓋其所以爲數者不過一隂一陽一竒一耦以兩<lb/>
　其五行而已所謂天者陽之輕清而位乎上者也所<lb/>
　謂地者隂之重濁而位乎下者也陽數竒故一三五<lb/>
　七九皆屬乎天所謂天數五隂數耦故二四六八十<lb/>
　皆屬乎地所謂地數五五位相得者謂一與二三與<lb/>
　四五與六七與八九與十各以竒耦爲類而自相得<lb/>
<pb n="19a"/>
　天以一生水地以六成之地以二生火天以七成之<lb/>
　天以三生木地以八成之地以四生金天以九成之<lb/>
　天以五生土地以十成之此所謂各有合也積五竒<lb/>
　而爲二十有五積五耦而爲三十合二者而爲五十<lb/>
　有五此河圖之全也皆夫子之意而諸儒之説也易<lb/>
　之九爲老陽六爲老隂七爲少陽八爲少隂則取成<lb/>
　數也又以生數而積用九用六之數則九即一三五<lb/>
　之積也六即二四之積也一因五而爲六是水必得<lb/>
<pb n="19b"/>
　五行而後合而成水二因五而爲七是火必得五行<lb/>
　而後合而成火三因五而爲八是木必得五行而後<lb/>
　合而成木四因五而爲九是金必得五行而後合而<lb/>
　成金五因五而成十是土必得五行而後合而成土<lb/>
　此二五錯綜之數也天之竒數二十有五五其五也<lb/>
　地之耦數三十六其五也是五竒六耦者天地之中<lb/>
　數也隂陽生成之數易道之樞紐也變化謂一變生<lb/>
　水而六化成之二化生火而七變成之三變生木而<lb/>
<pb n="20a"/>
　八化成之四化生金而九變成之五變生土而十化<lb/>
　成之鬼神謂凡竒耦生成之屈伸往來者以隂陽之<lb/>
　運言之則變化以此而成以隂陽之靈言之則鬼神<lb/>
　以此而行此明揲蓍起數之原也<lb/>
大衍之數五十其用四十有九分而爲二以象兩掛一<lb/>
以象三揲之以四以象四時歸竒於扐以象閏五嵗再<lb/>
閏故再扐而後掛乾之䇿二百一十有六坤之䇿百四<lb/>
十有四凡三百有六十當期之日二篇之䇿萬有一千<lb/>
<pb n="20b"/>
五百二十當萬物之數也是故四營而成易十有八變<lb/>
而成卦八卦而小成引而伸之觸類而長之天下之能<lb/>
事畢矣顯道神德行是故可與酬酢可與祐神矣<lb/>
　占筮之法以蓍五十莖爲大衍之數蓋天地之數五<lb/>
　十有五虛其中金木水火土五數便是五十又虚天<lb/>
　一故用四十有九此一説也參天兩地便是虚去天<lb/>
　一只用天三對地二耳又五爲生數之極十爲成數<lb/>
　之極以五乘十以十乘五亦爲五十此又一説也又<lb/>
<pb n="21a"/>
　河圖洛書之中數皆五衍之而各極其數以至於十<lb/>
　則合爲五十揲蓍之法取五十莖爲一握置其一不<lb/>
　用以象太極而其當用之䇿凡四十有九蓋分爲二<lb/>
　大刻以象兩儀也次以左手取左大刻之䇿執之而<lb/>
　以右大刻之一䇿掛于左手之小指以象三才也次<lb/>
　以右手四揲左手之䇿以象四時也次歸所餘之䇿<lb/>
　於左手无名指間以象閏也次以右手反過揲之䇿<lb/>
　於左大刻遂取右大刻之䇿執之而以左手四揲之<lb/>
<pb n="21b"/>
　次歸所揲餘䇿於中指而後起掛之一端象五嵗再<lb/>
　閏也於是置一掛二扐之䇿於第一小刻此四營而<lb/>
　成易也如是者三然後辨隂陽老少之爻此明揲蓍<lb/>
　一變之法也四營而成易者分二爲一營掛一爲二<lb/>
　營揲四爲三營二扐爲四營也四營成一變三共四<lb/>
　營而成一爻十有八變爲六爻則卦之大成九變爲<lb/>
　三畫則一卦之小成而六十四卦之别可見今論扐<lb/>
　揲歸竒成爻隂陽老少之所以然其一變之法掛扐<lb/>
<pb n="22a"/>
　之數不五則九得五者三所謂竒也五除掛一即四<lb/>
　以四約之爲一故爲竒即兩儀之陽數也得九者一<lb/>
　所謂耦也九除掛一即八以四約之爲二故爲耦即<lb/>
　兩儀之隂數也一變之後除前餘數復合其見存之<lb/>
　䇿或四十或四十四揲分掛歸如前法是謂再變其<lb/>
　掛扐者不四則八得四者二所謂竒也得八者二所<lb/>
　謂耦也再變之後除前兩次餘數復合其見存之䇿<lb/>
　或四十或三十六或三十二分掛揲歸如前法是謂<lb/>
<pb n="22b"/>
　三變其掛扐者如再變例三變既畢乃合三變視其<lb/>
　掛扐之竒耦以分所遇隂陽之老少是謂一爻右三<lb/>
　竒爲老陽者凡十有二掛扐之數十有三除扐掛之<lb/>
　一爲十有二以四約而三分之爲一者三一竒象圓<lb/>
　而圍三故三三之中各復有三而積三三之數而爲<lb/>
　九過揲之數三十有六以四約之亦得九焉掛扐餘<lb/>
　一四分四十有八而得其一也一其十二而三其四<lb/>
　也九之母也過揲之數四分四十有八而得其三也<lb/>
<pb n="23a"/>
　三其十二而九其四也九之子也皆徑一而圍三也<lb/>
　即四象太陽居一含九之數也其畫爲口所爲重也<lb/>
　右兩竒一耦以耦爲主爲少隂者凡二十有八掛扐<lb/>
　之數十有七除扐掛之一爲十有六以四約而三分<lb/>
　之爲一者二爲二者一一竒象圓而用全故二一之<lb/>
　中各復有三二偶象方而用半故一二之中復有二<lb/>
　焉而積二三一二之數則爲八過揲之數三十有二<lb/>
　以四約之亦得八焉掛扐除一四其四也自一其十<lb/>
<pb n="23b"/>
　二而進四也八之母也過揲之數八其四也自三其<lb/>
　十二而退四也八之子也即四象少隂居二含八之<lb/>
　數也其畫爲一所謂拆也右兩耦一竒以竒爲主爲<lb/>
　少陽者凡二十掛扐之數二十有一除扐掛之一爲<lb/>
　二十以四約而三分之爲二者二爲一者一二耦象<lb/>
　方而用其半故二二之中各復有二一竒象圓而用<lb/>
　其全故一一之中復有三焉而積二二一三之數則<lb/>
　爲七過揲之數二十有八以四約之亦得七焉掛扐<lb/>
<pb n="24a"/>
　除一五其四也自兩其十二而退四也七之母也過<lb/>
　揲之數七其四也自兩其十二而進四也七之子也<lb/>
　即四象少陽居三含七之數也其畫爲一所謂單也<lb/>
　左三耦爲老隂者四掛扐之數二十有四以四約而<lb/>
　三分之爲二者三二耦象方而用其半故三兩之中<lb/>
　各復有二而積三二之數則爲六過揲之數亦二十<lb/>
　有四以四約之亦得六焉掛扐除一六之母也過揲<lb/>
　之數六之子也四分四十有八而各得其一也兩其<lb/>
<pb n="24b"/>
　十二而六其四也皆圍四而用其半也即四象太隂<lb/>
　居四含六之數也其畫爲又所謂交也凡此四者皆<lb/>
　以三變扐掛之法而得之乾之䇿二百一十有六積<lb/>
　六爻之䇿各三十六而得之也坤之䇿百四十有四<lb/>
　積六爻之䇿各二十有四而得之也凡三百六十者<lb/>
　合二百一十有六百四十有四而得之也當期之日<lb/>
　每月三十日合十二月爲三百六十也以氣言之則<lb/>
　有三百六十六日以朔言之則有三百五十四日今<lb/>
<pb n="25a"/>
　舉氣盈朔虚之中數言也故曰三百有六十也然少<lb/>
　陽之䇿二十八積乾六爻之䇿則一百六十八少隂<lb/>
　之䇿三十二積坤六爻之䇿則一百九十二二少之<lb/>
　合亦三百六十此獨以老陽老隂之䇿爲言者以易<lb/>
　用九六而不用七八也二篇者上下經六十四卦也<lb/>
　陽爻者百九十二每爻三十六積之得六千九百一<lb/>
　十二隂爻一百九十二每爻二十四積之得四千六<lb/>
　百八又合二者爲萬有一千五百二十也若爲少陽<lb/>
<pb n="25b"/>
　則每二十八䇿凡五千三百七十六少隂則每爻三<lb/>
　十二䇿凡六千一百四十四合之亦爲一萬一千五<lb/>
　百二十方其三十六營而九變也已得三畫而八卦<lb/>
　之名可見則内卦之爲貞者立矣所謂八卦而小成<lb/>
　也自是以往引而伸之又三十六營九變已成三畫<lb/>
　而再得小成之卦者一則外卦之爲悔者亦備矣六<lb/>
　爻成内外卦備六十四卦之别可見因而重之則六<lb/>
　十四卦可爲四千九十六卦而天地萬物之理該貫<lb/>
<pb n="26a"/>
　无遺所謂引而伸之觸類而長之天下之能事畢矣<lb/>
　此因揲蓍而推卦爻之極也易之有占微顯闡幽也<lb/>
　道原於天理之神也因占而顯之以啓乎人闡其幽<lb/>
　也德行寓於人事之顯也因占而神之以啓乎人微<lb/>
　其顯也顯可與酬酢人道神可與祐助神化此因揲<lb/>
　蓍而貫天人之理也朱子曰道因辭顯行以数神酬<lb/>
　酢謂應對祐神爲助神化之功德行是人事粗做底<lb/>
　只是人爲若決之於鬼神德行便神神不能自説吉<lb/>
<pb n="26b"/>
　凶與人必俟易始著見是易能祐於神也<lb/>
　閏法天體至圓周圍三百六十五度四分度之一繞<lb/>
　地左旋常一日一周而過一度日麗天而少遲故日<lb/>
　行一日亦繞地一周而在天爲不及一度積三百六<lb/>
　十五日九百四十分日之二百三十五而與天㑹是<lb/>
　一嵗日行之數也月麗天而尤遲一日常不及天十<lb/>
　三度十九分度之七積二十九日九百四十分日之<lb/>
　四百九十九而與日㑹十二㑹得全日三百四十八<lb/>
<pb n="27a"/>
　餘分之積五千九百八十八如日法九百四十而得<lb/>
　六不盡三百四十八通計得日三百五十四九百四<lb/>
　十分日之三百四十八是一嵗月行之數也嵗有十<lb/>
　二月月有三十日三百六十者一嵗之常數也故日<lb/>
　與天㑹而多五日九百四十分日之二百三十五爲<lb/>
　氣盈月與日㑹而少五日九百四十分日之五百九<lb/>
　十二者爲朔虛合氣盈朔虚而閏生焉故一嵗閏率<lb/>
　則十日九百四十分日之八百二十七三嵗一閏則<lb/>
<pb n="27b"/>
　三十二日九百四十分日之六百一五嵗再閏則五<lb/>
　十四日九百四十分日之三百七十五十有九年七<lb/>
　閏則氣朔分齊是爲一章也故三年而不置閏則春<lb/>
　之一月入于夏而時漸不定矣子之一月入于丑而<lb/>
　嵗漸不成矣積之之久至於三失閏則春皆八夏而<lb/>
　時全不定矣十二失閏子皆入丑嵗全不成矣其名<lb/>
　實乖戾寒暑反易農桑庶務皆失其時故必以此餘<lb/>
　日置閏月於其間然後四時不差而嵗功得成以此<lb/>
<pb n="28a"/>
　信治百官而衆功皆廣也<lb/>
子曰知變化之道者其知神之所爲乎易有聖人之道<lb/>
四焉以言者尚其辭以動者尚其變以制器者尚其象<lb/>
以卜筮者尚其占是以君子將有爲也將有行也問焉<lb/>
而以言其受命也如嚮无有逺近幽深遂知來物非天<lb/>
下之至精其孰能與於此參伍以變錯綜其數通其變<lb/>
遂成天地之文極其數遂定天下之象非天下之至變其<lb/>
孰能與於此易无思也无爲也寂然不動感而遂通天<lb/>
<pb n="28b"/>
下之故非天下之至神其孰能與於此夫易聖人所以<lb/>
極深而研幾也唯深也故能通天下之志唯幾也故能<lb/>
成天下之務唯神也故不疾而速不行而至子曰易有<lb/>
聖人之道四焉者此之謂也<lb/>
　易之變化即神之所爲辭變象占神所爲也易卦爻<lb/>
　之辭皆聖人正大之説故以言者尚之則言有物隂<lb/>
　陽之變具聖人時措之宜故以動者尚之則動有常<lb/>
　造制形器尚其卦爻之象以易之象備物制用也龜<lb/>
<pb n="29a"/>
　卜蓍筮尚卦爻之占以易之占極數知來也自尚辭<lb/>
　言之則有爲有行之先以蓍問易求其卦爻之辭而<lb/>
　以之發言處事則易受人之命而又有以告之如嚮<lb/>
　之應聲是以決未來之事也尚占而玩其辭之即占<lb/>
　筮所值吉凶之辭也此玩辭玩占非極其精微不足<lb/>
　以與其遂知來物之知也自尚變言之則三變成一<lb/>
　爻復五其三變而十八變以成卦參者三數之也伍<lb/>
　者五數之也既參以變又伍以變一先一後更相考<lb/>
<pb n="29b"/>
　覈以審其多寡之實也錯者交而互之一左一右之<lb/>
　謂也綜者總而挈之一低一昻之謂也此皆謂揲蓍<lb/>
　求卦之事蓋通一十二營之䇿以成隂爻陽爻相雜<lb/>
　之文究七八九六之數以定隂卦陽卦不易之䇿也<lb/>
　或曰參伍以變縱横十五天地五十有五之數也朱<lb/>
　子曰此一節夫子所以發明洛書之數也以龜背文<lb/>
　攷之戴九履一左三右七二四爲肩六八爲足五居<lb/>
　中央而實其腹縱横錯綜上下左右皆得十五數錯<lb/>
<pb n="30a"/>
　者交而互之綜者總而挈之洛書之數或三其五則<lb/>
　爲五以變而三數之或五其三則爲三以變而五數<lb/>
　之一經一緯皆成三五十五之數故曰參天兩地而<lb/>
　倚數蓋天數五地數五於五數之中天得其三地得<lb/>
　其兩合之而成五此一五之變也兩其三而爲六兩<lb/>
　其兩而爲四天用其六地用其四合之而成十此二<lb/>
　五之變也三其三而爲九三其兩而爲六天用其九<lb/>
　地用其六合之而成十五此三五之變也配之天度<lb/>
<pb n="30b"/>
　則五日爲一候一年七十二候一五也十日爲一旬<lb/>
　一年三十六旬二五也十五日爲一氣一年二十四<lb/>
　氣三五也四十五日爲一節一年八節此又洛書四<lb/>
　十五之全數也文者采也即九宮一白二黒三綠四<lb/>
　碧五黄六白七赤八白九紫之色也象者八卦之象<lb/>
　也即後天離南坎北震東兑西坤西南乾西北巽東<lb/>
　南艮東北也離爲火坎爲水震巽爲木乾兑爲金坤<lb/>
　艮爲土五行分布八維起於天一止於天九天九地<lb/>
<pb n="31a"/>
　十之位即洛書龜背之象文王則之以奠八卦之位<lb/>
　尚變而觀其象即變易所定成卦之象也此觀變觀<lb/>
　象非極其變動不足以與此通變極數之用也易之兼<lb/>
　該動靜乃四者之體所以立而用所以行也其无思<lb/>
　无爲言其无思慮作爲也寂者感之體感通者寂之<lb/>
　用人心之妙其動靜亦如此非極天下之至妙不足<lb/>
　以與此也夫極深者以心之理言之也唯易之至精<lb/>
　能極其深研幾者以事之端言之也唯易之至變能<lb/>
<pb n="31b"/>
　研其幾極心之深故足以開人心之同然研事之幾<lb/>
　故足以定人事之當然而通志成務而不見其通之<lb/>
　成之之迹者則神之所爲也蓋玩辭觀占靜而竆理<lb/>
　也體象達變動而制事也通志成務不見其迹神之<lb/>
　事也易道之四合之以至精至變四即二也㑹之以<lb/>
　至神二即一也此所謂聖人之道也<lb/>
子曰夫易何爲者也夫易開物成務冒天下之道如斯<lb/>
而已者也是故聖人以通天下之志以定天下之業以<lb/>
<pb n="32a"/>
㫁天下之疑是故蓍之德圓而神卦之德方以知六爻<lb/>
之義易以貢聖人以此洗心退蔵於密吉凶與民同患<lb/>
神以知來知以蔵往其孰能與於此哉古之聰明叡知<lb/>
神武而不殺者夫是以明於天之道而察於民之故是<lb/>
興神物以前民用聖人以此齋戒以神明其德夫是故<lb/>
闔戸謂之坤闢户謂之乾一闔一闢謂之變往來不竆<lb/>
謂之通見乃謂之象形乃謂之器制而用之謂之法利<lb/>
用出入民咸用之謂之神<lb/>
<pb n="32b"/>
　一節言聖人立明誠之教二節言聖人明易而尚占<lb/>
　筮之道三節言易道之名義夫使人知吉凶者所以<lb/>
　開天下明道之實使人成事業者所以成天下行道之<lb/>
　功冒天下之道皆在其中所以示人以致知力行<lb/>
　者无遺理也易有開物之道也故聖人以之通天下<lb/>
　之志則其知皆足以有明也易有成務之道也故聖<lb/>
　人以之定天下之業則其仁皆足以有行也易冒天<lb/>
　下之道而无遺也故聖人以之㫁天下之疑則其勇<lb/>
<pb n="33a"/>
　皆足以有決也易蓍之作聖人蓋足以之明人心濟<lb/>
　人事而解斯人昧道之惑耳此聖人以易而立誠明<lb/>
　之教也其所以爲教蓍卦六爻也河圖以生數爲主<lb/>
　一三五之竒謂之參天二四之耦謂之兩地積一三<lb/>
　五而成九故乾元用九積二四而成六故坤元用六<lb/>
　乾九坤六者參天兩地之積也由是兼成數而積之<lb/>
　則天數二十有五合之而五十聖人則之以爲蓍數<lb/>
　地數三十合之而六十聖人則之以爲卦數蓍之體<lb/>
<pb n="33b"/>
　數五十而用數四十有九則七七而虛其一也卦之<lb/>
　用數六十而體數六十有四則八八而盈其四也虚<lb/>
　其一以爲太極之本盈其四以爲四象之用以蓍之<lb/>
　虚一合卦之盈四則五也蓍之德圓故用竒數一五<lb/>
　七九皆竒也卦之德方故用耦數四六八皆耦也五<lb/>
　十之蓍分揲掛扐其數變動而足以知卦之來故其<lb/>
　德圓而神二體之卦隂陽大小其象一定而足以蔵<lb/>
　蓍之往故其德方以知六爻之義變易蓍卦老隂變<lb/>
<pb n="34a"/>
　陽老陽變隂告人吉凶故其義易以貢此易之體也<lb/>
　聖人以此三者洗心則此心渾然蓍卦六爻之理一<lb/>
　疵不存萬理明凈而黙蔵諸用其理之㑹於已者以<lb/>
　是物我渾融吉則憂斯民之不能趨凶則憂斯民之<lb/>
　不能避其心之公乎人者以是此聖人之體易也神<lb/>
　以知來知以藏往其孰能與此者言蓍卦之德非至<lb/>
　德不能與此也以知來藏往之蓍卦言則蓍定數於先<lb/>
　於卦爲來卦定象於後於蓍爲往蓍之神知卦之來<lb/>
<pb n="34b"/>
　卦之知蔵蓍之往也主人心言則神屬魂魂之靈足<lb/>
　以知來物知屬魄魄之强足以記往事此皆非古之<lb/>
　聰明叡知神武而不殺者不能與也聖心藴蓍卦六<lb/>
　爻之德是以明於天之道而察於民之故者以其有<lb/>
　神知之德而知之明也是興神物以前民用者以其<lb/>
　知天人之理而處之豫也聖人以此齋戒以神明其<lb/>
　德者以筮蓍求卦之際能肅然齊一惕然驚懼致敬<lb/>
　以叩神明而致其心之亦神明也此聖人明易而尚<lb/>
<pb n="35a"/>
　占筮之道也此道原於三才隂主乎靜故闔戸之象<lb/>
　爲坤陽主乎動故闢戸之象爲乾動則陽變爲隂靜<lb/>
　則隂變爲陽故一闔一闢爲變陽往則隂來隂往則<lb/>
　陽來循環无端流行不息故往來不竆爲通乾坤變<lb/>
　通而萬物莫不稟氣於天故物生之始著見者名曰<lb/>
　象萬物莫不受形於地故物生之成形質者名曰器<lb/>
　聖人因人物之生制爲三綱五常禮樂刑政而用之<lb/>
　天下者則曰法天下之動靜出入用之而不知是理<lb/>
<pb n="35b"/>
　之所以然者則名曰神蓋乾坤變通者天地之化生<lb/>
　人物也見象形器者人物之稟受天地也法者聖人<lb/>
　品節斯道之所當然者也神者天下不知是道之所<lb/>
　以然者也此聖人明易道之明義也<lb/>
是故易有太極是生兩儀兩儀生四象四象生八卦八<lb/>
卦定吉凶吉凶生大業<lb/>
　此明易道之源流也朱子曰太極者象數未形而其<lb/>
　理已具之稱形器已具而其理无朕之目在河圖洛<lb/>
<pb n="36a"/>
　書皆虚中之象也周子曰无極而太極卲子曰道爲<lb/>
　太極又曰心爲太極此之謂也謝氏曰周子畫○以<lb/>
　象之非謂太極之形如此蓋太極者天地人物混然<lb/>
　一貫之理无象形而能爲象形者也太極之判始生<lb/>
　一竒一耦而爲一畫者二是爲兩儀其數則陽一而<lb/>
　隂二在河圖洛書則竒耦是也周子所謂動而生陽<lb/>
　動極復靜靜而生隂靜極復動一動一靜互爲其根<lb/>
　分隂分陽兩儀立焉卲子所謂一分爲二謝氏曰易<lb/>
<pb n="36b"/>
　象起於兩一而兩之爲兩故曰兩者隂陽也儀者端<lb/>
　倪也自太極而生有端倪之謂也文公曰兩儀之上<lb/>
　各生一竒一耦而爲二畫者四是爲四象其位則太<lb/>
　陽一少隂二少陽三太隂四其數則太陽九少隂八<lb/>
　少陽七太隂六以河圖言之則六者一而得五者也<lb/>
　七者二而得五者也八者三而得五者也九者四而<lb/>
　得五者也以洛書言之則九者十分一之餘也八者<lb/>
　十分二之餘也七者十分三之餘也六者十分四之<lb/>
<pb n="37a"/>
　餘也周子所謂水火木金卲子所謂三分爲四也謝<lb/>
　氏曰太陽陽中之陽也少隂陽中之隂也太隂隂中<lb/>
　之隂也少陽隂中之陽也周子所謂陽變隂合也以<lb/>
　初重而觀則左爲陽而右爲隂以次重而觀則上爲<lb/>
　陽而下爲隂陽輕清上升者爲天隂重濁下降者爲<lb/>
　地文公曰四象之上各生一竒一耦而爲三畫者八<lb/>
　於是三才畧具而有八卦之名其位則乾一兑二離<lb/>
　三震四巽五坎六艮七坤八在河圖則乾坤坎離分<lb/>
<pb n="37b"/>
　居四實兌震艮巽分居四虚在洛書則乾坤坎離分<lb/>
　居四方兌震艮巽分居四隅周禮所謂三易經卦皆<lb/>
　八大傳所謂八卦成列卲子所謂四分爲八也謝氏<lb/>
　曰四象之上又各生一竒一耦是爲河圖之本體先<lb/>
　天之畫也卲子曰乾坤定位也震巽一交也兌離坎<lb/>
　艮再交也震陽少而隂尚多也兌離陽寖多也坎艮<lb/>
　隂寖多也八卦之上又各生一竒一耦而爲四畫者<lb/>
　十六邵子所謂八分爲十六皇極經世始終用十六<lb/>
<pb n="38a"/>
　位蓋以四起象四而四之爲十六隂陽剛柔各得八<lb/>
　數天有八象地有八象也四畫之上又各生一竒一<lb/>
　耦而爲五畫者三十二邵子所謂十六分爲三十二<lb/>
　者是也又爲四象之上各加八卦八卦之上各加四<lb/>
　象也五畫之上又各生一竒一耦而爲六畫者六十<lb/>
　四卦則兼三才而兩之而八卦之乘八卦亦周於是<lb/>
　六十四卦之名立而易道大成矣周禮所謂三易之<lb/>
　别皆六十有四大傳因而重之爻在其中矣邵氏謂<lb/>
<pb n="38b"/>
　三十二分爲六十四也若於其上各爻又各一竒一<lb/>
　耦則爲七畫一百二十八矣引而伸之積成十一畫<lb/>
　之上又各生一竒一耦則爲十二畫者四千九十六<lb/>
　矣焦貢易八卦變之數蓋以六十四乘六十四也此<lb/>
　隂陽流行之數而易道之无竆也自太極觀天地天<lb/>
　地亦物也人而盡太極之道則能參配天地而造化<lb/>
　在我矣此所以趨吉避凶而生大業也隂陽往來交<lb/>
　錯便有盈虛消長之不同吉凶生矣吉凶既決定則<lb/>
<pb n="39a"/>
　以之立事而大業自此生矣此聖人作易教民卜筮<lb/>
　以開天下之愚以定天下之志以成天下之事者如<lb/>
　此<lb/>
是故法象莫大乎天地變通莫大乎四時懸象著明莫<lb/>
大乎日月崇髙莫大乎富貴備物制用立成器以爲天<lb/>
下利莫大乎聖人探頤索隠鉤深致遠以定天下之吉<lb/>
凶成天下之亹亹者莫大乎蓍龜是故天生神物聖人<lb/>
則之天地變化聖人效之天埀象見吉凶聖人象之河<lb/>
<pb n="39b"/>
出圖洛出書聖人則之易有四象所以示也繫辭焉所<lb/>
以告也定之以吉凶所以斷也易曰自天祐之吉无不<lb/>
利子曰祐者助也天之所助者順也人之所助者信也<lb/>
履信思乎順又以尚賢也是以自天祐之吉无不利也<lb/>
　一節明易道之大端二節明聖人作易之本初三節<lb/>
　推天祐之所以然也物之形體具一法象天地則法<lb/>
　象之大者物之屈伸具一變通四時爲變通之大者<lb/>
　物之有耳目皆有精明日月則爲著明之大者以言<lb/>
<pb n="40a"/>
　乎崇髙則富貴爲崇髙之極以言乎制作則聖人爲<lb/>
　制作之先以言通微極幽知來以㫁天下之疑而使<lb/>
　人勉勉於趨吉避凶者則蓍龜之靈尤其至者蓋自<lb/>
　造化言之則天地其全體四時其妙用日月其精光<lb/>
　也自人言之則富貴者以其分之隆聖人者以其德<lb/>
　之盛自物言之則蓍者植物之靈而龜者動物之靈<lb/>
　也此聖人明易之大端也合而言之聖人之易皆法<lb/>
　象一貫之理而已神物者蓍龜是也變化者隂陽之<lb/>
<pb n="40b"/>
　運也埀象見吉凶者如日月星辰主灾祥禍福也河<lb/>
　圖洛書者天地生成之數也易之變具於神物妙於<lb/>
　變化顯於天象載於圖書故聖人作易皆所以取法<lb/>
　乎此易有四象則掲隂陽老少之象以示人也因象<lb/>
　而繫辭則盡其言以告人也辭焉而明吉凶所以㫁<lb/>
　天下之疑也然此非聖人自爲也取法於天地萬物<lb/>
　而埀法於天下萬世耳此明聖人作易之本初也經<lb/>
　曰河出圖洛出書聖人則之請論其詳蓋有天地自<lb/>
<pb n="41a"/>
　然之易有羲文周孔之易羲文周孔非能自爲易也<lb/>
　亦取諸天地而已河圖洛書天地不言之畫也信乎<lb/>
　畫前元有之物也人之言曰龍馬負圖而出於河其<lb/>
　數一六居北二七居南三八居東四九居西五十居<lb/>
　中伏羲則之以畫八卦神龜載書而出於洛其數戴<lb/>
　九履一左三右七二四爲肩六八爲足禹因類之以<lb/>
　成九疇此出于孔安國劉歆之説則河圖者羲文所<lb/>
　以畫卦洛書者禹箕所以叙疇也今大傳論作易之<lb/>
<pb n="41b"/>
　原乃兼以圖書言之何哉河圖者伏羲所以取畫先<lb/>
　天之易而洛書者文王所以取畫後天之易也河圖<lb/>
　虛其中者太極也竒數二十耦數二十者兩儀也以<lb/>
　一二三四爲六七八九者四象也以四隅之正爲乾<lb/>
　坤坎離以四隅之空爲兌艮震巽者八卦也洛書之<lb/>
　虛其中者太極也坎居一白離居九紫震居三綠巽<lb/>
　居四碧艮居八白坤居二黑乾居六白兊居七赤者八卦也先<lb/>
　天之易乾坤縱而六子横易之體也後天之易震兌<lb/>
<pb n="42a"/>
　横而六卦縱易之用也先天之易象天之圓以氣運<lb/>
　而司乎八卦後天之易如地之方以形著而司乎八<lb/>
　位是則洛書之出不特禹箕以之叙疇而實文王以<lb/>
　之造易况夫子大傳曰天一地二天三地四天五地<lb/>
　六天七地八天九地十凡天地之數五十有五即指<lb/>
　河圖之數而言之也又曰參伍以變錯綜其數縱横<lb/>
　皆十有五數又指洛書之數而言之也是則洛書不<lb/>
　專於作範而兼通於作易明矣雖然河圖洛書相爲<lb/>
<pb n="42b"/>
　經緯八卦九章相爲表裏是雖漢儒之言實天下之<lb/>
　至論也河圖主常數而盈於十洛書主變數而止於<lb/>
　九朱子謂則河圖者虚其中則洛書者總其實十盈<lb/>
　數也盈數用虚故河圖虚其中之兩而用八九虚數<lb/>
　也虛數用實故洛書總其中之五而用九河圖象如<lb/>
　天外圓中虚故五十不用而太極爲八卦之樞紐洛<lb/>
　書之數如地外方中實故中五建用而皇極爲九疇<lb/>
　之宗主然天未嘗不用地數之耦地未嘗不用天數<lb/>
<pb n="43a"/>
　之竒河圖雖虚其中之十與五而不用而洛書實互<lb/>
　蔵其十與五而縱横以迭用况洛書四十有五之數<lb/>
　雖若少虧於河圖之數而河圖之數五十五者又九<lb/>
　疇之子目也豈惟此河圖之八卦互蔵洛書之九數<lb/>
　蓋乾一對坤八爲九離三對坎六爲九震四對巽五<lb/>
　爲九兌二對艮七爲九洛書之九章亦互蔵河圖之<lb/>
　十數一五行對九五福極爲十二五事對八庶徴爲<lb/>
　十三八政對七稽疑爲十四五紀對六三德爲十是<lb/>
<pb n="43b"/>
　河圖未嘗无九而洛書未嘗无十也河圖如天圓而<lb/>
　包乎地洛書如地方而居於天之中河圖象圓而用<lb/>
　數耦故虚其兩而畫八卦此天爲經而地爲緯也洛<lb/>
　書象方而用數竒故總其實而叙九疇此地爲經而<lb/>
　天爲緯也先天之易本於河圖圖圓象天天之太極<lb/>
　以四象而正四時易之體也後天之易本於洛書書<lb/>
　方象地地之元氣以八卦而司八方易之用也河圖<lb/>
　虚五與十而不用蓋主於兩儀四象以爲立卦生爻<lb/>
<pb n="44a"/>
　之基所謂交易爲體往此來彼之易也洛書縱横十<lb/>
　五以蔵用蓋主於用九用六以爲揲蓍求卦之妙所<lb/>
　謂變易爲用時靜時動之易也其經緯表裏者固如<lb/>
　此邵子曰圓者星也厯紀之數其肇於此乎方者土<lb/>
　也畫州井地之法其放於此乎夫天有十二辰二十<lb/>
　八宿分居四表日月五星謂之七政北斗七星併輔<lb/>
　弼一星而爲八居天之中總而計之凡五十有五即<lb/>
　河圖之積數也四方各得三辰七宿合之則爲十即<lb/>
<pb n="44b"/>
　河圖十數也河圖虛中得十有五數而日月五星與<lb/>
　斗宿八星居天之中爲天象運行之主即虚中十五<lb/>
　之數也十二辰二十八宿合之而得四十分居四表<lb/>
　即一六二七三八四九之四象也是故聖人則之以<lb/>
　治厯明時厯法合二始以定剛柔二中以定律厯二<lb/>
　終以紀閏餘所謂厯紀也方者洛書之文洛書固主<lb/>
　乎數若因數原象夫地之象方方者徑一而圍四於<lb/>
　方圍之中開方爲十字而中分之則成田字而謂之<lb/>
<pb n="45a"/>
　方田其數四又二其十字而三分之則成井字則其<lb/>
　數九實其中則爲九虛其中則爲八井田之法以九<lb/>
　而起以九而終於其中則四而分之四九三十六地<lb/>
　之數也故小司徒經土地而井牧其田野九夫爲井<lb/>
　四井爲邑四邑爲邱四邱爲甸四甸爲縣四縣爲都<lb/>
　自四井四邑四甸四縣四都而後成一大都則大都<lb/>
　即一同之國也然則畫州分土之法豈非則於書歟<lb/>
　孔穎達曰言人於此易㫁而行之則鬼神无不助祐<lb/>
<pb n="45b"/>
　故引大有上六證之意或然也大有爻辭言天祐而<lb/>
　已夫子釋之其言天助必兼人助以言之其言天助<lb/>
　則謂之順不謂之信言人助則謂之信不謂之順何<lb/>
　也蓋天人本一機天之助順本於人之助信見之但<lb/>
　言天助則推天理之統體言人助則指人事之形著<lb/>
　謂之順者循天理之本然而无所咈也謂之信者蓋<lb/>
　人事之實然而无所欺也故信而曰履以其行事言<lb/>
　之順而言思以其求諸心言之此信順所以有天理<lb/>
<pb n="46a"/>
　人事體用之分也此夫子之言天助人助所以别而<lb/>
　言之也然履信所以思乎順又有以見其貫通之實<lb/>
　而又尚賢亦所以輔成其順信之德耳此推天祐之<lb/>
　所以然也<lb/>
子曰書不盡言言不盡意然則聖人之意其不可見乎<lb/>
子曰聖人立象以盡意設卦以盡情僞繫辭焉以盡其<lb/>
言變而通之以盡利鼓之舞之以盡神乾坤其易之緼<lb/>
邪乾坤成列而易立乎其中矣乾坤毁則无以見易易<lb/>
<pb n="46b"/>
不可見則乾坤或幾乎息矣是故形而上者謂之道形<lb/>
而下者謂之器化而裁之謂之變推而行之謂之通舉<lb/>
而措之天下之民謂之事業是故夫象聖人有以見天<lb/>
下之頤而擬諸其形容象其物宜是故謂之象聖人有<lb/>
以見天下之動而觀其㑹通以行其典禮繫辭焉以斷<lb/>
其吉凶是故謂之爻極天下之賾者存乎卦鼓天下之<lb/>
動者存乎辭化而裁之存乎變推而行之存乎通神而<lb/>
明之存乎其人黙而成之不言而信存乎德行<lb/>
<pb n="47a"/>
　易之始作書不能盡聖人之言言不能盡聖人之意<lb/>
　則聖人之意疑不可見矣自聖人觀象而即畫以立<lb/>
　卦因卦而分之以繫辭因是變通天下之事以盡利<lb/>
　鼓舞天下之心以盡神則聖人之意亦可見矣故卦<lb/>
　象與辭一隂陽耳合易之精粗以論變通之利則知<lb/>
　聖人達於天下者事業也闡易之體用以究變通之<lb/>
　利則知君子體易於一身者德行也夫立天地雷風<lb/>
　水火山澤之象所以盡聖人之㫖意觀象而設八八<lb/>
<pb n="47b"/>
　六十四卦所以盡君子小人之情僞其以情實則其<lb/>
　合乎聖人之意者其爲僞佞則其悖乎聖人之意者<lb/>
　因卦而繫辭于各爻所以盡其吉凶悔吝之言其出<lb/>
　於聖人之意者辭之所以勸也其處於聖人之意者<lb/>
　辭之所以戒也易之爲書如此以易道而變通萬事則<lb/>
　化裁推行各得其宜所以盡利以易道而鼓舞人心<lb/>
　則作興動化不測其妙所以盡神惟其有變通人事<lb/>
　之利是以有鼓舞人心之神易之達諸用者又如此<lb/>
<pb n="48a"/>
　則聖人之意従可知矣夫卦爻之變易不竆而乾坤<lb/>
　卦爻變易之藴也故乾坤既立凡易之百九十二陽<lb/>
　爻皆乾之所藴也凡易之百九十二隂爻皆坤之所<lb/>
　藴也此乾坤所以爲易之藴邪乾坤成列而易立乎<lb/>
　其中乾坤毁則無以見易道之藴蔵易道不見則无<lb/>
　以見乾坤之變化是易道不外乎隂陽其形而上者<lb/>
　爲道則其无形體者理也其形而下者爲器則其有<lb/>
　形體者物也自易言之器則易之隂陽道即易之太<lb/>
<pb n="48b"/>
　極易之卦爻皆隂陽也卦爻之理則太極也其在天<lb/>
　地則天地之形體爲器元亨利貞之理則道也其在<lb/>
　人則人之形體爲器仁義禮智之理則道也易之兼<lb/>
　乎三才者道即器而器亦道也夫道不離器然自形<lb/>
　而下者言之則不能无氣稟之異是以不能无過不<lb/>
　及之差而或至於失道也聖人即此道消化弊事而<lb/>
　裁制之唯變惡爲善變邪爲正變亂爲治故謂之變<lb/>
　因變而推行之推善道而行則見善道无不達推正<lb/>
<pb n="49a"/>
　道而行則見正道无不貫以至行乎富貴貧賤夷狄患<lb/>
　難與平治之道无往不通故謂之通舉變通之用而<lb/>
　措諸天下則鼓舞人心神化不竆是合易道精粗以<lb/>
　論變通之利所以見聖人鼓舞之神而成及民之事<lb/>
　也夫道不外乎器天下之頤道之體也天下之動道<lb/>
　之用也聖人見天下之頤而擬諸其形容以象物宜<lb/>
　則道體著於象矣聖人見天下之動而行典禮以㫁<lb/>
　吉凶則道之用著於爻矣象即統諸卦者也故曰極<lb/>
<pb n="49b"/>
　天下之賾者存乎卦爻即詳其辭者也故曰鼓天下<lb/>
　之動者存乎辭卦爻之化裁推行存乎變通言道器<lb/>
　而以謂之變通言以著顯微也言爻象而以存乎變<lb/>
　通言自用反本也易之鼓舞天下者如此其神神妙<lb/>
　而能明之者固在乎人所以明之而黙成自信者又<lb/>
　在乎德行蓋神而明之者明善之事此道之所以明<lb/>
　黙成自信者誠身之事此道之所以行也闡易之體<lb/>
　用以究變通之利者正欲君子體鼓舞之神而全反<lb/>
<pb n="50a"/>
　已之德行也夫卦象爻辭統而言之一爻象也爻象<lb/>
　之變通盡利是以能鼔舞以盡神因變通之盡利以<lb/>
　發揮其神教之功者聖人之事業也因變通之盡利<lb/>
　而興起於神教之内者君子之德行也發之爲事業<lb/>
　易之教也藴之爲德行易之學也夫子於此反覆申<lb/>
　明之則聖人所以盡言盡意者有在矣<lb/>
　易書之作大抵自因天地以明人道即人道而三天<lb/>
　地也故上係首章始焉合三極以明卦爻之義終焉<lb/>
<pb n="50b"/>
　原卦爻以貫三極之理三才之分人事有吉凶悔吝<lb/>
　天地有剛柔變化故次章明三極之道而欲斯人效<lb/>
　法天地以趨吉而免於凶與悔吝焉吉凶悔吝之辨<lb/>
　存乎卦位凶中求吉而其要在无咎也故次章申言<lb/>
　吉凶悔吝而兼明補過之道以示險易之别焉又知<lb/>
　險易之辨以趨吉避凶是即天地剛柔變化之得其<lb/>
　道也故次章復明易道之配天地與人道之參贊天<lb/>
　地焉天地之道著於晝夜者即神易也故次章又以<lb/>
<pb n="51a"/>
　天地之神易以參合人心之神易焉神易之妙莫著<lb/>
　於乾坤之動靜故次章又申言乾坤之廣大焉乾坤<lb/>
　之廣大即人道之所效法也故次章又即天地之易<lb/>
　以參人性之道義不離乎言動也故次章因象推爻<lb/>
　舉七爻以明人事之變化焉言動之有疑當決之於<lb/>
　神明之筮蓍故次章明大衍之占法皆神之所爲也<lb/>
　故次章論至精至變歸之至神焉夫至精以極深故<lb/>
　能開物至變以研幾故能成務故開物成務之章次<lb/>
<pb n="51b"/>
　之開物成務之詳皆使民㑹乾坤之藴以明善誠身<lb/>
　也聖人達明誠之教於天下則爲事業君子體明誠<lb/>
　之學於一身則爲德行故事業德行之章爲上繫之<lb/>
　終焉<lb/>
　<lb/>
　<lb/>
　<lb/>
　周易衍義卷十五<lb/>
</p>
<p>
</p>
  </div>
</body>
</text>
</TEI>
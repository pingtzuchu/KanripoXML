<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周易衍義卷十三</head>
    <p>
<pb n="1a"/>
欽定四庫全書<lb/>
　周易衍義卷十三　　　　　元　胡震　撰<lb/>
䷵<hi>兌下震上</hi>
歸妹征凶无攸利彖曰歸妹天地之大義也天地不交<lb/>
而萬物不興歸妹人之終始也說以動所歸妹也征凶<lb/>
位不當也无攸利柔乗剛也<lb/>
　婦人謂嫁曰歸歸妹合震兊而成震為長男其兄也<lb/>
　兌為少女其妹也以兄而歸妹故卦以歸妹得名又<lb/>
<pb n="1b"/>
　長男說少女少女從長男亦歸妹之義所以征凶无<lb/>
　攸利者以男女之情以說而動是妹不待兄命以已<lb/>
　歸人而自往焉為淫奔也又諸爻皆位不當以柔乗<lb/>
　剛皆非正也故征凶无攸利夫婚姻害正者有二居<lb/>
　不當位也柔之乗剛也居不當位則所履非正道所<lb/>
　居非正分綱常之紊天理之晦也名分之乖禍亂之<lb/>
　階也何以無凶以柔乗剛則男失其健女失其順牝<lb/>
　雞之晨為家之索也月望之㡬君子之凶也何以有<lb/>
<pb n="2a"/>
　利古之聖人知夫婦為人倫之始故制為嫡庶之分<lb/>
　故不以嬖御疾正后不以妾為妻非受幣不交不親<lb/>
　非廟見則不得成為婦以此坊民猶有嬖人軋衛荘<lb/>
　姜以仲子而儕孟子者禮女子之嫁也母命之曰毋<lb/>
　違夫子以順為正又曰天先乎地男先乎女以此坊<lb/>
　民猶不能防閑文姜而貽敝笱之譏如魯桓者欲有<lb/>
　所為動為武后所制如唐髙宗者吾嘗以是而觀歸<lb/>
　妹之大義二柔也剛居之三剛也柔居之四柔也剛<lb/>
<pb n="2b"/>
　居之五剛也柔居之自二至五无一得正是豈非犯<lb/>
　名分而凟綱常者耶二剛也三以柔乗之四剛也五<lb/>
　以柔乗之豈非婦制其夫隂盛而陽微者耶於位之<lb/>
　不當知其征之凶於柔乗剛而知其征之不利凡天<lb/>
　下之事一失其正則左酬右酢无非凶咎前瞻後頋<lb/>
　動无所利矣彖曰歸妹天地之大義也天地不交而<lb/>
　萬物不興歸妹人之終始也一隂一陽之謂道陰陽<lb/>
　交感男女配合天地之常理也伊川曰天地不交則<lb/>
<pb n="3a"/>
　萬物何從而生女之歸男乃生生相續之道男女交<lb/>
　而後有生息有生息而後其終不窮前者有終而後<lb/>
　者有始相續不窮是人之終始也虚谷曰歸妹本自<lb/>
　泰来天地交而萬物通震為長男而位乎東繼天下<lb/>
　之君也兊為少女而位乎西繼天下之母也又天地<lb/>
　之氣始於東南而盛於西北此生物之氣也故歸妹<lb/>
　為天地之大義歸者人之終生育者人之始說以動<lb/>
　所歸妹也以卦徳言之男女相感說而動者少女之<lb/>
<pb n="3b"/>
　事故以說而動所歸者妹也文公曰歸妹未有不好<lb/>
　只是說以動帶累他征凶位不當也无攸利柔乗剛<lb/>
　也此言歸妹本無征凶不利之事所以凶而不利者<lb/>
　以其位之不當而柔之乗剛也朱子曰動而說為随<lb/>
　此陽倡而隂和男行而女從得男女之正故元亨利<lb/>
　貞說以動為歸妹則是隂反先倡女反先行失男女<lb/>
　之正故征凶无攸利此卦其變為漸卦其象震長男<lb/>
　兊少女歸妹之象其占无攸利也<lb/>
<pb n="4a"/>
象曰澤上有雷歸妹君子以永終知敝<lb/>
　雷動于上而澤随于下歸妹之象也君子體之以永<lb/>
　久其嗣續以永其終也戒慎其離隙以知敝也當思<lb/>
　為可久可繼之道楊氏曰婚姻者禍福之始故姜任<lb/>
　興周文哀禍魯叔姬辱身夏姬滅國君子於歸妹之<lb/>
　始必慮永久之所終必知其歸之所敝也豈惟婚姻<lb/>
　忠敝必野文敝必僿一代之敝也革俗必弱從俗必<lb/>
　强一國之敝也清必隘和必不恭一行之敝也兼愛<lb/>
<pb n="4b"/>
　必无父為我必無君一學之敝也豈惟婚姻哉永終<lb/>
　謂生息嗣續永久其𫝊也知敝謂物物有敝壊思為<lb/>
　相繼之道也<lb/>
初九歸妹以娣跛能履征吉象曰歸妹以娣以恒也跛<lb/>
能履吉相承也<lb/>
　古之諸侯一娶九女嫡之從夫娣之從嫡禮則然也<lb/>
　初九居下卦之下娣之義也九二居下卦之中嫡之<lb/>
　義也六五居上卦之中夫之象也以二從五為嫡從<lb/>
<pb n="5a"/>
　夫以初從二為娣從嫡娣非嫡則不能以有行歸妹<lb/>
　以娣禮之常也跛而能履二承五初承二吉相承也<lb/>
　人生斯世貴者有貴者之事賤者有賤者之事處賤<lb/>
　而為貴者之事僣也初九居下上無正應其䖏乎下<lb/>
　賤猶歸妹之為娣耳不能致逺猶跛者之能履耳今<lb/>
　以娣妾之賤言之其分卑其人微能為左右流之之<lb/>
　職則可矣大而后妃之風化非其敢僣也能為肅肅<lb/>
　宵征之敬則可矣大而夫人恵下之澤非其敢知也<lb/>
<pb n="5b"/>
　象曰以恒者以其有長久之徳也吉相承也能相承<lb/>
　助嫡之吉也廣而推之以大夫而行諸侯之事不可<lb/>
　也以諸侯而行公卿之事以公卿而行天子之事不<lb/>
　可也嗟乎世之馳心髙大肆志荒唐而不知分義者<lb/>
　可以監於此矣<lb/>
九二眇能視利幽人之貞象曰利幽人之貞未變常也<lb/>
　九二陽剛得中女之賢也上有六五而隂不正如女<lb/>
　賢而配不良不能大成内助之功僅可善其身而小<lb/>
<pb n="6a"/>
　施之如眇者之能視不能及逺也失位故眇居中故<lb/>
　能視利幽人之貞幽人抱道自重而不偶於時者也<lb/>
　二自守其幽靜貞正乃為利也夫事業之逺近在時<lb/>
　道義之得失在我在時者不敢必諸己在我者不可<lb/>
　諉諸時歸妹九二陽剛得中女之賢者也六五隂柔<lb/>
　不正女之配不良也以賢配不良可以善其身不可<lb/>
　以大其家可以成婦道之小節不可以成内助之大<lb/>
　功如荘公之姜謂其能賢則可謂其能輔衛侯以大<lb/>
<pb n="6b"/>
　承宣之功則不可齊人之妻謂其能知饜墦間之非<lb/>
　義則可謂其能佐良人而解其施施之羞則未可此<lb/>
　其所以如眇者之視歟然其所以自守之正道則㫁<lb/>
　乎不可變也不然則為淫姣為背棄為不守節之流<lb/>
　天倫於此乎乖矣士之䖏於世者亦然以賢士而遇<lb/>
　庸君亦有未能逺到者微子微仲之遇商王仲叔王<lb/>
　孫之遇衛靈是也象曰未變常也幽則至靜而不可<lb/>
　動貞則至堅而不可渝皆陽剛中正之常徳而不變<lb/>
<pb n="7a"/>
　者也<lb/>
六三歸妹以須反歸以娣象曰歸妹以須未當也<lb/>
　三居下之上本非賤者以六居三不當位徳不正也<lb/>
　柔而尚剛行不順也為說之主以說而動非禮也上<lb/>
　无正應无受之者也女子而無所適故須待也立身<lb/>
　不正人誰取之不可以爲人配矣既不以徳為人配<lb/>
　急以從人而反歸以求為娣媵是自賤也夫人志在<lb/>
　禄仕而不自重欲速好進而甘於卑下卒為人所賤<lb/>
<pb n="7b"/>
　者何以異此天下之生久矣有位之賤者行之賤者<lb/>
　位之賤者命分之所當然行之賤者世俗之所共鄙<lb/>
　道義者身之則故君子修身不必求位之尊也道義<lb/>
　在吾身則尊矣不必求位之貴也道義在吾身則貴<lb/>
　矣何至如六三之无所適而反歸以娣耶觀此爻則<lb/>
　知不仁之果辱也天爵之果貴也小人之果賤也象<lb/>
　曰未當也謂其位之不正也<lb/>
九四歸妹愆期遲歸有時象曰愆期之志有待而行也<lb/>
<pb n="8a"/>
　九四以陽居上體是女之尊貴而有賢正之徳也以<lb/>
　其无應未得其歸是賢女不輕從人而難於擇配故<lb/>
　能愆期遲歸待得佳配故能待而行非如三之反歸<lb/>
　以娣也世變日降風俗日漓早婚少聘教人以媮固<lb/>
　有先歸而致多夭之憂者其視歸妹九四為何如士<lb/>
　也罔極二三其徳固有以失其所依而致背棄之憂<lb/>
　者其視歸妹九四為何如甚矣世教之不眀也是故<lb/>
　太公居北海之濱待文王而後歸傅說居版築之陋<lb/>
<pb n="8b"/>
　待商聘而後起其九四歟<lb/>
六五帝乙歸妹其君之袂不如其娣之袂良月㡬望吉<lb/>
象曰帝乙歸妹不如其娣之袂良也其位在中以貴行<lb/>
也<lb/>
　王姬下嫁自古而然至帝乙而後正婚姻之禮眀男<lb/>
　女之分雖至貴之女不得失柔巽之道故易中隂尊<lb/>
　而謙降者則曰帝乙歸妹本卦六五是也六五柔順<lb/>
　得中下應剛中之賢尚徳不尚飾衣袂所以為容飾<lb/>
<pb n="9a"/>
　者娣媵者以容飾為事故君之袂不如娣袂之良乃<lb/>
　不尚飾而尚徳也月朢則與日敵五之貴髙不至於<lb/>
　盈極如月之㡬朢不與日敵則不亢其夫乃為吉也<lb/>
　世之君子與其文繡加於身孰若有令聞廣譽之美<lb/>
　與其如衣錦晝行之榮孰若有徳被生民之實衣錦<lb/>
　尚絅則君子之道闇然而章象曰以貴行也尊貴得<lb/>
　中是以不尚飾也<lb/>
上六女承筐无實士刲羊无血无攸利象曰上六无實<lb/>
<pb n="9b"/>
承虚筐也<lb/>
　婚姻之禮以承宗廟以奉祭祀者也豈可以不終古<lb/>
　禮始婚而聽命於廟既成而見於三月此祭祀之始<lb/>
　也親耕而為粢盛親蠶而為祭服此祭禮之備也君<lb/>
　致齋於内然後㑹於太廟此夫婦之先期而致敬也<lb/>
　君致冕立於阼階夫人副褘立於東房此夫婦之盛<lb/>
　服而寓敬也君執瓉祼尸命婦執盎從夫人薦涗水<lb/>
　君執鸞刀羞嚌夫人薦豆九一登一降皆夫婦親之<lb/>
<pb n="10a"/>
　者也其可以不終也哉筐篚之實婦職所供以祭祀<lb/>
　者也今焉承筐篚而无實則不能奉祭矣血祭之盛<lb/>
　也君親割牲以奉祭祀今焉刲羊无血則无以奉祭<lb/>
　祀矣婦不能奉祭祀乃夫不能承祭祀也則當離絶<lb/>
　矣是夫婦之无終者也何所往而利哉<lb/>
<pb n="11a"/>
䷶<hi>離下震上</hi>
豐亨王假之勿憂宜日中彖曰豐大也眀以動故豐王<lb/>
假之尚大也勿憂宜日中宜照天下也日中則昃月盈<lb/>
則食天地盈虚與時消息而况于人乎况于鬼神乎<lb/>
　豐者豐盈盛大之時是時也在萬物則為衆多在生<lb/>
　齒則為繁庶在幅貟則為廣大在人材則為茂盛在<lb/>
　庶事則為詳備在國家則為殷富在外夷則為向化<lb/>
　在天下則為平治在功業則為光眀而盛大豐之義<lb/>
<pb n="11b"/>
　自有亨義豐之所以亨非盛王莫能致之故曰王假<lb/>
　之極豐之道其惟王者乎當豐亨盛大之時此庸君<lb/>
　之所喜王者之所憂也王者至此盛極當衰則又有<lb/>
　憂道焉以為徒憂无益故曰勿憂但當持盈守成戰<lb/>
　兢自持如捧盤水使常常如日中无傾側滿溢之患<lb/>
　斯可也此時是忒豐大了這物事盛極去不得了必<lb/>
　衰若纔有纎毫矜持自滿之心即敗矣故致豐易保<lb/>
　豐難彖曰豐大也明以動故豐以卦德釋卦名義也<lb/>
<pb n="12a"/>
　上震下離震動離明明必照下動則有為非明則動无<lb/>
　所之非動則明无所用明動相資致豐之道明能謀<lb/>
　天下之事動能行天下之事明能謀王體而㫁國論<lb/>
　動能定王業而輔國事王假之尚大也王者有四海<lb/>
　之廣兆民之衆至此極大底時節所尚保之治之之<lb/>
　道皆當從其大體大節改正朔易服色明綱常厚風<lb/>
　俗興禮樂舉孝廉崇學校尚文徳修武備革貪汙絶<lb/>
　私謁篤農桑皆尚其大者也勿憂宜日中宜照天下<lb/>
<pb n="12b"/>
　也王者居天位之尊擅四海之富苟无明見萬里智<lb/>
　周萬物之眀則佞臣之在朝賢人之在野刑罰之濫<lb/>
　觸風俗之澆薄四夷之梗化女謁之通行膏澤之壅<lb/>
　滯皆所不知是雖能纉禹之舊服而不免斯民塗炭<lb/>
　之墜能宅商王翼翼之邑不能免喪師之禍能受文<lb/>
　王丕丕之基不能免板蕩之歌此皆憂慮不能周及<lb/>
　宜如日中盛明普照无所不至方能保其豐大可以勿<lb/>
　憂也日中則昃月盈則食天地盈虚與時消息而况<lb/>
<pb n="13a"/>
　于人乎况于鬼神乎此又發明卦外辭之意而垂豐之<lb/>
　戒也豐之則尚其大也中則尚宜照也勿謂方中其<lb/>
　中將昃勿謂宜照其照将夕日中者昃所倚月盈者<lb/>
　食所伏天地之理時息則盈時消則虚今日之盈乃<lb/>
　前日之虚息而不已之所致也後日之虚又今日之<lb/>
　盈消而不已之所致也是理也天地且不能違况于<lb/>
　人與鬼神乎然則保豐之道當如堯舜之儆戒禹湯<lb/>
　之罪已文王之無逸成王之持盈則可不然如晉武<lb/>
<pb n="13b"/>
　之無憂則致身後之亂眀皇之無憂則致末年之變<lb/>
　梁武之無憂則致侯景之禍朱子曰這時節去危亡<lb/>
　只是一間耳宋紹聖中羣臣創為豐亨豫大之說君<lb/>
　臣上下安意肆志奢泰无所不為如何得不召大亂<lb/>
　此卦其變為渙卦其象震動離眀致豐保豐之象其<lb/>
　占則亨也<lb/>
象曰雷電皆至豐君子以折獄致刑<lb/>
　離眀也照察之象震動也威斷之象折獄者必察其<lb/>
<pb n="14a"/>
　情實惟眀克允致刑者以威於奸惡唯斷乃成眀威<lb/>
　並行乃可折獄致刑楊氏曰有電之明乃可折獄有<lb/>
　雷之斷乃可致刑㫁至而眀不至則獄辭不能折而<lb/>
　服眀至而斷不至則威刑不能致而果故必雷電皆<lb/>
　至而後可豈惟刑獄哉髙帝无離之眀則躡足而怒<lb/>
　不回无震之威則刻印而銷不随折獄致刑姑舉其<lb/>
　一以見其萬人命至重故也<lb/>
初九遇其配主雖旬无咎往有尚象曰雖旬无咎過旬<lb/>
<pb n="14b"/>
災也<lb/>
　雷電皆至成豐之象明動相資致豐之道配主謂四<lb/>
　逺臣以邇臣為主旬均也謂皆陽也初九明之初<lb/>
　九四動之初當豐盛之時事物至多其明易惑貴於<lb/>
　剛眀同徳相資故雖居是陽剛往而相從則能成豐<lb/>
　故曰无咎往有功可加尚也天下之事未有不相資<lb/>
　而成元齡之善謀必資如晦之善斷然後輔唐之業成<lb/>
　蕭何之為規必有曹參之能隨然後佐漢之功顯召虎<lb/>
<pb n="15a"/>
　之名將必有張仲之孝友然後興周之業彰以初之<lb/>
　眀資四之剛勢力之均无所嫉也道義之同无所忌<lb/>
　也智謀相若无離間也其猶臧武之智而得冉求之<lb/>
　藝伯夷之清而濟以恵之和不往則已往則必有功<lb/>
　也使初九與九四勢均而不能相下體敵而不能相<lb/>
　從則彼此相戕而悮國者有之智謀相軋而亂天下<lb/>
　者有之烏在其為往有尚也象曰過旬災也言有求<lb/>
　勝其配之心則為災也雖然眀動之義以氣質言之<lb/>
<pb n="15b"/>
　則有彼此相須之象以理言之則一心之體用耳眀<lb/>
　者致知眀善之事動者力行誠身之事眀者盡心知<lb/>
　性之事動者存心養性之事學問始終缺一不可易<lb/>
　之爻辭亦惟因氣質之異而眀相須耳後之人不可<lb/>
　因是而謂眀道行道之各任其責也<lb/>
六二豐其蔀日中見斗往得疑疾有孚發若吉象曰有<lb/>
孚發若信以發志也<lb/>
　蔀周匝掩蔽之意斗昏見也六二居豐之時為離之<lb/>
<pb n="16a"/>
　主至盛者也而上應六五柔暗如是往而從之反得<lb/>
　疑忌猜疾唯在積誠意以感發之夫君明則臣忠<lb/>
　主聖則臣直此古語也然君臣之分天冠地履之不<lb/>
　可移有不明臣不可以弛其忠有不聖臣不可以弛<lb/>
　其直伊尹遇太甲之敗度縱禮周公遇成王之聴信<lb/>
　流言固亦見疑疾矣然伊周能感其君之徙仁遷義<lb/>
　持盈守成皆誠意有以發之也苟誠意能動則雖昏<lb/>
　闇之君柔弱可輔也不正可正也象曰信以發志也<lb/>
<pb n="16b"/>
　言誠意可以唘發上之志也雖然昏闇之君有可開<lb/>
　發者有不可開發者其可開發者雖聖賢不遽有隠<lb/>
　去之心其不可開發者聖人亦不容復從而見之也<lb/>
　孔孟之不遇盖如此今豐六五之君雖有隂暗之象<lb/>
　然以柔居中亦有可開發之理此六二所以不以道<lb/>
　之不合而遽去不以邦之无道而遽隠也楊氏曰六<lb/>
　二居大臣之位居中得正以此致君堯舜之上可也<lb/>
　然往而事君動而見疾何也有上六小人揜吾君之<lb/>
<pb n="17a"/>
　眀而蔽之也君道所在强不在於折敵衝而莫强於<lb/>
　折邪佞眀不在於察淵魚而在於察姦欺唐徳宗强<lb/>
　不足以折盧杞而以刻薄為强眀不足以察延齡而<lb/>
　以猜忌為眀故怒公輔疑蕭復仇陸䞇皆日中見斗<lb/>
　往得疑疾之類也雖然臣子之道不以君之明闇而<lb/>
　二其心盡吾之誠心以感發之使君不疑不疾固吉<lb/>
　也疑焉疾焉亦吉也故梁州之行求䞇不得而帝泣<lb/>
　䞇不以為己恱忠州之貶終其身而不還䞇不以為<lb/>
<pb n="17b"/>
　己凶<lb/>
九三豐其沛日中見沬折其右肱无咎象曰豐其沛不<lb/>
可大事也折其右肱終不可用也<lb/>
　沛一作斾謂幡幔也其蔽甚扵蔀沬小星也三居離<lb/>
　之上陽剛得正本能眀者也三與上六為應上六隂<lb/>
　柔无位䖏震之終既終則止不能動者也豐之時而<lb/>
　遇上六日中見沬者也賢智之才遇明君則能有為<lb/>
　於天下上无可賴之主則不能有為如人之折其右<lb/>
<pb n="18a"/>
　肱何可用也然上无所賴而不能為无所歸咎也君<lb/>
　子之扵天下有无功而有過有有功而无過有无功<lb/>
　而无過者无功而有過者謂其獲遇於當世而道徳<lb/>
　不足以經世事業不足以濟民有可致之時无能致<lb/>
　之資也有有功而无過者謂其以明遇明足以經綸<lb/>
　天下之大經以剛遇剛足以剸裁天下之大政有可<lb/>
　致之時又有能致之資也有无功而无過者謂其本<lb/>
　為至眀而上无其應本為能為而上无所賴有能致<lb/>
<pb n="18b"/>
　之資无可致之時也九三之豐其沛非三之自蔽日<lb/>
　中見沬非三之自昏也折其右肱非三之不能用也<lb/>
　三之所以然者以其遇上六之暗其咎在上六而不<lb/>
　在三也象曰不可大事也不可用也雖不能致豐也<lb/>
　然亦非九三之咎也力不足也時不偶也為九三者<lb/>
　宜何如曰特立獨行遯世无悶守其道不易乎世潔<lb/>
　其身不徇乎物斯可矣不然躁於求用是得為无咎<lb/>
　乎楊氏曰九三以剛眀之徳居下卦上君子有徳而<lb/>
<pb n="19a"/>
　得位乎下欲豐其民之澤如陂池沛澤之洋溢上欲<lb/>
　増其君之命如日之方中皆大事也欲為大事而終<lb/>
　不可為欲用其道而終不可用何也六五柔暗之君<lb/>
　非吾一人之所能扶持也又不幸與上六小人為同<lb/>
　列是有左臂而无右肱也天下大事以一人為之唯<lb/>
　見民益槁而不蘓君益昧而不明九三拱手太息而<lb/>
　已又誰咎哉言无所措手亦無所歸咎也<lb/>
九四豐其蔀日中見斗遇其夷主吉象曰豐其蔀位不<lb/>
<pb n="19b"/>
當也日中見斗幽不明也遇其夷主吉行也<lb/>
　四以陽剛為動之主又當大臣之位然以不中不正<lb/>
　而遇六五隂暗柔弱之君豈能致豐大之事故為豐<lb/>
　其蔀日中見斗之象夷主䓁夷謂初也如四之才得<lb/>
　正下之賢為助豈无益乎故吉夫士君子立乎人之<lb/>
　本朝豈能必其君之皆賢眀哉成王之幼冲未知周<lb/>
　公力留召公與之篤棐於是乎轉而為吉髙祖之末<lb/>
　蔽於廢立張良逺求四皓成其羽翼於是乎亦轉凶<lb/>
<pb n="20a"/>
　而為吉四之與初㑹遇之頃聚精㑹神相得益章其<lb/>
　謀謨廟堂者可以脫草昧之屯其宣眀徳道者可以<lb/>
　解惑辭之蠱開一人之聡眀以開天下之聡眀解一<lb/>
　人之迷暗以解天下之迷暗於暗昧錯雜之中有轉<lb/>
　移變化之妙不謂之吉而何象曰不眀也始之未吉<lb/>
　也曰吉行終之獲吉也楊氏曰九四髙則顔讎由司<lb/>
　城貞子次亦不失為魏無知常何九四亦剛而有為<lb/>
　者也其如上六小人掩六五之暗主乎猶幸下有初<lb/>
<pb n="20b"/>
　九之賢来主於我而我為之主吾道庶㡬其可行乎<lb/>
　故吉<lb/>
六五来章有慶譽吉象曰六五之吉有慶也<lb/>
　君能求賢則得福得名賢者國家之柱石社稷之重<lb/>
　鎮其宏材碩徳足以重朝廷其戴仁抱義足以澤四<lb/>
　海其文章學問足以黼黻皇猷其禮義廉恥足以激<lb/>
　厲風俗君天下者不必求福慶也求賢人則福慶集<lb/>
　不必求名譽也求賢人則名譽都以豐大之時六五<lb/>
<pb n="21a"/>
　柔暗之君下有六二大臣之賢近有九四邇臣之賢<lb/>
　外有九三羣臣之賢逺有初九小臣之賢六五能居<lb/>
　中虚心謙徳以来衆賢之章美則昔也天下以吾君<lb/>
　為柔今也天下譽之以為剛昔也天下以吾君為暗<lb/>
　今也天下譽之以為眀矣君臣相得曰慶福及生民<lb/>
　亦慶也有是實而名随之曰譽象曰有慶也所以申<lb/>
　爻辭也雖然求賢之責在君慶譽之吉其自然之末<lb/>
　效歟以羣賢輔一柔弱之君尚足以致豐大之慶譽<lb/>
<pb n="21b"/>
　况得聰眀睿智之君而事之所就豈淺小哉<lb/>
上六豐其屋蔀其家闚其戶闃其无人三嵗不覿凶象<lb/>
曰豐其屋天際翔也闚其戸闃其无人自蔵也<lb/>
　内自蔽於已外見棄於人也上六處豐大之極貴乎<lb/>
　謙屈髙亢如上六則不能謙屈貴乎靜定動震如上<lb/>
　六則不能静定貴乎剛眀柔暗如上六則失其剛眀<lb/>
　是其與人和易以相親无有也文明以相接无有也<lb/>
　不知道徳之冨而外求屋室之富不知潤身之徳而<lb/>
<pb n="22a"/>
　但積潤家之富屋之豐家之蔀也斯人也安能與天<lb/>
　地萬物同一體以一人之心而貫乎千萬人之心也<lb/>
　豐其屋蔀其家自絶於人也至於闚其戸闃其无人<lb/>
　三嵗不覿人絶乎我也我絶人而人亦絶之一理感<lb/>
　通誰其間之象曰天際翔也豐極而妄自髙大如飛<lb/>
　翔天際也曰自蔵也自蔵避而人弗親也楊氏曰自<lb/>
　古小人揜其君之明者何也君眀則必憂危亡憂危<lb/>
　亡則已踈左右矣故必揜之以娱樂君眀則必勤總<lb/>
<pb n="22b"/>
　攬勤總攬則已无權勢矣故必揜之以逸逰君明則<lb/>
　必親君子親君子則已失恩寵矣故必揜之以姦諛<lb/>
　此仇士良所以𫝊心術之祕於其徒也故聖人發其<lb/>
　心之至隠而曉之以禍之必然曰汝之揜君之明不<lb/>
　過欲豐已之屋不知豐其屋者適以蔀其家而不光<lb/>
　又不過欲髙其位而天飛不知髙其位者適以空其<lb/>
　門而自遁家之揜也門之空也自此三嵗而熠耀行<lb/>
　於室麋鹿逰於臺矣豈復覿汝家之有人跡乎凶莫<lb/>
<pb n="23a"/>
　大焉又有大者飛廉之誅不足弔而弔成湯之不祀<lb/>
　季述之戮不足痛而痛昭宗之罔終為人主者可不<lb/>
　戒哉<lb/>
<pb n="24a"/>
䷷<hi>艮下離上</hi>
旅小亨旅貞吉彖曰旅小亨柔得中乎外而順乎剛止<lb/>
而麗乎眀是以小亨旅貞吉也旅之時義大矣哉<lb/>
　山内而火外内為主外為客山止而不動猶舎館也<lb/>
　火動而不止猶行人也故艮下離上為旅旅者失居<lb/>
　而親寡也處得其當亨猶小也居家而不正尚非吉<lb/>
　之道况窮於外而不正則上交必諂而主人莫之敬<lb/>
　下交必凟而徒御莫之尊取而不正則汙進而不正<lb/>
<pb n="24b"/>
　則褻留而不正則濡去而不正則逋故旅貞則吉夫<lb/>
　道之不可一息離也人之守正暇豫可能也顛沛難<lb/>
　能也平居可能也道路難能也仲尼過宋雖當厄而<lb/>
　主司城貞子在旅有難亦必擇正而從在陳絶糧而<lb/>
　固窮自如則雖飢餓而守正不渝當此之時雖見其<lb/>
　困而其道不屈是亦旅之小亨也其亨者非它也以<lb/>
　正而吉也彖曰旅小亨柔得中乎外而順乎剛止而<lb/>
　麗乎明是以小亨旅貞吉也自卦體言六五以柔得<lb/>
<pb n="25a"/>
　中於外在旅而得中也順剛於外是在旅而順乎剛<lb/>
　也以卦徳言内止外明止而麗乎剛是在旅而所止<lb/>
　能麗於明也得中者謂之正順乎剛者謂之正止而<lb/>
　眀者謂之正此旅之所以小亨也旅之小亨皆以正<lb/>
　而吉也楊氏曰以為客則柔不過於柔必順乎剛乃<lb/>
　為得其中孔子不答靈公是也以所主而止則所止<lb/>
　亦不妄止必麗乎明仲尼不主彌子是也此皆旅道<lb/>
　之正也旅之時義大矣哉人之處旅固无大亨之理<lb/>
<pb n="25b"/>
　而旅之時義尤有莫大之用人能守正於旅之際則<lb/>
　知行乎蠻貊者皆守正之時居乎暗室者皆守正之<lb/>
　地臨乎險難者亦守正之際類而推之有以見斯道<lb/>
　不可須臾離之實矣此卦其變為節卦其象火在山<lb/>
　上行旅之象其占則小亨也<lb/>
象曰山上有火旅君子以明慎用刑而不留獄<lb/>
　火之在髙明無不照又火寓於山不能久留有旅之<lb/>
　象君子體山上有火之象以之眀刑則謹獄如山以<lb/>
<pb n="26a"/>
　之決獄則不留如火刑不明則愆故欲眀過明則察<lb/>
　故欲謹過謹則滯故欲不留楊氏曰徒務不留獄而<lb/>
　不知明慎者以仁恕為隂徳也徒務明慎而不知不<lb/>
　留者以慘酷求吏聲也此二者皆非善決獄之士善<lb/>
　決獄者明慎則無僣濫之愆不㽜則无稽留之察既<lb/>
　眀慎又不留成周之囹圄空虚不過是也<lb/>
初六旅瑣瑣斯其所取災象曰旅瑣瑣志窮災也<lb/>
　六以隂柔在旅時處於卑下是柔弱之人處旅困而<lb/>
<pb n="26b"/>
　在卑賤所存汙下鄙猥瑣細無所不至乃其所以致<lb/>
　悔辱取災咎也旅之時何如時也无父子兄弟聚㑹<lb/>
　之樂无鄉閭親戚左右之歡无夫婦子母先後之娱<lb/>
　行者於此天地其量猶憂有不虞之侮曽謂瑣瑣而<lb/>
　亦可免悔辱也初六所謂瑣瑣者心量淺窄細微必<lb/>
　較毫末之得則躍然以喜錐刀之失則戚然以悲无<lb/>
　逺見之明暗處旅之義人之鄙我者以瑣瑣之故人<lb/>
　之慢我者以瑣瑣之故謂之取災以其自取而非自<lb/>
<pb n="27a"/>
　外至者也象曰志窮災也志意窮迫而致災也楊氏<lb/>
　曰初六隂柔之資宅卑下之地此小人之棄逐而在<lb/>
　旅者也上之不能如仲尼在陳而絃歌不衰下之不<lb/>
　能如鍾儀在晉而樂不忘舊方且經營瑣細之鄙事<lb/>
　以自封殖此其所以致災也故慶封奔呉而致富君<lb/>
　子知其及殃息夫躬寄丘亭而祝盗或且疑其祝詛盖小人<lb/>
　无道義以養其志得志則驕溢失志則困窮故瑣瑣<lb/>
　以取災也然在旅而為鄙事有志窮而為之者有志<lb/>
<pb n="27b"/>
　大而為之者劉備種菜於魏志不在於菜蘇武牧羊<lb/>
　於匈奴志不在於羊必有能辨之者<lb/>
六二旅即次懐其資得童僕貞象曰得童僕貞終无尤<lb/>
也<lb/>
　次旅之居也資旅之用也童僕旅之役走者也六二<lb/>
　柔順中正得内外之心曰旅即次則其所舎也有其居<lb/>
　曰懐其資則其所畜也有其用曰得童僕貞則其所<lb/>
　奔走而服役也又有其人即次則安懐資則裕得童<lb/>
<pb n="28a"/>
　僕之貞信則无欺而有賴旅之最吉者也象曰終无<lb/>
　尤悔伊川曰柔弱在下者童也强壯處外者僕也羈<lb/>
　旅之人所親者童僕也既得童僕之忠貞終无尤悔<lb/>
　矣楊氏曰以晉文公當之<lb/>
九三旅焚其次喪其童僕貞厲象曰旅焚其次亦以傷<lb/>
矣以旅與下其義喪也<lb/>
　處旅之道以柔順謙下為先三居下體之上剛而不<lb/>
　中髙亢自居有多上人之心居剛任剛平時猶不可<lb/>
<pb n="28b"/>
　况於旅乎自髙則不順於上故上不與而焚其次失<lb/>
　其所也在旅以剛自髙待下必喪其忠貞謂失其心<lb/>
　也危厲之道也旅之為道内以安身外以結人固也吾<lb/>
　聞有道足以禔身未聞過剛暴下之足以得助也素<lb/>
　富貴行乎富貴素貧賤行乎貧賤素患難行乎患難<lb/>
　今三之喪其次是在已失其所安何素之有氷天桂<lb/>
　海九州萬姓尚有貫通而為一今三之喪其童僕是<lb/>
　在人不得其心也視二之即次得童僕貞能无愧乎<lb/>
<pb n="29a"/>
　象曰亦已傷矣又曰其義喪也焚次已傷而以旅之<lb/>
　時與下之道如此其義當喪也類推之世之不能安<lb/>
　宗廟而至於傾覆者皆若人也世之不能一道徳以<lb/>
　同風俗至於叛離者皆若人也為天下國家者謹毋<lb/>
　用九三剛亢不中不正之人以焚我蒼生喪我四海<lb/>
　也且柔而得中即次之象剛而過中焚次之象三以<lb/>
　剛居下體之上曰焚次上以剛居上體之上曰焚巢<lb/>
　位愈髙剛愈亢則禍也深楊氏曰魯昭公孫于齊齊<lb/>
<pb n="29b"/>
　不禮焉而饗以大夫之禮公遂如晉將如乾侯子家<lb/>
　羈曰有求於人而即安其造于庭弗聴是剛之不能<lb/>
　下人也使請逆于晉而晉又不答是焚其次也魯之<lb/>
　歸馬者公執之魯自是不歸馬季孫將如乾侯見公<lb/>
　而與之國而公不見自是不歸國是喪其童僕也雖<lb/>
　貞猶危厲况不貞乎<lb/>
九四旅于䖏得其資斧我心不快象曰旅于䖏未得位<lb/>
也得其資斧心未快也<lb/>
<pb n="30a"/>
　九四雖陽剛不中而處上體之下以剛居柔有用柔<lb/>
　能下之象上則為五所與下則為初所應在旅而得<lb/>
　上下之應可謂得其所處不特得其所安資財者旅<lb/>
　之所仰得其資猶能富貴人斧者旅之所以自衛得<lb/>
　其斧猶能威罰人在君子觀之得其所處不足喜上<lb/>
　有陽剛之應得以佐之而圖治偕之而行道深可喜<lb/>
　也九四上无陽剛之與下无陽剛之應不能伸其才<lb/>
　行其志雖得其資斧而其心終不快也象曰未得位<lb/>
<pb n="30b"/>
　也又曰心未快也未得正位所以雖得資斧而心未<lb/>
　快也雖然聖賢出䖏亦豈戚戚於不遇欣欣於得志<lb/>
　哉大行不加窮居不損樂天之誠與憂世之心固有<lb/>
　並行而不相悖者九四亦豈戚戚以悶世哉<lb/>
六五射雉一矢亡終以譽命象曰終以譽命上逮也<lb/>
　雉文眀之物離之象也譽令聞也命福禄也射雉則<lb/>
　中于文明之道五居文明之位有文明之徳故動必<lb/>
　中文眀之道如射雉一矢而亡之發无不中羈旅之<lb/>
<pb n="31a"/>
　人動而无失又能合文明之道終能致令聞令譽且<lb/>
　獲福祿也象曰上逮也五有文眀柔順之徳則上下<lb/>
　與之逮與也能順承於上而上與之為上所逮也在<lb/>
　下而得乎上為上所逮也在上而得乎下為下所上<lb/>
　逮也在旅而上下與之所以致譽命則非旅也困而<lb/>
　親寡則為旅不必在外也人君无旅故不取君義楊<lb/>
　氏曰六五居離為一卦之主有文明之徳居至尊之<lb/>
　位牧之以謙恭如周宣王匿于召公之家是天王蒙<lb/>
<pb n="31b"/>
　塵而在旅者也矢其文徳宣之文也眀明天子宣之<lb/>
　眀也側身修行宣之謙恭也文明之道如射雉不再<lb/>
　發而无不中此其所以終得乎人之譽則鴻鴈庭燎<lb/>
　小雅美之雲漢崧髙大雅美之上得乎天之命上天<lb/>
　之祐為生賢佐自旅寓而復歸其天下國家歟嗚呼<lb/>
　德則少康宣王自旅人而復為天子无徳則太康厲<lb/>
　王自天子而終為旅人有天下者可不懼乎上逮謂<lb/>
　徳上達乎天也<lb/>
<pb n="32a"/>
上九鳥焚其巢旅人先笑後號咷喪牛于易凶象曰以<lb/>
旅在上其義焚也喪牛于易終莫之聞也<lb/>
　上九過剛處旅之上又居離體之終髙亢躁溢躁動<lb/>
　如此豈䖏旅之道有徳者安无徳者危在家在國皆<lb/>
　然也曽謂在旅而无徳可乎如鳥焚其巢不安甚矣<lb/>
　先笑後號咷不樂甚矣牛順物也喪牛于易謂忽然<lb/>
　失其順徳所以凶也象曰其義焚也又曰終莫之聞也<lb/>
　以旅在上而以尊髙自䖏豈能保其居義當焚也方<lb/>
<pb n="32b"/>
　以極髙自剛為得志而笑不知喪其順徳於躁易是<lb/>
　終不自聞知也使自覺知則不至於極而號咷矣楊<lb/>
　氏曰堯之恭遜舜之温恭湯之寛仁文王之徽柔武<lb/>
　王之容徳髙祖之豁達大度光武之柔道理下此帝<lb/>
　王之盛徳也初二三四皆言旅而不言旅人在旅而<lb/>
　非旅人也有復歸其居之義焉上六獨言旅人則在<lb/>
　髙位之時已有終身旅人之理此亦天子蒙塵終於<lb/>
　旅而不歸其國也位一卦之上居離體之極恃其髙<lb/>
<pb n="33a"/>
　亢肆其剛强至於失髙位而為旅人自取之也既沒<lb/>
　其家如鳥焚其巢又辱其身先笑後號喪牛失天下<lb/>
　之象又失其大物如喪牛而甚易此晉末帝信景延<lb/>
　廣之言挑契丹之敵至於覆宗祀播遷而亡天下歟<lb/>
　凶孰大焉夫王者有旅非甚也求為旅而不可得斯<lb/>
　甚矣衛莊公示戎州人以璧而不受胡亥請為黔首而<lb/>
　不許旅何可得歟<lb/>
<pb n="34a"/>
䷸<hi>巽下巽上</hi>
巽小亨利有攸往利見大人彖曰重巽以申命剛巽乎<lb/>
中正而志行柔皆順乎剛是以小亨利有攸往利見大<lb/>
人<lb/>
　巽順也入也以順為體以入為用一隂伏於二陽之<lb/>
　下其性能巽以入也其象為風動萬物者莫疾乎風<lb/>
　風之性巽入以隂為主故小亨以隂從陽故利有攸<lb/>
　往然必知所從乃得其正故利見大人彖曰重巽以<lb/>
<pb n="34b"/>
　申命重巽者謂卦之上下皆巽也王輔嗣曰上下皆<lb/>
　巽不違其令命乃行也風者天之號令命者人之號<lb/>
　令聖人用巽之道其唯用之扵命令上順下而出命<lb/>
　則罔咈乎民之心下順上而承命則罔違乎君之命<lb/>
　申而重之者一再而孚之也故曰重巽以申命剛巽<lb/>
　乎中正而志行柔皆順乎剛是以小亨利有攸往利<lb/>
　見大人巽雖以一隂為主然在巽之時二五以陽剛<lb/>
　而居中正之位則是剛亦巽也剛而巽則剛无過剛<lb/>
<pb n="35a"/>
　陽性上進二五同徳皆巽順乎中正之道則其志可<lb/>
　行於天下以之治已則順而正以之治人則愛而公<lb/>
　以之治天下國家莫非中正之道以致治平之道剛<lb/>
　中正者之志行則上下之柔自皆順乎剛而小者亦<lb/>
　亨矣柔之為道唯其能入是以利有攸往而无險唯<lb/>
　其能順是以利見大人而无阻往以濟事剛之才也<lb/>
　因人有濟柔之事也夫巽之為巽固各不同巽懦而<lb/>
　无立巽入而諂諛巽順乎匪人此不足以致亨也申<lb/>
<pb n="35b"/>
　命以行事巽順乎大中之道巽順乎天理之正巽順<lb/>
　乎大徳之人可以致亨也巽離兊皆一隂之卦巽曰<lb/>
　小亨兊曰亨離曰利貞亨皆不同何也曰離之柔中<lb/>
　為文眀之主故不止扵小亨兊柔在外不主乎柔而<lb/>
　用乎柔故亨巽柔在内主乎柔而性然也故止小亨<lb/>
　而已然聖人許其利有攸往利見大人能不為媚竈<lb/>
　不為墦間而知所適從則小亨之漸又安知不馴習<lb/>
　而至於大亨乎此卦其變為震卦其象為風風有巽<lb/>
<pb n="36a"/>
　入之象其占則小亨也<lb/>
象曰随風巽君子以申命行事<lb/>
　随者相繼之義一風先之上卦也君出命之象一風<lb/>
　隨之下卦也臣民承命之象兩風相重而不息君子<lb/>
　體之以申命令行政事前之命之以事而後之申前<lb/>
　事而命之行也所以體重巽也命申而不行與挂牆<lb/>
　壁何異風之鼓舞萬物天地之巽命之鼓舞萬民王<lb/>
　者之巽<lb/>
<pb n="36b"/>
初六進退利武人之貞象曰進退志疑也利武人之貞<lb/>
志治也<lb/>
　初六以隂柔居重巽之下䖏最下而承剛過於卑巽<lb/>
　者也隂柔之人過於卑巽則志意恐畏而不安或進<lb/>
　或退多疑不決不知所從濟之以剛乃得其所利在<lb/>
　武人之貞勉為剛貞則无過卑恐畏之失夫人之一<lb/>
　心虚明洞徹可以參天地賛化育上之可以同堯舜<lb/>
　下之可以同孔孟為氣質所拘見義无勇而局於因<lb/>
<pb n="37a"/>
　循懦无立志而拘於意向或進或退而畏首畏尾吁<lb/>
　亦可悲矣君子之學將以變化氣質其氣質之柔耶<lb/>
　則濟之以剛健其氣質之剛耶則濟之以柔順伯夷<lb/>
　清矣濟之以下恵之和則豈至於隘下恵和矣濟之<lb/>
　以伯夷之清則豈至於不恭以商之不及而濟之以<lb/>
　師之過則為適中以求之退而濟之以由之兼人則<lb/>
　為適中初六柔矣濟之以武人之貞則豈至於過巽<lb/>
　此氣質之性君子有弗性焉象曰志疑也謂其志之<lb/>
<pb n="37b"/>
　疑懼而不能立其志也又曰志治也謂其志之修治<lb/>
　而有以立其志也聖人之進其深矣乎楊氏曰隂柔<lb/>
　一也弱者用之則為邪强者用之則為正卑巽一也<lb/>
　怯者用之則為諂勇者用之則為謙李愬之拜裴度<lb/>
　正而非邪上下之大分也韓信之師廣武謙而非諂<lb/>
　師資之大義也以謙恭柔巽之徳而御其剛强武勇<lb/>
　之氣此其貞而利歟易窮則變變則通頋用之何如<lb/>
　耳<lb/>
<pb n="38a"/>
九二巽在牀下用史巫紛若吉无咎象曰紛若之吉得<lb/>
中也<lb/>
　牀人之所安其體上實下虚巽之象也九二雖剛然<lb/>
　居柔用巽過於所安故曰巽在牀下人之卑巽而過<lb/>
　於所安非恐怯則諂說皆非正也史祝史巫覡也紛<lb/>
　若丁寧煩悉之意過巽非宜唯用史巫煩悉其辭道<lb/>
　達誠意以事神明非畏非諂乃得中道吉且无咎夫<lb/>
　大臣者羣臣之標凖國家之棟梁民之表極也巽在<lb/>
<pb n="38b"/>
　牀下豈大臣之所為卑巽如此唯用之以祭祀則吉<lb/>
　而无咎其大上下神祇其次山川社稷其親祖禰宗<lb/>
　祧用祝史用巫覡奉牲以告奉盛以告順其時盡其<lb/>
　禮紛然有事穰焉降福百拜而不為諂駿奔而不為<lb/>
　卑何也事神不嫌於卑巽也聖人猶戒之曰得中而<lb/>
　不得過况事君而過於諂摇尾乞憐䑛痔求車豈大<lb/>
　臣事君之道學易者當以聖人所言逆其所不言楊<lb/>
　氏曰禮以導忠者周旋進退不失節而已不循乎禮<lb/>
<pb n="39a"/>
　之中而過亢者箕踞夷俟太泥乎禮而自卑者䜛諂<lb/>
　足恭此二者皆非禮之中也二之卑巽其孔光張禹<lb/>
　胡廣趙戒之徒歟<lb/>
九三頻巽吝象曰頻巽之吝志窮也<lb/>
　九三以陽處剛不得其中居下之上剛亢自居不能<lb/>
　巽勉為多巽之士故頻巽而頻失亦可鄙吝夫人之<lb/>
　用巽如曰頻則天下之善皆適然而已耳其不然之<lb/>
　時亦多矣使父而頻慈則不頻之際者皆不慈之時<lb/>
<pb n="39b"/>
　矣使子而頻孝則不頻之頃者皆不孝之時矣九三<lb/>
　之頻巽則不頻之際者皆不巽之時矣象曰志窮也<lb/>
　其志困窮可羞吝也况九三以剛䖏剛非能巽其身<lb/>
　以剛乗剛非能巽於人雖出乎九二陽剛大臣之上<lb/>
　亦能屈乎六四柔巽邇臣之下是有時而屢巽也所<lb/>
　謂人而无恒不可以作巫醫者耶文公曰頻巽不比<lb/>
　頻復復是好事所以頻復為无咎巽不是大好底<lb/>
　事九三別无伎倆只管今日巽了明日又巽自是可<lb/>
<pb n="40a"/>
　吝<lb/>
六四悔亡田獲三品象曰田獲三品有功也<lb/>
　王制天子諸侯无事則嵗三田一為乾豆二為賓客<lb/>
　三為充君之庖巽之六四隂柔无援而承乗皆剛宜<lb/>
　有悔也然以隂居隂得巽之正在上體之下居上而<lb/>
　能下也上則順乎一陽之君下則順乎一陽之臣順<lb/>
　上者上亦順之順下者下亦順之以一順而獲三順<lb/>
　如蒐田而獲君庖賓客乾豆之三品也田之獲三品<lb/>
<pb n="40b"/>
　遍及上下也四之地本有悔以䖏之至善不特悔亡<lb/>
　而復有功天下之事能處則悔或可以為功也是爻也<lb/>
　丙吉有焉以勵精之宣帝為之君而賢吉之不伐以<lb/>
　嚴毅之魏相為同列而善吉之寛厚獲三品而有功<lb/>
　之驗也自世之人用巽而不得其正也於是有便僻<lb/>
　為巽而取便僻之羞者於是有善柔為巽而取善柔<lb/>
　之辱者於是有便佞為巽而取便佞之恥者嗚呼孰<lb/>
　知乎巽六四之悔亡而有功者以其得巽之正其巽<lb/>
<pb n="41a"/>
　也皆柔順謙恭之美中和之懿歟<lb/>
九五貞吉悔亡无不利无初有終先庚三日後庚三日<lb/>
吉象曰九五之吉位正中也<lb/>
　巽者柔順之道所利在貞九五以純剛之徳宅至尊<lb/>
　之位為巽之主命令之所自出也居中得正以陽剛<lb/>
　而巽順乎中正之道發號施令一本乎中正而无絿<lb/>
　競之愆既貞則吉而悔亡王言如絲其出如綸王言<lb/>
　如綸其出如綍鼔舞天下之民何不利之有然愚民<lb/>
<pb n="41b"/>
　无知安於常而憚於變可與樂成難與慮始不可與<lb/>
　慮始故无初可與樂成故有終唯其无初先庚三日<lb/>
　丁也事之未更必叮嚀告戒於其變之前唯其有終<lb/>
　故後庚三日癸也事之已更又揆度審處於其變之<lb/>
　後如是則申命行事有何不吉盤庚遷都先之以上<lb/>
　篇之書後之以中篇下篇之書成王化商民先之以<lb/>
　召誥洛誥後之以多士多方皆先庚後庚之義也九<lb/>
　五出令以正則不至於乖先庚後庚則不至於繆蠱<lb/>
<pb n="42a"/>
　言先甲後甲而曰終則有始巽言先庚後庚而曰无<lb/>
　初有終何也甲者十日之首而事之始也此終則有<lb/>
　始也庚者十日之過中而事之當更者也此无初而<lb/>
　有終也蠱之六五尚夫柔也故曰甲巽之九五尚夫<lb/>
　剛也故曰庚庚金也金主於斷自非有中正之位備<lb/>
　中正之才斷然行之有行不可也象曰位正中也正<lb/>
　中謂无過无不及正得其中也䖏柔巽與出令唯得<lb/>
　中為善<lb/>
<pb n="42b"/>
上九巽在牀下喪其資斧貞凶象曰巽在牀下上窮也<lb/>
喪其資斧正乎凶也<lb/>
　九二在下而卑故為巽在牀下上九在上而髙亦為<lb/>
　巽在牀下何也上九巽之極在上而過於卑巽與在<lb/>
　下而過於卑巽一也然九二吉且无咎上九則凶何<lb/>
　也九二中正之順上九姦邪之順上九位極乎人臣<lb/>
　身極乎崇髙爰其所有之富貴權勢而患得之心生<lb/>
　故必極其巽順阿諛以保其所有不知巽愈過而身<lb/>
<pb n="43a"/>
　愈危故小則喪其資用大則喪其權勢雖正亦凶况<lb/>
　不正乎李斯憂蒙恬之代其相則順趙髙廢立之邪<lb/>
　謀懼失其爵禄而求容則順二世之欲而勸之以逸<lb/>
　樂將以順易位而以位易宗司馬遷論之曰持爵禄<lb/>
　之重阿諛苟合可謂洞見肺腑矣斧謂權勢嗚呼人<lb/>
　莫患於无剛斷之資上九有之而不有其有者過巽<lb/>
　敗之也象曰上窮也又曰正乎凶也巽本善行故疑<lb/>
　之曰正乎復斷之曰乃凶也楊氏曰上九巽在牀下<lb/>
<pb n="43b"/>
　適所以自卑内喪其資不足以利己外喪其斧不足<lb/>
　以利人九二得中而巽在牀下雖不可以事人終可<lb/>
　以事鬼神朱子發曰喪其所以利則莫或畏之正乎<lb/>
　凶矣魯自襄公三家分其民其君四世從之至昭公<lb/>
　失國无所竄伏盖䖏上極巽盡亡其資斧乃正凶也<lb/>
　方自失之初告之以凶詎肯信乎<lb/>
<pb n="44a"/>
䷹<hi>兊下兌上</hi>
兊亨利貞彖曰兊說也剛中而柔外說以利貞是以順<lb/>
乎天而應乎人說以先民民忘其勞說以犯難民忘其<lb/>
死說之大民勸矣哉<lb/>
　兊說也一隂居於二陽之上隂說於陽而為陽所說<lb/>
　喜之見於外者也兊為澤說萬物者莫說乎澤陽剛<lb/>
　居中中心誠實之象柔爻在外接物和柔之象剛中<lb/>
　故說而亨柔外故利於貞夫說可以致亨而說之必<lb/>
<pb n="44b"/>
　以道乃足以為說也君臣說則尊卑之情通父子說<lb/>
　則孝慈之情通兄弟說則友恭之情通夫婦說則倡<lb/>
　随之情通朋友說則切偲之情通兊之為說固有亨<lb/>
　道然諛佞以取容者不足以為說私情以相比者不<lb/>
　足以為說曲學阿世違道干譽皆不足以為說兊之<lb/>
　說事必利於正者寛裕温柔以相與而齊莊中正之<lb/>
　實隠然而不悖也和順樂易以相親而恭敬撙節之<lb/>
　實確然而不流也如是則說之以道何往而不亨東<lb/>
<pb n="45a"/>
　山之說以使民與叔于田之久說而歸同一說也而<lb/>
　叔田不得與東山同王民之皥皥霸民之歡娱同一<lb/>
　說也而霸民不得與王民同何也為臣而說民必有<lb/>
　周公之正道則可以叔段而得民之說不過私恩以<lb/>
　眩民耳為君而說民必有三王之正道則可以威文<lb/>
　而得民之說不過得私情而市恩耳嗚呼古人之說<lb/>
　未嘗不以其道也僖公一國之賢君也而君臣亦以<lb/>
　道稱今觀詩人之所詠醉舞而歸說意之孚也鷺于<lb/>
<pb n="45b"/>
　飛鷺于下而禮義可觀者<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>然而失其正僖公尚然<lb/>
　况不為僖公者乎彖曰兊說也剛中而柔外說以利<lb/>
　貞柔在外和說而剛健居中則說以利貞也是以順<lb/>
　乎天而應乎人說以先民民忘其勞說以犯難民忘<lb/>
　其死說之大民勸矣哉說而能正是以上順天理下<lb/>
　應人心以之先民皆趨事赴功而不愛其力以之犯<lb/>
　難則民皆捐軀致命而不愛其身說道之大至於父<lb/>
　詔其子兄語其弟而相勸以勞相勉以死者日益廣<lb/>
<pb n="46a"/>
　矣其為說也豈不大乎勞而忘勞禹之治水也死而<lb/>
　忘死湯之東征西怨也文公曰說若不是剛中便是<lb/>
　違道干譽便成邪媚下面許多道理都從這箇剛中<lb/>
　柔外来朱子發曰民至愚而神苟不以正徒事甘言<lb/>
　求其忘勞忘死難矣以佚道使民雖勞不怨以生道<lb/>
　殺民雖死不怨殺者佚之所謂說以正也此卦其變<lb/>
　為艮卦其象兊為澤有說萬物之象其占利於正則<lb/>
　亨也<lb/>
<pb n="46b"/>
象曰麗澤兊君子以朋友講習<lb/>
　麗澤二澤相附麗也兩澤相麗交相浸潤互有滋益<lb/>
　之象君子體之朋友講習互相益也講者講其所未<lb/>
　知未能習者習其所已知己能朋友非說則道不相<lb/>
　投如貟鑿方枘之不相入講習何望焉兩澤相麗互<lb/>
　有滋益一身之說楊氏曰天下之可說者莫小於聲<lb/>
　色臭味莫大於義理天下之求益者莫狹於晝思夜<lb/>
　度而莫廣於朋友講習<lb/>
<pb n="47a"/>
初九和兊吉象曰和兊之吉行未疑也<lb/>
　和而不同說之吉也有求而和邪諂之流也无應而<lb/>
　和正大之情也和而不同君子之公也同而不和小<lb/>
　人之私也和則真情融通相視萬物為一體中國為<lb/>
　一人同則私恩以相結朋黨以相親二者介於毫釐<lb/>
　之微判於天淵之逺窮理君子不可不察也兊之初<lb/>
　九陽剛而居兊則不至於介得正而居兊則不至於<lb/>
　邪无所係應則无所牽累處下而剛則无所卑屈和<lb/>
<pb n="47b"/>
　而不流其說也所以為吉也世之衰也正學不顯於<lb/>
　天下義理不明於人心於是有妾婦其道如儀衍者<lb/>
　於是有媚竈如王孫賈者於是有好佞如祝鮀者於<lb/>
　是有閹然媚世如鄉原者此其自視以為人事之當<lb/>
　然而不知賊天理背禮義而得罪於名教也聞初九<lb/>
　和兌之風亦可以少愧矣斯道也中庸之達道樂記<lb/>
　之和書之和衷𫝊之惠和皆是物也近之感一家之<lb/>
　和推之興一國之和達之致天下之和大之召天地<lb/>
<pb n="48a"/>
　之和皆可即和兊之義而推廣之象曰行未疑也其<lb/>
　行未有可疑未見其有失也晏子曰和如和羮同如<lb/>
　濟水兊以說為說和兊以不說為說<lb/>
九二孚兊吉悔亡象曰孚兊之吉信志也<lb/>
　二承比隂柔說之當有悔二剛中之徳孚信内充雖<lb/>
　比小人自守不失故吉而悔亡矣世之不誠而說者<lb/>
　匿怨而友其人蔵怒而親愛口蜜而腹劒情疎而貌<lb/>
　親甚矣其欺也古語有曰世之人詡詡强笑語出肺<lb/>
<pb n="48b"/>
　肝相示指天誓日不相棄背真若可信一旦臨小利<lb/>
　害反眼若不相識而又下石焉其視孚兊之吉何如<lb/>
　哉兊之九二所以吉者唯其說以誠耳想其容貌之<lb/>
　和肺腑之通也言語之洽情文之實也和說之貞表<lb/>
　裏之一也人疑以陽居隂承比隂柔宜有失正過說<lb/>
　之悔然剛中之孚足以行正此悔之所以亡七十子<lb/>
　之恱夫子皆心恱誠服何也以我之誠故彼之說我<lb/>
　者亦以誠也是知說人之道辭恵不可以為說惟誠<lb/>
<pb n="49a"/>
　意之充實則說斯善矣象曰信志也心之所存為志<lb/>
　二剛實居中孚信存於中也志存誠信豈至說人而<lb/>
　自失中是以吉也朱子發曰石碏石厚父子也叔向<lb/>
　叔魚兄弟也子産伯有同族也雖比也豈能說之素<lb/>
　書曰貌合心離者孤豈孚兊之義乎<lb/>
六三来兊凶象曰来兌之凶位不當也<lb/>
　說之義有君子之說有小人之說以道義相歡以禮<lb/>
　樂相示以中和相與斯謂君子之說以貨利而合以<lb/>
<pb n="49b"/>
　黨與而親以枉道而求斯之謂小人之說由君子之<lb/>
　說則衆善之都㑹也由小人之說則萬惡之淵藪也<lb/>
　兊之六三為兊之主其志隂柔其處不正其位不中<lb/>
　其於說道已无本矣上无正應下比同體其所以求<lb/>
　說者又非其正矣况其失道上交无應而復来就下<lb/>
　二陽以為說其凶宜矣象曰位不當也言以隂居陽<lb/>
　位也雖然三之所以来兊者初與二也以初之正二<lb/>
　之中而就之其庶㡬於能有道者矣何以凶曰君子<lb/>
<pb n="50a"/>
　之求說必先自正然後能規天下之正佛肸欲召孔<lb/>
　子而孔子未嘗往王驩欲交孟子而孟子未嘗與之<lb/>
　言以柔邪不中不正之資而欲親剛中剛正之人多<lb/>
　見其不知量也楊氏曰聖人之誅盜輕於誨盜兊之<lb/>
　六三隂柔邪佞挟此以来而求說於上鬻而不售已<lb/>
　之吉亦國之吉鬻而售已之凶亦國之凶六三之凶<lb/>
　於身不足咎也說六三之柔佞而来之既来之又位<lb/>
　之下卦之上者可咎乎位小人於上可謂位之而不<lb/>
<pb n="50b"/>
　當矣位之而不當一佞来衆佞集不凶于而國乎故<lb/>
　廉来之得位凶于廉来亦凶于商恭顯之得位凶于<lb/>
　恭顯亦凶于漢六三說而来來而凶豈六三之罪哉<lb/>
九四商兊未寧介疾有喜象曰九四之喜有慶也<lb/>
　此乃天理人慾公私介限處聖人所以開示正道提<lb/>
　防邪心之要路也兩間謂之介分限也人有節守亦<lb/>
　謂之介天下之理是非不兩立公私不並行好善則<lb/>
　疾惡從正則逺邪九四以陽居隂則處非正上承陽<lb/>
<pb n="51a"/>
　剛中正之君下比隂柔不正之臣隂者陽所說故不<lb/>
　能自決而商度所說趨舎未定從違莫别四之疾也<lb/>
　然質本陽剛若能介然守正從九五陽剛之正疾惡<lb/>
　隂柔不中不正之六三則和衷同寅同道格君可以<lb/>
　有喜悖魯隠而佐桓公羽父以簒賊終其身違昭公<lb/>
　而黨意如丘據以邪說汙其行邪正之間胡可无決<lb/>
　象曰有慶也守正勿邪則上而致君以為一人之慶<lb/>
　下而澤民足為兆民之慶其喜慶也固宜夫苟此身<lb/>
<pb n="51b"/>
　一汙於小人之域則仰愧於天俯怍於地内愧於心<lb/>
　上而禍國下而禍民反而禍身憂將若之何聖人於<lb/>
　此固為之深戒也楊氏曰兊說也而所以說者有二<lb/>
　有事君容恱者有以安社稷為悦者九四近君之臣<lb/>
　也故於兊說之時徬徨焉躊躇焉商確而謹擇焉其<lb/>
　心安得而自寜也何也懼容恱之小人有以妄說而<lb/>
　疾吾君之心也六三之来兊即容恱之小人也非九<lb/>
　四之剛正介而隔之使不得近於九五其不為疾者<lb/>
<pb n="52a"/>
　鮮矣六三君心之膏肓也九四膏肓之箴艾也六三<lb/>
　不喜則九四有喜矣非九四之私喜也天下國家之<lb/>
　大慶也<lb/>
九五孚于剥有厲象曰孚于剥位正當也<lb/>
　君子消小人謂之復小人消君子謂之剥剥者隂消<lb/>
　陽也九五與上六宻比聖人故為戒之曰九五若親<lb/>
　信上六剥陽之小人則有危厲矣夫小人之在世外<lb/>
　夷中深其虚言詭論似忠潔其雍容卑遜似純良其<lb/>
<pb n="52b"/>
　神機秘計似深沉其奔走先後似勤勞人君信其臣<lb/>
　假善不稽其實意則國家隂受其消剥之<graphic n="KR0675" url="https://raw.githubusercontent.com/kanripo/KR-Gaiji/master/images/KR0675.png" mimeType="image/png"/>而不自<lb/>
　知矣吁亦危哉象曰位正當也謂所處之位正當戒<lb/>
　也或曰九五剛健中正何憂乎小人而聖人為之戒<lb/>
　何哉唐虞成周之盛聖帝眀王在上臯夔周召在官<lb/>
　猶有四凶管蔡小人之厠迹使當時帝王儻終信之<lb/>
　豈不有滅正之凶此孚于剥有厲是盖憂治世危明<lb/>
　主之語法是則聖人之微意也楊氏曰小人得志疾<lb/>
<pb n="53a"/>
　也一得志則中其疾以疾君心不得志則移其疾以<lb/>
　疾君子是疾一移則隂剥陽邪剥正矣六三以兊說<lb/>
　而来焉上六以兌說而引焉九五萬一輕信二隂而<lb/>
　孚焉則剥之胎具矣安得不危厲而祗懼哉九五居<lb/>
　此位也則必當此責也可不懼乎<lb/>
上六引兌象曰上六引兊未光也<lb/>
　君子易事而難說也說之不以道不說也小人難事<lb/>
　而易說也說之不以道說也上六成說之主居說之<lb/>
<pb n="53b"/>
　極下乘二剛下无正應强引二陽以為說是其不正<lb/>
　而引正人以為說不中而引中行以為說隂柔而引<lb/>
　陽剛以為說其誰我與可謂說之不以道而不正者<lb/>
　也其欲志趣之能遂得乎象曰未光也相說非自然<lb/>
　之道未為光大也雖然上六不幸而隂柔不正不得<lb/>
　盡其說之之道亦幸而遇陽剛中正而不遂其說无<lb/>
　所施其邪說也使九五從其邪說納其諛佞則紫之<lb/>
　奪朱鄭之亂雅利口之覆邦家得无亂天下乎幸而<lb/>
<pb n="54a"/>
　九五之不孚於剥不至於悮國雖上六之不幸實天<lb/>
　下之大幸雖天下之大幸亦上六之幸不悮其身為<lb/>
　小人者祝母以說之得遇東坡曰六三上六皆兊之<lb/>
　小人六三履非其位以求說為兊者曰来兊言不召<lb/>
　而自来也其心易知其為害淺故二陽皆吉而六三<lb/>
　凶上六超然於外不累於物此小人托於无求以為<lb/>
　兊也故曰引兊言九五引之而後至也其心難知其<lb/>
　爲<graphic n="KR0675" url="https://raw.githubusercontent.com/kanripo/KR-Gaiji/master/images/KR0675.png" mimeType="image/png"/>逺故九五孚于剥<lb/>
<pb n="54b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易衍義卷十三<lb/>
</p>
<p>
</p>
  </div>
</body>
</text>
</TEI>
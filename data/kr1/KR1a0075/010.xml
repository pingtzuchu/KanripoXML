<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周易衍義卷十</head>
    <p>
<pb n="1a"/>
欽定四庫全書<lb/>
　周易衍義卷十　　　　　　元　胡震　撰<lb/>
䷧<hi>坎下震上</hi>
解利西南无所往其來復吉有攸往夙吉彖曰解險以<lb/>
動動而免乎險解解利西南往得衆也其來復吉乃得<lb/>
中也有攸往夙吉往有功也天地解而雷雨作雷雨作<lb/>
而百果草木皆甲坼解之時大矣哉<lb/>
　解者蹇難已散之時西南坤方坤之體廣大平易難<lb/>
<pb n="1b"/>
　之既解不事煩擾尚於寛大簡易則人心懐而安之<lb/>
　故利於西南平易之地無所往則宜來復其所而安<lb/>
　静處之若尚有所往當解之事則宜早復不可久為<lb/>
　煩擾也夫解之為義有二有運動之規模有安静之<lb/>
　規模難之未解非有運動之規模則不足以致解難<lb/>
　之既解非有安静之規模則不足以處解昔者成湯<lb/>
　解夏民之難代虐以寛而萬邦懐武王解商室之難反<lb/>
　商由舊而四海清解難而處之以安静者其治有如<lb/>
<pb n="2a"/>
　此髙祖救秦民於湯火其撥亂反正之功亦髙矣天<lb/>
　下既定而猶為攻擊之謀是以有白登之辱太宗掲<lb/>
　隋民於塗炭其功亦足以揚矣海内已平而猶貪戰<lb/>
　伐之功是以有遼東之敗解難而不處以安静者其<lb/>
　禍又如此彖曰解險以動動而免乎險解此以卦徳<lb/>
　釋卦名而言其動以致解也坎險震動不陷則非難<lb/>
　不動則不能出難唯動而出於險外是免乎險也故<lb/>
　為解解利西南往得衆也以卦變言之則卦自升來<lb/>
<pb n="2b"/>
　巽之九三入于坤體是入于西南安静之域坤為衆<lb/>
　朱氏曰蹇難之後人皆厭亂四以平易之道往順乎<lb/>
　衆而衆與之是以得衆也其來復吉乃得中也有攸<lb/>
　往有功也皆指九二言也謂無所往而來反乃可以<lb/>
　得中道趨乎安静也有所往而夙為乃可以成功業<lb/>
　圖其安静也此以卦變釋卦辭而言静以處解也程<lb/>
　氏曰天下國家必紀綱法度廢壊而後禍亂生聖人<lb/>
　釋其難而安平無事矣是無所往也當正紀綱明法<lb/>
<pb n="3a"/>
　度追復先代明王之治所謂來復也此天下之吉也<lb/>
　自漢以下亂既除則不復有為姑隨時維持而已故<lb/>
　不能成善治盖不知來復之義也有攸往夙吉尚有<lb/>
　當解之事則早為之乃吉也當解而未盡者不早去<lb/>
　則將復盛事之後生者不早為則將漸大故夙吉也<lb/>
　天地解而雷雨作雷雨作而百果草木皆甲坼解之<lb/>
　時大矣哉既明處解之道復言天地之解以見解<lb/>
　時之大天地之氣開散交暢和達則成雷雨雷雨作<lb/>
<pb n="3b"/>
　則萬物皆生發甲坼天地之功由解而成故賛解之<lb/>
　時大矣哉一瞬息間物之甲坼無不解如此其速者<lb/>
　不失時也以卦氣言之解為春分雷始發聲王者法<lb/>
　天道行寛宥施恩惠養育兆民至於昆蟲草木乃順<lb/>
　解之時與天地合徳也其卦變為家人其象坎雨震<lb/>
　雷雷雨交作萬物解發舒之象其占利安静則吉當<lb/>
　往而往亦吉也<lb/>
象曰雷雨作解君子以赦過宥罪<lb/>
<pb n="4a"/>
　雷雨之作隂陽和暢敷散而為解此天地之所以解<lb/>
　萬物之屯而萬物被其澤也君子體之過輕則釋赦之罪<lb/>
　重則寛宥之此君子所以解萬民之屯而民被其澤<lb/>
　也盖赦宥者固難解之後與民更始也難之作皆起<lb/>
　於小人所以開其自新之路以解天下之難也天地<lb/>
　與物為新故雷雨作君子與民為新故赦宥行<lb/>
初六元咎象曰剛柔之際義无咎也<lb/>
　初居解之初難既解矣唯自處得宜則為无咎初六<lb/>
<pb n="4b"/>
　自處以柔則休息安順而無輕動剛躁之過卑下自<lb/>
　牧而無好髙生事之過上應乎剛則無弱柔寡助之<lb/>
　失無昵比柔邪之愆自處安静以休息之上應剛徳<lb/>
　以依倚之何咎之有象曰剛柔之際義无咎也得其<lb/>
　宜之謂義以柔順如初六應剛如初六剛柔得宜義<lb/>
　无咎也楊氏曰六當患難解散之初以柔道處剛位<lb/>
　適剛柔之宜得來復之義此光武謝西域禮匈奴却<lb/>
　臧宫馬武之請之事也<lb/>
<pb n="5a"/>
九二田獲三狐得黄矢貞吉象曰九二貞吉得中道也<lb/>
　田者去害之事狐者邪媚之物三狐卦之三隂黄中<lb/>
　色矢直物九二以陽剛得中之才上應六五之君用<lb/>
　於時者也蹇難雖解天下小人常衆六五隂柔之君<lb/>
　其明易蔽其威易犯其斷不果而易惑小人一近<lb/>
　之則移其心矣二既當用必須去小人如田獲三狐<lb/>
　則可以正君心而行其剛中之道乃貞正而吉也夫<lb/>
　物之相資者不可以相無物之相害者不可以相有<lb/>
<pb n="5b"/>
　邪佞者中道之蠧也曲學者直道之賊也一邪之種<lb/>
　類未絶則前難方解而後難復生矣叔牙既誅若可<lb/>
　解魯難矣慶父在季友之掌握而不竄之逺土未幾<lb/>
　而復有簒弑之禍欲得黄矢而貞吉可乎五王黜武<lb/>
　而興唐若可以解唐之難矣武三思在其刃下而不<lb/>
　即置之典憲未幾而反斃於姦惡之手欲得黄矢而<lb/>
　貞吉可乎是知邪媚未去則中直之道未有得行者<lb/>
　也象曰得中道也謂得中以行正也或曰天下之難<lb/>
<pb n="6a"/>
　已解小人之焰已灰尚安有三狐之小人乎曰解難<lb/>
　固本於去小人之險然天下之小人已衆其可謂難<lb/>
　解而遂無小人之可險乎唐堯至聖失之於四凶漢<lb/>
　祖深仁失之於陳豨光武聰明失之於逢萌魏武勇<lb/>
　略失之於張邈九二君子其可遽謂難已解而無小<lb/>
　人之可慮耶霜簡與秋典共清忠臣與鷹鸇並撃一<lb/>
　洗姦邪凶惡而空之此人臣之大節也楊氏曰田者<lb/>
　力而取之也去邪媚不力則雖去必來不直則雖行<lb/>
<pb n="6b"/>
　必格不中則雖甚必亂力直中三者盡矣又能貞固<lb/>
　以守之則吉<lb/>
六三負且乗致冦至貞吝象曰負且乘亦可醜也自我<lb/>
致戎又誰咎也<lb/>
　六三以隂柔之質險詐之極而位乎九二大臣之上<lb/>
　何異市井負販之小人一旦乗公卿大夫之路車乗<lb/>
　馬以行於大逵乎此竊位僣上之甚者也孰不羞薄<lb/>
　而醜之其致冦也必矣小人竊盛位雖勉為正事而<lb/>
<pb n="7a"/>
　氣質卑下本非在上之物終可吝也夫服之不𠂻身<lb/>
　之災也以一衣服之不稱猶足以致災孰謂小人而<lb/>
　可以乗君子之器乎匹夫無罪懐璧其罪一璧之不<lb/>
　稱猶足以賈禍孰謂小人而可以乗君子之器乎况<lb/>
　乗器之貴於天下也久矣君子來朝何以贈之路車<lb/>
　乘馬君所賜也百兩彭彭八鸞鏘鏘不顯其光人所<lb/>
　榮也徳不足稱盗斯奪之固其所也以負人而誇乗<lb/>
　是履舄之升於冠冕朽木之登於宗廟盲者而用公<lb/>
<pb n="7b"/>
　輸之尋引聵者而聽師曠之樂器處非其據不亦甚<lb/>
　乎有其徳而無其器於我何損乗其器而薄其徳人<lb/>
　其謂我何昔趙髙僣秦而致勝廣勝廣至而髙與秦皆亡<lb/>
　趙忠張讓擅漢而致董卓卓至而二豎與漢俱㓕盗<lb/>
　斯奪之六三誰咎也象曰亦可醜也負荷之小人而<lb/>
　且乗載可醜惡也又誰咎也徳不稱而致冦戎無所<lb/>
　歸咎也然則人之無媿於君子之器者宜如之何曰<lb/>
　必有夫子至聖之徳然後無媿於正立執綏之禮必<lb/>
<pb n="8a"/>
　有仲山甫既明且哲之徳然後無媿於鏘鏘喈喈之<lb/>
　美必有韓侯䖍恭爾位之徳然後無媿簟茀錯衡之<lb/>
　懿不然處非其據國人疾之其禍殆有甚於懿公乗<lb/>
　軒之鶴矣徐氏曰負謂上負九四乗謂下乗九二三<lb/>
　以柔處二剛之中頑然不解故有負且乗致冦至之<lb/>
　象貞固守此豈不吝繫辭夫子釋之曰作易者其知<lb/>
　盗乎易曰負且乗致冦至負也者小人之事乗也者<lb/>
　君子之器也小人而乗君子之器盗思奪之矣慢藏<lb/>
<pb n="8b"/>
　誨盗冶容誨淫易曰負且乗致冦至盗之招也<lb/>
九四解而拇朋至斯孚象曰解而拇未當位也<lb/>
　拇指初與三也四雖陽剛然以陽居隂於正道不足<lb/>
　若復親比小人則其失正必矣故戒必解其拇解去<lb/>
　其初與三之小人然後君子信其忠正而朋至矣夫<lb/>
　稂莠之除嘉穀之合也蕭艾之衰蘭芷之集也異類<lb/>
　之踈同類之親也逺邪黨則正人親去凶人則吉士<lb/>
　合今以剛徤如九四協比大君如九四而下應初隂<lb/>
<pb n="9a"/>
　如一拇之在足是小人也近比六三如一拇之在手<lb/>
　是小人也四於比時能解而去之斥而逺之則陽剛<lb/>
　之朋胡為而與我不相信哉象曰未當位也唯其不<lb/>
　當位故聖人有此戒於正不足復比小人則與君子<lb/>
　之誠有所不至也安能使君子之朋至斯孚乎薳子<lb/>
　馮比八人而申叔畮逺之郭子儀信吳曜而僚佐去<lb/>
　之此失解拇之義也<lb/>
六五君子維有解吉有孚于小人象曰君子有解小人<lb/>
<pb n="9b"/>
退也<lb/>
　五居君位為解之主以君子之道而解難雖小人亦<lb/>
　信而服之也夫水至平而邪者取法鑑至明而醜者<lb/>
　亡怒此天下之至理也解之六五以柔順而得中以<lb/>
　得中而應剛君子之道也以君子之道而解難豈不<lb/>
　能斥逺邪黨以寛天下之憂豈不能去斁倫敗法之<lb/>
　士以消吾道之禍於斯時也不特抱道之士與我相<lb/>
　信其反道敗徳者猶信其無私心也不特在位在職<lb/>
<pb n="10a"/>
　之士與我相信其失位失職者亦信其非濫罰也殆<lb/>
　如天地雨露萬物而枯木朽櫟之不被其澤亦信其<lb/>
　無偏潤昔管仲奪伯氏駢邑三百而沒齒無怨言何<lb/>
　也以其足以信服其心也諸葛廢廖立于沒後而反<lb/>
　使之垂泣思慕何也以其足以信服其心也故君子<lb/>
　有解之道孚于君子未足見其大孚于小人乃足見<lb/>
　其大也象曰小人退也小人雖退而有以孚之服其<lb/>
　心也雖然燕雀之不可為鳳凰昆蟲之不可為龍龜<lb/>
<pb n="10b"/>
　固局於氣質之偏而不可變人為萬物之靈其中其<lb/>
　秉彛其性命小人與君子其初本一也使小人因其<lb/>
　信服之頃悔悟自新未有不可為君子者何苦自賤<lb/>
　其貴自賤其天甘為小人而歆羡仰慕君子哉程氏<lb/>
　曰君子之所解去者小人也可驗之於小人小人之<lb/>
　黨去則是君子能有解也<lb/>
上六公用射隼于髙墉之上獲之无不利象曰公用射<lb/>
隼以解悖也<lb/>
<pb n="11a"/>
　隼六三也髙墉六三之負乗而竊髙位者也射而獲<lb/>
　之者上六也公者大臣之稱即上公也六三之悖亂<lb/>
　遇上六射而獲之悖亂渙然離散而無餘矣此解之<lb/>
　終也其周公歸自東山之時乎嗟夫小人之為害其<lb/>
　與鷹隼無以異也口含王憲手持王爵而冒據天位<lb/>
　之尊者即隼之整翮當雲霄也貪而竊禄嗜利無厭<lb/>
　下以撃搏一世之生靈即隼之㩳身思狡兎也固位<lb/>
　持久窮極不去至於終有永其老姦巨猾之名者即<lb/>
<pb n="11b"/>
　隼之真骨老崖嶂也其不可以居髙位亦猶隼之不<lb/>
　可以立髙墉隼在髙墉盍以弓矢而去之小人在髙<lb/>
　位盍以直道而去之吁此上六居解之終而有去小<lb/>
　人之功其猶射隼于髙墉而無不利歟象曰以解悖<lb/>
　也隼居髙墉是小人在髙位而悖亂者也公用射之<lb/>
　所以解其悖亂也徐氏曰公五也用謂五用上也隼<lb/>
　驚害之物謂三也墉内外之限三所居之地也解之<lb/>
　不解者唯三用其所應而解之必矣故曰無不利楊<lb/>
<pb n="12a"/>
　氏曰當解之時九二欲其獲狐六三戒其致冦九四<lb/>
　欲其解拇六五欲其退小人上六欲其射隼一卦六<lb/>
　爻而去小人者居其五然則召天下之多難者果誰<lb/>
　乎君人者亦何利於天下之多難而何樂於近小人<lb/>
　以踈君子哉狐者小人之妖恭顯是也拇者小人之<lb/>
　㣲賤通嫣是也隼者小人之鷙憲冀是也負乗者小<lb/>
　人之僣莽卓是也一卦之中聖人五致意焉其防難<lb/>
　也不亦詳乎繫辭夫子釋之曰隼者禽也弓矢者器<lb/>
<pb n="12b"/>
　也射之者人也君子藏器於身待時而動何不利之<lb/>
　有動而不括是以出而有獲語成器而動者也<lb/>
<pb n="13a"/>
䷨<hi>兌下艮上</hi>
損有孚元吉无咎可貞利有攸往曷之用二簋可用享<lb/>
彖曰損損下益上其道上行損而有孚元吉无咎可貞<lb/>
利有攸往曷之用二簋可用享二簋應有時損剛益柔<lb/>
有時損益盈虚與時偕行<lb/>
　損之為義有克己之義有制物之義損偽而盡誠克<lb/>
　己之損也損文而就質制物之損也損偽而盡誠則可<lb/>
　以為大善可以絶悔尤可以固守而弗去可以常行而<lb/>
<pb n="13b"/>
　無害皆損其所當損者也損文而就質則可以抑奢<lb/>
　侈之過可以節浮靡之弊可以遏世變之浮可以反<lb/>
　誠敬之實是亦損其所當損者也以損而有孚言之<lb/>
　是損而至誠順理乃損人欲以復天理自然元吉无<lb/>
　咎可貞利有攸往也以二簋可用享言之則反本從<lb/>
　儉損節上素略多儀而崇敬誠雖二簋可交神明不<lb/>
　必陳饋八簋每食四簋也雖然損而克己則推之制<lb/>
　物皆足以得宜未能克己則推之制物皆有以失其<lb/>
<pb n="14a"/>
　宜是克己之損與制物之損實一事也噫天一之水<lb/>
　用之以潤五榖則為善用之以潰城郭則為惡地二<lb/>
　之火用之以烹九鼎則為善用之以焚宫室則為惡<lb/>
　大易之損用之於君子則為善用之於小人則為惡<lb/>
　自損道之不明於後世於是有窮征極斂損天下以<lb/>
　奉一人者矣於是有嚴刑峻法損民命以逞己威者矣<lb/>
　於是有峻宇雕墻酒池肉林損民財以供耳目口腹者<lb/>
　矣於是有窮兵黷武好大喜功損民力以事外夷者矣<lb/>
<pb n="14b"/>
　於是有㓕情蕩性損天性以益人偽者矣嗚呼使其<lb/>
　知損有孚之㫖聞二簋可用享之説則能遏人欲以<lb/>
　存天理絶浮華以尚質素豈至於是耶此擇善之不<lb/>
　可不精也程氏曰先王制其本者天理也後人流於<lb/>
　末者人欲也損之義損人欲以復天理而已彖曰損<lb/>
　損下益上其道上行此以卦徳釋卦名義也以兑澤<lb/>
　之深而益艮山之髙是損下益上之義損下卦上畫<lb/>
　之陽益上卦上畫之隂是亦損下益上之義故云其道上<lb/>
<pb n="15a"/>
　行損而有孚元吉无咎可貞利有攸往損而有至誠<lb/>
　則有此元吉以下四者損道之盡善也曷之用二簋<lb/>
　可用享二簋應有時損剛益柔有時夫子以後人不<lb/>
　達遂以為文飾當盡去故詳言之有本必有末有實<lb/>
　必有文父子主恩必有嚴順之體君臣主敬必有承<lb/>
　接之儀禮讓存乎内待威儀而後行尊卑有其序非<lb/>
　物采則無别文之與實本相須也及夫文之勝末<lb/>
　之流逺本喪實乃當損之時也故云曷所用哉二簋<lb/>
<pb n="15b"/>
　足以薦其誠矣又恐人之泥於言也故復明之曰二<lb/>
　簋之質用之當有時非所用而用之不可也剛為過<lb/>
　柔為不足損益皆損剛益柔也必順時行不當時而<lb/>
　損益之則非也損益盈虚與時偕行過者損之不及<lb/>
　者益之虧者盈之實者虚之與時偕行也楊氏曰其<lb/>
　損七其所以損之者一二簋可享損奢以從儉也懲<lb/>
　忿窒慾六四之損其疾此損不善以從善也初九九<lb/>
　二六三之益六四六五上九此損己以益人也六五<lb/>
<pb n="16a"/>
　虚己以從諸爻之益此損己而取人之益也初九以<lb/>
　己益人而又酌損之此損之損也六三以一人之損<lb/>
　而得友六五為損之主而得益此損之益也九二上<lb/>
　九之弗損此不損之損也故曰其損七然所以損者<lb/>
　一損之有孚損之不可不誠也然聖人所謂損不出<lb/>
　於聖人之意而出於天下之時聖人何容心哉國奢<lb/>
　示之以儉國儉示之以禮故曰二簋應有時彊弗友<lb/>
　剛克爕友柔克故曰損剛益柔有時凶歳不祭肺施<lb/>
<pb n="16b"/>
　之豐年則隘平國用中典施之亂國則弛故曰損益<lb/>
　盈虚與時偕行此卦其變為咸卦其象損澤益山有<lb/>
　損下益上之象其占元吉也<lb/>
象曰山下有澤損君子以懲忿窒欲<lb/>
　損兌澤之深以益艮山之髙損之象也君子體之其<lb/>
　懲忿也如山之止定而不移而忿怒不行也其窒欲<lb/>
　也如澤之窒塞罅漏而嗜慾不流也是亦克己之要<lb/>
　道也<lb/>
<pb n="17a"/>
初九已事遄往无咎酌損之象曰已事遄往尚合志也<lb/>
　損之義損剛益柔損下益上也初以陽剛居下上應<lb/>
　六四之隂四頼初之益者也初乃輟所為之事而速<lb/>
　往以益上无咎之道也然損者人之所難而初又最<lb/>
　下不可過損損之太過則其本傷矣必斟酌其義之<lb/>
　淺深而不失損己益人之道可也夫下之益上如子<lb/>
　弟之衛父兄手足之捍頭目有疾敬趨事之心則可<lb/>
　以无咎有惰慢避事之意則不可以免咎先天下之<lb/>
<pb n="17b"/>
　事而後一己之事則可以无咎先一己之私而後天<lb/>
　下之事則不可以免咎此已事遄往所以无咎也然<lb/>
　下之益上有當為者有不當為者憂國愛君之志固<lb/>
　不可緩損己節以媚時君亦非所當為也仗節死義<lb/>
　扶衰拯溺之事固不可緩殺身而無益於君損吾道<lb/>
　而貪近功亦非所當為也此酌損之而後往乃所以<lb/>
　无咎也荀息受獻公不正之托至于身死無名吳起<lb/>
　急於立功至於屠其妻子其於酌損之義何如哉遄<lb/>
<pb n="18a"/>
　往之義勇於衛上者皆可為酌損之義非精於察理<lb/>
　者不能為象曰尚合志也與四合志而速往益之乃<lb/>
　所以為酌損也程氏曰下之於上當損己而不自以<lb/>
　為功所益於上者事既已則速去之不居其功乃无<lb/>
　咎又當酌度其宜而損己以益人過與不及皆不可<lb/>
　也魯連郤秦而辭其封四皓安漢而不居其位庶幾<lb/>
　損初九之義歟<lb/>
九二利貞征凶弗損益之象曰九二利貞中以為志也<lb/>
<pb n="18b"/>
　九二以陽剛之賢而應六五柔中之君此亦損下益<lb/>
　上也然二以兑説之資而以剛居柔不正以柔説不<lb/>
　正之道適所以損之也聖人固戒九二利於貞正以<lb/>
　柔説之道而進則凶不自損其剛貞則能益其上乃<lb/>
　益之也夫下之益上於柔邪則宜於自損於剛中則<lb/>
　不可自損如其益上而損其剛貞則諛脣佞舌諂媚<lb/>
　上心柔邪巽説逢迎風㫖將何益於君徳奔競成風<lb/>
　敗壊名教將何益於人心上無道揆自我惑之下無<lb/>
<pb n="19a"/>
　法守自我倡之將何益於國家如能剛貞自守則以<lb/>
　此道而啟沃君心聖徳之益也以此道而鎮安社稷<lb/>
　國家之益也聖人於九二示勸戒謂之利貞者欲其<lb/>
　守正不自損其道以益上也謂之征凶者戒其妄動<lb/>
　自損其道而無益於上也象曰中以為志也中以為<lb/>
　志則知征凶之戒而弗損益之之義得矣魏元忠再<lb/>
　相而變其公清裴度晚節而安於浮沉皆損其剛而<lb/>
　不知弗損益之之義也<lb/>
<pb n="19b"/>
六三三人行則損一人一人行則得其友象曰一人行<lb/>
三則疑也<lb/>
　一隂一陽之謂道此造化之樞紐品彚之根柢天下<lb/>
　無獨立之道亦無不一之理以一友一致一之義也<lb/>
　以一友二雜亂之道也乾以動直而下交乎坤坤以<lb/>
　動闢而上承乎乾此兩儀之絪緼而致一者也日昱<lb/>
　乎晝而資乎月以成其質月昱乎夜而資乎日以發<lb/>
　其光此兩曜之交而致一者也男正位乎外女正位<lb/>
<pb n="20a"/>
　乎内此剛柔之相應而致一者也曽謂人道匹配可<lb/>
　得而三之耶所謂忠臣不事二君烈女不事二夫亦<lb/>
　致一之義也自此義不明於天下君臣之間至有一<lb/>
　國三公而召政出多門之禍夫婦之間至有娣媵争<lb/>
　寵而致嫡庶争立之禍是皆不知致一之道也今損<lb/>
　之為卦下體為乾是三人同行也而乃損上爻以益<lb/>
　坤是三人行而損一人也三以一隂而應乎陽上以<lb/>
　一陽而應乎隂是一人行而得其友也三而損一以<lb/>
<pb n="20b"/>
　其雜亂而不専也一而得友以其専一而不分也象<lb/>
　曰三則疑也一人行而得一人是得友也三人行則<lb/>
　疑於與是宜損一人也嗚呼天下致一之理自隂陽<lb/>
　兩者之外不可以有加也陽變隂合而生水火木金<lb/>
　土此二而一者之本原陽一嘘而萬物生隂一翕而<lb/>
　萬物成此二而一者之功用苟知兩之為致一則知<lb/>
　三之不得不損矣繫辭夫子釋此爻曰天地絪緼萬<lb/>
　物化醇男女搆精萬物化生易曰三人行則損一人<lb/>
<pb n="21a"/>
　一人行則得其友言致一也<lb/>
六四損其疾使遄有喜无咎象曰損其疾亦可喜也<lb/>
　四以隂柔居上與初之陽剛相應在損時而應剛能<lb/>
　自損以從陽剛也損不善以從善也故曰損其疾人<lb/>
　之損過唯使之遄速則有喜而无咎夫人心之病不<lb/>
　知其幾也有所謂忿懥之疾有所謂憂患之疾有是<lb/>
　疾而速損之可也如曰今日不治而有待於明日是<lb/>
　猶戴盈之知非義而請輕之以待來年齊王好貨好<lb/>
<pb n="21b"/>
　色終其身不見其有瘳亦可哀也已嗚呼悠悠之害<lb/>
　道也久矣聖如成湯不曰無過而曰改過不吝賢如<lb/>
　顔子不曰無過而曰不貳過勇如子路不曰無過而曰<lb/>
　聞過則喜此皆有喜而无咎也使齊宣王戴盈之速<lb/>
　損其疾則其為成湯為顔路也孰禦象曰亦可喜也<lb/>
　无疾上也有疾而喜之亦其次也徐氏曰柔過為疾<lb/>
　忿慾之類是也才柔者往往怠於為善初剛在下亦<lb/>
　難於益己苟非自損其過自治其私汲汲然以好善<lb/>
<pb n="22a"/>
　求益為心則應者緩而益者寡也能无咎乎凡言有<lb/>
　喜有慶者皆内外相應之情也南軒曰當損而不損<lb/>
　過也不當損而損之亦過也酌損之弗損益之言不<lb/>
　過損也三人行損一人損其疾皆理之所當損也<lb/>
六五或益之十朋之龜弗克違元吉象曰六五元吉自<lb/>
上祐也<lb/>
　或益之者言益之者不一也元龜直二十大貝雙貝<lb/>
　曰朋十朋元龜也國之大寳六五柔順中正虚己以<lb/>
<pb n="22b"/>
　居尊位當損之時受天下之益者也或益之者非一<lb/>
　人也十朋之龜亦協從故元吉夫損之六五以柔中<lb/>
　之徳當損之時是能謙虚以下人也是能柔順以從<lb/>
　善也是能脩己而從陽剛之輔者也由是勇者効其<lb/>
　力智者効其謀近者通其明逺者獻厥聰天下孰不<lb/>
　損己自盡以益乎上其曰或益之者謂益之以衆知<lb/>
　所以見人心之從矣天下之以心感者既服協助矣<lb/>
　鬼神之以氣感者豈不叶助乎合而言之有天下之<lb/>
<pb n="23a"/>
　益斯有元龜之吉無天下之益者亦無元龜之吉矣<lb/>
　嗚呼詢謀僉同虞書可以知鬼神之必依卿庶皆從<lb/>
　洪範可以知龜筮之協從秦誓之協卜必决諸同心<lb/>
　同徳之衆大誥之并吉必先之以十夫予翼之助吾<lb/>
　固謂人心既從鬼神未有不從者也象曰自上祐也<lb/>
　言自上天而降之福祐也楊氏曰一人益之十人朋<lb/>
　而從之龜筮亦從而弗違人謀鬼謀百姓與能此其<lb/>
　所以為大吉而自天祐之歟此大舜舍己從人之盛<lb/>
<pb n="23b"/>
　徳也<lb/>
上九弗損益之无咎貞吉利有攸往得臣无家象曰弗<lb/>
損益之大得志也<lb/>
　上九當損下益上之時居卦之上受益之極而欲自<lb/>
　損以益人也然居上而益下有所謂惠而不費者不<lb/>
　待損己然後可以益人也能如是則无咎然亦必以<lb/>
　貞則吉而利有攸往惠而不費其惠廣矣故曰得臣<lb/>
　無家得人心歸服無有逺近内外之限夫堯舜之博<lb/>
<pb n="24a"/>
　施濟衆與僑之乗輿濟人其事同也而鄭政不得班<lb/>
　帝朝何也武王之散財散粟與梁王之移民移粟其<lb/>
　事同也而梁徳不足以侔周徳何也盖无所損而益<lb/>
　人者其惠廣有所損而益人者其惠狹古人之與後<lb/>
　世其事業不同抑以此而不同歟使聖人必待自損<lb/>
　以益民是由以一炬之火而照萬里之晦以一巵之<lb/>
　水而填萬仭之淵四方萬里羣黎百姓安能周徧而<lb/>
　無遺乎今損之上六所以无咎所以其占貞吉所以<lb/>
<pb n="24b"/>
　利有攸往得臣無家皆有得乎惠而不費之義上六<lb/>
　之弗損益之不過因民之所利而利之耳象曰大得<lb/>
　志也言弗損益之有是四者之效是大得行其志也<lb/>
　雖然所謂弗損而益之果何道哉五畆之宅樹之以<lb/>
　桑不待解衣而衣帛已足以益天下百畆之田勿奪<lb/>
　其時不待推食而糓粟已足以益天下謹庠序之教<lb/>
　申孝悌之義不待損吾心之理而自有以益人心之<lb/>
　理也有以惠民而無傷惠之過則其无咎者此道也<lb/>
<pb n="25a"/>
　立中正之法而不離乎善亦此道也助徹之法可通<lb/>
　萬世所以利有攸往此道也所欲與之聚之所惡勿<lb/>
　施爾也所以得臣無家亦此道也則弗損益之之說其聖<lb/>
　人治平天下之大法乎上之人欲行弗損益之之道<lb/>
　盍於井田學校而追思焉雖然好行小惠而不明大<lb/>
　體者固不可與語弗損益之之義若夫當損而不損<lb/>
　則塗有餓莩而不知發老弱轉于溝壑而倉廩實則<lb/>
　又有悖於損上益下之義而為聖經之罪人也程氏<lb/>
<pb n="25b"/>
　曰以陽剛居上若用剛以損削於下非為上之道其<lb/>
　咎大矣若不行其損變而以陽剛之道益於下則无<lb/>
　咎而得其正且吉也如是而往則有益矣在上不損<lb/>
　其下而益之天下孰不服從之無有内外故曰得<lb/>
　臣無家<lb/>
<pb n="26a"/>
䷩<hi>震下巽上</hi>
益利有攸往利涉大川彖曰益損上益下民説无疆自<lb/>
上下下其道大光利有攸往中正有慶利涉大川木道<lb/>
乃行益動而巽日進无疆天施地生其益无方凡益之<lb/>
道與時偕行<lb/>
　益之為義有履常之義有濟變之義可以履常而不<lb/>
　可以濟變者非益之義盖義者天理之公人事之宜<lb/>
　益之所以為利者亦義焉而已耳非計功謀利之私<lb/>
<pb n="26b"/>
　也非利家利國之陋也約己厚下而有以富天下屈<lb/>
　己利民而有以厚民心忘我為民而有以濟世難彖<lb/>
　曰益損上益下民説無疆自上下下其道大光以卦<lb/>
　體卦才釋卦名義也損上卦初畫之陽益下卦初畫<lb/>
　之隂是損上益下也自上卦而下於下卦之下是自<lb/>
　上下下也損於上而益下則自然民説之無疆自上<lb/>
　而降己以下下之賢自然其道大光顯利有攸往中<lb/>
　正有慶以卦體釋卦辭也五以陽剛中正居尊位二<lb/>
<pb n="27a"/>
　復以中正應之是以中正之道益天下天下受其福<lb/>
　慶也故利有攸往可以常行者無非理義之當然也<lb/>
　利涉大川木道乃行以卦象釋卦辭也震巽為木木<lb/>
　主仁益之道可以濟險難扶顛危震木動於下巽木<lb/>
　動而順於上順理而利涉大川亦無非仁道之流行<lb/>
　耳益動而巽日進無疆天施地生其益無方凡益之<lb/>
　道與時偕行此又即卦徳卦體以賛卦義之大也無<lb/>
　疆以悠久言無方以廣大言與時偕行又言凡益之<lb/>
<pb n="27b"/>
　道當適乎時也程氏曰下動而上巽動而巽也為益<lb/>
　之道其動巽順於理則其益日進廣大無有疆限也<lb/>
　天地之益無窮者理而已聖人利益天下之道應時<lb/>
　順理與天地合與時偕行也此卦其變為恒卦其象<lb/>
　風雷有相益之象其占利於處常應變也<lb/>
象曰風雷益君子以見善則遷有過則改<lb/>
　風烈則雷迅雷激則風怒則風雷之勢交相助益發<lb/>
　生之功又足益物所以為益之象君子體之遷善改<lb/>
<pb n="28a"/>
　過所以求益於己也聞義不能徙雖曰見善無益也<lb/>
　不善不能改雖曰知過無益也君子體風之巽入而入<lb/>
　于正道所以必遷于善也體雷之震動而動其悔心<lb/>
　所以必改其過也其所以益己者自盡如此則推之<lb/>
　益物亦自此而推之耳<lb/>
初九利用為大作元吉无咎象曰元吉无咎下不厚事<lb/>
也<lb/>
　吉是事咎是道理初九當損上益下之時在下為四<lb/>
<pb n="28b"/>
　所任而作大故必大善而後无咎夫成大厦者非小<lb/>
　材之所能支鎔大器者非小範之所能成君子著大<lb/>
　有為之設施必著大有為之抱負立大事而恃區區<lb/>
　之小智小善非惟不足以立事而過咎或由之而致<lb/>
　矣初九震動雖居下無位上有正應動而有為者也<lb/>
　然動而為天地立極必有參天地之大善斯可也動<lb/>
　而為生民立命必善足以普民生可也動而為往聖<lb/>
　繼絶學必真足以𫝊聖人之大道則无咎孔子孟子<lb/>
<pb n="29a"/>
　雖不得位六經之書七篇之訓立萬世之標凖植綱<lb/>
　常於千古其功反有大於帝王之君臣者亦以大善<lb/>
　而已耳此初九之利用為大作必元吉而後无咎也<lb/>
　象曰下不厚事也在下者本不當處重大之事所以<lb/>
　大作必元吉乃能无咎耳程氏曰在下者不能有為<lb/>
　得在上者應從之則宜以其道輔於上作大益天下<lb/>
　之事利用為大作也居下而得上之用以行其志必<lb/>
　須所為大善而吉則在上者任之為知人在己者當<lb/>
<pb n="29b"/>
　之為勝任自無過咎也伊周以之<lb/>
六二或益之十朋之龜弗克違永貞吉王用享于帝吉<lb/>
象曰或益之自外來也<lb/>
　徳足以受幽明之益其身守之則有正己之善其君<lb/>
　用之則有格天之善六二以柔順中正之徳而當受<lb/>
　益之時虚中無我中正無偏於人心則樂告之以善<lb/>
　道於鬼神則樂告之以福祐反之吾身其正道可以<lb/>
　終身而不渝正論可以終身而不變正行可以終身<lb/>
<pb n="30a"/>
　而不悖謂之永貞吉者此也何也幽明之所以不違<lb/>
　者理而吾身守之又焉有不吉乎一日君用我耶則<lb/>
　其徳足以共天位其才足以治天職其功足以共天<lb/>
　禄以之享帝而可協吉也何也幽明之不能異者理<lb/>
　耳用之享帝又安有不吉徳在六二永貞而吉也王<lb/>
　用六二享而吉也一貫之妙人即神也神即我也我<lb/>
　即天地混融乎一天理之妙耳象曰自外來也言皆<lb/>
　自外而益之也程氏曰滿則不受虚則來物理自然<lb/>
<pb n="30b"/>
　也二中正虚中能得衆人之益衆人所是理之至當<lb/>
　至是人朋而益之龜亦不能違也然質本隂柔故戒<lb/>
　在常永貞固則吉也二之虚中而能貞固用以享上<lb/>
　帝猶當獲吉况與人接物其意焉有不通乎求益於<lb/>
　人焉有不應乎損六五以柔居剛故曰元吉益六二<lb/>
　以柔居柔故戒以永貞吉祭天天子之事故云王用<lb/>
　也楊氏曰惟尹躬暨湯咸有一徳克享天心六二虚<lb/>
　中有受則或人益之人朋益之龜亦弗違而益之為<lb/>
<pb n="31a"/>
　吾王所用與之享上帝天而天亦益之以吉也<lb/>
六三益之用凶事无咎有孚中行告公用圭象曰益用<lb/>
凶事固有之也<lb/>
　此言益道用之於患難之時而無過者不外乎有孚<lb/>
　中行告公三者而已夫無難則信有難則詐無難則<lb/>
　正有難則邪無難則守禮有難則擅權此習俗之常<lb/>
　情也今益之六三居下之上處震動之極不中不正<lb/>
　又居多凶之地而六三乃欲益民於多凶之際欲其<lb/>
<pb n="31b"/>
　无咎不亦難乎使其以詭道而無愛民之誠雖一匡<lb/>
　天下不能無欺偽之咎使其勇往而乏中和之道雖<lb/>
　天下可均非所以為中庸使其専意為民而不稟達<lb/>
　於君上則忠自己出而非所以宣布君徳今六二果<lb/>
　於救民勇於濟難而无咎者正以孚誠而無矯偽之<lb/>
　失中行而無過正之失告公而無専僣之失也象曰<lb/>
　固有之也謂其困心衡慮而固有之也雖然有孚而<lb/>
　不中行則誠非所當誠中行而不告公用圭則中非<lb/>
<pb n="32a"/>
　其所中告公用圭而不中行則所以通其上者或非<lb/>
　其道中行而不有孚則所謂中行者或不得其實三<lb/>
　者之事反復言之實則一理也朱氏曰救焚拯溺果<lb/>
　於益可也然非有誠心愛民見信於上中道而行亦<lb/>
　不可圭者通信之物<lb/>
六四中行告公從利用為依遷國象曰告公從以益志<lb/>
也<lb/>
　三四皆不得中故以中行為戒六四以益下為心而<lb/>
<pb n="32b"/>
　合於中行則告公而見從矣古者建國有不便於民<lb/>
　則視民利用遷然必有所依以立國依謂近五也以<lb/>
　益下為任而合於中道以此告上無不從以此順動<lb/>
　無不利也益民之事自狂者行之則亢言激論而無<lb/>
　優游巽入之辭勇往直前而無相時度力之慮固不<lb/>
　足以益下自狷者行之則迂濶緩慢而不足轉移上<lb/>
　心畏怯苟安而不足以成就大業亦不足以益下唯<lb/>
　中行之士所以告公者必其告之以避險趨易之説<lb/>
<pb n="33a"/>
　告之以均田制禄之説告之以易地便民之説嘉謀<lb/>
　嘉猷真足以入上聴而利用為依遷國也如此象曰<lb/>
　以益志也以其有益於天下之志告於公也程氏曰<lb/>
　六四以柔巽之體非有剛特之操故利用為依遷國<lb/>
　為依依附於上也遷國順下而動也上依剛中之君<lb/>
　而致其益下順剛陽之才以行其事利用如是也自<lb/>
　古國邑民不安其居則遷遷國者順下而動也昔者<lb/>
　盤庚三遷亦順民而動也<lb/>
<pb n="33b"/>
九五有孚惠心勿問元吉有孚惠我徳象曰有孚惠心<lb/>
勿問之矣惠我徳大得志也<lb/>
　陽實在中有孚之象益莫大於信惠莫大於心九五<lb/>
　陽剛中正居尊位又得六二中正以行其益何所<lb/>
　不利上有信以惠于下則下亦有信以惠于上不問<lb/>
　而元吉可知夫上帝降衷生民秉彛實理所在非<lb/>
　惟君有之民亦有之上智有之下愚亦有之以吾之<lb/>
　有覺彼之有機動籟鳴何有一之間斷君以至誠益<lb/>
<pb n="34a"/>
　下之心而臨乎下先之也民以至誠懐徳之心而順<lb/>
　乎上應之也上之施益元吉之效固勿問之矣下之<lb/>
　懐徳其為吉也亦在兹象曰言勿問元吉而大得志<lb/>
　則元吉可知也蔡氏曰心二也惠順也我以有孚而<lb/>
　順二之心洪範所謂皇建其有極用敷錫厥庶民者<lb/>
　也有不待形諸言語而獲元吉也二亦以有孚而順<lb/>
　吾之徳洪範所謂錫汝保極者是也楊氏曰益之九<lb/>
　五二帝三王之事也損六五言益不言損損之至也<lb/>
<pb n="34b"/>
　益九五言惠不言益益之盛也<lb/>
上九莫益之或擊之立心勿恒凶象曰莫益之偏辭也<lb/>
或擊之自外來也<lb/>
　上九處益之極過盈者也求益无己心无恒者也无<lb/>
　恒者无厭之求人弗與也獨倡莫和是偏辭也人<lb/>
　道惡盈怨者非一故曰或擊之或字衆无定主之辭<lb/>
　非但一人撃之也夫人心惟危道心惟微惟精惟一允執<lb/>
　厥中凡厥有生同得天地之氣以為性故雖堯舜未<lb/>
<pb n="35a"/>
　常無人心同得天地之理以為性故雖桀紂未嘗無<lb/>
　道心但人心生於形氣故私欲易流而易危道心隠<lb/>
　於人心故妙理難見而甚微唯精以察之而明人心<lb/>
　道心之别一以守之而使道心常為一身之主人心<lb/>
　每聽命焉則危者安微者著如是則立心有恒一人<lb/>
　之心可以貫千萬人之心也使其私意交營莫有定主<lb/>
　蔽於私心而不能益人汨於利心而反求損下以益<lb/>
　己則物我相形攻之者至矣程氏曰利者衆人之所<lb/>
<pb n="35b"/>
　同欲苟公其心不失正理則與衆同利無侵於人人<lb/>
　亦欲與之若切切好利專於自私求自益必損於人<lb/>
　則人亦與之力争莫肯益之有或撃奪之者矣立心<lb/>
　勿恒凶聖人戒人存心不可専利也象曰偏辭也又<lb/>
　曰自外來也利之所在可均而不可偏上九不均之<lb/>
　以益人而偏之以益己所以争之者至矣唯其立心<lb/>
　之偏利而不知均利之常理此其所以凶自外來也<lb/>
　中不偏外敢來乎朱氏曰人道彼我相益而後安莫<lb/>
<pb n="36a"/>
　益之有我而已一偏之辭不知道之大全也繫辭夫<lb/>
　子釋此爻曰子曰君子安其身而後動易其心而後<lb/>
　語定其交而後求君子脩此三者故全也危以動則<lb/>
　民不與也惧以語則民不應也無交而求則民不與<lb/>
　也莫之與則傷之者至矣易曰莫益之或擊之立心<lb/>
　勿恒凶<lb/>
<pb n="37a"/>
䷪<hi>乾下兌上</hi>
夬揚于王庭孚號有厲告自邑不利即戎利有攸往彖<lb/>
曰夬決也剛决柔也健而説決而和揚于王庭柔乘五<lb/>
剛也孚號有厲其危乃光也告自邑不利即戎所尚乃<lb/>
窮也利有攸往剛長乃終也<lb/>
　夬者決也以五陽決去一隂孚信之在中誠意也號<lb/>
　者命衆之辭君子去小人當顯明之於公朝以正其<lb/>
　罪故曰揚于王庭又當盡誠以呼號其衆相與合力<lb/>
<pb n="37b"/>
　然亦尚有危厲不可安肆又當先自治其私而不可<lb/>
　専尚威武則利有攸往也皆聖人設戒之辭夫以公<lb/>
　道而去小人此不易之説也然以公道而去小人亦<lb/>
　有濟不濟者焉孔子誅少正夘于兩觀之下以公道<lb/>
　也舜去四凶于聚衆之朝以公道也其行誠利矣以<lb/>
　裴度而斥皇甫之姦邪其説非不公也而反為皇甫<lb/>
　逢吉所擠張九齡指牛仙客之目不知書非不公也<lb/>
　而反獲荆州之貶豈去小人者公道不足恃耶亦所<lb/>
<pb n="38a"/>
　以行公道者有不可以直遂也夬之君臣其必揚小<lb/>
　人之罪于王庭若曰上六隂柔邪説非帝王之佐而<lb/>
　冒處諸賢之上是猶以履加冠以足加首此誠天地<lb/>
　鬼神之所不祐四海萬方之所不與不去之則道化<lb/>
　何以宣明風俗何以移易人心何以復治也揚于王<lb/>
　庭者以此然小人既在髙位豈無私人故舊之在朝<lb/>
　而不可盡去者乎防慮之周尚庶幾焉樞機不宻階<lb/>
　之為禍於是至誠命衆而以危道防之告於其國而<lb/>
<pb n="38b"/>
　不以兵革之威脅治之乃可以得行其夬之道也彖<lb/>
　曰夬決也剛決柔也健而説決而和此釋卦名而賛<lb/>
　卦之徳也健而能説決而能和決之至善也揚于王<lb/>
　庭柔乘五剛也謂一小人居衆君子之上隂而乗陽<lb/>
　非理之甚人誰不知宜顯揚其罪于朝庭所以示公<lb/>
　道也孚號有厲其危乃光也孚誠以合衆危厲以知<lb/>
　戒其危乃光大也告自邑不利即戎所尚乃窮也専<lb/>
　尚威武不主中道則所尚乃至窮極也利有攸往剛<lb/>
<pb n="39a"/>
　長乃終也一隂決去即為純陽乃剛長之終也合而<lb/>
　言之揚于王庭始之以公道也孚號至即戎行公道<lb/>
　之事也利有攸往行公道之效也徐氏曰君子之盛<lb/>
　不可以小人之勢孤謂無能為不盡去之而存其孽<lb/>
　也唐五王不去三思而患生於所忽不旋踵而君子<lb/>
　之禍烈董氏曰孚號有厲合䦕口處便須有劒從自<lb/>
　家頭上落也須着説但使功過各當是非顯白於吾<lb/>
　何慊朱氏曰孚號有厲其危乃光也其危猶曰其亡<lb/>
<pb n="39b"/>
　所謂與衆棄之則決小人之道光矣若隠其誅如唐<lb/>
　去李輔國則不光矣𫝊曰無瑕者乃能戮人舜脩文<lb/>
　徳文王无畔援歆羨自治也故曰告自邑決小人不<lb/>
　能揚于王庭孚大號于以藉戎兵以清君側猶鑿木<lb/>
　去蠧薫社逐鼠豈夬之尚哉此卦其變為剥卦其象<lb/>
　五陽去一隂夬決之象其占利有攸往也<lb/>
象曰澤上於天夬君子以施禄及下居徳則忌<lb/>
　雨澤上於天其勢不居必決衆流有潰決之象君子<lb/>
<pb n="40a"/>
　體之觀澤決於上而流注於下徳也寛以居之仁以<lb/>
　行之若決而散則不可以畜矣故以此施禄則可以<lb/>
　此居徳則忌程氏曰忌防也謂安處其徳約立防禁<lb/>
　則无潰散也<lb/>
初九壮于前趾徃不勝為咎象曰不勝而往咎也<lb/>
　九居初而壯於進躁於動者也故有不勝之戒隂雖<lb/>
　將盡而已之躁動自宜有不勝之咎不計彼也夫天<lb/>
　下有時中之理正邪有迭勝之事不思我之勢如何<lb/>
<pb n="40b"/>
　而冒然亟欲去其竊位者不思彼之得時者何如而<lb/>
　奮然欲斥其得時者鮮有不受其咎况小人之勝君<lb/>
　子其心險於山川其忍毒於豺狼其謀深於坑穽吾<lb/>
　而危言正論彼可以賣直而䜛我吾而明道正誼彼<lb/>
　可以儌世而斥我吾而薦揚正士彼可以朋黨而籠<lb/>
　我初九以陽剛而居在下之位又居夬決之時任壯<lb/>
　前進是壯于前趾也然以初言之則居下而无位无<lb/>
　位則无時也无位无時而勇於前進其能必勝乎要<lb/>
<pb n="41a"/>
　必自反而縮量敵而進慮勝而㑹斯可不為正道之<lb/>
　累不為隂邪之所中也雖然宻計隂謀以制小人之<lb/>
　弊養驕縱傲以待小人之敗君子固无是心居潜龍<lb/>
　勿用之時欲遽遂其風虎雲龍之志亦君子所不為<lb/>
　也象曰往不勝也勢不能勝而且往宜有咎也楊氏<lb/>
　曰不勝在往前宜其有咎為初六謀者唯充吾剛徳<lb/>
　養吾正氣守吾正道天未欲平治天下也吾道未可<lb/>
　期如欲平治天下也小人豈能與君子對敵哉<lb/>
<pb n="41b"/>
九二惕號莫夜有戎勿恤象曰有戎勿恤得中道也<lb/>
　九二當夬決之時剛而居柔又得中道故能憂惕號<lb/>
　呼以自戒備縱莫夜有戎亦可勿憂恤也夫不自安<lb/>
　者足以享天下之安不自逸者足以享天下之逸今<lb/>
　夬之時九二剛健得中志得意行何不可者猶且惕<lb/>
　厲號呼戒内戒外者何也誠以隠謀隠計伏藏不露<lb/>
　小人之陷穽也憸儔私黨同惡相濟小人之禆援也<lb/>
　䜛言姦舌巧計中傷小人之鋒刃也使君子自謂力<lb/>
<pb n="42a"/>
　量足以勝之氣燄足以爍之而内無戒心外無戒備<lb/>
　則莫夜之變必有出於吾之所不料者矣此吾道之<lb/>
　所以不可忘戒備而戒備之志乃安逸之所萃也象<lb/>
　曰得中道也莫夜有戎者不測之變也二之惕厲而<lb/>
　戒於内號呼以戒於外无事則不忘戒有事則不必<lb/>
　憂乃得中道也嗚呼虞朝去四凶必曰警戒無虞周<lb/>
　公兼戎狄必曰徹桑土於未雨者其以此歟朱氏曰<lb/>
　小人知將亡其姦必乘人之疑以相恐動楊氏曰九<lb/>
<pb n="42b"/>
　二柔以晦其剛得中而戒於過此狄仁傑從容存唐<lb/>
　之事也<lb/>
九三壯于頄有凶君子夬夬獨行遇雨若濡有愠无咎<lb/>
象曰君子夬夬終无咎也<lb/>
　君子與小人本皆人耳其正邪之判特判於心術之<lb/>
　微君子悞與小人合何世無之特不終其過而能去<lb/>
　其係累之私則其凶可吉其汙可潔其晦可明也以<lb/>
　岳之賢而薦崇伯以旦之聖而使管叔以樂正子之<lb/>
<pb n="43a"/>
　學古道而從王驩以孔明復漢之忠而信馬謖不拒<lb/>
　絶之反壯其名位不鄙夷之反壯其志謀或以之敗<lb/>
　績或以之生變或以之而見排於師門或以之而見負<lb/>
　於敵國是皆君子之過耳然天下後世不以□明其<lb/>
　姦邪而不惑之也終能裁制情愛而不累之也頄為<lb/>
　在上之物者上六是也陽為上六之應九三是也諸<lb/>
　陽方同力而去上六九三乃與之為正應是以陽剛<lb/>
　而壯助上六之隂柔以君子而壯小人其凶也不待<lb/>
<pb n="43b"/>
　言然三君子也二小人也三陽剛也上隂柔也三若<lb/>
　能果決而又決不係於私愛則始雖合於上六為其<lb/>
　所汙如獨行遇雨至于若濡而有愠終能決去小人<lb/>
　則亦可以補過而无咎也象曰終无咎也是知應小<lb/>
　人則有咎絶小人則无咎也劉氏曰有愠也自是不<lb/>
　能堪正如顔杲卿使安禄山受其衣服至道間與其<lb/>
　徒曰吾輩何為服此歸而借兵伐之正此類也<lb/>
九四臀无膚其行次且牽羊悔亡聞言不信象曰其行<lb/>
<pb n="44a"/>
次且位不當也聞言不信聰不明也<lb/>
　牽者當其前則不進縱之使前而隨其後則可以行<lb/>
　矣九四以陽居隂不中不正剛決不足欲止則衆陽<lb/>
　並進於下勢不得安如臀无膚也欲行則居柔失其<lb/>
　剛壯不能強壯故其行次且也若不與衆陽並進而<lb/>
　安出其後如牽羊然則可以亡其悔然居不當位柔<lb/>
　不能克己雖聞牽羊之義亦不信也象曰位不當也<lb/>
　又曰聰不明也始以位不當言責之也終以聰不明<lb/>
<pb n="44b"/>
　言惜之也噫以小人之隂邪而陷於人欲之深者固<lb/>
　不足道以九四稟剛健之氣與君子同類而同去小<lb/>
　人乃不中不正如此憚於聽言倦於改過又如此是<lb/>
　此身已陷於小人之域也豈不甚可念耶是知君子<lb/>
　決小人固聖經之所望君子而近小人尤聖經之所<lb/>
　深戒也九三九四皆有君子小人兩從之嫌而九三<lb/>
　獨无咎者九四聞言不信而九三君子夬夬何也九<lb/>
　三以陽居陽得其正九四以陽居隂不得其正也<lb/>
<pb n="45a"/>
九五莧陸夬夬中行无咎象曰中行无咎中未光也<lb/>
　莧陸馬齒莧曝之難乾感隂氣之多者也而脆易折<lb/>
　五以陽剛中正居尊位與上六切近隂者陽所説雖<lb/>
　感於隂而決㫁之易如莧陸然則於中行无過咎矣<lb/>
　夫至易去者小人至難去者亦小人過於急遽則激<lb/>
　變而致小人之亂過於因循則畜養而固小人之勢<lb/>
　過寛則巽懦不威而不足以聳姦邪之懼心過猛則<lb/>
　暴戾無親而失國家之大體是去小人者其勢雖易<lb/>
<pb n="45b"/>
　揆之義理則未容以易言也夬之九五以莧陸夬夬<lb/>
　言之又以中行无咎言之君子之去小人不以振蕩<lb/>
　排撃之為可喜而以周宻詳悉之為可貴不以威命明<lb/>
　赫者為可嘉而以施行之中節者為可尚是以古人<lb/>
　去上位之臣以不亷廢者姑曰簠簋不飭以汚穢淫<lb/>
　亂廢者姑曰帷薄不修以罷軟廢者姑曰下官不職<lb/>
　又反而求之必使吾之施為舉措無一悖理斥黜之<lb/>
　中温厚具焉韜晦之表威嚴肅焉大中之理毫釐不過<lb/>
<pb n="46a"/>
　必如是而後无忝於莧陸之夬夬也象曰中未光也<lb/>
　謂其比隂柔而中未光大故戒之也楊氏曰唯小人<lb/>
　易近而難逺非難逺也近之則難逺也近則寵寵則<lb/>
　尊尊則僣僣則強強則難逺李輔國者其初一家奴<lb/>
　其晚號尚父貫盈罪大而代宗不敢顯戮之至遣盗<lb/>
　以竊其首殺之者夬夬也遣盜者中行也誅一小人<lb/>
　而无變者无咎也然隂竊殺之而不明正邦刑亦可<lb/>
　羞矣豈足以為光大乎九五以之象曰中未光事雖<lb/>
<pb n="46b"/>
　正而意有所係吝所謂流注不㫁皆意不誠之本也<lb/>
　凡人心一有所欲則離道矣便未得全美也<lb/>
上六无號終有凶象曰无號之凶終不可長也<lb/>
　上六一隂處窮極之地是衆君子得時決去危極之<lb/>
　小人也其勢必須消盡故云无用號咷畏懼終必有<lb/>
　凶也夫聖人之於天下其善善長其惡惡短未嘗不<lb/>
　欲小人皆化為君子今夬之上六居五陽之上其位<lb/>
　甚髙而播其惡於天下其權甚重而流其毒於萬姓<lb/>
<pb n="47a"/>
　於此時而有所號呼是誠如飛亷之惡而武王不得<lb/>
　而赦之如管蔡之惡周公不得而親之如少正夘之<lb/>
　罪孔子不得而進之也悲哉上六之窮聖人雖有愛<lb/>
　之之心亦末如之何也已矣終不可長也无所號咷<lb/>
　豈能人乎然則上六一爻其小人之藥石乎李斯父<lb/>
　子潘岳友朋臨刑之時正如此耳程氏曰夬者小人<lb/>
　之道消亡之時也決去小人之道豈必盡誅之乎使<lb/>
　之變革乃小人之道亡也道亡乃其凶也<lb/>
<pb n="47b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易衍義卷十<lb/>
</p>
<p>
</p>
  </div>
</body>
</text>
</TEI>
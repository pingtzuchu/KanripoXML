<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周易衍義卷一</head>
    <p>
<pb n="1a"/>
欽定四庫全書<lb/>
　周易衍義卷一　　　　　　元　胡震　撰<lb/>
䷀<hi>乾下乾上</hi>
乾元亨利貞<lb/>
　乾天道也君道也父道也聖人名卦不曰天而曰乾<lb/>
　者伊川曰天者天之形體乾者天之性情又曰乾健<lb/>
　也健而無息謂之乾剛健是天之本體不息是天之<lb/>
　運用處説過乾字便包括了天之形體性情都在内<lb/>
<pb n="1b"/>
　天則物也乾則理也天則器也乾則道也舉其理則<lb/>
　統其物舉其道則統其器名卦以乾所以見天道也<lb/>
　元亨利貞乾之四徳乾道主宰造化施生萬物四徳<lb/>
　其運用也有元之徳為春之𤼵生有亨之徳為夏之<lb/>
　敷暢有利之徳為秋之揫斂有貞之徳為冬之閉固<lb/>
　在五行為木火金水在卦為震離兊坎在物為生長<lb/>
　收藏在人性為仁義禮智以終始言之周子曰元亨<lb/>
　者實理之通繼之者善理之方出而付於物者也利<lb/>
<pb n="2a"/>
　貞者實理之復成之者性理之各得而藏於物者也<lb/>
　四徳之運用元而亨亨而利利而貞貞下又起元循<lb/>
　環無窮迭為四序此乾之所以為乾然天道有此四<lb/>
　徳而造化成君道有此四徳而天下治父道有此四<lb/>
　徳而家政理横渠曰天下之理得元也㑹而通亨也<lb/>
　説諸心利也一天下之動貞也乾卦其變則成坤其<lb/>
　象為天為圜為君為父為龍為馬為玉為金其占大<lb/>
　亨而利於正也<lb/>
<pb n="2b"/>
彖曰大哉乾元萬物資始乃統天<lb/>
　此釋乾之元也元大也始也天徳之元為品彚之權<lb/>
　輿貫天徳之始終萬物之類衆多矣資始於乾元而<lb/>
　𤼵生之機始露天之形廣大矣總攝於乾元而昭昭<lb/>
　之多萬古如一此乾之大以元而大也伊川曰四徳<lb/>
　之元猶五常之仁偏言則一事専言則包四者是也<lb/>
雲行雨施品物流形<lb/>
　此釋乾之亨也由元而亨一氣之升而為雲一氣之<lb/>
<pb n="3a"/>
　降而為雨隂陽之氣亨通而成膏澤故萬殊之物禀<lb/>
　氣而成形質者皆流通融暢矣<lb/>
乾道變化各正性命保合太和乃利貞<lb/>
　此釋乾之利貞也變者自無而有陽之為也化者自<lb/>
　有而無隂之為也天所賦為命物所受為性保謂常<lb/>
　存合謂常和天道變化無所不利而萬物之禀賦各<lb/>
　得其正而不失其冲和之理則向之生長者至此而<lb/>
　成物物得其宜而無傷害也物物各保其正而無偏<lb/>
<pb n="3b"/>
　倚也惟其無不宜而無不正是為天徳之利貞伊川<lb/>
　曰天之道長久而不已者保合太和也石氏曰物之<lb/>
　與人雖有正性正命何以得其利正須保全性命之<lb/>
　理合於太和然後性命各得其道乃為利貞童溪曰<lb/>
　保合太和謂絪緼之氣所以始萬物者至此而不離<lb/>
　散也<lb/>
大明終始六位時成時乗六龍以御天<lb/>
　此釋聖人之元亨也以上下定位言之謂之六位以<lb/>
<pb n="4a"/>
　陽氣變化言之謂之六龍聖人居天下之上措天下<lb/>
　之安所以達天道於天下國家也大明乾道之終始<lb/>
　則見潜見惕躍飛亢六位各以其時成其徳聖人能<lb/>
　明天道故奮然乗六龍以當天運不失其時所以行<lb/>
　天道也所以當天運即用九也用潜龍而盡養晦之<lb/>
　道用見龍而盡普施之道用惕龍而盡戒懼之道用<lb/>
　躍龍而盡進止之道用飛龍而盡上治之道用亢龍<lb/>
　而盡持盈之道此皆循天理之當然而行之耳<lb/>
<pb n="4b"/>
首出庶物萬國咸寧<lb/>
　此釋聖人之利貞也聖人明天道而行諸己有以盡<lb/>
　己之性推天道而措天下之安又有以盡人之性尊<lb/>
　居人上表儀衆正由脩身而齊家則家人循乎天理<lb/>
　而一家安由家而國則國人循乎天理而一國安由<lb/>
　國而天下則億萬人循乎天理而天下安然盡已為<lb/>
　天道之始而元亨所以成始盡人為君道之終而利<lb/>
　貞所以成終此聖人之參配造化固如此伊川曰乾<lb/>
<pb n="5a"/>
　為萬物之祖君為萬邦之宗乾道首出庶物而萬彚<lb/>
　亨君道尊臨天下而四海從王者體天之道則萬國<lb/>
　咸寧<lb/>
文言曰元者善之長也亨者嘉之㑹也利者義之和<lb/>
也貞者事之幹也君子體仁足以長人嘉㑹足以合禮<lb/>
利物足以和義貞固足以幹事君子行此四徳者故曰<lb/>
乾元亨利貞<lb/>
　前一節指理之所以然而言也後一節指事之所當<lb/>
<pb n="5b"/>
　然而言也元者仁也在造化為始物之理天地之大<lb/>
　徳曰生莫先於此在人心為公愛之理而萬善之理<lb/>
　莫大於此是為善之長亨者禮也在造化為長物之<lb/>
　理而品物豐美於時為夏在人心為文明之理而儀<lb/>
　文粹美皆聚於此是為嘉之㑹利者義也在造化為<lb/>
　遂物之理而無所妨害於時為秋在人心為宜之理<lb/>
　而無所乖戾是為義之和貞者智也在造化為成物<lb/>
　之理而生理各具於時為冬在人心為知之理而定<lb/>
<pb n="6a"/>
　見不移是為事之幹統而言之曰四徳是為天命之<lb/>
　性是為道之形體以君子而行乎元之徳則自惻隠<lb/>
　之心推而合天地萬物為一體仁之大也體仁體元<lb/>
　也比而效之謂之體體法於乾之元而滿腔惻隠則<lb/>
　仁道大而足以長人矣行乎亨之徳則自辭遜之心<lb/>
　推而為節文儀物之美君明臣忠父慈子孝兄友弟<lb/>
　恭夫義婦順上下皆美際㑹交通禮之合也行乎利<lb/>
　之徳則自羞惡之心推而至于耻一物之不利順物<lb/>
<pb n="6b"/>
　理而行之使各得其所欲義之宜也行乎智之徳則<lb/>
　自是非之心推而至於無一物之不知有定見有定<lb/>
　守異議不足以傾之衆力不足以奪之知之正也豈<lb/>
　非事之幹耶以情則著情之正以道則顯道之用君<lb/>
　子行四徳乃合於乾也<lb/>
乾元者始而亨者也利貞者性情也乾始能以美利利<lb/>
天下不言所利大矣哉<lb/>
　前一節合四徳為兩端而言也後一節以一徳包四<lb/>
<pb n="7a"/>
　徳而言也元亨者一氣之始乎物也利貞者萬物之<lb/>
　各具其性情也元亨者陽動之屬元則必亨舉元而<lb/>
　亨之理已具利貞者隂静之屬利不離正舉利而貞<lb/>
　之理已該以四時則春夏屬陽而夏即春之餘秋冬<lb/>
　屬隂而冬即秋之餘舉春秋而四時之綱舉矣伊川<lb/>
　曰始則必亨不亨則息矣童溪曰始物者乾元也而<lb/>
　亨物者亦乾元也利貞者性情也利得其正是性其<lb/>
　情也夫乾始以嘉美之功利天下元之亨也乾以兼<lb/>
<pb n="7b"/>
　利之功利天下元之利也乾不言所利元之貞也故<lb/>
　天有四時曰春夏秋冬而春生之氣無不貫性有四<lb/>
　徳曰仁義禮智而仁之理無不包情有四端曰惻隠<lb/>
　羞惡辭遜是非而惻隠之心無不通四者之間生氣<lb/>
　流行本無間斷美利之本始于乾元美利之功及於<lb/>
　天下大而無方不可言其所以此元之所以包四徳<lb/>
　而統天也西溪曰見就元始中能以美利利天下則<lb/>
　利字己在元字中至于利盡萬物而天道又歸於不<lb/>
<pb n="8a"/>
　言之中則正字又在元字中矣此又見元亨利貞功<lb/>
　用之不分也故賛之曰大矣哉<lb/>
大哉乾乎剛健中正純粹精也六爻𤼵揮旁通情也時<lb/>
乗六龍以御天也雲行雨施天下平也<lb/>
　大哉賛乾道之大也剛以體言健兼用言中者其行<lb/>
　無過不及正者其利不偏不倚純者不雜于隂柔粹<lb/>
　者不雜于邪惡精者至當歸一剛健中正純粹六者<lb/>
　之徳皆歸於精當乾之體也六爻𤼵揮旁通以盡夫<lb/>
<pb n="8b"/>
　事物之情乾之義也時乗六龍以當天運乾之用也<lb/>
　雲行雨施隂陽溥暢天下和平乾之功也<lb/>
象曰天行健君子以自強不息<lb/>
　天乾卦之象也凡重卦皆取重義乾獨不然者天一<lb/>
　而已但言天行健則見其一日一周天明日又一周<lb/>
　天若重複之象非至健不能也君子法之不以人慾<lb/>
　害其天徳之剛則自強不息矣楊氏曰運行不窮之<lb/>
　謂健進脩不息之謂強天行健健即誠也自強不息<lb/>
<pb n="9a"/>
　誠之者人之道也伊川曰乾道至大非聖人莫能體<lb/>
　欲人皆可取法也故取其行健而己<lb/>
初九濳龍勿用<lb/>
　聖人畫卦自下而上故以下爻為初初陽爻也龍陽<lb/>
　物也龍以潜言謂陽氣在下而潜藏未可顯其用也<lb/>
　此爻於律為黄鍾於厯為建子之月日月㑹於星紀<lb/>
　而融熙之象未暢九健動於黄鍾而宣養之功未露<lb/>
　此時而施用是冬行春令而當蟄者出豈所以為造<lb/>
<pb n="9b"/>
　化之正氣其言潜龍勿用聖人觀象而為之戒也石<lb/>
　氏曰勿用非不為時用以時不當出不求用也此爻<lb/>
　其變為乾之姤卦其象為潜龍其占則勿用也<lb/>
象曰潜龍勿用陽在下也文言曰潜龍勿用下也又曰<lb/>
潜龍勿用陽氣潜藏<lb/>
　在下非獨處微亦陽方動而時未至也六畫之卦内<lb/>
　卦為下外卦為上初則居内卦之下造化之間陽在<lb/>
　下而急於施下是謂𤼵天地之房一國之間在下而<lb/>
<pb n="10a"/>
　専於自用是謂𤼵一國之房一家之間在下而専於<lb/>
　自用是謂越長幼之倫冬華而雷為妖為灾人躁而<lb/>
　狂為凶為殃故潜龍勿用以在下言之位之當然也<lb/>
　陽氣在下而潜藏皆不可以施用也<lb/>
初九曰潜龍勿用何謂也子曰龍徳而隠者也不易乎<lb/>
世不成乎名遯世無悶不見是而無悶樂則行之憂則<lb/>
違之確乎其不可拔潜龍也<lb/>
　初九陽之微龍徳之潜隠乃聖賢之在側陋是以君<lb/>
<pb n="10b"/>
　子弗用也以人事推之一以明守道之實一以明安<lb/>
　時之義以在己言之充守道之心而不變於流俗存<lb/>
　為已之心而不急於人知有用世之具人不知之而<lb/>
　不以為愠有審時之明人或非之而不以為憤行其<lb/>
　所可樂違其所可憂養之也浩然處之也泰然確乎<lb/>
　其不可拔此龍徳之守其在已者然也然聖人非潔<lb/>
　身以避世待時而已非有心欲人之不知也不求知<lb/>
　而已楊氏曰初九惟其以龍徳而隠故以世從道不<lb/>
<pb n="11a"/>
　以道從世以實晦名不以實顯名其守不奪其聖不<lb/>
　㧞豈躁於用此潜龍之徳也<lb/>
君子以成徳為行日可見之行也潜之為言也隠而未<lb/>
見行而未成是以君子弗用也<lb/>
　藴於身者為徳見於事者為行成徳之身固可以兼<lb/>
　善天下徳之未見則獨善其身可也實行之著固可<lb/>
　以時行則行行之未成則時止而止可也豈必曰如<lb/>
　長沮之避世楊氏之為我而後為潜哉我未見未著<lb/>
<pb n="11b"/>
　是以勿用之爾此龍徳之順其在時也<lb/>
九二見龍在田利見大人<lb/>
　龍者變化之物田者利養之地九二出潜離隠見於<lb/>
　田則其徳已著利見九五大徳之君以行其道天下<lb/>
　利見九二之大人以被其澤為天下之利也陸氏曰<lb/>
　陽氣見於田則生植利乎民聖人見於世則教化漸<lb/>
　於物白雲曰龍潜有必見之理聖學有必行之道舜<lb/>
　相堯禹就舜皆利見九五之大人也人臣地道故曰<lb/>
<pb n="12a"/>
　在田人君天道故曰在天乾徳以大為主故曰大人<lb/>
　聖人法乾法其大而已此爻其變為乾之同人其象<lb/>
　陽剛出潜居地上有見龍在田之象其占則利見大<lb/>
　人也<lb/>
象曰見龍在田徳施普也文言曰見龍在田天下文明<lb/>
又曰見龍在田時舍也<lb/>
　二雖非君位然得君行道已有周普萬物之功如大<lb/>
　舜之事堯而有施澤于民大禹之相舜而有東漸西<lb/>
<pb n="12b"/>
　被以道覺民而教化廣致君澤民而恵渥周澤及於<lb/>
　物物所利見此龍徳之著見而在下者也又曰時舍<lb/>
　也時舍之義亦以其安所止而言之言必止於信行<lb/>
　必止于正明徳新民必止於至善為臣必止於敬為<lb/>
　子必止于孝時有變而我之所止不容變此龍徳之<lb/>
　著隨時知止也又曰天下文明方其進而未見則文<lb/>
　明之用不見及其見而不潜則文明之用已彰謂之<lb/>
　文明在于已者明著之徳粹然威儀之盛赫然令聞<lb/>
<pb n="13a"/>
　之彰蔚然達於化者禮樂彰而法度著百廢興而賢<lb/>
　能舉教化行而風俗美如大明當空而愚庶皆見其<lb/>
　清明也<lb/>
九二曰見龍在田利見大人何謂也子曰龍徳而正中<lb/>
者也庸言之信庸行之謹閑邪存其誠善世而不伐徳<lb/>
博而化易曰見龍在田利見大人君徳也<lb/>
　有君人之徳無君人之心此乾九二大人盛徳之事<lb/>
　龍雖見矣在田而不在天徳雖正中矣在下而不在<lb/>
<pb n="13b"/>
　上有君徳無君位當此時既與物接處之當如何庸<lb/>
　言必信庸行必謹邪念者人偽之私也則必閑之誠<lb/>
　徳者天理之公也則必存之此龍徳之著於盡已也<lb/>
　至于善化之流行而謙徳之愈彰盛徳之廣大而動<lb/>
　化之愈妙此周文王有君人之大徳有事君之小心<lb/>
　其乾九二之謂乎西溪曰聖人之學與儒者佔畢之<lb/>
　學異正心誠意便是治國平天下底事信謹之始便<lb/>
　要善世不伐徳博而化葢君徳權輿於此天理人慾<lb/>
<pb n="14a"/>
　不能兩存閑得一分人慾便存得一分天理<lb/>
君子學以聚之問以辨之寛以居之仁以行之易曰見<lb/>
龍在田利見大人君徳也<lb/>
　學聚問辨明善之事也寛居仁行誠身之事也聖人<lb/>
　在下雖已顯而未得位則進徳脩業而已衆善之輕<lb/>
　重異用百行之操縱異施古今之時變異宜大而造<lb/>
　化隂陽之機反而身心性情之徳不可以一端求必<lb/>
　博學以㑹通之義利之分公私之判是非之際善惡<lb/>
<pb n="14b"/>
　之介在於芒芴疑似之間必審問以精擇之寛以居<lb/>
　之則識見静定而無躁迫之累規模宏逺而無淺近<lb/>
　之私仁以行之則克己復禮而行之以公心出門如<lb/>
　賓使民如祭而行之以敬己所不欲勿施於人而行<lb/>
　之以恕寛以居之猶人之有安宅也仁以行之猶人<lb/>
　之有正路也明善以為誠身之地誠身以充明善之<lb/>
　功學問寛仁以成其著見之徳而為天下之所利見<lb/>
　九二其聖矣乎㳺氏曰乾之道不盡于九二故有學<lb/>
<pb n="15a"/>
　問坤之道盛于六二故不習无不利石氏曰其實九<lb/>
　二聖人之徳已成又學聚問辨脩身齊家治國平天<lb/>
　下之道<lb/>
九三君子終日乾乾夕惕若厲无咎<lb/>
　乾之六爻皆龍徳也九三不言龍而曰君子者龍者<lb/>
　明而神君子者神而明皆君徳也九三以君人之徳<lb/>
　處下位之上未離於下而尊顯者也尊卑未定危莫<lb/>
　大焉故曰厲厲者危也聖人戒以厲之未幾而許以<lb/>
<pb n="15b"/>
　无咎何也於此有道焉安其危則必危危其危則無<lb/>
　危九三進徳脩業終日力行參乾道而無息至夕猶<lb/>
　惕若而自懼勤於徳而懼于位則危者安矣何咎之<lb/>
　有此正大舜𤣥徳升聞時而九三雖不曰龍而曰乾<lb/>
　乾龍乾象也九三之乾乾可謂動以天矣楊氏曰昔<lb/>
　者蚩尤后羿莽卓數君在上而驕其下在下而憂其<lb/>
　不為上驕則有懈心何徳之勤憂則有覦心何位之<lb/>
　懼故終亦必亡而已矣此爻其變則為乾之履卦其<lb/>
<pb n="16a"/>
　象則有惕懼之象其占則知戒懼自无咎也<lb/>
象曰終日乾乾反覆道也文言曰終日乾乾行事也又<lb/>
曰終日乾乾與時偕行<lb/>
　九三終日乾乾豈曰役心於計謀功利之域其所謂<lb/>
　道無非人倫日用常行之道其動也與道偕行其静<lb/>
　也與道偕止曰反覆道者動息不離乎道也又曰行<lb/>
　事也乃推體以達諸用而言也九三君子仁之實得<lb/>
　於心則推而愛親慈幼仁民愛物皆仁之見於行事<lb/>
<pb n="16b"/>
　也義之實得於心則推而敬長從兄隨事制宜皆義<lb/>
　之見於行事也吾心得禮智之實則推而行事有此<lb/>
　禮智之用也事必有理専以行事言之葢因居業以<lb/>
　見進徳之用也又曰與時偕行則見天時之自旦而<lb/>
　暮自暮而旦今日一周明日又一周運行不已而君子<lb/>
　行道之心亦與之為不已所以見九三之參天運也<lb/>
九三曰君子終日乾乾夕惕若厲无咎何謂也子曰君<lb/>
子進徳脩業忠信所以進徳也脩辭立其誠所以居業<lb/>
<pb n="17a"/>
也知至至之可與幾也知終終之可與存義也是故居<lb/>
上位而不驕在下位而不憂故乾乾因其時而惕雖危<lb/>
无咎矣<lb/>
　此一節明體用之學也得於心者謂之徳成於事者<lb/>
　謂之業三居下之上君徳已著將何為哉進徳脩業<lb/>
　而已内積忠信所以進徳擇言立誠所以居業進徳<lb/>
　者修業之始事知所至而至之如行者之赴家而必<lb/>
　至於是故可與幾幾者動之㣲事之先見者也居業<lb/>
<pb n="17b"/>
　者進徳之終事知所終而終之如行者之至家而不<lb/>
　遷乎是故可與存義義者時措之宜也知至知終所<lb/>
　以明徳業之實致知擇善之事也至之終之所以充<lb/>
　徳業之實力行固執之事也明此道而居上則素乎<lb/>
　上位何驕之有明此道而居下則素乎下位何憂之<lb/>
　有其日夕乾乾惕<hi>闕</hi>
九三重剛而不中上不在天下不在田故乾乾因其時<lb/>
而惕雖危无咎矣<lb/>
<pb n="18a"/>
　<hi>闕</hi>
九四或躍在淵无咎<lb/>
　<hi>闕</hi>
象曰或躍在淵進无咎也文言曰或躍在淵自試也又<lb/>
曰或躍在淵乾道乃革<lb/>
　<hi>闕</hi>
九四曰或躍在淵无咎何謂也子曰上下无常非為邪<lb/>
也進退无恒非離羣也君子進徳脩業欲及時也故无<lb/>
<pb n="18b"/>
咎<lb/>
　九四之量可而進或升或降本以道而卷舒非悖正<lb/>
　而亂常也或行或止本以道而翕張非違衆而為私<lb/>
　也徳疑其未進唯欲及時而進徳業疑其未脩唯欲<lb/>
　及時而脩業居多懼之地而常疑徳業之有虧則九<lb/>
　四之去就隨時豈有私心存乎其間哉<lb/>
九四重剛而不中上不在天下不在田中不在人故或<lb/>
之或之者疑之也故无咎<lb/>
<pb n="19a"/>
　以時位言之九四一爻上不在天不如五之多功也<lb/>
　下不在田不如二之多譽也中不在人四居人位之<lb/>
　上不如三之多凶也左酬右酢動則多懼四於此一言<lb/>
　一行有所疑而知懼則言寡尤行寡悔可以无咎也<lb/>
　然四之所以疑非曰疑虎於石而自蔽疑蛇於盃而<lb/>
　自眩亦曰兢兢業業而唯恐失道爾四乗三陽而在<lb/>
　五之下亦曰重剛京氏曰憂其所當憂而卒於無疑<lb/>
　此三四之所以无咎也<lb/>
<pb n="19b"/>
九五飛龍在天利見大人<lb/>
　九天徳也龍君象也五天位也聖人乗時以登天位<lb/>
　利見在下大徳之臣與共成天下之事天下亦利見<lb/>
　大徳之君也堯以不得舜為已憂舜以不得禹臯陶<lb/>
　為己憂此九五之君所以利見九二大臣也楊氏曰<lb/>
　徳而無位仲尼以之虚天下之望位而無徳癸辛以<lb/>
　之失天下之望徳與位稱二帝三王以之慰天下之<lb/>
　望當其在田天下猶利見之况今日飛而在天乎此<lb/>
<pb n="20a"/>
　爻其變為乾之大有其象剛健中正以居尊位有飛<lb/>
　龍之象其占則利見大人也<lb/>
象曰飛龍在天大人造也文言曰飛龍在天上治也又曰飛<lb/>
龍在天乃位乎天徳<lb/>
　造者有所作為之謂古之創業者則曰肇造區夏復<lb/>
　古則曰再造國家大人有盛徳而居天位其造也立<lb/>
　綱陳紀制禮作樂以維持斯世顯設治具宣徳流化<lb/>
　以轉移人心用賢使能偃武脩文以開啟太平其有<lb/>
<pb n="20b"/>
　造者如此所以為天下之利見也營宫室繕城郭作<lb/>
　虚器其造作如此非大人之事也又曰上治也古之<lb/>
　天下无龍徳者不足以致善治无天位者不足以致<lb/>
　善治九五有徳有位可以致治故曰上治又曰乃位<lb/>
　乎天徳天徳莫大於剛健中正九五則居中得正純<lb/>
　乎剛健凡九五之位乎天位無非天徳也<lb/>
九五曰飛龍在天利見大人何謂也子曰同聲相應同<lb/>
氣相求水流濕火就燥雲從龍風從虎聖人作而萬物<lb/>
<pb n="21a"/>
覩本乎天者親上本乎地者親下則各從其類也<lb/>
　同則合異則離物之情也天地萬物同聲必相應同<lb/>
　氣必相求水必流濕火必就燥雲必從龍風必從虎<lb/>
　此天理不約而自符然物之類從一物親一物而已<lb/>
　至于聖人者三才之宗主萬物之天地所謂出乎其<lb/>
　類拔乎其萃故聖人一作而萬物覩本乎天者日月<lb/>
　星辰之屬皆親乎上而各順其軌本乎地者山川<lb/>
　草木之屬皆親乎下而各適其性各從其類以歸乎<lb/>
<pb n="21b"/>
　聖人此衆人得其一偏而聖人得其大全也<lb/>
夫大人者與天地合其徳與日月合其明與四時合其<lb/>
序與鬼神合其吉凶先天而天弗違後天而奉天時天<lb/>
且弗違而况于人乎况于鬼神乎<lb/>
　大人與天地日月四時鬼神合者合乎道也天地之<lb/>
　徳亦大聖心之健順即天地之徳也日月之明亦廣<lb/>
　聖心之虚靈即日月之明也四時之先後不爽其序<lb/>
　聖心之品節不差即一心之四時也鬼神之禍福無<lb/>
<pb n="22a"/>
　私聖心之是非不蔽即一心之鬼神也先天而天弗<lb/>
　違意之所為理不外是如簫韶作而鳳凰儀風化行<lb/>
　而麟趾應王道得而隂陽和天不違乎我也後天而<lb/>
　奉天時理之所在心不咈是河出圖而八卦畫洛出<lb/>
　書而九疇叙四時行而厯象頒我不違乎天也天且<lb/>
　弗違人與鬼神囿乎天理之内者誰能違之乎夫子<lb/>
　以配合言則合天地日月四時鬼神言之以先後言<lb/>
　則専以天言之夫天専言之則道也舉天言則天地<lb/>
<pb n="22b"/>
　日月四時鬼神皆在其中矣楊氏曰體乾之人有君<lb/>
　子有大人有聖人君子聖賢之達名大人上下之達<lb/>
　名聖人性天之達名名則三道則一<lb/>
上九亢龍有悔<lb/>
　九五者位之極中正者得時之極過此則亢上九至<lb/>
　於亢極故有悔也有過則有悔唯聖人知進退存亡<lb/>
　之道而無過則不至于悔也此爻其變為乾之夬其<lb/>
　象居六陽之終陽剛之極有亢龍之象其占不知進<lb/>
<pb n="23a"/>
　退則有悔也<lb/>
象曰亢龍有悔盈不可久也文言曰亢龍有悔窮之災<lb/>
也又曰亢龍有悔與時偕極<lb/>
　天下之理未有盈而能久器盈則欹沼盈則溢月盈<lb/>
　則虧日中則昃天地盈虚尚與時消息况人以盈而<lb/>
　能乆乎上九居无位之地有髙亢之極是必驕奉而<lb/>
　失道滿假而敗徳况天道虧盈而益謙地道變盈而<lb/>
　流謙鬼神害盈而福謙人道惡盈而好謙豈有盈而<lb/>
<pb n="23b"/>
　能久乎此亢龍有悔以盈而不能久也又曰窮之災<lb/>
　也謙虚者利禄之源驕盈者凶禍之本上九剛亢好<lb/>
　盈窮之災也又曰與時偕極時變之極君子有以變<lb/>
　而通之則不與之偕極故經綸以亨屯儉徳以避難<lb/>
　致命以處困皆聖人制變之道上九不能通變故<lb/>
　與時偕極也<lb/>
上九曰亢龍有悔何謂也子曰貴而无位髙而无民賢<lb/>
人在下位而无輔是以動而有悔也<lb/>
<pb n="24a"/>
　六龍之首故曰貴曰髙<hi>闕</hi>　非君故曰無位陽剛無<lb/>
　隂故曰無民自四而下皆從九五故曰無輔如是而<lb/>
　動其誰與我髙貴鄉公是也童溪曰生殺予奪之權<lb/>
　己擅於九五故曰貴而無位謳歌訟獄之心已歸于<lb/>
　九五故曰髙而無民同心同徳之佐已從於九五故<lb/>
　曰賢人在下位而無輔上九失道寡助動而有悔宜<lb/>
　也<lb/>
亢之為言也知進而不知退知存而不知亡知得而不<lb/>
<pb n="24b"/>
知喪其唯聖人乎知進退存亡而不失其正者其唯聖<lb/>
人乎<lb/>
　極之甚為亢至于亢者不知進退存亡得喪之理也<lb/>
　聖人則知而處之皆不失其正故不至于亢也人心<lb/>
　之靈莫不有知知者人之神明燭萬理而應萬變者<lb/>
　也人唯氣禀之拘物慾之蔽故於進退存亡得喪之<lb/>
　别皆有以蔽其良知而昩昩於斯也上九之亢心體<lb/>
　不明於天下事知其淺而不知其深於進退存亡皆<lb/>
<pb n="25a"/>
　失其正故有悔也使聖人而居上九之位則知窮則<lb/>
　必變之道處之有其道矣故曰知進退存亡而不失<lb/>
　其正者其唯聖人乎申言之者所以深賛美聖人之<lb/>
　能知亢也郭氏曰龍徳莫善於惕莫不善於亢堯老<lb/>
　而舜攝舜亦以命禹伊尹復正厥辟周公復子明辟<lb/>
　君臣之間皆有是道故知進退存亡者其唯聖人乎<lb/>
用九見羣龍无首吉<lb/>
　九為老陽七為少陽六十四卦陽爻一百九十二爻<lb/>
<pb n="25b"/>
　皆用九而不用七者老變而少不變乾之用九者處<lb/>
　陽剛之道以陽居乾體純乎剛者也剛柔相濟則為<lb/>
　中乃以純剛是過乎剛也見羣龍无首吉觀諸陽之<lb/>
　義無為首則吉也以剛為天下先凶之道也<lb/>
象曰用九天徳不可為首也文言曰乾元用九天下治<lb/>
也又曰乾元用九乃見天則<lb/>
　夫子既以乾為首又曰不可為首何也謂之首者以<lb/>
　其為萬物之元不可為首者以其剛不可好先過亢<lb/>
<pb n="26a"/>
　也潘氏曰陽倡隂和天地之正也天徳不可為首誰<lb/>
　可為首乎貴在剛之能柔也又曰天下治也乾元用<lb/>
　九元為四徳之首九為陽剛之數以威猛功利貪暴<lb/>
　而用其剛則其剛必至於暴天下以乾元而用剛則<lb/>
　人慾不能區君道不可撓天下何憂不治<lb/>
<pb n="27a"/>
䷁<hi>坤下坤上</hi>
坤元亨利牝馬之貞君子有攸往先迷後得主利西南<lb/>
得朋東北喪朋安貞吉<lb/>
　坤地道也臣道也母道也聖人名卦不曰地而曰坤<lb/>
　者地則器也坤則道也舉坤而見地之道焉萬物資<lb/>
　乾以始而有氣資坤以生而有形坤乾之對也四徳<lb/>
　同而貞體則異乾主乎健故四徳莫盛於元亨坤主<lb/>
　乎順故四徳莫盛於利貞乾以剛固而為貞坤以柔<lb/>
<pb n="27b"/>
　順而為貞乾為馬以其健於行也若乾行而坤止則<lb/>
　无以成化育之功故坤亦取諸馬牝馬柔順而健行<lb/>
　能利正唯君子能體坤而行之若小人則入於邪而<lb/>
　失其正隂從陽者也待陽倡而後和隂而先陽則為<lb/>
　迷錯居後乃得其常隂待陽倡而和則得其所主利<lb/>
　萬物則主於坤生成皆地之力也主便如母道主家<lb/>
　一般主於内而致富家之吉也西南隂方從其類為<lb/>
　得朋東北陽方離其類為喪朋安貞吉得其常則安<lb/>
<pb n="28a"/>
　安於常則貞是以吉也坤卦其變則為乾其象則為<lb/>
　地為母為牝馬為牛其占利於安貞則吉也<lb/>
彖曰至哉坤元萬物資生乃順承天坤厚載物徳合无<lb/>
疆含𢎞光大品物咸亨牝馬地類行地无疆柔順利貞<lb/>
君子攸行先迷失道後順得常西南得朋乃與類行東<lb/>
北喪朋乃終有慶安貞之吉應地无疆<lb/>
　乾稱大坤稱至至比大義差緩聖人於尊卑之變謹<lb/>
　嚴如此隂不得以僣陽臣不得以陵君也大則无疆<lb/>
<pb n="28b"/>
　至則有極始者氣之元生者形之元萬物禀氣於乾<lb/>
　受形於地乾以一而化坤以兩而神是物之稟氣而<lb/>
　成形之始者皆坤之順承乎天也此坤之元所以配<lb/>
　乎乾之元也乾之亨而溥物者所以沛而為雲雨之<lb/>
　澤坤之厚而載物者所以承其雲雨之施故能合乎<lb/>
　乾之无疆也坤其静也翕故曰含𢎞含言無所不容<lb/>
　𢎞言無所不有其動也闢故曰光大光言無所不顯<lb/>
　大言無所不被含𢎞徳之器光大徳之化坤宅萬物<lb/>
<pb n="29a"/>
　有含𢎞光大四徳以輯寧泮渙其生也是以品物之<lb/>
　流形者咸得以遂其亨此坤之亨所以配乎乾之亨<lb/>
　也牝馬柔順而健行地之類也其行地无疆又有以<lb/>
　配乎乾之健柔順利貞坤之徳也君子之所行之此<lb/>
　坤之利貞配乾之利貞也夫子於乾則曰君子行此<lb/>
　四徳於坤止曰柔順利貞不及於元亨何也舉坤徳<lb/>
　之盛而言也先迷失道後順得常以利言也隂先陽<lb/>
　倡則迷失隂道此坤不可先乾臣不可先君隂後陽<lb/>
<pb n="29b"/>
　而和則得其常理此坤承乾臣承君也西南得朋至<lb/>
　應地无疆以貞言也西南隂方従其西南之類得朋<lb/>
　也東北陽方従其東北之類喪朋也離其類而從陽<lb/>
　則能成生物之功終有吉慶也與類行者本也従於<lb/>
　陽者用也隂體柔躁故従於陽則能安貞而吉應地<lb/>
　道之无疆也石氏曰乾之六位皆陽故曰見羣龍又<lb/>
　曰時乗六龍不嫌乎羣類也乾陽君子之道不厭盈<lb/>
　君子盈朝乃大治也坤六爻皆隂卦之中並不説羣<lb/>
<pb n="30a"/>
　隂小人之道也小人進變為國家之害况乃容朋黨<lb/>
　乎聖人嫌黨故曰喪朋終有慶<lb/>
文言曰坤至柔而動也剛至静而徳方後得主而有常<lb/>
含萬物而化光坤道其順乎承天而時行<lb/>
　坤道至柔而其動則剛坤體至静而其徳則方動剛<lb/>
　故應乾不違德方故生物有常隂之道不倡而和故<lb/>
　居後焉得而主利成萬物坤之常也含容萬類其化<lb/>
　光大也坤道其順乎承天而時行承天之施行不違<lb/>
<pb n="30b"/>
　時賛坤道之順也劉氏曰動而剛此釋元亨也静而<lb/>
　方此釋利貞也後得主而有常此言利也含萬物而<lb/>
　化光此言貞也以含萬物言之如果之有實而含𤼵<lb/>
　生之仁糓之有實而含苗裔之本坤徳之貞實理具<lb/>
　足含藏萬物而藴化光之理也楊氏曰臣従君母從<lb/>
　子妻從夫則治且安故隂盛陽微月壯日虧呂武専<lb/>
　而漢唐傾懿裕彊而魏晉亡皆失先迷後得之義也<lb/>
　又曰坤道以順而承乾臣道一於順可乎曰有臣道<lb/>
<pb n="31a"/>
　有臣節臣道一於順故欲柔欲静不順則為莽卓臣<lb/>
　節病於順故欲剛欲方順則為張禹胡廣坤何以動<lb/>
　而剛曰𤼵生必達<lb/>
象曰地勢坤君子以厚徳載物<lb/>
　此以形體見性情也地者地之形體坤者地之性情<lb/>
　曰地勢坤以象顯其理也天地之間持重載物其勢<lb/>
　力无有厚於坤者君子法之法坤徳之大使物物全<lb/>
　其生法坤徳之通使物物遂其生洞然八荒皆在我<lb/>
<pb n="31b"/>
　闥如地之容載也<lb/>
初六履霜堅氷至象曰履霜堅氷隂始凝也馴致其道<lb/>
至堅氷也<lb/>
　霜者隂之始凝堅氷者隂之極也履自其下而言之<lb/>
　至要其終而言之也馴之為言順也坤之初六隂之<lb/>
　始生也聖人防其將長而為之戒隂之始凝而為霜<lb/>
　履霜則當知隂漸盛而至堅氷猶小人始雖甚微不<lb/>
　可使長長則至于盛也小象謂馴致其道葢不防之<lb/>
<pb n="32a"/>
　則習習則因循而至於盛也童溪曰易為君子謀不<lb/>
　為小人謀乾之初九一陽在下而曰潜龍勿用懼其<lb/>
　傷也坤之初六一隂在下而曰履霜堅氷至防其長<lb/>
　也懼其傷慶之也防其長忌之也此爻變則為坤之<lb/>
　復卦其象隂生于下霜氷之象其占在謹微而防患<lb/>
文言曰積善之家必有餘慶積不善之家必有餘殃臣<lb/>
弑其君子弑其父非一朝一夕之故其所由來者漸矣<lb/>
由辯之不早辯也易曰履霜堅氷至葢言順也<lb/>
<pb n="32b"/>
　天下之事未有不由積而成家之所積也厚則福慶<lb/>
　及於子孫所積不善則災殃流於後世至于弑逆之<lb/>
　禍皆因積累而至非朝夕所能成也然福積於一小<lb/>
　善禍積於一小不善明者知其漸不可長小積成大<lb/>
　辯之於早不使順長則天下之惡無由而成乃知霜<lb/>
　氷之戒也霜而至於氷小惡而至於大皆事勢之順<lb/>
　長也楊氏曰弑逆國家之大禍聖人不忍言臣子不<lb/>
　忍聞探其初亦止於萌一小不善之心而積之也𫝊<lb/>
<pb n="33a"/>
　曰有無君之心而後動於惡莽卓之簒漢朱氏之覆<lb/>
　唐商臣之大惡隋廣之元凶其初皆起于一念無君<lb/>
　之心也故一小不善之心在下者能察之於已在上<lb/>
　者能察之於人辯之早而勿使之漸長則國家之禍不<lb/>
　作矣<lb/>
六二直方大不習无不利象曰六二之動直以方也不<lb/>
習无不利地道光也<lb/>
　六為隂爻二為隂位以隂居隂得其正以位居二為<lb/>
<pb n="33b"/>
　得中柔順中正盡坤之美循理而行無所容偽隆殺<lb/>
　厚薄各得其宜不揉而直不矩而方不恢而大六二<lb/>
　其直方大三者之徳而出於不習之自然焉往无不<lb/>
　利在坤道則莫之為而為也在聖人則従容中道也<lb/>
　劉氏曰直不期大而自極其大則徳足以配天而地<lb/>
　道之體光顯矣方不期大而自極其大則功足以配<lb/>
　地而地道之用光顯矣程氏曰乾坤純體以位相應<lb/>
　二坤之主故不取五應不以君道處五也此爻變則<lb/>
<pb n="34a"/>
　為坤之師卦其象柔順中正得坤道之全有直方之<lb/>
　象其占則无不利也<lb/>
文言曰直其正也方其義也君子敬以直内義以方外<lb/>
敬義立而徳不孤直方大不習无不利則不疑其所行<lb/>
也<lb/>
　自理言之直者理之本體无所偏倚是之謂正方者<lb/>
　事之裁制無所轉移是之謂義此天理之所當然也<lb/>
　君子之學主敬以守正則存之心者主一而無適整<lb/>
<pb n="34b"/>
　齊而嚴肅念慮之𤼵於内者必有以直之主義而度<lb/>
　宜則舉措之有定則親疏之有定情輕重之有定分<lb/>
　隨時制宜各得其所事物之應於外者有以方之敬<lb/>
　以直内與義俱立義以方外與敬俱立此善既立衆<lb/>
　善従之豈一節一行之孤立哉及其至也不思不勉<lb/>
　不期直内而無往不直不期方外而無往不方動容<lb/>
　周旋行之不疑直方大不習无不利而有以配天道<lb/>
　之純矣程氏曰敬只是持己之道義便知有是有非<lb/>
<pb n="35a"/>
　順理而行是為義也若只守一箇敬不知集義却是<lb/>
　都無事了且如為孝須是知温凊定省之理如何然<lb/>
　後能進孝道正者有静意敬者有活意<lb/>
六三含章可貞或従王事无成有終象曰含章可貞以<lb/>
時𤼵也或従王事知光大也<lb/>
　三居下之上得位者也以隂居陽不得其正為臣之<lb/>
　道當含晦其章美自守其正或非也設或従王事則<lb/>
　不敢當其成唯奉職以終其事有善則歸之於君乃<lb/>
<pb n="35b"/>
　人臣之道也六三之含晦章美非曰茍且偷安而吝<lb/>
　於攄忠也非曰緘黙茍容而謹于固位也嘉謀嘉猷<lb/>
　則曰唯我后之徳大政大事則曰唯我后之命貞固<lb/>
　以守待時而𤼵禮樂刑政不敢先王命而擅行是不<lb/>
　敢成其始也及其奉王従事則邦國萬民自我而經<lb/>
　紀之期必有終又何咎焉小象釋含章可貞而曰以<lb/>
　時𤼵也義所當為以時而𤼵亦人臣攄忠之道也含<lb/>
　而不為非盡忠也釋或従王事而曰知光大也唯其<lb/>
<pb n="36a"/>
　知之光大所以從王事而能无成有終也此爻其變<lb/>
　為坤之謙卦其象以隂居陽不中不正而居下體之<lb/>
　上有含章可貞无成有終之象其占則始无成而後<lb/>
　有終也<lb/>
文言曰隂雖有美含之以従王事弗敢成也地道也妻<lb/>
道也臣道也地道无成而代有終也<lb/>
　為臣之道有大美而不能含藴者矜也藴大美而不<lb/>
　従王事者吝也従王事而敢居其成功者驕也聖人<lb/>
<pb n="36b"/>
　於六三葢三致意焉弗敢云者有懼心焉功成而能<lb/>
　懼可以為臣矣禹之不矜不伐周公之不驕不吝得<lb/>
　六三之義地道代天而成功則主于天也妻道亦然<lb/>
六四括囊无咎无譽象曰括囊无咎慎不害也<lb/>
　六四重隂不中居近君多懼之地无相得之義乃上<lb/>
　下間隔之時也當此之時周宻樞機藴藏智謀如括<lb/>
　結囊口而不露乃得无咎不然則有害也然雖無舉<lb/>
　動之憂虞亦无赫赫之聲名雖无言行之悔尤亦无<lb/>
<pb n="37a"/>
　昭昭之令聞小象謂慎不害也括囊即慎也无咎即<lb/>
　不害也天下徒知毁之為害六四乃知譽之為害不<lb/>
　其謹之至歟楊氏曰六五以臣居君位則僭也六四<lb/>
　不幸而近之唯恐去之不速隠之不深此龔勝所以<lb/>
　不任於王莽之朝而蔡邕所以失節於董卓之官也<lb/>
　聖人嚴臣子之大分於六五則深戒之以居天下之<lb/>
　禮於六四則力勸之以㓗身之節隠之於六五而𤼵<lb/>
　之于六四其防患深矣此爻其變為坤之豫卦其象<lb/>
<pb n="37b"/>
　重隂不中四五皆因有括囊之象其占當謹宻以逺<lb/>
　害也<lb/>
文言曰天地變化草木蕃天地閉賢人隠易曰括囊无<lb/>
咎无譽盖言謹也<lb/>
　四之上下皆隂既無天地隂陽交通之象切近五位<lb/>
　又无君臣相得之義故為隔絶之象天地閉隔則萬<lb/>
　物不遂君臣道絶則賢人隠遯四於隔絶之時括囊<lb/>
　晦藏雖无令譽可得无咎盖言當謹自守也<lb/>
<pb n="38a"/>
六五黄裳元吉象曰黄裳元吉文在中也<lb/>
　坤雖臣道五實君位故為之戒云黄裳元吉黄中也<lb/>
　裳下服元大而善也守中而居下則元吉謂守其<lb/>
　分也夫中者天理之自然人事之當然也以其體則<lb/>
　無偏無倚是為天命之性以其用則無過不及是為<lb/>
　率性之道在五行為土在五常為信在五色為黄中<lb/>
　為仁義禮智之樞紐天下之事合乎此則吉悖乎此<lb/>
　則凶六居五位得其中矣隂而居中以之盡君道則<lb/>
<pb n="38b"/>
　能守中居上而得元吉以之盡臣道則能守中居下<lb/>
　而得元吉小象釋之曰文在中者剛柔雜為文六柔<lb/>
　也五剛也文在中謂有文徳而居中也楊氏曰五君<lb/>
　位也而坤臣道也坤之六爻皆順承乎乾元五之一<lb/>
　君故坤六五聖人設黄裳之戒使之守中居下安人<lb/>
　臣之分則大吉吾於乾坤見君臣之大分此爻其變<lb/>
　則為坤之比卦其象中位順體有黄裳之象其占守<lb/>
　其分則元吉也<lb/>
<pb n="39a"/>
文言曰君子黄中通理正位居體美在其中而暢於四<lb/>
支𤼵於事業美之至也<lb/>
　黄中通理中徳之明于一心也正位居體中徳之安<lb/>
　於一身也六五以黄中之才而達乎大中之理正人<lb/>
　臣之位而得人臣之體和順積中英華𤼵外推其效<lb/>
　則中徳之美出於中心暢于四支見面盎背而有以<lb/>
　極一身之美中徳之美𤼵于事業則致逺用大而有<lb/>
　以極天下之美至如此則元吉之𤼵豈不在是乎楊<lb/>
<pb n="39b"/>
　氏曰通理者通于天地君臣上下之定理而不可易<lb/>
　故正位居體而不敢僣也臣道之美孰大於是具三<lb/>
　者之大美藴乎中暢於外達於四支而美其身必無驕<lb/>
　主之色𤼵于事業而美其正必無專權之舉所以為<lb/>
　美之至伊尹周公共伯和以之<lb/>
上六龍戰于野其血𤣥黄象曰龍戰于野其道窮也<lb/>
　隂従陽者也盛極則抗而爭六既極矣復進不止則<lb/>
　必戰既戰則兩必皆傷陽傷則𤣥隂傷則黄也楊氏<lb/>
<pb n="40a"/>
　曰隂盛傷陽臣盛傷君趙髙簒秦秦亡而髙亦誅王<lb/>
　莽簒漢漢微而莽亦敗為臣者其勿至於此為君者<lb/>
　其勿使其臣至於此葢上六之龍戰已兆於初六之<lb/>
　履霜小人之可畏如此龍戰者以坤馬之僣龍而戰<lb/>
　夫乾之貞龍也此爻其變為坤之剥卦其象六隂之<lb/>
　極於陽均敵有龍戰于野之象其占亢極好勝則兩<lb/>
　敗俱傷也<lb/>
文言曰隂疑於陽必戰為其嫌於无陽也故稱龍焉猶<lb/>
<pb n="40b"/>
未離其類也故稱血焉夫𤣥黄者天地之雜也天𤣥而<lb/>
地黄<lb/>
　疑者均敵而無大小之差既均敵則必戰一家之内<lb/>
　妻與夫均敵於是有反目之事如齊姜之與魯桓韋<lb/>
　后之與中宗是也一國之内臣與君均敵於是有簒<lb/>
　奪之禍如莽卓之於漢安史之於唐也天下之内中<lb/>
　華與外夷均敵則有亂華之爭如犬戎之侵周劉石<lb/>
　之亂晉也聖人别其理故𤼵其有无陽之心故稱龍<lb/>
<pb n="41a"/>
　以明其與陽戰也不曰馬與龍戰而曰龍戰者暴其<lb/>
　有僣龍之罪也龍之類有血故稱血以明其傷也天<lb/>
　道不可一日無陽天下不可一日無君子故稱龍於<lb/>
　盛隂之時存陽道也易於嫌疑之地聖人每致意焉<lb/>
用六利永貞象曰用六永貞以大終也<lb/>
　八為少隂六為老隂隂爻一百九十二不用八而用<lb/>
　六者老變而少不變也故凡隂爻皆取用六夫隂既<lb/>
　貞固不足則不能永終故用六之道利在盛大於終<lb/>
<pb n="41b"/>
　能大於終乃永貞也隂道柔而難常用六之道利在<lb/>
　常永貞固又隂之用能永守臣道之貞斯可以為大<lb/>
　臣而令終矣小象釋之曰以大終也陽大隂小大即<lb/>
　陽剛之義也天下之理剛之不可无柔猶柔之不可<lb/>
　無剛也以柔文剛則亨以剛文柔則利有攸往用六<lb/>
　之利於常貞以其有陽剛之大徳以終之也不然用<lb/>
　柔而一於柔則流於巽懦委靡豈能永貞乎<lb/>
<pb n="42a"/>
䷂<hi>震下坎上</hi>
屯元亨利貞勿用有攸往利建侯彖曰屯剛柔始交而<lb/>
難生動乎險中大亨貞雷雨之動滿盈天造草昩宜建<lb/>
侯而不寧<lb/>
　物初萌未舒曰屯氣始交未暢曰屯世多難未泰曰<lb/>
　屯聖人序屯於乾坤之後正以屯為物之始生屯為<lb/>
　人道之始元亨利貞乾坤四徳屯為人道之始亦有<lb/>
　得於乾坤之四徳也元亨利貞四徳所以濟屯之時<lb/>
<pb n="42b"/>
　與濟屯之事濟屯之道雖存乎四徳又當謹動作廣<lb/>
　輔助其曰勿用有攸往非茍且偷安因循畏事而止<lb/>
　於險也思難圖全審道徳之當為而後為之也其曰<lb/>
　利建侯者非合黨濟私爵土市恩以居於險也建侯<lb/>
　樹蕃資經濟之材以大亨屯之徳也屯有大亨之道<lb/>
　止乎險則蹇動乎險中則亨動有亨之道也彖曰屯<lb/>
　剛柔始交而難生以卦體言致屯之由乾文於坤一<lb/>
　索得震剛柔始交也再索成坎坎險也剛柔始交而<lb/>
<pb n="43a"/>
　難生未能通暢則艱也動乎險中大亨貞此釋元亨<lb/>
　利貞也屯難之世上下无常分貴賤无定位非正也<lb/>
　屯難而後君君臣臣而天下治故曰大亨正言亨而<lb/>
　後正也雷雨之動滿盈造化之氣動以正雷升雨降<lb/>
　則萬物盈滿乎天地之間豈有不大亨乎君臣之動<lb/>
　以正則屯難解而王澤下流矣天造草昧宜建侯而<lb/>
　不寧此總勿用有攸往利建侯而兼釋之謂屯之始<lb/>
　亨天運造始雜亂𠖇晦之際宜慎動而不可妄作宜<lb/>
<pb n="43b"/>
　求輔而不可暇逸天之出物草昧而已其終之者六<lb/>
　子也夫何為哉君之致治造端而已其終之者諸侯<lb/>
　也夫何往哉天道無心而成化聖人有心而无為君<lb/>
　雖付於諸侯尤當憂勤兢畏不忘險難故宜建侯而<lb/>
　不寧聖人之深戒也此卦其變為火風鼎其象坎為<lb/>
　雲為勞卦震為雷坤為㝠昧其占有元亨利貞之徳<lb/>
　不宜妄動求賢自輔乃可濟也<lb/>
象曰雲雷屯君子以經綸<lb/>
<pb n="44a"/>
　經者治而分之綸者比而合之坎在上為雲故雲雷<lb/>
　屯坎在下為雨故雷雨作解雲而未雨所以為屯措<lb/>
　之天下則為事業總之吾心則為經綸屯者結而未<lb/>
　解者也君子觀此象當此時進經綸之才以濟屯元<lb/>
　亨利貞以四徳而經綸也勿用有攸往反覆審念固<lb/>
　所以經綸也衆建諸侯求助亦所以經綸也屯何患<lb/>
　不亨也楊氏曰天下無事庸人不庸人天下多難豪<lb/>
　傑不豪傑君子當之豈可晏然自處乎<lb/>
<pb n="44b"/>
初九磐桓利居貞利建侯象曰雖磐桓志行正也以貴<lb/>
下賤大得民也<lb/>
　初九陽爻在下乃陽剛之才當屯難之世居下位者<lb/>
　也未能便往濟屯故磐桓然初九雖居盤桓之中利<lb/>
　以守正為宜則在上者建之為諸侯也固宜封建之<lb/>
　法治天下之良法也以正人而居侯國則惟忠惟孝<lb/>
　克儉克勤𢎞敷五典式和萬民一徳以尊天子无非<lb/>
　正也昔東周盛時㣲子之尹東夏以其有恪慎肅恭之<lb/>
<pb n="45a"/>
　正徳蔡仲之侯東土以其有率徳之正志君臣之分<lb/>
　正畢公之保釐列于侯服者皆正人著于侯邦者皆<lb/>
　正道此建侯之所以利也及周之衰趙韓之分晉王<lb/>
　室不誅其失正而反侯之田和之簒齊王室不誅其<lb/>
　失正而反侯之國家之勢日微生民之難日深此建<lb/>
　侯之所以不利也嗚呼使後之君天下者得初九之<lb/>
　居正而封建之生民之難其將免乎小象釋居貞則<lb/>
　曰志行正居而不正則无徳行而不正則无功初九<lb/>
<pb n="45b"/>
　之居貞有待而其志未嘗不欲行其正也釋利建侯<lb/>
　則曰以貴下賤大得民初九成卦之主以一剛之貴<lb/>
　下於隂柔之賤民心所以歸之也民心歸之者亦以<lb/>
　其正志之孚於人心爾諸説有曰居貞則静不違勢<lb/>
　建侯則動不違時皆以居貞建侯為初九自為之事<lb/>
　不知居貞之利在初九正而宜建為侯者在初九而<lb/>
　所以建之者則當時濟屯之君也若以初九逺君無<lb/>
　位而有志者皆可利建侯之助而不居其職即孟子<lb/>
<pb n="46a"/>
　所謂不告于王而私與之爵禄者其可乎齊桓不請<lb/>
　命于天王而擅専封之權此其所以為三王之罪人<lb/>
　也夫子以貴下賤釋初九正謂初九之可侯爾非以<lb/>
　初為復自建侯也<lb/>
六二屯如邅如乗馬班如匪冦婚媾女子貞不字十年<lb/>
乃字象曰六二之難乗剛也十年乃字反常也<lb/>
　六二以隂柔居屯之世雖與九五大君為正應然近<lb/>
　於初九之剛隂乃陽所求柔者剛所陵不能奮然上<lb/>
<pb n="46b"/>
　進故屯難邅迴不進乗馬欲行又復下馬班布與馬<lb/>
　異處矣然初九非為冦也乃求六二為婚媾爾六二<lb/>
　居中守正不茍合於初如女子之正而不字至十年<lb/>
　之久屯極必通妄求者去正應者合而字育矣君子<lb/>
　守道不回亦猶是也程氏謂六二設匪逼於初九之<lb/>
　冦難則往求於九五之婚媾亦一説也葢男女者人<lb/>
　倫之始三綱五常之本也夫婦之徳不侔乎天地則<lb/>
　無以奉神靈之統而開萬世之基求之不得寤寐思<lb/>
<pb n="47a"/>
　服闗雎始以明守禮之固窈窕淑女鐘鼓樂之闗雎終<lb/>
　以明成禮之美也乗彼垝垣以望復闗谷風始以譏<lb/>
　失正也桑之落矣其黄而隕谷風終以明見棄也女<lb/>
　子當屯難之世唯憂其志行之不正不憂其婚姻之<lb/>
　不時也昔太公避紂居於北海此不字之時也及遇<lb/>
　文王為周輔佐其十年乃字乎四皓避秦居於商山<lb/>
　此不字之時也一従惠帝作漢羽翼其十年乃字乎<lb/>
　小象謂六二之難乗剛以二乗初九之剛也以十年<lb/>
<pb n="47b"/>
　乃字為反常者以上有正應久難必通終有以絶其<lb/>
　妄求而反其常道之正也<lb/>
六三即鹿无虞惟入于林中君子幾不如舍往吝象曰<lb/>
即鹿无虞以從禽也君子舍之往吝窮也<lb/>
　六三以隂居剛不中不正存震動之極性決躁妄動<lb/>
　者也五應二而不應三上無應援將安之乎如即鹿<lb/>
　而无虞人引導惟有陷入于林莽之中君子見事之<lb/>
　幾微不若舍而勿逐若貪進而往則徒自取窮吝而<lb/>
<pb n="48a"/>
　己天下有不可輕動之時則君子有不可輕動之心<lb/>
　葢功无幸成業无孤立我欲濟世安民矣上無濟世<lb/>
　安民之援則不若待其時也我欲興利除害矣上无<lb/>
　興利除害之援則不若藏其用也微子未嘗无興商<lb/>
　之道上無應與是以為去商之行孟子未嘗无王齊<lb/>
　之心上無應與是以有去齊之志郭林宗所以不仕<lb/>
　於漢管幼安所以不仕於魏非無憂世之心也以无<lb/>
　應則无功也小象以従禽釋即鹿无虞謂即鹿无虞<lb/>
<pb n="48b"/>
　人適以従禽獸而已以往吝釋君子舍之者謂其往<lb/>
　則可吝而困窮不若見幾而舍去也見幾而作不俟<lb/>
　終日惟君子能之小人反是<lb/>
六四乗馬班如求婚媾往吉无不利象曰求而往明也<lb/>
　六四柔順居正處近君之位其才隂柔不足以濟屯<lb/>
　故進而復止乗馬班如也初九陽剛之賢與已相應<lb/>
　正婚媾也若求此陽剛之賢往而共輔陽剛中正之<lb/>
　君濟時之屯則吉而無不利葢有處險之憂者當合<lb/>
<pb n="49a"/>
　濟險之助有濟險之助者斯成出險之功六四之時<lb/>
　何如時哉以位則居近君之位以時則居濟屯之任<lb/>
　以所處則入于坎窞之初天步多艱世塗險阻此其<lb/>
　時也格天事業不能上達濟世學術不能上行此<lb/>
　乗馬班如也然必求知者以效其謀而相與思濟<lb/>
　求勇者以效其力而使之奮衛求仁者以宣其澤而<lb/>
　使之兼撫庶幾豪傑合心同列賛謀何患於玷輔相<lb/>
　之業世之居大臣之位恃一己之私見忽天下之公<lb/>
<pb n="49b"/>
　謀至于妬賢嫉能凶于而家害于而國觀屯之六四<lb/>
　可以自警矣古者傅説之旁招俊乂蕭何之拔擢韓<lb/>
　信諸葛亮之薦費攸其皆此道歟小象釋求而往曰<lb/>
　明者知己不足求賢自輔而用往大臣可謂明也<lb/>
九五屯其膏小貞吉大貞凶象曰屯其膏施未光也<lb/>
　九五以陽剛中正之君當屯難之世宜其撥亂反正<lb/>
　沛然而有餘也然其施為有所不行徳澤有所不下<lb/>
　者以有君无臣也六四近君則弱六三近臣則又弱<lb/>
<pb n="50a"/>
　六二大臣則又弱唯初九一陽剛之賢則又逺而在<lb/>
　下九五將欲有為誰與有為人君既膏澤不下於民<lb/>
　則是威權不在已而欲驟正之求凶之道故小貞則<lb/>
　吉大貞則凶小貞謂漸次正之也且人君宅九五之<lb/>
　尊居兆民之上所以代天子民也天地萬物孰非吾<lb/>
　體民吾同胞物吾與也一夫不被其澤則不足以盡<lb/>
　君道九五之屯其膏豈非政柄下移權臣専國恩私<lb/>
　黨與而君之澤不下流歟豈非侯蕃強大擅命虐民<lb/>
<pb n="50b"/>
　而君之澤不通於中國歟豈非冦讎割據境土蹙隘<lb/>
　君之澤不通於四海歟夫既權綱去已姦雄得勢非<lb/>
　一朝一夕之所能驟收驟去也姑惟正身脩徳以立<lb/>
　道徳之威求賢用能以壯心腹之衛明綱常脩政刑<lb/>
　以分強姦之黨隂消潜格正之以漸則可以福天下<lb/>
　也故小貞吉若不量力不審勢不待時激烈奮厲正<lb/>
　之以驟則適以禍天下也故大貞凶季氏秉政四世<lb/>
　矣魯昭公欲大正之反以致野井之辱司馬昭弄權<lb/>
<pb n="51a"/>
　幾年矣髙貴鄉公欲大正之反以速南闕之禍盤庚<lb/>
　周宣脩徳用賢復先王之政諸侯復朝以道馴致得<lb/>
　小貞吉之義也然雖可小貞不可大貞唯屯時為然<lb/>
　若以小貞為可安而无志於大貞則是後世偷安之<lb/>
　政而天下之屯無時而可亨矣小象以施未光釋之<lb/>
　者謂徳施猶未光大所以為人君之屯然以未光推<lb/>
　之則此時未光亦必有時而光也<lb/>
上六乗馬班如泣血漣如象曰泣血漣如何可長也<lb/>
<pb n="51b"/>
　窮否反泰極屯反亨屯之上六難之極也然非剛明<lb/>
　之才何以亨屯難之極今上六以隂柔之質居坎險<lb/>
　之極又无應援无才无助居則不安動無所之乗馬<lb/>
　欲往復班如不進窮厄之甚至於泣血漣如顛沛如<lb/>
　此其能久乎剛明者濟險之才應與者濟險之助无<lb/>
　才无助不能出屯宜也其唐之僖昭歟小象以何可<lb/>
　長也釋之窮厄甚矣<lb/>
　周易衍義卷一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周易衍義卷四</head>
    <p>
<pb n="1a"/>
欽定四庫全書<lb/>
　周易衍義卷四　　　　　　元　胡震　撰<lb/>
䷋<hi>坤下乾上</hi>
否之匪人不利君子貞大往小來彖曰否之匪人不利<lb/>
君子貞大往小來則是天地不交而萬物不通也上下<lb/>
不交而天下无邦也内隂而外陽内柔而外剛内小人<lb/>
而外君子小人道長君子道消也<lb/>
　否與泰正相友其要止在君子小人之進退而已爾<lb/>
<pb n="1b"/>
　君子進則天下治而成泰小人進則天下亂而為否<lb/>
　曰否之匪人非无人也否之所施非其人則无人道<lb/>
　之正也道在君子是為人道之正否非人道故不為正<lb/>
　道之利大往小來則賢否易位此否泰之所以分也<lb/>
　夫斯道之正窮天地亘古今不可以冺没者堯桀有<lb/>
　治亂正道不以堯桀而重輕舜跖有善惡正道不<lb/>
　以舜跖而増减故舉天下萬世未有能捨正道而<lb/>
　獨立者時乎上下之異心於是三綱淪九法斁正<lb/>
<pb n="2a"/>
　道不行於天下時乎隂柔之勝正於是邪説行正義<lb/>
　廢而正道不行於天下故彖辭曰天地不交而萬物<lb/>
　不通天地之氣不交則萬物无生成之理上下不交<lb/>
　而天下无邦上意不下逹則无以主張斯道下情不<lb/>
　上通則无以維持斯道朝有倖位而无以去斯道之<lb/>
　蠧野有遺賢而无以合斯道之助仁義之教不達於生<lb/>
　民禮樂之化不行于斯世雖有邦猶无邦也隂柔在<lb/>
　内陽剛在外小人來居於内君子往居於外小人道<lb/>
<pb n="2b"/>
　長君子道消是小人之利天下之不利也君子獨貞<lb/>
　天下之不貞也嗚呼三代而下漢之衰也以上下言<lb/>
　則元帝與蕭望之情不交通以賢否言則石顯得志<lb/>
　而望之道消此正道不利於漢末也唐之衰也以上<lb/>
　下言則唐帝與九齡之志不交孚以賢否言則林甫<lb/>
　登相而九齡罷出此正道不利於唐季也觀乎此則<lb/>
　彼小人者真可畏也楊氏曰隂陽剛柔不惟君子小人<lb/>
　而已亦氣類應感而自至也主徳不斷亦隂柔也女<lb/>
<pb n="3a"/>
　謁通行亦隂柔也近習用事亦隂柔也是三者有一<lb/>
　焉小人乘而入之矣故内小人而外君子則小人道<lb/>
　長君子道消聖人必先之以内隂外陽内柔外剛惟<lb/>
　隂召隂惟柔召柔氣類然也此卦其變為泰卦其象<lb/>
　天上地下不相交否之象其占不利君子<lb/>
象曰天地不交否君子以儉德避難不可榮以禄<lb/>
　天氣上而不交於下地氣下而不交於上否塞之象天<lb/>
　地閉塞不交之時陽氣揫斂不蕩於隂萬物反本不<lb/>
<pb n="3b"/>
　榮于末君子當此時宜收斂晦藏其徳以避小人之<lb/>
　難不得貪禄位以為榮也孟軻之道不利於齊王之<lb/>
　時則辭萬鍾之禄子思之道不利於繆公之世則辭<lb/>
　鼎肉之餽邦有道則仕固本夙心邦無道而穀亦聖<lb/>
　賢所深耻也楊氏曰君子當此時避難可也何必儉<lb/>
　徳非能忍天下不可忍之窮不能避天下不可避之<lb/>
　難窮之不忍而難之是避避之未幾而誘之者至矣<lb/>
　誘之所投禍之所隨也惟不可榮以禄庶乎免矣童<lb/>
<pb n="4a"/>
　溪曰否卦君子道消之時聖人屢稱君子大人者以<lb/>
　天道不可一日無陽天下不可一日無君子也<lb/>
初六拔茅茹以其彚貞吉亨象曰拔茅貞吉志在君也<lb/>
　泰與否皆取茅為象以羣陽羣隂同在下有牽連之<lb/>
　象泰之時則以同征為吉否之時則以同貞為吉亨<lb/>
　始以内小人外君子為否之義復以初六否而在下<lb/>
　為君子之道易隨時取義大扺然也否之初六以一<lb/>
　隂之柔合羣隂之進如拔茅連茹而以其彚此小人<lb/>
<pb n="4b"/>
　之合其類然始進之初其過未形不逺而復入于貞<lb/>
　正則未有不如君子之吉且亨者盖人生天地間同<lb/>
　得无極之真以為性同得二五之精以為形方其初<lb/>
　也孰為君子孰為小人唯其氣質不同習尚各異陽<lb/>
　明勝而循天理則為君子隂濁勝而狥人欲則為小<lb/>
　人然氣質之性君子有弗性者焉善反之則天地之<lb/>
　性存焉此小人之可變為君子也否之初六三隂並<lb/>
　進想其進也掩義隱賊好行凶徳相招為禄仕歟毁<lb/>
<pb n="5a"/>
　信廢忠崇飾謟諛相誘圖貨賄歟以若人而並進凶<lb/>
　咎之集也然小人雖自絶天理而天理不絶小人一<lb/>
　息而為惡則為小人一息而為善則為君子使其以<lb/>
　並進為凶其惡未顯而亟反于正未害其為吉也小<lb/>
　象曰拔茅貞吉志在君也謂小人變為君子則能志<lb/>
　於愛君而不志於私也禹臯共鯀本同一天使共鯀<lb/>
　之惡未形而反之於正則共鯀可為禹臯周召管蔡<lb/>
　本同一天使管蔡之惡未形而反之於正則管蔡可<lb/>
<pb n="5b"/>
　為周召奈何戴皇天履后土棄其天而卒為小人之<lb/>
　歸耶楊氏曰初六一隂方長而君子已知其三隂之<lb/>
　類從已有引身而退貞固自守之心曰貞吉亨者以<lb/>
　退為吉退吉於進以窮為亨窮亨於亨然豈君子之<lb/>
　本心哉彼拔茅彚進而此貞吉之志未嘗不在君也<lb/>
　畎畆不忘之義也<lb/>
六二包承小人吉大人否亨象曰大人否亨不亂羣也<lb/>
　六二以柔謟之資居大臣之位下則并包羣小而為<lb/>
<pb n="6a"/>
　之宗如林甫得仙客國忠之助上則順承於一君以<lb/>
　固其寵如林甫縱明皇逸樂之欲當是時羣小相慶<lb/>
　可謂小人吉矣為大人君子者宜若之何以否處否<lb/>
　以獨處獨則身愈否道愈亨身愈獨羣愈逺矣所謂<lb/>
　小人之包承者以其好茍合好面從好逢迎好狐趍<lb/>
　犬媚用能固君寵媚權要以保貴位以登要津衮衣<lb/>
　繡裳以豐其身誇詡流俗以驕其衆此小人自以為<lb/>
　吉也至於大人處否時則不然不同流不合汚不馳<lb/>
<pb n="6b"/>
　心於榮貴不改節於貧賤衡門之下可以棲遲考槃<lb/>
　在澗碩人之寛身雖否而道則亨也小象曰不亂羣<lb/>
　也謂大人獨守中正於否塞之時不如小人之包承<lb/>
　而雜亂於小人之羣類也盖天下皆醉我獨醒天下<lb/>
　皆濁我獨清其否之大人歟雖然大人之道亨不以<lb/>
　否泰而増損小人包承之吉亦安保其終吉也附丁<lb/>
　傅者皆貴於哀帝之朝而朱博以丁傅敗附叔文者<lb/>
　皆貴於唐帝之朝而宗元以叔文貶後之竊位茍禄<lb/>
<pb n="7a"/>
　者盍亦戒茲<lb/>
六三包羞象曰包羞位不當也<lb/>
　六三以隂柔不中不正而居否又切近於上非能守<lb/>
　道安分其所包蓄謀慮邪濫無所不至可羞耻也小<lb/>
　人窮斯濫矣天下之可羞耻者不在於外而在於内<lb/>
　不在于身而在于心六三隂柔自處其中所藴以偏<lb/>
　黨而妨正直以側媚而害忠良巧言令色以為諛匿<lb/>
　怨友人以為謟持禄固位名教所賤徳薄位尊其形<lb/>
<pb n="7b"/>
　渥凶六三之包羞如此豈不大可耻耶小象曰位不<lb/>
　當也玩不當位之一言則見其有冒居人上之羞焉<lb/>
　有妨害賢路之羞焉有柔邪不正之羞焉以若人而<lb/>
　居下之上天下如之何而不否也雖然羞惡之心人<lb/>
　皆有之六三之包羞正謂不知其可羞而居之不疑<lb/>
　也是知耻之為義不能逺害而反道敗徳則耻為天<lb/>
　下之至不善有能知耻而遷善改過則耻為天下之<lb/>
　至善使六三而知耻幡然從善何包羞之有楊氏曰<lb/>
<pb n="8a"/>
　六三包羞忍耻以茍富貴而不忍去不知其位之不<lb/>
　當而身之將危思上蔡之大悔華亭之鶴而後已否<lb/>
　之二爻三爻聖人皆惡其包泰之九二聖人又喜其<lb/>
　包盖泰六二所包者正道而否二三所包者非正也<lb/>
九四有命无咎疇離祉象曰有命无咎志行也<lb/>
　吾道无久否之理上天有必泰之運九四之時否已<lb/>
　過中泰運將來君子之得天命也一賢之進无過以<lb/>
　承天休則羣賢之進各得以行其道而離麗于休<lb/>
<pb n="8b"/>
　祉矣盖有天命而无咎則其共天職也无愧食天禄<lb/>
　也无嫌共天位也无曠以此而承天命志同道合者<lb/>
　升使朋類之有祉此理也亦勢也有天命而有咎則<lb/>
　為廢天職為叨天禄為忝天位以此而褻天命羣枉<lb/>
　並進使朋類之无祉此理也亦勢也商邦之否將反<lb/>
　為泰伊尹則膺天祐一徳之休𫝊説則膺帝賚良弼<lb/>
　之運伊𫝊之有命而无過故敷求哲人旁招俊乂皆<lb/>
　麗于商邦泰運之福周室之否將反為泰吕望則膺<lb/>
<pb n="9a"/>
　非熊之卜申甫則降維嶽之神吕申之有命而无過<lb/>
　故翼予之十夫庶常之吉士皆麗于周家泰運之福<lb/>
　嗟夫孔子之不得衛卿命也孟子之不遇魯侯天也<lb/>
　故其疇類如顔閔樂正萬章之徒不過私相講道而<lb/>
　已不能得泰亨之祉也否之九四適際否去之時此<lb/>
　明良嘉㑹千載一時天之畀吾道可謂幸矣達善无<lb/>
　過朋來獲祉可行其志吉不待言也小象曰志行也<lb/>
　謂其有休命而无過咎朋類離祉其逺大之志得行<lb/>
<pb n="9b"/>
　於天下也雖然天命一也有以氣數言者有以義理<lb/>
　言者所謂死生有命得之有命此氣數也所謂天命<lb/>
　之性上帝降𠂻此義理也君子能全其賦予之命以<lb/>
　安其窮達之命此又窮理盡性之事也孟子曰仁之<lb/>
　於父子義之於君臣禮之於賔主智之於賢者聖人<lb/>
　之於天道猶有厚薄得失之分此固命也君子不謂<lb/>
　命者非不謂命之理也正欲順吾天命之理以立其<lb/>
　命也程氏曰四以陽剛健體居近君之位是有濟否<lb/>
<pb n="10a"/>
　之才而得髙位者也所惡在居功取忌若能使動一<lb/>
　出於君命威柄一歸於上則无咎而其志行可以濟<lb/>
　時之否其疇類皆附離而進獲其福也楊氏曰此志<lb/>
　即初六之時懷在君之志文公曰湏是有天命方得<lb/>
　无咎<lb/>
九五休否大人吉其亡其亡繋于苞桑象曰大人之吉<lb/>
位正當也<lb/>
　九五以陽剛中正而居尊位有徳有位能休息天下<lb/>
<pb n="10b"/>
　之否也故為大人之吉然未離於否又有其亡之戒<lb/>
　否既休息漸將反泰不可便為安肆當深慮逺戒憂<lb/>
　否之復來曰其亡矣其亡矣當使安國之道如係于<lb/>
　苞桑方可也桑之為物其根深固苞乃叢生者其固<lb/>
　尤甚夫天下之勢甚矣其不常也往來之相因盛衰<lb/>
　之相仍不可一律齊否之九五其因否而致泰則撥<lb/>
　亂反正息亡邦之難致垂拱之治故為大人之吉然<lb/>
　又當因泰以防否故繫辭釋此爻曰危者安其位者<lb/>
<pb n="11a"/>
　也亡者保其存者也亂者有其治者也是故君子安<lb/>
　而不忘危存而不忘亡治而不亡亂是以身安而國<lb/>
　家可保也漢光武日謹一日以十年為逺審黄石存<lb/>
　苞桑所以能身濟大業延祚四百也漢王允唐李徳<lb/>
　裕不知此戒所以致禍敗也<lb/>
上九傾否先否後喜象曰否終則傾何可長也<lb/>
　上九以陽剛之才佐九五陽剛之君得九四陽剛同<lb/>
　列之佐撥亂反正傾否為泰可以喜矣然上九猶有<lb/>
<pb n="11b"/>
　懼心以傾否為先以喜泰為後如此則否終必泰否<lb/>
　不長否九五有其亡其亡之戒上九有先否後喜之<lb/>
　心此漢馮異謂陛下毋忘在河北時小臣不敢忘巾<lb/>
　車之恩得否之上九九五之義夫上九不曰否傾而<lb/>
　曰傾否者上九之才剛健有為小人之害仁義者則<lb/>
　屏黜之異類之塞政化者則蕩滌之宦豎之塞聰明<lb/>
　者則掃除之有害必去有亂必除其傾也如鼎之傾<lb/>
　其穢惡之積也轉愁怨為歡樂固其所也小象曰何<lb/>
<pb n="12a"/>
　可長也謂亂極而治不可長也雖然九五休否而有<lb/>
　其亡之戒何其慮之深上九傾否而有後喜之辭何<lb/>
　其幸之至盖否去而憂者憂泰之難保也否去而喜<lb/>
　者喜泰之已至也舜臯未嘗无喜起之歌而叢脞之<lb/>
　慮固存文武未嘗无逸樂之道而憂勤之志常在聖<lb/>
　賢喜治之心憂亂之誠固有並行而不悖者處否之<lb/>
　道靜正者能之轉否之道剛健者能之楊氏曰易為<lb/>
　君子謀故下三爻言處否之道上三爻言轉否為泰<lb/>
<pb n="12b"/>
　之道然轉否為泰實機括於上下卦之交故泰四隂<lb/>
　性下復泰將之否否四陽道上行否將之泰其異者交<lb/>
　與不交也<lb/>
<pb n="13a"/>
䷌<hi>離下乾上</hi>
同人于野亨利涉大川利君子貞彖曰同人柔得位得<lb/>
中而應乎乾曰同人同人曰同人于野亨利涉大川乾<lb/>
行也文明以健中正而應君子正也唯君子為能通天<lb/>
下之志<lb/>
　野謂曠野取逺與外之義同人者以天下大同之道<lb/>
　聖賢大公之心也故曰于野是不暱于私情不隘于<lb/>
　淺近至公大同之道无逺弗届其亨可知既與天下<lb/>
<pb n="13b"/>
　大同何險難之不可濟故利涉大川然世之小人則<lb/>
　唯用其私意所比者雖非亦同所惡者雖是亦異故<lb/>
　其所同為阿黨以其心之不正也此同人之道又利<lb/>
　在于君子之貞正夫同人而通乎常變皆當以正道<lb/>
　為宜所謂同人于野必其以六合為一家中國為一<lb/>
　人民吾同胞物吾同與洞然八荒皆在我闥同人于<lb/>
　曠逺而无偏係之私處其常也然必得君子之正道<lb/>
　然後體常而无不亨茍正道不明則名分无别貴賤<lb/>
<pb n="14a"/>
　无等輕重无别邪正无擇視己親或若塗人視外夷<lb/>
　或若族類安足以為同所謂利涉大川者必其涉歴<lb/>
　風波同舟共濟一夫之溺猶己溺之是同人于患難<lb/>
　而有共濟之公盡其變也然必得君子之正道然後<lb/>
　處變而无不利茍正道不明或同惡相濟或同黨相<lb/>
　比或與小人同其謀或與非類合其志甚至援非其<lb/>
　所當援應非其所當應安足以為同嗟夫墨氏之同<lb/>
　仁似也而至于禍仁鄉愿之同流似也而終于亂德<lb/>
<pb n="14b"/>
　于野之同而不得正道可乎五國之同盟于幽亦同<lb/>
　也然能興伯業而不能扶周衰八國之同盟新城亦<lb/>
　同也然知不正而不知定邦難涉川之同而不得正<lb/>
　道可乎父慈子孝父子之同然孝或䧟父慈或敗子<lb/>
　何也不知君子之正道也君仁臣敬君臣之同然仁<lb/>
　或流于姑息敬或墮于阿諛何也不知君子之正道<lb/>
　也甚矣理之不可不明也彖曰同人柔得位得中而<lb/>
　應乎乾曰同人舉卦體以明卦名也六二以隂居隂<lb/>
<pb n="15a"/>
　得其正位五剛徤中正二以柔順中正應之君臣同<lb/>
　徳此卦之所以為同一卦五陽而一隂則五陽同宗<lb/>
　乎一隂此卦之所以為同又曰同人曰同人于野亨<lb/>
　利涉大川乾行也必有天徳之正然後能處常應變<lb/>
　以同人此舉卦以明卦辭也又曰文明以健中正而<lb/>
　應君子正也此以卦徳卦體明卦辭也文明則能燭<lb/>
　理故能明大同之義剛健則能克已故能盡大同之<lb/>
　道文明不健物或蔽之中正不應物或間之同者寡<lb/>
<pb n="15b"/>
　矣又曰唯君子為能通天下之志蓋申明君子貞之<lb/>
　㫖以明同人之道蓋卦徳之文明足以明君子之正<lb/>
　道卦徳之剛健足以行君子之正道卦徳之中正相<lb/>
　應又足以見君子正道之實此其所以通天下之志<lb/>
　而能同人也此卦其變為師卦其象天在上而火炎<lb/>
　上其性之同有同人之象其占則利正也<lb/>
象曰天與火同人君子以類族辨物<lb/>
　天在上火性炎上火與天同故曰同人君子觀象類<lb/>
<pb n="16a"/>
　族辨物謂各以其類族辨物之同異也大抵此言審<lb/>
　異以致同之正道也蓋君臣上下之别善惡是非之<lb/>
　理親疎小大之情先分出其族類使各當其道然後為<lb/>
　大同茍銖兩不分分寸不同比而同之是亂天下也<lb/>
　何以亨且利文公曰類族是就人上説辨物是就物<lb/>
　上説天下有不可以皆同之理故隨他地頭去分别<lb/>
　族類如張姓作一類李姓作一類辨物如牛是一類<lb/>
　馬是一類就其異處以致其同此其所以為同此因<lb/>
<pb n="16b"/>
　分殊而推理一也<lb/>
初九同人于門无咎象曰出門同人又誰咎也<lb/>
　初九以剛正之徳居同人之始不係累於一家之私<lb/>
　而出門同人公之至也吾一出門則天地四方孰不<lb/>
　吾同者又何咎之有夫初九之同人于門者想曰父<lb/>
　天母地均有此生肖貌賦性孰匪同氣尊為君為父<lb/>
　母之宗子也卑為臣宗子之家相也為聖為賢吾兄<lb/>
　弟同得乎父母者也尊高年所以老吾老慈孤弱所<lb/>
<pb n="17a"/>
　以幼吾幼不虐無告不廢困窮即所以撫吾同胞之<lb/>
　弱而无告者也推是心以往踈且逺者且同矣親且<lb/>
　近者烏乎而不同愚不肖者且化而同矣賢且智者<lb/>
　烏乎而不同无好惡无偏黨无私暱以累其心又何<lb/>
　咎焉小象曰出門同人又誰咎也謂其有至公之心<lb/>
　天下不復以咎咎之也雖然立愛自親始立敬自長<lb/>
　始聖賢之出門同人非漫無差等之分也推已之心<lb/>
　以及人使天下各親其親各長其長如大學絜矩之<lb/>
<pb n="17b"/>
　道同人之公其以是道歟<lb/>
六二同人于宗吝象曰同人于宗吝道也<lb/>
　諸卦以中正相應為善在同人二五中正相應則為<lb/>
　可吝者唯取隂柔係應之義又以私比非人君之道<lb/>
　故曰同人于宗族則宗族之外在所不同斯為狹矣<lb/>
　是可鄙吝也同人之道莫貴于宏博莫患于狹隘六<lb/>
　二同人于宗其係應則同之非其係應則不與同其<lb/>
　親故則同之非其親故則不與同好惡不公作好作<lb/>
<pb n="18a"/>
　惡皆吝道也毁譽不公或毁或譽皆吝道也物我不<lb/>
　通立已與物亦吝道也禮運曰大道之行也天下為<lb/>
　公使人不獨親其親不獨子其子男有分女有歸老<lb/>
　有所終幼有所養貨惡其棄於地也不必藏于己力<lb/>
　惡其不出於身也不必為己是為大同知此則知于<lb/>
　宗之可吝矣若夫帝堯之明徳而必親九族周家之<lb/>
　忠厚必内睦九族周公之不施其親不棄故舊曽子<lb/>
　之親戚不悦不敢外交此又聖賢由親及踈實未嘗<lb/>
<pb n="18b"/>
　厚親而違踈逺也<lb/>
九三伏戎于莽升其髙陵三嵗不興象曰伏戎于莽敵<lb/>
剛也三嵗不興安行也<lb/>
　六二以中正之道與九五相應三以剛强不中居二<lb/>
　五之間欲奪而同之然理不直義不勝故不敢顯肆<lb/>
　其剛暴伏藏兵戎于林莽之中懷惡而内負不直故<lb/>
　又畏懼時登髙陵以顧望如此至於三嵗之久終不<lb/>
　敢興此爻深見小人之情狀淮南欲奪漢帝君臣之<lb/>
<pb n="19a"/>
　同然終于寢謀而不為者其理之屈也曹操欲奪獻<lb/>
　帝君臣之同然終于懷姦而不敢簒者以其理之屈<lb/>
　也世之老姦巨猾擁重權據重勢懷不軌之心而終<lb/>
　其身不敢遂其謀正以恐為大義之所誅而不敢發<lb/>
　耳此其所以三年不興也象曰伏戎于莽敵剛也謂<lb/>
　九五之剛徤中正豈可敵也三嵗不興安行也謂其<lb/>
　内負不直安能行也吁為九三者用心果如此雖使<lb/>
　久而不敢發亦天地鬼神之所不祐盍亦亟去人欲<lb/>
<pb n="19b"/>
　復還天理戒謹乎其所不覩恐懼乎其所不聞閑邪<lb/>
　存誠以同乎人庶乎可以免此心之過<lb/>
九四乘其墉弗克攻吉象曰乘其墉義弗克也其吉則<lb/>
困而反則也<lb/>
　自下升上謂之升自上乘下謂之乘九四下乘九三<lb/>
　是乘其垣墉之義垣墉所以限外者也九四以剛强<lb/>
　居二五之間不中不正又无應與欲同六二而為三<lb/>
　所間故居上而强其同使三不得以防限如乘墉以<lb/>
<pb n="20a"/>
　攻之此固非義之所當為也然二非正應而不服三<lb/>
　非正應而不承順知義不克困能自反吉之道也昔<lb/>
　齊孝公棄命廢職鳴鐘伐鼓攻魯北鄙此以非義而<lb/>
　奪魯人之同一聞展喜盟府之命則解甲言還以義<lb/>
　不克攻而反也晉趙盾奉少奪長膏車秣馬攻邾宇<lb/>
　下此以非義而奪邾人之同一屈於貜且長少之分<lb/>
　則卷斾亟歸此以義不克攻而吉也陶侃握重兵據<lb/>
　上流亦九四乘墉之勢也外則憚溫嶠之忠内則創<lb/>
<pb n="20b"/>
　入天之夣欲攻其上疑其不克欲干天命知其不可<lb/>
　豈真畏天下之大義而自反君臣之天則哉以困而<lb/>
　僅保其吉也小象曰乘其墉義弗克也其吉則困而<lb/>
　反則也乘墉以攻非力之不克攻以義之不直而不<lb/>
　克攻爾其所以吉者以其能斷以義困而反於則也<lb/>
　且乘墉之過如日月之食人皆見之其弗攻之吉如<lb/>
　日月之復明人皆仰之此爻聖人開小人以改過之<lb/>
　門也自世道之㣲正學不傳人之有過誇者諱之愚<lb/>
<pb n="21a"/>
　者蔽之辨者文之吝者執之狠者遂之怠者安之孰<lb/>
　有能如四之反則者乎世之諱過而吝於改過者盍<lb/>
　亦鑒兹<lb/>
九五同人先號咷而後笑大師克相遇象曰同人之先<lb/>
以中直也大師相遇言相克也<lb/>
　九五與六二相同而為三四二陽所隔五自以義直<lb/>
　理勝不勝憤抑至於號咷然邪不勝正終必得合故<lb/>
　後笑也然三四剛强寔為二五之大間非有大力量<lb/>
<pb n="21b"/>
　大振作不能去間而相合故必用師以克之方能相<lb/>
　遇夫合君臣之情必去君臣之間凢君臣之間權姦<lb/>
　持國柄巨猾妨賢路諸侯强私室陪臣執國命外夷<lb/>
　間諸夏僣叛間忠良皆大間也必用剛勇强毅之力<lb/>
　以去之則痛哭流涕之情可轉而為喜起賡歌之盛<lb/>
　小象曰同人之先以中直也謂先所以號咷者以中<lb/>
　心理直故不勝忿切而然也大師相遇言相克也<lb/>
　謂敵雖强用大師以勝之則有以相遇也昔成王興<lb/>
<pb n="22a"/>
　金縢之泣周公作䲭鴞之詩未幾而君臣相得有嘉<lb/>
　魚之歌有假樂之歌此固先號咷而後笑之驗然非<lb/>
　興東山之征嚴管蔡之誅則成王周公之相遇未必<lb/>
　如今日之所觀也雖然九三九四之謀不欲奪六二<lb/>
　之上應止欲間九五之下應豈惟六二中正而不貳<lb/>
　㣲九五中直而不疑臣亦豈能自信於君哉故繫辭<lb/>
　曰君子之道或出或處或黙或語二人同心其利斷<lb/>
　金同心之言其臭如蘭程氏曰人君當與天下大同<lb/>
<pb n="22b"/>
　而獨私六二一人非君道也又先隔則號咷後遇則<lb/>
　笑是私暱之情非大同之體故爻不言君道只明二<lb/>
　人同心不可間隔之義<lb/>
上九同人于郊无悔象曰同人于郊志未得也<lb/>
　邑外為郊郊外為牧牧外為野則郊在牧野之内也<lb/>
　上九居外而无位於内則无應如同人于側近之郊<lb/>
　而人莫之同雖曰所同者罕亦非有失道之悔故曰<lb/>
　无悔象曰同人于郊志未得也謂其得志與民同之<lb/>
<pb n="23a"/>
　不得志獨行其道初无所悔也雖然震无咎者存乎<lb/>
　悔无過而无悔固為盡善有過而不知悔亦非所以<lb/>
　遷善使上九以无位无應而无悔固不足為同人之<lb/>
　累倘其有為己狥私之心而不知悔有絶物遺世之<lb/>
　心而不知悔有潔身亂倫之心而不知悔是以一身<lb/>
　之私而棄天地萬物以為異豈知同人之道哉固執遂<lb/>
　非自以為是而不知自艾則有終身為私而已爾豈<lb/>
　理也哉楊氏曰君子之於人異處勿先同處勿後<lb/>
<pb n="24a"/>
䷍<hi>乾下離上</hi>
大有元亨彖曰大有柔得尊位大中而上下應之曰大<lb/>
有其徳剛健而文明應乎天而時行是以元亨<lb/>
　大有盛大豐有也卦之才可以元亨六五以隂柔居<lb/>
　尊位柔得尊位也處中得大中之道也一隂為諸陽<lb/>
　所宗上下應之也所以為大有在卦徳則内剛徤而<lb/>
　外文明應乎天而時行其才其徳皆足以致元亨之<lb/>
　治大有之君雖以柔中為主然柔而不明則前有䜛<lb/>
<pb n="24b"/>
　而不見後有賊而不知明而不徤則知善而不能舉<lb/>
　知惡而不能去二者皆亂亡之端也明以燭之徤以<lb/>
　决之居不失中行不失時然後皆保有其衆得持盈<lb/>
　守成之道協和萬邦黎民於變時雍其治道自然大<lb/>
　亨此大有元亨非大有即元亨也有其徳則亨也禹<lb/>
　湯桀紂均之為大有在禹湯則亨在桀紂則不亨成<lb/>
　康幽厲均之為大有在成康則亨在幽厲則未嘗亨<lb/>
　此无它或亨或不亨皆君徳之盛衰基之使桀紂而<lb/>
<pb n="25a"/>
　有禹湯之徳元亨之效猶禹湯也幽厲而有成康之<lb/>
　徳則元亨之效猶成康也唯其盛徳之不至是以盛<lb/>
　治之不著程氏曰元在乾為元始之義他卦則為大<lb/>
　為善而已曰元之為大可矣為善何也曰元者物之<lb/>
　先也物之先豈有不善者乎事成而後有敗敗非先<lb/>
　於成也興而後有衰衰非先於興也得而後有失失<lb/>
　非先于得也至于善惡治亂是非天下之事莫不皆<lb/>
　然必善為先故文言曰元者善之長也白雲曰六五<lb/>
<pb n="25b"/>
　能有大者也有大者包衆陽而有之道孰大於此彖<lb/>
　曰大有柔得尊位大中而上下應之曰大有此以卦<lb/>
　體釋大有也其徳剛徤而文明應乎天而時行是以<lb/>
　元亨此以卦徳卦才釋元亨也此卦其變為比其象<lb/>
　火在天上照臨萬有有大有之象其占則元亨也<lb/>
象曰火在天上大有君子以遏惡揚善順天休命<lb/>
　火在天上照見萬物之衆多故為大有君子觀大有<lb/>
　之象以遏絶衆惡揚明善類奉順天休羙之命此又<lb/>
<pb n="26a"/>
　發盛徳之用始乎致元亨終乎保元亨也所有既大<lb/>
　則人民之不一氣質之不齊固不能无善惡也然天<lb/>
　道流行賦予萬物有善而已安有所謂惡天命於人<lb/>
　者本无惡遏絶衆惡所以順天天命於人者无非善<lb/>
　揚明衆善所以順天惡者遏之善者揚之使天下皆<lb/>
　知趨善而避惡無以梗大有之治此又保元亨之實<lb/>
　事也<lb/>
初九无交害匪咎艱則无咎象曰大有初九无交害也<lb/>
<pb n="26b"/>
　初居大有之初未至於盛處卑无應與未有驕盈之<lb/>
　失故无交害未涉于害也匪咎艱則无咎言富有本<lb/>
　非有咎也人因富有自為咎耳初九處富有而思艱<lb/>
　兢畏則驕侈之心无由而生自无咎也九居大有之<lb/>
　初其設心注意於克艱之一字也難矣初九之无交<lb/>
　害者蓋其處卑潜藏未涉乎施用之害上无應與未<lb/>
　涉乎係累之害未嘗應事未涉乎萬物叢脞之害未<lb/>
　嘗接物未涉乎人物反覆之害其基業之隆鎡基之<lb/>
<pb n="27a"/>
　厚初无咎也然初雖未涉乎害不兢畏以持之自恃富<lb/>
　有懷奢侈慢易之心懷驕人傲物之志則髙而必危<lb/>
　滿而必溢安能全其有而保終之无咎也故知克艱<lb/>
　之義則免驕盈之失終則无咎始之匪咎事之未接<lb/>
　終之无咎心之克艱也小象曰无交害也申爻之辭<lb/>
　而不復訓釋也<lb/>
九二大車以載有攸往无咎象曰大車以載積中不敗<lb/>
也<lb/>
<pb n="27b"/>
　有任重之力量斯有致逺之功用此大臣之事也九<lb/>
　二以剛中之才上應大有之君其抱負之洪深器能<lb/>
　之全具足以勝大有之任當大安危當大治亂踵聖<lb/>
　賢之遐武躡豪傑之髙蹤文武常變之用如大車蓋<lb/>
　軫輪輻之齊厚由是而往行之一國則一國治行之<lb/>
　天下則天下平行之蠻貊則蠻貊服何咎之有故辭聘<lb/>
　事夏事商相成湯太甲有往必正者初非二伊尹出征<lb/>
　入輔作都制禮相武王相成王有往必集者初非二周<lb/>
<pb n="28a"/>
　公小象曰積中不敗也水之積也不深則其負大舟<lb/>
　也無力風之積也不厚則其運大翼也無力大臣有<lb/>
　大度量則所積者厚自致不敗矣童溪曰所謂宰相<lb/>
　以己之才為天下用則為天下用而不足以天下之<lb/>
　才為天下用則為天下用而有餘九二之才剛健而<lb/>
　中又處羣剛之才之中宜集羣剛之才以㑹于中而<lb/>
　成此荷載之功如大車積衆材而成其載物之功則<lb/>
　无覆敗之虞嗚呼管仲之小器君子知其必無王佐<lb/>
<pb n="28b"/>
　之勲盆成括之小才君子知其必無大道之事功甚<lb/>
　矣器局之小則无赫赫之功也<lb/>
九三公用亨于天子小人弗克象曰公用亨于天子小<lb/>
人害也<lb/>
　君子公其有則能亨通于君小人私其有則不能亨<lb/>
　通于君九三居下體之上公侯之象其徳剛正故其<lb/>
　尊君親上忠誠貫通所謂亨于天子者盖曰普天之<lb/>
　下莫非王土吾不敢有其土也率土之濵莫非王臣<lb/>
<pb n="29a"/>
　吾不敢有其臣也蕃育黎庶所以安吾君之民作成<lb/>
　人材所以待吾君之用豐厚貨財所以待吾君之需<lb/>
　訓練兵卒所以揚吾君之威舉其所有无一不通乎<lb/>
　君曽无私己之心焉若小人而處大有之世必擅竊<lb/>
　權柄私通請謁蔽固賢材家爾忘國安能推其有以<lb/>
　通于天子是小人大有則為害而大有又為小人之<lb/>
　害也昔晉侯將勤王筮之遇此爻其象為天為澤當<lb/>
　日天子降心以逆公此天誘其𠂻也使晉侯曉公用<lb/>
<pb n="29b"/>
　亨于天子之義使禮樂征伐人民命令皆出自天子<lb/>
　是亦王佐之才奈何徳量不足小器易盈敗楚城濮<lb/>
　非出王命召王河陽有乖名教不然反東周為文武之<lb/>
　周而公侯之功將不止於伯圖而已也小象曰公用<lb/>
　亨于天子小人害也是君子為大有之利而小人為<lb/>
　大有之害也<lb/>
九四匪其彭无咎象曰匪其彭无咎明辨晳也<lb/>
　彭盛多之貌晳明之至也處貴者易驕處富者易舒<lb/>
<pb n="30a"/>
　此大臣所以難于寡過也不以貴而驕不以富而舒<lb/>
　此臣道之所以盡善也九四居大有之時處近臣之<lb/>
　位操用事之權近臣者勢不待震而自盛權不待招<lb/>
　而自集權勢所歸禍敗易隨為九四者能以謙抑自<lb/>
　處以盛大自戒不立黨與不市私恩不務私畜如伯<lb/>
　禹之不自滿假如伯益之謙以受益如周公之不驕<lb/>
　不吝則其徳罔愆又何咎焉小象曰明辨晳也謂九<lb/>
　四之所以不有其盛而无咎者皆其有明辨義理之<lb/>
<pb n="30b"/>
　智也既明且哲以保其身近臣之事也<lb/>
六五厥孚交如威如吉象曰厥孚交如信以發志也威<lb/>
如之吉易而无備也<lb/>
　六五為大有極盛之君離明而晦之以隂虚中而執<lb/>
　之以柔專用誠信以接下下亦盡其誠信以事上上<lb/>
　下孚信相交也然以柔居尊當大有之時人心易安<lb/>
　若專尚柔順則陵慢生矣故必有威嚴使之知畏善<lb/>
　處有者也吉可必矣夫徳足以一天下之慕心勢足<lb/>
<pb n="31a"/>
　以起天下之畏心君道之善也九五之厥孚交如待<lb/>
　下之道真情惻怛開誠布公父母斯民疾痛呼而家<lb/>
　人號天地其恩雨露濡而江河容然人同此情固可<lb/>
　以至誠感而人異其情或不可以徒善制是必濡之<lb/>
　以膏澤而不廢其雷霆之肅嘘之以陽和而不廢其<lb/>
　雪霜之慘柔以子民剛以御民吉之道也嗚呼周天<lb/>
　王能錫命諸侯矣而不知興六師以移不朝王之罪<lb/>
　漢元帝能優禮臣下矣而不知明官刑以制擅殺賢<lb/>
<pb n="31b"/>
　傅之姦唐徳宗能姑息藩鎮矣而不知强本朝以銷<lb/>
　外重内輕之變權綱不振而信實專務是亦徒善而<lb/>
　已安能處大有之盛而得吉乎交如親之也通誠信<lb/>
　之道威如尊之也嚴君臣之分道通而分嚴自然銷<lb/>
　患於无形小象信以發志也其信足以發上下之志<lb/>
　是以謂之交如易而无備謂有孚必以威如為吉者<lb/>
　恐其慢易而无禁防之謂也楊氏曰易而无備以我<lb/>
　之和易徹彼之周防也漢光武曰吾治天下以柔<lb/>
<pb n="32a"/>
　道行之至其脱略邊幅岸幘而笑起迎馬援帝王自有<lb/>
　真才明勇略闊達多大節之説光武其合乎大有六<lb/>
　五之君歟<lb/>
上九自天祐之吉无不利象曰大有上吉自天祐也<lb/>
　上九以陽剛之德居一卦之外而能安然退處于无<lb/>
　位之地澹然不攖於利欲之場處大有之極而不居<lb/>
　其有此伊尹告歸子房棄事之徒歟保其名節終其<lb/>
　福禄自天祐之吉孰大焉夫天理之合天眷之隆也<lb/>
<pb n="32b"/>
　五之孚信交如而上履之能履信也五以柔順得中<lb/>
　而上從之能思順也五有文明之賢徳而上降已以<lb/>
　下之能尚賢也履信以充天理之實思順以循天理<lb/>
　之正尚賢揚善以順天休命所以存天理者如此則<lb/>
　受天百禄降爾遐福吉无不利豈偶然哉故繫辭釋<lb/>
　之日祐者助也天之所助者順也人之所助者信也<lb/>
　履信思乎順又以尚賢也是以自天祐之吉无不利<lb/>
　嗟夫大有之極至難處者也日中則昃月盈則虧天<lb/>
<pb n="33a"/>
　地盈虗與時消息况大有之極乎君子處其極而不<lb/>
　為乾上九之亢悔不為泰上九之亂命亦曰盡心知<lb/>
　性以充其知天之明存心養性以盡其事天之誠則合<lb/>
　天之道膺天之福而有終也豈惟臣道君道亦然<lb/>
<pb n="34a"/>
䷎<hi>艮下坤上</hi>
謙亨君子有終彖曰謙亨天道下濟而光明地道卑而<lb/>
上行天道虧盈而益謙地道變盈而流謙鬼神害盈而<lb/>
福謙人道惡盈而好謙謙尊而光卑而不可踰君子之<lb/>
終也<lb/>
　謙者有而不居之義滿招損謙受益是謙有必亨之<lb/>
　理茍非其人道不虚行又必君子成徳之人方能固<lb/>
　守謙而有終盖謙美徳也勉之于旦暮易能守之于<lb/>
<pb n="34b"/>
　朞月難能為之于聲音笑貌易能發之于篤實輝光<lb/>
　難能惟不矜惟不伐必如大禹而後能克終无伐善<lb/>
　无施勞必如顔子而後能克終鄭伯下人<hi>原闕</hi>
<pb n="35a"/>
䷏<hi>坤下震上</hi>
豫利建侯行師彖曰豫剛應而志行順以動豫豫順以<lb/>
動故天地如之而况建侯行師乎天地以順動故日月<lb/>
不過而四時不忒聖人以順動則刑罰清而民服豫之<lb/>
時義大矣哉<lb/>
　豫樂也豫者安和説樂之義以卦體言九四以一陽在<lb/>
　上羣隂以柔而應之剛得衆應上下順從此卦之所<lb/>
　以為豫以卦徳言上體為震之動下體為坤之順以<lb/>
<pb n="35b"/>
　順而動此卦之所以為豫以卦象言震為雷坤為地<lb/>
　雷出地上陽氣發動隂陽通暢形和氣和此卦象之<lb/>
　所以為豫以序卦言有大而能謙必豫不居其盛大<lb/>
　而自處于謙必有和説之義此卦序之所以為豫玩<lb/>
　豫之一辭則見一心和順之積焉見羣心和順之應<lb/>
　焉見至理之不咈焉見逆徳之不萌焉大順之理周<lb/>
　流萬事何事之不利建侯以褒表功徳于以順人心<lb/>
　之所同好行師以遏亂略于以順人心之所同惡所<lb/>
<pb n="36a"/>
　謂以順而建侯者則伯父叔父聫輝瑶籍親同姓也<lb/>
　伯舅叔舅襲爵庶邦厚勲賢也錫之土田畀之人民<lb/>
　重職業也凢而侯國之協心何莫非和順之流暢所<lb/>
　謂以順而行師者則恭行天罰肅將天威相上帝也東<lb/>
　征西怨南征北怨應民望也奉辭伐罪不殺无辜正<lb/>
　名義也凡而師旅之成功何莫非和順之宣布自豫<lb/>
　之義不明于天下故建侯行師之不得其宜者相循<lb/>
　環也威王命晉大夫為諸侯而不知其有分晋之逆<lb/>
<pb n="36b"/>
　安王命齊田和為諸侯而不知其有并齊之醜噫胡<lb/>
　不觀豫之所以利建侯者耶無駭之帥師入極无王<lb/>
　命而陵弱也翬之帥師伐鄭黨州吁而益亂也吁胡<lb/>
　不觀豫之所以利行師者耶彖曰豫剛應而志行順<lb/>
　以動豫此所以釋卦名也豫順以動故天地如之而<lb/>
　況建侯行師乎此舉重以明輕也天地以順動故日<lb/>
　月不過而四時不忒聖人以順動故刑罰清而民服<lb/>
　豫之時義大矣哉此發揮卦徳而極言之以賛其大<lb/>
<pb n="37a"/>
　也豫兼衆美不可以一字訓故兼和説逸樂豫備為<lb/>
　名周封同姓五十而不以為私湯東西南北之征而<lb/>
　天下不以為毒順故也上動而下順乃建侯行師之<lb/>
　利又曰順以動豫順理而動乃致豫之道豫順以動<lb/>
　已豫矣而順以動乃處豫之道楊氏曰順言理豫言<lb/>
　心觀人心則見天理循其所當然斯得天下之大悦<lb/>
　故曰順以動豫理先心而得也合其同然斯行天下<lb/>
　之大順故曰豫順以動理後心而行也其卦變為小<lb/>
<pb n="37b"/>
　畜卦其象震為長子有君道坤為土為衆建侯行師<lb/>
　之象其占利以立君用師也<lb/>
象曰雷出地奮豫先王以作樂崇徳殷薦之上帝以配<lb/>
祖考<lb/>
　雷出地奮豫此和聲之發也而樂之作也又以尊崇<lb/>
　徳而養其和黄帝作咸池取皆潤也顓帝作六莖及<lb/>
　根莖也帝嚳作五英茂英華也堯作大章舜作韶樂<lb/>
　章著而韶繼也禹作大夏湯作大濩假大而救護也<lb/>
<pb n="38a"/>
　武王作大武周公作大勺立武而勺祖也歴代之樂<lb/>
　所以崇徳故郊焉而天神格廟焉而人鬼享此皆和<lb/>
　豫之感格爾考之周禮春官司樂兼總歴代之樂以<lb/>
　致鬼神示奏黄鐘歌大呂舞雲門以祀天神奏無射<lb/>
　歌夾鐘舞大武以享先祖此則其禮之大略也殷薦<lb/>
　上帝以配祖考之義可槩見矣楊氏曰順以動者天<lb/>
　理出而奮者天聲師其理以建侯行師師其聲以作<lb/>
　樂崇徳聖人何為哉天而已矣制禮於履作樂于豫<lb/>
<pb n="38b"/>
　禮樂其治教之首歟<lb/>
初六鳴豫凶象曰初六鳴豫志窮凶也<lb/>
　倚勢而肆其逸樂非所以善其身也豫之為義以和<lb/>
　豫言則為豫之正以逸豫言則為豫之失初六以隂<lb/>
　柔居下而與九四為應九四在上得勢為豫之主而<lb/>
　初以不中不正附之隂柔小人上倚强援志得氣盈<lb/>
　不勝其豫而至于自鳴驕肆如此致凶之道也初六<lb/>
　之鳴豫想其趨炎附勢自以為快而不以為愧事權<lb/>
<pb n="39a"/>
　媚要自以為榮而不以為辱躡足於貴近之門不<lb/>
　自知其足之髙肆志于勢利之場不自知其志之<lb/>
　揚説豫而至于自鳴内而失已无以正行外而附<lb/>
　物反以取辱天禍其滛人惡其盈何往而不凶哉昔宗<lb/>
　晉卿倚二張而以二張敗蕭至忠附太平而以太平誅則<lb/>
　一時之鳴豫乃終身不豫之本也象曰志窮凶也<lb/>
　謂其志意窮極必取凶也吁使初六知席寵惟舊<lb/>
　怙侈滅義之戒則必不至此盍亦反求諸已而已<lb/>
<pb n="39b"/>
　楊氏曰樂極者哀隨之福甚者禍隨之説豫而至於<lb/>
　太甚則凶矣<lb/>
六二介于石不終日貞吉象曰不終日貞吉以中正也<lb/>
　有固守之節則有力行之善豫之六二當上下悦豫<lb/>
　之際而有中正特立之操又无應與介然如石而不<lb/>
　可渝所守如此其去豫之速見幾而作不俟終日疾<lb/>
　趨中正何往不吉此六二用心剛而見善明也夫君<lb/>
　子處豫之道有二曰確以守之物欲不能移曰果以<lb/>
<pb n="40a"/>
　行之頃刻不能留世之人移于富貴之樂溺于聲色<lb/>
　之娛玩於畋遊之好蔽於權要之路於是馳騖忘反<lb/>
　不能疾趨于正吉者幾何人歟今豫六二之介于石<lb/>
　必衆人皆醉而獨醒之節不可移衆人皆濁而獨清<lb/>
　之操不可轉遷善改過不俟終日而疾趨于正吉也<lb/>
　象曰以中正也有中正之徳則所守堅固故能不終<lb/>
　日而貞吉也昔者宋昭無道髙哀不義宋公而奔魯<lb/>
　邦王莽秉政逄萌掛冠東門而客遼東范滂訐朝政<lb/>
<pb n="40b"/>
　申屠豫逆黨錮而隐梁碭三子者其亦介于石不終<lb/>
　日貞吉之徒歟介于石理素定也處豫如介石去豫<lb/>
　如脱兎何俟終日吉孰大焉横渠曰二以隂居獨无<lb/>
　累於四不以悦豫而流也繫辭釋此爻曰知幾其神<lb/>
　乎君子上交不謟下交不凟其知幾乎幾者動之㣲<lb/>
　吉之先見者也君子見幾而作不俟終日易曰介于<lb/>
　石不終日貞吉介于石焉寜用終日斷可識矣君子<lb/>
　知㣲知彰知柔知剛萬夫之望<lb/>
<pb n="41a"/>
六三盱豫悔遲有悔象曰盱豫有悔位不當也<lb/>
　容説者失身之耻愧悟者改過之機盱上視也茍偷<lb/>
　之貌也六三隂柔不中不正近比乎四盱而上視以<lb/>
　為豫不為四所取疑有悔也使知盱豫之非而速改<lb/>
　之猶可以改其過也茍安是而悔悟之遲則終於大<lb/>
　悔而无及矣六三所以上交九四者必謂九四之權<lb/>
　足以顯揚我也九四之勢足以進退我也仰望以悦<lb/>
　豫之冀其寵眷懼其譴責患得患失之心生而足<lb/>
<pb n="41b"/>
　恭之態不改趦趄囁嚅之態形而依阿之念不變安<lb/>
　盱豫之非而久居之其終必有汚行之悔故聖人戒<lb/>
　之以速去曰去之稽遲則有悔也省身不謹噬臍何<lb/>
　及甚矣容説之不可有也象曰位不當也謂其不當<lb/>
　中正之位是以盱豫悔遲有悔也潘氏曰隂居陽位<lb/>
　進退不决盱視而説于豫遲疑而不知幾皆悔吝之<lb/>
　道也<lb/>
九四由豫大有得勿疑朋盍簮象曰由豫大有得志大<lb/>
<pb n="42a"/>
行也<lb/>
　豫之所以為豫由九四也九四居震動之初以一陽<lb/>
　而為五隂之主是羣心由已而底豫以大臣而為九<lb/>
　五之君所倚任是一人由己而底豫得主眷之隆得<lb/>
　民望之歸其勢隆其望重志之所以大得也然承柔<lb/>
　弱之君當天下之任危疑之地也唯當盡其至誠勿<lb/>
　有疑慮則朋類自當合聚乃大臣之道也夫得志之<lb/>
　餘每戒于難處而至誠不疑乃所以處豫也四之于<lb/>
<pb n="42b"/>
　此推誠以友直則正直之朋合推誠以友諒則信諒<lb/>
　之朋合推誠以友多聞則多聞之朋合開心見誠明<lb/>
　白洞達此大臣合朋之道也後世大臣不明此道幸<lb/>
　而得志私心横生職之崇者則疑其軋已才之大者<lb/>
　則疑其勝己氣之直者則疑其短已節之介者則疑<lb/>
　其輕己卒之朋類乖違一時之大得者卒為終身之<lb/>
　大失吁甚可畏也象曰志大行也謂其所以有得者<lb/>
　志之大得行也豫之諸爻皆以豫為失九四一爻獨<lb/>
<pb n="43a"/>
　以豫為得何也曰衆志協和至理胥悦樂之得其正<lb/>
　者也逸豫縱欲容悦趨媚樂之失其正者也主于逸<lb/>
　樂所以諸爻不得為善主于和順九四所以為喜雖<lb/>
　然豫樂情也其未發則性也樂而得其正情而率其性<lb/>
　者也樂而失其正情而失其性者也豫之九四茍於志<lb/>
　大行之際而至誠能盡其性則盡人物賛化育皆此<lb/>
　心之功用爾何但朋盍簮而已兼以上无剛健之君<lb/>
　下无分民之臣是以由豫然功震主者身易危能无<lb/>
<pb n="43b"/>
　疑乎惟豫之時有陽勝之徳故可總衆志以安上蓋<lb/>
　道足乎己時所當然則其志得行也<lb/>
六五貞疾恆不死象曰六五貞疾乘剛也恆不死中未<lb/>
亡也<lb/>
　逸豫之君權臣專制危而未亡也權綱振肅上下和<lb/>
　穆此君道所以隆威柄下移公室不張此君道所以<lb/>
　替六五以柔弱之質昏于逸豫之域不能自立受制<lb/>
　于九四剛强之臣權已去而位猶未亡如人有真疾<lb/>
<pb n="44a"/>
　恆久而不死也吾嘗歴觀世變而有感成周自幽王<lb/>
　而後王綱不振天子號令不行於諸侯政由方伯有<lb/>
　征討則不出于王命有盟㑹則不掌于司盟有繼世<lb/>
　則不禀于王朝襄定靈景徒建虚名于諸侯之上而<lb/>
　僅存天子之號是所謂貞疾而恆不死也西漢之世<lb/>
　初元永光石顯專權元帝欲倚望之而不能援望之<lb/>
　之死欲用張猛而不能援張猛之職予奪之權一制<lb/>
　於顯成帝嗣位王鳯專政知野王之賢而不能進嘉<lb/>
<pb n="44b"/>
　王章之忠而不能生之致使郡國守相刺史皆出其<lb/>
　門下而生死之柄一授于鳯是元成之優柔居上徒<lb/>
　擁虚器而僅存帝號此亦貞疾恆不死也東都之季<lb/>
　恆帝踐祚梁冀秉攝萬機專擅威柄凶恣日積專政<lb/>
　幾二十年威行中外所謂七侯二大將軍五十七卿<lb/>
　將尹校萃于一門天子拱手太阿倒置莫此為甚一<lb/>
　旦權姦伏誅百姓稱慶則振起朝綱一運樞爾夫何<lb/>
　梁冀甫誅五侯復熾權勢專歸中外傾動尺一拜用<lb/>
<pb n="45a"/>
　不經御省上下媟黷自虧尊嚴其不亡者僅存位爾<lb/>
　是所謂貞疾恆不死者也天寶之際天子深居禁中<lb/>
　聲色自娛委政林甫林甫杜絶言路誅逐貴臣儲君<lb/>
　而下畏之側足養成大亂社稷僅克不隕乾符之主<lb/>
　不親政事專務遊戱田令孜專權无上南牙與北司<lb/>
　互相矛盾除官賜緋紫則不復關白禁制天子不得<lb/>
　有所主斷寶雞之幸於斯時也岌岌乎天下殆哉海<lb/>
　内幸而不傾此亦貞疾恆不死也嗟夫大易之垂戒<lb/>
<pb n="45b"/>
　如此其明且切後世之耽豫如彼其昏且惑道之難<lb/>
　盡如此夫象曰乘剛也又曰中未亡也以柔而乘九<lb/>
　四之剛制於臣也謂六五之中位而未亡居于危也<lb/>
　然則當此時為六五者宜如何曰若藥不瞑眩厥疾<lb/>
　不瘳茍能奮然有渝修吾徳性正吾朝綱收吾君權<lb/>
　進吾賢輔則可以强本朝之精神可以壯宗社之元<lb/>
　氣可以壽國家之命脉厥疾未有不可瘳者當豫之<lb/>
　時而不為豫者以正自守六二是也當豫之時而不<lb/>
<pb n="46a"/>
　得豫者見正于人六五是也故六爻唯二五不言豫<lb/>
　豫四五二爻四爻言九四之善五爻隱見九四之惡<lb/>
　何善惡之不同如是耶盖易之一書聖人存善戒惡<lb/>
　兩不忘者乃所以正天理扶綱常也童溪曰入則無<lb/>
　法家拂士出則無敵國外患者國恒亡六五之得九<lb/>
　四所謂法家拂士也故當豫之時不得以縱其所樂<lb/>
　夫惟不得以縱其所樂則恒不死宜也<lb/>
上六冥豫成有渝无咎象曰𠖇豫在上何可長也<lb/>
<pb n="46b"/>
　蔽逸樂之久者所以為過變逸樂之失者可以補過<lb/>
　豫之上六隂柔昏暗不中不正昏𠖇于豫者也處豫<lb/>
　之極𠖇豫已成然人之有過患不改爾過而能改善<lb/>
　莫大焉上六所謂冥豫者人欲蔽固天理不明恆舞<lb/>
　于宫酣歌于室冥于説豫而為巫風殉于貨色恒于<lb/>
　遊畋𠖇于説豫而為滛風侮聖言逆忠直逺耆徳比<lb/>
　頑童冥于説豫而為亂風嗜慾以汨其靈臺怠荒以<lb/>
　消其志氣𠖇豫之成是誠聖人所惡然𠖇豫之成雖<lb/>
<pb n="47a"/>
　為大咎而𠖇豫之渝亦可以免咎誠能謹爾話言制<lb/>
　爾情欲慎爾威儀謹爾動作知其非改而是知其不<lb/>
　正改而為正則本心之明如塵之去而鏡復明如泥<lb/>
　之去而水復清有渝无咎是亦聖人之所許也昔太<lb/>
　康逸豫而盤遊無度此𠖇豫也太甲怠豫而敗禮敗<lb/>
　度亦𠖇豫也然太康終於失邦太甲終克嗣緒以太<lb/>
　康失道亂已𠖇而不渝也太甲徙仁遷義𠖇而有渝<lb/>
　此有咎无咎之分也象曰何可長也謂其災危將及<lb/>
<pb n="47b"/>
　不可長久是以貴於速渝也雖然聖人豈絶人以和<lb/>
　豫之樂而强人于長戚戚之域哉亦曰警人以湛樂<lb/>
　之從俾之无從逸豫而就斯道之樂耳程氏曰不言<lb/>
　𠖇之凶專言渝之故无咎聖人發此義所以勸人遷<lb/>
　善也<lb/>
　<lb/>
　<lb/>
　周易衍義卷四<lb/>
</p>
<p>
</p>
  </div>
</body>
</text>
</TEI>
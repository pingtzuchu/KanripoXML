<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周易衍義</head>
    <p>
<pb n="1a"/>
欽定四庫全書　　　　　經部一<lb/>
　周易衍義　　　　　　　易類<lb/>
　　提要<lb/>
　　　　<hi>臣</hi>等謹案周易衍義十六卷元胡震撰震自<lb/>
　　　　署曰廬山深溪又題將仕佐郎南康路儒學<lb/>
　　　　致仕教授書前有自序作於大徳乙巳葢成<lb/>
　　　　宗九年也又有其子光大識語稱幾成書而<lb/>
　　　　下世後十年始克纂集成編則其書實成於<lb/>
<pb n="1b"/>
　　　　光大之手矣書中於乾坤二卦卦辭下接彖<lb/>
　　　　𫝊繼以釋彖之文言次大象次爻詞下接小<lb/>
　　　　象繼以釋爻之文言又置雜卦於序卦之前<lb/>
　　　　序次頗為顛倒昔李過作西谿易説改乾坤<lb/>
　　　　二卦經文次第割裂文言分附卦爻胡一桂<lb/>
　　　　譏其混亂古今此書實同其病前後脱簡亦<lb/>
　　　　不一而足或𫝊寫者失其原次故錯紊若此<lb/>
　　　　歟其於經文訓詁大都皆舉史事以𤼵明之<lb/>
<pb n="2a"/>
　　　　不免太涉泛濫非説經家謹嚴之體然議論<lb/>
　　　　尚為平正所引諸儒之解亦頗詳賅多可以<lb/>
　　　　備㕘考視言理而空談元妙言數而曼衍奇<lb/>
　　　　耦為差善焉乾隆四十五年五月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　總　校　官　<hi>臣</hi>　陸　費　墀<lb/>
<pb n="3a"/>
周易衍義原序<lb/>
易大𫝊曰易之為書也廣大悉備有天道焉有人道焉<lb/>
有地道焉又曰夫易開物成務冒天下之道聖人以通<lb/>
天下之志以定天下之業以斷天下之疑又曰昔者聖<lb/>
人之作易也將以順性命之理如是則易之為易聖人<lb/>
經世之書也亦聖人憂世之書也自其畫於伏羲辭於<lb/>
文王周公翼於孔子經四聖人手而易始備羲文周公<lb/>
之易雖依乎象數而實根乎義理之正孔子之易雖明<lb/>
<pb n="3b"/>
乎義理而象數之妙亦在其中矣昔吴之季札聘魯見<lb/>
易象而喜曰周禮盡在魯矣當是時豈易書唯魯有之<lb/>
歟抑諸國皆有而吴未有歟宜其見之而喜也自火于<lb/>
秦六經之書唯易以卜筮存獨得為全書天之未喪斯<lb/>
文也豈非所以掲萬古人心之日月而開萬古人心之<lb/>
盲晦歟由漢以來以髙逺探易者不察乎身心性情之<lb/>
徳人倫日用之常往往求易於天地造化之外以淺近<lb/>
探易者不明乎五行隂陽之道消息盈虚之理往往論<lb/>
<pb n="4a"/>
易於䜟緯術數之學是皆未明體用一源顯微無間之<lb/>
妙道也以言者尚其辭以動者尚其變以制器者尚其<lb/>
象以卜筮者尚其占易有四象所以示也然易之一經<lb/>
實備乎六經之體存象辭則該乎詩之作賦正心術則<lb/>
貫乎書之精一防情偽則著乎禮樂之中和辨吉㓙則<lb/>
著乎春秋之褒貶人君用之則君道盡人臣用之則臣<lb/>
道盡聖人用之則道教彰賢人用之則徳業新庶人用<lb/>
之則悔尤亡象辭云乎哉爻辭云乎哉雖然易者崇陽<lb/>
<pb n="4b"/>
抑隂之書尊乾而卑坤尊君而卑臣尊父而卑子尊夫<lb/>
而卑婦尊中國而賤外夷尊君子而賤小人三百八十<lb/>
四爻之義無非所以存天理正人心扶綱常而垂教於<lb/>
萬世也是則作易者其有憂患乎不然何以曰聖人以<lb/>
此洗心退藏於宻愚生賦性愚魯識見庸陋少讀易於<lb/>
國正何先生子舉編修劉先生均堂長饒先生魯之門<lb/>
得於耳提面命之際悟於心領意會之表始知易之為<lb/>
易大之為天地幽之為鬼神明之為人物吉㓙消長之<lb/>
<pb n="5a"/>
理進退存亡之道脩齊治平之本皆不外乎此易也謹<lb/>
以平日父師之訓筆而輯之為成書附以程朱張楊先<lb/>
賢之確語有益於世教者名之曰周易衍義極知僣踰<lb/>
願就有道而正焉大徳乙巳良月將仕佐郎南康路儒<lb/>
學致仕教授深溪胡震序<lb/>
先子生平嗜書貫穿經史暮年尤研心周易述為衍義<lb/>
幾成書而下世易簀之際呼光大前曰周易一經非特<lb/>
占筮之書可施而正心脩身齊家治國之道備焉予一<lb/>
<pb n="5b"/>
生燈窻精勤在此一經身後汝其為我輯次補闕以成<lb/>
全書如遇當路者有知得以鋟梓行於世或者有補於<lb/>
脩已治人之君子而亦不負父師之訓予其可以瞑目<lb/>
九原矣切勿秘之光大無所肖似而先子棄背殆將十<lb/>
載甫克遂成先志纂集成編謹附書于卷首以俟當世<lb/>
先達肯為品題者<lb/>
　<lb/>
　周易衍義原序<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周易衍義卷九</head>
    <p>
<pb n="1a"/>
欽定四庫全書<lb/>
　周易衍義卷九　　　　　　元　胡震　撰<lb/>
䷢<hi>坤下離上</hi>
晉康侯用錫馬蕃庶晝日三接彖曰晉進也明出地上<lb/>
順而麗乎大明柔進而上行是以康侯用錫馬蕃庶晝<lb/>
日三接也<lb/>
　晉進也不謂之進而謂之晉者晉有明盛之義故為<lb/>
　晉大明在上而下體順附諸侯承王之象故為康侯<lb/>
<pb n="1b"/>
　康侯治安之侯也車馬重賜也蕃庶衆多也晉盛之<lb/>
　時上明下順君臣同徳在上而言則進于明在臣而<lb/>
　言則麗附乎大明之君而受車馬之賜被晝日三接<lb/>
　之禮也夫聖人之懐諸侯不在于禮文之末而在于<lb/>
　盛徳之昭著車服之庸舜行之則足以一朝覲之心<lb/>
　三匹之賜恵王行之則反以啓僭叛之萌下車之美<lb/>
　文王行之則足以協懷来之情下堂之見夷王行之<lb/>
　則適以貽卑替之譏此无他六服承徳者足以行禮<lb/>
<pb n="2a"/>
　徳不孚於六服者不足以行禮庶邦享徳者足以行<lb/>
　禮徳不著於庶邦者不足以行禮今晉之君至順而<lb/>
　麗乎大明則明知有臨而天下咸仰君徳之知上行<lb/>
　而進之以柔則仁柔有容而天下咸仰君徳之仁明<lb/>
　知以臨之然後禮物以錫之仁柔以先之然後誠意<lb/>
　以接之昔者成王之嗣位有緝熙光明之知有忠厚<lb/>
　内睦之仁當是時伯禽封魯太公封齊召公封燕唐<lb/>
　叔封唐畢公封畢自毛聃而酆郇祖之昭也自邗晉<lb/>
<pb n="2b"/>
　而應韓父之穆也自凡蒋而胙祭叔父之嗣也蓼蕭<lb/>
　諸侯鞗革沖沖卷阿吉士車馬既庶錫予之禮何其<lb/>
　至也燕笑燕語以寫我心厭厭夜飲不醉無歸接下<lb/>
　之禮何其濃也降及春秋錫非所當錫而歸仲子之<lb/>
　賵者非禮也接非所當接而從晉文之召者非禮也<lb/>
　徳音有瑕何以為禮周之子孫誦不愆不忘率由舊<lb/>
　章之詩能无愧乎彖曰晉進也釋卦名也明出地上<lb/>
　順而麗乎大明柔進而上行是以康侯用錫馬蕃庶<lb/>
<pb n="3a"/>
　晝日三接也以卦象卦徳卦變釋卦辭也明出地上<lb/>
　離乗坤也順而麗乎大明坤附離也柔進而上行六<lb/>
　自四上行而進于五也大明之君諸侯順附被其寵<lb/>
　錫待遇之禮而衆多榮顯也程氏曰諸侯能順附天<lb/>
　子之明徳是康民安國之侯也潘氏曰順徳之臣附<lb/>
　麗乎大明之君柔中之君寵遇乎治安之侯君明而<lb/>
　柔臣順而附治安之世光華之日也寵錫之蕃接納<lb/>
　之勤不亦宜乎君之徳進于明盛臣之位進于光顯<lb/>
<pb n="3b"/>
　皆晉之象也此卦其變為需卦其象日出地上晉明<lb/>
　之象其占有其徳則受其寵也<lb/>
象曰明出地上晉君子以自昭明徳<lb/>
　明出地上益明之象君子體之格物致知以啓其明<lb/>
　明徳之端誠意正心修身以致其明明徳之實齊家<lb/>
　治國平天下以昭其明明徳于外也楊氏曰日月掩<lb/>
　則明者曀心有掩則明者盲明出地上則孰掩夫日<lb/>
　自昭明徳則孰掩夫心<lb/>
<pb n="4a"/>
初六晉如摧如貞吉罔孚裕无咎象曰晉如摧如獨行<lb/>
正也裕无咎未受命也<lb/>
　初居晉之下晉之始也隂柔居下始進而應不中正<lb/>
　故晉如而受抑退又摧如也卑而無位未受王命故<lb/>
　未能深見信于上曰罔孚也為初六者不亟于求進<lb/>
　而守之以正故吉不急于求知而處之以寛裕故无<lb/>
　咎夫動而正曰道用而和曰徳世之躁于求進者汲<lb/>
　汲於媚上不能屹立於進退之間而貽凶於身者比<lb/>
<pb n="4b"/>
　比也於正道乎何有世之急於求知者悻悻以悶世<lb/>
　不能怡然于疑信之表而貽咎於人者比比也於和<lb/>
　徳乎何有君子人歟曠其性天大其閫闥進而見摧<lb/>
　則守節秉義吾心之正道自如進而罔孚則樂天知<lb/>
　命吾心之和徳自若楊氏以孟子進退有餘裕當此<lb/>
　爻得之矣象曰獨行正也謂其欲進見摧而獨守正<lb/>
　也曰未受命也謂其未受爵命宜處之以裕如也程<lb/>
　氏曰若有官守不信于上而廢官失職以為裕則一<lb/>
<pb n="5a"/>
　日不可居矣<lb/>
六二晉如愁如貞吉受兹介福于其王母象曰受兹介<lb/>
福以中正也<lb/>
　六二居中得正上无應援故欲進而愁言不能无憂<lb/>
　也然上雖无應而與五同徳相感守其正道則必受<lb/>
　大福于六五柔中之君是受福于王母也王母六五<lb/>
　柔中之君也盖有中正之道則有中正之福六二之<lb/>
　晉如愁如者想其愛君憂國隠然丹衷非若小人患<lb/>
<pb n="5b"/>
　得患失之心也枉已求進亦不肯為是以能守其正<lb/>
　道終獲乎上終受介福于柔中之君也象曰以中正<lb/>
　也以中正而受視不辨禮義而受萬鍾之粟者不同<lb/>
　矣楊氏曰六二以柔順之徳逢文明之君當亨進之<lb/>
　位能居中守正以進為憂不以進為喜若此可以得<lb/>
　吉而受庶馬三接之福矣童溪曰食人之禄必懐人<lb/>
　之事乗人之車必載人之憂凡委質以事人者舉皆<lb/>
　然也<lb/>
<pb n="6a"/>
六三衆允悔亡象曰衆允之志上行也<lb/>
　以六居三不中不正本皆有悔然三在下體之上順<lb/>
　之極有順上向明之志而下二隂皆信從之其悔所<lb/>
　以亡亡其不中不正之失古人云謀從衆則合天心<lb/>
　夫物我之孚忌刻之消也誠信之懐謗讟之除也衆<lb/>
　之所以信三者信其非貪位而苟禄也信其非背明<lb/>
　而向暗也信其可得君而行道也象曰上行也其志<lb/>
　為衆所允信是亦可上進而悔亦可亡也蔡氏曰晉<lb/>
<pb n="6b"/>
　進也唯明故能進初二在下逺明而未敢進故摧如<lb/>
　愁如三順極明近與衆同志上行故衆允悔亡大如<lb/>
　二老歸周而天下從小如一隗入燕而羣賢至也<lb/>
九四晉如鼫鼠貞厲象曰鼫鼠貞厲位不當也<lb/>
　九四不中不正貪據髙位喜接衆隂前畏大明之君<lb/>
　而不敢進如鼠之晝伏夜動貪而害人貞固守此危<lb/>
　厲之道夫人稟隂陽之全而靈於物居貴近之位而<lb/>
　髙於人以其心則可以參天地贊化育以其資則可<lb/>
<pb n="7a"/>
　以為臯夔為周召而乃貪冒無知為人所惡儕之於<lb/>
　鼫鼠是何為萬物之靈而與醜類同耶嗚呼石顯牢<lb/>
　邪石邪五鹿客邪印何纍纍而綬若若邪其人自不<lb/>
　知兼官據勢之可賤也於鼫鼠乎何别敬宗義府威<lb/>
　寵機灼謀逐忠臣賣官市獄門如沸湯其人不知貪<lb/>
　權冒賄之為汚也於鼫鼠乎何别鬼貌之子隂賊險<lb/>
　詖媢賢嫉能委任貪鄙殘害忠良天子不覺其姦邪<lb/>
　其人自不知恃權竊位之可羞也於鼫鼠乎何異晉<lb/>
<pb n="7b"/>
　之九四不中不正冒居髙位其固寵怙恃奔競貪權<lb/>
　者歟其失身其蠱良其悞國微而不保四體大而不<lb/>
　保天下於鼫鼠何以異也九四居人位之貴而自賤<lb/>
　其貴吁可矜也象曰位不當也謂其以不正處髙位<lb/>
　所以危也<lb/>
六五悔亡失得勿恤往吉无不利象曰失得勿恤往有<lb/>
慶也<lb/>
　自昭明徳而无患得患失之心此其所以至善而无<lb/>
<pb n="8a"/>
　不宜也六五以柔居五本有剛徳不足之悔以隂居<lb/>
　陽本有不正之悔然居離明之體以柔居中既中且<lb/>
　明其悔必亡又一切去其計功謀利之心失得勿恤<lb/>
　則往吉而无不利也失得勿恤猶言勝負兵家之常<lb/>
　失也不須問他只是自昭明徳正其誼不謀其利明<lb/>
　其道不計其功也象曰往有慶也掲失得勿恤而言<lb/>
　謂无所計謀者乃吉利之本歟白雲曰勿恤一己之<lb/>
　失得獨以離明自昭所謂一人有慶兆民賴之也孟<lb/>
<pb n="8b"/>
　子告滕文公曰君如彼何哉強為善而已失得勿恤<lb/>
　之意強為善也程氏曰六五大明之主不患其不能<lb/>
　明患其用明之過至於察察失委任之道故戒以失<lb/>
　得勿恤也<lb/>
上九晉其角維用伐邑厲吉无咎貞吝象曰維用伐邑<lb/>
道未光也<lb/>
　剛之晉者貴循乎天理上九進而不中不正是觸物之<lb/>
　威也以人欲而為剛非剛之正明之進者貴燭乎天<lb/>
<pb n="9a"/>
　理上九進于不中不正是觸物之明也以人欲而為<lb/>
　明非明之正上九以剛明之資而至於首又晉而至<lb/>
　於角剛明之極也明極必窮物剛極必觸物惟思攻<lb/>
　伐人而已是剛不自治明不自照所以厲然聖人許<lb/>
　其吉且无咎者若反其中正而惕厲自改則吉而无<lb/>
　咎也若恃其剛明而貞固執守羞吝之道也子玉剛<lb/>
　而無禮陽處父剛而干時所以敗也象曰道未光也<lb/>
　道既光大則无不中正安有過也程氏曰人之自治<lb/>
<pb n="9b"/>
　剛極則守道愈固進極則遷善愈速伐四方者治外<lb/>
　也伐居邑者治内也上九以剛而極于進能治其私<lb/>
　邑雖傷於厲而吉且无咎嚴厲非中和之道於自治<lb/>
　雖有功於貞正之道為可吝也<lb/>
<pb n="10a"/>
䷣<hi>離下坤上</hi>
明夷利艱貞彖曰明入地中明夷内文明而外柔順以<lb/>
蒙大難文王以之利艱貞晦其明也内難而能正其志<lb/>
箕子以之<lb/>
　君子當明夷之時利在知艱難而不失其貞正也夫<lb/>
　日月在天萬古照臨雖晝夜萬變不足以傷正明之<lb/>
　全象寶鑑在匣妍醜畢照雖啓閉萬變不足以傷正<lb/>
　明之全體明徳在心萬理澄徹雖患難萬變不足以<lb/>
<pb n="10b"/>
　傷君子之明徳因晝夜而變日月之全象因啓閉而<lb/>
　變寶鑑之全體因患難而變君子之明徳天下寧有<lb/>
　是理耶天道流行生育萬物斯人之生得二五之精<lb/>
　以為形得無極之真以為性方寸之間虚靈洞徹萬<lb/>
　理渾融其本體之明固不必求之性分之外也然明<lb/>
　之不蔽安平易能危疑急難而不失其正者難能也<lb/>
　且明夷之時以離之日居坤之下日入地中明之傷<lb/>
　也是之謂明夷上六為昏暗之主六五近之明傷也<lb/>
<pb n="11a"/>
　是之謂明夷夫子彖易以文王箕子當之盖聖賢處<lb/>
　明夷之時唯此時危疑予唯不失其明予唯艱難而<lb/>
　守正明雖若傷於時而正明之徳不傷於心文王用<lb/>
　一卦之道故内焉離之文明則用之以不失其聖外<lb/>
　焉坤之柔順則用之以服事殷是故以此蒙犯羑里<lb/>
　之難而紂無所施其虐卒之光于四方顯于西土向<lb/>
　之所謂傷者今赫然而明矣箕子用一爻之道以柔<lb/>
　中之道守天下之正理不唯利于居易亦利于處艱<lb/>
<pb n="11b"/>
　難處難而利利而正盖不晦其明則以艱難而傷其<lb/>
　生何利之有不正其志則以險難而傷其明何貞之<lb/>
　有卒之陳洪範大法以示天下而向之所謂傷者今<lb/>
　赫然而明矣大難以天下言内難以一家言彖曰明<lb/>
　入地中明夷以卦象釋卦名内文明而外柔順以蒙<lb/>
　大難文王以之以卦徳釋卦義利艱貞晦其明也内<lb/>
　難而能正其志箕子以之以六五一爻之義釋卦辭<lb/>
　也然柔順蒙難實則晦明正志之意而晦明正志<lb/>
<pb n="12a"/>
　實則柔順蒙難之道文王箕子非有二道也此卦其<lb/>
　變為訟卦其象坤上離下明入地中之象其占利艱<lb/>
　貞也<lb/>
象曰明入地中明夷君子以莅衆用晦而明<lb/>
　明入地中日之自晦以為明也莅衆用晦君子之自<lb/>
　晦以為明也蒞衆之道患在於任智而有作聰明之<lb/>
　累患在於大察而無包蒙包荒之量強明自任洗垢<lb/>
　索瘢小過不容失其莅衆之道是乃所以為不明也<lb/>
<pb n="12b"/>
　知周萬物守之以愚得其蒞衆之道所以為明也楊<lb/>
　氏曰明夷卦用之以處險則為文王箕子明而晦用<lb/>
　之以居易則為蒞衆之君子晦而明明而晦故全已<lb/>
　晦而明故燭物又曰察見淵魚者不祥古之聖人垂<lb/>
　旒蔽明黈纊塞耳用晦而明也晦而明只是外晦而<lb/>
　内自明<lb/>
初九明夷于飛垂其翼君子于行三日不食有攸往主<lb/>
人有言象曰君子于行義不食也<lb/>
<pb n="13a"/>
　初九陽剛明體居明夷之初見傷之始也昏暗之主<lb/>
　在上傷陽之明使不得進如于飛而受傷復垂朶其<lb/>
　翼也君子見事之幾微始雖見傷而其事未顯故行<lb/>
　去避之三日不食去而不食其禄也主人不知幾訝<lb/>
　其遽去之速故有言也夫人不能守身於明夷之世<lb/>
　者其失有二一曰苟禄食二曰恤人言志在苟禄窮<lb/>
　斯濫矣顧恤外議内斯摇矣我將固守節義則禄以<lb/>
　天下而不顧繫馬千駟而不受何慕乎爵禄之榮我<lb/>
<pb n="13b"/>
　將持守己志則禮義不愆何恤人言何顧乎世俗之<lb/>
　謗明夷六五暗主在上傷陽明之時其朝廷昏迷而<lb/>
　傷明哲之時歟此時此際君子飄然逺引之時也然<lb/>
　非靈龜不舍朶頤不觀不聴浮論不顧流俗者不能<lb/>
　行己志也象曰義不食也非義不就于人言其何恤<lb/>
　哉穆生之去楚申公白公且非之况世俗之人乎但<lb/>
　譏其責人禮而不知穆生之去避胥靡之禍也又如<lb/>
　袁閎於黨事未起之前名徳之士方蠭起而獨潛身<lb/>
<pb n="14a"/>
　土室故人以為狂生卒免黨錮之禍所往而人有言<lb/>
　何足怪也楊氏曰初九晦已之明避上之暗即當去<lb/>
　之之速何食之暇其孔子接淅而行伯夷太公避居<lb/>
　海濱之時童溪曰明夷之難在上而初最逺之故明<lb/>
　夷于飛垂其翼不宜上而宜就下也<lb/>
六二明夷夷于左股用拯馬壮吉象曰六二之吉順以<lb/>
則也<lb/>
　股在脛足之上手足之用以右為便唯蹶張用左以<lb/>
<pb n="14b"/>
　右立為本也左股于行之用為不甚切六二當隂闇<lb/>
　小人傷明之時亦不免為其所傷但君子自處有道<lb/>
　故不能深傷相害如傷左股而害其行亦不甚切也<lb/>
　二離明中正之道雖受傷矣能拯用壯健之馬則獲<lb/>
　免之速而吉也此舍危而從安則速行從安之道斯<lb/>
　免於危舍難而就易則速行就易之道斯免於難象<lb/>
　曰順以則也柔順而中正是順合乎中正之則所以<lb/>
　轉凶而吉也潘氏曰傷于左股傷未大也策馬去之<lb/>
<pb n="15a"/>
　順乎理也童溪曰夷于左股則左股常見傷矣此所<lb/>
　謂羑里之厄也當此之時所謂用拯之道何也曰上<lb/>
　欲拯吾君為无過之君下欲拯斯民為无難之民此<lb/>
　吾所以不敢不用其力也此文王之順徳而不敢失<lb/>
　乎為臣之則者然也故曰馬壯吉六二之得吉者以<lb/>
　其順處而有法則也<lb/>
九三明夷于南狩得其大首不可疾貞象曰南狩之志<lb/>
乃大得也<lb/>
<pb n="15b"/>
　他卦九三與上六為正應在明夷之時為至明克至<lb/>
　暗之象九三居離之上明之極也又處剛而進上六<lb/>
　坤之上暗之極也南在前而明方也狩畋而去害之<lb/>
　事也大首暗之魁上六是也九三與上六爻相應有<lb/>
　向明除害得其首惡之象然不可以吉也誅其元惡<lb/>
　舊染汙俗未能遽革必有其漸若革之遽必駭懼而<lb/>
　不安故曰不可疾貞或曰投機之會間不容髪一日<lb/>
　縱敵數世之害猛虎之猶豫不如蜂蠆之有毒孟賁<lb/>
<pb n="16a"/>
　之狐疑不如童子之必至以明去暗疾而馳之何不<lb/>
　可者抑不思掃除元惡固不可以後時亦不可先時<lb/>
　而遽為九三之時如日猶伏于地中而无麗天之明<lb/>
　也剛明之極屈於柔暗之下以下之明除上之暗使<lb/>
　其不前進則是天下无時而可明使其遽于進則又<lb/>
　時勢不可以亟為昔者成湯之興于夏臺文武之興<lb/>
　於羑里其以此歟當是時賊仁賊義之獨夫昏迷于<lb/>
　上聰明睿知之神聖昭著于下以成湯文武為明徳<lb/>
<pb n="16b"/>
　之首而去昏暗之首何不可者然且五進伊尹而就<lb/>
　之何其寛裕而不迫三分天下有其二以服事殷何<lb/>
　其隠忍而不亟二三聖人之心盖謂革命之事不可<lb/>
　以遽為幸而桀紂有能一日變昏迷而為明哲則成<lb/>
　湯文武固與斯民相忘于文明之世可也不幸而桀<lb/>
　紂之昏終不可開天命人心之責終不可辭於是始<lb/>
　奉天明威前進而獲其首惡之功聖人之正天下固<lb/>
　和緩而不敢有欲速之心也象曰大得志也以下之<lb/>
<pb n="17a"/>
　明去上之暗其志在于去害而已雖然鄭伯克段舒<lb/>
　徐不發必待其襲鄭然後誅之議者譏其匿其機而<lb/>
　使之狎養其惡而使之成然則成湯文武其亦養桀<lb/>
　紂之惡而使之成歟曰非也湯文唯恐桀紂之不明<lb/>
　鄭伯則欲叔段之不明湯文則因桀紂之昏不得已<lb/>
　而除之鄭伯納叔段于昏然後得而除之其用心公<lb/>
　私實不可同日而語也此可以觀天理人欲之分矣<lb/>
六四入于左腹獲明夷之心于出門庭象曰入于左腹<lb/>
<pb n="17b"/>
獲心意也<lb/>
　六四居坤體其象有二以地之幽隠言之則處坤地<lb/>
　之下僻左之所也以道之幽隠言之闇主在上昏闇<lb/>
　之朝也入于左腹幽隠之所于出門庭幽暗之地去<lb/>
　暗尚逺可以得其本心也夫古之君子處明夷之世<lb/>
　遁于畎畝逸于林泉居于海濱是入于幽隠之地也<lb/>
　然地雖至幽而明徳不容幽是明夷之世而得其本<lb/>
　心者也逺爾亂邦逃爾權門避爾昏闇是出于幽隠<lb/>
<pb n="18a"/>
　之朝也出乎幽昧之國而入于寂寥之野是明夷之<lb/>
　世而得其本心者也象曰獲心意也言得本心也昔<lb/>
　微子以父師之尊而居明夷之世君昏于上而有以<lb/>
　傷其明卿士昏于下而有以傷其明九重門庭之内<lb/>
　已㝠㝠若暮夜昏暗之室微子以父師之賢明自靖<lb/>
　人自獻于先王我不顧行遯出于荒野顧吾心之所<lb/>
　得唯如此而已飄然去之妙得本然之心明夷之<lb/>
　六四其微子乎程氏曰六四以隠僻之道自結于君<lb/>
<pb n="18b"/>
　入腹謂其交深也其交之深故得其心得其心而後<lb/>
　于出門庭行之于外也邪臣之事暗君必先蠱其心<lb/>
　而後行之於外潘氏曰上六為傷明之主六四同九<lb/>
　三相與克之九三夷于南狩而馘其首六四入于左<lb/>
　腹而誅其心九三剛故以兵勝六四柔故以謀勝于<lb/>
　出門庭逐于外也朱氏曰左腹者幽隠之地傷人之<lb/>
　明者上六也四進坤體曰入去上六猶隔六五故以<lb/>
　四為左腹入其腹得其傷明之心故曰獲明夷之心<lb/>
<pb n="19a"/>
　幸而稍革尚可避去于出門庭得意于逺去之義也<lb/>
　四以柔正居暗地而尚淺故猶可以逺去<lb/>
六五箕子之明夷利貞象曰箕子之貞明不可息也<lb/>
　五近上六傷明之主若顯其明見傷害必矣當如箕<lb/>
　子之自晦藏則可免於難所謂内難而能正其志五<lb/>
　位之中即皇極之大道九疇之樞紐綱常之大義君<lb/>
　道之大本五行五事此其歸也八政八紀此其會也<lb/>
　三徳稽疑何莫非皇極之實事庶徵五福何莫非皇<lb/>
<pb n="19b"/>
　極之明效前乎箕子神禹得之而王夏後乎箕子武<lb/>
　王得之而王周彼箕子者商家之臣方寸之間涵造<lb/>
　化之貞機藴九疇之實理躬行日用不出乎此故其<lb/>
　丁明夷之世所以立身行已内難而能正其志者皆<lb/>
　不出乎皇極大中至正之道象曰明不可息也謂其<lb/>
　雖遭患難不失正志明不息滅也朱子曰商有三仁<lb/>
　微子去却易比干一向諫死又却索性箕子在半上<lb/>
　落下最是難處被他監𦂳在那裏不免佯狂而為奴<lb/>
<pb n="20a"/>
　以免于害佯狂為奴晦其明也不受封去之朝鮮者<lb/>
　正也他外雖狂而心則定也故彖曰利艱貞又曰内<lb/>
　難而能正其志箕子以之楊氏曰所謂内難者非為<lb/>
　之奴以深晦其明則居艱而不利非守其貞而不同<lb/>
　於惡則明滅而或息晦其明故全於人明不息故全<lb/>
　於天五陽明六隂晦以六晦五故為箕子之明夷<lb/>
上六不明晦初登于天後入于地象曰初登于天照四<lb/>
國也後入于地失則也<lb/>
<pb n="20b"/>
　下五爻皆言明夷是有明而見傷者也上一爻說不<lb/>
　明晦是實晦而不明者也以隂柔居坤之極不明其<lb/>
　徳以至於晦始則處髙位以傷人之明終必至於自<lb/>
　傷以墜厥命故曰初登于天後入于地也以一卦言<lb/>
　傷離之明者在坤坤為晦以六爻言傷下五爻之明<lb/>
　者在上故上獨為晦上六為明夷之主昏闇之極聖<lb/>
　人猶推其有登天之明者謂人物之生純一而虚明<lb/>
　者其初也雜擾昏亂者非其初性也反求其初本心<lb/>
<pb n="21a"/>
　之靈皎如日星本可明照四方周知萬物也今焉昏<lb/>
　闇之極而有入地之蔽者特為氣禀所昏物欲所蔽<lb/>
　耳夫豈其性之本然哉象曰照四國也又曰失則也<lb/>
　始有普照之明後失本心之則是特失其初耳嗚呼<lb/>
　使上六能全其本初而不至於終蔽其明則日月照<lb/>
　而四時行可以為大舜照臨四方可以為文王顧乃<lb/>
　明傷之極而終不明善以復其初初有登天之明而<lb/>
　後有入地之暗吁惜哉楊氏曰紂之嗣位聞見甚敏<lb/>
<pb n="21b"/>
　材力過人初登于天照四國之時也及其昏棄厥徳<lb/>
　而為獨夫後入于地失則之時也所謂失則不特自<lb/>
　失其明一身之則而已禮壊樂崩政弛刑濫三綱淪<lb/>
　九法斁失為君之法而不協于四方矣唐之明皇初<lb/>
　年聰明終年昏淫亦此意也楊氏曰上爻為不明晦<lb/>
　之主紂是也自五以下皆處明夷者五箕子四微子<lb/>
　三武王二文王初夷齊在商莫難于箕子在周莫難<lb/>
　于文王故以文王箕子當之<lb/>
<pb n="22a"/>
䷤<hi>離下巽上</hi>
家人利女貞彖曰家人女正位乎内男正位乎外男女<lb/>
正天地之大義也家人有嚴君焉父母之謂也父父子<lb/>
子兄兄弟弟夫夫婦婦而家道正正家而天下定矣<lb/>
　家人之道利在女貞女貞則家道正矣一家之内有<lb/>
　父子有夫婦有兄弟有長幼宜无一之不正而聖人<lb/>
　獨專以女正為言何也曰女之為女奉承祭祀此其<lb/>
　本也參配天地此其義也是為先祖之後是為宗廟<lb/>
<pb n="22b"/>
　之主是為人倫之始不先有以正之則名分不正而<lb/>
　骨肉乖離亂法斁倫而長幼不綱以一息媯而産三<lb/>
　國之禍以一夏姬而合數國之争商以牝雞之禍亡<lb/>
　周以褒姒之禍削漢以此而有人彘之變唐以此而<lb/>
　有則天之變古今亂亡之由上下殄滅之原未有不<lb/>
　由于女之不正也向使天下一皆犯牆茨桑中之醜<lb/>
　一皆犯鶉奔敝笱之刺則人之類滅久矣一皆昩汎<lb/>
　彼柏舟之義一皆失習習谷風之正則人之類滅久<lb/>
<pb n="23a"/>
　矣曽謂一家之中女為人倫之本可不先正乎雖然<lb/>
　齊家之道固由女正而所以正者又在於正身以為<lb/>
　之本向非在我正踐履之分以為之本則欲内之克<lb/>
　正亦鮮矣乾道成男坤道成女其係乎綱常參乎化<lb/>
　育者在是君子知斯道之造端乎夫婦致察乎天地<lb/>
　則戒謹恐懼无時而敢忘尚安有纎微之不正哉彖<lb/>
　曰家人女正位乎内男正位乎外男女正天地之大<lb/>
　義也此以二五釋利女貞之義也六二以隂居隂則<lb/>
<pb n="23b"/>
　女正位乎内九五以陽居陽則男正位乎外男女之<lb/>
　正人倫之本也合天地陽尊隂卑之義也家人有嚴<lb/>
　君焉父母之謂也亦以二五而推一家尊嚴之主也<lb/>
　家人之道必有所尊嚴而君長者謂父母也雖一家<lb/>
　之小无尊嚴則孝敬衰无君長則法度廢有嚴君而<lb/>
　後家道正家者國之則也父父子子兄兄弟弟夫夫<lb/>
　婦婦而家道正正家而天下定矣治天下之道即治<lb/>
　家之道也推而行之家正則天下定矣趙氏曰父義<lb/>
<pb n="24a"/>
　母嚴母何以稱嚴盖母之不嚴家之蠧也瀆上下之<lb/>
　分蔽子弟之過亂内外之别嫚帷薄之儀父雖嚴有<lb/>
　不能盡察者况家之子弟敗倫滅禮者多因母之慈<lb/>
　而庇其過以成之耳今父母尊嚴内外齊肅然後父<lb/>
　尊子卑兄友弟恭夫制婦聴各盡其道而後家道正<lb/>
　正家而天下定矣童溪曰父道主恩過於恩則害於<lb/>
　義故為父母者欲如嚴君之正一家易所謂家人有<lb/>
　嚴君焉是也君臣主義過於義則傷恩故為君者則<lb/>
<pb n="24b"/>
　如父母之子庶民書所謂元后作民父母是也楊氏<lb/>
　曰自古破家亂國亂天下者婦人也克家御國一天<lb/>
　下者亦婦人也幽王之褒姒害治之婦人也文王之<lb/>
　太姒興治之婦人也此卦其變為解卦其象正體互<lb/>
　體備六子之卦家人之象其占利女貞也<lb/>
象曰風自火出家人君子以言有物而行有恒<lb/>
　巽風在外離火在内風自火出則外自内出所以為<lb/>
　家人也一家為外一身為内身修齊家所以原家人<lb/>
<pb n="25a"/>
　之本也故言之无法不足以為一家之法行之无則<lb/>
　不足以為一家之則言不過物則言无非正而善言<lb/>
　足以正其家行不越常則行无非正而善行足以正<lb/>
　其家童溪曰有形可指謂之物言而有物此誠然之<lb/>
　言也不失其度謂之恒行而有恒此誠然之行也君<lb/>
　子之言行其著見乎外者火之象也得於觀感而无<lb/>
　不化者風自火出之象也風取其化火取其明是由<lb/>
　明而後能化也文中子謂家人之道明内而齊外火<lb/>
<pb n="25b"/>
　者明也風者齊也以明而齊則正家之道盡矣<lb/>
初九閑有家悔亡象曰閑有家志未變也<lb/>
　正家之道當防閑於其初初九以剛明之才能閑其<lb/>
　家者也故悔亡古之人所以男女之别截然而甚嚴<lb/>
　内外之間肅然而有限若過於禁防者以閑家之道<lb/>
　當如是也考之禮經男女授受不親防其始也嫂叔<lb/>
　不通問防其始也七年男女不同席姑姊妺嫁而反<lb/>
　兄弟不與同席而坐内言不出於閫外言不入於閫<lb/>
<pb n="26a"/>
　湢浴一室也亦不共椸架微用也亦不共皆所以防<lb/>
　其始也不然蟻穴不窒終于潰萬丈之隄桃蟲不戒<lb/>
　終于頽千仞之木始之不謹末流之弊能无敝笱之<lb/>
　醜乎此閑有家則悔亡也象曰志未變也志未變而<lb/>
　預防之所以无悔也或曰家人以恩合者也若以閑<lb/>
　言則彼此不相信而有待於禁防骨肉之恩得无薄<lb/>
　耶曰情之一者家人也分之殊者亦家人也其情一<lb/>
　則恩意歡然而無間其分殊則倫理確然而不易情<lb/>
<pb n="26b"/>
　之一必嚴其分之殊分之殊乃所以為情之一也夫<lb/>
　苟以情而制理以恩而奪義則其弊至於蕩然而无<lb/>
　法混然而无等倫理之虧恩意亦從而虧矣是以齊<lb/>
　家之始不憂悔吝之不免而憂防範之不至楊氏曰<lb/>
　子訓始稺婦訓始至皆及其志意純一而未變也舜<lb/>
　之刑于二女文王之刑于寡妻也魯桓公唐髙宗反<lb/>
　是<lb/>
六二无攸遂在中饋貞吉象曰六二之吉順以巽也<lb/>
<pb n="27a"/>
　六二以柔居中巽順應五婦之道也遂專成也婦人<lb/>
　无所専成唯在主中饋而已貞吉者居中得正固守<lb/>
　巽順之道所以吉也夫女子有三從之道在女從父<lb/>
　在婦從夫在母從子失所從之道而自遂其所為非<lb/>
　坤柔之道也婦之從夫猶臣之從君子之從父无專<lb/>
　制之義无剛亢之法足不下於堂奥視不出於牆屏<lb/>
　舍是則失婦道之正矣婦道以必敬必戒母違夫子<lb/>
　為正以無非無儀唯酒食是議為正詩曰參差荇菜<lb/>
<pb n="27b"/>
　左右流之參差荇菜左右芼之其所職者如此于以<lb/>
　盛之維筐及筥于以湘之維錡及釡其所供者如此<lb/>
　被之僮僮夙夜在公被之祁祁薄言旋歸其所以不<lb/>
　失職者如此此外復何為哉象曰順以巽也隂柔中<lb/>
　正而柔順卑巽吉道也楊氏曰居下卦之中用至柔<lb/>
　之才克家之婦也然婦人不當預外事此理之當然<lb/>
　故聖人深切告戒之恐其專權擅命如吕后制政房<lb/>
　闥如則天則不可昔者文王之太姒其所執掌者采<lb/>
<pb n="28a"/>
　荇菜以供祭祀求賢匹以為内助蠶桑之事澣濯之<lb/>
　功而已其他非所敢與也如此則内外不亂而天下<lb/>
　化矣自非順而巽則曷臻此黄石公曰女謁公行者<lb/>
　亂不守婦道而干預外政致私謁公行亂國之道也<lb/>
九三家人嗃嗃悔厲吉婦子嘻嘻終吝象曰家人嗃嗃<lb/>
未失也婦子嘻嘻失家節也<lb/>
　嗃嗃嚴急之意嘻嘻笑樂无節也九三以剛居剛而<lb/>
　不中故有嗃嗃之象比乎二四兩柔之間又有嘻嘻<lb/>
<pb n="28b"/>
　之象治家之道易以情勝義苟剛而不中雖過于嚴<lb/>
　而有悔厲然而家道齊整人心知畏猶為家之吉而<lb/>
　未失道也若笑樂无節而情愛暱比之私勝則敗度<lb/>
　縱禮失節亂倫家道所由以壊也豈不終可吝乎朱<lb/>
　子曰禮本天下之至嚴行之各得其分則至和治家<lb/>
　之道嚴則傷恩寛則傷義俱不得為中也然聖人則<lb/>
　謂與其寛也寧嚴象曰未失也又曰失家節也謂嗃<lb/>
　嗃雖悔厲而其失猶小終可以得吉也嘻嘻而失節<lb/>
<pb n="29a"/>
　則其失己大終不可以免咎也<lb/>
六四富家大吉象曰富家大吉順在位也<lb/>
　陽主義隂主利六四以隂居隂介二剛之間以柔得<lb/>
　剛以虚受實能富其家者也柔順得正亦能長保其<lb/>
　富夫人之致富有以君子而致富者有以小人而致<lb/>
　富者人之守富有以君子而守富者有以小人而守<lb/>
　富者重而稼穡謹而蠶桑甘而辛勤正而謀畫此君<lb/>
　子之致富也節而用度禁而奢侈菲而飲食卑而宫<lb/>
<pb n="29b"/>
　室此君子之守富也冒貨而无厭貪利而无恥見得<lb/>
　而不知義往利而不知恥此小人之致富也鄙吝而<lb/>
　一毫不㧞厚積而一物不恤殖貨財以自便廢禮文<lb/>
　而褊隘此小人之守富也四為隂徳而主利居上體<lb/>
　而位髙然當位巽順其致富也不貪濁不刻剥不為<lb/>
　背理傷道所以吉也象曰順在位也是四以柔巽至<lb/>
　正而致富守富非若小人之致富守富也嗚呼周公<lb/>
　之富富也季氏之富亦富也然周公之富不傷其徳<lb/>
<pb n="30a"/>
　季氏之富譏其聚斂何哉盖周公以道而富季氏以<lb/>
　貪而富周公以勤勞王家而富季氏以竊弄國柄而<lb/>
　富其富雖同而所以致富者有天理人欲之分耳若<lb/>
　夫石崇之金谷董卓之金窟不義而致富者不特无<lb/>
　吉也而禍即隨之至於滅宗絶祀視六四之富家大<lb/>
　吉何如哉楊氏曰善富家者不寶珠玉而以父慈子<lb/>
　孝為珠玉不豐粟帛而以夫義婦聽為粟帛故六四<lb/>
　之富而吉吉而大聖人釋之曰六四之富非以利而<lb/>
<pb n="30b"/>
　富也父子夫婦兄弟各順其位而不相踰越是謂富<lb/>
　也易之富家即記之家肥也<lb/>
九五王假有家勿恤吉象曰王假有家交相愛也<lb/>
　假至也男正位乎外九五剛健中正與六二中正相<lb/>
　應能盡有家之道此所以不待憂恤而自吉也夫論<lb/>
　規矩者必盡方員之至然後不憂其失度論律吕者<lb/>
　必極諧和之至然後不憂其失節天下之生久矣其<lb/>
　不孝而不祗厥父事者不足道也不慈而不能字厥<lb/>
<pb n="31a"/>
　子者不足道也不友不恭而不念天顯者不足道也<lb/>
　間有知孝矣而或入于陷父之憂知慈矣而或入于<lb/>
　敗子之譏能敬兄友弟矣而又如隠公之能立遜弟<lb/>
　之節而不免終身篡弑之禍宋宣能推讓賢之義而<lb/>
　不能免異日干戈之慘則人倫之詣其至不亦難乎<lb/>
　盖人倫之道不詣其理不足以為至循其名而不知<lb/>
　其所以名則局於人情之淺近懵於義理之精微皆<lb/>
　不足以為至者也至若之其所親愛而辟焉之其所<lb/>
<pb n="31b"/>
　賤惡而辟焉之其所哀矜而辟焉之其所傲惰而辟<lb/>
　焉皆不中不正而非盡家道之至也五之剛健中正<lb/>
　能盡有家之道者必其正倫理篤恩義使父父子子<lb/>
　兄兄弟弟夫夫婦婦歸於大中之道皆守乎禮法之<lb/>
　至造于有親有則有序之至焉象曰交相愛也夫愛<lb/>
　其内助婦愛其刑家盡交愛之道所以无憂而有吉<lb/>
　也以六言之剛柔各得其正而以正道交相親愛此<lb/>
　九五所以得為一家之主也天子以四海為家得萬<lb/>
<pb n="32a"/>
　國之懽心交相愛恱无有憂恤也程氏曰五恭已于<lb/>
　外二正家于内内外同徳可謂至矣又王者治天下<lb/>
　當以恭已正家為本<lb/>
上九有孚威如終吉象曰威如之吉反身之謂也<lb/>
　上九以陽剛居卦之終家道大成人信之矣故曰有<lb/>
　孚然不以人信而或弛律身益嚴故曰威如身愈修<lb/>
　則家愈齊保家之道也故曰終吉象曰反身之謂也<lb/>
　誠信嚴敬皆為反身自治之事身修則家可齊矣程<lb/>
<pb n="32b"/>
　氏曰中有孚信則能長久而衆人自化為善故治家<lb/>
　以有孚為本長失尊嚴幼亡恭順而家不亂者未之<lb/>
　有也故必有嚴威則能終吉保家之終吉在有孚威<lb/>
　如二者而已楊氏曰上九以過剛之威而嚴其家未<lb/>
　至也以嚴家之檢而誠其身斯至矣此其所以成家<lb/>
　人之終而享正家之吉也<lb/>
<pb n="33a"/>
䷥<hi>兌下離上</hi>
睽小事吉彖曰睽火動而上澤動而下二女同居其志<lb/>
不同行說而麗乎明柔進而上行得中而應乎剛是以<lb/>
小事吉天地睽而其事同也男女睽而其志通也萬物<lb/>
睽而其事類也睽之時用大矣哉<lb/>
　睽者睽乖離散之時非吉道也以卦之才善於處睽<lb/>
　之時而小事吉也故彖先釋睽之義次言卦才終言<lb/>
　合睽之道而贊其時用之大夫運天下之大謀濟天<lb/>
<pb n="33b"/>
　下之大難成天下之大功而無不吉者必其至明足<lb/>
　以達合睽之理必其至剛足以行合睽之道必其至<lb/>
　仁足以盡合睽之情成湯處夏季之睽而輯寧邦家<lb/>
　武王處商季之睽而寵綏四方此其才徳之可以濟<lb/>
　大事也其或巽懦不武而不能一人心暴戾不和而<lb/>
　無以協人心昏暗不明而無以照人心則家庭之睽<lb/>
　且不能合何足以為生民立極而合一世之睽乎幽<lb/>
　厲不能致周於小康靈獻不能保漢祚之少延此其<lb/>
<pb n="34a"/>
　才徳不足以濟大事也今以睽之卦才言但可小事<lb/>
　而不可大事者以卦象釋卦名言之離火之性炎上<lb/>
　兊澤之性潤下二物之性違異故為睽中少二女同<lb/>
　居其志不同行亦睽之義程氏曰二女同居不同行<lb/>
　言睽者本同也本不同則非睽矣以卦徳卦變卦體<lb/>
　釋卦辭言之兊說在内而和說内藴離明在外而文<lb/>
　明外著和說而麗乎文明處睽之時雖未必能合天<lb/>
　下之睽成天下之大事然免於乖戾之禍是亦小事<lb/>
<pb n="34b"/>
　吉也以卦變求之柔進而上行自離来者二之柔進<lb/>
　而上行於三自中孚来者四之柔進而上行於五自<lb/>
　家人来者二柔進於三而四柔進於五以其寛裕温<lb/>
　柔之道居睽之時雖不能運剛健之徳以立天下之<lb/>
　大事然用之以和乖戾之情是亦小事吉也五以柔<lb/>
　順得中而應乎二二以剛中而應乎五雖不能一天<lb/>
　下之睽然不至于矯亢過中而甚天下之睽乖是亦<lb/>
　小事吉也或曰五以明而應剛不能致大吉何也曰<lb/>
<pb n="35a"/>
　五隂柔雖應二而睽之時相與之道未能深固故二<lb/>
　必遇主于巷五噬膚則无咎天下睽離之時必君臣<lb/>
　陽剛中正至誠協力而後能合秦之叔季天下土崩<lb/>
　人心瓦解漢髙帝非蕭曺張陳韓彭英盧之臣豈能<lb/>
　合天下之睽彖曰天地睽而其事同也男女睽而其<lb/>
　志通也萬物睽而其事類也睽之時用大矣哉推物<lb/>
　理之同以明睽之時用乃聖人合睽之道也見同之<lb/>
　為同者世俗之知也聖人明物理之本同所以能同<lb/>
<pb n="35b"/>
　天下而和合萬類也天髙地下其體睽也然陽降隂<lb/>
　升相合而成化育之功則同也男女異質睽也而相<lb/>
　求之志則通也生物萬殊睽也然皆得天地之和稟<lb/>
　隂陽之氣則相類物雖異而理本同故天下之大羣<lb/>
　生之衆睽散百殊而聖人為能用之處睽之時合睽<lb/>
　之用其事至大故曰大矣哉此卦其變為蹇卦其象<lb/>
　火上澤下不相交合睽異之象其占小事吉也<lb/>
象曰上火下澤睽君子以同而異<lb/>
<pb n="36a"/>
　上火下澤二物之性違矣所以為睽君子觀睽之象<lb/>
　於大同之中知其所當異也夫聖賢處世在天理之<lb/>
　常莫不大同於世俗之所同者則有時而獨異盖於<lb/>
　秉彞則同矣於世俗之失則異也不能大同者亂常<lb/>
　悖理之人也不能獨異者隨俗習非之人也要在同<lb/>
　而能異耳中庸曰和而不流是也洪氏曰同於理而<lb/>
　其事異同於治而其政異同其所可同不同其所不<lb/>
　可同君子之睽也孔子於彖傳言睽中有合所以濟<lb/>
<pb n="36b"/>
　睽也於象傳言同中有異所以用睽也文公曰伯夷<lb/>
　栁下恵伊尹三子所趣不同而其歸則一<lb/>
初九悔亡喪馬勿逐自復見惡人无咎象曰見惡人以<lb/>
辟咎也<lb/>
　處睽之初固當合君子以免悔尤不可絶小人以招<lb/>
　咎也與君子同行者處睽之正經與小人不相絶者<lb/>
　處睽之大權初九當睽乖之初剛動而無位居下而<lb/>
　無應固疑有悔其道不能以自行則疑有喪馬之象<lb/>
<pb n="37a"/>
　然睽離之時同志者相親同難者相謀同道者相合<lb/>
　以初之剛應四之剛是雖在下獨立不能有行而在<lb/>
　上有應則有以輔其行矣是其悔之所以亡喪馬勿<lb/>
　逐而自復之象也然世之所以睽者以小人衆而成<lb/>
　睽使君子衆而小人寡則又何睽初九居睽之初以<lb/>
　位則下以應則孤我之勢猶微小人之勢猶盛苟不<lb/>
　量力度勢而遽有絶小人之意則害己者衆何以禦<lb/>
　之謗已之来何以違之為初九謀當廣閎度量以容<lb/>
<pb n="37b"/>
　接之雖不與之相通以私情亦不失之狹隘使其可<lb/>
　化耶則革姦宄為忠良變仇敵為腹心可也使其不<lb/>
　可化耶寛和无以怒強暴沈晦无以招禍患亦无咎<lb/>
　也昔者孔子能合顔閔同志之賢而不避陽貨道路<lb/>
　之見孟子能合樂正萬章之徒而不避王驩朝暮之<lb/>
　見亦此意也象曰以避咎也睽離之時見惡人所以<lb/>
　免避怨咎也无怨咎則有可合之道或曰臯夔同徳<lb/>
　豈可通四凶周召同朝豈可通管蔡曰初九之見惡<lb/>
<pb n="38a"/>
　人豈諂媚以附姦容恱以竊位揖遜之禮不忘於交<lb/>
　際之境寛𢎞之量足以藏垢而納汙禮從宜使從俗<lb/>
　不得不然君子所為亦如此耳文公曰睽之諸爻多<lb/>
　說先異而後同<lb/>
九二遇主于巷无咎象曰遇主于巷未失道也<lb/>
　巷者委曲之塗非邪僻由徑也遇者逢遇之謂非枉<lb/>
　道詭遇也在睽乖之時隂陽相應之道衰而剛柔相<lb/>
　失之意勝二以剛中之徳在下上應六五之君道合<lb/>
<pb n="38b"/>
　則志行成濟睽之功然當睽之時須至誠以感動之<lb/>
　以善道宛轉将順其美以覬其合故曰遇主于巷如<lb/>
　此則无咎夫得君於治世易得君於亂世難直情而<lb/>
　不失道者易委曲而不失道者難衞鞅以景監而遇<lb/>
　吕不韋以美姬而遇悖理傷道遺臭萬世皆委曲相<lb/>
　求之失道也今九二遇主于巷不失道而无咎者何<lb/>
　哉以二之遇也非逢迎以求合非屈道以伸身其委<lb/>
　曲之中不外乎中正之道也伊尹當夏桀之世而五<lb/>
<pb n="39a"/>
　就湯太公當商紂之世而遇文王非委曲之塗歟然<lb/>
　二公輔佐之功後世不見有咎者以其委曲之中未<lb/>
　嘗離乎道也若夫委曲相從而枉尺直尋不能逃君<lb/>
　子之譏踰牆相從其取賤於國人者又不知其何如<lb/>
　也象曰未失道也睽乖之中而未嘗失道非君子不<lb/>
　能也孟子於戰國之時楊墨塞路儀秦縱横因齊王<lb/>
　之好色也亦對以太王好色之說好貨也亦對以公劉<lb/>
　好貨之說好勇也亦對以文武好勇之說此委曲宛<lb/>
<pb n="39b"/>
　轉以覬其遇合者然也比遇主于巷何失道之有商<lb/>
　鞅之說秦帝不入則王王不入則霸此雖有遇合失<lb/>
　道多矣能无咎乎楊氏曰九二剛正之大臣遇六五<lb/>
　寛柔之明主宜其君臣相得而止曰无咎者何也有<lb/>
　三不幸也當睽之時一也主弱二也諸爻皆睽而寡<lb/>
　助三也其平王晉文侯之事乎此所謂小事吉也不<lb/>
　然髙宗得一傅說武宗得一徳裕无失而已乎未失<lb/>
　道路也必相得而不相失也<lb/>
<pb n="40a"/>
六三見輿曳其牛掣其人天且劓无初有終象曰見輿<lb/>
曳位不當也无初有終遇剛也<lb/>
　不正而合未有久而不離合以正道自无終睽之理<lb/>
　夫睽異之世人情之難合久矣我欲倡明道學而遵<lb/>
　乎義理彼乃耽惑異端趍赴功利我欲存心養性而<lb/>
　規矩禮法彼乃縱情蕩性而斁倫敗俗我欲誠實相<lb/>
　孚而入乎聖賢彼乃姦宄相尚而妬賢嫉能甚矣合<lb/>
　睽之難也六三當睽離之時以隂柔之體而介乎二<lb/>
<pb n="40b"/>
　陽之間逺求上九之應将進而求合則後為九二之<lb/>
　牽制如車輿之曳於後也前有九四之阻遏如牛之<lb/>
　執掣於前也一行之間後有挽者前有禦者况上九<lb/>
　方懐見豕負塗之惑方懐載鬼一車之疑方懐張弧<lb/>
　相向之怒其心迹不能自明是其上之於三又有髠<lb/>
　首截鼻之傷於此時也三之欲求正應甚矣其難也<lb/>
　雖然天地久閉忽泰則通人情久睽忽通則合三之<lb/>
　於上正應當合始為二陽所厄是无初也終必得合<lb/>
<pb n="41a"/>
　是有終也象曰位不當也又曰遇剛也始之睽乖者<lb/>
　以其柔之居剛位不正也終之能合者以柔應以正<lb/>
　也吁黄泉之誓母子之睽也至於其樂洩洩則天合<lb/>
　之正者本不可以終睽䦧牆之變兄弟之睽也至於<lb/>
　外禦其侮則天合之正者本不可以終睽昔者舜之<lb/>
　睽也父頑母嚚象傲然克諧之孝既至底豫之效亦<lb/>
　至有庳之封既聞親愛之效亦聞則是正理不可以<lb/>
　終睽也信矣睽之諸爻大抵始睽而終合以睽者合<lb/>
<pb n="41b"/>
　之本如使本合則非睽矣程氏曰三力進犯四故遭<lb/>
　天劓重傷也横渠曰乗剛遇敵輿衛皆困楊氏曰无<lb/>
　故而合者无故而離本合而偶離者其終必有所遇<lb/>
　三之與上本合而偶離者也<lb/>
九四睽孤遇元夫交孚厲无咎象曰交孚无咎志行也<lb/>
　九四睽時處不當位介二隂之間五應二三應上四<lb/>
　獨无應在睽而又孤故曰睽孤初九守正不援乎上<lb/>
　處睽之至善者也謂之元夫可謂善士也四與初同<lb/>
<pb n="42a"/>
　徳相遇是遇元夫也必須至誠相與交孚則可合睽<lb/>
　又懐危厲之心乃得无咎夫君子處睽孤之時不貴<lb/>
　於苟合必合於善士可也善士不可徒合必交之以<lb/>
　誠心可也誠意不可以不盡必存之以戒心可也故<lb/>
　蕭望之與周堪張猛可謂同徳相信矣而不知戒朋<lb/>
　黨之禍褚遂良與長孫韓瑗可謂同徳相信矣而不<lb/>
　知避則天之難其焉能免无咎之累象曰志行也謂<lb/>
　必有孚知厲然後其志得行也昔狄仁傑以一身徇<lb/>
<pb n="42b"/>
　唐非孤立於睽離之世乎薦一柬之而五柬之合與<lb/>
　仁傑而使周復為唐仁傑之志行矣豈惟无咎又何<lb/>
　厲焉童溪曰在四則目初曰元夫貴初也在初則目<lb/>
　四為惡人愧四也此易奨善嫉惡之微㫖四之厄三<lb/>
　非惡人而何程氏曰君子以陽剛之才至誠相輔何<lb/>
　所不濟唯有君則能行其志爾<lb/>
六五悔亡厥宗噬膚往何咎象曰厥宗噬膚往有慶也<lb/>
　噬膚噬囓其肌膚言易入也厥宗指二也六五以隂<lb/>
<pb n="43a"/>
　居陽本當有悔居中而下應九二之賢以輔翼之故<lb/>
　悔亡與九二合如噬膚之易合復何過咎之有以周<lb/>
　成之幼稚而興盛王之治以劉禪之昏弱而有中興<lb/>
　之勢盖由任聖賢之輔而周公孔明所以入之者深<lb/>
　也象曰往有慶也言不徒悔亡而往復无咎而有慶<lb/>
　也雖然噬嗑之六二以中正用刑故用刑以去間如<lb/>
　噬膚之易合睽之六五以柔中而應二故得賢而去<lb/>
　間亦如噬膚之易合也<lb/>
<pb n="43b"/>
上九睽孤見豕負塗載鬼一車先張之弧後說之弧匪<lb/>
冦婚媾往遇雨則吉象曰遇雨之吉羣疑亡也<lb/>
　上居卦之終睽之極也陽剛居上剛之極也在離之<lb/>
　上用明之極也睽極則咈戾而難合剛極則躁暴而<lb/>
　不詳明極則過察而多疑上九有六三之正應本不<lb/>
　孤而其才性如此實自取睽孤也故始之於六三見<lb/>
　之如豕負塗惡其汙也見之如載鬼一車以無為有<lb/>
　怪之甚也張弧射之怒之極也上六睽乖之極疑心<lb/>
<pb n="44a"/>
　羣起而不可解者未有若此之甚然三之所處者正<lb/>
　理失道既極則必反正理上之於三始疑而終合後<lb/>
　脫之弧疑心釋焉匪冦婚媾知其非冦而實親也往<lb/>
　遇雨則吉彼此之和合如隂陽暢而成雨夫上九始<lb/>
　而是人也終而是人也其於六三何其前疑後信之<lb/>
　不同如此耶盖疑心之蔽真心之晦也人欲之梏天<lb/>
　理之微也凡物之逆其天者其終必還譬之物焉動<lb/>
　者水之天止者土之天浮者羽之天沈者石之天一<lb/>
<pb n="44b"/>
　逆其天水可壅而止土可墾而動羽可積而沈石可<lb/>
　載而浮迨夫壅者窮則水動之天自若墾者窮則土<lb/>
　止之天自若不積之則羽還其天而浮不載之則石<lb/>
　還其天而沈有限之人力焉能勝無窮之天理哉上<lb/>
　九於六三羣疑者非天也睽極剛過其始之疑正應<lb/>
　而若有汙穢者特其天之未定耳及其疑既釋相親<lb/>
　相合則天理之定也象曰羣疑亡也始睽而終合无<lb/>
　所疑也又曰三以說體而疑於人上以明極而疑人<lb/>
<pb n="45a"/>
　三以柔順而惡於人上以剛惡而惡人三之睽其咎<lb/>
　在人上之睽其咎在已為六三則當順理而安行為<lb/>
　上九則當克己而復禮為六三則當知幾而固守為<lb/>
　上九則當遷善而改過上下交盡其責回睽乖之風<lb/>
　於和合之域夫何難焉守道復性者其鑒於兹楊氏<lb/>
　曰過於明故過於疑過於疑故无所往而不疑然惟<lb/>
　天下之至明為能生天下之至疑非天下之至明亦<lb/>
　不能釋天下之至疑當上九之始疑於三似唐徳宗<lb/>
<pb n="45b"/>
　之於蕭復姜公輔及其疑之亡也又似成王於周公<lb/>
　要之皆不及昭帝之於霍光先主之於孔明也<lb/>
<pb n="46a"/>
䷦<hi>艮下坎上</hi>
蹇利西南不利東北利見大人貞吉彖曰蹇難也險在<lb/>
前也見險而能止知矣哉蹇利西南往得中也不利東<lb/>
北其道窮也利見大人往有功也當位貞吉以正邦也<lb/>
蹇之時用大矣哉<lb/>
　蹇者險阻之義故為蹇難處蹇之事有三所以行之者<lb/>
　二趍平易避險阻親大徳此三者處蹇之事也守正<lb/>
　志行正道此二者所以行乎三者之間也大凡人之<lb/>
<pb n="46b"/>
　遇險難非蹈履實地趍就樂土則不足以濟蹇非出<lb/>
　險而往知難而退則不足以濟蹇非親大徳之臣以<lb/>
　輔其治親大徳之君以行其道則不足以濟蹇然平<lb/>
　易固當趍苟失其正則有趍利以便已私者矣險阻<lb/>
　固當逺苟失其正則有辭難而害義者矣大徳固當<lb/>
　親苟失其正則有自任私意而不能與同志者矣且<lb/>
　蹇之時以卦名言猶足之不能進行之難也以序卦<lb/>
　言睽必有難而受之以蹇以卦象言坎水在上為前<lb/>
<pb n="47a"/>
　有險陷艮山在下為後有阻峻險在前而止不能進也阻<lb/>
　在後而止不能退也皆為蹇義西南坤方坤體順而易東<lb/>
　北艮方艮體止而峻蹇難之時處順易則難可紓止險峻<lb/>
　則難益甚故利西南不利東北蹇難之時必有聖賢之人<lb/>
　則能濟天下之難故利見大人濟難者必以大正之道而<lb/>
　堅固其守行乎三者之間故貞則吉也彖曰蹇難也險在<lb/>
　前也見險而能止知矣哉此以卦徳釋卦名義程氏曰蹇<lb/>
　難時唯能止為善故諸爻除五與二外皆以往為失<lb/>
<pb n="47b"/>
　来為得蹇利西南往得中也不利東北其道窮也此<lb/>
　以卦變四五相易言濟蹇之道卦變本自臨来歴九<lb/>
　變而為小過小過一變而為蹇四陽上往於五而得<lb/>
　中道可以濟難四之一陽不可退入於艮體而入於<lb/>
　險難也利見大人往有功也此指二五言濟蹇也當<lb/>
　位貞吉以正邦也二四隂位也而柔居之三五陽位也<lb/>
　而剛居之當位而正也初六雖以隂居陽而處下亦<lb/>
　隂之正也此必以正道然後能正身以正四國也蹇<lb/>
<pb n="48a"/>
　之時用大矣哉贊其用之大也蹇之時非小難之時<lb/>
　蹇之人非小才小知小徳之所可用故曰時用大矣<lb/>
　哉此卦其變為睽卦其象坎險艮阻蹇難之象其占<lb/>
　利貞也<lb/>
象曰山上有水蹇君子以反身修徳<lb/>
　山上有水阻險而不行蹇難之象君子之徳有推之<lb/>
　而不行者必反身而修之使可推而行孟子曰愛人<lb/>
　不親反其仁治人不治反其智禮人不答反其敬行<lb/>
<pb n="48b"/>
　有不得者皆反求諸己所以濟蹇也困心衡慮皆所<lb/>
　以為進徳之助貧賤憂戚皆所以為成徳之資艮為<lb/>
　躬而在内卦有反身之象坎為矯揉有修徳之象<lb/>
初六往蹇来譽象曰往蹇来譽宜待也<lb/>
　来者對待之辭上進則為往不進則為来六居蹇之<lb/>
　初隂柔無援往進則益入于蹇止而不進則有見幾<lb/>
　知時之美譽来則有譽也夫君子之學為已而已非<lb/>
　為人也時乎可進則往而沃君心安社稷利生民亦<lb/>
<pb n="49a"/>
　為己也時乎可退則来而守志節逺聲勢安分義亦<lb/>
　為己也苟有一毫求名譽之心是為人也今初六以<lb/>
　往為蹇以来為譽得無近於求名而為人乎曰君子<lb/>
　之出處本非為名而設而出處之有其道則出處之<lb/>
　有譽亦自然之理也君子之見幾知時本非為名計<lb/>
　也苟有見幾知時之實則有見幾知時之譽亦自然<lb/>
　之理也况天下之理不過行止兩端而已其行也為<lb/>
　非則来而止也為是其進也為失則其退也為得矣<lb/>
<pb n="49b"/>
　初六君子固未嘗有干譽之心然在我知幾而来無<lb/>
　取辱之事則聞望昭著亦理之自然耳象曰宜待也<lb/>
　宜待時可往而後往也專城曰在邦必聞在家必聞<lb/>
　固非君子之容心切切而逃名恐恐而避榮亦非君<lb/>
　子之所容心也故徳業未著而畏人知則可有其實<lb/>
　而必欲避其名則不可君子之論惟其中而已矣楊<lb/>
　氏曰初逢難之始宜静退以待時之平而已獲譽於<lb/>
　亂世不若無譽之安也<lb/>
<pb n="50a"/>
六二王臣蹇蹇匪躬之故象曰王臣蹇蹇終无尤也<lb/>
　二以中正柔順上應九五為君所任故曰王臣九五<lb/>
　在大蹇之中二隂柔之才豈能勝其任故為蹇蹇<lb/>
　然二之蹇蹇而求濟非為身故也聖人取其志義而<lb/>
　謂無尤所以勸忠藎也夫臣之於君猶子之於父子<lb/>
　不與父同難則為不孝臣不與君同難則為不忠臣<lb/>
　之蹇蹇而赴君之難者豈曰為一身之故盖以不如<lb/>
　是則無以盡吾心所謂天之經地之義民彝之懿吾<lb/>
<pb n="50b"/>
　不敢不盡其道耳自小人之心言之其偷生以全首<lb/>
　領者固不足道間有赴君之難其本心不免有希君<lb/>
　要寵之心是亦私而已耳若謂天經地義安知其果<lb/>
　能終不叛去也昔者周天子蒙塵於外晉文納王似<lb/>
　亦能濟君於難然其處心乃在於伯諸侯秦人方罹<lb/>
　荆難而王翦伐楚似亦能解國之難然其立心乃在<lb/>
　於富田宅嗚呼是誠何心哉象曰終無尤也唯其非<lb/>
　為身之故所以終無尤也雖然人臣敢死亦有為公<lb/>
<pb n="51a"/>
　而死者亦有為私而死者比干之諫而死子路之為<lb/>
　義而死皆出於公謂之匪躬之故可也狼瞫之死敵<lb/>
　師意則在於愧先軫不明之過荀息之死奚齊意則<lb/>
　私於獻公不正之託是皆出於私謂之匪躬之故可<lb/>
　乎嗚呼非克己復禮之君子安知匪躬之大義歟<lb/>
九三往蹇来反象曰往蹇来反内喜之也<lb/>
　九三當位與上為應上柔無位不足與濟難故曰往<lb/>
　蹇来歸於内反就二隂得其所安陽者隂所宗處蹇<lb/>
<pb n="51b"/>
　而得下之心可以求安也夫日往則月来此天象之<lb/>
　大經也當来而往則天象紊其經寒往則暑来此天<lb/>
　時之大序也當来而往則天時失其序君子之在當<lb/>
　世進退周旋行止動靜莫不各有當止之理時當往<lb/>
　進止乎往進之理可也時當来反止乎来反之理可<lb/>
　也詩曰邦畿千里維民所止又曰綿蠻黄鳥止于丘<lb/>
　隅曽謂九三為艮體之主而不知止乎此九三為艮<lb/>
　之主而得止之義故不往入於坎險而来就於二隂<lb/>
<pb n="52a"/>
　得其所安一来一往自當然之外無容心也象曰内<lb/>
　喜之也二隂附陽而喜慕之是反而得其所也楊氏<lb/>
　曰三與上為應而上六隂柔不能主三以共濟此陳<lb/>
　蕃勸竇武速斷大計而武不從之事也二子往而不<lb/>
　反其濟否何如也<lb/>
六四往蹇来連象曰往蹇来連當位實也<lb/>
　六四近君往從乎五隂柔不足以濟五之蹇惟下連<lb/>
　九三之牽引以進初二附三亦相連合力以進乃克<lb/>
<pb n="52b"/>
　有濟夫蹇難之世非合力固無以濟也然石顯在中<lb/>
　書下合五鹿諸葛之徒而不能免斯民之議王鳳握<lb/>
　大柄下連杜欽谷永之徒而終於立禍亂之基牛僧<lb/>
　孺居唐朝下連皇甫湜李宗閔之徒而終於召朋黨<lb/>
　之變居大臣之位而下合同類得無近於立黨以孤<lb/>
　人主之勢而得罪於名教耶曰非此之謂也彼之與<lb/>
　衆合者以邪合也此之與衆合者以正合也植私黨<lb/>
　以竊國寵結私交以固權位彼之所以連衆心者然<lb/>
<pb n="53a"/>
　也招同志以濟國難合正人以寛主憂此吾之所謂<lb/>
　来連也彼以邪合召蹇之禍此以正合處蹇之道也<lb/>
　六四所謂往蹇来連夫子釋之曰當位實也是謂正<lb/>
　位而得正道之實其来連之有其道也楊氏曰往則<lb/>
　无應来則乗剛往来皆難故曰往蹇来連得位履正<lb/>
　當其本實雖遇於難非妄所招也楊氏曰此公果與<lb/>
　郈孫接連以伐季氏而昭公出訓與注接連以去宦<lb/>
　寺而唐室亂之事也可輕往乎<lb/>
<pb n="53b"/>
九五大蹇朋来象曰大蹇朋来以中節也<lb/>
　大蹇者非常之蹇九五處尊位而居蹇之中所以為<lb/>
　大蹇所謂遺大投艱于朕身人君當此之時須集羣<lb/>
　策用羣力乃可濟也故利於朋助之来或曰九五剛<lb/>
　健中正固无召難之理而天下之難有適遭其時者<lb/>
　亦聖賢之所不免也文王之聖而蒙大難宣王之賢<lb/>
　而遇災豈非君之大難乎然徳如文王則庶民子来<lb/>
　徳如宣王則徐方来庭亦必然之理也若夫奉天之<lb/>
<pb n="54a"/>
　難至尊犯險蹇可謂大矣當時賢人戮力効忠扶持<lb/>
　者輦復於故都祀唐配天倘非從陸宣公之言而有<lb/>
　徳音之宣布則人心之朋来亦未知其何如也以徳<lb/>
　宗之言難而動天下之来助者如此况不為徳宗者<lb/>
　也象曰以中節也五有中正之徳而二亦有中正之<lb/>
　徳也程氏曰自古聖王濟天下之蹇未有不由賢聖<lb/>
　之臣以為之助湯武得伊吕是也中常之君得剛明<lb/>
　之臣而能濟大難者劉禪之於孔明唐肅宗之郭子<lb/>
<pb n="54b"/>
　儀徳宗之李晟是也自古守節秉義而才不足以濟<lb/>
　大難者漢李固王允晉周顗王遵之徒是也此臣賢<lb/>
　於君則輔君以所不能臣不及君則贊助之而已矣<lb/>
　不能成大功也<lb/>
上六往蹇来碩吉利見大人象曰往蹇来碩志在内也<lb/>
利見大人以從貴也<lb/>
　蹇无常蹇蹇極則解上六居蹇之終處險之極往則<lb/>
　入于蹇来則比近陽剛正大光明得君行道故其吉<lb/>
<pb n="55a"/>
　在于利見大人昔孔子窮於春秋而大業不成孟子<lb/>
　厄於戰國而大道不行以世无大徳之君可以利見<lb/>
　耳象曰志在内也以其志在應三而從五也曰以從<lb/>
　貴也以其從九五之貴也或曰在五不言濟蹇之功<lb/>
　而上六利見之何也曰五居坎險無剛陽之臣故无<lb/>
　濟蹇之義上六蹇之極有出險之時而見大徳之人<lb/>
　則能濟於蹇故為利也程氏曰碩大也寛裕之稱来<lb/>
　則寛大其蹇紓矣紓則吉也朱子曰守而不進則為<lb/>
<pb n="55b"/>
　来程傳之說是上六往蹇来碩只是蹇極有濟之理<lb/>
　既是不往唯守於蹇則必須見九五之大人與共濟<lb/>
　蹇而有碩大之功也<lb/>
　<lb/>
　<lb/>
　<lb/>
　<lb/>
　周易衍義卷九<lb/>
</p>
<p>
</p>
  </div>
</body>
</text>
</TEI>
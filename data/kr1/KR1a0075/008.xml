<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周易衍義卷八</head>
    <p>
<pb n="1a"/>
欽定四庫全書<lb/>
　周易衍義卷八　　　　　　元　胡震　撰<lb/>
䷝<hi>離下離上</hi>
離利貞亨畜牝牛吉彖曰離麗也日月麗乎天百穀草<lb/>
木麗乎土重明以麗乎正乃化成天下柔麗乎中正故<lb/>
亨是以畜牝牛吉也<lb/>
　離麗也明也取其隂麗於上下之陽則為附麗取其<lb/>
　中虛則為明義故為火為日萬物莫不各有所麗有<lb/>
<pb n="1b"/>
　形則有麗矣在人則為所親附之人所由之道所生<lb/>
　之事皆其所麗也人之所麗利於貞正得其正則可<lb/>
　以亨通故曰離利貞亨牛之性順牝牛又順之順者<lb/>
　也既附麗於正必能順於正道養習以成其順徳故<lb/>
　畜牝牛吉也夫麗於正道既足以達文明之用養其<lb/>
　順徳又有以成文明之功惟正故能順不正則不能<lb/>
　順也文王之柔順與夷王之卑順同一順也而文王<lb/>
　則為是夷王則為非羲和之欽順與衍儀之以順同<lb/>
<pb n="2a"/>
　一順也而羲和則為是衍儀則為非盖文王羲和之<lb/>
　順以正道而衍儀夷王之順不出於正耳人惟不知<lb/>
　自得之正道於是有以雷同為順者有以詭隨為順<lb/>
　者有以柔佞為順者嗚呼斯道之不明有由也哉盍<lb/>
　思夫以正道而養其至順之徳則存心養性順乎天<lb/>
　命之性而不順乎人偽之私知言養氣順乎道義之<lb/>
　氣而不順乎詖遁之辭由是有順理之裕而无從欲<lb/>
　之危有順是之美而无從非之累所以畜牝牛而必<lb/>
<pb n="2b"/>
　在於利貞也彖曰離麗也日月麗乎天百穀草木麗<lb/>
　乎土重明以麗乎正乃化成天下此合三才以闡卦<lb/>
　名也天地之中无无麗之物在人當審其所麗麗得<lb/>
　其正則能亨也以卦才言上下皆麗重明也二五皆<lb/>
　處中正麗乎正也重明而不麗乎正則以察為明君<lb/>
　臣上下皆有明徳而處中正可以化天下成文明之<lb/>
　俗也又曰柔麗乎中正故亨是以畜牝牛吉也此舉<lb/>
　二五爻以闡卦辭也柔之為道不麗逺者不麗乎中<lb/>
<pb n="3a"/>
　正則邪佞之道其能亨乎六居五柔麗乎中而亨也<lb/>
　六居二柔麗乎中正而亨也言柔麗乎中正則二五<lb/>
　舉矣畜養也以剛正畜養之功其至順而麗於中正<lb/>
　則吉是亦彖之利也故曰畜牝牛吉或曰五以隂居<lb/>
　陽得為正乎曰五為中以行正是亦正也楊氏曰離<lb/>
　明卦也明敝必察明而養之以正乃亨明過必剛明<lb/>
　而養之以柔乃吉君之明麗乎正即日月麗乎天其<lb/>
　明彌髙而不流於順宗徳宗之察察臣之明麗乎正<lb/>
<pb n="3b"/>
　即百穀草木麗乎土其明彌厚而不墮於韓非晁錯<lb/>
　之刻薄此唐虞三代君臣之明皆麗乎正其化成天<lb/>
　下也冝哉此卦其變為坎卦其象離為火為日為戈<lb/>
　兵為甲胄其占以貞順為吉也<lb/>
象曰明兩作離大人以繼明照于四方<lb/>
　若云兩明則是二明不見繼明之義故云明兩作離<lb/>
　作起也明明相繼而起大人重光之象如以舜之明<lb/>
　繼堯之明以啟之明繼禹之明以武王之明繼文王<lb/>
<pb n="4a"/>
　之明又日出曰明日入曰昏日一而已而旦旦明作<lb/>
　必於其明之再作也於以見重離之象焉有大徳居<lb/>
　大位曰大人大人體離之象以繼明照于四方繼明<lb/>
　不特専指繼世而言以一身言之則緝熈光明反之<lb/>
　於身純乎天理不以私欲蔽之一念之明繼繼不已<lb/>
　至於无一念之不明推之於行普以大公不以私意<lb/>
　奪之一事之明繼繼不絶至於无一事之不明皆繼<lb/>
　明也體離之明照四方體重離以繼明非與天地合<lb/>
<pb n="4b"/>
　徳日月合明之大人孰能之楊氏曰六五不矜其明<lb/>
　而續以六二之明是已所不及而續以賢也故日月<lb/>
　之明終古不忒大人之明四方畢照辨忠邪知疾苦<lb/>
　燭幽枉慮長久皆照四方之謂<lb/>
初九履錯然敬之无咎象曰履錯之敬以辟咎也<lb/>
　初九以文明之徳陽剛之資居離明之初火性炎上<lb/>
　陽性好動㡬於躁進其履錯然紛雜雖未進而迹已<lb/>
　動則失居下之分而有咎也然其剛眀之才動而知<lb/>
<pb n="5a"/>
　敬慎之道知辟咎之道則无咎也夫敬者一心之主<lb/>
　宰萬事之本根也踐履之所麗也帝堯則欽明帝舜<lb/>
　則温恭大禹則敬修可願成湯則聖敬日躋文王則<lb/>
　緝熈敬止是君道之所履未有不離乎敬羲和則欽<lb/>
　若若契則敬敷臯陶則往欽哉伊尹則明立敬之訓<lb/>
　召公則陳疾敬之語是臣道之所履未有不麗于敬<lb/>
　曽子之逺暴慢有子之恭近於禮子思之不動而敬<lb/>
　孟子之自反其敬士君子之所履未有不麗于敬今<lb/>
<pb n="5b"/>
　初九之所履錯然者或行其孝友或行其睦婣或行<lb/>
　其任恤或行君臣之義或行父子之親或行夫婦之<lb/>
　别或行長幼之序動作威儀之不一出處語黙之不<lb/>
　齊皆所履之錯然也履道而能敬則正其衣冠尊其<lb/>
　瞻視居而无咎也擇地而蹈折旋蟻封動而无咎也<lb/>
　弗貳以二弗參以三唯心唯一萬變是監一心之過<lb/>
　何有焉不東以西不南以北當事而存靡他其適衆<lb/>
　著之過何有焉是踐履之得失常分於一念敬肆之<lb/>
<pb n="6a"/>
　間而已象曰以辟咎也初以剛而居明體志於上進<lb/>
　動而能敬斯可以避咎豈至納諸罟擭陷穽而不知<lb/>
　避乎昔者春秋之世趙同獻狄俘而不敬劉康公知<lb/>
　其有大咎也晉景公見魯侯而不敬季文子知其必<lb/>
　不免也郤子將事不敬獻子是以發无基之誚成子<lb/>
　受脤而不敬劉子是以明取禍之由髙厚相㑹而不<lb/>
　敬莊子是以知其社稷之棄嗚呼之人也焉知離之<lb/>
　履錯然敬之无咎之義歟楊氏曰敬者畏謹以晦其<lb/>
<pb n="6b"/>
　明也初九在下无位而踐履錯然璀璨於天下已不<lb/>
　可掩矣非晦其明則衆之所忌咎之所集夫子之少<lb/>
　也孟僖子已知其聖夫子每曰聖則吾不能聖則吾<lb/>
　豈敢事君盡禮恂恂誾誾故匡人不能殺桓魋不能<lb/>
　害不然何以避咎哉童溪曰在我不盡其莊敬之禮<lb/>
　不諂則慢諂則失已非以下承上之道慢則失人非<lb/>
　以剛接柔之道初六之敬以避咎避去其諂與慢之<lb/>
　咎也<lb/>
<pb n="7a"/>
六二黄離元吉象曰黄離元吉得中道也<lb/>
　黄中色六二以文明中正之徳上同與文明中順之<lb/>
　君其明如是其麗如是大善之吉也所以元吉者以<lb/>
　其得中道也夫人之一性正理渾然所謂天然自有<lb/>
　之中所謂喜怒哀樂未發之中无智愚无聖狂此理<lb/>
　固均具也及其性動而為情循其性則道心為人心<lb/>
　之主人心聴道心之命動静云為自无過不及之差<lb/>
　於是乎動罔不吉離之六二麗乎中正則循其秉彛<lb/>
<pb n="7b"/>
　之良心而无偏黨反側之私率其天理之正性而无<lb/>
　私心横發之危此吉之所以大也象曰得中道也中<lb/>
　庸一書子思子所以明中道之可常而不可易也其<lb/>
　曰天命之性中之實體也其曰率性之道中之實用<lb/>
　也其曰修道之教又因中道之體用而品節之也其<lb/>
　戒謹其恐懼其謹獨所以存天理遏人欲而不失此<lb/>
　中也極而至於天地位萬物育所以極此中道之功<lb/>
　效也中之效驗至於天地以位萬物以育不謂之元<lb/>
<pb n="8a"/>
　吉何哉<lb/>
九三日昃之離不鼓缶而歌則大耋之嗟凶象曰日昃<lb/>
之離何可久也<lb/>
　九三居下體之終是前明將盡後明將繼之時人之<lb/>
　始終時之革易也故為日昃之離日下昃之明也昃<lb/>
　則將没矣以理言之盛必有衰始必有終常道也達<lb/>
　者順理為樂缶常用之器也鼓缶而歌樂其常也不<lb/>
　能如是則以大耋為嗟憂乃為凶也大耋傾没也此<lb/>
<pb n="8b"/>
　聖人示人處生死之道人物之在天地間原其始則<lb/>
　隂精陽氣聚而為物要其終則魂遊魄降散而為變<lb/>
　猶晝夜循環此理之常也日昃之離即人生之耋也<lb/>
　自鼓缶而歌言之必自謂嵗聿云暮今我不樂日月<lb/>
　其除也必自謂嵗聿其逝今我不樂日月其邁也且<lb/>
　以喜樂且以永日生順死安此善處日昃之離而吉<lb/>
　也自大耋之嗟言之則認形體為己有不能釋然也<lb/>
　視宫室為己私而不能舍然也涕泗於衰謝之餘悲<lb/>
<pb n="9a"/>
　戚於暮晚之際顛倒錯亂此不善處日昃之離而凶<lb/>
　也象曰何可久也人之暮景如日之昃不能長久也<lb/>
　昔堯老也薦舜於天舜老也薦禹於天其下陶潛之<lb/>
　預為祭文杜牧之自撰墓誌皆不惑於生死之際彼<lb/>
　秦皇之顛倒海島漢武之謬迷仙道趙孟之發朝不<lb/>
　謀夕之語而棄其神人宋公與昭子坐語相泣而喪<lb/>
　其精爽是處日昃之離而已凶道矣程氏曰明者知<lb/>
　其然也故求人以繼其事退處以休其身安常處順<lb/>
<pb n="9b"/>
　何足以為凶<lb/>
九四突如其來如焚如死如棄如象曰突如其來如无<lb/>
所容也<lb/>
　此爻前明已盡後明相繼之時九四重剛不中不正<lb/>
　又處不當位不善乎繼而求繼者也剛躁妄動突如<lb/>
　其來失善繼之道居繼承之地而用陵逼之道則名<lb/>
　分不正神人不容此身於此而焚死天下於此而棄<lb/>
　絶能免陵迫之禍乎夫古之聖賢其繼統嗣位非以<lb/>
<pb n="10a"/>
　位為樂也所以應天命而順人心也舜之繼堯既以<lb/>
　其徳弗嗣矣又且避堯之子何其揖遜也使其居堯<lb/>
　之宫逼堯之子能无篡奪之禍乎禹之繼舜既曰朕<lb/>
　徳罔克矣又且避舜之子何其揖遜也使其居舜之<lb/>
　宫逼舜之子能无悖逆之凶乎今九四當繼承之時而<lb/>
　突如其來者其欲速享天位之樂亟受玉食之珍妄<lb/>
　竊神器之重乎莫之為而為莫之致而致如是而進<lb/>
　未害也今迺突如其來是不待天命之與而躁進也<lb/>
<pb n="10b"/>
　朝覲者歸謳歌者歸訟獄者歸如是而進未害也今<lb/>
　乃突如其來是不待人心之歸而妄進也繼承而以<lb/>
　剛逼之道是逆徳也是篡賊也是天人之所共絶也<lb/>
　其曰焚如凶威逆焰足以焚其身也其曰死如凶器<lb/>
　逆械足以死其身也其曰棄如强衆咈公適以取天<lb/>
　下之棄絶也象曰无所容也无所容是焚死棄也昔<lb/>
　者魯桓公篡位而繼世突如其來也終罹彭生之禍<lb/>
　天地神人之不容也衛州吁弑君而繼世突如其來<lb/>
<pb n="11a"/>
　也終罹衛人之戮天地神人之所不容也下而王莽<lb/>
　以詐偽而篡漢桓𤣥以剛猛而代晉隋廣以幽父而<lb/>
　承隋突如之勢若足以得志矣其焚如死如棄如之<lb/>
　禍寧能免乎楊氏曰六五有至尊之象天下所共欽<lb/>
　今九四恃至剛之才突然以犯六五犯之不獲而自<lb/>
　反是突如其來如也豈有侵天欺君之人而人不疾<lb/>
　之焚之不足寘之死而後已死為未已棄之而不留<lb/>
　則其疾之甚也禍極矣凶不足言也<lb/>
<pb n="11b"/>
六五出涕沱若戚嗟若吉象曰六五之吉離王公也<lb/>
　六五有文明之徳然以柔居上在下无助獨附麗於<lb/>
　剛强之間危懼之勢也唯其明也故能畏懼之深至<lb/>
　於出涕慮念之深至於戚嗟所以能保其吉也以憂<lb/>
　懼之心而致逸樂之福也六五之所以憂懼者若曰<lb/>
　愚夫愚婦一能勝予麗于剛强實為大艱國勢危而<lb/>
　敵勢强公室㣲而私室張凜乎若履春氷也危乎若<lb/>
　蹈虎尾也若游大川未知攸濟存心如此必思所以<lb/>
<pb n="12a"/>
　修政事而消外患思所以修己徳而服人心奚而不<lb/>
　吉必思求忠良以制姦雄必思淑人心以拒暴行奚<lb/>
　而不吉以禹之明而有下車之泣所以成夏室之治<lb/>
　湯之明而懐隕淵之危所以致商邦之寧若夫衛侯<lb/>
　臧卒而子衎不哀社稷於是而㡬覆著丘公亡而郊<lb/>
　公不慼國人於是而不順其能吉乎象曰離王公也<lb/>
　憂王公之尊位而畏懼憂虞以處二剛之逼此其所<lb/>
　以為吉也<lb/>
<pb n="12b"/>
上九王用出征有嘉折首獲匪其醜无咎象曰王用出<lb/>
征以正邦也<lb/>
　王五也上以陽剛居五之上處離之極剛明可以及<lb/>
　逺五惟用之出征則有嘉美之功折取也首猶魁也<lb/>
　醜類也然出征之道不可恃剛太過唯折取其魁首執<lb/>
　獲其匪類而已所謂殱厥渠魁脅從罔治故无咎盖<lb/>
　聲罪執言禁暴除亂義氣之所當振者赦過宥<lb/>
　罪好生惡殺又仁道之所當施者天地之大雷霆之<lb/>
<pb n="13a"/>
　震怒所以行雨露之沾潤秋冬之肅殺所以兆春夏<lb/>
　之温厚聖人之心天地之心也上九之出征有嘉折<lb/>
　首者若曰元兇有罪天命殛之予弗順天厥罪惟均<lb/>
　昏迷不恭反道敗徳爾實為之倡脅權相滅穢徳彰<lb/>
　聞爾實為之主怠棄三正敷虐萬邦爾實司其柄奉<lb/>
　辭討罪以折其魁首為尚此大義之不容己也夫何<lb/>
　咎之有其所以獲匪其醜者又若曰天地萬物莫非<lb/>
　吾體干戈相尚豈予本心彼醜類之衆雖不沾王化<lb/>
<pb n="13b"/>
　安知其无自潔之志雖淪胥逆黨安知其非脅從之<lb/>
　人殺其父兄係累其子弟是豈中道哉舊染汚俗咸<lb/>
　與維新此又至仁之所不容已也夫亦何咎之有湯<lb/>
　之征葛誅其君而弔其民武王之伐殷伐不仁而非<lb/>
　敵百姓厥後魯之征徐戎而无敢越逐唐之擒元濟<lb/>
　而不戮一人是亦上九无咎之道耳象曰以正邦也<lb/>
　征之為言正也仁義之師非黷武也正邦國之不正<lb/>
　而已程氏曰明則能照剛極能斷能照足以察奸惡<lb/>
<pb n="14a"/>
　能斷足以行威刑故王者用此剛明之人以辨天下<lb/>
　之邪惡而行其征伐則有嘉美之功也然明極則无<lb/>
　㣲不照斷極則无所寛宥不約之以中則傷於嚴察<lb/>
　矣只當折取其魁首所執獲非其醜類則无殘暴之<lb/>
　咎也童溪曰九四當離麗之時恃剛以陵上由上九<lb/>
　觀之所謂非其醜類而首惡者于以征之則不正者<lb/>
　去而邦正矣<lb/>
<pb n="15a"/>
䷞<hi>艮下兌上</hi>
咸亨利貞取女吉彖曰咸感也柔上而剛下二氣感<lb/>
應以相與止而説男下女是以亨利貞取女吉也天<lb/>
地感而萬物化生聖人感人心而天下和平觀其所<lb/>
感而天地萬物之情可見矣<lb/>
　咸者感也不曰感者咸有皆義男女交相感也物<lb/>
　之相感莫如男女而少復甚焉凡君臣上下以至<lb/>
　萬物皆有相感之道相感則有亨通之理故咸有<lb/>
<pb n="15b"/>
　亨之理也利貞相感之道利於正也取女吉以卦才<lb/>
　言也夫明感通之本既有以得人道之正達感通之<lb/>
　用當有以明人道之始感通莫大於得正斯可以盡<lb/>
　倫匹配之際生民之始萬福之原婚姻之禮正然後<lb/>
　品物遂而天命全未有舍感通之正道而能經夫婦<lb/>
　者書記釐降禮始大婚詩歌好逑皆重於正始之道<lb/>
　也聖人於咸之一卦先之以亨通之亨次之以取女<lb/>
　吉其紀綱人道也深矣觀之周詩取女之禮有曰桃<lb/>
<pb n="16a"/>
　之夭夭灼灼其華之子于歸宜其室家以其正道之<lb/>
　得宜也維鵲有巢維鳩盈之之子于歸百兩成之以<lb/>
　其正道之有成也被之僮僮夙夜在公被之祁祁薄<lb/>
　言還歸正道之形為愛敬也南有樛木葛藟虆之樂<lb/>
　只君子福履綏之正道之積而成福禄也内以治祖<lb/>
　廟之禮足以配神明之奥出以治直言之禮足以立<lb/>
　上下之敬正道不失男女有别而後夫婦有義而後<lb/>
　父子有親父子有親而後君臣有義感通之不以正<lb/>
<pb n="16b"/>
　道豈能如是春秋之世正道不明宰咺歸賵而嫡妾<lb/>
　之分亂履緰逆禮而親迎之禮廢姜氏如齊師則淫<lb/>
　奔之俗興季姬使鄫子則先柔之道喪昭公娶孟子<lb/>
　則厚别之義亡後世漢劉聰后樊氏而亂華齊后主<lb/>
　妃馮氏而亡國唐髙宗立昭儀而階禍皆失其正也<lb/>
　吉何有焉彖曰咸感也此釋卦名之義也丘行可曰<lb/>
　咸感者也所以感者心也无心者不能感故感為咸<lb/>
　加心有心於感者亦不能咸感故感无心而為咸惟<lb/>
<pb n="17a"/>
　无容心於感然後无不感也曰柔上而剛下二氣感<lb/>
　應以相與以卦體言之兑柔居上艮剛居下一剛一<lb/>
　柔交相感應此感之所以亨此天地之感也曰止而<lb/>
　説男下女是以亨利貞取女吉也以卦徳言之艮止<lb/>
　於下篤誠而感之専兑説於上和柔而應之至一止<lb/>
　一説交相感應此咸之所以利貞説斯感感必止得<lb/>
　其正也蔡氏曰止而説所以利貞説斯感感必止得<lb/>
　其正也文王親迎太姒于渭而生武王男下女得理<lb/>
<pb n="17b"/>
　之正而吉也此言人道之感也曰天地感而萬物化<lb/>
　生聖人感人心而天下和平觀其所感而天地萬物<lb/>
　之情可見矣此又推廣咸感之名義也楊氏曰上經<lb/>
　首乾坤乾坤隂陽之辨下經首咸恒咸恒隂陽之交<lb/>
　不辨分不嚴不交情不通故曰咸感也此卦其變為<lb/>
　損卦其象兑少女艮少男以少男下少女咸感之象<lb/>
　其占利貞則吉也<lb/>
象曰山上有澤咸君子以虚受人<lb/>
<pb n="18a"/>
　澤性潤下土性受潤澤在山上漸潤通徹是二物之<lb/>
　氣相感通也君子體之而虚其中以受人夫人中虚<lb/>
　則能受中實則不能受虚中無我中無私主故無感<lb/>
　不通以量而容之擇合而受之使私邪内窒本心太<lb/>
　虚之體一有以蔽之則立已與物私為町畦安在其<lb/>
　能感通耶白雲曰不能感者以不能受故也不能受<lb/>
　者以不能虚中故也山受澤山之虚心受人君子之<lb/>
　虚虚故感感故應<lb/>
<pb n="18b"/>
初六咸其拇象曰咸其拇志在外也<lb/>
　拇足大指也不能行而能動咸之初六志在應四以<lb/>
　㣲居下其感未深豈能動於人初雖欲感乎四四則<lb/>
　不應乎初如人拇指之動未足以進也故不言吉凶<lb/>
　象曰志在外也志在應於外卦之九四是初六有志<lb/>
　於感而未能感也於初六者冝如何曰咸雖主於感<lb/>
　感道宜静不宜動傅説感髙宗於宵寐豈有心於髙<lb/>
　宗哉甯戚感齊桓於謳歌豈有心於齊桓哉无心之<lb/>
<pb n="19a"/>
　感不介而孚乃感通之真機故龍无心於感雲而雲<lb/>
　自從虎无心於感風而風自從六唯静虚以存心静<lb/>
　退以守身行乎仁義之塗游乎詩書之府上之感通<lb/>
　无容心焉庻乎得感通之正道昔者廉頗被甲以示<lb/>
　可用終不得趙王之召韓愈上書以求大用終不得<lb/>
　唐相之援下之求上以有心感之其感也亦淺矣焉<lb/>
　能必上之應哉<lb/>
六二咸其腓凶居吉象曰雖凶居吉順不害也<lb/>
<pb n="19b"/>
　腓腨腸也足肚也在足之上股之下腓動則足舉而<lb/>
　後隨之足之力本諸此為下體之要咸以人身取象<lb/>
　六二以隂在下與五為應隂柔不能固守不知順理<lb/>
　守道以待上之求而如腓之自動則躁妄自失所以<lb/>
　凶也然二居中得正所應又中正其才本善聖人又<lb/>
　為之戒曰居吉若安其分不自妄動則吉也夫君子<lb/>
　之動静以出處言固不可主一而廢一以感應言則<lb/>
　戒乎妄動而自失六二之咸其腓而凶者疾趨於功<lb/>
<pb n="20a"/>
　名之塗摇尾於權勢之門朶頥於烹餁之鼎足將進<lb/>
　而趦趄口將言而囁嚅雖卑屈雖恥辱雖危殆皆不<lb/>
　暇顧其凶宜也六二若能反而思之謂屈道不可以<lb/>
　伸身謂辱已不可以成君無熱中無躁進無貪冒浩<lb/>
　然而獨存居正以自守其吉又可待也象曰順不害<lb/>
　也謂君臣之相感惟順理則不害動而凶者其悖理<lb/>
　歟静而吉者其順理歟聖人兩示得失之分以為六<lb/>
　二勸戒其㫖深矣吁動而凶者非為商鞅之三變説<lb/>
<pb n="20b"/>
　君則為公孫𢎞之曲學阿世非為齊揔之剥削求媚<lb/>
　則為王鍔之以賂求相其終之所以感君者何所加<lb/>
　也静而吉者非為伊尹之樂畎畝則為吕望之逸老<lb/>
　渭濱非為四皓之肥遁商山則為葛亮之髙卧南陽<lb/>
　其終之所以感君者何所損也是非之别得失之分<lb/>
　學者有不難辨矣程氏曰腓動求君則凶居以自守<lb/>
　則吉<lb/>
九三咸其股執其隨徃吝象曰咸其股亦不處也志在<lb/>
<pb n="21a"/>
隨人所執下也<lb/>
　股在身之下足之上不能自由隨身而動者也自動<lb/>
　則妄隨人則牽九三以陽居剛有陽剛之才而為主<lb/>
　於内居下之上是宜自得於正道以感於物今乃感<lb/>
　上六之説而隨之上六女之説説之極極而流者也<lb/>
　九三剛躁以隨之所隨者正其弊猶不止所隨不正<lb/>
　其弊若何如此而徃可羞吝也夫人固不能无所隨<lb/>
　也未達之士必從先達者然後爵位通而事業彰後<lb/>
<pb n="21b"/>
　覺之人必從先覺者然後學問新而道徳富為干木<lb/>
　之踰垣為泄栁之閉門是皆已甚然彌子欲主孔子<lb/>
　而孔子不之隨季氏欲宰子騫而子騫不之隨則君<lb/>
　子之所隨苟非其人不苟隨也匪人而妄隨之是可<lb/>
　羞也九三之咸其股執其隨徃吝者或以朋比合或<lb/>
　以勢利合或以富貴合泛泛若水中之鳬隨波上下<lb/>
　執此以徃大可羞吝象曰所執下也動而説志在隨人<lb/>
　所執卑下之甚也吁陳相之從許行夷之之從墨子<lb/>
<pb n="22a"/>
　此學問之詭隨也貢禹之從王鳳五鹿之從石顯此<lb/>
　黨與之詭隨也范増之從項羽曹洪之從魏王此禄<lb/>
　仕之詭隨也詩曰無縱詭隨九三其盍念之徐氏曰<lb/>
　世之君子位居人上所守不正感不以道而反徇夫<lb/>
　<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>御臣僕在下者之私情至於多行可愧者皆執其<lb/>
　隨者也龜山曰九三居下卦之上股之象也股不足<lb/>
　以有行隨下而已故曰志在隨人所執下也<lb/>
九四貞吉悔亡憧憧往來朋從爾思象曰貞吉悔亡未<lb/>
<pb n="22b"/>
感害也憧憧往來未光大也<lb/>
　感者人之動也故皆就人身取象拇取在下而動之<lb/>
　㣲腓取先動股取其隨九四脢之下股之上又當三<lb/>
　陽之中心之位也獨不言心者謂有心以感動物則<lb/>
　其應必狹唯無心而待物之感故能无所不應九四<lb/>
　以陽居隂失其正而不能固居隂而應初故聖人為<lb/>
　之戒曰感之道得其貞正則吉而悔亡聖人感天下<lb/>
　之心如雨𤾉寒暑无不通无不應者亦貞而已貞者<lb/>
<pb n="23a"/>
　虚中无我之謂也曰憧憧往來朋從爾思謂往來憧<lb/>
　憧然用其私心以感物則思之所及者有能感而動<lb/>
　所不及者不能感也是以朋類則從其思也夫天地<lb/>
　之常以其心普萬物而无心聖人之道以其情順萬<lb/>
　事而无情論感通之理以至正之大本言所謂上帝<lb/>
　所降之𠂻所謂天命之性所謂天然自有之中此是<lb/>
　也吾惟立此大本則人心同此天者莫不有此正性<lb/>
　以性感性何所不通以至正之達道言所謂率性之<lb/>
<pb n="23b"/>
　道所謂惻隱羞惡辭遜是非之情皆是也吾惟由此<lb/>
　逹道則人心同此天者莫不有此正情以情感情何<lb/>
　所不通若反是貞正之道而用其私係之心未能毋<lb/>
　意毋必毋固毋我以意必固我之私心感物但見私<lb/>
　心憧憧往來所思之朋類從矣其如所思之不及者<lb/>
　何親與近者雖從矣其如疎與逺者何象曰未感害<lb/>
　也又曰未感之害者未為私感所害也憧憧往來則<lb/>
　為私感所害而不光大矣孔子繫辭釋此爻曰天下<lb/>
<pb n="24a"/>
　何思何慮天下同歸而殊途一致而百慮天下何思<lb/>
　何慮日往則月來月往則日來日月相推而明生焉<lb/>
　寒往則暑來暑往則寒來寒暑相推而嵗成焉往者<lb/>
　屈也來者伸也屈伸相感而利生焉尺蠖之屈以求<lb/>
　伸也龍蛇之蟄以存身也精義入神以致用也利用<lb/>
　安身以崇徳也過此以往未之或知也窮神知化徳<lb/>
　之盛也朱子曰日月往來是自然的往來憧憧往來<lb/>
　是加私意不好的往來憧憧只是一箇忙迫的心不<lb/>
<pb n="24b"/>
　能順自然之理猶言助長正心與計獲相似憧憧是<lb/>
　一心方欲感他便欲他來應如正其誼便是欲謀其<lb/>
　利許慎以憧憧為意不定心思往來不絶也又曰廓<lb/>
　然大公便不是憧憧物來順應便不是朋從爾思龜山<lb/>
　曰心猶鏡也居其所而物自以形來則所鑒者廣若<lb/>
　執鏡隨物以度其形其照㡬何楊氏曰不言心而言<lb/>
　思者責其廢心而任思也<lb/>
九五咸其脢无悔象曰咸其脢志未也<lb/>
<pb n="25a"/>
　脢背肉又曰在心上皆非思慮之地又非若拇腓股<lb/>
　之好動者也无思无慮又不妄動所謂寂然不動感<lb/>
　而遂通者也九五君位能以此感人何悔之有夫感<lb/>
　道莫患乎私心之累物我兩忘而无容心焉則得感<lb/>
　天下之正道也天統元氣萬物感之而資始天之於<lb/>
　物亦何心哉无私覆而已地統元形萬物感之而資<lb/>
　生地之於物亦何心哉无私載而已人君之感天地<lb/>
　无私无為无好无惡乃所以為感若係於私為作好<lb/>
<pb n="25b"/>
　作惡則不足以為感九五之咸其脢脢背肉也與心<lb/>
　相背而所不見者也五尊居中位貞誠貫徹不係二<lb/>
　説上背其私心感非其所見而説者得人君感天下<lb/>
　之正而无悔也昔叔段之不義得衆若有以感人矣<lb/>
　而叔段之終能免悔乎商人之驟施於國若足以感<lb/>
　人矣而商人之終能免悔乎象曰志末也此盖以咸<lb/>
　其脢為戒辭也謂九五居尊位下應乎六二上比乎<lb/>
　上六恐其心志淺躁係二説上而戒之以背其私欲<lb/>
<pb n="26a"/>
　也是亦貴静之意也艮卦曰艮其背不獲其身艮其<lb/>
　背即咸其脢也背者止也止於不見則无欲以亂其<lb/>
　心无欲則无我不獲其身无我也以有我之私而感<lb/>
　物則所感者狹以无我之道而感物則天地萬物莫<lb/>
　非我也何所感而不通合咸艮互㕘之得此爻之㫖<lb/>
　童溪曰上六處咸之末以口舌為容説之道所謂小<lb/>
　人也九五以其近已舍二正應而比上六不可也故<lb/>
　聖人曰志末也戒之白雲曰不能捨脢之感而志夫<lb/>
<pb n="26b"/>
　體之大全未足以盡君人之道故曰志末也盡感之<lb/>
　義者其惟去其所志虚中无我萬物自歸乎<lb/>
上六咸其輔頰舌象曰咸其輔頰舌滕口説也<lb/>
　上六隂柔居説之極當以兑之口舌務為柔媚極感<lb/>
　之事此小人女子之常態曰輔曰頰曰舌三者俱舉<lb/>
　以言无所不用其媚也夫感人之道在誠不在言誓<lb/>
　衆發於武王之口則感之者同心發於齊桓之盟則<lb/>
　譏誚至大誥之書發於周公之口則感之者移風編<lb/>
<pb n="27a"/>
　於王莽之筆則横逆滋何也武王周公之誠足以感<lb/>
　人也况其誠已孚於言語未發之先若夫伯者强世<lb/>
　之命盜臣文姦之辭人豈我孚哉上六之咸其輔頰<lb/>
　舌詖辭知其所蔽淫辭知其所陷邪辭知其所離遁<lb/>
　辭知其所窮巧言令色之化民誰信之昔王子朝奔<lb/>
　於蠻荆雖有文辭之詔誥而曽不足以感諸侯魯昭<lb/>
　公之孫于野井雖有禮辭之備具而誠不足以感一<lb/>
　國言語之不足以動人也如此象曰滕口説也以柔<lb/>
<pb n="27b"/>
　説嫵媚滕於口舌言説豈足感人也雖然善言一出<lb/>
　躔度退舍出其言善則千里之外應之聖門四科不<lb/>
　廢言語則言之不可己也如此但在乎誠心以為<lb/>
　主而不可専主於口舌柔佞之説人耳楊氏曰上六<lb/>
　乃小人在上近君用事以口才而感動九五之君其<lb/>
　公孫衍張儀淳于髠陳賈之徒歟<lb/>
<pb n="28a"/>
䷟<hi>巽下震上</hi>
恒亨无咎利貞利有攸往彖曰恒久也剛上而柔下雷<lb/>
風相與巽而動剛柔皆應恒恒亨无咎利貞久於其道<lb/>
也天地之道恒久而不已也利有攸往終則有始也日<lb/>
月得天而能久照四時變化而能久成聖人久於其道<lb/>
而天下化成觀其所恒而天地萬物之情可見矣<lb/>
　恒久也不曰久而曰恒唯常而後久也恒之道可以<lb/>
　亨通乃无咎也所以能亨由貞正也可恒乆之道非<lb/>
<pb n="28b"/>
　守一隅而不知變故利有攸往唯其有往故能恒也<lb/>
　恒有二義有不易之恒有不已之恒利貞者不易之<lb/>
　恒也利有攸往不已之恒也合而言之乃常道也倚<lb/>
　於一偏則非道矣有道之大權有道之大經經之正<lb/>
　大而不易固常道也權之變通而不居亦常道也道<lb/>
　之倚於一偏一曲者固不可以為常道也是故正焉<lb/>
　而為三綱秩然而為五典敘焉而為彛倫率焉而為<lb/>
　大戛此皆聖賢之所以常也不然則執往以為常可<lb/>
<pb n="29a"/>
　乎惟行乎萬事流乎萬化上下之无常剛柔之相易<lb/>
　此聖賢之所以常也不然執膠固以為常可乎因亨<lb/>
　无咎以觀貞之所以利于以知常道之大經因利貞<lb/>
　而推攸往之所以利于以知常道之大權是恒之為<lb/>
　道其可以定體求者謂之恒其不可以定體求者亦<lb/>
　謂之恒自斯道之不明於天下也暴君以慘刻為恒<lb/>
　汚吏以貪婪為恒伯者以功利為恒誇者以死權為<lb/>
　恒烈士以徇名為恒鳴呼彼孰知恒之所以利貞者<lb/>
<pb n="29b"/>
　乎其有志於正者往往執中而无權守廉而至於離<lb/>
　母守直而至於證父守信而至於抱木而死行仁而<lb/>
　至於兼愛行義而至於為我嗚呼彼孰知恒之所以<lb/>
　利有攸往者乎夫曰恒非一定之謂晝則必夜夜則<lb/>
　必晝寒則必暑暑則必寒若一定則不常也其在人<lb/>
　可以仕則仕可以止則止如孟子辭齊王之金而受<lb/>
　薛宋之贐皆隨時變易故可以為恒能恒然後能變<lb/>
　及其變也恒亦只在其中彖曰恒久也剛上而柔下<lb/>
<pb n="30a"/>
　雷風相與巽而動剛柔皆應恒此釋卦名也自卦之<lb/>
　二體言之震剛在上巽柔在下尊卑定位剛柔之恒<lb/>
　也以卦變言恒自豐來剛上居二柔來居初也自卦<lb/>
　象言之震雷以動巽風以入相須鼓潤二氣之恒也<lb/>
　自卦徳言之巽順震動剛柔適中至徳之恒也天地運<lb/>
　化恒久而不已者順動也巽而動恒久之道自卦體<lb/>
　言之初與四應二與五應三與上應剛柔皆應應與<lb/>
　之恒也此四者皆可常之道朱氏曰剛上柔下而不<lb/>
<pb n="30b"/>
　能相與相與而不能巽動皆不能恒以夫婦言之尊<lb/>
　者上卑者下分嚴矣不能相與則情何由通能相與<lb/>
　矣剛或犯義柔不得禮亦豈能久巽而動上下内外<lb/>
　應而家道成推之以治國治天下之道也故曰恒又<lb/>
　曰恒亨无咎利貞久於其道也天地之道恒久而不<lb/>
　已也恒固能亨且无咎然必利於貞乃為久於其道<lb/>
　天地之道所以常久亦貞而已又曰利有攸徃終則<lb/>
　有始也久於其道終也利有攸徃始也動静相生循<lb/>
<pb n="31a"/>
　環之理然必静為主也伊川曰隨時變易乃常道也<lb/>
　日月得天而能久照四時變化而能久成聖人久於<lb/>
　其道而天下化成觀其所恒而天地萬物之情可見<lb/>
　矣此又極言恒久之道天地恒久之道天下恒久之<lb/>
　理非知道者孰能識之楊氏曰咸以少男下少女此男<lb/>
　女之新婚恒以長女下長男此男女之正位婚姻之<lb/>
　際則女尊而男卑故曰咸既婚之後則男尊而女卑<lb/>
　故曰恒尊卑定位然後天地日月春秋君臣父子長<lb/>
<pb n="31b"/>
　幼之分正矣正則可久久則可恒故曰利貞楊氏曰<lb/>
　聖人之化久而後成如周自太王王季文武亦以恒<lb/>
　而化成故歴世多而祚運長此卦其變為益卦其象<lb/>
　男尊久女卑久之象其占利貞而亨也<lb/>
象曰雷風恒君子以立不易方<lb/>
　此専明恒久之體也君子體有常之象而恒久其徳<lb/>
　不易其方止仁止孝止敬止慈止信不可易之常道<lb/>
　也書之常厥徳詩之有常徳大學之知其所止皆立<lb/>
<pb n="32a"/>
　不易方也惟能明不易之體斯能達變異之用此又<lb/>
　本末先後之辨也楊氏曰終始變化者恒之道所以<lb/>
　久而不窮立不易方者恒之節所以久而不變雷風<lb/>
　不恒則傷物雷風之恒貴乎恒也丘行可曰巽入也<lb/>
　而在内震出也而在外二物各居其位則謂之恒君<lb/>
　子體之而立不易方若雷入而從風風出而從雷二<lb/>
　物易位而相從則謂之益君子體之有遷改之義<lb/>
初六浚恒貞凶无攸利象曰浚恒之凶始求深也<lb/>
<pb n="32b"/>
　初與四為正應理之常也四震體而陽性上而不下<lb/>
　又為二三所隔應初之志亦異乎常初六柔暗巽體<lb/>
　乃挾隂柔之資持巽入之術責望於故素務深入以<lb/>
　為恒理知恒而不知變堅固守此凶之道也何所往<lb/>
　而利夫恒之為道惟量時度勢者可以為恒不審時<lb/>
　勢者不可以為恒君臣之交正應之常也然事君數<lb/>
　則斯辱矣朋友交正應之恒也然朋友數則斯疏矣<lb/>
　初與四正應之常也然四之應初也緩而初之求之<lb/>
<pb n="33a"/>
　急反以為恒之累下之事上以忠信為恒未信而諌<lb/>
　或取謗已之尤以正言為恒交淺言深或取失身之<lb/>
　悔天下之求之過深者少有不失求孝之深申生適<lb/>
　以陷父求信之深尾生適以喪身賈誼上痛哭流涕<lb/>
　之書而終有長沙之行范滂非訐朝政而自罹黨錮<lb/>
　之禍劉蕡直言殿陛而莫救宗社之危皆居下浚上<lb/>
　而不得其宜者是以君子以時中為恒可也今初之<lb/>
　應四也急四之應初也常緩宜其有浚恒之凶无浚<lb/>
<pb n="33b"/>
　恒之利也象曰始求深也於恒之始而求恒之深是<lb/>
　以凶且不利也楊氏曰始而求深是欲速也欲速則<lb/>
　不達善人為邦百年亦可以勝殘去殺恒之為道必<lb/>
　久而後成<lb/>
九二悔亡象曰九二悔亡能久中也<lb/>
　以陽居陽道之恒也九陽爻二隂位以陽居隂本當<lb/>
　有悔然二五相應皆以中道相與是能恒久於中道<lb/>
　也故其悔亡夫中庸之為徳其至矣乎民鮮能久矣<lb/>
<pb n="34a"/>
　謂之中庸以其中道之常久而不易也庸常之理可<lb/>
　以常久而不易者惟此中耳自天命之性而求此中<lb/>
　之體則不偏不倚喜怒哀樂渾然在中所謂性之徳<lb/>
　道之體是也此所謂在中之義正中庸所謂大本也<lb/>
　自其率性之道而求此中之用則无過无不及事事<lb/>
　物物皆有成理所謂情之正道之用是也此所謂時<lb/>
　中之義正中庸所謂達道也中而有庸其恒之九二<lb/>
　歟象曰能久中也中而能久中庸之道得矣<lb/>
<pb n="34b"/>
九三不恒其徳或承之羞貞吝象曰不恒其徳无所容<lb/>
也<lb/>
　九三陽爻居陽位處得其位是其恒處也然過剛不<lb/>
　中居巽之極巽為進退為不果至從上六隂柔不惟<lb/>
　隂陽相應風復從雷於恒處而不處不恒之人也其<lb/>
　徳不恒則羞吝或承之矣或承之謂有時而至也承<lb/>
　如奉承之承如人送羞辱與之也无一徳之誠而有<lb/>
　喪徳之累其恒之九三乎徳惟一動罔不吉徳二三<lb/>
<pb n="35a"/>
　動罔不凶九三之不恒其徳或承之羞者性之未發<lb/>
　則為仁義禮智信此徳之體三之不恒其徳則不能<lb/>
　養其性矣情之已發則為愛敬宜别此徳之用三之<lb/>
　不恒其徳則不能性其情矣其反道敗徳也或承之<lb/>
　以昏迷之羞其弗慎厥徳也或承之以忸怩之羞其<lb/>
　顛覆厥徳也或承之以耽亂之羞此正道之可吝也<lb/>
　象曰无所容也謂不恒之人无所容處其身也白雲<lb/>
　曰人之於徳也過中則不恒不恒則日入於小人之<lb/>
<pb n="35b"/>
　域是以為機變之巧者无所用恥焉雖或承之羞亦<lb/>
　忍而固守方自以為得計而不知恥是可鄙也孔子<lb/>
　曰人而无恒不可以作巫醫况事君治民之職乎故<lb/>
　曰无所容也楊氏曰忽欣驟忿父不能以安其子初<lb/>
　正終譎士不能以孚其朋如鄭朋之兩從呂布之屢<lb/>
　叛人誰納我宜其无所容身也夏王之弗克庸徳則<lb/>
　取滅亡之禍伊尹暨湯咸有一徳則致興商之基豈<lb/>
　弟君子民之父母信乎徳之不可不恒也<lb/>
<pb n="36a"/>
九四田无禽象曰久非其位安得禽也<lb/>
　田者奔馳无常之所故取以為象九四以陽居隂以<lb/>
　剛居柔不中不正為動之主好變者也處非其位雖<lb/>
　恒何益以好變之心應浚恒之初必不能相有也雖<lb/>
　使恒久如田獵而无禽獸之獲徒用力而无功也夫<lb/>
　天下之至善者恒也天下之至不善者亦恒也至誠<lb/>
　之无息正道之不渝大節之不變久於其道而有成<lb/>
　此為恒之善過焉而不知改愚焉而不知移積惡而<lb/>
<pb n="36b"/>
　怙終久非其道而終於无成者此為恒之不善管仲<lb/>
　之行國政如彼其久而功烈之卑曽西不為林甫之<lb/>
　為相如彼其久而相業之隳子岫自懼皆以其非道<lb/>
　而无成也九四之久非其位想其不知不仁非一日<lb/>
　之積无禮无義非一日之積象曰安得禽也以陽居<lb/>
　隂不得其位之正久非其位動而不獲安能如田之<lb/>
　得禽乎雖然久道而有成田獵而有禽固天下之常<lb/>
　理然明道不計功又仁人之所為詭遇而獲禽君子<lb/>
<pb n="37a"/>
　亦不為也是則君子不可久非其道以喪其功亦不<lb/>
　可枉其道以計其功也朱氏曰冒榮招辱貪得致亡<lb/>
　曷若守恒之无患學者亦然學无常位亦何所托業<lb/>
　哉潘氏曰恒貴乎中久於不中之位不足以有獲也<lb/>
　非无禽也静動失中則宜有而无也<lb/>
六五恒其徳貞婦人吉夫子凶象曰婦人貞吉從一而<lb/>
終也夫子制義從婦凶也<lb/>
　五應九二以隂柔而應陽剛居中而所應又中隂柔<lb/>
<pb n="37b"/>
　之正也故恒久其徳則為貞也以順從為恒者婦人<lb/>
　則為貞故吉若丈夫而以順從於人為恒則失其陽<lb/>
　剛之正乃凶也夫三綱五典其理本一理一之中其<lb/>
　分則殊天地一理也天以剛而動地以柔而静其恒<lb/>
　理不可紊也君臣一理也君以剛而臨御臣以柔而<lb/>
　順承其恒理不可渝也父慈子孝各有攸當兄友弟<lb/>
　恭各有攸則以柔順為恒徳以之正位乎内可也以<lb/>
　之正位乎外不可也以之明章婦順可也以之明章<lb/>
<pb n="38a"/>
　男教不可也孟子曰往之女家必敬必戒無違夫子<lb/>
　以順為正者妾婦之道此恒其徳貞婦人之所以吉<lb/>
　也又曰居天下之廣居立天下之正位行天下之大<lb/>
　道得志與民由之不得志獨行其道富貴不能淫貧<lb/>
　賤不能移威武不能屈此之謂大丈夫恒其柔徳能<lb/>
　无凶乎若夫漢元之優柔更始之懦柔徳宗之姑息<lb/>
　凶于而家害于而國可勝言哉象曰從一而終也又<lb/>
　曰從婦凶也婦人以柔為徳從夫而終貞守此道所<lb/>
<pb n="38b"/>
　以為吉夫子以剛為徳以義為制從婦人之柔順所<lb/>
　以為凶也潘氏曰以夫子而從婦人之則家破國亡<lb/>
　周幽之從褒姒明皇之從貴妃豈非從婦而凶乎楊<lb/>
　氏曰以六五之柔弱而下應九二之强臣故有從婦<lb/>
　凶之戒本義曰此爻不是既為婦人又為夫子只是<lb/>
　有恒其徳貞之象占者若婦人則吉夫子則凶以占<lb/>
　者之徳為吉凶耳<lb/>
上六振恒凶象曰振恒在上大无功也<lb/>
<pb n="39a"/>
　振者動之速也上六處恒之終居震之極又隂柔不<lb/>
　能固守故為震動以震為恒也如振衣振書抖擻運<lb/>
　動之意在上而其動无節以此為恒其凶宜矣天下<lb/>
　之理未有能不動但動以為恒則无所底止耳静専<lb/>
　動直所以為乾静翕動闢所以為坤上六之振恒凶<lb/>
　者振於无位之地振於不中之地如人之安宅不居<lb/>
　而无所寄托也如之何而不凶然聖人戒之以振恒<lb/>
　者非欲人之死灰其心也槁木其形也懼夫人之躁<lb/>
<pb n="39b"/>
　妄紛更多事以為恒也象曰大无功也好動而不静<lb/>
　无所成立祗以取凶也彼州吁之用兵不戢是振恒<lb/>
　也衛鞅之變法用竒是振恒也故凶天下本无事庸<lb/>
　人自擾之上六其擾亂天下之庸人也楊氏曰在下<lb/>
　以入為常浚常也在上以動為恒振恒也在下而求<lb/>
　浚恒非也在上而求振恒亦非也上六之振恒宜乎其<lb/>
　无功<lb/>
<pb n="40a"/>
䷠<hi>艮下乾上</hi>
遯亨小利貞彖曰遯亨遯而亨也剛當位而應與時行<lb/>
也小利貞浸而長也遯之時義大矣哉<lb/>
　遯之為卦隂進陽退君子遯藏之時也君子退藏以<lb/>
　伸其道道不屈則恒故遯所以有亨也小謂隂柔小<lb/>
　人也小利貞者小人則利於守正不可以浸長之故<lb/>
　而遂侵逼於陽夫易為君子謀不為小人謀天下之<lb/>
　至言也然聖人非不為小人謀也君子之惡於小人<lb/>
<pb n="40b"/>
　欲小人之皆變為君子也故善則嘉之不能則矜之<lb/>
　嘉善固欲其守善矜不能則亦欲其歸於善也故聖<lb/>
　人作易於陽剛之當退則示之以隱居求志之節於<lb/>
　隂柔之方進則示之以率徳改行之塗此遯之一卦<lb/>
　二隂浸長之卦曰遯亨者以君子自處有道不可辱<lb/>
　於小人也曰小利貞者以小人亦當滌瑕蕩穢不可<lb/>
　自絶於君子也彖曰遯亨遯而亨也剛當位而應與<lb/>
　時行也此舉九五一爻以釋亨義九五以剛中而應<lb/>
<pb n="41a"/>
　六二柔中浩然自得與時偕行此君子之遯所以亨<lb/>
　也文公曰隂尚㣲為他剛當位而應所以能知時而<lb/>
　遯是能與時行不然便是與時背小利貞浸而長也<lb/>
　此以初二二隂釋之也見其浸長故設戒令其貞正<lb/>
　且以寛君子之患然亦是小人之福遯之時義大矣<lb/>
　哉此則贊卦名也遯以二隂之長成卦而以四陽遯<lb/>
　得名為君子謀名卦必以陽為主如是則時義之大<lb/>
　亦以陽之善處能遯為大也程氏曰小利貞者隂長<lb/>
<pb n="41b"/>
　未能遽盛君子尚有遲遲致力之道不可大貞而尚<lb/>
　利小貞孔子去魯遲遲其行孟子去齊三宿出晝曰<lb/>
　速王允謝安之於漢晉苟勢未極强此之衰艱彼之<lb/>
　進所得為者聖賢亦屑為之也豈曰悻悻然决於退<lb/>
　哉潘氏曰二五正中君臣相得猶有救時之心但當<lb/>
　與時消息未必委之而去也朱氏曰遯非疾世避俗<lb/>
　長往而不返之謂也此卦其變為臨卦其象隂長陽<lb/>
　消君子退遯之象其占小利貞也<lb/>
<pb n="42a"/>
象曰天下有山遯君子以逺小人不惡而嚴<lb/>
　天之髙也而其下有山是天逺於山也為遯逺之象<lb/>
　天之逺於山也非有惡於山而邈不可干何其嚴也<lb/>
　君子逺小人之道若以惡聲厲色適足以致其怨忿<lb/>
　唯在乎矜威莊敬使知敬畏則自然逺矣夫子於陽<lb/>
　貨孟子於王驩是也唯不惡故无害唯嚴故不汚<lb/>
初六遯尾厲勿用有攸往象曰遯尾之厲不往何災也<lb/>
　它卦以下為初遯者往遯也在前者先進故後為尾<lb/>
<pb n="42b"/>
　尾在後之物也見㡬先遯固為善也初以柔處㣲見<lb/>
　㡬不早遯而為尾危之道也往既有危不若不往而<lb/>
　晦藏可免於災古人厄㣲下隱亂世而不去者多矣<lb/>
　遯之初可以速退而不可以復進示以尾厲之辭戒<lb/>
　其當亟退也示以勿用有攸往之辭戒其不可復進<lb/>
　也穆生之遯當在於醴酒不設之初不當在於楚人<lb/>
　鉗市之時范増之遯當在於殺卿子冠軍之始不當<lb/>
　在於漢間既行之後出處之義不可以不早辨也象<lb/>
<pb n="43a"/>
　曰不往何災也謂遯而為尾既為危厲不往而晦藏則免於<lb/>
　災耳楊氏曰進處後則逺利明退處先則逺害早上之肥遯<lb/>
　五之嘉遯四之好遯喜其早也初六柔不能决止而不行居遯<lb/>
　之後故危也揚雄仕於莽蔡邕仕於卓是以曰勿用有攸往<lb/>
　<hi>以下原闕</hi>
九四好遯君子吉小人否象曰君子好遯小人否也<lb/>
　小人否也謂唯君子有好遯之志而小人無好遯之心也然<lb/>
　君子亦非苟遯也有莘之耕渭水之釣以及西山薇蕨輝<lb/>
<pb n="43b"/>
　映宇宙雖萬世猶知有君臣之義君子之出處進退<lb/>
　有闗於天地之運而參盛衰之數者彼其假隱以詭<lb/>
　禄仕固不足揚號曰處士而有盗名之陋者又何足<lb/>
　算也楊氏曰遯而誠為好遯隐而偽為素隐好遯者<lb/>
　如好好色素隐者如鄉原徳之賊隐而偽不若不隐<lb/>
　而誠也九四以乾之剛當遯之時知遯之早味遯之<lb/>
　肥宜其好遯之篤也故聖人許其為君子賛其為吉<lb/>
　又歎其非小人之所能為也潘氏曰與九五同徳君<lb/>
<pb n="44a"/>
　臣相好也與初六正應隂陽相好也然而遯者知時<lb/>
　而順天故曰好遯外不貪爵禄之榮内不戀妻子之<lb/>
　愛君子以義制事者能之小人不然也好遯名一而<lb/>
　用之者異君子好之吉小人好之乃沽名假譽之好<lb/>
　遯耳<lb/>
九五嘉遯貞吉象曰嘉遯貞吉以正志也<lb/>
　九五居人君之位而嘉奬退遯之志則表厲節操奔<lb/>
　競革心可以貞正而吉遯之正道也且遯之時何如<lb/>
<pb n="44b"/>
　哉二隂長而剛浸退矣天下有山而君子欲逺小人<lb/>
　矣九五之君能无凛凛乎然其陽剛中正猶可以維<lb/>
　持正道也其應中正猶可以保全正士也遯退之士<lb/>
　執莘郊之耒者有一徳格天之藴躬傅巖之築者有<lb/>
　霖雨舟楫之具持渭濱之釣者有龍虎鷹揚之畧懷<lb/>
　才抱道之人其可聴其隱遯乎九五之君嘉予之搜<lb/>
　訪之顯用之使隱遯之賢幡然願進於王朝則二隂<lb/>
　之遯可轉而為臨將否之兆可轉而為泰謂之正吉<lb/>
<pb n="45a"/>
　信乎其正吉矣象曰以正志也謂好賢之志出於正<lb/>
　也嗟夫周公之告歸而拜手詩言成王之嘉遯也故<lb/>
　艱難之周轉而為鳬鷖假樂之盛孟軻出晝王不予<lb/>
　追齊王之不能嘉遯也故千里之齊終於戰國干戈<lb/>
　之域吉凶之應亦可鑑矣嘉者又㑹合之義羣陽方<lb/>
　遯九五之君能合之復使賢者在位如亨嘉之㑹則<lb/>
　正而吉也遯雖隂長正之在君正心以正朝廷故曰<lb/>
　以正志也所謂剛當位而應與時行小利貞是已程<lb/>
<pb n="45b"/>
　氏以九五與二皆以中正自處而无私繫之失所以<lb/>
　為嘉美也<lb/>
上九肥遯无不利象曰肥遯无不利无所疑也<lb/>
　肥者充大寛裕之意遯者唯飄然逺㳺无所繫滯之<lb/>
　為善上九乾體剛斷在一卦之外无位无應下无私<lb/>
　繫遯之逺而无累可謂寛綽有餘裕也寛綽以處遯<lb/>
　得時止之意也君子之遯世其憂世之志與樂天之<lb/>
　心固有並行而不悖者孔子之不遇於時未嘗无憂<lb/>
<pb n="46a"/>
　世之心也陳蔡之厄絃歌自如何其泰然也今遯之<lb/>
　上九想其知時之不可以倖為也於是不炫能不矜<lb/>
　明不僥倖於富貴不戚戚於貧賤樂道徳之豐肥味<lb/>
　仁義之膏潤措之身則體安而氣和見諸事則廉頑<lb/>
　而立懦肥遯之義自无所往而不適其利也象曰无<lb/>
　所疑也謂其信道剛决安分而退无所疑也蔡氏曰<lb/>
　遯者陽避隂君子所以逺小人貴速不貴遲貴逺不<lb/>
　貴近上九去柔最逺髙而无應剛而能决遯之速者<lb/>
<pb n="46b"/>
　故无不利楊氏曰隂道長乏而陽道長饒故曰肥遯<lb/>
　上九外无累於位内无累於隂也<lb/>
<pb n="47a"/>
䷡<hi>乾下震上</hi>
大壯利貞彖曰大壯大者壯也剛以動故壯大壯利貞<lb/>
大者正也正大而天地之情可見矣<lb/>
　大謂陽也四陽長盛故為大壯大壯之道利於貞正<lb/>
　也大壯而不得其正强猛之為耳非君子之道壯盛<lb/>
　也人之於剛也有正焉有偏焉剛而得正則勝已私<lb/>
　排異類去姦宄見義必為浩然充然而常伸乎萬物<lb/>
　之上剛而失正則色厲而内荏直行以好勝或屈於<lb/>
<pb n="47b"/>
　威武或淫於富貴或移於貧賤有勇无義而常屈於<lb/>
　萬物之下寛柔以教不報无道南方之强固不及乎<lb/>
　中正者袵金革死而不厭北方之强又過乎中正者和<lb/>
　而不流中立而不倚居天下之廣居立天下之正位<lb/>
　行天下之大道浩然之氣配義與道塞乎天地之間<lb/>
　是則大壯之正道也故曽子曰自反而不縮雖褐寛<lb/>
　博吾不惴焉自反而縮雖千萬人吾往矣使吾正大<lb/>
　之氣充然於中則王公失其貴晉楚失其富儀秦失<lb/>
<pb n="48a"/>
　其辨賁育失其勇孰非大壯之功用乎以是知明乎<lb/>
　正大之學知勝私起懦之義者可與言大壯局於一<lb/>
　偏一曲昧克己復禮之功者不可與語大壯象曰大<lb/>
　者壯也剛以動故壯此以卦徳卦體釋卦名也以卦<lb/>
　體言四陽之大過乎隂二隂之㣲不及乎四陽大者<lb/>
　壯盛所以名卦自卦徳言乾剛主乎内震動行乎外<lb/>
　以剛而動亦所以為大壯又曰大壯利貞大者正也<lb/>
　正大而天地之情可見矣此所以推廣利貞之義也<lb/>
<pb n="48b"/>
　大者既壯則利于貞正正大者道也天地之常道久<lb/>
　而不已者至正至大也正大之理則天地之情可見<lb/>
　矣文公曰大者正與正大不同上大字是指陽下正<lb/>
　大是説理天地只是正大未嘗有些子邪處白雲曰<lb/>
　大者天也正則天之徳也必得天之剛徳而後動謂<lb/>
　之大壯聖人以羊譬壯深見小人之情狀大壯而不<lb/>
　正有羝羊之狠而成觸藩之敗故貴乎利貞利貞則<lb/>
　大者正也此卦其變為觀卦其象雷在天上震動聲<lb/>
<pb n="49a"/>
　宏大壯之象其占利貞也<lb/>
象曰雷在天上大壯君子以非禮勿履<lb/>
　以震之雷而動於乾天之上陽氣壯盛鼓動萬物大<lb/>
　而壯之象也君子體之反求諸己非曰奮血氣之怒<lb/>
　而逞金革之勇也非禮勿視視足以勝己私也非禮<lb/>
　勿聴聴足以勝己私也非禮勿動動足以勝己私也<lb/>
　大壯之道如此文公曰如雷在天上則威嚴果决以<lb/>
　去其惡而必於為善若半上落下則不濟事何以為<lb/>
<pb n="49b"/>
　君子自勝之謂强君子之大壯莫若克己復禮潘氏<lb/>
　曰乾下震上為大壯乾上震下為无妄皆天理也非<lb/>
　人為也<lb/>
初九壯于趾征凶有孚象曰壯于趾其孚窮也<lb/>
　趾在下而進動之物也三剛在前未可以進初九陽<lb/>
　剛乾體而處下无位无應用壯而不得其中若在下<lb/>
　而用壯以行趾進則進犯乎剛而凶有孚可必其窮<lb/>
　困而凶也用剛者貴乎得正剛而得正則巍乎天地<lb/>
<pb n="50a"/>
　不足以為大萃乎泰華不足以為髙浩乎滄海不足<lb/>
　以為廣勇往而有為可也何拘乎勢位獨立而不懼<lb/>
　可也何必乎黨與剛壯而失其正則有位者適以召<lb/>
　禍有與者適以同惡大壯初九以九居初剛而得正<lb/>
　其視世之不明義理狠愎好上人者誠賢矣其視世<lb/>
　之黨與非類而肆强暴者誠賢矣然以位則初在下<lb/>
　而无位也以黨則四居上而非應與也无位无與以<lb/>
　剛而動焉往而不取困耶范滂非訐朝姦不免於黨<lb/>
<pb n="50b"/>
　錮之禍劉蕡排斥閹宦不免於斥黜之困誠以无位<lb/>
　而无應也程氏曰以剛處壯雖居上猶不可行况在<lb/>
　下乎象曰其孚窮也信其困窮也<lb/>
九二貞吉象曰九二貞吉以中也<lb/>
　王輔嗣曰未有違謙越禮而能全其壯者也故陽爻<lb/>
　皆以居隂為美九二陽剛居柔而處中是剛柔得中<lb/>
　不過於壯得貞正而吉也以九居二處以中也以二<lb/>
　應五動而中也以剛居柔隂陽之得中也是九二以<lb/>
<pb n="51a"/>
　莊嚴可畏之威而即之也温然有剛健武勇之徳而<lb/>
　發之也粹然其夫子之温而厲威而不猛恭而安者<lb/>
　歟象曰以中也主成徳言則謂其以中道而得正以<lb/>
　不當位言則欲其因中以取正也九二因中得正所<lb/>
　以吉也<lb/>
九三小人用壯君子用罔貞厲羝羊觸藩羸其角象曰<lb/>
小人用壯君子罔也<lb/>
　九三過剛不中當壯之時是小人用壯而君子用罔<lb/>
<pb n="51b"/>
　罔无也視有如无君子之過於勇者也程氏謂至剛<lb/>
　蔑視於事而无所忌憚也如此則雖貞亦危矣羝羊<lb/>
　剛壯喜觸藩籬用壯如此必羸困其角也且道之不<lb/>
　明也我知之矣知者過之也道之不行也我知之矣<lb/>
　賢者過之也天下之理至於中而止中道所在不可<lb/>
　以毫釐過也三居下體之上而極其剛譬則羝羊之<lb/>
　角也四居三之前而亦剛譬則藩籬之間也我方以<lb/>
　剛進而前復與剛遇如羝羊之進觸而前有藩籬之<lb/>
<pb n="52a"/>
　大間小人之用壯如此固必取敗君子而蔑視如此<lb/>
　聖人亦憂其如羝羊之羸角也吾是以知剛中之不<lb/>
　可過也象曰君子罔也此言剛壯之時在小人固不<lb/>
　待言在君子亦未免有輕視之過也嗚呼天為剛徳<lb/>
　猶不干時况於人乎沉潛剛克髙明柔克夫子以之<lb/>
　此甯嬴所以知處父之必敗也小人之剛敗聖人所<lb/>
　以憂也君子以剛困聖人所深憂也君子所以為君<lb/>
　子者以其剛徳之足以藩吾身而勝小人也以其剛<lb/>
<pb n="52b"/>
　徳之足以安國家而定社稷也今名為君子而亦以<lb/>
　剛困則君子之道何時而長乎此聖人之所以深憂<lb/>
　也然九三宜如之何曰復於中而已荀子曰聰明<lb/>
　睿智守之以愚曽子曰有若無實若虚犯而不校此<lb/>
　亦君子用困之説也有至剛之才而處之以无則其<lb/>
　物終不勝乎物矣<lb/>
九四貞吉悔亡藩决不羸壯于大輿之輹象曰藩决不<lb/>
羸尚往也<lb/>
<pb n="53a"/>
　四陽剛長盛壯已過中壯之甚也九四為壯之主以<lb/>
　剛决柔壯之正者也位不當故有悔得正則吉其悔<lb/>
　可亡五上以隂虚居前藩决之象也藩限既决則陽<lb/>
　道尚往而无阻礙之傷輹在車之下所用以行者髙<lb/>
　大其車輪輹强壯其行之利可知大壯之極得其正<lb/>
　道則不患无可行之勢九四所居者大臣之位所承<lb/>
　者柔順之君所乗者剛徳之流吾道之行未有已也<lb/>
　使君子正志上孚正道下達正人類進何憂乎觸藩<lb/>
<pb n="53b"/>
　折輹若夫進不以正雖有其勢未足有行也象曰尚<lb/>
　往也謂其進不已也四不取羝羊之象而但曰藩决<lb/>
　不羸四居隂處謙非九三用壯之比故也此所謂以<lb/>
　正為壯者也在時有是勢則藩决不羸是也在我有<lb/>
　是器則壯於大輿之輹是也在事有是理則貞吉悔<lb/>
　亡是也由是理用是器而乗是勢此君子之道所以<lb/>
　獨盛於此時也横渠曰乗剛本有悔不用其壯故貞<lb/>
　吉四能不為隂柔所累守己以正則吉而无乗剛之<lb/>
<pb n="54a"/>
　悔且得衆陽之助以息隂慝<lb/>
六五喪羊于易无悔象曰喪羊于易位不當也<lb/>
　羊之為物喜觸物者也剛壯于首用其剛于外者也<lb/>
　六五以柔居中喪其剛于平易之中忘其壯于和順<lb/>
　之頃故其悔亡也夫大壯之卦非剛固不足以言壯<lb/>
　而純陽亦非所以處壯純乎剛則為猛隘為强梁為<lb/>
　猛則虎視生靈嚴威暴下而猛之悔生為隘則褊心<lb/>
　狹量容物不廣而隘之悔生為强梁則倚勢陵下摧<lb/>
<pb n="54b"/>
　折民命而强梁之悔生以此為壯激禍階亂何莫由<lb/>
　斯是以壯之初九以純剛而凶壯之九三以純剛而<lb/>
　厲二四以剛柔相濟則聖人固已期之以吉今六五<lb/>
　當大壯之時居大君之位不恃其剛而居之以柔是<lb/>
　柔也可以柔跋扈强禦之夫可以銷激變致亂之憂<lb/>
　其无悔宜也象曰位不當也謂其柔處剛不當其位<lb/>
　故以柔而遇剛則能无悔也楊氏曰六五當衆陽盛<lb/>
　强于下之時而使帖然自喪其剛者正以柔順和易<lb/>
<pb n="55a"/>
　之徳而調伏之唐之代宗是也<lb/>
上六羝羊觸藩不能退不能遂无攸利艱則吉象曰不<lb/>
能退不能遂不詳也艱則吉咎不長也<lb/>
　羝羊但取用壯故隂爻以稱之大壯之時剛者壯也<lb/>
　上六居壯之終處震之動極隂躁之資見剛者壯亦<lb/>
　從之而用剛不知其可也如羝羊觸藩進則礙身退<lb/>
　則防角進退皆不可也壯終動極故觸藩而不能退<lb/>
　質本隂柔故又不能遂其進也无所往而利然猶幸<lb/>
<pb n="55b"/>
　其不剛能知艱以處則尚可以得吉夫大壯之吉莫<lb/>
　患於剛亢莫善於戒懼禍福无不自已求之者勇而<lb/>
　无禮果敢而窒必以躁迫而取禍敬而无失恐懼而<lb/>
　得正必以謹畏而獲福爻辭兩示勸戒正欲人知趨<lb/>
　吉避凶之道也象曰不詳也味不詳之㫖則知所以<lb/>
　不利者其以言行之不詳謹而致也曰咎不長也味<lb/>
　咎不長之㫖則知其所以吉者以戒謹而免咎也程<lb/>
　氏曰用壯即不利知艱而處柔則吉也上居壯之終<lb/>
<pb n="56a"/>
　有變之義也童溪曰中庸曰愚而好自用賤而好自<lb/>
　専生乎今之世而反古之道如此者災及其身者也<lb/>
　此皆不能詳察之過也<lb/>
　<lb/>
　<lb/>
　<lb/>
　<lb/>
　<lb/>
<pb n="56b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易衍義卷八<lb/>
</p>
<p>
</p>
  </div>
</body>
</text>
</TEI>
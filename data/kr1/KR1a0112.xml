<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Title</title>
            </titleStmt>
            <publicationStmt>
                <p>Information about publication or distribution</p>
            </publicationStmt>
            <sourceDesc>
                <p>Information about the source</p>
            </sourceDesc>
        </fileDesc>
    </teiHeader>
    <text>
        <body>
            <div>
                <head>卦變考畧</head>
    <p>
<pb n="1a"/>欽定四庫全書　　　　　經部一<lb/>
　卦變考畧　　　　　　　易類<lb/>
　　提要<lb/>
　　　　<hi>臣</hi>等謹案卦變考畧二卷明董守諭撰守諭<lb/>
　　　　字次公鄞縣人是書成於崇禎癸未大㫖以<lb/>
　　　　卦變之説出於漢學程子始廢斥之朱子則<lb/>
　　　　謂伊川不信卦變故於柔來文剛等處皆無<lb/>
　　　　依㨿於是兼采其説又以意變之凡十九卦<lb/>
<pb n="1b"/>　　　　今本義第九圖是也守諭則謂朱子上經釋<lb/>
　　　　變卦者九唯訟卦與卦變圖同餘則如隨自<lb/>
　　　　困噬嗑未濟來據圖則自否泰來下經釋變<lb/>
　　　　卦者十唯晉卦與圖同餘則如復變師姤變<lb/>
　　　　同人之類例以復初上為師之二復二下為<lb/>
　　　　師之初姤初上為同人之二姤二下為同人<lb/>
　　　　之初及與初九變為初爻之八初六變為初<lb/>
　　　　爻之七皆不免前後異例於是上考郎顗京<lb/>
<pb n="2a"/>　　　　房蜀才虞翻諸家之説定為此圖每卦皆具<lb/>
　　　　列古法斷以已意宋元諸儒以及明來知徳<lb/>
　　　　之屬亦兼考焉其言率有所根據不同他家<lb/>
　　　　之穿鑿其證以彖爻雖不免有所附㑹然如<lb/>
　　　　謂屯本坎卦初六升二九二降初是為剛柔<lb/>
　　　　始交比本師卦一陽居二則為師衆所宗故<lb/>
　　　　為師變而居五則為天下之所附故為比謙<lb/>
　　　　卦乾之上九來居坤三是天道下濟而光明<lb/>
<pb n="2b"/>　　　　坤之六三上升乾位是地道卑而上行豫卦<lb/>
　　　　復初變五體比象故利建侯復初升三體師<lb/>
　　　　象故利行師於經文亦往往巧合惟其篇末<lb/>
　　　　有曰或謂變乃易中之一義非畫卦作易之<lb/>
　　　　本㫖愚獨以為不然云云則主持未免太過<lb/>
　　　　夫乾坤之生六子猶隂陽之分為五行也其<lb/>
　　　　配而為六十四卦猶干攴之配為甲子也其<lb/>
　　　　因卦而推奇偶之變猶以干支相配而推衝<lb/>
<pb n="3a"/>　　　　合制化也駁卦變者謂不應先有某卦後有<lb/>
　　　　某卦是猶談五行者謂水生於庚辛不化於<lb/>
　　　　丙辛火生於甲乙不化於戊癸也主卦變者<lb/>
　　　　以此為作易之本六十四卦皆自此來是猶<lb/>
　　　　以化氣為本氣亦乖五行相生之㫖矣故卦<lb/>
　　　　變之説不可謂非易之一義亦不可謂易之<lb/>
　　　　本義漢以來儒者相𫝊要必有取並存以備<lb/>
　　　　㕘考焉可矣乾隆四十六年十一月恭校上<lb/>
<pb n="3b"/>　　　　　　　總纂官<hi>臣</hi>紀昀<hi>臣</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="4a"/>卦變考畧原序<lb/>
讀易不知卦變猶日唔咿不知六書也以易變喻變之<lb/>
不知變不若以六書自喻之可逹於變也以六書自喻<lb/>
愚其類於瞽之不知日譬以盆不知盆擊銅以示喻者<lb/>
不已逺乎或曰不然顧喻之以其近者耳一曰變在象<lb/>
形形苟在健何必馬乎形苟在順何必牛乎正如書與<lb/>
畫同出畫取形書取象形變而象象安窮象變而形形<lb/>
安寄易也者變之寄乎變也者象形之寄乎夫八索生<lb/>
<pb n="4b"/>鸞凖之所被六甲出靈龜之所負故虎豹蔚文飛鳥遺<lb/>
音鉉成金玉耕厥菑畬鼫䑕虩虎巫閽釡石細若谷鮒<lb/>
大若丘陵不可枚縷寓於象者全也二曰變在指事書<lb/>
之所可象者曰象形非形不可象者指其事易之所可<lb/>
象者曰像象非象所得像者實其事故夫同井握竒八<lb/>
卦虚中之體也公侯岳牧一右八體之材也衡軸抗其<lb/>
外内賔甸列其四維起一終十在譜冊之中矣師居需<lb/>
後五兵衛則八政修比在畜先大邦藩則小腆熄指事<lb/>
<pb n="5a"/>之鉅者坎奠冀州乾殿雍位子亥定而𤣥圭告成臨以<lb/>
立君漸以立相典教章則六服承徳水土容於畜荆岐<lb/>
之界無沴陽陳常前於蒙貫魚之宫無匿隂指事之又<lb/>
鉅者訟在卷舌豐在貫索蠱前六甲巽後六庚同以合<lb/>
愛暌則異文益為黄鍾隨爲大吕必此也亶厥指者若<lb/>
乃大往小來辰火經營於后稷利用賔王風土昌卜於<lb/>
姜齊箕文用夷而後永終湯武用革而身大介下而書<lb/>
契居食弓弧佃漁簮盍知冠妹歸知婚大耋嗟而冬喪<lb/>
<pb n="5b"/>西隣禴而夏祭書之事古今殊文變之事大荒莫殫也<lb/>
三曰變在㑹意文有子母二母合為一意變有正反子<lb/>
母别為九宫其有同母之變如臨觀剥復坎離遯大壯<lb/>
皆自乾坤來是也有異母之變需利用恒需之恒也乾<lb/>
道乃革乾之革也蒙曰困蒙履曰夬履鼎曰鼎耳革咸<lb/>
曰執其隨夬曰壯趾兑曰孚剥是也極其異而廣之行<lb/>
師必坤㑹衆意也國邑必坤㑹地意也震長男也㑹為<lb/>
師五之帥師艮少男也㑹為漸初之小子坎為水則四<lb/>
<pb n="6a"/>爻之樽酒屯上之泣血兑為澤則萃上之涕洟困二之<lb/>
酒食巽雞㑹恒四之無禽離雉㑹明夷之飛翼蒙三男<lb/>
之克家豐三女之蔀屋離居南方則明夷之南狩兑為<lb/>
西方則隨上之西山巧厯不能定其算數聖明不能定<lb/>
其典要其主意則一也四曰變在轉注書有互體别聲<lb/>
之轉注卦亦有互體别母之轉變剝比師復可互坤夬<lb/>
有同姤可互乾互兑離者鼎訟互坎震者泰謙互巽艮<lb/>
者升萃凡此之例充棟難稽此轉變異體矣故别母書<lb/>
<pb n="6b"/>有互體别義之轉注卦亦有互體别子之轉變需五之<lb/>
酒食互離坎水之上火也豐三之折肱互兑兑金之銷<lb/>
艮也履之眇跛互有離巽離為目巽為股俱非正體視<lb/>
履宜艱萃之假廟互有艮巽巽為木艮為闕木在闕上<lb/>
宫室是建又此之例海嶽譬其高深毫毛類其孔竅轉<lb/>
變轉異而離母矣故别子五曰變在諧聲天下有無窮<lb/>
之義而有無窮之聲易有無窮之聲而因有無窮之變<lb/>
擬而後言議而後動者變也不疾而速不行而至者聲<lb/>
<pb n="7a"/>也變有正聲叶於聖彖需之聲須也離之聲麗也咸之<lb/>
聲感也晉之聲進也坎之聲陷也剥之聲剥也蹇之聲<lb/>
難也比之聲輔也按譜而歌音出金石聲有變聲散在<lb/>
百家混之為屯鴻之為蒙貝之為賁瀐之為漸怪怪竒<lb/>
竒可以自娛難以時施雖使靈書八㑹侯岡紛其天粟<lb/>
玉劵十華岣嶁披其斗薤亦不能罄聲之變者也六曰<lb/>
變在假借因借而僭者書之變因變極變者變之宗故<lb/>
欲觀其變則精乎僭矣欲假其借曷亦通於變乎稽之<lb/>
<pb n="7b"/>一竒貫五偶中借曰盍簮一竒據五偶上借曰剥牀一<lb/>
竒貫二偶借曰黄矢一竒横一偶借曰何校此以名借<lb/>
也類以無名之借則委宛輸竒石倉擬富予得而畧言<lb/>
之矣震之赤匕不可以挹酒漿巽之直繩不可以縫衣<lb/>
裳莧為山羊而非水草柅為絡絲而非金輪箕子豈紂<lb/>
之父師乎萬物方荄滋鬼方非殷之蠻夷也坤坎處北<lb/>
隅乾為大赤朱紱象其有輝兑為南剛金車假其若齒<lb/>
龜麗火以焚其身馬曵輿而下其首□夕為夙假夕惕<lb/>
<pb n="8a"/>乎臼辰為䢅借日乾也夫孰知蕃庶之為藩遮禽也夫<lb/>
孰知劓刖之為䑢齀器也夫孰知小罍謂之坎大琴謂<lb/>
之離也豐之為大屋漸之為天漢也草棘曰沛而非幡<lb/>
幔斗槩曰沫而非小星乎又孰知廬<graphic n="KR2598" url="https://raw.githubusercontent.com/kanripo/KR-Gaiji/master/images/KR2598.png" mimeType="image/png"/>之為易乎茅犀<lb/>
之為彖乎先儒所以顛沛淪酣於經籍之中如汎一葦<lb/>
於溟渤靡所底止為假借之變所窮也嗚呼六書明則<lb/>
六經如指掌六變明則大易如日星昔虞仲翔夢道士<lb/>
布六爻虞欲吞盡道士曰三爻足矣吾願與天下之善<lb/>
<pb n="8b"/>易者撓其六以飲之毋曰予誕愚之授於零陵平輿日<lb/>
南者素也董守諭序<lb/>
</p>

  </div>
            <div>
<head>卦變考畧卷上</head> <lb/>
    <p>
<pb n="1a"/>欽定四庫全書<lb/>
　卦變考畧卷上<lb/>
　　　　　　　　　　　　明　董守諭　撰<lb/>
　　上經<lb/>
䷀<hi>乾下乾上</hi>
乾<lb/>
䷁<hi>坤下坤上</hi>
坤<lb/>
<pb n="1b"/>䷂<hi>震下坎上</hi>
屯　　<hi>一自</hi>臨䷒<hi>兑下坤上</hi>　　　<hi>一自</hi>坎䷜<hi>坎下坎上</hi>
郎顗曰京氏傳云屯自臨來坤之中爻由外體來交於<lb/>
乾得乾之精化而為坎乾由二自内體上交於坤得坤<lb/>
之氣兑化為震故為屯<lb/>
荀爽曰此本坎卦也初六升二九二降初<lb/>
　諭曰京氏自臨來從乾坤内外體相交而成家盤澗<lb/>
　氏所謂卦變必自上下兩體為變方知其所由以成<lb/>
<pb n="2a"/>　之卦者即此也荀氏唯以初二兩爻一升一降成屯<lb/>
　從剛柔始交悟出變家之龍象也<lb/>
䷃<hi>坎下艮上</hi>
蒙　　<hi>一自</hi>觀䷓<hi>坤下巽上</hi>　　　<hi>一自</hi>艮䷳<hi>艮下艮上</hi>
郎顗曰京氏傳云蒙自觀來剛由五來居於二易坤為<lb/>
坎有水流而通之象志應者二五盖往來之爻故有相<lb/>
求之義<lb/>
荀爽曰此本艮卦也二進居三三降居二虞翻亦曰艮<lb/>
<pb n="2b"/>三之二也<lb/>
　諭曰按京氏五來居二易坤為坎以二五往來成變<lb/>
　也若荀虞止取二三兩爻升降成蒙變例有之考亭<lb/>
　一卦雜引諸卦以備變者多此例也<lb/>
䷄<hi>乾下坎上</hi>
需　　<hi>一自</hi>大壯䷡<hi>乾下震上</hi>
郎顗曰京氏傳云需自大壯來四之剛上而為五五之<lb/>
柔下而為四虞翻亦曰大壯四之五蜀才亦曰此本大<lb/>
<pb n="3a"/>壯卦六五降四有孚光亨貞吉九四升五位乎天位以<lb/>
正中也<lb/>
　諭曰需以險在前能須為義則需之得名由於坎也<lb/>
　當以變坎為正故必自大壯來也<lb/>
䷅<hi>坎下乾上</hi>
訟　　<hi>一自</hi>遯䷠<hi>艮下乾上</hi>
虞翻曰訟自遯來蜀才亦曰此本遯卦二進居三三降<lb/>
居二是剛來而得中也本義亦曰卦變自遯而來為剛<lb/>
<pb n="3b"/>來居二而當下卦之中<lb/>
　諭曰朱子從左傳悟卦變互體又末年與書張敬夫<lb/>
　尊漢儒善説經未嘗不心折之矣宋仙井李舜臣謂<lb/>
　舍本卦論他卦及某卦自某卦來者皆所不取則豈<lb/>
　精於易者哉梁山來氏乃云訟之剛來而得中乃卦<lb/>
　綜也非卦變也以為自遯卦變來非矣如姤方是變<lb/>
　夫一上一下謂之綜不可典要謂之變安得易變而<lb/>
　為綜其説盖祖王南溪謂訟卦上體之乾剛來居坎<lb/>
<pb n="4a"/>　體之中愚不知欲移乾之何畫來居坎中耶不如蜀<lb/>
　才二進居三三降居二解剛來得中為更確也<lb/>
䷆<hi>坎下坤上</hi>
師　　<hi>一自</hi>剥䷖<hi>坤下艮上</hi>
蜀才曰此本剥卦上九降二六二升上<lb/>
䷇<hi>坤下坎上</hi>
比　　<hi>一自</hi>師䷆<hi>坎下坤上</hi>
郎顗曰京氏傳曰比自師來一陽居二則為師衆所宗<lb/>
<pb n="4b"/>故為師變而居五則為天下之所附故為比<lb/>
䷈<hi>乾下巽上</hi>
小畜　　<hi>一自</hi>姤䷫<hi>巽下乾上</hi>　　<hi>一自</hi>需䷄<hi>乾下坎上</hi>
郎顗曰京氏傳云小畜自姤來<lb/>
虞翻曰需上變為巽<lb/>
　諭曰需之坎升天為雲墜地為雨今上變為陽坎象<lb/>
　半見故宻雲不雨以此考之小畜當自需來矣<lb/>
䷉<hi>兑下乾上</hi>
<pb n="5a"/>履　　<hi>一自</hi>夬䷪<hi>乾下兑上</hi>　　<hi>一自</hi>訟䷅<hi>坎下乾上</hi>
郎顗曰京氏傳云履自夬來<lb/>
虞翻曰謂變訟初為兑也<lb/>
　諭曰漢儒疏曰坤為虎艮為尾後儒釋之曰下卦兑<lb/>
　錯艮若履不自訟來何處錯出艮體以虎尾之義考<lb/>
　之自訟無疑矣遯卦下體艮亦曰尾觸類而長義更<lb/>
　昭然京之自夬遜其精鑿<lb/>
䷊<hi>乾下坤上</hi>
<pb n="5b"/>泰　　<hi>一自</hi>否䷋<hi>坤下乾上</hi>　　<hi>一自</hi>坤䷁<hi>坤下坤上</hi>
　　　<hi>一自</hi>歸妹䷵<hi>兑下震上</hi>
虞翻曰陽息坤反否也坤隂詘外為小往乾陽信内為<lb/>
大來胡一桂亦曰小往大來卦變也泰自否來<lb/>
蜀才曰此本坤卦<lb/>
本義曰坤往居外乾來居内又自歸妹來則六往居三<lb/>
九來居四也<lb/>
　諭曰雜卦曰否泰反其類也此明疏也朱子坤往乾<lb/>
<pb n="6a"/>　來之變當矣及考漢儒解歸妹曰泰三之四是泰變<lb/>
　歸妹非歸妹變泰也似不可以無辨<lb/>
䷋<hi>坤下乾上</hi>
否　　<hi>一自</hi>泰䷊<hi>乾下坤上</hi>　　<hi>一自</hi>乾䷀<hi>乾下乾上</hi>
　　　<hi>一自</hi>漸䷴<hi>艮下巽上</hi>
虞翻曰隂消乾反泰也胡一桂亦曰否自泰來<lb/>
蜀才曰此本乾卦<lb/>
本義曰乾往居外坤來居内又自漸卦而來則九往居<lb/>
<pb n="6b"/>四六來居三也<lb/>
䷌<hi>離下乾上</hi>
同人　　<hi>一自</hi>小畜䷈<hi>乾下巽上</hi>　　<hi>一自</hi>夬䷪<hi>乾下兑上</hi>
郎顗曰京氏傳云同人自小畜來九由二往居於四六<lb/>
由四來居於二<lb/>
蜀才曰此本夬卦九二升上上六降二<lb/>
　諭曰上六降二斯謂之柔得位得中也若來矣鮮綜<lb/>
　卦之説則大有上卦之離來居同人之下卦同人下<lb/>
<pb n="7a"/>　卦之離往居大有之上卦合之京氏大有自同人來<lb/>
　亦不為無據也<lb/>
䷍<hi>乾下離上</hi>
大有　　<hi>一自</hi>同人䷌<hi>離下乾上</hi>
郎顗曰京氏傳云大有自同人來<lb/>
䷎<hi>艮下坤上</hi>
謙　　<hi>一自</hi>剥䷖<hi>坤下艮上</hi>
郎顗曰京氏傳云謙自剥來言上九六三之互變也蔡<lb/>
<pb n="7b"/>景君亦曰剥上來之三<lb/>
　諭曰漢儒談象變之精不惟畫理深𤣥愚悟之於彖<lb/>
　辭皆有奥義如乾之上九來居坤三是天道下濟而<lb/>
　光明也坤之六三上升乾位是地道卑而上行也安<lb/>
　得保殘守闕薄卦變不言哉<lb/>
䷏<hi>坤下震上</hi>
豫　　<hi>一自</hi>復䷗<hi>震下坤上</hi>
郎顗曰京氏傳云豫自復來虞翻亦曰復初之四<lb/>
<pb n="8a"/>　諭曰卦變今之所畧愚研究其微辭之建侯行師文<lb/>
　王亦從卦變中擬議而成者也如復初變五體比象<lb/>
　故利建侯復初升二體師象故利行師一豫中涵三<lb/>
　變而辭若天成引此以例其餘<lb/>
䷐<hi>震下兑上</hi>
隨　　<hi>一自</hi>否䷋<hi>坤下乾上</hi>　　<hi>一自</hi>困䷮<hi>坎下兑上</hi>
　　　<hi>一自</hi>噬嗑䷔<hi>震下離上</hi>　　<hi>一自</hi>未濟䷿<hi>坎下離上</hi>
　　　<hi>一自</hi>震䷲<hi>震下震上</hi>
<pb n="8b"/>郎顗曰京氏傳云隨自否來虞翻亦曰否上之初蜀才<lb/>
亦曰此本否卦剛自上來居初柔自初而升上<lb/>
本義曰本自困卦九來居初又自噬嗑九來居五而自<lb/>
未濟來者兼此二變<lb/>
荀爽曰隨者震之歸魂震歸從巽故大通動爻得正故<lb/>
利貞陽降隂升嫌於有咎動而得正故无咎<lb/>
　諭曰京虞蜀氏皆主隨自否來否上之初剛來下柔<lb/>
　於羲文㫖趣窺見𤣥微程傳所云乾之上九來居坤<lb/>
<pb n="9a"/>　之下坤之初六往居乾之上伊川卦變雖只就乾坤<lb/>
　相索言往來與自否來者未始盭也朱子以困之初<lb/>
　二爻一升一降成隨噬嗑之五上爻升降成隨又以<lb/>
　未濟之初二升降五上升降合二變而成隨考亭易<lb/>
　學淵藪或别自有據荀氏歸魂乃術家所用最駭俗<lb/>
　學愚考其説始於京房其法以乾建甲子於初坤建<lb/>
　甲午於上八卦之上乃生一世之初初一世之五位<lb/>
　乃分而為五世之位其五世之上乃為逰魂之世五<lb/>
<pb n="9b"/>　世之初乃為歸魂之世而歸魂之初乃生後卦之初<lb/>
　㕘之易變是或一道也即如荀氏以震歸從巽解隨<lb/>
　義取其動也動而得正故可説唯動而説故可隨也<lb/>
　以此考之歸魂之説未可非也梁山來氏亦云若乾<lb/>
　坤所屬尾二卦晉大有需比之類乃術家所謂逰魂<lb/>
　歸魂出於乾坤之外者非乾坤五爻之正變故謂之<lb/>
　雜綜亦此意也愚又考之卜筮家言如乾為天是父<lb/>
　爻為主矣初變為姤二變為遯三變為否四變為觀<lb/>
<pb n="10a"/>　五變為剥上為父爻不可更加復轉變四爻為陽爻<lb/>
　成火地晉為逰魂第八卦復轉第三爻為世三爻盡<lb/>
　變坤為乾成火天大有内復有一乾卦矣謂之歸魂<lb/>
　是乾之魂歸也八卦皆然如地水師為坎之歸魂風<lb/>
　山漸為艮之歸魂澤雷隨為震之歸魂山風蠱為巽<lb/>
　之歸魂天火同人為離之歸魂水地比為坤之歸魂<lb/>
　雷澤歸妹為兑之歸魂也凡象變家不可盡目為異<lb/>
　端而忽之也<lb/>
<pb n="10b"/>䷑<hi>巽下艮上</hi>
蠱　　<hi>一自</hi>泰䷊<hi>乾下坤上</hi>　　<hi>一自</hi>賁䷕<hi>離下艮上</hi>
　　　<hi>一自</hi>井䷯<hi>巽下坎上</hi>　　<hi>一自</hi>既濟䷾<hi>離下坎上</hi>
郎顗曰京氏傳云蠱自泰來初上兩爻互變若六爻俱<lb/>
變則為否虞翻亦曰泰初之上九家易亦曰此本泰卦<lb/>
本義曰自賁來者初上二下自井來者五上上下自既<lb/>
濟來者兼之<lb/>
　諭曰變卦之例雜而不一者各持師説也愚之言變<lb/>
<pb n="11a"/>　必欲與卦辭相符此非愚臆也朱子曰漢上只變得<lb/>
　三爻而止於卦辭多有不通處我師古人實獲我心<lb/>
　如京荀蠱自泰來者乾天有河坤地有水二爻升降<lb/>
　出入乾坤利涉大川也初變成乾乾為甲乾三爻在<lb/>
　前故先甲三日變四至五成乾乾三爻在後故後甲<lb/>
　三日乾為始坤為終故終則有始不自泰來諸義遂<lb/>
　晦㕘之卦辭昭然日星已<lb/>
䷒<hi>兑下坤上</hi>
<pb n="11b"/>臨　　<hi>一自</hi>坤䷁<hi>坤下坤上</hi>
蜀才曰此本坤卦虞翻亦曰陽息至二<lb/>
䷓<hi>坤下巽上</hi>
觀　　<hi>一自</hi>乾䷀<hi>乾下乾上</hi>
蜀才曰此本乾卦虞翻亦曰陽升臨二<lb/>
　諭曰陽息至二乾來交坤降而為臨陽升臨二坤來<lb/>
　交乾升而為觀<lb/>
䷔<hi>震下離上</hi>
<pb n="12a"/>噬嗑　　<hi>一自</hi>否䷋<hi>坤下乾上</hi>　　<hi>一自</hi>益䷩<hi>震下巽上</hi>
郎顗曰京氏傳云噬嗑本自否來六五由初而往故彖<lb/>
曰柔得中而上行盧氏亦曰此本否卦乾之九五分降<lb/>
坤初坤之初六分升乾五是剛柔分也<lb/>
本義曰本是益卦六四之柔上行以至于五而得其中<lb/>
　諭曰盧氏之變精矣若來氏之綜則噬嗑柔得中而<lb/>
　上行者以賁下卦離之柔得中上行居於噬嗑之上<lb/>
　卦為六五也賁之柔來文剛者噬嗑上卦之柔來文<lb/>
<pb n="12b"/>　賁之剛也分剛上而文柔者人分噬嗑下卦之剛上<lb/>
　而為艮以文柔也故雜卦一上一下畫若天然可曰<lb/>
　噬嗑自賁來賁自噬嗑來乎<lb/>
䷕<hi>離下艮上</hi>
賁　　<hi>一自</hi>泰䷊<hi>乾下坤上</hi>　　<hi>一自</hi>損䷨<hi>兑下艮上</hi>
　　　<hi>一自</hi>既濟䷾<hi>離下坎上</hi>
郎顗曰京氏傳云賁自泰來柔自上來文二而為離故<lb/>
文明而亨剛自二文上為艮故止而小利有攸往苟爽<lb/>
<pb n="13a"/>亦曰此本泰卦謂隂從上來居乾之中文飾剛道交與<lb/>
中和故亨也分乾之二居坤之上上飾柔道兼據二隂<lb/>
故小利有攸往王弼亦曰剛柔不分文何由生故坤之<lb/>
上六來居二位柔來文剛之義也乾之九二分居上位<lb/>
分剛上文柔之義也孔頴逹亦曰陽本在上隂本在下<lb/>
應分剛而下分柔而上何因分剛向上分柔向下者今<lb/>
謂此本泰卦故也<lb/>
本義曰卦自損來者柔自三來而文二剛自二上而文<lb/>
<pb n="13b"/>三自既濟而來者柔自上來而文五剛自五上而文上<lb/>
　諭曰賁自泰來漢魏諸家相傳已久去古未逺自無<lb/>
　可議考亭之變必自有説也獨眉山蘓氏好自立異<lb/>
　則曰易有剛柔往來上下相易之説而其最著者賁<lb/>
　之彖也故學者沿是争推其所從變曰泰變為賁此<lb/>
　大惑也一卦之變為六十四豈獨為賁也哉學者徒<lb/>
　知泰之為賁又烏知賁之不為泰乎凡易之所為剛<lb/>
　柔相易者皆本諸乾坤也凡三子之卦有言剛來者<lb/>
<pb n="14a"/>　明此本坤也而乾來化之凡三女之卦有言柔來者<lb/>
　明此本乾也而坤來化之故凡言此者皆三子三女<lb/>
　相值之卦也非是卦也則無是言也蘓氏引蠱賁咸<lb/>
　恒損益六卦為據愚考之易亦有三子三女不相值<lb/>
　之卦而亦言剛柔往來者如无妄震下乾上曰剛自<lb/>
　外來而為主於内大畜之乾下艮上曰剛上而尚賢<lb/>
　晉之坤下離上曰柔進而上行則又何説也安得謂<lb/>
　非是卦則無是言耶眉山本諸乾坤之論與伊川同<lb/>
<pb n="14b"/>　不能一一無漏荀京之變似未可輕訾也朱子不云<lb/>
　乎古註説賁卦自泰來後儒非之以為乾坤合而為<lb/>
　泰豈有泰復變為賁之理殊不知若論伏羲畫卦則<lb/>
　六十四卦一時俱了雖乾坤亦無能生諸卦之理若<lb/>
　如文王孔子之説則縱横曲直翻覆相生無所不可<lb/>
　由考亭之正論推眉山之駁辨古註可横議乎眉山<lb/>
　尚不容立異何况末流之學哉<lb/>
䷖<hi>坤下艮上</hi>
<pb n="15a"/>剥　　<hi>一自</hi>乾䷀<hi>乾下乾上</hi>
虞翻曰隂消乾也盧氏亦曰此本乾卦郎顗亦曰京氏<lb/>
傳云乾初九變則為姤柔遇剛也九二又變則為遯隂<lb/>
浸長而陽當遯去也若下三爻俱變則泰復為否大往<lb/>
小來不利君子貞也第四爻又變則為觀氣衰於下而<lb/>
徳鍾於上猶朱均之不肖而堯舜則以揖讓襌位大觀<lb/>
在上中正以觀天下也五爻俱變則為剥盖至是則君<lb/>
子盡變為小人故曰柔變剛也六爻俱變則為純坤而<lb/>
<pb n="15b"/>一陽復生於下將為復矣<lb/>
䷗<hi>震下坤上</hi>
復　　<hi>一自</hi>坤䷁<hi>坤下坤上</hi>
虞翻曰陽息坤也郎顗亦曰京氏傳云坤卦既盡則復<lb/>
卦陽來從剥盡至陽氣來復隔坤一卦六日七分舉成<lb/>
數而言故曰七日來復崔燝亦曰從坤反震而變初爻<lb/>
不逺復也<lb/>
　諭曰八月七日卦變之大者八月之義或主周正指<lb/>
<pb n="16a"/>　遯或主夏正指觀愚必以卦變配之則以八月象八<lb/>
　位隂為月主臨觀正反之變言正視為臨反視為觀<lb/>
　從臨卦隂爻筭至觀卦隂爻凡八也七日之義郎顗<lb/>
　衍為六日七分最與變符復卦陽來隔坤一卦六爻<lb/>
　為一日復來成震一陽爻生為七日則六日七分卦<lb/>
　爻實數也月不盡之日加筭閏焉宋王昭素未明卦<lb/>
　變故以去冬至十五日為疑耳<lb/>
䷘<hi>震下乾上</hi>
<pb n="16b"/>无妄　　<hi>一自</hi>遯䷠<hi>艮下乾上</hi>　　<hi>一自</hi>訟䷅<hi>坎下乾上</hi>
郎顗曰京氏傳云无妄自遯來剛自下卦之外來而為<lb/>
主於内虞翻亦曰遯上之初也蜀才亦曰此本遯卦剛<lb/>
自上降為主於初<lb/>
本義曰為卦自訟而變九自二來而居於初<lb/>
䷙<hi>乾下艮上</hi>
大畜　　<hi>一自</hi>大壯䷡<hi>乾下震上</hi>　　<hi>一自</hi>需䷄<hi>乾下坎上</hi>
郎顗曰京氏傳曰大畜自大壯來蜀才亦曰此本大壯<lb/>
<pb n="17a"/>剛自初升為主於外陽剛居上故曰剛上而尚賢也<lb/>
本義曰此卦自需而來九自五而上<lb/>
　諭曰卦變配之卦辭而始定參之四聖而疑亡此卦<lb/>
　辭曰利貞彖曰大正謂上九一剛自大壯初九而上<lb/>
　即大壯彖所謂大者正也故特書一大字以别之以<lb/>
　此考之固當自大壯來也<lb/>
䷚<hi>震下艮上</hi>
頥　　<hi>一自</hi>觀䷓<hi>坤下巽上</hi>　　<hi>一自</hi>晉䷢<hi>坤下離上</hi>
<pb n="17b"/>　　　<hi>一自</hi>臨䷒<hi>兑下坤上</hi>
郎顗曰京氏傳云頥之為卦自觀來故卦辭曰觀頥侯<lb/>
果亦曰此本觀卦初六升五九五降初則成頥也<lb/>
虞翻曰晉四之初人曰臨二之上<lb/>
　諭曰愚考頥自二至上仍體觀故彖曰觀頥爻云觀<lb/>
　我朶頥也虞變俟考<lb/>
䷛<hi>巽下兑上</hi>
大過　　<hi>一自</hi>遯䷠<hi>艮下乾上</hi>　　<hi>一自</hi>大壯䷡<hi>乾下震上</hi>
<pb n="18a"/>郎顗曰京氏傳云大過自遯來遯有重巽象為木故卦<lb/>
辭以棟言二三四五爻辭俱以木為象由變為大過上<lb/>
兑下巽故二五爻以楊為象<lb/>
虞翻曰大壯震五之初<lb/>
　諭曰愚觀遯畫是一大巽卦也京氏之變精微極矣<lb/>
　又考之李隆山曰大壯凡四陽而下爻亦壯故上棟<lb/>
　下宇取諸其象今大者過乎陽而無所附小者過乎<lb/>
　柔而不能載故棟撓本末弱也卦有以反為變者或<lb/>
<pb n="18b"/>　此類也然義藴亦淺矣<lb/>
䷝<hi>坎下坎上</hi>
坎　　<hi>一自</hi>䷁<hi>坤下坤上</hi>
郎顗曰京氏傳云坎本自坤來<lb/>
虞翻曰乾二五之坤<lb/>
䷜<hi>離下離上</hi>
離　　<hi>一自</hi>乾䷀<hi>乾下乾上</hi>
京氏傳曰離本於純陽隂氣貫中陸績注亦曰離卦中<lb/>
<pb n="19a"/>虚始於乾象<lb/>
虞翻曰坤二五之乾<lb/>
　諭曰愚考之京氏曰乾坤體也坎離用也乾索坤而<lb/>
　乾之精為坤所得故為坎坎為月猶天以日為用而<lb/>
　其體則在月也坤索乾而坤之氣為乾所得故為離<lb/>
　離為日猶地以月為用而其體則在日也京虞之談<lb/>
　變非天下之至精其孰能與於此郎顗别云坎自震<lb/>
　來故䧟而能動説郛也<lb/>
<pb n="19b"/>　諭按朱子本義上經釋變有九其與漢魏古注同者<lb/>
　唯訟自遯來一卦而已其餘或主漢儒之變不自立<lb/>
　異未可知也家盤澗氏有云以彖辭考之説卦變者<lb/>
　凡九卦盖言成卦之由凡彖辭不取成卦之由則不<lb/>
　言所變之爻其然豈其然乎先儒胡一桂則曰本義<lb/>
　上下經所釋卦變凡十九卦且所釋訟晉與圖同餘<lb/>
　皆不合如隨自困噬嗑未濟來據圖則自否泰來然<lb/>
　則朱子釋變原不拘於一隅亦自與漢魏諸家有神<lb/>
<pb n="20a"/>　交也愚又考之卦變圖凡一隂一陽之卦皆自復姤<lb/>
　來二隂二陽之卦皆自臨遯來之類其大㫖自然精<lb/>
　當但後學未窺其奥不能輙了因㕘考古注及漢晉<lb/>
　逸篆逐卦陳之亦稽變之一助也<lb/>
　<lb/>
　<lb/>
　<lb/>
　<lb/>
<pb n="20b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　卦變考畧卷上<lb/>
</p>

  </div>
            <div>
<head>卦變考畧卷下</head> <lb/>
    <p>
<pb n="1a"/>欽定四庫全書<lb/>
　卦變考畧卷下<lb/>
　　　　　　　　　　　　明　董守諭　撰<lb/>
　　下經<lb/>
䷞<hi>艮下兑上</hi>
咸　　<hi>一自</hi>否䷋<hi>坤下乾上</hi>　　<hi>一自</hi>旅䷷<hi>艮下離上</hi>
郎顗曰京氏傳云咸自否來本乾坤之變也乾之上九<lb/>
下為九三沖之六三上為上六虞翻亦曰坤六之上成<lb/>
<pb n="1b"/>女乾上之三成男蜀才亦曰此本否卦六三升上上九<lb/>
降三是柔上而剛下二氣交感以相與也<lb/>
本義曰咸自旅來柔上居六剛下居五也<lb/>
䷟<hi>巽下震上</hi>
恒　　<hi>一自</hi>泰䷊<hi>乾下坤上</hi>　　<hi>一自</hi>豐䷶<hi>離下震上</hi>
郎顗曰京氏傳云恒自泰來蜀才亦曰恒自泰來初九<lb/>
上為九四六四下為初六是剛上而柔下也分乾與坤<lb/>
雷也分坤與乾風也是雷風相與也<lb/>
<pb n="2a"/>本義曰恒自豐來剛上居二柔下居初也<lb/>
　諭曰蜀才分乾與坤為雷分坤與乾為風象變之家<lb/>
　折角𤣥席矣九家易曰上經首乾坤而終坎離父母雖<lb/>
　異體而精氣則相易以為用下經首咸恒而終既未<lb/>
　濟夫婦雖合體然精氣相交則濟其用不相交則未<lb/>
　濟其用故天地交則泰不交則否咸自否來乾先交<lb/>
　於坤故取男下女之義為咸言感者交之始也恒自<lb/>
　泰來乾坤已交故取夫婦居室之義為恒言恒者交<lb/>
<pb n="2b"/>　之常也<lb/>
䷠<hi>艮下乾上</hi>
遯　　<hi>一自</hi>乾䷀<hi>乾下乾上</hi>　　<hi>一自</hi>姤䷫<hi>巽下乾上</hi>
侯果曰此本乾卦隂長剛殞也<lb/>
虞翻曰隂消姤也<lb/>
䷡<hi>乾下震上</hi>
大壯　　<hi>一自</hi>坤䷁<hi>坤下坤上</hi>　　<hi>一自</hi>泰䷊<hi>乾下坤上</hi>
侯果曰此本坤卦隂柔消弱剛大長壯也<lb/>
<pb n="3a"/>虞翻曰陽息泰也<lb/>
　諭曰虞氏所言隂消姤也則姤二變隂而成遯陽息<lb/>
　泰也則泰四變陽而成壯循文見義辭約㫖豐矣<lb/>
䷢<hi>坤下離上</hi>
晉　<hi>一自</hi>觀䷓<hi>坤下巽上</hi>
郎顗曰京氏傳曰晉自觀來虞翻亦曰觀四之五也蜀<lb/>
才亦曰此本觀卦九五降四六四進五是柔進而上行<lb/>
本義亦曰又其變自觀而來為六四之柔上行以至於<lb/>
<pb n="3b"/>五<lb/>
䷣<hi>離下坤上</hi>
明夷　<hi>一自</hi>臨䷒<hi>兑下坤上</hi>
郎顗曰京氏傳云明夷自臨來虞翻亦曰臨二之三而<lb/>
反晉也蜀才亦曰此本臨卦也九二升三六三降二明<lb/>
入地中也<lb/>
䷤<hi>離下巽上</hi>
家人　　<hi>一自</hi>遯䷠<hi>艮下乾上</hi>
<pb n="4a"/>虞翻曰遯初之四也<lb/>
　諭曰遯一大巽卦巽為木為風木生火火以木為家<lb/>
　遯初之四火還其家火生於木得風而盛變而又變<lb/>
　𤣥之又𤣥<lb/>
䷥<hi>兑下離上</hi>
睽　　<hi>一自</hi>无妄䷘<hi>震下乾上</hi>　　<hi>一自</hi>大壯䷡<hi>乾下震上</hi>
　　　<hi>一自</hi>離䷝<hi>離下離上</hi>　　　<hi>一自</hi>中孚䷼<hi>兑下巽上</hi>
　　　<hi>一自</hi>家人䷤<hi>離下巽上</hi>
<pb n="4b"/>京房曰睽自无妄來柔由二進而上行以至於五剛自<lb/>
五來居二而五又應之臣以柔而變君之剛五居君位<lb/>
而反為臣用此非大同之世也故暌虞翻亦曰在彖盖<lb/>
取无妄二之五也<lb/>
虞翻又曰大壯上之三<lb/>
本義曰以卦變言之則自離來者柔進居三自中孚來<lb/>
者柔進居五自家人來者兼之<lb/>
　諭曰以彖辭例卦變思過半矣夫變之大㫖在彖其<lb/>
<pb n="5a"/>　精深微幻在六爻四聖之變卦無定學者之考變當<lb/>
　於無定中求其有定也凡彖辭言柔進上行皆謂六<lb/>
　五噬嗑晉暌鼎是也今考噬嗑否初進五晉自觀四<lb/>
　進五鼎自遯二進五皆為上行獨暌卦以大壯三上<lb/>
　相易五未嘗動則於例不通虞翻取无妄二之五朱<lb/>
　子取中孚四之五皆於彖辭有據者也故虞氏初曰<lb/>
　大壯之三繼曰在彖取无妄二之五在彖二字指柔<lb/>
　進上行言也往哲之謹嚴如此<lb/>
<pb n="5b"/>䷦<hi>艮下坎上</hi>
蹇　　<hi>一自</hi>升䷭<hi>巽下坤上</hi>　　<hi>一自</hi>觀䷓<hi>坤下巽上</hi>
　　　<hi>一自</hi>小過䷟<hi>艮下震上</hi>
郎顗曰焦氏卦變一卦變為六十四京氏易林變占頗<lb/>
以大傳為主如蹇之變則曰當自升來西南坤方剛往<lb/>
得坤之中故利東北艮方柔來得艮之中故窮<lb/>
虞翻曰觀上反三也<lb/>
本義曰又卦自小過而來陽進則往居五而得中退則<lb/>
<pb n="6a"/>入於艮而不進<lb/>
　諭曰蹇變多端論者不一愚得考而悉數之虞仲翔<lb/>
　曰觀上反三故反身君子以反身修徳此義漢儒發<lb/>
　之源流已逺但西南東北在所畧也朱子則云蹇利<lb/>
　西南是説坤卦分曉艮下坎上无坤不知從何處揷<lb/>
　入坤來此須是箇變例豈未見京氏自升來之傳乎<lb/>
　仲翔又曰坤西南卦五在坤中坎為月月生西南此<lb/>
　變外别解也伊川謂卦本由五往而成坎即荀氏乾<lb/>
<pb n="6b"/>　動往居坤五之説搃之本於乾坤生六子也胡一桂<lb/>
　曰後天八卦方位艮坎東北卦與西南坤離卦為對<lb/>
　蹇卦無西南文王姑即東北對方言之不必卦内有<lb/>
　取於西南也説詁之鈴音也王景孟曰五實坎體謂<lb/>
　之利西南者盖坎體本坤以九往居五而成坎不知<lb/>
　以何卦之九往乎梁山來氏云西南為地東北為山<lb/>
　始於王弼後儒宗之而不知文王卦辭乃與解卦相<lb/>
　綜也愚駁之曰解辭有利西南故蹇綜之而亦言西<lb/>
<pb n="7a"/>　南何以蹇有東北解不言乎坤艮之例未可鑿也憶<lb/>
　先大父訓此卦曰蹇乃坤艮之交今變去五剛則為<lb/>
　純坤故利西南終於艮止則不能變純坤矣故不利<lb/>
　東北亦就一卦明畫理也夫蹇自升來明明有坤二<lb/>
　剛往居坤中豈非利乎西南之彖與變符矣確循漢<lb/>
　疏羣疑亡也<lb/>
䷧<hi>坎下震上</hi>
解　　<hi>一自</hi>明夷䷣<hi>離下坤上</hi>　　<hi>一自</hi>臨䷒<hi>兑下坤上</hi>
<pb n="7b"/>　　　<hi>一自</hi>升䷭<hi>巽下坤上</hi>
郎顗曰京氏傳云解自明夷來初往居四而得衆三往<lb/>
居二而得中盖四爻變也<lb/>
虞翻曰臨初之四<lb/>
本義曰卦自升來三往居四入於坤體二居其所而又<lb/>
得中<lb/>
　諭曰仲翔云西南坤也臨初之四得坤衆矣故利與<lb/>
　朱子入於坤體其義一也但一主臨來一主升來耳<lb/>
<pb n="8a"/>　京自明夷古變例也<lb/>
䷨<hi>兑下艮上</hi>
損　　<hi>一自</hi>泰䷊<hi>乾下坤上</hi>
郎顗曰京氏傳云損自泰來虞翻亦曰泰三之上蜀才<lb/>
亦曰此本泰卦坤之上六下處乾三乾之九三上升坤<lb/>
六損下益上也朱子發亦曰損泰變也損九三以益上<lb/>
六也<lb/>
　諭曰程伊川六十四卦變皆自乾坤來亦有拘牽處<lb/>
<pb n="8b"/>　唯於此卦云下兑之成兑也由六三之變也上艮之<lb/>
　成艮也由上九之變也三本剛而成柔上本柔而成<lb/>
　剛亦損上益下也極為精訓<lb/>
䷩<hi>震下巽上</hi>
益　　<hi>一自</hi>否䷋<hi>坤下乾上</hi>
郎顗曰京氏傳云益自否來虞翻亦曰否上之初也蜀<lb/>
才亦曰此本否卦乾上之初項安世亦曰益自否變損<lb/>
天之九四以益地之初六也<lb/>
<pb n="9a"/>　諭曰愚以卦變考之損上益下以否四之初言自上<lb/>
　下下以否上之初言知者觀彖思過半思其變也<lb/>
䷪<hi>乾下兑上</hi>
夬　　<hi>一自</hi>復䷗<hi>震下坤上</hi>
虞翻曰夬從復來坤逆在上又曰陽息為復剛長成夬<lb/>
䷫<hi>巽下乾上</hi>
姤　　<hi>一自</hi>剥䷖<hi>坤下艮上</hi>
虞翻曰隂息剥陽以柔變剛<lb/>
<pb n="9b"/>　諭曰復變夬者陽由微而盛也盛則一隂逆上而猶<lb/>
　惕剥變姤者隂由盛而専也専則五男在前而猶壯<lb/>
　朱子卦變圖五隂五陽卦亦云皆自夬剥來<lb/>
䷬<hi>坤下兑上</hi>
萃　<hi>一自</hi>屯䷂<hi>震下坎上</hi>　　<hi>一自</hi>觀䷓<hi>坤下巽上</hi>
郎顗曰京氏傳云萃自屯來初往而居四<lb/>
虞翻曰觀上之四也<lb/>
　諭曰考之鄭𤣥云四本震爻盖言震之初往居四也<lb/>
<pb n="10a"/>　五本坎爻盖言萃之五仍坎體也震為長子坎為隠<lb/>
　伏居尊而隠伏鬼神之象長子入闕升堂拜祖禰之<lb/>
　禮也故曰王假有廟以此考之萃自屯來矣<lb/>
䷭<hi>巽下坤上</hi>
升　　<hi>一自</hi>臨䷒<hi>兑下坤上</hi>　　<hi>一自</hi>解䷧<hi>坎下震上</hi>
虞翻曰臨初之三又有臨象<lb/>
本義曰卦自解來柔上居四<lb/>
　諭曰考之升卦變不成離何以曰南征也坤之中爻<lb/>
<pb n="10b"/>　為離南方之卦也明夷九三以坤在上為南狩春秋<lb/>
　晉與楚戰筮之其卦遇復曰南國蹙射其元王中厥<lb/>
　目亦以坤在上為南征也此變例也朱子以解之三<lb/>
　四兩爻互變是以三柔升四矣若虞氏臨初之三似<lb/>
　是剛升而非柔升也仲翔恐是變之與彖叛也又曰<lb/>
　柔謂五坤也升謂二坤邑无君二當升五談變之精<lb/>
　仰符四聖矣<lb/>
䷮<hi>坎下兑上</hi>
<pb n="11a"/>困　　<hi>一自</hi>否䷋<hi>坤下乾上</hi>
郎顗曰京氏傳云困自否來乾上九降居二位降而之<lb/>
險坤六三上為上六柔而掩剛虞翻亦曰否二之上荀<lb/>
爽亦曰此本否卦陽降為險隂升為説也<lb/>
䷯<hi>巽下坎上</hi>
井　　<hi>一自</hi>泰䷊<hi>乾下坤上</hi>
荀爽曰此本泰卦陽往居五得坎為井隂來在下亦為<lb/>
井故曰往來井井也虞翻亦曰泰初之五也張清子亦<lb/>
<pb n="11b"/>曰下體本乾上體本坤初五剛柔相易而成井<lb/>
　諭曰荀氏釋往來井井即卦變也羲文其談變之祖<lb/>
　乎<lb/>
䷰<hi>離下兑上</hi>
革　　<hi>一自</hi>大壯䷡<hi>乾下震上</hi>　　<hi>一自</hi>遯䷠<hi>艮下乾上</hi>
郎顗曰京氏傳云革自大壯來九二升居九五六五來<lb/>
為六二項安世亦曰革自大壯變六五降而為二九二<lb/>
升而為五二五相變故謂之革<lb/>
<pb n="12a"/>虞翻曰遯初之上<lb/>
　諭曰水火乃變之大者此當曰澤火彖何以曰水火<lb/>
　相息也先儒有辨之者曰此以水火明澤火之異非<lb/>
　以水解澤也以革與息合説誤矣水男火女故可以<lb/>
　相息至澤與火則不然澤女也火亦女也無相息之<lb/>
　理離火至秋為澤所革故謂之革此談理非談變也<lb/>
　唯虞仲翔曰四革之正坎體見故獨此稱水也夫卦<lb/>
　所以不成水火既濟者以四未革也四為内外體之<lb/>
<pb n="12b"/>　交一變則坎體見而水火濟矣非至精至神孰與於<lb/>
　此愚之釋虞自謂不負古人矣<lb/>
䷯<hi>巽下離上</hi>
鼎　　<hi>一自</hi>遯䷠<hi>艮下乾上</hi>　　<hi>一自</hi>大壯䷡<hi>乾下震上</hi>
　　　<hi>一自</hi>巽䷈<hi>巽下巽上</hi>
郎顗曰京氏傳云鼎自遯來柔進為五剛來居二荀爽<lb/>
亦曰巽入離下中有乾象木火在外金在其内鼎鑊烹<lb/>
飪之象也項安世亦曰遯二之五也<lb/>
<pb n="13a"/>虞翻曰大壯上之初<lb/>
本義曰卦自巽來隂進居五而下應九二之陽<lb/>
　諭曰坎為耳離為目巽離成鼎為耳目聰明矣卦之<lb/>
　所以不成火水未濟者以三未變也三在巽上一動<lb/>
　即成坎二三四五再互有兩坎兩離象乃稱聰明日<lb/>
　月相推而明生焉眇能視不足以有明聞言不信聰<lb/>
　不明皆一坎一離故也<lb/>
䷲<hi>震下震上</hi>
<pb n="13b"/>震　<hi>一自</hi>臨䷒<hi>兑下坤上</hi>
虞翻曰臨二之四<lb/>
䷳<hi>艮下艮上</hi>
艮　　<hi>一自</hi>觀䷓<hi>坤下巽上</hi>
虞翻曰觀五之三也<lb/>
　諭曰行止卦變之大者艮止也豈有時行乎荀九家<lb/>
　曰連山對峙為時止出雲降雨為時行非也仲翔曰<lb/>
　時止為上陽窮上故止時行為三三體震謂行也三<lb/>
<pb n="14a"/>　四五互震必從卦變㕘入始精今之帖括家行止動<lb/>
　静雖卦中無艮震亦能横其筆舌已<lb/>
䷴<hi>艮下巽上</hi>
漸　　<hi>一自</hi>否䷋<hi>坤下乾上</hi>　　<hi>一自</hi>渙䷺<hi>坎下巽上</hi>
　　　<hi>一自</hi>旅䷷<hi>艮下離上</hi>
郎顗曰京氏傳云漸自否來三四剛柔相易也虞翻亦<lb/>
曰否三之四反成歸妹故曰女歸<lb/>
本義曰此卦之變自渙而來九進居三自旅而來九進<lb/>
<pb n="14b"/>居五<lb/>
　諭曰愚讀梁山來氏卦綜而異之不知其亦本於虞<lb/>
　翻也繫辭傳云漸女歸待男行也虞氏解云兑為女<lb/>
　震為男漸卦一反成歸妹巽成兑故女歸待艮成震<lb/>
　乃行故待男行也文王繫辭已含反對之象與宋儒<lb/>
　言假象者自别<lb/>
　諭又曰嘗考伊川卦變皆本乾坤來故於此卦則曰<lb/>
　乾坤之變為巽艮巽艮重而為漸在漸體而言中二<lb/>
<pb n="15a"/>　爻交也由二爻交然後男女各得正位此亦乾坤生<lb/>
　六子之義也與京虞否變為漸者不同然中二爻交<lb/>
　其義則一也<lb/>
䷵<hi>兑下震上</hi>
歸妹　　<hi>一自</hi>泰䷊<hi>乾下坤上</hi>
郎顗曰京氏傳云歸妹自泰來三四以剛柔相易虞翻<lb/>
亦曰泰三之四乾天坤地三之四天地交<lb/>
　諭曰歸妹天地之大義也孔子謂泰變歸妹下一大<lb/>
<pb n="15b"/>　注脚矣上震乃乾交於坤之始下兑乃坤交於乾之<lb/>
　始坎艮離巽包涵在中豈非天地大義耶<lb/>
䷶<hi>離下震上</hi>
豐　　<hi>一自</hi>泰䷊<hi>乾下坤上</hi>　　<hi>一自</hi>噬嗑䷔<hi>震下離上</hi>
郎顗曰京氏傳云豐自泰來九二往居六四變外體為<lb/>
雷六四來居九二變内體為火<lb/>
虞翻曰此卦三隂三陽之例當從泰二之四而豐三從<lb/>
噬嗑上來之三折四於五獄中而成豐故噬嗑所謂利<lb/>
<pb n="16a"/>用獄者此卦之謂也<lb/>
　諭曰詳考噬嗑四失正繫在坎獄之中必齧之而後<lb/>
　合者為四也噬嗑上來之三而成豐折其右肱即虞<lb/>
　所謂折四於五獄中者此也魏晉談象變精至斯乎<lb/>
䷷<hi>艮下離上</hi>
旅　　<hi>一自</hi>否䷋<hi>坤下乾上</hi>　　<hi>一自</hi>賁䷕<hi>離下艮上</hi>
郎顗曰京氏傳曰旅自否來六三九五之互變姚信亦<lb/>
曰此本否卦三五交易去其本體故曰客旅蜀才亦曰<lb/>
<pb n="16b"/>否三升五九五降三荀爽亦曰謂隂升居五與陽通也<lb/>
虞翻曰賁初之四若否三之五非乾坤往來也與噬嗑<lb/>
之豐同義<lb/>
䷸<hi>巽下巽上</hi>
巽　　<hi>一自</hi>遯䷠<hi>艮下乾上</hi>
虞翻曰遯二之四姚小彭曰巽自遯變六二升而為四<lb/>
　諭曰易變之著莫精於甲庚虞氏曰乾主甲震主庚<lb/>
　此自商瞿橋庇傳田施孟丘以至漢魏諸家皆云然<lb/>
<pb n="17a"/>　也巽變初至三成震震三爻在前故先庚三日動四<lb/>
　終上成震震三爻在後故後庚三日變例之最精者<lb/>
　也梁山來氏云蠱言甲者文王圓圖艮巽夾震木於<lb/>
　東之中故曰先甲後甲言巽先于甲艮後于甲也巽<lb/>
　言庚者伏羲圓圖艮巽夾兑金于西之中故曰先庚<lb/>
　後庚言巽先於庚艮後於庚也分甲於蠱者本卦未<lb/>
　變上體中爻震木下體巽木也分庚於巽者本卦未<lb/>
　變上體綜兑金下體綜兑金也圖學自宋始出故不<lb/>
<pb n="17b"/>　及漢儒之自然亦可通於變矣<lb/>
䷹<hi>兑下兑上</hi>
兑　　<hi>一自</hi>大壯䷡<hi>乾下震上</hi>
虞翻曰大壯五之三也項安世曰巽與兑皆有坎之半<lb/>
體巽不上出所以為入兑不下入所以為説巽自遯來<lb/>
以六四為主遯變而入故為悔亡兑自大壯來以六三<lb/>
為主壯變為説故為來兑凶<lb/>
　諭曰項變亦自佳夫兑之所以變者由於三也六三<lb/>
<pb n="18a"/>　曰來兑從大壯來也此卦變之祖<lb/>
䷺<hi>坎下巽上</hi>
渙　　<hi>一自</hi>否䷋<hi>坤下乾上</hi>　　<hi>一自</hi>漸䷸<hi>艮下巽上</hi>
郎顗曰京氏傳云渙自否來虞翻亦曰否四之二盧氏<lb/>
亦曰此本否卦乾之九四來居坤中剛來成坎水流而<lb/>
不窮也坤之六二上升乾四柔得位乎外上承貴主與<lb/>
上同也荀爽亦曰陽來居二在坤之中蜀才亦曰渙卦<lb/>
本自否來<lb/>
<pb n="18b"/>本義曰其變則本自漸卦九來居二而得中六往居三<lb/>
得九之位而上同於四<lb/>
　諭曰自否來者九來居二得中而不窮於險與渙奔<lb/>
　其杌同義六往居四得正位乎外而上同於五之中<lb/>
　與渙羣渙有丘同義坎為杌二來奔之二來坎中也<lb/>
　否坤三爻為羣四在外卦渙坤之羣三四五互艮位<lb/>
　半艮山故稱丘以此考之當自否來<lb/>
䷻<hi>兑下坎上</hi>
<pb n="19a"/>節　<hi>一自</hi>泰䷊<hi>乾下坤上</hi>
郎顗曰京氏傳云節自泰來虞翻亦曰泰三之四盧氏<lb/>
亦曰此本泰卦分乾九三上升坤五分坤六五下處乾<lb/>
三是剛柔分而剛得中也薛仁貴亦曰渙之彖曰剛來<lb/>
而不窮自否而來也節之彖曰剛柔分而剛得中自泰<lb/>
而分也以節繼渙猶以泰繼否也郭雍亦曰賁與節皆<lb/>
泰來賁則柔來文剛剛上文柔節則柔來節剛剛上節<lb/>
柔夫泰為天地純剛柔之卦賁以剛柔純質而無文故<lb/>
<pb n="19b"/>文之節以剛柔過盛而無節故節之<lb/>
䷼<hi>兑下巽上</hi>
中孚　<hi>一自</hi>无妄䷘<hi>震下乾上</hi>　　<hi>一自</hi>訟䷅<hi>坎下乾上</hi>
郎顗曰京氏傳云中孚自无妄來六自二往居四九自<lb/>
四來居二<lb/>
虞翻曰訟四之初也此當從四隂二陽之例遯隂未及<lb/>
三而大壯陽已至四故從訟來<lb/>
　諭曰仲翔言之鑿鑿然京氏源流已久論變不同自<lb/>
<pb n="20a"/>　漢魏以來固然矣<lb/>
䷽<hi>艮下震上</hi>
小過　　<hi>一自</hi>蒙䷃<hi>坎下艮上</hi>　　<hi>一自</hi>晉䷢<hi>坤下離上</hi>
　　　　<hi>一自</hi>臨䷒<hi>兑下坤上</hi>
郎顗曰京氏傳云小過自蒙來<lb/>
虞翻曰晉上之三當從四隂二陽之例臨陽未至三而<lb/>
觀四已消也又有飛鳥之象故知從晉來<lb/>
趙汝禖曰臨二與四初與三互易而變二陽四隂小過<lb/>
<pb n="20b"/>於大故名小過<lb/>
　諭曰從虞氏飛鳥之義則小過當自晉來也虞云離<lb/>
　為鳥震為音艮為止晉上之三離去震在故飛鳥遺<lb/>
　音俗説以卦象二隂在内四陽在外有似飛鳥之象<lb/>
　妄矣趙氏臨變何無謂也<lb/>
䷾<hi>離下坎上</hi>
既濟　　<hi>一自</hi>泰䷊<hi>乾下坤上</hi>　　<hi>一自</hi>豐䷶<hi>離下震上</hi>
郎顗曰京氏傳云既濟與豐皆自泰來虞翻亦曰泰五<lb/>
<pb n="21a"/>之二侯果亦曰此本泰卦六五降二九二升五是剛柔<lb/>
正而位當也苟爽亦曰天地既交陽升隂降楊萬里亦<lb/>
曰泰天地之明交也既濟水火之明交而天地之互交<lb/>
也故泰者既濟之純既濟者泰之雜火炎上也降而居<lb/>
下水潤下也騰而居上此水火之明交也初與三五皆<lb/>
乾也分而下於三隂二四與上皆坤也分而上於三陽<lb/>
此天地之互交也天地通泰水火濟飪此其為既濟歟<lb/>
朱震曰既濟或曰自泰來或曰自豐來初吉以内卦言<lb/>
<pb n="21b"/>離在南方當亨極之時故與豐同象終亂以外卦言出<lb/>
離入坎由既濟而入未濟矣與豐卦日中則昃月盈則<lb/>
食天地盈虚與時消息同義<lb/>
　諭曰漢上以内外卦言非精於變者初吉者謂泰乾<lb/>
　也乾為始終亂者謂泰坤稱亂仄否終坤虞氏之變<lb/>
　不可易也<lb/>
䷿<hi>坎下離上</hi>
未濟　　<hi>一自</hi>否䷋<hi>坤下乾上</hi>
<pb n="22a"/>郎顗曰京氏傳云未濟本自否來虞翻亦曰否二之五<lb/>
也又曰否隂消陽至剥終坤終止則亂其道窮也乾五<lb/>
之二坤殺不行故不續終也荀爽亦曰柔上居五與陽<lb/>
合同<lb/>
　諭曰愚定卦變至終而知其無窮也朱子下經與漢<lb/>
　注同者唯晉自觀來及考本義十卦之外如復變師<lb/>
　姤變同人之類例以復初上為師之二復二下為師<lb/>
　之初姤初上為同人之二姤二下為同人之初及與<lb/>
<pb n="22b"/>　初九變為初爻之八初六變為初爻之七者考之其<lb/>
　例又不同考亭以一身觀變尚前後異例如此欲與<lb/>
　漢魏諸家盡同得乎或謂變乃易中之一義非畫卦<lb/>
　作易之本指愚獨以為不然無變是無全易也無處<lb/>
　下手讀卦辭彖象六爻也以是考引而信之則二百<lb/>
　四十部微言宻悟百齡心在可使金鏡重開珠囊復<lb/>
　理已<lb/>
　卦變考畧卷下<lb/>
</p>

  </div>
        </body>
    </text>
</TEI>
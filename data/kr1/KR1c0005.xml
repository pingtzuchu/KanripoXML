<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Title</title>
            </titleStmt>
            <publicationStmt>
                <p>Information about publication or distribution</p>
            </publicationStmt>
            <sourceDesc>
                <p>Information about the source</p>
            </sourceDesc>
        </fileDesc>
    </teiHeader>
    <text>
        <body>
            <div>
                <head>毛詩草木鳥獸蟲魚疏</head>
    <p>
<pb n="1a"/>欽定四庫全書　　　　　經部三<lb/>
　毛詩草木鳥獸蟲魚疏　　詩𩔖<lb/>
　　提要<lb/>
　　　　<hi>臣</hi>等謹案毛詩草木鳥獸蟲魚疏二卷吳陸<lb/>
　　　　璣撰明北監本詩正義全部所引皆作陸機<lb/>
　　　　考隋書經籍志毛詩草木蟲魚疏二巻注云<lb/>
　　　　烏程令吳郡陸璣撰陸徳明經典釋文序録<lb/>
　　　　陸璣毛詩草木鳥獸蟲魚疏二巻注云字元<pb n="1b"/>　　　　恪吳郡人吳太子中庶子烏程令唐書藝文<lb/>
　　　　志亦作陸璣則監本為悞又毛晉津逮秘書<lb/>
　　　　所刻援陳振孫之言謂其書引爾雅郭璞注<lb/>
　　　　當在郭後未必吳人因而題曰唐陸璣夫唐<lb/>
　　　　代之書隋志烏能著録且書中所引爾雅注<lb/>
　　　　僅及漢犍為文學樊光實無一字涉郭璞不<lb/>
　　　　知陳氏何以云然姚士粦跋已辨之或晉未<lb/>
　　　　見士粦跋歟原本久佚此本不知何人所輯<pb n="2a"/>　　　　大抵從詩正義中録出然正義衛風淇澳篇<lb/>
　　　　引陸璣疏淇澳二水名今本乃無此條知由<lb/>
　　　　採摭未周故有所漏非璣之舊帙矣又衛風<lb/>
　　　　椅桐梓漆一條稱今雲南䍧牱人績以為布<lb/>
　　　　考漢書地理志益州郡有雲南縣後漢書郡<lb/>
　　　　國志永昌郡有雲南縣皆一邑之名唐書地<lb/>
　　　　理志姚州雲南郡武徳四年以漢雲南縣地<lb/>
　　　　置盖至是始升為大郡而𡊮滋雲南記竇滂<pb n="2b"/>　　　　雲南别錄諸書作焉璣在三國即以雲南配<lb/>
　　　　䍧牱似乎諸家傳寫又有所竄亂非盡原文<lb/>
　　　　然勘驗諸書所引一一符合要非依託之本<lb/>
　　　　也末附載四詩源流四篇而毛詩特詳考王<lb/>
　　　　柏詩疑已詆璣所載與經典釋文不合王應<lb/>
　　　　麟困學紀聞亦議其誤以曽申為申公則宋<lb/>
　　　　本已有之非後人所附益矣蟲魚草木今昔<lb/>
　　　　異名年代迢遥傳疑彌甚璣去古未逺所言<pb n="3a"/>　　　　猶不甚失真詩正義全用其說陳啟源作毛<lb/>
　　　　詩稽古編其駁正諸家亦多以璣說為據講<lb/>
　　　　多識之學者固當以此為最古焉乾隆四十<lb/>
　　　　六年九月恭校上<lb/>
　　　　　　　總纂官<hi>臣</hi>紀昀<hi>臣</hi>陸錫熊<hi>臣</hi>孫士毅<lb/>
　　　　　　　　總　校　官　<hi>臣</hi>　陸　費　墀<lb/>
</p>

  </div>
            <div>
<head>毛詩草木鳥獸蟲魚疏卷上</head> <lb/>
    <p>
<pb n="1a"/>欽定四庫全書<lb/>
　毛詩草木鳥獸蟲魚疏卷上<lb/>
　　　　　　　　　　　　　呉　陸璣　撰<lb/>
　　方秉蕳兮<lb/>
蕳即蘭香草也春秋傳曰刈蘭而卒楚辭云紉秋蘭孔<lb/>
子曰蘭當為王者香草皆是也其莖葉似藥草澤蘭但<lb/>
廣而長節節中赤髙四五尺漢諸池苑及許昌宫中皆<lb/>
種之可著粉中故天子賜諸侯茝蘭藏衣著書中辟白<pb n="1b"/>魚也<lb/>
　　采采芣苢<lb/>
芣苢一名馬舄一名車前一名當道喜在牛跡中生故<lb/>
曰車前當道也今藥中車前子是也幽州人謂之牛舌<lb/>
草可䰞<hi>與煮同</hi>作茹大滑其子治婦人難産<lb/>
　　言采其蝱<lb/>
蝱今藥草貝母也其葉如栝楼而細小其子在根下如<lb/>
芋子正白四方連累相著有分解也<pb n="2a"/>　　中谷有蓷<lb/>
蓷似<graphic n="KR0841" url="https://raw.githubusercontent.com/kanripo/KR-Gaiji/master/images/KR0841.png" mimeType="image/png"/>方莖白華華生節間舊説及魏博士濟隂周元<lb/>
明皆云菴䕡是也韓詩及三蒼説悉云蓷益母也故劉<lb/>
歆曰蓷臭穢即茺蔚也<lb/>
　　集于苞杞<lb/>
杞其𣗳如樗一名苦杞一名地骨春生作羹茹微苦其<lb/>
莖似莓子秋熟正赤莖葉及子服之輕身益氣<lb/>
　　言采其藚<pb n="2b"/>藚今澤蕮也其葉如車前草大其味亦相似徐州廣陵<lb/>
人食之<lb/>
　　蔦與女蘿<lb/>
蔦一名寄生葉似當盧子如覆盆子赤黒甜美女蘿今<lb/>
兔絲蔓連草上生黄赤如金今合藥兔絲子是也非松<lb/>
蘿松蘿自蔓松上生枝正青與兔絲殊異<lb/>
　　有蒲與荷<lb/>
荷芙蕖江東呼荷其莖茄其葉蕸莖下白蒻其花未發<pb n="3a"/>為菡蓞已𤼵為芙蕖其實蓮蓮青皮裏白子為的的中<lb/>
有青長三分如鈎為薏味甚苦故俚語云苦如薏是也<lb/>
的五月中生生啖脆至秋表皮黒的成食或可磨以為<lb/>
飯如粟飯輕身益氣令人强健又可為糜幽州揚豫取<lb/>
備饑年其根為藕幽州謂之光旁為光如牛角<lb/>
　　參差荇菜<lb/>
荇一名接余白莖葉紫赤色正圓徑寸餘浮在水上根<lb/>
在水底與水深淺等大如釵股上青下白䰞其白莖以<pb n="3b"/>苦酒浸之脆美可案酒<lb/>
　　于以采蘋<lb/>
蘋今水上浮萍是也其粗大者謂之蘋小者曰蓱季春<lb/>
始生可糝蒸以為茹又可用苦酒淹以就酒<lb/>
　　于以采藻<lb/>
藻水草也生水底有二種其一種葉如雞蘓莖大如箸<lb/>
長四五尺其一種莖大如釵股葉如蓬蒿謂之聚藻扶<lb/>
風人謂之藻聚為𤼵聲也此二藻皆可食煮挼去腥氣<pb n="4a"/>米麪糝蒸為茹嘉美揚州饑荒可以當糓食饑時蒸而<lb/>
食之<lb/>
　　言采其苑<lb/>
苑與荇菜相似葉大如手赤圓有肥者著手中滑不得<lb/>
停莖大如七柄葉可以生食又可䰞滑美江南人謂之<lb/>
蓴菜或謂之水葵諸陂澤水中皆有<lb/>
　　蒹葭蒼蒼<lb/>
蒹水草也堅實牛食之令牛肥强青徐州人謂之蒹兖<pb n="4b"/>州遼東通語也葭一名蘆菼一名薍薍或謂之荻至秋<lb/>
堅成則謂之<graphic n="KR0841" url="https://raw.githubusercontent.com/kanripo/KR-Gaiji/master/images/KR0841.png" mimeType="image/png"/>其初生三月中其心挺出其下本大如<lb/>
箸上鋭而細揚州人謂之馬尾以今語驗之則蘆薍别<lb/>
草也<lb/>
　　菉竹漪漪<lb/>
有草似竹髙五六尺淇水側人謂之菉竹也緑竹一草<lb/>
名其莖葉似竹青緑色髙數尺今淇澳傍生此人謂此<lb/>
為緑竹<pb n="5a"/>　　苕之華<lb/>
苕一名陵時一名䑕尾似王芻生下濕水中七八月中<lb/>
華紫似今紫草華可染皂煮以沐髪即黒葉青如藍而<lb/>
多華<lb/>
　　隰有游龍<lb/>
游龍一名馬蓼葉麄大而赤白色生水澤中髙丈餘<lb/>
　　食野之苹<lb/>
苹葉青白色莖似箸而輕脆始生香可生食又可蒸食<pb n="5b"/>　　于以采蘩<lb/>
蘩皤蒿凡艾白色為皤蒿今白蒿春始生及秋香美可<lb/>
生食又可蒸食一名游胡北海人謂之旁勃故大戴禮<lb/>
夏小正傳云蘩游胡游胡旁勃也<lb/>
　　菁菁者莪<lb/>
莪蒿也一名蘿蒿生澤田漸洳之處葉如邪蒿而細科<lb/>
生三月中莖可生食又可蒸食香美味頗似蔞蒿<lb/>
　　言刈其蔞<pb n="6a"/>蔞蔞蒿也其葉似艾白色長數寸髙丈餘好生水邊及<lb/>
澤中正月根芽生旁莖正白生食之香而脆美其葉又<lb/>
可蒸為茹<lb/>
　　食野之蒿<lb/>
蒿青蒿也香中炙啖荆豫之間汝南汝隂皆云菣也<lb/>
　　采采卷耳<lb/>
卷耳一名枲耳一名胡枲一名苓耳葉青白色似胡荽<lb/>
白華細莖蔓生可煮為茹滑而少味四月中生子正如<pb n="6b"/>婦人耳中璫今或謂之耳璫草鄭康成謂是白胡荽幽<lb/>
州人呼為爵耳<lb/>
　　贈之以芍藥<lb/>
芍藥今藥草芍藥無香氣非是也未審今何草司馬相<lb/>
如賦云芍藥之和揚雄賦曰甘甜之和芍藥之美七十<lb/>
食也<lb/>
　　采葑采菲<lb/>
葑蔓菁幽州人或謂之芥菲似葍莖粗葉厚而長有毛<pb n="7a"/>三月中蒸䰞為茹甘美可作羮幽州人謂之芴爾雅又<lb/>
謂之蒠菜今河内人謂之宿菜<lb/>
　　言采其蕨<lb/>
蕨鼈也山菜也周秦曰蕨齊魯曰虌初生似蒜莖紫黒<lb/>
色可食如葵<lb/>
　　言采其薇<lb/>
薇山菜也莖葉皆似小豆蔓生其味亦如小豆藿可作<lb/>
羮亦可生食今官園種之以供宗廟祭祀<pb n="7b"/>　　言采其葍<lb/>
葍一名䔰幽州人謂之燕䔰其根正白可著熱灰中温<lb/>
噉之饑荒之嵗可蒸以禦饑漢祭甘泉或用之其草有<lb/>
兩種葉細而莖赤有臭氣也<lb/>
　　薄言采芑<lb/>
芑菜似苦菜也莖青白色摘其葉白汁出肥可生食亦<lb/>
可蒸為茹青州謂之芑西河雁門芑尤美胡人戀之不<lb/>
出塞<pb n="8a"/>　　誰謂荼苦<lb/>
荼苦菜生山田及澤中得霜甜脆而美所謂堇荼如飴<lb/>
内則云濡豚包苦用苦菜是也<lb/>
　　匏有苦葉<lb/>
匏葉少時可為羮又可淹煮極美揚州人食至八月葉<lb/>
即苦故曰苦葉<lb/>
　　卭有㫖苕<lb/>
苕苕饒也幽州人謂之翹饒生莖如勞豆而細葉似蒺<pb n="8b"/>藜而青其莖葉緑色可生食如小豆藿也<lb/>
　　言采其莫<lb/>
莫莖大如箸赤節節一葉似栁葉厚而長有毛刺今人<lb/>
繅以取繭緒其味酢而滑始生可以為羮又可生食五<lb/>
方通謂之酸迷冀州人謂之乾絳河汾之間謂之莫<lb/>
　　莫莫葛藟<lb/>
藟一名巨苽似燕薁亦延蔓生葉如艾白色其子赤可<lb/>
食酢而不美幽州謂之推藟<pb n="9a"/>　　視爾如荍<lb/>
荍一名芘芣一名荆葵似蕪菁華紫緑色可食微苦<lb/>
　　北山有萊<lb/>
萊草名其葉可食今兖州人蒸以為茹謂之萊蒸<lb/>
　　取蕭祭脂<lb/>
蕭荻今人所謂荻蒿者是也或云牛尾蒿似白蒿白葉<lb/>
莖麄斜生多者數十莖可作燭有香氣故祭祀以脂爇<lb/>
之為香許慎以為艾蒿非也郊特牲云既奠然後爇蕭<pb n="9b"/>合馨香是也<lb/>
　　白茅包之<lb/>
白茅包之茅之白者古用包裹禮物以充祭祀縮酒用<lb/>
　　可以漚紵<lb/>
紵亦麻也科生數十莖宿根在地中至春自生不嵗種<lb/>
也荆揚之間一嵗三収<hi>一作刈</hi>今官園種之嵗冄割割便<lb/>
生剥之以銕若竹刮其表厚皮自脱但得其裏韌如筋<lb/>
者煮之用緝謂之徽紵今南越紵布皆用此麻<pb n="10a"/>　　卭有㫖鷊<lb/>
鷊五色作綬文故曰綬草<lb/>
　　南山有臺<lb/>
臺夫須舊説夫須莎草也可為簔笠都人士云臺笠緇<lb/>
撮或云臺草有皮堅細滑緻可為簦笠南山多有<lb/>
　　茹藘在阪<lb/>
茹藘茅蒐蒨草也一名地血齊人謂之茜徐州人謂之<lb/>
牛蔓今圃人或作畦種蒔故貨殖傳云巵茜千石亦比<pb n="10b"/>千乗之家<lb/>
　　白華菅兮<lb/>
菅似茅而滑澤無毛根下五寸中有白粉者柔韌宜為<lb/>
索漚及曝尤善也<lb/>
　　蘝蔓于野<lb/>
蘝似栝樓葉盛而細其子正黒如燕薁不可食也幽州<lb/>
人謂之烏服其莖葉煮以哺牛除熱<lb/>
　　匪莪伊蔚<pb n="11a"/>蔚牡蒿也三月始生七月華華似胡麻而紫赤八月為<lb/>
角角似小豆角鋭而長一名馬新蒿<lb/>
　　隰有萇楚<lb/>
萇楚今羊桃是也葉長而狹華紫赤色其枝莖弱過一<lb/>
尺引蔓于草上今人以為汲灌重而善没不如楊栁也<lb/>
近下根刀切其皮著熱灰中脱之可韜筆管<lb/>
　　芃蘭之支<lb/>
芃蘭一名蘿摩幽州謂之雀瓢柔弱恒蔓于地有所依<pb n="11b"/>縁則起<lb/>
　　浸彼苞稂<lb/>
稂童梁禾秀為穗而不成崱嶷然謂之童梁今人謂之<lb/>
宿田翁或謂守田也甫田云不稂不莠外傳曰馬餼不<lb/>
過稂莠皆是也<lb/>
　　言采其蓫<lb/>
蓫牛<graphic n="KR2718" url="https://raw.githubusercontent.com/kanripo/KR-Gaiji/master/images/KR2718.png" mimeType="image/png"/>揚州人謂之羊蹄似蘆服而莖赤可瀹為茹滑<lb/>
而美也多啖令人下氣幽州人謂之蓫<pb n="12a"/>　　梓椅梧桐<lb/>
梓者楸之疏理白色而生子者為梓梓實桐皮曰椅今<lb/>
人云梧桐也則大類同而小别也桐有青桐白桐赤桐<lb/>
白桐宜琴瑟今雲南牂牁人績以為布似毛布<lb/>
　　有條有梅<lb/>
條槄也今山楸也亦如下田楸耳皮葉白色亦白材理<lb/>
好宜為車板能濕又可為棺木宜陽共北山多有之梅<lb/>
樹皮葉似豫章葉大如牛耳一頭尖赤心華赤黄子青<pb n="12b"/>不可食柟葉大可三四葉一藂木理細緻于豫章子赤<lb/>
者材堅子白者材脆荆州人曰梅終南及新城上庸皆<lb/>
多樟柟終南與上庸新城通故亦有柟也<lb/>
　　北山有楰<lb/>
楰楸屬其樹葉木理如楸山楸之異者今人謂之苦楸<lb/>
濕時脆燥時堅今永昌又謂䑕梓漢人謂之楰<lb/>
　　常棣<lb/>
常棣許慎曰白棣樹也如李而小如櫻桃正白今官園<pb n="13a"/>種之又有赤棣樹亦似白棣葉如刺榆葉而微圓子正<lb/>
赤如郁李而小五月始熟自闗西天水隴西多有之<lb/>
　　爰有樹檀<lb/>
檀木皮正青滑澤與繫迷相似又似駁馬駁馬梓榆其<lb/>
樹皮青白駁犖遥視似馬故為之駁馬故里語曰斫檀<lb/>
不諦得繫迷繫迷尚可得駁馬繫迷一名挈橀故齊人<lb/>
諺曰上山斫檀挈橀先殫下章云山有苞棣隰有樹檖<lb/>
皆山隰木相配不宜謂獸<pb n="13b"/>　　柞棫拔矣<lb/>
柞棫三蒼説棫即柞也其材理全白無赤心者為白桵<lb/>
直理易破可為犢車軸又可為矛㦸鎩<lb/>
　　隰有杞夷<lb/>
梀葉如柞皮薄而白其樹理赤者為赤梀一名桋白者<lb/>
為梀其木皆堅韌今人以為車轂<lb/>
　　北山有杻<lb/>
杻檍也葉似杏而尖白色皮正赤為木多曲少直枝葉<pb n="14a"/>茂好二月中葉疏華如楝而細蕋正白蓋此樹今官園<lb/>
種之正名曰萬嵗既取名于億萬其葉又好故種共汲<lb/>
山下人或謂之牛筋或謂之檍材可為弓弩榦也<lb/>
　　其灌其栵<lb/>
栵栭葉如榆也木理堅韌而赤可為車轅<lb/>
　　其檉其椐<lb/>
檉河栁生水旁皮正赤如絳一名雨師枝葉如松椐樻<lb/>
節中腫以扶老今靈夀是也今人以為馬鞭及杖𢎞農<pb n="14b"/>共北山甚有之<lb/>
　　山有樞<lb/>
樞其針刺如柘其葉如榆瀹為茹美滑于白榆榆之類<lb/>
有十種葉皆相似皮及木理異爾<lb/>
　　山有栲<lb/>
栲葉似櫟木皮厚數寸可為車輻或謂之栲櫟許慎正<lb/>
以栲讀為□今人言栲失其聲耳<lb/>
　　集于苞栩<pb n="15a"/>栩今柞櫟也徐州謂櫟為杼或謂之為栩其子為皂或<lb/>
言皂斗其殻為汁可以染皂今京洛及河内多言杼斗<lb/>
或言橡斗謂櫟為杼五方通語也<lb/>
　　無浸穫薪<lb/>
穫今椰榆也其葉如榆其皮堅韌剝之長數尺可為絙<lb/>
索又可為甑帶其材可為杯器<lb/>
　　集于苞把<lb/>
把栁屬也生水傍樹如栁葉麄而白色木理微赤故今<pb n="15b"/>人以為車轂今共北淇水傍魯國泰山汶水邊純把也<lb/>
　　其下維榖<lb/>
榖幽州人謂之榖桑或曰楮桑荆揚交廣謂之榖中州<lb/>
人謂之楮殷中宗時桑榖共生是也今江南人績其皮<lb/>
以為布又𢷬以為紙謂之榖皮紙長數丈潔白光輝其<lb/>
裏甚好其葉初生可以為茹<lb/>
　　榛楛濟濟<lb/>
楛其形似荆而赤莖似蓍上黨人織以為斗筥箱器又<pb n="16a"/>揉以為釵故上黨人調問婦人欲買赭不曰竈下自有<lb/>
黄土問買釵不曰山中自有楛<lb/>
　　揚之水不流束蒲<lb/>
蒲栁有兩種皮正青者曰小楊其一種皮紅正白者曰<lb/>
大楊其葉皆長廣似栁葉皆可以為箭幹故春秋傳曰<lb/>
董澤之蒲可勝既乎今人又以為箕鑵之楊也<lb/>
　　蔽芾其樗<lb/>
山樗與下田樗畧無異葉似差狹耳呉人以其葉為茗<pb n="16b"/>　　椒聊之實<lb/>
椒聊聊語助也椒樹似茱萸有針刺莖葉堅而滑澤蜀<lb/>
人作茶呉人作茗皆合煮其葉以為香今成臯諸山間<lb/>
有椒謂之竹葉椒其樹亦如蜀椒少毒熱不中合藥也<lb/>
可著飲食中又用蒸雞豚最佳香東海諸島上亦有椒<lb/>
樹枝葉皆相似子長而不圓甚香其味似橘皮島上麞<lb/>
鹿食此椒葉其肉自然作椒橘香也<lb/>
　　山有苞櫟<pb n="17a"/>苞櫟秦人謂柞為櫟河内人謂木蓼為櫟椒榝之屬也<lb/>
其子房生為梂木蓼子亦房生<lb/>
　　食鬱及薁<lb/>
鬱其樹髙五六尺其實大如李色赤食之甘<lb/>
　　樹之榛栗<lb/>
榛栗屬有兩種其一種之皮葉皆如栗其子小形似杼<lb/>
子味亦如栗所謂樹之榛栗者也其一種枝葉如木蓼<lb/>
生髙丈餘作胡桃味遼東上黨皆饒山有榛之榛枝葉<pb n="17b"/>似栗樹子似橡子味似栗枝莖可以為燭五方皆有栗<lb/>
周秦呉揚特饒呉越被城表裏皆栗唯漁陽范陽栗甜<lb/>
美長味他方者悉不及也倭韓國諸島上栗大如雞子<lb/>
亦短味不美桂陽有莘栗藂生大如杼子中仁皮子形<lb/>
色與栗無異也但差小耳又有奥栗皆與栗同子圓而<lb/>
細或云即莘也今此惟江湖有之又有茅栗佳栗其實<lb/>
更小而木與栗不殊但春生夏花秋實冬枯為異耳<lb/>
　　摽有梅<pb n="18a"/>梅杏類也樹及葉皆如杏而黒耳曝乾為腊置羮臛韲<lb/>
中又可含以香口<lb/>
　　蔽芾甘棠<lb/>
甘棠今棠藜一名杜藜赤棠也與白棠同耳但子有赤<lb/>
白美惡子白色為白棠甘棠也少酢滑美赤棠子澁而<lb/>
酢無味俗語云澀如杜是也赤棠木理韌亦可以作弓<lb/>
幹<lb/>
　　唐棣之華<pb n="18b"/>唐棣奥李也一名雀梅亦曰車下李所在山中皆有其<lb/>
花或白或赤六月中成實大如李子可食<lb/>
　　隰有樹檖<lb/>
檖一名赤蘿一名山梨今人謂之楊檖其實如梨但實<lb/>
甘小異耳一名鹿梨一名䑕梨齊郡廣饒縣堯山魯國<lb/>
河内共北山中有今人亦種之極有脆美者亦如梨之<lb/>
美者<lb/>
　　北山有枸<pb n="19a"/>枸樹山木其狀如櫨一名枸骨髙大如白楊所在山中<lb/>
皆有理白可為函板枝柯不直子著枝端大如指長數<lb/>
寸噉之甘美如飴八九月熟江南特美今官園種之謂<lb/>
之木蜜古語云枳枸來巢言其味甘故飛鳥慕而巢之<lb/>
本從南方來能令酒味薄若以為屋柱則一屋之酒皆<lb/>
薄<lb/>
　　顔如舜華<lb/>
舜一名木槿一名櫬一名曰椵齊魯之間謂之王蒸今<pb n="19b"/>朝生暮落者是也五月始花故月令仲夏木槿榮<lb/>
　　采荼薪樗<lb/>
樗樹及皮皆似漆青色耳其葉臭<lb/>
　　維筍及蒲<lb/>
筍竹萌也皆四月生唯巴竹筍八月九月生始出地長<lb/>
數寸䰞以苦酒豉汁浸之可以就酒及食<lb/>
　<lb/>
　毛詩草木鳥獸蟲魚疏卷上<lb/>
</p>

  </div>
            <div>
<head>毛詩草木鳥獸蟲魚疏卷下</head> <lb/>
    <p>
<pb n="1a"/>欽定四庫全書<lb/>
　毛詩草木鳥獸蟲魚疏卷下<lb/>
　　　　　　　　　　　　　呉　陸璣　撰<lb/>
　　鳳皇于飛<lb/>
鳳雄曰鳳雌曰皇其雛為鸑鷟或曰鳳皇一名鶠非梧<lb/>
桐不棲非竹實不食<lb/>
　　鶴鳴于九臯<lb/>
鶴形狀大如鵞長三尺脚青黒髙三尺餘赤頂赤目喙<pb n="1b"/>長四寸餘多純白亦有蒼色蒼色者人謂之赤頰常夜<lb/>
半鳴淮南子亦云雞知將旦鶴知夜半其鳴髙亮聞八<lb/>
九里雌者聲差下今呉人園囿中及士大夫家皆養之<lb/>
雞鳴時亦鳴<lb/>
　　鸛鳴于垤<lb/>
鸛鸛雀也似鴻而大長頸赤喙白身黒尾翅樹上作巢<lb/>
大如車輪卵如三升杯望見人按其子令伏徑舎去一<lb/>
名負釡一名黒尻一名背竈一名皂裙又泥其巢一傍<pb n="2a"/>為池含水滿之取魚置池中稍稍以食其雛若殺其子<lb/>
則一村致旱災<lb/>
　　鴥彼晨風<lb/>
晨風一名鸇似鷂青黄色燕頷鈎喙嚮風摇翅乃因風<lb/>
飛急疾擊鳩鴿燕雀食之<lb/>
　　鴥彼飛隼<lb/>
隼鷂屬也齊人謂之擊征<hi>擊一作鷙</hi>或謂之題肩<hi>肩一作眉</hi>或謂<lb/>
之雀鷹春化為布榖者是也此屬數種皆為隼<pb n="2b"/>　　有集維鷮<lb/>
鷮微小于翟也走而且鳴曰鷮鷮其尾長肉甚美故林<lb/>
慮山下人語曰四足之美有麃兩足之美有鷮麃者似<lb/>
鹿而小<lb/>
　　闗闗雎鳩<lb/>
雎鳩大小如鳩深目目上骨露出幽州人謂之鷲<lb/>
　　鳲鳩在桑<lb/>
鳲鳩鴶鵴今梁宋之間謂布榖為鴶鵴一名擊榖一名<pb n="3a"/>桑鳩按鳲鳩有均一之徳飼其子旦從上而下暮從下<lb/>
而上平均如一<lb/>
　　宛彼鳴鳩<lb/>
鳴鳩今雲南鳥大如鳩而黄啼鳴相呼不同集謂金鳥<lb/>
或云黄當為鳩聲轉故名移也又云鳴鳩一名爽又云<lb/>
是鸇<lb/>
　　翩翩者鵻<lb/>
鵻其今小鳩也一名䳕鳩幽州人或謂之鷱<graphic n="KR1991" url="https://raw.githubusercontent.com/kanripo/KR-Gaiji/master/images/KR1991.png" mimeType="image/png"/>梁宋之<pb n="3b"/>間謂之鵻揚州人亦然<lb/>
　　脊令在原<lb/>
脊令大如鷃雀長脚長尾尖喙背上青灰色腹下白頸<lb/>
下黒如連錢故杜陽人謂之連錢<lb/>
　　黄鳥于飛<lb/>
黄鳥黄鸝鶹也或謂之黄栗留幽州人謂之黄鸎或謂<lb/>
之黄鳥一名倉庚一名商庚一名鵹黄一名楚雀齊人<lb/>
謂之摶黍闗西謂之黄鳥當葚熟時來在桑間故里語<pb n="4a"/>曰黄栗留看我麥黄葚熟亦是應節趨時之鳥或謂之<lb/>
黄袍<lb/>
　　鴟鴞<lb/>
鴟鴞似黄雀而小其喙尖如錐取茅莠為巢以麻紩之<lb/>
如刺襪然縣著樹枝或一房或二房幽州人謂之鸋鴂<lb/>
或曰巧婦或曰女匠關東謂之工雀或謂之過羸關西<lb/>
謂之桑飛或謂之襪雀或曰巧女<lb/>
　　交交桑扈<pb n="4b"/>桑扈青雀也好竊人脯肉脂及膏故曰竊脂<lb/>
　　肇允彼桃蟲<lb/>
桃蟲今鷦鷯是也微小于黄雀其雛化而為鵰故俗語<lb/>
鷦鷯生鵰<lb/>
　　振鷺于飛<lb/>
鷺水鳥也好而潔白故謂之白鳥齊魯之間謂之舂鉏<lb/>
遼東樂浪呉揚人皆謂之白鷺大小如鴟青脚髙尺七<lb/>
八寸尾如鷹尾喙長三寸所頭上有毛十數枚長尺餘<pb n="5a"/>毿毿然與衆毛異甚好將欲取魚時則弭之今呉人亦<lb/>
養焉好羣飛鳴楚威王時有朱鷺合沓飛翔而來舞則<lb/>
復有赤者舊鼓吹朱鷺曲是也然則鳥名白鷺赤者少<lb/>
耳此舞所持持其白羽也<lb/>
　　維鵜在梁<lb/>
鵜水鳥形如鶚而極大喙長尺餘直而廣口中正赤頷<lb/>
下胡大如數升囊好羣飛若小澤中有魚便羣共抒水<lb/>
滿其胡而棄之令水竭盡魚在陸地乃共食之故曰淘<pb n="5b"/>河<lb/>
　　鴻飛遵渚<lb/>
鴻鵠羽毛光澤純白似鶴而大長頸肉美如鴈又有小<lb/>
鴻大小如鳬色亦白今人直謂鴻也<lb/>
　　弋鳬與雁<lb/>
鳬大小如鴨青色卑脚短喙水鳥之謹願者也<lb/>
　　肅肅鴇羽<lb/>
鴇鳥似雁而虎文連蹄性不樹止樹止則為苦故以喻<pb n="6a"/>君子從征役為危苦也<lb/>
　　翩彼飛鴞<lb/>
鴞大如斑鳩緑色惡聲之鳥也入人家凶賈誼所賦鵩<lb/>
鳥是也其肉甚美可為羹臛又可為炙漢供御物各隨<lb/>
其時唯鴞冬夏常施之以其美故也<lb/>
　　流離之子<lb/>
流離梟也自關而西謂梟為流離其子適長大還食其<lb/>
母故張奐云鶹鷅食母許慎云梟不孝鳥是也<pb n="6b"/>　　麟之趾<lb/>
麟麕身牛尾馬足黄色圓蹄一角角端有肉音中鐘吕<lb/>
行中規矩遊必擇地詳而後處不履生蟲不踐生草不<lb/>
羣居不侣行不入䧟阱不罹羅網王者至仁則出今并<lb/>
州界有麟大小如鹿非瑞麟也故司馬相如賦曰射麋<lb/>
脚麟謂此麟也<lb/>
　　于嗟乎騶虞<lb/>
騶虞即白虎也黒文尾長于軀不食生物不履生草君<pb n="7a"/>王有徳則見應徳而至者也<lb/>
　　有熊有羆<lb/>
熊能攀緣上髙樹見人則顛倒自投地而下冬多入穴<lb/>
而蟄始春而出脂謂之熊白羆有黄羆有赤羆大於熊<lb/>
其脂如熊白而麄理不如熊白美也<lb/>
　　羔裘豹飾<lb/>
豹赤豹毛赤而文黒謂之赤豹毛白而文黒謂之白豹<lb/>
　　獻其貔皮<pb n="7b"/>貔似虎或曰似熊一名執夷一名白狐其子為毅遼東<lb/>
人謂之白羆<lb/>
　　狼跋其胡<lb/>
狼牡名獾牝名狼其子名獥有力者名迅其鳴能小能<lb/>
大善為小兒啼聲以誘人去數十步止其猛捷者人不<lb/>
能制雖善用兵者亦不能免也其膏可煎和其皮可為<lb/>
裘<lb/>
　　敎猱升木<pb n="8a"/>猱獼猴也楚人謂之沐猴老者為玃長臂者為猨猨之<lb/>
白腰者為獑胡獑胡猨駿捷于獼猴其鳴噭噭而悲<lb/>
　　有鱣有鮪<lb/>
鱣出江海三月中從河下頭來上鱣身形似龍鋭頭口<lb/>
在頷下背上腹下皆有甲縱廣四五尺今于盟津東石<lb/>
磧上釣取之大者千餘斤可蒸為臛又可為鮓子可為<lb/>
醤鮪魚形似鱣而色青黒頭小而尖似鐵兜鍪口在頷<lb/>
下其甲可以磨薑大者不過七八尺益州人謂之鱣鮪<pb n="8b"/>大者為王鮪小者為叔鮪一名鮥肉色白味不如鱣也<lb/>
今東萊遼東人謂之尉魚或謂之仲明魚仲明者樂浪<lb/>
尉也溺死海中化為此魚又河南鞏縣東北崖上山腹<lb/>
有穴舊説此穴與江湖通鮪從此穴而來北入河西上<lb/>
龍門入漆沮故張衡賦云王鮪岫居山穴為岫認此穴<lb/>
也<lb/>
　　維魴及鱮<lb/>
魴今伊洛濟潁魴魚也廣而薄肥恬而少力細鱗魚之<pb n="9a"/>美者漁陽泉牣刀口遼東梁水魴特肥而厚尤美于中<lb/>
國魴故其鄉語居就糧梁水魴鱮似魴厚而頭大魚之<lb/>
不美者故里語曰網魚得鱮不如㗖茹其頭尤大而肥<lb/>
者徐州人謂之鰱或謂之鱅幽州人謂之鴞□或謂之<lb/>
胡鱅<lb/>
　　魚麗于罶魴鯉<lb/>
魴鯉爾雅曰鯉鮦也許慎以為鯉魚璣以為似鯉頰狹<lb/>
而厚<pb n="9b"/>　　九罭之魚鱒魴<lb/>
鱒似鯤魚而鱗細于鯤也赤眼多細文<lb/>
　　魚麗于罶鱨鯋<lb/>
鱨一名揚合黄頰魚似燕頭魚身形厚而長骨正黄魚<lb/>
之大而有力解飛者今江東呼黄鱨魚一名黄頰魚尾<lb/>
微黄大者長尺七八寸許鯋吹沙也似鯽魚狹而小體<lb/>
圓而有黒㸃一名重脣籥鯋常張口吹沙<lb/>
　　象弭魚服<pb n="10a"/>魚服魚獸之皮也魚獸似猪東海有之一名魚貍其皮<lb/>
背上斑文腹下純青今以為弓鞬步义者也其皮雖乾<lb/>
燥以為弓鞬矢服經年海水將潮及天將雨其毛皆起<lb/>
水潮還及天晴其毛復如故雖在數千里外可以知海<lb/>
水之潮氣自相感也<lb/>
　　鼉皷逄逄<lb/>
鼉形似蜥蜴四足長丈餘生卵大如鵞卵甲如鎧今合<lb/>
藥鼉魚甲是也其皮堅厚可以冒鼓<pb n="10b"/>　　成是貝錦<lb/>
貝水中介蟲也龜鼈之屬大者蚢小者為貝其文彩之<lb/>
異大小之殊甚衆古者貨貝是也餘蚳黄為質以白為<lb/>
文餘泉白為質黄為文又有紫貝其白質如玉紫㸃為<lb/>
文皆行列相當其大者常有徑一尺小者七八寸今九<lb/>
真交趾以為杯盤實物也<lb/>
　　螽斯<lb/>
爾雅曰螽蜙蝑也揚雄云舂黍也幽州人謂之舂箕舂<pb n="11a"/>箕即舂黍蝗類也長而青長角長股青色黒斑其股似<lb/>
玳瑁文五月中以兩股相搓作聲聞數十步<lb/>
　　喓喓草蟲<lb/>
草蟲常羊也大小長短如蝗竒音青色好在茅草中今<lb/>
人謂蝗子為螽子兖州人謂之螣<lb/>
　　趯趯阜螽<lb/>
阜螽蝗子一名負蠜今人謂蝗子為螽子兖州人亦謂<lb/>
之螣<pb n="11b"/>　　莎雞振羽<lb/>
莎雞如蝗而斑色毛翅數重翅正赤或謂之天雞六月<lb/>
中飛而振羽索索作聲幽州謂之蒲錯<lb/>
　　去其螟螣及其蟊賊<lb/>
螟似虸蚄而頭不赤螣蝗也賊桃李中蠹蟲赤頭身長<lb/>
而細耳或説云蟊螻蛄食苗根為人害許慎云吏㝠人<lb/>
犯法即生螟吏乞貸則生蟘吏秖冒取人財則生蟊舊<lb/>
説云螟螣蟊賊一種蟲也如言寇賊奸宄内外言之耳<pb n="12a"/>故犍為文學曰此四種蟲皆蝗也實不同故分釋之<lb/>
　　螟蛉有子<lb/>
螟蛉者犍為文學曰桑上小青蟲也似步屈其色青而<lb/>
細小或在草葉上蜾蠃土蜂也一名蒲盧似蜂而小腰<lb/>
故許慎云細腰也取桑蟲負之于木空中或書簡筆筒<lb/>
中七日而化為其子里語曰呪云象我象我<lb/>
　　蟋蟀在堂<lb/>
蟋蟀似蝗而小正黒有光澤如漆有角翅一名蛬一名<pb n="12b"/>蜻<graphic n="KR1465" url="https://raw.githubusercontent.com/kanripo/KR-Gaiji/master/images/KR1465.png" mimeType="image/png"/>楚人謂之王孫幽州人謂之趣織督促之言也里<lb/>
語曰趨織鳴懶婦驚是也<lb/>
　　蜉蝣之羽<lb/>
蜉蝣方土語也通謂之渠畧似甲蟲有角大如指長三<lb/>
四寸甲下有翅能飛夏月隂雨時地中出今人燒炙噉<lb/>
之美如蟬也樊光曰是糞中蠋蟲隨雨而出朝生而夕<lb/>
死<lb/>
　　如蜩如螗<pb n="13a"/>鳴蜩蟬也宋衛謂之蜩陳鄭云蜋海岱之間謂之蟬蟬<lb/>
通語也螗蟬之大而黒色者有五徳文清亷儉信一名<lb/>
蝘虭一名虭蟟青徐謂之螇螰楚人謂之蟪蛄秦燕謂<lb/>
之蛥蚗或名之蜓蚞<lb/>
　　伊威在室<lb/>
伊威一名委黍一名鼠婦在壁根下甕底土中生似白<lb/>
魚者是也<lb/>
　　蠨蛸在户<pb n="13b"/>蠨蛸長踦一名長脚荆州河内人謂之喜母此蟲來著<lb/>
人衣當有親客至有喜也幽州人謂之親客亦如蜘蛛<lb/>
為網羅居之<lb/>
　　碩鼠<lb/>
樊光謂即爾雅鼫鼠也許慎云鼫鼠五伎鼠也今河東<lb/>
有大鼠能人立交前兩脚于頸上跳舞善鳴食人禾苗<lb/>
人逐則走入樹空中亦有五伎或謂之雀鼠其形大故<lb/>
叙云石鼠也魏今河東河北縣也詩言其方物宜謂此<pb n="14a"/>鼠非今大鼠又不食禾苗本草又謂螻蛄為石鼠亦五<lb/>
伎古今方土名蟲鳥物異名同故異也<lb/>
　　為鬼為蜮<lb/>
蜮短狐也一名射影如龜二足江淮水濱皆有之人在<lb/>
岸上影見水中投人影則殺之故曰射影也南方人將<lb/>
入水先以瓦石投水中令水濁然後入或曰含細沙射<lb/>
人入人肌其創如疥<lb/>
　　卷髪如蠆<pb n="14b"/>蠆一名杜伯河内謂之蚊幽州謂之蠍<lb/>
　　胡為虺蜴<lb/>
虺蜴一名蠑螈蜴也或謂之蛇醫如蜥蜴青緑色大如<lb/>
指形狀可惡<lb/>
　　領如蝤蠐<lb/>
蠐螬生糞中爾雅曰<graphic n="KR1853" url="https://raw.githubusercontent.com/kanripo/KR-Gaiji/master/images/KR1853.png" mimeType="image/png"/>螬也蝤蠐蠍也<lb/>
　　魯詩<lb/>
申公培魯人少事齊人浮丘伯受詩為楚王太子戊傅<pb n="15a"/>及戊立為王胥靡申公申公媿之歸魯以詩經為訓以<lb/>
敎無傳疑是為魯詩于是蘭陵王臧代趙綰皆從申公<lb/>
受學臧為郎中令綰為御史大夫皆以明堂事自殺其<lb/>
他弟子如同郡臨淮太守孔安國膠西内史周霸城陽<lb/>
内史夏寛東海太守碭魯賜長沙内史蘭陵繆生膠西<lb/>
中尉徐偃膠東内史鄒人闕門慶忌治官皆有亷節稱<lb/>
申公卒瑕丘江公盡能傳之以授魯許生免中徐公而<lb/>
韋賢治詩事江公許生至丞相傳子𤣥成亦至丞相及<pb n="15b"/>兄子賞以詩授哀帝至大司馬由是魯詩有韋氏學而<lb/>
東平王式以事徐公許生為昌邑王師其後山陽張長<lb/>
安東平唐長賓沛褚少孫亦先後事式為博士由是又<lb/>
有張唐褚氏之學張生兄子游卿以詩授元帝為諫大<lb/>
夫其門人瑯琊王扶為泗水中尉陳留許晏為博士由<lb/>
是張家更有許氏學初薛廣徳亦事王式以博士論石<lb/>
渠授龔舎廣徳至御史大夫舎至山陽太守時平原髙<lb/>
嘉亦以詩授元帝為上谷太守傳子容少為光禄大夫<pb n="16a"/>孫詡以父任為郎中以世傳魯詩知名王莽時逃去不<lb/>
仕又有曲阿包咸師事博士右師細君習魯詩亦去歸<lb/>
鄉里世祖即位徴詡為博士至大司農咸舉孝亷除郎<lb/>
中至大鴻臚永平初任城魏應亦以習魯詩為博士徴<lb/>
拜騎都尉卒于官<lb/>
　　齊詩<lb/>
轅固生齊人以治詩孝景時為博士竇太后好老子書<lb/>
召問固曰此家人言耳太后怒令固刺彘帝憐之以利<pb n="16b"/>兵與固彘應手倒後帝以固亷直拜為清河王太傅固<lb/>
老罷歸已九十餘矣公孫𢎞亦事固固授昌邑太傅夏<lb/>
侯始昌始昌授東海剡人后蒼蒼為博士至少府蒼授<lb/>
諌大夫翼奉前將軍蕭望之丞相匡衡衡授大司空琅<lb/>
邪師丹髙宻太傅伏理詹事潁川滿昌由是齊詩有翼<lb/>
匡師伏之學滿昌又授九江張邯琅邪皮容皆至大官<lb/>
其後伏黯傳理家學改定章句作解説九篇位至光祿<lb/>
勲以授嗣子恭恭以黯任為郎永平中拜司空恭刪黯<pb n="17a"/>章句定為二十萬言年九十卒又蜀郡任末廣漢景鸞<lb/>
皆以明習齊詩敎授著述而卒<lb/>
　　韓詩<lb/>
韓嬰燕人景帝時為常山太傅嬰推詩之意而作内外<lb/>
傳其言頗與齊魯間殊淮南賁生受之燕趙間言詩者<lb/>
由韓生河内趙子事嬰授同國蔡誼誼至丞相誼授同<lb/>
國食子公與王吉為昌邑王中尉食生為博士授泰山<lb/>
豐吉吉授淄川長孫順順為博士豐為部刺史由是韓<pb n="17b"/>詩有王食長孫之學豐授山陽張順順授東海髪福皆<lb/>
至大官建武初博士淮陽薛漢傳父業尤善説災異䜟<lb/>
緯受詔定圖䜟當世言詩推為長後為千乗太守坐事<lb/>
下獄死弟子犍為杜撫㑹稽澹臺敬伯鉅鹿韓伯髙最<lb/>
知名撫定韓詩章句建初中為公車令卒官其所作詩<lb/>
題約義通學者傳之曰杜君注撫授㑹稽趙曄曄舉有<lb/>
道時又有光祿勲九江召馴閬中令巴郡揚仁山陽張<lb/>
匡皆習韓詩匡為作章句舉有道徴博士不就<pb n="18a"/>　　毛詩<lb/>
孔子刪詩授卜商商為之序以授魯人魯身授魏人李<lb/>
克克授魯人孟仲子仲子授振牟子振牟子授趙人荀<lb/>
卿荀卿授魯國毛享享作詁訓傳以授趙國毛萇時人<lb/>
謂享為大毛公萇為小毛公以其所傳故名其詩曰毛<lb/>
詩萇為河間獻王博士授同國貫長卿長卿授阿武令<lb/>
解延年延年授徐敖敖授九江陳俠為新莽講學大夫<lb/>
由是言毛詩者本之徐敖時九江謝曼卿亦善毛詩乃<pb n="18b"/>為其訓東海衛宏從曼卿受學因作毛詩序得風雅之<lb/>
㫖世祖以為議郎濟南徐廵師事宏亦以儒顯其後鄭<lb/>
衆賈逵傳毛詩馬融作毛詩傳鄭𤣥作毛詩箋然魯齊<lb/>
韓詩三氏皆立博士惟毛詩不立博士耳<lb/>
　<lb/>
　<lb/>
　<lb/>
　毛詩草木鳥獸蟲魚疏卷下<lb/>
</p>

  </div>
        </body>
    </text>
</TEI>
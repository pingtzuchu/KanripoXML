<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩集傳名物鈔</head>
    <p>
<pb n="1a"/>
欽定四庫全書　　　　　經部三<lb/>
　詩集傳名物鈔　　　　　詩類<lb/>
　　提要<lb/>
　　　　<hi>臣</hi>等謹案詩集傳名物鈔八卷元許謙撰謙有讀<lb/>
　　　　書叢說已著錄謙雖受學王柏而醇正過之研究<lb/>
　　　　諸經亦多明古義故是書所考名物音訓頗<lb/>
　　　　有根據足以補集傳之闕遺惟王柏作二南<lb/>
　　　　相配圖移甘棠何彼禯矣於王風而去野有<lb/>
<pb n="1b"/>
　　　　死麕使召南亦十有一篇適如周南之數師<lb/>
　　　　心自用竄亂聖經殊不可訓而謙篤守師說<lb/>
　　　　列之卷中猶未免門户之見至柏所刪國風<lb/>
　　　　三十二篇謙疑而未敢遽信正足見其是非<lb/>
　　　　之公吳師道作是書序乃反謂已放之鄭聲<lb/>
　　　　何為尚存而不削於謙深致不滿是則以不<lb/>
　　　　狂為狂非謙之失矣卷末譜作詩時世其例<lb/>
　　　　本之康成其説則改從集傳葢淵源授受各<lb/>
<pb n="2a"/>
　　　　尊所聞然書中實多采用陸徳明釋文及孔<lb/>
　　　　頴達正義亦未嘗株守一家名之曰鈔葢以<lb/>
　　　　此云乾隆四十三年六月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>陸　費　墀<lb/>
<pb n="3a"/>
詩集傳名物鈔序<lb/>
白雲先生許公益之讀四書叢説師道既為之序其徒<lb/>
復有請曰先生所論著獨詩集傳名物鈔為成書嚮聞<lb/>
屢以示子而一二説亦厠子名於其間子曷有以播其<lb/>
説師道竊惟詩之興尚矣當周盛時在下則有二南之<lb/>
風在上則有雅頌之作周公取以列之經幽厲之後風<lb/>
雅俱變夫子於諸國之風則刪其淫邪於公卿大夫之<lb/>
作則取其可為訓戒者東遷之後王國並列於國風而<lb/>
<pb n="3b"/>
於商周之初考其遺失又得商頌之類至魯頌則因其<lb/>
所用之樂歌以著其實以是合於周公之所取而為三<lb/>
百篇若自衛反魯樂正雅頌各得其所則指周公之經<lb/>
殘缺失次者爾是詩之為經始定於周公再定於夫子<lb/>
遂為不刋之典不幸厄於秦火中可疑者多而諸傳不<lb/>
察由漢以來毛鄭之學專行歴唐至宋一二大儒始略<lb/>
出己意然程純公吕成公猶主序説子朱子灼見其謬<lb/>
汛掃廓清本義顯白每篇則定其人之作每章則約以<lb/>
<pb n="4a"/>
賦比興之分叶音韻以復古用吟哦上下不加一字之<lb/>
法略釋而使人自悟破拘攣發䝉蔀復還温柔敦厚平<lb/>
易老成之舊自謂無復遺恨嗚呼詩一正於夫子而制<lb/>
定再正於朱子而義明朱子之功萬世永賴此名物鈔<lb/>
之所為作也自北山何先生基得勉齋黄公淵源之傳<lb/>
而魯齋王先生柏仁山金先生履祥授受相承逮公四<lb/>
傳有衍無間益大以尊公念朱傳猶有未備者旁搜博<lb/>
采而多引王金氏附以己見要皆精義㣲㫖前所未發<lb/>
<pb n="4b"/>
又以小序及鄭氏歐陽氏譜世次多舛一從朱子補定<lb/>
正音釋考名物度數粲然畢具其有功前傳嘉惠後學<lb/>
羽翼朱傳於無窮豈特小補而已哉然有一事關於詩<lb/>
尤重者不可黙而弗言王先生嘗謂今之三百篇非盡<lb/>
夫子之舊秦火詩書同禍書亡缺如此何獨詩無一篇<lb/>
之失如素絢唐棣貍首轡柔先正等篇何以皆不與而<lb/>
已放之鄭聲何為尚存而不削劉歆言詩始出時一人<lb/>
不能獨盡其經或為雅或為頌相合而成葢聞夫子三<lb/>
<pb n="5a"/>
百篇之數而不全則以世俗之流傳管絃之濫在者足<lb/>
之而不辯其非朱子固嘗疑桑中溱洧諸篇用之祀何<lb/>
鬼神享何賔客何詞之諷何禮義之正不得已則取曾<lb/>
氏所以論國策者謂存之而使後世知其非知所以放<lb/>
之之意金先生屢載於論語考證謂諸傳皆然師道嘗<lb/>
舉以告公公方遵用全經宜不得而取也今鈔中二南<lb/>
相配圖王先生所定者葢合各十有一篇退何彼穠矣<lb/>
甘棠於王風而削去野有死麕則公固有取於斯矣以<lb/>
<pb n="5b"/>
公之謹重慮夫啟其末流破壊之弊然卓然有見寤疑<lb/>
辨惑如王先生之言使淫邪三十五篇悉從屏黜之例<lb/>
豈非千古一快朱子復生必以為然也惜斯論未究而<lb/>
公不可作矣姑識於序篇之末以俟後之君子考焉至<lb/>
元重紀之五年歳在己卯六月戊子朔友生呉師道序<lb/>
</p>
<p>
</p>
  </div>
</body>
</text>
</TEI>
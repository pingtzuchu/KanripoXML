<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩集傳名物鈔卷四</head>
    <p>
<pb n="1a"/>
欽定四庫全書<lb/>
　詩集傳名物鈔卷四　　　　元　許謙　撰<lb/>
秦一之十一<hi>變九</hi>
　傳○鄭譜及疏秦者隴西谷名漢地理志隴西秦亭<lb/>
　　秦谷是也鳥鼠與秦谷俱在隴西故云近爾雅鳥<lb/>
　　鼠同穴其鳥為鵌其鼠為鼵鵌大吾反鼵徒忽反<lb/>
　　○伯翳佐禹治水土舜命作虞官掌上下草木鳥<lb/>
　　獸賜姓曰嬴秦本紀秦之先帝顓頊之苗裔孫曰<lb/>
<pb n="1b"/>
　　女修生大業大業生大費是為伯翳地理志秦<lb/>
　　之先曰伯益又云嬴伯益之後則伯翳伯益聲<lb/>
　　轉字異猶一人也○大費生大廉𤣥孫曰孟戲<lb/>
　　中衍為殷太戊御後世遂為諸侯其𤣥孫曰中<lb/>
　　潏保西郵生蜚廉子惡來革子女防子防臯子<lb/>
　　大几子大駱生成及非子成為大駱後周孝王<lb/>
　　封非子為附庸邑之秦子秦侯立卒子公伯立<lb/>
　　卒子秦仲立厲王無道西戎反王室滅大駱族<lb/>
<pb n="2a"/>
　　宣王以仲為大夫誅西戎死之王立其子莊公<lb/>
　　為西垂大夫居犬丘卒子襄公立西戎與申侯<lb/>
　　弑幽王襄公將兵救周送平王徙雒邑王封為<lb/>
　　諸侯於是始國與諸侯通使遂有岐豐之地卒<lb/>
　　子文公立卒孫寧公立卒三父廢太子武公而<lb/>
　　立其弟出子後三父復殺出子而立武公卒弟<lb/>
　　徳公立初居雍城中音仲潏古穴反<hi>以上並譜及疏</hi>○<lb/>
　　汧輕煙反地理志汧水出扶風汧縣西北入渭<lb/>
<pb n="2b"/>
　　○疏初洛邑與宗周通封畿東西長南北短相<lb/>
　　覆為千里本紀賜襄公岐以西地文公以岐東<lb/>
　　獻之周鄭言得八百里地是全得西畿春秋之<lb/>
　　時秦境東至河本紀之言不可信○雍今扶風<lb/>
　　雍縣○地理考異犬丘在汧渭之間即槐里是<lb/>
　　也<hi>以上並疏</hi>
車鄰<hi>秦一</hi>國人誇美秦君<lb/>
　經○一章寺釋文如字又音恃○二章毛氏陂者曰<lb/>
<pb n="3a"/>
　　坂下濕曰隰陂音坡○詩緝地里志隴西郡有隴<lb/>
　　坻師古云隴坻謂隴阪即今之隴山此郡在隴之<lb/>
　　西故曰隴西三秦記其阪九回不知髙幾許欲上<lb/>
　　者七日乃越髙處東望秦川然則阪固秦地所有<lb/>
　　也坻丁計反又音底○詩紀既見君子並坐鼓瑟<lb/>
　　簡易相親之俗也今者不樂逝者其耋悲壯感嘆<lb/>
　　之氣也秦之强以此而止於為秦者亦以此○吳<lb/>
　　正傳逝者謂自此以往○三章爾雅楊蒲柳注左<lb/>
<pb n="3b"/>
　　傳所謂董澤之蒲䟽生澤中可為箭笴埤雅楊有<lb/>
　　黄白青赤四種白楊葉圓青楊葉長赤楊霜降則<lb/>
　　葉赤材理亦赤黄楊性堅緻難長笴古旱谷我二<lb/>
　　反緻直利反難長之長知丈反<lb/>
　　　並坐鼓瑟鼓簧君臣之際禮儀等威猶未能辨<lb/>
　　　蓋其習於夷狄之常也故見寺人之令則驚異<lb/>
　　　而誇之矣然告其君者則止曰不樂則耋而止<lb/>
　　　耳有盈滿之心無警戒之意作詩者未為知義<lb/>
<pb n="4a"/>
　　　之君子也其流風日甚至於始皇窮奢極欲宫<lb/>
　　　觀相屬鍾鼓充之其漸蓋始於此而其尊君卑<lb/>
　　　臣亢抑太甚遂使上下之情不通而致敗則又<lb/>
　　　等威無辨之弊而力反之以至於甚也秦之亡<lb/>
　　　未必盡因車鄰之一詩然君子立言不可不審<lb/>
　　　也<lb/>
　傳○一章詩緝鄰鄰密比之意言車之衆○䟽天官<lb/>
　　内小臣與寺人别官言寺人内小臣者謂寺人是<lb/>
<pb n="4b"/>
　　在内細小之臣非謂寺人即是内小臣之官也燕<lb/>
　　禮諸侯之禮也云獻左右正與内小臣是諸侯有<lb/>
　　内小臣也左傳齊寺人貂晉寺人披是諸侯有寺<lb/>
　　人也○二章䟽易注耋年踰七十左傳注七十曰<lb/>
　　耋愚謂自七十至八十皆可言耋<lb/>
駟驖<hi>秦二</hi>國人美秦君<lb/>
　經○一章驖釋文又吐結反<lb/>
　　　此但以君所乘車而言四馬一色君車之選也<lb/>
<pb n="5a"/>
　　　媚子公之御者也六轡在手在其手也公曰左<lb/>
　　　之命此人也舍拔則𫉬君射之善又以見御之<lb/>
　　　良也詠其辭意則車馬侍從之盛不言而可見<lb/>
　　　矣<lb/>
　傳○一章觖與觼同古穴反見小戎傳○二章毛氏<lb/>
　　冬獻狼夏獻麋春秋獻鹿豕羣獸䟽田獵是虞人<lb/>
　　所掌獸人所獻之獸以供膳毛引獸人以證之也<lb/>
　　愚案䟽言如此故傳以之類兩字例之而不仍毛<lb/>
<pb n="5b"/>
　　質言之也又案天官獸人春秋獻獸物今毛云鹿<lb/>
　　豕羣獸不知何據周禮注䟽狼膏聚聚則温故冬<lb/>
　　獻麋膏散散則涼故夏獻春秋寒温適凡獸皆可<lb/>
　　獻也及狐狸○射獸射必之射皆食亦反中陟仲<lb/>
　　反○六御當為五御逐禽詳見小雅車攻○為去<lb/>
　　聲<lb/>
小戎<hi>秦三</hi>婦人誇西征車甲之盛及思其良人<lb/>
　經○卒章鏤音漏<lb/>
<pb n="6a"/>
　傳○一章䟽考工記國馬之輈深四尺有七寸注馬<lb/>
　　髙八尺兵車乘車軹崇三尺有三寸加軫與轐七<lb/>
　　寸又并此輈深則衡髙八尺七寸除馬之髙餘七<lb/>
　　寸為衡頸之間是輈在衡上故頸間七寸也愚案<lb/>
　　考工記又曰六尺有六寸之輪軹崇三尺有三寸<lb/>
　　也加軫與轐馬四尺也注䟽此車之髙者也軹是<lb/>
　　軸頭處輪之中央轐伏兔也蓋四馬車一轅車軸<lb/>
　　上有伏兔尾後上載車軫軫始有車輿則軸去地<lb/>
<pb n="6b"/>
　　三尺三寸上又兼伏兔及軫并七寸車輿去地緫<lb/>
　　四尺也詩記輈前駕於服馬之衡上其後則乘前<lb/>
　　軫直逼後軫也轐音卜○左氏傳定九年齊伐晉<lb/>
　　夷儀王猛曰我先登東郭書斂甲曰曩者之難今<lb/>
　　又難焉猛曰吾從子如驂之靳䟽靳當胷之皮驂<lb/>
　　馬之首當服馬之胷胷上有靳釋文本或作有靳<lb/>
　　者非靳居覲反○詩緝隂以板横側置車之前及<lb/>
　　左右三面○金銀銅鐵鉛緫謂之金謂消白金未<lb/>
<pb n="7a"/>
　　必皆白銀也○䟽左傳哀二年郵無恤曰兩靷將<lb/>
　　絶吾能止之駕而乘材兩靷皆絶是横軓之前别<lb/>
　　有驂馬一靷也○輻音福○䟽色青黒名綦馬名<lb/>
　　為騏知其色作綦文○二章䟽盾以木為之○三<lb/>
　　章䪐與閉同䟽儀禮既反記說明器之弓云有䪐<lb/>
　　今案禮本作柲蓋與䪐通<lb/>
蒹葭<hi>秦四</hi>不知所指　異<lb/>
　經○詩記此詩全篇皆比所謂伊人猶曰所謂此理<lb/>
<pb n="7b"/>
　　也○三章毛氏涘厓也<lb/>
　　　蒹葭蒼蒼而白露為霜矣人無百年而良時已<lb/>
　　　邁矣所謂伊人惟在水一方爾所謂至道豈逺<lb/>
　　　吾身哉但遡迴從之則道阻而且長用私智求<lb/>
　　　之則理鑿而且迂獨遡游從之則宛在水中央<lb/>
　　　也惟以樂易公平之心求之則無所往而非道<lb/>
　　　也人其可不思日月之易邁而迪知大道以至<lb/>
　　　其極乎此或非詩人之本意亦學者之一義也<lb/>
<pb n="8a"/>
　傳○一章詩緝小者曰蒹中者曰萑大者曰葭三物<lb/>
　　共十一名蒹水草一名薕荻似萑而細髙數尺牛<lb/>
　　食之令肥彊又曰今人以為簾箔因此得名是蒹<lb/>
　　薕荻一物而三名也初生為菼長大為薍成則名<lb/>
　　萑又名為鵻是一物而四名也初生為葭長大為<lb/>
　　蘆成則名葦又名華亦一物而四名也郭璞云菼<lb/>
　　似葦而小又云蒹似萑而細是蒹小於萑而萑小<lb/>
　　於葦也韻㑹菼中赤始生末黒黒已而赤故謂之<lb/>
<pb n="8b"/>
　　菼其根旁行牽揉槃互其行無辨而又彊故又謂<lb/>
　　之薍江東呼為鳥蓲至秋堅成謂之萑其初生三<lb/>
　　月中其心挺出本大如箸上鋩而細揚州人謂之<lb/>
　　馬尾葭蘆皆葦之未秀者葦則大葭也其華遇風<lb/>
　　則吹揚如雪聚地如絮萑音完薕音廉菼吐敢反<lb/>
　　薍五患反蓲音丘○二章爾雅小渚曰沚小沚曰<lb/>
　　坻○三章直音值<lb/>
終南<hi>秦五</hi>國人美其君<lb/>
<pb n="9a"/>
　經○一章梅見召南摽有梅<lb/>
　傳○一章李氏終南西距鳯翔武功北距萬年長安<lb/>
　　○毛氏錦衣采色也狐裘朝廷之服䟽錦者雜綵<lb/>
　　為文故云綵衣白狐皮為裘其上加錦衣為裼又<lb/>
　　加皮弁服也玉藻注君衣狐白毛之裘則以素錦<lb/>
　　為衣覆之使可裼也袒而有衣曰裼必覆之者裘<lb/>
　　褻也凡裼衣上衣象裘色裘是狐白則上服亦白<lb/>
　　皮弁服以白布為之衣之白者唯皮弁服耳玉藻<lb/>
<pb n="9b"/>
　　又云錦衣狐裘諸侯之服也謂在天子之朝服此<lb/>
　　耳受天子之賜歸則服之以告廟於後不服其視<lb/>
　　朝受聘則服麑裘也○箋渥丹言赤而澤也○漬<lb/>
　　疾賜反○二章䟽黻在裳言黻衣者衣大名與繡<lb/>
　　裳異其文耳○刺七亦反<lb/>
黄鳥<hi>秦六</hi>哀三良<lb/>
　經○左氏傳釋文車音居鍼其廉反○惴之瑞反○<lb/>
　　地理攷異括地志秦穆公冢在岐州雍縣東南二<lb/>
<pb n="10a"/>
　　里三良冢在雍縣一里故城内今鳳翔府大興縣<lb/>
　　也<lb/>
　傳○一章貿音茂殉辭順反穆公卒以三良殉事見<lb/>
　　左氏傳文六年○題下以遺之遺于醉反從死之<lb/>
　　從才用反與羊茹反<lb/>
晨風<hi>秦七</hi>婦人念其君子　異<lb/>
　經○二章櫟見唐鴇羽苞栩注<lb/>
　傳○一章䟽鸇似鷂青黄色燕頷勾喙嚮風摇翅乃<lb/>
<pb n="10b"/>
　　因風飛急疾擊鳩鴿燕雀食之鸇張連反勾音鈎<lb/>
　　鴿音閤○扊以冉反扅戈支反户扃也風俗通百<lb/>
　　里奚為秦相所賃澣婦自陳能歌呼之援琴無弦<lb/>
　　而歌曰百里奚五羊皮始别時烹伏雌炊扊扅今<lb/>
　　富貴忘我為問之乃其妻也伏扶富反○二章䟽<lb/>
　　駮獸名似馬白身黒尾此駮木名梓榆也樹皮青<lb/>
　　白駮犖遥視似駮馬雀豹古今注山中有木葉似<lb/>
　　豫章皮多癬駮名六駮○三章䟽木有唐棣常棣<lb/>
<pb n="11a"/>
　　傳必以為唐棣未詳聞也赤羅今楊檖又名山梨<lb/>
　　鹿梨鼠棃實亦有大如棃之美者○酢七故反<lb/>
無衣<hi>秦八</hi>秦人樂攻戰　異<lb/>
　經○此蓋天子命襄公討西戎時詩王于興師一語<lb/>
　　可見<lb/>
　　　先王之制民居於近郊者五家為比五比為閭<lb/>
　　　四閭為族五族為黨五黨為州五州為鄉居逺<lb/>
　　　郊者則有鄰里鄼鄙縣遂而家之數如鄉之數<lb/>
<pb n="11b"/>
　　　使之相保相受救其凶災而賙其不足其在野<lb/>
　　　則八家同井使之友助扶持有事則㑹萬民為<lb/>
　　　卒伍而用之平居暇日情意之孚恩愛之接固<lb/>
　　　已彼此交得懽心一旦同在戰陣晝識面貎夜<lb/>
　　　記聲音而左提右挈協心力戰可以揚威而制<lb/>
　　　勝不幸而敗亦爭相為死此王者之兵所以無<lb/>
　　　敵也秦舊周也先王遺化猶有存者其曰豈曰<lb/>
　　　無衣與子同袍者相賙之意也修我戈矛與子<lb/>
<pb n="12a"/>
　　　同仇者相死之心也但秦不善用之一導之以<lb/>
　　　武事而不知以禮故敦厚之風化為剛暴之氣<lb/>
　　　而遂至於不可禁也此詩之作君子知其有漸<lb/>
　　　矣鄼子管反賙音周○西戎乃秦人不共戴天<lb/>
　　　之讎而又有王命興師是以同心疾之謳吟思<lb/>
　　　鬭雖其風俗所致然以義動者人樂為之死亦<lb/>
　　　必然之理也<lb/>
　傳○一章䟽玉藻纊為襺緼為袍注緼謂今纊及舊<lb/>
<pb n="12b"/>
　　絮然則純著新緜為襺雜用舊絮為袍其制度則<lb/>
　　一故云袍襺也襺古典反緼於粉反○詩記曲禮<lb/>
　　䟽戈鉤孑㦸也如㦸而横安刃但頭不嚮㦸上為<lb/>
　　鉤也直刃長八寸横刃長六寸刃下接柄處長四<lb/>
　　寸並廣二寸周禮冬官戈柲六尺有六寸注云柲<lb/>
　　猶柄也孑居列反柲音祕○䟽考工記酋矛常有<lb/>
　　四尺注八尺曰尋倍尋曰常常有四尺是二丈也<lb/>
　　夷矛則三尋長二丈四尺○二章澤即襗蓋古字<lb/>
<pb n="13a"/>
　　通也說文襗絝也絝即袴○題下招音喬舉也朝<lb/>
　　音潮易以豉反<lb/>
渭陽<hi>秦九</hi>康公送舅<lb/>
　傳○一章䟽雍在渭南水北曰陽晉在秦東行必渡<lb/>
　　渭郡縣志京兆府咸陽縣本秦舊縣渭水南去縣<lb/>
　　三里秦咸陽在今縣東二十二里○周禮巾車金<lb/>
　　路以封同姓象路以封異姓革路以封四衞木路<lb/>
　　以封蕃國皆諸侯也故人君之車曰路車○二章<lb/>
<pb n="13b"/>
　　䟽瓊者玉之美名非玉名也瑰是美石之名瓊毛<lb/>
　　氏韻赤玉○題下左氏傳及史記晉獻公佹諸娶<lb/>
　　于賈無子<hi>賈姬姓國</hi>烝於齊姜<hi>武公妾</hi>生秦穆夫人太子<lb/>
　　申生又娶大戎狐姬生重耳<hi>大戎唐叔子孫别在戎狄者</hi>小戎<lb/>
　　子生夷吾<hi>允姓之戎子女也</hi>伐驪戎驪戎男女以驪姬<hi>姬姓</hi>
　　<hi>男爵</hi>生奚齊其娣生卓子驪姬嬖欲立其子十一年<lb/>
　　譛使太子居曲沃重耳居蒲城夷吾居屈羣公子<lb/>
　　皆鄙二十一年驪姬使太子祭齊姜歸胙于公姬<lb/>
<pb n="14a"/>
　　毒而獻之太子縊重耳夷吾皆出奔獻公使荀息<lb/>
　　傅奚齊二十六年獻公卒奚齊立大夫里克殺之<lb/>
　　荀息立卓子里克又殺之齊桓公秦穆公納夷吾<lb/>
　　是為恵公元年殺里克許賂秦伯而不與六年秦<lb/>
　　伐晉𫉬晉君既而歸之八年太子圉質於秦十三<lb/>
　　年逃歸十四年惠公卒子懷公圉立初重耳之出<lb/>
　　也至狄又過衞齊曹宋鄭楚楚送諸秦秦伯納女<lb/>
　　五人懷公立之明年秦伯納重耳是為文公佹音<lb/>
<pb n="14b"/>
　　晷重平聲女以之女去聲子金子申生既是世子<lb/>
　　則齊姜當是元妃左氏所載或失其實○左氏傳<lb/>
　　文六年晉襄公卒靈公少晉人以難故欲立長君<lb/>
　　公子雍仕秦<hi>襄公庶弟</hi>趙孟使先蔑逆之<hi>趙孟趙盾</hi>七年秦<lb/>
　　康公送公子雍於晉穆嬴日抱太子啼於朝<hi>穆嬴襄公</hi>
　　<hi>夫人太子夷臯即靈公</hi>宣子患穆嬴<hi>宣子即趙孟</hi>乃背先蔑立靈<lb/>
　　公以禦秦師敗之于令狐八年秦人伐晉取武城<lb/>
　　以報令狐之役十年春晉伐秦取少梁夏秦伐晉<lb/>
<pb n="15a"/>
　　取北徴十二年秦伐晉取羈馬晉人禦之秦師夜<lb/>
　　遁宣元年晉侵崇<hi>秦與國</hi>二年秦伐晉圍焦皆因令<lb/>
　　狐之役而相侵伐之不已也令音零<lb/>
權輿<hi>秦十</hi>君待賢者有始無終<lb/>
　傳○一章詩緝造衡自權始造車自輿始○二章䟽<lb/>
　　簋是瓦器亦以木為之圓曰簋内方外圓也以盛<lb/>
　　黍稷方曰簠内圓外方也以貯稻梁皆容一斗二<lb/>
　　升公食大夫禮是國君與聘客禮食故宰夫設黍<lb/>
<pb n="15b"/>
　　稷六簋今惟四簋蓋謂之每食則燕食耳非禮食<lb/>
　　也○題下耆與嗜同為去聲鉗巨亷反强上聲<lb/>
秦詩譜<lb/>
　　　愚案秦仲立為附庸之君十八年宣王命為大<lb/>
　　　夫二十三年死於戎子莊公立<hi>襄公追稱公</hi>四十四<lb/>
　　　年卒子襄公立七年救周有功為諸侯於是始<lb/>
　　　國與諸侯通使十二年卒子文公立五十年卒<lb/>
　　　孫寧公立十二年卒三父立少子出子六年三<lb/>
<pb n="16a"/>
　　　父弑之而立寧公之太子武公二十年卒弟徳<lb/>
　　　公立二年卒子宣公立十二年卒弟成公立四<lb/>
　　　年卒弟穆公任好立三十九年卒子康公罃立<lb/>
　　　十二年卒十二君二百三十六年詩十篇可譜<lb/>
　　　者七篇權輿恐康公以後詩也<lb/>
　　　　車鄰　　　駟驖　　　小戎<lb/>
　　　　終南　　　無衣<lb/>
　　　　　右襄五詩車鄰序以為秦仲愚竊謂秦仲<lb/>
<pb n="16b"/>
　　　　　固嘗為附庸之君以西戎滅大駱之族宣<lb/>
　　　　　王命為大夫蓋日與戎戰六年而死非可<lb/>
　　　　　樂時也詩語不類然則車鄰實襄公詩爾<lb/>
　　　　渭陽<lb/>
　　　　　右穆一詩康公為太子時作正穆世也<lb/>
　　　　黄鳥<lb/>
　　　　　右康一詩三良殉穆則詩作於康世<lb/>
陳一之十二<hi>變十</hi>
<pb n="17a"/>
　傳○外方見王風孟諸前編在應天府虞城縣西北<lb/>
　　○虞閼父至封陳見左氏傳襄二十五年○閼於<lb/>
　　葛反父匪武反大音泰妻七計反○樂記武王封<lb/>
　　黄帝之後於薊封帝堯之後於祝史記封黄帝之<lb/>
　　後於祝帝堯之後於薊通鑑外紀從樂記蘇子由<lb/>
　　古史及皇王大紀鄭漁仲通志諸書多從史記薊<lb/>
　　音計○䟽恪者敬也王者敬先代封其後三恪尊<lb/>
　　於諸侯卑於二王之後○好呼報反樂魚教反覡<lb/>
<pb n="17b"/>
　　胡狄反男曰覡女曰巫<lb/>
宛丘<hi>陳一</hi>刺歌舞無度<lb/>
　傳○一章思息字反樂音洛○二章䟽吳揚人謂之<lb/>
　　白鷺齊謂之舂鉏頭上長毛長尺餘毿毿然與衆<lb/>
　　毛異好欲取魚時則弭之楚威王時有朱鷺合㳫<lb/>
　　飛翔而來舞然赤者少此所持其白羽也毿蘇含<lb/>
　　反○詩記冬夏祁寒大暑之時也人之好樂於是<lb/>
　　時必少息焉今也無冬無夏則它時可知矣○三<lb/>
<pb n="18a"/>
　　章䟽離九三鼓缶而歌則是樂器坎六四樽酒簋<lb/>
　　貳用缶注云大臣以王命出㑹諸侯主國尊於簋<lb/>
　　副設𤣥酒以缶則又是酒器左傳襄九年宋災具<lb/>
　　綆缶則又是汲水之器然則缶可以節樂若今擊<lb/>
　　甌又可以盛水盛酒即今之瓦盆也<lb/>
東門之枌<hi>陳二</hi>男女相樂<lb/>
　經○一章栩見唐鴇羽<lb/>
　傳○一章枌見唐山有樞○著陟畧及○䟽婆娑盤<lb/>
<pb n="18b"/>
　　辟舞詩記婆娑不必是舞但徘徊翶翔之義○二<lb/>
　　章䟽善旦謂無隂雲風雨○三章芘芣音毗浮䟽<lb/>
　　一曰蚍衃小草多華少葉葉又翹起似蕪菁華紫<lb/>
　　緑色可食微苦○遺去聲<lb/>
衡門<hi>陳三</hi>隱居自樂　異<lb/>
　經○二章魴見周南汝墳○三章本草鯉魚脊中鱗<lb/>
　　一道數至尾無大小並三十六鱗有赤鯉白鯉黄<lb/>
　　鯉三種<lb/>
<pb n="19a"/>
　　　前一章有自足之意後兩二無外慕之心此雖<lb/>
　　　賦體而實似比也<lb/>
　傳○一章考工記門阿注棟也䟽屋脊○爾雅門側<lb/>
　　之傍堂謂之塾注夾門堂顧命䟽塾門内北面○<lb/>
　　考工記門堂注門側之堂引爾雅門側之堂謂之<lb/>
　　塾則堂即塾也今又案屋之基亦曰堂大誥弗肯<lb/>
　　堂注不肯為堂基如周禮堂崇三尺堂崇一筵禮<lb/>
　　記天子之堂九尺史記坐不垂堂皆指堂基而言<lb/>
<pb n="19b"/>
　　也今傳上既有塾字則堂字作基說為長○說文<lb/>
　　字屋邊即屋四垂也<lb/>
　　　衡門之詩隱士所作阿塾堂宇傳因䟽文之舊<lb/>
　　　亦大約言門之深者有是名也命士之堂三尺<lb/>
　　　庶人蓋無級門之制豈復若是巍巍哉然則衡<lb/>
　　　門固隱士之常爾<lb/>
　　泌泉水也毛傳文䟽邶有毖彼泉水知泌為泉詩<lb/>
　　緝毖彼泉水乃毖然流出貎毛以此泌與彼毖字<lb/>
<pb n="20a"/>
　　異義同亦當為泉水之流貎非謂泌為泉水也<lb/>
東門之池<hi>陳四</hi>男女㑹遇　異<lb/>
　傳○一章漬疾賜反○晤毛氏遇也箋猶對也○解<lb/>
　　下介反○三章韌而振反䟽菅似茅而滑澤無毛<lb/>
　　根下五寸中有白粉者柔□冝為索漚乃尤善<lb/>
東門之楊<hi>陳五</hi>男女期㑹不至　異<lb/>
　傳○一章啓明見小雅大東傳○二章肺釋文普貝<lb/>
　　蒲貝二反<lb/>
<pb n="20b"/>
墓門<hi>陳六</hi>刺無良　異<lb/>
　經○二章鴞于驕反<lb/>
　傳○二章䟽鴞一名鵩與梟一名鴟陸璣云大如斑<lb/>
　　鳩緑色惡聲之鳥也入人家凶賈誼所賦鵩鳥是<lb/>
　　也其肉甚美可為羮<graphic n="KR0796" url="https://raw.githubusercontent.com/kanripo/KR-Gaiji/master/images/KR0796.png" mimeType="image/png"/>又可為炙詩緝鴞怪鴟也<lb/>
　　鵩也鵂鶹也即瞻卬之為梟為鴟也或曰鵩似鴞<lb/>
　　則鴞又非鵩矣梟古么反<graphic n="KR0796" url="https://raw.githubusercontent.com/kanripo/KR-Gaiji/master/images/KR0796.png" mimeType="image/png"/>音壑鵂鶹音休留<lb/>
　序○春秋桓六年秋八月蔡人殺陳佗左氏傳陳侯<lb/>
<pb n="21a"/>
　　鮑卒文公子佗殺太子兔而代之蔡人殺五父而<lb/>
　　立厲公<hi>五父陳佗也</hi>免音問父音甫<lb/>
防有鵲巢<hi>陳七</hi>男女有私憂間　異<lb/>
　傳○一章䟽苕饒也幽州謂之翹饒蔓生○廷居望<lb/>
　　反間居諫反○二章䟽瓴甋一名甓郭璞㼾甎也<lb/>
　　瓴音零甋都歴反㼾音鹿<lb/>
月出<hi>陳八</hi>男女相恱而相念　異<lb/>
　經○詩緝皎月光皎潔皓月光之白興佼好之人明<lb/>
<pb n="21b"/>
　　豔白晳如月之初出而皎潔神女賦其少進也皎<lb/>
　　若明月舒其光正用此詩記照月光之被物慘言<lb/>
　　不舒而幽愁此詩用字聱牙意者其方言歟<lb/>
株林<hi>陳九</hi>刺靈公淫夏姬<lb/>
　傳○一章寰宇記陳州西華縣西南三十里有夏亭<lb/>
　　城城北五里有株林郡縣志宋州柘城縣本陳之<lb/>
　　株邑故柘城在寧陵縣南七十里○䟽徴舒字子<lb/>
　　南以字配氏謂之夏南徴陟陵反○靈公名平國<lb/>
<pb n="22a"/>
　　共公子○題下案左氏傳史記靈公十四年公與<lb/>
　　其大夫孔寧儀行父通於夏姬皆衷其衵服以戲<lb/>
　　于朝洩冶諫曰公卿宣淫民無效焉公告二子二<lb/>
　　子請殺洩冶公弗禁遂殺之十五年公與二子飲<lb/>
　　於夏氏謂行父曰徴舒似汝對曰亦似君徴舒怒<lb/>
　　公出自其廐射而殺之二子奔楚徴舒自立為陳<lb/>
　　侯明年楚莊王伐陳殺徴舒立靈公子午是為成<lb/>
　　公父方武反衵汝栗反婦人近身内衣射食亦反<lb/>
<pb n="22b"/>
　　○御魚巨反<lb/>
澤陂<hi>陳十</hi>男女相念<lb/>
　經○輾轉見周南關雎傳<lb/>
　　　月出男子思婦人也澤陂婦人思男子也<lb/>
　傳○陳國下錯七故反重平聲復方六反<lb/>
陳詩譜<lb/>
　　　陳詩十篇惟知株林為靈公之詩餘不知何世<lb/>
　　　靈公者胡公之十八世也靈公十五年弑當周<lb/>
<pb n="23a"/>
　　　定王之八年魯宣公之十年<lb/>
檜一之十三<hi>變十</hi>
　傳○左氏傳顓頊氏有子曰犂為祝融楚語顓頊命<lb/>
　　南正重司天以屬神火正黎司地以屬民<hi>火當為北</hi>史<lb/>
　　記楚世家帝顓頊髙陽生稱稱生卷章<hi>世本名老童</hi>卷<lb/>
　　章生重黎<hi>重黎二人司馬誤合</hi>為帝嚳髙辛火正甚有功能<lb/>
　　光融天下帝嚳命曰祝融<hi>祝火融明也</hi>共工氏作亂帝<lb/>
　　使祝融誅之而不盡帝乃誅重黎而以其弟吳回<lb/>
<pb n="23b"/>
　　居火正為祝融<hi>吳回亦卷章生</hi>吳回生陸終陸終子六人<lb/>
　　其四曰㑹人詩䟽此即檜之祖也妘姓檜本祝融<lb/>
　　所封之墟唯妘姓之後處其地妘音云稱尺證反<lb/>
　　○外方見王風○前編滎波孔氏以為一水周禮<lb/>
　　職方其川滎雒其浸波溠則二水也泲水入河而<lb/>
　　南出溢為滎今鄭州滎澤是其處爾雅水出自洛<lb/>
　　為波而山海經曰婁涿之山波水出其隂北流注<lb/>
　　于榖二說未知孰是西漢末泲水不復南溢而滎<lb/>
<pb n="24a"/>
　　涸滎音榮溠音詐泲子禮反○家說公羊傳桓十<lb/>
　　一年古者鄭國處于晉先鄭伯有善於鄶公者通<lb/>
　　乎夫人乃取其國而遷鄭焉鄭語桓公光寄帑於<lb/>
　　虢鄶周語鄶由叔妘注鄭武公滅之則通乎叔妘<lb/>
　　者武公也○鄶滅又見鄭譜○為于偽反<lb/>
　　　愚案檜風急迫褊陋鄭風放蕩淫邪蘇氏之説<lb/>
　　　恐未然也以詩之次言之魏列晉前其意似邶<lb/>
　　　鄘之於衞鄭檜相去逺恐亦不得為此例<lb/>
<pb n="24b"/>
羔裘<hi>檜一</hi>國君好潔衣服遊宴不彊政治<lb/>
　經<lb/>
　　　羔裘狐裘國君所得服非奢也然羔裘以視朝<lb/>
　　　可也而以逍遥翶翔狐裘朝天子可也而以自<lb/>
　　　朝其羣臣則固已失禮之正矣而又不能彊於<lb/>
　　　政治惟服其服尸其位而已觀如膏有嚁之言<lb/>
　　　則實有好潔衣服之僻大夫見其暗弱必又諫<lb/>
　　　而不從故曰我豈不於是而思之然知其終不<lb/>
<pb n="25a"/>
　　　可格君之心惟心勞而憂忉忉耳乆則憂而至<lb/>
　　　於傷又乆則不可形之於言惟中心自傷悼耳<lb/>
　傳○一章詩緝狐裘有白有青有黄玉藻云君衣狐<lb/>
　　白裘錦衣以裼之此狐白裘也又云君子狐青裘<lb/>
　　豹褎𤣥綃衣以裼之此狐青裘也又云狐裘黄衣<lb/>
　　以裼之此狐黄裘也鄭氏以狐白之上加皮弁服<lb/>
　　天子以日視朝侯在天子之朝亦服之以黄衣狐<lb/>
　　裘為大蜡之後作息民之祭則服之郊特牲云黄<lb/>
<pb n="25b"/>
　　衣黄冠而祭息田夫也引此為證以狐青為臣下<lb/>
　　之服諸侯不服之玉藻稱君子狐青裘注以君子<lb/>
　　為大夫士也此詩狐裘不言其色鄭氏以為黄衣<lb/>
　　狐裘謂檜君以祭服而朝也蘇氏以為狐白謂檜<lb/>
　　君以朝天子之服而聽其國之朝也二說不同狐<lb/>
　　青為臣下之服非檜君所服檜君好潔其衣服亦<lb/>
　　必不服狐黄當從蘇氏以為狐白○卒章漬疾賜<lb/>
　　反<lb/>
<pb n="26a"/>
素冠<hi>檜二</hi>思見三年之喪<lb/>
　經<lb/>
　　　舉世不能行三年之喪有人獨能行之君子以<lb/>
　　　絶無而僅見故悲且喜而作此詩也一章三句<lb/>
　　　皆言服喪之人謂今我庶幾見此服素冠者蓋<lb/>
　　　不特衣冠之合度抑且急於哀戚而顔容瘦瘠<lb/>
　　　其心哀苦而憂勞二三章首句復言其服下二<lb/>
　　　句則君子之自言也心傷悲心藴結悲其盡哀<lb/>
<pb n="26b"/>
　　　也與同歸與如一喜其盡禮也上言勞心下言<lb/>
　　　我心故所指有彼此之異<lb/>
　傳○一章縞古老反紕並移反則冠之冠去聲○禫<lb/>
　　徒感反除服祭名儀禮中月而禫注中猶間也與<lb/>
　　大祥間一月自喪至此凡二十七月禫之言澹澹<lb/>
　　然平安意䟽二十七月禫徙月樂二十八月復平<lb/>
　　常正作樂也間間厠之間去聲○三章韠見曹候<lb/>
　　人○韍分物反○題下䟽肖似也不有所似謂愚<lb/>
<pb n="27a"/>
　　人也檀弓云子夏既除喪而見夫子予之琴和之<lb/>
　　而不和彈之而不成聲作而曰哀未忘也先王制<lb/>
　　禮而弗敢過也子張既除喪而見子之琴和之而<lb/>
　　和彈之而成聲作而曰先王制禮不敢不至焉彼<lb/>
　　説子夏之行與此正反必有一誤或當父母異時<lb/>
　　也毛公當有所據今案劉向説苑亦載此事與毛<lb/>
　　傳同但以子路為子貢然夫子之於門人未有稱<lb/>
　　其字者恐毛公所傳或誤爾○為于偽反衰倉回<lb/>
<pb n="27b"/>
　　反見賢遍反援于元反衎苦旦反夫三之夫音扶<lb/>
隰有萇楚<hi>檜三</hi>民苦政賦不如草木　異<lb/>
　傳○一章䟽爾雅萇楚一名銚弋本草一名羊桃陸<lb/>
　　璣葉長而狹華紫赤色其枝莖弱過一尺引蔓于<lb/>
　　草上銚音遥○少詩照反○二章累良偽反<lb/>
匪風<hi>檜四</hi>賢人嘆周室衰<lb/>
　傳○二章飄符遥反類隔切今易並遥反釋文又必<lb/>
　　遥反○䟽廻風旋風也○三章說文鬵大釡一曰<lb/>
<pb n="28a"/>
　　鼎大上小下若甑曰鬵<lb/>
曹一之十四<hi>變十二</hi>
　傳○鄭譜曹在濟隂定陶夾於魯衞之間䟽曹都在<lb/>
　　濟陰其地則踰濟北魯在其東南衞在其西北○<lb/>
　　前編陶丘在今曹州定陶縣雷夏今濮州雷澤縣<lb/>
　　西北雷夏陂東西二十里南北十五里計古雷澤<lb/>
　　必大於今荷澤在今曹州濟隂縣南三里<lb/>
蜉蝣<hi>曺一</hi>刺見近忘逺<lb/>
<pb n="28b"/>
　經○子金子君子念夫人雖不知乆逺之計而亦知<lb/>
　　所以自修故心之憂之而欲其以我為歸也蓋君<lb/>
　　子之於人無不欲其入於善苟有一毫自治之心<lb/>
　　固君子之所欲進之也<lb/>
　傳○一章䟽蜉蝣聚生糞土中似甲蟲有角大如指<lb/>
　　長三四寸甲下有翅能飛夏月隂雨時地中出豬<lb/>
　　好噉之去吉反蜣去王反○爾雅注身狹而長有<lb/>
　　角傳當加有字○三章掘閱䟽此蟲土裏化生言<lb/>
<pb n="29a"/>
　　其掘地而出形容鮮閲也閲者悅懌之意朱子不取<lb/>
　　詩緝更閲謂升騰變化也<lb/>
候人<hi>曹二</hi>刺君近小人<lb/>
　經○一章戈見秦無衣<lb/>
　傳○一章䟽夏官候人上士六人下士十有二人史<lb/>
　　六人徒百有二十人則諸侯候人亦應是士而徒<lb/>
　　數必少其職各掌其方之道治與其禁令以設候<lb/>
　　人注禁令備姦宼也設候人者選士卒以為之有<lb/>
<pb n="29b"/>
　　四方來者則致之于朝歸則送之于竟荷戈兵防<lb/>
　　衞姦宼○殳見衞伯兮○䟽玉藻韠之制下廣二<lb/>
　　尺上廣一尺長三尺其頸五寸肩革帶博二寸祭<lb/>
　　服謂之芾它服謂之韠緼赤黄之間色所謂韎也<lb/>
　　珩佩玉之珩黒謂之黝青謂之葱周禮公侯伯之<lb/>
　　卿三命下大夫再命上士一命曹為伯爵大夫再<lb/>
　　命是大夫以上皆服赤芾於法又得乘軒故連言<lb/>
　　之軒大夫之車也緼音温韎音妹黝於九反○晉<lb/>
<pb n="30a"/>
　　文公入曹事在左氏傳僖二十八年○僖負羈曹<lb/>
　　賢大夫○二章鴮音烏一作洿䟽今鵜鶘也好羣<lb/>
　　飛入水食魚形似鶚而極大喙長尺餘直而廣口<lb/>
　　中正赤頷下胡大如數升囊若小澤中有魚便羣<lb/>
　　共杼水滿其胡而棄之令水竭乃共食魚鶘音胡<lb/>
　　杼丈吕反○詩緝鵜鶘當入水中食魚今乃在魚<lb/>
　　梁之上竊人之魚以食未嘗濡濕其翼如小人居<lb/>
　　髙位竊禄不稱其服也○三章稱尺證反<lb/>
<pb n="30b"/>
鳲鳩<hi>曹三</hi>美君子用心均一　異<lb/>
　傳○一章秸戛吉二音鞠音菊爾雅作鴶鵴又名穫<lb/>
　　榖陸璣又名擊榖又名桑鳩或謂之肩題齊人名<lb/>
　　擊正案戴勝自生穴中不巢生而方言云戴勝非<lb/>
　　詩緝凡十一名○子金子如結言心不放○二章<lb/>
　　䟽玉藻雜帶君朱緑大夫𤣥華士緇辟是有雜色<lb/>
　　飾焉弁類多矣韋弁以即戎冠弁以從禽弁絰以<lb/>
　　弔凶不得與絲帶相配唯皮弁是視朝常服<lb/>
<pb n="31a"/>
下泉<hi>曹四</hi>思治<lb/>
　經○詩記匪風下泉雖皆思周道之詩然匪風作於<lb/>
　　東遷之前此一時也下泉作於齊桓之後又一時<lb/>
　　也<lb/>
　　　泉固以潤物也然必於春夏之時乃能發生至<lb/>
　　　於寒則不適於用而徒以浸彼稂蕭蓍草而又<lb/>
　　　傷之耳於以見王澤不下流而所被之政非澤<lb/>
　　　也所以寤而即嘆以念先王之治寤嘆則見其<lb/>
<pb n="31b"/>
　　　憂思之極嘆之不已惟寐則已爾卒章則先王<lb/>
　　　之政也<lb/>
　傳○卒章左氏傳注解縣西北有郇城服䖍曰郇國<lb/>
　　在解縣東○題下復扶又反間居莧反治去聲<lb/>
曹詩譜<lb/>
　　　曹叔振鐸至共公八十五世而有候人詩其言與<lb/>
　　　左氏傳合餘三詩莫知其世<lb/>
豳一之十五<hi>變十三</hi>
<pb n="32a"/>
　　詩記豳居風雅之間何也風之所為終而雅之所<lb/>
　　為始也變風終於曹思明王賢伯之不可得於是<lb/>
　　次之以豳反之於周公而後至於鹿鳴言周之所<lb/>
　　以盛者由周公也○周世次見周南○子金子公<lb/>
　　劉之遷豳也史謂周道之興自此則國語所謂十<lb/>
　　五王而文始平之者自公劉數之爾不然則以有<lb/>
　　徳之宗數之猶殷言賢聖之君六七漢言七制之主<lb/>
　　也讀篤公劉之雅可想見公劉度地建國和輯人<lb/>
<pb n="32b"/>
　　民之䂓焉讀七月之詩可想見豳民因天力本孝<lb/>
　　慈忠愛之俗焉漢儒舊序以篤公劉為召康公之<lb/>
　　所獻以豳七月為周公之所陳意者豳之遺詩歟<lb/>
　　召公獻之以備燕享之樂使成王知立國勤勞之<lb/>
　　故周公陳之以為矇工之誦使成王知故國衣食<lb/>
　　之原故篤公劉列於雅而豳七月自為風蓋自三<lb/>
　　聖相授其禮樂聲敎之盛漸被四海后稷於此有<lb/>
　　邰家室子孫皆有令徳其後雖當夏道衰㣲一再<lb/>
<pb n="33a"/>
　　轉徙而修其訓典奕世載徳加以公劉之賢生聚<lb/>
　　再繁邦家再盛故國人叙其建立之規道其風土<lb/>
　　歌謡之美吹之管籥和以土鼓周人世守之以為<lb/>
　　其先公之樂至有天下而亦專官掌之周官籥章<lb/>
　　之職掌土鼓豳籥是也土鼓葦籥皆堯之遺音也<lb/>
　　而豳籥則公劉之遺音也豳籥所龡之詩則豳詩<lb/>
　　豳雅豳頌也豳詩七月之詩也豳頌雖不知其的<lb/>
　　為何詩而篤公劉之篇豈非豳雅之詩歟或者顧<lb/>
<pb n="33b"/>
　　謂公劉之時夏道將墜國介戎狄之間計無文物<lb/>
　　篤公劉七月之詩蓋出周召之筆追述先公之事<lb/>
　　爾是獨不思夏當三聖之後義理素明言語素雅<lb/>
　　其文章最盛但載籍失其傳耳其存者與其雜見<lb/>
　　傳記者可想見也豈至周召之時而後始有如此<lb/>
　　之文哉且周詩固有追述先公之事者然皆明著<lb/>
　　其為後人之辭生民之詩述后稷之事也而終之<lb/>
　　曰以迄于今緜之詩述古公之事也而係之以文<lb/>
<pb n="34a"/>
　　王之事此皆後人之作也若篤公劉之詩極道岡<lb/>
　　阜佩服物用里居之詳七月之詩上至天文氣候<lb/>
　　下至草木昆蟲其聲音名物圖畫所不能及安有<lb/>
　　去之七百嵗而言情狀物如此之詳若身親見之<lb/>
　　者又其末無一語為追述之意吾是以知其决為<lb/>
　　豳之舊詩也況史氏已眀言詩人歌樂思其徳乎<lb/>
　　雖然七月為豳之舊詩固也何以不居二南之前<lb/>
　　而居變風之末歟曰詩皆采之當世而前世之詩<lb/>
<pb n="34b"/>
　　存者不可泯也故豳七月附於十五國風之後猶<lb/>
　　商那附於三頌之末也七月既非周公之所自作<lb/>
　　何以係周公諸詩曰豳周公之采邑也周公食邑<lb/>
　　於豳岐之間以其為周之舊邑故曰周公然周既<lb/>
　　為一代有天下之號則周公之詩不可謂之周而<lb/>
　　謂之豳焉豳詩既周公之所陳故凡周公之所作<lb/>
　　與為周公而作者皆附之然則公劉為雅七月獨<lb/>
　　不可為雅歟曰風雅固各有體也○音並見周南<lb/>
<pb n="35a"/>
七月<hi>豳一</hi>周公陳戒成王<lb/>
　經○一章詩緝畝大抵以南為正故每曰南畝○五<lb/>
　　章為于僞反○六章毛氏春酒凍醪也䟽凍時釀<lb/>
　　之即酒正三酒中清酒也詩記月令注古者穫稻<lb/>
　　而漬米麴至春而為酒○毛氏眉夀豪眉也䟽人<lb/>
　　年老者必有豪眉秀出詩緝眉夀衰矣養氣體焉<lb/>
　　以助之也○斷絶之之義當音短○七章索素洛<lb/>
　　反○卒章沖直弓反○兕觥見周南卷耳<lb/>
<pb n="35b"/>
　　　凡事豫則立七月之詩豫而已矣有天下國家<lb/>
　　　者豫其所當豫則無有不善矣○詩中以日言<lb/>
　　　者雖為建子之義其實主於陽而言然止於四<lb/>
　　　之日者春日載陽春日遲遲即辰月也𧖟事必<lb/>
　　　在季春故也建巳為正陽之月不曰六之日而<lb/>
　　　曰四月者蓋陰陽之生皆以漸夏至一隂生非<lb/>
　　　生於夏至之日謂至夏至之日而成一陰也其<lb/>
　　　始實自小滿之日六陽已極而微陰萌兆馴致<lb/>
<pb n="36a"/>
　　　而成故君子探其理於建已惟以月言之也<lb/>
　傳○一章放甫兩反篇内同下去聲○晉天文志東<lb/>
　　方心三星天王正位也中星曰明堂天子位前星<lb/>
　　為太子後星為庶子子金子堯典仲夏火中月令<lb/>
　　則季夏昏心中季冬曉心中故周家有火中寒暑<lb/>
　　乃退之說謂季夏火昬中暑極而退季冬火曉中<lb/>
　　寒極而退也豳公之詩上距堯未逺歲差不多故<lb/>
　　七月之昬則亦見火之西下矣○釋文耜耒下耓<lb/>
<pb n="36b"/>
　　也廣五寸耒耜上句木也耜古以木為之易曰斲<lb/>
　　木為耜揉木為耒亦以金為之周禮注古者耜一<lb/>
　　金兩人併發之耓他丁反耒盧對反句音鉤○長知<lb/>
　　丈反○甫田箋田畯司嗇今之嗇夫也韻㑹詩詁<lb/>
　　云周禮無田畯之職蓋六遂中鄰里鄼鄙縣遂之長<lb/>
　　髙者為大夫卑者為士通稱田畯蓋農田之俊也<lb/>
　　○瞽矇見綱領○周禮注䟽諷誦謂闇讀之不依<lb/>
　　琴瑟而詠也○二章倉庚見周南葛覃○穉直利<lb/>
<pb n="37a"/>
　　反○蘩見召南采蘩○啖音淡逺于願反○三章<lb/>
　　萑葦見秦蒹葭○䟽斨即斧也唯銎孔異耳隋狹<lb/>
　　而長也銎斧斤受柄處也隋徒禾湯果二反銎曲<lb/>
　　容反○䟽春秋伯趙氏司至伯趙鵙也以夏至來<lb/>
　　冬至去陳思王惡鳥論云伯勞以五月鳴應陰氣<lb/>
　　之動隂為殘賊蓋賊害之鳥也其聲鵙鵙故以其<lb/>
　　音名云詩緝月令仲夏鵙始鳴蓋至七月則鳴之<lb/>
　　極而將去矣○毛云朱深纁也○祭服𤣥衣纁裳<lb/>
<pb n="37b"/>
　　○四章箋物成自秀葽始詩緝曹氏曰釋草葽繞<lb/>
　　蕀菀注云今逺志也其上謂之小草說文云劉向<lb/>
　　說葽味苦謂之苦葽本草逺志又有棘菀繞葽細<lb/>
　　草三名四月采根葉隂乾參訂諸說知葽為逺志<lb/>
　　矣四月陽氣極於上而微陰已受胎於下葽感之<lb/>
　　而早秀案嚴粲葽毛不指為何草鄭疑為王萯陸<lb/>
　　璣亦無明説唯曹氏以為逺志證據甚明萯音婦<lb/>
　　○詩緝蜩蟬也諸蟬之緫名釋蟲云蜩蜋蜩螗蜩<lb/>
<pb n="38a"/>
　　郭璞引夏小正云蜋蜩者五色具螗蜩者蝘俗呼<lb/>
　　為胡蟬故爾雅䟽蜩者目諸蟬也蜋音郎螗音唐<lb/>
　　蝘音偃○說文草木皮葉落墮地為蘀○䟽于往<lb/>
　　也于貉言往不言取狐貍言取不言往皆是往捕<lb/>
　　之而取其皮故毛言于貉謂取狐貍皮并明取之<lb/>
　　意也今案爾雅貍狐貒貈醜是四物同類也又别<lb/>
　　條䟽字林云貈似狐善睡其子名貆詳此則貉與<lb/>
　　狐貍非一物傳以為一物未詳貒音湍貈即貉字<lb/>
<pb n="38b"/>
　　貆音喧○五章爾雅蜤螽蜙蝑注䟽所謂舂黍也<lb/>
　　豳州謂之舂箕蝗類也長而青長角長股股鳴者<lb/>
　　也或謂似蝗而小斑黒其股似玳瑁五月中以兩<lb/>
　　股相切作聲聞數十歩詩緝舊說以為即螽斯者<lb/>
　　非蜤音斯蜙蝑音嵩須○䟽爾雅螒天雞謂小蟲<lb/>
　　黒身赤頭一名莎雞一名酸雞又曰樗雞陸璣如<lb/>
　　蝗而斑色毛翅數重其翅正赤六月中飛而振羽<lb/>
　　索索作聲豳州謂之蒲錯今絡緯蟲是也螒音翰<lb/>
<pb n="39a"/>
　　○李氏考工記以股鳴者以翼鳴者以股鳴者斯<lb/>
　　螽是也以翼鳴者莎雞是也○蟋蟀見唐蟋蟀箋<lb/>
　　在野至入牀下皆謂蟋蟀也言三物如此者將寒<lb/>
　　有漸非卒來也○䟽篳户以荆竹織門以荆竹通<lb/>
　　風故泥之○愚案穹窒兩句四事皆治室之事塞<lb/>
　　向以禦北方之寒氣墐户以禦南方之寒氣謂之<lb/>
　　穹窒則南牗亦或塞之矣○六章䟽鬱唐棣之類<lb/>
　　樹髙五六尺實大如李正赤食之甜本草一名雀<lb/>
<pb n="39b"/>
　　李一名車下李蘡薁亦鬱類而小别晉宫閤銘云<lb/>
　　華林園中有車下李三百一十四株薁李一株車<lb/>
　　下李即鬱薁李即薁二者相類而同時熟故言鬱<lb/>
　　薁也蘡於盈於耕二反○詩記葵承露也大莖小<lb/>
　　葉華紫黄色可茹公儀休所拔是也埤雅有紫白<lb/>
　　二種○小宛䟽菽大豆也采其葉以為藿以芼牛<lb/>
　　謂以鼎煮牛取其骨體置之於俎其汁則芼之以<lb/>
　　藿調以五味乃盛之於鉶謂之鉶羮鉶音刑○釀<lb/>
<pb n="40a"/>
　　女亮反○詩記壺枯者可為壺嫩者可供茹䟽甘<lb/>
　　瓠可食就蔓斷取而食之李氏壺性蔓生斬之故<lb/>
　　曰斷○荼見邶谷風○少式照反長知丈反○七<lb/>
　　章秸音戛說文禾藁去皮○稻稌也性冝水即今<lb/>
　　南方所食稻也稌音杜又音土又通都反<graphic n="KR1045" url="https://raw.githubusercontent.com/kanripo/KR-Gaiji/master/images/KR1045.png" mimeType="image/png"/>音述<lb/>
　　糯也又稷之黏者苽音孤韻㑹雕苽也亦作雕胡<lb/>
　　即枚乘所謂安胡之飯今所食茭苖米也粱粟也<lb/>
　　○愚案麥非納於十月也此蓋緫言農事畢爾○卒<lb/>
<pb n="40b"/>
　　章左氏傳昭四年其藏冰也深山窮谷固隂沍寒<lb/>
　　於是乎取之注沍閉也必取積陰之冰所以道達<lb/>
　　其氣使不為災道去聲○䟽沖沖非貎非聲故云<lb/>
　　鑿冰之意○天官凌人掌冰正歲十二月令斬冰<lb/>
　　注正謂夏正正歲季冬○禮注獻羔祭司寒也○<lb/>
　　著直略反○左氏傳食肉之禄冰皆與焉大夫命<lb/>
　　婦喪浴用冰又曰自命夫命婦至於老疾無不受<lb/>
　　冰冬無愆陽至民不夭札皆左氏傳文注食肉之<lb/>
<pb n="41a"/>
　　禄謂在朝廷治其職事就官食者命婦大夫妻也<lb/>
　　老致仕在家者愆過也愆陽謂冬温伏隂謂夏寒<lb/>
　　苦雨霖雨為人所患苦厲惡氣也短折為夭夭死<lb/>
　　為札與音預札側八反○燮悉協反○儀禮鄉飲<lb/>
　　酒禮尊兩壺于房户間士冠禮注置酒曰尊今傳<lb/>
　　云兩尊壺恐傳寫之誤○詩記豳之先公國容未<lb/>
　　備無君臣之間故曰朋酒斯饗曰殺羔羊躋彼公<lb/>
　　堂萬壽無彊○題下中音仲龡即吹字<lb/>
<pb n="41b"/>
鴟鴞<hi>豳二</hi>周公遺成王<lb/>
　經○前編武王崩成王立年十三周公位冢宰正百<lb/>
　　工成王元年三叔流言於國曰公將不利於孺子<lb/>
　　周公乃告二公曰我之弗辟我無以告我先王於<lb/>
　　是辭位出廵狩於邊鄭康成曰周公遭流言之難<lb/>
　　避之而居東都朱子謂弗避之說冝從鄭氏蓋是<lb/>
　　時三叔方流言於國周公處兄弟骨肉之閒豈應<lb/>
　　以語言之故遽興師以誅之聖人氣象大不如此<lb/>
<pb n="42a"/>
　　且王方疑公公固不應不請而自誅之若請之於<lb/>
　　王王亦未必見從當時事勢亦未必然也前編又<lb/>
　　曰周公居東二年則罪人斯得孔氏以居東為東<lb/>
　　征非也斯得者遲之之辭也朱子曰管蔡流言成<lb/>
　　王疑之未知罪人之為誰也及周公居東二年成<lb/>
　　王悟乃知罪人在管蔡也若曰所謂罪人者今得<lb/>
　　之矣或問居東二年非東征乎朱子曰成王方疑<lb/>
　　周公周公豈得即東征乎二年猶待罪也成王三<lb/>
<pb n="42b"/>
　　年周公為詩以貽王名之曰鴟鴞後王感風雷之<lb/>
　　變迎周公反國三監及淮夷叛周公乃作大誥東<lb/>
　　征誅管叔殺武庚放蔡叔寧淮夷東土三年而後<lb/>
　　定○子金子七月之詩周公遭變時所陳也夫成<lb/>
　　王方有疑於周公公方避位居東而顧為是諄諄<lb/>
　　幾於强聒者嗟乎此周公忠愛之誠也夫豈以居<lb/>
　　東而遂忘其君也哉然亦惟居東故可以忠告爾<lb/>
　　向使居中秉國則成王益深不利之疑雖吐赤心<lb/>
<pb n="43a"/>
　　其孰能信之聖人所處其脱然無累之心與其拳<lb/>
　　拳不已之心並行不悖也于後公乃為詩貽王名<lb/>
　　曰鴟鴞則鴟鴞最後作也成王之疑亦將釋矣鴟<lb/>
　　鴞之詩其情危其辭急蓋有以憂武庚之必反王<lb/>
　　室之必揺也夫昔也武庚以周公利權間三叔而<lb/>
　　今也奄君又以周公見疑嗾武庚則躑躅之變勢<lb/>
　　所必至故周公汲汲為成王言之為鳥言以自喻<lb/>
　　或以喻先王也曰鴟鴞鴟鴞既取我子謂其已誘<lb/>
<pb n="43b"/>
　　管蔡也母毁我室謂其勿更揺毁王室也恩斯勤<lb/>
　　斯鬻子之閔斯傷管蔡也二章言先王創業之備<lb/>
　　固也今此下民孰敢侮予微管蔡之内叛武庚之<lb/>
　　外連則固未易侮也三章言先王之勤勞也四章<lb/>
　　言王室之孤危外患之必至其辭不得不急也既<lb/>
　　而成王悟周公歸而管蔡武庚卒於叛蓋其參謀<lb/>
　　造禍非一日矣○鴞于驕反○徹字釋文無音韻<lb/>
　　㑹撤字在徹字下作敕列反者有剥訓則詩中徹<lb/>
<pb n="44a"/>
　　彼當作敕列反<lb/>
　　　愚案傳以鴟鴞之詩為誅武庚後作益以周公<lb/>
　　　居東為東征也其原皆因金縢我之弗辟之辟<lb/>
　　　讀為致辟管叔之辟故其説如此亦朱子早年<lb/>
　　　之説也及後與蔡仲黙論書手帖則曰弗辟之<lb/>
　　　説只從鄭氏為是向董叔重辨此一時信筆荅<lb/>
　　　之謂當從古注說後來思之不然今書說悉已<lb/>
　　　改定而詩傳乃若此者未及改也若從避音而<lb/>
<pb n="44b"/>
　　　以前說求詩則聖人之心與當時事勢之實皆<lb/>
　　　可見矣然又知讀書者於字音訓詁不可不致<lb/>
　　　謹也一字之誤遂至義理懸絶如此其可視為<lb/>
　　　小學之事而忽之哉○此詩大意前二章主武<lb/>
　　　庚而言後二章言已勤勞以告成王也首章謂<lb/>
　　　武庚既誘管蔡流言而失君臣之義兄弟之親<lb/>
　　　為周家之罪人所謂取我子也次章言周室經<lb/>
　　　營亦已鞏固汝武庚者母徒起覬望之心三章<lb/>
<pb n="45a"/>
　　　自言自武王以來至成王初年盡力經營之勞<lb/>
　　　苦末章謂盡瘁事國乃未足以定天下室翹翹<lb/>
　　　謂我家管蔡之内亂也風雨飄揺言武庚之外<lb/>
　　　撓也則我其能不鳴之急與所以感悟成王也<lb/>
　傳○一章鴟鴞即陳墓門之鴞也鵂鶹音休留攫俱<lb/>
　　縛反瓜持也撲取也○二章繆莫侯反紐音今易<lb/>
　　莫彪反○三章䟽萑苕薍之秀穗也薍見秦蒹葭<lb/>
　　萑户官反苕徒彫反薍魚患反○藉慈夜反○四<lb/>
<pb n="45b"/>
　　章殺所界反<lb/>
東山<hi>豳三</hi>周公勞歸士<lb/>
　經○三章洒所解反埽素報反<lb/>
　　　舊說周公東征誅管蔡歸而作朱子謂成王感<lb/>
　　　風雷之變而迎周公於是周公東征三年矣歸<lb/>
　　　作此詩子金子曰周公出避東居而歸其民周<lb/>
　　　公邑采之民東征乃東行非東伐也若異日東<lb/>
　　　征之事成王為主天子之六師設有勞歸之詩<lb/>
<pb n="46a"/>
　　　則當為雅而不在豳風矣愚詳味詞意恐果東<lb/>
　　　伐歸後之詩其證有三東征之後固成王親行<lb/>
　　　而傳謂周公伐奄三年討其君是周公亦行矣<lb/>
　　　其期正與于今三年相應一也誅管蔡伐奄蓋<lb/>
　　　嘗有戰陣之勞矣居東未嘗戰而此曰勿士行<lb/>
　　　枚二也先儒謂三代雖改正朔而月數未嘗易<lb/>
　　　然則詩書以月言者皆夏正之月也多方稱五<lb/>
　　　月丁亥王來自奄至于宗周古者師行日三十<lb/>
<pb n="46b"/>
　　　里則行役歸途在三四月間也成王迎周公乃<lb/>
　　　在秋熟未穫之時詩稱十月穫稻則周公歸在<lb/>
　　　九月間也而東山草木蟲鳥皆夏月氣象三也<lb/>
　　　若成王主兵勞詩不當在豳風則當時以周公<lb/>
　　　之作倒附之七月諸詩亦未可知也況風雅音<lb/>
　　　節各有不同乎朱子嘗言之矣但周公居東有<lb/>
　　　二自流言之行公則避而居東二年有風雷之<lb/>
　　　變而迎公以歸然後作大誥東征三年而歸此<lb/>
<pb n="47a"/>
　　　詩則作於東征而歸之時也<lb/>
　傳○一章慆釋文吐刀反○說文濛微兩○士事毛<lb/>
　　傳文非鄭氏○行户郎反陳直刃反○箸從竹遲<lb/>
　　據反今俗作筯繣周禮釋文胡卦胡麥二反或音<lb/>
　　卦徽也○勞去聲蓋為之為于偽反○二章䟽栝<lb/>
　　樓一名天𤓰葉如𤓰葉形兩兩相值蔓延青黒色<lb/>
　　六月華七月實如𤓰瓣○䟽鼠婦一名委黍在壁<lb/>
　　根下甕底土中生似白魚○䟽蠨蛸一名長踦小<lb/>
<pb n="47b"/>
　　蜘蛛長脚者俗呼為喜子此蟲來著人衣當有親<lb/>
　　客至有喜踦音欺脚也○詩記町疃廬傍畦壠為<lb/>
　　麋鹿之場又曰區種法伊尹作為區田一畝之中地<lb/>
　　長十八丈作十五町町間分十四道通人行畽為<lb/>
　　田里所聚○三章䟽鸛雀似鶴而大長頸赤喙白<lb/>
　　身黒尾翅又有負釡黒尻背竈皁裙四名埤雅鸛<lb/>
　　知天將雨俯鳴則隂仰則晴尻苦髙反○䟽蚍蜉<lb/>
　　大螘也小者即名螘此蟲穴處輦土為塚以避溼<lb/>
<pb n="48a"/>
　　蚍音毗蜉扶牛反螘宜倚反濕失入反○詩記有隂<lb/>
　　雨之候則婦思念其勞而悲嘆蓋行者於隂雨尤苦<lb/>
　　而念之切也我征聿至謂我之行者其遂至也婦人<lb/>
　　灑掃以待夫之至顧見苦𤓰繫於栗薪因感其夫<lb/>
　　久匏繫於外嘆曰自我不見于今三年矣○四章<lb/>
　　倉庚見周南葛覃○疏馬色有黄處有白處曰皇<lb/>
　　有駢處有白處曰駁騮音留赤色也○褘許韋反<lb/>
　　帨巾也衿其鴆反繫佩帶士昏禮母施衿結帨曰<lb/>
<pb n="48b"/>
　　勉之敬之夙夜無違宫事○題下思息字反望女<lb/>
　　之女音汝勞苦勞詩之勞皆去聲鞏古勇反固也<lb/>
破斧<hi>豳四</hi>軍士荅周公勞○　異<lb/>
　經○語録破斧詩看聖人這般心下詩人直是形容<lb/>
　　得出這是荅東山之詩古人做事苟利國家雖殺<lb/>
　　身為之而不辭如今人箇箇計較利害看你四國<lb/>
　　何如不安也得不寧也得只是護了我斨我斧莫<lb/>
　　待缺壊了又曰周公東征四國是皇見得周公用<lb/>
<pb n="49a"/>
　　心始得<lb/>
　傳○一章隋徒禾湯果二反銎曲容反義見七月○<lb/>
　　勞已勞之之勞皆去聲被去聲○詩緝詩人言兵<lb/>
　　器必曰弓矢干戈矛㦸無專言斧斨錡銶者斧雖<lb/>
　　兵器所用而以斨並言乃豳民所用以采桑者又<lb/>
　　錡為鑿屬銶為木屬以類言之知皆非兵器矣周<lb/>
　　公奉王命以討罪有征無戰又遲之三年不為急<lb/>
　　攻之計未嘗從事於戰陣惟行師有除道樵蘇之<lb/>
<pb n="49b"/>
　　事斧斨之用為多歴時之乆則必弊故此詩言管<lb/>
　　蔡之亂何能為哉但能破我斧缺我斨而已其兵<lb/>
　　器元無損也舊說破斧缺斨為戰陣殺戮之多至<lb/>
　　於如此且東山序謂一章言其完孔氏云東征無<lb/>
　　戰陣然則破斧缺斨非為戰也周公提王師以臨<lb/>
　　小醜若用其兵力一鼓滅之何待三年乎觀尚書<lb/>
　　所載周公之化商勤拳懇惻如父兄之愛其子弟<lb/>
　　真所謂哀我人斯也苟殺戮之多至於破斧缺斨<lb/>
<pb n="50a"/>
　　則是與之血戰而僅勝之亦疲弊甚矣故血流漂<lb/>
　　杵孟子所不信揮刀紛紜韓氏之陋也○語録陳<lb/>
　　淳問被堅執銳疑是麤人如何謂聖人之徒曰不<lb/>
　　是聖人之徒便是賊徒有麤底聖人之徒亦有讀<lb/>
　　書識理底盜賊之徒○二三章䟽鑿屬曰錡术屬<lb/>
　　曰銶未見其文亦不知其狀釋文銶一解云今之<lb/>
　　獨頭斧○題下間去聲<lb/>
伐柯<hi>豳五</hi>東人喜見周公　異<lb/>
<pb n="50b"/>
　經<lb/>
　　　伐柯非難事也然必須斧娶妻亦非難事也然<lb/>
　　　必須媒東人之於周公被其風而化其徳思慕<lb/>
　　　之極瞻之固若在前也然而貴賤之殊道里之<lb/>
　　　逺亦未易見也故其企望如此及其因事而東<lb/>
　　　則幸而得見故喜之而如二章之所言也子金<lb/>
　　　子舊說謂諷成王當使人通周公之意亦通<lb/>
　傳○一章䟽考工記柯長三尺博三寸厚一寸有半<lb/>
<pb n="51a"/>
　　五分其長以其一為之首注首六寸謂今剛關頭<lb/>
　　斧柯其柄也䟽漢時斧近刄皆以剛鐵為之又以<lb/>
　　柄關孔○二章爾雅䟽豆以木為之髙一尺口足<lb/>
　　徑一尺其足名鐙中央直豎者名校校徑二寸黒<lb/>
　　漆飾朱中大夫以上畫以雲氣諸侯以象天子以<lb/>
　　玉皆飾其口也其實四升用薦葅醢籩以竹為之<lb/>
　　亦受四升口有藤縁形制如豆盛棗栗桃梅蓤芡<lb/>
　　脯脩膴鮑糗餌之屬鐙音登葅臻魚反膴呵姑反<lb/>
<pb n="51b"/>
　　腊也糗去乆反餌仍吏反○士昬禮親迎之日初<lb/>
　　昬陳三鼎實特豚合升舉肺脊二祭肺二魚十有<lb/>
　　四兔腊一婦至布席于室中夫席在奥東向婦席<lb/>
　　西向皆設醬葅醢載牲體魚腊于俎而設之及黍<lb/>
　　稷湆壻揖婦即對筵皆坐祭薦黍稷肺賛爾黍授<lb/>
　　肺脊皆食以湆醬祭舉食舉三飯卒食酌酳然後<lb/>
　　用卺<hi>鼎三者升豚魚腊也特猶一也合升合左右胖升於鼎舉肺脊者食時所先舉下文凡言</hi>
　　<hi>舉者同每皆二者夫婦各一耳湆肉汁爾移也移置席上酳以酒潔口卺破匏為二各用一</hi>迎<lb/>
<pb n="52a"/>
　　魚覲反湆音泣卺音謹此為同牢之禮約禮經注<lb/>
　　大略言之<lb/>
九罭<hi>豳六</hi>東人願周公留　異<lb/>
　經○語録九罭詩分明是東人願其東故致願留之<lb/>
　　意公歸豈無所於汝但暫寓信處耳公歸將不復<lb/>
　　來於汝但暫寓信宿耳是以有衮衣兮是以二字<lb/>
　　如今都不說蓋本謂縁公暫至於此是以此間有<lb/>
　　被衮衣之人無以我公歸兮無使我心悲兮其為<lb/>
<pb n="52b"/>
　　東人願留之詩豈不甚明白止縁序有刺朝廷不<lb/>
　　知之句故後之說詩者悉委曲附㑹費多少辭語<lb/>
　　到底鶻突某嘗謂死後千百年須有人知此意自<lb/>
　　看來直是盡見得聖人之心又曰寛厚温柔詩敎<lb/>
　　也若如今人説九罭詩乃責其君之辭何處討寛<lb/>
　　厚温柔之意<lb/>
　傳○一章爾雅䟽九罭謂魚之所入有九囊詩緝毛<lb/>
　　以為小網諸家或以為大網郭璞言有百囊網則<lb/>
<pb n="53a"/>
　　九囊者不得為大又有不及九囊者則九囊亦不<lb/>
　　為甚小蓋常網也○鯶音混爾雅翼鱒魚目中赤<lb/>
　　色一道横貫瞳魚之美者食螺蚌多獨行見綱輙<lb/>
　　避○魴見周南汝墳○蜼位柚壘三音卷音衮九<lb/>
　　章之義龍取其變山取其鎮華蟲取其文火取其<lb/>
　　眀宗廟之彛取其孝彝之所以畫虎蜼者以其義<lb/>
　　與智也藻取其潔粉米取其養黼取其斷黻取其<lb/>
　　辨<lb/>
<pb n="53b"/>
狼跋<hi>豳七</hi>美周公<lb/>
　經○語録狼跋其胡載疐其尾此語是反説亦有些<lb/>
　　意義公孫碩膚如言幸金營及北狩之意言公之<lb/>
　　被毁非四國之流言乃公自遜此大美耳此古人<lb/>
　　善於辭命處又曰魯昭公分明是為季氏所逐春<lb/>
　　秋却書云公孫于齊如其自出云耳是此意又曰<lb/>
　　狼性不能平行每行首尾一俯一仰首至地則尾<lb/>
　　舉向上胡舉向上則尾疐至地故曰狼跋其胡載<lb/>
<pb n="54a"/>
　　　其尾孫蘇困反<lb/>
　傳○一章疐丁四反類隔切今易陟利反○䟽跋前<lb/>
　　行曰躐跲卻頓曰疐說文云跋蹎丁千反跲躓竹<lb/>
　　二反躓即疐也然則跋與疐皆是顛倒之類以跋<lb/>
　　為躐者謂跋其胡而倒躓耳老狼有胡謂頷下垂<lb/>
　　胡進則躐其胡謂躐胡而前倒也退則跲其尾謂<lb/>
　　卻頓而倒於尾上也○詩緝狼猛健之獸雖善用<lb/>
　　兵者禦之亦不能免平時不至跋疐其老者雖項<lb/>
<pb n="54b"/>
　　下垂胡若在平地亦無跋之之理所言跋胡疐尾<lb/>
　　者謂其落機穽之時進退求脫不能耳○跲極業<lb/>
　　反○詩記鄭氏屨人注王舄有三等赤舄為上冕<lb/>
　　服之舄詩云王錫韓侯𤣥衮赤舄則諸侯與王同<lb/>
　　複下曰舄○又曰几人所憑以為安故几几安也<lb/>
　　○被去聲○二章聞音問<lb/>
　豳篇下周禮注田祖始耕田者謂神農也田畯古之<lb/>
　　先敎田者○禮記郊特牲天子大蜡八嵗十二月<lb/>
<pb n="55a"/>
　　合聚萬物而索饗之也主先嗇而祭司嗇饗農及<lb/>
　　郵表畷禽獸迎貓迎虎祭坊與水庸注䟽所祭八<lb/>
　　神先嗇一司嗇二農三郵表畷四貓虎五坊六水<lb/>
　　庸七昆蟲八所祭之神合聚萬物而索饗之但以<lb/>
　　此八神為主十二月周之正數建亥之月也先嗇<lb/>
　　若神農者司嗇后稷是也農田畯也郵表畷是田<lb/>
　　畯於井間所舎之處郵若郵亭屋宇處所表田畔<lb/>
　　畷謂井畔相連畷於此田畔相連畷之所造此郵<lb/>
<pb n="55b"/>
　　舍田畯處焉禽獸下文貓虎之外但有助田除害<lb/>
　　者悉包之坊者所以畜水亦以鄣水庸者溝也所<lb/>
　　以受水亦以泄水昆蟲螟螽之屬○周禮息老物<lb/>
　　鄭氏曰萬物助天成嵗事至此為其老而勞乃祀<lb/>
　　而老息之蜡仕嫁反郵有周反畷知劣知衞二反<lb/>
　　坊音房○鄭氏於二章下曰是謂豳風六章以介<lb/>
　　眉夀下曰是謂豳雅八章下曰是謂豳頌䟽凡繫<lb/>
　　水土之風氣謂之風女心傷悲是民之風故知是<lb/>
<pb n="56a"/>
　　豳風雅者正也王者設敎以正民作酒養老是美<lb/>
　　政故知穫稻為酒是豳雅頌者美盛徳之形容成<lb/>
　　功之事男女功畢無饑寒憂置酒稱慶是功成之<lb/>
　　事故知朋酒斯饗萬夀無疆是謂豳頌<hi>豳雅頌説見前此但</hi>
　　<hi>存説</hi>舊○剟株劣反割聚又都括反<lb/>
豳詩次序<lb/>
　　　七月<lb/>
　　　　豳國舊詩周公遭變居東時所陳<lb/>
<pb n="56b"/>
　　　伐柯<lb/>
　　　　東人喜見周公<lb/>
　　　狼跋<lb/>
　　　　周公居東詩人美之<lb/>
　　　鴟鴞<lb/>
　　　　周公居東二年而遺王<lb/>
　　　九罭<lb/>
　　　　周公將歸東人願留<lb/>
<pb n="57a"/>
　　　東山<lb/>
　　　　周公東征歸而勞士<lb/>
　　　破斧<lb/>
　　　　軍士荅周公<lb/>
十五國風一百六十詩<lb/>
　正風二十五詩<lb/>
　　　周南十一詩　召南十四詩<lb/>
　變風一百三十五詩<lb/>
<pb n="57b"/>
　　　邶十九詩　　鄘十詩　　　衞十詩<lb/>
　　　王十詩　　　鄭二十一詩　齊十一詩<lb/>
　　　魏七詩　　　唐十二詩　　秦十詩<lb/>
　　　陳十詩　　　檜四詩　　　曹四詩<lb/>
　　　豳變之正七詩<lb/>
　正詩<lb/>
　　正之正二十三<lb/>
　　　周南十一<lb/>
<pb n="58a"/>
　　　　關雎　　葛覃　　卷耳<lb/>
　　　　樛木　　螽斯　　桃夭<lb/>
　　　　兔罝　　芣苢　　漢廣<lb/>
　　　　汝墳　　麟之趾<lb/>
　　　召南十二<lb/>
　　　　鵲巢　　采蘩　　草蟲<lb/>
　　　　采蘋　　甘棠　　羔羊<lb/>
　　　　殷其靁　摽有梅　小星<lb/>
<pb n="58b"/>
　　　　江有汜　何彼穠矣　騶虞<lb/>
　　正之變二<lb/>
　　　召南二<lb/>
　　　　行露　　　野有死<graphic n="KR0874" url="https://raw.githubusercontent.com/kanripo/KR-Gaiji/master/images/KR0874.png" mimeType="image/png"/>
　變詩<lb/>
　　變之正七十二<lb/>
　　　邶十四<lb/>
　　　柏舟　　　　緑衣　　　燕燕<lb/>
<pb n="59a"/>
　　　日月　　　終風　　　　凱風<lb/>
　　　雄雉　　　匏有苦葉　　式微<lb/>
　　　旄丘　　　簡兮　　　　泉水<lb/>
　　　北門　　　北風<lb/>
　　鄘六<lb/>
　　　柏舟　　　定之方中　　蝃蝀<lb/>
　　　相鼠　　　干旄　　　　載馳<lb/>
　　衞七<lb/>
<pb n="59b"/>
　　　淇奥　　　考槃　　　碩人<lb/>
　　　竹竿　　　芄蘭　　　河廣<lb/>
　　　伯兮<lb/>
　　王四<lb/>
　　　黍離　　　君子于役　君子陽陽<lb/>
　　　大車<lb/>
　　鄭四<lb/>
　　　緇衣　　　羔裘　　　女曰雞鳴<lb/>
<pb n="60a"/>
　　　出其東門<lb/>
　　齊二<lb/>
　　　雞鳴　　　　甫田<lb/>
　　魏四<lb/>
　　　葛屨　　　　汾沮洳　　　陟岵<lb/>
　　　伐檀<lb/>
　　唐八<lb/>
　　　蟋蟀　　　　山有樞　　　綢繆<lb/>
<pb n="60b"/>
　　　杕杜　　　　鴇羽　　　　有杕之杜<lb/>
　　　葛生　　　　采苓<lb/>
　　秦九<lb/>
　　　車鄰　　　　駟驖　　　　小戎<lb/>
　　　蒹葭　　　　終南　　　　晨風<lb/>
　　　無衣　　　　渭陽　　　　權輿<lb/>
　　陳一<lb/>
　　　衡門<lb/>
<pb n="61a"/>
　　檜三<lb/>
　　　羔裘　　　　素冠　　　　匪風<lb/>
　　曹三<lb/>
　　　蜉蝣　　　　鳲鳩　　　　下泉<lb/>
　　豳七<lb/>
　　　七月　　　　鴟鴞　　　　東山<lb/>
　　　破斧　　　　伐柯　　　　九罭<lb/>
　　　狼跋<lb/>
<pb n="61b"/>
　變之變六十三<lb/>
　　邶五<lb/>
　　　擊鼓　　　　谷風　　　　静女<lb/>
　　　新臺　　　　二子乗舟<lb/>
　　鄘四<lb/>
　　　牆有茨　　　君子偕老　　桑中<lb/>
　　　鶉之奔奔<lb/>
　　衞三<lb/>
<pb n="62a"/>
　　　氓　　　　　有狐　　　　木𤓰<lb/>
　　王六<lb/>
　　　揚之水　　　中谷有蓷　　兔爰<lb/>
　　　葛藟　　　　采葛　　　　丘中有麻<lb/>
　　鄭十七<lb/>
　　　將仲子　　　叔于田　　　大叔于田<lb/>
　　　清人　　　　遵大路　　　有女同車<lb/>
　　　山有扶蘇　　蘀兮　　　　狡童<lb/>
<pb n="62b"/>
　　　褰裳　　　　丰　　　　　東門之墠<lb/>
　　　風雨　　　　子衿　　　　揚之水<lb/>
　　　野有蔓草　　溱洧<lb/>
　　齊九<lb/>
　　　還　　　　　著　　　　　東方之日<lb/>
　　　東方未明　　南山　　　　盧令<lb/>
　　　敝笱　　　　載驅　　　　猗嗟<lb/>
　　魏三<lb/>
<pb n="63a"/>
　　　園有桃　　　十𤱔之間　　碩鼠<lb/>
　　唐四<lb/>
　　　揚之水　　　椒聊　　　　羔裘<lb/>
　　　無衣<lb/>
　　秦一<lb/>
　　　黄鳥<lb/>
　　陳九<lb/>
　　　宛丘　　　　東門之枌　　東門之池<lb/>
<pb n="63b"/>
　　　東門之楊　　墓門　　　防有鵲巢<lb/>
　　　月出　　　　株林　　　澤陂<lb/>
　　檜一<lb/>
　　　隰有長楚<lb/>
　　曹一<lb/>
　　　候人<lb/>
　<lb/>
　詩集傳名物鈔卷四<lb/>
</p>
<p>
</p>
  </div>
</body>
</text>
</TEI>
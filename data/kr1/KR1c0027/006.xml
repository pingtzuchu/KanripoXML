<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩集傳名物鈔卷六</head>
    <p>
<pb n="1a"/>
欽定四庫全書<lb/>
　詩集傳名物鈔卷六　　　　元　許謙　撰<lb/>
小旻<hi>小四十一變十九</hi>王惑邪謀不能從善<lb/>
　經<lb/>
　　　一章言君邪辟不用善謀而用不臧二章言臣<lb/>
　　　阿比共違善謀而從不臧一章之謀猶君之謀<lb/>
　　　猶也二章之謀猶臣之謀猶也一章謀臧之謀<lb/>
　　　指臣之謀二章謀之之謀指衆人之謀也三章<lb/>
<pb n="1b"/>
　　　又言臣無有任責而決衆謀四章又言君臣不<lb/>
　　　法古而無逺慮五章言天下未嘗無才但不能<lb/>
　　　用之則望望而去六章言為國者當於事未形<lb/>
　　　者戒謹恐懼以終之<lb/>
　傳○一章辟音僻斷丁貫反○二章相和之和去聲<lb/>
　　詆多禮反○三章數音朔○五章治直吏反○卒<lb/>
　　章易以䜴反喪息浪反○題下别彼列反去起吕<lb/>
　　反<lb/>
<pb n="2a"/>
小宛<hi>小四十二變二十</hi>遭亂兄弟相戒免禍　異<lb/>
　經<lb/>
　　　此詩遇亂而戒兄弟修徳以免禍修徳當法其<lb/>
　　　親免禍則謹其徳前四章修徳之事後二章免<lb/>
　　　禍之意一章宛彼鳴鳩本不能髙舉今乃能飛<lb/>
　　　戾于天以興人皆可學而進其徳也父母之賢<lb/>
　　　晝夜思以効之二章之人即接一章之人蓋其<lb/>
　　　父實賢者而敗徳賈禍莫甚於酒故先當慎三<lb/>
<pb n="2b"/>
　　　章言不但自敬其身又當教其子孫亦為善四<lb/>
　　　章言脊令飛鳴無有止息人當視之自力勇往<lb/>
　　　為善無辱父母五章言亂世不能自容如此卒<lb/>
　　　章戒慎之意謂温温恭人則可免禍也下五句<lb/>
　　　皆因温温恭人一句而言<lb/>
　傳○一章詩緝鳴鳩鶻鵰也即氓詩食葚之鳩郯子<lb/>
　　所謂鶻鳩氏司事莊子所謂鷽鳩也爾雅鶌鳩鶻<lb/>
　　鵃似山鵲而小短尾青黒色多聲舊說及廣雅皆<lb/>
<pb n="3a"/>
　　云斑鳩非也鳴鳩小物決起而飛槍榆枋時則不<lb/>
　　至椌於地而已矣今飛戾天勉強故也鶻音骨鵰<lb/>
　　鵃並音嘲郯徒甘反鷽音學鶌九勿反決呼穴反<lb/>
　　槍音鏘枋音方○二章詩緝齊聖廣淵厎至齊信<lb/>
　　生而徇齊皆言聖人之事此言齊者止謂整肅也<lb/>
　　○復扶又反○三章菽見豳七月○爾雅果臝蒲<lb/>
　　盧注細腰蜂也俗呼為蠮螉又曰螟蛉桑蟲俗謂<lb/>
　　之桑蟃亦曰戎女解頤新語說者考之不精乃謂<lb/>
<pb n="3b"/>
　　蜾臝取桑蟲負之七日化為其子雖揚雄亦有類<lb/>
　　我之說近人取蜾臝之巢毁而視之乃自有細卵<lb/>
　　如粟寄螟蛉之身以養之其螟蛉不生不死蠢然<lb/>
　　在穴中久則螟蛉盡枯其卵日益長大乃為蜾臝<lb/>
　　之形穴竅而出蓋此物不獨取螟蛉亦取小蜘蛛<lb/>
　　寄卵於蜘蛛腹脅之間蜘蛛亦不生不死久之蜘<lb/>
　　蛛枯而其子乃成今人養晚蠶者蒼蠅亦寄卵於<lb/>
　　蠶之身久之其卵為蠅穴繭而出殆物類之相似<lb/>
<pb n="4a"/>
　　者列子純雄其名穉蜂莊子細腰者化說文天地<lb/>
　　之性細腰純雄無子此皆信說詩者之言也臝與<lb/>
　　蠃同蠮一結反螉一紅反蟃無販反○四章脊令<lb/>
　　見常棣○五章爾雅桑鳸竊脂注俗謂之青雀觜<lb/>
　　曲食肉好盜人脯肉脂膏因名䟽案釋獸竊毛皆<lb/>
　　謂淺毛此鳥其色不純故曰竊八鳸言竊者皆淺<lb/>
　　也且四色已具則竊脂者淺白也埤雅案淮南子<lb/>
　　馬不食脂桑扈不啄粟非廉也蓋桑扈一名而二<lb/>
<pb n="4b"/>
　　種桑鳸竊脂鳭鷯剖葦此一種也桑扈竊脂棘扈<lb/>
　　竊丹此一種也蓋對剖葦言者青質觜曲食肉好<lb/>
　　盜脂膏者也對竊丹言者素質其翅與領皆鶯然<lb/>
　　而有文章者也所謂交交桑扈率場啄粟者正以<lb/>
　　其性之盜竊脂膏者言之故以啄粟為失其性鳭<lb/>
　　丁幺反鷯力凋反○辟音闢○卒章隊音墜<lb/>
小弁<hi>小四十三變二十一</hi>太子宜臼被廢而作<lb/>
　經○五章公是先生七經小傳鹿足伎伎顧其子也<lb/>
<pb n="5a"/>
　　雉求其雌求其妃也言王放逐太子曽不如鹿廢<lb/>
　　黜申后曽不如雉木壊則無枝無枝則木死亦若<lb/>
　　王受讒放逐太子自殘其嗣嗣誠殘王亦且斃踣<lb/>
　　矣<lb/>
　　　一章緫言怨慕之意二章憂國之將亡三章言<lb/>
　　　親不我子四章被黜而無所徃五章無親戚之<lb/>
　　　可依六章怨其親之忍七章怨親之信讒八章<lb/>
　　　雖謹畏而終被黜篇内五心之憂矣一曰云如<lb/>
<pb n="5b"/>
　　　之何其詞尚緩二曰疢如疾首則切於身矣三<lb/>
　　　曰不遑假寐則晝夜無有休止四曰寜莫之知<lb/>
　　　則無所告訴而倉卒急迫故終之以涕隕也<lb/>
　傳○一章鵯匹卑二音爾雅鸒斯鵯鶋注䟽雅烏也<lb/>
　　不反哺又曰楚鳥詩䟽此鳥名鸒而云斯者語辭<lb/>
　　猶蓼彼蕭斯菀彼柳斯以劉孝標之博學而類苑<lb/>
　　鳥部立鸒斯之目是不精也鶋音居閒音閑○被<lb/>
　　平柲反六章同○語録問小弁詩只我罪伊何一<lb/>
<pb n="6a"/>
　　句與舜於我何哉意同曰作小弁者自是未到得<lb/>
　　舜地位蓋亦常人之情耳只我罪伊何上面說何<lb/>
　　辜于天亦一似自以為無罪相似未可與舜同日<lb/>
　　而語○二章易以䜴反慣眊並見邶柏舟○三章<lb/>
　　孟子注廬井邑居各二畝半以為宅故為五畝疏<lb/>
　　六尺為歩歩百為畝畝百為夫井方一里有田九<lb/>
　　百畝中為公田八家各受私田百畝公田十畝餘<lb/>
　　二十畝為廬舎是一家受二畝半也又周禮夫一<lb/>
<pb n="6b"/>
　　廛注一廛城邑之居蓋亦二畝半田作之時民皆<lb/>
　　出居田間之廬以便耕穫農事既畢則入居邑中<lb/>
　　之廬以避風寒兩處皆樹以桑梓也○遺于貴反<lb/>
　　末屬之屬殊玉反○四章淠孚計反類隔切今易<lb/>
　　匹詣反○萑葦見秦蒹葭○五章詩緝鹿見人則<lb/>
　　奔宜速矣而伎伎然舒緩者顧其羣也○妃音配<lb/>
　　○六章隕音藴從釋文据字書隕當作于敏反隊<lb/>
　　與墜同先去聲○七章箋醻旅醻也疏醻酬通用<lb/>
<pb n="7a"/>
　　酬有二等既酢而酬賔者賔奠之不舉謂之奠酬<lb/>
　　至三爵之後乃舉嚮者所奠之爵以行之於後交<lb/>
　　錯相酬名曰旅酬謂衆相酬此喻得讒即受而行<lb/>
　　之故知是旅酬非奠酬也○夫音扶題下同○卒<lb/>
　　章語録問莫髙匪山莫浚匪泉君子無易由言耳<lb/>
　　屬于垣傳作賦體疑莫是以上兩句興下兩句邪<lb/>
　　曰此只是賦蓋以為莫髙如山莫浚如泉而君子<lb/>
　　亦不可易其言亦恐有人聞之也○末四句義見<lb/>
<pb n="7b"/>
　　邶谷風　題下關音彎射音石<lb/>
巧言<hi>小四十四變二十二</hi>大夫傷於讒<lb/>
　經○吳正傳此詩前三章刺聽讒者後三章刺讒人<lb/>
　　○二章僭毛訓數側䕃反鄭訓不信子念反今傳<lb/>
　　謂僭始不信之端則當從鄭音○四章語録奕奕<lb/>
　　寢廟一章本意只是惡巧言讒譖之人却以奕奕<lb/>
　　寢廟與秩秩大猷起興蓋以其大者興其小者便<lb/>
　　見其所見極大形於言者無非義理之極致○尰<lb/>
<pb n="8a"/>
　　當作□說文引詩作瘇<lb/>
　　　一章呼天而言曰天為民之父母乎而使天下<lb/>
　　　之無罪者遭暴亂如此之大復言曰昊天震威<lb/>
　　　已大使我遭暴亂而我自審實無罪辜乃為人<lb/>
　　　所譖爾上四句緫言朝廷之事下四句乃言及<lb/>
　　　已二章言小人欲行讒言每以小者試其上而<lb/>
　　　讒實亂之階上人當知所好惡三章言上之人<lb/>
　　　不明理知言而好疑多惑好疑則信詛盟多惑<lb/>
<pb n="8b"/>
　　　則聽詐妄止共者止於敬也讒人謬敬而欺以<lb/>
　　　媚其上有若盜賊則明告之王曰是非實敬也<lb/>
　　　徒為王之病爾四章言人讒我也雖詭祕其事<lb/>
　　　而我之度之也無不知五章戒人母用讒君子<lb/>
　　　樹木必擇荏染有用者樹之往來行言則心必<lb/>
　　　辨之不可欺也若碩言則當出諸口巧言而出<lb/>
　　　諸口則取羞辱而已卒章謂讒者居水側就其<lb/>
　　　實而言之細弱疾病之人它無所能而讒譖之<lb/>
<pb n="9a"/>
　　　謀亦太多然物以類聚末句深慮其徒黨之盛<lb/>
　　　也夫人既被讒終篇未嘗有怨懟詆斥之語拳<lb/>
　　　拳專欲諷上之審聽而五章且以開讒人之迷<lb/>
　　　不自憂其身而惟憂天下之亂不惡怒其人而<lb/>
　　　發其羞耻之心詩人之忠厚如此<lb/>
　傳○二章斷丁貫反復扶又反○三章長丁丈反類<lb/>
　　隔切今易展兩反數音朔歃所甲反要平聲要勒<lb/>
　　也周禮司盟注疏盟者書其辭於策殺牲取血坎<lb/>
<pb n="9b"/>
　　其牲加書於上而埋之謂之載書有疑㑹盟者不<lb/>
　　協也神謂日月山川王之盟主日諸侯之盟主山<lb/>
　　川王官之伯㑹諸侯而盟其神主月韻㑹盟者以<lb/>
　　血塗口旁曰歃○李氏考之春秋如伯有之亂鄭<lb/>
　　伯與其臣下盟蓋盟者生於君臣相疑而致也君<lb/>
　　臣相疑不能察其實而但為盟誓適所以長亂矣<lb/>
　　○堲在力反疾也○五章以口厚協為苦户音此<lb/>
　　詩前章多兩句換韻恐此二字不必協○卒章惡<lb/>
<pb n="10a"/>
　　烏故反○疏微尰皆水濕之疾骭脚脛也瘍瘡也<lb/>
　　膝脛之下有瘡腫是渉水所為以此人居下濕之<lb/>
　　地故也骭户諫反瘍音羊脛形定反<lb/>
何人斯<hi>小四十五變二十三</hi>蘇公刺暴公<lb/>
　經○二章唁音彦○四章飄釋文避遥反又匹消反<lb/>
　　爾雅同上切又見檜匪風○六章祗上支反<lb/>
　傳○一章疏左傳曰周克商使諸侯撫封蘇忿生以<lb/>
　　温為司宼則蘇國在温今河内温縣地在東都之<lb/>
<pb n="10b"/>
　　畿内春秋之世為公者多畿内諸侯徧檢書傳未<lb/>
　　聞畿外有暴國故曰皆畿内國名春秋蘇稱子此<lb/>
　　云公者子爵而為三公也○從行之從才用反題<lb/>
　　下同○二章女音汝○四章爾雅廻風為飄注旋<lb/>
　　風也○五章左太沖魏都賦魏國先生盱衡而誥<lb/>
　　注盱張目也眉上曰衡謂舉眉揚目也誥告也○<lb/>
　　六章說恱同○七章疏塤燒土為之大如雁卵又<lb/>
　　曰大如鵝子小者如雞子樂書包羲氏灼土為塤<lb/>
<pb n="11a"/>
　　塤立秋之音也平底六孔水之數也中虛上銳如<lb/>
　　稱錘然火之形也塤以水火相合而成器亦以水<lb/>
　　火相合而成聲故大者聲合黄鍾大吕小者聲合<lb/>
　　太蔟夾鍾要歸中聲之和而已風俗通謂圍五寸<lb/>
　　半長一寸半有四孔其二通凡六孔也爾雅大塤<lb/>
　　謂之嘂以其六孔交鳴而喧譁故也又曰六孔上<lb/>
　　一前三後二塤壎同大蔟之大音泰嘂音呌○樂<lb/>
　　書篪之為器有底之笛也大者尺有四寸隂數也<lb/>
<pb n="11b"/>
　　其圍三寸陽數也小者尺有二寸則全於隂數皆<lb/>
　　有翹以通氣一孔上達寸有二分而横吹之爾雅<lb/>
　　大篪謂之沂疏廣雅云八孔鄭司農注禮云七孔<lb/>
　　蓋不數其上出者故也沂音銀○周禮司盟掌盟<lb/>
　　萬民之犯命者詛其不信者疏盟是盟將來詛是<lb/>
　　詛過往釋文以禍福之言相要曰詛○屬音燭應<lb/>
　　和並去聲○卒章疏蜮如鼈三足南越婦人多淫<lb/>
　　故地多蜮淫女惑亂之氣所生也又曰一名射影<lb/>
<pb n="12a"/>
　　江淮皆有之人在岸上影見水中投人影則殺之<lb/>
　　或曰含沙射人皮肌其瘡如疥釋文一名射工俗<lb/>
　　呼水弩○題下復扶又反<lb/>
　序○韓有將軍暴鳶秦有將軍暴鶯漢有御史大夫<lb/>
　　暴勝之傅符遇反<lb/>
巷伯<hi>小四十六變二十四</hi>被讒為寺人<lb/>
　傳○一章毛氏貝錦錦文也箋文如餘泉餘蚳之貝<lb/>
　　文也興者喻讒人集作已過以成於罪猶女工之<lb/>
<pb n="12b"/>
　　集采色以成錦文蚳直基反○爾雅餘貾黄白文<lb/>
　　餘泉白黄文疏水介蟲也龜鼈之屬其文彩之異<lb/>
　　大小之殊甚衆古者貨貝是也餘貾黄為質白為<lb/>
　　文餘泉白為質黄為文又有紫貝其白質如玉紫<lb/>
　　㸃為文皆行列相當其具大者當有至一尺六七<lb/>
　　寸者貾與蚳同○被皮義反後同○二章箋箕星<lb/>
　　哆然踵狹而舌廣今讒人因人之近嫌而成言其<lb/>
　　罪猶因箕星之哆而又侈大之李氏上言成是貝<lb/>
<pb n="13a"/>
　　錦則以喻讒人織其罪此言成是南箕因其近似<lb/>
　　而遂譖之也詩記南箕之星本非箕張大其口以<lb/>
　　成其名爾貝錦南箕皆曰成是者言我本無是實<lb/>
　　因萋斐張大以成之爾愚案三說大率相類而微<lb/>
　　有不同鄭以為箕踵二星本小舌二星漸大所以<lb/>
　　成箕是已實有小失而讒者張大之爾李以為因<lb/>
　　近似而譖則是行已本正讒者因改易其說為邪<lb/>
　　僻以譖之爾吕以無實而張大則是已絶無過讒<lb/>
<pb n="13b"/>
　　者架虚搆成其禍也○詩緝箕東方之宿考星者<lb/>
　　多驗於南方故曰南箕○閟音祕幽深也○三章<lb/>
　　詩緝緝緝續也接續増益緝緝然如女之績往來<lb/>
　　輕飄翩翩然如鳥之飛相與經營謀為讒譖而已<lb/>
　　○四章儇虚縁反輕薄貌好呼報反○五章樂音<lb/>
　　洛○六章重平聲惡好並去聲○卒章寺人見秦<lb/>
　　車鄰○題下長知文反閒音諫<lb/>
谷風<hi>小四十七變二十五</hi>朋友相怨<lb/>
<pb n="14a"/>
　經<lb/>
　　　此詩前二章以習習谷風興朋友相得雨與頽<lb/>
　　　興朋友相棄蓋習習谷風和調之東風也此和<lb/>
　　　樂之意維予與女寘予于懐之氣象也雨則隂<lb/>
　　　沴頽則暴疾此乖剌之意女轉棄予及棄予如<lb/>
　　　遺之氣象也兩風字即谷風之風兩及字則謂<lb/>
　　　自風以至於雨以至於頽也後章則四句為興<lb/>
　　　始則習習谷風至風之甚則草木皆萎死而唯<lb/>
<pb n="14b"/>
　　　見山之崔嵬爾此則風之尤暴者也夫鼓陽氣<lb/>
　　　以生物者莫若風及其慘急摧敗亦莫風若也<lb/>
　　　故以喻朋友之始合而終離<lb/>
　傳○一章傳意似作無義興○難乃旦反○二章爾<lb/>
　　雅焚輪謂之頽注暴風從上下疏廻風從上下○<lb/>
　　卒章傳意謂谷中之風而及於崔嵬之山是所被<lb/>
　　者廣矣風本生物者也而草木猶不免於萎死是<lb/>
　　天地之功亦有所不足也而況於朋友豈無小過<lb/>
<pb n="15a"/>
　　哉當存大義而全交道可也今乃忘我大徳而思<lb/>
　　我小怨乎<hi>此與愚前說意不同</hi>○被皮義反<lb/>
蓼莪<hi>小四十八變二十六</hi>孝子不得終養<lb/>
　經○二章瘁釋文雨無正徂醉反此詩似醉反皆訓<lb/>
　　病傳並從釋文字書無似醉反當從雨無正音讀<lb/>
　　○五六章飄見何人斯<lb/>
　傳○一章莪見菁菁者莪○詩緝釋草云蘩之配醜<lb/>
　　秋為蒿釋云醜類也言蘩蕭蔚莪之類春始生氣<lb/>
<pb n="15b"/>
　　味既異故名不同至秋老成則皆蒿也此説莪蒿<lb/>
　　甚明蓋始生為莪長大為蒿為莪猶可食為蒿則<lb/>
　　無用喻父母生長我身至于長大乃是無用之惡<lb/>
　　子不能終養此孝子自怨其身之辭也○養子亮<lb/>
　　反重直用反○二章菣去刃反爾雅蒿菣蔚牡菣<lb/>
　　蓋蒿之類不一菣則青蒿牡菣則其無子者也一<lb/>
　　名馬新蒿○三章詩緝缾以汲水罍以盛水缾小<lb/>
　　喻子罍大喻父母缾汲水以注于罍猶子之養父<lb/>
<pb n="16a"/>
　　母缾罄竭則罍無所資為罍之耻猶子窮困則貽<lb/>
　　親之羞也○四章詩緝鞠畜育皆養也所從言之<lb/>
　　異耳父生母鞠此緫言我身是父母所生養下乃<lb/>
　　詳言父母之恩勤也拊謂以手摩拊其首而防其<lb/>
　　驚是初生之時初生而言畜養謂乳之也長謂養<lb/>
　　之稍長則能就口食矣稍長而言育養謂哺之也<lb/>
　　已而行戲於地父母或去之則囘首以顧視之復<lb/>
　　謂顧之又顧是反覆不能暫捨愛之之至也在家<lb/>
<pb n="16b"/>
　　容其行戲或自内而出或自外而入未可令其自<lb/>
　　行則抱之於懐此曲盡父母愛子之情也反覆之<lb/>
　　覆芳六反○五章詩緝孝子行役念親之没瞻南<lb/>
　　山之烈烈感飄風之發發觸目皆悲傷也○卒章<lb/>
　　養子亮反○題下魏邵陵厲公嘉平四年詔胡遵<lb/>
　　諸葛誕率衆攻吳東興安東將軍司馬昭為監軍<lb/>
　　吳諸葛恪敗之死者數萬人昭問曰今日之事誰<lb/>
　　任其咎司馬王儀對曰責在元帥昭怒曰司馬欲<lb/>
<pb n="17a"/>
　　委罪於孤邪遂斬之子裒痛父非命𨼆居教授三<lb/>
　　徵七辟皆不就廬于墓側旦夕常至墓所拜跪悲<lb/>
　　號讀詩至此三復流涕後司馬昭子炎簒魏為晉<lb/>
　　裒終身未嘗西向而坐以示不臣<lb/>
大束<hi>小四十九變二十七</hi>譚大夫嘆東國困役傷財<lb/>
　經○二章糾糾見魏葛屨傳○卒章挹酌也<lb/>
　　　一章言上不恤下而賦役不均也興而言周道<lb/>
　　　既平且直在位之所行而小人之所效此蓋借<lb/>
<pb n="17b"/>
　　　道路以喻王道也今顧之而出涕者以路而言<lb/>
　　　則賦役由是而西以王道而言則非先王之法<lb/>
　　　矣二章上四句傷於財下四句困於役三章欲<lb/>
　　　得休息之意四章言賦役不均羣小得志而中<lb/>
　　　四句有傷財之意五章言為西人所虐視而覬<lb/>
　　　天之監六七章傳言已明<lb/>
　傳○一章簋見秦權輿○毛氏飧謂黍稷疏禮之通<lb/>
　　例皆簠盛稻粱簋盛黍稷○疏雜記七用桑長三<lb/>
<pb n="18a"/>
　　尺喪祭也吉祭及賓客之七則用棘古之祭祀享<lb/>
　　食必體解其肉之胖既大故湏用七載之謂出於<lb/>
　　鼎升之於俎也胖音判牲之半體○尚書孔傳砥<lb/>
　　細於礪皆磨石也○涕下之下去聲○譚見衛碩<lb/>
　　人○二章杼梭也緯音渭勝音升○三章㡬平聲<lb/>
　　復扶又反艾音乂○五章晉天文志天漢起東方<lb/>
　　經尾箕之間謂之漢津乃分為二道其南經傅説<lb/>
　　魚天籥天弁河鼓其北經龜貫箕下次絡南斗魁<lb/>
<pb n="18b"/>
　　左旗至天津下而合南道乃西南行又分夾瓠𤓰絡<lb/>
　　人星杵造父螣蛇王良傳路閣道北端太陵天船卷<lb/>
　　舌而南行絡五車經北河之南入東井水位而東<lb/>
　　南行絡南河闕丘天狗天紀天稷至七星南而没<lb/>
　　<hi>下凡言星同出晉志</hi>○織女三星鼎峙而成三角在天市垣<lb/>
　　北○疏周禮有市㕓之肆謂止舍處十二次日月<lb/>
　　所止舎亦肆也○更古行反○六章牽牛六星北<lb/>
　　方宿○疏車人言大車牝服二柯又三分柯之二<lb/>
<pb n="19a"/>
　　大車謂平地任載之車柯長三尺此謂較長八尺<lb/>
　　也兩較之内為箱是車内容物處柯音哥較音角<lb/>
　　○疏庚續也日既入明星長續日之明故謂明星<lb/>
　　為長庚○畢八星西方宿○疏言織之用緯一來<lb/>
　　一去是報反成章今織女之星駕則有西無東不<lb/>
　　見倒反是有名無成<hi>此說與傳少異</hi>卒章箕四星東方宿<lb/>
　　二星為踵二星為舌○南斗六星北方宿在箕北<lb/>
　　北斗七星其六在紫微垣内其一在外運乎天中<lb/>
<pb n="19b"/>
　　臨制四方○見賢徧反粃卑几反<lb/>
四月<hi>小五十八變二十</hi>遭亂自傷<lb/>
　經○三章飄見何人斯○六章瘁殂醉反○箋仕事<lb/>
　　也七章箋翰髙也當作去聲讀<lb/>
　　　此詩雖遭亂自傷亦怨役使之不均也前三章<lb/>
　　　合而言則自夏至冬亂無已時分而言則首章<lb/>
　　　亂及於身歴夏三月無所訴而呼其祖二章百<lb/>
　　　草皆病以興無所歸三章喻嚴暴之極而役使<lb/>
<pb n="20a"/>
　　　不均四章山之卉維梅栗不變在位者乃化為<lb/>
　　　惡何邪五章水則有清時我之禍乃無已上章<lb/>
　　　以山不變反興人之變此章以水之變反興禍<lb/>
　　　之不變六章江漢滔滔者南國且以為紀而我<lb/>
　　　躬為勞瘁王乃曽不有我七章非四者而無所<lb/>
　　　逃卒章以山隰興君子作歌以四物興告哀此<lb/>
　　　興之無義者也<lb/>
　傳○二章腓釋文房非反與說文合傳作芳非反恐<lb/>
<pb n="20b"/>
　　誤○六章江漢見周南漢廣○七章疏說文云鶉<lb/>
　　鵰也從鳥敦聲字異於鶉釋文字或作□埤雅鶉<lb/>
　　能食草似鷹而大黒色俗呼為皁鵰其飛上薄雲<lb/>
　　漢○爾雅鳶鳥醜其飛也翔注布翅翺翔埤雅髙<lb/>
　　飛曰翶布翼不動曰翔鳶鈍者也以風作之則髙<lb/>
　　飛今傳云鷙鳥本說文又見大雅旱麓傳○鱣鮪<lb/>
　　見衛碩人○卒章蕨薇見召南草蟲○杞見四牡<lb/>
　　枸檵音苟計○梀所革反爾雅白曰梀赤梀則桋<lb/>
<pb n="21a"/>
　　好呼報反○輞音罔車輪之牙牙音訝<lb/>
　　　　右小旻之什<lb/>
北山<hi>小五十一變二十九</hi>大夫行役<lb/>
　經○李氏北山之大夫不如北門之忠臣北門之忠<lb/>
　　臣又不如汝墳殷其靁之婦人○一章杞即前篇<lb/>
　　之杞○四章瘁徂醉反○五章李氏有棲遲於家<lb/>
　　而偃仰者棲遲見陳衡門傳<lb/>
　傳○卒章從七恭反<lb/>
<pb n="21b"/>
無將大車<hi>小五十二變三十</hi>行役勞苦憂思　異<lb/>
　傳○一章疷釋文都禮反亦訓病<lb/>
小明<hi>小五十三變三十一</hi>大夫行役久不得歸　異<lb/>
　經○一章涕上禮反○二章還旬宣反譴詰戰反○<lb/>
　　三章蕭見蓼蕭菽大豆也詩記采蕭穫菽冬之事<lb/>
　　也蕭所以祭菽所以畜不得有備故憂之而感<lb/>
　　　詩言其毒大苦憚我不暇可謂甚矣其三章乃<lb/>
　　　曰自貽伊戚不敢咎其上而祗自咎其後二章<lb/>
<pb n="22a"/>
　　　且告其友勤職事親善人以忠其上詩人之忠<lb/>
　　　厚也<lb/>
　傳○一章數色主反○疏君子舉事尚早故以朔為<lb/>
　　吉周禮正月之吉亦朔日也<lb/>
　　　三章遺唯季反幾平聲<lb/>
鼓鍾<hi>小五十四變三十二</hi>義未詳或曰幽王流連於樂<lb/>
　傳○一章鍾見周南關雎○樂音洛○三章樂書鼛<lb/>
　　鼓有筍簴中髙而兩端下○見音現○卒章琴瑟<lb/>
<pb n="22b"/>
　　見周南關雎笙見鹿鳴○周禮考工記磬氏為磬<lb/>
　　倨句一矩有半其博為一股為二鼓為三參分其<lb/>
　　股博去一以為鼓博參分其鼓博以其一為之厚<lb/>
　　注必先度一矩為句一矩為股而求其弦既而以<lb/>
　　一矩有半觸其弦則磬之倨句也疏句據上曲者<lb/>
　　股據下直者弦謂兩頭相望者假令句股各一尺<lb/>
　　今以一尺五寸觸兩弦其句股之形即磬之倨句<lb/>
　　折殺也股者磬之上鼓者其下所當擊者博為一<lb/>
<pb n="23a"/>
　　假如黄鍾之磬股博四寸五分股為二則長倍之<lb/>
　　為九寸鼓為三則鼓長一尺三寸五分參分其股<lb/>
　　博去一以為鼓博則三寸也參分其鼓博以其一<lb/>
　　為之厚則一寸也倨音據句音鉤參音三度特各<lb/>
　　反殺所界反○籥瘁舞見邶簡兮<lb/>
楚茨<hi>小五十五變三十三</hi>公卿有田禄者力農奉祭　異<lb/>
　　　<hi>此下十詩皆正雅錯脫</hi>
　經○語録楚茨精深宏博如何做得變雅○問楚茨<lb/>
<pb n="23b"/>
　　以下四篇先生謂即豳雅反覆讀之其辭氣與七<lb/>
　　月載芟良耜等篇相類無可疑然又以為述公卿<lb/>
　　力農奉祭則恐未然蓋周自后稷以農事肇祀其<lb/>
　　詩未嘗不惓惓於此今以為豳風豳雅者皆是也<lb/>
　　古人未有不先於民而後致力於神者恐不必專<lb/>
　　指公卿荅曰此諸篇在小雅而非天子之詩故正<lb/>
　　得以公卿言之蓋皆畿内諸侯矣○此詩意趣宏<lb/>
　　博辭氣縱逸語緒參差非它詩比讀之茫然不知<lb/>
<pb n="24a"/>
　　其際久之始見其端倪蓋一章謂勤於稼穡所入<lb/>
　　者盛得以為祭祀之具二章言牲體之絜三章言<lb/>
　　俎豆之盛又皆言神享而降福四章祝致神語五<lb/>
　　章送神而起下章燕宗族之端卒章宗族燕而祝<lb/>
　　君夀福也<lb/>
　　　一章棘見邶凱風○黍稷見王黍離<lb/>
　傳○一章疏蒺藜布地蔓生細葉子有三角刺○箋<lb/>
　　伐蒺藜與棘茨言楚楚棘言抽互辭也○疏庾是<lb/>
<pb n="24b"/>
　　未入倉者故曰露積言露地積聚之也○儀禮特<lb/>
　　牲饋食禮前期三日之朝筮尸命筮曰孝孫某諏<lb/>
　　此某事適其皇祖某子筮某之某為尸尚饗注某<lb/>
　　之某者字尸父而名尸大夫士以孫之倫為尸疏<lb/>
　　凡尸筮無父者祭祖用孫列皆取於同姓之適孫<lb/>
　　也天子諸侯取卿大夫有爵者謂之公尸大夫士<lb/>
　　皆取無爵者無問成人與㓜皆得為之孫㓜則使<lb/>
　　人抱又少牢饋食禮筮尸命曰孝孫某來日丁亥<lb/>
<pb n="25a"/>
　　用薦歳事于皇祖伯某妃配某氏以某之某為尸<lb/>
　　尚饗特牲士之祭禮也少牢大夫之祭禮也食音<lb/>
　　嗣諏子湏反適孫之適音的少失召反○奠謂祭<lb/>
　　日主人主婦陳設實鼎及豆籩盤匜等○祝迎尸<lb/>
　　于廟門外主人降立於阼階東西面尸入門左北<lb/>
　　面盥升自西階主人升自阼階祝先入主人從尸<lb/>
　　升筵祝主人西面立于户内祝主人皆拜妥尸尸<lb/>
　　不言荅拜遂坐○尸祭乃食三飯告飽侑曰皇尸<lb/>
<pb n="25b"/>
　　未實侑尸又食不飯告飽主人不言拜侑尸又三<lb/>
　　飯<hi>此上並儀禮特牲少牢二篇有不同今約取其文</hi>○神坐之坐去聲○<lb/>
　　二章烝嘗宗廟之祭名嘗嘗新榖也烝進品物也<lb/>
　　詩記自黍稷成為酒醴至其為祭乃烝嘗之時也<lb/>
　　○爾雅疏枋本廟門之名設祭於廟門因名其祭<lb/>
　　曰祊凡祊有二種一是正祭之時既設於廟又求<lb/>
　　神於廟門之内郊特牲索祭祝於祊及詩祝祭于<lb/>
　　祊是也二是繹祭之時於廟門外是廟門内外皆<lb/>
<pb n="26a"/>
　　有祊稱詩疏知門内者以正祭之禮不宜出廟門<lb/>
　　門内得有待賔客之處者聘禮公食大夫皆行事<lb/>
　　於廟其待之迎於大門之内則天子之禮焉詩記<lb/>
　　凡祭祼鬯求諸隂焫蕭求諸陽索祭祝於祊求於<lb/>
　　隂陽之間魂氣無不之無不在求之不可一所故<lb/>
　　祝祭於祊而祀事所以孔明食音嗣焫如恱反○<lb/>
　　號去聲三章毛氏㸑饔㸑廩㸑也疏饔㸑以煮肉<lb/>
　　在門東南北上廩㸑以炊米在饔㸑之北○疏燔<lb/>
<pb n="26b"/>
　　火燒之名炙者逺火之稱以難熟者近火易熟者<lb/>
　　逺之○從才用反詩記為俎孔碩謂薦熟也或燔<lb/>
　　或炙謂從獻也鄭氏合為一事誤矣○疏從獻謂<lb/>
　　既獻酒即以此燔炙從之而置之在俎也○疏有<lb/>
　　司徹云宰夫羞房中之羞司士羞庶羞注云房中<lb/>
　　之羞其籩則糗餌粉餈其豆則酏食糝食庶羞羊<lb/>
　　臐豕膮皆有胾醢房中之羞内羞也徹直列反糗<lb/>
　　去九反餌而志反餈作姿反二物皆粉稻米黍米<lb/>
<pb n="27a"/>
　　所為合蒸曰餌餅之曰餈糗者𢷬粉熬大豆也為<lb/>
　　餌餈之黏著故以粉糗搏之也酏以支反食音寺<lb/>
　　糝素感反酏食者酏<graphic n="KR0673" url="https://raw.githubusercontent.com/kanripo/KR-Gaiji/master/images/KR0673.png" mimeType="image/png"/>也取稻米溲之小切狼臅<lb/>
　　膏以為<graphic n="KR0673" url="https://raw.githubusercontent.com/kanripo/KR-Gaiji/master/images/KR0673.png" mimeType="image/png"/>臅膏臆中膏也糝食者取牛羊豕三肉<lb/>
　　等分小切之與稻米一肉一合以為餌煎之也臐<lb/>
　　音熏膮虛驕反二物皆臛也香美之名臛羹類也<lb/>
　　胾側吏反大臠也醢音海肉醬也黏音拈著直略<lb/>
　　反搏音團<graphic n="KR0673" url="https://raw.githubusercontent.com/kanripo/KR-Gaiji/master/images/KR0673.png" mimeType="image/png"/>與饘同臅昌蜀反臛黒各反○盛平<lb/>
<pb n="27b"/>
　　聲賔飲復飲之飲去聲復扶又反○少式照反長<lb/>
　　陟丈反○四章左氏傳定元年叔孫成子逆昭公<lb/>
　　之喪于乾侯子家子不見叔孫易幾而哭注幾哭<lb/>
　　㑹也不見叔孫故朝夕哭不同㑹○予羊主反女<lb/>
　　音汝○嘏見天保○五章注利養也成畢也言孝<lb/>
　　子之養禮畢養去聲○去起吕反○卒章與音預<lb/>
信南山<hi>小五十六變三十四</hi>同楚茨　異<lb/>
　經○吳正傳一章疆理修二章雨雪時三章黍稷盛<lb/>
<pb n="28a"/>
　　四章菜菹具五章犧牲備六章祀事成<lb/>
　傳○一章終南見秦終南○辟音闢重直龍反壟音<lb/>
　　隴○周禮土田之制鄉遂用溝洫法百畝為夫夫<lb/>
　　間有遂十夫有溝都鄙用井田法謂王城二百里<lb/>
　　至五百里公卿大夫采地及畿内諸侯也百畝為<lb/>
　　夫夫間有遂九夫為井井間有溝凡遂在田首鄉<lb/>
　　遂以東西為畝則遂從而溝横都鄙以南北為畝<lb/>
　　則遂横而溝從遂則深廣各二尺溝則深廣各四<lb/>
<pb n="28b"/>
　　尺也此傳謂順其地勢水勢則南東之説不盡如<lb/>
　　周禮○二章霡亡革反類隔切今易莫獲反○四<lb/>
　　章酢即今醋字又見召南摽有梅説文徐鍇注菹<lb/>
　　以米粒和酢以漬菜也漬疾賜反○詩記後漢注<lb/>
　　春秋井田記人受田百畝公田十畝廬舎在内貴<lb/>
　　人也公田次之重公也私田在外賤私也○五章<lb/>
　　周禮禮記經注疏柜黒黍也釀以為酒鬱金香草<lb/>
　　葉十葉為貫百二十貫為築以煮之鐎中而和秬<lb/>
<pb n="29a"/>
　　鬯謂之鬱鬯又曰暢臼以椈杵以梧椈柏也梧桐<lb/>
　　也以柏香桐潔白用𢷬鬱鬯於神為宜鐎子遥反<lb/>
　　○疏鸞即鈴也謂刀環有鈴其聲中節故郊特牲<lb/>
　　曰割刀之用而鸞刀之貴貴其義也聲和而後斷<lb/>
　　是中節也中陟仲反斷丁亂反○疏膋膓間脂也<lb/>
　　　焫如恱反羶音馨薌音香<lb/>
甫田<hi>小五卜七變三十五</hi>公卿有田禄祭方社田祖　異<lb/>
　經○詩記此詩後二章皆述前二章之意三章所言<lb/>
<pb n="29b"/>
　　述首章公適南畝勞農之事故曰曽孫來止田畯<lb/>
　　至喜四章所言述二章以御田祖祈福之事故曰<lb/>
　　報以介福萬夀無疆自曽孫之稼以下所謂大福<lb/>
　　也○三章田畯見豳七月<lb/>
　傳○一章箋歳取十千於井田之法則一成之數也<lb/>
　　九夫為井井稅一夫其田百畝井十為通通稅十<lb/>
　　夫其田千畝通十為成成方千里成稅百夫其田<lb/>
　　萬畝欲見其數從井通起故言十千○疏前漢食<lb/>
<pb n="30a"/>
　　貨志后稷始<graphic n="KR0908" url="https://raw.githubusercontent.com/kanripo/KR-Gaiji/master/images/KR0908.png" mimeType="image/png"/>田以二耜為耦廣尺深尺曰<graphic n="KR0908" url="https://raw.githubusercontent.com/kanripo/KR-Gaiji/master/images/KR0908.png" mimeType="image/png"/>長<lb/>
　　終畝一畮三<graphic n="KR0908" url="https://raw.githubusercontent.com/kanripo/KR-Gaiji/master/images/KR0908.png" mimeType="image/png"/>一夫三百<graphic n="KR0908" url="https://raw.githubusercontent.com/kanripo/KR-Gaiji/master/images/KR0908.png" mimeType="image/png"/>而播種於<graphic n="KR0908" url="https://raw.githubusercontent.com/kanripo/KR-Gaiji/master/images/KR0908.png" mimeType="image/png"/>中苗生<lb/>
　　葉以上稍耨壠草因壝其土以附苗根比盛暑壠<lb/>
　　盡而根深能風與旱附根即雝本也□亦作畎畮<lb/>
　　古畝字上時掌反耨奴豆反鉏也壝愈水以醉二<lb/>
　　反案志本作隤音頽注謂下之也能讀曰耐雝音<lb/>
　　壅○與去聲○齊暱近也秀民民之秀出者賴恃<lb/>
　　也野處而不暱管子小匡篇作模野而不慝注謂<lb/>
<pb n="30b"/>
　　質朴而野不為姦慝也○以食之食音嗣腐音父<lb/>
　　復扶又反勞去聲○二章疏社者五土之神能生<lb/>
　　萬物者以古之有大功者配之祭法共工氏之霸<lb/>
　　九州也其子曰后土能平九州故祀以為社左傳<lb/>
　　共工氏有子曰句龍為后土上官之名也死以為<lb/>
　　社神而祭之故曰句龍為后土後轉為社故世人<lb/>
　　謂社為后土后土者地之大名也傳謂履后土而<lb/>
　　戴皇天是也句龍職主土地故謂其官為后土愚<lb/>
<pb n="31a"/>
　　案疏意謂后土有二名同實異社則祭五土之神<lb/>
　　而以句龍配非祭天地也共音恭句音鉤○疏曲<lb/>
　　禮天子祭四方歳徧注謂祭五官之神於四郊句<lb/>
　　芒在東祝融后土在南蓐收在西𤣥冥在北又大<lb/>
　　宗伯注四時迎五行之氣於郊而祭五徳之帝亦<lb/>
　　食五官之神少昊氏子曰重為句芒食於木該為<lb/>
　　蓐收食於金修及熙為𤣥冥食於水顓頊氏子曰<lb/>
　　黎為祝融后土食於火土是黎兼二祀也<hi>后土轉為社故</hi>
<pb n="31b"/>
　　曲禮言歳徧常祀也此秋成報功則緫祭故并言<lb/>
　　四方句音鉤芒音亡重平聲顓音專頊許玉反○<lb/>
　　羅弊致禽以祀祊大司馬文<hi>此作獻禽恐誤</hi>彼注云羅弊<lb/>
　　罔止也秋田主用罔中殺者多也皆殺而罔止祊<lb/>
　　當為方聲之誤也秋田主祭四方報成萬物疏祊<lb/>
　　是廟門外祊必彭反今因秋田而祭當是祭四方<lb/>
　　神故云誤秋物成四方神之功故報祭之○禮記<lb/>
　　注先嗇若神農者疏若是不定之辭以神農比擬<lb/>
<pb n="32a"/>
　　故云若種曰稼歛曰嗇不云稼而云嗇者取其成<lb/>
　　功收歛受嗇而祭也歛去聲○周禮注祈年祈豐<lb/>
　　年也田祖始耕田者謂神農也豳雅亦七月也七<lb/>
　　月有于耜舉趾饁彼南畝之事謂之雅者以其言<lb/>
　　男女之正田畯古之先教田者愚案此傳田畯與<lb/>
　　經三章田畯不同傳以神言經以人言也豳雅說<lb/>
　　詳見豳風緫結題○禮運簣桴而土鼓注簣讀為<lb/>
　　凷聲之誤也凷堛也謂摶土為桴也土鼓築上為<lb/>
<pb n="32b"/>
　　鼓也樂書謂土鼓之制窪土而為之故禮運言土<lb/>
　　鼓在乎未合土之前與壺涿氏炮土之鼓異矣愚<lb/>
　　案炮土之鼓瓦鼓也即籥章注杜子春謂土鼓以<lb/>
　　瓦為匡以革為兩面可擊者也禮運鄭注之意則<lb/>
　　謂窪土為坎而以土凷築之有聲以為歌節即明<lb/>
　　堂位所謂土鼓簣桴葦籥伊耆氏之樂者也伊耆<lb/>
　　古天子之號于時未有炮土之器故其制如此此<lb/>
　　蓋樂之始也簣苦對古怪二反桴音浮讀作孚者<lb/>
<pb n="33a"/>
　　誤凷與塊同苦對反堛普逼反摶徒端反窪烏𤓰<lb/>
　　反合音閤涿陟角反○三章治直吏反○卒章詩<lb/>
　　緝未刈之禾曰稼其稼在田由髙處視之則稼在<lb/>
　　下而見其密故如屋茅由平處視之則稼在上而<lb/>
　　見其髙故如橋梁若髙處見其踈平處見其低則<lb/>
　　禾薄矣露積之禾曰庾其庾在野隨意堆積有平<lb/>
　　而髙者如水中髙地之坻有卓絶而髙者如髙丘<lb/>
　　之京稼則未刈庾則刈而未入倉於是求倉貯之<lb/>
<pb n="33b"/>
　　求車載之<lb/>
大田<hi>小五十八變三十六</hi>農夫頌美其上荅前篇意　異<lb/>
　傳○一章種之之種去聲餘皆上聲○詩緝多稼者<lb/>
　　或宜髙燥或宜下濕或利先種或利後種故擇其<lb/>
　　種先種後種去聲其種上聲耜見豳七月○二章<lb/>
　　疏房謂米外之房米生於中若人之房舎孚者米<lb/>
　　外之粟皮甲者以在米外若鎧甲也孚與桴同鎧<lb/>
　　若改反○釋文童梁草也說文稂作節云稂或字<lb/>
<pb n="34a"/>
　　也禾粟之秀生而不成者謂之童節○莠見齊甫<lb/>
　　田○疏螟似虸蚄而頭不赤螣蝗也蟊或云螻蛄<lb/>
　　賊似桃李中蠧蟲赤頭身長而細虸蚄音子方螻<lb/>
　　蛄音樓姑○去上聲為使皆去聲瘞於曳反○三<lb/>
　　章詩記穉謂穗之低小刈穫所不及者穧謂刈而<lb/>
　　遺忘束縛所不及者秉謂束而輦載所不盡者滯<lb/>
　　謂成而折亂秉穫所不通者<lb/>
瞻彼洛矣<hi>小五十九變三十七</hi>諸侯美天子　異<lb/>
<pb n="34b"/>
　經○語録問瞻彼洛矣傳以為諸侯美天子之詩今<lb/>
　　考其閒有作六師之言則其為天子之事審矣然<lb/>
　　祈頌之語則不過保其家室家邦而已氣象頗陿<lb/>
　　反若天子告諸侯者荅曰家室家邦亦趂韻耳天<lb/>
　　子以天下為家言家室何害又凡言萬年者多是<lb/>
　　臣祝君之辭詩多有酬酢應荅之篇瞻彼洛矣是<lb/>
　　臣歸美其君君子指君也想當時朝㑹于洛水之<lb/>
　　上而臣祝其君如此<lb/>
<pb n="35a"/>
　傳○一章書蔡氏傳地志洛水出𢎞農郡上洛縣冢<lb/>
　　領山水經謂之讙舉山今商州洛南縣也至河南<lb/>
　　鞏縣入河○爾雅茹藘茅蒐注今之蒨也可以染<lb/>
　　絳疏一名地血齊人名茜徐州名牛蔓茹音如藘<lb/>
　　音閭蒐所留反蒨茜同倉甸反<graphic n="KR1302" url="https://raw.githubusercontent.com/kanripo/KR-Gaiji/master/images/KR1302.png" mimeType="image/png"/>見曹候人○周<lb/>
　　禮司服掌王之吉凶衣服辨其名物與其用事凡<lb/>
　　兵事韋弁服注以韎韋為弁又以為衣裳春秋傳<lb/>
　　韎韋之跗注是也疏韎是蒨染謂赤色也○二章<lb/>
<pb n="35b"/>
　　鞘音肖毛氏天子玉琫而珧珌諸侯璗琫而璆珌<lb/>
　　大夫鐐琫而璆珌士珕琫而珕珌疏名為琫珌之<lb/>
　　義未聞天子諸侯琫珌異物大夫士則同尊卑之<lb/>
　　差也天子玉琫玉是物之至貴者蜃謂之珧蜃甲<lb/>
　　所以飾物也形似琫黄金謂之璗美者謂之鏐紫<lb/>
　　磨金也白金謂之銀美者謂之鐐珕蜃屬而不及<lb/>
　　於蜃故天子用蜃士用珕毛傳定本及集本皆以<lb/>
　　諸侯珌璆字從玉又以大夫璆珌恐非愚案朱子<lb/>
<pb n="36a"/>
　　以此詩言天子則是飾鞞用玉琫珧爾珧音摇璗<lb/>
　　徒黨反璆音求玉也鐐音遼鏐音畱珕力計反蜃<lb/>
　　是忍反蜯歩項反<lb/>
裳裳者華<hi>小六十八變三十</hi>天子美諸侯荅瞻彼洛矣　異<lb/>
　經○一章譽處見蓼蕭傳○三章駱見四牡傳沃若<lb/>
　　見皇皇者華傳<lb/>
　　　　右北山之什<lb/>
桑扈<hi>小六十一變三十九</hi>天子燕諸侯　異<lb/>
<pb n="36b"/>
　經○卒章箋兕觥罰爵也王與羣臣燕飲上下無失<lb/>
　　禮者其罰爵徒觩然陳設而已○柔見周頌絲衣<lb/>
　　傳<lb/>
　　　一章頌之也二章戒之也三章四章戒而頌也<lb/>
　　　謙虚逮下之意盈溢於言辭之間太平盛世之<lb/>
　　　詩也<lb/>
　傳○一章竊脂見小宛○二章王制千里之外十國<lb/>
　　以為連連有帥二百一十國以為州州有伯帥所<lb/>
<pb n="37a"/>
　　類反○卒章觥見周南卷耳<lb/>
鴛鴦<hi>小六十二變四十</hi>諸侯荅桑扈　異<lb/>
　傳○一章箋匹鳥言其止則相耦飛則為雙性馴耦<lb/>
　　也○疏罔小而柄長謂之畢則執以掩物鳥罟謂<lb/>
　　之羅則張以待鳥○二章倒音到○三章莝與摧<lb/>
　　同説文莝斬芻也秣食馬榖也食音嗣<lb/>
頍弁<hi>小六十三變四十一</hi>燕兄弟親戚　異<lb/>
　傳○賦而興章首二句也比則七八兩句餘則皆賦<lb/>
<pb n="37b"/>
　　也○一章皮弁見衛淇奥○二章何期傳與箋同<lb/>
　　云猶伊何釋文期音基○卒章疏大戴禮曽子云<lb/>
　　陽之專氣為霰隂之專氣為電盛陽之氣在雨水<lb/>
　　則温暖為隂氣薄而脅之不相入則摶為雹也盛<lb/>
　　隂之氣在雨水則凝滯而為雪陽氣薄而脅之不<lb/>
　　相入則消散而下因水為霰是霰由陽氣所薄而<lb/>
　　為之故言遇温氣而摶也釋文摶徒端反<lb/>
車牽<hi>小六十四變四十二</hi>燕樂新昏　異<lb/>
<pb n="38a"/>
　經○二章語録列女傳引詩辰彼碩女作展彼碩女<lb/>
　　　三章㡬平聲○四章鮮我見北山傳○五章語<lb/>
　　録髙山景行便是那人<lb/>
　傳○一章牽見邶泉水○迎魚敬反○二章爾雅諸<lb/>
　　雉有鷮雉注即鷮雞也陸璣疏微小於翟走而且<lb/>
　　鳴音鷮鷮然色如雌雉尾如雉尾而長頭上有肉<lb/>
　　冠冠上叢毛長數寸如雄雉尾角埤雅雉之健者<lb/>
　　為鷮尾長六尺翟音狄○四章柞見唐鴇羽○卒<lb/>
<pb n="38b"/>
　　章好去聲鄉音向表記注廢喻力極罷頓不能復<lb/>
　　行則止也罷音皮<lb/>
青蠅<hi>小六十五變四十三</hi>戒王聽讒<lb/>
　經○詩記蛆蟲所變而成者青蠅也其飛則聲營營<lb/>
　　然亂人之聽其止於物則穢敗之又從而生蛆復<lb/>
　　變為蠅其穢敗於物無有紀極也又曰青蠅穢不<lb/>
　　潔之物驅之使去而復還以比小人態狀可惡而<lb/>
　　又難逺又曰營營青蠅止于樊行且至于几席盤<lb/>
<pb n="39a"/>
　　杅之間矣蓋憂之也<lb/>
　傳○一章好呼報反<lb/>
　　　營營者青蠅之聲也變白黒者青蠅之性也見<lb/>
　　　其飛之營營則知其必變白黒矣聽小人之讒<lb/>
　　　則知其亂是非矣傳上言亂人聽下言變白黒<lb/>
　　　意蓋如此<lb/>
　　卒章榛士巾反木叢生也毛傳所以為藩也釋文<lb/>
　　一音側巾反者誤小粟也<lb/>
<pb n="39b"/>
賔之初筵<hi>小六十五變四十四</hi>衛武公飲酒悔過　異<lb/>
　經○李氏篇首既曰賔之初筵三章又曰賔之初筵<lb/>
　　首章言古之飲酒其禮如此而飲酒之後亦如此<lb/>
　　三章言今之飲酒其禮如此而飲酒之後不如此<lb/>
　　也○卒章式見邶式微傳<lb/>
　　　傳謂一章言因射而飲二章言因祭而飲是言<lb/>
　　　古飲酒之禮也三章以下則今飲酒之失也三<lb/>
　　　章言飲而未醉則威儀中適醉而不止則喪敗<lb/>
<pb n="40a"/>
　　　其威儀四章言飲當知止而戒其謹威儀五章<lb/>
　　　言飲不可至醉而戒其謹言語<lb/>
　傳○一章疏鋪陳曰筵藉之曰席筵席通也○即就<lb/>
　　也○禮注大射謂祭祀射王將有郊廟之事以射<lb/>
　　擇諸侯及羣臣與邦國所貢之士可以與祭者容<lb/>
　　比禮節比樂而中多者得與於祭諸侯及卿大夫<lb/>
　　將祭其先祖亦與羣臣射以擇之凡大射各於其<lb/>
　　射宫○儀禮大射禮樂人宿縣于阼階東笙磬西<lb/>
<pb n="40b"/>
　　面其南笙鍾其南鑮皆南陳建鼓在阼階西南鼓<lb/>
　　應鼙在其東南鼓西階之西頌磬東面其南鍾其<lb/>
　　南鑮皆南陳一建鼓在其南東鼓朔鼙在其北一<lb/>
　　建鼓在西階之東南面簜在建鼓之間鼗倚於頌<lb/>
　　磬西紘注疏笙猶生也東為陽中萬物以生是以<lb/>
　　東方鍾磬謂之笙也鐘磬同十六枚而在一簴鑮<lb/>
　　如鍾而大奏樂以鼓鑮為節建猶樹也以木貫而<lb/>
　　載之樹之跗也南鼓謂所伐面也應鼙應朔鼙也<lb/>
<pb n="41a"/>
　　先擊朔鼙應鼙應之鼙小鼓也頌古文為庸言成<lb/>
　　功曰頌西為隂中萬物之所成是以西方鐘磬謂<lb/>
　　之頌朔始也奏樂先擊西鼙樂為賔所由來也鐘<lb/>
　　不言頌鼙不言東鼓義同建鼓南面者諸侯軒縣<lb/>
　　合有三面為辟射位闕北面無鐘磬鑮直有一建<lb/>
　　鼓而已簜竹也謂笙簫之屬倚於堂鼗如鼓而小<lb/>
　　有柄賔至摇之以奏樂紘編磬繩也鼓鼗於磬西<lb/>
　　倚于紘也縣音𤣥鑮音博應於證反鼙部迷反簜<lb/>
<pb n="41b"/>
　　待朗反鼗徒刀反紘音宏簴音巨跗音夫辟與避<lb/>
　　同今案大射禮諸侯禮也故陳樂皆言諸侯○大<lb/>
　　射禮賔至主人獻賔賔酢主人主人獻公公酢主<lb/>
　　人主人酬賔坐祭飲卒爵降洗酌膳送爵賔坐祭<lb/>
　　酒遂奠於薦東注酬酒不舉主人宰夫也○禮注<lb/>
　　侯所謂射布也天子中之能服諸侯卑者中之得<lb/>
　　為諸侯○通解鄉射記凡侯天子熊侯白質諸侯<lb/>
　　麋侯赤質大夫布侯畫以虎豹士布侯畫以鹿豕<lb/>
<pb n="42a"/>
　　注疏此所謂獸侯也燕射則張之白質赤質皆謂<lb/>
　　采其地白以蜃灰塗之赤亦以赤塗之其地不采<lb/>
　　者白布也熊麋虎豹鹿豕皆正面畫其頭象於正<lb/>
　　鵠之處君畫一臣畫二陽竒隂耦之數也朱子案<lb/>
　　周禮梓人有皮侯采侯獸侯說見齊猗嗟畫胡卦<lb/>
　　反蜃時忍反正鵠上音征下古毒反○禮書司喪<lb/>
　　於王共虎侯熊侯豹侯諸侯共熊侯豹侯卿大夫<lb/>
　　共麋侯皆設其鵠此大射之侯也大射量人量侯<lb/>
<pb n="42b"/>
　　道以貍歩大侯九十參七十干五十鄉射記侯道<lb/>
　　五十弓弓二寸以為侯中倍中以為躬倍躬以為<lb/>
　　左右舌下舌半上舌夫王之虎侯謂之大侯諸侯<lb/>
　　熊侯亦謂之大侯諸侯大侯九十參七十千五十<lb/>
　　則天子虎九十弓熊七十弓豹五十弓可知豹五<lb/>
　　十弓則麋亦五十弓可知先儒謂弓之下制六尺<lb/>
　　則九十弓者五十四丈七十弓者四十二丈五十<lb/>
　　弓者三十丈弓二寸以為侯中則九十弓者中丈<lb/>
<pb n="43a"/>
　　八尺七十弓者中丈四尺五十弓者中十尺侯巾<lb/>
　　廣崇方則五十弓之侯用布五幅長丈則中之布<lb/>
　　方丈矣倍中以為躬則上躬下躬各二丈矣倍躬<lb/>
　　以為左右舌下舌半上舌則上左右舌布四丈而<lb/>
　　出躬各一丈下左右舌布三丈而出躬各五丈矣<lb/>
　　鄭氏謂半者半其出於躬是也鄉射記曰侯道五<lb/>
　　十弓射人若王大射則以貍歩張三侯大射量人<lb/>
　　以貍歩量侯道蓋貍善搏者也行則止而擬度焉<lb/>
<pb n="43b"/>
　　其發必獲大射擇士欲其能擬度而獲也故以貍<lb/>
　　歩非大射則弓而已弓之下制六尺貍再舉足亦<lb/>
　　六尺其為歩同其所用異也古者制度取於身而<lb/>
　　器用生於類故侯道生於弓而侯中亦生於弓十<lb/>
　　弓者侯道之所始也故五十弓之侯其上則象人<lb/>
　　八尺之臂五八四十而用布四丈其下則象六尺<lb/>
　　之足五六三十而用布三丈中其身也上下其躬<lb/>
　　也躬之左右出者舌也持舌者綱籠綱者縜也其<lb/>
<pb n="44a"/>
　　不及地者武而已則下綱其足也武其足迹也中<lb/>
　　人之迹尺二寸則侯之制度取於身可謂備矣共<lb/>
　　音恭參讀為糁雑也干讀為豻豻飾也胡大也擬<lb/>
　　度之度待洛反縜于貧反持綱紐○又曰射義天<lb/>
　　子將祭必先習射於澤澤者所以擇士也已射於<lb/>
　　澤而后射於射宫射中者得與於祭不中者不得<lb/>
　　與於祭天子澤宫西郊小學也諸侯澤宫郊之大<lb/>
　　學也司喪天子大射三侯虎侯侯道九十弓侯中<lb/>
<pb n="44b"/>
　　道丈八尺鵠方六尺熊侯侯道七十弓侯中丈四<lb/>
　　尺鵠方四尺六寸有竒豹侯侯道五十弓侯中十<lb/>
　　丈鵠方三尺三寸有竒鄭氏謂王之大射王射虎<lb/>
　　侯諸侯助祭者射熊侯卿大夫士助祭者射豹侯<lb/>
　　天子諸侯與其臣大射賔射皆異侯而燕射與其<lb/>
　　臣則同侯異侯所以辨等同侯所以一驩也凡侯<lb/>
　　面北西方謂之左其張而未射也不繫左下綱中<lb/>
　　掩束之及射則說束遂繫左下綱與音預竒音羈<lb/>
<pb n="45a"/>
　　侯中之中如字餘並張仲反說音脫下同○大射<lb/>
　　禮司射告曰大夫與大夫士御於大夫誓曰公射<lb/>
　　大侯大夫射參士射干卑者與尊者為耦不異侯<lb/>
　　遂比三耦注疏御侍也大夫與大夫為耦不足則<lb/>
　　士侍於大夫以備賔耦與君為耦同射大侯士與<lb/>
　　大夫為耦同射參侯别侯則非耦也比選次之也<lb/>
　　大射賔射天子三侯六耦畿内諸侯二侯四耦畿<lb/>
　　外諸侯三侯三耦諸侯畿内外各有一申一屈也<lb/>
<pb n="45b"/>
　　燕射則天子諸侯同一侯三耦以燕私屈也若卿<lb/>
　　大夫士例同一侯三耦○上耦出次西面揖進並<lb/>
　　行當階北面揖及階揖升堂履物而射拾發以將<lb/>
　　乗矢卒射揖降釋弓說決拾襲反位三耦卒射亦<lb/>
　　如之遂比衆耦命衆耦如命三耦之辭注疏凡射<lb/>
　　者皆袒決拾故畢而說之拾發之拾其劫反更也<lb/>
　　乗時證反乗矢四矢也○射畢設豐于西楹西勝<lb/>
　　者之子弟洗觶升酌散奠于豐上三耦及衆射者<lb/>
<pb n="46a"/>
　　勝者皆袒決遂執張弓不勝者皆襲說決拾郤左<lb/>
　　手右加弛弓於其上遂以執弣一耦出揖如升射<lb/>
　　勝者先升堂不勝者北面坐取豐上之觶與立卒<lb/>
　　觶坐奠于豐下不勝者先降反位至衆耦皆如之<lb/>
　　觶支義反三升爵弣音撫弓把中○今案大射禮<lb/>
　　諸侯之禮也凡天子卿大夫皆諸儒推言之○其<lb/>
　　中之中如字餘並陟仲反比毗志反○二章籥見<lb/>
　　邶簡兮傳○疏尸尊神之象子孫敢獻之是其能<lb/>
<pb n="46b"/>
　　也○釋文㪺音俱挹取酒也○疏佐食賔佐尸食<lb/>
　　者也謂於賔客之中取人令佐主人為尸設饌食<lb/>
　　之人名曰佐食特牲佐食一人少牢佐食二人未<lb/>
　　知天子諸侯當㡬人也○復扶又反○疏特牲三<lb/>
　　獻之後長兄弟洗觚為加爵又曰衆賔長為加爵<lb/>
　　注云大夫三獻而禮成多之者為加是賔手挹酒<lb/>
　　室人復酌為加爵也<hi>復酌傳作復爵恐誤</hi>○明堂位注疏崇<lb/>
　　髙也康舉也為髙坫受賔之圭舉於其上也○三<lb/>
<pb n="47a"/>
　　章數音朔媟息列反○四章讙呼端反○五章解<lb/>
　　居隘反反為之為去聲女音汝<lb/>
魚藻<hi>小六十七變四十五</hi>天子燕諸侯而諸侯美天子　異<lb/>
　經<lb/>
　　　豈樂飲酒飲酒樂豈固易韻以反覆其辭然其<lb/>
　　　意亦疑有異上章樂而飲酒樂四方和平諸侯<lb/>
　　　賔服也下章飲酒而樂樂禮儀既備人情洽和<lb/>
　　　也<lb/>
<pb n="47b"/>
　傳○一章地理攷異今京兆長安縣昆明池北鎬陂<lb/>
　　郡縣志周武王宫即鎬京也在京兆府長安縣西<lb/>
　　北十八里自漢武帝穿昆明池鎬京遺址淪陷焉<lb/>
采菽<hi>小六十八變四十六</hi>天子荅魚藻　異<lb/>
　經<lb/>
　　　首章緫言其來朝二三章敘車馬衣服之盛四<lb/>
　　　五章則頌之也一章車馬衮黼封爵所命者也<lb/>
　　　二章車旂和鸞今所乗而來者也三章則言謹<lb/>
<pb n="48a"/>
　　　其禮服肅其儀度而天子予之予之猶言稱許<lb/>
　　　之也既與之則復命之而申其福禄矣四章言<lb/>
　　　柞之有幹而枝有枝則蓬蓬其葉猶天子之有<lb/>
　　　諸侯也故此可樂之君子則為天子鎮守邦國<lb/>
　　　之臣而萬福之所同集君既忠其上則左右之<lb/>
　　　人亦平平相率而從其君矣又言汎汎楊舟則<lb/>
　　　以紼而纚維之可樂之君子則天子必揆度而<lb/>
　　　厚其福禄則其君優游於是為至矣後兩章皆<lb/>
<pb n="48b"/>
　　　期望以慰其心誘掖以堅其志也屢言天子者<lb/>
　　　非天子所自言主於歌者而言之也<lb/>
　傳○一章菽見豳七月○禮注疏金路象路以金象<lb/>
　　飾諸末謂凡車上之材於末頭皆飾之○畫胡卦<lb/>
　　反刺七亦反鷩必列反毳尺銳反絺陟里反盛平<lb/>
　　聲好去聲○二章疏正出涌出也水泉從下上出<lb/>
　　曰涌泉○埤雅芹水菜一名水英爾雅謂之楚葵<lb/>
　　潔白而有節其氣芬芳而味不如蓴之美故列子<lb/>
<pb n="49a"/>
　　以為客有獻芹者嘗之蜇於口慘於腹也蜇音浙<lb/>
　　○三章脛胡定反縢徒登反齊側皆反○疏乾鑿<lb/>
　　度注云古者田漁而食因衣其皮先知蔽前後知<lb/>
　　蔽後後王易之以布帛而猶存其蔽前者重古道<lb/>
　　不忘本也餘見曹候人及斯干○卒章繂音律度<lb/>
　　徒各反<lb/>
角弓<hi>小六十九變四十七</hi>刺王不親九族好讒佞<lb/>
　經○五章詩緝讒人乗間而入指馬為駒顛倒是非<lb/>
<pb n="49b"/>
　　不顧忌其後讒言無實久則自敗而小人不恤也<lb/>
　　○六章詩緝讒人為惡如猱升木本自能之無所<lb/>
　　事教王又信任之是教猱升木也詩記小人樂於<lb/>
　　不善而王又益之以不善之教是以塗塗附也○<lb/>
　　末章詩記粲然有文以相接驩然有恩以相愛中<lb/>
　　國之道也中國道盡則如蠻如髦是謂大亂故我<lb/>
　　是用憂也<lb/>
　　　前四章刺不親九族後四章刺好讒佞二章二<lb/>
<pb n="50a"/>
　　　民字所指微有不同上民字即兄弟昏姻也下<lb/>
　　　民字衆民也王既逺其兄弟昏姻則彼亦如是<lb/>
　　　而逺王矣王以薄徳教其下則下民莫不倣傚<lb/>
　　　皆各逺其兄弟昏姻矣然民之上智不可移故<lb/>
　　　兄弟之令善者不變其質之不善者則又習於<lb/>
　　　不善而交相為病矣四章謂民之不善也各持<lb/>
　　　其一偏以相怨悔不能存恕自反專以恕為己<lb/>
　　　任為之而不疑若酬酢之受爵而不加遜讓怨<lb/>
<pb n="50b"/>
　　　人者人亦怨之怨之所歸禍之所集故至於亡<lb/>
　　　身也五章言讒人顛倒是非固無所顧忌而王<lb/>
　　　聽之無厭惟恐不言猶之食食之必宜於飽如<lb/>
　　　酌之甚取其多則讒者計行而愈有以増益其<lb/>
　　　𫝑故下章有教猱塗附之說也式居婁驕者謂<lb/>
　　　用此以居之則婁生其驕慢耳婁驕之辭氣猶<lb/>
　　　論語言屢憎也<lb/>
　傳○一章疏冬官以六材為弓謂幹角筋膠絲漆也<lb/>
<pb n="51a"/>
　　又曰角之中恒當弓之隈隈謂弓之淵角之中央<lb/>
　　與淵相當○好去聲下同○五章勝音升憊蒲拜<lb/>
　　反○六章獼猴音彌侯著直略反○七章瀌符驕<lb/>
　　反從釋文此類隔而訛者今改必驕反○長上聲<lb/>
菀柳<hi>小七十八變四十</hi>王者暴虐諸侯不朝<lb/>
　傳○一章㡬音機朝音潮○戰國策魯仲連曰齊威<lb/>
　　王率天下諸侯而朝周周貧且微諸侯莫朝而齊<lb/>
　　獨朝之居歳餘周烈王崩齊後往周怒赴於齊曰<lb/>
<pb n="51b"/>
　　天崩池坼天子下席東藩之臣因齊後至則斮斮<lb/>
　　側略反斬也○二章分扶問反<lb/>
　　　　右桑扈之什<lb/>
都人士<hi>小七十一變四十九</hi>亂後思昔日都邑人物之盛　異<lb/>
　傳○一章詩記都人士喪服傳所謂都邑之士所以<lb/>
　　别野人也詩緝士對女而言謂男子也○疏狐色<lb/>
　　不等若狐白非君不服狐青及小而美者可以供<lb/>
　　公子若黄狐及麤惡者庶人亦服之玉藻犬羊之<lb/>
<pb n="52a"/>
　　裘不裼庶人無文飾也此狐裘亦不裼故曰狐裘<lb/>
　　色也○復扶又反○二章臺見南山有臺傳○夫<lb/>
　　音扶○箋以臺皮為笠疏笠本禦暑因可禦雨前<lb/>
　　裘則冬所衣此笠則夏所用衣去聲○疏玉藻云<lb/>
　　始冠緇布冠自諸侯下達冠而敝之可也此應始<lb/>
　　冠而敝今都人以為常服者士以上冠而敝之庶<lb/>
　　人則雖得服委貌因而冠之而儉者服緇布○說<lb/>
　　文綢密也詩緝言其髪美解頤新語其首飾綢直<lb/>
<pb n="52b"/>
　　一如髪之本然謂不用髪髢為髙髻之類○三章<lb/>
　　充耳琇見衛淇奥傳及鄘君子偕老○填吐電反<lb/>
　　○姞巨乞反○疏節南山尹氏太師常武王謂尹<lb/>
　　氏昭二十三年尹氏立王子朝是其世為公卿韓<lb/>
　　奕為韓姞相攸宣三年左傳云姬姞耦子孫必蕃<lb/>
　　姞吉人也后稷之元妃也言姬姞耦明為舊姓以<lb/>
　　此知尹亦有㛰姻矣既世貴舊姓昏連於王室家<lb/>
　　風不替是有禮法矣○四章疏厲垂帶貌禮大帶<lb/>
<pb n="53a"/>
　　垂三尺○釋文長尾為蠆短尾為蝎螫音釋○揵<lb/>
　　丘言渠焉巨偃三反舉也<lb/>
采緑<hi>小七十二變五十</hi>婦人思其君子　異<lb/>
　經○疏婦人怨曠非王政而録之於雅者以怨曠為<lb/>
　　行役過時是王政之失故録以刺王○三章韔見<lb/>
　　鄭太叔于田傳<lb/>
　傳○一章詩緝王芻易得之菜即菉蓐也陸璣其莖<lb/>
　　葉似竹青緑色髙數尺今淇奥傍生如草澀礪可<lb/>
<pb n="53b"/>
　　以洗笏及盤枕利於刀錯俗呼為木賊彼土人謂<lb/>
　　為緑竹○卷音權舎音捨○三章狩尺救反從釋<lb/>
　　文恐誤當作舒救反為于偽反○卒章疏上章兼<lb/>
　　有狩此偏言釣者因上章釣文在下接而申之<lb/>
黍苗<hi>小七十三變五十一</hi>宣王時召穆公為申伯營城邑行者作<lb/>
　　　　　　　異<lb/>
　經○詩記天子子萬姓者也大臣慮四方者也方伯<lb/>
　　分一面者也申伯之體勢不重則無以鎮定南服<lb/>
<pb n="54a"/>
　　召穆公身為卿士豈得辭其憂責哉宣王雖深居<lb/>
　　九重固未嘗一日忘之也必待召公告厥成功而<lb/>
　　王心始寧焉此真知職分者也<lb/>
　　　上公則下說蓋申伯誠有功於天下而封之誠<lb/>
　　　當矣故民雖勞無怨而且樂道其事也其末章<lb/>
　　　既喜謝邑之平治頌召伯之成功而歸重於王<lb/>
　　　心之寧忘已之勞以奉其上惟欲得王心之安<lb/>
　　　爾此見忠實之情太平之氣象也<lb/>
<pb n="54b"/>
　傳○二章輓音晚○三章從才用反○末章治相並<lb/>
　　去聲<lb/>
隰桑<hi>小七十四變五十二</hi>喜見君子不知所指　異<lb/>
　經○釋文幽於糾反○疏難為葉之茂沃言葉之柔<lb/>
　　幽是葉之色言桑葉茂盛而柔輭則其色純黒故<lb/>
　　三章各言其一也輭乳兖反<lb/>
白華<hi>小七十五變五十三</hi>申后怨幽王<lb/>
　經○五章子金子鼓鍾于宫聲聞于外謂宫中鼓鍾<lb/>
<pb n="55a"/>
　　聲必外聞宫中嫡庶之亂外人豈不知哉○七章<lb/>
　　戢莊立反<lb/>
　　　全篇比體而四六八章正比餘皆反比一章言<lb/>
　　　物必相湏為用今王不然而棄我二章言天澤<lb/>
　　　必普及微物今王乃不圖其大者三章言小水<lb/>
　　　潤澤尚能浸灌稻田有用之美物王之尊大反<lb/>
　　　不能施澤於所當施四章言物之貴者用之輕<lb/>
　　　位之尊者降而賤五章言有感則必有應今念<lb/>
<pb n="55b"/>
　　　者固至而不見荅六章言近惡而逺美七章言<lb/>
　　　物皆有常而王心無常八章言褻於卑者身亦<lb/>
　　　自卑也<lb/>
　傳○一章疏白華茅類漚之柔韌異其名謂之為菅<lb/>
　　因謂在野未漚者為野菅漚於候反漬也韌而振<lb/>
　　反堅柔也○申后褒姒事見正月及王風○二章<lb/>
　　被皮義反○三章滮符彪反類隔切今易皮休反<lb/>
　　○四章毛氏煁炷竈也疏炷者無釡之竈其上然<lb/>
<pb n="56a"/>
　　火謂之烘本為此竈止以然火照物若今之火爐<lb/>
　　也炷於季反○餁如甚反○六章埤雅鶖性貪惡<lb/>
　　狀如鶴而大長頸赤目其毛辟水毒青色頭髙八<lb/>
　　尺善與人鬬好㗖蛇○間音諫卒章釋文扁邊顯<lb/>
　　反底都禮反恐悞<lb/>
　序○前漢班偼伃傳顔師古注曰白華小雅篇周人<lb/>
　　刺幽王黜申后也<lb/>
緜蠻<hi>小七十六變五十四</hi>微賤勞苦　異<lb/>
<pb n="56b"/>
　經<lb/>
　　　此詩恐是興體<lb/>
瓠葉<hi>小七十七變五十五</hi>燕飲之詩　異<lb/>
　傳○一章毛氏瓠葉庶人之菜箋亨以為飲酒之菹<lb/>
　　○二章箋凡治兔之宜鮮者毛炮之柔者炙之乾<lb/>
　　者燔之詩緝凡肉置火中曰炮熱之曰燔近火曰<lb/>
　　炙○數色主反○三章炕苦浪反乾也<lb/>
漸漸之石<hi>小七十八變五十六</hi>出征勞苦<lb/>
<pb n="57a"/>
　傳○一章將帥並去聲○卒章毛氏畢噣也隂星尚<lb/>
　　書孔傳畢星好雨月離之則多雨噣直角反又音<lb/>
　　晝○詩緝豕性負塗常時雖白蹢者亦汙今羣然<lb/>
　　渉水濯其塗而見白是久雨停潦多故也停潦尚<lb/>
　　多雨歇未久而月離畢則又將雨矣不遑它事惟<lb/>
　　雨是憂耳<lb/>
　序○箋荆謂楚也舒舒鳩舒鄝舒庸之屬地理考異<lb/>
　　謂地理志丹陽郡丹陽縣楚之先熊繹所封左傳<lb/>
<pb n="57b"/>
　　熊繹辟在荆山括地志歸州巴東縣東南四里歸<lb/>
　　故城熊繹之始國也輿地志秭歸縣東有丹陽城<lb/>
　　春秋有舒在今廬州舒城縣舒鳩今無為軍巢縣<lb/>
　　舒蓼在安豐縣舒庸東夷國謂之羣舒皆偃姓臯<lb/>
　　陶之後鄝與蓼同<lb/>
苕之華<hi>小七十九變五十七</hi>傷周衰自憂不久<lb/>
　經○芸多貌<lb/>
何草不黄<hi>小八十八變五十</hi>征役不息<lb/>
<pb n="58a"/>
　傳○二章樂音洛○三章兕徐履反紐音切今易序<lb/>
　　紫反○卒章詩緝巾車云士乗棧車庶人役車注<lb/>
　　棧車不革輓而漆之役車方箱可載任器以共役<lb/>
　　毛氏以為此有棧之車役車也疏申毛氏義以為<lb/>
　　此棧是車狀其說不分曉不若徑以為士之棧車<lb/>
　　也輓謨干反<lb/>
　　　　右都人士之什<lb/>
小雅譜<lb/>
<pb n="58b"/>
　　　文王年四十七即位在位五十年蓋立於殷王<lb/>
　　　帝乙之七祀文王元年帝乙之八祀也薨於王<lb/>
　　　紂之二十祀而武王立武王十三年滅殷又七<lb/>
　　　年而崩子成王誦立三十七年崩子康王釗立<lb/>
　　　二十六年崩子昭王瑕立五十一年崩子穆王<lb/>
　　　滿立五十五年崩子共王緊扈立十二年崩子<lb/>
　　　懿王囏立二十五年崩共王之弟辟方立是為<lb/>
　　　孝王十五年崩懿王之子燮立是為夷王十六<lb/>
<pb n="59a"/>
　　　年崩子厲王胡立三十七年出奔彘五十一年<lb/>
　　　崩子宣王靜立四十六年崩子幽王涅立十一<lb/>
　　　年弑子平王宜臼立<lb/>
　　　　鹿鳴　　　　四牡　　　　　皇皇者華<lb/>
　　　　伐木　　　　采薇　　　　　出車<lb/>
　　　　杕杜　　　　南陔　　　　　白華<lb/>
　　　　華黍　　　　魚麗　　　　　由庚<lb/>
　　　　南有嘉魚　　崇丘　　　　　南山有臺<lb/>
<pb n="59b"/>
　　　　由儀　　　　菁菁者莪<lb/>
　　　　　右十七詩文王武王時詩蓋夫子之刪詩<lb/>
　　　　　主於周而周之盛徳莫如文王故四詩皆<lb/>
　　　　　始於文王也況雅頌皆周公所定則小雅<lb/>
　　　　　之端鹿鳴諸詩皆文王之詩明矣以下或<lb/>
　　　　　亦有出於武王時者故不敢獨言文王也<lb/>
　　　　天保　　　　蓼蕭　　　　　湛露<lb/>
　　　　彤弓<lb/>
<pb n="60a"/>
　　　　　右天保諸侯羣臣報上餘三詩皆天子燕<lb/>
　　　　　諸侯之詩蓋武王成王時詩也<lb/>
　　　　楚茨　　　　信南山　　　　甫田<lb/>
　　　　大田　　　　瞻彼洛矣　　　裳裳者華<lb/>
　　　　桑扈　　　　鴛鴦　　　　　頍弁<lb/>
　　　　車牽　　　　魚藻　　　　　采菽<lb/>
　　　　　右十二詩列於變雅朱子以為自楚茨至<lb/>
　　　　　車牽十篇乃正雅之錯脫又以魚藻采菽<lb/>
<pb n="60b"/>
　　　　　與楚茨等篇相類然則亦皆武王成王時<lb/>
　　　　　之詩也<lb/>
　　　　常棣<lb/>
　　　　　右成王時詩<lb/>
　　　　六月　　　　采芑　　　　　車攻<lb/>
　　　　吉日　　　　黍苗<lb/>
　　　　　右五詩宣王<lb/>
　　　　節南山　　　　正月　　　　十月之交<lb/>
<pb n="61a"/>
　　　　小弁　　　　鼓鍾　　　　　白華<lb/>
　　　　　右六詩幽王<lb/>
　　　　賔之初筵<lb/>
　　　　　右衛武公作武公即位於宣王之十六年<lb/>
　　　　　卒於平王之十三年然則此詩作於宣王<lb/>
　　　　　幽王平王之時皆不可知未可以東遷雅<lb/>
　　　　　亡之說斷之也<lb/>
　　　　鴻雁　　　　庭燎　　　　　沔水<lb/>
<pb n="61b"/>
　　　　鶴鳴　　　　祈父　　　　　白駒<lb/>
　　　　黄鳥　　　　我行其野　　　斯干<lb/>
　　　　無羊　　　　雨無正　　　　小旻<lb/>
　　　　小宛　　　　巧言　　　　　何人斯<lb/>
　　　　巷伯　　　　谷風　　　　　蓼莪<lb/>
　　　　大東　　　　四月　　　　　北山<lb/>
　　　　無將大車　　小明　　　　　青蠅<lb/>
　　　　角弓　　　　菀栁　　　　　都人士<lb/>
<pb n="62a"/>
　　　　采緑　　　　隰桑　　　　　緜蠻<lb/>
　　　　瓠葉　　　　漸漸之石　　　苕之華<lb/>
　　　　何草不黄<lb/>
　　　　　右三十四詩時世不可考<lb/>
　<lb/>
　<lb/>
　<lb/>
　<lb/>
<pb n="62b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩集傳名物鈔卷六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋集義卷十五</head> <lb/>
    <p>
<pb n="1a"/>
欽定四庫全書<lb/>
　春秋集義卷十五<lb/>
　　　　　　　　　　　　宋　李明復　撰<lb/>
　　莊公<lb/>
二十年春王二月夫人姜氏如莒<lb/>
　謝湜曰比年如莒甚之也<lb/>
　胡安國曰十五年夫人姜氏如齊至是再如莒而春<lb/>
　秋書者禮義天下之大防也其禁亂之所由生猶防<lb/>
<pb n="1b"/>
　止水之所自來也衛女嫁于諸侯父母終思歸而不<lb/>
　得故泉水賦許穆夫人閔衛之亡思歸唁其兄而阻<lb/>
　于義故載馳作聖人録于國風以訓後世使知男女<lb/>
　之别自逺于禽獸也今夫人如齊以寧其父母而父<lb/>
　母已終以寧其兄弟又義不得宗國猶爾而況如莒<lb/>
　乎婦人從人者也夫死從子而莊公失子之道不能<lb/>
　防閑其母禁亂之所由生故初㑹于禚次享于祝丘<lb/>
　又次如齊師又次㑹于防于榖又次如齊又再如莒<lb/>
<pb n="2a"/>
　此以舊坊爲無所用而廢之者也是以至此極觀春<lb/>
　秋所書之法則知防閑之道矣<lb/>
夏齊大災<lb/>
　程氏學曰人火曰火天火曰災爲害者亦曰災<lb/>
　謝湜曰火出爲害乃天降災于人故火焚宫廪皆曰<lb/>
　災其爲災大故書大災<lb/>
秋七月冬齊人伐戎<lb/>
　謝湜曰戎為中國患久矣合諸侯攘戎狄使犬羊順<lb/>
<pb n="2b"/>
　服而中國安强方伯之事也桓公務廣土地服諸侯<lb/>
　以强齊國而已故滅譚滅遂以益封疆伐宋伐郳伐<lb/>
　鄭伐魯以振威力至于荆入蔡戎侵魯未嘗以救難<lb/>
　之師一過而問焉乃至十年之久然後起而伐戎將<lb/>
　何以服四夷强中國哉春秋書齊人伐戎而桓公討<lb/>
　戎之不力由此見矣<lb/>
二十有一年春王正月夏五月辛酉鄭伯突卒<lb/>
　胡安國曰杜預稱莊公四年鄭伯遇于垂者乃子儀<lb/>
<pb n="3a"/>
　也按春秋突歸于鄭之後出奔蔡入于櫟皆以名書<lb/>
　猶繫于爵雖簒而實君雖君而實簒不没其實也忽<lb/>
　雖世子其出奔猶不得稱伯以其實不能君也況子<lb/>
　儀雖間得立其爲君微矣豈敢輕去國都與諸侯㑹<lb/>
　于外乎故知遇于垂者乃厲公也其始終書爵不没<lb/>
　其實也亦可以為居正而不能保者之戒矣<lb/>
秋七月戊戌夫人姜氏薨冬十有二月葬鄭厲公<lb/>
二十有二年春王正月肆大眚<lb/>
<pb n="3b"/>
　程頥語録或問肆大眚如何曰大眚而肆之其失可<lb/>
　知書言眚災肆赦者言眚則肆之眚是自作之罪故<lb/>
　災則赦之災是過失之事故也凡赦何嘗及得善人<lb/>
　諸葛亮在蜀十年不赦審此爾又曰舜典曰眚災肆<lb/>
　赦臯陶曰宥過無大易曰君子以赦過宥罪呂刑曰<lb/>
　五刑之疑有赦五罰之疑有赦斯先王肆赦之道即<lb/>
　未聞大眚也肆大眚者元惡大憝俱肆之辭也上廢<lb/>
　天討下虧國典縱釋有罪賊虐無辜莫斯爲甚天子<lb/>
<pb n="4a"/>
　尚不可況魯國諸侯而敢專肆哉後世惠姦宄賊良<lb/>
　民其泥于此乎殊失春秋之㫖也<lb/>
　謝湜曰以不明入罪謂之眚書曰眚災肆赦肆者寛<lb/>
　之也赦者釋之也災自外至眚出于人爲故災則赦<lb/>
　之眚則肆之而已謂之肆則罪有重輕取其情在可<lb/>
　原者而肆之也故先王有肆眚無肆大眚大眚罪之<lb/>
　大者書所謂元惡大憝是也元惡大憝皆在所肆則<lb/>
　縱姦凶釋冦暴天討不行而善良柔弱之人由此受<lb/>
<pb n="4b"/>
　禍矣將以爲仁反以為害將以爲治反以爲亂豈先<lb/>
　王肆眚之意哉春秋書肆大眚著其失也後世以惠<lb/>
　姦宄為赦者其源葢出于此失春秋罪魯之意矣<lb/>
　胡安國曰肆眚者蕩滌瑕垢之稱也舜典曰眚災肆<lb/>
　赦易于解卦曰君子以赦過宥罪呂刑曰五刑之疑<lb/>
　有赦五罰之疑有赦周官司刺掌赦宥之法一宥曰<lb/>
　不識再宥曰過失三宥曰遺忘一赦曰幼弱再赦曰<lb/>
　老耄三赦曰惷愚未聞肆大眚也大眚皆肆則廢天<lb/>
<pb n="5a"/>
　討虧國典縱有罪虐無辜惡人幸以免矣後世有姑<lb/>
　息為政數行恩宥惠姦宄賊良民而其弊益滋葢源<lb/>
　流于此故諸葛孔明曰治世有大徳不以小惠其為<lb/>
　政于蜀軍旅數興而赦不妄下蜀人久而歌思猶周<lb/>
　人之思召公也斯得春秋之㫖矣肆眚而曰大眚譏<lb/>
　失刑也<lb/>
　朱熹語録或問伊川程氏言災自外來眚自内作是<lb/>
　否曰看來只一般微有不同耳災是偶然生于彼者<lb/>
<pb n="5b"/>
　眚是過誤致然書曰眚災肆赦春秋曰肆大眚皆以<lb/>
　其過誤而赦之也<lb/>
癸丑葬我小君文姜<lb/>
　謝湜曰文姜在王法雖當絶然于莊公有子母未絶<lb/>
　之恩魯當以夫人之禮葬之故薨葬皆書夫人之義<lb/>
　從君為得禮宋共公夫人曰宋共姬是也列國為謚<lb/>
　皆私謚也觀文姜私謚稱文而魯國謚禮之失見矣<lb/>
　胡安國曰文姜之行甚矣而用小君之禮其無譏乎<lb/>
<pb n="6a"/>
　以書夫人遜于齊不稱姜氏及書哀姜薨于夷齊人<lb/>
　以歸攷之則議小君典禮當謹之于始而後可正也<lb/>
　文姜已歸為國君母臣子致送終之禮雖欲貶之不<lb/>
　可得也<lb/>
陳人殺其公子禦冦<lb/>
　謝湜曰桓公葵丘之㑹四命曰無專殺大夫大夫有<lb/>
　罪諸侯不得專殺古之制也自邦國擅威福作好惡<lb/>
　大夫有罪無罪諸侯皆專殺之諸侯政壊則又有宗<lb/>
<pb n="6b"/>
　族國人起而專殺者矣凡殺稱國以明國之罪也稱<lb/>
　國人以著其國亂也故陳殺禦冦書陳人以示國政<lb/>
　大壊而下人專殺也書公子以示下人專殺而君之<lb/>
　骨肉不得保其身也禦冦宣公子君之嗣也不書世<lb/>
　子東宫未正故也國莫尊于君親莫隆于子君之嗣<lb/>
　子而國人以凶逆殺焉陳國上下大亂可知矣<lb/>
　胡安國曰公子之重視大夫殺而或稱君或稱國或<lb/>
　稱人何也稱君者獨出于其君之意而大夫國人有<lb/>
<pb n="7a"/>
　不與焉如晉侯殺其世子申生之類是也稱國者國<lb/>
　君夫人與聞其事而不請于天子如鄭殺其大夫申<lb/>
　侯之類是也稱人者有二義其一國亂無正衆人擅<lb/>
　殺而不出于其君則稱人如陳人殺其公子禦冦之<lb/>
　類是也其一弑君之賊人人之所得討背叛之臣國<lb/>
　人之所同惡則稱人如衛人殺州吁鄭人殺良霄之<lb/>
　類是也攷于傳之所載以觀經之所斷則罪之輕重<lb/>
　自見矣<lb/>
<pb n="7b"/>
　呂祖謙曰陳人陳宣公也陳公子完是厲公躍子史<lb/>
　記謂厲公佗之子非也當以釋例爲正<lb/>
夏五月秋七月丙申及齊髙傒盟于防<lb/>
　程頥曰髙傒上卿魯無使微者與盟之理葢諱公盟<lb/>
　始與仇爲婚惡之大也<lb/>
　謝湜曰盟于防公欲結昏于齊故也親盟大夫以求<lb/>
　婚恥之大也大喪未畢而謀婚惡之大也故防之盟<lb/>
　諱不書公其始諱不書公而公之恥惡由此見矣至<lb/>
<pb n="8a"/>
　納幣逆女則直書其實以迹不可隱故也<lb/>
　胡安國曰微者名姓不登于史冊髙傒之貴大夫也<lb/>
　曷爲就吾之微者盟葢公也其不言公諱與髙傒盟<lb/>
　也來議婚結娶仇人女大惡也娶者其為吉下主乎<lb/>
　已上主乎宗廟以爲有人之心者宜于此焉變矣公<lb/>
　親如齊納幣則不待貶也<lb/>
冬公如齊納幣<lb/>
　程頥曰齊疑婚議故公自行納幣後二年方逆齊難<lb/>
<pb n="8b"/>
　之也<lb/>
　程氏學曰冬公如齊納幣二十四年夏公如齊逆女<lb/>
　秋公至自齊八月丁丑夫人姜氏入者荘公于齊義<lb/>
　不共戴天迺娶仇讐之女以奉宗廟母喪未終復忘<lb/>
　哀而圖婚親如齊納幣如齊逆女不孝之惡不待貶<lb/>
　絶而自見矣夫人姜氏不書至而云入者自外而入<lb/>
　不順之辭也言魯為不可受姜氏為不可入也<lb/>
二十有三年春公至自齊<lb/>
<pb n="9a"/>
　謝湜曰禮有親迎無親納幣廢大䘮以圖婚姻娶讎<lb/>
　女以事宗廟躬幣禮以黷儀法其惡不待貶絶而見<lb/>
　矣荘公即位二十四年而後娶宫闈不正可知也納<lb/>
　幣日事也納幣厯時然後返則公之適齊非獨納幣<lb/>
　而已<lb/>
祭叔來聘<lb/>
　程氏學曰祭叔來聘不言使者原其來意非天子之<lb/>
　命爾<lb/>
<pb n="9b"/>
　謝湜曰祭叔天子内臣祭公也王臣外交非禮也祭<lb/>
　公比外諸侯以聘禮至魯故春秋奪爵書字貶之也<lb/>
　朝聘皆私交也在祭伯則奪其朝在祭叔則奪其爵<lb/>
　者葢奪其朝則知其不當朝奪其爵者知其在所黜<lb/>
　胡安國曰榖梁子曰其不言使天子之内臣也不正<lb/>
　其私交故不與使也祭伯來朝而不言朝祭叔來聘<lb/>
　而不言使尹氏王子虎劉卷來訃而不書其爵秩皆<lb/>
　所以正人臣之義也人君而明此不容下比之臣人<lb/>
<pb n="10a"/>
　臣而明此不為交私之計黨錮之禍息矣<lb/>
夏公如齊觀社<lb/>
　程氏學曰莊公越境觀讎國之社不待譏而惡自見<lb/>
　也<lb/>
　程頥曰婚議尚疑故公以觀社爲名再往請議後三<lb/>
　年方逆葢齊難之<lb/>
　胡安國曰荘公將如齊觀社曹劌諫曰齊棄太公之<lb/>
　法觀民于社君為是舉而往觀之非故業也天子祀<lb/>
<pb n="10b"/>
　上帝諸侯㑹之受命焉諸侯祀先公卿大夫佐之受<lb/>
　事焉不聞諸侯之相㑹祀也君舉必書書而不法後<lb/>
　嗣何觀矣<lb/>
　呂祖謙曰觀兵是也<lb/>
公至自齊<lb/>
　謝湜曰為社稷主而越境觀社于齊非法也觀社日<lb/>
　事也觀社厯時然後返則公之適齊非獨觀社而已<lb/>
荆人來聘<lb/>
<pb n="11a"/>
　謝湜曰聘問之禮通于中國故荆進稱人以人道齒<lb/>
　之也<lb/>
　胡安國曰荆自荘公十年始見于經十四年入蔡十<lb/>
　六年伐鄭皆以州舉者惡其猾夏不恭故狄之也至<lb/>
　是來聘遂稱人者嘉其慕義自通故進之也朝聘者<lb/>
　中國諸侯之事雖蠻夷而能修中國諸侯之事則不<lb/>
　念其猾夏不恭而遂進焉見聖人之心樂與人為善<lb/>
　矣後世之君能以聖人之心爲心則與天地相似凡<lb/>
<pb n="11b"/>
　變于夷者叛則懲其不恪而威之以刑來則嘉其慕<lb/>
　義而接之以禮邇人安逺者服矣春秋謹華夷之辨<lb/>
　而荆呉徐越諸夏之變于夷者故書法如此<lb/>
公及齊侯遇于榖蕭叔朝公<lb/>
　謝湜曰莊公志在于齊故九月之問三渉齊國既如<lb/>
　齊納幣又如齊觀社又與齊侯遇于榖　又曰蕭叔<lb/>
　中國附庸故書字朝以修禮莊公出游境上而受小<lb/>
　國之朝非法之甚也<lb/>
<pb n="12a"/>
　胡安國曰榖齊地蕭叔附庸之君也爲禮必當其物<lb/>
　與其所而後可以言禮大夫宗婦覿而用幣則非其<lb/>
　物也蕭叔朝公在齊之榖則非其所也嘉禮不野合<lb/>
　而朝公于外是委之于野矣故禮非其所君子有不<lb/>
　受必反之于正此亦春秋撥亂之意也<lb/>
秋丹桓宫楹<lb/>
　程氏學曰宗廟之飾國有彝典而妄肆奢麗加于禰<lb/>
　宫亂王制黷先君不恭莫大矣故書曰丹桓宫楹直<lb/>
<pb n="12b"/>
　書其事具文見意也<lb/>
　謝湜曰廟飾葢有常制書丹楹著其奢麗也侈宗廟<lb/>
　以瀆先君僣宫飾以干王法事親不遵禮法由此見<lb/>
　矣<lb/>
冬十有一月曺伯射姑卒十有二月甲寅公㑹齊侯盟<lb/>
于扈<lb/>
　程頥曰遇榖盟扈為要結姻好<lb/>
　謝湜曰孫氏謂謀納姜氏婚姻聞以徳選矣未聞以<lb/>
<pb n="13a"/>
　盟結之也<lb/>
　胡安國曰程氏曰遇于榖盟于扈皆為要結姻好也<lb/>
　𫝊稱男子二十而冠冠而列丈夫三十而不娶則非<lb/>
　禮也然天子諸侯十五而冠者以娶必先冠而國不<lb/>
　可久無儲貳欲人君早有繼體故因以爲節也鰥老<lb/>
　而無妻之稱舜方三十未娶而師錫帝堯已曰有鰥<lb/>
　在下矣妻帝之二女則不告于父母以為告則不得<lb/>
　娶而廢人之大倫堯亦不告而妻焉其欲及時而無<lb/>
<pb n="13b"/>
　過如此也今莊公生于桓之六年至是三十有六載<lb/>
　矣以世嫡之正諸侯之貴尚無内主同任社稷之事<lb/>
　何也葢為文姜所制使必娶于母家而齊女待年未<lb/>
　及故荘公越禮不顧如此其急齊人有疑如此其緩<lb/>
　而遇于榖盟于扈要結之也娶夫人奉祭祀為宗廟<lb/>
　之主而母言是聽不以大義裁之至于失時不孝甚<lb/>
　矣春秋詳書于䇿為後戒也<lb/>
二十有四年春王三月刻桓宫桷<lb/>
<pb n="14a"/>
　謝湜曰既丹宫楹又刻宫桷其華至矣人君不知儉<lb/>
　約則巧麗不法有如此者故明君常謹微<lb/>
　胡安國曰公將逆姜氏丹桓宫之楹也其桷為盛飾<lb/>
　以誇示之此非特有童心而已御孫諫曰儉徳之共<lb/>
　也侈惡之大也先君有共徳而君納諸大惡無乃不<lb/>
　可乎自常情觀丹楹刻桷疑若小失而春秋詳書于<lb/>
　䇿御孫以為大惡何也桓公見殺于齊不能復而盛<lb/>
　飾其宫誇示仇人之女乃有亂心廢人倫悖天道而<lb/>
<pb n="14b"/>
　不知正者也御孫知爲大惡而不可盡言春秋謹禮<lb/>
　于微正後世人主之心術者也故詳書于䇿斥言桓<lb/>
　宫以見惡荘為後世鑒也<lb/>
葬曺荘公夏公如齊逆女秋公至自齊<lb/>
　謝湜曰逆讎女以爲夫人非孝也以親迎出而其至<lb/>
　不與夫人同歸非正也<lb/>
　胡安國曰榖梁子曰親迎常事也不志此其志何也<lb/>
　不正其親迎于齊也或曰常事不志詳事不常也親<lb/>
<pb n="15a"/>
　迎可以常乎則其説誤矣所謂常者其事非一有月<lb/>
　事之常則視朔是也有時事之常則婚姻納幣逆女<lb/>
　至歸之類是也凡此類合禮之常則不志矣其志則<lb/>
　于禮不合將以爲戒者也若夫崩薨卒葬即位之類<lb/>
　不以禮之合否而皆書此人道始終之大變也其于<lb/>
　親迎異矣<lb/>
八月丁丑夫人姜氏入<lb/>
　程頥語録或問丁丑夫人姜氏入何故獨書入曰此<lb/>
<pb n="15b"/>
　娶仇女故書入言宗廟不受也<lb/>
　謝湜曰哀姜仇人之女也以見祖考祖考弗安以奉<lb/>
　宗廟宗廟弗享然則哀姜非魯之婦也荘公外忘不<lb/>
　共戴天之讎内㤀疾首痛心之戚備禮取之以爲夫<lb/>
　人悖理逆親甚矣故哀姜之至也春秋外而書入以<lb/>
　明魯之不當受也<lb/>
　胡安國曰何以不致不可見乎宗廟也姜氏齊襄公<lb/>
　之女入者不順之辭以宗廟為弗受也婚義以正始<lb/>
<pb n="16a"/>
　爲先而公不與夫人皆至姜氏不從公而入已失夫<lb/>
　婦之正弑閔孫邾之亂兆矣莊公不勝其母越禮踰<lb/>
　時俟仇人之女薦舍于宗廟以成好合卒使宗嗣不<lb/>
　立弑逆相仍㡬至亡國故春秋詳書其事以著荘公<lb/>
　不孝之罪<lb/>
戊寅大夫宗婦覿用幣<hi>餘見綱領中卷并下卷</hi>
　謝湜曰古者大夫有見小君之禮修臣職也以卑朝<lb/>
　尊曰見相見曰覿大夫于夫人有見無覿有執贄無<lb/>
<pb n="16b"/>
　用幣諸侯庭實有幣獻方物也贄則與幣異矣男子<lb/>
　以玉帛禽鳥為贄非帛也以象徳也以示執此徳不<lb/>
　敢廢也女子以棗栗脯脩為贄非幣也以致敬也以<lb/>
　示修此職不敢廢也大夫宗婦皆覿以幣則是相交<lb/>
　以財相賂以利也外内相交以財相賂以利而閨門<lb/>
　之禮亂矣大夫宗婦覿用幣非禮也<lb/>
　胡安國曰禮夫人至大夫郊迎明日執贄以見宗婦<lb/>
　大夫之妻也公事曰見私事曰覿見夫人禮也曷為<lb/>
<pb n="17a"/>
　私言之夫人不可見乎宗廟則不可以臨諸臣故以<lb/>
　私言之也覿用幣何以書男贄大者玉帛小者禽鳥<lb/>
　以章物也女贄不過榛栗棗脩以告䖍也今男女同<lb/>
　贄是無别也公子牙慶父之亂兆矣春秋詳書正始<lb/>
　之道矣<lb/>
　呂祖謙曰公使宗婦覿用幣何休公羊注云禮夫人<lb/>
　至大夫皆郊迎明日大夫宗婦皆見故著其明日也<lb/>
　大夫妻言宗婦者大夫爲宗子者也<lb/>
<pb n="17b"/>
大水冬戎侵曺曺羈出奔陳赤歸于曺<lb/>
　程氏學曰冬戎侵曺曺羈出奔陳赤歸于曺戎侵曺<lb/>
　故羈奔而赤歸制在我故也與桓十一年宋人執鄭<lb/>
　祭仲鄭忽出奔衛突歸于鄭略同曺伯射姑卒已踰<lb/>
　年而羈猶名者由不能自定其佐故為戎所逐也<lb/>
　謝湜曰羈曺世子赤曺公子戎之侵曺也羈微弱不<lb/>
　能保位故羈棄國出奔羈之出也赤為戎所納而人<lb/>
　心從之故赤歸曺春秋首書戎侵曺而繼以羈出赤<lb/>
<pb n="18a"/>
　歸者以明曺國廢立之命皆制于戎也荘公之卒也<lb/>
　羈以世子嗣位已踰年矣稱名不稱爵以其絶于國<lb/>
　人也赤以公子入國非正也非正而稱歸以罪羈失<lb/>
　人心而國人歸赤也其于羈也稱國以明正去爵以<lb/>
　示絶其于赤也去國以明非正稱歸以示得國而羈<lb/>
　之喪失君道赤之進不由正于此見矣曺國之命制<lb/>
　于戎鄭國之命制于權臣其患一也故權臣暴横而<lb/>
　鄭國擅命廢立出于夷狄羈出赤歸是也齊桓倡大<lb/>
<pb n="18b"/>
　義以合諸侯主盟約以令邦國討暴救亂乃其職也<lb/>
　今也曺羈危弱而不能定諸戎作難而不能正然則<lb/>
　桓公用兵特以强齊而已列國水火之難非所恤也<lb/>
　胡安國曰杜預謂羈葢曺世子也曺伯已葬猶不稱<lb/>
　爵者以微弱不能君故爲戎所逐爾赤者曺之庶公<lb/>
　子歸易詞也宋人執鄭祭仲而忽出突歸權在宋也<lb/>
　戎侵曺而羈出赤歸制在戎也使鄭忽曺羈明而能<lb/>
　斷雖有宋戎之衆突赤之孽何縁而起以國儲君副<lb/>
<pb n="19a"/>
　不能自定其位于誰責而可故雖以國氏皆不書爵<lb/>
　爲居正者之戒<lb/>
郭公<lb/>
　謝湜曰郭公葢郭亾文誤為公昔齊桓謂郭為亡國<lb/>
　以其好善而不能行惡惡而不能去也然則郭有取<lb/>
　亡之道明矣故書郭亡<lb/>
　胡安國曰此郭公也義不可曉而先儒或以為郭亡<lb/>
　者于𫝊有之齊桓公之郭問父老曰郭何故兦曰以<lb/>
<pb n="19b"/>
　其善善而惡惡也公曰若子之言乃賢君也何至于<lb/>
　亡父老曰郭君善善不能用惡惡不能去所以亡也<lb/>
　考其時與事謂之郭亡理或然也夫善善而不能用<lb/>
　則無貴于知其善惡惡而不能去則無貴于知其惡<lb/>
　未之或知者猶有所覬也夫既或知之矣不能行其<lb/>
　所知君子所以髙舉逺引小人所以肆行而無忌憚<lb/>
　也然則非有能亡郭者郭自亡爾<lb/>
二十有五年春陳侯使女叔來聘<lb/>
<pb n="20a"/>
　謝湜曰女叔命大夫故書字十九年齊陳伐我西鄙<lb/>
　今齊與魯親故陳女叔亦來修聘<lb/>
　呂祖謙曰陳女叔來聘結陳好也十九年陳伐魯西<lb/>
　鄙乃至此始結好須考前後斷絶好處如無只是未<lb/>
　曽往來<lb/>
夏五月癸丑衛侯朔卒<lb/>
　謝湜曰朔衛惠公魯不㑹葬故不書葬<lb/>
六月辛未朔曰有食之鼓用牲于社<lb/>
<pb n="20b"/>
　謝湜曰聲陽也日食伐鼔所以助陽而攻隂也社土<lb/>
　神隂氣之主也日食隂慝之氣掩之也非社之隂氣<lb/>
　爲孽也魯人之救變也以社爲隂主于是鼔以攻隂<lb/>
　用牲于社以祈神失之逺矣<lb/>
　胡安國曰按禮諸侯旅見天子入門不得終禮者四<lb/>
　而日食與焉古者固以是爲大變人君所當恐懼修<lb/>
　省以答天意而不敢忽也故夏書曰乃季秋月朔辰<lb/>
　弗集于房鼔奏鼔嗇夫馳庶人走周官鼓人救日月<lb/>
<pb n="21a"/>
　則詔王鼓太僕凡軍旅田旅賛王鼔救日月亦如之<lb/>
　諸侯用幣于社伐鼓于朝退而自責皆恐懼修省以<lb/>
　答天意而不敢忽也然則鼓用牲于社何以書譏不<lb/>
　鼓于朝而鼓于社又用牲則非禮矣<lb/>
伯姬歸于杞<lb/>
　胡安國曰其不言逆何也逆者非卿其姓名不登于<lb/>
　史䇿則書歸以志禮之失也大夫來逆名姓已登于<lb/>
　史策足以志其失矣猶書歸者以别于大夫之自逆<lb/>
<pb n="21b"/>
　者也猶書歸者紀伯姬是也自逆者莒慶齊髙固是<lb/>
　也<lb/>
秋大水鼓用牲于社于門<lb/>
　謝湜曰社主土門主出入大水之爲患也魯人欲以<lb/>
　聲駭變故鼓欲以土勝水故用牲于社欲以門禦水<lb/>
　故用牲于門凡天地之變先王責諸已求諸人而已<lb/>
　猶以為未也又以隂陽象類致力乎祈禳祭享之間<lb/>
　所以盡救災之道也方是時莊公君道不修國事不<lb/>
<pb n="22a"/>
　治久矣魯人不知所以消變而一切求之祈禳之間<lb/>
　其祈禳一切以意而不以禮失救災之道逺矣大水<lb/>
　漂蕩可畏而欲以鼓駭之不亦愚乎大水出為國害<lb/>
　而欲以社勝之以門禦之不亦惑乎<lb/>
冬公子友如陳<lb/>
　謝湜曰友莊公弟以公子為卿故書公子如陳報陳<lb/>
　之聘也<lb/>
　<lb/>
<pb n="22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋集義卷十五<lb/>
</p>
<p>
</p>
  </div>
</body>
</text>
</TEI>
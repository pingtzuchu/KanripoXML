<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋集義卷四十一</head> <lb/>
    <p>
<pb n="1a"/>
欽定四庫全書<lb/>
　春秋集義卷四十一<lb/>
　　　　　　　　　　　　宋　李明復　撰<lb/>
　　㐮公<lb/>
二十有四年春孫叔豹如晉仲孫羯帥師侵齊<lb/>
　謝湜曰齊侯伐晉故魯師侵齊救而次為不仁出師<lb/>
　而侵為不義<lb/>
夏楚子伐呉秋七月甲子朔日有食之既齊崔杼帥師<lb/>
<pb n="1b"/>
伐莒<lb/>
　謝湜曰君襲之臣伐之非伐莒之道也<lb/>
大水八月己巳朔日有食之公㑹晉侯宋公衛侯鄭伯<lb/>
曹伯莒子邾子滕子薛伯杞伯小邾子于夷儀<lb/>
　謝湜曰齊侯背盟不道甚矣㑹于夷儀將以伐齊也<lb/>
冬楚子蔡侯陳侯許男伐鄭<lb/>
　謝湜曰三國從楚故自陳侯逃歸以來不與㑹盟<lb/>
公至自㑹陳鍼宜咎出奔楚叔孫豹如京師大饑<lb/>
<pb n="2a"/>
　謝湜曰所至乏食為大饑大水一傷秋稼而國無蓄<lb/>
　積故大饑<lb/>
　胡安國曰古者救災之政若國凶荒或𤼵廪以賑之<lb/>
　或移粟以通用或徙民以就食或為粥溢以救餓莩<lb/>
　或興工作以聚失業之人緩刑舍禁弛力薄征索鬼<lb/>
　神除盗賊弛射侯而不燕置廷道而不修殺禮物而<lb/>
　不備雖有旱乾水溢民無菜色所以備之者如此其<lb/>
　至是年秋有隂沴之災而冬大饑盖所以賑業之者<lb/>
<pb n="2b"/>
　有不備矣故書之以為戒<lb/>
二十有五年春齊崔杼帥師伐我北鄙<lb/>
　謝湜曰仲孫羯侵齊故崔杼伐我北鄙<lb/>
夏五月乙亥齊崔杼弑其君光<lb/>
　范祖禹曰古者官守其職史書善惡君相不與焉故<lb/>
　齊太史兄弟三人死於崔杼而卒不没其罪此奸臣<lb/>
　賊子所以懼也後世人君得觀史而宰相監修欲其<lb/>
　直筆不亦難乎<lb/>
<pb n="3a"/>
　謝湜曰崔杼以世卿専國久矣是以難其君若難匹<lb/>
　夫羣臣惟知聴命於崔而不知有君也春秋前書崔<lb/>
　氏其禍基於此矣然則世卿之禍可不戒哉莊公淫<lb/>
　妖色黷武事委政權臣而棄身於姦人之室君道於<lb/>
　此替矣然則杼之難雖曰臣之逆也亦君自取之而<lb/>
　已賊不討故不書葬<lb/>
　胡安國曰齊莊公見弑賈舉州綽等十人皆死之而<lb/>
　不得以死節稱何也所謂死節者以義事君責難陳<lb/>
<pb n="3b"/>
　善有所從違而不茍者是也雖在屬車後乘必不肯<lb/>
　同入崔氏之宫矣若此十人者獨以勇力聞皆逄君<lb/>
　之惡從君於昏亂而莊公嬖之者死非其所比諸匹<lb/>
　夫匹婦自經於溝瀆而莫之知者猶不逮也晏平仲<lb/>
　曰君民者豈以陵民社稷是主臣君者豈為其口實<lb/>
　社稷是飬故君為社稷死則死之為社稷亡則亡之<lb/>
　若為已死而為已亡非其私昵誰敢任之此十人者<lb/>
　真其私暱任此宜矣雖殺身不償責安得以死節許<lb/>
<pb n="4a"/>
　之哉<lb/>
公㑹晉侯宋公衛侯鄭伯曹伯莒子邾子滕子薛伯把<lb/>
伯小邾子于夷儀<lb/>
　謝湜曰齊有崔杼弑逆之亂㑹于夷儀以討齊也<lb/>
　胡安國曰諸侯㑹于夷儀將以討齊齊使隰鉏請成<lb/>
　慶封如師男女以班賂晉侯以宗器樂器自六正五<lb/>
　吏三十帥三軍之大夫百官之正長師旅及處守者<lb/>
　皆有賂晉侯許之夫晉本為報朝歌之役來討及㑹<lb/>
<pb n="4b"/>
　夷儀既聞崔杼之弑則宜下令三軍建而復斾聲於<lb/>
　齊人問莊公之故執崔杼以戮之謀於齊衆置君以<lb/>
　定其國示天討之義則方伯連帥之職修矣今乃知<lb/>
　賊不討而受其賂則是與之同情也故春秋治之如<lb/>
　下文所貶云<lb/>
六月壬子鄭公孫舍之帥師入陳秋八月己巳諸侯同<lb/>
盟于重丘<lb/>
　謝湜曰盟于重丘將以討齊之逆也討逆諸侯之同<lb/>
<pb n="5a"/>
　志故稱諸侯其盟諸侯所同欲故稱同盟諸侯志在<lb/>
　定亂善之大也然卒不能討治大逆而尸之市朝則<lb/>
　諸侯之所同罪亦見矣然則重兵之盟書諸侯書同<lb/>
　盟既以著其善又以著其惡<lb/>
　胡安國曰崔杼既弑其君矣晉侯受其賂而許之成<lb/>
　故盟于重丘特書曰同<lb/>
公至自㑹衛侯入于夷儀<lb/>
　謝湜曰衛立公孫剽主衛則夷儀已非獻有矣書入<lb/>
<pb n="5b"/>
　以示獻公之失國也以臣逐君林父之逆也立剽衛<lb/>
　人之擅命也獻公既絶於國然而於國有不可絶之<lb/>
　義也其入也爵而不名以示獻公之不當絶也衎入<lb/>
　夷儀不名與鄭伯突入櫟異矣<lb/>
　胡安國曰鄭伯突入于櫟衛侯入于夷儀其入則一<lb/>
　或名或不名者鄭伯奪正以立而國人君之諸侯助<lb/>
　之不知其義不可以有國也故特書其名著王法以<lb/>
　絶之衛侯蔑其冡卿失國出奔固不為無罪矣然有<lb/>
<pb n="6a"/>
　世叔儀以守有母弟鱄以出或撫其内或營其外有<lb/>
　歸道焉則其義猶未絶也故止書其爵而不名寗喜<lb/>
　弑剽復歸于衛然後書名此聖人俟其改過遷善不<lb/>
　輕絶人之意曽子曰夫子之道忠恕而已此類是也<lb/>
楚屈建帥師滅舒鳩<lb/>
　謝湜曰舒鳩楚屬國<lb/>
冬鄭公孫夏帥師伐陳十有二月呉子遏伐楚門于巢<lb/>
卒<lb/>
<pb n="6b"/>
　謝湜曰呉子伐楚名者為伐楚而卒故也門于巢攻<lb/>
　巢之門也呉子以身當巢門故巢人射而殺之為一<lb/>
　國君主而見殺于門乃呉子取之而已其死書卒不<lb/>
　書殺罪其自取也凡國君自取禍患而遇害者春秋<lb/>
　不以罪人責君之自保也<lb/>
　胡安國曰巢南國也其言門于巢卒者呉子將伐楚<lb/>
　引師至巢入其門巢人射諸城上矢中呉子而卒非<lb/>
　呉子之自輕而見殺也古者入境必假道過門必釋<lb/>
<pb n="7a"/>
　甲入國則不馳或曰古者大國過小邑小邑必飾城<lb/>
　而請罪亦非巢之輕以一矢相加不餙城而請罪也<lb/>
二十有六年春王二月辛卯衛寗喜弑其君剽<lb/>
　謝湜曰衎之奔也孫林父寗殖立剽以主衛衛之政<lb/>
　令出於剽者十有三年寗喜北面臣之久矣然則寗<lb/>
　喜之君也衎之入也寗喜又以子鮮之命攻剽而殺<lb/>
　之其殺剽非以社稷為心也特以固寵而已剽之立<lb/>
　雖非命且非順春秋書君書弑者正剽為喜之君以<lb/>
<pb n="7b"/>
　著喜之逆也受其命則為之君食其禄則為之臣北<lb/>
　面事之矣而後害之逆之大也孫林父寗殖逐衎而<lb/>
　立剽寗喜殺剽而復衎其罪一也<lb/>
　胡安國喜甞受命於其父使納獻公以免逐君之惡<lb/>
　衛侯出入皆以爵稱於義未絶而剽以公孫非次而<lb/>
　立又未有説焉則喜之罪應末減矣亦以弑其君書<lb/>
　何也奕者舉棋不定不勝其耦况置君乎於衎則殖<lb/>
　也出之喜也納之於剽則殖也立之喜也弑之是奕<lb/>
<pb n="8a"/>
　棋之不若也不思其終亦甚矣故聖人特正其為弑<lb/>
　君之罪示天下後世使知謹於廢立之際而不敢忽<lb/>
　也霍光以大義廢昌邑立宣帝猶有言其罪者而朝<lb/>
　廷加肅况私意耶范粲桓彛之徒殺身不顧君子所<lb/>
　以深取之者知春秋之㫖矣<lb/>
衛孫林父入于戚以叛<lb/>
　謝湜曰獻公將反林父專邑背國有危害社稷之心<lb/>
　入戚書叛著其逆也<lb/>
<pb n="8b"/>
甲午衛侯衎復歸於衛<lb/>
　程氏學曰凡曰歸曰復歸曰入曰復入大抵歸者易<lb/>
　辭入者難辭且言自外也復歸者謂其既絶而復歸<lb/>
　復入者謂其已絶而復入若夫善惡之志輕重之義<lb/>
　則不可以一槩求各繫其事也蓋歸者不必盡善以<lb/>
　其内外有援故歸為易入者不必盡惡以其内外有<lb/>
　難故入為難惟復入者則皆甚其惡矣他皆可以例<lb/>
　求之<lb/>
<pb n="9a"/>
　謝湜曰衎之出非有大罪剽既弑則國乃其國故其<lb/>
　返國書歸以其播越失國故書名以其已絶而得歸<lb/>
　故書復歸諸侯雖無大惡茍不能保國而出則其位<lb/>
　絶矣故衛侯出奔名復歸名以正獻公之罪也諸侯<lb/>
　雖失位茍無暴逆大惡則其義之未絶也臣子有討<lb/>
　難之忠則君位復矣衛侯入夷儀不名以正衛國之<lb/>
　罪也<lb/>
　胡安國曰按左氏孫林父以戚如晉書曰入于戚以<lb/>
<pb n="9b"/>
　叛著其據土背君之罪也臣之禄君實有焉專禄以<lb/>
　周旋戮也衛侯出奔齊入于夷儀皆以爵稱今既復<lb/>
　歸而得國矣乃書其名何也人之有徳慧術智者甞<lb/>
　存乎疢疾衛侯淹恤在外十有二年困於心衡於慮<lb/>
　久矣此生於憂患之時而一旦得國失信無刑猶夫<lb/>
　人也則是困而弗革雖復得國猶非其國也此見春<lb/>
　秋俟人改過之深而責人自棄之重欲其强於為善<lb/>
　之意也<lb/>
<pb n="10a"/>
夏晉侯使荀呉來聘公㑹晉人鄭良霄宋人曹人于澶<lb/>
淵<lb/>
　謝湜曰晉人主㑹故先鄭良霄良霄國卿故先宋人<lb/>
　衛有孫林父寗喜之亂澶淵之㑹釋衛二大逆而不<lb/>
　即討五國之罪也<lb/>
秋宋公殺其世子痤<lb/>
　謝湜曰晉獻公以驪姬之譛殺世子申生宋平公以<lb/>
　伊戾之譛殺世子痤皆自絶其世者也内有嬖妾寵<lb/>
<pb n="10b"/>
　孽外有邪臣險士則雖世子之親且重讒言日進而<lb/>
　父子之恩離矣有國者不可不戒也<lb/>
　胡安國曰殺世子母弟直書君者甚之也宋寺人伊<lb/>
　戾為太子内師無寵譛於宋公而殺之則賊世子痤<lb/>
　者寺人矣而獨甚宋公何哉譛言之得行也必有嬖<lb/>
　妾配嫡以惑其心又有小人欲結内援者以為之助<lb/>
　然後愛惡一移父子夫婦之間不能相保者衆矣尸<lb/>
　此者其誰乎晉獻之殺申生宋公之殺痤直稱君者<lb/>
<pb n="11a"/>
　春秋正其本之意<lb/>
晉人執衛寗喜<lb/>
　謝湜曰寗喜弑君之賊也晉國執而不殺者執不以<lb/>
　其罪也孫林父寗喜其罪一也喜之弑剽也林父為<lb/>
　叛于戚晉之執喜以其背林父而非以其害君也釋<lb/>
　二逆不治而執逆臣以助逆臣失伯討之義矣晉侯<lb/>
　奪爵書人貶之也<lb/>
八月壬午許男寗卒于楚冬楚子蔡侯陳侯伐鄭<lb/>
<pb n="11b"/>
　謝湜曰楚子與三國伐鄭鄭不從故又與陳蔡伐鄭<lb/>
葬許靈公<lb/>
二十有七年春齊侯使慶封來聘<lb/>
　謝湜曰齊景公初修好于魯<lb/>
夏叔孫豹㑹晉趙武楚屈建蔡公孫歸生衛石惡陳孔<lb/>
奐鄭良霄許人曹人于宋<lb/>
　謝湜曰宋之㑹晉楚及列國大夫皆與盟二國初以<lb/>
　恩好相通也自㑹宋以後大夫權勢益重而㑹盟之<lb/>
<pb n="12a"/>
　事率大夫為之矣其積習之漸非一日也<lb/>
衛殺其大夫寗喜<lb/>
　謝湜曰公孫剽孫寗所立也喜為之臣則剽為之君<lb/>
　矣喜殺剽加以逆詞者以正剽之為喜君也剽以逆<lb/>
　臣逐君而立王法所當絶也豈衛人所宜臣事哉衛<lb/>
　殺喜不加以討賊辭者以正剽之非衛君也晉立奚<lb/>
　齊卓子衛立公孫剽立非其立皆失人心故晉殺里<lb/>
　克衛殺寗喜皆不稱人其義一也<lb/>
<pb n="12b"/>
　胡安國曰寗喜既坐弑君之罪矣不以討賊之詞何<lb/>
　也初衛侯使與喜言茍反政由寗氏祭則寡人寗氏<lb/>
　納之衛侯復國患寗喜之專也公孫免餘請殺之曰<lb/>
　微寗子不及此吾與之言矣對曰臣殺之君勿與知<lb/>
　乃攻寗氏殺喜尸諸朝子鮮曰逐我者出納我者死<lb/>
　賞罰無章何以勸沮君失其信而國無刑不亦難乎<lb/>
　故稱國以殺而不去其官<lb/>
衛侯之弟鱄出奔晉<lb/>
<pb n="13a"/>
　謝湜曰鱄出奔稱弟罪獻公之不能全其弟也承母<lb/>
　之命而不㤀其兄致臣之忠以成其事可謂有弟之<lb/>
　道矣獻公誅殺非義失信而無刑以弟之力復國而<lb/>
　其終使弟不食衛粟而奔非所以睦宗族也弟而出<lb/>
　奔則公之難與共處由此見矣<lb/>
　胡安國曰衛侯之入使鱄與寗喜約言既殺寗喜鱄<lb/>
　病失言遂出奔晉託於木門不鄉衛國而坐木門大<lb/>
　夫勸之仕不可曰仕而廢其事罪也從之所以昭吾<lb/>
<pb n="13b"/>
　出也吾不可以立于人之朝矣終身不仕其稱弟罪<lb/>
　衛侯也糓梁子曰鱄之去合乎春秋<lb/>
秋七月辛巳豹及諸侯之大夫盟于宋<lb/>
　謝湜曰宋之盟晉為盟主楚亦從盟晉楚交盟則邦<lb/>
　國有息肩之地矣故盟稱諸侯之大夫以諸侯同欲<lb/>
　故也<lb/>
　胡安國曰此一地也曷為再言宋書之重詞之複其<lb/>
　中必有大美惡焉宋之盟合左師欲弭諸侯之兵以<lb/>
<pb n="14a"/>
　為名而楚屈建請楚晉之從交相見自是中國諸侯<lb/>
　南向而朝楚及申之㑹而楚子以簒弑之賊大合十<lb/>
　有一國之衆而用齊桓召陵之禮宋左師鄭子産皆<lb/>
　獻禮焉宋世子佐以後至遂辭而不見伐呉滅頼無<lb/>
　敢違者聖人至是哀人倫之滅傷中國之衰而其事<lb/>
　自宋之盟始也故㑹盟同地而再言宋者貶之也或<lb/>
　者乃以宋之盟中國不出荆蠻不入玉帛之使交乎<lb/>
　天下以尊周室為晉趙武楚屈建之力而善此盟也<lb/>
<pb n="14b"/>
　其説誤矣<lb/>
　吕祖謙曰晉楚交相見夷夏自此不分弭兵雖是一<lb/>
　時省事又生出一件事又曰宋向戌欲合晉楚之成<lb/>
　以弭兵左氏書曰欲弭諸侯之兵以為名左氏説得<lb/>
　極好最得法觀左氏書以為名三字便見向戍之弭<lb/>
　兵非是果欲息民欲求息民之名耳當時大國惟晉<lb/>
　與楚向戍善於趙文子又善於令尹子木晉楚既從<lb/>
　諸小國自不得不赴故卒成弭兵之一事其後向戍<lb/>
<pb n="15a"/>
　挾弭兵之事又書左師請賞公與之邑六十則向戍<lb/>
　弭兵之意非果欲息天下之民平諸侯之争區區為<lb/>
　一已之利而已上而為名下而為利左氏於前書弭<lb/>
　兵為名既有以誅其心於後則記其請邑之事又有<lb/>
　以指其實左氏真有書法則戍弭兵之謀其心固可<lb/>
　知矣當時子罕之言猶有可論者以事而論弭兵以<lb/>
　為名利固可罪及其以邑示子罕子罕削而投之左<lb/>
　師便辭邑向戍欲攻司城左師曰夫子存我徳莫大<lb/>
<pb n="15b"/>
　焉又可攻乎其初固可罪至此而能悔亦可嘉又須<lb/>
　㸔弭兵事全生靈之命息戰争之禍固善然惟聖人<lb/>
　能内外無患自非聖人内寧必有外憂此意正與孟<lb/>
　子入則無法家拂士之意同又如本朝李文靖沆為相<lb/>
　時當時南北皆未寧或至旰食羽檄旦至廟堂王文<lb/>
　正公沂以為憂嘆曰我輩安能坐致太平得優游無<lb/>
　事耶文靖公曰少有憂勤足為警戒參政謂今日多<lb/>
　事萬一邊鄙既寧竊恐朝廷事反多於今日參政自<lb/>
<pb n="16a"/>
　將見之其後澶淵既盟之後及北虜講和西戎納欵<lb/>
　而東封西祀搜講墜典靡有暇日丁謂王欽若諸公<lb/>
　相繼更進迭用天下紛紛果符文靖之言子罕之言<lb/>
　亦沆之意<lb/>
冬十有二月乙亥朔日有食之<lb/>
　<lb/>
　<lb/>
　<lb/>
<pb n="16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋集義卷四十一<lb/>
</p>
<p>
</p>
  </div>
</body>
</text>
</TEI>
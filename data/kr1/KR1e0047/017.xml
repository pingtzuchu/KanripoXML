<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋集義卷十四</head> <lb/>
    <p>
<pb n="1a"/>
欽定四庫全書<lb/>
　春秋集義卷十四<lb/>
　　　　　　　　　　　　宋　李明復　撰<lb/>
　　莊公<lb/>
十有二年春王三月紀叔姬歸于<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>
　謝湜曰叔姬無子當歸魯魯不能存故歸<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>外不能<lb/>
　保兄弟内不能保妻妾紀侯之罪也<lb/>
　胡安國曰莊公四年紀侯去國叔姬至此始歸于<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>
<pb n="1b"/>
　者紀侯方卒故叔姬至此然後歸爾歸者順詞以宗<lb/>
　廟在<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>歸奉其祀也魯為宗國婦人有來歸之義紀<lb/>
　既亡矣不歸于魯所謂全節守義不以亡故虧婦道<lb/>
　者也魯人髙其節義恩禮有加焉是故其歸于<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>其<lb/>
　卒其葬史冊悉書夫子修經存而弗削與衛之共姜<lb/>
　同垂不朽為後世勸若夏侯令女曹爽之婦也寡居<lb/>
　守志父母欲奪而嫁之誓而弗許而曰曹氏全盛之<lb/>
　時尚欲保終况今衰亡何以棄之聞者為之感動其<lb/>
<pb n="2a"/>
　聞叔姬之風而興起者乎<lb/>
夏四月秋八月甲午宋萬弑其君捷及其大夫仇牧<lb/>
　謝湜曰閔公遇弑仇牧趨君之難以隕其身可謂忠<lb/>
　于其君矣故書及以顯其忠書大夫以示能死職人<lb/>
　君所與居處游燕不可一非其人隂邪得居其間則<lb/>
　雖千乗之君匹夫或得為之難宋萬凶勇之士也凶<lb/>
　則蓄禍心勇則無忌憚閔公旦暮與之相親而不知<lb/>
　為之戒故一言拂意而不測之變發于蕭牆然則左<lb/>
<pb n="2b"/>
　右近習可以一非其人耶孟子曰禍福無不自己求<lb/>
　之者師旅之衆敗乎外大水之變動乎内閔公不知<lb/>
　變而又狎比凶人此其所以取不測之禍也<lb/>
　胡安國曰君弑而大夫死于其難春秋書之者其所<lb/>
　取也大夫死于弑君之難而有不書者故知孔父牧<lb/>
　息皆所取也夫仇牧可謂不畏强禦矣然徒殺其身<lb/>
　不能執賊無益于事也亦足取乎食焉不避其難義<lb/>
　也徒殺其身不能執賊亦足為求利焉而逃其難者<lb/>
<pb n="3a"/>
　之訓矣何名為無益哉夫審事物之重輕者權也權<lb/>
　重輕而處之得其宜者義也太宰督亦死于閔公之<lb/>
　難削而不書者身有罪也恵伯死于子惡之難亦削<lb/>
　而不書非君命也召忽死于子糾之難孔子比于匹<lb/>
　夫匹婦之諒自經于溝瀆而莫之知者所事不正也<lb/>
　崔杼弑君晏平仲曰人有君而人弑之吾焉得死之<lb/>
　而焉得亡之君子不以是罪晏子者齊莊公不為社<lb/>
　稷死而晏子非其私暱之臣也若仇牧荀息立乎人<lb/>
<pb n="3b"/>
　之本朝執國之政而君見弑不以其私也雖欲勿死<lb/>
　焉得而勿死聖人書而弗削以為求利焉而逃其難<lb/>
　者之勸也惟此義不行然後有視棄君猶土梗弁髦<lb/>
　曾莫之省而三綱絶矣<lb/>
冬十月宋萬出奔陳<lb/>
　謝湜曰閔公遇難已三月矣賊三月未討而又出奔<lb/>
　宋無臣子可知也逆賊所不待教而誅也逆賊避難<lb/>
　鄰國而陳容之陳無臣子可知也萬未賜族南宫萬<lb/>
<pb n="4a"/>
　之稱號非氏也如東門襄仲是也<lb/>
　胡定國曰按左氏宋萬弑閔公于蒙澤奔陳宋人請<lb/>
　萬于陳以賂陳人使婦人飲之酒而以犀革裹之宋<lb/>
　人醢萬然則賊已討矣曷為不書陳人殺萬而葬閔<lb/>
　公乎夫天下之惡一也陳人不以萬為賊而納之又<lb/>
　受宋人之賂而使婦人飲之酒是與賊為黨非政刑<lb/>
　也特書萬出奔陳而閔公不葬以著陳人與賊為黨<lb/>
　之罪而不能正天討其法嚴矣故春秋成而亂臣賊<lb/>
<pb n="4b"/>
　子懼<lb/>
十有三年春齊侯宋人陳人蔡人邾人㑹于北杏<lb/>
　程氏學曰㑹者外為主及者内為主將尊師衆則書<lb/>
　曰某帥師將卑師衆則書曰師將尊而衆不成師則<lb/>
　書某而不書帥師將微師少則直書曰伐曰及外則<lb/>
　書人而已戎狄舉號賤之也諸侯稱國狄之也<lb/>
　謝湜曰齊桓能任管仲以修國政號令明而賞罰行<lb/>
　是以首為北杏之會而四國之衆從之故四國書人<lb/>
<pb n="5a"/>
　胡安國曰桓何以及四國之微者㑹是宋公邾子也<lb/>
　然則何以稱人春秋之世以諸侯而主天下㑹盟之<lb/>
　政自北杏始其後宋襄晉文楚莊秦穆交主夏盟跡<lb/>
　此而為之者也桓非受命之霸諸侯自相推戴以為<lb/>
　盟主是無君矣故四國稱人以誅始亂正王法也齊<lb/>
　侯稱爵其與之乎上無天子下無方伯有能㑹諸侯<lb/>
　安中國而免民于左袵則雖與之可也誅諸侯者正<lb/>
　也與桓公者權也或曰桓公始平宋亂遂得諸侯四<lb/>
<pb n="5b"/>
　國稱人言衆與之也<lb/>
夏六月齊人滅遂<lb/>
　謝湜曰修政刑明禮義治大睦小以尊王室東周之<lb/>
　業由此興矣桓公非有勤王之實也先利後義先力<lb/>
　後徳并兼土地以為一國私計而已故十年滅譚十<lb/>
　三年滅遂遂子死于兵亂故不書奔<lb/>
　胡安國曰滅國之與見滅罪孰為重取國而書滅奪<lb/>
　人土地使不得有其民人毁人宗廟使不得奉其祭<lb/>
<pb n="6a"/>
　祀非至不仁者莫之忍為見滅而書滅亡國之善詞<lb/>
　上下之同力也其亦不幸焉爾語有之曰興滅國繼<lb/>
　絶世天下之民歸心焉今乃滅人之國而絶其世罪<lb/>
　莫重矣齊人滅遂其稱人微者爾凡書滅者不待再<lb/>
　貶而惡已見<lb/>
秋七月冬公㑹齊侯盟于柯<lb/>
　謝湜曰莊公以納糾不克與齊㑹好不通五年矣齊<lb/>
　桓將合諸侯以修霸業故棄怨修好與魯為盟夫捐<lb/>
<pb n="6b"/>
　宿讐結新好使怨耦之人釋怨來盟則桓公講信以<lb/>
　待鄰國于柯見之矣<lb/>
　胡安國曰始及齊平也世讐而平可乎于傳有之敵<lb/>
　恵敵怨不在後嗣魯于襄公有不共戴天之讐當其<lb/>
　身則怨不復而主王姬狩于禚㑹伐衛同圍郕納子<lb/>
　糾故聖人詳加譏貶以著其忘親之罪今易世矣而<lb/>
　桓公始合諸侯安中國攘夷狄尊天子乃欲修怨怒<lb/>
　鄰而危其宗社可謂孝乎故長勺之役專以責魯而<lb/>
<pb n="7a"/>
　柯之盟公與齊侯皆書其爵則以為釋怨而平可也<lb/>
　或稱齊襄公復九世之讐而春秋賢之信乎以仲尼<lb/>
　所書柯之盟其詞無貶則復九世之讐而春秋賢之<lb/>
　者妄矣其諸傳者借襄公事以深罪魯莊當其身而<lb/>
　釋怨耶<lb/>
十有四年春齊人陳人曹人伐宋<lb/>
　胡安國曰宋人背北杏之㑹諸侯伐宋其稱人者將<lb/>
　卑師少也齊自管仲得政滅譚之後二十年間未常<lb/>
<pb n="7b"/>
　遣大夫為主將未嘗動大衆出侵伐盖以制用兵而<lb/>
　賦于民薄矣故能南摧强楚西抑秦晉天下莫能與<lb/>
　之爭也或以為貶齊稱人誤矣<lb/>
夏單伯㑹伐宋<lb/>
　謝湜曰宋背北杏之㑹故齊以討叛之義伐之單伯<lb/>
　㑹伐以柯之盟也<lb/>
　胡安國曰隠公四年諸侯伐鄭翬帥師㑹伐則再舉<lb/>
　宋陳蔡衛四國之名今諸侯伐宋而單伯㑹伐不復<lb/>
<pb n="8a"/>
　再舉三國之名何也宋人背北杏之㑹合諸國而伐<lb/>
　之者齊桓公也㑹伐者無貶焉故其詞平主謀伐鄭<lb/>
　而欲求寵于諸侯以定其位者州吁也㑹之者黨逆<lb/>
　賊也故其詞繁而不殺疾之也再舉而列書者甚疾<lb/>
　四國之詞也言之不足故再言之而聖人之情見矣<lb/>
　吕祖謙曰齊請師于周單伯㑹之是時單伯須帥師<lb/>
　以往其出兵多少雖不見于經亦自可以類推如晉<lb/>
　平丘之㑹請帥王賦元戎十乗以先啟行以此見得<lb/>
<pb n="8b"/>
　出兵亦不多盖才是霸者只欲假其名而不資其力<lb/>
　不過欲托天子之名非欲賴其兵也<lb/>
秋七月荆入蔡<lb/>
　謝湜曰宋有大難陳容逆賊而齊桓弗能治荆蹂踐<lb/>
　蔡國而齊桓弗能救其無逺業可知也<lb/>
冬單伯會齊侯宋公衛侯鄭伯于鄄<lb/>
　謝湜曰齊桓既服宋故㑹諸侯于鄄<lb/>
十有五年春齊侯宋公陳侯衛侯鄭伯㑹于鄄<lb/>
<pb n="9a"/>
　謝湜曰柯之盟桓公假信以服魯而示天下者也鄄<lb/>
　之㑹桓公假義以服宋而示天下者也滅譚滅遂以<lb/>
　威天下而又以二國信義繼之討叛服貳出于一時<lb/>
　好惡而不純乎義故荆一執蔡侯一入蔡一伐鄭<lb/>
　吕祖謙曰齊始霸齊桓圖霸之條理自宋起盖二國<lb/>
　近齊故也<lb/>
夏夫人姜氏如齊秋宋人齊人邾人伐郳<lb/>
　胡安國曰霸者之先諸侯專征也非霸者而先諸侯<lb/>
<pb n="9b"/>
　主兵也此齊桓之師何以序宋下猶未成乎霸也二<lb/>
　十七年同盟于幽天下與之然後成乎霸矣<lb/>
鄭人侵宋<lb/>
　胡安國曰侵宋之義三傳不同左氏曰有鐘鼓曰伐<lb/>
　無鐘鼓曰侵先儒或易其説以為聲罪致討曰伐無<lb/>
　名行師曰侵未有以易之也然考諸五經皆稱侵伐<lb/>
　在易謙之六五曰利用侵伐征不服也書之太誓曰<lb/>
　我武惟揚侵于之疆詩之皇矣曰依其在京侵自阮<lb/>
<pb n="10a"/>
　疆周官大司馬以九伐之法正邦國而曰賊賢害民<lb/>
　則伐之負固不服則侵之而以為無名行師可乎然<lb/>
　則或曰侵或曰伐何也聲罪致討曰伐潛師掠境曰<lb/>
　侵聲罪者鳴鐘擊鼓整衆而行兵法所謂正也潛師<lb/>
　者銜枚卧鼓出人不意兵法所謂竒也<lb/>
　吕祖謙曰齊既霸了鄭何故敢間之而侵宋此只是<lb/>
　齊桓初霸所以如此<lb/>
冬十月<lb/>
<pb n="10b"/>
十有六年春王正月夏宋人齊人衛人伐鄭秋荆伐鄭<lb/>
冬十有二月㑹齊侯宋公陳侯衛侯鄭伯許男滑伯滕<lb/>
子同盟于幽<lb/>
　程頤曰齊桓始霸仗義以盟而魯首畔盟故諱不稱<lb/>
　公上無明王下無方伯諸侯交爭齊桓始霸天下與<lb/>
　之故書同<lb/>
　謝湜曰齊桓大合諸侯諸侯畢㑹公羊書公㑹齊侯<lb/>
　是也幽之盟列國皆欲聽于齊故書同盟周衰諸侯<lb/>
<pb n="11a"/>
　無所統一小大弗率相攻相爭久矣桓公特起衰亂<lb/>
　之中乃能憑信義修政行令振舉邦法㑹九國同盟<lb/>
　于幽使諸侯有所遵守忌憚不敢自肆以至天下爭<lb/>
　鬬少衰兵革少息而黔黎得遂其生濟世之功大矣<lb/>
　以此尊周室一天下以復文武之業又豈難于力哉<lb/>
　惟桓公有勤王之名無勤王之實此功業所以不究<lb/>
　也春秋之法王臣與㑹與伐書同盟以明王臣亦與<lb/>
　盟也衆國㑹盟書同盟以明小國與大國同欲也幽<lb/>
<pb n="11b"/>
　之盟非齊以力脅小國而為之也非獨鄭以荆難服<lb/>
　齊而從之也其盟出于同欲謂之同盟以此而已<lb/>
　胡安國曰㑹者公也不書公諱也其諱公何也程氏<lb/>
　曰齊桓始霸仗義以盟而魯首叛盟故諱不稱公惡<lb/>
　失信也其曰同盟何也程氏曰上無明王下無方伯<lb/>
　列國交事桓公始霸天下與之故書同盟志同欲也<lb/>
　自古皆有死民無信不立故聖人以信易食答子貢<lb/>
　之問君子以信易生重桓王之失春秋之諱公與是<lb/>
<pb n="12a"/>
　盟也豈不以信之重于生與食乎先儒或以不書公<lb/>
　者諱與讐盟誤矣果以桓為讐而諱與盟者曷不于<lb/>
　柯之盟諱之也又曰有生不可無信聖人以信急于<lb/>
　食君子以信重于生按春秋莊公十六年幽之盟魯<lb/>
　公在㑹諱而不書者齊侯始霸仗義以盟魯首叛之<lb/>
　惡失信也仲尼以此為大惡故諱不書公以為後戒<lb/>
　朱熹語錄或問魯桓公為齊襄公所殺其子莊公與<lb/>
　齊桓公㑹盟春秋何不譏曰凡事貴謀始及要早乘<lb/>
<pb n="12b"/>
　勢做放冷了便做不得如魯莊公之事見讐在面前<lb/>
　不曾報得更欲報之于其子非惟事有所不可也自<lb/>
　做得無意思了又況齊桓公率諸侯尊周室以義而<lb/>
　舉莊公雖欲不赴其盟㑹豈可得哉事又當權箇時<lb/>
　勢義理輕重若桓公不是尊王室無事自來召諸侯<lb/>
　如此則魯莊不赴可也今桓公名為尊王室若莊公<lb/>
　不赴非是叛齊乃叛周也若欲復讐則當襄公殺其<lb/>
　父之時莊公當以不共戴天之故告之周天子方伯<lb/>
<pb n="13a"/>
　連帥必以復讐為事殺得襄公而後已如此方快人<lb/>
　況桓公自是襄公被殺之後方入國自無箇干涉了<lb/>
　曰若莊公能殺襄公復與桓公為會可否曰既殺襄<lb/>
　公則自家事已了與桓公為㑹亦何妨但莊公若能<lb/>
　殺襄公則九合諸侯一正天下之功將在莊公而不<lb/>
　在齊桓矣惟其不能所以只得屈服人也<lb/>
　又問魯桓公為齊襄公所殺其子莊公與桓公㑹而<lb/>
　不復讐先儒謂春秋不譏是否曰當初只是據事如<lb/>
<pb n="13b"/>
　此寫在如何見譏與不譏當桓公被殺之初便合與<lb/>
　理㑹使上有明天子下有賢方伯當上告天子下告<lb/>
　方伯興復讐之師只緣周家衰弱無告愬處莊公又<lb/>
　無理㑹使自與之主婚以王姬嫁齊及到桓公時又<lb/>
　自隔一重了況到此事體又别桓公率諸侯以尊周<lb/>
　室莊公安得不去若是不去却不是叛齊乃是叛周<lb/>
　或曰使莊公當初自能舉兵殺了襄公還可更赴桓<lb/>
　公之㑹否曰他若自能殺襄公他却自㑹做霸主不<lb/>
<pb n="14a"/>
　用去隨桓公若是如此便是這事結絶了<lb/>
邾子克卒<lb/>
　謝湜曰邾以王命進為諸侯故書爵<lb/>
十有七年春齊人執鄭詹<lb/>
　謝湜曰詹鄭執政大臣鄭伯聽命于齊與齊同盟矣<lb/>
　同盟之後齊侯疑鄭而執詹齊侯食幽之盟也齊侯<lb/>
　不以至信待邦國也霸者不足以服人之心于此見<lb/>
　矣拘而不殺曰執執之將以服之也春秋之亂諸侯<lb/>
<pb n="14b"/>
　擅作刑威以强陵弱而執人之君者有之以上虐下<lb/>
　而執人之臣者有之凡執春秋皆奪爵稱人以王法<lb/>
　治之也惟晉執曹伯歸京師執得其罪故書晉侯<lb/>
　胡安國曰書齊人執鄭詹惡齊之詞也鄭既侵宋又<lb/>
　不朝齊詹為執政盖用事之臣也其見執宜矣而以<lb/>
　惡齊何也以責人之心責已則盡道以愛已之心愛<lb/>
　人則盡仁此春秋待齊之意也<lb/>
　吕祖謙曰齊執鄭詹前年鄭既服齊今何故不朝盖<lb/>
<pb n="15a"/>
　緣鄭介于齊楚之間纔朝齊恐楚又來伐所以不敢<lb/>
　來朝齊<lb/>
夏齊人殱于遂<lb/>
　謝湜曰齊人被殺無遺故曰殱齊人戍遂遂之四族<lb/>
　怨齊者深于是饗戍以酒而盡殺之春秋不以責遂<lb/>
　而歸咎于齊者以其禍由齊發也書曰齊人殱于遂<lb/>
　罪其自取也紀侯去其國自去也鄭棄其師自棄也<lb/>
　梁亡自亡也齊人殱于遂自殱也其禍皆自為也凡<lb/>
<pb n="15b"/>
　禍出于自為者春秋上不以委命下不以責人<lb/>
　胡安國曰殱盡也齊滅遂使人戍之遂之餘民飲戍<lb/>
　者酒而殺之齊人殱焉春秋書此者見齊人滅遂恃<lb/>
　强陵弱非伐罪弔民之師遂人書滅乃亡國之善詞<lb/>
　上下之同力也夫以亡國餘民能殱强齊之戍則申<lb/>
　胥一身可以存楚楚雖三户可以亡秦固有是理足<lb/>
　為强而不義之戒而弱者亦可省身而自立矣<lb/>
秋鄭詹自齊逃來<lb/>
<pb n="16a"/>
　程氏學曰鄭詹自齊逃來詹為鄭卿見執于齊不能<lb/>
　自辨以理取直而歸反如匹夫之逃越來他國斯可<lb/>
　賤也齊國强大魯與為鄰而受其逋逃是亦取禍之<lb/>
　道<lb/>
　謝湜曰詹以國卿見執不能辯是非明曲直以解國<lb/>
　憂乃若匹夫避難奔逃臣子事君不可奪之節掃地<lb/>
　盡矣春秋以逋竊待之而謂之逃賤之也榖梁謂逃<lb/>
　義曰逃以詹義當死節而竊去也力不足以勝人久<lb/>
<pb n="16b"/>
　矣以力刼人者可以暫安不可以久固可以暫得不<lb/>
　可以久屈故桓公威勢非不盛也其滅遂也遂復殱<lb/>
　齊其執詹也詹復逃魯<lb/>
　胡安國曰榖梁子曰逃義曰逃逃者匹夫之事詹之<lb/>
　見執若其有罪雖死可也儻曰無罪苟見免焉請從<lb/>
　恵于㑹使諸侯聞之則不辱君命矣不能以理自明<lb/>
　也而反効匹夫之行遁逃苟免越在他國不亦可賤<lb/>
　乎特書逃以著其幸免而不知命之罪也齊桓始霸<lb/>
<pb n="17a"/>
　同盟于幽而魯首叛盟受其逋逃虧信義矣書自齊<lb/>
　逃來又以非魯也<lb/>
冬多麋<lb/>
　謝湜曰麋沴氣所生多則為害凡沴氣所生之物皆<lb/>
　害物故和氣致祥乖氣致異<lb/>
　胡安國曰麋魯所有也多則為異以其又害稼也故<lb/>
　書此亦禹放龍蛇周公逺犀象之意也害稼則及人<lb/>
　矣<lb/>
<pb n="17b"/>
十有八年春王三月日有食之夏公追戎于濟西<lb/>
　程頤曰備預不虞武之善經也戎來侵魯不書者不<lb/>
　知戎來既去而公追于濟西其無武備甚矣是危道<lb/>
　也<lb/>
　謝湜曰冦去而逐之曰追不書戎來侵不知也戎潛<lb/>
　兵入冦其去也覺而追之備守不嚴甚矣危國之道<lb/>
　也故子于既濟思患預防于萃除戎器戒不虞<lb/>
　胡安國曰此未有言侵伐者而書追戎是不覺其來<lb/>
<pb n="18a"/>
　已去而追之也為國無武備啟戎心而不知警危道<lb/>
　也春秋之意其必未雨而徹桑土閒暇而明政刑<lb/>
秋有<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>冬十月<lb/>
　謝湜曰蜮獸之為人害者也蜮不宜有有則為災冬<lb/>
　多麋夏戎至秋有蜮皆政事荒弛所致故書<lb/>
　胡安國曰<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>魯所無也故以有書夫以含沙射人其<lb/>
　為物至微矣魯人察之以聞于朝魯史異之以書于<lb/>
　䇿何也山隂陸佃曰<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>隂物也是時莊公上不能防<lb/>
<pb n="18b"/>
　閑其母下不能正其身陽淑消而隂慝長矣此惡氣<lb/>
　之應其説是也然則簫韶作而鳯凰來儀春秋成而<lb/>
　麟出于野何足怪乎春秋書物象之應欲人主之慎<lb/>
　所感也世衰道微邪説作正論消小人長善類退天<lb/>
　變動于上地變動于下禽獸將食人而不知懼也亦<lb/>
　昧于仲尼之意也<lb/>
　吕祖謙曰凡春秋書有皆是本地素無忽有焉則書<lb/>
　如有蜚有鸜鵒之類是也<lb/>
<pb n="19a"/>
十有九年春王正月夏四月秋公子結媵陳人之婦于<lb/>
鄄遂及齊侯宋公盟<lb/>
　程頤曰鄄之㑹嫁女于陳人結以其庶女媵之因與<lb/>
　齊宋盟挈之以往結好大國所以安國息民乃以私<lb/>
　事取怒大國故深罪之書其為媵而往盟為遂事<lb/>
　又曰此本為媵婦卻遂及諸侯盟聖人罪之之意在<lb/>
　遂事也<lb/>
　謝湜曰公子結非卿為遂事故書名以宗族之親得<lb/>
<pb n="19b"/>
　用故書公子鄄衛地盟于鄄三國相期也先書于鄄<lb/>
　以見結本適陳至鄄乃盟陳人之婦魯女嫁為卿大<lb/>
　夫妻者古者卿大夫亦相媵故也與齊侯宋公盟國<lb/>
　事也媵于陳結之事也公子結專以君命出盟其出<lb/>
　也因以私事媵婦于陳然則結之出以私事為重以<lb/>
　國事為輕以媵陳人婦為重以盟三國為輕其憂國<lb/>
　不若憂家之急也故春秋首書結媵陳人而繼書鄄<lb/>
　盟為遂事罪其不敬也結于鄄遂及三國盟與祭公<lb/>
<pb n="20a"/>
　遂逆王后同意<lb/>
　胡安國曰媵賤事陳人微者公子往焉是以所重臨<lb/>
　乎禮之輕者也齊侯伯主宋公王者之後盟國之大<lb/>
　事者也大夫輒與焉是以所輕當乎禮之重者也禮<lb/>
　者不失已亦不失人失已與人冦之招也是故結書<lb/>
　公子而曰媵陳人之婦譏其重以失已也齊宋書爵<lb/>
　而曰遂譏其輕以失人也遂者專事之詞聘禮大夫<lb/>
　受命不受辭出境有可以安社稷利國家則專之可<lb/>
<pb n="20b"/>
　也謂本有此命得以便宜從事特不受專對之辭耳<lb/>
　若違命行私雖有利國家安社稷之功使者當以矯<lb/>
　制請罪有司當以擅命論刑何者終不可以一時之<lb/>
　利亂萬世之法是春秋之㫖也<lb/>
夫人姜氏如莒<lb/>
　謝湜曰如齊已非禮如莒又甚矣心不能安其室故<lb/>
　也<lb/>
冬齊人宋人陳人伐我西鄙<lb/>
<pb n="21a"/>
　謝湜曰公子結將命出盟猶不足以解齊難故三國<lb/>
　伐我西鄙孫氏謂齊帥二國討鄭詹然則魯之所以<lb/>
　得過于齊以其受鄭詹也魯與齊鄰國而受其逋逃<lb/>
　取禍之道也凡諸侯來伐至國書伐我不至國書伐<lb/>
　鄙過辱之事聖人于魯常婉其辭父母之國故也<lb/>
　胡安國曰奉詞曰伐其稱人將卑師少也結方與二<lb/>
　國盟則其來伐我何也齊桓始霸責魯不恭所謂失<lb/>
　已與人以招冦也或以結能為魯設免難之䇿為齊<lb/>
<pb n="21b"/>
　宋畫講好之計身在境外而權其國家為春秋子之<lb/>
　故稱公子非矣<lb/>
　<lb/>
　<lb/>
　<lb/>
　<lb/>
　<lb/>
　春秋集義卷十四<lb/>
</p>
<p>
</p>
  </div>
</body>
</text>
</TEI>
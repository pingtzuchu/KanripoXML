<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
書後<lb/>
六經皆聖人之書也而孔子之門人曰子所雅言詩書<lb/>
執禮皆雅言也而樂不與焉則樂深矣而況易春秋乎<lb/>
哉夫子晩而學易韋編至於三絶嚴之也春秋之作游<lb/>
夏不能措一辭嚴矣哉孟子有見於此曰孔子作春秋<lb/>
而亂臣賊子懼以紀周公膺戎狄之功聖人筆削之嚴<lb/>
使亂臣賊子歴千百世而知懼蓋三代之後一王之法<lb/>
不行而以筆削代賞罰之公也賞罰之權衡非聖人孰<lb/>
<pb n="1b"/>
能操之乎莽操盜之雄也以春秋而知所懼習焉而不<lb/>
懼則春秋亡矣夷狄之亂華自中國之三綱五常蕩壊<lb/>
始故曰其所由來者漸矣學春秋者當於名分焉求之<lb/>
以防其漸可也自有天地以來要不可使隂侵陽故易<lb/>
與春秋合也本朝諸儒論春秋者多矣濮巖李明復伯<lb/>
勇集濂溪先生以下諸儒所相授受者十六家名曰春<lb/>
秋精義蓋裒講解之辭而言之耳伯勇中原故家文正<lb/>
之後而家於濮濂溪先生嘗仕於濮故山陽度周卿聞<lb/>
<pb n="2a"/>
其風而起敬鶴峯魏華父悅其道而請益皆濂溪之徒<lb/>
也陽安劉之祖於學則疎而不能博於六經之義則粗<lb/>
而不能精周卿與伯勇甫書使不逺數百里來叩一言<lb/>
其亦謂其皆自孔氏之門也歟因附一言於諸公之後<lb/>
嘉定十四年閏臘之八日<lb/>
</p>
<p>
</p>
  </div>
</body>
</text>
</TEI>
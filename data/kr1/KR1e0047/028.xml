<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋集義卷二十五</head> <lb/>
    <p>
<pb n="1a"/>
欽定四庫全書<lb/>
　春秋集義卷二十五<lb/>
　　　　　　　　　　　宋　李明復　撰<lb/>
　　僖公<lb/>
三十年春王正月夏狄侵齊<lb/>
　胡安國曰左氏曰晉人伐鄭以觀其可攻與否狄間<lb/>
　晉之有鄭虞也遂侵齊詩不云乎戎狄是膺荆舒是<lb/>
　懲四夷交侵所當攘斥晉文公若移圍鄭之師以伐<lb/>
<pb n="1b"/>
　之則方伯連帥之職修矣上書狄侵齊下書圍鄭此<lb/>
　直書其事而義自見也<lb/>
秋衛殺其大夫元咺及公子瑕<lb/>
　謝湜曰公子瑕元咺奉以攝國政者也衛成公得返<lb/>
　故衛殺元咺及公子瑕元咺身為悖逆以抗君君歸<lb/>
　則已出君出則已歸王法所不容者也春秋不以討<lb/>
　賊之詞書者咺立叔武奉子瑕皆出晉命衛成以背<lb/>
　晉即楚失國人心而咺無危害社稷之惡故元咺之<lb/>
<pb n="2a"/>
　罪雖大國人有弗討之心其殺之也衛以國法殺之<lb/>
　而已故殺元咺不書人以罪成公失人心也殺二大<lb/>
　夫已上不書及者其事同其惡均故也殺二大夫書<lb/>
　及者以此之故而延及于彼也公子瑕攝國事晉命<lb/>
　也衛以元咺背君之故而併殺之故殺書及著其<lb/>
　非有大罪也衛之禍皆晉為之也故元咺出書衛歸<lb/>
　書衛以著咺之專國也出書奔晉歸書自晉以著晉<lb/>
　之病衛也晉里克衛元咺雖逆臣然皆以本國大夫<lb/>
<pb n="2b"/>
　得罪故殺書大夫<lb/>
　胡安國曰元咺訟君為惡君歸則已出君出則已歸<lb/>
　無人臣之禮信有罪矣則稱國以殺而不去其官何<lb/>
　也春秋之法躬自厚而薄責于人君子之道辟諸射<lb/>
　失諸正鵠反求諸已衛侯之躬毋乃有闕盍亦省德<lb/>
　而内自訟乎夫稱國以殺者君與大臣專殺之也衛<lb/>
　侯在外其稱國以殺何糓梁子曰待其殺而後入也<lb/>
　待其殺而後入是志乎殺咺瑕者也兵莫憯于志鏌<lb/>
<pb n="3a"/>
　鎁為下衛侯未入稱國以殺者此春秋誅意之效也<lb/>
　然則大臣何與焉從君于惡而不能止故并罪之也公子<lb/>
　瑕未聞有罪而殺之何也元咺立以為君故衛侯忌<lb/>
　而殺之也然不與衛剽同者是瑕能拒咺辭其位而<lb/>
　而不立也不與陳佗同者是瑕能守節不為國人之<lb/>
　所惡也故經以公子冠瑕而稱及見瑕無罪事起元<lb/>
　咺以咺之故延及于瑕而衛侯忌克專殺濫刑之惡著<lb/>
　矣<lb/>
<pb n="3b"/>
衛侯鄭歸于衛<lb/>
　謝湜曰衛侯出奔衛侯見執非有大罪當黜也特以<lb/>
　與楚得罪而已故衛侯出奔見執皆不名以示義不<lb/>
　當絶也衛侯奔楚凡三月執歸京師凡二年為社稷<lb/>
　主而或奔或執失國之惡大矣故衛侯復歸及歸皆<lb/>
　名以示不能守國也踐土之㑹叔武以衛子受盟然<lb/>
　則叔武已為晉所立衛侯已為晉所絶矣故衛侯自<lb/>
　楚歸國稱復歸以罪晉文絶之也晉執衛侯歸之京<lb/>
<pb n="4a"/>
　師王不加黜而終以返國然則衛侯于衛君道未絶<lb/>
　也故衛侯得返稱歸以正衛侯義當返國也觀春秋<lb/>
　不名于前稱名于後而晉文廹逐衞成衛成屈辱失<lb/>
　國其罪由此見矣觀春秋稱復歸于前稱歸于後而<lb/>
　晉文已絶衛成衛成未絶于衛其曲直由此見矣<lb/>
　胡安國曰衛侯出奔于楚則不名見執于晉則不名<lb/>
　今既歸國復有其土地矣何以名之乎不名者責晉<lb/>
　文公之以小怨妨大德名之者罪衛侯鄭之以忮害<lb/>
<pb n="4b"/>
　戕本支古者天下為公選賢與能不以為異况于戚<lb/>
　屬豈有疑間猜忌之心哉末世隆怨薄恩趨利棄義<lb/>
　有國家者恐公族之軋已至于網羅誅殺無以庇其<lb/>
　本根而社稷傾覆如六朝者衆矣衛侯始歸而殺叔<lb/>
　武再歸而及公子瑕是葛藟之不名而春秋之所惡<lb/>
　也故再書其名為後世戒此義茍行則六朝之君或<lb/>
　亦少省矣<lb/>
晉人秦人圍鄭<lb/>
<pb n="5a"/>
　謝湜曰左氏謂鄭貳于楚故圍鄭德義馭國之大柄<lb/>
　也晉文侵曹伐衛皆不以德執曹伯執衛侯皆不以<lb/>
　義是以令不行于許而圍許信不行于鄭而圍鄭故<lb/>
　王者先德義後兵革垂衣拱手而天下歸之<lb/>
　胡安國曰按左氏傳晉侯秦伯圍鄭以其無禮于晉<lb/>
　經書晉人秦人者貶之也于秦晉何貶乎初晉公子<lb/>
　重耳出亡過鄭文公亦不禮焉為是興師而圍鄭孟<lb/>
　子曰有人于此待我以横逆則君子必自反也我必<lb/>
<pb n="5b"/>
　不仁無禮與不忠歟仁且有禮而忠矣其横逆猶是<lb/>
　也此亦妄人耳而君子盖終不之校也故行有不得<lb/>
　者皆反求諸己而已矣今鄭伯之于晉公子特不能厚<lb/>
　將迎贈送之禮而未嘗以横逆加之也坐此見圍為<lb/>
　列國者不亦難乎故晉侯秦伯貶稱人者晉文以私<lb/>
　忿勤民動衆圍人之國秦伯惟利為向背從燭之武<lb/>
　之言不以義舉也二國結釁連兵暴肯原野自此始<lb/>
　矣<lb/>
<pb n="6a"/>
介人侵蕭<lb/>
　謝湜曰介葛盧兩至魯乘蕭無備侵蕭前書來後書<lb/>
　侵為邦國不虞者戒也<lb/>
冬天王使宰周公來聘<lb/>
　謝湜曰三公兼冢宰故書宰周公<lb/>
公子遂如京師遂如晉<lb/>
　謝湜曰諸侯上聘天子禮事之大者也魯之修聘禮<lb/>
　非專以王室為事也故公子遂既聘于周又聘于晉<lb/>
<pb n="6b"/>
　王使宰周公來聘魯始遣大夫報聘又且如晉是待<lb/>
　王室與小國等夷也故遂之行書如不書聘罪其不<lb/>
　成聘也書遂如晉罪其不敬也<lb/>
　胡安國曰大夫出疆有以二事出者有以一事出而<lb/>
　專繼事者其書皆曰遂公子遂如周及晉與祭公自<lb/>
　魯逆王后皆所謂以二事出者也公子結徃媵而及<lb/>
　齊宋盟則專繼事者也是非得失則存乎其事冢<lb/>
　宰上兼三公其職任為至重而來聘于魯天王之禮<lb/>
<pb n="7a"/>
　莫厚焉魯侯既不朝京師而使公子遂往又以二事<lb/>
　出夷周室于列國此大不恭之罪履霜堅氷之漸春<lb/>
　秋之所誅而不以聴者也則何以無貶乎有不待貶<lb/>
　絶而罪惡見者不貶絶以見罪惡<lb/>
三十有一年春取濟西田<lb/>
　謝湜曰天子所封田邑而諸侯取之諸侯之罪也凡<lb/>
　書取罪其專濟西田汶陽田皆魯地也昔為鄰國所<lb/>
　侵而今能復之不謂之復而謂之取者譏其與取他<lb/>
<pb n="7b"/>
　國田邑不異也濟西汶陽魯之舊也明曲直正封疆<lb/>
　請之于王而後受之所謂復之以道也若夫恃為已<lb/>
　有專以兵力争奪則與取人之取何以辨哉春秋之<lb/>
　義貴直不貴强貴順不貴争田雖吾本田地雖吾本<lb/>
　地行不以直得不以順亦亂之道也<lb/>
　胡安國曰公羊曰取之曹也晉侯執曹伯頒其所侵<lb/>
　地于諸侯不係國者吾故田也復吾故田而謂之取<lb/>
　何也春秋之法不以亂易亂<lb/>
<pb n="8a"/>
公子遂如晉夏四月四卜郊不從乃免牲猶三望<lb/>
　程頥語録問疑卜郊亦非如何曰春秋却有卜郊但<lb/>
　卜上辛不吉則卜中辛中辛不吉則便用下辛不可<lb/>
　更也古者一年之間祭天甚多春則因民耕種而祈<lb/>
　糓夏則恐旱暵而大雩秋則明堂冬則圜丘皆人君<lb/>
　為民之心也凡人子不可一日不見父母國君不可<lb/>
　一嵗不祭天又問賜周公以天子之禮樂當否曰始<lb/>
　亂周公之法度者是賜也人臣安得用天子之禮樂<lb/>
<pb n="8b"/>
　哉成王之賜伯禽之受皆不能無過記曰魯郊非禮<lb/>
　也周公其衰聖人嘗譏之矣説者乃云周公有人臣<lb/>
　不能為之功業因賜以人臣所不得用之禮樂則妄<lb/>
　也人臣豈有不能為之功業哉借使功業有大于周<lb/>
　公亦是人臣所當為爾人臣而不當為其誰為之豈<lb/>
　不見孟子言事親若曽子可也曽子之孝亦大矣孟<lb/>
　子纔言可也盖曰子之事父其孝雖過于曽子畢竟<lb/>
　是父母之身做出來豈是分外事若曽子者僅可以<lb/>
<pb n="9a"/>
　免責矣臣子之于君猶子之于父也臣之能立功業<lb/>
　者以君之人民也以君之勢位也假如功業大于周<lb/>
　公亦是以君之人民勢位做出來而謂人臣所不能<lb/>
　為可乎使人臣恃功而懐怏怏之心者必此言矣<lb/>
　又曰魯得用天子禮樂使周公在必不肯受故孔子曰<lb/>
　周公其衰矣孔子以此為周公之衰是成王之失也<lb/>
　又曰魯用天子禮樂成王之賜伯禽之受皆非也其<lb/>
　因襲之弊遂使季氏僣八佾三家僣雍徹仲尼于此<lb/>
<pb n="9b"/>
　著之<lb/>
　張載曰郊禘非禮周公其衰是周公之法壞也<lb/>
　又曰魯之郊禘非禮也夫子固已明言之杞宋則為<lb/>
　其二王之後也魯用天子禮樂必是成王之意不敢<lb/>
　臣周公即以二王之後待魯然而非周公本意也以<lb/>
　成王尊徳樂道之心則善矣伯禽不當受故曰魯之<lb/>
　郊禘非禮也周公其衰矣<lb/>
　又曰家臣僣大夫三桓僣魯魯僣天子推其原皆在成<lb/>
<pb n="10a"/>
　王成王賜伯禽天子禮樂自其時已啓下僣上之階<lb/>
　矣<lb/>
　范祖禹曰成王賜魯天子禮樂惟用以祀周公于太<lb/>
　廟非使魯君亦得而用之也周衰魯僣竊取而用之<lb/>
　習以為常三家僣其君故至于用天子之禮其所由<lb/>
　來盖有漸矣<lb/>
　侯仲良曰郊社之禮所以事上帝也祀上帝天子之<lb/>
　事也宗廟之禮所以祀乎其先也天子諸侯皆有宗廟<lb/>
<pb n="10b"/>
　謂祀乎其先者各有其先也其與顔子不改其樂之意同<lb/>
　天子宗廟天子之先也諸侯宗廟諸侯之先也天子<lb/>
　有天子祀先之禮諸侯有諸侯祀先之禮故曰宗廟<lb/>
　之禮所以祀乎其先也魯侯也以天子祀先之禮祀<lb/>
　其先非禮也瀆也不祀乎其先也故孔子曰禘自既<lb/>
　灌而徃者吾不欲觀之矣灌祭之禮也自首至尾皆<lb/>
　非其祀故也禘其帝之所自出魯周公之封也何禘<lb/>
　之所自出哉非其物故也<lb/>
<pb n="11a"/>
　謝湜曰冬至祀上帝孟春祈榖于上帝皆郊祭也祭<lb/>
　于郊尚斂也故冬至祀上帝謂之郊孟春祈榖亦謂<lb/>
　之郊常祀不卜魯卜郊祈榖之祭也祈榖日用辛成<lb/>
　物之義也祭卜日致敬也建寅之月耕事將起先王<lb/>
　于是祈榖以致豊年其祀先卜上辛上辛不吉卜中<lb/>
　辛中辛不吉乃用下辛盡敬之道也牛在滌曰牲敬<lb/>
　其物也傷則不可以供牲故稱牛夏四月卜郊非時<lb/>
　也卜郊至四非禮也卜郊四則魯人事神無誠敬之<lb/>
<pb n="11b"/>
　心矣四卜郊不從乃免牲失禮之大也郊祀之大者<lb/>
　也三望祀之小者也不郊而三望是廢其大而修其<lb/>
　小也三望書猶志其失大祀也猶可止之詞也<lb/>
　胡安國曰記禮者曰祭帝于郊而百神受職焉魯諸<lb/>
　侯何以有郊成王以周公有大勲勞于天下命魯侯<lb/>
　世世祀周公以天子之禮樂是故魯君孟春乘大路<lb/>
　載弧韣旂十有二旒日月之章祀帝于郊配以后稷<lb/>
　天子之禮也以人臣而用天子之禮可乎是成王過<lb/>
<pb n="12a"/>
　賜而魯公伯禽受之非也楊子曰天子之制諸侯庸<lb/>
　節節莫差于僣僣莫重于祭祭莫重于地地莫重于<lb/>
　天諸侯祀天僣極矣春秋欲削之則無以志其失悉<lb/>
　書之則歳事之常有不勝書者是故因禮之變而書<lb/>
　于䇿或以卜或以時或以望或以牲或以牛于變之<lb/>
　中又有變焉者悉書其事而謂言偃曰魯之郊禘非<lb/>
　禮也杞之郊也禹也宋之郊也契也是天子之事守也<lb/>
　言杞宋夏殷之後受命于周作賓王家統承先王修<lb/>
<pb n="12b"/>
　其禮物其得行郊祀而配以其祖非列國諸侯之比<lb/>
　也是故天子祭天地諸侯祭社稷祝嘏莫敢易其常古<lb/>
　易則亂名犯分人道之大經拂矣故曰郊社之禮所<lb/>
　以祀上帝也宗廟之禮所以祀乎其先也明乎郊社<lb/>
　之禮禘嘗之義治國其如指諸掌乎夫庻人之不得<lb/>
　祭五祀大夫之不得祭社稷諸侯之不得祭天地非<lb/>
　欲故為等衰盖不易之定理也知其理之不可易則<lb/>
　安于分守無欲僣之心矣為天下國家乎何有古者<lb/>
<pb n="13a"/>
　大事決于卜故洪範稽疑獨以龜為主卜而不從則<lb/>
　不郊矣故免牲又曰望祭也有虞氏受終而望因于<lb/>
　類巡狩而望因于柴皆天子之事也今魯不郊而望故<lb/>
　特書曰猶猶者可以已之詞其言三望何也天子有方<lb/>
　望無所不通諸侯非名山大川在其封内者則不祭<lb/>
　魯得用重禮視王室則殺故望止于三比諸侯則隆<lb/>
　故河海雖不在其封而亦祭焉非諸侯之所得為也<lb/>
　胡宏曰魯之郊禘逆祀之大者<lb/>
<pb n="13b"/>
　李侗曰記曰魯之郊禘非禮也周公其衰矣以其難<lb/>
　言故春秋皆于郊禘事中之失而書譏魯自在其中<lb/>
　朱熹語録或問明堂位一篇是有此否曰看魯人有<lb/>
　郊禘也是有此問曰當時周公制禮父為大夫子為<lb/>
　士葬以大夫祭以士父為士子為大夫葬以士祭以<lb/>
　大夫豈周公制禮使其子亂之子細看來如此説後<lb/>
　却説明乎郊祀之禮禘嘗之義治國其如示諸掌乎<lb/>
　恐是子思以此譏魯之僣禮熹曰子思自稱武王周<lb/>
<pb n="14a"/>
　公達孝不曽是譏魯曰孔子言魯之郊禘非禮也周<lb/>
　公其衰矣孔子尚有此説熹曰後來是如此譏之<lb/>
　吕祖謙曰乃免牲糓梁謂免牲為之緇衣熏裳有司𤣥端<lb/>
　奉至南郊免牛亦然葢古者雖不用此物意思不便消㪚<lb/>
秋七月冬杞伯姬來求婦<lb/>
　謝湜曰蕩伯姬越境逆婦杞伯姬越境求婦違禮一<lb/>
　也納幣非卿逆女非卿伯姬求婦其禮不正可知也<lb/>
　始之不正而欲其終之以正不可得也故杞伯姬或㑹<lb/>
<pb n="14b"/>
　或來或朝子或求婦<lb/>
　胡安國曰蕩伯姬來逆婦而書者以公自為之主<lb/>
　失其班列書也杞伯姬敵矣其來求婦曷為亦書見<lb/>
　婦人之不可與國事也王后之詔命不施于天下夫人<lb/>
　之教令不施于境中婚姻大事也杞獨無君乎而夫<lb/>
　人主之也故特書于策以為婦人亂正之戒母為子求<lb/>
　婦猶曰不可况于他乎此義行無吕武之禍矣<lb/>
狄圍衛十有二月衛遷于帝丘<lb/>
<pb n="15a"/>
　程氏學曰古者王道之行諸侯各安其邦豈至于遷乎<lb/>
　邢衛皆以夷狄内侵國破而遷許以介于晉楚强國<lb/>
　之間遂至于四遷蔡則廹于楚故遷也<lb/>
　謝湜曰狄侵齊晉不能討故圍衛狄圍衛晉不能救<lb/>
　故衛避狄遷于帝丘邢衛之遷皆自遷也二國之遷<lb/>
　自弱之道也或曰太王何以去豳遷岐曰豳之遷也<lb/>
　其民樂衛之遷也其民憂豳之遷也其民安衛之遷<lb/>
　也其民危豳之遷也周室以興衛之遷也衛室以弱<lb/>
<pb n="15b"/>
　胡安國曰帝丘東郡濮陽顓頊之虛亦衛地也狄嘗<lb/>
　廹逐黎侯寓于衛而衛不能修方伯連師之職戎嘗<lb/>
　伐凡伯于楚丘而衛不能救王臣之患其後遂為狄<lb/>
　人所滅東徙渡河矣齊桓公攘戎狄封之而衛國忘<lb/>
　亡今又為狄所圍其遷于帝丘避難也而中國衰㣲<lb/>
　狄人强盛衛侯不能强于政治晉文無却四夷安諸<lb/>
　侯之功莫不見矣<lb/>
　呂祖謙曰衛已遷過楚丘了何故又遷帝丘盖狄自<lb/>
<pb n="16a"/>
　河北敢過河南自河南又漸漸敢過帝丘來<lb/>
三十有二年春王正月夏四月己丑鄭伯㨗卒<lb/>
　謝湜曰鄭伯鄭文公魯不㑹𦵏故不書𦵏<lb/>
衛人侵狄秋衛人及狄盟<lb/>
　謝湜曰狄有亂衛人侵狄請盟故衛與狄盟衛中國<lb/>
　也中國不能以義討狄而乃乘亂攻狄書侵罪其不<lb/>
　正也狄無禮義惟力是恃乃能屈服請盟盟書及殊<lb/>
　狄以甚衛人之惡也<lb/>
<pb n="16b"/>
　胡安國曰按左氏稱狄有亂衛人侵狄狄請平焉衞<lb/>
　人及狄盟其不地者盟于狄也再書衛人而稱及者<lb/>
　所以罪衛也盟㑹中國諸侯之禮衰世之事已非春<lb/>
　秋之所貴况于圍困遷徙之餘從而刑牲歃血以要<lb/>
　之哉<lb/>
冬十有二月己卯晉侯重耳卒<lb/>
　張載曰重耳直而不婉<lb/>
　范祖禹曰晉文公心非不善也而所行不正是以為<lb/>
<pb n="17a"/>
　譎<lb/>
　朱熹語録或問晉文公之譎奈何曰程子之説宻矣<lb/>
　然以其説求之本文則未見其有以發晉文之本心<lb/>
　而能使後世慎所舉者張子以譎為婉以事實字義<lb/>
　求之亦若未安惟胡氏為得之而呂祖謙考之為詳文<lb/>
　多不能悉載學者求之左氏之書自可見矣<lb/>
　又曰論語論桓文事猶曰師也過商也不及使當時<lb/>
　無公西華之問則今之説者必有優劣之分矣<lb/>
<pb n="17b"/>
　呂祖謙曰晉文公之伯不及齊桓之盛齊桓遲之以<lb/>
　二十餘年而晉文求之于六七年間須要做盡許多事<lb/>
　又曰晉文公事業在僖公二十八年都做了如侵曹伐<lb/>
　衛敗楚朝王聲績赫然震蕩人耳目一年都做盡桓<lb/>
　公規模三十餘年尚藏其用功之所以遲速時便是<lb/>
　桓文才之高與下官仲舅犯規模之深與淺以是知<lb/>
　晉文不如齊桓咎犯之徒不如管仲<lb/>
　又曰晉文公凡出許多時直到成伯業皆是趙衰狐<lb/>
<pb n="18a"/>
　偃二人為之謀主文公自僖公之二十四年入國至<lb/>
　僖二十七年蒐于被廬方始命狐偃將上軍狐偃則<lb/>
　讓于狐毛而佐之命趙衰為卿則又讓于欒枝先軫<lb/>
　若以後世論之二人自入國便合處于高官大職可<lb/>
　也何故經涉許多年方命他將上軍及為卿之任他<lb/>
　又相遜二人初不曾計較官職以此知二人是腹心<lb/>
　宗臣與社稷同休戚初不論職位之高下又有得古<lb/>
　之體國之臣但欲成國事不曾計較官職且如齊桓<lb/>
<pb n="18b"/>
　公之相全在管仲仲只為下卿及平戎于王王以<lb/>
　上卿之禮享之仲不敢受曰有天子之二守國高在<lb/>
　當時國子高子嘗為齊上卿然國高初無功于齊是<lb/>
　以讓者是不計較官職之高下漢高祖之興張良實<lb/>
　在三傑之列叔孫通初無大功後來立太子使叔孫<lb/>
　通為太傅良止為少傅自常人處之必有憤然不平<lb/>
　之心凡此皆國之宗臣初不曾計較官職高下専以<lb/>
　推賢讓能使之利害相謀是非相參而已又見人材<lb/>
<pb n="19a"/>
　不厭多晉文有子犯亦猶齊桓之有管仲相似一箇伯諸<lb/>
　侯之規模皆自子犯出然文公之規模與齊大段不同桓<lb/>
　公是三十年工夫方做得成所以優㳺文公兩三年盡做<lb/>
　得許多事所以急迫桓公雖有兵車之㑹然史無可書之<lb/>
　事亦無可喜之功至于文公事業載在典冊粲然可觀如<lb/>
　城濮一戰功業森然在目齊桓成伯業却無迹晉文成伯<lb/>
　業便有迹桓公伯業緩成文公伯業速就此晉文所以不<lb/>
　如齊桓試又舉其大者言之如齊桓之興便去封已<lb/>
<pb n="19b"/>
　滅之衛歸公乗馬凡牛羊豕雞狗門材皆以與衛閔<lb/>
　二年救邢復具邢噐用而遷之又與城邢其存植亡<lb/>
　國如此晉文公于僖二十六年伐衛失國其一國君<lb/>
　臣互相屠戮又執曹伯至使其國亂亡方復曹伯桓<lb/>
　公封衛遷邢以存亡國文公執曹伯衛侯使其國亂<lb/>
　桓公遷邢封衛一舉便得安迹文公復曹衛反使其<lb/>
　國家危亂足見文公不如桓公處然不特此初晉文<lb/>
　公于僖二十三年欲歸國及鄭鄭文公不為之禮後<lb/>
<pb n="20a"/>
　來於僖之二十八年城濮既勝之後鄭伯使子人九<lb/>
　行成於晉晉使欒枝與盟五月文公及鄭伯盟於衛<lb/>
　雍凡與鄭盟者冄矣亦可以釋怨至僖三十年復與<lb/>
　秦圍鄭看得文公度量不廣未到坦然大度處所以<lb/>
　記人之怨而不忘其不及齊桓又如此齊桓九合諸<lb/>
　侯一正天下無非尊王室天子亦未嘗親出慰勞若<lb/>
　文公踐土之盟河陽之狩兩屈天子之尊盖周王不<lb/>
　畏齊而畏晉天子視齊桓乃忠臣不過一誠實而晉<lb/>
<pb n="20b"/>
　文權謀高大所以畏晉不畏齊也舉天子畏與下畏又<lb/>
　見文公不如桓公看得晉文公既種種不如桓公然<lb/>
　桓公伯業不繼而文公雖死伯業不絶何故只縁有<lb/>
　一件都强如齊桓晉文所以伯業相繼不絶前説管<lb/>
　仲一身任事不能為齊求人材而晉專務收人材看<lb/>
　得晉國人材之盛皆出於狐趙初間使狐趙將上軍<lb/>
　則讓於狐毛而佐之命趙衰為卿則讓於欒枝先軫<lb/>
　卻穀死使原軫又自不為卿又讓之晉人材之所以<lb/>
<pb n="21a"/>
　盛縁狐趙之徒倡推賢讓能之風於上一國所以皆<lb/>
　有此風至臼季見冀缺於田野之間其夫婦敬相待<lb/>
　以賓臼季歸即薦之於文公文公以為下軍大夫以<lb/>
　此見非特朝廷如此相遜而田野亦莫不皆然一國<lb/>
　所以皆有推賢讓能之風趙衰狐偃實倡之也直至景<lb/>
　公時范宣子讓其下皆讓其波流之及直至如此故<lb/>
　晉之伯業所以長乆桓公之伯業所以不永也<lb/>
三十有三年春王二月秦人入滑<lb/>
<pb n="21b"/>
　謝湜曰秦穆公遣師襲鄭鄭有備故入滑潜師而進<lb/>
　故稱入<lb/>
齊侯使國歸父來聘夏四月辛巳晉人及姜戎敗秦師<lb/>
於殽<lb/>
　程頥曰晋不稱君居喪附𦵏不可從戎也忘親背惠<lb/>
　其惡甚矣秦為無道越晉踰周以襲人衆所共憤故<lb/>
　稱晉人其稱及姜戎亦然<lb/>
　范祖禹曰春秋之時姜戎常佐晉征討以中國之師<lb/>
<pb n="22a"/>
　制之使犄角之助而已至於後世則倚戎狄以成功<lb/>
　與之共事未有不為患者也<lb/>
　謝湜曰秦穆公乘人之虚而潛師以入其國兵之不<lb/>
　道未有甚於此者也晉人惡之姜戎惡之故書晉人<lb/>
　及姜戎以明衆所同惡也晉襄釋殯興戎虧失子道<lb/>
　故貶稱人秦師書敗不書戰不戰而敗之也千里襲<lb/>
　國其地險其衆勞其勢危一躡其後未有不亡其衆<lb/>
　者也蹇叔可謂先見之明矣穆公信邪言咈忠諌蹈<lb/>
<pb n="22b"/>
　必死之地以徼成功此所以取殽之敗也入者少<lb/>
　敗者衆故入稱人敗稱師<lb/>
　胡安國曰按書序秦穆公伐鄭晉襄帥師敗諸殽而<lb/>
　經書晉人敗秦師於殽是皆仲尼親筆其詞何以異<lb/>
　乎書序專取穆公悔過自誓之言止於勸善其辭恕<lb/>
　春秋備書秦晉無道用兵之失兼於懲惡其法嚴此所<lb/>
　以異也晉襄親將絀不稱君者俯逼葬期忘親背惠<lb/>
　墨衰絰而即戎其惡甚矣視秦猶狄其罪云何客人<lb/>
<pb n="23a"/>
　之館而謀其主因人之信已而逞其詐利人之危而<lb/>
　襲其國越人之境而不哀其䘮叛盟失信以貪勤民<lb/>
　而棄其師狄道也夫杞子先軫之謀偷見一時之利<lb/>
　徼倖其成自以為功也二君皆過聽焉而貪其利是使<lb/>
　為人臣者懷利以事其君為人子者懷利以事其父<lb/>
　君臣父子去仁義懷利以相與利之所在則從之矣<lb/>
　何有於君父文公之喪僅五月耳墨經從戎大倫滅<lb/>
　矣春秋人晉子而狄秦所以立人道存天理也<lb/>
<pb n="23b"/>
癸已葬晉文公狄侵齊公伐邾取訾娄秋公子遂帥師<lb/>
伐邾<lb/>
　謝湜曰夏伐其國取其邑秋又興師伐之著其虐也<lb/>
　胡安國曰按左氏公伐邾取訾婁報升陘之役邾人<lb/>
　不設備襄仲復伐之此皆不勝忿慾報怨貪得恃强<lb/>
　凌弱不義之兵也直書其事而罪自見矣或曰取須<lb/>
　句訾婁有為為之也伐邾至於再三念母勤矣夫念<lb/>
　母者必當止乎禮義平王不撫其民而逺屯戍乎<lb/>
<pb n="24a"/>
　家詩人刺之夫子錄焉僖公以成風之有功於己也<lb/>
　越禮以尊其身違義以報其怨殘民動衆取人之邑<lb/>
　曾是以為孝乎<lb/>
　呂祖謙曰襄仲復伐邾一則是因晉有喪一則縁邾<lb/>
　不設備之故<lb/>
晉人敗狄於箕<lb/>
　謝湜曰狄潛兵侵晉不戰而敗之箕晉地<lb/>
　呂祖謙曰狄侵齊因晉䘮也春秋時狄侵中國初間<lb/>
<pb n="24b"/>
　强盛時桓出來整頓一次至此文公一死便因䘮乘<lb/>
　隙欲侵撓中國至是年冬魯僖公如齊朝且弔有狄<lb/>
　師當時諸侯特來弔戎狄以此見得戎狄强盛之甚<lb/>
　而是年侵齊亦非小小侵撓也大抵春秋時若非伯<lb/>
　主時復出來整一次如何㑹得成中國<lb/>
　又曰晉敗狄于箕此是一大戰所以獲白狄之君<lb/>
冬十月公如齊十有二月公至自齊<lb/>
　謝湜曰齊歸父來聘故公朝于齊<lb/>
<pb n="25a"/>
乙巳公薨于小寢<lb/>
　胡安國曰左氏曰即安也周制王宫六寢路寢一小<lb/>
　寢五君日出而眂朝退適路寢聴政使人眂大夫退<lb/>
　然後適小寢釋服是路寢治事之所也而小寢燕息<lb/>
　之地也公羊以西宫為小寢或以諸侯有三宫則列<lb/>
　國之制葢降于王其以路寢為正則一爾君終不于路<lb/>
　寢則非正矣曾子曰吾得正而斃又何求哉古之人<lb/>
　貴于得正乃如此故凡直書而義自見矣<lb/>
<pb n="25b"/>
隕霜不殺草李梅實<lb/>
　程頥曰春秋書隕石霜何故不言石隕霜隕此便見<lb/>
　得天人一處<lb/>
　又曰雨木氷上温而下冷隕霜不殺草上冷而下温<lb/>
　謝湜曰隂氣㣲故夏十月隕霜陽氣勝故霜不殺草<lb/>
　李梅實謂之隕霜者寒氣凄冽而隕之也<lb/>
　胡安國曰哀公問于仲尼曰春秋記隕霜不殺草何<lb/>
　為記之也曰此言可殺也夫宜殺而不殺則李梅冬<lb/>
<pb n="26a"/>
　實天失其道草木猶干犯之而况君乎是故以天<lb/>
　道言四時失其序則其施必悖無以統萬象矣以君<lb/>
　道言五刑失其用則權必䘮無以服萬民矣哀公欲<lb/>
　去三桓張公室問杜于宰我古者用命賞于祖不用<lb/>
　命戮于社宰我對以使民戰栗葢勸之斷也仲尼則<lb/>
　曰成事不説既徃不咎其自與哀公言乃以為可殺<lb/>
　何也在聖人則能處變而不失其常在賢者必有小<lb/>
　貞吉大貞㓙之戒矣其論隕霜殺草則李梅冬實葢<lb/>
<pb n="26b"/>
　除惡于㣲慮患于早之意也<lb/>
　朱熹曰霜在今之十月則不足怪在周之十月則為<lb/>
　異矣<lb/>
晉人陳人鄭人伐許<lb/>
　謝湜曰左氏謂許貳于楚<lb/>
　<lb/>
　<lb/>
　春秋集義卷二十五<lb/>
</p>
<p>
</p>
  </div>
</body>
</text>
</TEI>
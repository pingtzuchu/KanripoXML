<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋集義卷二十三</head> <lb/>
    <p>
<pb n="1a"/>
欽定四庫全書<lb/>
　春秋集義卷二十三<lb/>
　　　　　　　　　　　　宋　李明復　撰<lb/>
　　僖公<lb/>
二十有二年春公伐邾取須句<lb/>
　謝湜曰以邾病須句伐邾公復取須句所謂以燕伐<lb/>
　燕其惡均也<lb/>
　胡安國曰按左氏須句風姓實司太皥與有濟之祀<lb/>
<pb n="1b"/>
　邾人滅之須句子來奔因成風也公伐邾取須句而<lb/>
　反其君焉審如是固得崇明祀保小寡之禮何以書<lb/>
　取乎不請于王命而專為母家報怨謀動干戈于邦<lb/>
　内擅取人國而反其君以亂易亂非所以為禮也與<lb/>
　攻奪者無以異矣<lb/>
夏宋公衛侯許男滕子伐鄭<lb/>
　謝湜曰襄公怨鄭為楚用故伐鄭<lb/>
八月丁未及邾人戰于升陘<lb/>
<pb n="2a"/>
　程頥曰公戰也<lb/>
　謝湜曰戰于升陘公及邾人戰也不書公與敗諱之<lb/>
　也升陘之戰由須句所致曲皆在我故以内為戰主<lb/>
　而惡之也<lb/>
　胡安國曰邾人以須句故出師公卑邾不設備戰于<lb/>
　升陘我師敗績邾人獲公胄縣諸魚門記稱邾婁復<lb/>
　之以矢葢自戰于升陘始也魯既敗績邾亦幾亡輕<lb/>
　用師徒害及兩國亦異于誅暴禁亂之兵矣故諱不<lb/>
<pb n="2b"/>
　言公而書及内以諱為貶<lb/>
冬十有一月已已朔宋公及楚人戰于泓宋師敗績<lb/>
　程頥語録或問宋襄公不鼔不成列如何曰此愚也<lb/>
　既與它戰又却不鼓不成列必待他成列做甚<lb/>
　謝湜曰泓之戰不書楚人侵伐者楚來救鄭而襄公<lb/>
　與之戰也戰由宋起故以宋人主戰而罪之選賢才緝<lb/>
　政治親内睦外以振國綱服楚之道也襄公乃于危<lb/>
　難之中逞復仇之怨率破傷之衆以當强楚之鋒襲<lb/>
<pb n="3a"/>
　古人陳迹以待楚之變詐是以衆敗身傷終以取亡<lb/>
　前書伐鄭後書戰敗罪其不知反也隕石于宋六鷁<lb/>
　退飛過宋異之大者也襄公不知恐懼修省且又輕<lb/>
　舉妄動以遂私欲而禍不旋踵及身然則上天變異<lb/>
　其可不畏耶泓之敗其為禍大故書日書朔以謹其<lb/>
　變<lb/>
　胡安國曰泓之戰宋襄公不阨人于險不鼔不成列<lb/>
　先儒以謂至仁大義雖文王之戰不能過也而春秋<lb/>
<pb n="3b"/>
　不與何哉物有本末事有終始順事恕施者王政之<lb/>
　本也襄公伐齊之䘮奉少奪長使齊人有殺無虧之<lb/>
　惡有敗績之傷此晉獻公之所以亂其國者罪一也<lb/>
　桓公存三亡國以屬諸侯義士猶曰薄德而一㑹虐<lb/>
　二國之君罪也曹人不服盍姑省德無闕然後動而<lb/>
　興師圍之罪三也凡此三者不仁非義襄公敢行而<lb/>
　獨愛重傷與二毛則亦何異盗跖之以分均出後為<lb/>
　仁義陳仲子以避兄離母居於陵為亷乎夫計末遺<lb/>
<pb n="4a"/>
　本飾小名妨大德者春秋之所惡也故詞繁不殺而<lb/>
　宋公書及以深貶之也<lb/>
二十有三年春齊侯伐宋圍緡<lb/>
　謝湜曰楚之敗宋也齊孝公失救之之道且又乘宋<lb/>
　之敗伐其國圍其邑惡之大也<lb/>
　胡安國曰齊伯國之餘業也宋襄公既敗于泓荆楚<lb/>
　之勢益張矣齊侯既無尊中國攘夷狄恤患灾畏簡<lb/>
　書之意又乘其弱而伐之此尤義之所不得為者也<lb/>
<pb n="4b"/>
　故書伐國而言圍邑以著其罪然則桓公伐鄭圍新<lb/>
　城何以不為貶乎鄭與楚合憑陵中國桓公伐之攘夷<lb/>
　狄也宋與楚戰兵敗身傷齊侯伐之殘中夏也其事<lb/>
　異矣美惡不嫌同詞<lb/>
夏五月庚寅宋公兹父卒<lb/>
　謝湜曰智小而謀大力少而任重未有不終于敗者<lb/>
　也襄公以庸闇之才貪逺大之業方其盟于鹿上也<lb/>
　志欲合諸侯朝齊楚豈知後之執敗身亡為天下笑<lb/>
<pb n="5a"/>
　哉故君子動必度德進必量力<lb/>
秋楚人伐陳<lb/>
　謝湜曰楚得志故伐陳<lb/>
冬十有一月杞子卒<lb/>
　程頥曰杞二王後而伯爵疑前世黜之也中間從夷<lb/>
　故子之後復稱伯<lb/>
　謝湜曰夷狄爵不過子杞伯稱子者為其用夷禮狄<lb/>
　之也<lb/>
<pb n="5b"/>
　胡安國曰按左氏杞成公卒書曰子杞夷也杜預以<lb/>
　為杞實稱伯而書曰子者成公始行夷禮終其身故<lb/>
　仲尼于其卒以文貶之此説是也或曰信斯言是春<lb/>
　秋黜陟諸侯爵次以見褒貶不亂名實乎曰春秋固<lb/>
　天子之事也而尤謹于華夷之辨中國之所以為中<lb/>
　國以禮義也記曰人而無禮雖能言不亦禽獸之心<lb/>
　乎魯桓弑篡滕首朝之貶而稱子治其黨也夷不亂<lb/>
　華成公變之貶而稱子存諸夏也<lb/>
<pb n="6a"/>
二十有四年春王正月夏狄伐鄭秋七月冬天王出居<lb/>
于鄭<lb/>
　程氏學曰襄王避帶之亂越在諸侯之境書曰天王<lb/>
　出居于鄭自取之也王者以天下為家故曰自周無<lb/>
　出示無外也春秋之時王者政令僅行于境内才出<lb/>
　畿甸即非王有故書曰出聖人之法撥亂世反之正<lb/>
　則曰溥天之下莫非王土非諸侯所専故書曰居<lb/>
　謝湜曰襄王失治内之道以母弟帶之難越在鄭國之<lb/>
<pb n="6b"/>
　汜書曰天王出居于鄭著王之不能有其國也自内<lb/>
　適外曰出居其所有曰居王者以天下為家自諸侯<lb/>
　專土地人民而王于天下始有内外之辨故襄王適<lb/>
　鄭稱出以明列國非王有也春秋正分義治奸逆列<lb/>
　國境土不與諸侯得專故襄王在鄭稱居以明海内<lb/>
　皆王土也<lb/>
　胡安國曰按左氏鄭人入滑王為滑請鄭不聽命王<lb/>
　怒使頹叔出狄師伐鄭而德狄人立其女隗氏為后<lb/>
<pb n="7a"/>
　冨辰諌不聽太叔帶通于隗氏王絀狄女頺叔懼狄<lb/>
　之怨已遂奉叔帶以狄師攻王王適鄭處于汜自周<lb/>
　無出特書曰出者言其自取之也夫鄭伯不王固有<lb/>
　罪矣襄王不知自反念其制命之未順也忍小忿暱懿<lb/>
　親以扞外侮而棄德崇奸遂出狄師是用夷制夏如<lb/>
　木之植㧞其本也不亦傎乎王者以天下為家京師<lb/>
　為室而四方歸徃猶天之無不覆也東周降于列國<lb/>
　既不能家天下矣又毁其室而不保則是寄生之君<lb/>
<pb n="7b"/>
　爾貶而書出以為後戒唐資突厥之兵以伐隋而世<lb/>
　有戎夷之禍晉藉契丹之力以取唐而卒有播遷之<lb/>
　辱許翰以謂不講于春秋戒襄王之所以出其言信<lb/>
　矣而華夷之辨可不謹夫居者宅其所有之稱出而<lb/>
　曰居者若曰普天之下莫非王土撥亂反正存天理<lb/>
　之正也<lb/>
　吕祖謙曰王出適鄭處于汜王既伐鄭至有難又出<lb/>
　居于鄭何故葢鄭是懿親不忘王室從前鄭累有功<lb/>
<pb n="8a"/>
　于王室只是王自不信他正如唐昭宗之于李克用<lb/>
　無事時則伐他及有難則又去依他<lb/>
晉侯夷吾卒<lb/>
　謝湜曰晉侯晉惠公魯不㑹𦵏故不書𦵏<lb/>
二十有五年春王正月丙午衛侯燬滅邢<lb/>
　程氏學曰春秋滅國多矣惟衛侯燬滅邢而生名者<lb/>
　滅同姓也禮曰諸侯不生名失地滅同姓名以絶先<lb/>
　祖之裔滅骨肉之㤙故生以匹夫稱之示王法不容<lb/>
<pb n="8b"/>
　誅也<lb/>
　謝湜曰邢衛皆姬姓也衛文公滅邢是自滅其先祀<lb/>
　者也絶其親者絶于親王法在所棄絶故書名絶之<lb/>
　胡安國曰衛侯何以名滅同姓也春秋之法諸侯不<lb/>
　生名滅同姓則名者謂其絶先祖之裔蔑骨肉之恩<lb/>
　故生而書名示王法不容誅也聖人與天地合德滅<lb/>
　人邦國而絶其祀同姓異姓奚别焉而或名或否何<lb/>
　也正道理一而分殊異端二本而無分分殊之弊私<lb/>
<pb n="9a"/>
　勝而失仁無分之罪兼愛而失義春秋之法仁義行<lb/>
　而人道立者也可以無差等乎然則晉滅虞楚滅䕫<lb/>
　亦同姓也曷為不名曰諸侯滅同姓則名其常也有<lb/>
　名有不名例之變也邢雖與狄伐衛而經無譏文者<lb/>
　為能救齊也衛人曽不反思而遷怒于邢又遣禮至<lb/>
　昆弟徃仕焉誘其守而殺之于外與虞公貪璧馬以<lb/>
　易鄰國及其身者其情異矣春秋原情定罪而衛燬<lb/>
　獨名盖輕重之權衡也若荆楚則僣號稱王聖人比<lb/>
<pb n="9b"/>
　諸夷狄于滅䕫乎何誅<lb/>
　朱熹曰諸侯滅國未嘗書名衛侯燬滅邢説者以為<lb/>
　滅同姓之故今經文只隔夏四月癸酉一句便書衛<lb/>
　侯燬卒恐是傳寫之誤亦未可知<lb/>
　吕祖謙曰衛侯燬滅邢晉亦滅同姓何以不名此何<lb/>
　以名盖此是告魯即書之晉當時不告亦未可知衛<lb/>
　文只是與國一事可取要之亦不知大義所在<lb/>
夏四月癸酉衛侯燬卒宋蕩伯姬來逆婦<lb/>
<pb n="10a"/>
　謝湜曰伯姬宋大夫蕩氏妻母為子越境逆婦姑為<lb/>
　婦越境來逆著其亂禮也<lb/>
　胡安國曰伯姬公女也而配蕩氏其徃嫁不見于經<lb/>
　者國君不與大夫敵也今來逆婦而史䇿書之見公<lb/>
　失禮下主大夫之婚是慢宗廟卑朝廷也姑自逆婦<lb/>
　其失明矣<lb/>
宋殺其大夫<lb/>
　謝湜曰大夫無罪而死其職者皆不名<lb/>
<pb n="10b"/>
秋楚人圍陳納頓子于頓<lb/>
　程氏學曰凡歸與入而言自某者但挾彼國之勢而<lb/>
　其重在于歸入之人凡書納者其重則專在于納者<lb/>
　矣盖王政不綱天下大亂國君世子大夫歸復廢立<lb/>
　不由天子之命惟諸侯之强有力者專之皆非所謂<lb/>
　天吏而擅命興師概有罪焉然其間罪惡淺深則又各<lb/>
　存乎其文矣頓子廹于陳而出奔故楚人圍陳以納<lb/>
　之楚人之近義可見也晉人納㨗菑于邾弗克納者<lb/>
<pb n="11a"/>
　義弗克也貜且長㨗菑不正不正而晉趙盾大興師<lb/>
　徒以納㨗菑見辭而退義不克故也故盾貶稱人焉<lb/>
　楚人入陳納公孫寕儀行父于陳以志楚子納亂臣<lb/>
　公伐齊納糾齊髙偃帥師納燕伯于陽晉趙鞅納衛<lb/>
　蒯瞶于戚各見本義<lb/>
　謝湜曰凡歸入書自某者頼彼國之力為助也歸入<lb/>
　之人其罪重助之歸者次之凡納書某國者彼國專<lb/>
　以威力納之也主而納之者其罪重見納之人次之<lb/>
<pb n="11b"/>
　歸入納不由王命皆非正也彼善于此則有之矣楚<lb/>
　納頓子納之善者也頓子廹陳難棄國奔楚楚人以<lb/>
　兵圍陳納頓子使陳不敢為頓難使頓受頓子而君<lb/>
　之抑强侯而扶弱主也陳穆公以力脅小國而逐人<lb/>
　之君其為惡大楚人乃能反其君而納之得中國持<lb/>
　危之義矣書圍陳納頓子善之也雖中國茍為狄行<lb/>
　則春秋在所黜雖夷蠻茍為義行則春秋在所取<lb/>
　胡安國曰圍陳納頓子也納云者不與納也諸侯失<lb/>
<pb n="12a"/>
　國諸侯納之正也何以不與乎夫陳先代之後不能<lb/>
　以禮安靖鄰國保恤寡小中國諸侯又不能修方伯<lb/>
　連帥之職而使楚人納之是夷狄仗義正諸夏也故<lb/>
　書曰楚人圍陳納頓子于頓其責中國深矣此亦正<lb/>
　本自治之意也<lb/>
　吕祖謙曰盖縁前既無功了不欲徒然出因而圍陳<lb/>
　納頓子且欲了得一件事歸<lb/>
𦵏衛文公冬十有二月癸亥公㑹衛子莒慶盟于洮<lb/>
<pb n="12b"/>
　謝湜曰啖氏謂莒慶為魯釋怨<lb/>
二十有六年春王正月己未公㑹莒子衛甯速盟于向<lb/>
　謝湜曰三國兩月再盟詩所謂屢盟是也諸侯相與<lb/>
　無信雖相結猶以為疑故盟而又盟諸侯有故大夫<lb/>
　以君命受盟他國可也大夫㳂君命與諸侯㑹盟啟<lb/>
　亂之道也其後列國政在大夫其禍盖源于此<lb/>
　吕祖謙曰齊師侵我西鄙討是二盟也盖莒是齊屬<lb/>
　國魯又近齊以其私盟他所以來討若無闗係他非<lb/>
<pb n="13a"/>
　是伯亦自管不得<lb/>
齊人侵我西鄙公追齊師至酅弗及<lb/>
　程氏學曰公追齊師至酅弗及酅紀邑後入于齊公<lb/>
　逺追齊師越境弗及譏可見矣<lb/>
　謝湜曰冦已去矣其去逺矣解甲休兵以需其變可<lb/>
　也逐而追之非善計也兵逸者安兵勞者危齊師勢可<lb/>
　畏也率衆追之至于越境弗及兵勞師困危道也其<lb/>
　衆不亡者特幸而已書齊師著齊之强也書至酅著<lb/>
<pb n="13b"/>
　魯之勞也書弗及著齊師去國之逺也酅紀邑後入<lb/>
　于齊齊兵之來也羸兵伏衆故書人其去也兵衆皆<lb/>
　出故書師<lb/>
　胡安國曰書人書侵又書師罪齊也書追書至酅弗<lb/>
　及罪魯也潜師入境曰侵少則稱人衆則稱師前書<lb/>
　齊人是見其弱以誘魯也後書齊師是伏其衆以邀<lb/>
　魯也其為諼明矣凡書追者在境内則譏其不預追<lb/>
　戎于濟西是也在境外則譏其深入追齊師至酅是<lb/>
<pb n="14a"/>
　也酅者齊地至者言逺也弗者遷詞也有畏而弗敢<lb/>
　及之也齊魯皆私憤之兵而非正也故交譏之<lb/>
夏齊人伐我北鄙<lb/>
　謝湜曰公追齊師入齊境故齊人來伐<lb/>
衛人伐齊<lb/>
　謝湜曰左氏謂衛人以洮之盟伐齊<lb/>
　胡安國曰衛人報德以怨伐齊之䘮助少陵長又遷<lb/>
　怒于邢而滅其國不義甚矣公既與其君盟于洮又<lb/>
<pb n="14b"/>
　與其臣盟于向是黨衛也故齊人既侵其西又伐其<lb/>
　北齊師固亦非義矣而僖公不能省德自反深思逺<lb/>
　慮計安社稷乃乞楚師與齊為敵是以蠻夷殘中國<lb/>
　也于義可乎其書公子遂如楚乞師而惡自見矣<lb/>
公子遂如楚乞師<lb/>
　謝湜曰國以師為本其材可用其數足用然後制暴<lb/>
　服强扞外保内無不可者乞卑詞也凡乞師從不從<lb/>
　可用不可用未可必也國以師為本為國而至于乞<lb/>
<pb n="15a"/>
　師危弱之道也其國不危者特幸而已書如楚乞師<lb/>
　危之也衆勝寡强勝弱明君猶慎用師而况師不足<lb/>
　用乞之他國乎楚不可恃乆矣魯欲以楚師制齊乃<lb/>
　召夷狄入為中國患也故遂之乞師于楚也一則示<lb/>
　削弱之形一則産侵陵之變<lb/>
秋楚人滅䕫以䕫子歸<lb/>
　謝湜曰凡滅國以其君歸皆名䕫子獨不名者䕫夷<lb/>
　蠻微國辭告不通中國故也<lb/>
<pb n="15b"/>
　胡安國曰春秋滅國以其君歸無有不名者而䕫何<lb/>
　以獨不名按左氏䕫子不祀祝融與鬻熊楚人讓之<lb/>
　對曰我先君熊摯有疾鬼神弗赦自竄于䕫是以失<lb/>
　楚又何祀焉諸侯之祀無過其祖者而䕫祖熊摯是<lb/>
　不得祀祝融與鬻熊也而楚反以是滅之非其罪矣<lb/>
　故特存其爵而不名也然則楚滅同姓何以不名人<lb/>
　而不名春秋待夷狄之體也<lb/>
　吕祖謙曰䕫子不祀祝融與鬻熊是楚君之號故凡<lb/>
<pb n="16a"/>
　為楚之君者皆稱熊<lb/>
冬楚人伐宋圍緡公以楚師伐齊取榖公至自伐齊<lb/>
　謝湜曰以楚師伐齊以夷狄之衆伐中國也以楚師<lb/>
　取穀以奪邑之利示夷狄之衆也召夷狄冦攘中國<lb/>
　必始于此矣無晉文復興于後則中國將淪胥為夷<lb/>
　也伐齊取榖書楚師著其召禍也<lb/>
　胡安國曰楚强魯弱而能用其師進退在已故特書<lb/>
　曰以以者不以者也夫背華即夷取人之邑為已有<lb/>
<pb n="16b"/>
　失正甚矣患之起自此始其致危之也<lb/>
二十有七年春杞子來朝<lb/>
　謝湜曰杞伯東夷其來朝也衣服儀飾皆襍夷故降爵稱子<lb/>
　吕祖謙曰杞本侯爵今貶為子此非春秋所貶亦非時<lb/>
　王所黜大抵夷狄無過于子今杞自用夷禮故曰子<lb/>
夏六月庚寅齊侯昭卒秋八月乙未葬齊孝公乙已公<lb/>
子遂帥師入杞<lb/>
　謝湜曰春杞子來朝秋公子遂帥師入杞然則杞子<lb/>
<pb n="17a"/>
　之來以難故也以難來朝而魯師猶入其國所謂事<lb/>
　之以皮幣犬馬而不得免焉者也<lb/>
冬楚人陳侯蔡侯鄭伯許男圍宋<lb/>
　程頥曰楚稱人貶之為合諸侯以圍宋也<lb/>
　謝湜曰中國衰微夷蠻得志故楚帥諸侯從楚圍宋<lb/>
　則楚為宋患非特圍緡而已自齊桓沒中國空虚楚<lb/>
　執宋公敗宋師伐陳伐宋圍陳圍緡合諸侯圍宋中<lb/>
　國幾為左袵之地矣楚人序諸侯之上楚子也楚子<lb/>
<pb n="17b"/>
　稱人者抑夷狄之强黜之也黜楚子于上而諸侯棄<lb/>
　順効逆猶楚人以危中國其惡不待貶絶而見矣雖<lb/>
　然楚人所以陵暴至此者宋襄鹿上之盟啟其禍于<lb/>
　前公子遂乞師之役熾其虐于後也<lb/>
　胡安國曰楚稱人貶也宋公先代之後作賔王家非<lb/>
　有纂弑之惡楚人無故摟諸侯以圍之何名也故黜<lb/>
　而稱人以著其罪諸侯信夷狄伐中國獨無貶乎人<lb/>
　楚子所以人諸侯也<lb/>
<pb n="18a"/>
十有二月甲戌公㑹諸侯盟于宋<lb/>
　謝湜曰宋服楚故公㑹諸侯為盟地以宋則宋圍已<lb/>
　解宋亦與盟可知也釋宋圍而盟楚子也不稱楚子<lb/>
　而稱諸侯抑夷狄之强也釋宋公與諸侯之能正楚<lb/>
　也釋宋圍而盟義事也諸侯之力也書公㑹諸侯盟于<lb/>
　宋與諸侯之能正楚也<lb/>
　胡安國曰公與楚結好故徃㑹盟其地以宋者宋方<lb/>
　見圍無嫌于與盟而公之罪亦著矣<lb/>
<pb n="18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋集義卷二十三<lb/>
</p>
<p>
</p>
  </div>
</body>
</text>
</TEI>
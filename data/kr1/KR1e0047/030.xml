<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋集義卷二十七</head> <lb/>
    <p>
<pb n="1a"/>
欽定四庫全書<lb/>
　春秋集義卷二十七<lb/>
　　　　　　　　　　　　宋　李明復　撰<lb/>
　　文公<lb/>
三年春王正月叔孫得臣㑹晉人宋人陳人衛人鄭人<lb/>
伐沈沈潰<lb/>
　程氏學曰滕文公問孟子曰齊人將築薛吾甚恐如<lb/>
　之何則可孟子曰是謀非吾所能及也無已則有一<lb/>
<pb n="1b"/>
　焉鑿斯池也築斯城也與民守之効死而民弗去則<lb/>
　是可為也由此觀之則諸侯守邦豈可致民之潰哉<lb/>
　一被侵伐而民散君之不能可知矣蔡潰莒潰沈潰<lb/>
　之類皆是也<lb/>
　謝湜曰沈微國潰奔散之詞與民守國効死而民弗<lb/>
　去諸侯之職也一遇大國侵伐而國人潰焉君之不<lb/>
　仁其民民之不死其上可知矣晉無懐服小國之道<lb/>
　故伐沈沈無効死勿去之民故沈潰沈潰蔡潰莒潰<lb/>
<pb n="2a"/>
　其義一也<lb/>
　胡安國曰按左氏伐沈以其服于楚也沈潰民逃其<lb/>
　上也五國皆稱人將非命卿也沈在汝南平輿縣北<lb/>
　未嘗與中國㑹盟而南服于楚師入其境而民人逃<lb/>
　散雖非義舉比于報復私怨之兵則有間矣故其詞<lb/>
　無褒貶凡此類欲示後世用師者知權而本之以正<lb/>
　也<lb/>
夏五月王子虎卒<lb/>
<pb n="2b"/>
　謝湜曰王子虎天子大夫王叔文公也王臣以赴告<lb/>
　之禮通于邦國故奪爵書名不以外諸侯之禮待之<lb/>
　也<lb/>
　胡安國曰王子虎不書爵譏之也天子内臣無外交<lb/>
　或曰禮稱情而為之節文者也叔服新使乎我則宜<lb/>
　有恩禮矣仲尼脱驂于舊館雖卒叔服可也夫脫驂<lb/>
　于舊館惡夫涕之無從而為之非禮之經也天子内臣<lb/>
　無外交而以新使乎我致恩禮焉是以私情害公義<lb/>
<pb n="3a"/>
　失輕重之權矣<lb/>
秦人伐晉<lb/>
　程頤曰結怨連禍殘民以逞晉人畏之而不出秦人<lb/>
　極其忿而後悔過聖人望其能終改耳<lb/>
　謝湜曰晉以四國伐秦故秦復伐晉<lb/>
　楊時曰或曰書之終秦誓以見聖人之樂人悔過也<lb/>
　故凡過而能悔者取其悔而不追其過可也今有殺<lb/>
　人而被刑者臨刑而曰吾惟殺人以至此也仁者于<lb/>
<pb n="3b"/>
　此亦必哀而取之曰書之有秦費二誓以誌帝王之<lb/>
　誥命于是絶故也其大意則言有國者不可廢誓于<lb/>
　誓之中其事又有可取者則如秦之罪已而不責人<lb/>
　是也若曰取其悔而已不咎其過其既悔而有過也<lb/>
　亦不當罪乎聖人以恕待人于人之悔也嘉之可也<lb/>
　如以悔為是而不問其改與不改則改過者鮮矣故<lb/>
　君子之取人也取其改不取其悔且殺人至于被刑<lb/>
　而自狀其過蓋傷其死之不善也使殺人而不必死<lb/>
<pb n="4a"/>
　其肯悔乎殽之戰不敗則秦自以為功矣何以知之<lb/>
　以濟河之師知之也濟河之師何義哉<lb/>
　胡安國曰按左氏秦伯伐晉濟河焚舟封殽尸而還<lb/>
　其稱人何也聖人作易以懲忿室欲為損卦之象其<lb/>
　詞曰損徳之修也春秋諸侯之知徳者鮮矣穆公初<lb/>
　聽杞子之請違蹇叔之言其名為貪兵是欲而不能<lb/>
　窒也及敗于殽歸作秦誓庶幾能改將窒其欲矣復<lb/>
　起彭衙之師殽函之役其名為忿兵是忿而不能懲<lb/>
<pb n="4b"/>
　也今又濟河取郊人之稱斯師也何義哉晉人畏秦<lb/>
　而不出穆公逞其忿而後悔自是見伐不報始能踐<lb/>
　自誓之言矣是故于此貶而稱人備責之也<lb/>
　吕祖謙曰秦穆懲殽之敗仍用孟明增修國政竟刷<lb/>
　大恥夫子驟列其悔過之誓于二帝三王之後者抑<lb/>
　有意焉一悔可以破百非一善可以滌百惡秦穆在<lb/>
　春秋中朝譏暮貶左瑕右玷雖擢髪不足以數其罪<lb/>
　及入于書則温然粹然不見微隙是典謨誥誓之秦<lb/>
<pb n="5a"/>
　穆而非復春秋之秦穆也聖人之勸深矣自時厥後<lb/>
　晉有邲之敗齊有鞌之敗楚有鄢陵之敗其餘敗軍<lb/>
　者未易槩舉如秦之懲敗而悔過者則無聞焉此書<lb/>
　之所以止于秦也繼秦穆而有悔過自誓之舉則夫<lb/>
　子之序書詎終于秦耶<lb/>
秋楚人圍江<lb/>
　謝湜曰江即晉故楚圍江<lb/>
雨螽于宋<lb/>
<pb n="5b"/>
　謝湜曰螽衆多自上而下故曰雨螽螽田原沴氣所<lb/>
　生雨螽空中沴氣所生雨螽于宋宋國政治不和所<lb/>
　致故也<lb/>
冬公如晉十有二月己巳公及晉侯盟<lb/>
　謝湜曰公再朝于晉故晉侯與之盟比年再朝再盟<lb/>
　晉之不道文之不立可知也<lb/>
　吕祖謙曰晉人懼其無禮于公請改盟魯是守禮義<lb/>
　之國不比其他國魯一失之則他國皆失<lb/>
<pb n="6a"/>
　又曰晉國盛時雖有一二事不是卒未見其害蓋天<lb/>
　下畏其强不敢與之較故襄子雖以大夫之卑盟國<lb/>
　君之尊魯之君臣熟視亦不敢較至于改盟魯亦惟<lb/>
　命是聽在當時雖未見其害馴致襄世平公襲其迹<lb/>
　而為之欲改衛盟衛即叛而不從遂至兵連禍結數<lb/>
　年不解正縁襄子做得樣子不是此所以後世蹈之<lb/>
　有其害也<lb/>
晉陽處父帥師伐楚以救江<lb/>
<pb n="6b"/>
　謝湜曰楚人圍江晉陽處父伐楚以解江圍其志善<lb/>
　矣然江微國其去楚逺越千里聲楚之罪而救之其<lb/>
　勢不相接其力不相及非救江之道也<lb/>
　胡安國曰以者不以之也救江善矣其書以何楚嘗<lb/>
　伐鄭矣齊桓公逺結江黃合九國之師于召陵然後<lb/>
　伐鄭之謀罷又嘗圍宋矣晉文公許復曹衛㑹四國<lb/>
　之師于城濮然後圍宋之役解今冮國小而弱非能<lb/>
　與宋鄭比楚人圍之必不待徹四境屯戍守禦之衆<lb/>
<pb n="7a"/>
　與宿衛盡行也當是時楚有覆載不容之罪晉主夏<lb/>
　盟宜合諸侯聲罪致討命秦甲出武闗齊以東兵畧<lb/>
　陳蔡而南處父等軍方城之外楚必震恐而江圍自<lb/>
　解矣計不出此乃獨遣一軍逺攻强國豈能濟乎故<lb/>
　書伐楚以救江言救江雖善而所以救之者非其道<lb/>
　矣此春秋紀用兵之法也<lb/>
　吕祖謙曰楚師圍江晉先僕伐楚以救江晉如何不<lb/>
　便救江先去伐楚蓋晉是伯主不得不備禮去救他<lb/>
<pb n="7b"/>
　非是十分要救他使告于周王叔桓公只是欲假天<lb/>
　子之勢想王師之行亦不多陽處父只是偏師如何<lb/>
　伐得楚故次年楚滅江<lb/>
四年春公至自晉夏逆婦姜于齊<lb/>
　程頤曰納幣在喪中與喪婚同也稱婦姜已成婦也<lb/>
　不稱夫人不可為小君奉宗廟也不書逆者雖卿亦<lb/>
　失其職矣<lb/>
　或問夏逆婦姜于齊何故便書婦曰此是文公在喪<lb/>
<pb n="8a"/>
　服將滿之時納幣故聖人于其逆時便成之為婦罪<lb/>
　其居喪而娶也春秋微顯闡幽乃在于此處凡事分<lb/>
　明可見者聖人更不微文以見意只直書而已如桓三<lb/>
　年及宣元年逆女皆分明在喪服中成婚故只書逆<lb/>
　女也文公則但在喪服納幣至逆女却在四年聖人<lb/>
　欲顯其居喪納幣之罪故書婦姜便成之為婦也其<lb/>
　意言雖至四年方逆女其實與喪婚同也<lb/>
　程氏學曰先儒謂國君必親迎以使大夫為非禮據<lb/>
<pb n="8b"/>
　文王親迎于渭以質之也夫婦人倫之本固天地之<lb/>
　大義也然諸侯有社稷有民人茍必迎于他邦而所<lb/>
　娶之國或道里之逺則將綿厯日月曠廢國家之治<lb/>
　恐于理不必然矣御輪之禮若施于所館豈曰不宜何<lb/>
　必越國而行哉且文王之迎太姒惟曰于渭不聞于<lb/>
　莘造周之地蓋未逺于周邦且文王當是時未知其<lb/>
　已為諸侯否也至于詩書韓侯迎止于蹶之里則蹶<lb/>
　為王卿士若韓侯因朝覲至周而迎不亦宜乎然則<lb/>
<pb n="9a"/>
　逆夫人使卿未為不重也婚姻者人道之始故曰女<lb/>
　之行國之大事也謹書之而得失見矣<lb/>
　謝湜曰公使大夫迎姜氏為夫人逆者非卿故不名<lb/>
　至不告廟故不書至夫人上配國君其體尊矣逆不<lb/>
　以卿至不告廟不欽之大也凡夫人逆則為女至而<lb/>
　告廟則為婦女在父母家之稱也婦從夫之稱也故<lb/>
　春秋逆稱女至稱婦文姜婦行已虧哀姜讐女皆不<lb/>
　可以奉宗廟故文姜至稱姜氏哀姜入稱姜氏皆不<lb/>
<pb n="9b"/>
　以婦姜待之也文公之結婚也以既禫為喪終以納<lb/>
　幣為未成禮葢不知納幣則婦禮已成禫而納幣則<lb/>
　為喪娶故逆稱婦姜以明婦禮成于納幣也婦禮成<lb/>
　于納幣則文公禫而納幣其惡由此見矣稱女則係<lb/>
　齊稱婦則係魯故女則以齊逆之婦則逆之于齊也<lb/>
　春秋之義顯者微之使深幽者闡之使明以禫為喪<lb/>
　終以納幣為未成婦其違禮隠矣春秋逆即稱婦所<lb/>
　以闡幽而明微也<lb/>
<pb n="10a"/>
　胡安國曰逆皆稱女以未成婦而女者在父母家之<lb/>
　所稱也往逆而稱婦入國不書至何哉此春秋誅意<lb/>
　之效也禫制未終思念娶事是不忘哀而居約矣方<lb/>
　逆也而已成為婦未至也而如在國中原其意而誅<lb/>
　之也不稱夫人姜氏者亦與有貶焉婦人不専行何<lb/>
　以與有貶父母與有罪也文公不知敬其伉儷違禮<lb/>
　而行使國亂子弑齊人不能鍳微知著冒禮而往使<lb/>
　其女不允于魯皆失于不正其始之過也夫婦之際<lb/>
<pb n="10b"/>
　人倫之首禮不可不謹也故交貶之以為後鑒<lb/>
狄侵齊秋楚人滅江<lb/>
　謝湜曰處父失救之道故楚滅江<lb/>
晉侯伐秦<lb/>
　程頥曰秦逞忿而伐晉晉畏而避之其見報乃常情<lb/>
　也秦至此能悔過矣故不復報晉聖人取其能遷善<lb/>
　也稱晉侯不復加譏見秦宜得報而自悔不復修怨<lb/>
　乃其善也<lb/>
<pb n="11a"/>
　謝湜曰殽役之後秦晉怨結禍連兵革不息<lb/>
　胡安國曰晉人三敗秦師見報乃常情耳而穆公濟<lb/>
　河焚舟則貶而稱人秦取王官及郊未至結怨如晉<lb/>
　師之甚也襄公又報之于常情過矣而得稱爵何也<lb/>
　聖人以常情待晉襄而以王事責秦穆所以異乎襄<lb/>
　公忘親背恵大破秦師敗狄伐許怒魯侯之不朝也<lb/>
　而以無禮施之是専尚威力先事加人莫知省徳而<lb/>
　後動也今又報秦不足罪矣穆公初敗于殽悔過自<lb/>
<pb n="11b"/>
　誓增修徳政宜若過而知悔悔而能改又有濟河之<lb/>
　役則非誓言之意所以備責之也然晉襄見伐而報<lb/>
　猶無譏焉秦穆至是見伐而不報善可知矣不譏晉<lb/>
　侯所以深善秦春秋大改過嘉釋怨王者之事也故<lb/>
　仲尼定書列秦誓于百篇之末以見悔過能改而不<lb/>
　責人雖聖賢誥命不越此矣<lb/>
　朱熹曰胡氏謂書晉侯為以常情待晉襄書秦人為<lb/>
　以王事責秦穆恐未必如此須是己之心果與聖人<lb/>
<pb n="12a"/>
　之心神交心契始可斷它所書之㫖不然則未易言<lb/>
　也程子所謂微詞隠義時措從宜者為難知耳<lb/>
冬十有一月壬寅夫人風氏薨<lb/>
　程頥曰自成風已後妾母稱夫人嫡妾亂矣仲子始<lb/>
　僭尚未敢同嫡也<lb/>
　謝湜曰風氏莊公妾僖公妾母文公妾祖母<lb/>
　胡安國曰風氏僖公之母莊公妾也而稱夫人自是<lb/>
　嫡妾亂矣語曰邦君之妻邦人稱之曰君夫人稱諸<lb/>
<pb n="12b"/>
　異邦曰寡小君葢敵體之稱也若夫妾媵則非敵矣<lb/>
　其生亦以夫人之名稱號之其殁亦以夫人之禮卒<lb/>
　葬之非所以正其分也以妾媵為夫人徒欲尊寵其<lb/>
　所愛而不虞卑其身以妾母為夫人徒欲崇貴其所<lb/>
　生而不虞賤其父畢其身則失位賤其父則無本越<lb/>
　禮至是不亦悖乎夫禮庶子為君為其母無服不敢<lb/>
　貳尊者也春秋于成風記其卒葬各以實書不為異<lb/>
　詞者謹禮之所由變也<lb/>
<pb n="13a"/>
五年春王正月王使榮叔歸含且賵<lb/>
　程頥曰天子成妾為母夫人亂倫之甚失天理矣不<lb/>
　稱天義已明稱叔存理也王使召伯來㑹葬天子以<lb/>
　妾母同嫡亂天理故不稱天聖人于此尤謹其戒<lb/>
　謝湜曰王使榮叔含賵妾母天王之失道也魯請而<lb/>
　後歸之故不書來三月而後歸含既𦵏而後㑹葬皆<lb/>
　非禮也<lb/>
　胡安國曰珠玉曰含車馬曰賵含且賵者厚禮妾母<lb/>
<pb n="13b"/>
　也不稱天王者弗克若天也春秋係王于天以定其<lb/>
　名號者所履則天位也所治則天職也所勑而惇之<lb/>
　者則天之所敘也所自而庸之者則天之所秩也所<lb/>
　賞所刑者則天之所命而天之所討也夫婦人倫之<lb/>
　本王法所尤謹者今成風以妾僭嫡王不能正又使<lb/>
　大夫歸含賵焉而成之為夫人則王法廢人倫亂矣<lb/>
　是謂弗克若天而悖其道非小失耳故特不稱天以<lb/>
　謹之也<lb/>
<pb n="14a"/>
　吕祖謙曰車馬曰賵古人以祭器銘鼎為寶以車馬<lb/>
　為貨當時車馬最易貨如今人金玉相似顔路請子<lb/>
　之車以為之槨不是便把他車做槨只是賣車為槨<lb/>
　見得車馬是易貨的物<lb/>
三月辛亥葬我小君成風<lb/>
　謝湜曰母以子貴妾之為君母者也母雖妾子為君<lb/>
　則禮宜致隆親母之道也妾母雖貴嫡母在上則位<lb/>
　有等降其體屈而不伸故妾母之禮嫡母在則以妾<lb/>
<pb n="14b"/>
　母事之嫡母殁則以夫人事之生以夫人事則死以<lb/>
　夫人葬尊母之義也雖然其生也入廟不稱夫人其<lb/>
　死也不為服不合葬不祔廟所以正嫡妾之分也成<lb/>
　風文公之妾祖母也嫡祖母殁則文公以夫人事之<lb/>
　可也故成風卒書薨薨書夫人葬書小君<lb/>
王使召伯來㑹葬<lb/>
　謝湜曰妾母雖為夫人其死為心喪不為服蓋服則<lb/>
　告廟有嫡母在則妾夫人不可以稱于宗廟故也赴<lb/>
<pb n="15a"/>
　告雖通王室王室不當以夫人之禮待之尊妾母孝<lb/>
　子之私恩正嫡妾先王之大義故也成風魯之妾母<lb/>
　也天王使王臣歸賵歸含來㑹葬逆天之大也歸仲<lb/>
　子賵稱天王以明王者當若天道也歸成風含賵稱<lb/>
　王㑹成風葬稱王以明周王弗克若天也憲天理物<lb/>
　王之徳也臣不能相之于始王不能若之于終由是<lb/>
　所為背天而天道不復見矣故王之寵妾而尊之也<lb/>
　始則名其宰終則去其天始名其宰者以宰不能相<lb/>
<pb n="15b"/>
　王于始也終去其天者以王不能若天于終也<lb/>
　胡安國曰仲子雖賵非恵公之嫡也春秋之初尚以<lb/>
　為疑故别為立宫而羽數特異此雖非禮之正然不<lb/>
　袝于姑猶有辨焉至是成風書葬乃有二夫人袝廟<lb/>
　而亂倫易紀無復辨矣故禮之失自成風始也王臣<lb/>
　下聘桓公冢宰書名示貶而大夫再聘則無譏焉或<lb/>
　以為從同也或以為同則書王也成風薨王使榮叔<lb/>
　歸含且賵既不稱天矣乃使召伯來㑹葬又與貶焉<lb/>
<pb n="16a"/>
　何也歸含且賵施于妾母已稠叠矣又使卿來㑹葬<lb/>
　恩數有加焉是將袝之于廟也而致禮于成風盡矣<lb/>
　賵一也含賵而又葬則其事益隆亂人倫廢王法甚<lb/>
　矣再不稱天者聖人于此尤謹其戒而不敢略也<lb/>
　吕祖謙曰召昭公來㑹葬禮也此禮不是周公禮經<lb/>
　如今州縣條例相似但當時為禮耳<lb/>
夏公孫敖如晉秦人入鄀<lb/>
　謝湜曰鄀貳于楚故<lb/>
<pb n="16b"/>
秋楚人滅六<lb/>
　謝湜曰六即東夷故<lb/>
　吕祖謙曰臧文仲聞六與蓼滅六蓼是臯陶後唐堯<lb/>
　時封文仲是舊時人識得此等事見其經許多時尚<lb/>
　在此一旦滅了所以深嗟不然亡國亦多何獨嘆此<lb/>
　二國想當時文籍尚具在至今淮上六安縣有臯陶<lb/>
　塜左氏言使聖賢之後見滅于東夷當考<lb/>
冬十月甲申許男業卒<lb/>
<pb n="17a"/>
六年春葬許僖公夏季孫行父如陳<lb/>
　吕祖謙曰季文子聘于陳且娶焉季文子須要娶于<lb/>
　陳者何故葢緣叔牙與原仲自有舊如季友如陳送<lb/>
　原仲葬可見<lb/>
秋季孫行父如晉<lb/>
　謝湜曰行父季友孫<lb/>
八月乙亥晉侯驩卒冬十月公子遂如晉葬晉襄公<lb/>
　謝湜曰晉大國故公子遂㑹葬<lb/>
<pb n="17b"/>
　吕祖謙曰襄仲如晉葬襄公襄仲是卿出從諸侯葬<lb/>
　此是霸者之制<lb/>
晉殺其大夫陽處父<lb/>
晉狐射姑出奔狄<lb/>
　謝湜曰射姑狐偃子賈季也襄公使射姑將中軍陽<lb/>
　處父以射姑不可將進諫于君而以趙盾易之射姑<lb/>
　怨處父之易其班也専以私忿殺之處父國之大夫<lb/>
　也射姑以私忿専殺大夫而晉國不能討然則處父<lb/>
<pb n="18a"/>
　受禍乃晉國殺之而已故殺書晉以罪其國<lb/>
　胡安國曰公羊子曰晉殺其大夫陽處父則狐射姑<lb/>
　曷為出奔也射姑殺也射姑殺則其稱國以殺何君<lb/>
　漏言也易曰不出户庭无咎何謂也子曰亂之所生<lb/>
　則言語以為階君不宻則失臣臣不宻則失身幾事<lb/>
　不宻則害成是以君子謹宻而不出也凡書殺者在<lb/>
　上則稱君在下則稱氏在衆則稱人在微者則稱盜<lb/>
　君與臣同殺則稱國今殺處父者射姑耳君獨以漏<lb/>
<pb n="18b"/>
　言故亦與殺焉所以為後世戒也或以處父為侵官<lb/>
　將相大臣非其人百官有司失其職在位者當拱黙<lb/>
　自全隂聽人主之所為至于顛危而不救則將焉用<lb/>
　彼相乎率天下臣子為持祿容身不忠之行以誤朝<lb/>
　迷國者必此侵官之説夫<lb/>
閏月不告月猶朝于廟<lb/>
　楊時曰告朔者諸侯所以稟命于君親<lb/>
　謝湜曰不告月不告朔也告月必以朔故也天子頒<lb/>
<pb n="19a"/>
　朔政于邦國諸侯受而藏之祖廟至朔則告廟而行<lb/>
　之然則朔宜朝朔政宜告政月必朝廟告朔示不敢<lb/>
　専敬之至也文公怠于為政以閏非正月故始不告<lb/>
　月月以紀時也月禮不修則時政不明時政不明則<lb/>
　民事不治矣閏不告月亂之道也書月不書朔以示<lb/>
　閏亦歳之月也朝廟以告朔也廢朔而朝廟舍其本<lb/>
　而修其末也猶可止之詞也朝廟書猶志其失大本<lb/>
　也朞三百六旬有六日以閏月定四時成歳閏歳之<lb/>
<pb n="19b"/>
　餘日也先王用以正時用以成歳然則閏與正月皆<lb/>
　隂陽消息之候也榖梁謂天子不以告朔喪事不數<lb/>
　失之逺矣<lb/>
　胡安國曰不告月者不告朔也告朔則曷為不言朔<lb/>
　也因月之虧盈而置閏是主乎月而有閏也故不言<lb/>
　朔而言月占天時則以星授民事則以節候寒暑之<lb/>
　至則以氣百官修其政于朝庻民服其事于野則主<lb/>
　乎是焉爾矣閏不可廢乎曰迎日推䇿則有其數轉<lb/>
<pb n="20a"/>
　璣觀衡則有其象歸竒于扐以象閏數也斗指兩辰<lb/>
　之間象也象數者天理也非人所能為也故以定時<lb/>
　成歲者唐典也以詔王居門終月者周制也班告朔<lb/>
　于邦國不以是為附月之餘而弗之數也猶朝于廟<lb/>
　者幸其不已之詞子貢欲去告朔之餼羊子曰爾愛<lb/>
　其羊我愛其禮<lb/>
　吕祖謙曰不告閏朔如閏月所當做之事皆廢弛了<lb/>
　此是棄時政說者以為文公作事遲緩<lb/>
<pb n="20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋集義卷二十七<lb/>
</p>
<p>
</p>
  </div>
</body>
</text>
</TEI>
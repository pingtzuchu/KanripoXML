<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋集義卷二</head> <lb/>
    <p>
<pb n="1a"/>
欽定四庫全書<lb/>
　春秋集義卷二<lb/>
　　　　　　　　　　　　宋　李明復　撰<lb/>
　　隱公<lb/>
秋七月天王使宰咺來歸惠公仲子之賵<lb/>
　程頥曰王者奉若天道故稱天王其命曰天命其討<lb/>
　曰天討盡此道者王道也後世以智力把持天下者<lb/>
　霸道也春秋因王命以正王法稱天王以奉天命夫<lb/>
<pb n="1b"/>
　婦人倫之夲最當先正春秋之時嫡妾僭亂聖人尤<lb/>
　謹其名分男女之配終身不變者也故無再配之禮<lb/>
　大夫而下内無主則家道不立故不得已而有再娶<lb/>
　之禮天子諸侯内職具備后夫人亡可以攝治無再<lb/>
　娶之禮春秋之始尚有疑焉故仲子羽數特異僖公<lb/>
　而後無復辨矣春秋用其竊號而書之以志僭亂仲<lb/>
　子繫惠公而言故正其名不曰夫人曰惠公仲子謂<lb/>
　惠公之仲子妾稱也以夫人禮賵人之妾亂倫之甚<lb/>
<pb n="2a"/>
　也然春秋之始天王之義未見故不可去天而名咺<lb/>
　以見其不王王臣雖㣲不名况於宰乎<lb/>
　程氏學曰王之所以稱天王者以其所履者天位所<lb/>
　行者天道而下之所以事上亦所以事天也書曰天<lb/>
　叙有典勑我五典五惇哉天秩有禮自我五禮有庸<lb/>
　哉天命有德五服五章哉天討有罪五刑五用哉然<lb/>
　則王之所行無非天也一失其道則冠履顛倒名器<lb/>
　溷淆人倫亂而天理滅矣春秋之時據有其事聖人<lb/>
<pb n="2b"/>
　所書其可不嚴以為萬世法乎夫仲子者惠公之妾<lb/>
　也以天王之尊而下賵諸侯之妾壊法亂紀莫斯為<lb/>
　甚王者公卿有爵者例書爵無爵者例書字咺者<lb/>
　王之宰也書而名之所以著其貶也文五年成風之<lb/>
　喪亦妾母也王使榮叔歸含且賵王使召伯來㑹葬<lb/>
　俱不稱天者以明無天道也前之所以書天者蓋不<lb/>
　如是無以見王者當奉若天道後之所以去天者不<lb/>
　如是無以見弗克若天也一則名其宰而見貶一則<lb/>
<pb n="3a"/>
　去其天以示譏桓四年天王使宰渠伯紏來聘莊元<lb/>
　年王使榮叔來賜桓公命義亦同此桓公弑君之大<lb/>
　逆既不能行天討以正王法反生而來聘歿而鍚命<lb/>
　故名其宰以正其始去其天以正其終春秋謹嚴大<lb/>
　法可見<lb/>
　楊時曰以傳攷之則仲子者惠公之妾桓公之母也<lb/>
　説者皆以為惠公之母其曰惠公仲子者以别惠公<lb/>
　之母爾<lb/>
<pb n="3b"/>
　謝湜曰先王制禮其位有上下其數有多寡其文有<lb/>
　升降所以别名分而正人倫也名分正則卑不得以<lb/>
　僭尊小不得以間大庶不得以亂嫡故名分者人倫<lb/>
　之夲也侯國夫人與君同體以事宗廟社稷者也故<lb/>
　祭祀之禮君立於阼夫人立於東房君牽牲夫人奠<lb/>
　盎君獻户夫人薦豆以明君與夫人猶日之與月也<lb/>
　故諸侯及夫人歸葬則天王遣臣致賵所以哀恤而<lb/>
　助之也所以尊其體而送之也仲子者惠公之妾也<lb/>
<pb n="4a"/>
　妾也者承事君夫人而不可與君同體者也平王以<lb/>
　賵禮加惠公之妾而哀恤焉是以夫人待妾而尊之<lb/>
　也是以小君之禮送妾而安之也天王者别名分以<lb/>
　理人倫者也天王倒易名分於上則下國化之而嫡<lb/>
　妾之分亂矣故春秋書仲子之賵以示平王尊賤妾<lb/>
　而匹夫人也其歸賵也貶宰咺而名之以示平王之<lb/>
　失禮也王室公卿有爵者書爵無爵者書字尊王命<lb/>
　也宰輔相之官也輔相王室者貶而稱名則天王之<lb/>
<pb n="4b"/>
　失見矣名王臣以示賵之非宜則春秋退妾而崇嫡<lb/>
　嚴閨閫而窒亂源其意顯矣夫緑衣之傷白華之怨<lb/>
　其源皆起於貴賤之不明上下之不正此春秋所以<lb/>
　謹名分而繩之也<lb/>
　胡安國曰上古應時稱號故其名三變春秋以天自<lb/>
　處創制立名繫王於天為萬世法其義備矣冢宰稱<lb/>
　宰咺者名也王朝公卿書官大夫書字上士中士書<lb/>
　名下士書人咺位六卿之長而名之何也仲子惠公<lb/>
<pb n="5a"/>
　之妾爾以天王之尊下賵諸侯之妾是加冠於履人<lb/>
　道之大經拂矣天王紀法之宗也六卿紀法之守也<lb/>
　議紀法而修諸朝廷之上則與聞其謀頒紀法而行<lb/>
　諸邦國之間則專掌其事而承命以賵諸侯之妾是<lb/>
　壊法亂紀自王朝始也春秋重嫡妾之分故特貶而<lb/>
　書名以見宰之非宰矣或曰僖公之母成風亦莊公<lb/>
　妾也其卒也王使榮叔歸含且賵其葬也王使召伯<lb/>
　來㑹葬下賵諸侯之妾而名其宰榮召何以書字而<lb/>
<pb n="5b"/>
　不名也於前賵仲子則名冢宰於後葬成風王不稱<lb/>
　天其法嚴矣<hi>餘見綱領中</hi>
　朱熹曰歸賵於魯天王正以此厚魯古人却不諱死<lb/>
九月及宋人盟于宿<lb/>
　程頥曰惠公之季年敗宋師于黄公立而求成焉盟<lb/>
　于宿魯志也稱及稱人皆非卿也<lb/>
　謝湜曰春秋之法公及㑹則書爵卿及㑹則書名㣲<lb/>
　者及㑹則書人降殺之次也内微者不書内不可稱<lb/>
<pb n="6a"/>
　魯人故也微者稱人春秋之常也諸侯奪爵稱人卿<lb/>
　去名稱人春秋之變文也凡盟以國地而不書其君<lb/>
　者其君亦與盟及宋人盟于宿㑹陳人蔡人楚人鄭<lb/>
　人盟于齊是也元年及宋人盟十年伐宋敗宋師盟<lb/>
　不足以固結鄰國可知也故人君務修政刑以服四<lb/>
　鄰<lb/>
　胡安國曰内稱及外稱人皆微者其地以國宿亦與<lb/>
　焉微者盟㑹不志于春秋此其志者有宿國之君也<lb/>
<pb n="6b"/>
　凡書盟者惡之或曰周官有司盟掌盟載之法詛祝<lb/>
　作其詞玉府共其器戎右役其事太史藏其約蘇公<lb/>
　亦曰出此三物以詛爾斯夫盟以結信出於人情先<lb/>
　王猶不禁也而謂凡書盟者惡之可乎曰盟以結信<lb/>
　非先王所欲而不禁逮德下衰欲禁之而不克者也<lb/>
　春秋之時㑹而歃血其載果掌於司盟猶不以為善<lb/>
　也又况私相要誓慢鬼神犯刑政以成傾危之習今<lb/>
　魯既及儀父宋人盟矣尋自叛之信安在乎故知凡<lb/>
<pb n="7a"/>
　書盟者惡之也<lb/>
冬十有二月祭伯來<lb/>
　程頥曰祭伯畿内諸侯為王卿士來朝不與其朝也<lb/>
　當時諸侯不修朝覲之禮失臣之義王所當治也祭<lb/>
　伯為王臣不輔王正典刑而反與之交又來朝之故<lb/>
　不與其朝以明其罪先儒有王臣無外交之説甚非<lb/>
　也若天下有道諸侯順軌豈有内外之限其相交好<lb/>
　乃常禮也然委官守而逺相朝無是道也周禮所謂<lb/>
<pb n="7b"/>
　世相朝謂鄰國爾<lb/>
　程氏學曰列國相與盟誓其謀必有先後其事必有<lb/>
　善惡其罪有輕重凡事有善者則闕天子之大夫而<lb/>
　國於畿内者其來于魯不以王命故書之以示譏也<lb/>
　不曰朝非朝也不曰奔非奔也不曰使非命也榖梁<lb/>
　曰寰内諸侯非有天子之命不得出㑹諸侯不正其<lb/>
　外交也聘弓鏃矢不出境場束脩之問不行境中有<lb/>
　至尊者不貳之也此為知所譏也夫為人臣者無以<lb/>
<pb n="8a"/>
　有已禮所以不正其外交也禮載縣子之言曰古之<lb/>
　大夫束修之問不出境今之大夫交政於中國然則<lb/>
　祭伯來于後又書祭伯來聘莊二十三年内之公子<lb/>
　友如陳葬原仲外之莒慶來逆叔姫其為臣可知矣<lb/>
　謝湜曰安上尊君莫大於敬敬不行於邦國則擅命<lb/>
　自專作慝自肆小大干法亂紀而勤王之禮廢矣故<lb/>
　諸侯有述職之朝時問之聘所以興邦國之敬也消<lb/>
　爭弭亂莫大於和和不行於邦國則肆暴相侵報怨<lb/>
<pb n="8b"/>
　相伐災不相救禍不相恤而修睦之禮廢矣故諸侯<lb/>
　有繼世之朝中年之聘所以興邦國之和也諸侯朝<lb/>
　聘如是而已及周之衰也朝聘之禮大壊諸侯述職<lb/>
　不修時問不至大國恣横小國畏恐於是有非事之<lb/>
　朝非時之聘交通於邦國之間非獨諸侯為然也王<lb/>
　臣受封於内者僭禮犯分營私立黨亦比外諸侯以<lb/>
　朝聘與列國相通方是時私交行於上下而臣子之<lb/>
　職廢矣故祭伯之朝魯也春秋止書曰來而不曰來<lb/>
<pb n="9a"/>
　朝奪其朝而貶之也春秋首奪祭伯之朝而王臣擅<lb/>
　命私交之罪著矣故榖梁曰聘弓鏃矢不出境塲束<lb/>
　修之問不行竟中有至尊者不貳之也<lb/>
　胡安國曰按左氏曰非王命也祭伯畿内諸侯為王<lb/>
　卿士來朝于魯而直書曰來不與其朝也人臣義無<lb/>
　私交大夫非君命不越境所以然者杜朋黨之原為<lb/>
　後世事君而有貳心者之明戒也惟此義不行然後<lb/>
　有藉外權如繆留之語韓宣惠者有交私議論如莊<lb/>
<pb n="9b"/>
　助之結淮南者倚强藩為援以脅制朝廷如唐盧擕<lb/>
　之於高駢崔𦙍之於宣武昭緯之於邠歧者矣經於<lb/>
　内臣朝聘告赴皆貶而不與正其夲也豈有誣上行<lb/>
　私自植其黨之患哉又曰人臣義無私交君子正而<lb/>
　不黨按春秋書祭伯來不言朝祭叔來聘不稱使譏<lb/>
　外交戒朋黨也<hi>餘見綱領中</hi>
公子益師卒<lb/>
　程頥曰諸侯之卿必受命於天子當時不復請命故<lb/>
<pb n="10a"/>
　諸侯之卿皆不書官不與其為卿也稱公子以公子<lb/>
　故使為卿也惟宋王者後得命官故獨宋卿書官卿<lb/>
　者佐君以治國其卒國之大事故書於此見君臣之<lb/>
　義矣或日或不日因舊史也<lb/>
　程氏學曰君之卿佐是謂股肱股肱或虧何痛如之<lb/>
　故春秋卿卒必録法所當爾也春秋不以日月為例<lb/>
　而左氏謂公不與小歛故不書日杜氏曰所以示薄<lb/>
　厚也斯為可取蓋君於卿佐䔍於恩禮則史册所載<lb/>
<pb n="10b"/>
　日月益詳仲尼從而書之意自見矣周室東遷之後<lb/>
　禮法既壊而春秋之始猶為近古故無駭挟惟秪書<lb/>
　名無駭之卒傳有羽父請謚與族之文是無姓而賜<lb/>
　族者又柔溺之卒皆不見於經蓋上世置卿選賢與<lb/>
　德不必以公子公孫之貴既不世官則有老而不為<lb/>
　卿者矣此其所以不書乎自是以還斯道並棄官人<lb/>
　以世無賢德之選故無致其事於朝者矣其尤者則<lb/>
　有生而賜族者矣季友仲遂叔肹是也季友貴親而<lb/>
<pb n="11a"/>
　有寜魯之功叔盻寵弟則有私親之愛襄仲弑逆<lb/>
　在宣公有援立之力皆生而賜之氏俾世其卿先王<lb/>
　之禮泯然無見矣故聖人於其卒各書其族以志夫<lb/>
　變法亂紀之端而貽權臣執命之禍可不戒哉<lb/>
　謝湜曰卿佐君之股肱其卒人君所當致哀書卒謹<lb/>
　其終也益師公子之為卿者也其得位以公子之親<lb/>
　而已卒書公子志其以公子專國之政也王者不以<lb/>
　官假人故宗室之間有富之以禄無私之以位有貴<lb/>
<pb n="11b"/>
　之以爵無寵之以政後世私勝而害公恩過而害義<lb/>
　官為寵錫之具而公子公孫以親戚得政于君此所<lb/>
　以權歸私室而亂亡隨之也益師孝公子字衆父其<lb/>
　後為衆氏<lb/>
　胡安國曰凡公子公孫登名於史冊貴戚之卿也不<lb/>
　書官者故侍講程頥以謂不與其以公子故而自為<lb/>
　卿也古者諸侯大夫皆命於天子卿卒必書此春秋<lb/>
　貴大臣之意其不日公羊以為逺然公子彄逺矣而<lb/>
<pb n="12a"/>
　書日則非逺也榖梁以為惡然公子牙季孫意如惡<lb/>
　矣而書日則非惡也左氏以為不與小歛然公孫敖<lb/>
　卒于外而公在内叔孫婼卒于内而公在外不與小<lb/>
　歛明矣而書日左氏之説亦非也其見恩數之有厚<lb/>
　薄歟<lb/>
二月春公㑹戎于潛<lb/>
　程顥曰與之和好亂華之道<lb/>
　程頥曰周室既衰蠻夷猾夏有散居中國者方伯<lb/>
<pb n="12b"/>
　大國明大義而攘斥之義也其餘列國慎封守可也<lb/>
　若與之和好以免侵暴非所謂戎狄是膺所以容其<lb/>
　亂華也故春秋華夷之辨尤謹居其地而親中國與<lb/>
　㑹盟者則與之公之㑹戎非義也<lb/>
　謝湜曰禮時見曰㑹則㑹無非時者㑹以訓上下以<lb/>
　正班爵以叙長幼則㑹無非事者春秋之世强陵弱<lb/>
　小役大講好無節出師無義搆事者旁午交興畏命者<lb/>
　奔走不息故列國欲相親則為㑹欲報怨則為㑹欲<lb/>
<pb n="13a"/>
　求盟則為㑹欲合衆則為㑹以至勞民蠧財棄國弛政<lb/>
　紛然㑹于郊境之間凡書㑹以罪諸侯非法也結之<lb/>
　以恩懐之以德綏戎之道也亂則治之危則持之暴<lb/>
　横弗率則征之殘之御戎之道也人君懐服四夷以<lb/>
　此而已又曷嘗屈辱於戎哉隱公欲修好而與戎出<lb/>
　㑹于郊弱邦國之勢啟夷狄之心適以招患而已春<lb/>
　秋書㑹戎于潛以示諸侯御戎之失道也治政中國<lb/>
　為善人材中國為强甲兵中國為利修此以待彼而<lb/>
<pb n="13b"/>
　四夷莫敢不服况於一戎之小乎故有國家者患内<lb/>
　不修不患外不順患内不强不患外不畏<lb/>
　胡安國曰戎狄舉號外之也天無所不覆地無所不<lb/>
　載天子與天地参者也春秋天子之事何獨外戎狄<lb/>
　乎曰中國之有戎狄猶君子之有小人内君子外小<lb/>
　人為泰内小人外君子為否春秋聖人傾否之書内<lb/>
　中國而外四夷使之各安其所也無不覆載者王德<lb/>
　之體内中國而外四夷者王道之用是故以諸夏而<lb/>
<pb n="14a"/>
　親戎狄致金繒之奉首顧居下其䇿不可施也以<lb/>
　狄而朝諸夏位侯王之上亂常失序其禮不可行也以<lb/>
　外服而居塞内無出入之防非我族類其心必異萌<lb/>
　猾夏之階其禍不可長也為此説者其知内外之㫖<lb/>
　而明於馭戎之道正朔所不加也奚㑹同之有書戎<lb/>
　譏之也<lb/>
夏五月莒人入向<lb/>
　程頥曰莒子娶于向向姜不安莒而歸莒人入向以<lb/>
<pb n="14b"/>
　姜氏還天下有道禮樂征伐自天子出春秋之時諸<lb/>
　侯擅相侵伐舉兵以侵伐人其罪著矣春秋直書其<lb/>
　事而責嘗在被侵伐者蓋彼加兵於已則當引咎或<lb/>
　自辨喻之以禮義不得免焉則固其封疆告于天子<lb/>
　方伯若忿而與戰則以與戰者為主處已絶亂之道<lb/>
　也書莒人微者也凡將尊師衆曰某帥師將尊師少<lb/>
　曰某伐某將卑師衆曰某師將卑師少曰某人不知<lb/>
　衆寡將帥名氏亦曰某人書入入其國也侵人之境<lb/>
<pb n="15a"/>
　固為暴况入人之國乎<lb/>
　謝湜曰兵以安民而已救災恤患謂之仁去亂除害謂<lb/>
　之義進退以時謂之禮誅釋視天謂之順其道可謂<lb/>
　正矣故古者征伐其命一出天子所以防暴横而安<lb/>
　邦國也周衰諸侯專征伐之柄出不以時行不以正<lb/>
　或貪利以争田土或報忿以殘都邑内外結怨連禍<lb/>
　攻討日興由是天下䧟於干戈而生民有糜爛之患<lb/>
　矣故春秋書伐書侵書戰書圍書入書取書滅罪諸侯<lb/>
<pb n="15b"/>
　用兵之虐也以兵圍城邑曰圍以兵入國都曰入古<lb/>
　者方國有罪不服然後有舉師入國之討其入國非<lb/>
　以害民誅其亂法者而已莒子以向姜之故以兵入<lb/>
　向而還書入罪其殘人之國也春秋之法諸侯將兵<lb/>
　則書爵卿則書名兵衆則書師寡則書人<lb/>
　胡安國曰左氏曰莒子娶于向向姜不安莒而歸莒<lb/>
　人入向以姜氏還此所謂案也春秋書曰莒人入向<lb/>
　此所謂斷也以事言之入者造其國都以義言之入<lb/>
<pb n="16a"/>
　者逆而不順莒稱人小國也無駭不氏未賜族也其<lb/>
　書帥師用大衆也非王命而入人國邑逞其私意見<lb/>
　諸侯之不臣也擅興師而征討不加焉見王之不君<lb/>
　也據事直書義自見矣<lb/>
　吕祖謙曰莒人入向以姜氏還向姜不安莒而歸莒<lb/>
　子因之而入向而夫婦之恩自此漸壊此皆係天下<lb/>
　之盛衰且人之三綱天下之所以治者君臣父子夫<lb/>
　婦而已<lb/>
<pb n="16b"/>
無駭帥師入極<lb/>
　程頥曰古者卿皆受命於天子春秋之時諸侯自命<lb/>
　已賜族者則書族不書者未賜也賜族者皆命之世<lb/>
　為卿也<lb/>
　謝湜曰師大衆極小國以大衆入小國殘虐之大者<lb/>
　也方是時天王無討罪之威方伯連帥無致伐之義<lb/>
　故莒人無駭肆虐而弗能正向極小國被害而弗能<lb/>
　救也觀莒人入向無駭入極而上下不知治罪由此<lb/>
<pb n="17a"/>
　見矣無駭不氏未賜族也無駭之卒也公始命以字<lb/>
　為展氏然則春秋之初先王遺法猶在國卿未有生<lb/>
　而賜族者也無駭挾皆卿也無駭挾書卒不書氏以<lb/>
　明未有族也柔溺皆卿也柔溺書㑹不書卒以明既<lb/>
　老而不為卿也卿輔相公侯者也一國安危繫之故<lb/>
　先王置卿必選賢德老而倦政則以禮致其事於朝<lb/>
　未有生賜氏族以世其官也魯自季友仲遂叔盻以<lb/>
　寵愛賜氏世爵而權臣執命之禍由此熾矣國卿賜<lb/>
<pb n="17b"/>
　氏世爵諸侯之變禮也觀二卿卒不書氏二卿老不<lb/>
　書卒諸侯壊法亂紀由此見矣<lb/>
秋八月庚辰公及戎盟于唐<lb/>
　程頥曰戎好亂而與之盟非義也<lb/>
　程氏學曰諸侯與中國盟誓已曰不可况與戎人歃<lb/>
　血要言哉<lb/>
　謝湜曰戎人嗜好無厭其有求也不正以義不詰以<lb/>
　威彼將肆其所欲則吾將有所不堪隱公既與戎出<lb/>
<pb n="18a"/>
　㑹于潛又與戎出盟于唐其不能制戎可知也㑹與<lb/>
　之相見而已盟則以事相要非特相見也與戎歃血<lb/>
　要言則非特不能制戎也又將受制於戎矣故戎不<lb/>
　難治也中國自輕然後戎見陵中國自强然後戎不<lb/>
　為冦<lb/>
　胡安國曰按費誓稱淮夷徐戎此蓋徐州之戎久居<lb/>
　中國在魯之東郊者也韓愈氏言春秋謹嚴君子以<lb/>
　為深得其㫖所謂謹嚴者何謹乎莫謹於華夷之辨<lb/>
<pb n="18b"/>
　矣中國而夷狄則狄之夷狄猾夏則膺之此春秋之<lb/>
　㫖也而與戎狄歃血以約盟非義矣是故成於日者<lb/>
　必以事繫而前此盟于蔑則不日盟于宿不日後此<lb/>
　盟于密則不日盟于石門則不日獨盟于唐而書日<lb/>
　者謹之也後世乃有結戎狄以許婚而配耦非其類<lb/>
　如西漢之於匃奴約戎狄以求援而華夏被其毒如<lb/>
　肅宗之於回紇信戎狄以與盟而臣主䝉其恥如德<lb/>
　宗之於尚結贊雖悔於終亦將奚及春秋謹唐之盟<lb/>
<pb n="19a"/>
　其戒逺矣<lb/>
九月紀裂繻來逆女<lb/>
　程頥曰非命卿皆書名以君命來逆夫人也在魯故<lb/>
　稱女内女嫁為諸侯夫人則書逆書歸明重事也來<lb/>
　逆非卿則書歸而已見其禮之薄也先儒皆謂諸侯<lb/>
　當親迎親迎者迎於所館故有親御授綏之禮豈有<lb/>
　委宗廟社稷逺適他國以逆婦者乎非惟諸侯卿大<lb/>
　夫而下皆然詩稱文王親迎于渭未嘗出疆也<lb/>
<pb n="19b"/>
　或問紀裂繻為君逆女如何曰逆后是國之重事使<lb/>
　卿逆亦無妨儒説親逆甚可笑且如秦君取於楚豈<lb/>
　有越國親迎耶所謂親迎者迎于館耳文王迎於渭<lb/>
　亦不是出疆逺迎周國自在渭傍先儒以此雖泥於<lb/>
　親迎之説直至謂天子親迎况文王親迎之時乃為<lb/>
　公子未為君也又曰紀裂繻來逆女伯姬歸于紀裂<lb/>
　繻卿來逆女而伯姬歸于紀逆者㣲也故不書而譏<lb/>
　可見矣<lb/>
<pb n="20a"/>
　謝湜曰女子以柔静為體以正順為德故昏姻必行<lb/>
　親迎之禮雖然諸侯主社稷人民及親迎亦視勢之<lb/>
　所宜而已其迎也以宗廟之命遣卿以國之貴卿將<lb/>
　命其至也國君出迎於舘御輪於庭禮之情文斯盡<lb/>
　矣又何必去國越境然後為禮哉文王以莘女為配<lb/>
　其迎也親至于渭而已則文王未嘗至莘也韓侯以蹶<lb/>
　女為配而蹶為王室卿士其迎也于蹶之里則韓侯因<lb/>
　入覲至周而迎之也諸侯親迎不必逺適他國於此見<lb/>
<pb n="20b"/>
　矣紀裂繻卿也諸侯逆女使卿正也卿國之股肱也<lb/>
　逆夫人以卿將命尊敬之道也春秋之法或著是以<lb/>
　見非或貶失以明正若裂繻逆女所謂著是以見非<lb/>
　者也若宰咺歸賵所謂貶失以明正者也由裂繻觀<lb/>
　之則杞宋逆女非卿靈王逆后以劉夏其為不敬可<lb/>
　知矣榖梁曰逆女親者也公羊曰書外逆女譏不親<lb/>
　迎也二傳固以諸侯躬適他國然後為親迎失先王<lb/>
　制禮之意矣<lb/>
<pb n="21a"/>
　胡安國曰按榖梁子逆女親者也使大夫非正也魯<lb/>
　哀公問冕而親迎不已重乎孔子對曰合二姓之好<lb/>
　以為宗廟社稷主君何謂已重乎文定厥祥親迎于<lb/>
　渭造舟為梁不顯其光則世子而親迎也韓侯娶妻<lb/>
　蹶父之子韓侯迎止于蹶之里則諸侯而親迎也有<lb/>
　夫婦然後有父子有父子然後有君臣夫婦<lb/>
　人倫之夲也逆女必親使大夫非正也入春秋之始<lb/>
　名宰咺歸賵以譏亂法書裂繻逆女以志變常衆妾<lb/>
<pb n="21b"/>
　之分定矣大昏嚴矣<hi>餘見綱領中</hi>
冬十月伯姬歸于紀<lb/>
　程頥曰送子者雖公子公孫非卿則不書<lb/>
　謝湜曰女子以夫為家一於從夫而已故女子謂嫁<lb/>
　曰歸夫婦人倫之夲也昬姻失禮則亂生故逆女歸<lb/>
　謹而書之<lb/>
紀子帛莒子盟于密<lb/>
　程頥曰闕文也當云紀侯某伯莒子盟于宻左氏附<lb/>
<pb n="22a"/>
　㑹作帛杜預以為裂繻之字春秋無大夫在諸侯上<lb/>
　者公羊榖梁皆作伯<lb/>
　謝湜曰啖氏謂闕文非兩㑹<lb/>
　胡安國曰凡闗文有斷以大義削之而非闕者有夲<lb/>
　據舊史因之而不能益者亦有先儒傳授承誤而不<lb/>
　敢増者如隱不書即位桓不書王賵葬成風王不書<lb/>
　天呉楚之君卒不書葬之類皆斷大義削之而非闕<lb/>
　也甲戌己丑夏五紀子伯莒子盟于宻之類或曰夲<lb/>
<pb n="22b"/>
　據舊史因之而不能益者也或曰先儒傳受承誤而<lb/>
　不敢増者也闕疑而慎言其餘可矣必曲為之説則<lb/>
　鑿矣<lb/>
十有二月乙卯夫人子氏薨<lb/>
　程頥曰隱公夫人也薨上墜之聲諸侯國内稱之曰<lb/>
　小君夫人從夫者也公在故不書葬於此見夫婦之<lb/>
　義也<lb/>
　程氏學曰夫人子氏薨夫人從夫者也故國人稱為<lb/>
<pb n="23a"/>
　小君而薨夫人之義從君而君不可以從夫人也先<lb/>
　君而後夫人則夫夫婦婦人之大倫所謂順也<lb/>
　謝湜曰子氏隱公夫人也榖梁曰隱之妻是也夫人<lb/>
　與君同體故歿稱薨薨必書葬子氏不書葬者夫婦<lb/>
　先後之義也夫婦憂戚之情也妻從夫者也夫人先<lb/>
　君而薨義不可以先君書葬夫人之葬從君者也君<lb/>
　在夫人不書葬而夫婦先後之義明矣隱之薨也以<lb/>
　賊不討不成葬公不成葬則夫人雖葬亦不能安夫<lb/>
<pb n="23b"/>
　人患難與君一體故也公不成葬夫人亦不書葬而<lb/>
　夫婦憂戚之情見矣<lb/>
　朱熹曰夫人子氏薨只是仲子左氏豫凶事之説亦<lb/>
　有此理<lb/>
　胡安國曰按榖梁子曰夫人子氏者隱之妻也卒而<lb/>
　不書葬夫人之義從君者也邦君之妻國人稱之曰<lb/>
　小君卒則書薨以明齊也先卒則不書葬以明順也<lb/>
　有夫婦然後有父子有父子然後有君臣夫婦人倫<lb/>
<pb n="24a"/>
　之夲也入春秋之始於子氏書薨不書葬明示大倫<lb/>
　茍如其義則夫夫婦婦而家道正矣<lb/>
鄭人伐衛<lb/>
　程頥曰聲其辠曰伐衛服故不戰衛服可免矣鄭之<lb/>
　擅興戎王法所不容也<lb/>
　謝湜曰林木為人害者在所刋伐以兵伐罪如之伐<lb/>
　討罪之辭也侵則以彼犯此此犯彼而已故春秋之<lb/>
　兵執言討罪為伐無名攻掠為侵雖然以義罪不義<lb/>
<pb n="24b"/>
　者治國之伐也以不義伐不義者亂國之伐也春秋<lb/>
　以義行伐者寡矣若夫彼善於此惡有重輕則觀乎<lb/>
　其事而得失見矣公孫滑鄭之叛臣也衛既失於為<lb/>
　鄭翦除且又助之為虐以取廪延故鄭人討滑之亂<lb/>
　而伐衛也觀鄭人之伐而衛之不道其惡見矣<lb/>
　胡安國曰按左氏鄭共叔之亂公孫滑出奔衛衛人<lb/>
　為之伐鄭取廪延至是鄭人伐衛討滑之亂也凡兵<lb/>
　聲罪致討曰伐濳師入境曰侵兩兵相接曰戰環其<lb/>
<pb n="25a"/>
　城邑曰圍造其國都曰入徙其朝市曰遷毁其宗廟<lb/>
　社稷曰滅詭道而勝之曰敗悉虜而俘之曰取輕行<lb/>
　而掩之曰襲已去而躡之曰追聚兵而守之曰戍以<lb/>
　弱假强而能左右之曰以皆誌其事實以明輕重内<lb/>
　兵書敗曰戰書滅曰取特婉其詞為君隱也征伐天<lb/>
　子之大權今鄭無王命雖有言可執亦王法所禁况<lb/>
　於修怨乎不書戰者程氏以為衛已服也衛服則可<lb/>
　免行此義施於伐而不書戰皆可通矣<lb/>
<pb n="25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋集義卷二<lb/>
</p>
<p>
</p>
  </div>
</body>
</text>
</TEI>
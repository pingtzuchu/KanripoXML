<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋集義卷四十五</head> <lb/>
    <p>
<pb n="1a"/>
欽定四庫全書<lb/>
　春秋集義卷四十五<lb/>
　　　　　　　　　　　　宋　李明復　撰<lb/>
　　昭公<lb/>
二十有二年春齊侯伐莒<lb/>
　謝湜曰齊高發伐莒莒未服故齊侯伐莒<lb/>
宋華亥向寜華定自宋南里出奔楚<lb/>
　謝湜曰書自宋南里出奔楚罪宋不能討賊也三卿<lb/>
<pb n="1b"/>
　自陳入宋南里今又自宋南里奔楚逆臣暴横甚矣<lb/>
　著逆臣暴横責宋之無臣子也<lb/>
　胡安國曰華向誘殺羣公子又刼其君取其太子母<lb/>
　弟為質又借呉楚以為外援入據其國都以叛此必<lb/>
　誅不赦之罪也宋宜竭力必討之於内諸侯宜協心<lb/>
　必救之於外楚子宜執叛臣之使而戮之於境今楚<lb/>
　人釋君而臣是助諸侯之戍怠於救患固請逸賊而<lb/>
　宋又從之則皆罪也故晉荀呉齊苑何忌衛公子朝<lb/>
<pb n="2a"/>
　曹大夫皆略而不書其曰自宋南里者譏宋之縱釋<lb/>
　有罪不能致討出奔楚者不待貶絶而亢不𠂻奨亂<lb/>
　人之惡自見矣<lb/>
大蒐于昌間<lb/>
　謝湜曰比蒲大蒐矣以車徒不足故又大蒐于昌間<lb/>
　于紅于比蒲于昌間著其蒐無常地也<lb/>
　胡安國曰昭公之時凡三書蒐或以非其時或以非<lb/>
　其地而大意在權臣專行公不與也三綱軍政之本<lb/>
<pb n="2b"/>
　古者春蒐夏苖秋獮冬狩皆於農隙以講事而所主<lb/>
　者明貴賤辨等列順少長習威儀則皆納民於軌物<lb/>
　而非馳射擊刺之末矣是故觀于有莘少長有禮知<lb/>
　可用也而文公遂伯臨于洛陽袒而發喪為義帝也<lb/>
　而漢祖遂王今魯國其君則設兩觀乘大輅其臣則<lb/>
　八佾舞於庭旅太山以雍徹其宰則據大都執國命<lb/>
　而軍政之本亡矣何以蒐為此春秋所書為後世戒<lb/>
　之意也<lb/>
<pb n="3a"/>
夏四月乙丑天王崩六月叔鞅如京師葬景王<lb/>
　謝湜曰鞅叔弓子<lb/>
王室亂<lb/>
　謝湜曰太子天下之本也建儲立嫡所以正太子之<lb/>
　位也太子之位正則嫡庶之分明而爭亂之源塞矣<lb/>
　古者朝委裘而天下不亂者此道素明也王子猛王<lb/>
　之嫡子也王子朝王之庶子也猛以嫡當繼而王不<lb/>
　正其位朝以庶怙寵而王不制其失以至儲宫不定<lb/>
<pb n="3b"/>
　而姦臣異心故景王之𦵏方畢而王室爭立之亂作<lb/>
　矣劉單以公義輔正而尊猛尹氏以私心黨庶而尊<lb/>
　朝内外出入戰鬬五年而後定春秋書王室亂以明<lb/>
　亂自景王為之也<lb/>
　胡安國曰何言乎王室亂王者以天下為家則以京<lb/>
　師為室京師者本也周公作立政曰廸惟有夏乃有<lb/>
　室大競其作䲭鴞詩以遺成王亦曰既取我子無毁<lb/>
　我室皆指京師言之也以京師為室王畿為堂諸夏<lb/>
<pb n="4a"/>
　為庭户四裔為藩籬治外者先自内治逺者先自近<lb/>
　本亂而末治者否矣景王寵愛子朝使孽子配嫡以<lb/>
　本亂者其言王室譏國本之不正也本正而天下定<lb/>
　矣唐虞公天下則相禪而與賢三代家天下則相繼<lb/>
　而與子春秋兼帝王之道可公也則以達節為權故<lb/>
　季札辭國貶而稱名可家也則以居正為大故莊公<lb/>
　始生即書於䇿鄭突歸而不氏以國陽生入而得係<lb/>
　於齊此皆正本以及天下之義也其義茍行無易樹<lb/>
<pb n="4b"/>
　子王室豈有亂離之禍乎春秋書子同生於前而記<lb/>
　王室亂於後其為來世法戒明矣<lb/>
劉子單子以王猛居于皇<lb/>
　胡安國曰凡稱以者不以者也師而曰以能左右之<lb/>
　也地而曰以能取與之也人而曰以能生死之也尊<lb/>
　不以乎卑貴不以乎賤大不以乎小劉蚠單旗臣也<lb/>
　曷為能以王猛乎猛無寵於景王不能自定其位制<lb/>
　在劉單其曰以者能廢立之也按左氏景王太子壽<lb/>
<pb n="5a"/>
　以昭十五年卒至是八年矣猛與匄皆其母弟禮無<lb/>
　疑於當立然久而未立者王愛庶子朝欲立以為嗣<lb/>
　未果而王崩故諸大臣競立君諸王子爭欲立以正<lb/>
　則有猛以寵則有朝猛雖正而無寵其威不足以懾<lb/>
　羣下朝雖寵而不正其分不足以服人心二子廢立<lb/>
　皆恃大臣彊弱而後定者也故特稱曰以而景王之<lb/>
　弱其後嗣輕其宗社之罪亦著矣易曰王居無咎稱<lb/>
　居於皇者明其有土當得位之稱也<lb/>
<pb n="5b"/>
秋劉子單子以王猛入于王城<lb/>
　胡安國曰猛未踰年何以稱王示當立也既當立矣<lb/>
　何以稱名明嗣君也曰王猛者見居尊得正又以别<lb/>
　乎諸王子也君前臣名劉單不名而王名不嫌於倒<lb/>
　置乎曰君前臣名常禮也禮當其變臣有不名名其<lb/>
　君而不嫌者矣王不當稱未踰年而稱王名不當稱<lb/>
　立為君而稱猛皆禮之變也惟可與權者能知其變<lb/>
　而不越乎道之中再書劉子單子之以王何也春秋<lb/>
<pb n="6a"/>
　詞繁而不殺者必有美惡焉劉子單子盖挾天子以<lb/>
　令諸侯而專國柄者也書而未足故再書于䇿以著<lb/>
　上下舛逆為後世之深戒也<lb/>
冬十月王子猛卒<lb/>
　謝湜曰王猛稱王以明猛當立為王也稱名以明國<lb/>
　亂猛未得立也劉單奉王猛居皇奉王猛入王城書<lb/>
　以明猛之進退繫二子也書居于皇以明猛之失其<lb/>
　所也書入于王城以明猛之未得國也猛之死書王<lb/>
<pb n="6b"/>
　子以未踰年之君待之也書名書卒以明君位未定<lb/>
　也劉子單子以立正為心可謂忠於王室矣然下不<lb/>
　能合師旅以除逆惡上不能伸社稷大義以正王位<lb/>
　乃以王子乘間入于王城然終於不得其志而卒故<lb/>
　王城書入責二子無定難之材也瀍水東西城皆曰<lb/>
　成周王所居城則為王城<lb/>
　朱熹曰既書王猛又書王子猛皆不可曉<lb/>
十有二月癸酉朔日有食之<lb/>
<pb n="7a"/>
二十有三年春王正月叔孫婼如晉癸丑叔鞅卒晉人<lb/>
執我行人叔孫婼<lb/>
　謝湜曰邾人以魯難告而晉人執我行人非行人之<lb/>
　罪也故晉執婼書行人<lb/>
晉人圍郊<lb/>
　謝湜曰杜氏謂郊子朝所得邑<lb/>
　胡安國曰按左氏晉籍談荀躒帥師軍于侯氏箕遺<lb/>
　樂徴濟師軍其東南正月二師圍郊郊子朝邑也既<lb/>
<pb n="7b"/>
　不書大夫之名氏又不稱師而曰晉人㣲之也所謂以<lb/>
　其事而㣲之者也當是時天子蒙塵晉為方伯不奔<lb/>
　問官守省視器具徐遣大夫往焉勤王尊主之義若<lb/>
　是乎書晉人圍郊而罪自見矣<lb/>
夏六月蔡侯東國卒于楚<lb/>
　謝湜曰東國盖朝楚而卒<lb/>
秋七月莒子庚輿來奔<lb/>
　謝湜曰庚輿虐而好劒茍鑄劒必試諸人故國人難<lb/>
<pb n="8a"/>
　之出奔<lb/>
　胡安國曰左氏曰庚輿虐而好劒茍鑄劒必試諸人<lb/>
　國人患之又將叛齊烏存帥國人逐之庚輿來奔齊<lb/>
　人納郊公三代之得失天下仁與不仁而已矣茍無<lb/>
　仁心甚則身殺國亡不甚則身危國削庚輿免死道<lb/>
　左而出奔於魯幸耳入國不書而書其出奔惡之也<lb/>
　郊公出入皆不書微之也所謂以其人而㣲之者也<lb/>
　㣲之為義或以位或以人或以事春秋書法逹王事<lb/>
<pb n="8b"/>
　名氏不登於史册若此類亦衆矣<lb/>
戊辰呉敗頓胡沈蔡陳許之師于雞父胡子髠沈子逞<lb/>
滅獲陳夏齧<lb/>
　程氏學曰不言呉殺而云滅者為其自取之也為諸<lb/>
　侯不能以義自守廼役屬於楚為呉所取而死之是<lb/>
　取滅之道也君死而云滅者小國悉師以行一敗而<lb/>
　俱亡故云爾<lb/>
　謝湜曰六國興師皆楚令也頓胡沈為主蔡陳許從<lb/>
<pb n="9a"/>
　之故頓胡沈居先六國皆以國稱者以其役屬於楚<lb/>
　外之也胡子沈子以自滅為文者罪其自取也小國<lb/>
　不知執義自守茍順强令而為兵首使强呉敗而殺<lb/>
　之取滅之道也敗而殺之而謂之滅者胡子沈子悉<lb/>
　衆以出上書名自取亡滅之道也敗不書戰者戰陳<lb/>
　未成列而敗之六國之出也呉敗其師隕其君獲其<lb/>
　臣以歸因此國滅其為患大矣春秋書敗滅書獲所<lb/>
　以為小國戒也<lb/>
<pb n="9b"/>
　胡安國曰呉伐州來楚令尹帥師及諸侯之師與呉<lb/>
　戰曷為不書楚令尹既喪楚師已熸六國先敗楚師<lb/>
　遂奔是以不書楚也諸侯之師曷為略而不序頓胡<lb/>
　沈則其君自將蔡陳許則大夫帥師言戰則未陳也<lb/>
　言敗績則或滅或獲其事亦不同也故總言呉人以<lb/>
　詐取勝於前而以君與大夫序六國於後胡沈書爵<lb/>
　書名書滅者二國之君㓜而狂不能以禮自守役屬<lb/>
　於楚悉師以出一敗而身與衆俱亡也其曰胡子髠<lb/>
<pb n="10a"/>
　沈子逞滅者若曰非有能滅之者咸其自取焉耳亦<lb/>
　猶梁亡自亡也鄭棄其師自棄也齊人殱于遂自殱<lb/>
　也或曰滅或曰獲别君臣也君死曰滅胡子髠沈子<lb/>
　逞是也生得曰獲秦晉戰于韓原獲晉侯是也大夫<lb/>
　生死皆曰獲鄭獲宋華元生也吳獲陳夏齧死也書<lb/>
　其敗不以國分而以君大夫為序書其死不以事同<lb/>
　而以君臣為别皆所以辨上下定民志雖顛沛必於<lb/>
　是也其義行而亂自息矣<lb/>
<pb n="10b"/>
天王居于狄泉尹氏立王子朝<lb/>
　范祖禹曰尹氏立王子朝季氏逐昭公世官之患也<lb/>
　謝湜曰王子猛卒母弟王子匄立敬王是也敬王即<lb/>
　位踰年尹氏作亂未已故敬王播越在外尹氏擅立<lb/>
　子朝書天王居狄泉以著天王所在也書尹氏立王<lb/>
　子朝以著尹氏大逆也子朝非正也其立非周人所<lb/>
　欲也尹氏立之而已子朝書立以明立非其立也尹<lb/>
　書氏以明世卿為王室患也<lb/>
<pb n="11a"/>
　胡安國曰立者不冝立也王猛當立而未能立故稱<lb/>
　大臣以之而不言立敬王當立又能立矣故直稱居<lb/>
　于狄泉而不言立子朝庶孽奪正以賤妨貴基亂周<lb/>
　室不當立者也故特稱立而目尹氏尹氏天子之卿<lb/>
　也王朝公卿書爵而變文稱氏者見世卿之擅權亂<lb/>
　國為後戒也或曰稱氏者時以氏稱之也詩云王謂<lb/>
　尹氏此大雅美宣王詩也亦譏世卿歟為此説者誤<lb/>
　矣詩人主文而不以害意有美而或過有刺而或深<lb/>
<pb n="11b"/>
　以意逆之可也春秋所書或稱爵或稱字或稱名或<lb/>
　稱氏或稱子或稱人名分所由正是非所由定禮義<lb/>
　所由出皆斷自聖心游夏不能與也狥時之所稱而<lb/>
　稱之豈其然乎<lb/>
八月乙未地震冬公如晉至河有疾乃復<lb/>
　謝湜曰公如晉數矣惟此書有疾則餘皆以晉辭之<lb/>
　而復也<lb/>
　胡安國曰昭公兩朝于晉而一見止五如晉而四不<lb/>
<pb n="12a"/>
　得入焉今此書有疾乃復殺恥也以周公之胄千乘<lb/>
　之君執幣帛修兩君之好而不見納斯亦可恥矣有<lb/>
　恥而後能知憤知憤而後能自强自强而後能為善為善<lb/>
　而後能立身身立而後能行其政令保其國家矣昭<lb/>
　公内則受制於權臣外則見陵於方伯此正憂患疢<lb/>
　疾有徳慧智術保生免死之時也而安於屈辱甘處<lb/>
　㣲弱無憤恥自强之心其失國出奔死於境外其自<lb/>
　取之哉<lb/>
<pb n="12b"/>
二十有四年春王二月丙戌仲孫貜卒叔孫婼至自晉<lb/>
　胡安國曰大夫執而致則名此獨書其姓氏何賢之<lb/>
　也叔孫婼以禮立身而不屈於强國以忠事主而不<lb/>
　順於强臣此社稷之衛魯之良大夫也使昭公稍有<lb/>
　動心忍性强於為善之意舉國以聴豈其死於乾侯<lb/>
　觀意如之稽顙於昭子叔孫之以逐君責意如其事<lb/>
　可見矣及意如有異志而昭子使祝宗祈死所謂知<lb/>
　其無可奈何安之若命者故婼至自晉特以姓氏書<lb/>
<pb n="13a"/>
　其死也公雖在外而特書日以卒之所以表其節為<lb/>
　後世勸也<lb/>
夏五月乙未朔日有食之秋八月大雩丁酉杞伯郁釐<lb/>
卒冬呉滅巢<lb/>
　謝湜曰巢本微國後屬楚故書滅<lb/>
　胡安國曰巢楚之附庸實邑之也書呉入州來著凌<lb/>
　楚之漸書呉滅巢著入郢之漸四隣封境之守既不<lb/>
　能制則封境震矣四境國都之守既不能保則國都危<lb/>
<pb n="13b"/>
　矣故沈尹戌以此為亡郢之始也春秋内失地不書<lb/>
　明此為有國之大罪外取滅皆書明見取滅者之不<lb/>
　能有其土地人民則不君矣故諸侯之寶三以土地<lb/>
　為首<lb/>
葬把平公<lb/>
二十有五年春叔孫婼如宋夏叔詣㑹晉趙鞅宋樂大<lb/>
心衛北宫喜鄭游吉曹人邾人滕人薛人小邾人于黄<lb/>
父<lb/>
<pb n="14a"/>
　謝湜曰左氏謂謀王室<lb/>
　胡安國曰按左氏鄭子太叔如晉范獻子曰若王室<lb/>
　何對曰王室之不寜大國之憂晉之恥也吾子其早<lb/>
　圖之獻子懼乃徴㑹於諸侯㑹于黄父謀王室也趙<lb/>
　簡子令諸侯之大夫輸王粟具戌人将納王夫以王<lb/>
　猛之無寵單旗劉蚠之屢敗敬王初立子朝之衆召<lb/>
　伯奐南宫嚚甘桓公之黨疑若多助之在朝也然㑹<lb/>
　于黄父凡十國而諸侯之大夫無異議焉是知邪不<lb/>
<pb n="14b"/>
　勝正久矣猶有寵愛庶孽配適奪正至於滅亡而不<lb/>
　寤者不知幽王晉獻之父子亦何足效哉然則黄父<lb/>
　之㑹王事也而無美辭何王室不靖亦惟友邦冡君<lb/>
　克修厥職以綏定王都非異人任亦何美之有免於<lb/>
　譏貶足矣此春秋以正待人之體也後世以濫賞報<lb/>
　臣子所當為之事為臣子者亦受而不辭失此義矣<lb/>
有鸜鵒來巢<lb/>
　謝湜曰來巢來國中為巢也鸜鵒野鳥其居避人鸜<lb/>
<pb n="15a"/>
　鵒來巢國中異之大也方是時魯國綱紀廢壊公室<lb/>
　政治荒蕪久矣然則鸜鵒自野來巢亦其有以召之<lb/>
　也昔無今有故以有為文<lb/>
　胡安國曰傳曰鸜鵒不踰濟濟水東北㑹于汶魯在汶<lb/>
　南其所無也故書曰有巢者去穴而巢隂居陽位臣<lb/>
　逐君象也鸜鵒宜穴處於下而巢居於上季孫宜臣<lb/>
　順於家而主祭於國反常為異之兆能以徳消則無<lb/>
　其應矣或曰此公子宋有國之祥也<lb/>
<pb n="15b"/>
秋七月上辛大雩季辛又雩<lb/>
　謝湜曰祭祀尚敬烝而又烝雩而又雩皆黷祭也一<lb/>
　月而兩雩故於雩書又著其非禮也<lb/>
　胡安國曰左氏以再雩為旱甚聖人書此者以志禦<lb/>
　災之非道而區區於禱祠之末也昭公之時雨雹地<lb/>
　震四見於經旱乾為虐相繼而起有鸜鵒來巢異之<lb/>
　甚也季辛又雩災之甚也考諸列位則國有人焉觀<lb/>
　諸天時則猶有眷顧之心未終棄也若反身修徳信<lb/>
<pb n="16a"/>
　用忠賢災異之來必可禦矣昔高宗肜日雉升鼎耳<lb/>
　異亦甚矣聴於祖已克正厥事故能嘉靖殷邦享國<lb/>
　長久宣王之時旱魃藴隆災亦甚矣側身修行遇災<lb/>
　而懼故能興衰撥亂王化復行此皆以人勝天以徳<lb/>
　消變之驗也昭公至是猶不知畏罔克自省而求於<lb/>
　禱祀之末将能勝乎故特書此以為後世鑒<lb/>
九月己亥公孫于齊次于陽州<lb/>
　胡安國曰内出奔稱孫隱也次于陽州待齊命也昭<lb/>
<pb n="16b"/>
　公欲伐季氏子家子曰季氏得民已久君無多辱公<lb/>
　不從意如登臺而請待於沂上以察罪弗許請囚于<lb/>
　費弗許請以五乘亡弗許子家子曰君其許之政自<lb/>
　之出久矣隠民多取食焉為之徒者衆矣日入慝作<lb/>
　弗可知也弗聴叔孫氏之司馬䧟西北隅以入孟氏<lb/>
　殺郈昭伯遂伐公徒公與臧孫如墓謀遂行以君伐<lb/>
　臣曷為不勝魯自東門遂殺嫡立庶魯君於是乎失<lb/>
　政禄去公室政在季氏於此君也四公矣作三軍盡<lb/>
<pb n="17a"/>
　征其一舍中軍兼有其二民賦入於其家半矣受命<lb/>
　救台也遂入鄆帥師取卞也不以聞軍政在其手專<lb/>
　矣行父片言而東門氏逐南蒯一動而公子愸奔魯<lb/>
　之群臣亦無敢忠於公室而獻謀者所謂屯難之時<lb/>
　也在易屯之六五曰屯其膏小貞吉大貞凶象曰屯<lb/>
　其膏施未光也昭公不明乎消息盈虚之理正身率<lb/>
　徳擇任忠賢待時馴致不忍一朝之忿求逞其私欲<lb/>
　而以群小謀之其及也宜矣<lb/>
<pb n="17b"/>
齊侯唁公于野井<lb/>
　謝湜曰季氏專國乆矣欲除其患不可以不漸也昭<lb/>
　公智不足以圖之也權不足以御之也乃以小人之<lb/>
　慮倉卒攻而去之欲其不陷危亡難矣故公之逐季<lb/>
　氏也反為季氏所逐而失位出奔書孫于齊著昭公<lb/>
　謀術之踈也昭公以微弱失位鄰國所當救也意如<lb/>
　以背逆出君鄰國所當討也救而討之鄰國之義也景公<lb/>
　黨逆棄順黨臣棄君反使意如安處于内而昭公野<lb/>
<pb n="18a"/>
　次于外其相恤也以惻怛之言慰之而已亦何補於<lb/>
　吾君哉書次於陽州書唁於野井責景公滅鄰國之<lb/>
　義也陽州齊邑井齊地也<lb/>
　胡安國曰唁者弔也生事曰唁死事曰弔齊侯唁公<lb/>
　於野井以遇禮相見孔子曰其禮與其詞足觀矣然<lb/>
　則何以失國而不反乎禮有本末正身治人禮之本<lb/>
　也威儀文詞禮之末也昭公喪齊歸無慼容而不顧<lb/>
　娶孟子為夫人而不命政令在家而不能取有子家<lb/>
<pb n="18b"/>
　子之賢而不能用而屑屑焉習儀以亟能有國乎雖<lb/>
　齊侯來唁其禮與詞是矣而方伯連帥之職則未修<lb/>
　也又豈所以為禮哉其言曰自莒疆以西請致千社<lb/>
　將率敝賦以從而子家子曰失魯而以千社為臣誰<lb/>
　與之立且齊君無信不如早之晉書曰唁公亦明其<lb/>
　無納公之實譏之也<lb/>
冬十月戊辰叔孫婼卒十有一月己亥宋公佐卒于曲<lb/>
棘<lb/>
<pb n="19a"/>
　謝湜曰曲棘宋地<lb/>
　胡安國曰按左氏宋元公為公故如晉卒于曲棘曲<lb/>
　棘宋地也宋元之夫人曹氏生子妻意如或謂曹氏<lb/>
　勿與魯將逐之曹氏告元公公告樂祁祁曰與之如<lb/>
　是魯君必出無民而能逞其志者未之有也魯君<lb/>
　失民久矣然則宋元意如之外舅也不此之顧而求<lb/>
　欲納公是以正倫恤患為心而不匿其私親之惡者<lb/>
　也其賢於當時諸侯逺矣故雖卒于封内而特書其<lb/>
<pb n="19b"/>
　地以别之也<lb/>
十有二月齊侯取鄆<lb/>
　謝湜曰鄆魯邑齊侯取鄆以為公所而居之也齊侯<lb/>
　以鄆居公而謂之取者以魯地皆非公有故也孫書<lb/>
　公以明昭公未絶于魯也明其未絶于魯所以罪意<lb/>
　如之逆也鄆書取以明昭公已絶于魯也明其已絶<lb/>
　于魯所以罪公之失國也<lb/>
　胡安國曰鄆魯邑也直書齊侯取之何也齊不自取<lb/>
<pb n="20a"/>
　而為公取鄆使居之也昭公出奔經書次于陽州見<lb/>
　公於魯未絶而季氏逐君為不臣及書齊侯取鄆則<lb/>
　見公已絶於魯而逐於季氏為不君君者有其土地<lb/>
　人民以奉宗廟之典籍者也已不能有而他人是保<lb/>
　則不君矣春秋之義欲為君盡君道為臣盡臣道各<lb/>
　守其職而不渝也昭公失君道季氏為亂臣各渝其<lb/>
　職而不守矣其為後世戒深切著明矣<lb/>
二十有六年春王正月葬宋元公三月公至自齊居于<lb/>
<pb n="20b"/>
鄆<lb/>
　程氏學曰公至自齊居于鄆昭公出奔書曰公孫于<lb/>
　齊次于陽州齊侯唁公于野井聖人書此者示昭公<lb/>
　于魯未為絶也所以罪季氏以臣逐君也至於齊侯<lb/>
　取鄆則見公已絶於魯矣鄆魯邑公不能有而齊侯<lb/>
　取以居公所以罪昭公不能保社稷而見逐於其臣<lb/>
　也昭公失君道季氏為亂臣君不君臣不臣此魯之<lb/>
　所以亂也君君臣臣而天下治况魯國哉<lb/>
<pb n="21a"/>
　謝湜曰齊侯取鄆居公故公居于鄆唁之矣而不能<lb/>
　為之討賊居之矣而不能為之復國齊侯之罪也公<lb/>
　雖失國在外魯國君臣之義未之絶也書至書居所<lb/>
　以存君也敬王居狄泉尹氏之罪也王在狄泉書居<lb/>
　存天王也昭公居鄆季氏之罪也公在鄆書居存國君<lb/>
　也明君臣春秋之義也君臣上下之分明而天下之<lb/>
　大本正矣<lb/>
　胡安國曰居者有其土地人民之稱也昭公失國出<lb/>
<pb n="21b"/>
　奔而稱居於鄆者存一國之防也襄王已出而稱居<lb/>
　於鄭敬王未入而稱居於狄泉者存天下之防也天<lb/>
　子之於天下率土之濱莫非王臣非諸侯所敢擅也<lb/>
　諸侯之於封國四境之内莫非其土非大夫所得專<lb/>
　也故諸侯避舍以待巡守而大夫專邑是謂叛君曰<lb/>
　居於鄆其為防也至矣<lb/>
夏公圍成<lb/>
　謝湜曰成魯邑境内皆非公有故公欲取成則圍之<lb/>
<pb n="22a"/>
　一邑而至於圍之則昭公不得人心由此見矣<lb/>
　胡安國曰成者孟氏之邑左氏曰齊侯將納公命無<lb/>
　受魯貨申豐適齊貨梁丘據據受之言於齊侯曰羣<lb/>
　臣不盡力于魯君者非不能事君也據有異焉宋元<lb/>
　公為魯君如晉卒于曲棘叔孫昭子求納其君無疾<lb/>
　而死不知天之棄魯耶抑君有罪於鬼神故及此也<lb/>
　若使羣臣從魯君以卜師有濟也而繼焉茲無敵矣<lb/>
　齊侯從之使公子鉏帥師從公圍成不書齊師者景<lb/>
<pb n="22b"/>
　公怵於邪説為義不終故微之也書公圍成則季氏<lb/>
　之不臣昭公之不君齊侯之不能修方伯連帥之職<lb/>
　其罪咸具矣<lb/>
秋公㑹齊侯莒子邾子把伯盟于鄟陵<lb/>
　謝湜曰盟于鄟陵謀納公也唁于野井盟于鄟陵而<lb/>
　卒無討叛之師齊侯之罪也<lb/>
公至自㑹居于鄆九月庚申楚子居卒<lb/>
　謝湜曰居楚平王<lb/>
<pb n="23a"/>
冬十月天王入于成周<lb/>
　謝湜曰大臣不能誅子朝清王室以逆天王使天王<lb/>
　犯難以入書入于成周罪王臣討賊之緩也周國統<lb/>
　曰成周書成周以明天王復國也方敬王之返也子<lb/>
　朝猶據國在内故復國以入言之左氏謂召伯盈先<lb/>
　逐子朝而後王入成周誤矣襄王書出敬王書入皆<lb/>
　春秋變文以示義者也<lb/>
　胡安國曰左氏曰晉知躒趙鞅帥師納王入于成周<lb/>
<pb n="23b"/>
　使成公般戍周而還不曰入于京師者京師衆大之稱不可<lb/>
　繫之入也其曰成周云者黍離而次不列於雅降為<lb/>
　國風之意而景王寵愛庶孽弱其世適之罪著矣<lb/>
尹氏召伯毛伯以王子朝奔楚<lb/>
　謝湜曰子朝之亂皆權臣為之也子朝之立也尹氏<lb/>
　主之子朝之奔也尹氏召伯毛伯左右之故前書尹<lb/>
　氏立子朝後書尹氏召伯毛伯以子朝奔楚所以著<lb/>
　權臣之亂也尹氏首為禍惡而召伯毛伯相繼從之<lb/>
<pb n="24a"/>
　故奔楚然後書二伯<lb/>
　胡安國曰取國有五利寵居一焉子朝有寵於景王<lb/>
　為之黨者衆矣卒不能立至於奔楚何也是非有出<lb/>
　於人之本心者不可以私愛是亦不可以私惡非卒<lb/>
　歸於公而止矣景王寵愛子朝將期於見是而天下<lb/>
　不以為是踈薄子猛將期於見非而天下卒不以為<lb/>
　非徒設此心兩棄之也庶孽憑寵為群小之所宗而<lb/>
　人心不附適子恃正人心之所嚮而群小不從故伯<lb/>
<pb n="24b"/>
　服雖殺而平王亦不能復宗周之盛申生已死而奚<lb/>
　齊卓子亦不能勝里克之兵是兩棄之也景王不鑒<lb/>
　覆車王猛子朝之際危亦甚矣春秋詳書為後世戒<lb/>
　可謂深切著明也哉<lb/>
二十有七年春公如齊公至自齊居于鄆夏四月呉弑<lb/>
其君僚<lb/>
　謝湜曰呉公子光肆逆而歸罪於呉者乃春秋變例<lb/>
　於終以起義者也公子光出害君親其罪所宜速討<lb/>
<pb n="25a"/>
　也立君之朝食君之禄者無一人出力以報其君使<lb/>
　㓂讎安處君位而卿大夫皆北靣臣之背上負徳衆<lb/>
　矣然則呉君遇難乃舉朝之臣害之也故弑書呉以<lb/>
　罪其國<lb/>
　胡安國曰此公子光使專諸弑之而稱國何也呉子<lb/>
　壽夢有四子長諸樊次餘祭次夷昧次季札光諸樊<lb/>
　之子也僚夷昧之子也諸樊兄弟以次相及必欲致<lb/>
　國於季子而季子終不受則國宜之光者也僚烏得為<lb/>
<pb n="25b"/>
　君故稱國以弑而不歸獄於光其稱國以弑者呉大<lb/>
　臣之罪也大臣任大事事莫大於置君矣故君存而<lb/>
　國本定君終而嗣子立社稷嘉靖人無間言此秉政<lb/>
　大臣之任伊召之所以安商周孔明之所以定劉漢<lb/>
　也若廢立進退出於羣小閽寺而當國大臣不與焉<lb/>
　用彼相矣此春秋歸罪大臣稱國弑君之意其徑世<lb/>
　之慮深矣<lb/>
　吕祖謙曰呉公子光弑其君僚考左氏所載本末公<lb/>
<pb n="26a"/>
　子光固不能無罪然呉王亦不知根本之虚因楚喪<lb/>
　而伐楚賢者國之望使公子掩餘公子燭庸伐潛用<lb/>
　兵於外而季子又使之聘於上國遂至于晉以觀諸<lb/>
　侯之强弱一時親近之臣皆安頓在外故公子光得<lb/>
　窺伺間隙得行其謀而作亂呉王不知根本之虚處<lb/>
　大抵為國之根本莫大於親賢兩字有親則可以藩<lb/>
　屏王室有賢則鎮重朝廷雖有姦賊不敢覬今則呉<lb/>
　王親如掩餘燭庸則使之帥師圍潛賢如季子則使<lb/>
<pb n="26b"/>
　之出聘於外此公子光所以成簒弑之禍使數子皆<lb/>
　在王之左右安得至此公子光包藏禍心固已久矣<lb/>
　此方得逞其志大抵簒弑之臣乘間投隙因不足論<lb/>
　所可罪者呉子也向使不知公子光之姦愈信為腹<lb/>
　心如此則是不覺不悟不足深罪觀公子光伏甲享<lb/>
　王之時呉王亦自知其謀觀其使甲坐于道及其門<lb/>
　門階户席皆王之親當時設備如此其嚴然終不免<lb/>
　於禍是明知其謀而明䧟於禍呉王既明知其有簒<lb/>
<pb n="27a"/>
　弑之心須當兢兢業業遵養時晦於此上做工夫既<lb/>
　不曾於此上做工夫而親信之臣如掩餘燭庸季子<lb/>
　之徒不當使之在外數子既在外故公子光得以弑<lb/>
　之安得不致簒弑之禍以此觀之則罪不專在公子<lb/>
　光實吳王之罪<lb/>
楚殺其大夫郤宛<lb/>
　謝湜曰左氏謂費無極譖而害之<lb/>
秋晉士鞅宋樂祁犂衛北宫喜曹人邾人滕人㑹于扈<lb/>
<pb n="27b"/>
　謝湜曰左謂謀納公<lb/>
　胡安國曰按左氏扈之㑹令戍周且謀納公也宋衛<lb/>
　皆利納公固請之士鞅取貨於季孫謂樂祁北宫喜<lb/>
　曰魯君守齊三年而無成季氏甚得其民淮夷與之<lb/>
　有十年之備有齊楚之援有堅守之心有列國之權<lb/>
　而弗敢宣也事君如在國鞅以為難二子皆圖國者<lb/>
　也而欲納魯君請從二子以圍魯無成死之二子懼<lb/>
　皆辭乃辭小國而以難復之十五年諸侯盟于扈将為<lb/>
<pb n="28a"/>
　魯討齊齊侯賂之而不克討故在㑹諸侯略而不序<lb/>
　今此謀納公亦以賂故不克納而諸國之大夫皆序<lb/>
　何也曰利於納公者宋衛之大夫也受賂而不欲納<lb/>
　公者獨范鞅主之耳又况戍周之令行乎所以列序<lb/>
　而不略也以此見聖人取捨之大情而輕重審矣<lb/>
冬十月曹伯午卒邾快來奔<lb/>
　謝湜曰邾大夫凡三叛出奔皆以魯為主以其受鄰<lb/>
　國逋逃而安之也<lb/>
<pb n="28b"/>
公如齊公至自齊居于鄆<lb/>
二十有八年春王三月葬曹悼公公如晉次于乾侯<lb/>
　謝湜曰次于陽州不得入於齊也次于乾侯不得入<lb/>
　於晉也近則見輕于齊逺則見輕于晉其憂危至矣<lb/>
　晉主盟之國也魯君以難告若在水火之中也頃公<lb/>
　坐視魯君水火之難棄而不恤非所以正邦國也書<lb/>
　次于乾侯罪頃公失主盟之道也乾侯晉邑<lb/>
夏四月丙戌鄭伯寜卒六月葬鄭定公秋七月癸巳滕<lb/>
<pb n="29a"/>
子寜卒冬葬滕悼公<lb/>
二十有九年春公至自乾侯居于鄆<lb/>
　謝湜曰晉侯未見公故以乾侯至<lb/>
齊侯使高張來唁公<lb/>
　程氏學曰昭公至自齊居于鄆三至自㑹居于鄆一<lb/>
　至自乾侯居于鄆一書至書居所以存君也公播越<lb/>
　于外不獲其所而魯國君臣之義其可絶乎春秋之<lb/>
　道明君臣者也君臣之道明而天下安且治矣書曰<lb/>
<pb n="29b"/>
　公在乾侯亦與此同意<lb/>
　謝湜曰恤之而不能救之不可謂之徳唁于野井使<lb/>
　高張來唁罪其無救難之實也<lb/>
　胡安國曰遣使來唁淺事也亦書于經者罪齊侯不<lb/>
　能修方伯連帥之職也昔狄人迫逐黎侯黎侯寓于<lb/>
　衛衛人弗恤黎之臣子勸其君以歸而賦式微其一<lb/>
　章曰微君之故者以事求人而人不有其事是謂微<lb/>
　君之故若昭公見逐出奔而齊莫之討淹恤日久而<lb/>
<pb n="30a"/>
　齊莫之納微君之故矣其二章曰微君之躬者以身<lb/>
　下人而人不有其身是謂微君之躬若齊侯設禮以<lb/>
　享而使宰獻遣使來唁而稱主君微君之躬矣諸侯<lb/>
　失國託於諸侯禮也諸侯失國諸侯納之正也齊之<lb/>
　先世嘗主夏盟而太公受先王五侯九伯之命矣魯<lb/>
　為鄰境甥舅之國也昭公朝夕立於其朝曽不能陳<lb/>
　師境上討意如逐君之罪而遣使唁公豈得禮乎<lb/>
公如晉次于乾侯<lb/>
<pb n="30b"/>
　謝湜曰晉辭之矣又如晉次于乾侯窘迫之至也<lb/>
夏四月庚子叔詣卒秋七月冬十月鄆潰<lb/>
　謝湜曰適齊齊弗禮適晉晉弗受以覉旅之迹託于<lb/>
　晉之乾侯君權掃地盡矣鄆人憂季氏之為患也於<lb/>
　是上下莫相保守而一邑之衆潰焉以千乘之君而<lb/>
　卒無尺土之託一民之輔者權臣為之難也<lb/>
　胡安國曰民逃其上曰潰自是昭公削迹於魯尺地<lb/>
　一民皆非其有矣公之出奔處鄆四年民不見徳亡<lb/>
<pb n="31a"/>
　無愛徵至於潰散豈非昏迷不反自納於罟獲䧟阱<lb/>
　之中其從者又皆艾殺其民視如土芥其下不堪所<lb/>
　以潰歟然則去宗廟社稷出奔而猶不惕然恐懼期<lb/>
　改過以補前行之愆也自棄甚矣欲不亡得乎噫故<lb/>
　書以為後世戒<lb/>
三十年春王正月公在乾侯<lb/>
　程氏學曰公在乾侯存君也君失其所在於乾侯而<lb/>
　不得歸故因其朝正之時而書公所在則存君父罪<lb/>
<pb n="31b"/>
　臣子譏諸侯之意皆可具見也<lb/>
　謝湜曰鄆潰公不得反而客于乾侯正月書公所在<lb/>
　存君父也存君父所以責臣子也<lb/>
　胡安國曰公去社稷於今五年每嵗首月不書公者<lb/>
　在魯四封之内則無適而非其所也至是鄆潰客寄<lb/>
　乾侯非其所矣嵗首必書公之所在者盖以存君不<lb/>
　與季氏之専國而罪臣子譏諸侯之意具矣唐武后<lb/>
　廢遷中宗革命自立史臣列於本紀欲著其罪而君<lb/>
<pb n="32a"/>
　子以為非春秋之法其言曰天下者唐之天下中宗<lb/>
　受之於其父武后安得絶先君之世復繫嗣君之年<lb/>
　黜武氏之號自以為竊取春秋之義信矣<lb/>
夏六月庚辰晉侯去疾卒秋八月葬晉頃公冬十有二<lb/>
月呉滅徐徐子章羽奔楚<lb/>
　程氏學曰齊師滅譚譚子奔莒楚人滅弦弦子奔黄<lb/>
　狄滅溫溫子奔衛國滅君奔皆不名者春秋之世强<lb/>
　凌弱衆暴寡而滅人之國其君力有不勝而奔者於<lb/>
<pb n="32b"/>
　其國義未絶也何則彼實無罪而為横逆所加固可<lb/>
　以上訴諸天子下告諸侯然則其理可伸而其邦可<lb/>
　復矣焉可遽絶之哉唯昭三十年吳滅徐徐子章羽<lb/>
　奔楚獨名傳以既服矣而後奔楚以經義例考之為<lb/>
　信彼既降矣安有興復之志乎故名之以著其絶也<lb/>
　奔不書出國滅無出故耳<lb/>
　謝湜曰春秋國滅君奔皆不名獨徐子章羽名者為<lb/>
　其已臣於呉而後奔也奔而不名者取其有興復之<lb/>
<pb n="33a"/>
　志也屈辱為臣則興復之志亡矣故徐子之奔也書<lb/>
　名以著其絶<lb/>
　胡安國曰春秋國滅而君出奔者皆存其爵而不名<lb/>
　為無可滅之罪特為横逆所加耳獨徐子章羽奔而<lb/>
　書名者章羽斷其髪携其夫人以逆呉子已無興復<lb/>
　之志矣以此見春秋大義雖在於抑强扶弱又責弱<lb/>
　者之必自强於為善也<lb/>
三十有一年春王正月公在乾侯<lb/>
<pb n="33b"/>
　范祖禹曰季氏出其君魯無君者八年春秋每嵗必<lb/>
　書公之所在及其居乾侯也正月必書曰公在乾侯<lb/>
　不與季氏之專國也<lb/>
季孫意如㑹晉荀躒于適歴<lb/>
　謝湜曰意如魯之大逆也大國不能為之力討又使<lb/>
　大夫㑹焉何以為亂臣賊子之戒哉然則意如身負<lb/>
　大罪乃敢偃焉自肆而無所忌憚者以晉大夫為之<lb/>
　援也<lb/>
<pb n="34a"/>
　胡安國曰左氏曰晉侯將以師納公士鞅曰若召季<lb/>
　孫而不來則信不臣矣然後伐之若何晉人召季孫<lb/>
　鞅使私焉曰子必來我受其無咎意如出君不事專<lb/>
　有魯國晉實主盟不能致討而寵以㑹禮不亦悖哉<lb/>
　或曰季孫事君如在國未知其罪而君伐之是昭公<lb/>
　之過也則非矣行貨齊晉使不納公禱於煬官求君<lb/>
　不入及其復也猶欲絶其兆域加之惡謚安在乎事<lb/>
　君如在國猶曰未知其罪乎齊晉不能誅亂禁姦悖<lb/>
<pb n="34b"/>
　君臣之義不知其從自及也陸淳以為逐君之臣晉<lb/>
　不之罪而反與為㑹書曰意如㑹晉荀躒于適歴晉<lb/>
　侯之為盟主可見矣荀躒之為人臣可知矣此不待<lb/>
　貶絶而罪惡見者也得春秋所書之意矣<lb/>
夏四月丁巳薛伯糓卒晉侯使荀躒唁公于乾侯<lb/>
　謝湜曰賊臣不討而荀躒㑹之危君不救而荀躒唁<lb/>
　之何以撥魯國之亂而反之正哉齊晉皆大國也力<lb/>
　足以誅逆而不為之誅勢足以解危而不為之解此<lb/>
<pb n="35a"/>
　春秋所以責二國之唁也<lb/>
秋葬薛獻公冬黒肱以濫來奔<lb/>
　謝湜曰黒肱邾大夫不書邾杜氏謂闕文<lb/>
十有二月辛亥朔日有食之<lb/>
三十有二年春王正月公在乾侯取闞<lb/>
　謝湜曰公旅寄乾侯久矣非有兵力可以得邑也所<lb/>
　以取闞者魯人以闞與公而公取之也書取闞著其<lb/>
　微弱也闞魯微邑<lb/>
<pb n="35b"/>
夏呉伐越秋七月冬仲孫何忌㑹晉韓不信齊高張宋<lb/>
仲幾衛世叔申鄭國参曹人莒人薛人把人小邾人城<lb/>
成周<lb/>
　謝湜曰諸侯不勤王事久矣當王室危弱之時列國<lb/>
　乃能從王命城成周以安王室善之大者也書城成<lb/>
　周善之也<lb/>
　胡安國曰天子有道守在四裔今至於城王都可以<lb/>
　不書乎不曰城京師而曰城成周者京師衆大之稱<lb/>
<pb n="36a"/>
　成周地名也與列國等矣<lb/>
　吕祖謙曰自王子朝之亂諸侯戍周到此敬王謀於<lb/>
　晉晉為之城成周當時人心未定所恃者城郭而已<lb/>
　今范獻子魏獻子謀與其戍周不如城之天子實云<lb/>
　雖有後事晉勿與知可也他是晉秉政大臣自相謀<lb/>
　如此以事迹上看晉人合諸大夫以城成周定其高低<lb/>
　厚薄以令諸侯自共王事以春秋之末晉之衰諸侯<lb/>
　能如此已是間見之時看晉執政不要去迹上看須<lb/>
<pb n="36b"/>
　看其執政之相謀雖有後事晉勿與知可也做此城<lb/>
　成周一段事自此天子之事都不要管天下事這般<lb/>
　一段大段要看自周之衰五覇扶持王室固是無誠<lb/>
　心欲借王室以求寵於諸侯何故到春秋之末雖五<lb/>
　覇亦無尚有王澤未盡略知有王室在到得王澤欲<lb/>
　盡僅有毫髪之存王不能因振奮再張王室此一段<lb/>
　事以略言之做一番不管所以謀雖有後事晉勿與<lb/>
　知可也晉一國之心如此若以天下大勢論見得周所<lb/>
<pb n="37a"/>
　以不復振處何故當時人心九分在私止有一分在<lb/>
　王室以一分做十分事為周城了事王室之心便亡<lb/>
　盖縁此一番用盡豈特范獻子魏獻子之過為周王<lb/>
　者所當増修國政保䕶愛飬生起諸侯尊王之心反<lb/>
　不審天下之大勢令城其城諸侯尊王室之心皆亡<lb/>
　此周所以衰<lb/>
十有二月己未公薨于乾侯<lb/>
　謝湜曰薨于乾侯著其客死于外也魯國政在季氏<lb/>
<pb n="37b"/>
　四世矣民知季氏不知有君昭公大事未知所處而<lb/>
　遽以干戈討不可制之權臣故意如方登臺請罪而<lb/>
　公徒釋甲皆無戰心及其出也齊弗見禮晉弗見受<lb/>
　鄟陵之盟扈之㑹二國姦臣反為季氏援助而内無<lb/>
　討亂之臣昭公屢年次于野卒乎無一人之援而死<lb/>
　于乾侯此可不為之悲乎哉故史墨曰為君慎名與<lb/>
　器不可以假人<lb/>
　胡安國曰諸侯失國出奔者衆矣鄭伯突為祭仲所<lb/>
<pb n="38a"/>
　逐而出奔入于櫟而復國衛侯衎為孫寗所逐而出<lb/>
　奔入于夷儀而復國昭公在外八年卒以客死為天<lb/>
　下笑何也祭仲雖專而世權不重於季氏衛侯失國<lb/>
　猶夫人也而有推挽之者所以雖失而復得也魯自<lb/>
　季友受費以為上卿至于意如專執國命四世矣其<lb/>
　臣皆季氏之孚也其民皆季氏之獲也而昭公有一子<lb/>
　家駒言不見聴計不行也不得復國宜矣故春秋詳<lb/>
　録其所為後世之戒公雖失國然每嵗之首月必書<lb/>
<pb n="38b"/>
　公在乾侯誅意如也書齊侯取鄆公圍成鄆潰絶昭公<lb/>
　也為人臣者觀每嵗必書公所在必不敢萌䟦扈不<lb/>
　臣之心為人君者觀春秋所書圍成鄆潰知社稷之<lb/>
　無常奉也亦必少警矣嗚呼可謂深切著明矣<lb/>
　胡宏曰九五屯其膏小貞吉大貞㓙象曰屯其膏施<lb/>
　未光也魯昭公當三桓强盛禄去公室之時以人則<lb/>
　皆季氏之人以政則皆季氏之政君位雖存而威權<lb/>
　去已不足以有為欲恩澤下流難矣屯其膏屯膏凝<lb/>
<pb n="39a"/>
　結而不流者也然則宜奈何自小而以漸正之使恩<lb/>
　澤浸潤加於百姓仁心仁聞著於天下則有吉如唐<lb/>
　武宗憲宗是魯昭不知出此舉兵攻之欲奪數世之<lb/>
　權於一旦恩澤未孚民莫之與以致失國出奔客死<lb/>
　他所㓙矣<lb/>
　吕祖謙曰魯昭公當時不能堪季氏之强暴陵弱公<lb/>
　室不勝一朝之忿舉兵伐季氏至於失其國身死於<lb/>
　外自當時觀之不過言魯失民數世一旦輕舉妄動<lb/>
<pb n="39b"/>
　固不可若如此説昭公便須委首聴命於强族可也<lb/>
　輕舉妄動以喪社稷固昭公之可罪然當時使俛首<lb/>
　聴於強族亦豈是承周公伯禽付託之意但季氏雖<lb/>
　强然考當時事勢亦自有可乘之隙昭公智不足以<lb/>
　知此費季氏腹心之地季氏不能自固根本南蒯以<lb/>
　費叛腹心内潰季氏討之三四年不服間隙孰過於<lb/>
　此昭公若乘此機㑹正一國之紀綱收公室之權當<lb/>
　時又有子家駒精忠逺識與之圖國舉兵以伐之季<lb/>
<pb n="40a"/>
　氏必敗大抵投機之㑹固有間不容髪者今也季氏<lb/>
　討費數年之久亦一大機㑹也而昭公不能知當可<lb/>
　為之時不為及季氏既服費復强之後反驅市人以<lb/>
　戰宜於失國待他威勢再强方且委靡不以為意始<lb/>
　謀討季氏亦已晩矣此其所以反為季氏所陵而身<lb/>
　死於外也<lb/>
　<lb/>
　<lb/>
<pb n="40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋集義卷四十五<lb/>
</p>
<p>
</p>
  </div>
</body>
</text>
</TEI>
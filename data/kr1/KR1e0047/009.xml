<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋集義卷六</head> <lb/>
    <p>
<pb n="1a"/>
欽定四庫全書<lb/>
　春秋集義卷六<lb/>
　　　　　　　　　　　　　　宋　李明復　撰<lb/>
　　桓公<lb/>
　程頥曰桓公名允惠公子隱公弟桓王九年即位桓<lb/>
　謚也闢土服逺曰桓<lb/>
元年春王正月公即位<lb/>
　程頥曰桓公弑君而立不天無王之極也而書春王<lb/>
<pb n="1b"/>
　正月公即位以天道王法正其辠也<lb/>
　謝湜曰君為國之大夲即位君之始事位不正不可以守國<lb/>
　故春秋元年必書公即位所以正大夲謹始事也諸侯爵位皆<lb/>
　先王度其祖考功德而畀之也故子孫繼世必請命於王頒<lb/>
　政施教考禮修樂必受命於王所以尊王命而正邦國也<lb/>
　自隱公以降列國盟㑹自專法令自出其即位皆受之先<lb/>
　君而請命之禮不修君臣之大義廢矣故春秋之初以王法<lb/>
　首奪隱公即位而正其惡也奪隱公即位以正其惡而諸侯<lb/>
<pb n="2a"/>
　擅命傳國之罪皆見矣此隱公所以不書即位也文<lb/>
　公成公襄公昭公哀公書即位者以明繼正也莊公<lb/>
　閔公僖公不書即位者以明繼故也桓公以害隱而<lb/>
　立宣公以公子遂害世子而立定公以季氏背昭而<lb/>
　立三公書即位者著其自立之罪也然則春秋之法<lb/>
　書即位者以繼正也不書即位者以繼故也隱公繼<lb/>
　世正也宜書即位而不書者以罪諸侯不臣桓公宣<lb/>
　公定公繼世非正也不宜書即位而書者以責臣子<lb/>
<pb n="2b"/>
　不能討逆也<lb/>
　胡安國曰元年即位之始年也自是累數雖久而不<lb/>
　易此前古人君記事之例春秋祖述為編年法及漢<lb/>
　文帝惑方士之言改後元年始亂古制夫在位十有<lb/>
　六載矣復稱元年可乎孝武又因事别建年號歴代<lb/>
　因之或五六年或四三年或一嵗再更使記注繁蕪<lb/>
　莫之勝載夫歴世無窮而美名有盡豈記久明逺可<lb/>
　行之法也必欲傳久當以春秋編年為正<lb/>
<pb n="3a"/>
　又曰桓公與聞乎弑而書即位著其弑立之罪深絶<lb/>
　之也美惡不嫌同詞或問桓非惠公之嫡子乎當立<lb/>
　而未能自立是故隱公攝焉以俟其長而授之位久<lb/>
　攝而不歸疑其遂有之也是以至於見弑而惡亦有<lb/>
　所分矣春秋曷為深絶桓也曰古者諸侯不再娶於<lb/>
　禮無二嫡惠公妃既卒繼室以聲子則是攝行内主<lb/>
　之事矣仲子安得為夫人母非夫人則桓乃隱之庶<lb/>
　弟安得為嫡子謂當立乎桓不當立則國乃隱公之<lb/>
<pb n="3b"/>
　國其欲授桓乃實讓之非攝也攝讓異乎曰非其有<lb/>
　而居之者攝也故周公即政而謂之攝推已所有以<lb/>
　與人者讓也故堯舜禪授而謂之讓惠無嫡嗣隱公<lb/>
　繼室之子於次居長禮當嗣世其欲授桓所謂推已<lb/>
　所有以與人者也豈曰攝之云乎以其實讓而桓乃<lb/>
　弑之春秋所以惡桓深絶之也然則公羊所謂桓㓜<lb/>
　而貴隱長而卑子以母貴者其説非與曰此狥惠公<lb/>
　失禮而為之詞非春秋法也仲子有寵惠公欲以為<lb/>
<pb n="4a"/>
　夫人母愛者子抱惠公欲以桓為適嗣禮之所不得<lb/>
　為也禮不得為而惠公縱其邪心而為之隱公又探<lb/>
　其邪志而成之公羊又肆為邪説而傳之漢朝又引<lb/>
　為邪議而周之夫婦之大倫亂矣春秋明著桓罪深<lb/>
　加貶絶備書終始討賊之義以示王法正人倫存天<lb/>
　理訓後世不可以邪汨之也<lb/>
　朱熹曰書即位者是魯君行即位之禮繼故不書即<lb/>
　位者是不行即位之禮若桓公之書即位則是桓公<lb/>
<pb n="4b"/>
　自正其即位之禮耳<lb/>
三月公㑹鄭伯于垂鄭伯以璧假許田<lb/>
　程頥曰隱公八年鄭伯使宛來歸祊蓋欲易許田魯<lb/>
　受祊而未與許及桓弑立故為㑹而求之復假以璧<lb/>
　朝宿之邑先祖受之於先王豈可相易也故諱之曰<lb/>
　假諱國惡禮也<lb/>
　程氏學曰鄭伯以璧假許田左氏以為易祊田黎淳<lb/>
　以隱十一年易許之事破左氏謂田是許之田如何<lb/>
<pb n="5a"/>
　曰左氏説是也既是許之田如何却假之魯隱十一<lb/>
　年雖入許許未嘗滅許叔已奉祀也<lb/>
　楊時曰宋督弑其君而公成其亂取郜大鼎以歸公<lb/>
　弑隱公而鄭伯㑹公于垂以璧假許田則魯之亂鄭<lb/>
　伯成之也不書為内諱也夫鄭伯之假田與公之取<lb/>
　鼎其求賂一也而書之異辭内外之分然也<lb/>
　謝湜曰君薨百官緫已以聽於冡宰三年孝子疾痛<lb/>
　在心思慮未能接事故也國有大故然後以義勝恩<lb/>
<pb n="5b"/>
　故三年之喪金革之事有不辟者隱公即位三月而<lb/>
　盟于蔑桓即位三月而㑹于垂春秋諸侯無三年哀<lb/>
　戚可知也春秋於即位三月書盟書㑹而惡自見矣<lb/>
　左氏謂修好于鄭<lb/>
　又曰許田魯朝宿之邑也鄭莊公欲易許田其志已<lb/>
　見於歸祊矣祊小許田大故歸祊之後五年然後得<lb/>
　許田其㑹于垂也又以璧遺魯而請之祊非魯有也<lb/>
　許田鄭易而得之也祊非魯有然而於魯稱歸者罪<lb/>
<pb n="6a"/>
　鄭專天子之邑也許田鄭易而得之然而於鄭稱假<lb/>
　者不與莊公變天子之封也假暫辭稱假以明復當<lb/>
　歸魯<lb/>
　胡安國曰許田所以易祊也鄭既歸祊矣又加璧者<lb/>
　祊薄於許故也魯山東之國與祊為鄰鄭畿内之邦<lb/>
　許田近地也以此易彼各利於國而聖人乃以為惡<lb/>
　而隱之獨何歟曰利者人欲之私放於利必至奪攘<lb/>
　而後厭義者天理之公正其義則推之天下國家而<lb/>
<pb n="6b"/>
　可行春秋惡易許田孟子極陳利國之害皆拔夲塞<lb/>
　源杜簒弑之漸也湯沐之邑朝宿之地先王所錫先<lb/>
　祖所受私相貿易而莫之顧是有無君之心而廢朝<lb/>
　覲之禮矣是有無親之心而擅弃先祖之地矣故聖<lb/>
　人以是為國惡而隱之也其不曰以璧易田而謂之<lb/>
　假者夫易則已矣言假則有歸道焉又以見許人改<lb/>
　過遷善自新之意非止隱國惡而已也其垂訓之義<lb/>
　大矣<lb/>
<pb n="7a"/>
　吕祖謙曰元年鄭伯以璧假許田朝宿湯沐皆天子<lb/>
　所賜諸侯之邑然天子諸侯其朝㑹之時如此之衆<lb/>
　安得許多邑以與之蓋天子所賜非其大勲勞即王<lb/>
　之懿親却非人人而與之如五服之諸侯其來亦自<lb/>
　有時耳朝宿之邑在畿内湯沐之邑在方嶽之下想<lb/>
　一邑之内亦不多要不過數十家耳又須看鄭人卒<lb/>
　易祊田之意初間尚懼王法未敢遽易故以假為言<lb/>
夏四月丁未公及鄭伯盟于越<lb/>
<pb n="7b"/>
　程頥曰桓公欲納鄭好以自安故既與許田又為盟<lb/>
　也弑君之人凡民罔弗憝而鄭與之盟以定之其辠<lb/>
　大矣<lb/>
　謝湜曰公立不正與鄭㑹受鄭璧遺鄭許田及鄭盟<lb/>
　以親鄭也<lb/>
　胡安國曰垂之㑹鄭為主也故稱㑹越之盟魯志也<lb/>
　故稱及鄭人欲得許田以自廣是以為垂之㑹桓公<lb/>
　欲結鄭好以自安是以為越之盟夫弑逆之人凡民<lb/>
<pb n="8a"/>
　罔弗憝即孟子所謂不待教命人得而誅之者也而<lb/>
　鄭與之盟以定其位是肆人欲滅天理大義遂以澌<lb/>
　滅天討無復共行聖人所為懼春秋所以作無俟於<lb/>
　貶絶而惡自見矣<lb/>
秋大水<lb/>
　程頥曰君修德則和氣應而雨暘若桓行逆德而<lb/>
　致隂沴乃其宜也<lb/>
　謝湜曰水汎濫異常為大水大水陽氣勝而溢也其<lb/>
<pb n="8b"/>
　損傷民物為害大故書<lb/>
　胡安國曰大水者隂逆而與怨氣并之所致也桓行<lb/>
　逆德而致隂沴宜矣或問堯之時豈有致之者而曰<lb/>
　洚水警予何也曰堯之水非有以致之開闢已來水<lb/>
　之行未能得其所歸故堯有憂焉使禹治之然後人<lb/>
　得平土而居爾若曰洪水者積雨之所成時晹而熄<lb/>
　矣奚待乎九年十有三載之治也山谷之所洩歟自<lb/>
　禹功既䟽鑿决排以至于今而其流不滅何也是知<lb/>
<pb n="9a"/>
　天非為堯有洪水之災至禹而後水由地中行爾後<lb/>
　世有人為不善感動天變召水溢之災者必引堯為<lb/>
　解誤矣<lb/>
冬十月<lb/>
二年春王正月戊申宋督弑其君與夷及其大夫孔<lb/>
父<lb/>
　程頥曰桓公無王而書王正月正宋督之罪也弑逆<lb/>
　之罪不以王法正之天理滅矣督雖無王而天理术<lb/>
<pb n="9b"/>
　嘗亡也人臣死君難書及以著其節父名也稱大夫<lb/>
　不失其官也<lb/>
　謝湜曰宋督宋萬不氏未賜族也雖賜族不當書氏<lb/>
　逆惡在所誅絶故也孔氏父名孔父死君之難臨大<lb/>
　節而不可奪者也可謂忠於其君矣故殤公之被害<lb/>
　也書及以顯其忠書大夫以示能死職宋殤公立十<lb/>
　年外事攻討兵連不息内有逆臣而不加察外有怨<lb/>
　仇而不加慮此督之難所以發於蕭牆也棄内事外<lb/>
<pb n="10a"/>
　者可不戒耶桓月皆不書王二年書王者以王法正<lb/>
　督之罪也<lb/>
　胡安國曰桓無王而元年書春王正月以天道王法<lb/>
　正桓公之罪也桓無王而二年書春王正月以天道<lb/>
　王法正宋督之罪也程氏曰弑逆者不以王法正之<lb/>
　天理滅矣督雖無王而天理未嘗亡也其説是矣<lb/>
　糓梁子以二年書王正與夷之卒其義一爾以為諸<lb/>
　侯之卒無所隱痛故書王以正之誤矣按左氏宋殤<lb/>
<pb n="10b"/>
　公立十年十一戰民不堪命孔父為司馬無能改於<lb/>
　其德非所謂格君心之非者然君弑死於其難處命<lb/>
　不渝亦可以無婗矣父者名也著其節而書及不失<lb/>
　官而書大夫是春秋之所賢也賢而名之何也故侍<lb/>
　讀劉敞以謂既名其君於上則不字其臣於下此君<lb/>
　前臣名禮之大節也督將弑殤公孔父生而存則不<lb/>
　可得弑於是乎先攻孔父而後及其君能為有無亦<lb/>
　庶幾焉凡亂臣賊子蓄無君之心者必先剪其所忌<lb/>
<pb n="11a"/>
　而後動於惡不能剪其所忌則有終其身而不動也<lb/>
　華督欲弑君而憚孔父劉安欲叛漢而憚汲直曹操<lb/>
　欲禪位而憚孔融此數君子者義形於色皆足衛宗<lb/>
　社而忤邪心姦臣之所以憚也不有君子其能國乎<lb/>
　春秋賢孔父示後世人主崇奬節義之臣乃天下之<lb/>
　大閑有國之急務也<lb/>
　吕祖謙曰左氏序宋督事極好觀其論督有無君之<lb/>
　心而後動於惡此左氏識見髙逺處蓋人心各有所<lb/>
<pb n="11b"/>
　主使宋督有尊君之心决不敢為弑逆之事惟此心<lb/>
　蕩則縱横放肆無所忌憚蓋督之殺孔父與弑殤公<lb/>
　乃為惡之末流其有無君之心乃為惡之根夲聖人<lb/>
　所以過位變色入門鞠躬夫豈繁文末節哉蓋所以<lb/>
　飬其尊君之心也<lb/>
滕子來朝<lb/>
　程頥曰滕夲侯爵後服屬于楚故降稱子夷狄之也<lb/>
　首朝桓之罪自見也<lb/>
<pb n="12a"/>
　謝湜曰滕侯爵稱子以其臣屬於楚也四夷君長爵<lb/>
　不過子滕侯臣屬於楚稱子黜之也先義後利上賢<lb/>
　下力貴信賤詐中國之道也禽獸惟利是嗜而不知<lb/>
　義之在所先也惟力是務而不知賢之在所上也惟<lb/>
　詐是用而不知信之在所貴也春秋之所以賤楚者<lb/>
　以此而已故中國諸侯臣屬於楚則黜之<lb/>
　胡安國曰隱末年滕稱侯爵距此三嵗爾乃降而稱<lb/>
　子者先儒謂為時王所黜也使時王能黜諸侯春秋<lb/>
<pb n="12b"/>
　豈復作乎又有言其在喪者終春秋之世不復稱侯<lb/>
　無是説矣然則云何春秋為誅亂臣討賊子而作法<lb/>
　尤嚴於亂賊之黨使人人知亂臣賊子之為大惡而<lb/>
　莫之與則無以立於世而莫敢動於惡而簒弑之禍<lb/>
　止矣桓公弟弑兄臣弑君天下之大惡凡民罔弗憝<lb/>
　也已不能討又先鄰國而朝之是反天理肆人欲與<lb/>
　禽獸無異而春秋之所深惡也故降而稱子以正其<lb/>
　罪四夷雖大皆曰子其降而稱子外之也或曰非天<lb/>
<pb n="13a"/>
　子不制度不議禮不攷文仲尼豈以匹夫專進退諸<lb/>
　侯亂名實哉則將應之曰仲尼固不以匹夫專進退<lb/>
　諸侯亂名實矣不曰春秋天子之事乎知我罪我者<lb/>
　其惟春秋乎世衰道㣲暴行交作仲尼有聖德無其<lb/>
　位不得如黄帝舜禹周公之伐蚩尤誅四凶戮防風<lb/>
　殺管蔡行天子之法於當年也故假魯史用五刑奉<lb/>
　天討誅亂賊垂天子之法於後世其事雖殊其理一<lb/>
　爾何疑於不敢專進退諸侯以為亂名實哉夫奉天<lb/>
<pb n="13b"/>
　討舉王法以黜諸侯之滅天理廢人倫者此名實所<lb/>
　由定也故曰春秋成而亂臣賊子懼<lb/>
　李侗語録朱熹問按滕夲侯稱伊川程氏謂服屬於<lb/>
　楚故貶稱子熹按是時楚未與中國通滕又逺楚終<lb/>
　春秋之世未嘗事楚但為宋役爾不知伊川程氏别<lb/>
　有何據又陳蔡諸國後來屬楚者亦未嘗貶爵也胡<lb/>
　文定以為為朝桓而貶之以討亂賊之黨此義似勝<lb/>
　然滕自此不復稱侯至定公之喪來㑹喪猶稱子夫<lb/>
<pb n="14a"/>
　豈以祖世有罪而并貶其子孫乎然則胡氏之説亦<lb/>
　有可疑者不知當以何説為正胡氏又謂凡朝桓者<lb/>
　皆貶獨紀侯以咨謀齊難而來志不在於朝桓故再<lb/>
　朝皆無貶焉熹竊以為果如此則是義理之正可以<lb/>
　危急而弃之也不知春秋之法果如此否二年紀侯<lb/>
　來朝左氏作杞字後有入杞㑹成事傳皆有説可據<lb/>
　伊川程氏與胡氏依公糓作紀字延平李侗答曰滕<lb/>
　子來朝考之春秋夫子凡所書諸侯來朝皆不與其<lb/>
<pb n="14b"/>
　朝也胡文定謂春秋之時諸侯之朝皆無有合於先<lb/>
　王之時諸侯之朝皆無有世朝之禮者故書此譏之<lb/>
　也滕夲侯稱桓二年來朝稱子者以討亂賊之黨貶<lb/>
　於諸家之説義為精先儒又以為時王所黜者胡氏<lb/>
　以為果如此則春秋不作矣恐先儒之説非來諭以<lb/>
　謂自此終春秋之世不復稱侯豈以祖世有罪而并<lb/>
　貶其子孫乎若如此言大叚害理春秋與人改過遷<lb/>
　善又善善長惡惡短不應如此是可疑也侗竊以從<lb/>
<pb n="15a"/>
　胡之説於道理為長觀夫子所書討亂之法甚嚴滕<lb/>
　不以桓之不義而朝之只在於合黨締交此夷狄也<lb/>
　既已貶矣後世子孫碌碌無聞無以自見於時又壤<lb/>
　地𥚹小夲一子男之國宋之盟左傳於宋人請滕欲<lb/>
　以為私屬則不自强而碌碌於時者久矣自一貶之<lb/>
　後夫子再書各㳂一義而發遽又以侯稱之無乃紛<lb/>
　紛然殽亂春秋之㫖不明其夲意乎蓋聖人之心必<lb/>
　有其善然後進之若無所因是私意也豈聖人之心<lb/>
<pb n="15b"/>
　哉若如此看似於後世之疑不礙道理為通又不知<lb/>
　如何春秋所以難看者蓋以常人之心推測聖人未<lb/>
　到聖人洒然處豈能無失耶諸俟他日反復面難庶<lb/>
　幾或得其㫖又曰伊川程氏之説攷之諸處未見春<lb/>
　秋之前服屬於楚事迹更俟尋攷之來喻以謂紀侯<lb/>
　來諮謀齊難志不在於朝桓故再朝無貶則是義理<lb/>
　之正可以危急而弃之若果如此尤害義理春秋有<lb/>
　誅意之説紀侯志不在於朝桓則非滕子之類也列<lb/>
<pb n="16a"/>
　國有急難以義而動又何貶耶<lb/>
　朱熹曰向見程沙隨作春秋解只有説滕子來朝一<lb/>
　處最好如隱十一年方書滕侯薛侯來朝如何到桓<lb/>
　二年便書滕子來朝先軰為説甚多或以為時王所<lb/>
　黜故降而書子不知是時時王已不能行黜陟之典<lb/>
　就使能黜陟諸侯當時亦不止一滕之可黜或以春<lb/>
　秋惡其朝桓特削而書子自此之後滕一向書子豈<lb/>
　春秋惡其朝桓而并後代子孫削之乎或以為當喪<lb/>
<pb n="16b"/>
　未君前又不見滕侯卒皆不通之論程沙隨則謂此<lb/>
　見得春秋時小國事大國其朝聘貢賦之多寡隨其<lb/>
　爵之崇卑滕子之事魯以侯禮見則所共者多故自<lb/>
　貶降而以子禮見庶得貢賦省少易供説却恐是如<lb/>
　此何故縁後面鄭朝晋云鄭國男也而使從公侯之<lb/>
　賦見得鄭夲是男爵後襲用侯伯之禮以交於大國<lb/>
　初焉不覺其貢賦之難辦後來益困於此方説出此<lb/>
　等話非獨是鄭想當時小國多是如此今程氏春秋<lb/>
<pb n="17a"/>
　亦如此説滕子程是紹興以前文字不知沙隨見此<lb/>
　而為之説還是見得此意<lb/>
三月公㑹齊侯陳侯鄭伯于稷以成宋亂<lb/>
　程頥曰宋弑君而四國共成定之天下大惡也<lb/>
　謝湜曰宋有弑逆之亂為之討賊而肆諸市朝<lb/>
　立殤公之後以承社稷諸侯之職也四國之㑹<lb/>
　于稷也乃從逆臣華督之謀召公子馮以君其<lb/>
　國而以督相之是四國釋宋之亂弗治而反以<lb/>
<pb n="17b"/>
　成之也天下之亂未有大於弑逆者也四國不<lb/>
　能討亂而反以成亂惡之大也春秋書成宋亂而<lb/>
　四國之惡不待貶黜而見矣去其亂之謂平遂其<lb/>
　事之謂成<lb/>
　胡安國曰三綱軍國政事之夲人道所由立也三綱<lb/>
　正則基於治以興三綱淪則習於亂以亡按春秋華<lb/>
　督有不赦之惡魯鄭齊陳同㑹于稷以成其亂受賂<lb/>
　而歸而天子不討方伯不征咸自以為利也不知百<lb/>
<pb n="18a"/>
　官象之有大不利焉未幾陳有五父之亂齊有無知<lb/>
　之亂鄭有祭仲子突亹儀之亂魯有叔牙慶父般閔<lb/>
　之亂數十年間四國舛逆幾至喪亡則以昩於履霜<lb/>
　堅氷之戒不能辨之於早也春秋備書于䇿明三綱<lb/>
　之重為後世鑒深切著明矣<lb/>
　又曰按左氏為賂故立華氏也嘗攷之傳當邾定公<lb/>
　之時蓋有弑其父者而定公矍然失席曰是寡人之<lb/>
　罪也嘗學斷斯獄矣臣弑君凡在官者殺無赦子弑<lb/>
<pb n="18b"/>
　父凡在官者殺無赦殺其人壞其室洿其宫而豬焉<lb/>
　蓋君踰月而後舉爵華督弑君之賊凡民罔不憝也<lb/>
　而桓與諸侯㑹而受賂以立華氏使相宋公甚矣故<lb/>
　特書其所為而曰成宋亂夫臣為君隱子為父隱禮<lb/>
　也此其自言之何桓惡極矣臣子欲盡隱之而不可<lb/>
　以欺後世其曰成宋亂而不書立華氏猶為有隱乎<lb/>
　耳春秋列㑹未有言其所為者獨此與襄公末年㑹<lb/>
　于澶淵各書其事者桓弑隱督弑殤般弑景皆天下<lb/>
<pb n="19a"/>
　大惡聖人所為懼春秋所以作也一則受宋賂而立<lb/>
　華氏一則謀宋災而不能討故特書其事以示貶焉<lb/>
　然澶淵之㑹既不書魯卿又貶諸國之大夫而稱人<lb/>
　此則書公又序諸侯之爵何也澶淵之㑹欲謀宋災<lb/>
　而不討弑君之賊雖書曰宋災故而未能表其誅責<lb/>
　之意也必深諱魯卿而重貶諸國之大夫然後足以<lb/>
　啟問者見是非也稷之㑹前有宋督弑君後有取宋<lb/>
　鼎之事書曰成宋亂則其責己明不必諱公與貶諸<lb/>
<pb n="19b"/>
　侯爵次然後見其罪矣<lb/>
　張栻曰春秋㑹于稷以成宋亂或訓成為平不必如<lb/>
　此説這般公事如何便結絶<lb/>
夏四月取郜大鼎于宋戊申納于太廟<lb/>
　程頥曰四國既成宋亂而宋以鼎賂魯齊陳鄭皆有<lb/>
　賂魯以為功而受之故書取以成亂之賂器置于周<lb/>
　公之廟周公其饗之乎故書納納者弗受而强致也<lb/>
　程氏雜説曰宋有弑君之亂諸侯之義所宜共恤督<lb/>
<pb n="20a"/>
　有弑君之惡且凡民罔弗憝况諸侯哉成者平也公<lb/>
　㑹齊侯陳侯鄭伯于稷以平之而遂亂受賂納于太<lb/>
　廟所謂不待貶絶而惡見者也<lb/>
　謝湜曰王鎮大寳器天下所共貴惟聖王能以德服<lb/>
　天下而有之故古者藏之于廟以示祖宗能受其獻<lb/>
　也郜鼎之賂明則人所惡幽則神所惡内不可以示<lb/>
　子孫外不可以示神民凶莫大焉桓公視弑逆大惡<lb/>
　安以為常故以得宋大鼎為功而納之祖廟也春秋<lb/>
<pb n="20b"/>
　書取宋大鼎書納于太廟其惡不待貶黜而見矣故<lb/>
　臧哀伯曰今滅德立違而寘其賂器於太廟百官象<lb/>
　之其又何誅焉大鼎取之宋也書曰郜大鼎者郜不<lb/>
　能守而宋取之宋不能守而魯取之然則大鼎無常<lb/>
　能守則存不能守則遷故大鼎書主名以為有國者戒<lb/>
　也納大鼎書日謹其事也璧大鼎皆保國之器也桓<lb/>
　公受鄭璧取宋大鼎皆以得保國之器為榮也無保<lb/>
　國之德而恃以保其國失之大也<lb/>
<pb n="21a"/>
　胡安國曰取者得非其有之稱納者不受而强致之<lb/>
　謂弑逆之賊不能致討而受其賂器寘於太廟以明<lb/>
　示百官是教之習為弑逆悖亂之行也公子牙慶父<lb/>
　仲遂意如之惡又何誅焉聖人為此懼而作春秋故<lb/>
　直載其事謹書其日垂訓後世使知寵賂之行保邪<lb/>
　廢正能敗人之國家也亦示之戒矣<lb/>
　吕祖謙曰哀伯之諫取郜鼎其中所言周家宗廟制<lb/>
　度固當攷然桓公於弑逆之事猶忍為之哀伯乃諫<lb/>
<pb n="21b"/>
　其取叛臣之鼎是猶不能三年之喪而緦小功之察<lb/>
　者也哀伯亦可謂習而不察矣然看哀伯之諫周内<lb/>
　史之言須看得天下之人皆習而不察哀伯魯之賢<lb/>
　大夫也周内史周之良史也尚不知君臣之大義區<lb/>
　區然唯納賂之是諫文辭之是取在賢者猶不知而<lb/>
　况下賢者數等而為衆人者乎以此知當時天下之<lb/>
　人視弑君殺父以為常矣<lb/>
秋七月杞侯來朝<lb/>
<pb n="22a"/>
　程頥曰凡杞稱侯皆當為紀杞爵非侯文誤也及紀<lb/>
　侯大去其國之後紀不復稱侯矣<lb/>
　胡安國曰公糓程氏皆以杞為紀弟弑兄臣弑君天<lb/>
　下之大惡王與諸侯不奉天討反行朝聘之禮則皆<lb/>
　有貶焉所以存天理正人倫也紀侯來朝何獨無貶<lb/>
　乎當是時齊欲滅紀紀侯求魯為之援非為桓立而<lb/>
　朝之也<lb/>
蔡侯鄭伯㑹于鄧<lb/>
<pb n="22b"/>
　程頥曰始懼楚也<lb/>
　謝湜曰左氏謂始懼楚<lb/>
　胡安國曰左氏曰始懼楚也其地以國鄧亦與焉楚<lb/>
　自西周已為中國患宣王蓋嘗命將南征矣及周東<lb/>
　遷僭號稱王慿陵江漢此三國者與之鄰是以懼也<lb/>
　後卒滅鄧虜蔡侯而鄭以王室懿親為之服役終春<lb/>
　秋之世聖人蓋傷之也夫天下莫大於理莫强於信<lb/>
　義循天理惇信義以自守其國家荆楚雖大何懼焉<lb/>
<pb n="23a"/>
　不知夲此地醜德齊莫能相尚則以地之小大力之<lb/>
　强弱分勝負矣觀諸侯㑹盟離合之迹而夷夏盛衰<lb/>
　之由可攷也觀春秋進退予奪抑揚之㫖則知安中<lb/>
　夏待四夷之道矣<lb/>
九月入杞<lb/>
　程頥曰將卑師少外則稱人内則止云入某伐某<lb/>
　謝湜曰杞侯奔走以事大國而不得免故魯人入杞<lb/>
公及戎盟于唐冬公至自唐<lb/>
<pb n="23b"/>
　程頥曰君出而書至者有三告廟也過時也危之也<lb/>
　桓公弑立嘗與鄭齊陳㑹矣皆同為不義及逺與戎<lb/>
　盟故危之而書至戎若不如三國之黨惡則討之矣<lb/>
　居夷浮海之意也中國既不知義夷狄或能知也<lb/>
　又語録或問書至如何曰告廟而書亦有不縁告廟<lb/>
　而書者又問隱皆不書至曰告廟之禮不行<lb/>
　謝湜曰君行其至必書謹之也古者國君以事而出<lb/>
　返必告廟示不敢專也春秋諸侯出入無時㑹盟征<lb/>
<pb n="24a"/>
　伐繼踵不息其至也不復告廟者衆矣春秋因其告<lb/>
　廟則書其不告則不書以示不敬也諸侯宗廟社稷<lb/>
　之主也政治不以時修祭祀不以時舉臣民不以時<lb/>
　省則國事隳矣故魯侯之出春秋謹其至而書之所<lb/>
　以為之戒也凡書至八十二觀其所至時月而諸侯<lb/>
　委社稷弃人民般樂自縱而久荒于外其失見矣<lb/>
　胡安國曰凡為人子者出必告反必面事亡如事存故<lb/>
　君行必告廟反必奠而後入禮也出必告行反而告<lb/>
<pb n="24b"/>
　至常何以書或誌其去國踰時之久也或録其㑹盟<lb/>
　侵伐之危也或著其黨惡附姦之罪也桓公弑君而<lb/>
　立嘗列於中國諸侯之㑹而不書至同惡也今逺與<lb/>
　戎盟而書至者危之也程氏所謂居夷浮海之意是<lb/>
　矣語不云乎夷狄之有君不如諸夏之亡也<lb/>
　<lb/>
　<lb/>
　春秋集義卷六<lb/>
</p>
<p>
</p>
  </div>
</body>
</text>
</TEI>
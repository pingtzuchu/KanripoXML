<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋集義卷九</head> <lb/>
    <p>
<pb n="1a"/>
欽定四庫全書<lb/>
　春秋集義卷九<lb/>
　　　　　　　　　　　　宋　李明復　撰<lb/>
　　桓公<lb/>
九年春紀季姜歸扵京師<lb/>
　程頥曰書王國之事不可用無王之月故書時而已<lb/>
　或曰借如正月日食則如何書之曰書春日食則其<lb/>
　義已明也王后之歸天下當有其禮諸侯莫至是不<lb/>
<pb n="1b"/>
　能母天下也故書紀女歸而已<lb/>
　程氏學曰季姜王后王后天下之母也所過諸侯之<lb/>
　國冝如何而周衰諸侯不臣過魯而無臣子之禮但<lb/>
　書紀季姜歸扵京師爾書此而魯罪自顯也<lb/>
　謝湜曰王后天下之母也后適諸侯諸侯莫敢有其<lb/>
　國其來也出國而迎其去也出國而送禮也周室衰<lb/>
　㣲諸侯事主后無臣子之心而送迎之禮皆廢矣扵<lb/>
　后之過魯禮容不若王后之尊也乃紀之季姜歸扵<lb/>
<pb n="2a"/>
　京師而已春秋逆稱王后歸稱紀姜而魯國失事王<lb/>
　后之道其惡顯矣王后與天王敵體必擇大國賢淑<lb/>
　以為配詩曰大邦有子是也今也以小邦季女歸扵<lb/>
　京師以紀之㣲耦京師之大其逆也慢而不㳟其歸<lb/>
　也卑而不尊非所以配天子也<lb/>
　胡安國曰徃逆則稱王后旣歸何以書季姜自逆者<lb/>
　而言則當尊崇其匹内主六宫之政使妃妾不得以<lb/>
　上僣故從天王所命而稱王后示天下之母儀也自<lb/>
<pb n="2b"/>
　歸者而言則當樛屈逮下使夫人嬪婦皆得進御扵<lb/>
　君而無嫉妬之心故從父母所子而稱季姜化天下<lb/>
　以婦道也其辭之抑揚上下進退先後各有所當而<lb/>
　不相悖皆正始之道王化之基春秋之所謹也京師<lb/>
　者衆大之稱<lb/>
夏四月秋七月冬曹伯使其世子射姑來朝<lb/>
　程頥曰曹伯有疾不能親行故使其世子來朝春秋<lb/>
　之時君疾而使世子出取危亂之道<lb/>
<pb n="3a"/>
　程氏雜説曰元年冬曹伯使其世子射姑來朝十年<lb/>
　正月曹伯終生卒然則九年冬曹伯固已有疾而使<lb/>
　世子來朝是危道也大位姦之窺也危病邪之伺也<lb/>
　世子君之貳也君病而世子出豈不危哉使世子來<lb/>
　朝曹伯之非也從曹伯之命以來世子之非交譏之<lb/>
　也<lb/>
　謝湜曰曹桓公扵疾病之中使世子出朝扵魯者將<lb/>
　以求援扵大國也世子君之貳國之本也自古姦人<lb/>
<pb n="3b"/>
　窺伺之釁常起扵國君危病之時曹伯知求援扵外<lb/>
　而不知慮患扵内失之大也使世子出朝曹伯之失<lb/>
　也從曹伯之命來朝世子之失也國無忠正大臣而<lb/>
　君父失防㣲杜患之機世子失視膳守國之道春秋<lb/>
　危之<lb/>
　胡安國曰按周官典命凢諸侯之嫡子誓扵天子而<lb/>
　攝其君則下其君之禮一等未誓則以皮帛繼子男<lb/>
　世子固有出㑹朝聘之儀矣然攝其君繼子男謂諸<lb/>
<pb n="4a"/>
　侯朝扵天子有時而不敢後故老疾而使世子攝已<lb/>
　事以見天子急述職也諸侯同扵王事則相朝其禮<lb/>
　本無時曹伯旣有疾何急扵相朝而使世子攝哉大<lb/>
　位姦之窺也危病邪之伺也世子君之貳也君病而<lb/>
　儲副出啟窺伺之心危道也當享而射姑歎踰月而<lb/>
　終生卒其有疾明矣而使世子來終生之過也世子<lb/>
　將欲己乎則方命矣曰孝子盡道以事其親者也不<lb/>
　盡道而茍焉以從命為孝又焉得為孝故尸子曰夫<lb/>
<pb n="4b"/>
　已多乎道<lb/>
十年春王正月<lb/>
　謝湜曰桓之罪非特不敬王也敗人倫滅天理王道<lb/>
　絶矣故桓不書王者十四年雖然王者奉天所為而<lb/>
　逹之人也王之道天之理也天理未嘗絶扵人心則<lb/>
　王道未嘗絶扵天下故十年十八年復書王十年數<lb/>
　之終也十八年桓之終年也二年書王所以存王法<lb/>
　十年十八年書王所以明王道然則王道非絶也桓<lb/>
<pb n="5a"/>
　自絶扵王也故董子曰周道非亡也幽厲不由也<lb/>
　胡安國曰桓無王今復書王何也十者盈數也天道<lb/>
　十年則亦周矣人事十年則亦變矣故易稱守貞者<lb/>
　十年而必反傳論逺惡者十年而必棄桓公至是其<lb/>
　數已盈冝見誅扵天人矣十年書王紀常理也有習<lb/>
　扵糓梁子而不得其傳者見二年書王以為正與夷<lb/>
　之卒此年書王而曹伯適薨遂附益之以為正終生<lb/>
　之卒誤矣果正諸侯之卒不縁簒弑者陳侯鮑在五<lb/>
<pb n="5b"/>
　年之正月曷不書王以正其卒乎<lb/>
庚申曹伯終生卒<lb/>
　謝湜曰曹伯以有疾使其子出朝故世子冬來朝曹<lb/>
　伯春正月卒<lb/>
夏五月𦵏曹桓公秋公㑹衞侯扵桃丘弗遇<lb/>
　程氏雜説曰公㑹衞侯扵桃丘弗遇罪衞侯之不信<lb/>
　也且是冬十二月丙午齊侯衞侯鄭伯來戰扵郎我<lb/>
　直彼曲見衞之罪矣<lb/>
<pb n="6a"/>
　謝湜曰桃丘之㑹衞侯違約更與齊鄭故公徃弗遇<lb/>
　諸侯相交以信為主内外相親相恤相救相助而疆<lb/>
　境無一日之患者皆本扵信而已交不以信而祸患<lb/>
　不起者未之有也以千乘之君結隣國之好㑹有期<lb/>
　矣而變生扵心諸侯反覆未有甚扵此者也諸侯反<lb/>
　覆則祸害隨之矣交際之道其可不慮哉故春秋書<lb/>
　弗遇以著衞侯之失信也<lb/>
　胡安國曰弗者遷辭惡失信也衞𥘉約魯扵桃丘至<lb/>
<pb n="6b"/>
　是中變而從齊鄭扵是乎有郎之師其戰扵郎直書<lb/>
　曰來盟扵惡曹俱奪其爵則桃丘之弗遇也蓋惡衞<lb/>
　侯之失信矣桃丘衞地<lb/>
冬十有二月丙午齊侯衞侯鄭伯來戰扵郎<lb/>
　程頥曰來戰扵郎三國為主<lb/>
　程氏學曰齊侯衞侯鄭伯來戰扵郎春秋之中諸侯<lb/>
　加兵扵魯者不為少矣而未有書來戰者此不言侵<lb/>
　伐而以來戰為文則彼曲我直義坦然左氏載其事<lb/>
<pb n="7a"/>
　曰我有辭也我則有禮彼反悖道縱欲而以興戎故<lb/>
　特曰來戰以甚三國之惡也<lb/>
　謝湜曰侯尊伯卑魯以周班後鄭禮也三國以鄭忽<lb/>
　私怨興兵衞侯背桃丘之期以與齊鄭彼曲我直可<lb/>
　知也郎之戰我非有過也我非犯彼也我非與彼校<lb/>
　也而三國以私怨來攻魯之交兵則有義矣春秋獨<lb/>
　書三國來戰以明魯之直也明魯之直以罪三國之<lb/>
　曲也國祸莫大扵兵兵祸莫大扵戰故春秋戰分主<lb/>
<pb n="7b"/>
　客以正諸侯首祸之惡也鄭為兵主其次在下者孔<lb/>
　子復以周班正其失也三國用兵不義其罪已明故<lb/>
　不書侵伐<lb/>
　胡安國曰春秋加兵扵魯衆矣未有書來戰者此獨<lb/>
　不稱侵伐而以來戰為文何也兵㓙器戰危事聖人<lb/>
　之所重也誅暴禁亂敵加扵已蓋有不得已而應之<lb/>
　者矣未有背道縱欲得已不已而先之者也魯桓弑<lb/>
　立天下大惡人之所得討也鄭伯則首盟扵越以定<lb/>
<pb n="8a"/>
　其位齊侯則繼㑹扵稷以濟其姦曽不能修方伯之<lb/>
　職駐師境上聲罪致討伸天下之大義也今特以私<lb/>
　忿小怨親帥其師戰扵魯境尚為知類也哉此春秋<lb/>
　之所必誅而不以聽也故以三國為主而書來戰扵<lb/>
　郎鄭人主兵而首齊猶衞州吁主兵而先宋<lb/>
十有一年春正月齊人衞人鄭人盟扵惡曹<lb/>
　程氏學曰十年冬十一月齊侯衞侯鄭伯來戰扵郎<lb/>
　十一年正月齊人衞人鄭人盟扵惡曹蓋所盟者廼<lb/>
<pb n="8b"/>
　齊侯衞侯鄭伯也書人者貶其爵也惡三國不道興<lb/>
　兵復結怨固黨以為此盟前書來者此奪其爵與公<lb/>
　㑹衞侯桃丘弗遇事義叅見曲直尤明<lb/>
　謝湜曰三國十有二月來戰正月盟扵惡曹然則盟<lb/>
　者齊侯衞侯鄭伯也奪爵書人貶之也搆怨連祸兵<lb/>
　之大戒其來也旣以不義戰人之境矣其還也又以<lb/>
　不義固黨為盟有連祸之心焉故春秋黜之<lb/>
　胡安國曰盟㑹皆君臣之禮故㣲者之盟㑹不志扵<lb/>
<pb n="9a"/>
　春秋凢春秋所志必有君與貴大夫居其間者也惡<lb/>
　曹之盟即三國之君矣旣不以道興師為郎之戰又<lb/>
　結怨固黨為惡曹之盟故前書其爵而以來戰著罪<lb/>
　後書此盟而以奪爵示貶<lb/>
夏五月癸未鄭伯寤生卒<lb/>
　胡安國曰鄭莊公志殺其弟使餬其口扵四方自以<lb/>
　為保國之計得也然身歿未㡬而世嫡出奔庶孽奪<lb/>
　正公子五爭兵革不息忽儀舋突之際其祸㦧矣亂<lb/>
<pb n="9b"/>
　之𥘉生也起扵一念之不善後世則而象之至扵兄<lb/>
　弟相殘國内大亂民人思保其室家而不得不亦酷<lb/>
　乎有國者所以必循天理而不可以私欲滅之也莊<lb/>
　公之事可以為永鑒矣<lb/>
秋七月𦵏鄭莊公九月宋人執鄭祭仲突歸扵鄭鄭忽<lb/>
出奔衞<lb/>
　程頥曰突不稱公子不可以有國也鄭忽出奔衞忽<lb/>
　國氏正也不能有其位故不爵<lb/>
<pb n="10a"/>
　程氏學曰十一年九月宋人執鄭祭仲突歸扵鄭鄭<lb/>
　忽出奔衞鄭莊公旣𦵏而忽出奔廼名者絶也何則<lb/>
　忽鄭之世嫡不能自固其位以致扵出奔扵詩其迹<lb/>
　備見有女同車則刺無大國之助山有扶蘇則刺所<lb/>
　美非美然籜兮則刺君弱臣強不唱而和狡童則刺<lb/>
　不能與賢人圖事權臣擅命也由忽不能自固進退<lb/>
　之權在扵祭仲故宋因而執之出忽而立突突曰歸<lb/>
　者易辭也祭仲被執故突歸為無難忽出為已絶也<lb/>
<pb n="10b"/>
　十五年復歸扵鄭乃曰鄭世子忽何也曰扵此尤足<lb/>
　以見前之失國也世子者忽之舊也復歸而惟世子<lb/>
　之號存則忽已亡其君位可知矣<lb/>
　楊時曰鄭人以忽為狂狡之童思大國之正已不以<lb/>
　為君也故春秋書曰忽出奔扵衞不書鄭伯不以為<lb/>
　君與書鄭伯突出奔扵蔡異矣<lb/>
　謝湜曰國有權臣則上下易分生殺廢置惟其所命<lb/>
　故宋之改立鄭君也執鄭一祭仲而鄭國君位遷矣<lb/>
<pb n="11a"/>
　春秋首書宋執祭仲而繼以突歸忽出以明鄭國進<lb/>
　退之權皆出祭仲也突公子也不以國氏者責其非<lb/>
　正也忽君也稱名不稱子以其絶扵國人也鄭莊公<lb/>
　之卒也忽以世子嗣位已五月矣政不足以結人心<lb/>
　徳不足以保君位美狂狡以為忠良矜小亷以失大<lb/>
　援賢人棄外而國命擅扵私門君道㣲弱而倡和行<lb/>
　扵叔伯由此命令皆出權臣而其勢與匹夫不異故<lb/>
　宋人誘祭仲而執之也突有臣民歸從而忽無左右<lb/>
<pb n="11b"/>
　之助矣由此突反歸國而忽反出奔扵衞也然則突<lb/>
　非正也非正而扵入稱歸以咎忽之失人心也忽正<lb/>
　也正而扵出稱名以咎忽之失君位也其扵突也去<lb/>
　國以明非正稱歸以明得國其扵忽也稱國以明正<lb/>
　去爵以示絶而突之進不由正忽之䘮失君道其惡<lb/>
　顯矣歸内辭入外辭扵歸而稱入扵入而稱歸皆春<lb/>
　秋變文以示義也祭仲單伯女叔皆命大夫故稱字<lb/>
　公羊以為賢祭仲不稱名誤矣逐君而謂之知權非<lb/>
<pb n="12a"/>
　訓也<lb/>
　胡安國曰祭仲鄭相也見執扵宋使出其君而立不<lb/>
　正罪較然矣何以不名命大夫也命大夫而稱字非<lb/>
　賢之也乃尊王命貴正卿大祭仲之罪以深責之也<lb/>
　其意若曰以天子命大夫為諸侯相而執其政柄事<lb/>
　權重矣固將下庇其身而上使其君保安富尊榮之<lb/>
　位也今乃至扵見執廢絀其君而立其非所立者不<lb/>
　亦甚乎任之重者責之深祭仲無所逃其罪矣春秋<lb/>
<pb n="12b"/>
　美惡不嫌同辭突之書名則本非有國由祭仲立之<lb/>
　也若忽則以世嫡之正至扵見逐不能立乎其位貴<lb/>
　賤之分亡矣凢此類抑揚其辭皆仲尼親筆非國史<lb/>
　所能與而先儒或以從赴告而書者則誤矣或曰孔<lb/>
　父賢而書名則曰禮之大節也今此則名其君扵下<lb/>
　而字其臣扵上何以異乎曰春秋者輕重之權衡也<lb/>
　變而不失其正之謂權常而不過扵中之謂正宋殤<lb/>
　孔父道其常祭仲昭公語其變惟可與權者其知之<lb/>
<pb n="13a"/>
　矣<lb/>
　又曰突不稱公子絶之也小白入扵齊則曰齊小白<lb/>
　突歸扵鄭何以不稱鄭突乎以小白繫之齊者明桓<lb/>
　公之冝有齊也不以突繫之鄭者正厲公不當立也<lb/>
　突不當立何以書歸扵鄭乎春秋書歸有二義一易<lb/>
　辭也一順辭也其書入亦有二義一難辭也一逆辭<lb/>
　也突以庶奪正固為不順矣然内則權臣許之立外<lb/>
　則大國為之援而世子忽之才不能以自固也則其<lb/>
<pb n="13b"/>
　歸無難故糓梁子曰歸易辭也<lb/>
　又曰忽以國氏正也出奔而名不能君也攷扵詩有<lb/>
　女同車刺無大國之助也山有扶蘇所美非美然也<lb/>
　籜兮君弱臣強不唱而和也狡童不能與賢臣圖事<lb/>
　權臣擅命也夫以狡童目其君聖人猶録其詩所以<lb/>
　見忽之失國亦其自取非獨仲之罪矣或曰詩人刺<lb/>
　忽之不昏扵齊至扵見逐欲固其位者必待大國之<lb/>
　援乎曰此獨為鄭忽言也如忽之為人茍無大援則<lb/>
<pb n="14a"/>
　不能立爾若夫志士仁人卓然有以自立者進退之<lb/>
　權在我矣鄭自五霸之後益以侵削他日子産相焉<lb/>
　馳辭執禮以當晉楚至扵壊諸侯之館垣郤逆女之<lb/>
　公子扵野皆變其常度以晉楚之強卒莫能屈亦待<lb/>
　大國之助乎然則仲見挾忽出奔咸其自取焉耳春<lb/>
　秋書法如此欲人自強扵為善也<lb/>
　朱熹曰蘇轍解春秋謂其從赴告此説亦是旣書鄭<lb/>
　伯突又書鄭世子忽㨿史文而書耳<lb/>
<pb n="14b"/>
柔㑹宋公陳侯蔡叔盟扵折<lb/>
　謝湜曰柔不氏未賜族<lb/>
公㑹宋公扵夫鐘冬十有二月公㑹宋公扵闞<lb/>
　謝湜曰夫鐘郕地闞魯地<lb/>
　胡安國曰臣與宋公盟扵折君與宋公㑹扵夫鐘扵<lb/>
　闞扵虗扵龜皆存而不削何其辭費也曰盟者春秋<lb/>
　所惡而屢盟以長亂㑹者諸侯所不得而數㑹以厚<lb/>
　疑聖人皆存而不削扵是見屢盟而卒叛數㑹而卒<lb/>
<pb n="15a"/>
　離其事可謂著明矣是故春秋之志在扵天下為公<lb/>
　講信修睦不以㑹盟為可恃也<lb/>
十有二年春正月夏六月壬寅公㑹杞侯莒子盟扵曲<lb/>
地<lb/>
　謝湜曰左氏謂平杞莒<lb/>
秋七月丁亥公㑹宋公燕人盟扵糓丘<lb/>
　謝湜曰左氏謂欲平宋鄭<lb/>
八月壬辰陳侯躍卒<lb/>
<pb n="15b"/>
　謝湜曰陳侯陳厲公魯不㑹𦵏故不書𦵏<lb/>
公㑹宋公扵虗冬十有一月公㑹宋公扵龜<lb/>
　謝湜曰左氏謂宋未成故又㑹扵虗㑹扵龜<lb/>
丙戌公㑹鄭伯盟扵武父<lb/>
　謝湜曰左氏謂宋公辭平故與鄭伯盟<lb/>
丙戌衞侯晉卒<lb/>
十有二月及鄭師伐宋丁未戰扵宋<lb/>
　程氏學曰春秋書戰以戰之者為客受戰者為主以<lb/>
<pb n="16a"/>
　此見聖人深意蓋彼無義來戰則必上告扵天子次<lb/>
　告扵方伯近赴扵鄰國不如是而與之戰則聖人所<lb/>
　以深責之也若不得已而與戰者則異文以示意來<lb/>
　戰扵郎及齊師戰扵乾時之類是也<lb/>
　謝湜曰六與宋為盟欲以平鄭扵宋也以宋公辭平<lb/>
　由是㑹鄭伯盟武父與鄭師伐宋戰焉宋公辭平宋<lb/>
　則有過矣二國忿宋入戰扵宋是又師之暴者也宋<lb/>
　之不服也諭以義示以禮懐以徳需其不變然後以<lb/>
<pb n="16b"/>
　王命誅其為亂者焉宋人莫不簞食壺漿以迎王師<lb/>
　而戰之祸弭矣豈若二國為宋之祸哉故春秋上書<lb/>
　伐宋以罪宋之辭平下書戰扵宋以正二國之不道<lb/>
　也來戰扵郎彼來戰扵吾境也戰扵宋我徃戰扵彼<lb/>
　國也郎戰由彼宋戰由我魯宋有不校之心故宋郎<lb/>
　皆以獨戰為文凢内戰公敗則書戰不書敗以敗為<lb/>
　耻也戰不書公諱之也敵敗則書敗不書戰以敗之<lb/>
　為耻也敗則書公不諱也伐宋者公也戰則知其為<lb/>
<pb n="17a"/>
　敗矣故諱不書公<lb/>
　胡安國曰旣書伐宋又書戰扵宋者責賂扵鄭而無<lb/>
　厭屢盟扵魯而無信者宋也二國深其罪以致討故<lb/>
　書曰伐夫宋人之罪則固可伐矣取其賂以立督者<lb/>
　魯桓也資其力以簒國者鄭突也無諸已然後可以<lb/>
　非諸人春秋之義用賢治不肖不以亂易亂也故又<lb/>
　書曰戰扵宋來戰者罪在彼戰扵郎是也徃戰者罪<lb/>
　在内戰扵宋是也<lb/>
<pb n="17b"/>
十有三年春二月公㑹紀侯鄭伯己已及齊侯宋公衞<lb/>
侯燕人戰齊師宋師衞師燕師敗績<lb/>
　謝湜曰公㑹紀侯鄭伯則紀為兵主可知也公㑹紀<lb/>
　侯鄭伯及齊侯宋公衞侯燕人戰則紀為戰主可知<lb/>
　也戰不書地戰扵紀也齊有滅紀之志乆矣故四國<lb/>
　以師犯紀紀恃魯鄭為援故㑹二國及四國戰扵紀<lb/>
　齊大紀小為紀侯者以事大之智事齊可也竭事大<lb/>
　之智而不得免以王命諭齊而屈焉可也諭以王命<lb/>
<pb n="18a"/>
　而不得免謹城池<graphic n="KR0918" url="https://raw.githubusercontent.com/kanripo/KR-Gaiji/master/images/KR0918.png" mimeType="image/png"/>守備與民守之可也今乃恃魯<lb/>
　鄭一日之助出與四國交兵失事大之道矣非所以<lb/>
　保國也故紀之戰春秋以紀侯為戰主而罪之也兵<lb/>
　以義勝兵出無義則雖大不足以勝小齊侯以威勢<lb/>
　廹脅小國而不戒小之可虞故四國師衆敗績扵紀<lb/>
　三國先㑹後戰需齊之來故也戰重事故書日用兵<lb/>
　有克有敗列國大戰二十有三而春秋書敗不書克<lb/>
　者蓋不書克所以抑戰功書敗所以為天下戒燕廹<lb/>
<pb n="18b"/>
　夷始通中國故稱人齊五年如紀今又戰扵紀然則<lb/>
　齊恃大廹小其罪已明故不書侵伐左氏謂宋多責<lb/>
　賂鄭不堪命故以紀魯及四國戰誤矣以其事與經<lb/>
　所書違戾故也<lb/>
　胡安國曰左氏以為鄭與宋戰公羊以為宋與魯戰<lb/>
　糓梁以為紀與齊戰趙子攷㨿經文内兵則以紀為<lb/>
　主而先扵鄭外兵則以齊為主而先扵宋獨取糓梁<lb/>
　之說蓋齊紀者世讐也齊人合三國以攻紀魯鄭援<lb/>
<pb n="19a"/>
　紀而與戰戰而不地扵紀也不然紀懼滅亡不暇何<lb/>
　敢將兵越國助魯鄭以増怨乎齊為無道恃強凌弱<lb/>
　此以紀為主何也彼為無道加兵扵已必有引咎責<lb/>
　躬之事禮義辨喻之文猶不得免焉則亦固其封疆<lb/>
　効死以守上訴諸天子下告諸方伯連帥與鄰國之<lb/>
　諸侯其必有伸之者矣不如是而憤然與戰豈已亂<lb/>
　之道乎力同度徳動則相時小國讐大國而幸勝焉<lb/>
　祸之始也息伐鄭而亡鄭勝蔡而懼蔡敗楚而滅今<lb/>
<pb n="19b"/>
　紀人不度道不量力不徴辭輕與齊戰而為之援者<lb/>
　弑君之賊簒國之人也不能保其國自此戰始春秋<lb/>
　以紀為主省徳相時自治之意也<lb/>
三月𦵏衞宣公<lb/>
　胡安國曰𦵏自内録也旣與衞人戰曷為𦵏宣公怨<lb/>
　不棄義怒不廢禮是知古人以𦵏為重也禮䘮在殯<lb/>
　孤無外事衞宣未𦵏朔乃即戎已為失禮又不稱子<lb/>
　是以吉服從金革之事其為惡大矣凡此類㨿事直<lb/>
<pb n="20a"/>
　書年月具存而惡自見也<lb/>
夏大水秋七月冬十月<lb/>
十有四年春正月公㑹鄭伯扵曹<lb/>
　謝湜曰鄭厲公不堪宋求背宋與魯故自武父盟後<lb/>
　公與鄭師伐宋與鄭伯㑹紀戰今又㑹扵曹<lb/>
無氷<lb/>
　謝湜曰陽氣不歛而温故水不成氷<lb/>
　胡安國曰按豳風七月周公陳王業之詩也其辭曰<lb/>
<pb n="20b"/>
　二之日鑿氷沖沖三之日納扵陵隂四之日其蚤獻<lb/>
　羔祭韭周官凌人之職頒氷扵夏其藏之也固隂沍<lb/>
　寒扵是乎取其出之也賔食䘮祭扵是乎用藏之周<lb/>
　用之徧亦理隂陽天地之一事也今在仲冬之月燠<lb/>
　而無氷則政治縱弛不明之所致也故書扵䇿夫春<lb/>
　秋所載皆經邦大訓而書法若此其察扵四時寒暑<lb/>
　之變詳矣<lb/>
夏五<lb/>
<pb n="21a"/>
　胡安國曰夏五傳疑也疑而不益見聖人之慎也故<lb/>
　其自言曰吾猶及史之闕文也其語人曰多聞闕疑<lb/>
　慎言其餘則寡尤或以私意改易古書者有矣蓋亦<lb/>
　視此為鍳可也然則春秋何以謂之作曰其義則斷<lb/>
　自聖心或筆或削明聖人之大用其事則因舊史有<lb/>
　可損而不能益也<lb/>
鄭伯使其弟語來盟<lb/>
　謝湜曰來盟者彼來盟扵我也蒞盟者我就盟扵彼<lb/>
<pb n="21b"/>
　也語鄭伯母弟史䇿所載不詳以意逆之蓋與齊侯<lb/>
　使弟年同意<lb/>
　胡安國曰來盟稱使則前定之盟也其不稱使如楚<lb/>
　屈完齊髙子則權在二子盟特未定也諸侯之弟兄<lb/>
　例以字通而書名者罪其有寵愛之私非友于之義<lb/>
　也<lb/>
　吕祖謙曰此公孫之子以王父為氏者故杜注云其<lb/>
　後為子人氏<lb/>
<pb n="22a"/>
秋八月壬申御廪災乙亥嘗<lb/>
　謝湜曰御廪君親耕以奉粢盛之廪也御廪天祸而<lb/>
　災之桓公之行不為神饗可知也嘗秋祭嘗不以秋<lb/>
　非時也因災而嘗非孝也桓公不知感時念親以事<lb/>
　祖考乃因廪災之變嘗禮興焉悽愴愛敬之心無復<lb/>
　見矣春秋書八月書災嘗著其失禮之大也<lb/>
　胡安國曰門觀災而新作則書御廪粢盛之所藏其<lb/>
　新必矣何以不書營宫室以宗廟為先重本也御廪<lb/>
<pb n="22b"/>
　災而新則不書常事也以為常事而不書垂教之意<lb/>
　深矣知其説者然後知有國之急務為政之後先雖<lb/>
　勤扵工築而民不怨勞與妄興土木困民力以自奉<lb/>
　者異矣<lb/>
冬十有二月丁已齊侯禄父卒宋人以齊人蔡人衞人<lb/>
陳人伐鄭<lb/>
　程氏學曰宋人以齊人蔡人衞人陳人伐鄭以者用<lb/>
　也宋人為主乎伐鄭而用齊人蔡人衞人陳人也凡<lb/>
<pb n="23a"/>
　諸侯之國甲兵有制皆統乎天子廼敢私用之與私<lb/>
　為之用以伐人之國大亂之道也他書以某師者倣<lb/>
　此<lb/>
　謝湜曰伐鄭宋為之主其伐鄭假四國之兵而用之<lb/>
　故書以以用也古者甲兵其數皆統扵王非諸侯所<lb/>
　得私用也故兵無妄舉而征伐之權一出扵上諸侯<lb/>
　私假私用則兵出不復有制矣宋人伐鄭書以罪其<lb/>
　私用也此國私用之彼國私為之用其罪一也<lb/>
<pb n="23b"/>
　胡安國曰師而曰以者能左右之以行己意也宋怨<lb/>
　鄭突之背已故以四國伐鄭魯怨齊人之侵已故以<lb/>
　楚師伐齊蔡怨嚢克之拘已故以吳子伐楚蔡弱扵<lb/>
　吳魯弱扵楚宋與蔡衞陳敵而弱扵齊乃用其師以<lb/>
　行己意故特書曰以列國之兵有制皆統乎天子而<lb/>
　敢私用之與私為之用以伐人國大亂之道也故糓<lb/>
　梁子曰以者不以者也<lb/>
　春秋集義卷九<lb/>
</p>
<p>
</p>
  </div>
</body>
</text>
</TEI>
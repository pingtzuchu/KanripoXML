<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋集義卷二十八</head> <lb/>
    <p>
<pb n="1a"/>
欽定四庫全書<lb/>
　春秋集義卷二十八<lb/>
　　　　　　　　　　　　宋　李明復　撰<lb/>
　　文公<lb/>
七年春公伐邾三月甲戌取須句遂城郚<lb/>
　謝湜曰僖公伐邾取須句矣其後須句復入于邾故<lb/>
　公又伐邾取須句以其叛歸再取故書日謹其變也<lb/>
　邾微國須句小邑以魯之大不能保一須句而有之<lb/>
<pb n="1b"/>
　以其得之非道伐邾未返而又以其人城郚其勞甚<lb/>
　矣書遂罪之也郚魯邑杜氏謂備邾難<lb/>
　吕祖謙曰須句是伏羲之後滅其國大段不是<lb/>
　又曰邾滅須句楚滅六蓼夫須句司太皥之祀六蓼<lb/>
　實臯陶之後此皆先王所封諸侯自唐虞三代以至<lb/>
　春秋之初千百世綿延而皆不廢絶何故纔入春秋<lb/>
　之世便見屠戮葢須句六蓼皆小國所以不廢于春<lb/>
　秋之前者葢向時間有聖賢之君以振作之風聲氣<lb/>
<pb n="2a"/>
　習尚有典刑老成人相與維持故得世守其祀所以<lb/>
　雖小而僅存至此先王徳澤既已斬絶漸入春秋戰<lb/>
　國氣象故先王之諸侯亦不能自存此最見得風聲<lb/>
　氣習之大推移習俗之大變革處學者當仔細㸔到<lb/>
　此又須㸔得天下大勢與戰國漢唐相接<lb/>
夏四月宋公王臣卒宋人殺其大夫<lb/>
　謝湜曰昭公初即位勢危國人起而殺大夫以其禍<lb/>
　起國人故書人大夫被殺者衆故不書名凡殺書人<lb/>
<pb n="2b"/>
　或以衆棄言之或以國亂言之施于逆惡則衆棄之<lb/>
　詞也施于公子大夫則國亂之詞也<lb/>
　胡安國曰書宋人者國亂無政非君命而衆人擅殺之<lb/>
　也大夫不名義係于殺大夫而其名不足紀也<lb/>
　吕祖謙曰宋人殺其大夫是公子固之類<lb/>
戊子晉人及秦人戰于令狐<lb/>
　程頥曰晉始逆立公子雍既而悔之故秦興兵以納<lb/>
　之晉不謝秦秦納不正皆罪也故稱人晉懼秦之不<lb/>
<pb n="3a"/>
　肯聽已而擊之故書晉及<lb/>
　朱熹曰秦襄公以王命攘夷狄報君父之仇故征伐<lb/>
　不休而詩人美之康公令狐河曲之戰修私怨逞小<lb/>
　忿上無王命下失民心故好攻戰亟用兵而詩人刺<lb/>
　之<lb/>
晉先蔑奔秦<lb/>
　謝湜曰襄公卒國嗣未立趙盾使先蔑如秦逆公子<lb/>
　雍穆嬴日抱太子啼于朝趙盾乃背先蔑立靈公由<lb/>
<pb n="3b"/>
　是晉人以兵禦秦故二國戰于令狐秦敗故先蔑奔<lb/>
　秦戰不書侵伐者秦以善至晉人逆而戰之也戰由<lb/>
　晉起故以晉人主戰而罪之秦不書敗者秦以兵衛<lb/>
　為晉送公子鄰國之義也晉未有改立之命出諭秦<lb/>
　國一旦背約攻秦而敗之晉之不道于鄰國其惡大<lb/>
　矣不書秦敗不與晉之敗秦也不與晉之敗秦者以<lb/>
　著晉人之惡也先蔑奔不書出自外奔秦故也襄公<lb/>
　之卒也晉國政出趙盾盾欲立公子雍賈季欲立公<lb/>
<pb n="4a"/>
　子樂其後盾復立太子然襄公卒八月秦方以公子<lb/>
　雍至者以國嗣久而後定故也<lb/>
　胡安國曰按左氏襄公卒太子幼晉人欲立長君趙<lb/>
　孟使先蔑如秦逆公子雍秦康公以師納之襄夫人<lb/>
　抱太子以啼于朝曰舍嫡嗣不立而外求君將焉寘<lb/>
　此諸大夫畏逼乃背先蔑立靈公趙盾將中軍以禦<lb/>
　秦潛師夜起敗秦師于令狐先蔑奔秦程氏以為晉<lb/>
　不謝秦秦納不正皆罪也故稱人晉懼秦之不肯聽<lb/>
<pb n="4b"/>
　已而擊之是晉人為志乎是戰者也故書及其貶之<lb/>
　如此者使後世臣子謹于廢立之際不可忽也治亂<lb/>
　存亡係國君之廢立事莫重于此矣而可以有誤乎<lb/>
　奕者舉棊不定不勝其耦況置君而可以不定乎<lb/>
　朱熹語録或問世人疑左丘明好惡不與聖人同謂其<lb/>
　所載事多與經異此則有説且如晉先蔑奔人但謂<lb/>
　蔑奔秦耳此乃先蔑立嗣不定故書奔以示貶熹曰<lb/>
　是何言語先蔑實是奔秦如何不書奔且書奔謂之<lb/>
<pb n="5a"/>
　示貶不書奔則此事自不見何以為褒是乃于穿鑿<lb/>
　上益加穿鑿疑誤後學<lb/>
狄侵我西鄙<lb/>
　吕祖謙曰狄侵我西鄙魯之西是齊之東<lb/>
秋八月公㑹諸侯晉大夫盟于扈<lb/>
　程頥曰文公怠政事多廢緩既納晉盟而復後至故<lb/>
　書往㑹而隠其不及不序諸侯以見不在故明年公<lb/>
　子遂再往與晉盟也<lb/>
<pb n="5b"/>
　謝湜曰晉國君位未定二國有令狐之戰公㑹諸侯<lb/>
　晉大夫平晉亂也平晉亂所以定靈公也諸侯皆以<lb/>
　救難為心終與晉大夫盟以平其亂義事之大也義<lb/>
　事諸侯所同志故稱諸侯立靈公非獨盾力晉國衆<lb/>
　大夫之力也故扈盟書晉大夫納子糾不能全非獨<lb/>
　魯罪齊國衆大夫之罪也故蔇盟書齊大夫<lb/>
　胡安國曰諸侯㑹晉趙盾盟于扈為晉侯立也趙盾<lb/>
　内専廢置其君外强諸侯為此盟其不名者見大夫<lb/>
<pb n="6a"/>
　之强也諸侯不序見公之不及于㑹也文公怠惰事<lb/>
　多廢緩既約晉盟而復後至故隠其不及罪公之不<lb/>
　能自强于政治魯自是日益衰矣<lb/>
　吕祖謙曰靈公少故也<lb/>
冬徐伐莒<lb/>
　謝湜曰徐用夷禮則以夷禮狄之楚用中國禮則以<lb/>
　中國君之春秋退惡從善不間内外如此而已<lb/>
公孫敖如莒涖盟<lb/>
<pb n="6b"/>
　謝湜曰左氏謂莒人以徐難來請盟<lb/>
八年春王正月夏四月秋八月戊申天王崩<lb/>
冬十月壬午公子遂㑹晉趙盾盟于衡雍乙酉公子遂<lb/>
㑹雒戎盟于暴<lb/>
　謝湜曰公子遂一出而盟兩國再言公子遂非遂事<lb/>
　也<lb/>
　胡安國曰春秋記約而志詳其書公子遂盟趙盾及<lb/>
　雒戎何詞之贅乎曰聖人謹華夷之辨所以明族類<lb/>
<pb n="7a"/>
　别内外也雒邑近在京師而戎人居之無中外矣再<lb/>
　稱公子各日其㑹正其名與地以深别之者示中國<lb/>
　夷狄終不可雜也自東漢以來乃與戎雜處而不辨<lb/>
　晉至于神州陸沈唐亦世有戎狄之亂許翰以為謀<lb/>
　國者不知學春秋之過信矣<lb/>
公孫敖如京師不至而復丙戌奔莒<lb/>
　謝湜曰敖如京師弔天王䘮也上輕王室下棄君命<lb/>
　故不至京師遂復魯人欲治其罪故奔莒敖之不敬<lb/>
<pb n="7b"/>
　其罪大不可不討故奔書日謹其出也其復也未反<lb/>
　君命而奔故不書出敖救徐盟莒㑹晉侯㑹晉士穀<lb/>
　如齊如晉其權勢重矣故其不敬至于上不有其王<lb/>
　下不有其君也<lb/>
　胡安國曰按左氏公孫敖奔莒從已氏也男女人之<lb/>
　大欲存焉寡慾者養心之要欲而不行可以為難矣<lb/>
　然欲生于色而縱于淫色出于性目之所視有同美<lb/>
　焉不可掩也淫出于氣不持其志則放僻趨蹶無不<lb/>
<pb n="8a"/>
　為矣敖如京師其書不至而復者言敖無入使于周<lb/>
　之意惟己氏之欲從也夫以志徇氣肆行淫慾而不<lb/>
　能為之帥至于棄其家國出奔而不顧此天下之大<lb/>
　戒也春秋謹書其事于敖與何誅使後人為鑒必持<lb/>
　其志修窒慾之方也<lb/>
　朱熹曰公孫敖如京師不至而復延平李侗云只不<lb/>
　至而復便是大不恭又魯更不再使人往皆罪也胡<lb/>
　安國只貶它從己氏之過經文元不及此事<lb/>
<pb n="8b"/>
　吕祖謙曰穆伯如周弔喪不至以幣奔莒自他人觀<lb/>
　之不書亦可左氏何以載以幣奔莒一句盖弔喪是<lb/>
　公家事娶妻是私家事此以私而廢公當時若以身<lb/>
　自逃留幣在則衆介之属猶可持此幣自往則此禮<lb/>
　尚不廢其幣既已隨往則此禮不得致于周故魯人<lb/>
　後來所以不容歸葬以其有此罪也<lb/>
螽宋人殺其大夫司馬宋司城來奔<lb/>
　程氏學曰七年宋人攻昭公而殺其大夫八年宋人<lb/>
<pb n="9a"/>
　殺其大夫司馬宋司城來奔皆不書名而著其官者<lb/>
　死者死于其位去者以其道也盖昭公始即位不道<lb/>
　于其民國人為亂而攻之諸大夫居卿佐之位竭節<lb/>
　而死之可也違亂潔身而去之亦可也十有四年宋<lb/>
　子哀來何也左氏曰宋高哀為蕭封人以為卿不義<lb/>
　宋公而出遂來奔此亂邦不居知其不可仕而去之<lb/>
　者故書字以褒之若數子者死生去就不必同要之<lb/>
　皆合于義而已如十有五年宋司馬華孫來盟則異<lb/>
<pb n="9b"/>
　于此竊位固寵安食暴君之祿進不能强諫退而不<lb/>
　能潔身為昭公來盟于我故書名以見貶孫者名也<lb/>
　大夫有罪不得専殺古之制也孟子曰五霸桓公為<lb/>
　盛葵丘之㑹諸侯束牲載書而不歃血四命曰無專<lb/>
　殺大夫五霸已為三王之罪人然桓公尚克如此况<lb/>
　王道之行諸侯敢専殺哉矧罪不得専殺者乎甚矣<lb/>
　天下無王禮樂刑政皆出于諸侯故大夫有罪無罪<lb/>
　咸専殺之又况國人専殺者歟聖人一切書之以著<lb/>
<pb n="10a"/>
　其擅命暴亂之惡為後世之戒也凡其國殺之則曰<lb/>
　某國以明其國之罪也鄭殺其大夫申侯之類是矣<lb/>
　其衆人殺之則曰某人以見衆人擅殺而國亂無政<lb/>
　也晉人殺其大夫先都之類是矣内殺大夫則曰刺<lb/>
　言周官三刺之法刺審其情且不書殺者諱之也諱<lb/>
　之者惡甚可知也其大夫全無惡而死其位如宋司<lb/>
　馬曹大夫之類則異其文而不名善其人則尤罪其<lb/>
　人殺之者矣<lb/>
<pb n="10b"/>
　謝湜曰昭公不道于民宋人作亂以危公室方是時<lb/>
　職為卿佐者以社稷為志守位而死之可也以諫不<lb/>
　行言不聽致位而去之亦可也故司馬公子卬見殺<lb/>
　司城蕩意諸來奔公子卬握節以死可謂能以忠死<lb/>
　其位矣蕩意諸效節而出可謂能以義去其君矣死<lb/>
　者得致身之忠奔者得去國之義春秋皆著其官而<lb/>
　不名善其不失職也大夫國人之望也司馬司城國<lb/>
　之股肱也宋人之亂其始也禍及大夫而已禍及大<lb/>
<pb n="11a"/>
　夫而不知治故其禍上及于司馬司城禍及司馬司<lb/>
　城而不知治則君之勢位危矣昭公以千乘之君而<lb/>
　其終不免宋人之難者其源起于此而已有國家者<lb/>
　其于撫御國人可不盡道者哉故大夫司馬昭公被<lb/>
　難皆書人著其兆禍之由也司馬兼稱大夫者春秋<lb/>
　之法殺書大夫故也司城迫難而出故書奔<lb/>
　胡安國曰初宋昭公將去羣公子樂豫以為不可遂<lb/>
　舍司馬以讓公子卬則卬固昭公之黨欲専宋而昭<lb/>
<pb n="11b"/>
　公固欲以其弟卬自衛也夫司馬掌兵之官不選衆<lb/>
　舉有威望為國人所畏服者使居其任乃欲寵其私<lb/>
　暱鮮有不亡者矣公子卬蕩意諸皆以官舉者見主<lb/>
　兵者不能其官至于見殺守土者不能其官至于出<lb/>
　奔而其君不免失身見弑之禍宜矣<lb/>
九年春毛伯來求金<lb/>
　程頤曰家父致命以徴車也故書使來求毛伯風魯<lb/>
　以欲金故不云王使<lb/>
<pb n="12a"/>
　謝湜曰公孫敖不至而復毛伯來求金魯之罪也襄<lb/>
　王未葬故毛伯來不稱使<lb/>
　胡安國曰毛伯天子大夫何以不稱使當喪未君也<lb/>
　踰年即位矣何以言未君古者諒隂三年百官總己<lb/>
　以聴冢宰夫百官總己以聴則是冢宰獨専國政之時<lb/>
　托于王命以號令天下夫豈不可而不稱使春秋之<lb/>
　㫖微矣非特謹天下之通喪所以示後世大臣當國<lb/>
　秉政不可擅權之戒也跋扈之臣假仗主威脅制中<lb/>
<pb n="12b"/>
　外凡有所行動以詔書從事盖未有以春秋此義折<lb/>
　之耳<lb/>
夫人姜氏如齊<lb/>
　謝湜曰杜氏謂歸寜<lb/>
二月叔孫得臣如京師辛丑葬襄王<lb/>
　謝湜曰諸侯㑹王葬禮也卿㑹王葬非禮也為其不<lb/>
　成禮故止書如京師<lb/>
晉人殺其大夫先都<lb/>
<pb n="13a"/>
　謝湜曰靈公幼政出私室故晉人殺大夫先都<lb/>
　吕祖謙曰晉人殺先都梁益耳當時賊殺先克者五<lb/>
　人與焉何故先殺先都梁益耳二人盖是知其罪所<lb/>
　以先殺之後來探得箕鄭父士縠蒯得所以殺之<lb/>
三月夫人姜氏至自齊<lb/>
　謝湜曰父母在夫人歸寜禮也書至志其得禮也他<lb/>
　至不書者為其行不以禮也夫人之至也正則告廟<lb/>
　不正則不告因其告而書至則不至者之違禮由此<lb/>
<pb n="13b"/>
　見矣<lb/>
　胡安國曰夫人與君敵體同主宗廟之事出必告行<lb/>
　反必告至則書于䇿然適他國者或曰享或曰㑹或<lb/>
　曰如衆矣未有致之者則其行非禮以不致見其罪<lb/>
　也出姜如齊以寜父母于禮得行矣其致者非特以<lb/>
　告廟書爾夫人初歸豈其不告為文公越禮故削而<lb/>
　不書示誅意之法矣今此書至者又以見小君之重<lb/>
　也夫承祭祀以為宗廟主一國之母儀而可以搖動<lb/>
<pb n="14a"/>
　乎出姜至是盖不安于魯故至而特書以示防微杜<lb/>
　漸之意其為後世慮深矣<lb/>
晉人殺其大夫士縠及箕鄭父<lb/>
　程氏學曰殺二大夫已上不書及者其事同殺之之<lb/>
　志均故也成八年晉殺其大夫趙同趙括晉殺其大<lb/>
　夫卻犨卻錡卻至哀四年曺殺其大夫公孫姓公孫<lb/>
　霍是也書曰殺其大夫某及某者以某之故而延及<lb/>
　于某也若僖二十九年衛殺其大夫元咺及公子瑕<lb/>
<pb n="14b"/>
　元咺訟君為惡君歸則己出君出則己歸信不臣矣<lb/>
　而公子瑕不見其辜衛國遷怒而并殺之故書曰及<lb/>
　以志専殺之中又有輕重者也文元年晉人殺其大夫<lb/>
　士縠縠及箕鄭父襄二十三年陳殺其大夫慶虎及<lb/>
　慶寅皆倣此<lb/>
　謝湜曰國人殺大夫先都而君不治故又殺大夫士<lb/>
　縠箕鄭父鄭父非有大罪以縠被害而其禍及之故<lb/>
　書及<lb/>
<pb n="15a"/>
　胡安國曰殺先都士縠國也其稱人以殺者國亂無<lb/>
　政衆人擅殺之稱也何以知其非討賊之詞書殺其<lb/>
　大夫則知之矣三大夫皆强家也求専晉不得挾私<lb/>
　怨以作亂而使賊殺其中軍佐則固有罪矣曷為不<lb/>
　去其官當是時晉靈公初立主幼不君政在趙盾而<lb/>
　中軍佐者盾之黨也若獄有所歸則此三人者獨無<lb/>
　可議從末減乎而皆殺之是大夫専生殺而政不自<lb/>
　人主出也故不稱國討不去其官而箕鄭父書及世<lb/>
<pb n="15b"/>
　後世司賞罰者必本忠恕無有黨偏之意其義精矣<lb/>
楚人伐鄭<lb/>
　謝湜曰中國衰弱故楚伐鄭<lb/>
　吕祖謙曰楚伐鄭鄭及楚平楚侵陳陳及楚平陳鄭<lb/>
　皆近楚自靈公年少即位諸國皆歸之<lb/>
公子遂㑹晉人宋人衛人許人救鄭<lb/>
　謝湜曰書救鄭善之也書公子遂㑹晉人宋人衛人<lb/>
　許人救鄭著諸侯之衰弱也<lb/>
<pb n="16a"/>
　胡安國曰按左氏范山言于楚子曰晉君少不在諸<lb/>
　侯北方可圖也楚子師于狼淵以伐鄭則是貪得無<lb/>
　故憑陵諸夏之兵也故楚子親將貶而稱人晉宋衛<lb/>
　則趙盾華孔皆國卿也何以貶而稱人救而不及楚<lb/>
　師欲以懲不恪也晉主夏盟不在諸侯以啓戎心誰<lb/>
　之過乎故書救而稱人以罪趙盾之不能折衝消患<lb/>
　為夷狄之所窺也<lb/>
夏狄侵齊秋八月曹伯襄卒九月癸酉地震<lb/>
<pb n="16b"/>
　謝湜曰地隂物也至隂不動其體常寜隂過亢失常<lb/>
　則震<lb/>
冬楚子使椒來聘<lb/>
　謝湜曰楚子始有遣使修聘之禮故楚子來聘與中<lb/>
　國同詞椒不氏未賜族<lb/>
　胡安國曰楚僣稱王春秋之始獨以號舉夷狄之也<lb/>
　中間來聘改而書人漸進之矣至是其君書爵其臣<lb/>
　書名而稱使遂與諸侯比者是以中國之禮待之也<lb/>
<pb n="17a"/>
　所謂謹華夷之辨内諸夏而外四夷義安在乎曰呉<lb/>
　楚聖賢之後見周之弱王靈不及僣擬名號此以夏<lb/>
　而變于夷者也聖人重絶之夫春秋立法謹嚴而宅<lb/>
　心忠恕嚴于立法故僣號稱王則深加貶黜比之夷<lb/>
　狄以正君臣之義恕以宅心故内雖不使與中國同<lb/>
　外亦不使與夷狄等思善悔過向慕中國則進之而<lb/>
　不拒此慎用刑重絶人之意也噫春秋之所以為春<lb/>
　秋非聖人莫能修之者也<lb/>
<pb n="17b"/>
　吕祖謙曰楚子使越椒來聘執幣傲臣出使他國必<lb/>
　先告廟然後出越椒不過恃楚之大輕魯之小其容<lb/>
　傲慢而不知非是傲魯乃所以傲其先君故叔仲恵<lb/>
　伯謂必滅若敖氏之宗故此見得古之時最重宗廟<lb/>
秦人來歸僖公成風之襚<lb/>
　程頤曰過時始至故云來歸雖子母先君後夫人體<lb/>
　當然也書秦人不云君使以失禮夷之也言其尚夷<lb/>
　也葢嫡妾之亂自兹而始<lb/>
<pb n="18a"/>
　謝湜曰僖公薨已九年成風薨已五年秦人始來歸<lb/>
　襚非禮也秦僻陋邊狄禮法不備故惟書秦人成風<lb/>
　僖公妾母也僖公嫡母先殁故魯以夫人禮事之以<lb/>
　夫人禮葬之成謚風姓妾母稱謚則其為夫人可知<lb/>
　故不書夫人朝廷之義以君為主故襚先僖公<lb/>
　胡安國曰秦人歸襚而曰僖公成風者非兼襚也亦<lb/>
　猶平王來賵仲子而謂之恵公仲子爾仲子恵公之<lb/>
　妾也然則風氏亦莊公之妾曷不書曰來歸莊公成<lb/>
<pb n="18b"/>
　風之襚乎曰寵愛仲子以妾為妻者恵公也故書恵<lb/>
　公仲子所以正後世之為人夫者當明夫道不可亂<lb/>
　嫡妾之分以卑其身尊崇風氏立為夫人者僖公也<lb/>
　故書僖公成風所以正後世之為人子者當明子道<lb/>
　不可行僣亂之禮以賤其父聖人垂戒之義明矣<lb/>
　朱熹曰僖公成風與東晉簡文鄭太后一也皆所以<lb/>
　著妾母之義<lb/>
　吕祖謙曰秦人來歸成風之襚左氏此一段氣味深<lb/>
<pb n="19a"/>
　長宜子細看盖成風已死四五年秦襚方至而此猶<lb/>
　曰雖不當事無忘舊好盖人茍以是而來不問地之<lb/>
　逺近情之親疎時之遲速皆感其誠意此是忠厚損<lb/>
　怨之道最不可責人此雖送襚之緩然猶勝于不來<lb/>
葬曹共公<lb/>
十年春王三月辛夘臧孫辰卒夏秦伐晉<lb/>
　程頤曰晉舍嫡嗣而外求君罪也既而悔之正也秦<lb/>
　不顧義理之是非惟以報復為事夷狄之道也<lb/>
<pb n="19b"/>
　謝湜曰秦以夷狄伐晉故書秦<lb/>
　胡安國曰説者謂秦伐晉以戎狄書盖闕文者據左<lb/>
　氏少梁北徴之師兩國相攻無他得失言之也然晉<lb/>
　取少梁事不經見固未可據秦以狄書者程氏以謂<lb/>
　晉舍嫡嗣而外求君罪也既而悔之正矣秦不顧義<lb/>
　理是非惟以報復為事則夷狄之道也以此狄秦義<lb/>
　固然矣或曰猶有深許晉人悔過能改終不遂非之<lb/>
　意故重貶秦伯以見乎<lb/>
<pb n="20a"/>
楚殺其大夫宜申<lb/>
　謝湜曰左氏謂謀弑穆王説悞<lb/>
　胡氏曰按左氏宜申與仲歸謀弑穆王而誅則討弑<lb/>
　君之賊也曷為稱國以殺又書其官而不曰楚人殺<lb/>
　宜申乎曰穆王者即楚世子商臣也而春秋之義微<lb/>
　矣<lb/>
　吕祖謙曰子西本心不是果要歸死于司敗其意乘<lb/>
　楚王不在郢直欲因郢之虛為謀叛爾不意王渚宫<lb/>
<pb n="20b"/>
　見之所以臨時巧作言語以辭于王後來與子家謀<lb/>
　弑穆王則此可見來郢之意也故左氏謂懼而辭此<lb/>
　是書法<lb/>
自正月不雨至于秋七月<lb/>
　謝湜曰文公怠棄民政故不雨再七月亦無懼災之<lb/>
　心<lb/>
及蘇子盟于女栗<lb/>
　謝湜曰内微者故不書主名蘇子王臣也魯使微者<lb/>
<pb n="21a"/>
　及王臣盟不敬之尤大者也尹子柯陵之盟單子雞<lb/>
　澤之盟劉子平丘之盟皆諸侯㑹王臣為盟也列國<lb/>
　與王臣先伐先㑹而後盟書同盟以明王臣亦與盟<lb/>
　也王人之盟于洮王人之盟于翟泉蘇子之盟于女<lb/>
　栗諸侯大夫㑹王臣及王臣為盟也列國與王臣直<lb/>
　㑹而盟不書同盟以無伐㑹日月相隔則王臣與盟<lb/>
　可知也<lb/>
　吕祖謙曰杜預謂蘇子是滅温之後蘇子要之不必<lb/>
<pb n="21b"/>
　作此蘇子或是他後亦不可知<lb/>
冬狄侵宋楚子蔡侯次于厥貉<lb/>
　謝湜曰楚子非事而出將以觀釁書次著楚子之横<lb/>
　胡安國曰楚滅江六平陳與鄭于是乎為伐宋之舉<lb/>
　次于厥貉凡伐而次者其次為善次而伐者其次為<lb/>
　貶齊師次陘修文告以威敵善之也故上書伐楚以<lb/>
　著其美楚次厥貉藏禍心以憑中夏貶之也故下書<lb/>
　伐麇以著其罪當是時陳鄭宋皆從楚矣獨書蔡侯<lb/>
<pb n="22a"/>
　何哉鄭失三大夫俟救而不及陳獲公子茷而懼宋方<lb/>
　有狄難盖有不得已者非所欲也蔡無四境之虞則<lb/>
　是得已不已志在從夷狄矣故削三國書蔡侯見其<lb/>
　棄諸夏之惡也<lb/>
　<lb/>
　<lb/>
　<lb/>
　<lb/>
<pb n="22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋集義卷二十八<lb/>
</p>
<p>
</p>
  </div>
</body>
</text>
</TEI>
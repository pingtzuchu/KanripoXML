<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋集義卷三</head> <lb/>
    <p>
<pb n="1a"/>
欽定四庫全書<lb/>
　春秋集義卷三<lb/>
　　　　　　　　　　　　宋　李明復　撰<lb/>
　　隱公<lb/>
三年春王二月己巳日有食之<lb/>
　程頥曰月王月也事在二月則書王二月事在三月<lb/>
　則書王三月無事則書時書首月蓋有事則道在事<lb/>
　無事則存天時王朔天時備則嵗功成王道存則人<lb/>
<pb n="1b"/>
　理立春秋之大義也日有食之更不推求者何也太<lb/>
　陽君也而被侵食君道所忌然有常度災而非異也<lb/>
　星辰陵歴亦然<lb/>
　程氏學曰日食有定數聖人必書者蓋欲人君因此<lb/>
　恐懼修省如世治而有此變則不為災亂世則災矣<lb/>
　如人氣血盛遇寒暑邪穢不能害其氣血衰則害必<lb/>
　矣<lb/>
　謝湜曰日月行度有常一嵗凡十二交㑹其交也深<lb/>
<pb n="2a"/>
　入正度隂氣掩日則食日食天變之大者也天人一<lb/>
　氣故人事與天變相應猶影響相隨故曰變見于上<lb/>
　則人事沴于下人君不知恐懼修省則禍敗至矣周<lb/>
　之盛時日非無食也所以上下順治而無患者盛德<lb/>
　之君能使人事不隨日食更變而已故日食一也德<lb/>
　足以弭變則災害消德不足以弭變則災害起故春<lb/>
　秋日食必書以為人君警懼之戒也<lb/>
　胡安國曰經書日食三十六去今千有餘嵗而精厯<lb/>
<pb n="2b"/>
　算者所能攷也其行有常度矣然毎食必書示後世<lb/>
　治厯明時之法也有常度則災而非異矣然毎食必<lb/>
　書示後世遇災而懼之意也日者衆陽之宗人君之<lb/>
　表而有食之災咎象也克謹天戒則雖有其象而無<lb/>
　其應弗克畏天災咎之來必矣凡經所書者或妾婦<lb/>
　乗其夫或臣子背君父或政權在臣下或夷狄侵中<lb/>
　國皆陽㣲隂盛之證也是故戒人君不可忽天象也<lb/>
三月庚戌天王崩<lb/>
<pb n="3a"/>
　程頥曰崩上墜之形四海之内皆當奔赴魯君不往<lb/>
　惡極罪大不可勝誅不書而自見也<lb/>
　謝湜曰天王升遐王室變故之大者也諸侯以臣事<lb/>
　君以子事父其聞赴也近者當奔喪逺者當㑹葬臣<lb/>
　子哀痛之情也周衰列國朝聘不修征伐自擅告戒<lb/>
　不以王命而專盟出入不以王事而專㑹臣子之禮<lb/>
　掃地盡矣故天王之崩也喪不奔葬不㑹或以卿往<lb/>
　而身不行或以㣲臣往而卿不出春秋或書卿㑹葬<lb/>
<pb n="3b"/>
　或書葬不書卿或崩不書葬或崩葬不書著諸侯不<lb/>
　臣之罪也襄王之葬叔孫得臣如京師景王之葬叔<lb/>
　鞅如京師魯以卿㑹葬也桓王匡王簡王之葬不書<lb/>
　卿者魯以㣲臣㑹葬也平王惠王定王靈王不書葬<lb/>
　者魯不㑹葬也莊王釐王頃王崩葬皆不書者王室<lb/>
　㣲弱不能赴諸侯驕亢不往㑹也奔喪㑹葬臣子大<lb/>
　事也以卿㑹葬已為不臣矣而况於㣲臣者乎以㣲<lb/>
　臣㑹葬已為不臣矣而况於不行廢棄者乎<lb/>
<pb n="4a"/>
　胡安國曰崩者上墜之形春秋歴十有三王桓襄匡<lb/>
　簡景志崩志葬者赴告及魯往㑹之也平惠定靈志<lb/>
　崩不志葬者赴告雖及魯不㑹也莊僖頃崩葬皆不<lb/>
　志者王室不告魯亦不往也諸侯為天王服斬縗禮<lb/>
　當以所聞先後而奔喪今平王崩周人來訃而隱不<lb/>
　往是無君也其罪應誅不書而自見矣或曰萬國至<lb/>
　衆也封疆至重也天王之喪不得越境以奔而修服<lb/>
　於國卿供弔送之禮訖葬則哭而除喪禮乎按周書<lb/>
<pb n="4b"/>
　康王之誥太保率西方諸侯入應門左畢公率東方<lb/>
　諸侯入應門右再拜趨出王反喪服此奔成王之喪<lb/>
　者安得以為修服於國而可乎故周人有喪魯人<lb/>
　有喪周人往弔謂使人可也魯不往謂當親之者而<lb/>
　不可使人代也諸侯嵗時或朝覲於京師或㑹同於<lb/>
　方嶽或從兵革征討之事越境踰時不以為難何獨<lb/>
　難於奔喪而薄君臣始終存歿之義哉大非先王之<lb/>
　禮失春秋之義矣<lb/>
<pb n="5a"/>
夏四月辛卯尹氏卒<lb/>
　程頥曰尹氏王之世卿古者使以德爵以功世禄而<lb/>
　不世官是以俊傑在位庶績咸熈及周之衰士皆世<lb/>
　官政由是敗尹氏世為王官故於其䘚書曰尹氏見<lb/>
　其世繼也<lb/>
　程氏學曰尹氏天子三公天子内臣無外交故無告<lb/>
　喪之禮無弔喪之事春秋之世君弱臣强大夫交政<lb/>
　於中國故録王臣䘚葬而譏可見矣尹氏則奪其爵<lb/>
<pb n="5b"/>
　而書氏王子虎劉卷則不志其爵秩而止録其名皆<lb/>
　不使同於諸侯也劉文公又書𦵏書䘚書䘚所以罪<lb/>
　劉書葬所以罪魯也尹氏特書曰氏者又紀其世卿<lb/>
　也節南山詩曰赫赫師尹不平謂何尹氏太師維周<lb/>
　之氐秉國之均四方是維然則尹氏世秉周權以長<lb/>
　亂階從來逺也其後尹氏立王子朝尹氏召伯毛伯<lb/>
　以王子朝奔楚皆書曰氏其終可鑒<hi>餘見綱領上</hi>
　謝湜曰人臣無外交無世爵上失制御權臣專國之<lb/>
<pb n="6a"/>
　寵者其喪葬亦比外諸侯以赴告交於邦國故尹氏<lb/>
　書䘚以罪王臣之僣也上失選任權臣以政得君者<lb/>
　其子孫不復量材度德皆世為卿故尹奪爵稱氏以<lb/>
　罪王臣之世也周有尹氏其後尹氏立王子朝齊有<lb/>
　崔氏其後崔杼叛其君大夫世秉國權其禍有如此<lb/>
　者此春秋所以戒也<lb/>
　胡安國曰尹氏天子大夫世執朝權為周階亂家父<lb/>
　所刺秉國之均不平謂何者是也因其告喪與立子<lb/>
<pb n="6b"/>
　朝以朝奔楚皆以氏書者志世卿非禮為後鑒也或<lb/>
　曰世卿非禮裳裳者華何以作乎曰功臣之世世其<lb/>
　禄世卿之官嗣其位禄以報功也故其世可延位以<lb/>
　尊賢也故其官當擇官不擇人世授之柄黨與既衆<lb/>
　威福下移大姦根據而莫除人主孤立而無助國不<lb/>
　亾幸爾春秋於周尹氏武氏仍叔之子於魯書季友<lb/>
　仲遂皆志其非禮也公羊子此説必有所受矣<lb/>
秋武氏子來求賻<lb/>
<pb n="7a"/>
　程頥曰武氏王之卿士稱武氏見其世官天王崩諸<lb/>
　侯不供其喪故武氏遣其子徴求於四國書子以見<lb/>
　天子失道諸侯不臣之甚也<lb/>
　程氏學曰武氏子來求賻者平王崩新王未得行其<lb/>
　爵命武氏之子已代父位而使來求賻世爵可知也<lb/>
　與齊崔氏出奔衛義同仍叔之子未命而來聘亦見<lb/>
　世卿不書氏者世權不重於尹氏爾喪事無求求賻<lb/>
　非禮也盖通乎下歸死者曰賵歸生者曰賻歸之者<lb/>
<pb n="7b"/>
　正也求之者非正也交譏之<lb/>
　謝湜曰武氏天子大夫也求卑辭也王葬天下所當<lb/>
　奉平王之葬王臣求賻於魯若卑者不足而求於尊<lb/>
　貧者不足而求於富王室卑㣲甚矣書求傷王室之<lb/>
　衰也諸侯社稷土田皆王所畀其榖禄貨財皆王所<lb/>
　有於王之葬而賻助之物不以子職供之諸侯不欽<lb/>
　大矣書來求著魯之罪也平王崩新王未行爵命武<lb/>
　氏乃以其子攝父之職將命於魯卿大夫稔習僣侈<lb/>
<pb n="8a"/>
　内外以世爵為常於此見矣書武氏子著其專也<lb/>
　胡安國曰武氏天子之大夫何以不稱使當喪未君<lb/>
　非王命也嗣子定位於初喪其曰未君何也古者君<lb/>
　薨諒隂百官緫已以聽於冡宰三年夫百官緫已以<lb/>
　聽則是攝行軍國之事也非王命而不稱使春秋之<lb/>
　㫖㣲矣於以謹天下之通喪而嚴君臣之名分也夫<lb/>
　賻以貨財則生者所須索也君取於臣不言求而曰<lb/>
　求賻求車求金皆著天王之失道也上失其道下不<lb/>
<pb n="8b"/>
　臣矣<lb/>
八月庚辰宋公和卒<lb/>
　程頥曰吉凶慶弔講好修睦鄰國之常禮人情所當<lb/>
　然諸侯之䘚與國之大故來告則書<lb/>
　謝湜曰諸侯吉相慶凶相弔卒相赴葬相助無以異<lb/>
　股肱手足之相親也故列國䘚葬必書魯公魯之君<lb/>
　父也故死稱薨薨不名宋公之屬在宋則宋人君之<lb/>
　在魯則天子之臣而已故死稱卒卒稱名<lb/>
<pb n="9a"/>
　胡安國曰外諸侯卒國史承告而後書聖人皆存而<lb/>
　弗削曷為弗削春秋天子之事也古者諸侯之邦交<lb/>
　間問殷聘而世相朝蓋王事相從則有和好之情及<lb/>
　告終易代則有弔恤之禮是諸侯所以睦鄰國也周<lb/>
　制王哭諸侯則大宗伯為上相司服為王制緦麻宰<lb/>
　夫掌邦之弔事戒令與其幣器財用是王者所以懐<lb/>
　諸侯也凡諸侯卒皆存弗削而交隣國待諸侯之義<lb/>
　見矣卒而或日或不日者何謹則書日慢則書時其<lb/>
<pb n="9b"/>
　大致然也卒而或名或不名者何㑹盟則名於載書<lb/>
　聘問則名於簡牘未嘗㑹盟聘問而無所證者雖使<lb/>
　至告喪其名亦不可得而知矣凡此類因舊史而不<lb/>
　革者也諸侯曰薨夫人曰卒五等邦君何以書卒夫<lb/>
　子作春秋則有革而不因者周室東遷諸侯驕恣專<lb/>
　享其國而上不請命聖人奉天討以正王法則有貶<lb/>
　黜之刑矣因其告喪特書䘚不與其為諸侯也故曰<lb/>
　知我者其惟春秋乎罪我者其惟春秋乎<lb/>
<pb n="10a"/>
冬十有二月齊侯鄭伯盟于石門<lb/>
　程頥曰天下無王諸侯不守信義數相盟誓所以長<lb/>
　亂也故外諸侯盟來告者則書之<lb/>
　謝湜曰春秋之法公㑹諸侯内臣㑹諸侯則以内<lb/>
　殊外若公㑹齊侯鄭伯于中丘單伯㑹齊侯宋<lb/>
　公衛侯鄭伯于鄄是也外諸侯外卿大夫相㑹則<lb/>
　以次書爵若蔡侯鄭伯㑹于鄧齊侯宋公陳<lb/>
　侯衛侯鄭伯㑹于鄄是也其於盟亦若此而已<lb/>
<pb n="10b"/>
　凡列國㑹其謀有先後其事有善惡其事善<lb/>
　則主㑹者其善大其事惡則從㑹者其惡輕其於<lb/>
　盟亦若此而已以内殊外内辭也以次書爵先後<lb/>
　之詞也<lb/>
　胡安國曰外盟㑹常事也何以書在春秋之亂世常事<lb/>
　也於聖人之王法則非常也有虞氏未施信於民而民信夏后氏<lb/>
　未施敬於民而民敬殷人作誓而民始畔周人作㑹而民始<lb/>
　疑子曰大道之行與三代之英丘未之逮也而有志<lb/>
<pb n="11a"/>
　焉諸侯㑹盟來告則書而弗削者其諸以是為非常<lb/>
　典而有志于天下為公之世乎故凡書盟者惡之也<lb/>
癸未𦵏宋穆公<lb/>
　程頥曰諸侯告喪魯往㑹𦵏則書春秋之時皆不請<lb/>
　而私謚稱私謚所以罪其臣<lb/>
　程氏學曰諸侯文事之大者王法所當録也書卒而<lb/>
　名者或嘗同㑹盟或嘗相朝聘於其赴則可得而知<lb/>
　矣書卒而不名者未嘗同㑹盟未嘗相朝聘則不可<lb/>
<pb n="11b"/>
　得而知矣葬臣子之事而皆因魯㑹而書有䘚名而<lb/>
　葬者七十一魯㑹而非卿也有䘚名而不書葬者二<lb/>
　十七彼告而魯不㑹也有䘚名而卿㑹葬者六有卒<lb/>
　不名而書葬者三亦魯㑹而非卿也卒不名不葬者<lb/>
　七亦魯不㑹也古者諸侯之邦交有嵗問殷聘世朝<lb/>
　之禮蓋壤地相比王事相從則必有㑹同和好之事<lb/>
　至於告終易代則豈無弔恤賻葬之禮乎春秋之時<lb/>
　王制亡矣徒以國勢之强弱私情之宻䟽而為之禮<lb/>
<pb n="12a"/>
　故有卒而不㑹葬者矣有卿㑹之者矣葬皆稱公臣<lb/>
　子辭也不請于天子而私為謚也惟蔡夲侯爵封人<lb/>
　之卒蔡季請謚于天子故書曰葬桓侯私謚稱公公<lb/>
　謚稱爵舉一是則諸非可知矣呉楚之君書卒者十<lb/>
　而皆不書葬者公羊云避其號也禮曰諸侯不稱楚<lb/>
　越之王喪恐民之惑是也<lb/>
　謝湜曰凡諸侯葬魯㑹則書不㑹則不書書葬書卿<lb/>
　者六魯以卿㑹葬也書葬不書卿者七十四魯㑹而<lb/>
<pb n="12b"/>
　非卿也書卒不書葬者三十四彼告而魯不㑹也<lb/>
　諸侯壤地相接邦事相交其相見有朝聘之歡其相<lb/>
　親有婚姻之好其情可謂睦矣其卒而告終也以賵<lb/>
　賻相恤以國卿㑹葬鄰國之禮也春秋之時弱附强<lb/>
　大輕小其弔問哀恤非以誠意也一視國勢强弱為<lb/>
　之而已矣其勢盛者其情親而其禮隆其勢㣲者其<lb/>
　情踈而其禮畧方是時小國之葬非特不以卿㑹也<lb/>
　棄而不視者有之矣故卒而葬葬而遣卿者皆大國<lb/>
<pb n="13a"/>
　也卒而不葬葬而非卿者皆小國也春秋或書卿或<lb/>
　不書卿或書葬或不書葬而諸侯恃大忽小虧闕鄰<lb/>
　好其惡見矣葬稱謚志善惡也稱公臣子辭也葬者<lb/>
　藏也即葬則亡者不可得見也所不可沒者善惡而<lb/>
　已矣故諸侯葬則稱謚禮諸侯請謚于天子公一國<lb/>
　善惡而為之勸也周衰列國謚號皆夲國臣子以私<lb/>
　意為之其爵皆以公尊之故諸侯謚皆稱公春秋之<lb/>
　法其卒也書公書侯書伯書子書男以正王爵書名<lb/>
<pb n="13b"/>
　書卒以正臣職其葬也書謚書公以明侯國僣禮君<lb/>
　臣上下其分不可不辨也正其體於始死之時誅其<lb/>
　僣於已葬之後而君臣上下之分明於卒葬之間矣<lb/>
　胡安國曰外諸侯葬其事則因魯㑹而書其義則聖<lb/>
　人或存或削曷為或存或削春秋天子之事也傳稱諸<lb/>
　侯五月而𦵏同盟至同盟謂同方嶽之盟者其生講㑹<lb/>
　同之好其歿有葬送之禮是諸侯所以睦鄰國也按<lb/>
　周制有職喪掌諸侯之喪禮蒞其禁令序其事凡諸<lb/>
<pb n="14a"/>
　侯及諸臣葬於墓者則家人授之兆為蹕而均其禁<lb/>
　是王者所以懐諸侯也外諸侯葬或存或削而交鄰<lb/>
　國待諸侯之義見矣葬而或日或不日者何備則書<lb/>
　日畧則書時大致然也卒而或葬或不葬者何有怠<lb/>
　於禮而不葬者有討其賊而不葬者有諱其辱而不<lb/>
　葬者有治其罪而不葬者有避其號而不葬者宋殤<lb/>
　齊昭告亂書日矣而經不書葬是討其賊而不葬者<lb/>
　也晉主夏盟在景公時告喪書日矣而經不書葬是<lb/>
<pb n="14b"/>
　諱其辱而不葬者也魯宋盟㑹未嘗不同而三世不<lb/>
　葬是治其罪而不葬者也呉楚之君書卒者十亦有<lb/>
　親送西門之外者矣而經不書葬是避其號而不葬<lb/>
　者也怠於禮而不往弱其君而不㑹無其事闕其文<lb/>
　魯史之舊也討其賊而不葬諱其辱而不葬治其罪<lb/>
　而不葬避其號而不𦵏聖人所削春秋之法也故曰知<lb/>
　我者其惟春秋乎罪我者其惟春秋乎<lb/>
四年春王二月莒人伐杞取牟婁<lb/>
<pb n="15a"/>
　程頥曰諸侯土地有所受之伐其辠而奪取其土惡<lb/>
　又甚焉王法所當誅也<lb/>
　程氏學曰趙子曰凡力得之曰取不當取也不是其<lb/>
　專奪雖復取夲邑亦無異辭言其有夲是已邑及我<lb/>
　之附庸為彼所奪之後却取得當異其文謂其不能<lb/>
　申明直辭請於王而正疆理但專自以兵争奪不得<lb/>
　正道故悉同辭言之按僖三十一年取濟西田成二<lb/>
　年取汶陽田先夲魯地而皆書取若此義例據經為<lb/>
<pb n="15b"/>
　合蓋春秋之義以治易亂而不以亂易亂所正者夲<lb/>
　而已矣凡取人之有其惡易見而取己之舊不以其<lb/>
　道者其罪難知聖人所書亦正名曰取所以顯㣲也<lb/>
　謝湜曰取非其有謂之取諸侯都邑土田皆王所卑<lb/>
　也其大有封疆其小有經界不得王命而取之則為<lb/>
　亂春秋取邑取田皆謹而書之所以著其亂也春秋<lb/>
　無仁義之師其侵伐以争土田以復仇怨以逞威虐<lb/>
　而已牟婁杞邑也伐杞而取牟婁則莒人非以討罪<lb/>
<pb n="16a"/>
　為心也利其土田而已惡之大者也伐而戰戰雖有<lb/>
　功不若伐而不戰之為善也而况戰而無功者乎伐<lb/>
　而入入雖有義不若伐而不入之為善也而况入而<lb/>
　無義者乎伐而圍圍雖以直不若伐而不圍之為善<lb/>
　也而况圍不以直者乎伐而取取雖以順不若伐而<lb/>
　不取之為善也而况取不以順者乎春秋書伐於前<lb/>
　而書戰書入書圍書取於後皆以甚其惡也<lb/>
　胡安國曰取者収奪之名牟婁杞邑也聲罪伐人而<lb/>
<pb n="16b"/>
　强奪其土故特書曰取以著其惡或曰諸侯土地上<lb/>
　受之天王下傳之先祖所以守宗廟之典籍也聖王<lb/>
　不作諸侯放恣强者多兼數圻弱者日以侵削當是<lb/>
　時有取其故地者夫豈不可然僖公常取濟西田矣<lb/>
　成公嘗取汶陽田矣亦書曰取何也苟不請於天王<lb/>
　以正疆理而擅兵争奪雖取夲邑與奪人之有者無<lb/>
　以異春秋之義不以亂易亂故亦書曰取正其夲之<lb/>
　之意也十二年莒人擅興兵入向而天討不加焉至<lb/>
<pb n="17a"/>
　是伐國取邑其暴益肆矣<lb/>
戊申衛州吁弑其君完<lb/>
　程頥曰衛莊公娶于齊曰莊姜無子陳女戴媯生桓<lb/>
　公莊姜以為已子公子州吁嬖人之子也有寵而好<lb/>
　兵公弗禁石碏諫弗聽其子厚與州吁㳺禁之不可<lb/>
　桓公立乃老州吁弑桓公而立自古簒弑多公族蓋<lb/>
　自謂先君子孫可以為君國人亦以為然而奉之春<lb/>
　秋於此明大義以示萬世故春秋之初弑君者多不<lb/>
<pb n="17b"/>
　稱公子公孫蓋身為大惡自絶於先君矣豈復得為<lb/>
　先君子孫也古者公族刑死則無服况弑君乎大義<lb/>
　既明於初矣其後弑立者則皆以屬稱或見其以親<lb/>
　而寵之太過任之太重以至於亂或見其天屬之親<lb/>
　而反為冦讐立義各不同也春秋大率所書事同則<lb/>
　辭同後人因謂之例然有事同而辭異者蓋各有義<lb/>
　非可例拘也<lb/>
　謝湜曰以一國奉一人慮患之道詳防患之制備故<lb/>
<pb n="18a"/>
　一人之勢常尊其體常安降及後世分義不明法制<lb/>
　不立履霜不以為戒故一人之勢常卑其體常危而<lb/>
　匹夫或得肆害於其君此弑逆之禍所以見於春秋<lb/>
　也公子州吁嬖人之子也縁君之寵干紀亂法而桓<lb/>
　公不得正位東宫以繫國人之心州吁簒逆之謀兆<lb/>
　於此矣夫嫡庶貴賤天下之定分也庶陵嫡賤易貴<lb/>
　上不可以承宗廟下不可以聨族屬亂之大者也州<lb/>
　吁以體則非嫡以位則非貴其出而争國縁公子之<lb/>
<pb n="18b"/>
　寵而為之也恃子孫有繼承之道而為之也故其肆<lb/>
　逆也春秋奪其公子所以黜其不正也所以絶其親<lb/>
　而誅之也所以杜後世争奪之心也觀州吁削奪公<lb/>
　子而聖人討亂誅逆之意明矣州吁衛逆臣也書衛<lb/>
　罪其争國也世子國之根夲也位不正禮不隆則亂<lb/>
　生莊公以桓為子國之嫡子也莊公復寵嬖孽以陵<lb/>
　嫡貴以至世子之位不定而州吁起争國之心然則<lb/>
　衛之禍莊公為之也觀州吁稱衛而莊公産逆召禍<lb/>
<pb n="19a"/>
　其惡見矣<lb/>
　胡安國曰此衛公子州吁也而削其屬籍特以國氏<lb/>
　者罪莊公不待之以公子之道使預聞政事主兵權<lb/>
　而當國也以公子之道待州吁教以義方弗納於邪<lb/>
　不以賤妨貴少陵長則桓公之位定矣亂何由作州<lb/>
　吁有寵好兵而公弗禁石碏盡言極諫而公弗從是<lb/>
　不待以公子之道使預聞政事主兵權而當國也春<lb/>
　秋之㫖在於端本清源以衛詩緑衣諸篇考之所謂前<lb/>
<pb n="19b"/>
　有䜛而不見後有賊而不知者莊公是也其不稱公<lb/>
　子而以國氏著後世為人君父者之戒爾故傳有之<lb/>
　曰為人君父而不通春秋之義者必蒙首惡之名<lb/>
夏公及宋公遇于清<lb/>
　程頥曰諸侯相見而不行朝㑹之禮如道路之相遇<lb/>
　故書曰遇非周禮冬見曰遇之遇<lb/>
　程氏學曰杜預曰遇者草次之期二國各簡其禮若<lb/>
　道路相逢遇也古者諸侯因朝覲或從王命則必有<lb/>
<pb n="20a"/>
　㑹聚之事無非禮者也王室㣲弱典制廢壊諸侯各<lb/>
　逞其欲盟㑹紛然舍此又簡易其事若道路相逢遇<lb/>
　無君國之禮春秋所以致譏也簡畧無禮無適主者<lb/>
　公與諸侯遇則書曰及隱四年公及宋公遇于清莊<lb/>
　二十三年公及齊侯遇于魯濟以内及外以我及彼<lb/>
　之辭也外諸侯相遇則以爵次隱八年宋公衛侯遇<lb/>
　于垂莊四年齊侯陳侯鄭伯遇于垂三十二年宋公<lb/>
　齊侯遇于梁丘尊卑之辭也<lb/>
<pb n="20b"/>
　謝湜曰邂逅相見曰遇二國為簡禮相見若逢遇然<lb/>
　故稱遇方是時諸侯不以王命出竟私相固援結好<lb/>
　為㑹為盟者衆矣及其倉卒而出也又以遇禮相見<lb/>
　於邂逅之間諸侯弛政勞民逸㳺無度甚矣故春秋<lb/>
　書遇以著其惡凡遇無適主故公與諸侯遇皆書及<lb/>
　以内及外之辭<lb/>
　胡安國曰遇者草次之期古有遇禮不期而㑹以明<lb/>
　造次亦有恭肅之心春秋書遇私為之約自比於不<lb/>
<pb n="21a"/>
　期而遇者直欲簡其禮爾簡畧慢易無國君之禮則<lb/>
　莫適主矣故志内之遇者三而皆書及若曰以此及<lb/>
　彼然也志外之遇者四而皆以爵若曰以尊及卑然<lb/>
　也其意以為莫適主者異於古之不期而㑹矣故凡<lb/>
　書遇者皆惡其無人君相見之禮也<lb/>
宋公陳侯蔡人衛人伐鄭<lb/>
　程頥曰宋以公子馮在鄭故與諸侯伐之也摟諸侯<lb/>
　以伐鄭固為辠矣而衛弑其君天下所當誅也乃與<lb/>
<pb n="21b"/>
　修好而同伐人其惡甚矣<lb/>
　謝湜曰四國伐鄭以鄭人欲納宋之公子馮也一國<lb/>
　之命聽於君臣子易之則為叛馮雖穆公適子然以<lb/>
　位傳之與夷穆公之命也與夷既以君命守國則宋<lb/>
　之君位定矣鄭人復欲納馮是以宋之叛臣入為宋<lb/>
　國患難也故春秋書四國伐鄭以著鄭國納馮之非<lb/>
　義也父子相傳天下之正也與夷幼宣公以位傳穆<lb/>
　公蓋不得已而為之也穆公季年公子馮長矣穆公<lb/>
<pb n="22a"/>
　襲宣公之迹且又致國乎與夷是以私心害天下之<lb/>
　正也是以小讓啟争奪之源也春秋書四國伐鄭而<lb/>
　穆公召亂啟争其失亦見矣<lb/>
　胡安國曰春秋之法誅首惡興是役者首謀在衛而<lb/>
　以宋主兵何也前書州吁弑君其罪已極至是阻兵<lb/>
　修怨勿論可也而隣境諸侯聞衛之有大變也可但<lb/>
　已乎田常弑簡公孔子沐浴而朝告於哀公曰請討<lb/>
　之公曰告夫三子者子曰以吾從大夫之後不敢不<lb/>
<pb n="22b"/>
　告也之三子告不可子曰以吾從大夫之後不敢不<lb/>
　告也然則隣有弑逆聲罪赴討雖先發而後聞可也<lb/>
　宋殤不恤衛有弑君之難欲定州吁而從其邪説是<lb/>
　肆人欲滅天理非人之所為也故以宋公為首諸國<lb/>
　為從示誅亂臣討賊子必先治其黨與之法也此義<lb/>
　行為惡者孤矣故曰春秋成而亂臣賊子懼<lb/>
　朱熹曰詩擊鼔從孫子仲平陳與宋不我以歸憂心有忡<lb/>
　舊説以此為春秋隱公四年州吁自立之時宋衛陳蔡<lb/>
<pb n="23a"/>
　伐鄭之事恐或然也<lb/>
秋翬帥師㑹宋公陳侯蔡人衛人伐鄭<lb/>
　程頥曰宋虐用其民衛當誅之賊而與之同伐人其<lb/>
　辠大矣二國構怨而他國與之同伐其辠均也再序<lb/>
　四國重言其辠左氏以為再伐妄也翬不稱公子奸<lb/>
　逆之人積其强惡非一朝一夕辨之宜早故去其公<lb/>
　子隱公不能辨是以及禍<lb/>
　程氏學曰天下有道則禮樂征伐自天子出天下無<lb/>
<pb n="23b"/>
　道則禮樂征伐自諸侯出蓋自周室東遷天下蕩蕩<lb/>
　王者威令不出畿甸諸侯肆行自尋干戈以相敵讐<lb/>
　生民之禍於斯為酷故侵伐圍入取滅之類春秋各<lb/>
　隨其事書之以明天下無王也孟子亦曰春秋無義<lb/>
　戰彼善於此則有之征者上伐下也敵國不相征也<lb/>
　凡就乎其中有善惡輕重則必變文以示貶聖人精<lb/>
　㣲之志大中權衡之法也侵伐之例諸家言者多矣<lb/>
　質之前後義類必舛未如趙氏之為得也趙子曰凡<lb/>
<pb n="24a"/>
　師稱罪致討曰伐無名行師曰侵然則執言者為伐<lb/>
　無名者為侵考諸行事可以見矣襲者輕行掩襲若<lb/>
　披衣然惟襄公八年齊侯襲莒一事耳惡其以諸侯<lb/>
　之尊非法用兵而襲人之不備也圍者圍其城邑入<lb/>
　其國都<lb/>
　謝湜曰諸侯之伐鄭也宋公使來乞師公辭之羽父<lb/>
　請以師㑹公弗許羽父固請而行以下制上以小侵<lb/>
　大亂之端也公子翬列位為卿乃以權勢逼君帥師<lb/>
<pb n="24b"/>
　而出所謂以下制上以小侵大者也不臣之心見於<lb/>
　此矣故春秋不稱公子明其在所誅絶也<lb/>
　胡安國曰按左氏諸侯謀伐鄭宋公使來乞師公辭<lb/>
　之羽父請以師㑹之公弗許固請而行易履霜堅氷<lb/>
　至履霜隂始凝也馴致其道至堅氷也臣弑其君子<lb/>
　弑其父非一朝一夕之故其所由來者漸矣由辨之<lb/>
　不早也宋人來乞師以公辭之羽父請以師㑹而公<lb/>
　弗許其辭而弗許義也而翬以不義强其君固請而<lb/>
<pb n="25a"/>
　行無君之心兆矣夫公子公孫升為貴戚之卿者其<lb/>
　植根膠固難御於異姓之卿况翬已使主兵而方命<lb/>
　乎隱公不能辨之於早罷其兵權猶使之帥師是以<lb/>
　及鍾巫之禍春秋於此去其公子以謹履霜之戒春<lb/>
　秋立義至精詞極簡嚴而不贅也若曰翬帥師㑹伐<lb/>
　鄭豈不白乎再序四國何其詞費不憚煩也言之重<lb/>
　詞之複其中必有大美惡焉四國合黨翬復㑹師同<lb/>
　伐無罪之邦欲定弑君之賊惡之極也言之不足而<lb/>
<pb n="25b"/>
　再言聖人之情見矣天地造物化工運其神春秋討<lb/>
　賊聖筆冩其意再序四國而誅討亂臣之法嚴矣<lb/>
九月衛人殺州吁于濮<lb/>
　程頥曰州吁未能和其民厚問定君於石子石子曰<lb/>
　王覲為可曰何以得覲曰陳侯方有寵於王若朝陳<lb/>
　使請必可得也厚與州吁如陳石碏使告於陳曰此<lb/>
　二人者實弑寡君敢即圖之陳人執之而請涖於衛<lb/>
　衛人使右宰醜涖殺州吁于濮石碏使其宰獳羊肩<lb/>
<pb n="26a"/>
　涖殺石厚于陳稱衛人衆辭也舉國殺之也<lb/>
　謝湜曰弑逆天下大惡天地所不容臣民所共棄是<lb/>
　不待命而誅者也故春秋殺弑賊稱人以明人皆得<lb/>
　而殺之也濮陳地州吁阻兵安忍衆叛親離討而除<lb/>
　之為力易矣方是時衛之卿佐無報國死難之忠無<lb/>
　誅叛討賊之義故州吁不畏死至於八月然後殺之<lb/>
　于濮也觀春秋書月書濮而臣子緩於討賊其罪見<lb/>
　矣人心者君道所在也人心聽然後號令行號令行<lb/>
<pb n="26b"/>
　然後名位定名位定則君道從之矣春秋弑逆之主<lb/>
　稱君以其名位定矣州吁則衛人討其逆而殺之故<lb/>
　不書爵<lb/>
　胡安國曰伐鄭稱人責詞也殺州吁稱人衆詞也若<lb/>
　然者伐鄭之役公孫文仲為主將以變文稱人則是<lb/>
　稱國人聽州吁號令從文仲而南行者也故曰責詞<lb/>
　其殺州吁則石碏謀之而使右宰醜涖也變文稱人<lb/>
　則是人皆有欲討賊之心亦夫人之所得討也故曰<lb/>
<pb n="27a"/>
　衆詞公羊子曰稱人者何討賊之詞也其義是矣于<lb/>
　濮者閔衛國之人著諸侯之罪也衛人失賊而曰著<lb/>
　諸侯之罪何也夫州吁二月弑君而不能即討者縁<lb/>
　四國連兵共欲定其位故久然後能殺之于濮耳非<lb/>
　諸侯之罪而何夫以討賊許衆人而以失賊罪隣國<lb/>
　與賊者寡矣故曰春秋成而亂臣賊子懼<lb/>
　吕祖謙曰莊公之寵州吁不過溺于所愛而已初不<lb/>
　知基簒弑之禍也雖州吁受寵之初亦未嘗有簒試<lb/>
<pb n="27b"/>
　之心也及因寵而驕因驕而縱因縱而暴莊姜惡之<lb/>
　桓公惡之州吁始憂不能自免而求免之心生矣有<lb/>
　簒國之利誘其前有殺身之禍廹其後而試逆之謀<lb/>
　成矣彼州吁之初心豈自料至此哉石碏之諫善矣<lb/>
　惜其進言之晚也方碏之諫州吁既好兵而不禁矣<lb/>
　有寵而驟奪之能無怨乎不禁而聚禁之能無忿乎<lb/>
　借使莊公聽之父子之際所傷已多矣况又不聽乎<lb/>
　碏苟能止於未萌則桓公不至於弑州吁不至於逆<lb/>
<pb n="28a"/>
　國不至於危子不至於戮矣雖討賊之忠凛然與衛<lb/>
　國相終始吾猶恨其不能消患於未形而徒救患於<lb/>
　已形也<lb/>
冬十有二月衛人立晋<lb/>
　程頥曰衛人逆公子晋于邢而立之書曰衛人立晋<lb/>
　衛人立之也諸侯之立必受命於天子當時雖不受<lb/>
　命於天子猶受命於先君衛人以晋公子也可以立<lb/>
　故立之春秋所不與也雖先君子孫不由天子先君<lb/>
<pb n="28b"/>
　之命不可立也故去其公子<lb/>
　程氏學曰隱四年冬十二月衛人立晋按四年春衛<lb/>
　州吁弑其君完九月衛人殺州吁于濮衛無君故國<lb/>
　人迎晋而立之書衛人者衆辭也立者不當立也晋<lb/>
　公子晋也其不謂之公子者絶之也晋公子也於次<lb/>
　當立又國人之所同而謂之不當立又絶其公子者<lb/>
　聖人之意若曰州吁無知弑君而絶其公子義既明<lb/>
　矣而晋以公子之故於時當立且非簒焉復國人之<lb/>
<pb n="29a"/>
　所同願者也彼曰我君之子也國我之國我宜立矣<lb/>
　國人亦曰彼吾君之子也國乃其國彼當立矣春秋<lb/>
　不明絶之則是諸侯之立上不必命於天王下不必<lb/>
　傳諸君父特以公子之親衆謂宜立而自立則千乗<lb/>
　之國皆可擅置其君邦君之子皆可專有其國斯大<lb/>
　亂之道也<lb/>
　謝湜曰衛弑州吁已四月矣嗣子未定國無所託國<lb/>
　人逆公子晋于邢而立之書衛人衆辭也書立不當<lb/>
<pb n="29b"/>
　立也晋不稱公子絶之也公子晋於次當立其立也<lb/>
　國人之所同欲也春秋以為不當立而絶其公子者<lb/>
　以其不命於王也國天子之國位天子之位然則列<lb/>
　國皆王臣也是以正朔命令不敢自專禮樂征伐不<lb/>
　敢自出而况繼世傳位而可以擅立者哉衛人以晋<lb/>
　於次當立而不復請命於王是國人可以立君也晋<lb/>
　以公子受國人之立而不復聽命於王是公子可私<lb/>
　受人之立也王命天下之大夲也國人不得而私立<lb/>
<pb n="30a"/>
　人之君公子不得而私受人之立王命不行而天下<lb/>
　之大夲亂矣故春秋之法立雖正非王命則在所治<lb/>
　受立雖順非王命則在所黜<lb/>
　胡安國曰人衆詞立者不宜立也晋雖諸侯之子内<lb/>
　不承國於先君上不禀命於天子衆謂宜立而遂自<lb/>
　立焉可乎故春秋於衛人特書曰立所以著擅置其<lb/>
　君之罪於晋去其公子所以明專有其國之非以此<lb/>
　垂法而父子君臣之義明矣未有為子而不受之父<lb/>
<pb n="30b"/>
　也未有為諸侯而不受之王也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋集義卷三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋集義卷二十六</head> <lb/>
    <p>
<pb n="1a"/>
欽定四庫全書<lb/>
　春秋集義卷二十六<lb/>
　　　　　　　　　　　　宋　李明復　撰<lb/>
　　文公<lb/>
　程頥曰文公名興僖公子襄王二十六年即位文諡<lb/>
　也慈惠愛民曰文<lb/>
元年春王正月公即位<lb/>
　謝湜曰君薨未踰年雖𦵏嗣子不稱君一年不可二<lb/>
<pb n="1b"/>
　君故也已踰年雖未葬嗣子亦稱君歳已更始不可<lb/>
　無君故也<lb/>
　胡安國曰即位者告廟臨羣臣也國君嗣世定于初<lb/>
　䘮必逾年然後改元書即位者終始之義一年不二<lb/>
　君縁臣民之心不可曠年無君按書載舜禹終傳位<lb/>
　之事在舜則曰月正元日格于文祖在禹則曰正月<lb/>
　朔旦受命于神宗率百官若帝之初夫于文祖神<lb/>
　宗則告廟也率百官若帝之初則臨羣臣也自古通<lb/>
<pb n="2a"/>
　喪三年其以㓙服不可入宗廟其以吉服則斬焉在<lb/>
　衰絰之中不可既成而又易之也如之何而可子張<lb/>
　問于孔子高宗諒隂三年不言何謂也子曰何必高<lb/>
　宗古之人皆然君薨百官縂已以聴于冢宰三年則<lb/>
　告廟臨羣臣固有攝行之禮矣按商書稱太甲元年<lb/>
　伊尹祠于先王則攝而告廟之証也百官總已以聴<lb/>
　冢宰則攝而臨羣臣之証也其曰祇見厥祖者言伊尹<lb/>
　以奉嗣王之事祗見太甲之祖也至三祀十有二月<lb/>
<pb n="2b"/>
　伊尹以冕服奉嗣王則免䘮從吉之証也然顧命康<lb/>
　誥記成王之崩其君臣皆冕服何也當是時成王方<lb/>
　崩就殯猶未成服故用麻冕黼裳入受顧命已受命<lb/>
　誥諸侯而後釋冕反䘮服者于是成服而宅憂也或<lb/>
　以為康王釋服離次而即吉則謬矣<lb/>
　朱熹曰胡安國説春秋公即位終是不通且踰年即<lb/>
　位凶服如何入廟安國却説是冢宰攝行他事可攝<lb/>
　即位豈可攝且如十一月乙丑伊尹以冕服奉嗣王<lb/>
<pb n="3a"/>
　惟十有三祀却是除服了康王之誥蘇軾道是召公<lb/>
　失禮處想古時是這般大事必有箇權宜如借吉之<lb/>
　例<lb/>
二月癸亥日有食之天王使叔服來㑹葬<lb/>
　謝湜曰諸侯薨天王遣大夫會𦵏明君父之㤙也明<lb/>
　君父之㤙所以責臣子也<lb/>
　胡安國曰凡崩薨卒𦵏人道始終之大變也不以得<lb/>
　禮為常事而不書其或失禮而害于王法之甚者聖<lb/>
<pb n="3b"/>
　人則有削而不存以示義者矣<lb/>
夏四月丁巳𦵏我君僖公天王使毛伯來錫公命<lb/>
　謝湜曰諸侯嗣位必請命于王王錫之命然後繼世<lb/>
　守國文公請命之禮不行而襄王反使毛伯以命來<lb/>
　錫責魯失臣子之道也毛伯諸侯為王卿士者以禮<lb/>
　曰錫以㤙曰賜<lb/>
　胡安國曰諸侯終䘮入見則有錫歳時來朝則有錫<lb/>
　敵王所愾則有錫韍冕圭璧因其終䘮入見而錫之<lb/>
<pb n="4a"/>
　者也禮所謂䘮畢以士服見天子已見賜之黻冕圭<lb/>
　璧然後歸是已車馬衮黻因其歳時來朝而錫之者<lb/>
　也詩所謂君子來朝何錫予之雖無予之路車乘馬<lb/>
　又何予之𤣥衮及黼是已彤弓玈矢因其敵愾獻功<lb/>
　而錫之者也詩所謂彤弓弨兮受言藏之我有嘉賔<lb/>
　中心貺之鐘鼔既設一朝饗之是已今文公繼世䘮<lb/>
　制未畢非初見繼朝而獻功也何為來錫命乎故榖<lb/>
　梁子曰禮有受命無來錫命來錫命非正也<hi>餘見綱領中</hi>
<pb n="4b"/>
　吕祖謙曰此毛伯恐不在畿内大抵諸侯即位必禀<lb/>
　命于天子而後立劉氏權衡此叚論得好<lb/>
晉侯伐衛<lb/>
　謝湜曰衛成怨晉不朝故晉襄伐衛<lb/>
叔孫得臣如京師<lb/>
　謝湜曰王使叔服㑹𦵏王使毛伯錫命然後得臣修<lb/>
　聘于王不恭之大也<lb/>
衛人伐晉<lb/>
<pb n="5a"/>
　謝湜曰晉之伐衛也衛人有辭不服故衛復伐晉<lb/>
秋公孫敖㑹侯于戚<lb/>
　謝湜曰戚衛邑㑹于戚左氏謂疆戚田大夫以君命<lb/>
　出㑹諸侯臣子之職也大夫以權勢之盛出㑹諸侯<lb/>
　臣子之不道也文公以後列國政在大夫故大夫出<lb/>
　㑹諸侯自敖始<lb/>
　吕祖謙曰晉侯疆戚田故公孫敖㑹之想欲以其地<lb/>
　與魯故公孫敖㑹之<lb/>
<pb n="5b"/>
冬十月丁未楚世子商臣弑其君頵<lb/>
　謝湜曰有父之親有君之尊而商臣背之天下大惡<lb/>
　未有甚于此者也商臣書世子著其絶尊親之道也<lb/>
　州吁不稱公子無知不稱公孫者黜其親而誅其惡<lb/>
　以杜公孫恃寵之心也商臣稱世子商人稱公子者<lb/>
　顯其親而著其逆以示大禍𤼵于骨肉之間春秋或<lb/>
　立例于初以示法或變例于終以起義州吁無知去<lb/>
　公子公孫所謂立例于初也商臣商人存世子公子<lb/>
<pb n="6a"/>
　所謂變例于終也子之愛父臣之愛君天性也為世子<lb/>
　為公孫者耳不接善言目不親善行友順日消㓙忍<lb/>
　日積由是良心化為逆惡而德性沈于豺狼之域矣<lb/>
　禍害之𤼵豈復顧君父之重哉故商臣書世子以為<lb/>
　君父之戒也<lb/>
　胡安國曰書世子弑君者有父之親有君之尊而至<lb/>
　于弑逆此天理大變人情所深駭春秋詳書其事欲<lb/>
　以起問者察所由示懲戒也唐世子𢎞受左氏春秋<lb/>
<pb n="6b"/>
　至此廢書嘆曰經籍聖人垂訓何書此耶郭瑜對曰<lb/>
　春秋義存褒貶以善惡為勸戒故商臣千載而惡名<lb/>
　不滅𢎞曰非惟口不可道故亦耳不忍聞願受他書<lb/>
　瑜請讀禮世子從之嗚呼聖人大訓不明于後世皆腐<lb/>
　儒學經不知其義者之罪爾夫亂臣賊子雖䧟穽在<lb/>
　前斧鉞加于頸而不避顧謂身後惡名足以係其邪<lb/>
　志而懲于為惡豈不謬哉持此曉人可謂茅塞其心<lb/>
　意矣若語之曰為人君父而不通于春秋之義者必蒙<lb/>
<pb n="7a"/>
　首惡之名為人臣子而不通於春秋之義者必陷篡<lb/>
　弑誅死之罪聖人書此者使天下後世察于人倫知<lb/>
　所以為君臣父子之道而免于首惡之名誅死之罪<lb/>
　也則世子𢎞而聞此必將戄然畏懼知春秋之不可<lb/>
　不學矣學于春秋必明臣子之義不至于奏請拂㫖<lb/>
　而見酖矣傳者案也經者斷也考于傳之所載可以見<lb/>
　其所由致之漸豈隠乎嫡妾必正而楚子多愛立子<lb/>
　必長而楚國之舉常在少者飬世子不可不慎也而<lb/>
<pb n="7b"/>
　以潘崇為之師侍膳問安世子職也而多置宫中降<lb/>
　而不憾憾而能眕者鮮矣乃欲黜兄而立其弟謀及<lb/>
　婦人宜其敗也而使江芉知其情是以不仁處其身<lb/>
　而以不孝處其子也其及宜矣楚頵僣王慿陵中國<lb/>
　戰勝諸侯毒被天下然昩于君臣父子之道禍𤼵蕭<lb/>
　墻而不之覺也不善之積豈可掩哉君不君則臣不<lb/>
　臣父不父則子不子春秋書世子弑其君者推本所<lb/>
　由而著其首惡為萬世之大戒也然則商臣無貶曰<lb/>
<pb n="8a"/>
　弑父與君之賊其惡猶待于貶而後著乎<lb/>
　呂祖謙曰楚太子商臣弑成王其所以見弑之故亦<lb/>
　必有由商臣既是蜂目豺聲之人當須擇賢師以教<lb/>
　之可也今却用潘崇以傅之崇曰能行大事乎商臣<lb/>
　初間亦未敢有此意却是崇教之崇之惡又浮于商臣<lb/>
　矣師傅之不得其人此成王之見弑一也太子在成<lb/>
　周時或有事用兵亦不過所掌之國子今楚太子之<lb/>
　宫却自有兵甲所以啟其篡弑之禍此成王所以見<lb/>
<pb n="8b"/>
　弑二也成王之見弑亦有數端其他常在少者之類<lb/>
　左氏之言分明今不復論觀僖三十三年太子商臣<lb/>
　譖子上王殺子上至文元年商臣弑成王以子上之<lb/>
　死成王之弑皆以初間謀立太子訪諸令尹子上之<lb/>
　故易曰君不宻則失臣臣不宻則失身二者必居一<lb/>
　於此<lb/>
公孫敖如齊<lb/>
二年春王二月甲子晉侯及秦師戰于彭衙秦師敗績<lb/>
<pb n="9a"/>
　程頥曰越國襲人秦罪也忘親背惠晋惡也晋經人<lb/>
　之國以襲雖憤無以為詞矣故其來不稱伐晉不諭秦<lb/>
　而與戰故書晉及忿以取敗故書敗績<lb/>
　謝湜曰秦以殽之役出師伐晉故晉襄禦之戰于彭<lb/>
　衙忿兵任力不可以取勝故秦師敗績晉為戰主罪<lb/>
　其以戰為事也秦出師乃報殽役故不書伐<lb/>
　胡安國曰及秦師戰于彭衙秦戰而言及者主乎是<lb/>
　戰者也夫敵加于已不得已而起者謂之應兵争恨<lb/>
<pb n="9b"/>
　小故不忍忿怒者謂之忿兵按左氏秦孟明帥師伐<lb/>
　晉報殽之役此所謂忿兵疑罪之在秦也而以晉侯<lb/>
　主之何哉處已息争之道逺怨之方也然則敵加于<lb/>
　已縱其侵暴將不得應乎曰敵加于已而已有罪焉<lb/>
　引咎責躬服其罪則可矣已則無罪而不義見加諭之<lb/>
　以詞命猶不得免焉亦告于天子方伯可也若遽然<lb/>
　興師而與戰是謂以桀攻桀何愈乎故以晉侯為主<lb/>
　者處已息争之道寡怨之方王者之事也<lb/>
<pb n="10a"/>
　吕祖謙曰孟明之罪也是三子皆徃何故獨説孟明<lb/>
　之罪如前不以一𤯝掩大德可見<lb/>
丁丑作僖公主<lb/>
　謝湜曰親既葬孝子逆神而反諸室乃立木主以依<lb/>
　亡者之神而承事之是故既𦵏之後有虞主既期之<lb/>
　後有練主上以附祖考之神而下以繫子孫懷慕之<lb/>
　心也禮曰先王既𦵏設虞祭必于是日也接不忍一<lb/>
　日未有所歸也僖之𦵏十有一月公始作主而安之<lb/>
<pb n="10b"/>
　失孝子寕親之道矣書作僖公主著其緩也<lb/>
　胡安國曰作主者造木主也既𦵏而反虞虞主用桑<lb/>
　期年而練祭練主用栗用栗者藏主也何以書僖公<lb/>
　薨至是十有五月然後作主慢而不敬甚矣夫慢而<lb/>
　不敬積惡之原也以為無傷而不去至于惡積而不<lb/>
　可掩所以謹之也<lb/>
　又曰春秋尊嚴廟制而謹于祀禮夫祀國之大事也<lb/>
　故緩作主世室壞則書于䇿以貶不䖍<lb/>
<pb n="11a"/>
三月乙巳及晉處父盟<lb/>
　謝湜曰公朝于晉晉使陽處父盟公以恥之處父晉<lb/>
　大夫也朝聘禮事之吉者也君在而使大夫盟公恥<lb/>
　之大者大䘮未畢而出朝惡之大者盟不書公公如<lb/>
　晉不書諱之也盟為公諱朝為公諱而公之恥惡由<lb/>
　此見矣莊公未釋哀而求婚文公未釋哀而朝晉其<lb/>
　惡一也高傒處父盟不書公其諱一也春秋之義不以强<lb/>
　陵弱不以枉勝直修朝禮魯之義也以大夫辱諸侯<lb/>
<pb n="11b"/>
　晉之不義也故處父貶族不書所以屈晉而伸魯也<lb/>
　胡安國曰及處父盟者公也其不地于晉也諱不書公<lb/>
　者抑大夫之抗不使與公為敵正君臣之分也適晉<lb/>
　不書反國不致為公諱恥存臣子之禮也凡此類筆<lb/>
　削魯史之舊文衆矣<lb/>
　吕祖謙曰晉人使陽處父盟公以恥之古者公侯不<lb/>
　與伯子男㑹經書處父去氏以貶損處父不能正君<lb/>
　之失<lb/>
<pb n="12a"/>
夏六月公孫敖㑹宋公陳侯鄭伯晉士縠盟于垂隴<lb/>
　謝湜曰垂隴之盟晉為盟主謀伐秦也士縠晉卿卿<lb/>
　不可先諸侯故列鄭伯下魯以晉恥公故公孫敖㑹<lb/>
　盟<lb/>
　呂祖謙曰書士縠堪其事也杜注非卿盖晉有大司<lb/>
　馬又有司馬如司馬子魚是小司馬不是正卿子魚<lb/>
　為左師已自是卿了但兼為司馬耳如大司馬固乃<lb/>
　是卿此即是大司馬<lb/>
<pb n="12b"/>
自十有二月不雨至于秋七月<lb/>
　謝湜曰不雨凡八月田苖損傷盡矣文公上不慮天<lb/>
　時下不恤民政非若僖公逐時以不雨為念也直書<lb/>
　十有二月不雨至于秋七月著其無恤民之心也隂陽<lb/>
　和則雨不雨以隂陽不交也隂陽不交及一年則隂<lb/>
　陽之氣絶矣隂陽不交及八月則隂陽之氣于此幾<lb/>
　絶矣隂陽無絶之道故春秋書不雨止于八月<lb/>
　胡安國曰書不雨至秋七月而不曰至于秋七月不雨<lb/>
<pb n="13a"/>
　者盖後言不雨則是冀雨之詞非文公之意也夫書<lb/>
　不雨至于秋七月而止即八月嘗雨矣然而不書八月<lb/>
　雨者見文公之無意于雨不以民事係憂樂也其怠<lb/>
　于政事可知而魯衰自此始矣<lb/>
八月丁卯大事于太廟躋僖公<lb/>
　程頥曰大事即是祫言大事于太廟躋僖公即合食<lb/>
　閔僖二公之義<lb/>
　程氏學曰大事于太廟躋僖公大事謂禘也為躋僖<lb/>
<pb n="13b"/>
　公大其事也僖公閔公庶兄而立位在閔下而躋之<lb/>
　紊亂宗廟顛倒禮經莫此為大三傳同云逆祀非禮<lb/>
　明矣故定公八年冬從祀先公著復正也從祀者順<lb/>
　祀也彼順則此逆尤可知矣<lb/>
　謝湜曰魯人奉閔為君則僖公嘗為閔之臣矣奉僖<lb/>
　繼閔之後則僖公嘗為閔之子矣僖雖閔庶兄以兄<lb/>
　繼弟其始雖不順然國人奉以繼閔則閔為之父僖<lb/>
　為之子其位不可易也文公恭修大事而升僖公位<lb/>
<pb n="14a"/>
　于閔上是乃以子先父以臣先君以閨門之私恩廢<lb/>
　朝廷大義也父子易位而尊畢失序矣書曰躋僖公正<lb/>
　其亂也躋越次之詞也自下而躋之上自卑而躋之<lb/>
　尊昭穆之序亂矣大事禘也祭事莫大于禘故禘為<lb/>
　大事書曰大事而不曰禘著其亂大事也葬十有一<lb/>
　月而作主䘮二十有一月而大事緩于主速于大事<lb/>
　不孝之大也<lb/>
　胡安國曰有事者時祭大事祫也合羣廟之主食于<lb/>
<pb n="14b"/>
　太廟升僖于閔之上也閔僖二公親則兄弟分則君<lb/>
　臣以為逆祀者兄弟之不先君臣禮也君子不以親<lb/>
　親害尊尊故左氏則曰祀國之大事而逆之可乎子<lb/>
　雖齊聖不先父食乆矣公羊則曰其逆祀先禰而後<lb/>
　祖也糓梁則曰逆祀則是無昭穆也無昭穆則無祖<lb/>
　也閔僖非祖禰而謂之祖禰者何臣子一例也夫有<lb/>
　天下者事七世諸侯五世説禮者曰世指父子非兄<lb/>
　弟也然三傳同以閔公為祖而臣子一例是以僖公<lb/>
<pb n="15a"/>
　父視閔公為禮而父死子繼兄亡弟及名號雖不同<lb/>
　其為世一矣<lb/>
　朱熹語録或問諸家多謂躋僖公故夫子不欲觀禘<lb/>
　此説如何熹曰禘是于始祖之廟推所自出之帝設<lb/>
　虚位以祀之而以始祖配即無昭穆之序王者有禘<lb/>
　有祫故周禘帝嚳以后稷配之諸侯有祫而無禘此<lb/>
　魯之所以為失禮也<lb/>
　呂祖謙曰大事于太廟如禴烝嘗是常祭止謂之事<lb/>
<pb n="15b"/>
　如禘祫非常祭則謂之大事又曰禮無不順凡是禮<lb/>
　事事無不順况祀是國之大事豈可不順今而逆之<lb/>
　豈可謂之禮又曰湯不先契文武不先不窋契與不<lb/>
　窋不是不肖但較之湯文武少劣耳宋祖帝乙鄭祖<lb/>
　厲王猶上祖也如帝乙與厲王雖不肖猶尊而上之<lb/>
　以為祖此處最要看知得子不以己之貴而恥其祖<lb/>
　之賤<lb/>
冬晉人宋人陳人鄭人伐秦<lb/>
<pb n="16a"/>
　程頥曰秦以憤取敗晉可以已矣而復伐秦報復無<lb/>
　已殘民結怨故貶稱人<lb/>
　謝湜曰襄公既敗秦師于殽又敗秦師于彭衙今又<lb/>
　合四國之衆伐秦著其連禍也<lb/>
　胡安國曰按左氏四國伐秦報彭衙之役則皆國卿<lb/>
　也其貶而稱人者晉人再勝秦師在常情亦可以已<lb/>
　矣而復興此役結怨勤民是全不務徳専欲力爭而報<lb/>
　復之無己也以致濟河焚舟之師故特貶而稱人<lb/>
<pb n="16b"/>
公子遂如齊納幣<lb/>
　程氏學曰二年冬公子遂如齊納幣四年夏逆婦姜<lb/>
　于齊卿佐納幣微者逆之固為失禮而未為重者也<lb/>
　春秋之義㣲顯闡幽其在乎此文公禫未除而納幣<lb/>
　違禮而隐者也女在其父母家之所稱也故逆皆稱<lb/>
　女以未成婦也文公之圖婚也以既禫為䘮終以納<lb/>
　幣為未成理固幽而難辨也非聖人誰眀之特書曰<lb/>
　逆婦姜于齊言納幣則已成婦矣不書至者不告廟<lb/>
<pb n="17a"/>
　也娶夫人所以奉宗廟而不告之其不恭也大矣若<lb/>
　宣元年公子遂如齊逆女遂以夫人婦姜至自齊謂<lb/>
　不侍貶絶而惡見者也先儒謂婚姻不當使公子而<lb/>
　不述其所以葢公子公孫于國事皆惟臣禮而已惟<lb/>
　婚姻之禮則于家人有尊卑之序若俾尊者從事則<lb/>
　非順也卑者行之何有于不可哉<lb/>
　謝湜曰不待既祥而大事于廟不待釋禫而納幣于<lb/>
　齊忘哀之早也<lb/>
<pb n="17b"/>
　胡安國曰婚烟常事不書其書納幣者䘮未終而圖<lb/>
　婚也夫娶在三年之外矣則何譏乎春秋論事莫重<lb/>
　乎志志敬而節具與之知禮志和而音雅與之知樂<lb/>
　志哀而居約與之知䘮非虛加之謂也重志之謂也<lb/>
　此皆使人私欲不行閑邪復禮之意<lb/>
　呂祖謙曰襄仲是莊公子文公叔此是至親者所以<lb/>
　委之<lb/>
　春秋集義卷二十六<lb/>
</p>
<p>
</p>
  </div>
</body>
</text>
</TEI>
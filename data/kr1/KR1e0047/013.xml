<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋集義巻十</head> <lb/>
    <p>
<pb n="1a"/>
欽定四庫全書<lb/>
　春秋集義巻十<lb/>
　　　　　　　　　　　　宋　李明復　撰<lb/>
　　桓公<lb/>
十有五年春二月天王使家父來求車<lb/>
　程氏雜説曰世之治也天子命貢賦扵天下而無敢<lb/>
　不從無有求也諸侯奉貢賦扵天子而無敢不供不<lb/>
　至扵來求也世亂反此書者交譏之求字與求金求<lb/>
<pb n="1b"/>
　賻義同蓋命使以湏之耳而特書曰求所以見王室<lb/>
　之㣲而著諸侯之罪也<lb/>
　謝湜曰四海之貢賦以供天子故天子有令而無求<lb/>
　諸侯各專土地以為已有故求在天子施在諸侯<lb/>
　胡安國曰遣使湏索之謂求王畿千里租賦所入足<lb/>
　以充費不至扵有求四方諸侯各有職貢不至扵來<lb/>
　求以䘮事而求貨財已為不可况車服乎經扵求賻<lb/>
　求車求金皆書曰求垂後戒也夫上有好者下必有<lb/>
<pb n="2a"/>
　甚焉者矣王者有求下觀而化諸侯必將有以求利<lb/>
　其國大夫必將有以求利其家士庶人必將有以求<lb/>
　利其身皇皇焉惟恐不足未至扵簒弑奪攘則不厭<lb/>
　矣古之君人者必昭儉徳以臨照百官尊卑登降各<lb/>
　有數度示等威明貴賤民志旣定之後皆安其分而<lb/>
　無求兵刑寢矣及侈心一動莫為防制必至扵亢不<lb/>
　𠂻官失徳亷耻道䘮寵賂日章淪扵危亡而後止也<lb/>
　觀春秋所書則見王室衰亂之由而知興衰之説矣<lb/>
<pb n="2b"/>
三月乙未天王崩<lb/>
　謝湜曰天王桓王也<lb/>
夏四月已已𦵏齊僖公五月鄭伯突出奔蔡<lb/>
　程頥曰避祭仲而出非國人出之也鄭世子忽復歸<lb/>
　扵鄭稱世子本當立者不能保其民故不稱爵鄭人<lb/>
　謂之狡童恣行其不肖可知鄭伯突入扵櫟突非正<lb/>
　也忽旣恣行故國人君之諸侯助之書爵所以戒居<lb/>
　正者已不能保則人取之矣書入以見義不容也<lb/>
<pb n="3a"/>
　程氏雜説曰鄭伯突出奔蔡鄭世子忽復歸扵鄭故<lb/>
　許叔因鄭亂而竊入扵許也許先王之建國叔不能<lb/>
　伸正義扵天王或求直扵大國以反厥邦復先君之<lb/>
　宗廟社稷廼竊入焉則許叔之非亦可知矣因亂竊<lb/>
　入故難鄭伯突入扵櫟按衞侯入扵夷儀不名為其<lb/>
　義未絶也惟突奪正而立扵其奔故以名之以其扵<lb/>
　王法當絶則入扵櫟書名為可知矣<lb/>
　胡安國曰按左氏祭仲專鄭伯患之使其婿雍紏殺<lb/>
<pb n="3b"/>
　之雍姬知之以告仲仲殺雍紏公出奔蔡是祭仲逐<lb/>
　之也沒而不書其義何也陸淳曰逐君之臣其罪易<lb/>
　知也君而見逐其惡甚矣聖人之教在乎端本澄源<lb/>
　故凡諸侯之奔皆不書所逐之臣而以自奔為名<lb/>
　所以警乎人君其説是也夫君實有國而出扵臣乃<lb/>
　其自取焉耳本正而天下之事理矣<lb/>
　又曰春秋大居正如鄭昭公亦正矣然失國出奔則<lb/>
　直書其名得國復歸則又絶其位厲公入櫟遂與其<lb/>
<pb n="4a"/>
　爵而不貶何也已雖得正而無君徳以居正或暗而<lb/>
　不明或柔而不斷或疑忌而不寛則人得取而有之<lb/>
　矣是故大居正者道之常春秋之正例也或與或奪<lb/>
　者道之中春秋之變例也<lb/>
　吕祖謙曰此卷載鄭事稍詳見得莊公始末當莊公<lb/>
　之初殺弟囚母雖是天下極惡縁其權謀智略有以<lb/>
　掩之故不甚覺及其季年公子五争兵革不息病弊<lb/>
　至此始露大扺人之一身扵少壯時戕賊其血氣雖<lb/>
<pb n="4b"/>
　有疾亦自可以支持及其老也血氣旣衰百病俱作<lb/>
　如唐太宗初間内則肅清華夏外則滌蕩羗戎雖有<lb/>
　殺兄戮弟閨門大惡亦縁貞觀之盛有以掩之故不<lb/>
　甚見及一傳髙宗百弊俱出學者切不可于一事二<lb/>
　事上錯放過不理㑹雖其初未甚覺其後終不可掩<lb/>
　也<lb/>
鄭世子忽復歸扵鄭<lb/>
　謝湜曰祭仲專鄭伯欲去之而難發蕭牆故突出奔<lb/>
<pb n="5a"/>
　而忽復歸鄭也突之嗣位已五年矣雖以祭仲之難<lb/>
　出而國人有歸嚮之心然突進不以正王法所不容<lb/>
　故出奔稱爵而復名忽狂狡無常内無君徳可以保<lb/>
　持外無威權可以自固雖以祭仲之援得歸而國人<lb/>
　無君戴之心故復歸稱鄭世子而又名之忽鄭之世<lb/>
　嫡也歸國止稱世子則忽已失其君位矣忽正也而<lb/>
　國人違之突非正也而國人歸之故突之出奔也稱<lb/>
　爵以示其有國稱名以示其當絶忽之復歸也稱世<lb/>
<pb n="5b"/>
　子以示其當繼稱名以示其失國然則春秋惡突而<lb/>
　咎忽其心扵此見矣歸内辭入外辭復歸者言其已<lb/>
　絶扵國而復歸復入者言其已絶扵國而復入忽稱<lb/>
　歸則以忽失人心已絶扵國故也<lb/>
　胡安國曰忽嘗嗣位君其國歸而獨稱世子則亡其<lb/>
　君者明矣其稱復歸者謂旣絶而復歸也然諸侯失<lb/>
　國出奔歸而稱復則可大夫失位出奔歸而稱復則<lb/>
　不可古者諸侯世國大夫不世官或曰復厭辭也<lb/>
<pb n="6a"/>
許叔入扵許<lb/>
　謝湜曰叔季弟之稱也故諸侯之弟稱叔季蔡叔許<lb/>
　叔蔡季紀季是也許叔許莊公弟許不書滅以許叔<lb/>
　存故也莊公之奔衞也許已屬鄭矣鄭伯使許叔居<lb/>
　許東偏許叔以鄭亂復有其國其返國稱入外之也<lb/>
　莊公非以罪惡失國也特以大國為之難而已蓋未<lb/>
　絶扵國人也許叔上伸正義扵王下求直扵大國復<lb/>
　莊公扵位而相之以治國人許叔之義也今乃乗鄭<lb/>
<pb n="6b"/>
　之亂幸君之危而竊有其國與盜而得之者亦奚以<lb/>
　異哉故春秋書入而外之也<lb/>
　胡安國曰許大岳之裔先王建國廹扵齊鄭不得奉<lb/>
　其社稷未聞可滅之罪也則當伸大義以直辭上告<lb/>
　天王下赴諸方伯求復其國糞除宗朝孰能與之争<lb/>
　今乃因亂竊入則非復國之義故書入扵許入云者<lb/>
　難辭也<lb/>
公㑹齊侯扵艾<lb/>
<pb n="7a"/>
　謝湜曰齊襄公始與公㑹<lb/>
邾人牟人葛人來朝<lb/>
　謝湜曰朝君事下稱朝則上稱邾人牟人葛人三國<lb/>
　之君也三國之君稱人貶之也方桓王之崩也當以<lb/>
　臣子奔䘮王室而乃連轂以朝簒逆惡之大也<lb/>
　胡安國曰三國來朝何以稱人外之也其外之何天<lb/>
　王崩不奔䘮而相率朝弑君之賊也<lb/>
秋九月鄭伯突入扵櫟<lb/>
<pb n="7b"/>
　謝湜曰櫟鄭邑忽雖復歸衆所不保故突入扵櫟入<lb/>
　心所在則命令隨之命令所在則君道隨之矣故忽<lb/>
　雖正雖在内稱世子突雖不正雖在外稱鄭伯人心<lb/>
　在突不在忽故也突雖爵以其非正故稱名以世子<lb/>
　在内故書入春秋之扵突也出奔名之入櫟又名之<lb/>
　惡其不正而始終罪之固已至矣然以忽無君道人<lb/>
　心歸突故出奔稱鄭伯入櫟稱鄭伯然則突稱鄭伯<lb/>
　乃以忽失君道而國人從突也觀春秋前書忽歸後<lb/>
<pb n="8a"/>
　書突入而聖人所以罪忽而誅突責君道而存世嫡<lb/>
　其㫖盡扵此矣歸雖順扵已絶則稱復歸入雖不順<lb/>
　扵其未絶則不稱復入突不稱復入則以人心未絶<lb/>
　扵突故也入櫟之後忽被弑不書忽君位已替故也<lb/>
　胡安國曰經扵厲公復國削而不書獨書入扵櫟何也<lb/>
　夫制邑之死虢君共城之叛太叔皆莊公所親戒也<lb/>
　今又城櫟而寘子元焉使昭公不立何謀國之誤也<lb/>
　衞有蒲戚而出獻公楚有陳蔡不羹而叛棄疾末大<lb/>
<pb n="8b"/>
　必折有國之害也故夫子行乎季孫曰古者家不藏<lb/>
　甲邑無百雉之城遂墮三都以張公室扵厲公復國<lb/>
　削而不書者若曰旣入扵櫟則其國已復矣扵以明<lb/>
　居重馭輕強幹弱枝以身使臂之義為天下與來世<lb/>
　之鍳也為國者可不謹扵禮乎春秋此義皆小康之<lb/>
　事衰世之意也<lb/>
冬十有一月公㑹宋公衞侯陳侯扵袲伐鄭<lb/>
　謝湜曰先㑹而後伐故書地<lb/>
<pb n="9a"/>
　胡安國曰左氏曰將納厲公也弗克而還糓梁子曰<lb/>
　地而後伐疑辭非其疑也昭公與突之是非邪正亦<lb/>
　明矣然昭公雖正其才不足以君一國之人復歸扵<lb/>
　鄭日以㣲弱厲公雖簒其智足以結四鄰之援旣入<lb/>
　扵櫟日以強盛諸侯不顧是非而計其強弱始疑扵<lb/>
　輔正終變而與邪糓梁所謂非其疑者非其疑扵為<lb/>
　義而果扵為不義相與連兵動衆納簒國之公子也<lb/>
　故詳書其㑹地而後言伐以譏之也<lb/>
<pb n="9b"/>
十有六年春正月公㑹宋公蔡侯衞侯扵曹<lb/>
夏四月公㑹宋公衞侯陳侯蔡侯伐鄭<lb/>
　程頥曰突善結諸侯故皆為之致力屢伐鄭也<lb/>
　謝湜曰自宋執祭仲鄭國君位失正公子争國不已<lb/>
　内外兵革不息然則鄭之祸皆宋莊公為之也<lb/>
　胡安國曰春正月㑹扵曹蔡先扵衞夏四月伐鄭衞<lb/>
　先扵蔡王制諸侯之爵次其後先固有序矣在周官<lb/>
　大司馬設儀辨位以等邦國猶天建地設不可亂也<lb/>
<pb n="10a"/>
　及春秋時禮制旣亡霸者以意之嚮背為升降諸國<lb/>
　以勢之強弱相上下蔡嘗先衞今序陳下者先儒以<lb/>
　為後至也以至之先後易其序是以利率人而不要<lb/>
　諸禮也豈所以定民志乎後世有以濃賞誘人之趨<lb/>
　事赴功以重法沮人之奉公守正意亦如此夫亂之<lb/>
　所由生也則儀位以為階春秋防㣲杜漸尤嚴扵名<lb/>
　分考其所書意自見矣<lb/>
秋七月公至自伐鄭<lb/>
<pb n="10b"/>
　程頥曰不惟告廟又以見勤勞扵鄭突也<lb/>
　胡安國曰伐鄭則致罪之也曷為罪之以納突也諸<lb/>
　侯失國諸侯納之正也伐鄭以納突非正也故書至<lb/>
　以罪桓之上違王法恣為不義而莫之禁也<lb/>
冬城向<lb/>
　程頥曰春秋之文莫不一一意在示人如土功之事<lb/>
　無大小莫不書之其意止欲人君重民之力也<lb/>
十有一月衞侯朔出奔齊<lb/>
<pb n="11a"/>
　謝湜曰惠公即位四歳四出兵前有害兄之逆後有<lb/>
　勞民之暴其失國出奔也其罪已在所絶故名<lb/>
十有七年春正月丙辰公㑹齊侯紀侯盟扵黄<lb/>
　謝湜曰左氏謂平齊紀<lb/>
二月丙午公㑹邾儀父盟扵趡<lb/>
夏五月丙午及齊師戰於奚<lb/>
　謝湜曰糓丘之盟口血未乾二國戰扵宋黄之盟口<lb/>
　血未乾二國戰扵奚然則信茍不足雖盟無益戰稱<lb/>
<pb n="11b"/>
　及戰由我起故也主戰者公也不書公諱之也齊背<lb/>
　盟興師不道已明故不書侵伐<lb/>
六月丁丑蔡侯封人卒秋八月蔡季自陳歸扵蔡<lb/>
　程氏雜説曰蔡季自陳歸扵蔡宋華元自晉歸扵宋<lb/>
　陳侯之弟黄自楚歸扵陳之類凢書所自之國者彼<lb/>
　國有奉焉而此因其力以濟之也均為有罪矣如蔡<lb/>
　季以桓侯之卒國人欲立之雖非王命假之力以歸<lb/>
　蓋與他歸者異矣故特書字以别焉<lb/>
<pb n="12a"/>
　謝湜曰凡歸入書所自以見彼國出力為之助也其<lb/>
　事善則同其善其事惡則同其惡其不禀王命其罪<lb/>
　一也蔡季蔡桓侯弟桓侯之卒也國無世嗣蔡人欲<lb/>
　得季以主社稷由是蔡季因陳力以返其國其返國<lb/>
　稱歸内之也季之歸也内得國人之心為之導外得<lb/>
　陳人之力為之援且又上知請命扵王非若許叔背<lb/>
　其君而入扵許也非若齊小白以争奪入扵齊也非<lb/>
　若齊陽生以背逆入扵齊也非若鄭伯突以奪正入<lb/>
<pb n="12b"/>
　扵櫟也可謂得安國家定社稷之義矣故春秋稱歸<lb/>
　而内之也歸者順入者逆由許叔稱入蔡季稱歸觀<lb/>
　之則春秋惡逆與順之心見矣<lb/>
　胡安國曰季字也歸順辭蔡季之去以道而去者也<lb/>
　其歸以禮而歸者也公子不去國季何以去權也旣<lb/>
　歸何以不有國獻舞立矣若季者劉敞所謂智足以<lb/>
　與權而不亂力足以得國而不居逺而不攜邇而不<lb/>
　廹者也是以見貴扵春秋<lb/>
<pb n="13a"/>
癸已葬蔡桓侯<lb/>
　謝湜曰諸侯𦵏皆稱公本國臣子私諡而尊之也蔡<lb/>
　侯爵封人之卒蔡季請諡扵王故春秋因其本爵諡<lb/>
　禮諸侯善其復正也然則諸侯稱公私諡也蔡桓公<lb/>
　稱侯公諡也私諡稱公公諡稱侯舉一公諡而臣子追<lb/>
　尊之失見矣觀蔡季請諡扵王則季之返國蓋有請<lb/>
　命之心焉此春秋所以善之也<lb/>
　胡安國曰啖助曰蔡桓何以稱侯蓋蔡季之賢知請<lb/>
<pb n="13b"/>
　諡也人亦多愛其君者莫能愛君以禮而季能行之<lb/>
　此賢者所以異扵衆人也或曰𦵏未有不稱公者其<lb/>
　稱侯傳失之矣臣子之扵君極其尊而稱之禮也其<lb/>
　説誤也孔子疾子路使門人為臣子曰無臣而為有<lb/>
　臣吾誰欺欺天乎曽子疾革而易簀曰吾得正而斃<lb/>
　焉斯已矣故終而必安扵正人子不以非所得而加<lb/>
　之扵父是為孝人臣不以非所得而加之扵君是為<lb/>
　忠極其尊而稱之不正之大者而可以為禮哉或曰<lb/>
<pb n="14a"/>
　魯君生而稱公亦非禮乎曰生而稱公為虗位禮之<lb/>
　文也歿而繫諡為定名禮之實也春秋諸侯雖伯子<lb/>
　男𦵏皆稱公志其失禮之實為後世戒欲其以正終<lb/>
　也其垂訓之義大矣<lb/>
　朱熹曰書蔡桓侯只是文誤<lb/>
及宋人衞人伐邾<lb/>
　謝湜曰二月盟八月伐桓不信如此何以治人<lb/>
冬十月朔日有食之<lb/>
<pb n="14b"/>
十有八年春王正月<lb/>
　胡安國曰是年桓王已終復書王者春秋之時諸侯<lb/>
　放恣弑君簒國者已列扵㑹則不復致討故魯宣殺<lb/>
　惡及視以取國賂齊請㑹而傳曰㑹扵平州定公位<lb/>
　曹伯負芻殺太子自立見執扵晉而曹人請之曰若<lb/>
　為有罪則君列諸㑹矣孔子為此懼作春秋扵十八<lb/>
　年復書王者明弑君之賊雖身已歿而王法不得赦<lb/>
　也又㨿桓十五年天王崩至是新君嗣立三年之䘮<lb/>
<pb n="15a"/>
　畢矣明弑君之賊雖在前朝而古今之惡一也然則<lb/>
　簒弑者不容扵天地之間身無存歿時無古今皆得<lb/>
　討而不赦聖人之法嚴矣已列扵㑹則不致討可乎<lb/>
　故曰春秋成而亂臣賊子懼<lb/>
公㑹齊侯扵濼公與夫人姜氏遂如齊<lb/>
　程氏學曰公以夫人如齊只書與而不書及郤有意<lb/>
　蓋言及則主公也言與則公不能制明矣<lb/>
　謝湜曰濼之㑹夫人姜氏在焉醜之故獨稱公公之<lb/>
<pb n="15b"/>
　始謀㑹扵濼而已旣而夫人又欲至齊公又從之而<lb/>
　不能禁止也與者彼欲行而我從之也遂者彼欲行<lb/>
　而我弗能制也春秋書與書遂罪其㣲弱也觀敝笱<lb/>
　之刺則桓公不能御文姜可知矣女子以幽靜為徳<lb/>
　正位扵内而已故女子預外事則專修外禮則放馴<lb/>
　致其欲必為大患文姜之弗率婦行也旣與之出㑹<lb/>
　扵濼又與之出適扵齊人君正家之道掃地盡矣女<lb/>
　子一失防閑其亂有如此者然則閨門袵席之間可<lb/>
<pb n="16a"/>
　不慎哉<lb/>
　胡安國曰與者許可之詞曰與者罪在公也按齊詩<lb/>
　惡魯桓㣲弱不能防閑文姜使至滛亂為二國患而<lb/>
　其詞曰敝笱在梁其魚唯唯齊子歸止其從如水言<lb/>
　公扵齊姜委曲順從若水從地無所不可故為亂者<lb/>
　文姜而春秋罪桓公治其本也易曰夫夫婦婦而家<lb/>
　道正夫不夫則婦不婦矣乾者夫道也以乗御為才<lb/>
　坤者婦道也以順承為事易著扵乾坤述其理春秋<lb/>
<pb n="16b"/>
　施扵桓公見其用<lb/>
夏四月丙子公薨扵齊<lb/>
　胡安國曰魯公弑而薨者則以不地見其弑今書桓<lb/>
　公薨扵齊豈不沒其實乎前書公與夫人姜氏如齊<lb/>
　後書夫人孫扵齊去其姓氏而莊公不書即位則其<lb/>
　實亦明矣<lb/>
　朱熹語録或問魯君弑而書薨如何曰如晉史書趙<lb/>
　盾弑其君齊史書崔杼弑其君魯却不然蓋恐是周<lb/>
<pb n="17a"/>
　公之垂法史書之舊章韓宣子所謂周禮在魯者亦<lb/>
　其一事也<lb/>
丁酉公之䘮至自齊<lb/>
　謝湜曰公薨齊襄害之也書薨諱也書地以見齊惡<lb/>
　孟子曰祸福無不自已求之者逆行背天逆鼎害廟<lb/>
　兵革歳興㑹盟數起閨闥侈縱而弗知禁鄰國㓙暴<lb/>
　而弗知察災興御廪而弗知省謫見上天而弗知懼<lb/>
　棄身他國而弗知戒此桓公所以取齊之祸也<lb/>
<pb n="17b"/>
秋七月冬十有二月己丑𦵏我君桓公<lb/>
　謝湜曰賊在異國力不能討非臣子之罪也故書𦵏<lb/>
　周衰諸侯不敬王室乆矣獨桓公書月不書王者桓<lb/>
　之行非特不敬王室也敗人倫滅天理王道扵此絶<lb/>
　矣故桓不書王者十四年雖然王者奉天所為而逹<lb/>
　之人也王之道天之理也天理未嘗絶扵人心則王<lb/>
　道未嘗絶扵天下故十年十八年復書王十年數之<lb/>
　終年也十八年桓之終年也二年書王所以存王法<lb/>
<pb n="18a"/>
　十年十八年書王所以明王道然則王道非絶也所<lb/>
　以絶扵桓公者桓公自絶扵王也故董子曰周道非<lb/>
　亡也幽厲不由也<lb/>
　胡安國曰公羊曰賊未討何以書𦵏讐在外也糓梁<lb/>
　子曰讐在外者不責踰國而討扵是也夫桓公之讐<lb/>
　在齊則外也隠公之讐在魯則内也在外者不責其<lb/>
　踰國固有任之者矣在内者討扵是此春秋之法也<lb/>
　故十八年書王而桓公書𦵏惟可與權者其知之矣<lb/>
<pb n="18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋集義巻十<lb/>
</p>
<p>
</p>
  </div>
</body>
</text>
</TEI>
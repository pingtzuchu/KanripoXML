<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋集義卷四十三</head> <lb/>
    <p>
<pb n="1a"/>
欽定四庫全書<lb/>
　春秋集義卷四十三<lb/>
　　　　　　　　　　　　宋　李明復　撰<lb/>
　　昭公<lb/>
　程頥曰昭公名稠襄公子景王四年即位昭謚也容<lb/>
　儀恭明曰昭<lb/>
元年春王正月公即位叔孫豹㑹晉趙武楚公子圍齊<lb/>
國弱宋向戍衛齊惡陳公子招蔡公孫歸生鄭罕虎許<lb/>
<pb n="1b"/>
人曹人于虢<lb/>
　謝湜曰晉楚既㑹大夫于宋又㑹大夫于虢大夫相<lb/>
　㑹雖曰出於君命然大夫交相固結權勢益重而庇<lb/>
　惡容姦皆由此起矣故大夫以罪出奔而列國受而<lb/>
　安之者無國無之也招不稱弟者先君子孫仕於國<lb/>
　則稱公子公孫變文示義則稱弟<lb/>
　胡安國曰此陳侯之弟招也何以不稱弟諸侯之尊<lb/>
　弟兄不得以屬通曰公子者其本當稱者也稱弟者<lb/>
<pb n="2a"/>
　因事而特稱之也所以然者諸侯非始封之君則臣<lb/>
　諸父昆弟族人不得以其屬戚君也㑹于虢尋宋之<lb/>
　盟而經何不書在宋之盟楚先晉歃若曰狎主諸侯<lb/>
　則懼晉之先也故圍請讀舊書加于牲上而晉人許<lb/>
　之觀其事雖若楚重得志晉少懦矣然春秋不貴修<lb/>
　盟晉人以信為本故毎書必先趙武<lb/>
三月取鄆<lb/>
　程頥曰乘莒之亂而取之故隠避其辭<lb/>
<pb n="2b"/>
　謝湜曰襄十二年莒人伐我圍台季孫救台遂入鄭<lb/>
　趙孟曰莒魯争鄆為日久矣然則鄆本莒邑魯今取<lb/>
　之取鄆不書莒者罪魯人以鄆為魯邑而奪之也<lb/>
　胡安國曰按左氏季孫宿伐莒取鄆莒人訴於㑹楚<lb/>
　告晉曰尋盟未退而魯伐莒瀆齊盟請戮其使有求<lb/>
　貨於叔孫豹而為之請者豹弗與曰諸侯之㑹衛社<lb/>
　稷也我以貨免魯必受師是禍之也何衛之為雖怨<lb/>
　季孫魯國何罪趙孟聞之請於楚曰魯雖有罪其執<lb/>
<pb n="3a"/>
　事不辟難子若免之以勸左右可也莒魯争鄆為日<lb/>
　久矣茍無大害於其社稷可無亢也乃免叔孫其不<lb/>
　曰伐莒取鄆者乘莒亂而取邑故不悉書為内諱也<lb/>
夏秦伯之弟鍼出奔晉<lb/>
　謝湜曰鍼有寵先君如二君於景以致出奔惡出奔<lb/>
　景公有千乘之國而不能庇其一弟者失親親之道<lb/>
　也若舜然親之使貴愛之使富又使不得有為於其<lb/>
　國則又安有母弟出奔之患哉鍼出奔書弟罪秦伯之失<lb/>
<pb n="3b"/>
　兄道也<lb/>
　胡安國曰按左氏秦后子有寵於桓如二君於景其<lb/>
　母曰弗去懼選鍼遂出奔書此見人君寵愛其子不<lb/>
　差以禮是禍之也鍼之適晉其車千乘司馬侯問焉<lb/>
　曰子之車盡於此乎對曰此謂多矣若能少此吾何以<lb/>
　得見叔齊曰秦公子必歸能知其過必有令圖令圖<lb/>
　天所贊也後五年秦伯卒后子歸書曰弟者罪秦伯<lb/>
　也夫后子出奔其父禍之而罪秦伯何也春秋以均<lb/>
<pb n="4a"/>
　愛望人父以能友責人兄父母有愛妾猶没身敬之<lb/>
　不衰况兄弟乎兄弟翕而後父母順矣故不曰公子<lb/>
　而特稱秦伯之弟云<lb/>
六月丁巳邾子華卒晉荀吴帥師敗狄于大鹵<lb/>
　謝湜曰左氏謂荀吴毁車崇卒故敗狄<lb/>
　胡安國曰大鹵太原也按六月宣王北伐之詩其詞<lb/>
　曰薄伐玁狁至于太原而詩人美之者謂不窮追逺<lb/>
　討及封境而止也然則太原在禹服之内而狄人來<lb/>
<pb n="4b"/>
　侵攘斥宜矣其過在毁車崇卒以詐誘狄人而敗之<lb/>
　非王者之師耳使後世車戰法亡崇尚歩卒争以變<lb/>
　詐相尚日趨茍簡皆此等啓之矣書敗狄譏之也<lb/>
秋莒去疾自齊入于莒<lb/>
　程頥曰去疾假齊之力以入莒展輿之罪正也故稱<lb/>
　莒遂自立無所禀命故不稱公子以自謂公子可立<lb/>
　也<lb/>
　胡安國曰天下國家定于一吴楚僣號經不書葬土<lb/>
<pb n="5a"/>
　無二王也以忽繫之鄭則<graphic n="KR0691" url="https://raw.githubusercontent.com/kanripo/KR-Gaiji/master/images/KR0691.png" mimeType="image/png"/>不稱國以小白繫之齊<lb/>
　則糾不書子國無二君也展輿乃莒子而去疾曷為<lb/>
　又以國氏乎程氏曰去疾假齊之力以入莒討展輿<lb/>
　之罪正也其以國氏與去疾之討有罪也此莒之公<lb/>
　子曷為不稱公子自謂先公之子可以有國不疑遂<lb/>
　立乎其位而無所稟也其書入者難詞也<lb/>
莒展輿出奔吴<lb/>
　程頥曰為弑君者所立而以國氏者罪諸侯也虢之<lb/>
<pb n="5b"/>
　㑹雖國亂未預然諸侯與其立矣故欲執叔孫也稱<lb/>
　莒展輿見諸侯之與其立也<lb/>
　謝湜曰左氏謂展輿因國人弑莒子誤矣展輿盖不<lb/>
　與弑故經書莒人莒子之被難也展輿為弑人所立<lb/>
　受弑人立展輿之罪也故出奔奪爵稱名展輿雖有<lb/>
　罪然非去疾可逐去疾以王命討逆則可以争國逐<lb/>
　展輿則不可為去疾者非有臣子討逆之心也特以<lb/>
　公子當立恃齊威力起而爭位故返國奪公子稱入入<lb/>
<pb n="6a"/>
　稱自齊責去疾之亂也展輿稱莒以明有國去疾稱<lb/>
　莒以明争國<lb/>
　胡安國曰展輿莒子也曷為不稱爵為弑君者所立<lb/>
　既立乎其位而不能討賊則是與聞乎故也斯不可<lb/>
　以有國矣不可以有國則曷為以國氏程氏曰罪諸<lb/>
　侯之與其立也虢之㑹展輿無列何以見諸侯之與<lb/>
　其立乎莒雖以亂未能預㑹然訴魯取鄆而在㑹者<lb/>
　欲執叔孫則知諸侯之與其立矣亦以國氏惡崇亂<lb/>
<pb n="6b"/>
　也<lb/>
　朱熹曰莒去疾莒展輿齊陽生恐只據舊史文若謂<lb/>
　添一箇字減一箇字便是褒貶熹不敢信<lb/>
叔弓帥師疆鄆田<lb/>
　謝湜曰疆鄆田正鄆之疆界也備莒為難故帥師疆<lb/>
　之帥師疆鄆田則魯人以不道侵莒封疆可知矣<lb/>
葬邾悼公冬十有一月己酉楚子麋卒<lb/>
　胡安國曰按左氏楚令尹圍將聘于鄭未出境聞王<lb/>
<pb n="7a"/>
　有疾而還入問王疾縊而弑之使赴於諸侯應為後<lb/>
　之詞曰共王之子圍為長初圍之未動於惡入預夏<lb/>
　盟緝蒲為宫設服離衛中國大夫莫不知其有無君<lb/>
　之心矣雖以疾赴曷為承偽藏在諸侯之策乎當是<lb/>
　時仲尼已生將志于學乃所見之世非祖之所逮聞<lb/>
　也又曷為因之而不革乎曰此春秋之所以為春秋<lb/>
　非聖人莫能修之者也薨則書薨卒則書卒弑則書<lb/>
　弑葬則書葬各紀其實載於簡策國史掌之此史官<lb/>
<pb n="7b"/>
　之所同而凡為史者皆可及也或薨或不薨或卒或<lb/>
　不卒或弑或不弑或葬或不葬筆削因革裁自聖心<lb/>
　以逹王事此仲尼之所獨而游夏亦不能與焉者也<lb/>
　然則郟敖實弑而書卒何歟令尹圍弑君以立中國<lb/>
　力所不加而莫能致討則亦已矣至大合諸侯于申<lb/>
　與㑹者凡有十三國其臣舉六王二公之事其君用<lb/>
　齊桓召陵之禮而宋向戍鄭子産皆諸侯之良也而<lb/>
　皆有獻焉不亦傷乎若革其偽赴而正以弑君將恐<lb/>
<pb n="8a"/>
　天下後世以簒弑之賊非獨不必致討又可從之以<lb/>
　主㑹盟而無惡矣聖人至此憫之甚懼之甚憫之甚<lb/>
　者憫中國之衰微而不能振也懼之甚者懼人欲之<lb/>
　横流而不能遏也是故察微顯權輕重而畧其簒弑<lb/>
　以扶中國制人欲存天理其立義微矣<lb/>
楚公子比出奔晉<lb/>
　謝湜曰左氏謂公子圍弑麋自立右尹公子比出奔<lb/>
　晉然經書麋卒則左氏所載誤矣<lb/>
<pb n="8b"/>
二年春晉侯使韓起來聘<lb/>
　吕祖謙曰韓宣子來聘且告為政此一段可見當時<lb/>
　君弱臣强之漸春秋時諸侯即位則告政於隣國為<lb/>
　其繼先君之政不敢輕其事且欲繼舊好也宣子晉<lb/>
　之大夫為政之初乃行諸侯朝聘之禮可見當時禮<lb/>
　樂征伐自諸侯出故大夫得以僭諸侯之禮<lb/>
夏叔弓如晉秋鄭殺其大夫公孫黒<lb/>
　謝湜曰公孫黒作亂欲去游氏故鄭以國法殺之<lb/>
<pb n="9a"/>
　胡安國曰按左氏鄭駟黒好在人上攻良霄而逐之<lb/>
　又與公孫楚争室又將作亂去游氏代其位傷疾作<lb/>
　而不果子産使吏數之曰爾有亂心無厭國不女堪<lb/>
　專伐伯有而罪一也兄弟争室而罪二也矯君之位<lb/>
　而罪三也不速死大刑將至遂縊而尸之黒則有罪<lb/>
　而鄭人初畏其强不之討也因其疾而幸勝之則亦<lb/>
　云殆矣故稱國以殺累乎上也<lb/>
冬公如晉至河乃復季孫宿如晉<lb/>
<pb n="9b"/>
　程氏學曰凡人君動止有度豈可非禮而行又無故<lb/>
　而乃復者盖進退皆非義定三年亦同唯昭二十年<lb/>
　公如晉至河有疾乃復州不得已而然矣<lb/>
　謝湜曰昭公生十九年猶有童心無人君之儀以慰<lb/>
　人心無人心之徳以望隣國是以進不由禮退不由<lb/>
　義以千乘之主而取輕於人凡四如晉至河乃復皆<lb/>
　以䘮失君道而自取困辱也君位之不保其終由此<lb/>
　起矣<lb/>
<pb n="10a"/>
　又曰公如晉不得入季孫如晉得入季孫權重於君<lb/>
　故也<lb/>
　胡安國曰按左氏晉少姜卒公如晉及河晉侯使士<lb/>
　文伯來辭曰非伉儷也請君無辱公還季孫宿遂致<lb/>
　服焉舉動人君之大節賢哲量之以行藏其道姦邪<lb/>
　窺之以作止其惡四鄰視之以厚薄其情故有國者<lb/>
　必謹於禮而後動此守身之本保國之基也禮雖自<lb/>
　卑而尊人亦不妄悦人以自辱昭公既不能據經守<lb/>
<pb n="10b"/>
　正失禮而妄動又不能從權適變無故而輕復終於<lb/>
　失國出奔客死他境盖始諸此行矣或曰禮者明微<lb/>
　正於未動之前可也已至于河而見郤雖欲勿反將<lb/>
　得已乎曰以周公之胄千乘之國輕身以修鄰好乃<lb/>
　欲郤而不納夫何敢若曰敝邑𥚹小敬事大國惟恐<lb/>
　獲戾聞陳無宇見執於中都謂少姜之數於守適信<lb/>
　也用是不遑寧處䟦履山川來修弔事今若不獲進<lb/>
　見剪為仇讎他國誰敢朝夕在庭修事大之禮乎夫<lb/>
<pb n="11a"/>
　小國之去就從違聴大國之令也若非伉儷齊人請<lb/>
　陳無宇之罪何以令之也茍有二命又何以為盟主<lb/>
　如此晉人其將謝過之不暇敢不納乎昭公習儀以<lb/>
　亟而不明乎禮其反也宜經書公如晉至河乃復季<lb/>
　孫宿如晉而昭公失國之因季氏逐君之漸晉人下<lb/>
　比之迹不待貶絶而皆見矣<lb/>
三年春王正月丁未滕子原卒夏叔弓如滕五月葬滕成公<lb/>
　謝湜曰叔弓㑹葬者以襄公之葬滕子來㑹故也<lb/>
<pb n="11b"/>
秋小邾子來朝八月大雩冬大雨雹<lb/>
　謝湜曰冬非大雨雹之時陽氣猶盛隂氣薄而凝之<lb/>
　故為雹<lb/>
北燕伯欵出奔齊<lb/>
　謝湜曰失國出奔故名<lb/>
　胡安國曰按左氏燕簡公多嬖寵欲去諸大夫而立<lb/>
　其寵人燕大夫比以殺公之外嬖公懼奔齊書曰北<lb/>
　燕伯欵出奔齊罪之也君雖不君臣不可以不臣燕<lb/>
<pb n="12a"/>
　伯欲去諸大夫固不君矣而大夫相與比以殺其外<lb/>
　嬖是威脅其主而出之也與鬻拳之以兵諌無異而<lb/>
　獨罪燕伯何哉大夫國君之陪貳以公心選之而不<lb/>
　可私也以誠意委之而不可疑也以隆禮待之而不可<lb/>
　輕也以直道馭之而不可辱也否則是忽其陪貳以<lb/>
　自危矣晉厲公殺三郤立胥童而弑於麗氏漢隐帝<lb/>
　殺楊史立郭允明而弑於趙村衛獻公蔑冡卿而信<lb/>
　其左右亦奔夷儀久而後復也故人主不尊陪貳而<lb/>
<pb n="12b"/>
　與賤臣圖柄臣者事成則失身而見弑事不成則失<lb/>
　國而出奔此有國之大戒也春秋凡見逐於臣者皆<lb/>
　以自奔為文正其本之意也而垂戒逺矣<lb/>
四年春王正月大雨雹<lb/>
　胡安國曰隂陽之氣和而散則為霜雪雨露不和而<lb/>
　散則為戾氣曀霾雹戾氣也隂脅陽臣侵君之象當<lb/>
　是時季孫宿襲位世卿將毁中軍專執兵權以弱公<lb/>
　室故數月之間再有大變申豐者季氏之孚也不肯<lb/>
<pb n="13a"/>
　端言其事故暴揚於朝歸咎藏冰之失夫山谷之冰<lb/>
　藏之也周用之也徧亦古者本末備舉爕調之一事<lb/>
　耳謂能使四時無愆伏淒苦之變雷出不震無菑霜<lb/>
　雹則亦誣矣意者昭公遇災而懼以禮為國行其政<lb/>
　令無失其民雹之災也庶可禦也不然雖得藏冰之<lb/>
　道合於豳風七月之詩其將能乎<lb/>
夏楚子蔡侯陳侯鄭伯許男徐子滕子頓子胡子沈子<lb/>
小邾子宋世子佐淮夷㑹于申<lb/>
<pb n="13b"/>
　程頥曰晉平公不在諸侯楚於是强為覇者之事<lb/>
　謝湜曰晉平委政大夫中國綱紀大壊故楚靈大合<lb/>
　諸侯于申内則宋鄭陳蔡許滕邾外則徐頓胡沈淮<lb/>
　夷連車接軫皆受命於楚春秋録申之㑹以明荆蠻<lb/>
　之横而中國之衰也<lb/>
　胡安國曰申之㑹楚子為主而不殊淮夷是在㑹之<lb/>
　諸侯皆貶也其意若何楚䖍弑麋以立而求諸侯於<lb/>
　晉晉人許之中國從之執徐子圍朱方遷頼於鄢城<lb/>
<pb n="14a"/>
　竟莫校畏其强盛則曰晉楚唯天所相不可與争滅<lb/>
　陳不能救則曰陳亡而楚克有之天道也滅蔡而又<lb/>
　不能救則曰天將棄蔡以壅楚盈而降之罰也至使窮<lb/>
　凶極惡師潰於訾梁身竄於棘里而縊於申亥人不<lb/>
　致討而天自討之是責命于天而以人事為無益而<lb/>
　弗為也而可乎弑君之賊在春秋時有臣子討之則<lb/>
　衛人殺州吁是也有四隣討之則蔡人殺陳佗是也<lb/>
　臣子不能討之於内四隣不能討之於外有與之㑹<lb/>
<pb n="14b"/>
　以定其位則齊侯及魯宣公㑹于平州是也有受其<lb/>
　賂以免其討則晉侯及諸國㑹于扈是也然至此極<lb/>
　矣則未有不以為賊而又推為盟主相與朝事之以<lb/>
　聽順其所為而不敢忤者也故申之㑹不殊淮夷者<lb/>
　以在㑹諸侯皆為淮夷之類皆王法之所當斥而不<lb/>
　使夏變於夷之意也或曰晉叔向鄭子産宋向戌皆<lb/>
　諸侯之良也謀其國至變於夷而不校何哉聖人以<lb/>
　天自處賢者聽天所命春秋之法以人合天不任於<lb/>
<pb n="15a"/>
　天以義立命不委於命而宇宙在其手者也故楚麋<lb/>
　書卒不革其偽赴於前諸侯㑹申與淮夷累數於後<lb/>
　此以恕待人而責備賢者之意其垂訓之義大矣<lb/>
　吕祖謙曰楚靈王使椒舉求諸侯於晉當是時晉平<lb/>
　公怠惰溺於宴安無諸侯之志其臣亦無奮然有志<lb/>
　為宏逺規模楚靈王初欲求諸侯問於子産子産固<lb/>
　已料之於先矣言晉君少安不在諸侯則楚强晉弱<lb/>
　宜晉之必從楚也然初間靈王使椒舉之求晉侯欲<lb/>
<pb n="15b"/>
　不許司馬侯曰不可晉楚為天所相不可與争君其<lb/>
　許之而修徳以待其歸吾猶將事之晉侯又未肯許<lb/>
　平公乃言晉有三不殆其何敵之有國險而多馬齊<lb/>
　楚多難必待司馬侯反覆調䕶然後許之何晉侯初<lb/>
　問未肯許也必待至於再至於三而後許也當時楚<lb/>
　方强晉方弱晉自是不能與楚争何故初間尚欲不<lb/>
　許盖天下之事人不自量者最多使人而皆知自量<lb/>
　則弱自安於弱知此則諸侯何戰奪之有正縁衰世<lb/>
<pb n="16a"/>
　之君不知自量故内有削弱之實而外欲避削弱之<lb/>
　名不肯屈意下心以為人役尚欲争虛氣晉君之病<lb/>
　正在此向使平公不得司馬侯委曲調䕶亦未必從<lb/>
　然晉既不能主諸侯諸侯勢必從楚則以楚之威焰<lb/>
　亦必自㑹諸侯矣當是時晉傷威損重多矣幸而頼<lb/>
　一司馬侯調䕶許楚之請令諸侯之從楚必竟是因<lb/>
　晉侯許之後從之則傷威損重猶未至於極也然司<lb/>
　馬侯當時地位不在六卿之列所以其力止如此但<lb/>
<pb n="16b"/>
　就事上面能使晉侯不至於傷威損重若在六卿之<lb/>
　列須能輔晉侯思强楚侵陵之恥掃雪奮迅治楚之<lb/>
　罪可也<lb/>
楚人執徐子<lb/>
　謝湜曰楚子以徐貳於呉故執徐子徐子聽命於㑹<lb/>
　而楚子以猜疑執之盖所謂不常其徳者也故貶稱<lb/>
　人<lb/>
秋七月楚子蔡侯陳侯許男頓子胡子沈子淮夷伐吴<lb/>
<pb n="17a"/>
執齊慶封殺之<lb/>
　謝湜曰慶封崔杼之黨齊之逆臣也齊不能討而魯<lb/>
　受之魯不能討而吴以邑封之楚子率諸侯伐吴以<lb/>
　其黨慶封而邑之也諸侯失道大夫專政列國交庇<lb/>
　逆臣乆矣楚靈處南蠻之中乃能以討逆伐吴執齊<lb/>
　慶封以正其罪使叛臣賊子恐懼于心得方伯討罪<lb/>
　之義矣春秋書伐吴書伐慶封善之也慶封繫之齊<lb/>
　者以著齊不能討而楚為討之也其位已絶故不稱<lb/>
<pb n="17b"/>
　大夫<lb/>
遂滅頼<lb/>
　謝湜曰伐吴討慶封義也滅頼不義也以伐吴之師<lb/>
　滅頼楚子之暴也滅頼書遂罪諸侯之不能正楚子<lb/>
　也以諸侯之衆而不能一諌楚子諸侯之罪也<lb/>
九月取鄫<lb/>
　謝湜曰鄫附庸微國莒滅之魯復取之<lb/>
冬十有二月乙卯叔孫豹卒<lb/>
<pb n="18a"/>
五年春王正月舍中軍<lb/>
　謝湜曰以人數不足故舍中軍舍非毁之也以不可<lb/>
　行舍而不為也人民不足以充軍數則雖欲増立中<lb/>
　軍終亦必舍之而已矣書舍中軍著三軍之不可作<lb/>
　也<lb/>
　胡安國曰按左氏舍中軍卑公室也初作三軍三分<lb/>
　公室而各有其一及其舍之也四分公室季氏擇二<lb/>
　二子各一皆盡征之而貢于公然則三軍作舍皆自<lb/>
<pb n="18b"/>
　三家公不與焉公室益卑而魯國之兵權悉歸于季<lb/>
　氏矣兵權有國之司命三綱兵政之本原書其作舍<lb/>
　而公孫于齊薨于乾侯定公無正必至之理也已則<lb/>
　不臣三綱淪替南蒯叛陽虎專季斯囚而三桓之子<lb/>
　孫微矣亦能免乎書曰舍中軍微詞以著其罪也<lb/>
楚殺其大夫屈申<lb/>
　謝湜曰左氏謂屈申貳於吴<lb/>
公如晉夏莒牟夷以牟婁及防兹來奔<lb/>
<pb n="19a"/>
　謝湜曰牟婁莒邑防兹莒侵而得之者也防兹書及<lb/>
　殊之也牟夷以三邑來奔著其有危莒之心也著牟<lb/>
　夷危莒之心所以甚魯人之罪也於邾取田矣庶其<lb/>
　又以二邑來奔於莒取鄲取鄫矣牟夷又以三邑來<lb/>
　奔魯人并吞隣國其罪可知也<lb/>
　胡安國曰邾莒之大夫名姓不登於史策微也牟夷<lb/>
　莒大夫曷為以姓氏通重地也以地叛雖賤必書地<lb/>
　以名其人終為不義弗可滅矣其書來奔是接我以<lb/>
<pb n="19b"/>
　利而我入其利兩譏之也為國以義不以利如以利<lb/>
　則上下交征而國必危矣為已以義不以利如以利<lb/>
　則患得患失亦無所不至矣春秋於三叛人雖賤特<lb/>
　書其名以懲不義懼淫人為後戒也邑而言及者公<lb/>
　羊所謂不以私邑累公邑是也<lb/>
秋七月公至自晉戊辰叔弓帥師敗莒師于蚡泉<lb/>
　謝湜曰取鄲取鄫受莒叛邑故莒師來攻不書伐我<lb/>
　者魯罪已明故也既取其邑又敗其師罪魯人無悔<lb/>
<pb n="20a"/>
　責之心也<lb/>
秦伯卒<lb/>
　謝湜曰秦伯不名史失之<lb/>
冬楚子蔡侯陳侯許男頓子沈子徐人越人伐吴<lb/>
　謝湜曰楚子又通越伐吴以越與諸侯相通故稱人<lb/>
　胡安國曰越始見經而與徐皆得稱人何也吴以朱<lb/>
　方處齊慶封而富於其舊崇惡也楚圍朱方執齊慶<lb/>
　封殺之討罪也呉不顧義入棘櫟麻以報朱方之役狄<lb/>
<pb n="20b"/>
　道也楚於是以諸侯伐吴則比吴為善而師亦有名<lb/>
　其從之者進而稱人可也或者以詞為主而謂不可<lb/>
　云沈子徐越伐吳故特稱人誤矣以不可為文詞而<lb/>
　進人於越一字褒貶義安在乎且吴楚徐越雖比於<lb/>
　外域而劉敞以為其實不同吴太伯之後也楚祝融<lb/>
　之後也徐伯益之後也越大禹之後也其上世皆為<lb/>
　元徳顯功通于周室與中國冠帶之君無以異徐始<lb/>
　稱王楚後稱王吴越因遂稱王王非諸侯所當稱也<lb/>
<pb n="21a"/>
　故春秋比諸夷狄雖然猶不欲絶其類是以書法之<lb/>
　加于四國不與鄋瞞陸渾比推之可逺引之可來此<lb/>
　聖人慎絶人亦春秋之意也<lb/>
六年春王正月杞伯益姑卒葬秦景公夏季孫宿如晉<lb/>
葬杞文公宋華合比出奔衛<lb/>
　胡安國曰左氏曰宋寺人栁有寵太子佐惡之華合<lb/>
　比請殺之栁聞之乃坎用牲埋書而告公曰合比將<lb/>
　納亡人之族既盟于北郭矣合使視之有焉遂逐合<lb/>
<pb n="21b"/>
　比於是華亥欲代為右師乃與栁比從為之徴公使<lb/>
　代之宋公寵信閽寺殺世適痤而父子之恩絶逐華<lb/>
　合比而君臣之義暌刑人之能敗國亡家亦可畏<lb/>
　矣猶有任趙髙以亡秦信恭顯十常侍以亡漢寵王<lb/>
　守澄田令孜以亡唐而不知鑒覆車之轍者不亦悲<lb/>
　夫凡此類直書而義自見矣<lb/>
秋九月大雩楚薳罷帥師伐吴<lb/>
　謝湜曰楚自討慶封之後比年再伐吴楚靈之暴也<lb/>
<pb n="22a"/>
冬叔弓如楚齊侯伐北燕<lb/>
　謝湜曰北燕伯以强臣逼逐奔齊齊侯以討逆伐北<lb/>
　燕諸侯之義也<lb/>
七年春王正月暨齊平<lb/>
　程氏學曰齊欲平而我與之平也齊强魯弱盖國之<lb/>
　所願也而曰我與之盖以抑齊之强而伸魯之弱也<lb/>
　謝湜曰暨與也兩國之平齊欲平我亦欲平也欲平<lb/>
　兩國之所願也以我暨齊者所以抑齊之强也抑齊<lb/>
<pb n="22b"/>
　之强以明魯之所願也暨與一也暨辭尊與辭卑故<lb/>
　朋匹相與曰與尊者與卑曰暨<lb/>
　胡安國曰我所欲曰及不得巳曰暨當是時昭公結<lb/>
　婚强吴外附荆楚其與齊平無汲汲之意乃齊求於<lb/>
　魯而許之平也故曰暨至定公八年魯再侵齊結大<lb/>
　國之怨見復必矣其與齊平非不得已乃魯求於齊<lb/>
　而欲其平也故曰及平者聖人之所貴然或以賄賂<lb/>
　而結平或以臣下而擅平或以附暴亂而得平或以<lb/>
<pb n="23a"/>
　侵犯大國而急於平則皆罪也攷其事而輕重見矣<lb/>
三月公如楚<lb/>
　謝湜曰冬叔弓如楚三月公如楚公如楚叔弓之罪<lb/>
　也<lb/>
叔孫婼如齊涖盟<lb/>
　謝湜曰婼如齊涖盟結兩國之平也<lb/>
夏四月甲辰朔日有食之秋八月戊辰衛侯惡卒九月<lb/>
公至自楚冬至十有一月癸未季孫宿卒<lb/>
<pb n="23b"/>
　謝湜曰宿季武子<lb/>
十有二月癸亥葬衛襄公<lb/>
八年春陳侯之弟招殺陳世子偃師<lb/>
　謝湜曰陳哀公之疾也公子招志欲圖國於是乘公<lb/>
　之疾殺世子偃師兄弟手足之親也親為兄弟而絶<lb/>
　兄之世招之大惡也招殺世子書陳侯之弟罪其骨<lb/>
　肉相殘也世子社稷之本也乘間窺國招之大逆也<lb/>
　招殺偃師書世子罪其圖社稷也自招作亂覆世子<lb/>
<pb n="24a"/>
　由是楚人乘之起而滅陳然則世子繫國安危可知<lb/>
　矣哀公内失尊隆世子之道外失訓飬宗族之道崇<lb/>
　嬖妾寵孽子以致冡嗣孤弱而母弟有圖國之心所<lb/>
　以骨肉起為冦讎而世子不保其身也<lb/>
　胡安國曰此公子招特以弟稱者著招慿寵稔惡而<lb/>
　陳侯失親親之道也招以公子為司徒乃貴戚之卿<lb/>
　親則介弟尊則叔父號令廢立自已而出莫敢干之<lb/>
　者也不能援立嫡冢安靖國家而逄君之惡戕殺偃<lb/>
<pb n="24b"/>
　師以致大冦宗社覆没罪固大矣陳侯信愛其弟何<lb/>
　以為失親親乎尊賢者親親之本不能擇親之賢者<lb/>
　厚加尊寵以表儀公族而殉其私愛施於不令之人<lb/>
　以至亡國敗家豈不失親親之道乎其曰陳侯之弟<lb/>
　招殺陳世子偃師交貶之也<lb/>
夏四月辛丑陳侯溺卒叔弓如晉楚人執陳行人于徴<lb/>
師殺之<lb/>
　謝湜曰陳世子遇難哀公繼卒陳行人以國難告楚<lb/>
<pb n="25a"/>
　楚子以招之亂執陳行人殺之行人以國命通於邦<lb/>
　國而已招之亂非行人之罪也執非其執殺非其殺<lb/>
　故楚子貶爵稱人<lb/>
陳公子留出奔鄭<lb/>
　謝湜曰公子留招之黨以楚殺行人故留懼難出奔<lb/>
秋蒐于紅<lb/>
　謝湜曰春田曰蒐蒐以簡車徒也秋蒐非時也以車<lb/>
　徒減耗故五年舍中軍八年蒐于紅<lb/>
<pb n="25b"/>
　胡安國曰蒐春事也秋興之則違天時有常所矣其<lb/>
　于紅則易地利三家專行公不與焉而兵權在臣下<lb/>
　則悖人理此亦直書其事不待貶絶而自見者也凡<lb/>
　亂臣之欲竊國命必先為非禮以動民而後上及於<lb/>
　君父昭公至是民食於他不恤其所昧於履霜之戒<lb/>
　甚矣<lb/>
陳人殺其大夫公子過<lb/>
　謝湜曰公子過為國正卿比逆臣以危世子惡之大<lb/>
<pb n="26a"/>
　者也陳國討而殺之得其罪矣殺書人以衆棄之辭<lb/>
　加之也<lb/>
大雩冬十月壬午楚師滅陳執陳公子招放之于越殺<lb/>
陳孔奐<lb/>
　謝湜曰利人之難而舉師滅陳楚靈之暴也公子招<lb/>
　首為逆亂者也孔奂因招而得罪者也楚子假公義<lb/>
　以滅陳故其滅陳也放陳公子招殺陳孔奐罪之大<lb/>
　者放而不殺罪之小者殺而不容刑誅不法甚矣招<lb/>
<pb n="26b"/>
　書放奐書殺著楚之亂也著楚之亂所以責中國也<lb/>
　招書陳公子者著陳不能討而絶之也<lb/>
葬陳哀公<lb/>
　謝湜曰哀公國已滅矣春秋書葬者不與楚子滅陳<lb/>
　也不與楚子滅陳所以存陳也<lb/>
九年春叔弓㑹楚子于陳<lb/>
　謝湜曰楚滅陳中國在所討治而叔弓乃㑹楚子于<lb/>
　陳長荆蠻之暴也<lb/>
<pb n="27a"/>
許遷于夷<lb/>
　謝湜曰楚不能固守其國又自葉遷夷盖楚既滅陳<lb/>
　許人恐故遷于夷然則葉以鄭遷夷以楚遷<lb/>
夏四月陳災<lb/>
　謝湜曰書陳災所以存陳也存陳罪中國之不救也<lb/>
　胡安國曰凡外災告則書今楚已滅陳夷於屬縣使<lb/>
　穿封戍為公矣必不遣使告於諸侯言亡國之有天<lb/>
　災也何以書於魯國之䇿乎當是時叔弓與楚子㑹<lb/>
<pb n="27b"/>
　于陳則目擊其事矣雖彼不來告此不徃弔叔弓使<lb/>
　畢而歸語陳故也魯史遂書之耳或曰國史所書必<lb/>
　承赴告豈有慿使人之言而載之於史者曰周景王<lb/>
　崩有尹單猛朝之變固無赴告矣叔鞅至自京師言<lb/>
　王室之亂也春秋承其言遂書于策亦此類耳仲尼<lb/>
　作經存而弗革者盖興滅國繼絶世以堯舜三代公<lb/>
　天下之心為心異於孤秦罷侯置守欲私一人以自<lb/>
　奉者所以歸民心合天徳也榖梁以為存陳得其㫖<lb/>
<pb n="28a"/>
　矣<lb/>
秋仲孫貜如齊<lb/>
　謝湜曰齊平之後二國親睦故仲孫貜修聘于齊<lb/>
冬築郎囿<lb/>
　謝湜曰築囿以備逸遊也方是時外有强楚可憂内<lb/>
　有權臣可慮上有雨雹日食之變下有兵民彫耗之<lb/>
　弊捨此不恤而築囿于郎迷之至也然則築郎囿非<lb/>
　獨罪其勞民而已<lb/>
<pb n="28b"/>
十年春王正月夏齊欒施來奔<lb/>
　謝湜曰左氏謂欒施嗜酒多怨彊於陳鮑氏故陳鮑<lb/>
　攻之出奔<lb/>
秋七月季孫意如叔弓仲孫貜帥師伐莒<lb/>
　謝湜曰三卿連師伐莒罪其虐隣國棄民政也<lb/>
　胡安國曰前已舍中軍矣曷為猶以三卿並將乎季<lb/>
　氏毁中軍四分公室擇其二二家各有其一至是季<lb/>
　孫身為主將二子各率一軍為之副則三軍固在其<lb/>
<pb n="29a"/>
　曰舍之者特欲中分魯國之衆為已私耳以為復古<lb/>
　則誤矣襄公以來既作三軍地皆三家之土民皆三<lb/>
　家之兵每一軍出各將其所屬而公室無與焉是知<lb/>
　雖舍中軍而三卿並將舊額固存矣<lb/>
戊子晉侯彪卒九月叔孫婼如晉葬晉平公十有二月<lb/>
甲子宋公成卒<lb/>
十有一年春王二月叔弓如宋葬宋平公夏四月丁巳<lb/>
楚子䖍誘蔡侯般殺之于申楚公子棄疾帥師圍蔡<lb/>
<pb n="29b"/>
　謝湜曰楚靈之殺蔡侯以其有可加之惡也然春秋<lb/>
　不以殺逆為功乃以誘而殺之為罪則蔡般之罪與<lb/>
　直弑者不同於此見矣故楚靈之殺蔡侯也書誘以<lb/>
　罪其詐書名以著其惡<lb/>
　又曰楚之誘蔡侯也志在圖國故楚子殺蔡而棄疾<lb/>
　以師圖蔡<lb/>
　胡安國曰左氏曰楚子在申召蔡侯其大夫曰王貪<lb/>
　而無信幣重言甘誘我也不如無徃蔡侯不可楚子<lb/>
<pb n="30a"/>
　伏甲饗般於申執而殺之此討賊也雖誘殺之疑若<lb/>
　無罪春秋深惡楚子貶而稱名何也世子般弑其君<lb/>
　諸侯與通㑹盟十有三年矣是中國安于弑逆而莫<lb/>
　之覺也楚子若以大義倡天下奉詞致討執般於蔡<lb/>
　討其弑父之罪而在官者無赦焉討其弑君之罪而<lb/>
　在官者無赦焉殘其身瀦其宫室謀於蔡衆置君而<lb/>
　去雖古之征暴亂者不越此矣又何惡乎今䖍本心<lb/>
　欲圖其國不為討賊舉也而又挾欺毁信重幣甘言<lb/>
<pb n="30b"/>
　詐誘其君執而殺之肆行無道貪得一時流毒於後<lb/>
　棄疾以是殺戎蠻商鞅以是紿魏將秦人以是刼懐<lb/>
　王傾危成俗天下大亂劉項之際死者十九聖人深<lb/>
　惡楚䖍而名之也其慮逺矣後世誅討亂臣者或畏<lb/>
　其强或幸其弱不以大義興師至用詭謀詐力徼倖<lb/>
　勝之若事之㨗反側皆懼茍其不㨗適足長亂如代<lb/>
　宗之圖思明憲宗之紿王弁昧於春秋垂戒之㫖矣<lb/>
五月甲申夫人歸氏薨<lb/>
<pb n="31a"/>
　謝湜曰歸氏襄公妾昭公母胡女歸姓<lb/>
大蒐于比蒲<lb/>
　謝湜曰合國車徒而蒐故曰大蒐大蒐將以振武事<lb/>
　也八年蒐于紅矣以車徒不足故又大蒐于比蒲師<lb/>
　不足用而求之大蒐著其失武備也君有大䘮而國<lb/>
　不廢蒐<lb/>
　胡安國曰其曰大蒐越禮也君有重䘮國不廢蒐不<lb/>
　忌君也三綱軍政之本君執此以馭其下臣執此以<lb/>
<pb n="31b"/>
　事其上政之大本於是乎在君有三年之慼而國不<lb/>
　廢一日之蒐則無本矣然則君有重䘮䘮不貳事以<lb/>
　簡車徒為非禮也乃有身從金革而無避者獨何歟<lb/>
　曰䘮不貳事大比而簡車徒則廢其常可也有門庭<lb/>
　之冦而宗廟社稷之存亡係焉必從權制而無避矣<lb/>
　伯禽服䘮徐夷並與至于東郊出戰之師與築城之<lb/>
　役同日並舉度緩急輕重盖有不得已焉者矣晉王<lb/>
　克用薨梁兵壓境而莊宗决勝於夾寨周太祖殂契<lb/>
<pb n="32a"/>
　丹入冦而世宗接戰於髙平若此者君行為顯親非<lb/>
　不顧也臣行為愛君非不忌也惟審於緩急輕重之<lb/>
　宜斯可矣<lb/>
仲孫貜㑹邾子盟于祲祥秋季孫意如㑹晉韓起齊國<lb/>
弱宋華亥衛北宫佗鄭罕虎曹人杞人于厥憗<lb/>
　謝湜曰大夫㑹于厥憗謀救蔡也方是時楚人益强<lb/>
　中國益弱故大夫將欲救蔡而卒無成功書㑹不書<lb/>
　救罪之也故荀呉曰不能救陳又不能救蔡晉之不<lb/>
<pb n="32b"/>
　能亦可知也為盟主而不恤亡國將焉用之<lb/>
　胡安國曰按左氏楚師在蔡晉荀呉曰不能救陳又<lb/>
　不救蔡物無以親已為盟主而不恤亡國將焉用之<lb/>
　㑹于厥憗謀救蔡也使狐父請蔡于楚弗許文十五<lb/>
　年晉靈公帥八國之諸侯盟于扈春秋畧而不序者<lb/>
　謀伐齊而不克定其亂也襄公三十年叔孫豹㑹十<lb/>
　二國之大夫于澶淵諸侯之大夫皆稱人魯卿諱而<lb/>
　不書者視蔡亂而不能討其賊也今楚將滅蔡請于<lb/>
<pb n="33a"/>
　楚而弗許晉之不能亦可知矣曷為諸國猶序而大<lb/>
　夫無貶乎扈之盟晉侯受賄弗克而還諸侯畧而不<lb/>
　序亡義利之分也澶淵之㑹謀救宋災而不討蔡罪<lb/>
　大夫貶而稱人魯卿諱而不書失重輕之别也亡義<lb/>
　利之分為不仁失重輕之别為不智今晉與諸侯心<lb/>
　欲救蔡而力弗加焉則無惡也凡此見春秋明義利<lb/>
　審重輕以恕待人而不求其備矣<lb/>
九月己亥葬我小君齊歸冬十有一月丁酉楚師滅蔡<lb/>
<pb n="33b"/>
執蔡世子有以歸用之<lb/>
　謝湜曰有稱世子有未立也世子書名降諸侯也執<lb/>
　以歸非服也用之殺而用之也楚子殺人之君滅人<lb/>
　之國絶人之世以國嗣子同之六畜而忍於用之逆<lb/>
　天暴物未有甚於此者也楚滅陳滅蔡皆稱師者著<lb/>
　楚之强也著楚之强所以責中國也方是時諸侯衰微中<lb/>
　國不振由是楚靈肆為暴虐有并吞邦國之心託治罪之<lb/>
　義殺陳行人而卒於滅陳託討惡之名誘殺蔡侯而卒<lb/>
<pb n="34a"/>
　於滅蔡其亂則陳之首逆不以即刑其虐則蔡之世<lb/>
　子用為六畜諸侯委靡相視而問罪之伐不加於强<lb/>
　暴之夷天下將胥為左袵之民矣故春秋著楚之强<lb/>
　列楚之罪而責中國也<lb/>
　胡安國曰内入國而以其君來外滅國而以其君歸<lb/>
　皆服而以之易詞也既書滅蔡矣又書執蔡世子有<lb/>
　者世子無降服之狀强執以歸而虐用之也或以為<lb/>
　未踰年之君其稱世子者不君靈公故不成其子非<lb/>
<pb n="34b"/>
　也楚䖍殺蔡般棄疾圍其國凡八月而見滅世子在<lb/>
　窮迫危懼之中固未暇立乎其位安得以為未踰年<lb/>
　之君而稱子也假使立乎其位而般死於楚其䘮未<lb/>
　至不歛不葬世子亦不成乎為君矣然世子繼世有<lb/>
　國之稱必以此稱蔡有者父母之仇不與共天下與<lb/>
　民守國效死不降至於力屈就擒虐用其身而不顧<lb/>
　也則有之為世子之道得矣<lb/>
十有二年春齊髙偃帥師納北燕伯于陽<lb/>
<pb n="35a"/>
　謝湜曰燕伯之齊也景公為燕伯伐北燕髙偃帥師<lb/>
　納燕伯齊國之大義也循而行之則邦國豈有悖逆<lb/>
　之亂哉雖然髙偃能納燕伯于别邑而不能為之討<lb/>
　逆臣以反其位非所以定燕伯而安燕國也書納于<lb/>
　陽善其志矣而未善其事也燕伯雖失位義未當絶<lb/>
　故不名與衛侯入夷儀不名同意<lb/>
三月壬申鄭伯嘉卒夏宋公使華定來聘公如晉至河<lb/>
乃復<lb/>
<pb n="35b"/>
　謝湜曰左氏謂晉人以伐莒辭公<lb/>
五月塟鄭簡公楚殺其大夫成熊秋七月冬十月公子<lb/>
憗出奔齊<lb/>
　謝湜曰左氏謂南蒯與憗謀出季平子不克故奔齊<lb/>
楚子伐徐晉伐鮮虞<lb/>
　程氏學曰晉伐鮮虞左氏載荀吴偽㑹齊師者假道<lb/>
　鮮虞遂入昔陽冬晋伐鮮虞夫惇信明義先王之道<lb/>
　也懷利尚詐襄世之行也晉悖先王之道而為襄世<lb/>
<pb n="36a"/>
　之行故書曰晉伐鮮虞以絶之<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋集義卷四十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋集義卷二十九</head> <lb/>
    <p>
<pb n="1a"/>
欽定四庫全書<lb/>
　春秋集義卷二十九<lb/>
　　　　　　　　　　　　宋　李明復　撰<lb/>
　　文公<lb/>
十有一年春楚子伐麇<lb/>
　謝湜曰麇微國<lb/>
夏叔仲彭生㑹晉卻缺于承匡<lb/>
　謝湜曰文公以後政出大夫故公子遂盟晉趙盾叔<lb/>
<pb n="1b"/>
　仲彭生㑹晉卻缺<lb/>
秋曹伯來朝<lb/>
　吕祖謙曰諸侯即位來朝亦自有禮文公即位來朝<lb/>
　盖曹與魯相近非必徧天下諸侯<lb/>
公子遂如宋狄侵齊冬十月甲午叔孫得臣敗狄于鹹<lb/>
　謝湜曰鹹魯地狄既侵齊又潛入魯境故得臣敗狄<lb/>
　于鹹<lb/>
　胡安國曰左氏稱此長狄也而劉氏以為非夫春秋<lb/>
<pb n="2a"/>
　正名之書其稱狄也或曰狄或曰白狄或曰赤狄其<lb/>
　稱戎也或曰戎或曰山戎或曰姜戎或曰陸渾之戎<lb/>
　不别其種類書之于策後亦無所考矣<lb/>
十有二年春王正月郕伯來奔杞伯來朝<lb/>
　謝湜曰舍夷禮故復稱伯<lb/>
二月庚子子叔姬卒<lb/>
　謝湜曰叔姬文公女未嫁而卒謂之子叔姬以明時<lb/>
　君之女也女子許嫁笄而字死則以成人之喪送之禮也<lb/>
<pb n="2b"/>
夏楚人圍巢<lb/>
　謝湜曰巢微國<lb/>
秋滕子來朝<lb/>
　謝湜曰滕侯臣屬于楚故稱子夷狄爵不過子故也<lb/>
秦伯使術來聘<lb/>
　謝湜曰秦康公始遣使來修聘禮故聘與中國同辭<lb/>
　吕祖謙曰秦西乞術來聘襄仲辭玉魯之辭秦盖是<lb/>
　晉與國所以辭者不與其伐晉也<lb/>
<pb n="3a"/>
冬十有二月戊午晉人秦人戰于河曲<lb/>
　程頤曰凡戰皆以主人及客秦曲故不云晉及<lb/>
　謝湜曰戰書及所以别先後明曲直也河曲戰不書<lb/>
　及者其惡均其罪同也秦晉自殽役以後肆忿報怨<lb/>
　凡四伐三戰而兵革不息生民之受禍者衆矣故春<lb/>
　秋惡其兩曲而一罪之不書敗者勝敗未分而退<lb/>
　胡安國曰秦伯親將晉上卿趙盾禦之其稱人何為<lb/>
　令狐之役故也秦納不正遂非積忿晉不謝秦潛師<lb/>
<pb n="3b"/>
　禦之是以暴兵連禍至此極也凡戰皆以主人及客<lb/>
　者處己之道寡怨之方王者之事其不書晉及何也<lb/>
　前年秦師來伐晉不言戰者晉已服也故狄秦而免<lb/>
　晉今又為此役則秦曲甚矣故不以晉為主惟動大<lb/>
　衆從秦師不奉辭令以止之也故貶而稱人此輕重<lb/>
　之權衡也<lb/>
　吕祖謙曰河曲河之曲不必如公羊説<lb/>
季孫行父帥師城諸及鄆<lb/>
<pb n="4a"/>
　謝湜曰二邑皆在國鄙鄆又莒魯所争行父懼外難<lb/>
　故帥師城之鄆書及著其土功不一也<lb/>
十有三年春王正月夏五月壬午陳侯朔卒邾子蘧蒢<lb/>
卒自正月不雨至于秋七月大室屋壊<lb/>
　程氏學曰觀春秋中文公事宗廟最為不謹遂有大<lb/>
　室屋壊之變天人之際可不畏哉<lb/>
　謝湜曰大室大廟之室也總稱曰廟指神所居曰室<lb/>
　廟中餘屋壊猶曰不可而况于室屋乎室屋壊則神<lb/>
<pb n="4b"/>
　失其所居矣孝子之念親也思其居處笑語志意將<lb/>
　見其所為齋者色不忘目聲不絶耳心志嗜欲不忘<lb/>
　諸心將見其所為祭者孝思之至也文公簡棄廟事<lb/>
　乃至大祖室屋摧壊而神不得以安寜其遺忘祖宗<lb/>
　極矣尚何孝思之有哉緩于主速于大事躋僖以亂<lb/>
　昭穆棄閏而廟不告月皆不敬之大也故大室大祖<lb/>
　所居歳時奉安之所也其終亦有屋壊之變則子事<lb/>
　之隳頹神心之疾怨皆于此見矣<lb/>
<pb n="5a"/>
　胡安國曰譏久不修也何以知久乎自正月不雨則<lb/>
　無壊道也不雨凡七月而先君之廟壊不恭甚矣凡<lb/>
　此皆志文公怠慢不謹事宗廟以致魯國衰削之由<lb/>
　垂戒切矣<lb/>
冬公如晉衛侯㑹公于沓<lb/>
　謝湜曰沓之㑹衛侯來㑹故書㑹公左氏謂衛侯請<lb/>
　平于晉<lb/>
狄侵衛<lb/>
<pb n="5b"/>
　謝湜曰狄自文公七年以來侵魯侵齊侵宋侵衛累<lb/>
　歳不息宣子曰隨㑹在秦賈季在狄難日至矣然則<lb/>
　狄數侵中國亦以狐射姑出奔在狄故也觀春秋所<lb/>
　書而狄之為患其微㫖見矣<lb/>
十有二月己丑公及晉侯盟<lb/>
　謝湜曰公即位十年凡三如晉一及晉處父盟再及<lb/>
　晉侯盟<lb/>
公還自晉鄭伯㑹公于棐<lb/>
<pb n="6a"/>
　謝湜曰棐鄭地棐之㑹左氏謂鄭伯請平于晉公㑹<lb/>
　彼為主而我往㑹也㑹公我為主而彼來㑹也然則<lb/>
　二㑹因二國欲之請平而公為主以㑹之也其往也<lb/>
　衛侯㑹之于沓其還也鄭伯㑹之于棐一出而一朝<lb/>
　二㑹著其不恤民也<lb/>
十有四年春王正月公至自晉邾人伐我南鄙叔彭生<lb/>
帥師伐邾<lb/>
　謝湜曰公嘗伐邾取須句邾伐我南鄙以須句故也<lb/>
<pb n="6b"/>
　叔彭生討邾來伐故帥師伐邾<lb/>
夏五月乙亥齊侯潘卒<lb/>
　謝湜曰齊侯齊昭公魯不㑹葬故不書葬<lb/>
六月公㑹宋公陳侯衛侯鄭伯許男曹伯晉趙盾癸酉<lb/>
同盟于新城<lb/>
　程頤曰諸侯始㑹議合而後盟盟者志同故書同同<lb/>
　懼楚也<lb/>
　謝湜曰新城之盟晉為盟主大夫不可先諸侯故晉<lb/>
<pb n="7a"/>
　趙盾敘曹伯下盟書日謹之也凡盟小國與大國同<lb/>
　欲則書同盟衛侯㑹公于沓請平于晉鄭伯㑹公于<lb/>
　棐請平于晉然則新城之盟衛鄭之所同願也故書<lb/>
　同盟垂隴之盟晉士縠㑹諸侯盟新城之盟晉趙盾<lb/>
　㑹諸侯盟晉國政出大夫可知也士縠㑹諸侯盟其<lb/>
　後晉殺士縠趙盾㑹諸侯盟其後趙盾背其君大夫<lb/>
　専權未有不為患者也<lb/>
　胡安國曰同盟于新城同外楚也其曰同者志諸侯<lb/>
<pb n="7b"/>
　同欲非强之也而宋公陳侯鄭伯在焉則知楚次厥<lb/>
　貉三國雖從有弗獲己者削而不書盖恕之也蔡不<lb/>
　與盟果有背華即夷之實也夷考晉楚行事未有以<lb/>
　大相逺也而春秋予奪如此者荆楚僣王若與同好<lb/>
　陵蔑中華君臣之義滅矣可不謹乎<lb/>
秋七月有星孛入于北斗<lb/>
　謝湜曰孛悖逆之稱有星光芒不順陵犯北斗故書<lb/>
　孛其光芒侵北斗魁中故書入隂精𤼵見于天為星<lb/>
<pb n="8a"/>
　氣不軌則星有孛者<lb/>
　胡安國曰孛者惡氣所生闇亂不明之貌也入于北<lb/>
　斗者斗有環域天之三辰綱紀星也宋先代之後齊<lb/>
　晉天子方伯中國紀綱彗者所以除舊布新也禎祥<lb/>
　妖孽隨其所感先事而著後三年宋弑昭公又二年<lb/>
　齊弑懿公又二年晉弑靈公此三君者皆違道失徳<lb/>
　而死于亂符叔服之言天之示人顯矣史之有占明<lb/>
　矣<lb/>
<pb n="8b"/>
　吕祖謙曰此是入于北斗之環域盖北斗是天之紀<lb/>
　綱之星宋齊晉天下綱紀之國孛入于北斗所以見<lb/>
　得宋齊晉皆有亂胡春秋論得極好<lb/>
公至自㑹<lb/>
　謝湜曰冬如晉春至自晉夏㑹晉秋至<lb/>
晉人納捷菑于邾弗克納<lb/>
　謝湜曰邾文公二子貜且齊出捷菑晉出貜且元妃<lb/>
　子于次長邾立貜且正也貜且即位已踰年矣趙盾<lb/>
<pb n="9a"/>
　以捷菑晉出欲以晉國之力納捷菑為君晉之强邾<lb/>
　之所不能抗也晉車八百乘邾人所不能禦也盾之<lb/>
　納捷菑也邾人辭以一言之義而晉之八百乘不得<lb/>
　進而還正可以易不正不正不可以易正故也然則<lb/>
　力不勝義久矣可以服暴强可以詰奸慝可以却師<lb/>
　衆天下之義也用兵者可不由義乎哉捷菑不書公<lb/>
　子罪其非正也趙盾貶稱人罪其以庶奪嫡也納書<lb/>
　弗克著其進不由義也<lb/>
<pb n="9b"/>
　胡安國曰邾文公元妃齊姜生定公二妃晉姬生捷<lb/>
　菑文公卒邾人立定公捷菑奔晉趙盾以諸侯之師<lb/>
　八百乘納捷菑于邾邾人辭曰齊出貜且長宣子曰<lb/>
　非吾力不能納也義實不爾克也引師而去之故君<lb/>
　子善之而書曰弗克納也在易同人之九四曰乘其<lb/>
　墉弗克攻吉象曰乘其墉義弗克也其吉則困而反<lb/>
　則也其趙盾之謂矣聖人以改過為大過而不改將<lb/>
　文過以遂非則有怙終之刑過而能悔不貳過而逺<lb/>
<pb n="10a"/>
　罪則有遷善之美其曰弗克納見私欲不行可以為<lb/>
　難矣然則何以稱人大夫而置諸侯非也聞義能徙<lb/>
　故為之諱内以諱為貶外以諱為善<lb/>
　吕祖謙曰晉趙盾以諸侯之師八百乘納捷菑于邾<lb/>
　向來城濮之戰七百乘却是晉國所有之兵至此八<lb/>
　百乘盖非止晉國之兵亦取于諸侯耳盾之欲納捷<lb/>
　菑始是盾見得不甚分明後來能頓改過亦自可取<lb/>
九月甲申公孫敖卒于齊<lb/>
<pb n="10b"/>
　謝湜曰公孫敖叛命而出義已絶于魯矣魯不加討<lb/>
　且又立其嗣歸其喪故書卒<lb/>
齊公子商人弑其君舍<lb/>
　謝湜曰舎未踰年稱君以明舎之為君也君薨世子<lb/>
　柩前嗣立君父之位定矣號則稱子一年不可二君<lb/>
　故也齊穆公卒子舍立國人皆北面為臣舍之君位<lb/>
　定矣公子商人驟施聚士將以求國以舍立未踰年<lb/>
　不以成君視舍而害之故舍之遇難春秋特以成君<lb/>
<pb n="11a"/>
　書之以正商人弑逆之罪也正商人之罪以為天下<lb/>
　逆惡之戒也春秋立例于初以示法變例于終以起<lb/>
　義郕太子未即位稱伯齊嗣子舍未踰年稱君皆變<lb/>
　例以明微者也賊不討舍不葬故不書葬商人稱公<lb/>
　子與楚商臣稱世子同意<lb/>
　胡安國曰州吁弑君則以國氏商人獨稱公子何也<lb/>
　以國氏者累及乎上稱公子者誅止其身夫州吁寵<lb/>
　愛有匹嫡奪正之漸莊公養成其惡莫之禁至于弑<lb/>
<pb n="11b"/>
　逆則有以致之矣故曰以國氏者累及乎上按左氏<lb/>
　魯叔姬妃齊昭公生舍叔姬無寵舍無威商人心知<lb/>
　其孤危寡恃可以取而代也于是驟施于國而多聚<lb/>
　士然則商人弑逆出于其身之所為而非昭公有以<lb/>
　致之也故曰稱公子者誅止其身舍未踰年而成之<lb/>
　為君者榖梁子曰成舍之為君所以重商人之弑也<lb/>
　吕祖謙曰齊商人弑舍舍無威以母之無寵亦不見<lb/>
　重于其子<lb/>
<pb n="12a"/>
宋子哀來奔<lb/>
　謝湜曰蕭封人子哀宋以為卿不義宋公而出此大<lb/>
　夫之不事汙君不居亂邦潔身而去者也列國大夫<lb/>
　以卑辱以庸昧以過惡得罪而去者衆矣子哀獨以<lb/>
　高節辟亂來奔春秋字而不名貴之也宋大夫司馬<lb/>
　以忠死其位者也宋司城以義去其君者也宋子哀<lb/>
　潔而不累于祿者也三子者死生去就雖不同其歸<lb/>
　皆適于義而已臣子之節著于亂世而可以風勸天<lb/>
<pb n="12b"/>
　下者未有美于此者也<lb/>
　胡安國曰宋昭公無道高哀為蕭封人以為卿不義<lb/>
　宋公而出遂來奔書曰子哀貴之也易曰幾者動之<lb/>
　微吉之先見者也君子見幾而作不俟終日宋子哀<lb/>
　有焉昔微子去紂列于三仁之首哀不立于危亂之<lb/>
　邦而春秋書字謂能貴愛其身以存道也若偷生避禍<lb/>
　而去國出奔亦何取之有<lb/>
冬單伯如齊齊人執單伯<lb/>
<pb n="13a"/>
　謝湜曰單伯季孫意如叔孫婼皆魯卿卿佐國命所<lb/>
　係為鄰國所執其憂危大故執書至書重之也單伯<lb/>
　以弔喪如齊懿公不道執之<lb/>
　胡安國曰齊君舍魯之甥也商人弑舍固忌魯矣魯<lb/>
　使單伯如齊齊人意欲辱魯故執子叔姬而誣之以<lb/>
　罪不稱行人公羊所謂以己執之者也<lb/>
　吕祖謙曰齊人執單伯此是王室之衰弱齊君無道<lb/>
　之甚<lb/>
<pb n="13b"/>
齊人執子叔姬<lb/>
　程氏學曰齊人執子叔姬十五年齊人來歸子叔姬<lb/>
　子叔姬妃齊昭公生舍昭公卒舍即位公子商人弑<lb/>
　君之惡已顯而執叔姬之事聖人不獨罪商人也齊<lb/>
　人不討賊俱北面事之又致執其君母齊之人均有<lb/>
　罪焉故曰齊人執子叔姬執之書其歸不得也<lb/>
　謝湜曰子叔姬適齊昭公生舍舍即位公子商人弑<lb/>
　舍又執子叔姬商人弑逆之惡顯矣齊人不能討國<lb/>
<pb n="14a"/>
　賊反以臣禮事之叔姬之欲歸魯也又使商人執君<lb/>
　之母而囚之叔姬之執齊人均有大罪故執書齊人<lb/>
　罪之也齊人衆辭執叔姬書人與諸侯執公卿書人<lb/>
　異矣叔姬有母道于齊不稱夫人以著商人絶之也<lb/>
　凡内女適諸侯不書歸者或公未即位女已行故<lb/>
　胡安國曰子叔姬者齊君舍之母也弑其君執其母<lb/>
　皆商人所為而以為齊人執之何也商人弑君之罪<lb/>
　已顯而齊人黨賊之惡未彰商人驟施于國而多聚<lb/>
<pb n="14b"/>
　士是以財誘齊國之人而濟其惡也齊人懐商人之<lb/>
　私恵忘君父之大倫弑其君而不能討執其母而莫<lb/>
　之救則是舉國之人皆有不赦之罪也假有人焉正<lb/>
　色而立于朝誰敢致難其君而不顧乎故聖人書曰<lb/>
　齊人執子叔姬所以窮逆賊之黨與而治之也其討<lb/>
　罪之㫖嚴矣故曰春秋成而亂臣賊子懼<lb/>
十有五年春季孫行父如晉三月宋司馬華孫來盟<lb/>
　謝湜曰書官而不名貴之也書官而名貶之也司馬<lb/>
<pb n="15a"/>
　見殺不名善其能死職也司城出奔不名善其能去<lb/>
　職也華孫書官書名則與此異矣安暴君之朝食汙<lb/>
　君之祿進無直諫之忠退無潔身之義奸邪同寵為<lb/>
　昭公以國事來盟書華孫貶之也書司馬著其失職<lb/>
　也華氏孫名左氏以為字誤矣來不稱使者昭公國<lb/>
　亂無政華孫為宋來盟故也<lb/>
　胡安國曰司馬主兵之官稱華孫者自督弑殤公諸<lb/>
　侯受賂失賊不討使秉宋政及其後世繼掌兵權春<lb/>
<pb n="15b"/>
　秋之所禁者故傳載其承命亞族之詞而經書曰宋<lb/>
　司馬華孫來盟其曰華孫猶季孫叔孫仲孫臧孫之<lb/>
　類不書名者義不係于名也不稱使以是専行為無<lb/>
　君矣孟子曰所謂故國非謂其有喬木有世臣之謂<lb/>
　也春秋此義其欲後世以賢者之類功臣之胄為世<lb/>
　臣然後委之以政乎<lb/>
夏曹伯來朝<lb/>
　謝湜曰為齊難故來朝<lb/>
<pb n="16a"/>
齊人歸公孫敖之喪<lb/>
　謝湜曰敖卒于齊魯人許反其喪齊人之以敖喪至<lb/>
　也以魯人釋其罪而反之故書歸以恵叔請于齊而<lb/>
　得之故不書來法以正國刑以治罪法不行于宗族<lb/>
　刑不加于大惡魯之失道也<lb/>
　胡安國曰公孫敖慶父之後行又醜矣出奔他國其<lb/>
　卒與喪歸皆書于䇿者許翰以為文伯恵叔二子之<lb/>
　哀誠無已也故魯人從其請國史記其事仲尼因而<lb/>
<pb n="16b"/>
　不革者以敖著教也易曰有子考无咎周公命蔡仲<lb/>
　曰爾尚盖前人之愆<lb/>
六月辛丑朔日有食之鼓用牲于社<lb/>
　謝湜曰莊公文公不知所以救灾故鼓用牲于社<lb/>
單伯至自齊<lb/>
　謝湜曰卿至不書降于君也單伯季孫意如叔孫婼<lb/>
　皆以被執得至故書<lb/>
　胡安國曰單伯天子之命大夫也故逆王姬㑹伐宋<lb/>
<pb n="17a"/>
　使于齊皆書其字而不名與意如婼異者無所書而<lb/>
　不專王命謹臣禮也<lb/>
晉卻缺帥師伐蔡戊申入蔡<lb/>
　謝湜曰卻缺以師伐蔡蔡人不服于是以師入蔡伐<lb/>
　以治罪而已蔡不與盟蔡侯之過也師入其國則蔡<lb/>
　人受害者衆矣伐蔡書入罪卻缺之暴也兵衆入國<lb/>
　其為患大書日謹其變<lb/>
秋齊人侵我西鄙<lb/>
<pb n="17b"/>
　謝湜曰執單伯執子叔姬侵我西鄙懿公之不道也<lb/>
　以逆得以逆守賊臣之取禍也<lb/>
　吕祖謙曰齊人伐我西鄙一則是執叔姬恨以王使<lb/>
　來請一則是弑君後恐諸侯來討<lb/>
季孫行父如晉<lb/>
　謝湜曰行父春如晉秋又如晉以齊故<lb/>
冬十有一月諸侯盟于扈<lb/>
　程頤曰魯以備齊不在㑹故不序又稱諸侯者衆辭<lb/>
<pb n="18a"/>
　見衆國無能為也此盟為齊亂也<lb/>
　謝湜曰公子商人弑齊君執君母病魯而執其卿害<lb/>
　魯而侵其鄙逆惡之大者也晉靈㑹八國諸侯盟于<lb/>
　扈謀伐齊也齊人賂晉不克而還討逆定亂義事也<lb/>
　諸侯所同欲也晉受賂中止諸侯弗能正諸侯所同<lb/>
　罪也故扈之盟總稱諸侯公不與盟齊難故也<lb/>
　胡安國曰盟于扈者晉侯宋公衛蔡陳鄭曹許八國<lb/>
　之君也何以不序畧之也春秋于夷狄君臣同詞而<lb/>
<pb n="18b"/>
　不分爵號說者以為畧之也八國曷為畧之等于夷<lb/>
　狄乎齊人弑君不能致討受賂而退奚以賢于狄矣<lb/>
　不曰晉人㑹諸侯盟于扈而曰諸侯盟者分惡于諸<lb/>
　侯也陳恒弑其君孔子沐浴而朝告于哀公請討之<lb/>
　弑君之賊夫人之所得討也而况于諸侯乎况于鄰<lb/>
　國乎畧諸侯而不序以其欲討齊罪而復不能也况<lb/>
　于鄰壤初不與盟㑹者乎魯君之罪亦可知矣<lb/>
　吕祖謙曰晉盟諸侯于扈謀伐齊齊賂晉而還至十<lb/>
<pb n="19a"/>
　六年魯賂齊此亦見春秋時風俗皆以賄賂為尚自<lb/>
　入春秋受賂亦未曽無之只是未若此之甚其大畧<lb/>
　可見<lb/>
十有二月齊人來歸子叔姬<lb/>
　謝湜曰子叔姬齊君母不書夫人商人絶之也忿而<lb/>
　執之絶而歸之商人之罪也臣子不能討賊治罪而<lb/>
　從之齊人之罪也歸叔姬罪在齊人故書來<lb/>
　胡安國曰不言齊子叔姬來歸而曰齊人來歸子叔<lb/>
<pb n="19b"/>
　姬者見子叔姬無罪齊人自絶而歸之爾春秋深罪<lb/>
　齊人以商人為君而不知其惡故其執叔姬與弑其<lb/>
　君商人皆稱齊人深責之也<lb/>
　吕祖謙曰齊人來歸子叔姬齊執叔姬公羊以為單<lb/>
　伯淫叔姬盖公穀只是經生不識朝廷大事其間詞<lb/>
　或鄙俚其中説經㫖與理處甚明又不可不仔細㸔<lb/>
　盖縁他傳得子夏學所以識得此不比左氏是國史<lb/>
　所以識得朝廷大要<lb/>
<pb n="20a"/>
齊侯侵我西鄙遂伐曹入其郛<lb/>
　謝湜曰懿公初以不道侵魯繼以遷怒伐曹曹人不<lb/>
　服又以兵入其郛兵之暴亂甚矣書侵書入罪之也<lb/>
　書遂著其横也郛外城入其郛者曹人守城齊師乘<lb/>
　其郛而入之也<lb/>
十有六年春季孫行父㑹齊侯于陽榖齊侯弗及盟<lb/>
　程氏學曰季孫行父㑹齊侯于陽榖齊侯弗及盟齊<lb/>
　魯先既約盟而公不往乃使季孫行父㑹故齊侯弗<lb/>
<pb n="20b"/>
　及盟也夫齊强魯弱公違約不自下而抗大國以取<lb/>
　怒危道也<lb/>
　謝湜曰齊再侵魯魯為請盟其盟也公不能往而行<lb/>
　父出㑹于是齊侯不與為盟懿公暴横不率久矣陽<lb/>
　穀之㑹文公遣大夫出盟大國至使失歡于齊非保<lb/>
　國之道也將以保國而反以危國書弗克盟危之也<lb/>
　危之著文公之倦于政也陽穀齊地<lb/>
夏五月公四不視朔<lb/>
<pb n="21a"/>
　程氏學曰古者頒告朔于邦國諸侯受而藏之祖廟<lb/>
　每月朔朝于廟告而行之然則朝廟者謂告月也文<lb/>
　公慢棄天時不尊王朔以閏月附月之餘怠而不告<lb/>
　猶朝于廟舍其本而行其末耳左氏曰閏月不告朔<lb/>
　非禮也若公四不視朔則尤甚矣<lb/>
　謝湜曰告朔以朔政告之廟視朔視朔政而聴之文<lb/>
　公之倦政也其始不告朔而已終則不視朔焉其始<lb/>
　閏不告朔而已終則四不視朔焉一月之政係于朔<lb/>
<pb n="21b"/>
　朔政不視則國之政事不復聴治矣朔政不視至于<lb/>
　四月則視朔之禮自是不復行矣書四不視朔以明<lb/>
　朔禮之廢也<lb/>
　胡安國曰天子頒朔于諸侯諸侯每月奉以告廟出<lb/>
　視朝政文公四不視朔公羊子以為疾也不言疾自<lb/>
　是公無疾不視朔也此見聖人所書之意若後復視<lb/>
　朔者必于此書公有疾與昭公如晉之事比矣文公<lb/>
　厭政備見于經閏不告朔不視無雨不閔㑹同不與<lb/>
<pb n="22a"/>
　廟壞不修作主不時事神治民之怠也則其心放而<lb/>
　不知求久矣<lb/>
六月戊辰公子遂及齊侯盟于郪邱<lb/>
　謝湜曰陽穀之㑹齊侯弗及行父盟魯不可以與齊<lb/>
　抗乃使公子遂以賂請盟故二國盟于郪邱郪邱之<lb/>
　盟齊為盟主盟以魯大夫及齊侯者抑齊之强也抑<lb/>
　齊之强者責其以賂屈魯而盟也郪邱齊地<lb/>
秋八月辛未夫人姜氏薨<lb/>
<pb n="22b"/>
　謝湜曰姜氏僖公夫人<lb/>
毁泉臺<lb/>
　謝湜曰上之所為下之所效國君舉動不可以不慎<lb/>
　也物之不足疑情之不足信者明君弗惑也興之無<lb/>
　利于民廢之無損于民者明君弗為也故災變妖孽<lb/>
　之來不以邪說亂其心不以無稽之言貳其聴反身<lb/>
　修徳以應之而已泉臺魯之舊也魯人以蛇出泉宫<lb/>
　夫人繼殁由是惡泉臺而毁之惑之大者也川谷有<lb/>
<pb n="23a"/>
　妖咎不在川谷宫室有妖妖不在宫室惑蛇妖毁泉<lb/>
　臺繆舉之大也禍福不以理推吉凶不以事考死生<lb/>
　不以聴命壊先君建立以弭一日不足信之妖非明<lb/>
　君之舉也何以為天下後世法哉書毁泉臺罪其不<lb/>
　明也<lb/>
　胡安國曰先祖為之非矣然臺之存毁非安危治之<lb/>
　之所係也雖勿居可也而必毁之是暴揚其失有輕<lb/>
　先祖之心此履霜之漸弑父與君之萌春秋之所謹<lb/>
<pb n="23b"/>
　也故書<lb/>
楚人秦人巴人滅庸<lb/>
　謝湜曰楚子西通巴人北通秦人故滅庸<lb/>
　胡安國曰楚大饑戎與麇濮交伐之而庸人幸其弱<lb/>
　帥羣蠻以叛楚此取滅之道也楚人謀徙于阪高蒍<lb/>
　賈曰不可我能往寇亦能往不如伐庸亦見其謀國<lb/>
　之善矣故列書三國而楚不稱師減楚之罪詞也<lb/>
　吕祖謙曰庸人帥羣蠻以叛楚麇人率百濮聚于選<lb/>
<pb n="24a"/>
　將伐楚是時楚不先伐麇而先伐庸者何故盖當時<lb/>
　病根在庸其倡率羣蠻以攻楚者皆是庸故先伐庸<lb/>
　也是以楚之為計使廬人七遇皆北所以示其甚弱<lb/>
　之勢而使庸人見之以為不足與戰遂不設戰備庸<lb/>
　人既敗則羣蠻皆散卒難與合以攻楚所以如此者<lb/>
　必欲滅庸而後已若病根不去則終亦為患矣<lb/>
冬十有一月宋人弑其君杵臼<lb/>
　謝湜曰昭公無道上下離心由是國人起而害焉故<lb/>
<pb n="24b"/>
　弑書宋人然則人心忿怨而君不受禍者未之有也<lb/>
　大夫司馬以無罪見殺司城子哀以辟難出奔國之<lb/>
　忠良或死或去而奸邪險惡擅命得君如是而人君<lb/>
　無股肱手足之助矣此昭公之難所以𤼵于宋人也<lb/>
　宋自雨螽以後公室禍亂相繼不息至于如此天人<lb/>
　之際其相與可不畏哉賊不討故不書葬<lb/>
　胡安國曰此襄夫人使甸殺之也而書宋人者昭公<lb/>
　無道國人之所欲弑也君無道而弑之可乎諸侯殺<lb/>
<pb n="25a"/>
　其大夫雖當于罪若不歸諸司宼猶有専殺之嫌以<lb/>
　為不臣矣况于北面歸戴奉之以為君也昭公無道<lb/>
　聖人以弑君之罪歸宋人者以明三綱人道之大倫<lb/>
　君臣之義不可廢也然則有土之君可以肆于民上<lb/>
　而無誅乎諸侯無道天子方伯在焉臣子國人其何<lb/>
　居死于其職而明于去就從違之義斯可矣蕩意諸<lb/>
　亦死職春秋削之不得班于孔父仇牧荀息何也二<lb/>
　子閑其君而見殺春秋之所取也意諸知國人將弑<lb/>
<pb n="25b"/>
　其君而不能止知昭公之將見殺而不能正坐待其<lb/>
　及而死之所謂匹夫匹婦自經于溝瀆而莫之知也<lb/>
　奚得與死于其職者比乎聖人所以獨取高哀之去<lb/>
　而書字以褒之也<lb/>
　吕祖謙曰宋人弑其君杵臼凡書國人不名言某人<lb/>
　弑君皆君無道<lb/>
十有七年春晉人衛人陳人鄭人伐宋<lb/>
　程頤曰行天討而成其亂失天職也故不卿之<lb/>
<pb n="26a"/>
　謝湜曰晉荀林父衛孔達陳公孫寜鄭石楚伐宋討<lb/>
　逆之師也逆亂未治乃立公子鮑而還師莫大于行<lb/>
　義義莫大于討逆將以行義討逆而其終反成宋亂<lb/>
　故大夫皆貶稱人<lb/>
　胡安國曰列國之卿其君所與共天位治天職者宋<lb/>
　有弑君之亂欲行天討而伐宋乃其職也復不能討<lb/>
　而成其亂是不足為國卿失其職矣故皆貶而稱人<lb/>
　大夫帥師稱名氏賤者稱人其稱人賤之也陳恒弑<lb/>
<pb n="26b"/>
　簡公孔子請討曰以吾從大夫之後不敢不告也<lb/>
夏四月癸亥葬我小君聲姜<lb/>
　謝湜曰成風僖公妾母聲姜文公嫡母<lb/>
齊侯伐我西鄙六月癸未公及齊侯盟于穀<lb/>
　謝湜曰公子遂雖盟郪邱齊猶以師伐我公于是至<lb/>
　穀為盟穀之盟齊為盟主盟以公及齊侯者抑齊之<lb/>
　强也抑齊之强者責其以師逼魯而盟也<lb/>
諸侯㑹于扈<lb/>
<pb n="27a"/>
　謝湜曰㑹于扈將以平宋也亂臣賊子討而治之諸<lb/>
　侯之所志也既㑹而卒無成功諸侯之所同罪也故<lb/>
　扈之㑹總稱諸侯<lb/>
　胡安國曰宋昭公雖為無道人臣將而必誅春秋正<lb/>
　宋人為弑君之罪所以明人道之大倫也故大夫無<lb/>
　沐浴之請則貶而稱人諸侯無討賊之功則畧而不<lb/>
　序不然是廢君臣之義人欲肆而天理滅矣故曰春<lb/>
　秋成而亂臣賊子懼<lb/>
<pb n="27b"/>
秋公至自穀冬公子遂如齊<lb/>
　謝湜曰左氏謂拜穀盟<lb/>
十有八年春王二月丁丑公薨于臺下<lb/>
　謝湜曰薨書臺下則宴游無節可知<lb/>
　朱熹曰一毫不正則有累于其生故春秋書公薨必<lb/>
　謹其地學者要當知古人所以嚴于終如此<lb/>
秦伯罃卒<lb/>
　謝湜曰秦伯秦穆公赴告通于中國故書卒魯不㑹<lb/>
<pb n="28a"/>
　葬故不書葬<lb/>
夏五月戊戌齊人弑其君商人<lb/>
　謝湜曰懿公雖逆臣齊人北面臣之矣故弑書君國<lb/>
　人起而害之故弑書人懿公得位四年外執魯卿内<lb/>
　執君母侵人之鄙伐人之國入人之郛其暴虐不道<lb/>
　極矣故國人作難而死于僕乘之手也<lb/>
　胡安國曰按左氏齊懿公即位刖邴歜之父而使歜<lb/>
　僕納閻職之妻而使職驂乘二人者實弑公然則于<lb/>
<pb n="28b"/>
　法宜書曰盜而特變其詞以為齊人何也亂臣賊子<lb/>
　之動于惡必有利其所為而與之者人人不利其所<lb/>
　為而莫之與則孤危獨立無以濟其惡簒弑之謀熄<lb/>
　矣惟利其所為而與之者衆是以能濟其惡天下胥<lb/>
　為禽獸而莫之遏也公子商人驟施于國而多聚士<lb/>
　盡其家而貸于公有司是以財誘齊國之人也齊人<lb/>
　貪公子一時之私施不顧君臣萬世之大倫弑其國<lb/>
　君則靦面以為之臣而不能討執其君母則拱手以<lb/>
<pb n="29a"/>
　聴其所為而不能救故于懿公見殺特不書盜反以<lb/>
　弑君之罪歸諸齊人以誅亂賊之黨弭簒弑之漸所<lb/>
　謂拔本塞源懲禍亂之所由也故曰春秋成而亂臣<lb/>
　賊子懼<lb/>
六月癸酉葬我君文公秋公子遂叔孫得臣如齊<lb/>
　謝湜曰公子遂以立公請于齊故二卿同出書二卿<lb/>
　著遂之専也<lb/>
　胡安國曰使舉上客將稱元帥此春秋立文之常體<lb/>
<pb n="29b"/>
　也其有變文書介副者欲以起問者見事情也子赤<lb/>
　夫人之子今卒于弑不著其實是為國諱惡無以傳<lb/>
　信于將來而春秋之大義隠矣故上書大夫並使下<lb/>
　書夫人歸于齊中曰子卒則見禍亂邪謀𤼵于奉使<lb/>
　之日而公子遂弑立其君之罪著矣<lb/>
冬十月子卒<lb/>
　謝湜曰子文公嫡子赤公薨子赤繼立公子遂以敬<lb/>
　嬴之寵害子赤立宣公子被害不書諱之也不名先<lb/>
<pb n="30a"/>
　君已葬故也文公之為國也主不知建而後時廟不<lb/>
　知敬而室壊閏不告月朔不四視其怠棄國政甚矣<lb/>
　方是時日食于上地震于下雨不降星孛而逆尚不<lb/>
　知恐懼自反外失制權臣内失正嗣位嬖孽寵幸而<lb/>
　嫡子孤危故公子遂難作蕭墻而子赤受其患也天<lb/>
　人之際可不畏邪<lb/>
　胡安國曰諸侯在喪稱子繼世不忍當也既葬不名<lb/>
　終人子之事也踰年稱君縁民臣之心也子卒何以<lb/>
<pb n="30b"/>
　不日遇弑不忍言也既葬而不名不名而遇弑者不<lb/>
　日以見其弑子赤是也踰年而稱君稱君而遇弑者<lb/>
　不地以見其弑閔公是也何以知其賊乎上書大夫<lb/>
　並使下書子卒夫人歸則知罪之在公子遂矣孫于<lb/>
　邾出奔莒則知罪之在夫人與慶父矣繼世之恩終<lb/>
　事之重情文之節隠惡之禮記事之信誅亂臣討賊<lb/>
　子之義亦備矣<lb/>
夫人姜氏歸于齊<lb/>
<pb n="31a"/>
　謝湜曰姜氏文公夫人赤之母也子被害故夫人歸<lb/>
　齊公子遂殺嫡立庶臣子不知討治乃至魯之君母<lb/>
　棄絶而歸魯國之罪也公子遂如楚如齊如晉入把<lb/>
　伐邾救鄭盟晉趙盾盟雒戎盟齊侯其權重矣故其<lb/>
　不道至于殺國嗣子絶母夫人一國莫敢制也<lb/>
　胡安國曰書夫人則知其正書姜氏則知其非見絶<lb/>
　于先君書歸于齊則知其無罪異于孫于邾者而魯<lb/>
　國臣子殺嫡立庶敬嬴宣公不能事主君存嫡母其<lb/>
<pb n="31b"/>
　罪不書而並見矣<lb/>
季孫行父如齊<lb/>
　謝湜曰春秋御臣之道欲制于微宣公新立故行父<lb/>
　如齊<lb/>
莒弑其君庶其<lb/>
　謝湜曰弑稱國舉朝為之難也莒紀公多行無禮于<lb/>
　國臣下不安禍由此起故弑書莒左氏謂太子僕因<lb/>
　國人誤矣<lb/>
<pb n="32a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋集義卷二十九<lb/>
</p>
<p>
</p>
  </div>
</body>
</text>
</TEI>
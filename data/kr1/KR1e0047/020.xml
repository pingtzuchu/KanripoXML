<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋集義卷十七</head> <lb/>
    <p>
<pb n="1a"/>
欽定四庫全書<lb/>
　春秋集義卷十七<lb/>
　　　　　　　　　　　　宋　李明復　撰<lb/>
　　閔公<lb/>
　程頥曰閔公名開莊公子惠王十六年即位閔謚也<lb/>
　在國逢難曰閔<lb/>
元年春王正月<lb/>
　謝湜曰荘公薨子般遇難其位不得受之先君故不<lb/>
<pb n="1b"/>
　書即位<lb/>
　胡安國曰不書即位内無所承上無請命也荘公薨<lb/>
　子般卒慶父夫人利閔公之幼而得立焉是内不承<lb/>
　國于先君也按周制王哭諸侯則大宗伯爲上相未<lb/>
　有諸侯之薨而不告于王者也職喪掌諸侯之喪以<lb/>
　國之喪禮涖其禁令序其事凡國有司以王命有事<lb/>
　焉則詔賛主人未有諸侯之子主䘮而王不遣使是<lb/>
　上不請命于天子也内無所承上不請命故不書即<lb/>
<pb n="2a"/>
　位正人道之大倫也<lb/>
齊人救邢<lb/>
　謝湜曰邢小國齊救邢大國之義也<lb/>
　胡安國曰凡書救者未有不善之也救在京師則罪<lb/>
　列國子突救衛是也救在夷狄則罪諸侯狄救齊呉<lb/>
　救陳是也救在逺國則罪四鄰晉陽處父帥師伐楚<lb/>
　以救江是也救而不速救者則書所次以罪其慢叔<lb/>
　孫豹救晉次于雍榆是也救而不敢救者則書所至<lb/>
<pb n="2b"/>
　以罪其怯齊侯伐我北鄙圍成公救成至遇是也兵<lb/>
　者春秋之所甚重衛靈公問陳孔子對曰爼豆之事<lb/>
　則嘗聞之矣軍旅之事未之學也獨至于救兵而書<lb/>
　法若此聖人之情見矣其稱人將卑師少也<lb/>
夏六月辛酉葬我君莊公<lb/>
　謝湜曰國亂故十一月乃葬<lb/>
秋八月公及齊侯盟于落姑<lb/>
　謝湜曰左氏謂盟復季友葢閔公之立頼季友維持<lb/>
<pb n="3a"/>
　故公與齊盟而復之<lb/>
　呂祖謙曰是時閔公方七八歳安能自㑹如此葢縁<lb/>
　國人上下皆惡慶父而賢季友故欲復之如公與齊<lb/>
　盟亦國人左右扶持他去雖當時國亂猶能惡慶父<lb/>
　而復季友此亦見魯秉周禮處<lb/>
季子來歸<lb/>
　程氏雜説曰閔元年秋季子來歸荘公既薨子般被<lb/>
　殺魯國方危而慶父未討公子友賢而在齊國人思<lb/>
<pb n="3b"/>
　得以安社稷故公為落姑之盟以請復而來歸書曰<lb/>
　季子而不名異其文以嘉之也<lb/>
　謝湜曰公子將亂魯而季友以命誅之世子之位將<lb/>
　傾而季友以力扶之季友忠于社稷可知也子般遇<lb/>
　禍閔公冲幼逆賊未討而内難未寧方是時得季友<lb/>
　則社稷可安不得季友則社稷可危觀落姑之盟思<lb/>
　得季友以寧魯國則國人倚頼季友之心可見矣故<lb/>
　季友之反國也書曰季子嘉之也書曰來歸美之也<lb/>
<pb n="4a"/>
　胡安國曰按左氏盟于落姑請復季友也其曰季子<lb/>
　賢之也其曰來歸喜之也自外至者為歸是嘗出奔<lb/>
　矣何以不書荘公薨子般弑慶父主兵勢傾公室季<lb/>
　子力不能支避難而出奔恥也魯國方危内賊未討<lb/>
　國人思得季子以安社稷而落姑之盟以請于齊則<lb/>
　是賢也春秋欲没其恥故不書奔欲旌其賢故特稱<lb/>
　季子聖人之情見矣隱惡而揚善舜也樂道人之善<lb/>
　惡稱人之惡孔子也為尊者諱為親者諱爲賢者諱<lb/>
<pb n="4b"/>
　春秋也明此可以畜納汙之徳樂與人爲善矣其不<lb/>
　稱公子見季友自以賢徳為國人所與不縁宗親之<lb/>
　故也堯敦九族而急親賢退嚚訟周厚本支而庸旦<lb/>
　仲黜蔡鮮義皆在此而親親之殺尊賢之等著矣此<lb/>
　義行則内無貴戚任事之私外無棄親用羈之失而<lb/>
　國不治者未之有也此春秋待來世之意<lb/>
　又曰春秋不與公族大夫專政用事而以親賢為急<lb/>
　季子來歸不稱公子者言其自有賢徳為國人所喜<lb/>
<pb n="5a"/>
　不獨縁貴戚之卿此有國家者之所急也<lb/>
　朱熹語録或問季友之爲人曰此人亦多可疑諸家<lb/>
　多言季友來歸為聖人美之之辭㩀熹看此一句正<lb/>
　是著季氏所以專國為禍之基季友之罪與慶父不<lb/>
　争多但歸後能平難魯人歸之故如此説況世執魯<lb/>
　之大權人自是畏之史官書得如此好孔子因而存<lb/>
　此葢以見其執權之漸耳<lb/>
冬齊仲孫來<lb/>
<pb n="5b"/>
　程頥曰冬齊仲孫來左氏紀其事曰齊仲孫湫來省<lb/>
　難書曰仲孫嘉之也仲孫歸曰不去慶父魯難未巳<lb/>
　公曰若之何而去之對曰難不已將自斃君其待之<lb/>
　公曰魯可取乎對曰不可猶秉周禮周禮所以本也<lb/>
　君其務寧魯難以親之考之經意為合不曰齊侯使<lb/>
　而直曰仲孫來者齊侯使來觀魯而使于我也曰仲<lb/>
　孫其字也時荘公新薨嗣子既弑閔公方立慶父猶<lb/>
　在國之危也甚矣向使齊取魯易于反掌而仲孫能<lb/>
<pb n="6a"/>
　俾齊侯務寧魯難有全國之功故特書其字以襃之<lb/>
　謝湜曰仲孫齊大夫湫其名仲孫其字也齊侯使仲<lb/>
　孫來省難有窺魯之心焉仲孫告齊侯以去慶父親<lb/>
　有禮因重固有恤魯之心焉方是時閔公幼弱慶父<lb/>
　凶逆使桓公揺足于齊則魯國千乗之封不待兵革<lb/>
　相交而束手入齊矣仲孫不乗危以幸功不襲災<lb/>
　以生變乃能使齊侯寧魯難而親之其安邦全國之<lb/>
　功大矣故仲孫之至魯也書仲孫而不名嘉之也直<lb/>
<pb n="6b"/>
　書來顯仲孫惡齊侯也仲孫之出非齊侯使來恤我<lb/>
　也齊侯使來聘我也春秋上不書使而仲孫安魯之<lb/>
　功由此見矣下不書聘而齊侯窺魯之心由此見矣<lb/>
　胡安國曰仲孫齊大夫也其不稱使而曰來者略其<lb/>
　君臣之常詞以見桓公使臣不以禮仲孫事君不以<lb/>
　忠也按左氏齊侯憂魯使仲孫來省難何以言使臣<lb/>
　不以禮也鄰有弑逆則當聲罪戒嚴修方伯職以奉<lb/>
　天討而更使計謀之士窺覘虚實有乗亂取國之心<lb/>
<pb n="7a"/>
　則使臣非以禮矣仲孫歸曰不去慶父魯難未巳君<lb/>
　其務寧魯難而親之何以言事君不以忠也田恒弑<lb/>
　簡公孔子沐浴而朝告于哀公請討焉豈曰齊人方<lb/>
　强姑少待之也不勸其君急于討賊而俟其自斃則<lb/>
　事君非以忠矣使慶父稔惡閔公再弑則桓公與仲<lb/>
　孫始謀不臧之所致爾直書曰齊仲孫來交譏之也<lb/>
　胡宏曰二帝三王施仁政定天下盡道而已非有利<lb/>
　天下之心也五覇仗義結信摟諸侯奬王室謀以自<lb/>
<pb n="7b"/>
　强大非有正天下之心也五霸桓公為盛忿不懲而<lb/>
　滅譚慾不窒而窺魯其心源可考矣雖力行信義豈<lb/>
　其如日之晝如月之夜不可離乎使其無死安知其<lb/>
　不志驕氣溢而後有失信棄義之事哉惟其執之不<lb/>
　敢中道廢是以得成霸者之名爾此孟子之所謂假<lb/>
　也今有人假人之器以為用方其用也謂之非己用<lb/>
　可乎為己用矣謂之文具而實不從可乎用之未歸<lb/>
　以至于没身孰曰非己有乎五覇假信義而未歸則<lb/>
<pb n="8a"/>
　既有之矣其得罪于三王何也以其有爲而為之也<lb/>
　此王覇所以分乎<lb/>
二年春王正月齊人遷陽<lb/>
　謝湜曰陽微國齊偪而遷之故曰遷陽上尊王室下<lb/>
　撫列國天下可合而一諸侯可臣而役也桓公務殖<lb/>
　土地為一國私計而已或降鄣或遷陽皆迫而并之<lb/>
　非心服也故諸侯或叛或從夷狄或順或逆而不純<lb/>
　乎先王之業也<lb/>
<pb n="8b"/>
夏五月乙酉吉禘于莊公<lb/>
　程頥曰天子曰禘諸侯曰祫其禮皆是合祭之義禘<lb/>
　從帝禘其祖之所自出之帝以所出之帝為東向之<lb/>
　尊其餘合食于其前是為禘也諸侯無所出之帝只<lb/>
　是于太祖廟羣廟之主合食是為祫魯所以有禘者<lb/>
　只為得用天子禮樂故于春秋之中不見言祫只言<lb/>
　禘言大事者即是祫言大事于太廟躋僖公即是合<lb/>
　食閔僖二公之義若時祭當言有事吉禘于荘公只<lb/>
<pb n="9a"/>
　是禘祭言吉者以其行之太早也四時之祭有禘之<lb/>
　名是禮文交錯<lb/>
　張載曰禮不王不禘則知諸侯歳闕一祭為不禘明<lb/>
　矣至周則以祠為春以禴為夏宗廟歳六享則二享<lb/>
　四祭為六矣諸侯不禘其四享歟故夏商諸侯夏時<lb/>
　一祫王制謂礿則不禘禘則不嘗假其名以見時祀<lb/>
　之數爾作記者不知文之害意過矣禘于夏周為春<lb/>
　夏嘗于夏周為秋冬作記者交舉二氣對互而言耳<lb/>
<pb n="9b"/>
　享嘗云者享為追享朝享禘亦其一耳嘗以配之亦<lb/>
　對舉秋冬而言也夏商以禘為時祭如追賞之必在<lb/>
　夏也然則夏商天子歳乃五享禘列四祭并祫而五<lb/>
　也周改禘為禴則天子享六諸侯不禘又歳闕一祭<lb/>
　則亦四而已矣王制所謂天子礿犆祫禘祫嘗祫烝<lb/>
　既以禘為時祭則祫可同時而舉<hi>所以物薄而犆從舊</hi>諸侯礿<lb/>
　犆如天子禘一犆一祫言于夏禘之時止于一祭特<lb/>
　一祫而已然則不王不禘又著見于此矣下又云嘗<lb/>
<pb n="10a"/>
　祫烝祫則嘗烝且祫無疑矣若周制亦甞闕一時之<lb/>
　祭則當云諸侯祠則不禴禴則不甞云<lb/>
　又曰禮不王不禘禘字從帝則是推本必至于生物<lb/>
　之帝也在古則但推之于所出之帝若言報本則庶<lb/>
　人得祭天故聖人制法以禘獨歸之王者不如是人<lb/>
　人皆可以祭天祫者合祭羣廟之主禘則既祭及于<lb/>
　毁廟雖百世皆祭又禘其所出之祖最為大祭<lb/>
　謝湜曰魯禘之失者三諸侯而行禘禮其失一也禘<lb/>
<pb n="10b"/>
　不于太祖而于莊公其失二也二十二月而吉祭其<lb/>
　失三也其功大者其禮備其徳盛者其澤逺王者兼<lb/>
　天下之奉備萬物之養故親親之仁尊尊之義上達<lb/>
　于始祖故禮不王不禘諸侯而行禘禮僣祭之大者<lb/>
　也新主入廟則親盡之主入祧新主驟而入廟居䖏<lb/>
　弗安親盡之主驟而出廟子孫之心悽惻故先王因<lb/>
　設大禘㑹羣主相見于廟而叙昭穆以享之享禮既<lb/>
　終新主隨親主入廟親盡之主隨毁廟之主入祧如<lb/>
<pb n="11a"/>
　是而後死生安焉故䘮畢而禘近以奉安新主逺以<lb/>
　奉遷親盡之主者也故禘必于太祖之廟禘不于太<lb/>
　祖而于荘公失禮之大者也生事畢而死事始䘮事<lb/>
　畢而鬼事始哀戚未終而吉事舉焉乃人子無三年<lb/>
　之愛于其親也故孝子三年哀慕哭泣上食上飲一<lb/>
　以生禮事之二十二月而吉祭忘哀之大者也荘公<lb/>
　未可以稱宫廟故不書宫<lb/>
　胡安國曰天子曰禘諸侯曰祫其禮皆合祭也禘者<lb/>
<pb n="11b"/>
　禘其所自出之帝為東向之尊其餘皆合食于前此<lb/>
　之謂禘諸侯無所出之帝則止于太祖之廟合羣廟<lb/>
　之主以食此之謂祫天子禘諸侯祫大夫享庶人薦<lb/>
　上下之殺也魯諸侯爾何以有禘成王追念周公有<lb/>
　大勲勞于天下賜魯公以天子禮樂使用諸太廟以<lb/>
　上祀周公魯于是乎有禘祭春秋之中所以言禘不<lb/>
　言祫也然則可乎孔子曰魯之郊禘非禮也周公其<lb/>
　衰矣禘言吉者䘮未三年行之太早也于荘公者方<lb/>
<pb n="12a"/>
　祀于寢非宫廟也一舉而三失禮焉春秋之所謹也<lb/>
　四時之祭有禘之名葢禮文交錯之失<lb/>
　朱熹曰禘天子宗廟之大祭追祭太祖之所自出于<lb/>
　太廟而以太祖配之也<lb/>
　呂祖謙曰吉禘于荘公禘有兩般有常禘有三年喪<lb/>
　畢而後禘㐮十五年晉悼公卒十六年晉人荅魯穆<lb/>
　叔云以寡君之未禘祀知是三年䘮畢乃為禘也喪<lb/>
　畢而為禘祭如致新死之主于廟也僖八年禘于太<lb/>
<pb n="12b"/>
　廟宣八年有事于太廟皆是常祭<lb/>
秋八月辛丑公薨<lb/>
　謝湜曰遇難故不地賊不討故不書葬<lb/>
　胡安國按左氏初公𫝊奪卜齮田公不禁慶父使卜<lb/>
　齮賊公于武闈魯史舊文必以實書其曰公薨不地<lb/>
　者仲尼親筆也觀于刪詩在諸國則變風皆取在魯<lb/>
　則獨編史克之頌或問吾黨有直躬者其父攘羊而<lb/>
　子證之則曰吾黨之直者異于是父爲子隱子為父<lb/>
<pb n="13a"/>
　隱直在其中矣後世縁此制為五服相容隱之條以<lb/>
　綴骨肉之恩春秋有諱義葢如此禮記稱魯之君臣<lb/>
　未嘗相弑葢習于經文而不知聖人書薨不地之㫖<lb/>
　故云爾然則諱而不言弑也何以傳信于將來曰書<lb/>
　薨以示臣子之情不地以存見弑之實何為無以傳<lb/>
　信也凡君終必書其所獨至于是弑則没而無所其<lb/>
　情厚矣其事亦白矣非聖人能修之乎後世記言之<lb/>
　事欲諱國惡則必失其實直書無隱又非臣子所當<lb/>
<pb n="13b"/>
　施之于君父也而春秋之法不傳矣<lb/>
　呂祖謙曰共仲使卜齮賊公于武闈閔公見弑雖出<lb/>
　于不測亦是季友失照管處<lb/>
九月夫人姜氏孫于邾<lb/>
　謝湜曰閔公之死哀姜與知故哀姜避難出奔書孫<lb/>
　諱之也哀姜閔公之母也哀姜雖有與知殺子之罪<lb/>
　而無危害社稷之心其罪固大矣而義未絶于魯也<lb/>
　故其出奔也春秋存其姜氏而未加絶也文姜哀姜<lb/>
<pb n="14a"/>
　王法皆在所治也然文姜以妻得罪于君者也哀姜<lb/>
　以母得罪于君者也哀姜之罪與文姜異矣故春秋<lb/>
　立法不同男女人倫之本也男女不正則亂生故文<lb/>
　姜至不以禮而其終㐮公之難發于齊哀姜入不以<lb/>
　禮而其終慶父之難發于魯春秋志其亂禮于前而<lb/>
　著其產禍于後所以為天下戒也<lb/>
　胡安國曰夫人稱孫聞乎故也不去姓氏降文姜也<lb/>
　莊公忘親釋怨無志于復讎春秋深加貶絶一書再<lb/>
<pb n="14b"/>
　書屢書而不諱者以謂三綱人道所由立也忘父子<lb/>
　之恩絶君臣之義國人習而不察將以是為常事則<lb/>
　亦不知有君之尊有父之親矣莊公行之而不疑大<lb/>
　臣順之而不諫百姓安之而無憤疾之心也則人欲<lb/>
　必肆天理必滅故叔牙之弑械成于前慶父之無君<lb/>
　繼動于後圉人犖卜齮之刃交發于黨氏武闈之間<lb/>
　哀姜以國君母與聞乎故而不忌也當是時魯君再<lb/>
　弑㡬至亡國其應不亦<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>乎春秋以復讎為重而書<lb/>
<pb n="15a"/>
　法如此所謂治之于未亂保之于未危不可不察也<lb/>
公子慶父出奔莒<lb/>
　謝湜曰慶父通國母弑二君季友力未能討故慶父<lb/>
　出奔公羊謂緩追逸賊親親之道誤矣慶父國之大<lb/>
　逆慶父雖縊不以國法正其罪而絶之與賊不討同<lb/>
　故慶父死不書刺<lb/>
　胡安國曰公子出奔譏失賊也閔公立而季子歸何<lb/>
　以見弑慶父主兵日久其權未可遽奪也季子執政<lb/>
<pb n="15b"/>
　日淺其謀未得盡行也設以聖人處之期月而已可<lb/>
　也季子賢人而當此能必克乎及閔公再弑慶父罪<lb/>
　惡貫盈而疾之者愈衆季子忠誠顯著而附之者益<lb/>
　多外固强齊之援内協國人之情正邪消長之勢判<lb/>
　矣然後夫人不敢安其位慶父不得肆其姦此明為<lb/>
　國者不知圖難于其易為大于其細雖有智者亦不<lb/>
　能善其後矣世儒或言用魯之衆因齊之力以戮慶<lb/>
　父其勢甚易而季子不能故書夫人孫邾慶父奔莒<lb/>
<pb n="16a"/>
　所以深惡其緩不討賊則非也以絳侯勃之果陳平<lb/>
　之無悞將相交懽而内有朱虚外連齊楚以制諸呂<lb/>
　庸人宜易于反手然太尉已入北軍士皆左袒猶恐<lb/>
　不勝未敢誦言誅之也況于慶父巨姦七百里之侯<lb/>
　國革車千乗而三十年執其兵柄其植根深矣其耳<lb/>
　目廣矣其用物宏矣而以為戮之其勢甚易此未察<lb/>
　乎難易遲速之㡬者也經書莊公忘親無復讎之志<lb/>
　使百官則而象之亦不知有君父也而又使慶父主<lb/>
<pb n="16b"/>
　兵失馭臣之道是以至此極故書孫邾奔莒為後世<lb/>
　之永鑒也<lb/>
　呂祖謙曰季友既出魯似無人他何故奔只縁共仲<lb/>
　罪大惡極國人不容不得不出觀此亦可見魯秉周<lb/>
　禮處<lb/>
冬齊髙子來盟<lb/>
　程頥曰髙子來省難然後盟盟未前定也稱髙子善<lb/>
　其能䘏魯<lb/>
<pb n="17a"/>
　程氏學曰齊髙子來盟不書名襃之也不稱使者齊<lb/>
　侯使來視魯而未定盟髙子至魯而後結盟爾有安<lb/>
　危存亡之功故特書子子者男子之美稱所以善之<lb/>
　也春秋章善癉惡一字為襃貶非聖人孰能修之此<lb/>
　與仲孫來事義略同<lb/>
　謝湜曰禍莫大于簒弑危莫大于無君魯國兩遭弑<lb/>
　逆其難可謂大矣齊桓職為盟主國為鄰國輔新主<lb/>
　以固民心除凶類以消國孽侯伯之職也為齊桓者<lb/>
<pb n="17b"/>
　無恤魯之心也特使髙傒出視魯難而已髙傒至魯<lb/>
　然後結盟以定僖公由是大難賴之以息魯國頼之<lb/>
　以安其存亡繼絶之功大矣故髙傒之盟于我也書<lb/>
　曰髙子嘉之也書來盟不書使以明存魯之功出于<lb/>
　髙子也子男子之美稱季友髙傒皆曰子以襃功也<lb/>
　般卒之後慶父如齊閔薨之後慶父奔莒齊桓無救<lb/>
　魯之心于此見矣仲孫之來髙子之盟皆不言使齊<lb/>
　桓無安魯之心于此見矣<lb/>
<pb n="18a"/>
　胡安國曰髙子齊大夫也子者男子之美稱其稱子<lb/>
　賢之也何賢乎子荘公薨般卒閔公弑慶父夫人亂<lb/>
　乎内魯于是曠年無君齊桓公使將南陽之甲至魯<lb/>
　而謀其國其命髙子必曰魯可取則兼其國以廣地<lb/>
　魯可存則平其亂以善鄰非有安危繼絶一定不可<lb/>
　易之計也髙子至則平魯難定僖公魯人頼焉以為<lb/>
　美談至于久而不絶曰猶望髙子也聖人美其明人<lb/>
　臣之義得奉使之宜特稱高子以著其善其不曰齊<lb/>
<pb n="18b"/>
　侯使之者權在髙子也<lb/>
十有二月狄入衛<lb/>
　謝湜曰荆之伐鄭也齊人救鄭而已未有討荆之伐<lb/>
　也狄之伐邢也齊人救邢而已未有討狄之伐也故<lb/>
　狄復入衛則其為患非特伐邢而已載馳傷衛懿公<lb/>
　為狄人所滅定之方中美衛文公徙居楚丘然則狄<lb/>
　之入衛也國人分散衛已滅矣自文公徙居楚丘建<lb/>
　城市營宫室而衛國復興則狄未能滅衛而有之故<lb/>
<pb n="19a"/>
　入衛不書滅<lb/>
　胡安國曰衛康叔之後葢北州大國狄何以能入乎<lb/>
　臣昔嘗謂河南劉奕曰史氏記煩而志寡如班固書<lb/>
　載諸王滛亂等事盡削之可也奕曰必若此言仲尼<lb/>
　刪詩如墻有茨鶉之奔奔桑中諸篇何以録于國風<lb/>
　而不削乎臣不能答後以問延平楊時時曰此載衛<lb/>
　為戎狄所滅之因也故在定之方中之前因以是説<lb/>
　攷于厯代凡滛亂者未有不至于殺身敗家而亡其<lb/>
<pb n="19b"/>
　國者也然後知古詩垂戒之大而近世有獻議乞于<lb/>
　經筵不以國風進讀者殊失聖經之㫖矣<lb/>
鄭棄其師<lb/>
　程氏雜説曰鄭詩清人刺文公也髙克好利而不顧<lb/>
　其君文公惡而欲逺之不能使髙克將兵而禦狄于<lb/>
　境陳其師旅翺翔河上久而不召衆散而歸高克奔<lb/>
　陳公子素惡高克進之不以禮文公退之不以道危<lb/>
　國亡師之本故作是詩也顧此詩序則鄭棄其師灼<lb/>
<pb n="20a"/>
　然著矣<lb/>
　楊時曰閔二年書鄭棄其師觀清人之詩序可見矣<lb/>
　文公惡髙克使之將兵禦狄久而不召遂使衆散而<lb/>
　歸豈非棄其師乎葢惡其人而使之將兵外之兵何<lb/>
　罪故止罪鄭<lb/>
　謝湜曰鄭師衆散而歸非師潰也鄭棄之也將庸而<lb/>
　委之師師老而無還棄師之道也國以師為本師存<lb/>
　則國安師亡則國危師而棄之是棄國也其為患豈<lb/>
<pb n="20b"/>
　特一髙克哉書曰鄭棄以不智罪鄭而危之也<lb/>
　胡安國曰按鄭詩清人刺文公也髙克好利而不顧<lb/>
　其君文公惡之而不能逺使髙克將兵禦敵于境陳<lb/>
　其師旅翺翔河上久而不召衆散而歸高克奔陳公<lb/>
　子素惡高克進之不以禮文公退之不以道危國亡<lb/>
　師之本故作是詩觀此則鄭棄其師可知矣或曰髙<lb/>
　克進不以禮曷不書其出奔以貶克為人臣之戒而<lb/>
　獨咎鄭伯何也曰人君擅一國之名寵生殺予奪惟<lb/>
<pb n="21a"/>
　我所制爾故克不臣之罪已著按而誅之可也情狀<lb/>
　未明黜而逺之可也愛惜其才以禮馭之可也烏有<lb/>
　假以兵權委諸境上坐視其什伍離散而莫之恤乎<lb/>
　然則棄師者鄭伯乃以國稱何也二三執政股肱心<lb/>
　膂休戚之所同也不能進謀于君協志同力黜逐小<lb/>
　人而事至此是謂危而不持顛而不扶則將焉用彼<lb/>
　相矣晉出帝時延廣專權諸藩擅命及桑維翰為相<lb/>
　出延廣于外一制書所敕者十有五鎮無敢不從者<lb/>
<pb n="21b"/>
　以五季之末維翰能之而鄭國二三執政畏一髙克<lb/>
　不能退之以道何政之為書曰鄭棄其師君臣同責<lb/>
　也<lb/>
　呂祖謙曰鄭人使髙克帥師次于河上他何故次于<lb/>
　河上葢當時狄既滅衛聲勢甚大却節次須為防備<lb/>
　衛在河此鄭在河南其相去亦甚近<lb/>
　<lb/>
　春秋集義卷十七<lb/>
</p>
<p>
</p>
  </div>
</body>
</text>
</TEI>
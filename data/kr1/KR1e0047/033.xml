<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋集義卷三十</head> <lb/>
    <p>
<pb n="1a"/>
欽定四庫全書<lb/>
　春秋集義卷三十<lb/>
　　　　　　　　　　　　宋　李眀復　撰<lb/>
　　宣公<lb/>
　程頤曰宣公名倭文公子子赤庶兄匡王五年即位<lb/>
　宣謚也善問周達曰宣<lb/>
元年春王正月公即位<lb/>
　謝湜曰宣公之立上不受之天子下不受之先君書<lb/>
<pb n="1b"/>
　即位著其自立也<lb/>
　胡安國曰宣公為弑君者所立受之而不討賊是亦<lb/>
　聞乎弑也故如其意焉而書即位以著其自立之罪<lb/>
　而不嫌于同詞美一也有小大則褒詞異惡一也有<lb/>
　小大則貶詞異一美一惡無嫌于同<lb/>
公子遂如齊逆女<lb/>
　謝湜曰大喪而逆女其惡不待貶絶而見矣公即位<lb/>
　而逆女將以結援于齊也納幣非卿故不書公子遂<lb/>
<pb n="2a"/>
　魯逆臣王法在所絶也稱公子以宣公親之也翬稱<lb/>
　公子遂稱公子而桓與聞逆宣受逆臣立其惡著矣<lb/>
　胡安國曰魯秉周禮喪未朞年遣卿逆女何亟乎太<lb/>
　子赤齊出也仲遂殺子赤及母弟而立宣公懼于見<lb/>
　討故結婚于齊為自安計越典禮而逆之如此其亟<lb/>
　而不顧者必敬嬴仲遂請齊立接之始謀也其後滕<lb/>
　文公定為三年喪父兄百官皆不欲曰吾宗國魯先<lb/>
　君莫之行也喪紀浸廢夫豈一朝一夕之故自文宣<lb/>
<pb n="2b"/>
　莫之行矣此所謂不待貶絶而罪惡見者也<lb/>
三月遂以夫人婦姜至自齊<lb/>
　程頤曰脫氏字<lb/>
　謝湜曰遂不稱公子一事再見者卒名故也逆夫人<lb/>
　至稱以者逆女君命故也婦姜不稱氏者以婦配姓<lb/>
　則不氏亦猶以謚配姓則不氏也女子以姓為本言<lb/>
　婦姜而不言氏非褒貶之法也公子公孫宗族之親<lb/>
　也春秋時皆以臣禮仕于國以親言之則有尊卑之<lb/>
<pb n="3a"/>
　序也然則公室子孫逆女以卑者行則順以尊者行<lb/>
　則逆<lb/>
　胡安國曰有不待貶絶而罪惡見者不貶絶以見惡<lb/>
　夫人與有罪焉則待貶而後見故不稱氏夫人其如<lb/>
　何知惡無禮如野有死麕能以禮自防如草蟲愆期<lb/>
　有待如歸妹之九四則可免矣凡稱婦者其詞雖同<lb/>
　立義則異逆婦姜于齊病文公也以婦姜至自齊責<lb/>
　敬嬴也敬嬴嬖妾私事襄仲以其子屬之殺世適兄弟<lb/>
<pb n="3b"/>
　出主君夫人援成風故事即以子貴為國君母斬焉<lb/>
　在衰服之中請婚納婦而其罪隠而未見也故因夫<lb/>
　人至特稱婦姜以顯之此乃春秋推見至隠著妾母<lb/>
　當國用事為後世鑒者也槩指為有姑之詞而不察<lb/>
　其㫖則精義隠矣<lb/>
　朱熹曰遂以夫人婦姜至自齊恐是當時史官所書<lb/>
　知此葢為如今魯史不存無以知何者是舊文何者<lb/>
　是聖人筆削如何得見聖人之意<lb/>
<pb n="4a"/>
夏季孫行父如齊<lb/>
　謝湜曰左氏謂請㑹于齊<lb/>
　胡安國曰經書行父如齊而不言其故謂納賂以請<lb/>
　㑹者𫝊也經有不待𫝊而著者比事以觀斯得矣下<lb/>
　書公㑹齊侯于平州則知此㑹行父請之也又書齊<lb/>
　人取濟西田則知其請盖以賂也雖微𫝊其事著矣<lb/>
　諸侯立卿為公室輔猶屋之有楹也而謀國如此亦<lb/>
　不待貶而惡自見者也不然以行父之勤勞恭儉相<lb/>
<pb n="4b"/>
　三君而無私積必能以其君顯名與晏嬰等矣<lb/>
晉放其大夫胥甲父于衛<lb/>
　程氏學曰晉放其大夫胥甲父于衛哀三年蔡人放<lb/>
　其大夫公孫獵于呉諸侯専放大夫可乎唯罪輕于<lb/>
　専殺耳君之卿佐是謂股肱股肱或虧何痛如之<lb/>
　謝湜曰放屏棄之詞放驩兠於崇山是也誅罰王之<lb/>
　事也諸侯擅命其上専殺大夫其次専放大夫書放<lb/>
　胥甲父罪之也古者大臣有罪放之幽逺之地者擯<lb/>
<pb n="5a"/>
　之不使得為民病也衛晉之鄰也以甲父不忠于晉<lb/>
　而放之于衛是以晉之禍移之于鄰國也書放甲父<lb/>
　于衛著其失也舜之四刑放重于流竄重於放殛重<lb/>
　于竄<lb/>
　胡安國曰放猶羈置毋去其所比于専殺者其罪薄<lb/>
　乎云爾或以為近正非矣大夫當官既不請于天子<lb/>
　而自命以為有罪又不告于司寇而擅刑猶不逺于<lb/>
　正乎秦晉戰于河曲撓臾駢之謀者趙穿也若討其<lb/>
<pb n="5b"/>
　不用命則當以穿為首止治軍門之呼偕貶可也而<lb/>
　獨放胥甲父則以趙盾當國穿其族子而盾庇之也<lb/>
　桃園之罪其志固形于此矣故稱國以放見晉政之<lb/>
　在私門而成上侵為後戒也<lb/>
　吕祖謙曰放胥甲父于衛河曲之戰趙穿與胥甲父<lb/>
　俱敗軍謀何故獨放甲父此見趙宣子私意處當時<lb/>
　所以不便誅他時正為是親不敢行法耳此莫是自<lb/>
　文公以來開此端隙魏犫與顛頡俱爇曹負羈之宫<lb/>
<pb n="6a"/>
　而文公止殺顛頡然文公猶是國君趙盾乃人臣豈<lb/>
　可徇私意而行法乎此所以成趙穿弑靈公之事<lb/>
公㑹齊侯于平州<lb/>
　謝湜曰平州齊地左氏謂定公位<lb/>
　胡安國曰按左氏曰㑹于平州以定公位魯宣簒立<lb/>
　逾年舉國臣子既從之矣若之何位猶未定而有待<lb/>
　于平州之㑹也春秋以來弑君簒國者已列于諸侯<lb/>
　之㑹則不復致討故曹人以此請負芻于晉夫簒弑<lb/>
<pb n="6b"/>
　之賊毁滅天理無所容于天地之間身無存歿時無<lb/>
　古今其罪不得赦也以列于㑹而不復討是視倫紀<lb/>
　為弁髦棄人類為禽獸此仲尼所為懼春秋所以作<lb/>
　也然欲定其位者魯公宜稱及齊而曰㑹者討賊之<lb/>
　法也凡討亂臣賊子必深絶其黨而後為惡者孤矣<lb/>
公子遂如齊<lb/>
　胡安國曰宣公簒立之罪仲遂主謀為首惡初請于<lb/>
　齊遂為上客而並書介使者罪叔孫得臣不能為有<lb/>
<pb n="7a"/>
　無亦從之也大夫有以死争者矣然削而不書以叔<lb/>
　仲恵伯死非君命失其所也遂及行父則一再見于經<lb/>
　矣如齊拜成雖削之可也又再書于䇿者于以著其<lb/>
　始終成就弑立之謀以戒後世人臣或内交宫禁以<lb/>
　固其寵或外結藩鎮以為之援至于殺生廢置皆出<lb/>
　其手而人主不悟者其慮深矣凡此皆直書于䇿而<lb/>
　義自見者也<lb/>
六月齊人取濟西田<lb/>
<pb n="7b"/>
　程頤曰宣公不義得國賂齊以求助齊受之以助不<lb/>
　義故書取不義不能保其土故不云我非為彼彊取<lb/>
　故不諱不能有而失者皆諱<lb/>
　謝湜曰宣公懼大國見討故以濟西田賂齊春秋以<lb/>
　齊人取我田為文者罪齊侯受賂容逆也罪齊侯受<lb/>
　賂容逆而魯國之惡見矣貶齊侯故書人公子遂如<lb/>
　齊子卒公子遂如齊齊人取濟西田然則殺適立庶<lb/>
　皆公子遂結齊而為之也<lb/>
<pb n="8a"/>
　胡安國曰魯人致賂以免討而書齊人取田者所以<lb/>
　著齊罪春秋討賊尤嚴于利其為惡而助之者所以<lb/>
　孤其黨夫齊魯鄰國盟主之餘業也子惡弑出姜歸<lb/>
　而宣公立不能聲罪致討務寧魯難首與之㑹是利<lb/>
　其為惡而助之也弑君簒國人道所不容而貨賂公<lb/>
　行免于諸侯之討則倫紀等于弁髦人類滅為禽獸<lb/>
　其禍乃自不知以義為利而以利之可以為利而為<lb/>
　之也孟氏為梁王極言利國者必至于弑奪而後厭<lb/>
<pb n="8b"/>
　盖得經書取田之意舉法如此然後人知保義棄利<lb/>
　亂臣賊子孤立無徒而亂少弭矣<lb/>
　吕祖謙曰齊人取濟西之田濟西田初是曹故地晉<lb/>
　文公取之以分與魯今魯又賂齊只是交割前日請<lb/>
　㑹之賂<lb/>
秋邾子來朝楚子鄭人侵陳遂侵宋<lb/>
　胡安國曰楚書爵而人鄭者貶之也鄭伯本以宋人<lb/>
　弑君晉不能討受賂而還以此罪晉為不足與也遂<lb/>
<pb n="9a"/>
　受盟于楚今乃附楚以亟病中國何義乎書侵陳遂<lb/>
　侵宋者以見潛師掠境肆為侵暴非能聲宋罪而討<lb/>
　之也既正此師為不義然後中國之師可舉矣<lb/>
　吕祖謙曰楚侵陳遂侵宋陳與宋相近<lb/>
晉趙盾帥師救陳<lb/>
　胡安國曰鄭在王畿之内而附蠻夷陳先代帝王之<lb/>
　後而見侵逼此門庭之宼利用禦之者也晉救陳則<lb/>
　存諸夏攘夷狄之師故特褒而書救凡書救者未有<lb/>
<pb n="9b"/>
　不善之也如解倒懸如救民于塗炭之中知此義則<lb/>
　知春秋書用兵之意矣𫝊稱師救陳宋經不書宋此<lb/>
　非闕文乃聖人削之也前方以不能討宋上卿貶而<lb/>
　稱人諸侯㑹而不序今若書救宋則典刑紊矣<lb/>
宋公陳侯衛侯曹伯㑹晉師于棐林伐鄭<lb/>
　謝湜曰鄭穆公從楚病中國故貶書人楚子鄭人攻<lb/>
　陳宋書侵著其不道也侵宋書遂著其暴横也書趙<lb/>
　盾救陳善之也書宋公陳侯衛侯曹伯㑹晉師伐鄭<lb/>
<pb n="10a"/>
　著諸侯疾鄭之深也棐林鄭地晉師至棐林而諸侯<lb/>
　㑹之諸侯皆欲伐鄭故也<lb/>
　胡安國曰列數諸侯而㑹晉趙盾穀梁子以為大趙<lb/>
　盾之事以其大之也故曰師此説非也春秋立法君<lb/>
　為重而大夫與師其體敵列數諸侯於帥師之下而<lb/>
　又書大夫之名氏則臣疑于君而不可以為訓其曰<lb/>
　㑹晉師此乃謹禮于微之意也其立義精矣棐林鄭<lb/>
　地也前者地而後伐以為疑詞此其地則以著其美<lb/>
<pb n="10b"/>
　者一美一惡無嫌於同<lb/>
冬晉趙穿帥師侵崇<lb/>
　謝湜曰崇秦與國盾方救陳伐鄭穿又侵崇晉國權<lb/>
　出趙氏故也<lb/>
　胡安國曰崇在西土秦所與也晉欲求成于秦不以<lb/>
　大義動之而伐其與國則為諼已甚比諸伐楚以救<lb/>
　江異矣而𫝊謂設此謀者趙穿也意者趙穿已有逆<lb/>
　心欲得兵權託于伐國以用其衆乎不然何謀之迂<lb/>
<pb n="11a"/>
　而當國者亦不裁正而從之也穿之名姓自登史䇿<lb/>
　弑君于桃園而上卿以志同受惡其端又見于此書<lb/>
　侵以見所以求成者非其道矣<lb/>
晉人宋人伐鄭<lb/>
　胡安國曰宋人弑君既列于㑹在春秋衰世已免於<lb/>
　諸侯之討矣論春秋王法則其罪固在法所不赦也<lb/>
　而晉人與之合兵伐鄭是謂以燕伐燕庸愈乎其書<lb/>
　晉人宋人非將卑師少盖貶而人之也以貶書伐者<lb/>
<pb n="11b"/>
　若曰聲罪致討而已有瑕則何以伐人矣<lb/>
二年春王二月壬子宋華元帥師及鄭公子歸生帥師<lb/>
戰于大棘宋師敗績獲宋華元<lb/>
　程氏學曰鄭獲宋華元生也呉獲陳夏死也不當論<lb/>
　其生死盖存之殺之皆在得之之後故不當論于此<lb/>
　如其義則獲人之君與其卿及其見獲者之罪皆可<lb/>
　知矣其間曲直之義則各存乎其文若韓之戰不書<lb/>
　秦伐而曰晉及秦伯戰于韓獲晉侯則曲在晉自可<lb/>
<pb n="12a"/>
　見也<lb/>
　謝湜曰前冬宋人伐鄭今春二國戰于大棘然則大<lb/>
　棘之戰由宋華元好戰致之也故以華元主戰而罪<lb/>
　之師曲在宋可知也華元逞一朝之怨進不由義出<lb/>
　不量敵乃至師衆大敗而身獲于人書獲宋華元著<lb/>
　大夫好戰之禍也<lb/>
　胡安國曰兩軍接刃主將見獲其負明矣又書師敗<lb/>
　績詞不贅乎此明大夫雖貴與師等也故將尊師少<lb/>
<pb n="12b"/>
　稱將不稱師師衆將卑稱師不稱將將尊師衆並書<lb/>
　于策者示人君不可輕役大衆又重將帥之選其義<lb/>
　深矣或曰元帥三軍之司命而輕重若是班乎自行<lb/>
　師而言則以元帥為司命自有國而言則以得衆為<lb/>
　邦本鄭使高克將兵禦敵于境欲逺克也而不恤其<lb/>
　師楚以六卒實從得臣恐喪師也而不恤其將故經<lb/>
　以棄師罪鄭以殺其大夫責楚明此義然後知王者<lb/>
　之道輕重之權衡矣<lb/>
<pb n="13a"/>
秦師伐晉<lb/>
　謝湜曰晉趙穿侵崇故秦師伐晉<lb/>
　胡安國曰按左氏以報崇也遂圍焦晉用大師于崇<lb/>
　乃趙穿私意而無名也故書侵秦人為是興師而報<lb/>
　晉則問其無名之罪也故書伐世豈有欲求成于强<lb/>
　國而侵其所與可以得成者乎穿之情見矣宣子當<lb/>
　國算無遺䇿獨懵于此哉其從之也而盾之情亦見<lb/>
　矣春秋書事筆削因革必有以也一侵一伐而不書<lb/>
<pb n="13b"/>
　圍焦所以誅晉卿上侵之意其所由來者漸矣<lb/>
夏晉人宋衛人陳人侵鄭<lb/>
　謝湜曰鄭敗宋師獲宋華元故四國侵鄭<lb/>
　胡安國曰按左氏晉趙盾及諸侯之師侵鄭以報大<lb/>
　棘之役初鄭歸生受命于楚以伐宋經不書伐而以<lb/>
　宋華元主大棘之戰者盖楚人有詞于宋矣師之老<lb/>
　壯在曲直晉主夏盟盾既當國合諸侯之師何畏乎楚<lb/>
　何避乎鬭椒然力非不足而去之者以理曲也故卿<lb/>
<pb n="14a"/>
　不氏而稱人師書侵而不言伐易於訟卦之象曰君<lb/>
　子作事謀始始而不謀將至于興師動衆有不能定<lb/>
　者也晉惟取賂釋宋而不討至以中國之大不能服<lb/>
　鄭不競于楚可不慎乎春秋行事必正其本為末流<lb/>
　之若此也其垂戒明矣<lb/>
秋九月乙丑晉趙盾弑其君夷臯<lb/>
　程頤語錄或問晉趙盾弑其君夷臯聖人不言趙穿<lb/>
　何也曰此春秋大義趙穿手弑其君人誰不知盾之<lb/>
<pb n="14b"/>
　罪非春秋書之更無人知也仲尼曰惜也越境乃免<lb/>
　此句要人㑹得若出而反不討賊也則不免除出境<lb/>
　遂不反乃可免也<lb/>
　范祖禹曰古者官守其職史書善惡君相不與焉故<lb/>
　齊太史兄弟三人死于崔杼而卒不没其罪此姦臣<lb/>
　賊子所以懼也後世人君得以觀史而宰相監修欲<lb/>
　其直筆不亦難乎司馬遷有言曰文史星厯近乎卜<lb/>
　祝之間盖止於執簡記事直書其實而已非如春秋<lb/>
<pb n="15a"/>
　有褒貶賞罰之文也後之為史者務褒貶而忘事實<lb/>
　失其職矣人君任臣以職而宰相不與史事則善惡<lb/>
　庶乎其可信也<lb/>
　謝湜曰弑逆趙穿為之也書曰趙盾者穿盾之族也<lb/>
　晉國之權皆歸于盾盾茍無不臣之心則穿安敢肆<lb/>
　為大逆哉今也入諫不聴亡不越境聞難而反反不<lb/>
　討賊然則穿之逆盾之由也春秋推原首惡而歸之<lb/>
　趙盾所以為萬世法也自星孛北斗之後齊有商人<lb/>
<pb n="15b"/>
　齊人之難宋有宋人之難莒有莒國之難晉有趙盾<lb/>
　之難其禍大且衆矣然則天變之大可不戒耶賊不<lb/>
　討故不書葬<lb/>
　胡安國曰趙穿手弑其君董狐歸獄于盾其斷盾之<lb/>
　獄詞曰子為正卿亡不越境反不討賊以是書斷而<lb/>
　盾也受其惡而不敢辭仲尼因其法而不之革其義<lb/>
　云何曰正卿當國任事之臣也國事莫酷于君見弑<lb/>
　不于其身而誰責乎亡而越境謂去國而不還也然<lb/>
<pb n="16a"/>
　後君臣之義絶反而討賊謂復讎而不釋也然後臣<lb/>
　子之事終不然是盾偽出而實聞乎故也假令不與<lb/>
　聞者而縱賊不討是有今將之心而意欲穿之成乎<lb/>
　弑矣惡莫慘乎意今以此罪盾乃閑臣子之邪心而<lb/>
　謹其漸也盾雖欲辭而不受可乎以高貴鄉公之事<lb/>
　觀焉抽戈者成濟倡謀者賈充而當國者司馬昭也<lb/>
　為天吏者將原司馬昭之心而誅之乎亦將致辟成<lb/>
　濟而足也故陳泰曰惟斬賈充可以少謝天下耳昭<lb/>
<pb n="16b"/>
　問其次意在濟也泰欲進此直指昭也然則趙穿弑<lb/>
　君而盾為首惡春秋之大義明矣微夫子推見至隠<lb/>
　垂法後世亂臣賊子皆以詭計獲免而至愚無知如<lb/>
　史太鄧扈樂之徒皆蒙歸獄而受戮焉君臣父子不<lb/>
　相夷以至于禽獸也幾希故曰春秋成而亂臣賊子<lb/>
　懼<lb/>
　朱熹曰左𫝊是有多少難信處如趙盾一事後人費<lb/>
　萬千説話與出脱其實此事甚分明如司馬昭之弑<lb/>
<pb n="17a"/>
　高貴鄉公他終不成親自下手必有抽戈用命如賈<lb/>
　充成濟之徒如曰司馬公養汝等正為今日之事無<lb/>
　所問也看左𫝊載靈公欲殺趙盾今日要殺殺不得<lb/>
　明日要殺殺不得只是一箇人君要殺一臣最易為<lb/>
　力恁地殺不得也是他大段强了今來許多説話自<lb/>
　是後來三晉既得政撰造掩覆反有不可得而掩者<lb/>
　矣物來若不能明事至若不能辨是吾心大段昏在<lb/>
　又曰初靈公要殺盾盾所以走出趙穿便弑公想是<lb/>
<pb n="17b"/>
　他本意如此然則此罪首合是誰做<lb/>
　吕祖謙曰趙穿攻靈公于桃園太史既如此書時諸<lb/>
　侯之國史皆從此書然當時趙盾亦不為無意使盾<lb/>
　無意時反討賊也又縱使趙穿追公子黑臀看前時<lb/>
　盾説棄人用犬之句已自有無君之心觀太史言子<lb/>
　為正卿亡不越境反不討賊非子而誰屬可見宣子<lb/>
　弑君分明孔子曰董狐古之良史也書法不隠趙宣<lb/>
　子古之良大夫也為法受惡惜也越境乃免此恐非<lb/>
<pb n="18a"/>
　夫子之言不然恐記有差訛如為法受惡此句亦未<lb/>
　見得惜也越境乃免一句恐未必如此豈有弑君之<lb/>
　後纔出境便可免其罪宣子既不能討賊而又使趙<lb/>
　穿逆成公此見其弑君甚分明然齊崔杼殺齊太史<lb/>
　而盾不殺董狐此亦見其得處<lb/>
　又曰趙穿弑靈公董狐直筆書之曰趙盾弑其君盖<lb/>
　弑雖是趙穿其情實為趙盾出去了弑盖盾平日所<lb/>
　與親厚者惟穿耳穿為盾之出故敢行弑君之逆此<lb/>
<pb n="18b"/>
　雖是穿弑君實為盾弑何故見得是盾弑以穿既弑<lb/>
　君之後盾歸既不討其弑君之賊反使穿逆公子黑<lb/>
　臀于周而立之則盾親厚穿之情無所逃矣<lb/>
冬十月乙亥天王崩<lb/>
　<lb/>
　<lb/>
　<lb/>
　春秋集義卷三十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋集義卷四</head> <lb/>
    <p>
<pb n="1a"/>
欽定四庫全書<lb/>
　春秋集義卷四<lb/>
　　　　　　　　　　　　宋　李明復　撰<lb/>
　　隱公<lb/>
五年春公矢魚于棠<hi>又馮氏説見綱領下</hi>
　程頥曰諸侯非王事民事不逺出逺出觀魚非道也<lb/>
　程氏學曰公矢魚于棠左氏曰非禮也且言逺地也<lb/>
　夫隱公慢棄國政逺事逸遊譏可知矣<lb/>
<pb n="1b"/>
　謝湜曰古者蒐苖獮狩非獨以禽獸為事也軍旅之<lb/>
　法寓焉征伐之事行焉故先王舉動無非事者田獵<lb/>
　以閲車徒巡狩以察邦國春秋遊豫以省耕歛若夫<lb/>
　觀魚特游觀而已在事為非事在禮為非禮在法為<lb/>
　非法春秋直書觀魚而諸侯出不以事舉動不以禮<lb/>
　法其失見矣故臧僖伯諫曰凡物不足以講大事其<lb/>
　材不足以備器用則君不舉焉若夫山林川澤之實<lb/>
　器用之資皂𨽻之事官司之守非君所及也<lb/>
<pb n="2a"/>
　胡安國曰齊景公問於晏子曰吾欲觀于轉附朝舞<lb/>
　遵海而南放于琅邪吾何修而可以比于先王觀也<lb/>
　晏子曰天子適諸侯曰巡狩巡所守也諸侯朝于天<lb/>
　子曰述職述所職也無非事者春省耕而補不足秋<lb/>
　省歛而助不給是故諸侯非王事則不出非民事則<lb/>
　不出今隱公慢棄國政逺事逸遊僖伯之忠言不見<lb/>
　納亦已矣又從而為之辭是縱欲而不能自克之以<lb/>
　禮也能無鍾巫之及乎特書觀魚譏之也<lb/>
<pb n="2b"/>
　朱熹語録或説公矢魚于棠云矢如臯陶矢厥謨之<lb/>
　矢熹曰今據左傳有曰則君不射則矢魚當是將弓<lb/>
　矢射之如漢武帝親射江中蛟之類何以見得夫子<lb/>
　作春秋征只書征伐只書伐不曽恁地下一箇字如<lb/>
　何陳魚不只寫作陳魚却要下箇矢字則甚遂往陳<lb/>
　魚而觀之這一句却是左氏自説據他上文則無此意<lb/>
夏四月葬衛桓公<lb/>
　程頥曰衛亂是以緩稱桓見國人私謐也魯往㑹故<lb/>
<pb n="3a"/>
　書送終大事也必就正寢不歿于婦人之手曽子易<lb/>
　簀而歿豈茍然乎死而加之不正之謐知忠者肯為<lb/>
　乎<lb/>
　謝湜曰賊討而葬則亡者安焉故書葬<lb/>
　胡安國曰衛亂是以緩魯往㑹故書聖人存而弗削者<lb/>
　弑逆之賊討矣諡者行之跡所以紀實德垂勸戒也<lb/>
　名之曰幽厲雖孝子慈孫百世不能改失位而見弑<lb/>
　何以為桓列爵惟五皆王命也衛夲侯爵何以稱公<lb/>
<pb n="3b"/>
　見臣子不請於王而私自諡爾程氏曰正終大事也<lb/>
　必於正寢而不歿於婦人之子豈茍然乎死而加之<lb/>
　不正之諡知忠孝者不忍為也春秋於邦君薨正以<lb/>
　王法而書來至於葬則從其私諡而稱公或革或因<lb/>
　前以貶不臣順之諸侯後以罪不忠孝之臣子詞顯<lb/>
　而義㣲皆所以遏人慾存天理大居正也<lb/>
秋衛師入郕<lb/>
　程頥曰晋乗亂得立不思安國保民之道以尊王為<lb/>
<pb n="4a"/>
　先居䘮為重乃興戎修怨入人之國書其失道也<lb/>
　謝湜曰州吁之亂十有一月而後定衛人不得息肩<lb/>
　久矣宣公新政不知緝政洽和人民而興動大衆報<lb/>
　怨於郕危國之道也<lb/>
　胡安國曰稱師者紀其用衆而立義不同有矜其盛<lb/>
　而稱師者如齊師宋師曹師城邢之類是也有著其<lb/>
　暴而稱師楚滅陳蔡公子棄疾主兵而曰楚師之類<lb/>
　是也有惡其無名不義而稱師次于郎以俟陳蔡及<lb/>
<pb n="4b"/>
　齊圍郕之類是也衛宣繼州吁暴亂之後不施德政<lb/>
　固夲恤民而毒衆臨戎入人之國失君道矣書衛師<lb/>
　入郕著其暴也<lb/>
九月考仲子之宫<lb/>
　程頥曰諸侯無再娶仲子不得為夫人春秋之初尚<lb/>
　以為疑故别宫以祀之考始成而祀也書以見無禮<lb/>
　成王賜魯用天子禮樂祀周公後世遂羣廟皆用仲<lb/>
　子别宫故不敢同羣廟而用六羽也書初獻見前此<lb/>
<pb n="5a"/>
　用八之僣也仲尼以魯之郊禘為周公之道衰用天<lb/>
　子之禮祀周公成王之過也<lb/>
　或問考仲子之宫非歟曰聖人之意又在下一句見<lb/>
　初獻六羽也言初獻則知前此八羽也<lb/>
　又曰考仲子之宫初獻六羽仲子妾宫考之非禮初<lb/>
　獻六羽言魯素嘗用八佾以成仲子宫而始獻六羽<lb/>
　僭天子禮樂可知也魯僭天子禮樂非一日之積也<lb/>
　成王過賜伯禽過受也夲用之周公之廟也已為非<lb/>
<pb n="5b"/>
　禮後世遂為諸公之廟皆僭用焉故孔子毎因事而<lb/>
　書之以正天下之大典也<lb/>
　胡安國曰考者始成而祀其稱仲子者惠公欲以愛<lb/>
　妾為夫人隱公欲以庶弟為嫡子聖人以為諸侯不<lb/>
　再娶於禮無二嫡孟子入惠公之廟仲子無祭享之<lb/>
　所為别立宫以祀之非禮也故因其來賵而正名之<lb/>
　曰仲子之賵因其考宫而正名之曰仲子之宫而夫<lb/>
　人衆妾之分定矣隱公攝讓之實辨矣桓公簒弑之<lb/>
<pb n="6a"/>
　罪昭矣生則以氏繫姓以姓繫號殁則以諡繫號以姓<lb/>
　繫謚者夫人也存不稱號歿不稱謚單舉姓字者妾<lb/>
　也凡宫廟非志災失禮則不書<lb/>
　朱熹曰考仲子之宫是别立廟<lb/>
初獻六羽<lb/>
　謝湜曰六羽諸侯所用之舞也魯用天子八佾久矣<lb/>
　仲子之考宫也隱公以諸侯六羽獻之春秋因其復<lb/>
　用侯禮也書曰初獻六羽以明得禮之正也以明魯<lb/>
<pb n="6b"/>
　國僭用天子禮樂非一日也昔者成王追念周公之<lb/>
　功命魯世祀周公以天子禮樂伯禽承成王之命而<lb/>
　受之天子禮樂非人臣所得用也然則魯之大禮在<lb/>
　成王為不當賜在伯禽為不當受成王違禮賜之伯<lb/>
　禽違禮受之非正也在周公之廟已非正矣後世㳂<lb/>
　習其事而諸公之廟亦用焉僭之大者也君臣上下<lb/>
　天下之大分也先王車服器用之間皆以升降為之<lb/>
　節所以嚴其分也一失之不正一僭之不治則上下<lb/>
<pb n="7a"/>
　之分不明而兩政耦國之患起矣故六羽書初獻所<lb/>
　以明久僭而正大典也妾惟君毋然後立廟祔于妾<lb/>
　祖姑<lb/>
　胡安國曰初獻六羽者始用六佾也不謂之佾而曰<lb/>
　羽者干羽之揔稱也羽以象文德干以象武功婦人<lb/>
　無武事則獨奏文樂故謂之羽而不曰佾也初者事<lb/>
　之始魯僭天子之禮樂舊矣是成王過賜而伯禽受<lb/>
　之非也用於太廟以祀周公已為非禮其後羣公皆<lb/>
<pb n="7b"/>
　僭用焉仲子以别宫故不敢同羣廟而降用六羽書<lb/>
　初獻者明前此用八之僭也諸侯僭於上大夫僭於<lb/>
　下故其末流季氏八佾舞於庭而三家者以雍徹上<lb/>
　下無復辨矣聖人因事而書以正天下之大典也<lb/>
　吕祖謙曰公問羽數於衆仲夫士卑不當用舞權衡<lb/>
　論之是矣公羊亦無士舞之説然亦未可遽以左傳<lb/>
　為不是蓋周家七百八年間禮之更改亦不一次當<lb/>
　時傳聞自有不同近世立法亦變更不一權衡曰衆<lb/>
<pb n="8a"/>
　仲云士二佾所謂士者特牲少牢皆士禮也無用舞<lb/>
　之儀安得二佾而施之乎周禮舞師凡小祭祀則不<lb/>
　興舞小祭祀者王服𤣥冕之祭也王服𤣥冕不興舞<lb/>
　士服𤣥冕反舞之乎且𤣥冕又非士所當服者如公<lb/>
　羊天子八佾諸公六諸侯四則士亦無舞矣<lb/>
邾人鄭人伐宋<lb/>
　程頥曰宋人取邾田邾人告于鄭曰請君釋憾於宋<lb/>
　敝邑為道邾人鄭人伐宋先邾邾為主也<lb/>
<pb n="8b"/>
　謝湜曰用兵以主兵為首邾先鄭主兵故也左氏謂<lb/>
　宋取邾田邾人告于鄭伐宋<lb/>
　胡安國曰按左氏宋人取邾田邾人告於鄭曰請君<lb/>
　釋憾於宋敝邑為道則主兵者邾也故書附庸小國<lb/>
　而序乎鄭之上凡班序上下以國之小大從禮之常<lb/>
　也而盟㑹征伐以主者先因事之變也然則衛州吁<lb/>
　告于宋以伐鄭事與此同而聖人以宋為主者何此<lb/>
　春秋撥亂之大法也凡誅亂臣討賊子必深絶其黨<lb/>
<pb n="9a"/>
螟<lb/>
　程頥曰書螟書螽皆為災也國之大事故書<lb/>
　謝湜曰螟虫之食苖者螟螣之屬皆隂陽沴氣所生<lb/>
　故隂陽不和則螟螟出則為苖害<lb/>
　胡安國曰蟲食苖心曰螟食葉曰螣食節曰賊食根<lb/>
　曰蟊國以民為夲民以食為先詩云螟螣害稼也春<lb/>
　秋書螟記災也聖人以是為國之大事也故書而近<lb/>
　世王安石乃稱為人牧者不必論奏災傷之事亦獨<lb/>
<pb n="9b"/>
　何哉甚矣其不講於聖人之經以欺當年而誤天下<lb/>
　與來世也<lb/>
　張栻語録或問隱公春秋書螟曰蟲食苖心曰螟是<lb/>
　時公子翬已專兵權其亂兆矣隱公冥然莫知也故<lb/>
　螟應之曰肯堂謂只是記災異不必如此説<lb/>
冬十月辛巳公子彄卒<lb/>
　謝湜曰彄孝公子字子臧謚僖伯其後臧氏<lb/>
　胡安國曰按左氏臧僖伯卒公曰叔父有憾於寡人<lb/>
<pb n="10a"/>
　寡人弗敢忘葬之加一等以公羊三世考之則所傳<lb/>
　聞之世也而書日見恩禮之厚明矣公將如棠觀魚<lb/>
　者僖伯諫而不聽則稱疾不從可謂忠臣矣葬之加<lb/>
　一等夫是之謂稱然隱公不敢忘其忠而不能聽其<lb/>
　言與郭公善善而不能用至於亡國一也其及宜矣<lb/>
宋人伐鄭圍長葛<lb/>
　程頥曰伐國而圍邑肆其暴也<lb/>
　謝湜曰宋人之伐鄭也攻長葛而圍之志於奪邑而<lb/>
<pb n="10b"/>
　取之也攻城圍邑以復仇怨皆暴國之兵也鄭為邾<lb/>
　伐宋故宋報怨伐鄭<lb/>
　胡安國曰圍者環其城邑絶其往來之使禁其樵採<lb/>
　之途城守不下至於經年而不解誅亂臣討賊子可<lb/>
　也長葛鄭邑何罪乎書圍於此而書取於後宋人之<lb/>
　惡彰也<lb/>
六年春鄭人來渝平<lb/>
　程頥語録或問鄭人來渝平左氏曰更成也國君輕<lb/>
<pb n="11a"/>
　變其平反復可罪又問終隱之世何以不相侵伐曰<lb/>
　不相侵伐固足稱然輕變平非國君之道又曰鄭人<lb/>
　來渝平魯先與鄭和至是鄭人來渝平變前之平也<lb/>
　書曰鄭人來渝平以罪鄭<lb/>
　又曰魯與鄭舊修好既而廹於宋衛遂與之同伐鄭<lb/>
　故鄭來絶交渝平變其平也匹夫且不肯失信於人<lb/>
　為國君而負約可羞之甚也<lb/>
　謝湜曰小國争朝大國交聘非事而㑹相要而盟皆<lb/>
<pb n="11b"/>
　起於邦國不平而為之也肆害相侵執信相伐逞暴<lb/>
　而圍不服而戰皆起於邦國不平而為之也上下内<lb/>
　外皆平則邦國無事矣故春秋以平為善渝平之書<lb/>
　罪鄭人失信於鄰國也渝平書來罪魯人招怨於鄰<lb/>
　國也魯入春秋與鄭無争至是變前之平則以翬㑹<lb/>
　伐鄭故也<lb/>
　胡安國曰輸者納也平者成也鄭人曷為納成于魯<lb/>
　以利相給解怨釋仇離宋魯之黨也公之未立與鄭<lb/>
<pb n="12a"/>
　人戰於狐壤止焉元年及宋人盟于宿四年遇于清<lb/>
　其秋㑹伐鄭即宋魯為黨與鄭有舊怨明矣五年鄭<lb/>
　人伐宋入其郛宋來告命魯欲救之使者失辭公怒<lb/>
　而止其冬宋人伐鄭圍長葛鄭伯知其適有用間可<lb/>
　乗之隙也是以來納成耳然則善之乎曰平者解怨<lb/>
　釋仇固所善也輸平者以利相結則貶矣曷為知其<lb/>
　相結之以利也後此鄭伯使宛來歸祊而魯入其地<lb/>
　㑹鄭人伐宋得郜及防而魯又取其二邑是以輸平<lb/>
<pb n="12b"/>
　者以利相結乃貶之也諸侯修睦以蕃王室所主者<lb/>
　義爾苟為以利使為人臣者懐利以事其君諸侯必<lb/>
　曰何以利吾國大夫必曰何以利吾家士庶人曰何<lb/>
　以利吾身上下交征利不至於簒弑奪攘則不厭矣<lb/>
　故特稱輸平以明有國者必正其義不謀其利杜亡<lb/>
　國敗家之夲也<lb/>
　朱熹曰春秋鄭人來渝平渝變也蓋魯先與宋好鄭<lb/>
　人郤來渝平謂變渝舊盟以從新好也公糓作輸平<lb/>
<pb n="13a"/>
　胡文定謂以物而求平也恐不然但言輸則渝之義<lb/>
　自在其中如秦詛楚文公云變輸盟刺若字義則是<lb/>
　如此其文意則只是渝字也<lb/>
夏五月辛酉公㑹齊侯盟于艾<lb/>
　程頥曰始平于齊也<lb/>
　謝湜曰公始與齊僖為盟<lb/>
秋七月<lb/>
　　程頥曰無事書首月天時王月備而後成嵗也<lb/>
<pb n="13b"/>
　謝湜曰杜氏謂雖無事書首月具四時以成嵗<lb/>
　胡安國曰四德備而後為乾故易曰乾元亨利貞一<lb/>
　德不備則乾道熄矣四時具而後成嵗故春秋雖無<lb/>
　事首時過則書一時不具則嵗功虧矣既書時又書<lb/>
　月時天時也月王月也書時又書月見天人之理合<lb/>
　也易不云乎君子行此四德者故曰乾元亨利貞若<lb/>
　夫上下異致天人殊觀聖學不傳而春秋之義隱矣<lb/>
冬宋人取長葛<lb/>
<pb n="14a"/>
　程頥曰宋人之圍長葛嵗且周矣其虐民無道之甚<lb/>
　而天子弗治方伯弗征鄭視其民之危困而不能保<lb/>
　有赴訴卒喪其邑亦可辠也宋之彊取不可勝誅矣<lb/>
　謝湜曰伐鄭而圍其邑圍其邑而取之宋之罪也<lb/>
　胡安國曰宋人恃强圍邑久役大衆取非所有其罪<lb/>
　著矣在王朝不能施紏伐之威在列國不能修連帥<lb/>
　之職鄭人土地天子所命先祖所受不能保有而失<lb/>
　之也是上無天王下無方伯而鄭亦無君也宋人强<lb/>
<pb n="14b"/>
　取以王法言不可勝誅以天理言不善之積著矣初<lb/>
　穆公屬國於與夷使其子馮出居于鄭殤公既立忌<lb/>
　馮而伐鄭不亦逆天理乎春秋序宋主兵以殤公之<lb/>
　罪重也明年鄭人報宋序邾於首以鄭伯之罪輕也<lb/>
　至是宋又以兵伐鄭而圍其邑肆行暴虐不善之積<lb/>
　已著而不可解矣其見弑於亂臣豈一朝一夕之故<lb/>
　哉凡此類皆直書于䇿按其行事善惡之應可考而<lb/>
　知天理之不誣者也<lb/>
<pb n="15a"/>
七年春王三月叔姬歸于紀<lb/>
　程頥曰伯姬為紀夫人叔姬其娣也待年於家今始<lb/>
　歸娣歸不書憫其無終也<lb/>
　程氏學曰叔姬伯姬之媵也伯姬二年歸于紀而叔<lb/>
　姬至此歸者待年於父母國也古者諸侯一娶九女<lb/>
　所以定名分而懲亂原若不格之同時而使得繼行<lb/>
　則源源而來將無紀極何以為禮足致家道之乖故<lb/>
　書以見譏<lb/>
<pb n="15b"/>
　謝湜曰叔姬伯姬之娣伯姬二年歸紀叔姬至此始<lb/>
　歸者待年於父母之國也古者諸侯一娶九女所以<lb/>
　廣繼續也多乎此則過於奢寡乎此則過於約其數<lb/>
　以九者先王酌中制而為之典禮也叔姬書者示魯<lb/>
　不能存之於終也<lb/>
　胡安國曰叔姬伯姬之娣非夫人也則何以書古者<lb/>
　諸侯一娶九女必格之同時者所以定名分窒亂源<lb/>
　也今叔姬待年於宗國不與嫡俱行則非禮之常所<lb/>
<pb n="16a"/>
　以書也眉山蘇轍以謂書叔姬賢之也若賢不得書<lb/>
　必貴而後書則是以位而蔑德也小國無大夫至於<lb/>
　接我則書位是不可以廢事也位不可以廢事而獨<lb/>
　可以廢賢乎如叔姬不歸于宗國而歸于酅以全婦<lb/>
　道賢可知矣賢而得書亦春秋之法也<lb/>
滕侯卒<lb/>
　程頥曰不名史闕也<lb/>
　謝湜曰諸侯卒而不名者以其名不見於冊故也魯<lb/>
<pb n="16b"/>
　不㑹葬故不書葬<lb/>
　胡安國曰滕侯書卒何以不葬怠於禮弱其君而不<lb/>
　葬者滕侯宿男之類是也古者邦交有常制不以國<lb/>
　之强弱而有謹慢也不以情之踈宻而有厚薄也春<lb/>
　秋之時則異於是晋北國也楚南邦也地非同盟而<lb/>
　親往俟其葬滕鄰國境也宿同盟也訃告雖及而魯<lb/>
　不之恤豈非以其壤地𥚹小乎怠於禮而不往弱其<lb/>
　君而不㑹無其事而闕其文此魯史之舊也聖人無<lb/>
<pb n="17a"/>
　加損焉存其卒闕其葬義自見矣卒自外録不卒非<lb/>
　外也葬自内録不葬非内也<lb/>
　朱熹曰魯君書薨外諸侯書卒薨者臣子之辭以卒<lb/>
　為貶辭者恐亦非是<lb/>
夏城中丘<lb/>
　程頥曰為民立君所以飬之也飬民之道在愛其力<lb/>
　民力足則生養遂生養遂則教化行而風俗美故為<lb/>
　政以民力為重也春秋凡用民力必書其所作興不<lb/>
<pb n="17b"/>
　時害義固為罪也雖時且義必書見勞民為重事也<lb/>
　後之人君知此義則知謹重於用民矣然有用民力<lb/>
　之大而不書者為教之意深矣僖公修泮宫復閟宫<lb/>
　非不用民力然而不書二者興廢復古之大事為國<lb/>
　之先務如是而用民力乃所當用也人君知此義則<lb/>
　知為政之先後重輕矣凡書城者完舊也書築創始<lb/>
　也城中丘使民不以時非人君之心也<lb/>
　謝湜曰國以人力為夲人力不完則民事妨於下國<lb/>
<pb n="18a"/>
　事妨於上上下不給而國夲虚矣凡城時不時善不<lb/>
　善皆書重人力也重人力以示土功之不可不重也<lb/>
　城而時猶在所慮而况城而不時者乎城而善猶在<lb/>
　所慮而况城而不善者乎國以政治為夲仁義不足<lb/>
　以結民心法制不足以齊民力則城雖固適為冦盜<lb/>
　之資而已故明君以城保國闇君以城危國然則政<lb/>
　之不修而城之是務非保國之道也書城中丘而隱<lb/>
　公棄内務外其失見矣<lb/>
<pb n="18b"/>
　胡安國曰程氏曰為民立君所以養之也養民之道<lb/>
　在愛其力民力足則生養遂教化行風俗美故為政<lb/>
　以民力為重也春秋凡用民必書其所興作不時害<lb/>
　義固為罪矣雖時且義亦書見勞民為重事也人君<lb/>
　而知此義則知慎重於用民力矣凡書城者完舊也<lb/>
　書築者創始也城中丘使民不以時非人君之心也<lb/>
齊侯使其弟年來聘<lb/>
　程頥曰凡不稱公子而稱弟者或責失兄弟之義或<lb/>
<pb n="19a"/>
　罪其以弟之愛而寵任之過左氏公羊傳皆曰年齊<lb/>
　僖公之母弟先儒母弟之説蓋縁禮文有立嫡子同<lb/>
　母弟之説其曰同母弟蓋謂嫡爾非以同母為加親<lb/>
　也若以同母為加親是不知人理近於禽道也天下<lb/>
　不明斯義也久矣僖公愛年其子尚禮秩如嫡卒致<lb/>
　簒弑之禍書弟見其以弟之愛而寵任之過也桓三<lb/>
　年同<lb/>
　程氏學曰諸侯之子稱公子故君之兄弟亦稱公子<lb/>
<pb n="19b"/>
　者先公之子也其有變文而書兄弟者皆有義焉君<lb/>
　於兄弟有親親之愛而不可偏施親親天下之公義<lb/>
　偏施一人之私情背公而狥私則適足以啟姦謀而<lb/>
　長亂階矣年齊僖公之同母弟也以私於同母之愛<lb/>
　寵厚異於他弟故終致無知之亂僖公為之也是以<lb/>
　於年之聘特書曰弟桓三年義亦同<lb/>
　謝湜曰諸侯之子稱公子諸侯兄弟亦稱公子者先<lb/>
　公之子也年僖公同母弟也不稱公子而稱弟者僖<lb/>
<pb n="20a"/>
　公以母弟寵年而尊之也親親之道其厚薄有常制<lb/>
　其隆殺有常禮不可過也爵過則僭禄過則侈行於<lb/>
　宗室而親戚干政之患起矣僖公私同母之愛寵年<lb/>
　異於他弟以至公孫無知衣服禮秩如適無知所以<lb/>
　終為背逆者出於寵年過制也春秋於年聘書弟而<lb/>
　僖公以母弟兆亂其源見於此矣<lb/>
　胡安國曰兄弟先公之子不稱公子貶也書盟書帥<lb/>
　師而稱兄弟者罪其有寵愛之私書出奔書歸而稱<lb/>
<pb n="20b"/>
　兄弟者責其薄友愛之義攷於事而春秋之情可見<lb/>
　矣年者齊僖公母弟也程氏謂先儒説母弟者蓋縁<lb/>
　禮有立嫡子同母弟之文其曰同母蓋為嫡爾非以<lb/>
　為加親也此義不明久矣僖公私其同母寵愛異於<lb/>
　他弟施及其子猶與適等而襄公絀之遂成簒弑之<lb/>
　禍故聖人於年來聘特變文書弟以示貶焉鄭語來<lb/>
　盟黑背帥師皆罪其私也書云于弟弗念天顯乃弗<lb/>
　克恭厥兄兄亦不念鞠子哀大不友于弟天惟與我<lb/>
<pb n="21a"/>
　民彛大泯亂陳光奔楚而稱弟不念鞠子哀矣盜殺<lb/>
　衛縶而稱兄其亦不念天顯矣秦鍼宋辰皆責其薄<lb/>
　也仁人於兄弟絶偏係之私篤友恭之義人倫正而<lb/>
　天理存其春秋以訓天下與來世之意也<lb/>
秋公伐邾<lb/>
　程頥曰左氏傳為宋討也擅興甲兵為人而伐之非<lb/>
　義之甚也<lb/>
　謝湜曰邾鄰國元年公及儀父盟七年公伐邾盟不<lb/>
<pb n="21b"/>
　足以取信鄰國可知也<lb/>
　胡安國曰奉辭致討曰伐按左氏公伐邾為宋討也<lb/>
　宋人先取邾田故邾人入其郛魯與儀父則元年盟<lb/>
　於昩矣邾人何罪可聲特託為辭説以伐之耳經之<lb/>
　書伐非主兵者皆有言可執見伐者皆有罪可討也<lb/>
　傳曰欲加之罪何患無辭魯為宋討非義甚矣而稱<lb/>
　伐邾所謂欲加之罪者也而不知渝昩之盟不待貶<lb/>
　而自見矣<lb/>
<pb n="22a"/>
冬天王使凡伯來聘戎伐之于楚丘以歸<lb/>
　程頥曰周禮時聘以結諸侯之好諸侯不修臣職而<lb/>
　聘之非王體也戎伐凡伯于楚丘以歸初戎朝于周<lb/>
　發幣於公卿凡伯弗賓王使凡伯來聘戎伐之于楚<lb/>
　丘以歸楚丘衛地伐見其以衆天子之使道由於衛<lb/>
　而戎得以衆伐之衛不能衛其辠可知言以歸則非<lb/>
　執凡伯有失節之罪<lb/>
　程氏學曰戎伐天子之使其罪不言而著書曰于楚<lb/>
<pb n="22b"/>
　丘則見衛不救王臣之患曰以歸則非執也以罪凡<lb/>
　伯不死位也春秋有一句而合數義者類如此<lb/>
　謝湜曰聘禮天子以親邦國以禮士諸侯以省天子<lb/>
　以結鄰好周之盛時諸侯以時聘于天子天子以時<lb/>
　聘于諸侯故上下内外一心而天下治春秋天王下<lb/>
　聘則出於王室㣲弱而為之非行人時聘之禮也故<lb/>
　魯未嘗入聘于周而王使卿來聘于魯又曰凡伯天<lb/>
　子之使也戎舉大衆伐凡伯王室之辱也王臣將命<lb/>
<pb n="23a"/>
　于外諸侯所當欽也欽王臣所以尊王室也戎<lb/>
　以伐事難凡伯于楚丘其為勢盛其為患大衛宣公<lb/>
　坐視王室危辱不救使王臣䧟歿於戎春秋以楚丘<lb/>
　謹其地而衛國之罪著矣以歸非執也凡伯臣服於<lb/>
　戎也稱以歸罪凡伯無死位之忠也諸侯失國則名<lb/>
　凡伯失位不名者不與夷狄之屈王臣也不與夷狄<lb/>
　屈王臣以病諸侯之不能救也戎犬羊之屬也其往<lb/>
　來中國若踐無人之境豈戎之不可制哉皆中國召<lb/>
<pb n="23b"/>
　之而已故潛之㑹唐之盟春秋罪之於前矣<lb/>
　胡安國曰國而曰伐此一人而曰伐見其以徒衆也<lb/>
　楚丘衛地以歸易詞也于楚丘者罪衛不救王臣之<lb/>
　患以歸者罪凡伯失節不能死於位也周之秩官敵<lb/>
　國賓至闗尹以告候人為道司徒具徒司冦詰姦佃<lb/>
　人積薪火師監燎其貴國之賓至則以班加一等益<lb/>
　䖍至於王吏則皆官正涖事今凡伯承王命以為過<lb/>
　賓於衛而戎得而伐之以歸是蔑先王之官而無君<lb/>
<pb n="24a"/>
　父也故旄丘録於國風見衛不能修方伯之職也戎<lb/>
　伐凡伯于楚丘以歸見衛不救王臣之患也為狄所<lb/>
　㓕則有由矣<lb/>
　<lb/>
　<lb/>
　<lb/>
　<lb/>
　<lb/>
<pb n="24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋集義卷四<lb/>
</p>
<p>
</p>
  </div>
</body>
</text>
</TEI>
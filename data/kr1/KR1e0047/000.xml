<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋集義</head>
    <p>
<pb n="1a"/>
欽定四庫全書　　　　　經部五<lb/>
　春秋集義　　　　　　　春秋類<lb/>
　　提要<lb/>
　　　　<hi>臣</hi>等謹案春秋集義五十卷綱領三卷宋李<lb/>
　　　　明復撰明復亦名俞字伯勇始末無考據魏<lb/>
　　　　了翁序知為合陽人嘉定中太學生而是書<lb/>
　　　　首行題校正李上舍經進春秋集義次行又<lb/>
　　　　題後學巴川王夢應案朱彞尊經義考云宋<lb/>
<pb n="1b"/>
　　　　藝文志載李復春秋集義五十卷又載王夢<lb/>
　　　　應春秋集義五十卷嘗見宋季舊刻即李氏<lb/>
　　　　原本而王氏刋行之非王氏别有集義也此<lb/>
　　　　本乃無錫鄒儀蕉録草堂藏本核其題名與<lb/>
　　　　彞尊所見本相合知經義考所説有據而宋<lb/>
　　　　志誤分為二也張萱内閣書目稱其採周程<lb/>
　　　　張三子或著書以明春秋或講他經以及春<lb/>
　　　　秋或其説有合于春秋者皆廣收之然所採<lb/>
<pb n="2a"/>
　　　　如楊時謝湜胡安國朱子吕祖謙之説不一<lb/>
　　　　而足謝湜尤多萱葢考之未審耳經義考載<lb/>
　　　　是書前有綱領二卷又有魏了翁序此本乃<lb/>
　　　　皆不載葢𫝊寫佚之然春王正月條下自註<lb/>
　　　　曰餘見綱領上中二卷則綱領當有三卷故<lb/>
　　　　有上中下之分經義考作二卷亦小誤矣今<lb/>
　　　　永樂大典明復所著綱領尚存謹録而補之<lb/>
　　　　仍釐為三卷以還其舊焉乾隆四十三年二<lb/>
<pb n="2b"/>
　　　　月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="3a"/>
春秋集義原序<lb/>
昔吕給事元鈞為吾鄉銅梁令實事濓溪先生嘗謂其<lb/>
志清才醇行敏學博讀易春秋探其源而濂溪序彭應<lb/>
求崇聖院詩自言往在袁州進士多來講學於公齋竊<lb/>
意先生道徳之髙聲聞之逺所至學士大夫多從之然<lb/>
學士大夫之所以從之者或師其文學或師其政事或<lb/>
師其徳行至於相與講磨孔孟之絶學而獨得夫聖賢<lb/>
不𫝊之秘者明道伊川而已蓋自金陵王氏得志而頒<lb/>
<pb n="3b"/>
其所謂新經者於天下自後其徒互相祖述推尊之以<lb/>
為聖人復生庠序専以設教科舉専以取士其或不由<lb/>
此者一切棄絶甚者屛逐之學士大夫知有新經而不<lb/>
知有其他當是獨吾鄉之老師宿儒從事易春秋論語<lb/>
其議論講說今其存於世者又復専主伊川之說深探<lb/>
力取持之不變蓋其當時親聞於濂溪者父兄相與謹<lb/>
而𫝊之風流餘韻至是而未泯耳正少蒙義方之訓早<lb/>
知誦習伊洛之書竊嘗以為後之學者不欲為孔孟之<lb/>
<pb n="4a"/>
學則已如欲黜異端祖述孔孟當由是而入焉其始聞<lb/>
之者皆怫然不悅而同志於此者不過數人其後學之<lb/>
既久則亦有聞風興起相與慕用而為之者不幸未幾<lb/>
而偽學之論起於是向之興起慕用者往往消沮退縮<lb/>
至有背而馳者矣北巖李明復伯勇以文獻故家自其<lb/>
少時已能汲汲於學服膺諸老之書信之甚篤求之甚<lb/>
至惟其趨向之既正是以見於言詞者亦卓然不惑於<lb/>
世俗好惡是非之私故雖屢困場屋而未嘗悔則其志<lb/>
<pb n="4b"/>
豈在於釣聲名干祿利而已哉伯勇於經無所不學而<lb/>
尤盡力於春秋故凡濓溪明道伊川横渠而來或著書<lb/>
以明春秋或講他經以及春秋或其說之有合於春秋<lb/>
者皆廣收博訪無所遺逸爾乃定其後先審其精粗各<lb/>
附於本章之次名之曰春秋集義凡諸老先生平日之<lb/>
所講明以遺乎後之人者皆粲然在目而聖賢𫝊心之<lb/>
㫖可坐而至真求道之軌轍而入徳之門户也間擕以<lb/>
示余且謂為之序以冠其篇首余讀之撫卷太息曰是<lb/>
<pb n="5a"/>
固余平生之志而力有所未暇子能成之子之志偉矣<lb/>
昔石子重會諸老先生之言為中庸集解朱文公為發<lb/>
明其書且刪其重複去其訛誤以為輯略恨子生晩不<lb/>
及見文公正雖幸及見之而心力衰耗顧不足以任兹<lb/>
事姑為序其本末以待後之學者庶幾後之學者知師<lb/>
友淵源之所自云爾嘉定十三年冬十有一月辛亥山<lb/>
陽度正序<lb/>
天地之運盪摩屈信為五行四時感遇聚結為風雨霜<lb/>
<pb n="5b"/>
露所以接人耳目切人體膚告曉於人者亦不翅口訓<lb/>
而面命矣人蓋有由之而弗察者孔子之政布在春秋<lb/>
正邪善惡有目皆睹其為五行四時風雨霜露不已多<lb/>
乎學士大夫生乎百世之後有能尚論古人考求義例<lb/>
參訂事實則以為是通經己耳於己之所存反而思之<lb/>
以求其合或鮮能焉孟子曰孔子懼作春秋又曰孔子<lb/>
成春秋而亂臣賊子懼春秋由懼而作書成而亂賊懼<lb/>
亂賊蓋陷溺之深者而猶知懼焉則人性固不相逺也<lb/>
<pb n="6a"/>
學士大夫習讀是書而已之所存則未嘗切近求之異<lb/>
端所怵利欲所誘所以陷溺其良心者固不減於亂賊<lb/>
矣而未之知懼焉余為之懼又以自懼參觀諸儒之𫝊<lb/>
至本朝諸大老始謂此書為經世之大法為𫝊心之要<lb/>
典又曰非禮明義精殆未可學然則是使人切已近思<lb/>
以求為遷善逺罪之歸非以考義例訂事實為足也余<lb/>
聞其說而懼益深乃裒稡以附於經將以反諸身而益<lb/>
求其所可懼者尚慮觀書未廣析理不精又慮開卷瞭<lb/>
<pb n="6b"/>
然祇以資口耳之見故未敢輕出也合陽李君明復乃<lb/>
亦先我心之所懼而為是書且諗余為序嗚呼余安能<lb/>
知春秋亦庶幾知懼焉者乃書以復之嘉定十四年十<lb/>
二月辛亥朔白鶴山人魏了翁書<lb/>
<pb n="7a"/>
進春秋集義表<lb/>
臣聞聖人達而賞罰行聖人窮而褒貶作褒貶者萬世<lb/>
賞罰也昔孔子作春秋人見其所褒貶者既往之人也<lb/>
不知聖人固為來者設也論者乃謂天下有道聖人推<lb/>
而行之天下無道聖人述而藏之豈知春秋蓋亦推而<lb/>
行之乎漢董仲舒記孔子之言曰我欲載之空言不如<lb/>
見之於行事之深切著明也知孔子者亦謂春秋即行<lb/>
事矣夫豈必待居位用權而後為行事乎哉雖然有孔<lb/>
<pb n="7b"/>
子之聖則可無孔子之聖則僭矣達而賞罰行聖人處<lb/>
常也窮而褒貶作聖人處變也春秋樂道堯舜蓋堯舜<lb/>
處其常而孔子處其變試觀春秋初年何往而非變惠<lb/>
公隠桓之傳國父子之變也祭伯非命而私交君臣之<lb/>
變也仲子妾母而上僭夫婦之變也君臣父子夫婦人<lb/>
之三綱盡變於一年之間春秋雖欲不作可乎哉春秋<lb/>
因其變書之將以復其常也或曰是知其不可復而復<lb/>
之者乎曰非然也書其變於一時復其常於萬世故孟<lb/>
<pb n="8a"/>
軻氏曰孔子成春秋而亂臣賊子懼後世思其說而不<lb/>
得至本朝周惇頥明之曰誅死者於前所以懼生者於<lb/>
後也先之曰孔子為後世王者而修也嗚呼知孔子者<lb/>
惟軻知軻惟惇頥乎惇頥春秋之學程顥程頥得其傳<lb/>
頥嘗作傳而顥則間及之若張載則與顥頥講明而得<lb/>
之若劉絇謝湜則見而發明之若范祖禹諸人則見而<lb/>
知之若胡安國則聞而發明之若李侗諸人則聞而知<lb/>
之其派分其源同說雖不無稍異而尊王賤霸内中國<lb/>
<pb n="8b"/>
外夷狄即事明綱常以著人君之用則一而已臣幼習<lb/>
春秋靡惑他岐嘗取惇頥以下十有七家或著書以明<lb/>
春秋或講他經而及春秋或其說之有合於春秋皆廣<lb/>
搜博訪始乃定其後先審其精粗凡總論春秋大㫖者<lb/>
歸之綱領若専指一事而言則各附本章夫春秋即天<lb/>
理也天理在人不容己也近取諸身春秋在焉驗諸履<lb/>
踐何莫非天理之流行雖然此一身之春秋也而畎畝<lb/>
㣲臣之心將冀是經自聖主昭明之則措諸事業何莫<lb/>
<pb n="9a"/>
非天理之著見此天下之春秋也臣願聖主昭明孔子<lb/>
之春秋以復堯舜之常昭明孔子之褒貶以行堯舜之<lb/>
賞罰斯與三聖異世而同符矣則是書也臣安敢為一<lb/>
家之私藏哉安敢為一家之私藏哉大學生臣李俞謹<lb/>
上<lb/>
<pb n="10a"/>
諸家姓氏事畧<lb/>
周惇頥<lb/>
　惇頥字茂叔道州營道人終虞部郎中諡元學者稱<lb/>
　濓溪先生惇頥於春秋雖無解釋然其言曰春秋正<lb/>
　王道明大法也孔子為後世王者而修也亂臣賊子<lb/>
　誅死者於前所以懼生者於後也蓋發明孔子之本<lb/>
　心而廣孟子不盡之意臣今所集諸家之義蓋以惇<lb/>
　頥為宗自惇頥以下得其𫝊者程顥程頥則又以次<lb/>
<pb n="10b"/>
　取焉<lb/>
程顥<lb/>
　顥字伯淳河南人終宗正寺丞諡純學者稱明道先<lb/>
　生顥於春秋亦無書然其言春秋以為莫謹於華夷<lb/>
　之辨至論王霸之際深明天理人欲之分欲人君以<lb/>
　堯舜為法若桓文管仲之事義所不由蓋深於春秋<lb/>
　者也其弟頥𫝊春秋亦多用其說今互出之以表其<lb/>
　一家之學<lb/>
<pb n="11a"/>
程頥<lb/>
　頥顥之弟終西京國子監教授諡正頥傳春秋雖無<lb/>
　全書然論春秋大法則一序盡之矣其他見於門人<lb/>
　記錄有果為頥之言者有得其意而非其言者其徒<lb/>
　謝湜劉絢最得其意亦各為傳惟湜有全書絢之書<lb/>
　則程氏雜說及李參所錄程氏學載焉間亦有頥語<lb/>
　也頥於春秋發明大有功至胡安國遂廣其說而春<lb/>
　秋之義明矣<lb/>
<pb n="11b"/>
范祖禹<lb/>
　祖禹字淳夫成都人終翰林學士兼侍講按朱熹伊<lb/>
　洛淵源錄亦據鮮于綽所記列為程頥門人又稱其<lb/>
　所著論語說唐鑑盡用程頥之意頥曰淳夫乃能相<lb/>
　信如此又曰三代以來無此議論臣今於其書有及<lb/>
　於春秋者悉取附於本章<lb/>
謝良佐<lb/>
　良佐字顯道上蔡人歴仕州縣曾召對除書局官程<lb/>
<pb n="12a"/>
　顥初見以為展拓得開程頥亦以王佐才許之良佐<lb/>
　嘗語學者以春秋云向見河南先生言須要廣見諸<lb/>
　家之說其門人惟劉絢得先生㫖意為多良佐為論<lb/>
　解及語門人間亦合於春秋之義今取之<lb/>
楊時<lb/>
　時字中立南劒州人終龍圖閣直學士諡文靖學者<lb/>
　稱龜山先生南方學者從程顥兄弟惟時與謝良佐<lb/>
　游酢三人以髙弟稱時與程頥往來書講論春秋之<lb/>
<pb n="12b"/>
　學極詳又嘗語學者昔聞之師云若經不通則當求<lb/>
　之𫝊𫝊不通則當求之經又其所著書如三經義辨<lb/>
　論語孟子解多有及於春秋之說其後胡安國為春<lb/>
　秋傳間與時商確時之𫝊為羅從彦從彦𫝊延平李<lb/>
　侗侗𫝊朱熹<lb/>
侯仲良<lb/>
　仲良字思聖江陵人從程頥學或言其嘗從周惇頥<lb/>
　朱熹考其年月不合然仲良程頥髙弟也今論語說<lb/>
<pb n="13a"/>
　及中庸解等書間有及於春秋者亦附本章之次<lb/>
尹焞<lb/>
　焞字彦明洛人曾以逸民召賜和靖處士終徽猷閣<lb/>
　待制嘗因蘇炳以見程頥以篤行稱於其門嘗曰孟<lb/>
　子善讀春秋春秋無義戰彼善於此則有之矣焞謂<lb/>
　程子亦善讀春秋春秋土功必書重民力也或以胡<lb/>
　安國春秋傳示焞焞曰昔侍程子嘗有所聞尚能記<lb/>
　一二吕稽中謂其與羣弟子言據六經發明問答不<lb/>
<pb n="13b"/>
　為講解獨嘗奉詔撰論語解今倂取其說焉<lb/>
劉絢<lb/>
　絢字質夫河南人以通春秋召為太學博士有人問<lb/>
　程頥春秋學曰已令劉絢作傳絢傳成來呈頥曰郤<lb/>
　㸔頥親作據尹焞謂程傳竟不成書劉傳亦不出然<lb/>
　今世傳程氏雜說首卷所載皆絢傳而李參所編程<lb/>
　氏學自言倂程子語錄之今十三家春秋集解皆目<lb/>
　為程解誤矣臣今亦不能别其孰為程孰為劉各按<lb/>
<pb n="14a"/>
　其書為標題亦疑以傳疑焉若其師友淵源之學則<lb/>
　昭若日星無可疑也若夫朱熹所定程氏經說自有<lb/>
　春秋傳二卷胡安國每援以為據與今劉傳不同是<lb/>
　則為程傳又何疑焉<lb/>
謝湜<lb/>
　湜字持正懐衣金堂人終國子博士二程來廣漢湜<lb/>
　往從之嘗解春秋以呈程頥頥曰更二十年後子方<lb/>
　可作然尹焞謂其久從程頥則其書成當在頥既殁<lb/>
<pb n="14b"/>
　之後近年山陽度正始訪得其書於懐安鋟板以行<lb/>
　世方𫉬見大抵說多本之頥比劉絢極詳細頥春秋<lb/>
　學得湜得絢後又得安國而其義昭著矣<lb/>
胡安國<lb/>
　安國字康侯建川崇安人終寳文閣直學士諡文定<lb/>
　因同舍靳裁之得聞西洛二程之學嘗詔以春秋進<lb/>
　講以學未卒業辭退乞編集因得程頥𫝊其間精義<lb/>
　十餘條若合符節蓋以自信年六十一書成宋髙宗<lb/>
<pb n="15a"/>
　稱嘆其書世所共見然講說之詳則雜見他書多與<lb/>
　其𫝊互相發明者今倂取之安國一生精力盡在是<lb/>
　矣<lb/>
吕祖謙<lb/>
　祖謙字伯恭其先河東人後徙開封至祖謙又與朱<lb/>
　熹張栻講明益詳尤嗜春秋左氏傳有春秋集解左<lb/>
　氏博議等書行於世嘗言觀春秋見聖人以禮杜亂<lb/>
　名義之間凜乎不可犯也而左氏所載國之安危人<lb/>
<pb n="15b"/>
　之夀夭又皆以禮觀之故祖謙發明春秋以禮為本<lb/>
　祖謙自言博議特為舉子課試之文作爾朱熹亦於<lb/>
　其門人所記左氏説有取焉臣今亦惟其解釋經義<lb/>
　者取之講傳而與經不相闗者略之他書有及春秋<lb/>
　者多所援據祖謙晩著大事記以見意嘗謂司馬光<lb/>
　通鑑效左傳而目錄效春秋臣於朱熹通鑑綱目祖<lb/>
　謙大事記亦云<lb/>
胡宏<lb/>
<pb n="16a"/>
　宏字仁仲安國之季子也嘗被召㫖以疾不克造朝<lb/>
　學者稱五峯先生幼志於道從楊時侯仲良游而卒<lb/>
　傳安國之學故其論春秋皆安國遺訓著皇王大紀<lb/>
　亦以發明春秋之㫖嘗曰聖人教人消人欲復天理<lb/>
　莫深切於春秋臣今所援取皆雜見諸書各以章次<lb/>
　附其說焉<lb/>
李侗<lb/>
　侗字愿中南劒州劒浦縣人聞郡人羅從彦得河洛<lb/>
<pb n="16b"/>
　之學於楊時遂往學焉從之累年受春秋中庸語孟<lb/>
　說盡得所傳之奥學者稱延平先生新安朱熹從之<lb/>
　嘗問春秋大㫖侗曰春秋一事各是發明一例如觀<lb/>
　山水徙步而形勢不同不可拘以一法然所以難言<lb/>
　者蓋以常人之心推測聖人未到聖人灑然處豈能<lb/>
　無失耶熹服其言終身不敢輕議褒貶蓋得於此侗<lb/>
　無書傳世惟熹所錄平時語有問春秋者數條臣今<lb/>
　取附本章<lb/>
<pb n="17a"/>
朱熹<lb/>
　熹字元晦亦字仲晦父世居徽之婺源後徙於建終<lb/>
　華文閣待制諡文學者稱晦庵先生從屛山劉子翬<lb/>
　游又從李侗卒傳程氏之學為學者宗熹平生於易<lb/>
　詩中庸大學語孟皆有成書獨於春秋自謂不敢臆<lb/>
　度尊之也然其言曰春秋大㫖可見者誅亂臣討賊<lb/>
　子内中國外夷狄貴王賤霸而已又曰易本隠以之<lb/>
　顯春秋推見至隠此書雖云本根天理然實與人事<lb/>
<pb n="17b"/>
　貫通乃正誼明道之書不可於一字一義間妄求褒<lb/>
　貶臣細考其說於諸書發明春秋最多而世莫察也<lb/>
　熹晩年著通鑑綱目一書頗用春秋遺意此又熹不<lb/>
　言之秘臣今雜取熹諸書及其門人記錄各附本章<lb/>
　細味之當知熹深於春秋者熹讀春秋雖程氏說間<lb/>
　亦疑之自餘皆未敢輕信觀其所疑益知其所信之<lb/>
　不妄<lb/>
張栻<lb/>
<pb n="18a"/>
　栻字敬夫廣漢人魏國公浚嗣子終右文殿修撰諡<lb/>
　宣從胡宏學益務取友以力求所未至學者稱南軒<lb/>
　先生嘗謂學者莫先於明義利之辨凡無所為而為<lb/>
　之者王者之事也霸者則有所為而為之矣又曰春<lb/>
　秋即事而明天理窮理之要也觀此書取其大義數<lb/>
　十斷為定論而詳味其抑揚予奪輕重之宜則有以<lb/>
　權萬變矣栻於春秋雖無書而間因解釋他經或旁<lb/>
　及之率得春秋之㫖臣今悉援據焉<lb/>
</p>
<p>
</p>
  </div>
</body>
</text>
</TEI>
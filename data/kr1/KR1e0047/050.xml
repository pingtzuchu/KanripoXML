<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋集義卷四十七</head> <lb/>
    <p>
<pb n="1a"/>
欽定四庫全書<lb/>
　春秋集義卷四十七<lb/>
　　　　　　　　　　　　宋　李明復　撰<lb/>
　　定公<lb/>
七年春王正月夏四月秋齊侯鄭伯盟于鹹齊人執衛<lb/>
行人北宫結以侵衛<lb/>
　謝湜曰鄭伯與齊故盟于鹹<lb/>
　又曰行人通國之信也執行人以侵其國罪景公之<lb/>
<pb n="1b"/>
　不正也執而非罪侵而非義故貶稱人<lb/>
　吕祖謙曰齊鄭盟于鹹此見晉衰齊鄭欲出謀此亦<lb/>
　是天下大變四方諸侯一時皆衰亦是時節如此<lb/>
齊侯衛侯盟于沙<lb/>
　謝湜曰衛侯畏齊故盟于沙<lb/>
大雩齊國夏帥師伐我西鄙<lb/>
　謝湜曰魯侵鄭圍鄆故齊來伐<lb/>
九月大雩冬十月<lb/>
<pb n="2a"/>
八年春王正月公侵齊公至自侵齊二月公侵齊三月<lb/>
公至自侵齊<lb/>
　謝湜曰齊伐我西鄙故公侵齊書侵著其不正也三<lb/>
　月之間再出侵齊著其産禍也公室微弱故於鄭於<lb/>
　齊侵之而已<lb/>
曹伯露卒夏齊國夏帥師伐我西鄙<lb/>
　謝湜曰公再侵齊故齊復來伐<lb/>
公㑹晉師于瓦公至自瓦<lb/>
<pb n="2b"/>
　謝湜曰晉來侵鄭公恃晉為援故出㑹晉師<lb/>
　胡安國曰按左氏晉士鞅荀寅救魯則其㑹晉師何<lb/>
　也春秋大法雖師次於君而與大夫敵至用大衆則<lb/>
　君與大夫皆以師為重而不敢輕也故棐林之㑹不<lb/>
　言趙盾而言晉師瓦之㑹言晉師而不書士鞅於以<lb/>
　見人臣不可取民有衆專主兵權之意陳氏厚施於<lb/>
　齊以移其國季孫盡征於魯以奪其民皆王法所禁<lb/>
　也春秋之義行則不得為爾矣<lb/>
<pb n="3a"/>
秋七月戊辰陳侯栁卒晉士鞅帥師侵鄭遂侵衛<lb/>
　謝湜曰以君命帥師侵鄭中道復以師侵衛大夫之<lb/>
　専權生事者也侵衛書遂罪士鞅之專且暴也<lb/>
𦵏曹靖公九月𦵏陳懷公季孫斯仲孫何忌帥師侵衛<lb/>
　謝湜曰左氏謂晉侵衞故<lb/>
冬衞侯鄭伯盟于曲濮<lb/>
　謝湜曰杜氏謂叛晉<lb/>
從祀先公<lb/>
<pb n="3b"/>
　謝湜曰魯以僖公先閔逆祀久矣定公始以昭穆正<lb/>
　先公之位而順祀焉書從祀著復正也祀有典禮從<lb/>
　則順不從則逆從者順之本也故從為順<lb/>
　胡安國曰蜀人馮山曰昭公至是始得從祀於太廟<lb/>
　其説是也季氏逐君而制其死生之命公薨乾侯不<lb/>
　得終於正寢既薨七月又不得以時歸葬既葬絶其<lb/>
　兆域又不得同於先君而在墓道之南至孔子為司<lb/>
　冦然後溝而合諸墓則其主雖久未得從昭穆而祔<lb/>
<pb n="4a"/>
　祭宜矣及意如己卒陽虎專季氏將殺季孫斯而亂<lb/>
　魯國託於正以售其不正始以昭公之主從祀太廟<lb/>
　盖欲著季氏之罪以取媚於國人然其事雖順其情<lb/>
　則逆春秋原情制法故不書禘事與日特曰從祀先<lb/>
　公於盜竊寳玉大弓之上見事出陽虎而不可掩也<lb/>
　其亦深切著明矣<lb/>
盜竊寳玉大弓<lb/>
　程氏學曰定八年冬盜竊寳玉大弓九年夏得寳玉<lb/>
<pb n="4b"/>
　大弓寳玉大弓天子所賜先君之分器也藏之於國<lb/>
　子孫世世保之不可失墜而為盜所竊國慢無政可<lb/>
　知矣故竊之書得之書以志不恭之大也<lb/>
　范祖禹曰孔子於陽貨亦不能絶也及其竊寶玉大<lb/>
　弓則書之曰盜<lb/>
　謝湜曰寶玉大弓先王錫魯分器所謂大寶鎮者也<lb/>
　寶玉象徳大弓象武先公以文徳武功受此弓玉以<lb/>
　有其國故歴世守而傳之以為國之寶鎮也國之寶<lb/>
<pb n="5a"/>
　鎮盜得而竊焉則人君不能守其國子孫不能保其<lb/>
　傳可知矣故寶玉大弓書盜竊著其失守國之道而<lb/>
　危之也凡為穿窬而肆害取物者盜之所為也陽貨<lb/>
　蓄邪心以攘國寳故書盜<lb/>
九年春王正月夏四月戊申鄭伯蠆卒得寳玉大弓<lb/>
　謝湜曰謂之得者以明既失而復得也寶玉大弓先<lb/>
　王之所賜先公之所寳非盛徳不能受而傳之也子<lb/>
　孫能有其物則國安不能有其物則國危竊之書得<lb/>
<pb n="5b"/>
　之書尊之也<lb/>
　胡安國曰榖梁子曰寶玉封圭大弓武王之戎弓周<lb/>
　公受賜藏之魯或曰夏后氏之璜封父之繁弱也子<lb/>
　孫世守罔敢失墜以昭先祖之徳存肅敬之心耳古<lb/>
　者告終易代𢎞璧琬琰天球夷玉兑之戈和之弓埀<lb/>
　之竹矢莫不陳列非直為美觀也先王所寶傳及其<lb/>
　身能全而歸之則可以免矣魯失其政陪臣擅權雖<lb/>
　先公分器猶不能守而盜得竊諸公宫其能國乎故<lb/>
<pb n="6a"/>
　失之書得之書所以譏公與執政之臣見不恭之大<lb/>
　也此義行則有天下國家者各知所守之職不敢忽<lb/>
　矣又曰春秋於寶玉大弓失之則書於策得之則書<lb/>
　於策此二物者未繋存亡何其書法若此之謹也先<lb/>
　王分器所當世守而盜得竊之則不恭亦甚矣<lb/>
六月葬鄭獻公秋齊侯衞侯次于五氏<lb/>
　謝湜曰五氏晉地罪其非事而出故書次<lb/>
秦伯卒冬𦵏秦哀公<lb/>
<pb n="6b"/>
十年春王三月及齊平<lb/>
　謝湜曰前此魯數侵齊齊數伐魯至孔子為相與齊<lb/>
　釋怨相平而齊受之故魯及齊平平一國所願故不<lb/>
　稱公暨齊平者彼欲平而我與之平也及齊平者我<lb/>
　欲平而彼從我平也孔子之相魯也以徳親懷鄰國<lb/>
　講信修睦而二國於此平焉能循其道則雖天下之<lb/>
　大可得而平也豈獨一齊國哉宋楚其平起於下故<lb/>
　書人齊魯其平起於上故書國<lb/>
<pb n="7a"/>
夏公㑹齊侯于夾谷公至自夾谷<lb/>
　謝湜曰魯自昭公失位魯君不㑹諸侯久矣孔子之<lb/>
　相魯也數月之間平兩國之爭定公出㑹齊侯安國<lb/>
　尊君撥亂反正於是乎在矣惜乎聖人之不久用於<lb/>
　魯也<lb/>
　胡安國曰夾谷之㑹孔子相犂彌言於齊侯曰孔丘<lb/>
　知禮而無勇若使萊人以兵刼魯侯必得志焉齊侯<lb/>
　從之兩君就壇兩相相揖齊人皷譟而起欲以執魯<lb/>
<pb n="7b"/>
　君孔子歴階而升不盡一等而視歸乎齊侯曰兩君<lb/>
　相好而裔夷之俘以兵亂之非齊君所以命諸侯也<lb/>
　裔不謀夏夷不亂華俘不干盟兵不逼好於神為不<lb/>
　祥於徳為愆義於人為失禮齊侯遽止之而屬其臣曰<lb/>
　夫人率其君與行古人之道二三子獨率我入非禮<lb/>
　之俗使寡人獲罪於魯侯如之何晏子曰小人之謝<lb/>
　過也以文君子之謝過也以質君已知過則謝之以<lb/>
　質耳於是歸鄆讙龜隂之田仲尼一言威重於三軍<lb/>
<pb n="8a"/>
　亦順於理而已矣故天下莫大於理而强衆不與焉<lb/>
晉趙鞅帥師圍衛<lb/>
　謝湜曰士鞅侵衛衛不能服故鞅圍衛<lb/>
齊人來歸鄆讙龜隂田<lb/>
　程頤曰齊服義而求歸之故書來歸<lb/>
　謝湜曰田不書我者鄆龜讙隂本非魯舊故也歸田<lb/>
　書來者非我求之於齊齊人至魯歸之故也徳之悦<lb/>
　服人心久矣夾谷之㑹孔子以徳左右其君以禮退<lb/>
<pb n="8b"/>
　裔夷之俘止嘉樂之享以義黜優施之亂正司馬之<lb/>
　刑方是時兩君之禮嚴肅順備而不敢偷兩國之衆<lb/>
　恭恪震疊而不敢慢文徳武威於此兩立矣故夾谷<lb/>
　之㑹方返齊人畏恐服義而歸我以所侵之田也<lb/>
　胡安國曰齊人前此嘗歸濟西田矣後此嘗歸讙及<lb/>
　闡矣而此獨書來歸何也曰歸者魯請而得之也曰<lb/>
　來歸者齊人心服而歸之也定公齊侯㑹于夾谷孔<lb/>
　子攝相事具左右司馬以從至于㑹所以禮相見郤<lb/>
<pb n="9a"/>
　裔俘拒兵車之命而罷享禮之設於野由是齊侯歸<lb/>
　三邑以謝過故揚子法言曰仲尼用於魯齊人章章<lb/>
　歸其侵疆桓公以義責楚而楚人求盟夫子以禮責<lb/>
　齊而齊人歸地皆書曰來序績也春秋夫子之筆削<lb/>
　自序其績可乎聖人㑹人物於一身萬象異形而同<lb/>
　體通古今於一息百王異世而同神於土皆安而無<lb/>
　所避也於我皆真而無所妄也其曰天之將喪斯文<lb/>
　也後死者不得與於斯文也天之未喪斯文也匡人<lb/>
<pb n="9b"/>
　其如予何是以天自處矣而亦何嫌之有<lb/>
　又曰鄆讙龜隂之田本魯田也始失其地不書于策<lb/>
　者君辱當諱也不能保其土地人民則不君矣春秋<lb/>
　義存君親故特諱而不書以掩魯侯之辱<lb/>
叔孫州仇仲孫何忌帥師圍郈秋叔孫州仇仲孫何忌<lb/>
帥師圍郈<lb/>
　謝氏曰郈叔孫氏邑陪臣據邑叛國故二卿圍郈夏<lb/>
　圍不克故秋復圍之以二卿之力郈邑至於再圍則<lb/>
<pb n="10a"/>
　郈之强大耦國可知矣故曰並后匹嫡兩政耦國亂<lb/>
　之本也<lb/>
　胡安國曰郈叔孫氏邑也侯犯以郈叛不書於策書<lb/>
　圍郈則叛可知矣再書二卿帥師圍郈則强亦可知<lb/>
　矣天子失道征伐自諸侯出而後大夫强諸侯失道<lb/>
　征伐自大夫出而後家臣强其逆彌甚則其失彌速<lb/>
　故自諸侯出十世希不失矣自大夫出五世希不失<lb/>
　矣陪臣執國命三世希不失矣三家專魯為日已久<lb/>
<pb n="10b"/>
　至於家臣爭叛亦其理宜矣春秋制法本忠恕施諸<lb/>
　已而不願亦勿施諸人故所惡於上不以使下所惡<lb/>
　於下不以事上二三子知傾公室以自張而不知家<lb/>
　𨽻之擬其後也凡此類皆據事直書深切著明矣<lb/>
宋樂大心出奔曹宋公子地出奔陳<lb/>
　謝湜曰宋景公失御臣之道故左右大臣以大惡相<lb/>
　繼出奔<lb/>
冬齊侯衛侯鄭㳺速㑹于安甫<lb/>
<pb n="11a"/>
　謝湜曰㑹于安甫以衛有晉難故也<lb/>
叔孫州仇如齊<lb/>
　謝湜曰齊來歸田故州仇如齊<lb/>
宋公之弟辰暨仲佗石彄出奔陳<lb/>
　謝湜曰仲佗石彄首惡構亂公子辰不能拒絶而從<lb/>
　之故書暨辰縁母弟之寵權勢隆盛以至二卿挾之<lb/>
　以亂故書弟<lb/>
　胡安國曰按左氏宋公子地有白馬四公以與桓魋<lb/>
<pb n="11b"/>
　地怒抶魋奪之魋懼將走公泣之母弟辰曰子為君<lb/>
　禮不過出境君必止子地出奔陳公弗止辰為之請<lb/>
　弗聴辰曰是我逐吾兄也吾以國人出君誰與處書<lb/>
　曰宋公之弟辰暨仲佗石彄出奔陳其弟云者罪宋<lb/>
　公以嬖魋故而失二弟無親親之恩暨云者罪辰以<lb/>
　兄故帥其大夫出奔無尊君之義夫暨者不得已之<lb/>
　詞又以見仲佗石彄見脅於辰不能自立無大臣之<lb/>
　節也<lb/>
<pb n="12a"/>
十有一年春宋公之弟辰及仲佗石彄公子地自陳入<lb/>
于蕭以叛<lb/>
　謝湜曰公子辰恃弟之寵從亂臣之謀入與景公爭<lb/>
　國乃辰率亂臣而為之主也故入蕭以辰為首暨者<lb/>
　彼為之首而我與之出也及者我為之主而彼從我<lb/>
　入也出奔書暨者以逆首歸仲佗石彄而罪之也入<lb/>
　蕭書及者以逆首歸宋公之弟辰而罪之也<lb/>
　胡安國曰出奔陳則稱暨入于蕭以叛則稱及非不<lb/>
<pb n="12b"/>
　得已之詞得已而不已者也夫事君者可貧可賤可<lb/>
　殺而不可使為亂今不得已而輕於去國猶之可也<lb/>
　得已而不已而果於叛君則無首從之别其罪一施<lb/>
　之故不稱暨而稱及四卿在蕭以叛而大心自曹從<lb/>
　之其叛可知矣故不書叛而曰入於蕭入逆詞也書<lb/>
　自陳自曹者結鄰國以入叛陳與曹之罪亦著矣<lb/>
　吕祖謙曰蕭是大邑莊十二年宋閔公時群公子亦<lb/>
　入於蕭今年母弟辰之亂非獨是所掠之地可畏而<lb/>
<pb n="13a"/>
　所謀事之人亦可畏如暨仲佗之徒樂大心凑合得<lb/>
　成所以為宋大患<lb/>
夏四月秋宋樂大心自曹入於蕭<lb/>
　謝湜曰樂大心公子地與三子同惡相濟者也故公<lb/>
　子地自陳從三子入蕭樂大心復自曹入蕭<lb/>
冬及鄭平叔還如鄭涖盟<lb/>
　謝湜曰魯六年侵鄭至此釋怨而平<lb/>
　又曰以平故為盟<lb/>
<pb n="13b"/>
　吕祖謙曰冬及鄭平始叛晉也當此時晉之屬國皆<lb/>
　不屬晉如衛又自去年叛今魯又來平鄭諸侯皆無<lb/>
　從晉者<lb/>
十有二年春薛伯定卒夏葬薛襄公叔孫州仇帥師墮<lb/>
郈<lb/>
　謝湜曰郈也費也成也三家之邑也魯自宣公以來<lb/>
　三家專政邑城過制勢擬國都及三家之微也陪臣<lb/>
　恃都邑出為背逆三家復不能制故或以郈叛或以<lb/>
<pb n="14a"/>
　費叛或以成叛以至帥師墮之也書墮郈著都城之<lb/>
　害也然則邑有百雉之城家有甲兵之富其終不為<lb/>
　國患者鮮矣統御國家者不可不戒也<lb/>
　楊時曰漢之有七國未若魯之有三家也孔子墮三<lb/>
　都之城而三家無敢不受命者則其取之必有道矣<lb/>
　朱熹語録或問孔子仕季氏之義曰此亦自可疑有<lb/>
　難説處因言三家後來亦被陪臣撓也要得夫子來<lb/>
　整頓孔子却因其機而為之如墮邑之事若漸漸掃<lb/>
<pb n="14b"/>
　除得去其勢亦自削弱可復正也孟氏不肯墮成遂<lb/>
　不能成功因説如今且據史傳所載亦多可疑處如<lb/>
　魯國司徒司馬司空之官乃是三家世為之不知聖<lb/>
　人如何得做司冦又問群弟子皆仕家臣聖人亦不<lb/>
　甚責之曰當時列國諸臣皆世其官無揷手處故諸<lb/>
　子不擇地而為之耳<lb/>
　或又問孔子於季桓子見行可之仕孔子仕於定公<lb/>
　而言桓子何也曰當時桓子執國柄定公亦自做主<lb/>
<pb n="15a"/>
　不起孔子之相皆由桓子及桓子受女樂孔子便行<lb/>
　矣如陳恒弑齊君孔子沐浴而告魯公又告桓子事<lb/>
　勢可見<lb/>
　問墮三都季氏何以不怨曰季氏是時自不奈陪臣<lb/>
　何故假孔子之力以去之及既墮三都而三桓之勢<lb/>
　遂衰所以桓子甚悔臨死謂康子曰使仲尼之去而<lb/>
　魯不終始者由我故也正如五代羅紹威不奈魏博<lb/>
　衙兵何假朱温之勢以除之既除衙兵而魏博之勢<lb/>
<pb n="15b"/>
　大弱紹威大悔正此類也孔子是時也失了這機㑹<lb/>
　不曽做得成<lb/>
衛公孟彄帥師伐曹季孫斯仲孫何忌帥師墮費<lb/>
　謝湜曰費季孫氏邑費尤强故二卿帥師墮之<lb/>
　胡安國曰按左氏仲由為季氏宰將墮三都於是叔<lb/>
　孫氏墮郈季氏將墮費公山不狃叔孫輙帥費人襲<lb/>
　魯公與三子入季氏之宫登武子之臺費人攻之入<lb/>
　及公側仲尼命申句須樂頎下伐之二子奔齊遂墮<lb/>
<pb n="16a"/>
　費禮曰制國不過千乘都城不過百雉家富不過百<lb/>
　乘以此防民諸侯猶有叛者故家不藏甲邑無百雉<lb/>
　之城禮所當謹也郈費成者三家之邑政在大夫三<lb/>
　卿越禮各固其城公室欲張而不得也三桓既微陪<lb/>
　臣擅命憑恃其城數有叛者三家亦不能制也而問<lb/>
　於仲尼遂墮三都是謂以禮為國可以為之兆也推<lb/>
　而行諸魯國而凖則地方五百里凡侵小而得者必<lb/>
　有興滅國繼絶世之義諸侯大夫各謹於禮不以所<lb/>
<pb n="16b"/>
　惡於上者使其下亦不以所惡於下者事其上上下<lb/>
　交相順而王政行矣故曰茍有用我者期月而可三<lb/>
　年有成<lb/>
　吕祖謙曰侯犯以郈叛須看初間都無此縁昭公出<lb/>
　奔後魯國大變都無綱紀所以如此<lb/>
　又曰孔子為政於魯墮三家都邑考當時本末自有<lb/>
　次序所謂三家都邑自常人論之必疑變不可知然<lb/>
　考當時事端初不發於仲尼乃仲由為季氏宰發此<lb/>
<pb n="17a"/>
　議又是三家既有此議後來論之却言仲尼不自為<lb/>
　謀恐三家萬一不從傷威損重不可復令魯國若使<lb/>
　仲由為之從則公室之權自此振不從則不過不從<lb/>
　家臣之言仲尼之禮貌未損魯國之威權未沮為此<lb/>
　論者亦未免為利害所奪亦未知聖人為政夫子之<lb/>
　得邦家所謂立之斯立綏之斯來動之斯和聖人作<lb/>
　而萬物覩仲尼在上同此心者孰不懷同此氣者孰<lb/>
　不感况仲尼是勇鋭兼人之資感於氣最先者所以<lb/>
<pb n="17b"/>
　為墮都之議而叔孫氏季氏皆從郈與費此二人亦<lb/>
　非仲由所能令盖聖人在上他自有所感動仲由特<lb/>
　發耳然兩都既墮獨公山弗狃負固而弗服何故比<lb/>
　閉固難感者所以雖用兵未克如三苗逆命一般若<lb/>
　仲尼終為政於魯則閉固者亦須服又將此事反覆<lb/>
　論之當仲尼為政公室之權雖未盡收已不見公室<lb/>
　與三家之異昭公時三家與公室相為仇讎到此能<lb/>
　與三子入宫登臺當倉卒變亂之時敢如季氏之宫<lb/>
<pb n="18a"/>
　分明見得季氏與國同體了此見聖人感化之功如此<lb/>
秋大雩冬十月癸亥公㑹齊侯盟于黄<lb/>
　謝湜曰以平故為盟<lb/>
十有一月丙寅朔日有食之公至自黄十有二月公圍<lb/>
成公至自圍成<lb/>
　程氏學曰禮曰制國不過千乘都城不過百雉家富<lb/>
　不過百乘以此防民諸侯猶有叛者孔子曰禄之去<lb/>
　公室五世矣政逮於大夫四世矣故夫三桓之子孫<lb/>
<pb n="18b"/>
　微矣費也郈也成也三家之邑也政在大夫三家越<lb/>
　禮各固其城三桓既微陪臣擅命而恃其城數有叛<lb/>
　者故三家亦不能制也乃至屢圍而不克帥師墮之<lb/>
　費郈則墮矣成猶强不服是以公圍而不果墮公羊<lb/>
　曰孔子行乎季孫三月不違曰家不藏甲邑無百雉<lb/>
　之城於是墮郈費斯得其義書此足以見有天下國<lb/>
　家者可不慎於禮哉<lb/>
　謝湜曰成孟孫氏邑魯將墮三都三卿墮郈墮費矣<lb/>
<pb n="19a"/>
　成猶强難服故公出墮成其墮成也卒於圍之而止<lb/>
　書圍成著其不能墮也公不能亦孟孫有中輟之心<lb/>
　故也<lb/>
　胡安國曰按左氏將墮成公斂處父謂孟孫曰墮成<lb/>
　齊人必至于北門且成孟氏之保鄣無成是無孟氏<lb/>
　也子偽不知我將不墮書公圍成强也其致危之也<lb/>
　仲由為季氏宰孔子為魯司冦而不能墮成何也按<lb/>
　是冬公圍成弗克越明年孔子由大司冦攝相事然<lb/>
<pb n="19b"/>
　後誅少正夘與聞國政三月而商賈信於市男女别<lb/>
　於途及齊人饋女樂孔子遂行然則圍成之時仲尼<lb/>
　雖用事未能專魯國之政也而辯言亂政如少正夘<lb/>
　等必肆疑沮於其間矣成雖未墮無與為比亦不能<lb/>
　為患使聖人得志行乎魯國以及朞月則不待兵革<lb/>
　而自墮矣<lb/>
　胡宏曰司馬遷載孔子墮三都之明年由大司冦攝<lb/>
　相事夫聖人之仕所以大過人者無他焉夫天之生<lb/>
<pb n="20a"/>
　物隨其分限無不可為而過者無可為而不及者為<lb/>
　委吏則必㑹計當為乘田則必畜飬蕃為宰而親民<lb/>
　則必制飬生送死之節為司空而正封域則溝合昭<lb/>
　公之墓為司冦而治奸亂則誅少正夘而墮三都及<lb/>
　成不墮三家之慮變矣故經文不言三家直書曰公<lb/>
　聖人色斯舉矣安有明年由大司冦攝相之事所以<lb/>
　必知其無者考按經文明年無更敗起廢之事而築<lb/>
　囿大蒐絶與墮都之意不侔故也遷載孔子言行不<lb/>
<pb n="20b"/>
　得其真者尤多則未知其所以得實録之名者何故<lb/>
　朱熹語録或問墮三都事費郈已墮而成不可墮是<lb/>
　不用夫子至於此否曰既不用郤何故圍成當時夫<lb/>
　子行乎季孫三月不違則費郈之墮出於不意及公<lb/>
　斂處父不肯墮成次第喚醒了叔季二家便做這事<lb/>
　不成又齊人以女樂歸之遂行不然當别有處置也<lb/>
　又曰孔子相魯欲墮三家至成則為孟氏所覺遂不<lb/>
　可墮要之三家孟氏最弱季叔為强强者墮之而弱<lb/>
<pb n="21a"/>
　者反不可墮者强者不覺而弱者覺之故也問成既<lb/>
　不可墮夫子如何别無處置了便休曰不久夫子<lb/>
　亦去魯矣若使聖人久為之亦須别有道理<lb/>
　<lb/>
　<lb/>
　<lb/>
　<lb/>
　<lb/>
<pb n="21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋集義卷四十七<lb/>
</p>
<p>
</p>
  </div>
</body>
</text>
</TEI>
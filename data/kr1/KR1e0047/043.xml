<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋集義卷四十</head> <lb/>
    <p>
<pb n="1a"/>
欽定四庫全書<lb/>
　春秋集義卷四十<lb/>
　　　　　　　　　　　　宋　李明復　撰<lb/>
　　襄公<lb/>
十有六年春王正月葬晉悼公三月公㑹晉侯宋公衛<lb/>
侯鄭伯曹伯莒子邾子薜伯把伯小邾子于溴梁戊寅<lb/>
大夫盟<lb/>
　謝湜曰平公新立㑹諸侯盟于溴梁繼先君之烈也<lb/>
<pb n="1b"/>
　大䘮未畢而出㑹諸侯則其惡不待貶而見矣袁僑<lb/>
　之盟非諸侯盟宋之盟諸侯不在㑹故盟稱諸侯之<lb/>
　大夫溴梁之盟諸侯在㑹而大夫受命為盟故盟稱<lb/>
　大夫<lb/>
　胡安國曰牡丘之㑹諸侯既次于匡則書曰公孫敖<lb/>
　帥師及諸侯之大夫救徐鷄澤之㑹諸侯既盟而陳<lb/>
　侯使袁僑如㑹則書曰叔孫豹及諸侯之大夫及陳<lb/>
　袁僑盟今溴梁之㑹諸侯皆在是若欲使大夫盟者<lb/>
<pb n="2a"/>
　則宜書魯卿及諸侯之大夫盟可也而獨書大夫何<lb/>
　也諸侯政失大夫皆不臣也上二年春正月㑹于向<lb/>
　十有四國之大夫也夏四月㑹伐秦十有三國之大<lb/>
　夫也冬㑹于戚七國之大夫也此三㑹皆國之大事<lb/>
　也而使大夫專之而諸侯皆不與焉是列國之君不<lb/>
　自為政弗躬弗親禮樂征伐已自大夫出矣况悼公<lb/>
　既殁晉平初立無先公之明也君若贅旒而大夫張<lb/>
　亦宜矣豈一朝一夕之故哉善惡積於至微而不可<lb/>
<pb n="2b"/>
　揜常情忽於未兆而不預謀荀偃怒大夫盟而晉靖<lb/>
　公廢趙藉韓䖍魏斯為諸侯之勢見矣有國者謹於<lb/>
　禮而不敢忽此春秋以待後世之意也<lb/>
　吕祖謙曰人君即位之初便可占知終身之昏明治<lb/>
　亂之由晉平公繼悼公之後恃晉國之少安放於奢<lb/>
　侈溺於宴安觀其即位之初使羊舌肸為太傅張君<lb/>
　臣為中軍司馬祁奚韓襄欒盈士鞅為公族大夫虞<lb/>
　丘書為乘馬御改服修官蒸于曲沃警守而下㑹于<lb/>
<pb n="3a"/>
　溴梁平公固是無知其初即位能用許多人何故後<lb/>
　來衰弱須㸔他承悼公之後典刑法度尚在畧有可<lb/>
　觀固是平公之力亦皆是悼公之餘平公即位之初<lb/>
　規模便與悼公别了且悼公即位之初政事用之一<lb/>
　國上下煥然一新其初如此後來蕭魚既㑹之後早<lb/>
　是漸衰况平公即位之初規模已不如悼公頼悼公<lb/>
　之舊政遺法尚在慿藉扶持平穏安帖至數十年而<lb/>
　平公又漸漸昏墮以此知覇業之衰亦可占知於即<lb/>
<pb n="3b"/>
　位之初其後之覇主强弱昏明治亂亦基於此<lb/>
晉人執莒子邾子以歸<lb/>
　謝湜曰二國雖為魯難然非有罪惡及民也溴梁之<lb/>
　會二國受盟非違命也平公首令諸侯而不以其罪<lb/>
　執邾莒失政刑矣晉侯奪爵書人貶之也二子罪非<lb/>
　在所絶也執以歸則非屈辱於晉也故雖失位不名<lb/>
齊侯伐我北鄙夏公至自㑹五月甲子地震叔老㑹鄭<lb/>
伯晉荀偃衛寗殖宋人伐許<lb/>
<pb n="4a"/>
　謝湜曰許不與中國㑹盟故列國伐許<lb/>
秋齊侯伐我北鄙圍成<lb/>
　謝湜曰齊侯難魯不已故再圍成<lb/>
大雩冬叔孫豹如晉<lb/>
十有七年春王二月庚午邾子牼卒<lb/>
　謝湜曰不書卒於晉晉人復釋之故也<lb/>
宋人伐陳<lb/>
　謝湜曰陳自七年逃歸未與中國㑹盟<lb/>
<pb n="4b"/>
夏衛石買帥師伐曹秋齊侯伐我北鄙圍桃髙厚帥師<lb/>
伐我北鄙圍防<lb/>
　謝湜曰三年之中五伐我北鄙四圍我屬邑兵之暴<lb/>
　亂者也<lb/>
九月大雩宋華臣出奔陳<lb/>
　謝湜曰君書出奔罪其失國臣書出奔罪君不能治<lb/>
冬邾人伐我南鄙<lb/>
　謝湜曰邾人又伐南鄙魯之結怨鄰國亦可知也<lb/>
<pb n="5a"/>
十有八年春白狄來<lb/>
　謝湜曰白狄以夷禮來朝不成朝禮故直書來<lb/>
　胡安國曰劉敞曰夷狄於中國無事焉其於天子世<lb/>
　一見則諸侯雖善其交際不得而通也是以春秋亦<lb/>
　不與其朝不與其朝者懲淫慝一内外也周公致太<lb/>
　平越裳氏重九譯而獻其白雉公曰君子徳不及焉<lb/>
　不享其贄此乃天子而讓也况列國之君乎守藩之<lb/>
　臣乎<lb/>
<pb n="5b"/>
夏晉人執衛行人石買<lb/>
　謝湜曰以衛不直而執之則罪不在行人以買伐曹<lb/>
　而執之則不當執於行人<lb/>
秋齊師伐我北鄙<lb/>
　謝湜曰五伐四圍猶復起師<lb/>
冬十月公㑹晉侯宋公衛侯鄭伯曹伯莒子邾子滕子<lb/>
薛伯杞伯小邾子同圍齊<lb/>
　程頥曰書同圍見諸侯之惡齊<lb/>
<pb n="6a"/>
　程氏學曰凡侵伐圍入之類未有言同者獨此書<lb/>
　同圍何哉曰背盟肆暴數伐鄰國諸侯共疾而圍之<lb/>
　啖子曰諸侯同心圍齊特曰同圍是也十有九年盟<lb/>
　于祝柯亦同心故也<lb/>
　謝湜曰齊魯鄰國也齊侯怙險負衆六伐魯北鄙四<lb/>
　圍魯成邑諸侯背盟棄好肆害虐鄰未有過於此者<lb/>
　也兵以好惡為主衆所好者衆欲助衆所惡者衆欲<lb/>
　去齊之不道諸侯惡之甚矣故十有二國同心伐齊<lb/>
<pb n="6b"/>
　而圍之也書同圍齊以明諸侯疾齊之深也<lb/>
　胡安國曰凡侵伐圍入未有書同者而獨於此書同<lb/>
　圍齊何也齊環背盟棄好陵虐神主肆其暴横數伐<lb/>
　鄰國觀加兵於魯則可見矣諸侯所共惡疾故同心<lb/>
　而圍之也同心圍齊其以伐致何也見齊環無道宜<lb/>
　得惡疾大諸侯之伐而免其圍齊之罪詞也春秋於<lb/>
　此有沮横逆抑强暴之意孟子曰國必自伐而後人<lb/>
　伐之自作孽不可逭其齊侯環之謂矣尚誰懟哉<lb/>
<pb n="7a"/>
曹伯負芻卒于師<lb/>
　謝湜曰諸侯有社稷人民之重卒書于師謹之也<lb/>
楚公子午帥師伐鄭<lb/>
十有九年春王正月諸侯盟于祝柯<lb/>
　謝湜曰諸侯既圍齊於是盟於祝柯盟曰大毋侵小<lb/>
　為齊故也同圍齊義事也諸侯所同欲也善其同圍<lb/>
　齊故盟稱諸侯<lb/>
晉人執邾子<lb/>
<pb n="7b"/>
　謝湜曰邾子非以罪在所絶見執故不名溴梁既盟<lb/>
　之後晉人執莒子邾子祝柯既盟之後晉又執邾子<lb/>
　為天下盟主而首犯盟約非以信諸侯也<lb/>
公至自伐齊<lb/>
　謝湜曰以伐至圍者以明以義伐齊與不道圍人之<lb/>
　國者異也<lb/>
取邾田自漷水<lb/>
　謝湜曰邾小國也其伐我南鄙正以疆界不明故圍<lb/>
<pb n="8a"/>
　齊之後晉人執其君魯人取其田春秋正其曲直而<lb/>
　田稱邾邾田書取則疆界不明曲乃在魯而不在邾矣<lb/>
　邾田自漷水著其取田之多也圍齊義也取邾田不<lb/>
　義也以義討齊之暴復以不義侵邾之疆以亂繼亂<lb/>
　而已故晉執邾子書人邾以田與魯書取所以正其<lb/>
　亂也<lb/>
季孫宿如晉葬曹成公夏衛孫林父帥師伐齊秋七月<lb/>
辛卯齊侯環卒晉士匄帥師侵齊至糓聞齊侯卒乃還<lb/>
<pb n="8b"/>
　程氏學曰十九年晉士匄侵齊至糓聞齊侯卒乃還<lb/>
　善之也天下無王諸侯擅命征伐各自已出利人之<lb/>
　難以成其私故伐人之䘮者比比而士匄乃有惻隐<lb/>
　之心恕人之患還師不侵豈不善乎雖然專命乃還<lb/>
　書法亦見其譏糓梁曰為士匄者宜奈何宜墠帷而<lb/>
　歸命乎介士匄若能如是其善何以加乎<lb/>
　謝湜曰諸侯暴横侵伐久矣利人之難乘人之危興<lb/>
　兵以濟其欲者國國皆是也士匄受命侵齊師已至<lb/>
<pb n="9a"/>
　糓矣其聞齊之䘮也以不伐䘮之義退師而還大夫<lb/>
　居暴亂之中而能以恤人之患為心者也春秋録其<lb/>
　聞䘮而還善之也晉出師無名不伐䘮兵之大義士<lb/>
　匄雖不待君命還師然其還也上無損於國下無損<lb/>
　於忠得臨權適變之宜矣然則還不書遂者與其還<lb/>
　而不罪其專也雖然為士匄者又能以一介反命于<lb/>
　君則臣子之善備矣<lb/>
　胡安國曰糓齊地也還者終事之詞古之為師不伐<lb/>
<pb n="9b"/>
　䘮大夫以君命出境有可以安國家利社稷者則專<lb/>
　之可也世衰道微暴行交作利人之難以成其私欲<lb/>
　者衆矣士匄乃有惻隐之心聞齊侯卒而還不亦善<lb/>
　乎或曰君不尸小事臣不專大名為士匄者宜墠帷<lb/>
　而歸命乎介則非矣使士匄未出晉境如是焉可也<lb/>
　已至齊地則進退在士匄矣猶欲墠帷而歸命乎介<lb/>
　則非古者命將不從中覆專制境外之意而况䘮必<lb/>
　不可伐非進退可疑而待請者故至糓聞齊侯卒乃<lb/>
<pb n="10a"/>
　還善之也<lb/>
　朱熹曰春秋分明處如晉士匄侵齊至糓聞齊侯卒<lb/>
　乃還此分明是與之也<lb/>
八月丙辰仲孫蔑卒齊殺其大夫髙厚鄭殺其大夫公<lb/>
子嘉<lb/>
　謝湜曰齊髙厚得罪於齊鄭公子嘉得罪於鄭殺書<lb/>
　國皆以國法當殺故也<lb/>
　胡安國曰按左氏初盗殺鄭三卿於西宫之朝公子<lb/>
<pb n="10b"/>
　嘉知而不言既又欲起楚師以去諸大夫故楚人伐<lb/>
　鄭至于純門而返至是嘉之為政也專國人患之乃<lb/>
　討西宫之難與純門之師子展子西率國人殺嘉而<lb/>
　分其室不稱鄭人者嘉則有罪矣而子展子西不能<lb/>
　正以王法肆諸市朝與衆同棄乃利其室而分之有<lb/>
　私意焉故稱國以殺而不去其官此春秋原情定罪<lb/>
　之意<lb/>
冬葬齊靈公城西郛叔孫豹㑹晉士匄于柯城武城<lb/>
<pb n="11a"/>
　謝湜曰城西郛城武城皆以備齊齊猶未協故也<lb/>
二十年春王正月辛亥仲孫速㑹莒人盟于向<lb/>
　謝湜曰魯及莒平故盟于向<lb/>
夏六月庚申公㑹晉侯齊侯宋公衛侯鄭伯曹伯莒子<lb/>
邾子滕子薛伯杞伯小邾子盟于澶淵<lb/>
　謝湜曰齊與晉平故盟于澶淵<lb/>
秋公至自㑹仲孫速帥師伐邾<lb/>
　謝湜曰澶淵之盟仲孫速首犯盟約伐邾罪之也<lb/>
<pb n="11b"/>
蔡殺其大夫公子爕蔡公子履出奔楚<lb/>
　謝湜曰左氏謂公子爕欲背楚之晉履其母弟<lb/>
　胡安國曰按左氏初蔡文侯欲事晉曰先君與於踐<lb/>
　土之盟晉不可棄且兄弟也畏楚不能行而卒楚人<lb/>
　使蔡無常公子爕來從先君以利蔡謀國之合於義<lb/>
　者也國人乃不順焉而殺爕此何罪矣故稱國而不<lb/>
　去其官公子履其母弟也進不能正國退不能逺害<lb/>
　懼禍而奔從於荆楚書者罪之也<lb/>
<pb n="12a"/>
陳侯之弟黄出奔楚<lb/>
　謝湜曰公子黄出奔稱弟罪哀公之不能全其弟也<lb/>
　親莫親於兄弟不以讒邪貳之則手足固矣哀公以<lb/>
　慶虎之譛疑其弟而奔之非親親之道也<lb/>
叔老如齊冬十月丙辰朔日有食之季孫宿如宋<lb/>
二十有一年春王正月公如晉邾庶其以漆閭丘來奔<lb/>
　謝湜曰庶其以邑叛來奔而魯受之其惡不待貶而<lb/>
　見矣澶淵既盟之後既犯盟約伐邾又犯盟約納邾<lb/>
<pb n="12b"/>
　庶其魯人之失信也納叛非所以安吾國失信非所<lb/>
　以服鄰國故臧武仲曰子召外盗而失禮焉何以詰<lb/>
　吾盗<lb/>
　胡安國曰庶其邾大夫也春秋小國之大夫不書其<lb/>
　姓氏微也以其事接我則書其姓氏謹之也莒慶以<lb/>
　大夫即魯而圖婚接我不以禮者也邾庶其以地叛<lb/>
　其君而來奔接我不以義者也以欲敗禮則身必危<lb/>
　以利棄義則國必亂春秋禮義之大宗故小國之大<lb/>
<pb n="13a"/>
　夫接我以利欲則特書其姓氏謹之也漆一邑閭丘<lb/>
　一邑而不言及者庶其之私邑所受於君而食之者<lb/>
　此叛臣何以不書叛書名書地而竊邑叛君之罪見<lb/>
　矣夫棄外域從諸夏其慕義之心疑可與也然有據<lb/>
　城以求援者君子猶以為不可受而况鄰國乎書來<lb/>
　奔而魯受叛臣納其地之罪亦見矣<lb/>
夏公至自晉秋晉欒盈出奔楚<lb/>
　謝湜曰欒盈以好施多士為范氏所逐故出奔楚<lb/>
<pb n="13b"/>
九月庚戌朔日有食之<lb/>
冬十月庚辰朔日有食之<lb/>
曹伯來朝<lb/>
公㑹晉侯齊侯宋公衛侯鄭伯曹伯莒子邾子于商任<lb/>
二十有二年春王正月公至自㑹<lb/>
夏四月<lb/>
秋七月辛酉叔老卒<lb/>
冬公㑹晉侯齊侯宋公衛侯鄭伯曹伯莒子邾子薛伯<lb/>
<pb n="14a"/>
杞伯小邾子于沙隨<lb/>
　謝湜曰欒盈晉之權臣其奔楚也平公懼盈為亂故<lb/>
　再㑹諸侯將以伐欒盈也<lb/>
　胡安國曰按左氏㑹于商任錮欒氏也㑹于沙隨復<lb/>
　錮欒氏也古者大夫去國君不掃其社稷不繫纍其<lb/>
　子弟不収其田邑使人𨗳之出疆又先之於其所徃<lb/>
　勑五典厚人倫也晉不念欒氏世勲而逐盈又將復<lb/>
　執之而命諸侯無得納焉則亦過也楚逐申公巫臣<lb/>
<pb n="14b"/>
　子反請以重幣錮之楚子曰止彼若能利國家雖重<lb/>
　幣晉將可乎若無益於晉晉將棄之何勞錮焉其賢<lb/>
　於商任沙隨之謀逺矣<lb/>
公至自會<lb/>
楚殺其大夫公子追舒<lb/>
　謝湜曰追舒寵小人生國患故楚以國法殺之<lb/>
　胡宏曰有子曰君子務本本立而道生孝弟也者其為仁<lb/>
　之本歟按公子追舒非有大逆之罪退之可也而王<lb/>
<pb n="15a"/>
　必欲殺之則非矣為棄疾者進宜陳使臣之禮以諌<lb/>
　王退宜陳事君之禮以諌父諌於王而王不聴則竊<lb/>
　負父而去之可也諌於父而父不聴則號泣而隨之<lb/>
　可也諌於王與父皆不聴焉則請後祖廟而以身代<lb/>
　父死可也烏有閔黙恬然不動其心坐待王殺其父<lb/>
　然後死之者以為子則不孝以為臣則不忠噫大道<lb/>
　不明是以人至此極而莫覺莫悟也故愚論之以示<lb/>
　為仁之道焉而春秋書楚殺其大夫公子追舒不罪<lb/>
<pb n="15b"/>
　棄疾者大夫者人君之股肱心膂也公子者宗室之<lb/>
　枝葉庇蔭也而輕殺之所以罪楚君也棄疾殺其父<lb/>
　矣豈必待貶絶而後見其惡哉<lb/>
二十有三年春王二月癸酉朔日有食之三月乙巳杞<lb/>
伯匄卒夏邾畀我來奔<lb/>
　謝湜曰庶其以邑來奔矣畀我又以罪來奔所謂為<lb/>
　邾之逋逃淵藪也魯無政矣<lb/>
𦵏杞孝公陳殺其大夫慶虎及慶寅<lb/>
<pb n="16a"/>
　謝湜曰慶虎得罪於國其禍連及慶寅殺書及以著<lb/>
　刑誅之濫也孔父之及以君之禍而連及其臣也慶<lb/>
　盈之及以臣之禍而連及其親也<lb/>
　胡安國曰按左氏慶虎無道求專陳國暴蔑其君畏<lb/>
　公子黄之偪而愬諸楚曰與蔡司馬同謀楚人以為<lb/>
　討公子黄奔楚愬之二慶以陳叛楚屈建圍陳殺二<lb/>
　慶夫人君擅一國之利勢使權臣暴蔑其身而不能<lb/>
　逺欲去其親而不能保譛愬之於大國而不能辨至<lb/>
<pb n="16b"/>
　因楚人之力然後能克則非君人之道也故二慶之<lb/>
　死稱國以殺公子黄之出特以弟書者譏歸陳侯也<lb/>
　凡此皆春秋端本之意<lb/>
陳侯之弟黄自楚歸于陳<lb/>
　謝湜曰公子黄雖頼楚力以歸然黄非有罪惡於國<lb/>
　書弟著其不失弟道也然則出稱弟所以責其兄歸<lb/>
　稱弟所以明其弟<lb/>
晉欒盈復入于晉入于曲沃<lb/>
<pb n="17a"/>
　謝湜曰欒盈之奔也晉國既失討治又失備禦故盈<lb/>
　帥曲沃之甲入晉以師敗故入于曲沃復入絶之辭<lb/>
　也欒盈擅以家邑甲衆引兵入國雖曰入討范氏志<lb/>
　乃欲危社稷背逆之罪大矣入書復入以明在所誅<lb/>
　絶也宋魚石晉欒盈鄭良霄其罪一也魚石不稱所<lb/>
　自者以楚子伐宋見之也欒盈不稱所自者以其内<lb/>
　恃曲沃也故魚石欒盈以復入著其罪也良霄不稱<lb/>
　復入者以自許著其罪也霄以他國兵力逼君以入<lb/>
<pb n="17b"/>
　則罪在所絶可知矣<lb/>
　胡安國曰欒氏晉室之世臣故盈雖出奔猶繋於晉<lb/>
　復入者甚逆之辭為其既絶而復入也曲沃者所食<lb/>
　之地當是時權寵之臣各以利誘其下使為之用至<lb/>
　於殺身而不避莫知有君臣之分者也故閒語欒孺<lb/>
　子者則或泣或歎以為得主而為之死猶不死也盈<lb/>
　從之遂入絳乘公門若非天棄欒氏又有范鞅之謀<lb/>
　晉亦殆矣原其失在於錮之甚急使無所容於天地<lb/>
<pb n="18a"/>
　之間是以至此極春秋備書之以見人而不仁疾之<lb/>
　已甚亂也其為後世鑒豈不深切著明也哉<lb/>
　吕祖謙曰欒盈奔楚初無大罪范宣子直以其勢位<lb/>
　逼已兩不相容而逐之盈亡之後自楚適齊自齊入<lb/>
　郛幾危晉室盈之罪固不可逃然考其所至之由而<lb/>
　宣子之罪尤大當時宣子逐盈之勢甚廹以楚錮之<lb/>
　使無容身駐足之地所以激成欒盈之禍宣子雖先<lb/>
　逐欒盈晉亦從此衰夫晉以堂堂之大國逐一亡大<lb/>
<pb n="18b"/>
　夫東西南北任其所之可也何至勤天下之諸侯見<lb/>
　得覇業不競故諸侯得以輕侮晉室而至於失諸侯<lb/>
　也古者大夫出疆三年不反然後收其田里欒盈無<lb/>
　大罪乃合諸侯使無所容於天地之間其勢無聊安<lb/>
　得而不亂所以作亂非其本心使宣子疾之不如此<lb/>
　之甚欒盈亦不至如此罪在宣子不可專罪盈然雖<lb/>
　就盈身上論亦不能無罪自欒書弑厲公其勢已炙<lb/>
　手可熱繼以欒黶驕狠侈虐上無君下無同列以欒<lb/>
<pb n="19a"/>
　書之强又繼之以黶之虐欒氏之門如烈火炎炎可<lb/>
　畏盈於此繼祖父之業正當恐懼修省尚恐不濟郤<lb/>
　又如何用箕遺黄淵嘉父等人以固其黨使其如楚<lb/>
　文子自毁其家以紓楚國之難尚未能免郤招許多<lb/>
　人如以水濟水以火濟火其勢方炎正滿盈之後不<lb/>
　能自損抑又郤如此此雖宣子之罪而縱風止炎抱<lb/>
　薪救火遂致滅欒氏之門實欒盈之罪也<lb/>
　又曰晉欒盈得罪於晉遂出奔齊自齊復入舊邑帥<lb/>
<pb n="19b"/>
　曲沃之甲以晝入絳夫晉以堂堂之大國范宣子為<lb/>
　政不設武備而使叛臣得白晝以兵而入於國都當<lb/>
　時晉國之社稷不亡若綴旒然向使因欒氏之隙諸<lb/>
　侯從而乘之則晉之不亡者幾希宣子秉政而致此<lb/>
　盖縁他倚靠外面裏面都不曾謹封疆明斥堠使持<lb/>
　兵直入國都幾亡社稷與其外面號令諸侯何如自<lb/>
　家謹守封疆宣子初當盈奔在外時非是不知戒觀<lb/>
　其兩次大合諸侯以重錮欒氏宣子自以為諸侯决<lb/>
<pb n="20a"/>
　不受欒氏矣他只管去外面理㑹裏面備都懈怠了<lb/>
　及盈既入曲沃宣子都不知前面更無一夫之禦盖<lb/>
　縁只去外面理㑹然當時處這大亂當此大變粗能<lb/>
　支持致敗欒氏存晉社稷者其謀皆出於樂王鮒欒<lb/>
　氏之入也宣子倉皇無計桓子教之以奉君走固宫<lb/>
　及教之以欒氏所得惟魏氏而可强取使當時不從<lb/>
　桓子奉君之謀則欒氏之勢殆未可禦不從强取魏<lb/>
　氏之謀則魏舒以佐悼公之智而助欒氏未易可去<lb/>
<pb n="20b"/>
　桓子必欲郤而取之所以能終敗欒氏其功亦大矣<lb/>
　然㸔得桓子之功固有力於晉亦所以為晉之害桓<lb/>
　子在晉一嬖臣也安晉之謀不出於晉之士大夫而<lb/>
　出于嬖倖之桓子則晉君豈不輕視士大夫而益重<lb/>
　嬖臣之寵乎故使嬖臣之權愈重而晉之社稷愈不<lb/>
　振而覇業愈衰者士大夫之過也<lb/>
秋齊侯伐衛遂伐晉<lb/>
　謝湜曰莊公自衛伐晉乘晉欒盈之難而為冦也伐<lb/>
<pb n="21a"/>
　晉書遂罪其不正也㑹晉盟于澶淵而復背其盟莊<lb/>
　公之失信也<lb/>
八月叔孫豹帥師救晉次於雍榆<lb/>
　程氏學曰晉有欒盈之難重以齊侯之伐魯命豹帥<lb/>
　師救之斯義事也豹乃怠棄君命不恤同姓之憂次<lb/>
　于雍榆卒不克救豹罪明矣<lb/>
　謝湜曰欒盈叛晉於内齊侯伐晉於外魯命帥師救<lb/>
　之義之大者也叔孫豹不急盟主之難而以師止于<lb/>
<pb n="21b"/>
　雍榆罪之大者也書救所以善魯也書次所以責豹<lb/>
　也救邢先次後救者罪其救之緩也救晉先救後次<lb/>
　者罪其廢命不行也<lb/>
己卯仲孫速卒冬十月乙亥臧孫紇出奔邾<lb/>
　謝湜曰紇事其主不以道故犯門斬闗而奔<lb/>
晉人殺欒盈<lb/>
　謝湜曰殺稱人討逆之辭也衛元喧寗喜雖逆臣然<lb/>
　以本國大夫得罪故其死稱大夫晉欒盈鄭良霄以<lb/>
<pb n="22a"/>
　罪出奔本國皆絶其位故其死不稱大夫<lb/>
齊侯襲莒<lb/>
　謝湜曰輕行掩不備曰襲以兵襲國冦盗之兵也恥<lb/>
　莫大焉晉有難而伐之莒無故而襲之黨叛臣伐盟<lb/>
　主襲隣國齊莊之君徳喪矣非所以保國也<lb/>
　<lb/>
　<lb/>
　<lb/>
<pb n="22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋集義卷四十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋集義巻十一</head> <lb/>
    <p>
<pb n="1a"/>
欽定四庫全書<lb/>
　春秋集義巻十一<lb/>
　　　　　　　　　　　　宋　李明復　撰<lb/>
　　莊公<lb/>
　程頥曰莊公名同桓公子莊王四年即位莊謚也勝<lb/>
　敵克壯曰莊<lb/>
元年春王正月<lb/>
　謝湜曰君父被難其位不得受之先君故不書即位<lb/>
<pb n="1b"/>
　胡安國曰不書即位内無所承上不請命也或曰莊<lb/>
　公嫡長其為儲副明矣雖内無所承上無請命獨不<lb/>
　可以享國而書即位乎曰諸侯之嫡子必誓扵王莊<lb/>
　雖嫡長而未誓安得為國儲君副稱世子夫為世子<lb/>
　必誓於王為諸侯可以内無所承上無請命擅有其<lb/>
　國即諸侯之位耶春秋絀而不書父子君臣之大倫<lb/>
　正矣<lb/>
三月夫人孫于齊<hi>又見綱領中</hi>
<pb n="2a"/>
　謝湜曰桓公之祸齊襄為之也非文姜也然祸之發<lb/>
　由文姜所致則文姜先君之首惡也魯國大義在所<lb/>
　棄絶故扵孫黜其姜氏以明為天吏者可得而誅也<lb/>
　雖然文姜莊公之母也使文姜親謀肆逆則母恩扵<lb/>
　此絶矣然文姜不與逆謀其於莊公母子之恩未絶<lb/>
　也母恩未絶則文姜吾君之母也君以為母則魯之<lb/>
　臣子安得而絶之哉故扵孫不奪其夫人以明魯國<lb/>
　當以夫人待之也文姜之惡大義已在所絶矣惟魯<lb/>
<pb n="2b"/>
　人緣莊公母子未絶之恩復有不可絶之義春秋緣<lb/>
　恩義以明王法故旣去姜氏復稱夫人孫退避之辭<lb/>
　内諱奔故稱孫<lb/>
　胡安國曰夫人文姜也桓公之弑姜氏與焉為魯臣<lb/>
　子者義不共戴天矣嗣君夫人所出也恩如之何狥<lb/>
　私情則害天下之大義舉王法則傷母子之至恩此<lb/>
　國論之難斷者也經書夫人孫扵齊而恩義之輕重<lb/>
　審矣梁人有繼母殺其父者而其子殺之有司欲當<lb/>
<pb n="3a"/>
　以大逆孔季彦曰文姜與弑魯桓春秋去其姜氏傳<lb/>
　謂絶不為親禮也夫絶不為親者即凢人爾方諸古<lb/>
　義冝以非司㓂而擅殺當之不得以逆論也人以為<lb/>
　允故通扵春秋然後能權天下之事矣孫者順讓之<lb/>
　辭使若不為人子所逐以全恩也哀姜出而弗返文<lb/>
　姜即歸扵魯例以孫書何也與聞弑桓之罪已極有<lb/>
　如去而弗返深絶之也然則恩輕而義重矣河廣之<lb/>
　詩其辭何取而聖人錄扵國風者明宋襄公之重本<lb/>
<pb n="3b"/>
　亦此義也其垂訓遠矣<lb/>
　朱熹曰糓梁夫人孫扵齊始人之也猶言始以人道<lb/>
　治莊公也命猶名也猶曰若扵道若扵言天人皆以<lb/>
　為然則是吾受其名也臣子大受命謹其所受之名<lb/>
　而已<lb/>
夏單伯逆王姬<lb/>
　程氏雜説曰天子之女下嫁扵諸侯以尊卑不敵不<lb/>
　可以為主也必使其親之為諸侯者主之葢周之姻<lb/>
<pb n="4a"/>
　禮以周公懿親為之主自此因以為常故魯常主之<lb/>
　他公不書而獨莊公書者其他常事不書故也榖梁<lb/>
　曰仇讐之人非所以接婚姻衰麻非所以接弁冕也<lb/>
　夫莊公有父之䘮其讐在齊義不可以共戴天天王<lb/>
　不能為之誅而俾之主婚姻之禮天王之非可知也<lb/>
　莊公在寢苫枕土之中其義為不可受而使單伯逆<lb/>
　扵京師莊公之罪亦可知也知其不可而為之故為<lb/>
　之築館扵外也不書來逆而祗書歸者齊侯不可與<lb/>
<pb n="4b"/>
　吾為禮也十一年王姬歸扵齊者亦猶是矣榖梁曰<lb/>
　單伯者吾大夫之命乎天子者也<lb/>
　謝湜曰王將嫁女扵齊故魯使單伯送之單伯命大<lb/>
　夫故不名天子諸侯尊卑不敵故王姬下嫁使同姓<lb/>
　諸侯主之周之先嘗以周公懿親為之主故魯國襲<lb/>
　以為常<lb/>
　胡安國曰單伯者吾之命大夫也逆王姬使我為之<lb/>
　主也其不言如者榖梁子以為義不可受扵京師桓<lb/>
<pb n="5a"/>
　弑扵齊使之主婚姻與齊為禮其義固不可受也此<lb/>
　明忘親釋怨則無以立人道矣<lb/>
秋築王姬之館于外<lb/>
　程頥語錄或問逆王后亦使魯為主如何曰如築王<lb/>
　姬之館單伯送王姬之類皆是魯為主葢只是王姬<lb/>
　下嫁則同姓諸侯為主矣如逆后恐無使諸侯為婚<lb/>
　主之禮<lb/>
　謝湜曰齊有大惡扵魯魯有大䘮扵國命魯為王室<lb/>
<pb n="5b"/>
　主昏天王之失也外忘不共戴天之讐内忘寢苫枕<lb/>
　土之戚莊公之失也然則王姬之適齊也王當以他<lb/>
　國同姓為之主魯當以大義辭王命禮不可使而王<lb/>
　使之義不可受而魯受之故王姬館禮失常而改館<lb/>
　之變興矣王姬之至也館之扵内禮也今乃築館扵<lb/>
　外者仇讐不可以相親衰麻不可以相接故也夫過<lb/>
　不知而為其罪輕知而為之其罪大知禮之不可行<lb/>
　扵内而更為外館以待焉是知其不可為而為之也<lb/>
<pb n="6a"/>
　奉仇讐棄哀戚外王室惡之大者也一舉不謹而三<lb/>
　大惡兼焉則改館之敗禮惟小損哉<lb/>
　胡安國曰魯扵王室為懿親其主王姬亦舊矣館扵<lb/>
　國中必有常處今特築之扵外者榖梁子以為仇讐<lb/>
　之人非所以接婚姻也衰麻非所以接弁冕也知其<lb/>
　不可故特築之扵外也築之扵外得變之正乎曰不<lb/>
　正有三年之䘮天王扵義不當使之主有不戴天之<lb/>
　讐莊公扵義不可為之主築之扵外之為宜不若辭<lb/>
<pb n="6b"/>
　而弗主之為正也是以君子貴端本焉或曰天王有<lb/>
　命固不可辭使單伯逆扵京師上得尊周之義為之<lb/>
　築館扵外下未失居䘮之禮奚為不可曰以常禮言<lb/>
　之則可今莊公有父之讐方居苫塊此禮之大變也<lb/>
　而為之主婚是廢人倫滅天理矣春秋扵此事一書<lb/>
　再書者其義以復讐為重示天下後世臣子不可忘<lb/>
　君親之意故雖築館扵外不以為得禮而書之也<lb/>
　呂祖謙曰天子以女嫁扵諸侯何以使魯主婚而不<lb/>
<pb n="7a"/>
　自主葢天子不當與諸侯為敵况魯是周之同姓乃<lb/>
　使之主婚莊公之父旣為齊所殺乃是讐人父之讐<lb/>
　不與共戴天而又主婚莊公築館扵外非不知此理<lb/>
　去不得乃至力弱不能自强告扵天子以絶之方欲<lb/>
　不從又恐為齊所侵伐所以顧利害只得從之大抵<lb/>
　為人如此設辭作事最是害人寧是不知義理人一<lb/>
　旦覺悟尚有改變時節榖梁謂主王姬者必自公門<lb/>
　出注謂公門朝之外門主王姬者當設几筵扵宗廟<lb/>
<pb n="7b"/>
　以俟迎又曰扵廟則已尊扵寢則已卑為之築館扵<lb/>
　外變之正也仇讐之人非所以接婚姻也衰麻非所<lb/>
　以接弁冕也又曰莊公之立桓公見殺扵齊則莊公<lb/>
　之扵齊有不共戴天之讐而不能以復讐為念前軰<lb/>
　論之詳矣然又湏識得莊公之要領王姬歸扵齊魯<lb/>
　絶之而不與主婚義也而魯則畏齊之强而不敢絶<lb/>
　欲與之主婚内則畏清議而不敢與外則畏齊之見<lb/>
　討而不可絶其君臣之間宛轉商量一箇兩不相妨<lb/>
<pb n="8a"/>
　底道理欲築王姬之館扵外三傳之説不一然皆未<lb/>
　必是凢天下之事不知夫不共戴天之讐義不可與<lb/>
　者未足為憂旣知之而求所以委曲避就者深可憂<lb/>
　葢其不知者良心一朝頓回則其發不可禦既知之<lb/>
　而欲立一名字求所以避就亦終扵此而已矣父子<lb/>
　之間天屬之恩莊公報齊之心宜如火之必熱如水<lb/>
　之必寒如手足之必捍頭目安可委曲安排避就使<lb/>
　之兩不相妨至如伐郕一叚亦然莊公本自畏齊而<lb/>
<pb n="8b"/>
　曰我實不徳齊師何罪皆是要立箇名字文飾之此<lb/>
　其所以終扵不振<lb/>
冬十月乙亥陳侯林卒王使榮叔來錫桓公命<lb/>
　謝湜曰錫桓公命王以褒嘉之命追命而錫之也杜<lb/>
　氏謂如今之哀榮是已背逆之人王法在所誅絶乃<lb/>
　反生而來聘死而錫命逆天之大也來聘稱天王以<lb/>
　明王者當若天道也錫命稱王以明周王弗克若天<lb/>
　也憲天理物王之徳也臣不能相之扵始王不能若<lb/>
<pb n="9a"/>
　之扵終由是所為背天而天理不復見矣故王之聘<lb/>
　錫桓公也始則名其宰終則去其天始名其宰者以<lb/>
　宰不能相王扵始也終去其天者以王不能若扵天<lb/>
　終也錫命稱王與王使榮叔歸含王使召伯㑹塟稱<lb/>
　王同意<lb/>
　胡安國曰啖助曰不稱天王寵簒弑以瀆三綱也春<lb/>
　秋書王必稱天所履者天位也所行者天道也所賞<lb/>
　者天命也所刑者天討也今桓公弑君簒國而王不<lb/>
<pb n="9b"/>
　能誅反追命之無天甚矣桓無王王無天非小惡也<lb/>
　與塟成風引為夫人使妾並嫡何以異故其文一施<lb/>
　之范寗乃以出居扵鄭來聘求車三事為證而謂非<lb/>
　義之所存誤矣<lb/>
王姬歸于齊<lb/>
　謝湜曰王姬下嫁必得賢君以為配齊襄禽獸其行<lb/>
　豺狼其心人倫所共棄者也王室以女歸之王姬不<lb/>
　得其歸見矣<lb/>
<pb n="10a"/>
　胡安國曰魯主王姬之嫁舊矣在他公時常事不書<lb/>
　此獨書者以歸扵齊故也逆扵京師築館扵外而不<lb/>
　書歸扵齊則無以見其罪之在也書歸扵齊而後忘<lb/>
　親釋怨之罪著矣春秋復讐之義明矣<lb/>
齊師遷紀郱鄑郚<lb/>
　謝湜曰齊將滅紀故遷其三邑而有之三邑之衆而<lb/>
　齊師迫脅遷之齊人威力之盛可知也不書滅者方<lb/>
　其遷時國未滅也然其國邑自是滅矣<lb/>
<pb n="10b"/>
　胡安國曰郱鄑郚者紀三邑也邑不言遷遷不言師<lb/>
　其以師遷之者見紀民猶足與守而齊人強暴用大<lb/>
　衆以迫之為已屬也凡書遷者自是而滅矣春秋興<lb/>
　滅國繼絶世則遷國邑者不再貶而罪已見矣<lb/>
二年春王二月葬陳莊公夏公子慶父帥師伐扵餘丘<lb/>
　謝湜曰慶父莊公庶兄<lb/>
　胡安國曰按二傳扵餘丘邾邑也國而曰伐此邑爾<lb/>
　其曰伐何也誌慶父之得兵權也莊公幼年即位首<lb/>
<pb n="11a"/>
　以慶父主兵卒致子般之禍扵餘丘法不當書聖人<lb/>
　特書以誌亂之所由為後戒也魯在春秋中見弑者<lb/>
　三君其賊未有不得魯之兵權者公子翬再為主將<lb/>
　專會諸侯不出隠公之命仲遂擅兵兩世入紀伐邾<lb/>
　㑹師救鄭三軍服其威令之日乆矣故翬弑隠公而<lb/>
　蒍氏不能明其罪慶父弑子般而成季不能遏其意<lb/>
　公子遂殺惡及視而叔仲惠伯不能免其死夫豈一<lb/>
　朝一夕之故哉春秋所書為戒逺矣<lb/>
<pb n="11b"/>
秋七月齊王姬卒<lb/>
　謝湜曰齊告王姬之䘮魯莊公為之服大功故書卒<lb/>
　或曰由魯嫁故為之服姊妹禮者稱情而為之文也<lb/>
　親非姊妹而為之服其服非禮也齊吾之世讐也其<lb/>
　始為之主其婚其終為之服其䘮非孝也<lb/>
　胡安國曰内女嫁為諸侯妻則書卒王姬何以書<lb/>
　比内女為之服也故檀弓曰齊告王姬之䘮魯莊公<lb/>
　為之大功或曰由魯嫁故為之服姊妹之服稱情而<lb/>
<pb n="12a"/>
　為之節者也莊公扵齊王姬厚矣如不共戴天之念<lb/>
　何此所謂不能三年之䘮而緦小功之察也特卒王<lb/>
　姬以著其罪<lb/>
冬十有二月夫人姜氏㑹齊侯于禚乙酉宋公馮卒<lb/>
　楊時曰齊人惡魯公㣲弱不能防閑文姜使至滛亂<lb/>
　為二國患而詩序以刺文姜者葢是詩齊人作也雖<lb/>
　惡魯公不得不以文姜為主其從如雲其從如雨言<lb/>
　從之者衆也其從如水言從之者順也許穆夫人思<lb/>
<pb n="12b"/>
　歸唁其兄許人尤之終以義不得而止使魯公剛而<lb/>
　有制使魯人無肯從者如許人焉則文姜雖欲適齊<lb/>
　尚可得乎言從之者衆亦以見魯公之㣲弱也<lb/>
　問文姜與齊侯滛詩人以不能防閑其母刺莊公固<lb/>
　當深罪乎曰固可罪也觀載驅之詩言魯道有蕩則<lb/>
　魯之君臣蕩然無以禁止之也夫人之出入其威儀<lb/>
　物数盛矣其曰齊子發夕又何其易乎禮婦人幼從<lb/>
　父兄嫁從夫夫死從子既曰從子子乃不能防閑之<lb/>
<pb n="13a"/>
　恣其滛亂扵誰責而可乎<lb/>
　謝湜曰夫人出會亂之道也猗嗟刺莊公不能以禮<lb/>
　防閑其母失子之道扵此見矣<lb/>
　胡安國曰婦人無外事送迎不出門見兄弟不踰閾<lb/>
　在家從父既嫁從夫夫死從子今㑹齊侯扵禚是莊<lb/>
　公不能防閑其母失子道也故趙子曰姜氏齊侯之<lb/>
　惡著矣亦所以病公也曰子何以制母乎夫死從子<lb/>
　通乎其下况扵國君君者人神之主風教之本也不<lb/>
<pb n="13b"/>
　能正家如正國何若公者哀痛以思父誠敬以事母<lb/>
　威刑以督下車馬僕從莫不俟命夫人徒徃乎夫人<lb/>
　之徃也則公威命之不行哀戚之不至矣<lb/>
三年春王正月溺㑹齊師伐衛<lb/>
　謝湜曰溺魯卿不氏未賜族衛專立公子黔牟溺㑹<lb/>
　齊伐衛謀納朔也溺後不書卒不為卿也春秋之初<lb/>
　公子未有以族世官觀柔溺生不賜族死不書卒而<lb/>
　先王任官擇賢其遺風見矣<lb/>
<pb n="14a"/>
　胡安國曰榖梁子曰此公子溺也其不稱公子何也<lb/>
　惡其㑹仇讐伐同姓故貶而名之也有父之讐而釋<lb/>
　怨罪大矣況與合黨興師伐人國乎<lb/>
夏四月葬宋莊公五月葬桓王<lb/>
　謝湜曰天子七日而殯七月而葬禮也王室以大䘮<lb/>
　赴諸侯諸侯畢㑹扵周以奉臣子之職也周自東遷<lb/>
　命令不行扵邦國故平王崩不㑹葬桓王葬以七年<lb/>
　其葬也武氏子來求賻毛伯來求金<lb/>
<pb n="14b"/>
　胡安國曰左氏曰緩也天子七月而葬同軌畢至諸<lb/>
　侯五月同盟至大夫三月同位至士踰月外姻至王<lb/>
　崩至是葢七年矣先儒或言天子不志葬又以為不<lb/>
　言葬者常也夫事孰有大扵葬天子者而可以不志<lb/>
　乎死生終始之際人道之大變豈以是為常事而不<lb/>
　書也<lb/>
秋紀季以酅入于齊<lb/>
　謝湜曰齊師一日遷紀三邑威力固可畏矣然國君<lb/>
<pb n="15a"/>
　死社稷大夫死衆人臣之義也為紀季者率衆守邑<lb/>
　効死勿去可也今乃齊兵未涉疆境而以紀之封邑<lb/>
　外附扵齊為臣如此何以責死義之忠哉春秋書以<lb/>
　<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>入齊罪之也入外辭<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>非齊邑故書入<lb/>
　胡安國曰大夫不得用地公子不當去國盜地以下<lb/>
　敵棄君以避患非人臣也故春秋之義私逃者必書<lb/>
　奔有罪者必加貶今季不書奔則非竊地也不書名<lb/>
　則非貶也諸族兄弟貶則書名宋辰秦鍼之類是也<lb/>
<pb n="15b"/>
　紀季所以不書奔者有紀侯之命矣所以不書名者<lb/>
　天下無道强衆相凌天子不能正方伯不能伐屈已<lb/>
　事齊請復五廟其亦不得已而為之者非其罪也所<lb/>
　以無貶乎入云者難辭也<lb/>
　呂祖謙曰紀侯不能下齊以與紀季紀侯能全身逺<lb/>
　害為宗社計固亦賢矣其與銜璧靣縳者異矣<lb/>
冬公次于滑<lb/>
　謝湜曰駐師扵外曰次聖人愛民憂國故春秋不以<lb/>
<pb n="16a"/>
　王事次舍扵外皆書罪其非法也謀事而㑹要言而<lb/>
　盟結好而朝報怨而伐諸侯罪已大矣其棄政勞民<lb/>
　出入無度則又有邂逅之遇遷延之次也書遷延之<lb/>
　次而莊公怠荒之心基扵此矣<lb/>
　胡安國曰榖梁子曰次止也有畏也欲救紀而不能<lb/>
　也春秋紀兵伐而書次以次為善救而書次以次為<lb/>
　譏次扵滑譏之也魯紀有婚姻之好當恤其患扵齊<lb/>
　有父之讐不共戴天茍能救紀抑齊一舉而兩善并<lb/>
<pb n="16b"/>
　矣見義不為而有畏也春秋之所惡故書公次扵滑<lb/>
　以譏之也或言夫子意在刺無王命若譏其怯懦則<lb/>
　當褒其勇者春秋乃鼓亂之書為此言者誤矣易扵<lb/>
　謙之六五則曰利用侵伐師之六四則曰左次無咎<lb/>
　進退勇怯顧義如何爾豈可專以勇為鼔亂而不與<lb/>
　乎<lb/>
　<lb/>
　春秋集義卷十一<lb/>
</p>
<p>
</p>
  </div>
</body>
</text>
</TEI>
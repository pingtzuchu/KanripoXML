<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋集義卷七</head> <lb/>
    <p>
<pb n="1a"/>
欽定四庫全書<lb/>
　春秋集義卷七<lb/>
　　　　　　　　　　　　　宋　李明復　撰<lb/>
　　桓公<lb/>
三年春正月公㑹齊侯于嬴<lb/>
　程頥曰桓公弑君而立元年書王以王法正其辠也<lb/>
　二年宋督弑君以王法正其辠也三年不書見桓之<lb/>
　無王也㑹齊侯于嬴成昏于齊也<lb/>
<pb n="1b"/>
　謝湜曰左氏謂成昏于齊<lb/>
　胡安國曰桓公三年而後經不書王有以為周不頒厯者<lb/>
　昭公末年王室有子朝之亂豈暇頒歴而經皆書王非不<lb/>
　頒厯明矣又有以為此闕文者安得一公之内凡十四年<lb/>
　皆不書王其非闕文亦明矣然則云何桓公弑君而立至<lb/>
　于今三年而諸侯之䘮事畢矣是入見受命于天子之時<lb/>
　也而王朝之司馬不施殘執之刑鄰國之大夫不聞有沐<lb/>
　浴之請魯之臣子義不戴天反北靣事讐魯莫之恥使<lb/>
<pb n="2a"/>
　亂臣賊子肆其兇逆無所忌憚人之大倫滅矣故自是<lb/>
　而後不書王者桓公無王與天王之失政而不王也桓<lb/>
　公無王而歸罪于天子可乎齊景公問政子曰君君臣<lb/>
　臣父父子子君不君則臣不臣父不父則子不子<lb/>
夏齊侯衞侯胥命於蒲<lb/>
　程頥曰二國為㑹約言相命而不為盟詛近於理也<lb/>
　故善之<lb/>
　程氏雜説曰凡書盟者皆私相疑貳而妄為歃血要<lb/>
<pb n="2b"/>
　言之事唯此年胥命於蒲則以誠相命爾古者王道<lb/>
　之行諸侯各以法守何相命之有然論其世也則謂<lb/>
　之近正不亦宜乎<lb/>
　楊時曰胥命蓋葵丘之㑹束牲載書而不歃血而有<lb/>
　五命之類是也齊衞敵國莫為命主故曰胥命也至<lb/>
　治之時諸侯述職以聽天子之命而已何胥命之有<lb/>
　哉然葵丘之㑹不書命何也蓋五霸桓公為盛以葵<lb/>
　丘之㑹實為命主不書命蓋不與其擅命也<lb/>
<pb n="3a"/>
　謝湜曰命王之事也二國胥命非正也雖然聖王不<lb/>
　作乆矣諸侯小大猜疑盟約並起公正之道衰而信<lb/>
　義不復見矣方是時二國以書相命而不以歃血為<lb/>
　盟有貴信之心焉可謂近正矣春秋書其胥命善之<lb/>
　也蒲之命必有主之者謂之胥命不與諸侯得專也<lb/>
　故糓梁曰其以相言之不以齊侯命衞侯也<lb/>
　胡安國曰公羊曰胥命者相命也相命近正也古者<lb/>
　不盟結言而退人變其情私相疑貳以成傾危之俗<lb/>
<pb n="3b"/>
　其所由來漸矣有能相命而言諭豈不獨為近正乎<lb/>
　故特起胥命之文於此有取焉聖人以信易食荅子<lb/>
　貢之問君子以信易生重桓王之失信去則民不立<lb/>
　矣故荀卿言春秋善胥命<lb/>
六月公㑹杞侯於郕<lb/>
　程頥曰桓公簒立無嵗不與諸侯盟㑹結外援以自<lb/>
　固也<lb/>
秋七月壬辰朔日有食之旣<lb/>
<pb n="4a"/>
　程頥曰旣盡也食盡為異大也<lb/>
　楊時曰日有食之糓梁曰吐者外壤食者内壤闕然<lb/>
　不見其壤有食之者言有物食之也夫日月之變有<lb/>
　常數焉此巧厯所窮也而春秋書以為異者蓋先王<lb/>
　克謹天戒因以正嚴厥事則日月有變豈徒然哉必<lb/>
　有以也故書日有食之而其辭若有食之者蓋所以<lb/>
　歸咎扵人事而不以常數為不足畏也<lb/>
　謝湜曰隂陽相刑猶水火相克故隂之氣勝則奄日<lb/>
<pb n="4b"/>
　旣者杜氏謂正相當而相奄間䟽也<lb/>
　胡安國曰七月壬辰朔日有食之旣糓梁曰旣盡也<lb/>
　言日言朔食正朔也言朔不言日食朔也言日不言<lb/>
　朔食晦日也不言日不言朔夜食也何以知其夜食<lb/>
　曰王者朝日王者朝日則何以知其夜食乎日始出<lb/>
　而有虧傷之處未之復也則知其食於夜矣日者衆<lb/>
　陽之宗人君之象而有食之旣則其為變大矣先儒<lb/>
　以為荆楚僣號鄭拒王師之應<lb/>
<pb n="5a"/>
　又曰古者人君南靣向明而治蓋取諸離離為日至<lb/>
　明之象也日食常數耳春秋每食必書何也日者人<lb/>
　君之表茍有食之則暗而不明矣臣子背君父則暗<lb/>
　而不明妾婦秉夫權則暗而不明故春秋每食必書<lb/>
　所以為南靣之大戒也<lb/>
　朱熹曰日有食之此則繫乎人事之感蓋臣子背君<lb/>
　父妾婦乗其夫小人凌君子夷狄侵中國所感如是<lb/>
　則隂盛陽㣲而日為之食矣是以聖人於春秋每食<lb/>
<pb n="5b"/>
　必書而詩人亦以為醜也<lb/>
公子翬如齊逆女<lb/>
　程頥曰翬扵隱世不稱公子隱之賊也桓世稱公子<lb/>
　桓之黨也卿逆夫人扵禮為稱翬雖尊屬當官而行<lb/>
　亦無嫌<lb/>
　謝湜曰翬弑逆之人也終隱之世書翬以其罪在所<lb/>
　絶也桓之世書公子以其比而得國復以公子親之<lb/>
　也翬卒不書絶之也姦臣以大惡行乎亂世而刑戮<lb/>
<pb n="6a"/>
　不及其身者春秋以法誅之所以著其罪扵天下也<lb/>
　桓公以私㤙親翬扵前而春秋以一王之法誅翬扵<lb/>
　後桓公同為弑逆其惡著矣<lb/>
　胡安國曰娶妻必親迎禮之正也若夫邦君以爵則<lb/>
　有尊卑以國則有小大以道途則有逺邇或迎之<lb/>
　扵境上或迎之扵所館禮之節也紀侯扵魯以小大<lb/>
　言則親之者也而使履繻來魯侯扵齊以逺邇言則<lb/>
　親之者也而使公子翬徃是不重大昏之禮失其節<lb/>
<pb n="6b"/>
　矣故書<lb/>
九月齊侯送姜氏扵讙公㑹齊侯扵讙<lb/>
　程頥曰齊侯出疆送女公㑹之皆非義也<lb/>
夫人姜氏至自齊<lb/>
　程頥曰見扵廟也<lb/>
　程氏學曰齊之送公之逆俱非禮也不言翬以至者<lb/>
　公㑹之扵讙也文姜穆姜齊姜夫人皆書扵法當爾<lb/>
　國之大事也<lb/>
<pb n="7a"/>
　謝湜曰先王制禮有恩有義女適人而父母送之㤙<lb/>
　也父送不出門母送不出闕門義也然則公女之嫁<lb/>
　扵敵國也以卿大夫奉幣以致君命而已諸侯越疆<lb/>
　送之非禮也公之昏扵齊也其始也親㑹齊侯扵嬴<lb/>
　以成之其終也親㑹齊侯扵讙以受之瀆昏莫大焉<lb/>
　夫婦人倫之本也夫婦之道䙝而不敬則亂生有國<lb/>
　者不可不慎也故孔子曰大昏萬世之嗣也可不重<lb/>
　乎<lb/>
<pb n="7b"/>
　胡安國曰古者昏禮必親迎則授受之義明後世親<lb/>
　迎之禮廢扵是有父母兄弟越境而送其女者以公<lb/>
　子翬徃逆則旣輕矣為齊侯來乃逆而㑹之扵讙是<lb/>
　公之行其重在齊侯而不在姜氏豈禮也哉不言以<lb/>
　至者既得見乎公也不能防閑扵是乎在敝笱之刺<lb/>
　兆矣禮者所以别嫌明㣲制治扵未亂不可不謹也<lb/>
　娶夫人國之大事故詳<lb/>
冬齊侯使其弟年來聘<lb/>
<pb n="8a"/>
　程頥曰致夫人也弟義見隱七年<lb/>
　謝湜曰左氏謂致夫人<lb/>
有年<lb/>
　程頥曰書有年紀異也人事順扵下則天氣和扵上<lb/>
　桓弑君而立逆天理亂人倫天地之氣為之繆戻水<lb/>
　旱凶災乃其宜也今乃有年故書其異宣公為弑君<lb/>
　者所立其惡有間故大有年則書之<lb/>
　謝湜曰桓之世書有年宣之世書大有年志異也志<lb/>
<pb n="8b"/>
　幸也行之惡莫大扵桓宣桓而有年宣而大有年異<lb/>
　之大者也國以民為本民以食為命桓而有年宣而<lb/>
　大有年幸之大者也<lb/>
　胡安國曰舊史災異與慶<graphic n="KR1444" url="https://raw.githubusercontent.com/kanripo/KR-Gaiji/master/images/KR1444.png" mimeType="image/png"/>並記故有年大有年得<lb/>
　見扵經若舊史不記聖人亦不能附益之也然十二<lb/>
　公多厯年所有務農重糓閔雨而書雨者豈無豐年<lb/>
　而不見扵經是仲尼扵他公皆削之矣獨桓有年宣<lb/>
　大有年則存而弗削者縁此二公獲罪扵天宜得水<lb/>
<pb n="9a"/>
　旱㓙災之譴今乃有年則是反常也故以為異特存<lb/>
　耳然則天道亦僭乎桓宣享國十有八年獨此年書<lb/>
　有年他年之歉可知也而天理不差信矣此一事也<lb/>
　在不脩春秋則為慶<graphic n="KR1444" url="https://raw.githubusercontent.com/kanripo/KR-Gaiji/master/images/KR1444.png" mimeType="image/png"/>夫子脩之則為變異是聖人<lb/>
　因魯史舊文能立興王之新法也故史文如畫筆經<lb/>
　文如化工嘗以是觀非聖人莫能脩之審矣有年大<lb/>
　有年自先儒説經者多列扵慶瑞之門至程氏發明<lb/>
　奥㫖然後以為記異此得扵言意之表者也<lb/>
<pb n="9b"/>
四年春正月公狩扵郎<lb/>
　程頥曰公出動衆皆當書扵郎逺也<lb/>
　謝湜曰夏之冬狩之時也周以建子為正則狩冝以<lb/>
　夏之季冬正月出狩非時也君道先徳而後刑好生<lb/>
　而惡殺嵗首布徳行惠之時也正月出狩是以刑殺<lb/>
　為先也先王狩禮行扵近郊非獨以禽獸為事也因<lb/>
　以習武事因以除田害因以享祖考焉出狩扵郎是<lb/>
　以逸逰為事也與先王之狩異矣<lb/>
<pb n="10a"/>
　胡安國曰何以書譏逺也戎祀國之大事狩所以講<lb/>
　大事也用民以訓軍旅所以示之武而威天下取物<lb/>
　以祭宗廟所以示之孝而順天下故中春教振旅遂<lb/>
　以蒐中夏教茇舍遂以苗中秋教治兵遂以獮中冬<lb/>
　教大閲遂以狩然不時則傷農不地則害物田狩之<lb/>
　地如鄭有原圃秦有具囿皆常所也違其常所犯害<lb/>
　民物而百姓苦之則將聞車馬之音見羽旄之美舉<lb/>
　疾首蹙頞而相告可不謹乎以非其地而必書是春<lb/>
<pb n="10b"/>
　秋謹扵㣲之意也每謹扵㣲然後王徳全矣<lb/>
夏天王使宰渠伯紏來聘<lb/>
　程頥曰桓公弑其君而立天子不能治天下莫能討<lb/>
　而王使其宰聘之示加尊寵天理滅矣人道亡矣書<lb/>
　天王言當奉天矣而其為如此名紏尊卑貴賤之義<lb/>
　亡也人理旣滅天運乖矣隂陽失序嵗功不能成矣<lb/>
　故不具四時<lb/>
　謝湜曰刑賞國之大典也賞不遺善然後善者興刑<lb/>
<pb n="11a"/>
　不遺惡然後惡者沮善者興惡者沮而上下不治者<lb/>
　未之有也王室聘禮所以省諸侯而致其㤙也桓公<lb/>
　臣子之大逆者也臣民在所殛王法在所棄不可與<lb/>
　同天下者也平王以聘禮加桓公而省視焉是以㤙<lb/>
　好寵逆臣而親之也天王者執刑賞以馭邦國者也<lb/>
　天討不行扵大逆而反以㤙好親焉刑賞扵此亂矣<lb/>
　故春秋書天王來聘以示桓王親逆臣而瀆大典也<lb/>
　其來聘也貶宰渠伯紏而名之以示相桓王之失道<lb/>
<pb n="11b"/>
　也宰輔相之官也輔相王室者貶而稱名則天王之<lb/>
　失見矣名王臣以示聘之非宜則春秋之疾姦而討<lb/>
　逆尊國本而振王綱其意顯矣渠氏伯紏名與宰喧<lb/>
　書名同意<lb/>
　胡安國曰宰冢宰也渠氏伯爵紏其名也王朝公卿<lb/>
　書爵大夫書字上士中士書名下士書人例也紏位<lb/>
　六卿之長降從中士之例而書名貶也扵紏何貶乎<lb/>
　在周制大司馬九伐之法諸侯而賊殺其親則正之<lb/>
<pb n="12a"/>
　放弑其君則殘之桓公之行當此二者舍曰不討而<lb/>
　又聘焉失天職矣操刑賞之柄以馭下者王也論刑<lb/>
　賞之法以詔王者宰也宰以六典治邦國故以經邦<lb/>
　國則有治典以安邦國則有教典以平邦國則有政<lb/>
　典以詰邦國則有刑典治教政刑而謂之典明此天<lb/>
　下之大常也太宰所掌而獨謂之建以此典太宰之<lb/>
　所定也乃為亂首承命以聘弑君之賊乎故特貶而<lb/>
　書名以見宰之非宰也聘扵弑君之賊而名其宰則<lb/>
<pb n="12b"/>
　桓公殁王使榮叔來錫命矣榮叔何以書字而不名<lb/>
　也始而來聘冢宰書名以見貶終而追錫王不稱天<lb/>
　以示譏其義備矣夫咺賵仲子紏聘桓公其事皆三<lb/>
　綱之所繫也然咺獨書官紏兼稱爵何也如咺者豈<lb/>
　初得政猶未受封而紏則或以諸侯入相或旣相而<lb/>
　已封者乎漢初命相必擇列侯為之後用公孫因相<lb/>
　而得封蓋欲傚古重其任也任之重則責益深矣嫡<lb/>
　妾之分君臣之義天下之大倫無所輕重紏以旣封<lb/>
<pb n="13a"/>
　故兼稱爵見春秋責相之意也<lb/>
<hi>無秋冬</hi>
　程頥語録或問桓元年冬十月下無事四年七年無<lb/>
　秋冬如何曰聖人作經備四時也如桓不道背逆天<lb/>
　理故不書秋冬春秋只有两處如此皆言其無天理<lb/>
　也<lb/>
　尹焞語録或問桓公天道不成不記扵元年而記扵<lb/>
　此何也曰因天王使宰渠伯紏來聘記之尤有深意<lb/>
<pb n="13b"/>
　朱熹曰不書秋冬史闕文也魯桓之弑天王之不能<lb/>
　討罪惡自著何待扵去秋冬而後見乎<lb/>
五年春正月甲戌己丑陳侯鮑卒<lb/>
　程頥曰下文闕<lb/>
　謝湜曰再日脱文<lb/>
夏齊侯鄭伯如紀<lb/>
　程頥曰齊侯鄭伯朝扵紀欲以襲之紀人知之齊為<lb/>
　諸侯而欲為賊扵鄰國不道之甚鄭伯助之其罪均<lb/>
<pb n="14a"/>
　矣<lb/>
　謝湜曰春秋外朝内書朝著其朝以志其亂也内朝<lb/>
　外書如貶其朝以正其亂也外諸侯相朝皆不書齊<lb/>
　侯鄭伯如紀非朝也責其恃大虐小也州公如曹非<lb/>
　朝也責其畏祸離國也夫惡萌扵㣲者春秋在所發<lb/>
　祸藏扵隱者春秋在所慮紀小國非有大惡當治也<lb/>
　非有危難當救也齊鄭大國非以鄰國之好朝紀也<lb/>
　非以侵伐之難入紀也然則二公之如欲以謀紀而<lb/>
<pb n="14b"/>
　已春秋書齊鄭如紀而二國窺伺紀侯之心由此見<lb/>
　矣<lb/>
　胡安國曰按左氏齊鄭朝紀欲以襲之紀人知之夫<lb/>
　如者朝辭也尊不朝乎卑大不朝乎小紀之為紀㣲<lb/>
　乎㣲者也齊在東州尊則方伯鄭亦大國也並駈而<lb/>
　朝紀乃懐詐緩之謀欲以襲之而不虞紀人之覺也<lb/>
　其志憯矣此外相如爾何以書紀人主魯故來告其<lb/>
　事魯史承告故備書扵䇿夫子脩經存而不削者以<lb/>
<pb n="15a"/>
　小國恃大國之安靖而已乃包藏祸心以圖之亦異<lb/>
　扵興滅國繼絶世之義矣故存而不削以著齊人滅<lb/>
　紀之罪明紀侯去國之由劉敞意林所謂聖人誅意<lb/>
　之故是也<lb/>
天王使仍叔之子來聘<lb/>
　程頥曰古之授任稱其才徳故無世官周衰官人以<lb/>
　世故卿大夫之子代其父任事仍叔受命來聘而使<lb/>
　其子代行也<lb/>
<pb n="15b"/>
　謝湜曰仍叔天子大夫也其子未命已代父行聘扵<lb/>
　魯書仍叔之子責世卿也尹氏武氏稱氏仍叔稱字<lb/>
　者以世權未若尹武之重也王有鄭難故又遣使來<lb/>
　聘<lb/>
　胡安國曰仍叔之子云者譏世官非公選也帝王不<lb/>
　以私愛害公選故仕者世禄而不世官任之不以其<lb/>
　賢也不惟任之不以賢使之不以其能也卿大夫子<lb/>
　弟以兄父故而見使則非公選而政由是敗矣上世<lb/>
<pb n="16a"/>
　有自野耕釣渭擢居輔相而人莫不以為冝伊陟象<lb/>
　賢復相太戊丁公世美入掌兵權不以世故疑之也<lb/>
　崇伯殛死禹作司空蔡叔旣囚仲為卿士亦不以其<lb/>
　父故廢之也惟其公而已矣及周之衰小人得政視<lb/>
　朝廷官爵為己私援引親黨分據要途施及童稚賢<lb/>
　人退處扵篳門身老而不用公道不行然後夷狄侵<lb/>
　凌國家傾覆雖有智者不能善其後矣春秋書武氏<lb/>
　仍叔之子云者戒後世人主徇大臣私意而用其子<lb/>
<pb n="16b"/>
　弟之弱者居公選之地以敗亂其國家欲其深省之<lb/>
　也<lb/>
　朱熹曰春秋有書大王者有書王者此皆難曉或以<lb/>
　為王不稱天貶之熹謂若書天王其罪自見矣<lb/>
葬陳桓公<lb/>
　謝湜曰國亂日月不詳<lb/>
城祝丘<lb/>
　謝湜曰杜氏謂齊鄭將襲紀故城<lb/>
<pb n="17a"/>
秋蔡人衞人陳人從王伐鄭<lb/>
　程頥曰王奪鄭伯政鄭伯不朝王以諸侯伐鄭鄭伯<lb/>
　禦之戰扵繻葛王卒大敗王師扵諸侯不書敗諸侯<lb/>
　不可敵王也扵夷狄不書戰夷狄不能抗王也此理<lb/>
　也其敵其抗王道之失也<lb/>
　程氏學曰周衰諸侯背叛莫有尊王而從命者唯此<lb/>
　年王蔡衞陳人伐鄭而聖人書曰蔡人衞人陳人從<lb/>
　王伐鄭所以明君臣之大義君行而臣從之正也或<lb/>
<pb n="17b"/>
　曰蔡衞陳皆稱人㣲者乎曰雖使卿行茍不命扵天<lb/>
　子者若從王則亦不得以名舉尊而厭卑亦云冝矣<lb/>
　謝湜曰君行而臣從君臣之大義也人君總天下之<lb/>
　大以言則行以動則濟者以臣子致事君之義也周<lb/>
　衰諸侯不遵王命乆矣桓王之伐鄭也三國乃能為<lb/>
　王出兵以討不庭勤王之道矣春秋書曰從王所以<lb/>
　明君臣之大義也以君臣大義書三國從王而大國<lb/>
　之不能從王其罪見矣三國出兵蓋卿行也鄭莊公<lb/>
<pb n="18a"/>
　以手足之親出為王室讐敵諸侯所冝致伐也三國<lb/>
　雖以卿出而侯伯無躬親夾輔之勲三國從王書人<lb/>
　而諸侯事王不盡忠力其失見矣列國之卿非命卿<lb/>
　也其從王不以名稱以示非王命也非王命者不以<lb/>
　為卿所以尊王也<lb/>
　胡安國曰按左氏王奪鄭伯政鄭伯不朝王以諸侯<lb/>
　伐鄭鄭伯禦之戰扵繻葛王卒大敗春秋書王必稱<lb/>
　天者所章則天命也所用則天討也王奪鄭伯政而<lb/>
<pb n="18b"/>
　怒其不朝以諸侯伐焉非天討也故不稱天或曰鄭<lb/>
　伯不朝惡得為無罪曰桓公弑君而自立宋督弑君<lb/>
　而得政天下大惡人理所不容也則遣使來聘而莫<lb/>
　之討鄭伯不朝貶其爵可也何為憤怒自將以攻之<lb/>
　也移此師以加宋魯誰曰非天討乎春秋天子之事<lb/>
　述天理而時措之也旣譏天王以端本矣三國以兵<lb/>
　㑹伐則言從王者又以明君臣之義也君行而臣從<lb/>
　正也戰扵繻葛而不書戰王卒大敗而不書者又以<lb/>
<pb n="19a"/>
　存天下之防也三綱軍政之本聖人寓軍政扵春秋<lb/>
　而書法若此皆裁自聖心非國史所能與也<lb/>
大雩<lb/>
　程頥曰成王尊周公故賜魯重祭得郊禘大雩大雩<lb/>
　雩扵上帝用盛樂也諸侯雩扵境内之山川以成王<lb/>
　之賜魯公之受皆失道也故夫子曰魯之郊禘非禮<lb/>
　也周公其衰矣大雩嵗之常祀不能皆書也故因其<lb/>
　非時則書之遇旱災則非時而雩書之所以見其非<lb/>
<pb n="19b"/>
　禮且志旱也郊禘亦因事而書<lb/>
　又曰雩及上帝以見魯不當為與書郊者同義張載<lb/>
　禮樂説或問雩禜有益無益扵水旱是何無益祭祀<lb/>
　之義同也古者天子雩扵上帝諸侯雩扵山川水旱<lb/>
　旣其氣運使然祈禱之禮復何用耶祈禱者蓋示其<lb/>
　意民患若此不可視之若無事譬如人之有疾者其<lb/>
　為之祈禱皆是意不過卒歸無益也故曰丘之禱乆<lb/>
　矣<lb/>
<pb n="20a"/>
　謝湜曰天子祭天有四冬至郊孟春祈糓孟夏大雩<lb/>
　季秋明堂是也諸侯不得祭天祈糓行扵社稷雩禮<lb/>
　行扵境内之山川而已雩祈雨之祭也大雩祭天而<lb/>
　雩天子之禮也夏百穀需雨之時故雩以孟夏秋大雩<lb/>
　失天時也然則大雩書僣也秋大雩書怠也孟子曰<lb/>
　民事不可緩也魯雩以秋而人君無恤農之誠由此<lb/>
　見矣<lb/>
　胡安國曰大雩者雩扵上帝用盛樂也諸侯雩扵境<lb/>
<pb n="20b"/>
　内之山川爾魯諸侯而郊禘大雩欲悉書扵䇿則有<lb/>
　不勝書故雩祭則因旱以書而特謂之大郊禘亦因<lb/>
　事以書而義自見此皆國史所不能與君子以謂性<lb/>
　命之文是也諸侯不得祭天地大夫不得祭山川士<lb/>
　庶人不敢以他人祖禰祭扵己之寢禮也故季氏旅<lb/>
　扵泰山子曰嗚呼曽謂泰山不如林放乎明乎春秋<lb/>
　所書郊禘大雩之義則知聖人治國如指諸掌之説<lb/>
　矣<lb/>
<pb n="21a"/>
　吕祖謙曰雩有二有常雩有旱雩釋例謂建已之月<lb/>
　乃純陽用事之月懼有旱故先祭此嵗時之雩也上<lb/>
　辛大雩季辛又雩此旱而雩也旱而所雩之神則周<lb/>
　禮所謂天子雩上帝諸侯以下雩上公嵗時所雩之<lb/>
　神則月令所謂為民祈祀山川百源大雩帝用盛樂<lb/>
　乃命百縣雩祀百辟卿士有益扵民者以祈糓實是<lb/>
　矣雩呼嗟求雨之祭也雩帝謂為壇南方之旁雩五<lb/>
　精之帝配以先帝也自鞀鞸至祝敔皆作成樂凡他<lb/>
<pb n="21b"/>
　雩用歌舞而已<lb/>
螽<lb/>
　程頥曰蝗也旣旱又蝗饑不在書也<lb/>
　謝湜曰螽蝗類隂陽沴氣所生<lb/>
冬州公如曹<lb/>
　程頥曰州公嘗為王三公故稱公不能保其國去如<lb/>
　曹遂不復<lb/>
　謝湜曰諸侯以王命主社稷撫人民其有難也明忠<lb/>
<pb n="22a"/>
　信嚴守備與民以死守之保國之義也州公以小國<lb/>
　間扵大國度其國危而不能守也乃至不畏王命不<lb/>
　恤社稷人民私以一身避難適曹然則州公非以鄰<lb/>
　國之好朝曹也非以大國兵加其國奔曹也其行欲<lb/>
　以免祸而已春秋書曰如曹而州公不能保守一國<lb/>
　其惡見矣<lb/>
　胡安國曰按左氏淳于公如曹度其國危遂不復天<lb/>
　子三公稱公者王者之後稱公州公諸侯而稱公者<lb/>
<pb n="22b"/>
　昔畢髙以父師而保釐東土衞武以列國而入相扵<lb/>
　周蓋與後世出入均勞之意同此其所以稱公也外<lb/>
　相如不書此何以書將有其末故先録其本<lb/>
　<lb/>
　<lb/>
　<lb/>
　<lb/>
　春秋集義卷七<lb/>
</p>
<p>
</p>
  </div>
</body>
</text>
</TEI>
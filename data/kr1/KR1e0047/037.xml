<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋集義卷三十四</head> <lb/>
    <p>
<pb n="1a"/>
欽定四庫全書<lb/>
　春秋集義卷三十四<lb/>
　　　　　　　　　　　　宋　李明復　撰<lb/>
　　宣公<lb/>
十有五年春公孫歸父㑹楚子于宋<lb/>
　謝湜曰楚圍宋歴三時而兵未解魯人懼難故歸父<lb/>
　會楚子于宋楚强不討而又會之宋危不救而又益<lb/>
　之諸侯之罪也<lb/>
<pb n="1b"/>
　胡安國曰楚子不假道於宋以啟釁端而圍之陵蔑<lb/>
　中華甚矣諸侯縱不能畏簡書攘僣亂存先代之後<lb/>
　嚴兵固圉以為聲援猶之可也乃以周公之裔千乗<lb/>
　之國謀其不免至於薦賄不亦鄙乎若此類聖人不<lb/>
　徒筆之於經也比事以觀則知當日治亂盛衰之由<lb/>
　春秋經世之略矣<lb/>
　朱熹語錄宣公十五年公孫歸父會楚子于宋夏五<lb/>
　月宋人及楚人平春秋之責宋鄭正以其叛中國而<lb/>
<pb n="2a"/>
　從荆蠻耳中國諱言此事故學者不敢正言今猶守<lb/>
　而不變此不知時務之過也罪其貳霸亦非春秋意<lb/>
　豈率天下諸侯以從三王之罪人哉特罪其叛中國<lb/>
　耳<lb/>
　吕祖謙曰楚在宋此亦自邲之敗驕皆不自知覺<lb/>
夏五月宋人及楚人平<lb/>
　程氏學曰王道之行諸侯各以法守則何憾而平哉<lb/>
　由列國紛亂交相戰伐故有憾有憾則有平也宣十<lb/>
<pb n="2b"/>
　五年宋人及楚人平宋及之也定十年及齊平十有<lb/>
　一年及鄭平我及之也<lb/>
　謝湜曰釋其争憾曰平宋服楚而楚受之二國於此<lb/>
　和焉故書平宋之見圍凡九月其告急於晉也外無<lb/>
　隻輪匹馬之援内有柝骸易子之變宋人知怨之不<lb/>
　可以結也故請和於楚以求平楚人知忿之不可以<lb/>
　恃也故受宋之和而與之平二國之平衆之所同欲<lb/>
　也故宋及楚皆稱人晉主盟之國也邦國之争晉不<lb/>
<pb n="3a"/>
　能平而楚能平之則義行在楚而不在晉矣書楚殺<lb/>
　徴舒書宋及楚平罪中國楚之不若也楚為平主而<lb/>
　書先宋人者平由宋起故以宋人主平而善之也自<lb/>
　宋及楚平兩國免攻争之患而宋國賴此以安書宋<lb/>
　人及楚人平善之也公羊以稱人為貶失春秋之意<lb/>
　矣平非盟也不書盟以平為重故也<lb/>
　胡安國曰此華元子反二國之卿其稱人何貶也春<lb/>
　秋賤欺詐惡侵伐二卿不愛其情釋怨解紛使宋無<lb/>
<pb n="3b"/>
　亡國之憂楚無滅國之罪功亦大矣宜在所褒何以<lb/>
　貶也善則稱君過則稱已則民作忠今二卿自以情<lb/>
　實私相告語取必於上以成平國之功而其君不與<lb/>
　知焉非人臣之義也世衰道微暴行交作君有聽於<lb/>
　臣父有聽於子夫有聽於婦中國有聽於外域仲尼<lb/>
　所以懼春秋所以作也故平以解紛雖其所欲而平<lb/>
　者在下則大倫紊矣聖人明其道不計其功故褒貶<lb/>
　如此然則臣而有安國家利社稷者専之不可乎曰<lb/>
<pb n="4a"/>
　専之而可者謂境外也子反在君之側無奏報之難<lb/>
　幾會之失奚急於平而専之若是哉或曰子反攘善<lb/>
　則知其罪矣華元救國急難而紓其情實何尤焉夫<lb/>
　宋先代之後武王所封以備三恪横見侵逼非有可<lb/>
　滅之罪也若以大義責之曰子為上卿不能恤小助<lb/>
　桀為虐陵我郊保圍我城郭欲滅我社稷縱子得之<lb/>
　何面目見中華之士乎使子反果忠楚莊果賢必為<lb/>
　義動退師止衆結盟而反矣何必輕見情實蹈不測<lb/>
<pb n="4b"/>
　之險乎後世羊陸效其所為交歡邊境而議者以為<lb/>
　非純臣也知春秋之法矣<lb/>
六月癸卯晉師滅赤狄潞氏以潞子嬰兒歸<lb/>
　謝湜曰潞子失國臣服於晉故書名潞赤狄别種種<lb/>
　各有氏故稱潞氏潞氏狄中微國也潞子猶以失國<lb/>
　書名以中國之法治之也天子死社稷國君死宗廟<lb/>
　大夫死衆士死制義也<lb/>
　胡安國曰其稱日謹之也上卿為主將略而稱師者<lb/>
<pb n="5a"/>
　著其暴也滅而舉號及氏者减見滅之罪著滅者之<lb/>
　甚不仁也潞嬰兒不死社稷比於中國而書爵者免<lb/>
　嬰兒之責詞也然則攘外裔安諸夏非耶徐夷並興<lb/>
　東郊不開伯禽征之玁狁孔熾侵鎬及方宣王伐之<lb/>
　楚人侵鄭近在王畿齊侯攘之皆門庭之冦不可縱<lb/>
　而莫禦者也雖禦之亦不極其兵力殄滅之無遺育<lb/>
　也今赤狄未嘗侵掠晉境非門庭之冦而恃强暴以<lb/>
　滅之其不仁甚矣春秋所以責晉而略狄也又有異<lb/>
<pb n="5b"/>
　焉者夫伐國之要討其罪人斯止矣按左氏潞子夫<lb/>
　人晉景公之姊也酆舒為政而殺之又傷潞子之目<lb/>
　則酆舒者罪之尤也為晉計者執酆舒轘諸市立黎<lb/>
　侯安定潞子改紀其政而返則諸狄服疆域安矣今<lb/>
　乃利狄之土滅潞氏以其君歸何義乎春秋所以責<lb/>
　晉而略狄也<lb/>
　朱熹曰上黨即今潞州春秋赤狄潞氏即其地也以<lb/>
　其地極髙與天為黨故曰上黨<lb/>
<pb n="6a"/>
秦人伐晉<lb/>
　謝湜曰自晉道狄伐秦秦人<hi>闕文</hi>
王札子殺召伯毛伯<lb/>
　程氏學曰王札子殺召伯毛伯王之卿士而王札子<lb/>
　殺之周衰天子失政刑其亂甚矣<lb/>
　謝湜曰王札子王子弟之為大夫者也王以私恩寵<lb/>
　札子故札子繫王言之召伯毛伯王之卿士也王之<lb/>
　卿士而札子殺之札子之亂國也天王在上而札子<lb/>
<pb n="6b"/>
　一日殺二伯定王之失道也誅賞國之紀綱也誅賞<lb/>
　出於臣下而王不問則國之紀綱壊矣故春秋之道<lb/>
　雖親有罪在所不恕雖仇有善在所不廢<lb/>
　胡安國曰王臣有書字而言子者王季子是也有書<lb/>
　字而繫名者王子虎是也此稱王札子者糓梁以為<lb/>
　當上之詞也其為當上之詞者矯王命以殺之也為<lb/>
　天下主者天也繼天者君也君之所司者命也為人<lb/>
　臣而侵其君之命則不臣為人君而假其臣以命則<lb/>
<pb n="7a"/>
　不君君不君臣不臣天下所以傾也邢侯専殺雍子<lb/>
　於朝叔向以殺人不忌為賊請施邢侯君子以為義<lb/>
　王札子之罪當服此刑而天王不能施之無政刑矣<lb/>
　何以保其國而不替乎<lb/>
秋螽<lb/>
　胡安國曰人事感於此則物變應於彼宣公為國虚<lb/>
　内以事外去實而務華煩於朝會聘問賂遺之末而<lb/>
　不知務其本者也故戾氣應之六年螽七年旱十年<lb/>
<pb n="7b"/>
　大水十有三年又螽十有五年復螽府庫匱倉廪竭<lb/>
　調度不給而言利尅民之事起矣<lb/>
仲孫蔑會齊髙固于無婁<lb/>
　謝湜曰公孫歸父仲孫蔑比年會齊著大夫出入之<lb/>
　數也<lb/>
　胡安國曰禮之始失也諸侯非王事而自相會也無<lb/>
　以正之不自天子出矣然後諸侯與大夫會又無以<lb/>
　正之然後大夫與大夫會禮亦不自諸侯出矣田氏<lb/>
<pb n="8a"/>
　簒齊六卿分晉三家専魯理固然也不能辨於早後<lb/>
　雖欲正之其將能乎<lb/>
初税畝<lb/>
　謝湜曰什一取民天下之中正也宣公始有税畝之<lb/>
　法故曰初公田之外又取私田計畝而税之故曰税<lb/>
　畝古者國有常事財有常出故取民不過什一而已<lb/>
　後世事倍於古不啻數十財出經用之外不可勝計<lb/>
　由是什一不足而加之税畝也税畝之法行而魯國<lb/>
<pb n="8b"/>
　困矣故春秋取民以什一為正<lb/>
　胡安國曰孟子曰耕者助而不税則天下之農皆悦<lb/>
　而願耕於其野矣書初税畝者譏宣公廢助法而用<lb/>
　税也殷制公田為助助者藉也周因其法為徹徹者<lb/>
　通也其實皆什一也古者上下相親上之於下則曰<lb/>
　駿𤼵爾私終三十里惟恐民食之不給也下之於上<lb/>
　則曰雨我公田遂及我私惟恐公田之不善也故助<lb/>
　法行而頌聲作矣世衰道微上下交惡民惟私家之<lb/>
<pb n="9a"/>
　利而不竭力以奉公上惟邦財之入而不惻怛以利<lb/>
　下水旱凶災相繼而起公田之入薄矣所以廢助法<lb/>
　而税畝乎初者志變法之始也其後作丘甲用田賦<lb/>
　至於二猶不足則皆宣公啟之也故曰作法於凉其<lb/>
　弊猶貪作法於貪弊將若何有國家者必欲克守成<lb/>
　法而不變其必先務本乎<lb/>
　朱熹曰魯自宣公税畝又逐畝什取其一則通為什<lb/>
　二矣<lb/>
<pb n="9b"/>
冬蝝生<lb/>
　謝湜曰蝝螽子冬非蝝生育之時冬而蝝生異之大<lb/>
　也秋則為田害冬則螽死矣今又蝝生災之大也書<lb/>
　蝝生著其為異為災也<lb/>
　胡安國曰始生曰蝝既大曰螽秋螽未息冬又生子<lb/>
　災重及民也而詳志之如此者急民事謹天災仁人<lb/>
　之心王者之務也遇天災而不懼忽民事而不修而<lb/>
　又為繁政重賦以感之國之危無日矣<lb/>
<pb n="10a"/>
　吕祖謙曰蝝生是嵗本饑所幸得蝝是冬月生不為<lb/>
　物害<lb/>
饑<lb/>
　謝湜曰上則税畝奪其食下則螽蝝賊其稼故饑杜<lb/>
　氏謂幸其冬生不為物害誤矣人君代天牧民民一<lb/>
　阻饑牧民者之罪也嵗凶而饑猶曰不可又况身為<lb/>
　虐政使民受饑者乎<lb/>
　胡安國曰春秋饑嵗多矣書於經者三而宣公獨有<lb/>
<pb n="10b"/>
　其二何也古者三年耕餘一年之蓄九年耕餘三年<lb/>
　之食雖有凶旱民無菜色是嵗雖螽蝝而遽至於饑<lb/>
　者宣公為國務華去實虚内事外煩於朝會聘問賂<lb/>
　遺之末而不敦其本府庫竭矣倉廪匱矣水旱螽蝝<lb/>
　天降饑饉亦無以振業貧乏矣經所以獨兩書饑以<lb/>
　示後世為國者不可不敦本也<lb/>
十有六年春王正月晉人滅赤狄甲氏及留吁<lb/>
　謝湜曰甲氏赤狄别種留吁又一種君不書死於兵<lb/>
<pb n="11a"/>
　難之中故也昔武王克商庸蜀羗茅微盧彭濮莫<lb/>
　莫不與聞牧野之誓茍能大無外之謨保而有之則<lb/>
　逺方之國皆吾股肱就使以為不可用先王綏有徳接有<lb/>
　禮迎來送往治亂持危亦使之各遂其生而已又曷<lb/>
　常以殺滅為事哉赤狄其種非一也晉人并赤狄三<lb/>
　種而滅之赤狄種類盡矣書滅潞氏書甲氏及滅留<lb/>
　吁罪其不仁也<lb/>
　胡安國曰按左氏董是役者士會也上將主兵其稱<lb/>
<pb n="11b"/>
　人貶詞也甲氏潞之遺種留吁其殘邑也春秋于外<lb/>
　裔攘斥之不使亂中夏則止矣伯禽征徐夷東郊既<lb/>
　開而止宣王伐玁狁至於太原而止武侯征戎瀘服<lb/>
　其渠帥而止必欲盡殄滅之無遺種豈仁人之心王<lb/>
　者之事乎士會所以貶而稱人也<lb/>
夏成周宣榭火<lb/>
　謝湜曰宣榭宣王所為之榭也成周守備不嚴故火<lb/>
　𤼵宣榭書火著王室之怠也宫室非法非制火則書<lb/>
<pb n="12a"/>
　災以明天降之災也宫室合於典禮火則書火以明<lb/>
　火備不嚴也若陳災宋災之類則以政治舛戾招之<lb/>
　也故左氏曰人火曰火天火曰災<lb/>
　胡安國曰成周天子之東都宣榭宣王之廟也按吕<lb/>
　大臨考古圗有<graphic n="KR0783" url="https://raw.githubusercontent.com/kanripo/KR-Gaiji/master/images/KR0783.png" mimeType="image/png"/>敦者稱王格于宣榭呼内史䇿命<lb/>
　<graphic n="KR0783" url="https://raw.githubusercontent.com/kanripo/KR-Gaiji/master/images/KR0783.png" mimeType="image/png"/>是知宣榭者宣王之廟也古者爵有徳祿有功必<lb/>
　於太廟示不敢専也榭者射堂之制其堂無室以便<lb/>
　射事故凡無室者皆謂之榭宣王之廟謂之榭者其<lb/>
<pb n="12b"/>
　廟制如榭也宣榭火何以書以宗廟之重書之也貴<lb/>
　戚擅殺大臣而天子不討王室不復能中興矣人火<lb/>
　之天所以見戒乎<lb/>
秋郯伯姬來歸<lb/>
　謝湜曰郯伯姬來歸把叔姬來歸被出而來歸也女<lb/>
　子以夫為家以嫁為歸生死與之同而不可改者也<lb/>
　率身不謹而被出來歸辱之大者也書郯伯姬把叔<lb/>
　姬來歸著其失婦道也著其失婦道以明魯之失閨<lb/>
<pb n="13a"/>
　訓也女子一於夫而已義無再適者也不得於夫而<lb/>
　出則終身由此棄矣然則保姆之訓可以不嚴歟齊<lb/>
　人來歸子叔姬齊人絶而歸之也郯伯姬把叔姬來<lb/>
　歸伯姬叔姬自絶而歸也<lb/>
　胡安國曰按左氏郯伯姬來歸出也内女出書之䇿<lb/>
　者男女居室人之大倫也婚姻之禮廢則夫婦之道<lb/>
　苦淫辟之罪多矣復相棄背喪其配耦氓之詩所以<lb/>
　刺衞日以衰薄室家相棄中谷有蓷所以閔周易叙<lb/>
<pb n="13b"/>
　咸恒為下經首春秋内女出夫人歸凡男女之際詳<lb/>
　書于䇿所以正人倫之本也其㫖微矣<lb/>
冬大有年<lb/>
　謝湜曰宣而大有年異之大也饑而大有年幸之大<lb/>
　也<lb/>
　胡安國曰程氏曰大有年記異也旱乾水溢饑饉薦<lb/>
　臻者災也山崩地震慧孛飛流者異也景星甘露醴<lb/>
　泉芝草百糓順成者祥也大有年上瑞也何以為記<lb/>
<pb n="14a"/>
　異乎凡災異慶祥皆人為所感而天以其類應之者<lb/>
　也人事順於下則天氣和於上宣公弑立逆理亂倫<lb/>
　水旱螽蝝饑饉之變相繼而作史不絶書宜也獨於<lb/>
　是冬乃大有年所以為異乎夫有年大有年一耳古<lb/>
　史書之則為祥仲尼筆之則為異此言外微㫖非聖<lb/>
　人莫能修之者也<lb/>
十有七年春王正月庚子許男錫我卒丁未蔡侯申卒<lb/>
夏𦵏許昭公𦵏蔡文公<lb/>
<pb n="14b"/>
　胡安國曰日卒書名赴而得禮記之祥也𦵏而不月<lb/>
　其略在内宣公為國務華而無忠信誠慤之心計利<lb/>
　而不知禮義邦交之實哀死送終獨厚於齊而利害<lb/>
　不切其身者皆闕如也大則薄其君親次則忽於盟<lb/>
　主又其次若秦若衞若滕雖來告訃怠於禮而不會<lb/>
　也比事以觀義自見矣<lb/>
六月癸卯日有食之己未公會晉侯衞侯曹伯邾子同<lb/>
盟于斷道<lb/>
<pb n="15a"/>
　程頤曰諸國同心欲伐齊故書同盟<lb/>
　謝湜曰齊頃不道魯衞曹皆欲伐齊故斷道之盟書<lb/>
　同盟<lb/>
　胡安國曰書同盟者志同欲也大國率之小國畏威<lb/>
　而從命非同欲也小國訴之大國勉强而應焉非同<lb/>
　欲也若斷道之盟諸侯同心謀欲伐齊釋其憤怒非<lb/>
　有不得已而要之者也或以為會同天子之事築宫<lb/>
　為壇設方明如方嶽之盟故書同疑其説之誤矣<lb/>
<pb n="15b"/>
秋公至自會冬十有一月壬午公弟叔肸卒<lb/>
　謝湜曰叔肸以寵弟得政為卿書公弟著其寵也書<lb/>
　叔肸著其氏也仲叔季三桓子孫之氏也友以寧國<lb/>
　之功遂以援立之力肸以母弟之寵魯皆生賜族氏<lb/>
　以世其官先王選賢之法壊矣其卒也書季友書仲<lb/>
　遂書叔肸著其兆亂也<lb/>
　胡安國曰稱弟得弟道也稱字賢也何賢乎叔肸宣<lb/>
　弑而非之也非之則胡為不去也兄弟無絶道故雖<lb/>
<pb n="16a"/>
　非之而不去也與之財則曰我足矣終身不食宣公<lb/>
　之祿君子以是為通恩也論情可以明親親言義可<lb/>
　以厲不軌所以取貴乎春秋書曰子弟而稱字以表<lb/>
　之也公子為正大夫而書卒貴也不為大夫而特書<lb/>
　卒賢也或以為叔肸寵弟在宣公有私親之愛故生<lb/>
　而賜氏俾世其卿與季友仲遂比則其説誤矣誠使<lb/>
　叔肸有寵生而賜氏則貴戚用事之卿豈有不見<lb/>
　於經者齊年鄭語在外之見於經者季友仲遂在内<lb/>
<pb n="16b"/>
　之見於經者勢必與聞政事執國命矣况宣公之時<lb/>
　煩於聘問會朝之禮遂蔑季孫歸父交於鄰國衆矣<lb/>
　而獨叔肸不與焉其非生而賜氏俾世其卿亦明矣<lb/>
十有八年春晉侯衞世子臧伐齊<lb/>
　謝湜曰衞穆公失訓世子之道故世子臧會晉伐齊<lb/>
　國君善惡習自世子為世子而從事兵革其後不以<lb/>
　攻戰為事者寡矣衞書世子著其失職也世子仁不<lb/>
　仁繫天下治亂故春秋崇世子以正國綱<lb/>
<pb n="17a"/>
　胡安國曰保國以禮為本者也齊頃公不謹於禮自<lb/>
　已致冦所謂人必自伐而後人伐之矣諸侯上卿皆<lb/>
　執國命取必於其君以行其克伐怨欲之私故盟於<lb/>
　斷道師于陽糓大戰于鞍逞其志而後止春秋詳書<lb/>
　于䇿見伐與伐者之罪皆可以為鑒矣<lb/>
公伐把夏四月秋七月邾人戕鄫子于鄫<lb/>
　謝湜曰戕殘賊而殺之也戕之為害尤為不仁非特<lb/>
　殺之而已諸侯皆南面之尊也或用之或戕之王法<lb/>
<pb n="17b"/>
　在所黜故奪爵稱人<lb/>
　胡安國曰戕者殘賊而殺之也于鄫者刺臣子不能<lb/>
　救君難也外域無城郭宫室百官有司單車使者直<lb/>
　造其國中執其君長者則有之矣中國則重門繫柝<lb/>
　簾陛等威侍衞守禦之嚴奚至於坐使其君為邾人<lb/>
　殘賊殺之而莫禦乎邾人蓋嘗執鄫子用之則不共<lb/>
　戴天之世讎也既不能復又使邾人得造其國都而<lb/>
　戕殺其君曰于鄫者所以深責鄫之臣子至此極也<lb/>
<pb n="18a"/>
　吕祖謙曰邾人戕鄫子于鄫邾却與鄫是鄰國鄫又<lb/>
　小於邾故邾常欺鄫向來時襄公執鄫子于次睢之<lb/>
　社易得放手只縁前時有此事後來所以如此不然<lb/>
　其他國則無此<lb/>
甲戍楚子旅卒<lb/>
　范祖禹曰春秋吳楚之君不稱王所以存周室也<lb/>
　謝湜曰楚莊赴告之禮通於中國故書卒吳楚僭號<lb/>
　稱王故二國生稱子以中國爵命治之也死不書𦵏<lb/>
<pb n="18b"/>
　黜其號也故禮曰春秋不稱楚越之王喪恐民之惑<lb/>
　也<lb/>
　胡安國曰楚僭稱王降而稱子者是仲尼筆之其不<lb/>
　書𦵏者恐民之惑而避其號是仲尼削之也若楚若<lb/>
　吳若徐皆自王降而稱子若滕自侯降而稱子若把<lb/>
　自伯降而稱子四裔雖大皆曰子其降而稱子者外<lb/>
　之也或謂春秋不擅進退諸侯亂名實則非矣述天<lb/>
　理正人倫此名實所由定也奚名為亂哉<lb/>
<pb n="19a"/>
公孫歸父如晉<lb/>
　胡安國曰宣公因齊得國故刻意事之雖易世猶未<lb/>
　怠也及頃公不能謹禮怒晉魯上卿而卻克當國決<lb/>
　䇿討之晉方强盛齊少懦矣於是背齊而事晉其於<lb/>
　邦交以利為嚮背無忠信誠慤之心者也按左氏歸<lb/>
　父欲去三桓以張公室與公謀而聘於晉欲以晉人<lb/>
　去之夫輕於背與國易於謀大家而不知其本未有<lb/>
　能成而無悔也然則公室不可張乎務引其君當道<lb/>
<pb n="19b"/>
　正心以正朝廷禮樂刑政自已出也其庶㡬乎必欲<lb/>
　倚外援以去之是去疥瘍而得腹心之疾也庸愈哉<lb/>
冬十月壬戍公薨于路寢歸父還自晉至笙遂奔齊<lb/>
　謝湜曰歸父仲遂之子也遂害子赤立宣公歸父怙<lb/>
　公之寵久矣公之薨也魯人怨仲逐東門氏歸父至<lb/>
　笙聞變不返國奔齊人臣奉命以出雖死守節不變<lb/>
　君雖薨必以命復之而後已歸父之還也聞君喪不<lb/>
　奔不復君命而出茍利其身而不顧其職其不恭大<lb/>
<pb n="20a"/>
　矣故奔齊書遂罪其無君也還已反其至之辭公羊<lb/>
　以還為善誤矣自外奔故不書出<lb/>
　胡安國曰仲尼稱孟莊子之孝其不改父之臣與父<lb/>
　之政是難能也又曰三年無改於父之道可謂孝矣<lb/>
　夫仁人孝子於其父之臣非有大不可如晉悼公於<lb/>
　夷羊五之屬以存始終進退之禮而不遽也歸父以<lb/>
　君命出使未返而君薨在聘禮有執圭復命于殯之<lb/>
　文升自西階子臣皆哭情亦戚矣今宣公猶未殯而<lb/>
<pb n="20b"/>
　東門氏逐忍乎哉書曰歸父還自晉者已畢事之詞<lb/>
　也至笙遂奔齊者罪成公君臣死君而忘父逐之亟<lb/>
　也糓梁子曰捐殯而奔其父之使者是亦奔父也得<lb/>
　經意矣君薨家遣方寸宜亦亂而造次顛沛不失禮<lb/>
　焉非志於仁者弗能也詞繁而不殺歸父之善自著<lb/>
　矣比事以觀則見當國者有無君之心此春秋所以<lb/>
　作不可不察也<lb/>
　春秋集義卷三十四<lb/>
</p>
<p>
</p>
  </div>
</body>
</text>
</TEI>
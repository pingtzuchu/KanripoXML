<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋集義卷四十九</head> <lb/>
    <p>
<pb n="1a"/>
欽定四庫全書<lb/>
　春秋集義卷四十九<lb/>
　　　　　　　　　　　　宋　李明復　撰<lb/>
　　哀公<lb/>
元年春王正月公即位<lb/>
　程頤曰哀公名蔣定公子恭王二十六年即位哀謚<lb/>
　也恭仁短折曰哀<lb/>
楚子陳侯隨侯許男圍蔡<lb/>
<pb n="1b"/>
　謝湜曰許已為鄭屬邑矣隨楚圍蔡復書許男者不<lb/>
　與鄭之滅許也<lb/>
　胡安國曰按左氏曰報栢舉也蔡人男女以辨使疆<lb/>
　于江汝之間夫男女以辨則是降也疆于江汝則遷<lb/>
　其國也而獨書圍蔡何也蔡嘗以呉師入郢昭王奔<lb/>
　隨壞宗廟徙陳器撻平王之墓矣至是楚國復寜帥<lb/>
　師圍蔡降其衆遷其國而春秋書之畧者見蔡宜得<lb/>
　報而楚子復讎之事可恕也聖人本無怨而怨出於<lb/>
<pb n="2a"/>
　不怨故議讎之輕重有至於不與共戴天者今楚人<lb/>
　禍及宗廟辱逮父母若包羞忍耻而不能一洒之則<lb/>
　不可以有國而天理滅矣故特書圍蔡而稱爵恕楚<lb/>
　之罪詞也<lb/>
鼷鼠食郊牛改卜牛夏四月辛巳郊<lb/>
　謝湜曰事天以誠敬為主惟誠敬為能動天故也古<lb/>
　者牲用犢器用陶匏掃地而祭以誠為主也魯之郊<lb/>
　或四五卜或以四月五月或以九月或牛之口傷或<lb/>
<pb n="2b"/>
　鼠食牛角或鼠食牛或牛死或免牲或免牛或不郊<lb/>
　其不敬至矣此天所以惡之而變起於郊也若夫精<lb/>
　誠足以感自然之情清明足以通自然之徳掃地則<lb/>
　歆之矣又奚有魯郊之變哉<lb/>
　胡安國曰鼷鼠食郊牛改卜牛志不敬也夏四月郊<lb/>
　書不時也四卜非禮五卜强也全曰牲傷曰牛已牛<lb/>
　矣其尚卜免之何也嘗置之上帝矣故卜而後免之<lb/>
　不敢専也昔者周公郊祀后稷以配天此成王諒陰之<lb/>
<pb n="3a"/>
　時位冢宰攝國政行天子之事也魯何以得郊成王<lb/>
　追念周公有大勲勞於天下而欲尊魯故賜以重祭<lb/>
　得郊禘大雩然則可乎孔子曰魯之郊禘非禮也周<lb/>
　公其衰矣欲尊魯而賜以人臣不得用之禮樂豈所<lb/>
　以康周公也哉天子祭天地諸侯祭社稷大夫祭五祀<lb/>
　庶人祭其祖此定禮也今魯得郊以為常事春秋欲<lb/>
　削而不書則無以見其失禮盡書之乎則有不勝書<lb/>
　者故聖人因其失禮之中又有失焉者則書於䇿所<lb/>
<pb n="3b"/>
　謂由性命而發言也聖人奚容心哉因事而書以誌<lb/>
　其失為後世戒其垂訓之義大矣<lb/>
秋齊侯衛侯伐晉<lb/>
　謝湜曰晉欲納蒯聵故二國伐晉<lb/>
冬仲孫何忌帥師伐邾<lb/>
　謝湜曰邾子來㑹來朝來奔喪猶不免難以魯之所<lb/>
　欲者邾之土地也書伐邾著魯之不道也<lb/>
二年春王二月季孫斯叔孫州仇仲孫何忌帥師伐邾<lb/>
<pb n="4a"/>
取漷東田及沂西田<lb/>
　謝湜曰以邾微國而三卿帥師伐之以田故也邾人<lb/>
　入田以求免難故取漷東沂西田書取罪其不義也<lb/>
　書漷東沂西謹邾之分地也取漷東猶未足於是又<lb/>
　取沂西書及沂西罪其無厭也<lb/>
癸巳叔孫州仇仲孫何忌及邾子盟于句繹<lb/>
　謝湜曰脅其地而盟其君盟之不義者也<lb/>
　胡安國曰曷為列書三卿哀公得國不張公室三卿<lb/>
<pb n="4b"/>
　並將魯衆悉行伐國取地以盟其君而已不與焉適<lb/>
　越之辱兆矣定公之薨邾子來奔喪事魯恭矣而不<lb/>
　免於見伐徒自辱焉不知以禮為國之故也邾在邦域<lb/>
　之中不加矜恤而諸卿相繼伐之既取其田而又强<lb/>
　與之盟不知以義睦隣之故也故詳書以著其罪三<lb/>
　人伐則曷為二人盟盟者各盟其所得也莫强乎季<lb/>
　孫何獨無得乎季氏四分公室有其二昭公伐意如<lb/>
　叔孫氏救意如而昭公孫陽虎囚桓子孟孫氏救桓<lb/>
<pb n="5a"/>
　子而陽虎奔今得邾田盖季氏以歸二家而不取也<lb/>
夏四月丙子衛侯元卒滕子來朝晉趙鞅帥師納衛世<lb/>
子蒯聵于戚<lb/>
　程頤曰蒯聵得罪於父不得復立輙亦不得背其父<lb/>
　而不與共國委於所可立使不失君之社稷而身從<lb/>
　父則義矣<lb/>
　又曰孔子聞衛亂曰柴也其來由其死矣二者盖皆<lb/>
　適於孔悝受命立輙若納蒯聵則失職與輙拒父則<lb/>
<pb n="5b"/>
　不義如輙避位則拒蒯聵也如輙拒父則奉身而退<lb/>
　可也故子路欲勸孔悝無與於此忠於所事也而孔<lb/>
　悝既被脅矣此子路不得不死然燔臺之事則過於<lb/>
　勇暴也<lb/>
　又或問左氏言子路助衛輙觀其學已升堂肯如是<lb/>
　否曰子路非助輙只為孔悝䧟於不義欲救之耳盖<lb/>
　蒯聵不用君父之命而自立强盟孔悝孔悝不合從<lb/>
　之故也子路當時可免難否曰不可免<lb/>
<pb n="6a"/>
　楊時語録或問夫子為衛君子貢自以意對可也何<lb/>
　必更以夷齊為問曰向嘗解此一叚亦未盡蒯聵得<lb/>
　罪先君而輙乃先君之命此其可疑又與夷齊事頗<lb/>
　相類故以問也當是時聵以父爭輙便合避位國人<lb/>
　擇宗室之賢者立之乃善又問伯夷當初若還立時<lb/>
　如何曰伯夷不得罪於先君又問子路事孔悝死得<lb/>
　是否曰亦是若使孔子為之則如之何曰它當自有<lb/>
　處也又問方聵爭之時勸輙避位不從則去之如何<lb/>
<pb n="6b"/>
　曰可子路先亦勸孔悝不可與其事只是失之太遲<lb/>
　若使子貢問衛君孔子必不答居是邦不非其大夫<lb/>
　况君乎聵輙事史記兩處出當以衛世家為正<lb/>
　謝湜曰蒯聵未絶於衛故稱世子輙以君命拒父故<lb/>
　晉趙鞅納蒯聵於戚王父之命不可違也蒯聵以親<lb/>
　則父也以位則世子也以義則未絶於國也為衛國<lb/>
　計者使輙先以君命即位次以父恩遜位輙既受位<lb/>
　而後辭則上不違先君顧屬之命下不傷父子先後<lb/>
<pb n="7a"/>
　之倫衛之大事兩順而不逆矣失此道至使輙以子<lb/>
　拒父而趙鞅有納世子之師故蒯聵納稱世子以責<lb/>
　衛之臣子也<lb/>
　胡安國曰世子不言納位其所固有國其所宜君謂<lb/>
　之儲副則無所事乎納矣凢公子出奔復而得國者<lb/>
　其順且易則曰歸有奉焉則曰自其難也則曰入不稱<lb/>
　納矣况世子哉今趙鞅帥師以蒯聵復國而書納者<lb/>
　見蒯聵無道為國之所不受也國人不受而稱世子<lb/>
<pb n="7b"/>
　者罪衛人之拒之也所以然者縁蒯聵出奔靈公未<lb/>
　嘗有命廢之而立他子及公卒大臣又未嘗謀於國<lb/>
　人數蒯聵之罪選公子之賢者以主其國乃從輙之<lb/>
　所欲而君之以子拒父此其所以稱世子也人莫不<lb/>
　愛其親而志於殺莫不敬其父而忘其喪莫不慈其<lb/>
　其子欲其子之富且貴也而奪其位蒯聵之於天理<lb/>
　逆矣何疑於廢黜然父雖不父子不可以不子輙乃<lb/>
　據國而與之爭可乎故特係納衛世子蒯聵於戚於趙<lb/>
<pb n="8a"/>
　鞅帥師之下而鞅不知義靈公與衛國大臣不能早<lb/>
　正國家之本以致禍亂其罪皆見矣<lb/>
　胡宏曰蒯聵無父出奔稱世子者罪其佻謀非常至<lb/>
　於出奔失世子之道也趙鞅納之而稱世子者罪大<lb/>
　臣輔輙而拒父也蒯聵無父輙亦無父天下豈有無<lb/>
　父之人而可以事宗廟社稷為人上者哉故孔子為<lb/>
　政於衛則必具靈公父子祖孫之本末上告於天王<lb/>
　下告於方伯乞立公子郢然後人倫明天理順無父<lb/>
<pb n="8b"/>
　之人不得肆名正而國家定矣<lb/>
　朱熹曰孔子若仕於衛必先正其君臣父子之名如<lb/>
　蒯聵不當立輙亦不當立當去輙而别立君以拒蒯<lb/>
　聵晉趙鞅欲立蒯聵聖人出時必須大與他剖判一<lb/>
　畨教他知箇是與不是或問論道理固是去輙使國<lb/>
　人自拒蒯聵以事情論之晉人正主蒯聵勢足以壓<lb/>
　衛聖人如何請於天子請於方伯天子既自不奈何<lb/>
　方伯又是晉自做如何得曰道理自是合如此了聖<lb/>
<pb n="9a"/>
　人出來須自能使晉不為蒯聵或因問如請討陳恒<lb/>
　之事也只是據道理不論事情曰如這一兩件大事<lb/>
　可惜聖人做不透若做得透使三綱五常既壞而復<lb/>
　興千條萬目自此而更新聖人年七十四嵗拳拳之<lb/>
　心終做不成<lb/>
　張栻曰衛輙之事國人論之以為蒯聵既得罪於先<lb/>
　君而出奔而輙受先君之命宗國不可以無主則立<lb/>
　輙而拒蒯聵可也曾不知蒯聵父也輙子也父子之<lb/>
<pb n="9b"/>
　義先亡而可一日立乎故子貢以夷齊之事為問方<lb/>
　是時夫子在衛輙立之事蓋難言也賜也微其辭以<lb/>
　測聖人之㫖可謂善為辭者矣<lb/>
秋八月甲戌晉趙鞅帥師及鄭罕逹帥師戰于鐡鄭師<lb/>
敗績<lb/>
　謝湜曰罕逹為衛來討蒯聵趙鞅為蒯聵來討罕逹<lb/>
　故二師交戰於鐵鄭非晉敵故鄭師敗績鐵衛地杜<lb/>
　氏謂戚城南是也左氏所載誤矣<lb/>
<pb n="10a"/>
冬十月葬衛靈公十有一月蔡遷于州來蔡殺其大夫<lb/>
公子駟<lb/>
　謝湜曰州來呉所滅小國也蔡懼楚故遷于州來不<lb/>
　能保國而遷國以避難罪其失守土之道也以小事<lb/>
　大智之事也蔡公孫姓帥師滅沈蔡侯以呉子敗楚<lb/>
　師失事大之道矣然則遷於州來蔡人之自取也<lb/>
　胡安國曰州來呉所滅也蔡雖請遷於呉而中悔呉<lb/>
　人如蔡納聘而師畢入蔡侯告大夫殺公子駟以説<lb/>
<pb n="10b"/>
　哭而遷墓如此則實呉人之所遷也而經以自遷為<lb/>
　文何也楚既降蔡使疆於江汝蔡人聴命而還師矣<lb/>
　復背楚請遷於呉而又自悔也其謀之不臧甚矣夫<lb/>
　遷國大事也盤庚五遷利害甚明衆猶胥怨不適有<lb/>
　居至於丁寜反覆播告之修而後定也今蔡介於呉<lb/>
　楚二大國之間背楚誑呉及其事急又委罪於執政<lb/>
　其誰之咎也故經以自遷為文而殺公子駟則書大<lb/>
　夫而稱國言君與用事大臣擅殺之也故公孫獵則<lb/>
<pb n="11a"/>
　書大夫而稱人言國亂無政衆人擅放之也駟與獵<lb/>
　其以請遷於呉為非者乎而委之罪以説誰敢有復<lb/>
　盡忠而與謀其國者哉<lb/>
三年春齊國夏衛石曼姑帥師圍戚<lb/>
　謝湜曰魚石晉為宋討也宋事以晉首兵者善晉以<lb/>
　諸侯討逆也蒯聵齊為衛討也衛事以齊首兵者不<lb/>
　以子討父也晉圍彭城書宋者正彭城歸於宋也齊<lb/>
　圍戚不書衛者不以子制父也父子人之大倫也大<lb/>
<pb n="11b"/>
　倫不正則人道墮矣此春秋所以謹之也<lb/>
　胡安國曰按左氏靈公遊於郊公子郢御公曰余無<lb/>
　子將立汝對曰郢不足以辱社稷君其改圖君夫人<lb/>
　在堂三揖在下君命祗辱靈公卒夫人曰命公子郢<lb/>
　為太子君命也對曰郢異於他子且君没於吾手若<lb/>
　有郢必聞且亡人之子輙在乃立輙以拒蒯聵蒯聵<lb/>
　前稱世子者所以深罪輙之見立不辭而拒其父也<lb/>
　輙若可立則蒯聵為未絶未絶則是世子尚在而可<lb/>
<pb n="12a"/>
　以拒乎主兵者衛也何以序齊為首罪齊人與衛之<lb/>
　為惡而黨之也公孫文仲主兵伐鄭而序宋為首以<lb/>
　誅殤公石曼姑主兵圍戚而序齊為首以誅國夏訓<lb/>
　天下後世討亂臣賊子之法也古者孫從祖又孫氏<lb/>
　王父之字考於廟制昭常為昭穆常為穆不以父命<lb/>
　辭王父命禮也輙雖由嫡孫得立然非有靈公之命<lb/>
　安得云受之王父辭父命哉故冉有謂子貢曰夫子<lb/>
　為衛君乎子貢曰諾吾將問之入曰伯夷叔齊何人<lb/>
<pb n="12b"/>
　也曰古之賢人也怨乎曰求仁而得仁又何怨出曰<lb/>
　夫子不為也伯夷以父命為尊而遜其弟叔齊以天<lb/>
　倫為重而讓其兄仲尼以為求仁而得仁者也然則<lb/>
　為輙者奈何宜辭於國曰若以父為有罪將從王父<lb/>
　之命則有社稷之鎮公子在我焉得為君以為無罪<lb/>
　則國乃世子之所有也天下豈有無父之國哉而使<lb/>
　我立乎其位如此則言順而事成矣是故輙辭其位<lb/>
　以避父則衛之臣子拒蒯聵而輔之可也輙利其位<lb/>
<pb n="13a"/>
　以拒父則衛之臣子舍爵禄而去之可也烏有父不<lb/>
　慈子不孝爭利其國滅天理而可為者乎<lb/>
夏四月甲午地震五月辛夘桓宫僖宫災<lb/>
　謝湜曰桓宫僖宫當毁不毁而天災及之此天人之<lb/>
　際其應甚於影響者也故逆則災生順則福至天人<lb/>
　之常理也<lb/>
　胡安國曰桓僖親盡矣其宫何以存季氏者出於桓<lb/>
　立於僖世專魯國之政其諸以是為悦而不毁歟何<lb/>
<pb n="13b"/>
　以不稱及等也稱及則祖有尊卑矣或謂祖有功宗<lb/>
　有徳所以勸也則如之何曰孝子慈孫事其祖考仁<lb/>
　也或七廟或五廟自是以衰禮也奚問其功徳之有<lb/>
　無也必若此言是子孫得選擇其祖宗而尊事之矣<lb/>
　豈理也哉<lb/>
　吕祖謙曰桓僖災季氏出自桓公後僖在當時稱賢<lb/>
　君魯躋之於閔公之上<lb/>
季孫斯叔孫州仇帥師城啟陽<lb/>
<pb n="14a"/>
　謝湜曰貪土田以致冦城邊邑以備難故比年凡四<lb/>
　城<lb/>
宋樂髠帥師伐曹秋七月丙子季孫斯卒蔡人放其大<lb/>
夫公孫獵于呉<lb/>
　謝湜曰放稱人著公孫獵得罪於國人也獵茍不忠<lb/>
　於蔡而放之於呉乃以蔡之禍養之於强夷也失政<lb/>
　莫大焉<lb/>
冬十月癸夘秦伯卒叔孫州仇仲孫何忌帥師圍邾<lb/>
<pb n="14b"/>
　謝湜曰脅其地盟其君句繹之血未乾而又帥師圍<lb/>
　邾魯國之罪也來㑹來朝來奔喪猶不免伐取漷沂<lb/>
　田受繹盟猶不免圍小國困於水火甚矣<lb/>
四年春王二月庚戌盜殺蔡侯申<lb/>
　謝湜曰盜殺蔡侯書殺不書君者盜不可責以君臣<lb/>
　之義故也以國君之尊而盜起殺之朝無屏衛國無<lb/>
　政刑可知也刑人與盜皆人倫所不齒也朝無屏衛<lb/>
　國無政刑則盜與刑人出為至尊仇敵其可不戒邪<lb/>
<pb n="15a"/>
　蔡昭既以國遷而又殺大夫公子駟放大夫公子獵<lb/>
　方是時大夫離貳人民憂危故盜乘其亂起而為逆<lb/>
　也然則昭公國遷州來而身死於盜皆其危弱取之<lb/>
　也<lb/>
　胡安國曰按左氏蔡侯將如呉諸大夫恐其又遷也<lb/>
　公孫翩逐而射之卒然則翩非微者其以盜稱何也<lb/>
　蔡侯背楚誑呉又委罪於執政其謀國如是則信義<lb/>
　俱亡禮文並棄無以守身而自衛夫人得而害之矣<lb/>
<pb n="15b"/>
　故變文書盜以警有國之君也翩弑君而畧其名氏<lb/>
　姓與霍皆翩之黨稱國以殺而不去其官者二公孫<lb/>
　蓋常謀國不使其君至於是而弗見庸者也故書法<lb/>
　如此而或者以翩非微者而稱盜蘇轍以謂求名而<lb/>
　不得非矣天下豈有欲求弑之名春秋又惜此名而<lb/>
　不與者哉<lb/>
蔡公孫辰出奔呉<lb/>
　謝湜曰杜氏謂背君之黨<lb/>
<pb n="16a"/>
葬秦恵公宋人執小邾子<lb/>
　謝湜曰小邾子微弱强國不以諸侯待之乆矣執小<lb/>
　邾子不名者以諸侯之禮尊之也以諸侯尊之所以<lb/>
　罪强國之執也晉執邾子邾執鄫子雖失國皆不名<lb/>
　其義一也<lb/>
夏蔡殺其大夫公孫姓公孫霍<lb/>
　謝湜曰杜氏謂背君之黨<lb/>
晉人執戎蠻子赤歸于楚<lb/>
<pb n="16b"/>
　謝湜曰楚圍蠻氏戎蠻子奔晉隂地則赤已失國矣<lb/>
　故晉執戎蠻子書名晉為楚擅執諸侯且不歸於京<lb/>
　師而歸於楚是以楚為邦國主而歸之也晉侯書人<lb/>
　貶之也書歸於楚罪其背王室而臣僣亂也<lb/>
　胡安國曰楚圍蠻氏蠻子赤奔晉楚謂晉曰晉楚有<lb/>
　盟好惡同之若將不廢則寡人之願也不然將通於<lb/>
　少習以聴命趙鞅曰晉國未寜安能惡楚必速與之<lb/>
　乃詐執蠻子以畀楚師其曰晉人云者罪之也蠻子<lb/>
<pb n="17a"/>
　赤何以名戎蠻也無罪見執亦書名外之也文公執<lb/>
　曹伯則曰畀宋人今此曷云歸於楚歸於楚者猶曰<lb/>
　京師楚也晉主夏盟為日久矣不競至此春秋所惡<lb/>
城西郛<lb/>
　謝湜曰城西郛以備晉也天下有道守在四裔魯城<lb/>
　西郛取卑之道也<lb/>
六月辛丑亳社災<lb/>
　程頤曰觀書者亦須要知得隨文害義如書曰湯既<lb/>
<pb n="17b"/>
　勝夏欲遷其社不可既處湯為聖人聖人不容有妄<lb/>
　舉若湯始欲遷社衆議以為不可而不遷則是湯先<lb/>
　有妄舉也不可者湯不可之也湯以為國既亡則社<lb/>
　自當遷以為遷之不若不遷之愈故但屋之屋之則<lb/>
　與遷之無以異既為亡國之社則自王城至國都皆<lb/>
　有之使為戒也故春秋書亳社災然則魯有亳社屋<lb/>
　之故有火災此制計之必始於湯也<lb/>
　程氏學曰湯既勝夏欲遷其社不可聖人所欲不踰<lb/>
<pb n="18a"/>
　矩既欲遷社而又以為不可欲遷是則不可為非矣<lb/>
　不可是則欲遷為非矣然則聖人亦有過乎曰非也<lb/>
　聖人無過夫亡國之社遷之禮也湯存之以為後世<lb/>
　戒故曰欲遷則不可也記曰喪國之社屋之不受天<lb/>
　陽也又曰亳社災然則皆自湯之不遷故也<lb/>
　謝湜曰商受暴虐國滅世絶所存惟亡國之社而已<lb/>
　今亦遇禍而災則天之厭商可知也亳社書災所以<lb/>
　為不道者之戒也國以社為主故有國必有社國亡<lb/>
<pb n="18b"/>
　則社不靈故亡國之社屋之不使上逹也<lb/>
秋八月甲寅滕子結卒冬十有二月葬蔡昭公<lb/>
　謝湜曰凢諸侯遇害於外或為盜所殺則賊雖未獲<lb/>
　臣子之恩得伸故書葬<lb/>
葬滕頃公<lb/>
五年春城毗夏齊侯伐宋晉趙鞅帥師伐衛<lb/>
　謝湜曰蒯聵未入衛故鞅伐衛<lb/>
秋九月癸酉齊侯杵臼卒冬叔還如齊閏月葬齊景公<lb/>
<pb n="19a"/>
　謝湜曰喪不數閏計期故也葬則數閏可也月足則<lb/>
　葬事可成故也<lb/>
六年春城邾瑕晉趙鞅帥師伐鮮虞呉伐陳夏齊國夏<lb/>
及高張來奔<lb/>
　謝湜曰景公疾使國高立孺子荼公卒陳乞為亂故<lb/>
　國夏高張來奔荼之立國夏為謀主其禍連及高張<lb/>
　故奔書及<lb/>
叔還㑹呉于柤秋七月庚寅楚子軫卒<lb/>
<pb n="19b"/>
　謝湜曰軫楚昭也<lb/>
　胡宏曰楚國敗壞於嚢瓦創夷於呉幾至滅亡昭王<lb/>
　之所以復國而益安强者皆公子申之謀也或問申<lb/>
　於孔子子曰彼哉彼哉聖人度量𢎞逺而責人以恕<lb/>
　何獨於子西如此乎按楚之先鬻熊為文王師以封<lb/>
　於楚而熊通越禮僭號聖人黜之等於荆蠻文莊而<lb/>
　後與中國並駕齊驅聖人進之同於諸夏逮昭王之<lb/>
　時中國衰微諸侯放恣大夫暴横無可告語者而昭<lb/>
<pb n="20a"/>
　王獨發大論皆當於道若左右得其人其進未可量<lb/>
　也惜也子西得君之專執政之久曽不能輔之變楚<lb/>
　俗匡天下瞢瞢然守舊規而已故仲尼責之如此<lb/>
齊陽生入于齊齊陳乞弑其君荼<lb/>
　程頤曰稱陽生見景公廢長立少以啓亂也<lb/>
　謝湜曰陽生之入陳乞召之也立陽生遷孺子陳乞<lb/>
　之命也由此上下易位而齊君被難於姦㓙之手矣<lb/>
　齊國廢立之權皆出於乞故荼之禍以首惡歸陳乞<lb/>
<pb n="20b"/>
　而罪之也陽生上不由王命下不由君命以公子入<lb/>
　而爭國其罪在所絶也奪公子稱人著陽生之惡也<lb/>
　國夏為國正卿不知早正太子以安國本倉卒立孺<lb/>
　子於先君疾病之時何以杜姦臣覬覦之患哉此陽<lb/>
　生之禍所以發於陳乞也<lb/>
　胡安國曰陽生曷為不稱公子非先君之子也為人<lb/>
　子者無以有已則以父母之心為心者景公命荼世<lb/>
　其國已則簒荼而自立是自絕於先君豈復得為先<lb/>
<pb n="21a"/>
　君之子也不稱公子誅不子也陽生不子則曷為繫<lb/>
　之齊春秋端本之書也正其本則事理陽生之不子<lb/>
　也其誰使之然也不有廢長立少以啓亂者乎故齊<lb/>
　景公問政於孔子孔子對曰君君臣臣父父子子君<lb/>
　不君則臣不臣父不父則子不子以陽生繫齊者著<lb/>
　亂之所由生也然而弑荼者陽生與朱毛也曷為書<lb/>
　陳乞初景公謂陳乞吾欲立荼如何對曰所樂乎為<lb/>
　君者欲立之則立之不欲立則不立也君如欲立則<lb/>
<pb n="21b"/>
　臣請立之陽生謂乞曰吾聞子蓋將不欲立我也對<lb/>
　曰千乘之主將廢正而立不正必殺正者吾不立子<lb/>
　者所以生子也與之玉節而走之魯景公死荼立陳<lb/>
　乞使人迎陽生寘諸家召諸大夫而示之曰此君也<lb/>
　諸大夫知乞有備不得已逡巡北面再拜而君之爾<lb/>
　故里克中立不免殺身之刑陳乞獻諛終被弑君之<lb/>
　罪是皆不明春秋之義䧟於大惡而不知者也<lb/>
冬仲孫何忌帥師伐邾宋向巢帥師伐曹<lb/>
<pb n="22a"/>
七年春宋皇瑗帥師侵鄭晉魏曼多帥師侵衛夏公㑹<lb/>
呉于鄫<lb/>
　謝湜曰六年㑹呉於柤七年㑹呉於鄫魯之畏呉甚<lb/>
　矣非保國之道也<lb/>
秋公伐邾八月己酉入邾以邾子益來<lb/>
　程氏學曰荆敗蔡師於莘以蔡侯獻舞歸晉師滅赤<lb/>
　狄潞氏以潞子嬰兒歸公入邾以邾子益來之類書<lb/>
　敗書滅書入而以其君皆名者為其服而以之歸也<lb/>
<pb n="22b"/>
　唯楚師滅䕫以䕫子歸不名者逺方小國魯史有所<lb/>
　不能知不可得而紀故也以沈子嘉歸殺之則蔡人<lb/>
　之不道尤不容誅矣以邾子益來獨不曰歸者以我<lb/>
　而言内外異辭文體然耳<lb/>
　謝湜曰伐其國入其都虜其君魯之不道也邾子益<lb/>
　名者以其屈辱無興復之志也<lb/>
　胡安國曰春秋隠君之惡故滅國書取婉以成章而<lb/>
　不失其實也恃强陵弱無故伐人而入其國處其宫<lb/>
<pb n="23a"/>
　晝夜掠以其君來獻於亳社囚於負瑕此天下之惡<lb/>
　也呉師為是克東陽齊人為是取吾二邑辱國亦甚<lb/>
　矣何以備書於䇿而不諱乎聖人道隆而徳大人之<lb/>
　有惡務去之而不積也則不念其惡而進之矣以邾<lb/>
　子益來惡也歸邾子益於邾是知其為惡能去之而<lb/>
　不積也故書以邾子來而不諱者欲見後書歸邾子<lb/>
　之為能去其惡而與之也聖人之情見矣明此然後<lb/>
　可以操賞罰之權不明乎此以操賞罰之權而能濟<lb/>
<pb n="23b"/>
　者鮮矣<lb/>
宋人圍曹冬鄭駟𢎞帥師救曹<lb/>
　謝湜曰樂髠帥師伐曹向巢帥師伐曹宋人圍曹曹<lb/>
　之病宋乆矣大國無一為之援而鄭能帥師救之善<lb/>
　之也<lb/>
　<lb/>
　<lb/>
　春秋集義卷四十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋集義卷三十二</head> <lb/>
    <p>
<pb n="1a"/>
欽定四庫全書<lb/>
　春秋集義卷三十二<lb/>
　　　　　　　　　　　　宋　李明復　撰<lb/>
　　宣公<lb/>
九年春王正月公如齊公至自齊<lb/>
　謝湜曰母喪如齊不諱者公之惡有大於此故也<lb/>
夏仲孫蔑如京師<lb/>
　謝湜曰公如齊仲孫蔑如京師齊强王室弱故也<lb/>
<pb n="1b"/>
　胡安國曰以淺言之屬辭比事春秋教也當歳首月<lb/>
　公朝于齊夏使大夫聘於京師此皆比事可攷不待<lb/>
　貶絶而惡自見者也宣公享國九年於周纔一往聘<lb/>
　其在齊則又再朝矣經於如齊每行必致深罪之也<lb/>
　下逮戰國周衰甚矣齊威王往朝于周而天下皆賢<lb/>
　之况春秋時乎而宣公不能也故聘覲之禮廢則君<lb/>
　臣之位失諸侯之行惡而倍畔侵陵之患起矣此經<lb/>
　書君如齊臣周之意而特書王正以表之也<lb/>
<pb n="2a"/>
齊侯伐萊<lb/>
　謝湜曰七年伐萊萊未服故又伐萊<lb/>
秋取根牟<lb/>
　謝湜曰杜氏謂根牟東夷國<lb/>
八月滕子卒<lb/>
　謝湜曰滕昭公用夷禮故稱子魯不㑹葬故不書葬<lb/>
　不日不名史失之<lb/>
九月晉侯宋公衛侯鄭伯曹伯㑹于扈晉荀林父帥師<lb/>
<pb n="2b"/>
伐陳<lb/>
　胡安國曰按左氏討不睦也陳侯不㑹荀林父以諸<lb/>
　侯之師伐陳晉侯卒乃還則知經所書者與晉罪陳<lb/>
　之詞也㑹于扈以待陳而陳侯不㑹然後林父以諸<lb/>
　侯之師伐之也則幾於自反而有禮矣不書諸侯之<lb/>
　師而曰林父帥師者在㑹諸侯皆以師聴命而林父<lb/>
　兼將之也則其衆輯矣晉主夏盟又嘗救陳所宜與<lb/>
　也而惟楚之即夫豈義乎<lb/>
<pb n="3a"/>
辛酉晉侯黑臀卒于扈<lb/>
　謝湜曰扈之㑹以陳與楚謀伐陳也諸侯不出故荀<lb/>
　林父帥師伐陳諸侯不振可知也不知制楚而區區<lb/>
　伐陳晉之失道也晉侯伐陳未返而卒于㑹卒于㑹<lb/>
　書地重之也<lb/>
冬十月癸酉衛侯鄭卒<lb/>
　謝湜曰衛侯衛成公魯不㑹葬故不書葬<lb/>
　胡安國曰晉成公何以不葬魯不㑹也衛成公何以<lb/>
<pb n="3b"/>
　不葬亦魯不㑹也衛成事晉甚謹而魯宣公獨深嚮<lb/>
　齊衛欲為晉致魯故謀黑壤之㑹而特使孫良夫來<lb/>
　盟以定之也及㑹于黑壤而晉人止公賂然後免是<lb/>
　以扈之㑹皆前日諸侯而魯獨不往二國繼以喪故<lb/>
　亦皆不㑹此所謂無其事而闕其文者也或曰二君<lb/>
　皆有貶焉故不書葬誤矣魯人不㑹亦無貶乎書卒<lb/>
　而以私怨廢禮忘親其罪已見春秋文簡而直視人<lb/>
　若日月之無私照也曲生意義失之逺矣<lb/>
<pb n="4a"/>
宋人圍滕<lb/>
　謝湜曰宋人因滕喪圍滕宋人大惡也<lb/>
　胡安國曰圍國非將卑師少所能辦也必動大衆而<lb/>
　使大夫為主帥明矣然而稱人是貶之也滕既小國<lb/>
　又方有喪所宜矜哀弔恤之不暇而用兵革以圍之<lb/>
　比事以觀知見貶之罪在不仁矣<lb/>
楚子伐鄭晉郤缺帥師救鄭<lb/>
　謝湜曰自鄭從楚侵陳晉與列國伐鄭二侵鄭一自<lb/>
<pb n="4b"/>
　鄭背楚從晉楚人楚子侵鄭伐鄭二<lb/>
　胡安國曰楚兵加鄭數矣或稱人或稱爵何也鄭自<lb/>
　晉成公初立舍楚而從中國正也楚人為是興師而<lb/>
　加鄭不義矣故宣公三年書人書侵罪之也次年鄭<lb/>
　公子歸生弑其君諸侯未有聲罪致討者而楚師至<lb/>
　焉故特書爵與之也然興師動衆賊則不討惟服鄭<lb/>
　之為事則非義舉矣故又次年𫝊稱楚子伐鄭而經<lb/>
　書人再貶之也至是稱爵豈與之乎按公羊例君將<lb/>
<pb n="5a"/>
　不言帥師書其重者也至此書爵見其凌暴中華以<lb/>
　重兵臨鄭矣何以知其非與之乎曰下書晉郤缺帥<lb/>
　師救鄭則知其非與之也由此觀春秋書法皆欲治<lb/>
　亂賊之黨謹華夷之辨以一字為褒貶深切著明矣<lb/>
陳殺其大夫洩治<lb/>
　謝湜曰靈公君臣宣淫於朝大夫洩治直諫而死冶<lb/>
　之死國卿孔寜殺之也不書孔寜者寜之殺直臣也<lb/>
　靈公弗能禁大臣弗能争是乃陳國殺之也殺書陳<lb/>
<pb n="5b"/>
　罪其國也靈公昏淫久矣立於朝者皆邪臣也與邪<lb/>
　臣竊位以事汙君未嘗有匡救之力也及惡之宣於<lb/>
　朝也然後以一言直諫而死其名節不足稱也故冶<lb/>
　之死春秋無美詞<lb/>
　胡安國曰稱國以殺者君與用事大臣同殺之也稱<lb/>
　其大夫則不失官守而殺之者有専輒之罪矣洩冶<lb/>
　無罪而書名何也冶以諫殺身者也殺諫臣者必有<lb/>
　亡國弑君之禍故書其名為徴舒弑君楚子滅陳之<lb/>
<pb n="6a"/>
　端以垂後戒此所謂係於名而書其名者也比干諫<lb/>
　而死子曰商有三仁焉洩冶諫而死何獨無褒詞夫<lb/>
　語黙死生當其可而止耳洩冶之盡言無隠不愧乎<lb/>
　史魚之直矣方諸比干自靖自獻于先王則未可同<lb/>
　日而語也冶雖効忠其猶在宋子哀魯叔肸之後乎<lb/>
　故仕于昏亂之朝若異姓者如子哀潔身而去可也<lb/>
　其貴戚耶不食其祿如叔肸善矣<lb/>
　又曰按春秋書陳殺其大夫洩冶於前而載楚子入<lb/>
<pb n="6b"/>
　陳于後明殺諍臣者必有滅亡之禍不待貶絶而自<lb/>
　見者也<lb/>
　吕祖謙曰洩冶諫陳靈公當從胡氏説或者邦無道<lb/>
　危行言遜冶或未盡所謂危行言遜是下位之人非<lb/>
　大夫之事冶是大夫大夫與聞國之政事固亦當諫<lb/>
　不得已去之亦可<lb/>
十年春公如齊公至自齊<lb/>
　謝湜曰公比年如齊以濟西田故也<lb/>
<pb n="7a"/>
　胡安國曰此亦如齊亦致其至而不書月上九年亦<lb/>
　如齊亦致其至而書月者為是年夏使仲孫蔑如京<lb/>
　師故特于歲首書王正月以著宣公之罪而君臣名<lb/>
　分之際謹嚴如此也歸田以為私恵比於君臣名分<lb/>
　之際則大小不侔矣<lb/>
齊人歸我濟西田<lb/>
　程頤曰魯修好故歸魯田田魯有也齊非義取之故<lb/>
　云歸我不足為善也<lb/>
<pb n="7b"/>
　程氏學曰按元年公㑹齊侯于平州公子遂如齊六<lb/>
　月齊人取濟西田公子遂殺子惡而立宣公故以濟<lb/>
　西田賂齊而齊人取之至是而歸者公比年朝齊請<lb/>
　而得之也夫魯之分地先君受于天子奚可失墜又<lb/>
　况負弑君之罪賂以免討乎齊取逆人之賂以貶惡<lb/>
　乎故其取其歸皆謹而書之然其他歸田未有言我<lb/>
　而此特曰我濟西田者獨此故魯田也若哀八年齊<lb/>
　人歸讙及闡定十年來歸鄆讙龜隂田皆魯侵諸侯<lb/>
<pb n="8a"/>
　而得之非周公之本封也既本他國之田故不言我<lb/>
　葢以寡暴衆以大侵小而得之者如有王者作則在<lb/>
　所予乎在所奪乎聖人所書以正王法耳鄆讙龜陰<lb/>
　田特書曰來歸者夾谷之㑹孔子相焉質以禮義齊<lb/>
　人自服而來歸故也他只書歸者皆我請而得之也<lb/>
　謝湜曰濟西田魯以賂齊者也齊人取我濟西之賂<lb/>
　矣至此復以濟西歸我者以公比年如齊請而得之<lb/>
　也諸侯土地皆受之天子也擅割擅取其罪一也魯<lb/>
<pb n="8b"/>
　割天子分田以逃逆宣公之大罪也齊取天子分田<lb/>
　以容逆恵公之大罪也故取田書歸田復書謹其地<lb/>
　也所以著二國之罪也濟西魯之故地也歸稱我以<lb/>
　明我之所有也鄆讙龜隂不稱我者其地非魯本封<lb/>
　皆魯侵而得之故也非故地則稱歸故地則稱歸我<lb/>
　以王法正邦國之封疆也鄆讙書來歸者以彼自服<lb/>
　而來也濟西獨書歸者以我請而得之也<lb/>
　胡安國曰宣公于齊順其所欲既以女妻其臣又以<lb/>
<pb n="9a"/>
　兵㑹伐萊之舉又每歲往朝于齊廷雖諸侯事天子<lb/>
　無是禮也故恵公悦其能順事已而以所取濟西田<lb/>
　歸之也歸讙及闡直書曰歸此獨書我者乃相親愛<lb/>
　恵遺之意或謂濟西魯之本封故書我則誤矣以柔<lb/>
　巽卑屈事人不以其道而得地與悦人之柔巽卑屈<lb/>
　事已不以其道而歸其地皆人欲之私而非義矣<lb/>
夏四月丙辰日有食之己巳齊侯元卒齊崔氏出奔衛<lb/>
　謝湜曰尹氏武氏崔氏皆以氏世其職者也尹以世<lb/>
<pb n="9b"/>
　權之重赴告外通武以世權之重子攝父職崔以世<lb/>
　權之重逼上出奔然則三氏世權之尤甚者也故尹<lb/>
　武崔書氏以著内外世卿之患也詩稱尹氏太師然<lb/>
　則尹族専國非一日也其氏已著於幽王之時矣<lb/>
　胡安國曰按左氏崔杼有寵于恵公高國畏其逼也<lb/>
　公卒而逐之奔衛書曰崔氏以族奔也許翰以謂崔<lb/>
　杼出而能反反而能肆者以其宗强於此舉氏辨之<lb/>
　早也其説得矣所謂譏世卿者非公羊本㫖盖門弟<lb/>
<pb n="10a"/>
　子因尹氏武氏稱世卿而附益之於此耳經有事同<lb/>
　而詞異亦有事異而詞同一視之則泥而不通矣<lb/>
公如齊五月公至自齊<lb/>
　程氏學曰君行其至必書於法當然也古者諸侯朝<lb/>
　㑹有常節出入有常期周衰以後無法而妄行征伐<lb/>
　㑹盟紛紛四出棄社稷委人民往往越月踰歲而後<lb/>
　得返觀其所書而其亂自著矣然必書其告廟而見<lb/>
　於册書者則春秋可得而紀其不告者則史所不載<lb/>
<pb n="10b"/>
　而春秋亦不得而書焉然則不告者尤為非禮亦可<lb/>
　知也<lb/>
　謝湜曰公立非正且不順其立齊之力也故十年五<lb/>
　朝于齊魯人病齊可知也<lb/>
　胡安國曰文約而事詳者經也春如齊朝恵公夏如<lb/>
　齊奔其喪若是雖不致可也而皆致者甚之也天王<lb/>
　之喪不奔欲行郊禮而汲汲於奔齊恵公之喪天王<lb/>
　之葬不㑹使㣲者往而公孫歸父㑹齊恵公之葬其<lb/>
<pb n="11a"/>
　不顧君臣上下尊卑之等所謂肆人欲滅天理而無<lb/>
　忌憚者也詞繁而不殺聖人之情見矣<lb/>
癸巳陳夏徴舒弑其君平國<lb/>
　謝湜曰君不君則臣不臣陳靈之禍是已<lb/>
　胡安國曰陳靈公之無道也而稱大夫之名氏以弑<lb/>
　何也禍莫大於拒諫而殺直臣忠莫顯於身見殺而<lb/>
　其言驗洩冶所為不憚斧鉞盡言於其君者正謂靈<lb/>
　公君臣通于夏徴舒之家恐其及禍不忍坐觀故昧<lb/>
<pb n="11b"/>
　死言之靈公不能納又從而殺之卒以見弑而忘其<lb/>
　國此萬世之大戒也特書徴舒之名氏以見洩冶忠<lb/>
　言之驗靈公見弑之由使有國者必以逺色修身包<lb/>
　容狂直開納諫諍為心也以為罪不及民故稱大夫<lb/>
　以弑者非經意矣<lb/>
六月宋師伐滕<lb/>
　謝湜曰宋嘗圍滕矣滕未服故又伐滕<lb/>
　胡安國曰前圍滕稱人刺伐喪也此伐滕稱師譏用<lb/>
<pb n="12a"/>
　衆也宋大國爵上公伯主之餘業力非不足也今鄰<lb/>
　有弑逆不能聲罪致討乃用大衆以伐所當矜恤之<lb/>
　小邦且滕不事已無乃已徳猶有所闕而滕何尤焉<lb/>
　故特稱師以著其罪而汲汲於誅亂臣討賊子之意<lb/>
　見矣<lb/>
公孫歸父如齊葬齊恵公<lb/>
　謝湜曰公子遂如晉葬晉襄公公孫歸父如齊𦵏齊<lb/>
　恵公齊晉皆大國也<lb/>
<pb n="12b"/>
　胡安國曰歸父仲遂之子貴而有寵宣公深徳齊侯<lb/>
　之能定其位而又以濟西田歸之也故生則傾身以<lb/>
　事之而不辭於屈辱歿則親往奔喪而使貴卿㑹其<lb/>
　葬亦不顧天王之禮闕然莫之供也比事考辭義自<lb/>
　見矣<lb/>
晉人宋人衛人曹人伐鄭<lb/>
　謝湜曰晉郤缺救鄭不力鄭從楚故四國伐鄭<lb/>
　胡安國曰按左氏鄭及楚平諸侯伐鄭取成而還其<lb/>
<pb n="13a"/>
　稱人貶也鄭居大國之間從于强令豈其罪乎不能<lb/>
　以徳鎮撫而用力争之是謂五十步笑百步庸何愈<lb/>
　於楚自是責楚益輕罪在晉矣<lb/>
　吕祖謙曰自宣四年以後晉楚交伐鄭㸔上面許多<lb/>
　標題處鄭南北兩屬晉楚只是要争鄭此是楚人盛<lb/>
　則中國衰此處最要㸔<lb/>
秋天王使王季子來聘<lb/>
　謝湜曰季子來聘報仲孫蔑之聘也季子母弟之為<lb/>
<pb n="13b"/>
　大夫者也季子字天子大夫稱字故也王以私恩寵<lb/>
　季子故季子繫王言之親逆惡非義也以官私其親<lb/>
　非正也<lb/>
　胡安國曰公羊傳曰王季子者王之母弟也王有時<lb/>
　聘以結諸侯之好禮也宣公享國至是十年不朝<lb/>
　于周而比年朝齊不奔王喪而奔齊侯喪不遣貴卿<lb/>
　㑹匡王葬而使歸父㑹齊侯之葬縱未舉法勿聘焉<lb/>
　猶可也而使王季子來王靈益不振矣自是王聘春<lb/>
<pb n="14a"/>
　秋亦不書矣<lb/>
公孫歸父帥師伐邾取繹<lb/>
　謝湜曰伐邾取須句取訾婁矣今又伐邾取繹然則<lb/>
　魯之問罪於邾惟以利其田邑而已王法在所黜者<lb/>
　也<lb/>
　胡安國曰用貴卿為主將舉大衆出征伐不施于亂<lb/>
　臣賊子奉天討罪而凌弱侵小近在邦域之中附庸<lb/>
　之國是為盜也當此時陳有弑君之亂既來赴告藏<lb/>
<pb n="14b"/>
　在諸侯之策矣曽不是圖而有事于邾不亦傎乎故<lb/>
　四國伐鄭貶而稱人魯人伐邾特書取繹以罪之也<lb/>
大水季孫行父如齊冬公孫歸父如齊<lb/>
　謝湜曰齊頃公初立行父聘于齊歸父又聘于齊結<lb/>
　齊好也一歳之間公兩如齊歸父行父三如齊雖曰<lb/>
　以弔聘而出上下煩擾甚矣<lb/>
　胡安國曰按左氏行父如齊初聘也歸父如齊邾故<lb/>
　也齊侯嗣立宣公親往奔其父喪又使貴卿㑹葬矣<lb/>
<pb n="15a"/>
　若待逾年然後脩聘未晚也而季孫亟行歸父繼往<lb/>
　則以宣公君臣不知為國以禮而謂妄説取人之可<lb/>
　以免于討也歸父貪于取繹畏齊而往盖理曲則氣<lb/>
　必餒矣能無畏乎哉春秋備書而不削以著其罪為<lb/>
　後世鑒也<lb/>
齊侯使國佐來聘<lb/>
　謝湜曰恵公卒未踰年頃公以成君之禮遣使修聘<lb/>
　書爵著其惡也<lb/>
<pb n="15b"/>
　胡安國曰葬之速也大不懐也人未踰年而以君命<lb/>
　遣使聘于隣國則哀戚之情忘矣孟子曰養生不足<lb/>
　以當大事惟送死可以當大事滕文公五月居廬未<lb/>
　有命戒及至顔色之戚哭泣之哀弔者大悦而有願<lb/>
　為其氓者盖禮義人心之所同然也齊頃公嗣位之<lb/>
　初舉動如此喪師失地幾見執獲豈特婦人笑客之<lb/>
　罪哉已失守身之本矣<lb/>
饑<lb/>
<pb n="16a"/>
　謝湜曰大水漂蕩征役煩數故饑春秋以民為本故<lb/>
　書饑以恤民命<lb/>
楚子伐鄭<lb/>
　謝湜曰四國伐鄭鄭從晉故楚子伐鄭<lb/>
　胡安國曰經有詞同而意異者比事以觀斯得之矣<lb/>
　九年楚子伐鄭稱爵者貶詞也若曰國君自將恃强<lb/>
　壓弱憑陵中夏之稱也知然者以下書晉郤缺帥師<lb/>
　救鄭則貶楚可知矣此年楚子伐鄭稱爵者直詞也<lb/>
<pb n="16b"/>
　若曰以實屬辭書其重者而意不以楚為罪也知然<lb/>
　者以𫝊書晉士㑹救鄭逐楚師于潁北而經削之則<lb/>
　責晉可知矣此類經以𫝊為案者也<lb/>
十有一年春王正月夏楚子陳侯鄭伯盟于辰陵<lb/>
　謝湜曰楚莊勢益强盛中國所不能制故陳侯鄭伯<lb/>
　出受楚盟二國晉楚所争二國從楚盟于辰陵則楚<lb/>
　國衰弱可知也鄭子良曰晉楚不務徳而兵争與其<lb/>
　來者可也鄭襄無守死中國之志而大臣無守死中<lb/>
<pb n="17a"/>
　國之謀乃鄭之所以取禍也<lb/>
　胡安國曰晉楚争此二國為日久矣今陳鄭背晉從<lb/>
　楚盟于辰陵而春秋書之無貶詞者豈與其下喬木<lb/>
　而入幽谷乎晉人而不能令則楚人進矣經之大法<lb/>
　在誅亂臣討賊子有亂臣則無君有賊子則無父無<lb/>
　父無君即大倫等于弁髦人類殄為禽獸雖得天下<lb/>
　不能一朝居也今魯與齊方用兵伐莒晉與狄方㑹<lb/>
　于攢函而不謀少西氏之逆也而楚人能謀之所謂<lb/>
<pb n="17b"/>
　禮失而求之野夷狄之有君不如諸夏之亡也辰陵<lb/>
　之盟所以得書于經而詞無貶乎聖人討賊之意可<lb/>
　謂深切著明矣<lb/>
公孫歸父㑹齊人伐莒<lb/>
　謝湜曰以二國不能平莒故<lb/>
秋晉侯㑹狄于攢函<lb/>
　謝湜曰狄在所攘而反㑹之棄中國不問而㑹狄攢<lb/>
　函景公之罪也攢函狄地<lb/>
<pb n="18a"/>
　胡安國曰周禮蕃服世一見無會同分類也書㑹戎<lb/>
　㑹狄㑹呉皆外詞也内中國故詳外四夷故畧今中國<lb/>
　有亂天王不能討則方伯之責也又不能討則四隣<lb/>
　諸侯宜有請矣而魯方㑹齊伐莒晉亦求成于狄是<lb/>
　失肩背而養其一指不能三年而緦小功之察不亦<lb/>
　傎乎凡此直書其事不待貶絶而義自見者也<lb/>
冬十月楚人殺陳夏徴舒<lb/>
　程頤曰人衆詞大惡衆所欲誅也<lb/>
<pb n="18b"/>
　胡安國曰稱人者衆詞也大惡人人之所同惡人人之<lb/>
　所同得討其稱楚人殺徴舒諸夏之罪自見矣按左<lb/>
　氏𫝊楚子為夏氏亂故謂陳人無動將討於少西氏<lb/>
　遂入陳殺徴舒轘諸栗門而經先書殺後書入者與<lb/>
　楚子之能討賊故先之也討其賊為義取其國為貪<lb/>
　舜跖之相去逺矣其分乃在於善與利耳楚莊以義<lb/>
　討賊勇於為善舜之徒也以貪取國急於為利跖之<lb/>
　徒也為善與惡特在一念須臾之間而書法如此故春<lb/>
<pb n="19a"/>
　秋傳心之要典不可以不察者也或曰聖人大改過<lb/>
　楚雖縣陳能聴申叔時之説而復封陳可謂能改過<lb/>
　矣猶書入陳以貶之何也曰楚莊意在滅陳雖復封<lb/>
　之然鄉取一人焉以歸謂之夏州而又納其亂臣是<lb/>
　制人之上下使不得其君臣之道也晉人以幣如鄭<lb/>
　問駟乞之立故子産對曰若寡君之二三臣而晉大<lb/>
　夫専制其位是晉之縣鄙也何國之為辭客幣而報<lb/>
　其使晉人舍之他國非所當與也而必欲納其亂臣<lb/>
<pb n="19b"/>
　存亡興滅其若是乎仲尼重傷中國深美其有討賊<lb/>
　之功故特從末減不稱取陳而書入雖曰與之可矣<lb/>
丁亥楚子入陳納公孫寜儀行父于陳<lb/>
　程頤曰誅其罪義也取其國惡也入者不受而彊之<lb/>
　也致亂之臣國所不容也故書納<lb/>
　謝湜曰夏徴舒陳之大逆也楚子以罪討而殺之諸<lb/>
　侯之師未有義于此者也殺書楚人善其得討賊之<lb/>
　義也徴舒之罪人人皆欲殺之故也晉主盟之國也<lb/>
<pb n="20a"/>
　陳之亂晉不能討而楚能討之則義舉在楚而不在<lb/>
　晉矣雖然楚之討陳也以陳之富因欲縣陳以叔時<lb/>
　之諫然後反之書入罪其因人之亂而利之也入惡<lb/>
　辭以其為陳病也公孫寜儀行父導君于淫以起亂<lb/>
　陷君于危以取亡其罪在所絶也而楚子復納于陳<lb/>
　書納罪其黨邪臣也納惡辭以其脅陳而返之也二<lb/>
　子不繫之陳絶于陳也春秋不以惡廢善不以善掩<lb/>
　惡楚子始正而終邪殺有罪而納有罪故春秋美其<lb/>
<pb n="20b"/>
　義于前而懲其惡于後所以明天王之法也<lb/>
　胡安國曰此二臣者從君于昏宣淫于朝誅殺諫臣<lb/>
　使其君見弑盖致亂之臣也肆諸市朝與衆同棄然<lb/>
　後快于人心今乃詭詞奔楚託于討賊復讎以自脱<lb/>
　其罪而楚莊不能察其反覆又使陳人用之是猶人<lb/>
　有飲毒而死者幸而復生又强以毒飲之可乎故聖<lb/>
　人外此二人于陳而特書曰納納者不受而强納之<lb/>
　者也為楚莊者宜奈何瀦徴舒之宫封洩冶之墓尸<lb/>
<pb n="21a"/>
　孔寧儀行父于朝謀于陳衆定其君而去其庶幾乎<lb/>
　朱熹曰臣下不匡之刑盖施于邦君大夫之䘮國亡<lb/>
　家者君臣一體不得不然如漢廢昌邑王賀則誅其<lb/>
　羣臣如宋太祖下嶺南亦誅其亂臣龔澄樞李托之<lb/>
　類是也澄樞等實亡劉氏乃飛亷惡來之比誅之自<lb/>
　不為寃若昌邑羣臣與賀同惡者固不得不誅其餘<lb/>
　止可當古者墨刑之坐耳乃不分等級例行誅殺是<lb/>
　則霍光之私意也又如胡安國論楚子納孔儀處事<lb/>
<pb n="21b"/>
　雖不同意亦類此試參考之則知成湯之制官刑正<lb/>
　是奉行天討毫髪不差處何疑之有哉<lb/>
　<lb/>
　<lb/>
　<lb/>
　<lb/>
　<lb/>
　春秋集義卷三十二<lb/>
</p>
<p>
</p>
  </div>
</body>
</text>
</TEI>
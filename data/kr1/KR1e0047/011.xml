<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋集義卷八</head> <lb/>
    <p>
<pb n="1a"/>
欽定四庫全書<lb/>
　春秋集義卷八<lb/>
　　　　　　　　　　　　宋　李明復　撰<lb/>
　　桓公<lb/>
六年春正月寔來<lb/>
　程頥曰五年冬如曹尚為君也故以諸侯書之今不<lb/>
　能反國則匹夫也故名之來來魯也忽稱鄭忽明其<lb/>
　正也實不稱州州亡其國矣<lb/>
<pb n="1b"/>
　程氏學曰五年淳于公如曹度其國危遂不復六年<lb/>
　春自曹來朝書曰寔來不復其國也禮曰諸侯不生<lb/>
　名失國則名之寔者蓋州名也如曹之時未失國則<lb/>
　以諸侯之尊而不名至春而來不復其國矣則是匹<lb/>
　夫也故名之春秋之義正名而已名正而天下治矣<lb/>
　謝湜曰寔州公名州公之畏祸及身也自州適曹自<lb/>
　曹適魯遂無返國之心左氏謂不復其國是也諸侯<lb/>
　不生名失國則名州公之如曹也待以諸侯而不名<lb/>
<pb n="2a"/>
　者以其未失國也其適魯也待以匹夫而名之者以<lb/>
　其不復其國也春秋以義正名義絶扵民者非其民<lb/>
　義絶扵國者非其國民非其民國非其國則君道絶<lb/>
　矣州公之適魯是也故春秋以匹夫名之而已以其<lb/>
　不成朝故不書朝以其失國故不書國<lb/>
　胡安國曰按左氏自曹來朝書曰寔來不復其國寔<lb/>
　者州公名也春秋之法諸侯不生名失地滅同姓則<lb/>
　名正名經世之本名正而天下定矣或曰諸侯失國<lb/>
<pb n="2b"/>
　而後託扵諸侯孟子以為禮也今州公來朝將以諸<lb/>
　侯之禮接之乎則春秋乃書其名將以匹夫之賤待之<lb/>
　乎孟子乃以託國為禮將何處而可曰周道衰㣲諸<lb/>
　侯放恣強凌弱衆暴寡天子不能正方伯不能治其<lb/>
　有壌地𥚹小廹扵大國之間而失國是不幸也非其<lb/>
　罪也則以諸侯之禮接之可也譚子在莒弦子在黄<lb/>
　温子在衞雖失國出奔而春秋不名義可見矣若夫<lb/>
　不能修道以正其國或棄賢保佞或驕奢滛縱或用<lb/>
<pb n="3a"/>
　兵暴亂自底滅亡如蔡獻舞邾益曹陽州實之徒皆<lb/>
　其自取焉耳則待之以𥘉乃禮之過也觀春秋名與<lb/>
　不名則知所以處寓公之禮與強為善自暴棄者之<lb/>
　勸戒矣<lb/>
夏四月公㑹紀侯扵成<lb/>
　程頥曰謀齊難也<lb/>
　謝湜曰左氏謂紀來謀齊難也<lb/>
秋八月壬午大閲<lb/>
<pb n="3b"/>
　程頥曰為國之道武備不可廢必扵農隙講𨽻保民<lb/>
　守國之道也盛夏大閲妨農害人失政之甚無事而<lb/>
　為之妄動也有警而為之教之不素何以保其國乎<lb/>
　謝湜曰合國之車徒而閲之大閲之禮也兵㓙器戰<lb/>
　危事無故習之則民有恐心率民從事兵革則民有<lb/>
　鬭心故大閲行扵冬狩之時民不以兵革為事而兵<lb/>
　革之事習扵田獵之間内足以安固國家而外足以<lb/>
　待不虞之變與八月之閲異矣八月大閲譏其講武<lb/>
<pb n="4a"/>
　扵倉卒之間也書八月大閲而魯國兵不預習武不<lb/>
　素治其失見矣書日志其謹也知謹其日而不知謹<lb/>
　其時所謂棄其大而恤其小也大閲國事故不書公<lb/>
　狩書公則以志其盤遊故也<lb/>
　胡安國曰大閲簡車馬也周制大司馬中冬大閲教<lb/>
　衆庶修戰法獨詳扵三時者蓋為農隙故也書八月<lb/>
　不時矣以鼓則王執路鼓諸侯執賁鼓以旗則王載<lb/>
　太常諸侯載旂以殺則王下大綏諸侯下小綏其禮<lb/>
<pb n="4b"/>
　固亦不同也書大閲非禮矣先王寓軍政扵四時之<lb/>
　田訓民禦暴其備豫也懼鄭忽畏齊人不因田獵而<lb/>
　閲兵車厲農失政甚矣何以保其國乎春秋非特以<lb/>
　不時非禮書也乃天未隂雨徹彼桑土綢繆牖户之<lb/>
　意<lb/>
蔡人殺陳佗<lb/>
　程頥曰佗殺世子而竊位不能有其國故書曰陳陀<lb/>
　陳厲公蔡出也故蔡桓侯殺佗而立之佗天下之惡<lb/>
<pb n="5a"/>
　人皆得而誅之蔡侯殺之實以私也故書蔡人見殺<lb/>
　賊者衆人之公也<lb/>
　謝湜曰陳桓公之卒也佗殺太子免自立内無君道<lb/>
　可以主國以至滛獵扵蔡蔡人誘而殺之然則佗立<lb/>
　踰年不稱爵者以其為匹夫行以匹夫待之而已凡<lb/>
　逆賊無内外無貴賤人人皆得殺之然則蔡殺佗稱<lb/>
　人者以其身有大罪未治以逆賊待之而已春秋他<lb/>
　國禍亂不備書一事本末不備書書者皆以決危疑<lb/>
<pb n="5b"/>
　正得失立一王大義以為天下法故蔡殺佗書佗殺<lb/>
　太子免不書<lb/>
　胡安國曰佗殺太子而代其位至是踰年不成其為<lb/>
　君者以賊討也書蔡人以善蔡書陳陀以善陳善蔡<lb/>
　者以蔡人知陀之為賊善陳者以陳國不以佗為君<lb/>
　知其為賊故稱人稱人者討賊之詞也不以為君故<lb/>
　稱名稱名者當討之賊也魯桓弑君而鄭伯與之盟<lb/>
　宋督弑君而四國納其賂則不知其為賊矣齊商人<lb/>
<pb n="6a"/>
　弑君者及其見殺則稱位蔡般弑父者及其見殺則<lb/>
　稱爵是齊蔡國人皆以為君矣聖人扵此抑揚予奪<lb/>
　遏人欲扵横流存天理扵旣滅見諸行事可謂深切<lb/>
　著明矣簒弑之賊外則異國皆欲致討而不赦内則<lb/>
　國人不以為君而莫之與誰敢動扵為惡故曰孔子<lb/>
　成春秋而亂臣賊子懼<lb/>
　朱熹曰春秋蔡人殺陳陀此是夫子㨿魯史書之佗<lb/>
　之弑君𥘉不見扵經者亦是魯史無之耳又曰陳佗<lb/>
<pb n="6b"/>
　文公之子桓公之弟公疾病殺其太子免而代之公<lb/>
　卒而佗立明年為蔡人所殺此墓門之詩刺佗而追<lb/>
　咎先君不能為陀置良師傅以至此也<lb/>
　又曰𥘉不曽見有陳陀蹤跡<lb/>
九月丁夘子同生<lb/>
　程頥曰冢嫡之生國之大事故書<lb/>
　程氏學曰傳曰立子以嫡者三代之逹禮也故有君<lb/>
　薨而世子生之禮故曰植遺腹朝委裘而天下不亂<lb/>
<pb n="7a"/>
　由此道也周室衰㣲禮制大壊名分不明而民志不<lb/>
　定是以惟私愛之徇下有長亂之階其祸非一日書<lb/>
　子同生聖人所以正國家之大本而防後世之僣亂<lb/>
　也子同者桓公之嫡長子也扵其始生即書之其位<lb/>
　固已定矣然則配嫡奪正之事何縁而生春秋之時<lb/>
　魯有桓公之祸王室有子朝之難諸侯之國如此不<lb/>
　可勝紀茍知聖人之志大法一定豈至是乎春秋大<lb/>
　居正所以為萬世法可不戒哉<lb/>
<pb n="7b"/>
　楊時語録九月丁夘子同生曰子同者正名其為桓<lb/>
　公之子也猗嗟之詩序曰人以為齊侯之子其詩曰<lb/>
　展我甥兮則明莊公非齊侯之子矣以經考之莊公<lb/>
　之生桓公之六年也至十八年始書夫人姜氏遂如<lb/>
　齊而左傳因載申繻之諌與桓公適齊之事則前此<lb/>
　文姜蓋未嘗如齊也未嘗如齊而人以莊公為齊侯<lb/>
　之子春秋安得而不辨乎此春秋所以為别嫌明㣲<lb/>
　也<lb/>
<pb n="8a"/>
　謝湜曰世子國之根本也繼世以嫡立嫡以長天下<lb/>
　之大義也古者世子始生接以太牢負以士見之名<lb/>
　之其禮皆與衆子不同所以尊之也尊世子所以明<lb/>
　其分也世子之分明而君位定矣古者嫡庶異體長<lb/>
　㓜異等卧赤子朝委裘而天下不亂者以世子之位<lb/>
　定扵始生之時也子同桓之嫡長子也書子同生所<lb/>
　以正其位也扵子同始生書之而世子之位定矣春<lb/>
　秋之亂嫡長之分不明東宫之位不正或寵庶以陵<lb/>
<pb n="8b"/>
　嫡或私㓜以先長其立之也或臨老或臨病或臨薨<lb/>
　皆非安國家之道也是以魯有公子慶父之亂宋有<lb/>
　公子馮之亂衞有公子州吁之亂周有王子朝之亂<lb/>
　方是時嫡長子生而知以世子生之禮尊之者子同<lb/>
　一人而已故春秋謹書其生所以窒亂源而固國本<lb/>
　也<lb/>
　胡安國曰適冢始生即書扵䇿與子之法也唐虞禪<lb/>
　夏后殷周繼春秋兼帝王之道賢可禪則以天下為<lb/>
<pb n="9a"/>
　公而不拘扵世及之禮子可繼則以天下為家而不<lb/>
　必扵讓國之義萬世之通道也與賢者責扵得人與<lb/>
　子者定扵立嫡傳子以嫡天下之逹禮也故有君薨<lb/>
　而世子未生之禮植遺腹朝委裘而天下不亂者以<lb/>
　名分素明而民志定也經書子同生所以明與子之<lb/>
　法正國家之本防後世配嫡奪正之事垂訓之義大<lb/>
　矣此世子也其不曰世子何也天下無生而貴者誓<lb/>
　扵天子然後為世子<lb/>
<pb n="9b"/>
　朱熹曰按二年秋公子翬如齊逆女九月夫人姜氏<lb/>
　至自齊六年九月子同生即莊公也十八年公與夫<lb/>
　人如齊齊侯通焉則莊公非齊侯之子明矣以為齊<lb/>
　侯之子者蓋傷莊公不能防閑文姜失子之道而譏<lb/>
　之爾<lb/>
冬紀侯來朝<lb/>
　程頥曰紀侯懼齊來朝以求防不能上訴扵天子近<lb/>
　赴扵諸侯和輯其人民効死以守而欲求援扵魯桓<lb/>
<pb n="10a"/>
　不能保其國冝矣<lb/>
　李侗語録謂紀侯來諮謀齊難志不在扵朝桓故再<lb/>
　朝無貶則是義理之正可以危急而棄之若果如此<lb/>
　尤害義理春秋有誅意之説紀侯志不在扵朝桓則<lb/>
　非滕子之類也列國有急難以義而動又何貶耶紀<lb/>
　侯來朝左氏作杞字後有入杞之事傳皆有説胡氏<lb/>
　因公糓作紀字春秋似此之類者多如齊子紏二傳<lb/>
　只云納紏伊川乃以二傳為證<lb/>
<pb n="10b"/>
　胡安國曰按左氏傳扵郕諮謀齊難也冬來朝請王<lb/>
　命以求成扵齊也公告不能孟子曰觀近臣以其所<lb/>
　為主觀逺臣以其所主主者成敗之機榮辱之本也<lb/>
　昭公棄晉主齊至扵客死鄭伯逃齊主楚終以乞盟<lb/>
　觀其所主而榮辱成敗見矣魯桓者弑君之賊人人<lb/>
　之所同惡夫人得而討之也而主之以求援其能國<lb/>
　乎然則何以免扵貶志不在扵朝桓也<lb/>
七年春二月己亥焚咸丘<lb/>
<pb n="11a"/>
　程頥曰古者昆蟲蟄而後火田去莾翳以逐禽獸非<lb/>
　竭山林而焚之也咸丘地名云焚咸丘如盡焚其地<lb/>
　見其廣之甚也<lb/>
　謝湜曰咸丘田獵之地也焚火田也禽獸有湏焚田<lb/>
　萊而取之者故禮曰昆蟲未蟄不以火田焚咸丘則<lb/>
　舉咸丘皆焚之譏盡物也古者天子不合圍諸侯不<lb/>
　掩羣示愛也舉咸丘焚之則失先王田獵之道矣<lb/>
　胡安國曰咸丘地名也易稱王用三驅在禮天子不<lb/>
<pb n="11b"/>
　合圍諸侯不掩羣夫子釣而不綱弋不射宿皆愛物<lb/>
　之意也推此心以及物至扵鳥獸若草木裕無滛獵<lb/>
　之過矣書焚咸丘所謂焚林而田也<lb/>
夏糓伯綏來朝鄧侯吾離來朝<lb/>
　程頥曰臣之弑君天理滅矣冝天下所不容也而反<lb/>
　天子聘之諸侯相繼而朝之逆亂乎天道嵗功不能<lb/>
　成矣故不書秋冬與四年同曰然則十五年邾人牟<lb/>
　人葛人來朝何以書秋冬四年與此明其義矣三國<lb/>
<pb n="12a"/>
　之來别立義也<lb/>
　程氏學曰諸侯不生名糓伯鄧侯來朝而名之何也<lb/>
　中國附庸例稱字邾儀父蕭叔是也凡外附庸例稱<lb/>
　名郳犁來介葛盧來是也榖鄧㣲弱之國自此蔑然<lb/>
　不見扵經蓋從是失爵入楚為附庸故扵其來朝聖<lb/>
　人即以夷狄附庸之例名之<lb/>
　謝湜曰春秋介葛盧來書名郳黎來來朝書名外之<lb/>
　也糓伯鄧侯中國諸侯也以中國諸侯而臣屬扵楚<lb/>
<pb n="12b"/>
　故其來朝也書法特與郳黎來及介葛盧俱稱書名<lb/>
　之扵中國也絶之扵中國責其背夏而之夷也背夏<lb/>
　之夷而君君臣臣父父子子夫夫婦婦之理亂矣故<lb/>
　孟子曰吾聞用夏變夷未聞變扵夷者也左氏謂蔡<lb/>
　侯鄭伯懼楚而㑹扵鄧巴子使韓服告楚請與鄧為<lb/>
　好然則糓鄧為楚附庸可知矣滕侯糓伯鄧侯臣屬<lb/>
　扵楚一也滕侯臣屬扵楚其罪輕糓伯鄧侯臣屬扵<lb/>
　楚其罪重故一則降其爵以示在所貶一則名其人<lb/>
<pb n="13a"/>
　以示在所絶<lb/>
　胡安國曰春秋之法諸侯不生名糓伯鄧侯何以名<lb/>
　桓天下之大惡也執之者無禁殺之者無罪糓伯鄧<lb/>
　侯越國踰境相繼而來朝即大惡之黨也故特貶而<lb/>
　書名與失地滅同姓者比焉經扵朝桓者或貶爵或<lb/>
　書名或稱人以深絶其黨撥亂之法嚴矣誅止其身<lb/>
　而黨之者無罪則人之類不相賊殺為禽獸也㡬希<lb/>
　四時具然後成嵗故雖無事必書首時今此獨扵秋<lb/>
<pb n="13b"/>
　冬闕焉何也立天地之道曰隂陽陽居春夏以養育<lb/>
　為事所以生物也隂居秋冬以肅殺為事所以成物<lb/>
　也王者繼天而為之子則有刑賞賞以勸善非私與<lb/>
　也故五服五章謂之天命刑以懲惡非私怒也故五<lb/>
　刑五用謂之天討古者賞以春夏刑以秋冬象天道<lb/>
　也桓弟弑兄臣弑君而天討不加焉是陽而無隂嵗<lb/>
　功不能成矣故特去秋冬二時以志當世之失刑也<lb/>
　獨扵四年七年闕焉何也按周制大司馬諸侯而有<lb/>
<pb n="14a"/>
　賊殺其親則正之放弑其君則殘之桓弑隱公而立<lb/>
　大司馬九伐之法雖未之舉猶有望也及使冢宰下<lb/>
　聘恩禮加焉則天下之望絶矣故四年宰紏書名而<lb/>
　去秋冬二時以見天王之不復能用刑也田常弑其<lb/>
　君孔子請討之以從大夫之後不敢不告也桓弑隱<lb/>
　公而立雖方伯連帥環視而未之恤猶有望也及糓<lb/>
　鄧二國自逺來朝則天下諸侯莫有可望者矣故七<lb/>
　年糓伯鄧侯各書其名而去秋冬二時以見諸侯之<lb/>
<pb n="14b"/>
　不復能脩其職也然則見之行事不亦深切著明矣<lb/>
　乎故曰春秋成而亂臣賊子懼<lb/>
八年春正月己夘烝<lb/>
　程頥曰冬烝非過也書之以見五月又烝為非禮之<lb/>
　甚也<lb/>
　程氏學曰春秋祭祀常事不書周正月夏十一月也<lb/>
　烝冬祭合禮而書者為五月夏復烝見黷也禮曰祭<lb/>
　不欲數數則煩煩則不敬宗廟重事祭祀有時乃慢<lb/>
<pb n="15a"/>
　棄彛典黷扵先君其罪著矣<lb/>
　謝湜曰周雖以建子為正然四時之祭皆用夏時其<lb/>
　祭皆以孟月蓋天氣一變孝子感時念親祭禮由是<lb/>
　興焉烝冬祭祭之盛者也烝為盛祭者秋則物始熟<lb/>
　可嘗冬則品物可進者衆故也桓公正月烝五月又<lb/>
　烝黷祀也正月烝矣五月而烝非脩時祭也蓋有求<lb/>
　扵廟而行之<lb/>
　胡安國曰按周官大司馬烝以中冬今魯烝以春正<lb/>
<pb n="15b"/>
　月其不同何也周書有周月以紀政而其言曰夏數<lb/>
　得天百王所同其在商周革命改正示不相㳂至扵<lb/>
　敬授民時廵狩烝享猶自夏焉然則司馬仲冬教大<lb/>
　閲獻禽以享烝所謂自夏而魯之烝祭在春正月見<lb/>
　春秋用周正紀魯事也而糓梁子乃曰烝冬事也春<lb/>
　興之志不時也是以閉蟄而烝為是與周制異矣春<lb/>
　秋非以不時志也為再烝見瀆書也<lb/>
天王使家父來聘<lb/>
<pb n="16a"/>
　程頥曰魯桓公弑立未嘗朝覲而王屢聘之失道之<lb/>
　甚也<lb/>
　謝湜曰王扵諸侯或憂其背叛或畏其侵凌或告難<lb/>
　或結好故下聘侯國其數如此家父天子大夫家氏<lb/>
　父字渠伯紏名家父不名者春秋或立法扵𥘉以起<lb/>
　例或變例扵終以示義故也<lb/>
　胡安國曰下聘弑逆之人而不加貶何也旣名冢宰<lb/>
　扵前其餘無責焉乃同則書重之義以此見春秋任<lb/>
<pb n="16b"/>
　宰相之專而責之備也虞史以人主大臣為一體春<lb/>
　秋以天王宰相為一心以為一體故帝庸作歌則曰<lb/>
　股肱喜哉元首起哉百工熈哉臯陶𢋫歌則曰元首<lb/>
　明哉股肱良哉庶事康哉而垂益九官之徒不與也<lb/>
　以為一心故歸賵仲子㑹葬成風則宰咺書名扵前<lb/>
　而王不稱天扵後來聘桓公錫桓公命則宰紏書名<lb/>
　以正其始王不稱天以正其終而榮叔家父之徒不<lb/>
　與也故人主之職在論相而止矣<lb/>
<pb n="17a"/>
夏五月丁丑烝<lb/>
　程頥曰正月旣烝矣而非時復烝者必以前烝為不<lb/>
　備也其瀆亂甚矣<lb/>
　謝湜曰桓公以子害父以臣害君逆神大矣逆之而<lb/>
　欲其祐之烝禮雖盛神其饗之乎再書烝惡之也是<lb/>
　故宗廟之祭行其事有禮明其事有義禮行義明然<lb/>
　後祖考安祖考安然後子孫受福<lb/>
　胡安國曰春秋之文有一句而包數義者有再書而<lb/>
<pb n="17b"/>
　一貶者戎伐凡伯扵楚丘以歸之類一句而包數義<lb/>
　春正月己夘烝夏五月丁丑烝再書而一貶<lb/>
秋伐邾<lb/>
　謝湜曰將卑師少故直書伐邾<lb/>
冬十月雨雪<lb/>
　謝湜曰陽氣上升而薫烝則為雨隂氣惨烈則氣凍<lb/>
　而為雪十月非極隂之時隂已勝陽故雨雪<lb/>
祭公來遂逆王后扵紀<lb/>
<pb n="18a"/>
　程頥曰祭公受命逆后而至魯先行私禮故書來而<lb/>
　以逆后為遂事責其不度王命而輕天下之母也<lb/>
　又語録曰此祭公受命而卻因過魯遂行朝㑹之禮<lb/>
　聖人深罪之故先書其來後書逆后使若以來魯為<lb/>
　主而逆后為遂也<lb/>
　程氏學曰王臣無外交祭公者王使逆后扵紀因至<lb/>
　魯而朝焉故聖人所書不與其朝而直曰來且以逆<lb/>
　王后為遂事也<lb/>
<pb n="18b"/>
　謝湜曰祭公天子三公祭公來以朝禮來也王使祭<lb/>
　公逆后扵紀祭公因至魯朝焉不書來朝不與其朝<lb/>
　也遂繼事之辭也祭公之出專以王命逆后也旣而<lb/>
　以外交之禮朝魯而後行則是祭公之心以朝魯為<lb/>
　重以逆后為輕以身事為重以君命為輕其不敬大<lb/>
　矣春秋首書祭公之來而繼書逆后為遂事罪其不<lb/>
　敬也故事君之道不以私心害公心不以家事先國<lb/>
　事逆后不稱女者<hi>下闕文</hi>
<pb n="19a"/>
　胡安國曰劉敞曰祭公王之三公也曷為不稱使不<lb/>
　與王之使祭公也師𫝊之官坐而論道其任重矣今<lb/>
　其來魯乃命魯侯以婚姻之事者也若是則大夫可<lb/>
　矣何必三公任之重使之輕故祭公縁此義得專命<lb/>
　不報遂行如紀而王以輕使為失祭公以遂行為罪<lb/>
　矣此説是也為之節者冝使卿徃逆公監之則扵禮<lb/>
　得矣使祭公命魯主婚姻之事則曰不可卿徃而公<lb/>
　監之何以可乎命魯輕矣卿徃公監之重矣官師從<lb/>
<pb n="19b"/>
　單靖公逆王后扵齊劉夏非卿而書靖公合禮則不<lb/>
　書故先儒以為使卿逆公監之禮也<lb/>
　<lb/>
　<lb/>
　<lb/>
　<lb/>
　<lb/>
　春秋集義卷八<lb/>
</p>
<p>
</p>
  </div>
</body>
</text>
</TEI>
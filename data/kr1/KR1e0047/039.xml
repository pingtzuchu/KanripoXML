<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋集義卷三十六</head> <lb/>
    <p>
<pb n="1a"/>
欽定四庫全書<lb/>
　春秋集義卷三十六<lb/>
　　　　　　　　　　　　宋　李明復　撰<lb/>
　　成公<lb/>
七年春王正月鼷鼠食郊牛角改卜牛鼷鼠又食其角<lb/>
乃免牛<lb/>
　謝湜曰鼷鼠食郊牛角改卜牛鼷鼠又食其角養牲<lb/>
　不敬可知也牛為鼠食不稱牲傷則不可以為牲也<lb/>
<pb n="1b"/>
　乃免牛不郊也以鼠食牛角而廢郊不敬之大也書<lb/>
　大室屋壊而事親之禮怠矣書鼠食牛角而事天之<lb/>
　禮怠矣人君能用其敬則施於事物之間者安有不<lb/>
　治哉故孔子曰明乎郊社之禮禘嘗之義治國如示<lb/>
　諸掌<lb/>
　胡安國曰榖梁子曰郊牛曰展斛角而知傷展道盡<lb/>
　矣其所以備災之道不盡也改卜牛鼷鼠又食其角<lb/>
　則亡乎人矣非人之所能也所以免有司之過也有<lb/>
<pb n="2a"/>
　司免過即變異也其應云何許翰曰小害大下賊上<lb/>
　食而又食三桓子孫相繼之象也宣公有虞三桓之<lb/>
　志至成始弗戒矣理或然也<lb/>
吳伐郯<lb/>
　謝湜曰吳始入中國稱吳狄之也郯微國<lb/>
　胡安國曰稱國以伐狄之也吳本太伯之後以族屬<lb/>
　言則周之伯父也何以狄之為其僭天子之大號也<lb/>
　按國語云命圭有命固曰吳伯不曰吳王然則吳本<lb/>
<pb n="2b"/>
　伯爵也後雖益熾親與中國會盟進而書爵不過曰<lb/>
　子亦不以本爵與之故紀於禮書曰四夷雖大皆曰<lb/>
　子此春秋之法仲尼之制也而以為不敢擅進退諸<lb/>
　侯亂名實者誤矣<lb/>
夏五月曹伯來朝不郊猶三望<lb/>
　謝湜曰免牛則不郊可知再言不郊為猶三望書<lb/>
　胡安國曰呉郡朱長文曰禮天子有四望諸侯則祭境<lb/>
　内山川而已魯當祭太山太山魯之境也禮所得祭<lb/>
<pb n="3a"/>
　故不書三望僭天子禮是以書之其説是矣楚子軫<lb/>
　言三代命祭祀不越望而曰江漢沮漳楚之望非也<lb/>
　楚始受封濵江之國漢水沮漳豈其境内哉此亦據<lb/>
　後世并兼封略言之耳<lb/>
秋楚公子嬰齊帥師伐鄭公會晉侯齊侯宋公衛侯曹<lb/>
伯莒子邾子把伯救鄭八月戊辰同盟于馬陵<lb/>
　程頤曰諸侯同心病楚<lb/>
　謝湜曰景公以蟲牢之盟率諸侯救鄭同盟之信義<lb/>
<pb n="3b"/>
　行於列國矣書救鄭善之也景公慮列國之復貳於<lb/>
　楚也故又為馬陵之盟鄭不受楚而從中國諸侯皆<lb/>
　同心外楚故書同盟<lb/>
　胡安國曰楚人軍旅數起頻年伐鄭以其背已而從<lb/>
　諸夏也與莊之欲討徵舒而入陳亦異矣書大夫之<lb/>
　名氏書帥師書伐而無貶詞者所謂不待貶絶而罪<lb/>
　自見者也晉合八國之君親往救鄭則攘外冦安中<lb/>
　國之師也欲著其善故特書救鄭以美之言救則楚<lb/>
<pb n="4a"/>
　罪益明而鄭能背夷即華善亦著矣前此晉遣上將<lb/>
　諸國不與焉此則其君自行而㑹合諸侯則楚人暴<lb/>
　横慿陵諸夏之勢益張可見矣故盟于馬陵而書同<lb/>
　盟者同病楚也<lb/>
公至自㑹吳入州來<lb/>
　謝湜曰申公巫臣自晉使吳始通吳于晉巫臣教吳<lb/>
　乗車戰陳故吳初伐郯又入州來<lb/>
冬大雩衞孫林父出奔晉<lb/>
<pb n="4b"/>
　謝湜曰林父孫良夫子孫氏父子専國久矣故林父<lb/>
　得罪出奔<lb/>
八年春晉侯使韓穿來言汶陽之田歸之于齊<lb/>
　程氏學曰汶陽者魯國之舊也嘗為齊所取二年六<lb/>
　月季孫行父等會晉郤克及齊侯戰于鞌齊師敗績<lb/>
　秋七月齊侯使國佐如師己酉及國佐盟于袁婁於<lb/>
　是晉命歸侵田故我復得之魯以師伐齊取不以道<lb/>
　故春秋書曰取汶陽田歸之于齊歸之者歸之不以<lb/>
<pb n="5a"/>
　　道也魯國分地豈晉侯所得制哉晉侯之罪明矣其<lb/>
　　曰來言者緩辭晉侯使韓穿來言而魯遂以天子之<lb/>
　命先祖之田與人魯罪亦可知也<lb/>
　謝湜曰汶陽田魯之分地受之天子者也齊之害我<lb/>
　封境也晉命歸我侵田齊之聽命于晉也晉復命我<lb/>
　田歸齊以汶陽與齊為不順故晉使韓穿來言者諭<lb/>
　魯之辭也以汶陽與齊非魯所欲故魯歸之于齊歸<lb/>
　之于齊者不得已之辭也歸于直辭以其歸以其道<lb/>
<pb n="5b"/>
　也歸之于曲辭以其不得已而歸之也魯之分地天<lb/>
　子所封也或取或歸一出於晉則天子予奪之柄晉<lb/>
　國専之矣書來言書歸之于齊著景公之罪也汶陽<lb/>
　田魯之舊也袁婁之盟齊歸我田也書曰取罪魯得<lb/>
　之非其道也得之非其道者以其假兵力也馬陵之<lb/>
　盟齊取我田也書曰歸者罪魯與之非其道也與之<lb/>
　非其道者以其不能辯也始以争奪取于齊而終以<lb/>
　其地歸之齊前書取後書歸著魯之失也<lb/>
<pb n="6a"/>
　胡安國曰汶陽之田本魯田也魯人恃大國之威以<lb/>
　兵力脅齊得其故地而不正疆理於天王則取之不<lb/>
　以其道也郤克戰勝令於齊曰反魯衛之侵地齊既<lb/>
　從之今復有命俾歸之齊則歸之不以其道也而齊<lb/>
　人貪得晉有二命穿也列卿無所諫止皆罪矣來言<lb/>
　者緩詞也歸之于者易詞也為國以禮者無憚於强<lb/>
　而魯侯微弱遂以歸齊而不能保罪亦見矣<lb/>
晉欒書帥師侵蔡<lb/>
<pb n="6b"/>
　謝湜曰晉以蔡從楚故侵蔡<lb/>
公孫嬰齊如莒宋公使華元來聘<lb/>
　謝湜曰宋為共姬來聘<lb/>
夏宋公使公孫夀來納幣<lb/>
　程頤語録或問宋共姬書首尾最詳何故曰賢伯姬<lb/>
　故詳録之昔胡先生嘗説共姬是婦人中伯夷為其<lb/>
　不下堂而死矣<lb/>
　謝湜曰逆女使卿禮也納幣使卿非禮也以共姬有<lb/>
<pb n="7a"/>
　賢行詳録其禮重之也<lb/>
　胡安國曰納幣不書此何以書公孫夀卿也納幣使<lb/>
　卿非禮也禮不可略亦不可過惟其稱而已矣略則<lb/>
　輕大倫過則溺私愛宋公之請伯姬魯侯之嫁其女<lb/>
　皆致其厚者也而不知越禮逾制豈所以重大婚之<lb/>
　禮哉經悉書之為後法也<lb/>
　吕祖謙曰宋華元來聘共姬左氏載共姬始終叙得<lb/>
　甚詳蓋縁其有後來一節<lb/>
<pb n="7b"/>
晉殺其大夫趙同趙括<lb/>
　謝湜曰趙莊姬譖同括將為亂晉討其罪殺之然則<lb/>
　同括之死皆非其罪也書晉殺罪其國也<lb/>
　胡安國曰按左氏趙莊姬為趙安之亡譖于晉侯曰<lb/>
　原屏將為亂欒郤為證晉討趙同趙括以其田與祁<lb/>
　奚韓厥言於君曰成季之勲宣孟之忠而無後為善<lb/>
　者懼矣乃立武而反其田然則同括無罪為莊姬所<lb/>
　譖而欒郤害之也故稱國以殺而不去其官以見晉<lb/>
<pb n="8a"/>
　之失政刑矣<lb/>
秋七月天子使召伯來賜公命<lb/>
　謝湜曰天子天王王者之通稱也天王者言能奉天<lb/>
　以行王道天子者言能繼天而為之子方是時簡王<lb/>
　三年喪畢以王命寵錫諸侯故以天子言之以明繼<lb/>
　天而臨天下也<lb/>
　胡安國曰諸侯嗣立而入見則有賜已修聘禮而來<lb/>
　朝則有賜能敵王所愾而獻功則有賜成公即位服<lb/>
<pb n="8b"/>
　喪已畢而不入見既更五服一朝之嵗矣而不如京<lb/>
　師又未嘗敵王所愾而有功也何為來賜命乎召伯<lb/>
　者縣内諸侯為王卿士者也來賜公命罪邦君之不<lb/>
　王譏天子之僭賞也臨諸侯曰天王君天下曰天子<lb/>
　蓋一人之通稱<lb/>
冬十月癸卯把叔姬卒<lb/>
　謝湜曰叔姬絶於把矣魯猶以把夫人為喪書把叔<lb/>
　姬卒著其失禮也<lb/>
<pb n="9a"/>
　吕祖謙曰把叔姬卒魯之女亦多惟書把叔姬最詳<lb/>
　五年書叔姬來歸九年書來逆叔姬之喪以歸<lb/>
晉侯使士燮來聘叔孫僑如會晉士燮齊人邾人伐郯<lb/>
　謝湜曰郯事吳故伐郯士燮以禮來聘修鄰好也以<lb/>
　禮修好而反率三國伐郯罪其以聘興兵也<lb/>
　胡安國曰按左氏士燮來聘言伐郯也以其事吳故<lb/>
　公請緩師不可吳初伐郯季孫固曰中國不振旅蠻<lb/>
　夷入伐而莫之或恤亡無日矣當其時既不能救及<lb/>
<pb n="9b"/>
　其既成豈獲已也而又率諸國伐之何義乎前書來<lb/>
　聘下書會伐晉侯之為盟主可見矣魯既知其不可<lb/>
　從大國之令而不敢違其不能立亦可知矣<lb/>
衞人來媵<lb/>
　程頤曰媵小事不書伯姬之嫁諸侯皆來媵之故書<lb/>
　以見其賢女子之賢尚聞於諸侯况君子乎或曰魯<lb/>
　女之賢豈能聞於逺乎曰古者庻女與非敵者則求<lb/>
　為媵固為之擇賢小君則諸國之賢女當自聞也<lb/>
<pb n="10a"/>
　又語録或問成八年九年三書來媵皆以伯姬之故<lb/>
　書否曰然又問媵女之禮如何曰古有之<lb/>
　程氏學曰八年夏宋公使公孫夀來納幣十月衞人<lb/>
　來媵九年二月伯姬歸于宋夏季孫行父如宋致女<lb/>
　晉人來媵十年五月齊人來媵伯姬有賢徳故始終<lb/>
　之禮皆遇於厚使公孫夀來納幣季孫行父如宋致<lb/>
　女俱使卿皆非禮也三國來媵亦非禮也宋災伯姬<lb/>
　卒襄三十年守禮而卒於火也當是之時天下大亂<lb/>
<pb n="10b"/>
　夫婦之道不明男女之徳不正能全婦道受死不回<lb/>
　見於春秋者宋伯姬一人而已在家有賢行故其婦<lb/>
　之禮特厚既嫁能死義故送終之禮益篤書曰叔弓<lb/>
　如宋𦵏宋共姬噫伯姬之賢雖當亂世魯國猶能嘉<lb/>
　之獨遣卿佐會其𦵏而聖人特冠以夫諡所以異乎<lb/>
　佗國也<lb/>
　謝湜曰嫡夫人有左右媵媵各有姪娣凡九女媵為<lb/>
　二國三國媵非禮也媵惟一姓所以致親睦也同姓<lb/>
<pb n="11a"/>
　不足然後以義起<lb/>
　胡安國曰媵者何諸侯有三歸嫡夫人行則姪娣從<lb/>
　二國來媵亦以姪娣從凡一娶九女所以廣繼嗣三<lb/>
　國來媵非禮也夫以禮制欲則治以欲敗禮則亂而<lb/>
　諸侯一娶十有二女則是以欲敗禮矣備書三國以<lb/>
　明逾制為後戒也<lb/>
　吕祖謙曰同姓媵凡嫁女適女為正庻女皆為媵<lb/>
九年春王正月把伯來逆叔姬之喪以歸<lb/>
<pb n="11b"/>
　謝湜曰叔姬已為把出矣把伯復迎其喪者為魯以<lb/>
　把夫人卒之也逆書以歸者魯不絶而反之把不絶<lb/>
　而逆之故也叔姬於把生不可以奉祭死不可以祔<lb/>
　姑魯復反之把復逆之二國之過也<lb/>
　胡安國曰凡筆於經者皆經邦大訓也把叔姬一女<lb/>
　子爾而四書於䇿何也有男女然後有夫婦有夫婦<lb/>
　然後有父子故春秋謹男女之配重大婚之禮以是<lb/>
　為人倫之本也事有大於此者乎男而賢也得淑女<lb/>
<pb n="12a"/>
　以為配則自家刑國可以移風俗女而賢也得君子<lb/>
　以為歸則承宗廟奉祭祀能化天下以婦道豈曰小<lb/>
　補之哉夷攷把叔姬之行雖賢不若宋共姬亦不至<lb/>
　如鄫季姬之越禮也把伯初來朝魯然後出之卒而<lb/>
　復逆其喪以歸者豈非叔姬本不應出故魯人得以<lb/>
　義責之使復𦵏乎魯在春秋時内女之歸不得其所<lb/>
　者有矣聖人詳録其始卒欲為後鑒使得有終而無<lb/>
　弊也其經世之慮逺矣<lb/>
<pb n="12b"/>
　吕祖謙曰把逆叔姬喪此段杜預注恐未穏當從左<lb/>
　氏解叔姬已絶於把今把來迎喪見魯是一大國所<lb/>
　以為魯來也<lb/>
公會晉侯齊侯宋公衞侯鄭伯曹伯莒子把伯同盟于<lb/>
蒲<lb/>
　程頤曰諸國患楚之强同盟以相保鄭既盟復叛深<lb/>
　辠其反復<lb/>
　謝湜曰景公欲固結諸侯故馬陵之盟未乆又盟于<lb/>
<pb n="13a"/>
　蒲諸侯同心從晉故書同盟春秋班序以强弱為先<lb/>
　後故晉以侯先宋莒以子先把<lb/>
　胡安國曰按左氏為歸汶陽之田故諸侯貳於晉晉<lb/>
　人懼會于蒲以尋馬陵之盟夫盟非固結之本也衞<lb/>
　獻公言於甯喜求復國喜曰必子鮮在不然必敗小<lb/>
　邾射以勾繹來奔曰使季路要我吾無盟夫信在言<lb/>
　前者不言而自喻誠在令外者不令而自行晉能下<lb/>
　令於齊反魯衞之侵地而齊不敢違者以其順也齊<lb/>
<pb n="13b"/>
　既從之魯君親往拜其賜矣復有二命俾歸諸齊一<lb/>
　與一奪信不可知無惑乎諸侯之解體也晉人不知<lb/>
　反求諸已惇信明義以補前行之愆而又欲刑牲歃<lb/>
　血要質鬼神以御之是從事於末而不知本也特書<lb/>
　同盟以罪晉也<lb/>
公至自會二月伯姬歸于宋<lb/>
　謝湜曰逆者非卿故不書<lb/>
夏季孫行父如宋致女<lb/>
<pb n="14a"/>
　程頤曰女既嫁父母使人安之謂之致女古者三日<lb/>
　而廟見始成婦也伯姬賢魯國重之使卿致也<lb/>
　謝湜曰逆女使卿禮也致女使卿非禮也女嫁三月<lb/>
　隨加聘問謂之致女書致女詳其禮也<lb/>
　吕祖謙曰致女何休釋公羊古者婦人三月而後廟<lb/>
　見父母使大夫操禮而致之此亦然<lb/>
晉人來媵<lb/>
　胡安國曰致女者何女既嫁三月而廟見則成婦矣<lb/>
<pb n="14b"/>
　而後父母使人安之故謂之致也常事爾何以書致<lb/>
　女使卿非禮也經有因褒以見貶者初獻六羽之類<lb/>
　是也亦有因貶以見褒者致女來媵是也伯姬賢行<lb/>
　著於家故致女使卿特厚其嫁遣之禮賢名聞於逺<lb/>
　故諸國争媵信其無妬忌之行程氏以為一女子之<lb/>
　賢尚聞於諸侯况君子哉或曰魯女雖賢豈能聞於<lb/>
　逺乎曰古者庻女與非敵者則求為媵固為之擇賢<lb/>
　小君則諸侯之賢女自當聞矣<lb/>
<pb n="15a"/>
秋七月丙子齊侯無野卒晉人執鄭伯晉欒書帥師伐<lb/>
鄭<lb/>
　謝湜曰蟲牢之盟馬陵之盟蒲之盟鄭伯皆同盟鄭<lb/>
　之從晉久矣其於晉未有背叛之實也晉侯以反側<lb/>
　疑鄭一日執其君伐其國非所以服諸侯也景公貶<lb/>
　爵稱人罪其違同盟也古之長人者其為心公其立<lb/>
　志逺待之以信而不疑其詐也懐之以徳而不憂其<lb/>
　變也執鄭伯以晉之失徳也為天下盟主而失信失<lb/>
<pb n="15b"/>
　徳君子疾之<lb/>
　胡安國曰按左氏楚人以重賂求鄭鄭伯會公子成<lb/>
　于鄧秋鄭伯如晉晉人討其二於楚執諸銅鞮欒書<lb/>
　伐鄭鄭使伯蠲行成晉人殺之楚子重侵陳以救鄭<lb/>
　稱人而執者既不以王命又不歸諸京師則非伯討<lb/>
　也殺伯蠲不書者既執其君矣則行人為輕亦不足<lb/>
　紀也楚子重侵陳與處父救江何異削而不書者鄭<lb/>
　亦有罪焉耳夫背楚即晉正也今以重賂故又與楚<lb/>
<pb n="16a"/>
　會則是惟利之從而不要諸義也故鄭無可救之善<lb/>
　楚不得有能救之名<lb/>
冬十有一月𦵏齊頃公楚公子嬰齊帥師伐莒庚申莒<lb/>
潰<lb/>
　謝湜曰易曰王公設險以守其國言備之不可廢也<lb/>
　莒城惡而不修國陋而不備一日楚師加國民衆不<lb/>
　守而奔書莒潰罪莒之取禍也莒子既同盟于馬陵<lb/>
　又同盟于蒲楚之伐莒也諸侯無一出救以致莒人<lb/>
<pb n="16b"/>
　潰焉書莒潰罪晉之不能衞同盟也<lb/>
　胡安國曰七月伐鄭而十月楚公子伐莒至庚申而<lb/>
　莒潰師出有名也<lb/>
楚人入鄆<lb/>
　謝湜曰鄆屬莒又屬魯<lb/>
　胡安國曰按左氏楚子重自陳伐莒圍渠丘城惡衆<lb/>
　潰楚師圍莒莒城亦惡庚申莒潰楚遂入鄆孟子曰<lb/>
　鑿斯池也築斯城也與民守之效死而民不去是則<lb/>
<pb n="17a"/>
　可為也夫鑿池築城者為國之備所謂事也效死而<lb/>
　民不去為國之本所謂政也莒恃其陋不修城郭浹<lb/>
　辰之間楚克其三都信無備矣然兵至而民逃其上<lb/>
　不能使民效死而不去則昧於為國之本也雖降宫<lb/>
　之城何益乎故經於莒潰特書日以謹之者以明城<lb/>
　郭溝池重門擊柝皆守邦之末務必以固本安民為<lb/>
　政之急耳<lb/>
秦人白狄伐晉<lb/>
<pb n="17b"/>
　謝湜曰晉嘗導白狄伐秦故秦復導白狄伐晉<lb/>
　胡安國曰經所謹者中外之辨也晉嘗與白狄伐秦<lb/>
　秦亦與白狄伐晉族類不復分矣其稱人貶詞也武<lb/>
　王伐商誓師牧野庸蜀羗髳微盧彭濮皆與焉豈亦<lb/>
　不謹乎除天下之殘賊而出民於水火之中雖逺在<lb/>
　異國以義驅之可也亦慮其同惡相濟貽患於後也<lb/>
　中國友邦自相侵伐已為不義又藉狄之强以求勝<lb/>
　焉不亦甚乎昔既失信復聽婦人䜛説殺其世子而<lb/>
<pb n="18a"/>
　諸侯皆貳秦狄交伐比事以觀可謂深切著明矣<lb/>
　吕祖謙曰如秦晉初間同圍鄭秦從燭之武之言遂<lb/>
　與鄭盟此是秦曲至晉為令狐之盟而又召狄與楚<lb/>
　伐晉諸侯是以睦於晉此秦最曲<lb/>
鄭人圍許城中城<lb/>
　謝湜曰蟲牢馬陵蒲三盟許皆不與鄭人圍許將以<lb/>
　解國難也<lb/>
　胡安國曰經世安民視道之得失不倚城郭溝池以<lb/>
<pb n="18b"/>
　為固也榖梁子謂凡城之誌皆譏其説是矣莒雖恃<lb/>
　陋不設備至使楚人入鄆茍有令政使民效死而不<lb/>
　潰冦亦豈能入哉城非春秋所貴而書城中城其為<lb/>
　儆守益微矣王公設險以守其國非歟曰百雉之城<lb/>
　七里之郭設險之大端也謹於禮以為國辨尊卑分<lb/>
　貴賤明等威異物采凡所以杜絶陵僭限隔上下者<lb/>
　乃體險之大用也獨城郭溝池之足恃乎<lb/>
十年春衞侯之弟黑背帥師侵鄭<lb/>
<pb n="19a"/>
　謝湜曰黑背定公母弟以同母之愛得位専政故稱<lb/>
　弟公孫剽黑背之子也其後孫林父背君立剽亦以<lb/>
　君寵弟子致之也然則黑背稱弟著其兆禍與公子<lb/>
　年來聘稱弟同意<lb/>
　胡安國曰按左氏衞子叔黑背侵鄭晉命也其曰衛<lb/>
　侯之弟者子叔黑背生公孫剽孫林父甯殖出衞侯<lb/>
　衍而立剽亦以其父有寵愛之私故得立爾此與齊<lb/>
　之夷仲年無異其特書弟以為後戒可謂深切著明<lb/>
<pb n="19b"/>
　矣<lb/>
夏四月五卜郊不從乃不郊<lb/>
　謝湜曰免牲免牛皆不郊也有牲而不用則書免牲<lb/>
　非牲不善也以卜郊不從而免之也牛不可用則書<lb/>
　免牛免牛非郊不從也以鼷鼠又食牛角而免之也<lb/>
　牲物未有則書不郊宣公之不郊以牛死無牛可免<lb/>
　而謂之不郊也自宣公不郊推之則成公襄公之不郊<lb/>
　皆以牲牛未具而直書不郊可知也<lb/>
<pb n="20a"/>
五月公會晉侯齊侯宋公衞侯曹伯伐鄭<lb/>
　謝湜曰欒書伐鄭不服於是衛黑背侵鄭黑背侵鄭<lb/>
　不服於是諸侯伐鄭同盟之國其離心至於如此者<lb/>
　以晉執鄭伯不道致之也大國所以結邦國者信而<lb/>
　已信不足故小國不從有如此者自鄭伯見執之後<lb/>
　再書伐鄭一書侵鄭以明不信之生禍也<lb/>
齊人來媵<lb/>
　謝堤曰二國媵矣齊人又媵非禮也同姓不患不足<lb/>
<pb n="20b"/>
　而齊以異姓來媵非禮也<lb/>
丙午晉侯獳卒秋七月公如晉<lb/>
　謝湜曰公如晉弔喪且會𦵏也晉景公不書𦵏者天<lb/>
　王在上不與公㑹𦵏晉侯絶之也景公絶不書𦵏而<lb/>
　公之惡著矣<lb/>
　胡安國曰此𦵏晉侯也而不書諱之也天子之喪動<lb/>
　天下屬諸侯諸侯之喪動通國屬大夫公之𦵏晉侯<lb/>
　非禮也惟天子之事焉可也𫝊以晉人止公送𦵏諸<lb/>
<pb n="21a"/>
　侯莫在焉魯人辱之故諱而不書非矣假令諸侯皆<lb/>
　在魯人不以為辱而可書乎<lb/>
冬十月<lb/>
十有一年春王三月公至自晉<lb/>
　謝湜曰公留晉凡九月<lb/>
晉侯使郤犨來聘己丑及郤犨盟<lb/>
　謝湜曰厲公使郤犨來聘魯又與盟以堅好也<lb/>
夏季孫行父如晉<lb/>
<pb n="21b"/>
　謝湜曰報郤犨聘<lb/>
秋叔孫僑如如齊<lb/>
　謝湜曰鞌戰以後魯始聘齊以靈公會伐鄭又且來<lb/>
　媵故也<lb/>
冬十月<lb/>
　<lb/>
　<lb/>
　春秋集義卷三十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋集義卷二十一</head> <lb/>
    <p>
<pb n="1a"/>
欽定四庫全書<lb/>
　春秋集義卷二十一<lb/>
　　　　　　　　　　　　宋　李明復　撰<lb/>
　　僖公<lb/>
十有二年春王三月庚午日有食之夏楚人滅黄<lb/>
　謝湜曰黄人嘗受盟于齊矣及楚之伐黄也齊不救<lb/>
　故楚滅黄書貫之盟陽榖之㑹于前書伐黄滅黄于<lb/>
　後齊桓方伯之職不修見矣黄子不書奔死于兵難<lb/>
<pb n="1b"/>
　故也無志莭可稱故不書<lb/>
　胡安國曰春秋滅人之國其罪則一而見滅之君其<lb/>
　例有三以歸者既無死難之莭又無克復之志貪生<lb/>
　畏死甘就執辱其罪為重許斯頓䍧之類是也出奔<lb/>
　者雖不死于社禝有興復之望焉託于諸侯猶得寓禮<lb/>
　其罪為輕弦子温子之類是也若夫國滅死于其位是<lb/>
　得正而斃焉者矣于禮為合于時為不幸若江黄二<lb/>
　國是也其書滅者見夷狄之強罪諸夏之弱責方伯<lb/>
<pb n="2a"/>
　連帥之不修其職使小國賢君困于强暴不得其所<lb/>
　公羊子所謂亾國之善詞上下之同力者也<lb/>
　吕祖謙曰十二年楚滅黄楚自召陵之後只一年又<lb/>
　來伐黄何故葢當時天王撫鄭從楚楚有所恃所以<lb/>
　敢放肆入中國<lb/>
秋七月冬十有二月丁丑陳侯杵臼卒<lb/>
十有三年春狄侵衛<lb/>
　謝湜曰狄嘗伐邢入衛伐晉滅温今又侵衛<lb/>
<pb n="2b"/>
夏四月𦵏陳宣公公㑹齊侯宋公陳侯衛侯鄭伯許男<lb/>
曹伯于鹹<lb/>
　謝湜曰鹹衛地狄侵衛故㑹于鹹<lb/>
秋九月大雩<lb/>
　謝湜曰雩以八月九月尤失時故書月以志其怠<lb/>
冬公子友如齊<lb/>
　謝湜曰修聘禮<lb/>
十有四年春諸侯城縁陵<lb/>
<pb n="3a"/>
　謝湜曰縁陵杞邑杞病楚遷于縁陵諸侯為杞城之<lb/>
　不書城杞杞未遷也不書杞縁陵以諸侯視縁陵猶<lb/>
　己國之事而城之也救灾恤鄰義之大者諸侯所同<lb/>
　欲故書諸侯城楚丘善諸侯同衛之患也故楚丘不<lb/>
　書衛城縁陵善諸侯同杞之患也故縁陵不書杞城邢<lb/>
　二國城之而已楚丘則諸侯各以役至其心力猶未<lb/>
　齊也伐楚之後桓公威震令行縁陵之役小大同心<lb/>
　逺近畢至諸侯義事未有美于此者也故至縁陵稱<lb/>
<pb n="3b"/>
　諸侯<lb/>
　胡安國曰齊桓公城三國而書詞不同城楚丘則没<lb/>
　諸侯而不書城縁陵則書諸侯而不序城邢則再序<lb/>
　三國之師何也邢以自遷為文故再列三師而書城<lb/>
　邢者美其得救患分灾之義無封國之嫌也淮夷病<lb/>
　杞諸侯㑹于鹹城縁陵而遷杞焉則其事專矣故前<lb/>
　目後凡直書諸侯而不序也衛為狄滅東徙渡河野<lb/>
　處漕邑桓公使公子無虧戍以甲士歸其祭服乘馬<lb/>
<pb n="4a"/>
　凡為國之用其力尤勤其功尤大其事尤專而春秋責<lb/>
　之尤重曰城楚丘而不書諸侯正王法也是故以功<lb/>
　言之則楚丘為大以義言之則城邢為美春秋之法明<lb/>
　其道不計其功正其義不謀其利者也詳著城邢之師<lb/>
　深没楚丘之迹貴王賤伯羞稱桓文以正待人之體<lb/>
　也明此則知曾西不為管仲深畏仲由之説矣<lb/>
　吕祖謙曰十四年諸侯城縁陵而遷杞遷杞便與遷<lb/>
　邢不同此見齊桓公葵丘㑹後驕心生凡事皆不如<lb/>
<pb n="4b"/>
　前<lb/>
夏六月季姬及鄫子遇于防使鄫子來朝<lb/>
　程氏學曰季姬及鄫子遇于防使鄫子來朝十五年季<lb/>
　姬歸于鄫前此雖經不見季姬之事然以理度之盖<lb/>
　嘗既嫁而絶復遇于防使鄫子來朝而後歸耳其譏<lb/>
　則具文可以見也<lb/>
　謝湜曰季姬鄫子以遇禮成姻黷禮之大者也防之<lb/>
　遇季姬之志鄫子來朝季姬之欲書遇著其不正也<lb/>
<pb n="5a"/>
　書及書使著其首亂也隂乘陽邪敗正小制大魯國<lb/>
　正家之道大壞矣<lb/>
　胡安國曰春秋内女適人者明有所從則係諸國若<lb/>
　杞伯姬是也其未適人者欲有所别則書其字若子<lb/>
　叔姬是也季姬書字而未係諸國其女而非婦亦明<lb/>
　矣及者内為志内女而外與諸侯遇譏魯也朝不言<lb/>
　使言使非正鄫子國君而季姬使之朝病鄫也魯秉<lb/>
　周禮男女之際豈其若是之甚乎葢魯公鍾愛其女<lb/>
<pb n="5b"/>
　使自擇配故得與鄫子遇于防而遂以季姬歸之耳<lb/>
　孟光之德有伯鸞之賢變而不失禮之正則猶可矣<lb/>
　不然非所以為愛而厚其别也故稱及稱遇稱使罪<lb/>
　魯與鄫以正男女之禮為後世戒也<lb/>
秋八月辛卯沙鹿崩<lb/>
　謝湜曰沙鹿山名屬晉山安静堅固山崩異之大者<lb/>
　故書<lb/>
　胡安國曰沙鹿晉地也卜偃曰朞年必有大咎國幾<lb/>
<pb n="6a"/>
　亡詩稱百川沸騰山冡崒崩言西周之將亡也書沙<lb/>
　鹿崩于前書獲晉侯于後雖不指其事應而事應具<lb/>
　存此春秋畏物之反常為異使人恐懼修省之意也<lb/>
　其垂戒明矣<lb/>
狄侵鄭冬蔡侯肸卒<lb/>
　謝湜曰蔡侯蔡穆公魯不㑹𦵏故不書𦵏<lb/>
十有五年春王正月公如齊<lb/>
　謝湜曰齊强魯弱故再朝于齊<lb/>
<pb n="6b"/>
楚人伐徐<lb/>
　謝湜曰徐即諸夏故楚伐徐<lb/>
三月公㑹齊侯宋公陳侯衛侯鄭伯許男曹伯盟于牡<lb/>
丘遂次于匡公孫敖帥師及諸侯之大夫救徐<lb/>
　謝湜曰桓公㑹諸侯盟于牡丘將以救徐也既盟而<lb/>
　衆次于匡止而不進也大夫帥師以出諸侯不自行<lb/>
　也救難之師如解焚溺緩而不急則失救之道桓之<lb/>
　救徐也八國已受盟矣其終也諸侯止而不進大夫<lb/>
<pb n="7a"/>
　帥師以出其救難不力可知書遂書次書大夫罪其<lb/>
　救徐之緩也為鄰國謀而不盡其心為不忠視人危<lb/>
　急而遷延不進為不仁大者止而小者行為不義三<lb/>
　者齊桓失救之道也然則遂救許遂之善者也以其<lb/>
　進也遂次于匡遂之不善者也以其止也<lb/>
　胡安國曰楚都于郢距徐亦逺而舉兵伐徐暴横憑<lb/>
　凌之罪著矣徐在山東與齊宻邇以封境言之不可<lb/>
　以不速救以形勢言之非有餽糧越險之難也今書<lb/>
<pb n="7b"/>
　盟于牡丘見諸侯救患之不協矣書次于匡見伯主號<lb/>
　令之不嚴矣書大夫帥師而諸侯不行見桓徳益衰而<lb/>
　禦夷狄安中國之志怠矣凡兵而書救未有不善之也<lb/>
　救而書次則尤罪其當速而故緩失用師之義矣中庸<lb/>
　曰至誠無息不息則久春秋謹始卒欲有國者敦不息<lb/>
　之誠也始勤而終怠則不能久而無以固其國矣<lb/>
夏五月日有食之<lb/>
　吕祖謙曰或有食于朔或有食于晦<lb/>
<pb n="8a"/>
秋七月齊師曹師伐厲<lb/>
　謝湜曰杜氏謂厲楚與國<lb/>
　吕祖謙曰厲今隨州也南北時厲為重鎮<lb/>
八月螽<lb/>
　謝湜曰螽越月則書時不越月則書月<lb/>
九月公至自㑹季姬歸于鄫己夘晦震夷伯之廟<lb/>
　程頤曰大扺春秋所書皆天人響應有致之之道如<lb/>
　石隕于宋而言隕石如夷伯之廟震而言震夷伯之<lb/>
<pb n="8b"/>
　廟此天應之也但以淺狹之見以為無應其實皆應<lb/>
　之然漢儒推灾異皆牽合不足信儒者見此因盡廢<lb/>
　之<lb/>
　謝湜曰夷伯魯大夫夷謚伯字魯卿惟單伯夷伯為<lb/>
　天子命卿故書字廟以尊德故卿大夫立廟以事其<lb/>
　先慝惡之人使之居廟以享血食天之所惡也夷伯<lb/>
　葢有慝惡于魯而子孫猶以宗廟事之然則雷震其廟<lb/>
　乃天惡夷伯而殛之也故春秋因其震而書之以示<lb/>
<pb n="9a"/>
　天戒焉書日書晦謹天變也地曰地震廟曰震廟何<lb/>
　也地以震為異廟以震之示譴故也<lb/>
　胡安國曰震者雷電擊夷伯之廟也不曰夷伯之廟震<lb/>
　而曰震夷伯之廟者天應之也天人相感之際微矣<lb/>
　夷伯者魯大夫也大夫既卒不名穀梁以為因此見<lb/>
　天子至于士皆有廟天子七諸侯五大夫三士二故<lb/>
　德厚者流光德薄者流卑是以貴始德之本也始封<lb/>
　必為祖<lb/>
<pb n="9b"/>
冬宋人伐曹<lb/>
　謝湜曰牡丘之㑹口血未乾而宋人伐曹惡之也<lb/>
楚人敗徐于婁林<lb/>
　謝湜曰婁林徐地諸侯救徐不力楚入婁林敗徐徐<lb/>
　用夷禮故狄之<lb/>
十有一月壬戌晉侯及秦伯戰于韓獲晉侯<lb/>
　謝湜曰晉使韓簡視師復曰出因其資入用其寵饑<lb/>
　食其粟三施而無報是以來也公使請戰然則韓之<lb/>
<pb n="10a"/>
　戰由惠公搆祸所致故以晉侯主戰而罪之也不書<lb/>
　秦伯伐晉者曲在晉其罪已明故也惠公背施讎恩<lb/>
　任己輕敵愎忠諌咈人心六者取亡之道也是以貴<lb/>
　為一國之主師衆未敗而身獲于人書獲晉侯以為<lb/>
　人君取亡者之戒也<lb/>
　胡安國曰秦伯伐晉而經不書伐専罪晉也獲晉侯<lb/>
　以歸而經不書歸免秦伯也書伐書及者秦晉俱有罪<lb/>
　而以及為主書獲書歸者兩俱有罪而以歸為甚今<lb/>
<pb n="10b"/>
　此専罪晉侯之背施幸灾貪愛怒鄰而恕秦伯也然<lb/>
　則秦戰義乎春秋無義戰彼善于此則有之矣其不<lb/>
　言師敗績何也君獲不言師敗績君重于師也大夫<lb/>
　戰而見獲必書師敗績師與大夫敵也君為重師次<lb/>
　之大夫敵春秋之法也與孟子之言何以異孟子為<lb/>
　時君牛羊用人莫之恤也故以民為貴君為輕春秋<lb/>
　正名定分為萬世法故以君為重師次之堯以天下<lb/>
　命舜舜亦以命禹必穪元后為先此經世大常而仲<lb/>
<pb n="11a"/>
　尼葢祖述之者也<lb/>
　吕祖謙曰秦伯與晉韓原之戰秦晉之曲直其理固<lb/>
　甚明然當時所以為晉謀國所親者如所謂虢射慶<lb/>
　鄭之徒剛很自勇之人然當時趣得亂成實是慶鄭<lb/>
　慶鄭是一箇剛很自勇之人以不用命與晉惠公相<lb/>
　激所以致敗今則所可恨者盖于慶鄭尤有可恨處<lb/>
　使他當時若是愚而無知一向很僻固無可恨觀他<lb/>
　前靣所言其論也多正為謀也多審其所可見者前<lb/>
<pb n="11b"/>
　論秦乞糴于晉晉人弗與慶鄭曰背施無親幸灾不<lb/>
　仁貪愛不祥怒鄰不義後來論馬見恵公乘小駟慶<lb/>
　鄭曰古者大事必乘其産生其水土而知其人心則<lb/>
　看論馬曲折如此推此兩端論之慶鄭于事理之間<lb/>
　不為不諳練以理論之如論秦乞糴當時是非曲直<lb/>
　所在慶鄭皆能知則可以謀王體斷國論後之論又<lb/>
　知曲折則可以議戎政既是如此當時可惜専以很<lb/>
　戾壊了盖縁他氣不勝志故致得如此然晉侯所以<lb/>
<pb n="12a"/>
　敗有慶鄭不能用固是如此然亦非晉侯不能用慶<lb/>
　鄭慶鄭自以很戾不能用其材耳學者治心養氣須<lb/>
　當下十分工夫看慶鄭于是非邪正之理論馬之曲<lb/>
　折事務無有不曽講者今却如此盖緣慶鄭不知治<lb/>
　心養氣之工夫學者于治心養氣不可不知其先後<lb/>
　十有六年春王正月戊申朔隕石于宋五是月六鷁退飛<lb/>
過宋都<lb/>
　程頥曰隕石于宋自空凝結而隕六鷁退飛倒逆飛<lb/>
<pb n="12b"/>
　必有氣驅之也如此等皆是異事故書之<lb/>
　又曰隕石無種種于氣麟亦無種亦氣化厥初生民<lb/>
　亦如是<lb/>
　又曰春秋書隕石霜何故不言石隕霜隕此便見得<lb/>
　天人一處<lb/>
　謝湜曰陽氣藴積寒氣薄而凝之則為雹陰氣藴積<lb/>
　温氣薄而燠之則為石五石自空而降若惡夫宋隕<lb/>
　石而害之也其為異大矣書日書朔當嵗之始謹其<lb/>
<pb n="13a"/>
　變也書五謹其數也星曰星隕石曰隕石者星以隕為異<lb/>
　石以隕之示譴故也福善禍惡天之常理灾異之來皆緣<lb/>
　政治故夷伯廟震書曰震夷伯之廟者以天惡夷伯而震<lb/>
　之也石隕于宋書曰隕石于宋者以天禍宋公而隕之也<lb/>
　謂之廟震則廟自震而已謂之石隕則石自隕而已天事<lb/>
　何與于人哉故春秋每因天變推天意以示譴戒使<lb/>
　賢君觀之可以知天庸君觀之亦以自警<lb/>
　又曰沴氣積于空中鷁飛為沴氣所閼故退飛書六<lb/>
<pb n="13b"/>
　謹其數書宋都謹其地政治舛于下而微禽逆于上<lb/>
　故書六鷁退飛之異<lb/>
　胡安國曰隕石自空凝結而隕也退飛有氣逆驅而<lb/>
　飛也石隕鷁飛而得其數與名在春秋時凡有國者<lb/>
　察于物象之變亦審矣此宋異也何以書于魯史亦<lb/>
　見當時諸國有非所當告者矣何以不削乎聖人因<lb/>
　灾異以明天人感應之理而著之于經垂戒後世如<lb/>
　石隕于宋而書曰隕石此天應之也和氣致祥乖氣<lb/>
<pb n="14a"/>
　致異人事感于下則天變應于上茍知其故恐懼修省<lb/>
　變可消矣宋襄公以亡國之餘欲圖伯業五石隕六鷁<lb/>
　退飛不自省其德也後五年有盂之執又明年有泓之<lb/>
　敗天之示人顯矣聖人所書之義明矣可不察哉<lb/>
三月壬申公子季友卒<lb/>
　謝湜曰季公子友字也魯以公子友有社稷功故生<lb/>
　賜以氏俾世其職友卒書氏志魯之變法也然則魯<lb/>
　卿生而賜氏自季友始也<lb/>
<pb n="14b"/>
　胡安國曰季者其字也友者其名也大夫卒而書名<lb/>
　而曷為稱字聞諸師曰春秋時魯卿有生而賜氏者<lb/>
　季友仲遂是也生而賜氏者何命之為世卿也季子<lb/>
　忠賢在僖公有翼戴之勤襄仲弑逆在宣公有援立<lb/>
　之力此二君者不勝私情欲以異賞報之也故皆生<lb/>
　而賜氏俾世其官經于其卒各以氏書者誌變法亂<lb/>
　紀之端貽權臣竊命之禍其垂戒逺矣<lb/>
夏四月丙申鄫季姬卒<lb/>
<pb n="15a"/>
　謝湜曰鄫季姬十四年遇于防十五年歸十六年卒<lb/>
　魯女惟嫁為諸侯夫人則公為之服失親親之道<lb/>
　胡安國曰内女嫁于諸侯則尊同尊同則記其卒記<lb/>
　其卒則必記其葬然而有不記者此筆削之㫖非可<lb/>
　以例求者也宋伯姬在家為淑女既嫁為賢婦死于<lb/>
　義而不囘此行之超絶卓異者既書其𦵏又載其諡<lb/>
　僖公鍾愛季姬使自擇配季姬不能自克以禮恃愛<lb/>
　而行雖書其卒因奪其𦵏所以謹夫婦之道正人倫<lb/>
<pb n="15b"/>
　之統明王教之始也以此防民猶有嫁殤立廟舉朝<lb/>
　素衣親臨袒載如魏明帝之厚其女者<lb/>
秋七月甲子公孫兹卒<lb/>
　謝湜曰公孫兹叔牙子一帥師一如牟<lb/>
冬十有二月公㑹齊侯宋公陳侯衞侯鄭伯許男邢侯<lb/>
曹伯于淮<lb/>
　謝湜曰左氏謂東略盖楚人滅弦滅黄伐徐敗徐其<lb/>
　勢益强故齊桓大㑹諸侯于淮謀楚也<lb/>
<pb n="16a"/>
　吕祖謙曰僖公中卷正是桓公末年伯業漸漸衰處<lb/>
　故號令紀綱到此與前日甚不同淮之㑹謀鄫舉城<lb/>
　鄫一段便見得役人病夜登丘而呼曰齊有亂不果<lb/>
　城而還夫以桓公節制之盛初時一箇服楚遷邢封<lb/>
　衛㑹諸侯投之所向無不如意及至末年欲做一件<lb/>
　事也做不得同一桓公也何故昔强今弱如此盖自<lb/>
　葵丘之㑹志得意滿自放縱故伯業漸衰且如晉文<lb/>
　公之季年諸侯朝晉衛成公不朝乃使孔達侵鄭不<lb/>
<pb n="16b"/>
　能使諸侯畏威自至于用兵亦是伯業衰處大抵伯<lb/>
　業皆如此至王道却不然伯業初間固有可喜處到<lb/>
　得末年往往易衰觀桓文可知此亦見力之不如德<lb/>
　然桓公末年城一小國而役人如此盖是時管仲已<lb/>
　死惑于内寵志慮昏蔽故前輩謂齊桓公中主管仲<lb/>
　輔之則治竪刁易牙開方輔之則亂此言極是<lb/>
十有七年春齊人徐人伐英氏<lb/>
　謝湜曰英楚與屬英非國故稱氏徐從中國故稱人<lb/>
<pb n="17a"/>
　大㑹諸侯將以謀楚也齊與徐以人伐英氏而已桓<lb/>
　公無東畧之志可知也<lb/>
夏滅項<lb/>
　程頥曰滅人之國<graphic n="KR1412" url="https://raw.githubusercontent.com/kanripo/KR-Gaiji/master/images/KR1412.png" mimeType="image/png"/>惡大矣在君則當諱故魯滅國<lb/>
　書取滅項君在㑹季孫所為也故不諱<lb/>
　謝湜曰春秋内滅國皆不書諱之也滅項書者非公<lb/>
　滅也公不在國而大夫滅也凡諱以隱君惡大夫滅<lb/>
　國不諱著臣子之惡也凡取國亦滅也鄭伯取戴徐<lb/>
<pb n="17b"/>
　人取舒外滅國也謂之取者不絶其祀取之為附庸<lb/>
　也取鄟取邿取鄫内滅國也謂之取者諱國惡也<lb/>
　胡安國曰按左氏淮之㑹公有諸侯之事未歸而取<lb/>
　項齊人以為討而止公然則滅項者魯也二傳以為<lb/>
　桓公滅之孰信乎考于經未有書外滅而不言國者<lb/>
　如齊師滅譚是也亦未有書内取而直言魯者如取<lb/>
　鄟取邿取鄫是也由此知項為魯滅無疑矣然聖人<lb/>
　于魯事有君臣之義凡大惡必隠避其詞而為之諱<lb/>
<pb n="18a"/>
　今此滅項其惡大矣曷不諱乎曰事有隠諱臣子施<lb/>
　之于君父者也故成公之取鄟襄公之取邿與昭公<lb/>
　之取鄫皆不言滅而書取程氏以為在君則諱是也<lb/>
　若夫滅項則僖公在㑹季孫所為耳執政之臣擅權<lb/>
　為惡而不與之諱此春秋尊君抑臣不為朋黨比周<lb/>
　之意也<lb/>
秋夫人姜氏㑹齊侯于卞<lb/>
　謝湜曰卞魯邑齊侯自淮還師而夫人出㑹焉習陽<lb/>
<pb n="18b"/>
　榖之恣也<lb/>
九月公至自㑹冬十有二月乙亥齊侯小白卒<lb/>
　程顥曰得天理之正極人倫之至者堯舜之道也用<lb/>
　其私心依仁義之偏者伯者之事也王道如砥本乎<lb/>
　人情出乎禮義若履大路而行無復回曲伯者崎嶇<lb/>
　反側于曲徑之中而卒不可與入堯舜之道故誠心<lb/>
　而王則王矣假之以伯則伯矣二者其道不同在審<lb/>
　其初而已易所謂差若毫釐謬以千里其初不可不審<lb/>
<pb n="19a"/>
　也故治天下者必先立其志志立則邪説不能移異<lb/>
　端不能惑故力進于道而莫之禦也茍以伯者之心<lb/>
　而求王道之成是衒石以為玉也故仲尼之徒無道<lb/>
　桓文而曽西恥比管仲者義所不由也况下于伯者<lb/>
　哉<lb/>
　程頥曰齊桓公正掩其譎正者行其事耳非大正也<lb/>
　亦猶管仲之仁止以事功而言也<lb/>
　張載曰小白直而不婉<lb/>
<pb n="19b"/>
　范祖禹曰齊桓公心非不譎也而所行復正是以為<lb/>
　正<lb/>
　尹焞曰仲尼之徒無道桓文之事者以其不務本而<lb/>
　求末故也<lb/>
　又曰桓公尚在五伯中為盛者也<lb/>
　胡宏曰齊亦公侯之地耳管仲得政遂能强大伯諸侯<lb/>
　何也守信不貳行法無私舉用賢材開闢言路不藉<lb/>
　樹畜務富民財不大興兵務舒民力仗尊王之義㑹<lb/>
<pb n="20a"/>
　于首止天子惮其正而王室之亂消寕魯難誅哀姜<lb/>
　公道伸而諸侯服盟于召陵禮荆楚而中國之義立<lb/>
　封衛楚丘城邢夷儀遷杞縁陵而夷狄不得肆此其<lb/>
　所以九合諸侯虎視中原之大畧也其去戎狄也逺<lb/>
　矣故孔子曰如其仁如其仁若夫伐魯國以殺子糾<lb/>
　而父子兄弟之恩薄五大夫立頽出天王不能奔命<lb/>
　而君臣之義虧魯晉宋有弑君之賊而不能討也陳<lb/>
　有殺適立庶之亂而不能正也鄭有兄弟争國之禍<lb/>
<pb n="20b"/>
　而不能正也以病燕則伐北戎山戎以包茅不貢則<lb/>
　南伐楚以不從于己則伐宋伐鄭執陳轅濤塗厚自<lb/>
　封殖滅譚滅遂降鄣遷陽處已如是何以服人于是<lb/>
　北則晉專冀方西則秦專雍土南則荆楚强横滅弦<lb/>
　滅黄圍許伐徐而終不退聴也原其失皆由不知天<lb/>
　理之本而馳心于功利之域故無以得天下心而功<lb/>
　烈如彼其卑也其去王也逺矣故孟子曰管仲曽西<lb/>
　之所不為也而子謂我願之乎<lb/>
<pb n="21a"/>
　又曰齊桓之所以有始而無終者大本不正也使其<lb/>
　果有匡天下之志而不求自利則管子者天下之才<lb/>
　也當以見諸天王上言文武之勤中述成康之盛下<lb/>
　陳今日之衰㣲盖自幽王滅于西戎秦人力戰取豐<lb/>
　鎬平王東遷于成周虞虢魏芮皆畿内諸侯乘亂各<lb/>
　據土宇王畿中斷無西偏矣使齊桓管仲入賛天王<lb/>
　正畿田以修王畧謹五禮以齊諸侯整六軍以膺夷<lb/>
　狄則周室赫然中興而王化行矣惜乎齊桓管仲不<lb/>
<pb n="21b"/>
　知出此而溺于飲宴袵席之間也<lb/>
　朱熹曰桓公雖譎却是直㧞去其譎易知如晉文都<lb/>
　是藏頭没尾<lb/>
　吕祖謙曰齊桓公自葵丘盟後大槩寖衰又曰管敬<lb/>
　仲卒五公子皆求立齊之伯業到此便衰這裏却有<lb/>
　兩説一則管仲不能為齊求人二乃孝公無志不能<lb/>
　繼桓之業所謂用管仲以興進竪刁以敗如晉文雖<lb/>
　死至于悼公時猶能繼文公之業縁晉文雖死有狐<lb/>
<pb n="22a"/>
　趙之徒風聲氣習相與扶持孝公初無此般人故興<lb/>
　衰之不同然陳穆公欲修桓公之好以此知齊之德<lb/>
　在諸侯使孝公有志而能振奮乘此機㑹繼齊桓之<lb/>
　道其復興伯業甚易然而不能者雖是管仲當時不<lb/>
　能用人亦是孝公無志及宋襄㑹諸侯便俯首㑹之<lb/>
　其後宋敗便興師伐之大抵欺善怕惡畏强凌弱非<lb/>
　是伯者事業此所以不能復齊桓之業可深為孝公惜<lb/>
　且如晉文成伯所謂伐原示之信大蒐示之禮皆積<lb/>
<pb n="22b"/>
　漸成伯業孝公有桓公見成規模反不能成伯業論<lb/>
　此深為孝公惜也此固可為孝公惜然而管仲為桓<lb/>
　公之大臣全不能立些根本以薦引賢人而在其國<lb/>
　徒能以一身盡忠而事君更不能謀身後事但區區<lb/>
　屬孝公于宋襄故終無益也<lb/>
　<lb/>
　<lb/>
　春秋集義卷二十一<lb/>
</p>
<p>
</p>
  </div>
</body>
</text>
</TEI>
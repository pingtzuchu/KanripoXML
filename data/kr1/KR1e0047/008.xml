<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋集義卷五</head> <lb/>
    <p>
<pb n="1a"/>
欽定四庫全書<lb/>
　春秋集義卷五<lb/>
　　　　　　　　　　　　宋　李明復　撰<lb/>
　　隱公<lb/>
八年春宋公衛侯遇于垂<lb/>
　程頥曰齊侯將平宋衛於鄭有㑹期宋公以幣請於<lb/>
　衛請先相見故遇于垂宋忌鄭之深故與衛卒不成<lb/>
　好無諸侯相見之禮故書曰遇<lb/>
<pb n="1b"/>
　謝湜曰清衛邑垂衛地州吁之亂二公遇于清凡伯<lb/>
　之難二公遇于垂<lb/>
三月鄭伯使宛來歸祊<lb/>
　程頥曰魯有朝宿之邑在王畿之内曰許鄭有朝宿<lb/>
　之邑近於魯曰祊時王政不修天子不巡狩魯亦不<lb/>
　朝故欲以祊易許各取其近者故宛來歸祊始以祊<lb/>
　歸魯來言易也朝宿之邑先祖受之於先王豈可相<lb/>
　易也鄭來歸而魯受之其罪均也<lb/>
<pb n="2a"/>
　胡安國曰鄭伯欲以太山之祊易許田前此來輸平<lb/>
　者以言請之矣未入地也至是來歸祊者其地既輸<lb/>
　矣未易許也周制六年五服一朝故於天子之郊有<lb/>
　朝宿之地又六年王乃時巡諸侯各朝于方岳故於<lb/>
　太山之旁有湯沐之邑諸侯於王畿之内方岳之下<lb/>
　皆有是乎成王以周公有大勲勞故特賜之許田為<lb/>
　朝宿之地如皆有焉盡天子之郊不足為其地矣宣<lb/>
　王以鄭伯母親故特賜之祊田為湯沐之邑如皆有<lb/>
<pb n="2b"/>
　焉盡太山之旁不足為邑矣祊近於魯許鄰於鄭各<lb/>
　以其近者相易何以不可乎用是見鄭有無君之心<lb/>
　而謂天王不復巡狩矣用是見鄭有無親之心而敢<lb/>
　與人以先祖所受之邑矣<lb/>
庚寅我入祊<lb/>
　程頥曰入者内弗受也義不可而彊入之也<lb/>
　謝湜曰祊鄭祀太山之邑也莊公使宛來歸祊欲以<lb/>
　祊易許田也庚寅我入祊魯受祊邑於鄭也鄭不得<lb/>
<pb n="3a"/>
　王命私以封邑與魯魯不得王命私受封邑於鄭二<lb/>
　國皆在所治也故鄭以邑畀魯稱歸罪其與之專也<lb/>
　魯得邑於鄭稱入罪其取之逆也與之專者鄭以祊<lb/>
　為已邑故以歸魯使魯有之也取之逆者其入邑與<lb/>
　許叔入許鄭伯入櫟無異故也宛不氏未賜族<lb/>
　胡安國曰其言我入祊者祊非我有也入者不順之<lb/>
　詞也義不可而强入之也<lb/>
夏六月已亥蔡侯考父卒<lb/>
<pb n="3b"/>
　胡安國曰天王崩告於諸侯則不名諸侯薨以名赴<lb/>
　而自别於太上禮也古者死而不謚不以名為諱周<lb/>
　人以謚易名於是乎有諱禮故君薨赴於他國則曰<lb/>
　寡君不禄敢告執事春秋之時遵用此禮凡赴者皆<lb/>
　不以名矣經書其終雖五霸强國齊桓晉文之盛莫<lb/>
　不以名者是仲尼筆之也赴不以名而書其名者與<lb/>
　魯通也已通而不名者舊史失之爾未通而名者有<lb/>
　所證矣故傳此義者記於禮篇曰諸侯不生名夫生<lb/>
<pb n="4a"/>
　則不名死而名之别於太上示君臣尊卑之等蓋禮<lb/>
　之中也諸侯薨赴不以名而仲尼革之必以名書變<lb/>
　周制矣春秋魯史聖人修之也而孟子謂之作以此<lb/>
　類也<lb/>
辛亥宿男卒秋七月庚午宋公齊侯衛侯盟于瓦屋<lb/>
　程頥曰宋為主盟與鄭絶也<lb/>
　謝湜曰宋公序齊上正王爵也<lb/>
　胡安國曰程氏曰宋為主盟與鄭絶也大道隱而家天<lb/>
<pb n="4b"/>
　下然後有誥誓忠信薄而人心疑然後有盟詛盟詛<lb/>
　煩而約劑亂然後有交質子至是傾危之俗成民不<lb/>
　立矣春秋革薄從忠於參盟書日謹其始也周官設<lb/>
　司盟掌盟載之法凡邦國有疑則請盟於㑹同聽命<lb/>
　於天子亦聖人待衰世之意爾德又下衰諸侯放恣<lb/>
　其屢盟也不待㑹同其私約也不繇天子口血未乾<lb/>
　而渝盟者有矣其末至於交質子猶有不信者焉春<lb/>
　秋謹參盟善胥命美蕭魚之㑹以信待人而不疑也<lb/>
<pb n="5a"/>
　蓋有志於天下為公之世凡此類亦變周制矣<lb/>
　吕祖謙曰春秋之初齊僖公當時謂之小霸見於春<lb/>
　秋經傳與諸侯㑹盟征伐稍多這便是霸之始方周<lb/>
　未東遷之前未嘗無方伯連帥之職然當時尚禀王<lb/>
　命所以不謂之霸到得平王東遷後王者自無緫合<lb/>
　係屬人心道理諸侯稍有才智自然出來㑹盟此覇<lb/>
　之名所以立然僖公所以謂之小霸非性其他政事<lb/>
　權謀不可望後來桓文然當時時節亦未能做得所<lb/>
<pb n="5b"/>
　以凡書盟于宋衛告成三國不過三國之盟到得後<lb/>
　來齊桓鄭宋盟于惡曹亦不過四國之盟又如齊宋<lb/>
　衛燕伐魯時不過是四國蓋春秋之初王綱尚在未<lb/>
　至於甚壊及後王室陵替凡㑹盟統天下之諸侯皆<lb/>
　在焉以齊一國論之僖公霸業不如桓公以天下之<lb/>
　勢論之桓公之時却不如僖公之時何故王道霸業<lb/>
　相為消長到得桓公所以大國言齊宋逺國言江黄<lb/>
　其餘莫不至霸業盛處便是王道消亡齊僖公所以<lb/>
<pb n="6a"/>
　小霸多是用私意所謂成宋亂又與桓公㑹成魯亂<lb/>
　帥師以戰于郎以至班爵不同帥諸侯來戰于郎凡<lb/>
　此類皆是私意當時偶然得諸侯此時才智無加於<lb/>
　僖公所以畧霸<lb/>
八月葬蔡宣公<lb/>
　程頥曰速也諸侯五月而葬不及期簡也<lb/>
　謝湜曰諸侯五月而葬宣公三月而葬速也過時而<lb/>
　葬為不敬先時而葬為不懐不敬不懐非孝也<lb/>
<pb n="6b"/>
九月辛卯公及莒人盟于浮來<lb/>
　程頥曰鄰國之交講信修睦可也安用盟為公屈已<lb/>
　與臣盟義弗安也<lb/>
　謝湜曰浮來紀邑莒人㣲者公及㣲者盟于紀邑自<lb/>
　陵之道也<lb/>
　胡安國曰莒小國人㣲者而公與之盟故特言及以<lb/>
　譏失禮且明非大夫之罪也易曰謙尊而光卑而不<lb/>
　可踰隱公可謂謙矣何以譏之為失禮曰謙亨君子<lb/>
<pb n="7a"/>
　以裒多益寡稱物平施屈千乗之尊下與小國之大<lb/>
　夫盟豈稱物平施之謂乎太卑而可踰非謙德矣<lb/>
螟<lb/>
　程頥曰為災也民以食為命故有災必書<lb/>
冬十有二月無駭卒<lb/>
　程頥曰未賜族書名而已<lb/>
　謝湜曰卒而後賜族故不氏無駭公子展之孫其卒<lb/>
　也賜族為展氏大夫生而賜族諸侯之失制也觀季<lb/>
<pb n="7b"/>
　友仲遂叔肹卒書氏然後知無駭挾之不氏為正也<lb/>
　觀無駭卒不書氏然後知季友仲遂叔肹之氏為非<lb/>
　正也<lb/>
　胡安國曰無駭書名未賜族也諸侯之子為大夫則<lb/>
　稱公子其孫也而為大夫則稱公孫公孫之子與異<lb/>
　姓之臣未賜族而身為大夫則稱名無駭挾之類是<lb/>
　也已賜族而使之世為大夫則稱氏如仲孫叔孫季<lb/>
　孫之類是也古者置卿必求賢德不以世官春秋之<lb/>
<pb n="8a"/>
　初猶為近古故無駭與挾皆書名爾其後官人以世<lb/>
　無不賜之族或以字或以謚或以官或以邑而先王<lb/>
　之禮亡矣至於三家專魯六卿分晋諸侯失國出奔<lb/>
　者相繼職此由也按禮天子寰内諸侯世其禄而不<lb/>
　嗣然則諸侯所置大夫嗣其位而不易豈禮也哉觀<lb/>
　春秋所書而是非之迹著矣治亂之効明矣<lb/>
　吕祖謙曰春秋之初謚族尚少見於魯者如所謂挾<lb/>
　如所謂翬如所謂宛如所謂無駭皆不命氏傳世官<lb/>
<pb n="8b"/>
　春秋初東遷蓋大夫官爵甚少以魯一國論之謚族<lb/>
　甚少大夫官爵無非賜姓使當時春秋之前有世官<lb/>
　所謂鄉舉里選賓興不可行秀民無處安排看得世<lb/>
　官只是起於春秋以來<lb/>
九年春天王使南季來聘<lb/>
　程頥曰周禮大行人時聘以結諸侯之好王法之行<lb/>
　時加聘問以懐諸侯乃常禮也春秋之時諸侯不修<lb/>
　臣職朝覲之禮廢王法所當治也不能正典刑而反<lb/>
<pb n="9a"/>
　聘之又不見荅失道甚矣<lb/>
　謝湜曰天王以聘禮交結邦國故三年之間聘魯者<lb/>
　二凡伯天子卿士之有爵者故稱爵南季天子大夫<lb/>
　故稱字<lb/>
　胡安國曰按周禮行人王者待諸侯有時聘以結好<lb/>
　間問以諭志而糓梁子何以獨言聘諸侯非正也古<lb/>
　者諸侯於天子比年一小聘三年一大聘五年一朝<lb/>
　天子於諸侯不可以若是恝故亦有聘問之禮焉隱<lb/>
<pb n="9b"/>
　公即位九年于此而史䇿不書遣使如周則是未嘗<lb/>
　朝也一不朝則貶其爵再不朝則削其地如隱公者<lb/>
　貶爵削地可也刑則不舉遣使聘焉其所以為不正<lb/>
　乎經書如京師者一朝于王所者二卿大夫如京師<lb/>
　者五舉魯一國則天下諸侯怠慢不臣可知也書天<lb/>
　王來聘者七鍚命者三賵葬者四則問於他邦及齊<lb/>
　晋秦楚之大國又可知矣王之不王如此征伐安得<lb/>
　不自諸侯出乎諸侯之不臣者如此政事安得不自<lb/>
<pb n="10a"/>
　大夫出乎君臣上下之分易矣陪臣執國命夷狄制<lb/>
　諸夏矣其原皆自天王失威福之柄也春秋於此<lb/>
　蓋有不得已焉爾矣<lb/>
三月癸酉大雨震電庚辰大雨雪<lb/>
　程頥曰隂陽運動有常而無忒凡失其度皆人為感<lb/>
　之也故春秋災異必書漢儒傳其説不逹其理故所<lb/>
　言多妄三月大雨震電不時災也大雨雪非常為大<lb/>
　亦災也<lb/>
<pb n="10b"/>
　謝湜曰建寅之月陽氣尚㣲非大雨震電大雨雪之<lb/>
　時三月大雨震電大雨雪變之大者也雷聲異常為<lb/>
　震書震則又以示上天譴怒之意<lb/>
　胡安國曰震雷者陽精之發雨雪者隂氣之凝周三<lb/>
　月夏之正月也雷未可以出電未可以見而大震電<lb/>
　此陽失節也雷已出電已見則雪不當復降而大雨<lb/>
　雪此隂氣縱也夫隂陽運動有常而無忒凡失其度<lb/>
　人為之感也今陽失節而隂氣縱公子翬之䜛兆矣<lb/>
<pb n="11a"/>
　鍾巫之禍萌矣春秋災異必書雖不言其事應而事<lb/>
　應具存惟明於天人相感之際響應之理則見聖人<lb/>
　所書之意矣<lb/>
挾卒<lb/>
　謝湜曰挾不氏未賜族<lb/>
夏城郎<lb/>
　程頥曰書不時也<lb/>
　胡安國曰城者禦暴保民之所而城有制役有時大<lb/>
<pb n="11b"/>
　都不過三國之一邑無百雉之城制也魯嘗城費城<lb/>
　郈其後復墮焉則越禮而非制矣凡土功龍見而戒<lb/>
　事火見而致用水昏正而栽日至而畢時也隱公城<lb/>
　中丘城郎而皆以夏則妨農務而非時矣城不踰制<lb/>
　役不踰時又當分財用平板幹稱畚築程土物議逺<lb/>
　邇畧基址揣厚薄仞溝洫具糇糧度有司量功命日<lb/>
　不愆于素然後為之可也况失其時制妄興大作無<lb/>
　愛飬斯民之意者其罪之輕重見矣<lb/>
<pb n="12a"/>
秋七月<lb/>
冬公㑹齊侯于防<lb/>
　程頥曰謀伐宋也<lb/>
　程氏雜説曰古之治時諸侯服天子之命以守疆土以治<lb/>
　人民其朝聘有時其出入有度無非禮者也<hi>一作無非事也</hi>世之<lb/>
　亂也王綱不振諸侯無法以自守强凌弱衆暴寡大者則<lb/>
　糾合其黨以逞其欲中者則附從不服以救其亡故列國<lb/>
　之㑹紛然於天下矣聖人一以王法正之凡書㑹者皆譏<lb/>
<pb n="12b"/>
　也若夫彼善於此惡有輕重則各重乎其事春秋之法與<lb/>
　諸侯為㑹則書曰公㑹某侯于某公㑹齊侯于防公㑹齊<lb/>
　侯鄭伯于仲丘之類是也内臣㑹諸侯則書曰某㑹某侯<lb/>
　于某單伯㑹齊侯宋公衞侯鄭伯于鄄公孫敖㑹晉侯于<lb/>
　戚之類是也内臣之辭也其外諸侯相㑹則書曰某侯㑹<lb/>
　于某蔡侯鄭伯㑹于鄧齊侯宋公㑹于洮是也唯以國之<lb/>
　大小强弱爵之高卑為之次直罪其非王事相㑹聚爾<lb/>
　謝湜曰防魯地左氏謂宋不王謀伐宋<lb/>
<pb n="13a"/>
　胡安國曰周官行人曰時㑹以發四方之禁此謂非<lb/>
　時而㑹諸侯以禁止天下之不義也列國何為有此<lb/>
　名凡書㑹皆譏也謂非王事相㑹聚爾左氏稱宋公<lb/>
　不王鄭伯以王命討之使來告命㑹于防謀伐宋也<lb/>
　于中丘為師期也亦謂之非王事可乎曰以王命討<lb/>
　宋而聽征討之禁於王都雖召陵之舉不是及矣始<lb/>
　則私相㑹為謀於防中則私相盟為師期於鄧終則<lb/>
　乗敗人而深為利以取二邑歸諸已奉王命討不庭<lb/>
<pb n="13b"/>
　者果如是乎經之書㑹書伐而不異其文以此<lb/>
十年春王二月公㑹齊侯鄭伯于中丘<lb/>
　程頥曰為師期也<lb/>
　謝湜曰冬㑹于防春㑹于中丘貪逺務而釋近憂圖<lb/>
　外功而弛内事取危之道也<lb/>
夏翬帥師㑹齊人鄭人伐宋<lb/>
　程頥曰三國先遣將致伐齊鄭稱人非卿也翬不稱<lb/>
　公子與四年同<lb/>
<pb n="14a"/>
　程氏雜説曰翬帥師㑹齊人鄭人伐宋六月壬戌公<lb/>
　敗宋師于菅辛未取郜辛巳取防伐宋矣又敗宋師<lb/>
　于菅浹日之間取其二邑亟之也故書日以謹之<lb/>
　胡安國曰翬不氏先期也始而㑹宋以伐鄭固請而<lb/>
　行今而㑹鄭以伐宋先期而往不待鍾巫之變知其<lb/>
　有無君之心矣夫亂臣賊子積其强惡非一朝一夕<lb/>
　之故及權勢已成威行中外雖欲制之其將能乎去<lb/>
　其公子以戒兵柄下移制之於未亂也<lb/>
<pb n="14b"/>
　吕祖謙曰觀隱公一卷其間言王處甚多蓋間止有<lb/>
　一二年不言耳以此見得王室雖衰當時尚知有王<lb/>
　如鄭伯以王命伐宋若此皆是自後言王處極少以<lb/>
　此見得又不及隱公時節又曰鄭伯以王命伐宋須<lb/>
　看鄭夲志非是為王不過欲報前宋使三國伐鄭之<lb/>
　讐耳又須看前王貳于虢鄭怨王室至虢為卿士鄭<lb/>
　為左卿士其職已在虢下猶且以齊朝周則伐宋之<lb/>
　志巳可見<lb/>
<pb n="15a"/>
六月壬戌公敗宋師于菅<lb/>
　程頥曰不言戰而言敗敗者為主彼與戰而此敗之<lb/>
　也<lb/>
辛未取郜辛巳取防<lb/>
　程頥曰取二邑而有之盜也<lb/>
　謝湜曰郜防宋邑伐宋將以討不庭也得邑而舎罪<lb/>
　則暴惡在所伐者皆可以利獲免矣何以禁亂法之<lb/>
　人哉故兵以利興春秋惡之取邑重事故書日内則<lb/>
<pb n="15b"/>
　書外則不書詳内事也<lb/>
　胡安國曰内大惡其詞婉小惡直書而不隱夫諸侯<lb/>
　分邑非其有而取之盜也曷不隱乎於取之中猶有<lb/>
　重焉者若成公取鄟襄公取邿昭公取鄫皆覆人之<lb/>
　邦而絶其祀亦書曰取所謂猶有重焉者此故取郜<lb/>
　取防直書而不隱也其不言戰而言敗敗者為主彼<lb/>
　與戰而此敗之也皆陳曰戰詐戰曰敗<lb/>
秋宋人衛人入鄭<lb/>
<pb n="16a"/>
　程頥曰鄭勞民以務外而不知守其國故二國入之<lb/>
　謝湜曰君以國為夲國以民為夲夲固然後以動則<lb/>
　威以征則服若乃勞民以事攻討而内無守備基夲<lb/>
　空虚危國之道也春秋書鄭伯鄭人㑹伐於前書宋<lb/>
　人衛人入鄭於後而莊公不知安固國夲其失久矣<lb/>
　三國乗虚入鄭故不稱伐<lb/>
宋人蔡人衛人伐戴鄭伯伐取之<lb/>
　程頥曰宋人衛人入鄭蔡人從之伐戴鄭伯圍戴克<lb/>
<pb n="16b"/>
　之取三師焉戴鄭所與也故三國伐之鄭戴合攻蓋<lb/>
　取三國之聚其殘民也甚矣<lb/>
　程氏雜説曰取者非其有之以為己邑也滅者覆人<lb/>
　之邦絶人之祀其惡尤甚凡取田邑不以内外皆曰<lb/>
　取外國唯隱十年宋人蔡人衛人伐戴鄭伯伐取之<lb/>
　僖三年徐人取舒二者不絶其祀取以為己附庸也<lb/>
　其他皆滅矣内大惡諱凡滅國皆不書若取鄟取邿<lb/>
　取鄫之類皆只謂之取而已唯僖十七年夏滅項不<lb/>
<pb n="17a"/>
　諱者非公滅也按僖十六年冬公㑹齊侯宋公陳侯<lb/>
　衛侯鄭伯許男邢侯曹伯于淮十七年九月公至自<lb/>
　㑹然則夏公不在國滅項非公滅也凡諱者隱公惡<lb/>
　也執政之臣滅之曷為而諱哉<lb/>
　謝湜曰戴小國鄭國伐戴取之不書滅者取之為已<lb/>
　附庸故也三國移師伐戴大國在所救也鄭伯既不<lb/>
　能救又因其困伐而取之襲人之暴而逞其虐乗人<lb/>
　之危而利其國不義之大者也<lb/>
<pb n="17b"/>
　胡安國曰稱伐稱取兼之也或疑鄭人兵力不能取<lb/>
　戴兼三國之師非矣什圍伍攻正也以寡覆衆竒也<lb/>
　莊公蓋嘗克叚敗王師因州吁而入許能以竒勝可<lb/>
　知矣故駐師於郊多方以誤之也四國已闘起乗其<lb/>
　弊一舉而兼取之卞莊子之術也然則可乎孟子曰<lb/>
　善戰者服上刑稱伐取者其以鄭莊公殘民之甚當<lb/>
　此刑矣<lb/>
冬十月壬午齊人鄭人入郕<lb/>
<pb n="18a"/>
　程頥曰討不㑹伐宋也宋以公子馮在鄭故二國交<lb/>
　惡左氏傳云宋公不王鄭伯以王命討之於春秋不<lb/>
　見其為王討也王臣不行王師不出矯假以逞私忿<lb/>
　耳<lb/>
　謝湜曰郕小國五年衛師入郕十年齊人鄭人入郕<lb/>
　小國困於水火可知也<lb/>
　胡安國曰左氏傳云宋公不王鄭以王命致討而郕<lb/>
　人不㑹齊鄭入郕討違王命也程氏謂宋夲以公子<lb/>
<pb n="18b"/>
　馮在鄭故二國交惡春秋不見其為王討也王臣不<lb/>
　行王師不出矯假以逞私忿矣此説據經為合若討<lb/>
　違王命則不書入矣入者不順之辭也茍以為難辭<lb/>
　則齊鄭大國於討郕何難哉<lb/>
十有一年春滕侯薛侯來朝<lb/>
　程頥曰諸侯雖有相朝之禮而當時諸侯於天子未<lb/>
　嘗朝覲獨相率以朝魯得為禮乎<lb/>
　程氏雜説曰周禮行人凡諸侯之邦交嵗相問也中<lb/>
<pb n="19a"/>
　相聘也世相朝也先王制禮所以盡人之情諸侯之<lb/>
　於鄰國壤地相接茍無以相與則何以講好而修睦<lb/>
　蓋其勢有不得不然哉然或非禮則適所以為亂也<lb/>
　王室不綱典制大壊無禮義之交而惟强弱之視或<lb/>
　附大而結好或畏威而共命故小國則朝之聘之大<lb/>
　國則聘而不朝故來朝于魯者非邾鄫紀薛則郯杞<lb/>
　曹滕之類皆小國也魯侯之所如者惟晋齊楚三大<lb/>
　國而已聘於魯者則齊晉宋衛陳鄭秦楚之邦魯臣<lb/>
<pb n="19b"/>
　之所如者則唯多大國而或及於小國者矣是以聖<lb/>
　人一切書之皆所以示愧諸侯之來魯者則曰朝曰<lb/>
　聘所以紀當世之亂蓋不如是則無以正王法其内<lb/>
　臣如諸侯非聘則各書其事惟叔孫豹鄫世子巫如<lb/>
　晉不繫事而非聘<lb/>
　謝湜曰鄰國疆境相交邦事相聨婚姻相通災難相<lb/>
　恤於其繼世則許之相朝所以致兩君親睦之恩也<lb/>
　春秋相朝則出於小國畏難而為之非鄰國世朝之<lb/>
<pb n="20a"/>
　禮也故齊楚之屬大于魯則魯往朝之而齊楚<lb/>
　不至焉方是時宋人蔡人衛人伐戴鄭伯取戴齊人<lb/>
　入郕小國受難甚矣故滕薛恐懼朝魯<lb/>
　胡安國曰諸侯朝於諸侯禮乎孔子曰邦君為兩君<lb/>
　之好有反坫周禮行人凡諸侯之邦交殷相聘世相<lb/>
　朝也夫謂之殷則得中而不過謂之世則終諸侯之<lb/>
　世而一相朝其為禮亦節矣周衰典制大壊諸侯放<lb/>
　恣無禮義之交惟强弱之視以魯事觀焉或來朝不<lb/>
<pb n="20b"/>
　報其禮或屢往而不納以歸無合於中聘世朝之制<lb/>
　矣且列國於天子述所職者蓋闕如也而自相朝聘<lb/>
　可乎凡大國來聘小國來朝一切書之而不削皆以<lb/>
　示譏滕薛二君不特言者又譏旅見也非天子不旅<lb/>
　見諸侯偃然受之而不辭亦以見隱公之志荒矣<lb/>
　吕祖謙曰滕薛來朝争長此一叚須看得官制滕侯<lb/>
　曰我周之卜正也以此見成周盛時諸侯非惟入為<lb/>
　王卿士而卜正一官亦皆諸侯為之又曰看隱公一<lb/>
<pb n="21a"/>
　君須知得天下之禍機常萌於盛滿之時隱之季年<lb/>
　滕薛來朝爭長而隱公能和之又與鄭伯入許伐宋<lb/>
　皆有功魯正是盛滿之時所以羽父之禍實萌於此<lb/>
　如秦隋之君莫不皆然前面如此之盛不知持守之<lb/>
　道理後不免有所失何故一旦為羽父所殺也此必<lb/>
　有因大凡當盛滿之時最要人持守蓋隱公當此之<lb/>
　時驕恣自滿而不知戒故不免有簒弑之禍<lb/>
夏公㑹鄭伯于時來<lb/>
<pb n="21b"/>
　程頥曰謀伐許也<lb/>
　謝湜曰時來鄭地左氏謂許不共謀伐許<lb/>
秋七月壬午公及齊侯鄭伯入許<lb/>
　程頥曰書及内為主非内為主則先書㑹伐後書入<lb/>
　也<lb/>
　謝湜曰齊人鄭人入郕公及齊侯鄭伯入許皆不書<lb/>
　伐者著其以不義入人之國也入許稱及則以謀出<lb/>
　於公也許莊公出奔不書滅者不絶其祀也先王以<lb/>
<pb n="22a"/>
　兵止兵以殺止殺春秋以産怨難而已自中丘㑹起<lb/>
　其後魯齊鄭伐宋魯取郜防宋衛入鄭宋蔡衛伐戴<lb/>
　鄭取戴齊鄭入郕魯齊鄭入許怨搆而不息禍連而<lb/>
　不止故曰兵猶火也弗戢將自焚也可不戒哉<lb/>
　胡安國曰書㑹則伐許者夲鄭志也書及則入許者<lb/>
　公所欲也隱公即位十有一年天王遣使來聘者再<lb/>
　而未嘗朝于京師罪一也平王崩不赴喪㑹葬至使<lb/>
　武氏子來求賻罪二也禮樂征伐自天子出而擅興<lb/>
<pb n="22b"/>
　兵甲為宋而伐邾為鄭而伐宋罪三也山川土田各<lb/>
　有封守上受之天王下傳之先祖而取郜取防入祊<lb/>
　易許罪四也今又入人之國而逐其君罪五也凡此<lb/>
　五不韙者人臣之大惡而隱公兼有之然則不善之<lb/>
　殃豈特始於惠成於桓而隱之積惡亦不可得而掩<lb/>
　矣使隱公者為國以禮而自强於善豈有鍾巫之難<lb/>
　乎是故春秋所載以人事言則是非善惡之迹設施<lb/>
　於前而成敗吉凶之效見於後以天道言則感應之<lb/>
<pb n="23a"/>
　理明矣不可不察也<lb/>
　吕祖謙曰鄭入許而不有許此一叚看得王綱初解<lb/>
　紐諸侯未敢放手滅人國如後之滅霍滅耿滅魏畧<lb/>
　無顧忌<lb/>
冬十有一月壬辰公薨<lb/>
　程頥曰翬譖于桓公而請弑之公祭鍾巫于寪氏翬<lb/>
　使賊弑公于寪氏立桓而討寪氏有死者人君終于<lb/>
　路寢見卿大夫而終乃正終也薨于燕寢不正其終<lb/>
<pb n="23b"/>
　也薨不書地弑也賊不討不書葬無臣子也<lb/>
　謝湜曰公薨翬與桓公弑之也君父大難臣子所不<lb/>
　忍言故不書弑君父大故臣子所不敢沒故不書地<lb/>
　薨而書地謹其終也不地以見不得其終也葬以奉<lb/>
　安死者君弑而賊不討則死者不安於下雖葬猶弗<lb/>
　葬也故不書葬以責無臣子也易曰履霜堅冰隂始<lb/>
　凝也馴致其道至堅冰也然則禍難之發非一朝一<lb/>
　夕其所由來漸矣春秋書翬帥師不書公子以見公<lb/>
<pb n="24a"/>
　子翬不臣之心巳兆於此其罪在所絶也書大雨震<lb/>
　電大雨雪以見災變之大人君所當修省也為隱公<lb/>
　者輕社廟以事干戈勞力衆以工城築委宫庭以逐<lb/>
　盟㑹國有大姦而不知察臣有逆謀而不知慮天有<lb/>
　譴告而不知恐權歸於私門而不知制此不測之變<lb/>
　所以發於肘腋之間也然則有國家者其禍亂之萌<lb/>
　可不鑒之於㣲哉<lb/>
　胡安國曰致隱讓國立不以正惠公之罪也致桓弑<lb/>
<pb n="24b"/>
　君幾不早斷隱公之失也既有䜛人交亂其間憂虞<lb/>
　之象著矣而曰使營菟裘吾將老焉是猶豫留時辨<lb/>
　之不早也其及也宜隱公見弑魯史舊文必以實書<lb/>
　其曰公薨者仲尼親筆也古者史官以直為職而不<lb/>
　諱國惡仲尼筆削舊史斷自聖心於魯君見弑削而<lb/>
　不書者蓋國史一官之守春秋萬世之法其用固不<lb/>
　同矣不書弑示臣子於君父有隱避其惡之禮不書<lb/>
　地示臣子於君父有不沒其實之忠不書葬示臣子<lb/>
<pb n="25a"/>
　於君父有討賦復仇之義非聖人莫能修謂此類也<lb/>
　夫賊不討仇不復而不書葬則服不除寢苫枕戈無<lb/>
　時而終事也以此法討罪至嚴矣故曰春秋成而亂<lb/>
　臣賊子懼<lb/>
　右隱公十有一年書于經者其事七十有六以為經<lb/>
　世之典撥亂反正之書百王不易之大法其詳可得<lb/>
　聞乎謂一為元則知祖述憲章以體元為人主之職<lb/>
　謂周正為春則知立制度改正朔以夏正為可行之<lb/>
<pb n="25b"/>
　時謂正月為王正則知天下之定于一也隱公不書<lb/>
　即位則知父子君臣之大倫不可廢也與邾儀父宋<lb/>
　人盟而皆書曰及則知以忠信誠慤為先而盟誓不<lb/>
　足貴也太叔出奔共而書曰鄭伯克叚則知以親愛<lb/>
　為主而恩義之輕重不可偏也來賵仲子而冡宰書<lb/>
　名則知夫婦人倫之夲而嫡妾之名分不可亂也祭<lb/>
　伯朝魯直書曰來則知人臣義無私交而朋黨之原<lb/>
　不可長也公子益師書卒則知春秋貴大臣而恩禮<lb/>
<pb n="26a"/>
　之哀榮不可恝也元者何仁是也仁者何心是也<hi>餘詳</hi>
　<hi>見第一卷元年春下</hi>盟于昩而書及公所欲也盟于宿而書及<lb/>
　公立而求成焉非若小國之於大國不得已而要盟<lb/>
　者後七年為宋而伐邾昩之盟其刑牲歃血果何為<lb/>
　也後十年為鄭而伐宋要質鬼神又安在乎比事而<lb/>
　觀而盟不足貴亦審矣世衰道泯民彛泯亂若宋殤<lb/>
　之於馮也衛侯鄭之於叔武瑕也皆為利争不勝討<lb/>
　也而莊公獨以順母為辭養成叚惡夫中也養不中<lb/>
<pb n="26b"/>
　才也養不才故人樂有賢父兄也仁人之於兄弟不<lb/>
　藏怒焉不宿怨焉親愛之而已矣象憂亦憂象喜亦<lb/>
　喜恩掩義也使吏治其國而象不得有為義勝恩也<lb/>
　恩義並立而中持衡焉叚雖凶逆焉攸亂此春秋責<lb/>
　莊公之意也太宰建邦六典以佐王治邦國者也而<lb/>
　承命以賵諸侯之妾不知其不可是為不智知其不<lb/>
　可而不言是為不忠不忠不智之人而可以居百寮<lb/>
　之長乎故貶而書名賤之也或曰安知咺之不言如<lb/>
<pb n="27a"/>
　其不用何言而不用則辭其位而不居禮也今奉命<lb/>
　而來則知其阿諛順㫖無體國愛君之義矣其貶而<lb/>
　書名非宰也夫危而不持顛而不扶則將焉用彼相<lb/>
　若以其嘗為冡宰不論功罪而曲以禮貌加之非春<lb/>
　秋貴相之意矣君子有更相汲引交好以為公小人<lb/>
　有互相朋黨比周以為私迹雖同而情異不可不察<lb/>
　也祭伯朝魯安知其為私而不與乎隱公之立未嘗<lb/>
　請命王法所當治也祭伯為王卿士不能詔王以正<lb/>
<pb n="27b"/>
　典刑而逺來朝之其為阿私審矣故尹氏來訃不稱<lb/>
　爵祭叔來聘不言使皆以明人臣之義杜朋黨之原<lb/>
　矣大夫書卒見君臣之義也不書葬明尊卑之等也<lb/>
　或日或不日著禮貌之義也名而不書氏者身自為<lb/>
　卿而非世也其稱公子以貴戚故使為卿也不書官<lb/>
　者不請於王而私自命也其有將兵而㑹戰奉使而<lb/>
　出疆名姓巳登於史冊如公子翬者而不書卒何<lb/>
　也迷國誤朝躬行弑逆則有天討之刑矣公子遂之<lb/>
<pb n="28a"/>
　罪亦同而書卒何也因事之變以明卿卒不繹之禮<lb/>
　而義不係於遂也季孫意如無事之變而書卒獨何<lb/>
　歟春秋有變例定哀多㣲辭季氏逐昭公殺務人而<lb/>
　立宋若有漢髙帝之公不賞私勞則三家退聽公室<lb/>
　張矣定公幸於禍而忘其危誘於利而忘其辱以意<lb/>
　如為大夫而不討先君之賊也天理滅矣是故比事<lb/>
　以觀其異同可見觸類而長其指意無窮以一年之<lb/>
　事考之則二百四十二年之行事皆可見矣以為經<lb/>
<pb n="28b"/>
　世之典撥亂反正之書百王不易之大法豈不信夫<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋集義卷五<lb/>
</p>
<p>
</p>
  </div>
</body>
</text>
</TEI>
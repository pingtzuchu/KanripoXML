<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>像象管見卷九</head> <lb/>
    <p>
<pb n="1a"/>
欽定四庫全書<lb/>
　像象管見卷九<lb/>
　　　　　　　　　　　　明　錢一本　撰<lb/>
　雜卦𫝊<lb/>
乾剛坤柔比樂師憂<hi>余氏曰在上而得衆故樂居下而任重故憂</hi>臨觀之義<lb/>
或與或求<hi>本義以我臨物曰與物來觀我曰求二卦互有與求之義</hi>屯見而不失其<lb/>
居蒙雜而著<hi>吴氏曰見者陽在上卦之天而位顯雜者陽在下卦之地而位幽初動于險内而固守曰不失其居上止于險外而光明曰著</hi>震起也艮止也損益盛衰之始也<lb/>
<pb n="1b"/>
大畜時也无妄災也<hi>當剛止之時故能畜禍非自取曰災</hi>萃聚而升不來<lb/>
也謙輕而豫怠也<hi>朱子曰謙輕是卑小之義豫怠豫是悅之極便放倒了怠或音苔</hi>噬<lb/>
嗑食也賁无色也兌見而巽伏也<hi>兌隂外是巽隂内伏</hi>隨无故也<lb/>
<hi>不主于故時隨而隨</hi>蠱則飭也剥爛也復反也晉晝也明夷誅也<lb/>
井通而困相遇也<hi>以通與遇為反對遇塞而不通之象</hi>咸速也恒久也渙<lb/>
離也節止也解緩也蹇難也<hi>解則勢已寛故緩蹇則勢方急故難</hi>睽外也<lb/>
<hi>君臣朋友之道在外</hi>家人内也<hi>父子兄弟夫/婦之道在内</hi>否泰反其類也<hi>君子以君子為類小人以小人為類君子泰則小人否小人泰則君子否</hi>大壯則止遯則退也大<lb/>
<pb n="2a"/>
有衆也同人親也革去故也鼎取新也小過過也中孚<lb/>
信也豐多故也親寡旅也<hi>物盛則多事身寓則少親</hi>離上而坎下也<lb/>
小畜寡也履不處也需不進也訟不親也大過顛也姤<lb/>
遇也柔遇剛也漸女歸待男行也頥養正也既濟定也<lb/>
歸妹女之終也未濟男之窮也夬决也剛决柔也君子<lb/>
道長小人道憂也<hi>項平甫曰大過而下原其亂之始生于姤極其勢之上窮于夬自夬而乾有終而復始之義胡氏曰上三十卦終之以困柔揜剛也下三十四卦終之以夬剛决柔也柔揜剛君子不失其所亨剛决柔君子道長小人道憂矣然則天地間剛柔毎毎相雜至若君子之為剛小人之為柔决不可使<pb n="2b"/>相雜故于雜卦之末特分别君子小人之道言之聖人贊化育扶世變之意微矣鄧汝極曰文王序卦聖人更其序而為雜由乾坤而窮之于井困由咸恒而反之于姤夬明易之不可窮也</hi>
　序始屯終未濟望道未見之意雜始比終夬思見君<lb/>
　子之意○序不易者八反易者二十八雜正對者二<lb/>
　十八不對者八六十四總以八為主不可得而易者<lb/>
　也○雜于乾坤後比師始井困終咸恒後渙節始需<lb/>
　訟終餘八卦合為末局而以夬終作易聖人之有憂<lb/>
　患其心同其道同○比樂師憂晉晝明夷誅雜卦合<lb/>
<pb n="3a"/>
　為上局凡比皆晝而為君子之道故樂凡師皆誅而<lb/>
　為小人之道故憂堯舜前皆樂之世晝也湯武後皆<lb/>
　憂之世誅也比師井困之聫合將求比樂在䟽井通<lb/>
　欲釋師憂先安困遇○升萃之居上雜中仲尼濳心<lb/>
　文王之深思乎天下萃矣而大牲用焉岐亨矣而貞<lb/>
　吉升階焉不以師憂易比樂不因困遇忘井通无取<lb/>
　明夷之誅而思三接晉日之晝也其前大畜无妄曰<lb/>
　時曰災後謙豫曰輕曰怠紂世春秋皆時為之羑囚<lb/>
<pb n="3b"/>
　匡圍非災如何聲色不大知能俱无且以為輕觀逸<lb/>
　游田之不敢疏食水飲之晏如惟恐其怠也前損益<lb/>
　曰盛衰之始纔損便為盛始纔益便為衰始後噬賁<lb/>
　曰食曰无色食家常飯也无色布帛之為也震起艮<lb/>
　止兌見巽伏先後聫合萃聚常聚是為乾坤合徳萬<lb/>
　古不磨之精神升不來不復來是為君子日進髙明<lb/>
　並不究于汚下之事業○困相遇坎剛自揜可與兌<lb/>
　柔分過故曰相姤遇巽柔獨為主乾剛便似都无蹔<lb/>
<pb n="4a"/>
　立處雜卦聖人繫姤于大過後另為一局顛而遇女<lb/>
　即能待能終男不勝窮故終于夬决是為頥養正之<lb/>
　人道既濟定之天道○大有曰衆小畜曰寡同人曰<lb/>
　親旅曰親寡同人旅之間猶為小過不親之末遂為<lb/>
　大過聖人以无大過自期而謂有假于數年學易之<lb/>
　功亦以此或目易為不緊要謂非學者急務不幾舉<lb/>
　一世而盡顛之无復有正之日乎○離上坎下一局<lb/>
　終于訟之不親始于小過之過離上坎下即未濟之<lb/>
<pb n="4b"/>
　男之窮過為小過而顛為大過皆此○睽家人革鼎<lb/>
　相反為一局徹外徹内去故取新皆巽兌合離之時<lb/>
　用大壯遯合于中大壯泰剛外長一畫謂之止外去<lb/>
　二隂如為羝羊之觸立寘之窮遯否剛内長一畫謂<lb/>
　之退内來二隂不有臣妾之畜必速成姤是故君子<lb/>
　以一剛要壯終遂成大有之衆皆壯止之力以一剛<lb/>
　原遯始无失同人之親皆遯退之功○剥爛也言熟<lb/>
　也復反也則可以種之而復生也○大過中爻重乾<lb/>
<pb n="5a"/>
　也姤即大過下體夬即大過上體雜以是終足之所<lb/>
　投首之所舉俱以小人為憂也非憂人之為小人而<lb/>
　憂己之為小人卒墮于未濟之男之窮也○小過過<lb/>
　也二體皆剛大過顛也二體皆柔雖四剛合處于中<lb/>
　而本末不勝其弱凡似剛而實柔似公而實私似義<lb/>
　而實利似大而實小皆是聖人以无大過自期亦深<lb/>
　懼不免乎顛耳○雜于乾坤成列後比師坤坎合晉<lb/>
　明夷坤離合為第一局至大有同人乾離合為第二<lb/>
<pb n="5b"/>
　局至需訟乾坎合為第三局大過至夬為第四局又<lb/>
　自乾至睽二十卦為外反為家人至夬二十卦為内<lb/>
　外坤與坎離為合局内乾與坎離為合局乾坤以坎<lb/>
　離為中坎離以乾坤為正外坤内乾欲天下之常泰<lb/>
　始乾終夬欲天下盡人為君子无一不上達天徳全<lb/>
　體乾道而免未濟之窮也<lb/>
　<lb/>
　像象管見卷九<lb/>
</p>
<p>
</p>
  </div>
</body>
</text>
</TEI>
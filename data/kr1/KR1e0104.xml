<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Title</title>
            </titleStmt>
            <publicationStmt>
                <p>Information about publication or distribution</p>
            </publicationStmt>
            <sourceDesc>
                <p>Information about the source</p>
            </sourceDesc>
        </fileDesc>
    </teiHeader>
    <text>
        <body>
            <div>
                <head>春秋屬辭比事記</head>
    <p>
<pb n="1a"/>欽定四庫全書　　　　　經部五<lb/>
　春秋屬辭比事記　　　　春秋類<lb/>
　　提要<lb/>
　　　　<hi>臣</hi>等謹案春秋屬辭比事記四卷<lb/>
　　　國朝毛奇齡撰竒齡作春秋𫝊分義例為二十<lb/>
　　　　二門而其書則仍從經文十二公之序此乃<lb/>
　　　　分門隸事如沈棐趙汸之體條理頗為明晰<lb/>
　　　　考據亦多精核葢奇齡長於辨禮春秋據禮<lb/>
<pb n="1b"/>　　　　立制而是書據禮以斷春秋宜其秩然有紀<lb/>
　　　　也其不旁牽三禮而獨就經説經尤為特識<lb/>
　　　　是書為奇齡門人所編云本十卷朱彞尊經<lb/>
　　　　義考惟載六卷且云未見此本於二十二門<lb/>
　　　　之中僅得七門而侵伐一門尚未及半雖非<lb/>
　　　　完書然核其體要轉勝所作春秋𫝊也乾隆<lb/>
　　　　四十三年九月恭校上<lb/>
　　　　　　　總纂官<hi>臣</hi>紀昀<hi>臣</hi>陸錫熊<hi>臣</hi>孫士毅<lb/>
<pb n="2a"/>　　　　　　　　總　校　官　<hi>臣</hi>　陸　費　墀<lb/>
</p>

  </div>
            <div>
<head>春秋屬辭比事記卷一</head> <lb/>
    <p>
<pb n="1a"/>欽定四庫全書<lb/>
　春秋屬辭比事記卷一<lb/>
　　　　　　　　　　翰林院檢討毛竒齡撰<lb/>
經解曰屬辭比事春秋教也夫辭何以屬謂夫史文之<lb/>
散漶者宜合屬也事何以比謂夫史官所載之事畔亂<lb/>
參錯而當為之比以類也此本夫子以前之春秋而夫<lb/>
子解之如此是以夫子之春秋亦仍以四字為之解漢<lb/>
儒謂屬合辭令比次戰伐則於作者之意全無統繫而<lb/>
<pb n="1b"/>好事者自造為書例謂辭有褒譏事有功罪皆於書法<lb/>
乎例之書人書爵書名書日並有義例而較之全經而<lb/>
一徃不合則於是重疑春秋而春秋不𫝊昔者孟子解<lb/>
春秋曰其事則事當比也曰其文則其辭當屬合也而<lb/>
在夫子以前晉韓起聘魯見魯史春秋即嘆曰周禮盡<lb/>
在魯矣則魯史記事全以周禮為表志而策書相𫝊謂<lb/>
之禮經凡其事其文一準乎禮而從而比之屬之雖前<lb/>
後所書偶有同異而義無不同並無書人書爵書名書<lb/>
<pb n="2a"/>日之瀆亂乎其間而遍校之十二公二百四十二年之<lb/>
春秋而無徃不合則真春秋矣向非屬辭亦安知其文<lb/>
之聨屬如是也書人亦例不書人亦例也書名書爵書<lb/>
曰無一非例即不書名書爵書曰亦無一非例也而於<lb/>
以比事則事之相似者而褒譏與功罪見焉即不相似<lb/>
者而褒譏功罪亦無徃不見焉以禮為志而其事其文<lb/>
以次比屬而其義即行乎禮與事與文之中謂之四例<lb/>
亦謂之二十二志而總名之曰春秋屬辭比事記夫如<lb/>
<pb n="2b"/>是而夫子之春秋庶可見乎予𫝊春秋成已創發四例<lb/>
而人或不信因復重闡之而分禮門部比屬其辭事之<lb/>
繫禮者而著之于篇<lb/>
改元<lb/>
　周禮天子諸侯分國各紀其年以行於國中每遇國<lb/>
　君新立則必改年以始之謂之改元<lb/>
<hi>隱公</hi>元年<lb/>
　此魯隱公元年即周平王之四十九年也隱為恵公<lb/>
<pb n="3a"/>　子魯史不載恵公死日但以禮推之則商禮踰月改<lb/>
　元周禮踰年始改元此必恵公死於周平之四十八<lb/>
　年而隱于是改之者若史世家云恵公四十六年卒<lb/>
　則此為恵公四十六年之明年然不敢據者𫝊稱恵<lb/>
　公娶宋仲子為魯夫人而世家謂恵奪隱公之妻而<lb/>
　自娶之生桓公則于隱年為過長桓年為過幼其於<lb/>
　年月必有與春秋大不合者故寧略之耳<lb/>
<hi>桓公</hi>元年<lb/>
<pb n="3b"/>
                    <hi>莊公</hi>元年<lb/>
<hi>閔公</hi>元年<lb/>
<hi>僖公</hi>元年<lb/>
<hi>文公</hi>元年<lb/>
　僖以三十三年冬十二月薨則距此裁一月然終是<lb/>
　踰年與商禮踰月不同<lb/>
<hi>宣公</hi>元年<lb/>
<hi>成公</hi>元年<lb/>
<pb n="4a"/>
                    <hi>襄公</hi>元年<lb/>
<hi>昭公</hi>元年<lb/>
<hi>定公</hi>元年<lb/>
　定公以是年六月即位是六月以前宜書昭三十三<lb/>
　年經於春王三月即書元年者商禮兩君共一年周<lb/>
　禮不然以一年不可有二君也<lb/>
<hi>哀公</hi>元年<lb/>
即位<lb/>
<pb n="4b"/>　即位有二商禮遭先君之喪即于次月改元次月即<lb/>
　位而其禮已畢周禮不然凡遭喪時必先受命于殯<lb/>
　行奠殯之禮故天子十日而殯即十日即位書康王<lb/>
　之誥乙丑王崩越癸酉而入即位凡十日是也諸侯<lb/>
　五日而殯即五日即位魯史昭公癸亥喪歸至戊辰<lb/>
　而入即位凡五日是也此遭喪即位禮也至明年改<lb/>
　元則於朝正後仍鄭重而行即位之禮而於是史書<lb/>
　即位于改元之後此改元即位禮也春秋十二公即<lb/>
<pb n="5a"/>　位皆從改元後書之其有不書者必丁弑逆之後但<lb/>
　遭喪即位而於改元時不忍又行即位禮則不書如<lb/>
　莊閔僖三君皆無即位文者以先君皆被弑故也此<lb/>
　周禮也<lb/>
隱元年春王正月<lb/>
　此不書即位者以攝位也周禮天子諸侯有始娶再<lb/>
　娶之禮始娶名元妃名始適夫人再娶名又娶夫人<lb/>
　若繼室則媵妾之當室者耳盖始娶無子則再娶衛<lb/>
<pb n="5b"/>　莊公始娶於齊曰莊姜無子則又娶於陳曰厲媯及<lb/>
　厲媯生孝伯早死則又以厲媯之娣戴媯所生子完<lb/>
　立為桓公雖前此媵妾之子實長于完如州呼者而<lb/>
　皆不得立何則以再娶者夫人也若始娶者或卑微<lb/>
　或不成禮則亦可再娶魯莊公始娶孟任已為夫人<lb/>
　矣後以其卑微且以築臺於黨氏而私娶之不必成<lb/>
　禮故又娶於齊曰哀姜及哀姜無子則仍以孟任之<lb/>
　子般立為適子雖哀姜有娣叔姜已生閔公即前此<lb/>
<pb n="6a"/>　媵妾之子成風又早生僖公而皆不得立何則以始<lb/>
　娶者夫人也此周禮也今隱公為繼室聲子所生子<lb/>
　而恵公再娶仲子實為夫人則其立桓公為適而隠<lb/>
　公居攝於禮實然或曰此春秋之禮何以必知為周<lb/>
　禮曰若非周禮則莊姜知禮者豈甘以身在而令其<lb/>
　再娶且是時州吁已長不患無公子也又況子般之<lb/>
　立成季主之甚至酖叔牙縊仲慶父手殺二兄而厯<lb/>
　春秋十二公二百四十二年而未嘗以為過何則禮<lb/>
<pb n="6b"/>　在故也故曰此周禮非春秋禮也<lb/>
桓元年春王正月公即位<lb/>
　隱被弑桓不宜行即位禮然而桓諱弑逆名則故行<lb/>
　之行則史官必有書此史例也讀者當因書而驗其<lb/>
　惡此義也<lb/>
莊元年春王正月<lb/>
　不書即位以先君被弑不忍行即位禮也<lb/>
閔元年春王正月<lb/>
<pb n="7a"/>　上同<lb/>
僖元年春王正月<lb/>
　上同<lb/>
文元年春王正月公即位<lb/>
　文遭喪即位在冬十二月至改元未一月而又即位<lb/>
　禮在故也且周禮諸侯五月而塟此時僖尚未塟也<lb/>
　僖未塟而即稱公以踰年改元當稱公耳諸𫝊謂未<lb/>
　塟稱子既塟稱公此造為周禮者春秋不然<lb/>
<pb n="7b"/>宣元年春王正月公即位<lb/>
　東門襄仲殺適子惡與視而立宣公則亦承弑者而<lb/>
　仍書即位宣不以殺惡為弑故也此與桓行即位禮<lb/>
　同<lb/>
成元年春王正月公即位<lb/>
襄元年春王正月公即位<lb/>
昭元年春王正月公即位<lb/>
定元年夏六月癸亥公之喪至自乾侯戊辰公即位<lb/>
<pb n="8a"/>　定承昭喪逾六月非遭喪即位者然六月即位又非<lb/>
　踰年改元即位者此以昭喪歸魯之日作遭喪之日<lb/>
　故自癸亥喪歸至戊辰即位與奠殯受命禮同但祇<lb/>
　行遭喪禮而改元即位全不及行非好反商禮也時<lb/>
　為之也<lb/>
哀元年春王正月公即位<lb/>
生子<lb/>
　禮太子生必書然必初生時有接子之禮内則云國<lb/>
<pb n="8b"/>　君世子接以太牢謂以太牢接夫人行饗后之禮然<lb/>
　後書策此周禮也<lb/>
桓六年九月子同生<lb/>
　春秋生子禮惟此一書者以十二公皆非夫人所出<lb/>
　獨文公哀姜以夫人生惡而是時未得行接子之禮<lb/>
　即不書故此𫝊云以太子生之禮舉之接以太牢卜<lb/>
　士負之士妻食之公與文姜宗婦命之因名同杜預<lb/>
　所謂以其備用太子之禮故史書于策是也<lb/>
<pb n="9a"/>立君<lb/>
　周有立儲禮𫝊每言之如立適以長立子以貴年鈞<lb/>
　以義義鈞以卜類而經統不及然禮固有是也<lb/>
隱四年冬十有二月衛人立晉<lb/>
　此經之紀立君者時衛州吁弑桓公石碏同國人殺<lb/>
　州吁且迎桓公之弟公子晉於邢而立之故有此文<lb/>
　與常時立君禮不同<lb/>
朝聘<lb/>
<pb n="9b"/>　朝聘會盟在三禮並無明文惟𫝊有嵗聘間朝與再<lb/>
　朝而會再會而盟語大率每年一聘三年一朝六年<lb/>
　一會十二年一盟與尚書周官六年會朝十二年又<lb/>
　會朝年數頗合若諸侯相朝禮則全無可考𫝊謂諸<lb/>
　侯五年再相朝則似過密李氏周官經謂諸侯世相<lb/>
　朝則又過疎若晉自定制謂三年一聘五年一朝有<lb/>
　事而會不恊而盟則朝聘較疎而盟會反密皆與周<lb/>
　禮不必合且晉雖改制强齊魯共遵而當時朝聘會<lb/>
<pb n="10a"/>　盟其期與年數並不相準則春秋禮也惟嵗聘諸語<lb/>
　是周禮他總非是也<lb/>
　朝<lb/>
<hi>朝周</hi>僖二十八年夏公朝于王所<lb/>
　此朝襄王也春秋二百四十二年僅見僖公此朝然<lb/>
　又赴晉文踐土之會而王來踐土故即於行在朝之<lb/>
　曰朝於王所然則仍未朝京師矣<lb/>
冬壬申公朝于王所<lb/>
<pb n="10b"/>　此又朝于河陽者然總在是年一時一事非再赴朝<lb/>
　也<lb/>
成十三年春三月公如京師<lb/>
　此成公朝簡王也成以赴晉文之召過周因而朝之<lb/>
　此何朝乎如之而已<lb/>
<hi>朝晉</hi>成十有八年春公如晉<lb/>
　諸侯相朝禮大抵小國朝大國耳故大國君新立則<lb/>
　小國朝新君小國君新立則新君朝大國時晉悼新<lb/>
<pb n="11a"/>　立成公以朝新君如晉其不書朝而書如者史例也<lb/>
　夫以齊桓之伯莊僖每如齊而未嘗一朝以齊晉魯<lb/>
　衛本敵國也至此則齊魯皆屬國矣故曰春秋自文<lb/>
　宣以後多志晉惡非虚語也<lb/>
襄三年春公如晉<lb/>
　此襄公以新立朝晉悼公也<lb/>
八年春王正月公如晉<lb/>
　此朝晉聽晉頒屬國朝聘貢賦之數也<lb/>
<pb n="11b"/>昭五年春公如晉<lb/>
　此昭以新立朝晉平公也前二年徃朝以兼弔晉少<lb/>
　姜而晉辭之故再徃焉<lb/>
十二年夏公如晉至河乃復<lb/>
　昭以晉昭公新立徃朝而晉受莒愬怒而辭之<lb/>
十三年冬公如晉至河乃復<lb/>
　晉以莒愬故執季孫意如公徃朝請之仍不得入<lb/>
十五年冬公如晉<hi>朝晉昭新立兼謝釋季孫也</hi>
<pb n="12a"/>二十一年公如晉至河乃復<lb/>
　晉頃公新立故徃朝而晉又辭之<lb/>
二十三年冬公如晉至河有疾乃復<lb/>
　晉以邾愬故執我行人叔孫舍公徃朝兼請而仍不<lb/>
　得入因託疾以歸經書有疾者諱辱也<lb/>
<hi>朝楚</hi>襄二十八年冬十有一月公如楚<lb/>
　楚與晉争伯而宋公為向之盟以平之至是諸國各<lb/>
　朝晉楚以成其事經不書朝晉而獨書朝楚者以朝<lb/>
<pb n="12b"/>　楚而楚康王卒公留楚送塟踰年不歸遂不能諱辱<lb/>
　故也<lb/>
<hi>來朝</hi>隱十一年春滕侯薛侯來朝<lb/>
桓二年春王正月滕子來朝<hi>前稱侯此稱子為時王所降也</hi>
秋七月把侯來朝<lb/>
　公榖以把為紀而宋程氏胡氏皆遵之謂齊欲滅紀<lb/>
　而紀侯求魯為之主故來朝然齊之謀紀始於五年齊<lb/>
　侯鄭伯如紀之經而後至六年而公會紀侯紀侯來<lb/>
<pb n="13a"/>　朝經屢書之此時並無齊謀也公榖胡氏之誤全不<lb/>
　顧經予𫝊中已屢及之兹𫝊所畧者而偶檢其誤<lb/>
　因復書此<lb/>
六年冬紀侯來朝<lb/>
七年夏榖伯綏來朝鄧侯吾離來朝<lb/>
　榖鄧皆近楚小國名綏與吾離則兩君名也諸侯來<lb/>
　朝無書名者此以附庸例名之胡氏謂貶其朝桓則<lb/>
　莊之郳黎來來朝蕭叔來朝為不可通矣<lb/>
<pb n="13b"/>九年冬曹伯使其世子射姑來朝<lb/>
十五年夏四月邾人牟人葛人來朝<lb/>
　經例諸侯之卿稱名大夫稱人附庸之君與諸侯卿<lb/>
　等可稱名則附庸之卿當稱人此必遣卿來朝耳<lb/>
莊五年秋郳黎來來朝<hi>郳國黎來名</hi>
二十三年夏蕭叔朝公<hi>蕭國叔字小國例可字可名</hi>
　不書來朝而書朝公以公在齊而叔就朝之故也<lb/>
二十七年冬把伯來朝<lb/>
<pb n="14a"/>僖五年春把伯姬來朝其子<hi>帥其子來朝也</hi>
七年夏小邾子來朝<hi>即郳黎來也初封小邾子故修新君來朝禮</hi>
十四年夏六月季姬及鄫子遇于防使鄫子來朝<hi>使其夫來朝也</hi>
二十年夏郜子來朝<lb/>
二十七年春把子來朝<hi>前稱伯此稱子為時王所降也</hi>
文十一年秋曹伯來朝<lb/>
十二年春把伯來朝<hi>又為時王所進也</hi>
<pb n="14b"/>秋滕子來朝<lb/>
十五年夏曹伯來朝<lb/>
宣元年秋邾子來朝<lb/>
成四年三月把伯來朝<lb/>
六年夏六月邾子來朝<lb/>
七年夏五月曹伯來朝<lb/>
十八年秋把伯來朝<lb/>
八月邾子來朝<lb/>
<pb n="15a"/>襄元年秋邾子來朝<lb/>
六年秋滕子來朝<lb/>
七年春郯子來朝<lb/>
夏小邾子來朝<lb/>
二十二年冬曹伯來朝<lb/>
二十八年夏邾子來朝<lb/>
昭三年秋小邾子來朝<lb/>
十七年春小邾子來朝<lb/>
<pb n="15b"/>秋郯子來朝<lb/>
定十五年春郯子來朝<lb/>
哀二年夏四月滕子來朝<lb/>
　聘<lb/>
<hi>聘周</hi>僖三十年冬公子遂如京師遂如晉<hi>時襄王來聘而我報之</hi>
文元年夏叔孫得臣如京師<hi>襄王錫文公命故報之</hi>
宣九年夏仲孫蔑如京師<hi>定王來召聘始應之</hi>
襄二十四年冬叔孫豹如京師<hi>靈王新城王城魯徃聘且賀城焉<pb n="16a"/>聘齊</hi>僖七年秋公子友如齊<hi>聘齊桓公</hi>
十三年冬公子友如齊<hi>聘齊桓公</hi>
二十八年秋公子遂如齊<hi>齊昭公新立</hi>
文元年冬公孫敖如齊<lb/>
十八年秋公子遂叔孫得臣如齊<hi>齊恵公新立</hi>
　時我文公薨而齊恵以新立來會塟故兩卿並行一<lb/>
　聘新君一謝會塟也<lb/>
宣十年秋季孫行父如齊<hi>齊頃公新立</hi>
<pb n="16b"/>成十一年秋叔孫僑如如齊<hi>齊靈公新立</hi>
襄二十年秋叔老如齊<hi>齊莊公新立</hi>
　叔老宣公母弟叔肸之孫叔氏而老名者周禮使聘<lb/>
　用上卿此以宣弟大宗之後世為宗卿而行使者猶<lb/>
　桓弟季友為季氏僖弟仲遂為仲氏此以宣弟叔肸<lb/>
　為叔氏也<lb/>
昭九年秋仲孫羯如齊<hi>殷聘也聘晉</hi>僖三十年冬公子遂如京師遂如晉<hi>聘晉文公</hi>
<pb n="17a"/>文五年夏公孫敖如晉<hi>聘晉襄公</hi>
六年秋季孫行父如晉<lb/>
宣十八年秋公孫歸父如晉<hi>聘晉景公并謀去三桓也</hi>
成六年夏公孫嬰齊如晉<lb/>
冬季孫行父如晉<lb/>
十一年夏季孫行父如晉<hi>報聘</hi>
襄二十四年春叔孫弱如晉<hi>報聘</hi>
二十九年冬仲孫羯如晉<hi>報聘</hi>
<pb n="17b"/>昭二年夏叔弓如晉<hi>報聘</hi>
　叔弓叔老之子<lb/>
八年夏叔弓如晉<lb/>
定六年夏季孫斯仲孫何忌如晉<hi>二卿並行一獻鄭俘一報聘也聘列國</hi>莊二十五年冬公子友如陳<hi>報聘</hi>
僖五年夏公孫茲如牟<lb/>
　公孫茲者即叔孫戴伯叔牙之子也因自娶牟國女<lb/>
　故假聘以徃焉<lb/>
<pb n="18a"/>文六年夏季孫行父如陳<lb/>
十一年秋公子遂如宋<lb/>
成五年春仲孫蔑如宋<lb/>
成八年春公孫嬰齊如莒<lb/>
襄二年秋叔孫豹如宋<lb/>
六年冬叔孫豹如邾<lb/>
七年季孫宿如衛<lb/>
二十年冬季孫宿如宋<lb/>
<pb n="18b"/>昭六年冬叔弓如楚<lb/>
二十五年春叔孫舍如宋<lb/>
<hi>周來聘</hi>隱七年冬天王使凡伯來聘<lb/>
九年春天王使南季來聘<lb/>
　周禮天子有下聘諸國之禮此與上凡伯來聘皆桓<lb/>
　王聘我者其凡伯稱爵南季稱字且或稱名以王國<lb/>
　卿以上出使稱爵大夫稱字士稱名不同<lb/>
桓四年夏天王使宰渠伯糾來聘<lb/>
<pb n="19a"/>　宰其官渠其氏伯紏其名書例之不拘如此<lb/>
五年夏天王使仍叔之子來聘<lb/>
　天子大夫稱字故仍氏叔字之子者子代父行也<lb/>
八年春天王使家父來聘<hi>家氏父字</hi>
莊二十三年春祭叔來聘<lb/>
　祭邑叔字天子内臣也其不言天子使者史略文有<lb/>
　此如王人子突救衛類<lb/>
僖三十年冬天王使宰周公來聘<lb/>
<pb n="19b"/>　此宰太宰本食邑於周而為三公者故稱爵不名<lb/>
宣十年秋天王使王季子來聘<lb/>
　王季子王之季子即劉康公也<lb/>
<hi>齊來聘</hi>隱七年夏齊侯使其弟年來聘<lb/>
　此齊僖公使聘也年者僖之母弟為僖父齊莊公之<lb/>
　大宗此亦宗卿使聘者而不書氏以初立莊族此時<lb/>
　未有氏也且史例有單書其名者不惟不稱氏并不<lb/>
　稱公子書法如此<lb/>
<pb n="20a"/>僖三十三年春齊侯使國歸父來聘<hi>報聘也國氏歸父名</hi>
宣十年冬齊侯使國佐來聘<lb/>
襄二十有七年春齊侯使慶封來聘<hi>齊景公新立晉來聘</hi>成三年冬十二月晉侯使荀庚來聘<lb/>
　晉景公恐魯貳楚故來聘且尋盟焉見盟部<lb/>
八年冬晉侯使士燮來聘<hi>謀伐郯也</hi>
十一年春晉侯使郤犨來聘<lb/>
十八年夏晉侯使士匄來聘<hi>晉悼公新立謝魯朝也</hi>
<pb n="20b"/>　禮國君新立小國朝之大國聘焉<lb/>
襄元年冬晉侯使荀罃來聘<lb/>
八年冬晉侯使士匄來聘<hi>報朝也</hi>
十二年夏晉侯使士魴來聘<lb/>
二十六年夏晉侯使荀吳來聘<hi>晉平召襄公也</hi>
二十九年夏晉侯使士鞅來聘<lb/>
昭二年春晉侯使韓起來聘<hi>魯昭公新立</hi>
二十一年夏晉侯使士鞅來聘<hi>晉頃公新立<pb n="21a"/>列國來聘</hi>莊二十三年荆人來聘<lb/>
　人者大夫也<lb/>
二十五年春陳侯使女叔來聘<hi>女氏叔字</hi>
　卿可字可名<lb/>
文四年秋衛侯使甯俞來聘<lb/>
九年冬楚子使椒來聘<lb/>
　子越椒不稱氏書例有此<lb/>
十二年秋秦伯使術來聘<lb/>
<pb n="21b"/>　術即西乞術亦不書氏<lb/>
成三年冬十有二月衛侯使孫良夫來聘<lb/>
四年春宋公使華元來聘<hi>宋共公新立</hi>
襄元年冬衛侯使公孫剽來聘<lb/>
五年夏鄭伯使公子發來聘<hi>鄭僖公新立</hi>
七年冬十月衛侯使孫林父來聘<lb/>
十五年春宋公使向戌來聘<hi>報聘</hi>
二十九年夏吳子使札來聘<lb/>
<pb n="22a"/>　吳季札也不書氏<lb/>
三十年春楚子使薳罷來聘<hi>郟敖新立</hi>
昭十二年夏宋公使華定來聘<hi>宋元公新立</hi>
　歸脤<lb/>
定十四年秋天王使石尚來歸脤<hi>石氏尚名</hi>
　周禮大宗伯以脤膰親兄弟之國即歸脤也<lb/>
　錫命<lb/>
　周禮諸侯死王有錫命即追命也新君立王有錫命<lb/>
<pb n="22b"/>　即錫瑞之命也此周莊王錫桓公命是追命襄王錫<lb/>
　文公命簡王錫成公命俱是瑞命不同<lb/>
莊元年冬王使榮叔來錫桓公命<hi>榮氏叔字</hi>
　天王失天字史闕文也<lb/>
文元年夏天王使毛伯來錫公命<hi>毛國伯爵</hi>
成八年秋七月天子使召伯來錫公命<hi>召國伯爵</hi>
　天王稱天子史變文也<lb/>
　春秋屬辭比事記卷一<lb/>
</p>

  </div>
            <div>
<head>春秋屬辭比事記卷二</head> <lb/>
    <p>
<pb n="1a"/>欽定四庫全書<lb/>
　春秋屬辭比事記卷二<lb/>
　　　　　　　　　　翰林院檢討毛竒齡撰<lb/>
會盟<lb/>
　會盟禮見朝聘門第分合不同必設多部以析之舊<lb/>
　例有殊會兼會殊盟特盟參盟諸名以皆非經文所<lb/>
　有故不立部按經文所有惟來盟涖盟同盟不盟類<lb/>
　可依立部名其兼會一部雖經文所有如會盟會成<lb/>
<pb n="1b"/>　會侵會伐會救會次會戰會城會塟類然各有本部<lb/>
　其所重在本部之侵伐戰救而不在此一會則仍歸<lb/>
　本部為至當矣若遇與胥命與平與成則皆盟會之<lb/>
　别名雖儀有増減而禮無同異故平成多在戰伐之<lb/>
　後而仍𨽻盟會門與會盟會伐諸兼會禮不同<lb/>
　會<lb/>
隱二年春公會戎於潛<hi>戎徐戎也</hi>
　古夷狄雜處中國如西南之猺獠然自秦始盡敺之<lb/>
<pb n="2a"/>　塞外而築長城以截之夫然後中國夷狄永有分别<lb/>
　其在秦郡縣之外凡漢武所開之土未經敺逐者則<lb/>
　諸夷尚存今之西南猺獠所稱土官土民皆是也春<lb/>
　秋開卷即與戎盟此亦不得已而以與國禮相待故<lb/>
　然胡氏誤以楚為夷狄而攘之夫蠻夷猾夏所在都<lb/>
　有徒攘荆楚無為也況荆楚本先王所封國實五等<lb/>
　諸侯非夷狄也魯詩曰戎狄是膺荆舒是懲戎狄指<lb/>
　淮夷徐戎非荆舒也<lb/>
<pb n="2b"/>九年冬公會齊侯于防<lb/>
十年春王正月公會齊侯鄭伯於中丘<lb/>
　二會俱奉桓王命討宋殤公也<lb/>
十一年夏公會鄭伯于時來<hi>謀伐許也</hi>
桓元年春三月公會鄭伯於垂<hi>謀易許田也</hi>
二年秋蔡侯鄭伯會於鄧<lb/>
三年春正月公會齊侯於嬴<hi>齊僖公</hi>
　春王失王字闕文<lb/>
<pb n="3a"/>六月公會把侯于郕<lb/>
六年夏四月公會紀侯于郕<hi>謀齊難也</hi>
十年秋公會衛侯於桃丘弗遇<lb/>
　齊鄭邀衛師伐魯魯求成於衛而衛絶之<lb/>
十一年秋公會宋公於夫鐘<lb/>
冬十有二月公會宋公於闞<lb/>
十二年秋公會宋公於虚<lb/>
冬十有一月公會宋公於龜<lb/>
<pb n="3b"/>　已上四會宋策書未詳説見毛氏𫝊中<lb/>
十四年春正月公會鄭伯於曹<lb/>
　春王失王字闕文後倣此<lb/>
十五年夏公會齊侯於艾<hi>齊襄公</hi>
十六年春正月公會宋公蔡侯衛侯於曹<hi>謀伐鄭也</hi>
十八年春王正月公會齊侯於濼公與夫人姜氏遂如<lb/>
齊<hi>齊侯襄公夫人文姜也</hi>
莊二年冬十有二月夫人姜氏會齊侯于禚<lb/>
<pb n="4a"/>七年春夫人姜氏會齊侯於防<lb/>
冬夫人姜氏會齊侯於榖<lb/>
十三年春齊侯宋人陳人蔡人邾人會於北杏<lb/>
　此齊桓始會平宋亂也桓親至會而列國以大夫至<lb/>
　故齊稱侯而列國稱人<lb/>
十四年冬單伯會齊侯宋公衛侯鄭伯于鄄<hi>單伯周大夫</hi>
　齊桓假王命伐宋宋服故有此會後同<lb/>
十五年齊侯宋公陳侯鄭伯會于鄄<lb/>
<pb n="4b"/>二十七年春公會把伯姬於洮<lb/>
　杞成公夫人莊公之女以事見公而未及歸寧之期<lb/>
　故不入國而會公於境禮也<lb/>
冬公會齊侯於城濮<lb/>
　周恵王新立遇王子頺之亂衛師與燕師助之伐王<lb/>
　而齊桓不能正討至王請伐衛然後會城濮以謀之<lb/>
　伯主之無道如此<lb/>
僖元年八月公會齊侯宋公鄭伯曹伯邾人於檉<lb/>
<pb n="5a"/>三年秋齊侯宋公江人黄人會於陽榖<hi>齊桓謀伐楚也</hi>
五年夏公及齊侯宋公陳侯衛侯鄭伯許男曹伯會王<lb/>
世子於首止<lb/>
　此王世子即襄王也恵王將廢王世子而立王子帶<lb/>
　故會之以定其位<lb/>
九年夏公會宰周公齊侯宋子衛侯鄭伯許男曹伯於<lb/>
葵丘<hi>定王位也</hi>
十一年夏公及夫人姜氏會齊侯於陽榖<lb/>
<pb n="5b"/>　此僖公夫人會齊桓也策書未詳其事<lb/>
十三年夏公會齊侯宋公陳侯衛侯鄭伯許男曹伯於<lb/>
鹹<hi>以淮夷病把故也</hi>
十六年冬十有二月公會齊侯宋公陳侯衛侯鄭伯許<lb/>
男邢侯曹伯於淮<hi>謀保鄫且東略也</hi>
十七年秋夫人姜氏會齊侯於卞<lb/>
　齊桓以僖公滅項之故乗其會淮而執之不令歸僖<lb/>
　夫人本桓女會而請之然後公得至自會推此則前<lb/>
<pb n="6a"/>　此陽榖之會亦必有他故而史亡之矣<lb/>
二十八年冬公會晉侯齊侯宋公蔡侯鄭伯陳子莒子<lb/>
邾子秦人於温<lb/>
　此晉文興伯討不服也秦人者秦大夫也<lb/>
文元年秋公孫敖會晉侯於戚<lb/>
十一年夏叔仲彭生會晉郤缺於承筐<hi>晉靈謀諸侯之從楚者</hi>
十三年冬公如晉衛侯會公於沓<hi>請平于晉也</hi>
十有二月公還自晉鄭伯會公於棐<hi>請平於晉也</hi>
<pb n="6b"/>十七年六月諸侯會於扈<hi>晉平宋亂無功</hi>
宣元年公會齊侯於平州<lb/>
　東門襄仲請於齊以立宣公故會齊固其位也<lb/>
七年冬公會晉侯宋公衛侯鄭伯曹伯于黒壤<lb/>
九年秋晉侯宋公衛侯鄭伯曹伯會於扈<lb/>
十一年秋晉侯會狄於攢函<lb/>
　晉景求成於狄而狄服之因就狄與會焉<lb/>
十四年公孫歸父會齊侯於榖<lb/>
<pb n="7a"/>十五年春公孫歸父會楚子於宋<hi>楚子圍宋而我徃會之</hi>
秋仲孫蔑會齊髙固於無婁<lb/>
成二年冬十有一月公㑹楚公子嬰齊於蜀<lb/>
五年夏叔孫僑如會荀首於榖<lb/>
　荀首如齊逆女而僑如徃會申饋禮也<lb/>
十二年夏公會晉侯衛侯於𤨏澤<lb/>
十五年冬十有一月叔孫僑如會晉士燮齊髙無咎宋<lb/>
華元衛孫林父鄭公子鰌邾人會吳於鍾離<hi>始通吳也</hi>
<pb n="7b"/>十六年秋公會晉侯齊侯衛侯宋華元邾人於沙隨不<lb/>
見公<lb/>
　晉召師於魯以伐鄭因公遲至遂怒而絶之例大夫<lb/>
　稱人若邾鄫小國則皆卿而降一等比大國之大夫<lb/>
　故亦稱人他倣此<lb/>
襄元年秋七月仲孫蔑會晉荀罃宋華元衛孫林父<lb/>
曹人邾人於戚<hi>為晉謀伐鄭也</hi>
五年夏仲孫蔑衛孫林父會吳於善道<hi>晉使徃會也</hi>
<pb n="8a"/>秋公會晉侯宋公陳侯衛侯鄭伯曹伯莒子邾子滕子<lb/>
薛伯齊世子光吳人鄫人於戚<lb/>
　此晉與吳會也時吳以大夫至故稱人<lb/>
七年冬十有二月公會晉侯宋公陳侯衛侯曹伯莒子<lb/>
邾子於鄬<lb/>
八年夏季孫宿會晉侯鄭伯齊人宋人衛人邾人於邢<lb/>
丘<hi>此晉定朝聘之數頒諸侯也</hi>
十年春公會晉侯宋公衛侯曹伯莒子邾子滕子薛伯<lb/>
<pb n="8b"/>把伯小邾子齊世子光會吳於柤<hi>謀病楚也  後同</hi>
十四年春王正月季孫宿叔老會晉士匄齊人宋人衛<lb/>
人鄭公孫蠆曹人莒人邾人滕人薛人杞人小邾人會<lb/>
吳於向<lb/>
冬季孫宿會晉士匄宋華閲衛孫林父鄭公孫蠆莒人<lb/>
邾人於戚<lb/>
十九年叔孫豹會晉士匄于柯<lb/>
二十一年公會晉侯齊侯宋公衛侯鄭伯曹伯莒子邾<lb/>
<pb n="9a"/>子於商任<hi>為晉錮欒氏也</hi>
二十二年冬公㑹晉侯齊侯宋公衛侯鄭伯曹伯莒子<lb/>
邾子薛伯把伯小邾子於沙隨<hi>復錮欒氏也</hi>
二十四年秋公會晉侯宋公衛侯鄭伯曹伯莒子邾子<lb/>
滕子薛伯小邾子於夷儀<hi>晉謀伐齊也</hi>
二十五年夏公會晉侯宋公衛侯鄭伯曹伯莒子邾子<lb/>
滕子薛伯小邾子於夷儀<hi>復謀伐齊也</hi>
　晉悼行伯動輙召十三國諸侯大夫日夕奔命而晉<lb/>
<pb n="9b"/>　平效之諸國荼毒已極矣此㑹盟將變之候也<lb/>
二十六年夏公會晉人鄭良霄宋人曹人于澶淵<lb/>
二十七年夏叔孫豹會晉趙武楚屈建蔡公孫歸生衛<lb/>
石惡陳孔奐鄭良霄許人曹人于宋<lb/>
　此宋向戌合諸國大夫調和晉楚以息兵爭之會也<lb/>
昭元年春叔孫豹會晉趙武楚公子圍齊國弱宋向戌<lb/>
衛齊惡陳公子招蔡公孫歸生鄭罕虎許人曹人于虢<lb/>
<hi>尋宋之會也</hi>
<pb n="10a"/>四年夏楚子蔡侯陳侯鄭伯許男徐子滕子頓子胡子<lb/>
沈子小邾子宋世子佐淮夷會于申<lb/>
　楚靈王簒弑後思固位也<lb/>
九年春叔弓會楚子於陳<lb/>
十一年秋季孫意如會晉韓起齊國弱宋華亥衛北<lb/>
宫佗鄭罕虎曹人把人於厥憗<hi>謀救蔡不得也</hi>
十三年秋公會劉子晉侯齊侯宋公衛侯鄭伯曹伯莒<lb/>
子邾子滕子薛伯把伯小邾子於平丘<lb/>
<pb n="10b"/>　晉成虒祁宫諸侯朝而歸者多二心乃用叔向謀召<lb/>
　會諸侯而假兵力以脅之<lb/>
二十五年夏叔詣會晉趙鞅宋樂大心衛北宫喜鄭游<lb/>
吉曹人邾人滕人薛人小邾人于黄父<lb/>
二十七年秋晉士鞅宋欒祁犂衛北宫喜曹人邾人滕<lb/>
人會於扈<hi>會戍周且謀納昭公也</hi>
三十一年春季孫意如會晉荀躒於適厯<hi>謀納昭公也</hi>
定八年公會晉師於瓦<hi>齊伐我而晉來救故迎會之</hi>
<pb n="11a"/>十年夏公會齊侯於夾谷<lb/>
冬齊侯衛侯鄭游速會於安甫<lb/>
十四年公會齊侯衛侯於牽<hi>謀救范中行氏也</hi>
秋齊侯宋公會於洮<hi>上同</hi>
邾子來會公<lb/>
　因蒐比蒲而會於蒐所故稱會以不行朝禮也<lb/>
哀六年夏叔還會吳于柤<hi>吳召會也</hi>
七年夏公會吳于鄫<lb/>
<pb n="11b"/>十二年夏公會吳於槖臯<lb/>
秋公會衛侯宋皇瑗於鄖<lb/>
十三年夏公會晉侯及吳子於黄池<lb/>
　或稱吳或稱吳子史例如此如於越敗吳于檇李吳<lb/>
　子及楚人戰于柏舉類<lb/>
　盟<lb/>
隱元年三月公及邾儀父盟於蔑<lb/>
　凡會盟侵伐不必魯為政皆首魯公以此為魯史也<lb/>
<pb n="12a"/>　即或但書及而不書公亦公及也若邾子書名則以<lb/>
　附庸君與天子上士可名可字例同<lb/>
九月及宋人盟于宿<hi>宋大夫稱人</hi>
二年秋八月庚辰公及戎盟於唐<lb/>
　月日有書有不書史例如此<lb/>
冬紀子伯莒子盟於向<hi>子伯紀大夫字</hi>
三年冬十有二月齊侯鄭伯盟於石門<lb/>
　此似謀紀而豫會者然策書不詳其事<lb/>
<pb n="12b"/>八年秋七月庚午宋公齊侯衛侯盟於瓦屋<hi>平鄭也</hi>
九月辛夘公及莒人盟於浮來<lb/>
桓元年夏四月丁未公及鄭伯盟于越<hi>易許田也</hi>
二年秋公及戎盟于唐<lb/>
十有一年春正月齊人衛人鄭人盟於惡曹<lb/>
　三國伐我後重為此盟<lb/>
莊九年春公及齊大夫盟於蔇<hi>此迎公子糾者</hi>
十九年秋公子結媵陳人之婦于鄄遂及齊公宋公盟<lb/>
<pb n="13a"/>　齊宋謀伐魯公子結以使媵聞而専盟故特書之<lb/>
二十二年秋七月丙申及齊髙徯盟於防<hi>齊桓修好于魯也</hi>
閔元年秋八月公及齊侯盟於落姑<lb/>
僖二年秋九月齊侯宋公江人黄人盟於貫<lb/>
八年秋八月諸侯盟於首丘<lb/>
　此齊桓以王世子會諸侯而重為此盟者然不及王<lb/>
　世子者以諸侯不敢與世子盟也按周禮天子十二<lb/>
　年巡狩與諸侯盟於方岳之下則天子尚盟何況世<lb/>
<pb n="13b"/>　子但周禮今時已亡漢儒皆依文立説並鮮考據如<lb/>
　此必王世子原不與盟故不書及非謂王世子不可<lb/>
　盟也<lb/>
九年秋九月戊辰諸侯盟於葵丘<lb/>
十九年夏六月宋公曹人邾人盟於曹南<hi>宋襄公思起伯也</hi>
二十年秋齊人狄人盟於邢<hi>謀衛難也</hi>
二十一年春宋人齊人楚人盟於鹿上<lb/>
三十二年秋衛人及狄盟<hi>狄請平也</hi>
<pb n="14a"/>文二年三月己巳及晉處父盟<lb/>
　晉襄初立以魯不朝來討公如晉晉使陽處父盟公<lb/>
　以恥之處父不書字史例如此<lb/>
三年冬十有二月己巳公及晉侯盟<hi>改盟也</hi>
十年秋及蘇子盟於女粟<hi>蘇子王官也時頃王新立</hi>
十三年十有二月己丑公及晉侯盟<lb/>
十五年冬十有一月諸侯盟於扈<lb/>
　此晉宋會八國謀伐齊者其不書諸國名者以公不<lb/>
<pb n="14b"/>　與會不能通也<lb/>
十六年夏六月戊辰公子遂及齊侯盟於郪丘<lb/>
十七年夏六月癸未公及齊侯盟於榖<hi>齊侯親伐我也</hi>
宣十一年夏楚子陳侯鄭伯盟於辰陵<lb/>
成元年夏臧孫許及晉侯盟於赤棘<hi>謀齊難也</hi>
二年秋七月齊侯使國佐如師己酉及國佐盟於袁婁<lb/>
　時鞌之戰魯大夫帥師同晉衛曹三國大夫與齊侯<lb/>
　戰齊敗而行成故與盟焉<lb/>
<pb n="15a"/>十有一月丙申公及楚人秦人宋人陳人衛人鄭人齊<lb/>
人曹人邾人薛人鄫人盟於蜀<hi>時楚侵魯故盟蜀以平之</hi>
三年冬十二月丙午及荀庚盟丁未及孫良夫盟<lb/>
　此晉衛二卿來聘而與之盟者恐二楚也<lb/>
十一年三月己丑及郤犨盟<hi>此亦來聘與盟者</hi>
十六年十有二月乙丑季孫行父及晉郤犨盟於扈<lb/>
襄三年夏四月壬戌公及晉侯盟於長樗<lb/>
七年冬十月壬戌及孫林父盟<hi>此亦來聘與盟者</hi>
<pb n="15b"/>十五年春二月己亥及向戌盟於劉<lb/>
　此亦宋來聘而與盟者然他皆不地而此書地以他<lb/>
　盟於國而此獨盟於城外邑也<lb/>
十九年春王正月諸侯盟於祝柯<lb/>
　此我與晉同圍齊之諸侯也<lb/>
二十七年秋七月辛巳豹及諸侯之大夫盟於宋<hi>此平晉楚争也</hi>
定元年冬仲孫何忌及邾子盟於拔<lb/>
<pb n="16a"/>四年五月公及諸侯盟於臯鼬<lb/>
　晉定借王人及諸國之師會召陵侵楚而重為是盟<lb/>
　與僖八年諸侯會首止九年諸侯會葵丘例同<lb/>
七年秋齊侯鄭伯盟於鹹<lb/>
齊侯衛侯盟於沙<lb/>
　晉伯衰諸侯自相盟如此<lb/>
八年冬衛侯鄭伯盟於曲濮<lb/>
哀二年春王二月癸巳叔孫州仇仲孫何忌及邾子盟<lb/>
<pb n="16b"/>於句繹<lb/>
　同盟<lb/>
　同盟者衆共為之雖一國為政而為衆國所共成則<lb/>
　曰同榖梁謂同者衆所同欲而為釋例者遵之則同<lb/>
　盟雞澤顯有齊侯不欲盟而盟於耏水之外即晉欲<lb/>
　媚吳遣荀會迎吳子于淮上而吳子仍不來至平丘<lb/>
　同盟則諸侯皆貳晉晉用叔向謀大出兵力脅王官<lb/>
　并十三國諸侯而强使之盟然且有我公之不與盟<lb/>
<pb n="17a"/>　者何同欲也若左氏曰同尊周室則凡同盟者皆晉<lb/>
　挾諸國以與楚争諸小國並未嘗尊周也三𫝊皆不<lb/>
　知比事而以臆釋經誤矣<lb/>
宣二十二年冬晉人宋人衛人曹人同盟於清丘<hi>晉要宋服也</hi>
成七年八月戊辰同盟於馬陵<hi>晉與楚争鄭也</hi>
十七年六月乙酉同盟於柯陵<hi>晉伐鄭也</hi>
襄十一年秋七月己未同盟於亳城北<hi>晉伐鄭也</hi>
<pb n="17b"/>　已上無諸國諸侯字者承前文也<lb/>
二十五年秋八月己巳諸侯同盟於重丘<hi>晉伐齊也</hi>
　亦承前文後倣此<lb/>
昭十三年八月甲戌同盟於平丘<hi>晉脅諸侯服己也</hi>
　<lb/>
　<lb/>
　<lb/>
　春秋屬辭比事記卷二<lb/>
</p>

  </div>
            <div>
<head>春秋屬辭比事記卷三</head> <lb/>
    <p>
<pb n="1a"/>欽定四庫全書<lb/>
　春秋屬辭比事記卷三<lb/>
　　　　　　　　　　翰林院檢討毛竒齡撰<lb/>
　會盟<hi>會而後盟也</hi>
隱六年夏五月辛酉公會齊侯盟於艾<lb/>
桓十二年夏六月壬寅公會杞侯莒子盟於曲池<lb/>
秋七月丁亥公會宋公燕人盟於榖丘<lb/>
冬十一月丙戌公會鄭伯盟於武父<lb/>
<pb n="1b"/>十七年春正月公會齊侯紀侯盟於黄<lb/>
　齊將謀紀而魯成之<lb/>
二月丙午公會邾儀父盟於趡<lb/>
莊十三年冬公會齊侯盟於柯<hi>盟齊桓也</hi>
二十三年十有二月甲寅公會齊侯盟於扈<lb/>
僖七年秋七月公會齊侯宋公陳世子欵鄭世子華盟<lb/>
於甯母<lb/>
八年春王正月公會王人齊侯宋公衛侯許男曹伯陳<lb/>
<pb n="2a"/>世子欵盟於洮<lb/>
　齊桓定襄王位也<lb/>
十五年三月公會齊侯宋公陳侯鄭伯許男曹伯盟於<lb/>
牡丘<hi>楚伐徐而謀救之</hi>
十九年夏四月鄫子會盟於邾<lb/>
　宋襄思起伯召曹伯邾子會於曹南而曹伯邾子皆<lb/>
　不至但使大夫赴會經書宋公曹人邾人盟於曹南是<lb/>
　也是時急召鄫子鄫子追宋襄及邾而不及會矣<lb/>
<pb n="2b"/>　宋襄乃使邾子殺鄫子作犧牲祭祀而然後伐曹故<lb/>
　此變書會盟言來赴會與盟而不知盟而後會抑會<lb/>
　而後盟也此志宋惡也<lb/>
冬會陳人蔡人楚人鄭人盟於齊<lb/>
　此僖公與諸國召楚子以謀伐宋也鄫子魯壻故魯<lb/>
　先之然亦宋襄無道故諸國合謀如此<lb/>
二十一年十有二月癸丑公會諸侯盟於薄釋宋公<lb/>
　時楚以諸侯之師伐宋執宋襄而後為會以釋之<lb/>
<pb n="3a"/>二十五年冬十有二月癸亥公會衛子莒慶盟於洮<hi>衛成為我平莒也</hi>
二十六年春王正月己未公會莒子衛甯速盟於向<hi>尋洮盟也</hi>
二十七年十有二月甲戌公會諸侯盟於宋<lb/>
　楚會諸侯伐宋而公徃會之<lb/>
二十八年五月癸丑公會晉侯齊侯宋公蔡侯鄭伯衛<lb/>
子莒子盟於踐土<lb/>
<pb n="3b"/>　此晉文奉襄王以會諸侯也<lb/>
二十九年夏六月會王人晉人宋人齊人陳人蔡人秦<lb/>
人盟於翟泉<lb/>
　此尋踐土盟且謀伐鄭也<lb/>
文二年夏六月公孫敖會宋公陳侯鄭伯晉士縠盟於<lb/>
垂隴<lb/>
　晉襄以魯衛不朝新君來討公已如晉未還<lb/>
二十九年夏六月會王人晉人宋人齊人陳人蔡人秦<lb/>
<pb n="4a"/>人盟於翟泉<lb/>
　此尋踐土盟且謀伐鄭也其所會皆卿大夫而我但<lb/>
　書會字亦公會也史例如此<lb/>
文二年夏六月公孫敖會宋公陳侯鄭伯晉士縠盟於<lb/>
垂隴<lb/>
　晉襄欲伐衛而諸國求成於晉故晉士縠受成焉<lb/>
七年秋八月公會諸侯晉大夫盟於扈<lb/>
　此晉靈初立諸國共盟而晉趙盾受盟者其不書諸<lb/>
<pb n="4b"/>　國名而統言諸侯以公後至未通名也<lb/>
八年冬十月壬午公子遂會晉趙盾盟於衡雍<lb/>
乙酉公子遂會雒戎盟於暴<hi>以雒戎將伐魯也</hi>
十六年春季孫行父會齊侯於陽榖齊侯弗及盟<lb/>
　魯請盟而齊不許也<lb/>
三年六月陳侯使袁僑如會戊寅叔孫豹及諸侯之大<lb/>
夫及陳袁僑盟<lb/>
　此晉為雞澤之會陳請入會而與之盟者<lb/>
<pb n="5a"/>十六年二月公會晉侯宋公衛侯鄭伯曹伯莒子邾子<lb/>
薛伯把伯小邾子於湨梁戊寅大夫盟<lb/>
　晉平新立與楚爭伯脅諸侯為盟獨齊侯不至晉令<lb/>
　諸國大夫與齊使盟而齊使又逃歸於是大夫自為<lb/>
　盟故變文如此<lb/>
　二十一年春王正月辛亥仲孫速會莒人盟於向<lb/>
夏六月庚申公會晉侯齊侯宋公衛侯鄭伯曹伯莒子<lb/>
邾子滕子薛伯把伯小邾子盟於澶淵<hi>齊晉平也</hi>
<pb n="5b"/>昭十五年夏五月仲孫貜會邾子盟於祲祥<lb/>
二十六年秋公會齊侯莒子邾子把伯盟於鄟陵<hi>謀納昭公</hi>
也<lb/>
定十二年冬十月癸亥公會齊侯盟於黄<hi>結叛晉也</hi>
　會同盟<lb/>
莊十六年冬十有二月會齊侯宋公陳侯衛侯鄭伯許<lb/>
男滑伯滕子同盟於幽<hi>齊楚争服鄭也</hi>
文十四年六月公會宋公陳侯衛侯鄭伯許男曹伯晉<lb/>
<pb n="6a"/>趙盾癸酉同盟於新城<hi>晉靈服諸國也</hi>
宣十七年六月己未公會晉侯衛侯曹伯邾子同盟於<lb/>
斷道<hi>晉景服諸國也</hi>
成五年十有二月己丑公會晉侯齊侯宋公衛侯鄭伯<lb/>
曹伯邾子把伯同盟於蟲牢<hi>晉服鄭也</hi>
九年春公會晉侯齊侯宋公衛侯鄭伯曹伯莒子把伯<lb/>
同盟於蒲<hi>晉與楚爭鄭也</hi>
十五年三月癸丑公會晉侯衛侯鄭伯曹伯宋世子成<lb/>
<pb n="6b"/>齊國佐邾人同盟於戚<lb/>
十八年十二月仲孫蔑會晉侯宋公衛侯邾子齊崔杼<lb/>
同盟於虚朾<hi>晉悼與楚爭宋也</hi>
襄三年公會單子晉侯宋公衛侯鄭伯莒子邾子齊世<lb/>
子光己未同盟於雞澤<lb/>
九年冬公會晉侯宋公衛侯曹伯莒子邾子滕子薛伯<lb/>
杞伯小邾子齊世子光伐鄭十有二月己亥同盟于戲<lb/>
<hi>此晉悼摟伐之盟也</hi>
<pb n="7a"/>　來盟<lb/>
桓十四年夏鄭伯使其弟語來盟<lb/>
　公子例通名語者鄭弟名也此與齊侯使其弟年來<lb/>
　聘同<lb/>
閔二年冬齊髙子來盟<lb/>
　齊桓定魯難也髙徯稱子與前年稱季子來歸同<lb/>
僖四年楚屈完來盟於師盟於召陵<lb/>
　此齊桓伐楚而楚來盟故云于師召陵師所退地<lb/>
<pb n="7b"/>文十五年春三月宋司馬華孫來盟<lb/>
宣七年春衛侯使孫良夫來盟<lb/>
襄二十九年夏把子來盟<lb/>
　涖盟<hi>徃盟也</hi>
僖三年冬公子友如齊涖盟<hi>尋齊桓陽榖之會也</hi>
文七年冬公孫敖如莒涖盟<lb/>
昭七年春叔孫舍如齊涖盟<lb/>
定十一年冬叔還如鄭涖盟<hi>魯鄭俱叛晉也</hi>
<pb n="8a"/>　乞盟<lb/>
僖八年春鄭伯乞盟<hi>齊桓會洮服鄭也</hi>
　逃盟<lb/>
僖五年秋鄭伯逃歸不盟<hi>齊桓盟首止而鄭叛歸也</hi>
　不盟<lb/>
昭十三年八月公不與盟<hi>晉平丘之盟受莒愬而斥公也</hi>
　遇<hi>草次相會之名</hi>
隱四年夏公及宋公遇於清<lb/>
<pb n="8b"/>八年春宋公衛侯遇于垂<lb/>
莊四年夏齊侯陳侯鄭伯遇於垂<lb/>
二十三年夏公及齊侯遇於榖<hi>齊桓修好也</hi>
三十年冬公及齊侯遇於魯濟<hi>齊桓謀伐戎也</hi>
三十二年夏宋公齊侯遇於梁丘<lb/>
僖十四年夏六月季姬及鄫子遇於防使鄫子來朝<lb/>
　公惡鄫子不朝留季姬歸寧而將絶之故姬遇鄫子<lb/>
　而使之來朝盖鄫子魯婿也<lb/>
<pb n="9a"/>　胥命<lb/>
　相命也有約言而不㰱血謂之相命<lb/>
桓三年夏齊侯衛侯胥命於蒲<lb/>
　齊衛于隱八年曽為瓦屋之盟以平鄭此不知何事<lb/>
　策書未詳<lb/>
　平<lb/>
　平即成也𫝊多稱成而經多稱平要其義則一耳<lb/>
隱六年春鄭人來輸平<lb/>
<pb n="9b"/>宣四年春王正月公及齊侯平莒及郯莒人不肯公伐<lb/>
莒取向<lb/>
十五年夏五月宋人及楚人平<lb/>
昭七年春王正月暨齊平<lb/>
定十年春王正月及齊平<lb/>
十一年冬及鄭平<lb/>
　成<lb/>
桓二年三月公會齊侯陳侯鄭伯於稷以成宋亂<hi>成華督弑<pb n="10a"/>君之亂</hi>
侵伐<lb/>
　軍禮為五禮之一而侵與伐又祇得軍禮之二然而<lb/>
　大槩可見者以潛師掠境與聲罪致討一隂一陽行<lb/>
　軍之大致不過如此舊謂春秋皆征伐之書即孟子<lb/>
　亦曰征者上伐下也敵國不相征也則春秋並無一<lb/>
　征字凡侵六十伐二百有七其中圍襲入戰取救諸<lb/>
　部原與侵伐别見者各就其標目而分著於篇<lb/>
<pb n="10b"/>　侵<lb/>
莊十年春二月公侵宋<lb/>
十五年秋鄭人侵宋<lb/>
二十四年冬戎侵曹<lb/>
二十九年夏鄭人侵許<lb/>
　此策書不詳其事然鄭以許為與國而思以并之<lb/>
　竟與春秋相始終者此其一也<lb/>
僖二年冬楚人侵鄭<hi>楚與齊爭鄭也</hi>
<pb n="11a"/>十三年春狄侵衛<lb/>
十四年秋狄侵鄭<lb/>
二十一年春秋侵衛<lb/>
二十八年春晉侯侵曹<lb/>
三十年夏狄侵齊秋介人侵蕭<lb/>
三十二年夏衛人侵狄<lb/>
三十三年夏狄侵齊<lb/>
文四年夏狄侵齊<lb/>
<pb n="11b"/>七年夏狄侵我西鄙<lb/>
　春秋書侵三十四而狄居十四然且侵宋伐鄭滅衛<lb/>
　滅邢即以齊桓之攘夷而僖三十年齊伯衰而遂侵<lb/>
　之今忽來侵我書所稱蠻夷猾夏詩所稱戎狄是膺<lb/>
　者正指此等胡氏妄以楚當之而不知其誤也秦楚<lb/>
　吳越皆春秋五等之爵並非夷狄惟此戎狄横肆春<lb/>
　秋屢書之此即寓攘之意若胡氏謂内中國外夷狄<lb/>
　則以秦後之夷狄論春秋不通極矣春秋遍中國皆<lb/>
<pb n="12a"/>　夷狄焉能外耶<lb/>
九年夏狄侵齊<lb/>
十年冬狄侵宋<lb/>
十一年秋狄侵齊<lb/>
十三年冬狄侵衛<lb/>
十五年秋齊人侵我西鄙<lb/>
冬十有二月齊人侵我西鄙<lb/>
宣元年秋楚子鄭人侵陳遂侵宋<lb/>
<pb n="12b"/>二年夏晉人宋人衛人陳人侵鄭<lb/>
三年夏楚人侵鄭<lb/>
秋赤狄侵齊<lb/>
四年夏赤狄侵齊<lb/>
六年春晉趙盾衛孫免侵陳<lb/>
成二年楚師鄭師侵衛<lb/>
十八年冬楚人鄭人侵宋<lb/>
襄二年夏晉師宋師衛甯殖侵鄭<lb/>
<pb n="13a"/>十四年夏莒人侵我東鄙<lb/>
定六年春公侵鄭<hi>奉晉令也</hi>
八年春王正月公侵齊二月公侵齊<hi>皆報伐也會侵</hi>定四年三月公會劉子晉侯宋公蔡侯衛侯陳子鄭<lb/>
伯許男滑伯莒子邾子頓子胡子滕子薛伯把伯小邾<lb/>
子齊國夏於召陵侵楚<lb/>
　晉假王命伐楚而不敢伐即書侵而仍不侵陋之也<lb/>
<hi>追侵</hi>僖二十六年春齊人侵我西鄙公追齊師至酅弗及<lb/>
<pb n="13b"/>
                    <hi>執侵</hi>定七年秋齊人執衛行人北宫括以侵衛<lb/>
　此齊衛欲叛晉而衛大夫不從衛侯隂通齊侯使陽<lb/>
　執其使以侵之盖思脅其諸大夫也<lb/>
<hi>侵獲</hi>襄八年夏鄭人侵蔡獲蔡公子燮<lb/>
<hi>帥師侵</hi>宣元年冬晉趙穿帥師侵崇<lb/>
　侵無不帥師者特書例偶不同耳或曰帥師重侵事<lb/>
　非也先仲氏謂成襄後史多書帥師前此皆不然此<lb/>
　為得之<lb/>
<pb n="14a"/>成六年春衛孫良夫帥師侵宋<lb/>
秋仲孫蔑叔孫僑如帥師侵宋<lb/>
　衛與我皆受晉令以討宋並非重其事而書帥師者<lb/>
　若二卿並書則凡我出師有然亦是史例盖重出師<lb/>
　不是重此一師也<lb/>
八年春晉欒書帥師侵蔡<lb/>
十年春衛侯之弟黑背帥師侵鄭<hi>奉晉命也</hi>
十六年夏鄭公子喜帥師侵宋<lb/>
<pb n="14b"/>十七年春衛北宫括帥師侵鄭<hi>晉命也</hi>
襄元年秋楚公子壬夫帥師侵宋<lb/>
十一年夏鄭公孫舍之帥師侵宋<lb/>
十二年冬楚公子貞帥師侵宋<lb/>
二十四年春仲孫羯帥師侵齊<hi>晉命也</hi>
定八年秋晉士鞅帥師侵鄭遂侵衛<lb/>
九月季孫斯仲孫何忌帥師侵衛<hi>晉命也</hi>
哀七年春宋皇瑗帥師侵鄭<lb/>
<pb n="15a"/>晉魏曼多帥師侵衛<lb/>
十年夏晉趙鞅帥師侵齊<lb/>
十三年秋晉魏曼多帥師侵衛<lb/>
<hi>帥師會侵</hi>僖四年冬十有二月公孫茲帥師會齊人宋人衛<lb/>
人鄭人許人曹人侵陳<lb/>
<hi>帥師侵還</hi>襄十九年秋晉士匄帥師侵齊至榖聞齊侯卒乃<lb/>
還<lb/>
<hi>會侵伐次</hi>僖四年春王正月公會齊侯宋公陳侯衛侯鄭伯<lb/>
<pb n="15b"/>許男曹伯侵蔡蔡潰遂伐楚次於陘<hi>此齊桓以諸侯之師伐楚也</hi>
　同一帥侵而晉楚多爭强鄭宋多釋患魯衛在僖文<lb/>
　之間皆受命於齊宣成以後則皆受命於晉而文無<lb/>
　異同者正所謂義以事起以禮斷而不在於書法句<lb/>
　字間也<lb/>
　伐<lb/>
隱二年十二月鄭人伐衛<lb/>
四年夏宋公陳侯蔡人衛人伐鄭<lb/>
<pb n="16a"/>五年秋邾人鄭人伐宋<lb/>
七年秋公伐邾<hi>策書不合</hi>
桓八年秋伐邾<lb/>
十四年宋人以齊人蔡人衛人陳人伐鄭<lb/>
十七年秋及宋人衛人伐邾<lb/>
莊十四年春齊人陳人曹人伐宋<lb/>
十五年秋宋人齊人邾人伐郳<lb/>
十六年宋人齊人衛人伐鄭<lb/>
<pb n="16b"/>秋荆伐鄭<hi>楚爭鄭之始</hi>
十九年冬齊人宋人陳人伐我西鄙<lb/>
二十年冬齊人伐戎<lb/>
二十六年春公伐戎<lb/>
三十年齊人伐山戎<lb/>
僖元年楚人伐鄭<lb/>
三年楚人伐鄭<hi>與齊爭鄭也</hi>
四年秋及江人黄人伐陳<lb/>
<pb n="17a"/>七年春齊人伐鄭<lb/>
八年夏狄伐晉<lb/>
十年夏齊侯許男伐北戎<lb/>
十五年楚人伐徐<lb/>
秋七月齊師曹師伐厲　冬宋人伐曹<lb/>
十七年春齊人徐人伐英氏<hi>楚與國</hi>
十八年春王正月宋公曹伯衛人邾人伐齊<hi>宋襄納齊孝公也</hi>
冬邢人狄人伐衛<lb/>
<pb n="17b"/>十九年衛人伐邢<lb/>
二十年楚人伐隨<lb/>
二十一年冬公伐邾<lb/>
二十二年夏宋公衛侯許男滕子伐鄭<lb/>
二十三年楚人伐陳<lb/>
二十四年夏狄伐鄭<lb/>
二十六年夏齊人伐我北鄙　衛人伐齊<lb/>
二十八年春晉侯伐衛<hi>晉文報怨也</hi>
<pb n="18a"/>三十三年狄伐齊　晉人陳人鄭人伐許<lb/>
文元年晉侯伐衛　衛人伐晉<hi>此晉伐衛而衛成報之</hi>
二年冬晉人宋人陳人鄭人伐秦<lb/>
三年秦人伐晉<lb/>
四年晉侯伐秦<lb/>
七年春公伐邾　冬徐伐莒<lb/>
十年夏秦伐晉<lb/>
十一年春楚子伐麋<lb/>
<pb n="18b"/>十四年春邾人伐我南鄙<lb/>
十七年春晉人衛人陳人鄭人伐宋　齊侯伐我西鄙<lb/>
宣元年晉人宋人伐鄭　秦師伐晉<lb/>
三年楚子伐陸渾之戎<lb/>
四年冬楚子伐鄭<lb/>
五年冬楚子伐鄭<lb/>
八年晉師白狄伐秦楚師伐陳<lb/>
九年齊侯伐萊<lb/>
<pb n="19a"/>十年六月宋師伐滕　晉人宋人衛人曹人伐鄭　楚<lb/>
子伐鄭<lb/>
十三年齊師伐莒夏楚子伐宋<lb/>
十四年晉侯伐鄭<lb/>
十五年秦人伐晉<lb/>
十八年晉侯衛世子臧伐齊　公伐把<lb/>
成二年春齊侯伐我北鄙<lb/>
三年晉郤克衛孫良夫伐廧咎如<hi>赤狄也</hi>　冬鄭伐許<lb/>
<pb n="19b"/>四年鄭伯伐許<lb/>
七年吳伐郯<lb/>
九年秦人白狄伐晉<lb/>
十五年楚子伐鄭<lb/>
襄二年鄭師伐宋<lb/>
八年莒人伐我東鄙<lb/>
九年楚子伐鄭<lb/>
十年晉師伐秦　秋莒人伐我東鄙<lb/>
<pb n="20a"/>十一年楚子鄭伯伐宋　冬秦人伐晉<lb/>
十五年邾人伐我南鄙<lb/>
十六年齊侯伐我北鄙<lb/>
十七年宋人伐陳　冬邾人伐我南鄙<lb/>
十八年秋齊師伐我北鄙<lb/>
二十三年齊侯伐衛遂伐晉<lb/>
二十四年夏楚子伐吳　冬楚子蔡侯陳侯許男伐鄭<lb/>
二十六年冬楚子蔡侯陳侯伐鄭<lb/>
<pb n="20b"/>昭四年秋七月楚子蔡侯陳侯許男頓子胡子沈子淮<lb/>
夷伐吳<lb/>
五年楚子蔡侯陳侯許男頓子沈子徐人越人伐吳<lb/>
　此合諸國師而不書會者以楚效晉作摟伐而不曉<lb/>
　會禮故略之此亦文例也<lb/>
六年齊侯伐北燕<lb/>
十二年楚子伐徐晉伐鮮虞<lb/>
十六年春齊侯伐徐<lb/>
<pb n="21a"/>十九年春宋公伐邾<lb/>
二十二年春齊侯伐莒<lb/>
三十二年夏吳伐越<lb/>
定二年秋楚人伐吳<lb/>
哀元年秋齊侯衛侯伐晉<lb/>
五年夏齊侯伐宋<lb/>
六年吳伐陳<lb/>
八年吳伐我<lb/>
<pb n="21b"/>九年夏楚人伐陳　秋宋公伐鄭<lb/>
十年宋人伐鄭<lb/>
　<lb/>
　<lb/>
　<lb/>
　<lb/>
　<lb/>
　春秋屬辭比事記卷三<lb/>
</p>

  </div>
            <div>
<head>春秋屬辭比事記卷四</head> <lb/>
    <p>
<pb n="1a"/>欽定四庫全書<lb/>
　春秋屬辭比事記卷四<lb/>
　　　　　　　　　　翰林院檢討毛竒齡撰<lb/>
<hi>從王伐</hi>桓五年秋蔡人衛人陳人從王伐鄭<lb/>
　此桓王惡鄭莊以諸侯之師伐之而大國無至者即<lb/>
　小國以大夫行而君不親軍故經以從王發例盖深<lb/>
　痛春秋之無王也是役王師敗績而不書諱之也文<lb/>
　也<lb/>
<pb n="1b"/>
                    <hi>帥師伐</hi>莊二年夏公子慶父帥師伐於餘丘<hi>策書闕</hi>
僖三十三年秋公子遂帥師伐邾<lb/>
文十四年叔孫彭生帥師伐邾<lb/>
宣九年九月晉荀林父帥師伐陳<lb/>
成三年鄭公子棄疾帥師伐許<lb/>
六年楚公子嬰齊帥師伐鄭<lb/>
七年楚公子嬰齊帥師伐鄭<lb/>
九年晉欒書帥師伐鄭<lb/>
<pb n="2a"/>十四年鄭公子喜帥師伐許<lb/>
襄三年春楚公子嬰齊帥師伐吳　冬晉荀罃帥師伐<lb/>
許<lb/>
五年楚公子貞帥師伐陳<lb/>
八年楚公子貞帥師伐鄭<lb/>
十年楚公子貞鄭公孫輙帥師伐宋<lb/>
十四年楚子子貞帥師伐吳<lb/>
十七年衛石買帥師伐曹<lb/>
<pb n="2b"/>十八年楚公子午帥師伐鄭<lb/>
十九年衛孫林父帥師伐齊<lb/>
二十年仲孫速帥師伐邾<lb/>
二十四年齊崔杼帥師伐莒<lb/>
二十五年齊崔杼帥師伐我北鄙　冬鄭公孫夏帥師<lb/>
伐陳<lb/>
昭六年楚薳罷帥師伐吳<lb/>
十年秋七月季孫意如叔弓仲孫貜帥師伐莒<lb/>
<pb n="3a"/>十五年晉荀吳帥師伐鮮虞<lb/>
十九年秋齊髙發帥師伐莒<lb/>
定四年晉士鞅衛孔圉帥師伐鮮虞<lb/>
七年齊國夏帥師伐我西鄙<lb/>
八年齊國夏帥師伐我西鄙<lb/>
十二年衛公孟彄帥師伐曹<lb/>
十三年衛公孟彄帥師伐曹<lb/>
十五年鄭罕達帥師伐宋<lb/>
<pb n="3b"/>哀元年冬仲孫何忌帥師伐邾<lb/>
三年宋樂髠帥師伐曹<lb/>
五年晉趙鞅帥師伐衛<lb/>
六年晉趙鞅帥師伐鮮虞　冬仲孫何忌帥師伐邾<lb/>
宋向巢帥師伐曹<lb/>
十一年齊國書帥師伐我<lb/>
十二年宋向巢帥師伐鄭<lb/>
十三年楚公子申帥師伐陳<lb/>
<pb n="4a"/>
                    <hi>會伐</hi>桓十五年冬十有一月公會宋公衛侯陳侯於袲伐<lb/>
鄭<lb/>
十六年夏四月公會宋公衛侯陳侯蔡侯伐鄭<lb/>
莊三年春王正月溺會齊師伐衛<lb/>
五年冬公會齊人宋人陳人蔡人伐衛<lb/>
十四年夏單伯會伐宋<hi>齊桓假王命也</hi>
二十六年秋公會宋人齊人伐徐<lb/>
宣元年宋公陳侯衛侯曹伯會晉師於棐林伐鄭<lb/>
<pb n="4b"/>七年夏公會齊侯伐萊<lb/>
十一年公孫歸父會齊人伐莒<lb/>
成三年春王正月公會晉侯宋公衛侯曹伯伐鄭<lb/>
八年叔孫僑如會晉士燮齊人邾人伐郯<lb/>
十年公會晉侯齊侯宋公衛侯曹伯伐鄭<lb/>
十三年夏五月公自京師遂會晉侯齊侯宋公衛侯鄭<lb/>
伯曹伯邾人滕人伐秦<lb/>
十六年公會尹子晉侯齊國佐邾人伐鄭<hi>晉假王命也</hi>
<pb n="5a"/>十七年夏公會尹子單子晉侯齊侯宋公衛侯曹伯邾<lb/>
人伐鄭　冬公會單子晉侯宋公衛侯曹伯齊人邾人<lb/>
伐鄭<lb/>
襄九年公會晉侯宋公衛侯曹伯莒子邾子滕子薛伯<lb/>
把伯小邾子齊世子光伐鄭<lb/>
十年公會晉侯宋公衛侯曹伯莒子邾子齊世子光滕<lb/>
子薛伯把伯小邾子伐鄭<lb/>
十一年公會晉侯宋公衛侯曹伯齊世子光莒子邾子<lb/>
<pb n="5b"/>滕子薛伯把伯小邾子伐鄭<lb/>
十二年公會晉侯宋公衛侯曹伯齊世子光莒子邾子<lb/>
滕子薛伯把伯小邾子伐鄭會於蕭魚<lb/>
　春秋會伐即孟子摟伐也摟伐之習雖起齊桓然不<lb/>
　過數國且偶再耳晉自襄靈後無嵗不然且動輙一<lb/>
　十二國君必親至試問從王之師有是否也<lb/>
十四年叔孫豹會晉荀偃齊人宋人衛北宫括鄭公孫<lb/>
蠆曹人莒人邾人滕人薛人把人小邾人伐秦<lb/>
<pb n="6a"/>　非命卿有名即稱人十三國伐秦是戍之也甚矣<lb/>
十六年叔老會鄭伯晉荀偃衛甯殖宋人伐許<lb/>
哀十年公會吳伐齊<lb/>
十一年公會吳伐齊<lb/>
<hi>伐取</hi>隱四年春王二月莒人伐把取牟婁<lb/>
十年秋宋人蔡人衛人伐戴鄭伯伐取之<hi>敗其師而取其衆也</hi>
僖二十三年春公伐邾取須句<lb/>
二十六年公以楚師伐齊取榖<lb/>
<pb n="6b"/>三十三年公伐邾取訾婁<lb/>
宣四年春公伐莒取向<lb/>
<hi>伐戰</hi>桓十二年十有二月及鄭師伐宋丁未戰於宋<lb/>
<hi>伐圍</hi>隱五年冬宋人伐鄭圍長葛<lb/>
僖二十三年春齊侯伐宋圍緡<lb/>
二十六年冬楚人伐宋圍緡<lb/>
襄十二年春王二月莒人伐我東鄙圍台<lb/>
十七年齊侯伐我北鄙圍桃<lb/>
<pb n="7a"/>
                    <hi>伐入</hi>文十五年齊侯伐曹入其郛<lb/>
成十八年夏楚子鄭伯伐宋宋魚石復入於彭城<lb/>
<hi>伐納</hi>莊九年夏公伐齊納糾<hi>齊公子糾也伐歸</hi>隱七年戎伐凡伯於楚丘以歸<lb/>
　此非搆伐徒剽略耳特書伐重王人也<lb/>
<hi>伐救</hi>僖三十三年宣十二年宋師伐陳衛人救陳<lb/>
<hi>伐卒</hi>襄二十五年吳子遏伐楚門於巢卒<lb/>
<hi>帥師會伐</hi>隱四年秋翬帥師會宋公陳侯蔡人衛人伐鄭<lb/>
<pb n="7b"/>十年夏翬帥師會齊人鄭人伐宋<lb/>
　此魯齊鄭奉王命討宋而君不親軍但遣大夫帥師<lb/>
　故不書王命亦文例也<lb/>
<hi>帥師伐取</hi>宣十年公孫歸父帥師伐邾取繹<lb/>
哀二年春王二月季孫斯叔孫州仇仲孫何忌帥師伐<lb/>
邾取漷東田及沂西田<lb/>
<hi>帥師伐圍</hi>襄十七年齊髙厚帥師伐我北鄙圍防<lb/>
<hi>帥師伐入</hi>文十五年晉郤缺帥師伐蔡戊申入蔡<lb/>
<pb n="8a"/>
                    <hi>帥師伐救</hi>文三年晉陽處父帥師伐楚以救江<lb/>
宣九年楚子伐鄭晉郤缺帥師救鄭<lb/>
哀十年楚公子結帥師伐陳吳救陳<lb/>
<hi>帥師伐潰入</hi>成九年楚公子嬰齊伐莒庚申莒潰楚人入鄆<lb/>
<hi>帥師伐㑹次</hi>襄元年晉韓厥帥師伐鄭仲孫蔑會齊崔杼曹<lb/>
人邾人把人次於鄫<lb/>
<hi>會伐圍</hi>僖九年夏公會齊侯宋公陳侯衛侯曹伯伐鄭圍<lb/>
新城<lb/>
<pb n="8b"/>
                    <hi>會伐潰</hi>文三年春王正月叔孫得臣會晉人宋人陳人衛<lb/>
人鄭人伐沈沈潰<lb/>
<hi>會執伐</hi>僖二十一年秋宋公楚子陳侯蔡侯鄭伯許男曹<lb/>
伯會於孟執宋公以伐宋<hi>合伐宋襄也伐會救</hi>莊二十八年荆伐鄭公會齊人宋人救鄭<lb/>
文九年楚人伐鄭公子遂會晉人宋人衛人許人救鄭<lb/>
<hi>伐圍救</hi>襄十五年夏齊侯伐我北鄙圍成公救成至遇<lb/>
<hi>伐戰敗績</hi>莊二十八年春王三月甲寅齊人伐衛衛人及齊<lb/>
<pb n="9a"/>人戰衛人敗績<lb/>
　齊桓奉王命討衛而經不書不親軍也<lb/>
<hi>會侵潰伐次</hi>僖四年公會齊侯宋公陳侯衛侯鄭伯許男曹<lb/>
伯侵蔡蔡潰遂伐楚次於陘<lb/>
　克<lb/>
隱元年夏五月鄭伯克叚于鄢<lb/>
　克者勝也勝之已耳予之也此春秋専例也<lb/>
　入<hi>入而取其地與入而不取其地統名曰入</hi>
<pb n="9b"/>隱二年夏五月莒人入向　無駭帥師入極<lb/>
五年衛師入郕<hi>國名</hi>
十年秋宋人衛人入鄭　冬十月壬午齊人鄭人入郕<lb/>
十一年秋七月壬午公及齊侯鄭伯入許<lb/>
　此後俱闕<lb/>
　按屬辭比事記十卷在同門編緝時已亡其半今無<lb/>
　可問矣諸門倣成式尚可補綴然不敢誣罔闕之已<lb/>
　耳若屬比切例一門則在本𫝊下細觀自具如恵公<lb/>
<pb n="10a"/>　娶宋仲子與衛莊娶陳厲媯比例恵公立桓公為嫡<lb/>
　子與魯莊立子般為嫡子比例類並鮮闕軼且每傳<lb/>
　下又有明註如隱二年無駭帥師入極與莊三年溺<lb/>
　帥師伐鄭例同隱三年武氏子來求<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>與桓五年仍<lb/>
　叔之子來聘例同類較之二十二門部一槩比屬者<lb/>
　迥别此在本𫝊已自瞭然何敢再贅觀者諒之逺宗<lb/>
　謹識<lb/>
　<lb/>
<pb n="10b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋屬辭比事記卷四<lb/>
</p>

  </div>
        </body>
    </text>
</TEI>
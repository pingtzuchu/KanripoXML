<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>陸氏詩疏廣要卷上之上</head>
    <p>
<pb n="1a"/>
欽定四庫全書<lb/>
　陸氏詩疏廣要卷上之上　　吳　陸璣　撰<lb/>
　　釋草　　　　　　　　　明　毛晉　廣要<lb/>
　　　參差荇菜<lb/>
荇一名接余白莖葉紫赤色正圓徑寸餘浮在水上根<lb/>
在水底與水深淺等大如釵股上青下白䰞其白莖以<lb/>
苦酒浸之脃美可案酒<hi>一作肥美</hi>
　爾雅云莕接余其葉苻郭注叢生水中葉圓在莖端<lb/>
<pb n="1b"/>
　長短隨水深淺江東食之亦呼莕鄭注今水荇也蔓<lb/>
　鋪水上毛傳云后妃供荇菜以事宗廟埤雅曰參差<lb/>
　荇菜左右流之三相參為參兩相差為差參差言其<lb/>
　出之無類左右言其求之無方王文公曰菨餘詩雖<lb/>
　以比淑女然后妃所求皆同德者則菨餘惟后妃可<lb/>
　比焉其德行如此可以妾餘草矣若蘩蘋藻所謂餘<lb/>
　艸舊説藻華白荇華黄顔氏家訓云今荇菜是水悉<lb/>
　有之黄華似蓴是也爾雅翼云本草云鳧葵即莕菜也<lb/>
<pb n="2a"/>
　别本注駮之云荇菜生水中葉似蓴莖澁根極長江<lb/>
　南人多食唐本云是猪蓴誤也猪蓴與絲蓴並一種<lb/>
　以春夏細長肥滑為絲蓴至冬短為猪蓴亦呼龜蓴<lb/>
　此與鳧葵殊不相似案荇菜今陂澤多有今人猶止<lb/>
　謂之荇菜非難識也葉亦卷漸開雖圓而稍羡不若<lb/>
　蓴之極圓也葉皆隨水髙低平浮水上花則出水黄<lb/>
　色六出今宛陵中陂湖中彌覆頃畝日出照之如金<lb/>
　俗名金蓮子狀既似蓴又猪好食皆以小舟載取以<lb/>
<pb n="2b"/>
　飼猪又可糞田或因是亦得猪蓴之名但非蓴菜耳<lb/>
　陸德明曰天官醢人陳四豆之實無荇菜者以商禮<lb/>
　詩詠時事故有之案風有采蘩采蘋又有采藻采苑<lb/>
　采芹之屬水草甚多而醢人所薦止于昌本苑芹深<lb/>
　蒲而已物之為菹葢自有所宜餘或為芼羮之用豈<lb/>
　可四物之外便謂商禮耶顔之推云荇先儒解釋皆<lb/>
　云水草江南俗亦呼為蓴或呼為荇菜而河北俗人<lb/>
　多不識之博士皆以參差者是莧菜呼人莧為人荇<lb/>
<pb n="3a"/>
　亦可笑矣詩緝云參差訓不齊今池州人稱荇為<lb/>
　莕公鬚葢細荇亂生有若鬚然詩人之辭不苟矣<lb/>
　按詩人取興荇菜以其柔順芳潔可羞神明也還重<lb/>
　左右無方不流以興寤寐無時不求意况是時洽陽<lb/>
　渭涘尚未造舟親迎何得便説到后妃薦荇以供祭<lb/>
　祀埤雅直云后妃采荇諸侯夫人采蘩大夫妻采蘋<lb/>
　藻固有次第尤為可笑王文公借接余舊名以為妾<lb/>
　餘草近于戲矣<lb/>
<pb n="3b"/>
　　　采采卷耳<lb/>
卷耳一名枲耳一名胡枲一名苓耳葉青白色似胡荽<lb/>
白華細莖蔓生可䰞為茹滑而少味四月中生子如婦<lb/>
人耳中璫今或謂之耳璫草鄭康成謂是白胡荽幽州<lb/>
人呼爵耳<lb/>
　爾雅云菤耳苓耳郭註廣雅云枲耳也亦云胡枲江<lb/>
　東呼為常枲或云苓耳形似鼠耳叢生如盤詩周南<lb/>
　云采采卷耳鄭註舊説蒼耳非也此即卷菜葉如錢<lb/>
<pb n="4a"/>
　細蔓被地本草曰枲耳一名胡枲一名地葵一名葹<lb/>
　一名常思生安陸川谷及六安田野實熟時採埤雅<lb/>
　云爾雅曰菤耳苓耳廣雅曰即枲耳也幽州人謂之<lb/>
　爵耳或曰形似鼠耳故有耳之號或曰白華細莖子<lb/>
　如婦人耳璫故名荆楚記曰卷耳一名璫草亦云蒼<lb/>
　耳叢生如盤詩曰采采卷耳不盈頃筐嗟我懷人寘<lb/>
　彼周行言后妃持是器采是物而不滿焉則以志在<lb/>
　彼不在此也問者曰后妃貴矣今曰采卷耳何也曰<lb/>
<pb n="4b"/>
　是詩也非是之謂也詩人借此以寫后妃之志耳故<lb/>
　曰説詩者不以文害辭不以詞害志以意逆志是為<lb/>
　得之爾雅翼云卷耳菜名也幽冀謂之襢菜雒下謂<lb/>
　之胡枲江東呼為常枲葉青白色似胡荽白華細莖<lb/>
　可䰞為茹滑而少味又謂之常<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>菜傖人皆食之又<lb/>
　以其葉覆麴作黄衣崔寔四民月令曰伏後二十日<lb/>
　為麴至七月七日乾之覆以胡枲故古人采之卷耳<lb/>
　之詩后妃志欲輔佐君子求賢審官知臣下之勤勞<lb/>
<pb n="5a"/>
　先儒多異説葢采采卷耳職之賤者淮南子稱瞽師<lb/>
　庶女位賤尚葈權輕飛羽許叔重曰尚主也葈者葈<lb/>
　耳菜名也主是官者至微賤也瞽師庶女復賤于主<lb/>
　枲之官故曰權輕飛羽觀此則主枲之官位之微者<lb/>
　周禮顧不可考或成周以前周南之官有之其實如<lb/>
　蒼耳而蒼色上多刺好著人衣今人通謂之蒼耳其<lb/>
　一名葹離騷以譬小人所謂薋菉葹以盈室是也一<lb/>
　名羊負來博物志曰洛中有人入蜀胡枲著羊毛蜀<lb/>
<pb n="5b"/>
　人種之曰羊負來也陶隠居乃云昔中國無此言從<lb/>
　外國逐羊毛中來據此物既稱胡枲必是胡物但國<lb/>
　風爾雅所載則其來已久而羊負來之名僅出後代<lb/>
　則此名恐自洛入蜀者得之<lb/>
　按本草云卷耳一名葹離騷云薋菉葹以盈室兮王<lb/>
　逸註曰葹枲耳也或又因爾雅卷施草謂即是葹郭<lb/>
　氏以為宿莽引離騷夕擥洲之宿莽句第宿莽遇<lb/>
　冬不死枲耳至秋早彫確是二物又按詩云卷耳爾<lb/>
<pb n="6a"/>
　雅云蒼耳廣雅云枲耳皆以實得名第陸氏曰蔓生<lb/>
　郭氏云叢生必當以郭氏為正<lb/>
　　　采采芣苢<lb/>
芣苢一名馬舄一名車前一名當道喜在牛跡中生故<lb/>
曰車前當道也今藥中車前子是也幽州人謂之牛舌<lb/>
草可䰞作茹大滑其子治婦人難産<lb/>
　爾雅云芣苢馬舄馬舄車前郭注云今車前草大葉長<lb/>
　穗好生道邉江東呼為蝦蟆衣邢疏云王肅引周書王<lb/>
<pb n="6b"/>
　會云芣苢如李出扵西戎王基駁云王會所記雜物竒<lb/>
　獸皆四夷逺國各齎土地異物以為貢贄非周南婦人<lb/>
　所得采是芣苢為馬舃之草非西戎之木也埤雅云神<lb/>
　仙服食法曰車前之實雷之精也善療孕婦難産及令<lb/>
　人有子故詩序以為婦人樂有子也列子曰若䵷為鶉<lb/>
　得水為㡭得水土之際則為䵷蠙之衣生於陵屯則為<lb/>
　陵舃陵舃車前也故或謂之蝦蟆衣韓詩傳曰直曰車<lb/>
　前瞿曰芣苢盖生扵兩傍謂之瞿芣从艸从不苢从艸<lb/>
<pb n="7a"/>
　从㠯婦人樂有子或不或㠯按艸最易生然他草所<lb/>
　在或無惟車前蒼耳所至有之故芣苢卷耳之詩正<lb/>
　言此二物本草云車前養肺强隂益精令人有子一<lb/>
　名當道一名牛遺一名勝舄生真定平澤丘陵阪道<lb/>
　中陶隠居云子性冷利仙經亦服餌之令人身輕不<lb/>
　老韓詩乃言芣苢是木似李食其實宜子孫謬矣圖<lb/>
　經云春初生苗葉布地如匙面累年者長及尺餘如<lb/>
　䑕尾花甚細青色微赤結實如葶藶赤黒色今人五<lb/>
<pb n="7b"/>
　月採苗七月八月採實又云地衣地衣者車前實也<lb/>
　韓詩説云芣苢澤舄也臭惡之菜詩人傷其君子有<lb/>
　惡疾人道不通求已不得𤼵憤而作以事興芣苢雖<lb/>
　臭惡乎我猶採取而不已者以興君子雖有惡疾我<lb/>
　猶守而不離去也<lb/>
　按爾雅及圖經諸書芣苢與澤舄確是二種韓氏之<lb/>
　誤甚矣况既云是木似李又云澤舄何其自相背戾<lb/>
　耶<lb/>
<pb n="8a"/>
　　　言刈其蔞<lb/>
蔞蔞蒿也其葉似艾白色長數寸髙丈餘好生水邊及<lb/>
澤中正月根芽生旁莖正白生食之香而脆美其葉又<lb/>
可蒸為茹<lb/>
　爾雅云購蔏蔞郭鄭俱云蔞蒿也生下田初出可啖<lb/>
　江東用羮魚埤雅云蔏蔞一名購莖髙丈餘蒿屬其葉<lb/>
　似艾白色初生可啖江東采以羮魚管子曰葉下于<lb/>
　<graphic n="KR2175" url="https://raw.githubusercontent.com/kanripo/KR-Gaiji/master/images/KR2175.png" mimeType="image/png"/>
                    <hi>音鬰</hi>
                    <graphic n="KR2175" url="https://raw.githubusercontent.com/kanripo/KR-Gaiji/master/images/KR2175.png" mimeType="image/png"/>下于莧莧下于蒲蒲下于葦葦下于雚雚下<lb/>
<pb n="8b"/>
　于蔞蔞下于荓荓下于蕭蕭下于薜薜下于萑萑下<lb/>
　于茅凡彼草物有十二衰爾雅翼云蔞蔞蒿説文曰可<lb/>
　以烹魚今古以為珍菜大招云呉酸蒿蔞不沾薄只<lb/>
　王逸曰蒿蘩草也蔞香草也蒿一作芼芼菜也言呉<lb/>
　人善為羮其菜若蔞味無沾薄言其調也又曰沾多<lb/>
　汁也薄無味也言呉人工調醎酸爚蒿蔞以為虀其<lb/>
　味不濃不薄適其美也葢蔞多生于呉郭氏亦云江<lb/>
　東用羮魚則呉人猶能調和之如後世千里蓴羮未下<lb/>
<pb n="9a"/>
　鹽䜴之比<lb/>
　　　于以采蘩<lb/>
蘩皤蒿凡艾白色為皤蒿今白蒿春始生及秋香美可<lb/>
生食又可蒸食一名由胡北海人謂之旁勃故大戴禮<lb/>
夏小正傳云蘩由胡由胡旁勃也<lb/>
　爾雅曰蘩皤蒿郭氏鄭氏俱云白蒿又曰蘩莵蒵又<lb/>
　曰蘩由胡郭氏鄭氏俱云未詳疏云召南云于以采<lb/>
　蘩毛傳云蘩皤蒿也郭氏云白蒿然則皤猶白也本<lb/>
<pb n="9b"/>
　草云白蒿唐本注云此蒿葉麤于青蒿從初生至枯<lb/>
　白于衆蒿欲似艾者所在有之又云葉似艾葉上有<lb/>
　白毛麤澁俗呼蓬蒿可以為葅故詩箋云以豆薦蘩<lb/>
　菹博雅云蘩母蒡葧也圖經曰白蒿蓬也生中山川<lb/>
　澤今所在有之爾雅所謂蘩皤蒿是也唐孟詵亦云<lb/>
　生挼酢食今人但食蔞蒿不復食此或疑此蒿即蔞<lb/>
　蒿而孟詵又别著蔞蒿條所説不同明是二物又今<lb/>
　階州以白蒿為茵蔯蒿苗葉亦相似然以入藥恐不<lb/>
<pb n="10a"/>
　可用也埤雅云蒿青而髙蘩白而繁爾雅曰蘩皤蒿一<lb/>
　曰由胡廣雅云由胡白蒿也北海謂之旁勃夏小正<lb/>
　曰蘩由胡由胡旁勃也詩曰于以采蘩于沼于沚蘩<lb/>
　所以祭也傳曰夫人執蘩菜以助祭神饗德與信不<lb/>
　求備焉七月之詩曰春日遲遲采蘩祁祁傳曰采蘩<lb/>
　所以生蠶也今復蠶種尚用蒿云仙經曰白蒿白兎<lb/>
　食之仙爾雅曰蘩莵蒵豈謂是歟爾雅翼云爾雅釋<lb/>
　草曰蘩之醜秋為蒿此大畧之言也又曰蘩皤蒿此<lb/>
<pb n="10b"/>
　指一物之言也故予以水草之蘩為莪而皤蒿則此<lb/>
　别説之皤蒿葢今之白蒿也比青蒿而麤從初生至枯<lb/>
　白于衆蒿春始生及秋香美可生食又可蒸以為菹甚<lb/>
　益人故詩箋云以豆薦蘩菹然非水物故非召南所謂<lb/>
　也春初此蒿前諸草生云可以生蠶葢所以繁育庶物<lb/>
　此物非惟生蠶又白兎食之而仙又駏驉亦食菴䕡<lb/>
　子而仙駏驉馬類兎食蘩駏驉食菴䕡物各有所宜<lb/>
　本草又稱茵蔯蒿白兎食之仙葢茵蔯似青蒿而背<lb/>
<pb n="11a"/>
　白故説者誤以白蒿説之其苗細經冬不死更因陳<lb/>
　根而生故名茵蔯凡蘩之醜艾可炙蓍可占蕭可燎<lb/>
　蔞莪蒿蘩通可茹啖論者别而論之<lb/>
　按左傳云澗溪沼沚之毛蘋蘩蕰藻之菜可薦于鬼<lb/>
　神可羞于王公必用水草者取其芳潔也據爾雅本<lb/>
　草蘩即白蒿羅氏何云非水物余生澤國習見水草<lb/>
　繁茂于陸地者不少然恒在洲渚滸涘間其根下滋<lb/>
　于水故生耳嘗有荷花挺出于曲沼芳隄之上者將<lb/>
<pb n="11b"/>
　亦謂之陸草耶<lb/>
　　　言采其蕨<lb/>
蕨虌也山菜也周秦曰蕨齊魯曰虌初生似蒜莖紫黑<lb/>
色可食如葵<lb/>
　爾雅蕨虌郭云廣雅云紫綦非也初生無葉可食江<lb/>
　西謂之虌邢疏云可食之菜也舍人曰蕨一名虌鄭<lb/>
　云今蕨芽也所在山谷有之埤雅蕨狀如大雀拳足<lb/>
　又如其足之蹶也故謂之蕨俗云初生亦類鼈脚故<lb/>
<pb n="12a"/>
　曰虌爾雅翼蕨生如小兒拳紫色而肥詩及爾雅説<lb/>
　文皆云蕨虌也郭氏曰江西謂之虌草木疏云周秦<lb/>
　曰蕨齊魯曰虌召南陟彼南山先蕨而後薇蕨薇葢<lb/>
　賤者所食爾今野人今歲焚山則來歲蕨菜繁生其<lb/>
　舊生蕨之處蕨葉老硬敷披人誌之謂之蕨基通志<lb/>
　云蕨一名虌莽芽也四皓食之而夀夷齊食之而夭<lb/>
　此物不可生食又有一種大蕨亦可食謂之藄蕨爾<lb/>
　雅云藄月爾陳藏器云今永康道江居民多以醋淹<lb/>
<pb n="12b"/>
　而食之山谷詩云蕨芽初長小兒拳酷似其狀<lb/>
　　　言采其薇<lb/>
薇山菜也莖葉皆似小豆蔓生其味亦如小豆藿可作<lb/>
羮亦可生食今官園種之以供宗廟祭祀<lb/>
　爾雅云薇垂水郭註生于水邊邢疏草生于水濱而<lb/>
　枝葉垂于水者曰薇鄭註薇菜生水邊埤雅爾雅曰<lb/>
　薇垂水好生水邊故曰垂水似藿菜之微者也微者<lb/>
　所食故詩以采薇言戍役之苦而草蟲序于蕨後爾<lb/>
<pb n="13a"/>
　雅翼薇垂水言生于水邊而召南之詩陟南山以采<lb/>
　之故陸璣云山菜也又詩稱山有蕨薇而伯夷采薇<lb/>
　于首陽山其歌曰登彼西山兮采其薇矣其後説者<lb/>
　以為普天之下莫非王土食其土之所出即為之臣<lb/>
　于是不食而死通志云白薇曰白幕曰薇草曰春草<lb/>
　曰骨美又云薇生水旁葉如萍然詩云采薇者金櫻<lb/>
　芽也胡明仲云荆楚之間有草叢生脩條四時𤼵穎<lb/>
　春夏之交花亦繁麗條之腴者大如巨擘剝而食之<lb/>
<pb n="13b"/>
　甘美野人呼為迷陽疑莊子所謂迷陽迷陽無傷吾<lb/>
　行即此名物疏云按本草薇有二種生平原川谷似<lb/>
　栁葉者白薇也生水旁葉似萍者薇也詩云陟山采<lb/>
　薇又云山有蕨薇則是山菜非爾雅所云垂水者也埤雅<lb/>
　混而一之誤矣然陸璣稱莖葉如小豆蔓生璣親見<lb/>
　官園所種所言必審復非似栁之白薇鄭漁仲謂是<lb/>
　金櫻芽不知何據朱子胡氏皆以為迷陽而一云味<lb/>
　苦一云甘美又自不同惟項安世以為今之野豌豆<lb/>
<pb n="14a"/>
　蜀人謂之巢菜有合陸璣之疏<lb/>
　　　于以采蘋<lb/>
蘋今水上浮萍是也其麤大者謂之蘋小者曰蓱季春<lb/>
始生可糝蒸以為茹又可用苦酒淹以就酒<lb/>
　爾雅云萍蓱其大者蘋郭璞云水中浮萍江東謂之<lb/>
　薸邢昺云舍人曰萍一名蓱大者名蘋鄭樵云蓱浮<lb/>
　萍也今謂之薸其大者蘋即萍類而大者按萍屬不<lb/>
　可食此必蓴類葉亦圜浮水上如萍也本草云水萍<lb/>
<pb n="14b"/>
　一名水花一名水白一名氷蘇唐本注水萍有三種<lb/>
　大者名蘋又有荇菜亦相似而葉圓小者水上浮萍<lb/>
　呉氏云水萍一名水亷陳藏器云蘋葉圓濶寸許葉<lb/>
　下有一㸃如水沫一名芣菜爾雅翼云蘋葉正四方<lb/>
　中折如十字根生水底葉敷水上不若小浮萍之無<lb/>
　根而漂浮也故韓詩云沈者曰蘋浮者曰薸薸音瓢即<lb/>
　小萍也蘋亦不沈但比萍則有根不浮游耳五月有<lb/>
　花白色故謂之白蘋吕氏春秋曰菜之美者崑崙之<lb/>
<pb n="15a"/>
　蘋藻焉蘋之極大者則有實楚王渡江有物觸王舟<lb/>
　其大如斗而赤食之而甘孔子以童謠決之曰蘋實<lb/>
　也雖皆萍之類然實蘋也非無根者所能生也又天<lb/>
　問曰靡萍九衢言其枝葉分為衢道猶今言花五出<lb/>
　六出也靡萍九衢異方之物故特竒偉今浮萍三衢<lb/>
　蘋雖大四衢而已九衢而大于蘋則亦大蘋非特萍<lb/>
　也又本草稱水萍亦謂此物陶隠居云非今浮萍子<lb/>
　此三事皆得萍名而實蘋也故詳著之使覽者無惑<lb/>
<pb n="15b"/>
　焉詩緝云蘋可茹萍不可茹郭氏以小萍為大蘋誤<lb/>
　名物疏云按周處風土記萍蘋芹菜之别名此説非<lb/>
　是芹别一物矣蘋又有水陸之異栁惲所謂汀洲采<lb/>
　白蘋者水生而似萍者也宋玉所謂起于青蘋之末<lb/>
　者陸生而似莎者也<lb/>
　按蘋可食萍不可食鄭樵疑之嚴粲駮之尚未詳析<lb/>
　其狀後人未免傳譌然陸疏云小者曰萍原未嘗相<lb/>
　溷埤雅釋蘋與藻互𤼵反多糢糊處又釋苹云無根<lb/>
<pb n="16a"/>
　而浮常與水平故曰苹也江東謂之薸言無定性漂<lb/>
　流隨風而已周官萍氏掌水禁鄭氏云以不沈溺取<lb/>
　名葢使之幾酒謹酒也月令季春榖雨之日萍始生<lb/>
　舊説萍善滋生一夜七子一曰萍浮于流水則不生<lb/>
　于止水則一夕生九子故謂之九子萍也世説楊花<lb/>
　入水為浮萍爾雅翼云水上小浮萍江東謂之薸髙<lb/>
　誘曰蘋大萍水漂也字並同皆以漂蕩之漂音簞瓢<lb/>
　之瓢字似薻説者遂以相紊葢非其類也説文云萍<lb/>
<pb n="16b"/>
　無根浮水而生但有小鬚垂水中而已楚辭曰竊傷<lb/>
　兮浮萍無根然淮南子云萍植根于水木植根于地<lb/>
　葢萍以水為地垂根于中則所垂者乃是根今或反<lb/>
　根于上為日所㬥即死是與失土同也二家釋萍極<lb/>
　其詳明又與蘋有别但俱謂食野之苹即此物恐未<lb/>
　必然名物疏云蘋有水陸之異甚確但陸生者亦不<lb/>
　可茹鄭氏意蘋為蓴類亦非<lb/>
　　　于以采藻<lb/>
<pb n="17a"/>
藻水草也生水底有二種其一種葉如雞蘇莖大如箸<lb/>
長四五尺其一種莖大如釵股葉如蓬蒿謂之聚藻扶<lb/>
風人謂之藻聚為𤼵聲也此二藻皆可食䰞熟挼去腥<lb/>
氣米麫糝蒸為茹嘉美揚州饑荒可以當榖食也饑時<lb/>
蒸而食之<lb/>
　爾雅云莙牛薻郭云似薻葉大江東呼為馬薻邢云<lb/>
　以此草好聚生故言蕰藻鄭云水藻之類而葉差大<lb/>
　生水底博雅云夌菜藻也<hi>風俗通云殿堂宫室象東井形刻作荷菱水草以厭</hi>
<pb n="17b"/>
　<hi>火</hi>埤雅云藻水草之有文者出乎水下而不能出水<lb/>
　之上其字从澡言自潔如澡也又云藻萍類似槐葉<lb/>
　而連生生道旁淺水中與萍雜至秋則紫俗謂之馬<lb/>
　薸亦呼紫薸故曰于以采藻于彼行潦而傳云聚藻<lb/>
　也爾雅翼藻生水底横陳于水若自澡濯然流水之<lb/>
　中隨波衍漾莖葉條暢尤為可喜故采藻于行潦也<lb/>
　有二種其一種葉如雞蘇莖大如箸長五六尺其一<lb/>
　種莖大如釵股葉如蓬蒿謂之聚藻横被水下有自<lb/>
<pb n="18a"/>
　然之文故古者象服有藻火之屬<hi>藻取其潔</hi>又畫于棁以<lb/>
　為飾亦以厭火<hi>山節藻棁雖取其文亦以禳火今屋上覆橑謂之藻井亦曰綺井又曰覆</hi>
　<hi>海又曰罳項</hi>今鳧雁屬亦樂于藻故曰鳧藻楚辭曰鳧雁<lb/>
　皆唼夫梁藻是也<lb/>
　按陸氏云藻出乎水下而不能出水之上羅氏亦云<lb/>
　横被水下則藻非浮者了然矣或因韓氏云浮者為<lb/>
　薸誤刻作藻遂謂藻亦出乎水上謬甚埤雅引吕覽<lb/>
　云菜之美者崑崙之蘋藻又引淮南子云容華生蔈<lb/>
<pb n="18b"/>
　蔈生萍藻萍藻生浮草遂疑蘋即所謂藻又云非蒲<lb/>
　藻之藻又云萍藻之藻浮蒲藻之藻沈總惑于浮沈<lb/>
　之説遂誤認蘋藻為一物耳詩攷作于以采薻<lb/>
　　　白茅包之<lb/>
白茅包之茅之白者古用包褁禮物以充祭祀縮酒用<lb/>
　爾雅云藗牡茅郭鄭俱云白茅屬<hi>藗音速</hi>邢云茅之不<lb/>
　實者也一名藗一名牡茅周易云拔茅茹以其彚征<lb/>
　吉埤雅云茅之為物拔其根而牽茹者君子以類出<lb/>
<pb n="19a"/>
　處之象又云藉用白茅无咎象曰藉用白茅柔在下<lb/>
　也孔子曰茅之為物薄而用可重也禹貢云荆州厥<lb/>
　貢苞匭菁茅呉録地理志曰桂陽郴縣有青茅可染<lb/>
　零陵泉陵有香茅古貢之縮酒合璧事類云茅叢生<lb/>
　荒野間野人刈以覆屋江淮間生者一莖三脊曰菁<lb/>
　茅<lb/>
　　　匏有苦葉<lb/>
匏葉少時可為羮又可淹䰞極美揚州人恒食之至八<lb/>
<pb n="19b"/>
月葉即苦故曰匏有苦葉<lb/>
　郊特牲曰器用陶匏以象天地之性陶匏葢取其質<lb/>
　説文曰匏瓠也从包从夸聲包取其可包蔵物也博<lb/>
　雅匏瓠也埤雅長而瘦上曰瓠短頸大腹曰匏傳曰<lb/>
　匏謂之瓠誤矣葢匏苦瓠甘復有長短之殊定非一<lb/>
　物也鶡冠子曰中流失舡一壺千金壺即匏也其性<lb/>
　浮得之可以免沈溺故當失船之時其直千金也此<lb/>
　亦如天竺涉水帶浮囊之類爾雅翼河汾之寳有曲<lb/>
<pb n="20a"/>
　沃之懸匏焉良工取以為笙崔豹古今註曰匏瓠也<lb/>
　壺盧匏之無柄者也瓠有柄曰懸瓠可為笙曲沃者<lb/>
　尤善秋乃可用用則漆其裏匏在八音之一通典曰<lb/>
　今之笙竽以木代匏而漆殊愈于匏荆梁之南尚存<lb/>
　古制南蠻笙則是匏其聲甚劣則後世笙竽不復用<lb/>
　匏矣匏既為樂器又以為飲器詩酌之用匏孔子稱<lb/>
　繫而不食者良以待其堅而為用故也近世洪氏説<lb/>
　以為天之匏𤓰星天官星占曰匏𤓰一名天雞在河<lb/>
<pb n="20b"/>
　鼓東匏𤓰繫而不食猶南箕不可以簸揚北斗不可<lb/>
　以挹酒漿也按楚辭王褒九懷稱援瓟𤓰兮接糧曹<lb/>
　植洛神賦曰歎匏𤓰之無匹兮詠牽牛之獨處阮瑀<lb/>
　止慾賦曰傷匏𤓰之無偶悲織女之獨勤則古稱匏<lb/>
　𤓰皆謂星爾詩緝云匏經霜其葉枯落然後乾之腰<lb/>
　以渡水名物疏云按廣雅説文古今註通云匏瓠也<lb/>
　惟陸農師云長而瘦上曰瓠短頸大腹曰匏其兩形<lb/>
　之别出于農師創見考諸書惟瓠甘匏苦為可明耳<lb/>
<pb n="21a"/>
　然本草有苦瓠唐本註謂之苦瓠<graphic n="KR1365" url="https://raw.githubusercontent.com/kanripo/KR-Gaiji/master/images/KR1365.png" mimeType="image/png"/>復非瓠中之苦<lb/>
　者瓠中之苦者疑是匏矣陸疏似以甘瓠為匏非也<lb/>
　葢瓠為總名甘者可食嘉魚稱甘瓠纍之是也苦者<lb/>
　佩以渡水此詩匏有苦葉是也入藥者名苦瓠<graphic n="KR1365" url="https://raw.githubusercontent.com/kanripo/KR-Gaiji/master/images/KR1365.png" mimeType="image/png"/>夏<lb/>
　末始實秋中方熟取以為器經霜乃堪無柄者名壺<lb/>
　盧七月稱八月斷壺是也有柄者懸瓠潘岳云河汾<lb/>
　之寳是也小者名瓢食之勝瓠陶貞白所言是也細<lb/>
　腰者名蒲盧淮南子云百人抗浮是也<lb/>
<pb n="21b"/>
　　　采葑采菲<lb/>
葑蔓菁一作蕪青幽州人或謂之芥菲似葍莖麤葉厚<lb/>
而長有毛三月中蒸䰞為茹甘美可作羮幽州人謂之<lb/>
芴爾雅又謂之蒠菜今河内人謂之宿菜<lb/>
　葑爾雅云須葑蓯<hi>郭云未詳鄭云菰葑也積舊茭頭而成封者</hi>又云須薞<lb/>
　蕪<hi>郭云似羊蹄葉細味酢可食鄭云一名葑即蔓菁也</hi>邢疏云案詩谷風云采<lb/>
　葑采菲毛傳云葑須也先儒即以須葑蓯當之孫炎<lb/>
　云須一名葑蓯今郭註上葑蓯云未詳註此云薞蕪<lb/>
<pb n="22a"/>
　似羊蹄葉細味酢可食則郭意以毛云葑須者謂此<lb/>
　薞蕪也坊記註云葑蔓菁也陳宋之間謂之葑方言<lb/>
　云蘴蕘蕪菁也陳楚謂之蘴齊魯謂之蕘闗西謂之<lb/>
　蕪菁趙魏之郊謂之大芥蘴與葑字雖異音實同則<lb/>
　葑也須也蕪菁也蔓菁也薞蕪也蕘也芥也七者一<lb/>
　物也本草云蕪菁味苦圖經云蕪菁四時仍有春食<lb/>
　苗夏食心亦謂之薹子秋食莖冬食根河朔尤多種<lb/>
　可備饑歲常食之通中益氣令人肥健南人取北種<lb/>
<pb n="22b"/>
　種之初年相類至二三歲則變為菘矣埤雅菘性陵<lb/>
　冬不彫四時常見有松之操故其字會意而本草以<lb/>
　為交耐霜雪也舊説以菘菜北種初年半為蕪菁二<lb/>
　年菘種都絶蕪菁南種亦然葢菘之不生北土猶橘<lb/>
　柚之變于淮北矣蕪菁似菘而小有臺一名葑一名<lb/>
　須爾雅須薞蕪也今俗謂之臺菜其紫華者謂之蘆<lb/>
　菔一名萊菔所謂温菘是也萊菔言來麰之所服也<lb/>
　爾雅翼云蔓菁南北通有之北土種之尤多菜中之<lb/>
<pb n="23a"/>
　最有益者塞北并汾河朔間燒食其根呼為蕪根猶<lb/>
　是蕪菁之號昔漢桓帝永興中令災傷郡國皆種蔓<lb/>
　菁以助民食劉備歸曹公公使覘之閉門將人種蔓<lb/>
　菁而諸葛亮所止令軍士獨種蔓菁者取其纔出甲<lb/>
　可生啖一也葉舒可䰞食二也久居則隨以滋長三<lb/>
　也棄不令惜四也囘則易尋而采之五也冬有根可<lb/>
　劚而食六也三蜀江陵之人今呼為諸葛菜蔓菁根<lb/>
　葉及子乃是菘類與蘆菔全别陶隠居言其子與蘆<lb/>
<pb n="23b"/>
　菔相似兼言小葷故説者疑江表不産注失其真耳<lb/>
　有人將菘菜北種初一年半為蕪菁二年菘種都絶<lb/>
　將蕪菁子南種亦二年都變其子亦隨色變大率菘<lb/>
　子黑蔓菁子紫赤大小相似蘆菔子黄赤而大又不<lb/>
　圓也亦梗長葉瘦髙者為菘葉濶厚短者為蕪菁詩<lb/>
　緝云江南有菘江北有蔓菁相似而異周禮醢人菁<lb/>
　菹鹿臡註菁蔓菁也急就章曰老菁蘘荷冬日藏按<lb/>
　禹貢荆州包匭菁茅孔子曰菁以為菹吕氏春秋亦<lb/>
<pb n="24a"/>
　曰菜之美者具區之菁則菁之見貴舊矣然説者或<lb/>
　以菁茅為茅之名而言老菁冬藏者為韭花云今蔓<lb/>
　菁園中無蜘蛛是其所畏也南都賦秋韭冬菁註曰<lb/>
　韭其華謂之菁<lb/>
　菲爾雅云菲芴<hi>郭鄭俱云即土𤓰也</hi>又云菲蒠菜<hi>郭云菲草生下濕地似蕪</hi>
　<hi>菁華紫赤色可食鄭云蒠菜即遂菜也</hi>邢疏云菲一名芴郭云土𤓰也<lb/>
　孫炎曰葍類也詩谷風云采葑采菲陸璣云菲似葍<lb/>
　莖麤葉厚而長有毛三月中蒸䰞為茹甘美可作羮<lb/>
<pb n="24b"/>
　幽州人謂之芴爾雅又謂之蒠菜今河内人謂之宿<lb/>
　菜案今爾雅菲芴與蒠菜異郭註似是别草如陸之<lb/>
　言又是一物某氏註爾雅二處皆引谷風詩即菲也<lb/>
　芴也蒠菜也土𤓰也宿菜也五者一物其狀似葍而<lb/>
　非葍故云葍類也<lb/>
　按爾雅疏云葑也須也蕪菁也蔓菁也薞蕪也蕘也<lb/>
　芥也七者一物也考爾雅又云葑蓯方言又云蘴圖<lb/>
　經云薹子共得十名至若河朔呼為蕪根塞北呼為<lb/>
<pb n="25a"/>
　九英蜀呼為諸葛菜隨俗異名不可勝記但菘與蔓<lb/>
　菁南北互變實是一種蘆菔確是二物不知子雲何<lb/>
　以云然<lb/>
　　　誰謂荼苦<lb/>
荼苦菜生山田及澤中得霜甜脃而美所謂堇荼如飴<lb/>
内則云濡豚包苦用苦菜是也<lb/>
　爾雅云荼苦菜郭註云詩曰誰謂荼苦苦菜可食鄭<lb/>
　註云生山谷味苦今人呼苦益邢疏云此味苦可食<lb/>
<pb n="25b"/>
　之菜一名荼一名苦菜本草一名荼草一名選一名游冬案<lb/>
　易緯通卦騐𤣥圖云苦草生于寒秋經冬歴春乃成<lb/>
　月令孟夏苦菜秀是也葉似苦苣而細斷之有白汁<lb/>
　花黄似菊堪食但苦耳博雅云游冬苦菜也埤雅云<lb/>
　荼苦菜此草凌冬不彫故一名游冬時訓解云小滿<lb/>
　之日苦菜秀苦菜不秀賢人潛伏儀禮云鉶芼羊苦蜀<lb/>
　本圖經云春花夏實至秋復生花而不實經冬不彫<lb/>
　衍義云苦菜四方皆有在北道則冬方凋敝在南方<lb/>
<pb n="26a"/>
　則冬夏常青葉如苦苣更狹其綠色差淡味苦花與<lb/>
　野菊似春夏秋皆旋開花詩緝云經有三荼一曰苦<lb/>
　菜二曰委葉三曰英荼此詩誰謂荼苦及唐采苓云采<lb/>
　苦采苦緜堇荼如飴之荼皆苦菜也良耜以薅荼蓼<lb/>
　之荼委葉也鄭出其東門有女如荼英荼也鴟鴞予<lb/>
　所捋荼傳云<graphic n="KR0841" url="https://raw.githubusercontent.com/kanripo/KR-Gaiji/master/images/KR0841.png" mimeType="image/png"/>苕疏云薍之秀穗亦英荼之類<lb/>
　按朱傳云蓼屬謂此荼與良耜以薅荼蓼之荼同似<lb/>
　不可從嚴華谷辨之甚詳但以捋荼為英荼之類恐<lb/>
<pb n="26b"/>
　未必然<lb/>
　　　言采其蝱<lb/>
蝱今藥草貝母也其葉如栝樓而細小其子在根下如<lb/>
芋子正白四方連累相著有分解也<lb/>
　爾雅莔<hi>音萌</hi>貝母註云根如小貝圓而白華葉似韭疏<lb/>
　云藥草貝母一名莔今常用之藥出近道形似聚貝<lb/>
　子故云貝母本草云一名空草一名藥實一名苦花<lb/>
　一名商草一名勤母能散人心胷鬱結之氣殊有功<lb/>
<pb n="27a"/>
　詩云言采其蝱是也圖經云根有瓣子黄白色二月<lb/>
　生莖細青色葉亦青似蕎麥葉隨苗出七月開花碧<lb/>
　緑色形如鼔子花八月採根晒乾又云四月蒜熟時<lb/>
　採之良<lb/>
　　　菉竹猗猗<lb/>
有草似竹髙五六尺淇水側人謂之菉竹也菉竹一草<lb/>
名其莖葉似竹青綠色髙數尺今淇澳傍生此人謂此<lb/>
為綠竹淇澳二水名<lb/>
<pb n="27b"/>
　菉爾雅云菉王芻郭云菉蓐也今呼鴟脚莎某氏云<lb/>
　鹿蓐也鄭云藎草亦名菉蓐本草唐注云藎草葉似<lb/>
　竹而細薄莖亦圓小生平澤溪澗之側荆襄人䰞以<lb/>
　染黄色極鮮好洗瘡有效爾雅所謂王芻爾雅翼云<lb/>
　説文曰菉王芻也引詩曰菉竹猗猗則綠與菉同本<lb/>
　草名藎草俗亦呼淡竹葉所謂終朝采綠不盈一匊<lb/>
　者上林賦稱香草云揜以綠蕙被以江蘺張揖亦以<lb/>
　綠為王芻衛風引以為首葢必嘉草也而離騷云薋<lb/>
<pb n="28a"/>
　菉葹以盈室兮判獨離而不服以三者皆惡草與衛<lb/>
　風相反詩騷所取各有義耳<lb/>
　竹爾雅云竹萹蓄郭註似小藜赤莖節好生道傍可<lb/>
　食又殺蟲李巡曰一物二名也孫炎某氏引詩衛風<lb/>
　云菉竹猗猗案陶隠居本草註云處處有布地而生<lb/>
　節間白華葉細綠人謂之萹竹䰞汁與小兒飲療蚘<lb/>
　蟲鄭注即萹竹也韓詩綠<graphic n="KR1512" url="https://raw.githubusercontent.com/kanripo/KR-Gaiji/master/images/KR1512.png" mimeType="image/png"/>猗猗<graphic n="KR1512" url="https://raw.githubusercontent.com/kanripo/KR-Gaiji/master/images/KR1512.png" mimeType="image/png"/>萹筑也陸德明<lb/>
　曰<graphic n="KR1512" url="https://raw.githubusercontent.com/kanripo/KR-Gaiji/master/images/KR1512.png" mimeType="image/png"/>萹竹也石經同萹竹亦作扁竹蜀本草云葉如<lb/>
<pb n="28b"/>
　竹莖有節細如釵股生下濕地圖經云春中布地生<lb/>
　道旁苗似瞿麥葉細綠如竹赤莖如釵股節間花出<lb/>
　甚細微青黄色根如蒿根爾雅翼云九章曰擥大薄<lb/>
　之芳<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>兮搴長洲之宿莽惜吾不及古之上兮吾誰<lb/>
　與玩此芳草解萹蓄與雜菜兮備以為交佩王逸曰<lb/>
　言已解折萹蓄雜以香菜合而佩之脩飾彌盛也然<lb/>
　萹蓄雜菜皆非芳草逸義非是葢言解去萹蓄與雜<lb/>
　菜而佩芳<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>宿莽為交佩爾然則竹又惡物與衛風<lb/>
<pb n="29a"/>
　相反耶又云萹蓄既似竹則宜謂之竹爾按璣所説<lb/>
　則又合綠與竹為一草未知其審然古今説者皆言<lb/>
　淇水旁自生竹箭故古人言伐竹淇衛又曰淇衛之<lb/>
　箭如此多矣葢淇水宜竹箭自古已然然説文引詩<lb/>
　作菉竹韓詩作緑<graphic n="KR1512" url="https://raw.githubusercontent.com/kanripo/KR-Gaiji/master/images/KR1512.png" mimeType="image/png"/>菉既非色而<graphic n="KR1512" url="https://raw.githubusercontent.com/kanripo/KR-Gaiji/master/images/KR1512.png" mimeType="image/png"/>又非竹不可合<lb/>
　為緑色之竹箭故析而解之云菉王芻<graphic n="KR1512" url="https://raw.githubusercontent.com/kanripo/KR-Gaiji/master/images/KR1512.png" mimeType="image/png"/>萹筑也然<lb/>
　則淇澳自出竹箭不妨兼有菉竹二草耶<lb/>
　綠竹朱傳云綠色也淇上多竹漢世猶然所謂淇園<lb/>
<pb n="29b"/>
　之竹是也竹譜云淇園衛地殷紂竹箭園也淮南子<lb/>
　曰烏號之弓貫淇衛之箭毛詩云綠竹猗猗是也又<lb/>
　云植物之中有物曰竹不剛不柔非草非木或茂沙<lb/>
　水或挺巖陸又云竹之别類六十有一又云竹六十<lb/>
　年一易根輒結實而枯死其實落地復生六年遂成<lb/>
　疃埤雅云竹物之有筋節者也故蒼史制字筋節皆<lb/>
　從竹爾雅曰東南之美者有會稽之竹箭焉今竹性<lb/>
　亦喜東南引生故古之種法云劚取東南引根于園<lb/>
<pb n="30a"/>
　角西北種之久之自當滿園語曰西家種竹東家治<lb/>
　地言其滋引而生來也易曰方以類聚竹引東南則<lb/>
　以卦推之巽為竹矣震東方也故震為蒼筤竹而已<lb/>
　蒼筤幼竹也傳曰淇衛箘簬又曰淇衛之箭又曰下<lb/>
　淇園之竹以為楗伐淇園之竹以為矢葢淇之産竹<lb/>
　土地所宜故風人以此美武公之德也詩云瞻彼淇<lb/>
　澳緑竹猗猗瞻彼淇澳緑竹青青竹之初生其色緑<lb/>
　長則緑轉而青矣卒章又曰如簀言盛也則又明其<lb/>
<pb n="30b"/>
　為竹矣説文竹冬生草也圓質虛中深根勁節其種<lb/>
　大小不一字從倒艸竹艸也而冬不死故從倒艸<lb/>
　按綠一作菉王芻也竹一作<graphic n="KR1512" url="https://raw.githubusercontent.com/kanripo/KR-Gaiji/master/images/KR1512.png" mimeType="image/png"/>萹蓄也毛韓説皆同<lb/>
　而竹譜朱傳皆以為即漢書淇園之竹酈道元云淇<lb/>
　川無竹惟王芻萹草不異毛興劉執中云淇水之旁<lb/>
　至今多美竹豈淇園之竹在後魏無復遺種而至宋<lb/>
　更滋茂乎然據兩漢書淇澳有竹據水經注有王芻<lb/>
　萹草毛韓朱三家各自可通陸璣又以綠竹為一草<lb/>
<pb n="31a"/>
　名古今並無從其説者今木賊艸醫方通用木工以<lb/>
　治器但無華葉寸寸有節與陸説有葉者稍殊未知<lb/>
　即一物否也爾雅釋簜莽等在草中然實非草類王<lb/>
　元美所云竹于草木如魚于鳥獸是也其類至多山<lb/>
　海經帝俊竹共谷竹鉤端竹尋竹禮斗威儀<graphic n="KR2312" url="https://raw.githubusercontent.com/kanripo/KR-Gaiji/master/images/KR2312.png" mimeType="image/png"/>竹呉<lb/>
　越春秋晉竹述異記斑竹孤竹孝竹吕覽嶰谷竹南<lb/>
　都賦籦籠䈽篾篠簳箛箠呉都賦篔簹林箊桂箭射<lb/>
　筒柚梧篻簩竹譜單名者<graphic n="KR2035" url="https://raw.githubusercontent.com/kanripo/KR-Gaiji/master/images/KR2035.png" mimeType="image/png"/>篁棘單苦甘弓筋笻䈏<lb/>
<pb n="31b"/>
　<graphic n="KR1696" url="https://raw.githubusercontent.com/kanripo/KR-Gaiji/master/images/KR1696.png" mimeType="image/png"/>□葢狗蘆篃之屬雙名者蘇麻般腸百葉雞脛篲<lb/>
　篠之屬廣志有雲母㰚<graphic n="KR1217" url="https://raw.githubusercontent.com/kanripo/KR-Gaiji/master/images/KR1217.png" mimeType="image/png"/>漢利之屬酉陽雜俎有䈄<lb/>
　<graphic n="KR2221" url="https://raw.githubusercontent.com/kanripo/KR-Gaiji/master/images/KR2221.png" mimeType="image/png"/>之屬筍譜至八十五種竹筍及諸方志有疎節人<lb/>
　面緜貓叢澁碧玉電斑之屬難以具載然多出交廣<lb/>
　荒外非詩人所盡見也竹田曰篁竹胎曰筍竹膚曰<lb/>
　笢竹皮曰筠竹裏曰笨竹枚曰箇竹約曰節剖竹未<lb/>
　去節曰䉃竹死曰䈙竹有雌雄雄者多筍五月十三<lb/>
　日謂之竹醉日栽竹多茂盛其性惡寒好温故曰九<lb/>
<pb n="32a"/>
　河鮮育五嶺實繁然處處有之不似萹蓄但盛于淇<lb/>
　川也上文皆馮嗣宗辨證可謂詳明博雅矣但遍搜<lb/>
　陸疏刻本並未載木賊惟馮本多其草澁礪可以洗<lb/>
　攪笏及盤枕利于刀錯俗呼為木賊數語因多木賊<lb/>
　草一辨然木賊産于秦隴間不聞産于淇衛未知昔<lb/>
　人何以云然<lb/>
　　　芄蘭之支<lb/>
芄蘭一名蘿摩幽州人謂之雀瓢蔓生葉青綠色而厚<lb/>
<pb n="32b"/>
斷之有白汁䰞為茹滑美其子長數寸似瓠子<lb/>
　爾雅云雚芄蘭邢氏云雚一名是芄蘭郭云雚芄蔓<lb/>
　生斷之有白汁可啖案如此註則以雚芄一名蘭或<lb/>
　傳寫誤芄衍字詩衛風云芄蘭之支鄭氏云即蘿摩<lb/>
　菜蔓生斷之有白汁可啖箋云芄蘭柔弱恒蔓于地<lb/>
　有所依緣則起沈括曰芄蘭之支支莢也芄蘭生莢<lb/>
　支出于葉間垂之如觿狀其葉如佩韘之狀<lb/>
　按説文説苑石經俱作芄蘭之枝許慎云枝木别生<lb/>
<pb n="33a"/>
　枝條也<lb/>
　　　中谷有蓷<lb/>
蓷似<graphic n="KR0841" url="https://raw.githubusercontent.com/kanripo/KR-Gaiji/master/images/KR0841.png" mimeType="image/png"/>方莖白華華生節間舊説及魏博士濟隂周元<lb/>
明皆云菴䕡是也韓詩及三蒼説苑云蓷益母也故曽<lb/>
子見益母而感按本草云茺蔚一名益母故劉歆曰蓷<lb/>
臭穢即茺蔚也<lb/>
　爾雅云<graphic n="KR0841" url="https://raw.githubusercontent.com/kanripo/KR-Gaiji/master/images/KR0841.png" mimeType="image/png"/>蓷郭璞曰今茺蔚也葉似荏方莖白華華<lb/>
　生節間廣雅云又名益母本草經云茺蔚子一名益<lb/>
<pb n="33b"/>
　母一名益明一名大札一名貞蔚生海濱池澤圖經<lb/>
　云今園圃及田野見者極多形色皆如郭説而苗葉<lb/>
　上節節生花實似鷄冠子黒色莖作四方稜衍義云<lb/>
　茺蔚子葉至初春亦可䰞作菜食凌冬不凋悴陳藏<lb/>
　器云此草田野間人呼為鬱臭草外臺秘要云益母<lb/>
　草一名負澹子一名夏枯草三月採治産婦諸疾神<lb/>
　妙故曰益母埤雅曰茺蔚一名蔚臭一名蓷詩曰中<lb/>
　谷有蓷暵其乾矣旱乾曰暵蓷者能暵之草今曰暵<lb/>
<pb n="34a"/>
　其乾矣則非一日之亢也故序以為凶年饑饉室家<lb/>
　相棄李巡曰臭穢草也傳云蓷鵻也名物疏云毛傳<lb/>
　云蓷鵻大車傳云菼鵻考本草諸書茺蔚子並無鵻<lb/>
　名豈毛以蓷為菼乎毛又云陸草生谷中傷于水據<lb/>
　本草茺蔚正生海濱池澤非陸草也魏博士等以為<lb/>
　菴䕡本草菴䕡生雍州川谷及上黨道邊春生苗葉<lb/>
　如艾蒿髙三二尺七月開花八月結實亦無蓷名不<lb/>
　知古人何以云爾<lb/>
<pb n="34b"/>
　按蓷鵻菴䕡異種名物疏辨之甚核余意毛傳之誤<lb/>
　爾雅<graphic n="KR0841" url="https://raw.githubusercontent.com/kanripo/KR-Gaiji/master/images/KR0841.png" mimeType="image/png"/>字誤之也<hi>但据説文从艸从佳朱惟切草屬即此爾雅萑蓷也从卝上又加卄</hi>
　<hi>者即八月萑葦之萑也从<graphic n="KR3017" url="https://raw.githubusercontent.com/kanripo/KR-Gaiji/master/images/KR3017.png" mimeType="image/png"/>从隹者胡官切鴟屬也首既不同因有三音今从俗混作一字</hi>朱注<lb/>
　亦云鵻也又云葉似<graphic n="KR0841" url="https://raw.githubusercontent.com/kanripo/KR-Gaiji/master/images/KR0841.png" mimeType="image/png"/>不惟傳訛且兩岐矣至如夏<lb/>
　枯草一名鬱臭因入夏即枯故名别是一種經中所<lb/>
　不載陳藏器及外臺秘要混以為蓷獨不見蓷草夏<lb/>
　間始著花何云枯耶但花有紫白二種陳藏器以白<lb/>
　花者為是孫<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>邈以紫花者為是李時珍又云二色<lb/>
<pb n="35a"/>
　皆是白花者主氣分紫花者主血分如牡丹芍藥有<lb/>
　紅白之類<lb/>
　　　隰有游龍<lb/>
游龍一名馬蓼葉麤大而赤白色生水澤中髙丈餘<lb/>
　爾雅云紅蘢古其大者蘬郭註俗呼紅草為蘢鼓語<lb/>
　轉耳毛云蘢紅草也鄭註亦云紅草也似蓼而髙大<lb/>
　多毛故謂之馬蓼本草經云葒草一名鴻䕵如馬蓼<lb/>
　而大生水旁五月採實陶隠居云此類極多今生下<lb/>
<pb n="35b"/>
　濕地極似馬蓼甚長大圖經云葒草即水紅下濕地<lb/>
　皆有之葉大赤白色髙丈餘詩隰有游龍是也陸璣<lb/>
　云一名馬蓼本經云似馬蓼而大若然馬蓼自是一<lb/>
　種埤雅蘢紅草也一名馬蓼莖大而赤生水澤中髙<lb/>
　丈餘詩曰隰有游龍游縱也以縱故謂之龍爾雅翼<lb/>
　龍紅草也一名馬蓼葉大而赤白色生水澤中髙丈<lb/>
　餘今人猶謂之水紅草而爾雅又謂之蘢古鄭詩隰<lb/>
　有游龍云游龍者言枝葉放縱也<lb/>
<pb n="36a"/>
　按本草衍義云水蓼與水紅相似則龍非蓼可知但<lb/>
　諸書未有詳其花色者惟陸佃釋蓼云又一種木蓼<lb/>
　一名天蓼蔓生葉如柘花黄白子皮青滑其最大者<lb/>
　名蘢已見别章葢指此管子五位曰其山之淺有龍<lb/>
　與卉按五位之土上土也龍始生焉或不若諸蓼之<lb/>
　下濕皆有歟<lb/>
　　　茹藘在阪<lb/>
茹藘茅蒐蒨草也一名地血齊人謂之茜徐州人謂之<lb/>
<pb n="36b"/>
牛蔓今圃人或作畦種蒔故貨殖傳云巵茜千石亦比<lb/>
千乗之家<lb/>
　爾雅云茹藘茅蒐郭鄭俱云今之蒨也可以染絳本<lb/>
　草茜根可以染絳一名地血一名茅蒐一名蒨蜀本<lb/>
　圖經云染緋草葉似棗葉頭尖下濶莖葉俱澁四五<lb/>
　葉對生節間蔓延草木上根紫赤色今所在有八月<lb/>
　採根陳藏器云周禮庶氏掌除蠱毒以嘉草攻之嘉<lb/>
　草蘘荷與茜主蠱為最爾雅翼云説文曰茹藘人血<lb/>
<pb n="37a"/>
　所生故一名地血茅蒐染韋一入為韎詩曰韎韐有<lb/>
　奭左傳韎韋之跗注是也其女子之染則毛氏云茹<lb/>
　藘茅蒐之染女服也鄭箋云茅蒐染巾也則縞衣茹<lb/>
　藘為婦人服矣齊人謂之蒨蒨或作茜漢書千畝巵<lb/>
　茜其人與千户侯等是也今人染蒨者乃假蘇方木<lb/>
　非古所用<lb/>
　　　方秉蕳兮<lb/>
蕳即蘭香草也春秋傳曰刈蘭而卒楚辭云紉秋蘭以<lb/>
<pb n="37b"/>
為佩孔子曰蘭當為王者香草皆是也其莖葉似藥草<lb/>
澤蘭但廣而長節節中赤髙四五尺漢諸池苑及許昌<lb/>
宫中皆種之可著粉中故天子賜諸侯茝蘭藏衣著書<lb/>
中辟白魚<lb/>
　埤雅蘭香草也而文闌艸為蘭蘭闌不祥故古者為<lb/>
　防刈之也一名蕳有蒲與蕳葢蘭以闌之蕳以閒之<lb/>
　其義一也傳曰德芬芳者佩蘭古之佩者各象其德<lb/>
　楚辭所謂紉秋蘭以為佩是也疏云藏之書中辟白<lb/>
<pb n="38a"/>
　魚故古有蘭省芸閣芸亦辟蠧詩曰溱與洧方渙渙<lb/>
　兮士與女方秉蕳兮言鄭人會于溱洧兩水之上秉<lb/>
　蕳以自祓除其風俗之舊也及其甚也淫風大行過<lb/>
　時而不反來者日益以衆序所謂莫之能救者也淮<lb/>
　南子曰男子樹蘭美而不芳説者以為蘭女類也故<lb/>
　男子樹之不芳夫草木之性蘭宜女子樹之本草經<lb/>
　云蘭草主殺蟲毒辟不祥久服輕身不老一名水香<lb/>
　生大呉池澤澤蘭生汝南諸大澤旁圖經云澤蘭與<lb/>
<pb n="38b"/>
　蘭草相類但蘭草生水旁葉光潤根小紫五六月盛<lb/>
　澤蘭生水澤中及下濕地葉尖微有毛不光潤方莖<lb/>
　紫節七八月初採微辛此為異耳爾雅翼蕳今之蘭<lb/>
　草都梁香也盛𢎞之荆州記曰都梁縣有山山下有<lb/>
　水清淺其中生蘭草因名都梁因山為號其物可殺<lb/>
　蟲毒除不祥故鄭人方春之月於溱洧之上女士相<lb/>
　與秉蕳而祓除因以淫泆韓詩云今三月桃花水下<lb/>
　以招魂續魄祓除氛穢又周禮女巫歲時祓除舋浴<lb/>
<pb n="39a"/>
　鄭氏云今三月上已水上之類舋浴以香藥薫草沐<lb/>
　浴然則用蕳可知矣陸氏所説皆是惟引以解左傳<lb/>
　楚辭之蘭為非矣又云蘭是香草之最而古今沿習<lb/>
　但以蘭草當之陸璣解溱洧所秉之蕳以為蘭耶劉<lb/>
　次莊説樂府又引離騷秋蘭兮青青綠葉兮紫莖以<lb/>
　為沅澧所生花在春則黄在秋則紫春黄不若秋<lb/>
　紫之芳馥二家之説皆是蘭草一名都梁香一名<lb/>
　水香以之解秉蕳可也何闗古之所謂蘭乎予生江<lb/>
<pb n="39b"/>
　南所見甚熟蘭之葉如莎首春則茁其芽長五六寸<lb/>
　其杪作一花花甚芳香大抵生深林之中微風過之<lb/>
　其香藹然達于外故曰芝蘭生于深林不以無人而<lb/>
　不芳故稱幽蘭與蕙甚相類其一幹一花而香有餘<lb/>
　者蘭一幹五六花而香不足者蕙今野人謂蘭為幽<lb/>
　蘭蕙為蕙蘭其名不變于古然江南蘭只在春芳荆<lb/>
　楚及閩中者秋復再芳故有春蘭秋蘭至其緑葉紫<lb/>
　莖則如今所見大抵林愈深而莖愈紫耳近世惟黄<lb/>
<pb n="40a"/>
　太史豫章人説蕙蘭合此餘皆蘭草蘭草生水傍非<lb/>
　深林之物又稱紫莖而解以紫花皆非其理矣左傳<lb/>
　鄭文公妾名燕姞夢天與蘭且曰蘭有國香人服媚<lb/>
　之文公遂與之蘭而御之生子穆公名蘭内則曰婦<lb/>
　或賜之茝蘭則受而獻諸舅姑此蘭女事故一名女<lb/>
　蘭夏小正云五月畜蘭為沐浴也陳藏器云蘭草婦<lb/>
　人和油澤頭故曰澤蘭<hi>凡蘭皆有一滴露珠在花蕋間謂之蘭膏不啻沆瀣李長</hi>
　<hi>吉云幽蘭露如啼眼無物結同心烟花不堪剪</hi>
<pb n="40b"/>
　按孔子云蘭為王者香草江南人以蘭為香祖又云<lb/>
　蘭無偶稱為第一香但爾雅獨不載不解何故蘭之<lb/>
　種甚多如竹蘭石蘭伊蘭崇蘭風蘭鳯尾蘭玉柱蘭<lb/>
　珍珠蘭之類不可枚舉凡呉越閩粤荆楚間皆有之<lb/>
　或産于幽谷或産于深溪無論土人莫辨其品類即<lb/>
　陶隠居鄭漁仲輩亦未免指鹿為馬矣羅氏以陸氏<lb/>
　誤引左傳楚詞辨之似得其實第毛氏及張揖諸家<lb/>
　俱云蕳蘭也羅氏以為蘭草未知確否或又詳辨澤<lb/>
<pb n="41a"/>
　蘭與蕳是二物闢陸氏之誤且陸氏云似澤蘭何嘗<lb/>
　認為一種觀埤雅蘭以䦨之蕳以閒之二語深得古<lb/>
　人祓除之意當年鄭俗淫蕩焉知不因燕姞一夢士<lb/>
　女爭相秉蕳耶　王氏詩攷異字異義作方秉菅兮<lb/>
　不知何解<lb/>
　　　贈之以勺藥<lb/>
芍藥今藥草芍藥無香氣非是也司馬相如賦云芍藥<lb/>
之和揚雄賦曰甘甜之和芍藥之美七十食之<lb/>
<pb n="41b"/>
　廣雅云攣夷芍藥也本草云一名白木一名餘容一<lb/>
　名犁食一名解倉一名鋋生中岳川谷及丘陵圖經<lb/>
　云春生紅芽作叢莖上三枝五葉似牡丹而狹長髙<lb/>
　一二尺夏開花有紅白紫數種子似牡丹而小秋時<lb/>
　採根根亦有赤白二色古今註曰芍藥有二種有草<lb/>
　芍藥木芍藥木者花大而色深俗呼為牡丹非也又<lb/>
　牛亨問曰將離别相贈以芍藥者何答曰芍藥一名<lb/>
　可離故相贈猶相招召贈以文無文無一名當歸也<lb/>
<pb n="42a"/>
　欲忘人之憂則贈以丹棘丹棘一名忘<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>使人忘憂<lb/>
　也欲蠲人之忿則贈以青裳青裳一名歡合則忘忿<lb/>
　也山海經條谷之草多芍藥洞庭之上多芍藥埤雅<lb/>
　芍藥榮于仲春華于孟夏傳曰驚蟄之節後二十有<lb/>
　五日芍藥榮是也花有至千葉者俗呼小牡丹今羣芳中<lb/>
　牡丹品第一芍藥第二故世謂牡丹為華王芍藥為<lb/>
　華相又或以為華王之副也爾雅翼芍藥華之盛者<lb/>
　當春莫祓除之時故鄭之士女取以相贈其根以和<lb/>
<pb n="42b"/>
　五臟制食毒古有芍藥之醬合蘭桂五味以助諸食<lb/>
　因呼五味之和為芍藥七𤼵曰芍藥之醬子虛賦曰<lb/>
　芍藥之和具而後御之服䖍文潁伏儼輩解芍藥稱<lb/>
　具美也或以為芍藥調食或以為五味之和或以為<lb/>
　以蘭桂調食雖各得彷彿然未究名實之所起至韋<lb/>
　昭又訓其讀勺丁削切藥旅酌切則并沒此物之名<lb/>
　實矣今人食馬肝馬腸者猶合芍藥而䰞之古之遺<lb/>
　法也毛萇云香草陸璣云今藥草芍藥無香氣非是<lb/>
<pb n="43a"/>
　也孔穎達曰未審今何草葢醫方但用其根陸不識<lb/>
　其華故云無香氣孔又云何草今芍藥人家庭户種<lb/>
　之翫其芳無不識者何云何草<lb/>
　按韓詩云芍藥離草也言將離别贈此草也不過就<lb/>
　溱洧説詩耳未必如蘐草為忘憂之説也終未悉為<lb/>
　何草或云古人以牡丹為木芍藥此即牡丹誤矣牡<lb/>
　丹之名經傳不載唯本草入草部中品六一居士牡<lb/>
　丹記云自唐則天已後始盛于洛陽其先不過丹延<lb/>
<pb n="43b"/>
　已西及褒斜道中與荆棘並多土人以為薪耳未聞<lb/>
　其為鄭産也羅氏雅翼極與陸疏相合不知爾雅何<lb/>
　故不載張揖以為攣夷亦未詳何義<lb/>
　　　言采其莫<lb/>
莫莖大如箸赤節節一葉似栁葉厚而長有毛刺今人<lb/>
繅以取繭緒其味酢而滑始生可以為羮又可生食五<lb/>
方通謂之酸迷冀州人謂之乾絳河汾之間謂之莫<lb/>
　埤雅云河汾之間謂之莫其子如楮實而紅冀人謂<lb/>
<pb n="44a"/>
　之乾絳葢以此也今呉越之俗呼為茂子汾沮洳之<lb/>
　詩一章曰言采其莫二章曰言采其桑言其君儉以<lb/>
　能勤始于侵繅事而采莫終于侵蠶事而采桑也<lb/>
　　　言采其藚<lb/>
藚今澤蕮也其葉如車前草大其味亦相似徐州廣陵<lb/>
人食之<lb/>
　爾雅藚牛脣郭註云毛詩傳曰水蕮也如藚斷寸寸<lb/>
　有節拔之可復邢疏云李巡曰别二名郭云如續斷<lb/>
<pb n="44b"/>
　璣以為今澤蕮也郭氏所不取鄭註云狀似麻黄亦<lb/>
　謂之續斷其節拔可復續生沙陂<lb/>
　按陸氏因毛傳水蕮誤為澤蕮李巡已非之鄭氏因<lb/>
　郭註如藚斷直指為續斷愈失其真矣又按爾雅云<lb/>
　蕍蕮註云今澤蕮疏云即本草澤㵼也本草云澤㵼一<lb/>
　名水㵼一名及㵼一名芒芋一名鵠㵼並無藚與水蕮<lb/>
　之名又按本草云續斷一名龍頭一名屬折一名接骨<lb/>
　一名南草一名槐生亦無藚與水蕮之名至其莖葉花<lb/>
<pb n="45a"/>
　實之各異圖經已詳之<lb/>
　　　蘝蔓于野<lb/>
蘝似栝樓葉盛而細其子正黒如燕薁不可食也幽州人<lb/>
謂之烏服其莖葉䰞以哺牛除熱<lb/>
　按本草蘝有赤白黑三種疑此是黒蘝也圖經云蔓<lb/>
　生莖端五葉花青白色俗呼為五葉苺葉有五椏子<lb/>
　黒一名烏蘝草即烏蘝苺是也又云二月生苗多在<lb/>
　林中作蔓蜀本註云或生人家籬牆間俗呼為籠草<lb/>
<pb n="45b"/>
　　　蒹葭蒼蒼<lb/>
蒹水草也堅實牛食之令牛肥强青徐州人謂之蒹兖<lb/>
州遼東通語也葭一名蘆菼一名薍薍或謂之荻至秋<lb/>
堅成則謂之<graphic n="KR0841" url="https://raw.githubusercontent.com/kanripo/KR-Gaiji/master/images/KR0841.png" mimeType="image/png"/>其初生三月中其心挺出其下本大如<lb/>
箸上鋭而細揚州人謂之馬尾以今語騐之則蘆薍别<lb/>
草也<lb/>
　按蒹葭二物相類而異種者也蒹小而中實凡曰<graphic n="KR0841" url="https://raw.githubusercontent.com/kanripo/KR-Gaiji/master/images/KR0841.png" mimeType="image/png"/>
　曰藡曰菼曰鵻曰薍曰薕曰荻曰烏蓲一物九名皆蒹<lb/>
<pb n="46a"/>
　也葭大而中空凡曰葦曰蘆曰華曰䒒曰馬尾一物<lb/>
　六名皆葭也葢因其萌也同時其秀也同時其堅成也<lb/>
　亦同時又同産河洲江渚間故詩人往往並詠如葭<lb/>
　菼掲掲八月<graphic n="KR0841" url="https://raw.githubusercontent.com/kanripo/KR-Gaiji/master/images/KR0841.png" mimeType="image/png"/>葦及此篇三詠蒹葭是也陸疏原云<lb/>
　蘆薍别草但李巡認為一草朱子河廣注云葦蒹葭<lb/>
　之屬毛公大車傳云菼蘆之始生偶爾相混後人遂<lb/>
　不能分别耳因分疏于右以俟讀者採擇焉<lb/>
　蒹爾雅釋草云蒹薕<hi>郭注云髙數尺江東呼為薕鄭注云荻也蘆屬而小可為</hi>
<pb n="46b"/>
　<hi>箔</hi>菼薍<hi>郭鄭俱云似葦而小實中江東呼為烏蓲</hi>又釋言云菼鵻也菼薍<lb/>
　也<hi>郭注云菼草色洳鵻在青白之間</hi>廣雅云藡<graphic n="KR0841" url="https://raw.githubusercontent.com/kanripo/KR-Gaiji/master/images/KR0841.png" mimeType="image/png"/>也埤雅云萑即今<lb/>
　之荻一名蒹蒹萑之未秀者也一名薕髙數尺今人<lb/>
　以為簾箔因此為名至秋堅成謂之萑説文曰萑之<lb/>
　初生一曰薍一曰鵻夏小正云<graphic n="KR0841" url="https://raw.githubusercontent.com/kanripo/KR-Gaiji/master/images/KR0841.png" mimeType="image/png"/>未秀為菼大車曰<lb/>
　毳衣如菼説文曰<graphic n="KR2270" url="https://raw.githubusercontent.com/kanripo/KR-Gaiji/master/images/KR2270.png" mimeType="image/png"/>騅帛也引此毳衣如菼葢青者<lb/>
　如菼故謂之<graphic n="KR2270" url="https://raw.githubusercontent.com/kanripo/KR-Gaiji/master/images/KR2270.png" mimeType="image/png"/>一曰菼𤣥色字説曰菼中赤始生未<lb/>
　黑黑已而赤故謂之菼其根旁行牽揉盤互其形無<lb/>
<pb n="47a"/>
　辨矣而又强焉故謂之薍薍之始生常以無辨惟其<lb/>
　强焉乃能為亂又鴟鴞云予所捋荼傳曰荼萑苕今<lb/>
　女匠亦以萑荼絮巢其色白故傳曰望而視之欲其<lb/>
　荼白也<lb/>
　葭爾雅釋草云葭蘆<hi>郭注云葦也</hi>葭華<hi>郭云即今蘆也鄭云亦謂蘆花</hi>葦<lb/>
　醜䒒<hi>郭云其類皆有䒒秀邢云葦即蘆之成者</hi>埤雅云葦即今之蘆一名<lb/>
　葭葭葦之未秀者也一名華夏小正云葦未秀為蘆<lb/>
　先儒以為<graphic n="KR0841" url="https://raw.githubusercontent.com/kanripo/KR-Gaiji/master/images/KR0841.png" mimeType="image/png"/>如葦而細按禮曰土鼓蕢桴葦籥伊祁<lb/>
<pb n="47b"/>
　氏之樂也葦管中籥則<graphic n="KR0841" url="https://raw.githubusercontent.com/kanripo/KR-Gaiji/master/images/KR0841.png" mimeType="image/png"/>小而葦大矣是故謂之偉<lb/>
　其字从韋荀子曰柔從若蒲葦葦可緯為簿席又云<lb/>
　爾雅曰葦醜䒒言其華皆有䒒秀經風輒吹揚如雪<lb/>
　其聚于地如絮淮南子云季夏令滂人入材葦<lb/>
　又按夏小正博雅埤雅爾雅註疏郭璞孫炎輩與陸<lb/>
　疏甚合但李巡樊光及字説未免相戾毛傳朱註稍<lb/>
　有異同今合考之其始萌曰虇則蒹葭同名其餘皆<lb/>
　異名矣据夏小正云七月秀<graphic n="KR0841" url="https://raw.githubusercontent.com/kanripo/KR-Gaiji/master/images/KR0841.png" mimeType="image/png"/>葦未秀則不為<graphic n="KR0841" url="https://raw.githubusercontent.com/kanripo/KR-Gaiji/master/images/KR0841.png" mimeType="image/png"/>葦<lb/>
<pb n="48a"/>
　秀然後為<graphic n="KR0841" url="https://raw.githubusercontent.com/kanripo/KR-Gaiji/master/images/KR0841.png" mimeType="image/png"/>葦則曰<graphic n="KR0841" url="https://raw.githubusercontent.com/kanripo/KR-Gaiji/master/images/KR0841.png" mimeType="image/png"/>曰葦皆堅成後之名也鴟鴞<lb/>
　云余所捋荼河廣云一葦杭之是也曰藡曰蒹曰荻<lb/>
　則<graphic n="KR0841" url="https://raw.githubusercontent.com/kanripo/KR-Gaiji/master/images/KR0841.png" mimeType="image/png"/>未秀之名也曰蘆則葦未秀之名曰華曰䒒則<lb/>
　葦吐花之名也曰菼曰鵻曰薍曰烏蓲則<graphic n="KR0841" url="https://raw.githubusercontent.com/kanripo/KR-Gaiji/master/images/KR0841.png" mimeType="image/png"/>始生之<lb/>
　名王風云毳衣如菼是也曰馬尾則葦始生之名召<lb/>
　南云彼茁者葭是也字説雖不足據其荻强而葭弱<lb/>
　荻髙而葭下二語頗得其形似<lb/>
　　　視爾如荍<lb/>
<pb n="48b"/>
荍一名芘芣一名荆葵似蕪菁華紫綠色可食微苦<lb/>
　爾雅云荍蚍衃郭註云今荆葵也似葵紫色謝氏云<lb/>
　小草多華少葉葉又翹起舍人云荍一名蚍<graphic n="KR1526" url="https://raw.githubusercontent.com/kanripo/KR-Gaiji/master/images/KR1526.png" mimeType="image/png"/>陳風<lb/>
　云視爾如荍毛傳云芘芣也鄭註云荍蜀葵也爾雅<lb/>
　翼荍荆葵也葢戎葵之類比戎葵葉俱小故謝氏曰<lb/>
　荍小草多花少葉葉又翹起也花似五銖錢大色粉<lb/>
　紅有紫紋縷之一名錦葵大抵似蘆菔華故陸氏云<lb/>
　似蕪菁花紫緑色可食微苦是也亦其文采相錯故<lb/>
<pb n="49a"/>
　陳風男子悦女比之曰視爾如荍言如戎葵之花小<lb/>
　而可愛也此與戎葵異類故釋草云菺戎葵郭氏曰<lb/>
　今蜀葵也似葵華如木槿又曰荍蚍衃郭氏曰今荆<lb/>
　葵也似葵紫色則戎葵與蜀葵荍與荆葵其所來各<lb/>
　不同本草蜀葵中云小花者名錦葵一名戎葵功用<lb/>
　更强則是以此雜之蜀葵中而又反得戎葵之名矣<lb/>
　崔豹古今註又云荆葵一名戎葵一名芘芣似木槿<lb/>
　而光色奪目有紅有紫有青有白有黄莖葉不殊但<lb/>
<pb n="49b"/>
　色有異耳一曰蜀葵其説戎葵蜀葵之狀可也混荆<lb/>
　葵芘芣之名于内者非也然今人亦通呼此為錦蜀<lb/>
　葵則從其類比附之爾又今有一種葉纎長而多缺<lb/>
　如鋸花如錦葵而極紅每以夜半開至午則連房脱<lb/>
　落謂之川蜀葵亦云朝開暮落花濮氏曰芘芣紫荆<lb/>
　春時開花葉未生花紫色自根及榦而上連接甚密<lb/>
　有類蟣窼故爾雅名蚍衃俗曰火蟣<lb/>
　按荍為荆葵菺為蜀葵郭景純别之甚明鄭漁仲<lb/>
<pb n="50a"/>
　註荍亦曰蜀葵誤矣濮氏直以為紫荆不知何見<lb/>
　　　可以漚紵<lb/>
紵亦麻也科生數十莖宿根在地中至春自生不歲種<lb/>
也荆揚之間一歲三收<hi>一作刈</hi>今官園種之歲再割割便<lb/>
生剝之以鐵若竹刮其表厚皮自脱但得其裏韌如筋<lb/>
者䰞之用緝謂之徽紵今南越紵布皆用此麻<lb/>
　周禮典枲掌布絲縷紵之麻艸之物陸德明曰紵字<lb/>
　又作苧張揖云苧三稜也説文云草也可以為繩<lb/>
<pb n="50b"/>
　　　卭有㫖苕<lb/>
苕苕饒也幽州人謂之翹饒蔓生莖如勞豆而細葉似<lb/>
蒺藜而青其莖葉緑色可生食如小豆藿也<lb/>
　正義曰苕之華傳云苕陵苕此直云苕草彼陵苕之<lb/>
　草好生下溼此則生于髙丘與彼異也詩緝云此㫖<lb/>
　苕苕饒也非小雅苕之華所謂陵苕也<lb/>
　按孔氏以為好生下溼亦因陸疏誤認䑕尾為陵苕<lb/>
　矣不知陵苕乃凌霄亦好生髙阜者但二種俱不可<lb/>
<pb n="51a"/>
　食與此㫖苕異耳<lb/>
　　　卭有㫖鷊<lb/>
鷊五色作綬文故曰綬草<lb/>
　爾雅云虉綬郭註云小草有雜色似綬<hi>虉音逆</hi>邢疏云<lb/>
　虉者雜色如綬文之草也鄭漁仲云疑即赤孫施草<lb/>
　也埤雅小草五色似綬故名綬草詩曰卭有㫖鷊言<lb/>
　欲有文采具備以成條理之臣如鷊者不戕賊之而<lb/>
　後得焉或曰虉綬鳥也故虉有雜色似綬其字从鷊<lb/>
<pb n="51b"/>
　綬鳥大如鸜鵒頭頰似雉有時吐物長數寸食必蓄<lb/>
　嗉臆前大如斗古今註云吐綬鳥一名功曹今俗謂<lb/>
　之錦囊一名辟株行必逺草木慮觸其嗉劉公瑾云<lb/>
　鷊本鳥名亦名綬鳥咽下有囊如小綬具五色鷊草<lb/>
　之名豈因其似鷊鳥而取義乎<lb/>
　　　有蒲與荷<lb/>
蒲始生取其中心入地者名蒻大如七柄正白生噉之<lb/>
甘脃䰞而以苦酒浸之如食筍法荷芙蕖江東呼荷其<lb/>
<pb n="52a"/>
莖茄其葉蕸莖下白蒻其花未𤼵為菡萏已𤼵為芙蕖<lb/>
其實蓮蓮青皮裏白子為的的中有青長三分如鈎為<lb/>
薏味甚苦故里語云苦如薏是也的五月中生生啖脃<lb/>
至秋表皮黑的成食或可磨以為飯如粟也輕身益氣<lb/>
令人强健又可為糜幽州揚豫取備饑年其根為藕幽<lb/>
州謂之光旁為光如斗角<lb/>
　蒲爾雅云莞苻蘺其上蒚郭註云今西方人呼蒲為<lb/>
　莞蒲蒚謂其頭臺首也江東謂之苻蘺西方亦名蒲<lb/>
<pb n="52b"/>
　中莖為蒚鄭註云即蒲也西人呼為莞蒲謂其首為<lb/>
　臺江東謂之苻蘺其上臺莖别名蒚説文云水草似<lb/>
　莞而褊有脊生于水厓柔滑而溫可以為席周禮醢<lb/>
　人深蒲醓醢鄭司農云深蒲蒲蒻入水深故云深蒲<lb/>
　詩緝云斯干下莞箋云小蒲則莞精蒲麤<lb/>
　荷爾雅云芙蕖其莖茄其葉蕸其本蔤<hi>莖下白蒻在泥中者</hi>其<lb/>
　華菡萏其實蓮<hi>謂房也</hi>其根藕其中的<hi>謂子/也</hi>的中薏<hi>中苦</hi>
　<hi>心也</hi>李巡曰皆分别蓮莖華葉實之名芙蕖其總名也<lb/>
<pb n="53a"/>
　今江東人呼荷華為芙蓉北方人便以藕為荷亦以蓮為荷<lb/>
　蜀人以藕為茄或用其母為華名或用根子為母葉號<lb/>
　此皆名相錯習俗傳誤失其正體者也埤雅荷總名郭<lb/>
　璞以為芙蕖一名芙蓉按説文云未𤼵為菡<graphic n="KR2303" url="https://raw.githubusercontent.com/kanripo/KR-Gaiji/master/images/KR2303.png" mimeType="image/png"/>已𤼵<lb/>
　為芙蓉芙蓉華之號也葢亦通曰芙蕖毛詩傳云荷<lb/>
　芙蕖也其華菡<graphic n="KR2303" url="https://raw.githubusercontent.com/kanripo/KR-Gaiji/master/images/KR2303.png" mimeType="image/png"/>許慎以為其華曰芙蓉其秀曰菡<lb/>
　<graphic n="KR2303" url="https://raw.githubusercontent.com/kanripo/KR-Gaiji/master/images/KR2303.png" mimeType="image/png"/>其實曰蓮蓮之茂者曰華今其的中有青為薏皆<lb/>
　倒生兩牙一成芰荷一蕅荷也又生一牙為華蕅荷<lb/>
<pb n="53b"/>
　帖水生蕅者也芰荷無蕅卷荷也與華偶生出乎水<lb/>
　上亭亭如繖者或謂之距荷蕅荷一本其支傍行為<lb/>
　蕅節生一華一葉詩曰有蒲與荷葢荷善傾欹蒲無<lb/>
　骨榦而柔從字説曰蕅藏于水其自處卑無所加焉<lb/>
　其所與汙潔白自若中有空焉不偶不生若此可以<lb/>
　偶物矣而無枝附泥不能汚水不能沒挺出而立若<lb/>
　此可以加物矣蓮既有以自<hi>闕</hi>又會而屬焉若此可<lb/>
　以連物矣菡<graphic n="KR2303" url="https://raw.githubusercontent.com/kanripo/KR-Gaiji/master/images/KR2303.png" mimeType="image/png"/>實若臽隨昬昕闔闢焉蕸假根以立<lb/>
<pb n="54a"/>
　而不如蕅之有所偶假莖以出而不如茄之有所加<lb/>
　假華以生而不如蓮之有所連菡<graphic n="KR2303" url="https://raw.githubusercontent.com/kanripo/KR-Gaiji/master/images/KR2303.png" mimeType="image/png"/>之有菡也若此<lb/>
　可謂遐矣夫函物者終于吐連物者終于散偶物者<lb/>
　或析之加物亦不可以為常故遐在此不在彼也蔤退<lb/>
　藏于無用而可用可見者本焉若此可謂密矣合此<lb/>
　衆美則可以何物可以為夫可以為渠故曰荷芙蕖<lb/>
　也荷以何物為義故通于負荷之字菡萏爾雅曰其<lb/>
　華菡萏其實蓮葢荂曰芙蓉秀曰菡萏暢茂曰華古<lb/>
<pb n="54b"/>
　今注曰芙蓉一名荷華華之最秀異者也大者華百<lb/>
　葉然則華亦謂之芙蓉楚辭所謂搴芙蓉兮木末葢<lb/>
　言此也凡物皆先華而後實獨此華果齊生故西域<lb/>
　之書多言此詩曰有蒲與荷有蒲與蕳有蒲菡萏荷<lb/>
　言其質之柔蕳言其氣之芳菡萏言其色之美拾遺<lb/>
　記曰昆流素蓮一房百子凌冬而茂王文公曰蓮華<lb/>
　有色有香得日光乃開敷生卑濕淤泥不生髙原陸<lb/>
　地雖生于水水不能沒雖在淤泥泥不能汚即華時<lb/>
<pb n="55a"/>
　有實然華事始則實隠華事已則實現實始于黄終<lb/>
　于𤣥而莖葉綠葉始生也乃有微赤實既能生根根<lb/>
　又能生實實一而已根則無量一與無量互相生起<lb/>
　其根曰蕅常偶而生其中為本華實所出蕅白有空<lb/>
　食之心歡本實有黑然其生起為綠為黄為𤣥為白<lb/>
　為青為赤而無有黒無見無用而有見有用皆因以<lb/>
　出其名曰蔤退藏于密故也藕爾雅曰其本蔤其根<lb/>
　蕅葢莖下白蒻在泥中者蔤藕偶生又善耕泥引長<lb/>
<pb n="55b"/>
　故藕之文从耦名之亦曰藕今江左穿池取汲不欲<lb/>
　種藕以藕善耕泥壞池也俗云藕生應月月生一節<lb/>
　閏輙益一趙辟公雜記曰藕能移鯉能飛龜能守凡<lb/>
　芙蓉行藕如竹之行鞭耳節生一葉一華華葉常偶<lb/>
　生故謂之藕又華初著子首顧在下久之其房倒垂<lb/>
　首更在上也爾雅翼宋時太官作血䘓<hi>音勘</hi>庖人削藕<lb/>
　皮誤落血中遂散不凝醫乃用藕療血多效葉可裹<lb/>
　物漢鄭敬為新遷功曹與同郡鄧敬折芰為坐以荷<lb/>
<pb n="56a"/>
　為肉齊師伐梁以糧運不繼調市人餽軍建康令孔<lb/>
　奐以麥屑為飯用荷葉褁之一宿得數萬裹古今注<lb/>
　一名水芝一名澤芝一名水花管子曰五沃之土生<lb/>
　蓮援神契曰王者德至于地則華苹感注云華苹並<lb/>
　頭蓮也本草衍義云粉紅千葉白千葉者皆不實其<lb/>
　根惟白蓮為佳今禁中又生碧蓮<lb/>
　按蒲是水草與魚藻依于其蒲蒲字同埤雅謂不流<lb/>
　束蒲亦同是草與朱注相戾詳見揚之水萹又按有<lb/>
<pb n="56b"/>
　蒲與蕳鄭氏謂蕳當作蓮芙蕖實也韓氏溱洧秉蕳<lb/>
　釋文云蕳蓮也豈古人蓮蕳通用耶<lb/>
　　　隰有萇楚<lb/>
萇楚今羊桃是也葉長而狹華紫赤色其枝莖弱過一<lb/>
尺引蔓于草上今人以為汲灌重而善沒不如楊栁也<lb/>
近下根刀切其皮著熱灰中脱之可韜筆管<lb/>
　爾雅云萇楚銚芅郭云今羊桃也或曰鬼桃葉似桃<lb/>
　華白子如小麥亦似桃鄭亦云長楚羊桃也藤生子<lb/>
<pb n="57a"/>
　赤狀如䑕糞故亦名䑕矢兒童食之本草羊桃一名<lb/>
　羊腸一名御弋生山林川谷及田野陶隠居云山野<lb/>
　多有甚似家桃又非山桃子細小苦不堪噉花甚赤<lb/>
　蜀本圖經云葉花似桃子細如棗核苗長弱即蔓生<lb/>
　不能為樹多生溪澗今人呼為細子根似牡丹鄭箋<lb/>
　云銚弋之性始生正直及其長大則其枝猗儺而柔<lb/>
　順不妄尋蔓草木埤雅云長楚今羊桃也白華子如<lb/>
　小麥其葉與實皆似桃故有桃之號也一曰有兩羊<lb/>
<pb n="57b"/>
　桃一種華實皆連理故詩以刺淫恣<lb/>
　按萇楚莖弱不能為樹牽弱于草木又何揀擇康成<lb/>
　乃云不妄尋蔓耶或曲體毛序疾恣之説而取興耳<lb/>
　但草木疏云花紫赤色圖經亦云花甚赤景純農師<lb/>
　俱云花白則矛盾矣<lb/>
　　　浸彼苞稂<lb/>
稂童粱禾秀為穗而不成崱嶷然謂之童粱今人謂之<lb/>
宿田翁或謂守田也甫田云不稂不莠外傳曰馬不過<lb/>
<pb n="58a"/>
稂莠皆是也<lb/>
　爾雅云稂童粱郭云莠類也鄭註云稂童粱守田也<lb/>
　俗呼鬼稻云米之所産一穗之間得一二榖而已傳<lb/>
　云稂非溉草得水而病也箋云稂當作凉凉草蕭蓍<lb/>
　之屬孔氏疏鄭以苞稂則是童粱為禾中别物作者<lb/>
　當言浸禾不應獨舉浸稂且下章蕭蓍皆是野草此<lb/>
　不宜獨為禾中之草故易傳以為稂當作凉凉草蕭<lb/>
　蓍之屬釋草不見草名凉者未知鄭何所據爾雅翼<lb/>
<pb n="58b"/>
　稂惡草也與禾相雜故詩人惡之古者以飼馬魯仲<lb/>
　孫它馬餼不過稂莠謂此也釋草稂童粱郭璞以為<lb/>
　莠類説文云禾粟為穗而不成崱嶷然謂之童粱今<lb/>
　人謂之宿田翁或謂之守田也按詩稱稼之茂美繼<lb/>
　之以不稂不莠去其螟螣及其蟊賊則稂莠以下皆<lb/>
　是害稼者孔氏正義云稂莠苗旣似禾實亦類粟鋤<lb/>
　禾除非類莠既别是一物則稂亦當是一物故郭璞<lb/>
　云莠類葢未能的知其物故稱其類耳而許叔重陸<lb/>
<pb n="59a"/>
　璣以為禾之不成者則是亦禾而已何至與莠並稱<lb/>
　乎按本草有狼尾草子作黍食之令人不飢似茅作<lb/>
　穗生澤地廣志曰可作黍引爾雅盂狼尾今人呼為<lb/>
　狼茅子然則此物似是稂爾稂既有實如黍故能亂<lb/>
　苗又莠今謂之狗尾草稂名狼尾則亦相類爾雅疏<lb/>
　解盂狼尾亦云草似茅者今人亦以覆屋説文曰禾<lb/>
　粟之生而不成者謂之蕫蓈蓈或从禾作稂<lb/>
　　　食野之苹<lb/>
<pb n="59b"/>
苹葉青白色莖似箸而輕脃<hi>一作肥</hi>始生香可生食又可<lb/>
蒸食<lb/>
　爾雅云苹藾蕭郭註云今藾蒿也初生亦可食詩小<lb/>
　雅云呦呦鹿鳴食野之苹鄭註云苹蔞蒿也盧氏雜<lb/>
　説云唐文宗問宰臣苹是何草李珏曰是藾蕭上曰<lb/>
　朕看毛詩疏苹葉圓而花白叢生野中似非藾蕭<lb/>
　按毛傳云苹蓱也陸氏羅氏遂以為水上小浮萍且<lb/>
　云鹿飲且食也令人失笑鄭氏謂水萍非野所生非<lb/>
<pb n="60a"/>
　鹿所食易之曰藾蕭孔疏朱傳俱因之蔞蒿别是一<lb/>
　種鄭漁仲何亦誤註豈附會唐文宗非藾蕭之説耶<lb/>
　　　食野之蒿<lb/>
蒿青蒿也荆豫之間汝南汝隂皆云菣也<lb/>
　爾雅云蒿菣郭云今人呼青蒿香中炙啖者為菣詩<lb/>
　小雅云食野之蒿孫炎云荆楚之間謂蒿為菣鄭亦<lb/>
　云青蒿也本草云草蒿一名青蒿一名方潰生華隂<lb/>
　川澤唐本注云江東人呼為□蒿為其臭似□圖經<lb/>
<pb n="60b"/>
　云葉似茵蔯蒿而背不白春生苗葉極細嫰時人亦<lb/>
　取雜諸香菜食之至夏髙四五尺秋後開細淡黄花<lb/>
　花下便結子如粟米大衍義云草蒿即青蒿也得春<lb/>
　最早人剔以為蔬根赤葉香埤雅晏子曰蒿草之髙<lb/>
　者也又曰青蒿蒿背之不白者也説文耄从蒿省葢<lb/>
　五十象艾六十象蓍七十象蒿艾治也蒿亂也蒿之<lb/>
　類至多如青蒿一類自有兩種有黄色者有青色者<lb/>
　本草謂之青蒿亦恐有别也陜西綏銀之間有青蒿<lb/>
<pb n="61a"/>
　在蒿叢之間時有一兩株迥然青色土人謂之香蒿<lb/>
　莖葉與常蒿悉同但比常蒿色青翠一如松檜之色<lb/>
　至深秋餘蒿並黄此蒿猶青氣稍芬香恐古人所用<lb/>
　以此為勝爾雅翼蒿今之青蒿莊子稱今之君子蒿<lb/>
　目而憂世之患今蒿細弱而隂潤最易棲塵故以比<lb/>
　蒿目言世之君子眯眼塵中而憂世也明堂月令違<lb/>
　天時則藜莠蓬蒿並興然則蒿者葢非農祥也博物<lb/>
　志曰周時德盛蒿大以為宫柱名曰蒿宫<lb/>
<pb n="61b"/>
　　　食野之芩<lb/>
芩草莖如釵股葉如竹蔓生澤中下地鹹處為草真實<lb/>
牛馬皆喜食之<lb/>
　爾雅翼曰鹿鳴所食三物一曰苹今藾蕭始生香可<lb/>
　食二曰蒿蒿甚香三曰芩芩亦香草葢草木之臭味<lb/>
　相同有同類食之之義<lb/>
　按芩草爾雅埤雅俱不載不知為何物惟博雅云黄<lb/>
　文内虚芩也此即本草黄芩一名經芩陶隠居云圓<lb/>
<pb n="62a"/>
　者名子芩破者名宿芩及考圖經云莖如箸葉從地<lb/>
　四面作叢生似與陸疏不同種<lb/>
　　　集于苞杞<lb/>
杞其樹如樗一名苦杞一名地骨春生作羮茹微苦其<lb/>
莖似莓子秋熟正赤莖葉及子服之輕身益氣<lb/>
　爾雅杞枸檵郭鄭注俱云枸杞也本草云枸杞味苦<lb/>
　寒久服堅筋骨輕身不老一名杞根一名地骨一名<lb/>
　枸忌一名地輔一名羊乳一名却暑一名仙人杖一<lb/>
<pb n="62b"/>
　名西王母杖生常山平澤及諸丘陵阪岸冬採根春<lb/>
　夏採葉秋採莖實抱朴子云家菜<hi>一作柴</hi>一名托盧或<lb/>
　名天精或名却老或名地骨日華子云地仙苗即枸<lb/>
　杞圖經云春生苗葉如石榴葉而軟薄堪食俗呼為<lb/>
　甜菜其莖榦髙三五尺作叢六七月生小紅紫花隨<lb/>
　結紅實形微長如棗核其根名地骨與枸棘相類其<lb/>
　實形長而枝無刺者真枸杞也圓而有刺者枸棘也<lb/>
　世傳蓬萊縣南丘村多枸杞髙者一二丈其根盤結<lb/>
<pb n="63a"/>
　甚固其鄉人多夀考亦飲食其水土之品使然耳潤<lb/>
　州州寺大井傍生枸杞亦歲久故土人目為枸杞井<lb/>
　云飲其水甚益人又按枸杞一名仙人杖而陳藏器<lb/>
　拾遺别有兩種仙人杖一種是枯死竹竿之色黒者<lb/>
　一種是菜類并此為三物而同一名也陳子昻觀玉<lb/>
　篇云余從補闕喬公北征次于張掖河洲惟仙人杖<lb/>
　往往叢生戍人有薦嘉蔬者此物存焉因為喬公言<lb/>
　其功時王仲烈亦同旅喜而食之旬有五日有人自<lb/>
<pb n="63b"/>
　謂知藥者謂喬公曰此白棘也仲烈遂疑曰吾亦怪<lb/>
　其味甘喬公信是言乃譏予予因作觀玉篇按此仙<lb/>
　人杖作菜茹者葉似苦苣白棘木類何因相似而致<lb/>
　疑或曰白棘當是枸棘然本經枸棘又無白棘之别<lb/>
　名况枸棘又非甘物乃知草木之類多而難識使人<lb/>
　惑于疑似之言以真為偽宜子昻論著之詳也廣雅<lb/>
　云地筋枸杞衍義云凡杞未有無刺者雖大至有成架<lb/>
　然亦有刺但小則多刺大則少刺如酸棗及棘其實一<lb/>
<pb n="64a"/>
　也後人分别枸棘强生名耳詩緝云詩有三杞將仲<lb/>
　子無折我樹杞栁屬也南山有臺南山有杞湛露在<lb/>
　彼杞棘山木也此詩集于苞杞雅杕杜北山言采其<lb/>
　杞四月隰有杞桋枸杞也<lb/>
　按嚴華谷詩緝云南山有杞之杞是山木與此篇杞<lb/>
　是二種確甚朱文公註南山之杞云樹如樗極肖其<lb/>
　形若陸氏疏此杞亦云樹如樗幾相溷矣考本草枸<lb/>
　杞固入木部但見有成架未見有成林者惟沈存中<lb/>
<pb n="64b"/>
　云陜西極邊枸杞最大髙丈餘可作柱亦豈與山樗<lb/>
　並蔽芾耶<lb/>
　　　南山有臺<lb/>
臺夫須舊説夫須莎草也可為蓑笠都人士云臺笠緇<lb/>
撮或云臺草有皮堅細滑緻可為簦笠以禦雨是也南<lb/>
山多有<lb/>
　爾雅云臺夫須郭景純曰鄭箋云臺可以為禦雨笠<lb/>
　舍人云臺一名夫須詩小雅云南山有臺都人士云<lb/>
<pb n="65a"/>
　臺笠緇撮箋云都人之士以臺皮為笠也鄭漁仲云<lb/>
　臺即雲臺菜舊説以為莎草埤雅臺夫須夫須莎草<lb/>
　也可以為笠又可以為蓑疏而無温故莎从沙與内<lb/>
　司服所謂素沙同意爾雅翼臺者沙草可為衣以禦<lb/>
　雨今人謂之蓑衣毛氏云臺所以禦暑笠所以禦雨<lb/>
　箋云臺夫須也以臺皮為笠毛氏知臺笠為二物但<lb/>
　獨言笠禦雨未當鄭氏則言臺皮為笠夫臺但可以<lb/>
　為衣不可以為笠古稱臺笠蓑笠自謂臺與笠爾不<lb/>
<pb n="65b"/>
　必以臺笠緇撮之語必欲合為一物也齊語曰今夫<lb/>
　農時雨既至脱衣就功首戴茅蒲身衣襏襫韋昭曰<lb/>
　茅蒲䔲笠也茅或作萌萌竹萌之皮所以為笠則笠<lb/>
　不用臺為可知又曰襏襫蓑薜衣也則襏襫以沙草<lb/>
　為之今人作笠亦多編筍皮及箬葉為之其臺為衣<lb/>
　編之若甲毿毿而垂故雨順注而下然或藉而臥則<lb/>
　不能隔雨山海經曰三危之山有獸其豪如被蓑郭<lb/>
　氏亦云蓑被雨草衣則蓑但可為衣不可為笠明矣<lb/>
<pb n="66a"/>
　臺一名曰夫須葢匹夫所須纂文曰臺一名山莎本<lb/>
　草香附子即莎草根生田野二月八月採圖經云香<lb/>
　附子交州者大如棗近道者如杏仁苗莖葉都似三<lb/>
　稜根若附子周匝多毛今近道生者苗葉如薤而瘦<lb/>
　根如箸頭大<lb/>
　　　北山有萊<lb/>
萊草名其葉可食今兖州人蒸以為茹謂之萊蒸<lb/>
　説文云萊蔓華也从艸來聲洛哀切黄直翁云詩北<lb/>
<pb n="66b"/>
　山有萊通作釐爾雅釐草與萊同韻呉才老云萊夫<lb/>
　須也陸璣草木疏云萊藜也爾雅作釐郭璞遊仙詩<lb/>
　云朱門何足榮未若托蓬萊臨源挹清波陵岡掇丹<lb/>
　荑<lb/>
　按爾雅云釐蔓華説文云萊蔓華則萊即釐無疑矣<lb/>
　韻補韻會諸書俱云萊釐同韻范石湖呉郡志云來<lb/>
　釐呉音並用小雅南山章與臺<hi>田飴反</hi>基期同叶則二<lb/>
　字同音又無疑矣但諸韻書俱引草木疏云萊藜也<lb/>
<pb n="67a"/>
　今疏本文不載可見陸疏逸去者甚多如夫蕦即南<lb/>
　山有臺之薹草不知才老何以云然又藜草似蓬一<lb/>
　名洛帚大可為杖杜子美云清風獨杖藜疑與萊異<lb/>
　種據景純漁仲註釐一名䝉華未詳其狀何似<lb/>
　　　菁菁者莪<lb/>
莪蒿也一名蘿蒿生澤田漸洳之處葉似邪蒿而細科<lb/>
生三月中莖可生食又可蒸食香美味頗似蔞蒿<lb/>
　爾雅云莪蘿郭註今莪蒿也亦曰䕲蒿鄭註莪蒿也<lb/>
<pb n="67b"/>
　本草謂之䕲蒿似艾而細可食本草云角蒿唐註云<lb/>
　葉似白蒿花如瞿麥紅赤可愛子似王不㽜行黑色<lb/>
　作角七月八月采蜀本云葉似蛇牀青蒿等子角似<lb/>
　蔓青實黒細秋熟所在皆有之陳藏器云䕲蒿生髙<lb/>
　岡宿根先于百草一名莪蒿衍義云角蒿莖葉如青<lb/>
　蒿開淡紅紫花花大約徑三四分花罷結子長二寸<lb/>
　許微彎埤雅莪亦曰䕲蒿䕲之為言髙也莪生澤國<lb/>
　漸洳之地葉似斜蒿而細科生可食宿根先于百草<lb/>
<pb n="68a"/>
　一名蘿蒿一名角蒿詩曰菁菁者莪在彼中阿阿大<lb/>
　陵也莪微草也言君子之長育人材猶大陵之長育<lb/>
　微草也菁菁盛貌葢草之初生其色𤣥盛則乃青霜<lb/>
　死而後黄落故菁之文从青詩曰何草不𤣥以言其<lb/>
　生何草不黄以言其死也爾雅釋蟲曰蛾羅也釋草<lb/>
　又曰莪蘿也葢蛾所以生蠶莪亦所以覆而出之此<lb/>
　義亦謂之羅與字説曰莪以科生而俄詩曰匪莪伊<lb/>
　蒿匪莪伊蔚莪俄而蒿直蔚麄而莪細育材之詩正<lb/>
<pb n="68b"/>
　言莪者以此爾雅翼莪蘿蒿也生于水澤詩云在彼<lb/>
　中阿在彼中沚在彼中陵葢莪水中所生陵阿亦通<lb/>
　有之<lb/>
　按蒿類甚多爾雅云蘩之醜秋為蒿言春時各有種<lb/>
　名至秋老成通呼為蒿也張揖謂白蒿為蘩母即此<lb/>
　意凡蒿皆入藥品此章菁菁者莪莪為莪蒿即本草<lb/>
　角蒿也采蘩云于以采蘩蘩為皤蒿即本草白蒿也<lb/>
　鹿鳴云食野之蒿蒿為青蒿即本草草蒿也蓼莪云<lb/>
<pb n="69a"/>
　匪莪伊蔚蔚為牡蒿即本草馬先蒿也<lb/>
　　　薄言采芑<lb/>
芑菜似苦菜也莖青白色摘其葉有白汁出脃可生食<lb/>
亦可蒸為茹青州謂之芑西河鴈門尤美胡人戀之不<lb/>
出塞<lb/>
　朱傳云即今苦藚菜宜馬食軍行采之人馬皆可食<lb/>
　也本草云野苦藚五六囘拗後味甘滑于家苦藚<lb/>
　按朱晦菴云苦菜也陸元恪又云似苦菜則又一種<lb/>
<pb n="69b"/>
　矣顔氏家訓云江南别有苦菜葉似酸漿其花或紫<lb/>
　或白子大如珠熟時或赤或黑此菜可以釋勞案郭<lb/>
　景純註爾雅云此乃蘵黄除也今河北謂之龍葵梁<lb/>
　世講禮者以此當苦菜既無宿根至春子方生耳亦<lb/>
　大誤也据云此菜可以釋勞宜乎人馬皆食又云至<lb/>
　春方生似合軍行之時或青州鴈門以為芑江南無<lb/>
　其名耳<lb/>
　　　言采其蓫<lb/>
<pb n="70a"/>
蓫牛蘈揚州人謂之羊蹄似蘆菔而莖赤可瀹為茹滑<lb/>
而美也多啖令人下氣幽州人謂之蓫<lb/>
　爾雅云藬牛蘈邢氏云藬一名牛蘈詩小雅云言采<lb/>
　其蓫鄭箋云蓫牛蘈郭云今江東呼草為牛蘈者髙<lb/>
　尺餘許方莖葉長而鋭有穗穗間有華華紫縹色可<lb/>
　淋以為飲者<hi>字林云縹青白色淋以水沃也</hi>鄭樵註云藬即羊蹄菜<lb/>
　張揖云荲羊蹏也本草云羊蹄一名東方宿一名連<lb/>
　蟲陸一名鬼目一名蓄陶隠居云今人呼秃菜即是<lb/>
<pb n="70b"/>
　蓄音之誤詩云言采其蓄圖經云羊蹄秃菜也生下<lb/>
　濕地春生苗髙三四尺葉狹長頗似萵苣而色深莖<lb/>
　節間紫赤花青白成穗子三稜有若茺蔚夏中即枯<lb/>
　根似牛蒡而堅實詩小雅云言采其蓫或作蓄又有<lb/>
　一種極相類而葉黄味酢名酸摸爾雅所謂須薞蕪<lb/>
　郭璞云似羊蹄葉細味酢可食一名蓧是也衍義云<lb/>
　葉如菜中菠薐但無岐而色差青白葉厚花與子亦<lb/>
　相似<lb/>
<pb n="71a"/>
　按傳云蓫惡菜與本草羊蹄俗呼秃菜者相似陸元<lb/>
　恪又稱其美可多啖何也郭璞註爾雅牛蘈未嘗明<lb/>
　指為蓫宜乎孔穎達云釋草無文矣僅見邢疏引詩<lb/>
　句以鄭箋蓫牛蘈為証亦無確見至圖經雖亦引詩<lb/>
　句其形色與陸疏不甚合又見釋草有云蓫者圖經<lb/>
　又相類因附載以備參考　爾雅云蓫薚馬尾邢氏<lb/>
　云藥草蔏陸也一名蓫薚一名馬尾郭註云廣雅曰<lb/>
　馬尾蔏陸本草云别名薚今闗西呼為薚江東為當<lb/>
<pb n="71b"/>
　陸按本草蔏陸一名薚根一名夜呼不同者所見本<lb/>
　異也今註云一名白昌一名當陸是也鄭註亦云即<lb/>
　商陸廣雅云常蓼馬尾商陸也圖經云商陸俗名章<lb/>
　栁根生咸陽山谷今處處有之多生于人家園圃中<lb/>
　春生苗髙三四尺葉青如牛舌而長莖青赤至柔脃<lb/>
　夏秋間紅紫花作朶根如蘆菔而長如人形者有神<lb/>
　爾雅謂之蓫廣雅謂之馬尾易謂之莧陸皆謂此商<lb/>
　陸也然有赤白二種花赤者根赤花白者根白易曰<lb/>
<pb n="72a"/>
　莧陸夬夬莧與陸皆隂類也或曰此一物即名章陸<lb/>
　今俗名章栁根又一名夜呼莫知其義據荆楚歲時<lb/>
　記三月三日杜鵑初鳴田家候之此鳥鳴盡夜口赤<lb/>
　上天乞恩至章陸子熟乃止然則章陸子未熟以前<lb/>
　為杜鵑鳴之候故稱夜呼<lb/>
　　　言采其葍<lb/>
葍一名䔰河内謂之蓘幽州人謂之燕葍其根正白可<lb/>
著熱灰中温噉之饑荒之歲可蒸以禦饑漢祭甘泉或<lb/>
<pb n="72b"/>
用之其草有兩種葉細而花赤有臭氣也<hi>一本作花葉有兩種一種葉細而花赤一種葉大而花白復香</hi>
　爾雅云葍䔰郭云大葉白華根如指正白可啖鄭云<lb/>
　即商陸也爾雅又云葍藑茅郭云葍華有赤者為藑<lb/>
　藑葍一種耳亦猶蔆苕華黄白異名鄭云商陸有二<lb/>
　種赤者為藑茅毛傳云葍惡菜也鄭箋云葍亦仲春<lb/>
　時生可采也博雅云烏麮葍也邢氏云葍一名䔰與<lb/>
　藑茅一草也華白者即名葍華赤者别名藑茅故郭<lb/>
<pb n="73a"/>
　云亦猶蔆苕華黄白異名也<lb/>
　　　匪莪伊蔚<lb/>
蔚牡蒿也三月始生七月華華似胡麻華而紫赤八月<lb/>
為角角似小豆角鋭而長一名馬薪蒿<lb/>
　爾雅云蔚牡菣郭鄭註俱云蔚即蒿之雄無子者故<lb/>
　云牡菣本草云馬先蒿生南陽川澤葉如益母草花<lb/>
　紅白八九月有實俗謂之虎林亦名馬新蒿詩所謂<lb/>
　匪莪伊蔚是也但郭註云牡菣無子者而陸云有子<lb/>
<pb n="73b"/>
　二説小異今當用有子者為正陶隠居云一名爛石<lb/>
　草爾雅翼蔚蒿菣郭氏曰今人呼青蒿香中炙啖者<lb/>
　為菣又曰蔚牡菣郭曰無子者詩曰蓼蓼者莪匪莪<lb/>
　伊蒿哀哀父母生我劬勞又曰蓼蓼者莪匪莪伊蔚<lb/>
　哀哀父母生我勞瘁蒿生子以喻母牡蒿以喻父凡<lb/>
　人之情念其父母則因物而感一説曰匪莪伊蒿蒿<lb/>
　猶有子者匪莪伊蔚蔚則無子以見父母得我之難<lb/>
　也今皆無報矣則有我之不如無也且蔚又治無子<lb/>
<pb n="74a"/>
　亦寓其意焉<lb/>
　　　蔦與女蘿<lb/>
蔦一名寄生葉似當盧子如覆盆子赤黒甜美女蘿今<lb/>
兎絲蔓連草上生黄赤如金今合藥兎絲子是也非松<lb/>
蘿松蘿自蔓松上生枝正青與兎絲殊異<lb/>
　蔦爾雅云寓木宛童郭云寄生樹一名蔦鄭云樹上<lb/>
　寄生木也有二種一種葉圓名蔦一種似麻黄名女<lb/>
　蘿<hi>女蘿與蔦確是二物不知漁仲何以云然</hi>博雅云寄屏寄生也本草云<lb/>
<pb n="74b"/>
　桑上寄生一名寄屑一名蔦生𢎞農川谷桑樹上陶<lb/>
　隠居云桑上者名桑寄生爾詩云施于松上方家亦<lb/>
　用楊上楓上者各隨其樹名之形類猶是一般但根<lb/>
　津所因處為異生樹枝間寄根在皮節之内葉圓青<lb/>
　赤厚澤易析旁自生節冬夏生四月花白五月實赤<lb/>
　大如小豆圖經云桑寄生云是烏鳥食物子糞落枝<lb/>
　節間感氣而生葉似橘而厚軟莖似槐枝而肥脃三<lb/>
　四月間花黄白色六月結實黄色如小豆槲櫸栁木<lb/>
<pb n="75a"/>
　楊楓等樹皆有惟桑上者堪用<lb/>
　女蘿爾雅云唐䝉女蘿女蘿兎絲註云别四名詩云<lb/>
　爰采唐矣疏云孫炎曰别三名郭云别四名則唐與<lb/>
　䝉或并或别故三四異也詩經直言唐而傳云唐䝉<lb/>
　也是以䝉解唐也則四名為得下又云䝉玉女郭云<lb/>
　即唐也女蘿别名是又名玉女鄭云即女蘿也然則<lb/>
　唐也䝉也女蘿也兔絲也玉女也凡五名詩頍弁云蔦<lb/>
　與女蘿也埤雅在木為女蘿在草為莵絲舊説上有<lb/>
<pb n="75b"/>
　莵絲下必有伏莵之根無此莵在下則絲不得生乎<lb/>
　上然其實不屬也淮南子曰下有伏苓上有兎絲詩<lb/>
　曰蔦與女蘿施于松柏言蔦之為物寄生而女蘿浮<lb/>
　蔓尚得施于松柏可以人而不如乎且姓同本而生<lb/>
　族同支而出則與寄生浮蔓者異矣故詩以此駮王<lb/>
　又曰莵絲無根而生蛇無足而行魚無耳而聽蟬無<lb/>
　口而鳴皆自然者也爾雅翼女蘿兎絲其實二物也<lb/>
　然皆附木上廣雅云女蘿松蘿也莵丘莵絲也則是<lb/>
<pb n="76a"/>
　兩物今女蘿正青而細長無雜蔓故山鬼章云被薜<lb/>
　荔兮帶女蘿蘿青而長如帶也何與兎絲事然兩者<lb/>
　皆附木或當有時相蔓古樂府云南山幕幕兎絲花<lb/>
　北陵青青女蘿樹由來花樹同一根今日枝條分兩<lb/>
　處唐樂府亦云兎絲故無情隨風任顛倒誰使女蘿<lb/>
　枝而來强縈抱兩草猶一心人心不如草則古今多<lb/>
　知其為二物者博物志魏文帝所記諸物相似亂者<lb/>
　女蘿寄生兎絲兎絲寄生木上根不著地然則女蘿<lb/>
<pb n="76b"/>
　有寄生兎絲上者爾雅女蘿兎絲或亦此義爾本草<lb/>
　草部云莵絲子一名莵蘆一名莵縷一名蓎䝉<hi>圖經云爾</hi>
　<hi>雅疏云唐也䝉也而本草并以蓎䝉為一名似毛傳本此</hi>一名玉女一名赤網一<lb/>
　名莵纍生朝鮮川澤田野蔓延草木之上色黄而細<lb/>
　為赤網色淺而大為莵纍九月採實又木部云松蘿<lb/>
　一名女蘿生熊耳山川谷松樹上五月採<lb/>
　按毛公傳云女蘿兎絲松蘿也李善因古詩云與君<lb/>
　為新昏兎絲附女蘿註云二者異草毛公誤合為一<lb/>
<pb n="77a"/>
　此與張揖同見但合叅爾雅埤雅及郭鄭諸家俱<lb/>
　以為一物而異其名耳惟陸氏云女蘿非松蘿本<lb/>
　草分莵絲入草部松蘿入木部似與陸氏合符然<lb/>
　又云松蘿一名女蘿何耶此詩云蔦與女蘿施于<lb/>
　松上應是松蘿松蘿與女蘿兎絲原非異種總是<lb/>
　依附纒綿于他物而生長不能自植者在草則附<lb/>
　于草在木則附于木陸佃分在草曰莵絲在木曰女<lb/>
　蘿亦非確見<lb/>
<pb n="77b"/>
　　　白華菅兮<lb/>
菅似茅而滑澤無毛根下五寸中有白粉者柔韌宜為<lb/>
索漚乃尤善矣<lb/>
　爾雅云白華野菅舍人云白華一名野菅郭云茅屬<lb/>
　此白華亦是茅之類也漚之柔韌異其名謂之為菅<lb/>
　因謂在野未漚者為野菅耳詩小雅云白華菅兮是<lb/>
　也鄭氏云今亦謂之菅似茅而髙大孔疏曰鄭箋云<lb/>
　人刈白華于野已漚之名之為菅然則菅者已漚之<lb/>
<pb n="78a"/>
　名未漚則但名為茅也陸農師云爾雅曰白華野菅<lb/>
　傳曰已漚為菅未霑人功故謂之野菅菅茅屬也而<lb/>
　其華白故一曰白華詩序曰白華孝子之潔白也南<lb/>
　陔孝子相戒以養也陔戒也故曰相戒以養逸詩曰雖<lb/>
　有姬姜無棄憔悴雖有絲枲無棄菅蒯菅蒯猶所謂糟<lb/>
　糠也范氏曰菅以為屨濮氏曰左傳云雖有絲麻無<lb/>
　棄菅蒯蒯與菅皆謂苕也黄花者俗名黄芒即蒯也<lb/>
　白華者俗名白芒即菅也異物志云香菅似茅而葉<lb/>
<pb n="78b"/>
　長大于茅不生洿下之地凡所烝享必得此菅包裹<lb/>
　助調五味<lb/>
　按郭景純云菅茅屬而陸疏鄭註朱傳俱云似茅確<lb/>
　是二物下章云露彼菅茅猶逸詩云無棄菅蒯也茅<lb/>
　乃散材菅為女作纎微所不棄者故東門之池與麻<lb/>
　紵同詠也孔氏以為已漚為菅未漚為茅恐未必然<lb/>
　惟邢氏云未漚為野菅斯得耳濮氏以為苕想誤認<lb/>
　為蓚蓧之醜矣若異物志所載香菅又是一種想成<lb/>
<pb n="79a"/>
　王時會人獻以菅即此類也<lb/>
　　　苕之華<lb/>
苕一名陵時一名䑕尾似王芻生下濕水中七八月中<lb/>
華紫似今紫草花可染皂䰞以沐髪即黑葉青如藍而<lb/>
多華<lb/>
　爾雅云苕陵苕黄華蔈白華茇郭注云一名陵時邢<lb/>
　疏曰黄華名蔈白華名茇别花色之名也鄭箋云陵<lb/>
　苕之華紫赤而繁陸璣亦言其花紫色而此云黄白<lb/>
<pb n="79b"/>
　者葢就紫色之中有黄紫白紫耳及其將落則全變<lb/>
　為黄故詩云芸其黄矣毛傳云將落則黄是也鄭注<lb/>
　云陵苕今謂之凌霄花本草謂之紫葳蔓生依緣樹<lb/>
　木皆黄花少見有白華者博雅云茈葳陵苕瞿麥也<lb/>
　本草云紫葳一名陵苕一名茇華生西海川谷及山<lb/>
　陽劉禹錫云一名女葳圖經云陵苕陵霄花也多生<lb/>
　山中人家園圃亦或種蒔初作藤蔓生依大木歲久<lb/>
　延引至顛而有花其花黄赤夏中乃盛陶隠居云詩<lb/>
<pb n="80a"/>
　有苕之華按爾雅苕陵苕郭云一名陵時又據陸璣<lb/>
　及孔頴達疏義亦云苕一名陵時陵時乃是䑕尾草<lb/>
　之别名本草紫葳無陵時之名而䑕尾草有之乃知<lb/>
　以陵時作陵霄耳又陵霄非是草類益可明其誤矣<lb/>
　衍義曰紫葳今蔓延而生謂之為草又木身謂之為<lb/>
　木又須物而上然榦不逐冬斃亦得木之多也故分<lb/>
　入木部為至當唐白樂天詩有木名凌霄擢秀非孤<lb/>
　標益知非草也本經又云莖葉味苦是與瞿麥别一<lb/>
<pb n="80b"/>
　種甚明唐本注云且紫葳瞿麥皆本經所載若用瞿<lb/>
　麥根為紫葳何得復用莖葉此説盡矣然其花赭黄<lb/>
　色本條雖不言其花又却言莖葉味苦則紫葳為花<lb/>
　故可知矣爾雅翼苕今陵霄花是也蔓生喬木極木<lb/>
　所至開花其端詩云苕之華芸其黄矣鄭箋以為陵<lb/>
　苕之華紫赤而繁華衰則黄葢非也是物雖名紫葳<lb/>
　而花不紫又或以瞿麥根為紫葳瞿麥花紅亦非此<lb/>
　類然則芸其黄者正自花開之色耳此華亦彌絡石<lb/>
<pb n="81a"/>
　壁盛夏視之如錦繡不可仰望露滴目中有失明者<lb/>
　名物疏云陵苕即陵霄也故本草云茇華與爾雅合<lb/>
　陸璣疏則以為䑕尾爾雅云葝䑕尾註云可以染皂<lb/>
　本草經云䑕尾草有白華者赤華者一名葝一名陵<lb/>
　翹生平澤中四月採葉七月採華陶隠居云田野甚<lb/>
　多人採作滋染皂圖經云苗如蒿夏生莖端作四五<lb/>
　穗穗若車前與陸説生下濕七月花可染皂者相似<lb/>
　則陸誤以陵苕為䑕尾矣又或以紫葳為瞿麥根瞿<lb/>
<pb n="81b"/>
　麥即爾雅所謂大菊蘧麥亦非也陵苕斷即女葳陸<lb/>
　璣疏全謬不可從<lb/>
　　　莫莫葛藟<lb/>
藟一名巨苽似燕薁亦延蔓生葉如艾白色其子赤可<lb/>
食酢而不美幽州謂之推藟<lb/>
　爾雅云諸慮山櫐郭註云今江東呼櫐為藤似葛而<lb/>
　麤大鄭註云諸慮山藤也詩稱葛藟本草千歲櫐櫐<lb/>
　皆謂藤本草云千歲櫐一名虆蕪陶隠居云樹如葡<lb/>
<pb n="82a"/>
　蔔葉如鬼桃陳藏器云似葛蔓葉小白子赤條中有<lb/>
　白汁圖經云虆生泰山川谷作藤蔓延木上葉如葡<lb/>
　蔔而小四月摘其莖汁白而甘五月開花七月結實<lb/>
　八月採子青黒微赤冬惟凋葉此即詩云葛虆者也<lb/>
　蘇恭謂是蘡薁藤深為謬妄左傳云葛虆猶能庇其<lb/>
　本根按經中藟必與葛同詠如葛藟纍之綿綿葛藟<lb/>
　諸什是也疑是草屬爾雅入釋木後人多以木類解<lb/>
　之但葛覃采葛葛生詠葛者甚多陸氏疏不載因附<lb/>
<pb n="82b"/>
　補遺于卷末<lb/>
　　　取蕭祭脂<lb/>
蕭荻今人所謂荻蒿者是也或云牛尾蒿似白蒿白葉<lb/>
莖麤科<hi>一作斜非</hi>生多者數十莖可作燭有香氣故祭祀以<lb/>
脂爇之為香許慎以為艾蒿非也郊特牲云既奠然後<lb/>
爇蕭合馨香是也<lb/>
　爾雅云蕭荻郭註云即蒿鄭註云蕭萩<hi>音秋</hi>即青蒿<lb/>
　也或云牛尾蒿今藥家謂之青箱子埤雅蕭可以<lb/>
<pb n="83a"/>
　祭故其字从肅亦秋風之過蕭意象肅然詩曰取蕭祭<lb/>
　脂凡祭灌鬯求諸隂焫蕭求諸陽奏樂求諸隂陽之間<lb/>
　故禮曰聲音之號所以詔告于天地之間也又曰見以蕭<lb/>
　光以報氣也加以鬱鬯以報魄也凡祭周人先求諸隂故<lb/>
　先灌鬯焫蕭在後商人先求諸陽故先焫蕭灌鬯在後<lb/>
　也詩曰冽彼下泉浸彼苞蕭民者上之所恃以事宗廟<lb/>
　社稷蕭之象也又曰蓼彼蕭斯零露湑兮蕭微物也而<lb/>
　其香能上達故詩亦以況四海之諸侯爾雅翼蕭今人<lb/>
<pb n="83b"/>
　所謂荻蕭者是也生民詩云取蕭祭脂后稷之祭也葢<lb/>
　宗廟之祭薦熟之時堂上事尸竟延入户内更從孰始<lb/>
　于薦熟時祝先酌奠于鉶羮之内訖尸未入乃取蕭染<lb/>
　以牲腸間脂合黍稷燒之于宫中后稷之祀乃郊雖非<lb/>
　宗廟然將郊為軷道之祭其用亦同爇之于行神之位<lb/>
　故曰取羝以軷祭脂者即此羝之脂也葢自后稷之時<lb/>
　已如此故周宗廟用之昔有虞氏尚氣血腥爓祭用氣<lb/>
　商人尚聲以聲音之號詔告天地之間周人尚臭以鬱<lb/>
<pb n="84a"/>
　合鬯灌以圭璋而使臭隂達于淵泉既奠然後焫蕭<lb/>
　合黍稷羶薌爇之而使臭陽達于牆屋臭隂以水而<lb/>
　報魄臭陽以火而報氣古人以神之道微不可搏執<lb/>
　故求萬物之理以為同聲相應同氣相求水流濕火就<lb/>
　燥故用百物之英華庶幾麗而㽜之此蕭之氣遶于牆<lb/>
　屋則牆内乃爇蕭之地故孔子曰吾恐季孫之憂不<lb/>
　在顓臾而在蕭牆之内也其蕭葢甸師所供周禮甸<lb/>
　師祭祀共蕭茅先鄭以為蕭或作莤但作縮茅解之<lb/>
<pb n="84b"/>
　杜子春始讀為蕭詩緝云蒿者總名蕭蒿之香者也<lb/>
　　　維筍及蒲<lb/>
筍竹萌也皆四月生維巴竹筍八月九月生始出地長<lb/>
數寸䰞以苦酒豉汁浸之可以就酒及食<lb/>
　爾雅云筍竹萌邢疏云孫炎曰竹初萌生謂之筍凡<lb/>
　草木初生謂之萌筍則竹之初生者可以為菜殽詩<lb/>
　大雅韓奕云其蔌維何維筍及蒲是也爾雅又云䈚<lb/>
　箭萌郭註云萌筍屬也鄭註云箭竹筍也通志云凡<lb/>
<pb n="85a"/>
　筍類惟箭筍為美故會稽竹箭有聞焉周禮天官醢<lb/>
　人云箈菹雁醢筍菹魚醢吕覽云和之美者越酪之<lb/>
　菌註越酪山名菌竹筍也筍譜云竹初種根食土而<lb/>
　下求乎母也及擢筍冒土而上愛乎子也筍大約不<lb/>
　過青綠色本草木性甲乙氣蘇子瞻云竹之始生一<lb/>
　寸之萌耳陸農師云其萌曰筍筍从勹从日勹之日<lb/>
　為筍解之日為竹一曰从旬旬内為筍旬外為竹今<lb/>
　俗呼竹為妒母草言筍旬有六日而齊母其自死筍<lb/>
<pb n="85b"/>
　謂之仙人杖<lb/>
　蒲箋云深蒲也傳云蒲蒻也周禮醢人深蒲醓醢鄭<lb/>
　司農云深蒲蒲蒻入水深鄭𤣥云深蒲蒲始生水中<lb/>
　子<lb/>
　　　言采其苑<lb/>
苑與荇菜相似葉大如手赤圓有肥者著手中滑不得<lb/>
停莖大如七柄葉可以生食又可䰞滑美江東人謂之<lb/>
蓴菜或謂之水葵諸陂澤水中皆有<lb/>
<pb n="86a"/>
　説文博雅俱云苑鳧葵也毛傳朱注亦同杜子春讀<lb/>
　為卯許慎以泮宫詩讀之作力久切周禮醢人朝事<lb/>
　之豆用苑菹注云茒鳧葵北人音栁鄭大夫又讀為<lb/>
　芽謂茒初生者此不過方音各别耳爾雅翼云今蓴<lb/>
　小于荇陸璣所説則大于荇今蓴自三月至八月莖<lb/>
　細如釵股黄赤色短長隨水深淺名為絲蓴九月十<lb/>
　月漸麤硬十一月萌在泥中麤短名塊蓴味苦澁取<lb/>
　以為羮猶勝雜菜呉人嗜蓴菜鱸魚葢魚之美者復<lb/>
<pb n="86b"/>
　因水菜以芼之兩物相宜獨為珍味然以鱓鼈為之<lb/>
　更足生病陸德明云干寳曰今之<graphic n="KR1910" url="https://raw.githubusercontent.com/kanripo/KR-Gaiji/master/images/KR1910.png" mimeType="image/png"/>蹗草堪為葅江<lb/>
　東有之何承天曰此菜出東海堪為葅醬不可用鄭<lb/>
　小同云江南人名之蓴菜生陂澤中草木疏同或又<lb/>
　名水戾一云今之浮菜即猪蓴也本草有鳧葵陶𢎞<lb/>
　景以入有名無用品解者不同未詳其正<lb/>
　按諸説則苑為鳧葵鳧葵為蓴無疑矣但本草以蓴<lb/>
　又一物鳧葵即荇菜圖經又稱蓴葉似鳧葵殆亦以<lb/>
<pb n="87a"/>
　鳧葵為荇菜歟<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="87b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　陸氏詩疏廣要卷上之上<lb/>
</p>
<p>
</p>
  </div>
</body>
</text>
</TEI>
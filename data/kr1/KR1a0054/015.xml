<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周易要義卷六上</head>
    <p>
<pb n="1a"/>
欽定四庫全書<lb/>
　周易要義卷六上　　　　宋　魏了翁　輯<lb/>
　豐至節<lb/>
　　<hi>一</hi>豐是腆厚光大與豊字不同<lb/>
䷶<hi>離下震上</hi>豐亨王假之大而亨者王之所至豐芳忠反<lb/>
字林匹忠反依字作豐今並三直畫猶是變體若曲下<lb/>
作豆禮字耳非也世人亂之久矣豐上敷忠反下虚啓<lb/>
反彖及序卦皆云大也案豐是腆厚光大之義鄭云豐<lb/>
<pb n="1b"/>
之言倎充滿意也坎宫五世卦假庚白反至也下同馬<lb/>
古雅反大也<lb/>
　　<hi>二</hi>有不亨則憂未巳故豐亨乃得勿憂<lb/>
勿憂宜日中豐之爲義闡𢎞微細通夫𨼆滯者也爲天<lb/>
下之主而令㣲𨼆者不亨憂未已也故至豐亨乃得勿<lb/>
憂也用夫豐亨不憂之德宜處天中以徧照者也故曰<lb/>
宜日中也<lb/>
　　<hi>三</hi>日中下言中昃盈虛孔子因豐設戒<lb/>
<pb n="2a"/>
正義曰勿憂宜日中宜照天下也者日中之時徧照天下王无<lb/>
憂慮德乃光被同於日中之盛故曰勿憂宜日中宜照<lb/>
天下也日中則昃月盈則食天地盈虛與時消息而况<lb/>
於人乎况於鬼神乎者此孔子因豐設戒以上言王者<lb/>
以豐大之德照臨天下同於日中然盛必有衰自然常<lb/>
理日中至盛過中則昃月滿則盈過盈則食天之寒暑<lb/>
往來地之陵谷遷貿盈則與時而息虚則與時而消天<lb/>
地日月尚不能久况於人與鬼神而能長保其盈盛乎<lb/>
<pb n="2b"/>
勉令及時修德仍戒居存慮亡也此辭先陳天地後言<lb/>
人鬼神者欲以輕譬重亦先尊後卑也而日月先天地<lb/>
者承上冝日中之文遂言其昃食<lb/>
　　<hi>四</hi>豐大也輔嗣音闡大之大<lb/>
注音闡大之大也正義曰闡者𢎞廣之言凡物之大其<lb/>
有二種一者自然之大二者由人之闡𢎞使太豐之爲<lb/>
義既闡𢎞微細則豐之稱大乃闡大之大非自然之大<lb/>
故音之也<lb/>
<pb n="3a"/>
　　<hi>五</hi>雷電皆至則威且明故言刑獄<lb/>
象曰雷電皆至豐君子以折獄致刑文明以動不失情<lb/>
理也正義曰雷電皆至豐者雷者天之威動電者天之<lb/>
光耀雷電俱至則威明備斷决獄訟須得虛實之情致<lb/>
用刑罰必得輕重之中若動而不明則滛濫斯及故君<lb/>
子象於此卦而折獄致刑折之舌反<lb/>
　　<hi>六</hi>雖旬无咎旬猶均謂初四皆陽<lb/>
初九遇其配主雖旬无咎往有尚處豐之初其配在四<lb/>
<pb n="3b"/>
以陽適陽以明之動能相光大者也旬均也雖均无咎<lb/>
往有尚也初四俱陽爻故曰均也旬如字王肅尚純反<lb/>
或音脣荀作均劉昞作鈞<lb/>
　　<hi>七</hi>處見斗之時信以發志故得吉<lb/>
日中者明之盛也斗見者闇之極也處盛明而豐其蔀<lb/>
故曰日中見斗不能自發故往得疑疾然履中當位處<lb/>
闇不邪有孚者也若辭也有孚可以發其志不困於闇<lb/>
故獲吉也蔀音部王廙同蒲户反王肅普苟反略例云<lb/>
<pb n="4a"/>
大暗之謂蔀馬云蔀小也鄭作菩云小席正義曰二五<lb/>
俱隂二已見斗之闇不能自發以自求於五往則得見<lb/>
疑之疾象曰信以發志者雖處幽闇而不爲邪是有信<lb/>
以發其豐大之志故得吉也<lb/>
　　<hi>八</hi>沛見沬愈於蔀見斗如折右肱不可用<lb/>
九三豐其沛日中見沬折其右肱无咎沛幡幔所以禦<lb/>
盛光也沬微昧之明也應在上六志在乎隂雖愈乎以<lb/>
隂處隂亦未足以免於闇也所豐在沛日中見沬之謂<lb/>
<pb n="4b"/>
也施明則見沬而已施用則折其右肱故可以自守而<lb/>
已未足用也沛本或作斾謂幡幔也又音普貝反姚云<lb/>
滂沛也王廙豐蓋反又補賴反徐普蓋反子夏傳作芾<lb/>
云小也鄭干作芾云祭祀之蔽膝<lb/>
　　<hi>九</hi>見沬或云斗杓後星或小星或輔星<lb/>
沬徐武蓋反又亡對反微昧之光也字林作昧亡太反云<lb/>
斗杓後星王肅云音妹鄭作妹服虔云日中而昬也子<lb/>
夏傳云昧星之小者馬同薛云輔星也象曰折其右肱<lb/>
<pb n="5a"/>
終不可用也雖有左在不足用也正義曰處光大之時<lb/>
而豐沛見沬雖愈於豐蔀見斗然施於大事終不可用<lb/>
假如折其右肱自守而已乃得无咎<lb/>
　　<hi>十</hi>四初皆陽故曰旬曰夷又互言主<lb/>
九四豐其至吉行也正義曰豐其蔀者九四以陽居隂<lb/>
闇同於六二故曰豐其蔀也日中見斗遇其夷主吉者<lb/>
夷平也四應在初而同是陽爻能相顯發而得其吉故<lb/>
曰遇其夷主吉也言四之與初交相爲主者若賔主之<lb/>
<pb n="5b"/>
義也若據所適初適四則以四爲主故曰遇其配主自<lb/>
四之初則以初爲主故曰遇其夷主也二陽體敵兩主<lb/>
均平故初謂四爲旬而四謂初爲夷也<lb/>
　　<hi>十一</hi>以陽處隂故爲蔀闇以遇陽故吉行<lb/>
象曰位不當者止謂以陽居隂而位不當所以豐蔀而<lb/>
闇者也幽不明也者日中盛明而反見斗以譬當光大<lb/>
而居隂是應明而幽闇不明也吉行也者處於隂位爲<lb/>
闇已甚更應於无隂由獲吉猶與陽相遇故得吉行也<lb/>
<pb n="6a"/>
　　<hi>十二</hi>六五隂來適陽能自章顯故有慶譽<lb/>
六五來章有慶譽吉以隂之質來適尊陽之位能自光<lb/>
大章顯其徳獲慶譽也正義象曰有慶也者言六五以<lb/>
柔處尊履得其中故致慶譽也<lb/>
　　<hi>十三</hi>隂處極而在外故爲豐屋蔀家无人<lb/>
上六豐其屋蔀其家闚其户閴其無人三嵗不覿凶屋<lb/>
蔵䕃之物以隂處極而最在外不履於位深自幽𨼆絶<lb/>
跡深蔵者也既豐其屋又蔀其家屋厚家覆闇之甚也<lb/>
<pb n="6b"/>
雖闚其户閴其無人棄其所處而自深藏也處於明動<lb/>
尚大之時而深自幽𨼆以髙其行治道未濟𨼆猶可也<lb/>
既濟而𨼆以治爲亂也豐其屋説文作豐云大屋也闚<lb/>
苦規反李登云小視閴苦鵙反徐苦鶂反一音苦馘反<lb/>
馬鄭云无人貎正義曰三年豐道已成而猶不見所以<lb/>
爲凶故曰豐其屋蔀其家闚其户閴其無人三嵗不覿<lb/>
凶<lb/>
　　<hi>十四</hi>處明動之時而天際翔故云自藏<lb/>
<pb n="7a"/>
象曰天際翔也者如鳥之飛翔於天際言𨼆翳之深也<lb/>
自藏也者言非有爲而當自藏可以出而不出无事自<lb/>
為隱藏也藏如字衆家作戕慈羊反馬王肅云殘也鄭<lb/>
云傷也<lb/>
　　<hi>十五</hi>覊旅而獲小亨是旅之貞吉<lb/>
䷷<hi>艮下離上</hi>旅小亨旅貞吉不足全夫貞吉之道唯足以<lb/>
爲旅之貞吉故特重曰旅貞吉也正義曰旅者客寄之<lb/>
名覊旅之稱失其本居而寄他方謂之爲旅既爲覊旅<lb/>
<pb n="7b"/>
苟求僅存雖得自通非甚光大故旅之爲義小亨而已<lb/>
故曰旅小亨覊旅而獲小亨是旅之正吉故曰旅貞吉<lb/>
也旅力舉反覊旅也序卦云旅而無所容雜卦云親寡<lb/>
旅是也離宫一世卦王肅等以爲軍旅<lb/>
　　<hi>十六</hi>旅失其居智者宜有爲故言時義大<lb/>
旅之時義大矣哉旅者大散物皆失其所居之時也咸<lb/>
失其居物願所附豈非知者有爲之時<lb/>
　　<hi>十七</hi>柔處外而得中順陽故爲旅亨貞<lb/>
<pb n="8a"/>
正義曰柔處於外弱而爲客之象若所託不得其主得<lb/>
其主而不能順從則乖逆而離散何由得自通而貞吉<lb/>
乎今柔雖處外而得中順陽則是得其所託而順從於<lb/>
主又止而麗明動不履妄故能於寄旅之時得通而正<lb/>
不失所安也<lb/>
　　<hi>十八</hi>艮止離明爲慎刑不留獄之𧰼<lb/>
象曰山上至留獄正義曰山上有火旅君子以明慎用<lb/>
刑而不留獄者火在山上逐草而行勢不久留故爲旅<lb/>
<pb n="8b"/>
象又上下二體艮止離明故居子象此以静止明察審<lb/>
慎用刑而不稽留獄訟<lb/>
　　<hi>十九</hi>以寄旅而施下爲主所疑若齊之田氏<lb/>
九三旅焚其次䘮其童僕貞厲居下體之上與二相得<lb/>
以寄旅之身而爲施下之道與萌侵權主之所疑也故<lb/>
次焚僕䘮而身危也正義象曰亦以傷矣者言失其所安亦<lb/>
可悲陽也其義䘮者言以旅與下理是䘮亡也釋注與<lb/>
萌侵權言與得政事之萌漸侵奪主居之權勢若齊之<lb/>
<pb n="9a"/>
田氏故爲主所疑也<lb/>
　　<hi>二十</hi>資斧諸家作齊斧或齋斧<lb/>
九四旅于處得其資斧我心不快斧所以斫除荆棘以<lb/>
安其舎者也雖處上體之下不先於物然而不得其位<lb/>
不獲平坦之地客于所處不得其次而得其資斧之地<lb/>
故其心不快也得其資斧如字子夏傳及衆家並作齊<lb/>
斧張軌云齊斧蓋黄鉞斧也張晏云整齊也應劭云齊<lb/>
利也虞喜志林云齊當作齋齋戒入廟而受斧下卦同<lb/>
<pb n="9b"/>
　　<hi>二十一</hi>旅不可盛位猶射雉亡矢以承上故譽命<lb/>
六五射雉至上逮也正義曰射雉一矢亡終以譽命者<lb/>
覊旅不可以處盛位六五以覊旅之身進居貴位其位<lb/>
終不可保譬之射雉惟有一矢射之而復亡失其矢其<lb/>
雉終不可得故曰射雉一矢亡也然出文明之内能照<lb/>
禍福之幾不乗下以侵權而承上以自保故得終以美<lb/>
譽而見爵命故曰終以譽命也象曰上逮者逮及也以<lb/>
能承及於上故得終以譽命也<lb/>
<pb n="10a"/>
　　<hi>二十二</hi>以旅居上故先笑後號喪牛而終莫聞<lb/>
上九鳥焚其巢旅人先笑後號咷喪牛于易凶居髙危<lb/>
而以爲宅巢之謂也客旅得上位故先笑也以旅而處<lb/>
于上極衆之所嫉也以不親之身而當嫉害之地必凶<lb/>
之道也故曰後號咷牛者稼穡之資以旅處上衆所同<lb/>
嫉故喪牛於易不在於難物莫之與危而不扶喪牛于<lb/>
易故莫之聞莫之聞則傷之者至矣正義象曰終莫之聞也<lb/>
者衆所同嫉危而不扶至于喪牛于易終无以一言告<lb/>
<pb n="10b"/>
之使聞而悟也<lb/>
　　<hi>二十三</hi>二五以剛巽乎中正故能行志而申命<lb/>
䷸<hi>巽下巽上</hi>巽小亨全以巽爲德是以小亨也上下皆巽<lb/>
不違其令命乃行也故申命行事之時上下不可以不<lb/>
巽也彖曰重巽以申命命乃行也未有不巽而命行也<lb/>
剛巽乎中正而志行以剛而能用巽處于中正物所與<lb/>
也柔皆順乎剛明無違逆故得小亨是以小亨利有攸<lb/>
往利見大人正義曰重巽以申命者此卦以卑巽爲名<lb/>
<pb n="11a"/>
以申命爲義故就二體上下皆巽以明可以申命也剛<lb/>
巽乎中正而志行者須上下皆巽若命不可從則物所<lb/>
不與也故又因二五之爻剛而能巽不失其中所以志<lb/>
意得行申其命令也柔皆順乎剛者剛雖巽爲中正柔<lb/>
苦不順乎剛何以申其命乎<lb/>
　　<hi>二十四</hi>柔皆順剛非獻替之道故小亨<lb/>
案彖併舉小亨利有攸往利見大人以結之明柔皆順<lb/>
剛之意不専釋小亨二字而注獨言明无違逆故得小<lb/>
<pb n="11b"/>
亨者褚氏云夫獻可替否其道乃𢎞柔皆順剛非大通<lb/>
之道所以文王繫小亨之辭孔子致皆順之釋案王注<lb/>
上下卦之體皆以巽言之柔不違剛正是巽義故知皆<lb/>
順之言通釋諸辭也<lb/>
　　<hi>二十五</hi>甲庚皆申命之謂言以漸化物<lb/>
九五貞吉悔亡无不利无初有終先庚三日後庚三日<lb/>
吉以陽居陽損於謙巽然秉乎中正以宣其令物莫之<lb/>
違故曰貞吉悔亡无不利也化不以漸卒以剛直用加<lb/>
<pb n="12a"/>
於物故初皆不説也終於中正邪道以消故有終也申<lb/>
命令謂之庚夫以正齊物不可卒也民迷固久直不可<lb/>
肆也故先申三日令著之後復申三日然後誅而无咎<lb/>
怨矣甲庚皆申命之謂也先西薦反後胡豆反卒才忽<lb/>
反正義曰象曰位正中者若不以九居五位則不能以<lb/>
中正齊物物之不齊无由致吉是由九居五位故舉爻<lb/>
位言之<lb/>
　　<hi>二十六</hi>説恐陷於諂邪故利在貞正<lb/>
<pb n="12b"/>
䷹<hi>兌下兌上</hi>兌亨利貞正義曰兌説也説卦曰説萬物者<lb/>
莫説乎澤惠施民説所以爲亨以説説物恐陷諂邪其<lb/>
利在於貞正故曰兑亨利貞<lb/>
　　<hi>二十七</hi>兩澤相潤説爲朋友講習之象<lb/>
象曰麗澤至講習正義曰麗澤兌者麗猶連也兩澤相<lb/>
連潤説之盛故曰麗澤兌也君子以朋友講習者同門<lb/>
曰朋同志曰友朋友聚居講習道義相説之盛莫過於<lb/>
此也故君子象之以朋友講習也<lb/>
<pb n="13a"/>
　　<hi>二十八</hi>六三履非位而求説爲來兌凶<lb/>
六三來兌凶以隂柔之質履非其位來求説者也非正<lb/>
而求説邪佞者也<lb/>
　　<hi>二十九</hi>商兌介疾謂大臣裁佞閑邪故有喜<lb/>
九四商兌未寧介疾有喜商商量裁制之謂也介隔也<lb/>
三爲佞説將近至尊故四以剛德裁而隔之匡内制外<lb/>
是以未寧也處於幾近閑邪介疾宜其有喜也商如字<lb/>
鄭云隠度也正義曰夫佞邪之人國之疾也防邪隔疾宜其有<lb/>
<pb n="13b"/>
喜故曰介疾有喜象曰有慶者四能匡内制外介疾除<lb/>
邪此之爲喜乃爲至尊所善天下蒙賴故言有慶也<lb/>
　　<hi>三十</hi>居九五正當之位而孚于剥<lb/>
九五孚于剥有厲比於上六而與相得處尊正之位不<lb/>
説信乎陽而説信乎隂孚于剥之義也剥之爲義小人<lb/>
道長之謂比毗志反正義曰象曰位正當者以正當<lb/>
之位宜任君子而信小人故曰當位責之也<lb/>
　　<hi>三十一</hi>渙爲小人離大德亨通之時<lb/>
<pb n="14a"/>
䷺<hi>坎下巽上</hi>渙亨正義曰渙亨者渙卦名也序卦曰説而<lb/>
後散之故受之以渙然則渙者散釋之名雜卦曰渙離<lb/>
也此又渙是離散之號也蓋渙之爲義小人遭難離散<lb/>
奔迸而逃避也大德之人能於此時建功立德散難釋<lb/>
險故謂之爲渙能釋險難所以爲亨渙呼亂反散也序<lb/>
卦云離也離宫五世卦<lb/>
　　<hi>三十二</hi>二剛德居險四得位從上故能渙難<lb/>
正義曰渙亨者疊經文略舉名德也剛來而不窮柔得<lb/>
<pb n="14b"/>
位乎外而上同者此就九二剛德居險六四得位從上<lb/>
釋所以能散釋險難而致亨通乃至利涉大川利貞等<lb/>
也二以剛德來居險中而不窮於險四以柔順得位於<lb/>
外而上與五同内剛无險困之難外柔无違逆之乖所<lb/>
以得散釋險難而通亨建立宗廟而祭享利涉大川而<lb/>
克濟利以正道而鳩民也<lb/>
　　<hi>三十三</hi>王居渙時可以有廟<lb/>
王假有廟王乃在中者此重明渙時可以有廟之義險<lb/>
<pb n="15a"/>
難未夷方勞經略今在渙然之中故至於有廟也<lb/>
　　<hi>三十四</hi>上故乗木有功王不取象<lb/>
注乗木即涉難也木者專所以涉川也先儒皆以此卦<lb/>
坎下巽上以爲乗木水上涉川之象故言乗木有功王<lb/>
不用象直取况喻之義<lb/>
　　<hi>三十五</hi>渙然无難故先王以享上帝立宗廟<lb/>
象曰風行至立廟正義曰風行水上渙者風行水上激<lb/>
動波濤散釋之象故曰風行水上渙先王以享于帝立<lb/>
<pb n="15b"/>
廟者先王以渙然无難之時享于上帝以告太平建立<lb/>
宗廟以祭祖考<lb/>
　　<hi>三十六</hi>九二奔初而得所安爲渙奔机<lb/>
九二渙奔至得願也正義曰渙奔其机者机承物者也<lb/>
初承於二謂初爲机二俱无應與初相得而初得逺難<lb/>
之道今二散奔歸初故曰渙奔其机也悔亡者初得散<lb/>
道而二往歸之得其所安故悔亡也象曰得願者違難<lb/>
奔散願得所安奔初獲安是得其願也<lb/>
<pb n="16a"/>
　　<hi>三十七</hi>出號令以散險惟王居乃无咎<lb/>
九五渙汗至正位也正義曰渙汗其大號者人遇險阨<lb/>
驚怖而勞則汗從體出故以汗喻險阨也九五處尊履<lb/>
正在號令之中能行號令以散險阨者也故曰渙汗其<lb/>
大號也渙王居无咎者爲渙之主名位不可假人惟土<lb/>
居之乃得无咎故曰渙王居无咎象曰正位者釋王居<lb/>
无咎之義以九五是王之正位<lb/>
　　<hi>三十八</hi>節者制度之名過苦不可貞<lb/>
<pb n="16b"/>
䷻<hi>兌下坎上</hi>節亨苦節不可貞正義曰節卦名也彖曰節<lb/>
以制度雜卦云節止也然則節者制度之名節止之義<lb/>
制事有節其道乃亨故曰節亨節須得中爲節過苦傷<lb/>
於刻薄物所不堪不可復正故曰苦節不可貞也節薦<lb/>
絜反止也明禮有制度之名一云分段支節之義坎宫<lb/>
一世卦<lb/>
　　<hi>三十九</hi>剛柔分而二五以剛居中爲節<lb/>
彖曰節亨至不害民正義曰節亨剛柔分而剛得中者<lb/>
<pb n="17a"/>
此就上下二體及二五剛中釋所以爲節得亨之義也<lb/>
坎剛居上兌柔處下是剛柔分也剛柔分男女别節之<lb/>
大義也二五以剛居中爲制之主所以得節節不違中<lb/>
所以得亨故曰節亨剛柔分而剛得中也苦節不可貞<lb/>
其道窮也爲節過苦不可爲正若以苦節爲正則其道<lb/>
困窮故曰苦節不可貞其道窮也説以行險當位以節<lb/>
中正以通者上言苦節不可貞其道窮者正由爲節不<lb/>
中則物所不説不可復正其道困窮故更就二體及四<lb/>
<pb n="17b"/>
五當位重釋行節得亨之義以明苦節之窮也行險以<lb/>
説則爲節得中當位以節則可以爲正良由中而能正<lb/>
所以得通故曰中正以通此其所以爲亨也天地節而<lb/>
四時成者此下就天地與人廣明節義<lb/>
　　<hi>四十</hi>數度謂禮命多少德行謂人才優劣<lb/>
象曰澤上至德行正義曰澤上有水節者水在澤中乃<lb/>
得其節故曰澤上有水節也君子以制數度議德行者<lb/>
數度謂尊卑禮命之多少德行謂人才堪任之優劣君<lb/>
<pb n="18a"/>
子象節以制其禮數等差皆使有度議人之德行任用<lb/>
皆使得宜<lb/>
　　<hi>四十一</hi>居節之初尚謹宻故不出户庭<lb/>
初九不出户庭无咎爲節之初將整離散而主制度者<lb/>
也故明於通塞慮於險僞不出户庭慎宻不失然後事<lb/>
濟而无咎也正義曰序卦云物不可以終離故受之以<lb/>
節以此卦承渙之後初九居節之初故曰將整離散而<lb/>
立法度也<lb/>
<pb n="18b"/>
　　<hi>四十二</hi>九二不出門庭失時極故凶<lb/>
九二不出門庭凶初已造之至二宜宣其制矣而故匿<lb/>
之失時之極則遂廢矣故不出門庭則凶也象曰不出<lb/>
門庭凶失時極也正義曰象曰失時極者極中也應出<lb/>
不出失時之中所以爲凶<lb/>
　　<hi>四十三</hi>六三隂處陽柔乘剛不節又誰咎<lb/>
六三不節至誰咎也正義曰不節若則嗟若无咎者節<lb/>
者制度之卦處節之時位不可失六三以隂處陽以柔<lb/>
<pb n="19a"/>
乘剛失位驕逆違節之道禍將及已以至哀嗟故曰不<lb/>
節若則嗟若也禍自己致无所怨咎故曰无咎<lb/>
　　<hi>四十四</hi>當位居中爲節之主甘而不苦<lb/>
九五甘節吉往有尚當位居中爲節之主不失其中不<lb/>
傷財不害民之謂也爲節而不苦非甘而何術斯以往<lb/>
往有尚也象曰甘節之吉居位中也正義曰甘節吉往<lb/>
有尚者甘者不苦之名也<lb/>
　　<hi>四十五</hi>節過而苦正之凶也而得悔亡<lb/>
<pb n="19b"/>
上六苦節貞凶悔亡過節之中以至亢極苦節者也以<lb/>
斯施人物所不堪正之凶也以斯修身行在无妄故得<lb/>
悔亡<lb/>
　<lb/>
　<lb/>
　<lb/>
　<lb/>
　周易要義卷六上<lb/>
</p>
<p>
</p>
  </div>
</body>
</text>
</TEI>
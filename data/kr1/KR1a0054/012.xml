<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周易要義卷四下</head>
    <p>
<pb n="1a"/>
欽定四庫全書<lb/>
　周易要義卷四下　　　　宋　魏了翁　輯<lb/>
　家人至益<lb/>
　　<hi>一</hi>家人利女貞其正在家内而已<lb/>
䷤<hi>離下巽上</hi>家人利女貞家人之義各自修一家之道不<lb/>
能知家外他人之事也統而論之非元亨利君子之貞<lb/>
故利女貞其正在家内而已家人說文家居也案人所<lb/>
居稱家爾雅室内謂之家是也巽宫二世卦<lb/>
<pb n="1b"/>
　　<hi>二</hi>家人以内爲本故先言女正<lb/>
彖曰家人女正位乎内謂二也男正位乎外謂五也家<lb/>
人之義以内爲本故先說女也男女正天地之大義也<lb/>
正義曰女正位乎内男正位乎外者此因二五得正以<lb/>
釋家人之義幷明女貞之㫖家人之道必須女主于内<lb/>
男主于外然後家道乃立今此卦六二柔而得位是女<lb/>
正位乎内也九五剛而得位是男正位乎外也家人以<lb/>
内爲本故先說女也男女正天地之大義也者因正位<lb/>
<pb n="2a"/>
之言廣明家人之義乃道均二儀非惟人事而已家人<lb/>
即女正於内男正於外二儀則天尊在上地卑在下<lb/>
　　<hi>三</hi>有物有恒言家道修于近小而不妄<lb/>
象曰風自火出家人由内以相成熾也熾尺志反君子<lb/>
以言有物而行有恒家人之道修于近小而不妄也故<lb/>
君子以言必有物而口无擇言行必有恒而身无擇行<lb/>
　　<hi>四</hi>火因風熾火盛生風内外相成<lb/>
正義曰風自火出家人者巽在離外是風從火出火出<lb/>
<pb n="2b"/>
之初因風方熾火既炎盛還復生風内外相成有似家<lb/>
人之義故曰風自火出家人也君子以言有物而行有<lb/>
恒者物事也言必有事<lb/>
　　<hi>五</hi>凡教在初法在始故初九閑有家<lb/>
初九閑有家悔亡凡教在初而法在始家瀆而後嚴之<lb/>
志變而後治之則悔矣處家人之初爲家人之始故宜<lb/>
必以閑有家然後悔亡也正義象曰志未變也者釋在<lb/>
初防閑之義<lb/>
<pb n="3a"/>
　　<hi>六</hi>六二以隂應陽故无攸遂在中饋<lb/>
六二无攸遂在中饋貞吉居内處中履得其位以隂應<lb/>
陽盡婦人之正義无所必遂職乎中饋巽順而已是以<lb/>
貞吉也<lb/>
　　<hi>七</hi>嗃嗃嘻嘻言慢寧恭瀆寧嚴<lb/>
九三家人嗃嗃悔厲吉婦子嘻嘻終吝以陽處陽剛嚴<lb/>
者也處下體之極爲一家之長者也行與其慢寧過乎<lb/>
恭家與其瀆寧過乎嚴是以家人雖嗃嗃悔厲猶得其<lb/>
<pb n="3b"/>
道婦子嘻嘻乃失其節也嗃呼落反又呼學反馬云悦<lb/>
樂自得貌鄭云苦熱之意荀作確確劉作熇熇嘻喜悲<lb/>
反馬云笑聲鄭云驕佚喜笑之意張作嬉嬉陸作喜喜<lb/>
　　<hi>八</hi>居尊位而明家道故勿恤而吉<lb/>
九五王假有家勿恤吉假至也履正而應處尊體巽王<lb/>
至斯道以有其家者也居於尊位而明于家道則下莫<lb/>
不化矣父父子子兄兄弟弟夫夫婦婦六親和睦交相<lb/>
愛樂而家道正正家而天下定矣故王假有家則勿恤<lb/>
<pb n="4a"/>
而吉假更白反<lb/>
　　<hi>九</hi>家人之道尚威以反身終之<lb/>
上九有孚威如終吉處家人之終居家道之成刑于寡<lb/>
妻以著于外者也故曰有孚凡物以猛爲本者則患在<lb/>
寡恩以愛爲本者則患在寡威故家人之道尚威嚴也<lb/>
家道可終唯信與威身得威敬人亦如之反之於身則<lb/>
知施於人也<lb/>
　　<hi>十</hi>睽小事吉謂不待衆力者<lb/>
<pb n="4b"/>
䷥<hi>兑下離上</hi>睽小事吉正義曰睽者乖異之名物情乖異<lb/>
不可大事大事謂興役動衆必須大同之世方可爲之<lb/>
小事謂飲食衣服不待衆力雖乖而可故曰小事吉也<lb/>
睽苦圭反馬鄭王肅徐吕沈並音圭序卦云乖也雜卦<lb/>
云外也說文云目不相聼也艮宫四世卦<lb/>
　　<hi>十一</hi>火上澤下二女不同志皆爲睽<lb/>
彖曰睽火至大矣哉正義曰睽火動而上澤動而下二<lb/>
女同居其志不同行者此就二體釋卦名爲睽之義同<lb/>
<pb n="5a"/>
而異者也水火二物共成烹飪理應相濟今火在上而<lb/>
炎上澤居下而潤下无相成之道所以爲乖中少二女<lb/>
共居一家理應同志各自出適志不同行所以爲異也<lb/>
說而麗乎明柔進而上行得中而應乎剛是以小事吉<lb/>
者此就二體及六五有應釋所以小事得吉說而麗乎<lb/>
明不爲邪僻柔進而上行所之在貴得中而應乎剛非<lb/>
爲全弱雖在乖違之時卦爻有此三德故可以行小事<lb/>
而獲吉也<lb/>
<pb n="5b"/>
　　<hi>十二</hi>天地男女萬物體乖而用合<lb/>
天地睽而其事同此以下歴就天地男女萬物廣明睽<lb/>
義體乖而用合也天高地卑其體懸隔是天地睽也而<lb/>
生成品物其事則同也男女睽而其志通者男外女内<lb/>
分位有别是男女睽也而成家理事其志則通也萬物<lb/>
殊形各自爲象是萬物睽也而均于生長其事即類<lb/>
　　<hi>十三</hi>處窮下而上无應故見惡人以避咎<lb/>
見惡人无咎者處于窮下上无其應无應則无以爲援<lb/>
<pb n="6a"/>
窮下則无權可恃若標顯自異不能和光同塵以爲惡<lb/>
人所害故曰見惡人无咎謂遜接之也象曰以辟咎也<lb/>
者惡人不應與之相見而遜接之者以辟咎也辟音避<lb/>
　　<hi>十四</hi>二五俱失位不期而遇故云于巷<lb/>
九二遇主于巷无咎處睽失位將无所安然五亦失位<lb/>
俱求其黨出門同趣不期而遇故曰遇主于巷也處睽<lb/>
得援雖失其位未失道也巷户絳反説文云里中道也<lb/>
廣雅云居也字書作衖<lb/>
<pb n="6b"/>
　　<hi>十五</hi>三不能比二四爲輿曳牛掣天且劓<lb/>
六三見輿曳其牛掣其人天且劓无初有終凡物近而<lb/>
不相得則凶處睽之時履非其位以隂居陽以柔乘剛<lb/>
志在于上而不和于四二應于五則近而不相比故見<lb/>
輿曵輿曳者履非其位失所載也其牛掣者滯隔所在<lb/>
不獲進也其人天且劓者四從上取二從下取而應在<lb/>
上九執志不回初雖受困終獲剛助曳以制反掣昌逝<lb/>
反鄭作㸷云牛角皆踊曰㸷徐市制反説文作觢之世<lb/>
<pb n="7a"/>
反云角一俯一仰子夏傳作契云一角仰也荀作觭劉<lb/>
本從說文觧依鄭其人天天剠也馬云剠鑿其額曰天<lb/>
劓魚器反截鼻也王肅作臲臲魚一反<lb/>
　　<hi>十六</hi>初與四俱陽初爲元夫蓋丈夫之夫<lb/>
九四睽孤遇至志行也正義曰元夫謂初九也處于卦<lb/>
始故云元也初四俱陽而言夫者蓋是丈夫之夫非夫<lb/>
婦之夫<lb/>
　　<hi>十七</hi>自見豕至遇雨言睽而合殊而通<lb/>
<pb n="7b"/>
上九睽孤見豕負塗載鬼一車先張之弧後說之弧匪<lb/>
冦婚媾往遇雨則吉處睽之極睽道未通故曰睽孤巳<lb/>
居炎極三處澤盛睽之極也以文明之極而觀至穢之<lb/>
物睽之甚也豕而負塗穢莫過焉至睽將合至殊將通<lb/>
恢詭譎怪道將爲一未至于合先見殊怪故見豕負塗<lb/>
甚可穢也見鬼盈車吁可怪也先張之弧將攻害也後<lb/>
説之弧睽怪通也四剠其應故爲冦也睽志將通匪冦<lb/>
婚媾往不失時睽疑亡也貴于遇雨和隂陽也隂陽既<lb/>
<pb n="8a"/>
和羣疑亡也<lb/>
　　<hi>十八</hi>蹇難不利東北利之平地<lb/>
䷦<hi>艮下坎上</hi>蹇利西南不利東北西南地也東北山也以難<lb/>
之平則難觧以難之山則道窮蹇紀免反彖及序卦皆<lb/>
云難也王肅徐紀偃反兑宫四世卦<lb/>
　　<hi>十九</hi>救難利平易利見大人當位貞吉<lb/>
就二體有險有止以釋蹇名坎在其外是險在前也有<lb/>
險在前所以爲難若冒險而行或罹其害艮居其内止<lb/>
<pb n="8b"/>
而不往相時而動非知不能故曰見險而能止知矣哉<lb/>
也蹇利西南往得中也者之于平易救難之理故云往<lb/>
得中也不利東北其道窮者之于險阻更益其難其道<lb/>
彌窮故曰其道窮也利見大人往有功也者往見大人<lb/>
必能除難故曰往有功也當位貞吉以正邦也者二三<lb/>
四五爻皆當位所以得正而吉故曰當位貞吉也以正<lb/>
邦也者居難守正正邦之道故曰以正邦也<lb/>
　　<hi>二十</hi>水失其性故曰蹇終反下故曰反身<lb/>
<pb n="9a"/>
象曰山上有水蹇山上有水蹇難之象君子以反身修<lb/>
德除難莫若反身修德正義曰山上有水蹇者山者是<lb/>
巖險水是阻難水積山上彌益危難故曰山上有水蹇<lb/>
君子以反身修徳者蹇難之時未可以進惟宜反求諸<lb/>
身自修其徳道成徳立方能濟險故曰君子以反身修<lb/>
徳也陸績曰水在山上失流通之性故曰蹇通水流下<lb/>
今在山上不得下流蹇之𧰼陸績又云水本應山下今<lb/>
左山上終應反下故曰反身處難之世不可以行只可<lb/>
<pb n="9b"/>
反自省察<lb/>
　　<hi>二十一</hi>五在難中而二應之爲匪躬无尤<lb/>
六二王臣蹇蹇匪躬之故處難之時履當其位居不失<lb/>
中以應于五不以五在難中私身逺害執心不回志匡<lb/>
王室者也故曰王臣蹇蹇匪躬之故履中行義以存其<lb/>
上處蹇以此未見其尤也<lb/>
　　<hi>二十二</hi>往蹇來連而當位實非妄所招<lb/>
六四往蹇來連往則无應來則乗剛往來皆難故曰往<lb/>
<pb n="10a"/>
蹇來連得位履正當其本實雖遇于難非妄所招也連<lb/>
力善反馬云難也鄭如字遲久之意正義曰馬云連亦<lb/>
難也鄭云遲久之意六四往則无應來則乘剛往來皆<lb/>
難故曰往蹇來連也象曰當位實者明六四得位履正<lb/>
當其本實而往來遇難者乃數之所招非邪妄之所致<lb/>
也<lb/>
　　<hi>二十三</hi>九五大蹇而同志集以不易其節<lb/>
九五大蹇朋來處難之時獨在險中難之大者也故曰<lb/>
<pb n="10b"/>
大蹇然居不失正履不失中執德之長不改其節如此<lb/>
則同志者集而至矣故曰朋來也正義象曰以中節者<lb/>
得位居中不易其節故致朋來<lb/>
　　<hi>二十四</hi>解利西南言利施于衆<lb/>
䷧<hi>坎下震上</hi>解利西南西南衆也解難濟險利施於衆也<lb/>
亦不困于東北故不言不利東北也解音蟹序卦云緩<lb/>
也震宫二世卦<lb/>
　　<hi>二十五</hi>无所往來復宜静有往夙吉宜速<lb/>
<pb n="11a"/>
无所往其來復吉有攸往夙吉未有善于解難而迷于<lb/>
處安也解之爲義解難而濟厄者也无難可往以解來<lb/>
復則不失中有難而往則以速爲吉也无難則能復其<lb/>
中有難則能濟其厄也褚氏云世有无事求功故誡以<lb/>
无難宜静亦有待敗乃救故誡以有難須速也<lb/>
　　<hi>二十六</hi>六三乘二負四以致冦正之所賤<lb/>
六三負且乗致冦至貞吝處非其位履非其正以附于<lb/>
四用夫柔邪以自媚者也乗二負四以容其身冦之來<lb/>
<pb n="11b"/>
也自已所致雖幸而免正之所賤也乘如字王肅繩證<lb/>
反正義曰負且乘致冦至者六三失正无應下乘于二<lb/>
上附于四即是用夫邪佞以自説媚者也乘者君子之<lb/>
器也負者小人之事也施之于人即在車騎之上而負<lb/>
于物也故冦盗知其非己所有于是競欲奪之故曰負<lb/>
且乗致冦至也貞吝者負乗之人正其所鄙故曰貞吝<lb/>
也象曰亦可醜也者天下之醜多矣此是其一故曰亦<lb/>
可醜也自我致戎又誰咎也者言此冦難由己之招<lb/>
<pb n="12a"/>
　　<hi>二十七</hi>君子解難而人服故曰有孚于小人<lb/>
六五君子維有解吉有孚于小人居尊履中而應乎剛<lb/>
可以有解而獲吉矣以君子之道解難釋險小人雖闇<lb/>
猶知服之而无怨矣故曰有孚于小人也<lb/>
　　<hi>二十八</hi>隼居高墉人所射三居高位人所誅<lb/>
上六公用射隼于髙墉之上獲之无不利初爲四應二<lb/>
爲五應三不應上失位負乗處下體之上故曰高墉墉<lb/>
非隼之所處高非三之所履上六居動之上爲解之極<lb/>
<pb n="12b"/>
將解荒悖而除穢亂者故用射之極而後動成而後舉<lb/>
故必獲之而无不利也象曰公用射隼以解悖也正義<lb/>
曰隼者貪殘之鳥鸇鷂之屬墉墻也六三失位負乗不<lb/>
應于上即是罪釁之人故以譬於隼此借飛鳥爲喻而<lb/>
居下體之上其猶隼處高墉隼之爲鳥宜在山林集于<lb/>
人家高墉必爲人所繳射以譬六三處于高位必當被<lb/>
人所誅討云公者臣之極上六以隂居上故謂之公也<lb/>
象曰解悖也者悖逆也六三失位負乗不應于上是悖<lb/>
<pb n="13a"/>
逆之人也上六居動之上能除解六三之荒悖故云以<lb/>
解悖也解佳買反<lb/>
　　<hi>二十九</hi>行損以信无咎可貞言過可正<lb/>
䷨<hi>兑下艮上</hi>損有孚元吉无咎可貞利有攸往曷之用二<lb/>
簋可用享正義曰損者减損之名此卦明損下益上故<lb/>
謂之損損之爲義損下益上非補不足者也損剛益柔<lb/>
非長君子之道者也若不以誠信則涉諂諛而有過咎<lb/>
故必有孚然後大吉无咎可正而利有攸往矣故曰損<lb/>
<pb n="13b"/>
有孚元吉无咎可貞利有攸往也先儒皆以无咎可貞<lb/>
各自爲義言既吉而无咎則可以爲正凖下王注彖辭<lb/>
云損下而不爲邪益上而不爲諂則何咎而可正然則<lb/>
王意以无咎可貞共成一義故莊氏云若行損有咎則<lb/>
須補過以正其失今行損用信則是无過可正故云无<lb/>
咎可貞竊謂莊氏之言得正㫖矣<lb/>
　　<hi>三十</hi>二簋可用享貴信不貴豐<lb/>
曷之用二簋可用享者明行損之禮貴夫誠信不在于豐<lb/>
<pb n="14a"/>
既行損以信何用豐爲二簋至約可用享祭矣故曰曷<lb/>
之用二簋可用享也損孫本反虧减之義又訓失序卦<lb/>
云緩必有所失是也艮宫三世卦<lb/>
　　<hi>三十一</hi>忿欲有往來懲窒互文<lb/>
象曰山下有澤損山下有澤損之象也君子以懲忿窒<lb/>
欲可損之善莫善忿欲也正義曰山下有澤損君子以<lb/>
懲忿窒欲者澤在山下澤卑山高似澤之自損以崇山<lb/>
之象也君子以法此損道以懲止忿怒窒塞情欲夫人<lb/>
<pb n="14b"/>
之情也感物而動境有順逆故情有忿欲懲者息其既<lb/>
往窒者閉其將來忿欲皆有往來懲窒互文而相足也<lb/>
懲直升反止也鄭云猶清也劉作懲云清也蜀才作澄<lb/>
忿芳粉反窒珍栗反徐得悉反鄭劉作懫懫止也孟作<lb/>
恎陸作<graphic n="KR3831" url="https://raw.githubusercontent.com/kanripo/KR-Gaiji/master/images/KR3831.png" mimeType="image/png"/>欲如字<lb/>
　　<hi>三十二</hi>三隂偕行乃損六三獨行則得友<lb/>
六三三人行則損一人一人行則得其友損之爲道損<lb/>
下益上其道上行三人謂自六三巳上三隂也三隂並<lb/>
<pb n="15a"/>
行以承于上則上失其友内无其主名之曰益其實乃<lb/>
損故天地相應乃得化醇男女匹配乃得化生隂陽不<lb/>
對生可得乎故六三獨行乃得其友三隂俱行則必疑<lb/>
矣象曰一人行三則疑也正義曰三人行則損一人一<lb/>
人行則得其友者六三處損之時居于下體損之爲義<lb/>
其道上行三人謂自六三巳上三隂上一人謂上九也<lb/>
下一人謂六三也夫隂陽相應萬物化醇男女匹配故<lb/>
能生育六三應于上九上有二隂六四六五也損道上<lb/>
<pb n="15b"/>
行有相從之義若與二隂并已俱行雖欲益上九一人<lb/>
更使上九懷疑疑則失其適匹之義也名之曰益即不<lb/>
是减損其實損之也故曰三人行則損一人若六三一<lb/>
人獨行則上九納巳无疑則得其友矣故曰一人行則<lb/>
得其友也象曰三則疑者言一人則可三人益加疑惑<lb/>
也<lb/>
　　<hi>三十三</hi>六五以損致益盡天人之助<lb/>
六五或益之十朋之龜弗克違元吉以柔居尊而爲損<lb/>
<pb n="16a"/>
道江海處下百谷歸之履尊以損則或益之矣朋黨也<lb/>
龜者决疑之物也隂非先唱柔非自任尊以自居損以<lb/>
守之故人用其力事竭其功知者慮能明者慮䇿弗能<lb/>
違也則衆才之用盡矣𫉬益而得十朋之龜足以盡天<lb/>
人之助也正義曰馬鄭皆案爾雅云十朋之龜者一曰<lb/>
神龜二曰靈龜三曰攝龜四曰寳龜五曰文龜六曰筮<lb/>
龜七曰山龜八曰澤龜九曰水龜十曰火龜<lb/>
　　<hi>三十四</hi>損終反益故得臣天下爲一而无家<lb/>
<pb n="16b"/>
上九弗損益之无咎貞吉利有攸往得臣无家處損之<lb/>
終上无所奉損終反益剛德不損乃反益之而不憂于<lb/>
咎用正而吉不制于柔剛徳遂長故曰弗損益之无咎<lb/>
貞吉利有攸往也居上乗柔處損之極尚夫剛德爲物<lb/>
所歸故曰得臣得臣則天下爲一故无家也<lb/>
　　<hi>三十五</hi>損益皆就下得名志在惠下<lb/>
䷩<hi>震下巽上</hi>益利有攸往利涉大川正義曰益者增足之<lb/>
名損上益下故謂之益下巳有矣而上更益之明聖人<lb/>
<pb n="17a"/>
利物之无已也損卦則損下益上益卦則損上益下得<lb/>
名皆就下而不據上者向秀云明王之道志在惠下故<lb/>
取下謂之損與下謂之益既上行惠下之道利益萬物<lb/>
動而无違何往不利故曰利有攸往以益涉難理絶險<lb/>
阻故曰利涉大川益増長之名又以𢎞裕爲義繫辭云<lb/>
益長裕而不設也巽宫三世卦<lb/>
　　<hi>三十六</hi>損上益下則民說涉川无害<lb/>
彖曰益損至偕行正義曰益損上益下民說无疆者此<lb/>
<pb n="17b"/>
就二體釋卦名之義柔巽在上剛動在下上巽不違于<lb/>
下損上益下之義也既居上者能自損以益下則下民<lb/>
歡說無復疆限益卦所以名益者正以損上益下民説<lb/>
无疆者也自上下下其道大光利有攸往中正有慶者<lb/>
此就九五之爻釋利有攸往中正有慶也涉川无害方<lb/>
見益之爲利故云利涉大川木道乃行也<lb/>
　　<hi>三十七</hi>凡施益不可恒用當應時行之<lb/>
益動而巽日進无疆者自此以下廣明益義前則就二<lb/>
<pb n="18a"/>
體明損上益下以釋卦名以下有動求上能巽接是損<lb/>
上益下之義今就二體更明得益之方也天施氣于地<lb/>
地受氣而化生亦是損上益下義也其施化之益无有<lb/>
方所故曰天施地生其益无方凡益之道與時偕行者<lb/>
雖施无方不可恒用當應時行之故舉凡益以結之<lb/>
　　<hi>三十八</hi>風之爲益在雷後故曰風雷益<lb/>
象曰風雷益君子以見善則遷有過則改遷善改過益<lb/>
莫大焉正義曰風雷益君子以見善則遷有過則改者<lb/>
<pb n="18b"/>
子夏傳云雷以動之風以散之萬物皆益孟喜亦與此<lb/>
同其意言必須雷動於前風散于後然後萬物皆益如<lb/>
二月啓蟄之後風以長物八月收聲之後風以殘物風<lb/>
之爲益其在雷後故曰風雷益也六子之中並有益物<lb/>
獨取風雷者何晏云取其最長可久之義也<lb/>
　　<hi>三十九</hi>時可大作而居下非厚事之地<lb/>
初九利用爲大作元吉无咎處益之初居動之始體夫<lb/>
剛德以莅其事而之乎巽以斯大作必獲大功夫居下<lb/>
<pb n="19a"/>
非厚事之地在卑非任重之處大作非小功所濟故元<lb/>
吉乃得无咎也象曰元吉无咎下不厚事也時可以大<lb/>
作而下不可以厚事得其時而无其處故元吉乃得无<lb/>
咎也<lb/>
　　<hi>四十</hi>朋龜同于損五位不當尊用享帝吉<lb/>
六二或益之十朋之龜弗克違永貞吉王用享于帝吉<lb/>
以柔居中而得位處内履中居益以冲益自外來不召<lb/>
自至不先不爲則朋龜獻䇿同于損卦六五之位位不<lb/>
<pb n="19b"/>
當尊故吉在永貞也帝者生物之主興益之宗出震而<lb/>
齊巽者也六二居益之中體柔當位而應于巽享帝之<lb/>
美在此時也用享香兩反注同王廙許庚反象曰或益<lb/>
之自外來也<lb/>
　　<hi>四十一</hi>帝者生物之主出震而齊巽<lb/>
正義曰同于損卦六五之位故曰或益之十朋之龜弗<lb/>
克違也然位不當尊故永貞乃吉故曰永貞吉帝天也<lb/>
王用此時以享祭于帝明靈降福故曰王用享于帝吉<lb/>
<pb n="20a"/>
也象曰自外來者明益之者從外自來不召而至也<lb/>
　　<hi>四十二</hi>六四體柔當位應下用中利依遷國<lb/>
六四中行至益志也正義曰中行告公從利用爲依遷<lb/>
國者六四居益之時處巽之始體柔當位在上應下卑<lb/>
不窮下高不處亢位雖不中用中行者也故曰中行也<lb/>
以此中行之徳有事以告于公公必從之故曰告公從<lb/>
也用此道以依人而遷國者人无不納故曰利用爲依<lb/>
遷國也遷國國之大事明以中行雖有大事而无不利<lb/>
<pb n="20b"/>
如周之東遷晉鄭焉依之義也象曰以益志者既爲公<lb/>
所從其志得益也<lb/>
　　<hi>四十三</hi>信以惠心物亦應之故有孚惠我德<lb/>
九五有孚惠心勿問元吉有孚惠我徳得位履尊爲益<lb/>
之主者也爲益之大莫大於信爲惠之大莫大於心因<lb/>
民所利而利之焉惠而不費惠心者也信以惠心盡物<lb/>
之願故不待問而元吉有孚惠我德也以誠惠物物亦<lb/>
應之故曰有孚惠我德也<lb/>
<pb n="21a"/>
　　<hi>四十四</hi>無厭之求人弗與故曰或擊之立心勿恒凶<lb/>
上九莫益之或擊之立心勿恒凶處益之極過盈者也<lb/>
求益无已心无恒者也無厭之求人弗與也獨唱莫和<lb/>
是偏辭也人道惡盈怨者非一故曰或擊之也正義象<lb/>
曰偏辭者此有求而彼不應是偏辭也自外來者怨者<lb/>
非一不待召也<lb/>
　<lb/>
　<lb/>
<pb n="21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易要義卷四下<lb/>
</p>
<p>
</p>
  </div>
</body>
</text>
</TEI>
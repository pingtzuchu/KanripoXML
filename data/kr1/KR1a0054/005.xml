<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周易要義卷一中</head>
    <p>
<pb n="1a"/>
欽定四庫全書<lb/>
　周易要義卷一中　　　　宋　魏了翁　輯<lb/>
　坤至需<lb/>
　　<hi>一</hi>文王卦辭利牝馬之貞與乾異<lb/>
䷁<hi>坤下坤上</hi>坤元亨利牝馬之貞坤貞之所利利於牝馬<lb/>
也馬在下而行者也而又牝馬順之至也至順而後乃<lb/>
亨故唯利於牝馬之貞君子有攸往先迷後得主利西<lb/>
南得朋東北喪朋安貞吉西南致飬之地與坤同道者<lb/>
<pb n="1b"/>
也故曰得朋東北反西南者也故曰喪朋隂之為物必<lb/>
離其黨之於反類而後𫉬安貞吉正義曰此一節是文<lb/>
王於坤卦之下陳坤徳之辭蓋乾坤合體之物故乾後<lb/>
次坤言地之為體亦能始生萬物各得亨通故云元亨<lb/>
與乾同也利牝馬之貞者此與乾異乾之所利利於萬<lb/>
事為貞此唯云利牝馬之貞坤是隂道當以柔順為貞<lb/>
假借柔順之象以明柔順之徳也不云牛而云馬者牛<lb/>
雖柔順不能行地无疆无以見坤廣生之徳馬雖比龍<lb/>
<pb n="2a"/>
為劣所行亦能廣逺象地之廣育<lb/>
　　<hi>二</hi>隂不為唱故先迷後得主利<lb/>
君子有攸往者以其柔順利貞故君子利有所往先迷<lb/>
後得主利者以其至隂當待唱而後和凡有所為若在<lb/>
物之先即迷惑若在物之後即得主利以隂不可先唱<lb/>
猶臣不可先君卑不可先尊故也<lb/>
　　<hi>三</hi>隂喪朋則吉猶人隂柔而之剛正<lb/>
西南得朋者此假象以明人事西南坤位是隂也今以<lb/>
<pb n="2b"/>
隂詣隂是得朋俱是隂類不𫉬吉也猶人既懐隂柔之<lb/>
行又向隂柔之所是純隂柔弱故非吉也東北喪朋安<lb/>
貞吉者西南既為隂東北反西南即為陽也以柔順之<lb/>
道往詣於陽是喪失隂朋故得安静貞正之吉以隂而<lb/>
兼有陽故也若以人事言之象人臣離其黨而入君之<lb/>
朝女子離其家而入夫之室凡言朋者非唯人為其黨<lb/>
性行相同亦為其黨假令人是隂柔而之剛正亦是離<lb/>
其黨<lb/>
<pb n="3a"/>
　　<hi>四</hi>大與至始與生統天與承天之異<lb/>
正義曰至哉坤元者歎美坤徳故云至哉至謂至極也<lb/>
言地能生飬至極與天同也但天亦至極包籠於地非<lb/>
但至極又大於地故乾言大哉坤言至哉萬物資生者<lb/>
言萬物資地而生初禀其氣謂之始成形謂之生乾本<lb/>
氣初故云資始坤據成形故云資生乃順承天者乾是<lb/>
剛健能統領於天坤是隂柔以和順承奉於天坤厚載<lb/>
物徳合无疆者以其廣厚故能載物有此生長之徳合<lb/>
<pb n="3b"/>
㑹无疆凡言无疆者具有二義一是廣博无疆二是長<lb/>
乆无疆<lb/>
　　<hi>五</hi>象在經辭後輔嗣始分附爻下<lb/>
象曰履霜至冰也正義曰夫子所作象辭元在六爻經<lb/>
辭之後以自卑退不敢干亂先聖正經之辭及至輔嗣<lb/>
意以為象者本釋經文宜相附近其義易了故分爻之<lb/>
象辭各附其當爻下言之猶如元凱注左傳分經之年<lb/>
與傳相附<lb/>
<pb n="4a"/>
　　<hi>六</hi>褚云履霜初至三堅冰四至上<lb/>
隂始凝也者釋履霜之義言隂氣始凝結為霜也馴致<lb/>
其道至堅冰也者馴猶狎順也若鳥獸馴狎然言順其<lb/>
隂柔之道習而不已乃至堅冰也褚氏云履霜者從初<lb/>
六至六三堅冰者從六四至上六隂陽之氣无為故積<lb/>
馴履霜必至於堅冰以明人事有為不可不制其節度<lb/>
故於履霜而逆以堅冰為戒<lb/>
　　<hi>七</hi>六二居中得位極地之質<lb/>
<pb n="4b"/>
六二直方大不習无不利居中得正極於地質任其自<lb/>
然而物自生不假修營而功自成故不習焉而无不利<lb/>
象曰六二之動直以方也動而直方任其質也不習无<lb/>
不利地道光也正義曰直方大不習无不利者文言云<lb/>
直其正也二得其位極地之質故亦同地也具包三徳<lb/>
生物不邪謂之直也地體安靜是其方也无物不載是<lb/>
其大也既有三徳極地之美自然而生不假修營故云<lb/>
不習无不利物皆自成无所不利以此爻居中得位極<lb/>
<pb n="5a"/>
於地體地之形質直方又大此六二居中得正是盡極<lb/>
地之體質也<lb/>
　　<hi>八</hi>居隂極不為物始含章待時<lb/>
六三含章至光大也正義曰含章可貞者六三處下卦<lb/>
之極而能不被疑於陽章美也既居隂極能自降退不<lb/>
為事始唯内含章美之道待命乃行可以得正故曰含<lb/>
章可貞或從王事无成有終者夫子釋含章之義以身<lb/>
居隂極不敢為物之首但内含章美之道待時而𤼵是<lb/>
<pb n="5b"/>
以時𤼵也或從王事知光大者釋无成有終也既隨從<lb/>
王事不敢主成物始但奉終而行是知慮光大<lb/>
　　<hi>九</hi>括囊謂閉其知<lb/>
六四括囊至不害也正義曰括結也囊所以貯物以譬<lb/>
心藏知也閉其知而不用故曰括囊功不顯物故曰无<lb/>
譽不與物忤故曰无咎象曰慎不害者釋所以括囊无<lb/>
咎之義施其謹慎不與物競故不被害也<lb/>
　　<hi>十</hi>黄裳以柔順處盛位<lb/>
<pb n="6a"/>
六五黄裳元吉黄中之色也裳下之飾也坤為臣道美<lb/>
盡於下夫體无剛健而能極物之情通理者也以柔順<lb/>
之徳處於盛位任夫文理者也<lb/>
　　<hi>十一</hi>隂盛似陽陽所不堪故戰而傷<lb/>
上六龍戰于野其血𤣥黄隂之為道卑順不盈乃全其<lb/>
美盛而不已固陽之地陽所不堪故戰于野正義曰龍<lb/>
戰于野其血𤣥黄者以陽謂之龍上六是隂之至極隂<lb/>
盛似陽故稱龍焉盛而不巳固陽之地陽所不堪故陽<lb/>
<pb n="6b"/>
氣之龍與之交戰即說卦云戰乎乾是也戰于卦外故<lb/>
曰于野隂陽相傷故其血𤣥黄<lb/>
　　<hi>十二</hi>積柔致禍故於初六言善惡之積<lb/>
積善至言順也正義曰此一節明初六爻辭也積善之<lb/>
家必有餘慶積不善之家必有餘殃者欲明初六其惡<lb/>
有漸故先明其所行善惡事由乆而積漸故致後之吉<lb/>
凶盖言順者言此履霜堅冰至葢言順習隂惡之道積<lb/>
微而不已乃致此弑害稱盖者是疑之辭凡萬事之起<lb/>
<pb n="7a"/>
皆從小至大從㣲至著故上文善惡並言今獨言弑君<lb/>
弑父有漸者以隂主柔順積柔不已乃終至禍亂故特<lb/>
於坤之初六言之<lb/>
　　<hi>十三</hi>黄中至暢𤼵外内俱善<lb/>
君子黄至之至也正義曰此一節明六五爻辭也黄中<lb/>
通理者以黄居中兼四方之色奉承臣職是通曉物理<lb/>
也正位居體者居中得正是正位也處上體之中是居<lb/>
體也黄中通理是美在其中有美在於中必通暢於外<lb/>
<pb n="7b"/>
故云暢於四支四支猶人手足比於四方物務也外内<lb/>
俱善能宣𤼵於事業所營謂之事事成謂之業美莫過<lb/>
之故云美之至也<lb/>
　　<hi>十四</hi>𤣥黄言隂陽俱傷莊氏云上六雜氣<lb/>
隂疑於至地黄正義曰此一節明上六爻辭隂疑於陽<lb/>
必戰者隂盛為陽所疑陽乃𤼵動欲除去此隂隂既强<lb/>
盛不肯退避故必戰也為其嫌於无陽故稱龍焉者上<lb/>
六隂盛似陽為嫌純隂非陽故稱龍以明之猶未離其<lb/>
<pb n="8a"/>
𩔖也故稱血馬者言上六雖隂盛似陽然猶未能離其<lb/>
隂類故為陽所傷而見血也夫𤣥黄者天地之雜也天<lb/>
𤣥而地黄者釋其血𤣥黄之義莊氏云上六之爻兼有<lb/>
天地雜氣所以上六被傷其血𤣥黄也天色𤣥地色黄<lb/>
故血有天地之色今輔嗣注云猶與陽戰而相傷是言<lb/>
隂陽俱傷也恐莊氏之言非王之本意今所不取也<lb/>
　　<hi>十五</hi>屯乃元亨亨乃利貞與乾四徳異<lb/>
䷂<hi>震下坎上</hi>屯元亨利貞剛柔始交是以屯不交則否故<lb/>
<pb n="8b"/>
屯乃大亨也大亨則无險故利貞<lb/>
　　<hi>十六</hi>屯為坎宫二世卦諸卦放此<lb/>
屯張倫反難也盈也坎宫二世卦否備鄙反<lb/>
　　<hi>十七</hi>隂徳始交為難利建侯以寧之<lb/>
勿用有攸往往益屯也利建侯得主則定正義曰屯難<lb/>
也剛柔始交而難生初相逢遇故云屯難也以隂陽始<lb/>
交而為難因難物始大通故元亨也萬物大亨乃得利<lb/>
益而貞正故利貞也但屯之四徳劣於乾之四徳故屯<lb/>
<pb n="9a"/>
乃元亨亨乃利貞乾之四徳无所不包此即勿用有攸<lb/>
往又别言利建侯不如乾之无所不利此已上說屯之<lb/>
自然之四徳聖人當法之勿用有攸往利建侯者以其<lb/>
屯難之世世道初創其物未寕故宜利建侯以寧之此<lb/>
二句釋人事也<lb/>
　　<hi>十八</hi>君子法屯象以經緯綱綸<lb/>
象曰雲雷至經綸正義曰經謂經緯綸謂綱綸言君子<lb/>
法此屯象有為之時以經綸天下約束於物故云君子<lb/>
<pb n="9b"/>
以經綸也姚信云綸謂緯也以織綜經緯此君子之事<lb/>
非其義也<lb/>
　　<hi>十九</hi>屯初動則難生故磐桓居貞建侯<lb/>
初九磐桓利居貞利建侯處屯之初動則難生不可以<lb/>
進故磐桓也處此時也其利安在不唯居貞建侯乎夫<lb/>
息亂以静守靜以侯安民在正𢎞正在謙屯難之世隂<lb/>
求於陽弱求於强民思其主之時也初處其首而又下<lb/>
焉爻備斯義宜其得民也<lb/>
<pb n="10a"/>
　　<hi>二十</hi>二志在五而不從初故屯邅馬班如<lb/>
六二屯如邅如乗馬班如匪㓂婚媾女子貞不字十年<lb/>
乃字志在乎五不從于初屯難之時正道未行與初相<lb/>
近而不相得困於侵害故屯邅也時方屯難正道未通<lb/>
渉逺而行難可以進故曰乘馬班如也㓂謂初也无初<lb/>
之難則與五婚矣故曰匪㓂婚媾也志在於五不從於<lb/>
初故曰女子貞不字也屯難之世勢不過十年者也十<lb/>
年則反常反常則本志斯𫉬矣故曰十年乃字屯如子<lb/>
<pb n="10b"/>
夏傳云如辭也邅張連反馬云難行不進之貌乘繩證<lb/>
反四馬曰乘下及注並同鄭云馬牝牡曰乘子夏傳音<lb/>
繩班如字子夏傳云相牽不進貌鄭本作般正義曰女子<lb/>
謂六二也女子以守貞正不受初九之愛字訓愛也十年乃<lb/>
字者十年難息之後即初不害已也乃得徃適於五受<lb/>
五之字愛十者數之極數極則復故云十年也象曰六<lb/>
二之難乘剛也者釋所以屯如邅如也有畏難者以其<lb/>
乘陵初剛不肯從之故有難也十年乃字反常者謂十<lb/>
<pb n="11a"/>
年之後屯難止息得反常者謂反常道即二適於五是<lb/>
其得常也已前有難不得行常十年難息得反歸於常<lb/>
以適五也<lb/>
　　<hi>二十一</hi>女子十年乃字猶㓂近應逺乆乃合<lb/>
此爻因六二之象以明女子㛰媾之事即其餘人事亦<lb/>
當法此猶如有人逼近於强雖逺有外應未敢茍進被<lb/>
近者所陵經乆之後乃得與應相合是知萬事皆象於<lb/>
此非唯男女而已諸爻所云隂陽男女之象義皆倣於<lb/>
<pb n="11b"/>
此<lb/>
　　<hi>二十二</hi>即鹿无虞或作麓君子幾有二音<lb/>
六三即鹿无虞唯入于林中君子幾不如舎往吝三既<lb/>
近五而无㓂難四雖比五其志在初不妨已路可以進<lb/>
而无屯邅也見路之易不揆其志五應在二往必不納<lb/>
何異无虞以從禽乎雖見其禽而无其虞徒入于林中<lb/>
其可𫉬乎幾辭也夫君子之動豈取恨辱哉故不如舎<lb/>
往吝窮也鹿王肅作麓云山足幾徐音祈辭也注同又<lb/>
<pb n="12a"/>
音機近也速也鄭作機云弩牙也正義曰幾為語辭不<lb/>
為義也知此幾不為事之幾㣲凡幾㣲者乃從无向有<lb/>
其事未見乃為幾也今即鹿无虞是已成之事事已顯<lb/>
著故不得為幾㣲之義<lb/>
　　<hi>二十三</hi>屯膏而不光故小貞吉大貞凶<lb/>
九五屯其膏小貞吉大貞凶處屯難之時居尊位之上<lb/>
不能恢𢎞博施无物不與拯濟㣲滯亨于羣小而繫應<lb/>
在二屯難其膏非能光其施者也固志同好不容他間<lb/>
<pb n="12b"/>
小貞之吉大貞之凶正義曰屯其膏者膏謂膏澤恩惠<lb/>
之𩔖言九五既居尊位當恢𢎞博施唯繫應在二而所<lb/>
施者褊狭是屯難其膏小貞吉大貞凶者貞正也出納<lb/>
之吝謂之有司是小貞為吉若大人不能恢𢎞博施是<lb/>
大貞為凶<lb/>
　　<hi>二十四</hi>以剛處中能斷疑故童蒙求之<lb/>
䷃<hi>坎下艮上</hi>蒙亨匪我求童蒙童蒙求我初筮告再三瀆<lb/>
瀆則不告筮者决疑之物也童蒙之來求我欲决所惑<lb/>
<pb n="13a"/>
也决之不一不知所從則復惑也故初筮則告再三則<lb/>
瀆瀆蒙也能為初筮其唯二乎以剛處中能斷夫疑者<lb/>
也蒙莫公反蒙也稚也稽覽圖云无以教天下曰蒙方<lb/>
言云蒙萌也離宫四世卦童如字字書作僮鄭云未冠<lb/>
之稱<lb/>
　　<hi>二十五</hi>初筮不剖决告之而再三瀆蒙不如不告<lb/>
正義曰蒙者㣲昧闇弱之名物皆蒙昧唯願亨通故云<lb/>
蒙亨匪我求童蒙童蒙求我者物既闇弱而意願亨通<lb/>
<pb n="13b"/>
即明者不求於闇即匪我師徳之髙明往求童蒙之闇<lb/>
但闇者求明明者不諮於闇故云童蒙求我也初筮告<lb/>
者初者𤼵始之辭筮者决疑之物童蒙既来求我我當<lb/>
以初始一理剖决告之再三瀆瀆則不告者師若遲疑<lb/>
不定或再或三是褻瀆瀆則不告童蒙來問本為决疑<lb/>
師若以廣深二義再三之言告之則童蒙聞之轉亦瀆<lb/>
亂故不如不告也<lb/>
　　<hi>二十六</hi>内險外止為蒙時所願者以亨行<lb/>
<pb n="14a"/>
彖曰蒙山下有險險而止蒙退則困險進則閡山不知<lb/>
所適蒙之義也蒙亨以亨行時中也時之所願唯願亨<lb/>
也以亨行之得時中也匪我求童蒙童蒙求我志應也<lb/>
我謂非童蒙者也非童蒙者即陽也凡不識者求問識<lb/>
者識者不求所告闇者求明明者不諮於闇故蒙之為<lb/>
義匪我求童蒙童蒙求我也童蒙之來求我志應故也<lb/>
初筮告以剛中也謂二也二為衆隂之主也无剛失中<lb/>
何由得初筮之告乎再三瀆瀆則不告瀆蒙也蒙以飬<lb/>
<pb n="14b"/>
正聖功也正義曰再三瀆瀆則不告瀆蒙者所以再三<lb/>
不告恐瀆亂蒙者自此以上彖辭縂釋蒙亨之義蒙以<lb/>
飬正聖功也者能以蒙昧𨼆黙自飬正道乃成至聖之<lb/>
功此一句釋經之利貞<lb/>
　　<hi>二十七</hi>蒙𤼵疑明刑與說皆當以往則吝<lb/>
初六𤼵蒙利用刑人用說桎梏以往吝處蒙之初二照<lb/>
其上故蒙𤼵也蒙𤼵疑明刑說當也以往吝刑不可長<lb/>
也象曰利用刑人以正法也刑人之道道所惡也以正<lb/>
<pb n="15a"/>
法制故刑人也正義曰𤼵蒙者以初近於九二二以陽<lb/>
處中而明能照闇故初六以能𤼵去其蒙也利用刑人<lb/>
用說桎梏者蒙既發去无所疑滯故利用刑戮于人又<lb/>
利用說去罪人桎梏以蒙既𤼵去疑事顯明刑人說桎<lb/>
梏皆得當在足曰桎在手曰梏小爾雅云杻謂之梏械<lb/>
謂之桎以往吝者若以正道而往即其事益善矣若以<lb/>
刑人之道出往往之即有鄙吝象曰利用刑人以正法<lb/>
者且刑人之道乃賊害於物是道之所惡以利用刑人<lb/>
<pb n="15b"/>
者以正其法制不可不刑矣故刑罰不可不施於國鞭<lb/>
扑不可不施於家案經刑人說人二事象直云利用刑<lb/>
人一者但舉刑重故也<lb/>
　　<hi>二十八</hi>上不求三而三求上故云見金夫<lb/>
六三勿用取女見金夫不有躬无攸利童蒙之時隂求<lb/>
於陽晦求於明各求𤼵其昧者也六三在下卦之上上<lb/>
九在上卦之上男女之義也上不求三而三求上女先<lb/>
求男者也女之為體正行以待命者也見剛夫而求之<lb/>
<pb n="16a"/>
故曰不有躬也施之於女行在不順故勿用取女而无<lb/>
攸利取七住反<lb/>
　　<hi>二十九</hi>陽主生息故言實<lb/>
正義象曰獨逺實者實謂九二之陽也九二以陽故稱實也<lb/>
六三近九二六五近上九又應九二唯此六四既不近<lb/>
二又不近上故云獨逺實也陽主生息故稱實隂主消<lb/>
損故不得言實<lb/>
　　<hi>三十</hi>自有孚至大川為繇辭<lb/>
<pb n="16b"/>
䷄<hi>乾下坎上</hi>需有孚至大川正義曰此需卦繇辭也需者<lb/>
待也物初蒙稚待飬而成无信即不立所待唯信也故<lb/>
需有孚言需之為體唯有信也光亨貞吉者若能有信<lb/>
即需道光明物得亨通于正則吉故云光亨貞吉也<lb/>
　　<hi>三十一</hi>需險在前以剛健而進故利渉<lb/>
利渉大川者以剛健而進即不患於險乾徳乃亨故云<lb/>
利渉大川<lb/>
　　<hi>三十二</hi>需字從雨重而者訓飬讀為秀<lb/>
<pb n="17a"/>
需音須字從雨重而者非飲食之道也訓飬鄭讀為秀<lb/>
解云陽氣秀而不直上者畏上坎也坤宫遊䰟卦<lb/>
　　<hi>三十三</hi>不云險不云雨不云天上有雲<lb/>
象曰雲上于天需君子以飲食宴樂童蒙已𤼵盛徳光<lb/>
亨飲食宴樂其在兹乎正義曰坎既為險又為雨今不<lb/>
言險雨者此象不取險難之義也故不云險也雨是已<lb/>
下之物不是須待之義故不云雨也不言天上有雲而<lb/>
言雲上于天者天之欲雨待時而落所以明需天惠將<lb/>
<pb n="17b"/>
施而盛徳又亨故君子於此之時以飲食宴樂上時掌<lb/>
反干寳云升也王肅本作雲在天上<lb/>
　　<hi>三十四</hi>用恒守常不能見幾乃得无咎<lb/>
初九需于郊至未失常也正義曰但難在於坎初九去<lb/>
難既逺故待時在于郊郊者是境上之地亦去水逺也<lb/>
利用恒无咎者恒常也逺難待時以避其害故宜利保<lb/>
守其常所以无咎猶不能見幾速進但得无咎而已<lb/>
　　<hi>三十五</hi>近難需沙而寛衍在中<lb/>
<pb n="18a"/>
九二需于沙小有言終吉轉近於難故曰需于沙也不<lb/>
至致㓂故曰小有言也近不逼難逺不後時履健居中<lb/>
以待其㑹雖小有言以吉終也沙如字鄭作沚正義曰<lb/>
沙是水傍之地去水漸近待時於沙象曰需于沙衍在<lb/>
中者衍謂寛衍去難雖近猶未逼於難而寛衍在其中<lb/>
也故雖小有言以吉終也<lb/>
　　<hi>三十六</hi>隂陽相傷稱血居坎之始稱穴<lb/>
六四需于血出自穴凢稱血者隂陽相傷者也隂陽相<lb/>
<pb n="18b"/>
近而不相得陽欲進而隂塞之則相害也穴者隂之路<lb/>
也處坎之始居穴者也九三剛進四不能距見侵則辟<lb/>
順以聽命者也故曰需于血出自穴也辟音避<lb/>
　　<hi>三十七</hi>九五居中得正无所用需<lb/>
九五需于酒至中正也正義曰需于酒食貞吉者五既<lb/>
為需之主已得天位无所復需但以需待酒食以遞相<lb/>
宴樂而得貞吉象曰酒食貞吉以中正者釋酒食貞吉<lb/>
之義言九五居中得正需道亨通上下无事也<lb/>
<pb n="19a"/>
　　<hi>三十八</hi>以一隂為三陽主故須敬乃吉<lb/>
象曰不速之客来敬之終吉雖不當位未大失也處无<lb/>
位之地不當位者也敬之則得終吉故雖不當位未大<lb/>
失也正義曰上六入于穴者上六隂爻故亦稱穴也上<lb/>
六與三相應三來之已不為禍害乃得為已援助故上<lb/>
六无所畏忌乃入于穴而居也有不速之客三人來者<lb/>
速召也不須召喚之客有三人自來三人謂初九九二<lb/>
九三此三陽務欲前進但畏于險難不能前進其難既<lb/>
<pb n="19b"/>
通三陽務欲上升不須召喚而自來故云有不速之客<lb/>
三人來也敬之終吉者上六居无位之地以一隂而為<lb/>
三陽之主不可怠慢故須恭敬此三陽乃得終吉且需<lb/>
之一卦須待難通其於六爻皆假他物之象以明人事<lb/>
待通而亨<lb/>
　<lb/>
　<lb/>
　周易要義卷一中<lb/>
</p>
<p>
</p>
  </div>
</body>
</text>
</TEI>
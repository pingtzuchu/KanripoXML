<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周易要義卷二上</head>
    <p>
<pb n="1a"/>
欽定四庫全書<lb/>
　周易要義卷二上　　　　宋　魏了翁　輯<lb/>
　泰至謙<lb/>
　　<hi>一</hi>泰不具四徳物大通則多失節<lb/>
䷊<hi>乾下坤上</hi>泰小往大來吉亨正義曰小往大來吉亨者<lb/>
隂去故小往陽長故大來以此吉而亨通此卦亨通之<lb/>
極而四徳不具者物既泰通多失其節故不得以為元<lb/>
始而利貞也所以象云財成輔相故四徳不具泰如字<lb/>
<pb n="1b"/>
大通也鄭云通也馬云大也坤宫三世卦<lb/>
　　<hi>二</hi>天地之道謂四時之氣宜謂地所宜<lb/>
象曰天地交泰后以財成天地之道輔相天地之宜以<lb/>
左右民泰者物大通之時也上下大通則物失其節故<lb/>
財成而輔相以左右民也天地之道者謂四時也冬寒<lb/>
夏暑春生秋殺之道若氣相交通則物失其節物失其<lb/>
節則冬温夏寒秋生春殺君當財節成就使寒暑得其<lb/>
常生殺依其節此天地自然之氣故云天地之道也天<lb/>
<pb n="2a"/>
地之宜者謂天地所生之物各有其宜若大司徒云其<lb/>
動物植物及職方云揚州其貢宜稻麥雍州其貢宜黍<lb/>
稷若天氣大同則所宜相反故人君輔助天地所宜之<lb/>
物各安其性得其宜<lb/>
　　<hi>三</hi>三處天地之際將復其所處<lb/>
九三无平不陂无往不復艱貞无咎勿恤其孚于食有<lb/>
福乾本上也坤本下也而得泰者降與升也而三處天<lb/>
地之際將復其所處復其所處則上守其尊下守其卑<lb/>
<pb n="2b"/>
是故无往而不復也无平而不陂也處天地之將閉平<lb/>
路之將陂時將大變世將大草而居不失其正動不失<lb/>
其應艱而能貞不失其義故无咎也信義誠著故不恤<lb/>
其孚而自明也故曰勿恤其孚于食有福也陂彼偽反<lb/>
徐甫寄反傾也注同又破河反偏也象曰无往不復天<lb/>
地際也天地將各分復之際<lb/>
　　<hi>四</hi>乾樂上復坤樂下復故曰翩翩<lb/>
六四翩翩不富以其鄰不戒以孚乾樂上復坤樂下復<lb/>
<pb n="3a"/>
四處坤首不固所居見命則退故曰翩翩也坤爻皆樂<lb/>
下已退則從故不待富而用其鄰也莫不與已同其志<lb/>
願故不待戒而自孚也象曰翩翩不富皆失實也不戒<lb/>
以孚中心願也正義曰六四翩翩者四主坤首而欲下<lb/>
復見命則退故翩翩而下象曰皆失實者觧翩翩不富<lb/>
之義由衆隂皆失其本實所居之處今既見命翩翩樂<lb/>
動不待財富並悉從之故云皆失實也不戒以孚中心<lb/>
願者解不戒以孚之義所以不待六四之戒告而六五<lb/>
<pb n="3b"/>
上六皆已孚信者由中心皆願下復故不待戒而自孚<lb/>
也<lb/>
　　<hi>五</hi>女處尊位而應二故為帝乙歸妹<lb/>
六五帝乙歸妹以祉元吉婦人謂嫁曰歸泰者隂陽交<lb/>
通之時也女處尊位履中居順降身應二感以相與用中<lb/>
行願不失其禮帝乙歸妹誠合斯義履順居中行願以<lb/>
祉盡夫隂陽交配之宜故元吉也祉音恥一音勑子反<lb/>
又音止<lb/>
<pb n="4a"/>
　　<hi>六</hi>居泰上極否道已成故告命不行<lb/>
上六城復于隍勿用師自邑告命貞吝居泰上極各反<lb/>
所應泰道將滅上下不交卑不上承尊不下施是故城<lb/>
復于隍卑道崩也勿用師不煩攻也自邑告命貞吝否<lb/>
道已成命不行也隍音皇城塹也子夏作堭姚作湟正<lb/>
義曰子夏傳云隍是城下池也城之為體由基土培扶乃得<lb/>
為城今下不培扶則損壊以此崩倒反復於隍猶君之<lb/>
為體由臣之輔翼今上下不交臣不扶君君道傾危<lb/>
<pb n="4b"/>
　　<hi>七</hi>否大往小來故匪人不利君子貞<lb/>
䷋<hi>坤下乾上</hi>否之匪人不利君子貞大往小來疏否之至<lb/>
小來正義曰否之匪人者言否閉之世非是人道交通<lb/>
之時故云匪人不利君子貞者由小人道長君子道消<lb/>
故不利君子為正也陽氣往而隂氣來故云大往小來<lb/>
陽主生息故稱大隂主消耗故稱小否備鄙反卦内同<lb/>
閉也塞也乾宫三世卦<lb/>
　　<hi>八</hi>三隂𩔖進貞而不諂則吉亨<lb/>
<pb n="5a"/>
初六㧞茅茹以其彚貞吉亨居否之初處順之始為類<lb/>
之首者也順非健也何可以征居否之時動則入邪三<lb/>
隂同道皆不可進故茅茹以類貞而不諂則吉亨邪似<lb/>
嗟反諂勑檢反象曰㧞茅貞吉志在君也志在于君故<lb/>
不苟進<lb/>
　　<hi>九</hi>包承小人吉大人否亨<lb/>
六二包承至亂羣也正義曰包承者居否之世而得其<lb/>
位用其至順包承于上小人吉者否閉之時小人路通<lb/>
<pb n="5b"/>
故於小人為吉也大人否亨者若大人用此包承之徳<lb/>
能否閉小人之吉其道乃亨象曰大人否亨不亂羣者<lb/>
此釋所以大人否亨之意良由否閉小人防之以得其<lb/>
道小人雖盛不敢亂羣<lb/>
　　<hi>十</hi>同人足以涉難然必利君子貞<lb/>
䷌<hi>離下乾上</hi>同人于野亨利涉大川利君子貞正義曰同<lb/>
人謂和同于人于野亨者野是廣逺之處借其野名喻<lb/>
其廣逺言和同于人必須寛廣無所不同用心无私處<lb/>
<pb n="6a"/>
非近狭逺至于野乃得亨通故云同人于野亨與人同<lb/>
心足以涉難故曰利涉大川也與人和同易涉邪僻故<lb/>
利君子貞也此利涉大川假物象以明人事同人和同<lb/>
也離宫歸魂卦<lb/>
　　<hi>十一</hi>同人非二所能故曰乾行曰同人曰<lb/>
同人曰同人于野亨利涉大川乾行也所以乃得同人<lb/>
于野亨利涉大川非二之所能也是乾之所行故特曰<lb/>
同人曰<lb/>
<pb n="6b"/>
　　<hi>十二</hi>天火性同上故法之以類族辨物<lb/>
象曰天與至辨物正義曰天體在上火又炎上取其性<lb/>
同故云天與火同人君子以類族辨物者族聚者也言<lb/>
君子法此同人以類而聚也辨物謂分辨事物各同其<lb/>
黨使自相同不間雜也辨如字王肅卜免反<lb/>
　　<hi>十三</hi>初九无係吝出門逢人則同<lb/>
初九同人于門至誰咎也正義曰同人于門者居同人<lb/>
之首无應于上心无係吝含𢎞光大和同于人在于門<lb/>
<pb n="7a"/>
外出門皆同故云无咎也象曰又誰咎者釋出門同人<lb/>
无咎之義言既心无係吝出門逢人皆同則誰與為過<lb/>
咎<lb/>
　　<hi>十四</hi>注同人不泰則用師總論一卦<lb/>
上九同人于郊无悔郊者外之極也處同人之時最在<lb/>
于外不𫉬同志而逺于内爭故雖无悔吝亦未得其志<lb/>
逺袁萬反争争鬪之争象曰同人于郊志未得也凡處<lb/>
同人而不泰焉則必用師矣不能大通則各私其黨而<lb/>
<pb n="7b"/>
求利焉楚人亡弓不能忘楚愛國愈甚益為他災是以<lb/>
同人不𢎞剛健之爻皆至用師也正義曰凡處同人而<lb/>
不泰焉則必用師矣者王氏注意非止上九一爻乃總<lb/>
論同人一卦之義去初上而言二有同宗之吝三有伏<lb/>
戎之禍四有不克之困五有大師之患是處同人之世<lb/>
无大通之志則必用師矣楚人亡弓不能忘楚愛國愈<lb/>
甚益為他災者案孔子家語弟子好生篇云楚昭王出<lb/>
逰亡烏號之弓左右請求之王曰楚人亡弓楚人得之<lb/>
<pb n="8a"/>
又何求焉孔子聞之曰惜乎其志不大也不曰人亡弓<lb/>
人得之何必楚也昭王名軫哀六年呉伐陳楚救陳在<lb/>
城父卒此愛國而致他災也引此者証同人不𢎞皆至<lb/>
用師矣<lb/>
　　<hi>十五</hi>大有則必能大通故云元亨<lb/>
䷍<hi>乾下離上</hi>大有元亨不大通何由得大有乎大有則必<lb/>
元亨矣正義曰大有元亨者柔得尊位羣陽並應能大<lb/>
所有故稱大有既能大有則其物大得亨通故云大有<lb/>
<pb n="8b"/>
元亨大有包容豐富之象乾宫歸魂卦<lb/>
　　<hi>十六</hi>大有包容之象故為遏惡揚善順命<lb/>
象曰火在天上大有君子以遏惡揚善順天休命大有<lb/>
包容之象故遏惡揚善成物之性順天休命順物之命<lb/>
正義曰不云天在火下而云火在天上者天體髙明火性炎<lb/>
上是照耀之物而在于天上是光明之甚无所不照亦<lb/>
是包含之義又為揚善之理也<lb/>
　　<hi>十七</hi>公用亨于天子衆家並香兩反<lb/>
<pb n="9a"/>
九三公用亨于天子小人弗克處大有之時居下體之<lb/>
極乘剛健之上而履得其位與五同功威權之盛莫此<lb/>
過焉公用斯位乃得通乎天子之道也小人不克害可<lb/>
待也亨許庚反通也下同衆家並香兩反京云獻也于<lb/>
云享宴也姚云享祀也<lb/>
　　<hi>十八</hi>匪其彭作旁謂九三<lb/>
九四匪其彭无咎既失其位而上近至尊之威下比分<lb/>
權之臣其為懼也可謂危矣惟夫有聖知者乃能免斯<lb/>
<pb n="9b"/>
咎也三雖至盛五不可舎能辨斯數專心承五常匪其<lb/>
旁則无咎矣旁謂三也彭步郎反子夏傳作旁于云彭<lb/>
亨驕滿貌王肅云壯也虞作尫姚云彭旁俗音同<lb/>
　　<hi>十九</hi>易中言吉不言吉或大人吉或小人吉<lb/>
䷎<hi>艮下坤上</hi>謙亨君子有終正義曰謙者屈躬下物先人<lb/>
後已以此待物則所在皆通故曰亨也小人行謙則不<lb/>
能長乆唯君子有終也謙必獲吉其吉可知故不言之<lb/>
凡易經之體有吉理可知而不言吉者即此謙卦之繇<lb/>
<pb n="10a"/>
及乾之九五利見大人是吉理分明故不云吉也若坤<lb/>
之六五及泰之六五並以隂居尊位若不行此事則无<lb/>
吉若行此事則得其吉故並稱元吉其餘皆言吉事亦<lb/>
倣此亦有大人為吉于小人為凶若否之九五云休否<lb/>
大人吉是也或有于小人為吉大人為凶若屯之九五<lb/>
小貞吉大貞凶及否之六二包承小人吉之𩔖是也亦<lb/>
有其吉灼然而稱吉者若大有上九自天祐之吉无不<lb/>
利之𩔖是也但易之為體不可以一為例今各隨文解<lb/>
<pb n="10b"/>
之義具諸卦之下今謙卦之繇其吉可知也既不云吉<lb/>
何故初六六二及九三並云吉者謙卦是總諸六爻其<lb/>
善既大故不須云吉也六爻各明其義其義有優劣其<lb/>
徳既小嫌其不吉故須吉以明之也謙卑退為義屈已<lb/>
下物也兊宫五世卦子夏作嗛云嗛謙也<lb/>
　　<hi>二十</hi>天下濟地上通及虧益變流等義<lb/>
彖曰謙亨至之終也正義曰謙亨天道下濟而光明地<lb/>
道卑而上行者此釋亨義也欲明天地上下交通坤體<lb/>
<pb n="11a"/>
在上故言地道卑而上行也其地道既上行天地相對<lb/>
則天道下濟也且艮為陽卦又為山天之髙明今在下<lb/>
體亦是天道下濟之義也下濟者謂降下濟生萬物也<lb/>
而光明者謂三光垂耀而顯明也地道卑而上行者地<lb/>
體卑柔而氣上行交通於天以生萬物也天道虧盈而<lb/>
益謙者從此以下廣說謙徳之美以結君子能終之義<lb/>
也虧謂减損减損盈滿而増益謙退若日中則昃月盈<lb/>
則食是虧减其盈盈者虧减則謙者受益也地道變盈<lb/>
<pb n="11b"/>
而流謙者丘陵川谷之属髙者漸下下者益髙是改變<lb/>
盈者流布謙者也鬼神害盈而福謙者驕盈者被害謙<lb/>
退者受福是害盈而福謙也人道惡盈而好謙者盈溢<lb/>
驕慢者皆以惡之謙退恭巽悉皆好之謙尊而光卑而<lb/>
不可踰者尊者有謙而更光明盛大卑謙而不可踰越<lb/>
是君子之所終也言君子能終其謙之善事又𫉬謙之<lb/>
終福故云君子之終也<lb/>
　　<hi>二十一</hi>裒多是尊光益寡是卑不可踰<lb/>
<pb n="12a"/>
象曰地中有山謙君子以裒多益寡稱物平施多者用<lb/>
謙以為裒少者用謙以為益隨物而與施不失平也正<lb/>
義曰裒多者君子若能用此謙道則裒益其多言多者<lb/>
得謙物更裒聚彌益多也故云裒多即謙尊而光也是<lb/>
尊者得謙而光大也益寡者謂寡者得謙而更進益即<lb/>
卑而不可踰也是卑者得謙而更増益不可踰越也稱<lb/>
物平施者稱此物之多少均平而施<lb/>
　　<hi>二十二</hi>謙爻雖有失位无應乘剛皆无凶咎<lb/>
<pb n="12b"/>
上六鳴謙利用行師征邑國最處於外不與内政故有<lb/>
鳴而已志功未得也處外而履謙順可以征邑國而已<lb/>
征邑國本或作征國邑者非象曰鳴謙志未得也可用<lb/>
行師征邑國也夫吉凶悔吝生乎動者也動之所起興<lb/>
於利者也故飲食必有訟訟必有衆起未有居衆人之<lb/>
所惡而為動者所害處不競之地而為爭者所奪是以<lb/>
六爻雖有失位无應乘剛而皆无凶咎悔吝者以謙為<lb/>
主也謙尊而光卑而不可踰信矣哉<lb/>
<pb n="13a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易要義卷二上<lb/>
</p>
<p>
</p>
  </div>
</body>
</text>
</TEI>
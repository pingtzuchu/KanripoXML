<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周易要義卷九</head>
    <p>
<pb n="1a"/>
欽定四庫全書<lb/>
　周易要義卷九　　　　　宋　魏了翁　輯<lb/>
　說卦<lb/>
　　<hi>一</hi>幽贊神明而生蓍蓍蒿属<lb/>
昔者聖人之作易也幽賛於神明而生蓍幽深也賛明<lb/>
也蓍受命如響不知所以然而然也賛本或作讃子旦<lb/>
反蓍音尸說文云蒿属生千嵗三百莖易以為數天子<lb/>
九尺諸侯七尺大夫五尺士三尺毛詩草木疏云似藾<lb/>
<pb n="1b"/>
蕭青色科生洪範五行傳云蓍百年一本生百莖論衡<lb/>
云七十嵗生一莖七百嵗生十莖神靈之物故生遲也<lb/>
史記云生滿百莖者其下必有神龜守之其上常有雲<lb/>
氣覆之淮南子云上有叢蓍下有伏龜<lb/>
　　<hi>二</hi>蓍極數以定象卦備象以盡數<lb/>
參天兩地而倚數參竒也兩耦也七九陽數六八隂數<lb/>
觀變於隂陽而立卦卦象也蓍數也卦則雷風相薄山<lb/>
澤通氣擬象隂陽變化之體蓍則錯綜天地參兩之數<lb/>
<pb n="2a"/>
蓍極數以定象卦備象以盡數故蓍曰參天兩地而倚<lb/>
數卦曰觀變于隂陽也觀變一本作觀變化發揮于剛<lb/>
柔而生　文不全標目缺三四此處盖脫去一頁<lb/>
　　<hi>五</hi>伏犧作易有蓍數卦爻道徳義理性命<lb/>
正義此聖人即伏犧也不言伏犧而云聖人者明以聖知而<lb/>
制作也且下繫已云包犧氏之王天下也於是始作八<lb/>
卦今言作易明是伏犧非文王等凡言作者皆本其事<lb/>
之所由故云昔者聖人之作易也聖人作易其作如何<lb/>
<pb n="2b"/>
以此聖知深明神明之道而生用蓍求卦之法故曰幽<lb/>
賛于神明而生蓍也倚立也既用蓍求卦其揲蓍所得<lb/>
取竒數於天取耦數於地而立七八九六之數故曰參<lb/>
天兩地而倚數也言其作易聖人本觀察變化之道象<lb/>
於天地隂陽而立乾坤等卦故曰觀變于隂陽而立卦<lb/>
也既觀象立卦又就卦𤼵動揮散于剛柔兩畫而生變<lb/>
動之爻故曰𤼵揮于剛柔而生爻也蓍數既生爻卦又<lb/>
立易道周偹无理不盡聖人用之上以和恊順成聖人<lb/>
<pb n="3a"/>
之道徳下以治理斷割人倫之正義物理既窮生性又<lb/>
盡至於一朝所賦之命莫不窮其短長定其吉凶故曰<lb/>
和順于道徳而理于義窮理盡性以至于命也<lb/>
　　<hi>六</hi>馬鄭等大衍即天地數與王韓異<lb/>
正義曰先儒馬融王肅等解此皆依繫辭云天數五地<lb/>
數五五位相得而各有合以為五位相合以隂從陽天<lb/>
得三合謂三與五也地得兩合謂二與四也鄭𤣥亦云<lb/>
天地之數備於十乃三之以天兩之以地而倚託大演<lb/>
<pb n="3b"/>
之數五十也必三之以天兩之以地者天三覆地二載<lb/>
欲極於數庶得吉凶之審也其意皆以繫辭所云大演<lb/>
之數五十其用四十九明用蓍之數下云天數五地數<lb/>
五五位相得而各有合天地之數五十有五以為大演<lb/>
即天地之數又此上言幽賛于神明而生蓍便云參天<lb/>
兩地而倚數驗文凖義故知如此韓康伯注繫辭云大<lb/>
演之數五十用王輔嗣意云易之所賴者五十其用四<lb/>
十有九則其一不用也不用而用以之通非數而數以<lb/>
<pb n="4a"/>
之成用與不用本末合數故五十也以大衍五十非即<lb/>
天地之數故不用馬融鄭𤣥等說<lb/>
　　<hi>七</hi>七九為竒六八為耦竒耦即參兩<lb/>
然此倚數在生蓍之後立卦之前明用蓍得數而布以為<lb/>
卦故以七八九六當之七九為竒天數也六八為耦地<lb/>
數也故取竒於天取耦於地而立七八九六之數也何<lb/>
以參兩為目竒耦者盖古之竒耦亦以參兩言之<lb/>
　　<hi>八</hi>疏以八卦相錯為六十四卦用蓍之法<lb/>
<pb n="4b"/>
正義曰卦則雷風相薄山澤通氣擬象隂陽變化之體<lb/>
者此言六十四卦非小成之八卦也伏犧初畫八卦未<lb/>
重則雷風各異山澤不通於隂陽變化之理未為周備<lb/>
故此下云八卦相錯數往者順知來者逆注云八卦相<lb/>
錯變化理備於往則順而知之於來則逆而數之是也<lb/>
知非八卦者先儒皆以繫辭論用蓍之法云四營而成<lb/>
易十有八變而成卦者謂用蓍三扐而布一爻則十有<lb/>
八變為六爻也然則用蓍在六爻之後非三畫之時盖<lb/>
<pb n="5a"/>
伏犧之初直仰觀俯察用隂陽兩爻而畫八卦後因而<lb/>
重之為六十四卦然後天地變化人事吉凶莫不周備<lb/>
緼在爻卦之中矣文王又於爻卦之下繫之以辭明其<lb/>
爻卦之中吉凶之義蓍是數也傳稱物生而後有象象<lb/>
而後有滋滋而後有數然則數從象生故可用數求象<lb/>
於是幽賛于神明而生蓍用蓍之法求取卦爻以定吉<lb/>
凶繫辭曰天生神物聖人則之无有逺近幽深遂知來<lb/>
物是也繫辭言伏犧作易之初不假用蓍成卦直言仰<lb/>
<pb n="5b"/>
觀俯察此則論其既重之後端策布爻故先言生蓍後<lb/>
言立卦非是聖人幽賛元在觀變之前<lb/>
　　<hi>九</hi>天道隂陽言氣地道剛柔言形<lb/>
昔者聖人之作易也將以順性命之理是以立天之道<lb/>
曰隂與陽立地之道曰柔與剛則在天成象在地成形<lb/>
隂陽者言其氣剛柔者言其形變化始於氣象而後成<lb/>
形萬物資始乎天成形乎地故天曰隂陽地曰剛柔也<lb/>
或有在形而言隂陽者本其始也在氣而言剛柔者要<lb/>
<pb n="6a"/>
其終也要一遥反立人之道曰仁與義兼三才而兩之<lb/>
故易六畫而成卦分隂分陽迭用柔剛故易六位而成<lb/>
章設六爻以效三才之動故六畫而成卦也六位爻所<lb/>
處之位也二四為隂三五為陽故曰分隂分陽六爻升<lb/>
降或柔或剛故曰迭用柔剛也正義曰既兼備三才之<lb/>
道而皆兩之作易本順此道理須六畫成卦故作易者<lb/>
因而重之使六畫而成卦也六畫所處有其六位分二<lb/>
四為隂位三五為陽位迭用六八之柔爻七九之剛爻<lb/>
<pb n="6b"/>
而來居之故作易者分六位而成爻卦之文章也<lb/>
　　<hi>十</hi>亦有在形言隂陽在氣言剛柔<lb/>
注或有至其終也正義曰在形而言隂陽者即坤象辭<lb/>
云履霜堅冰隂始凝是也在氣而言柔剛者即尚書云<lb/>
髙明柔克及左傳云天為剛徳是也<lb/>
　　<hi>十一</hi>王氏以初上无隂陽定位<lb/>
注二四為隂三五為陽正義曰王輔嗣以初上无隂陽<lb/>
定位此注用王之說也<lb/>
<pb n="7a"/>
　　<hi>十二</hi>八卦相錯變化理備往順來逆<lb/>
天地定位山澤通氣雷風相薄水火不相射八卦相錯<lb/>
數往者順知來者逆易八卦相錯變化理偹於往則順<lb/>
而知之於來則逆而數之相薄旁各反陸云相附薄也<lb/>
馬鄭顧云薄入也射食亦反虞陸董姚王肅音亦云厭<lb/>
也數往色具反又色主反而數色主反下文同是故易<lb/>
逆數也作易以逆覩來事以前民用正義曰此一節就<lb/>
卦象明重卦之意易以乾坤象天地艮兌象山澤震巽<lb/>
<pb n="7b"/>
象雷風坎離象水火若使天地不交水火異處則庶類<lb/>
无生成之用品物无變化之理所以因而重之令八卦<lb/>
相錯則天地人事莫不備矣故云天地定位而合徳山<lb/>
澤異體而通氣雷風各動而相薄水火不相入而相資<lb/>
既八卦之用變化如此故聖人重卦令八卦相錯乾坤<lb/>
震巽坎離艮兊莫不交互而相重以象天地雷風水火<lb/>
山澤莫不交錯則易之爻卦與天地等<lb/>
　　<hi>十三</hi>言雷風雨日艮兊乾坤互相備<lb/>
<pb n="8a"/>
雷以至藏之正義曰此一節總明八卦飬物之功晅乾<lb/>
也上四舉象下四舉卦者王肅云互相備也明雷風與<lb/>
震巽同用乾坤與天地通功也本又作暅徐古鄧反又<lb/>
一音香元反<lb/>
　　<hi>十四</hi>帝者生物之主出震齊巽至成艮<lb/>
帝出至乎艮正義曰康伯於此无注然益卦六二王用<lb/>
享于帝吉王輔嗣注云帝者生物之主興益之宗出震<lb/>
而齊巽者也王之注意正引此文則輔嗣之意以此帝<lb/>
<pb n="8b"/>
為天帝也帝若出萬物則在乎震潔齊萬物則在乎巽<lb/>
令萬物相見則在乎離致役以飬萬物則在乎坤説萬<lb/>
物而可言者則在乎兌隂陽相戰則在乎乾受納萬物<lb/>
勤勞則在乎坎能成萬物而可定則在乎艮也萬物出<lb/>
乎震震東方者解上帝出乎震以震是東方之卦斗柄<lb/>
指東為春春時萬物出生也齊乎巽巽東南也齊也者<lb/>
言萬物之絜齊也解上齊乎巽以巽是東南之卦斗柄<lb/>
指東南之時萬物皆潔齊也離也者明也萬物皆相見<lb/>
<pb n="9a"/>
南方之卦也聖人南面而聽天下嚮明而治盖取諸此<lb/>
也者解上相見乎離因明聖人法離之事以離為象日<lb/>
之卦故為明也日出而萬物皆相見也又位在南方聖<lb/>
人法南面而聽天下嚮明而治也故云盖取諸此也坤<lb/>
也者地也萬物皆致飬焉故曰致役乎坤者解上致役<lb/>
乎坤以坤是象地之卦地能生養萬物是有其勞役故<lb/>
云致役乎坤鄭云坤不言方所者言地之養物不專一<lb/>
也兊正秋也萬物之所説也故曰説言乎兊者解上説<lb/>
<pb n="9b"/>
言乎兌以兌是象澤之卦說萬物者莫説乎澤又位是<lb/>
西方之卦斗柄指西是正秋八月也正秋而萬物皆説<lb/>
成也戰乎乾乾西北之卦也言隂陽相薄也者解上戰<lb/>
乎乾以乾是西北方之卦西北是隂地乾是純陽而居<lb/>
之是隂陽相薄之象也故曰戰乎乾坎者水也正北方<lb/>
之卦也勞卦也萬物之所歸也故曰勞乎坎者解上勞<lb/>
乎坎以坎是象水之卦水行不舍晝夜所以為勞卦又<lb/>
是正北方之卦斗柄指北於時為冬冬時萬物閉藏納<lb/>
<pb n="10a"/>
受為勞是坎為勞卦也<lb/>
　　<hi>十五</hi>丑為嵗末寅為嵗初是物之終始<lb/>
艮東北之卦也萬物之所成終而所成始也故曰成言<lb/>
乎艮者解上成言乎艮也以艮是東北方之卦也東北<lb/>
在寅丑之間丑為前嵗之末寅為後嵗之初則是萬物<lb/>
之所成終而所成始也<lb/>
　　<hi>十六</hi>直舉六子以明神之功用不言乾坤<lb/>
不知所以然而然况之曰神也然則神也者非物妙萬<lb/>
<pb n="10b"/>
物而為言者神既範圍天地故此之下不復别言乾坤<lb/>
直舉六子以明神之功用故曰鼔動萬物者莫疾乎震<lb/>
震象雷也撓散萬物者莫疾乎巽巽象風也乾燥萬物<lb/>
者莫熯乎離離象火也光説萬物者莫説乎兊兊象澤<lb/>
也潤濕萬物者莫潤乎坎坎象水也終萬物始萬物者<lb/>
莫盛乎艮艮東北方之卦也故水火雖不相入而相逮<lb/>
及雷風雖相薄而不相悖逆山澤雖相懸而能通氣然<lb/>
後能行變化而盡成萬物也<lb/>
<pb n="11a"/>
　　<hi>十七</hi>五卦言動撓燥說潤艮言終始<lb/>
艮不言山獨舉卦名者動撓燥潤之功是雷風水火至<lb/>
於終始萬物於山義為㣲故言艮而不言山也上章言<lb/>
水火不相入此言水火相逮者既不相入又不相及則<lb/>
无成物之功明性雖不相入而氣相逮及也上言雷風<lb/>
相薄此言不相悖者二象俱動動若相薄而相悖逆則<lb/>
相傷害亦无成物之功明雖相薄而不相逆也<lb/>
　　<hi>十八</hi>釋馬牛龍雞豕雉狗羊之象<lb/>
<pb n="11b"/>
乾為馬至兊為羊正義曰此一節説八卦畜獸之象畧<lb/>
明逺取諸物也乾象天以行健故為馬也坤為牛坤象<lb/>
地任重而順故為牛也震為龍震動象龍動物故為龍<lb/>
也巽為雞巽主號令雞能知時故為雞也坎為豕坎主<lb/>
水瀆豕處汙濕故為豕也離為雉離為文明雉有文章<lb/>
故為雉也艮為狗艮為靜止狗能善守禁止外人故為<lb/>
狗也兊為羊兊説也王廙云羊者順從之畜故為羊也<lb/>
　　<hi>十九</hi>釋首腹足股耳目手口之象<lb/>
<pb n="12a"/>
乾為首至兌為口正義曰此一節説八卦人身之象畧<lb/>
明近取諸身也乾尊而在上故為首也坤為腹坤能包<lb/>
藏含容故為腹也震為足足能動用故為足也巽為股<lb/>
股隨於足則巽順之謂故為股也坎為耳北方之卦主<lb/>
聽故為耳也離為目南方之卦主視故為目也艮為手<lb/>
艮既為手亦能止持其物故為手也兌為口兊西方之<lb/>
卦主言語故為口也<lb/>
　　<hi>二十</hi>索訓求得父氣為男母氣為女<lb/>
<pb n="12b"/>
乾天至少女正義曰此一節説乾坤六子明父子之道<lb/>
王氏云索求也以乾坤為父母而求其子也得父氣者<lb/>
為男得母氣者為女坤初求得乾氣為震故曰長男坤<lb/>
二求得乾氣為坎故曰中男坤三求得乾氣為艮故曰<lb/>
少男乾初求得坤氣為巽故曰長女乾二求得坤氣為<lb/>
離故曰中女乾三求得坤氣為兊故曰少女<lb/>
　　<hi>二十一</hi>乾為天以下凡十四象<lb/>
乾為天為圜為君為父為玉為金為寒為冰為大赤為<lb/>
<pb n="13a"/>
良馬為老馬為瘠馬為駁馬為木果正義曰乾既為天<lb/>
天動轉運故為圜也為君為父取其尊道而為萬物之<lb/>
始也為玉為金取其剛而清明也為寒為冰取其西北<lb/>
寒冰之地也為大赤取其盛陽之色也為良馬取其行<lb/>
健之善也為老馬取其行健之乆也為瘠馬取其行健<lb/>
之甚瘠馬骨多也為駁馬言此馬有牙如鋸能食虎豹<lb/>
爾雅云鋸牙食虎豹此之謂也王廙云駁馬能食虎豹<lb/>
取其至健也為木果取其果實著木有似星之著天也<lb/>
<pb n="13b"/>
圜音圎瘠在亦反下同王廙云健之甚者為多骨也京<lb/>
荀作柴云多筋幹<lb/>
　　<hi>二十二</hi>坤為地以下凡十二象<lb/>
坤為地為母為布為釡為吝嗇為均為子母牛為大輿<lb/>
為文為衆為柄其於地也為黑正義曰坤既為地地受<lb/>
任生育故謂之為母也為布取其地廣載也為釡取其<lb/>
化生成熟也為吝嗇取其地生萬物不轉移也為均取<lb/>
其地道平均也為子母牛取其多蕃育而順之也為大<lb/>
<pb n="14a"/>
輿取其能載萬物也為文取其萬物之色雜也為衆取<lb/>
其地載物非一也為柄取其生物之本也其於地也為<lb/>
黑取其極隂之色也<lb/>
　　<hi>二十三</hi>震為雷以下九象馬四象稼一究二<lb/>
震為雷為龍為𤣥黄為旉為大塗為長子為決躁為蒼<lb/>
筤竹為萑葦其于馬也為善鳴為馵足為作足為的顙<lb/>
其于稼也為反生其究為健為蕃鮮正義曰為𤣥黄取<lb/>
其相雜而成蒼色為旉取其春時氣至草木皆吐旉布<lb/>
<pb n="14b"/>
而生也為大塗取其萬物之所生也為長子如上文<lb/>
釋震為長子也為決躁取其剛動也為蒼筤竹竹初生<lb/>
之時色蒼筤取其春生之美也為萑葦萑葦竹之類也其于<lb/>
馬也為善鳴取其象雷聲之逺聞也為馵足馬後足白<lb/>
為馵取其動而見也為作足取其動而行健也為的顙<lb/>
白額為的顙亦取動而見也其于稼也為反生取其始<lb/>
生戴甲而出也其究為健究極也極於震動則為健也<lb/>
為蕃鮮鮮明也取其春時草木蕃育而鮮明龍如字虞<lb/>
<pb n="15a"/>
干作駹虞云蒼色干云雜色旉王肅音孚干云花之通<lb/>
名鋪為花貌謂之<graphic n="KR1929" url="https://raw.githubusercontent.com/kanripo/KR-Gaiji/master/images/KR1929.png" mimeType="image/png"/>的顙白額反生麻豆之属反生戴<lb/>
莩甲而出也<lb/>
　　<hi>二十四</hi>巽為木以下十一象人四象究一<lb/>
巽為木為風為長女為繩直為工為白為長為髙為進<lb/>
退為不果為臭其於人也為寡髮為廣顙為多白眼為<lb/>
近利市三倍其究為躁卦正義曰木可以輮曲直即巽<lb/>
順之謂也為風取其陽在上摇木也為長女如上釋巽<lb/>
<pb n="15b"/>
為長女也為繩直取其號令齊物如繩之直木也為工<lb/>
亦皆取繩直之類為白取其風吹去塵故潔白也為長<lb/>
取其風行之逺也為髙取其風性髙逺又木生而上也<lb/>
為進退取其風之性前却其物進退之義也為不果取<lb/>
其風性前却不能果敢决斷亦皆進退之義也為臭王<lb/>
肅作為香臭也取其風所發也又取下風之逺聞其於<lb/>
人也為寡髮寡少也風落樹之華葉則在樹者稀疎如<lb/>
人之少髮亦類於此故為寡髮也為廣顙額濶為廣顙<lb/>
<pb n="16a"/>
髮寡少之義故為廣顙也為多白眼取躁人之眼其色<lb/>
多白也為近利取其躁人之情多近利也市三倍取其<lb/>
木生蕃盛於市則三倍之宜利也其究為躁卦究極也<lb/>
取其風之勢極於躁急也臭昌又反王肅作為香臭寡<lb/>
髮如字本又作宣髮<lb/>
　　<hi>二十五</hi>坎為水以下五象人五象輿四木一<lb/>
坎為水為溝瀆為隠伏為矯輮為弓輪其於人也為加<lb/>
憂為心病為耳痛為血卦為赤其於馬也為美脊為亟<lb/>
<pb n="16b"/>
心為下首為薄蹄為曳其於輿也為多眚為通為月為<lb/>
盗其於木也為堅多心正義曰坎為水取其北方之行<lb/>
也為溝瀆取其水行无所不通也為隠伏取其水藏地<lb/>
中也為矯輮取其使曲者直為矯使直者曲為輮水流<lb/>
曲直故為矯輮也為弓輪弓者激矢取如水激射也輪<lb/>
者運行如水行也其於人也為加憂取其憂險難也為<lb/>
心病憂其險難故心病也為耳痛坎為勞卦也又北方<lb/>
主聽聽勞則耳病也為血卦取其人之有血猶地有水<lb/>
<pb n="17a"/>
也為赤亦取血色其於馬也為美脊取其陽在中也為<lb/>
亟心亟急也取其中堅内動也為下首取其水流向下<lb/>
也為薄蹄取其水流廹地而行也為曳取其水磨地而<lb/>
行也其於輿也為多眚取其表裏有隂力弱不能重載<lb/>
常憂灾眚也為通取其水行有孔穴也為月取其月是<lb/>
水之精也為盗取水行潜竊如盗賊也其於木也為堅<lb/>
多心取剛在内也<lb/>
　　<hi>二十六</hi>離為火以下六象人七象木一<lb/>
<pb n="17b"/>
離為火為日為電為中女為甲胄為戈兵其於人也為<lb/>
大腹為乾卦為鱉為蟹為蠃為蚌為龜其於木也為科<lb/>
上槁正義曰離為火取南方之行也為日取其日是火<lb/>
精也為電取其有明似火之類也為中女如上釋離為<lb/>
中女也為甲胄取其剛在外也為戈兵取其剛在於外<lb/>
以剛自捍也其於人也為大腹取其懐隂氣也為乾卦<lb/>
取其日所烜也為鱉為蟹為蠃為蚌為龜皆取剛在外<lb/>
也其於木也為科上槁科空也隂在内為空木既空中<lb/>
<pb n="18a"/>
者上必槁也鱉卑列反本又作鼈同蟹户賣反蠃力禾<lb/>
反京作螺姚作䗍<lb/>
　　<hi>二十七</hi>艮為山以下十象木一象<lb/>
艮為山為徑路為小石為門闕為果蓏為閽寺為指為<lb/>
狗為鼠為黔喙之属其於木也為堅多節正義曰艮為<lb/>
山取隂在於下為止陽在於上為髙故艮象山也為徑<lb/>
路取其山雖髙有間道也為小石取其艮為山又為陽<lb/>
卦之小者故為小石也為門闕取其有徑路又崇髙也<lb/>
<pb n="18b"/>
為果蓏木實為果草實為蓏取其出於山谷之中也為<lb/>
閽寺取其禁止人也為指取其執止物也為狗為鼠取<lb/>
其皆止人家也為黔喙之屬取其山居之獸也其於木<lb/>
也為堅多節取其山之所生其堅勁故多節也徑古定<lb/>
反蓏力火反馬云果桃李之屬蓏瓜匏之屬應劭云木<lb/>
實曰果草實曰蓏說文云在木曰果在地曰蓏張晏云<lb/>
有核曰果无核曰蓏京本作果堕之果閽音昏寺如字<lb/>
徐音侍亦作䦙字黔其亷反徐音禽王肅其嚴反鄭作<lb/>
<pb n="19a"/>
黚謂虎豹之屬貪冒之類喙况廢反徐丁遘反<lb/>
　　<hi>二十八</hi>兌為澤以下六象地三象<lb/>
兊為澤為少女為巫為口舌為毁折為附決其於地也<lb/>
為剛鹵為妾為羊正義曰此一節廣明兌為澤取其隂<lb/>
卦之小類地卑也為少女如上釋兊為少女也為巫取<lb/>
其口舌之官也為口舌取西方於五事為言取口舌為<lb/>
言語之具也為毁折為附決兊西方之卦又兊主秋也<lb/>
取秋物成熟槀稈之属則毁折也果蓏之属則附決也<lb/>
<pb n="19b"/>
其於地也為剛鹵取水澤所停則鹹鹵也為妾取少女<lb/>
從娣也為羊如上釋取其羊順性也<lb/>
　　<hi>二十九</hi>荀爽本八卦又有三十一象<lb/>
此六子依求索而為次第也本亦有以三男居前三女<lb/>
居後從乾健也章至此韓无注或有注者非也荀爽九<lb/>
家集解本乾後更有四為龍為直為衣為言坤後有八<lb/>
為牝一作牧為迷為方為囊為裳為黄為帛為漿震後<lb/>
有三為玉為鵠為鼔巽後有二為楊為鸛坎後有八為<lb/>
<pb n="20a"/>
宫為律為可為棟為叢棘為狐為蒺藜為桎梏離後有<lb/>
一為牝牛艮後有三為鼻為虎為狐兊後有二為常為<lb/>
輔頰注云常西方神也不同故記之於此<lb/>
　<lb/>
　<lb/>
　<lb/>
　<lb/>
　<lb/>
<pb n="20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易要義卷九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周易要義卷三下</head>
    <p>
<pb n="1a"/>
欽定四庫全書<lb/>
　周易要義卷三下　　　　宋　魏了翁　輯<lb/>
　大畜至離<lb/>
　　<hi>一</hi>大畜艮能止乾小畜巽不能止乾<lb/>
䷙<hi>乾下艮上</hi>大畜利貞不家食吉利涉大川正義曰謂之<lb/>
大畜者乾剛上進艮止在上止而畜之能畜止剛健故<lb/>
曰大畜彖云能止健大正也是能止健故為大畜也小<lb/>
畜則巽在乾上以其巽順不能畜止乾之剛故云小畜<lb/>
<pb n="1b"/>
也此則艮能止之故為大畜也利貞者人能止健非正<lb/>
不可故利貞也不家食吉者已有大畜之資當須養贍<lb/>
賢人不使賢人在家自食如此乃吉也利涉大川者豐<lb/>
財養賢應于天道不憂險難故利渉大川畜本又作蓄<lb/>
勅六反義與小畜同艮宫二世卦<lb/>
　　<hi>二</hi>物弱而薄則退隕剛健篤實故日新<lb/>
彖曰大畜剛健篤實煇光日新其徳凡物既厭而退者<lb/>
弱也既榮而隕者薄也夫能煇光日新其徳唯剛健篤<lb/>
<pb n="2a"/>
實也<lb/>
　　<hi>三</hi>王以篤實煇光絶句鄭日新絶句<lb/>
大畜剛健絶句篤實煇光絶句煇音輝日新其徳鄭以<lb/>
日新絶句其徳連下句正義曰言大畜剛健篤實者此<lb/>
釋大畜之義剛健謂乾也乾體剛性健故言剛健也篤<lb/>
實謂艮也艮體静止故稱篤實也煇光日新其徳者以<lb/>
其剛健篤實之故故能輝耀光榮日日增新其徳<lb/>
　　<hi>四</hi>天在山中取徳積於身中<lb/>
<pb n="2b"/>
象曰天在山中大畜君子以多識前言往行以畜其徳<lb/>
物之可畜於懐令徳不散盡於此也正義曰天在山中<lb/>
者欲取徳積於身中故云天在山中<lb/>
　　<hi>五</hi>鄭本良馬逐逐曰閑輿衛<lb/>
九三良馬逐利艱貞曰閑輿衛利有攸往凡物極則反<lb/>
故畜極則通初二之進值於畜盛故不可以升至於九<lb/>
三升於上九而上九處天衢之亨塗徑大通進无違距<lb/>
可以馳騁故曰良馬逐也履當其位進得其時在乎通<lb/>
<pb n="3a"/>
路不憂險阨故利艱貞也閑閡也衛護也進得其時雖<lb/>
涉艱難而无患也輿雖遇閑而故衛也與上合志故利<lb/>
有攸往也逐如字鄭本作逐逐云兩馬走也姚云逐逐<lb/>
疾並驅之貌一音胄曰音越劉云曰猶言也鄭人寔反<lb/>
云日習車徒<lb/>
　　<hi>六</hi>何天之衢音河梁武音賀<lb/>
上九何天之衢亨處畜之極畜極則通大畜以至于大<lb/>
亨之時何辭也猶云何畜乃天之衢亨也何音河梁武<lb/>
<pb n="3b"/>
帝音賀<lb/>
　　<hi>七</hi>觀頤觀所飬物自求口實觀自飬<lb/>
䷚<hi>震下艮上</hi>頤貞吉觀頤自求口實正義曰頤貞吉者于<lb/>
頤飬之世養此貞正則得吉也觀頤者頤養也觀此聖<lb/>
人所養物也自求口實者觀其自飬求其口中之實也<lb/>
頤以之反飬也此篆文字也巽宫遊魂卦<lb/>
　　<hi>八</hi>禍從口出患從口入故謹節<lb/>
象曰山下至飲食正義曰山止于上雷動于下頤之為<lb/>
<pb n="4a"/>
用下動上止故曰山下有雷頥人之開𤼵言語咀嚼飲<lb/>
食皆動頥之事故君子觀此頥象以謹慎言語裁節飲<lb/>
食先儒云禍從口出患從口入故于頥養而慎節也<lb/>
　　<hi>九</hi>居養賢之世舎靈龜而羨朶頥<lb/>
初九舎爾靈龜觀我朶頥凶朶頥者嚼也以陽處下而<lb/>
為動始不能令物由已養動而求養者也夫安身莫若<lb/>
不競修已莫若自保守道則福至求禄則辱來居養賢<lb/>
之世不能貞其所履以全其徳而舎其靈龜之明兆羨<lb/>
<pb n="4b"/>
我朶頥而躁求離其致養之至道闚我寵禄而競進凶<lb/>
莫甚焉象曰觀我朶頥亦不足貴也正義曰朶頥者嚼<lb/>
也者朶是動義如手之捉物謂之朶也今動其頤故知<lb/>
嚼也不能令物由已養者若道徳𢎞大則已能養物是<lb/>
物由已養今身處无位之地又居震動之始是動而自<lb/>
求養也<lb/>
　　<hi>十</hi>顛頤謂上養下拂經于丘不奉上<lb/>
六二顛頤拂經于丘頤征凶養下曰顛拂違也經猶義<lb/>
<pb n="5a"/>
也丘所履之常也處下體之中无應于上反而養初居<lb/>
下不奉上而反養下故曰顛頤拂經于丘也以此而養<lb/>
未見其福也以此而行未見有與故曰頥征凶<lb/>
　　<hi>十一</hi>虎視威而不猛欲逐逐尚敦實<lb/>
六四顛頥吉虎視耽耽其欲逐逐无咎頥屬上體居得<lb/>
其位而應於初以上養下得頥之義故曰顛頥吉也下<lb/>
交不可以瀆故虎視耽耽威而不猛不惡而嚴養徳施<lb/>
賢何可有利故其欲逐逐尚敦實也修此二者然後乃<lb/>
<pb n="5b"/>
得全其吉而无咎觀其自養則履正察其所養則養陽<lb/>
頥爻之貴斯為盛矣視徐市志反又常止反眈丁南反<lb/>
威而不猛也馬云虎下視貌<lb/>
　　<hi>十二</hi>衆隂宗一陽以養故曰由頥<lb/>
上九由頥至有慶也正義曰由頥者以陽處上而履四<lb/>
隂隂不能獨為其主必宗事于陽也衆隂莫不由之以<lb/>
得其養故曰由頥也厲吉者為衆隂之主不可褻瀆嚴<lb/>
厲乃吉<lb/>
<pb n="6a"/>
　　<hi>十三</hi>大過言超過王肅音戈<lb/>
䷛<hi>巽下兌上</hi>大過音相過之過徐並古卧反罪過也超過<lb/>
也王肅音戈震宫遊魂卦<lb/>
　　<hi>十四</hi>聖人越常理拯患難故曰大過<lb/>
正義曰過謂過越之過非經過之過此衰難之世唯陽<lb/>
爻乃大能過越常理以拯患難也故曰大過以人事言<lb/>
之猶若聖人過越常理以拯患難也棟橈者謂屋棟也<lb/>
本之與末俱橈弱以言衰亂之世始終皆弱也利有攸<lb/>
<pb n="6b"/>
往亨者既遭衰難聖人利有所往以拯患難乃得亨通<lb/>
　　<hi>十五</hi>澤越常而滅木君子處衰難而獨立<lb/>
象曰澤滅至无悶正義曰澤滅木者澤體處下木體處<lb/>
上澤无滅木之理今云澤滅木者乃是澤之甚極而至<lb/>
滅木是極大過越之義其大過之卦有二義也一者物<lb/>
之自然大相過越常分即此澤滅木是也二者大人大<lb/>
過越常分以拯患難則九二枯楊生稊老夫得其女妻<lb/>
是也君子以獨立不懼遯世无悶者明君子於衰難之<lb/>
<pb n="7a"/>
時卓爾獨立不有畏懼𨼆遯於世而无憂悶欲有遯難<lb/>
之心其操不改凡人遇此則不能然唯君子獨能如此<lb/>
是其過越之義遯本又作遁<lb/>
　　<hi>十六</hi>枯楊生稊老夫得女妻言過以相與<lb/>
九二枯楊生稊老夫得其女妻无不利稊者楊之秀也<lb/>
以陽處隂能過其本而救其弱者也上无其應心无特<lb/>
吝處過以此无衰不濟也故能令枯楊更生稊老夫更<lb/>
得少妻拯弱興衰莫盛斯爻故无不利也老過則枯少<lb/>
<pb n="7b"/>
過則稚以老分少則稚者長以稚分老則枯者榮過以<lb/>
相與之謂也大過至衰而已至壯以至壯輔至衰應斯<lb/>
義也<lb/>
　　<hi>十七</hi>棟隆則其下榱柱亦不被橈<lb/>
九四棟隆至乎下也正義曰棟隆吉者體居上體以陽<lb/>
處隂能拯救其弱不為下所橈故得棟隆起而𫉬吉也<lb/>
有它吝者以有應在初心不𢎞濶故有它吝也象曰棟<lb/>
隆之吉不橈乎下也者釋棟隆之吉以其能拯于難不<lb/>
<pb n="8a"/>
被橈乎在下故得棟隆吉九四應初行又謙順能拯于<lb/>
難然唯只拯初初謂下也下得其拯猶若所居屋棟隆<lb/>
起下必不橈弱何得云不被橈乎在下但經文云棟橈<lb/>
彖釋棟橈者本末弱也以屋棟橈弱而偏則屋下榱柱<lb/>
亦先弱柱為本榱為末觀此彖辭是已見其義故子産<lb/>
云棟折榱崩僑將壓焉以屋棟橈折則榱柱亦同崩則<lb/>
此義也<lb/>
　　<hi>十七</hi>過之甚而意則善則不可咎<lb/>
<pb n="8b"/>
上六過涉滅頂凶无咎處大過之極過之甚也涉難過<lb/>
甚故至於滅頂凶志在救時故不可咎也頂徐都冷反<lb/>
象曰過渉之凶不可咎也雖凶无咎不害義也正義曰<lb/>
猶龍逢比干憂時危亂不懼誅殺直言深諫以忤無道<lb/>
之主遂至滅亡其意則善而功不成復有何咎責<lb/>
　　<hi>十八</hi>坎險陷之名習有二義<lb/>
䷜<hi>坎下坎上</hi>習坎坎險陷之名也習謂便習之習便習也<lb/>
重也劉云水流行不休故曰習坎徐苦感反本亦作掐<lb/>
<pb n="9a"/>
京劉作欿險也陷也八純卦象水陷陷沒之陷便婢面<lb/>
反通見後<lb/>
　　<hi>十九</hi>内亨外闇内剛外順故行有尚<lb/>
有孚維心亨剛正在内有孚者也陽不外𤼵而在乎内<lb/>
心亨者也行有尚内亨外闇内剛外順以此行險行有<lb/>
尚也正義曰心亨言心得通也行有尚者内亨外闇内剛<lb/>
外柔以此行險事事可上故云行有尚也案諸卦之名皆<lb/>
于卦上不加其字此坎卦之名特加習者以坎為險難故<lb/>
<pb n="9b"/>
特加習名習有二義一者習重也謂上下俱坎是重疊<lb/>
有險險之重疊乃成險之用也二者人之行險先須便<lb/>
習其事乃可得通<lb/>
　　<hi>二十</hi>來之坎居亦坎故曰險且枕<lb/>
六三來之坎坎險且枕入于坎窞勿用既履非其位而<lb/>
又處兩坎之間出則之坎居則亦坎故曰來之坎坎也<lb/>
枕者枕枝而不安之謂也出則无之處則无安故曰險且<lb/>
枕也來之皆坎无所用之徒勞而已險且如字古文及<lb/>
<pb n="10a"/>
鄭向本作檢鄭云木在手曰檢枕徐針鴆反王肅針甚<lb/>
反鄭𤣥云木在首曰枕<lb/>
　　<hi>二十一</hi>四五剛柔相際故尊酒簋貳儉約成禮<lb/>
六四樽酒簋貳用缶納約自牖終无咎處重險而履正<lb/>
以柔居柔履得其位以承于五五亦得位剛柔各得其<lb/>
所不相犯位皆无餘應以相承比明信顯著不存外飾<lb/>
處坎以斯雖復一樽之酒二簋之食瓦缶之器納此至<lb/>
約自進于牖乃可羞之于王公薦之于宗廟故終无咎<lb/>
<pb n="10b"/>
也樽酒音尊絶句簋貳音軌絶句用缶方有反絶句舊<lb/>
讀樽酒簋絶句貳用缶一句象曰樽酒簋貳剛柔際也<lb/>
剛柔相比而相親焉際之謂也正義曰所以一樽之酒<lb/>
貳簋之食得進獻者以六四之柔與九五之剛兩相交<lb/>
際而相親故得以此儉約而為禮也<lb/>
　　<hi>二十二</hi>坎盡平乃无咎明九五未免于咎<lb/>
九五坎不盈祗既平无咎為坎之主而无應輔可以自<lb/>
佐未能盈坎者也坎之不盈則險不盡矣祗辭也為坎<lb/>
<pb n="11a"/>
之主盡平乃无咎故曰祗既平无咎也說既平乃无咎<lb/>
明九五未免於咎也祗音支又祁支反鄭云當為坻小<lb/>
丘也<lb/>
　　<hi>二十三</hi>離以柔為正不可畜剛故畜牝牛吉<lb/>
䷝<hi>離下離上</hi>離利貞亨離之為卦以柔為正故必貞而後<lb/>
乃亨故曰利貞亨也畜牝牛吉柔處于内而履正中牝<lb/>
之善也外强而内順牛之善也離之為體以柔順為主<lb/>
者也故不可以畜剛猛之物而吉於畜牝牛也<lb/>
<pb n="11b"/>
　　<hi>二十四</hi>柔不處内不履正中皆非牝之善<lb/>
正義曰柔處於内而履正中牝之善也者若柔不處於<lb/>
内似婦人而預外事若柔而不履正中則邪僻之行皆<lb/>
非牝之善也<lb/>
　　<hi>二十五</hi>柔麗乎中正故亨謂六五六二<lb/>
正義柔麗乎中正故亨是以畜牝牛吉者釋經亨義也<lb/>
又總釋畜牝牛吉也柔麗于中正謂六五六二之柔皆<lb/>
麗于中中則不偏故云中正以中正為徳故萬事亨以<lb/>
<pb n="12a"/>
中正得通故畜養牝牛而得吉也以牝牛有中正故也<lb/>
案諸卦之彖釋卦名之下乃釋卦下之義于後乃歎而<lb/>
美之此彖既釋卦名即廣歎為卦之美乃釋卦下之義<lb/>
與諸卦不例者此乃夫子隨義則言因文之便此既釋<lb/>
離名麗因廣說日月草木所麗之事然後却明卦下之<lb/>
義更無義例<lb/>
　　<hi>二十六</hi>八純卦象各異此言兩明乃作離<lb/>
象曰明兩至于四方正義曰明兩作離者離為日日為<lb/>
<pb n="12b"/>
明今有上下二離故云明兩作離也案八純之卦論象<lb/>
不同各因卦體事義隨文而𤼵乾坤不論上下之體直<lb/>
總云天行健地𫝑坤以天地之大故總稱上下二體也<lb/>
雷是連續之至水為流注不已義皆取連續相因故震<lb/>
云洊雷坎云洊至也風是摇動相隨之物故云隨風巽<lb/>
也山澤各自為體非相入之物故云兼山艮麗澤兊是<lb/>
兩物各行也今明之為體前後各照故云明兩作離是<lb/>
積聚兩明乃作于離若一明暫絶其離未乆必聚兩明<lb/>
<pb n="13a"/>
前後相續乃得作離卦之美故云大人以繼明照於四<lb/>
方是繼續其明乃得照於四方若明不繼續則不得乆<lb/>
為照臨所以特云明兩作離取不絶之義也作鄭云作<lb/>
起也荀云用也<lb/>
　　<hi>二十七</hi>黄離元吉以居中得位而處于文明<lb/>
六二黄離元吉居中得位以柔處柔履文明之盛而得<lb/>
其中故曰黄離元吉也正義曰黄者中色也離者文明<lb/>
居中得位而處於文明故元吉也故象云得中道以其<lb/>
<pb n="13b"/>
得中央黄色之道也<lb/>
　　<hi>二十八</hi>六五柔乘剛四來害已至於沱嗟<lb/>
六五出涕沱若戚嗟若吉履非其位不勝所履以柔乘<lb/>
剛不能制下下剛而進將來害己憂傷之深至于沱嗟<lb/>
也然所麗在尊四為逆首憂傷至深衆之所助故乃沱<lb/>
嗟而𫉬吉也出如字徐尺遂反王嗣宗勑𩔖反<lb/>
　　<hi>二十九</hi>五為王位而言王公便文以㑹韻<lb/>
正義象曰六五之吉離王公者此釋六五吉義也所以終得<lb/>
<pb n="14a"/>
吉者以其所居在五離附于王公之位被衆所助故得<lb/>
吉也五為王位而言公者此連王而言公取其便文以<lb/>
會韻也離王公音麗鄭作麗王肅云麗王者之後為公<lb/>
梁武力智反<lb/>
　<lb/>
　<lb/>
　<lb/>
　<lb/>
<pb n="14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易要義卷三下<lb/>
</p>
<p>
</p>
  </div>
</body>
</text>
</TEI>
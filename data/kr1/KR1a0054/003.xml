<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
周易要義<hi>綱領</hi>
　　上六經正義表<lb/>
臣無忌等言故祭酒上䕶軍曲阜縣開國子孔頴達宏<lb/>
才碩學名振當時貞觀年中奉詔修撰雖加討覈尚有<lb/>
未周爰降絲綸更令刊定𠡠太尉揚州都督監修國史<lb/>
上柱國趙國公臣無忌司馬上柱國英國公臣勣尚書<lb/>
左僕射兼太子少師監修國史上柱國燕國公臣志寧<lb/>
尚書左僕射兼太子少傅監修國史上䕶軍北平縣開<lb/>
<pb n="1b"/>
國公臣行成光禄大夫侍中兼太子少保監修國史上<lb/>
䕶軍蓚縣開國公臣季輔光禄大夫吏部尚書監修國<lb/>
史上柱國河南郡開國公臣褚遂良銀青光禄大夫守<lb/>
中書令監修國史上騎都尉臣栁奭前諫議大夫𢎞文<lb/>
館學士臣谷那律國子博士𢎞文館學士臣伯莊朝議<lb/>
大夫國子博士臣王徳韶朝散大夫行太學博士臣賈<lb/>
公彦朝散大夫行太學博士𢎞文館直學士臣范義頵<lb/>
朝散大夫行太常博士臣柳宣通直郎守太學博士臣<lb/>
<pb n="2a"/>
齊威宣徳郎守國子助教臣史士𢎞宣徳郎守太常博<lb/>
士臣孔志約右内率府長史𢎞文館直學士臣薛伯珍<lb/>
兼太學助教臣鄭祖𤣥徵事郎守太學助教臣隨徳素<lb/>
徵事郎守四門博士臣趙君賛承務郎守太學助教臣<lb/>
周𤣥達承務郎守四門助教臣李𤣥植儒林郎守四門<lb/>
助教臣王真儒等上禀宸㫖傍摭羣書謹以上聞伏増<lb/>
戰越謹言永徽四年二月二十四日<lb/>
　　二漢祖述江南虛𤣥惟王輔嗣獨冠<lb/>
<pb n="2b"/>
傳易者西都則有丁孟京田東都則有荀劉馬鄭大體<lb/>
更相祖述非有絶倫唯魏世王輔嗣之注獨冠古今所<lb/>
以江左諸儒並傳其學河北學者罕能及之其江南義<lb/>
疏十有餘家皆辭尚虚𤣥義多浮誕原夫易理難窮雖<lb/>
復𤣥之又𤣥至於垂範作則便是有而教有若論住内<lb/>
住外之空就能就所之說斯乃義渉於釋氏非為教於<lb/>
孔門也<lb/>
　　王氏七日來復即易緯六日七分之成數<lb/>
<pb n="3a"/>
至若復卦云七日來復並解云七日當為七月謂陽氣<lb/>
從五月建午而消至十一月建子始復所歴七辰故云<lb/>
七月今案輔嗣注云陽氣始剥盡至來復時凡七日則<lb/>
是陽氣剥盡之後凡經七日始復但陽氣雖建午始消<lb/>
至建戌之月陽氣猶在何得稱七月來復故鄭康成引<lb/>
易緯之說建戌之月以陽氣既盡建亥之月純隂用事<lb/>
至建子之月陽氣始生隔此純隂一卦卦主六日七分<lb/>
舉其成數言之而云七日來復仲尼之緯分明輔嗣之<lb/>
<pb n="3b"/>
注若此康成之說遺跡可尋輔嗣注之於前諸儒背之<lb/>
於後考其義理其可通乎<lb/>
　　先甲先庚王鄭異義<lb/>
蠱卦云先甲三日後甲三日輔嗣注云甲者創制之令<lb/>
又若漢世之時甲令乙令也輔嗣又云令洽乃誅故後<lb/>
之三日又巽卦云先庚三日後庚三日輔嗣注云申命<lb/>
令謂之庚輔嗣又云甲庚皆申命之謂也諸儒同於鄭<lb/>
氏之說以為甲者宣令之日先之三日而用辛也欲取<lb/>
<pb n="4a"/>
改新之義後之三日而用丁也取其丁寧之義王氏注<lb/>
意本不如此而又不顧其注妄作異端<lb/>
　　進疏解姓名<lb/>
謹與朝散大夫行太學博士臣馬嘉運守太學助教臣<lb/>
趙乾叶等對共參議詳其可否至十六年又奉𠡠與前<lb/>
修疏人及給事郎守四門博士上騎都尉蘇徳融等對<lb/>
𠡠使趙𢎞智覆更詳審為之注疏解經凡十卷<lb/>
　　易一名而含三義<lb/>
<pb n="4b"/>
夫易者變化之搃名改換之殊稱聖人初畫八卦設剛<lb/>
柔兩畫象二氣也布以三位象三才也謂之為易取變<lb/>
化之義既義總變化而獨以易為名者易緯乾鑿度云<lb/>
易一名而含三義所謂易也變易也不易也又云易者<lb/>
其徳也鄭𤣥依此義作賛及易論云易一名而含三義<lb/>
易簡一也變易二也不易三也崔覲劉貞簡等並用此<lb/>
義云易者謂生生之徳有易簡之義不易者言天地定<lb/>
位不可相易變易者謂生生之道變而相續皆以緯稱<lb/>
<pb n="5a"/>
不煩不擾澹泊不失此明是易簡之義无為之道故易<lb/>
者易也作難易之音而周簡子云易者易<hi>音亦</hi>也不易也<lb/>
變易也易者易代之名凡有无相代彼此相易皆是易<lb/>
義不易者常體之名有常有體无常无體是不易之義<lb/>
變易者相變改之名兩有相變此為變易張氏何氏並<lb/>
用此義云易者換代之名待奪之義<lb/>
　　重卦有四說當從王氏以伏犧為正<lb/>
孔安國馬融王肅姚信等並云伏犧得河圖而作易是<lb/>
<pb n="5b"/>
則伏犧雖得河圖復須仰觀俯察以相參正然後畫卦<lb/>
伏犧初畫八卦萬物之象皆在其中故繫辭曰八卦成<lb/>
列象在其中矣是也雖有萬物之象其萬物變通之理<lb/>
猶自未備故因其八卦而更重之卦有六爻遂重為六<lb/>
十四卦也繫辭曰因而重之爻在其中矣是也然重卦<lb/>
之人諸儒不同凡有四說王輔嗣等以為伏犧重卦鄭<lb/>
𤣥之徒以為神農重卦孫盛以為夏禹重卦史遷等以<lb/>
為文王重卦其言夏禹及文王重卦者案繫辭神農之<lb/>
<pb n="6a"/>
時已有蓋取諸益與噬嗑以此論之不攻自破其言神<lb/>
農重卦亦未為得今以諸文騐之案說卦云昔者聖人<lb/>
之作易也幽賛於神明而生蓍凡言作者創造之謂也<lb/>
神農以後便是述修不可謂之作也則幽賛用蓍謂伏<lb/>
犧矣故乾鑿度云垂皇策者犧上繫論用蓍云四營而<lb/>
成易十有八變而成卦既言聖人作易十八變成卦明<lb/>
用蓍在六爻之後非三畫之時伏犧用蓍即伏犧已重<lb/>
卦矣說卦又云昔者聖人之作易也將以順性命之理<lb/>
<pb n="6b"/>
是以立天之道曰隂與陽立地之道曰柔與剛立人之<lb/>
道曰仁與義兼三才而兩之故易六畫而成卦既言聖<lb/>
人作易兼三才而兩之又非神農始重卦矣又上繫云<lb/>
易有聖人之道四焉以言者尚其辭以動者尚其變以<lb/>
制器者尚其象以卜筮者尚其占此四者之事皆在六<lb/>
爻之後何者三畫之時未有彖繇不得有尚其辭因而<lb/>
重之始有變動三畫不動不得有尚其變揲蓍布爻方<lb/>
用之卜筮蓍起六爻之後三畫不得有尚其占自然中<lb/>
<pb n="7a"/>
間以制器者尚其象亦非三畫之時今伏犧結繩而為<lb/>
罔罟則是制器明伏犧已重卦矣又周禮小史掌三皇<lb/>
五帝之書明三皇已有書也下繫云上古結繩而治後<lb/>
世聖人易之以書契葢取諸夬既象夬卦而造書契伏<lb/>
犧有書契則有夬卦矣故孔安國書序云古者伏犧氏<lb/>
之王天下也始畫八卦造書契以代結繩之政又曰伏<lb/>
犧神農黄帝之書謂之三墳是也又八卦小成爻象未<lb/>
備重三成六能事畢矣若言重卦起自神農其為功也<lb/>
<pb n="7b"/>
豈比繫辭而已哉何因易緯等數所歴三聖但云伏犧<lb/>
文王孔子竟不及神農明神農但有葢取諸益不重卦<lb/>
矣故今依王輔嗣以伏犧既畫八卦即自重為六十四<lb/>
卦為得其實其重卦之意備在說卦<lb/>
　　連山歸藏代號周易亦取岐陽名<lb/>
案周禮太卜三易云一曰連山二曰歸藏三曰周易杜<lb/>
子春云連山伏犧歸藏黄帝鄭𤣥易賛及易論云夏曰<lb/>
連山殷曰歸藏周曰周易鄭𤣥又釋云連山者象山之<lb/>
<pb n="8a"/>
出雲連連不絶歸藏者萬物莫不歸藏於其中周易者<lb/>
言易道周普无所不備鄭𤣥雖有此釋更无所據之文<lb/>
先儒因此遂為文質之義皆煩而无用今所不取案世<lb/>
譜等羣書神農一曰連山氏亦曰烈山氏黄帝一曰歸<lb/>
藏氏既連山歸藏並是代號則周易稱周取𡵨陽地名<lb/>
毛詩云周原膴膴是也又文王作易之時正在羑里周<lb/>
徳未興猶是殷世也故題周别於殷以此文王所演故<lb/>
謂之周易其猶周書周禮題周以别餘代故易緯云因<lb/>
<pb n="8b"/>
代以題周是也先儒又兼取鄭說云既指周代之名亦<lb/>
是普徧之義雖欲无所遐棄亦恐未可盡通其易題周<lb/>
因代以稱周是先儒更不别解唯皇甫謐云文王在羑<lb/>
里演六十四卦著七八九六之爻謂之周易以此文王<lb/>
安周字<lb/>
　　一說卦爻辭皆文王一說爻辭周公<lb/>
其周易繫辭凡有二說一說所以卦辭爻辭並是文王<lb/>
所作知者案繫辭云易之興也其於中古乎作易者其<lb/>
<pb n="9a"/>
有憂患乎又曰易之興也其當殷之末世周之盛徳邪<lb/>
當文王與紂之事邪又乾鑿度云垂皇策者犧卦道演<lb/>
徳者文成命者孔通卦騐又云蒼牙通靈昌之成孔演<lb/>
命明道經凖此諸文伏犧制卦文王繫辭孔子作十翼<lb/>
易歴三聖只謂此也故史遷云文王囚而演易即是作<lb/>
易者其有憂患乎鄭學之徒並依此說也二以為騐爻<lb/>
辭多是文王後事案升卦六四王用享於岐山武王剋<lb/>
殷之始追號文王為王若爻辭是文王所制不應云王<lb/>
<pb n="9b"/>
用亨於岐山又明夷六五箕子之明夷武王觀兵之後<lb/>
箕子始被囚奴文王不宜豫言箕子之明夷又既濟九<lb/>
五東鄰殺牛不如西鄰之禴祭說者皆云西鄰謂文王<lb/>
東鄰謂紂文王之時紂尚南靣豈容自言已徳受福勝<lb/>
殷又欲抗君之國遂言東西相鄰而已又左傳韓宣子<lb/>
適魯見易象云吾乃知周公之徳周公被流言之謗亦<lb/>
得為憂患也騐此諸說以為卦辭文王爻辭周公馬融<lb/>
陸績等並同此說今依而用之所以只言三聖不數周<lb/>
<pb n="10a"/>
公者以父統子業故也<lb/>
　　上下二篇文王所定<lb/>
案乾鑿度云孔子曰陽三隂四位之正也故易卦六十<lb/>
四分為上下而象隂陽也夫陽道純而奇故上篇三十<lb/>
所以象陽也隂道不純而偶故下篇三十四所以法隂<lb/>
也乾坤者隂陽之本始萬物之祖宗故為上篇之始而<lb/>
尊之也離為日坎為月日月之道隂陽之經所以始終<lb/>
萬物故以坎離為上篇之終也咸恒者男女之始夫婦<lb/>
<pb n="10b"/>
之道也人道之興必由夫婦所以奉承祖宗為天地之<lb/>
主故為下篇之始而貴之也既濟未濟為最終者所以<lb/>
明戒慎而全王道也以此言之則上下二篇文王所定<lb/>
夫子作緯以釋其義也<lb/>
　　鄭學隨經分彖象通為十翼<lb/>
其彖象等十翼之辭以為孔子所作先儒更无異論但<lb/>
數十翼亦有多家既文王易經本分為上下二篇則區<lb/>
域各别彖象釋卦亦當隨經而分故一家數十翼云上<lb/>
<pb n="11a"/>
彖一下彖二上象三下象四上繫五下繫六文言七說<lb/>
卦八序卦九雜卦十鄭學之徒並同此說故今亦依之<lb/>
　　自商瞿至漢晉傳易不絶<lb/>
孔子既作十翼易道大明自商瞿已後傳授不絶案儒<lb/>
林傳云商瞿子木本受易於孔子以授魯橋庇子庸子<lb/>
庸授江東馯臂子弓子弓授燕周醜子家子家授東武<lb/>
孫虞子乘子乘授齊田何子莊及秦燔書易為卜筮之<lb/>
書獨得不禁故傳授者不絶漢興田何授東武王同子<lb/>
<pb n="11b"/>
中及雒陽周王孫梁人丁寛齊服生皆著易傳數篇同<lb/>
授菑川楊何字叔元叔元傳京房京房傳梁丘賀賀授<lb/>
子臨臨授御史大夫王駿其後丁寛又别授田王孫孫<lb/>
授施犨犨授張禹禹授彭宣此前漢大畧傳授之人也<lb/>
其後漢則有馬融荀爽鄭𤣥劉表虞翻陸績等及王輔<lb/>
嗣也<lb/>
　　孟喜前已題上下經字緯文鄙偽<lb/>
但子夏傳云雖分為上下二篇未有經字經字是後人<lb/>
<pb n="12a"/>
所加不知起自誰始案前漢孟喜易本云分上下二經<lb/>
是孟喜之前已題經字孝經緯稱易建八卦序六十四<lb/>
卦轉成三百八十四爻運機布度其氣轉易故稱經也<lb/>
但緯文鄙偽不可全信<lb/>
</p>
<p>
</p>
  </div>
</body>
</text>
</TEI>
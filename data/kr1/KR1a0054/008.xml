<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周易要義卷二下</head>
    <p>
<pb n="1a"/>
欽定四庫全書<lb/>
　周易要義卷二下　　　　宋　魏了翁　輯<lb/>
　豫至觀<lb/>
　　<hi>一</hi>豫無四徳逸豫不可常行<lb/>
䷏<hi>坤下震上</hi>豫利建侯行師正義曰謂之豫者取逸豫之<lb/>
義以和順而動動不違衆衆皆說豫故謂之豫也動而<lb/>
衆說故可利建侯也以順而動不加无罪故可以行師<lb/>
也无四徳者以逸豫之事不可以常行豫餘慮反悅豫<lb/>
<pb n="1b"/>
也備豫也馬云豫樂震宫一世卦<lb/>
　　<hi>二</hi>彖所嘆者十二卦或時或時用時義<lb/>
豫之時義大矣哉者歎美為豫之善言于逸豫之時其<lb/>
義大矣此歎卦也凡言不盡意者不可煩文具説故歎<lb/>
之以示情使後生思其餘藴得意而忘言也然歎卦有<lb/>
三體一直歎時如大過之時大矣哉之例是也二歎時<lb/>
并用如險之時用大矣哉之例是也三歎時并義豫之<lb/>
時義大矣哉之例是也夫立卦之體各象其時時有屯<lb/>
<pb n="2a"/>
夷事非一揆故爻來適時有凶有吉人之生世亦復如<lb/>
斯或逢治世或遇亂時出處存身此道豈小故曰大矣<lb/>
哉也然時運雖多大體不出四種者一者治時頥養之<lb/>
世是也二者亂時大過之世是也三者離散之時解緩<lb/>
之世是也四者改易之時革變之世是也故舉此四卦<lb/>
之時為歎餘皆可知言用者謂適時之用也雖知居時<lb/>
之難此事不小而未知以何而用之耳故坎睽蹇之時<lb/>
宜用君子小人勿用用險取濟不可為常斟酌得宜是<lb/>
<pb n="2b"/>
用時之大畧舉險難等三卦餘從可知矣又言義者姤<lb/>
卦注云凡言義者不盡於所見中有意謂者也是其時<lb/>
皆有義也畧明佚樂之世相隨相遇之日隐遯覊旅之<lb/>
時凡五卦其義不小則餘卦亦可知也今所歎者十二<lb/>
卦足以𤼵明大義恢𢎞妙理者也凡於彖之末歎云大<lb/>
哉者凡一十二卦若豫旅遯姤凡四卦皆云時義案姤<lb/>
卦注云凡言義者不盡於所見中有意謂以此言之則<lb/>
四卦卦各未盡其理其中更有餘意不可盡申故總云<lb/>
<pb n="3a"/>
義也隨之一卦亦言義但與四卦其文稍别四卦皆云<lb/>
時義隨卦則隨時之義者非但其中别有義意又取隨<lb/>
逐其時故變云隨時之義大矣哉睽蹇坎此三卦皆云<lb/>
時用案睽卦注云睽離之時非小人之所能用蹇卦亦<lb/>
云非小人之所能用此二卦言大矣哉者則是大人能<lb/>
用故云大矣哉其中更无餘義唯大人能用故云用不<lb/>
云義也坎卦時用則與睽蹇稍别注云非用之常用有<lb/>
時也謂坎險之事時之須用利益乃大與睽蹇時用文<lb/>
<pb n="3b"/>
同而義異也解之時革之時頥之時大過之時此四卦<lb/>
直云時不云義與用也案解卦注難解之時非治難時故<lb/>
不言用體盡於解之名無有幽𨼆故不曰義以此注言<lb/>
之直云時者尋卦之名則其意具盡中間更無餘義<lb/>
　　<hi>三</hi>雷出地而奮動法此作樂薦配<lb/>
象曰雷出地奮豫先王以作樂崇徳殷薦之上帝以配<lb/>
祖考正義曰案諸卦之象或云雲上于天或云風行天<lb/>
上以𩔖言之今此應云雷出地上乃云雷出地奮豫者<lb/>
<pb n="4a"/>
雷是陽氣之聲奮是震動之狀雷既出地震動萬物被<lb/>
陽氣而生各皆逸豫故云雷出地奮豫也先王以作樂<lb/>
崇徳者雷是鼔動故先王法此鼓動而作樂崇盛徳業<lb/>
樂以𤼵揚盛徳故也殷薦之上帝者用此殷盛之樂薦<lb/>
祭上帝也象雷出地而向天也以配祖考者謂以祖考<lb/>
配上帝用祖用考若周夏正郊天配靈威仰以祖后稷<lb/>
配也配祀明堂五方之帝以考文王也故云以配祖考<lb/>
也奮方問反殷于勤反馬云盛也說文云作樂之盛稱<lb/>
<pb n="4b"/>
殷<lb/>
　　<hi>四</hi>六二介于石順不茍從豫不違中<lb/>
六二介于石不終日貞吉處豫之時得位履中安夫貞<lb/>
正不茍求豫者也順不茍從豫不違中是以上交不諂<lb/>
下交不瀆明禍福之所生故不茍說辨必然之理故不<lb/>
改其操介如石焉不終日明矣介音界纎介古文作砎<lb/>
鄭故八反云謂磨砎也馬作扴云觸小石聲荀說音恱<lb/>
正義象曰不終日貞吉以中正者釋貞吉之義所以見其惡<lb/>
<pb n="5a"/>
事即能離去不待終日守正吉者以此六二居中守正<lb/>
順不茍從豫不違中故不須待其一日終守貞吉也<lb/>
　　<hi>五</hi>盱豫謂睢盱而豫姚引詩旴日始旦<lb/>
六三盱豫悔遲有悔居下體之極處兩卦之際履非其<lb/>
位承動豫之主若其睢盱而豫悔亦生焉遲而不從豫<lb/>
之所疾位非所據而以從豫進退離悔宜其然矣盱香<lb/>
于反睢盱也向云睢盱小人喜悅之貌王肅云盱大也<lb/>
鄭云誇也説文云張目也字林火孤反又火于反子夏<lb/>
<pb n="5b"/>
作紆京作汙姚作旴云日始出引詩旴日始旦睢香維<lb/>
反説文云仰日也字林火佳反<lb/>
　　<hi>六</hi>衆隂由一陽以豫故勿疑則朋合疾<lb/>
九四由豫大有得勿疑朋盍簮處豫之時居動之始獨<lb/>
體陽爻衆隂所從莫不由之以得其豫故曰由豫大有<lb/>
得也夫不信于物物亦疑焉故勿疑則朋合疾也盍合<lb/>
也簮疾也由豫由從也鄭云用也馬作猶云猶豫疑也<lb/>
盍胡獵反合也簮徐側林反子夏傳同疾也鄭云速也<lb/>
<pb n="6a"/>
埤蒼同王肅又祖感反古文作貸京作橬馬作臧荀作<lb/>
宗虞作戠戠叢合也蜀才本依京義從鄭若能不疑于<lb/>
物以信待之則衆隂羣朋合聚而疾來也正義象曰由豫大<lb/>
有得志大行者釋由豫大有得之意衆隂既由之而豫<lb/>
大有所得是志意大行也<lb/>
　　<hi>七</hi>凡隨有元亨利貞乃无咎<lb/>
䷐<hi>震下兑上</hi>隨元亨利貞无咎正義曰元亨者于相隨之<lb/>
世必大得亨通若其不大亨通則元以相隨逆于時也<lb/>
<pb n="6b"/>
利貞者相隨之體須利在得正隨而不正則邪僻之道<lb/>
必須利貞也无咎者有此四徳乃无咎以茍相從涉於<lb/>
朋黨故必須四徳乃无咎也凡卦有四徳者或其卦當<lb/>
時之義即有四徳如乾坤屯臨无妄此五卦之時即能<lb/>
四徳備具其隨卦以惡相隨則不可也有此四徳乃无<lb/>
咎无此四徳則有咎也與前五卦其義稍别隨從也震<lb/>
宫歸魂卦<lb/>
　　<hi>八</hi>六二係初九小子則失九五丈夫<lb/>
<pb n="7a"/>
六二係小子失丈夫隂之為物以處隨世不能獨立必<lb/>
有係也居隨之時體分柔弱而以乘夫剛動豈能秉志<lb/>
違於所近隨此失彼弗能兼與五處已上初處已下故<lb/>
曰係小子失丈夫也正義曰小子謂初九也丈夫謂九<lb/>
五也初九處卑故稱小子五居尊位故稱丈夫六二既<lb/>
是隂柔不能獨立所處必近係屬初九故云係小子既<lb/>
屬初九則不得往應於五故云失丈夫也象曰係小子<lb/>
弗兼與者釋係小子之意既隨此初九則失彼九五丈<lb/>
<pb n="7b"/>
夫是不能兩處兼有<lb/>
　　<hi>九</hi>六三舎初係四非正應故利居貞<lb/>
六三係丈夫失小子隨有求得利居貞隂之為物以處<lb/>
隨世不能獨立必有係也雖體下卦二已據初將何所<lb/>
附故舎初係四志在丈夫四俱无應亦欲於已隨之則<lb/>
得其所求矣故曰隨有求得也應非其正以係於人何<lb/>
可以妄故利居貞也初處已下四處已上故曰係丈夫<lb/>
失小子也象曰係丈夫志舎下也下謂初也<lb/>
<pb n="8a"/>
　　<hi>十</hi>輔嗣甲創制庚申命諸儒用辛丁<lb/>
䷑<hi>巽下艮上</hi>蠱元亨利涉大川先甲三日後甲三日正義<lb/>
曰蠱者事也有事營為則大得亨通有為之時利在拯<lb/>
難故利涉大川也先甲三日後甲三日者甲者創制之<lb/>
令既在有為之時不可因仍舊令今用創制之令以治<lb/>
於人人若犯者未可即加刑罰以民未習故先此宣令<lb/>
之前三日殷勤而語之又於此宣令之後三日更丁寧<lb/>
而語之其人不從乃加刑罰也其褚氏何氏周氏等並<lb/>
<pb n="8b"/>
同鄭義以為甲者造作新令之日甲前三日取改過自<lb/>
新故用辛也甲後三日取丁寧之義故用丁也今案輔<lb/>
嗣注甲曰創制之令不云創制之日又巽卦九五先庚<lb/>
三日後庚三日輔嗣注申命令為之庚輔嗣又云甲庚<lb/>
皆申命之謂則輔嗣不以甲為創制之日而諸儒不顧<lb/>
輔嗣注㫖妄作異端非也蠱音古事也惑也亂也左傳<lb/>
云于文皿蟲為蠱又云女惑男風落山謂之蠱徐又姬<lb/>
祖反一音故巽宫歸魂卦先息薦反彖并注同後胡豆<lb/>
<pb n="9a"/>
反<lb/>
　　<hi>十一</hi>物蠱必有事非訓蠱為事<lb/>
彖曰蠱剛至天行也正義曰剛上而柔下巽而止蠱者<lb/>
此釋蠱卦之名并明稱蠱之義也以上剛能斷制下柔<lb/>
能施令巽順止靜故可以有為也褚氏云蠱者惑也物<lb/>
既惑亂終致損壊當須有事也有為治理也故序卦云<lb/>
蠱者事也謂物蠱必有事非謂訓蠱為事義當然也蠱<lb/>
元亨而天下治者釋元亨之義以有為而得元亨是天<lb/>
<pb n="9b"/>
下治理也利涉大川往有事也者釋利涉大川也蠱者<lb/>
有為之時拔拯危難往當有事故利涉大川此則假外<lb/>
象以喻危難也先甲三日後甲三日終則有始天行者<lb/>
釋先甲三日後甲三日之義也民之犯令告之已終更<lb/>
復從始告之殷勤不已若天之行四時既終更復從春<lb/>
為始象天之行故云天行也釋注蠱者至四時也正義<lb/>
曰蠱者有事待能之時者物既蠱壊須有事營為所作<lb/>
之事非賢能不可故經云幹父之蠱幹則能也<lb/>
<pb n="10a"/>
　　<hi>十二</hi>甲為日首故漢令重者曰甲令<lb/>
甲者創制之令者甲為十日之首創造之令為在後諸<lb/>
令之首故以創造之令謂之為甲故漢時謂令之重者<lb/>
謂之甲令則此義也<lb/>
　　<hi>十三</hi>使民曉新令然後誅兼通責讓<lb/>
創制不可責之以舊者以人有犯令而致罪者不可責<lb/>
之舊法有犯則刑故須先後三日殷勤語之使曉知新<lb/>
令而後乃誅誅謂兼通責讓之罪非專謂誅殺也說音<lb/>
<pb n="10b"/>
悦創初亮反此俗字也依字作剏<lb/>
　　<hi>十四</hi>振民象山下有風育徳象山在上<lb/>
象曰山下至育徳正義曰必云山下有風者風能摇動<lb/>
散布潤澤今山下有風取君子能以恩澤下振于民育<lb/>
養已徳振民象山下有風育徳象山在上也振舊之慎<lb/>
反濟也師讀音真振振仁厚也育王肅作毓古育字<lb/>
　　<hi>十五</hi>有子考无咎散文父在亦稱考<lb/>
初六幹父之蠱有子考无咎厲終吉處事之首始見任<lb/>
<pb n="11a"/>
者也以柔巽之質幹父之事能承先軌堪其任者也故<lb/>
曰有子也任為事首能堪其事考乃无咎也故曰有子<lb/>
考无咎也當事之首是以危也能堪其事故終吉也有<lb/>
子考无咎絶句周依馬王肅以考絶句正義象曰幹父之<lb/>
蠱意承考者釋幹父之蠱義凡堪幹父事不可小大損益<lb/>
一依父命當量事制宜以意承考而已對文父沒稱考<lb/>
若散而言之生亦稱考若康誥云大傷厥考心是父在<lb/>
稱考此避幹父之文故變云考也<lb/>
<pb n="11b"/>
　　<hi>十六</hi>幹母不可貞猶不失中道<lb/>
九二幹母至中道也正義曰居内處中是幹母事也不<lb/>
可貞者婦人之性難可全正宜屈已剛不可固守貞正<lb/>
故云不可貞也象曰得中道者釋幹母之蠱義雖不能<lb/>
全正猶不失在中之道故云得中道也<lb/>
　　<hi>十七</hi>臨八月凶謂丑至申三隂盛<lb/>
䷒<hi>兊下坤上</hi>臨元亨利貞至于八月有凶正義曰案序卦<lb/>
云臨大也以陽之浸長其徳壯大可以監臨于下故曰<lb/>
<pb n="12a"/>
臨也剛既浸長說而且順又以剛居中有應於外大得<lb/>
亨通而利正也故曰元亨利貞也至于八月有凶者以<lb/>
物盛必衰隂長陽退臨為建丑之月從建丑至于八月<lb/>
建申之時三隂既盛三陽方退小人道長君子道消故<lb/>
八月有凶也以盛不可終保聖人作易以戒之也臨如<lb/>
字序卦云大也坤宫二世卦<lb/>
　　<hi>十八</hi>臨元亨利貞謂大亨以正<lb/>
彖曰臨剛至不乆也正義曰臨剛浸而長說而順者此<lb/>
<pb n="12b"/>
釋臨義也據諸卦之例說而順之下應以臨字結之此<lb/>
无臨字者以其剛中而應亦是臨義故不得于剛中之<lb/>
上而加臨也剛中而應大亨以正天之道者天道以剛<lb/>
居中而下與地相應使物大得亨通而利正故乾卦元<lb/>
亨利貞今此臨卦其義亦然故云天之道也<lb/>
　　<hi>十九</hi>八月子至未寅至酉五至申凡三說<lb/>
八月者何氏云從建子陽生至建未為八月褚氏云自<lb/>
建寅至建酉為八月今案此注云小人道長君子道消<lb/>
<pb n="13a"/>
宜據否卦之時故以臨卦建丑而至否卦建申為八月<lb/>
也<lb/>
　　<hi>二十</hi>宗廟可觀莫盛于盥注引禘灌<lb/>
䷓<hi>坤下巽上</hi>觀盥而不薦有孚顒若王道之可觀者莫盛<lb/>
乎宗廟宗廟之可觀者莫盛於盥也至薦簡畧不足復<lb/>
觀故觀盥而不觀薦也孔子曰禘自既灌而往者吾不<lb/>
欲觀之矣盡夫觀盛則下觀而化矣故觀至盥則有孚<lb/>
顒若也觀官喚反示也乾宫四世卦盥音管<lb/>
<pb n="13b"/>
　　<hi>二十一</hi>神道謂不以刑制使物如天使四時<lb/>
聖人以神道設教而天下服矣統說觀之為道不以刑<lb/>
制使物而以觀感化物者也神則無形者也不見天之<lb/>
使四時而四時不忒不見聖人使百姓而百姓自服也<lb/>
　　<hi>二十二</hi>大觀之時而為童觀小人之道<lb/>
初六童觀小人无咎君子吝處于觀時而最逺朝美體<lb/>
於隂柔不能自進无所鍳見故曰童觀趣順而已无所<lb/>
能為小人之道也故曰小人无咎君子處大觀之時而<lb/>
<pb n="14a"/>
為童觀不亦鄙乎童觀馬云童猶獨也鄭云稚也逺𡊮<lb/>
萬反朝直遥反<lb/>
　　<hi>二十三</hi>觀卦中或音官或去聲讀<lb/>
童觀闚觀皆讀為去聲也觀國如字或音官喚反盡夫<lb/>
觀盛故觀至大觀在上王肅音官以觀天下徐唯此一<lb/>
字作官音觀盥而不薦觀之為道而以觀感風行地上<lb/>
觀處于觀時君子處大觀之時大觀廣鍳亦音官居觀<lb/>
之時為觀之主觀之盛也從盡夫觀以下並官喚反餘<lb/>
<pb n="14b"/>
不出者並音官<lb/>
　　<hi>二十四</hi>觀我生君子謂觀民以察已<lb/>
九五觀我生君子无咎居于尊位為觀之主宣𢎞大化<lb/>
光于四表觀之極者也上之化下猶風之靡草故觀民<lb/>
之俗以察已道百姓有罪在予一人君子風著已乃无<lb/>
咎上為化主將欲自觀乃觀民也象曰觀我生觀民也<lb/>
正義曰九五居尊為觀之主四海之内由我而化我教<lb/>
化善則天下有君子之風教化不善則天下著小人之<lb/>
<pb n="15a"/>
俗故觀民以察我道有君子之風著則无咎也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易要義卷二下<lb/>
</p>
<p>
</p>
  </div>
</body>
</text>
</TEI>
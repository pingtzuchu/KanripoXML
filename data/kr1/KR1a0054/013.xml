<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周易要義卷五上</head>
    <p>
<pb n="1a"/>
欽定四庫全書<lb/>
　周易要義卷五上　　　　宋　魏了翁　輯<lb/>
　夬至井<lb/>
　　<hi>一</hi>夬以剛决柔可告邑不利即戎利有攸往<lb/>
䷪<hi>乾下兑上</hi>夬揚于王庭孚號有厲告自邑不利即戎利<lb/>
有攸往夬與剥反者也剥以柔變剛至于剛幾盡夬以<lb/>
剛决柔如剥之消剛剛隕則君子道消柔消則小人道<lb/>
隕正義曰夬决也此隂消陽息之卦也陽長至五五陽<lb/>
<pb n="1b"/>
共决一隂故名爲夬也揚于王庭者明行决斷之法號<lb/>
號令也行决之法先須號令夬以剛决柔則是用明信之<lb/>
法而宣其號令如此即柔邪者危故曰孚號有厲也以<lb/>
剛制斷行令于邑可也若用剛即戎尚力取勝爲物所<lb/>
疾以此用師必有不利故曰告自邑不利即戎雖不利<lb/>
即戎然剛徳不長則柔邪不消故陽爻宜有所往夬道<lb/>
乃成故曰利有攸往也夬古怪反决也坤宫五世卦<lb/>
　　<hi>二</hi>澤上於天夬君子施下忌德<lb/>
<pb n="2a"/>
象曰澤上至則忌正義曰澤上于天夬者澤性潤下雖<lb/>
復澤上于天决來下潤此事必然故是夬之象也君子<lb/>
以施禄及下居德則忌者忌禁也夬有二義象則澤來<lb/>
潤下彖則明法決斷所以君子法此夬義威惠兼施雖<lb/>
復施禄及下其在身居德復須明其禁令合于健而能<lb/>
説决而能和故曰君子以施禄及下居徳則忌<lb/>
　　<hi>三</hi>往不勝爲咎言不勝之理在往前<lb/>
初九壯于前趾往不勝爲咎居健之初爲决之始宜審<lb/>
<pb n="2b"/>
其策以行其事壯其前趾往而不勝宜其咎也象曰不<lb/>
勝而往咎也不勝之理在往前也正義曰不勝而往咎<lb/>
者經稱往不勝爲咎象云不勝而往咎翻其文者蓋暴<lb/>
虎馮河孔子所忌謬于用壯必无勝理孰知不勝果决<lb/>
而往所以致于咎過故注云不勝之理在往前也<lb/>
　　<hi>四</hi>九三獨行以應小人故若濡有愠<lb/>
九三壯于頄有凶君子夬夬獨行遇雨若濡有愠无咎<lb/>
頄面勸也謂上六也最處體上故曰顴也剥之六三以<lb/>
<pb n="3a"/>
應陽爲善夫剛長則君子道興隂盛則小人道長然則<lb/>
處隂長而助陽則善處剛長而助柔則凶矣夬爲剛長<lb/>
而三獨應上六助于小人是以凶也君子處之必能棄<lb/>
夫情累决之不疑故曰夬夬也若不與衆陽爲羣而獨<lb/>
行殊志應于小人則受其困焉遇雨若濡有恨而无所<lb/>
咎也頄求龜反顴也又音求又丘倫反翟云面顴頰間<lb/>
骨也鄭作頯頯夾面也王肅音龜江氏音琴威反蜀才<lb/>
作仇<lb/>
<pb n="3b"/>
　　<hi>五</hi>經言有愠象云无咎爻象各義<lb/>
正義曰象曰君子夬夬終无咎者衆陽决隂獨與上六<lb/>
相應是有咎也若能夬夬決之不疑則終无咎矣然則<lb/>
象云无咎自釋君子夬夬非經之无咎也<lb/>
　　<hi>六</hi>四聞言不信象以聰不明釋之<lb/>
九四臀无膚其行次且牽羊悔亡聞言不信下剛而進<lb/>
非己所據必見侵傷失其所安故臀无膚其行次且也<lb/>
羊者牴狠難移之物謂五也五爲夬主非下所侵若牽<lb/>
<pb n="4a"/>
于五則可得悔亡而已剛亢不能納言自任所處聞言<lb/>
不信以斯而行凶可知矣臀徐徒敦反次本亦作趑或<lb/>
作<graphic n="KR3027" url="https://raw.githubusercontent.com/kanripo/KR-Gaiji/master/images/KR3027.png" mimeType="image/png"/>説文及鄭作趀同七私反注下同馬云欲行不前<lb/>
也説文倉卒也下卦放此且本亦作趄或作跙同七餘<lb/>
反注及下同馬云語助也王肅云趑趄行止之疑也下<lb/>
卦放此象曰其行次且位不當也聞言不信聰不明也<lb/>
同於噬嗑㓕耳之凶正義曰四既聞言不信不肯牽係<lb/>
于五則必被侵克致凶而經无凶文象稱聰不明者與<lb/>
<pb n="4b"/>
噬嗑上九辭同彼以不明釋凶知此亦爲凶也<lb/>
　　<hi>七</hi>九五剛決柔如決莧草然而未光<lb/>
九五莧陸至未光也正義曰莧陸夬夬中行无咎者莧<lb/>
陸草之柔脆者也夬之爲義以剛決柔以君子除小人<lb/>
者也五處尊位爲夬之主親决上六决之至易也如決<lb/>
莧草然故曰莧陸夬夬也但以至尊而敵于至賤雖其<lb/>
克勝不足貴也特以中行之故纔得无咎故曰中行无<lb/>
咎象曰中未光者雖復居中而行以其親決上六以尊<lb/>
<pb n="5a"/>
敵卑未足以爲光大也<lb/>
　　<hi>八</hi>或莧陸爲一或爲二子夏剛下柔上<lb/>
釋注莧陸草之柔脆者正義曰子夏傳云莧陸木根草<lb/>
莖剛下柔上也馬融鄭𤣥王肅皆云莧陸一名商陸皆<lb/>
以莧陸爲一董遇云莧人莧也陸商陸也以莧陸爲二<lb/>
案注直云草之柔脆似亦以爲一同于子夏等也<lb/>
　　<hi>九</hi>一柔遇五剛如滛壯之女勿用取<lb/>
䷫<hi>巽下乾上</hi>姤女壯勿用取女正義曰姤遇也此卦一柔<lb/>
<pb n="5b"/>
而遇五剛故名爲姤施之于人則是一女而遇五男滛<lb/>
壮至甚故戒之曰此女壯甚勿用取此女也姤古豆反<lb/>
薛云古文作遘鄭同序卦及彖皆云遇也乾宫一世卦<lb/>
　　<hi>十</hi>風行天下无物不遇后法之施命<lb/>
象曰天下有風姤后以施命誥四方正義曰風行天下<lb/>
則无物不遇故爲遇象后以施命誥四方者風行草偃<lb/>
天之威令故人君法此以施教命誥于四方也<lb/>
　　<hi>十一</hi>姤初繫金柅貞吉豕蹢躅則凶<lb/>
<pb n="6a"/>
初六繫于至道牽也正義曰繫于金柅貞吉者金者堅<lb/>
剛之物柅者制動之主謂九四也初六隂質若繫于正<lb/>
應以從于四則貞而吉矣故曰繫于金柅貞吉也有攸<lb/>
往見凶者若不牽于一而有所行往則唯凶是見矣故<lb/>
曰有攸往見凶羸豕孚蹢躅者初六處遇之初以一柔<lb/>
而承五剛是不繫金柅有所往者也不繫而往則如羸<lb/>
豕之務躁而蹢躅然也隂質而滛躁牝豕特甚焉故取<lb/>
以爲喻象曰柔道牽者隂柔之道必須有所牽繫也正<lb/>
<pb n="6b"/>
義曰柅之爲物衆説不同王肅之徒皆爲織績之器婦<lb/>
人所用惟馬云柅者在車之下所以止輪令不動者也<lb/>
王注云柅者制動之主蓋與馬同<lb/>
　　<hi>十二</hi>初未應已爲包有魚擅人之物故不及賔<lb/>
九二包有魚无咎不利賔初隂而窮下故稱魚不正之<lb/>
隂處遇之始不能逆近者也初自樂來應已之厨非爲<lb/>
犯奪故无咎也擅人之物以爲己惠義所不爲故不利<lb/>
賔也包本亦作庖同白交反下同鄭百交反虞云白茅<lb/>
<pb n="7a"/>
苞之荀作胞正義象曰義不及賔者言有他人之物於<lb/>
義不可及賔也<lb/>
　　<hi>十三</hi>五含章而未發志不舍命不可殞<lb/>
九五以把包𤓰含章有隕自天把之爲物生于肥地者<lb/>
也包𤓰爲物繫而不食者也九五履得尊位而不遇其<lb/>
應得地而不食含章而未發不遇其應命未流行然處<lb/>
得其所體剛居中志不舍命不可傾隕正義象曰中正者中<lb/>
正故有美无應故含章而不發若非九五中正則无美<lb/>
<pb n="7b"/>
可含故舉爻位而言中正也志不舍命者雖命未流行<lb/>
而居尊當位志不舍命先儒説把亦有不同馬云杞大<lb/>
木也左傳云把梓皮革自楚往則爲杞梓之杞子夏傳<lb/>
曰作杞匏𤓰薛虞記云把把柳也把性柔靱宜屈撓似<lb/>
匏𤓰又爲把桞之把案王氏云生于肥地蓋以把爲今<lb/>
之枸把也<lb/>
　　<hi>十四</hi>物衆歸巳孝徳乃洽故謂有廟<lb/>
䷬<hi>坤下兑上</hi>萃亨聚乃通也萃在季反彖及序卦皆云聚<lb/>
<pb n="8a"/>
也兑宫二世卦亨王肅本同馬鄭陸虞等並無此字萃<lb/>
亨至有攸往正義曰萃卦名也又萃聚也聚集之義也<lb/>
能招民聚物使物歸聚于已故名爲萃也亨者通也擁<lb/>
隔不通无由得聚聚之爲事其道必通故云萃亨王假<lb/>
有廟者假至也天下崩離則民怨神怒雖復享祀與无<lb/>
廟同王至大聚之時孝德乃洽始可謂之有廟矣故曰<lb/>
王假有廟<lb/>
　　<hi>十五</hi>物聚必有主利見大人用大牲吉<lb/>
<pb n="8b"/>
利見大人亨利貞者聚而无主不散則亂惟有大徳之<lb/>
人能𢎞正道乃得常通而利正故曰利見大人亨利貞<lb/>
也用大牲吉者大人爲主聚道乃全以此而用大牲神<lb/>
明降福故曰用大牲吉也利有攸往者人聚神祐何往<lb/>
不利<lb/>
　　<hi>十六</hi>聚㑹不可无備故除治戎器<lb/>
象曰澤上至不虞正義曰澤上于地則水潦聚故曰澤<lb/>
上于地萃也除者治也人既聚㑹不可无防備故君子<lb/>
<pb n="9a"/>
于此之時修治戎器以戒備不虞也上時掌反除器如<lb/>
字本亦作儲又作治王肅姚陸云除猶修治師同鄭云<lb/>
除去也蜀才云除去戎器修行文德也<lb/>
　　<hi>十七</hi>初應四而三承之故有亂萃號笑<lb/>
初六有孚不終乃亂乃萃若號一握爲笑勿恤往无咎<lb/>
有應在四而三承之心懷嫌疑故有孚不終也不能守<lb/>
道以結至好迷務競争故乃亂乃萃也一握者小之貌<lb/>
也爲笑者儒劣之貌也已爲正配三以近寵若安夫卑<lb/>
<pb n="9b"/>
退謙以自牧則勿恤而往无咎也若號絶句户報反馬<lb/>
鄭王肅王廙户羔反握烏學反傅氏作渥鄭云握當讀<lb/>
爲夫三爲屋之屋<lb/>
　　<hi>十八</hi>六二獨正易危故孚信利薄祭<lb/>
六二引吉无咎孚乃利用禴居萃之時體柔當位處坤<lb/>
之中巳獨處正與衆相殊異操而聚民之多僻獨正者<lb/>
危未能變體以逺于害故必見引然後乃吉而无咎也<lb/>
禴殷春祭名也四時祭之省者也居聚之時處于中正<lb/>
<pb n="10a"/>
而行以忠信故可以省薄薦于鬼神也禴羊略反馬王<lb/>
肅同鄭云夏祭名<lb/>
　　<hi>十九</hi>陽爻不當尊位用見大人乃勿恤<lb/>
䷭<hi>巽下坤上</hi>升元亨用見大人勿恤巽順可以升陽爻不<lb/>
當尊位无嚴剛之正則未免于憂故用見大人乃勿恤<lb/>
也震宫四世卦<lb/>
　　<hi>二十</hi>地中生木升積小善成大名之象<lb/>
象曰地中至髙大正義曰地中生木升者地中生木始<lb/>
<pb n="10b"/>
于細微以至高大故爲升象也君子以順徳積小以<lb/>
髙大者地中生木始于毫末終至合抱君子象之以順<lb/>
行其德積其小善以成大名故繫辭云善不積不足以<lb/>
成名是也<lb/>
　　<hi>二十一</hi>下升而進可納不可距爲岐山之象<lb/>
六四王用亨于岐山吉无咎處升之際下升而進可納<lb/>
而不可距也距下之進攘來自專則殃咎至焉若能不<lb/>
距而納順物之情以通庶志則得吉而无咎矣岐山之<lb/>
<pb n="11a"/>
會順事之情无不納也亨許庚反通也馬鄭陸王肅許<lb/>
兩反馬云祭也鄭云獻也<lb/>
　　<hi>二十二</hi>冥升施于不息之貞則可<lb/>
上六冥升利于不息之貞處升之極進而不息者也進<lb/>
而不息故雖冥猶升也故施于不息之正則可用于爲<lb/>
物之主則喪矣終于不息消之道也冥覔經反闇昧之<lb/>
義也<lb/>
　　<hi>二十三</hi>困亨處窮而自通反是爲小人<lb/>
<pb n="11b"/>
䷮<hi>坎下兑上</hi>困亨窮必通也處窮而不能自通者小人也<lb/>
困窮也窮悴掩蔽之義故彖云剛揜也廣雅云困悴也<lb/>
兑宫一世卦<lb/>
　　<hi>二十四</hi>剛揜爲困故有言不信尚口乃窮<lb/>
彖曰困剛揜也剛見揜於柔也險以說困而不失其所<lb/>
亨處險而不改其說困而不失其所亨也其唯君子乎<lb/>
貞大人吉以剛中也處困而用剛不失其中履正而能<lb/>
體大者也能正而不能大博未能濟困者也故曰貞大<lb/>
<pb n="12a"/>
人吉也有言不信尚口乃窮也處困而言不見信之時<lb/>
也非行言之時而欲用言以免必窮者也其吉在于貞<lb/>
大人尚口何爲乎<lb/>
　　<hi>二十五</hi>君子固窮故處困而致命遂志<lb/>
象曰澤无水困君子以致命遂志澤无水則水在澤下<lb/>
水在澤下困之象也處困而屈其志者小人也君子固<lb/>
窮道可忘乎<lb/>
　　<hi>二十六</hi>坎北方能致朱紱南方之物<lb/>
<pb n="12b"/>
九二困于酒食朱紱方來利用享祀征凶无咎以陽居<lb/>
隂尚謙者也居困之時處得其中體夫剛質而用中履<lb/>
謙應不在一心无所私盛莫先焉夫謙以待物物之所<lb/>
歸剛以處險難之所濟履中則不失其冝无應則心无<lb/>
私恃以斯處困物莫不至不勝豐衍故曰困于酒食美<lb/>
之至矣坎北方之卦也朱紱南方之物也處困以斯能<lb/>
招異方者也故曰朱紱方來也豐衍盈盛故利用享祀<lb/>
盈而又進傾之道也以此而征凶誰咎乎故曰征凶无<lb/>
<pb n="13a"/>
咎正義曰困于酒食者九二體剛居隂處中无應體剛<lb/>
則健能濟險也居隂則謙物所歸也𧰼曰中有慶者言<lb/>
二以中德被物物之所賴故曰有慶也<lb/>
　　<hi>二十七</hi>困石謂四據蒺謂二不見妻謂无應<lb/>
六三困于石至不祥也正義曰困于石據于蒺藜者石<lb/>
之爲物堅剛而不可入也蒺藜之草有刺而不可踐也<lb/>
六三以隂居陽志懷剛武巳又无應欲上附于四四自<lb/>
納于初不受已者也故曰困于石也下欲比二二又剛<lb/>
<pb n="13b"/>
陽非已所據故曰據于蒺藜也入于其宫不見其妻凶<lb/>
者无應而入難得配偶<lb/>
　　<hi>二十八</hi>四志在初而隔于九二故謂困于金車<lb/>
九四來徐徐因于金車吝有終金車謂二也二剛以載<lb/>
者也故謂之金車徐徐者疑懼之辭也志在于初而隔<lb/>
于二履不當位威命不行棄之則不能欲往則畏二故<lb/>
曰來徐徐困于金車也有應而不能濟之故曰吝也然以<lb/>
陽居隂履謙之道量力而處不與二爭雖不當位物終<lb/>
<pb n="14a"/>
與之故曰有終也<lb/>
　　<hi>二十九</hi>九二以謙能招赤紱五剛猛困于赤紱<lb/>
九五劓刖至受福也正義曰九五以陽居陽用其剛壯<lb/>
物不歸己見物不歸而用威刑行其劓刖之事既行此<lb/>
威刑則異方愈乖遐邇愈叛兑爲西方之卦赤紱南方<lb/>
之物故曰劓刖困于赤紱也此卦九二爲以陽居隂用<lb/>
其謙退能招異方之物也此言九五剛猛不能感異方<lb/>
之物也若但用其中正之徳招致于物不在速暴而徐<lb/>
<pb n="14b"/>
徐則物歸之而有説矣故曰乃徐有説也居得尊位困<lb/>
而能反不執其迷用其祭祀則受福也象曰志未得也<lb/>
者由物不附己巳志未得故曰志未得也乃徐有説以<lb/>
中直也者居中得直不貪不暴終得其應乃寛緩修其<lb/>
道德則得喜説故曰乃徐有説以中直也利用祭祀受<lb/>
福者若能不遂迷志用其中正則異方所歸祭則受福<lb/>
　　<hi>三十</hi>凡物因則謀通故上六有曰字<lb/>
上六困于葛藟于臲卼曰動悔有悔征吉居困之極而<lb/>
<pb n="15a"/>
乘于剛下无其應行則愈繞者也行則纒繞居不獲安<lb/>
故曰困于葛藟于臲卼也下句无困因于上也處困之<lb/>
極行无通路居无所安困之至也凡物窮則思變困則<lb/>
謀通處至困之地用謀之時也曰者思謀之辭也謀之<lb/>
所行有隙則獲言將何以通至困乎曰動悔令生有悔<lb/>
以征則濟矣故曰動悔有悔征吉也正義象曰未當也<lb/>
者處于困極而又乗剛所處不當故致此困也吉行者<lb/>
知悔而征行必獲吉也<lb/>
<pb n="15b"/>
　　<hi>三十一</hi>井訓通訓深鄭云井法<lb/>
䷯<hi>巽下坎上</hi>井改邑不改井井以不變爲徳者也井精領<lb/>
反雜卦云通也彖曰養而不窮周書云黄帝穿井世本<lb/>
化益作井宋衷云化益伯益也堯臣廣雅云井深也鄭<lb/>
云井法也字林作井子挺反周云井以不變更爲義師<lb/>
説井以清㓗爲義震宫五世卦<lb/>
　　<hi>三十二</hi>汔至亦未繘井井以己出爲功<lb/>
无䘮无得德有常也往來井井不渝變也汔至亦未繘<lb/>
<pb n="16a"/>
井巳來至而未出井也汔徐許訖反注同幾也王肅音<lb/>
其乞反繘音橘徐又居宻反鄭云綆也方言云闗西謂<lb/>
綆爲繘郭璞云汲水索也又其律反又音述羸其瓶凶<lb/>
井道以已出爲功也幾至而覆與未汲同也<lb/>
　　<hi>三十三</hi>久井不渫治禽與人皆棄舍之<lb/>
初六井泥不食舊井无禽最在井底上又无應沉滯滓<lb/>
穢故曰井泥不食也井泥而不可食則是久井不見渫<lb/>
治者也久井不見渫治禽所不嚮而况人乎一時所共<lb/>
<pb n="16b"/>
棄舍也井者不變之物居德之地恒德至賤物无取也<lb/>
泥乃計反正義曰繇辭稱改邑不改井故曰井者不變<lb/>
之物居德者繫辭又云井德之地故曰居德之地也釋<lb/>
注言此者明井既有不變即是有恒既居德地即是用<lb/>
德也今居窮下即是恒德至賤故物无取也禽之與人<lb/>
皆共棄舍也<lb/>
　　<hi>三十四</hi>九二无應而比初如谷水下注徹鮒<lb/>
九二井谷至无與也正義曰井谷射鮒者井之爲德以<lb/>
<pb n="17a"/>
下汲上九二上无其應反下比初施之于事正似谷中<lb/>
之水下注徹鮒井而似谷故曰井谷射鮒也鮒謂初也<lb/>
子夏傳云井中蝦蟇呼爲鮒魚也甕敝漏者井而下注<lb/>
失井之道有似甕敝漏水水漏下流故曰甕敝漏也象<lb/>
曰无與也者井既處下宜應汲上今反養下則不與上<lb/>
交物莫之與故曰无與也<lb/>
　　<hi>三十五</hi>在下體爲渫不食有應爲可用汲<lb/>
九三井渫不食爲我心惻可用汲王明並受其福渫不<lb/>
<pb n="17b"/>
停汙之謂也處下卦之上履得其位而應于上得井之<lb/>
義也當井之義而不見食修巳全㓗而不見用故爲我<lb/>
心惻也爲猶使也不下注而應上故可用汲也王明則<lb/>
見照明既嘉其行又欽其用故曰王明並受其福也渫<lb/>
息列反黄云治也正義曰井以上出爲用猶在下體未<lb/>
有成功功既未成井雖渫治未食也不同九二下注而<lb/>
不可汲也有應于上是可汲也井之可汲猶人可用若<lb/>
不遇明王則滯其才用若遭遇賢主則申其行能賢主<lb/>
<pb n="18a"/>
既嘉其行又欽其用故曰可用汲王明並受其福者也<lb/>
　　<hi>三十六</hi>以甎壘井曰甃四无應自治而已<lb/>
六四井甃无咎得位而无應自守而不能給上可以修<lb/>
井之壞補過而已甃側舊反馬云爲瓦裹下達上也字<lb/>
林云井壁也象曰井甃无咎修井也正義曰案子夏傳<lb/>
云甃亦治也以甎壘井修井之壞謂之爲甃<lb/>
　　<hi>三十七</hi>九五中正高潔爲井冽寒泉食<lb/>
九五井洌寒泉食洌潔也居中得位體剛不撓不食不<lb/>
<pb n="18b"/>
義中正髙絜故井洌寒泉然後乃食也洌音列説文云<lb/>
水清也王肅音例<lb/>
　　<hi>三十八</hi>井收勿幕井已成功不私其利<lb/>
上六井收勿幕有孚元吉處井之極水已出井井功大<lb/>
成在此爻矣故曰井收也羣下仰之以濟淵泉由之以<lb/>
通者也幕猶覆也不擅其有不私其利則物歸之往无<lb/>
窮矣故曰勿幕有孚元吉也收徐詩救反又如字馬云<lb/>
汲也陸云井幹也荀作甃幕音莫干本勿作网象曰元<lb/>
<pb n="19a"/>
吉在上大成也正義曰收式胄反凡物收成者則謂之<lb/>
收如五榖之有收也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易要義卷五上<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周易要義卷四上</head>
    <p>
<pb n="1a"/>
欽定四庫全書<lb/>
　周易要義卷四上　　　　宋　魏了翁　輯<lb/>
　咸至明夷<lb/>
　　<hi>一</hi>上經天道下經人道恐不可分<lb/>
䷞<hi>艮下兑上</hi>咸亨利貞取女吉正義曰先儒以易之舊題<lb/>
分自此以上三十卦爲上經以下三十四卦爲下經序<lb/>
卦至此又别起端首先儒皆以上經明天道下經明人<lb/>
事然韓康伯注序卦破此義云夫易六畫成卦三才必<lb/>
<pb n="1b"/>
備錯綜天人以效變化豈有天道人事偏於上下哉案<lb/>
上經之内明飲食必有訟訟必有衆起是兼於人事不<lb/>
專天道既不專天道則下經不專人事理則然矣<lb/>
　　<hi>二</hi>上下經序卦繫辭已分<lb/>
但孔子序卦不以咸繫離繫辭云二篇之䇿則是六十<lb/>
四卦舊分上下乾坤象天地咸恒明夫婦乾坤乃造化<lb/>
之本夫婦實人倫之原因而擬之何爲不可<lb/>
　　<hi>三</hi>天地各卦夫婦共卦明人物始于相感<lb/>
<pb n="2a"/>
天地各卦夫婦共卦者周氏云尊天地之道畧於人事<lb/>
猶如三才天地爲二人止爲一也此必不然竊謂乾坤<lb/>
明天地初闢至屯乃剛柔始交故以純陽象天純隂象<lb/>
地則咸以明人事人物既生共相感應若二氣不交則<lb/>
不成於相感既相感應乃得亨通若以邪道相通則凶<lb/>
害斯及故利在貞正既感通以正即是婚媾之善故云<lb/>
咸亨利貞取女吉也咸如字彖云感也兌宫三世卦取<lb/>
七具反<lb/>
<pb n="2b"/>
　　<hi>四</hi>凡感不能感非類故以取女明之<lb/>
天地萬物之情見於所感也凡感之爲道不能感非類<lb/>
者也故引取女以明同類之義也同類而不相感應以<lb/>
其各亢所處也故女雖應男之物必下之而後取女乃<lb/>
吉也正義曰柔上而剛下二氣感應以相與者此因上<lb/>
下二體釋咸亨之義也艮剛而兌柔若剛自在上柔自<lb/>
在下則不相感无由得通今兌柔在上而艮剛在下是<lb/>
二氣感應以相授與所以爲咸亨也止而說者此因二<lb/>
<pb n="3a"/>
卦之義釋利貞也艮止而兌説也能自静止則不隨欲<lb/>
動以止行說則不爲邪諂不失其正所以利貞也男下<lb/>
女者此因二卦之象釋取女吉之義艮爲少男而居於<lb/>
下兌爲少女而處於上是男下於女也婚姻之義男先<lb/>
求女親迎之禮御輪三周皆是男先下於女然後女應<lb/>
於男所以取女得吉者也<lb/>
　　<hi>五</hi>初拇感末二腓躁動三股隨人<lb/>
初六咸其拇處咸之初爲感之始所感在末故有志而<lb/>
<pb n="3b"/>
已如其本實未至傷静拇茂后反馬鄭薛云足大指也<lb/>
子夏作<graphic n="KR2129" url="https://raw.githubusercontent.com/kanripo/KR-Gaiji/master/images/KR2129.png" mimeType="image/png"/>六二咸其腓凶居吉咸道轉進離拇升腓腓<lb/>
體動躁者也感物以躁凶之道也由躁故凶居則吉矣<lb/>
處不乘剛故可以居而𫉬吉腓房非反鄭云膊腸也膊<lb/>
音市臠反王廙云腓腓腸也九三咸其股執其隨往吝<lb/>
股之爲物隨足者也進不能制動退不能静處所感在<lb/>
股志在隨人者也志在隨人所執亦以賤矣用斯以往<lb/>
吝其宜也<lb/>
<pb n="4a"/>
　　<hi>六</hi>九四不能至於无思故憧憧往來<lb/>
九四貞吉悔亡憧憧往來朋從爾思處上卦之初應下<lb/>
卦之始居體之中在股之上二體始相交感以通其志<lb/>
心神始感者也凡物始感而不以之於正則至於害故<lb/>
必貞然後乃吉吉然後乃得亡其悔也始在於感未盡<lb/>
感極不能至於无思以得其黨故有憧憧往來然後朋<lb/>
從其思也憧昌容反馬云行貌王肅云往來不絶貌廣<lb/>
雅云往來也劉云意未定也徐又音童又音鍾<lb/>
<pb n="4b"/>
　　<hi>七</hi>咸其脢其志淺末无悔而巳<lb/>
九五咸其脢无悔脢者心之上口之下進不能大感退<lb/>
亦不爲无志其志淺末故无悔而巳脢武杯反又音每<lb/>
心之上口之下也鄭云背脊肉也說文同王肅又音灰<lb/>
廣雅云胂謂之脢胂音以人反正義曰脢者心之上口<lb/>
之下者子夏易傳曰在脊曰脢馬融云脢背也鄭𤣥云<lb/>
脢脊肉也王肅云脢在背而夾脊說文云脢背肉也雖<lb/>
諸說不同大體皆在心上輔嗣以四爲心神上爲輔頰<lb/>
<pb n="5a"/>
五在上四之間故直云心之上口之下也明其淺于心<lb/>
神厚於言語上六咸其輔頰舌咸道轉末故在口舌言<lb/>
語而巳<lb/>
　　<hi>八</hi>憧憧未光大滕口淺末可知<lb/>
象曰咸其輔頰舌滕口說也輔頰舌者所以爲語之具<lb/>
也咸其輔頰舌則滕口說也憧憧往來猶未光大况在<lb/>
滕口薄可知也正義曰咸其輔頰舌者馬融云輔上頷<lb/>
也輔頰舌者言語之具咸道轉末在于口舌言語而巳<lb/>
<pb n="5b"/>
故云咸其輔頰舌也象曰滕口說也者舊說字作滕徒<lb/>
登反滕競與也所競者口无復心實故云滕口說也鄭<lb/>
𤣥又作媵媵送也咸道極薄徒送口舌言語相感而巳<lb/>
不復有志於其間王注義得两通未知誰同其㫖也滕<lb/>
徒登反逹也九家作乘虞作媵鄭云送也說如字<lb/>
　　<hi>九</hi>注恒亨以濟三事褚說長<lb/>
䷟<hi>巽下震上</hi>恒亨无咎利貞恒而亨以濟三事也恒之爲<lb/>
道亨乃无咎也恒通无咎乃利貞也恒如字久也震宫<lb/>
<pb n="6a"/>
三世卦注恒而亨以濟三事也正義曰褚氏云三事謂<lb/>
无咎利貞利有攸往莊氏云三事者无咎一也利二也<lb/>
貞三也周氏云三事者一亨也二无咎也三利貞也注<lb/>
不明數故先儒各以意說竊謂注云恒而亨以濟三事<lb/>
者明用此恒亨濟彼三事无疑亨字在三事之中而此<lb/>
注云恒之爲道亨乃无咎恒通无咎乃利正也又注彖<lb/>
曰道得所久則常通无咎而利正也此觧皆以利正相<lb/>
將爲一事分以爲二恐非注㫖驗此注云恒之爲道亨<lb/>
<pb n="6b"/>
乃无咎此以恒亨濟无咎也又云恒通无咎乃利正也<lb/>
此以恒亨濟利貞也下注利有攸往云各得所恒修其<lb/>
常道終則有始往而无違故利有攸往此以恒亨濟利<lb/>
有攸往也觀文騐注褚氏爲長<lb/>
　　<hi>十</hi>恒卦有順序交感无違相應四義<lb/>
彖曰恒久至可見矣正義曰恒久也者釋訓卦名也恒<lb/>
之爲名以長久爲義剛上而柔下者既訓恒爲久因明<lb/>
此卦得其恒名所以釋可久之意此就二體以釋恒也<lb/>
<pb n="7a"/>
震剛而巽柔震則剛尊在上巽則柔卑在下得其順序<lb/>
所以爲恒也雷風相與者此就二象釋恒也雷之與風<lb/>
隂陽交感二氣相與更互而相成故得恒久也巽而動<lb/>
者此就二卦之義因釋恒名震動而巽順无有違逆所<lb/>
以可恒也剛柔皆應者此就六爻釋恒此卦六爻剛柔<lb/>
皆相應和无孤嫓者故可長久也恒者歴就四義釋恒<lb/>
名訖故更舉卦名以結之也明上四事皆可久之道故<lb/>
名此卦爲恒<lb/>
<pb n="7b"/>
　　<hi>十一</hi>咸取二氣相交恒取尊卑得序<lb/>
注剛尊柔卑得其序也正義曰咸明感應故柔上而剛<lb/>
下取二氣相交也恒明長久故剛上而柔下取尊卑得<lb/>
序也<lb/>
　　<hi>十二</hi>長隂長陽明夫婦可久之道<lb/>
注長陽長隂能相成也正義曰震爲長男故曰長陽巽<lb/>
爲長女故曰長隂彖曰雷風相與雷之與風共相助成<lb/>
之義故褚氏云雷資風而益逺風假雷而增威是也今<lb/>
<pb n="8a"/>
言長陽長隂能相成者因震爲長男巽爲長女遂以長<lb/>
陽長隂而名之作文之體也又此卦明夫婦可久之道<lb/>
故以二長相成如雷風之義也<lb/>
　　<hi>十三</hi>處恒之初而求深若仁義即不厭深<lb/>
初六浚恒貞凶无攸利處恒之初最處卦底始求深者<lb/>
也求深窮底令物无餘藴漸以至此物猶不堪而况始<lb/>
求深者乎以此爲恒凶正害德无施而利也浚荀潤反<lb/>
象曰浚恒之凶始求深也正義曰浚深也最處卦底故<lb/>
<pb n="8b"/>
曰深也深恒者以深爲恒是也施之於仁義即不厭深<lb/>
施之於正即求物之情過深<lb/>
　　<hi>十四</hi>九三在不中之位以无恒取羞<lb/>
九三不恒至无所容也正義曰不恒其德或承之羞貞<lb/>
吝者九三居下體之上處上體之下雖處三陽之中又<lb/>
在不中之位上不全尊下不全卑執心不定德行无恒<lb/>
故曰不恒其德徳既无恒自相違錯則為羞辱承之所<lb/>
羞非一故曰或承之羞也處久如斯正之所賤故曰貞<lb/>
<pb n="9a"/>
吝也象曰无所容者謂不恒之人所往之處皆不納之<lb/>
故无所容也<lb/>
　　<hi>十五</hi>婦人從一而終五係應在二爲從婦凶<lb/>
六五恒其德貞婦人吉夫子凶居得尊位爲恒之主不<lb/>
能制義而係應在二用心專貞從唱而已婦人之吉夫<lb/>
子之凶也象曰婦人貞吉從一而終也夫子制義從婦<lb/>
凶也正義曰恒其徳貞者六五係應在二不能傍及他<lb/>
人是恒常貞一其德故曰恒其德貞也五與二相應五<lb/>
<pb n="9b"/>
居尊位在震爲夫二處下體在巽爲婦五係於二故曰<lb/>
從婦凶也<lb/>
　　<hi>十六</hi>處卦上居動極爲振恒凶<lb/>
上六振恒凶夫静爲躁君安爲動主故安者上之所處<lb/>
也静者可久之道也處卦之上居動之極以此爲恒无<lb/>
施而得也振之刄反馬云動也鄭云揺落也<lb/>
　　<hi>十七</hi>遯以隂初長正道未全㓕故小利貞<lb/>
䷠<hi>艮下乾上</hi>遯亨小利貞正義曰遯亨者遯者隐退逃避<lb/>
<pb n="10a"/>
之名隂長之卦小人方用君子日消君子當此之時若<lb/>
不隐遯避世即受其害須遯而後得通故曰遯亨小利<lb/>
貞者隂道初始浸長正道亦未全㓕故曰小利貞遯徒<lb/>
巽反字又作<graphic n="KR0735" url="https://raw.githubusercontent.com/kanripo/KR-Gaiji/master/images/KR0735.png" mimeType="image/png"/>又作遁同隠退也匿迹避時奉身退隐<lb/>
之謂也鄭云迯去之名序卦云遯者退也乾宫二世卦<lb/>
　　<hi>十八</hi>天下有山隂長之象故君子逺小人<lb/>
象曰天下有山遯天下有山隂長之象君子以逺小人<lb/>
不惡而嚴正義曰天下有山遯者山者隂類進在天下<lb/>
<pb n="10b"/>
即是山勢欲上逼於天天性髙逺不受於逼是遯避之<lb/>
象故曰天下有山遯君子以逺小人不惡而嚴者君子<lb/>
當此遯避之時小人進長理須逺避積陽為天積隂為<lb/>
地山者地之髙峻今上逼於天是隂長之象<lb/>
　　<hi>十九</hi>遯尾厲不如不往之无災<lb/>
初六遯尾厲勿用有攸往遯之爲義避内而之外者也<lb/>
尾之爲物最在體後者也處遯之時不往何災而爲遯<lb/>
尾禍所及也危至而後求行難可免乎厲則勿用有攸<lb/>
<pb n="11a"/>
往也象曰遯尾之厲不往何災也正義曰不往何災者象<lb/>
釋當遯之時宜須出避而勿用有攸往者既爲遯尾出<lb/>
必見執不如不往即无災害何災者猶言无災也與何<lb/>
傷何咎義同也<lb/>
　　<hi>二十</hi>遯以陽附隂爲係遯畜臣妾可也<lb/>
九三係遯有疾厲畜臣妾吉在内近二以陽附隂宜遯<lb/>
而繫故曰係遯遯之爲義宜逺小人以陽附隂繫於所<lb/>
在不能逺害亦巳憊矣宜其屈辱而危厲也繫於所在<lb/>
<pb n="11b"/>
畜臣妾可也施於大事凶之道也係古詣反本或作擊<lb/>
　　<hi>二十一</hi>好遯君子舍之吉小人繫戀而否<lb/>
九四好遯君子吉小人否處於外而有應於内君子好<lb/>
遯故能舍之小人繫戀是以否也好呼報反注下同否<lb/>
音鄙注下同惡也徐方有反鄭王肅備鄙反云塞也舍<lb/>
音捨象曰君子好遯小人否也音臧否之否<lb/>
　　<hi>二十二</hi>四五以有應爲累上獨稱肥遯<lb/>
上九肥遯无不利最處外極无應於内超然絶志心无<lb/>
<pb n="12a"/>
疑顧憂患不能累矰繳不能及是以肥遯无不利也肥<lb/>
如字子夏云肥饒裕累劣僞反矰則能反繳章畧反象<lb/>
曰肥遯无不利无所疑也正義曰子夏傳曰肥饒裕也<lb/>
四五雖在于外皆在内有應猶有反顧之心<lb/>
　　<hi>二十三</hi>陽長既多大者𫉬正故大壯利貞<lb/>
䷡<hi>乾下震上</hi>大壯利貞正義曰大壯卦名也壯者强盛之<lb/>
名以陽稱大陽長既多是大者盛壯故曰大壯利貞者<lb/>
卦徳也羣陽盛長小道將㓕大者𫉬正故曰利貞也壯<lb/>
<pb n="12b"/>
莊亮反威盛强猛之名鄭云氣力浸强之名王肅云壯<lb/>
盛也廣雅云健也馬云傷也郭璞云今淮南人呼壯爲<lb/>
傷坤宫四世卦彖曰大壯至見矣正義曰大者壯也者<lb/>
就爻釋卦名陽爻浸長已至於四是大者盛壯故曰大<lb/>
者壯也剛以動故壯者就二體釋卦名乾剛而震動柔<lb/>
弱而動即有退溺剛强以動所以成壯大壯利貞大者<lb/>
正也者就爻釋卦徳大者獲正故得利貞正大而天地<lb/>
之情可見矣者因大獲正遂廣美正大之義<lb/>
<pb n="13a"/>
　　<hi>二十四</hi>壯而違禮則凶故非禮弗履<lb/>
象曰雷在天上大壯剛以動也君子以非禮弗履壯而<lb/>
違禮則凶凶則失壯也故居子以大壯而順禮也<lb/>
　　<hi>二十五</hi>壯趾征凶言居下而用壯<lb/>
初九壯于趾征凶有孚夫得大壯者必能自終成也未<lb/>
有陵犯于物而得終其壯者在下而壯故曰壯于趾也<lb/>
居下而用剛壯以斯而進窮凶可必也故曰征凶有孚<lb/>
象曰壯于趾其孚窮也言其信窮<lb/>
<pb n="13b"/>
　　<hi>二十六</hi>小人用以爲壯即君子以爲罔<lb/>
九三小人用壯君子用罔貞厲羝羊觸藩羸其角處健<lb/>
之極以陽處陽用其壯者也故小人用之以爲壯君子<lb/>
用之以爲羅巳者也貞厲以壯雖復羝羊以之觸藩能<lb/>
無羸乎罔羅也馬王肅云无羝音低張云羖羊也廣雅<lb/>
云吳羊曰羝觸徐處六反藩方𡊮反徐甫言反下同馬<lb/>
云籬落也羸律悲反又力追反下同馬云大索地徐力<lb/>
皮反王肅作縲音螺鄭虞作纍正義曰以壯爲正其正必<lb/>
<pb n="14a"/>
危故曰貞厲也以此爲正狀似羝羊觸藩也必拘羸其角矣<lb/>
象曰小人用壯君子罔也者言小人用以爲壯者即是<lb/>
君子所以爲羅罔也<lb/>
　　<hi>二十七</hi>喪羊于易言六五委九二則无悔<lb/>
六五喪羊于易无悔居於大壯以陽處陽猶不免咎而<lb/>
况以隂處陽以柔乗剛者乎羊壯也必喪其羊失其所<lb/>
居也能䘮壯于易不于險難故得无悔二履貞吉能幹<lb/>
其任而已委焉則得无悔委之則難不至居之則敵冦<lb/>
<pb n="14b"/>
來故曰喪羊于易正義曰羊剛狠之物故以譬壯云必<lb/>
喪其羊失其所居者言違謙越禮理𫝑必然云能喪壯<lb/>
於易不於險難者二雖應已剛長則侵隂爲已冦難必<lb/>
喪其壯當在於平易㓂難未來之時勿於險難敵冦既<lb/>
來之日良由居之有必喪其羊之理故戒其預防而莊<lb/>
氏云經止一言喪羊而注爲兩處分用初云必喪其羊<lb/>
失其所居是自然應失後云能喪壯於易不於險難故<lb/>
得无咎自能喪其羊二理自爲矛盾竊謂莊氏此言全<lb/>
<pb n="15a"/>
不識注意<lb/>
　　<hi>二十八</hi>康侯言美昇進之臣<lb/>
䷢<hi>坤下離上</hi>晉康侯用錫馬蕃庶晝日三接正義曰晉者<lb/>
卦名也晉之爲義進長之名此卦明臣之昇進故謂之<lb/>
晉康者美之名也侯謂昇進之臣也臣既柔進天子美<lb/>
之賜以車馬蕃多而衆庶故曰康侯用錫馬蕃庶也晝<lb/>
日三接者言非惟䝉賜蕃多又被親寵頻數一晝之間<lb/>
三度接見也晉彖云進也孟作齊齊子西反義同乾宫<lb/>
<pb n="15b"/>
遊魂卦<lb/>
　　<hi>二十九</hi>訟受服則朝三褫柔受寵則晝三接<lb/>
是以康侯用錫馬蕃庶晝日三接也康美之名也順以<lb/>
著明臣之道也柔進而上行物所與也故得錫馬而蕃<lb/>
庶以訟受服則終朝三褫柔進受寵則一晝三接也<lb/>
　　<hi>三十</hi>處進之初未受命宜寛裕進德<lb/>
象曰晉如摧如獨行正也裕无咎未受命也未得履位未<lb/>
受命也正義曰獨行正者獨猶專也言進與退専行其正也<lb/>
<pb n="16a"/>
裕无咎未受命者處進之初未得履位未受錫命故宜<lb/>
寛裕進德乃得无咎<lb/>
　　<hi>三十一</hi>鼫鼠進无所守即碩鼠即伎窮者<lb/>
九四晉如鼫鼠貞厲履非其位上承於五下據三隂履<lb/>
非其位又負且乗无業可安志无所據以斯爲進正之<lb/>
危也進如鼫鼠無所守也鼫音石子夏傳作碩鼠正義<lb/>
曰蔡邕勸學篇云鼫鼠五能不成一伎注曰能飛不能<lb/>
過屋能縁不能窮木能游不能渡谷能穴不能掩身能<lb/>
<pb n="16b"/>
走不能先人本草經云螻蛄一名鼫鼠謂此也鄭引詩<lb/>
云碩鼠碩鼠无食我黍謂大鼠也陸機以爲雀鼠案注<lb/>
以爲无所守蓋五伎者當之<lb/>
　　<hi>三十二</hi>晉其角則過亢故云厲吉貞吝<lb/>
上九晉其角至未光也正義曰晉其角者西南隅也上<lb/>
九處進之極過明之中其猶日過於中巳在于角而猶<lb/>
進之故曰進其角也維用伐邑者在角猶進過亢不已<lb/>
不能端拱无爲使物自服必須攻伐其邑然後服之故<lb/>
<pb n="17a"/>
云維用伐邑也厲吉无咎貞吝者兵者凶器伐而服之<lb/>
是危乃得吉吉乃无咎故曰厲吉无咎以此爲正亦以<lb/>
賤矣故曰貞吝也象曰道未光也者用伐乃服雖得之<lb/>
其道未光大也<lb/>
　　<hi>三十三</hi>當明夷之時利在艱難貞正<lb/>
䷣<hi>離下坤上</hi>明夷利艱貞正義曰明夷卦名夷者傷也此<lb/>
卦日入地中明夷之象施之於人事闇主在上明臣在<lb/>
下不敢顯其明智亦明夷之義也時雖至闇不可隨世<lb/>
<pb n="17b"/>
傾邪故宜艱難堅固守其貞正之德故明夷之世利在<lb/>
艱貞夷傷也坎宫遊魂卦<lb/>
　　<hi>三十四</hi>文王䝉難箕子正志皆晦其明<lb/>
彖曰明入至以之正義曰明入地中明夷者此就二象<lb/>
以釋卦名故此及晉卦皆彖象同辭也内文明而外柔<lb/>
順以䝉大難文王以之者既釋明夷之義又須出能用<lb/>
明夷之人内懷文明之德撫教六州外執柔順之能三<lb/>
分事紂以此蒙犯大難身得保全惟文王能用之故云<lb/>
<pb n="18a"/>
文王以之利艱貞晦其明也者此又就二體釋卦之德<lb/>
明在地中是晦其明也既處明夷之世外晦其明恐陷<lb/>
於邪道故利在艱固其貞不失其正言所以利艱貞者<lb/>
用晦其明也内難而能正其志箕子以之者既釋艱貞<lb/>
之義又須出能用艱貞之人内有險難殷祚將傾而能<lb/>
自正其志不爲邪諂惟箕子能用之故云箕子以之<lb/>
　　<hi>三十五</hi>逃難宜速故義不求食<lb/>
初九明夷于飛垂其翼君子于行三日不食有攸往主<lb/>
<pb n="18b"/>
人有言明夷之主在於上六上六爲至闇者也初處卦<lb/>
之始最逺於難也逺難過甚明夷逺遯絶迹匿形不由<lb/>
軌路故曰明夷于飛懷懼而行行不敢顯故曰垂其翼<lb/>
也尚義而行故曰君子于行也志急于行饑不遑食故<lb/>
曰三日不食也殊類過甚以斯適人人必疑之故曰有<lb/>
攸往主人有言正義象曰義不食也者君子逃難惟速<lb/>
故義不求食也<lb/>
　　<hi>三十六</hi>夷于左股其傷小不爲闇主所疑<lb/>
<pb n="19a"/>
六二明夷夷至則也正義曰明夷夷于左股者左股被<lb/>
傷行不能壯六二以柔居中用夷其明不行剛壯之事<lb/>
者也故曰明夷夷于左股莊氏云言左者取其傷小則<lb/>
比夷右未爲切也夷於左股明避難不壯不爲闇主所<lb/>
疑猶得處位不至懷懼而行然後徐徐用馬以自拯濟<lb/>
而獲其壯吉也故曰用拯馬壯吉也象曰順以則也者<lb/>
言順闇主之則不同初九殊類過甚故不爲闇主所疑<lb/>
故得拯馬之吉也<lb/>
<pb n="19b"/>
　　<hi>三十七</hi>南狩得大首不可疾貞謂除闇而漸化<lb/>
九三明夷至大得也正義曰南方文明之所狩者征伐<lb/>
之類大首謂闇君明夷于南狩得其大首初藏明而往<lb/>
託狩而行至南方而發其明也九三應於上六是明夷<lb/>
之臣發明以征闇君而得其大首故曰明夷于南狩得<lb/>
其大首也不可疾貞者既誅其主將正其民民迷日久<lb/>
不可卒正宜化之以漸故曰不可疾貞象曰南狩之志<lb/>
乃大得者志欲除闇乃得大首<lb/>
<pb n="20a"/>
　　<hi>三十八</hi>入左腹獲心意故雖近不危<lb/>
六四入於左腹獲明夷之心於出門庭左者取其順也<lb/>
入於左腹得其心意故雖近不危隨時辟難門庭而已<lb/>
能不逆忤也<lb/>
　　<hi>三十九</hi>劉向云今易箕子作荄滋<lb/>
正義曰箕子之明夷蜀才箕作其劉向云今易箕子作<lb/>
荄滋鄒湛云訓箕爲荄詁子爲滋漫衍无經不可致詰<lb/>
以譏荀爽<lb/>
<pb n="20b"/>
　　<hi>四十</hi>箕子事闇主而貞故曰明不可息<lb/>
六五箕子至可息也正義曰箕子之明夷者六五最比<lb/>
闇君似箕子之近殷紂故曰箕子之明夷也利貞者箕<lb/>
子執志不回闇不能没明不可息正不憂危故曰利貞<lb/>
象曰明不可息也息㓕也象稱明不可㓕者箕子能保<lb/>
其貞卒以全身爲武王師也<lb/>
　<lb/>
　周易要義卷四上<lb/>
</p>
<p>
</p>
  </div>
</body>
</text>
</TEI>
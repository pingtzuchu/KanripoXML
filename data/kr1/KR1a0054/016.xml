<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周易要義卷六下</head>
    <p>
<pb n="1a"/>
欽定四庫全書<lb/>
　周易要義卷六下　　　　宋　魏了翁　輯<lb/>
　中孚至未濟<lb/>
　　<hi>一</hi>中孚及於微𨼆故利於涉難<lb/>
䷼<hi>兑下巽上</hi>中孚豚魚吉利涉大川利貞正義曰中孚豚<lb/>
魚吉者中孚卦名也信發於中謂之中孚魚者蟲之幽<lb/>
𨼆豚者獸之微賤人主内有誠信則雖微𨼆之物信皆<lb/>
及矣莫不得所而獲吉故曰豚魚吉曰利涉大川利貞<lb/>
<pb n="1b"/>
者㣲𨼆獲吉顯著可知既有誠信光被萬物萬物得宜<lb/>
以斯涉難何往不通故曰利涉大川信而不正凶邪之<lb/>
道故利在貞也中孚芳夫反信也艮宫逰魂卦<lb/>
　　<hi>二</hi>柔在内而剛得中説而巽然後孚<lb/>
彖曰中孚柔在内而剛得中説而巽孚有上四德然後<lb/>
乃孚乃化邦也信立而後邦乃化也柔在内而剛得中<lb/>
各得其所也剛得中則直而正柔在内則静而順説而<lb/>
以巽則乖爭不作如此則物无巧競敦實之行著而篤<lb/>
<pb n="2a"/>
信發乎其中矣豚魚吉信及豚魚也魚者蟲之幽隠者<lb/>
也豚者獸之微賤者也爭競之道不興中信之德淳著<lb/>
則雖微隠之物信皆及之<lb/>
　　<hi>三</hi>用中孚以涉難若乘木舟虚无溺<lb/>
利涉大川乗木舟虚也乘木於用舟之虚則終已无溺<lb/>
也用中孚以涉難若乘木舟虚也中孚以利貞乃應乎<lb/>
天也盛之至也<lb/>
　　<hi>四</hi>九二居重隂下與同類應爲鶴鳴子和<lb/>
<pb n="2b"/>
九二鳴鶴在隂其子和之我有好爵吾與爾靡之靡同<lb/>
縻處内而居重隂之下而履不失中不狥於外任其真<lb/>
者也立誠篤志雖在闇昧物亦應焉故曰鳴鶴在隂其<lb/>
子和之也不私權利唯德是與誠之至也故曰我有好<lb/>
爵與物散之正義曰象曰中心願者誠信之人願與同<lb/>
類相應得誠信而應之<lb/>
　　<hi>五</hi>三四兩隂相敵故鼓罷泣歌无恒<lb/>
六三得敵或鼓或罷或泣或歌三居少隂之上四居長<lb/>
<pb n="3a"/>
隂之下對而不相比敵之謂也以隂居陽欲進者也欲<lb/>
進而閡敵故或鼓也四履正而承五非已所克故或罷<lb/>
也不勝而退懼見侵陵故或泣也四履乎順不與物校<lb/>
退而不見害故或歌也不量其力進退无恒憊可知也<lb/>
罷如字王肅音皮徐扶彼反正義象曰位不當者所以或鼔<lb/>
或罷進退无恒者止爲不當其位妄進故也<lb/>
　　<hi>六</hi>六四月幾望馬匹亡謂處隂而絶類<lb/>
六四月幾望馬匹亡无咎居中孚之時處巽之始應説<lb/>
<pb n="3b"/>
之初居正履順以承於五内毗元首外宣德化者也充<lb/>
乎隂德之盛故曰月幾望馬匹亡者棄羣類也若夫居<lb/>
盛德之位而與物校其競争則失其所盛矣故曰絶類<lb/>
而上履正承尊不與三争乃得无咎也幾音機又音祈<lb/>
京作近荀作既<lb/>
　　<hi>七</hi>上九信之終如翰音逺聞而无實<lb/>
上九翰音至可長也正義曰翰音登于天貞凶者翰髙<lb/>
飛也飛音者音飛而實不從之謂也上九處信之終信<lb/>
<pb n="4a"/>
終則衰也信衰則詐起而忠篤内喪華美外揚若鳥之<lb/>
翰音登于天虛聲逺聞也故曰翰音登于天虛聲无實<lb/>
正之凶也故曰貞凶象曰何可長也者虚聲无實何可<lb/>
久長<lb/>
　　<hi>八</hi>小過即行過恭之類非罪過<lb/>
䷽<hi>艮下震上</hi>小過亨利貞可小事不可大事飛鳥遺之音<lb/>
不宜上宜下大吉飛鳥遺其音聲哀以求處上愈无所<lb/>
適下則得安愈上則愈窮莫若飛鳥也正義曰過於小事<lb/>
<pb n="4b"/>
謂之小過即行過乎恭䘮過乎哀之例是也褚氏云謂小人<lb/>
之行小有過差君子爲過厚之行以矯之也如晏子狐<lb/>
裘之比也此因小人有過差故君子爲過厚之行非即<lb/>
以過差釋卦名彖曰小過小者過而亨言因過得亨明<lb/>
非罪過故王於大過音之明雖義兼罪過得名止在君<lb/>
子爲過行也而周氏等不悟此理兼以罪過釋卦名失<lb/>
之逺矣過爲小事道乃可通小過古卧反義與大過同<lb/>
王肅云音戈兊宫遊魂卦<lb/>
<pb n="5a"/>
　　<hi>九</hi>上逆下順有飛鳥之象<lb/>
有飛鳥之象焉不宜上宜下即飛鳥之象飛鳥遺之音<lb/>
不宜上宜下大吉上逆而下順也上則乘剛逆也下則<lb/>
承陽順也施過於不順凶莫大焉施過於順過更變而<lb/>
爲吉也<lb/>
　　<hi>十</hi>飛鳥以凶謂進而之逆<lb/>
初六飛鳥以凶小過上逆下順而應在上卦進而之逆<lb/>
无所錯足飛鳥之凶也正義曰象曰不可以如何也者<lb/>
<pb n="5b"/>
進而之逆孰知不可自取凶咎欲如何乎<lb/>
　　<hi>十一</hi>六二在小過而當位故云遇妣遇臣<lb/>
六二過其至可過也正義曰過其祖遇其妣不及其君<lb/>
遇其臣无咎者過而得之謂之遇六二在小過而當位<lb/>
是過而得之也祖始也謂初也妣者母之稱六二居内<lb/>
履中而正故謂之妣已過於初故曰過其祖也履得中<lb/>
位故曰遇其妣也過不至於僣盡於臣位而已故曰不<lb/>
及其君遇其臣无咎象曰臣不可過者臣不可自過其<lb/>
<pb n="6a"/>
位也<lb/>
　　<hi>十二</hi>隂布而陽不交故小畜小過皆不雨<lb/>
六五宻雲不雨自我西郊公弋取彼在穴小過者小者<lb/>
過於大也六得五位隂之盛也故宻雲不雨至于西郊<lb/>
也夫雨者隂布於上而陽薄之而不得通則蒸而爲雨<lb/>
今艮止於下而不交焉故不雨也是故小畜尚往而亨<lb/>
則不雨也小過陽不上交亦不雨也雖隂盛于上未能<lb/>
行其施也公者臣之極也五極隂盛故稱公也弋射也<lb/>
<pb n="6b"/>
在穴者隠伏之物也小過者過小而難未大作猶在隠<lb/>
伏者也以隂質治小過能獲小過者也故曰公弋取彼<lb/>
在穴也除過之道不在取之是乃宻雲未能雨也象曰<lb/>
宻雲不雨已上也陽已上故止也<lb/>
　　<hi>十三</hi>既濟亨小言大小皆濟<lb/>
䷾<hi>離下坎上</hi>既濟亨小利貞初吉終亂正義曰既萬事皆<lb/>
濟若小者不通則有所未濟故曰既濟亨小也小者尚<lb/>
亨何况于大則大小剛柔各當其位皆得其所當此之<lb/>
<pb n="7a"/>
時非正不利故曰利貞也但人皆不能居安思危慎終<lb/>
如始故戒以今日既濟之初雖皆獲吉若不進德修業<lb/>
至於終極則危亂及之故曰初吉終亂也既濟節計反<lb/>
下卦同鄭云既已也盡也濟渡也坎宫三世卦亨小絶<lb/>
句以小連利貞者非<lb/>
　　<hi>十四</hi>水火炊㸑之象慮初吉終亂故豫防<lb/>
正義曰水在火上炊㸑之象飲食以之而成性命以之<lb/>
而濟故曰水在火上既濟也但既濟之道初吉終亂故<lb/>
<pb n="7b"/>
君子思其後患而豫防之<lb/>
　　<hi>十五</hi>初剛在棄難雖曳輪濡尾不有咎<lb/>
正義曰曳其輪濡其尾无咎者初九處既濟之初體剛<lb/>
居下是始欲濟渡也始濟未涉於燥故輪曳而尾濡故<lb/>
云曳其輪濡其尾也但志在棄難雖復曳輪濡尾其義<lb/>
不有咎故云无咎<lb/>
　　<hi>十六</hi>處既濟之時婦喪茀不逐而自得<lb/>
六二婦喪其茀勿逐七日得居中履正處文明之盛而<lb/>
<pb n="8a"/>
應乎五隂之光盛者也然居初三之間而近不相得上<lb/>
不承三下不比初夫以光盛之隂處於二陽之間近而<lb/>
不相得能无見侵乎故曰喪其茀也稱婦者以明自有<lb/>
夫而它人侵之也茀首飾也夫以中道執乎貞正而見<lb/>
侵者衆之所助也處既濟之時不容邪道者也時既明<lb/>
峻衆又助之竊之者逃竄而莫之歸矣量斯勢也不過<lb/>
七日不須己逐而自得也喪息浪反注皆同茀方拂反<lb/>
馬同于云馬髴也鄭云車蔽也子夏作髴荀作紱董作<lb/>
<pb n="8b"/>
髢<lb/>
　　<hi>十七</hi>高宗德文明而勢憊故三年乃克鬼方<lb/>
九三髙宗至憊也正義曰髙宗伐鬼方三年克之者髙<lb/>
宗者殷王武丁之號也九三處既濟之時居文明之終<lb/>
履得其位是居衰末而能濟者髙宗伐鬼方以中興殷<lb/>
道事同此爻故取譬焉髙宗德實文明而勢甚衰憊不<lb/>
能即勝三年乃克故曰髙宗伐鬼方三年克之也小人<lb/>
勿用者勢既衰弱君子處之能建功立徳故興而復之<lb/>
<pb n="9a"/>
小人居之日就危亂必喪邦也故曰小人勿用象曰憊<lb/>
也者以衰憊之故故三年乃克之憊備拜反鄭云劣弱<lb/>
也<lb/>
　　<hi>十八</hi>有隙之棄舟而得濟以有衣袽<lb/>
六四繻有衣袽終日戒繻宜曰濡衣袽所以塞舟漏也<lb/>
履得其正而近不與三五相得夫有隙之棄舟而得濟<lb/>
者有衣袽也鄰於不親而得全者終日戒也繻而朱反<lb/>
鄭王肅云音須子夏作襦王廙同薛云古文作繻袽女<lb/>
<pb n="9b"/>
居反絲袽也王肅音如説文作絮云緼也廣雅云絮塞<lb/>
也子夏作茹京作絮正義曰象曰有所疑者釋所以終<lb/>
日戒以不與三五相得懼其侵克有所疑故也<lb/>
　　<hi>二十</hi>祭祀莫盛於修德故牛祭不如禴<lb/>
九五東鄰至大來也正義曰牛祭之盛者也禴殷春祭<lb/>
之名祭之薄者也九五居既濟之時而處尊位物既濟<lb/>
矣將何爲焉其所務者祭祀而已祭祀之盛莫盛修德<lb/>
九五履正居中動不為妄修徳者也苟能修徳雖薄可<lb/>
<pb n="10a"/>
饗故曰實受其福也象曰不如西鄰之時也者詩云威<lb/>
儀孔時言周王廟中羣臣助祭皆威儀肅敬甚得其時<lb/>
　　<hi>二十一</hi>既濟道窮而進不已故有濡首之厲<lb/>
上六濡其首厲處既濟之極既濟道窮則之於未濟之<lb/>
於未濟則首先犯焉過進不已則遇於難故濡其首也<lb/>
將沒不乆危莫先焉正義曰象曰何可乆者首既被濡<lb/>
身將䧟沒何可乆長者也<lb/>
　　<hi>二十二</hi>小才不能濟難如小狐水汔濟而濡尾<lb/>
<pb n="10b"/>
䷿<hi>坎下離上</hi>未濟亨至无攸利正義曰未濟亨者未濟者<lb/>
未能濟渡之名也未濟之時小才居位不能建功立徳<lb/>
㧞難濟險若能執柔用中委任賢哲則未濟有可濟之<lb/>
理所以得通故曰未濟亨小狐汔濟濡其尾无攸利者<lb/>
汔者將盡之名小才不能濟難事同小狐雖能渡水而<lb/>
無餘力必須水汔方可涉川未及登岸而濡其尾濟不<lb/>
免濡豈有所利故曰小狐汔濟濡其尾无攸利也未濟<lb/>
離宫三世卦狐音胡汔音訖反説文云水涸也鄭云幾<lb/>
<pb n="11a"/>
也<lb/>
　　<hi>二十三</hi>未濟柔得中而不違剛故亨<lb/>
彖曰未濟亨柔得中也以柔處中不違剛也能納剛健<lb/>
故得亨也小狐汔濟未出中也小狐不能涉大川須汔<lb/>
然後乃能濟處未濟之時必剛健拔難然後乃能濟汔<lb/>
乃能濟未能出險之中濡其尾無攸利不續終也小狐<lb/>
雖能渡而無餘力將濟而濡其尾力竭於斯不能續終<lb/>
險難猶未足以濟也濟未濟者必有餘力也雖不當位<lb/>
<pb n="11b"/>
剛柔應也位不當故未濟剛柔應故可濟正義曰雖不<lb/>
當位剛柔應者重釋未濟之義凡言未者今日雖未濟<lb/>
後有可濟之理以其不當其位故即時未濟剛柔皆應<lb/>
足得相拯是有可濟之理故稱未濟不言不濟也<lb/>
　　<hi>二十五</hi>火水未濟故慎辨物居方使得所<lb/>
正義曰火在水上未濟者火在水上不成烹飪未能濟<lb/>
物故曰火在水上未濟君子以慎辨物居方者君子見<lb/>
未濟之時剛柔失正故用慎爲德辨别衆物各居其方<lb/>
<pb n="12a"/>
使皆得安其所所以濟也<lb/>
　　<hi>二十六</hi>既濟上六濡首始入難未濟初六濡尾已没<lb/>
　　身<lb/>
初六濡其至知極也正義曰濡其尾吝者初六處未濟<lb/>
之初最居險下而欲上之其應進則溺身如小狐之渡<lb/>
川濡其尾也未濟之始始於既濟之上六也既濟上六<lb/>
濡其首言始入於難未没其身此言濡其尾者進不知<lb/>
極已没其身也然以隂處下非爲進亢遂其志者也困<lb/>
<pb n="12b"/>
則能反故不曰凶不能豫照事之幾萌困而後反頑亦<lb/>
甚矣故曰吝也象曰亦不知極者未濟之初始於既濟<lb/>
之上六濡首而不知遂濡其尾<lb/>
　　<hi>二十七</hi>九二失位而貞吉以居中而能行正<lb/>
九二曵其輪貞吉體剛履中而應於五五體隂柔應與<lb/>
而不自任者也居未濟之時處險難之中體剛中之質<lb/>
而見任與拯救危難經綸屯蹇者也用健拯難靖難在<lb/>
正而不違中故曵其輪貞吉象曰九二貞吉中以行正<lb/>
<pb n="13a"/>
也位雖不正中以行正也正義曰曵其輪者言其勞也<lb/>
靖難在正然後得吉故曰曵其輪貞吉也象曰中以行<lb/>
正者釋九二失位而稱貞吉者位雖不正以其居中故<lb/>
能行正也<lb/>
　　<hi>二十八</hi>九四失位而貞吉悔亡有賞以正志得行<lb/>
九四貞吉悔亡震用伐鬼方三年有賞於大國處未濟<lb/>
之時而出險難之上居文明之初體乎剛質以近至尊<lb/>
雖履非其位志在乎正則吉而悔亡矣其志得行靡禁<lb/>
<pb n="13b"/>
其威故曰震用伐鬼方也伐鬼方者興衰之征也故每<lb/>
至興衰而取義焉處文明之初始出於難其德未盛故<lb/>
曰三年也五居尊以柔體乎文明之盛不奪物功者也<lb/>
故以大國賞之正義曰象曰志行者釋九四失位而得<lb/>
貞吉悔亡者也以其正志得行而終吉故也<lb/>
　　<hi>二十九</hi>六五以柔居尊而付與九二故光暉而吉<lb/>
六五貞吉无悔君子之光有孚吉以柔居尊處文明之<lb/>
盛爲未濟之主故必正然後乃吉吉乃无悔也夫以柔<lb/>
<pb n="14a"/>
順文明之質居於尊位付與於能而不自役使武以文<lb/>
御剛以柔斯誠君子之光也付物以能而不疑也物則<lb/>
竭力功斯克矣故曰有孚吉正義曰有應於二是能付<lb/>
物以能而不自役有君子之光華矣象曰其暉吉者言<lb/>
君子之德光暉著見然後乃得吉也<lb/>
　　<hi>三十</hi>上九逸豫而飲酒不知節致濡首之難<lb/>
上九有孚于飲酒无咎濡其首有孚失是未濟之極則<lb/>
反於既濟既濟之道所任者當也所任者當則可信之<lb/>
<pb n="14b"/>
无疑而已逸焉故曰有孚于飲酒无咎也以其能信於<lb/>
物故得逸豫而不憂於事之廢苟不憂於事之廢而躭<lb/>
於樂之甚則至于失節矣由於有孚失於是矣故曰濡<lb/>
其首有孚失是也正義曰象曰亦不知節者釋飲酒所<lb/>
以致濡首之難以其不知止節故也<lb/>
　<lb/>
　<lb/>
　周易要義卷六下<lb/>
</p>
<p>
</p>
  </div>
</body>
</text>
</TEI>
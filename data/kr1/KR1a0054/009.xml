<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周易要義卷三上</head>
    <p>
<pb n="1a"/>
欽定四庫全書<lb/>
　周易要義卷三上　　　　宋　魏了翁　輯<lb/>
　噬嗑至无妄<lb/>
　　<hi>一</hi>噬嗑亨利用獄言用刑除間乃通<lb/>
䷔<hi>震下離上</hi>噬嗑亨利用獄噬齧也嗑合也凡物之不親<lb/>
由有間也物之不齊由有過也間與過齧而合之所以<lb/>
通也刑克以通獄之利也噬嗑亨利用獄正義曰噬嗑<lb/>
亨者噬齧也嗑合也物在於口則隔其上下若齧去其<lb/>
<pb n="1b"/>
物上下乃合而得亨也此卦之名假借口象以為義以<lb/>
喻刑法也凡上下之間有物間隔當須用刑法去之乃<lb/>
得亨通故云噬嗑亨也利用獄者以刑除間之物故利<lb/>
用獄也噬市制反嗑胡臘反巽宫五世卦<lb/>
　　<hi>二</hi>諸彖先標卦名唯噬嗑不同<lb/>
正義曰頥中有物曰噬嗑者此釋噬嗑名也案諸卦之<lb/>
彖先標卦名乃復言曰某卦曰同人曰大有曰小畜之<lb/>
類是也此發首不疊卦名者若義幽𨼆者先出卦名後<lb/>
<pb n="2a"/>
更以卦名結之若其義顯露則不先出卦名則此頥中<lb/>
有物曰噬嗑之類其事可知故不先出卦名此乃夫子<lb/>
因義理文𫝑隨義而發不為例也<lb/>
　　<hi>三</hi>易取象非一故噬嗑取分取合<lb/>
剛柔分動而明雷電合而章者釋利用獄之義剛柔既<lb/>
分不相溷雜故動而顯明也雷電既合而不錯亂故事<lb/>
得彰著明而且著可以斷獄剛柔分謂震剛在下離柔<lb/>
在上剛柔云分雷電云合者欲見明之與動各是一事<lb/>
<pb n="2b"/>
故剛柔云分也明動雖各一事相須而用故雷電云合<lb/>
但易之為體取象既多若取分義則云震下離上若取<lb/>
合義則云離震合體共成一卦也此釋二象利用獄之<lb/>
義<lb/>
　　<hi>四</hi>明罰敕法只取雷電不取口象<lb/>
象曰雷電噬嗑先王以明罰勅法正義曰雷電噬嗑者<lb/>
但噬嗑之象其象在口雷電非噬嗑之體但噬嗑象外<lb/>
物既有雷電之體則雷電欲取明罰勅法可畏之義故<lb/>
<pb n="3a"/>
連云雷電也<lb/>
　　<hi>五</hi>勅俗字字林作敕<lb/>
勅耻力反此俗字也字林作敇鄭云勅猶理也一云整<lb/>
　　<hi>六</hi>屨校滅趾謂過輕戮薄<lb/>
初九屨校滅趾无咎居无位之地以處刑初受刑而非<lb/>
治刑者也凡過之所始必始于㣲而後至于著罰之所<lb/>
始必始于薄而後至于誅過輕戮薄故屨校滅趾桎其<lb/>
行也足懲而已故不重也過而不改乃謂之過小懲大<lb/>
<pb n="3b"/>
誡乃得其福故无咎也校者以木絞校者也即械也校<lb/>
者取其通名也<lb/>
　　<hi>七</hi>何校滅耳謂刑及其首非誡非懲<lb/>
上九何校滅耳凶處罰之極惡積不改者也罪非所懲<lb/>
故刑及其首至于滅耳及首非誡滅耳非懲凶莫甚焉<lb/>
象曰何校滅耳聰不明也聰不明故不慮惡積至于不<lb/>
可解也正義曰馬云耳无所聞鄭云目不明耳不聰王<lb/>
肅云言其聰之不眀<lb/>
<pb n="4a"/>
　　<hi>八</hi>賁以剛上文柔不得中位故小利<lb/>
䷕<hi>離下艮上</hi>賁亨小利有攸往正義曰賁飾也以剛柔二<lb/>
象交相文飾也賁亨者以柔来文剛而得亨通故曰賁<lb/>
亨也小利有攸往者以剛上文柔不得中位故不能大<lb/>
有所往故云小利有攸往也賁彼偽反徐甫寄反李軌<lb/>
府麄反傅氏云賁古斑字文章貌鄭云變也文飾之貌<lb/>
王肅符文反云有文飾黄白色艮宫一世卦<lb/>
　　<hi>九</hi>賁柔來文剛謂坤上六来居二<lb/>
<pb n="4b"/>
彖曰賁亨柔來而文剛故亨分剛上而文柔故小利有<lb/>
攸往剛柔不分文何由生故坤之上六來居二位柔來<lb/>
文剛之義也柔來文剛居位得中是以亨乾之九二分<lb/>
居上位分剛上而文柔之義也剛上文柔不得中位不<lb/>
若柔來文剛故小利有攸往上時掌反<lb/>
　　<hi>十</hi>天文剛柔交錯人文詩書禮樂<lb/>
正義曰天文也者天之為體二象剛柔剛柔交錯成文<lb/>
是天文也文明以止人文者文明離也以止艮也用此<lb/>
<pb n="5a"/>
文明之道裁止于人是人之文徳之教此賁卦之象既<lb/>
有天文人文欲廣美天文人文之義聖人用之以治于<lb/>
物也觀乎天文以察時變者言聖人當觀視天文剛柔<lb/>
交錯相飾成文以察四時變化若四月純陽用事隂在<lb/>
其中靡草死也十月純隂用事陽在其中薺麥生也是<lb/>
觀剛柔而察時變也觀乎人文以化成天下者言聖人<lb/>
觀察人文則詩書禮樂之謂當法此教而化成天下也<lb/>
　　<hi>十一</hi>坤柔居二乾剛居上此本泰卦<lb/>
<pb n="5b"/>
正義曰坤之上六何以來居二位不居于初三乾之九<lb/>
二何以分居上位不居于五者乾性剛亢故以已九二<lb/>
上居坤極坤性柔順不為物首故以已上六下居乾之<lb/>
二位也且若柔不分居乾二剛不分居坤極則不得文<lb/>
明以止故也又陽本在上隂本在下應分剛而下分柔<lb/>
而上何因分剛向上柔向下者今謂此本泰卦故也若<lb/>
天地交泰則剛柔得交若乾上坤下則是否閉剛柔不<lb/>
得交故分剛而上分柔而下也<lb/>
<pb n="6a"/>
　　<hi>十二</hi>車字漢以來始有居音<lb/>
初九賁其趾舎車而徒車音居鄭張本作輿從漢時始<lb/>
有居音<lb/>
　　<hi>十三</hi>四應初而三㓂故鮮潔其馬以待<lb/>
六四賁如皤如白馬翰如匪㓂婚媾有應在初而閡于<lb/>
三為已㓂雖二志相感不獲通亨欲靜則疑初之應欲<lb/>
進則懼三之難故或飾或素内懐疑懼也鮮絜其馬翰<lb/>
如以待雖履正位未敢果其志也三為剛猛未可輕犯<lb/>
<pb n="6b"/>
匪㓂乃婚終无尤也皤白波反說文老人貌董音槃云<lb/>
馬作足横行曰皤鄭陸作燔音煩荀作波翰户旦反董<lb/>
黄云馬舉頭髙仰也馬荀云髙也鄭云白也亦作寒案<lb/>
反<lb/>
　　<hi>十四</hi>注以儉約釋賁于丘園無聘賢意<lb/>
六五賁于丘園束帛戔戔吝終吉處得尊位為飾之主<lb/>
飾之盛者也施飾於物其道害也施飾丘園盛莫大焉<lb/>
故賁于束帛丘園乃落賁于丘園帛乃戔戔用莫過儉<lb/>
<pb n="7a"/>
泰而能約故必吝焉乃得終吉也賁于黄本賁作世束<lb/>
帛子夏傳云五匹為束三𤣥二纁象隂陽戔在千反馬<lb/>
云委積貌薛虞云禮之多也又音牋黄云猥積貌一云<lb/>
顯貌子夏傳作殘殘象曰六五之吉有喜也正義曰為<lb/>
飾之主飾之盛者若宫室輿服之屬五為飾主若施設<lb/>
華飾在于輿服宫館之物則大道損害也施飾丘園盛<lb/>
莫大焉者丘謂丘墟園謂園圃唯草木所生是質素之處非<lb/>
華美之所若能施飾每事質素與丘園相似盛莫大焉<lb/>
<pb n="7b"/>
故賁于束帛丘園乃落者束帛財物也舉束帛言之則<lb/>
金銀珠玉之等皆是也若賁飾于此束帛珍寳則質素<lb/>
之道乃損落故云丘園乃落也賁于丘園帛乃戔戔者<lb/>
設飾在于丘園質素之所則不靡費財物束帛乃戔戔<lb/>
衆多也諸儒以為若賁飾束帛不用聘士則丘園之士<lb/>
乃落也若賁飾丘園之士與之故束帛乃戔戔也諸家<lb/>
注易多為此解但今案輔嗣之注全無聘賢之意且爻<lb/>
之與象亦無待士之文輔嗣云用莫過儉泰而能約故<lb/>
<pb n="8a"/>
必吝焉乃得終吉此則普論為國之道不尚華侈而貴<lb/>
儉約也<lb/>
　　<hi>十五</hi>漢聘士用羔鴈𤣥纁蒲輪駟馬<lb/>
若從先師唯用束帛招聘丘園以儉約待賢豈其義也<lb/>
所以漢聘𨼆士或乃用羔鴈𤣥纁蒲輪駟馬豈止束帛<lb/>
之間而云儉約之事今觀注意故為此解耳<lb/>
　　<hi>十六</hi>隂長陽剛剥落故不利往<lb/>
䷖<hi>坤下艮上</hi>剥不利有攸往正義曰剥者剥落也今隂長<lb/>
<pb n="8b"/>
變剛剛陽剥落故稱剥也小人既長故不利有攸往剥<lb/>
邦角反彖云剥剥也馬云落也說文云裂也乾宫五世<lb/>
卦<lb/>
　　<hi>十七</hi>順止觀象不欲强亢以隕身<lb/>
彖曰順而止之觀象也君子尚消息盈虚天行也坤順<lb/>
而艮止也所以順而止之不敢以剛止者以觀其形象<lb/>
也强亢激拂觸忤以隕身身既傾焉功又不就非君子<lb/>
之所尚也<lb/>
<pb n="9a"/>
　　<hi>十八</hi>剥從下起故取厚下安宅<lb/>
象曰山附至安宅正義曰山附于地剥者山本髙峻今<lb/>
附于地即是剥落之象故云山附于地剥也上以厚下<lb/>
安宅者剥之為義從下而起故在上之人當須豐厚于<lb/>
下安物之居以防於剥也<lb/>
　　<hi>十九</hi>剥牀以辨牀身下牀足上<lb/>
初六剥牀以足蔑貞凶牀者人之所以安也剥牀以足<lb/>
猶云剥牀之足也蔑猶削也剥牀之足滅下之道也下<lb/>
<pb n="9b"/>
道始滅剛隕柔長則正削而凶來也蔑莫結反猶削也<lb/>
楚俗有削滅之言馬云无也鄭云輕慢荀作滅六二剥<lb/>
牀以辨蔑貞凶蔑猶甚極之辭也辨者足之上也剥道<lb/>
浸長故剥其辨也稍近于牀轉欲滅物之所處長柔而<lb/>
削正以斯為徳物所棄也辨徐音辦具之辦足上也馬<lb/>
鄭同黄云牀簀也薛虞膝下也鄭符勉反王肅否勉反<lb/>
正義曰剥牀以辨者辨謂牀身之下牀足之上足與牀<lb/>
身分辨之處也今剥落侵上乃至于辨是漸近人身初<lb/>
<pb n="10a"/>
既稱蔑二又稱蔑蔑上復蔑此為蔑甚極故云蔑猶甚<lb/>
極之辭也蔑謂㣲蔑物之見削則㣲蔑也故以蔑為削<lb/>
　　<hi>二十</hi>羣隂剥陽而三獨應故失上下<lb/>
六三剥之无咎與上為應羣隂剥陽我獨恊焉雖處於<lb/>
剥可以无咎象曰剥之无咎失上下也三上下各有二<lb/>
隂而三獨應於陽則失上下也<lb/>
　　<hi>二十一</hi>處剥之時若施寵於宫人而已<lb/>
六五貫魚以宫人寵无不利處剥之時居得尊位為剥<lb/>
<pb n="10b"/>
之主者也剥之為害小人得寵以消君子者也若能施<lb/>
寵小人似宫人而已不害於正則所寵雖衆終无尤也<lb/>
貫魚謂此衆隂也駢頭相次似魚貫也<lb/>
　　<hi>二十二</hi>在君子為碩果得輿小人為剥廬<lb/>
上九碩果不食君子得輿小人剥廬處卦之終獨全不<lb/>
落故果至於碩而不見食也君子居之則民覆䕃小人<lb/>
用之則剥下所庇正義象曰君子得輿民所載者釋得輿<lb/>
之義若君子居處此位養育其民民所仰載也小人剥廬<lb/>
<pb n="11a"/>
終不可用者言小人處此位為君剥徹民之廬舍此小<lb/>
人終不可用為君也<lb/>
　　<hi>二十三</hi>出剛長入陽反故无疾陽來故无咎<lb/>
䷗<hi>震下坤上</hi>復亨出入无疾朋來无咎反復其道七日來<lb/>
復利有攸往正義曰復亨者陽氣反復而得亨通故曰<lb/>
復亨也出入无疾者出則剛長入則陽反理㑹其時故<lb/>
无疾病也朋來无咎者朋謂陽也反復衆陽朋聚而來<lb/>
則无咎也若非陽衆來則有咎以其衆陽之來故无咎<lb/>
<pb n="11b"/>
也反復其道七日來復者欲速反之與復而得其道不<lb/>
可過逺唯七日則來復乃合於道也利有攸往者以陽<lb/>
氣方長徃則小人道消也復音服反也還也坤宫一世卦<lb/>
　　<hi>二十四</hi>復者反本之謂天地以本為心<lb/>
彖曰復亨剛反動而以順行是以出入无疾入則陽反<lb/>
出則剛長故无疾疾猶病也剛反絶句朋來无咎朋謂<lb/>
陽也反復其道七日來復陽氣始剥盡至來復時凡七<lb/>
日天行也以天之行反覆不過七日復之不可逺也利<lb/>
<pb n="12a"/>
有攸往剛長也往則小人道消也復其見天地之心乎<lb/>
復者反本之謂也天地以本為心者也凡動息則静静<lb/>
非對動者也語息則黙黙非對語者也然則天地雖大<lb/>
富有萬物雷動風行運化萬變寂然至无是其本矣故<lb/>
動息地中乃天地之心見也若其以有為心則異類未<lb/>
𫉬具存矣<lb/>
　　<hi>二十五</hi>七日來復或謂七月或謂六日七分<lb/>
釋注陽氣至凡七日正義曰陽氣始剥盡謂陽氣始於<lb/>
<pb n="12b"/>
剥盡之後至陽氣來復時凡經七日觀注之意陽氣從<lb/>
剥盡之後至於反復凡經七日其注分明如褚氏莊氏並<lb/>
云五月一隂生至十一月一陽生凡七月而云七日不<lb/>
云月者欲見陽長須速故變月言日今輔嗣云剥盡至<lb/>
來復是從盡至來復經七日也若從五月言之何得云<lb/>
始盡也又臨卦亦是陽長而言八月今復卦亦是陽長何<lb/>
以獨變月而稱七日觀注之意必謂不然亦用易緯六日七<lb/>
分之義同鄭康成之說但於文省畧不復具言案易緯<lb/>
<pb n="13a"/>
稽覽圖云卦氣起中孚故離坎震兊各主其一方其餘<lb/>
六十卦卦有六爻爻别主一日凡主三百六十日餘有<lb/>
五日四分日之一者每日分為八十分五日分為四百<lb/>
分四分日之一又為二十分是四百二十分六十卦分<lb/>
之六七四十二卦别各得七分是每卦得六日七分也<lb/>
剥卦陽氣之盡在於九月之末十月當純坤用事坤卦<lb/>
有六日七分坤卦之盡則復卦陽來是從剥盡至陽氣<lb/>
來復隔坤之一卦六日七分舉成數言之故輔嗣言凡<lb/>
<pb n="13b"/>
七日也<lb/>
　　<hi>二十六</hi>反入而倒反復謂復而向上<lb/>
反復者則出入之義反謂入而倒反復謂既反之後復<lb/>
而向上也<lb/>
　　<hi>二十七</hi>注謂冬至隂之復夏至陽之復<lb/>
象曰雷在地中復先王以至日閉闗商旅不行后不省<lb/>
方方事也冬至隂之復也夏至陽之復也故為復則至<lb/>
于寂然大静先王則天地而行者也動復則静行復則<lb/>
<pb n="14a"/>
止事復則无事也正義曰雷在地中復者雷是動復卦<lb/>
以動息為主故曰雷在地中不但不可出行亦不可省<lb/>
視事也冬至隂之復夏至陽之復復為反本静為動本冬<lb/>
至一陽生是陽動用而隂復於静也夏至一隂生是隂<lb/>
動用而陽復於静也動復則静<lb/>
　　<hi>二十八</hi>不逺復无祗悔幾悔而反<lb/>
初九不逺復无祗悔元吉最處復初始復者也復之不<lb/>
速遂至迷凶不逺而復幾悔而反以此修身患難逺矣<lb/>
<pb n="14b"/>
錯之於事其殆庶幾乎故元吉也<lb/>
　　<hi>二十九</hi>祗悔有數音九家本作多韓訓大<lb/>
祗音支辭也馬同音之是反韓伯祁支反云大也鄭云<lb/>
病也王肅作禔時支反陸云禔安也九家本作多字音<lb/>
㩼幾音機正義曰不逺復者最處復初是始復者也既<lb/>
在陽復即能從而復之是迷而不逺即能復也无祗悔<lb/>
元吉者韓氏云祗大也既能速復是无大悔所以大吉<lb/>
象曰不逺之復以修身者釋不逺之復也<lb/>
<pb n="15a"/>
　　<hi>三十</hi>二得位處中而比陽故曰下仁<lb/>
六二休復吉得位處中最比于初上无陽爻以疑其親<lb/>
陽為仁行在初之上而附順之下仁之謂也既處中位<lb/>
親仁善鄰復之休也象曰休復之吉以下仁也正義曰<lb/>
下如字王肅云下附于仁徐戸嫁反<lb/>
　　<hi>三十一</hi>頻復道貴速頻蹙而復故厲<lb/>
六三頻復厲无咎頻頻蹙之貌也處下體之終雖愈于<lb/>
上六之迷已失復逺矣是以蹙也蹙而求復未至于迷<lb/>
<pb n="15b"/>
故雖危无咎也復道宜速蹙而乃復義雖无咎它來難<lb/>
保頻如字本又作嚬嚬眉也鄭作卑音同馬云憂頻也<lb/>
　　<hi>三十二</hi>云中行以居衆隂中應初故云獨復<lb/>
六四中行獨復四上下各有二隂而處厥中履得其位<lb/>
而應于初獨得所復順道而反物莫之犯故曰中行獨<lb/>
復也象曰中行獨復以從道也正義曰中行獨復者處<lb/>
于上卦之下上下各有二隂已獨應初居在衆隂之中<lb/>
故云中行獨自應初故云獨復從道而歸故象云以從道也<lb/>
<pb n="16a"/>
　　<hi>三十三</hi>上六處復後故云迷終敗且凶<lb/>
上六迷復凶有災眚用行師終有大敗以其國君凶至<lb/>
于十年不克征最處復後是迷者也以迷求復故曰迷<lb/>
復也用之行師難用有克也終必大敗用之于國則反<lb/>
乎君道也大敗乃復量斯勢也雖復十年修之猶未能<lb/>
征也<lb/>
　　<hi>三十四</hi>烖灾災文異義同眚祥分内外<lb/>
灾本又作災鄭作烖案說文烖正字也灾或字也災籀<lb/>
<pb n="16b"/>
文也眚生領反下卦同子夏傳云傷害曰災妖祥曰眚<lb/>
鄭云異自内生曰眚自外曰祥害物曰災<lb/>
　　<hi>三十五</hi>无妄實理大亨而利于貞王肅作望<lb/>
䷘<hi>震下乾上</hi>无妄元亨利貞其匪正有眚不利有攸往正<lb/>
義曰无妄者以剛為内主動而能健以此臨下物皆无<lb/>
敢詐偽虚妄俱行實理所以大得亨通利于貞正故曰<lb/>
元亨利貞也其匪正有眚不利有攸往者既无妄當以<lb/>
正道行之若其匪依正道則有眚災不利有所往也妄<lb/>
<pb n="17a"/>
亡亮反无妄无虚妄也說文云妄亂也馬鄭王肅皆云<lb/>
妄猶望謂无所希望也巽宫四世卦<lb/>
　　<hi>三十六</hi>加物與二字欲見萬物皆无妄<lb/>
象曰天下雷行物與无妄與辭也猶皆也天下雷行物<lb/>
皆不可以妄也先王以茂對時育萬物茂盛也物皆不敢<lb/>
妄然後萬物乃得各全其性對時育物莫盛于斯也正<lb/>
義曰天下雷行者雷是威恐之聲今天下雷行震動萬<lb/>
物物皆驚肅无敢虚妄案諸卦之象直言兩象即以卦<lb/>
<pb n="17b"/>
名結之若雷在地中復今无妄應云天下雷行无妄今<lb/>
云物與无妄者欲見萬物皆无妄故加物與二字也其餘<lb/>
諸卦未必萬物皆與卦名同義<lb/>
　　<hi>三十七</hi>不耕不菑猶臣道代終而不造始<lb/>
六二不耕穫不菑畬則利有攸往不耕而穫不菑而畬<lb/>
代終已成而不造也不擅其美乃盡臣道故利有攸往<lb/>
穫黄郭反或依注作不耕而穫非下句亦然菑側其反<lb/>
馬云田一嵗也董云反草也畬音余馬云田三嵗也董<lb/>
<pb n="18a"/>
云悉耨曰畬說文云二嵗治田也字林弋恕反擅市戰<lb/>
反象曰不耕穫未富也正義曰不耕穫不菑畬者六二<lb/>
處中得位盡于臣道不敢創首唯守其終猶若田農不<lb/>
敢𤼵首而耕唯在後穫刈而已不敢菑𤼵新田唯治其<lb/>
畬熟之地皆是不為其初而成其末猶若為臣之道不<lb/>
為事始而代君有終也則利有攸徃者為臣如此則利<lb/>
有攸往若不如此則往而无利也象曰不耕穫未富也<lb/>
者釋不耕而穫之義不敢前耕但守後穫者未敢以耕<lb/>
<pb n="18b"/>
耕之與穫俱為已事唯為後穫不敢先耕事既闕初不<lb/>
擅其美故云未富也<lb/>
　　<hi>三十八</hi>牛者稼穡之資六三僣耕有司繫牛<lb/>
六三无妄之災或繫之牛行人之得邑人之災以隂居<lb/>
陽行違謙順是无妄之所以為災也牛者稼穡之資也<lb/>
二以不耕而穫利有攸往而三為不順之行故或繫之<lb/>
牛是有司之所以為𫉬彼人之所以為災也正義曰无<lb/>
妄之災或繫之牛行人之得邑人之災者无妄之世邪<lb/>
<pb n="19a"/>
道不行六三隂居陽位失其正道行違謙順而乖臣範<lb/>
故无妄之所以為災矣牛者稼穡之資六三僣為耕事<lb/>
行唱始之道而為不順王事之行故有司或繫其牛制<lb/>
之使不妄造故曰或繫之牛也行人者有司之義也有<lb/>
司繫得其牛是行人制之得功故曰行人之得彼居三<lb/>
者是處邑之人僣為耕事受其災罰故曰行人之得邑<lb/>
人之災也象曰行人得牛邑人災也者釋行人之得<lb/>
　　<hi>三十九</hi>无妄之疾猶堯湯水旱非已招<lb/>
<pb n="19b"/>
九五无妄之疾勿藥有喜居得尊位為无妄之主者也<lb/>
下皆无妄害非所致而取藥焉疾之甚也非妄之災勿<lb/>
治自復非妄而藥之則凶故曰勿藥有喜象曰无妄之<lb/>
藥不可試也藥攻有妄者也而反攻无妄故不可試也<lb/>
正義曰无妄之疾者凡禍疾所起由有妄而來此假病<lb/>
象以喻人事猶若人主而剛正自修身无虚妄下亦无<lb/>
虚妄而遇逢凶禍若堯湯之厄災非已招但順時修徳<lb/>
勿須治理至於凡人之事亦皆然也若已之无罪忽逢<lb/>
<pb n="20a"/>
禍患此乃自然之理不須憂勞救䕶亦恐反傷其性<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易要義卷三上<lb/>
</p>
<p>
</p>
  </div>
</body>
</text>
</TEI>
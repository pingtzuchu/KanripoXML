<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周易要義卷一上</head>
    <p>
<pb n="1a"/>
欽定四庫全書<lb/>
　周易要義卷一上　　　　宋　魏了翁　輯<lb/>
　乾<lb/>
　　<hi>一</hi>釋卦名義象體及卦徳<lb/>
䷀<hi>乾下乾上</hi>乾元亨利貞正義曰乾者此卦之名謂之卦<lb/>
者易緯云卦者掛也言懸掛物象以示于人故謂之卦<lb/>
但二畫之體雖象陰陽之氣未成萬物之象未得成卦<lb/>
必三畫以象三才冩天地雷風水火山澤之象乃謂之<lb/>
<pb n="1b"/>
卦也故繫辭云八卦成列象在其中矣是也但初有三<lb/>
畫雖有萬物之象于萬物變通之理猶有未盡故更重<lb/>
之而有六畫備萬物之形象窮天下之能事故六畫成<lb/>
卦也此乾卦本以象天天乃積諸陽氣而成天故此卦<lb/>
六爻皆陽畫成卦也此既象天何不謂之天而謂之乾<lb/>
者天者定體之名乾者體用之稱故說卦云乾健也言<lb/>
天之體以健為用元亨利貞者是乾之四徳也子夏傳<lb/>
云元始也亨通也利和也貞正也<lb/>
<pb n="2a"/>
　　<hi>二</hi>天氣起子陽潜在下故勿用<lb/>
初九潜龍勿用正義曰居第一之位故稱初以其陽爻<lb/>
故稱九潜者𨼆伏之名龍者變化之物言天之自然之<lb/>
氣起于建子之月隂氣始盛陽氣潜在地下故言初九<lb/>
潜龍也此自然之象聖人作法言于此潜龍之時小人<lb/>
道盛聖人雖有龍徳於此時唯宜潜藏勿可施用<lb/>
　　<hi>三</hi>卦位上有末義初有下義<lb/>
第一位言初第六位當言終第六位言上第一位當言<lb/>
<pb n="2b"/>
下所以文不同者莊氏云下言初則上有末義故大過<lb/>
彖曰棟橈本末弱是上有末義六言上則初當言下故<lb/>
小象云潜龍勿用陽在下也則是初有下義互文相通<lb/>
義或然也且第一言初者欲明萬物積漸從无入有所<lb/>
以言初不言一與下也六言上者欲見位居卦上故不<lb/>
言六與末也此初九之等是乾之六爻之辭但乾卦是<lb/>
陽生之世故六爻所述皆以聖人出處託之其餘卦六<lb/>
爻各因象明義隨義而發不必皆論聖人他皆放此<lb/>
<pb n="3a"/>
　　<hi>四</hi>蓍為數爻卦辭之本<lb/>
繫辭云爻也者效此者也聖人畫爻以倣傚萬物之象<lb/>
先儒云後代聖人以易占事之時先用蓍以求數得數<lb/>
以定爻累爻而成卦因卦以生辭則蓍為爻卦之本爻<lb/>
卦為蓍之末今案說卦云聖人之作易也幽賛於神明<lb/>
而生蓍參天兩地而倚數觀變於陰陽而立卦發揮於<lb/>
剛柔而生爻繫辭云成天下之亹亹者莫大乎蓍龜是<lb/>
故天生神物聖人則之又易乾鑿度云垂皇策者犧據<lb/>
<pb n="3b"/>
此諸文皆是用蓍以求卦先儒之說理當然矣<lb/>
　　<hi>五</hi>陽爻稱九陰爻稱六其說二<lb/>
然陽爻稱九陰爻稱六其說有二一者乾體有三畫坤<lb/>
體有六畫陽得兼陰故其數九隂不得兼陽故其數六<lb/>
二者老陽數九老隂數六老隂老陽皆變周易以變者<lb/>
為占故杜元凱注襄九年傳遇艮之八及鄭康成注易<lb/>
皆稱周易以變者為占故稱九稱六所以老陽數九老<lb/>
隂數六者以揲蓍之數九遇揲則得老陽六遇揲則得<lb/>
<pb n="4a"/>
老陰其少陽稱七少陰稱八義亦凖此張氏以為陽數<lb/>
有七有九陰數有八有六但七為少陽八為少陰質而<lb/>
不變為爻之本體九為老陽六為老隂文而從變故為<lb/>
爻之别名且七既為陽爻其畫已長今有九之老陽不<lb/>
可復畫為陽所以重體避少陽七數故稱九也八為陰<lb/>
數而畫隂爻今六為老陰不可復畫隂爻故交其體避<lb/>
八而稱六但易含萬象所託多塗義或然也<lb/>
　　<hi>六</hi>王氏二五為大人鄭謂二見五之大人<lb/>
<pb n="4b"/>
九二見龍在田利見大人出潜離𨼆故曰見龍處於地<lb/>
上故曰在田徳施周普居中不偏雖非君位君之徳也<lb/>
初則不彰三則乾乾四則或躍上則過亢利見大人唯<lb/>
二五焉正義曰天下衆庶利見九二之大人故先儒云<lb/>
若夫子教於洙泗利益天下有人君之徳故稱大人案<lb/>
文言云九二徳博而化又云君徳也王輔嗣注云雖非<lb/>
君位君之徳也是九二有人君之徳所以稱大人也輔<lb/>
嗣又云利見大人唯二五焉是二之與五俱是大人為<lb/>
<pb n="5a"/>
天下所利見也而褚氏張氏同鄭康成之說皆以爲九<lb/>
二利見九五之大人其義非也且大人之云不專在九<lb/>
五與九二故訟卦云利見大人又蹇卦利見大人此大<lb/>
人之文施處廣矣故輔嗣注謂九二也是大人非專九<lb/>
五在田者先儒以為重卦之時重於上下兩體故初與<lb/>
四相應二與五相應三與上相應是上下兩體論天地<lb/>
人各别但易含萬象為例非一及其六位則一二為地<lb/>
道三四為人道五上為天道二在一上是九二處於地<lb/>
<pb n="5b"/>
上所田食之處<lb/>
　　<hi>七</hi>乾六爻子至巳謂正三五七九者非<lb/>
諸儒以為九二當太蔟之月陽氣發見則九三為建辰<lb/>
之月九四為建午之月九五為建申之月為隂氣始殺<lb/>
不宜稱飛龍在天上九為建戌之月羣隂既盛上九不<lb/>
得言與時偕極於此時陽氣僅存何極之有諸儒此說<lb/>
於理稍乖此乾之陽氣漸生似聖人漸出宜據十一月<lb/>
之後至建巳之月已來此九二當據建丑建寅之間於<lb/>
<pb n="6a"/>
時地之萌芽初有出者即是陽氣發見之義乾卦之象<lb/>
其應然也但隂陽二氣共成嵗功故陰興之時仍有陽<lb/>
在陽生之月尚有隂存所以六律六吕隂陽相間取象<lb/>
論義與此不殊乾之初九則與復卦不殊乾之九二又<lb/>
與臨卦无别<lb/>
　　<hi>八</hi>九三位不中履重剛故惕厲<lb/>
九三君子終日乾乾夕惕若厲无咎處下體之極居上<lb/>
體之下在不中之位履重剛之險上不在天未可以安<lb/>
<pb n="6b"/>
其尊也下不在田未可以寧其居也正義曰處下體之<lb/>
極者終也三是上卦之下下體之極故云極也又云居<lb/>
上體之下者四五與上是上體三居四下未入上體但<lb/>
居上體之下四則已入上體但居其上體之下故九四<lb/>
注云居上體之下與此别也云履重剛之險者上下皆<lb/>
有陽爻剛强好為險難<lb/>
　　<hi>九</hi>諸儒以若厲為如危於上下文不合<lb/>
夕惕猶若厲也者言雖至於夕恒懐惕懼猶如未夕之<lb/>
<pb n="7a"/>
前常若厲也案此卦九三所居之處實有危厲又文言<lb/>
云雖危无咎是實有危也據其上下文勢若字宜為語<lb/>
辭但諸儒並以若為如如似有厲是實无厲也理恐未<lb/>
盡今且依如觧之<lb/>
　　<hi>十</hi>九三以位卑免咎上九以位尊貽悔<lb/>
竭知力而後免於咎者正以九三與上九相並九三處<lb/>
下卦之極其位猶卑故竭知力而得免咎也上九在上<lb/>
卦之上其位極尊雖竭知力不免亢極言下勝於上卑<lb/>
<pb n="7b"/>
勝於尊<lb/>
　　<hi>十一</hi>有悔謂當有此悔設法戒之<lb/>
上九亢龍有悔正義曰上九亢陽之至大而極盛故曰<lb/>
亢龍此自然之象以人事言之似聖人有龍徳上居天<lb/>
位乆而亢極物極則反故有悔也純陽雖極未至大㓙<lb/>
但有悔吝而已繫辭云悔吝者言乎其小疵也故鄭引<lb/>
堯之末年四㓙在朝是以有悔未大㐫也凡悔之為文<lb/>
既是小疵不單稱悔也必以餘字配之其悔若在則言<lb/>
<pb n="8a"/>
有悔謂當有此悔則此經是也其悔若无則言悔亡言<lb/>
其悔已亡也若恒卦九二悔亡是也其悔雖亡或是更<lb/>
取他文結之若復卦初九不逺復无祗悔元吉是也但<lb/>
聖人至極終始无虧故文言云知進退存亡而不失其<lb/>
正者其唯聖人乎是知大聖之人本无此悔但九五天<lb/>
位有大聖而居者亦有非大聖而居者不能不有驕亢<lb/>
故聖人設法以戒之也<lb/>
　　<hi>十二</hi>夫子所作彖辭統論一卦之體<lb/>
<pb n="8b"/>
彖曰大哉至咸寧正義曰夫子所作彖辭統論一卦之<lb/>
義或說其卦之徳或說其卦之義或說其卦之名故畧<lb/>
例云彖者何也統論一卦之體明其所由之主案褚氏<lb/>
莊氏並云彖斷也斷定一卦之義所以名為彖也此彖<lb/>
釋乾與元亨利貞之徳諸儒所說此彖分觧四徳意各<lb/>
不同今案莊氏之說於理稍宻依而用之<lb/>
　　<hi>十三</hi>大哉至利貞釋四徳首出聖人<lb/>
大哉乾元萬物資始乃統天者此三句總釋乾與元也<lb/>
<pb n="9a"/>
乾是卦名元是乾徳之首故以元徳配乾釋之大哉乾<lb/>
元者陽氣昊大乾體廣逺又以元大始生萬物故曰大<lb/>
哉乾元萬物資始者釋其乾元稱大之義以萬象之物<lb/>
皆資取乾元而各得始生不失其宜所以稱大也乃統<lb/>
天者以其至健而為物始以此乃能統領於天天是有<lb/>
形之物以其至健能總統有形是乾元之徳也雲行雨<lb/>
施品物流形者此二句釋亨之徳也言乾能用天之徳<lb/>
使雲氣流行雨澤施布故品𩔖之物流布成形各得亨<lb/>
<pb n="9b"/>
通无所壅蔽是其亨也大明終始六位時成者此二句<lb/>
總結乾卦之徳也以乾之為徳大明曉乎萬物終始之<lb/>
道始則潜伏終則飛躍可潜則潜可飛則飛是明達乎<lb/>
始終之道故六爻之位依時而成時乘六龍以御天者<lb/>
此二句申明乾元乃統天之義言乾之為徳以依時乘<lb/>
駕六爻之陽氣以控御於天體六龍即六位之龍也以<lb/>
所居上下言之謂之六位也陽氣升降謂之六龍也變<lb/>
謂後來改前以漸移改謂之變也化謂一有一无忽然<lb/>
<pb n="10a"/>
而改謂之為化言乾之為道使物漸變者使物卒化者<lb/>
各能正定物之性命性者天生之質若剛柔遲速之别<lb/>
命者人所禀受若貴賤夭壽之屬是也保合太和乃利<lb/>
貞者此二句釋利貞也純陽剛暴若无和順則物不得<lb/>
利又失其正以能保安合㑹太和之道乃能利貞於萬<lb/>
物言萬物得利而貞正也首出庶物萬國咸寧者自上<lb/>
已來皆論乾徳自然飬萬物之道此二句論聖人上法<lb/>
乾徳生飬萬物言聖人為君在衆物之上最尊髙於物<lb/>
<pb n="10b"/>
似頭首出於衆物之上各置君長以領萬國故萬國皆<lb/>
得寧也<lb/>
　　<hi>十四</hi>聖人象乾立化亦有此四徳<lb/>
聖人亦當令萬物資始統領於天位而雲行雨施布散<lb/>
恩澤使兆庶衆物各流布其形又大明乎盛衰終始之<lb/>
道使天地四時貴賤髙下各以時而成又任用羣賢以<lb/>
奉行聖化使物各正性命此聖人所以象乾而立化<lb/>
　　<hi>十五</hi>凡物壯者皆有衰惟天運日過一度<lb/>
<pb n="11a"/>
象曰天行至不息正義曰此大象也十翼之中第三翼<lb/>
總象一卦天行健行者運動之稱健者强壯之名乾是<lb/>
衆健之訓今大象不取餘健為釋偏說天者萬物壯健<lb/>
皆有衰怠唯天運動日過一度盖運轉混沒未曾休息<lb/>
故云天行健健是乾之訓也順者坤之訓也坤則云地<lb/>
勢坤此不言天行乾而言健者劉表云詳其名也然則<lb/>
天是體名乾是用名健是其訓三者並見最為詳悉所<lb/>
以尊乾異於他卦<lb/>
<pb n="11b"/>
　　<hi>十六</hi>六十四象不同乾坤不顯上下體<lb/>
凡六十四卦說象不同或總舉象之所由不論象之實<lb/>
體又總包六爻不顯上體下體則乾坤二卦是也或直<lb/>
舉上下二體者若雲雷屯也天地交泰也天地不交否<lb/>
也雷電噬嗑也雷風恒也雷雨作解也風雷益也雷電<lb/>
皆至豐也洊雷震也隨風巽也習坎坎也明兩作離也<lb/>
兼山艮也麗澤兊也凡此一十四卦皆總舉兩體而結<lb/>
義也取兩體俱成或有直舉兩體上下相對者天與水<lb/>
<pb n="12a"/>
違行訟也上天下澤履也天與火同人也上火下澤睽<lb/>
也凡此四卦或取兩體相違或取兩體相合或取兩體<lb/>
上下相承而為卦也故兩體相對而俱言也雖上下二<lb/>
體共成一卦或直指上體而為文者若雲上於天需也<lb/>
風行天上小畜也火在天上大有也雷出地奮豫也風<lb/>
行地上觀也山附于地剥也澤滅木大過也雷在天上<lb/>
大壯也明出地上晉也風自火出家人也澤上于天夬<lb/>
也澤上于地萃也風行水上渙也水在火上既濟也火<lb/>
<pb n="12b"/>
在水上未濟也凡此十五卦皆先舉上象而連於下亦<lb/>
意取上象以立卦名也亦有雖意在上象而先舉下象<lb/>
以出上象者地上有水比也澤上有地臨也山上有澤<lb/>
咸也山上有火旅也木上有水井也木上有火鼎也山<lb/>
上有木漸也澤上有雷歸妹也山上有水蹇也澤上有<lb/>
水節也澤上有風中孚也山上有雷小過也凡此十二<lb/>
卦皆先舉下象以出上象亦意取上象共下象而成卦<lb/>
也或先舉上象而出下象義取下象以成卦義者山下<lb/>
<pb n="13a"/>
出泉蒙也地中有水師也山下有風蠱也山下有火賁<lb/>
也天下雷行无妄也山下有雷頤也天下有山遯也山<lb/>
下有澤損也天下有風姤也地中有山謙也澤中有雷<lb/>
隨也地中生木升也澤中有火革也凡此十三卦皆先舉<lb/>
上體後舉下體也其上體是天天與山則稱下也若上<lb/>
體是地地與澤則稱中也或有雖先舉下象稱在上象<lb/>
之下者若雷在地中復也天在山中大畜也明入地中<lb/>
明夷也澤无水困也是舉下象而稱上象之下亦義取<lb/>
<pb n="13b"/>
下象以立卦也所論之例者皆大判而言之其間委曲<lb/>
各於卦下别更詳之<lb/>
　　<hi>十七</hi>有假象實象<lb/>
先儒所云此等象辭或有實象或有假象實象者若地<lb/>
上有水比也地中生木升也皆非虚故言實也假象者<lb/>
若天在山中風自火出如此之𩔖實無此象假而為義<lb/>
故謂之假也雖有實象假象皆以義示人總謂之象<lb/>
　　<hi>十八</hi>諸象不包在下者稱先王與后<lb/>
<pb n="14a"/>
若卦體之義唯施於天子不兼包在下者則言先王也<lb/>
若比卦稱先王以建萬國豫卦稱先王以作樂崇徳觀<lb/>
卦稱先王以省方觀民設教噬嗑稱先王以明罰𠡠法<lb/>
復卦稱先王以至日閉闗无妄稱先王以茂對時育萬<lb/>
物渙卦稱先王以享于帝立廟泰卦稱后以財成天地<lb/>
之道姤卦稱后以施命誥四方稱后兼諸侯也自外卦<lb/>
並稱君子<lb/>
　　<hi>十九</hi>乾坤易之門特作文言此文凡六節<lb/>
<pb n="14b"/>
文言曰至利貞正義曰文言者是夫子第七翼也以乾<lb/>
坤其易之門户邪其餘諸卦及爻皆從乾坤而出義理<lb/>
深奥故特作文言以開釋之莊氏云文謂文飾以乾坤<lb/>
徳大故特文飾以為文言今謂夫子但賛明易道申說<lb/>
義理非是文飾華彩當謂釋二卦之經文故稱文言從<lb/>
此至元亨利貞明乾之四徳為第一節從初九曰潜龍<lb/>
勿用至動而有悔明六爻之義為第二節自潜龍勿用<lb/>
下至天下治也論六爻之人事為第三節自潜龍勿用<lb/>
<pb n="15a"/>
陽氣潜藏至乃見天則論六爻自然之氣為第四節自<lb/>
乾元者至天下平也此一節復說乾元之四徳之義為<lb/>
第五節自君子以成徳為行至其唯聖人乎此一節更<lb/>
廣明六爻之義為第六節今各依文解之<lb/>
　　<hi>二十</hi>元亨利貞配四時五行<lb/>
莊氏云第一節元者善之長者謂天之體性生飬萬物<lb/>
善之大者莫善施生元為施生之宗故言元者善之長<lb/>
也亨者嘉之㑹者嘉美也言天能通暢萬物使物嘉美<lb/>
<pb n="15b"/>
之㑹聚故云嘉之㑹也利者義之和者言天能利益庻<lb/>
物使物各得其宜而和同也貞者事之幹者言天能以<lb/>
中正之氣成就萬物使物皆得幹濟莊氏之意以此四<lb/>
句明天之徳也而配四時元是物始於時配春春為發<lb/>
生故下云體仁仁則春也亨是通暢萬物於時配夏故<lb/>
下云合禮禮則夏也利為和義於時配秋秋既物成各<lb/>
合其宜貞為事幹於時配冬冬既收藏事皆幹了也於<lb/>
五行之氣唯少土也土則分王四季四氣之行非土不<lb/>
<pb n="16a"/>
載故不言也<lb/>
　　<hi>二十一</hi>四徳配五事則仁禮義信不言知<lb/>
於五事言之元則仁也亨則禮也利則義也貞則信也<lb/>
不論知者行此四事並須資於知且乾鑿度云水土二<lb/>
行兼信與知也故畧知不言也<lb/>
　　<hi>二十二</hi>諸卦有四徳三徳二徳一徳无徳<lb/>
諸卦之中亦有四徳但餘卦四徳有劣於乾故乾卦直<lb/>
云四徳更无所言欲見乾之四徳无所不包其餘卦四<lb/>
<pb n="16b"/>
徳之下則更有餘事以四徳狭劣故以餘事繫之即坤<lb/>
卦之𩔖是也亦有四徳之上即論餘事若革卦云已日<lb/>
乃孚元亨利貞悔亡也由乃孚之後有元亨利貞乃得<lb/>
悔亡也有四徳者即乾坤屯臨隨无妄革七卦是也亦<lb/>
有其卦非善而有四徳者以其卦凶故有四徳乃可也<lb/>
故隨卦有元亨利貞乃得无咎是也四徳具者其卦未<lb/>
必善也亦有三徳者即離咸萃兊渙小過凡六卦就三<lb/>
徳之中為文不一或縂稱三徳於上更别陳餘事於下<lb/>
<pb n="17a"/>
若離咸之屬是也就三徳之中上下不一離則云利貞<lb/>
亨由利貞乃得亨也亦有先云亨更陳餘事乃始云利<lb/>
貞者以有餘事乃得利貞故也有二徳者大有蠱漸大<lb/>
畜升困中孚凡七卦此二徳或在事上言之或在事後<lb/>
言之由後有事乃致此二徳故也亦有一徳者若蒙師<lb/>
小畜履泰謙噬嗑賁復大過震豐節既濟未濟凡十五<lb/>
卦皆一徳也並是亨或多在事上言之或在事後言履<lb/>
卦云履虎尾不咥人亨由有事乃得亨<lb/>
<pb n="17b"/>
　　<hi>二十三</hi>凡卦亨貞連事起文者不數<lb/>
以前所論徳者皆於經文挺然特明徳者乃言之也其<lb/>
有因事相連而言徳者則不數之也若需卦云需有孚<lb/>
光亨貞吉雖有亨貞二徳連事起文故不數也遯卦云<lb/>
亨小利貞雖有三徳亦不數也旅卦云旅小亨旅貞吉<lb/>
雖有亨貞二徳亦連他事不數也比卦云原筮元永貞<lb/>
无咎否卦云否之匪人不利君子貞雖有貞字亦連他<lb/>
文言之又非本卦徳亦不數之同人云同人于野亨坎<lb/>
<pb n="18a"/>
卦云有孚維心亨損卦云无咎可貞此等雖有一徳皆<lb/>
連事而言之故亦不數所以然者但易含萬象事義非<lb/>
一隨時曲變不可為典要故也其有意義各於卦下詳<lb/>
之亦有卦善而徳少者若泰與謙復之𩔖雖善唯一徳<lb/>
亦有全无徳者若豫觀剥晉蹇解夬姤井艮歸妹凡十<lb/>
一卦也大畧唯有㓙卦无徳者若剥蹇夬姤之屬是也<lb/>
亦有卦善而无徳者晉解之屬是也各於卦下詳之<lb/>
　　<hi>二十四</hi>文言第二節設問以釋潜龍<lb/>
<pb n="18b"/>
初九曰潜龍勿用至潜龍也正義曰此第二節釋初九<lb/>
爻辭也初九曰潜龍勿用何謂也者此夫子疊經初九<lb/>
爻辭故言初九曰方釋其義假設問辭故言潜龍勿用<lb/>
何謂也子曰龍徳而𨼆者也此夫子以人事釋潜龍之<lb/>
義聖人有龍徳𨼆居者也不易乎世者不移易其心在<lb/>
於世俗雖逢險難不易本志也不成乎名者言自𨼆黙<lb/>
不成就於令名使人知也遯世无悶者謂逃遯避世雖<lb/>
逢无道心无所悶不見是而无悶者言舉世皆非雖不<lb/>
<pb n="19a"/>
見善而心亦无悶心以為樂已則行之心以為憂已則<lb/>
違之確乎其不可㧞者身雖逐物推移潜𨼆避世心志<lb/>
守道確乎堅寔其不可㧞此是潜龍之義也<lb/>
　　<hi>二十五</hi>二爻漸見若舜漁陶民化之時<lb/>
九二曰見龍至君徳也正義曰此釋九二爻辭子曰龍<lb/>
徳而正中者九二居中不偏然不如九五居尊得位故<lb/>
但云龍徳而正中者也庸言之信庸行之謹者庸謂中<lb/>
庸庸常也從始至末常言之信實常行之謹慎閑邪存<lb/>
<pb n="19b"/>
其誠者言防閑邪惡當自存其誠實也善世而不伐者<lb/>
謂為善於世而不自伐其功徳博而化者言徳能廣博<lb/>
而變化於世俗初爻則全𨼆遯避世二爻則漸見徳行<lb/>
以化於俗也若舜漁於雷澤陶於河濵以器不窳民漸<lb/>
化之是也<lb/>
　　<hi>二十六</hi>以異於諸爻特稱易曰又云君徳<lb/>
易曰見龍在田利見大人君徳也者以其異於諸爻故<lb/>
特稱易曰見龍在田未是君位但云君徳也<lb/>
<pb n="20a"/>
　　<hi>二十七</hi>明終敝故不驕知至至故不憂<lb/>
是故居上位而不驕在下位而不憂居下體之上在上<lb/>
體之下明夫終敝故不驕也知夫至至故不憂也<lb/>
　　<hi>二十八</hi>上廣陳同類感應明聖作物覩<lb/>
九五曰飛龍至其類也正義曰此明九五爻之義飛龍<lb/>
在天者言天能廣感衆物衆物應之所以利見大人因<lb/>
大人與衆物感應故廣陳衆物相感應以明聖人之作<lb/>
而萬物瞻覩以結之也同聲相應者若彈宫而宫應彈<lb/>
<pb n="20b"/>
角而角動是也同氣相求者若天欲雨而柱礎潤是也<lb/>
此二者聲氣相感也水流濕火就燥者此二者以形象<lb/>
相應水流於地先就濕處火焚其薪先就燥處此聲氣<lb/>
水火皆無識而相感先明自然之物故發初言之也雲<lb/>
從龍風從虎者龍是水畜雲是水氣故龍吟則景雲出<lb/>
是雲從龍也虎是威猛之獸風是震動之氣此亦是同<lb/>
類相感故虎嘯則谷風生是風從虎也此二句明有識<lb/>
之物感无識故以次言之漸就有識而言也聖人作而<lb/>
<pb n="21a"/>
萬物覩者此二句正釋飛龍在天利見大人之義聖人<lb/>
作則飛龍在天也萬物覩則利見大人也陳上數事之<lb/>
名本明於此是有識感有識也此亦同類相感聖人有<lb/>
生飬之徳萬物有生飬之情故相感應也本乎天者親<lb/>
上本乎地者親下者在上雖陳感應唯眀數事而已此<lb/>
則廣解天地之間共相感應之義莊氏云天地絪緼和<lb/>
合二氣共生萬物然萬物之體有感於天氣偏多者有<lb/>
感於地氣偏多者故周禮大宗伯有天産地産大司徒<lb/>
<pb n="21b"/>
云動物植物本受氣於天者是動物含靈之屬天體運<lb/>
動含靈之物亦運動是親附於上也本受氣於地者是<lb/>
植物无識之屬地體凝滯植物亦不移動是親附於下<lb/>
也則各從其𩔖者言天地之間共相感應各從其氣𩔖<lb/>
　　<hi>二十八</hi>下有異𩔖相感有逺事相感<lb/>
亦有異𩔖相感者若磁石引針琥珀拾芥蠶吐絲而商<lb/>
弦絶銅山崩而洛鐘應其類煩多難一一言也皆冥理<lb/>
自然不知其所以然也感者動也應者報也皆先者為<lb/>
<pb n="22a"/>
感後者為應非唯近事則相感亦有逺事遥相感者若<lb/>
周時𫉬麟乃為漢髙之應漢時黄星後為曹公之兆感<lb/>
應之事廣非片言可悉<lb/>
　　<hi>二十九</hi>餘爻說龍九三君子各隨其義<lb/>
乾文言首不論乾而先說元下乃曰乾何也夫乾者統<lb/>
行四事者也君子以自强不息行此四者故首不論乾<lb/>
而下曰乾元亨利貞餘爻皆說龍至於九三獨以君子<lb/>
為目何也夫易者象也象之所生生於義也有斯義然<lb/>
<pb n="22b"/>
後明之以其物故以龍叙乾以馬明坤隨其事義而取<lb/>
象焉統而舉之乾體皆龍别而叙之各隨其義<lb/>
　　<hi>三十</hi>上九无位六爻皆无隂是无民<lb/>
上九曰亢龍至有悔也正義曰此明上九爻辭也子曰<lb/>
貴而无位者以上九非位而上九居之是无位也髙而<lb/>
无民者六爻皆无隂是无民也賢人在下位而无輔者<lb/>
賢人雖在下位不為之輔助也是以動而有悔者聖人<lb/>
設戒居此之時不可動作也<lb/>
<pb n="23a"/>
　　<hi>三十一</hi>文言第三節說六爻人事所治<lb/>
故乾元用九則天下治也夫識物之動則其所以然之<lb/>
理皆可知也龍之為徳不為妄者也潜而勿用何乎必<lb/>
窮處於下也見而在田必以時之通舍也以爻為人以<lb/>
位為時人不妄動則時皆可知也文王明夷則主可知<lb/>
矣仲尼旅人則國可知矣正義曰此一節是文言第三<lb/>
節說六爻人事所治之義潜龍勿用下也者言聖於此<lb/>
潜龍之時在卑下也見龍在田時舍者舍謂通舍九二<lb/>
<pb n="23b"/>
以見龍在田是時之通舍也終日乾乾行事者言行此<lb/>
知至知終之事也或躍在淵自試者言聖人逼近五位<lb/>
不敢果决而進唯漸漸自試意欲前進遲疑不定故云<lb/>
自試也飛龍在天上治者言聖人居上位而治理也亢<lb/>
龍有悔窮之災者言位窮而致災災則悔也非為大禍<lb/>
災也乾元用九天下治者易經上稱用九用九之文總<lb/>
是乾徳又乾字不可獨言故舉元徳以配乾也言此乾<lb/>
元用九徳而天下治<lb/>
<pb n="24a"/>
　　<hi>三十二</hi>爻為人位為時人不妄動時可知<lb/>
夫識物之動則其所以然之理皆可知者此欲明在下<lb/>
龍潜見之義故張氏云識物之動謂龍之動也則其所<lb/>
以然之理皆可知者謂識龍之所以潜所以見然此之<lb/>
理皆可知也龍之為徳不為妄者言龍靈異於他獸不<lb/>
妄舉動可潜則潜可見則見是不虚妄也<lb/>
　　<hi>三十三</hi>經惟言時舎注言時之通舎<lb/>
見而在田必以時之通舎者經唯云時舎也注云必以<lb/>
<pb n="24b"/>
時之通舎者則輔嗣以通解舎舎是通義也初九潜蔵<lb/>
不見九二既見而在田是時之通舎之義也以爻為人<lb/>
以位為時者爻居其位猶若人遇其時<lb/>
　　<hi>三十四</hi>文言第四節以天氣眀六爻<lb/>
潜龍勿用至見天則正義曰此一節是文言第四節明<lb/>
六爻天氣之義天下文明者陽氣在田始生萬物故天<lb/>
下有文章而光明也與時偕行者此以天道釋爻象也<lb/>
所以九三乾乾不息終日自戒者同於天時生物不息<lb/>
<pb n="25a"/>
言與時偕行也偕俱也諸儒以為建辰之月萬物生長<lb/>
不有止息與天時而俱行若以不息言之是建寅之月<lb/>
三陽用事三當生物之初生物不息同於天時生物不<lb/>
息故言與時偕行也乾道乃革者去下體入上體故云<lb/>
乃革也乃位乎天徳者位當天徳之位言九五陽居於<lb/>
天照臨廣大故云天徳也乃見天則者陽是剛亢之物<lb/>
能用此純剛唯天乃然故云乃見天則<lb/>
　　<hi>三十五</hi>文言第五節明四徳始終<lb/>
<pb n="25b"/>
不為乾元何能通物之始不性其情何能乆行其正是<lb/>
故始而亨者必乾元也利而貞者必性情也正義曰此<lb/>
一節是第五節復明上初章及乾四徳之義也性者天<lb/>
生之質正而不邪情者性之欲也言若不能以性制情<lb/>
使其情如性則不能乆行其正<lb/>
　　<hi>三十六</hi>合散消息與體相乖爻所以眀情<lb/>
其六爻發揮之義案畧例云爻者言乎變者也故合散<lb/>
屈伸與體相乖形躁好靜質柔愛剛體與情反質與願<lb/>
<pb n="26a"/>
違是爻者所以明情故六爻發散旁通萬物之情<lb/>
　　<hi>三十七</hi>陽居陽為得位陽得陽為无應<lb/>
輔嗣之意以初為无用之地上為盡末之境其居位者<lb/>
唯二三四五故繫辭唯論此四爻初上雖无正位統而<lb/>
論之爻亦始末之位乾彖云六位時成二四為隂位隂<lb/>
居為得位陽居為失位三五為陽位陽居為得位隂居<lb/>
為失位畧例云陽之所求者隂也隂之所求者陽也一<lb/>
與四二與五三與上若一隂一陽為有應若俱隂俱陽<lb/>
<pb n="26b"/>
為无應此其六爻之大畧其義具於繫辭於此畧言之<lb/>
　　<hi>三十八</hi>文言第六節又明六爻之義<lb/>
君子以成徳至弗用也正義曰此一節是文言第六節<lb/>
更復明六爻之義此節明初九爻辭周氏云上第六節<lb/>
乾元者始而亨者也是廣明乾與四徳之義此君子以<lb/>
成徳為行亦是第六節明六爻之義總属第六節不更<lb/>
為第七節義或當然也君子以成徳為行者明初九潜<lb/>
龍之義故先開此語也<lb/>
<pb n="27a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易要義卷一上<lb/>
</p>
<p>
</p>
  </div>
</body>
</text>
</TEI>
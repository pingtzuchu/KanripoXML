<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>待軒詩記巻五</head> <lb/>
    <p>
<pb n="1a"/>
欽定四庫全書<lb/>
　待軒詩記巻五<lb/>
　　　　　　　　　　　　明　張次仲　撰<lb/>
　　小雅<lb/>
小弁<lb/>
　序刺幽王也<hi>續序太子之傳作焉而幽王娶于申生太子宜臼後得褒姒  惑之信其讒黜</hi>
　<hi>申后逐冝臼冝臼之傳知其無罪而憫之故述太子之情而作是詩冀王之一悟也小雅多君臣之變此</hi>
　<hi>則父子之變也白華則變及夫婦三綱亂矣文武盛徳大業其可復乎</hi>
<pb n="1b"/>
弁<hi>音盤</hi>彼鸒<hi>音/豫</hi>斯<hi>新賫/反</hi>歸飛提<hi>音啼又音匙</hi>提民莫不穀我獨<lb/>
于罹<hi>力知反</hi>何辜于天我罪伊何<hi>叶奚下同</hi>心之憂矣云如之<lb/>
何<hi>比而興也弁與拚通鳥將飛而拊其翼周頌拚飛維鳥是也鸒雅烏也小而多羣腹下白不反哺斯向作</hi>
　<hi>語詞猶蕭斯栁斯鹿斯之類董氏曰師曠禽經有鸒斯爾雅曰鸒斯鵯居揚子云頻頻之黨甚于鸒斯則</hi>
　<hi>斯非語詞矣提提羣飛貌穀養也罹憂也此章乃負罪引慝之語雅烏不能反哺猶己之不能致養自罪</hi>
　<hi>之詞也烏雖不能反哺然在野飲啄則提提然羣飛而歸是父子相隨為可樂也凡民莫不相養而我獨</hi>
　<hi>不容于父鴉烏之不若矣不知我何以得罪于天乎我之罪伊何乎云如之何心口相商之詞思所以感</hi>
　<hi>動其父母也下烏有三種廣雅云純黒而反哺者謂之烏小而腹  白不反哺者謂之雅烏白項而羣飛</hi>
<pb n="2a"/>
　<hi>者謂之燕烏爾雅所謂白脰烏也脰音豆項也</hi>
踧<hi>音敵</hi>踧周道<hi>郎口/反</hi>鞫<hi>鞠石經/作鞫</hi>為茂草<hi>此苟反</hi>我心憂傷惄<lb/>
<hi>音溺</hi>焉如擣<hi>當口/反</hi>假寐永嘆維憂用老<hi>魯口反</hi>心之憂矣疢<lb/>
<hi>音趂</hi>如疾首<hi>賦也踧踧平易也周道通行之大道鞠盡也惄觧見周南汝墳擣兩物相擊撞也胸中憂</hi>
　<hi>懼不寜如有物之擣心也不脱衣冠而寐曰假寐疢猶病也疾首頭痛也以周道之平易而盡為茂草見</hi>
　<hi>其國之將亡也憂傷之極至于如擣則精神憒眊假寐之中不忘永嘆是以未老而老也疢如疾首則又</hi>
　<hi>憂之甚矣</hi>
維桑與梓<hi>音子</hi>必恭敬止靡瞻匪父靡依匪母<hi>姥罪反</hi>不屬<lb/>
<pb n="2b"/>
<hi>音蜀又音燭</hi>于毛不離于裏天之生我我辰安在<hi>叶理梓賦也桑  父</hi>
　<hi>母所植以遺子孫給蠶食具器用者尊父故曰瞻親母故曰依屬連屬也毛者氣體之餘離麗也裏心腹</hi>
　<hi>之類辰謂六物之吉凶六物歳時日月星辰也父母所植之木不敢不敬故目之所視身之所倚無一不</hi>
　<hi>是父母而父母不我愛豈我獨無所麗屬乎無所歸咎則推之于天是豈我生之不善哉何不詳至是也</hi>
　<hi>其篇中我字予字皆  傳代為太子之言</hi>
菀<hi>音鬱</hi>彼栁斯鳴蜩<hi>音/條</hi>嘒<hi>音/諱</hi>嘒有漼<hi>崔上/聲</hi>者淵萑葦淠<hi>音譬</hi>
淠譬彼舟流不知所届<hi>居氣反</hi>心之憂矣不遑假寐<hi>興而比也</hi>
　<hi>菀茂也斯語詞蜩觧見豳風七月嘒嘒聲也漼深也淠淠衆也届至也栁茂則蜩鳴其上淵深則萑葦生</hi>
<pb n="3a"/>
　<hi>其中大者之旁無所不容今我無父母如不繫之舟不知何所至乎初猶假寐至此則假寐亦不遑矣</hi>
鹿斯之奔維足伎<hi>音岐</hi>伎雉之朝雊<hi>音姤</hi>尚求其雌譬彼壞<lb/>
木疾用無枝心之憂矣寜莫之知<hi>伎伎舒貌雊雉嗚也壞木謂木之尫傴癭</hi>
　<hi>瘇無枝條者鹿見人則奔冝速而伎伎然舒者顧其羣也雉朝作而鳴者求其雌也今王黜后而放子兀</hi>
　<hi>然如病木内有蠧疾外無附枝我心之憂如此王寜不之知乎冀其感悟也</hi>
相彼投兔尚或先<hi>音線叶息吝切</hi>之行有死人尚或墐<hi>音覲</hi>之君<lb/>
子秉心維其忍<hi>如震切</hi>之心之憂矣涕旣隕<hi>音/藴</hi>之<hi>相視先導之也</hi>
　<hi>行道路墐埋藏也兔見廹逐而投人人冝利而取之乃或先之使得逃避行路之死人人冝惡而避之乃</hi>
<pb n="3b"/>
　<hi>或墐之使免暴露惻隱之心人所冝有故也幽王信讒逐子曽視投兔死人之不如則其秉心亦忍矣人</hi>
　<hi>只是不忍耳忍則無所不至是以憂之而涕隕也</hi>
君子信讒如或醻<hi>市救反</hi>之君子不惠不舒究之伐木掎<lb/>
<hi>音猗叶居何反</hi>矣析薪杝<hi>音侈叶/湯何反</hi>矣舍彼有罪子之佗<hi>湯何反</hi>矣<lb/>
　<hi>賦也前數章歴訴苦楚不説所從來至此方説出信讒二字葢秉心之忍從信讒中來此是周家禍本作</hi>
　<hi>詩之故全在於此惠君子斥幽王也醻旅醻謂三爵之後交錯相醻也  愛舒緩究察也掎畏木倒以物</hi>
　<hi>掎其顚也杝謂觀其理而隨以手析之也佗通作柂史記龜䇿傳燕酒佗髪謂相牽引也凡遇讒言從容</hi>
　<hi>詳審自然明白幽王溺愛褒姒聞讒即信如人嗜酒到口輙飲皆因不愛太子故不舒緩究詧之也夫伐</hi>
<pb n="4a"/>
　<hi>木者掎其顛析薪者隨其理伐木析薪非愛之也然亦不可以無理王以讒故遇太子無理是伐木析薪</hi>
　<hi>之不如故舍彼褒姒之有罪而連累太子也</hi>
莫髙匪山<hi>輪旃切</hi>莫浚<hi>蘇俊/反</hi>匪泉君子無易<hi>夷跋反</hi>由言耳<lb/>
屬<hi>音燭</hi>于垣<hi>音/袁</hi>無逝我梁無發我笱<hi>音苟</hi>我躬不閲遑恤我<lb/>
後<hi>上聲守比而賦也承上言讒人險踰山川王當謹宻圖維  祖宗遺業  浚深也信口而出謂之由言屬</hi>
　<hi>連也著也梁笱解見邶谷風莫髙莫深言無有髙深於山川者然山髙而人能登之泉深而人能入之王</hi>
　<hi>勿謂處髙深之地人不得聞而輕易由言恐屬耳者將窺伺意旨無所不至玩詩人心事至此已罄乃復</hi>
　<hi>援隱語以為全詩之亂葢申后旣廢太子旣逐則褒姒伯服必有盗竊神器之事故諄諄望之謂萬一有</hi>
<pb n="4b"/>
　<hi>此亦當以祖宗成業為念無逝梁𤼵笱自絶其生養之路也今我身且不見容遑恤我後之人特以國家</hi>
　<hi>大事不得不言耳痛哭流涕望及于褒姒伯服無非感動王心冀其悔悟也  此詩恐王醉飽之後或有</hi>
　<hi>溺愛輕許之語故再三諄戒之昔唐徳宗將廢太子而立舒王李長源曰願陛下還宫勿露此意左右聞</hi>
　<hi>之將樹功于舒王太子危矣此正無易由言之意之徐儆弦曰人情奮于自决其中有不决者在小弁</hi>
　<hi>終曰我躬不閲遑恤我後離騷之亂曰國無人兮莫我知又何懷乎故都惟其不忘情于君父所以為是</hi>
　<hi>决絶之詞耳詩竹書幽王五年冝臼奔申八年立伯服為太子此  云無易由言耳屬于垣則出奔之時</hi>
　<hi>尚未顯然廢立末四句有冀望復還之意小陳氏鳯曰無逝我梁四句與谷風無一字之異想  弁流播</hi>
　<hi>民間至衛莊時棄婦集句成章後代詩家採掇類此</hi>
<pb n="5a"/>
巧言<lb/>
　序刺幽王也<hi>竹書幽王三年娶褒姒五年大子冝臼奔申九年申聘于鄫及西戎十年春王</hi>
　<hi>及諸候盟於太室秋九月王師伐申此篇有君子屢盟及職為亂階之語葢盟太室伐申之後作也</hi>
悠悠昊天曰父母且<hi>音疽</hi>無罪無辜亂如此幠<hi>憮音呼石經作幠下同</hi>昊天已威<hi>紆胃/反</hi>予愼無罪<hi>叶/椊</hi>昊天泰幠予愼無辜<hi>賦也</hi>
　<hi>悠悠逺大貌且語詞按憮爾雅石經作幠覆冐之意猶言彌天之網也已止也求其息怒也泰甚也予詩</hi>
　<hi>人自謂盖欲以一人而挽囘天意也人窮則呼天故呼天而訴曰悠悠昊天乃我父母也我無罪辜而使</hi>
　<hi>我遭亂如此之大天之威其亦可止矣以予為有罪乎予實愼而無罪也天之威亦甚大矣以予為有辜</hi>
<pb n="5b"/>
　<hi>乎予實愼而無辜也此是自省之語</hi>
亂之初生僭始旣涵<hi>音含</hi>亂之又生君子信讒<hi>此四句生生隔句韻涵讒隔句韻</hi>君子如怒<hi>怒五/反</hi>亂庻遄<hi>市專反/下同</hi>沮君子如祉<hi>音耻</hi>
亂庶遄已<hi>音已此四句怒阻一韻祉已一韻㡬僭不信始不信之端也旣盡涵容也庶庶  也遄速</hi>
　<hi>沮止祉喜也左傳引此亦以祉為喜君子謂幽王亂生于讒讒生于優柔不斷所謂懷狐疑之心者來讒</hi>
　<hi>賊之口持不斷之意者開羣枉之門也讒言無根僭而不實小人為讒以漸而入初為不根之言以嘗試</hi>
　<hi>君之喜怒所謂僭始也王旣涵容之則讒人將無所憚日月旣乆浸潤益深禍亂愈生是君子信讒之過</hi>
　<hi>也凡聞人之言當别白是非所言者非王怒而責之則小人不敢為讒亂庶㡬速止矣所言者是王祉而</hi>
<pb n="6a"/>
　<hi>喜之則君子得行其言亂庶㡬速已矣今忠佞不分是以邪正混淆是非易位而亂天下也漢元帝優柔</hi>
　<hi>不斷恭顯之徒與周堪蕭望之劉更生張猛重相辨論其始也元帝不之察其終也蕭望之等皆為恭顯</hi>
　<hi>所排原其所由則僭始旣涵所致也</hi>
君子屢盟<hi>謨郎切</hi>亂是用長<hi>直良切</hi>君子信盗亂是用暴盜<lb/>
言孔甘亂是用餤<hi>談鹽二音</hi>匪其止共<hi>音/恭</hi>惟王之卭<hi>音窮也屢數</hi>
　<hi>非㑹同而盟謂之數長加益也盗斥小人言小人乃國之賊也暴速也餤餌之也史記趙世家以齊餤天</hi>
　<hi>下食之甘者嗜之而不厭言之羙者聽之而忘倦盖以亂餤王而王甘之如飴也共敬也卭窮困也自𤇺</hi>
　<hi>火戲諸候之後王與諸候不復相信又聞申侯聘西戎及鄫於是自生危疑而為太室之盟君臣相疑屢</hi>
<pb n="6b"/>
　<hi>為盟誓此亂之所以加長也盗以名小人小人䜛言不可信而王信之此亂之所以愈速也小人之言恬</hi>
　<hi>愉沁心使人君如嗜甘物而不厭此亂之所以日進也為人臣止于敬此䜛人非止于敬心心念念惟欲</hi>
　<hi>王窮困耳更無他圖也</hi>
奕奕寢廟君子作之秩秩大猷聖人莫之他人有心予<lb/>
忖度<hi>音鐸</hi>之躍<hi>音/剔</hi>躍毚<hi>音/䜛</hi>兔遇犬獲<hi>黃郭/反</hi>之<hi>賦而比也奕奕巍煥也宮</hi>
　<hi>室前廟後寢秩秩整齊也猷謀也大猷治國之大經濟莫定也他人謂非我族類有心謂心不平易中藏</hi>
　<hi>机械忖黙度也躍躍疾趨貌毚兔狡兔也遇適然而遇犬田犬也寢廟作于君子大猷定于聖人典型在</hi>
　<hi>望堂構依然此何等法物而可令他人動窺伺之念乎予忖度之皆因國無忠臣以至此語云山有猛虎</hi>
<pb n="7a"/>
　<hi>藜藿不採小人之狡不過如兔兔遇犬則獲今縱小人若此犬之不若矣</hi>
荏<hi>音稔</hi>染<hi>音/冉</hi>柔木君子樹<hi>上主/反</hi>之徃來行言心焉<hi>音/煙</hi>數<hi>所主反</hi>之蛇<hi>以支/反</hi>蛇碩言出自口<hi>孔五切</hi>矣巧言如簧顔之厚<lb/>
<hi>胡反反</hi>矣<hi>比而賦也荏苒柔意也柔木指褒姒軰李衛公云小人如藤蘿樹培植也徃來行言宮中酬酢</hi>
　<hi>之言數記憶也謂某作何語某作何語一一能記憶也焉語助不當樹而樹不當數而數則小人無所不</hi>
　<hi>至矣碩大也或為夸大之言以竦聽謂申不足滅謂犬戎不足慮恣口而陳全不由中或為宛轉之語以</hi>
　<hi>沁耳謂伯服之賢孝謂冝臼之冥頑如笙中之簧隨氣轉動而不自知其可愧  蛇蛇屈曲之貎蛇屬紆</hi>
　<hi>行所言不必與理合而宛轉關生無所不入有似蛇行之紆曲故曰蛇蛇</hi>
<pb n="7b"/>
彼何人斯居河之麋<hi>音眉</hi>無拳無勇職為亂階<hi>居奚切</hi>旣㣲<lb/>
且尰<hi>市勇反从尤从九非</hi>爾勇伊何<hi>叶奚/下同</hi>為猶將多<hi>叶祇</hi>爾居徒幾<lb/>
何<hi>賦也周家之禍起于伐申而求太子故此章専言其挑釁構怨之事何人斥䜛人也賤而惡之故曰此何</hi>
　<hi>許人水草交謂之麋河麋䜛人采邑之地以力言曰拳以氣言曰勇職主也骭痬為㣲腫足為尰史伯所</hi>
　<hi>謂侏儒戚施實御在側也猶謀也將者且然之詞所謀皆興兵構怨方興而未艾也居徒所居之徒衆此</hi>
　<hi>軰非徒無智謀并無齊力亦無同惡之人盖廢嫡立庶人心不歸興兵構怨敗亡無日王掃除之如拂塵</hi>
　<hi>垢何不覺悟坐使奸謀禍及國本詩人所以呼天拊膺嘆息而不能已也何黃如曰國家之有小人强悍</hi>
　<hi>跋扈者易敗奸深詭譎者難除為其心如重淵口若懸河如王莽之謙恭王安石之經學誰能辨之者今</hi>
<pb n="8a"/>
　<hi>䜛人伎倆如此而不能去豈得獨罪䜛人乎</hi>
何人斯<lb/>
　序蘓公刺暴公也<hi>續序暴公為卿士而譖蘇公蘇公作詩以絶之  暴蘇皆畿内國名</hi>
　<hi>左傳隱十一年王以蘇忿生之田十二邑與鄭實桓王八年蘇公被䜛失國或在此時孔仲逹謂暴無所</hi>
　<hi>考何黄如曰以世本及譙周古史考之暴乃暴辛公蘇乃蘇成公也</hi>
彼何人斯其心孔艱<hi>居銀切又如字</hi>胡逝我梁不入我門<hi>眉貧切又民堅切</hi>伊誰云從維暴之云<hi>如字又丁元切我賦也彼指從暴者艱深也  蘓公自謂</hi>
　<hi>逝之梁橋也伊𤼵語詞從隨行也序言蘇公絶暴公而作此詩乃詩之所言者止刺從暴之人葢從暴者</hi>
<pb n="8b"/>
　<hi>宜刺則暴之為人愈可知矣此詩家之㣲詞也言彼是何許人其心甚深難測胡為逝我梁而不入我門</hi>
　<hi>乎問其所從則暴公也夫以從暴公而不入我門則暴公之譖己也明矣其心孔艱是譖人行實若心體</hi>
　<hi>和平雖疎逺亦何害琥珀不拾腐芥逝梁而不入門跬歩之間便知臭味之異</hi>
二人從行<hi>如字</hi>誰為此禍<hi>胡果/反</hi>胡逝我梁不入唁<hi>音彦</hi>我始<lb/>
者不如今云不我可<hi>二人謂暴公與其侣從行謂相隨而行被䜛受罪故曰禍蘇明知暴</hi>
　<hi>之譖已而若為不知之辭曰誰為此禍令彼捫心自愧弔生曰唁大抵䜛人者無靣見人其所以自解者</hi>
　<hi>必曰我不見此人以此人不足見也故詰之曰始者與我甚厚不如今日以我為不可也</hi>
彼何人斯胡逝我陳<hi>如字又叶田</hi>我聞其聲不見其身<hi>如字又叶<pb n="9a"/>捐</hi>不愧于人<hi>如字又/叶然</hi>不畏于天<hi>叶神又如字聲陳自堂至門之徑聞  而不見</hi>
　<hi>盖託言入唁以彌縫故友又恐得罪于蘇故不見以逺嫌踪跡詭秘全無羞恥不愧人不畏天責之之詞</hi>
　<hi>也面有可慙曰愧内怯于志曰畏</hi>
彼何人斯其為飄風<hi>孚愔刀</hi>胡不自北胡不自南<hi>尼心切</hi>胡<lb/>
逝我梁袛攪<hi>交上聲</hi>我心<hi>飄風廻旋不定暴起之風祇適也攪亂也首章責其不入門次</hi>
　<hi>章責其不入唁三章責其入門而不見此承上而言彼人情狀如此非可以常理求殆飄風耶何不自南</hi>
　<hi>又何不自北何為逝我梁而祇攪予心也葢厭之之詞  蘇子由曰飄風言其去來之速不可捉摸</hi>
爾之安行亦不遑舍<hi>商居切</hi>爾之亟<hi>紀力反</hi>行遑脂爾車壹<lb/>
<pb n="9b"/>
者之來云何其盱<hi>音吁則前四章怪其過門不入五章六章  望其復來安徐遑暇舍息亟</hi>
　<hi>疾也脂車以膏塗車使澤滑也盱望也徐行正可訪友爾不暇息而過我亟行必為趨炎何暇脂車以過</hi>
　<hi>我哉但我望爾無已不敢冀其多庶㡬壹來乎我張目而望情意篤至難以形容也</hi>
爾還而入我心易<hi>以支切</hi>也還而不入否<hi>普弭切</hi>難知也壹<lb/>
者之來俾我祇也<hi>上章止望其來此章望其歸時或乗便而來還行反也易平易也否閉塞</hi>
　<hi>不通也祇安也爾出行旋反之時過我門而入則我心平易原無芥蒂若還而不入則大臣不和必開朋</hi>
　<hi>黨之門國家從此多事故曰否難知也爾之入不入關係若此何難一來使我放下心腸而安泰也否即</hi>
　<hi>否泰之否</hi>
<pb n="10a"/>
伯氏吹壎<hi>音塤</hi>仲氏吹箎<hi>音池</hi>及爾如貫諒不我知出此三<lb/>
物以詛爾斯<hi>先賫反神此章𤼵出始者不如今二句之意而援  以自明伯仲喻兄弟也壎以土</hi>
　<hi>為之箎以竹為之皆樂器如貫如䋲索之貫物三物豕犬雞也詛者殺牲㰱血告誓明神也我與爾誼如</hi>
　<hi>兄弟和如壎箎勢相次比如物之在貫女豈誠不我知而譛我哉茍誠不我知也則出此三物以詛之使</hi>
　<hi>䜛否有决令我不疑要之於神蘇氏之義直矣兄張氏萱云八音皆克諧無有乖戾而不和者詩喻  弟</hi>
　<hi>之和止以塤箎從來注疏皆未能發其旨予因古今樂律諸書乃知七音各自為五聲如宫磬鳴而徴磬</hi>
　<hi>和獨塤箎則二器共為一音塤為宫而箎之徴和伯宫也仲徴也此古人所以喻同氣也其旨㣲矣</hi>
為鬼為蜮<hi>音域</hi>則不可得有靦<hi>音/腆</hi>面目<hi>莫筆反</hi>視人罔極作<lb/>
<pb n="10b"/>
此好歌以極反側<hi>末章峻辭責之不復舍隱在蜮如鱉三足江淮水中皆有之人  岸上影</hi>
　<hi>見水中射其影即死靦從面從見說文面見也國語范蠡曰雖靦然人面實禽獸也後世用此句者以為</hi>
　<hi>愧耻非也視人罔極人視之不可測識反側者反覆不正之義女匿形隱跡能使我不見不覺如鬼蜮之</hi>
　<hi>肆害于人乎則我不得而知今女乃人耳日以面目與我相視無有窮極不可秘藏我得不知女之譖我</hi>
　<hi>乎故作此好歌以窮極女反側之情女安所施其面目哉  殷太白曰恩爱之重者曰罔極情欲之甚者</hi>
　<hi>曰罔極心術之險者曰罔極若徐儆弦曰蘇之與暴正以平日相知之深而一旦  此則既有不能自信</hi>
　<hi>之心又有不忍遽絶之念故言之反復若此若平時無相與之素雖譖我之言亦弗恤矣</hi>
巷伯<lb/>
<pb n="11a"/>
　序巷伯刺幽王也<hi>續序寺人傷于䜛故作是詩之朱康流曰以一寺人被䜛而詞  激</hi>
　<hi>烈如此夫子録之何哉觀其卒章曰楊園之道猗于畞丘則當時譖之者必有交結外庭為辭如漢諸常</hi>
　<hi>侍之譖呂疆者禍雖始于一寺人將究極于衆君子而國勢隨之此詩之作盖𤼵于忠憤非獨一己之悻</hi>
　<hi>悻也主後宮稱永巷巷宫内道之名伯長也  宮内道官之長巷伯即寺人</hi>
萋兮斐兮成是貝錦彼譖人者亦已大<hi>音泰</hi>甚<hi>食葚切盛比也萋</hi>
　<hi>貎斐分别文也言五色相宣又不雜亂也貝錦錦文如貝貝水介蟲出九真交趾人詩人自謂</hi>
哆<hi>昌者反</hi>兮侈<hi>尺是/反</hi>兮成是南箕彼譖人者誰適與謀<hi>謨悲</hi>
　<hi>切為哆張口也侈大貌南箕箕星也箕四星二為踵二  舌踵狹而舌廣箕為東方之星考星者多在南</hi>
<pb n="11b"/>
　<hi>方故曰南箕星本非箕張大其口以成其名爾貝錦南箕皆曰成是者言我本無是實因羅織張大以成</hi>
　<hi>之耳適徃也誰徃就女謀乎怪其言多而且巧朱豐城曰萋斐以成貝錦喻䜛人者能因細小而餙成大</hi>
　<hi>罪也哆侈以成南箕喻䜛人者能因疑似而構成實罪也始則以小而成大終則以虚而為實此䜛人所</hi>
　<hi>以能傾人之家國也</hi>
緝緝翩<hi>批賔切</hi>翩謀欲譖人愼爾言<hi>叶/誾</hi>也謂爾不信<hi>斯人切</hi>
　<hi>賦也緝緝言其接續附益如女之績也翩翩言其徃來應對如鳥飛之便㨗也譖人者自謂得意更宜保</hi>
　<hi>愼爾言不愼則聽者有時而悟謂爾不信矣</hi>
㨗㨗幡<hi>芳邅切</hi>幡謀欲譖言豈不爾受旣其女<hi>音汝/下同</hi>遷<hi>㨗㨗</hi>
<pb n="12a"/>
　<hi>儇利貎幡幡反覆貎謀欲譖人謀所譖之人也謀欲譖言謀何言以譖之也上旣好譖可以受爾即可以</hi>
　<hi>受人其禍將及女矣息夫躬之祠竈周興之入甕非獨天道之好還也謂爾不信自譖者而言也旣其女</hi>
　<hi>遷自聽者而言也皆必至之理故忠告于為譖者庶乎知所畏而不敢肆耳</hi>
驕人好好勞人草草蒼天蒼天<hi>如字人叶神</hi>視彼驕人<hi>叶然又如字下同</hi>矝此勞人<hi>䜛人得志而驕故曰驕人受䜛者慮罪而心煩意亂故曰勞人好好喜也譖行</hi>
　<hi>而得意也草草憂也遇譖而失度也味詩意此宜求天之罪彼驕人矣乃連呼天而止求其視彼盖謂不</hi>
　<hi>必細問其罪但看他得意氣象驕人之可恨勞人之可憫已洞悉矣</hi>
彼譖人者<hi>掌與切</hi>誰適與謀<hi>滿補/切</hi>取彼譖人投畀<hi>必二切下同</hi>
<pb n="12b"/>
豺虎豺虎不食投畀有北有北不受<hi>承呪反</hi>投畀有昊<hi>許侯</hi>
　<hi>切畀彼譖人者誰適與謀惡之甚故重言之也投棄也  與也有北北方寒凉不毛之地䜛譖之人物所</hi>
　<hi>共惡世所不容天之所生惟天能治之投畀有昊聽其如何處置而已</hi>
楊園之道猗<hi>於宜切</hi>于畝丘<hi>渠之/切</hi>寺人孟子<hi>叶慈下同</hi>作為此<lb/>
詩凡百君子敬而聽之<hi>楊近水之木冝下濕故楊園為下地畆田之壟也丘如田壟故</hi>
　<hi>名畝丘道路也猗倚也自下而上如倚立然孟子寺人字也  楊園下地以之自比畝丘髙地以比衆君</hi>
　<hi>子欲至畝丘則必道楊圍将譖大臣則必始於譖小臣盖䜛人非獨譖寺人必及衆君子又非獨譖衆君</hi>
　<hi>子必于衆君子中隂為構鬬令其自相疑二故曰凡百君子敬而聽之謂勿以㣲賤之言而輕之勿以隔</hi>
<pb n="13a"/>
　<hi>膚之視而置之也其後王后太子果以䜛廢伯魏華父曰節南山之詩曰家父作誦以䆒王訩巷  之詩</hi>
　<hi>曰寺人孟子作為此詩凡<graphic n="KR1018" url="https://raw.githubusercontent.com/kanripo/KR-Gaiji/master/images/KR1018.png" mimeType="image/png"/>刺之語率多㣲婉詞義隱匿姓字至此二詩自狀其人甘於抵冐忌諱葢由</hi>
　<hi>惡惡本於天性雖刀鋸鼎鑊亦奚暇惜哉</hi>
谷風<lb/>
　序刺幽王也<hi>友道衰薄有所自來故曰刺王</hi>
習習谷風維風及雨將恐將懼維予與女<hi>音汝下同</hi>將安將<lb/>
樂<hi>音洛</hi>女轉弃<hi>棄石經作/弃下同</hi>予<hi>演女切風興也習習連續不斷也谷  山谷之風轉者忽</hi>
　<hi>然轉變驚訝之意此感風雨凄凉而思交情反覆不常也</hi>
<pb n="13b"/>
習習谷風維風及頽<hi>杜回切</hi>將恐將懼寘<hi>之䜴/切</hi>予于懷<hi>胡隈切</hi>將安將樂弃予如遺<hi>夷回反地爾雅頽風焚輪也風來著地  上塵埃旋轉如火之</hi>
　<hi>蔓遷徙靡定如車之輪旋轉不窮故解之曰焚輪如遺若人有物不知不覺而遺失也</hi>
習習谷風維山崔嵬無草不死無木不萎<hi>音威</hi>忘我大徳<lb/>
思我小怨<hi>補協怨字古韻中無叶按他木作於危切未詳  崔嵬山顚也萎衰落也木大或一枝枯</hi>
　<hi>故言萎草小或連根死故言死大德謂共濟患難之功小怨謂言語交際之誤大風摧物惟崔嵬獨存山</hi>
　<hi>之草木無不萎死喻昔日大患難也此時頼朋友以濟今豈可忘我大德而懷我小怨按杜詩云宫中聖</hi>
　<hi>人奏雲門天下朋友盡膠漆盖交道盛衰毎關世道之治亂是以感嘅係之區區報施之際君子有所不</hi>
<pb n="14a"/>
　<hi>暇計矣伍劉孝標云斷金由于湫隘刎頸起於苫葢  員濯溉於宰嚭張王樹翼于陳相</hi>
蓼莪<lb/>
　序刺幽王也<hi>幽王時王室方騷必有非時征繕驅弁絰以從事孝子不得終喪者曰不如死</hi>
　<hi>之久矣是居喪已久也我獨不卒是欲終喪而不可得也  晋王裒以父死非罪毎讀詩至哀哀父母生</hi>
　<hi>我劬勞未嘗不三復流涕陟朱備萬曰孝子行役不得養其父母形諸詠嘆如  岵鴇羽皆是也而蓼莪</hi>
　<hi>獨使人流涕嗚咽者何也曰陟岵鴇羽感傷于父母尚存之日蓼莪感傷于父母旣没之後有生死之隔</hi>
　<hi>也按續序言孝子不得終養鄭箋謂二親病亡之時時在役所不得見是生養死喪相因交缺情倍難堪</hi>
蓼<hi>音六</hi>蓼者莪匪莪伊蒿哀哀父母生我劬勞<hi>興而比也蓼蓼長大</hi>
<pb n="14b"/>
　<hi>貎莪蘿也莖可生食蒸熟其味香美蒿草之穢亂者也劬勤勞病苦也始生為莪長大為蒿莪可食蒿不</hi>
　<hi>可食喻父母生我至于長大則為無用之子不能終養也哀哉哀哉父母生我何等劬勞今不才如此有</hi>
　<hi>負父母多矣此孝子自怨之詞</hi>
蓼蓼者莪匪莪伊蔚<hi>音尉</hi>哀哀父母生我勞瘁<hi>蔚蒿之尤粗大者詩</hi>
　<hi>人取義多在首章至次章則變韻以成文耳吕伯恭曰莪蒿不能報天地之生育猶人子不能報父母之</hi>
　<hi>劬勞孟東野詩云難將寸草心報答三春暉</hi>
缾之罄矣維罍之耻鮮<hi>息淺反</hi>民之生不如死之久<hi>舉里切</hi>
矣無父何怙無母何恃出則銜<hi>胡嵒切从金从缶非</hi>恤入則靡至<lb/>
<pb n="15a"/>
　<hi>比也缾以汲水罍以承水缾小喻子罍大喻父母罄盡也鮮民單獨之民謂無父母也銜以鐡為之横置</hi>
　<hi>于馬口不能咽不能吐之象恤憂也靡無也瓶汲水以注于罍猶子之養父母瓶罄竭則罍無所資猶子</hi>
　<hi>困窮則貽父母之羞故歎父母既死身為單獨之民雖生猶死不如死之乆矣所以然者以無父何所依</hi>
　<hi>怙無母何所倚恃故出則銜無窮之恤入則如失林之鳥不知何歸是以生不如死也</hi>
父兮生我母兮鞠我拊<hi>音撫</hi>我畜<hi>音/旭</hi>我長<hi>上聲</hi>我育我顧我<lb/>
復我出入腹我欲報之德昊天罔極<hi>賦也此章𤼵明劬勞之義言我所以</hi>
　<hi>銜恤靡至生不如死者全為此㤙之無極也生我本其氣鞠我成其形拊謂撫摩其身恐其驚也畜者藏</hi>
　<hi>之堂奥恐其誤有所徃也長如南風之長養萬物調和其飲食滋養具血氣日夜望其長大育如孟子教</hi>
<pb n="15b"/>
　<hi>育英才之育涵養其德性𤼵舒其志氣日夜望其成人顧還視也父母行而兒不隨則父母囘顧之復者</hi>
　<hi>兒行而父母不隨則父母追嗔之腹者懐抱于腹間也父母有所徃將出門懐抱其子而不忍捨父母自</hi>
　<hi>外歸旣入門即懐抱其子而惟恐後父母之㤙眞如天之無窮不知所以為報今我不及報痛當奈何之</hi>
　<hi>是也莊子之人也之德也字法同此謂丁氏奉曰父母之恩人皆能知人皆能言之但所  生鞠拊畜長</hi>
　<hi>育顧復腹九字自有書契以來無如此立說者則此詩人者前瞻周公而追𤼵其所未𤼵後俟孔子而預</hi>
　<hi>道其所欲道善心生于勞苦至論得于學問此聖人之徒豈可以尋常詩人目之哉</hi>
南山烈<hi>如字又力制反</hi>烈飄風發<hi>如字又方味反</hi>發民莫不穀我獨何<lb/>
害<hi>音曷又叶裔猛興而比也末二章承上言己不能報之意烈烈剛  之象氣之寒也𤼵如矢之𤼵暴<graphic n="KR1282" url="https://raw.githubusercontent.com/kanripo/KR-Gaiji/master/images/KR1282.png" mimeType="image/png"/>也</hi>
<pb n="16a"/>
　<hi>烈烈𤼵𤼵有憑髙播威廹而遣之之意南山烈烈望之可畏也飄風發發暴急而中人也民莫不養其父</hi>
　<hi>母我何故獨受此害傷已不得終養也</hi>
南山律律飄風弗<hi>分聿反</hi>弗氏莫不榖我獨不卒<hi>律法律言其不</hi>
　<hi>可犯也弗拂逆言其不循理也卒終也謂不終其為子也幽王之世民未必盡得其養此兩曰氏莫不榖</hi>
　<hi>盖創巨痛深有三年之喪而無一日之養較諸他人更為苦切</hi>
大東<lb/>
　序刺亂也<hi>續序東國困於役傷於財譚大夫作是詩以告病焉  貧富不均貴賤無等天怒人</hi>
　<hi>怨故不曰刺土而曰刺亂竹書幽王二年初增賦是詩之作或在此時  譚國名左傳莊十年齊師滅譚</hi>
<pb n="16b"/>
　<hi>衛風譚公維私</hi>
有饛<hi>音蒙</hi>簋<hi>音/軌</hi>飱<hi>音/孫</hi>有捄<hi>音/求</hi>棘匕<hi>音/比</hi>周道如砥<hi>音紙</hi>其直如<lb/>
矢君子所履小人所視<hi>善止切</hi>睠<hi>音/眷</hi>焉<hi>石經/作言</hi>顧之澘<hi>音山</hi>焉<lb/>
出<hi>音毳</hi>涕<hi>音體也興也饛滿貎簋盛黍稷器飱謂熟食即黍稷  朝曰饔夕曰飱捄長貎棘赤心木匕所</hi>
　<hi>以載鼎實者鼎實煮肉也載謂出之於鼎升之於爼也雜記匕用桑長三尺吉禮則用棘周道周之道路</hi>
　<hi>也砥謂礪石言其平也如砥以平原四逹言如矢以馳道千里言君子在位者小人下民也履行也睠反</hi>
　<hi>顧也澘涕下貎禮簋以盛黍稷匕以舉肉食皆客初至主人所致之  詩人追思盛時待諸侯之禮意若</hi>
　<hi>此故一則曰有再則曰有嘆其昔有而今無也彼時國富民安道塗修整闗梁通達其在位君子則朝覲</hi>
<pb n="17a"/>
　<hi>㑹同循此道以徃來其沿途小民跂踵盱眸樂觀盛典今不如古故睠顧而涕出按有饛簋飱二句是當</hi>
　<hi>食而歎之語周道如砥四句是登車有感之辭</hi>
小東<hi>都郎切</hi>大東杼<hi>音/佇</hi>柚<hi>音/逐</hi>其空<hi>姑郎切</hi>糾糾葛屨可以履<lb/>
霜佻<hi>徒彫徒了徒髙三反</hi>佻公子行<hi>如/字</hi>彼周行<hi>叶/杭</hi>旣徃旣來<hi>六直反</hi>
使我心疚<hi>訖力反論賦也此章乃出涕之故玩小東大東謂不  賦之輕重民之勞逸事事求之東</hi>
　<hi>人小亦東大亦東也杼梭也所以持緯者柚軸也所以受經者空盡也葛屨夏日之屨糾糾以䋲糾纒之</hi>
　<hi>糾而復糾用以履霜貧乏之甚也佻佻柔脆不耐勞苦之貎公子貴者之稱周行大道也公子不宜服役</hi>
　<hi>今行彼周行則餘人可知奔走徃來不勝其勞使我心憂而病也旣者己事之詞葛屨履霜公子徃來是</hi>
<pb n="17b"/>
　<hi>不論貧賤富貴皆困于役也</hi>
有洌<hi>音列</hi>氿<hi>音/軌</hi>泉無浸穫<hi>音獲/从禾</hi>薪契<hi>苦計苦/訖二反</hi>契寤歎<hi>音灘</hi>哀<lb/>
我憚<hi>音睹丁佐反</hi>人薪是穫薪尚可載也哀我憚人亦可息<lb/>
也<hi>泉歎隔句一韻薪人隔句一韻載息隔句一韻有興而比也洌寒意也氿泉之側出者諸候職貢皆  常</hi>
　<hi>數分外誅求是側出之泉之比穫刈也契契憂苦也憚人勞苦之人可悲可痛故曰憚人載載之而歸也</hi>
　<hi>息安也蘓子由曰薪刈而復浸則腐民勞而復役則病故已刈則庶其載而畜之已勞則庶其息而安之</hi>
東人之子職勞不來<hi>六直反</hi>西人之子粲粲衣服<hi>蒲北反</hi>舟<lb/>
人之子熊羆是裘<hi>渠之反</hi>私人之子百僚是試<hi>申之反四子字隔句<pb n="18a"/>一韻來服隔句一韻裘試隔句一韻</hi>或以其酒不以其漿鞙<hi>音㻆胡犬反</hi>鞙佩<lb/>
璲<hi>音遂</hi>不以其長<hi>前言賦役之困此後則言周衰政偏衆官廢職以至此東人諸候之人也西人</hi>
　<hi>京師之子也職主也來與賚同賞予也粲粲鮮麗也鄭語秃姓舟人則周滅之矣韋注舟人國名舟人之</hi>
　<hi>子葢亡國之餘孽也私人權門私家之人試用也百僚是試用于百官也周禮有酒人漿人漿薄而酒厚</hi>
　<hi>或以其酒不以其漿取其厚而棄其薄也璲瑞玉佩璲者以組繫玉而佩之也鞙鞙佩玉下垂之貎佩之</hi>
　<hi>為物長而下垂所以表德非以其長也西人佩之尸位素餐無一長可取辭意雙闗最巧最有味</hi>
維天有漢監亦有光跂<hi>音企丘豉切</hi>彼織女終日七襄雖則<lb/>
七襄不成報章睆<hi>華板切</hi>彼牽牛不以服箱東有啓明<hi>謨郎<pb n="18b"/>切</hi>西有長庚<hi>古郎/切</hi>有捄天畢載施之行<hi>戶郎切俱玩此與下章  承上</hi>
　<hi>文而來東人困於賦役夜不成寐仰視衆星為此可解不可觧之語以抒其憤懣盖因西人佩玉衣裳徒</hi>
　<hi>享冨貴故借衆星之耕者織者田獵者朝出暮歸者以比在位百官有名無實不濟于用  漢水之精也</hi>
　<hi>精華浮上宛轉隨流名曰天河一曰雲漢監視也跂隅貎几筵之角曰隅織女三星鼎足而成三角望之</hi>
　<hi>跤然如隅也襄駕也謂更其肆也肆者止舎之處天有十二次日月星辰所止舍也自卯至酉凡七辰因</hi>
　<hi>謂之七襄報章反報成章也織之用緯一來一徃是反報成章今織女之星左旋而不反是不能反報成</hi>
　<hi>章也睆明也牽牛即何鼔當從爾雅箱車箱也服箱謂駕車也日旦出謂明星為啓明啓日之明也日旣</hi>
　<hi>入謂明星為長庚庚續也續日之明也長庚啓明只一金星總名太白李白字太白白之生母夢長庚星</hi>
<pb n="19a"/>
　<hi>因以為名此其証也畢所以掩兔天畢畢星也捄曲而長也行行列也天雖有織女不能為我織而成章</hi>
　<hi>雖有牽牛不能為我駕車而輸物雖有啓明長庚不能助日為晝使我營作雖有天畢不能為我掩捕鳥</hi>
　<hi>獸言徒有其名而無濟于用也其朱康流曰牽牛者牛宿六星漢志曰牽牛主犧牲  北河鼓爾雅云何</hi>
　<hi>鼔謂之牽牛者何與荷通謂若背負河鼔故云何鼓孫炎李廵誤以何鼔為河鼔而後人或以河鼓為牽</hi>
　<hi>牛謬矣</hi>
維南有箕不可以簸<hi>波我切</hi>揚維北有斗不可以挹<hi>音邑</hi>酒<lb/>
漿維南有箕載翕其舌維北有斗西柄之掲<hi>居謁切非末章言</hi>
　<hi>徒無用抑且開口流涎攘臂奪食為耽耽逐逐之象  箕四星踵狹而舌廣其形如箕箕所以簸揚糠粃</hi>
<pb n="19b"/>
　<hi>夏秋之間見于南方故曰南箕斗七星下四星其方如斗上三星如柄常在北方故曰北斗斗所以挹酒</hi>
　<hi>挹酌也翕謂開口而吐其舌垂涎貪食之象掲髙舉也其柄自西而髙舉居髙播惡虐取東人之象履霜</hi>
　<hi>刈薪斗指西箕在南皆秋時景象救嚴坦叔曰始言民力已竭猶致望于天而天不能  我終言罄盡無</hi>
　<hi>物雖天神下取亦徒然耳此哀告之詞庚孔疏牛女言其貎箕斗言其用七襄再述其詞長  啓明一無</hi>
　<hi>所說叅差不同皆作者選言置辭使成文理而已無義例也觀此則讀詩者無害辭害志之病矣</hi>
四月<lb/>
　序大夫刺幽王也<hi>大夫遭亂身在艱危之責欲歸省而不可欲展布而不能故作此詩</hi>
　<hi>以自傷而刺王之意在其中矣首章至三章傷已之不得歸四章至六章傷已之不得展七章至八章則</hi>
<pb n="20a"/>
　<hi>以進退維谷而自歎魚鳥草木之不如也</hi>
四月維夏<hi>叶戶</hi>六月徂暑先祖匪人胡寜忍予<hi>叶與月賦也四  六</hi>
　<hi>月夏正之四月六月也徂徃也六月火星中暑盛而徃矣忍予謂王也我先祖獨非人乎胡忍于予使不</hi>
　<hi>得歸省其墳墓宗廟也無釋名暑煮也如以熱水煮物暑去有時禍止  日怨祖與怨天同</hi>
秋日淒<hi>七西反</hi>淒百卉<hi>許貴/反</hi>具腓<hi>芳非/反</hi>亂離瘼<hi>音莫</hi>矣奚其<lb/>
適歸<hi>興也秋日冬日猶言秋時冬時也淒淒風氣寒凉也卉觧見出車具猶皆也腓瘼皆病也亂謂兵革</hi>
　<hi>不息離謂室家分離方爾首夏忽又轉而秋矣亂離已極不知何日是可歸之時也</hi>
冬日烈烈飄風發發民莫不榖我獨何害<hi>此章音韻與蓼莪五章同</hi>
<pb n="20b"/>
　<hi>烈烈𤼵𤼵觧見蓼莪美彭氏執中曰天地之運隨時變遷四時之景本無  惡惟歡樂者遇之則為美景</hi>
　<hi>憂愁者觸之則為惡况四月之詩自夏及冬皆遇景生悲觸緒成感其心無一時可以自寛者亦可以見</hi>
　<hi>當時之亂矣</hi>
山有嘉卉侯栗侯梅<hi>謨悲切</hi>廢為殘賊莫知其尤<hi>于其切  興而</hi>
　<hi>比也草木皆可稱卉侯維也梅栗何等香美廢而為樵採之資備受剪伐不知其過安在而受此苦也</hi>
　<hi>卓去病曰廢自廢也人有奮發為善之意以上人不知甘心自棄觀此一廢字消磨㡬許志氣敗壞㡬許</hi>
　<hi>人才樹西京雜記初修上林苑羣臣各獻奇果異  栗四其一日侯栗梅七其一日侯梅</hi>
相<hi>息亮反</hi>彼泉水載清載濁<hi>珠玉/反</hi>我日構禍曷云能榖<hi>相視</hi>
<pb n="21a"/>
　<hi>也構造作也泉水有時清有時濁今我國或刻剥民財或倒置刑賞日造作禍端云何能遂其生養乎按</hi>
　<hi>屋架曰構禍本無因惟人自造太平之世忽生厲階猶平地而架椽成屋也</hi>
滔滔江漢南國之紀盡瘁以仕寜莫我有<hi>羽已反貎滔滔大水  江</hi>
　<hi>漢受南國之水而注之海乃南國之綱領也王者如江漢之紀衆水使天下有所宗而人有所頼今我盡</hi>
　<hi>瘁以仕王寜不以我為有無而弃置之乎盖望之也盡瘁謂竭盡勞苦</hi>
匪鶉匪鳶<hi>以專以旬反</hi>翰飛戾天<hi>如字又叶神</hi>匪鱣匪鮪潛逃于<lb/>
淵<hi>如字又一均切鮪鶉鵰也鳶鴟也皆似鷹而大其飛上薄雲漢翰鱣  觧見衛風碩人鵰鳶之髙飛鱣鮪</hi>
　<hi>之處淵性自然也非鵰鳶而髙飛非鱣鮪而處淵皆驚駭辟害無可奈何耳</hi>
<pb n="21b"/>
山有蕨薇隰有杞桋<hi>音夷</hi>君子作歌維以告哀<hi>於希切音杞枸檵</hi>
　<hi>紀也桋作荑茅始生也蕨薇杞桋四物皆可食君子詩人自謂葢以聖賢自任也此承上章逃世患之</hi>
　<hi>意而思遁跡山林采草木而食如采薇茹芝之類時事至此進不能拜稽以颺言退不能寤歌以明</hi>
　<hi>志作為詩辭維以告哀而已嗟乎當夏則苦煩暑當秋則感凋傷入冬則又苦風寒至于蕨薇之生</hi>
　<hi>是芳春時矣又皆熈熈于艶陽我獨作歌以告哀是終嵗四序無復須臾之歡矣亂世之苦如此</hi>
　<hi>范士文曰維以告者見滿目多是哀况滿腹多是哀情故滿口多是哀詞無他言可餙說也非不敢</hi>
　<hi>他及之謂</hi>
　北山之什<lb/>
<pb n="22a"/>
北山<lb/>
　序大夫刺幽王也<hi>詩言偕偕士子朝夕從事大夫不均我從事獨賢是士刺大夫而曰</hi>
　<hi>大夫刺王者葢令出于王大夫不得而止故託于士之刺大夫以刺正也</hi>
陟彼北山言采其杞偕偕士子<hi>奬里切</hi>朝夕從事<hi>上止切</hi>
王事靡盬<hi>音古</hi>憂我父母<hi>滿彼反此賦也大夫行徒登山而作  詩杞枸杞偕偕同</hi>
　<hi>也言從事者非一人也士子有王事者也朝夕從事言不得休息憂我父母言以王事而貽父母之</hi>
　<hi>憂也</hi>
溥<hi>音普</hi>天之下<hi>叶戶</hi>莫非王土率土之濵莫非王臣大夫不<lb/>
<pb n="22b"/>
均我從事獨賢<hi>下珍切是溥大也率循濵厓也九州海環之濵  四畔近水之處取數多謂之</hi>
　<hi>賢禮投壺篇曰某賢于某若干純是也此言王之土地廣矣王之臣民衆矣何使不得何求不遂而大夫</hi>
　<hi>不均平使我從事獨多也</hi>
四牡彭彭<hi>叶旁</hi>王事傍傍嘉我未老鮮我方將旅力方剛<lb/>
經營四方<hi>彭彭傍傍皆不得休息之詞鮮少也以我為少而難得也方將方來未艾之義未老以年</hi>
　<hi>言方將以力言旅衆也書旅力既愆夏氏觧云衆力如目力耳力手足力也如此之人王以為可經營四</hi>
　<hi>方故使之也經經畫營營造如人作室經之營之是也</hi>
或燕燕居息或盡瘁事國<hi>越逼切</hi>或息偃在牀或不已于<lb/>
<pb n="23a"/>
行<hi>叶杭息此下皆言不均之義燕燕安  貎盡瘁盡力而勞病也</hi>
或不知叫號<hi>戶刀反</hi>或慘慘<hi>七感反又音懆</hi>劬勞或栖遟偃仰或<lb/>
王事鞅掌<hi>叫號小民呼籲之聲馬鞅馬頸之組控馬者執組在手一失手則  逸身肩王事如鞅在</hi>
　<hi>掌無時可以暫釋</hi>
或湛<hi>都南反</hi>樂飲酒或慘慘畏咎<hi>其九/反</hi>或出入風<hi>音/諷</hi>議<hi>叶宜</hi>
或靡事不為<hi>出入風議言其議論不根如風飄蕩且出亦議入亦議天下事不經其議論者亦少</hi>
　<hi>矣何嘗以身親為之乎信或字十二疊詩中竒格韓昌黎南山詩文  國正氣歌皆祖此</hi>
無將大車<lb/>
<pb n="23b"/>
　序大夫悔將小人也<hi>箋幽王之時小人衆多賢者與之從事反見譖毁故自悔也按</hi>
　<hi>茍子大畧篇曰君人者不可以不愼取臣匹夫者不可以不愼取友詩曰無將大車維塵冥冥言無與小</hi>
　<hi>人處也荀子去古未逺其言與序合將者扶持而行之也以大車比小人者此小人必在髙位而握重權</hi>
　<hi>君子欲藉其力以行己志故不惜其身與之推挽如後世楊伯起之于鄧氏朱公叔之于梁氏者卒之事</hi>
　<hi>不可為秖以自玷故悔之悔之則有决去之志而不復以世事為念故曰無思百憂此詩以大車之塵汙</hi>
　<hi>比小人之塵汙而即以大車之生塵比小人之致病也</hi>
無將大車衹<hi>音支下同</hi>自塵兮無思百憂衹自疧<hi>音/底</hi>兮<hi>補恊云底</hi>
　<hi>字古韵中無叶如字讀凡比也將扶進秖適疷病也大車平地任載之牛車  大車所過塵埃蔽天君子</hi>
<pb n="24a"/>
　<hi>推輓小人小人進則譖害君子如人推輓大車大車進則塵汙于人小人進而害君子則可憂多端不必</hi>
　<hi>更思之是我自取其病悔無及矣</hi>
無將大車維塵冥冥<hi>莫逈反</hi>無思百憂不出于熲<hi>音耿昏冥冥</hi>
　<hi>晦也熲與耿同小明也冥冥則為塵所昏不必更思之終難以自明矣</hi>
無將大車維塵雍<hi>雝石經作雍平聲又於用切</hi>兮無思百憂衹自重<lb/>
<hi>平聲又直用切</hi>兮<hi>雝猶蔽也重猶累也凡物之行不為物所累則輕而便為物所累則重而滯塵雝蔽則小</hi>
　<hi>人之勢盛矣是其始將之之過也可憂多端不必更思之是我自累也</hi>
小明<lb/>
<pb n="24b"/>
　序大夫悔仕於亂世也<hi>歐陽永叔曰大雅大明小雅小明自是名篇者偶為誌别</hi>
　<hi>耳不闗詩義</hi>
明明上天照臨下土我征徂西至于艽<hi>音求</hi>野<hi>上與反</hi>二月<lb/>
初吉載離寒暑心之憂矣其毒大<hi>音泰</hi>苦念彼共<hi>音恭下同</hi>人<lb/>
涕零如雨豈不懐歸畏此罪罟<hi>音古訴賦也玩首二句呼天  之一腔心事無</hi>
　<hi>可告語惟天能鍳察我也征行徂徃也艽野地名二月建卯之月初吉朔日也載更離歴也毒謂毒藥苦</hi>
　<hi>之甚也共恭也共人小心謹愼之人謂不仕者零落也罟網也罪罟言其以罪加人而人不知如以網取</hi>
　<hi>物而物不知也至于艽野言其地之逺載離寒暑言其時之久我心之苦毒亦甚矣念彼温恭之人隠居</hi>
<pb n="25a"/>
　<hi>不仕優游自適故念之而涕零如雨也豈不懐歸乎我歸則王即以歸為罪而網罟我故雖過期而不敢</hi>
　<hi>歸也世亂則當權者庇私而嫉賢置之艱危投之煩劇誣之深文或制其前或議其後或牽其左右俾進</hi>
　<hi>不得前退不得遂一敗塗地而後已故北山傷其獨勞小明畏其罪罟不然既委質為臣東西南北惟命</hi>
　<hi>之從豈得以行役之乆遂涕零如雨哉征二月初吉此至艽野而作詩之日非徂征初行之日也後章云</hi>
　<hi>昔我徃矣日月方除則知徂西在前嵗之十二月中歴一嵗至今嵗之二月猶未得歸故云載離寒暑</hi>
昔我徃矣日月方除<hi>直慮反</hi>曷云其還歳聿云莫<hi>音暮下同</hi>念<lb/>
我獨兮我事孔庶心之憂矣憚<hi>音睹丁佐反</hi>我不暇<hi>胡故切</hi>念<lb/>
彼共人睠<hi>音眷</hi>睠懷顧豈不懷歸畏此譴<hi>棄單/反</hi>怒<hi>乃路反  往謂</hi>
<pb n="25b"/>
　<hi>徂西時也除者嵗功將興除舊生新十二月中也孔甚庶衆也當去嵗十二月時私心自揣何嘗不云其</hi>
　<hi>還而嵗已暮矣且身獨事衆日不暇給是以念彼共人徒勤囬首不得從之俱隱豈我不懷歸哉畏王之</hi>
　<hi>譴怒耳</hi>
昔我往矣日月方奥<hi>音郁</hi>曷云其還政事愈蹙歳聿云莫<lb/>
采蕭穫菽心之憂矣自貽伊戚<hi>與菽通</hi>念彼共人興言出<lb/>
宿豈不懷歸畏此反覆<hi>此章與今韻叶南奥與堯典厥民隩同義室西  隅曰奥室中</hi>
　<hi>深宻之處謂是時日月氣寒民聚于室之内也俱指十二月而言政事愈蹙未有可歸之期也嵗暮則行</hi>
　<hi>人思歸今我仕非其時自詒此憂故念彼共人卧不安枕也玩三章結句皆一意其作詩之根在此葢無</hi>
<pb n="26a"/>
　<hi>道之君喜怒無常彈冠不可掛冠不能故曰畏此罪罟畏此譴怒畏此反覆欲歸不敢歸此序之所謂悔</hi>
　<hi>也若用行舍藏如白雲在天舒巻自如何悔之有</hi>
嗟爾君子無恒安處<hi>昌慮切</hi>靖共爾位正直是與神之聽<lb/>
之式榖以女<hi>音汝意君子謂寮友恒常也安處晏安怠惰之  靖静共恭也正則不偏直則不曲</hi>
　<hi>聽謂神之聦明也式用穀福以猶與也仕于亂世畏罪思歸然勢未可以去也則惟敬共以聽天命而已</hi>
　<hi>故告其同列勿憚于勤勞但静共正直則鬼神聦明尚將福女何憂禍至哉  不徒曰共而曰靖共靖與</hi>
　<hi>静同危亂之世輕舉妄動便生意外之變舉曰正直者恐其明哲保身之念流為曲學阿世故  正直以</hi>
　<hi>戒之</hi>
<pb n="26b"/>
嗟爾君子無恒安息靖共爾位好是正直神之聽之介<lb/>
爾景福<hi>筆力切者此章是再三叮嚀之意息猶處也介助也古  主有擯賔有介故以介為助景明也</hi>
　<hi>景福謂明白可見之福</hi>
鼓鍾<hi>鐘冝从童石經从重後皆倣此</hi>
　序刺幽王也<hi>幽王為流連之樂而不知禍至之無日也  歐陽永叔云旁考詩書史記皆無</hi>
　<hi>幽王東巡之事</hi>
鼓鍾將<hi>音鏘七羊切</hi>將淮水湯<hi>音傷</hi>湯憂心且傷淑人君子懐<lb/>
允不忘<hi>賦也鼓擊也將將聲之揚也樂噐多矣先言鍾者以作樂必先擊鍾左傳所謂金奏是先擊鍾</hi>
<pb n="27a"/>
　<hi>以奏諸樂也淮水名卽今淮安府之淮水出河南信陽縣湯湯流盛貎鼔鍾與淮水娓娓並言想此時淮</hi>
　<hi>水汜濫民無寜居人不宿飽而王非時非地流連忘反悽苦之氣貫金石入陶匏  人于此鳴豫逹人於</hi>
　<hi>此寄慨不覺傷今而思古也淑善也淑人君子指文武懐者思慕允者尊信詩人自言我思慕其人尊信</hi>
　<hi>其道而不能忘也下兩言其徳乃不忘之故</hi>
鼓鐘喈<hi>居奚切</hi>喈淮水湝<hi>賢雞切</hi>湝憂心且悲淑人君子其<lb/>
德不囘<hi>乎為切水喈喈與衆音合而和也湝湝衆水㑹流之貎  經載入淮之水其流甚多故以湝湝</hi>
　<hi>言囘邪也樂以象徳用之必有其地施之必有其宜故連稱其德以感動之</hi>
鼓鍾伐鼛<hi>音臯叶居侯切</hi>淮有三洲憂心且妯<hi>
                        <graphic n="KR0897" url="https://raw.githubusercontent.com/kanripo/KR-Gaiji/master/images/KR0897.png" mimeType="image/png"/>留切</hi>淑人君子<lb/>
<pb n="27b"/>
其德不猶<hi>鼛大鼔也長一丈二尺鼔靣徑四尺周禮地官鼓人職云以鼛鼔鼔役事又大雅綿詩云</hi>
　<hi>鼛鼔弗勝意此時王在淮上有興衆動役之事如離宫别館之類水中可居曰洲作樂當淮水之降而洲</hi>
　<hi>見者三言其時之乆也妯動也憂之甚而震驚也猶獸名性多疑慮其德不猶諷其知過必改不為流連</hi>
　<hi>之樂之呂伯恭曰水落成洲觀盈涸  無常知世事之多變</hi>
鼔鍾欽欽鼔瑟鼓琴笙磬同音以雅以南<hi>尼心切</hi>以籥不<lb/>
僭<hi>楚林切之前三章止言寄慨不言樂之如何末章乃盛稱樂  美善見所以感慨者非樂之故乃作樂者</hi>
　<hi>有恫于中也欽欽聲有節也琴瑟觧見闗雎笙觧見鹿鳴磬以石為之禹貢泗濵浮磬是也其制在考工</hi>
　<hi>記磬氏籥形如管舞者所執僭亂也先鼔其鍾鍾聲欽欽然有節又鼔瑟與琴又吹其笙擊其磬節奏齊</hi>
<pb n="28a"/>
　<hi>同和之至矣以奏二雅以奏二南以奏籥舞皆不僭亂舞容中節與音律相諧如此然則淮上之樂豈其</hi>
　<hi>樂非古與樂則是而人則非所以聞之而傷心也笙琴瑟堂上笙磬堂下升歌以磬為主衆音並作以</hi>
　<hi>為主磬止則笙亦止是謂笙磬同音先之以雅終之以南秉羽籥而舞之必依樂音以為節是謂以籥不</hi>
　<hi>僭升鄒肇敏曰按儀禮禮記凡樂四節首節歌也工入  堂歌鹿鳴四牡皇皇者華是為升歌三終其比</hi>
　<hi>歌則以瑟手彈而口和也二節笙也笙入堂奏南陔白華華黍是為笙入三終其輔笙則以磬所謂磬南</hi>
　<hi>北面立也於是堂上間歌魚麗則堂下笙由庚堂上間歌南有嘉魚則堂下笙崇丘堂上間歌南山有䑓</hi>
　<hi>則堂下笙由儀是為間歌三終歌笙相襌故曰問此樂之第三節也于是工歌闗睢笙吹鵠巢合之工歌</hi>
　<hi>葛單笙吹采繁合之工歌卷耳笙吹采蘋合之堂上堂下歌瑟及笙並作是為合樂三終此樂之第四節</hi>
<pb n="28b"/>
　<hi>也鼔瑟鼔琴笙磬同音以雅以南以籥此之謂也</hi>
楚茨<lb/>
　序刺幽王也<hi>續序政煩賦重田萊多荒饑饉降喪民卒流亡祭祀不饗故君子思古焉嚴坦</hi>
　<hi>叔曰楚茨信南山甫田大田四篇全述古事形容其田野修治年穀豈穣祭祀禮樂之備燕飲威儀之美</hi>
　<hi>反覆而不厭者盖遐想太平之盛田家之樂惆悵羡慕恨不生乎其時所以傷今而思古也</hi>
楚楚者茨言抽<hi>勑留反</hi>其棘自昔何為我蓺<hi>魚世反</hi>黍稷我<lb/>
黍與<hi>音餘</hi>與我稷翼翼我倉旣盈我庾維億以為酒食以<lb/>
享<hi>饗石經作享</hi>以祀<hi>逸織/切</hi>以妥以侑<hi>夷益/切</hi>以介景福<hi>筆力切  賦也</hi>
<pb n="29a"/>
　<hi>首章統論其事所謂先成民而後致力于神也棘楚楚蘩蕪貎茨蒺藜也棘刺也蒺藜能刺人謂之  抽</hi>
　<hi>除也與與如人之儔侣相與翼翼如鳥之布翅成行露積曰庾十萬曰億以為酒食以黍稷為之也祭以</hi>
　<hi>酒食為主牛羊俎豆佐之享獻也祀祭無己也妥安坐也謂迎尸于室拜而妥安之使處神坐也侑謂勸</hi>
　<hi>尸之飽也尸以象神禮為人子者不為尸則筮無父者皆取同姓之適孫天子諸侯取卿大夫有爵者謂</hi>
　<hi>之公尸介助也景明顯也國泰民安其福明白光顯非術士幽渺之説詩人感田野荒蕪鬼神乏主慨然</hi>
　<hi>懐古而言此荆棘之地古人不辭勞苦而剪除之者何為乎將以蓺黍稷也黍稷盛而倉廪盈可以為酒</hi>
　<hi>食而獻享祖宗受莫大之福農事之闗係若此今竟何如哉是可傷而思也  各章下係以福夀之辭者</hi>
　<hi>樂章一升歌為一闋故其辭云爾茨經有二棘吹彼棘心園有棘酸棗也此詩以棘配  青蠅以棘為樊</hi>
<pb n="29b"/>
　<hi>非酸棗也釋草云䇿刺郭璞云草針也</hi>
濟濟蹌<hi>七羊反</hi>蹌絜爾牛羊以往烝甞或剥或亨<hi>鋪郎反</hi>或<lb/>
肆或將祝祭于祊<hi>補彭切叶補光切</hi>祀事孔明<hi>謨郎切</hi>先祖是皇<lb/>
神保是饗<hi>虚羊切</hi>孝孫有慶報以介福萬壽無疆<hi>祛羊切  濟濟</hi>
　<hi>行列整齊也蹌蹌容貎舒揚也曲禮大夫濟濟士蹌蹌絜豐氏本作潔冬祭曰烝秋祭曰甞廟事莫大于</hi>
　<hi>烝甞田功成而品物備也剥觧剥其皮亨謂煮之使熟肆陳其骨體于俎將奉持而進之也祊廟門也祊</hi>
　<hi>祭有二一是正祭之祊在廟門内之西此行禮之始如迎神之類為孝子不知神之所在故使祝博求之</hi>
　<hi>禮所謂于彼于此求而未得者也一是繹祭之祊在廟門外之西為祭畢神歸孝子不忍其去故又于明</hi>
<pb n="30a"/>
　<hi>日繹祭于門外如送神之類也此乃正祭之祊在廟門内祀事孔明言祭享之事秩然有序而不紊也皇</hi>
　<hi>之為言煌煌然也即所謂洋洋如在神保尸之嘉號祖考之所慿依故曰保即楚詞所謂靈保也先祖是</hi>
　<hi>皇言祖考之鍳臨神保是饗言尸者之飲食夫然故孝孫有慶而報以無疆之福也先祖與神一也本其</hi>
　<hi>生存謂之祖言其精氣謂之神于朱康流曰禮器納牲詔于庭血毛詔于室羮定詔  堂納牲血毛者周</hi>
　<hi>禮所謂朝踐者也羮定者周禮所云饋食者也祭統則云詔祝于室而出于祊此交神明之道也是祊祭</hi>
　<hi>在朝踐饋食之間矣葢荐爓之後退而合烹方俟羮定故乘間而為祊祭也</hi>
執爨踖<hi>七畧切</hi>踖為俎孔碩<hi>常約/切</hi>或燔或炙<hi>直畧切</hi>君婦莫<lb/>
<hi>木各切</hi>莫為豆孔庶<hi>陟畧/切</hi>為賔為客<hi>克客/切</hi>獻醻<hi>音酬</hi>交錯禮<lb/>
<pb n="30b"/>
儀卒度<hi>徒各切</hi>笑語卒獲<hi>黃郭/切</hi>神保是格<hi>岡鶴切</hi>報以介福<lb/>
萬壽攸酢<hi>前章是朝踐以前交于神明之道其意在于求神此章薦熟兼用人道其事在于饗尸</hi>
　<hi>爨即今之竈也執爨主炊爨之人也爨有二饔爨以煑肉廪爨以炊黍此云或燔或炙葢專以饔爨言踖</hi>
　<hi>踖敬也火候得其冝不以<graphic n="KR0997" url="https://raw.githubusercontent.com/kanripo/KR-Gaiji/master/images/KR0997.png" mimeType="image/png"/>急而失諸過不以怠緩而失諸不及言執爨之人無不敬謹也為俎孔碩謂</hi>
　<hi>載牡于俎甚豐滿也燔燔肉炙炙肝燔者火燒之名炙者逺火之稱以難熟者近火易熟者逺火故肝炙</hi>
　<hi>而肉燔也君婦后事舅姑之稱也祭祀之禮后夫人主共籩豆莫莫清静而敬也若簡躁不恭則不能為</hi>
　<hi>豆孔庶豆謂内羞庶羞也内羞酏食粉食之屬庶羞羊腝豕膮之屬庶衆多也天子之羞百有二十品曰</hi>
　<hi>賔又曰客者周禮大行人掌大賔之禮及大客之儀以親諸侯注謂大賔要服以内諸侯大客謂其孤卿</hi>
<pb n="31a"/>
　<hi>主人酌賔曰獻賔酌主人主人又自飲酌賔曰醻東西相對互飲曰交東西邪對互飲曰錯至旅而爵交</hi>
　<hi>錯以徧卒盡也度法度也獲各盡其情也獻醻交錯之際禮儀難于卒度禮儀卒度之時笑語難于卒獲</hi>
　<hi>惟其兼之所以神保是格而報以萬壽也執爨有俯仰之容君婦有清静之德俎豆肥美獻醻合法以事</hi>
　<hi>鬼神鬼神安之報以多福良不虚矣孔疏獻醻笑語事在祭未當處祝告嘏詞之下文在先者以獻醻是</hi>
　<hi>賔客事因説羣臣助祭而言之耳按孔氏此語盖為皇尸末起神保未歸不應有獻酬笑語之事此於祭</hi>
　<hi>典之次第詩辭之脉絡可為當矣然特牲禮載主人酳尸主婦亞獻賔三獻畢主人遂酌以獻賔以至于</hi>
　<hi>賔弟子兄弟之子各舉觶相酬而無算爵則獻酬交錯似又應屬於此者何也</hi>
我孔熯<hi>而善反</hi>矣式禮莫愆<hi>起巾/反</hi>工祝致<hi>从夊不从攵</hi>告徂賚<lb/>
<pb n="31b"/>
孝孫<hi>須倫反</hi>苾<hi>浦必/反</hi>芬孝祀<hi>逸織/反</hi>神嗜飲食卜爾百福<hi>筆力反</hi>如幾<hi>从戍俗戍从㦲皆非</hi>如式旣齊旣稷旣匡旣<graphic n="KR0897" url="https://raw.githubusercontent.com/kanripo/KR-Gaiji/master/images/KR0897.png" mimeType="image/png"/>永錫爾極<lb/>
時萬時億<hi>此述飲福之事也我孝孫自謂熯乾貎謂勞久而精神祜稿  式用愆過也勞倦而禮不</hi>
　<hi>愆敬之至也善于其事曰工工祝善于為祝者致告致神之意以告于主人也徂賚孝孫九句工祝致告</hi>
　<hi>之詞徂往也賚與也苾芬馨香也卜前知也幾去聲如幾猶言若干謂某福某福也式法也得福雖多與</hi>
　<hi>徳相當不為溢美齊即周禮五齊之齊稷者五穀之長匡受稷之器<graphic n="KR0897" url="https://raw.githubusercontent.com/kanripo/KR-Gaiji/master/images/KR0897.png" mimeType="image/png"/>戒也極者盡善盡美之意王者重</hi>
　<hi>民之事使民有以遂其生復其性善莫加焉者也時是也時萬時億亦即以稼穡言猶云千斯倉萬斯箱</hi>
　<hi>也詩言禮行旣久筋力竭矣而式禮莫愆敬之至也於是祭將畢祝致神意以嘏主人曰爾飲食芬潔故</hi>
<pb n="32a"/>
　<hi>報爾以福禄使其來甚多其多如法爾旣飲我之齊受我之稷聽我所<graphic n="KR0897" url="https://raw.githubusercontent.com/kanripo/KR-Gaiji/master/images/KR0897.png" mimeType="image/png"/>之詞自今而後其長俾爾務農</hi>
　<hi>重本有極至之盛徳而歳歳所獲或以萬計或以億計無少歉焉盖各隨其事而報之各以其類也周家</hi>
　<hi>王業起于農詩詠饗祀豐潔又皆本于農故其言如此  周語民之大事在農上帝之粢盛於是乎出民</hi>
　<hi>之蕃庻於是乎生事之供給於是乎在和恊輯睦於是乎興財用蕃殖於是乎始敦龎純固於是乎成王</hi>
　<hi>事惟農是務乃能媚于神而和于民享祀時至而布施優裕也</hi>
禮儀旣備<hi>蒲北反</hi>鍾鼔既戒<hi>訖力/反</hi>孝孫徂位<hi>力入反</hi>工祝致<lb/>
告<hi>右得反</hi>神具醉止皇尸載起鼔鍾送尸神保聿歸諸宰<lb/>
君婦廢徹不遟諸父兄弟備言燕私<hi>息夷切成之事</hi>　<hi>此告利禮儀旣</hi>
<pb n="32b"/>
　<hi>備祭禮中之儀節無不具舉也鍾鼔旣戒擊鍾鼔以告戒廟中之人言祭卑也徂位徃堂下西面位前致</hi>
　<hi>告祝以尸意告主人此致告祝以主人意告尸言孝子之養事畢也皇尸尊稱之也尸以神為度故神醉</hi>
　<hi>而尸起神以尸為依故送尸而神歸鼔鍾者尸出入奏肆夏也諸宰膳夫之屬徹饌者也君婦九嬪宗婦</hi>
　<hi>之屬徹豆籩者也廢去也廢徹猶言徹去也不遟以疾為敬不以禮終而惰也祭畢旣歸賔客之爼同姓</hi>
　<hi>則留之燕以盡私恩所以尊賔客親骨肉也</hi>
樂具入奏<hi>叶族</hi>以綏後禄爾殽旣將莫怨具慶<hi>祛羊切</hi>旣醉<lb/>
旣飽<hi>彼五補苟二切</hi>小大稽首<hi>賞呂切/又如字</hi>神嗜飲食使君夀考<hi>口舉去九二切</hi>孔惠孔時維其盡<hi>子忍/切</hi>之子子孫孫勿替引之<hi>上章</hi>
<pb n="33a"/>
　<hi>云備言燕私此即陳燕私之事于禮制前廟後寢祭于廟燕于寢故祭時之樂皆入  寢而奏之也燕祭</hi>
　<hi>不同樂而云皆入者歌詠不同樂器則一也後禄即燕飲之事子孫乃祖考之後綏安也以綏者奏樂以</hi>
　<hi>綏之凡人聞樂則飲食恬暢也殽即祭祀所徹之殽將捧持而進也神惠均皇恩洽與祭之人無有怨者</hi>
　<hi>皆歡洽而慶賀也神嗜六句即稽首祝頌之語惠即燕飲之惠時即春秋之時盡者内盡敬外盡物也替</hi>
　<hi>廢引長也告其子孫勿廢而長行之也</hi>
信南山<lb/>
　序刺幽王也<hi>續序不能修成王之業疆理天下以承禹功故君子思古焉  嚴坦叔曰楚茨</hi>
　<hi>信南山一體之詩楚茨先從傷今説起而後思古信南山便從思古說起思古即所以傷今矣</hi>
<pb n="33b"/>
信彼南山維禹甸<hi>叶仁</hi>之畇<hi>音/云</hi>畇原隰曾孫田<hi>叶塵</hi>之我彊<lb/>
我理南東其畝<hi>滿彼切所賦也首章將言稼穡之事故推本其  始吾人身享成平日用飲食</hi>
　<hi>忘所由來對他説一黍一稷皆昔人勞苦所致誰復相信不知此終南山當懐襄時如何堙汨今日屹然</hi>
　<hi>□鎮不騫不崩信非禹之疏濬何以有此故曰信彼南山維禹甸之甸治田出穀税也慨然有對河洛而</hi>
　<hi>思禹功之意畇畇原隰鱗次之象髙平曰原卑濕曰隰曾孫謂成王也自曾祖之下以至無窮皆得稱曽</hi>
　<hi>孫此獨言成王者考之周官疆理之政至成王而大備也成王修禹之功今王反不修其業乎疆謂有徑</hi>
　<hi>有畛有塗有道有路以經界之也理謂有遂有溝有洫有澮有川以疏導之也地勢東南下水勢皆趨之</hi>
　<hi>故順其勢横以為溝縱以為遂或南其畝或東其畝也田濶一歩長百歩為一畝</hi>
<pb n="34a"/>
上天同雲<hi>如字又于元切</hi>雨雪雰<hi>又孚/焉切</hi>雰益之以霡<hi>音/脉</hi>霂<hi>音木</hi>旣<lb/>
優旣渥<hi>烏各切</hi>旣霑旣足生我百榖<hi>上章言人事此章言天時成王之時隂陽</hi>
　<hi>和風雨時葢逺不忘大禹之功近不忘上天之賜也同雲雲一色將雪之侯也天燠則雲暘而異寒則雲</hi>
　<hi>隂而同故曰同雲雰雰雪紛墜貎小雨謂之霡霂言小雨沾漬如人沐頭惟及其上而未濡其根也雪欲</hi>
　<hi>盛而徧故于雪言雰雰雨欲㣲而潤故于雨言霡霂益者冬雪而春益之以雨也優悠裕渥浹洽也霑潤</hi>
　<hi>澤足豐足也天澤旣充土膏饒洽故能生我百穀也</hi>
疆埸<hi>音亦</hi>翼翼黍稷彧彧<hi>音育又于逼切</hi>曾孫之穡以為酒食畀<lb/>
<hi>音秘</hi>我尸賔壽考萬年<hi>尼因切百疆是百夫同井之界埸乃一夫  畆之畔翼翼整齊貎彧</hi>
<pb n="34b"/>
　<hi>或茂盛貎牧歛曰穡農夫喜悅歸㤙于君謂所收之穀皆君賜也故曰曾孫之穡畀與也與尸謂獻熟食</hi>
　<hi>并酌齊獻尸是也與賔謂助祭之賔酌齊獻尸因酌以酢賔并祭末燕飲是也公田所收以為酒食以承</hi>
　<hi>祭祀隂陽和萬物遂而人心和悅則神降之福故壽考萬年也此與下章皆先事擬議之詞至五章六章</hi>
　<hi>方言祭時事</hi>
中田有廬疆埸有𤓰<hi>攻乎切</hi>是剥是菹<hi>音租側居切</hi>獻之皇祖<lb/>
曾孫壽考<hi>孔五切</hi>受天之祜<hi>侯古切廬此形容民和之意田中有  則耕穫便畔上種</hi>
　<hi>𤓰則地力盡剥削治之也菹淹漬之也進物曰獻皇祖先祖也稱皇尊之也天子不賦民𤓰此言民喜時</hi>
　<hi>物之新進之君上葢野人獻芹之意𤓰菹之獻祈以壽考可見人之格天天之眷德全不在品物之厚薄</hi>
<pb n="35a"/>
祭以清酒從以騂牡享于祖考執其鸞刀以啓其毛取<lb/>
其血膋<hi>音聊禮此割牲之事清酒清潔之酒鬱鬯之屬也祭  先以鬱鬯灌地求神于隂然後迎牲故</hi>
　<hi>曰祭以清酒從以騂牡騂赤色周所尚也鸞鈴也鸞刀刀環有鈴割之時其聲中節也啓告也毛耳毛也</hi>
　<hi>毛以耳為尚所謂毛牛尚耳也膋腸間脂也取毛以告純毛色純則無疾病取血以告殺明不因乎故也</hi>
　<hi>取膋以升臭取脂膏合之黍稷寘諸蕭以火燒之令馨香之氣上升求神于陽也葢䰟歸于天<graphic n="KR3552" url="https://raw.githubusercontent.com/kanripo/KR-Gaiji/master/images/KR3552.png" mimeType="image/png"/>歸于地</hi>
　<hi>故求諸隂復求諸陽也薦膋在薦熟之後而取之則在此時故并言之  祭義云祭之日君牽牲入廟中</hi>
　<hi>麗于碑卿大夫袒而毛牛尚耳鸞刀以刲取膟膋是執鸞刀取毛血者卿大夫也郊特牲又云君再拜稽</hi>
　<hi>首肉袒親割則是君始而卿大夫終之也若禮器所云君親割牲及祭祀所云君執鸞刀羞嚌者皆饋熟</hi>
<pb n="35b"/>
　<hi>時事非朝踐之禮</hi>
是烝是享<hi>虚良反</hi>苾<hi>音/弼</hi>苾芬<hi>音/分</hi>芬祀事孔明<hi>謨郎切</hi>先祖是<lb/>
皇報以介福萬壽無疆<hi>此受福之事奉而進之曰烝奠而獻之曰享苾馨香也芬香氣</hi>
　<hi>分布也祀事孔明自執爨以至送尸皆秩然有序而可觀也先祖是皇言赫然鍳臨之也無疆之福又何</hi>
　<hi>疑哉此張文潜曰受莫大之福而其君有安寕壽考之樂  天下之至羙極至之際也而其本出于倉廩</hi>
　<hi>之盈原隰之治田廬之修盖衣食不足于下則禮樂不備于上禍亂隨之而起故詩人探其本要其終而</hi>
　<hi>言之若此後何黃如曰楚茨信南山同為一時之作楚茨詳于  而畧于前自祭祊以前但以祀事一語</hi>
　<hi>該之信南山詳于前而畧于後自薦熟以後亦但以祀事孔明一語該之古人文字互見之妙如此</hi>
<pb n="36a"/>
甫田<lb/>
　序刺幽王也<hi>續序君子傷今而思古焉思古思成王也幽王横征厚歛無非憂不足耳故詩</hi>
　<hi>人言什一之法盡善盡羙以破其膏肓之疾</hi>
倬<hi>音卓</hi>彼甫田<hi>他因切/又如字</hi>歳取十千<hi>倉新切/又如字</hi>我取其陳<hi>如字又叶田</hi>食<hi>音/嗣</hi>我農人<hi>如字又/叶然</hi>自古有年<hi>泥因切/又如字</hi>今適南畝<hi>滿彼切</hi>或耘或耔<hi>音子奬/里切</hi>黍稷薿<hi>音/疑</hi>薿攸介攸止烝我髦<hi>音毛</hi>
士<hi>賦也首章述什一之賦及興甿之事田倬明貎謂疆界分明士冠禮註甫者丈夫之稱甫  謂一夫之田</hi>
　<hi>歳謂毎歳之定額古者井田之制井九百畝九夫之地也於其中取一以為公田諸侯百里之國為井者</hi>
<pb n="36b"/>
　<hi>萬則取其萬夫焉是十千者萬夫之數盖什一之法也我曾孫自謂耘除草耔壅本也薿薿茂盛貎介田</hi>
　<hi>畔也楚詞悲江介之遺風止息也烝進也髦士年少之士  幽王政繁賦重故詩人思古什一之法言先</hi>
　<hi>王之時一夫受田百畝百取其十萬取其千此什一之法顯然易見而王不遵守何也豈以什一為不足</hi>
　<hi>于用乎行之則倉廩充實陳陳相因可以補不足助不給自古以來豈無水旱霜蝗而民常如有年者收</hi>
　<hi>散得其道也古來如此故今遵前制而適南畝以勞農但見田夫布野或耘或耔其黍稷薿薿然而盛乃</hi>
　<hi>於田畔休息進其髦士勞勉之蓋古者士出于農而工商不與焉管仲曰農之子為農野處而不暱其秀</hi>
　<hi>民之能為士者必足頼也秀民即髦士也其朱備萬曰歳取十千言其賦歛之常食我農人言  周給之</hi>
　<hi>仁今適南畝言其巡省之勤烝我髦士言其勸相之備  謝君直曰民生於三代之前其命制乎君民生</hi>
<pb n="37a"/>
　<hi>于三代之後其命制于天吾求其所以制命之道取民常少與民常多歛散得宜豐凶有備新者方收入</hi>
　<hi>廪陳者即取以食農人補不足助不給皆取其陳者也從古以來豈無水旱霜蝗民常如有年者人君歛</hi>
　<hi>散得其道也</hi>
以我齊<hi>音資</hi>明<hi>叶芒</hi>與我犧羊以社以方我田旣臧農夫之<lb/>
慶<hi>祛羊切</hi>琴瑟擊鼓以御<hi>音迓</hi>田祖以祈甘雨以介我稷黍<lb/>
以榖我士女<hi>此進髦士而祈雨之辭叶齊與粢同曲禮稷曰明粢此言齊明為  韻故也專言稷</hi>
　<hi>者稷為五穀之長也犧羊純色之羊王制天子社稷皆太牢諸侯社稷皆少牢牛羊豕具曰太牢但有羊</hi>
　<hi>豕曰少牢此社祭獨言羊者舉羊以概豕也社后土也按祭法左傳皆言共工之覇九州也有子曰句龍</hi>
<pb n="37b"/>
　<hi>職主土地故謂其官為后土死以配社神而祭之然則后土是句龍所居官職之名非與皇天對言之后</hi>
　<hi>土也曲禮天子祭四方諸候不得總祭惟祀其方之神句芒在東祝融在南蓐收在西𤣥冥在北臧善慶</hi>
　<hi>福也鼓土鼓以瓦為匡以革為兩靣御迎也謂若御車以迎之也田祖謂始造田事者即神農也曰甘雨</hi>
　<hi>者時雨以長物則為甘害物則為苦也介助也穀飬也士女猶言男女以齊明犧羊祭社方者黍稷薿薿</hi>
　<hi>則我田旣臧而農夫可慶矣但夏時望雨最急故琴瑟擊鼓以迎之也  陳氏暘曰離音絲琴瑟以之南</hi>
　<hi>方之樂也坎音革擊鼓以之北方之樂也南方至陽用事而隂萌焉故萬物自是而之死北方至隂用事</hi>
　<hi>而陽萌焉故萬物自是而之生甫田之御田祖必琴瑟擊鼓者以自冬徂春農事則終而復始百穀則死</hi>
　<hi>而復生故作是樂以御之</hi>
<pb n="38a"/>
曾孫來止以其婦子<hi>奬里切</hi>饁<hi>音/曄</hi>彼南畝<hi>滿彼反</hi>田畯至喜<lb/>
攘<hi>音穣</hi>其左右<hi>羽已/反</hi>甞其㫖否<hi>浦羙/反</hi>禾易長畝<hi>滿彼切</hi>終善<lb/>
且有<hi>羽已切</hi>曾孫不怒農夫克敏<hi>母鄙反/勸之事</hi>　<hi>此紀田農樂曾孫成王也</hi>
　<hi>來止謂出觀農事也饁饋也畝以南為正故每曰南畝田畯即漢之嗇夫也攘猶漢書攘袂而正議之攘</hi>
　<hi>字攘其左右攘其左右之臂也㫖甘羙也易治長畝竟畝也終者預期之詞善者實穎實栗之羙有者萬</hi>
　<hi>億及秭之饒敏疾也曾孫來止田夫歡呼之語攘臂而甞老農粗鄙之象曾孫不煩督責農夫敏于趨事</hi>
　<hi>當是時省者在上耕者在下田畯徃來其間勞來而勸相之是何等世界</hi>
曾孫之稼如茨如梁<hi>此梁字从木</hi>曾孫之庾如坻<hi>音/池</hi>如京<hi>居良<pb n="38b"/>切</hi>乃求千斯倉乃求萬斯箱黍稷稻粱<hi>此粱字从米</hi>農夫之<lb/>
慶<hi>祛羊切</hi>報以介福萬壽無疆<hi>上言克敏如此行見秋成在即大有可期民和而神</hi>
　<hi>降之福也穹稼禾之有藁者茨茅茨言其宻比也梁橋梁言其  隆也庾露積之禾坻水中髙地京則其</hi>
　<hi>最髙者也庾在野隨意堆積故其高不等也黍稷稻粱千倉萬箱家家飽煖乃我農夫之慶此外更無奢</hi>
　<hi>望而天則報以萬壽之福田事之上闗天意如此前農夫之慶曾孫期望其民之詞此農夫之慶農夫喜</hi>
　<hi>慰其君之詞稼者農夫之稼庾者農夫之庾而一則曰曾孫再則曰曾孫見秋毫皆君賜也不稱君而稱</hi>
　<hi>曾孫家人父子之意克按周書云不知稼穡艱難不聞小人之勞亦罔或  壽則盡力于農而獲報于壽</hi>
　<hi>亦是實理淵明詩云四體雖云疲而無異患干無異患之干則壽矣末二句主農夫説或疑上之祝下不</hi>
<pb n="39a"/>
　<hi>冝與下之祝上同詞然少牢禮嘏詞睂壽萬年匆替引之士冠禮祝詞睂壽萬年永受胡福則萬壽之祝</hi>
　<hi>固通于上下矣助此章有三介字首章之介謂田畔也次章之介謂  也末章之介謂大也各有取義</hi>
　<hi>鄒肇敏曰甫田曾孫來止為省耘也大田之曾孫來止則省歛也甫田大田雖有報祈禋祀然不繫廟祭</hi>
　<hi>何以亦稱曾孫盖周人世世務農視農事如其家事服先疇之畎畝故自號曰曾孫當時邠民自少至老</hi>
　<hi>狎習其上無以異于家人故目其君亦曰曾孫若曰此吾家曾孫云爾曾孫推食以惠農夫農夫邁種以</hi>
　<hi>順曾孫曾孫為農夫修祀典農夫為曾孫乞炎靈曾孫惟士女之糓是祈農夫惟公田之雨是亟曾孫不</hi>
　<hi>鄙農家之子卽田間而登俊農夫能溥仁主之惠委餘粒以賑寡上下交孚親愛無間遑問孰貴而孰賤</hi>
　<hi>唯知共戚而共休故草野之趾可錯也藜藿之羮可甞也萬壽可為農人祝而景福還可為君公答也其</hi>
<pb n="39b"/>
　<hi>相厚豈有量哉錯徐𤣥扈曰作詩與作史不同史官編年叙事不容  亂若詩人之㫖或順時序事或錯</hi>
　<hi>舉成文或預道将來或追稱徃昔或更端别叙或重言複説換章則換事換韻則換意變化錯綜不可端</hi>
　<hi>倪非拘拘以時月為先後也其洸仲客曰楚茨祭祖主㤙也狎于恩者私望厚故  禱福也詳甫田祭神</hi>
　<hi>主禮也制于禮者私望淺故其禱福也略</hi>
大田<lb/>
　序刺幽王也<hi>孔疏序不言思古者以楚茨至此文指相類承上篇而略之也  晦菴謂此詩</hi>
　<hi>乃農夫所以答甫田不知彼為雩祭此為報祭彼為省耕此為省歛二事判不相及何答之有</hi>
大田多稼旣種<hi>上聲章勇反</hi>旣戒<hi>叶/紀</hi>旣備乃事<hi>士止切</hi>以我覃<lb/>
<pb n="40a"/>
<hi>音琰音掩</hi>耜<hi>養里/切</hi>俶<hi>音/觸</hi>載南畝<hi>滿彼/切</hi>播厥百糓<hi>工洛切</hi>旣庭且<lb/>
碩<hi>常約切</hi>曾孫是若<hi>賦也此省歛之詩一切耕耨之事俱已在前故歴稱旣字以為𤼵端大田</hi>
　<hi>萬井之田也種穀曰稼如嫁女有所生也言多者或利先種或利後種或冝髙燥或宜下濕也種擇其種</hi>
　<hi>也戒飭其具也備言穀種與農器咸具也事田事下文播穀是也覃利也耜所以𤼵土耒端木也俶始載</hi>
　<hi>事播種也百穀觧見豳風七月庭直也言其不卷曲碩大也言其不低小苖之生皆條直而茂大也若順</hi>
　<hi>也旣種矣旣戒矣旣備矣乃取其利耜而從事于南畝耕而播之其耕之也勤而種之也時故其生皆直</hi>
　<hi>而大以順曾孫之所欲曾孫所重在農事民之勤君心之勤有以使之也  按農書云土長冐橛陳根可</hi>
　<hi>拔耕者急𤼵齊民要術詳載其法以為春候地氣始通椓橛木長尺二寸埋尺見其二寸立春後土塊散</hi>
<pb n="40b"/>
　<hi>上沒橛陳根可拔以此時耕一而當四二十日以後和氣去即土剛耕四不當一七月之詩言三之日于</hi>
　<hi>耜則用剡耜以𤼵田土在孟春之時所謂俶載也按此言耕種皆在孟春今浙中皆在五月何時候相去</hi>
　<hi>若此殆不可曉</hi>
旣方旣皁<hi>子苟切</hi>旣堅旣好<hi>許苟/切</hi>不稂不莠<hi>餘苟/切</hi>去<hi>上聲起吕反</hi>其螟<hi>音冥莫/庭反</hi>螣<hi>音特徒/得反</hi>及其蟊<hi>音謀莫侯反</hi>賊無害我田<lb/>
稺<hi>音稚下同</hi>田祖有神秉畀炎火<hi>此專重驅蝗之方房也米外之膚若人  有房所謂</hi>
　<hi>糠也殻斗曰皁柞實之甲曰皁斗皁乃方外之殻農家用以烘焙者也堅充實也禾雖堅實或大風所偃</hi>
　<hi>或淫雨所腐或早霜所殺則損壊而不好矣稂童粱也觧見曹風下泉莠粃草也似苖而無實食心曰螟</hi>
<pb n="41a"/>
　<hi>食葉曰螣食根曰蟊食節曰賊稺㓜禾也謂晚種後熟者蟲災㓜禾最受害故獨言之秉執持畀與也付</hi>
　<hi>諸炎火田祖有神勿使再生也殺唐開元間山東大蝗姚崇出御史為捕蝗使分道  蝗倪若水上言除</hi>
　<hi>災當以德昔劉聦除蝗不克而蝗愈甚崇移書誚之曰聦偽主德不勝妖今妖不勝德若水懼乃縱捕得</hi>
　<hi>蝗十四萬石而蝗訖息捕蝗之法夜中設火火邊掘坑且焚且瘞</hi>
有渰<hi>音掩於檢切</hi>萋<hi>音妻七/西反</hi>萋興雨<hi>如/字</hi>祁<hi>巨移/切</hi>祁雨<hi>音諭于付切</hi>
我公田遂及我私<hi>事夷切</hi>彼有不穫稺此有不歛<hi>力檢切</hi>穧<lb/>
<hi>才計切</hi>彼有遺秉此有滯穗<hi>音/遂</hi>伊寡婦之利<hi>旣無稂莠又無蟲蝗則所</hi>
　<hi>望者雨而已渰者天將降雨地氣上騰蒸為濕潤潝浸萬物此氣㣲茫若或有之故曰有萋萋雲盛貎雲</hi>
<pb n="41b"/>
　<hi>欲盛盛則多雨祁祁徐也雨欲徐徐則入土雨我公田遂及我私天雨原無公私小民愛戴其君以為天</hi>
　<hi>意如是云爾稺謂穂之低小刈穫之所不及者穧謂刈而遺忘束縛之所不及者秉謂已束而輦載之所</hi>
　<hi>不盡者滯謂刈之而折亂秉穫之所不逮者古者隂陽和風雨時百榖齊熟收刈促遽農人胼手胝足力</hi>
　<hi>不暇及而有不穫不歛遺秉滯穗故聴鰥寡取之以為利也欲雨公田不至知有民而不知有君利及寡</hi>
　<hi>婦不至知有己而不知有人其忠厚若此種何黄如曰穀之晚成者或至于薄收蟲之為害者或難以盡</hi>
　<hi>斃故言若彼人有不堪穫刈之稺禾則此有收歛不盡之穧足以濟之若彼人偶為蟲傷遺于秉畀則有</hi>
　<hi>刈餘滯留之禾穗足以濟之是皆寡婦之利謂秦中人云西安府地方場中遺下粒穗不禁拾取  之開</hi>
　<hi>天倉第許携囊不許捆載許婦人不許男子猶古人之遺風也</hi>
<pb n="42a"/>
曾孫來止以其婦子饁彼南畝<hi>子畝叶仝甫田</hi>田畯至喜來方<lb/>
禋<hi>音因</hi>祀<hi>逸織切下同</hi>以其騂黑與其黍稷以享以祀以介景<lb/>
福<hi>筆力切來已上言耕穫事皆己徃者此正言省歛報賽之事  方禋祀曾孫旣來方行禋祀之禮謂必躬</hi>
　<hi>親其事也國語棈意以享禋也謂精白其心以承祭祀騂牛也黒羊豕也王者所至山川原隰之神護民</hi>
　<hi>稼穡者皆祭之愛其民而為之祈福也古朱康流曰讀甫田大田二詩若引幽王而置之上  歴田野觀</hi>
　<hi>京坻戛琴瑟考鐘鼔農夫進萬壽之歌寡婦絶向隅之泣熈熈焉皥皥焉將必移情而向道者矣茍非檿</hi>
　<hi>弧之妖何至遂亡其國按羊有騂有黒豕則止有一黑而己何以分祭耶周禮所云未可盡信</hi>
瞻彼洛矣<lb/>
<pb n="42b"/>
　序刺幽王也<hi>續序思古明王能爵命諸候賞善罰惡焉</hi>
瞻彼洛矣維水泱<hi>音央</hi>泱<hi>此詩首二句俱不叶韻未詳</hi>君子至止福禄<lb/>
如茨韎<hi>音妹韎從未上盡短與韎不同韎音賣從末上盡長諸書混而一之</hi>韐<hi>音/閤</hi>有奭<hi>音翕又音艴</hi>以作六師<hi>賦也洛水東都所在洛水出于京兆上洛西山其流尚㣲至東都而始大此詩</hi>
　<hi>所謂洛盖指東都也泱泱深廣貎君子指天子也至止來至東都也爵命為福賞賜為禄如茨言多也韎</hi>
　<hi>蒨草其色赤所以染物韐蔽膝衣也以韋為之韐者以韎染韋而為蔽膝周官所謂韋弁兵事之服也奭</hi>
　<hi>赤貌作起也六軍六師也天子之師六軍四周未東遷之時雖宅鎬京而㑹諸候則于東都以  方道里</hi>
　<hi>均也詩人瞻洛水之深廣思昔天子至此朝㑹諸候其錫予如茨之多若國有征伐之事則使服韎韐以</hi>
<pb n="43a"/>
　<hi>作六師當是時朝覲㑹同四海來賔爵賞征伐自天子出何其盛也今泱泱之水猶在而無向來之盛事</hi>
　<hi>矣故傷而思之</hi>
瞻彼洛矣維水泱泱君子至止鞞<hi>音丙</hi>琫<hi>音菶必/孔反</hi>有珌<hi>音必</hi>
君子萬年保其家室<hi>鞞刀鞘也琫刀鞘之上飾珌其下飾也毛傳天子玉琫而珧音姚珌</hi>
　<hi>諸候盪音党琫而璆音蚪珌大夫鐐音遼琫而鏐音流珌士珕音例琫而珕珌槩言琫珌不言所飾之物</hi>
　<hi>當指諸候以下言之君子至東都有容刀以為賜予之物其容刀以鞞盛之其上有琫之飾其下有珌之</hi>
　<hi>飾天子錫予諸候諸候懷之靡有携貳萬年保其家室也</hi>
瞻彼洛矣維水泱泱君子至止福禄旣同<hi>徒黃切</hi>君子萬<lb/>
<pb n="43b"/>
年保其家邦<hi>同均也謂錫予均平不以愛憎為厚薄家邦謂天下也天子以四海為家故曰家邦</hi>
　<hi>古之所以祝君者不過保其家室保其家邦而已然保之萬年則福禄無窮非深仁厚澤不可</hi>
裳裳者華<lb/>
　序刺幽王也<hi>續序古之仕者世禄小人在位則䜛謟並進棄賢者之類絶功臣之後焉</hi>
裳裳者華其□<hi>葉石經作□</hi>湑<hi>思呂/切</hi>兮我覯之子我心寫<hi>想與</hi>
兮我心寫兮是以有譽處兮<hi>興也此極言動賢子孫而惜其不用也裳裳謂華如</hi>
　<hi>裳之下垂喻人之謙德也湑潤澤也之子勲賢之子孫也寫喜而輸寫謂慰我屬望之懐也夫能使見者</hi>
　<hi>悅慕則其有譽處宜矣譽處觧見蓼蕭</hi>
<pb n="44a"/>
裳裳者華芸其黄矣我覯之子維其有章矣維其有章<lb/>
矣是以有慶<hi>袪羊反</hi>矣<hi>芸草名芸其黄言色如芸之黄也章文章也有文章斯有福慶矣文</hi>
　<hi>章乃所以輸寫之故維其者推本之詞有慶即孟子所云則有慶之慶  何確齋曰有章形於四肢發於</hi>
　<hi>事業之謂</hi>
裳裳者華或黄或白<hi>僕各切</hi>我覯之子乘其四駱乗其四<lb/>
駱六轡沃若<hi>此言其威儀之盛四駱六轡觧見秦風駟鐡沃若觧見皇華六轡沃若見其操縱有</hi>
　<hi>節疾徐有度亦是有章處</hi>
左<hi>祖戈切下同</hi>之左之君子冝<hi>牛何/切</hi>之右<hi>羽己切下同</hi>之右之君<lb/>
<pb n="44b"/>
子有<hi>羽己切下同</hi>之維其有之是以似<hi>養里/切</hi>之<hi>賦也毛傳謂左陽道朝祀</hi>
　<hi>之事右隂道䘮戎事然亦不必拘即左右逄源之意旣稱之子之美因推本而誦其先人君子謂之子之</hi>
　<hi>先人也宜如宜兄宜弟之宜説苑引此詩云君子無所不宜也仁足以懐百姓勇足以安危國信足以結</hi>
　<hi>諸候强足以拒患難威足以率三軍君子無不宜者此之謂也有言其藴之不竭也惟其先人有此盛德</hi>
　<hi>故源深流長子孫似其先人也勲賢子孫若此幽王棄絶之非維棄材且忘舊德矣箋餘言左之右之似</hi>
　<hi>承六轡沃若來藎借馭馬以况其馭世耳君子即之子重言左右者諷詠之辭非左而更有左右而更有</hi>
　<hi>右也</hi>
　桑扈之什<lb/>
<pb n="45a"/>
桑扈<lb/>
　序刺幽王也<hi>續序謂君臣上下動無禮文故詩述先王燕樂諸侯動有法度以刺之也左傳</hi>
　<hi>寗惠子引此詩以為古之饗食也以觀威儀以省禍福</hi>
交交桑扈<hi>音戶上聲</hi>有鶯其羽君子樂胥<hi>思呂反</hi>受天之祜<lb/>
交交桑扈有鶯其領君子樂胥萬邦之屏<hi>音平叶丙徃興也交交</hi>
　<hi>來貌桑扈桑間之扈也桑扈有青素二種青者食肉好盗脂膏鳴鳩之率場啄粟是也素者其翅與領皆</hi>
　<hi>有文章即此篇所咏是也按扈有九種農桑候鳥扈民無淫者也扈止也淫過時也扈民不淫謂使民無</hi>
　<hi>過時而不耕種也鶯即黄鳥有鶯其羽其領者言其羽其領之色如鶯也君子諸侯也胥語詞祜福也屏</hi>
<pb n="45b"/>
　<hi>門中小牆所以禦外而蔽内者按農桑之鳥飛舞徃來此太平之象君子對之而樂樂者心無累也人不</hi>
　<hi>循天理非暴戾恣睢則愁苦拘廹何處得樂樂者惟不驕不倍之人能之所以受福而為萬邦之屏蔽也</hi>
　<hi>地天交泰天子之寵眷不衰即所謂受天之祜名分辨紀綱正外侮不侵即所謂萬邦之屛</hi>
之屏之翰百辟為憲<hi>音獻</hi>不戢不難<hi>乃多/切</hi>受福不那<hi>奴何切</hi>
　<hi>末二章乃勸戒之詞之是也翰幹也築墻須立兩木翰所以當墻兩邉障土者也百辟四方諸候也憲法</hi>
　<hi>也戢歛也難慎也那多也能為國屏翰則四方諸候以為法式若不自歛戢而驕氣未除不自戒懼而舉</hi>
　<hi>動無節則受福亦不多矣曰不多婉言之也</hi>
兕觥其觩<hi>音求</hi>㫖酒思柔彼交匪敖<hi>从出省/从放</hi>萬福來求<hi>兕觥</hi>
<pb n="46a"/>
　<hi>以兕角為觥也觥酒器觩上曲貌以全角為之不假雕琢可覆而不可仰古人用為罰爵所以罰不敬者</hi>
　<hi>故設而不舉但見其觩然覆于席間耳下即接以思柔思柔乃古人製觥之意酒陽物也能𤼵人之剛剛</hi>
　<hi>宜柔克故曰㫖酒思柔剛之過在抵觸兕角善觸罰爵以兕角為之所以寓戒也敖猶傲也王文成公曰</hi>
　<hi>傲為凶徳為臣而傲則不忠為子而傲則不孝為弟而傲則不弟丹朱與象只是一傲便結果了一生詩</hi>
　<hi>曰彼交匪傲萬福來求不傲則我不求福而福自來之矣人亦何苦而為傲耶</hi>
鴛鴦<lb/>
　序刺幽王也<hi>續序思古明王交于萬物有道自奉養有節焉</hi>
鴛鴦于飛畢之羅之君子萬年福禄宜<hi>牛何切</hi>之<hi>興也羽族多矣</hi>
<pb n="46b"/>
　<hi>此詩獨以鴛鴦為興者盖因人之羅致而有所感耳鴛鴦匹鳥止則相耦飛則為䨇人得其一則其一思</hi>
　<hi>而死盖鳥之有至性者也罔小而柄長謂之畢畢則執以掩物鳥罟謂之羅羅則張以待物毛傳太平之</hi>
　<hi>世交于萬物有道取之以時待其能飛然後取之則不破卽不射宿故也其德如是則壽考福禄宜矣君</hi>
　<hi>子謂明王也</hi>
鴛鴦在梁戢其左翼君子萬年冝其遐福<hi>筆力反曰梁有二一  魚</hi>
　<hi>梁一曰橋梁鴛鴦水鳥橋梁非栖息之地當為魚梁禽鳥並棲一正一倒戢其左翼以相依于内舒其右</hi>
　<hi>翼以防患於外候其飛而後取故在梁者戢翼而安盖人無害鳥心鳥亦不疑於人也非盛德之世何以</hi>
　<hi>有此</hi>
<pb n="47a"/>
乘馬在廏<hi>廐石經作廏音救</hi>摧<hi>音/挫</hi>之秣<hi>音末莫佩切</hi>之君子萬年福<lb/>
禄艾<hi>魚肺切</hi>之<lb/>
乗馬在廏秣之摧之君子萬年福禄綏<hi>土果切</hi>之<hi>摧以芻飼之也</hi>
　<hi>秣以穀飼之也古之明王所乘之馬繫之于廐無事則委之以芻有事乃予之以穀興君子奉養之節如</hi>
　<hi>此故享福禄至老艾老也綏安也享之而安也蘇子由曰言君子之于物將用其死則不忍絶其類將用</hi>
　<hi>其力則不敢薄其養此天下所以願其萬年而享福禄也唐荆川曰天子不難于福禄而難于悠乆故每</hi>
　<hi>章以萬年為祝</hi>
頍弁<lb/>
<pb n="47b"/>
　序諸公刺幽王也<hi>嚴坦叔曰幽王亂亡已廹而不自知族人與國同休戚無從忠告因</hi>
　<hi>借不晏同姓為辭而戒以禍敗之至也國風小雅多寓意言外意雖形于言而優柔紆徐讀者不覺也有</hi>
　<hi>言古不言時而意在刺時者如甫田采菽之類有言乙不言甲而意在刺甲者如大叔于田全述叔段之</hi>
　<hi>事而刺鄭莊椒聊全述沃之盛强而實刺晋昭之類有首章便見意餘章變韻成歌者此類甚多有前數</hi>
　<hi>章皆含蓄而末章乃見意者如載馳之類有首尾全不露本意但中間冷下一二語使人黙㑹者如碩人</hi>
　<hi>猗嗟之類有先從輕處説起漸漸説得重者如四月憂世亂而先歎征役之類頍弁刺危亡而先言不晏</hi>
　<hi>同姓之類讀詩與他書不同惟涵泳浸漬乃得之</hi>
有頍<hi>音畦</hi>者弁實維伊何爾酒旣㫖爾殽旣嘉<hi>居何切</hi>豈伊<lb/>
<pb n="48a"/>
異人兄弟匪他<hi>音拖</hi>蔦<hi>音/鳥</hi>與女蘿<hi>音/羅</hi>施<hi>音/異</hi>于松栢<hi>逋莫切</hi>未<lb/>
見君子憂心奕<hi>戈灼切</hi>弈旣見君子庻㡬説<hi>音/悦</hi>懌<hi>戈灼切  賦也</hi>
　<hi>頍舉頭貌弁皮弁天子燕服有二燕羣臣用𤣥冠燕同姓用皮弁蔦寄生也鳥食物遺子于樹間感氣而</hi>
　<hi>生故名寄生女蘿松蘿非兔絲也兎絲蔓地上女蘿蔓松上施纒擾也君子謂王也弈弈心無所依薄也</hi>
　<hi>幽王服是皮弁將以何為乎以燕兄弟也酒旣㫖矣殽旣嘉矣但恐情意不浹洽耳我豈伊之異人乃兄</hi>
　<hi>弟非他人也蔦蘿之施于松栢松栢存則存松栢亡則亡我之于王闗切如此故未見則憂旣見則說也</hi>
有頍者弁實維何期爾酒旣㫖爾殽旣時豈伊異人兄<lb/>
弟具來<hi>叶犁</hi>蔦與女蘿施于松上<hi>叶/傷</hi>未見君子憂心怲<hi>音丙<pb n="48b"/>叶枋</hi>怲旣見君子庻㡬有臧<hi>實維何期言不知此弁頂戴到何時也旣時如春則食麥</hi>
　<hi>與羊之類兄弟具來謂一脉相生親之至也怲怲憂之甚也庻㡬有臧見則可以盡其忠告有補于萬一</hi>
　<hi>也此正上章憂説之故</hi>
有頍者弁實維在首爾酒旣㫖爾殽旣阜豈伊異人兄<lb/>
弟甥舅<hi>巨九切</hi>如彼雨雪先集維霰<hi>音線</hi>死䘮無日無㡬相<lb/>
見樂酒今夕君子維宴<hi>實維在首言冠裳猶未倒置也旣阜謂滿也甥舅謂母姑姊妹</hi>
　<hi>妻族也霰稷雪也謂雪之粒若稷者雪將至先下稷雪乆而寒勝則大雪矣喻王不親九族亦有其漸自</hi>
　<hi>㣲至甚如先霰而後雪也王政旣衰死亡無日相見無㡬今夕何夕而君子維恬然宴樂曰維晏則凢生</hi>
<pb n="49a"/>
　<hi>前之可憂與身後之可慮者一切置之度外如後世敵兵四合而帳中夜飲亡國之慘千古同轍</hi>
車舝<lb/>
　序大夫刺幽王也<hi>褒姒無道竟至亡國周人謂若得賢女以配君子當不至此  左傳</hi>
　<hi>叔孫婼音綽聘于宋宋公享昭子賦新宫昭子賦車轄考其時將為季孫迎宋公女</hi>
間闗車之舝<hi>胡轄切又下介切</hi>兮思孌<hi>音/臠</hi>季女逝<hi>石列石例二切</hi>兮匪<lb/>
飢匪渇德音來括雖無好<hi>呼報反</hi>友<hi>羽已/反</hi>式燕且喜<hi>興也昏主</hi>
　<hi>之心維婦言是聽故思得盛德羙女以配王醫家所謂從治也間闗設舝聲舝車軸頭鐵也孌美貌逝徃</hi>
　<hi>括會也詩人即景言情言此間闗之車舝將以何用為思得美女配王故將駕此而徃也設舝徃來有如</hi>
<pb n="49b"/>
　<hi>飢渴匪飢渇也望其德音來㑹心如飢渇耳所以然者若得來㑹則王雖君臣間隔無好友在其左右有</hi>
　<hi>賢后相燕樂王心必喜而褒姒之寵自衰此移情奪性之妙所以望賢后如此其勤勤也</hi>
依彼平林有集維鷮<hi>音驕</hi>辰彼碩女令德來敎<hi>居爻切</hi>式燕<lb/>
且譽好<hi>呼報反</hi>爾無射<hi>都故切平比也依木茂則枝葉相為依倚  林平地之林也雉之健</hi>
　<hi>者為鷮尾長六尺走而且鳴鳴則首尾喬然故字从喬辰時也碩盛大也碩女盛德之女令善也燕宴飲</hi>
　<hi>也爾謂賢后射厭也茂盛之林集者維鷮比王宫之貴冝居碩女當此時而有碩女來教與王燕飲且為</hi>
　<hi>好語以譽王王必好爾不厭褒姒雖滛亦將待罪永巷矣今何處得此人哉</hi>
雖無㫖酒式飲庻㡬雖無嘉殽式食庻㡬雖無德與女<lb/>
<pb n="50a"/>
<hi>音汝</hi>式歌且舞<hi>賦也此承上好爾無射而言如得賢女以配君子則雖無㫖酒嘉餚羙德而飲食歌</hi>
　<hi>舞有所不能自己樂賢女如此則厭惡褒姒甚矣女指賢女徐儆弦曰情最深者忘其物之輕恩有餘者</hi>
　<hi>忘其德之薄李愚公曰此若於慊然不足之中而致其藹然相親之意正見其好德無己之情也</hi>
陟彼髙岡析<hi>星歴反</hi>其柞<hi>音昨才/落反</hi>薪<hi>叶/襄</hi>析其柞薪<hi>如字</hi>其□<lb/>
<hi>葉石經作□</hi>湑<hi>思吕/切</hi>兮鮮我覯爾我心寫<hi>想吕/切</hi>兮<hi>興也柞櫟也即唐風</hi>
　<hi>鴇羽所謂栩也湑茂盛貌析薪而葉盛以興娶妻而德羙召南漢廣之詩以錯薪興㳺女齊風南山之詩</hi>
　<hi>以析薪興娶妻此詩案也鮮希有也爾指賢女我眼中所見如爾者甚少今得見爾我心輸寫而無所憂</hi>
　<hi>矣其如不見何哉</hi>
<pb n="50b"/>
髙山仰<hi>五剛切</hi>止景行<hi>如/字</hi>行<hi>叶/杭</hi>止四牡騑<hi>音非</hi>騑六轡如琴<lb/>
覯爾新昏以慰我心<hi>賦也此虚擬親迎之景以自慰也景大也行路也言親迎時髙山在</hi>
　<hi>望大路在前車馬調和迎賢女以為后則宫幃晏然國家無事我復何憂哉此正與首章相應一景行向</hi>
　<hi>訓為大路自唐明皇序孝經有景行先哲之語後世遂有景慕之説以實字為虚字誤矣</hi>
青蠅<lb/>
　序大夫刺幽王也<hi>為冝臼遭䜛而作</hi>
營營青蝇止于樊<hi>汾乾切</hi>豈弟君子無信䜛言<hi>比也營營廻旋飛繞</hi>
　<hi>之貎青蠅蛆蟲所變與蒼蠅異種首赤如火背若負金懷蛆布穢如小人之逐臭務羶喜煖惡寒如小人</hi>
<pb n="51a"/>
　<hi>之趨炎附熱汙白使黑如小人之變亂是非為羣甚夥如小人之實繁有徒驅去復還如小人之易進難</hi>
　<hi>退䜛人為害如此愷弟君子無得信受之樊即藩籬也藩籬雖逺入宫室汙几席自此而始故戒君子無</hi>
　<hi>信之也人之䜛言多由聽言者好為猜疑持心傾險而後入故惟愷悌君子乃能不信䜛言愷悌性樂易</hi>
　<hi>也</hi>
營營青蠅止于棘䜛人罔極交亂四國<hi>罔極謂奸深不測也不獨近者</hi>
　<hi>受其害即四國之逺亦被其毒</hi>
營營青蝇止于榛<hi>如字又叶連</hi>䜛人罔極構我二人<hi>如字又叶然</hi>
　<hi>構架也造也成也謂起是造非令彼此猜疑交相惑亂二人謂王與后也大夫視王與后若父母故云二</hi>
<pb n="51b"/>
　<hi>人戎朱康流曰構二人而先之以四國者當時吕繒西  與申方睦必以申之交結外夷謀抗王朝為廢</hi>
　<hi>后之名也理棘榛即為樊之物未必有深意而何氏之言似有  今録之以廣見聞何黄如曰冝臼之廢</hi>
　<hi>也有褒姒䜛之于内有虢石父䜛之于外次章所興青蠅指石父也石父為王卿士周王朝植九棘孤卿</hi>
　<hi>大夫位焉故言止于棘三章之青蠅則褒姒也左傳女贄榛栗棗脩故曰止于榛  前漢昌邑王傳云王</hi>
　<hi>夢青蝇之矢在西階東可五六石以問郎中令遂遂曰詩不云乎營營青蠅止于樊愷悌君子無信䜛言</hi>
　<hi>陛下左側䜛人衆多如是青蝇惡矣惡即矢也</hi>
賔之初筵<lb/>
　序衛武公刺時也<hi>歐陽永叔曰詩人之作常陳古以刺今此詩五章前二章陳古後三</hi>
<pb n="52a"/>
　<hi>章刺時</hi>
賔之初筵左右秩秩<hi>秩與楚不叶未詳别本作秩秩左右右叶餘吕反</hi>籩豆有<lb/>
楚殽核維旅酒旣和㫖飲酒孔偕<hi>舉里切</hi>鍾<hi>石經从重</hi>鼓旣設<lb/>
<hi>書質反</hi>舉醻<hi>音/酬</hi>逸逸大侯旣抗<hi>居郎切</hi>弓矢斯張射夫旣同<lb/>
<hi>姑黄切</hi>獻爾發功<hi>俱黄/切</hi>發彼有的<hi>丁藥/反</hi>以祈爾爵<hi>賦也此詩耑刺</hi>
　<hi>飲酒故前二章先陳古祭而飲酒之禮首凡因射而飲者飲在射先因祭而飲者飲在射後  章則因射</hi>
　<hi>而飲也上八句射初飲燕之事下六句大射之事將祭而射謂之大射筵席也几案之類所慿以坐者初</hi>
　<hi>筵初卽席也左右謂折旋揖讓秩秩有序也殽豆實也燔炙菹醢之屬核籩實也桃棘榛栗之屬楚絜旅</hi>
<pb n="52b"/>
　<hi>衆也孔甚也偕齊一也言與燕者皆在列也鍾鼔旣設在初筵之後舉醻之前則兼奏樂而言非改懸避</hi>
　<hi>射之謂舉醻舉所奠之醻爵也三爵旣終將以習射意氣勃發故逸逸大侯君侯也抗舉也射夫衆射者</hi>
　<hi>也旣同比其耦也比選其材相近者以為耦也獻爾𤼵功獻猶奏也各奏爾發矢中的之功也的質也爵</hi>
　<hi>即觶也不勝者取觶立飲所以自罰也勝者但求免此爵而已若曰求勝以爵其不勝則非無争之㫖矣</hi>
　<hi>一射有三次飲酒飲酒孔偕是未射之飲舉醻逸逸是將射之飲以祈爾爵是旣射之飲</hi>
籥舞笙鼔樂旣和奏<hi>宗五切</hi>烝衎<hi>音/看</hi>烈祖以洽百禮<hi>古韻禮無叶别本叶魯</hi>百禮旣至有壬有林錫爾純嘏<hi>音/假</hi>子孫其湛<hi>音躭持林切</hi>其湛曰樂各奏爾能<hi>奴金/切</hi>賔載手仇<hi>音其又音求</hi>室人<lb/>
<pb n="53a"/>
入又<hi>音怡又音尤</hi>酌彼康爵以奏爾時<hi>如字又叶酬章前章將射之燕此  旣祭</hi>
　<hi>之燕上八句祭祀之禮下六句勸酬之禮籥舞與笙鼓對籥舞笙鼔則樂既和奏而可進之于祖矣烝進</hi>
　<hi>衎樂也列祖有功業之祖百禮事神之禮諸候所獻以助祭者洽浹洽也作樂則神人諧暢禮意浹洽也</hi>
　<hi>爾雅壬大也林盛也百禮中之品物不齊其中有大者有盛者盖舉其最者而言也錫神錫之也純大嘏</hi>
　<hi>福也湛樂之久也盖優游浸潤之意神旣錫子孫以大福子孫其從容領受匆忙遽也所謂其湛者何謂</hi>
　<hi>樂也祭後之樂無過飲酒飲酒須各盡其量故曰各奏爾能能謂能飲之量下數句正各奏爾能之事載</hi>
　<hi>則也仇匹也主者賔之匹訓匹為仇猶訓潔為汙訓治為亂反言之也室人即宰夫也初時主人獻賔賔</hi>
　<hi>則取此爵手酢于主主之宰夫入室取酒又酌康爵而佐之以時物也康安也酒所以安其體時謂時物</hi>
<pb n="53b"/>
　<hi>如季冬始漁季春薦鮪之類</hi>
賔之初筵温温其恭其未醉止威儀反反<hi>叶翻</hi>曰旣醉止<lb/>
威儀幡幡<hi>叶翻兩醉止隔句一韻反幡隔句一韻</hi>舍其坐遷屢舞僊僊其<lb/>
未醉止威儀抑抑曰既醉止威儀怭<hi>音弼毗必反</hi>怭是曰旣<lb/>
醉不知其秩<hi>三醉字隔句一韻抑怭秩隔句一韻起前陳古此乃刺今故復從賔之初筵説</hi>
　<hi>温温和柔貌在心為敬在貌為恭有威可畏謂之威有儀可象謂之儀反反重愼也幡幡輕數也舎其生</hi>
　<hi>遷舍其坐而遷至他處也僊僊飄楊之貌抑按也謂降心下氣以從事也怭媟慢也秩序也謂尊卑老幼</hi>
　<hi>之序古云醉之酒以觀其態武公厭惡之甚故重疊言之形容其未醉若此及旣醉若此</hi>
<pb n="54a"/>
賔旣醉止載號<hi>音豪胡毛切</hi>載呶<hi>音譊别本叶奴梨切</hi>亂我籩豆屢舞<lb/>
僛<hi>音欺</hi>僛是曰旣醉不知其郵<hi>音尤/叶夷</hi>側弁之儀屢舞傞<hi>音蓑素多切</hi>傞旣醉而出並受其福<hi>筆力切</hi>醉而不出是謂伐德<lb/>
飲酒孔嘉<hi>居何陵之二切</hi>維其令儀<hi>如字又牛何切側號呼也呶讙聲僛僛傾  之貎郵</hi>
　<hi>與尤同過也弁皮弁也俄傾貎傞傞不止也賔旣醉而呼號讙呶亂我籩豆僛僛屢舞是旣醉矣猶不自</hi>
　<hi>知其過側弁而屢舞不止欲何為乎酒以合歡原期于醉旣醉何病然醉則可以出矣出則並受其福言</hi>
　<hi>主賔俱安也旣醉而流連不止非徒無福心眩神昏是自伐其德也盖飲酒之所以為嘉者以其有令儀</hi>
　<hi>耳今屢舞僛僛屢舞傞傞喪儀伐德亦何嘉之與有</hi>
<pb n="54b"/>
凡此飲酒或醉或否<hi>彼美切</hi>旣立之監或佐之史彼醉不<lb/>
臧不醉反恥式勿從謂無俾大<hi>音泰</hi>怠<hi>養里切</hi>匪言勿言匪<lb/>
由勿語由醉之言俾出童羖<hi>音古</hi>三爵不識<hi>失志二音</hi>矧敢多<lb/>
又<hi>夷益夷豉二反有監以正法史以書過飲酒行樂何必立監佐史惟  醉有否故不得不爾盖醉者不必</hi>
　<hi>言正為不醉者設戒恐不醉者與醉者同禍也彼醉不臧以下是監史告不醉者之詞彼醉者之不臧何</hi>
　<hi>也彼不以己之醉為可恥而反以人之不醉為可恥此等醉人切勿與言與言則益肆號呶長其傲慢故</hi>
　<hi>曰式勿從謂無俾大怠吾輩醒者至此但謹黙自持不當言者勿言不當語者勿語而已盖醉人之言甚</hi>
　<hi>是可笑欲使人出無角之羖羊其狂易如此可見酒之昏人只三爵已無所知識矣矧敢多而又多乎箋</hi>
<pb n="55a"/>
　<hi>云三爵獻也酬也酢也説文爵禮器也象爵之形所以象爵者取其嗚節節足足也  樂記夫豢豕為酒</hi>
　<hi>非以為禍也而刑政益繁則酒之生禍也是故先王因為酒禮一獻之禮賔主百拜終日飲酒而不得醉</hi>
　<hi>焉此先王之所以備酒禍也玩此章再三告戒勿與醉人言言語語盖為彼得全于酒撓之愈濁觧之愈</hi>
　<hi>紛獨醒者不可以身為徇也因思吾輩遭横逆遇疑謗就如逄醉漢一般只是從容緘黙静以觀之或自</hi>
　<hi>太平之日若呶呶然分青理白謂世上决無童羖徒滋口舌無益于事</hi>
魚藻<lb/>
　序刺幽王也<hi>幽王沉湎酒色大禍將至而不知故援先王之所以得樂豈者令王深思而悔</hi>
　<hi>悟焉物埤雅王者德至淵泉則藻茂而魚肥鄭箋比時人  皆得其所獨言魚者以潛伏之類信其著見</hi>
<pb n="55b"/>
魚在在藻<hi>音早</hi>有頒<hi>音/焚</hi>其首王在在鎬<hi>胡老/切</hi>豈<hi>音愷</hi>樂飲酒<lb/>
　<hi>藻鎬隔句一韻首酒隔句一韻作比而興也藻觧見召南采蘋頒大首貎豈説文  愷情意和恊也</hi>
魚在在藻有莘其尾王在在鎬飲酒樂豈<hi>音起尾豈隔句一韻  莘</hi>
　<hi>長貎樂豈即豈樂但倒文以便韵耳之此以魚之得遂其生比民之得遂其性即以興王  得遂其樂魚</hi>
　<hi>無虞則戲于水面或浮而露其首或沉而露其尾鄭箋所謂魚得其性則肥充者也</hi>
魚在在藻依于其蒲王在在鎬有那<hi>乃多切</hi>其居<hi>蒲性輕揚善泛</hi>
　<hi>柔滑而温魚依之而安故又以為興那安也從容自如之象天下平安王無四方之虞故曰有那其居盖</hi>
　<hi>不特飲酒之際享其樂将無時而不樂矣適在藻之魚有頒首者有莘尾者有依蒲者各適其  何等世</hi>
<pb n="56a"/>
　<hi>界在鎬之王豈樂飲酒飲酒樂豈有那其居自得其得何等胸次  徐𤣥扈曰諸侯之頌王也以天下之</hi>
　<hi>安危為君身之休戚則雖褒羙之詞而保泰之謨在其中矣</hi>
采菽<lb/>
　序刺幽王也<hi>述先王錫賚之盛諷王以敬諸侯也首章預擬其來次章深幸其至雖下體之</hi>
　<hi>服物隨行之羣介亦喜談而樂道之此眞盛世親邦國之禮也</hi>
采菽采菽筐之筥之君子來朝何錫予<hi>音與下同</hi>之雖無予<lb/>
之路車乘馬<hi>滿補切</hi>又何予之𤣥衮及黼<hi>興也此未至而預擬之詞菽大</hi>
　<hi>豆也筐筥受所采之器以竹為之筐大而筥小筐圓而筥方君子謂諸候也路即周禮五路之路五路惟</hi>
<pb n="56b"/>
　<hi>玉不以賜其餘金路以封同姓象路以封異姓軰路以封四衛木路以封藩國四馬為乗乗所以駕路車</hi>
　<hi>者𤣥衮𤣥衣而畫以卷音衮龍也黼如斧形白與黑相次刺之于裳也公衣五章裳四章而衣以衮為首</hi>
　<hi>子男衣三章裳二章而裳以黼為首此言𤣥衮及黼者舉公及子男以該侯伯也詩多託物起興如采菽</hi>
　<hi>則以筐筥承之君子來朝則將何以子之乎盖物必各有以處之故因以起興說者乃謂采藿以待燕賜</hi>
　<hi>曲生校節意味愈短何錫予之心口自商之語未見其人而預謀其禮情意之篤極矣有車馬以賜之而</hi>
　<hi>言又何以予之者盖其意猶以為薄也車馬之外又以𤣥衮及黼好之之意無己也古者懐諸侯之道如</hi>
　<hi>此而今不可得矣曰九章之五曰宗彛按許浩復齊記貴州思南有山  甑峯盤亘銅仁思州石阡數百</hi>
　<hi>里人跡不到有獸曰宗彛類獮猴巢于樹老者居上子孫以次居下老者不多出子孫居下者出得果即</hi>
<pb n="57a"/>
　<hi>傳逓至上上者食然後傳逓至下下者始食上者未食下者不敢食先儒謂繪于衮者取其孝也</hi>
觱<hi>音必</hi>沸<hi>音/弗</hi>檻<hi>音/坎</hi>泉言采其芹<hi>巨斤切</hi>君子來朝言觀其旂<lb/>
<hi>巨斤反</hi>其旂淠<hi>音譬匹/弊切</hi>淠鸞聲嘒<hi>音諱呼惠切</hi>嘒載驂載駟君<lb/>
子所届<hi>居氣切湧此旣至而忻喜之詞也觱水噴出也沸水騰  也泉水從下上出謂之檻泉興君子</hi>
　<hi>從下國而朝于王朝也芹水中芹菜檻泉有芹可采興君子有儀可觀也淠淠動也嘒嘒中節也以不敢</hi>
　<hi>馳驅故也三曰驂四曰駟言或有乗驂者或有乘駟者見其旂聞其聲又見其馬則知君子之至于是矣</hi>
赤芾在股邪幅在下<hi>叶戶</hi>彼交匪紓<hi>上與/切</hi>天子所予<hi>音與</hi>樂<lb/>
只君子天子命<hi>彌賔切</hi>之樂只君子福禄申之<hi>賦也赤芾觧見曹風</hi>
<pb n="57b"/>
　<hi>候人脛本曰股自腰垂至股故曰在股古時未有襪邪幅如今之足紈逼束其脛邪纒于足謂之邪幅自</hi>
　<hi>膝纒至足故曰在下芾以蔽膝所以謹拜跪幅以束脛所以利趨蹌交與人交接也紓緩也懈怠也彼與</hi>
　<hi>人交接自收歛若此則無懈怠之心可知是天子所予也予非錫予之謂諸侯敬謹天子所心許者于是</hi>
　<hi>命之申之以將其予之之意命謂以言褒勉申謂有加無己也</hi>
維柞之枝其□<hi>葉石經作□</hi>蓬蓬<hi>如字又皮江切</hi>樂只君子殿天子<lb/>
之邦<hi>悲工切又如字</hi>樂只君子萬福攸同<hi>如字又/徒黄切</hi>平<hi>音駢</hi>平左右<lb/>
亦是率從<hi>如字又徐王切蓬比也此言諸候擁戴之意柞觧見車舝蓬  盛貎柞堅忍之木新葉將</hi>
　<hi>生故葉乃落附著甚固也柞有枝枝有葉葉以芘枝枝以衛葉喻諸候與其左右相承以衛天子劉氏執</hi>
<pb n="58a"/>
　<hi>中曰枝葉者諸侯也根本者天子也氣脉者朝廷之寵命也葉之蓬蓬根本氣脉所致然葉盛則衛其根</hi>
　<hi>株而根株益固猶天子寵錫諸侯諸侯茂盛能殿天子之邦而益朝廷之困也殿鎮也軍行在後曰殿取</hi>
　<hi>鎮重之義同聚也左右陪臣之從朝者有上交匪紓之諸侯則有平平率從之左右平平韓詩作便便閒</hi>
　<hi>雅之貌衛章小東曰來則増重王朝歸則藩  王國故曰殿天子之邦</hi>
汎汎楊舟紼<hi>音弗</hi>纚<hi>音離力/馳切</hi>維之樂只君子天子葵<hi>其維反</hi>
之樂只君子福禄膍<hi>頻尸反</hi>之優哉游哉亦是戾<hi>郎之反</hi>矣<lb/>
　<hi>賦也此言諸侯辭歸天子挽留之意紼纚皆索也紼以竹為之纚以麻為之維之以紼纚繫其舟也楊木</hi>
　<hi>之舟汎汎然將逐流而去王使人以索繫之使不得他適葵菜名葵惟向日日亦向葵曹植云葵藿之傾</hi>
<pb n="58b"/>
　<hi>葉太陽雖不為囘光然向之者誠也說文膍牛百葉牛食草與他獸異故其胃厚亦與他獸異也葵膍皆</hi>
　<hi>實字而活用見詩人用字之奇三章言福禄申之乃屬望其後而預期之詞此章言福禄膍之則俯鍳其</hi>
　<hi>忠而厚許之詞語意自别優游從容和緩之貌戾止也言天子之殷勤如此亦可從容而緩其行矣葢錫</hi>
　<hi>予之不足而眷留之無己如此</hi>
角弓<lb/>
　序父兄刺幽王也<hi>漢杜鄴曰人情恩深者其飬謹愛至者其求詳戚而不見殊孰能無</hi>
　<hi>怨角弓之詩所為作也</hi>
騂<hi>息營切</hi>騂角弓翩其反矣兄弟昏姻無胥逺矣<hi>比也此言王不</hi>
<pb n="59a"/>
　<hi>可逺其兄弟騂騂調和也弓乃剛勁之物而曰調和者謂其張弛如意也翩反貌葢疾速之義謂弛弓時</hi>
　<hi>翩然外反而去也弓之為物張之則内嚮弛之則外反喻王之親族親之則附疏之則離今王疏逺親族</hi>
　<hi>親族心離亦如角弓不能内嚮翩然而反矣兄弟乃同姓之通稱異姓之臣通稱甥舅此特指言昏姻者</hi>
　<hi>大抵皆褒姒姻亞如皇父卿士番棸橛楀之輩幽王疏逺兄弟同姓而加厚昏姻恩禮之際相去甚逺故</hi>
　<hi>言王視兄弟不宜與昏姻大相懸絶也胥相也于冬官弓人以六材為弓六材者幹角筯膠漆絲也  春</hi>
　<hi>謂弓有用角之處故名角弓孔疏謂如此即不得專名角弓弓之中别有角弓如北方所用者但弓人不</hi>
　<hi>載耳</hi>
爾之逺<hi>叶宛</hi>矣民胥然矣爾之敎矣民胥傚矣<hi>賦也此與下二章言</hi>
<pb n="59b"/>
　<hi>王不親骨肉則天下傚之而風俗日壞君子篤親則民興仁不遺故舊則民不偷爾居上位疏逺骨肉則</hi>
　<hi>敎民以薄而民相與效之也天詩人以爾稱君非禮也然愛君則為親之之詞如  保之稱爾是也怨君</hi>
　<hi>則為賤之之詞如角弓之稱爾是也</hi>
此令兄弟綽綽有裕<hi>預與二音</hi>不令兄弟交相為瘉<hi>預與二音  令</hi>
　<hi>善也綽綽寛也裕饒也瘉病也按王親疏失冝如此宗族中有令善者能自寛慰綽綽有裕其不令者激</hi>
　<hi>于怨毒交相構鬭兩敗俱傷故曰交相為瘉</hi>
民之無良相怨一方受爵不讓至于已<hi>音以</hi>斯亡<hi>民謂不列朝署</hi>
　<hi>者良善也爵酒杯已止也按此承上章言不令兄弟交相為瘉固無足怪大凡民情好勝䕶前竿有善者</hi>
<pb n="60a"/>
　<hi>彼執其一偏誰肯相下徃徃非有積怨深讐但一爵之酒受之不讓遂至逞忿以亡其身况事有大于此</hi>
　<hi>者彼此門戸得失相形交相恚恨勢所必至也至于已斯亡舊謂至于亡而後已與詩語不類言至于氣</hi>
　<hi>竭力匱寢戈息兵則危亡莫救矣在宗族宜謹之于㣲王亦冝闊略兄弟之小過也  楊見宇曰一方猶</hi>
　<hi>云各執一説毛傳爵禄不讓怨禍及之比周而黨愈少鄙争而名愈辱求名而身愈危</hi>
老馬反為駒不顧其後<hi>上去二音</hi>如食<hi>音/嗣</hi>宜饇<hi>音飫</hi>如酌孔取<lb/>
　<hi>叶此苟七臭二切位比也此專刺昏姻之竊位者盖民之無良皆緣竊  者倡之也老馬喻當謝事駒以</hi>
　<hi>喻新進老馬憊矣而反自以為駒不慮後之不勝其任也如食二句正形容不顧其後之故渠之貪心如</hi>
　<hi>食只説宜飽如酌只要多取醉飽之外更不知有他貪鄙無耻之狀如此即上章所云受爵不讓也鄧潛</hi>
<pb n="60b"/>
　<hi>谷曰飲食過而吐曰饇</hi>
毋敎猱<hi>音撓</hi>升木如塗塗附君子有徽猷小人與屬<hi>此章承上</hi>
　<hi>言竊位之貪鄙皆因王棄兄弟而任婚姻不知其皆為假合而不足恃也猱獮猴也楚人謂之沐猴塗泥</hi>
　<hi>附著也徽三股繩也取人倫綰結之義屬聯屬也猿善登木而又教之寓言褒姒之輩本欲依附無容又</hi>
　<hi>信任之也如塗塗附言疎逺之人强與比䁥如以塗附塗終非膠漆之固君子有維持聯絡之謀則小人</hi>
　<hi>自相聯屬况于骨肉乎君子小人以上下言此言王恃昏姻不如其恃兄弟也</hi>
雨<hi>音諭</hi>雪瀌<hi>音/標</hi>瀌見晛<hi>音現/从日</hi>曰消莫肯下遺式居婁<hi>音屢</hi>驕<lb/>
　<hi>末二章承上君子有徽猷而屬望于王也瀌瀌雪盛貌晛日氣消釋也字書遺音位餽贈也式語詞居安</hi>
<pb n="61a"/>
　<hi>坐也婁屢也雨雪雖盛見日則消兄弟雖疑怨王有恩意則自相忘今王無恩惠之及但髙坐而屢肆其</hi>
　<hi>驕態亦何怪族人之怨乎</hi>
雨雪浮浮見晛曰流如蠻如髦<hi>音謀莫候切</hi>我是用憂<hi>浮浮雪之</hi>
　<hi>積而浮于地也流雪融為水流而去也蠻南蠻髦夷髦西夷之别名言王骨肉相殘如蠻髦之無恩禮骨</hi>
　<hi>肉而蠻髦是謂大亂我是用憂他更何憂哉及唐士諤曰昔辛有適伊川見有被髮野祭者曰不  百年</hi>
　<hi>此其戎乎其禮先亡矣已而楚子遷陸渾之戎于此如蠻如髦我是用憂幽王卒死犬戎之難可畏哉</hi>
菀栁<lb/>
　序刺幽王也<hi>幽王暴虐其臣見㡬而自逺也前二章猶有望之之意末章則已絶望深致嘆</hi>
<pb n="61b"/>
　<hi>息而已</hi>
有菀<hi>音郁</hi>者柳不尚息焉上帝甚蹈<hi>戰國策荀卿引此作上天甚神</hi>無自<lb/>
暱焉俾予靖之後予極焉<hi>比也菀茂盛也楊之垂者曰栁尚庶㡬也上帝斥幽王也</hi>
　<hi>踐履為蹈即視臣若草芥之意暱親近也靖安也極謂竭盡心力也君子之願依于王譬如行道之人願</hi>
　<hi>息于栁但君臣有禮幽王蹈藉其臣如此無交淺言深以自求親近也若信任我使我安定國家然後竭</hi>
　<hi>其股肱之力我豈無心于王者哉</hi>
有菀者栁不尚愒<hi>音器</hi>焉上帝甚蹈無自瘵<hi>音際子例切</hi>焉俾<lb/>
予靖之後予邁<hi>力制切</hi>焉<hi>愒亦息也瘵病也自瘵謂不度時勢自取困病邁勉力也</hi>
<pb n="62a"/>
有鳥髙飛亦傅<hi>音附</hi>于天<hi>叶神又/如字</hi>彼人之心于何其臻<hi>如字又叶先</hi>曷予靖之居以凶矜<hi>音勤又音鰥也𫝊臻皆至也彼人斥幽王  曷何不也居</hi>
　<hi>謂處置而坐以罪名也凶暴虐矜驕傲也鳥之髙飛其極至于天已耳幽王之心何所至乎言轉側無常</hi>
　<hi>不知其所届也彼也者外之也人也者卑之也下二句正其機變無常之處曷予靖之謂女曷不靖之若</hi>
　<hi>委任于我者彼即從此構陷我而居我以凶矜王之不測如此尚可暱而就之乎尚可不度時勢自取困</hi>
　<hi>頓以救之乎惟有超然逺遯而已弭沈仲客曰凶矜凶禍而可矜憐也貪縱無極則難  責望無已則難</hi>
　<hi>塞加禍所不免分愚觀成康承文武之業營雒邑而朝諸候堂陛之  雖嚴而蓼蕭湛露之歌藹然如見</hi>
　<hi>其明良喜起之盛上下交而其志同也穆王觀兵而荒服畔夷王下堂而覲禮廢厲王好利而國變作至</hi>
<pb n="62b"/>
　<hi>宣王修文武之政復㑹諸侯于東都而列侯五服各以其職來同泰交之風庶㡬冄見焉幽王賊人倫弃</hi>
　<hi>九族衆叛親離而菀栁之刺作矣懼其誅求畏其加禍先㡬引避是豈君臣之義宜爾哉自是而降强國</hi>
　<hi>有問鼎之奸天子有射肩之辱甚至狄泉之盟成周之役以大夫而主㑹蒞政王朝聲靈陵替蔑䘮初為</hi>
　<hi>畏周者漸至隕周而莫之云救後乃𤓰分蠶食僭上逼下蔬于一王者列之為數王大國制命小國受困</hi>
　<hi>其瘵日憮其凶彌多慨然而思周治之難菀栁其苞稂之漸也當時之為此詩者猶為有宗周之意也</hi>
　都人士之什<lb/>
都人士<lb/>
　序周人刺衣服無常也<hi>傳曰服之不衷身之災也東遷之後士女膏首炫服習于</hi>
<pb n="63a"/>
　<hi>奢侈詩人思西都風俗而作葢不獨為衣服也人孔疏周人謂京師畿内之人此詩及白華獨言周  者</hi>
　<hi>葢序者知畿内之人所作其人或㣲不足録故言周人以便文也</hi>
彼都人士狐裘黄黄其容不改出言有章行歸于周萬<lb/>
民所望<hi>叶亡以各章以彼都人士喚起想慕無窮自東都言  西都為彼城郭之域曰都都邑之士近</hi>
　<hi>政化有道先被其德無道先化其淫故奢淫巧偽都邑尤甚士者風化所由出嚴坦叔曰若專以士為庶</hi>
　<hi>人則萬民所望非庶人之事若以為士大夫則下章臺笠非士大夫之服士為貴賤之通稱故曰人士孔</hi>
　<hi>疏狐色不等狐白非君不服狐青以供公子狐色黄者最多黄狐庶人亦可服狐裘黄黄取温煖之意非</hi>
　<hi>奢侈之服容與言對容者手容足容之謂凡人少得志則足髙氣揚故曰不改章謂有法度文采字書周</hi>
<pb n="63b"/>
　<hi>至也宻也備也在位之人都人領袖今觀其容則不改聽其言則有章論其行則周到此真一國之標凖</hi>
　<hi>故曰萬民所望詩人蓋屬望子在位者</hi>
彼都人士臺笠緇撮<hi>租悦反</hi>彼君子女綢<hi>直留/反</hi>直如髮<hi>方月反</hi>我不見兮我心不説<hi>音悦後首章論長民者故不言女此  統論都人故言士女見</hi>
　<hi>男女皆醇雅也臺草名臺笠以臺皮為笠所以禦暑雨緇撮緇布冠也撮以兩指其制甚小僅可撮其髻</hi>
　<hi>也臺笠出田時所戴緇撮家居時所戴俱野人之服彼君子女謂西都君子家之女盖衣冠之家也綢謂</hi>
　<hi>纒束𦂳密直謂櫛理條逹如髮謂一一順髪之本性不為雲鬂髙髻之態  服飾奢儉風化攸關舉世混</hi>
　<hi>濁不見先輩典型所憂不在衣服間也故我不見兮再四慨歎自不悦而菀結以至引領而望盖返檏還</hi>
<pb n="64a"/>
　<hi>醇之念無日去諸懐也</hi>
彼都人士充耳琇<hi>音秀</hi>實彼君子女謂之尹吉我不見兮<lb/>
我心苑<hi>於粉切又音鬱</hi>結<hi>繳質切之充耳觧見衛風淇奥琇實即充耳  具琇羙石以羙石為瑱而</hi>
　<hi>塞其耳也鄭箋吉讀為姞尹氏姞氏貴姓舊族家風不替故女之有風範者皆謂尹姞鄒肇敏曰鄭箋改</hi>
　<hi>吉為姞未免更易疑即是尹吉甫盖周時尹氏甚貴盛五□不别㑹食數千遭荒羅鼎戛底出否聲聞數</hi>
　<hi>里想其家法女子亦有逈别謂之尹吉者非尹吉也以其君子女故謂之尹吉耳猶云齊姜宋子之意</hi>
　<hi>臺笠緇撮有村庒下里意充耳琇實有貴家大族意言盛世之人貴賤皆佳濃淡皆好苑鬱也結聚而不</hi>
　<hi>散也</hi>
<pb n="64b"/>
彼都人士垂帶而厲<hi>落葢切</hi>彼君子女卷<hi>音/權</hi>髮如蠆<hi>敕界切</hi>
我不見兮言從之邁<hi>厲垂帶之貌爾雅謂以衣渉水為厲盖垂下而曳地之象蠆毒蟲短</hi>
　<hi>尾為蝎長尾為蠆蠆尾向上掀舉婦人髮木卷曲而上亦如蠆也綢直如髮卷髮如蠆言人工天巧各極</hi>
　<hi>其致我不見兮言從之邁邁行逺也我不得見但想像其人一徃神馳耳  充耳垂帶皆追言昔日在朝</hi>
　<hi>時服式如此為士為女皆有常度在朝在野總無炫餙眞大雅之風也</hi>
匪伊垂之帶則有餘匪伊卷之髮則有旟<hi>音餘</hi>我不見兮<lb/>
云何盱<hi>音吁</hi>矣<hi>伊語詞旟即旌旟髮之舒而復屈如旌旟舒卷之狀也垂帶而厲巻髮如蠆未免近</hi>
　<hi>於致飾故復申言之曰非欲垂此帶帶自有餘非欲卷此髪髪自有旟言其質任自然不假修飾盱張目</hi>
<pb n="65a"/>
　<hi>而望云何盱矣猶云如何懸望有形容不出之意雍徐𤣥扈曰凡詩體不一緩急異態或意本直致而</hi>
　<hi>容揄揚朱絃三嘆或意本繁委而急節短腔下管偏疾大約鋪張盛美逺調為多陳叙哀情促音獨用因</hi>
　<hi>此尋之亦可以盡夫文章之變矣</hi>
采緑<lb/>
　序刺怨曠也<hi>玩序意謂時事至此只宜安命不冝怨誹故以為刺怨曠刺怨曠乃深以刺王</hi>
　<hi>也郝仲輿曰人情王道之由男女居室人之大欲古者用民之力嵗不過三日新昏三月不從征恤其私</hi>
　<hi>也命使其室家仳離匹婦銜怨故聖人録是詩以明王道本乎人情也</hi>
終朝采緑不盈一匊<hi>弓六反</hi>予髮曲局薄言歸沭<hi>賦也自旦及食</hi>
<pb n="65b"/>
　<hi>時為終朝緑木賊草其草澀礪治木骨利于刀錯故謂之木賊曲局蓬髮亂頭之象緑易得之草終朝采</hi>
　<hi>之而不盈一掬怨曠之深心不專于其事也婦人以夫不在不為容飾髮乆不櫛則曲局不舒展庶㡬其</hi>
　<hi>歸而沭之望之之詞也</hi>
終朝采藍<hi>盧談切</hi>不盈一襜<hi>尺占/切</hi>五日為期六日不詹<hi>音占</hi>
　<hi>藍染青草藍與緑俱家常有用之物晨起采之其勤可知衣蔽前謂之襜即衣裾也五日六日者五月之</hi>
　<hi>日六月之日為期者或去時之約或人未還而豫訂歸期詹至也過時而不至是以不禁其憂思也</hi>
之子于狩言韔<hi>音暢勅亮切</hi>其弓<hi>姑弓/切</hi>之子于釣言綸<hi>音倫</hi>之<lb/>
䋲<hi>此下二章皆思婦豫擬之詞之子指其君子也于徃也狩者獵之總名韔弓衣也韔其弓弛弓納于韔中</hi>
<pb n="66a"/>
　<hi>也合絲為繩謂之綸獵以講武不欲君子從事弓矢故曰言韔其弓其者外之之詞釣以歸隐欲君子托</hi>
　<hi>跡烟波故曰言綸之绳之者内之之詞</hi>
其釣維何維魴<hi>音房</hi>及鱮<hi>音序/上聲</hi>維魴及鱮薄言觀<hi>古玩切</hi>者<lb/>
　<hi>掌與切人因上文言釣此遂接而申之魴鱮觧己見觀者婦  自謂聞夫得魚因徃觀之乃漁家夫婦之</hi>
　<hi>樂叟大意以遭逄不幸時事倥偬不如歸休作烟波釣  而已上之人使人至此亦可悲也故序以為刺</hi>
黍苖<lb/>
　序刺幽王也<hi>朱康流曰昔申伯以元舅之尊抱文武之畧作鎮南邦旬宣四國宣王委任之</hi>
　<hi>者至重故召公經營之也至周將使子孫世守以衛王室王乃以嬖妾之故遂貳于申甚非當日委任申</hi>
<pb n="66b"/>
　<hi>伯之意矣宣王之靈必有大不安者故詩人述營謝之事以諷王末言王心載寜以感悟之也知曰美召</hi>
　<hi>伯則不宜舍其平淮而美其營謝嚴坦叔以烈烈征師為平淮之事則又不宜舍其平四方定王國之功</hi>
　<hi>而美其平原隰清泉流僅與營謝等也</hi>
芃<hi>浦東扶雄二反</hi>芃黍苖隂雨膏<hi>古報/切</hi>之悠悠南行召伯勞<hi>去聲力報反</hi>之<hi>興而比也芃芃盛也膏潤澤也悠說文憂也爾雅思也路逺時乆憂思迸集也北自鎬京至謝</hi>
　<hi>故曰南行召伯召穆公虎也勞謂慰其勞苦恤其飢寒宣王封申伯于謝撤禁旅以營侯國茍將不得其</hi>
　<hi>人則怨易生而功不固故以隂雨之膏比召伯之勞也</hi>
我任<hi>音壬</hi>我輦<hi>力展連/典二切</hi>我車我牛<hi>叶泥</hi>我行旣集盖云歸哉<lb/>
<pb n="67a"/>
　<hi>叶資牽賦也此二章皆召伯慰勞之語負持之物曰任人  輓之車曰輦車大車也牛所以輓大車者集</hi>
　<hi>成就也盖者未定之詞召伯營謝知役夫勞苦故呼而告之曰我負任者我輓輦者我將車者我牽牛者</hi>
　<hi>俟我南行營謝己就庶可言歸示以歸期所以安其心也</hi>
我徒我御<hi>上聲</hi>我師我旅我行旣集蓋云歸處<hi>徒歩行者御御車者</hi>
　<hi>五百人為旅五旅為師任輦車牛以載工作之器徒御師旅以衛工役之人盖皆自周調𤼵不以勞謝民</hi>
　<hi>也歸哉猶在途歸處則到家而安處矣</hi>
肅肅謝功召伯營之烈烈征師召伯成<hi>从丁从戊</hi>之<hi>上章言慰勞此</hi>
　<hi>歸功召伯言非徒慰勞己也肅肅嚴正貌謝邑名謝功謝邑之事城郭宫室之類也營料理相度也言城</hi>
<pb n="67b"/>
　<hi>郭之堅固宫室之整齊皆召伯之所經營也烈烈威武貌成者撫循激勸成就其烈烈也言士卒之奮𤼵</hi>
　<hi>旗鼓之威嚴皆召伯之所成就也雖鄭語史伯謂桓公曰謝邩之間其冢君驕侈是謝  入于申其君猶</hi>
　<hi>在故用師以備不虞非特營繕之事也謝郡國志南陽宛縣本申伯國棘陽縣東北百里有  城按棘陽</hi>
　<hi>即今河南汝寜府信陽州</hi>
原隰旣平泉流旣清召伯有成王心則寜<hi>上章謝功言城郭宫室此</hi>
　<hi>則治水土之事水土民所藉以耕種此乆安長治之䇿  原隰觧見皇華土治曰平謂髙下得其宜也停</hi>
　<hi>蓄者為泉徃來者為流清者分别疏導使行止順其性也按上言召伯成之不過宫室城郭等事而已此</hi>
　<hi>言召伯有成而推本于王心者謝為荆徐要地封申伯于此則足以鎭撫南服宣王之心始安不獨謂其</hi>
<pb n="68a"/>
　<hi>篤厚元舅克副親賢之志已也王乃以嬖倖之故而成仇讐卒之召伯所經營者反若樹强敵焉宣王申</hi>
　<hi>伯一時明良之績不冄𫝊而化為弑逆甚哉守成之不易也  鄒肇敏曰序謂政有大小故雅有大小先</hi>
　<hi>儒謂常武之征伐何以大于六月愚亦謂采芑之南征何以小于江漢然此猶各自為役也一城申耳崧</hi>
　<hi>髙何以繫之大桼苖何以繫之小蓋黍苖辭格簡逺崧髙鋪叙宏濶體裁音律固自不同也</hi>
隰桑<lb/>
　序刺幽王也<hi>續序謂小人在位君子在野思一見之而不可得盖天下無道君子不可得而</hi>
　<hi>見此幽王之故也故曰刺幽王何黄如曰晦菴謂此詩與菁莪相近然細味實有不同者以菁莪取興自</hi>
　<hi>中阿而中沚而中陵有離潛上升之象此三章俱言隰桑隰乃卑下之地桑乃農圃之事其為隐君子而</hi>
<pb n="68b"/>
　<hi>非在髙明之位可知</hi>
隰<hi>音習</hi>桑有阿<hi>音/窩</hi>其□<hi>葉石經/作□</hi>有難<hi>音奴乃多切</hi>旣見君子其<lb/>
樂<hi>音洛</hi>如何<hi>興而賦也髙平曰原下平曰隰桑性喜乾而惡濕說文以隰為下濕非也阿曲也隈也桑</hi>
　<hi>林中曲隈處也難通作儺行歩有節之象桑之迎風摇曵似之旣見君子其樂如何不得見而想得見之</hi>
　<hi>之樂也此君子盖隐于農圃之間者詩人見其園林之盛知為有道之士故懐想其人而言得見之樂典</hi>
　<hi>術云桑者箕星蟲食其葉能為文章君子隐于草野不蒔竒葩異卉而藝桑則其務本可知</hi>
隰桑有阿其葉有沃<hi>鬱縛切</hi>旣見君子云何不樂<hi>沃謂光潤如膏</hi>
　<hi>之沃其樂如何者欲自言而非言語之所能形容也云何不樂者欲自止而非在我之所能遏抑也皆不</hi>
<pb n="69a"/>
　<hi>得見而虚擬之詞</hi>
隰桑有阿其□有幽<hi>於紏於交二切</hi>旣見君子德音孔膠<hi>居候反又</hi>
　<hi>音交言幽者□盛而隂濃也言從德出謂之德音有德之  沁入心脾膠固而不可觧今何從聞此德音</hi>
　<hi>哉朱克升曰此正言可樂之實下章之誠愛亦本于此</hi>
心乎愛<hi>許炁反</hi>矣遐不謂矣中心藏之何日忘之<hi>心乎謂由中也</hi>
　<hi>二字冝讀與愛矣二字相對多少風味遐逺也兼時與地言謂相與語也君子德音感動人若此我愛之</hi>
　<hi>甚誠思得一見相與言論其如逺而不可得何中心蔵之雖欲忘何日而得忘乎玩詩詞是若曽見君子</hi>
　<hi>而今不得見故懐想如此</hi>
<pb n="69b"/>
白華<lb/>
　序周人刺幽后也<hi>漢書注引此序幽字下有王廢申三字盖國人托為申后之言以刺</hi>
　<hi>幽王也其八章皆比體毎章以一事為喻反覆吟咏以輸寫  哀怨也須上下闗映有情乃得詩人立言</hi>
　<hi>之味</hi>
白華菅<hi>音奸</hi>兮白茅束兮之子之逺俾我獨兮<hi>興而比也白華亦茅</hi>
　<hi>之屬其華白故曰白華以水漚之令其柔韌曰菅茅祭祀所用以縮酒者左傳所謂苞茅也白華為菅白</hi>
　<hi>茅為束二物至㣲猶自和柔纒固喻夫婦之道當以仁相和柔義相纒固也何之子之逺而俾我獨耶之</hi>
　<hi>子斥幽王我申后自謂有歐陽永叔曰二物各有所施可以並用如嫡妾各  其職可以並居  愚謂擬</hi>
<pb n="70a"/>
　<hi>人必于其倫妻妾之分相去甚逺而詩詞忘分自下不嫌與妾比擬者盖失意之人卑抑自居温柔敦厚</hi>
　<hi>如此</hi>
英英白雲露彼菅茅<hi>如字又叶牟</hi>天歩艱難之子不猶<hi>叶摇又如</hi>
　<hi>字妻首章既以菅茅喻后妾此章承工言王之㤙施嫡  當均被其寵如白雲之覆露菅茅皆被其澤也</hi>
　<hi>白雲水土輕清之氣當夜而上騰者英英輕清之貌天歩猶言天運猶圖度也言國家大運至此舉足動</hi>
　<hi>歩無非險阻則艱難極矣即十歩九算猶慮不及而王竟不一圖度者何耶盖申后實以天歩為慮非因</hi>
　<hi>一已之失意而痛哭流涕也露黄東𤼵日有雲之夜必無露有露之夜必無雲盖  乃天地消長之合倘</hi>
　<hi>無翳隔即草木自然凝承非待自上而降如雨雪之比也所謂英英白雲露彼菅茅當是覆露之露非雨</hi>
<pb n="70b"/>
　<hi>露之露</hi>
滮<hi>符彪皮休二反</hi>池北流浸彼稻田<hi>叶陳又如字</hi>嘯歌傷懷念彼碩<lb/>
人<hi>如字又叶然北京兆府水池名滮池亦名聖女泉滮池北入鄗鄗  含渭皆北流也稻性宜水滮水微流</hi>
　<hi>尚能浸彼稻田堂堂天子不能保一元后可笑可悲按之子碩人俱謂幽王親之曰之子尊之曰碩人時</hi>
　<hi>而之子時而碩人悲怨之際不暇置詳莊子所云不任其聲而錯舉其辭也楊氏曰滮池在咸陽縣西北</hi>
樵彼桑薪卬<hi>音昻五綱切</hi>烘<hi>火東切/又音洪</hi>于煁<hi>音岑市林切</hi>維彼碩人<lb/>
實勞我心<hi>樵采卬我烘燎也煁無釜之竈猶今之火爐也桑乃箕星之精蠶食其葉吐絲可以供黼</hi>
　<hi>黻是木中之最貴而有用者樵彼桑薪卬烘于煁言取彼桑以為薪不以烹蘋蘩炊黍稷而燎之于煁以</hi>
<pb n="71a"/>
　<hi>取下體之温煖喻幽王以元后而夷之與婢妾等貴賤倒置綱常淪棄使我心反側不得安也  程泰之</hi>
　<hi>曰春初土脉初動木津未上農人持刀斧至桑下凡柯枝繁宻而相翳者倒垂亂行而不上逹者或又半</hi>
　<hi>枯半萎不能茂盛者悉皆刪剟不使分其正力據此則桑木之可為薪者乃附枝朽條喻彼婢妾之輩止</hi>
　<hi>可供炊爨而不可以正位中宫也為漢成帝欲立趙飛燕為后劉輔諫曰腐木不可以  柱卑人不可以</hi>
　<hi>為主自漢而後明月悼心于擣素尚曰庶㡬黄金購賦于長門風斯下矣</hi>
鼓鐘于宫聲聞<hi>音問</hi>于外念子懆<hi>七感七/到二切</hi>懆視我邁邁<hi>鼔擊</hi>
　<hi>也鼓鐘于宫則聲聞于外喻宫庭之事不可掩也懆懆愁不申也邁邁行不顧也我視王則懆懆而不樂</hi>
　<hi>王視我則邁邁而不顧</hi>
<pb n="71b"/>
有鶖<hi>音秋</hi>在梁有鶴在林維彼碩人實勞我心<hi>鶖性貪狀如鶴而大</hi>
　<hi>長頸赤目頭髙八尺梁魚梁也鶖鶴皆以魚為食然鶖之與鶴清濁則有間矣今鶖在梁而鶴在林鶖則</hi>
　<hi>飽而鶴則飢矣幽王進褒姒而黜申后是養鶖而棄鶴也求其故而不得是以心勞而不得安也</hi>
鴛鴦在梁戢其左翼之子無良二三其德<hi>鴛鴦觧見前失其耦則想</hi>
　<hi>念而死是鳥之有至性者乃爾獨無常德何鳥之不如耶</hi>
有扁<hi>必顯必淺二切</hi>斯石履之卑兮之子之逺俾我底<hi>祁支切</hi>兮<lb/>
　<hi>字書扁不圓噐扁石王乗車所履之石王后出入之禮與王同其登車亦履石故覩之傷感謂石性剛强</hi>
　<hi>蹈藉之則卑以比已為正嫡小君王疏逺之則困頓也逺逺后而近褒姒底病不翅也葢哀怨之極而反</hi>
<pb n="72a"/>
　<hi>側于牀第間矣有或謂石雖卑尚得蒙王踐履自嘆石之不如此亦  深致但于履之卑兮語氣不順</hi>
緜蠻<lb/>
　序微臣刺亂也<hi>鄭箋微臣謂士也古者卿大夫出行士為末介士之禄薄或困於資財則</hi>
　<hi>當賙贍之幽王之時禮廢恩薄大不念小尊不恤賤故本其亂而刺之以見王之不能恤下也朱康流曰</hi>
　<hi>周室之亂政教不修膏澤不下屢起徒役貧困老弱亦所不免其統率之長權不足以撫綏義不可以違</hi>
　<hi>忤惟以力之所能行其小惠而已序謂之刺亂者託㣲臣稱𫐠之言以見王之不能恤下也</hi>
緜蠻黄鳥止于丘阿<hi>音窩</hi>道之云逺我勞如何飲<hi>於鴆切</hi>之<lb/>
食<hi>音嗣</hi>之敎<hi>从/孝</hi>之誨之命彼後車謂之載之<hi>興也説文緜微聯也蠻即</hi>
<pb n="72b"/>
　<hi>南蠻之蠻鳥音㣲細不絶如緜而鳥語不可觧又似蠻丘阿丘中之曲阿也我詩人指統率之長也託㣲</hi>
　<hi>臣述統率者之言曰黄鳥尚得止于丘阿而我長塗勞苦無以為䇿我尚如此則在下者不知若何惟有</hi>
　<hi>飲食教誨盡其區區而已飲食恤其私情教誨勉以公義載之代其勞苦後車副車也謂之者命後車之</hi>
　<hi>人謂之也倅鄭端簡曰副車朝祭者曰貳車兵戎者曰  車田狩者曰佐車皆謂之後車</hi>
緜蠻黄鳥止于丘隅豈敢憚行畏不能趨飲之食之敎<lb/>
之誨之命彼後車謂之載之<hi>隅丘中之一角峻處趨疾行也韓詩外𫝊豈敢憚行</hi>
　<hi>畏不能趨君子之告人也㣲其救人之急也婉</hi>
緜蠻黄鳥止于丘側豈敢憚行畏不能極飲之食之教<lb/>
<pb n="73a"/>
之誨之命彼後車謂之載之<hi>丘側與丘隅不同隅是丘之一角丘側則在丘中之</hi>
　<hi>側矣極至也國語齊朝駕則夕極于魯國</hi>
瓠□<hi>葉石經作□</hi>
　序大夫刺幽王也<hi>續序上棄禮而不能行雖有牲牢饔飱不肯用也故思古之人不以</hi>
　<hi>微薄廢禮焉嚴坦叔曰幽王君臣沉湎淫泆故此詩極言簡儉之意以刺之若曰誠茍在焉烹瓠燔兎可</hi>
　<hi>以為禮何必酒池肉林長夜之飲乎</hi>
幡<hi>孚煩切</hi>幡瓠□采之亨之君子有酒酌言甞之<hi>賦也幡幡瓠葉</hi>
　<hi>生新之貌亨熟也以熟米和酢漬之以佐酒也君子指王酌挹酒而實之于巵甞試其味也君子有酒以</hi>
<pb n="73b"/>
　<hi>此菹與客酌而甞之何等有味何等有禮物之厚薄又何論焉言語詞</hi>
有兔<hi>他故反</hi>斯首炮之燔<hi>汾乾/切</hi>之君子有酒酌言獻<hi>虚言切</hi>
之<lb/>
有兔斯首燔之炙<hi>陟略切</hi>之君子有酒酌言酢<hi>才洛反</hi>之<lb/>
有兔斯首燔之炮<hi>蒲侯切</hi>之君子有酒酌言醻<hi>市周/切</hi>之<hi>兔以</hi>
　<hi>首言猶魚以尾言斯此也斯首謂止此兔也以熱水去毛曰炮初殺時也爇之釡内曰燔烹煮也燒于火</hi>
　<hi>上曰炙炙之為肉脯也末章復言炮殆自有一種烹煉之法非首章所云炮也甞者甞其旨否獻者以酒</hi>
　<hi>飲賔酢者賔旣卒爵酌以報主人醻者主欲醻賔先自飲以導之也  幽王㫖酒佳殽徒供宫寢沉湎賢</hi>
<pb n="74a"/>
　<hi>士大夫曽不得沾其餘瀝分其一臠故寓言於瓠兔若曰何時得被此禮乎茍得此是亦足矣</hi>
漸漸之石<lb/>
　序下國刺幽王也<hi>續序戎㓂叛之荆舒不至乃命將率東征役乆病于外故作是詩朱</hi>
　<hi>康流曰周時戎㓂與中國雜處大抵依恃險阻以為巢窟春秋所書㑹濳盟唐西方之戎也伐邢入衛東</hi>
　<hi>方之狄也荆舒亦在周之東故曰東征續序之説當不謬矣乃云乆病于外詩中殊無此意是不得其所</hi>
　<hi>刺之故而强為之詞也為將之畧在于能暇不遑朝是不能暇也又在于知險不遑出是不知險也又在</hi>
　<hi>于應變不遑他是不能應變也將畧不嫻一卒之力耳故命之曰武人入非其地戰非其時而又用非其</hi>
　<hi>人此詩所以刺也下國謂所經之國</hi>
<pb n="74b"/>
漸<hi>士銜時銜二切</hi>漸之石維其髙矣山川悠逺維其勞矣武人<lb/>
東征不皇<hi>遑石經箋疏吕嚴俱作皇下同</hi>朝<hi>音/潮</hi>矣<hi>漸漸釋大作嶃嶃山石亷利不可踐履也</hi>
　<hi>維其髙者不獨漸漸而已又危峻峭㧞不可以登也山川悠逺維其勞矣者山窮則水水窮則山重重相</hi>
　<hi>間登山渉水不亦勞乎不遑朝矣者謂陟降之勞山嵐之氣旣病且死莫保生還不得朝見天子也  國</hi>
　<hi>家重閫外之任必命之將臣今出不聞歌采薇入不聞咏杕杜不過稱之曰武人其不堪甚矣</hi>
漸漸之石維其卒<hi>在律反</hi>矣山川悠逺曷其沒<hi>莫筆切</hi>矣武<lb/>
人東征不皇出矣<hi>卒山顚也曷其沒言所登歴何時可盡也不皇出謂深入險阻不得出也</hi>
有豕白蹢<hi>音的</hi>烝渉波矣月離于畢俾滂<hi>普郎切</hi>沱矣武人<lb/>
<pb n="75a"/>
東征不皇他<hi>音拖</hi>矣<hi>劉氏執中曰中國有豕純墨為常南蠻有豕無非白蹄謂四足連豕皆白</hi>
　<hi>埤雅犬喜雪馬喜風豕喜雨豕之負塗曳泥其常性也因路多停潦故渉波而其足常白水患之多可知</hi>
　<hi>矣烝衆也離歴也月又離于畢則又將雨非以渉波為雨兆洪範星有好風星有好雨好風者箕也好雨</hi>
　<hi>者畢也停潦尚多雨歇未乆而月離于畢則又將滂沱而大雨矣此厭苦多雨之詞雨中履險征夫所尤</hi>
　<hi>苦故不皇他及惟雨之憂耳</hi>
苕之華<lb/>
　序大夫閔時也<hi>續序幽王之時西戎東夷交侵中國因之以饑饉君子閔周室之將亡而</hi>
　<hi>作考史幽王止以廢嫡立庻致犬戎之禍並無西戎東夷交侵之事</hi>
<pb n="75b"/>
苕<hi>音條又音韶</hi>之華<hi>音/花</hi>芸<hi>音云</hi>其黄矣心之憂矣維其傷矣<lb/>
苕之華其□<hi>葉石經作□</hi>青<hi>音/精</hi>青知我如此不如無生<hi>興也爾雅</hi>
　<hi>苕陵苕圖經云陵霄花也老子萬物芸芸各歸其根芸者繁盛之象黃乃苕華之正色鄭箋謂花衰則色</hi>
　<hi>黄非也華黃□青見人之憔悴不如苕也</hi>
牂<hi>音臧</hi>羊墳<hi>音/文</hi>首三星在罶<hi>音/柳</hi>人可以食鮮<hi>上/聲</hi>可以飽<hi>補茍</hi>
　<hi>切小爾雅羊牡羒牝牂牂羊牝羊也墳大也牝羊本首  羸則身小而首大三星心星也罶觧見魚麗水</hi>
　<hi>静星明苟中之魚微細可知故總承之曰人可以食鮮可以飽言苟且一食無望其餘也當是時觀諸陸</hi>
　<hi>産牝羊無孕見墳然之大首而已觀諸水族澤梁無魚罶中水静見三星之影而已山童澤竭閭里蕭條</hi>
<pb n="76a"/>
　<hi>之象如比去魚麗無羊之世不甚逺哉物陳才卿曰周初興時原膴膴堇荼如飴不論甘苦  皆甜羙及</hi>
　<hi>其衰也物色凋耗蕭然在目此氣運所致故不覺其言之慨切也</hi>
何草不黄<lb/>
　序下國刺幽王也<hi>戰伐不息征兵下國下國之民愁怨而作此詩</hi>
何草不黄何日不行<hi>叶抗</hi>何人不將經營四方<hi>賦也將者負囊荷戈</hi>
　<hi>而行也經營謂徃來道路</hi>
何草不𤣥<hi>如字又胡匀切</hi>何人不矜<hi>俱倫切又古頑切</hi>哀我征夫獨為<lb/>
匪民<hi>彌延切又如字夫𤣥赤黑色草至冬則黄者變而黑腐矜鰥也無  婦之樂故曰矜哀我征夫獨非</hi>
<pb n="76b"/>
　<hi>民乎若以民視之則不宜虐之如禽獸矣征孔氏曰氣則經歴寒暑物則革變死生日月長乆  行不息</hi>
　<hi>是其所以怨也生草之𤣥黄非獨言時候之久語云兵之所過荆棘  焉盖野無青草田野蕭條之象</hi>
匪兕<hi>音似</hi>匪虎率彼曠野<hi>上與/切</hi>哀我征夫朝夕不暇<hi>後五切</hi>
　<hi>承上章匪民言征夫匪兕匪虎何以使循曠野而朝夕不得暇也率循也曠野空濶寥廓之地</hi>
有芃<hi>薄紅扶東二反</hi>者狐率彼幽草有棧<hi>土板切</hi>之車行彼周道<lb/>
　<hi>狐車隔句一韻草道隔句一韻其興也芃狐尾綏綏之象狐草行草宿率彼幽草得  所也棧車役車也</hi>
　<hi>所以載黍稷負農器者今奔走于道路失其所矣窮詩說苕華言國家衰㣲人物凋耗民不聊生天運</hi>
　<hi>矣何草不黄言役使繁數征行勞苦上之視民如禽獸人事極矣周室至此其不可為矣  或問刺幽王</hi>
<pb n="77a"/>
　<hi>之詩何以其多若此曰幽王以文武成康相傳之天下一旦身弑國滅忠臣孝子創巨痛深故不禁其長</hi>
　<hi>言之也宙潘笠江曰予誦小雅之終而思隂陽兩端周流宇  消息升降之序氣機運乎天者治亂興亡</hi>
　<hi>之迹人事運于下者氣運推移若有成數人事變動絶無常儀故天定勝人人定亦勝天使幽王之後有</hi>
　<hi>為宣王者恐懼修省振弱扶傾則王業可興蒸民常武之咏寜無嗣音者乎惜哉東周之君不復能振故</hi>
　<hi>曰王者之迹熄而詩亡詩亡然後春秋作孔子作春秋托始於平王葢深尤之也</hi>
　<lb/>
　<lb/>
　<lb/>
<pb n="77b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　待軒詩記卷五<lb/>
</p>
<p>
</p>
  </div>
</body>
</text>
</TEI>
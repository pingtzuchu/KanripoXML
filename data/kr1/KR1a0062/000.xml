<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>易學啟蒙通釋</head>
    <p>
<pb n="1a"/>
欽定四庫全書　　　　經部一<lb/>
　易學啟蒙通釋　　　　易類<lb/>
　　提要<lb/>
　　　　<hi>臣</hi>等謹案易學啟蒙通釋二卷宋胡方平撰<lb/>
　　　　方平字師魯號玉齋婺源人據董真卿周易<lb/>
　　　　㑹通載是書有方平至元己丑自序則入元<lb/>
　　　　已十四年矣然考熊禾䟦稱己丑春讀書武<lb/>
　　　　夷山中有新安胡君庭芳來訪出其父書一<lb/>
<pb n="1b"/>
　　　　編曰易學啟蒙通釋又劉涇跋亦稱一日約<lb/>
　　　　退齋熊君訪雲谷遺蹟適新安胡君庭芳來<lb/>
　　　　訪出易學啟蒙通釋一編謂其父玉齋平生<lb/>
　　　　精力盡在此書輒為刻置書室云云則己丑<lb/>
　　　　乃禾與涇刋書作跋之年非方平自序之年<lb/>
　　　　真卿誤也方平之學出於董夢程夢程之學<lb/>
　　　　出於黄幹幹朱子壻也故方平及其子一桂<lb/>
　　　　皆篤守朱子之説此書即發明朱子易學啟<lb/>
<pb n="2a"/>
　　　　　蒙之旨案朱子易學啟蒙序曰近世學者類<lb/>
　　　　　喜談易其專於爻義者既支離散漫而無所<lb/>
　　　　　根著其涉於象數者又皆牽合附㑹而或以<lb/>
　　　　　為出於聖人心思智慮之所為也若是者余<lb/>
　　　　　竊病焉因與同志頗輯舊聞為書四篇以示<lb/>
　　　　　初學使毋疑於其説云云蓋易之為道理數<lb/>
　　　　　並存不可滯於一説朱子因程𫝊専主明理<lb/>
　　　　　故兼取邵子之數以補其偏非脱畧易理惟<lb/>
<pb n="2b"/>
　　　　　著此書以言數也後人置本義不道惟假借<lb/>
　　　　　此書以轉相推衍至於支離轇轕而不已是<lb/>
　　　　　豈朱子之本旨乎方平此書雖亦専闡數學<lb/>
　　　　　而根據朱子之書反覆詮釋所採諸書凡黄<lb/>
　　　　　幹董銖劉爚陳埴蔡淵蔡沈六家皆朱子門<lb/>
　　　　　人又蔡模徐幾翁詠三家模蔡淵子幾詠皆<lb/>
　　　　　淵之門人故所衍説尚不至如他家之竟離<lb/>
　　　　　其宗是亦讀啟蒙者所當考矣董真卿所稱<lb/>
<pb n="3a"/>
　　　　方平自序今本佚之惟存後序一篇朱彛尊<lb/>
　　　　經義考乃竟以朱子原序為方平之序可謂<lb/>
　　　　千慮之一失徐氏通志堂刻本於此序之末<lb/>
　　　　題淳熈丙午暮春既望雲臺真逸手記是顯<lb/>
　　　　著朱子之别號矣而其標目乃稱易學啟蒙<lb/>
　　　　通釋序淳熙丙午下距至元己丑凡一百一<lb/>
　　　　十三年朱子安知有通釋乎今刋正之俾無<lb/>
　　　　滋後來之疑焉乾隆四十六年十一月恭校<lb/>
<pb n="3b"/>
　　　　上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>陸　費　墀<lb/>
<pb n="4a"/>
易學啟蒙原序<lb/>
聖人觀象以畫卦揲蓍以命爻使天下後世之人皆有<lb/>
以決嫌疑定猶豫而不迷於吉凶悔吝之塗其功可謂<lb/>
盛矣然其為卦也自本而榦自榦而支其勢若有所迫<lb/>
而自不能己其為蓍也分合進退従横逆順亦無往而<lb/>
不相值焉是豈聖人心思智慮之所得為也哉特氣數之自<lb/>
然形於法象見於圖畫者有以啟於其心而假手焉耳<lb/>
近世學者類喜談易而不察乎此其專於文義者既支<lb/>
<pb n="4b"/>
離散漫而無所根著其涉於象數者又皆牽合傅㑹而<lb/>
或以為出於聖人心思智慮之所為也若是乎予竊病<lb/>
焉因與同志頗輯舊聞為書四篇以示初學使毋疑於<lb/>
其說云淳熈丙午莫春既望雲臺真逸手記<lb/>
<pb n="5a"/>
啟蒙所引姓氏<lb/>
　　　　孔氏<hi>安國</hi>
　　　　劉氏<hi>歆字子駿</hi>
　　　　闗氏<hi>朗字子明</hi>
　　　　周子<lb/>
　　　　程子<lb/>
　　　　邵子<lb/>
　　　　歐陽子<lb/>
<pb n="5b"/>
　　　　程氏<hi>逈字可久號沙隨</hi>
　　　　蔡氏<hi>元定字季通號西山</hi>　<hi>文公門人</hi>
<pb n="6a"/>
通釋所引姓氏<lb/>
　　　　黄氏<hi>榦字直卿號勉齋</hi>　<hi>文公門人有語録</hi>
　　　　董氏<hi>銖字叔重號盤澗</hi>　<hi>文公門人有語録</hi>
　　　　劉氏<hi>爚字晦伯號雲莊</hi>　<hi>文公門人有經說</hi>
　　　　陳氏<hi>植字器之號潜室集及語録</hi>　<hi>文公門人有木鍾</hi>
　　　　蔡氏<hi>淵字伯静號節齋書文公門人有易訓解及象數餘論等</hi>
　　　　蔡氏<hi>沉字仲黙號九峯内篇</hi>　<hi>文公門人有皇極</hi>
　　　　蔡氏<hi>模號覺軒節齋子有河洛探賾</hi>
<pb n="6b"/>
　　　　徐氏<hi>㡬字子與號進齋節齋門人有輯講環中意</hi>
　　　　翁氏<hi>泳字永叔號思齋節齋門人有口義</hi>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　嘗記兒時従家庭授易聞之先君子云昔晦庵先生<lb/>
　之講學於雲谷也我先文簡雲莊兄弟與西山蔡先<lb/>
　生父子遊従最久講四書之餘必及於易與諸生時<lb/>
　時凌絶頂登眺觀天地八極之大察隂陽造化之妙<lb/>
　葢其胸中已有真易一部在宇宙故所論象數義理<lb/>
　自有以見其實而造其微晦庵及雲中皆谷中書室<lb/>
　名也舊藏雲莊所抄諸經師說數鉅帙兵燼之餘其<lb/>
　存者葢千百之什一耳一日約无咎詹君退齋熊君<lb/>
<pb n="1b"/>
　訪雲谷遺跡適值新安胡君庭芳來訪出易學啟䝉<lb/>
　通釋一編見示謂其父玉齋平生精力盡在此書亟<lb/>
　閱諦玩見其論象説理允謂明備而其所援引則雲<lb/>
　谷當日及門之士遺言餘論多在焉時熊君以易學<lb/>
　授兒輩謂是誠讀者不可闕之書因言庭芳再入閩<lb/>
　惟汲汲焉父書無𫝊是懼且欲以見屬仰惟一時師<lb/>
　友遊従之盛重念先世問學淵源之舊輙為刊寘書<lb/>
　堂以寓惓惓景慕之心且以成胡君之志焉噫易之<lb/>
<pb n="2a"/>
　為學非潜心之深玩理之熟者未易言也學者誠能<lb/>
　由通以悟四篇之大㫖由四篇以窺四聖之全書則<lb/>
　是編亦非小補云至元壬辰季夏劉涇楫之謹跋<lb/>
<pb n="3a"/>
　伏羲因河圖畫卦大禹因洛書叙疇孔安國以來有<lb/>
　是言矣易大𫝊曰河出圖洛出書聖人則之且曰易<lb/>
　有四象所以示也若然則河圖洛書皆聖人則之以<lb/>
　作易者也及以先後天八卦方位考之與圖書之數<lb/>
　已有自然之配合所謂易有四象者尤昭然可見矣<lb/>
　何則洛書一居北六居西北老隂之位也故坤艮居<lb/>
　之九居南四居東南老陽之位也故乾兊居之三居<lb/>
　東八居東北少隂之位也故離震居之七居西二居<lb/>
<pb n="3b"/>
　西南少陽之位也故坎㢲居之五居中則固虚之為<lb/>
　太極也此非先天之四象乎河圖天一地六為水居<lb/>
　北故坎亦居北地二天七為火居南故離亦居南天<lb/>
　三地八為木居東故震亦居東地四天九為金居西<lb/>
　故兊亦居西天五地十為土居中分旺於四季故乾<lb/>
　坤艮巽亦居四維之位此非後天之四象乎大抵先<lb/>
　天方位言對待之體也天上地下日東月西山鎮西<lb/>
　北澤注東南風起西南雷動東北乾坤定位六子成<lb/>
<pb n="4a"/>
　列乃質之一定而不可易者也後天方位言流行之<lb/>
　用也春而夏夏而秋秋而冬冬而復春五氣順布四<lb/>
　時行焉乃氣之相推而不可窮者也此皆自然脗合<lb/>
　不假安排天地之間開眼即見聖人所以則圖書以<lb/>
　畫卦者葢非苟焉而作也漢儒不此之察毋亦惑於<lb/>
　書所謂天乃錫禹洪範九疇之說乎不知此亦天乃<lb/>
　錫王勇智之類九疇大法非人所能為則亦天之所<lb/>
　與耳古人之言九數何莫不出於洛書又豈特九疇<lb/>
<pb n="4b"/>
　為然哉若夫聖人作易則但當證以吾夫子之言可也<lb/>
　每恨生晚無従質之文公徒抱此一大疑而已己丑<lb/>
　春余讀書武夷山中有新安胡君庭芳來訪出其父<lb/>
　書一編曰易學啟䝉通釋其窮象數也精深其析義<lb/>
　理也明白且其間有言先後天方位暗與圖書數合<lb/>
　者不符而同然後知天下之公理非但一人之私論<lb/>
　也兹因刻梓告成輙述所見以識其後云壬辰仲夏<lb/>
　望日後學武夷熊禾䟦<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Title</title>
            </titleStmt>
            <publicationStmt>
                <p>Information about publication or distribution</p>
            </publicationStmt>
            <sourceDesc>
                <p>Information about the source</p>
            </sourceDesc>
        </fileDesc>
    </teiHeader>
    <text>
        <body>
            <div>
                <head>春秋質疑</head>
    <p>
<pb n="1a"/>欽定四庫全書　　　　經部五<lb/>
　春秋質疑　　　　　　春秋類<lb/>
　　提要<lb/>
　　　　<hi>臣</hi>等謹案春秋質疑十二巻明楊于庭撰于<lb/>
　　　　庭字道行全椒人萬厯庚辰進士此書之㫖<lb/>
　　　　以胡安國春秋傳意主納牖褒諱抑損不無<lb/>
　　　　附㑹於春秋大義合者十七不合者十三又<lb/>
　　　　於左氏公穀或採或駁亦不能悉當因為條<lb/>
<pb n="1b"/>　　　　摘論列之如胡氏謂春王正月乃以夏時冠<lb/>
　　　　周月于庭則引禮記孟獻子曰正月日至可以<lb/>
　　　　有事於上帝七月日至可以有事於其祖證日<lb/>
　　　　至之為冬至即知周以子月為正月又胡氏<lb/>
　　　　謂經不書公即位為未請命於王于庭則引<lb/>
　　　　文公元年春王正月公即位越四月天王使<lb/>
　　　　毛伯來錫公命成公八年秋七月天子使召<lb/>
　　　　伯來錫公命據此則錫命皆在即位之後數<lb/>
<pb n="2a"/>　　　　年或數月可知前此之未嘗請命而皆書即<lb/>
　　　　位胡説未可通又胡氏以從祀先公為昭公<lb/>
　　　　至是始得從祀於太廟于庭則謂季氏靳昭<lb/>
　　　　公不得從祀其事不見於三𫝊至馮山始創<lb/>
　　　　言之胡氏不免於輕信凡此之類議論多精<lb/>
　　　　確可取固非妄攻先儒肆為異説者比也乾<lb/>
　　　　隆四十三年七月恭校止<lb/>
　　　　　　　　　總纂官<hi>臣</hi>紀昀<hi>臣</hi>陸錫熊<hi>臣</hi>孫士毅<lb/>
<pb n="2b"/>　　　　　　　　　　　　總　校　官<hi>臣</hi>陸　費　墀<lb/>
<pb n="3a"/>春秋質疑原序<lb/>
自公羊氏榖梁氏出而左氏絀自胡氏列之學官而公<lb/>
穀亦絀然其徴事不于盲史乎其恭訂不于二氏乎而<lb/>
若之何華衮也斧鉞也一切尸祝胡氏而亡敢置一吻<lb/>
也盖孔子晩而作春秋其微者使弗知也即知之弗使<lb/>
告也而七十子竊聞之則退而私論之盲史掌故而髙<lb/>
與赤亦西河之徒也耳而目之而猶以為如天地之摹<lb/>
繪焉而不得而况乎生于千百世之下而姑臆之乎胡<lb/>
<pb n="3b"/>氏矻矻摘三傳之纇而擷其華語多創獲其于筆削之<lb/>
義邇矣然其議論務異而其責人近苛間有勦公穀而<lb/>
失之者以王子虎為叔服公孫㑹自<graphic n="KR4096" url="https://raw.githubusercontent.com/kanripo/KR-Gaiji/master/images/KR4096.png" mimeType="image/png"/>出奔之類是也<lb/>
亦有自為之説而失之者卒諸侯别于内而以為不與<lb/>
其為諸侯滕自降稱而以為朝桓得貶之類是也庭少<lb/>
而受讀嘗竊疑之歸田之暇益得臚列而虛心榷焉榷<lb/>
之而合者什七不合者什三則筆而識之而質疑所繇<lb/>
編矣博士家謂三傳出而春秋散而胡氏執牛耳也吕<lb/>
<pb n="4a"/>不韋懸書于市而詔之曰更一字者予千金此必不得<lb/>
之數也夫既列胡氏于學官而噤左公榖之口是懸之<lb/>
市也既懸之市而余猶置一吻于其間是吾家子雲老<lb/>
不曉事而恨不手不韋之金以歸也盖漢人之祀天也<lb/>
以牛夷人之祀天也以馬而天固蒼蒼也祀以牛以馬<lb/>
不若以精意合也夫不以精意求聖人而執胡氏誚左<lb/>
公榖是祀天而或以牛或以馬也兹余所繇疑也萬歴<lb/>
己亥春王正月榖旦楊于庭序<lb/>
<pb n="5a"/>宋王荆公疑春秋經筵不以講學宫不以列萬世非之<lb/>
荆公疑其所以治春秋者耳春秋孔子之刑書筆則筆<lb/>
削則削雖其門人弟子文學如游夏不使賛一辭平居<lb/>
之雅言不及焉必其鈇鉞華衮之微㫖有未易以語人<lb/>
者而安在其後世諸儒盡管窺之而蠡測之也漢元康<lb/>
甘露之間召名儒大議殿中平公榖異同宗公羊者詘<lb/>
榖梁尊榖梁者亦詘公羊賈長沙獨訓故左氏傳中壘<lb/>
校尉歆篤好之白左氏春秋可立至移書太常責讓其<lb/>
<pb n="5b"/>屈三者逓興廢然左氏不得與公榖並重矣荆公之時<lb/>
胡氏書未出彼其睹漢以前儒為公榖氏之學者或用<lb/>
以繩下或傅為峻文雖以董江都之賢治公羊與胡母<lb/>
生同業不免于菑異事應之説而張禹之善左氏其流<lb/>
為陳欽子佚以授王莽隂移漢祚其心竊非之是以敢<lb/>
罷去之而不顧疑其治春秋者而并以廢孔氏之春秋<lb/>
此荆公之大失也盖至胡氏之學興而三傳茀廢矣非<lb/>
胡氏之能廢三傳也左氏詳於事而畧於義後世讀之<lb/>
<pb n="6a"/>者第好其文而已公與榖則不幸而出於漢世也吾以<lb/>
為左丘眀生魯春秋之時與夫子同恥又身掌國史典<lb/>
故其所著書即於義例未甚明于事故詳其譔述當不<lb/>
至大謬公榖及夫子之門人沿流得之子夏盖亦有傳<lb/>
授者義例之興于左氏烈矣至其二家之互相牴牾則<lb/>
榮廣眭孟之徒為之也胡康侯當宋南渡之世折𠂻春<lb/>
秋傳以進其意主於納牖褒諱抑損不無附㑹焉核非<lb/>
不精而精或以鑿裁非不嚴而嚴或以拘其炳大義者<lb/>
<pb n="6b"/>固多其不盡符者亦有之孟子曰春秋天子之事也又<lb/>
曰詩亡然後春秋作事則齊桓晉文文則史義則竊取<lb/>
之矣摛事於文左氏是已公榖義之所由興也但孟氏<lb/>
稱天子之事諸儒稱孔子匹夫之事孟氏不言假南面<lb/>
之權諸儒言孔子假之夏時冠月之類不啻多矣故其<lb/>
書之所可疑者衆也孔門惟子夏可與言詩詩序子夏<lb/>
之所作也宋儒黜以為非子夏之所作也三百篇之詩<lb/>
無淫者詩序廢而詩有淫矣何者序亦不幸而出於漢<lb/>
<pb n="7a"/>世也則又何論公榖乎魯魚亥豕其訛相似其誤不逺<lb/>
郢書燕燭解之愈精失之愈甚矣楊先生於六籍靡所<lb/>
不窺讀春秋間不满胡氏説輙置疑焉彚而成帙以質<lb/>
四方楊先生者春秋之孝子公榖之慈孫而胡康侯氏<lb/>
之忠臣也余故弁而論之以為麟經鼓吹云萬厯庚子<lb/>
五月榖旦邱應和序<lb/>
<pb n="8a"/>春秋質疑<lb/>
　　凡例<lb/>
一今代表章胡氏余讀之而當于心者不述述余疑者<lb/>
一凡左公榖之説胡氏採之而當于余與夫駁之而當<lb/>
　于余兩不述余述夫採之駁之而疑者<lb/>
一義不係褒貶而其事可以證古今觸議論者述<lb/>
一四傳語殊雖義不係褒貶而其紕而可摘者述<lb/>
</p>

  </div>
            <div>
<head>春秋質疑卷一</head> <lb/>
    <p>
<pb n="1a"/>欽定四庫全書<lb/>
　春秋質疑卷一<lb/>
　　　　　　　　　　　明　楊于庭　撰<lb/>
　　隠公<lb/>
　　　春王正月上<lb/>
胡氏曰周以建子為嵗首則冬十有一月是也建子非<lb/>
春乃以夏時冠周月者此所謂行夏之時而見諸行事<lb/>
之騐也余曰非也藉令建子建丑而遂以子丑之月為<lb/>
<pb n="1b"/>春則胡氏之説非也若但以子丑之月為嵗首而仍以<lb/>
寅為春則胡氏之説亦非也何言乎以子丑之月為春<lb/>
而胡氏之説非也史伯璿曰行夏之時時者兼春夏秋<lb/>
冬而言之者也既有所謂夏之時則必有所謂商之時<lb/>
周之時矣夏之時以建寅之月為春則周之時必以建<lb/>
子之月為春矣若周之時春亦建寅無異于夏則又何<lb/>
必曰行夏之時哉余按果如此説則是周人建子即以<lb/>
子為春而所謂春王正月者乃孔子従周而不變而杜<lb/>
<pb n="2a"/>預所謂所用之厯即周正者此也安在其行夏之時而<lb/>
見諸行事之騐乎故曰建子建丑而遂以子丑之月為<lb/>
春則胡氏之説非也何言乎以寅為春而胡氏之説亦<lb/>
非也伊訓惟元祀十有二月蔡沈曰商建丑故以十二<lb/>
月為正三代雖正朔不同然至于紀月之數皆以寅為<lb/>
首非獨蔡沈有是論也胡氏亦曰前乎周者以丑為正<lb/>
其書始即位曰惟元祀十有二月則知月不易也后乎<lb/>
周者以亥為正其書始建國曰元年冬十月則知時不<lb/>
<pb n="2b"/>易也建子非春明矣愚按果如此言是周人雖以子為<lb/>
嵗首而至于春夏秋冬則未嘗不以寅為序初非以冬<lb/>
為春春為夏夏為秋秋為冬也至仲尼作春秋乃冠夏<lb/>
時于周月之上而以冬為春是本欲行夏之時而反紊<lb/>
亂天地四時之序大不若建子建丑而仍以寅為春者<lb/>
之為妥矣故曰以寅為春而胡氏之説亦非也然余嘗<lb/>
考左傳僖公五年春王正月辛亥朔日南至註曰冬至<lb/>
也隠九年三月癸酉大雨震電桓十有四年春正月成<lb/>
<pb n="3a"/>元年二月無氷桓八年冬十月雨雪定元年冬十月隕<lb/>
霜殺菽皆以為災而特書之則信乎以十一月為正月<lb/>
矣總之以冬為春者乃魯史従周而聖人因之而不變<lb/>
正所謂今用之吾従周者也至于告顔子以行夏之時<lb/>
則又斟酌百王所謂某有志焉而未之逮者與此正不<lb/>
相妨也以為冠夏時于周月之上則鑿矣<lb/>
　　　春王正月中<lb/>
或問于余曰夏時冠周正此非獨胡氏之言而程子之<lb/>
<pb n="3b"/>言也程子曰周正月非春也假天時以立義耳余應之<lb/>
曰理有不可従者尚書序漢儒以為孔子所作今猶議<lb/>
之况程子乎夫春王正月此夏正之十一月也以十一<lb/>
月為正月而遂以為春此周正也魯人世遵之者也非<lb/>
本無此事而孔子創為之者也何以明其然也禮記明<lb/>
堂位曰季夏六月以禘禮祀周公于太廟雜記孟獻子<lb/>
曰正月日至可以有事于上帝七月日至可以有事于<lb/>
其祖夫日至者冬至也七月日至者夏至也魯本以季<lb/>
<pb n="4a"/>夏六月禘至孟獻子改為七月故又曰七月而禘獻子<lb/>
為之也則是魯人明以建巳之月為季夏矣既以建巳<lb/>
之月為季夏則建子非春而何故曰以冬為春此周正<lb/>
也魯人世遵之非孔子創為之者也十一月可以為春<lb/>
乎曰何不可也春之為言蠢也萬物蠢蠢然動也一陽<lb/>
初生管灰吹動即以為春何不可也總之天開于子地<lb/>
闢于丑人生于寅以故三代迭用之然非自三代始也<lb/>
甘誓曰怠棄三正則自唐虞以前固有建子建丑者矣<lb/>
<pb n="4b"/>特以厯起于子丑終不如建寅者為盡善故孔子獨取<lb/>
夏時焉而非謂建子丑為不可也惟秦以建亥為嵗首<lb/>
則不過區區厭勝之術而其去三正之義逺矣或曰與<lb/>
其託之空言不若見之行事則以夏時冠周正不亦可<lb/>
乎余應之曰行夏之時此平日論為邦則然非謂纂修<lb/>
國史可遽改也信如胡氏之説使聖人修輿服志改周<lb/>
輅為殷輅乎脩禮樂書改武舞為韶舞乎春秋一書本<lb/>
為亂臣賊子而作所紀之王周王也所列之諸侯周諸<lb/>
<pb n="5a"/>侯也所用之正朔周正朔也若以夏時冠于周月之上<lb/>
是先并時王冬春之序而黜之而已之無王亦已甚矣<lb/>
又何以討亂臣賊子乎<lb/>
　　　春王正月下<lb/>
春秋尊王乎曰然曰隠公元年平王之四十九年也書<lb/>
法宜曰王四十九年春正月而今年用魯月用周者何<lb/>
也以是推之是年齊僖公禄父必自稱九年晉鄂侯郄<lb/>
必自稱二年曲沃荘伯鮮必自稱十有一年衞桓公完<lb/>
<pb n="5b"/>必自稱十有三年蔡宣公考父必自稱二十有八年鄭<lb/>
荘公寤生必自稱二十有二年曹桓公終生必自稱三<lb/>
十有五年陳桓公鮑必自稱二十有三年把武公必自<lb/>
稱二十有九年宋穆公和必自稱七年秦文公必自稱<lb/>
四十有四年楚武王熊通必自稱十有九年傳曰先王<lb/>
建萬國以親諸侯又曰周之初封千八百國夫千八百<lb/>
國必千八百元年也紛紛不同尚謂大一統歟余應之<lb/>
曰古者諸侯國必有史史必以其君即位之嵗紀元元<lb/>
<pb n="6a"/>年春正月者魯史也元年春王正月係之王者聖人之<lb/>
特筆也晉之乗楚之檮杌魯之春秋皆史也則皆以其<lb/>
國君紀元者也至如稱于天子曰朝曰聘稱于友邦曰<lb/>
聘曰朝曰<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>曰㑹曰遇曰納幣曰胥命未有不用天子<lb/>
之正朔而紛紛自紀其元者何以明其然也臯鼬之<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>
将長蔡于衞也祝佗舉踐土之舊以争之曰其載書云<lb/>
王若曰晉重魯申衞武蔡甲午鄭捷齊潘宋王臣莒期<lb/>
夫觀異姓必列于同姓之後則其舉周正以號令諸侯<lb/>
<pb n="6b"/>也審矣唯吳楚僣王則其盟㑹必有自紀其年而不用<lb/>
天子之正朔者此春秋所以亟斥之也歟<lb/>
　　　不書即位<lb/>
穀梁之言是也按惠公元妃孟子卒繼室以聲子生隠<lb/>
公宋武公生仲子仲子生而有文在其手曰為魯夫人<lb/>
故仲子歸于我生桓公禮諸侯不再娶仲子于惠公不<lb/>
過妾耳有文在手安知非附㑹乎而又安得遂以為夫<lb/>
人乎隠桓均之乎庶而隠公兄也桓公弟也立庶以長<lb/>
<pb n="7a"/>桓公安得立隠公又安得成先君之志而欲與桓哉禮<lb/>
人子従治命不従亂命先君之欲與桓亂命也従亂命<lb/>
而遂以與桓此劉愷丁鴻區區之行聖人所不與也故<lb/>
不書即位胡氏謂上不稟命于天子故不書然春秋之<lb/>
書公即位者多矣豈曽稟命天子哉<lb/>
　　　天王使宰咺來歸恵公仲子之賵　天王崩<lb/>
　　　　武氏子來求賻<lb/>
褒救衞則王人子突以下士而書字貶歸賵則宰咺以<lb/>
<pb n="7b"/>冡宰而書名春秋之予奪嚴矣然以天王之加禮于魯<lb/>
如此而比其崩也不奔其喪不㑹其葬恝然若行道之<lb/>
人焉于是武氏子求賻而魯若㒺聞知也是尚有人心<lb/>
乎榖梁曰周雖不求魯不可以不歸魯雖不歸周不可<lb/>
求曰来求賻交譏之也得其㫖矣<lb/>
　　　宋公和卒<lb/>
胡氏曰諸侯曰薨大夫曰卒五等邦君而書卒者周室<lb/>
東遷諸侯専享其國而上不請命故聖人因其告喪特<lb/>
<pb n="8a"/>書曰卒不與其為諸侯也苛乎是棄灰于道者有刑耳<lb/>
孟子曰子以為有王者作将比今之諸侯而誅之乎抑<lb/>
教之不改而後誅之乎夫二百四十九年之間豈無一<lb/>
人請命于天子者而何以槩書卒也然則何居曰春秋<lb/>
魯史也内卒曰薨外諸侯卒曰卒<lb/>
　　　葬宋穆公<lb/>
胡氏曰宋殤齊昭書弑不書葬討其賊也晉景公葬止<lb/>
公故不書諱其辱也吳楚之君不書葬避其號也余曰<lb/>
<pb n="8b"/>是也胡氏又曰魯宋盟㑹未嘗不同而三世不書葬治<lb/>
其罪也余曰非也桓公未葬而襄公㑹諸侯入春秋亦<lb/>
有陳子㑹温之例何至并其父葬而削之乎襄公成公<lb/>
並無大罪所云治其罪者何罪也然則三世不葬者何<lb/>
也桓公成公魯或不㑹或史失之襄公死于泓為中國<lb/>
諱也<lb/>
　　　葬衞桓公<lb/>
胡氏曰衞本侯爵何以稱公見臣子之不請于王而私<lb/>
<pb n="9a"/>自諡爾余曰非也桓公父荘公荘公父武公即所謂抑<lb/>
戒睿聖者以是知衞之稱公久矣諸侯生従其爵卒則<lb/>
稱公此孝子慈孫之用心聖人所因而不革何謂請命<lb/>
不請命乎即使請命而天王亦不能以初封之爵稱之<lb/>
矣胡氏又曰失位而見弑何以為桓忠孝者不忍為也<lb/>
然嘗考之春秋衞侯完並無失徳直以州吁有寵于先<lb/>
公而阻兵安忍其見弑也亦不幸耳豈有幽厲之惡而<lb/>
可以惡諡加之乎<lb/>
<pb n="9b"/>　　　齊侯使其弟年來聘<lb/>
齊侯使弟年來聘鄭伯使弟語來盟此亦據其事而書<lb/>
之非貶之也以為譏其有寵愛之私者鑿也<lb/>
　附録<lb/>
　有文在手為魯夫人左氏之誣也桓㓜而貴隠長而<lb/>
　卑公羊之舛也然則隠何以不書即位曰吾従榖梁<lb/>
　邾儀父附庸也例稱字左氏以為貴之公羊以為與<lb/>
　公盟而褒之榖梁以為男子之美稱失其㫖矣<lb/>
<pb n="10a"/>　鄭伯克段于鄢左氏曰段不弟故不言弟如二君故<lb/>
　曰克稱鄭伯譏失教也噫備矣鄭伯曰寡人有弟不<lb/>
　能和協而使餬其口于四方公榖皆以為殺何據<lb/>
　宰咺歸賵仲子卒矣左氏以為未薨豫凶事非也榖<lb/>
　梁以為恵公之母孝公之妾非之非也<lb/>
　入極造其國都也非滅也公榖以為滅同姓非也無<lb/>
　駭卒未賜族也以為惡滅極而削其族尤非也<lb/>
　尹氏卒左氏作君氏聲子也然哀公之母定姒書卒<lb/>
<pb n="10b"/>　書葬聲子何以不書葬以是知其非聲子也天王崩<lb/>
　公羊以為天子記崩不記葬故不書則桓襄匡簡景<lb/>
　之志崩又志葬何也<lb/>
　鄭伯不王天下之惡一也而左氏曰周鄭交惡是夷<lb/>
　周于諸侯也甚矣其懵于冠履之分也<lb/>
　宋穆公舍其子而立與夷左氏曰宋宣公可謂知人<lb/>
　矣立穆公其子饗之命以義夫君子曰否公羊氏曰<lb/>
　君子大居正宋之禍宣公為之也<lb/>
<pb n="11a"/>　衞人立晉惡其無王命父命而擅置其君也然當是<lb/>
　時王命固絶望矣苟有父命則猶可也故于齊陳乞<lb/>
　弑荼發之荼固有父景公之命也然亂倫干討則雖<lb/>
　以父命不能抗王命故又于衞侯朔發之朔雖有父<lb/>
　宣公之命而四國納之則貶王人救衞則褒以王命<lb/>
　不與其為諸侯也然王命雖重苟非制命以義亦将<lb/>
　壅而不行故又于首止之盟發之以見天子之私愛<lb/>
　可奪而大義不可揺此所謂大居正也<lb/>
<pb n="11b"/>　考仲子之宫曰仲子不與其為夫人也不與其為夫<lb/>
　人則桓公之自以為當立與隠公之欲讓桓皆非也<lb/>
　取郜取防左氏以為鄭荘公于是乎可謂正矣以王<lb/>
　命討不庭不貪其土以勞王爵正之體也噫不能三年之<lb/>
　喪而緦小功之察惡乎正入許而不取使大夫百里奉許<lb/>
　叔居東偏左氏以為鄭荘公于是乎有禮許無刑而<lb/>
　伐之服而舍之度徳而處之量力而行之可謂知禮<lb/>
　矣噫放飯流歠而問無齒决惡乎知禮<lb/>
<pb n="12a"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="12b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋質疑巻一<lb/>
</p>

  </div>
            <div>
<head>春秋質疑卷二</head> <lb/>
    <p>
<pb n="1a"/>欽定四庫全書<lb/>
　春秋質疑卷二<lb/>
　　　　　　　　　　　明　楊于庭　撰<lb/>
　　桓公<lb/>
　　　滕子来朝<lb/>
滕侯爵也降而稱子胡氏以為朝弑君之賊而黜之非<lb/>
也自桓二年以至于定哀之世滕或卒或㑹或盟或来<lb/>
朝或㑹葬止稱子春秋之法惡惡止其身若以為朝桓<lb/>
<pb n="1b"/>得貶何故并其二百餘年之子孫而盡削之乎則聖人<lb/>
亦太苛矣然則書滕子者何也曰滕本小國自入桓以<lb/>
来其君不能用侯禮自比子男故聖人因而稱子亦如<lb/>
把伯用夷禮稱把子也若其朝弑君之賊則直書来朝<lb/>
而惡自見矣<lb/>
　　　公子翬如齊逆女<lb/>
隠公世翬再帥師不曰公子此曰公子翬者何也翬為<lb/>
桓弑隠故春秋以此為桓公之公子翬耳<lb/>
<pb n="2a"/>　　　州公如曹　寔來<lb/>
一州公寔也以公禮如曹則書州公失國而不返則書<lb/>
寔以此見有天下國家者不可一日而不以禮自强而<lb/>
古之帝王所以兢兢業業一日二日萬㡬者以此孟子<lb/>
斥紂為獨夫説者曰一日之間天命未絶則為天子一<lb/>
日之間天命已絶則為獨夫繇州公寔之事觀之可見<lb/>
矣故桓十一年鄭忽出奔衞荘二十四年曹覊出奔陳<lb/>
夫忽覊皆君之世子君卒而國固其國也不能自立至<lb/>
<pb n="2b"/>于出奔而春秋直斥曰忽曰覊豈不與寔來之義觸類<lb/>
哉<lb/>
　　　子同生<lb/>
國君生子恒事耳春秋十二公獨桓公書子同生何也<lb/>
謹之也于是文姜淫周公之血𦙍不可不謹也<lb/>
　　　榖伯綏鄧侯吾離來朝<lb/>
諸侯不生名來朝而名左氏以為賤之者是也何賤乎<lb/>
陋而雜夷不能行朝禮焉耳胡氏以為朝弑君之賊故<lb/>
<pb n="3a"/>貶而書名然僖二十九年經兩書介葛盧來豈亦以其<lb/>
朝弑君之賊而名之乎又况同一朝桓也滕侯則貶而<lb/>
稱子至併其二百餘年之𦙍而不貰榖伯鄧侯斥而書<lb/>
名比于失地滅同姓者然其視滕侯之罰則少輕矣邾<lb/>
人牟人葛人小國稱人此常事也春秋聖人之刑書信<lb/>
如胡氏之説何其酷罰于滕繼罰于榖鄧而獨恕于邾<lb/>
牟葛乎則聖人之刑亦頗矣然則朝桓無貶乎曰相率<lb/>
而朝弑君之賊此直書來朝而惡自見者也<lb/>
<pb n="3b"/>　　　亡秋冬二時<lb/>
柦之春正月無王也定之春王無正月也胡氏以為聖<lb/>
人削之而余信以為然也桓七年之亡秋冬二時也胡<lb/>
氏亦以為聖人削之而余不敢以為然也然則何也曰<lb/>
此夏五郭公之類而孔子所謂吾猶及史之闕文也若<lb/>
以為弑君之賊天王及諸侯莫能討其罪者故削秋冬<lb/>
二時以示法然定之十四年經有秋而無冬杜預曰史<lb/>
闕亦将引胡氏討賊之説而曲解之乎且二百四十九<lb/>
<pb n="4a"/>年之間弑君之賊亦多矣而何獨于桓削二時也<lb/>
　　　盟于折　㑹于夫鍾　于闞　盟于榖丘　㑹<lb/>
　　　　于虛　于龜　及鄭師伐宋<lb/>
屢盟而遽伐其國無信不獨宋矣沒公諱之也孟子所<lb/>
謂行有不得者皆反求諸己此王者之事寡怨之方也<lb/>
　　　許叔入于許<lb/>
許本無罪齊鄭以强逐之今乗鄭亂復入于許故聖人<lb/>
因而書之曰入于許者無貶無褒之辭且以明夫向不<lb/>
<pb n="4b"/>得入而今始得入亦以甚逐者之罪也胡氏謂宜上告<lb/>
天子下告方伯而後入此與揖讓而救火何異焉<lb/>
　　　葬蔡桓侯<lb/>
桓侯諡侯胡氏以為獨請諡也按春秋二百四十九年<lb/>
之間止一桓侯諡如其爵其餘雖曹伯薛伯把伯滕子<lb/>
許男之屬亡不諡公者豈無一人請諡于天王乎胡氏<lb/>
以為周衰諸侯皆不請諡然齊自太公魯自魯公厯十<lb/>
餘世而入春秋亡不諡公者齊哀公以紀侯之譛為周<lb/>
<pb n="5a"/>所烹尚稱曰公周天子之威既可以烹大國之君而亡<lb/>
忌豈容其不請諡乎陳起胡公申公世世諡公或曰陳<lb/>
王者之後得諡為公然春秋止書陳侯不曰陳公也鄭<lb/>
止伯爵桓公卒于未東遷之前當時禮樂征伐尚自天<lb/>
子出何得不請諡而亦諡曰公乎然則死而諡公者乃<lb/>
公侯伯子男之通稱矣桓侯之稱侯何也曰傳失之也<lb/>
晉仇何以稱文侯曰晉自唐叔而後世世稱侯至武公<lb/>
而始諡公也則命文侯而不曰公者仍其稱也<lb/>
<pb n="5b"/>　　　葬我君桓公<lb/>
弑不書葬葬我君桓公譏荘公之忘父讐也傳曰讐在<lb/>
外者舛也<lb/>
　附録<lb/>
　宋督弑君左氏曰君子以督為有無君之心而後動<lb/>
　于惡故先書弑其君取郜大鼎于宋納于太廟左氏<lb/>
　曰君人者将昭徳塞違以臨照百官而置其賂器于<lb/>
　太廟其又何誅焉國家之敗由官邪也官之失徳寵<lb/>
<pb n="6a"/>　賂章也聖人復起不易斯言矣<lb/>
　榖梁以為桓不書王書王為正宋公與夷曹伯終生<lb/>
　之卒又以為孔父父字也不名孔子為祖諱也皆曲<lb/>
　説也<lb/>
　宰渠伯糾公羊以為下大夫非也<lb/>
　蔡人殺陳佗討弑君也公榖以為佗淫于蔡蔡人不<lb/>
　知其為陳君也而殺之舛矣<lb/>
　焚咸丘魯地也書焚譏掩羣也公榖以為邾婁之邑<lb/>
<pb n="6b"/>　非也<lb/>
　宋人執鄭祭仲榖梁曰宋公稱人貶之也胡氏曰祭<lb/>
　仲不名命大夫也曰執責祭仲也得其㫖矣公羊以<lb/>
　為賢祭仲為知權何居且自反經合道為權之説出<lb/>
　而世儒始有决裂名檢以濟其私者<lb/>
　突不書鄭突不當有鄭也忽書鄭忽當有鄭也當有<lb/>
　鄭而名之何失國之辭也知突不當有鄭則庶孽不<lb/>
　可萌奪嫡之心知忽以失國而書名則人君不可不<lb/>
<pb n="7a"/>　自强于為善<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="7b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋質疑卷二<lb/>
</p>

  </div>
            <div>
<head>春秋質疑卷三</head> <lb/>
    <p>
<pb n="1a"/>欽定四庫全書<lb/>
　春秋質疑卷三<lb/>
　　　　　　　　　　　明　楊于庭　撰<lb/>
　　荘公<lb/>
　　　不書即位<lb/>
父仇未報正人子枕戈嘗膽之時而荘公且訑訑焉為<lb/>
之主王姬為之伐同姓為之狩于禚其忘親事仇亦已<lb/>
甚矣削不書即位譏之也胡氏以為内無所承上不請<lb/>
<pb n="1b"/>命者迂也<lb/>
　　　紀季以酅入于齊　紀叔姬歸于酅　紀叔姬<lb/>
　　　　卒<lb/>
有紀季以酅入于齊而後紀叔姬可歸于酅何者五廟<lb/>
在也微紀季則宗廟毁矣叔姬安歸乎以是知季之于<lb/>
祖禰也孝于姑姊妹及酅人也仁于利害存亡之際也<lb/>
智特書字嘉之也非但亡貶而已春秋卒内女皆諸侯<lb/>
之夫人也叔姬非夫人特伯姬之媵妾耳而仗節守義<lb/>
<pb n="2a"/>不以國亡虧婦道故聖人筆之于經以愧天下後世之<lb/>
為人臣妾而有二心者紀已亡矣而書紀叔姬叔姬固<lb/>
紀之叔姬也朱子作綱目韓已亡而張良書韓人晉已<lb/>
亡而陶潜書晉徴士得春秋之遺意矣<lb/>
　　　紀侯大去其國　齊侯葬紀伯姬<lb/>
紀侯大去其國憫之也善之也何憫乎紀小而逼于齊<lb/>
齊大而暴于是乎紀季姜歸于京師盖藉庇于天子矣<lb/>
而天子不能庇紀侯來朝公㑹紀侯于成盖求援于魯<lb/>
<pb n="2b"/>矣而魯辭不能公㑹紀侯鄭伯及齊侯宋公衞侯燕人<lb/>
戰盖嘗連三國之兵以抗之矣而齊不可以兵恐公㑹<lb/>
齊侯紀侯盟于黄盖嘗徼恵魯侯以好㑹矣而齊不可<lb/>
以好求則為紀侯者所謂亦莫如之何也不得已使其<lb/>
弟以酅入于齊以存五廟而已則委而去之并土地人<lb/>
民儀章器物之屬而棄之如敝屣則其情誠迫而其志<lb/>
誠可悲矣是以聖人存其爵而不書其名以是為善之<lb/>
也不然失國不返一州實耳實何以名又削其爵乎胡<lb/>
<pb n="3a"/>氏以為異于太王之去豳而不知太王國于邊方空濶<lb/>
之境雖經屢徙尚可立國春秋之世尺地一民莫不有<lb/>
主紀侯徙将安之執此以責紀侯則又泥矣上書紀侯<lb/>
大去其國而下書齊侯葬紀伯姬正所謂不沒其實甚<lb/>
齊侯之暴于逼紀也閔公弑書公薨而下書夫人姜氏<lb/>
孫于齊公子慶父出奔莒聖人之書法類如此至如葬<lb/>
紀伯姬則所謂不能三年之喪而緦小功之察胡氏譏<lb/>
之備矣<lb/>
<pb n="3b"/>　　　齊人取子糾殺之<lb/>
糾稱子胡氏以為不當殺也甚齊桓也然則魯無貶乎<lb/>
榖梁曰言取病内也猶曰取其子糾而殺之云爾以千<lb/>
乗之魯而不能存子糾以是為公病矣<lb/>
　　　同盟于幽<lb/>
許男男也而叙于滑伯滕子之上可見春秋以强弱大<lb/>
小為班不復知有先王之爵矣聖人因而書之盖傷之<lb/>
也又况滕子稱子距朝桓者已三十餘年何得以一事<lb/>
<pb n="4a"/>之失而誅及其子孫乎後倣此<lb/>
　　　郭公<lb/>
郭公何曰甲戌己丑陳侯鮑卒及夏五郭公見聖人之<lb/>
闕疑也必以郭公為郭亡而膚引齊桓公問父老之説<lb/>
非余所敢知也<lb/>
　　　齊人伐衞衞人及齊人戰衞人敗績<lb/>
齊稱人貶之也以王命伐衞正也取賂而還非伯討矣<lb/>
故貶而稱人胡氏以為将卑師少者非也<lb/>
<pb n="4b"/>　　　公子牙卒<lb/>
三傳及胡氏皆以為季友酖之也不書刺善季友也疑<lb/>
者曰公子牙慶父之母弟也慶父欲為亂而牙先以病<lb/>
卒天存魯也夫子雖為魯喜而經無異詞乃皆以為季<lb/>
子之酖夫季子不能誅慶父子弑君之後安能以叔牙<lb/>
一言之失而遽酖之乎若疑其後為叔孫則慶父縊死<lb/>
後亦有後况春秋弑君之賊如齊殺無知而其後有仲<lb/>
孫湫宋殺華督而其後有華耦華喜陳殺夏徴舒而其<lb/>
<pb n="5a"/>後有夏齧夏區夫豈皆飲酖而許立者吾姑存疑焉<lb/>
　附録<lb/>
　紀侯大去其國公羊曰不言滅為齊襄公諱也何諱<lb/>
　乎復讐也何讐乎紀侯譛哀公烹乎周九世矣九世<lb/>
　可以復讐乎雖百世可也余曰不然季文子欲逐公<lb/>
　孫歸父也臧宣叔怒曰當其時弗能治也後之人何<lb/>
　罪先王之罰罪人不孥九世而以讐報非矣<lb/>
　糾不係之齊不當立也榖梁以為當可納而不納齊<lb/>
<pb n="5b"/>　變而後伐故惡内也非也<lb/>
　宋萬弑君胡氏曰太宰督亦死于閔公之難而不書<lb/>
　身有罪也是也恵伯死于子惡之難而亦削而不書<lb/>
　非君命也非也子惡不書弑為國諱也既諱子惡則<lb/>
　不得不併恵伯諱之矣恵伯何譏焉<lb/>
　鬻拳兵諫目為愛君陋哉左氏之見也自此說一倡<lb/>
　而後世有興晉陽之甲以除君側之惡而託之乎忠<lb/>
　者<lb/>
<pb n="6a"/>　君舉必書書而不法後嗣何觀曹劌之諫如齊觀社<lb/>
　也儉徳之共也侈惡之大也先君有共徳而君納之<lb/>
　大惡無乃不可乎御孫之諫刻桓宫桷也男贄玉帛<lb/>
　禽鳥女贄不過榛栗棗脩男女同贄是無别也御孫<lb/>
　之諫宗婦覿用幣也左氏備矣<lb/>
　曹覊出奔陳赤歸于曹與郭公上下不相蒙也公榖<lb/>
　以為赤即郭公謬哉論也以曹殺其大夫而不名為<lb/>
　曹覊諱則又舛矣<lb/>
<pb n="6b"/>　大夫如他國未有書所為者曰公子友如陳葬原仲<lb/>
　譏私交也公榖以為避公子慶父公子牙之難故有<lb/>
　所託而如陳謬也<lb/>
　紀叔姬一亡國婦耳歸于酅書卒書葬書紀侯失國<lb/>
　猶書大去其國而不名也齊襄公逐人之國夷人之<lb/>
　社稷亦云暴矣而内亂禽獸行書㑹書享屢見于經<lb/>
　南山載驅詩又屢刺焉其後卒死無知之手比之紀<lb/>
　侯紀叔姬所得孰多則信乎齊景公之富不如夷齊<lb/>
<pb n="7a"/>　之貧也<lb/>
　一年而三築臺甚之也繼書冬不雨以是為無閔民<lb/>
　之心矣<lb/>
　<lb/>
　<lb/>
　<lb/>
　<lb/>
　<lb/>
<pb n="7b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋質疑卷三<lb/>
</p>

  </div>
            <div>
<head>春秋質疑卷四</head> <lb/>
    <p>
<pb n="1a"/>欽定四庫全書<lb/>
　春秋質疑卷四<lb/>
　　　　　　　　　　　明　楊于庭　撰<lb/>
　　閔公<lb/>
　　　不書即位<lb/>
公榖以為繼弑君者是也必以為内無所承上不請命<lb/>
者則胡氏之迂也<lb/>
　　　齊仲孫來<lb/>
<pb n="1b"/>仲孫不名嘉之也何嘉乎齊桓乗魯亂有窺魯之心而<lb/>
仲孫勸以務寧魯難親有禮聖人以是為能存魯也故<lb/>
嘉之下文所謂齊髙子來盟即此意也不書使嘉其存<lb/>
魯也若以書來為交譏則髙子來盟何以為美乎既譏<lb/>
之必名之矣<lb/>
　附録<lb/>
　齊仲孫來仲孫湫也公羊以為即公子慶父何居<lb/>
　公子頑通于宣姜詩所為刺鶉之奔奔墻有茨也夫<lb/>
<pb n="2a"/>　以庶子而通其嫡母此何等事也而人可强使之者<lb/>
　乎又豈有身為君夫人母儀一國而人可强使與子<lb/>
　姦者乎左氏曰初恵公之即位也少齊人使昭伯烝<lb/>
　于宣姜不可强之生齊子戴公文公宋桓夫人許穆<lb/>
　夫人則齊東野人之語也<lb/>
　<lb/>
　<lb/>
　<lb/>
<pb n="2b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋質疑卷四<lb/>
</p>

  </div>
            <div>
<head>春秋質疑卷五</head> <lb/>
    <p>
<pb n="1a"/>欽定四庫全書<lb/>
　春秋質疑卷五<lb/>
　　　　　　　　　　　明　楊于庭　撰<lb/>
　　僖公<lb/>
　　　不書即位<lb/>
公榖以為繼弑君者是也胡氏以為内無所承上不請<lb/>
命迂也<lb/>
　　　季友敗莒師于酈<lb/>
<pb n="1b"/>檉之㑹返席未安也而即襲敗邾人之歸師曲在我矣<lb/>
故書曰公敗邾師于偃至如慶父弑君天下之惡一也<lb/>
莒不以為罪而受之至是而復伐我以求賂此所謂敵<lb/>
加于己不得已而應之者尚可以敗之者為罪乎曰敗<lb/>
莒師于酈獲莒挐嘉獲之也此與公敗邾師于偃所謂<lb/>
美惡不嫌同辭胡氏以為詐謀擒其主将誤矣<lb/>
　　　夫人姜氏薨于夷齊人以歸　葬我小君哀姜<lb/>
哀姜與弑二君胡氏以為齊人殺之可也以尸歸魯不<lb/>
<pb n="2a"/>可也既歸于魯則子無絶母之義不得不以小君葬之<lb/>
矣余謂哀姜之事與文姜異文姜雖與聞乎弑而諸侯<lb/>
未聞有討之者荘公親其子也父薨之後又二十有二<lb/>
年而後薨則雖欲不以小君之禮葬之不可得矣哀姜<lb/>
奔邾不還義與廟絶齊侯召而殺之于夷諸侯亡不聞者<lb/>
僖公雖厚于嫡母取而葬之足矣何必隆之以小君之<lb/>
禮而祔食于太廟乎故經書齊人以歸譏齊也葬我小<lb/>
君哀姜譏魯也唐張柬之討武氏之亂先儒謂宜執武<lb/>
<pb n="2b"/>后于太廟數其罪而賜之死余嘗非之以為中宗親其<lb/>
子而五王又中宗之臣此荘公所不得貶文姜者也然<lb/>
繇斯以談亦足以證葬我小君哀姜者之為過矣<lb/>
　　　侵蔡蔡潰遂伐楚<lb/>
胡氏曰書遂伐楚譏専也謂不請命于天子也伯主之<lb/>
専久矣若以為譏則召陵盟楚何者而非専乎然則書<lb/>
遂者何也大桓公之伐楚也蔡黨于楚因其嫁蕩舟之<lb/>
姬之釁而合諸侯以侵之蔡潰而楚已披其黨矣于是<lb/>
<pb n="3a"/>遂聲楚罪而致伐焉所謂以小為大有名之師也故春<lb/>
秋大之至其不請命于天子則桓之所以止于桓而仲<lb/>
尼之徒之所不道也<lb/>
　　　許男新臣卒<lb/>
卒許男常事爾以為不卒于師于㑹而亟歸為不知命<lb/>
則臆説也<lb/>
　　　晉人執虞公<lb/>
傳曰不書滅不與滅也其曰晉人執之者猶衆執獨夫<lb/>
<pb n="3b"/>云耳然則晉無貶乎先王之制班爵有等晉以侯而執<lb/>
天子之上公而天子不能討方伯不能詰故削而稱人<lb/>
諱之也盂之㑹楚以子執公則諱國韓之戰秦以伯獲<lb/>
侯則諱人棐林之役趙盾以大夫㑹諸侯則諱之曰師<lb/>
其意逺矣<lb/>
　　　禘于太廟用致夫人<lb/>
用致夫人如史記夜致王夫人之致盖已死者左氏曰<lb/>
哀姜近之削姓氏貶之也以其與聞乎弑而不宜祔食<lb/>
<pb n="4a"/>于先公也若曰成風則成風薨于文公之四年此時尚<lb/>
亡恙縦立以為夫人何曰用致<lb/>
　　　齊侯小白卒　葬齊桓公<lb/>
入春秋而王室之衰甚矣然而桓王伐鄭則三國従之<lb/>
四國伐衞納朔則王人子突救之雖不得盡行其志而<lb/>
餘威猶存也宰咺之賵凡伯南季宰紏仍叔子之聘榮<lb/>
叔之錫以魯一國觀之則所以羈縻天下者可知是諸<lb/>
侯猶藉王命以為重也則天子之于諸侯猶未截然扞<lb/>
<pb n="4b"/>格苟有能興之者猶足與為政于天下也使齊桓毅然<lb/>
舉太公之履以修周召共和之舊修朝覲聘問之禮為<lb/>
諸侯倡侵伐盟㑹必歸命于天子然後扶控大小庶邦<lb/>
以問罪于天下如宋萬魯慶父之弑逆則誅之諸侯有<lb/>
自相侵伐者則討之捍戎于曹攘狄于衛因以責貢于<lb/>
楚天下有不翕然尊周者乎顧乃强摟諸侯而盟之入<lb/>
春秋未有書滅者有之自桓公始一曰齊師滅譚再曰<lb/>
齊人滅遂以誅其首創滅國之罪而至于齊人殱于遂<lb/>
<pb n="5a"/>則直書之以志天道之好還他如伐衞而取賂侵陳而<lb/>
書人執轅濤塗與次匡救徐之事種種皆聖人所不與<lb/>
其伐楚也不敢斥其僣王而第舉包茅不入之小者昭<lb/>
王不返尤為無謂豈非以自反不縮而然乎身死蟲出<lb/>
至于九月而後葬其徳之入人淺矣仲尼之徒無道桓<lb/>
文之事者以此<lb/>
　　　邾人執鄫子用之<lb/>
用鄫子者伯主之虐而書邾人惡邾子之為伯主使也<lb/>
<pb n="5b"/>春秋之法罰并其黨則為惡者懼矣<lb/>
　　　冬㑹陳人蔡人楚人鄭人盟于齊<lb/>
沒公不書者何曰罪魯之首于帥中國以㑹楚也魯周<lb/>
公之後列國之望也齊桓北杏之㑹不得魯則諸侯不<lb/>
親楚頵薄之盟不得魯則宋公不釋魯之為天下重久<lb/>
矣荘二十八年秋荆伐鄭公㑹齊人宋人救鄭齊宋師<lb/>
少将卑而公親㑹善公之事霸謹也謹于事霸者謹于<lb/>
尊中國也今桓公甫沒而首帥中國以盟楚使其後楚<lb/>
<pb n="6a"/>得執宋公而遂列位陳蔡之上非此㑹階之乎至公子<lb/>
遂如楚乞師公以楚師伐齊取榖則興戎召祸為惡已<lb/>
甚雖欲諱之而不可得矣<lb/>
　　　宋公兹父卒<lb/>
宋襄公卒傷于泓故也不書葬傷中國也宋先代之後<lb/>
爵上公繼齊桓為諸侯盟主而楚以蠻夷執之于㑹又<lb/>
親集刅于其股卒以傷死而諸侯不能救也不亦傷乎<lb/>
春秋有弱其君而不葬者如滕侯宿男之類而魯宋匹<lb/>
<pb n="6b"/>敵僖公又曽盟于薄釋宋公則决非恝然于襄公之葬<lb/>
而不使使者其為傷中國亡疑也<lb/>
　　　天王出居于鄭<lb/>
天王出既赴告于魯則其入魯未有不知之者也然而<lb/>
不書者何也削之也何削乎削晉文公之納王也何削<lb/>
乎納王納王臣子之常分也而文公振振然矜之于是<lb/>
乎請隧而不與也則又多受田于周至于俘天子之親<lb/>
姻而不顧故仲尼以為不足書也<lb/>
<pb n="7a"/>　　　公㑹諸侯盟于宋<lb/>
不曰㑹楚子而曰㑹諸侯諱之也何諱乎存中國也<lb/>
　　　執曹伯　執衞侯　圍鄭<lb/>
甚矣二伯之忮也以不禮而滅譚以不至而滅遂以一<lb/>
語不協而執轅濤塗伐陳侵陳者齊桓也以觀駢脅而<lb/>
執曹伯畀宋人以不假道而執衞侯使酖之以不禮而<lb/>
圍鄭者晉文也甚矣其忮也宋藝祖有言塵埃中可識<lb/>
天子宰相則人皆物色之矣此王者之量王者之言也<lb/>
<pb n="7b"/>　　　盟翟泉<lb/>
沒公而人列國之卿左氏以為卿㑹公侯胡氏以為盟<lb/>
王子虎余曰兼之也盟處父荀庚孫良夫郤犨者皆沒<lb/>
公則左氏之説何可少也<lb/>
　　　晉侯重耳卒<lb/>
請隧召王盟王子虎齊桓之所不敢為也伐曹衞致楚<lb/>
已私許之復以怒之齊桓之所不屑為也一戰勝楚遂<lb/>
主夏盟八年之間威加天下齊桓之所不能為也以故<lb/>
<pb n="8a"/>其効彌速道彌卑功彌髙事彌譎矣雖然桓公沒而國<lb/>
大亂晉為盟主百有餘年何也齊桓内嬖如夫人者六<lb/>
五公子争而晉文之齊姜賢杜祁文賢以君故讓偪姞<lb/>
而上之以狄故讓季隗而已次之其家法勝也齊孝庸<lb/>
駑盟楚于國伐宋伐魯失其據矣晉襄之略不減于文<lb/>
既退三强諸侯畏服靈成景厲代争諸侯悼公蕭魚㡬<lb/>
于王道其嗣述勝也管仲死齊無人焉晉則狐偃趙衰<lb/>
先軫隨㑹郤缺欒書韓厥知罃魏絳之徒代不乏人師<lb/>
<pb n="8b"/>武臣力其謀臣勝也晉大于齊諸侯畏之兼斯三者欲<lb/>
無霸得乎<lb/>
　附録<lb/>
　齊為伯討哀姜是也惜乎其不能討慶父耳左氏以<lb/>
　為已甚榖梁以為諱殺同姓非也<lb/>
　齊起臨淄距江黄二千餘里而楚不過八九百里楚<lb/>
　悉師方城之外以伐江黄齊救未至而國已斃矣盟<lb/>
　于貫㑹于陽榖説者皆善齊桓掎角以制楚然嘗考<lb/>
<pb n="9a"/>　管仲之言曰江黄逺齊而近楚若伐而不能救則無<lb/>
　以宗諸侯矣桓公不聴其後楚人卒滅黄滅江而中<lb/>
　國末如之何也使王者處此則必修文徳以來之不<lb/>
　至好大喜功而貽禍與國矣<lb/>
　許男卒劉敞引檀弓曰國君即位而為椑嵗一漆之<lb/>
　以是知死者古人之所不諱所謂生寄也死歸也漢<lb/>
　世猶有古意賈誼上文帝書曰萬嵗之後傳之老母<lb/>
　弱子将使不寧嗚呼于今亦罕矣雖然今制上即位<lb/>
<pb n="9b"/>　即營山陵亦即位而為椑意也<lb/>
　楚伐許許男面縛銜璧大夫衰絰士輿櫬楚子問諸<lb/>
　逢伯對曰武王克殷微子唘如是武王親釋其縛受<lb/>
　其璧而袚之焚其櫬禮而歸之有諸乎曰否好事者<lb/>
　為之也按尚書微子若曰我其發出狂吾家耄遜于<lb/>
　荒今爾無指告予顛隮若之何其父師若曰商其淪<lb/>
喪我㒺為臣僕詔王子出迪我舊云刻子王子弗出<lb/>
　我乃顛隮自靖人自獻于先王我不顧行遯盖微子<lb/>
<pb n="10a"/>　痛紂将亡已欲與家耄遜遯矣箕子然之以為商固<lb/>
　将亡我等無為異國臣僕之理而其勢又不能久居<lb/>
　于位盖昔日我以王子賢而長請立之紂忌之久矣<lb/>
　今若不去是我前日之言適害子也為王子計唯有<lb/>
　出遯荒野以全宗祀無至顛躋我則當死職而不顧<lb/>
　行遯也盖微子之去不過出遯在野避紂亂豈有抱<lb/>
　祭器而奔周如太史公所云乎祭器藏在太廟微子<lb/>
　安得抱之而奔審爾是春秋所書盗竊寳玉大弓之<lb/>
<pb n="10b"/>　類何以稱仁武王克殷釋囚封墓之外不聞所以處<lb/>
　微子者或以其遯野求之不獲及武庚誅而卒求得<lb/>
　之始封之于宋耳且武王討紂之罪何與微子而面<lb/>
　縛輿櫬耶左氏浮誇此其騐矣<lb/>
　沙鹿崩梁山崩不係之晉天下之辭也<lb/>
　卜筮聖人所以定猶豫自古記之然嘗考之左氏筮<lb/>
　敬仲也曰此其代陳有國乎不在此在異國非此其<lb/>
　身在其子孫可也必以為姜姓也太岳之後物無兩<lb/>
<pb n="11a"/>　大則牽合矣占嫁伯姬也曰士刲羊亦無衁也女承<lb/>
　筐亦無貺也西隣責言不可償也可也必以為姪其<lb/>
　従姑六年其逋明年其死于髙梁之墟則附㑹矣<lb/>
　滅項魯滅之也公穀以為齊滅非也<lb/>
　衞伐邢左氏曰于是衞大旱甯荘子曰天其欲使衞<lb/>
　討邢乎師興而雨此附㑹之説也何者仲尼即天也<lb/>
　仲尼不與衞滅邢而斥名燬以是知天不與也<lb/>
　公羊多紕其曰獻㨗不言宋為公子目夷諱也又曰<lb/>
<pb n="11b"/>　泓之戰文王之師不過是也皆紕之紕者也<lb/>
　鄧祁侯不殺楚文王楚卒滅鄧楚成王不殺晉重耳<lb/>
　晉卒敗楚然則三甥子玉之言是乎以楚之强而鄧<lb/>
　殺其君其勢未有晏然而已者即殺重耳晉其無君<lb/>
　乎楚子重耳死天下之為楚子重耳者何可盡殺也<lb/>
　三甥子玉不勸其君以修徳自强而區區殺其所忌<lb/>
　亦未矣<lb/>
　齊人伐我北鄙公使展喜犒師受命于栁下恵于是<lb/>
<pb n="12a"/>　栁下恵不知其年然業已為魯人所推重矣自此距<lb/>
　㑹于商任而孔子生之嵗八十有三年孔子長而交<lb/>
　于四方則距栁下恵盖百餘年也孔子安得與栁下<lb/>
　恵為友而盜跖又安得侮孔子哉荘周載盜跖篇余<lb/>
　以為此非荘子之言也後人偽為之也<lb/>
　楚殺子玉説者以為晉再勝而楚再敗也然而敗軍<lb/>
　之将于法應誅楚所以抗衡中國狎主齊盟者以此<lb/>
　故城濮一敗即殺子玉泜水一退即殺子上鄢陵一<lb/>
<pb n="12b"/>　戰即殺子反屬國一叛即殺子辛國猶有章也栢舉<lb/>
　喪師囊瓦奔鄭楚不能致辟焉而國浸以弱矣<lb/>
　<lb/>
　<lb/>
　<lb/>
　<lb/>
　<lb/>
　春秋質疑卷五<lb/>
</p>

  </div>
            <div>
<head>春秋質疑卷六</head> <lb/>
    <p>
<pb n="1a"/>欽定四庫全書<lb/>
　春秋質疑卷六<lb/>
　　　　　　　　　　　明　楊于庭　撰<lb/>
　　文公<lb/>
　　　公即位<lb/>
按周書顧命四月乙丑成王崩宰臣太保即于是日命<lb/>
仲桓南官毛俾爰齊侯吕伋以二干戈虎賁百人逆王<lb/>
世子釗于南門之外延入翼室宅憂為天下主由是而<lb/>
<pb n="1b"/>觀君薨嗣君即位豈有曠至月日之外者哉今考春秋<lb/>
書公即位者獨昭公客死而定公嗣位在半年之後此<lb/>
意如無君不可以為訓不必論至如十一月隠公弑正<lb/>
月桓公即位曠二月十二月僖公薨正月文公即位曠<lb/>
一月二月文公薨十月子卒正月宣公即位曠三月十<lb/>
月宣公薨正月成公即位曠四月八月成公薨正月襄<lb/>
公即位曠六月六月襄公薨九月子野卒正月昭公即<lb/>
位曠五月五月定公薨正月哀公即位曠十月夫桓之<lb/>
<pb n="2a"/>繼隠宣之繼文猶為國有難也其餘皆父子繼體國家<lb/>
無事而或曠五月六月甚至十月而後立君天下有是<lb/>
事乎故曰國君已即位于初䘮逾年改元而書即位者<lb/>
乃行告廟臨羣臣之禮亦如近日以明年為元年之例<lb/>
非實至是而始即位也雖然以是考之而益知隠荘閔<lb/>
僖之不書即位胡氏以為不請命于天子者謬矣何以<lb/>
明其然也文公元年春王正月公即位越四月天王使毛<lb/>
伯來錫公命榖梁曰禮有受命無來錫命錫命非禮也夫<lb/>
<pb n="2b"/>文公錫命于即位之後則其即位也亦何嘗請命于天<lb/>
子哉而何以獨苛責隠荘閔僖四公也然則隠公不書<lb/>
即位信為成先君之惡而遂其邪而荘公之為忘父仇<lb/>
閔僖之為繼弑君審矣<lb/>
　　　王子虎卒<lb/>
卒王子虎左傳以為同盟是也公榖謂即㑹葬之叔服<lb/>
而胡氏信之然按傳王子虎卒于文三年越十四年有<lb/>
星孛于北斗叔服尚占宋齊晉之君皆死亂何得以王<lb/>
<pb n="3a"/>子虎即叔服耶胡氏既引叔服之言以傳星孛北斗而<lb/>
復傳王子虎為叔服則其人已死久矣其舛錯不倫抑<lb/>
又甚矣<lb/>
　　　晉殺其大夫陽處父<lb/>
處父無譏乎檀弓趙文子曰行并植于晉國不沒其身<lb/>
其智不足稱也<lb/>
　　　公㑹諸侯晉大夫盟于扈<lb/>
諸侯不叙以為不足叙也大夫不名志其専也義不在<lb/>
<pb n="3b"/>于公之後至也胡傳未合<lb/>
　　　公孫敖卒于齊齊人歸公孫敖之喪<lb/>
胡氏曰公孫敖之行醜矣出奔他國其卒與喪歸皆書<lb/>
于策者以文伯恵叔二子之哀誠無已也余謂不然凡<lb/>
為人子苟非悖逆之極未有不用情于父母者孔子作<lb/>
春秋以公天下而豈區區私一文伯恵叔哉班固酷吏<lb/>
𫝊因張安世子孫貴盛遂恕張湯世儒猶且詆之何况<lb/>
聖人筆則筆削則削莫尊于天子而王不稱天莫貴于<lb/>
<pb n="4a"/>本國之君而沒公不書于冊豈以一文伯恵叔而遂紀<lb/>
其不肖之父大書特書不一書也然則何居曰譏其寵<lb/>
有罪焉耳慶父弑二君負覆載不容之罪于法不當置<lb/>
後寵其子公孫敖以為卿固已頗矣敖又不肖聘于京<lb/>
師不至而復而奔莒従已氏焉此不謂之世濟其惡而<lb/>
三尺所必誅者哉為之置嗣為之殯而葬之賞斯僣矣<lb/>
鄭子晳將死子産使吏數其三罪及其死也尸諸周氏<lb/>
之衢加木焉公孫敖昆弟争室事與黒均而其棄君命<lb/>
<pb n="4b"/>而出奔甚于黑之使太史書七子魯不惟不能討又従<lb/>
而厚之豈非以季孫叔孫之聲勢相倚也而為之主乎<lb/>
春秋譏之以著政逮于大夫之漸其所以垂戒後世者<lb/>
詳且切矣<lb/>
　　　子卒　夫人姜氏歸于齊　季孫行父如齊<lb/>
子卒而繼之以夫人姜氏歸于齊明子弑而母大歸也<lb/>
天繼之以季孫行父如齊明季孫之與聞乎弑而為之<lb/>
求援于齊也當是時行父為上卿當國倘仲遂有慶父<lb/>
<pb n="5a"/>之逆而行父懐季友之忠則惡及視兄弟未必駢首而<lb/>
死于仲遂之手而宣公亦未必立矣身執國政而坐視<lb/>
亞卿之弑君是尚可以言忠乎他日逐歸父也行父言<lb/>
于朝曰使我殺適立庶仲也夫則今日之弑非行父主<lb/>
之而誰也或曰行父賢大夫子蔽獄于行父不亦苛乎<lb/>
曰鄭子公本謀弑其君子家不可已懼而従之然春秋<lb/>
直書公子歸生弑其君而不少貰則殺惡及視即蔽獄<lb/>
于行父焉可也曰然則公子遂可逭乎曰弑君之人此<lb/>
<pb n="5b"/>不待貶斥而自見者也<lb/>
　　　莒弑其君庶其<lb/>
稱國以弑絶之也太子僕帥國人以弑父又以其寳玉<lb/>
來奔此惡而絶之也<lb/>
　附錄<lb/>
　晉侯伐衛衛人謀之陳陳侯曰更伐之我辭之衛孔逹<lb/>
　帥師伐晉左氏曰君子以為古古者越國而謀夫越<lb/>
　國而謀古矣不勸之以解怨謝過于大國而亟競于<lb/>
<pb n="6a"/>　兵可乎無損于晉而多搆怨焉何益<lb/>
　春秋子弑父者三楚世子商臣弑其君頵蔡世子般<lb/>
　弑其君固許世子止弑其君買此自開闢以來所未<lb/>
　有也其後宋劭楊廣更千百年而僅見然頵欲黜商<lb/>
　臣而立其弟謀及江芊固淫于般婦義隆欲殺劭隋<lb/>
　文欲廢廣其處心積慮有自來矣許止止于不嘗藥<lb/>
　而聖人誅之比于商臣般而不貰不亦傷乎語曰為<lb/>
　人臣子而不通春秋之義者必陷簒逆誅死之罪則<lb/>
<pb n="6b"/>　許止之謂矣然其究也止哭泣而死般為楚䖍所誘<lb/>
　殺宋人誅劭隋人弑廣獨商臣戰勝諸侯與晉争霸<lb/>
　享國十有二年以善歿子孫世有楚凡此皆天道之<lb/>
　不可知者<lb/>
　逆婦姜于齊左以為卿不行公以為娶乎大夫榖以<lb/>
　為成婦于齊何居曰惡其忘哀而婚爾<lb/>
　僑如長狄防風氏遺種斷其首而載之眉見于軾孔<lb/>
　子曰防風氏身横九畝長之至也僬僥氏長三尺短<lb/>
<pb n="7a"/>　之至也魯大夫季文子秃聘于齊齊侯使秃者御之<lb/>
　臧武仲短狐駘之敗國人歌之曰侏儒侏儒使我敗<lb/>
　于邾<lb/>
　齊人執單伯逆王命也執子叔姬無禮于君母也公<lb/>
　榖謂單伯淫于子叔姬文致之詞也<lb/>
　季文子使晉而求遭喪之禮以行可謂三思矣東門<lb/>
　遂殺嫡立庶而已為之求援于齊何不思之甚乎莒<lb/>
　僕以珠玉來奔逐而出諸境公問其故對曰先大夫<lb/>
<pb n="7b"/>　臧文仲教行父事君之禮曰見無禮于君父者誅之<lb/>
　如鷹鸇之逐雀也嗚呼無禮于君父孰有大于殺惡<lb/>
　及視者哉已不能討而又與謀焉則何辭以逐莒僕<lb/>
　語曰無瑕者而後可以指人行父愧色矣<lb/>
　<lb/>
　<lb/>
　<lb/>
　春秋質疑卷六<lb/>
</p>

  </div>
            <div>
<head>春秋質疑卷七</head> <lb/>
    <p>
<pb n="1a"/>欽定四庫全書<lb/>
　春秋質疑卷七<lb/>
　　　　　　　　　　　　明　楊于庭　撰<lb/>
　　宣公<lb/>
　　　陳殺其大夫洩冶<lb/>
左氏曰孔子曰詩云民之多辟無自立辟其洩冶之謂<lb/>
乎余曰是非孔子之言也非之非者也胡氏曰冶雖効<lb/>
忠其猶在宋子哀魯叔肸之後乎方諸比干自靖自獻<lb/>
<pb n="1b"/>于先王則未可同日語也余曰亦非也人臣食人之禄<lb/>
則當忠人之事目視其君之昏而噤不一語其若臣子<lb/>
之義何孔子曰危邦不入解者曰仕危邦者無可去之<lb/>
義在外則不入可也洩冶既仕危邦自當授命若以宋<lb/>
子哀之去為是而于洩冶之死諌訾之是比干不得與<lb/>
微子並稱仁也率天下為人臣者視君之昏而遂恝然<lb/>
去之而不頋必胡氏之言夫<lb/>
　　　齊人歸我濟西田<lb/>
<pb n="2a"/>歸讙及闡書歸不書我此書我何公羊曰言我者未絶<lb/>
于我也未絶于我何魯宣弑逆以濟西之田賂齊以定<lb/>
其位而齊亦安然受之至是而君臣嵗時朝聘于齊齊<lb/>
人悦其順已也而來歸曰歸我濟西田田本我田我不<lb/>
得予之齊齊不得取之我也曰歸歸之不以其道與不<lb/>
以其道而致其歸皆春秋所不與也<lb/>
　　　晉殺其大夫先縠<lb/>
春秋書殺其大夫某者胡氏以為罪在上故不去其官<lb/>
<pb n="2b"/>然其中豈無可殺之罪如晉先都士縠箕鄭父之作亂<lb/>
楚宜申之弑君晉先縠之不用命召狄師者乎何以獨<lb/>
罪上也余意美惡不嫌同辭有罪無罪觀者當自得之<lb/>
耳<lb/>
　　　宋人及楚人平<lb/>
陳及楚平不書鄭及楚平不書書宋人及楚人平何曰<lb/>
以是為宋危之而又幸之也易子而食析骸而㸑宋之<lb/>
不亡者㡬希矣曰及者我及之也岌岌之辭也胡氏以<lb/>
<pb n="3a"/>為交貶楚之凌暴貶之可也宋方救亡之不暇不矜之<lb/>
而反貶之乎或曰惡詐也登子反之床而劫制之君子<lb/>
所不與也然則孔子微服而過宋非歟又曰惡専也私<lb/>
以其情告于子反而君不預知非人臣之義也泥乎泥<lb/>
乎失火之家豈暇先言大人而後救火乎况華元登子<lb/>
反之床而起之曰寡君使元則未嘗不禀白于君矣故<lb/>
余以為宋人及楚人平罪盟主及諸侯之不能救宋而<lb/>
宋不得已于楚也非貶宋也<lb/>
<pb n="3b"/>　附録<lb/>
　趙盾弑君孔子曰惜也越境乃免余以為此非孔子<lb/>
　之言也人臣無将将則必誅豈一越境可免于弑君<lb/>
　之惡乎<lb/>
　先王肇九州分五服要荒以外謂之四裔皆别其<lb/>
　疆索示以制防非獨異之也盖以内外之分不可<lb/>
　淆為後世慮至深逺也周室既衰藩籬盡撤無河山<lb/>
　而闌之以故時時為患即齊晉大國不免焉曰戎曰<lb/>
<pb n="4a"/>　山戎曰北戎曰姜戎曰茅戎曰陸渾之戎皆戎也曰<lb/>
　狄曰長狄曰赤狄曰白狄曰潞氏曰甲氏及留吁曰<lb/>
　廧咎如皆狄也夷曰淮夷蠻曰戎蠻子<lb/>
　楚荘之霸也宜哉若敖氏以反誅已而思子文之治<lb/>
　楚也使箴尹克黄復其所命之曰生仁矣哉優于漢<lb/>
　宣帝之遇霍氏矣<lb/>
　晉侯治兵于稷以畧狄土立黎侯而還黎侯無所倣<lb/>
　按衞風式微舊説以為黎侯失國而寓于衞其臣勸<lb/>
<pb n="4b"/>　之而作是詩也則狄之滅黎當在衞懿公為狄所滅<lb/>
　之前五十年于兹矣至是晉侯滅狄復立黎侯也<lb/>
　子反之不免也宜哉楚武王以來亡不以令尹為政<lb/>
　者子反為司馬下令尹一等矣圍宋之役華元登其<lb/>
　床而告之遂與之盟而退師是自為政也迄于鄢陵<lb/>
　令尹子重亡恙而子反執其兵柄于義何居傳曰二<lb/>
　卿相惡盖子重位在子反之上而政反自子反主之<lb/>
　此所以相軋而相傾也歟<lb/>
<pb n="5a"/>　王札子殺召伯毛伯下相殺也召伯毛伯不名大臣<lb/>
　也大臣而擅殺之以是謂天王為虛位也<lb/>
　取根牟取鄟取邿皆小國也内滅曰取諱也公羊以<lb/>
　為邾婁之邑何居<lb/>
　<lb/>
　<lb/>
　<lb/>
　<lb/>
<pb n="5b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋質疑卷七<lb/>
</p>

  </div>
            <div>
<head>春秋質疑卷八</head> <lb/>
    <p>
<pb n="1a"/>欽定四庫全書<lb/>
　春秋質疑卷八<lb/>
　　　　　　　　　　　明　楊于庭　撰<lb/>
　　成公<lb/>
　　　公即位<lb/>
公八年秋七月天子使召伯來賜公命則其即位也亦<lb/>
何嘗請命于天子哉隠荘閔僖何獨以為上不請命也<lb/>
　　　新宫災三日哭<lb/>
<pb n="1b"/>公榖曰新宫何宣公之宫也宣公則曷謂之新宫不忍<lb/>
言也災而三日哭禮也成公為無譏矣以為宫成而主<lb/>
未入宣公薨二十八月而尚未遷主則胡氏之臆説也<lb/>
　　　立武宫<lb/>
立武宫杜預以為魯人旌鞌之功作先君武公宫以告<lb/>
成事示後世是也邲之役潘黨勸楚子立武軍以無<lb/>
忘武功楚子曰武有七徳我無一焉何以示子孫其為<lb/>
先君宫告成事而已今魯之戰于鞌也忿兵也計其功<lb/>
<pb n="2a"/>則借人也借人之力以救其死若之何其旌之小國幸<lb/>
于大國而昭所獲焉以怒之亡之道也胡氏以宫廟有<lb/>
毁而無立而不著其旌鞌之功之不可則鶻突也<lb/>
　　　晉侯使韓穿來言汶陽之田歸之于齊<lb/>
惡晉失信也春秋之法曲在内則諱曲在外則不諱晉<lb/>
侯使韓穿来言汶陽之田歸之于齊曲不在我也<lb/>
　　　衞侯之弟黒背帥師侵陳<lb/>
黒背稱弟亦是因其事而書之耳仲尼以天自處胡氏<lb/>
<pb n="2b"/>謂齊侯之弟年生無知弑襄公黒背生公孫剽其後出<lb/>
衞侯衎而代之故聖人皆以為有寵愛之私而稱弟然<lb/>
其事在其子孫數十年之後而聖人逆探其事而貶其<lb/>
父于數十年之前必不然矣<lb/>
　　　晉立太子州蒲為君<lb/>
晉侯獳在也而子州蒲立為君以伐鄭春秋書曰公㑹<lb/>
晉侯齊侯宋公衞侯曹伯伐鄭而其下又書曰晉侯獳<lb/>
卒若二晉侯然者所謂父不父子不子而春秋所由作<lb/>
<pb n="3a"/>也則亦不待貶斥而惡自見矣<lb/>
　　　齊人來媵<lb/>
伯姬雖賢衞人晉人媵之禮也齊人媵之非禮也禮諸<lb/>
侯嫁女同姓媵之異姓則否又况二國來媵是一娶而<lb/>
九女也禮也三國媵則一娶而十有二女矣烏乎禮<lb/>
　　　負芻殺太子而自立<lb/>
負芻殺太子而自立則弑君也而春秋不書何也曰此<lb/>
與陳佗殺太子免而自立同罪皆因其不告而不書者<lb/>
<pb n="3b"/>也然而蔡人殺陳佗則予以討賊之義而晉侯執曹伯<lb/>
歸之京師則予其為伯討以是知春秋之誅亂臣賊子<lb/>
者至矣豈因其不告而遂沒之乎<lb/>
　　　仲嬰齊卒<lb/>
公榖胡氏曰嬰齊者公子遂之子公孫歸父之弟也歸<lb/>
父出奔齊魯人徐傷其無後也于是使嬰齊後之曰仲<lb/>
嬰齊亂昭穆也弟不可後兄也余曰何由知其非後襄<lb/>
仲乎習胡氏者曰禮孫以王父字為氏子不可以父字<lb/>
<pb n="4a"/>為氏故知仲嬰齊之必後歸父也余應之曰不然嬰齊<lb/>
以父字為氏此正所以譏魯也何以明其然也季孫行<lb/>
父公子友之子也于法當稱公孫今稱季孫者正以公<lb/>
子友之為季友而生而賜氏也襄仲亦生而賜氏而俾<lb/>
世其卿者故其卒曰仲遂其子歸父既奔而魯立其次<lb/>
子嬰齊以為遂後安得不稱仲嬰齊乎行父可以父字<lb/>
為氏而稱季孫嬰齊獨不可以父字為氏而稱仲乎然<lb/>
則何譏曰弑君之人而生賜之氏而世其卿則春秋之<lb/>
<pb n="4b"/>所不與也<lb/>
　　　㑹吳于鍾離<lb/>
㑹吳于鍾離于柤于向胡氏以為罪諸侯不敢與之敵<lb/>
者非也晉君方明諸侯方睦吳雖崛强何至諸侯不敢<lb/>
與之敵乎觀向之㑹呉告敗于晉晉士匄數吳之不徳<lb/>
也而退之則吳豈能有加于晉者聖人殊而外之以為<lb/>
吳蠻夷也僣王也召而與之㑹是吳就中國也其志可<lb/>
嘉也戚之㑹是也故進而稱人即而與之㑹是中國就<lb/>
<pb n="5a"/>吳也其漸不可長也鍾離柤向之㑹是也故抑而舉號<lb/>
所以謹内外之防者至矣<lb/>
　　　曹伯歸自京師<lb/>
胡氏以為譏天王之釋有罪者是也然當其時天王亦<lb/>
虛位耳晉不許之歸王敢歸曹伯乎曰曹伯歸自京師<lb/>
以為不宜釋而釋必有任其責者矣<lb/>
　　　刺公子偃<lb/>
殺無罪也穆姜之請逐二子而公不可也姜怒公子偃<lb/>
<pb n="5b"/>公子鉏趨過指之曰是皆君也公以一言之忮而遂甘<lb/>
心于偃君子以為周官三刺之法不如是矣或曰偃與<lb/>
謀也與謀之惡何如叔孫僑如之主謀乎逐僑如而不<lb/>
誅而顧誅其與謀之公子偃何居<lb/>
　　　晉弑其君州蒲<lb/>
稱國以弑外之也書身為元帥執其君而弑之以車一<lb/>
乗葬之于翼東門外而舉國之人莫以為非也則天地<lb/>
將滅亡矣聖人傷之故曰晉弑其君州蒲如莒弑其君<lb/>
<pb n="6a"/>庶其之例胡氏説何鶻突也<lb/>
　附錄<lb/>
　戎伐凡伯于楚丘以歸經明言戎伐矣而公榖以為<lb/>
　衞伐之王師敗績于茅戎經明言茅戎矣而公榖以<lb/>
　為晉敗之舛矣<lb/>
　鞌去齊五百里袁婁去齊五十里一戰而綿地五百<lb/>
　里逼與之盟其不盟于城下者㡬希齊既求成朝而<lb/>
　授玉忿亦可以紓矣郤克趨而進曰是行也為婦人<lb/>
<pb n="6b"/>　之笑客也甚矣其横也郤氏之無後也宜哉<lb/>
　衞遷于帝丘則書晉遷于新田則不書者何也衞書<lb/>
　遷志狄圍衞也不得已也晉之遷有所擇而圖之也<lb/>
　郯事吳晉士燮以諸侯之大夫伐郯以其事吳也是<lb/>
　時晉方使巫臣通吳以制楚而即與吳争郯尚謂之<lb/>
　好相識乎總之吳晉皆唯利是視者則亦不待黄池<lb/>
　之役而争為盟主矣<lb/>
　左傳成十六年夏四月滕文公卒盖昭公之子成公<lb/>
<pb n="7a"/>　之父也自此距戰國二百年而滕文公問三年之喪<lb/>
　及井地于孟子是滕有兩文公矣衞州吁有寵于父<lb/>
　荘公左氏曰荘公娶于齊東宫得臣之妹曰荘姜美<lb/>
　而無子衞人所為賦碩人也距二百年而蒯瞶亦諡<lb/>
　曰荘公弑于髠髮之已氏是衞有兩荘公矣諡以易<lb/>
　名周制也今文武大臣父子同諡者必請而更之而<lb/>
　衞及滕以耳孫而同其逺祖之諡而臣子不能改也<lb/>
　有是事乎不寧唯是齊孝公昭昭公潘皆桓公子也<lb/>
<pb n="7b"/>　孝公名昭而其弟潘嗣諡為昭公是以孝公之名為<lb/>
　諡也楚康王名昭而楚子軫諡昭王是以康王之名<lb/>
　為諡也宋公王臣諡成公厯四世而平公名成是又<lb/>
　以祖諡為名矣夫諡以易名名可諱諡不可諱也先<lb/>
　公先王名昭而嗣公嗣王諡昭将諱之乎抑不諱乎<lb/>
　先公諡成而四世之孫名成将不諱乎抑諱之乎凡<lb/>
　此皆傳記之可疑而理之不可曉者吾姑存疑焉<lb/>
　春秋質疑卷八<lb/>
</p>

  </div>
            <div>
<head>春秋質疑卷九</head> <lb/>
    <p>
<pb n="1a"/>欽定四庫全書<lb/>
　春秋質疑卷九<lb/>
　　　　　　　　　　　　明　楊于庭　撰<lb/>
　　襄公<lb/>
　　　楚殺其大夫公子申　楚殺其大夫公子壬夫<lb/>
國家之敗由官邪也官之失徳寵賂章也申及壬夫政<lb/>
以賄成何得無罪觀者當自得之可也<lb/>
　　　臧孫紇敗于狐駘<lb/>
<pb n="1b"/>狐駘之敗不書諱之也<lb/>
　　　莒人滅鄫<lb/>
滅鄫者莒以兵滅之也故晉人來討曰何故亡鄫季孫<lb/>
宿如晉聴命昭四年九月取鄫左氏曰莒亂著丘公立<lb/>
而不撫鄫也若謂以異姓為後而自滅其嗣故特書曰<lb/>
莒人滅鄫如公榖胡氏之説則亦鑿矣秦始為吕不韋<lb/>
之子朱子作綱目未聞于嬴秦之荘襄王書滅况聖人<lb/>
如天豈有以舅出為後之事而指之曰滅鄫者哉又况<lb/>
<pb n="2a"/>滅鄫在襄六年而襄五年經書叔孫豹鄫世子巫如晉<lb/>
公羊曰舅出也莒女為鄫夫人立其出也盖即指巫言<lb/>
之也巫以舅出後姑父稱鄫世子則鄫子卒而巫嗣必<lb/>
不書滅鄫矣<lb/>
　　　㑹吳于柤遂滅偪陽<lb/>
合十有二國之諸侯而㑹吳于柤聖人已殊而舉其號<lb/>
而况為通吳晉往來之道而遂滅無罪之諸侯乎春秋<lb/>
書滅者亡國之善辭上下之同力也偪陽子實俘以歸<lb/>
<pb n="2b"/>未嘗死于難也而書滅偪陽若國滅君死之者所以深<lb/>
罪晉也曰遂遂之者甚之也<lb/>
　　戍鄭虎牢楚公子貞帥師救鄭<lb/>
胡氏曰戍鄭虎牢罪諸侯也公子貞救鄭善之也余曰<lb/>
非也鄭固反復之國也犧牲玉帛待於境上口血未乾<lb/>
而背之久矣自諸侯之戍虎牢而鄭人失其險于是乎<lb/>
楚狼狽而救之不可得也曰戍鄭虎牢虎牢固鄭之虎<lb/>
牢諸侯不得而有也曰救鄭見楚之急于得鄭而欲救<lb/>
<pb n="3a"/>而不能也則所以制鄭者善矣若以為伐而書救未有<lb/>
不善之者也而遂指之曰罪晉則鄭背盟即楚春秋所<lb/>
惡蕭魚之㑹方予晉之服鄭而又罪之乎<lb/>
　　　鄭公孫舍之帥師侵宋<lb/>
鄭侵宋将以怒晉而致死于我乃固與晉則子展之謀<lb/>
也夫欲與晉而先怒之謀亦譎矣此與晉趙穿侵崇以<lb/>
求成于秦何異<lb/>
　　　十三國伐秦<lb/>
<pb n="3b"/>是役也報櫟之敗也于是欒黶不用命輒以其師歸晉<lb/>
人謂之遷延之役誰尸之乎則荀偃已偃為主帥仗鉞<lb/>
臨戎雖君命有所不受而况黶為之屬寮乎伐偪陽不<lb/>
克荀偃士匄請班師知罃怒投之以机出于其間曰七<lb/>
日不克必于爾乎取之偃匄躬受矢石而偪陽舉矣荀<lb/>
偃豈不聞乎若之何身為主帥師行無紀其始令曰雞<lb/>
鳴而駕唯余馬首是瞻固已非矣及欒黶専愎自用馬<lb/>
首欲東而偃遽以師退曽不能按軍法致辟焉専閫之<lb/>
<pb n="4a"/>謂何于晉辱矣書曰叔孫豹㑹晉荀偃齊人宋人衞北<lb/>
宫括鄭公孫蠆曹人莒人邾人滕人薛人杞人小邾人<lb/>
伐秦言罪之在也<lb/>
　　　衞侯衎出奔齊國人立公孫剽<lb/>
襄十四年衞侯出奔齊衞侯者衎也于是國人立剽十<lb/>
六年㑹溴梁十八年同圍齊二十年盟澶淵二十一年<lb/>
盟商任二十二年盟沙隨二十四年二十五年兩㑹夷<lb/>
儀其書衞侯者剽也二十五年八月衞侯入于夷儀者<lb/>
<pb n="4b"/>衎也于是二十六年剽弑衎入十二年之間而衞有兩<lb/>
衞侯可乎先王之制國君亡不受之天子傳之先君者<lb/>
衎與剽並無王命父命而竊有其國天討不加諸侯列<lb/>
于㑹諸大夫國人莫以為非故聖人因而書之曰衞侯<lb/>
不沒其君衞之實盖傷之也<lb/>
　　戚之㑹<lb/>
衞孫林父逐其君衎而立剽晉侯謀于荀偃偃曰衞有<lb/>
君矣伐之未可以得志不如因而定之㑹于戚謀定衞<lb/>
<pb n="5a"/>也人臣之惡孰有大于逐君者乎晉為盟主宜以大義<lb/>
倡諸侯致討于衞轘孫林父于市謀于衞衆置君而後<lb/>
去之可也奈之何不唯不能討反㑹于逆臣之私邑而<lb/>
定之乎悼徳于是乎衰矣一悼公也用韓厥則克彭城<lb/>
討魚石用知罃魏絳則三駕伐鄭而楚不敢與之争及<lb/>
其晚節末路用荀偃士匄並屬庸才則衞大夫逐君而<lb/>
不能討以此知人君不可一日而無謀臣而悼之所以<lb/>
止于伯也齊桓晚年亦多衰徳由于管仲一死而齊遂<lb/>
<pb n="5b"/>無人以悼方桓豈不相肖哉王道之大兢兢業業一日<lb/>
二日萬㡬必不始勤而終隳如桓悼矣<lb/>
　　　取邾田自漷水<lb/>
魯之借力于晉者二鞌之戰取汶陽之田于齊書曰取<lb/>
汶陽田不係之齊此執邾子曰取邾田自漷水者何也<lb/>
聖人作春秋如衡之平如水之止豈有成心于其間哉<lb/>
齊頃公伐我則汶陽之田固已奪而有之矣鞌之戰取<lb/>
之以歸于我而田固我本有之田也安得以取齊田書<lb/>
<pb n="6a"/>乎祝柯之盟則異是襄十六年晉人執邾子以歸邾子<lb/>
者宣公牼也當其時宣公果奪我田則晉必歸之于我<lb/>
矣十七年二月庚午邾子牼卒悼公繼立是年冬邾人<lb/>
伐我南鄙止于書伐未聞取我田也十八年同圍齊而<lb/>
邾子即以十九年之春正月執矣然則取邾田自漷水<lb/>
者乃晉侯惡邾之伐魯而割其田以與魯也非反魯侵<lb/>
地也諸侯土地受之天子傳之先君晉人割以與魯魯<lb/>
人藉晉力而取之邾皆義之所不敢出者况邾人伐我<lb/>
<pb n="6b"/>執之足矣又取其田不㡬于蹊田奪牛之誚乎此書法<lb/>
所以異于取汶陽田也交譏之也至于執諸侯而稱人<lb/>
又不歸于京師則亦不待貶斥而自見矣<lb/>
　　　盟于澶淵<lb/>
齊為無道十二國之諸侯以兵圍之而桀驁如故也至<lb/>
士匄侵齊至榖聞齊侯卒乃還而齊始盟于澶淵矣徳<lb/>
之足以服人如此夫<lb/>
　　陳殺其大夫慶虎及慶寅<lb/>
<pb n="7a"/>齊之髙厚鄭之公子嘉楚之公子追舒陳之二慶罪皆<lb/>
可殺也以為罪累上者泥也余所謂有罪無罪觀者當<lb/>
自得之也<lb/>
　　　齊侯伐衞遂伐晉　救晉次于雍榆<lb/>
伐衞遂伐晉志無伯之始也盖懼之也救晉書次譏為<lb/>
義之不勇也<lb/>
　　　晉執衞侯衎<lb/>
伯主執諸侯未有不書者平公執衞侯衎囚之于士弱<lb/>
<pb n="7b"/>氏則不書何以是為不足書也何者為臣執君罪一執<lb/>
而囚之而不以歸于京師罪二齊侯鄭伯朝晉為衞侯<lb/>
請而晉怒未釋也俟其歸衛姬于晉而後釋衞侯罪三<lb/>
若是則三綱淪九法斁而人道或㡬乎絶矣聖人至此<lb/>
憫之甚懼之甚故其執衞寗喜也稱人而其執衞侯也<lb/>
削而不書以存中國也其意逺矣<lb/>
　　　豹及諸侯之大夫盟于宋<lb/>
豹不書族削之也削叔孫所以遍罪諸侯也盟于宋而<lb/>
<pb n="8a"/>中國益衰矣<lb/>
　　　公如楚　天王崩　楚子昭卒　公在楚<lb/>
靈王不書葬魯不赴也天王崩諸侯不奔喪又不使大<lb/>
夫㑹葬而親襚于僣王之楚子此所謂失其本心者也<lb/>
則亦不待貶斥而惡自見矣春王正月公在楚春王正<lb/>
月公在乾侯嵗首必書公所在者臣子之義也朱子作<lb/>
綱目書帝在房州意倣此<lb/>
　　　公至自楚<lb/>
<pb n="8b"/>公至自楚何危之也何危乎外之屈辱于大國而内之<lb/>
迫于强臣取卞以自封故其謂公冶曰吾可以入乎微<lb/>
榮成伯則亦不待鸜鵒來巢而襄公為昭公矣<lb/>
　　　吳子使札來聘<lb/>
吳入春秋止舉其號至是進而稱子又君臣始並見經<lb/>
所謂夷狄而中國則中國之者也札不稱公子亦如秦<lb/>
術楚椒之類若以為讓國釀亂貶而削其公子則孔子<lb/>
之作春秋也為天下乎抑亦為區區之季札乎以為賢<lb/>
<pb n="9a"/>而責備之深則又刻矣<lb/>
　　　公薨于楚宫<lb/>
公薨于路寢正也于楚宫非正也以此推之参之易簀<lb/>
由之結纓所謂行一不義殺一不辜而得天下不為也<lb/>
　附録<lb/>
　禮唯諸侯見天子稽首兩君相見則拜哀之十七年<lb/>
　公㑹齊侯于䝉齊侯稽首公拜齊人怒孟武伯曰非<lb/>
　天子寡君無所稽首乃襄之三年盟于長樗也公稽<lb/>
<pb n="9b"/>　首知武子辭孟獻子曰以敝邑宻邇仇讐寡君唯君<lb/>
　是望敢不稽首襄之二十四年鄭伯朝晉請伐陳稽<lb/>
　首范宣子辭子西曰以陳之陵虐敝邑寡君是以請<lb/>
　罪焉敢不稽首則是晉侯名為方伯而儼然尊之如<lb/>
　天子矣<lb/>
　㑹吳于向姜戎即事于㑹而不書削之也以是知申<lb/>
　之㑹列淮夷于諸侯以為諸侯皆可貶也<lb/>
　宋人獻玉于子罕子罕弗受曰我以不貪為寳爾以<lb/>
<pb n="10a"/>　玉為寳若以與我皆喪寳也不若人有其寳誼哉賢<lb/>
　于韓起之求玉環也已<lb/>
　齊侯獲臧堅使夙沙衞唁之堅謝曰君賜不終抑又<lb/>
　使其刑臣禮于士遂自殺平隂之役夙沙衞殿殖綽<lb/>
　郭最曰子殿國師齊之辱也乃代之殿趙同為漢文<lb/>
　帝驂乗袁盎伏車前曰陛下雖乏人奈何與刀鋸餘<lb/>
　人載乎上笑下趙同古之以寺人為恥如此今亡矣<lb/>
　夫<lb/>
<pb n="10b"/>　臧孫紇出奔無罪乎曰惡得無罪立嗣以長誰敢奸<lb/>
　之季武子欲舍公彌而立紇私也北面重席新樽絜<lb/>
　之召悼子降逆之及旅而召公鉏使與之齒是則逢<lb/>
　迎季孫之意而成其私而長㓜之序紊矣公鉏因之<lb/>
　以立羯而仇臧孫不亦宜乎孔子曰臧武仲之智也<lb/>
　而不容于魯作不順而施不恕也<lb/>
　合左師諸侯之良也伊戾誣世子痤則證之痤召佐<lb/>
　則聒而與之語陷宋公于不義誰之咎歟倡謀盟宋<lb/>
<pb n="11a"/>　中國之衰自此始而反求免死之邑于宋公子罕譏<lb/>
　之是矣<lb/>
　陳靈公之弑起于夏姬衵衣之戲齊荘公之弑起于<lb/>
　東郭姜拊楹之歌信乎色之足以敗家亡國也然楚<lb/>
　荘能伸大義以討少西氏而晉平公不能于是乎崔<lb/>
　杼以賂免而晉霸自此替矣<lb/>
　書城杞罪之也棄諸姬而夏肄是屏則平公之昏而<lb/>
　二三執政不能無罪焉爾<lb/>
<pb n="11b"/>　宋伯姬卒于火貞而過焉者也君子以為不必待姆<lb/>
　焉可也何也紀叔姬不可不歸之酅而宋伯姬可以<lb/>
　不逮乎火也事固有輕重之别也雖然不謂之賢不<lb/>
　可<lb/>
　晉之衰趙孟之偷為之也繼之而韓起偷益甚至于<lb/>
　范鞅荀躒求貨于諸侯益不足道矣<lb/>
　<lb/>
　春秋質疑卷九<lb/>
</p>

  </div>
            <div>
<head>春秋質疑卷十</head> <lb/>
    <p>
<pb n="1a"/>欽定四庫全書<lb/>
　春秋質疑卷十<lb/>
　　　　　　　　　　　　明　楊于庭　撰<lb/>
　　昭公<lb/>
　　　虢之㑹<lb/>
宋之盟豹削族此復書叔孫豹者何也再㑹而恬不知<lb/>
怪聖人以是為不足削也<lb/>
　　　取鄆<lb/>
<pb n="1b"/>取鄆之役微叔孫豹魯不國矣故不書季孫宿帥師伐<lb/>
莒取鄆而書取鄆若不知為誰取之者志宿之横豹之<lb/>
忠也<lb/>
　　　鄭殺其大夫公孫黑<lb/>
黑為無罪乎子産數之備矣稱國以殺余所謂有罪無<lb/>
罪觀者當自得之固不嫌于同辭也胡氏以為鄭人初<lb/>
畏其强不之討也因其疾而幸勝之亦云殆矣不亦迂<lb/>
乎<lb/>
<pb n="2a"/>　　　公如晉至河乃復季孫宿如晉<lb/>
禮諸侯之喪士弔大夫共葬事未聞君自奔喪者也而<lb/>
况區區伯主之嬖寵非伉儷乎至河見拒辱亦甚矣亦<lb/>
可以止矣而復使冡卿致服焉書之以見昭公之不能<lb/>
以禮自强而亟媚于大國也盖傷之也榖梁以為公如<lb/>
晉不得入季孫宿如晉得入而胡氏信之遂以為昭公<lb/>
失國之由季氏逐君之漸晉人下比之迹溺其㫖矣<lb/>
　　　取鄫<lb/>
<pb n="2b"/>取鄫不係之莒諱之也書取鄫則知向之滅鄫莒以兵<lb/>
滅也<lb/>
　　　公如晉　莒牟夷以牟婁及防兹來奔公至自<lb/>
　　　　晉<lb/>
公方在晉也而牟夷以三邑來奔誰受之乎季孫受之<lb/>
也納畔人而利其土于是晉侯以是罪公㡬于見執則<lb/>
宿之専横無君不待意如之逐昭公而後見矣然則范<lb/>
鞅所謂請歸之間而以師討不亦韙乎曰鞅本黨于季<lb/>
<pb n="3a"/>氏已而竟無討也故書曰季孫宿如晉傳以為拜莒田<lb/>
也晉侯不唯不能討反以為知禮而重其好貨則晉之<lb/>
不足為盟主抑又見矣春秋諸侯不顧禮義而一視强<lb/>
弱為大小是故莒有叛人而魯納之帥師以討而又詐<lb/>
敗之也告于伯主而伯主反寵其使臣而厚賄焉為小<lb/>
國者不亦難乎<lb/>
　　　暨齊平<lb/>
暨齊平左氏以為燕人請平于齊是也于是齊侯将納<lb/>
<pb n="3b"/>簡公燕人歸燕姬賄以瑶罋玉櫝斚耳不克而還胡氏<lb/>
以為魯暨齊平然嘗考之春秋前此則鄭來輸平為隠<lb/>
公狐壤之戰也宋及楚平為圍宋也後此則及齊平及<lb/>
鄭平為定公嘗侵鄭侵齊也自夷儀以來齊魯同盟並<lb/>
無侵伐何故而暨齊平乎胡氏盖泥于下文叔孫舍如<lb/>
齊涖盟而遂為此説而不知大夫聘于列國而涖盟此<lb/>
春秋常事如荀庚孫良夫郤犨者皆是也固與暨齊平<lb/>
無與也<lb/>
<pb n="4a"/>　　　意如至自晉<lb/>
胡氏曰晉執季孫為邾莒之不供而非有扶弱擊强之<lb/>
義也其終歸之為土地猶大所命能具而非有為夷執<lb/>
親之悔也違道甚矣然則意如無貶乎曰意如去族罪<lb/>
之也身為大臣當以國體為重既執于晉賴子服恵伯<lb/>
力争得免恵伯請従晉恵于㑹則羊舌鲋以除館西河<lb/>
恐喝之而意如懼遂奉頭䑕竄不待禮而歸其辱國亦<lb/>
已甚矣以故聖人削其姓氏以為世戒不然叔孫舍亦<lb/>
<pb n="4b"/>見執于晉者其至自晉何以書叔孫乎知書叔孫之為<lb/>
褒則知削季孫之為貶矣<lb/>
　　　莒子去疾卒<lb/>
莒不書葬胡氏以為意如専政而莒嘗訴其取鄆取郠<lb/>
之罪于晉而執之以是恨莒故獨不㑹其葬也非也莒<lb/>
本雜夷有號而無諡如所謂著丘公郊公是已故春秋<lb/>
二百四十九年之間雖滕薛邾把小國亡不書葬獨于<lb/>
莒缺焉盖莒自外于禮法則回而外之也必以是罪季<lb/>
<pb n="5a"/>孫誤矣<lb/>
　　　蔡朝呉出奔鄭<lb/>
朝吳出奔志讒人之亂國也于朝吳乎何尤胡氏因費<lb/>
無極誘朝吳之語而遂以為罪吳者過也<lb/>
　　曹公孫㑹自<graphic n="KR4096" url="https://raw.githubusercontent.com/kanripo/KR-Gaiji/master/images/KR4096.png" mimeType="image/png"/>出奔宋<lb/>
自<graphic n="KR4096" url="https://raw.githubusercontent.com/kanripo/KR-Gaiji/master/images/KR4096.png" mimeType="image/png"/>出奔據其事而直書之也非必以為子臧之後而<lb/>
賢之也堯舜為父朱均為子賢不肖自不相及而何為<lb/>
乎以賢而併恕其子乎至謂黒肱以濫來奔不言邾者<lb/>
<pb n="5b"/>為叔術諱則其説益逺矣<lb/>
　　　盜殺衞侯之兄縶<lb/>
左氏謂齊豹殺之是也以為宗魯殺之則齊氏戈擊公<lb/>
孟宗魯固已以身死之矣左氏述仲尼之言以為齊豹<lb/>
之盜孟縶之賊汝何弔焉正惡宗魯食姦受亂盖不義<lb/>
犯非禮而至于殺孟縶者則固與宗魯無與也胡傳釋<lb/>
豹不誅而歸獄于宗魯誤矣<lb/>
　　　劉子單子以王猛居于皇　入于王城<lb/>
<pb n="6a"/>王室而既卑矣景王溺愛子朝㡬奪嫡矣猛雖正無寵<lb/>
于先王矣非大臣以之則國本揺而宗社不㡬于殆乎<lb/>
幸而有劉單左右王居于皇入于王城以定其位亦春<lb/>
秋之所予也盖衰世之意也胡氏罪其挾天子以令諸<lb/>
侯以為上下舛逆為後世戒然當是時尹氏召伯毛伯<lb/>
立王子朝既為不正而宜罪至于立君之正則又非之<lb/>
大臣宜如何而可而春秋許首止之盟何居<lb/>
　　　吴弑其君僚<lb/>
<pb n="6b"/>稱國以弑外之也僚不當立既立之矣又使光得而弑<lb/>
之此亂道也<lb/>
　　　黒肱以濫來奔<lb/>
不係之邾榖梁以為别乎邾者是也以為賢叔術而諱<lb/>
其子者公羊之謬也公在乾侯魯無君也而季氏納黒<lb/>
肱君子以是為叛逆自為黨矣不書邾懼之也<lb/>
　附録<lb/>
　昭公年十九而有童心居喪而不慼穆叔不欲立之<lb/>
<pb n="7a"/>　是也但其言曰若果立之必為季氏憂夫魯之立君<lb/>
　以為國也上之則周公魯公之祖祧下之則龜䝉鳬<lb/>
　繹之臣民豈為區區一季氏乎魯人知有季孫而不<lb/>
　知有社稷穆叔雖賢亦習于其俗而不自覺耳<lb/>
　向戌倡弭兵之説趙孟與諸大夫謀曰弭兵而我弗<lb/>
　許楚必許之以召諸侯則我失為盟主矣然乎曰弭<lb/>
　兵美名也我弗許是擕諸侯也許之而脩徳行仁君<lb/>
　臣輯睦以觀釁于諸侯其可也宋華元嘗合晉楚之<lb/>
<pb n="7b"/>　成于西門外矣欒書韓厥之徒俟楚背盟而我有詞<lb/>
　于伐遂㨗鄢陵晉霸如故也則向戌弭兵之説于晉<lb/>
　何傷乎唯盟宋之後而晉失其政君弱臣强遂一切<lb/>
　無志于諸侯把不當城而合諸侯以城之蔡般弑父<lb/>
　莒人弑君而不能討馴至于楚滅陳蔡而不能救而<lb/>
　晉亦不復主夏盟矣此則晉君臣偷安之罪非盟宋<lb/>
　之罪也<lb/>
　君薨士弔大夫共葬事先王之制也大夫弔卿共葬<lb/>
<pb n="8a"/>　事自晉文襄始也魯侯之奔大國喪自宣公始也趙<lb/>
　孟卒而鄭伯如晉弔則不但奔大國之喪并其執政<lb/>
　之喪而奔之矣欲政不逮大夫得乎<lb/>
　左氏謂武王成王康王封建親戚以蕃屏周又曰管<lb/>
　蔡郕霍魯衞毛聃郜雍曹滕畢原鄷郇文之昭也邗<lb/>
　晉應韓武之穆也凡蒋邢茅胙祭周公之𦙍也封周<lb/>
　公支子有諸乎曰昔者成王以周公有大勲勞留相<lb/>
　王室故封其冢子伯禽于魯而别封其支子于凡蔣<lb/>
<pb n="8b"/>　邢茅胙祭此報功之特典非諸兄弟所敢望者也太<lb/>
　公亦元功也有支封乎曰其詳不可攷矣然嘗考之<lb/>
　襄二年齊姜薨齊侯使諸姜宗婦来㑹葬召萊子萊<lb/>
　子不㑹伐而滅之繇是而觀萊亦太公之後以支子<lb/>
　封者矣繼體守文之主可封建乎曰否成王雖嘗封<lb/>
　康叔于衞封唐叔于晉封微子于宋封熊繹于楚然<lb/>
　皆舉先王之勤勞或先王之少子也康王不可考即<lb/>
　有之亦成武王成王之遺意云爾昭王穆王而後絶<lb/>
<pb n="9a"/>　不聞有封建者傳曰周之始封千八百國兄弟之國<lb/>
　十有四人姬姓四十餘人則業已布滿天下矣所餘<lb/>
　者止方千里之王畿耳若繼體守文之主而皆分封<lb/>
　其子弟一如開國之初則不數傳而王畿之土地已<lb/>
　盡天子将安所奉宗廟待諸侯乎故余斷以為封建<lb/>
　必始王者乃行之也或曰越少康之後鄭及申宣王<lb/>
　所封也何歟曰少康宣王撥亂世反之正與尋常繼<lb/>
　體守文者不同故少康復國而别封其支子于㑹稽<lb/>
<pb n="9b"/>　宣王中興而封其舅申伯于申封其弟友于鄭此又<lb/>
　不可以一律論者後世帝王雖繼體守文亡不封建<lb/>
　子弟漢或割諸侯王一郡以封封者唐以後仰食縣<lb/>
　官至于今而日苦不給則何不取周事觀之也漢明<lb/>
　帝曰我子安得與先帝子等以故封域半楚淮陽庶<lb/>
　㡬古人之用心矣<lb/>
　叔向晏嬰私論本國失政説者謂不欲與張趯同譏<lb/>
　然二臣為國上大夫君有過則當諫諫而不聽則當<lb/>
<pb n="10a"/>　去不力諍而私述之于外國之使非純臣也况叔向<lb/>
　既知晉無政而平丘之㑹又以其甲車四千乘恐喝<lb/>
　諸侯不可謂仁違母命而娶于申公巫臣以喪羊舌<lb/>
　氏之族不可謂智拂衣而従行人子朱為師曠笑不<lb/>
　可謂勇季札規之曰子好直必思自免于難有繇來矣<lb/>
　藏水發氷王政之大者也所謂冬無愆陽夏無伏隂<lb/>
　春無凄風秋無苦雨雷出不震無菑霜雹厲疾不降<lb/>
　民無天札皆實語也胡氏謂此一事耳安能使四時<lb/>
<pb n="10b"/>　無愆伏凄苦之變乎則亦淺之乎知王政矣<lb/>
　叔孫豹賢大夫也宿一庚宗婦人又惑于號牛勝天<lb/>
　之夢而遂身死人手兩子見殺叔孫氏㡬于覆宗是<lb/>
　以君子謹于微也<lb/>
　立子以長乎晉悼公有兄而不慧不能辨菽麥不立<lb/>
　立悼公衞靈公之兄縶足不良不立立靈公然則文<lb/>
　王舍伯邑考而立發也必有以也非若晉獻之欲立<lb/>
　奚齊漢髙之寵愛如意也<lb/>
<pb n="11a"/>　公孟縶公孟字縶名也定十二年衞公孟彄帥師伐曹<lb/>
　彄縶之子也于法當稱公孫彄曰公孟彄是以父字<lb/>
　為氏也豈靈公徳縶讓已遂生而賜氏使世其卿歟<lb/>
　取以證仲嬰齊則嬰齊信乎以父字為氏而其為後<lb/>
　父仲遂而非後兄歸父也眀矣<lb/>
　鸜鵒來巢左氏引文武之世之童謠附㑹也何也往<lb/>
　餽之馬季氏餽馬也公在乾侯徴褰與襦公出而每<lb/>
　嵗求従者之衣屨也稠父喪勞稠昭公也宋父以驕<lb/>
<pb n="11b"/>　宋定公也往歌來哭喪歸也童謡未必如是之眀且<lb/>
　顯也左氏誣也<lb/>
　晉中軍帥稱将軍魏舒召閻沒女寛食比置三嘆問<lb/>
　之對曰豈将軍食之而有不足是以嘆漢人稱丞相<lb/>
　亦曰將軍灌夫對田蚡曰将軍乃肯幸臨况魏其侯<lb/>
　又曰将軍貴人也記衞彌牟亦稱將軍文子盖均之<lb/>
　執國政之稱云爾<lb/>
　春秋質疑卷十<lb/>
</p>

  </div>
            <div>
<head>春秋質疑卷十一</head> <lb/>
    <p>
<pb n="1a"/>欽定四庫全書<lb/>
　春秋質疑卷十一<lb/>
　　　　　　　　　　　明　楊于庭　撰<lb/>
　　定公<lb/>
　　　立煬宫<lb/>
左氏及杜預之説是也意如逐君而懼乃請禱于煬公<lb/>
已而昭公死于乾侯意如以為得黙祐矣故立其宫如<lb/>
今里傖還愿之類夫叔孫舍以他人逐君而使祝宗祈<lb/>
<pb n="1b"/>死意如乃親逐其君而禱于煬公以祈君死其忍心害<lb/>
理恬然亡忌憚極矣胡氏但謂宫廟有毁而無立而不<lb/>
著季孫之罪則鶻突也<lb/>
　　　季孫意如卒<lb/>
卒意如傷之也翬不書卒猶以討賊望國人焉至是無<lb/>
望矣魯事益不可為矣<lb/>
　　　従祀先公<lb/>
左公榖皆以為順祀閔僖是也魯之躋僖公非禮也國<lb/>
<pb n="2a"/>人不服久矣陽虎専魯而欲取悦于衆故假公論而順<lb/>
祀先公所謂其事則正其情則非也胡氏以為昭公至<lb/>
是始得従祀于太廟夫季氏之忍心于昭公何所不至<lb/>
觀其葬而絶其兆域使不得同于先君又欲加以惡諡<lb/>
及禱于煬公而立其宫則其心亦何難于靳昭公之廟<lb/>
祔哉但厯攷三傳並無此事而至馮山始創言之夫左<lb/>
氏公榖皆距孔子不逺其説似必有據今不信三傳而<lb/>
信千餘年後之馮山此余所斷乎其不敢従者且季氏<lb/>
<pb n="2b"/>之逆此傳所謂不待教而誅者奚必以昭公祔廟一事<lb/>
坐之本欲誅亂臣賊子而反令亂臣賊子解脱也<lb/>
　　　薛弑其君比<lb/>
稱國以弑外之也<lb/>
　　　公㑹齊侯衞侯于牽齊侯宋公㑹于洮<lb/>
春秋之初患無王也衞朔得罪于主而公㑹齊人宋人<lb/>
陳人蔡人伐衞納朔春秋之季患無伯也范中行氏得<lb/>
罪于君而公㑹齊侯衞侯于牽齊宋又㑹于洮以救范<lb/>
<pb n="3a"/>中行氏嗚呼此亂臣賊子之所以接踵于天下而仲尼<lb/>
所以作春秋歟<lb/>
　　　衞世子蒯瞶出奔宋<lb/>
輒可以拒父乎曰蒯瞶之族屬未絶也靈公未嘗廢之<lb/>
而更立太子也故書曰衞世子蒯瞶出奔宋又曰晉趙<lb/>
鞅帥師納衞世子蒯瞶于戚而輙拒父之罪昭昭矣齊<lb/>
國夏衞石曼姑帥師圍戚之罪著矣<lb/>
　　　姒氏卒　葬定姒<lb/>
<pb n="3b"/>何以不稱薨何以不稱葬我小君定姒疑者曰削之也<lb/>
削之何惡奪嫡也孰謂定哀之際則微乎<lb/>
　附錄<lb/>
　意如卒陽虎請以璵璠斂仲梁懐弗與曰改步改玉<lb/>
　陽虎欲逐之公山不狃曰彼為君也子何怨焉盖陽<lb/>
　虎欲以君禮歛季孫而怒仲梁懐之不順已公山不<lb/>
　狃以為懐之言為魯君也註以為指意如誤矣夫君<lb/>
　不在而攝祭但可代君行禮耳焉有公然佩君之玉<lb/>
<pb n="4a"/>　者乎忍心至此其得死幸爾公山不狃非能忠于魯<lb/>
　君而其責陽虎則正矣<lb/>
　胡氏曰定公雖受國于季氏苟有叔孫婼之見不賞<lb/>
　私勞致辟意如以明君臣之義則三綱可正公室强<lb/>
　矣是何言之易乎従古以來不幸而立于權臣之手<lb/>
　則必須従容濡忍以觀其變若力不足而亟欲除之<lb/>
　則未有不反受其螫者也魏主髦不勝其忿而欲討<lb/>
　司馬昭反為所弑是矣且胡氏不見夫昭公之事乎<lb/>
<pb n="4b"/>　然則定公如之何曰晏子之對齊景公曰唯禮可以<lb/>
　已之庶㡬矣<lb/>
　申包胥乞師于秦倚墻而哭日夜不絶聲勺水不入<lb/>
　口者七日其忠過于束帛乗韋之茅夷鴟哉反國而<lb/>
　逃賞其仁過于以璧沉河之舅犯矣<lb/>
　子西為王輿服以保路國于脾洩聞王所在而後従<lb/>
　王昭王不以為忌子西不以為嫌此所以能復楚也<lb/>
　蕭王擊銅馬賊軍中不知王所在或言戰歿者吳漢<lb/>
<pb n="5a"/>　曰諸君何患王兄子見在南陽真若主也意倣此<lb/>
　諸侯皆叛晉矣而魯獨後于是乎為晉侵鄭為晉侵<lb/>
　齊至于叔還如鄭涖盟而後叛晉鮑文子所謂魯未<lb/>
　可取也上下猶和衆庶猶睦能事大國而無天菑者<lb/>
　以此孔子曰魯一變至于道是固一騐歟<lb/>
　仲孫何忌魏曼多公羊以為譏二名二名非禮也非<lb/>
　也考之春秋隠公名息姑閔公名啟方成公名黑肱<lb/>
　此我君之二名者也齊桓公名小白晉文公名重耳<lb/>
<pb n="5b"/>　靈公名夷臯成公名黑臀厲公名州蒲秦穆公名任<lb/>
　好宋襄公名兹父此伯主之二名者也無駭慶父行<lb/>
　父嬰齊此我大夫之二名者也荀林父夏徴舒韓不<lb/>
　信樂大心此外大夫之二名者也二名何譏焉孔子<lb/>
　之母名徴在則固已二名矣<lb/>
　趙鞅前書入于晉陽以叛後書歸于晉歸者易辭也<lb/>
　如入無人之謂也晉于是乎不可為矣<lb/>
　秦公子鍼以富懼選則奔晉衞公叔戍以富見惡則<lb/>
<pb n="6a"/>　奔魯信乎富之足以賈禍也石衞尉曰奴輩利吾財<lb/>
　耳收者曰知財之為患何不蚤散之耳<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="6b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋質疑卷十一<lb/>
</p>

  </div>
            <div>
<head>春秋質疑卷十二</head> <lb/>
    <p>
<pb n="1a"/>欽定四庫全書<lb/>
　春秋質疑卷十二<lb/>
　　　　　　　　　　　明　楊于庭　撰<lb/>
　　哀公<lb/>
　　　伐邾取漷東田及沂西田<lb/>
入定哀而魯政益不可為矣何者宣成襄公之世君雖<lb/>
失政而季文子為冢卿孟獻子為介卿國猶有人也至<lb/>
昭公則季氏横矣然叔孫豹及舍世濟其忠故雖以宿<lb/>
<pb n="1b"/>之取鄆而豹猶能拒樂鲋之請帶而不與雖以意如之<lb/>
逐君而舍猶能祈死而恥與之同列則三家未盡不肖<lb/>
也唯夫定哀之世君既失政而季氏若斯若肥叔孫氏<lb/>
若不敢若州仇孟氏若何忌若彘皆碌碌駑庸但知封<lb/>
殖而不為國家經久之慮者即以邾事言之大蒐于比<lb/>
蒲而來㑹已而朝公公薨而來奔喪邾之事魯亦云可<lb/>
矣有何恚恨而伐之無已乎政由甯氏祭則寡人其亦<lb/>
可哀也已<lb/>
<pb n="2a"/>　　　城唘陽　城西郛　城毗　城邾瑕<lb/>
四城何備晉也小國幸伯國之敗而畔之曲在我矣已<lb/>
懼其討而城以備之以是為不能以禮自强而區區于<lb/>
城守亦未也<lb/>
　　　蔡殺其大夫公孫姓公孫霍<lb/>
此弑君之黨也惡得無罪經書殺其大夫某者羙惡不<lb/>
嫌同辭有罪無罪觀者自得之可也胡氏謂二公孫盖<lb/>
嘗謀國不使其君至于是而弗見庸者故稱國以殺而<lb/>
<pb n="2b"/>不去其官則曲説矣<lb/>
　　　齊國夏及髙張來奔　齊陳乞弑其君荼<lb/>
古之賊臣将有無君之心則必先翦其羽翼而後動于<lb/>
惡而翦其羽翼莫急于世臣故孟子曰所謂故國者非<lb/>
謂有喬木之謂也有世臣之謂也董卓弑逆則滅太傳<lb/>
袁隗之族曹操謀簒則殺孔融盖世臣與國同休戚而<lb/>
亂臣賊子往往以為不便而亟除之髙氏國氏之為世<lb/>
臣于齊久矣二臣不奔則荼未必弑陽生未必入而陳<lb/>
<pb n="3a"/>乞亦未必得政于齊也是故偽事之每朝必驂乘以悦<lb/>
其心又為之反間于諸大夫以搆其怨而髙張國夏果<lb/>
不容于齊矣逐而奔魯則君側無人而吾可以弑君而<lb/>
莫之忌矣春秋書陳乞弑其君荼而係于二子來奔之<lb/>
下以見國家不可一日而無世臣而語所謂虎豹在山<lb/>
藜藿為之不採者此也然則劉子單子以王猛居于皇<lb/>
入于王城者豈直譏其挾天子以令諸侯如胡氏説乎<lb/>
夫亦謂王猛之不可無二子云爾<lb/>
<pb n="3b"/>　　　㑹吳于鄫　㑹吳伐齊<lb/>
吳楚僣王春秋皆以不治治之者也然楚始稱荆繼進<lb/>
而稱人又進而稱子稱其大夫自僖文以至定哀之世<lb/>
而楚遂與齊晉宋衞諸國亡異焉獨于吳也伐郯入州<lb/>
來滅巢㑹善道俱舉其號㑹戚稱人矣使札及栢舉稱<lb/>
子矣而至于柤與鄫之㑹長岸艾陵之戰郢之入齊魯<lb/>
之伐又僅僅以號舉黄池稱子曰及以外之其惡之尤<lb/>
有甚于楚者何曰楚雖暴横齊晉之君亟攘之召陵城<lb/>
<pb n="4a"/>濮鄢陵蕭魚霸中國者未有不擯楚者也獨吳興于霸<lb/>
圖銷歇之後而晉方引之以制楚欲求次陘一創𣺌不<lb/>
可得是故㑹魯伐齊争先盟晉入郢之役君與大夫班<lb/>
處其宫無復人禮徴魯百牢藩衞侯之舍凡此皆楚所<lb/>
無者此春秋所以亟惡之也歟不然泰伯至徳仲尼所<lb/>
稱何獨于其後裔削之也然以魯之秉周禮而亟㑹之<lb/>
于鄫于槖臯又引之以伐齊其于周公兼夷狄之義悖<lb/>
矣仲尼所深悲矣<lb/>
<pb n="4b"/>　　　呉救陳<lb/>
凡書救未有不善之者也而吳舉其號不進而稱人何<lb/>
居曰吳方無道争雄于楚其伐陳非有拯危扶顛之意<lb/>
故季札謂二君不務徳而力争諸侯民何罪焉者以此<lb/>
果吳脩方伯連帥之職以奨王室以抑强楚念胡公大<lb/>
姬神眀之胄而拯溺救焚以援之聖人當亟予之之不<lb/>
暇肯責之乎<lb/>
　　　孟子卒<lb/>
<pb n="5a"/>胡氏曰譏同姓也此不獨胡氏知之人人知之者也然<lb/>
禮一君一夫人猶今之一帝一后昭公君魯三十有二<lb/>
年矣國人不以為君乎既以為君而祀于廟豈有無一<lb/>
夫人祔享者乎雖曰娶于同姓然使其以夫人之禮喪<lb/>
之赴于諸侯反哭于寢即書曰夫人孟子薨葬我小君<lb/>
孟子亦可也乃今考之左氏孔子與弔適季氏季氏不<lb/>
絻放絰而拜夫禮義折𠂻于聖人使孟子非小君則孔<lb/>
子何以絰而弔既絰而弔則孟子固昭公之夫人而為<lb/>
<pb n="5b"/>臣子者不得以私怨貶奪之矣禮初喪男絻女髽不絻<lb/>
者不服喪也不服喪者不以為夫人也不以為夫人者<lb/>
季氏恨昭公故也夫人臣而逐其君惡亦甚矣又廢其<lb/>
二子公衍公為使不得立又溝而絶之于先公之墓俟<lb/>
孔子為司冦而後合之又廢其敵體之夫人使不得祔<lb/>
于廟而為之喪也不亦傷乎夫子作春秋而直書曰孟<lb/>
子卒季孫之罪始無所容于天地之間矣胡氏舍季氏<lb/>
丘山之罪而第舉娶同姓以為言此一陳司敗能道之<lb/>
<pb n="6a"/>何待聖人之筆削乎或曰記曰夫人之不命于天子自<lb/>
魯昭公始也則是昭公以娶同姓為嫌不敢請命于天<lb/>
子耳于季氏何尤曰周天子之寄虛名久矣仲子成風<lb/>
皆以諸侯之妾而歸之賵况于君夫人乎昭公薨越三<lb/>
十年而後孟子卒使季氏果以小君之禮禮之則天王<lb/>
亦必追而錫之命或賵之矣天王之不加禮于孟子也<lb/>
則魯不以為夫人也<lb/>
　附録<lb/>
<pb n="6b"/>　蒯瞶恥母之淫而欲殺之而輙又藉口于王父以拒<lb/>
　父均之乎無父之人也有王者作直須兩廢之而立<lb/>
　公子郢耳孔子不為衞君非但不為輙也兩不為也<lb/>
　公羊謂拒父為尊王父而又予齊國夏衞石曼姑為<lb/>
　伯討何居<lb/>
　小邾射以句繹奔魯曰使季路要我吾無盟矣使子<lb/>
　路子路辭冉有曰千乘之國不信其盟而信子之一<lb/>
　言子何辱焉對曰魯有事于小邾死城下可也彼不<lb/>
<pb n="7a"/>　臣而濟其言是義之也由弗能子路大節如此夫豈<lb/>
　無故而死孔悝之難乎彼其心盖誤于以王父辭父<lb/>
　命之説而謂輙之拒父為當也故其言曰太子焉用<lb/>
　孔悝雖殺之必繼之又曰太子無勇若燔臺半必舍<lb/>
　孔叔他日聞夫子正名之論則直笑以為迂繇其見<lb/>
　偏寧殺其身而不顧也所謂弑父與君亦不従也<lb/>
　公子荆之母嬖将以為夫人使宗人釁夏獻其禮對<lb/>
　曰無之公怒曰汝為宗司立夫人國之大禮也何故<lb/>
<pb n="7b"/>　無之對曰周公及武公娶于薛孝恵娶于宋自桓以<lb/>
　下娶于齊此禮也則有之若以妾為夫人則固無其<lb/>
　禮也公卒立之國人始惡之繇是而觀則春秋所載<lb/>
　成風敬嬴者必其子君魯之後尊以為夫人而仲子<lb/>
　者亦隠公讓桓而為之尊其母耳若先公在日則固<lb/>
　未嘗以妾為夫人也齊仲孫所謂魯秉周禮未可取<lb/>
　也者以此<lb/>
　出奔而復者衞成公衞獻公也成有俞之卿獻有鱄<lb/>
<pb n="8a"/>　及儀之親焉出奔而不復者魯昭公衞出公魯哀公<lb/>
　也昭公有一子家羈而不能用出公愎而虐哀公妄<lb/>
　君子以為蔑推之蔑挽之矣<lb/>
　<lb/>
　<lb/>
　<lb/>
　<lb/>
　<lb/>
<pb n="8b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
春秋質疑卷十二<lb/>
</p>

  </div>
        </body>
    </text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易本義啟蒙翼傳中篇</head> <lb/>
    <p>
<pb n="1a"/>
欽定四庫全書<lb/>
　周易本義啟蒙翼傳中篇<lb/>
　　　　　　　　　　　元　胡一桂　撰<lb/>
　一代易<lb/>
　　　三易<lb/>
周禮春官太卜掌三易之法一曰連山二曰歸藏三曰<lb/>
周易其經卦皆八其别皆六十有四<lb/>
　案杜子春謂連山伏羲歸藏黄帝鄭𤣥謂夏曰連山<lb/>
<pb n="1b"/>
　商曰歸藏周曰周易説者謂夏商周易首卦不同葢<lb/>
　寓三統之義夏正建寅為人統故首艮艮寅位也人<lb/>
　生於寅<hi>艮寅雖後天之卦夏時已符此象矣</hi>商正建丑為地統故首坤<lb/>
　坤地也地闢於丑周正建子為天統故首乾乾天也<lb/>
　天開於子所建之正不同故於易之首卦各見其義<lb/>
　孔穎達曰案世譜等羣書神農一曰連山氏亦曰列<lb/>
　山氏黄帝一曰歸藏氏既並是代號則周易稱周取<lb/>
　岐陽地名易緯云因代以題周是也諸家説不同如<lb/>
<pb n="2a"/>
　此東萊先生深善連山歸藏同是代號之説且曰下<lb/>
　繫十三卦制器尚象神農黄帝嘗有取於易而夏商<lb/>
　則无攷以為孔氏之説无足疑者而程可久曰孔子<lb/>
　曰我欲觀夏道是故之把吾得夏時焉此連山所以<lb/>
　首艮也又曰我欲觀商道是故之宋吾得坤乾焉此<lb/>
　歸藏所以首坤也<hi>見周易古占法下</hi>豈自伏羲畫易之後代<lb/>
　代有易連山歸藏在神農黄帝則為代號在夏商則<lb/>
　為艮為坤也耶是亦未可知也若周易與周禮稱周<lb/>
<pb n="2b"/>
　義同自别於前代爾<lb/>
　　　連山易<lb/>
連山十卷見唐藝文志司馬膺注自唐以前並无其書<lb/>
隋儒林𫝊云牛洪奏求天下遺逸之書何用劉光伯遂<lb/>
造偽書百餘卷題為連山易魯史記等録上送官取賞<lb/>
而去後有人訟之坐除名則唐之連山似隋世偽書<lb/>
　　　歸藏易<lb/>
歸藏易十三卷見隋經籍志晉太尉薛貞注長孫無忌<lb/>
<pb n="3a"/>
等論次其書以為歸藏漢初已亡案晉中經有之唯載<lb/>
卜筮不似聖人之㫖以本卦尚存故具於周易之首以<lb/>
備周易之缺宋崇文緫目載歸藏三卷云隋世十三篇<lb/>
今但存初經齊母本蓍三篇文多缺亂莫詳<lb/>
　　　歸藏初經<hi>見李西溪易觧序説</hi>
初乾其争言<hi>云云</hi>　　　初坤榮犖之華<hi>云云</hi>
初艮徼徼鳴狐<hi>云云</hi>　　初兊其言語敦<hi>云云</hi>
初犖為慶身不動<hi>云云</hi>　初離離監監<hi>云云</hi>
<pb n="3b"/>
初釐燂若雷之聲<hi>云云</hi>　初巽有鳥將至而垂翼<hi>云云</hi>
　案漢上朱氏叢説謂考之歸藏之書其初經者包羲<lb/>
　氏之本㫖也卦有初乾初<graphic n="KR2944" url="https://raw.githubusercontent.com/kanripo/KR-Gaiji/master/images/KR2944.png" mimeType="image/png"/>
                    <hi>坤也</hi>初艮初兊初犖<hi>坎也</hi>初<lb/>
　離初釐<hi>震也</hi>初巽八卦其卦皆六畫周禮所謂經卦皆<lb/>
　八則初經之卦也<lb/>
　　　歸藏齊母經<hi>同上</hi>
田舊言之擇新言之念<hi>云云</hi>
　　　歸藏六十四卦名<hi>同上</hi>
<pb n="4a"/>
乾　屯　䝉　溽　訟　師　比　少毒畜　履　泰<lb/>
否　同人　大有　很　釐　大過　頤　困　井　革<lb/>
鼎　旅　豐　小過　林禍　觀　萃　稱　僕　復<lb/>
母亡　大毒畜　瞿　散家人　節　奐　蹇　荔　貟　誠<lb/>
欽　恒　規　夜　巽　兊　離　犖　兼　分<lb/>
歸妹　漸　晉　明夷　岑□　未濟　<graphic n="KR0735" url="https://raw.githubusercontent.com/kanripo/KR-Gaiji/master/images/KR0735.png" mimeType="image/png"/>　大壯　蜀　馬徒<lb/>
闕四卦<lb/>
　古易<lb/>
<pb n="4b"/>
　　　周易<hi>古初本</hi>
漢藝文志易經十二篇施孟梁丘三家顔師古曰上下<lb/>
經十翼故十二篇<lb/>
　案經則伏羲卦文王卦下辭周公爻下辭翼則孔子<lb/>
　𫝊上下彖上下象上下繫辭文言説卦序卦雜卦共<lb/>
　為十翼之辭經分上下則二篇矣翼而有十則十篇<lb/>
　矣故緫曰易經十二篇施讎孟喜梁丘賀三家皆然<lb/>
　也但自費氏至鄭王亂經之後古經失其𫝊而十翼<lb/>
<pb n="5a"/>
　之次説者亦多不同今唯當以朱文公本義為據<lb/>
　古易之變<lb/>
　　　費氏易<lb/>
周易上經<lb/>
　<lb/>
　<lb/>
　<lb/>
　<lb/>
<pb n="5b"/>
　<lb/>
　案此吴斗南本所載費直易也豈古易上下二篇只<lb/>
　如此歟朱子答吴氏書云古易既畫全卦繫以彖辭<lb/>
　又再畫本卦分六爻而繫以爻辭似涉重複且覆卦<lb/>
　之法不知何所考據如此則朱子已嘗見其書不能<lb/>
　不疑之矣今恐其或有所據姑録于此<hi>斗南名仁傑</hi>
𫝊大哉乾元<hi>止</hi>萬國咸寧<lb/>
<hi>乾下乾上</hi>天行健君子以自彊不息<lb/>
<pb n="6a"/>
乾初九濳龍勿用陽在下也<hi>止</hi>用九天徳不可為首也<lb/>
　案吴氏曰此省去彖𫝊象𫝊繫辭𫝊等篇目但緫以<lb/>
　一𫝊字加於彖𫝊之首王弼王肅易皆存𫝊字葢本<lb/>
　於此吴氏於經只載乾卦以著六十四卦之例於𫝊<lb/>
　自𫝊大哉乾元以下亦只載乾𫝊以著十翼之例十<lb/>
　翼之篇皆䝉此一𫝊字矣西漢儒林𫝊雖但謂費直<lb/>
　以彖象繫辭文言解説上下經初不言其分𫝊以附<lb/>
　經然而將彖𫝊大小象𫝊逐卦自聚成一類統置於<lb/>
<pb n="6b"/>
　上下經二篇之後僅存一𫝊字於彖𫝊之首以别經<lb/>
　悉去彖象繫辭文言等篇目則是古經已變亂於此<lb/>
　矣卒至有鄭王之紛更聖經何其不幸歟<lb/>
　　　鄭康成易<lb/>
䷀<hi>乾下乾上</hi>乾元亨利貞初九濳龍勿用<hi>止</hi>用九見羣龍<lb/>
无首吉彖曰大哉乾元<hi>止</hi>萬國咸寧象曰天行健君子<lb/>
以自彊不息濳龍勿用陽在下也<hi>止</hi>用九天徳不可為<lb/>
首也<lb/>
<pb n="7a"/>
　案吴氏曰康成省去六爻之畫又省用九用六覆卦<lb/>
　之畫移上下體於卦畫之下又移初九至用九爻位<lb/>
　之文加之爻辭之上又合彖𫝊象傳於經於彖傳加<lb/>
　彖曰字於象傳加象曰字<hi>魏博士淳于俊曰康成合彖傳於經者欲學者尋省</hi>
　<hi>易了爾詳見孔子十翼辭下吴氏只載乾卦著六十四卦例今王弼本乾卦存康成本之例也</hi>
　　　王弼易<lb/>
周易上經乾𫝊第一<lb/>
　案王弼乾卦一同鄭氏但移文言附其後加文言曰<lb/>
<pb n="7b"/>
　字吴氏故不重載但從坤卦起<lb/>
䷁<hi>坤下坤上</hi>坤元亨<hi>止/</hi>安貞吉彖曰至哉坤元<hi>止</hi>應地无<lb/>
疆象曰地勢坤君子以厚徳載物初六履霜堅冰至象<lb/>
曰履霜堅冰<hi>止</hi>至堅冰也<hi>止</hi>用六利永貞象曰用六永<lb/>
貞以大終也文言曰坤至柔而動也剛<hi>止</hi>天𤣥而地黄<lb/>
　案吴氏曰王弼注易用康成本謂孔子賛爻之辭本<lb/>
　以釋經宜相附近乃各附當爻每爻加象曰以别之<lb/>
　謂之小象又取文言附於乾坤二卦加文言曰三字<lb/>
<pb n="8a"/>
　於首若繫辭説卦序卦雜卦等篇則仍其舊别自為<lb/>
　卷自是世儒知有弼易不知有所謂古經矣又曰原<lb/>
　三家之學初欲學者尋省易了日趨於簡便而末流<lb/>
　之弊學者遂廢古經使後世不見此書之純全與聖<lb/>
　人述作之本意可勝歎哉愚嘗謂羲文周孔聖人也<lb/>
　卦爻十翼皆易書也費氏以𫝊解經未為非是鄭王<lb/>
　以𫝊附經亦何不可况各從其類最便觀覧而好古<lb/>
　君子每不能无恨豈聖人之書不可混而一之乎葢<lb/>
<pb n="8b"/>
　夫子雖曰述而不作然自為一書非世儒傍文生義<lb/>
　分行注脚之比故周爻已不盡同於文王而孔翼亦<lb/>
　豈盡同於文王周公比而同之非特使學者猝莫區<lb/>
　别而吾夫子制作初意亦不復可見矣晁氏曰劉牧<lb/>
　云小象獨乾不繫於爻辭尊君也石守道曰孔子作<lb/>
　彖象於六爻之前小象繫逐爻之下唯乾悉屬之於<lb/>
　後者譲也嗚呼他人尚何責哉若是者可不懼乎愚<lb/>
　故録吴氏所載三家變易論之繼以先儒所復古易<lb/>
<pb n="9a"/>
　還先聖之舊云朱子答吴氏書曰吕伯恭頃嘗因晁<lb/>
　氏本更定古易十二篇考訂頗詳然據淳于俊之説<lb/>
　便以今王弼易為鄭康成易嘗疑其未安今得所示<lb/>
　分别鄭王二本乃有歸著甚善然不知别有何證據<lb/>
　也<lb/>
　古易之復<lb/>
　　　周易古經<hi>吕氏微仲本</hi>
上經第一　下經第二　上彖第三　　下彖第四<lb/>
<pb n="9b"/>
上象第五　下象第六　繫辭上第七　繫辭下第八<lb/>
文言第九　説卦第十　序卦第十一　雜卦第十二<lb/>
　右周易古經者彖象所以解經始各為一書王弼専<lb/>
　治彖象以為注乃分綴卦爻之下學者於是不見完<lb/>
　經而文辭次第貫穿之意亦缺然不屬予因案古文<lb/>
　而正之凡經二篇彖象繫辭各二篇文言説卦序卦<lb/>
　雜卦各一篇緫十有二篇元豐壬戌十月既望汲郡<lb/>
　吕大防序<hi>案龙侍郎袤字延之與吴氏仁傑書云頃得吕東萊所定古易一編朱元晦為之跋</hi>
<pb n="10a"/>
　<hi>嘗以板行乃與左右所刋吕汲公古經无毫髪異而東萊乃不及微仲嘗編豈偶然同耶愚謂此朱吕二</hi>
　<hi>先生皆偶未及見東萊決非掩襲觀文公與吴氏書則後來必就吴氏本見之矣但跋東萊本在前其時</hi>
　<hi>必未之見也今觀所次序經𫝊本末並與東萊定本同但東萊只分上經下經而无第一第二字又東萊</hi>
　<hi>稱彖上𫝊第一至雜卦𫝊第十小有不同爾</hi>
　　　古周易<hi>晁氏以道本</hi>
卦爻第一<hi>不分上下經混同為第一</hi>　　　彖𫝊二<hi>不分上下彖混同為第二</hi>
象第三<hi>不分大小上下象混同為第三</hi>　　　文言第四<hi>合乾坤文言為第四</hi>
繫辭第五<hi>不分上下繫混同為第五</hi>　　　説卦第六<lb/>
<pb n="10b"/>
序卦第七　　　　　　　雜卦第八<lb/>
　周易卦爻一彖二象三文言四繫辭五説卦六序卦<lb/>
　七雜卦八謹第如上案晉太康初𤼵汲縣舊冢得古<lb/>
　簡編科斗文字散亂不可訓知獨周易最為明了上<lb/>
　下篇與今正同别有隂陽説而无彖象文言繫辭杜<lb/>
　預疑於時仲尼造之於魯尚未播之逺國而漢藝文<lb/>
　志易經十二篇施孟梁丘三家顔師古曰上下經及<lb/>
　十翼故十二篇是則彖象文言繫辭始附卦爻而𫝊<lb/>
<pb n="11a"/>
　於漢歟先儒謂費直専以彖象文言參解易爻以彖<lb/>
　象文言雜入卦中者自費氏始其初費氏不列學官<lb/>
　唯行民間至漢末陳元方鄭康成之徒皆學費氏古<lb/>
　十二篇之易遂亡孔穎達又謂輔嗣之意象本釋經<lb/>
　宜相附近分爻之象辭各附當爻則費氏初變亂古<lb/>
　制時猶若今乾卦彖象繫卦之末歟古經始變於費<lb/>
　氏而卒大亂於王弼惜哉奈何後之儒生尤而效之<lb/>
　杜預分左氏𫝊於經宋衷范望輩散太𤣥賛與測於<lb/>
<pb n="11b"/>
　八十一首之下是其明比也揆觀其初乃如古文尚<lb/>
　書司馬遷班固序𫝊揚雄法言敘篇云爾今民間法<lb/>
　言列叙篇於其篇首與學官書不同槩可見也唐李<lb/>
　鼎祚又取序卦冠之卦首則又效小王之過也今悉<lb/>
　還其初庶幾學者不執彖以徇卦不執象以徇爻云<lb/>
　昔韓宣子適魯見易象是古人以彖爻統名之曰象<lb/>
　也故曰易者象也其意深矣豈若後之人卦必以象<lb/>
　明象必以辭顯紛紛多岐哉嗚呼學者曽未之知也<lb/>
<pb n="12a"/>
　劉牧云小象獨乾不繫於爻辭尊君也石守道亦曰<lb/>
　夫子作彖象於六爻之前小象繫逐爻之下唯乾悉<lb/>
　屬之於後者譲也嗚呼他人尚何責哉若夫文字之<lb/>
　𫝊始有齊楚之異音卒有科斗籀篆𨽻書之四變因<lb/>
　而訛謬者多矣劉向嘗以中古文易經較施孟梁丘<lb/>
　經至蜀李譔又嘗著古文易則今之𫝊者皆非古文<lb/>
　也安得覩夫劉李之書乎如古者竹簡重大以經為<lb/>
　二篇今又何必以二篇成帙哉謹録而藏諸以俟博<lb/>
<pb n="12b"/>
　古君子建中靖國元年辛巳五月二十四日嵩山晁<lb/>
　説之題<lb/>
　　　古易考<hi>程沙隨本</hi>
經𫝊一十二篇<hi>宋藝文志序云孝宗時程迥所作易考十二篇别為章句不與經相亂</hi>
　沙隨曰迥作古易考曰上篇曰下篇曰彖上曰彖下<lb/>
　曰象上曰象下曰文言曰繫辭上繫辭下曰説卦曰<lb/>
　序卦曰雜卦凡十有二篇與康節百源易次序同<hi>見古</hi>
　<hi>易章句外篇○案邵氏聞見後録云古易卦爻一彖二象三文言四繫辭五説卦六序卦七雜卦八其次</hi>
<pb n="13a"/>
　<hi>第不相雜也予家藏大父康節手寫百源易實古易也百源在蘇門山下康節讀易之地舊祕閣亦有本</hi>
　<hi>沙隨葢本諸此而篇第與二吕氏合只以文言在繫辭之前為不同爾若夫邵氏八篇與晁以道本无以</hi>
　<hi>異也</hi>
　　　古易<hi>吕東萊本與微仲篇次一同而微仲自一至十二之序小異爾</hi>
周易上經第一　周易下經第二　周易彖上𫝊第一<lb/>
周易彖下𫝊第二　周易象上𫝊第三　周易象下𫝊第四<lb/>
周易繫辭上𫝊第五　周易繫辭下𫝊第六　周易文言𫝊第七<lb/>
周易説卦𫝊第八　周易序卦𫝊第九　周易雜卦𫝊第十<lb/>
<pb n="13b"/>
　漢興言易者六家獨費氏𫝊古文易而不立於學官<lb/>
　劉向以中古文易經校施孟梁丘經或脱去无咎悔<lb/>
　亡唯費氏經與古文同然則真孔氏遺書也東京馬<lb/>
　融鄭𤣥皆為費氏學其書始盛行今學官所立王弼<lb/>
　易雖宗莊老其書固鄭氏書也費氏易在漢諸家中<lb/>
　最近古最見排擯千載之後巋然獨存豈非天哉自<lb/>
　康成輔嗣合彖象文言於經學者遂不見古本近世<lb/>
　嵩山晁氏編古周易將以復其舊而其刋補離合之<lb/>
<pb n="14a"/>
　際覧者或以為未安祖謙謹因晁氏書㕘考傳記復<lb/>
　定為十二篇篇目卷集一以古為斷其説具於音訓<lb/>
　云淳熙八年五月望日東萊吕祖謙謹書<hi>案如前吴氏所載費</hi>
　<hi>氏古易已自不能不小有變動而東萊謂費氏經真孔氏遺書豈吴氏考之猶未的歟又曰王弼雖宗老</hi>
　<hi>莊其書固鄭氏書也此葢指其未變亂古本以前之書然鄭字恐是費字之誤葢康成正分𫝊以附經其</hi>
　<hi>書豈足引為據乎</hi>右古文周易經傳十二篇亡友東萊吕祖<lb/>
　謙伯恭父之所定也某嘗以謂易經本為卜筮而作<lb/>
　皆因吉凶以示訓戒故其言雖約而所包甚廣夫子<lb/>
<pb n="14b"/>
　子作𫝊亦略舉其一端以見凡例而已然自諸儒分<lb/>
　經合𫝊之後學者便文取義往往未及翫心全經而<lb/>
　遽執𫝊之一端以為定説於是一卦一爻僅為一事<lb/>
　而易之為用反有所局而无以通乎天下之故若是<lb/>
　者某葢病之是以三復伯恭父之書而有𤼵焉非特<lb/>
　為其章句之近古而已也<hi>云云</hi>淳熙九年夏六月庚<lb/>
　子朔旦新安朱某謹書<lb/>
　又辯晁氏吕氏得失云某案正義曰夫子所作象辭<lb/>
<pb n="15a"/>
　元在六爻經辭之後以自卑退不敢干亂先聖正經<lb/>
　之辭及王輔嗣之意以為象本釋經宜相附近其義<lb/>
　易了故分爻之象辭各附其當爻下言之此晁氏引<lb/>
　以證王弼分合經𫝊者然其言夫子作象辭元在六<lb/>
　爻經辭之後則孔氏亦初不見十二篇之易矣又不<lb/>
　於彖及大象𤼵之似亦有所未盡又曰某案詩疏云<lb/>
　漢初為𫝊訓者皆與經别行三𫝊之文不與經連故<lb/>
　石經書公羊𫝊皆无經文而藝文志所載毛詩故訓<lb/>
<pb n="15b"/>
　𫝊亦與經别及馬融為周禮注乃云欲省學者兩讀<lb/>
　故具載本文而就經為注據此則古之經傳本皆自<lb/>
　為一書故髙貴鄉公所謂彖象不連經文者十二篇<lb/>
　之古經傳也所謂注連之者鄭氏之注具載本經而<lb/>
　附以彖象如馬融之周禮也晁氏於此固不如吕氏<lb/>
　之有據<hi>案吕氏音訓謂鄭康成始合彖象於經則魏志之言甚明此義為得</hi>然吕氏於<lb/>
　乾卦經傳之次第所以與他卦不同者則无説焉愚<lb/>
　恐晁氏所謂初亂古制時猶若今之乾卦而卒大亂<lb/>
<pb n="16a"/>
　於王弼者似亦未可盡廢也因記於此<lb/>
　　　周易本義<hi>朱文公本</hi>
古易經傳一十二篇<hi>即因東萊所定本作為本義明象占之教行於世者也</hi>
　愚嘗論所謂古易者孔子翼易不遽自附於先聖之<lb/>
　後伏羲畫卦文王卦辭周公爻辭自合為上下經二<lb/>
　篇孔子所作十翼則自分為十篇是為古易十二篇<lb/>
　也至前漢費直以彖象繫辭文言解説上下經東漢<lb/>
　鄭康成𫝊費直易又以彖象文言本解易卦爻宜相<lb/>
<pb n="16b"/>
　附近始以附入其初猶若今乾卦彖象文言統附卦<lb/>
　之末至三國魏王弼又𫝊鄭學以彖與大象之辭附<lb/>
　卦辭下分爻小象之辭各附當爻辭下加彖曰象曰<lb/>
　以别之朱子曰王弼注本之乾卦葢存鄭氏所分之<lb/>
　例也坤以下六十三卦又弼之所自分也古經始變<lb/>
　亂於鄭氏卒大亂於王弼惜哉原其初二家但欲學<lb/>
　者尋省易了日趨於簡便自是以來古易十二篇遂<lb/>
　亡不復可見於後世而後之讀易者但知有王弼本<lb/>
<pb n="17a"/>
　猝莫别其何者為文王周公之易何者為孔子之易<lb/>
　殽亂千有餘年而聖人制作謙退之盛心與夫示學<lb/>
　者以盈科而後進之意皆影響无𫝊至吕氏微仲始<lb/>
　為復古易之倡晁氏繼之東萊吕氏復因晁氏書定<lb/>
　為十二篇文公本義則因東萊所定本掲十二篇以<lb/>
　教天下且𤼵明象占大㫖真洗光咸池之日為學者<lb/>
　之一大快矣今世儒解易又復仍王弼本而莫覺其<lb/>
　非是何古易難諧於俗而康成輔嗣欲速好徑之心<lb/>
<pb n="17b"/>
　使人骨醉魂迷而不返推是心以往捨範我馳驅而<lb/>
　為之詭遇不由其道而鑚穴隙相窺踰墻相從亦何<lb/>
　所憚而不為也哉嗚呼數聖人之經何其變之易而<lb/>
　復之難復之難而再變之愈易也由是觀之亂經本<lb/>
　末康成輔嗣之罪為尚小以其未見正於文公也世<lb/>
　儒之罪為尤大以其既見正於文公故為而叛之也<lb/>
　康成輔嗣三聖之罪人世儒其又康成輔嗣之罪人<lb/>
　歟或曰斯无庸論矣今編次古易數家孰優曰微仲<lb/>
<pb n="18a"/>
　既為之倡東萊已暗與之合晁氏雖无失但省去三<lb/>
　篇亦未為當今唯當以文公本義所從者為定尚何<lb/>
　容喙<lb/>
　𫝊授<lb/>
<pb n="19a"/>
　韓嬰<hi>景帝時太傅</hi>　孫商　韓生　葢寛饒<hi>景帝時</hi>
　　<hi>韓嬰燕人以詩經授之燕趙間亦以易授人推易意為之𫝊燕趙好詩以故其易微</hi>
案西漢儒林𫝊云自魯商瞿子木受易孔子以授魯橋<lb/>
庇子庸子庸授江東馯<hi>音韓</hi>臂子弓子弓授燕周醜子家<lb/>
子家授東武孫虞子乗子乗授齊田何子裝<hi>何以齊田徙杜陵號杜田何</hi>及秦禁學易為卜筮書獨得不禁故𫝊授者不絶<lb/>
漢興言易者本之田何何授東武王同子中雒陽周王<lb/>
孫梁丁寛子襄齊服生皆著易𫝊數篇王同授淄川楊<lb/>
<pb n="19b"/>
何叔元<hi>何至太中大夫</hi>齊即墨成<hi>至城/陽相</hi>廣川孟但<hi>太子門大夫</hi>魯周<lb/>
覇莒衡胡臨淄主父偃皆以易至大官初梁項生從田<lb/>
何受易時丁寛為項生從者讀易精敏材過項生遂事<lb/>
田何學成何謝寛寛東歸何謂門人曰易以東矣寛至<lb/>
雒陽復從周王孫受古義號周氏𫝊景帝時寛為梁孝<lb/>
王將軍距吴楚號丁將軍作易説三萬言訓故舉大義<lb/>
而已今小章句是也寛授同郡碭<hi>音唐梁郡縣名</hi>田王孫田王<lb/>
孫授沛<hi>沛與碭近</hi>施讎長卿蘭陵孟喜長卿<hi>喜父號孟卿善禮春秋使喜從<pb n="20a"/>王孫受易</hi>琅邪諸人梁丘賀長翁由是易有施孟梁丘之學<lb/>
施讎授張禹<hi>丞相</hi>琅邪魯伯<hi>㑹稽/太守</hi>張禹授淮陽彭宣<hi>大司空</hi>
沛戴崇子平<hi>九卿</hi>禹宣皆有𫝊由是施家有張彭之學魯<lb/>
伯授太山毛莫如少路<hi>常山太守</hi>琅邪邴丹曼容著清名孟<lb/>
喜好自稱譽得易家候隂陽災變書詐言師田生將死<lb/>
時枕喜膝獨𫝊喜諸儒以此耀之梁丘賀疏通證明之<lb/>
曰田生絶於施讎手中時喜歸東海安得此事又蜀人<lb/>
趙賔好小數書為易飾易文以為箕子明夷隂陽氣亡<lb/>
<pb n="20b"/>
箕子箕子者萬物方荄兹也<hi>注荄滋言根荄方滋茂也</hi>賔持論巧慧<lb/>
易家不能難皆曰非古法也云受孟喜喜為名之<hi>注名之者承取其名云實授也</hi>後賔死莫能持其説喜因不肯仞<hi>古字仞認通</hi>以<lb/>
此不見信喜舉孝亷為郎博士缺衆人薦喜宣帝聞喜<lb/>
改師法遂不用喜喜授同郡白光少子沛翟牧子兄<hi>讀曰況</hi>皆為博士由是有孟翟白之學梁丘賀初從大中大<lb/>
夫京房受易<hi>别一京房非延壽弟子</hi>房楊何弟子也房出為齊郡<lb/>
太守賀更事田王孫宣帝時聞京房為易明求其門人<lb/>
<pb n="21a"/>
得賀賀時入説善之以筮有應得近幸官至少府少府<lb/>
事多乃遣子臨分將門人張禹從施讎學薦讎為博士<lb/>
上信重賀賀年老終子臨亦入説為黄門郎甘露中奉<lb/>
使問諸儒於石渠上選髙才郎十人從臨講臨學精熟<lb/>
専行京房法琅邪王吉通五經聞臨説善之使其子郎<lb/>
中駿上疏從臨受易<hi>駿至御史大夫</hi>臨代五鹿充宗為少府充<lb/>
宗授平陵士孫張仲方<hi>至給事中</hi>沛鄧彭祖子夏<hi>真定太傅</hi>齊衡<lb/>
咸長賔<hi>王莽時講學大夫</hi>由是梁丘有士孫鄧衡之學<hi>洪容齋云晉永<pb n="21b"/>嘉之亂梁丘之易亡</hi>京房君明東郡頓丘人受易梁人焦贛延壽<lb/>
贛嘗曰得我道以亡身者京生也其説長於災變分六<lb/>
十四卦更直日用事以風雨寒温為候各有占驗房用<lb/>
之尤精<hi>贛為外黄令以占捕盜致治考滿父老請留卒以令終京房最後出為魏郡太守得以考功課吏法治郡月餘為石顯五鹿所毁徴下獄棄市</hi>贛云嘗從孟喜問易㑹喜沒房<lb/>
以為延壽易即孟氏學翟白不肯曰非也成帝時劉向<lb/>
校書考易説以諸家皆祖田何楊叔丁將軍大義略同<lb/>
唯京氏為異黨焦延壽獨得隱士之説託之孟氏不相<lb/>
<pb n="22a"/>
與同房授東海殷嘉河東姚平河南乗𢎞皆為郎由是<lb/>
易有京氏學費直長翁東萊人治易<hi>為郎至單父令</hi>長於卦筮<lb/>
亡章句徒以彖象繋辭十篇文言解説上下經授琅邪<lb/>
王璜其本皆古字號古文易<hi>案石介守道云治易至漢遂為田焦費三家田焦廢已久費授王璜故有費氏易行於民間</hi>髙相沛人治易與費公同時其學<lb/>
亦无章句専説隂陽災異自言出於丁將軍𫝊至子康<lb/>
<hi>康以易為郎</hi>及蘭陵母將永為髙氏學<hi>永至豫章都尉</hi>王莽居攝時<lb/>
康候知東郡有兵私語門人門人上書言之後數月東<lb/>
<pb n="22b"/>
郡太守翟誼舉兵誅莽莽召問門人對以受師髙康莽<lb/>
惡之以為惑衆斬康由是易有髙氏學施孟梁丘京氏<lb/>
四家皆立博士費髙二家未得立此西京授受大略也<lb/>
案儒林𫝊賛云自武帝立五經博士初易唯有楊孝宣<lb/>
復立施孟梁丘易元帝復立京氏易所以㒺羅遺失兼<lb/>
而存之是在其中矣<lb/>
　愚嘗謂自商瞿受易孔子六𫝊興於田何何之學又<lb/>
　盛於丁寛寛師何而復師其同門之友以受古義可<lb/>
<pb n="23a"/>
　謂見善如不及者矣然所謂易説三萬言不過訓故<lb/>
　大義又曰小章句竊意其學只是文義章句象數之<lb/>
　學恐非所及也寛再𫝊而盛於施孟梁丘施授張禹<lb/>
　禹雖為帝者師然依阿淟涊持禄保位真鄙夫之事<lb/>
　君禹授彭宣位為上公見險而止<hi>避莽</hi>異於茍患失<lb/>
　之者差彊人意耳孟既師田又不擇所從復受之於<lb/>
　趙趙死而遂倍之以至不見信於友不獲用於上亦<lb/>
　其宜矣梁丘初師京<hi>大中大夫</hi>後雖更事田卒以京顯至<lb/>
<pb n="23b"/>
　其子臨専行京法可見也再𫝊得王駿經明行修无<lb/>
　忝所學而五鹿結黨小人<hi>石顯</hi>傾排君子<hi>京房延壽弟子</hi>纍纍<lb/>
　若若之歌兼官據勢受譏无恥三𫝊而衡咸為莽講<lb/>
　學大夫梁丘氏易至此掃地矣焦氏卦變卓然自為<lb/>
　一家而又托於孟者惡其无𫝊也是雖見擯於當時<lb/>
　卒顯於京房以其學事元帝力排閹宦<hi>石顯</hi>忠君憂國<lb/>
　之懐悃悃為帝言之雖陷譛毁以歿<hi>顯五鹿譛</hi>亦可暴白<lb/>
　其心於千載之下矣費髙當時雖行民間猶未顯也<lb/>
<pb n="24a"/>
　西京易學槩聞如此往往自二京以前文辭勝自二<lb/>
　京以後占數勝如斯而已愚獨於趙孟之事見古人<lb/>
　崇重師法朋友扶持於下天子綱維於上其嚴至可<lb/>
　畏也獨惜趙不足以為人師喜枉負倍師之名於後<lb/>
　世而古人之意則厚矣慨木水本源之義後之學者<lb/>
　宜知所戒<lb/>
　　　東漢<lb/>
　<lb/>
<pb n="24b"/>
　<lb/>
　<lb/>
　<lb/>
　　　<hi>陳以下五家皆𫝊費氏易者自馬融授鄭𤣥外餘皆未知所傳授之次第</hi>
案東漢儒林𫝊云光武中興愛好經術未及下車先訪<lb/>
儒雅雲㑹京師於是立五經博士各以家法教授易有<lb/>
施孟梁丘京氏學𫝊施氏者陳留劉昆桓公<hi>梁孝王之𦙍建武元年光武除為江陵令遷𢎞農太守至騎都尉</hi>王莽時教授弟子五百人<hi>昆受易於<pb n="25a"/>沛人戴賔</hi>毎春秋饗射備列典儀以素木匏葉為爼豆桑弧<lb/>
蒿矢以射菟首<hi>注昆懼禮之廢故引以匏葉為爼實射則歌菟首之詩為節也</hi>𫝊孟氏<lb/>
者南陽洼丹<hi>洼音圭</hi>子玉建武初為大鴻臚作易通論七<lb/>
篇世號洼君通易家宗之稱為大儒及廣漢任安定祖<lb/>
<hi>綿竹人</hi>兼通數經辟除不就洼丹時觟陽<hi>姓/</hi>鴻<hi>名/</hi>孟孫<hi>字</hi>
亦以孟氏易教授有名永平中為少府𫝊梁丘氏者京<lb/>
兆楊政子行從代郡范升受易善説經京師語曰説經<lb/>
鏗鏗楊子行嗜酒不拘小節然篤於義<hi>時帝壻梁松皇后弟隂就皆慕<pb n="25b"/>其聲名請與交友政毎共言論常切磋懇至不為屈撓嘗詣陽虚侯馬武武難見政稱疾不起政入徑升牀排武把臂責之曰卿蒙國恩備位藩輔不思求賢以報殊寵而驕天下英材此非養身之道今日動者刀入脅武諸子及左右皆大驚以為見劫操兵滿側政顔色自若㑹隂就至責武令為交友其剛果任情皆如此○范升嘗為出婦所告坐繫獄政乃肉袒以箭貫耳抱升子潜伏道傍候車駕持章扣頭大言曰范升三取惟有一子三嵗孤之可哀武騎虎賁懼驚乘輿舉弓射之猶不肯去旄頭又以㦸义政傷胸猶不退哀泣辭請有感帝心詔曰乞楊政師即尺一出升政由此顯名官至左中郎將</hi>及潁川張興君上官太子<lb/>
少傅顯宗數訪問經術弟子逺至著録且萬人為梁丘<lb/>
家宗𫝊京氏者汝南戴憑次仲年十六舉明經光武召<lb/>
<pb n="26a"/>
上殿令與諸儒難説憑多所解釋帝善之拜侍中正旦<lb/>
朝賀帝命羣臣能説經者更相難詰義有不通輒奪其<lb/>
席以益通者憑遂重坐五十餘席及濟隂孫期仲彧<hi>又習古文尚書</hi>家貧事母至孝牧豕大澤中以奉養焉逺人從學<lb/>
者皆執經壟畔以追之里落化其仁譲黄巾賊起過期<lb/>
里陌相約不犯孫先生舎郡舉方正遣吏齎羊酒請期<lb/>
期驅豕入草不顧戴憑時南陽魏滿叔牙亦以京易教<lb/>
授永平中官至𢎞農太守又曰建武中范升𫝊孟氏易<lb/>
<pb n="26b"/>
以授楊政而陳元長卿<hi>蒼梧人</hi>鄭衆仲師<hi>開封人父興</hi>皆𫝊費<lb/>
氏易其後馬融季長<hi>扶風人</hi>亦為其𫝊融授鄭𤣥康成<hi>北海髙宻人</hi>𤣥作易注<hi>朱漢上曰康成𫝊馬融學多論互體</hi>荀爽慈明又作易𫝊<lb/>
<hi>潁川人</hi>自是費氏興而京氏遂衰<lb/>
　愚謂聖經雖五聖道則一五經博士固所當置也一<lb/>
　經之中乃令各以家法教授是雖取其専門之學而<lb/>
　心心有主喙喙争鳴未免啟自開户牖之弊矣聖真<lb/>
　何由而統壹也哉四家之學得失已不可復知而桓<lb/>
<pb n="27a"/>
　公懼禮之廢定祖辟除不就子行之篤於義仲彧之<lb/>
　寧貧寧賤不願乎其外孝以養母讓以化俗至使巨<lb/>
　盜斂手戒勿犯舎此固學易之餘事亦足以見秉彛<lb/>
　好徳之良心雖盜賊不容泯滅灑然可喜者也漢末<lb/>
　四家卒以湮微而費氏獨存其學又无章句惟以彖<lb/>
　象繫辭文言參解上下經先儒至謂凡以彖象文言<lb/>
　參入卦中者皆祖費氏古經變亂實已權輿於此卒<lb/>
　大壊於康成輔嗣之徒又可為之一慨矣<lb/>
<pb n="27b"/>
　　　魏吴晉元魏唐<lb/>
　費直　鄭𤣥　王弼　韓康伯　孔穎逹<lb/>
　　王弼受授可考餘王肅管輅虞翻郭璞皆莫<lb/>
　　可知<lb/>
魏東海郯人王肅子雍<hi>將軍</hi>撰定其父成侯朗所作易𫝊<lb/>
列於學官本義所引有曰王肅本者是也魏山陽王弼<lb/>
輔嗣<hi>尚書郎</hi>注易上下經孫盛論曰易之為書窮神知化<lb/>
非天下之至精其孰能與於此况弼欲籠統𤣥㫖者乎<lb/>
<pb n="28a"/>
故其叙浮義則麗辭溢目造隂陽則妙賾无間至於六<lb/>
爻變化羣象所效日時嵗月五氣相推弼皆擯落多所<lb/>
不闗雖有可觀者焉恐將泥夫大道魏書注曰弼注易<lb/>
往往有髙麗言朱漢上曰弼盡去舊説雜以老莊之言<lb/>
於是儒者専尚文辭不復推原大𫝊天人之道自是分<lb/>
裂不合<hi>進易解表</hi>晁氏曰<hi>名公武號徳昭有郡齋讀書志自序</hi>東京荀劉馬鄭<lb/>
皆𫝊費氏學王弼最後出或用鄭説則弼亦本費也石<lb/>
守道曰王弼多取康成舊説為之訓解今之易葢出於<lb/>
<pb n="28b"/>
費學也金君卿亦曰弼出於馬鄭馬鄭出於費氏<hi>太原王濟曰弼為人淺不識物情初與王黎荀融善黎奪其黄門郎於是恨黎與王亦不終正始十年曹爽廢以公事免秋遇厲疾亡時年二十四晉穆帝時范寗常謂王弼何晏之罪深於桀紂或以為貶之太過寗曰王何滅棄典文幽沉仁義游辭浮説波蕩後生使搢紳之徒翻然改轍以至禮壞樂崩中原傾覆遺風餘俗至今為患桀紂縦暴一時適足以喪身覆國為後世戒豈能迴百姓之視聴哉故吾以為一世之禍輕厯代之禍重自喪之罪小迷衆之罪大也</hi>魏平原管輅公明精於卦筮窮極幽微占言<lb/>
吉凶禍福无毫髪爽雜以覆射説相一皆神妙難以枚<lb/>
舉姑即一事言之吏部尚書何晏請之鄧颺在晏許晏<lb/>
<pb n="29a"/>
曰君著爻神妙為作一卦知至三公否又曰連夢青蠅<lb/>
數十來鼻上驅之不去有何意故輅曰昔元凱弼重華<lb/>
宣慈恵和周公翼成王坐而待旦故能流光六合萬國<lb/>
咸寧此乃履道休應非卜筮所能明也今君侯位重山<lb/>
岳勢若雷電而懐徳者少畏威者衆殆非小心翼翼多<lb/>
福之仁又鼻天中之山髙而不危所以長守貴今青蠅<lb/>
臭惡而集之位峻者顛輕豪者亡不可不思害盈之數<lb/>
盛衰之期是故山在地中曰謙雷在天上曰壯謙則裒<lb/>
<pb n="29b"/>
多益寡壯則非禮勿履未有損己而不光大行非而不<lb/>
傷敗願君侯上追文王六爻之㫖下思尼父彖象之義<lb/>
然後三公可決青蠅可驅也颺曰此老生之常談過嵗<lb/>
更當相見未幾晏颺等果遇禍<hi>正始元年十二月二十八日明年正月曹爽敗晏等亦誅</hi>愚謂此正所謂不假卜筮而知吉凶者也<hi>初輅還具以語其舅舅大怒以為狂及敗謂輅曰爾何以知何鄧之敗前見已有凶氣未也輅言與禍人共㑹然後知神明交錯鄧之行步筋不束骨脉不制肉起立傾倚若无手足謂之鬼躁何之視候魂不守宅血不華色精爽煙浮容若槁木謂之鬼幽鬼躁者為風所收鬼幽者為火所燒自然之符不可蔽也此又其相法之妙處</hi>吴㑹<lb/>
<pb n="30a"/>
稽虞翻仲翔自稱五世習孟氏易卜筮亦應晉河東郭<lb/>
璞景純本𫝊云好經術博學髙才受業郭公得青囊書<lb/>
九卷遂洞五行天文卜筮之術禳災轉禍通致无方京<lb/>
房管輅不能過也嘗撰前後筮驗六十餘事名為洞林<lb/>
<hi>愚案洞林上中下三卷斷法用青龍朱雀勾陳騰蛇白虎𤣥武六神及太嵗諸煞神時日旺相等推靈驗无比</hi>
又抄京費諸家要撮更撰新林十篇卜韻一篇大抵只<lb/>
用卦爻不假文字然雜以説相𦵏法行符厭勝之術往<lb/>
往流於技藝而易道日以支離卑下矣璞嘗為王敦記<lb/>
<pb n="30b"/>
室明帝太寧二年敦疾篤將反使璞筮之璞曰无成敦<lb/>
素疑璞助温嶠庾亮及聞卦凶乃問璞曰卿更筮吾壽<lb/>
幾何璞曰思向卦明公起事必禍不久若住武昌壽不<lb/>
可測敦大怒曰卿壽幾何曰命盡今日日中敦乃收璞<lb/>
斬之而反果大敗敦尋死黨與悉平或曰景純一死可<lb/>
以暴白其心矣乎曰何為不可想當是時景純之為敦<lb/>
記室欲為温太真而不可得者也事勢至此惟有一死<lb/>
爾夫豈不知徒諫不足以囘敦之聴徒死不足以為國<lb/>
<pb n="31a"/>
家之益然與其偷生茍免宛辭以對曷若明目張膽速<lb/>
亡之為幸乎此其所以得乎義理之正本心之安深有<lb/>
可取焉也或又曰景純初焉何以不擇所從也曰當元<lb/>
帝永昌改元敦以璞為記室㕘軍璞善筮亦知敦必為<lb/>
亂已預其禍甚憂之矣敦既與朝廷乖離録朝士有時<lb/>
望者置幕府景純雖欲不從之奈何不可得也元魏徐<lb/>
遵明𫝊康成學自徐氏再𫝊至郭茂其後北朝言易者<lb/>
多出郭茂之門<hi>此條見車萊吕氏家塾論稱徐為元魏大儒</hi>唐儒學𫝊云世<lb/>
<pb n="31b"/>
稱左氏有文逺<hi>徐曠字文逺</hi>禮有禇徽詩有魯達易有陸徳<lb/>
明皆時冠云今案國子博士陸徳明蘇州吴人名元朗<lb/>
以字行僅有周易音義一十篇而已國子祭酒孔頴達<lb/>
字仲達冀州人奉勅與顔師古籀<hi>字也</hi>司馬才章王恭馬<lb/>
嘉運趙乾協王惔于志寧等同撰五經正義四門博士<lb/>
蘇徳融趙𢎞志覆審大槩因王弼韓康伯注為之解釋<lb/>
敷演於義理象數之學未能卓然自有所見者也然則<lb/>
唐家一代之易學從可知矣<lb/>
<pb n="32a"/>
　案東萊吕氏云漢以後惟王鄭易行世江左及青齊<lb/>
　多講王易河汾諸儒則習鄭易弼出康成康成出費<lb/>
　氏者也又曰自孔氏正義取王弼故先代諸儒専門<lb/>
　之學並廢可勝歎哉愚謂管郭授受雖不可考要亦<lb/>
　京學未泯孔疏而後惟弼單行餘皆掃滅究而論之<lb/>
　王雜𤣥管郭雜技技易流於戲<hi>郭符豆事</hi>然管忠告鄧颺丁<lb/>
　謐之徒郭諌王敦以死猶卓卓名世𤣥溺空談卒敗<lb/>
　壊風俗禍人國家流弊不可勝言矣至如穎達王韓<lb/>
<pb n="32b"/>
　驅使庸奴耳劣哉无以議為也<lb/>
　<lb/>
　<lb/>
　<lb/>
　<lb/>
　<lb/>
　<lb/>
案邵氏<hi>伯温</hi>經世書辨惑云陳摶字圖南亳州真源人唐<lb/>
<pb n="33a"/>
末進士負經綸之才厯五季亂離遊行四方志不遂入<lb/>
武當山後隱居華山周世宗召拜諌議大夫賜號白雲<lb/>
先生宋太宗亦召拜諌議大夫賜號希夷先生其易學<lb/>
主於意言象數四者不可闕一其理具見於聖人之經<lb/>
不煩文字解説止有一圖<hi>先天方圓圖</hi>以寓隂陽消長之數<lb/>
與卦之生變圖亦非創意以作孔子繋辭述之明矣嗚<lb/>
呼真窮理盡性之學也世但以為學神僊善述人倫風<lb/>
鑒而已非知圖南者也獨先君<hi>康節先生</hi>知之為詳數數有<lb/>
<pb n="33b"/>
詩及之圖南以上𫝊授雖不可考葢自伏羲文王周公<lb/>
孔子以來世世相𫝊或隱或顯未嘗絶也圖南授汶陽<lb/>
穆修伯長後居蔡州為潁州文學𠫭軍少豪放性褊少<lb/>
合<hi>尹師魯兄弟從之學古文又𫝊其春秋之學</hi>伯長授青社李之才挺之挺<lb/>
之為殿中丞授之先君初先君築室衛州蘇門山百源<lb/>
之上丁母夫人李氏憂布衣蔬食三年時挺之為衛州<lb/>
共城令聞先君好學苦心志自造其廬問曰子何所學<lb/>
曰為科舉進取之學耳挺之曰科舉外有義理之學子<lb/>
<pb n="34a"/>
知之乎曰未也願受教挺之曰義理外有物理之學子<lb/>
知之乎曰未也願受教挺之曰物理外有性命之學子<lb/>
知之乎曰未也願受教於是先君𫝊其學先君嘗曰吾<lb/>
學於挺之也忘寒暑忘晝夜忘寢食忘進取挺之有所<lb/>
言吾必曰願略開端无竟其説請退而思之幸得之以<lb/>
為然方敢自言或未也歸而再思之得之而後已又曰<lb/>
先君之學雖有𫝊授而微妙變通葢其所自得也兼明<lb/>
意言象數之藴而知易之體用成卦立爻之所自然其<lb/>
<pb n="34b"/>
學卒无所𫝊平時未嘗妄以語人故當時人亦鮮克知<lb/>
之者惟以自樂而已案童蒙訓邵康節以十二萬四千<lb/>
五百年為一㑹自開闢至堯時正當十二萬年之中數<lb/>
故先生名雍字堯夫名雍取黎民於變時雍也其居洛<lb/>
陽亦取天地之中字堯夫取堯時中數也<hi>先生著述有皇極經世書有漁樵問對有撃壤詩多明易學者也</hi>辨惑又曰种放明逸亦𫝊圖南象<lb/>
學授廬江許堅許堅授范諤昌由此一枝𫝊於南方也<lb/>
濓溪先生周子名敦頤<hi>先生初諱敦實後避英宗舊名改敦頤</hi>字茂叔舂<lb/>
<pb n="35a"/>
陵人老於九江著太極圖及圖説及通書闡明道學之<lb/>
祕而朱漢上震又謂陳摶以先天圖𫝊种放放𫝊穆修<lb/>
修以太極圖𫝊敦頤而朱文公辨之曰嘗讀朱内翰進<lb/>
易説表謂此圖之𫝊自陳摶种放穆修而來夫以先生<lb/>
之學之妙不出此圖以為得之於人則決非种穆所及<lb/>
又有曰先生不由師𫝊黙契道體建圖屬書根極領要<lb/>
先生為南安軍司理時年少不為守所知洛人程公珦<lb/>
攝通守事視先生氣貌非常人與語知先生學知道也<lb/>
<pb n="35b"/>
因與為友且使二子顥頤往受學焉即明道先生伯淳<lb/>
伊川先生正叔也卒皆唱明道學以繼孔孟不𫝊之緒<lb/>
伊川先生易𫝊一書大抵多𤼵明理義之奥以覺來學<lb/>
朱子所謂邵𫝊羲畫程演周經是也横渠先生張載子<lb/>
厚大梁人著正䝉十餘萬言多𤼵明易道之要游定夫<lb/>
書程氏行實曰先生聞道甚早夫子張子厚友而師之<lb/>
則横渠之學有得於二程夫子信矣<hi>尹和靖語録云横梁昔在京師坐虎皮説周易聽徒甚衆一夕二程先生至論易次日横渠撒去虎皮曰吾平日為朱公説者皆亂道有二程近至<pb n="36a"/>深明易道此吾所不及汝輩可師之横渠乃歸陜西又吕與叔撰横渠行實云嘉祐初見程伯淳正叔於京師又明道先生行狀云神宗嘗使推擇人才所薦父表弟張載及弟頤為首案此横渠程夫子表叔也</hi>伊川<lb/>
授之龜山先生楊時中立龜山授之豫章先生羅仲素<lb/>
豫章授之延平先生李侗愿中延平授之晦菴先生朱<lb/>
子先生於易有周易本義復古易十二篇之舊𤼵明象<lb/>
占之學有易學啟䝉四篇𤼵明圖書卦畫蓍䇿變占之<lb/>
要又有蓍卦考誤有論濓洛諸儒易學有辨蘇氏易有<lb/>
論魏伯陽參同契<hi>先生嘗為之注解</hi>及辨麻衣子華子闗子明<lb/>
<pb n="36b"/>
諸家易學之偽先生嘗謂程先生易𫝊義理精字數足<lb/>
无一毫欠闕只是於易本義不相合易本是卜筮之書<lb/>
程先生只説得一理故先生解易只以卜筮為主就象<lb/>
數上理義自見而立卦生爻之因先天後天之别一本<lb/>
之康節邵子使人得窺四聖人心𫝊之秘者其功甚大<lb/>
也先生之友東萊先生吕祖謙伯恭父定古易經傳十<lb/>
二篇一卷音訓二卷繋辭精義二卷古易本義依之南<lb/>
軒先生張栻敬夫著繋辭説卦序卦雜卦解其於麗澤<lb/>
<pb n="37a"/>
講習之益深矣<lb/>
　愚觀前宋一代之易學自分為三節希夷先天一圖<lb/>
　開象數之門至邵氏經世書而碩大光明周子太極<lb/>
　一圖洪理義之源至程子易𫝊而浩博𢎞肆然邵乃<lb/>
　推步之法<hi>或問易與經世同異朱子曰易是卜筮經世是推步一分為二二分為四節節推去</hi>
　程子不言象數至朱子斷然以易為卜筮作且就象<lb/>
　占上𤼵明義理以示教而後一代之易理數大明體<lb/>
　用兼該使天下後世識易之所由作不迷於吉凶悔<lb/>
<pb n="37b"/>
　吝之塗而能適乎仁義中正之歸不其幸歟噫朱夫<lb/>
　子於易學𫝊授其亦可謂金聲玉振集大成者矣<lb/>
<pb n="38a"/>
𫝊注<hi>略舉所知</hi>
　愚合唐宋藝文志唐五行志晁氏<hi>公武</hi>徳昭郡齋讀<lb/>
　書志鄭氏<hi>樵</hi>漁仲通志所載易經注解及愚收拾所<lb/>
　得在諸志外者互相𠫭訂件列於左通計三百餘家<lb/>
　有見之者曰其間往往固多有其義而亡其辭愚應<lb/>
　之曰豈唯是哉辭義俱亡者且不止過半矣然而儒<lb/>
　先苦心勞思神交羲文周孔於數千百載之上而為<lb/>
　之辭者固不幸影響无存至於今日乃復得彚登簡<lb/>
<pb n="38b"/>
　冊將昭示海内使觀者景慕慨想欲一伏誦而不可<lb/>
　得者甚於其書之存者焉豈不猶愈於人與辭義俱<lb/>
　湮沒而无𫝊者哉謹類次如左<lb/>
　　　周漢<lb/>
卜子夏易解十卷晁氏曰<hi>公武</hi>漢藝文志已无子夏書此<lb/>
　書約王弼注為之者止雜卦景迂云張弧偽作又案<lb/>
　孫氏曰<hi>坦</hi>世有子夏𫝊以為親得孔子之藴觀其辭<lb/>
　略而不甚粹間或取左氏春秋𫝊語證之晚又得十<lb/>
<pb n="39a"/>
　八占稱天子則曰縣官嘗疑漢杜子夏之學及讀杜<lb/>
　𫝊見引明夷對䇿疑始釋然不然班固敘儒林何以<lb/>
　止言始於商瞿子木而遽遺卜商也哉<hi>見李衡易雜論</hi>沙隨<lb/>
　程氏曰子夏易𫝊京房為之箋先儒疑非卜商也近<lb/>
　世有陋儒用王弼本為之注鄙淺之甚亦托云子夏<lb/>
　凡先儒所引子夏𫝊此本皆无之熙寧中房審權萃<lb/>
　訓詁百家凡稱子夏乃取後贗本<hi>見外編</hi>東萊吕氏曰<lb/>
　崇文緫目剟去子夏名以祛誤惑最為有理愚又嘗<lb/>
<pb n="39b"/>
　讀杜鄴𫝊<hi>鄴字子夏事武成元哀間</hi>觀其説王商引東鄰殺牛不<lb/>
　如西鄰禴祭之義亦足為證今晁孫之論姑兩存之<lb/>
　沙隨説亦不可不知也<lb/>
孟喜章句十卷<hi>漢曲臺長唐志</hi>
費直漢單父長周易註四卷章句出於民間不列學官<lb/>
　<hi>鄭氏通志云至唐其書始出見隋志唐同</hi>馮厚齋云直𫝊徒以彖象繋辭<lb/>
　十篇之言解説上下經崇文緫目云以彖象文言雜<lb/>
　入卦中自費始葢誤以彖象為文言且鄭康成易猶<lb/>
<pb n="40a"/>
　以文言説卦序卦雜卦合為一篇則不始於直明矣<lb/>
　彖象繋辭之名一沒而汨亂古經則始於此<hi>又周易逆刺占</hi>
　<hi>灾異十二卷周易林二卷唐五行志</hi>
馬融周易章句十卷<hi>漢南郡太守唐志</hi>
鄭康成注周易九卷<hi>隋志</hi>唐十卷馮氏云<hi>並厚齋下同</hi>不知何<lb/>
　縁増一卷崇文總目止有一卷唯文言説序雜合四<lb/>
　篇餘皆逸指趣淵確本去聖人之未逺也中興亡<lb/>
許慎叔重周易異義又作説文<hi>汝南召陵人</hi>案容齋洪氏續<lb/>
<pb n="40b"/>
　筆云許叔重在東漢與馬融鄭康成輩不甚相先後<lb/>
　而所著説文引用經傳多與今文不同如所引周易<lb/>
　百榖草木麗乎土為草木麗乎地服牛乗馬為犕<hi>音備</hi>
　牛乗馬夕惕若厲為若夤其文蔚也為斐也乗馬班<lb/>
　如為驙如天地氤氲為天地壹㚃繻有衣袽為衣䋈<lb/>
　書晉卦為㬜巽為顨艮為□他經皆然<lb/>
荀爽周易章句十卷又集九家易解十卷<hi>漢司空鄭志</hi>
劉表周易注五卷<hi>漢荆州牧唐志</hi>
<pb n="41a"/>
宋衷周易注十卷<lb/>
　　　魏吴<lb/>
王肅注周易十卷<hi>隋志唐志同</hi>崇文總目乃十一卷題王肅<lb/>
　𫝊云後人纂陸徳明釋文所取者附益之非肅本書<lb/>
王弼注上下經六卷<hi>分上經乾𫝊第一泰𫝊第二噬嗑𫝊第三下經咸𫝊第四夬𫝊第五</hi>
　<hi>豐𫝊第六而无卷字</hi>弼門人韓康伯<hi>晉太常</hi>注繋辭説卦序卦雜<lb/>
　卦共三卷<hi>東萊吕氏曰韓康伯謝方荀柔之蕭子政等為繋辭注解義疏甚多今行於世韓一</hi>
　<hi>家耳</hi>又載弼略例一卷通為周易略例卷第十税與權<lb/>
<pb n="41b"/>
　古易下論曰易經羲文周孔之手可謂最古而篇第<lb/>
　最不明葢漢魏以來諸儒之罪而王弼韓康伯尤其<lb/>
　罪之魁也魏志謂鄭康成始合彖象於經厥初猶如<lb/>
　今乾卦附之於後至王弼則自坤以下各爻聫綴之<lb/>
　標題乃以上經乾𫝊至下經豐𫝊為六卷已不知於<lb/>
　義何居及韓康伯又以上下繋為七八卷説序雜為<lb/>
　第九卷略例為第十卷使羲文周公上下二篇之經<lb/>
　不成二篇而孔子十翼不成十翼漢魏迄今幾千餘<lb/>
<pb n="42a"/>
　年列於學官専置博士无一人能辨其非者惑世誣<lb/>
　民抑何甚哉或曰噫其甚矣易非王韓何以𫝊至今<lb/>
　子獨不見先正嘗黜與注疏異説者乎予曰不然易<lb/>
　更三聖雖暴秦焚書易以卜筮獲免此殆天未喪斯<lb/>
　文也弼尚老莊仕正始而以曹爽兄弟為主卒坐曹<lb/>
　爽黨而擯康伯雖孔穎達言其親受學於王弼然詆<lb/>
　序卦非易之藴已无忌憚本朝接五代道喪文弊之<lb/>
　後一時名卿姑以注疏不可倍而矯士習之輕浮遂<lb/>
<pb n="42b"/>
　使世之父詔其子師詔其弟子錮成風俗牢不可破<lb/>
　不知易經數聖人之手豈弼仕操懿者可汙篇端而<lb/>
　擅古註之筆哉矧弼踰弱冠而廢死康伯踰四十惑<lb/>
　於日者而病死乃敢干亂文王周公之經而輕訾孔<lb/>
　子十翼證以春秋斧鉞誅絶不貸三聖遺經豈待若<lb/>
　人而𫝊千百年間僅有范寗聲其罪而討之子以予<lb/>
　言為過豈是非好惡果異乎我心之所同然者哉<hi>與權</hi>
　<hi>蜀人魏鶴山門人</hi>
<pb n="43a"/>
董遇周易註十卷<hi>魏大司農唐志</hi>
鍾㑹周易盡神論一卷<hi>鄭志</hi>
荀輝周易註十卷<hi>魏常侍唐志</hi>
姚信周易註十卷<hi>吴太常鄭志</hi>
陸績周易註十三卷<hi>唐志</hi>
虞翻周易註九卷<hi>吴侍中唐志</hi>
　　　晉<lb/>
晉易髓八卷卦及繋辭題晉人撰馮氏曰前志无之中<lb/>
<pb n="43b"/>
　興得於民間<lb/>
阮嗣宗易通論一卷凡五篇<hi>宋志</hi>
干寳周易傳十卷<hi>寳字令升新蔡人晉常侍</hi>復别出爻義一卷宣和<lb/>
　四年蔡攸上其書曰其學以卦爻配月<hi>如坎卦為十一月乾爻九</hi>
　<hi>三為正月之類</hi>或以配日時<hi>如䝉爻初六為戊寅平明時之類</hi>𫝊諸人事而<lb/>
　以前世已然之迹證之訓義頗有所據若大有九三<lb/>
　本左傳訓宴享乃與古合房審權亦采録<lb/>
董頴周易註十卷<hi>儒林從事唐志</hi>
<pb n="44a"/>
欒肇周易象論三卷<hi>尚書郎</hi>
宋岱周易通論一卷<hi>荆州刺史</hi>
楊又卦序論一卷<hi>司徒右長史</hi>
鄒湛周易統略論三卷<hi>少府卿</hi>
顧夷等難王弼一卷<lb/>
李顒周易卦象數㫖一卷<lb/>
李軌周易音一卷<hi>尚書郎</hi>
謝萬周易繋辭註二卷<hi>中郎將</hi>
<pb n="44b"/>
袁宏略譜一卷<lb/>
　　　宋齊梁陳元魏<lb/>
宋明帝集周易義疏二十卷<hi>集羣臣講義</hi>
張該等講疏二十卷<hi>宋臣</hi>
周顒周易論十卷<hi>齊中書郎</hi>
梁武帝周易講疏三十卷大義二十一卷繋辭義疏一<lb/>
　卷<lb/>
禇仲都周易講疏十六卷<hi>梁五經博士</hi>
<pb n="45a"/>
蕭偉周易𤼵義一卷幾義一卷<hi>梁南平王</hi>
蕭子政周易義疏十四卷繋辭義疏二卷<hi>梁都官尚書</hi>
何𦙍周易注十卷<hi>梁處士</hi>
宋褰繋辭注二卷<hi>梁太中大夫</hi>
周𢎞正周易義疏十六卷<hi>陳左僕射</hi>
張譏周易講疏三十卷<hi>陳𠫭軍並唐志</hi>
崔浩周易注十卷<hi>魏司徒</hi>
盧景裕周易注<hi>魏人字仲孺</hi>
<pb n="45b"/>
　　　唐<hi>五代附</hi>
孔穎達<hi>仲達冀州衡水人</hi>周易正義十四卷又譔𤣥談六卷初<lb/>
　奉勅譔五經義訓號義賛太宗詔改名正義亦稱疏<lb/>
陸徳明釋文一卷<hi>論見𫝊授</hi>周易文句義疏二十卷文外大<lb/>
　義二卷<hi>見鄭氏通志</hi>
張𢎞道周易傳疏十卷<lb/>
薛仁貴周易新注本義十四卷<lb/>
王勃周易發揮五卷<lb/>
<pb n="46a"/>
魏證周易義六卷口訣六卷<hi>鄭志</hi>
𤣥宗大衍論三卷<lb/>
李鼎祚集解十卷<hi>唐藝文志作十七卷</hi>皆避唐諱又取序卦各冠<lb/>
　逐卦之首所集有子夏孟喜京房馬融孫爽鄭康成<lb/>
　劉表何晏宋衷虞翻陸績干寳王肅王弼姚信王廙<lb/>
　張璠向秀王凱沖侯果蜀才翟𤣥韓康伯劉瓛何妥<lb/>
　崔憬沈麟士盧士崔覲孔頴達三十餘家又引九家<lb/>
　易乾鑿度義蜀才者顔之推云范長生也其序云自<lb/>
<pb n="46b"/>
　卜商之後𫝊注百家唯王鄭相沿頗行於代鄭則多<lb/>
　參天象王乃全釋人事易豈偏滯天人哉<lb/>
東鄉助周易物象釋疑一卷自序略云易以乾象龍以<lb/>
　馬明坤隨事義而取象是故春秋𫝊辭多因物象而<lb/>
　六十四卦三百八十四爻之文觸類而長洎甲子以<lb/>
　六十為運而卦則六十四為周六十四而參六十合<lb/>
　九百六十年為一元紀助今採於注疏未釋後學滯<lb/>
　懵者標出目為周易釋疑屬象比事約辭伸理云爾<lb/>
<pb n="47a"/>
　朝散大夫守江陵少尹柱國賜紫金魚袋東鄉助上<lb/>
　案宋徽廟時蔡攸上其書論之曰昔者聖人之作易<lb/>
　也始畫八卦而象在中象與卦並生以寓天下之賾<lb/>
　故曰易者象也葢俯仰以觀逺近以取神明之徳可<lb/>
　通鬼神之情狀可得而况於人乎况於萬物乎及因<lb/>
　而重之𤼵揮於剛柔而生爻則擬諸形容者其變不<lb/>
　一而象亦為之滋矣故邑屋宫庭舟車器械服帶簪<lb/>
　屨下至鳥獸蟲魚金石草木之類皆在所擬至纎至<lb/>
<pb n="47b"/>
　悉无所不有所謂其道甚大百物不廢者此也其在<lb/>
　上古尚此以制器其在中古觀此以繋辭而後世之<lb/>
　言易者乃曰得意在忘象得象在忘言一切指為魚<lb/>
　兔之筌蹄殆非聖人作易前民用以教天下之意也<lb/>
　助之作書盡推互體變卦之法以明爻象可謂有意<lb/>
　於此矣而學之不明言之不擇往往傅㑹牽合先後<lb/>
　牴牾學者葢疑焉雖然後之學易而觀象者必自助<lb/>
　𤼵之故著其書以示來者愚案助説象好處亦多已<lb/>
<pb n="48a"/>
　采入本義纂注云<lb/>
沙門一行周易𫝊十二卷朱漢上云一行所集京房易<lb/>
　論卦氣納甲五行之類又曰孟喜京房之學其書槩<lb/>
　見於一行所集大槩皆自子夏𫝊出唐藝文志云一<lb/>
　行周易論卷亡又大衍𤣥圖一卷義決一卷大衍論<lb/>
　二十卷<lb/>
崔良佐易忘象<lb/>
元載周易集註一百卷<lb/>
<pb n="48b"/>
李吉甫註一行易<lb/>
髙定周易外傳二十二卷<hi>郢子參軍</hi>
裴通易書一百五十卷<hi>字又𤣥士淹子</hi>文宗訪以易義命進所<lb/>
　撰書<lb/>
盧行超易義五卷<hi>字孟起六合丞</hi>
陸希聲易傳十卷自序云予乾符初任右拾遺嵗莫端<lb/>
　居夢在大河陽曠野數百里有三人偃卧東首長各<lb/>
　數十丈有告者曰上伏羲中文王下孔子也三聖皆<lb/>
<pb n="49a"/>
　无言意中甚愕寤而震悸伏而思之河與天通圖之<lb/>
　自出三聖衡列乾之象也天道无言示人以象天將<lb/>
　以易道畀予乎由是考覈少小以來所集諸家註説<lb/>
　貫以自得之理著易傳十篇𫝊上經為第一下經為<lb/>
　第二所以列彖象之微辭測卦爻之奥義第三篇演<lb/>
　文言之純精以顯聖人之賾第四篇伸繋辭之微意<lb/>
　以彰易道之神第五篇原作易之始述列卦之序第<lb/>
　六篇釋説卦之義辨反對之相資第七篇窮畫卦象<lb/>
<pb n="49b"/>
　之由生著竒偶之極第八篇明權輿律吕之本制作<lb/>
　禮樂之原第九通天下之理第十成天下之務别撰<lb/>
　作易圖一卷指説一卷釋變一卷微㫖一卷又以易<lb/>
　經文字古今謬誤又撰證一卷云云晁氏曰陸大順<lb/>
　中棄官居陽羨自號君陽遁叟馮氏曰本蘇州吴縣<lb/>
　人近世之名家云<lb/>
郭京唐蘇州司户作周易舉正略三卷今依洪氏所載<lb/>
　二十處具於左坤初六履霜堅冰至象曰履霜隂始<lb/>
<pb n="50a"/>
　凝也<hi>今本霜字下増堅冰二字</hi>屯六三象曰即鹿无虞何以從禽<lb/>
　也<hi>今本脱何字</hi>師六五田有禽利執之无咎<hi>元本之字行書向下引脚</hi>
　<hi>類言字今誤作言注義亦不作言字解</hi>比九五象曰失前禽舍逆取順<lb/>
　也<hi>今本誤倒其句</hi>賁亨不利有攸往<hi>今本不利誤作小利</hi>剛柔交錯天<lb/>
　文也<hi>注云剛柔交錯而成文焉天之文也今文脱剛柔交錯四字</hi>坎習坎<hi>上脱坎字</hi>姤<lb/>
　九四包失魚<hi>今本誤作无魚注二有其魚故失之也</hi>蹇九三往蹇來正<lb/>
　<hi>今本作來反</hi>困初六象曰入于幽谷不明也<hi>今本谷字下多幽字</hi>鼎<lb/>
　彖聖人亨以享上帝以養聖賢<hi>今本多而大亨三字</hi>震彖曰不<lb/>
<pb n="50b"/>
　喪匕鬯出可以守宗廟社稷以為祭主也<hi>今本脱不喪匕鬯一</hi>
　<hi>句</hi>漸彖曰君子以居賢徳善風俗<hi>今文脱風字</hi>豐九四象<lb/>
　曰遇其夷主吉志行也<hi>今本脱志字</hi>中孚彖豚魚吉信及<lb/>
　也<hi>今本及字下多豚魚二字</hi>小過彖柔得中是以可小事也<hi>今本脱可</hi>
　<hi>字事字下誤増一吉字</hi>六五象曰密雲不雨已止也<hi>今本止字誤作上字</hi>
　既濟彖曰既濟亨小小者亨也<hi>今本脱一小字</hi>繋辭二多譽<lb/>
　四多懼<hi>注云懼近也今本誤以近也字為正文</hi>雜卦䝉稚而著<hi>今本誤作雜字</hi>
　右見洪容齋隨筆録郭京有舉正三卷云得之王輔<lb/>
<pb n="51a"/>
　嗣韓康伯手寫注定傳授真本凡一百三節與今流<lb/>
　行本不同予頃於福州道藏中見此書而𫝊之又見<lb/>
　晁公武所進易解多引用之世罕有其書今略取其<lb/>
　明白者二十處載於此<hi>右蜀士楊鼎卿作六經圖載此於易圖上故具載於此愚</hi>
　<hi>後得其全本閲之其他多釐正王弼注不若此二十處之為明白也</hi>
史文徴周易口訣義六卷<hi>河南人</hi>馮氏云直抄孔氏疏以<lb/>
　便直講故題曰口訣<lb/>
成𤣥英周易流演窮寂圖五卷<lb/>
<pb n="51b"/>
蔡廣成周易啓源十卷<hi>唐太子左諭徳</hi>皆問對語以徳常徳言<lb/>
　徳膚徳翰分為四目<lb/>
王隱周易要削三卷題丘園子王隱自序云緫康成輔<lb/>
　嗣輩所説曰要削者言撮其要也稱天寳庚寅知為<lb/>
　唐人<lb/>
傅氏周易注十四卷　　王覬沖周易注十卷<lb/>
張璠周易集解十卷略論一卷<lb/>
謝平周易繋辭注二卷　何妥周易講疏十三卷<hi>國子祭酒</hi>
<pb n="52a"/>
梁蕃周易文句義疏二十卷易開題義十卷開題論序<lb/>
　疏十卷釋序義三卷<lb/>
劉巘乾坤義疏一卷繋辭義疏二卷<hi>字子珪</hi>
范氏周易論四卷　　　應吉甫明易論一卷<lb/>
阮長成阮仲容難答論二卷<lb/>
宋處宗通易論一卷　　宣聘通易象論一卷<lb/>
沈熊易譜一卷雜音三卷<lb/>
任希古周易十卷<hi>以上藝文志</hi>
<pb n="52b"/>
崔篆周易林十六卷　　張滿周易林七卷<lb/>
許峻周易雜占七卷　　尚廣周易雜占八卷<lb/>
武氏周易雜占八卷　　徐苖周易筮占二十四卷<lb/>
伏曼容周易集林十二卷<lb/>
伏氏周易集林一卷<lb/>
杜氏新易林占三卷　　梁運周易雜占筮訣文二卷<lb/>
　　　宋<lb/>
陳摶易龍圖一卷自序云且夫龍馬始負圖出於羲皇<lb/>
<pb n="53a"/>
　之代在太古之先今存已合之位或疑之况更陳其<lb/>
　未合之數耶然則何以知之答曰於仲尼三陳九卦<lb/>
　之義探其㫖所以知之也况夫天之垂象的如貫珠<lb/>
　少有差則不成次序矣故自一至於盈萬皆累累然<lb/>
　如絲之縷也且夫龍圖本合則聖人不得見其象所<lb/>
　以天意先未合而形其象聖人觀象而明其用是龍<lb/>
　圖者天散而示之伏羲合而用之仲尼黙而形之始<lb/>
　龍圖之未合也惟五十五數上二十五天數也中貫<lb/>
<pb n="53b"/>
　三五九外包十五盡天三天五天九并五十之用後<lb/>
　形一六无位<hi>上位去一下位去六</hi>又顯二十四之為用也兹所<lb/>
　謂天垂象矣下三十地數也亦分五位<hi>言四方中央也</hi>皆明<lb/>
　五之用也<hi>上位形五下位形六</hi>十分而為六<hi>五位六五三十數也</hi>形地之<lb/>
　象焉<hi>坤用六也</hi>六分而幾四象<hi>成七九八/六之象也</hi>地六不配<hi>謂中央六</hi>
　<hi>也一分在南邊六幾少陽七二分在東邊六幾少隂八三分在西邊六幾老陽九惟在北邊六便成老隂</hi>
　<hi>數更无外數添也所謂不配也</hi>在上則一不用形二十四在下則六<lb/>
　不用亦形二十四<hi>上位中心去其一見二十四下位中心去其六亦見二十四以一嵗</hi>
<pb n="54a"/>
　<hi>三百六旬周於二十四氣也故隂陽進退皆用二十四</hi>後既合也天一居上為<lb/>
　道之宗地六居下為氣之本<hi>一六上下覆載之中進四十九數為造化之用</hi>
　<hi>也</hi>天三幹地二地四為之用<hi>此更明九六之用謂天三統地二定四幾九為</hi>
　<hi>乾元之用也凡幹五行幾數四十是謂大衍之數五十其用四十有九也</hi>三若在陽則避<lb/>
　孤隂在隂則避寡陽<hi>成八卦者三位也謂一三五之三位二與四只兩位兩位則不</hi>
　<hi>成卦體是无中正不為用也○二與四在陽則為孤隂四二是也在隂則為寡陽七九是也三皆不處之</hi>
　<hi>若避之也</hi>大矣哉龍圖之變岐分萬途今略述其梗槩焉<lb/>
　愚案龍圖序希夷正以五十五數為河圖則劉牧乃<lb/>
<pb n="54b"/>
　以四十五數為圖托言出於希夷者葢亦妄矣<lb/>
王昭素撰易論三十三卷其書以注疏同異互相難詰<lb/>
　蔽以已意愚謂此書専辨注疏同異往往只是文義<lb/>
　之學而朱文公語録云太祖一日問王昭素乾九五<lb/>
　飛龍在天利見大人常人何可占得此爻昭素曰何<lb/>
　害若臣等占得則陛下是飛龍在天臣等利見大人<lb/>
　是利見陛下此説得最好以此觀之解中説象占必<lb/>
　有可觀者<hi>開封酸棗人</hi>
<pb n="55a"/>
麻衣道正易心法<hi>宋志</hi>四十二章章四句句四言題希夷<lb/>
　先生受并消息李壽翁刋於當塗乾道間南康戴師<lb/>
　愈孔文始為之跋以行未可據也案朱子云麻衣心<lb/>
　易如所謂雷自天下而𤼵山自天上而墜之類皆无<lb/>
　理之妄談所謂一陽生於子月而應在卯月之類乃<lb/>
　術家之小數所謂由破體煉之乃成全體則鑪火之<lb/>
　末技所謂人間萬事悉是假合又使者之幻語爾其<lb/>
　他比比非一不容悉舉要必近年術數末流道聴塗<lb/>
<pb n="55b"/>
　説掇拾老佛醫卜諸説之陋者以成其書夫麻衣為<lb/>
　方外之士然其為希夷所敬如此則其為説必有竒<lb/>
　絶過人者豈若是之庸𤨏哉<hi>跋麻衣易節文</hi>又曰予為此説<lb/>
　後二年假守南康有前湘隂主簿戴師愈者來謁即<lb/>
　及麻衣易説其言暗澀殊无倫次問其師𫝊所自則<lb/>
　曰得之隱者彼不欲世人知其姓名不敢言復問之<lb/>
　邦人皆曰書獨出戴氏莫知所自來後至其家見几<lb/>
　間有所著雜書一編讀之則辭語氣象宛然麻衣易<lb/>
<pb n="56a"/>
　也予以是始疑偽作者即此老既歸取觀則最後跋<lb/>
　語固其所為而一書四人之文體製規模乃出一手<lb/>
　然後始益信所疑之不妄矣<hi>再跋節文○又云戴既死某在他家借得渠所</hi>
　<hi>作易圖看皆與麻衣相應將逐卦牽合取象畫成圖子需卦畫作共食之象以坎卦一畫作卓子兩隂爻</hi>
　<hi>作飲食乾三爻作三人向之食訟卦則三人背飲食坐蒙卦以筆牽合六如此小兒</hi>
范諤昌大易源流圖一卷其説先定納甲之法以見納<lb/>
　音之數又譔證墜簡一卷謂諸卦彖象爻辭小象乾<lb/>
　坤文言並周公作自文言以下孔子述也朱漢上周<lb/>
<pb n="56b"/>
　易叢説極辨其非諤昌建溪人晁公武云如震卦彖<lb/>
　辭内云脱不喪匕鬯四字程正叔取之漸上六疑陸<lb/>
　字誤胡翼之取之自謂其學出湓浦李處約李得於<lb/>
　許堅其書類郭京舉正<hi>天禧中毘陵從事</hi>
胡旦周易演聖通論十六卷其説多引記跋及王昭素<lb/>
　論為之商確<hi>旦字周父濵州人知制誥</hi>
胡瑗周易口義十卷繋辭説卦二卷授其弟子記之為<lb/>
　口義大抵祖王弼<hi>字翼之號安定先生國子監直講泰州人</hi>愚案語録或<lb/>
<pb n="57a"/>
　問天行健朱子曰惟胡安定説得好因舉其説曰天<lb/>
　者乾之形乾者天之用天形蒼然南極入地下三十<lb/>
　六度北極出地上三十六度狀如倚杵其用則一晝<lb/>
　一夜行九十餘萬里人一呼一吸謂之一息一息之<lb/>
　用天行八十餘里人一晝一夜有三萬三千六百餘<lb/>
　息故天行九十餘萬里天之行健可知觀此則先生<lb/>
　解中好處甚多也又案晁公武云此解甚詳或云門<lb/>
　人倪天隱所纂非其自著也无繋辭等解<lb/>
<pb n="57b"/>
石介周易口義十卷馮氏曰建本作解義説本王弼㫖<lb/>
　<hi>字守道號徂徠先生𫝊孫明復學直集賢院</hi>
阮逸作易筌六卷凡三百八十四筌<hi>太常丞</hi>
歐陽修易童子問三卷愚案歐公不信圖書以為怪妄<lb/>
　又因圖書之疑并與繋辭不信以為非夫子作見於<lb/>
　童子問中朱子嘗謂此是歐公无見處<lb/>
王安石易解十四卷<hi>宋志</hi>案晁氏曰王安石三經義皆頒<lb/>
　學官獨易解二十卷自謂少作未嘗以取士故紹聖<lb/>
<pb n="58a"/>
　後復有龔原耿南仲注易各二十卷并介甫易三書<lb/>
　行場屋又案程氏遺書介甫以武王觀兵為九四大<lb/>
　无義理兼觀兵之説亦无此事又曰介甫以知至至<lb/>
　之為九三知九五之位可至而至之太煞害事使人<lb/>
　臣常懐此心大亂之道亦自不識湯武知至至之只<lb/>
　知至其道也<lb/>
司馬温公光易説一卷繋辭説二卷案朱子云嘗得温<lb/>
　公易説於洛人范仲彪炳文盡隨卦六二之半其後<lb/>
<pb n="58b"/>
　缺焉炳文言使人就謄公手藁適至而興亡之故所<lb/>
　存止此後數年乃得全書云好事者於北方互市得<lb/>
　版本始亦喜其復全今不无疑然亦无以考真偽也<lb/>
伊川先生程頤易傳六卷晁氏曰朱震言頤之學出於<lb/>
　周敦頣敦頤得之穆修亦本陳摶與邵雍本同然考<lb/>
　其辭不及象數頗類胡瑗耳景迂云胡武平周茂叔<lb/>
　同師潤州鶴林寺僧壽涯其後武平𫝊其學于家茂<lb/>
　叔則授二程與震言不同馮氏曰先生示門人曰止<lb/>
<pb n="59a"/>
　説得七分後人更須自體究也<lb/>
康節先生邵雍皇極經世書十二卷朱文公語録曰經<lb/>
　世以元經㑹以㑹經運以運經世又曰邵子之學只<lb/>
　把元㑹運世四字貫盡天地萬物又作叙篇系述二<lb/>
　卷觀物外篇六卷<hi>門人張㟭記雍言</hi>觀物内篇解二卷<hi>雍之子伯</hi>
　<hi>温作</hi>辨惑一卷<hi>伯温作</hi>晁公武云經世起於堯即位之二<lb/>
　十二年甲辰終於周顯徳六年己未編年紀興亡治<lb/>
　亂事以符其學又有觀物篇系於後其子伯温解<lb/>
<pb n="59b"/>
横渠先生張載易説三卷馮氏曰坐虎皮講易不知此<lb/>
　書子厚晚年以所得刪正耶或好學者以門人所記<lb/>
　偶與正䝉類為此書也多所𤼵明二程有所未到處<lb/>
蘇軾易傳九卷晁氏謂東坡毘陵易傳十一卷其學出<lb/>
　於父洵且謂卦不可爻别而觀之其論卦必先求其<lb/>
　所齊之端則六爻之義未有不貫者未嘗鑿而論也<lb/>
　馮氏曰洵作此𫝊未竟疾革命軾卒其業愚案文公<lb/>
　有辨蘇氏易即此書也嘗觀聞見録晁以道問東坡<lb/>
<pb n="60a"/>
　曰先生易傳當傳萬世曰尚恨其不知數學耳東坡<lb/>
　亦可謂不自欺者矣<lb/>
劉牧周易解十二卷<hi>晁氏志作十五卷</hi>又譔卦徳通論一卷<hi>宋志</hi>
　<hi>有</hi>又譔鉤隱圖一卷<hi>晁志作三卷</hi>案晁氏曰仁宗時言數<lb/>
　者皆宗之慶厯初吴祕獻其書於朝田況為序<hi>此易觧也</hi>
　又曰鉤隱圖五十四圖并遺事九歐公序其文不類<lb/>
　愚嘗見其鉤隱一書自易置河圖洛書二圖外餘皆<lb/>
　破碎穿鑿江西李覯泰伯只存其圖書及八卦三圖<lb/>
<pb n="60b"/>
　餘盡刪去且云牧又注易所謂新意者合牽象數而<lb/>
　已其餘則援輔嗣之意而徃徃改其辭此即所謂易<lb/>
　解十五卷是也<lb/>
宋咸易補注十卷易訓三卷王劉易辨二卷至和中咸<lb/>
　以既補注易以其餘百餘篇大可疑者三十有六題<lb/>
　曰易訓謂訓其子而已康定元年自序易辨曰近世<lb/>
　劉牧既為鉤隱圖以畫象數盡刌文王直用己意代<lb/>
　之業劉者實繁謂劉可専門王可焚竄咸聞駭之摘<lb/>
<pb n="61a"/>
　乾坤二卦中王劉義及鉤隱圖以辨之也凡二十篇<lb/>
　為二卷題曰王劉易辨云案宣和四年蔡攸上其書<lb/>
　曰咸引正義以辨然頴達専以弼為宗非所以辨二<lb/>
　家之得失至謂孔子不繋小象於乾卦以尊文王周<lb/>
　公不知易本各自為篇豈孔子㫖哉咸嘗注揚子法<lb/>
　言糾李軌之誤五百餘義葢亦工於訶人者<lb/>
白雲子述周易元統十卷不著名氏其書成於慶厯乙<lb/>
　酉嵗大略謂乾坤隂陽之根本坎離隂陽之性命坎<lb/>
<pb n="61b"/>
　為乾之遊魂離為坤之遊魂仲尼云遊魂為變神機<lb/>
　泄矣易道明矣乃作元統其一明混元其二明五太<lb/>
　其三明天地其四述乾坤其五示龍圖其六畫八卦<lb/>
　其七衍揲蓍其八明律候其九敷禮樂之元其十説<lb/>
　序卦之由凡二十八宿五行十日十二辰四時八節<lb/>
　六律六吕三統五運以至一人之身五藏六氣皆緫<lb/>
　而歸之於易故備存之以廣異聞云臣蔡攸謹上<lb/>
徐庸周易意藴凡例緫論一卷周易卦變解二卷庸東<lb/>
<pb n="62a"/>
　海人皇祐初撰以註疏漶漫故著論九篇始於易藴<lb/>
　終於大衍又卦變序云皇祐初述周易凡例粗驗彖<lb/>
　辭然未罄萬事之變閲唐李氏所集諸儒易註遂成<lb/>
　周易卦變解二卷益明卦有意象爻有通變以矯漢<lb/>
　魏諸儒旁通互體推致之失<lb/>
鮮于侁周易聖斷七卷<hi>字子駿</hi>晁氏云本王弼劉牧時辨<lb/>
　其非云衆言殽亂折諸聖故曰聖斷<lb/>
吕大臨易解一卷有統論數篇无詮次未成書也藍田<lb/>
<pb n="62b"/>
　人學出程氏<hi>字與叔號芸閣先生微仲親弟</hi>
游廣平易説學出程氏<hi>酢字定夫建安人</hi>
楊龜山易説學出程氏<hi>時中字中立諡文靖公延平人</hi>
朱震集𫝊十一卷易卦圖三卷叢説一卷<hi>字子𤼵號漢上居蒙泉</hi>
　宋藝文志序易云漢以來言易者局於象數王弼始<lb/>
　據理義為言李鼎祚宗鄭𤣥排王弼國朝邵雍亦言<lb/>
　象數及程頤𫝊出理義彰明而弼學淺矣張載游酢<lb/>
　楊時郭忠孝雍皆祖頤髙宗時朱震為集𫝊其學以<lb/>
<pb n="63a"/>
　頤為宗和㑹雍載之論合鄭王之説為一兼取動爻<lb/>
　卦變互體五行納甲至鄭剛中為窺餘兼象義馮氏<lb/>
　曰毛伯玉力詆其卦變互體伏卦反卦之失謂如乾<lb/>
　五為坎坎變離離為飛故曰飛龍之類切中其膏肓<lb/>
　云愚謂變互伏反納甲之屬皆不可廢豈可盡以為<lb/>
　失而詆之今觀其取象亦甚有好處但牽合走作處<lb/>
　過多且是文辭煩雜使讀者茫然不能曉㑹朱文公<lb/>
　嘗謂漢上解如百衲襖相似以此進讀教人主如何<lb/>
<pb n="63b"/>
　曉㸔來漢上自是一老儒无書不讀无事不曉只是<lb/>
　不善作文窒塞不通爾漢上進表謂起政和丙申成<lb/>
　於紹興甲寅首尾十九年噫亦難矣讀者未可甚忽<lb/>
　諸<lb/>
郭忠孝易解二卷四學淵源論三卷凡四十篇曰緫論<lb/>
　曰諸卦論曰諸卦雜説<hi>字立之號兼山先生河南人</hi>
郭雍易説<hi>字子和號白雲山人兼山子也</hi>馮氏曰雍放浪長楊山谷間<lb/>
　嘗詔不起亦著易説自序云其先人受業伊川二十<lb/>
<pb n="64a"/>
　餘年念其學殆將泯絶於是濳稽易象以述舊聞紹<lb/>
　興辛亥嵗序不以彖為卦辭而直循王弼之名以為<lb/>
　孔子自言其彖泥於卦變毛伯玉不以為然竊謂郭<lb/>
　氏雖嘗學於程門而其學不著至其子自相祖述為<lb/>
　一家之學未為无得於易而非伊洛之舊聞和靖云<lb/>
　忠孝自黨事起不與程先生往來卒亦不致奠<lb/>
鄭汝諧周易翼傳二卷葢謂孔子翼文王之經此則翼<lb/>
　伊川之𫝊<hi>字舜舉自號東谷</hi>
<pb n="64b"/>
陳希亮制器尚象論一卷長於易謂韓康伯著十三象<lb/>
　徒釋名義莫得尚象之制故作論以明之<hi>蜀人天聖中第進士</hi>
　<hi>仕至太常少卿</hi>又辨劉牧易一卷<hi>鄭志</hi>
陳良獻周易𤼵隱二十卷嘉祐中自序云第一卷首序<lb/>
　乾坤至十二卷有疑義者輒著於篇所以尊卦徳也<lb/>
　自第十三卷至末明天地之數隂陽五行之變所以<lb/>
　終其要也<lb/>
石汝礪乾生歸一圖十卷嘉祐中譔取乾為生生之本<lb/>
<pb n="65a"/>
　萬物歸於一也畫圖著論晁氏志作二卷云先辨卦<lb/>
　彖爻象之别後列數圖頗雜釋老之説<hi>英州人</hi>
鮑極周易重注十卷治平中譔右司諌鄭獬表進祕閣<lb/>
　校理錢藻序宣和祕書少監孫近重行改定取賛附<lb/>
　經之末以全一家之書<hi>極建昌軍司户</hi>
王逢易傳十卷學宗王弼為介甫客<hi>號廣陵為國子直講</hi>
龔原易續解義十七卷<hi>晁志云二十卷</hi>一十五卷後乃雜義有<lb/>
　釋卦釋彖釋象辨重卦辨上下位辨上下繋等學者<lb/>
<pb n="65b"/>
　多師之<hi>字深之工部侍郎括蒼人</hi>
耿南仲周易講義十卷馮氏曰建本題進周易解義<hi>南仲</hi>
　<hi>字晞道為國子祭酒開封人</hi>
鄒浩易繋辭義二卷<hi>字志完兵部侍郎常州人</hi>
陳瓘易説一卷馮氏曰竊嘗從其孫大應見了翁有易<lb/>
　全解不止一卷也多本卦變與朱子𤼵之説相類<hi>字瑩</hi>
　<hi>中號了翁諌議大夫南劍人</hi>愚案刋本只題云了翁易説亦不分<lb/>
　卷其子正同紹興十二年知常州刋於官舎<lb/>
<pb n="66a"/>
李覯易論十三篇自序云援輔嗣注以解義急乎天下<lb/>
　國家之用而已又刪定劉牧易圖復詳説成六論愚<lb/>
　謂不過文義之學象數槩乎其未有聞也<hi>覯字泰伯旴江人此</hi>
　<hi>解與鉤隠圖同刋宋志不載</hi>
黄黎獻略例義一卷又室中記師隱訣一卷獻學於劉<lb/>
　牧採摘其綱宗以為略例又以易學於牧筆其隱訣<lb/>
　目為室中記又鄭氏通志云有續鉤隱圖一卷<lb/>
常豫易源一卷范陽盧涇序云易之藴數世莫得𫝊劉<lb/>
<pb n="66b"/>
　既窺其端常乃善紀其緒緫斯大㫖著乎六篇命曰<lb/>
　易源劉謂牧也<hi>字伯起太常博士</hi>
葉昌齡周易圖義二卷治平中譔以劉牧鉤隱圖之失<lb/>
　遂著此凡四十五門<hi>職方員外郎錢塘人</hi>
鄭夬時用書二十卷明用書九卷易傳辭三卷易傳辭<lb/>
　後語一卷晁氏曰夬字揚庭姚嗣宗謂劉牧之學授<lb/>
　之吴祕祕授之夬夬又作明數明象明𫝊道明次例<lb/>
　明範五篇康節子言夬竊其父學於王豫沈括亦言<lb/>
<pb n="67a"/>
　夬之學似雍云愚案邵伯温辨惑云夬江東人客遊<lb/>
　懐衛欲受教先君先君以其志在口耳又多慕外不<lb/>
　許秦玠在河内<hi>玠字伯鎮知懐州長於先君一嵗亦自稱門人先亦從先君學以其好任</hi>
　<hi>數未詳</hi>嘗語夬以王天悦<hi>名豫</hi>𫝊先君學有所記録夬力<lb/>
　求之天悦惡夬浮薄不與不幸天悦感疾且卒夬賂<lb/>
　其僕就卧内竊得之遂以為己學初著易傳易測宋<lb/>
　範五經明用數書皆破碎穿鑿後以卦變圖示秦价<lb/>
　沈存中筆談云夬書皆荒唐獨此卦變説未知是非<lb/>
<pb n="67b"/>
　<hi>其説曰乾坤大父母復姤小父母乾一變生復得一陽坤一變生姤得一隂乾再變生臨得二陽坤再變</hi>
　<hi>生遯得二隂乾三變生泰得四陽坤三變生否得四隂乾四變生大壯得八陽坤四變生觀得八隂乾五</hi>
　<hi>變生夬得十六陽坤五變生剥得十六隂乾六變生歸妹本得三十二陽坤六變生漸本得三十二隂乾</hi>
　<hi>坤錯綜隂陽名三十二生六十四卦</hi>後因見兵部員外郎秦价論之价<lb/>
　駭然曰夬何處得此法又謂自得之異人玠曽遇一<lb/>
　異人授此數厯推往古興衰運厯皆驗西都邵某聞<lb/>
　其大略已洞吉凶之變此人乃形之於書必有天譴<lb/>
　此非世人得聞也夬竊書秦實知之乃為此言亦近<lb/>
<pb n="68a"/>
　乎自欺矣夬入京師補國子監得解省試䇿問八卦<lb/>
　次序夬以所得説對擢優等登第調太原府司録以<lb/>
　贓敗遇赦復事遊謁卒以窮死<lb/>
房審權集易義海一百卷集鄭𤣥至王安石凡百家摘<lb/>
　取其専明人事者為一編或諸家説有異同輒加評<lb/>
　論附之篇末<hi>宋志不載馮氏謂熙寧間蜀人</hi>
李衡易義海撮要十二卷愚案婺州教授周汝能樓鍔<lb/>
　識其書曰乾道間江都李公衡屬意於易得蜀房生<lb/>
<pb n="68b"/>
　義海刪之以為撮要經繋辭説序雜集解凡五始以<lb/>
　家名者百公略其半以卷計亦百今十有一第十二<lb/>
　卷雜論一是又創於公手以補房生之闕者公自御<lb/>
　史來守婺鋟諸版教授周某劉某識之乾道六年十<lb/>
　一月望日也今宋志載撮要而不登房生百卷使湮<lb/>
　沒无𫝊亦可惜哉然曰義海専明人事則象數之學<lb/>
　必非所備矣<lb/>
張汝明易索十三卷每卦以索曰釋經外有觀象觀變<lb/>
<pb n="69a"/>
　玩辭玩占叢説通十三卷<hi>字舜文登元祐壬申第知岳州卒游定夫志其墓其</hi>
　<hi>説支離葢以意逆之也吉州左利人</hi>
張汝弼易解十卷紹聖中撰<hi>字舜元泉州教授莆陽人</hi>馮氏曰案紹<lb/>
　聖二年章惇劄進其周易解義九卷今建本二十五<lb/>
　卷賜葆光處士三年授福州司户𠫭軍充泉州州學<lb/>
　教授黄裳龔原皆序之稱其明於象數古今之説閲<lb/>
　之殆盡未能當意黙誦繋辭二十年一日釋然而悟<lb/>
　得大例幾百條毛伯玉云其易専主輔嗣今觀其義<lb/>
<pb n="69b"/>
　亦主卦變如朱子𤼵<lb/>
王晢周易衍注四卷周易綱㫖二十篇名卦在第二謂<lb/>
　伏羲作八卦則八卦之名伏羲所制也因而重之則<lb/>
　六十四卦葢亦然也或假其象或舉其義或以一言<lb/>
　而定或以二字而成隨義象名之也蔡攸上其書曰<lb/>
　晢著易衍注又撮綱要成此書其論名易之義信能<lb/>
　不惑於多岐者末有脱誤一篇大率稽述郭京范諤<lb/>
　昌之説間出已意斷以去取<hi>晢兵部郎中集賢校理</hi>
<pb n="70a"/>
太學十先生易解林疑獨慎微吴子進袁志行李元量<lb/>
　劉仲平路純中洪成季陳子明鄭正夫閻彦升共成<lb/>
　一書凡十二卷又有説卦以後論三卷亦有𤼵明處<lb/>
四李先生周易全解十卷説卦以後三卷李彦章元達<lb/>
　李端行聖與李舜由彦安李士表元卓合成一書宣<lb/>
　和四年序者不著其名謂四人者俱有職於庠序則<lb/>
　大學講義也<lb/>
太學周易新講義三十七篇統例一卷不著其人紹聖<lb/>
<pb n="70b"/>
　丁丑中都本<lb/>
太學直解繋辭十二卷不著其名<lb/>
　右四書皆三舎時學舍講義也<lb/>
劉鄭注周易六卷集劉牧鄭夬二家所著集者不知名<lb/>
李平西河圖一卷<hi>政和中</hi>
牛師徳撰先天易鈴太極寳局兩卷自云𫝊康節學於<lb/>
　温公而説近術數<hi>宋志不載</hi>
晁説之譔古周易八卷<hi>已見前</hi>太極傳五卷<hi>晁志作六卷</hi>因説<lb/>
<pb n="71a"/>
　一卷太極外傳一卷其學本康節自云初學京房後<lb/>
　遇楊寳寶得其𫝊初著商瞿𫝊亡之建炎中再作此<lb/>
　又有𤣥星紀譜一卷<hi>撰温公𤣥厯及康節太𤣥凖易圖合而譜之以見雄以首凖卦</hi>
　<hi>非出於私意葢有星候為之機栝且辨古今諸儒之失並晁氏讀書志晁氏名説之字以道號景迂濟北</hi>
　<hi>人得康節學東坡以著述科薦之官至徽猷閣待制兼侍讀乃公武之從父也</hi>
晁公武易故訓𫝊十八卷<hi>宋志名公武字子政彭城人髙孝朝官至尚書直敷文閣</hi>
張根解義九卷序論五卷雜説泰論<hi>字知常號吴園先生鄱徳興人</hi>
夏休周易講義九卷馮氏曰其説以言動制器卜筮四<lb/>
<pb n="71b"/>
　尚之説綜而通之以乗承比應為例<hi>會稽人中興時紹興府進士</hi>
李授之周易經解通義三十卷毎卦之首各著論一篇<lb/>
　以言一卦之大要又著論十篇明易之㫖趣<hi>紹興初知簡州</hi>
李莊簡易詳説十卷<hi>名光字秦𤼵諡莊簡</hi>紹興初謫嶺南著書自<lb/>
　號讀易老人淮漕錢沖之序其後云其學自劉元城<lb/>
　<hi>名安世字器之</hi>元城學於司馬君實<lb/>
沈該易小傳六卷毎卦别為一論案宋藝文志序云該<lb/>
　本春秋左氏傳占法論爻變檜黨之鷹犬者以主和<lb/>
<pb n="72a"/>
　議紹興中檜死髙宗首召相該為左僕射<hi>字元約湖州人</hi>
都潔周易變體十六卷<hi>宋志馮氏作周易説義十四卷</hi>馮氏曰潔父為<lb/>
　一邦師法尤粹於易以所聞於父者為之𫝊先於理<lb/>
　而次以象義毎卦終又為統論程可久云都聖與少<lb/>
　卿作周易變體推廣沈丞相小傳如觀之九五不言<lb/>
　觀我生君子无咎獨論剥六五貫魚以宫人寵推廣<lb/>
　過當亦不皆然也<hi>潔字聖與知徳慶府其父郁字子文終恵州教官丹陽人</hi>
胡銓周易拾遺十卷<hi>宋志馮氏作周易傳十卷字邦衡號澹菴敷文閣直學士吉州人</hi>
<pb n="72b"/>
鄭東卿大易約解九卷又易説二卷<hi>宋志馮氏作周易疑難圖解三十卷</hi>
　馮氏曰一本稱合沙漁父紹興丁巳自序云為朋友<lb/>
　講習而作始得富沙丘先生告東卿曰易理皆在畫<lb/>
　於是日畫一卦置坐右周而復始厯五朞而得有所<lb/>
　入醫算卜筮之書神仙丹竈之説經傳子史凡與易<lb/>
　相涉者皆博覧之不泥其文字而一味其㫖意以求<lb/>
　吾之卦畫丘先生嘗有詩云易理分明在象中誰知<lb/>
　易道畫難窮不知畫意空箋註何異丹青欲畫風<hi>東卿</hi>
<pb n="73a"/>
　<hi>字少梅丘先生名程字憲古建陽人</hi>憲古之學𫝊鄭東卿東卿之學𫝊<lb/>
　潘冠英潘説十三卦處内象極當而少梅所譔无之<lb/>
　葢聞之鄉人于公梁國輔于親受之潘也<lb/>
劉翔易解六卷<hi>宋志馮氏作易卦解義二卷</hi>馮氏曰紹興二五年表<lb/>
　進監學官看詳云通達經㫖附近人情間出新意議<lb/>
　論不詭旁渉史傳援證明白特差福州教授書藏禁<lb/>
　中洪邁景盧序<hi>翔福州水口人</hi>
閭丘昕易二五君臣論馮氏曰昕字逢辰與胡寅明仲<lb/>
<pb n="73b"/>
　在三舎為交同出胡文定公之門此書明仲多潤色<lb/>
　之其説謂卦以六爻而成二臣也五君也二五君臣<lb/>
　正體也若以陽居隂為九二則臣有時而失之彊以<lb/>
　隂居陽為六五則君有時而失之弱葢作於紹興間<lb/>
　意有所屬也乾道辛卯嵗張栻序其書<lb/>
胡五峰先生易外傳自屯至剥多引史事苦无經㫖<hi>名宏</hi>
　<hi>字仁仲文定公安國之子</hi>
張浚紫巖居士易傳十卷内第十卷係讀易雜記主劉<lb/>
<pb n="74a"/>
　牧説紹興三年四月六日定本成嘉定庚辰曽孫獻<lb/>
　之刋於舂陵郡齋<lb/>
張南軒先生栻易説十一卷學出五峰以周程為宗<lb/>
廣平李椿觀畫所見上下魏鶴山序案朱文公跋李壽<lb/>
　翁遺墨云侍郎李公玩心於易以沒其身平居未嘗<lb/>
　深斥異教而見獨深為上言天地變化萬物終始君<lb/>
　臣父子夫婦之道性命之理幽明之故死生之説盡<lb/>
　備於易不當求之无父无君之言以傷俗化易所謂<lb/>
<pb n="74b"/>
　黙而成之不言而信其公之謂歟沙隨云張魏公罷<lb/>
　督府使屬官李侍郎椿筮之遇頤之賁李曰雖不再<lb/>
　用却无他慮以之卦有終莫之陵也<hi>椿字夀翁吏部侍郎洛州人</hi>
　劉清之題云李公尉衡山時遊胡文定公之門鶴山<lb/>
　序云公名椿字夀翁師友淵源之自則文定胡公父<lb/>
　子云紹定戊午序愚案書名觀畫多逐卦摘解<lb/>
蘭廷瑞漁樵易解十二卷自序稱白云溪箋釋上下經<lb/>
　六卷繋辭二卷説序雜一卷圖説二卷外編一卷自<lb/>
<pb n="75a"/>
　謂於先儒未嘗蹈襲未嘗求異唯其是而已始於紹<lb/>
　興己卯成於淳熙己酉三十餘年又譔日月運行二<lb/>
　圖説一編无階自進於九重欲𫝊諸方冊則漏洩神<lb/>
　機必致天禍未免與糞土俱腐云<hi>廷瑞字恵卿</hi>
程大昌易原十卷<lb/>
鄭剛中周易窺餘十五卷<hi>宋志</hi>紹興壬申自序云集今昔<lb/>
　易學編次尊乾坤不論起自屯蒙大要以象求爻因<lb/>
　爻識卦易自商瞿至漢魏不可勝計大槩象義二者<lb/>
<pb n="75b"/>
　李鼎祚専明象變集三十餘家而不及義王弼盡埽<lb/>
　象變不用古註専以意訓二者最不合然有象則有<lb/>
　義訓義者不可遺象義不由象出是猶終日論影而<lb/>
　不知形之所在近世程正叔易傳朱子𤼵集解二者<lb/>
　頗相彌縫但易道廣大有可窺之餘吾兼而取之此<lb/>
　其大㫖也<hi>剛中字亨仲</hi>
孫份周易先天流衍圖十二卷<hi>紹興中</hi>
張行成元包數緫義二卷述衍十八卷通變四十卷<lb/>
<pb n="76a"/>
　愚案宋藝文志所載知此嘗觀張氏進易書狀云臣<lb/>
　自成都府路鈐轄司幹辦公事丐祠而歸杜門十年<lb/>
　著成述衍十八卷以明伏羲文王周孔之易翼元十<lb/>
　二卷以明揚雄之易元包數義二卷以明衛元嵩之<lb/>
　易潛虛衍義十六卷以明司馬光之易皇極經世索<lb/>
　隱二卷觀物外卷衍義九卷以明邵雍之易通變四<lb/>
　十卷取自陳摶至邵雍所𫝊先天卦數等四十圖敷<lb/>
　演解釋以通諸易之變始若殊塗終歸一致上件書<lb/>
<pb n="76b"/>
　七種緫二十六冊分九十九卷謹隨狀上進以聞觀<lb/>
　此則七易之目及其所以作之之意可得而識矣<lb/>
李椿年易解八卷疑問一卷<hi>宋志稱直院李公</hi>馮氏曰門人吴<lb/>
　説之編集易解八卷又有吴説之問疑二卷其説専<lb/>
　主王輔嗣<hi>字仲永嘗直學士院饒州浮梁人淳熙乙未龍圖閣學士胡銓序</hi>
王大寶周易證義十卷多是文義間亦及象雖明白而<lb/>
　甚淺近孝宗時嘗以諌議大夫兼侍講上語公曰髙<lb/>
　宗謂卿邃於易故有是除<hi>潮州人官至禮部尚書字元龜</hi>
<pb n="77a"/>
曽穜大易粹言十卷裒二程横渠廣平龜山兼山白雲<lb/>
　七先生集為一書淳熙二年自序略云伏羲以前理<lb/>
　具而畫未形伏羲而後畫形而理遂晦至文王周孔<lb/>
　始有辭後人當使言與心通理因辭見明道行事然<lb/>
　後為得甚者以象為本以數為宗以卜筮為尚吁可<lb/>
　怪也大要主理義不及象數<hi>穜字獻之宋人</hi>
劉彞易注一部<hi>字執中福州人沙隨外篇云解解九二田獲三狐云狐者性伏而情姦晝伏夜</hi>
　<hi>動小人道也</hi>
<pb n="77b"/>
程迥沙隨古周易章句十卷周易古占法并圖一卷外<lb/>
　編一卷古易考一卷<hi>宋志</hi>沙隨外編云隆興甲申迥易<lb/>
　傳成占遇巽之恒<hi>宋州人號沙隨</hi>
晦菴先生朱子周易本義十二篇淳熙四年丁酉嵗成<lb/>
　易學啓䝉二卷淳熙十三年丙午成先是先生乙巳<lb/>
　嵗復丐祠差主管華州雲臺觀故啓䝉序稱雲臺真<lb/>
　逸手記<lb/>
吴仁傑周易圖説三卷集古易一卷<hi>宋志平江</hi>
<pb n="78a"/>
吕東萊先生祖謙定古易十二篇一卷音訓二卷周易<lb/>
　繋辭精義二卷<lb/>
楊萬里誠齋易傳二十卷淳熙戊申自序其子長孺云<lb/>
　自戊申至嘉定甲子脱藁閲七年而後成嘉定元年<lb/>
　臣寮申請得㫖給劄其家抄録宣付祕閣其説本之<lb/>
　程氏而多引史傳事證<lb/>
李過西溪易説十二卷慶元戊午自序謂幾二十年前<lb/>
　有序説馮氏云其説多所𤼵明然以毛漸三墳謂信<lb/>
<pb n="78b"/>
　誤矣晚喪明棄科舉授徒<hi>過字季辨興化人</hi>愚觀西溪易説<lb/>
　已多采入纂註但其於乾卦彖辭下便掇入彖傳彖<lb/>
　傳下便掇入文言釋彖處繼以大象又分爻辭附入<lb/>
　小象又附入文言今姑載初九一爻於此初九潛龍<lb/>
　勿用象曰潛龍勿用陽在下也文言曰潛龍勿用下<lb/>
　也潛龍勿用陽氣潛藏初九曰潛龍勿用何謂也子<lb/>
　曰龍徳而隱者也<hi>止</hi>是以君子勿用也坤文言亦然<lb/>
　王弼本乾卦存鄭氏初亂古易之例至此又汨亂无<lb/>
<pb n="79a"/>
　餘矣吁欲速好逕之弊一至於此乎<lb/>
王童溪易傳三十二卷名宗傳字景孟譔童溪其自號<lb/>
　淳熙丙午林焞序<hi>由太學上舍免省臨安人</hi>
林栗周易經傳集解三十二卷文言説卦序卦雜卦本<lb/>
　文共為一卷河圖洛書八卦九疇大衍緫㑹圖六十<lb/>
　四卦立成圖大衍揲蓍解共為一卷淳熙十二年乙<lb/>
　巳表進付祕書其説毎卦必兼互體約象覆卦為太<lb/>
　泥爾<hi>字黄中直寳文閣權𤼵遣潭州</hi>愚謂林於説象及文義處多有<lb/>
<pb n="79b"/>
　可采只是於象數之源畫卦之大綱領自不能曉云<lb/>
李善譽易説二卷馮氏曰趙自謂一意孔子之易本畫<lb/>
　卦命名之意參稽卦爻彖象之辭以貫通六爻之義<lb/>
　而為之説趙嘗為寺丞將漕湖隂宋朝宗室前此未<lb/>
　有推明易學者葢自善譽始<lb/>
李舜臣周易本傳十三卷<hi>宋志</hi>愚案淳熙己亥其自序大<lb/>
　槩謂易元起於畫有畫故有卦與辭隨辭釋義泛論<lb/>
　事理不復推之於畫以驗古聖人設卦命辭之本意<lb/>
<pb n="80a"/>
　失之逺矣故今所著皆因畫論心主文王孔子之必<lb/>
　以推衍大易之用此其大㫖也其間𤼵明好處甚多<lb/>
　説象有功但絶不及占<hi>舜臣字子思號隆山先生蜀人</hi>
馮時行易論三卷馮氏曰著於篇首止六十四卦常言<lb/>
　易之象在畫易之道在用其學傳仙井李舜臣孫男<lb/>
　興祖編<hi>時行字當可號縉雲先生蜀人</hi>朱文公曰馮當可字時行<hi>名字</hi>
　<hi>未知孰是</hi>蜀人博學能文其集中有封事云願陛下逺便<lb/>
　佞疎近習清心寡欲以臨事變此興事造業之根本<lb/>
<pb n="80b"/>
　洪範所謂皇建其有極者也其論至極深合鄙意然<lb/>
　則余前所謂千有餘年无一人覺其謬而正之者亦<lb/>
　近誣矣<hi>案此句乃先生皇極辨中語</hi>但専經之士无及之者而文<lb/>
　士反能識之豈汨沒𫝊注者不免於因陋踵訛而平<lb/>
　心誦味者有時而得之文字之外耶慶元丙辰臘月<lb/>
　甲寅東齋南窓記愚謂縉雲有易解多好豈先生未<lb/>
　及見耶然則専經之士固不為𫝊注所汨沒矣<lb/>
馮椅厚齋易輯五十卷愚案宋藝文志序云寧宗時<hi>嘉定</hi>
<pb n="81a"/>
　<hi>十年</hi>馮椅為輯注輯𫝊外猶以迥熹未及盡正孔𫝊名<lb/>
　義乃改彖曰象曰為賛曰以繋卦之辭即為彖繋爻<lb/>
　之辭即為象王弼彖曰象曰乃孔子釋彖象與商飛<lb/>
　卿説同又改繋辭上下為説卦上中以隋經籍志有<lb/>
　説卦三篇云<lb/>
馮去非周易二篇通故圖説又有易象通義其文専解<lb/>
　上下經大象<hi>去非厚齋子</hi>
吕氏奎學易管見上下經五卷及繋辭上下二卷専取<lb/>
<pb n="81b"/>
　隂陽對卦並論如乾坤作一論夬剥作一論之類𤼵<lb/>
　明多好<lb/>
蔡節齋周易經傳訓解經二篇以孔子大象置逐卦辭<lb/>
　之下彖傳又置大象之後小象置各爻辭之後皆低<lb/>
　一字以别卦爻辭繋辭文言説序雜卦皆低一字書<lb/>
　又有卦爻辭指論六十四卦大義易象意言雜論卦<lb/>
　爻十翼象數餘論雜論易大義開禧乙丑陽月自序<lb/>
劉彌邵易藁一部其猶子後村諱克莊為之序略曰初<lb/>
<pb n="82a"/>
　余為建陽令季父訪余縣齋因質易疑於蔡隱君伯<lb/>
　静後二十年而書成大㫖由朱程以求周孔由周孔<lb/>
　以求羲文其篤守師説雖譙天授袁道潔无以加也<lb/>
　季父名彌邵字壽翁中嵗棄科舉閉門著書行義為<lb/>
　鄉先生家貧食於學卒年八十二<lb/>
項安世周易玩辭十六卷<hi>宋志</hi>
王炎讀易筆記十卷<hi>宋志</hi>緫説象例在前經傳皆有解<hi>紹熙</hi>
　<hi>慶元間</hi>
<pb n="82b"/>
吴博士周易詳觧四十卷只是敷演文義為時文之學<lb/>
　全不及象數紹興丁丑書成<hi>名黻字元綴</hi>
毛璞易傳十一卷馮氏曰瀘川毛璞字伯玉嘗持潼川<lb/>
　憲節嘉泰元年自序始涉其流稍出已見𠫭以諸家<lb/>
　之長讀之三十年知先儒之説與前日所見皆未也<lb/>
　觀象畫卦以定其名因卦分爻以盡其變此名與此<lb/>
　卦相當此辭與此爻相得而因以得羲文周孔之心<lb/>
　又有外傳易辨厯詆先儒之失似亦有理然所略取<lb/>
<pb n="83a"/>
　者王弼二蘇葢所學異也<lb/>
袁樞易學索隱一卷<hi>宋志</hi>
劉列虛谷子解卦周易傳三卷<hi>隆興初宋志</hi>
葉適周易述釋一卷<lb/>
柴中行説卦以後解<hi>字與之齋名强恕由太學上舍登第終祕書監饒州餘干人</hi>
易袚易學舉隅四卷嘉定四年三月朔自題其書<hi>長沙人</hi>
戴端明周易緫義上下二卷不具卦及卦爻辭只毎卦<lb/>
　説一大段嘉定癸未其子料院桷刋於秣陵郡學<lb/>
<pb n="83b"/>
陳隆山大易集傳精義六十四卷<hi>无繋辭以後</hi>讀易綱領上<lb/>
　中下三卷通十門案隆山所集王輔嗣孔頴達周濓<lb/>
　溪司馬涑水邵康節程明道程伊川張横渠蘇東坡<lb/>
　游廣平楊龜山郭兼山郭白雲朱漢上朱文公張南<lb/>
　軒楊誠齋馮縉雲又兩家失姓名但稱先正先儒别<lb/>
　之自序於寳祐甲寅年綱領三卷甚正大可觀所集<lb/>
　解詳贍時及象數學齋史繩祖序云學者不可曰易<lb/>
　論理不論數數非易所先善易者必當因羲圖之象<lb/>
<pb n="84a"/>
　數而明周經之彖象方能得其門而入也誠哉是言<lb/>
楊簡慈湖已易一卷<hi>宋志</hi>愚嘗見其書只作一大篇自包<lb/>
　羲氏一畫陽一畫隂論起至八卦六十四卦爻辭大<lb/>
　要謂易者已也以易為書不以易為己不可也桐江<lb/>
　詹阜民子南刻之新安郡齋或曰林黄中文字可毁<lb/>
　朱文公曰却是楊敬仲文字可毁往往謂已易也<lb/>
錢時周易釋傳二十卷其説謂伏羲文王周公之經既<lb/>
　孔子為之𫝊後學何可容喙敬於𫝊下略釋本㫖而<lb/>
<pb n="84b"/>
　曰周易釋𫝊焉案其書文辭雖明而意義亦淺略不<lb/>
　及象數釋物理間有可采者嘉熙二年喬丞相薦進<lb/>
　其書稱其山居讀書理學淹貫嘗從故寳謨閣學楊<lb/>
　簡游葢其所深許與以祕閣校勘嚴州人姓錢名時<lb/>
　融堂扁也<lb/>
湯建周易筮𫝊<hi>名建字達可號藝堂先生温州樂清人</hi>交楊慈湖門人知<lb/>
　恵州趙汝馭作序淳祐四年刋於郡齋<lb/>
魏文靖公周易集義六十四卷案集義自周子邵子二<lb/>
<pb n="85a"/>
　程子横渠張子程門諸大儒吕藍田謝上蔡楊龜山<lb/>
　尹和靖胡五峰游廣平朱漢上劉屏山至朱子張宣<lb/>
　公吕成公凡十七家内一家少李隆山子秀巖心𫝊<lb/>
　他易不預如郭氏父子以背程門出之鶴山嘗曰辭<lb/>
　變象占易之綱領而繇彖爻之辭畫爻位虛之列互<lb/>
　反飛伏之説乗承比應之例有不知則義理闕焉方<lb/>
　虛谷囘跋紫陽書院重刋本曰僉書樞密院事魏文<lb/>
　靖公鶴山先生<hi>了翁</hi>華父前乙酉嵗以權工部侍郎<lb/>
<pb n="85b"/>
　坐言事忤時相謫靖州取諸經註疏摘為要義又取<lb/>
　濓洛以來諸大儒易説為周易集義六十四卷仲子<lb/>
　太府卿静齋先生<hi>克愚</hi>明己壬子嵗以軍器監丞出<lb/>
　知徽州刋要集義置於紫陽書院至丙子嵗書院以<lb/>
　兵興廢書版盡毁尋草創新書院於城南門内獨集<lb/>
　義僅有存者今戊子嵗山長吴君<hi>夢炎</hi>首先補刋㑹<lb/>
　江東詳刑使者大原郝公<hi>良弼</hi>深嗜易學謂聖人之<lb/>
　經得濓洛而後明五經論孟之原非此諸大儒明之<lb/>
<pb n="86a"/>
　則終於不明又非有如文靖公囚縶閒僻類聚成編<lb/>
　則世之學者亦无從盡知之也欣然割資相工得囘<lb/>
　所藏墨本率緫府郡頖協助兩山長及書院職事生<lb/>
　員醵泉訖役半年而畢甚矣易道之難明也漢至今<lb/>
　説易何啻千家王弼孔穎達註疏單行朱文公嘗深<lb/>
　闢之讀者亦鮮李鼎祚易百家解義閒見子夏京房<lb/>
　虞翻陸績蜀才之説及鄭𤣥互體殆无復續之者天<lb/>
　棐斯文濓洛有作周元公曰无極而太極謂太極无<lb/>
<pb n="86b"/>
　形而有理以明易有太極之有不可以迹求而翼之<lb/>
　以通書為臨川陸學者肆為强辯則不可與讀易邵<lb/>
　康節始因大𫝊分言伏羲先天文王後天如兩儀四<lb/>
　象乃伏羲畫卦次第陽一隂二為兩儀太陽一少隂<lb/>
　二少陽三太隂四為四象惟文公獨得其𫝊為永嘉<lb/>
　葉學三山林學者别為臆説<hi>葉適正則著習學記言於易謂其為三陽也天</hi>
　<hi>也此易之始畫也已不識伏羲畫卦次第云云葉説淺而陋全不識儀象之義林則林栗也</hi>則不<lb/>
　可與讀易程純公正公師元公其説易張横渠撒臯<lb/>
<pb n="87a"/>
　比以遜之正公嘗教人讀王弼胡瑗王安石易伊川<lb/>
　易傳出則已削三家之疵而極其粹茍猶泥於三家<lb/>
　而不求之程傳者則不可與讀易純公正公皆嘗聞<lb/>
　康節加一倍法而正公易傳不屑於象數惟専於義<lb/>
　理故文公謂邵明羲易程演周經葢欲學者合邵程<lb/>
　而為一也豈惟邵程當合為一藍田吕與叔初師横<lb/>
　渠後與上蔡謝顯道廣平游定夫龜山楊中立在程<lb/>
　門為四先生乾用九坤用六凡例惟與叔歐陽文忠<lb/>
<pb n="87b"/>
　公及文公三人知之漢上朱子𤼵本程𫝊而加象數<lb/>
　和靖尹徳充登正公門最後將易簀授以易傳其論<lb/>
　生卦惟許康節五峰胡仁仲得之上蔡𫝊之南軒張<lb/>
　宣公而東萊吕成公與文公宣公相友文公於是集<lb/>
　諸儒之大成易本筮占乃述本義啟䝉圖説多得之<lb/>
　邵學者不於此混融貫通焉則亦不可與讀易文靖<lb/>
　公之在渠陽欲以東萊讀詩記為讀易記謂辭變象<lb/>
　占乃易綱領而繇彖象爻之辭畫爻位虛之别互反<lb/>
<pb n="88a"/>
　飛伏之説乗承比應之例一有不知則義理闕焉是<lb/>
　書濓流洛派凡十六家合為一觀之而易道備矣先<lb/>
　是温陵曽穜刋易粹言七家中有郭兼山易文靖公<lb/>
　謂忠孝易書去程門逺甚自黨論起絶迹程門歿不<lb/>
　設奠故并其子雍曰白雲易者黜之臨卭張行成文<lb/>
　靖公鄉人為邵易註解通變經世觀物等書世稱七<lb/>
　易疑文公未之見别為一支以備旁考今文靖公集<lb/>
　百卷明易之義者二百三十章有竒易學最精嘗與<lb/>
<pb n="88b"/>
　參知政事西山先生真<hi>徳秀</hi>希元文公門人輔廣漢<lb/>
　卿相講磨渠陽山中苦於書不備友難得是書猶欲<lb/>
　有所裨益而未為序引者此也雖然聖如仲尼天不<lb/>
　使之居周公之位大儒如濓洛諸老天亦不使之得<lb/>
　路於一時而使之立言於萬世其有以夫權逺柄國<lb/>
　二十七年窮貪極謬屏文靖公卧五溪窮處踰七稔<lb/>
　不如是後世焉得是書而讀之至元二十五年十月<lb/>
　既望後學方囘謹跋<lb/>
<pb n="89a"/>
潘夢旂周易解<hi>姑蘇人嘉定辛未自序楊文煥易解集之</hi>
楊文煥五十家易解四十二卷<hi>字彬夫釋褐狀元秦州人</hi>
徐古為易解六卷<hi>初特補迪功郎咸淳三年進易解後除正言江東憲名直方字立大號古</hi>
　<hi>為先生嘗諱元杰紹定壬辰狀元  從董槃澗學</hi>只上下經前有進表及圖<lb/>
　象<lb/>
趙虛舟易通六卷或問類例圖象四卷<hi>名以夫字用父理宗朝尚書侍</hi>
　<hi>郎</hi>其易大槩論九六七八變與不變或静吉動凶則<lb/>
　勿用動吉静凶則不處動静皆吉隨寓皆可動静皆<lb/>
<pb n="89b"/>
　凶无所逃於天地間此聖人所以樂天知命不憂也<lb/>
易山齋周易緫義<hi>名芾字彦章號山齋</hi>門人陳章序云以緫義名<lb/>
　者緫卦爻之義而為之説也紹定間侍經筵日常以<lb/>
　是編陪講<lb/>
孫嶸叟讀易管見一部首列圖書先後天等圖及説仍<lb/>
　逐卦爻解説不著經文末有繋辭舉易<hi>會稽人咸淳丙寅倅新安</hi>
　<hi>刋於郡齋</hi>
　　　宋不記何朝者<lb/>
<pb n="90a"/>
皇甫泌周易述聞一卷隱訣一卷補解一卷精微三卷<lb/>
　又有紀師説辨通為八卷<hi>泌一作佖</hi>
湯渙周易講義三卷<hi>宋志</hi>
顧思叔周易義類三卷以先儒論易不同因取其辭説<lb/>
　同者分目而聚之凡九十五條<hi>思叔一作叔思</hi>
凌唐佐周易集解六卷<hi>朝奉大夫</hi>
劉槩周易繋辭解十卷有論以括其大意<hi>字仲平</hi>
陳禾周易傳十二卷<hi>中興書目宋朝正言陳禾撰</hi>
<pb n="90b"/>
陳君周易六十四卦賦一卷<hi>黄宗旦云潁川陳君不知其名</hi>
林徳祖易説九卷<lb/>
任奉古周易𤼵題一卷<hi>成都鄉貢</hi>
林儵易説十二卷<hi>右廸功郎</hi>變易八卷變卦纂集一卷馮氏<lb/>
　曰其説考甲子通數以八卦定八方並以乾坎艮震<lb/>
　巽離坤兊為序<lb/>
吴沆易璇璣三卷毎卷九篇雜論易義又有易禮圖説<lb/>
　前有或問六條圖説十二軸<hi>字徳逺號環溪先生臨川人環溪其所居也</hi>
<pb n="91a"/>
朱氏三宫易一卷其説分圓宫方宫交宫以初二中四<lb/>
　終為序<lb/>
李遇刪定易圖序論六卷<lb/>
陳髙八卦數圖二卷<hi>宋志</hi>
鄭克揲蓍古法一卷<hi>宋志</hi>
李中光易説十卷<hi>宋志</hi>
洪興祖易古經考異釋疑一卷<hi>宋志</hi>
李宏三家易解三十卷有進表合小舟芸閣三家解刋<lb/>
<pb n="91b"/>
　之宏於雜卦後又有餘意一卷<hi>潼州府路轉運判官蜀人</hi>
李開易解三十卷合李宏芸閣三家題小舟先生李開<lb/>
　去非譔<lb/>
尹天民易論要纂一卷又易説拾遺二卷<lb/>
陸秉周易意學十卷云欲撰易決藴難就今祇成此書<lb/>
　亦如前代𫝊易之説自題曰齊魯後人<hi>案秉字馮氏作東字</hi>
吴祕周易通神一卷<lb/>
劉文郁易宏綱八卷<hi>宋志</hi>
<pb n="92a"/>
王日休龍舒易解一卷<hi>宋志</hi>
鄒巽易解六卷<hi>宋志</hi>
胡有開周易解義四十卷<hi>宋志</hi>
林至易裨傳一卷<hi>宋志</hi>
商飛卿易講義一卷<hi>宋志</hi>
王洙周易言象外傳十卷馮氏曰集諸儒易説折衷其<lb/>
　理依卦變為類自序云論次舊義傳以新説以弼傳<lb/>
　為内摘其異者表而正之故云外傳<hi>字原叔應天人以通經侍講天</hi>
<pb n="92b"/>
　<hi>章閣睢陽人</hi>
　　　　藝文志不載姓氏者<hi>有書名无姓氏</hi>
羲文易論微六卷<lb/>
周易解微三卷言八卦象辭<lb/>
周易外義三卷多案諸經傳釋註疏之言<lb/>
周易卦類三卷本王弼注分八卦畫以類相從<lb/>
周易傳四卷自乾至益<lb/>
周義口義六卷書多殘闕<lb/>
<pb n="93a"/>
周易樞十卷釋六十四卦<lb/>
繋辭要㫖三卷<lb/>
周易正經明疑録一卷設問對二十九<lb/>
　　　鄭氏通志不載何代者<lb/>
姚規易註七卷　　　　勾微易廣疏三十六卷<lb/>
縱康㑹同正義三十二卷<lb/>
陳皋易論十卷<lb/>
劉不疑易卦正名論一卷廣論一卷大義疑問二十卷<lb/>
<pb n="93b"/>
　大義一卷𤼵義一卷<lb/>
劉遵易異議論十卷外義三卷<lb/>
黄晞聱隅先生易義十卷<lb/>
黄通易義一部<lb/>
李賁易義二卷　　　　周孟陽易義二卷<lb/>
張簡易義略九卷又易問難二十卷<lb/>
李覺大衍義一卷　　　沈季長易義上下二卷<lb/>
葉子長易義二卷<lb/>
<pb n="94a"/>
張元易𤼵題一卷明疑録一卷啟𤣥一卷<lb/>
沈濟河圖洛書解一卷伏羲俯仰畫卦圖一卷<lb/>
丘鑄周易卦斷一卷　　王錡周易口訣六卷<lb/>
史之證周易口訣六卷<lb/>
楚泰周易析微通説三十卷又周易質疑卜𫝊三十卷<lb/>
郭思永周易明文十卷<lb/>
孫坦周易析藴一卷易箝精義二卷周易通神二卷<lb/>
周鎮周易精微三卷窮理盡性經一卷周易義證緫要<lb/>
<pb n="94b"/>
　二卷<lb/>
莊道名略例疏一卷<lb/>
桂詢略例一卷周易編例十卷<lb/>
顧棠周易義類三卷經類卦類雜纂各一卷<lb/>
　　　雜見旁證<hi>此三十一家不載代與書名馮厚齋易解載在雜見旁證下今附此</hi>
房𤣥齡　龍昌期　盧穆　　代淵　　薛温其<lb/>
陳文佐　楊繪<hi>元素</hi>　汪沿　　于弇<hi>見房審權權義海</hi>
白氏　　集氏　范氏　　虞喜　　王符<lb/>
<pb n="95a"/>
王嗣宗　徐邈　　荀悦　　崔憬　　劉子政<lb/>
劉歆　　劉昞　　向秀<hi>子期</hi>　劉賔　　張晏<lb/>
張軌　　侯果　　孟康　　崔子𤣥　服虔<hi>見晁以道古易</hi>
䖍薛<hi>音注見陸徳明引</hi>　　皇甫謐<hi>見正義</hi>
　愚嘗觀東漢儒林傳曰光武遷洛陽其經牒祕書載<lb/>
　之二千餘兩自此以後參倍於前靈帝世又詔諸儒<lb/>
　正定五經刻於石碑為古文篆𨽻三體書法<hi>注古文孔子壁</hi>
　<hi>中書篆始皇時程邈所作𨽻亦邈所獻者</hi>以相參檢樹之學門後董卓移<lb/>
<pb n="95b"/>
　都吏民擾亂自辟雍東觀蘭臺石室宣明鴻都諸藏<lb/>
　典冊文章競共剖散及王允所收而西者載七十餘<lb/>
　乗道路艱逺復棄其半矣後長安之亂一時焚蕩莫<lb/>
　不泯盡嗟夫使有天下國家者誠垂意斯文嘉恵承<lb/>
　學取五經善本及諸家𫝊注有足採者又推及子史<lb/>
　傳記有所闗繋者或鐫金石或刻梨棗摸印頒降州<lb/>
　縣學校又詔許經生學士得闗假謄録以相教授則<lb/>
　家有其書人講其學尚何至有一時泯盡之憂哉計<lb/>
<pb n="96a"/>
　不出此徒知為祕府之藏而不知藏於普天之下使<lb/>
　老師宿儒容有聞名未見之書盡付諸烈焰可勝惜<lb/>
　哉然聖經大道如元氣周流宇宙間初未嘗間斷或<lb/>
　托之於其人或寄之於其書或藏之廣谷大川或淪<lb/>
　之遐陬僻壤或散之燈火弦誦紬繹著述於頽檐敗<lb/>
　屋之下若有神物護持終不使泯沒无𫝊者誠以斯<lb/>
　文有闗於天典民彛之重世道升降生民休戚山川<lb/>
　草木鳥獸魚鼈慘舒皆繋焉有非偶然之故者矣愚<lb/>
<pb n="96b"/>
　家藏周易傳注自程朱外僅十餘家聞吾州桂巖戴<lb/>
　君<hi>夢薦</hi>晉翁伯仲城居滕君<hi>羽</hi>山<graphic n="KR0751" url="https://raw.githubusercontent.com/kanripo/KR-Gaiji/master/images/KR0751.png" mimeType="image/png"/>家多書踵門而<lb/>
　請獲觀數十餘家繼又訪諸前集賢學士鄱陽初菴<lb/>
　傅公左塾邂逅王君<hi>希旦</hi>葵初<hi>初菴同里人</hi>最嗜談易多<lb/>
　見所未嘗因得件列於此其間有宋志晁記所不載<lb/>
　者通計若干家往往古今撰述未止是也姑以所見<lb/>
　例之大抵義理文辭勝𤼵揮卦爻象數變占者寥寥<lb/>
　間見魏晉以下談𤣥无庸論矣猶幸先代周程張邵<lb/>
<pb n="97a"/>
　諸大賢勃興其於象數理義之學直接千載不𫝊之<lb/>
　祕而集厥大成於我朱夫子作為本義啟䝉二書以<lb/>
　繼往聖開來學先君子又有師𫝊之的研精覃思遂<lb/>
　成啟䝉通釋一編窮極奥妙𤼵揮无隱而一桂愚不<lb/>
　肖又嘗附録纂注本義書梓行有年尚恨孤陋寡聞<lb/>
　象釋疎略嵗在戊申復謀之先同志鄱陽汪君<hi>標</hi>國<lb/>
　表得其手編諸家易解一鉅集<hi>其書名經傳通解以馮厚齋易解為祗本</hi>
　<hi>又博求今古解増入如愚説間亦䝉采取合理義象占為一若干卷今藏於家鄱陽銀峰人入太學豋第</hi>
<pb n="97b"/>
　<hi>歸附後曽宰鄉邑後隱居著述舊與先世為懿戚云</hi>又自搜訪二十餘家重加<lb/>
　纂輯毘於附録用潰於成然由今觀之安得盡閲前<lb/>
　書取其有補於卦爻象占者以翼聖經以存講習之<lb/>
　為得哉螢燐増輝於太陽亦區區之志焉爾小子狂<lb/>
　簡先覺之士幸進而誨諸<lb/>
　<lb/>
　<lb/>
　周易本義啟䝉翼傳中篇<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>鄭志目録</head>
    <p>
<pb n="1a"/>
欽定四庫全書　　　　經部七<lb/>
　鄭志目録　　　　　　五經總義類<lb/>
　　卷上<lb/>
　　　六十五條<lb/>
　　卷中<lb/>
　　　四十八條<lb/>
　　卷下<lb/>
　　　六十二條<lb/>
<pb n="1b"/>
　　　　<hi>臣</hi>等謹案隋書經籍志鄭志十一卷魏侍中<lb/>
　　　　鄭小同撰鄭記六卷鄭康成弟子撰後漢書<lb/>
　　　　康成本傳則稱門生相與撰鄭答弟子依論<lb/>
　　　　語作鄭志八篇劉知幾史通亦稱鄭弟子追<lb/>
　　　　論師注及應答謂之鄭志分授門徒各述師<lb/>
　　　　言更不問答謂之鄭記均與隋志不同范蔚<lb/>
　　　　宗去漢末未甚逺其説當必有本而隋志根<lb/>
　　　　據七録亦阮孝緒等通儒討定非唐書以下<lb/>
<pb n="2a"/>
　　　　諸志動輒疎舛者可比斷無移甲入乙之事<lb/>
　　　　疑追録之者諸弟子編次成帙者則小同後<lb/>
　　　　漢書所紀原其始隋書所紀要其終觀八篇<lb/>
　　　　分為十一卷知由小同析其舊第非諸弟子<lb/>
　　　　之本矣新舊唐書均與鄭記並載鄭記卷數<lb/>
　　　　與隋志同而此書則作九卷葢已佚其二卷<lb/>
　　　　至崇文總目始不著録則其佚當在北宋時<lb/>
　　　　也此本三卷莫攷其出自誰氏殆後來好鄭<lb/>
<pb n="2b"/>
　　　　氏學者惜其散佚于諸經正義中裒輯而成<lb/>
　　　　故頗無詮次然如所載弼成五服答趙商問<lb/>
　　　　一條不稱益稷而稱臯陶謨則正合孔疏所<lb/>
　　　　云鄭氏之本又卷首冷剛問大畜童牛之梏<lb/>
　　　　一條今周易正義中不見而周禮正義引之<lb/>
　　　　校此少冷剛問云以下六十餘字周禮正義<lb/>
　　　　引答孫晧問一條校此少夏二月仲春太蔟<lb/>
　　　　用事陽氣出地始温故禮應開冰先薦寢廟<lb/>
<pb n="3a"/>
　　　　五句其臯陶謨注與經典釋文及正義所引<lb/>
　　　　亦互有詳略而堯典注一條乃並不載正義<lb/>
　　　　中則亦博採諸書有今日所不盡見者非僅<lb/>
　　　　剽剟正義又玉海引定之方中詩張逸問仲<lb/>
　　　　梁子何時人答曰先師魯人此本先師之下<lb/>
　　　　多一説字方知先師非仲梁子如此之類校<lb/>
　　　　他書所載為長亦足證為舊人所輯非近時<lb/>
　　　　新出之本也今據諸經正義及水經注南齊<lb/>
<pb n="3b"/>
　　　　書禮志太平御覽藝文類聚杜佑通典諸書<lb/>
　　　　所載互有異同者謹為參攷附注其鄭記一<lb/>
　　　　書散佚已乆亦因之附見葢鄭學之梗概于<lb/>
　　　　斯尚存且以見漢代經師專門授受其師弟<lb/>
　　　　子反覆研求至詳且審類如此俾後來之臆<lb/>
　　　　㫁談經者無輕議焉乾隆四十六年八月恭<lb/>
　　　　校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="4a"/>
　　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
吕氏家塾讀詩記卷第十二<lb/>
秦<lb/>
鄭氏詩譜曰秦者隴西國名於禹貢近雍州鳥<lb/>
鼠山<hi>朱氏曰今秦州是也</hi>堯時有伯翳者實皐陶之子佐<lb/>
禹治水賜姓曰嬴<hi>孔氏曰鄭語云嬴伯翳之後地理志云嬴伯益之後則伯益伯翳聲轉字異猶一人也秦本紀云秦之先帝顓頊之苗裔孫曰女脩女脩生大業大業生太費是爲伯翳列女傳云臯子生五歳而佐禹曹大家注云臯子臯陶之子伯益也</hi>周孝<lb/>
　王使其末孫非子養馬於汧渭之間封爲附庸<lb/>
　邑之於秦谷至曽孫秦仲宣王又命作大夫始<lb/>
<pb n="1b"/>
　有車馬禮樂侍御之好國人美之秦之變風始<lb/>
　作秦仲之孫襄公平王之𥘉興兵討西戎以救<lb/>
　周平王東遷王城乃以歧豐之地賜之始列爲<lb/>
　諸侯遂有周西都宗周畿内八百里之地其封<lb/>
　域在荆歧終南惇物之野至玄孫德公又徙於<lb/>
　雍云〇前漢地理志天水隴西山多林木民以<lb/>
　板爲室屋及安定北地上郡西河皆迫近戎狄<lb/>
　修習戰備髙上氣力以射獵爲先故秦詩曰在<lb/>
　其版屋又曰王于興師修我甲兵與子偕行及<lb/>
<pb n="2a"/>
　車轔四臷之詩小戎之篇皆言車馬田狩之事<lb/>
　○朱氏曰歧豐之地文王用之以興二南之化<lb/>
　如彼其忠且厚也秦人用之未幾而一變其俗<lb/>
　見於詩者大低尚氣槩先勇力巳悍然有招八<lb/>
　州而朝同列之氣矣蓋雍州土厚水深其民敦<lb/>
　重質直不爲浮靡以善導之則易以興起以猛<lb/>
　驅之則其強毅果敢之資亦足以強兵力農而<lb/>
　成富強之業也論之於此以見厚重強直者之<lb/>
　可與有爲而又以見上之導民不可不謹其所<lb/>
<pb n="2b"/>
　之也<lb/>
車鄰<hi>栗人反</hi>美秦仲也秦仲始大有車馬禮樂侍御<lb/>
之好焉<hi>孔氏曰秦仲以字配國者附庸未得爵命無謚可稱</hi>
有車鄰鄰有馬白顚<hi>都田反</hi>未見君子寺人之令<hi>力呈反</hi>
　毛氏曰鄰鄰衆車聲也白顚的<hi>丁歴反</hi>顙<hi>桑黨反</hi>也<lb/>
<hi>孔氏曰的白也顙額也額有白毛○王氏曰白顚蓋仲之名馬驊騮盗驪赤兎的盧之稱</hi>寺<lb/>
　人内小臣也<hi>孔氏曰言寺人是在内細小之臣非謂寺人即是内小臣之官也燕禮諸侯之禮也云獻左右正與内小臣是諸侯有内小臣也左傳齊有寺人貂晉有寺人披是諸侯有寺人也</hi>○鄭氏曰欲見國君者必先令寺人使<lb/>
<pb n="3a"/>
傳告之時秦仲又始有此臣<hi>蘇氏曰凢此皆人君之常禮而秦之先君昔所未有也○范氏曰寺人所以傳内外之命君臣相信故其下得以使之也</hi>
阪<hi>音反</hi>有<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>隰有栗旣見君子並坐鼔瑟今者不樂<lb/>
<hi>音洛</hi>逝者其耊<hi>田節反</hi>
毛氏曰興也陂者曰阪下濕曰隰〇鄭氏曰旣<lb/>
見旣見秦仲也○毛氏曰耊老也八十曰耊○<lb/>
朱氏曰阪則有<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>矣隰則有栗矣旣見君子則<lb/>
並坐鼔瑟矣〇鄭氏曰並坐鼔瑟君臣以間暇<lb/>
燕飲相安樂也〇范氏曰今者不樂恐失時也<lb/>
<pb n="3b"/>
　○李氏曰逝者與日月逝矣之逝同皆言其歳<lb/>
　月之往<lb/>
　　旣見君子並坐鼔瑟簡易相親之俗也今者<lb/>
　　不樂逝者其耊悲壯感慨之氣也秦之強以<lb/>
　　此而止於爲秦者亦以此<lb/>
阪有桑隰有楊旣見君子並坐鼔簧<hi>音黄</hi>今者不樂<lb/>
逝者其亡<lb/>
　毛氏曰簧笙也<lb/>
　　車鄰三章一章四句二章章六句<lb/>
<pb n="4a"/>
駟驖<hi>田結反</hi>美襄公也始命有田狩之事園囿之樂<lb/>
<hi>音洛</hi>焉<hi>孔氏曰秦非子至於莊公常爲附庸莊公生襄公平王封襄公爲諸侯賜之歧西之地</hi>
駟驖孔阜六轡在手公之媚子<hi>眉冀反</hi>從公于狩<lb/>
　王氏曰駟驖言純駟也〇毛氏曰驖驪<hi>孔氏曰驪黒色</hi>
阜大也〇孔氏曰每馬有二轡四馬當八轡矣<lb/>
諸文皆言六轡者以驂馬内轡納之於觖故在<lb/>
　手者惟六轡耳○朱氏曰媚子所親愛之人也<lb/>
　○毛氏曰冬獵曰狩〇孔氏曰襄公乗驖色之<lb/>
　馬旣肥大而又良善御人執其六轡在手而巳<lb/>
<pb n="4b"/>
　不須控制之也○吕氏曰公之媚子不必如媚<lb/>
　于天子媚于國人者也此詩稱其始爲諸侯未<lb/>
　必能用賢但人君之奉稍備云耳<lb/>
奉時辰牡辰牡孔碩公曰左之舎<hi>音捨</hi>拔<hi>蒲末反</hi>則獲<lb/>
毛氏曰時是辰時也冬獻狼夏獻麋<hi>亡悲反</hi>春秋<lb/>
獻鹿豕群獸<hi>孔氏曰皆天官獸人文獸之供食各有時節故謂之時牡</hi>○朱<lb/>
氏曰牡獸之牡者也〇董氏曰五御三曰逐禽<lb/>
左自左瞟而射之逹于右腢爲上殺<hi>孔氏曰逐禽由左禮之常法</hi>○毛氏曰拔矢末也<hi>孔氏曰以鏃爲首故抜爲末</hi>○孔<lb/>
<pb n="5a"/>
　氏曰虞人奉是時節之牡獸驅以待公射之此<lb/>
時節之牡獸甚肥大矣公戒御者曰從左而逐<lb/>
　之公乃親自射之舎放矢括則獲其獸言公之<lb/>
善射<lb/>
遊于北園四馬旣閑輶<hi>音由</hi>東鸞<hi>盧端/反</hi>鑣<hi>彼驕反</hi>載獫<lb/>
<hi>力驗反</hi>歇<hi>許謁/反</hi>驕<hi>許喬反</hi>
　毛氏曰閑習也輶輕也<hi>鄭氏曰輕車驅逆之車○孔氏曰田僕掌設驅逆之車驅禽使前趨獲逆御還之使不出圍</hi>○朱氏曰鸞鈴也效鸞鳥<lb/>
　之聲鑣馬銜也○鄭氏曰置鸞於鑣異於乗車<lb/>
<pb n="5b"/>
　也<hi>孔氏曰乗車鸞在衡和在軾</hi>○毛氏曰獫歇驕田犬也長<lb/>
　喙<hi>况廢反</hi>曰獫短喙曰歇驕〇朱氏曰田事巳畢<lb/>
故遊于北園以車載犬蓋以休其足力也韓愈<lb/>
畫記有騎擁田犬者亦此類<lb/>
　　　駟驖三章章四句<lb/>
小戎美襄公也備其兵甲以討西戎西戎方強而<lb/>
征伐不休國人則矜其車甲婦人能閔其君子焉<lb/>
<hi>李氏曰史記秦仲誅西戎西戎殺之宣王召其子莊公與兵七千人使伐西戎破之至殺幽王驪山下襄公將兵救周有功平王封襄公爲諸侯十二年伐戎至歧而卒</hi>
<pb n="6a"/>
小戎俴<hi>錢淺反</hi>收五楘<hi>音/木</hi>梁輈<hi>陟留反</hi>游環脅驅隂靷<lb/>
<hi>音㣧</hi>鋈<hi>音/沃</hi>續文茵<hi>音/因</hi>暢<hi>敕亮/反</hi>轂<hi>音/谷</hi>駕我騏<hi>音/其</hi>馵<hi>之樹反</hi>
言念君子温其如玉在其板屋亂我心曲<lb/>
　毛氏曰小戎兵車也俴淺收軫<hi>之忍反</hi>也<hi>董氏曰六月言元戎十乗此天子之車也故夏鉤車殷寅車周元戎然則諸侯之戎車謂之小戎冝也○孔氏曰俴淺也收軫也軫者車之前後兩端之橫木也所以收歛所載故名收焉兵車言淺軫者對大車平地載任之車爲淺也兵車當輿之内從前軫至後軫惟深四尺四寸大車前軫至後軫其深八尺兵車之軫比之爲淺</hi>五五束也楘歴録<hi>音禄</hi>也梁輈輈<lb/>
　上句<hi>古侯反</hi>衡也一輈五束束有歴録也<hi>孔氏曰楘歴録<pb n="6b"/>也輈者轅也梁輈輈上曲句衡衡者軛也轅從軫以前稍曲而上至衡則居衡之上而嚮下句之衡則横居轅下如屋之梁然故謂之梁輈也一輈之上以皮革五處束之毎束皆有文章歴録故謂之五楘也○陳氏曰輈車轅也其前駕於服馬之衡之上其後則乗前軫直逼後軫梁輈則穹其上以便服馬之進退車之進退以轅爲主懼輈之不堅也故一轅則五分其穹毎分以皮束之使堅是謂五楘</hi>游環靷環也游在背上所以禦出<lb/>
　也脅驅愼駕具所以止入也<hi>鄭氏曰游環在背上無常處貫驂之外轡以禁其出脅驅者著服馬之外脅以止驂之入○孔氏曰游環者以環貫靷游在服馬背上驂馬之外轡貫之游移無定處也驂馬欲出此環牽之所以禦出也脅驅者以一條皮上繫於衡後繫於軫當服馬之脅愛愼乗駕之具也驂馬欲入則此皮約之所以止入也</hi>隂揜<lb/>
<pb n="7a"/>
<hi>於檢反</hi>軌也靷所以引也鋈白金也續續靷也<hi>鄭氏曰揜軌在軾前垂輈上鋈續白金飾續靷之環○孔氏曰揜軌謂輿下三面材以板木橫側車前所以隂映此軌也輈在軌前横木映軌故鄭氏云軌在軾前垂輈上謂隂板垂輈上也此車衡之長唯六尺六寸止容二服而巳驂馬頸不當衡別以皮爲二靷繫於隂板之上令驂馬引之左傳云兩靷將絶是橫軌之前別有驂馬二靷也鋈沃也非白金之名謂銷白金以沃灌靷環靷言鋈續則是作環相接○朱氏曰揜軌在軾前軫上靷者以皮二條前繫驂馬之頸從繫隂板之上鋈續隂板之上有續靷之處白金沃其環以爲飾也</hi>文茵虎皮也暢<lb/>
　轂長轂也<hi>孔氏曰茵者車上之褥劉熈釋名云文茵車中所坐也用虎皮有文采也暢訓爲長言長於大車之轂也兵車之轂長三尺二寸大車之轂長尺半兵車之轂比之爲長<pb n="7b"/>○朱氏曰轂所以貫車輪者</hi>騏騏文也左足白曰馵<hi>孔氏曰色之青黒者名爲綦馬名爲騏知其色作綦文馬後足白爲馵</hi>○孔氏曰婦人閔<lb/>
其君子云言念君子温然其如玉今乃逺在西<lb/>
戎板屋之中思而不得見亂我心曲也<hi>朱氏曰心曲心中委曲之處也</hi>地理志云天水隴西民以板爲屋然則<lb/>
秦之西垂民亦板屋也毛氏言西戎板屋者此<lb/>
言伐戎故也<lb/>
四牡孔阜六轡在手騏駵<hi>音留</hi>是中騧<hi>古花反</hi>驪是驂<lb/>
龍盾<hi>順允反</hi>之合鋈以觼<hi>古穴/反</hi>軜<hi>音納</hi>言念君子温其<lb/>
<pb n="8a"/>
在邑方何爲期胡然我念之<lb/>
孔氏曰孔阜甚肥大也〇騏見前章〇鄭氏曰<lb/>
赤身黒鬣<hi>力輙反</hi>曰駵<hi>孔氏曰今人猶謂此爲駵馬</hi>○孔氏曰<lb/>
黃馬黒喙曰騧〇驪解見駉〇鄭氏曰中中服<lb/>
也驂兩騑<hi>芳非反</hi>也<hi>孔氏曰車駕四馬在内兩馬謂之服在外兩馬謂之騑</hi>
○毛氏曰龍盾畫龍爲盾也合合而載之<hi>孔氏曰盾以木爲之而謂之龍盾是畫龍於盾也王肅云合而載之以爲車蔽也朱氏曰盾干也載之以爲車上之衛也</hi>○鄭氏曰鋈以觼軜軜之觼以白金爲<lb/>
飾也軜繫於軾前〇朱氏曰觼環之有舌者○<lb/>
<pb n="8b"/>
毛氏曰軜驂内轡也<hi>孔氏曰觼軜謂白金飾皮爲觼以納物也四馬八轡而經傳皆言六轡明有二轡當繫之馬之有轡者所以制馬之左右令之隨逐人意驂馬欲入則偪而脅驅内轡不湏牽挽故知納者納驂内轡繫於軾前其繫之處以白金爲觼也○蘇氏曰驂之外轡則御者執之</hi>○朱氏曰邑西鄙之邑也方將也<lb/>
將以何時爲歸期乎何爲使我念之極也<lb/>
俴駟孔群厹<hi>音求</hi>矛鋈錞<hi>徒對/反</hi>蒙伐有苑虎韔<hi>敕亮反</hi>
鏤<hi>魯豆反</hi>膺交韔二弓竹閉緄<hi>古本/反</hi>縢<hi>直登反</hi>言念君<lb/>
子載寢載興厭厭<hi>於鹽反</hi>良人秩秩德音<lb/>
毛氏曰俴駟四介馬也<hi>孔氏曰俴訓爲淺駟是四馬是用淺薄之金以<pb n="9a"/>爲駟馬之甲○陳氏曰今爲馬甲之札欲其輕而易於馬之旋習</hi>○鄭氏曰孔<lb/>
　羣者言甚調和也○毛氏曰厹三隅矛也錞鐏<lb/>
<hi>徂寸反</hi>也<hi>孔氏曰厹矛三隅矛刃有三角鋈以白金爲其錞曲禮曰進戈者前其鐏進矛㦸者前其錞是矛之下端者當有鐓也銳底曰鐏平底曰鐓毛氏言錞鐏者取類相明非訓爲鐏也○朱氏曰鋈錞亦以白金鋈之也</hi>蒙討羽也伐中干也苑文<lb/>
　貌<hi>鄭氏曰蒙厖也討雜也畫雜羽之文於伐故曰尨伐○孔氏曰畫雜鳥之羽以爲盾飾其文章苑然而美司兵掌五盾各辨其等注云干櫓之屬言辨其等則盾有大小左傳狄虒彌建大車之輪而蒙之以甲以爲櫓櫓是大盾故以伐爲中干干伐皆盾之別名也</hi>虎虎皮<lb/>
　也韔弓室也〇鄭氏曰鏤刻金飾也○毛氏曰<lb/>
<pb n="9b"/>
　膺馬帶也<hi>孔氏曰其弓則有虎皮之韜其馬則有金鏤之膺膺胷也鏤膺謂膺上有鏤是以金飾帶若金之婁胷也</hi>交韔交二弓於韔中也<hi>孔氏曰交二弓於韔中謂顚倒安置之○王氏曰韔必二弓如有副馬以備壞也</hi>閉紲<hi>息列反</hi>緄<lb/>
　繩縢約也<hi>孔氏曰旣夕禮說明器之弓云有柲注云柲弓檠也弛則縳之於弓裏備損傷也以竹爲之引詩云竹閉緄縢然則竹閉一名柲也紲繫也置弓柲裏以繩繫之因名柲爲紲所紲之事即緄縢是也謂以繩約弓然後納之韔中也○朱氏曰檠弓體使正也</hi>○<lb/>
　朱氏曰載寢載興言思之深旣寢而又興也○<lb/>
　毛氏曰厭厭安靜也〇蘇氏曰秩秩有序也〇<lb/>
　李氏曰婦人謂夫乃安靜善人其德音又秩秩<lb/>
<pb n="10a"/>
　然有序今乃從征役我是以思念也〇釋文厹<lb/>
　作叴<lb/>
　　　小戎三章章十句<lb/>
蒹<hi>古恬反</hi>葭<hi>音加</hi>刺襄公也未能用周禮將無以固其<lb/>
國焉<hi>蘇氏曰蒹葭之方盛也蒼蒼其強勁而不適於用至於白露凝戾爲霜然後堅成可施用於人秦起於西垂與戎狄雜居夲以彊兵富國爲先襄公以耕戰自力而不知以禮義終成之豈不蒼然盛哉然君子以爲未成故其後丗狃於利而不知義至啇君厲之以法卒以此勝天下旣勝之後二丗而亡其數有以取之矣</hi>
蒹葭蒼蒼白露爲霜所謂伊人在水一方遡<hi>蘇路反</hi>
<pb n="10b"/>
洄<hi>音回</hi>從之道阻且長遡游從之宛在水中央<lb/>
　毛氏曰興也蒹蒹葭蘆也<hi>孔氏曰蒹似萑而細髙數尺牛食之肥彊蘆葦也</hi>蒼蒼盛也白露凝爲霜〇朱氏曰伊人猶<lb/>
　言彼人也一方彼一方也〇毛氏曰逆流而上<lb/>
　曰遡洄順流而渉曰遡遊〇鄭氏曰宛坐見貌<lb/>
　○歐陽氏曰蒹葭必待霜然後堅實秦必用周<lb/>
　禮以變其夷狄之俗〇程氏曰順而求之則易<lb/>
　且近逆而求之則艱且逺<lb/>
蒹葭凄凄白露未晞<hi>音希</hi>所謂伊人在水之湄遡洄<lb/>
<pb n="11a"/>
從之道阻且躋遡遊從之宛在水中坻<hi>直尸反</hi>
程氏曰凄凄青蒼之間也○毛氏曰晞乾也<hi>孔氏曰謂未乾爲霜</hi>躋升也〇爾雅曰水草交爲湄〇毛氏<lb/>
　曰坻小渚也〇釋文凄凄作萋萋曰本亦作凄<lb/>
蒹葭采采白露未巳所謂伊人在水之涘遡洄從<lb/>
之道阻且右遡遊從之宛在水中沚<lb/>
朱氏曰采采言其盛而可采也〇毛氏曰未巳<lb/>
猶未止也涘涯也〇孔氏曰若正與相當行則<lb/>
易到今乃出其右是難至也○毛氏曰小渚曰<lb/>
<pb n="11b"/>
沚<lb/>
　　此詩全篇皆比猶鶴鳴之類所謂伊人猶曰<lb/>
　所謂此理也蓋指周禮也襄公所以未能用<lb/>
　周禮者疑其迂爾若孝公所云安能邑邑待<lb/>
　數十百年以成帝王也故詩人諷之以禮甚<lb/>
　易且近特人求之非其道爾<lb/>
　　蒹葭三章章八句<lb/>
終南戒襄公也能取周地始爲諸侯受顯服大夫<lb/>
美之故作是詩以戒勸之<hi>歐陽氏曰按史記平王封襄公爲諸侯賜之以<pb n="12a"/>歧西之地襄公十二年伐戎至歧而卒子文公立十六年以兵代戎戎敗走遂收周餘民而有之地至歧蓋自戎侵奪歧豐周遂東遷雖以歧豐賜秦使自攻取而終襄公之丗不能取之但甞一以兵至歧至文公始逐戎而取歧豐之地○朱氏曰襄公雖未能遽有周地然旣有天子之命矣穀梁子曰王者無外命之則成矣</hi>
終南何有有條有梅君子至止錦衣狐裘顔如渥<lb/>
<hi>於角反</hi>丹其君也哉<lb/>
毛氏曰興也終南周之名山中南也條槄梅柟<lb/>
<hi>如鹽反</hi>也<hi>孔氏曰槄郭璞曰今之山楸也陸璣云皮葉白色亦白冝爲車板梅郭璞曰似杏實酢</hi>○朱氏曰君子指其君也○鄭氏曰至止<lb/>
<pb n="12b"/>
　者受命服於天子而來也諸侯狐裘以裼<hi>星歷反</hi>
　之<hi>楊氏曰玉藻曰錦衣狐裘諸侯之服也</hi>渥厚漬<hi>辭賜反</hi>也顔色如<lb/>
厚漬之丹言赤而澤也〇程氏曰終南崇髙厚<lb/>
大以興君位之尊山之髙大必生美材人君尊<lb/>
崇必有令德故冝稱顯服又美其容貌稱人君<lb/>
之位<hi>范氏曰有其服與容而無德以稱之君子恥之此所以戒也</hi>
　其君也哉猶書所謂孺子王矣戒之之辭也<lb/>
終南何有有紀有堂君子至止黻<hi>音弗</hi>衣繡裳佩玉<lb/>
將將<hi>七羊反</hi>壽考不忘<lb/>
<pb n="13a"/>
程氏曰紀稜角堂平寛<hi>朱氏曰紀山之廉角也堂山之寛平處也○毛氏曰紀基也堂畢道平如堂也○孔氏曰基謂山基也畢終南之道名道之側其崖如堂之墻也</hi>○毛氏曰黒與青謂之黻<hi>朱氏曰黻之狀兩己相戾也</hi>五<lb/>
色備謂之繡<hi>朱氏曰繡刺繡</hi>○朱氏曰將將佩玉聲也<lb/>
壽考不忘者欲其居此位服此服長乆而安寧<lb/>
也亦戒勸之辭<lb/>
　　　終南二章章六句<lb/>
黃鳥哀三良也國人刺穆公以人從死而作是詩<lb/>
也<hi>孔氏曰左傳文六年秦伯任好卒以子車氏之三子奄息仲行鍼虎爲殉皆秦之良也國人哀<pb n="13b"/>之爲之賦黃鳥殺人以葬環其左右曰殉不刺康公而刺穆公是穆公命從己死此人自殺從之○董氏曰陳乾昔魏顆從其治命不以爲殉君子美之然康公得無罪乎詩人特以傷賢者之不得死然方責穆公死而棄民故舉其重者○朱氏曰三人者不食其言以死從君而詩人不以爲美者死不爲義不足美也○東坡蘇氏和陶淵明三良詩曰此生太山重忽作鴻毛違三子死一言所死良巳微賢哉晏平仲事君不以私我豈犬馬哉從君求蓋帷殺身固有道大節要不虧君爲社稷死我則同其歸顧命有治亂臣子得從違魏顆眞孝愛三良安足希仕宦豈不榮有時纒憂悲所以靖節翁服此黔婁衣</hi>
交交黃鳥止于棘誰從穆公子車奄息維此奄息<lb/>
百夫之特臨其穴惴惴其慄彼蒼者天殱<hi>子廉反</hi>我<lb/>
<pb n="14a"/>
良人如可贖兮人百其身<lb/>
毛氏曰興也<hi>朱氏曰以所見起興也○陶淵明詩曰荆棘籠髙墳黃鳥聲正悲</hi>
○李氏曰交交飛而往來之貌〇孔氏曰黃鳥<lb/>
止於棘得其所○毛氏曰子車氏奄息名〇王<lb/>
氏曰百夫之特則特出於百夫〇鄭氏曰穴壙<lb/>
也○毛氏曰惴惴懼也〇鄭氏曰慄悼慄也彼<lb/>
蒼者天愬之〇毛氏曰殱盡良善也<hi>孔氏曰盡殺我善人</hi>
　○朱氏曰此奄息之死若可以他人贖之則人<lb/>
雖有百身亦皆願贖之矣愛之甚也<lb/>
<pb n="14b"/>
交交黃鳥止于桑誰從穆公子車仲行<hi>户郎反</hi>維此<lb/>
仲行百夫之防臨其穴惴惴其慄彼蒼者天殱我<lb/>
良人如可贖兮人百其身<lb/>
　鄭氏曰防猶當也言此一人當百夫<lb/>
　　訓防爲當者蓋如隄防之防水<lb/>
交交黃鳥止于楚誰從穆公子車鍼虎維此鍼虎<lb/>
百夫之禦臨其穴惴惴其慄彼蒼者天殱我良人<lb/>
如可贖兮人百其身<lb/>
　王氏曰百夫之禦則能禦百夫者也<lb/>
<pb n="15a"/>
　　　黃鳥三章章十二句<lb/>
晨風刺康公也忘穆公之業始棄其賢臣焉<hi>孔氏曰康公罃穆公子</hi>
鴥<hi>尹橘反</hi>彼晨風鬱彼北林未見君子憂心欽欽如<lb/>
何如何忘我實多<lb/>
　毛氏曰興也鴥疾飛貌晨風鸇<hi>之然反</hi>也<hi>孔氏曰陸璣䟽云鸇似鷂青黃色燕<graphic n="KR1984" url="https://raw.githubusercontent.com/kanripo/KR-Gaiji/master/images/KR1984.png" mimeType="image/png"/>句喙嚮風揺翅乃因風飛急疾擊鳩鴿燕雀食之○鷂羊召反喙許穢反</hi>鬱積也北林林名也憂心欽欽思望之心中<lb/>
　欽欽然<hi>程氏曰欽欽不解之意</hi>忘我實多今則忘之矣〇<lb/>
<pb n="15b"/>
　程氏曰以晨風興君子者取其去來之疾人君<lb/>
　好賢待士有道則賢者歸之禮貌不至則浩然<lb/>
　去矣林木茂盛則飛鳥所集興朝廷有道則賢<lb/>
　者所就也如何如何歎其如是也此詩主賢者<lb/>
　見棄之意而言故云忘我〇說文鴥作鴪<lb/>
　　此詩亦如權輿刺康公與賢者有始而無終<lb/>
　　未見君子憂心欽欽言康公𥘉立想望賢者<lb/>
　　如是之切也如何如何忘我實多責其不能<lb/>
　　終也<lb/>
<pb n="16a"/>
山有苞櫟<hi>盧狄反</hi>隰有六駮<hi>邦角反</hi>未見君子憂心靡<lb/>
樂<hi>音洛</hi>如何如何忘我實多<lb/>
　李氏曰苞叢生也○毛氏曰櫟木也<hi>陸氏草木䟽云秦人謂柞櫟爲櫟河内人謂木蓼爲櫟此秦詩也冝從其方土之言柞櫟是也</hi>○孔氏曰<lb/>
　王肅云言六據所見而言也○陸氏草木䟽曰<lb/>
　駮駮馬駮馬梓榆也梓榆其樹皮青白駮犖遥<lb/>
　視似駮馬故謂之駮馬<hi>毛氏曰駮如馬倨牙食虎豹〇草木䟽曰下章云山有苞棣隰有樹檖皆山隰之木相配不冝云獸</hi>○朱氏曰靡樂憂之<lb/>
　甚也○蘇氏曰山則有櫟隰則有駮可以大國<lb/>
<pb n="16b"/>
　而獨無其人乎<lb/>
山有苞棣<hi>音悌</hi>隰有樹檖<hi>音遂</hi>未見君子憂心如醉如<lb/>
何如何忘我實多<lb/>
　毛氏曰棣唐棣也<hi>解見何彼穠矣</hi>檖赤羅也<hi>釋文曰赤羅今楊檖也實似梨而小酢可食</hi>○朱氏曰如醉憂又甚矣<lb/>
　　秦之寡恩於晨風權輿二詩見之<lb/>
　　　晨風三章章六句<lb/>
無衣刺用兵也秦人刺其君好<hi>呼報反</hi>攻戰亟<hi>欺異反</hi>
用兵而不與民同欲焉<hi>孔氏曰康公以文十年立十八年卒案春秋文七年<pb n="17a"/>晉人秦人戰于令狐十年秦伯伐晉十二年晉人秦人戰于河曲十六年楚人秦人滅庸見於經傳者巳如是是其好攻戰也</hi>
朱氏曰襄公以王命攘戎狄報君父之讎故征<lb/>
伐不休而詩人美之康公令狐河曲之戰修私<lb/>
怨逞小忿故好攻戰亟用兵而詩人刺之詩可<lb/>
　以觀於此見矣<lb/>
豈曰無衣與子同𫀆<hi>抱毛反</hi>王于興師修我戈矛與<lb/>
子同仇<lb/>
　毛氏曰𫀆襺<hi>古顯反</hi>也<hi>孔氏曰玉藻云纊爲襺緼爲𫀆純著新綿名爲襺雜<pb n="17b"/>用舊絮名爲𫀆</hi>戈長六尺六寸矛長二丈〇陳氏曰仇<lb/>
怨也○蘇氏曰古者君與民同其甘苦非謂其<lb/>
無衣也然有是𫀆也願與之同之故於王之興<lb/>
師也民皆自修其戈矛而與之同仇矣傷今無<lb/>
恩於民而用其死也秦本周地故其民猶思周<lb/>
之盛時而稱先王焉<hi>毛氏曰上與百姓同欲則百姓樂致其死○范氏曰豈曰無衣與子同𫀆者上與下之辭也王于興師修我甲兵與子同仇下與其上之辭也</hi>
豈曰無衣與子同澤王于興師脩我矛㦸與子偕<lb/>
作<lb/>
<pb n="18a"/>
　鄭氏曰澤䙝<hi>仙列反</hi>衣近汙垢<hi>朱氏曰澤裏也以其親膚近於垢澤故謂之澤汙音烏垢古口反</hi>㦸車㦸常也<hi>孔氏曰常長丈六</hi>○毛氏<lb/>
　曰作起也<lb/>
豈曰無衣與子同裳王于興師脩我甲兵與子偕<lb/>
行<lb/>
　毛氏曰行往也<lb/>
　　　無衣三章章六句<lb/>
渭陽康公念母也康公之母晉獻公之女文公遭<lb/>
麗<hi>力馳反</hi>姬之難<hi>乃旦反</hi>未反而秦姬卒穆公納文公<lb/>
<pb n="18b"/>
康公時爲太子贈送文公于渭之陽念母之不見<lb/>
也我見舅氏如母存焉及其即位而作是詩也<hi>朱氏曰我見舅氏如母存焉蓋爲康公之語</hi>
范氏曰見舅而思其母此人之情也人能充是<lb/>
　心則孝亦無不至矣若康公者未能充之也然<lb/>
　其以是心而作是詩亦足以爲孝矣<hi>廣漢張氏曰康公爲太子送舅氏而念母之不見是固良心也及其即位循是心而賦詩是以夫子有取焉而卒不能自充於令狐之役怨欲害乎良心也使康公知循是心養其端而充之則怨欲可消矣</hi>
我送舅氏曰至渭陽何以贈之路車乗<hi>成證反</hi>黃<lb/>
<pb n="19a"/>
毛氏曰母之昆弟曰舅○鄭氏曰秦是時都雍<lb/>
至渭陽者蓋東行送舅氏於咸陽之地<hi>孔氏曰漢地理志云右扶風渭城縣故咸陽也其地在渭水之北</hi>○毛氏曰贈送也○<lb/>
董氏曰巾車金路以封同姓象路以封異姓革<lb/>
路以封四衛木路以封蕃國皆諸侯也故人君<lb/>
之車曰路車○毛氏曰乗黃四馬也<hi>朱氏曰乗黄四馬皆黃也</hi>○王氏曰至渭陽者送之逺也悠悠我思者<lb/>
思之長也路車乗黃瓊瑰玉佩者贈之厚也<lb/>
我送舅氏悠悠我思何以贈之瓊瑰<hi>古回反</hi>玉佩<lb/>
<pb n="19b"/>
　毛氏曰瓊瑰石次玉<lb/>
　　　渭陽二章章四句<lb/>
權輿刺康公也忘先君之舊臣與賢者有始而無<lb/>
終也<lb/>
於我乎夏屋渠渠今也每食無餘于嗟乎不承權<lb/>
輿<lb/>
　毛氏曰夏大也○孔氏曰夏屋王肅云大屋崔<lb/>
　駰七依說宫室之美云夏屋渠渠〇蘇氏曰渠<lb/>
渠深廣〇毛氏曰承繼也權輿始也<hi>釋詁文</hi>○朱<lb/>
<pb n="20a"/>
　氏曰言康公其𥘉有渠渠之夏屋以待賢者而<lb/>
　其後待賢之意寖衰供億寖薄賢者毎食而無<lb/>
　餘於是嘆之言不能繼其始也漢楚元王敬禮<lb/>
　申公白公穆生穆生不耆酒元王每置酒甞爲<lb/>
　穆生設醴及王戊即位常設後忘設焉穆生退<lb/>
　曰可以逝矣醴酒不設王之意怠不去楚人將<lb/>
　鉗我於市稱疾申公白公強起之曰獨不念先<lb/>
　王之德歟今王一旦失小禮何足至此穆生曰<lb/>
　先王之所以禮吾三人者爲道之存故也今而<lb/>
<pb n="20b"/>
　忽之是忘道也忘道之人胡可乆處豈爲區區<lb/>
　之禮哉遂謝病去此詩其當之矣<lb/>
於我乎毎食四簋今也每食不飽于嗟乎不承權<lb/>
輿<lb/>
　孔氏曰簋是瓦器容斗二升方曰簠圎曰簋簠<lb/>
　稻器也簋黍稷器也〇朱氏曰四簋禮食之盛也<lb/>
　　　權輿二章章五句<lb/>
秦國十篇二十七章百八十一句<lb/>
吕氏家塾讀詩記卷第十二<lb/>
<pb n="21a"/>
</p>
<p>
</p>
  </div>
</body>
</text>
</TEI>
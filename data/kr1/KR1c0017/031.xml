<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
吕氏家塾讀詩記卷第三十一<lb/>
魯頌<lb/>
　孔氏曰此雖名爲頌而體實國風非告神之歌<lb/>
<hi>朱氏曰其辭特以贊美當時之事其體猶烈國之風非若商周天子之頌用於祭祀以歌詠先祖之功烈也</hi>
駉<hi>古營反</hi>頌僖公也僖公能遵伯禽之法儉以足用<lb/>
寛以愛民務農重榖牧于坰野魯人尊之於是季<lb/>
孫行父請命于周而史克作是頌<hi>鄭氏曰季孫行父季文子也史克魯史也○孔氏曰伯禽魯之始封賢君其法可傳於後僖公名申莊公子閔公卒季友立之當惠<pb n="1b"/>王襄王時舒瑗云魯不合作頌故毎篇言頌名生於不足也○曽氏曰季孫請命史克作頌恐是兩事如晉武公之大夫請命于天子之使而作無衣請命作詩不相干也</hi>
駉駉牡馬在坰之野薄言駉者有驈<hi>户橘反</hi>有皇有<lb/>
驪<hi>力知反</hi>有黃以車彭彭思無疆<hi>居良反</hi>思馬斯臧<lb/>
毛氏曰駉駉良馬腹幹肥張也<hi>孔氏曰腹謂馬肚幹謂馬脅</hi>
　坰逺野也邑外曰郊郊外曰野野外曰林林外<lb/>
　曰坰○曽氏曰坰野乃魯人牧馬之常地耳<hi>鄭氏曰必牧於坰野者辟民居與良田也○李氏曰坰之野其水草甚美旣不害於農又使馬得其所養</hi>○毛氏芣苢傳曰薄辭也〇毛氏曰牧之坰<lb/>
<pb n="2a"/>
　野則駉駉然驪馬白跨曰驈<hi>孔氏曰孫炎曰驪黒色郭璞曰跨髀間也然則跨者所跨據之處</hi>黃白曰皇<hi>孔氏曰黃白色雜名黃</hi>純黒曰<lb/>
　驪<hi>孔氏曰月令孟冬駕鐵驪象時之色檀弓云夏后氏尚黒戎事乗驪故知純黒曰驪</hi>黃<lb/>
　騂曰黃<hi>孔氏曰騂者赤色謂黃而雜赤者也</hi>諸侯六閑馬四種有<lb/>
　良馬戎馬田馬駑馬<hi>孔氏曰閑謂馬之所在有限衛之處校人之注以爲二百十六匹爲一廐每廐爲一閑諸侯有四種其三種别爲一閑駑一種而分爲三閑也朝祀所乗爲良馬征伐所乗爲戎馬田路駕田馬駑馬給官中之役</hi>彭彭有力有容<lb/>
　也○鄭氏曰坰之牧地水草旣美牧人又良飲<lb/>
　食得其時則自肥徤耳○王氏曰彭彭張也〇<lb/>
<pb n="2b"/>
鄭氏曰臧善也○孔氏曰薄言駉者有何馬也<lb/>
乃有驈有皇有驪有黃此等用之以駕車則彭<lb/>
彭然〇朱氏曰思無疆言其思之深廣無窮也<lb/>
<hi>鄭氏曰僖公之思遵伯禽之法反覆思之無有竟已乃至思馬斯善多其所及廣博</hi>
駉駉牡馬在坰之野薄言駉者有騅<hi>音騅</hi>有駓<hi>符悲反</hi>
有騂有騏<hi>音其</hi>以車伾伾<hi>敷悲反</hi>思無期思馬斯才<lb/>
毛氏曰蒼白雜毛曰錐<hi>孔氏曰雜毛是体有二種之色相間雜上云黃白曰皇黃騂曰黃止一毛色之中自有淺深與此二色者異故不云雜毛也</hi>黃白雜<lb/>
　毛曰駓<hi>孔氏曰郭璞曰今之桃華馬也</hi>赤黃曰騂<hi>孔氏曰周人尚赤而牲用<pb n="3a"/>騂是騂爲純赤言赤黃者謂其赤而黃其色鮮明者上云黃騂曰黃謂黃而微赤此云赤黃曰騂謂赤而微黃</hi>倉騏曰騏<hi>孔氏曰謂青而微黒今之騘馬也顧命曰四人騏弁注云青黒曰騏騏者黒色之名</hi>伾伾有力也才多材也○王氏曰<lb/>
　思無期思之乆也<lb/>
駉駉牡馬在坰之野薄言駉者有驒<hi>徒河反</hi>有駱有<lb/>
駵有雒以車繹繹<hi>音亦</hi>思無斁思馬斯作<lb/>
　毛氏曰青驪驎曰驒<hi>孔氏曰郭璞曰色有淺深班駁隱鄰今之連錢騘也</hi>
　白馬黒鬣曰駱<hi>孔氏曰鬣馬之騣也</hi>赤身黒鬣曰駵<hi>孔氏曰駵是色名說者以駵爲赤色若身鬣俱赤則騣馬故赤身黒鬣曰駵</hi>黒身白鬣曰<lb/>
<pb n="3b"/>
　雒○王氏曰繹繹屬也<hi>朱氏曰繹繹不絶貌○毛氏曰善走也</hi>○<lb/>
　鄭氏曰斁厭也無厭倦也〇蘇氏曰作奮起也<lb/>
駉駉牡馬在坰之野薄言駉者有駰<hi>音因</hi>有騢有驔<lb/>
<hi>音簟</hi>有魚以車祛祛<hi>起居反</hi>思無邪思馬斯徂<lb/>
　毛氏曰隂白雜毛曰駰<hi>孔氏曰郭璞曰隂淺黒今之泥騘</hi>
                    <graphic n="KR0686" url="https://raw.githubusercontent.com/kanripo/KR-Gaiji/master/images/KR0686.png" mimeType="image/png"/>白<lb/>
　雜毛曰騢<hi>孔氏曰郭璞曰彤赤也即今赭白馬是也</hi>豪骭曰驔<hi>孔氏曰說文云骭骹也郭璞曰骭脚脛然則骭者膝下之名蓋謂豪毛在骭而白長名爲驔也</hi>二目<lb/>
　白曰魚<hi>孔氏曰爾雅曰一目白瞷二目白魚郭璞曰似魚目也</hi>祛祛強徤<lb/>
　也○王氏曰思無邪一岀於正○鄭氏曰徂猶<lb/>
<pb n="4a"/>
　行也○蘇氏曰孔子曰詩三百一言以蔽之曰思<lb/>
　無邪昔之爲詩者則未必知此也孔子曰讀詩至<lb/>
　此而有㑹於其心是以取之蓋斷章云耳〇吕<lb/>
氏曰僖公修牧馬之政以誠心行之故言思無疆思<lb/>
　無期思無斁思無邪馬之所以臧才作徂者其効<lb/>
　也與衛風秉心塞淵騋牝三千之意同古之賢君<lb/>
　誠心以行善政其效皆若此然非獨牧馬而巳<lb/>
　　　駉四章章八句<lb/>
有駜<hi>備筆反</hi>頌僖公君臣之有道也<lb/>
<pb n="4b"/>
有駜有駜駜彼乗<hi>繩證反</hi>黃夙夜在公在公明明振<lb/>
振鷺鷺于下鼔咽咽<hi>烏玄反</hi>醉言舞于胥樂兮<lb/>
朱氏曰興也○毛氏曰駜馬肥強貌<hi>王氏曰養之使駜也○鄭氏曰僖公之用臣必先致其禄食禄食足而臣莫不盡其忠</hi>○孔氏曰四<lb/>
　馬曰乗○鄭氏曰早起夜寐在於公之所○歐<lb/>
　陽氏曰明明脩明其職也○毛氏曰振振羣飛<lb/>
　貌鷺白鳥也以興㓗白之士○歐陽氏曰振鷺<lb/>
　取其脩㓗翔集有威儀也<hi>朱氏曰鷺鷺羽之翿舞者所持也下如飛而下也</hi>○毛氏曰咽咽鼔節也○鄭氏曰于於胥<lb/>
<pb n="5a"/>
　皆也〇蘇氏曰在公明明言未始不在公也僖<lb/>
　公於是燕之以禮樂士之來者如鷺之集其醉<lb/>
　者或起舞以相樂和之至也〇鄭氏曰僖公之<lb/>
　時君臣無事燕樂以遂其歡君臣於是皆喜樂<lb/>
　也<lb/>
　　有駜有駜興僖公有臣之壯盛也所謂君致<lb/>
　　其養臣盡其忠者蓋莫不在其中矣<lb/>
有駜有駜駜彼乗牡夙夜在公在公飲酒振振鷺<lb/>
鷺于飛鼓咽咽醉言歸于胥樂兮<lb/>
<pb n="5b"/>
　王氏曰牡剛強之材也○毛氏曰夙夜在公在<lb/>
　公飲酒言臣有餘敬君有餘惠〇鄭氏曰飛諭<lb/>
　羣臣醉欲退也<lb/>
有駜有駜駜彼乗駽<hi>呼縣反</hi>夙夜在公在公載燕自<lb/>
今以始歳其有君子有榖詒孫子于胥樂兮<lb/>
　毛氏曰青驪曰駽<hi>孔氏曰孫炎曰色青黒之間郭璞曰今之鐵騘也</hi>○<lb/>
　鄭氏曰載之言則也○李氏曰載燕亦飲酒也<lb/>
　○毛氏曰歳其有豐年也〇鄭氏曰榖善詒遺<lb/>
<hi>蘇氏曰榖禄也臣願其君冨且有後也</hi>○朱氏曰頌禱之辭也<lb/>
<pb n="6a"/>
　　　有駜三章章九句<lb/>
泮水頌僖公能脩泮宫也<hi>孔氏曰定本云僖公修泮宫無能字○蘇氏曰此詩言作泮宫克淮夷閟宫言作新廟春秋皆不載丗疑之泮宫閟宫僖公因舊而修是以不見於春秋至於淮夷之功予亦疑焉然此詩有之式固爾猶淮夷卒獲有所未獲而欲終之則其所獲尚小也今此詩之言甚美而大則君臣之辭歟或曰以君臣而爲此辭可也而孔子録之可乎曰維可之是以録之録其所可而去其所不可此孔子之所以爲詩也子貢曰紂之不善不如是之甚也是以君子惡居下流天下之惡皆歸焉孟子曰吾於武成取二三䇿而巳以至仁伐不仁何其血之流杵夫二子之言信矣然孔子未甞以廢周書蓋好惡之言必有過者要不以惡爲善則巳矣此逹者之所自諭也</hi>
<pb n="6b"/>
思樂泮水薄采其芹<hi>其巾反</hi>魯侯戾止言觀其旂其<lb/>
旂茷茷<hi>蒲害反</hi>鸞聲噦噦<hi>呼㑹反</hi>無小無大從公于邁<lb/>
　毛氏曰泮水泮宫之水也天子辟廱諸侯泮宫<lb/>
<hi>鄭氏曰辟廱者築土廱水之外圎如璧四方來觀者均也泮之言半也半水者蓋東西門以南通水北無也〇朱氏曰說文謂泮者諸侯郷射之宫也西南爲水東北爲墻康成以爲東西門說文以爲東西墻其說不同</hi>○王氏曰思發語辭也○鄭氏<lb/>
　曰芹水菜也樂僖公脩泮宫之水而往觀之采<lb/>
　其芹也〇毛氏曰戾止至也<hi>孔氏曰止者至而止住故云至非訓止爲至也</hi>○王氏曰觀其旂其物茷茷而有容聽其<lb/>
<pb n="7a"/>
　鸞其聲噦噦而有節<hi>李氏曰茷茷飛楊也</hi>○李氏曰無小<lb/>
　無大從公于邁國人無長㓜皆從公而往以見<lb/>
　國人從僖公之樂也○孔氏曰魯人作詩而自<lb/>
　稱其君爲魯侯者因其請王而作<lb/>
思樂泮水薄采其藻魯侯戻止其馬蹻蹻<hi>居表反</hi>其<lb/>
馬蹻蹻其音昭昭載色載笑匪怒伊教<lb/>
　孔氏采蘋䟽曰藻水草也〇毛氏曰其馬蹻蹻<lb/>
　言強盛也〇鄭氏曰其音昭昭僖公之德音○<lb/>
　毛氏曰載色色温潤也○蘇氏曰僖公之至於<lb/>
<pb n="7b"/>
　泮宫好其顔色和其笑語未甞有所怒也教之<lb/>
　而巳〇王氏曰載色載笑則洪範所謂而康而<lb/>
　色者也夫然後能教也<lb/>
思樂泮水薄采其茆魯侯戻止在泮飲酒旣飲旨<lb/>
酒永錫難老順彼長道屈此羣醜<lb/>
毛氏曰茆鳬葵也<hi>釋文曰鄭小同云江南人名之蓴菜生陂澤中</hi>○鄭<lb/>
氏曰在泮飲酒者與先生君子飲酒也○毛氏<lb/>
　曰醜衆也○蘇氏曰僖公與其羣臣飲酒於泮<lb/>
　宫咸願神錫之以難老使之順從長道以屈羣<lb/>
<pb n="8a"/>
　衆<hi>王氏曰順彼先生君子之長道而屈服此魯國之羣衆也</hi>○李氏曰一章<lb/>
　言僖公之至泮水二章言僖公之教人三章則<lb/>
　又言至泮水與賢者飲酒也○朱氏曰比章以<lb/>
　下皆頌禱之辭也<lb/>
穆穆魯侯敬明其德敬愼威儀維民之則允文允<lb/>
武昭假烈祖靡有不孝自求伊祜<hi>音户</hi>
　鄭氏曰則法也允文允武信文信武也○毛氏<lb/>
　曰假至也<hi>朱氏曰假感格也</hi>○朱氏曰祖周公魯公也<lb/>
　靡有不孝信僖公之孝也無所不至也〇李氏<lb/>
<pb n="8b"/>
　曰自求伊祜魯侯之福禄乃自求之也<lb/>
明明魯侯克明其德旣作泮宫淮夷攸服矯矯<hi>居表反</hi>虎臣在泮獻馘<hi>古獲反</hi>淑問如皐陶在泮獻囚<lb/>
鄭氏曰克能攸所也言僖公能明其德修泮宫<lb/>
　而德化行於是伐淮夷所以能服也矯矯武貌<lb/>
　馘所格者之左耳<hi>孔氏曰謂臨陣格殺之而取其耳</hi>淑善也囚<lb/>
所虜獲者僖公旣伐淮夷而反在泮宫使武臣<lb/>
　獻馘又使善聽獄之吏如皐陶者獻囚言伐有<lb/>
　功所任得其人〇孔氏曰王制曰天子將出征<lb/>
<pb n="9a"/>
　受成於學出征執有罪反釋奠於學以訊馘告<lb/>
　故僖公旣伐淮夷而反在泮宫也〇朱氏曰或<lb/>
　謂僖公未甞有淮夷之功而疑此詩之妄蓋未<lb/>
　甞深考此詩乃頌禱之辭冀其有是功耳下章<lb/>
　倣此<lb/>
濟濟多士克廣德心桓桓于征狄彼東南烝烝皇<lb/>
皇不吳<hi>音話</hi>不揚不告于訩<hi>音凶</hi>在泮獻功<lb/>
　孔氏曰濟濟然多士皆能廣其德心謂心德寛<lb/>
　洪並無𥚹躁○毛氏曰桓桓威武貌〇孔氏曰<lb/>
<pb n="9b"/>
　狄彼東南逺服彼東南<hi>釋文曰狄逺也〇王氏曰狄攘而逖之也〇蘇氏曰古狄逖通</hi>○鄭氏曰東南斥淮夷<hi>孔氏曰淮夷在魯之東南</hi>烝<lb/>
　烝猶進進也○毛氏曰皇美也○鄭氏曰吳譁<lb/>
　也○王氏曰不揚戢也○朱氏曰烝烝皇皇成<lb/>
　也不吳不揚肅也○鄭氏曰訩訟也無以爭訟<lb/>
　之事告於治訟之官者○王氏曰不告于訩和<lb/>
　也○李氏曰人心可謂廣矣惟爲血氣所使一<lb/>
　有毫髪之利則忿而爭其心於是乎隘矣惟其<lb/>
　心廣故其征伐有逖逺淮夷之功烝烝皇皇不<lb/>
<pb n="10a"/>
　吳不揚未甞爭訟惟在泮獻功而巳<lb/>
角弓其觩束矢其搜<hi>色留反</hi>戎車孔愽徒御無斁<hi>音亦</hi>
旣克淮夷孔淑不逆式固爾猶淮夷卒獲<lb/>
　蘇氏曰觩弓徤貌<hi>鄭氏曰言持絃急也</hi>毛氏曰五十矢爲<lb/>
　束<hi>孔氏曰荀卿云魏氏武卒負矢五十个荀則毛氏之師故從其言鄭注大司冦束矢云古者一弓百矢</hi>○鄭氏曰束矢搜然言勁疾也<hi>孔氏曰其發則搜然而勁○蘇氏曰搜矢疾聲</hi>○朱氏曰愽廣大也○鄭氏曰<lb/>
　徒行者御車者皆無厭倦也淑善也式用也○<lb/>
　蘇氏曰僖公兵戎精繕士卒競勸故能克淮夷<lb/>
<pb n="10b"/>
甚善而不逆君子於是告之使益固其道庶幾<lb/>
　淮夷可以盡得也<lb/>
翩彼飛鴞<hi>于嬌反</hi>集于泮林食我桑黮懷我好音憬<lb/>
<hi>九永反</hi>彼淮夷來獻其琛<hi>勑金反</hi>元龜象齒大賂南金<lb/>
毛氏曰翩飛貌鴞惡聲之鳥也黮桑實也○鄭<lb/>
　氏曰懷歸也言鴞恒惡鳴今來止於泮水之木<lb/>
　上食其桑黮爲此之故故改其鳴歸就我以善<lb/>
　音○李氏曰喻淮夷慕泮宫之化也憬說文曰<lb/>
覺悟也○王氏曰琛寶也元龜尺二寸<hi>孔氏曰漢食貨<pb n="11a"/>志云龜不盈尺不得爲寶</hi>〇鄭氏曰大猶廣也○毛氏曰賂<lb/>
　遺也南謂荆陽也○鄭氏曰荆陽貢金三品〇<lb/>
　孔氏曰淮夷來魯國獻其琛寶其所獻之物是<lb/>
　大龜象齒又廣賂我以南方之金<lb/>
　　　泮水八章章八句<lb/>
閟<hi>筆位反</hi>宫頌僖公能復周公之宇也<hi>蘇氏曰此詩所謂居常與許復周公之宇者人之所以願之而其實則未能也</hi>
閟宫有侐<hi>况域反</hi>實實枚枚赫赫姜嫄<hi>音元</hi>其德不回<lb/>
上帝是依無災無害彌月不遲是生后稷降之百<lb/>
<pb n="11b"/>
福黍稷重<hi>直容反</hi>穋<hi>音/六</hi>稙<hi>微力反</hi>穉菽麥奄有下國俾<lb/>
民稼穡有稷有黍有稻有秬<hi>音巨</hi>奄有下土纘禹之<lb/>
緒<lb/>
　孔氏曰作者將美僖公追𫐠逺祖上陳姜嫄后<lb/>
　稷至於太王文武爰及成王封建之辭魯公受<lb/>
　賜之命言其所以有魯之由○吕氏曰閟宫魯<lb/>
　廟非姜嫄廟也言赫赫姜嫄者推本周家所由<lb/>
　興○朱氏曰閟宫者魯之羣廟也<hi>毛氏曰先妣姜嫄之廟在周孟仲子曰是禖宫也〇孔氏曰大司樂云舞大濩以享先妣以此知姜嫄之廟在周言其在<pb n="12a"/>周則魯無其廟姜嫄祀郊禖而生后稷故名姜嫄之廟爲禖宫</hi>閟深閉也<hi>毛氏曰閟閉也</hi>○毛氏曰侐清淨也〇蘇氏曰實鞏固也○<lb/>
　毛氏曰枚枚礱密也<hi>王氏曰枚枚辨也</hi>○鄭氏曰彌終也<lb/>
　赫赫乎顯著姜嫄也其德貞正不回邪天用是<lb/>
　馮依其任之又無災害不坼不副終十月而生<lb/>
　子不遲晚○毛氏曰先種曰稙後種曰穉<hi>孔氏曰重樛稙穉生熟早晩之異稱耳非榖名也七月傳曰後熟曰重先熟曰穉内宰鄭司農注云先種後熟謂之穜後種先熟謂之稑</hi>○李氏曰菽大豆○鄭氏曰奄<lb/>
　猶覆也〇朱氏曰后稷生而享有百福播種五<lb/>
<pb n="12b"/>
　榖猶天所降也奄有下國堯封之邰也〇鄭氏<lb/>
　曰秬黒黍也○毛氏曰緒業也○鄭氏曰堯時<lb/>
　洪水爲災民不粒食禹平水土后稷乃教播種<lb/>
　故曰纘禹之緒美之故申說以明之<lb/>
后稷之孫實維大王居𡵨之陽實始翦<hi>子踐反</hi>商至<lb/>
于文武纘大王之緒致天之届<hi>音戒</hi>于牧之野無貳<lb/>
無虞上帝臨女敦<hi>都回反</hi>商之旅克咸厥功<lb/>
　鄭氏曰翦斷也大王自豳徙居𡵨陽四方之民<lb/>
　咸歸往之於時而有王迹故云是始斷商○曽<lb/>
<pb n="13a"/>
　氏曰大王去邠居𡵨蓋諸侯之能興邦者本不<lb/>
　必云肈王迹也武王旣有天下推其寖盛之由<lb/>
　故曰太王肈王迹所謂實始翦商者殆因肈王<lb/>
　迹之語言之過耳聖人於武成猶有所不取者<lb/>
　其於魯頌豈以一言之過而刪之乎○王氏曰<lb/>
　届至也天命不妄所廢興皆其至也致其至者<lb/>
　武王也〇孔氏曰至於文王武王繼太王之業<lb/>
　於時商家暴虐天欲誅之武王乃致天之誅於<lb/>
　牧野之地○鄭氏曰虞度也○朱氏曰無貳無<lb/>
<pb n="13b"/>
　虞上帝臨女猶大明云上帝臨女無貳爾心也<lb/>
　○鄭氏曰敦治旅衆咸同也○朱氏曰敦治而<lb/>
　勝之也咸厥功輔佐之臣咸有功而周公亦與<lb/>
　焉故下章言封伯禽之事<lb/>
王曰叔父建爾元子俾侯于魯大啓爾宇爲周室<lb/>
輔乃命魯公俾侯于東錫之山川土田附庸周公<lb/>
之孫莊公之子龍旂承祀六轡耳耳春秋匪解享<lb/>
祀不忒皇皇后帝皇祖后稷享以騂犧是饗是冝<lb/>
降福旣多周公皇祖亦其福女秋而載甞夏而楅<lb/>
<pb n="14a"/>
衡白牡騂剛犧<hi>素河反</hi>尊將將<hi>七羊/反</hi>毛炰<hi>蒲包/反</hi>胾<hi>側吏反</hi>羮籩豆大房萬舞洋洋孝孫有慶俾爾熾而昌<lb/>
俾爾壽而臧保彼東方魯邦是常不虧不崩不震<lb/>
不騰三壽作朋如岡如陵<lb/>
　毛氏曰王成王也元首宇居也○鄭氏曰叔父<lb/>
　謂周公也東魯國也成王告周公曰叔父我立<lb/>
　女首子使爲君於魯謂欲封伯禽也封魯公以<lb/>
　爲周公後故云大開女居以爲我周家之輔旣<lb/>
　告周公以封伯禽之意乃䇿命伯禽使爲君於<lb/>
<pb n="14b"/>
　東〇導江鮮于氏曰錫之山川謂境内之山川<lb/>
　也孟子曰天子之制地方千里公侯皆方百里<lb/>
　伯七十里子男五十里凡四等不能五十里不<lb/>
　逹於天子附於諸侯曰附庸<hi>王制同</hi>○王氏曰孟<lb/>
　子曰周公之封於魯爲方百里也地非不足也<lb/>
　而儉於百里而周官以爲諸侯之地方四百里<lb/>
　蓋特言其國也則儉於百里并附庸言之則爲<lb/>
　方四百里也<hi>李氏曰鄭氏據明堂位謂封以七百里欲其強於衆國其說不然詩人言大啓爾宇不過謂公侯方百里伯七十里子男五十里三等雖不同惟公侯皆方百里居<pb n="15a"/>上等焉</hi>○毛氏曰周公之孫莊公之子謂僖公也<lb/>
　○鄭氏曰交龍爲旂四馬故六轡○毛氏曰耳<lb/>
　耳然至盛也〇鄭氏曰春秋猶言四時也<hi>孔氏曰錯舉春秋以明冬夏</hi>○孔氏曰其車建交龍之旂承奉宗<lb/>
　廟祭祀所乗四馬其六轡耳耳然〇李氏曰享<lb/>
　祀無有差忒○鄭氏曰皇皇后帝謂天也成王<lb/>
　以周公功大命魯郊祭天亦配之以君祖后稷<lb/>
　其牲用赤牛純色天亦饗之冝之多與之福〇<lb/>
　毛氏曰騂赤犧純也<hi>孔氏曰牧人云陽祀用騂牲毛之注云陽祀祭天於<pb n="15b"/>南郊是天子祭天南郊用赤牛純色</hi>○李氏曰皇皇大之至也明<lb/>
　堂位曰成王以周公有勲勞於天下是以命魯<lb/>
　公孟春祀帝于郊配以后稷禮運曰魯之郊禘<lb/>
　非禮也周公其衰矣孔氏以帝謂感生帝此則<lb/>
　泥六天之說〇鄭氏曰周公皇祖此皇祖謂伯<lb/>
　禽也載始也秋將甞祭於夏則飬牲楅衡其角<lb/>
　爲其觸觝人也<hi>孔氏曰封人注云楅設於角衡設於鼻</hi>秋甞而言<lb/>
　始者秋物新成尚之也○毛氏曰白牡周公牲<lb/>
　也騂剛魯公牲也<hi>孔氏曰公羊傳云魯祭周公何以爲牲周公用白牡魯公<pb n="16a"/>用騂剛羣公不毛何休云白牡殷牲也周公死有王禮謙不敢與文武同也魯公諸侯不嫌也故從周制說文曰剛特也白牡謂白特騂剛赤特也</hi>○孔氏曰將將盛美<lb/>
　也大和中魯郡於地中得齊大夫子尾送女器<lb/>
　有犧尊以犧牛爲尊然則象尊尊爲象形也阮<lb/>
　諶禮圖云犧尊飾以牛象尊飾以象腹之上畫<lb/>
　爲牛象之形<hi>毛氏曰犧尊有沙飾也○孔氏曰鄭司農云獻讀爲犧犧尊飾以翡翠象尊以象鳯凰此傳言犧尊者沙羽飾與司農飾以翡翠意同則皆讀爲娑傳言沙即娑之字也</hi>○毛氏曰毛炰豚也<hi>孔氏曰封人祭祀有毛炰之豚注云爛去其毛而炰之也</hi>○孔氏曰胾謂切肉○毛氏曰羮大羮鉶<lb/>
<pb n="16b"/>
　羹也<hi>孔氏曰大羮者煮肉汁不和鉶羮肉味之有菜和者也大羮謂大古之羮鉶羮謂盛之鉶器其大羮則盛之於登</hi>大房半體之爼也<hi>孔氏曰大房明堂位曰周以房爼房謂足下跗也上下兩間有似於堂房然知是半體者周語云禘郊之事則有全烝王公立飫則有房烝親戚燕饗則有殽烝如彼文次全烝謂全載牲體殽烝謂體解節折則房烝是半體可知</hi>○鄭氏曰萬舞干舞也〇毛氏曰洋洋<lb/>
　衆多也○李氏曰孝孫有慶孝孫得享其福○<lb/>
　鄭氏曰俾使臧善保安常守也虧崩皆謂毀壞<lb/>
　也○毛氏曰震動也騰乗也<hi>朱氏曰震騰驚動也</hi>○鄭氏<lb/>
　曰三壽三卿也岡陵取堅固也<hi>王氏曰壽考之三卿爲公朋也<pb n="17a"/>○朱氏曰三壽未詳或曰願公壽與岡陵等爲三也</hi>○朱氏曰此言僖公<lb/>
致敬郊廟而神降之福人稱願之如是也<lb/>
公車千乗<hi>繩證反</hi>朱英緑縢<hi>徒登/反</hi>二矛重<hi>直龍反</hi>弓公<lb/>
徒三萬貝胄<hi>直友反</hi>朱綅<hi>息廉/反</hi>烝<hi>之升/反</hi>徒増増<hi>如字</hi>戎<lb/>
狄是膺荆舒是懲則莫我敢承俾爾昌而熾<hi>尺志反</hi>
俾爾壽而冨黃髪台背壽胥與試俾爾昌而大俾<lb/>
爾耆而艾<hi>五蓋反</hi>萬有千歳眉壽無有害<lb/>
　毛氏曰大國之賦千乗<hi>孔氏曰司馬法成方十里出革車一乗兵車一乗甲士三人歩卒七十二人計千乗有七萬五千人與下公徒三萬數不合者此自謂計地出<pb n="17b"/>兵非彼三軍之車也○鄭氏曰大國之賦適滿千乗苟盡用之是舉國而行也故其用之也大國三軍次國二軍而已○李氏曰成出革車一乗千乗之地方三百十六里有竒包氏注論語以謂古者井田方里爲井一井爲乗百里之國通有千乗也</hi>○朱氏曰英矛<lb/>
　飾也縢繩也<hi>孔氏曰朱英絲纒而朱染之以爲矛之英飾弓束以緑繩縢謂約之以繩非訓縢爲繩</hi>○鄭氏曰二矛重弓備折壞也<hi>孔氏曰重弓謂内弓於鬯鬯中有二弓</hi>兵車之法左人持弓右人持矛<lb/>
　中人御大國三軍合三萬七千五百人言三萬<lb/>
　者舉成數也○毛氏曰貝胄貝飾朱綅以朱綅<lb/>
　綴之<hi>孔氏曰貝者水虫甲有文章也胄謂兠鍪貝非爲胄之物故知以貝爲飾說文曰綅<pb n="18a"/>綫也然則朱綅直謂赤綫以連綴甲也</hi>○孔氏曰烝徒増増進行<lb/>
　之時増増然衆多○毛氏曰膺當也〇鄭氏曰<lb/>
　懲艾也○蘇氏曰可以當戎狄懲荆舒而莫之<lb/>
　禦也言其強也<hi>鄭氏曰僖公與齊桓舉義兵北當戎與狄南艾荆及羣舒天下無敢禦也○孔氏曰僖四年經書公㑹齊侯等伐楚一名荆羣舒又是楚之與國故連言荆舒其伐戎狄則無文</hi>○孔氏曰設辭慶之使汝昌大而熾<lb/>
　盛汝長壽而冨足髮有黃色之髮背有台文之<lb/>
　背○蘇氏曰壽胥與試者願其壽而相與試其<lb/>
　才以爲之用也○鄭氏曰眉壽秀眉亦壽徴〇<lb/>
<pb n="18b"/>
　孔氏曰無有害無有患害○蘇氏曰此章言僖<lb/>
　公治其軍旅繕其車甲器械故其民無不欲其<lb/>
　昌大壽考而託之以爲安也<lb/>
泰山巖巖魯邦所詹奄有龜蒙遂荒大東至于海<lb/>
邦淮夷來同莫不率從魯侯之功<lb/>
　孔氏曰泰山之髙巖巖然泰山在齊魯之界二<lb/>
　國皆以爲望也○朱氏曰詹與瞻同○毛氏曰<lb/>
　龜山也蒙山也<hi>孔氏曰春秋定十年齊人來歸鄆讙龜隂之田謂龜山之北田也論語說顓臾云昔者先王以爲東蒙主謂顓臾主蒙山也魯之境内有此二山故言奄有</hi>
<pb n="19a"/>
　○鄭氏曰荒奄也大東極東也海邦近海之國<lb/>
　也○朱氏曰願其有功如此<lb/>
保有鳬繹<hi>音亦</hi>遂荒徐宅至于海邦淮夷蠻貃<hi>武伯反</hi>
及彼南夷莫不率從莫敢不諾魯侯是若<lb/>
　毛氏曰鳬山也繹山也<hi>孔氏曰禹貢徐州嶧陽孤桐謂嶧山之陽有此桐木也</hi>○毛氏曰宅居也○朱氏曰徐宅謂徐國<lb/>
　也○鄭氏曰諾應辭也若順也○孔氏曰莫敢<lb/>
　不諾有命則莫敢不應李氏曰惟魯侯是順<lb/>
　也○蘇氏曰龜蒙鳬繹魯之四山其餘則東南<lb/>
<pb n="19b"/>
　勢相聮屬可以服從之國也<lb/>
天錫公純嘏<hi>古雅反</hi>眉壽保魯居常與許復周公之<lb/>
宇魯侯燕喜令妻壽母冝大夫庶士邦國是有旣<lb/>
多受祉黃髪兒齒<lb/>
　鄭氏曰純大也受福曰嘏〇毛氏曰常許魯南<lb/>
　鄙西鄙<hi>鄭氏曰許田也魯朝宿之邑也常或作甞在薛之旁○孔氏曰桓元年鄭伯以璧假許田桓公以許與鄭</hi>○鄭氏曰燕燕飲也令善也朱<lb/>
　氏曰令妻令善之妻也壽母壽考之母也僖公<lb/>
　娶於齊曰聲姜母曰成風〇孔氏曰冝其大夫<lb/>
<pb n="20a"/>
之與衆士祝慶使與之相冝也邦國是有魯之<lb/>
　邦國僖公常保有之〇鄭氏曰兒齒亦壽徴○<lb/>
　釋文曰兒齒落更生細者也〇蘇氏曰常許魯<lb/>
　之故地而未復者也願其壽考以復魯之侵地<lb/>
　冝其室家臣庶以保有其國也<lb/>
徂來之松新甫之栢是斷<hi>音短</hi>是度<hi>待落反</hi>是㝷是尺<lb/>
松桷<hi>音角</hi>有舄<hi>音/昔</hi>路寢孔碩新廟奕奕<hi>音亦</hi>奚斯所作<lb/>
孔曼<hi>音萬</hi>且碩萬民是若<lb/>
　毛氏曰徂來山新甫山也○孔氏曰僖公修造<lb/>
<pb n="20b"/>
　寢廟取徂來之松新甫之栢於是斬斷之量度<lb/>
　之○毛氏曰八尺曰㝷桷榱也<hi>孔氏曰桷之與榱是椽之别名</hi>
　舄大貌路寢正寢也〇朱氏曰新廟僖公所修<lb/>
　之廟〇孔氏曰奕奕然廣大○鄭氏曰奚斯所<lb/>
　作者教護屬功課章程也〇<hi>孔氏曰奚斯公子魚也爲之主帥教令工匠監護其事屬付工役課其章程</hi>○鄭氏曰曼修也廣也○<lb/>
　孔氏曰言廟甚長廣而且大〇朱氏曰萬民是<lb/>
　若順萬民之望也<lb/>
　　　閟宫八章二章章十七句一章十二句一<lb/>
<pb n="21a"/>
　　　章三十八句二章章八句二章章十句<lb/>
駉四篇二十三章二百四十三句<lb/>
吕氏家塾讀詩記卷第三十一<lb/>
<pb n="21b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
吕氏家塾讀詩記序<lb/>
詩自齊魯韓氏之說不傳而天下之學者盡宗毛<lb/>
氏毛氏之學傳者亦衆而王述之類今皆不存則<lb/>
推衍毛說者又獨鄭氏之箋而巳唐初諸儒為作<lb/>
䟽義因訛踵陋百千萬言而不能有以出乎二氏<lb/>
之區域至於<lb/>
本朝劉侍讀歐陽公王丞相蘇黃門河南程氏橫<lb/>
渠張氏始用已意有所發明雖其淺深得失有不<lb/>
能同然自是之後三百五篇之微詞奥義乃可得<lb/>
<pb n="1b"/>
而尋繹蓋不待講於齊魯韓氏之傳而學者巳知<lb/>
詩之不專於毛鄭矣及其旣乆求者益衆說者愈<lb/>
多同異紛紜爭立門户無復推讓祖述之意則學<lb/>
者無所適從而或反以爲病今觀吕氏家塾之書<lb/>
兼揔衆說巨細不遺挈領提綱首尾該貫旣足以<lb/>
息夫同異之爭而其述作之體則雖融㑹通徹渾<lb/>
然若出於一家之言而一字之訓一事之義亦未<lb/>
甞不謹其說之所自及其斷以已意雖或超然出<lb/>
於前人意慮之表而謙讓退託未甞敢有輕議前<lb/>
<pb n="2a"/>
人之心也嗚呼如伯恭父者眞可謂有意乎温柔<lb/>
敦厚之教矣學者以是讀之則於可群可怨之旨<lb/>
其庶幾乎雖然此書所謂朱氏者實熹少時淺陋<lb/>
之說而伯恭父誤有取焉其後歷時旣乆自知其<lb/>
說有所未安如雅鄭邪正之云者或不免有所更<lb/>
定則伯恭父反不能不置疑於其間熹竊惑之方<lb/>
將相與反復其說以求眞是之歸而伯恭父巳下<lb/>
丗矣嗚呼伯恭父巳矣若熹之衰頽汨没其勢又<lb/>
安能復有所進以獨决此論之是非乎伯恭父之<lb/>
<pb n="2b"/>
弟子約旣以是書授其兄之友丘侯宗卿而宗卿<lb/>
將爲版本以傳永乆且以書屬熹序之熹不得辭<lb/>
也乃略爲之說因并附其所疑者以與四方同志<lb/>
之士共之而又以識予之悲恨云爾淳熈壬寅九<lb/>
月已夘新安朱熹序<lb/>
</p>
<p>
</p>
  </div>
</body>
</text>
</TEI>
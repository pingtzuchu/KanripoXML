<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>六家詩名物疏卷三十四</head>
    <p>
<pb n="1a"/>
欽定四庫全書<lb/>
　六家詩名物疏卷三十四　明　馮復京　撰<lb/>
　　小雅南有嘉魚之什一<lb/>
　　南有嘉魚篇<lb/>
　　　嘉魚<lb/>
水經注云裦水又東南得丙水口水上承丙穴穴出嘉<lb/>
魚常以三月出十月入穴口廣五六尺去平地七八尺<lb/>
泉縣注魚自穴下透入水穴口向丙故曰丙穴下注裦<lb/>
<pb n="1b"/>
水故左思稱嘉魚出于丙穴○任豫益州記云嘉魚似<lb/>
鱒蜀中謂之拙魚蜀郡山處處有之從石孔出大者五<lb/>
六尺○雲南記云雅州丙穴出嘉魚似鯉鱗細○嶺表<lb/>
録異云嘉魚形如鰽出梧州戎城縣江水口甚肥美最<lb/>
宜爲䱓每炙以芭蕉葉隔火蓋慮脂滴火滅耳○本草<lb/>
嘉魚味甘溫食之令人肥健悅澤此乳穴中小魚常食<lb/>
乳水所以益人○方輿勝覽云首有黒點謂照映星象<lb/>
相感而成長身細鱗肉白如玉其味自鹹○虞衡志云<lb/>
<pb n="2a"/>
嘉魚出梧火山下丙穴如小鰣魚多脂煎不假油蜀中<lb/>
丙穴亦出肥美相似○埤雅云鯉質鱒鱗肌肉甚美食<lb/>
乳泉出于丙穴先儒言丙穴在漢中沔南縣北有乳穴<lb/>
二常以三月取之<lb/>
　按嘉魚所産地不一大都蜀與南越之境也然皆云<lb/>
　出自丙穴豈因嘉魚所出而通得此名耶若水經注<lb/>
　所云丙穴則在今陜西漢中府沔縣境<lb/>
　　　罩<lb/>
<pb n="2b"/>
爾雅云篧謂之罩李巡曰篧編細竹以爲罩捕魚也孫<lb/>
炎曰今楚篧也○孔仲達曰罩以竹爲之無竹則以荆<lb/>
故謂之楚篧○陸佃云魚欲逸則罩之使入<lb/>
　　　汕<lb/>
爾雅云罺謂之汕郭璞曰今之撩罟○朱傳云以薄汕<lb/>
魚也○陸氏云魚欲伏則汕之使出<lb/>
　　南山有臺篇<lb/>
　　　臺<lb/>
<pb n="3a"/>
爾雅云臺夫須○陸璣云舊說夫須莎草也可爲簑笠<lb/>
故曰臺笠緇撮或云臺草有皮堅細滑緻可爲簦笠南<lb/>
山多有○纂文曰臺一名山莎○本草香附子即莎草<lb/>
根生田野二月八月採圖經云香附子交州者大如棗<lb/>
近道者如杏仁苗莖葉都似三稜根若附子周帀多毛<lb/>
今近道生者苗葉如薤而瘦根如筯頭大○埤雅云莎<lb/>
草疏而無溫故从沙<lb/>
　　　萊<lb/>
<pb n="3b"/>
陸璣云萊草名其葉可食今兗州人烝以爲茹謂之萊<lb/>
烝<lb/>
　　　杞<lb/>
陸璣云杞一名狗骨山材也其樹如樗理白而滑可以<lb/>
爲函及檢板其子爲木蝱可合藥○曹氏云梓杞也<lb/>
　　　枸<lb/>
陸璣云枸枳枸也木高大似白楊所在山中皆有枝柯<lb/>
不直子著枝端大如指長數寸噉之甘美如飴八九月<lb/>
<pb n="4a"/>
熟江南特美今官園種之謂之木蜜本從南方來能敗<lb/>
酒若以爲屋柱則一屋之酒皆薄○本草云枳椇味甘<lb/>
平一名木蜜其木皮溫唐本注云其樹徑尺葉如桑柘<lb/>
其子作房似珊瑚核在其端人皆食之○古今注云枳<lb/>
椇子一名樹蜜一名木餳實形拳曲核在實外亦名白<lb/>
石白實木石木實○廣志云葉似蒲柳子十一月熟樹<lb/>
乾者益美○埤雅云多枝而曲飛鳥喜巢其上賦曰枳<lb/>
句來巢是也○雅翼云古者人君燕食所加庻羞凡三<lb/>
<pb n="4b"/>
十一物其果則有蔆椇棗栗榛柿瓜桃李梅杏楂棃又<lb/>
婦人之贄椇榛棗栗荆楚之俗亦鹽藏荷裹以爲冬儲<lb/>
今不以爲重賤者食之而已<lb/>
　　　楰<lb/>
爾雅云楰鼠梓郭璞曰楸屬也今江東有虎梓○陸璣<lb/>
云其樹葉木理如楸山楸之異者今人謂之苦楸○曹<lb/>
氏云宫室之良材<lb/>
　　蓼蕭篇<lb/>
<pb n="5a"/>
　　　鞗革<lb/>
傳云鞗轡也革轡首也○爾雅云轡首謂之革○孔仲<lb/>
達云馬轡所靶之外有餘而垂者謂之革鞗皮爲之故<lb/>
云鞗革<lb/>
　　　和<hi>詳見秦風鸞</hi>
魯詩訓曰和設軾者也鸞設衡者也○韓詩說曰在軾<lb/>
曰和在軛曰鸞○毛傳云在軾曰和在鑣曰鸞○干寳<lb/>
周禮注云和鸞皆以金爲鈴鸞者在衡和者在軾馬動<lb/>
<pb n="5b"/>
則鸞鳴鸞鳴則和應舒則不鳴疾則失音故詩云和鸞<lb/>
雍雍言得其和也○孔仲達云和亦鈴也以其與鸞相<lb/>
應和故載見曰和鈴央央是也○埤雅云青鳳爲鸞鸞<lb/>
雌曰和後世作和鸞以象之<lb/>
　　湛露篇<lb/>
　　　夜飲<lb/>
箋云夜飲之禮在宗室同姓諸侯則成之庻姓讓之則<lb/>
止○燕禮無算爵無算樂宵則庻子執燭于阼階上司<lb/>
<pb n="6a"/>
官執燭于西階上甸人執大燭于庭閽人爲大燭于門<lb/>
外賔醉奏陔遂出<lb/>
　　　宗<hi>詳見斯干</hi>
傳云夜飲必于宗室○朱傳云蓋路寢之屬○詩緝燕<lb/>
禮云膳宰具官饌于寢東注云寢路寢也當從朱氏<lb/>
　　彤弓篇<lb/>
　　　彤弓<lb/>
傳云朱弓也以講德習射○左傳寗武子云諸侯敵王<lb/>
<pb n="6b"/>
所愾而獻其功王於是乎賜之彤弓一彤矢百玈弓矢<lb/>
千以覺報宴○禮記云諸侯賜弓矢然後專征伐○孔<lb/>
疏云弓皆漆之以禦霜露彤弓周禮當唐弓大弓往體<lb/>
來體若一合七成規彤矢當周禮恒矢也色以赤者周<lb/>
之所尚<lb/>
　　　饗<lb/>
周禮大行人云上公饗禮九獻侯伯七獻子男五獻大<lb/>
國之孤視小國之君掌客云上公三饗侯伯再饗子男<lb/>
<pb n="7a"/>
一饗○聘禮云公於賔再饗賔介皆明日拜於朝上介<lb/>
一饗大夫於賔一饗上介若食若饗○禮記云凡養老<lb/>
有虞氏以燕禮夏后氏以饗禮殷人以食禮周人修而<lb/>
兼用之○仲尼燕居云禮有九焉大饗有四焉兩君相<lb/>
見揖讓而入門入門而縣興揖讓而升堂升堂而樂闋<lb/>
下管象武夏籥序興陳其薦俎序其禮樂備其百官行<lb/>
中規還中矩和鸞中采齊客出以雍徹以振羽○左傳<lb/>
云饗有體薦燕有折俎公當饗卿當燕王室之禮也又<lb/>
<pb n="7b"/>
云享以訓共儉燕以示慈惠○皇氏禮記注云饗有四<lb/>
種一是諸侯來朝天子饗之其牲則體薦體薦則房烝<lb/>
國語云王公立飫則有房烝其所云飫即謂饗也其禮<lb/>
亦有飯食故舂人云凡饗食共其食米則饗禮兼燕與<lb/>
食也二是王親戚及諸侯之臣來聘王饗之禮亦有飲<lb/>
食及酒其酌數亦當依命其牲折俎亦曰殽烝三是戎<lb/>
狄之君使來王委饗之四是饗宿衞及耆老孤子則以<lb/>
醉爲度○儀禮疏云受賔聘享則於太廟饗食則于禰<lb/>
<pb n="8a"/>
廟燕又在寢彌相親也周禮疏云饗禮九獻者謂後日<lb/>
王速賔賔來就廟中行饗饗者烹大牢以飲賔設几而<lb/>
不倚爵盈而不飲九獻者王酌獻賔賔酢主人主人酬<lb/>
賔酬後更八獻是爲九獻<lb/>
　　　右<lb/>
傳云右勸也疏云謂設享禮勸其功○箋云右之者主<lb/>
人獻之賔受爵奠于薦右既祭俎乃席末坐卒爵之謂<lb/>
也○詩緝云右與宥侑通皆助也莊十八年左傳云王<lb/>
<pb n="8b"/>
饗禮命之宥注以幣物助歡也僖二十五年二十八年<lb/>
皆云饗醴命宥是饗禮必有賜以爲宥而彤弓則宥之<lb/>
大者也<lb/>
　　　醻<lb/>
傳云醻報也疏云爲享以報功○箋云主人獻賔賔酢<lb/>
主人主人又飲而酌賔謂之酬○孔氏云酬有二等既<lb/>
酢而酬賔者賔奠之不舉謂之奠酬至三爵之後乃舉<lb/>
向者所奠之爵以行之於後交錯相酬名曰旅酬謂衆<lb/>
<pb n="9a"/>
相酬也<lb/>
　按嚴坦叔云鄭以酬爲獻醻但酬酢是燕禮饗訓共<lb/>
　儉爵盈不飲未必有酬酢此考之不詳也周禮掌客<lb/>
　饗有九獻七獻五獻之節郊特牲云大饗君三重席<lb/>
　而酢三獻之介君專席而酢但其禮之儉不若燕之<lb/>
　四舉旅耳安得謂無酬酢耶<lb/>
　　菁莪篇<lb/>
　　　莪<lb/>
<pb n="9b"/>
爾雅云莪蘿○陸璣云莪蒿也生澤田漸洳之處葉似<lb/>
邪蒿而細科生三月中莖可生食又可烝香美味頗似<lb/>
蔞蒿○廣志云莪蒿廪蒿○本草唐注云葉似白蒿花<lb/>
如瞿麥紅赤可愛子似王不留行黒色作角七月八月<lb/>
採蜀本圖經云葉似蛇床青蒿等子角似蔓青實黒秋<lb/>
熟所在皆有之陳藏器云䕲蒿生高岡宿根先于百草<lb/>
衍義云角蒿莖葉如青蒿開淡紅紫花花大約徑三四<lb/>
分花罷結子長二寸許微彎<lb/>
<pb n="10a"/>
　按莪蒿一名角蒿一名䕲蒿陸璣以爲生澤田陳藏<lb/>
　器以爲生高岡其說之不同若此以詩文証之陵阿<lb/>
　則高地也沚則水中也然則澤田高岡俱有莪矣<lb/>
　　　百朋<lb/>
箋云古者貨貝五貝爲朋疏云漢書食貨志有五種之<lb/>
貝貝中以相與爲朋非總五貝爲一朋也○食貨志云<lb/>
王莽居攝更作龜貝錢布之品大貝四寸八分以上二<lb/>
枚爲一朋直二百一十六壯貝三寸六分以上二枚爲<lb/>
<pb n="10b"/>
一朋直五十幺貝二寸四分以上二枚爲一朋直三十<lb/>
小貝寸二分以上二枚爲一朋直十不盈寸二分漏度<lb/>
不得爲朋率枚直錢三是爲貝貨五品<lb/>
　　六月篇<lb/>
　　　常<lb/>
傳云日月爲常○周禮司常日月爲常巾車王乗玉路<lb/>
建太常十有二斿以祀大司馬教治兵王載太常司勛<lb/>
凡有功者銘書于王之太常○覲禮天子乗龍載大旂<lb/>
<pb n="11a"/>
象日月升龍降龍○郊特牲云旂十有二旒龍章而設<lb/>
日月象天也○鄭氏云春夏之田用大麾秋冬建太常<lb/>
王之自將建太常不自將建太白○禮書云常有三辰<lb/>
升龍降龍設崇牙備弧矢<hi>弧以張縿也鄭氏謂崇牙者爲重牙以飾旒之側</hi>飾<lb/>
之以旄垂之以鈴考工記曰弧旌枉矢以象弧明堂位<lb/>
曰乗大輅載弧韣左傳曰錫鸞和鈴爾雅曰有鈴曰旂<lb/>
則太常之制可知已太常不特祀天至于拜日拜月祀<lb/>
方明禮四瀆禮山川秋治兵冬大閱皆載焉然常之三<lb/>
<pb n="11b"/>
辰則北斗而已與衣服畫星辰不仝觀曲禮曰招摇在<lb/>
上穆天子傳曰天子葬盛姬建日月七星蓋旗以指物<lb/>
所畫不過北斗耳<lb/>
　　　焦穫<lb/>
爾雅十藪周有焦穫孫炎曰岐周也郭璞曰今扶風池<lb/>
陽縣瓠中是也○寰宇記焦穫藪在京兆府涇陽縣北<lb/>
十數里亦名瓠口○溝洫志云韓水工鄭國說秦令鑿<lb/>
涇水自中山西抵瓠口爲渠○朱傳云焦未詳所在穫<lb/>
<pb n="12a"/>
郭璞以爲瓠中今在耀州三原縣○一統志焦穫澤在<lb/>
陜西西安府涇陽縣西北亦名瓠口蓋古之焦穫藪也<lb/>
池陽廢縣在三原縣東北二十里漢時遺址畧存<lb/>
　　　鎬方<lb/>
鄭氏云鎬也方也皆北方地名○王基云劉向曰千里<lb/>
之鎬猶以爲逺鎬去京師千里○朱傳云劉向以爲千<lb/>
里之鎬則非鎬京之鎬矣未詳所在方疑即是朔方也<lb/>
　　　涇陽<lb/>
<pb n="12b"/>
箋云涇水之北疏云水北曰陽涇去京師爲近○通典<lb/>
云今涇原州地並涇水之陽○一統志涇陽在西安府<lb/>
城北七十里故城在平凉府界以居涇水之北故名<lb/>
　　　織文<lb/>
箋云織徽織也將帥以下衣皆著焉疏云言徽織者以<lb/>
其在軍爲徽號之織織與幟字同以絳爲縿畫爲鳥隼<lb/>
又絳爲旒書名於末其制如所建旌旗而畫之著之于<lb/>
衣自王以下旌旒雖有等差其徽織同長三尺縿長一<lb/>
<pb n="13a"/>
尺旂長二尺○周禮司常掌九旗之物名各有屬以待<lb/>
國事日月爲常交龍爲旂通帛爲旜雜帛爲物熊虎爲<lb/>
旗鳥隼爲旟龜蛇爲旐全羽爲旞析羽爲旌及大閱官<lb/>
府各象其事州里各象其名家各象其號注云物名者<lb/>
所畫異物則異名也屬謂徽織也大傳謂之徽號事名<lb/>
號三者旌旗之細也士喪禮爲銘各以其物亡則以緇<lb/>
長半幅頳末長終幅廣三寸書名於末大閱禮象而爲<lb/>
之兵凶事若有死事者亦當以相别也○大司馬教茇<lb/>
<pb n="13b"/>
舍辨號名之用帥以門名縣鄙各以其名家以號名鄉<lb/>
以州名野以邑名百家各象其事○吕東萊云日月爲<lb/>
常之類皆幟之文也鳥章特其一爾詩之所指乃其建<lb/>
之旗鄭氏所箋乃所服之號初非一物<lb/>
　　　白<lb/>
孔氏曰白謂絳帛○尚書曰舜修三帛○周禮染人掌<lb/>
染帛肆師大祀用玉帛典命諸侯之適子未誓以皮帛<lb/>
繼子男閭師民不蠶者不帛職方氏并州其利布帛㡛<lb/>
<pb n="14a"/>
氏練帛○坊記云禮之先幣帛也欲民之先事而後禄<lb/>
○易曰賁于丘園束帛戔戔○說文帛繒也<lb/>
　　　白斾<lb/>
毛傳云白斾繼旐者也疏云此旟而言旐者散則通名<lb/>
九旗之帛皆用絳言白斾者謂絳帛猶通帛爲旃亦是<lb/>
絳也○爾雅云緇廣充幅長尋曰旐繼旐曰斾注云帛<lb/>
續旐末爲燕尾者○曹氏曰白斾以帛續旐末爲燕尾<lb/>
戰則斾之<lb/>
<pb n="14b"/>
　按繼旐曰斾出于爾雅郭注所云續旐末爲燕尾義<lb/>
　見詩者即此白斾央央也然則旐是旂身斾是旂尾<lb/>
　考之詩圖則一車中有二旗其一旗畫朱鳥即織文<lb/>
　鳥章其一則斾别自爲一竿有旌有兩飄帶其所謂<lb/>
　緇廣充幅長尋與燕尾之形並無有焉詩圖出于後<lb/>
　儒固不足信不可據以疑爾雅然此詩下文云元戎<lb/>
　十乗以先啓行則斾蓋建于元戎之上者元戎軍之<lb/>
　前行几師前朱雀而後𤣥武恐不得建旐也鄭氏以<lb/>
<pb n="15a"/>
　織爲著之于衣故孔氏解毛傳繼旐曰斾以爲旟旐<lb/>
　散則通名此說經傳無文毛意當是據爾雅不得與<lb/>
　鄭同也左傳說斾多矣杜氏注各不同莊二十八年<lb/>
　子元鬬御强鬬梧耿之不比爲斾注云子元自與二<lb/>
　子特建以居前廣充幅長尋曰旐繼旐曰斾僖二十<lb/>
　八年狐毛設二斾而退之注云斾大旗也建二斾而<lb/>
　退若使大將稍卻又亡大斾之左旃注云大斾旗名<lb/>
　繫旐曰斾通帛曰旃宣十二年令尹南轅反斾注云<lb/>
<pb n="15b"/>
　迴車南向斾軍前大旂昭十三年合諸侯于平丘八<lb/>
　月辛未治兵建而不斾壬申復斾之注云建立旌旗<lb/>
　不曳其斾斾游也軍將戰則斾故曳斾以恐之哀二<lb/>
　年陽虎以兵車之斾與罕駟兵車先陳注云斾先驅<lb/>
　車也傅士凱反復其說以事推之知子元之斾陽虎<lb/>
　之斾軍前大旂也狐毛所設與亡大斾之斾建而不<lb/>
　斾之斾大將所建大旗也所云建者旂之竿耳如傅<lb/>
　氏之說則此白斾央央者即軍前大旂故建於元戎<lb/>
<pb n="16a"/>
　之上孔氏亦云軍行之次斾最在先是也若是繼旐<lb/>
　之斾乃後軍所建矣旐之末不妨有斾顧非此斾耳<lb/>
　至杜以斾爲斿尤是臆說斿如垂水之勢數之多寡<lb/>
　不同非燕尾之形也若杜此注不從爾雅則旌旗既<lb/>
　建但結其斿旗是大物既已建矣反以斿之舒結爲<lb/>
　戰不戰之候晉之軍容何太不彰明乎<lb/>
　　　元戎<lb/>
司馬法云夏后氏曰鈎車殷曰寅車周曰元戎○毛氏<lb/>
<pb n="16b"/>
云元大也鈎車先正也寅車先疾也元戎先良也○韓<lb/>
詩說云元戎大戎謂兵車也車有大戎十乗謂車縵輪<lb/>
馬被甲衡扼之上盡有劒㦸名曰陷軍之車所以冒突<lb/>
衝啓敵家之行伍也○王介甫云軍前曰啓後曰殿元<lb/>
戎十乗以先軍行之前者所謂選鋒也兵法軍無選鋒<lb/>
曰北<lb/>
　　　太原<lb/>
書禹貢既修太原顔師古曰即今晉陽○黄氏云晉太<lb/>
<pb n="17a"/>
原大鹵大夏夏虛晉陽凡六名○朱傳云太原亦曰大<lb/>
鹵今在大原陽曲縣○穀梁傳云中國曰太原夷狄曰<lb/>
大鹵○後漢西羌傳穆王遷戎于大原夷王命虢公率<lb/>
六師伐大原之戎至于俞泉宣王遣兵伐大原戎不克<lb/>
○大全注太原即今太原府陽曲縣𨽻山西<lb/>
　　　鼈<lb/>
周禮鼈人掌取互物<hi>有甲物</hi>以時簎魚鼈龜蜃凡貍<hi>含刀之屬</hi>
物春獻鼈蜃秋獻龜魚　禮記云水潦降不獻魚鼈又<lb/>
<pb n="17b"/>
云水煩則魚鼈不大又云居山以魚鼈爲禮君子謂之<lb/>
不知禮又云鼈去醜○淮南子云鼈無耳而目不可以<lb/>
瞥精於明也○博物志云九竅者胎化八竅者卵生龜<lb/>
鼈黿此諸類皆卵生而影伏○古今注云鼈一名河伯<lb/>
從事○埤雅云鼈以眼聽穹脊連脅甲蟲也水居陸生<lb/>
養魚經曰魚滿三百六十則龍爲之長引飛出水内鼈<lb/>
則魚不復去故鼈一名神守天地之性細腰純雄大腰<lb/>
純雌大腰龜鼈之屬以虵爲雄段成式云甲蟲影伏羽<lb/>
<pb n="18a"/>
蟲體伏今鼈伏于淵而卵剖于陵此思化也内典曰鶴<lb/>
影生鼈思生是則思生與影伏異矣○雅翼云易離爲<lb/>
鼈爲蟹爲龜以其骨在外肉在内也至考工記則以外<lb/>
骨爲龜屬内骨爲鼈屬以鼈外有肉縁比龜爲内骨耳<lb/>
黿鼈之大者濶或至一二文<lb/>
　　　膾<lb/>
釋名云膾㑹也細切肉令散分其赤白異切之已乃㑹<lb/>
合和之也○禮記云進食之禮膾炙處外又云牛膾羊<lb/>
<pb n="18b"/>
炙魚膾芥醬大夫燕食有膾無脯有脯無膾膾春用葱<lb/>
秋用芥肉腥細者爲膾大者爲軒又云牛與羊魚之腥<lb/>
聶而切之爲膾麋鹿爲菹野豕爲軒皆聶而不切麕爲<lb/>
辟雞兔爲宛脾皆聶而切之切葱若薤實之醯以柔之<lb/>
陳氏云聶而切之者謂先聶爲大臠而後報切之爲膾<lb/>
也<lb/>
　<lb/>
　六家詩名物疏卷三十四<lb/>
</p>
<p>
</p>
  </div>
</body>
</text>
</TEI>
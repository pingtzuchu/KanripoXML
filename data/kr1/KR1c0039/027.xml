<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>六家詩名物疏卷二十四</head>
    <p>
<pb n="1a"/>
欽定四庫全書<lb/>
　六家詩名物疏卷二十四　明　馮復京　撰<lb/>
　　國風唐<lb/>
　　　唐<lb/>
譜云唐者帝堯舊都今曰太原晉陽成王封母弟叔虞<lb/>
於唐墟曰唐侯南有晉水至子燮改為晉侯其封域在<lb/>
禹貢冀州太行恒山之西太原太岳之野至曽孫成侯<lb/>
南徙居曲沃近平陽僖侯孫穆侯又徙於絳○地里志<lb/>
<pb n="1b"/>
河東土地平易有鹽銕之饒本唐堯所居詩風唐魏之<lb/>
國也其民有先王遺教君子深思小人儉陋○左傳唐<lb/>
叔命以唐誥而封於夏虛注大夏今晉陽○諸侯譜云<lb/>
晉穆侯徙都於絳孝侯改絳為翼景公遷新田○晉語<lb/>
景霍以為城汾河洓澮以為淵戎狄之民實環之○孔<lb/>
仲達云武公并晉又都絳<lb/>
　案今山西太原府太原縣即秦漢之晉陽縣有唐城<lb/>
　叔虞子燮父所徙也晉水出其縣西南十里懸罋山<lb/>
<pb n="2a"/>
　曲沃今為解州聞喜縣絳翼俱在翼城縣東南屬平<lb/>
　陽府平陽府又有曲沃縣亦成師所封絳州絳縣景<lb/>
　公所徙之新田也<lb/>
　　蟋蟀篇<lb/>
　　　蟋蟀<lb/>
爾雅蟋蟀蛬李巡曰蜻蛚也郭璞云今趗織也○古今<lb/>
注蟋蟀一名吟蛩一名蛩秋初得寒則鳴一云濟南呼<lb/>
為懶婦○易通繫卦曰蟋蟀之蟲隨隂迎陽居壁向外<lb/>
<pb n="2b"/>
趣婦女織績女工之象○通卦驗云立秋蜻蛚鳴白露<lb/>
下蜻蛚上堂○周書云小暑之日温風至又五日蟋蟀<lb/>
居壁○陸疏云蟋蟀似蝗而小正黑有光澤如漆有角<lb/>
翅一名蛬一名蜻蛚楚人謂之王孫幽州人謂之趨織<lb/>
里語云趨織鳴懶婦驚是也○詩義問云蟋蟀食蠅而<lb/>
化成○春秋説題詞云趣織為言趣織也織興事遽故<lb/>
趣織鳴女作兼○潜潭巴云蟋蟀集天子無逺兵○月<lb/>
令季夏蟋蟀居壁疏此物生在于土中至季夏羽翼稍<lb/>
<pb n="3a"/>
成未能逺飛但居其壁至七月則能逺飛在野○搜神<lb/>
記云朽葦為蛬○埤雅云隂陽率萬物以出入至於悉<lb/>
<graphic n="KR2186" url="https://raw.githubusercontent.com/kanripo/KR-Gaiji/master/images/KR2186.png" mimeType="image/png"/>能帥隂陽之悉者也似蝗而小善跳○雅翼云蟋蟀<lb/>
以夏生秋始鳴周書蟋蟀居壁淮南則云居奥奥者西<lb/>
南隅也有生野中及生人家者寒則漸近人好吟於土<lb/>
石塼甓之下尤好鬭勝輒矜鳴其聲如急織故幽州謂<lb/>
之促織又其鳴正織之候也古稱騰蛇游霧而殆于即<lb/>
且即且乃蜈蚣耳許叔重謂蟋蟀為即且上虵虵不敢<lb/>
<pb n="3b"/>
動非也梓人以注鳴者精列屬<lb/>
　　　役車<lb/>
巾車云庶人乘役車注役車方箱可載任器以共役疏<lb/>
庶人以力役為事故名車為役車○詩疏云収納禾稼<lb/>
亦用此車○禮書云役車牛車也書曰肇牽車牛輈人<lb/>
曰大車轅直必縊其牛則大車牛車也牛車大則栢車<lb/>
中車羊車小車也大車以行澤栢車以行山羊車以行<lb/>
宫中車人所謂行澤者欲短轂行山者欲長轂行澤者<lb/>
<pb n="4a"/>
反輮行山者仄輮此大車柏車之辨也大車兩轅故車<lb/>
人言凡為轅三其輪崇轍廣六尺鬲長六尺一牛在轅<lb/>
内故鬲短而轍狹也大車轂長尺五寸圍尺五寸輻長<lb/>
四尺五寸渠圍二丈七尺輪崇九尺牙圍尺五寸綆一<lb/>
寸轅二丈七尺牝服八尺輪人之牙車人謂之渠輿人<lb/>
之較車人謂之牝服輿人之衡車人謂之鬲輿人之為<lb/>
車起度於輿廣車人之為車起度於柯長輿人之車其<lb/>
箱廣而不方車人之車其箱方而不廣其制之異可知<lb/>
<pb n="4b"/>
矣<lb/>
　　山有樞篇<lb/>
　　　樞<lb/>
爾雅云藲荎郭云今之刺榆○廣雅云柘榆梗榆也○<lb/>
陸疏云其針刺如柘其葉如榆[卄/瀹]為茹美滑於白榆榆<lb/>
之類有十種葉皆相似皮及木理異耳○陳藏器云江<lb/>
南有刺榆無大榆刺榆秋實<lb/>
　　　榆<lb/>
<pb n="5a"/>
内則云堇荁枌榆免薧以滑之○元命包云三月榆莢<lb/>
落○運斗樞云玉衡星散為榆○管子云五沃之土其<lb/>
榆條長○淮南子云五月其樹榆○萬畢術云八月榆<lb/>
檽令人不饑○四民月令曰二月榆莢成者收乾以為<lb/>
㫖蓄色變白將落收為醬○稽康云榆令人暝○鄒子<lb/>
云春取榆栁之火○廣雅云山榆毋估也柘榆梗榆也<lb/>
○齊民要術云梜榆凡榆三種色别種之勿令雜梜榆<lb/>
莢葉味苦凡榆莢味甘○陶隱居云榆皮性至滑利初<lb/>
<pb n="5b"/>
生莢仁以作糜羮○本草衍義云榆皮磑為粉歉嵗農<lb/>
以代食葉青嫩時收貯亦用為羮茹○雅翼云陳藏器<lb/>
云江南無大榆盖大榆北方之木也<lb/>
　案陸氏云榆類有十種而不詳其别異之狀爾雅云<lb/>
　無姑其實夷注無姑姑榆也生山中葉圓而厚剝取<lb/>
　皮合漬之其味辛香所謂蕪夷本草云味辛平生晉<lb/>
　山川谷此一種也樞今之刺榆即廣雅所謂梗榆其<lb/>
　二種也本草榆皮味甘平一名零榆生潁川山谷其<lb/>
<pb n="6a"/>
　三種也朗榆皮味甘寒生山中如榆皮有滑汁秋生<lb/>
　莢如北榆其四種也爾雅榆白枌其五種也廣志云<lb/>
　有姑榆有郎榆郎榆無莢又任車用姑榆即無姑朗<lb/>
　榆有莢郎榆無莢則郎榆别一種矣齊民要術有梜<lb/>
　榆凡榆之别未知梜榆復何如也陸璣又云駁馬梓<lb/>
　榆或亦一種與嚴坦叔云此言隰有榆緫言榆耳<lb/>
　　　栲<lb/>
爾雅云栲山樗郭璞曰栲似樗色小白生山中因名云<lb/>
<pb n="6b"/>
亦類漆樹俗語曰櫄樗栲漆相似如一○陸疏云山樗<lb/>
與下田樗畧無異葉似差狹耳呉人以其葉為茗方俗<lb/>
無名此為栲者似誤也今所云為栲者葉如櫟大皮厚<lb/>
數寸可為車輻或謂之栲櫟許慎正以栲讀為糗今人<lb/>
言栲失其聲耳<lb/>
　　　杻<lb/>
爾雅云杻檍注似棣細葉葉新生可飼牛材中車輞關<lb/>
西呼杻子一名土橿○陸疏云葉似杏而尖白色皮正<lb/>
<pb n="7a"/>
赤為木多曲少直枝葉茂好二月中葉疏華如練而細<lb/>
蘂正白蓋樹今官園種之正名曰萬嵗既取名於億萬<lb/>
其葉又好故種之共汲山下人或謂之牛筋或謂之檍<lb/>
材可為弓弩幹<lb/>
　　　廷内<lb/>
説文云廷朝中也○釋名云廷停也人所集之處<lb/>
　　　洒掃<lb/>
曲禮云凡為長者糞之禮必加帚於箕上以袂拘而退<lb/>
<pb n="7b"/>
其塵不及長者以箕自鄉而扱之○少儀云汜埽曰埽<lb/>
埽席前曰拚拚席不以鬛執箕膺擖○管子云凡拚之<lb/>
道實水於盤攘臂袂及肘堂上則播洒室中握手執箕<lb/>
膺揲厥中有帚入戸而立其儀不忒執帚下箕倚於戸<lb/>
側凡拚之紀必由奥始俯仰磬折拚毋有徹拚前而退<lb/>
聚於戸内坐板排之以葉適已實帚於箕遂出棄之<lb/>
　　揚之水篇<lb/>
　　　素<lb/>
<pb n="8a"/>
説文云素白緻繒也从糸<graphic n="KR1136" url="https://raw.githubusercontent.com/kanripo/KR-Gaiji/master/images/KR1136.png" mimeType="image/png"/>取其澤也○釋名云素樸<lb/>
素也已織則供用不復加功飾也○雜記韠以素注云<lb/>
素生帛也○范子云白素出三輔疋八百○陳錫元云<lb/>
古人動稱竹素殆所以漸變竒觚而啓薄蹏之始者與<lb/>
其輕勻明淨易於點染可想見矣<lb/>
　　　素衣<hi>互見曹麻衣</hi>
詩緝云素絲也以素為衣者謂中衣也○鄭深衣目録<lb/>
云深衣連衣裳而純之以采者素純曰長衣有表則謂<lb/>
<pb n="8b"/>
之中衣大夫以上祭服之中衣用素士祭以朝服中衣<lb/>
以布○玉藻云深衣袂可以囘肘長中繼揜尺鄭注云<lb/>
其為長衣中衣繼袂掩一尺若今褎矣又云以帛裏布<lb/>
非禮也注中外宜相稱也冕服絲衣也中衣用素皮弁<lb/>
服朝服𤣥端麻衣也中衣用布○詩正義云崔靈恩等<lb/>
以天子諸侯朝祭之服先著明衣又加中衣又加裘裘<lb/>
外又有裼衣裼之上乃加朝祭之服其二劉等則以玉<lb/>
藻云君衣狐白裘錦衣以裼之又云以帛裏布非禮也<lb/>
<pb n="9a"/>
鄭注云冕服中衣用素朝服中衣用布若皮弁服之下<lb/>
即以錦衣為裼便是以帛裏布故知中衣在裼衣之上<lb/>
明矣○禮書云深衣與中衣同制異飾連裳方袷直繩<lb/>
旁袵以至裳十二幅要三袪縫齊倍要之類此其所同<lb/>
也深衣之純以采若素長衣之純素而已中衣之飾繡<lb/>
黼丹朱而與長衣又繼掩尺焉所謂揜尺者幅廣二尺<lb/>
二寸以半幅繼袂之末掩餘一尺長衣之揜以布中衣<lb/>
揜或素或布各象其衣然也若深衣則縁而已此其所<lb/>
<pb n="9b"/>
異也<lb/>
　　　朱襮<lb/>
傳云襮領也諸侯繡黼丹朱中衣○箋云繡當為綃中<lb/>
衣以綃黼為領丹朱為純也○釋器云黼領謂之襮孫<lb/>
炎曰繡刺黼文以褗領○郊特牲云繡黼丹朱中衣大<lb/>
夫之僣禮也○詩緝云中衣者朝服祭服之裏衣也朱<lb/>
朱縁也謂染繒為赤色為中衣之縁也襮領也謂繡黼<lb/>
領也繡刺白黑文以褗領也此以素為衣謂冕服爵弁<lb/>
<pb n="10a"/>
之中衣公之孤及天子大夫四命皆爵弁自祭士助祭<lb/>
於君亦服爵弁以上則中衣亦用素但不得用朱襮也<lb/>
○禮記疏云素衣朱襮國君之禮大夫士不用綃黼丹<lb/>
朱但用采純而已<lb/>
　　　沃<lb/>
水經注左邑故城故曲沃洓水自城西注水流急濬故<lb/>
詩人以為激揚之水○孔仲達云成侯徙居曲沃則為<lb/>
晉都至昭公分曲沃封桓叔則昭公已前已徙絳矣然<lb/>
<pb n="10b"/>
則穆侯以後晉常都絳○曹氏云自桓侯初封曲沃<lb/>
至武公滅晉凡六十七嵗○竹書紀年莊伯十二年翼<lb/>
侯焚曲沃之禾<lb/>
　　　繡<lb/>
疏云於繒之上刺繡以為黼○尚書云予欲觀古人之<lb/>
象藻火粉米黼黻絺繡○考工記云青與赤謂之文赤<lb/>
與白謂之章白與黑謂之黼黑與青謂之黻五采備謂<lb/>
之繡注此言刺繡采所用○釋名云繡修也文修修然<lb/>
<pb n="11a"/>
也○繡魯詩作綃以為綺屬也○孔仲逹云綃是繒綺<lb/>
别名於此綃上刺為繡文<lb/>
　　　鵠<lb/>
傳云曲沃邑疏云桓叔都在曲沃其旁更有邑<lb/>
　　椒聊篇<lb/>
　　　椒<lb/>
爾雅云檓大椒郭云今椒樹叢生實大者名為檓<lb/>
又云椒榝醜莍李廵曰榝茱萸也椒茱萸皆有房<lb/>
<pb n="11b"/>
故曰梂梂實也○陸疏云椒樹似茱萸有針刺葉<lb/>
堅而滑澤蜀人作荼呉人作茗皆合煑其葉以為<lb/>
香今成臯諸山間有椒謂之竹葉椒其樹亦如蜀<lb/>
椒少毒熱不中合藥可著飲食中又用蒸雞豚最<lb/>
佳香東海諸島上亦有椒樹枝葉皆相似子長而<lb/>
不圓甚香味似橘皮島上獐鹿食此椒葉其肉自<lb/>
然作椒橘香○本草經云秦椒生太山川谷及秦<lb/>
嶺上或琅琊八九月採實蜀椒一名蓎藙生武<lb/>
<pb n="12a"/>
都川谷及巴郡八月採實蔓椒生雲中川谷及丘冢間<lb/>
採莖根煑釀酒胡椒生西戎形如鼠李子調食用之味<lb/>
甚辛辣○范子計然云蜀椒出成都赤色者譱秦椒出<lb/>
天水隴西細者譱○春秋運斗樞云玉衡星散為椒○<lb/>
援神契云椒薑禦濕昌蒲益聰○酉陽雜俎云椒可以<lb/>
來水銀茱萸氣好上椒氣好下○埤雅云椒似茱萸而<lb/>
小赤色内含黑子如㸃今謂椒目<lb/>
　案椒之種不一秦椒色黄黑似蜀椒而大初秋生花<lb/>
<pb n="12b"/>
　秋末結實即爾雅所謂檓也蜀椒即陸璣云似茱萸<lb/>
　有刺葉堅而滑者四月結子無花但生葉間如小豆<lb/>
　顆而圓皮紫赤色八月採實隂乾其生蜀都巴郡者<lb/>
　皮肉厚腹裏白氣味濃蔓椒陶云俗呼為樛似椒欓<lb/>
　小不香耳今亦無能辨之者又有崖椒彼土四季採<lb/>
　皮入藥陸璣所謂竹葉椒但可著飲食中似是今之<lb/>
　胡椒續漢書云天竺國出胡椒段柯古云其苗蔓生<lb/>
　莖極弱長半寸有細條與葉齊條上結子兩兩相對<lb/>
<pb n="13a"/>
　葉晨開暮合合則裹其子于葉中者是也盖其種實<lb/>
　自西域來耳此詩作於晉人晉地近秦歌其土物當<lb/>
　指秦椒山海經云景山多秦椒則秦椒之著乆矣<lb/>
　　　升<lb/>
考工記云㮚氏為量改煎金錫則不耗不耗然後權之<lb/>
權之然後準之準之然後量之量之以為鬴其耳三寸<lb/>
其實一升○漢書云嘉量法用銅方尺而圜其外左耳<lb/>
為升右耳為合合合龠之量也升者登合之量也斗者<lb/>
<pb n="13b"/>
聚升之量也○家語云黄帝設五量○崔靈恩集注云<lb/>
古者為升上徑一寸下徑六分其深八分<lb/>
　　　匊<lb/>
傳云兩手為匊○詩詁云兩手曰臼屈掌曰匊○禮書<lb/>
云匊二升二匊為豆四升○吕氏云古量二升曰匊匊<lb/>
大於升○埤雅云古者匊大而升小或曰廣雅以為兩<lb/>
手謂之匊匊一升也○曲禮云受珠玉者以掬<lb/>
　　綢繆篇<lb/>
<pb n="14a"/>
　　　三星<lb/>
傳云三星參也○箋云三星謂心星也心有尊卑夫婦<lb/>
父子之象又為二月之合宿故嫁娶者以為候<lb/>
　案參十星然實三星下三星曰伐其外四星為左右<lb/>
　肩股故毛以三星為參心三星天王正位召南小星<lb/>
　詩毛以三為心是也故鄭謂三為心毛鄭二家説婚<lb/>
　姻之時不同後儒各从其所見<lb/>
　　　良人<lb/>
<pb n="14b"/>
毛云美室○朱云夫稱<lb/>
　案古無稱女子為良人者儀禮良席在東孟子其良<lb/>
　人出秦風厭厭良人皆指其夫耳鄭注儀禮云婦人<lb/>
　稱夫曰良是也此傳當革而不革未知鄭㫖云何<lb/>
　　　芻<lb/>
説文芻刈艸也象包束艸之形○爾雅秆謂之芻○祭<lb/>
統王執芻注藳也○孔氏云芻者飼馬牛之艸蕘者供<lb/>
燃火之艸<lb/>
<pb n="15a"/>
　　　隅<lb/>
説文陬也○爾雅西南隅謂之奥西北隅謂之屋漏東<lb/>
北隅謂之宦東南隅謂之㝔<lb/>
　　　戸<lb/>
釋名云戸護也所以謹䕶閉塞也○説文云半門曰戸<lb/>
○毛公云庶人蓽戸<lb/>
　　枤杜篇<lb/>
　　　杜<hi>詳見召南甘棠</hi>
<pb n="15b"/>
爾雅云杜甘棠<lb/>
　　羔裘篇<lb/>
　　　褎<lb/>
釋名云袖由也手所由出入也亦言受也以受手也○<lb/>
玉藻云袂可以囘肘注云二尺二寸之節<lb/>
　　鴇羽篇<lb/>
　　　鴇<lb/>
郭璞云鴇似雁無後趾毛有豹文一名獨豹○疏云鴇<lb/>
<pb n="16a"/>
鳥連蹄性不樹止樹止則為苦○釋文云似雁而大○<lb/>
雜俎云鴇遇鷙鳥能激糞禦之糞著毛悉脱○禮曰鷄<lb/>
肝雁腎鴇奥鹿胃鄭𤣥云奥脾也○埤雅曰説文曰肉<lb/>
出尺胾焦貢易林曰文山鴻豹肥腯多脂盖言此也閩<lb/>
諺曰鴇無舌兔無脾説文曰□相次也从匕从十盖鴇<lb/>
性羣居如雁自然有行列故从□詩故曰鴇行<lb/>
　　　栩<lb/>
爾雅云栩杼郭曰柞樹又云櫟其實梂孫炎曰櫟實橡<lb/>
<pb n="16b"/>
也有梂彚自裹邢云櫟似樝之木也○陸璣疏云唐風<lb/>
集于苞栩今柞櫟也徐州人謂櫟為杼或謂之為栩其<lb/>
子為皁或言皁斗其殻為汁可以染皁今京洛及河内<lb/>
多言杼斗謂櫟為杼五方通語也秦風山有苞櫟秦人<lb/>
謂柞櫟為櫟河内人謂木蓼為櫟椒榝之屬也其子房<lb/>
生為梂木蓼子亦房生故説者或曰柞櫟或曰木蓼璣<lb/>
以為此秦詩宜從其方土之言柞櫟是也東海及徐州<lb/>
謂之木蓮其葉始生食之味辛其梂子八月中成摶以<lb/>
<pb n="17a"/>
為燭明如胡麻燭研以為羮肥如胡麻羮○本草云橡<lb/>
實堪染用一名杼斗槲櫟皆有斗以櫟為勝所在山谷<lb/>
中皆有圖經云木髙二三丈三四月開黄花八九月結<lb/>
實柞櫟也杼也栩也皆橡櫟之通名○枕中記云橡子<lb/>
非果非穀最益人服食無氣而受氣無味而受味消食<lb/>
止痢令人強徤○本草衍義云櫟葉如栗葉堅而不堪<lb/>
充材○風土記云呉越之間名柞為櫪○古今注云杼<lb/>
實曰橡○齊民要術云柞砍去還生料理還復宜種于<lb/>
<pb n="17b"/>
山阜之曲十年中椽二十年中屋薪樵不在此數○雅<lb/>
翼云管子五粟之土其柘其櫟修直以長淮南時則訓<lb/>
十二月之木可以為車轂木不出火惟櫟為然亦應隂<lb/>
氣也<lb/>
　案鄭漁仲以栩杼為柞木以秦風之苞櫟更是一物<lb/>
　櫟即今之橡斗樹也緜詩朱子解柞云枝長葉盛叢<lb/>
　生有刺亦與橡斗樹不同<lb/>
　　　盬<lb/>
<pb n="18a"/>
疏云盬與蠱字異義同左傳云於文皿蟲為蠱穀之飛<lb/>
亦為蠱然則蟲害器敗穀者皆謂之蠱是盬為不攻牢<lb/>
○董氏云說文煑海為鹽煑池為盬故安邑之出為盬<lb/>
苦而易敗故傳以不堅訓之<lb/>
　　　翼<lb/>
說文云翅也<lb/>
　　　行<lb/>
傳云行翮也○爾雅云羽本謂之翮注鳥羽根也○周<lb/>
<pb n="18b"/>
禮云羽人掌以時徵羽翮之政於山澤之農以掌邦賦<lb/>
之政令<lb/>
　　　稻<lb/>
爾雅云稌稻也○說文云稻稌也秔稻屬稬沛國謂稻<lb/>
為稬○本草粳米味甘苦主益氣止煩止洩稻米味苦<lb/>
主温中○顔師古刋謬正俗云本草稻米今之糯米○<lb/>
養生要集云秔稻屬也稻亦秔之緫名也道家方藥有<lb/>
用稻米秔米此則是兩物也稻米粒白如霜味苦主温<lb/>
<pb n="19a"/>
食之令人多瘦無肌膚秔米味甘主利五藏長肌膚好<lb/>
顔色○周禮云揚州宜稻○曲禮云祭宗廟之禮稻曰<lb/>
嘉蔬月令云季秋天子乃以犬嘗稻先薦寢廟○春秋<lb/>
説題詞云稻之為言籍也稻冬含水盛其德也故稻太<lb/>
隂精含水沮洳乃能化也江旁多稻固其宜也○孝經<lb/>
援神契云汚泉宜稻○吕氏春秋曰得時之稻大本而<lb/>
莖葆長秱疏穖穗如馬尾大粒無芒摶米而薄穅舂之<lb/>
易而食之香如此者不益先時者大本而莖葉格對短<lb/>
<pb n="19b"/>
秱短穗多粃厚糠薄米多芒後時者纎莖而不滋厚糠<lb/>
多粃辟米不待定熱卬天而死○氾勝之書云種稻春<lb/>
解凍時耕反其土種稻區不欲大大則水深淺不遍冬<lb/>
至後百一十日可種稻地美者用種畝四斗○四民月<lb/>
令曰三月多種秔稻○月令章句云十月穫稻九月熟<lb/>
者謂之半夏稻<lb/>
　案爾雅云稌稻説文云稻稌也沛國謂稻為稬秔稻<lb/>
　屬也本草粳米稻米分二種則稻稌即是今之<graphic n="KR2009" url="https://raw.githubusercontent.com/kanripo/KR-Gaiji/master/images/KR2009.png" mimeType="image/png"/>米<lb/>
<pb n="20a"/>
　然秔糯緫是有芒之穀故粳亦謂之稻字林云<graphic n="KR2009" url="https://raw.githubusercontent.com/kanripo/KR-Gaiji/master/images/KR2009.png" mimeType="image/png"/>黏<lb/>
　稻也秔稻不黏者周官有稻人之職漢置稻田使者<lb/>
　則秔糯二色皆稻也若别而言之則稻是糯而秔乃<lb/>
　稻屬耳詩書所用則各隨文而解之論語食夫稻則<lb/>
　稻是稉月令秫稻必齊則稻是<graphic n="KR2009" url="https://raw.githubusercontent.com/kanripo/KR-Gaiji/master/images/KR2009.png" mimeType="image/png"/>周禮牛宜稌則稌<lb/>
　是秔豐年多黍多稌為酒為醴則稌是糯粳有赤白<lb/>
　小大異族稻有蟬鳴虎掌一切殊名婆登月成南海<lb/>
　九熟交趾再穫天竺四収種類有不可窮詰者以陶<lb/>
<pb n="20b"/>
　隠居之博物而云江東無稻不知色類云何丈人責<lb/>
　子路曰五穀不分五穀豈易分哉稬米今人亦謂之<lb/>
　秫廣雅云秫稬也古今注云稻之粘者為秫然爾雅<lb/>
　衆秫别是一種禮記秫稻必齊又云菽麥蕡稻黍粱<lb/>
　秫惟所欲急就篇云稻黍秫稷既言秫又言稻必非<lb/>
　一物鄭司農太宰注亦以秫稻為九穀之二種本草<lb/>
　圖經云黍米粘者為秫説文云秫稷之黏者則秫是<lb/>
　黍稷之屬非稻也顔師古云秫似黍米而粒小<lb/>
<pb n="21a"/>
　　　粱<lb/>
本草青粱米味甘微寒益氣補中輕身長年白粱米味<lb/>
甘微寒主除熱益氣黄粱米味甘平主益氣和中止洩<lb/>
陶隱居云青粱出北方黄粱出青冀州白粱處處皆有<lb/>
唐本注云青粱殻穗有毛粒青米亦微青而細於黄白<lb/>
粱穀粒似青稞而少麤夏月食之極清涼但以味短色<lb/>
惡不如黄白粱故人少種之此穀早熟而收少作餳清<lb/>
白勝餘米白粱穗大毛多且長穀麤扁長不似粟圓米<lb/>
<pb n="21b"/>
亦白而大食之香美為黄粱之亞黄粱出蜀漢商浙間<lb/>
亦種之穗大毛長穀米俱麤於白粱收子少不耐水旱<lb/>
食之香美逾於諸粱人號為竹根黄圖經云粱皆粟類<lb/>
大抵人多種粟而少種粱以其損地力而收穫少諸粱<lb/>
食之比他穀最益脾胃粟米亦相似耳粟米比粱乃細<lb/>
而圓種類亦多功用則無别矣○通志云氾勝之書云<lb/>
粱是秫粟今俗謂之粱古祭祀所用粢盛是也可作粢<lb/>
食及釀酒亦如<graphic n="KR2009" url="https://raw.githubusercontent.com/kanripo/KR-Gaiji/master/images/KR2009.png" mimeType="image/png"/>米或云粱亦有粳者○雅翼云古不<lb/>
<pb n="22a"/>
以粟為穀名但米有孚殻者皆稱粟今人以穀之最細<lb/>
而圓者為粟則粱是其類古天子之飯有白粱黄粱者<lb/>
明取二種耳○周禮食毉㑹膳食之宜犬宜粱疏天味<lb/>
酸而温粱米味甘而微寒氣味相成也○禮記云祭宗<lb/>
廟之禮梁曰薌萁又曰大夫無故不食粱<lb/>
　　無衣篇<lb/>
　　　七衣<lb/>
周禮大行人云諸侯之禮冕服七章○讀詩記云周禮<lb/>
<pb n="22b"/>
注鷩冕七章衣三章一曰華蟲畫以雉即鷩也二曰火<lb/>
三曰宗彛皆畫為繢裳四章一曰藻二曰粉米三曰黼<lb/>
四曰黻皆絺以為繡<lb/>
　　　六衣<lb/>
周禮云王之三公八命其卿六命其國家宫室車旗衣<lb/>
服禮儀亦如之○孔仲達云衣服指謂冠弁也飾則六<lb/>
玉冠則六辟積<lb/>
　案周禮典命八命之公六命之卿四命之大夫衣服<lb/>
<pb n="23a"/>
　如其命數而司服公衮冕九章侯伯鷩冕七章子男<lb/>
　毳冕五章孤希冕三章卿大夫𤣥冕一章其八章六<lb/>
　章四章二章之衣未聞其制故此詩豈曰無衣六兮<lb/>
　鄭朱俱言六命之服不云六章也其典命所云衣服<lb/>
　亦如之者終不可解求其説而不得則有賈公彦大<lb/>
　章小章之説然亦不知小章如何而别也夏官射人<lb/>
　云三公執璧與子男同則其服亦毳冕矣差而次之<lb/>
　則孤卿希冕大夫𤣥冕希冕之服刺粉米於衣黼黻<lb/>
<pb n="23b"/>
　於裳但三章耳然諸侯之孤卿大夫其朝聘天子及<lb/>
　助祭得服希冕𤣥冕王臣與陪臣不應同服王荆公<lb/>
　云六者子男之服也子男之服以五為節而曰六者<lb/>
　天子之卿六命與子男同服故也若然則八命之三<lb/>
　公服侯伯之服矣及其出封也皆加一等則三公即<lb/>
　得九章卿即得七章於理亦可通而未詳所出當是<lb/>
　荆公臆見耳<lb/>
　　葛生篇<lb/>
<pb n="24a"/>
　　　蘞<lb/>
陸疏云蘞似栝樓葉盛而細其子正黑如燕奥不可食<lb/>
幽州人謂之烏服其莖葉煑以哺牛除熱<lb/>
　　　域<lb/>
毛傳云域塋域也○周禮冢人掌公墓之地辨其兆域<lb/>
而為之圖以爵等為丘封之度與其樹數墓大夫掌凡<lb/>
邦墓之地域為之圖令國民族葬而掌其禁令正其位<lb/>
掌其度數使皆有私地域○孔子云古者墓而不墳又<lb/>
<pb n="24b"/>
云古不修墓<lb/>
　　　枕<lb/>
説文云枕卧所薦首者○釋名云枕檢也所以檢項也<lb/>
　　　夏<lb/>
尚書云申命羲叔宅南交平秩南訛敬致日永星火以<lb/>
正仲夏厥民因鳥獸希革○書大傳云南方者任方也<lb/>
任方者物之方任何以謂之夏夏者假耆吁荼萬物養<lb/>
之外者也故曰南方夏也○夏小正云四月昴則見囿<lb/>
<pb n="25a"/>
有見杏鳴蜮王萯秀取荼五月參則見浮㳺有殷良蜩<lb/>
鳴六月鷹始摯○月令云孟夏之月日在畢昏翼中旦<lb/>
婺女中其日丙丁其帝炎帝其神祝融其蟲羽其音徴<lb/>
律中仲吕螻蟈鳴蚯蚓出王𤓰生苦菜秀靡草死麥秋<lb/>
至仲夏之月日在東井昏亢中旦危中律中㽔賔小暑<lb/>
至螳蜋生鵙始鳴反舌無聲日長至隂陽爭死生分百<lb/>
官靜事無刑以定晏隂之所成鹿角解蟬始鳴半夏生<lb/>
木堇榮季夏之月日在柳昏火中旦奎中律中林鍾温<lb/>
<pb n="25b"/>
風始至蟋蟀居壁鷹乃學習腐艸為螢土潤溽暑大雨<lb/>
時行○鄉飲酒義云夏之為言假也養之長之假之仁<lb/>
也○爾雅云夏為朱明注氣赤而光明○素問云夏三<lb/>
月此謂蕃秀天地氣交萬物華實○管子云南方曰日<lb/>
其時曰夏其氣曰陽陽生火與氣九暑乃至時雨乃降<lb/>
五穀百果乃登此謂日德○魏相奏云南方之神炎帝<lb/>
乘離執衡司夏○月令注云孟夏日月㑹于實沈仲夏<lb/>
日月㑹于鶉首季夏日月㑹於鶉火<lb/>
<pb n="26a"/>
　　采苓篇<lb/>
　　　首陽<lb/>
朱傳云首山之南也○孔氏云首陽之山在河東蒲坂<lb/>
縣南○馬融云華山之北河曲之中○十三州志云雷<lb/>
首山一名獨頭山夷齊所隱○水經注云雷首山臨大<lb/>
河北去蒲坂三十里○左傳趙宣子田於首山注首山<lb/>
在河東蒲坂縣東南○戴延之西征記云洛東北去首<lb/>
陽山二十里山上有伯夷叔齊祠或云餓死此山今河<lb/>
<pb n="26b"/>
東蒲坂南又有首陽亦有夷齊未詳餓死所在○一統<lb/>
志云首陽山在山西平陽府蒲州東南三十里即禹貢<lb/>
雷首山也伯夷叔齊隱此上有夷齊墓并廟<lb/>
　<lb/>
　<lb/>
　<lb/>
　<lb/>
　六家詩名物疏卷二十四<lb/>
</p>
<p>
</p>
  </div>
</body>
</text>
</TEI>
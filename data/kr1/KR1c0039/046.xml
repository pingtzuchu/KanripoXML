<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>六家詩名物疏卷四十三</head>
    <p>
<pb n="1a"/>
欽定四庫全書<lb/>
　六家詩名物疏卷四十三　明　馮復京　撰<lb/>
　　小雅甫田之什一<lb/>
　　甫田篇<lb/>
　　　耘<lb/>
說文云耘除田間穢也○左傳云譬如農夫是穮是蓘<lb/>
雖有饑饉必有豐年注云穮耘也壅苗為蓘○汲冢周<lb/>
書曰農之服田務耕而不耨維艸其宅之○吕氏春秋<lb/>
<pb n="1b"/>
云凡禾之患不俱生而俱死是以先生者美米後生者<lb/>
為粃是故其耨也長其兄而去其弟○莊子云芸而滅<lb/>
裂之其實亦滅裂而報予<lb/>
　　　耔<lb/>
說文云壅禾本也○食貨志云后稷始畎田以二耜為<lb/>
耦廣尺深尺曰畎長終畝一畝三畎一夫三百畎而播<lb/>
種于畎中苗生葉以上稍耨隴艸因隤其土以附苗根<lb/>
比盛暑隴盡而根深能風與旱<lb/>
<pb n="2a"/>
　　　齊<lb/>
周禮甸師掌帥其屬而耕耨王籍以時入之以供粢盛<lb/>
注云粢稷也為穀長是以名在器曰盛又云九嬪凡祭<lb/>
祀贊玉齍廩人大祭祀則共接盛舍人祭祀共簠簋實<lb/>
之陳之舂人祭祀共齍盛之米<graphic n="KR1066" url="https://raw.githubusercontent.com/kanripo/KR-Gaiji/master/images/KR1066.png" mimeType="image/png"/>人掌凡祭祀共盛大<lb/>
宗伯凡祀享祭奉玉齍小宗伯辨六齍之名物與其用<lb/>
使六宫之人共奉之注云黍稷稻粱麥苽又云祭之日<lb/>
逆齍省鑊肆師祭之日表粢盛告潔大祝辨齍號○禮<lb/>
<pb n="2b"/>
記云黍曰薌合粱曰薌萁稷曰明粢稻曰嘉蔬又云季<lb/>
秋乃命冢宰農事備收舉五穀之要藏帝籍之收于神<lb/>
倉又云惟社丘乘共粢盛又云天子為籍千畝諸侯百<lb/>
畝以為醴酪粢盛又云八簋之實○左傳云粢食不鑿<lb/>
昭其儉也又云奉盛以告曰潔粢豐盛謂其三時不害<lb/>
而民和年豐也榖梁傳云三宫米而藏諸御廩公羊曰<lb/>
周公盛魯公燾羣公廩○國語曰廩于籍之東南鍾而<lb/>
藏之又云天子郊禘之事王后必自舂其粢諸侯宗廟<lb/>
<pb n="3a"/>
之事夫人必自舂其盛<lb/>
　　　犧<lb/>
孔氏曰羊言犧謂純色四方之神亦太牢言羊以會句<lb/>
○禮書云牷之純在色犧之完在體然牷者亦必完犧<lb/>
者亦必純<lb/>
　　　社<lb/>
鄭駁異義云社者五土之神能生萬物者以古之有大<lb/>
功者配之祭法曰共工氏之霸九州也其子曰后土能<lb/>
<pb n="3b"/>
平九州故祀以為社又曰后土則社○周禮大司徒設<lb/>
其社稷之壝而樹之田主封人掌設王之社壝凡封國<lb/>
設其社稷之壝令社稷之職鼓人以靈鼓鼓社祭舞師<lb/>
掌教帗舞帥而舞社稷之祭祀牧人隂祀用黝牲毛之<lb/>
大宗伯以血祭祭社稷王大封則先告后土小宗伯掌<lb/>
建國之神位右社稷左宗廟凡天地之大烖類社稷宗<lb/>
廟則為位若大師則帥有司而立軍社奉主車肆師社<lb/>
之日涖卜來歲之稼鬯人凡祭祀社壝用大罍司服祭<lb/>
<pb n="4a"/>
社稷五祀則希冕大司樂乃奏太簇歌應鐘舞咸池以<lb/>
祭地示大祝大師宜于社大會同宜于社大司馬仲春<lb/>
教振旅以祭社若師有功獻于社○王制云諸侯祭社<lb/>
稷月令仲春擇元日命民社孟冬大割牲於公社禮運<lb/>
云命降于社之謂殽地又云祀社於國所以列地利禮<lb/>
器云三獻爓郊特牲曰郊特牲而社稷大牢又曰社祭<lb/>
土而主隂氣也君南嚮于北牖下答隂之義也日用甲<lb/>
用日之始也天子大社必受霜露風雨以達天地之氣<lb/>
<pb n="4b"/>
也社所以神地之道地載萬物故教民美報焉家主中<lb/>
霤國主社示本也唯為社事單出里唯為社田國人畢<lb/>
作唯社丘乘共粢盛所以報本反始也祭法王為羣姓<lb/>
立社曰大社王自為立社曰王社諸侯為百姓立社曰<lb/>
國社諸侯自為立社曰侯社大夫以下成羣立社曰置<lb/>
社厲山氏之有天下也其子曰農能殖百穀夏之衰也<lb/>
周棄繼之故祀以為稷共工氏之霸九州也其子曰后<lb/>
土能平九州故祀以為社<lb/>
<pb n="5a"/>
　按毛傳云社后土也鄭依孝經緯以社為五土之總<lb/>
　神所謂五土者山林川澤丘陵墳衍原隰也非左傳<lb/>
　履后土之后土也左傳蔡墨云共工氏有子曰句龍<lb/>
　為后土后土為社則后土是官名句龍配食于社亦<lb/>
　稱為社也祭社必及稷以同功均利故也稷配以柱<lb/>
　商時又易以棄禮有大社鄭云在庫門内雉門外之<lb/>
　右即冢土也王社先儒或謂建于大社之西國社侯<lb/>
　社宜亦如之賈公彦從崔氏之説謂王社侯社在籍<lb/>
<pb n="5b"/>
　田内然歴代籍田但祭先農不聞祭社也白虎通云<lb/>
　天子之社壇方五丈諸侯半之其主則石也其列則<lb/>
　社東稷西也其牲則天子大牢諸侯少牢也其祭有<lb/>
　三時仲春命民社孟冬大割牲於公社及孝經緯仲<lb/>
　秋禳禾拜社稷是也大社國社有稷而王社侯社不<lb/>
　置稷者或為民祈報或但祭國之土示也此外又有<lb/>
　勝國之社市中之社若大夫之社其大者則二千五<lb/>
　百家為之周禮所云州社也其小則二十五家亦為<lb/>
<pb n="6a"/>
　之左傳所云書社千社也又鼔人注云社祭祭地祗<lb/>
　則大地與神州之祗俱䝉社名故中庸云郊社之禮<lb/>
　所以事上帝也此篇首章云或耘或耔已是夏耘之<lb/>
　事此章云以社以方鄭氏以為秋報農夫之慶以為<lb/>
　大蜡勞農下文祭田祖鄭又以為始耕之事故嚴氏<lb/>
　定為明年春之事而以下章為成王省耕朱子又以<lb/>
　下章為省耘予以為一篇之詩首尾聯貫強分二年<lb/>
　甚為無謂月令云仲夏大雩帝乃命百縣雩祀百辟<lb/>
<pb n="6b"/>
　卿士有益于民者以祈穀實凡祀五精之帝必配以<lb/>
　五人帝神農已配赤熛怒若勾芒蓐收勾龍后稷之<lb/>
　等舉該於百辟卿士内矣正應經文祈甘雨介黍稷<lb/>
　之事于義為允不必有秋報春祈紛紛之説禮正月<lb/>
　祈穀于上帝不聞祈雨也<lb/>
　　　方<lb/>
曲禮云天子祭四方歲徧注云祭四方謂祭五官之神<lb/>
於四郊也勾芒在東祝融后土在南蓐收在西𤣥冥在<lb/>
<pb n="7a"/>
北○周禮大宗伯以血祭祭五祀注云五祀者五官之<lb/>
神在四郊四時迎五行之氣于四郊而祭五徳之帝亦<lb/>
食此神焉大司馬仲秋云遂以獮田羅弊獻禽以祀祊<lb/>
注云祊當為方獮田主祭四方報成萬物詩云以社以<lb/>
方○左傳蔡墨云少昊氏有四叔曰重曰該曰修曰熈<lb/>
實能金木及水使重為勾芒該為蓐收修及熈為𤣥冥<lb/>
世不失職遂濟窮桑此其三祀也顓頊氏有子曰犂為<lb/>
祝融共工氏有子曰句龍為后土此其二祀也○鄭志<lb/>
<pb n="7b"/>
答趙商云犂為祝融句龍為后土左氏下言后土為社<lb/>
謂暫作后土無有代者故先師之説犂兼之因火土俱<lb/>
位南方<lb/>
　　　農夫慶<lb/>
箋云謂大蜡之時勞農以休息之也○周禮黨正國索<lb/>
鬼神而祭祀則以禮屬民而飲酒于序鼓人凡祭祀百<lb/>
物之神鼓兵舞帗舞者太宗伯以疈辜祭四方百物司<lb/>
服祭羣小祀則𤣥冕大司樂凡六樂者一變而致羽物<lb/>
<pb n="8a"/>
及川澤之示再變而致臝物及山林之示三變而致鱗<lb/>
物及丘陵之示四變而致毛物及墳衍之示五變而致<lb/>
介物及土示六變而致象物及天神籥章國祭蜡則吹<lb/>
豳頌擊土鼓以息老物羅氏蜡則作羅襦梓人張獸侯<lb/>
以息燕○月令孟冬祈來年于天宗臘先祖五祀勞農<lb/>
而休息之郊特牲云天子大蜡八伊耆氏始為蜡蜡也<lb/>
者索也歲十二月合聚萬物而索饗之也主先嗇而祭<lb/>
司嗇也祭百種以報嗇也饗農及郵表畷禽獸仁之至<lb/>
<pb n="8b"/>
義之盡也迎猫為其食田鼠也迎虎為其食田豕也祭<lb/>
坊與水庸事也皮弁素服而祭素服以送終也葛帶榛<lb/>
杖喪殺也黄衣黄冠而祭息田夫也八蜡以記四方四<lb/>
方年不順成八蜡不通以謹民財也順成之方其蜡乃<lb/>
通以移民也既蜡而收民息已故既蜡君子不興功明<lb/>
堂位云大蜡天子之祭也雜記子貢觀蜡曰一國之人<lb/>
皆若狂孔子曰百日之蜡一日之澤○傳曰夏曰嘉平殷<lb/>
曰清祀周曰大蜡秦初曰臘○禮書云蜡祭川澤山林<lb/>
<pb n="9a"/>
以至土示天神莫不與焉而所重者八先嗇也司嗇也<lb/>
百種也農也郵表畷也禽獸也坊也水庸也既蜡則臘<lb/>
先祖五祀于廟蜡以息老物臘以息民<lb/>
　　　鼓<lb/>
周禮籥章掌土鼓杜子春云土鼓以瓦為匡以革為兩<lb/>
面可擊也又云凡國祈年于田祖龡豳雅擊土鼓以樂<lb/>
田畯注云祈年祈豐年也田祖始耕田者謂神農也田<lb/>
畯古之先教田者○禮運云夫禮之初蕢桴而土鼓注<lb/>
<pb n="9b"/>
云築土為鼓也明堂位云土鼓蕢桴葦籥伊耆氏之樂<lb/>
也○樂書云離音絲南方之樂也坎音革北方之樂也<lb/>
甫田之御田祖琴瑟擊鼓者以自冬徂春農事則終而<lb/>
復始百穀則死而復生各有度數存焉土鼓之制窪土<lb/>
以為之故禮運之言土鼓在未合土之前與壺涿氏泡<lb/>
土之鼓異矣<lb/>
　　　田祖<lb/>
傳云先嗇也箋云設樂以迎祭先嗇謂郊後始耕也疏<lb/>
<pb n="10a"/>
云先嗇神農田祖一也始教造田謂之田祖先為稼穡<lb/>
謂之先嗇神其農業謂之神農祭田祖時后稷句龍及<lb/>
典田之大夫亦在祭中○周禮大司徒樹田主注云田<lb/>
主田神后土田正之所依也疏云田神謂郊特牲云先<lb/>
嗇與神農一也籥章云國祈年于田祖○前漢書顔注<lb/>
云田祖稷神也<lb/>
　　　茨<lb/>
疏云墨子稱茅茨不剪謂以茅覆屋故箋以茨為屋蓋<lb/>
<pb n="10b"/>
○説文云茨以茅葦蓋屋也<lb/>
　　　梁<lb/>
疏云孟子十二月輿梁成梁謂水上横橋○爾雅云隄<lb/>
謂之梁石杠謂之碕梁莫大于溴梁○説文云橋水梁<lb/>
也榷水上横木所以渡者也東楚謂橋為圮○國語云<lb/>
辰角見而雨畢天根見而水涸雨畢而除道水涸而成<lb/>
梁故夏令曰九月除道十月成梁○事始云橋上級謂<lb/>
之雁齒○襍志云橋柱下横水入沙者謂之蹲鴟<lb/>
<pb n="11a"/>
　　大田篇<lb/>
　　　種<lb/>
周禮大司徒辨十二壤之物而知其種以教稼穡樹藝<lb/>
遂人以土宜教甿稼穡疏云髙田種黍稷下田種稻麥<lb/>
稻人澤艸所生種之芒種司稼辨穜稑之種○月令孟<lb/>
春玊命布農事善相丘陵阪險原隰土地所宜五穀所<lb/>
殖以教導民季冬令告民出五種○孝經援神契云五<lb/>
土出利以給天下黄白宜種禾黒墳宜種麥蒼赤宜種<lb/>
<pb n="11b"/>
菽洿泉宜種稻<lb/>
　　　螟<lb/>
箋云螟螣之屬盛陽氣贏則生之○爾雅云食苗心螟<lb/>
李巡曰言其姦冥冥難知也疏曰舊說螟螣蛑賊一種<lb/>
蟲也如言冦賊姦宄内外言之耳故犍為文學曰此四<lb/>
種蟲皆蝗也○許愼云蟲食穀葉者吏冥冥犯法即生<lb/>
螟○陸璣曰螟似虸蚄而頭不赤○月令仲春行夏令<lb/>
蟲螟為害○漢五行志云視不明温奥生蟲故有蠃蟲<lb/>
<pb n="12a"/>
之孽謂螟螣之類當死不死未當生而生或多於故而<lb/>
為災也劉歆以為屬思不容○京房易傳云蔽惡生孽<lb/>
蟲食心○吕氏春秋云蝗螟農夫得而殺之為其害稼<lb/>
也蔽天狀如嚴雪是歲天下失𤓰瓠又云亂國有螟集<lb/>
其地其音凶凶○春秋漢含孳云螟應苛克○淮南子<lb/>
云枉法令則多蟲螟○雅翼云今食苗心者乃無足小<lb/>
青蟲既食其葉又以絲纒褁衆葉使穗不得展江東謂<lb/>
之蟥蟲孔臧蓼蟲賦曰爰有蠕蟲厥蟲如螟是螟為無<lb/>
<pb n="12b"/>
足蟲也<lb/>
　　　螣<lb/>
爾雅云食葉蟘李巡曰言假貸無厭故曰蟘也○許愼<lb/>
曰蟲食苗葉者吏乞貸則生蟘○陸璣曰螣蝗也○月<lb/>
令孟夏行春令則蝗蟲為災仲夏行春令百螣時起孟<lb/>
秋行冬令介蟲敗穀仲冬行春令蝗蟲為敗季冬行秋<lb/>
令介物為妖○五行志云劉歆聽傳曰有介蟲孽也螽<lb/>
蜚蝝食穀為災○京房易傳云德無常兹謂煩蟲食葉<lb/>
<pb n="13a"/>
○蔡伯喈曰蝗螣也當為災則生水處澤中數百或數<lb/>
十里一朝蔽地而食禾粟苗盡復移雖自有種其為災<lb/>
云是魚子在水中化為之○洪範五行傳曰刑罰暴虐<lb/>
貪叨無厭興師動衆蟲為害矣介蟲有甲能飛揚之類<lb/>
陽氣所生於春秋為螽今謂之螟皆其類也旱氣動象<lb/>
至矣○春秋佐助期曰螽之為蟲赤頭甲身而翼飛行<lb/>
隂中陽也螽之為言衆暴衆也○漢含孳曰天雨螽則<lb/>
刑法醜<lb/>
<pb n="13b"/>
　　　蟊<lb/>
爾雅云食根蟊李巡曰言其稅取萬民財貨故云蟊也<lb/>
○説文曰蟊食苗根者也吏抵冒取民財則生蟊○京<lb/>
房易傳曰臣安禄兹謂貪厥災蟲食根○毛詩義疏曰<lb/>
蟊長而細或説云蟊螻蛄也食苗根而為人患<lb/>
　按今之螻蛄亦為苗患爾雅云<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>天螻本艸云螻蛄<lb/>
　一名蟪蛄一名天螻一名<graphic n="KR1386" url="https://raw.githubusercontent.com/kanripo/KR-Gaiji/master/images/KR1386.png" mimeType="image/png"/>疏云一名碩鼠夏小正<lb/>
　云三月<graphic n="KR1386" url="https://raw.githubusercontent.com/kanripo/KR-Gaiji/master/images/KR1386.png" mimeType="image/png"/>則鳴淮南子孟夏螻蟈鳴者是也翅小而<lb/>
<pb n="14a"/>
　短飛去不遠穴土而居處處有之然此蟊自是蝗類<lb/>
　非螻蛄也<lb/>
　　　賊<lb/>
爾雅云食節賊李巡曰言貪狼故曰賊也○陸璣曰賊<lb/>
似桃李中蠧蟲赤頭身長而細○京房易傳曰與東作<lb/>
爭兹謂不時蟲食節<lb/>
　　　騂黑<lb/>
疏云五官之神其牲各從其方色詩記云來南方則用<lb/>
<pb n="14b"/>
騂牲來北方則用黑色○周禮大宗伯云以青圭禮東<lb/>
方以赤璋禮南方以白琥禮西方以𤣥璜禮北方皆有<lb/>
牲幣各放其器之色注云以為禮五天帝人帝而句芒<lb/>
等食焉<lb/>
　　瞻彼洛矣篇<lb/>
　　　洛<lb/>
東萊云職方氏雍州其浸渭洛故毛傳以洛為宗周之<lb/>
浸水洛水雖出於京兆上洛西山然其流尚微此詩所<lb/>
<pb n="15a"/>
謂洛蓋指東都也○禹貢云導洛自熊耳東北會于澗<lb/>
瀍又東會于伊又東北入于河○山海經云洛出上洛<lb/>
西山又曰讙舉之山洛水出焉東與丹水合○初學記<lb/>
云周官豫州其川滎雒與伊瀍二水為三川秦于河南<lb/>
置三川郡按水經云洛水出京兆上洛縣冢嶺山郡經<lb/>
上洛𢎞農河南縣盧氏蠡城陽市宜陽洛陽合伊瀍榖<lb/>
澗之水至鞏縣而入河又周禮雍州其川洛汭此洛一<lb/>
名漆沮出馮翊此關輔之水非河南洛也又水經注云<lb/>
<pb n="15b"/>
洛水出漳水東經洛縣及新都與湔水合此又在蜀土<lb/>
○春秋説題辭云洛出熊耳山洛之為言繹也言水繹<lb/>
繹光耀也○河圖云洛水地里隂精之官帝王明聖龜<lb/>
書出文天以與命地以授瑞接河合際居中護羣王道<lb/>
和洽吐圖佐神逆名亂教摘亡弔存故聖人觀河洛也<lb/>
○又春秋説題辭河以通乾出天苞洛以流坤吐地符<lb/>
○淮南子云洛水輕利宜禾○述征記云洛水底有礬<lb/>
石故上無水○一統志洛水源出陜西洛南縣冢嶺山<lb/>
<pb n="16a"/>
東流經河南河南府盧氏永寧宜陽洛陽偃師鞏縣入<lb/>
于河<lb/>
　　　韎韐<hi>詳見檜風韠</hi>
孔氏云韎韐是衣服之名用茅蒐艸染之爾雅一染謂<lb/>
之縓韎韐是縓也大夫以上祭服謂之韍士無韍名謂<lb/>
之韎韐○士冠禮爵弁服纁裳純衣緇帶韎韐注云韎<lb/>
韐縕韍也士縕韍而幽衡合韋為之士染以茅蒐因以<lb/>
名焉今齊人名蒨為韎韐韍之制似韠○朱傳云韎茅<lb/>
<pb n="16b"/>
蒐所染色也韍韠也所謂韋弁<lb/>
　　　六師<lb/>
劉公瑾云天子六軍出自六鄉蓋萬二千五百家為鄉<lb/>
凡起徒役母過家一人故萬二千五百家為一軍六軍<lb/>
總七萬五千人也<lb/>
　　　鞞<lb/>
傳云容刀鞞也○説文云刀室也○左傳云藻率鞞鞛<lb/>
昭其數也○内則子事父母右佩遰注云遰刀鞞也<lb/>
<pb n="17a"/>
　按鞞琫珌三字之義爾雅無文故此傳云鞞容刀鞞<lb/>
　也琫上飾珌下飾公劉傳云下曰鞞上曰琫孔氏曰<lb/>
　鞞者刀鞘之名琫者鞘之上飾下不言其飾指鞞之<lb/>
　體故曰下曰鞞上則有飾可名故曰上曰琫是毛説<lb/>
　本矛盾孔亦不得已而為之辭也釋名因之曰下末<lb/>
　之飾曰琕琕卑也在下之言琕當是鞞字與毛公劉<lb/>
　之傳同杜氏左傳注則以鞞為上飾鞛為下飾又倒<lb/>
　置無據劉規其過是也仲達不得為之佞臣<lb/>
<pb n="17b"/>
　　　琫珌<lb/>
毛傳云琫上飾珌下飾天子玉琫而珧珌諸侯璗琫而<lb/>
璆珌大夫璙琫而璆珌士珕琫珕珌○説文云珧蜃甲<lb/>
所以飾物也○爾雅云黄金謂之璗其美者謂之鏐白<lb/>
金謂之銀其美者謂之鐐郭璞曰鐐即紫磨金也○釋<lb/>
文云璆音蚪玉也鐐又作璆玉也<lb/>
　<lb/>
　六家詩名物疏卷四十三<lb/>
</p>
<p>
</p>
  </div>
</body>
</text>
</TEI>
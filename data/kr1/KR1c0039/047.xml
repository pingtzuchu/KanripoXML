<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>六家詩名物疏卷四十四</head>
    <p>
<pb n="1a"/>
欽定四庫全書<lb/>
　六家詩名物疏卷四十四　明　馮復京　撰<lb/>
　　小雅甫田之什二<lb/>
　　桑扈篇<lb/>
　　　屏<lb/>
爾雅云門屏之間謂之宁屏謂之樹疏云屏蔽也樹立<lb/>
也立牆當門以自蔽也諸侯内屏在路門之内天子外<lb/>
屏在路門之外而近應門○郊特牲云旅樹大夫之僭<lb/>
<pb n="1b"/>
禮注云旅道也樹所以蔽行道明堂位云疏屏天子之<lb/>
廟飾注云屏今桴思也刻之為雲氣蠱獸如今闕上為<lb/>
之矣○禮緯云天子外屏諸侯内屏大夫以簾士以帷<lb/>
○天文書云屏四星在端門内近左執法<lb/>
　　　翰<lb/>
傳云翰幹○釋詁云楨幹也舍人曰楨正也築牆所立<lb/>
兩木也幹所以當牆兩邊障土者<lb/>
　　鴛鴦篇<lb/>
<pb n="2a"/>
　　　鴛鴦<lb/>
古今注云鴛鴦水鳥鳬類雌雄未嘗相離人得其一則<lb/>
一者相思死故謂之匹鳥○荆楚記云節木鳥鴛是也<lb/>
食療本艸云食鴛肉令人美麗夫婦不和與食立相憐<lb/>
愛○雅翼云歸蔵曰有鳬鴛鴦蓋鳬屬雄名為鴛雌名<lb/>
為鴦大如鶩杏黄色頭戴白長毛垂至尾尾翅皆黒黄<lb/>
赤五采者有纓者皆鸂<graphic n="KR2409" url="https://raw.githubusercontent.com/kanripo/KR-Gaiji/master/images/KR2409.png" mimeType="image/png"/>耳<lb/>
　　　畢<lb/>
<pb n="2b"/>
月令云羅罔畢翳注云罔小而柄長謂之畢○大東傳<lb/>
云畢所以掩兔疏云象畢星為之<lb/>
　　　廏<lb/>
説文云廏馬舍也○曲禮云君子將營宫室宗廟為先<lb/>
廏庫為次○周禮校人云三乘為皁三皁為繫六繫為<lb/>
廏六廏成校圉師掌春除蓐釁廏○釋名云廏鳩也聚<lb/>
也牛馬之所聚也○左傳疏云凡馬春分百艸始繁則<lb/>
牧于坰野秋分農功始蔵水寒艸枯則皆還廏此周典<lb/>
<pb n="3a"/>
之制也○星經云天廏十星在壁北主天子馬坊廏苑<lb/>
之官也<lb/>
　　頍弁篇<lb/>
　　　蔦<lb/>
爾雅云寓木宛童郭云寄生樹一名蔦○陸璣云葉似<lb/>
當盧子如覆盆子赤黒甜美○本艸云桑上寄生其實<lb/>
明目輕身通神一名寄屑一名寓木一名宛童一名蔦<lb/>
生𢎞農川谷桑樹上三月三日採莖葉隂乾陶隱居云<lb/>
<pb n="3b"/>
桑上者名桑上寄生爾詩云施于松上方家亦用楊楓<lb/>
上者各隨其樹名之生樹枝間寄根在皮節之内葉圎<lb/>
青赤厚澤易折旁自生枝節冬夏生四月花白五月實<lb/>
赤大如小豆蘇恭云此多生槲櫸栁木楊楓等樹上子<lb/>
黄大如小棗實九月始熟陶説非也圖經云寄生云是<lb/>
烏鳥食物子落枝節間感氣而生葉似橘而厚軟莖似<lb/>
槐枝而肥脆三四月開花黄白色六七月結實黄色如<lb/>
小豆<lb/>
<pb n="4a"/>
　　　女蘿<lb/>
毛公云女蘿菟絲松蘿也○陸璣云菟絲蔓連艸上黄<lb/>
赤如金今合藥菟絲子是也非松蘿松蘿自蔓松上生<lb/>
枝正青與菟絲殊異○本艸云松蘿一名女蘿生熊耳<lb/>
山川谷松樹上五月採○藥性論云松蘿能治寒熱吐<lb/>
客痰<lb/>
　按菟絲名女蘿爾雅所云是也松蘿亦名女蘿博雅<lb/>
　及本艸所云是也古詩云與君為新婚兔絲附女蘿<lb/>
<pb n="4b"/>
　李善云二者異艸毛公誤合為一此詩女蘿施松自<lb/>
　是松蘿耳與兔絲了無渉釋文云在艸曰兔絲在木<lb/>
　曰女蘿亦非蓋兔絲亦蔓延于木也<lb/>
　　　霰<lb/>
箋云將大雨雪始必微温雪自上下遇温氣而搏謂之<lb/>
霰久而寒勝則大雪矣○爾雅云雨䨘為霄雪疏云水<lb/>
雪雜下也因名霄雪霄即消也○月令仲冬行夏令則<lb/>
天時雨汁注雨雪雜下為汁○大戴禮曽子云陽之專<lb/>
<pb n="5a"/>
氣為霰隂之專氣為雹盛陽之氣在雨水則温煖為隂<lb/>
氣薄而脅之不相入則搏為雹也盛隂之氣在雨水則<lb/>
凝滯而為雪陽氣薄而脅之不相入則消散而下因水<lb/>
而為霰○榖梁說云雹者隂脅陽之象霰者陽脅隂之<lb/>
符○釋名曰霰星也水雪相搏如星而散○宋書符瑞<lb/>
志云韓詩曰先集維霰薛君注霰英也花葉謂之英然<lb/>
則霰為花雪○埤雅云説文曰霰稷雪也閩俗謂之米<lb/>
雪言其霰粒如米所謂稷雪義蓋如此今名濇雪亦名<lb/>
<pb n="5b"/>
濕雪<lb/>
　　車舝篇<lb/>
　　　鷮<lb/>
爾雅云鷮雉郭云即鷮鷄也長尾走且鳴○説文云鷮<lb/>
走鳴長尾雉也乘輿以尾為防釳著馬頭上○陸璣曰<lb/>
鷮微小于雉走而且鳴色如雄雉尾如雉尾而長其頭<lb/>
上有肉冠冠上藂毛長數寸如雄雉尾角内甚美故林<lb/>
麓山下人語曰四足之美有鹿兩足之美有鷮○山海<lb/>
<pb n="6a"/>
經曰女几之山多白鷮○禽經云火為鷮亢為鶴○薛<lb/>
綜云雉之健者為鷮尾長六尺<lb/>
　　青蠅篇<lb/>
　　　青蠅<lb/>
王充云青蠅所汚常在練素○段成式云青蠅糞能敗<lb/>
物雖玉亦不免所謂蠅矢點玉○陸佃云青蠅首赤如<lb/>
火背若負金傳曰以氷致蠅蠅逐臭者懐蛆縈利喜煖<lb/>
惡寒故遇氷輒側翅逺引○劉執中云蛆蟲變成者青<lb/>
<pb n="6b"/>
蠅也其止于物則穢敗之又從而生蛆蛆復變為蠅穢<lb/>
敗于物無有紀極<lb/>
　　賔之初筵篇<lb/>
　　　筵<hi>詳見邶風席</hi>
春官司几筵注云筵亦席也鋪陳曰筵藉之曰席○説<lb/>
文云筵竹席也周禮曰度堂以筵筵一丈○釋名云筵<lb/>
衍也舒而平之衍衍然也○陳氏云筵席之制短不過<lb/>
尋長不過常中者不過九尺公食大夫蒲筵常萑席尋<lb/>
<pb n="7a"/>
匠人明堂度九尺之筵純縁之制上不過黼下不過緇<lb/>
布○儀禮鄉射席賔南面東上衆賔之席繼而西席主<lb/>
人於阼階上西面蒲筵緇布純西序之席北上大射小<lb/>
臣設公席於阼階上西鄉司宫設賔席於戸西南面有<lb/>
加席<lb/>
　　　核<lb/>
天官籩人饋食之籩其實棗栗桃乾䕩榛實<lb/>
　　　射<hi>互見鄭風射</hi>
<pb n="7b"/>
傳云燕射之禮箋云大射<lb/>
　按天子諸侯射禮有三曰大射曰賔射曰燕射大射<lb/>
　是將祭擇士之射賔射是諸侯來朝天子入與之射<lb/>
　或諸侯相朝而與之射燕射是息燕而與之射其侯<lb/>
　大射張皮侯而棲鵠賔射張采侯燕射張獸侯其射<lb/>
　之處則大射先習於澤後射於射宫天子射宫蓋在<lb/>
　廟鄉射記云於郊則閭中則天子大射亦在虞庠諸<lb/>
　侯在太學也賔射天子在朝射人云諸侯在朝則皆<lb/>
<pb n="8a"/>
　北面是也諸侯在國内與天子同在朝或國外相會<lb/>
　則在竟故鄉射記云於竟則虎中也燕射則在於路<lb/>
　寢以燕禮朝服於寢故也其耦則大射賔射王以六<lb/>
　耦畿内諸侯以四耦畿外諸侯卿大夫士皆三耦燕<lb/>
　射例同三耦而已此詩毛以為燕射鄭以為大射按<lb/>
　燕禮大射禮諸侯與其臣行禮皆宰夫為主人納賔<lb/>
　及庭公降一等揖之公升席賔升自西階主人從之<lb/>
　賔右北面再拜賔答拜主人降洗賔降主人辭降主<lb/>
<pb n="8b"/>
　人取觚洗賔辭洗主人卒洗賔揖升筵前獻賔賔拜<lb/>
　受爵于筵前然後賔升筵是初筵折旋揖讓之事也<lb/>
　飲酒孔偕云者二禮賔主獻酬及獻公之屬是也鐘<lb/>
　鼓既設者燕禮云樂人縣又云若射如鄉射之禮鄉<lb/>
　射云樂正適西方命弟子贊工遷樂于下注云當辟<lb/>
　射也然則此設鐘鼓亦為將射改縣也王宫縣階間<lb/>
　有妨射位與國君大射軒縣及階間但有鼓者不同<lb/>
　明天子大射當改縣矣燕射準鄉射自然當改縣也<lb/>
<pb n="9a"/>
　云舉酬逸逸者是二禮媵爵于公之後為賔為卿為<lb/>
　大夫舉旅之禮也鄉射大夫士禮則無舉旅之文大<lb/>
　侯既抗云者燕射自天子至士皆一侯上下共射之<lb/>
　鄉射記所云天子熊侯白質諸侯麋侯赤質者也大<lb/>
　射之侯則天子虎熊豹畿外諸侯熊糝豻畿内諸侯<lb/>
　熊豹天子自射虎侯九十弓畿外諸侯自射熊侯亦<lb/>
　九十弓故大射禮謂熊侯為大侯此大侯在天子則<lb/>
　虎在國君則熊也鄉射張侯下綱不及地武不繫左<lb/>
<pb n="9b"/>
　下綱中掩束之既納射器比三耦司正為司馬命張<lb/>
　侯弟子脱束遂繫左下綱所謂既抗者也鄭則以大<lb/>
　射前射三日量人巾車已張三侯明天子三侯亦射<lb/>
　前三日張之故以抗為棲鵠于侯中然大射亦云張<lb/>
　三侯不繫左下綱射末巾車量人解左下綱但將射<lb/>
　無繫左下綱之節或文不具耳鄭未為的論也自是<lb/>
　司射誘射既射兩畨釋獲司射命設豐司宫士奉豐<lb/>
　由西階升坐設于西楹西勝者之弟子洗觶升酌散<lb/>
<pb n="10a"/>
　南面坐奠于豐上司射及三耦及衆射者勝者皆袒<lb/>
　決遂執張弓不勝者皆襲脱決拾却左手右加弛弓<lb/>
　于其上遂執拊勝者先升堂不勝者進北面坐取豐<lb/>
　上之觶興少退立卒觶坐奠于豐下三耦卒飲衆皆<lb/>
　繼飲射爵如三耦及第三畨用樂射不勝者升飲亦<lb/>
　如初儀所謂罰不勝之爵也由是則旅酬及于士而<lb/>
　禮終矣此燕射大射之禮大率然也毛既以此為燕<lb/>
　射至次章籥舞笙鼓十句所説不明王肅以為燕樂<lb/>
<pb n="10b"/>
　之義得則能進樂其先祖故言烝衎非是實祭不思<lb/>
　祭祀感神獲福與燕何渉可謂牽率之甚矣其釋賔<lb/>
　載手仇二句云主人請射于賔賔許諾自取其匹以<lb/>
　射主人亦入于次又射以耦賔考之禮則請射者司<lb/>
　射非主人自請也耦者有司所比非賔自取也不知<lb/>
　毛何以云然朱傳稱熊侯白質諸語及三耦皆據燕<lb/>
　射又引大射宿縣之文未知朱子之意以此為大射<lb/>
　乎抑燕射乎<lb/>
<pb n="11a"/>
　　　的<hi>互見齊風侯</hi>
傳云的質也孔氏云周禮鄭衆馬融注皆曰十尺曰侯<lb/>
四尺曰鵠二尺曰正四寸為質王肅云質方六寸鄭以<lb/>
大射之侯其中制皮為鵠賔射之侯其中采畫為正正<lb/>
大如鵠中皆居侯中三分之一此傳惟云的質也蓋亦<lb/>
以為所射處與鄭同燕射則謂麋侯白質者<lb/>
　　　子孫奏能<lb/>
鄭氏云士之祭禮上嗣舉奠因而酌尸天子則有子孫<lb/>
<pb n="11b"/>
獻尸之禮○劉瑾云特牲三獻之後長兄弟洗觶獻尸<lb/>
尸飲畢酢之長兄弟受而卒爵少牢下篇三獻之後亦<lb/>
有二人洗觶酌獻之禮各奏爾能謂此類與<lb/>
　　　室人<lb/>
孔氏曰特牲注云佐食賔佐尸食者也謂于賔客之中<lb/>
取人令佐主人為尸設饌食特牲佐食一人少牢佐食<lb/>
二人未知天子諸侯當幾人也特牲三獻之後長兄弟<lb/>
洗觚為加爵又曰衆賔長為加爵注云大夫三獻而禮<lb/>
<pb n="12a"/>
成多之者為加是賔手挹酒室人復酌為加爵也特牲<lb/>
止有賔長為加爵不及佐食此言賔與室人俱為加爵<lb/>
者天子之禮大故佐食亦為加也○特牲記云佐食𤣥<lb/>
端𤣥裳黄裳雜裳可也皆爵韠佐食當事則尸外南面<lb/>
無事則中庭北面凡祝呼佐食許諾佐食于旅齒于兄<lb/>
弟<lb/>
　　　監<lb/>
朱子云監史司正之屬燕禮鄉射恐有解倦失禮者立<lb/>
<pb n="12b"/>
司正以監之察儀法也○鄉飲酒禮鄉射禮曰作相為<lb/>
司正燕禮曰射人為司正大射曰擯者遂為司正<lb/>
　　　史<lb/>
吕東萊云淳于髠説齊威王曰賜酒大王之前執法在<lb/>
旁御史在後此人君燕飲之制猶存于戰國者也立之<lb/>
監即執法也鄉射注所謂立司正以監察儀法者也佐<lb/>
之史即御史也董氏所謂佐之史以書之者也○周禮<lb/>
大史掌建邦之六典小史掌邦國之志内史讀四方之<lb/>
<pb n="13a"/>
事書掌書王命外史掌書外令達書名于四方御史掌<lb/>
邦國都鄙及萬民之治令以贊冢宰掌贊書凡數從政<lb/>
者○禮記云史載筆士載言又云動則左史書之言則<lb/>
右史書之○大戴禮云太子既冠成人免于保傅則有<lb/>
司過之史○韓詩外傳云據法守職而不敢為非者太<lb/>
史令也○左傳云君舉必書書而不法後嗣何觀○史<lb/>
通云古者言為尚書事為春秋左右二史分尸其職昔<lb/>
軒轅受命倉頡沮誦實居其官曲禮曰史載筆大事書<lb/>
<pb n="13b"/>
之于䇿小事簡牘而已至于諸侯列國亦各有史官<lb/>
　　　羖<lb/>
爾雅云夏羊牡羭牝羖注云夏羊黑羖䍽也今人便以<lb/>
牂羖為白黒羊名○羅氏云羖本夏羊牝者之名吳羊<lb/>
白夏羊黒羖羊之角主明目安心益氣輕身辟鬼魅虎<lb/>
狼療疥蟲蠱毒結氣止寒泄為用最大而詩云俾出童<lb/>
羖脅㠯必無之物猶言而無實不為用也羖在今世但<lb/>
為黒羊之名不取牝義而音又通于牯故本艸羖羊條<lb/>
<pb n="14a"/>
注稱牯羊牯乃牡之名<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　六家詩名物疏卷四十四<lb/>
</p>
<p>
</p>
  </div>
</body>
</text>
</TEI>
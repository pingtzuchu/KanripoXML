<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>六家詩名物疏卷二十六</head>
    <p>
<pb n="1a"/>
欽定四庫全書<lb/>
　六家詩名物疏卷二十六　明　馮復京　撰<lb/>
　　國風秦二<lb/>
　　蒹葭篇<lb/>
　　　蒹<hi>詳見衛風菼</hi>
釋草云蒹薕郭璞曰蒹似萑而細髙數尺江東呼為薕<lb/>
藡○陸璣云蒹水草也堅實牛食之令牛肥彊青徐人<lb/>
謂之薕兖州遼東通語也○說文云蒹萑之未秀者○<lb/>
<pb n="1b"/>
埤雅云薕髙數尺今人以為簾箔因此為名<lb/>
　　　湄<lb/>
爾雅云水草交為湄○釋名云湄眉也臨水如眉臨目<lb/>
也<lb/>
　　　坻<lb/>
爾雅云小渚曰沚小沚曰坻○釋名云小沚曰坻泜遲<lb/>
也能竭水使流遲也○甫田箋云水中之髙地<lb/>
　　終南篇<lb/>
<pb n="2a"/>
　　　終南<lb/>
郡縣志終南山在京兆府萬年縣南五十里一名太一<lb/>
一名中南○關中記云終南山亦名中南言在天中居<lb/>
都之南也○禹貢云終南敦物至于鳥鼠○左傳云中<lb/>
南九州之險也○三秦記云太一在驪山西去長安二<lb/>
百里山之秀者也中有石室靈芝一名地胏可避洪水<lb/>
○方輿記云東方朔謂終南天之大阻其中多金銀鐵<lb/>
玉石樟檀異類之物此百工取給萬物所仰足也○栁<lb/>
<pb n="2b"/>
子厚云終南西至于褒斜又西至于隴首以臨于戎東<lb/>
至于商顔又東至于大華以距于關實能作固以屏王<lb/>
室其物産之厚器用之出則璆琳琅玕夏書載焉紀堂<lb/>
條梅秦風咏焉○詩緝云周都豐鎬面對終南故天保<lb/>
祝君斯干考室節南山刺師尹皆指此山也○一統志<lb/>
終南山在陜西西安府府城南五十里一名南山東西<lb/>
連亘藍田咸寧長安盩厔鄠縣及鳯翔府扶風縣西抵<lb/>
大散關産玉石金銀銅鐵及合離草月青樹太一山在<lb/>
<pb n="3a"/>
終南山南二十里連亘秀特上挿雲霄<lb/>
　按張衡西京賦云終南太一隆崛崔崒潘岳西征賦<lb/>
　云九嵕<graphic n="KR1005" url="https://raw.githubusercontent.com/kanripo/KR-Gaiji/master/images/KR1005.png" mimeType="image/png"/>嶭太一巃嵸面終南而背雲陽跨平原而<lb/>
　連嶓冢則終山太一信非一山矣然古人多以為一<lb/>
　山故李善曰終南南山之緫名太一一山之别名<lb/>
　　　條<lb/>
爾雅云槄山榎孫炎曰詩云有條有梅條槄也郭璞曰<lb/>
今之山楸○陸璣云槄今山楸也亦如下田楸耳皮葉<lb/>
<pb n="3b"/>
白色亦白材理好宜為車板能濕又可為棺木宜陽共<lb/>
北山多有之<lb/>
　　　梅<lb/>
爾雅云梅柟○陸璣云梅樹皮葉似豫章豫章葉大如<lb/>
牛耳一頭尖赤心華赤黄子青不可食柟葉大可三四<lb/>
葉一叢木理細緻於豫樟子赤者材堅子白者材脆江<lb/>
南及新城上庸蜀皆多樟柟終南山與上庸新城通故<lb/>
亦有柟也<lb/>
<pb n="4a"/>
　按陸璣所釋梅自是柟木似豫章者豫章大樹所謂<lb/>
　生七年而可知可以為棺舟者也陳文帝嘗出柟材<lb/>
　造戰艦即此柟也若今之所謂梅乃古和羮之梅籩<lb/>
　實之乾䕩郭璞云似杏實酢者此也若爾雅之梅柟<lb/>
　乃陸云似豫章者景純不當以似杏實酢解之草木<lb/>
　同名異種者甚多如山榎名條柚亦名條豈可以上<lb/>
　文之條為柚耶朱傳于摽有梅既具釋此章不復云<lb/>
　似合二梅為一矣<lb/>
<pb n="4b"/>
　　　錦衣狐裘<lb/>
玉藻云君衣狐白裘錦衣以裼之鄭氏云君衣狐白毛<lb/>
之裘則以素錦為衣覆之使可裼也袒而有衣曰裼必<lb/>
覆之者裘䙝也詩云衣錦綗衣然則錦衣復有上衣明<lb/>
矣天子狐白之上服皮弁服與凡裼衣象裘色也疏云<lb/>
天子視朝服皮弁服有狐白錦衣諸侯與天子之朝亦<lb/>
然凡在朝君臣同服諸侯朝天子受皮弁之裼歸來嚮<lb/>
國則亦錦衣狐裘以告廟則秦詩云君子至止錦衣狐<lb/>
<pb n="5a"/>
裘是也又云士不衣狐白又云錦衣狐裘諸侯之服也<lb/>
注云非諸侯則不用錦衣為裼○孔氏云諸侯在國視<lb/>
朔及受鄰國之聘其皮弁服皆服麑裘不服狐白諸侯<lb/>
在天子之朝廷服此服耳受天子之賜歸則服之以告<lb/>
廟於後不復服之<lb/>
　按古人之裘最重狐白天下無粹白之狐而有粹白<lb/>
　之裘則狐白之難得可知矣昔紂以狐白免西伯田<lb/>
　子方以狐白禮子思田文以狐白脫秦難其貴之如<lb/>
<pb n="5b"/>
　此故天子以為朝服諸侯以為賜服凡在朝君臣同<lb/>
　服而惟卿大夫得衣之又别其裼衣天子諸侯以錦<lb/>
　卿大夫以素盖禮服之重者也陳氏祥道以為燕服<lb/>
　其説亦是而戾於先儒今且依先儒之説<lb/>
　　　丹<lb/>
説文云丹巴越之赤石也○禹貢荆州貢丹○本草圖<lb/>
經云丹砂今出辰州謂之辰砂牀砂生石上塊大者如<lb/>
雞子小者如石榴子狀若芙蓉頭箭鏃連牀者紫黯若<lb/>
<pb n="6a"/>
鐵色而光明瑩徹○韓詩作沰沰赭也音撻各反<lb/>
　　　紀<lb/>
疏云紀謂山基也○程子云紀稜角○崔靈恩集注作<lb/>
屺曰終南之旁有屺山<lb/>
　　　堂<lb/>
傳云堂畢道平如堂也○爾雅云畢堂牆郭璞云今終<lb/>
南山道名畢其邊若堂室之牆○一統志畢原在西安<lb/>
府咸陽縣北周文武成康塟于此原終南山之道名也<lb/>
<pb n="6b"/>
○朱傳云堂山之寛平處○王伯厚云爾雅説文皆以山<lb/>
如堂者曰密謂形如堂室也此言終南形勢之壯<lb/>
　　　黻衣<lb/>
考工記云黑與青謂之黻○孔安國尚書傳云黻為兩<lb/>
已相背○疏云鄭周禮注差次章色黻皆在裳言黻衣<lb/>
者衣大名與繡裳異其文耳○禮書云黻色青黑天下<lb/>
之理歸于所斷成于所辨故服章以黻終焉<lb/>
　　黄鳥篇<lb/>
<pb n="7a"/>
　　　子車<lb/>
服䖍左傳注云子車秦大夫氏也○括地志秦穆公冡<lb/>
在岐州雍縣東南二里三良冡在雍縣一里故城内<lb/>
　　　夫<lb/>
禮記云夫也者以知帥人者也注云夫之言丈夫也<lb/>
　　晨風篇<lb/>
　　　晨風<lb/>
爾雅云晨風鸇郭云鷂屬○陸疏云鸇似鷂青黄色燕<lb/>
<pb n="7b"/>
頷勾喙嚮風摇翅乃因風飛急疾擊鳩鴿燕雀食之○<lb/>
禽經云<graphic n="KR3166" url="https://raw.githubusercontent.com/kanripo/KR-Gaiji/master/images/KR3166.png" mimeType="image/png"/>曰鸇注晨風也狀類雞青色○埤雅云鸇去<lb/>
來有時○列子云鷂之為鸇鸇之為布穀布穀乆復為<lb/>
鷂也<lb/>
　　　櫟<hi>詳見唐風栩</hi>
通志云櫟曰橡其實作梂曰皂斗曰橡斗爾雅釋木云<lb/>
櫟其實梂詩秦風云山有苞櫟並此也其釋木云栩杼<lb/>
與唐風云集于苞栩並是柞木而陸璣誤謂是此耳<lb/>
<pb n="8a"/>
　　　駮<lb/>
傳云駮如馬倨牙食虎豹○爾雅疏云駮亦野馬名○<lb/>
山海經云中曲之山有獸焉其狀如馬而白身黑尾一<lb/>
角虎牙爪音如鼓音其名曰駮是食虎豹可以禦兵○<lb/>
雅翼云周書王㑹正北方義渠以茲白即此物也○陸<lb/>
璣疏云駮馬梓榆也其樹皮青白駮犖遥視似駮馬故<lb/>
謂之駮馬下章云山有苞棣隰有樹檖皆山隰之木相<lb/>
配不宜云獸○古今注云六駮山中有木葉似豫章皮<lb/>
<pb n="8b"/>
多癬駮<lb/>
　按中曲山之駮最是猛獸此詩又以六字足句王肅<lb/>
　云據所見而言恐詩人見六駮必駭而走矣何暇韻<lb/>
　之為詩乎爾雅云駵白駁若直以為馬之名駁者亦<lb/>
　自可通要之陸璣之說為長但陸云樹名駮馬六字<lb/>
　仍無可解必是隰中有六樹耳崔正熊正以六駮為<lb/>
　名儻亦有據乎<lb/>
　　　棣<hi>詳見召南唐棣</hi>
<pb n="9a"/>
傳云棣唐棣也<lb/>
　　　檖<lb/>
釋木云檖羅○陸璣云檖一名赤蘿一名山棃今人謂<lb/>
之楊檖實如棃但小耳一名鹿棃一名鼠棃今人亦種<lb/>
之極有肥美者亦如棃之美○埤雅云其文細密如羅<lb/>
故曰羅又有白者赤羅文棘白羅文緩雖皆文木赤羅<lb/>
為上○梁寅云子小酢可食<lb/>
　　無衣篇<lb/>
<pb n="9b"/>
　　　袍<lb/>
釋名云袍丈夫著下至跗者也袍苞也苞内衣也○玉<lb/>
藻云纊為繭緼為袍注云衣有著之異名也纊謂今之<lb/>
新綿也緼謂今纊及舊絮也疏好者為綿惡者為絮<lb/>
　　　師<lb/>
周易師卦彖云師衆也○周禮小司徒㑹萬民之卒伍<lb/>
而用之五人為伍五伍為兩四兩為卒五卒為旅五旅<lb/>
為師五師為軍以起軍旅以作田役以比追胥以令貢<lb/>
<pb n="10a"/>
賦凡起徒役毋過家一人司馬序官云凡制軍萬有二<lb/>
千五百人為軍王六軍大國三軍次國二軍小國一軍<lb/>
軍將皆命卿二千有五百人為師師帥皆中大夫五百<lb/>
人為旅旅帥皆下大夫百人為卒卒長皆上士二十五<lb/>
人為兩兩司馬皆中士五人為伍伍皆有長大司馬凡<lb/>
令賦以地與民制之上地食者參之一其民可用者家<lb/>
三人中地食者半其民可用者二家五人下地食者參<lb/>
之一其民可用者家二人○鄭志云春秋之兵雖累萬<lb/>
<pb n="10b"/>
之衆皆稱師詩之六師謂六軍之師○鄭周易注云多<lb/>
以軍為名次以師為名少以旅為名師者舉衆之言○<lb/>
周書云五五二十五曰元卒一卒居前曰開一卒居後<lb/>
曰敦左右一卒曰閭四卒成衛曰伯三伯一長曰佐三<lb/>
佐一長曰右三右一長曰正三正一長曰卿三卿一長<lb/>
曰辟注此謂諸侯三軍數起於伍<lb/>
　　　戈<lb/>
說文平頭㦸也○釋名云戈勾孑㦸也戈過也所刺擣<lb/>
<pb n="11a"/>
則決過所鈎引則制之弗得過也○周禮司戈盾掌戈<lb/>
盾之物而頒之考工記四分其金而錫居一謂之戈㦸<lb/>
之齊戈柲<hi>柄也</hi>六尺有六寸冶氏為戈廣二寸内倍之<hi>胡内接柲者</hi>胡三之<hi>戈之/孑也</hi>援四之<hi>援直刄</hi>已倨則不入己句則不<lb/>
決長内則折前短内則不疾是故倨句外博<hi>廣其本</hi>重三<lb/>
鋝<hi>一斤四兩</hi>廬人為廬器勾兵欲無彈<hi>戈㦸屬彈掉也</hi>是故勾兵椑<lb/>
<hi>側方去楞</hi>
                    <graphic n="KR0795" url="https://raw.githubusercontent.com/kanripo/KR-Gaiji/master/images/KR0795.png" mimeType="image/png"/>兵同強舉圍欲細細則校<hi>疾也</hi>○曲禮疏云戈鈎<lb/>
孑㦸也如㦸而横安刄但頭不向上為鈎也直刄長八<lb/>
<pb n="11b"/>
寸横刄長四寸接柄處長四寸並廣二寸○禮書云五<lb/>
兵之便於用者戈而已其柲短而易持其胡援廣而易<lb/>
入可以摏可以斬可以擊可以鈎然戈勾兵也或謂之<lb/>
雞鳴或謂之擁頸皆指其胡名之也<lb/>
　　　澤<lb/>
說文作襗襗袴也○箋云襗䙝衣近汚垢○釋名云汗<lb/>
衣近身受汗垢之衣也詩謂之澤受汗澤也或曰鄙袒<lb/>
或曰羞袒作之用六尺裁足覆胷背言羞鄙於袒而用<lb/>
<pb n="12a"/>
此耳<lb/>
　　　㦸<lb/>
釋名云㦸格也旁有枝格也○說文云㦸有枝兵也長<lb/>
丈六尺○方言云㦸楚謂之孑凡㦸而無刄秦晉之間<lb/>
謂之□或謂之鏔呉揚之間謂之戈東齊秦晉之間謂<lb/>
其大者曰鏝胡其曲者謂之鈎□鏝胡三刄枝南楚宛<lb/>
郢謂之匽㦸其柄自關而西謂之柲或謂之殳○廣雅<lb/>
匽謂之雄㦸○考工記云車㦸常崇於殳四尺冶氏為<lb/>
<pb n="12b"/>
㦸廣寸有半寸内三之胡四之援五之倨勾中矩與刺<lb/>
重三鋝又云桃氏為刄四分其金而錫居一謂之戈㦸<lb/>
之齊○禮書云㦸或作棘有三鋒刺則鋒之直前者也<lb/>
胡則正方中短而下垂者也援則磬折而上達者也楚<lb/>
武王荆尸援師孑先儒謂之㦸書一人執戣一人執瞿<lb/>
先儒以為㦸屬則㦸之異名多矣○漢書眺錯上言曰<lb/>
兩陣相近平地淺草可前可後此長㦸之地也劍楯三<lb/>
不當一<lb/>
<pb n="13a"/>
　　渭陽篇<lb/>
　　　舅<lb/>
爾雅云母之昆弟為舅孫炎曰舅之言舊尊長之稱<lb/>
　　　氏<hi>詳見周南姓</hi>
朱子云姓是大緫腦處氏是後來次第分别處如魯本<lb/>
姬姓其後有孟氏季氏同為姬姓而氏不同也<lb/>
　　　渭陽<lb/>
箋云秦是時都雍至渭陽者盖東行送舅氏於咸陽之<lb/>
<pb n="13b"/>
地○孔氏云雍在渭南水北曰陽晉在秦東行必渡渭<lb/>
地里志右扶風渭城縣故咸陽也其地在渭水之北○<lb/>
水經渭水逕長安城北注即咸陽也<lb/>
　按雍今陜西鳯翔府鳯翔縣地咸陽漢為渭城縣今<lb/>
　為咸陽縣屬西安府渭水南去縣三里<lb/>
　　　路車<lb/>
白虎通云天子大路路大也道也王也君至尊制度大<lb/>
所以行道德之政也諸侯路車大夫軒車士飾車○釋<lb/>
<pb n="14a"/>
名云輅亦車也謂之輅者言行於道路也○尚書大輅<lb/>
在賔階面綴輅在阼階面先輅在左塾之前次輅在右<lb/>
塾之前孔安國曰大輅玉綴輅金先輅象次輅木○周<lb/>
禮巾車王之五路一曰玉輅錫樊纓十有再就建太常<lb/>
十有二斿以祀金路鈎樊纓九就建大旂以賔同姓以<lb/>
封象路朱樊纓七就建大赤以朝異姓以封革路龍勒<lb/>
條<hi>讀為絛</hi>纓五就建大白以即戎以封四衛木路前<hi>讀為翦</hi>
樊鵠纓建大麾以田以封蕃國鄭𤣥曰玉金象路以玉<lb/>
<pb n="14b"/>
金象飾諸末革路鞔之以革而漆之無他飾木路不鞔<lb/>
以革漆之而已又典路掌王及后之五路辨其名物與<lb/>
其用說○禮器云大路繁纓一就次路繁纓七就鄭氏<lb/>
曰大路殷祭天之車郊特牲云大路繁纓一就先路三<lb/>
就次路五就○宋書禮志云秦閲三代之車獨取殷制<lb/>
古曰桑根車秦曰金根車也漢氏因秦之舊亦為乘輿<lb/>
所謂乘殷之輅者也○禮書云玉路謂之大路獨周為<lb/>
然若夫商之大輅則木路而已諸侯之大路則金路也<lb/>
<pb n="15a"/>
猶之熊侯謂之大侯春秋傳稱王賜晉文公以大路之<lb/>
服祝鮀言先王分魯衛晉以大路王賜鄭子僑以大路<lb/>
王賜叔孫豹以大路杜氏以賜魯衛晉之大路皆金路<lb/>
賜穆叔子僑之大路當是革木二路此不可考<lb/>
　　　瑰<lb/>
說文云玫瑰似玉○疏云瑰是美石之名<lb/>
　　權輿篇<lb/>
　　　夏屋<lb/>
<pb n="15b"/>
釋名云屋奥也其中温奥也○崔駰七依説宫室之美<lb/>
云夏屋渠渠○揚子雲云震風淩雨然後知夏屋之帡<lb/>
幪也<lb/>
　按夏屋毛無明訓鄭則以為大具以食我王肅述毛<lb/>
　以為屋室之屋而朱子從之楊用脩云大俎也其說<lb/>
　出於元人隂㓜達而楊又以禮周人房俎魯頌大房<lb/>
　推而知之未為的據所謂大具以食者亦是平日之<lb/>
　常食非公食大夫之禮食也公食大夫之禮似饗而<lb/>
<pb n="16a"/>
　盛于燕設黍稷六簋下章云毎食四簋其非禮食可<lb/>
　知矣<lb/>
　　　簋<lb/>
包氏論語注云瑚璉黍稷之器夏曰瑚殷曰璉周曰簠<lb/>
簋○周禮舎人凡祭祀供簠簋實之陳之賔客亦如之<lb/>
注曰方曰簠圓曰簋盛黍稷稻粱器○掌客注云簠稻<lb/>
粱器也簋黍稷器也○考工記云旊人為簋實一觳崇<lb/>
尺厚半寸脣寸豆實三而成觳凡陶旊之事髺<hi>不正</hi>墾<hi>蝢傷</hi>
<pb n="16b"/>
薛<hi>讀為栢破也</hi>暴<hi>墳起</hi>不入市○釋文云内方外圓曰簋以盛<lb/>
黍稷外方内圓曰簠用貯稻粱皆容一斗二升○三禮<lb/>
圖云簠受一升下足髙一寸中方外圓漆丹中盖龜形<lb/>
諸侯飾以象天子玉飾盛黍稷簋受一升足髙一寸中<lb/>
圓外方剉其四角漆赤中盖亦龜形其飾如簠盛稻粱<lb/>
　易傳云建星之形似簋<lb/>
　按簋之為器中方外圓髙一尺厚半寸受斗二升以<lb/>
　瓦為之或用木其上有盖盖謂之㑹儀禮啓簋㑹是<lb/>
<pb n="17a"/>
　也下有足陳之有籍覆之有巾飾之以玉朱漆其中<lb/>
　其盖則象龜形記云管仲鏤簋而朱紘君子以為濫<lb/>
　則大夫士之簋刻龜于盖而已不得如人君全鏤之<lb/>
　也考之于禮用簠則簋從用簋則簠或不與是簠尊<lb/>
　而簋卑簠以盛稻粱簋以盛黍稷而毛公釋四簋云<lb/>
　黍稷稻粱鄭𤣥解玉藻云朔月四簋則日食稻粱各<lb/>
　一簋而已然則簋亦得盛稻粱矣以諸侯朔月少牢<lb/>
　四簋推之則天子朔月太牢當六簋黍稷稻粱麥苽<lb/>
<pb n="17b"/>
　各一簋或者盛則陳八簋更加以稻粱此章四簋伐<lb/>
　木八簋皆以天子諸侯朔月之盛食禮賢者及諸舅<lb/>
　也易曰二簋應有時王弼云至約之道不可常也則<lb/>
　二簋其至約者與然詩云每食四簋特每日之常食<lb/>
　耳若禮食則其數更多公食下大夫黍稷六簋上大<lb/>
　夫八簋其稻粱上下大夫俱兩簋聘禮饔餼上大夫<lb/>
　堂上八簋東西夾各六簋是其數多也其諸侯則掌<lb/>
　客云上公侯伯子男簋皆十有二其祭禮則祭統云<lb/>
<pb n="18a"/>
　八簋之實注云天子之祭八簋差而下之諸侯盖六<lb/>
　簋矣大夫士之祭則有敦無簋三禮圖説簠簋龜盖<lb/>
　漆中是也但似以簠為簋以簋為簠當由字誤賈公<lb/>
　彦曰祭宗廟用木簋祭天地外神用瓦簋然少牢饋<lb/>
　食有瓦豆安知祭廟無瓦簋乎<lb/>
　<lb/>
　<lb/>
　<lb/>
<pb n="18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　六家詩名物疏卷二十六<lb/>
</p>
<p>
</p>
  </div>
</body>
</text>
</TEI>
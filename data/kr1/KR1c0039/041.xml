<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>六家詩名物疏卷三十八</head>
    <p>
<pb n="1a"/>
欽定四庫全書<lb/>
　六家詩名物疏卷三十八　明　馮復京　撰<lb/>
　　小雅節南山之什一<lb/>
　　節南山篇<lb/>
　　　師<lb/>
尚書云立太師太傅太保兹惟三公論道經邦燮理隂<lb/>
陽官不必備惟其人○大戴禮云天子不論先聖王之<lb/>
德不知君國畜民之道不見禮義之正不察應事之理<lb/>
<pb n="1b"/>
不博古之典傳不閑威儀之數詩書禮樂無經學業不<lb/>
法凡是其屬太師之任也○賈誼云師道之教訓○宋<lb/>
書曰三公訓䕶人主導以德義天子加拜待以不臣之<lb/>
禮非人則闕<lb/>
　　　尹<lb/>
春秋隠三年夏四月尹氏卒公羊傳云尹氏者何天子<lb/>
之大夫也其稱尹氏何貶曷為貶譏世卿世卿非禮也<lb/>
○崧髙箋云尹官氏○路史云子朝入尹周地尹氏采<lb/>
<pb n="2a"/>
杜謂鞏西南偃師今汾州有吉甫墓記即其邑<lb/>
　按偃師今屬河南府汾州平遥縣治東有尹吉甫墓<lb/>
　　　昊天<lb/>
爾雅夏為昊天邢氏云元氣博大之貎○尚書歐陽説<lb/>
云春曰昊天○鄭𤣥云堯典羲和以昊天緫敕以四時<lb/>
故知昊天不獨春也○吕氏春秋云西方昊天○埤雅<lb/>
云夏曰昊天昊天者大以明與𤣥天反<lb/>
　　　亞<lb/>
<pb n="2b"/>
爾雅云兩壻相謂為亞郭璞云今江東人呼同門為僚<lb/>
壻○釋名云兩壻相謂為亞者言每一人取姊一人取<lb/>
妹相亞次也又並來女氏則姊夫在前妹夫在後亦相<lb/>
亞也<lb/>
　　　家<lb/>
朱傳云家氏○左傳桓公八年天王使家父來聘杜氏<lb/>
云家氏父字何休公羊注云家采地父字也范寗穀梁<lb/>
注云家父天子大夫家氏父字○古今姓纂云家姓京<lb/>
<pb n="3a"/>
兆周大夫家父之後<lb/>
　　正月篇<lb/>
　　　正月<lb/>
箋云夏之四月建巳之月純陽用事○左傳曰正月朔<lb/>
慝未作○孔氏云以易爻卦言之從建子之後每月一<lb/>
陽息一隂消至四月建已六隂消盡六陽並盛是為純<lb/>
乾之卦正陽之月也從建午之後每月一隂息一陽消<lb/>
至十月建亥六陽消盡六隂並盛是為純坤之卦正隂<lb/>
<pb n="3b"/>
之月也<lb/>
　　　臣僕<lb/>
傳曰古者有罪不入于刑則役之圜土以為臣僕○周<lb/>
禮云大司寇以圜土聚教罷民凡害人者置之圜土而<lb/>
施職事焉以明刑恥之其能改者反于中國不齒三年<lb/>
司圜掌收敎罷民凡害人者弗使冠飾而加明刑焉任<lb/>
之以事而收敎之能改者上罪三年而舎中罪二年而<lb/>
舎下罪一年而舎其不能改而出圜土者殺○孔氏云<lb/>
<pb n="4a"/>
古者罪有等級重者入于肉刑輕者役于圜土晝則役<lb/>
之夜入圜土當役之時為臣僕之事故號之為臣僕○<lb/>
箋云人有十等僕第九言罪及家之賤者○白虎通云<lb/>
臣者堅也屬志自堅固○廣雅云臣繕也○孝經云不<lb/>
敢失于臣妾○左傳云人有十等王臣公公臣大夫大<lb/>
夫臣士士臣皁皁臣輿輿臣𨽻𨽻臣僚僚臣僕僕臣臺<lb/>
朱傳云亡國所虜亦為臣僕○書箕子云商其淪䘮我<lb/>
罔為臣僕<lb/>
<pb n="4b"/>
　　　占夢<hi>詳見大人</hi>
周禮春官占夢中士二人<lb/>
　　　蜴<lb/>
爾雅云蠑螈蜥蜴蜥蜴蝘蜓蝘蜓守宫也疏一物四名<lb/>
○說文云榮蚖虵醫以注鳴者也在壁曰蝘蜓在草曰<lb/>
蜥蜴蜥蜴蝘蜓守宫也○方言云秦晉西夏謂之守宫<lb/>
或謂之蠦<graphic n="KR2786" url="https://raw.githubusercontent.com/kanripo/KR-Gaiji/master/images/KR2786.png" mimeType="image/png"/>或謂之蜤易在澤中謂之易蜴南楚謂蛇<lb/>
醫或謂蠑螈東徐海岱謂之蹏□北燕謂之祝蜒桂林<lb/>
<pb n="5a"/>
之中守宫大而能鳴謂之蛤解注蜤易南陽呼蝘蜒蹏<lb/>
□斯侯二音似蜤易大而有鱗今所在通言虵醫蛤解<lb/>
似虵醫而短身有鱗采江東呼蛤蚖○詩義疏云蜴一<lb/>
名蠑螈水蜴也或謂之號蜼蛇醫如蜤蜴青緑色大如<lb/>
指形狀可惡○本艸石龍子一名蜤蜴一名山龍子一<lb/>
名守宫一名石蜴生平陽川谷及荆山石間陶隠居云<lb/>
其類有四種大形純黄色為蛇毉次似蛇毉小形長尾<lb/>
見人不動名龍子次有小形五色尾青碧可愛名蜤蜴<lb/>
<pb n="5b"/>
不螫人一種喜縁籬壁名蝘蜓形小而黑乃言螫人必<lb/>
死而未嘗中人唐本注云蛇師生山谷頭大尾短小青<lb/>
黄或白斑者是蝘蜓似蛇師不生山谷在人家壁間名<lb/>
守宫又名<graphic n="KR1652" url="https://raw.githubusercontent.com/kanripo/KR-Gaiji/master/images/KR1652.png" mimeType="image/png"/>虎其名龍子及五色者蜤蜴耳形皆細長<lb/>
尾與身相類似蛇四足○古今注云蝘蜓一曰守宫一<lb/>
曰龍子善於樹上捕蟬食之其長細五色者名蜤蜴其<lb/>
短大者名蠑螈一曰虵毉大者長三尺色𤣥紺善魅人<lb/>
一曰𤣥蝘一曰縁螈○考異郵云土勝水故守宫食蠆○<lb/>
<pb n="6a"/>
東方朔射守宫云以為龍又無角謂之為虵又有足跂<lb/>
跂脉脉善縁壁若非守宫即蜤蜴○博物志云蜤蜴或<lb/>
蝘蜓以器養之食以朱砂體盡赤所食滿七斤𢷬萬杵<lb/>
以點女人支體終身不滅偶則落故號守宫○箋云虺<lb/>
蜴之性見人則走○三敎珠英云守宫鱗色如虵而四<lb/>
足亦與魚合○埤雅云易十二時變色故曰易也舊說<lb/>
蜤易吐雹虵體有傷銜草傅之故有蛇醫之號考工記<lb/>
注云胸鳴榮原屬馬融周官作以胃鳴干寳周官作以<lb/>
<pb n="6b"/>
骨鳴○詩詁云守宫蜤蜴二物蜤蜴尾通于身如蛇而<lb/>
加足有黑色者有青緑色者常居草間守宫褐色四足<lb/>
有尾偃伏壁間故名蝘蜓亦謂守宫<lb/>
　　　燎<lb/>
傳云火田為燎<lb/>
　　　宗周<lb/>
書多方王來自奄至于宗周周官歸于宗周○說文鎬<lb/>
武王所都在長安西上林苑中○地里志初雒邑與宗<lb/>
<pb n="7a"/>
周通封畿東西長而南北短短長相覆為千里○孔氏<lb/>
曰正月云赫赫宗周謂鎬京也後平王居洛邑亦謂洛<lb/>
邑為宗周祭綂云即宫于宗周謂洛邑也○吕氏云王<lb/>
者天下之所宗宗周初無定名隨所都而名耳<lb/>
　　　褒<lb/>
水經注褒水又南逕褒縣故城東褒中縣也本褒國又<lb/>
南流入于漢南鄭縣故褒之附庸周顯王之世蜀有褒<lb/>
漢之地至六國楚人兼之懐王衰弱秦略取焉○一綂<lb/>
<pb n="7b"/>
志陜西漢中府褒城縣在府城西北四十五里古褒國<lb/>
漢置褒中縣以地在褒谷中故名古褒城在褒城縣境<lb/>
内○鄭語云宣王之時有童謡曰檿弧箕服實亡周國<lb/>
宣王聞之有夫婦鬻是器者王使執而戮之府之小妾<lb/>
生女而非王子也懼而弃之此人也收以奔褒褒人褒<lb/>
姁有獄而以為女入于王王嬖是女使至于亂國<lb/>
　　　姒<lb/>
禮緯云禹祖以吞薏苡生故姓姒氏○國都城記云褒<lb/>
<pb n="8a"/>
國姒姓夏同姓所封<lb/>
　　　輔<lb/>
孔氏云輔是可解脫之物如今人縛杖于輻以防輔車<lb/>
也<lb/>
　　　殽<lb/>
說文肴啖也徐鍇曰謂已修庖之可食也○釋文云熟<lb/>
肉有骨曰殽大臠曰胾○曲禮云進食之禮左殽右胾<lb/>
○箋云凡非穀而食之曰殽<lb/>
<pb n="8b"/>
　　　鄰<lb/>
周禮遂人五家為鄰五鄰為里四里為鄼五鄼為鄙五<lb/>
鄙為縣五縣為遂鄰長五家則一人掌相糾相受凡邑<lb/>
中之政相贊徙于他邑則從而授之○左傳晏子云非<lb/>
宅是小惟鄰是卜○通鑑外紀云黄帝以井一為鄰鄰<lb/>
二為朋○晉書云堯制八家為鄰三鄰為朋○合璧事<lb/>
類云周禮大司徒曰五家為比遂人曰五家為鄰考之<lb/>
則在郊内者謂之比在郊外者謂之鄰釋文皆訓為近<lb/>
<pb n="9a"/>
鄭𤣥云異其名者示相變耳<lb/>
　　十月之交篇<lb/>
　　　朔<lb/>
釋名云朔月初之名也朔蘇也月死復蘇生也<lb/>
　　　辛<lb/>
爾雅太嵗在辛曰重光○史記云辛者言萬物之辛生<lb/>
○漢書云悉新於辛○釋名云辛新也物初新者皆有<lb/>
収成也○推度災云辛者正秋之王氣<lb/>
<pb n="9b"/>
　　　卯<lb/>
爾雅太嵗在卯曰單閼○史記云卯之為言茂也言萬<lb/>
物茂也○漢書云茂茆於卯○說文云卯冒也二月萬<lb/>
物冒地而出象開門之形故二月為天門○推度災云<lb/>
卯者正春之臣位<lb/>
　　　日食<lb/>
釋名云日月虧曰食稍稍侵虧如蟲食草木葉也○周<lb/>
禮膳夫天地有烖則不舉太司樂日月食令去樂庭氏<lb/>
<pb n="10a"/>
救日之弓救月之矢注云日食射太隂月食射太陽○<lb/>
曾子問孔子云諸侯旅見天子諸侯相見日食廢大夫<lb/>
之祭日食廢昏義云男敎不修陽事不得謫見于天日<lb/>
為之蝕故日蝕則天子素服而修六官之職蕩天子之<lb/>
陽事○書云乃季秋月朔辰弗集于房瞽奏鼓嗇夫馳<lb/>
庶人走○左傳士文伯云國無政不用善則自取謫于<lb/>
日月之災故政不可不慎也務三而已一曰擇人二曰<lb/>
因民三曰從時叔孫昭子云日有食之天子不舉伐鼓<lb/>
<pb n="10b"/>
于社諸侯用幣于社伐鼓于朝○公羊傳云日有食之<lb/>
以朱絲縈社○穀梁傳云日有食之何也吐者外壤食<lb/>
者内壤闕然不見其壤有食之者也天子救日置五麾<lb/>
陳五兵五鼓諸侯置三麾陳三兵三鼓大夫擊門士擊<lb/>
柝凡有聲皆陽事也以厭隂氣也○管子云日掌陽陽<lb/>
為德故日食則失德之國惡之聖王日食則修德<lb/>
　按唐書志十月辛卯日食在幽王六年而國語載三<lb/>
　川震岐山崩為幽王三年事三川者涇渭汭也即此<lb/>
<pb n="11a"/>
　詩之百川沸騰也岐山崩即山冢崒崩也蓋十月日<lb/>
　食以前事而詩人追言之<lb/>
　　　行<lb/>
箋云行道度也○周髀云周天三百六十五度四分度<lb/>
之一日月皆右行于天日日行一度月日行十三度十<lb/>
九分度之七○唐一行日議云日行黄道月有九道遇<lb/>
交則有薄蝕之變至如合朔如合璧則不食其交不軌<lb/>
道則食也<lb/>
<pb n="11b"/>
　　　月食<lb/>
易云月盈則食○禮記云婦順不修隂事不得謫見於<lb/>
於天月為之蝕故曰食則后素服而修六宫之職蕩天<lb/>
下之隂事○管子云月掌隂隂為刑故月食則失刑之<lb/>
國惡之聖人月食則修刑○靈憲云當日之衝光常不<lb/>
合是謂闇虛在星則星㣲遇月則月蝕○荆州占云月<lb/>
蝕后自提鼓階前擊鼓者三中良人諸御者宫人皆擊<lb/>
柝救之月已食后乃齋服縞素三日不從樂以應其祥<lb/>
<pb n="12a"/>
○新唐書厯志云月臣道也逺日益明近日益虧望而<lb/>
正于黄道是謂臣干君明則陽斯蝕之矣朔而正于黄<lb/>
道是謂臣壅君明則陽為之蝕矣<lb/>
　　　電<lb/>
釋名云電殄也乍見則殄滅也○說文云電隂陽激耀<lb/>
也○易曰離為電雷電合而章○時訓解云春分又五<lb/>
日雷乃發聲又五日始電不始電君無威震○莊子云<lb/>
隂氣伏于黄泉陽氣上通于天隂陽分爭故為電○大<lb/>
<pb n="12b"/>
戴禮云隂陽之氣偏則風俱則雷交則電○董仲舒云<lb/>
太平之世電不眴目宣示光輝而已○物理論云風清<lb/>
熱之氣散為電○易元包云噬嗑列缺搏䃸磹灼傳曰<lb/>
列缺搏雷之動也䃸磹灼電之耀也○埤雅云電從申<lb/>
隂陽以申洩而為電故也記曰地載神氣神氣風霆風<lb/>
霆流形言萬物以風霆流形而風霆出於地之神氣也<lb/>
　　　冢<lb/>
釋山云山頂冡孫炎曰謂山巔也○釋名云冢腫也言<lb/>
<pb n="13a"/>
冢起也<lb/>
　　　崒<lb/>
釋山云崒者厜㕒郭璞曰謂山峰頭巉巖者<lb/>
　　　卿士<lb/>
孔氏云六卿之外更為之都官緫綂六官之事兼襍為<lb/>
名故謂之卿士○朱傳云或曰卿士蓋卿之士周禮太<lb/>
宰之屬有上中下士公羊所謂宰士左氏所謂周公以<lb/>
蔡仲為已卿士是也蓋以宰屬而兼總六官位卑而權<lb/>
<pb n="13b"/>
重也○左傳鄭武公莊公為平王卿士注云卿士王卿<lb/>
之執政者○白虎通云卿之為言章善明理也○伊尹<lb/>
曰九卿通寒暑<lb/>
　　　番聚蹶楀<lb/>
箋云番棸蹶楀皆氏疏云蓋后氏之外親<lb/>
　按番韓詩作繁漢有御史大夫繁延夀其字音皤漢<lb/>
　又有游俠萭章音與楀同蹶周宣王時有蹶父為卿<lb/>
　士蓋貴族也<lb/>
<pb n="14a"/>
　　　司徒<lb/>
尚書云百姓不親五品不遜汝作司徒敬敷五教在寛<lb/>
又曰司徒掌邦教敷五典擾兆民○周禮大司徒卿一<lb/>
人掌建邦之土地之圖與其人民之數以佐王安擾邦<lb/>
國以土㑹之法辨五地之物生因此五物者民之常而<lb/>
施十有二教焉以土宜之法辨十有二土之民物以土<lb/>
均之法辨五物九等制天下之地征以土圭之法測土<lb/>
深正日景以求地中建王國焉凡建邦國以土圭土其<lb/>
<pb n="14b"/>
地而制其域凡造都鄙制其地域而封溝之以荒政十<lb/>
有二聚萬民以保息六養萬民以本俗六安萬民施教<lb/>
法頒職事于邦國都鄙以鄉三物教萬民而賔興之以<lb/>
鄉八刑糾萬民大軍旅大田役以旗致萬民而治其徒<lb/>
庶之政令○禮記云司徒修六禮以節民性明七教以<lb/>
興民德齊八政以防淫一道德以同俗養耆老以致孝<lb/>
恤孤獨以逮不足上賢以崇德簡不肖以絀惡○韓詩<lb/>
外傳云君臣不正人道不和國多盜賊人怨其上則責<lb/>
<pb n="15a"/>
之司徒○管子云昔者黄帝得祝融辨南方故使為司<lb/>
徒○家語云司徒之官以成德地宜不殖財物不蕃萬<lb/>
民饑寒教訓不行風俗淫僻人民流散曰危危則飭司<lb/>
徒<lb/>
　　　宰<lb/>
箋云冢宰○書云冢宰掌邦治綂百官均四海○周禮<lb/>
太宰卿一人掌建邦之六典以佐王治邦國以八法治<lb/>
官府以八則治都鄙以八柄詔王馭羣臣以八綂詔王<lb/>
<pb n="15b"/>
馭萬民以九職任萬民以九賦斂貨賄以九式均節財<lb/>
用以九貢致邦國之用以九兩繫邦國之民作大事則<lb/>
戒于百官贊王命王眡朝則贊聴治眡四方之聴朝亦<lb/>
如之嵗終令百官府各正其治受其㑹聴其致事而詔<lb/>
王廢置三嵗則大計羣吏之治而誅賞之○家語云冢<lb/>
宰之官以成道官屬不理分職不明法政不一百事失<lb/>
紀曰亂亂則飭冢宰○齊職儀云堯命羲和主隂陽之<lb/>
職即天官也后稷服事虞夏敬授民時尊稷為天官殷<lb/>
<pb n="16a"/>
以其官為冢宰周公在豐為太宰召公又居之<lb/>
　　　膳夫<lb/>
周禮天官膳夫上士二人中士四人下士八人掌王之<lb/>
食飲膳羞食用六穀膳用六牲飲用六清羞用百二十<lb/>
品珍用八物醬用百有二十罋王日一舉鼎十有二物<lb/>
皆有俎王齋日三舉大䘮大荒大札天地有災邦有大<lb/>
故則不舉王燕飲酒則為獻主掌后及世子之膳羞<lb/>
　　　内史<lb/>
<pb n="16b"/>
周禮春官内史中大夫一人掌王之八枋之法爵禄廢<lb/>
置殺生予奪執國法及國令之貳以攷政事以逆㑹計<lb/>
掌叙事之法受納訪以詔王聴治凡命諸侯及孤卿大<lb/>
夫則策命之凡四方之事書内史讀之王制禄則贊為<lb/>
之賞賜亦如之掌書王命○家語子曰天子以内史為<lb/>
左右手<lb/>
　　　趣馬<lb/>
周禮夏官趣馬下士皁一人掌贊正良馬而齊其飲食<lb/>
<pb n="17a"/>
簡其六節掌駕說之頒辨四時之居治以聴馭夫<lb/>
　　　師氏<lb/>
周禮地官師氏中大夫一人掌以美詔王以三德敎國<lb/>
子教三行居虎門之左司王朝掌國中失之事以教國<lb/>
子弟凡國之貴㳺子弟學焉凡祭祀賔客㑹同䘮紀軍<lb/>
旅王舉則從聴治亦如之使其屬帥四夷之隸各以其<lb/>
兵服守王之門外且蹕朝在野外則守内列<lb/>
　　　艶妻<lb/>
<pb n="17b"/>
魯詩曰閻妻扇方處谷永疏云閻妻驕扇日以不臧師<lb/>
古曰閻嬖寵之族也厲王無道内寵熾盛○班健伃賦<lb/>
哀閻襃之為郵○中候擿雒貳曰昌受符厲倡嬖期十<lb/>
之世權在相剡者配姬以放賢山崩水潰納小人家伯<lb/>
罔主異載震孔氏曰剡艶古今字以剡對姬剡為其姓<lb/>
　　　汚<lb/>
疏云池停水之名禮記曰汚其宫而瀦焉是也<lb/>
　　　萊<lb/>
<pb n="18a"/>
孔氏云田廢生草謂之萊周禮以田易者為萊○遂人<lb/>
注云萊休不耕者<lb/>
　　　向<lb/>
孔氏云左傳桓王與鄭十二邑向在其中杜預云河内<lb/>
軹縣西有地名向上則向在東都畿内○水經注云向<lb/>
城北向崗左傳襄十一年諸侯伐鄭師于向○朱傳云<lb/>
都大邑周禮畿内大都方百里小都方五十里皆天子<lb/>
公卿所封也向在東都畿内今孟州河陽縣是也○一<lb/>
<pb n="18b"/>
統志向城在河南懐慶府濟源縣西南即周向國<lb/>
　按路史國名紀謂皇父作都之向在沛國龍亢若然<lb/>
　則不在東都畿内矣與鄭箋異不可從<lb/>
　　　三有事<hi>詳見下三事大夫</hi>
傳云有司國之三卿疏云太宰云施則於都鄙立其兩<lb/>
注兩謂兩卿明皇父當二卿今立三有事是自同畿外<lb/>
増一卿也<lb/>
　六家詩名物疏卷三十八<lb/>
</p>
<p>
</p>
  </div>
</body>
</text>
</TEI>
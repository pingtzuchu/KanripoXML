<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>六家詩名物疏卷五十二</head>
    <p>
<pb n="1a"/>
欽定四庫全書<lb/>
　六家詩名物疏卷五十二　明　馮復京　撰<lb/>
　周頌清廟之什<lb/>
　　清廟篇<lb/>
　　　顯相<lb/>
箋云諸侯來助祭○周禮云甸服者祭侯服者祀賔服<lb/>
者享日祭月祀時享○何休公羊注云王者貴得天下<lb/>
之歡心以事其先王因助祭以述其職故分四方諸侯<lb/>
<pb n="1b"/>
為五部部有四軰軰主一時孝經曰四海之内各以其<lb/>
職來助祭尚書曰羣后肆朝是也<lb/>
　　我將篇<lb/>
　　　將享<lb/>
序云祀文王於明堂疏云此祀明堂是大享五帝非迎<lb/>
氣告朔也五帝之牲用特牛文武為配於禮得有羊○<lb/>
孝經云㫺者周公郊祀后稷以配天宗祀文王於明堂<lb/>
以配上帝是以四海之内各以其職來祭○曲禮云大<lb/>
<pb n="2a"/>
饗不問卜不饒富月令季秋上丁命樂正入學習吹是<lb/>
月也大饗帝樂記曰祀乎明堂而民知孝祭法云虞祖<lb/>
顓頊而宗堯夏祖顓頊而宗禹殷祖契而宗湯周祖文<lb/>
王而宗武王注云祭五帝五神於明堂曰祖宗明堂位<lb/>
云明堂也者明諸侯之尊卑也周公朝諸侯於明堂制<lb/>
禮作樂頒度量而天下大服○考工記云夏后氏世室<lb/>
堂修二七廣四修一五室三四步四三尺九階四旁兩<lb/>
夾牕白盛門堂三之二室三之一殷人重屋堂修七尋<lb/>
<pb n="2b"/>
堂崇三尺四阿重屋周人明堂度九尺之筵東西九筵<lb/>
南北七筵堂崇一筵五室凡室二筵○周書明堂曰方<lb/>
百一十二尺高四尺階廣六尺三寸室居中方百尺室<lb/>
中方六十尺東應門南庫門西臯門北雉門東方曰青<lb/>
陽南方曰明堂西方曰總章北方曰𤣥堂中央曰大廟<lb/>
以左為左个右為右个○帝命驗云帝者成天立府以尊<lb/>
天重象赤曰文祖黄曰神斗白曰顯記黑曰𤣥矩蒼曰靈<lb/>
府○大戴禮云明堂凡九室一室而有四户八牖三十<lb/>
<pb n="3a"/>
六户七十二牖以茅蓋屋上圓下方外水名曰辟雍○<lb/>
含文嘉云明堂所以通神靈感天地正四時○禮記外<lb/>
傳云一堂之上為五室南靣三階五室者象地載五行<lb/>
也五行生於四時故每室四達○援神契云周之明堂<lb/>
在國之陽三里之外七里之内在辰巳<lb/>
　　時邁篇<lb/>
　　　時邁<lb/>
序云時邁廵狩告祭柴望也○尚書云嵗二月東廵狩<lb/>
<pb n="3b"/>
至于岱宗柴望秩于山川肆覲東后協時月正日同律<lb/>
度量衡修五禮五玉三帛二生一死贄如五器卒乃復<lb/>
五月南廵狩至于南嶽如岱禮八月西廵狩至于西嶽<lb/>
如初十有一月朔廵狩至于北嶽如西禮歸格于藝祖<lb/>
用特○周禮大司馬云及師大合軍以行禁令以救無<lb/>
辜伐有罪注云師謂廵狩㑹同職方氏王將廵狩戒于<lb/>
四方曰各修平乃守考乃職事無敢不敬戒及王之所<lb/>
行先道師其屬而廵戒令王殷國亦如之大行人十有<lb/>
<pb n="4a"/>
二嵗王廵狩殷國土訓誦訓王廵狩則夾王車○王制<lb/>
云天子五年一廵守柴而望祀山川覲諸侯問百年者<lb/>
就見之命太師陳詩以觀民風命市納賈以觀民所好<lb/>
惡命典禮考時月定日同律禮樂制度衣服正之山川<lb/>
神祗有不舉者為不敬君削以地宗廟有不順者為不<lb/>
孝君絀以爵變禮易樂者為不從君流革制度衣服者<lb/>
為畔君討有功徳於民者加地進律○大戴禮云十有<lb/>
二嵗天子廵狩是故諸侯上不敢侵陵下不敢暴小民<lb/>
<pb n="4b"/>
○逸禮云廵狩者何廵循也狩牧也為天循行牧民也○<lb/>
禮記外傳云夏殷五載一廵狩<hi>五年再閏</hi>周制十二年一廵<lb/>
狩<hi>嵗星一周</hi>廵狩之年四方諸侯先㑹嶽下以候見○左傳<lb/>
云天子非展義不廵守又云先王卜征五年嵗襲其祥<lb/>
祥習乃行○孔叢子云天子將廵狩必告於祖禰命告<lb/>
羣祀及社稷畿内名山大川七日而遍視牲及用幣<lb/>
　　　櫜<lb/>
疏云櫜者弓衣一名韜故納弓於衣謂之韜弓○左傳<lb/>
<pb n="5a"/>
楚公子圍娶于公孫叚氏垂櫜而入注云垂櫜示無弓<lb/>
○樂記云武王克殷倒載干戈包之以虎皮名曰建櫜<lb/>
注云兵甲之衣曰櫜<lb/>
　　　夏<lb/>
箋云樂歌大者稱夏○周禮大司樂大祭祀王出入奏王<lb/>
夏尸出入奏肆夏牲出入奏昭夏帥國子而舞大饗不入<lb/>
牲其他皆如祭祀大射王出入令奏王夏鍾師以鐘鼓<lb/>
奏九夏王夏肆夏昭夏納夏章夏齊夏族夏□夏驁夏<lb/>
<pb n="5b"/>
注云九夏皆詩篇名頌之族類載在樂章樂崩亦從而<lb/>
亡是以頌不能具樂師教樂儀行以肆夏趨以采齊車<lb/>
亦如之○杜子春云王出入奏王夏尸出入奏肆夏牲<lb/>
出入奏昭夏四方賔來奏納夏臣有功奏章夏夫人祭<lb/>
奏齊夏族人侍奏族夏客醉而出奏陔夏公出入奏驁<lb/>
夏賈公彦云此九夏者惟王夏天子得奏其肆夏則諸<lb/>
侯亦得用故燕禮奏肆夏大夫以下不得故郊特牲云<lb/>
大夫奏肆夏由趙文子始明不合也其昭夏以下諸侯<lb/>
<pb n="6a"/>
亦用之鄉飲酒鄉射燕禮大射賔醉將出之時皆云奏<lb/>
陔大射公入奏驁夏明天子亦用也○禮記云賔入大<lb/>
門而奏肆夏示易以敬○國語曰金奏肆夏繁遏渠天<lb/>
子所以享元侯吕叔玉云皆周頌也肆夏時邁也繁遏<lb/>
執競也渠思文肆遂也夏大也言遂于大位謂王位也<lb/>
故時邁曰肆于時夏<lb/>
　　執競篇<lb/>
　　　筦<lb/>
<pb n="6b"/>
書曰下管鼗鼓○周禮小師掌教籥管注云管如篴而<lb/>
小併兩而吹之今大子樂官有焉瞽矇掌播簫管笙師<lb/>
掌吹管大司樂孤竹管圜丘奏之孫竹管方丘奏之隂<lb/>
竹管宗廟奏之○燕禮大射下管新宫○禮記下管象<lb/>
又云竹聲濫濫以立㑹㑹以聚衆君子聽竽笙簫管之<lb/>
聲則思畜聚之臣○爾雅云大管謂之簥其中謂之篞<lb/>
小者謂之篎注管長尺圍寸併漆之有底○廣雅云管<lb/>
象䶵長尺圍寸六孔無底○吕氏春秋曰倕作管○風<lb/>
<pb n="7a"/>
俗通云管漆竹長一尺六孔十二月之音象物貫地而<lb/>
牙故謂之管尚書大傳舜之時西王母來獻白玉琯㫺<lb/>
章帝時零陵文學奚景於泠道舜祠下得笙白玉琯知<lb/>
古以玉為琯後乃易之以竹耳夫以玉作音故神人和<lb/>
鳯凰儀也○白虎通云管艮音也○樂法圖曰東律主<lb/>
黄鍾聖人承天樂用管管音調則律厯正○樂書云八<lb/>
音七曰竹其卦則震方則東時則春聲尚議律姑洗風<lb/>
明庶其音温春分之氣也先王以為簫管之屬㫺女媧<lb/>
<pb n="7b"/>
氏命娥陵氏制都良之管以一天下之音又命聖氏為<lb/>
班管合日月星辰至帝嚳命咸墨吹笭展管亦因是矣<lb/>
　　思文篇<lb/>
　　　來牟<lb/>
説文云來周所受瑞麥來麰一來二縫象芒束之形天<lb/>
所來也來麰麥也○雅翼云古稱下田宜稻麥今小麥<lb/>
例須下田大麥則不然詩所謂青青之麥生于陵陂者<lb/>
謂大麥也麰者周所受瑞麥來麰也一作牟又作<graphic n="KR1279" url="https://raw.githubusercontent.com/kanripo/KR-Gaiji/master/images/KR1279.png" mimeType="image/png"/>即<lb/>
<pb n="8a"/>
今大麥劉向以為釐麰麥也然則來牟一物唯廣雅以<lb/>
麰為大麥來為小麥○本艸云小麥味甘主除熱止躁<lb/>
渴養肝氣以作麴作麫温大麥味鹹主消渇除熱益氣<lb/>
調中為五糓長<lb/>
　按韓詩作貽我嘉<graphic n="KR1279" url="https://raw.githubusercontent.com/kanripo/KR-Gaiji/master/images/KR1279.png" mimeType="image/png"/>可知來<graphic n="KR1279" url="https://raw.githubusercontent.com/kanripo/KR-Gaiji/master/images/KR1279.png" mimeType="image/png"/>為一物張揖之言不<lb/>
　足據也<lb/>
　　周頌臣工之什一<lb/>
　　臣工篇<lb/>
<pb n="8b"/>
　　　保介<lb/>
箋云保介車右也○月令孟春天子親載耒耜措之於<lb/>
參保介之御間躬耕帝籍注云保介車右也人君之車<lb/>
必使勇士衣甲居右而參乘備非常也保猶衣也介甲<lb/>
也○吕氏春秋注云保介副也載耒耜致于保介之間<lb/>
施用之○朱傳云盖農官之副也<lb/>
　按周禮田僕掌馭田路以田以鄙鄭氏曰鄙廵行縣<lb/>
　鄙然則耕籍於郊盖木路矣周禮夏官有戎右齊右<lb/>
<pb n="9a"/>
　道右而無木路之右鄭氏云戎路之右田獵亦為之<lb/>
　右焉此保介即戎右也髙誘惟云副也朱子增成其<lb/>
　義曰農官之副然未見確然<lb/>
　　　畬<lb/>
爾雅云田三嵗曰畬孫炎曰畬和也田舒緩也疏云畬<lb/>
和柔之意<lb/>
　　　錢<lb/>
説文云錢銚古田器○世本云垂作銚宋仲子云銚刈<lb/>
<pb n="9b"/>
也○孔氏云銚刈物之器○管子云一農之事必有一<lb/>
耜一銚一鎌一鎒一椎一銍然後成為農○莊子云春<lb/>
雨日時艸木怒生銚鎒於是乎始脩注云銚七遥反削<lb/>
也能有所穿削也又他堯反○爾雅<graphic n="KR1857" url="https://raw.githubusercontent.com/kanripo/KR-Gaiji/master/images/KR1857.png" mimeType="image/png"/>謂之疀○方言<lb/>
燕之東北朝鮮洌水之間謂之<graphic n="KR1857" url="https://raw.githubusercontent.com/kanripo/KR-Gaiji/master/images/KR1857.png" mimeType="image/png"/>宋魏謂之鏵或謂之<lb/>
鍏江淮南楚謂之臿趙魏謂之喿東齊謂之梩<lb/>
　　　鏄<lb/>
傳云鏄鎒朱傳云鉏也○爾雅云斪斸謂之定李廵曰<lb/>
<pb n="10a"/>
鋤别名也郭云鋤屬○廣雅云定謂之耨○世本云垂<lb/>
作耨○周禮攻金之工叚氏為鏄器粤之無鏄也非無<lb/>
鏄也夫人而能為鏄也○吕氏春秋云耨柄尺此其度<lb/>
也其耨六寸所以間稼也注云耨芸苖也六寸所以入<lb/>
苖間○釋名云鋤助也去穢助苖長也齊人謂其柄曰<lb/>
橿頭曰鶴耨以鋤嫗耨禾也鏄亦鋤類鏄廹也<lb/>
　　　銍<lb/>
説文云銍穫禾短鎌○釋名云銍穫黍鐵也銍銍斷穗<lb/>
<pb n="10b"/>
聲也○廣雅曰銍謂之刈<lb/>
　按錢鏄銍皆田器也釋文銚音七遥反則銚即今之<lb/>
　鍬所以起土可用於耕鏄先儒或以為鋤或以為耨<lb/>
　盖一器而異名高氏云所以芸者也銍則刈禾短鎌<lb/>
　也<lb/>
　　噫嘻篇<lb/>
　　　三十里<lb/>
箋云竟三十里者一部一吏主之周禮萬夫有川川上<lb/>
<pb n="11a"/>
有路計此萬夫之地方三十三里少半里也言三十里<lb/>
者舉成數○朱傳云此必鄉遂之官司稼之屬其職以<lb/>
萬夫為界者溝洫用貢法無公田故皆謂之私<lb/>
　　　耕<lb/>
周禮閭師云凡任民任農以耕事貢九榖不耕者祭無<lb/>
盛○周書曰神農之時天雨粟神農耕而種之○山海<lb/>
經云后稷播百榖始作耕○韓詩説云東西耕曰横南<lb/>
北耕曰由○吕氏春秋云冬至後五旬七日菖葉生菖<lb/>
<pb n="11b"/>
者百草之先生也於是始耕○汜勝之書曰秋耕宜早<lb/>
春耕宜遲強土而弱之弱土而強之○王氏農書曰耕<lb/>
地之法未耕曰生已耕曰熟初耕曰塌再耕曰轉生者<lb/>
欲深而猛熟者欲淺而亷<lb/>
　　振鷺篇<lb/>
　　　雝<lb/>
傳云雝澤也○韓詩章句云西雝文王之雍也言文王<lb/>
之時辟雍學士皆潔白之人也○朱氏云先儒多謂辟<lb/>
<pb n="12a"/>
廱在西郊故曰西雝<lb/>
　　　客<lb/>
箋云二王後杞宋○郊特牲云天子存二代之後猶尊<lb/>
賢也尊賢不過二代○樂記云武王伐紂既下車封夏<lb/>
后氏之後於杞投殷之後於宋○尚書云成王既黜殷<lb/>
命殺武庚命微子啟作微子之命王若曰殷王元子惟<lb/>
稽古崇徳象賢統承先王脩其禮物作賔王家庸建爾<lb/>
于上公尹兹東夏○書傳云天子存二代之後與己三<lb/>
<pb n="12b"/>
所以通天三統立三正○左傳皇武子云宋先代之後<lb/>
也於周為客天子有事膰焉有喪拜焉○史記杞世家<lb/>
云武王求禹之後得東樓公封之於杞以奉夏后氏之<lb/>
祀○括地志汴州雍丘縣古杞國○一統志開封府杞<lb/>
縣在府城東百里殷周皆以封夏後為杞國<lb/>
　　豐年篇<lb/>
　　　廪<lb/>
爾雅云廪廯也○説文云㐭穀所以振入宗廟粢盛倉<lb/>
<pb n="13a"/>
黄㐭而取之也○周禮廪人掌九穀之數以待國之匪<lb/>
頒賙賜稍食以嵗之上下數邦用以知足否以詔榖用<lb/>
凡㑹同師役之事治糧食大祭祀共接盛注云藏米曰<lb/>
廪廪人舍人倉人司禄官之長○公羊傳云御廪粢盛<lb/>
之所委○孟子疏云倉有室曰廪○釋名云廪矜也寳<lb/>
物可惜者投之其中也○天文集曰廪星主倉○管子<lb/>
曰倉廪實知禮節<lb/>
　　　秭<lb/>
<pb n="13b"/>
韓詩傳云陳穀曰秭○毛傳云數億至億曰秭<lb/>
　　有瞽篇<lb/>
　　　應<lb/>
傳云應小鞞○爾雅云鼓小者謂之應○釋名云鼙禆<lb/>
也禆助鼓節也聲在前曰朔朔始也在後曰應應大鼓<lb/>
也○周禮小師大祭祀下管擊應鼓徹歌大饗亦如之<lb/>
注云應鼙也○禮器曰廟堂之下縣鼓在西應鼓在東<lb/>
○大射禮建鼓在阼階西南鼓應鼙在其東南鼓西階<lb/>
<pb n="14a"/>
之西一建鼓在南東鼓朔鼙在其北注云應鼙應朔鼙<lb/>
也先擊朔鼙應鼙應之朔始也<lb/>
　　　田<lb/>
傳云田大鼔也疏云應既是小田宜為大○箋云田當<lb/>
作朄朄小鼓在大鼓旁應鞞之屬○周禮大師大祭<lb/>
祀下管令奏鼓朄鄭司農云朄小鼓也先擊小鼓乃<lb/>
擊大鼓小鼓為大鼓先引故曰朄小師小祭祀小樂<lb/>
事鼓朄○禮書云儀禮朔鼙乃<graphic n="KR0615" url="https://raw.githubusercontent.com/kanripo/KR-Gaiji/master/images/KR0615.png" mimeType="image/png"/>鼓也以其引鼓故<lb/>
<pb n="14b"/>
曰朄以其始鼓故曰朔是以儀禮有朔無朄周禮有朄<lb/>
無朔其實一也鄭氏以應朄朔為三鼓恐不然也<lb/>
　　　縣鼓<lb/>
眀堂位云夏后氏之足鼓殷人楹鼓周人縣鼓○樂書<lb/>
云縣鼓周人所造之器始作樂而合乎祖者也以應鼔<lb/>
為和終之樂則縣鼓其倡始之鼓與<lb/>
　按鼓人以路鼓鼔鬼享大司樂路鼓鼓鼗於宗廟之<lb/>
　中奏之則所云縣鼔者路鼓也鼔人注云路鼔四靣<lb/>
<pb n="15a"/>
　鼓陳暘以為晉鼓非也應朄小鼓不便于縣而賈公<lb/>
　彦謂諸侯祭禮應鼓縣在東方大射云樂人宿縣其<lb/>
　下云云則似亦縣之又云鼗倚于頌磬西紘鄭那箋<lb/>
　云鼗雖不植則商之鼗不植周之鼗亦不縣也其應<lb/>
　朄必縣與否亦無以定之後世之制建鼓左右旁挾<lb/>
　應<graphic n="KR0615" url="https://raw.githubusercontent.com/kanripo/KR-Gaiji/master/images/KR0615.png" mimeType="image/png"/>未必合古法也商之楹鼓大射曰建鼓或周之<lb/>
　朄鼓殷人曰朔鼙與<lb/>
　　　鞉<lb/>
<pb n="15b"/>
書云下管鼗鼓○儀禮鼗倚于頌磬西紘注云鼗如鼓<lb/>
而小賔至摇之以秦樂○周禮小師掌教鼓鼗注云鼗<lb/>
持柄摇之旁耳還自擊瞽矇眡瞭掌播鼗大司樂靁鼓<lb/>
靁鼗於圜丘奏之靈鼓靈鼗於方丘奏之路鼓路鼗於<lb/>
宗廟奏之○禮記云天子賜伯子男樂則以鼗將之月<lb/>
令仲夏命樂師修鞀鞞○爾雅云大鼗謂之麻小鼗謂<lb/>
之料注云麻者音概而長也料者聲清而不亂○釋名<lb/>
云鞉導也所以導樂作○世紀云帝嚳命倕作鞀○白<lb/>
<pb n="16a"/>
虎通云鞀者震之氣也上應卯星以通王道○鬻子云<lb/>
禹縣五聲曰語寡人以獄訟者揮鞀○禮書云儀禮諸<lb/>
侯之燕大射大夫士之鄉射鄉飲皆有鼗無柷諸侯之<lb/>
樂非無柷也文不備<lb/>
　　　柷<lb/>
傳云柷木椌也○釋樂云所以鼓柷謂之止注云柷如<lb/>
漆桶方二尺四寸深一尺八寸中有椎柄連底挏之令<lb/>
左右撃止者其椎名○廣雅云柷舄桶方三尺五寸深<lb/>
<pb n="16b"/>
尺八寸四角有陞○尚書夔曰戞擊鳴球又云下管鼗<lb/>
鼓合止柷敔○周禮小師掌教柷敔瞽矇掌柷敔○禮<lb/>
記王制云天子賜諸侯樂則以柷將之月令仲夏命樂<lb/>
師飭鐘磬柷敔眀堂位云楷擊四代之樂器也注揩擊<lb/>
謂柷敔樂記云聖人作鞉鼓椌楬壎篪此六者徳音之<lb/>
器也注椌楬柷敔○白虎通云柷敔者終始之聲萬物<lb/>
之所生也隂陽順而復故曰柷柷始也敔終也一説柷<lb/>
在東北方○釋名云柷如物始見柷柷然也○樂記圖<lb/>
<pb n="17a"/>
曰柷衆也以舉衆樂乾主立冬隂陽終始聖人象天以<lb/>
制柷法使死者不恨生者不怨○國語云革木一聲○<lb/>
樂書云木者所以合止樂之器其卦巽其方東南之維<lb/>
其時春夏之交其風清眀其律夾鍾其聲一其音直立<lb/>
夏之氣也先王以為柷敔之屬隂始于二四終于八十<lb/>
隂數四八而以陽一主之所以作樂此柷居宫縣之東<lb/>
象春物之成始也<lb/>
　　　圉<lb/>
<pb n="17b"/>
爾雅云所以鼓敔謂之籈注云敔如伏虎背上有二十<lb/>
七齟齬刻以木長尺櫟之籈者其名○釋名云敔止也<lb/>
所以止樂○字説云虎西方之獸故敔為伏虎二十七<lb/>
齟齬者三九之數陽成于三變于九櫟之長尺十之數<lb/>
也陽三九而隂十勝之所以止樂○樂書云敔居宫縣<lb/>
之西象秋物之成終<lb/>
　　　簫<lb/>
釋樂云大簫謂之言小者謂之筊注云言編二十三管<lb/>
<pb n="18a"/>
長尺四寸筊十六管長尺二寸簫一名籟○博雅云簫<lb/>
大者無底小者有底○釋名云簫肅也其聲肅肅而清<lb/>
○周禮小師掌教簫瞽矇掌播簫笙師掌教吹簫○書<lb/>
曰簫韶九成○禮記仲夏命樂師均管簫○易通卦驗<lb/>
云夏至之樂以簫鄭𤣥注云簫亦管也形似鳯翼鳯火<lb/>
禽也火數七夏時火用事○白虎通云簫者中吕之氣<lb/>
○風俗通云舜作簫形參差象鳯翼十管長一尺○通<lb/>
禮義纂云伏羲作簫十六管○月令章句云簫長則濁<lb/>
<pb n="18b"/>
短則清以䗶宻實其底而增減之則和○三禮圖云雅<lb/>
簫長尺四寸二十四彄頌簫長尺二寸十六彄無底者<lb/>
謂之洞簫<lb/>
　<lb/>
　<lb/>
　<lb/>
　<lb/>
　六家詩名物疏卷五十二<lb/>
</p>
<p>
</p>
  </div>
</body>
</text>
</TEI>
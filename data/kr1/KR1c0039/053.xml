<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>六家詩名物疏卷五十</head>
    <p>
<pb n="1a"/>
欽定四庫全書<lb/>
　六家詩名物疏卷五十　　明　馮復京　撰<lb/>
　　大雅蕩之什一<lb/>
　　蕩篇<lb/>
　　　羹<lb/>
爾雅云肉謂之羮○廣雅云羮謂之湆○釋名云羹汪<lb/>
也汁汪郎也○天官亨人祭祀共大羹鉶羹賔客亦如<lb/>
之疏云大羹肉湆盛於登謂大古之羹不調以鹽菜及<lb/>
<pb n="1b"/>
五味鉶羹是陪鼎膷臐膮調以五味盛於鉶器謂之鉶<lb/>
羹若盛之於豆即謂之庶羞即公食大夫十六豆也○<lb/>
公食大夫記云鉶芼牛藿羊苦豕薇皆有滑士虞記云<lb/>
鉶芼用苦若薇有滑夏用葵冬用荁○曲禮云進食之<lb/>
禮羹居人之右母嚃羹母絮羹羹之有菜者用挾無菜<lb/>
者不用挾禮運云退而合亨實其鉶羹禮器云納牲詔<lb/>
於庭血毛詔於室羹定詔於堂郊特牲云大羹不和貴<lb/>
其質也内則云膳膷臐膮食雉羹麥食脯羹鷄羹折稌<lb/>
<pb n="2a"/>
犬羹兔羹和糝不蓼凡羹齊視夏時士不貳羹胾鶉羹<lb/>
鷄羹釀之蓼羹食自諸侯以下至于庶人無等玉藻云<lb/>
子卯稷食菜羹○毛詩義問云鉶羹有菜鹽䜴其中菜<lb/>
為其形象可食因以鉶為名○朱子云鄉飲酒禮鄉射<lb/>
禮燕禮大射儀公食大夫禮少牢饋食禮皆曰羹定蓋<lb/>
以羹熟為節然後行禮<lb/>
　　　鬼方<lb/>
易髙宗伐鬼方○大戴禮帝繫曰陸終娶于鬼方氏○<lb/>
<pb n="2b"/>
世本注云鬼方於漢則先零戎○後漢西𦍑傳云武丁<lb/>
伐西戎鬼方三年乃克○唐髙祖紀云夏曰熏鬻商曰<lb/>
鬼方周曰玁狁漢曰匈奴魏曰突厥○朱子殷武傳曰<lb/>
髙宗伐鬼方蓋謂是與<lb/>
　按鬼方不詳其地蓋是逺夷之國也古有三説俱非<lb/>
　確證<lb/>
　　　本<lb/>
説文曰木下曰本从木一在其下徐曰一記其處也<lb/>
<pb n="3a"/>
　　抑篇<lb/>
　　　蠻方<lb/>
鄭注云九州之外不服者疏云謂治夷鎮蕃三服○禹<lb/>
貢五百里荒服三百里蠻二百里流○大司馬云蠻畿<lb/>
外方五百里曰夷畿又其外方五百里曰鎮畿又其外<lb/>
方五百里曰蕃畿大行人云九州之外謂之蕃國世一<lb/>
見各以其所貴寳為摯○周語云蠻夷要服戎狄荒服<lb/>
　　　屋漏<lb/>
<pb n="3b"/>
爾雅云西北隅謂之屋漏孫炎曰當室之所白日光所<lb/>
漏入舍人曰古者徹屋西北隅以炊浴没者訖而復之<lb/>
故謂之屋漏○箋云屋小帳也漏隱也禮祭于奥既畢<lb/>
改設饌于西北隅而䨾隱之處此祭之末也疏云天官<lb/>
幕人職掌帷幕幄帟注云幕以布幄帟以繒為之幄在<lb/>
帷幕内則為小帷室内亦有之屋漏者正謂西北隅也<lb/>
言祭末時事者特牲禮尸謖之後云佐食徹尸薦爼敦<lb/>
設于西北隅凡在南厞用筵納一尊佐食闔牖户降是<lb/>
<pb n="4a"/>
其事也禮記鄭注云祭成人始設奠于奥是謂隂厭尸<lb/>
謖後改饌于西北隅是謂陽厭若宗子為殤惟有隂厭<lb/>
若庶子適殤宗子適殤惟有陽厭士有隂厭陽厭天子<lb/>
諸侯亦同唯上大夫無陽厭為當日賔尸故也<lb/>
　按鄭之義以陽厭為祭末之事助祭者至此易倦故<lb/>
　以不愧戎之考之特牲禮隂厭尊有𤣥酒陽厭納一<lb/>
　尊而已隂厭備鼎爼陽厭爼釋三个而已則非徒在<lb/>
　祭末而其禮亦略矣朱子云獨居於室不主祭言故<lb/>
<pb n="4b"/>
　逌旃𤨏言云不愧屋漏猶曰不愧闇室然孔子云當<lb/>
　室之白尊于東房是謂陽厭則屋漏非暗室矣此箋<lb/>
　云厞隱之處蓋用儀禮厞用筵之文彼文又云佐食<lb/>
　闔牖户降則室内無人故彼注云改饌為幽闇有司<lb/>
　徹司宫闔牖户注云或者神欲幽闇是也非以屋漏<lb/>
　為闇室也若詩取暗室之義則宜云不愧于奥不得<lb/>
　云不愧于屋漏若欲從朱説者但謂室中雖虚尚當<lb/>
　不愧于西北之隅理亦自通何必指明為暗反孔子<lb/>
<pb n="5a"/>
　之說乎<lb/>
　　　柔木<lb/>
箋云柔忍之木被之弦以為弓○考工記弓人為弓取<lb/>
幹之道七柘為上檍次之檿桑次之橘次之木𤓰次之<lb/>
荆次之□為下凡相幹欲赤黒而陽聲赤黒則鄉心陽<lb/>
聲則逺根<lb/>
　　桑柔篇<lb/>
　　　圉<lb/>
<pb n="5b"/>
釋詁云圉垂舍人曰圉拒邊垂也孫炎曰國之四垂<lb/>
　　　相<lb/>
漢書云丞相掌丞天子助理萬機○蔡邕獨斷云相助<lb/>
也助理天下<lb/>
　　　肺<lb/>
說文云肺金藏也○釋名云肺勃也其氣鬱勃也○素<lb/>
問云西方生燥燥生金金生辛辛生肺肺生皮毛皮毛<lb/>
生腎肺主鼻又云肺者相傳之官治節出焉又云肺者<lb/>
<pb n="6a"/>
氣之本魄之處也其華在毛其充在皮為陽中之大隂<lb/>
通於秋氣○文子云肺為氣○白虎通云肺所以義何<lb/>
肺者金之精義者斷决西方亦殺成萬物故肺象金色<lb/>
白繫於鼻<lb/>
　　　腸<lb/>
說文云腸大小腸也○釋名云腸暢也暢胃氣去滓穢<lb/>
也○廣雅云腸詳也○素問云六經為川腸胃為海又<lb/>
云脾胃大腸小腸者倉廪之本營之居也名曰器能化<lb/>
<pb n="6b"/>
糟粕轉味而入出至隂之類通於土氣○白虎通云大<lb/>
腸小腸心之府也主禮禮有分理腸亦大小相承受也<lb/>
　　　大風<lb/>
箋云西風謂之大風○釋天云西風謂之泰風孫炎曰<lb/>
西風成物物豐泰也○易緯云立秋閶闔風至○吕氏<lb/>
春秋曰西方曰飂風<lb/>
　　　隧<lb/>
孔氏曰隧者道之别名<lb/>
<pb n="7a"/>
　　雲漢篇<lb/>
　　　郊<lb/>
周禮太宰祀五帝掌百官之誓戒與其具修前期十日<lb/>
帥執事卜日遂戒及執事視滌濯及納亨賛王牲事祀<lb/>
之日賛玉幣爵之事幂人祭祀以疏布巾幂八尊掌次<lb/>
祀五帝張大次小次設重帟重案大司徒祀五帝奉牛<lb/>
牲羞其肆充人掌繋祭祀之牲牷祀五帝則繫于牢芻<lb/>
之三月大宗伯以青圭禮東方以赤璋禮南方以白琥<lb/>
<pb n="7b"/>
禮西方以𤣥璜禮北方皆有牲幣各放其器之色祀大<lb/>
神祭大示治其大禮國有大故則旅上帝小宗伯兆五<lb/>
帝于四郊大烖及執事禱祠于上下神示典瑞四圭有<lb/>
邸以祀天旅上帝兩主有邸以事地旅四望司服祀昊<lb/>
天上帝則服大裘而冕祀五帝亦如之大司樂奏黄鍾<lb/>
歌大吕舞雲門以祀天神奏大蔟歌應鍾舞咸池以祭<lb/>
地示大祝掌六祈一曰類大司冦禋祀五帝涖誓百官<lb/>
祭之日奉明水火小司冦禋祀五帝實鑊水納亨亦如<lb/>
<pb n="8a"/>
之職金旅上帝共其金版士師祀五帝則沃尸及王盥<lb/>
洎鑊水○禮記月令孟春元日祈榖于上帝仲夏大雩<lb/>
帝禮運云祭帝于郊所以定天位祀社于國所以列地<lb/>
利禮器有以下為貴者至敬不壇埽地而祭有以素為<lb/>
貴者大圭不琢大羹不和大路素而越席犧尊疏布□<lb/>
樿杓又云禮之近人情者非其至者也郊血又云莞簟<lb/>
之安而藳秸之設又云饗帝于郊而風雨節寒暑時郊<lb/>
特牲云郊特牲而社稷太牢郊之祭迎長日之至也大<lb/>
<pb n="8b"/>
報天而主日也兆于南郊就陽位也埽地而祭于其質<lb/>
也器用陶匏以象天地之性也牲用騂尚赤也用犢貴<lb/>
誠也郊之用辛也周之始郊日以至卜郊受命于祖廟<lb/>
作龜于禰宫卜之日王立于澤親聽誓命獻命庫門之<lb/>
内戒百官也太廟之命戒百姓也祭之日王皮弁以聽<lb/>
祭報被衮以象天戴冕璪十有二旒乘素車旂有十二<lb/>
旒龍章而設日月帝牛必在滌三月稷牛惟具所以别<lb/>
事天神與人鬼也祭法云燔柴於泰壇祭天也瘞埋于<lb/>
<pb n="9a"/>
泰折祭地也用騂犢祭義云郊之祭也喪者不敢哭凶<lb/>
服者不敢入國門敬之至也大報天而主日配以月夏<lb/>
后氏祭其闇殷人祭其陽周人祭日以朝及闇明堂位<lb/>
云魯君孟春乘大路載弧韣旂有十二旒日月之章祀<lb/>
帝于郊配以后稷天子之禮也○公羊傳云郊則曷為<lb/>
必祭稷王者必以其祖配自内出者無主不行自外至<lb/>
者無主不止<lb/>
　　　奠瘞<lb/>
<pb n="9b"/>
孔氏曰奠謂置之於地瘞謂埋之於地禮與物皆謂為<lb/>
禮事神之物酒食牲玉之類也○爾雅云祭天曰燔柴<lb/>
祭地曰瘞薶疏云祭天之禮積柴以實牲體玉帛而燔<lb/>
之使烟氣之臭上達於天祭神州地示於北郊瘞繒埋<lb/>
牲因名祭地曰瘞理<lb/>
　　　宗<lb/>
傳云宗尊也凶荒索鬼神而祭之○周禮大司徒荒政<lb/>
十一曰索鬼神黨正春秋祭禜大祝掌六祈類造禬禜<lb/>
<pb n="10a"/>
攻説小祝掌侯禳禱祠之祝號以逆時雨寧風旱○祭<lb/>
法云埋少牢於泰昭祭時也相近於坎壇祭寒暑也王<lb/>
宫祭日也夜明祭月也幽宗祭星也雩宗祭水旱也四<lb/>
坎壇祭四方也山林川谷丘陵能出雲為風雨見怪物<lb/>
皆曰神有天下者祭百神注相近當為禳祈宗皆當為<lb/>
禜疏此經所載謂四時乖序寒暑僣逆水旱失時須有<lb/>
祈禱非闗正禮之事○左傳子産云山川之神則水旱<lb/>
癘疫之災於是乎禜之日月星辰之神則雪霜風雨之<lb/>
<pb n="10b"/>
不時於是乎禜之<lb/>
　　　羣公先正<lb/>
月令仲夏命有司為民祈祀山川百源大雩帝用盛樂<lb/>
乃命百縣雩祀百辟卿士有益于民者以祈榖實注百<lb/>
辟卿士古者上公若句龍后稷之類疏百辟則古之上<lb/>
公國語鯀為宗伯祭法有祀之文社稷五祀雖為王朝<lb/>
卿士兼帶上公之官故左傳云封為上公祀為貴神○<lb/>
周禮舞師掌教皇舞帥而舞旱暵之事稻人旱暵共其<lb/>
<pb n="11a"/>
雩歛司巫若國大旱則帥巫而舞雩女巫旱暵則舞雩<lb/>
　左傳云龍見而雩<lb/>
　　　旱魃<lb/>
説文魃旱鬼也○神異經云南方有人長二三尺袒身<lb/>
目在頂上走行如風名曰魃所見之國大旱赤地千里<lb/>
一名旱母遇者得之投溷中即死旱災消也○山海經<lb/>
係昆之山有人衣青衣名曰黄帝女魃黄帝攻蚩尤冀<lb/>
州之野蚩尤請風伯雨師縱大風雨黄帝乃下天女曰<lb/>
<pb n="11b"/>
魃雨止遂殺蚩尤魃不得復上所居不雨叔均言之帝<lb/>
後置之赤水之北所欲逐之者令曰神北行○文字指<lb/>
歸云女妭秃無髪<lb/>
　　　祈年<lb/>
疏云孟春祈榖孟冬祈來年是也○月令孟春天子<lb/>
乃以元日祈榖于上帝注云謂以上辛郊祭太<lb/>
微之帝疏云郊特牲云郊不言祈榖此經言祈榖<lb/>
不言郊鄭以為二祭是一故此注謂以上辛郊祭也<lb/>
<pb n="12a"/>
郊各祭所感之帝殷人祭汁㶢紀周人祭靈威仰○左<lb/>
傳孟獻子云郊祀后稷以祈農事也是故啟蟄而郊郊<lb/>
而後耕注云啟蟄夏正建寅之月耕謂春分○又云孟<lb/>
冬天子祈來年于天宗注云天宗謂日月星辰也<lb/>
○蔡邕云日為陽宗月為隂宗北辰為星宗○大<lb/>
宗伯以實柴祀日月星辰注云星謂五緯辰謂日月所<lb/>
㑹十二次疏云五緯即五星東方嵗星南方熒惑西方<lb/>
太白北方辰星中央鎮星辰雖據日月㑹時而言即二<lb/>
<pb n="12b"/>
十八星也○祭義云郊大報天而主日配以月疏云天<lb/>
帝獨為壇其日月及天神等各為一壇○爾雅云祭星<lb/>
曰布<lb/>
　按此祈來年於天宗既非遇災禱禳則與祭法所云<lb/>
　王宫夜明幽禜祭日月星者異矣又非朝日夕月則<lb/>
　與祭義所云祭日于壇祭月于坎者異矣其禮當如<lb/>
　郊祭主日配月者日月及五緯星二十八經星合為<lb/>
　一壇而以實柴祀之牲蓋用牛以大宗伯注推之可<lb/>
<pb n="13a"/>
　見<lb/>
　　　庶正<lb/>
疏云正長也周官三百六十每官各有其長<lb/>
　　崧高篇<lb/>
　　　崧<lb/>
釋山云山大而髙崧注今中嶽嵩髙山蓋依此名○釋<lb/>
名云崧竦也亦髙稱也<lb/>
　　　嶽<lb/>
<pb n="13b"/>
釋山云泰山為東嶽華山為西嶽霍山為南嶽恒山為<lb/>
北嶽嵩丘為中嶽○禮記云廵狩至于岱宗柴而望祀<lb/>
山川南嶽西嶽北嶽如初禮天子祭天下名山五嶽視<lb/>
三公○大宗伯以血祭祭五嶽國有大故旅四望注云<lb/>
四望五嶽四鎮四瀆典瑞兩圭有邸以旅四望司服祀<lb/>
四望山川則毳冕大司樂奏姑洗歌南吕舞大㲈以祀<lb/>
四望凡五嶽崩令去樂職方氏荆州衡山豫州華山兖<lb/>
州岱山并州恒山○白虎通云嶽之為言桷桷功徳東<lb/>
<pb n="14a"/>
岱宗者言物更相代於東方南霍者護也太陽用事護<lb/>
養萬物西華者穫也萬物成熟可得穫也北恒者常也<lb/>
萬物伏藏有常也中央嵩山言其峻大之也○風俗通<lb/>
云東方泰山尊曰岱宗岱始也宗長也萬物之始隂陽<lb/>
交代故為五嶽長南方衡山一名霍霍者萬物盛長垂<lb/>
枝布葉霍然而大西方華者萬物變華於西方也北方<lb/>
恒者常也中央嵩者髙也○説苑云五嶽能大布雲雨<lb/>
焉能大歛雲雨焉雲觸石而出膚寸而合不崇朝而雨<lb/>
<pb n="14b"/>
天下徳施博大故視三公也○山海經云泰山上多玉<lb/>
下多金有獸曰狪狪太華之山削成而四方髙五千仭<lb/>
廣十里鳥獸莫居有蛇名肥<graphic n="KR1414" url="https://raw.githubusercontent.com/kanripo/KR-Gaiji/master/images/KR1414.png" mimeType="image/png"/>小華之山木多荆杞獸<lb/>
多㸲牛隂多磬石陽多㻬琈之玉鳥多赤鷩艸有華荔<lb/>
衡山上多青䨼多桑其鳥多鸜鵒北嶽之山多枳棘剛<lb/>
木有獸名諸懐少室之山有木名帝休上多玉下多銕<lb/>
泰室之山有栯木䔄艸多美石<lb/>
　按泰山在今山東濟南府泰安州北五里華山在陜<lb/>
<pb n="15a"/>
　西西安府華州華隂縣南十里衡山在湖廣衡州府<lb/>
　衡山縣西三十里恒山在直𨽻眞定府定州曲陽縣<lb/>
　西北一百四十里嵩山在河南河南府登封縣北十<lb/>
　里禹貢之外方也東謂太室西謂少室相去十七里<lb/>
　嵩其揔名也衡山一名霍故孔安國注尚書鄭𤣥注<lb/>
　大宗伯服䖍注左傳及孝經鈎命决龍魚河圖皆以<lb/>
　衡山為南嶽而書傳白虎通風俗通爾雅廣雅説苑<lb/>
　諸書並以霍山為南嶽衡霍一也即今衡州之衡山<lb/>
<pb n="15b"/>
　也直𨽻廬州府六安州有霍山即天柱山漢武南<lb/>
　廵以衡嶽逺阻乃移嶽神於此而祀焉其後因得衡<lb/>
　山之名郭璞以六安之霍為南嶽非也鄭注大司樂<lb/>
　五嶽數雍州之呉嶽而不數嵩盖以職方九州有呉<lb/>
　嶽無嵩髙取爾雅五山五嶽差而配之以充五嶽四<lb/>
　鎮故云爾其實五嶽不數河西嶽也呉嶽山在今陜<lb/>
　西鳯翔府隴州南八十里<lb/>
　　　伯<lb/>
<pb n="16a"/>
周書云士率衆時作謂之伯○要畧云伯把也持政事<lb/>
也○風俗通云伯者長也白也言其咸建五長功實明<lb/>
白也○王制云伯七十里○周禮云諸侯之地封疆三<lb/>
百里其食者參之一又云伯執躬圭其他皆如諸侯之<lb/>
禮<lb/>
　　　私人<lb/>
有司徹云主人降獻私人注云大夫言私人明不純臣<lb/>
○玉藻云大夫私事使私人擯<lb/>
<pb n="16b"/>
　　　介圭<lb/>
釋器云珪大尺二寸謂之玠○大宗伯以玉作六瑞以<lb/>
等邦國玉人之事鎮圭尺有二寸天子守之命圭九寸<lb/>
謂之桓圭公守之命圭七寸謂之信圭侯守之命圭七<lb/>
寸謂之躬圭伯守之<lb/>
　按介之為言大也毛以為諸侯之瑞圭是也鄭獨以<lb/>
　為尺二寸之圭不知尺二寸乃王之鎮圭豈得以賜<lb/>
　諸侯乎尚書太保承介圭孔安國云大圭尺二寸天<lb/>
<pb n="17a"/>
　子守之可證介圭即鎮圭也<lb/>
　　　郿<lb/>
朱傳云郿在鎬京之西岐周之東○一統志郿縣在陜<lb/>
西鳯翔府府城東南百四十里郿城在郿縣北十五里<lb/>
渭水之北<lb/>
　<lb/>
　<lb/>
　<lb/>
<pb n="17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　六家詩名物疏卷五十<lb/>
</p>
<p>
</p>
  </div>
</body>
</text>
</TEI>
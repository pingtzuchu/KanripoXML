<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>六家詩名物疏卷三十九</head>
    <p>
<pb n="1a"/>
欽定四庫全書<lb/>
　六家詩名物疏卷三十九　明　馮復京　撰<lb/>
　　小雅節南山之什二<lb/>
　　雨無正篇<lb/>
　　　旻天<lb/>
爾雅秋為旻天李巡曰秋萬物成熟皆有文章故曰旻<lb/>
天旻文也郭璞曰旻猶愍也愍萬物彫落○毛傳云仁<lb/>
覆閔下則稱旻天<lb/>
<pb n="1b"/>
　　　正大夫<lb/>
箋云正長也長官之大夫○王荆公云周官八職一曰<lb/>
正六官之長是也○周禮宰夫掌百官府之徵令辨其<lb/>
八職一曰正掌官法以治要賈公彦曰正長也六卿下<lb/>
各有屬六十故六卿稱正也云掌官法者掌當官之法<lb/>
也以治要者要謂大計要也<lb/>
　　　三事大夫<lb/>
疏云鄭言三公以經三事大夫為三公也○尚書云立<lb/>
<pb n="2a"/>
太師太傅太保兹惟三公○周禮曰面三槐三公位<lb/>
焉○晋書云三台六星兩兩而居起文昌列抵太微<lb/>
一曰天柱三公之位也主開徳宣符○鹽鐵論云天<lb/>
設三光以照記天子立公卿以明治故曰公卿者四<lb/>
海之表儀神化之丹青也○後漢書云三公上則台<lb/>
階下象山岳○環濟要略云三公者太師太傅太保<lb/>
也師王所尊也傅助王事保保王身也凡此皆内與<lb/>
王論道中參六官之事三公者象鼎三足共承其上<lb/>
<pb n="2b"/>
也○大戴論曰天子無恩於父母不惠於庻人無<lb/>
禮於大臣不中於制獄無經於百官不哀於䘮不<lb/>
敬於祭不信於諸侯不誡於戎事不誠於賞罰不厚<lb/>
於徳不强於行不從太師之言凡是之屬太傅之任<lb/>
也天子處位不端受業不敬言語不序聲音不中律<lb/>
進退陞降不以禮俯仰周旋不中節凡此之屬太保<lb/>
之任也<hi>太師見前</hi>　白虎通云公之為言公正無私也○<lb/>
朱傳云三事三公也大夫六卿及中下大夫也○周官<lb/>
<pb n="3a"/>
太宰大司徒大宗伯大司馬大司冦卿<hi>冬官闕</hi>小宰司㑹<lb/>
小司徒州長師氏遂人遂大夫小宗伯大司樂内史小<lb/>
司馬戎右大馭戎僕校人職方氏小司冦大行人中大<lb/>
夫宰夫太府内宰鄉師黨正保氏司市司門遂師縣正<lb/>
廩人肆師冢人墓大夫樂師太師太卜太祝太史内史<lb/>
巾車軍司馬射人司士諸子虎賁氏太僕司甲司弓矢<lb/>
齊右齊僕士師小行人下大夫○周禮疏云諸侯三卿<lb/>
司徒司馬司空大夫五人謂司徒下二大夫一大夫為<lb/>
<pb n="3b"/>
司徒大夫一大夫為太宰大夫司空下二大夫一大夫<lb/>
主司空事一大夫為司空大夫司馬事省闕一大夫故<lb/>
五人親王子弟食邑與三公同在五百里畺地各百里<lb/>
其次疏者在四百里縣地各五十里與六卿同二者得<lb/>
立兩卿五大夫六卿雖尊位在天子下故屈而立兩卿<lb/>
不足于諸侯其次更疏者在五百里稍地各食二十五<lb/>
里與大夫同不得立兩卿五大夫亦職相兼也<lb/>
　　　邦君諸侯<lb/>
<pb n="4a"/>
尚書云列爵維五分土維三周禮曰八命作牧九命作<lb/>
伯又云上公九命為伯侯伯七命子男五命又云邦畿<lb/>
方千里其外方五百里謂之侯服嵗一見其貢祀物又<lb/>
其外方五百里謂之甸服二嵗一見其貢嬪物又其外<lb/>
方五百里謂之男服三嵗一見其貢器物又其外方五<lb/>
百里謂之采服四嵗一見其貢服物又其外方五百里<lb/>
謂之衛服五嵗一見其貢材物又其外方五百里謂之<lb/>
要服六嵗一見其貢貨物九州之外謂之蕃國世一見<lb/>
<pb n="4b"/>
各以其所貴寳為摯○禮記曰諸侯賜弓矢然後征賜<lb/>
鈇鉞然後殺賜圭瓉然後為鬯○白虎通云伏羲氏之<lb/>
王天下也爵有五等以法五行也或三等者法三光也<lb/>
質家據天故法三光文家據地故法五行含文嘉曰殷<lb/>
爵三等周爵五等各有宜也○初學記云易稱先王建<lb/>
萬國親諸侯史記云黄帝置左右大監以監萬國堯典<lb/>
云協和萬邦左傳云禹㑹諸侯于塗山執玉帛者萬國<lb/>
萬國之數蓋親賢兼封夏列九州制五服立爵三等分<lb/>
<pb n="5a"/>
地有三公侯方百里伯方七十里子男五十里不足五<lb/>
十里曰附庸殷則爵列三等周又列為五等則公方五<lb/>
百里侯伯子男各百里為差不滿百里為附庸凡王之<lb/>
子弟並參封之<lb/>
　　　<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>御<lb/>
朱傳云近侍也○楚語居寢有<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>御之箴注<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>近也<lb/>
　　　舌<lb/>
釋名云舌洩也舒洩所當言也舌卷也可以卷制物使<lb/>
<pb n="5b"/>
不落也○元命包云舌之為言達也陽立于三故舌在<lb/>
口中者長三寸象斗玉衡隂合有四故舌淪入嗌内者<lb/>
長四寸○養性經云舌者和之候也<lb/>
　　　王都<lb/>
釋名云國城曰都者國君所居人所都㑹也<lb/>
　　　血<lb/>
釋名云血濊也出于肉流濊濊也○文子云人受天地<lb/>
變化而生一月而膏二月血脉又云血氣者人之華也<lb/>
<pb n="6a"/>
○素問云諸血者皆屬于心肝受血而能視足受血而<lb/>
能步掌受血而能握指受血而能攝<lb/>
　　小旻篇<lb/>
　　　龜<lb/>
爾雅云龜三足賁俯者靈仰者謝前弇諸果後弇諸獵<lb/>
左倪不類右倪不若一曰神龜二曰靈龜三曰攝龜四<lb/>
曰寳龜五曰文龜六曰筮龜七曰山龜八曰澤龜九曰<lb/>
水龜十曰火龜○易云或益之十朋之龜離為龜○易<lb/>
<pb n="6b"/>
緯云靈蓍四十九莖下有千嵗龜守之○禹貢云九江<lb/>
納錫大龜○雒書云靈龜王者不偏黨尊耆老則出○<lb/>
逸周書云伊尹請正西以神龜為獻○周禮鼈人秋獻<lb/>
龜魚龜人掌六龜之屬天龜曰靈屬地龜曰繹屬東龜<lb/>
曰果屬西龜曰靁屬南龜曰臘屬北龜曰若屬各以其<lb/>
方之色與其體辨之凡取龜用秋時攻龜用春時各以<lb/>
其物入于龜室上春釁龜○大戴禮云甲蟲三百六十<lb/>
而龜為之長○月令云季秋登龜取黿季冬命大史釁<lb/>
<pb n="7a"/>
龜筴禮運云龜以為畜故人情不失○逸禮云天子龜<lb/>
尺二寸諸侯八寸大夫六寸民士四寸龜者隂蟲之老<lb/>
也龜三千嵗上㳺於卷耳上老者先知故君子舉事必<lb/>
攷之○禮斗威儀云君乘土而王則龜被文而見○運<lb/>
斗樞云瑶光星散為龜○管子云伏闇能存而能亡者<lb/>
蓍龜與龍是也龜生于水發之于火於是為萬物先為<lb/>
禍福正○史記云龜千嵗乃游蓮葉之上江旁人家常<lb/>
畜龜飲食之以為能導引致氣有益于助衰養老○褚<lb/>
<pb n="7b"/>
先生云一曰北斗龜二曰南辰龜三曰五星龜四曰八<lb/>
風龜五曰二十八宿龜六曰日月龜七曰九州龜八曰<lb/>
王龜凡八名龜各有文在腹下此龜不必滿尺二寸民<lb/>
人得長七八寸可寳矣○論衡孔子云龍食於清游于<lb/>
清龜食於清游于濁魚食於濁㳺于清○説苑云靈龜<lb/>
文五色似玉似金背隂向陽上隆象天下平法地槃衍<lb/>
象山四趾轉運應四時文著象二十八宿虵頭龍翅左<lb/>
精象日右精象月千嵗之化下氣上通能知存亡吉凶<lb/>
<pb n="8a"/>
之變寜則信信如也動則著矣○龜經云龜一千二百<lb/>
嵗可卜天地之終始又云夫龜甲黄足赤眼白尾青腹<lb/>
黑者蓋稟受乎五行之粹也○埤雅云龜舊也外骨内<lb/>
肉腸屬于首廣肩無雄與虵為匹故龜與虵合謂之𤣥<lb/>
武化書曰龜龜相顧神交也言龜亦有以神交者易曰<lb/>
舎爾靈龜蓋龜有靈德伏匿而噎善潜而不志於養<lb/>
　　小宛篇<lb/>
　　　螟蛉<lb/>
<pb n="8b"/>
爾雅云螟蛉桑蟲郭注俗謂之桑蟃亦曰戎女○陸璣<lb/>
云螟蛉者桑上小青蟲也似歩屈其色青而細小或在<lb/>
草萊上<lb/>
　　　蜾蠃<lb/>
爾雅云蜾蠃蒲盧郭注即細腰蟲也俗呼為蠮螉○說<lb/>
文云細腰土蠭也天地之性小腰純雄無子○陸璣云<lb/>
蜾蠃土蜂也似蜂而小腰取桑蟲負之于木空中七日<lb/>
而化為其子○列子云純雄其名穉蜂○方言曰蠭趙<lb/>
<pb n="9a"/>
燕之間謂之蠓螉其小者謂之蠮螉或謂之蚴蛻○法<lb/>
言云螟蛉之子殪而逢果蠃祝之曰類我類我乆則肖<lb/>
之矣○博物志云蜂無雌取桑蟲或阜螽子抱而成已<lb/>
子○本草蠮螉一名土蜂陶隠居云此類甚多雖名土<lb/>
蜂不就土中為窟謂摙土作房爾今一種黑色腰甚細<lb/>
衘泥于人室及器物邊作房如併竹管者是也其生子<lb/>
如粟米大置中乃捕取草上青蜘蛛十餘枚滿中仍塞<lb/>
口以擬其子大為糧其一種入蘆竹管中者亦取草上<lb/>
<pb n="9b"/>
青蟲一名蜾蠃詩人云螟蛉有子蜾蠃負之言取青蟲<lb/>
教祝變為已子斯為謬矣唐本注云土蜂土中為窠大<lb/>
如烏蜂不傷人非蠮螉蠮螉不入土中為窠○段成式<lb/>
云書齋中多蠮螉好作窠于書卷或在筆管中祝聲可<lb/>
聴有時開卷視之悉是小蜘蛛大如蠅虎以泥隔之乃<lb/>
知不獨負桑蟲也○宋齊丘云蠮螉之蟲負螟蛉之<lb/>
子傳其情交其精混其氣和其神隨物大小皆得其眞<lb/>
蠢動無定精萬物無定形○范處義云説者攷之不精<lb/>
<pb n="10a"/>
乃謂蜾蠃負桑蟲為子近世詩人取蜾蠃之巢毁而視<lb/>
之乃自有細卵如粟寄螟蛉之身以養之其螟蛉不生<lb/>
不死蠢然在穴中乆則螟蛉盡枯其卵日益長大乃為<lb/>
蜾蠃之形穴竅而出<lb/>
　按蜾蠃煦嫗螟蛉以成其子揚雄鄭𤣥皆有是説列<lb/>
　子云純雄其名穉蜂莊子云細腰者化是也惟陶隠<lb/>
　居以為不然有擬子大為糧之論而鄭樵駁之以為<lb/>
　後人壊蜾蠃房見有卵如粟在死蟲上者是變與未<lb/>
<pb n="10b"/>
　變耳將故房看之其蟲殻皆如蛻形則非為物所食<lb/>
　明矣范處義之說更益可疑彼所謂詩人者業已剖<lb/>
　視其房見有不生不死之螟蛉後日何待穴竅而出<lb/>
　且巢破子應毁何得日益長大蓋欲創新説因貞白<lb/>
　之論而影響測度非實事也楊用修引之于丹鉛錄<lb/>
　不思甚矣<lb/>
　　　桑扈<lb/>
爾雅云鳸鴳又云桑鳸竊脂郭云俗謂之青雀嘴曲食<lb/>
<pb n="11a"/>
肉好盜脂膏因名云又云春鳸鳻鶞夏鳸竊𤣥秋鳸竊<lb/>
藍冬鳸竊黄桑鳸竊脂棘鳸竊丹行鳸唶唶宵鳸嘖嘖<lb/>
注諸鳸皆因其名色音聲以為名疏云釋獸云虎竊毛<lb/>
謂之虦貓魋如小熊竊毛而黄竊即古淺字竊脂為淺<lb/>
白也而諸儒必為盜竊脂膏者以此經下别云桑扈與<lb/>
竊黄等並列則為淺白者也春秋九扈是也此自别一<lb/>
種青雀好竊脂肉目騐而然詩交交桑扈是也○左傳<lb/>
云九扈為九農正賈逵注云桑扈竊脂為蠶驅雀者也<lb/>
<pb n="11b"/>
○山海經云崌有鳥焉如鶚赤身白首其名竊脂注云<lb/>
今呼青雀為竊脂疑非此也○淮南子云馬不食脂桑<lb/>
扈不食粟非廉也○通志云桑扈今名蠟觜性慧可教<lb/>
多在桑木故名○埤雅云桑扈一名而二種詩所謂率<lb/>
場啄粟者以性之竊脂膏者言故以啄粟為失其性所<lb/>
謂有鶯其羽者以色之淺白者言故其序曰君臣上下<lb/>
動無禮文焉爾雅主詩言之小雅桑扈所取有兩故亦<lb/>
兩解○補傳曰或指其色或指其性實一物耳<lb/>
<pb n="12a"/>
　　　岸<lb/>
傳云岸訟也○韓詩作犴云鄉亭之繫曰犴朝廷曰獄<lb/>
　　小弁篇<lb/>
　　　鸒<lb/>
爾雅云鸒斯鵯鶋郭云雅烏也小而多羣腹下白江東<lb/>
亦呼為鵯鳥○小爾雅云小而腹下白不反哺者謂之<lb/>
雅烏○說文云雅楚烏也一名鸒一名鵯居秦謂之雅<lb/>
○法言云頻頻之黨甚於鸒斯亦賊夫糧食而已○東<lb/>
<pb n="12b"/>
都賦云鵯鶋秋棲○通志云雀類差小多羣飛食穀俗<lb/>
呼必鳥鵯音匹聲相近<lb/>
　按孔氏以斯為語辭而譏劉孝標類菀立鸒斯之目<lb/>
　然爾雅法言俱名鸒斯何以定斯之一字必為語辭<lb/>
　乎鄭夾漈通志亦曰鸒斯<lb/>
　　　毛<lb/>
說文眉髪之屬及獸毛也○釋名云毛貎也冒也在表<lb/>
所以别形貎且以自覆冒也<lb/>
<pb n="13a"/>
　　　辰<lb/>
箋云謂六物之吉凶○左傳晉侯謂伯瑖曰何謂六物<lb/>
對曰嵗時日月星辰是謂也服䖍云嵗嵗星之神也左<lb/>
行于地十二嵗而一周時四時也日十日也月十二月<lb/>
也星二十八宿也辰十二辰也<lb/>
　　　足<lb/>
釋名足續也言續踁也又云足底也○禮記云足容重<lb/>
　　　壊木<lb/>
<pb n="13b"/>
壊說文作瘣云病也一曰腫旁出也○爾雅云瘣木符<lb/>
婁某氏曰詩云譬彼瘣木疾用無枝符婁尫傴内疾瘣<lb/>
磊故疾用無枝郭璞曰謂木病尫傴癭腫無枝條<lb/>
　　　墐<lb/>
傳云墐路冢也○說文作殣云道中死人人所覆也○<lb/>
左傳云道墐相望<lb/>
　　巧言篇<lb/>
　　　寢<lb/>
<pb n="14a"/>
爾雅云室無東西廂曰寢○周禮隸僕掌五寢之埽除<lb/>
糞灑之事祭祀修寢大䘮復於小寢大寢注云五寢五<lb/>
廟之寢也周天子七廟惟祧無寢詩云寢廟繹繹相連<lb/>
貎也前曰廟後曰寢小寢髙祖以下廟之寢也始祖曰<lb/>
大寢○朱傳云凡廟之制前廟以奉神後寢以藏衣冠<lb/>
祭于廟而燕于寢<lb/>
　　　毚兔<lb/>
倉頡解詁云毚大兔也<lb/>
<pb n="14b"/>
　　　犬<hi>詳見召南厖</hi>
說文云犬狗之有懸蹄者也孔子曰視犬之字如畫狗<lb/>
也○何承天纂文曰守犬為獖隴西以犬為猷<lb/>
　　　階<lb/>
說文陛也○䘮大記虞人設階注梯也○釋名云階梯<lb/>
也如梯之等差也<lb/>
　　　㣲尰<lb/>
爾雅云骭瘍為㣲腫足為尰郭注骭脚脛也瘍瘡也孫<lb/>
<pb n="15a"/>
炎曰皆水濕之疾也<lb/>
　　何人斯篇<lb/>
　　　暴<hi>附蘇</hi>
鄭氏曰暴蘇皆畿内國名○春秋文公八年公子遂㑹<lb/>
雒戎盟于暴杜注云鄭地○路史云暴新公采鄭邑也<lb/>
一曰隧○成十一年傳云昔周克商使諸侯撫封蘇忿<lb/>
生以温為司冦○寰宇記温縣故國已姓蘇忿生所封<lb/>
○世本云暴辛公作壎蘇成公作篪○一統志河南懐<lb/>
<pb n="15b"/>
慶府温縣周為蘇忿生之封邑<lb/>
　　　陳<lb/>
爾雅云堂塗謂之陳孫炎曰堂下至門之徑○攷工記<lb/>
堂涂十有二分<lb/>
　　　壎<lb/>
爾雅云大塤謂之嘂注塤燒土為之大如鵝子銳上平<lb/>
底形如稱錘六孔小者如雞子○風俗通云塤燒土為<lb/>
也圍五寸半長一寸半有四孔其二通凡六孔○白虎<lb/>
<pb n="16a"/>
通云壎坎音也在十一月陽氣于黄泉之下薰蒸而萌<lb/>
○釋名云塤喧也聲濁喧喧然也○周禮小師掌教塤<lb/>
瞽矇掌播塤笙師掌教吹塤○樂記曰鞉鼓椌楬壎篪<lb/>
此六者德音之音也○世本云暴辛公作塤○吕氏春<lb/>
秋云倕作塤篪○唐樂志云壎熏也立秋之音萬物將<lb/>
曛黄也○樂書云塤立秋之音平底六孔水之數也中<lb/>
虛上銳火之形也以水火合而成器亦以水火和而成<lb/>
聲故大者聲合黄鍾大吕小者聲合太蔟夾鍾古有雅<lb/>
<pb n="16b"/>
塤如雁子頌塤如雞子又云土埏埴以成器而沖氣出<lb/>
焉其風則坤其方則西南之維其時則秋夏之交其風<lb/>
則涼其聲尚宫其音則濁立秋之氣也<lb/>
　　　篪<lb/>
爾雅云大篪謂之沂孫炎曰沂悲也郭璞曰篪以竹為<lb/>
之長尺四寸圍三寸一孔上出寸三分名翹横吹之小<lb/>
者尺二寸廣雅云八孔邢昺曰鄭司農注周禮云篪七<lb/>
孔蓋不數其上出者故七也○廣雅云篪長尺四寸有<lb/>
<pb n="17a"/>
八孔前有一孔上有三孔後有四孔頭有一孔○風俗<lb/>
通云篪管樂十孔長尺一寸○釋名云篪啼也聲從孔<lb/>
出如嬰兒啼聲也○周禮云笙師掌教吹篪○月令云<lb/>
仲夏之月命樂師調篪篪世本云蘇成公造篪吹孔有<lb/>
觜如酸棗○竹譜云有竹象蘆因以為名東甌諸郡縁<lb/>
海所生凡今之篪匪兹不鳴<lb/>
　　　詛<lb/>
周禮司盟掌盟載之法盟萬民之犯命者詛其不信者<lb/>
<pb n="17b"/>
有獄訟者則使之盟詛各以其地域之衆庶共其牲而<lb/>
致焉詛祝掌盟詛之祝號作盟詛之載辭以叙國之信<lb/>
用以質邦國之劑信○毛氏云詛君以豕臣以犬民以<lb/>
雞○韓詩云盟牲所用天子諸侯以牛豕大夫以犬庶<lb/>
人以雞○鄭氏曰大事曰盟小事曰詛賈公彦曰盟者<lb/>
盟將來詛者詛徃過○左傳注云詛以禍福之言相要<lb/>
○陳祥道曰盟有繼之以詛詛有不繫于盟大事必盟<lb/>
而或詛詛以詛往過而或為將來盟詛皆坎牲加書以<lb/>
<pb n="18a"/>
告神明其異者盟有執耳㰱血既盟有祈而詛無是也<lb/>
　　　鬼<lb/>
說文云人所歸為鬼○韓詩外傳云人死肉歸于土血<lb/>
歸于水骨歸于石魂氣升于天其隂氣薄然獨存無所<lb/>
依也故純隂底滯之氣著人為害<lb/>
　　　蜮<lb/>
陸璣云一名射影如龜三足江淮水皆有之人在岸上<lb/>
影見水中投人影則殺之故曰射影南人將入水先以<lb/>
<pb n="18b"/>
瓦石投水中令水濁然後入或曰含沙射人皮肌其瘡<lb/>
如疥○周禮壺涿氏掌除水蟲注狐蜮之屬○漢五行<lb/>
志云劉向以為蜮生南越越地多婦人男女同川淫女<lb/>
為主亂氣所生故聖人名之曰蜮蜮猶惑也在水旁能<lb/>
射人甚者至死南方謂之短狐劉歆以為蜮盛暑所生<lb/>
非自越來也○京房易傳云忠臣進善君不試厥咎國<lb/>
生蜮○韓詩外傳云短狐水神也○抱朴子云蜮一名<lb/>
射工一名射影水蟲也狀似鳴蜩有翼能飛口中有横<lb/>
<pb n="19a"/>
物聞人聲以氣為矢激水射人中身即發瘡病似大傷<lb/>
寒不治殺人冬天蟄谷間大雪時索之此蟲所在雪不<lb/>
積留氣起如灼蒸當掘之入地一尺則得也○𤣥中記<lb/>
云水狐者視其形蟲也其氣乃鬼也長三四寸色黑廣<lb/>
寸許背上有甲厚三分許其頭有角去二三步則氣射<lb/>
人中十人六七人死鴛鴦鸑鷲蟾蛛悉食之○地里志<lb/>
云江南山溪水中有射工甲蟲之類也長一二寸口中<lb/>
有弩以氣射人影隨所著處發瘡○南越志云水弩四<lb/>
<pb n="19b"/>
月一日上弩射人影至八月卸弩○埤雅云一名溪毒<lb/>
俗呼水弩鵝能食之禽經所謂鵝飛則蜮沈○雅翼云<lb/>
說者言水弩狀如蜣蜋尾長四寸即弩也<lb/>
　按蜮劉向以為生于南越百越之地至秦方入中國<lb/>
　詩人豫以入咏當是中國亦有之耳然本一物也或<lb/>
　言如龜鱉三足或言如鳴蜩或言如蜣蜋或言甲蟲<lb/>
　或言有翼能飛或言長三四寸或言長一二寸或言<lb/>
　含沙射人或言激氣射人其説紛錯如此漢書東方<lb/>
<pb n="20a"/>
　朔傳人主之大蜮師古云魅也説者以為短狐非也<lb/>
　錢白石又云說文所謂似鱉三足者能也非蜮也韻<lb/>
　㑹因以鬼魅之蜮音惑短狐之蜮音域亦未知然<lb/>
　　　面<lb/>
說文云靣顔前也○釋名云靣漫也○七發云太子陽<lb/>
氣見于眉宇之間浸淫而上㡬滿大宅注大宅靣也○<lb/>
眞誥云靣者神之庭<lb/>
　　巷伯篇<lb/>
<pb n="20b"/>
　　　貝<lb/>
說文云貝海介蟲也古者貨貝而寳龜至周而有泉到<lb/>
秦廢貝行泉○爾雅云貝陸居□在水者蜬大者魧小<lb/>
者鰿𤣥貝貽貝餘貾黄白文餘泉白黄文蚆博而頩蜠<lb/>
大而險<graphic n="KR1853" url="https://raw.githubusercontent.com/kanripo/KR-Gaiji/master/images/KR1853.png" mimeType="image/png"/>小而橢○書云揚州厥篚織貝又顧命云大<lb/>
貝鼖鼓在西房○詩義疏云貝龜鱉屬餘蚳黄為質以<lb/>
白為文餘泉白為質黄為文又有紫貝白質如玉紫點<lb/>
為文皆行列相當大者至尺六七寸今九眞交趾以為<lb/>
<pb n="21a"/>
杯盤寳物○運斗樞云摇光得江吐大貝○山海經云<lb/>
陽山濁洛之水注于蕃之澤中多文貝隂山漁水中多<lb/>
文貝邽山濛水多黄貝蒼梧之野爰有文貝○相貝經<lb/>
云盈尺如赤電黑雲謂之紫貝素質紅黑謂之珠貝青<lb/>
地緑文謂之綬貝黑文黄畫謂之霞貝紫愈疾珠明目<lb/>
綬消氣障霞伏蛆蟲貝大者如輪浮貝使人寡濯貝使<lb/>
人善驚雖貝使病瘧皭貝使胎消惠貝使善忘醟貝使<lb/>
童愚女淫碧貝使人盜委貝使志强○南州異物志云<lb/>
<pb n="21b"/>
交趾北南海中有大文貝質白而文紫天姿自然不假<lb/>
雕琢磨瑩而光色煥爛○交州記云大貝出日南如酒<lb/>
杯小貝貝齒也善治毒俱有紫色○埤雅云貝中肉如<lb/>
科斗而有首尾以其背用故謂之貝<lb/>
　　　箕<lb/>
疏云箕四星二為踵二為舌踵狹而舌廣○詩緯云箕<lb/>
為天口主出氣○春秋緯云月離于箕風揚沙○史記<lb/>
天官書云箕為敖客曰口舌索隠曰宋均云敖調弄也<lb/>
<pb n="22a"/>
箕以簸揚調弄為象箕又受物有去去來來客之象也<lb/>
○晉書云箕四星亦後宫妃后之府亦曰天津一曰天<lb/>
鷄凡日月宿在箕東壁翼軫者風起又主口舌主客蠻<lb/>
夷胡貊故蠻夷將動先表箕焉○荆州星占云箕舌一<lb/>
星動則大風至不出三日又云箕第二星名風后<lb/>
　　　豺<lb/>
爾雅云豺狗足郭云脚似狗貪殘之獸○禮記季秋之<lb/>
月豺乃祭獸戮禽又云豺祭獸然後田獵○左傳云戎<lb/>
<pb n="22b"/>
狄豺狼不可厭也○說文云豺狼屬狗聲○埤雅云豺<lb/>
似狗而長尾白頰髙前廣後其色黄季秋取獸四靣陳<lb/>
以祀其先世謂之祭獸豺柴也豺體細瘦故謂之豺○<lb/>
雅翼云豺牙如錐足前矮後髙肉酸不宜食<lb/>
　　　有北<lb/>
傳云北方寒涼而不毛○莊子云窮髪之北<lb/>
　　　楊園<lb/>
傳云楊園園名<lb/>
<pb n="23a"/>
　按楊生下濕欲之高地者先歴卑處故云猗于畆丘<lb/>
　也乃是園中有楊非必有園名楊園也<lb/>
　　　畆丘<lb/>
爾雅云如畆畆丘李巡曰謂丘有壟界如田畆曰畆丘<lb/>
也孫炎曰方百步也<lb/>
　<lb/>
　<lb/>
　<lb/>
<pb n="23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　六家詩名物疏卷三十九<lb/>
</p>
<p>
</p>
  </div>
</body>
</text>
</TEI>
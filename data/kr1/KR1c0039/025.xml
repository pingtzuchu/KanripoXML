<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>六家詩名物疏卷二十二</head>
    <p>
<pb n="1a"/>
欽定四庫全書<lb/>
　六家詩名物疏卷二十二　明　馮復京　撰<lb/>
　　國風齊<lb/>
　　雞鳴篇<lb/>
　　　蒼蠅<lb/>
爾雅云蠅醜扇疏青蠅之類好摇翅自扇○方言云蠅<lb/>
東齊謂之羊○埤雅云蠅好交其前足有絞繩之象故<lb/>
繩字从蠅省亦好交後足摇翅自扇段氏云蒼蠅聲雄<lb/>
<pb n="1b"/>
壯青蠅聲清聒其聲皆在翼蓋蒼蠅善亂聲故詩曰匪<lb/>
雞則鳴蒼蠅之聲也蒼蠅尤大肌色正蒼今俗謂之麻<lb/>
蠅蠅逐臭者喜煖惡寒值水溺死置灰中須臾即活淮<lb/>
南子以爲爛灰生蠅正謂此也○雅翼云蒼蠅蠅之潔<lb/>
者小於青蠅其色蒼好集几案食飲上○韓子云以骨<lb/>
去蟻蟻愈多以魚驅蠅蠅愈至○張敞書云蒼蠅之飛<lb/>
不過十歩託於騏驥之髮則至千里<lb/>
　按青蠅即能變白黒者蒼蠅其小者也陸農師謂大<lb/>
<pb n="2a"/>
　于青蠅非是又有一種大麻蠅酉陽襟爼以爲茅根<lb/>
　所化<lb/>
　　　蟲<lb/>
疏云鳥亦稱蟲此蟲飛薨薨未必惟小蟲也○爾雅云<lb/>
有足謂之蟲無足謂之豸疏此對文耳散言則無足亦<lb/>
曰蟲○周禮云外骨<hi>龜屬</hi>内骨<hi>蟞/屬</hi>郤行<hi>螾蚓/屬</hi>仄行<hi>蟹屬</hi>連行<lb/>
<hi>魚屬</hi>紆行<hi>蛇/屬</hi>以脰鳴者<hi>鼃黽/屬</hi>以注鳴者<hi>精列/屬</hi>以旁鳴者<hi>蜩蜺屬</hi>以翼鳴者<hi>發皇/屬</hi>以股鳴者<hi>蚣蝑/屬</hi>以胷鳴者<hi>榮螈屬</hi>謂之<lb/>
<pb n="2b"/>
小蟲之屬○大戴記云毛蟲之精者曰麟羽蟲之精者<lb/>
曰鳯介蟲之精者曰龜鱗蟲之精者曰龍倮蟲之精者<lb/>
曰聖人○禮記曰孟春之月蟄蟲始振仲春之月蟄蟲<lb/>
咸動仲秋之月蟄蟲坏户季秋之月蟄蟲咸俯在内皆<lb/>
墐其户○春秋考異郵曰二九十八主風精爲蟲八日<lb/>
而化風列波激故其命字以蟲蟲之爲言屈申也<lb/>
　　還篇<lb/>
　　　峱<lb/>
<pb n="3a"/>
地里志臨淄名營丘故齊詩曰子之營兮遭我乎嶩之<lb/>
間師古曰齊國風營詩之辭也毛詩作還齊詩作營嶩<lb/>
山名也字或作峱或作□言往適營丘而相逢于嶩山<lb/>
也<lb/>
　按水經注臨淄城中有丘淄水出其前經其左故有<lb/>
　營丘之名釋丘云水出其左營丘今營丘城在山東<lb/>
　青州府昌樂縣東南五十里峱山在臨淄縣南一十<lb/>
　五里又崔靈恩集注以還茂昌三者皆地名今不知<lb/>
<pb n="3b"/>
　何所<lb/>
　　　肩<lb/>
傳云獸三歲曰肩○詩緝云亦作豜○鄭司農周禮注<lb/>
云一歲爲豵二歲爲豝三歲爲特四歲爲肩五歲爲愼<lb/>
○毛七月傳云豕一歲曰豵三歲曰豜疏云箋云豕生<lb/>
三月豵既易傳不以豵爲一歲之名則豜亦非三歲之<lb/>
稱釋獸釋鹿與麕皆云絶有力麉箋意葢以麉爲鹿麕<lb/>
有力者也<lb/>
<pb n="4a"/>
　　　狼<lb/>
爾雅云狼牡貛牝狼其子獥絶有力迅○陸疏云其鳴<lb/>
能小能大善爲小兒啼聲以誘人去數十歩其猛健者<lb/>
雖善用兵者不能免也其膏可煎和皮可爲裘故禮記<lb/>
狼臅膏又曰君之右虎裘厥左狼裘是也○毛詩艸蟲<lb/>
經云老狼項下有袋求食满腹向前行乃觸之退後又<lb/>
自踏踐上疐其尾進退有患故詩以況䟦前㚄後○酉<lb/>
陽襍爼云狼大如狗蒼色作聲諸竅皆沸䏶中筋大如<lb/>
<pb n="4b"/>
鴨卵有犯盗者薰之當令手攣縮或言狼筋如織絡狼<lb/>
烟直上烽火用之○瑞應圖曰白狼王者仁德明哲則<lb/>
見一云王者進退動准法度則見○埤雅云里語狼卜<lb/>
食將遠逐食必先倒立以卜所向狼駢脅腸直其糞烟<lb/>
直爲是故也○雅翼云狼聚物不整故稱狼籍猛而敏<lb/>
給能自顧其後淮南子云鴟視而狼顧鳥雄鷙于雌獸<lb/>
牝猛于牡是以羆爲熊之牝而羆猛于熊狼爲貛之牝<lb/>
而狼名獨著虎猛者稱乳虎葢其類也○左傳云狼子<lb/>
<pb n="5a"/>
野心○朱傳云狼似犬鋭頭白頰髙前廣後<lb/>
　　著篇<lb/>
　　　著<lb/>
傳云門屏之間曰著○爾雅云門屏之間謂之宁疏云<lb/>
路門之外屏樹之内人君視朝宁立之處因名爲宁李<lb/>
廵云正門内兩塾間曰宁曲禮云天子當宁而立是也<lb/>
○孔疏云著與宁音義同○禮書云門屏之間謂之宁<lb/>
大夫以簾士以帷則無屏矣詩曰俟我於著而大夫士<lb/>
<pb n="5b"/>
與焉者葢簾帷之爲蔽限亦謂之屏<lb/>
　按漢書地里志竢我於著乎而注著地名濟南郡著<lb/>
　縣水經注漯水東北逕著縣故城南則又非門宁之<lb/>
　宁明矣宁與著字義各别他處未有相通者<lb/>
　　　瓊華瓊瑩瓊英<lb/>
傳云瓊華美石士之服也瓊瑩石似玉卿大夫之服也<lb/>
瓊英美石似玉者人君之服也疏云瓊瑩俱玉石名也<lb/>
英華是玉光色<lb/>
<pb n="6a"/>
　按朱子云古者五等之爵朝㑹祭祀皆以充耳不知<lb/>
　此詩是說何人傳分三章爲士爲卿大夫爲人居鄭<lb/>
　以爲三章共述人臣親迎之禮俱無所據<lb/>
　　東方之日篇<lb/>
　　　闥<lb/>
說文闥門也○韓詩說云門屏之間曰闥<lb/>
　　東方未明篇<lb/>
　　　柳<lb/>
<pb n="6b"/>
說文柳小楊也○朱傳云楊之下垂者○本草云柳華<lb/>
一名柳絮唐本注云柳與水楊全不相似水楊葉圓闊<lb/>
而赤枝條短硬柳葉狹長青緑枝條長軟陶云柳即水<lb/>
楊非也○青史子云柳南方之艸夏木也○管子云五<lb/>
沃之土宜柳○夏小正云正月柳稊稊發孚也○埤雅<lb/>
云柳柔脆易生之木與楊同類雖縱横顚倒植之皆生<lb/>
○通志云柳曰天棘南人呼爲楊柳○古今合璧云樹<lb/>
髙二三丈許嬝娜枝條葉細而長者曰柳樹低枝立葉<lb/>
<pb n="7a"/>
小者曰楊楊花入水經宿化爲浮萍柳花漫空如雪<lb/>
　　　樊<lb/>
爾雅云樊藩孫炎曰圃之藩也郭璞曰謂藩蘺也<lb/>
　　　圃<lb/>
說文云種菜曰圃○周禮太宰九職二曰園圃毓草木<lb/>
注樹果蓏曰圃場人掌國之場圃而樹之果蓏珍異之<lb/>
物以時歛而藏之凢祭祀賓客共其果蓏享亦如之閭<lb/>
師任圃以樹事貢艸木<lb/>
<pb n="7b"/>
　　　辰<lb/>
傳云時也○說文云□震也三月陽氣動雷電振民農<lb/>
時也物皆生从乙匕象芒達厂聲也□房星天時也从<lb/>
二二古文上字徐鍇曰七音化乙艸木萌初出曲卷也<lb/>
徐鉉等曰三月陽氣盛艸木生上徹於土故从上厂非<lb/>
聲疑亦象物之出<lb/>
　按不能辰夜之辰今朱傳誤作晨朱子釋詩時齊魯<lb/>
　韓三詩俱亡雖有附見他籍者皆不依用則所从惟<lb/>
<pb n="8a"/>
　毛傳耳而字畫多訛或傳寫之謬也他如終然允臧<lb/>
　之然作焉羊牛下括作牛羊求爾新特之爾作我胡<lb/>
　然厲矣之然作爲家伯維宰之維作冢小旻抑二如<lb/>
　彼泉流作流泉朔月辛卯之月作日爰其適歸之爰<lb/>
　作奚天降滔德之滔作慆降予卿士之予作于俱是<lb/>
　顚倒錯誤今人不讀注疏訛以傳訛俱不能辨<lb/>
　　　莫<lb/>
說文云日旦㝠也从日在茻中<lb/>
<pb n="8b"/>
　　南山篇<lb/>
　　　南山<lb/>
傳云齊南山<lb/>
　　　魯<lb/>
譜云魯者少昊摰之墟也在周公歸政成王封其元子<lb/>
伯禽于魯封域在禹貢徐州大野蒙羽之野○朱傳云<lb/>
今襲慶東平府沂宻海等州即其地○地里志兖州曲<lb/>
阜縣外城即伯禽所築古魯城○郡縣志曲阜在縣治<lb/>
<pb n="9a"/>
魯城中委曲長七八里○世本云周公居少昊之墟煬<lb/>
公徙魯○元命包云天弓星主弓弩流爲徐州别爲魯<lb/>
國<lb/>
　按襲慶府今爲山東兖州府東平府今爲州與沂州<lb/>
　並屬兖州府宻州今萊州府髙宻縣海州今登州府<lb/>
　寧海州魯城在曲阜縣西二里神農氏自陳徙居魯<lb/>
　帝王世紀曰黃帝生于夀丘在魯東門之北至春秋<lb/>
　時魯國都其城<lb/>
<pb n="9b"/>
　　　魯道<lb/>
水經注汶水南逕鉅平縣故城東西南流城東有魯道<lb/>
詩所謂魯道有蕩今汶上夾水有文姜臺汶水西南流<lb/>
詩云汶水滔滔<lb/>
　按漢鉅平縣在今兖州府寧陽縣境<lb/>
　　　屨<lb/>
周禮屨人掌王及后之服屨爲赤舄黑舄赤繶黃繶青<lb/>
句素屨葛屨辨外内命夫命婦之命屨功屨散屨凢四<lb/>
<pb n="10a"/>
時之祭祀以宜服之鄭康成曰複下曰舄襌下曰屨有<lb/>
絇有繶有純者飾也凢屨舄各象裳之色凢舄飾如繢<lb/>
之次屨之飾如繡次絇謂之拘著舄屨之頭以爲行戒<lb/>
繶縫中紃純縁也散屨謂去飾○士冠禮夏用葛𤣥端<lb/>
黒屨青絇繶純純博寸素積白屨以魁柎之緇絇繶純<lb/>
純博寸爵弁纁屨黑絇繶純純博寸冬皮屨可也不屨<lb/>
繐屨士䘮禮夏葛屨冬白屨皆緇絇繶純組綦結于踵<lb/>
士相見禮若君賜之爵升席祭卒爵退坐取屨隱辟而<lb/>
<pb n="10b"/>
後屨鄉飲酒禮司正請坐于賔賔主人介衆賔皆降說<lb/>
屨揖譲升坐<hi>鄉飲大射倣此</hi>燕禮賔及卿大夫皆說屨升就席<lb/>
喪服斬衰菅屨繩屨疏衰疏屨不杖麻屨士虞禮曰尸<lb/>
坐不說屨○曲禮曰毋踐屨侍坐于長者屨不上堂解<lb/>
屨不敢當階就屨跪而屨之屏于側鄉長者而屨跪而<lb/>
遷屨俯而納屨大夫士去國鞮屨内則云屨著綦玉藻<lb/>
云坐左納右坐右納左䘮服小記曰練繩屨少儀曰排<lb/>
闔說屨于户内者一人而已矣有尊長在則否凢祭于<lb/>
<pb n="11a"/>
室中堂上無跣燕則有之國家靡敝君子不履絲屨○<lb/>
莊子云履方屨者知地形○世本云於則作屝履注於<lb/>
則黄帝臣艸曰屝麻曰履○方言云屝屨麄履也徐兖<lb/>
之郊謂之屝自關而西謂之屨中有木者謂之複舄襌<lb/>
者謂之鞮絲作之者謂之履麻作之者謂之不借○曹<lb/>
氏云屨人注有纁屨黄屨白屨黑屨散屨所謂五兩者<lb/>
纁黄白黑散也○釋名云屨拘也所以拘足也○詩疏<lb/>
云夏日之有葛屨特爲便于時耳非行禮之服若行禮<lb/>
<pb n="11b"/>
之服雖夏猶當用皮鄭于周禮注及志言朝祭履舄各<lb/>
從其裳之色明其不用葛也<lb/>
　　　冠<lb/>
說文云冠絭也所以絭髮弁冕之緫名也○檀弓云古<lb/>
者冠縮縫今也衡縫故喪冠之反吉非古也郊特牲云<lb/>
野夫黄冠黄冠艸服也始冠之緇布之冠也太古冠布<lb/>
齊其緇之委貌周道也章甫殷道也毋追夏后氏之道<lb/>
也玉藻𤣥冠朱組纓天子之冠也緇布冠繢緌諸矦之<lb/>
<pb n="12a"/>
冠也𤣥冠丹組纓諸矦之齋冠也𤣥冠綦組纓士之齋<lb/>
冠也縞冠𤣥武子姓之冠也縞冠素紕既祥之冠也垂<lb/>
緌五寸惰游之士也𤣥冠縞武不齒之服也居冠屬武<lb/>
○董巴輿服志云上古穴居野處衣毛而冐皮後代聖<lb/>
人易之見鳥獸有冠角<graphic n="KR0971" url="https://raw.githubusercontent.com/kanripo/KR-Gaiji/master/images/KR0971.png" mimeType="image/png"/>胡之制遂作冠冕纓緌以爲<lb/>
首飾○莊子云戴圜冠者知天時○春秋繁露云冠之<lb/>
在首𤣥武之象也𤣥武貌之最嚴威者象在後反居首<lb/>
武至而不用矣○禮書云古之冠其飾不過纓武縁其<lb/>
<pb n="12b"/>
名不過毋追章甫委貌而已大抵吉冠左辟䘮冠右辟<lb/>
吉冠内畢䘮冠外畢吉冠圜䘮冠厭吉冠𤣥䘮冠素吉<lb/>
冠不條屬䘮冠條屬吉冠緌䘮冠不緌吉冠縁䘮冠不<lb/>
縁居冠屬武非居冠不屬武此其畧也<lb/>
　　　緌<lb/>
說文云系冠纓也○内則云子事父母冠緌纓玉藻云<lb/>
居冠屬武自天子下達有事然後緌大帛不緌𤣥冠紫<lb/>
緌自魯桓公始也又云大白冠緇布之冠皆不㽔委武<lb/>
<pb n="13a"/>
𤣥縞而后㽔○禮書云冠系有纓其垂有緌䘮冠不緌<lb/>
則凢吉冠皆緌矣○羅氏云二組屬于笄順頭而下結<lb/>
之謂之纓纓之垂者謂之緌<lb/>
　　　斧<lb/>
釋名云斧甫也甫始也凢將制器始用斧伐木已乃制<lb/>
之也○考工記五分其金而錫居一謂之斧斤之齊○<lb/>
春秋元命包云斧鑕主亂行斬狂詐斧之爲言補也○<lb/>
古今事物類考云神農作斤斧○破斧傳云隋銎曰斧<lb/>
<pb n="13b"/>
○尉繚子云坐之兵劔斧立之兵㦸弩<lb/>
　　甫田篇<lb/>
　　　莠<lb/>
孔疏云仲虺之誥曰若苗之有莠若粟之有粃粃似粟<lb/>
莠似苗也○國語云馬餼不過狼莠韋昭注云似稷而<lb/>
無實○韋昭問答云甫田維莠今何艸答曰今之狗尾<lb/>
也○月令云孟春行秋令藜莠蒿萊並興○戰國䇿云<lb/>
幽莠之秀也似禾○雅翼云莠者害稼之艸今之狗尾<lb/>
<pb n="14a"/>
艸也似稷而不結實無處不生莠既惡物故言之不美<lb/>
者謂之莠言<lb/>
　　　弁<hi>韋弁爵弁</hi>
士冠禮爵弁服纁裳純衣緇帶韎韐皮弁服素積緇帶<lb/>
素韠注爵弁服此與君祭之服爵弁者冕之次其色赤<lb/>
而微黑如爵頭然或謂之緅其布三十升純衣絲衣也<lb/>
餘衣皆用布惟冕與爵弁服用絲耳皮弁服此與居視<lb/>
朔之服也以白鹿皮爲冠以素爲裳辟蹙其要中衣用<lb/>
<pb n="14b"/>
布亦十五升其色象焉○後漢輿服志云爵弁一名冕<lb/>
廣八寸長尺二寸如爵形前小後大繒其上似爵頭色<lb/>
有収持笄所謂夏収殷冔者也○禮書云周禮有韋弁<lb/>
無爵弁書與冠禮禮記有爵弁無韋弁士之服止于爵<lb/>
弁而荀卿曰士韋弁孔安國曰雀韋弁也劉熈釋名亦<lb/>
曰以爵韋爲之謂之韋弁則爵弁即韋弁耳觀弁師司<lb/>
服韋弁先於皮弁書爵弁先於綦弁<hi>孔安國曰綦弁皮弁也</hi>士冠<lb/>
禮次加皮弁三加爵弁而以爵弁爲尊聘禮主卿賛禮<lb/>
<pb n="15a"/>
服皮弁及歸饔餼服韋弁而以韋爲敬則皮弁之上非<lb/>
韋弁則爵弁耳此所以疑其爲一物也士冠禮爵弁服<lb/>
昏禮主人爵弁纁裳緇袘檀弓天子哭諸侯爵弁䊷衣<lb/>
書二人爵弁執惠雜記復諸侯爵弁服子羔之襲爵弁<lb/>
一釁廟祝宗人宰夫雍人皆爵弁純衣則爵弁雖士之<lb/>
祭服而天子諸侯大夫皆服之鄭氏謂冕之次制如冕<lb/>
但無繅耳其布三十升然古文弁象形則其制上銳若<lb/>
合手然非如冕也韋其質也爵其色也筓紘玉飾各以<lb/>
<pb n="15b"/>
其等爲之如皮弁制<lb/>
　按陳氏疑爵弁爲韋弁其說或是也韋弁有二兵事<lb/>
　之韋弁服以韎韋爲弁又以爲衣裳聘禮卿歸饔餼<lb/>
　之韋弁服韎布爲衣而素裳然則與士爵弁纁裳純<lb/>
　衣異矣豈卿大夫士之爵弁服殊其衣裳不若皮弁<lb/>
　服之共素衣素積與抑爵韋固非一物也<lb/>
　　盧令篇<lb/>
　　　盧<lb/>
<pb n="16a"/>
傳云盧田犬○戰國䇿云韓國盧天下之駿犬也<lb/>
　　　環<lb/>
疏云環在犬之頷下重環謂大環貫一小環也<lb/>
　　　鋂<lb/>
說文云大𤨏也一環貫二者○梁寅云重環者環之中<lb/>
又貫一環所謂子母環也重鋂者環之中又貫二環也<lb/>
　　敝笱篇<lb/>
　　　鰥<lb/>
<pb n="16b"/>
毛云鰥大魚○孔叢子云衛人釣于河得鰥魚焉其大<lb/>
盈車子思問曰如何得之對曰吾下釣垂一魴之餌鰥<lb/>
過而不視又以豚之半鰥則吞矣○鄭云鰥魚子○<lb/>
爾雅云鯤魚子疏引此詩其魚魴鰥云鯤鰥字異<lb/>
古字通用○魯語里革云魚禁鯤鮞鳥翼鷇卵蕃<lb/>
庻物也<lb/>
　按毛以鰥爲大魚次章釋魴鱮亦云大魚則鰥特魴<lb/>
　鱮之類耳非必大至于盈車也盈車即鰥之尤大者<lb/>
<pb n="17a"/>
　如今鱮亦有小有大鄭氏葢以盈車之魚必非笱之<lb/>
　所制故以魚子易之殊不知魚子尚未成魚何云制<lb/>
　以笱邪莊子王子年云鯤大不知幾千里長千尺此<lb/>
　又荒唐不可稽矣<lb/>
　　　鱮<lb/>
箋云鱮似魴而弱鱗○陸疏云鱮似魴厚而頭大魚之<lb/>
不美者故里語曰網魚得鱮不如啗茹其頭尤大而肥<lb/>
者徐州人謂之鰱或謂之鱅幽州人謂之鴞□或謂之<lb/>
<pb n="17b"/>
胡鱅○埤雅云鱮色白北土皆呼白鱮西征賦云華魴<lb/>
躍鱗素鱮揚鬐性亦旅行故其制字从與失水則死弱<lb/>
魚也今吳越呼鱅鰱魚六韜曰緡隆餌重則嘉魚食之<lb/>
緡調餌芳則庸魚食之鱅庸魚也故其字从庸○雅翼<lb/>
云魚雖一類所食不同今鯇惟食艸鱒食螺蚌鱮乃食<lb/>
鯇矢宜其味之不美○嚴氏曰今鱅鰱相似而小别鰱<lb/>
頭小鱅頭大<lb/>
　　載驅篇<lb/>
<pb n="18a"/>
　　　簟茀<lb/>
傳云簟方文蓆也○爾雅云輿革前謂之鞎後謂之茀<lb/>
李廵曰輿革前謂輿前以革爲車飾曰鞎茀車後户名<lb/>
也郭璞曰鞎以韋靶車軾也茀以韋靶後户也又云竹<lb/>
前謂之禦後謂之蔽李廵曰竹前謂編竹當車前以擁<lb/>
蔽名之曰禦禦止也孫炎曰禦以竹簟爲車飾也郭璞<lb/>
曰蔽以簟衣後户也<lb/>
　　　鞹<lb/>
<pb n="18b"/>
說文云鞹革也又曰獸皮治去其毛曰革○傳云諸矦<lb/>
之路車有朱革之質而羽飾<lb/>
　　　驪<lb/>
駉傳云純黑曰驪○月令孟冬云駕鐵驪○檀弓云夏<lb/>
后氏尚黑戎事乘驪○說文云驪馬深黑色<lb/>
　　　汶水<lb/>
淮南子云汶出弗其流合于濟注弗其山在北海朱虛<lb/>
縣東○禹貢云浮于汶達于泲○水經云汶水出泰山<lb/>
<pb n="19a"/>
萊蕪縣原山西南過壽張又西南入于濟○許叔重云<lb/>
出瑯邪朱虛東泰山東入濰○朱傳云在齊南魯北二<lb/>
國之境○曹氏云汶水有二出萊蕪縣原山入濟者徐<lb/>
州之汶也出朱虛泰山北又東北入濰者青州之汶也<lb/>
　按一綂志萊蕪縣今屬山東濟南府有汶河云其源<lb/>
　有三一發泰山之旁仙臺嶺一發萊蕪縣原山之陽<lb/>
　一發萊蕪縣寨子村至泰安州靜封鎭合焉名曰塹<lb/>
　汶西南流與徂徠山之陽小汶河合又西南流注洸<lb/>
<pb n="19b"/>
　河入濟此徐汶也朱虛故城在今青州府臨朐縣境<lb/>
　有汶水云源出沂山東麓流經本縣東南六十里入<lb/>
　安丘縣界安丘亦屬青州此靑汶也<lb/>
　　猗嗟篇<lb/>
　　　揚<lb/>
傳云揚廣揚疏云揚是顙之别名顙貴闊故言廣揚<lb/>
　　　名<lb/>
爾雅云目上爲名孫炎曰目上平博郭璞曰眉眼之間<lb/>
<pb n="20a"/>
○楊用修云名玉篇引此句作䫤眉目之間也字从㝠<lb/>
言流盼使人㝠迷<lb/>
　　　侯<lb/>
尚書云侯以明之○周禮司裘云王大射則共虎侯熊<lb/>
侯豹侯設其鵠諸矦則共熊矦豹矦卿大夫則共麋矦<lb/>
皆設其鵠射人以射法治射儀王以六耦射三矦樂以<lb/>
騶虞九節五正諸矦以四耦射二矦樂以貍首七節三<lb/>
正孤卿大夫以三耦射一矦樂以采蘋五節二正士以<lb/>
<pb n="20b"/>
三耦射豻矦樂以采繁五節二正若王大射則以貍歩<lb/>
張三矦祭矦則爲位梓人爲矦廣與崇方參分其廣而<lb/>
鵠居一焉上兩个與其身三下兩个半之上綱與下綱<lb/>
出舌尋縜寸焉張皮矦而棲鵠則春以功張五采之矦<lb/>
則逺國屬張獸矦則王以息燕○鄉射記云凢矦天子<lb/>
熊矦白質諸矦麋矦赤質大夫布矦畫以虎豹士布矦<lb/>
畫以鹿豕凢畫者丹質又云鄉矦上个五尋中十尺矦<lb/>
道五十弓弓二寸以爲矦中倍中以爲躬倍躬以爲左<lb/>
<pb n="21a"/>
右舌下舌半上舌○大射云司馬命量人量矦道以貍<lb/>
歩大矦九十參七十干五十遂命量人巾車張三矦大<lb/>
矦之崇見鵠于參參見鵠于干干不及地武○鄭注周<lb/>
禮云所射正謂之矦者天子中之則能服諸矦諸矦以<lb/>
下中之則得爲諸矦○孔氏云燕射自天子至士皆一<lb/>
矦鄉射賔射當張采矦二正天子諸矦大射張三矦○<lb/>
禮書云周官司裘所共之矦大射之侯也梓人所謂張<lb/>
皮矦而棲鵠也射人治射儀之矦正賔射之侯也梓人<lb/>
<pb n="21b"/>
所謂張五采之矦也鄉射記熊矦白質以下燕射之侯<lb/>
也梓人所謂張獸矦以息燕也大射之矦用虎熊豹麋<lb/>
之皮飾其側而中又制皮以爲鵠賔射之侯亦虎熊豹<lb/>
麇之皮飾其側而中畫五色以爲正燕射之侯則畫熊<lb/>
麋虎豹鹿豕之形以象鵠此三射之别也然司裘諸矦<lb/>
熊矦豹矦則畿内諸矦大射之禮也畿外諸矦大矦參<lb/>
矦干矦大射禮量人張三矦是也<lb/>
　　　正<lb/>
<pb n="22a"/>
鄭射人注云考工梓人職曰張五采之矦則逺國屬遠<lb/>
國謂諸矦來朝者也五采之矦即五正之矦也正之言<lb/>
正也射者内志正則能中焉畫五采之矦中朱次白次<lb/>
蒼次黃𤣥居外三正損𤣥黃二正去白蒼而畫以朱緑<lb/>
其外之廣皆居矦中參分之一中二尺今儒家云四尺<lb/>
曰正二尺曰鵠鵠乃用皮其大如正此說失之矣○大<lb/>
射注云正者正也亦鳥名齊魯之間名題肩爲正正鳥<lb/>
之捷黠者射之難中以中爲雋故射取名焉○詩正義<lb/>
<pb n="22b"/>
云正者侯中所射之處大射則張皮侯而設鵠賔射則<lb/>
張布侯而畫正正大如鵠三分侯廣而正居一焉侯身<lb/>
長一丈八尺者正方六尺侯身一丈四尺者正方四尺<lb/>
六寸大半寸侯身一丈者正方三尺三寸少半寸正以<lb/>
采畫爲之畫五正之侯者中央之采方二尺以外凖其<lb/>
采之多少正之廣狹均布之以至于外畔也○禮書云<lb/>
大射有鵠猶賔射之有正也賔射有皮猶大射之飾其<lb/>
側也大射側中皆皮故曰皮矦賔射側皮而中五采故<lb/>
<pb n="23a"/>
曰五采之矦<lb/>
　　　甥<lb/>
爾雅云男子謂姊妹之子爲出謂我舅者吾謂之甥也<lb/>
疏甥猶生也取相親之意<lb/>
　　　矢<lb/>
周禮司弓矢掌八矢之法枉矢絜矢利火射用諸守城<lb/>
車戰殺矢鍭矢用諸近射田獵矰矢茀矢用諸弋射恒<lb/>
矢庳矢用諸散射注枉殺矰恒弓所用也絜鍭茀庳弩<lb/>
<pb n="23b"/>
所用也冶氏爲殺矢刄長寸圍寸鋌十之重三垸矢人<lb/>
爲矢□矢參分茀矢<hi>注茀當爲殺</hi>參分一在前二在後兵矢<lb/>
田矢五分<hi>注謂枉矢絜矢</hi>二在前三在後殺矢<hi>注殺當爲茀</hi>七分三<lb/>
在前二在後參分其長而殺其一五分其長而羽其一<lb/>
以其笴厚爲之羽深水之以辨其隂陽夾其隂陽以設<lb/>
其比夾其比以設其羽參分其羽以設其刄則雖有疾<lb/>
風亦弗之能憚矣○世本云夷牟作矢○荀子云浮游<lb/>
作矢○六韜云陷堅陣敗强敵大黃參連弩飛鳬電影<lb/>
<pb n="24a"/>
矢自副注飛鳬赤莖白羽以鐵爲首電影青莖赤羽以<lb/>
銅爲首○方言云自關而東謂之矢江淮之間謂之□<lb/>
關西曰箭注箭者竹名因以爲號○釋名云矢指也其<lb/>
有所指向迅疾也其本曰足又謂之鏑齊人謂之鏃關<lb/>
西謂之釭其末曰括括旁曰义○唐六典云骨鏃曰骲<lb/>
鐵鏃曰鏑鳴箭曰骹霹葉曰鈚皆古之制也竹箭以竹<lb/>
爲笴諸箭亦通用木箭以木爲笴惟利射獵○韓詩傳<lb/>
云諸矦有德七錫弓矢<lb/>
<pb n="24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　六家詩名物疏卷二十二<lb/>
</p>
<p>
</p>
  </div>
</body>
</text>
</TEI>
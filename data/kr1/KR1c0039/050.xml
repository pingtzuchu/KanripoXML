<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>六家詩名物疏卷四十七</head>
    <p>
<pb n="1a"/>
欽定四庫全書<lb/>
　六家詩名物疏卷四十七　明　馮復京　撰<lb/>
　　大雅文王之什二<lb/>
　　思齊篇<lb/>
　　　在宫<hi>辟廱别載</hi>
箋云宫謂辟廱宫也羣臣助文王養老○周禮外饔邦<lb/>
饗耆老掌割亨之事酒正饗耆老共其酒無酌數凡有<lb/>
秩酒者以書契授之大司徒以保息六養萬民二曰養<lb/>
<pb n="1b"/>
老遺人門闗之委積以養老孤司門以其財養死政之<lb/>
老稾人饗耆老共其食羅氏中春羅春鳥獻鳩以養國<lb/>
老○王制云凡養老有虞氏以燕禮夏后氏以饗禮殷<lb/>
人以食禮周人修而兼用之五十養於鄉六十養於國<lb/>
七十養於學達於諸侯有虞氏養國老於上庠養庶老<lb/>
於下庠殷人養國老於右學養庶老於左學周人養國<lb/>
老於東膠養庶老於虞庠虞庠在國之西郊有虞氏深<lb/>
衣而養老夏后氏燕衣而養老殷人縞衣而養老周人<lb/>
<pb n="2a"/>
𤣥衣而養老凡三王養老皆引年月令仲秋養衰老授<lb/>
几杖行糜粥飲食文王世子云凡大合樂必遂養老注<lb/>
云大合樂謂春入學釋菜合舞秋頒學合聲又云天子<lb/>
視學適東序釋奠於先老遂設三老五更之席位適饌<lb/>
省醴養老之珍具遂發詠焉退修之以孝養也反登歌<lb/>
清廟下管象舞大武有司告樂闋王乃命公侯伯子男<lb/>
及羣吏曰反養老幼于東序内則云凡養老五帝憲養<lb/>
氣體而不乞言有善則記之為惇史三王亦憲既養老<lb/>
<pb n="2b"/>
而後乞言亦微其體皆有惇史樂記云食三老五更於<lb/>
太學天子袒而割牲執醬而饋執爵而酳冕而總干所<lb/>
以教諸侯之弟也○禮書云天子之於老所養也三國<lb/>
老也庶老也死政者之老也歲養之也三仲春也季春<lb/>
也仲秋也羅氏獻鳩以養之者國老也司徒以保息養<lb/>
之者庶老也司門以其財養之者死政者之老也若夫<lb/>
外饔酒正槁人所謂耆老者總三者而言之也<lb/>
　　皇矣篇<lb/>
<pb n="3a"/>
　　　二國<lb/>
傳云殷夏也○帝王世紀曰禹受封為夏伯在豫州外<lb/>
方之南今河南陽翟是也即天子位都平陽或在安邑<lb/>
或在晉陽○一統志河南開封府鈞州本夏禹所封地<lb/>
秦為陽翟縣安邑縣在山西平陽府<lb/>
　　　菑<lb/>
釋木云立死菑李巡曰以當死害生曰菑○孔氏云立<lb/>
死之木妨他木生長故曰菑也<lb/>
<pb n="3b"/>
　　　翳<lb/>
釋木云斃者翳郭云翳樹隂翳覆地者也○孔氏云生<lb/>
木自倒枝葉覆地為廕翳故曰翳也<lb/>
　　　栵<lb/>
爾雅云栵栭郭云樹似槲樕而庳小子如細栗可食今<lb/>
江東亦呼為栭栗○陸璣云樹如榆木理堅韌而赤<lb/>
可為車轅○内則云芝栭䔖椇鄭氏云人君燕食所加<lb/>
庶羞也<lb/>
<pb n="4a"/>
　　　檉<lb/>
爾雅云檉河栁郭云今河旁赤莖小楊○陸璣云生水<lb/>
旁皮正赤如絳一名雨師枝葉如松○本草云赤檉木<lb/>
皮赤色葉細其中木脂一名檉乳衍義云人謂之三春<lb/>
栁以其一年三秀也花肉紅色成細穗河西者戎人取<lb/>
滑枝為鞭○南都賦注檉似柏而香○雅翼云天將雨<lb/>
檉先起氣以應之故一名雨師亦能負霜雪大寒不彫<lb/>
有異餘栁○通志云大概松杉之類而意態似栁故謂<lb/>
<pb n="4b"/>
之檉栁其材可卷為盤合又有一種名赤楊又名水楊<lb/>
與此相似而植之水邊其葉經秋盡紅人多植于門巷<lb/>
　　　椐<lb/>
爾雅云椐樻郭云腫節可以為杖○陸璣云節中腫似<lb/>
扶老即今靈壽是也今人以為馬鞭及杖𢎞農郡北山<lb/>
甚有之○本草云靈壽木作杖令人延年益壽圓長皮<lb/>
紫○漢書孔光傳賜靈壽杖師古曰木似竹有枝節長<lb/>
不過八九尺圍三四寸自然有合杖制不須削治也○<lb/>
<pb n="5a"/>
山海經云廣都之野靈壽實華○王粲頌云寄幹堅正<lb/>
不待矯輮<lb/>
　　　檿<lb/>
爾雅云檿桑山桑注云似桑材中作弓及車轅○禹貢<lb/>
青州厥篚檿絲注云檿桑蠶絲中琴瑟弦○考工記云<lb/>
弓人取材檿桑次檍○管子五粟之土其檿其桑○師<lb/>
古云山桑之有點文者○花木考云繭生山桑不浴不<lb/>
飼居民取之製為紬乆而不敝<lb/>
<pb n="5b"/>
　　　柘<lb/>
月令云季春無伐桑柘○投壺云矢以柘若棘○考工<lb/>
記云弓人取材柘為上○周書云季夏取桑柘之火○<lb/>
淮南子云八月其樹柘○四民月令云柘染色黄赤人<lb/>
君所尊○蠶書云柘葉飼蠶其絲作琴瑟絃清鳴響亮<lb/>
○埤雅云柘宜山石古今注柘實曰佳佳言佳鳥性所<lb/>
食○本草衍義云柘木理有紋亦可旋為器<lb/>
　按鄭箋云岐周之地險隘多樹木乃競刋除而自居<lb/>
<pb n="6a"/>
　處其刋除之次陸農師論之詳矣作屏修平啟辟攘<lb/>
　剔八字皆刋除之義也蓋歸周者日衆地無所容故<lb/>
　伐木以立田宅無暇論其材之美不美以去留之也<lb/>
　自程子有修治叢列及剔去繁冗之説而朱子因之<lb/>
　故後人遂謂去惡木以存美材不知檉可入藥為器<lb/>
　椐中為杖亦何嘗不可用而併啓辟之乎<lb/>
　　　宻<lb/>
傳云宻須氏○地里志安定郡隂密縣詩宻人國○國<lb/>
<pb n="6b"/>
名記子爵世本云商有宻須文王伐之魯有密須之鼓<lb/>
杜預謂姞姓國在安定隂密今涇之靈臺也史索云是<lb/>
河南密九域志以為鄆之致密城皆非○一統志陜西<lb/>
平涼府涇州靈臺縣在州城南九十里古密須之國○<lb/>
書傳云文王受命三年伐密須○皇甫謐云文王問太<lb/>
公吾欲用兵孰可太公曰密須氏疑於我我可先伐之<lb/>
管叔曰不可其君天下之明君伐之不義太公曰臣聞<lb/>
先王之伐也伐逆不伐順伐險不伐易文王曰善遂侵<lb/>
<pb n="7a"/>
阮徂共而伐密須宻須之人自縳其君而歸文王○左<lb/>
傳云密須之鼓與其大路文所以大蒐也<lb/>
　　　阮徂共<lb/>
箋云阮也徂也共也三國犯周文王伐之○孔氏云毛<lb/>
以徂為往阮共為周地宻須所侵也○魯詩說云阮徂<lb/>
共皆國名○張氏云阮國名共阮國之地名皆在今涇<lb/>
州今有共池即共也○氏族略云阮諸侯國在岐渭之<lb/>
間<lb/>
<pb n="7b"/>
　　　旅<lb/>
傳云旅地名疏云毛意以旅為周地○孟子疏云大雅<lb/>
曰以遏徂旅孟子曰徂莒者案春秋書莒子盟于密則<lb/>
莒密之近地詩言密之衆孟子言密之地其㫖同也○<lb/>
左傳注云莒今城陽莒縣城陽淳于縣東北有密鄉<lb/>
　按古莒國今山東青州府莒州漢之城陽國也去密<lb/>
　須殊逺孟子疏非也<lb/>
　　　鮮原<lb/>
<pb n="8a"/>
傳云小山别大山曰鮮○爾雅孫炎注云别不相連也<lb/>
○疏云周書稱文王在程作程寤程典皇甫謐云文王<lb/>
徙宅於程蓋謂此也○前漢地里志安陵顏注曰闞駰<lb/>
以為本周程邑○通鑑外紀云西伯自岐徙鮮原在岐<lb/>
之陽不出百里○朱傳云其地於漢為扶風安陵今在<lb/>
京兆府咸陽縣○國名記云在今咸陽亦在岐南與畢<lb/>
陌接所謂畢程孟子言文王卒于畢郢<lb/>
　　　夏<lb/>
<pb n="8b"/>
箋云諸夏○說文云夏中國之人也徐鍇曰象有威儀<lb/>
文飾備具行紓遲也○師古漢書注曰夏大也言大於<lb/>
四夷<lb/>
　　　鉤援<lb/>
孔氏曰鉤援一物所以鉤引上城者墨子稱公輸班作<lb/>
雲梯以攻宋蓋此之謂<lb/>
　　　臨<lb/>
朱傳云臨臨車在上臨下者也○禮書云楚子使解楊<lb/>
<pb n="9a"/>
登樓車以告宋人蓋臨車之類<lb/>
　　　衝<lb/>
朱傳云衝衝車從旁衝<graphic n="KR0691" url="https://raw.githubusercontent.com/kanripo/KR-Gaiji/master/images/KR0691.png" mimeType="image/png"/>者也○禮書云墨子有備衝<lb/>
之篇荀子曰渠衝入穴而求利揚子曰衝不薺皆言衝<lb/>
車之大也孫武曰攻城之法修其櫓轒輼輼四輪車蓋<lb/>
衝車之類也<lb/>
　　　崇<lb/>
朱傳云崇今京兆府鄠縣○一統志陜西西安府鄠縣<lb/>
<pb n="9b"/>
夏時扈國殷為崇國○史記云崇侯虎譖西伯於紂紂<lb/>
囚西伯於羑里後赦西伯受命明年伐犬戎明年伐密<lb/>
須明年敗耆國明年伐邘明年伐崇侯虎而作豐邑○<lb/>
説苑文王曰余聞崇侯虎蔑侮父兄不敬長老分財不<lb/>
均百姓力盡余將來征之乃伐崇令毋殺人壊室填井<lb/>
伐樹木動六畜崇人聞之因請降<lb/>
　　　類<lb/>
爾雅云是禷是禡師祭也疏云王制云天子將出征類<lb/>
<pb n="10a"/>
乎上帝則類祭祭天也尚書歐陽説以事類祭之在南<lb/>
郊春官肆師注云類禮依郊祀是用尚書説為義也○<lb/>
書曰類于上帝○周禮小宗伯兆五帝于四郊四望四<lb/>
類亦如之凡天地之大烖類社稷宗廟則為位肆師類<lb/>
造上帝則為位大祝六祈一曰類大師類上帝詛祝掌<lb/>
類造之祝號○禮記天子將出類乎上帝天子將出征<lb/>
類乎上帝注云帝謂五徳之帝○禮書云類皆有所祈<lb/>
其禮劣于正祭與旅<lb/>
<pb n="10b"/>
　　　禡<lb/>
爾雅云禡師祭也○禮記云天子出征禡于所征之地<lb/>
○周禮小宗伯甸役之禱祠肄儀為位肆師四時大田<lb/>
獵祭表貉則為位注云於所立表之處為師祭造軍法<lb/>
者禱氣勢之增倍也其神蓋蚩尤或曰黄帝又云甸祝<lb/>
掌表貉之祝號大司馬教振旅有司表貉教大閲設驅<lb/>
逆之車有司表貉于陳前○公羊説云師出曰祠兵祠<lb/>
者祠五兵矛㦸劒楯弓鼓及祠蚩尤之造兵者○應劭<lb/>
<pb n="11a"/>
云至所征之地表而祭之謂之禡禡者馬也馬者兵之<lb/>
首故祭其先神也○考索云漢書稱髙祖祠黄帝蚩尤<lb/>
於沛庭管仲稱蚩尤作劒㦸史記稱黄帝與蚩尤戰于<lb/>
阪泉豈軍法之興始此故後世因祭之與<lb/>
　　靈臺篇<lb/>
　　　靈臺<lb/>
箋云天子有靈臺者所以觀祲象察氣之妖祥也疏云<lb/>
靈臺在國之西郊與辟廱同處○易乾鑿度云文王二<lb/>
<pb n="11b"/>
十九年伐崇作靈臺○易是類謀云作靈臺受赤爵丹<lb/>
書○含神霧云作邑于豐起靈臺○禮含文嘉云天子<lb/>
靈臺所以觀天人之際察隂陽之㑹也揆星度之驗徵<lb/>
六氣之端應神明之變化覩因氣之所驗為萬物獲福<lb/>
於無方之原招太極之清泉以與稼穡之根天子得靈<lb/>
臺之則五車三柱明制可行水泉川流無滯寒暴暑之<lb/>
災禾盡豐穰○禮統云所以制靈臺何以尊天重民備<lb/>
災御患也夏為清臺何明明相承太平相續故為清臺<lb/>
<pb n="12a"/>
殷為神臺周為靈臺何質者具天而王天者稱神文者<lb/>
具地而王地者稱靈也○援神契云靈臺考符居髙顯<lb/>
聖王所以宣徳察微○五經通義云靈臺在于野中國<lb/>
之南附近辟廱積土增崇其髙九仞極陽之數上平無<lb/>
屋望氣顯著○春秋左傳云公旣視朔而登觀臺以望<lb/>
而書雲物為備故也○說苑云積恩為愛積愛為仁積<lb/>
仁為靈是故文王始接民以仁而天下莫不仁焉○三<lb/>
輔黄圖云文王靈囿在長安縣西四十二里靈沼在長<lb/>
<pb n="12b"/>
安西三十里靈臺在長安西北四十里高二十丈周四<lb/>
百二十步○三輔故事靈臺在豐水東○一統志靈臺<lb/>
在西安府鄠縣東靈囿在鄠縣東三十里囿中有沼曰<lb/>
靈沼<lb/>
　按明堂辟廱靈臺太廟四者先儒多合為一歴代紛<lb/>
　爭皆不能決惟袁準之論為得文多不載文王靈臺<lb/>
　當在鄠縣平涼府靈臺縣又有靈臺相傳文王伐密<lb/>
　後所作考諸緯書皆云文王伐崇作靈臺不云伐密<lb/>
<pb n="13a"/>
　而作之也三輔黄圖説臺囿沼異處或以鄭駁異義<lb/>
　云同言靈者於臺下為囿沼疑黄圖所言為謬不知<lb/>
　文王之囿方七十里據黄圖所説臺囿沼與長安相<lb/>
　去里數不過十里即于囿中設為臺沼亦何患于不<lb/>
　容乎黄圖得其實矣<lb/>
　　　囿<lb/>
傳云囿所以域養禽獸也天子百里諸侯四十里○風<lb/>
俗通云囿者畜魚鱉之處也囿猶有也○説文云囿苑<lb/>
<pb n="13b"/>
有垣也一曰禽獸曰囿○白虎通云苑囿所以在東方<lb/>
何苑囿養萬物者也東方所以生也○周禮囿人掌囿<lb/>
游之獸禁牧百獸祭祀喪紀賔客共其生獸死獸之物<lb/>
○吕覽云昔聖王之為苑囿園池也足以觀望勞形而<lb/>
已○周語云藪有圃草囿有林池所以禦災也○淮南<lb/>
子云湯始作囿以奉宗廟犞鮮之具○穀梁傳疏云徐<lb/>
邈何休皆曰天子囿方十里伯方七里子男方五里未<lb/>
審據何為説○隋天文志云天苑十六星在昴畢南天<lb/>
<pb n="14a"/>
子之苑囿○管子云武王有靈臺之囿而賢者進<lb/>
　　　虡業<lb/>
釋器云木謂之虡大版謂之業○有瞽疏云虡者立於<lb/>
兩端栒則横入於虡栒上加大版側著於栒其上刻為<lb/>
崇牙似鋸齒捷業然或曰既刻又畫之掛繩於上以為<lb/>
懸又置羽於筍虡之上角○釋名云懸鐘鼓者横曰簨<lb/>
簨峻也在上高峻也縱曰虡虡舉也在旁舉簨也○禮<lb/>
記曰夏后氏之龍簨虡殷之崇牙周之璧翣注云殷於<lb/>
<pb n="14b"/>
龍上刻畫之為重牙以掛縣紘也周又畫繒為翣戴以<lb/>
璧垂五采羽於其下樹於簨之角上○周禮典庸器祭<lb/>
祀帥其屬而設筍虡大司樂凡國之大憂令弛縣小胥<lb/>
正樂縣之位王宫縣諸侯軒縣卿大夫判縣士特縣眂<lb/>
瞭掌太師之縣○考工記梓人為筍虡臝屬有力而不<lb/>
能走則於任重宜大聲而宏則於鍾宜若是者以為鍾<lb/>
虡羽屬無力而輕則於任輕宜其聲清揚而逺聞於磬<lb/>
宜若是者以為磬虡小首而長摶身而鴻者謂之鱗屬<lb/>
<pb n="15a"/>
以為筍<lb/>
　　　賁<lb/>
爾雅云大鼓謂之鼖○周禮韗人鼓長八尺鼓四尺中<lb/>
圍加三之一謂之鼖鼓鼓人鼖鼓鼓軍事司馬中春振<lb/>
旅諸侯執鼖鼓鎛師凡軍之夜三鼜皆鼓之注云鼓之<lb/>
以鼖鼓○書云鼖鼓在西序○疏賁大也故謂大鼓為<lb/>
賁<lb/>
　　　鏞<lb/>
<pb n="15b"/>
爾雅云大鍾謂之鏞孫炎曰鏞深長之聲李巡曰大鍾<lb/>
音聲大鏞大也郭璞曰亦名鑮○書云笙鏞以閒鄭注<lb/>
云鏞即大射頌一也○周禮鍾師掌金奏鎛師掌金奏<lb/>
之鼓考工記云大鍾十分其鼓間以其一為之厚○射<lb/>
禮云西階之西頌磬其南鐘注云西方鐘磬謂之頌古<lb/>
文頌為鏞○書傳云天子將出撞黄鐘之鐘右五鐘皆<lb/>
應入則撞㽔賔之鐘左五鐘皆應○吕氏曰黄帝命伶<lb/>
倫鑄十二鐘○陳氏曰十二辰之鐘大鐘也大鐘特縣<lb/>
<pb n="16a"/>
詩書爾雅所謂鏞也非十二辰之鐘則編焉周禮所謂<lb/>
編鐘也<lb/>
　按郭以鎛為鏞依鄭注書及儀禮則鏞即頌鐘非鎛<lb/>
　也大射注鎛如鐘而大陳氏祥道以鎛為小鐘鏞為<lb/>
　特鐘博古圖説又云鎛減於特鐘而大於編鐘三説<lb/>
　亦不同<lb/>
　　　辟廱<lb/>
箋云水旋丘如璧曰辟廱以節觀者疏云辟廱即天子<lb/>
<pb n="16b"/>
太學也王制言太學在郊乃是殷制周制太學在國太<lb/>
學雖在國而辟廱仍在郊陳祥道云上庠東序右學東<lb/>
膠太學也周又有辟廱成均瞽宗之名周之辟廱即成<lb/>
均也東郊即東序也瞽宗即右學也○王制云天子曰<lb/>
辟廱注云辟明也廱和也所以明和天下又云天子將<lb/>
出征受成於學反釋奠於學以訊馘告又云有虞氏養<lb/>
國老於上庠夏后氏養國老於東序商人養國老於右<lb/>
學周人養國老於東膠文王世子曰春夏學干戈秋冬<lb/>
<pb n="17a"/>
學羽籥皆於東序春誦夏弦太師詔之瞽宗秋學禮冬<lb/>
讀書禮在瞽宗書在上庠凡祭與養老乞言合語之禮<lb/>
皆小樂正詔之於東序天子視學大昕鼓徵有司卒事<lb/>
適東序祭義云祀三老五更於大學所以教諸侯之弟<lb/>
○周禮大司樂掌成均之法以治建國之學政而合國<lb/>
之子弟凡有道者有徳者使教焉死則以為樂祖祭於<lb/>
瞽宗又云春合諸學秋合諸射○韓詩説云辟廱者天<lb/>
子之學圓如璧壅之以水言辟取辟有徳不言辟水言<lb/>
<pb n="17b"/>
辟廱者取其廱和也所以教天下春射秋饗尊事三老<lb/>
五更在南方七里之内立明堂於中五經之文所藏處<lb/>
蓋以茅葦取其潔清也○禮統曰辟廱圓如璧雍以水<lb/>
内如覆外如堰盤○三輔決録云辟廱水四周於外象<lb/>
四海○白虎通云璧圓法天雍水象教化流行辟積也<lb/>
積道徳也雍壅也壅殘賊也又外圓内方明徳當圓行<lb/>
當方也○黄圖云文王辟廱在長安西北四十里○史<lb/>
記豐鎬有天子辟池索隱云即周天子辟廱之地<lb/>
<pb n="18a"/>
　　　鼉<lb/>
月令云季夏之月命漁師伐蛟取鼉注云鼉皮可以冒<lb/>
鼓○周書王㑹云㑹稽以鼉○陸璣云鼉形似水蜥蜴<lb/>
四足長丈餘生卵大如鵝卵甲如鎧甲皮堅可冒鼓○<lb/>
本草圖經云肉至美口内涎有毒長一丈者能吐氣成<lb/>
霧致雨力至猛能致陷江岸性嗜睡但目閉形如龍大<lb/>
長者自嚙其尾極難死聲甚可畏人于穴掘之百人掘<lb/>
須百人牽一人掘須一人牽不然終不可出○晉安海<lb/>
<pb n="18b"/>
物記云鼉宵鳴如桴鼔○續博物志云一名土龍鱗甲<lb/>
黑色能横飛不能上騰其聲如鼓○趙辟公雜説云鼉<lb/>
聞鼓聲則鳴○埤雅云鼉具十二肖肉蛇肉最後在尾<lb/>
其枕瑩淨魚枕弗如欲雨則鳴夜鳴應更初更一鳴而<lb/>
止二即再鳴力酋健善頺坎岸○吕氏春秋云顓頊令<lb/>
飛龍作效八風之音命之曰承雲乃令鱓先為樂倡鱓<lb/>
乃偃浸以其尾鼓其腹其音英<lb/>
　　　矇瞍<lb/>
<pb n="19a"/>
傳云有眸子而無見曰矇無眸子曰瞍疏云瞽亦有眸<lb/>
子矇之小别○韓詩説云無珠子曰矇珠子具而無見<lb/>
曰瞍○周禮瞽矇上瞽四十人中瞽百人下瞽百有六<lb/>
十人掌播鼗柷敔塤簫管弦歌諷誦詩世奠繫鼓琴瑟<lb/>
掌九徳六詩之歌以役太師○禮運云卜筮瞽侑皆在<lb/>
左右玉藻云御瞽幾聲之上下○周語瞍賦矇誦注賦<lb/>
賦公卿列士所獻詩也誦謂箴諫之語晉語云矇<graphic n="KR1363" url="https://raw.githubusercontent.com/kanripo/KR-Gaiji/master/images/KR1363.png" mimeType="image/png"/>修<lb/>
聲<lb/>
<pb n="19b"/>
　　文王有聲篇<lb/>
　　　豐<lb/>
皇甫謐云豐在京兆府鄠縣東豐水之西文王自程徙<lb/>
此○孔氏云從鮮原徙酆酆在岐山東南三百餘里○<lb/>
朱傳云即崇國之地○一統志豐宫在西安府鄠縣東<lb/>
五里周文王作邑於豐時所居<lb/>
　　　淢<lb/>
傳云成溝也○韓詩作洫云洫深池○周禮云匠人為<lb/>
<pb n="20a"/>
溝洫方十里為成成間廣八尺深八尺謂之洫<lb/>
　按説文洫成間洫也淢疾流也毛傳以為成溝則改<lb/>
　淢作洫毛鄭之意本謂文王築城維如一成之洫洫<lb/>
　内地方十里文王作十里之豐與之相匹成城字異<lb/>
　朱子讀注疏不精改成溝作城溝不知城郭溝池所<lb/>
　以為固若僅僅廣深八尺豈所謂設險守國乎經稱<lb/>
　崇墉言言城既高大池必極深廣豈止八尺而已既<lb/>
　曰城溝又虛引匠人之文進退失據矣<lb/>
<pb n="20b"/>
　　　豐水<lb/>
禹貢云漆沮既從澧水攸同又云導渭自鳥鼠同穴東<lb/>
㑹於澧入於河○郡縣志云豐水出京兆府鄠縣東南<lb/>
終南山自發源北流經縣東二十八里北流入渭○黄<lb/>
圖云出鄠南山豐谷○水經注云渭水東與豐水㑹同<lb/>
隂山無他高山異巒惟原阜石墩○文子曰老子云豐<lb/>
水之深十仞而不受塵垢金銕在中形見於外○一統<lb/>
志出終南山合太平高觀谷水東至咸陽縣入渭<lb/>
<pb n="21a"/>
　　　皇<lb/>
白虎通云皇君也美也大也天之總美大稱號之為皇<lb/>
者煌煌人莫違也不擾匹夫匹婦虛無寥廓天地通靈<lb/>
也<lb/>
　<lb/>
　<lb/>
　<lb/>
　<lb/>
<pb n="21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　六家詩名物疏卷四十七<lb/>
</p>
<p>
</p>
  </div>
</body>
</text>
</TEI>
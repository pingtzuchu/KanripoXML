<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>六家詩名物疏卷二十七</head>
    <p>
<pb n="1a"/>
欽定四庫全書<lb/>
　六家詩名物疏卷二十七　明　馮復京　撰<lb/>
　　國風陳<lb/>
　　宛丘篇<lb/>
　　　宛丘<lb/>
傳云四方高中央下曰宛丘○爾雅云宛中宛丘郭璞<lb/>
曰宛謂中央隆高又云丘上有丘曰宛丘陳有宛丘○<lb/>
孔仲達云宛丘言其中央宛宛然是爲四方高中央下<lb/>
<pb n="1b"/>
也○水經注宛丘在陳城南道東○輿地廣記爾雅丘<lb/>
上有丘曰宛丘今其地形則然<lb/>
　按毛釋宛丘以爲中央下李巡孫炎爾雅釋同郭氏<lb/>
　獨謂中央隆高者以爾雅上文云水潦所止泥丘水<lb/>
　潦所止非中央下而何下文又云丘上有丘曰宛丘<lb/>
　即是申說中央高之義孔氏豈能力辨丘上有丘亦<lb/>
　爲中央下乎輿地廣記云其地形符同爾雅蓋有所<lb/>
　徵矣爾雅又云天下有名丘五其三在河南二在河<lb/>
<pb n="2a"/>
　北說者以爲淮南之州黎陳之宛齊之營在河南晉<lb/>
　之潛衞之敦在河北然則宛爲名丘故幽公日游蕩<lb/>
　于其上也<lb/>
　　　鷺<lb/>
爾雅云鷺舂鋤郭璞曰白鷺也頭翅背上皆有長翰毛<lb/>
今江東人取以爲睫攡名之曰白鷺縗○陸璣云鷺水<lb/>
鳥也好露而潔白故謂之白鳥齊魯之間謂之舂鋤遼東<lb/>
樂浪吳揚人皆云白鷺大小如鷂青脚高尺七八寸尾<lb/>
<pb n="2b"/>
如鷹尾喙長三寸頭上有長毛十數枚毿毿然與衆毛<lb/>
異好欲取魚時則弭之今吳人亦養焉好羣飛行楚威<lb/>
王時有朱鷺合沓飛翔而來舞則復有赤者然則鳥名<lb/>
白鷺赤者少耳○禽經云鷺好露又云寀寮雝雝鴻儀<lb/>
鷺序○陰陽自然變化論云鷺目成而受胎○物類相<lb/>
感志云鷺人養之于池塘馴若家禽每至白露日即飛<lb/>
騰而去○埤雅云鷺歩于淺水好自低昂故曰舂鋤色<lb/>
雪白善蹙捕魚其翔集必舞而後下故詩以況二王之<lb/>
<pb n="3a"/>
後曰我客戾止亦有斯容也<lb/>
　　　缶<lb/>
爾雅云盎謂之缶○疏云缶是瓦器可以節樂若今擊<lb/>
甌又可以盛水盛酒即今之瓦盆也○易注云弁星似<lb/>
缶○方言云缶謂之瓿㼴其小者謂之瓶<lb/>
　按易云不鼓缶而歌則大耋之嗟知缶是樂器又云<lb/>
　樽酒簋貳用缶禮器五獻之尊門外缶知缶是酒器<lb/>
　左傳宋災具綆缶知缶又是汲器然缶以節樂其來<lb/>
<pb n="3b"/>
　已久春秋外傳曰瓦絲尚宫呂不韋曰堯使質以麋<lb/>
　<graphic n="KR1752" url="https://raw.githubusercontent.com/kanripo/KR-Gaiji/master/images/KR1752.png" mimeType="image/png"/>㝠缶而鼓之史記藺相如請秦王鼓缶莊子妻死<lb/>
　鼓盆而歌楊惲言酒後耳熱仰天鼓缶淮南子曰窮<lb/>
　鄉之社扣瓮拊瓶相和而歌自以爲樂亦鼓缶之類<lb/>
　也<lb/>
　　東門之枌篇<lb/>
　　　東門<lb/>
傳云國之交㑹○戴氏云陳詩多言東門必陳人遊息<lb/>
<pb n="4a"/>
之地<lb/>
　　　枌<lb/>
爾雅云榆白枌孫炎曰榆白者名枌郭璞曰枌榆先生<lb/>
葉郤著莢皮色白○埤雅云枌先敷後葉著莢其葉初<lb/>
生蓋似兔目榆性扇地所扇各與木等故其隂下五穀<lb/>
不植而古人就以息焉陳詩東門之枌婆娑其下是也<lb/>
○内則云枌以滑之<lb/>
　　　子仲<lb/>
<pb n="4b"/>
傳云陳大夫氏<lb/>
　按此詩作於陳幽公時幽公在宣公前路史注云子<lb/>
　仲氏陳宣公子即詩子仲之子者非也<lb/>
　　　原<lb/>
傳云原大夫氏疏春秋季友如陳葬原仲是陳有大夫<lb/>
姓原氏也○朱傳云㑹于南方之原○爾雅曰大野<lb/>
曰平廣平曰原又云可食者曰原○公羊傳曰上平<lb/>
曰原○春秋説題辭云原端也平而有度也○釋<lb/>
<pb n="5a"/>
名云廣平曰原原元也元氣廣大也○周禮原師辨<lb/>
原隰之名<lb/>
　按毛公云高平曰原非也爾雅廣平曰原高平曰陸<lb/>
　　　績<lb/>
說文績緝也○漢書云冬民既入婦人同巷相從夜績<lb/>
必相從者所以省費燎火同巧拙而合習俗也○閭師<lb/>
民不績者不衰<lb/>
　　　市<lb/>
<pb n="5b"/>
易云古者日中爲市致天下之民聚天下之貨交易而<lb/>
退各得其所蓋取諸噬嗑○周禮内宰凡建國佐后立<lb/>
市祭以隂禮司市掌市之治教政刑量度禁令以次序<lb/>
分地而經市<hi>次吏所治思次介次也若今市亭思次市師所涖介次胥師賈師所涖也</hi>以陳<lb/>
肆辨物而平市以政令禁物靡而均市以商賈阜貨而<lb/>
行布以量度成賈而徵儥以質劑結信而止訟以賈民<lb/>
禁僞而除詐以刑罰禁暴而去盗以泉府同貨而斂賖<lb/>
大市日昃而市百族爲主朝市朝時而市商賈爲主夕<lb/>
<pb n="6a"/>
市夕時而市販夫販婦爲主凡治市之貨賄六畜珍異<lb/>
亡者使有利者使阜害者使亡靡者使微其屬有廛人<lb/>
胥師賈師司<graphic n="KR1373" url="https://raw.githubusercontent.com/kanripo/KR-Gaiji/master/images/KR1373.png" mimeType="image/png"/>司稽胥肆長之官考工記云匠人營國<lb/>
面朝後市市朝一夫○風俗通云市恃也言交易而退<lb/>
恃以不匱也○古史考云神農作市高陽氏衰市官不<lb/>
修祝融修市○白虎通云因井爲市故曰市井○古今<lb/>
注云闤市垣也闠市門也肆陳也店置也○禮書云古<lb/>
之治市也君夫人世子命夫命婦不得過屬遊飲食者<lb/>
<pb n="6b"/>
不得行鬭囂暴亂出入相凌犯者不得作圭璧金璋犠<lb/>
牲祭器戎器與不中度量不中殺伐之類不得粥然遺<lb/>
人五十里有市市有候館量人營軍之壘舍量其市朝<lb/>
州涂則道路之與軍師亦有市矣天文旗星中四星曰<lb/>
天市中星衆者實其中虛則耗此市之象也<lb/>
　按市朝之市在國中者乃是商賈貿易之地雖幽公<lb/>
　淫荒必無司<graphic n="KR1373" url="https://raw.githubusercontent.com/kanripo/KR-Gaiji/master/images/KR1373.png" mimeType="image/png"/>屬游之禁然揆之理勢不宜聚㑹歌<lb/>
　舞于其間也上文云南方之原其地必閒曠而可樂<lb/>
<pb n="7a"/>
　意者如遺人道路之市與古者八家同井家有私田<lb/>
　百畝公田十畝餘二十畝爲井竈廬舍即就廬舍以<lb/>
　交易市井之名殆出於此而後世因謂國都之市亦<lb/>
　爲市井則此詩所謂市者或在野外田間未可知也<lb/>
　東漢書注婦人于市中歌舞以祀神蓋以太姬好巫<lb/>
　覡其民化之故有是說抑齊魯韓三家之義與<lb/>
　　　鬷<lb/>
傳云鬷數王肅述毛云鬷數績麻之縷也○西京襍記<lb/>
<pb n="7b"/>
云倍緎爲紀倍紀爲緵<lb/>
　　　荍<lb/>
爾雅云荍蚍衃郭云今荆葵也似葵紫色謝氏云小草<lb/>
多花少葉葉又翹起○古今注云荊葵一名戎葵一名<lb/>
芘芣華似木槿而光色奪目有紅有紫有青有白有黄<lb/>
莖葉不殊但花色有異耳一曰蜀葵○陸璣云芘芣一<lb/>
名荆葵似蕪菁華葉紫緑色可食微苦○羅氏曰荆葵<lb/>
比戎葵葉小花似五銖錢大色粉紅有紫文縷之一名<lb/>
<pb n="8a"/>
錦葵大抵似蘆菔花故陸氏云似蕪菁花釋草菺戎葵<lb/>
郭氏曰今蜀葵又曰荍芘芣郭氏曰今荆葵其所來各<lb/>
不同本草云蜀葵中小花者名錦葵一名戎葵功用更<lb/>
強則以此襍之蜀葵中而反得戎葵之名矣崔豹古今<lb/>
注其說戎葵蜀葵之狀可也混荆葵芘芣之名于内者<lb/>
非也然今人亦通呼此爲蜀錦葵則從其類比附之耳<lb/>
○濮氏曰芘芣紫荊春時開花葉未生花紫色自根及<lb/>
幹而上連接甚宻有類蟣窠故爾雅名蚍<graphic n="KR1526" url="https://raw.githubusercontent.com/kanripo/KR-Gaiji/master/images/KR1526.png" mimeType="image/png"/>俗曰火蟣<lb/>
<pb n="8b"/>
　按古之說荍者以爲錦葵今邑中多有而濮一之云<lb/>
　紫荆别是一說非也<lb/>
　　衡門篇<lb/>
　　　衡門<lb/>
疏云衡古文横假借字也衡門横木爲門門之深者有<lb/>
阿塾堂宇此惟横木爲之言其淺也<lb/>
　　　鯉<lb/>
養魚經云所以養鯉者鯉不相食易長又貴○陶隱居<lb/>
<pb n="9a"/>
云鯉魚最爲魚之主形既可愛又能神變乃至飛越江<lb/>
湖○本草圖經云鯉脊中鱗一道每鱗上皆有小黒點<lb/>
從頭數至尾無大小皆三十六鱗○雅翼云鯉孟春之<lb/>
月應陽而動上負冰○埤雅云鯉魚赤今人以盤水養<lb/>
之雖困鱗不反白蓋健魚也<lb/>
　　　子<lb/>
史記云舜封契於商賜姓子氏○禮緯曰祖以𤣥鳥生<lb/>
子也○中候握河紀云堯曰嗟朕無德欽奉丕圖賜示<lb/>
<pb n="9b"/>
二三子斯封稷契臯陶賜姓號注云賜姓號者契爲子<lb/>
稷爲姬臯陶未聞又契握湯說契云賜姓子氏以題朕<lb/>
躬<lb/>
　　東門之池篇<lb/>
　　　東門池<lb/>
傳云池城池也○孔安國曰停水曰池○說文云隍城<lb/>
池也有水曰池無水曰隍○家語云池水之大魚鼈生<lb/>
焉萑葦長焉誰知其非泉也○郡縣志東門池在陳州<lb/>
<pb n="10a"/>
城東門内道南○水經注云陳城故陳國也東門内有<lb/>
池池水東西七十歩南北八十許歩水至清潔而不耗<lb/>
竭不生魚草水中有故臺處詩所謂東門之池也<lb/>
　　　紵<lb/>
陸璣云紵亦麻也科生數十莖宿根在地中至春自生<lb/>
不再種也荆揚之間一歲三收今官園種之歲再刈刈<lb/>
便生剥之以鐵若竹挾之表厚皮自脫但得其裏韌如<lb/>
筋者謂之徽紵今南越紵布皆用此麻○周禮典枲掌<lb/>
<pb n="10b"/>
布緦縷紵之麻草之物<lb/>
　　　菅<lb/>
爾雅云白華野菅郭璞曰菅茅屬○白華箋云人刈白<lb/>
華于野已漚名之爲菅○陸疏云菅似茅而滑澤無毛<lb/>
根下五寸中有白粉者柔韌宜爲索漚乃尤善矣○范<lb/>
氏曰菅以爲屨○濮氏曰左傳云雖有絲麻無棄菅蒯<lb/>
蒯與菅皆謂苕也黄華者俗名黄芒即蒯也白華者俗<lb/>
名白芒即菅也○周書曰成王時㑹人獻以菅○山海<lb/>
<pb n="11a"/>
經云天帝之山其下多菅○異物志云香菅似茅而葉<lb/>
長大于茅不生洿下之地凡所烝享必得此菅包裹助<lb/>
調五味<lb/>
　　東門之楊篇<lb/>
　　　昏<lb/>
說文云昏日㝠也从日氐省氐下也○釋名昏損也陽<lb/>
精損滅也○禮記疏云日入後二刻半爲昏<lb/>
　　墓門篇<lb/>
<pb n="11b"/>
　　　墓<hi>互見唐風域</hi>
春官墓大夫注云墓冢塋之地孝子所思慕之處<lb/>
　　　棘<hi>詳見邶風</hi>
詩緝云荆棘<lb/>
　　　鴞<lb/>
疏云鴞惡聲之鳥一名鵩與梟一名鴟瞻卬云爲梟爲<lb/>
鴟是也俗說以爲鴞即土梟非也○陸璣疏云鴞大如<lb/>
班鳩緑色惡聲之鳥也入人家凶賈誼所賦鵩鳥是也<lb/>
<pb n="12a"/>
其肉甚美可爲羮臛又可爲炙漢供御物各隨其時唯<lb/>
鴞冬夏常施之以其美故也○爾雅云梟鴟○埤雅云<lb/>
鴞鳴其民有禍證俗云禍鳥也肉可爲炙故莊子曰見<lb/>
彈而求鴞炙○荊州記曰巫縣有鳥如雌雞其名爲鴞<lb/>
○廣志曰鴞楚鳩所生如驢巨虛種類不滋乳也○漢<lb/>
書賈誼傳云服似鴞○嶺表録異云北方梟人家以爲<lb/>
怪南中晝夜飛鳴與烏鵲無異桂林人羅取生鬻之家<lb/>
家養使捕鼠以爲勝貍○酉陽襍俎云相傳鶻生三子<lb/>
<pb n="12b"/>
一爲鴟不飲泉及井水惟遇雨濡翮方得水飲<lb/>
　按爾雅梟鴟即此惡聲之鴞也梟鴞音相近故孔仲<lb/>
　達云鴞一名梟古書多稱梟鳴指此非土梟也土梟<lb/>
　爾雅自謂之鶹鷅郭注梟鴟云土梟誤矣本草云鴞<lb/>
　目吞之令人夜中見物博物志云鵂鶹一名鵄鵂夜<lb/>
　目至明今云吞鴞目而夜中見物似說鴟鵂非鴞矣<lb/>
　鴟鵂即爾雅之怪鴟又云鵅鵋䳢者也本草又云賈<lb/>
　誼云鵩似鴞其實一物考之異物志有鳥如小雞體<lb/>
<pb n="13a"/>
　有文色土俗因形名之曰服不能逺飛行不出域周<lb/>
　禮注云夭鳥惡鳴之鳥若鴞鵩賈公彦曰鴞之與鵩<lb/>
　二鳥俱夜爲惡鳴者是二鳥不可合爲一也<lb/>
　　防有鵲巢篇<lb/>
　　　防<lb/>
毛傳云防邑也○郡國志陳郡陳縣注博物記曰卭地<lb/>
在縣北防亭在焉○朱傳云防人所築以捍水者○<lb/>
説文云隄也○周禮稻人以瀦畜水以防止水匠<lb/>
<pb n="13b"/>
人爲溝洫凡溝必因水勢防必因地勢善溝者水<lb/>
潄之善防者水淫之凡為防廣與崇方其閷二分<lb/>
去一大防外閷凡溝防必一日先深之以為式里<lb/>
<hi>讀作已</hi>為式然後可以傅衆力○禮記云以舊防為<lb/>
無所用而壊之者必有水敗○郊特牲祭防注云<lb/>
坊以畜水亦以鄣水○左傳蔿掩町原防<lb/>
　　　苕<lb/>
陸璣云苕苕饒也幽州人謂之翹饒夏生莖如勞豆而<lb/>
<pb n="14a"/>
細葉似蒺藜而青其莖葉緑色可生食如小豆藿也○<lb/>
詩緝云此旨苕苕饒也非小雅苕之華所謂陵苕也<lb/>
　　　中唐<lb/>
爾雅云廟中路謂之唐堂塗謂之陳○毛傳云中中庭<lb/>
也唐堂塗也○詩緝云毛以中爲中庭唐爲堂塗不必<lb/>
分也中唐猶言唐中耳<lb/>
　　　甓<lb/>
爾雅云瓴甋謂之甓注㼾甎也今江東呼爲瓴甓<lb/>
<pb n="14b"/>
　　　鷊<lb/>
爾雅云虉綬郭璞曰小草有襍色似綬也○陸璣云鷊<lb/>
五色作綬文故曰綬草○劉公瑾云鷊本鳥名亦名綬<lb/>
鳥咽下有囊如小綬具五色鷊草之名豈因其似鷊鳥<lb/>
而取義乎<lb/>
　　株林篇<lb/>
　　　株林<lb/>
傳云株林夏氏邑也○寰宇記陳州南頓縣西南三十<lb/>
<pb n="15a"/>
里有夏亭城城北五里有株林○郡縣志宋州柘城縣<lb/>
本陳之株邑○一綂志開封府睢州柘城縣在州城東<lb/>
南九十里古朱襄氏邑春秋時爲陳株野地<lb/>
　　　夏<lb/>
楚語云昔陳公子夏爲御叔娶于鄭穆公女生子南子<lb/>
南之母亂陳而亡之○疏云徵舒祖字子夏故以夏爲<lb/>
氏<lb/>
　　澤陂篇<lb/>
<pb n="15b"/>
　　　澤<lb/>
釋名云下有水曰澤言潤澤也○風俗通云傳曰水草<lb/>
交厝名之曰澤言其潤澤萬物以阜民用○周禮云川<lb/>
澤其動物宜鱗物其植物宜膏物其民黑而津澤虞掌<lb/>
國澤之政令爲之厲禁使其地之人守其財物以時入<lb/>
之于王府頒其餘於萬民凡祭祀賓客共澤物之奠○<lb/>
月令孟冬命有司收水澤之賦○周語云古之長民者<lb/>
不防川不竇澤川氣之導也澤水之鍾也<lb/>
<pb n="16a"/>
　　　陂<lb/>
傳云陂澤障○說文云阪也一曰池也○尚書禹貢九<lb/>
澤既陂孔注九州之澤已陂障無決溢矣<lb/>
　　　菡萏<lb/>
爾雅荷其花菡萏○說文芙蓉花未發爲菡<graphic n="KR2303" url="https://raw.githubusercontent.com/kanripo/KR-Gaiji/master/images/KR2303.png" mimeType="image/png"/>已發爲<lb/>
芙蓉○埤雅云秀曰菡萏暢茂曰華○字說云菡萏實<lb/>
若臽隨昏昕開闔<lb/>
　　　儼<lb/>
<pb n="16b"/>
韓詩作㜝薛君曰重頥也○傳云矜莊貌<lb/>
　<lb/>
　<lb/>
　<lb/>
　<lb/>
　<lb/>
　<lb/>
　六家詩名物疏卷二十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>六家詩名物疏卷十</head>
    <p>
<pb n="1a"/>
欽定四庫全書<lb/>
　六家詩名物疏卷十　　　明　馮復京　撰<lb/>
　　國風邶二<lb/>
　　終風篇<lb/>
　　　終風<lb/>
韓詩說云西風也○毛傳云終日風為終風<lb/>
　　　暴<lb/>
爾雅云日出而風為暴孫炎曰隂雲不興而大風暴起<lb/>
<pb n="1b"/>
○乙巳占云風卒起乍有乍無者曰暴風<lb/>
　按說文引此詩暴作瀑疾雨也<lb/>
　　　霾<lb/>
爾雅云風而雨土為霾孫炎曰大風揚塵土從上下也<lb/>
○釋名曰霾晦也言如物塵晦之色<lb/>
　　　曀<lb/>
爾雅云隂而風為曀孫炎曰雲氣曀日○釋名曰曀翳<lb/>
也言掩翳日光使不明也<lb/>
<pb n="2a"/>
　　　日<lb/>
尚書云期三百有六旬有六日<lb/>
　按周天三百六十五度四分度之一日日行一度故<lb/>
　因謂之日也大撓作甲子是有剛柔之異<lb/>
　<lb/>
釋名云嚏聲乍嚏而出也○禮記月令曰季秋行夏令<lb/>
則人多鼽嚏内則云在父母舅姑之所不敢噦噫嚏咳<lb/>
○素問云冬善病鼽衂注以氣在頭也<lb/>
<pb n="2b"/>
　　擊鼓篇<lb/>
　　　鼓<lb/>
周禮鼓人以鼖鼓鼓軍事以金錞和鼓以金鐲節鼓以<lb/>
金鐃止鼓以金鐸通鼓凡軍旅則鼓鼜軍動則鼓其衆<lb/>
田役亦如之鏄師凡軍之夜三鼜皆鼓之守鼜亦如之<lb/>
大司馬仲春教振旅王執路鼓諸侯執鼖鼓軍將執晉<lb/>
鼓師帥執提旅帥執鼙中冬教大閲鼓人三鼓車徒皆<lb/>
作○左傳曰師之耳目在吾旗鼓又云一鼓作氣再而<lb/>
<pb n="3a"/>
衰三而竭又云金鼓以聲氣○司馬法云千人之師執<lb/>
鼙萬人之師執大鼓<lb/>
　按武事之鼓有六路鼖晉提鼙鼜也路四面鼓也鼓<lb/>
　長八尺面四尺中圍加三之一謂之鼖鄭𤣥曰即軍<lb/>
　夜三鼜之鼓也陳暘依沈休文云鼜鼓長丈二尺非<lb/>
　鼖也長六尺六寸左右端廣六寸中尺厚三寸穹者<lb/>
　三之一上三正謂之晉鼓有曲木提持立馬髦上者<lb/>
　謂之提鼓之尤小者謂之鼙即儀禮所謂朔周禮所<lb/>
<pb n="3b"/>
　謂朄也路鼓本用之鼓鬼享晉鼓本用之鼓金奏鼖<lb/>
　鼓亦懸於辟雝鼙鼓亦通於射祭而軍事皆得用之<lb/>
　此所謂擊鼓其鏜者非教振旅又非警鼜乃州吁治<lb/>
　兵之鼓應是鼖爾<lb/>
　　　兵<lb/>
周禮司兵掌五兵五盾各辨其物與其等以待軍事凡<lb/>
授兵從司馬之法以頒之用兵亦如之鄭司農云五兵<lb/>
者戈殳㦸酋矛夷矛鄭康成云車之五兵鄭司農所云<lb/>
<pb n="4a"/>
者是也步卒之五兵則無夷矛而有弓矢○考工記云<lb/>
攻國之兵欲短守國之兵欲長句兵欲無彈刺兵欲無<lb/>
蜎是故句兵椑刺兵摶○司馬法云弓矢圍殳矛守戈<lb/>
㦸助凡五兵長以衛短短以救長○管子云蚩尤受盧<lb/>
山之金而作五兵<lb/>
　按考工記廬人云戈殳㦸酋矛夷矛乃云六建既備<lb/>
　車不反覆六建者五兵與人故以為車之五兵如先<lb/>
　鄭説也後鄭知徒之五兵無夷矛有弓矢者以司馬<lb/>
<pb n="4b"/>
　法知之且夷矛三尋步卒不便於用也然夷矛雖不<lb/>
　施於步而弓矢未嘗不設於車小戎閟宫所載是也<lb/>
　　　國<lb/>
說文云國邦也○禮記云王者之制禄爵凡五等公侯<lb/>
田方百里伯七十里子男五十里不能五十里不合於<lb/>
天子附於諸侯曰附庸天子之縣内凡九十三國名山<lb/>
大澤不以朌九州千七百七十三國天子之元士諸侯<lb/>
之附庸不與○周禮大司徒諸公地方五百里其食者<lb/>
<pb n="5a"/>
半諸侯地方四百里食者三之一諸伯地方三百里食<lb/>
者三之一諸子地方二百里食者四之一諸男地百里<lb/>
食者四之一○左傳云天子之地一圻列國一同自是<lb/>
以衰○易曰比先王以建萬國親諸侯<lb/>
　　　漕<lb/>
戴延之西征記云白馬城故衛之曹邑○通典滑州白<lb/>
馬縣衛國曹邑戴公廬於曹即此○孔氏曰漕地在鄘<lb/>
而邶曰土國城漕國人所築之城也思須與漕衛女所<lb/>
<pb n="5b"/>
經之邑也<lb/>
　按唐之滑州今直𨽻大名府滑縣白馬縣今廢在滑<lb/>
　縣治南一統志云即衛之曹邑也<lb/>
　　　孫<lb/>
傳云公孫文仲也○白虎通云諸侯之子稱公子<lb/>
公子之子稱公孫○朱傳云孫氏○姓纂云衛武<lb/>
公子惠孫曾耳為衛上卿因氏焉○濳夫論云孫<lb/>
氏者或王孫之班也或諸孫之班也衛之公族孫<lb/>
<pb n="6a"/>
氏<lb/>
　　　陳<lb/>
譜云陳者虙羲氏之墟武王以封虞閼父之子媯滿是<lb/>
曰陳胡公都宛丘之側其封域在禹貢豫州之東其地<lb/>
廣平無名山大澤西望外方東不及盟豬○左傳子産<lb/>
云昔虞閼父為周陶正以服事我先王先王頼其利器<lb/>
用也與其神明之後也庸以元女太姬配胡公而封諸<lb/>
陳以備三恪○地里志云太姬婦人尊貴好祭祀用史<lb/>
<pb n="6b"/>
巫故其俗巫鬼○一統志陳州在河南開封府城東南<lb/>
三百五十里周封舜後於此為陳國<lb/>
　　　宋<lb/>
鄭譜云武王克商以陶唐氏火正閼伯之墟封微子啓<lb/>
為宋公代武庚為商後其封域在禹貢徐州泗濵西及<lb/>
豫州盟豬之野○地里志梁國睢陽縣故宋國㣲子所<lb/>
封○朱傳云宋都商丘<lb/>
　按古之商丘漢之梁國睢陽皆今之河南開封府歸<lb/>
<pb n="7a"/>
　德州也泗濵在今直隸徐州秦之泗水郡也孟諸亦<lb/>
　在今歸德州境<lb/>
　　　手<lb/>
釋名云手須也事業之所須也○禮記手容恭<lb/>
　　凱風篇<lb/>
　　　凱風<lb/>
釋天云南風謂之凱風李巡曰南風長養萬物喜樂故<lb/>
曰凱風○易緯云夏至景風至○呂氏春秋云南方曰<lb/>
<pb n="7b"/>
巨風○大戴禮云正月時有俊風俊者大也大風南風<lb/>
也何大於南風也曰合氷必於南風解氷必於南風生<lb/>
必於南風收必於南風故大之也○世紀云舜作五弦<lb/>
之琴以歌南風歌曰南風之薰兮可以解吾民之愠兮<lb/>
南風之時兮可以阜吾民之財兮○山海經云發爽之山<lb/>
又東四百里至于旄山之尾其南有谷曰育遺多怪鳥<lb/>
凱風自是出<lb/>
　　　棘<lb/>
<pb n="8a"/>
爾雅云茦刺郭璞曰草刺鍼也○方言云凡草木刺人<lb/>
北燕朝鮮之間謂之茦自關而西謂之刺江湘之間謂<lb/>
之棘○本草云白棘一名棘針一名棘刺棘刺花一名<lb/>
䓆蓂○唐本注云棘有赤白二種刺有兩種有鈎有直<lb/>
補益宜用直者療腫宜用鈎者白棘莖白如粉子葉與<lb/>
赤棘同棘中時復有之亦為難得也○圗經云棘小棗<lb/>
也叢髙三四尺花葉都似棗而有赤白二種○爾雅<lb/>
云槐棘醜喬注枝皆喬竦○孟子養其樲棘趙注<lb/>
<pb n="8b"/>
樲棘小棘所謂酸棗也○爾雅疏云棗實小而味酢者<lb/>
名樲○嵩陽子云余家于滑臺今酸棗縣即滑之屬邑<lb/>
也其地名酸棗焉其樹髙數丈徑圍一二尺木理極細<lb/>
堅而且重樹皮亦細文似蛇鱗其棗圎小而味酸核㣲<lb/>
圓其仁稍長色赤如丹此毉之所重居人不易得今市<lb/>
之賣者皆棘子為之○圖經云酸棗野生多在坡坂及<lb/>
城壘間似棗木而皮細其木心赤色莖葉俱青花似棗<lb/>
花八月結實紫紅色似棗而圓小味酸○埤雅云棘性<lb/>
<pb n="9a"/>
堅强費風之長養者其心之生更難于幹四時纂要云<lb/>
四月棗葉生凱風之時也魏風園有棘棘酸棗也於果<lb/>
為下舊云鵲巢中必有棘盖棘性煖○雅翼云棘可以<lb/>
為矢昔者楚之先祖桃弧棘矢以共禦王事棘植于花<lb/>
外則花不被霜凱風既云自南乃當景風白虎通云景<lb/>
風至棘造實盖吹彼棘心者將以趣其造實萬物之難<lb/>
生者棘而造實又欲其應候南風雖能生物亦已勞矣<lb/>
○春秋元命包云樹棘聴訟其下者棘赤心有刺言治<lb/>
<pb n="9b"/>
人者原心不失其赤實也○管子五沃之土其棘其棠<lb/>
　按朱傳云棘小木叢生多刺難長似指荆棘本草之<lb/>
　白棘叢生三四尺者也老子曰師之所處荆棘生焉<lb/>
　皇覽云孔子塋中不生荆棘及刺人草此詩曰棘薪<lb/>
　若云但可為薪云爾然古者朝位植棘取其赤心有<lb/>
　刺也又以為七盖取其枝翹竦有奉上之義又可為<lb/>
　矢出氷以除災皆疑是樲棘盖朝位植以配槐豈宜<lb/>
　小木其用亦多豈徒為薪樲棘實可食魏詩園有棘<lb/>
<pb n="10a"/>
　其實之食是也說樲棘者雖不同想其木髙大非荆<lb/>
　棘比也埤雅云棘大者棗小者棘或云棘實曰棗故<lb/>
　爾雅釋樲在棗條中然本草大棗酸棗白棘治療各<lb/>
　異青史子云棘西方之草秋木也棗北方之草冬木<lb/>
　也斷乎棗棘有辨江南無棘陶隱居之流遂多誤說<lb/>
　合諸書論之棗有十一種而樲實是棘以本草列酸<lb/>
　棗于木部故也晳無實棗或亦棘類與嚴氏詩輯則<lb/>
　以此章棘心魏風園有棘之棘為酸棗楚茨言抽其<lb/>
<pb n="10b"/>
　棘青蠅止于棘之棘為荆棘盖樲亦多刺難長者故<lb/>
　嚴云爾與朱說似别<lb/>
　　　寒泉<lb/>
說文云泉水源也○爾雅云泉一見一否為瀐濫泉正<lb/>
出沃泉懸出汍泉穴出歸異出同肥○通典寒泉在濮<lb/>
州濮陽縣東南浚城○水經注濮水枝津東逕浚城南<lb/>
而北去濮陽三十五里城側有寒泉岡即詩爰有寒泉<lb/>
在浚之下世謂之髙平渠非也<lb/>
<pb n="11a"/>
　　　浚<lb/>
通典云濮陽縣東南浚城○輿地廣記云開封縣有浚<lb/>
溝詩所謂浚郊浚都也祥符縣北有浚水故謂浚儀有<lb/>
寒泉坂○李氏曰一云浚水出浚儀東經邶城入濟○<lb/>
玉海云按毛傳浚衛邑干旄云在浚之都下邑曰都當<lb/>
以在濮陽者為正<lb/>
　按濮陽縣今為直隸大名府開州祥符縣今屬河南<lb/>
　開封府即漢之浚儀古開封縣亦併入焉<lb/>
<pb n="11b"/>
　　雄雉篇<lb/>
　　　雉<lb/>
韓詩章句云雉耿介之鳥○朱傳云雉野鷄雄者有冠<lb/>
長尾身有文采善闘○爾雅云鷂雉鷮雉鳪雉鷩雉秩<lb/>
秩海雉鸐山雉雗雉鵫雉雉絶有力奮伊洛而南素質<lb/>
五采皆備成章曰翬江淮而南青質五采皆備成章曰<lb/>
鷂南方曰<graphic n="KR1319" url="https://raw.githubusercontent.com/kanripo/KR-Gaiji/master/images/KR1319.png" mimeType="image/png"/>東方曰鶅北方曰鵗西方曰鷷雉之暮子<lb/>
為鷚○易曰離為雉注取其有文章○書曰日月星辰<lb/>
<pb n="12a"/>
山龍華蟲注華蟲鷩雉也楊烱冕服議云雉身被五采<lb/>
象聖人體兼文明○左傳郯子云少皥為鳥師而鳥名<lb/>
五雉為五工正利器用正度量夷民者也○大戴禮云<lb/>
正月雉震雊震也者鳴也呴也者鼓其翼也正月必雷<lb/>
雷不必聞惟雉為必聞之○春官大宗伯云士執雉○<lb/>
士相見禮云贄冬用雉注取其耿介交有時别有倫也<lb/>
○月令云孟冬雉入水為蜃季冬之月雉雊雞乳曲禮<lb/>
云祭宗廟雉曰疏趾○運斗樞云璣星散為雉○蔡邕<lb/>
<pb n="12b"/>
月令章句云雷在地中雉性精剛故獨知之應而鳴也<lb/>
○化書云雉不再合信也○山海經云小華之山其鳥<lb/>
多赤鷩可以禦火孟山鳥多白雉○禽經云鵻上無尋<lb/>
鷚上無常雉上有文鷃上有赤○莊子云澤雉十步一<lb/>
啄百步一飲不蘄畜於樊中○徐爰射雉賦注云雉一<lb/>
界之内要以一雄為主餘者雖衆莫敢鳴雊儁異之雉<lb/>
不但欲擅一場又挾兩雌○埤雅云雉死耿介妒壟䕶<lb/>
彊雖飛不越分域南方之物陶氏謂丙午日不可食明<lb/>
<pb n="13a"/>
主于火也雉飛若矢一徃而墮雉鷄類也不能逺飛崇<lb/>
不過丈修不過三丈故雉高一丈長三丈也○雅翼云<lb/>
雉應義氣其鳴以頸相勾<lb/>
　按古多云雉有十四種今以爾雅所釋計之鷂雉即<lb/>
　江淮而南青質五采者王后揄狄刻繒為其形而采<lb/>
　畫之以為文章鷮雉即詩所云有集維鷮者鳪雉雉<lb/>
　之黄色鳴自呼者鷩雉釋名云鷩雉之憋惡者其耿<lb/>
　介甚于他雉似山鷄而小背上黄腹下赤項綠色鮮<lb/>
<pb n="13b"/>
　明禮鷩冕七章之服畫之盖取耿介與王后三翟異<lb/>
　也秩秩海雉如雉而黑在海中山上鸐山雉尾長者<lb/>
　俗呼山鷄禽經云首有采毛鄭注周禮云翟雉名然<lb/>
　惟此雉稱鸐則簡兮言左手秉翟者此雉之羽也雗<lb/>
　雉鵫雉郭云今白鷯也亦名白雉白雉古以為瑞周<lb/>
　時越裳獻之抱朴子云白雉有種南越尤多則此雗<lb/>
　即越裳所獻者也翬即斯干所謂如翬斯飛者<graphic n="KR1319" url="https://raw.githubusercontent.com/kanripo/KR-Gaiji/master/images/KR1319.png" mimeType="image/png"/>鶅<lb/>
　鵗鷷四方雉名除奮鷚可通諸雉但可得十二種耳<lb/>
<pb n="14a"/>
　杜預注左傳以翟為南方之雉與爾雅異予謂左傳<lb/>
　五雉未聞其名畧而不說可也<lb/>
　　匏有苦葉篇<lb/>
　　　匏<lb/>
說文云匏瓠也从包从夸聲包取其可包藏物也○古<lb/>
今注云匏瓠也壺蘆瓠之無柄者瓠有柄者懸瓠可以<lb/>
為笙曲沃者尤善秋乃可用之則漆其裏瓢亦瓠也瓠<lb/>
其緫瓢其别也○埤雅云長而瘦上曰瓠短頸大腹曰<lb/>
<pb n="14b"/>
匏傳云匏謂之瓠誤矣盖匏苦瓠甘復有長短之殊定<lb/>
非一物也子曰吾豈匏𤓰也哉焉能繫而不食繫而不<lb/>
食以苦故也○國語叔向曰苦匏不材于人共濟而已<lb/>
○陸疏云匏瓠也葉小時可為羮又可淹煑極美故詩<lb/>
曰幡幡瓠葉采之烹之今河南及揚州人恒食之八月<lb/>
中堅強不可食故云苦葉○詩緝云匏經霜其葉枯落<lb/>
然後乾之腰以渡水<lb/>
　按廣雅說文古今注陸璣疏通云匏瓠也惟陸農師<lb/>
<pb n="15a"/>
　云長而瘦上曰瓠短頸大腹曰匏其兩形之别出于農<lb/>
　師創見考諸書惟瓠甘匏苦為可明耳然本草有苦瓠<lb/>
　唐本注謂之苦瓠<graphic n="KR1365" url="https://raw.githubusercontent.com/kanripo/KR-Gaiji/master/images/KR1365.png" mimeType="image/png"/>復非瓠中之苦者瓠中之苦者疑<lb/>
　是匏也陸疏似以甘瓠為匏非也盖瓠為揔名甘者可<lb/>
　食嘉魚稱甘瓠纍之是也苦者佩以渡水此詩匏有苦<lb/>
　葉是也入藥者名苦瓠<graphic n="KR1365" url="https://raw.githubusercontent.com/kanripo/KR-Gaiji/master/images/KR1365.png" mimeType="image/png"/>夏末始實秋中方熟取以為<lb/>
　器經霜乃堪無柄者名壺蘆七月稱八月斷壺是也有<lb/>
　柄者懸瓠潘岳云河汾之寳是也小者名瓢食之勝瓠<lb/>
<pb n="15b"/>
　陶貞白所言是也細腰者名蒲盧淮南子云百人抗浮<lb/>
　是也匏亦可通名壺鶡冠子云中流失船一壺千金<lb/>
　　　軌<lb/>
少儀云祭左右軌范乃飲注云周禮大御祭兩軹祭軓<lb/>
乃飲軓與軹于車同謂轊頭也軓與范聲同謂式前也<lb/>
疏式前之軓車旁着凡或作範字即詩濟盈不濡軓亦<lb/>
車旁凡與此同也若轂末之軌則車旁着九此經左右<lb/>
軌是也其車轍亦謂之軌亦車旁着九則考工記經途<lb/>
<pb n="16a"/>
九軌與此字同而事異也○周禮太馭祭兩軹祭軓<lb/>
注軹謂兩轊軓車前式也輈人云軓前十尺而䇿半<lb/>
之注軓是軓法也謂輿三面之材輢式之所尌持車<lb/>
正也○禮書云車制輿在下輢在兩相式在前軫在<lb/>
後較則輢上出式也軹則横植于輢者也轛則横植<lb/>
于式者也<hi>已上釋式前之軓</hi>○考工記輪人為輪五分其轂<lb/>
之長去一以為賢去三以為軹鄭司農云賢大穿也<lb/>
軹小穿𤣥云凡大小穿皆謂金也○禮書云軹轂末<lb/>
<pb n="16b"/>
也亦謂之轊又謂之軌輿人三分較圍去一以為軹<lb/>
圍三分軹圍去一以為轛圍則軹又輢之横植者與<lb/>
轂末之軹不同<hi>此釋轂末之軓</hi>○匠人云國中經涂九軌注<lb/>
軌謂轍廣乘車六尺六寸旁加七寸凡八尺是謂轍<lb/>
廣○禮書云車迹為轍轍廣為軌左傳曰下而視其<lb/>
轍此車迹也考工記曰經途九軌此轍廣也<hi>此釋車迹之軌</hi>
　按軓字从車从凡音范在式前毛公釋此軓云由輈<lb/>
<pb n="17a"/>
　以上為軓是也軌字从車从九音龜美反轍廣也朱<lb/>
　子注云車轍是也轂末亦謂之軌同龜美反一名軹<lb/>
　一名轊是轍之小穿羅中行云車輪廣狹髙下皆定<lb/>
　于軌軌同則轍迹亦同後人因謂車轍亦曰軌曲禮<lb/>
　塵不出軌以髙下言中庸車同軌以廣狹言盖車輪<lb/>
　崇六尺六寸軌居輪中若濡軌則水涉三尺三寸此<lb/>
　謂轂末之軌也予謂軌軓二字書者易混式前轂末<lb/>
　二處皆水可濡孔仲達不知軹亦名軌乃謂少儀字<lb/>
<pb n="17b"/>
　誤朱子但取軌牡叶韻而不知軌之為軹遂以車轍<lb/>
　釋之轍迹特車行之見于地者豈可濡乎若詩取叶<lb/>
　韻當從羅氏為長<lb/>
　　　鴈<lb/>
夏小正云正月鴈北鄉鄉者何也鄉其居也鴈以北方<lb/>
為居何以謂之為居生息長焉爾九月遰鴻鴈遰徃也<lb/>
○周禮六摯大夫執鴈又云菭菹鴈醢又曰鴈宜麥○<lb/>
儀禮士相見曰下大夫相見以鴈飾之以布注鴈取其<lb/>
<pb n="18a"/>
知時飛翔有行列也○士昏禮云下達納采用鴈執鴈<lb/>
請問名納吉用鴈請期用鴈注用鴈為贄者取其順隂<lb/>
陽徃來○周書曰白露之日鴻鴈來鴻鴈不來逺人背<lb/>
畔小寒之日鴈北鄉鴈不北鄉民不懷至○爾雅云鳬<lb/>
鴈醜其足蹼其踵企郭璞曰脚指間有幙蹼屬相著飛<lb/>
則脚跟企直○春秋說題辭云鴈之言鴈鴈起聖以招<lb/>
期知晚蚤故鴈南北以陽動也○禽經云鳱以水言自<lb/>
北而南<graphic n="KR2448" url="https://raw.githubusercontent.com/kanripo/KR-Gaiji/master/images/KR2448.png" mimeType="image/png"/>以山言自南而北○春秋繁露云凡贄大夫<lb/>
<pb n="18b"/>
用鴈有類長者在民上必有先後鴈有行列故以為贄<lb/>
○吕氏春秋云仲秋之月候鴈來季秋之月候鴈來許<lb/>
慎注云候時之鴈從北漠中來南過周雒之彭蠡八月<lb/>
來者其父母也其子羽翼穉弱未能及之故九月來過<lb/>
周雒○方言云自關而西謂鴈<graphic n="KR1391" url="https://raw.githubusercontent.com/kanripo/KR-Gaiji/master/images/KR1391.png" mimeType="image/png"/>鵝南楚之外謂之鵞<lb/>
或謂之鶬<graphic n="KR1391" url="https://raw.githubusercontent.com/kanripo/KR-Gaiji/master/images/KR1391.png" mimeType="image/png"/>○古今注云鴈自河北渡江瘦瘠能髙飛<lb/>
不畏繒繳江南沃饒每至還河北體肥不能髙飛嘗啣<lb/>
蘆長數寸以防繒繳○淮南子云鴈從風而飛以愛氣<lb/>
<pb n="19a"/>
力○物類相感志云大曰鴻小曰鴈陽鳥也夜宿洲中<lb/>
鴻在内鴈在外遂更驚避備狐與人之捕已○山海經<lb/>
云鴈門山鴈出其間在髙栁北○本草衍義云鴈得中<lb/>
和之氣熱則即北寒則即南以就和氣所以為禮幣者<lb/>
一取其信二取其和○埤雅云鴈行斜步側身故莊子<lb/>
謂士成綺鴈行避影而問老子一名朱鳥法言曰能來<lb/>
能徃者朱鳥之謂與○雅翼云今北方有鴈似鴻而小<lb/>
秋深乃來來則霜降河北謂之霜信<lb/>
<pb n="19b"/>
　　　旦<lb/>
淮南子云日至於曲阿是謂旦明○周禮雞人掌夜呼<lb/>
旦以嘂百官<lb/>
　　　妻<lb/>
儀禮云夫妻牉合也○禮記云天子之妻曰后諸侯曰<lb/>
夫人大夫曰孺人士曰婦人庶人曰妻又内則云聘則<lb/>
為妻奔則為妾○白虎通云妻者齊也與夫齊體自天<lb/>
子下至庶人其義一也○釋名云夫妻匹敵之義也士<lb/>
<pb n="20a"/>
庶人曰妻○春秋漢含孳云妻象大隂臣法金位水火<lb/>
交感隂陽以設夫婦象也○荀子云天子無妻告無匹<lb/>
也<lb/>
　　　氷<lb/>
說文云氷水堅也○風俗通云積氷曰凌氷壯曰凍氷<lb/>
流曰澌氷解曰泮○易坤卦初六履霜堅氷至象曰履<lb/>
霜堅氷隂始凝也馴致其道至堅氷也○易通卦驗云<lb/>
大雪魚負氷鄭𤣥注曰負上近水也○周禮云淩人掌<lb/>
<pb n="20b"/>
氷十二月令斬氷春始治鑑凡内外饔之膳羞鑑焉凡<lb/>
酒漿之酒醴亦如之祭祀共氷鑑賔客共氷大䘮共夷<lb/>
槃夏頒氷掌事○月令云孟冬水始氷地始凍仲冬氷<lb/>
益壯地始坼季冬氷方盛水澤腹堅命取氷孟春東風<lb/>
解凍魚上氷仲春天子乃獻羔開氷先薦寢廟○左傳<lb/>
申豐云古者日在北陸而藏氷西陸朝覿而出之其藏<lb/>
氷也深山窮谷固隂沍寒於是乎取之其出之也朝之<lb/>
禄位賔食䘮祭於是乎用之其藏之也黑牡秬黍以享<lb/>
<pb n="21a"/>
司寒其出之也桃弧棘矢以除其災獻羔而啓之火出<lb/>
而畢賦自命夫命婦至于老疾無不受氷山人取之縣<lb/>
人傳之輿人納之隸人藏之夫氷以風壯而以風出藏<lb/>
之也周用之也徧則冬無愆陽夏無伏隂春無凄風秋<lb/>
無苦雨雷出不震無災霜雹癘疾不降民不夭札○韓<lb/>
詩說云氷者窮谷隂氣所聚不洩則結而伏隂<lb/>
　　　友<lb/>
說文云友愛也同志為友○釋名云友有也相保有也<lb/>
<pb n="21b"/>
○鄭康成云同師曰朋同志曰友○禮記云上交不謟<lb/>
下交不瀆○孝經云士有爭友則身不離于令名○韓<lb/>
詩外傳云知可以砥行可為輔弼者人友也○白虎通<lb/>
云朋友之道有四近則正之逺則稱之樂則思之患則<lb/>
死之<lb/>
　<lb/>
　<lb/>
　六家詩名物疏卷十<lb/>
</p>
<p>
</p>
  </div>
</body>
</text>
</TEI>
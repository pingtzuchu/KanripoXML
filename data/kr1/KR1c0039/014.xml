<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>六家詩名物疏卷十一</head>
    <p>
<pb n="1a"/>
欽定四庫全書<lb/>
　六家詩名物疏卷十一　　明　馮復京　撰<lb/>
　　國風邶三<lb/>
　　谷風篇<lb/>
　　　谷風<lb/>
釋天云東風謂之谷風孫炎曰谷之言穀穀生也○毛<lb/>
傳云隂陽和而谷風至○吕氏春秋曰東方曰滔風○<lb/>
易緯云春分明庶風至<lb/>
<pb n="1b"/>
　　　葑<lb/>
毛傳云葑須也○爾雅云須葑蓯郭注未詳又云須薞<lb/>
蕪郭注薞蕪似羊蹄葉細味酢可食○坊記注云葑蔓<lb/>
菁也陳宋之間謂之葑○陸疏云葑蔓菁幽州人或謂<lb/>
之芥○方言云蘴蕘蕪菁也陳楚謂之蘴齊魯謂之蕘<lb/>
關之東西謂之蕪菁趙魏之交謂之大芥其小者謂之<lb/>
辛芥其紫華者謂之蘆菔○尚書云荆州厥貢苞匭菁<lb/>
茅○周禮醢人菁菹鹿臡注菁蔓菁也○急就篇云老<lb/>
<pb n="2a"/>
菁蘘荷冬日藏○本草云蕪菁味苦子主明目圖經云<lb/>
蕪菁四時仍有春食苗夏食心亦謂之薹子秋食莖冬<lb/>
食根河朔尤多種可備飢嵗常食之通中益氣令人肥<lb/>
徤南人取北種種之初年相類至二三嵗則變為菘矣<lb/>
○嘉話錄云諸葛亮所止令兵士獨種蔓菁取其纔出<lb/>
甲可生啖一也葉舒可煑食二也久居則隨以滋長三<lb/>
也棄不令惜四也迴則易尋采五也冬有根可斸食六<lb/>
也三蜀之人今呼蔓菁為諸葛菜江陵亦然○嚴氏云<lb/>
<pb n="2b"/>
江南有菘江北有蔓菁相似而異○埤雅云梗長葉瘦<lb/>
高者為菘葉濶厚短者為蕪菁○日華子云蔓菁梗短<lb/>
葉大連地上生濶葉紅色者是<lb/>
　按爾雅兩釋須或本一物别三名耳諸書所稱各異<lb/>
　爾雅云須葑蓯薞蕪方言云蘴蕘蕪菁大芥坊記注<lb/>
　云蔓菁本草圖經云薹子通志云塞北名九英共得<lb/>
　十名但郭注薞蕪與本草說蔓菁形味頗異為可疑<lb/>
　揚子雲又謂紫華者為蘆菔不知蔓菁蘆菔各一種<lb/>
<pb n="3a"/>
　陶隱居言蔓菁子與蘆菔子相似然蔓菁子紫赤蘆<lb/>
　菔子黄赤而大又不圓兩者全别郭注方言以葑為<lb/>
　菘陶郭之誤皆縁江表不産蔓菁耳鄭箋云葑菲根<lb/>
　有美時有惡時諸書但言冬食根而不著根何時惡<lb/>
　錢氏解下體云凡菜近地之莖葉多黄腐不可食盖<lb/>
　以鄭義為未安而易之矣<lb/>
　　　菲<lb/>
毛傳云菲芴也○爾雅云菲芴郭注即土𤓰也孫炎曰<lb/>
<pb n="3b"/>
葍類也又云菲蒠菜郭注菲草生下溼地似蕪菁華紫<lb/>
赤色可食○廣雅云土𤓰芴也○崔實四民月令云二<lb/>
月盡三月可採土𤓰根○陸疏云菲似葍莖麄葉厚而<lb/>
長有毛三月中烝䰞為茹甘美可作羮幽州人謂之芴<lb/>
爾雅又謂之蒠菜今河内人謂之宿菜<lb/>
　按爾雅兩釋菲如郭所言殆是兩物張揖陸璣以為<lb/>
　一物然郭所云土𤓰絶無形種可的指本草有土𤓰<lb/>
　乃是月令之王𤓰爾雅之鈎藈姑非此菲也<lb/>
<pb n="4a"/>
　　　畿<lb/>
毛傳云畿門内也○讀詩記云韓愈詩白石為門畿盖<lb/>
以畿為門閫也必有所據可以發明毛氏之説○吕氏<lb/>
春秋曰出則以車入則以輦務以自佚命曰佁蹷之機<lb/>
高誘曰佁至也蹷機門内之位也<hi>畿機音相近</hi>
　　　荼<lb/>
爾雅云荼苦菜○時訓解云小滿之日苦菜秀苦菜不<lb/>
秀賢人潜伏○陸璣云苦菜生山田及澤中得霜甜脆<lb/>
<pb n="4b"/>
而美所謂堇荼如飴内則云濡豚包苦用苦菜是也○<lb/>
儀禮云鉶芼羊苦○本草云苦菜味苦一名荼草一名<lb/>
選一名游冬凌冬不死○顔之推云案易通卦驗𤣥圖<lb/>
云苦菜生于寒秋更冬歴春得夏乃成今中原苦菜則<lb/>
如此也一名游冬葉似苦苣而細摘斷有白汁花黄似<lb/>
菊江南别有苦菜葉似酸漿其花或紫或白子大如珠<lb/>
熟時或赤或黒此菜可以釋勞案郭璞注爾雅此乃蘵<lb/>
黄蒢也今河北謂之龍葵梁世講禮者以此當苦菜既<lb/>
<pb n="5a"/>
無宿根至春子方生耳亦大誤也○蜀本圖經云春花<lb/>
夏實至秋復生花而不實經冬不凋○衍義云苦菜四<lb/>
方皆有在北道則冬方凋斃在南方則冬夏常青葉如<lb/>
苦苣更狹其緑色差淡味苦花與野菊似春夏秋皆旋<lb/>
開花○詩緝云經有三荼一曰苦菜二曰委葉三曰英<lb/>
荼此詩誰謂荼苦及唐采苓云采苦采苦緜堇荼如飴<lb/>
之荼皆苦菜也良耜以薅荼蓼之荼委葉也鄭出其東<lb/>
門有女如荼英荼也鴟鴞予所捋荼傳云菼苕疏云薍<lb/>
<pb n="5b"/>
之秀穗亦英荼之類<lb/>
　按爾雅有五荼釋草荼苦菜蒤虎杖蒤委葉蔈荂荼<lb/>
　釋木檟苦荼詩中有三焉嚴坦叔論之備矣陶隱居<lb/>
　以荼茗為苦菜朱仲晦以谷風之苦菜為良耜之委<lb/>
　葉陸農師以苦菜茅秀是一物俱失詳考顔之推以<lb/>
　江南之苦菜為蘵云即龍葵然龍葵子無殻苦蘵子<lb/>
　有殻又相似而不同<lb/>
　　　薺<lb/>
<pb n="6a"/>
爾雅蒫薺實疏引詩其甘如薺○本草云薺味甘温主<lb/>
利肝氣和中陶隱居注云薺類多此是今人可食者葉<lb/>
作菹羮亦佳○禮云孟夏之月靡草死鄭注薺亭藶之<lb/>
屬○春秋繁露云薺以冬美冬水氣也薺甘味也乘于<lb/>
水氣而美者甘勝寒也薺之為言濟與濟大水也○淮<lb/>
南子云薺麥冬生而夏死○師曠占云嵗欲豐甘草先<lb/>
生甘草薺也○雅翼云薺亦應隂之物其枝細靡謂之<lb/>
靡草○通志云薺之菜甚小自生園圃或以為薺苨<lb/>
<pb n="6b"/>
　按爾雅又云菥蓂大薺本草菥蓂在草部味辛非可<lb/>
　食之薺也陳藏器又以大薺為葶藶然菥蓂葶<graphic n="KR0995" url="https://raw.githubusercontent.com/kanripo/KR-Gaiji/master/images/KR0995.png" mimeType="image/png"/>緫<lb/>
　之皆薺類耳<lb/>
　　　昏<lb/>
釋名云昏昏時成禮也姻女因媒也○周禮大宗伯云<lb/>
以昏冠之禮親成男女○釋親云婦之父為婚婦之黨<lb/>
為婚兄弟<lb/>
　　　涇<lb/>
<pb n="7a"/>
周官云雍州其川涇汭○書云涇屬渭汭孔安國曰言<lb/>
治涇水入於渭○廣雅云涇徑也○地理志云涇水出<lb/>
安定涇陽縣西岍頭山東南至馮翊陽陵縣入渭行千<lb/>
六百里○山海經云涇谷之山涇水出焉東南流注于<lb/>
渭是多白金白玉○史記云涇渭非大川以近咸陽得<lb/>
比山川祠○漢書云涇水一石其泥數斗○關中記云<lb/>
涇與渭洛為關中三川與渭灞滻澇潏澧滈為關中八<lb/>
水○初學記云涇與渭水合流三百里清濁不相雜東<lb/>
<pb n="7b"/>
合漆沮水至潼津入于河<lb/>
　按涇水出陜西平凉府鎮原縣西笄頭山至涇州又<lb/>
　東南至西安府邠州界又東北至西安府高陵縣入<lb/>
　渭<lb/>
　　　渭<lb/>
書云導渭自鳥鼠同穴東㑹於澧又東過漆沮入於河<lb/>
○周官云雍州其浸渭洛○春秋說題辭云渭之為言<lb/>
布也渭渭流行貎○河圖云鳥獸同穴山地之幹也渭<lb/>
<pb n="8a"/>
水出其中象天河○水經云渭水出隴西首陽縣渭谷<lb/>
亭南鳥䑕山○淮南子云渭水多力宜黍○地里志云<lb/>
東至京兆府司空縣入河○傳涇渭相入而清濁異<lb/>
　按渭水源出陜西臨洮府渭源縣<hi>漢首陽縣</hi>鳥鼠山西北<lb/>
　谷流逕鞏昌府秦州又經鳯翔府寳雞縣至岐山縣<lb/>
　入西安府武功縣北興平縣南至咸陽縣界豐水南<lb/>
　來注之又東過長安縣北與涇水合于高陵東流至<lb/>
　蕐隂縣界入河<lb/>
<pb n="8b"/>
　　　梁<lb/>
爾雅疏云以土石為隄障絶水者名梁○周禮䱷人掌<lb/>
以時䱷為梁鄭司農云梁水堰堰水而為關空以笱承<lb/>
其空○王制云獺祭魚然後虞人入澤梁○漢書董卓<lb/>
傳云築梁捕魚<lb/>
　　　笱<lb/>
說文云曲竹捕魚笱也从竹从句句亦聲○朱傳云以<lb/>
竹為器承梁之空以取魚者也○周禮疏云偃水兩畔<lb/>
<pb n="9a"/>
中央通水為關孔笱者葦薄以薄承其關孔魚過者以<lb/>
薄承取之<lb/>
　按笱之為字从竹不从草則許慎朱子所釋是也賈<lb/>
　公彦以為葦薄者盖以罶為寡婦之笱葦薄為之故<lb/>
　也不知所以名寡婦之笱以其功易則笱為功難必<lb/>
　是以竹為之<lb/>
　　　民<lb/>
說文云衆萌也萌而無識○援神契云民者㝠也○公<lb/>
<pb n="9b"/>
羊傳注四民德能居位曰士辟土殖穀曰農巧心勞手<lb/>
以成器物曰工通財貨曰商<lb/>
　　　䘮<lb/>
白虎通云人死謂之喪言其亡不可見也生者哀痛之<lb/>
亦稱喪○釋名云人死氣絶曰死死澌也就澌消也士<lb/>
曰不禄大夫曰卒諸侯曰薨天子曰崩少壯曰死曰夭<lb/>
未二十而死曰殤尸已在棺曰柩於西壁下塗之曰殯<lb/>
朔望祭曰殷奠所用殷衆也既葬還祭於殯宫曰虞謂<lb/>
<pb n="10a"/>
虞樂安神使還此也又祭曰卒哭止孝子無時之哭朝<lb/>
夕而已也又祭曰祔祔於祖廟也期而小祥又期而大<lb/>
祥間月而禫亦祭名也○周禮大宗伯以凶禮哀邦國<lb/>
之憂以䘮禮哀死亾○王制云天子七日而殯諸侯五<lb/>
日而殯大夫士庶人三日而殯○左傳云天子七月而<lb/>
塟同軌畢至諸侯五月同盟至大夫三月同位至士踰<lb/>
月外姻至○禮書云易繫辭曰古之葬者厚衣之以薪<lb/>
葬之中野不封不樹䘮期無數後世漸文故為冠絰衰<lb/>
<pb n="10b"/>
裳帶屨以飾之於是有斬齊功緦袒免之等三年期九<lb/>
月七月三月之别然後情文稱而恩義立矣<lb/>
　　　賈<lb/>
白虎通云商之為言商商其遠近度其有無通四方之<lb/>
物故謂之商賈之為言固固有其用物以待民來以求<lb/>
其利者也行曰商止曰賈○周禮太宰以九職任萬民<lb/>
六曰商賈阜通貨賄市師以商賈阜貨而行布凡市偽<lb/>
飾之禁在賈者十有二<lb/>
<pb n="11a"/>
　　　冬<lb/>
尚書云申命和叔宅朔方曰幽都平在朔易日短星昴<lb/>
以正仲冬○書大傳云北方者伏方也伏方者萬物之<lb/>
方伏也伏方何以謂之冬冬者中也中也者物方藏于<lb/>
中也陽盛則吁荼萬物而養之外隂盛則呼吸萬物而<lb/>
藏之内故曰呼吸者隂陽之交接萬物之始終○爾雅<lb/>
云冬為𤣥英注氣黑而清英○夏小正云十月豺祭獸<lb/>
黑烏浴十二月𤣥駒賁○月令云孟冬之月日在尾昏<lb/>
<pb n="11b"/>
危中旦七星中其日壬癸其帝顓頊其神𤣥冥其蟲介<lb/>
其音羽律中應鍾水始氷地始凍雉入大水為蜃虹藏<lb/>
不見天氣上騰地氣下降天地不通閉塞而成冬仲冬<lb/>
之月日在斗昏東壁中旦軫中律中黄鍾氷益壯地始<lb/>
坼鶡旦不鳴虎始交日短至隂陽爭諸生蕩芸始生荔<lb/>
挺出蚯蚓結麋角解水泉動季冬之月日在婺女昏婁<lb/>
中旦氐中律中大吕雁北鄉鵲始巢雉雊雞乳征鳥厲<lb/>
疾氷方盛水澤腹堅是月也日窮于次月窮于紀星回<lb/>
<pb n="12a"/>
于天數將幾終嵗且更始○素問云冬三月此謂閉藏<lb/>
水氷始坼無擾乎陽○楚語觀射父云日月㑹于龍<graphic n="KR1280" url="https://raw.githubusercontent.com/kanripo/KR-Gaiji/master/images/KR1280.png" mimeType="image/png"/>
土氣含收天明昌作百嘉備舍國家于是乎烝嘗賈逵<lb/>
曰<graphic n="KR1280" url="https://raw.githubusercontent.com/kanripo/KR-Gaiji/master/images/KR1280.png" mimeType="image/png"/>龍尾也○吕覽云冬之德寒寒不信其地不成剛<lb/>
地不成剛則凍閉不開○月令注云孟冬日月㑹于析<lb/>
木之津仲冬日月㑹于星紀季冬日月㑹于𤣥枵○漢<lb/>
書魏相奏云北方之神顓頊乘坎執權司冬○釋名云<lb/>
冬終也物終成也<lb/>
<pb n="12b"/>
　　式㣲篇<lb/>
　　　中露泥中<hi>附黎</hi>
毛氏云中露泥中衛邑箋云黎國在衛西○水經黎陽<lb/>
縣注式微黎侯寓于衛是也又云跨河東逕黎縣故城<lb/>
南注云世謂黎侯城㫺黎侯寓于衛詩謂胡為乎泥中<lb/>
毛云邑名疑此城也土城汚下城居小阜魏濮陽郡治<lb/>
也○杜預左傳注黎侯國上黨壺關縣有黎亭○黄氏<lb/>
曰今潞州上黨黎城壺關三縣皆古黎國地○林氏曰<lb/>
<pb n="13a"/>
周人乘黎河北之要害也○古今山川記云黎侯寓衛<lb/>
以中露泥中二邑處之<lb/>
　按黎陽縣今廢在直隸大名府濬縣西二里黎縣即<lb/>
　廢臨河縣在大名府開州西六十里衛泥中邑即此<lb/>
　地也中露古人所未詳潞州屬山西上黨縣今省入<lb/>
　州壺關黎城二縣竝屬潞州黎侯城在黎城縣東北<lb/>
　十八里左傳宣十五年晉侯將伐潞伯宗曰狄有五<lb/>
　罪棄仲章而奪黎氏地其三也六月癸卯荀林父敗<lb/>
<pb n="13b"/>
　赤狄于曲梁辛亥滅潞秋七月壬午晉侯治兵于稷<lb/>
　以畧狄土立黎侯而還依此文則滅黎者赤狄也其<lb/>
　事當衛穆公之世此詩不當序於宣公之前毛鄭不<lb/>
　云聊以傳疑爾<lb/>
　　旄丘篇<lb/>
　　　旄丘<lb/>
爾雅云前高旄丘李巡曰謂前高後卑下○釋名云前<lb/>
高曰髦丘如馬舉頭垂髦也○一統志旄丘在大名府<lb/>
<pb n="14a"/>
開州城北<lb/>
　　　丘<lb/>
說文云土之高也非人所為也从北从一一地也人居<lb/>
在丘南一曰四方高中央下為丘象形○爾雅云丘一<lb/>
成為敦丘再成為陶丘再成鋭上為融丘三成為崑崙<lb/>
丘如椉者椉丘如陼者陼丘水潦所止泥丘方丘胡丘<lb/>
絶高為之京非人為之丘水潦所還埒丘上正章丘澤<lb/>
中有丘都丘堂途梧丘途出其右而還之畫丘途出其<lb/>
<pb n="14b"/>
前戴丘途出其後曷丘水出其前渻丘水出其後沮丘<lb/>
水出其左正丘水出其右營丘如覆敦者敦丘邐迤沙<lb/>
丘左高咸丘右高臨丘前高旄丘後高陵丘偏高阿丘<lb/>
宛中宛丘丘背有丘為負丘左澤定丘右陵泰丘如畆<lb/>
畆丘如陵陵丘丘上有丘為宛丘陳有宛丘晉有潜丘<lb/>
淮南有州黎丘天下有名丘五三在河南二在河北○<lb/>
廣雅云小陵曰丘○周禮丘陵動物宜羽植物宜覈其<lb/>
民專而長○毛公防有鵲巢傳云卭丘也<lb/>
<pb n="15a"/>
　　　狐<lb/>
說文云狐䄏獸也鬼所乘之有三德其色中和小前大<lb/>
後死則首丘○本草陶隱居注云江東無狐皆出北方<lb/>
及益州間形似狸而黄譱能為魅圖經云今江南亦時<lb/>
有京洛尤多形似黄狗鼻尖尾大狐之類猯獾貉三種<lb/>
大抵相類頭足小别○爾雅云狸狐貒貈醜其足蹯<lb/>
其跡<graphic n="KR1717" url="https://raw.githubusercontent.com/kanripo/KR-Gaiji/master/images/KR1717.png" mimeType="image/png"/>注蹯皆有掌蹯<graphic n="KR1717" url="https://raw.githubusercontent.com/kanripo/KR-Gaiji/master/images/KR1717.png" mimeType="image/png"/>指頭處○山海經云青丘之<lb/>
國有狐九尾武都之山有𤣥狐蓬尾○名山記云狐者<lb/>
<pb n="15b"/>
先古之淫婦其名曰紫紫化而為狐故其性多自稱阿<lb/>
紫○玉策記云狐及狸狼皆壽八百嵗滿三百嵗暫變<lb/>
為人形○北征記云河氷厚數丈氷始合車馬未過須<lb/>
狐先行此物善聴聴水無聲乃過○水經注云狐性多<lb/>
疑故俗有狐疑之說○管子云代出狐白之皮狐應隂<lb/>
陽之變六月而一見○類從曰狐潜上伏不越度阡陌<lb/>
○埤雅云狐性好疑貈性好睡又皆藏獸故狐貉之厚<lb/>
以居而蜡祭息民以狐裘也舊說狐有媚珠禮北斗而<lb/>
<pb n="16a"/>
靈譱變化其為物妖淫故詩又以刺惡易曰小狐汔濟<lb/>
濡其尾亦其尾重譱濡溺故易正以為象狼狐摶物皆<lb/>
以虛擊孤狐从孤省或以此故也○雅翼云狐銳口而<lb/>
大尾色赤所在鳥輒羣而噪之葢妖祥之禽所占也春<lb/>
秋外傳曰狐埋之狐搰之是以無成功皆執心不定之<lb/>
貌<lb/>
　　　裘<lb/>
說文云裘皮衣也○周禮司裘掌為大裘以共王祀天<lb/>
<pb n="16b"/>
之服中秋獻良裘<hi>王所服</hi>王乃行羽物季冬獻功裘以待<lb/>
頒賜○月令云孟冬天子始裘○玉藻云惟君黼裘以<lb/>
誓省<hi>當作獮</hi>大裘非古也君衣狐白裘錦衣以裼之君之<lb/>
右虎裘厥左狼裘士不衣狐白君子狐青裘豹褎𤣥綃<lb/>
衣以裼之麛裘青豻褎絞衣以裼之羔裘豹飾緇衣以<lb/>
裼之狐裘黄衣以裼之錦衣狐裘諸侯之服也犬羊之<lb/>
裘不裼不文飾也不裼裘之裼也見美也服之襲也充<lb/>
美也弔則襲不盡飾也君在則裼盡飾也是故尸襲執<lb/>
<pb n="17a"/>
玉龜襲無事則裼弗敢充也童子不裘不帛禮不盛服<lb/>
不充故大裘不裼○白虎通云裘所以佐女工助温也<lb/>
古者緇衣羔裘黄衣狐裘禽獸衆多獨以狐羔取其輕<lb/>
煖因狐死首丘明君子不忘本也羔取其跪乳遜順也<lb/>
○五經要義云古者著裘于内而以繒衣覆之乃加以<lb/>
朝服㑹之時袒其朝服見裘裏覆衣謂之裼裼之言露<lb/>
可見之詞所以示美呈好而為飾加以朝服謂之襲袒<lb/>
謂之裼大裘不裼反本取其質也<lb/>
<pb n="17b"/>
　按狐裘有三錦衣狐裘天子之朝服諸侯于天子之<lb/>
　朝天子卿大夫及諸侯卿大夫在天子之朝亦得服<lb/>
　之黄衣狐裘蜡祭後臘先祖之服毛注此狐裘云大<lb/>
　夫狐蒼裘蒼青同色所謂君子狐青裘豹袖𤣥綃衣<lb/>
　以裼之者也鄭彼注云君子大夫士也綃綺屬染之<lb/>
　以𤣥於狐青裘相宜狐青裘盖𤣥衣之裘皇氏云𤣥<lb/>
　衣謂𤣥端也狐青裘所施禮無明說皇氏以為畿内<lb/>
　諸侯朝服用緇衣畿外用𤣥衣無所援據鄭注周禮<lb/>
<pb n="18a"/>
　云功裘人功微麤謂狐青麛裘之屬鄭司農云功裘<lb/>
　卿大夫所服則二鄭之意皆不以狐青為諸侯之朝<lb/>
　服在朝君臣同服卿大夫可推論語云狐貉之厚以<lb/>
　居盖狐譱疑貉譱睡疑斯戒睡斯安燕息者之事也<lb/>
　狐青裘必卿大夫之燕服矣都人士狐裘黄黄則庶<lb/>
　人亦服黄狐裘先儒以為不裼又春秋之戎服亦以<lb/>
　狐裘左傳臧之狐裘敗我于狐駘是也<lb/>
　　　流離<lb/>
<pb n="18b"/>
爾雅云鳥少美長醜為鶹鷅郭注鶹鷅猶留離詩所謂<lb/>
流離之子○陸璣疏云流離梟也自關而西謂梟為流<lb/>
離其子適長大還食其母故張奂云鶹鷅食母許慎云<lb/>
梟不孝鳥是也○爾雅又云梟鴟注土梟○說文梟食<lb/>
母不孝之鳥故冬至捕梟磔之字从鳥首在木上○劉<lb/>
子云炎州有鳥其名曰梟傴伏其子百日而長羽翼既<lb/>
成食母而飛○埤雅云梟食母破獍食父舊說梟食母<lb/>
始飛黄帝欲絶其類使百司用之故後世於嵗始祓除<lb/>
<pb n="19a"/>
凶災取以解祠黄帝漢使東郡送梟五月五日作羮以<lb/>
賜百官此遺象也○雅翼云土梟穴土而居故曰土梟<lb/>
而荆楚嵗時記稱鴝鵒為土梟說者云鴝鵒穴居誤矣<lb/>
○按梟與鴞音近物殊梟者流離也鴞者似鵩之鳥也<lb/>
　　　充耳<lb/>
釋名云充耳充塞也塞耳亦所以止聴也○淇奥傳云<lb/>
充耳謂之瑱天子玉瑱諸侯以石○著箋云所以懸瑱<lb/>
者或名為紞織之人君五色臣則三色而已○禮緯云<lb/>
<pb n="19b"/>
旒垂目纊塞耳示不聴讒不視非也○羅氏云瑱以玉<lb/>
為之以纊縳之而屬于紞縣之當耳紞織如絛上屬于<lb/>
衡<lb/>
　按弁師云諸侯玉瑱鄭注冬官玉人云公侯四玉一<lb/>
　石伯子男三玉二石則諸侯得用玉毛云諸侯以石<lb/>
　盖失之白公子張曰巴浦之犀犂兕象其可盡乎其<lb/>
　又以䂓為瑱也依此文是四獸之牙角可以為瑱檀<lb/>
　弓云練角瑱所以垂充耳者謂之紞魯語王后織𤣥<lb/>
<pb n="20a"/>
　紞夫人加紘綎内子為大帶命婦成祭服列士之妻<lb/>
　加之以朝服則自夫人至士妻特有所加而已士喪<lb/>
　禮曰瑱用白纊東方朔傳曰黈纊塞耳則人君與士<lb/>
　之纊有黄與白之别而已其紞五色三色之辨未詳<lb/>
　聞也<lb/>
　　　耳<lb/>
釋名云耳耏也耳有一體屬著兩邊耏耏然也○元命<lb/>
包云耳者心之候○真誥云耳者身之牖聴衆則牖閉<lb/>
<pb n="20b"/>
○左傳富辰云耳不聴五聲之和為聾目不别五色之<lb/>
章為昧<lb/>
　<lb/>
　<lb/>
　<lb/>
　<lb/>
　<lb/>
　六家詩名物疏卷十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>六家詩名物疏卷四十六</head>
    <p>
<pb n="1a"/>
欽定四庫全書<lb/>
　六家詩名物疏卷四十六　明　馮復京　撰<lb/>
　　大雅文王之什一<lb/>
　　文王篇<lb/>
　　　商<lb/>
鄭譜曰商者契所封之地孔氏曰湯取契之所封以為<lb/>
代號○皇甫謐云在上洛商縣○括地志商州城八十<lb/>
里商洛縣本商邑古之商國卨所封○補傳云地有商<lb/>
<pb n="1b"/>
山因是得名○一統志陜西西安府商縣在府城東南<lb/>
二百六十里本契始封地商洛山在縣東南九十里<lb/>
　　　殷<lb/>
鄭氏曰湯始居亳之殷地孔氏曰殷是亳地之小别○<lb/>
書序云盤庚將治亳殷注商家改號曰殷○括地志云<lb/>
宋州穀熟縣西南三十五里南亳故城即南亳湯都也<lb/>
宋州北五十里大䝉城為景亳湯所盟地因景山為名<lb/>
河南偃師為西亳帝嚳及湯所都盤庚亦徙都之○黄<lb/>
<pb n="2a"/>
氏曰三亳南亳北亳亳殷也南亳今應天府穀熟縣北<lb/>
亳拱州考城縣亳殷河南偃師縣○周氏曰商人稱殷<lb/>
自盤庚始自此以前稱商自盤庚既都亳于是殷商兼<lb/>
稱或單稱殷<lb/>
　按一統志河南開封府歸徳州古之商丘相土所居<lb/>
　也穀熟縣省入本州之夏邑州城東南四十五里有<lb/>
　亳城即南亳也睢州考城縣宋屬拱州景山在其境<lb/>
　内商之北亳也河南府偃師縣契父嚳所都湯自商<lb/>
<pb n="2b"/>
　丘遷焉後仲丁遷囂河亶甲居相祖乙居耿又遷于<lb/>
　邢書所謂不常厥邑于今五邦者也盤庚復涉河南<lb/>
　治亳改國號曰殷即西亳也古今言殷地皇甫謐張<lb/>
　守節蔡沈之徒皆以為即偃師王伯厚地里考引括<lb/>
　地志云相州安陽縣本盤庚所都即北冡殷墟南去<lb/>
　朝歌城百四十里竹書紀年盤庚自奄遷北冡曰殷<lb/>
　墟南去鄴四十里則又以今彰徳府安陽縣為西亳<lb/>
　未詳孰是<lb/>
<pb n="3a"/>
　　　祼將<lb/>
周禮小宰祭祀贊王祼將之事注云將送也贊王酌鬱<lb/>
鬯之酒以獻尸謂之祼祼之言灌也明不為飲主以祭<lb/>
祀唯人道宗廟有祼天地大神至尊不祼莫稱焉凡鬱<lb/>
鬯受祭之啐之奠之又云凡賔客贊祼内宰后祼獻則<lb/>
贊凡賔客之祼獻皆贊大宗伯大賔客攝后載果小宗<lb/>
伯凡祭祀賔客以時將肆祼肆師祭祀賔客贊祼將鬱<lb/>
人凡祼事和鬱鬯司尊彛祠禴祼用鷄彛鳥彛嘗蒸祼<lb/>
<pb n="3b"/>
用斝彛黄彛追享朝享祼用虎彛蜼彛行人諸公再祼<lb/>
而酢侯伯子男一祼而酢○禮器云諸侯相朝灌用鬱<lb/>
鬯郊特牲云周人尚臭灌用鬯臭既灌然後迎牲祭統<lb/>
曰君執圭瓚祼尸大宗執璋瓚亞祼又云獻之屬莫重<lb/>
于祼<lb/>
　　　冔<lb/>
冠禮記云周弁殷冔夏收注云冔名出于幠幠覆也言<lb/>
所以自覆飾也齋所服而祭也其制之異未聞疏云案<lb/>
<pb n="4a"/>
漢禮器制度弁冕周禮弁冕相參考之冕以木為體廣<lb/>
八寸長尺六寸績麻三十升布為之上以𤣥下以纁前<lb/>
後有旒尊卑各有差等但夏殷禮亡制與周異故云未<lb/>
聞○禮記云有虞氏皇而祭夏后氏收而祭殷人冔而<lb/>
祭周人冕而祭陳祥道云皇收而下皆冕也○世本云<lb/>
胡曹作冕注云黄帝臣也蓋冕服起于黄帝加飾起自<lb/>
唐虞○白虎通云殷冔謂之詡者十二月之時施氣受<lb/>
化詡張而後得牙故謂之詡○論語疏云冕俛也以其<lb/>
<pb n="4b"/>
前高後下有俛仰之形故因名焉<lb/>
　　大明篇<lb/>
　　　適<lb/>
左傳云王后無嫡則擇立長年鈞以徳徳鈞以卜○公<lb/>
羊傳云立適以長不以賢○禮書云父服長子三年祖<lb/>
服適孫朞以其傳重也<lb/>
　　　摯<lb/>
周語摯疇之國由大任注云摯疇二國奚仲仲虺之後<lb/>
<pb n="5a"/>
大任之家○唐書世系表云祖已七世孫曰成徙國於<lb/>
摯○國名記云蔡之平輿有摯亭○一統志云平輿故<lb/>
城在河南汝寧府城東<lb/>
　　　任<lb/>
國語司空季子云黄帝之子十二姓姫酉祁已滕葴任<lb/>
荀僖姞儇依是也○玉海云仲虺居薛臣扈祖已皆其<lb/>
胄裔<lb/>
　　　嬪<lb/>
<pb n="5b"/>
釋親云嬪婦也○書曰嬪于虞<lb/>
　　　京<lb/>
箋云周國之地小别名<lb/>
　　　洽<lb/>
地里志云左馮翊郃陽縣在郃水之陽○水經注云郃<lb/>
陽城南有瀵水東流注于河水南猶有文母廟前有碑<lb/>
去城十五里水即郤水也縣取名焉○一統志陜西西<lb/>
安府同州郃陽縣在州城東北百二十里以在郃水之<lb/>
<pb n="6a"/>
陽故名郃水在郃陽縣來自西北經縣北東入黄河縣<lb/>
東四十里有太姒墓<lb/>
　　　陽<lb/>
穀梁傳云水北為陽水南為隂<lb/>
　　　嘉<lb/>
朱傳云嘉婚禮也○周禮大宗伯以嘉禮親萬民以昬<lb/>
冠之禮親成男女<lb/>
　　　文定厥祥<lb/>
<pb n="6b"/>
朱傳云言卜得吉而以納幣之禮定其祥○士昏禮云<lb/>
下達納采用雁請問名納吉用雁如納采禮納徴𤣥纁<lb/>
束帛儷皮如納吉禮請期如納徴禮記曰納吉曰吾子<lb/>
有貺命某加諸卜占曰吉使某也敢告納徴曰吾子有<lb/>
嘉命貺室某也某有先人之禮儷皮束帛使某也請納<lb/>
徴○周禮媒氏云凡嫁女娶妻入幣純帛無過五兩玉<lb/>
人云穀圭天子以聘女大璋諸侯以聘女○雜記云納<lb/>
幣一束束五兩兩五尋昏義云納采問名納吉納徴請<lb/>
<pb n="7a"/>
期皆主人筵几於廟拜迎於門外入揖讓而升聴命於<lb/>
廟○賈公彥云納幣士大夫以𤣥纁束帛天子加穀圭<lb/>
諸侯加大璋庶人用緇無纁○孔穎達云納幣昏禮謂<lb/>
之納徴<lb/>
　　　親迎<lb/>
郊特牲曰親迎男先於女剛柔之義也執摯以相見敬<lb/>
章别也壻親御授綏親之也出乎大門而先男帥女女<lb/>
從男夫婦之義由此始也哀公問曰冕而親迎不已重<lb/>
<pb n="7b"/>
乎孔子曰合二姓之好以繼先聖之後以為天地宗廟<lb/>
社稷之主君何謂已重乎昏義云父親醮子而命之迎<lb/>
男先於女也子承命以迎主人筵几於廟而拜迎於門<lb/>
外壻執雁入揖讓升堂再拜奠雁蓋受之於父母也降<lb/>
出御婦車而壻授綏御輪三周先俟于門外婦至壻揖<lb/>
婦以入共牢而食合卺而酳所以合體同尊卑以親之<lb/>
也○昏禮記曰父醮子命之辭曰往迎爾相承我宗事<lb/>
勗帥以敬先妣之嗣若則有常○禮書趙氏曰王者之<lb/>
<pb n="8a"/>
尊天下莫敵故嫁女則使諸侯主之適諸侯諸侯莫敢<lb/>
有其室若屈萬乘之尊行親迎之禮則何莫敵之有乎<lb/>
夫子對哀公云云非為天子發也左氏謂諸侯不親迎<lb/>
公羊謂天子亦親迎其説不能全與經合當从趙氏為<lb/>
正<lb/>
　　　造舟<lb/>
釋水云天子造舟諸侯維舟大夫方舟士特舟庶人乗<lb/>
泭郭璞曰造舟比船為橋維舟維連四船方舟幷兩船<lb/>
<pb n="8b"/>
特舟單船泭并木以渡○孔氏曰造舟者比船於水加<lb/>
板於上即今之浮橋故杜預云造舟為梁則河橋之謂<lb/>
也維舟以下則水上浮而行之但船有多少為等差耳<lb/>
○左傳疏云造為至義言船相至而並比<lb/>
　　　莘<lb/>
世本云莘姒姓禹後○唐世系表啓封支子於莘○水<lb/>
經注云郃陽城故有莘邑大姒之國○國名記云今同<lb/>
之夏陽漢郃陽有太姒冢城祠廟昔散宜生求有莘氏<lb/>
<pb n="9a"/>
美女獻紂周代有神降之本虢地大名之莘縣有莘亭<lb/>
亦國也齊蔡管城陳留俱有莘○一統志莘城在西安<lb/>
府郃陽縣南二十里本莘國<lb/>
　　　牧野<lb/>
牧説文作坶○周書牧誓云甲子昧爽王朝至于商郊<lb/>
牧野注云紂近郊三十里地名牧疏云牧是郊上之地<lb/>
戰在平野故言野耳○周書克殷曰周車三百五十乗<lb/>
陳于牧野○水經注云自朝歌以南暨清水土地平衍<lb/>
<pb n="9b"/>
據臯跨澤悉坶野之地故詩稱坶野洋洋竹書紀年曰<lb/>
武王率西夷諸侯伐殷敗之于坶野○皇甫謐曰在朝<lb/>
歌南七十里○一統志河南衛輝府汲縣本殷牧野之<lb/>
地牧野在府城南陵西社朝歌之南武王伐紂陳師于<lb/>
此<lb/>
　　　騵<lb/>
爾雅云駵馬白腹騵注云駵赤色黑鬛○檀弓云周人<lb/>
尚赤戎事乗騵○傳云騵言上周下殷也○埤雅云騵<lb/>
<pb n="10a"/>
从縓省縓淺赤也<lb/>
　　　鷹<lb/>
爾雅云鷹鶆鳩注云鶆當為鷞左傳作鷞鳩是也○月<lb/>
令云仲春鷹化為鳩季夏鷹乃學習孟秋鷹乃祭鳥王<lb/>
制云鳩化為鷹然後設罻羅陳氏曰仲秋也○左傳郯<lb/>
子曰少皥氏鳥師而鳥名爽鳩氏司寇也杜預曰爽鳩<lb/>
鷹鷙鳥也故為司寇主盜賊○運斗樞云瑤光星散為<lb/>
鷹立秋之日鷹鸇擊○廣志云有雉鷹有兔鷹一嵗為<lb/>
<pb n="10b"/>
黄鷹二嵗為撫鷹三嵗青鷹胡鷹獲麞○禽經云鷹不<lb/>
擊伏鶻不擊姙○隋魏彦深賦云資金方之猛氣擅火<lb/>
徳之炎精指重十字尾貴合盧立如植木望似愁胡觜<lb/>
仝劍利脚等荆枯亦有白如散花赤如點血大文若錦<lb/>
細斑似纈眼類明珠毛猶霜雪身重若金爪剛如鐵生<lb/>
於窟則好眠巢於木則常立雙骹長則起遲六翮短則<lb/>
飛急毛衣屢改厥色無常寅生酉就總號為黄二周作<lb/>
鴘千日成蒼雌則體大雄則形小遇犬驚猜得人馴擾<lb/>
<pb n="11a"/>
○埤雅云鴘次赤也頂有毛角微起今通謂之角鷹○<lb/>
鳥獸考云鷹類甚衆維角雕黄者以鷹名然角鷹有二<lb/>
種一種青腳有毛一種兩脚無毛名鷺鶿角鷹<lb/>
　　緜篇<lb/>
　　　瓞<lb/>
爾雅云瓞瓝其紹瓞舎人曰瓞名瓝小𤓰也紹繼謂瓞<lb/>
子漢中小𤓰曰瓞孫炎曰瓞小𤓰子如瓝其本子小紹<lb/>
先嵗之𤓰曰瓞邢昺曰𤓰本有二種大曰𤓰小曰瓞而<lb/>
<pb n="11b"/>
𤓰蔓近本之𤓰必小于先嵗之大𤓰以其小如瓝故謂<lb/>
之瓞瓞是瓝之别名<lb/>
　　　陶復<lb/>
疏云陶瓦器竈也覆地室也覆者地上為之穴者鑿地<lb/>
為之○朱傳云陶窰竈復重窰穴上室也○考工記云<lb/>
摶埴之工陶旊有虞氏尚陶○尸子曰昆吾作陶○周<lb/>
書曰神農耕而作陶○賈公彦云古者窟居隨地而造<lb/>
若平地則不鑿但累土為之謂之為複言于地上重複<lb/>
<pb n="12a"/>
為之也若髙地則鑿為坎謂之為穴其形皆如陶竈複<lb/>
穴皆開其上取明<lb/>
　　　穴<lb/>
説文云土室也○易曰上古穴居而野處後世聖人易<lb/>
之以宫室○禮運云先王未有宫室冬居營窟夏居橧<lb/>
巢<lb/>
　　　岐<lb/>
郡縣志云岐山亦名天柱山在鳯翔岐山縣東北十里<lb/>
<pb n="12b"/>
○地里志右扶風美陽縣岐山在西北中水鄉周太王<lb/>
所邑○水經注岐山歴周原下北則中水鄉成周聚水<lb/>
北即岐山○河圖括地象云岐山在崑崙東南為地乳<lb/>
上為天糜星○一統志岐山在陜西鳯翔府岐山縣東<lb/>
北十里山有兩岐故名亦曰天柱山其峰高峻狀若柱<lb/>
然禹貢導汧及岐太王邑于岐山之下文王時鳯鳴岐<lb/>
山皆此也俗名鳯皇堆<lb/>
　　　堇<lb/>
<pb n="13a"/>
毛傳云堇菜也○詩緝云孔氏謂堇即烏頭則與鴆<lb/>
毒同類非荼菜可食之類矣荼雖苦得霜甜脆故<lb/>
可言如飴烏頭毒物不可食何由知其如飴乎毛氏<lb/>
以堇為菜不言毒物○内則云堇荁枌榆注云荁似<lb/>
堇而葉大○公食禮鉶芼皆有滑注云滑堇荁之屬<lb/>
○説文云堇根如薺葉如細栁蒸食之甘○爾雅云<lb/>
齧苦堇郭云今堇葵也葉似栁子如米肉食之滑者<lb/>
○本草堇汁味甘唐本注云此菜野生非人所種俗<lb/>
<pb n="13b"/>
謂之堇菜葉似蕺花紫色○朱傳云堇烏頭也○<lb/>
爾雅云芨堇艸郭云即烏頭也江東呼為堇音靳○<lb/>
晉語驪姬置堇于肉賈逵曰堇烏頭也○國䇿云人<lb/>
之饑所以不食烏喙者以其雖偷充腹而與死同患<lb/>
也○廣雅云附子一嵗為萴子二嵗為烏喙三嵗為<lb/>
附子四嵗為烏頭五嵗為天雄○本草云冬月採為<lb/>
附子春採為烏頭烏頭味辛甘温大熱有大毒一<lb/>
名奚毒一名即子一名烏喙三寸以上為天雄陶隠<lb/>
<pb n="14a"/>
居云春時莖初生有腦形似烏鳥之頭故謂之烏頭有<lb/>
兩岐共蔕狀如牛角名烏喙喙即烏之口也呉氏本草<lb/>
云烏頭一名莨一名千秋一名毒公一名果負一名耿<lb/>
子禹錫等云正月始生葉厚莖方中空葉四面相當與<lb/>
蒿相似圖經云烏頭烏喙天雄附子側子都是一種冬<lb/>
至前將陸田耕五七遍以猪糞糞之逐月耘耔至次年<lb/>
八月後方成苗髙三四尺莖四稜葉如艾花紫碧色作<lb/>
穗實小黑如桑椹本只種附子熟後有四物長三二寸<lb/>
<pb n="14b"/>
為天雄附子旁尖牙角為側子絶小者亦名側子元種<lb/>
者為烏頭其餘大小皆為附子<lb/>
　按爾雅齧苦堇本草在菜部毛公所云堇菜指此若<lb/>
　烏頭則但可謂之草不可謂之菜也陸氏釋文又引<lb/>
　廣雅云堇藋也今三輔之言猶然此爾雅所謂拜蔏<lb/>
　藋非此堇也<lb/>
　　　飴<lb/>
内則云棗栗飴蜜以甘之○釋文云飴餳也○方言云<lb/>
<pb n="15a"/>
餳謂之張皇飴謂之䬵謂之餹○説文云飴米糵煎也<lb/>
餳飴和饊者也○釋名云飴小弱于餳形怡怡然也<lb/>
　　　契<lb/>
周禮菙氏掌共燋契以待卜事凡卜以明火爇燋遂龡其<lb/>
焌契以授卜師遂役之卜師凡卜事揚火以作龜致其墨<lb/>
○士喪禮楚焞置于燋在龜東○陳祥道云燋炬也契灼<lb/>
龜之木也契謂之焌亦謂之楚焞楚其材也焞其體也契<lb/>
其用也○羅氏云禮圖楚焞以荆為之必以荆者凡木心<lb/>
<pb n="15b"/>
圓荆心方卦之徳方以知以其徳方故以方木灼龜也<lb/>
　　　司空<lb/>
尚書僉曰伯禹作司空帝曰俞咨禹女平水土又曰司<lb/>
空掌邦土居四民時地利○禮記云司空執度度地量<lb/>
地逺近興事任力○元命包云危東六星兩兩而比曰<lb/>
司空主水○書大傳云溝瀆壅遏水為民害田廣不墾<lb/>
則責之司空○家語曰司空之官以成禮度量不審舉<lb/>
事失禮都鄙不修財物失所曰貧貧則飭司空○白虎<lb/>
<pb n="16a"/>
通云司空主土不言土而言空空尚主之况於實乎○<lb/>
漢官解詁云下理坤道上和乾光謂之司空○環濟要<lb/>
略云冬官司空掌邦事營城郭都邑立社稷宗廟造塋<lb/>
宅器械監百工<lb/>
　　　臯門應門<lb/>
毛云王之郭門曰臯門王之正門曰應門箋云諸侯之<lb/>
宫外門曰臯門朝門曰應門内有路門天子之宫加以<lb/>
庫雉疏云毛云郭門者宫之外郭之門毛以諸侯之門<lb/>
<pb n="16b"/>
不名臯應與鄭别○爾雅云正門謂之應門○朱子曰<lb/>
書天子有應門春秋書魯有雉門禮記云魯有庫門家<lb/>
語云衛有庫門皆無云諸侯有臯應者則臯應為天子<lb/>
之門明矣意者太王之時未有制度特作二門其名如<lb/>
此及周有天下遂尊以為天子之門而諸侯不得立也<lb/>
○周禮閽人掌守王宫中門之禁先鄭注云王有五門<lb/>
外曰臯門二曰雉門三曰庫門四曰應門五曰路門一<lb/>
曰畢門𤣥謂雉門三門也又云匠人營國應門二徹三<lb/>
<pb n="17a"/>
个王宫門阿之制九雉○明堂位云庫門天子臯門雉<lb/>
門天子應門○禮書云臯門之内外朝也朝士建其法<lb/>
小司冦掌其政列三槐與九棘設嘉石與胏石而朝諸<lb/>
侯聴訟詢大事在焉應門之内治朝也司士正其位宰<lb/>
夫掌其法大僕正王之位而王日視朝在焉路門之内<lb/>
燕朝也大僕正其位掌擯相而族人朝焉諸侯之外門<lb/>
曰庫門魯以周公之故猶不可稱臯門應門特為臯應<lb/>
之制而已○考索云臯者逺也明最在外故曰臯應門<lb/>
<pb n="17b"/>
者則居此以應治也<lb/>
　　　冢土<hi>詳見甫田社</hi>
傳云冢土大社也美太王之社遂為大社○祭法云王<lb/>
為羣姓立社曰大社郊特牲云天子大社心受霜露風<lb/>
雨以達天地之氣也○禮書云王之大社土五色而冒<lb/>
以黄其位則中門之右社主隂故也其壝北面社嚮隂<lb/>
故也其飾則不屋記所謂大社必受霜露風雨也其表<lb/>
則木傳所謂夏以松商以柏周以栗是也其方廣則五<lb/>
<pb n="18a"/>
丈其主則石為之<lb/>
　　　問<lb/>
傳曰小聘曰問○大宗伯云賔禮時聘曰問○大行人<lb/>
云凡諸侯之邦交嵗相問也殷相聘也世相朝也○聘<lb/>
禮云小聘曰問不享有獻不及夫人主人不筵几不禮<lb/>
面不升不郊勞其禮如為介三介鄭目録云大問曰聘<lb/>
諸侯相於乆無事使卿相問之禮小聘使大夫○王制<lb/>
云諸侯之於天子也比年一小聘三年一大聘<lb/>
<pb n="18b"/>
　　　棫<lb/>
爾雅云棫白桵郭云桵小木叢生有刺實如耳璫紫赤<lb/>
可啖○陸璣云王蒼説棫即柞也其材理全白無赤心<lb/>
者為白桵直理易破可為櫝車輻又可為矛㦸矜今人<lb/>
謂之白梂或曰白柘<lb/>
　　　混夷<lb/>
箋云夷狄國也<hi>詳見出車西戎</hi>
　　　虞芮<lb/>
<pb n="19a"/>
括地志云故虞城在陜州河北縣東北五十里虞山之<lb/>
上古虞國故芮城縣西二十里古芮國閒原在河北縣<lb/>
西六十五里○晉太康地記云虞西百四十里有芮城<lb/>
○郡縣志云閒原在平陸縣即虞芮爭田讓為閒田之<lb/>
所○史記注引地里志云虞在河東太陽縣芮在馮翊<lb/>
臨晉縣正義云注引芮在臨晉者恐疎閒原在河東與<lb/>
虞芮相接臨晉在河西同州非臨晉芮城明矣○一統<lb/>
志平陸縣在山西平陽府解州東南九十里芮城縣在<lb/>
<pb n="19b"/>
州西南九十里閒田在平陸縣西五十里即虞芮相讓<lb/>
之地俗呼讓畔城<lb/>
　　棫樸篇<lb/>
　　　樸<lb/>
傳云樸枹木○爾雅云樸枹者郭云樸屬叢生者為枹<lb/>
　　　槱<lb/>
箋云祭皇天上帝及三辰聚積以燎之疏云月令注皇<lb/>
天為北辰耀魄寳上帝為五帝三辰即宗伯所云日月<lb/>
<pb n="20a"/>
星辰也○周禮大宗伯云以禋祀祀昊天上帝以實柴<lb/>
祀日月星辰以槱燎祀司中司命飌師雨師注云禋之<lb/>
言烟槱積也詩曰芃芃棫樸薪之槱之三祀皆積柴實<lb/>
牲體焉或有玉帛燔燎而升烟所以報陽也○禮記月<lb/>
令云季冬乃命四監收秩薪柴以共郊廟及百祀之薪<lb/>
燎祭法云燔柴於泰壇祭天也<lb/>
　　　綱紀<lb/>
說文云綱網紘也紀别絲也○尚書云若網在綱有條<lb/>
<pb n="20b"/>
而不紊<lb/>
　　旱麓篇<lb/>
　　　旱<lb/>
地里志漢中郡南鄭縣旱山沱水所出東北入漢○曹<lb/>
氏曰旱山在梁山之境與漢廣相近故取以興焉○周<lb/>
地圖記云山上有雲即雨○一統志陜西漢中府南鄭<lb/>
縣附郭府城西南六十五里有旱山<lb/>
　　　麓<lb/>
<pb n="21a"/>
穀梁傳云林屬于山曰麓○漢書應劭云麓林之大者<lb/>
○釋名云山足曰麓麓陸也言水流順陸燥也○周禮<lb/>
林衡掌巡林麓之禁令而平其守以時計林麓而賞罰<lb/>
之若斬木材則受法于山虞而掌其政令<lb/>
　　　楛<lb/>
陸璣曰楛其形似荆而赤莖似蓍上黨人織以為牛筥<lb/>
箱器又屈以為釵○禹貢荆州貢楛注云中矢幹出雲<lb/>
夢之澤<lb/>
<pb n="21b"/>
　　　瓚<hi>互見衛風圭斯干璋文王祼將</hi>
箋云圭瓚之狀以圭為柄黄金為勺青金為外朱中央<lb/>
○周禮典瑞云祼圭有瓚以肆先王以祼賔客注於圭<lb/>
頭為器可以挹鬯祼祭謂之瓚漢禮瓚槃大五升口徑<lb/>
八寸下有槃口徑一尺玉人云祼圭尺有二寸有瓚以<lb/>
祀廟注云瓚如槃其柄用圭有流前注凡流皆為龍口<lb/>
三璋之勺形如圭瓚○白虎通云圭瓚宗廟之盛禮也<lb/>
玉飾其末君子之性金飾其中君子之道○禮書云王<lb/>
<pb n="22a"/>
之肆先王禮賔客以祼圭后之亞祼與王之巡狩以祼<lb/>
璋圭璋其柄瓚其勺也○羅氏云鬱與鬯皆隂而玉為<lb/>
陽物圭璋又東南陽方之玉故假之嫌于無陽也○禮<lb/>
圖云圭瓚如槃大五升口徑八寸深二寸璋瓚口徑四<lb/>
寸深二寸<lb/>
　按玉人説三璋云黄金勺青金外朱中鄭依此説圭<lb/>
　瓚之制則為勺者黄金也玉人云祼圭有瓚不别云<lb/>
　祼璋有瓚則三璋即璋瓚也陳氏祥道乃云圭瓚璋<lb/>
<pb n="22b"/>
　瓚勺用玉多石少者三璋之勺則飾以金此何據乎<lb/>
　即其引鄭氏瓚四玉一石之説彼注鄭已讀瓚為<graphic n="KR1464" url="https://raw.githubusercontent.com/kanripo/KR-Gaiji/master/images/KR1464.png" mimeType="image/png"/>
　取雜色之意非此瓚也且若三璋之勺以金為飾玉<lb/>
　人但説青外朱中足矣又何用黄金勺一句以此知<lb/>
　其説妄也三璋有繅圭瓚當亦有繅鄭氏下槃龍口<lb/>
　之説或是漢法不足以擬周制古者諸侯九命賜以<lb/>
　秬鬯圭瓚天子之瓚其柄之圭尺有二寸賜諸侯蓋<lb/>
　九寸以下也<lb/>
<pb n="23a"/>
　　　清酒<lb/>
箋云祭祀之事先為清酒○周禮酒正辨三酒之物三<lb/>
曰清酒注云今中山冬釀接夏而成<lb/>
　<lb/>
　<lb/>
　<lb/>
　<lb/>
　<lb/>
<pb n="23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　六家詩名物疏巻四十六<lb/>
</p>
<p>
</p>
  </div>
</body>
</text>
</TEI>
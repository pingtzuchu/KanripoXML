<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>六家詩名物疏卷四十五</head>
    <p>
<pb n="1a"/>
欽定四庫全書<lb/>
　六家詩名物疏卷四十五　明　馮復京　撰<lb/>
　　小雅魚藻之什<lb/>
　　魚藻篇<lb/>
　　　鎬<lb/>
郡縣志周武王宫即鎬京也在京兆府長安縣西北十<lb/>
八里自漢武帝穿昆明池於此鎬京遺址淪陷焉○括<lb/>
地志滈水源出長安縣西北滈池北流入渭○盟會圖<lb/>
<pb n="1b"/>
云豐鎬相去二十五里○一統志鎬水在陜西西安府<lb/>
城西北十八里上承鎬池下流合滮池水鎬京城在咸<lb/>
陽縣西南<lb/>
　　采菽篇<lb/>
　　　黼<lb/>
賈氏曰黼謂黒白為形則斧文<hi>詳見九罭衮衣</hi>
　　　檻泉<lb/>
爾雅云濫泉正出正出涌出也李巡曰水泉從下上出<lb/>
<pb n="2a"/>
曰涌泉○釋名云水正出曰檻泉濫銜也如人口有所<lb/>
銜口開則見<lb/>
　　　芹<lb/>
爾雅云芹楚葵注今水中芹菜○本艸水芹味甘平主<lb/>
養精保血脉益氣令人肥健嗜食一名水英陶隱居云<lb/>
二三月作英時可作葅及熟爚食之又有渣芹可生噉<lb/>
别本注云芹有兩種青芹取根白色赤芹取莖葉並堪<lb/>
作葅圖經云生水中葉似芎藭花白色而無實根亦白<lb/>
<pb n="2b"/>
色○孟詵云水芹置酒漿中香美高田者名白芹○周<lb/>
禮醢人云加豆之實芹菹兔醢○吕氏春秋伊尹曰菜<lb/>
之美者雲夢之芹○埤雅云芹潔白而有節其氣芬芳<lb/>
而味不如蓴美故列子以為客有獻芹者鄉豪取而嘗<lb/>
之蜇口慘腹<lb/>
　　　邪幅<lb/>
傳云幅偪也所以自偪束也箋云如今行縢偪束其脛<lb/>
自足至膝疏云邪纒于足謂之邪幅○釋名云偪今謂<lb/>
<pb n="3a"/>
之行縢言以裹脚可以跳騰輕便也○左傳云帶裳幅<lb/>
舄昭其度也○内則子事父母有偪<lb/>
　　　紼<lb/>
釋木云紼纚維之紼繂也縭緌也孫炎曰繂大索也李<lb/>
巡曰<graphic n="KR1762" url="https://raw.githubusercontent.com/kanripo/KR-Gaiji/master/images/KR1762.png" mimeType="image/png"/>竹為索所以維持舟者郭璞曰緌繫也<lb/>
　　角弓篇<lb/>
　　　爵<lb/>
周禮太宰以八柄詔王馭羣臣一曰爵以馭其貴二曰<lb/>
<pb n="3b"/>
禄以馭其富大宗伯以九儀之命正邦國之位壹命受<lb/>
職再命受服三命受位四命受器五命賜則六命賜官<lb/>
七命賜國八命作牧九命作伯司士以德詔爵以功詔<lb/>
禄以能詔事以乆奠食○禮記云天子三公九卿二十<lb/>
七大夫八十一元士大國三卿皆命於天子下大夫五<lb/>
人上士二十七人次國三卿二卿命於天子一卿命於<lb/>
其君下大夫五人上士二十七人小國二卿皆命於其<lb/>
君下大夫五人上士二十七人又云司馬辨論官材論<lb/>
<pb n="4a"/>
進士之賢者以告于王而定其論論定然後官之任官<lb/>
然後爵之位定然後禄之○禮含文嘉云殷爵三等周<lb/>
爵五等<lb/>
　　　猱<lb/>
爾雅云猱蝯善援貜父善顧注云猱蝯便攀援貜父貑<lb/>
貜也似獼猴而大色蒼黒能攫持人好顧盼○説文云<lb/>
夒貪獸也一曰母猴似人○陸璣云猱獼猴也楚人謂<lb/>
之沐猴老者為玃長臂者為猨猨之白腰者為獑胡獑<lb/>
<pb n="4b"/>
胡猨駿捷於獼猴其鳴噭噭而悲○廣雅云猱狙獼猴<lb/>
也○顔師古云獿善拂拭○相如賦蛭蜩玃蝚顔注今<lb/>
狨皮為鞍褥者非獼猴也○陸佃云狨蓋猿狖之屬輕<lb/>
捷善縁木大小類猿長尾尾作金色俗謂之金線狨生<lb/>
川峽深山中人以藥矢射殺之取其尾為卧褥鞍被坐<lb/>
毯中矢毒即自齧斷其尾以擲之狨一名猱顔氏以為<lb/>
其尾柔長可藉故其制字從柔以此故也○嚴粲云猱<lb/>
即王孫也杜詩覓胡孫是也○元康地記云猿與獼猴<lb/>
<pb n="5a"/>
不共山宿臨旦相呼○王延壽王孫賦云儲粮食於兩<lb/>
頰稍委輸於胃脾縁百仞之高木攀窈裊之長枝○栁<lb/>
子厚云猨王孫居異山徳異性不能相容猨之徳靜以<lb/>
恒王孫之德躁以囂勃諍號呶雖羣不相善也食相噬<lb/>
齧行無列飲無序乖離而不思有難推其柔弱者以免<lb/>
好踐稼蔬所遇狼籍披攘禾實未熟輒齕齩投注山之<lb/>
小艸木必凌挫折撓○江乘地記云攝山有山猱赤足<lb/>
○鳥獸考云猴詩謂之猱性躁而多智<lb/>
<pb n="5b"/>
　按猱字説文作夒今文作猱或作獿又作蝚猿屬陸<lb/>
　璣云獼猴也嚴粲云即王孫也據元康地記云猿與<lb/>
　獼猴不共山宿與栁子厚説猨王孫居異山相符王<lb/>
　延壽云儲食兩頰爾雅翼釋猴亦有此説則猱信為<lb/>
　猴矣而師古及陸羅二氏俱以猱猴為異物故埤雅<lb/>
　以猱為狨而别見猴今吳俗指猴為猿亦謂之胡孫<lb/>
　既已混甚都不聞猱與王孫之名未知異同<lb/>
　　　附<lb/>
<pb n="6a"/>
箋云附木桴也疏云木表之麤皮<lb/>
　　　髦<lb/>
箋云髦西夷别名武王伐紂其等有八國從焉○牧誓<lb/>
及庸蜀羌髳微盧彭濮人○括地志姚府以南古髳國<lb/>
之地有髳州○一統志雲南楚雄府定逺縣唐初置西<lb/>
濮州貞觀中改髳州姚安軍民府大姚縣唐屬髳州<lb/>
　　都人士篇<lb/>
　　　緇撮<lb/>
<pb n="6b"/>
儀禮緇布冠缺項青組纓屬于缺注缺讀如頍緇布冠<lb/>
無笄者著頍圍髮際結項中隅為四綴以固冠也項中<lb/>
有<graphic n="KR1362" url="https://raw.githubusercontent.com/kanripo/KR-Gaiji/master/images/KR1362.png" mimeType="image/png"/>亦由固頍為之耳今未冠笄者著卷幘頍象之所<lb/>
生也又云賔筵前正纚右手執項左手執前○郊特牲<lb/>
曰大古冠布齊則緇之其緌也孔子曰吾未之前聞也<lb/>
冠而敝之可也玉藻曰始冠緇布冠諸侯下達緇布冠<lb/>
繢緌諸侯之冠也雜記大白緇布冠不緌又曰大夫卜<lb/>
宅與葬日緇布冠不緌○陳氏云緇布冠有前有項纓<lb/>
<pb n="7a"/>
屬于缺無緌後世以尊者不可無飾故加繢緌用於始<lb/>
冠及大夫之卜宅與葬日而已庶人或以為常服用於<lb/>
始冠則𤣥端𤣥裳黄裳雜裳緇帶爵韠用于卜宅與葬<lb/>
日則有司麻衣布衰布帶因喪屨若庶人則深衣焉庶<lb/>
人雖服委貌而儉者服緇布謂之緇撮則無梁矣<lb/>
　　　吉<lb/>
左傳鄭石癸曰吾聞姬姞耦其子孫必蕃姞吉人也后<lb/>
稷之元妃也○國名記云郅黄帝之宗見詩風俗通云<lb/>
<pb n="7b"/>
殷時侯國一作吉濳夫論云郅與姞仝而字異○唐宰<lb/>
相世系云吉氏出自姞姓黄帝裔伯鯈封於南燕賜姓<lb/>
曰姞<lb/>
　　　厲<lb/>
箋云鞶必垂厲為飾厲字當作裂○内則男鞶革女鞶<lb/>
絲注云鞶小囊盛帨巾者男用韋女用繒有飾縁之則<lb/>
是鞶厲與詩云垂帶如厲疏云此是鄭義若如服杜左<lb/>
傳鞶厲注則以鞶為大帶厲是大帶之垂者○小爾雅<lb/>
<pb n="8a"/>
云帶之垂者謂之厲<lb/>
　　　蠆<lb/>
詩義疏云蠆一名杜白河内謂之蚊幽州謂之蠍○通<lb/>
俗文云長尾為蠆短尾為蠍○左傳云蠭蠆有毒○葛<lb/>
洪方云蠍中國多此江南無也○陶隱居云蠍有雌雄<lb/>
雄者螫人痛止在一處雌者痛牽諸處○段柯古云鼠<lb/>
負巨者多化為蠍蠍子多負于背蠍前謂之螫後謂之<lb/>
蠆常為蝸牛所食以迹䂓之不能去○雅翼云説文蠆<lb/>
<pb n="8b"/>
字象形蓋象其奮螯曳尾之形蜥蜴能食之<lb/>
　　采緑篇<lb/>
　　　藍<lb/>
爾雅云葴馬藍郭云今大葉冬藍也疏云今為澱者是<lb/>
○夏小正曰五月啓灌藍蓼啓者别也陶而疏之也灌者<lb/>
叢生者也記時也○禮記云仲夏令民母艾藍以染注<lb/>
云為傷長氣也此月藍始可别○蘇恭云藍實有三種<lb/>
一種圍徑三寸許厚三四分出嶺南名木藍子菘藍堪<lb/>
<pb n="9a"/>
切為澱本艸經所用乃是蓼藍實其苗似蓼而味不辛<lb/>
者菘藍惟堪染青蓼藍不堪為澱惟作碧色○圖經云<lb/>
藍實人家蔬圃中作畦種蒔三四月生苗髙三二尺葉<lb/>
似水蓼花紅白色實亦若蓼子而大黒色五六月採實<lb/>
即蓼藍也菘藍即爾雅所謂馬藍又福州有一種馬藍<lb/>
四時俱有江寧有吳藍二三月生如蒿葉青花白○荀<lb/>
子云青出於藍而青於藍○四民月令榆莢落時可種<lb/>
藍五月可刈藍六月可種冬藍○齊民要術云種藍一<lb/>
<pb n="9b"/>
同葵法藍三葉澆之薅治令淨五月中新雨後即抆裁<lb/>
之<lb/>
　　　襜<lb/>
爾雅云衣蔽前謂之襜郭璞云今蔽膝<lb/>
　　黍苗篇<lb/>
　　　輦<hi>互見車攻徒</hi>
説文輓車也从車㚘在車前引之也㚘音伴並行也从<lb/>
兩夫○漢書注駕人以行曰輦<lb/>
<pb n="10a"/>
　　　謝<hi>詳見王風申</hi>
水經注云沘水又西南流謝水注之出謝城北○國語<lb/>
注郟南謝北虢鄶在焉<lb/>
　　白華篇<lb/>
　　　白華<hi>詳見陳風菅</hi>
爾雅云白華野菅<lb/>
　　　滮池<lb/>
水經注鄗水又北流西北注與滮池合水出鄗池西而<lb/>
<pb n="10b"/>
北流入于鄗世傳以為水名○九域志京兆府冰池按<lb/>
十道志名滮池亦名聖女泉○一統志鄗水下流合滮<lb/>
池水滮水在西安府城西北二十里發源咸陽縣之滮<lb/>
池西北合鎬水<lb/>
　　　煁<lb/>
爾雅云煁烓也郭璞曰今之三隅竈○説文曰行竈也<lb/>
○孔氏曰烓者無釜之竈止以燃火照物若今火爐<lb/>
　　　鶖<lb/>
<pb n="11a"/>
埤雅云鳬雁醜翁鶖鶴醜鷩鶖性貪惡俗呼秃鶖長頸<lb/>
赤目其毛辟水毒劉楨賦云緑蠲葱鶖鶖色蓋青也○<lb/>
古今注云扶老秃鶖也狀如鶴而大大者高八尺善與<lb/>
人鬭好啖虵○禽經云扶老強力注食之益人氣力走<lb/>
及奔馬○魏書崔光云貪惡之鳥野澤所有<lb/>
　　　石<lb/>
傳云王乘車履石○夏官𨽻僕云王行則洗乘石先鄭<lb/>
云乘石所登上車之石也○禮書云乘石王與后乘車<lb/>
<pb n="11b"/>
於是登降也設于兩階<lb/>
　　緜蠻篇<lb/>
　　　丘阿丘隅<lb/>
傳云丘阿曲阿也○鄭注大學止于丘隅云鳥擇岑蔚<lb/>
安閒而止處之疏云岑謂巖險蔚謂艸木蓊蔚<lb/>
　　漸漸之石篇<lb/>
　　　豕<lb/>
爾雅云豕子豬䝐豶幺㓜奏者豱所寢橧四豴皆白<graphic n="KR1595" url="https://raw.githubusercontent.com/kanripo/KR-Gaiji/master/images/KR1595.png" mimeType="image/png"/>
<pb n="12a"/>
其迹刻絶有力<graphic n="KR1610" url="https://raw.githubusercontent.com/kanripo/KR-Gaiji/master/images/KR1610.png" mimeType="image/png"/>彘五尺為<graphic n="KR1610" url="https://raw.githubusercontent.com/kanripo/KR-Gaiji/master/images/KR1610.png" mimeType="image/png"/>○方言云豬燕朝鮮謂<lb/>
之豭關東西謂之彘或謂之豕南楚謂之狶其子謂之<lb/>
豚或謂豯吳揚之間謂之豬子○易睽上九曰見豕負<lb/>
塗大畜六五曰豶豕之牙吉姤初六曰羸豕孚蹢躅説<lb/>
卦曰坎為豕○禮記曲禮曰凡祭豕曰剛鬛豚曰腯肥<lb/>
又曰士無故不殺犬豕月令曰孟夏天子以彘嘗麥王<lb/>
制曰秋薦黍以豚○韓詩説云犬喜雪馬喜風豕喜雨<lb/>
○春秋説題辭曰斗星時散為彘四月生應天理○淮<lb/>
<pb n="12b"/>
南子云六九五十四四主時時主豕故豕四月而生○<lb/>
山海經云□豬大者肉至千斤豪豬狀如豚而白毛毛<lb/>
大如笄而黒端○五行傳云聽之不聰則有豕禍○埤<lb/>
雅云豕喜雨而躁白蹢又其躁者<lb/>
　　　蹢<lb/>
傳云蹢蹄也○説文云住足也<lb/>
　　　波<lb/>
説文云水涌流也<lb/>
<pb n="13a"/>
　　苕之華篇<lb/>
　　　苕<lb/>
爾雅云苕陵苕黄華蔈白華苃郭璞曰一名陵時本艸<lb/>
云疏云詩苕之華鄭箋云陵苕之華紫赤而繁陸璣亦<lb/>
言其華紫色而此云黄白者蓋就紫色中有黄紫白紫<lb/>
耳及其將落則全變為黄故詩曰芸其黄矣○陸璣云<lb/>
一名鼠尾生下濕水中七八月中華紫似今紫艸可染<lb/>
皁煑以沐髪即黒葉青如藍而多華○廣志曰苕艸色<lb/>
<pb n="13b"/>
青黄紫華十一月稻下種之蔓延盛茂可以美田葉可<lb/>
食○本艸云紫葳一名陵苕一名茇華生西海川谷及<lb/>
山陽圖經云陵霄花也多生山中人家園圃亦或種蒔<lb/>
初作藤蔓生依大木歳乆延引至巔而有華其華黄赤<lb/>
夏中乃盛○雅翼云此華亦彌絡石壁盛夏視之如錦<lb/>
繡不可仰望露滴目中有失明者<lb/>
　按陵苕即陵霄也故本艸云一名茇華與爾雅合陸<lb/>
　璣疏則以為鼠尾爾雅云葝鼠尾注云可以染皁本<lb/>
<pb n="14a"/>
　艸經云鼠尾艸有白華者赤華者一名葝一名陵翹<lb/>
　生平澤中四月採葉七月採華陶隱居云田野甚多<lb/>
　人採作滋染皁圖經云苗如蒿夏生莖端作四五穗<lb/>
　穗若車前與陸説生下濕七月花可染皁者相似則<lb/>
　陸誤以陵苕為鼠尾矣又或以紫葳為瞿麥根瞿麥<lb/>
　即爾雅所謂大菊蘧麥亦非也陵苕斷即女葳陸璣<lb/>
　疏全謬不可從<lb/>
　　　牂<lb/>
<pb n="14b"/>
爾雅云羊牡羒牝牂郭云謂吳羊○博雅云吳羊牝一<lb/>
歲曰牸䍮三歳曰牂<lb/>
　　何草不黄篇<lb/>
　　　棧車<lb/>
傳云棧車役車也箋云輦者疏云有棧是車狀非士所<lb/>
乘之棧也庶人乘役車蟋蟀言役車其休是矣彼不以<lb/>
人輓知不與此同詩緝云疏説不分曉不如徑以為士<lb/>
之棧車○春官巾車云士乘棧車庶人乘役車注云棧<lb/>
<pb n="15a"/>
車不革輓而漆之役車方箱可載任器以共役○考工<lb/>
記云飾車欲侈棧車欲弇<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　六家詩名物疏卷四十五<lb/>
</p>
<p>
</p>
  </div>
</body>
</text>
</TEI>
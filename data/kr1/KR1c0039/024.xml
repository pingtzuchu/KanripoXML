<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>六家詩名物疏卷二十一</head>
    <p>
<pb n="1a"/>
欽定四庫全書<lb/>
　六家詩名物疏卷二十一　明　馮復京　撰<lb/>
　　國風鄭二<lb/>
　　遵大路篇<lb/>
　　　祛<lb/>
疏云袂是袪之本袪爲袂之末俱是衣袖○釋名云袪<lb/>
虛也○玉藻云深衣三袪袂可以囘肘長中繼揜尺袪<lb/>
尺二寸○䘮服記云袂屬幅袪尺二寸注云袪袖口也<lb/>
<pb n="1b"/>
尺二寸足以容中人之併兩手<lb/>
　　女曰雞鳴篇<lb/>
　　　明星<lb/>
蘇氏云明星啟明也○爾雅云明星謂之启明孫炎曰<lb/>
明星太白也出東方高三舍今曰明星昏出西方高三<lb/>
舍今曰太白郭曰太白星也晨見東方爲啟明昏見西<lb/>
方爲太白○天官占云太白者金之精西方白帝之子<lb/>
上公大將軍之象也徑一百里○天官書云太白曰西<lb/>
<pb n="2a"/>
方秋司兵主殺殺失者罰出太白率一歲一周天出東<lb/>
方百二十日入西行百二十日旦入入以辰戌出以丑<lb/>
未出不經天經天天下革政日方南金居其南日方北<lb/>
金居其北曰贏用兵進吉退凶日方南金居其北日方<lb/>
北金居其南曰縮用兵退吉進凶太白白比狼赤比心<lb/>
黃比參左肩蒼比參右肩黑比奎大星亢爲疏廟太白<lb/>
廟也太白大臣也其號上公其他名殷星大正營星觀<lb/>
星宮星明星大衰大澤終星大相天浩序星月緯大司<lb/>
<pb n="2b"/>
馬位○河圗云大白散爲天杵天柎伏霛大敗司姦天<lb/>
狗天殘卒起白彗○嚴氏云蘇氏以明星爲啟明葢今<lb/>
俗所謂曉星也毛氏謂天將曉則小星不見惟明大之<lb/>
星爛然雖不指爲啟明然將曉而明大者惟啟明耳<lb/>
　　　弋<lb/>
箋云弋繳射也○夏官司弓矢矰矢茀矢用諸弋射注<lb/>
云結繳于矢謂之矰矰高也茀矢象焉茀之言刜也二<lb/>
者皆可以弋飛鳥刜羅之也○埤雅云弱弓㣲矢乘風<lb/>
<pb n="3a"/>
振之曰弋<lb/>
　　　鳬<lb/>
爾雅云鸍沈鳬郭云似鴨而小長尾背上有文今江東<lb/>
亦呼爲鸍又云鳬㕍醜其足蹼其踵企○陸璣云大小<lb/>
如鴨青色卑脚短喙水鳥之謹愿者也○埤雅云沈鳬<lb/>
好没與雁常以晨飛容與與波上下○雅翼云陸龜蒙<lb/>
稱夜聞有聲類㬥雨者一夕數四明訊其甿曰鳬鷖也<lb/>
其曹蔽天而來必竭禾穗而去江南不能弋羅常藥而<lb/>
<pb n="3b"/>
得之鳬所在必賊粱食古人亦養之今江東有小鳬其<lb/>
多無數俗謂之冠鳬善飛方言曰野鳬甚小而好没水<lb/>
中者南楚之外謂之鸊鵜○莊子云鳬脛雖短續之則<lb/>
憂○古今注云鳬雁常住海邊沙上食沙石皆消爛帷<lb/>
食海蛤不消<lb/>
　　有女同車篇<lb/>
　　　舜<lb/>
爾雅云椴木槿櫬木槿注别二名也似李樹華朝生夕<lb/>
<pb n="4a"/>
隕或呼日及亦曰王蒸○廣雅云一名朱槿一名赤槿<lb/>
○月令云仲夏木槿榮○本艸云木槿作飲服之令人<lb/>
得腄花作湯代茶喫治風○衍義云如小葵花淡紅色<lb/>
五葉成一花湖南北人家多種植爲籬障○埤雅云木<lb/>
槿一名舜瞬之義取此○雅翼云抱朴子曰木槿楊桺<lb/>
斷植之更生倒之亦生横之亦生生之易者莫過斯木<lb/>
仲夏應陰而生其花朝開暮落莊生以爲朝菌○篤論<lb/>
云日給之華似柰柰實而日給虛虛僞之與眞實相似<lb/>
<pb n="4b"/>
也○羅浮山記木槿花甚丹四時敷榮○傅𤣥云蕣花<lb/>
麗木也謂之日給或謂之洽容或謂之愛老潘尼以爲<lb/>
朝菌○傅咸賦云應青春而敷蘖逮朱夏而誕英布夭<lb/>
夭之纖枝發灼灼之殊榮紅葩紫蔕翠葉素莖含暉吐<lb/>
曜爛若列星○成公綏云日及華甚鮮茂榮于孟夏訖<lb/>
于孟秋<lb/>
　　　英<lb/>
爾雅云艸謂之榮榮而不實謂之英○人物志云艸之<lb/>
<pb n="5a"/>
精秀者爲英<lb/>
　　山有扶蘇篇<lb/>
　　　扶蘇<lb/>
傳云扶胥小木<lb/>
　　　荷華<lb/>
說文云荷芙蕖葉茄芙蕖莖芙蓉華未發爲菡<graphic n="KR2303" url="https://raw.githubusercontent.com/kanripo/KR-Gaiji/master/images/KR2303.png" mimeType="image/png"/>已發<lb/>
爲芙蓉○爾雅云荷芙蕖其莖茄其葉蕸其本蔤其華<lb/>
菡萏其實蓮其中的的中薏李廵曰分别蓮莖華葉實<lb/>
<pb n="5b"/>
之名芙蕖其總名也别名芙蓉江東呼荷郭璞曰蔤莖<lb/>
下白蒻在泥中者蓮謂房也○陸疏云蓮青皮裹白子<lb/>
爲的的中有青長三分如鈎爲薏語曰苦如薏也的五<lb/>
月中生生啖脆至秋表皮黑的成可食或磨以爲飯輕<lb/>
身益氣令人強健○援神契曰王者德至于地則華苹<lb/>
感注云華苹並頭蓮也○韓詩秉蕳注云蕳蓮也○古<lb/>
今注云荷華華之最秀異者一名水芝一名水花花有<lb/>
赤白紅紫青黃紅白二色差多大者至百葉○王文公<lb/>
<pb n="6a"/>
云蓮花有色有香得日光乃開雖生于水水不能没雖<lb/>
在汙泥泥不能汙即華時有實然華事始則實隱華事<lb/>
已則實見○埤雅云荷總名也其的中有青爲薏皆倒<lb/>
生兩牙一成芰荷一蕅荷也又生一牙爲華蕅荷帖水<lb/>
生藕者也芰荷無藕卷荷也與華偶生出水上亭亭如<lb/>
繖者亦或謂之距荷蕅荷一本其支㫄行爲藕節生一<lb/>
華一葉○本草衍義云粉紅千葉白千葉者皆不實其<lb/>
根惟白蓮爲佳今禁中又生碧蓮亦一端也<lb/>
<pb n="6b"/>
　　　龍<lb/>
爾雅云紅蘢古其大者蘬○陸璣云一名馬蓼葉大而<lb/>
赤白色生水澤中高丈餘○本艸經云葒艸主消渴去<lb/>
熱明目益氣一名鴻鴶如馬蓼而大生水㫄五月採實<lb/>
○陶隱居云馬蓼生下濕地莖班葉大有黑㸃最大者<lb/>
是葒艸圖經云葒艸即水紅下濕地皆有之詩隰有游<lb/>
龍是也陸璣云一名馬蓼本經云似馬蓼而大若然馬<lb/>
蓼自是一種○管子云五位之土其山之淺有龍與斥<lb/>
<pb n="7a"/>
　　蘀兮篇<lb/>
　　　蘀<lb/>
説文云艸木凢皮葉落陊地爲蘀<lb/>
　　褰裳篇<lb/>
　　　溱<lb/>
說文引詩潧與洧潧水出鄭國王伯厚云溱水出桂陽<lb/>
臨武入匯當以潧爲正○水經云潧水出鄭縣西北平<lb/>
地南入洧水○一統志溱水出河南開封府密縣一名<lb/>
<pb n="7b"/>
潧水東北至新鄭縣與洧水合○鄭語云主芣騩而食<lb/>
溱洧<lb/>
　　　洧<lb/>
水經云洧水出河南密縣西南馬領山又東過鄭縣南<lb/>
潧水從西北來注之又東過習陽城西折入于潁注云<lb/>
洧水東逕新鄭故城中襄元年晉伐鄭敗其徒兵于洧<lb/>
上又東爲洧淵水龍鬭于時門之外洧淵則此潭也洧<lb/>
水又東與黃水合經謂潧水非也○一統志洧水源出<lb/>
<pb n="8a"/>
密縣東至新鄭縣㑹溱水爲雙泊河至西華縣入黃河<lb/>
　　丰篇<lb/>
　　　堂<lb/>
釋名云堂猶堂堂高顯貌也○禮記云堂上不趨堂上<lb/>
接武堂下布武又云禮有以高爲貴者天子之堂九尺<lb/>
諸矦七尺大夫五尺士三尺○書大傳云天子之堂廣<lb/>
九雉諸矦七雉伯子男五雉士三雉○孫毓云禮門側<lb/>
之堂謂之塾○士䘮疏云房户之外由半以南謂之堂<lb/>
<pb n="8b"/>
士昏疏云其内由半以北亦謂之堂○箋云堂當為棖<lb/>
○爾雅云柣謂之閾棖謂之楔孫炎曰柣門限也李巡<lb/>
曰楔謂閫上兩旁木○禮記云君入門介拂闑大夫中<lb/>
棖與闑之間士介拂棖賓入不中門不履閾公事自闑<lb/>
西私事自闑東<lb/>
　　東門之墠篇<lb/>
　　　東門<lb/>
詩緝云東門鄭要㑹之地隱公四年左傳宋公陳矦蔡<lb/>
<pb n="9a"/>
人衛人伐鄭圍其東門<lb/>
　　　墠<lb/>
傳云墠除地町町者○禮記注封土曰壇除地曰墠書<lb/>
曰三壇同墠<lb/>
　　　茹藘<lb/>
爾雅云茹藘茅蒐○說文云茹藘人血所生○本艸茜<lb/>
根可以染絳一名地血一名茹藘一名茅蒐一名蒨蜀<lb/>
本圖經云染緋艸葉似棗葉頭尖下濶莖葉俱澁四五<lb/>
<pb n="9b"/>
葉對生節間蔓延艸木上根紫赤色今所在有八月採<lb/>
根陳藏器云周禮庻氏掌除蠱毒以嘉艸攻之嘉艸蘘<lb/>
荷與茜主蠱爲最○陸疏云齊人謂之茜徐州人謂之<lb/>
牛蔓○周禮掌染艸掌以春秋歛染艸之物○貨殖傳<lb/>
云千畆梔茜其人與千户侯等<lb/>
　　　阪<lb/>
爾雅云可食者曰原陂者曰阪下者曰溼邢氏云陂陀<lb/>
不平而可食者名阪此三者雖有高下不平皆可種糓<lb/>
<pb n="10a"/>
給食也<lb/>
　　子衿篇<lb/>
　　　青<lb/>
爾雅青謂之葱○考工記云畫繪之事雜五色東方謂<lb/>
之青青與白相次也赤與青謂之文黑與青謂之黻○<lb/>
釋名云青生也象物生時色也<lb/>
　　　衿<lb/>
傳云青衿青領也○爾雅云衣眥謂之襟李廵曰衣眥<lb/>
<pb n="10b"/>
衣領之襟孫炎曰襟交領也○方言曰衿謂之交○釋<lb/>
名云襟禁也交于前所以禁禦風寒也○禮記云具大<lb/>
父母父母衣純以繢具父母衣純以青如孤子衣純以<lb/>
素○禮書云以繢備五采以爲樂也以青體少陽以致<lb/>
敬也以素存凶飾以致哀也<lb/>
　按青衿之衿本當作襟爾雅又有衿謂之袸衣小帶<lb/>
　也士昏禮云施衿結帨釋名云衿亦禁也禁使不得<lb/>
　解散皆謂衣小帶也然兩字亦通方言衿謂之交是<lb/>
<pb n="11a"/>
　也<lb/>
　　　闕<lb/>
疏云此謂城上别有高闕非宮闕也○釋名云闕在門<lb/>
兩㫄中央闕然爲道也<lb/>
　　揚之水篇<lb/>
　　　兄弟<lb/>
朱子云兄弟婚姻之稱禮所謂不得嗣爲兄弟是也○<lb/>
周禮大司徒以本俗六安萬民其三曰聯兄弟鄭云兄<lb/>
<pb n="11b"/>
弟謂婚姻嫁娶○何休云圖安危可否兄弟之義<lb/>
　　出其東門篇<lb/>
　　　縞<lb/>
廣雅縞細繒也○禹貢云徐州厥貢𤣥纖縞○傳云縞<lb/>
衣白色<lb/>
　　　綦<lb/>
顧命云四人綦弁鄭注云青黑曰綦馬本作騏亦云青<lb/>
黑色王肅云綦赤黑色○說文作綥云帛蒼艾色詩縞<lb/>
<pb n="12a"/>
衣綥巾未嫁女所服一曰不借○孔仲達云艾謂青而<lb/>
㣲白爲艾艸之色箋亦以綦爲青但綦是文章之色非<lb/>
染繪之色故云綦綦文<lb/>
　　　巾<lb/>
說文云佩巾也从冂丨象系也○方言云幪巾也大巾<lb/>
謂之<graphic n="KR1843" url="https://raw.githubusercontent.com/kanripo/KR-Gaiji/master/images/KR1843.png" mimeType="image/png"/>嵩岳之南陳潁之間謂之帤亦謂之<graphic n="KR1970" url="https://raw.githubusercontent.com/kanripo/KR-Gaiji/master/images/KR1970.png" mimeType="image/png"/>
　按禮記左佩紛帨紛帨即巾也此中宜爲佩巾或以<lb/>
　爲婦人褁頭之巾未詳典據然古者男子二十成人<lb/>
<pb n="12b"/>
　士冠庻人巾葢賤者之服漢元服幘王莽無髪乃施<lb/>
　巾古語云王莽秃幘施屋也至東漢魏晉更以巾爲<lb/>
　雅袁紹崔鈞之徒雖爲將帥皆著縑巾及有所謂綸<lb/>
　巾葛巾角巾者而女子䘮冠亦謂之巾幗諸葛武矦<lb/>
　以遺司馬宣王意者婦人裹頭者可通名巾與楊用<lb/>
　脩以巾幗爲女子未笄之冠又未知何據也注疏不<lb/>
　云無以明矣<lb/>
　　　闉<lb/>
<pb n="13a"/>
說文云城曲重門也○永嘉陳氏云門之外有副城囘<lb/>
曲以障門者謂之闉<lb/>
　　　闍<lb/>
說文云闉闍也○爾雅云闍謂之臺孫炎云積土如水<lb/>
渚所以望氣祥也○疏云闍是城上之臺謂當門臺也<lb/>
箋云闍讀如彼都人士之都謂國外曲城之中市里也<lb/>
　　　荼<lb/>
箋云荼茅秀物之輕者飛行無常疏云釋艸有荼苦菜<lb/>
<pb n="13b"/>
又有荼委葉邶風誰謂荼苦即苦菜也周頌以薅荼蓼<lb/>
即委葉也鄭於地官掌荼注及既夕注與此箋皆云荼<lb/>
茅秀然則此言如荼乃是茅艸秀出之穗非彼二艸也<lb/>
○爾雅云蔈荂荼猋藨芀疏此辯芀荼之異名也荼茅<lb/>
秀蔈也荂也其别名荼即苕也苕又一名猋又名藨皆<lb/>
萑茅之屬花秀名也○周禮掌荼掌以時聚荼以供䘮<lb/>
事○國語吳王萬人爲方陳白常白旂素甲白羽之矰<lb/>
望之如荼韋昭云荼茅秀也<lb/>
<pb n="14a"/>
　　溱洧篇<lb/>
　　　蕑<lb/>
傳云蕑蘭也○陸璣云蕳即蘭香艸也春秋傳曰刈蘭<lb/>
而卒楚辭云紉秋蘭孔子云蘭當爲王者香艸皆是也<lb/>
其莖葉似藥艸澤蘭廣而長節節中赤高四五尺漢諸<lb/>
池苑及許昌宮中皆種之可著粉中藏衣著書中可辟<lb/>
魚○本艸經云蘭艸主殺蠱毒辟不祥久服輕身不老<lb/>
一名水香生大吳池澤澤蘭生汝南諸大澤㫄蜀本云<lb/>
<pb n="14b"/>
蘭艸葉似澤蘭尖長有岐花紅白色而香生下濕地圖<lb/>
經云澤蘭與蘭艸相類但蘭艸生水㫄葉光潤根小紫<lb/>
五六月盛而澤蘭生水澤中及下濕地葉尖㣲有毛不<lb/>
光潤方莖紫節七八月初採㣲辛此爲異耳○夏小正<lb/>
云五月畜蘭爲沐浴也○易通卦驗云冬至廣莫風至<lb/>
蘭始生○盛𢎞之荆州記云都梁縣有小山山上水極<lb/>
淺其中悉生蘭艸綠葉紫莖芳風藻谷俗謂蘭爲都梁<lb/>
即以號縣云○陳藏器云蘭艸婦人和油澤頭故曰蘭<lb/>
<pb n="15a"/>
澤○劉次莊樂府集云離騷曰紉秋蘭以爲佩又云秋<lb/>
蘭兮青青綠葉兮紫莖今沅澧所生花在春則黄在秋<lb/>
則紫然而春黄不若秋紫之芬馥也<lb/>
　按孔子云芝蘭生于深林不以無人而不芳曰生深<lb/>
　林則與此在水上者異矣毛氏謂蕑即蘭羅氏即以<lb/>
　本艸經之蘭艸當之但陸璣疏與本艸圖經所說蘭<lb/>
　形狀互異羅氏之言曰蘭艸一名都梁香一名水香<lb/>
　以解秉蕳可也何關蘭乎蘭葉如莎首春則茁其芽<lb/>
<pb n="15b"/>
　出五六寸杪作一花花甚芳香大抵生深林中林愈<lb/>
　深則莖愈紫故稱幽蘭與蕙甚相類其一幹一花而<lb/>
　香有餘者蘭一幹五六花而香不足者蕙江南蘭只<lb/>
　在春芳荆楚及閩中者秋復再芳故有春蘭秋蘭以<lb/>
　時驗推之羅氏說蘭近得其實信乎非此蕑也蘭艸<lb/>
　澤蘭自陶隱居蘇恭已不能辨陳藏器始能别之而<lb/>
　衍義更有異論云蘭艸葉如門冬而濶且韌長一二<lb/>
　尺四時常青花黄中間葉上有細紫㸃春芳者爲春<lb/>
<pb n="16a"/>
　蘭色深秋芳者爲秋蘭色淡秋蘭稍難得今江陵鼎<lb/>
　澧州山谷有之山外平田即無生于幽谷蓋可驗矣<lb/>
　其葉殊不與澤蘭相似澤蘭纔出土便分枝梗葉如<lb/>
　菊而尖長若取香臭則稍類耳若然則蘭艸亦出山<lb/>
　林且不似澤蘭矣然經明云生大吳川澤衍義所指<lb/>
　之蘭即羅願云生深林者而非經之蘭也蘭之種類<lb/>
　至多其入藥者更有馬蘭山蘭花可玩者有崇蘭鳳<lb/>
　尾蘭竹蘭石蘭鄭漁仲云蘭即蕙蕙即薫薰即零陵<lb/>
<pb n="16b"/>
　香且不辨蘭蕙之種矣韓詩傳云三月桃花水下之<lb/>
　時執蘭袚除薛君注鄭國之俗三月上己之溱洧兩<lb/>
　水之上招䰟續魄秉蘭艸袚除不祥故詩人願與所<lb/>
　悅者俱徃也本艸經謂蘭艸可辟不祥故執以祓除<lb/>
　抑或以蘭有國香人所服媚淮南子曰男子樹蘭美<lb/>
　而不芳說者以爲蘭女類故左傳稱女爲季蘭宜女<lb/>
　子樹之鄭女故執之以媚其士與袚除之禮說者參<lb/>
　差蔡邕以爲因暮春天子乗舟褉于名川論語云浴<lb/>
<pb n="17a"/>
　乎沂自上及下古有此禮後漢書以爲上已官民皆<lb/>
　絜于東流水上陽氣布暢始洗潔之南齊志以爲三<lb/>
　月清明之節脩事水側禱祀以祈豐年予謂周禮女<lb/>
　巫掌歲時袚除釁沴則袚除之來已久第不知何緣<lb/>
　定于上巳之辰晉束廣㣲云周公成洛邑因流水以<lb/>
　汎酒逸詩曰羽觴隨流波此三月曲水之始也其說<lb/>
　無稽所引詩復不似周人之語摯虞謂起于徐肇三<lb/>
　女亾一邨盥洗者抑又妄矣<lb/>
<pb n="17b"/>
　　　勺藥<lb/>
廣雅云攣夷芍藥也○韓詩云離艸也言將離别贈此<lb/>
艸也○本艸云一名白木一名餘容一名犂食一名解<lb/>
倉一名鋌生中岳川谷及丘陵圖經云春生紅芽作叢<lb/>
莖上三枝五葉似牡丹而狹長髙一二尺夏開花有紅<lb/>
白紫數種子似牡丹而小秋時採根根亦有赤白二色<lb/>
○古今注云芍藥有二種有艸芍藥木芍藥木者花大<lb/>
而色深俗呼爲牡丹非也又牛亨問曰將離别相贈以<lb/>
<pb n="18a"/>
芍藥者何答曰芍藥一名可離故將别以贈之亦猶相<lb/>
招召贈文無文無一名當歸也○山海經云條谷之艸<lb/>
多芍藥洞庭之上多芍藥○范子曰芍藥出三輔○建<lb/>
寧記曰建寧出芍藥極精好○埤雅云芍藥榮于仲春<lb/>
華于孟夏傳曰驚蟄節後二十有五日芍藥榮是也華<lb/>
有至千葉者今羣芳中牡丹品第一芍藥品第二○雅<lb/>
翼云芍藥花之盛者其根可和五臟制食毒古有芍藥<lb/>
之醬合蘭桂五味以助諸食因呼五味之和爲芍藥○<lb/>
<pb n="18b"/>
花木攷云芍藥花譜總别四十二種其色以黄者爲貴<lb/>
　按勺藥即今芍藥也毛氏云香艸陸疏云今藥艸勺<lb/>
　藥無香非是也未審今何艸蓋泥毛公香艸之言必<lb/>
　欲求香于柯葉置其華而不論耳董氏則以古今注<lb/>
　謂芍藥可離唐本艸云可離江離而别以勺藥爲江<lb/>
　離矣<lb/>
　<lb/>
　六家詩名物疏卷二十一<lb/>
</p>
<p>
</p>
  </div>
</body>
</text>
</TEI>
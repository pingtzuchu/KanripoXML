<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>六家詩名物疏卷五十三</head>
    <p>
<pb n="1a"/>
欽定四庫全書<lb/>
　六家詩名物疏卷五十三　明　馮復京　撰<lb/>
　　周頌臣工之什二<lb/>
　　潜篇<lb/>
　　　潜<lb/>
釋器云槮謂之涔李廵曰今以木投水中養魚曰涔孫<lb/>
炎曰積柴養魚曰槮郭璞曰今之作槮者聚積柴木于<lb/>
水中魚得寒入其裏藏隱因以薄圍捕取之○小爾雅<lb/>
<pb n="1b"/>
云魚之所息謂之橬橬槮也○韓詩曰涔魚池<hi>潜槮涔橬音義同字林作罧</hi>
　　　鰷<lb/>
爾雅云鮂黑鰦郭云即白鯈江東呼為鰌者○埤雅云<lb/>
鰷魚形狹而長若條然故曰鰷也今江淮之間謂之□<lb/>
魚性浮似鱨而白○雅翼云鰷形纎長而白故曰白鰷<lb/>
又謂白鯈釋魚鮂黑鰦是也此魚好游水上故莊子稱<lb/>
鯈魚出游從容以為魚樂明遂其性也<lb/>
<pb n="2a"/>
　　雝篇<lb/>
　　　祀<lb/>
序云雝禘太祖也箋云禘大祭也大于四時而小于祫<lb/>
太祖謂文王𤣥鳥序云祀髙宗也箋云祀當為祫髙宗<lb/>
崩始合祭于契廟歌是詩焉古者君䘮三年既畢禘于<lb/>
其廟而後祫祭于太祖明年春禘于羣廟自此之後五<lb/>
年而再殷祭一禘一祫春秋謂之大事長發序云大禘<lb/>
也箋云大禘郊祭天也<lb/>
<pb n="2b"/>
　按爾雅云禘大祭也鄭氏之學以為禘禮有四大司<lb/>
　樂圓丘方丘宗廟鄭云此三者皆大祭祭法虞夏禘<lb/>
　黄帝殷周禘嚳注云此祭昊天于圜丘也此禘之一<lb/>
　也䘮服云天子及其始祖之所出注云始祖之所由<lb/>
　出謂祭天大傳云禮不王不禘王者禘其祖之所自<lb/>
　出以其祖配之諸侯及其太祖大夫士有大事以省<lb/>
　于其君干祫及其髙祖此謂祭感生帝于南郊禘之<lb/>
　二也大宗伯云以肆獻祼享先王以饋食享先王注<lb/>
<pb n="3a"/>
　云祫禘也祫言肆獻禘言饋食互相備明堂位云季<lb/>
　夏六月以禘禮祀周公于太廟此禘之三也王制天<lb/>
　子諸侯宗廟之祭夏曰禘注云此夏殷祭名周則改<lb/>
　之以禘為殷祭此禘之四也謂之禘者禘諦也言使<lb/>
　昭穆之次審諦也祭天謂之禘者亦言使典禮諦也<lb/>
　此雝禘太祖盖五年宗廟之殷祭也其長發大禘則<lb/>
　殷以夏正于南郊祀感生帝汁光紀也其祫祭者王<lb/>
　制曰天子犆礿祫禘祫嘗祫烝諸侯礿犆禘一犆一<lb/>
<pb n="3b"/>
　祫嘗祫烝祫曾子問云當七廟五廟無虛主者祫祭<lb/>
　于祖為無主耳又曰祫祭于祖則祝迎四廟之主鄭<lb/>
　云魯禮三年䘮畢祫于大祖明年春禘于羣廟自爾<lb/>
　之後五年而再殷祭一祫一禘公羊傳云大祫者何<lb/>
　合祭也毁廟之主陳于大祖未毁廟之主皆升合食<lb/>
　于大祖五年而再殷祭是也其𤣥鳥祀髙宗即三年<lb/>
　䘮畢祫于大祖之廟以新崩之主序昭穆也禮記注<lb/>
　稱䘮畢祫于大祖明年春禘于羣廟而𤣥鳥箋顧有<lb/>
<pb n="4a"/>
　其廟而後祫祭大祖之文者謂練時遷主遞廟新死<lb/>
　者當禘祭于其廟以安之故鬯人云廟用脩注云謂<lb/>
　始禘時是也鄭特將練禘總就䘮畢言之耳其禘祫<lb/>
　之異者祫則未毁廟之主及毁廟之主皆合祭于大<lb/>
　祖廟中禘則大王王季以上遷主祭于后稷之廟穆<lb/>
　之遷主祭于文王之廟昭之遷主祭于武王之廟而<lb/>
　不及親廟其坐位所向各别祫用五齊三酒禘惟四<lb/>
　齊三酒無汎齊祫備六代之樂禘惟四代又無降神<lb/>
<pb n="4b"/>
　之樂祫十二獻禘九獻禮器云大饗其王事與注云<lb/>
　盛饌與貢謂祫祭先王此鄭氏之説謂祫大禘小者<lb/>
　然也若王肅張融孔晁之徒則以禘為大祫為小賈<lb/>
　逵劉歆杜預之徒則以傳無祫文禘為三年一大祭<lb/>
　在大祖之廟盖取其序昭穆謂之禘取其合集羣祖<lb/>
　謂之祫二禮為一鄭依禮緯云三年一祫五年一禘<lb/>
　謂之百王通義而禘祫志云王制記祫于秋夏冬周<lb/>
　公制禮祭不欲數是又以虞夏殷三時俱殷祭其説<lb/>
<pb n="5a"/>
　自相違背王肅不信六天之説既無郊丘之分且謂<lb/>
　禘惟祭宗廟大傳所謂祭其所自出者謂始祖之父<lb/>
　耳陸淳趙匡朱子之徒皆依而用之禘以夏四月大<lb/>
　祫之禮崔霛恩云用秋張純云用冬十月解禮記者<lb/>
　又或謂祫禘祫嘗祫烝為時祭之祫大祫為三年之<lb/>
　祫議禮之家名為聚訟亦不得而折其衷也宗廟之<lb/>
　禘依鄭氏云祭毁廟不及親廟陸淳云禘于始祖廟<lb/>
　祭所出之帝便以祖配不兼羣廟為其疏逺不敢䙝<lb/>
<pb n="5b"/>
　狎陳祥道以此説為不足信朱子長發傳云大禘不<lb/>
　及羣廟之主此宜為祫祭之詩盖同陸説先儒多以<lb/>
　不王不禘之文而譏魯僣祭不知大夫士有大事省<lb/>
　于其君得祫髙祖大夫士得祫何疑周公之後不得<lb/>
　禘哉春秋傳有禘無祫按禘祫志所稱二禮之異俱<lb/>
　無證據豈禘祫儀制相似而混為一與國語云郊禘<lb/>
　之牛繭栗又云郊禘之事射牛郊禘之事有全脀又<lb/>
　曰天子親舂郊禘之盛而不及祫爾雅云禘大祭繹<lb/>
<pb n="6a"/>
　又祭而不云祫故馬端臨云魯之禘即祫或亦有見<lb/>
　與司尊彛四時之間祀追享朝享説者亦以為禘祫<lb/>
　鄭𤣥以追享為禱請遷主朝享為月朔朝廟烈文助<lb/>
　祭即是朝享之祭非此禘祫也<lb/>
　　載見篇<lb/>
　　　鈴<lb/>
釋天云有鈴曰旂李廵曰以鈴著旒端郭璞曰縣鈴于<lb/>
竿頭畫交龍于旒○左傳云錫鸞和鈴昭其聲也注云<lb/>
<pb n="6b"/>
鈴在旂<lb/>
　　有客篇<lb/>
　　　白馬<lb/>
傳云殷尚白○檀弓云殷人尚白戎事乘翰注云以建<lb/>
丑之月為正物牙色白翰白色馬也易曰白馬翰如明<lb/>
堂位云夏后氏駱馬黑鬛殷人白馬黑首周人黄馬蕃<lb/>
鬛<lb/>
　　周頌閔予小子之什<lb/>
<pb n="7a"/>
　　訪落篇<lb/>
　　　家<lb/>
箋云厥家謂羣臣○臯陶謨云日宣三徳夙夜浚明有<lb/>
家注云卿大夫稱家疏云大夫受采邑賜氏族立宗廟<lb/>
世不絶祀故稱家<lb/>
　　小毖篇<lb/>
　　　蜂<lb/>
爾雅云土蠭木蠭疏云此辨蠭在土木之異也説文云<lb/>
<pb n="7b"/>
蠭飛蟲螫人者其形大在地中作房而啖其子者名土<lb/>
蠭又名馬蠭今荆巴間呼為蟺其形差小在樹上作房<lb/>
者名木蠭亦食其子又云蠭醜螸疏云蠭類好垂其腴<lb/>
以伏息説文云螸垂腴也腴即腹下也○援神契云蜂<lb/>
蠆垂芒○内則云爵鷃蜩范注云范蜂也○方言云蜂<lb/>
燕趙間謂之蠓蠮其大而蜜謂之壺蜂○化書曰蜂有<lb/>
君禮○本草圖經云蜜蜂在蜜脾中如蛹白色大黄蜂<lb/>
即人家屋上作房及大木間<graphic n="KR2804" url="https://raw.githubusercontent.com/kanripo/KR-Gaiji/master/images/KR2804.png" mimeType="image/png"/>
                    <graphic n="KR1365" url="https://raw.githubusercontent.com/kanripo/KR-Gaiji/master/images/KR1365.png" mimeType="image/png"/>蜂子也嶺南人作饌<lb/>
<pb n="8a"/>
食之黄色比蜜蜂更大土蜂即穴土居者最大螫人或<lb/>
至死○埤雅云蜂有兩衙應潮其主之所在衆蜂為之<lb/>
旋繞如衛有君臣之義其毒在尾垂頴如鋒故謂之蜂<lb/>
方言曰大而蜜謂之壺蜂即今黑蜂黄蜂亦其一種無<lb/>
蜜纎長其窠仰綴于屋銜漆以固其蔕隂陽在尾喜合<lb/>
末端有岐者牝鋭者牡也○雅翼云細腰蜂作房在小<lb/>
樹及簷下房綴著處必以漆其在大木上者蜂與房皆<lb/>
大謂之露蜂房蜜蜂似蜂而小山海經云糓城之山足<lb/>
<pb n="8b"/>
蜜蜂之廬今土木之蜂亦皆有蜜人家畜者質小而㣲<lb/>
黄腰腹相稱如蠅蟬<lb/>
　　　蓼<lb/>
爾雅云蔷虞蓼疏云即蓼之生水澤者頌云以薅荼蓼<lb/>
毛傳云蓼水草是也○禮記云膾秋用蓼濡豚包苦濡<lb/>
雞醢醬濡魚卵醬濡鼈醢醬實蓼鶉羹雞羹鴽釀之蓼<lb/>
○蜀本圖經云蓼有紫赤青馬水香木等七種紫赤二<lb/>
蓼葉小狹而厚青香二蓼葉相似而俱薄馬水二蓼葉<lb/>
<pb n="9a"/>
大上有黑點木蓼一名天蓼蔓生葉似柘葉諸蓼花皆<lb/>
紅白子皆赤黑木蓼花黄白子皮青滑○埤雅云蓼生<lb/>
水澤者莖赤味辛一名蔷離騷曰蓼蟲不能从乎葵藿<lb/>
則葵藿甘而蓼苦故也○朱傳云今南方人謂蓼為辣<lb/>
荼或用以毒溪取魚<lb/>
　　載芟篇<lb/>
　　　畛<lb/>
遂人云十夫有溝溝上有畛○孔氏云畛是地畔道路<lb/>
<pb n="9b"/>
之名<lb/>
　　良耜篇<lb/>
　　　荼<lb/>
釋草云蒤委葉疏王肅説詩云荼陸穢草然則蒤者原<lb/>
田蕪穢之草非苦菜也<lb/>
　按荼蓼二草也盖有田有原有隰故竝舉水陸穢草<lb/>
　朱傳云一物有水陸之異恐未然也<lb/>
　　　櫛<lb/>
<pb n="10a"/>
説文曰櫛梳箆總名○曲禮云男女不同巾櫛玉藻云<lb/>
櫛用樿櫛髮晞用象櫛<lb/>
　　　百室<lb/>
箋云百室一族也出共洫間而耕入共族中而居又有<lb/>
祭酺合醵之歡疏云鄉族於遂則鄼○大司徒云五家<lb/>
為比五比為閭四閭為族族師云各掌其族之戒令政<lb/>
事月吉則屬民而讀邦灋書其孝弟睦婣有學者春秋<lb/>
祭酺亦如之注云酺者為人物烖害之神族長無飲酒<lb/>
<pb n="10b"/>
之禮因祭酺與其民以長㓜相獻酬遂人云五家為鄰<lb/>
五鄰為里四里為鄼又云百夫有洫鄼長各掌其鄼之<lb/>
政令歳時簡器與有司數之趨其耕耨稽其女功<lb/>
　　絲衣篇<lb/>
　　　絲衣<lb/>
朱傳云絲衣祭服弁爵弁也士祭于王之服○箋云繹<lb/>
禮輕使士○士冠禮爵弁服纁裳純衣緇帶韎韐注云<lb/>
純衣絲衣也○雜記云大夫冕而祭於公弁而祭於己<lb/>
<pb n="11a"/>
士弁而祭於公冠而祭於已<lb/>
　按周禮正祭視滌濯逆齊省鑊告時告備皆使小宗<lb/>
　伯此繹祭輕故使士耳朱傳汎言祭而飲酒非也朱<lb/>
　傳及箋所云禮之次俱凖特牲為文<lb/>
　　　基<lb/>
箋云門塾之基疏云繹禮在門不在廟知基是門塾之<lb/>
基謂廟門外西夾之堂基○釋宫云門側之堂謂之塾<lb/>
孫炎曰夾門堂也○儀禮圖云塾有内外士冠注云西<lb/>
<pb n="11b"/>
塾門外西堂是也<lb/>
　按此箋凖特牲為禮之次但依其告濯具告充告潔<lb/>
　之次耳彼特牲是正祭主人先即位于堂下宗人升<lb/>
　自西階視壺濯及豆籩反降東北面告濯具主人出<lb/>
　復外位宗人視牲告充舉鼎鼏告潔所謂堂者乃廟<lb/>
　堂非門外西夾之堂也故宗人升階而後告濯具也<lb/>
　此所謂堂乃在廟門外之旁與正祭異又特牲視濯<lb/>
　視牲等事在祭前一日此視濯等事即在繹祭之日<lb/>
<pb n="12a"/>
　盖天子繹以祭之明日正祭日禮畢後不容復脩諸<lb/>
　禮壺濯牲鼎之屬當于本日之早陳之而即以本日<lb/>
　視之也<lb/>
　　　鼐鼎鼒<lb/>
爾雅云鼎絶大謂之鼐圜弇上謂之鼒附耳外謂之鉞<lb/>
款足者謂之鬲注云鼒鼎歛上而小口鉞鼎耳在表鬲<lb/>
鼎曲脚○説文云三尺兩耳和五味之寳器也昔禹收<lb/>
九牧之金鑄鼎荆山之下○魯詩説云鼐小鼎○周易<lb/>
<pb n="12b"/>
鼎卦彖曰鼎象也以木巽火亨餁也九四曰鼎折足覆<lb/>
公餗六五曰鼎黄耳金鉉上九曰鼎玉鉉○禮書云士<lb/>
虞有上中下鼎有司徹司馬舉羊鼎司士舉豕鼎魚鼎<lb/>
天子諸侯有牛鼎大夫羊士豕魚而已膳夫王日一舉<lb/>
鼎十二掌客諸侯之禮鼎皆十二聘禮賔之飱饔皆餁<lb/>
一牢鼎九而飱腥一牢鼎七饔腥二牢鼎二七上介飱<lb/>
饔皆餁一牢鼎七而饔腥一牢鼎七衆介飱少牢餁鼎<lb/>
五大夫少牢五鼎士特牲䘮禮三鼎既夕五鼎掌客聘<lb/>
<pb n="13a"/>
禮諸侯與卿之鼎過王之數士既夕鼎過于特牲何也<lb/>
聘禮陳鼎也王之日舉食鼎也特牲庸禮也既夕斯須<lb/>
禮也然所謂陪鼎羞鼎皆鉶鼎所以實羹者也王日食<lb/>
九鼎而陪鼎三公食大夫七鼎而鉶鼎四掌客上公鉶<lb/>
四十二侯伯二十八子男十八聘禮之賔上介飱饔之<lb/>
羞鼎皆三少牢佐食設羊鉶豕鉶特牲主婦設兩鉶公<lb/>
食大夫之鉶多于王日食者以公食者衆也聘介之鉶<lb/>
同于賔者以三鼎殺故也周禮亨人掌共鼎鑊以給水<lb/>
<pb n="13b"/>
火之齊然則牲體皆亨于鑊然後肉脀之鼎而羹納于<lb/>
鉶公食大夫禮甸人陳鼎設扄冪若束若編考工記曰<lb/>
廟門容大扄七个闈門容小扄三个鄭氏謂牛鼎扄長<lb/>
三尺膷鼎扄長二尺扄謂之鉉易稱玉鉉金鉉以横木<lb/>
貫耳而舉之金玉其餙也冪茅為之長者束本短者編<lb/>
中陳鼎必于門外舉之去冪然後入既入抽扄然後加<lb/>
七○三禮圖云天子之鼎飾以黄金諸侯飾以金容一<lb/>
斛大夫羊鼎飾以銅容五斗士豕鼎飾以鐵容三斗牛<lb/>
<pb n="14a"/>
羊豕鼎各狀其首于足上<lb/>
　　般篇<lb/>
　　　嶞<lb/>
爾雅云巒山嶞注云謂山形長狹者荆州謂之巒○孔<lb/>
氏曰山之小者嶞嶞然言狹長之意<lb/>
　　　翕河<lb/>
箋云河自大陸北敷為九祭者合為一○禹貢兖州云<lb/>
九河既道又云河北過洚水至于大陸又北播爲九河<lb/>
<pb n="14b"/>
同為逆河入于海○爾雅云徒駭太史馬頰覆鬴胡蘇<lb/>
簡絜鈎盤鬲津九河○春秋保乾圖云移河為界在齊<lb/>
吕填閼八流以自廣○命厯序云人皇九頭提羽盖乘<lb/>
雲車出陽谷分九河○酈道元云九河碣石苞淪于海<lb/>
○蔡傳云九河六曰簡潔其一則河之經流也先儒不<lb/>
知河之經流遂分簡潔為二○苑洛語禄云九河故道<lb/>
今永平府撫寧縣碣石山與諸家所載碣石之狀合則<lb/>
九河在滄平間海之灣永平謂之南海此或逆河今河<lb/>
<pb n="15a"/>
徙而洋存山東通志馬頰在商河覆鬴在海豐鈎盤在<lb/>
徳平鬲津在樂陵徒駭在齊河皆濟南府所屬今眞定<lb/>
府三百里方是濟南北境眞定去濟南東西六百餘里<lb/>
古河自洚水直趨而北至大陸皆眞定地又北播為九<lb/>
河固永平河間地也不應河至大陸折而東反迴流而<lb/>
南以至濟南之境滄州古志徒駭在滄州廢清池縣太<lb/>
史簡潔在本州南皮縣馬頰在景州東光縣胡蘇鬲津<lb/>
在滄州慶雲縣鈎盤在獻縣此九河相去不逺又與黄<lb/>
<pb n="15b"/>
河故道相近此古志得之土人可徵也河雖為冀兖之<lb/>
界然兖地下九河之分皆在兖故于兖言之○一統志<lb/>
直𨽻河間府九河故道舊志云云此盖後世新河傳以<lb/>
舊名今亦湮塞<hi>同苑洛語録</hi>濟南府云鬲津枯河自齊河縣<lb/>
經禹城平原徳州徳平樂陵東北至海豐入海鈎盤枯<lb/>
河自徳州經徳平東北至陽信縣又有覆鬴枯河自慶<lb/>
雲經海豐縣南入海又濟陽縣東北至商河縣境有馬<lb/>
頰枯河東昌府有馬頰河故道<lb/>
<pb n="16a"/>
　按九河漢許商止得其三後儒推之以為徒駭是九<lb/>
　河之最北者鬲津是最南者太史馬頰覆釜文在胡<lb/>
　蘇之上則在成平之南東光之北簡潔鈎盤文在胡<lb/>
　蘇之下則在東光之南鬲縣之北唐人積集累世之<lb/>
　語遂得其六輿地記又得其一蔡沈書傳著之詳矣<lb/>
　而太史竟不知所在又謂簡潔為一然則止八河耳<lb/>
　一統志所言亦影響之間惟韓氏論著甚詳故畧載<lb/>
　之<lb/>
<pb n="16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　六家詩名物疏卷五十三<lb/>
</p>
<p>
</p>
  </div>
</body>
</text>
</TEI>
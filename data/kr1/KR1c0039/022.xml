<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>六家詩名物疏卷十九</head>
    <p>
<pb n="1a"/>
欽定四庫全書<lb/>
　六家詩名物疏卷十九　　明　馮復京　撰<lb/>
　　國風王二<lb/>
　　君子陽陽篇<lb/>
　　　簧<lb/>
傳云簧笙也○說文云簧笙中之簧也笙十三簧象鳳<lb/>
之身正月之音物生故謂之笙○釋名云笙生也象物<lb/>
貫地而生竹之貫匏以瓠爲之故曰匏竽亦是也其中<lb/>
<pb n="1b"/>
汚空以受簧也簧橫也於管頭橫施於中也以竹鐡作<lb/>
於口橫鼓之亦是也○爾雅曰大笙謂之巢小者謂之<lb/>
和注巢者列管簧中施簧管端大者十九簧和十三簧<lb/>
者鄉射記曰三簧一和而成聲疏巢高也言其聲高小<lb/>
者名和李廵云小者聲少音相和也簧者笙管之中金<lb/>
薄鍱也笙管必有簧故或謂笙爲簧○白虎通云匏之<lb/>
言施也在十二月萬物始施而勞笙者太蔟之氣象萬<lb/>
物之生故曰笙有七正之節焉有六合之和焉天下樂<lb/>
<pb n="2a"/>
之故謂之笙○風俗通云笙長四寸○世本云隨作笙<lb/>
○禮記云女媧之笙簧○周禮云笙師掌教吹竽笙以<lb/>
教裓樂凡祭祀饗射共其鐘笙之樂燕樂亦如之鄭司<lb/>
農云竽三十六簧○蔡邕云季冬之月上丁入學集吹<lb/>
所以通氣也管簫笙竽塤箎皆以吹鳴者也○樂書云<lb/>
匏之爲物其性輕而浮其中虛而通笙以匏爲母象植<lb/>
物之生焉其卦則艮其方東北之維其時春夏之交其<lb/>
聲尚議其律大吕太蔟其風融其音啾立春之氣也記<lb/>
<pb n="2b"/>
曰歌者在上匏竹在下國語曰匏竹利制蓋匏竹相合<lb/>
以成聲得清濁之適故也<lb/>
　案毛解簧爲笙朱子云笙竽管中金葉則指簧體言<lb/>
　之而不以爲笙名矣然禮記曰女媧之笙簧又曰仲<lb/>
　夏命樂師調笙竽竾簧言笙又言簧者豈簧别一物<lb/>
　與漢武内傳許飛瓊鼓震靈之簧神仙傳王遥有五<lb/>
　舌竹簧宋時民間有鐵葉簧皆非竽笙中簧也<lb/>
　　　房<lb/>
<pb n="3a"/>
釋名云房㫄也在堂兩㫄也○疏云天子小寢如諸侯<lb/>
之路寢有左右房○廬陵李氏云堂屋次棟之架曰楣<lb/>
後楣以北爲室與房人君左右房大夫東房西室而已<lb/>
　　　翿<lb/>
釋言云翿纛也李廵曰舞者所持纛也又云纛翳也□<lb/>
璞云今之羽葆幢舞者所持以自蔽翳也○禮書云舞<lb/>
者所建以爲容非其所持者也○釋名云翿陶也其貌<lb/>
陶陶下垂也<lb/>
<pb n="3b"/>
　案爾雅云纛翳也山海經云五采之鳥名翳疑即雉<lb/>
　也簡兮所謂右手秉翟者郭以蔽翳釋之恐未然也<lb/>
　　　敖<lb/>
箋云燕舞之位○錢氏詩說云敖遊也因謂敖處爲敖<lb/>
猶周禮云囿游也<lb/>
　案周禮大胥以六樂之㑹正舞位諸子掌凡樂事正<lb/>
　舞位鄭注禮記云綴謂鄼舞者之位也兆其外營域<lb/>
　也其舞于庭則文在東階武在西階其出入于學也<lb/>
<pb n="4a"/>
　則長者在先㓜者在後所謂舞位者如此鄭以此篇<lb/>
　之鼓簧爲房中之樂故以敖爲燕舞之位燕是燕息<lb/>
　之燕非燕樂之燕也天子房中之樂以周南舞未詳<lb/>
　此云執翿蓋文舞矣周禮旄人祭祀賔客舞其燕樂<lb/>
　謂燕樂之時舞四夷之樂與此燕舞不同<lb/>
　　揚之水篇<lb/>
　　　申<lb/>
鄭語史伯云當成周者南有申吕○周語富辰云齊許<lb/>
<pb n="4b"/>
申吕由太姜○地里志南陽郡宛縣故申伯國○括地<lb/>
志故申城在鄧州南陽縣北三十里○箋云平王母家<lb/>
申國在陳鄭之南迫近强楚○一統志河南南陽府南<lb/>
陽縣附郭周申伯國謝城在湖陽城北周申伯之都自<lb/>
申遷于此信陽縣在府城西南二百七十里周申伯所<lb/>
封縣境有謝城即申伯封邑有二冡相傳以爲申伯冡<lb/>
　案嚴坦叔云申國在宛謝城在棘陽宛今南陽縣也<lb/>
　棘陽故城在鄧州境荆州記云棘陽東北百里有謝<lb/>
<pb n="5a"/>
　城則嚴說是也然則宣王之初申伯先受封于今之<lb/>
　南陽後更邑于今之鄧州鄧州去郡治百二十里平<lb/>
　王之母家申侯當是申伯之子若孫也<lb/>
　　　甫<lb/>
書甫刑孔氏注吕侯後爲甫侯故或稱甫刑○唐世系<lb/>
表云宣王世改吕爲甫○左傳楚子重請取于申吕以<lb/>
爲賞田○史記云吕尚先祖爲四岳佐禹治水有功虞<lb/>
夏之際受封于吕徐廣云吕在宛縣○玉海云郡國志<lb/>
<pb n="5b"/>
汝南新蔡有大吕亭故吕侯國輿地廣記蔡州新蔡縣<lb/>
古吕國今以左傳攷之楚有申吕時新蔡屬蔡非楚邑<lb/>
當以在宛縣爲正○一統志吕城在南陽府城西三十<lb/>
里虞夏時封吕望先祖于此今名董吕村<lb/>
　　　蒲<lb/>
毛傳云蒲艸也○說文云蒲水艸也可以作席蒻蒲子<lb/>
可以爲平席○周禮醢人深蒲醓醢鄭司農云深蒲蒲<lb/>
蒻入水深故云深蒲○陸璣云蒲始生取其中心入地<lb/>
<pb n="6a"/>
者名蒻大如匕柄正白生噉之甘脆煑而以苦酒浸之<lb/>
如食筍法○埤雅云蒲似筦而褊生于水崖輕揚善泛<lb/>
柔滑而溫可以爲席故禮男執蒲璧言有安人之道也<lb/>
○詩緝云斯干下莞箋云小蒲則莞精蒲麄○周書云<lb/>
潤濕不穀樹之竹葦莞蒲礫石不可穀樹之葛木以爲<lb/>
絺綌○鄭箋云蒲蒲柳○爾雅云楊蒲柳○陸璣云蒲<lb/>
柳有兩種皮正青者曰小楊其一種皮紅者曰大楊其<lb/>
葉皆長廣于柳葉皆可以爲箭幹故春秋傳曰董澤之<lb/>
<pb n="6b"/>
蒲可勝既乎今又以爲箕罐之楊也○本草圖經云蒲<lb/>
柳其枝勁韌可爲箭笴又謂之萑蒲即水楊也○本草<lb/>
注云水楊葉圎闊而赤枝條短硬多生水岸○古今注<lb/>
云蒲柳生水邊葉似青楊一名蒲楊枝勁細任矢用○<lb/>
國䇿云夫楊橫樹之則生倒樹之亦生折而樹之又生<lb/>
○世説顧悦云蒲柳之姿望秋而落○詩緝云楊可爲<lb/>
舟又可爲屋材<lb/>
　　中谷有蓷篇<lb/>
<pb n="7a"/>
　　　蓷<lb/>
爾雅云萑蓷疏李廵曰臭穢艸也□云今茺蔚也廣雅<lb/>
名益母葉似荏方莖白華華生節間○傳云蓷鵻也○<lb/>
陸璣云舊説及魏博士濟隂周元明皆云菴䕡是也韓<lb/>
詩及三倉說悉云益母故曾子見益母而感案本草云<lb/>
益母茺蔚也故劉歆曰蓷臭穢臭穢即茺蔚也○本草<lb/>
經云茺蔚子一名益母一名益明一名大札一名貞蔚<lb/>
生海濵池澤陶隱居云葉如荏方莖子形細長三稜圖<lb/>
<pb n="7b"/>
經云苗葉上節節生花實似雞冠子黑色衍義云茺蔚<lb/>
子葉至初春亦可煑作菜食凌冬不凋悴<lb/>
　案毛傳云蓷鵻大車傳云菼鵻考本草諸書茺蔚子<lb/>
　竝無鵻名豈毛以蓷爲菼乎毛又云陸草生谷中傷<lb/>
　于水據本草茺蔚正生海濵池澤非陸草也魏博士<lb/>
　等以爲菴䕡本草菴䕡生雍州川谷及上黨道邊春<lb/>
　生苗葉如艾蒿高三二尺七月開花八月結實亦無<lb/>
　蓷名不知古人何以云爾<lb/>
<pb n="8a"/>
　　兔爰篇<lb/>
　　　羅<lb/>
爾雅云鳥罟謂之羅郭云謂羅落之○周禮羅氏掌羅<lb/>
烏鳥蜡則作羅襦中春羅春鳥獻鳩以養國老行羽物<lb/>
注襦細宻之羅○禮記曰鳩化爲鷹然後設罻羅<lb/>
　案鳥罟曰羅朱傳曰張羅本以取兔者葢正釋則定<lb/>
　散文亦通也周禮羅氏掌羅鳥而郊特牲言大羅氏<lb/>
　天子之養鳥獸者諸侯貢屬焉莊子削格羅落罝罘<lb/>
<pb n="8b"/>
　之智多則獸亂于澤是取獸得稱羅也大東傳云畢<lb/>
　所以掩兔而鴛鴦詩云畢之羅之兔罟謂之罝而西<lb/>
　京賦云結罝百里實兼諸網罟而言之凡如此類並<lb/>
　得通也<lb/>
　　　罦罿<lb/>
釋器云繴謂之罿罿罬也罬謂之罦罦覆車也孫炎曰<lb/>
覆車網可以掩兔郭璞曰今之翻車也有兩轅中施罥<lb/>
以捕鳥展轉相解廣異語○韓詩説云施羅于車上曰<lb/>
<pb n="9a"/>
罿○東漢書注云罦雉網<lb/>
　　葛藟篇<lb/>
　　　滸<lb/>
爾雅云岸上滸又云滸水厓<lb/>
　　　涘<lb/>
說文云涘水厓也○爾雅云涘爲厓郭注謂水邊<lb/>
　　　漘<lb/>
爾雅云夷上洒下曰漘李廵曰夷上平上洒下陗下故<lb/>
<pb n="9b"/>
名漘郭璞曰厓上平坦而下水深者爲漘不發聲也<lb/>
　　　昆<lb/>
爾雅云晜兄也注江東人通言晜<lb/>
　　采葛篇<lb/>
　　　蕭<lb/>
爾雅云蕭荻○說文云蕭艾蒿也○陸璣云今人所謂<lb/>
荻蒿者是也或云牛尾蒿似白蒿白葉莖麄科生多者<lb/>
數十莖可作燭有香氣故祭祀以脂爇之爲香許慎以<lb/>
<pb n="10a"/>
爲艾蒿非也禮王度記曰士蕭庻人艾蕭艾不同明矣<lb/>
○周禮甸師祭祀共蕭茅○郊特牲云既奠然後爇蕭<lb/>
合馨香祭義云見有蕭光以報氣也加以鬱鬯以報魄<lb/>
也○雅翼云蕭生于春待秋三月乃成○詩緝云蒿者<lb/>
緫名蕭蒿之香者也<lb/>
　　　艾<lb/>
爾雅云艾氷臺疏今艾蒿也○本草經云艾葉味苦微<lb/>
温無毒主灸百病一名氷臺一名醫艸生田野圖經云<lb/>
<pb n="10b"/>
初春布地生苗莖類蒿而葉皆白以苗短者爲佳陳久<lb/>
方可用○崔寔四人月令云三月可採艾○師曠占云<lb/>
歲欲疫病艸先生病艸艾也○廣雅云天子祭以鬯諸<lb/>
侯以薰卿大夫以茝蘭士以蕭庻人以艾○字說云艾<lb/>
可乂疾久而彌善故爾雅云艾長也艾歴也<lb/>
　　大車篇<lb/>
　　　大車<lb/>
疏云巾車職云大夫乘墨車然則王朝大夫於禮當乘<lb/>
<pb n="11a"/>
墨車以大夫出封如子男之服則乘諸侯之車此大車<lb/>
葢革路也○巾車云革路龍勒條纓五就建大白以即<lb/>
戎以封四衛注革路鞔以革無他飾龍□也以白黑飾<lb/>
韋雜色爲勒條應爲絛以絛絲飾繁纓四衛四方諸侯<lb/>
守衛者又云服車五乘孤乘夏篆卿乘夏縵大夫乘墨<lb/>
車士乘棧車庻人乘役車注墨車不畫<lb/>
　　　毳衣<lb/>
周禮司服云王之吉服祀四望山川則毳冕子男之服<lb/>
<pb n="11b"/>
自毳冕而下鄭注云毳畫虎蜼謂宗彛也其衣三章裳<lb/>
二章凡五<hi>衣三章宗彛也藻也皆繪粉米亦刺繡裳二章黼也黻也皆繡</hi>子男毳冕朝<lb/>
聘天子及助祭之服諸侯非二王後皆𤣥冕而祭于己<lb/>
○釋名云毳芮也畫藻文于衣象水艸之毳芮温煖而<lb/>
潔也○三禮圖云毳冕子男服以朝天子<lb/>
　案毳冕子男朝聘天子之服此大夫四命其出封五<lb/>
　命或本諸侯子男入爲大夫其得服毳衣固也但非<lb/>
　聽訟之服說文引此詩毳衣如菼菼作<graphic n="KR2270" url="https://raw.githubusercontent.com/kanripo/KR-Gaiji/master/images/KR2270.png" mimeType="image/png"/>云帛鵻色<lb/>
<pb n="12a"/>
　也毳衣如璊璊作<graphic n="KR2615" url="https://raw.githubusercontent.com/kanripo/KR-Gaiji/master/images/KR2615.png" mimeType="image/png"/>云以毳爲<graphic n="KR1455" url="https://raw.githubusercontent.com/kanripo/KR-Gaiji/master/images/KR1455.png" mimeType="image/png"/>色如虋故謂之<graphic n="KR2615" url="https://raw.githubusercontent.com/kanripo/KR-Gaiji/master/images/KR2615.png" mimeType="image/png"/>
　虋禾之赤苗也其解<graphic n="KR1455" url="https://raw.githubusercontent.com/kanripo/KR-Gaiji/master/images/KR1455.png" mimeType="image/png"/>云西胡毳布解毳云獸細毛<lb/>
　豈以毳布爲衣其青者如鵻帛赤者如禾之赤苗乎<lb/>
　若然則與毳冕名同實異或云菼𤣥色言其衣如之<lb/>
　璊纁色言其裳如之𤣥衣纁裳所謂大夫𤣥冕也上<lb/>
　大夫卿故得服毳衣然𤣥冕亦所以朝聘王之大夫<lb/>
　其祭于己即用爵弁不服𤣥冕况聽訟乎宗彛鄭以<lb/>
　爲虎蜼孔氏書傳云宗廟彛樽以山龍華蟲爲飾古<lb/>
<pb n="12b"/>
　禮湮亡未知誰得其正<lb/>
　　　璊<lb/>
說文云玉䞓色也禾之赤苗謂之虋言璊玉色如之<lb/>
　　　穴<lb/>
箋云謂塜壙中也○禮記云合葬非古也自周公以來<lb/>
未之有改也<lb/>
　　丘中有麻篇<lb/>
　　　麻<lb/>
<pb n="13a"/>
爾雅云枲麻黂枲實莩麻母疏莩苴麻子之盛子者也<lb/>
○周禮注云枲是雄麻苴是麻之有蕡實者○本草圖<lb/>
經云麻黂麻子田圃所蒔繢其皮以爲布者麻黂一名<lb/>
麻勃麻上花勃勃者七月七日採麻子九月採陶隱居<lb/>
以麻黂爲牡麻牡麻則無實蘇恭以爲蕡即實非花也<lb/>
案本經朱子云麻黂味辛麻子味甘此又似二物疑本<lb/>
草與爾雅禮記稱謂不同耳○雅翼云麻之屬總名麻<lb/>
别而言之則有實者名苴無實者名枲子夏䘮服傳曰<lb/>
<pb n="13b"/>
苴絰者麻之有蕡者也牡麻者枲麻也蕡即實也牡即<lb/>
無實之名然亦通名麻枲麻實有文理故屬金爲西方<lb/>
之穀明堂月令秋食麻與犬古者朝事之籩熬麻麥以<lb/>
實之謂之䵄蕡于植物中最多子又有檾者亦麻類有<lb/>
實又胡麻亦有實本生大宛一名油麻淳黑者名巨勝<lb/>
亦曰一葉兩莢爲巨勝枲麻與麥互相爲候麥黄種麻<lb/>
麻黃種麥種枲太早則堅剛厚皮多節晚則皮不堅寧<lb/>
失于早不失于晚○春秋説題辭云麻之爲言微也隂<lb/>
<pb n="14a"/>
精寢宻女作纎微也麻生於夏夏衣物成禮儀故麻可<lb/>
以爲衣陽成于三物以化故三變縷布也宋均曰麻枝<lb/>
葉成謂之衣三變生成形之變也漚取皮二變也績成<lb/>
爲縷三變也○月令云仲冬之月天子乃以犬嘗麻先<lb/>
薦寢廟○周禮云典枲掌布緦縷紵之麻草之物以待<lb/>
時頒功而授齎及獻功受苦功以其賈掲而藏之以待<lb/>
時頒疏云苦功謂麻功謂盬麄之功○吕覽云得時之<lb/>
麻必芒以長疎節而色陽小本而莖堅厚枲以均後熟<lb/>
<pb n="14b"/>
多榮日夜死復生如此者不蝗○管子云五沃之土其<lb/>
陽則安樹之五麻若高若下不擇疇所其麻大者如箭<lb/>
如葦大長以美其細者如雚如蒸欲有與各大者不類<lb/>
小者則治揣而藏之若衆練絲○淮南子云汾水濛濁<lb/>
而宜麻○四時纂要云種麻熟耕地從横七遍已上生<lb/>
則無葉○四民月令云二月三月可種苴荼<lb/>
　　　留<lb/>
曹氏云留本邑名其大夫以爲氏○路史國名陶唐氏<lb/>
<pb n="15a"/>
後云長子之後妘姓留也丘中有麻彼留子國者漢隷<lb/>
彭城子房之封<lb/>
　案留古劉字說文有鎦而無劉漢因䜟有卯金刀之<lb/>
　說妄也丘中有麻王國之風所咏當爲周地今河南<lb/>
　緱氏縣有劉聚周大夫劉康公劉夏劉摯劉狄皆食<lb/>
　采于此非彭城之留也<lb/>
　　　食<lb/>
說文云食一米也从皀亼聲○周書云黃帝始蒸穀爲<lb/>
<pb n="15b"/>
飯烹穀爲粥○周禮膳夫王食用六穀食醫掌和王之<lb/>
六食○禮記云食養隂氣也又云食齊視春時羮齊視<lb/>
夏時醬齊視秋時飲齊視冬時○釋名云食殖也所以<lb/>
自生殖也○古史考云神農時人方食穀加米于燒石<lb/>
之上而食之黃帝時始有釜甑火食之道成矣<lb/>
　<lb/>
　<lb/>
　六家詩名物疏卷十九<lb/>
</p>
<p>
</p>
  </div>
</body>
</text>
</TEI>
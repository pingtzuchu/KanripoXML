<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>六家詩名物疏卷十四</head>
    <p>
<pb n="1a"/>
欽定四庫全書<lb/>
　六家詩名物疏卷十四　　明　馮復京　撰<lb/>
　　國風鄘一<lb/>
　　　鄘<lb/>
通典云衛州新鄉縣西南三十二里有鄘城即鄘國○<lb/>
孔氏曰王肅服䖍以鄘在紂都之西孫毓云據鄘風定<lb/>
之方中楚丘之歌鄘在紂都之南明矣○一統志鄘城<lb/>
在河南衛輝府城東北一十三里又新鄉縣西南三十<lb/>
<pb n="1b"/>
二里有古鄘國<lb/>
　　柏舟篇<lb/>
　　　髦<lb/>
内則云子事父母櫛縰笄緫拂髦男女未冠笄者櫛縰<lb/>
笄緫拂髦緫角注拂髦振去塵著之髦用髪為之象幼<lb/>
時鬌其制未聞又云三月之末擇日翦髪為鬌男角女<lb/>
羈否則男左女右注鬌所遺髪也夾囟曰角午達曰羈<lb/>
○玉藻云親沒不髦○䘮大記云小斂主人脱髦注云<lb/>
<pb n="2a"/>
諸侯禮也○既夕禮云既殯主人脫髦○左傳云豈如<lb/>
弁髦而因以敝之○許慎云髦髪至眉○箋云禮世子<lb/>
昧爽而朝亦櫛縰笄緫拂髦疏云髦者事父母之餙若<lb/>
父母有先死者於死三日脫之服闋又著之若二親竝<lb/>
沒則因去之○項氏云髦者以髪作偽髻垂兩眉之上<lb/>
如今小兒用一帶連雙髻横繫額上是也○禮書云子<lb/>
之幼也父母翦髪為之鬌及其長也因以為餙謂之髦<lb/>
存而不忍棄所以順父母之心長而不忘幼所以示人<lb/>
<pb n="2b"/>
子之禮及親死始猶幸其生焉未忍脫之三日之後則<lb/>
幸生之心已矣脫之可也髦毛長而特出者也故凡物<lb/>
長毛皆謂之髦禮記所謂髦畐尋所謂譽髦皆長毛也<lb/>
　　牆有茨篇<lb/>
　　　牆<hi>互見召南傭</hi>
說文云垣蔽曰牆○釋名云牆障也所以自障蔽也○<lb/>
禮書云牆者墉垣之總名<lb/>
　　　茨<lb/>
<pb n="3a"/>
爾雅茨蒺藜注布地蔓生細葉子有三角刺人○陶隱<lb/>
居云多生道上其葉布地子有刺狀如菱而小長安最<lb/>
饒人行多著木履易云據于蒺藜言其凶傷詩云牆有<lb/>
茨不可埽也以刺梗穢也○本草衍義云蒺藜有二等<lb/>
一等杜蒺藜即今之道旁布地而生或生牆上有小黄<lb/>
花結芒刺此正是牆有茨者又一種白蒺藜出同州沙<lb/>
苑牧馬處黄紫花作莢結子如羊内腎○埤雅云可以<lb/>
茨牆故謂之茨○師曠占云嵗欲旱旱草先生旱草蒺<lb/>
<pb n="3b"/>
藜也○韓詩外傳云春植桃李夏得蔭其下秋得食其<lb/>
實春植蒺藜夏不得采其葉秋得其刺焉<lb/>
　　　中冓<lb/>
箋云内冓之言謂宫中所搆成頑與夫人滛昬之語○<lb/>
説文冓交積材也象對交之形○前漢梁王共傳聴聞<lb/>
中冓之言注應劭曰中冓材構在堂之中也晉灼曰魯<lb/>
詩以為夜也顔師古曰構謂舎之交積材木也應説近<lb/>
之○集韻㝤博雅夜也詩中㝤之言○吕東萊云中冓<lb/>
<pb n="4a"/>
當從應顔說盖閫内應奥之處<lb/>
　　君子偕老篇<lb/>
　　　副<lb/>
釋名云王后首餙曰副副覆也以覆首亦言副貳也兼<lb/>
用衆物成其飾也○天官追師掌王后之首服副編次<lb/>
注副之言覆所以覆首為之飾其遺象若今之步摇矣<lb/>
服之以從王祭祀○毛傳云編髪為之○祭統云君純<lb/>
冕立于阼夫人副禕立于東房○廣雅云假結謂之□<lb/>
<pb n="4b"/>
　案續漢書輿服志云皇后入廟步摇以黄金為山題<lb/>
　貫白珠桂枝相糾八爵九華熊虎赤能天鹿辟邪鄭<lb/>
　氏所見之步揺其制盖如此宋玉諷賦云主人之女<lb/>
　垂珠步揺則步摇亦古矣鄭氏之說雖未必信然要<lb/>
　非編髪為之若編髪則是編矣<lb/>
　　　笄<lb/>
釋名云笄係也所以係冠使不墜也○三禮圗云笄簮<lb/>
也士以骨大夫以象○士冠禮皮弁爵弁笄同篋○周<lb/>
<pb n="5a"/>
禮弁師掌王之五冕王笄諸侯之繅斿九就玉笄○追<lb/>
師掌追衡笄鄭司農云衡維持冠者春秋傳曰衡紞紘<lb/>
綎後鄭云王后之衡笄皆以王為之惟祭服有衡垂於<lb/>
副之兩㫄當耳其下以紞懸瑱笄卷髪者○曲禮云女<lb/>
子許嫁笄而字内則云女子十有五而笄二十而嫁雜<lb/>
記女雖未許嫁二十而笄禮之婦人執其禮燕則鬈首<lb/>
　案笄今之簮也男子冕弁冠皆得施之婦人十五笄<lb/>
　則亦嘗飾耳惟玉笄為后夫人祭服之盛飾祭統副<lb/>
<pb n="5b"/>
　褘則以配褘衣此詩其之翟也則以配揄闕二翟内<lb/>
　外命婦服鞠衣展衣褖衣者俱不得用䘮服傳云吉<lb/>
　笄者象笄也則卿大夫士及其妻或皆用象與若桑<lb/>
　笄箭笄榛笄則䘮服所用或當無貴賤一也此詩毛<lb/>
　傳云笄衡笄葢聨引追師追衡笄之文以見笄之為<lb/>
　玉也衡笄二物衡垂於當耳笄横於頭上朱傳誤以<lb/>
　衡笄為一云笄垂於副之兩㫄當耳其下以紞懸瑱<lb/>
　此乃釋衡非釋笄也<lb/>
<pb n="6a"/>
　　　珈<lb/>
箋云珈之言加也如今步摇上飾古制所有未聞疏云<lb/>
六珈飾之有六○說文云婦人首飾从玉珈聲<lb/>
　　　翟<lb/>
傳云褕翟闕翟羽飾衣也箋云侯伯夫人之服自褕翟<lb/>
以下如王后○鄭注周禮云翟雉名伊洛而南素質五<lb/>
色皆備成章曰翬江淮而南青質五色皆備成章曰揺<lb/>
王后之服刻繒為之形而采畫之綴于衣以為文章褘<lb/>
<pb n="6b"/>
衣畫翬者揄狄畫揺者闕狄闕而不畫此三者皆祭服<lb/>
從王祭先王則服褘衣祭先公則服揄翟祭羣小祀則<lb/>
服闕翟今世有圭衣盖三翟之遺俗○玉藻云王后褘<lb/>
衣夫人揄狄君命闕翟再命鞠衣一命襢衣士褖衣○<lb/>
崔靈恩云王后三翟數皆十二王者之後諸侯夫人三<lb/>
公而下夫人如命數<lb/>
　按翟毛氏謂羽飾衣鄭謂刻繒采畫不用真羽六服<lb/>
　之色毛云展用丹縠孫毓推之以為褘衣赤褕翟青<lb/>
<pb n="7a"/>
　闕翟黒鞠衣黄展衣赤褖衣黑鄭賈之徒則云褖衣<lb/>
　黑展衣白鞠衣黄闕翟赤褕翟青褘衣𤣥古制無稽<lb/>
　各以意為説不足多辨<lb/>
　　　髪<lb/>
釋名云髪㧞也㧞擢而出也○援神契云髪法星辰○<lb/>
真誥云髪者腦之華腦減則髪素<lb/>
　　　雲<lb/>
釋名云雲猶云云衆盛意也又言運也行也○說文雲<lb/>
<pb n="7b"/>
山川氣也从雨云象回轉形也○春秋説題辭云雲之<lb/>
為言運也動陰路觸石而起謂之雲含陽而起以精運<lb/>
也○禮記云天降時雨山川出雲○周禮保章氏以五<lb/>
雲之物辨吉凶水旱降豐荒之祲象鄭司農曰二至二<lb/>
分觀雲氣青為蟲白為䘮赤為兵荒黑為水黄為豐○<lb/>
易通卦驗云冬至初陽雲出箕如樹立春少陽雲出房<lb/>
如積水春分正陽雲出軫如白鵠榖雨太陽雲出張如<lb/>
車盖立夏初陰雲出觜如赤珠夏至少陰雲出參如水<lb/>
<pb n="8a"/>
波寒露正陰雲出井如冠纓霜降太陰雲出鬼上如羊<lb/>
下如蟠石○左傳云凡分至啟閉必書雲物為備故也<lb/>
○元命包云陰陽聚為雲○斗威儀云人君乗水而王<lb/>
其政和平則景雲見景明也言雲氣光明○史記若烟<lb/>
非烟若雲非雲郁郁紛紛蕭索輪囷是謂卿雲○西京<lb/>
雜記云太平之時雲則五色而為慶三色而成矞○瑞<lb/>
應圗云矞雲外赤内黄○吕氏春秋云山雲艸莽水雲<lb/>
魚鱗旱雲烟火雨雲水波無不比類其所生以示人○<lb/>
<pb n="8b"/>
初學記云雲師曰屏翳<lb/>
　　　瑱<hi>詳見邶充耳</hi>
釋名云瑱鎮也懸當耳旁不欲令人妄聴自鎮重也<lb/>
　　　象<lb/>
說文云象長鼻牙南越之大獸三嵗一乳○爾雅云南<lb/>
方之美者有梁山之犀象焉○左傳云象有齒以焚其<lb/>
身○運斗樞云瑶光之精散而為象○吕氏春秋曰肉<lb/>
之美者髦象之約○嶺表録異云象肉有二十種象膽<lb/>
<pb n="9a"/>
不附肝随月轉在諸肉楚越之間象皆青黑惟西方弗<lb/>
林大食多白象雲南豪族多畜象負重致逺若中國之<lb/>
牛馬○本草云身有百獸肉皆自有分叚惟鼻是其本<lb/>
肉○酉陽雜俎云象膽随四時在四腿春在前左夏在<lb/>
前右如龜無定體鼻端有爪可拾鍼古訓云孕五嵗始<lb/>
産○南州異物志云象之為獸形體特詭身倍數牛目<lb/>
不踰狶鼻為口役望頭若尾馴良承教聴言則跪素牙<lb/>
玉潔載籍所美服重致逺行如丘徙○沈懐逺南越志<lb/>
<pb n="9b"/>
云象牙長丈餘脫其牙則深藏之削木代之可得不爾<lb/>
窮其土得乃已○埤雅云象性久識能浮水出沒命在<lb/>
其鼻食物皆以鼻取之其牙生花必因雷聲故古者以<lb/>
為器飾○雅翼云象鼻長三丈大如臂能别道之虚實<lb/>
稍虚輙不敢過馴者能拜起從人意世言物象凡有數<lb/>
義望頭如尾有混成之象一曰感雷而齒又生有象焉<lb/>
一曰有進止威儀之象一曰斧象者見星月而没亦合<lb/>
于天象云<lb/>
<pb n="10a"/>
　　　揥<lb/>
釋名云揥摘也所以摘髪也○疏云以象骨搔首因以<lb/>
為飾○詩緝云若今之篦<lb/>
　　　皙<lb/>
說文云人色白也从白析聲○楊用修云男白曰皙女<lb/>
白曰玭<lb/>
　　　帝<lb/>
史記天官書云太微三光之庭其内五星五帝坐○文<lb/>
<pb n="10b"/>
耀鈎云蒼帝其名靈威仰赤帝其名赤熛怒黄帝其名<lb/>
含樞紐白帝其名曰招拒黑帝其名汁光紀○禮正義<lb/>
云天皇北辰耀魄寶又云昊天上帝又名太一帝君以<lb/>
其尊大故有數名也昊天上帝得連上帝而言至于單<lb/>
名皇天單名上帝亦得月令季夏供皇天上帝鄭分之<lb/>
皇天耀魄寶上帝大微五帝亦是大帝單號之事若然<lb/>
大帝得單稱與五帝仝五帝不得兼稱皇天昊天也○<lb/>
禮書云周禮有言祀天有言祀昊天上帝有言上帝有<lb/>
<pb n="11a"/>
言五帝者言天則百神皆預言昊天上帝則統乎天者<lb/>
言五帝則無預乎昊天上帝言上帝則五帝兼存焉五<lb/>
帝與昊天仝稱帝不與昊天仝稱天猶諸侯與天子仝<lb/>
稱君不與天子仝稱王孝經曰郊祀后稷以配天宗祀<lb/>
文王于明堂以配上帝則明堂之祀上帝其為昊天上<lb/>
帝及五帝可知也易曰先王以作樂崇徳殷薦之上帝<lb/>
以配祖考以配祖者天也以配考者五帝也合天與帝<lb/>
而謂之上帝則易孝經之于周禮其義一矣詩書之文<lb/>
<pb n="11b"/>
未有稱五帝而書亦未有稱昊天上帝者其稱天及上<lb/>
帝類皆泛言之而已<lb/>
　　　展<lb/>
周禮注云展衣以禮見王及賔客之服字當為襢襢之<lb/>
言亶亶誠也○禮書云白者陰之純色見王及賔客服<lb/>
之以見王及賔客無事乎飾一於誠焉后禮之懿也<lb/>
　　　清揚<lb/>
孔仲達云以目視清明因名為清揚者眉上之美名因<lb/>
<pb n="12a"/>
謂眉上眉下皆曰揚目上目下皆曰清故野有蔓草傳<lb/>
云清揚眉目之間猗嗟傳云目下為清<lb/>
　　　顔<lb/>
說文云眉目之間也○應劭云顔頟顙也齊人謂之顙<lb/>
汝南淮泗之間曰顔○方言云□頟顔顙也<lb/>
　案頟顙曰顔朱傳云額角豐滿者非正解顔字也以<lb/>
　詩文畧補之<lb/>
　　　邦<lb/>
<pb n="12b"/>
釋名曰大曰邦邦封也封有功于是也<lb/>
　　　媛<lb/>
釋訓云美女曰媛孫炎曰君子之援助<lb/>
　　桑中篇<lb/>
　　　唐<lb/>
爾雅云唐蒙女蘿女蘿菟絲孫炎曰别三名郭璞云别<lb/>
四名又云蒙王女郭云蒙即唐也女蘿别名○博雅云<lb/>
女蘿松蘿也兔丘兔絲也○本草經云菟絲子一名菟<lb/>
<pb n="13a"/>
蘆一名菟縷一名唐蒙一名王女一名赤綱一名菟纍<lb/>
生朝鮮川澤田野蔓延艸木之上色黄而細為赤綱色<lb/>
淺而大為菟纍○毛有頍者弁傳云女蘿菟絲松蘿也<lb/>
○陸璣疏云菟絲蔓連艸上生黄赤如金○陶隱居云<lb/>
田野墟落中甚多皆浮生藍紵麻蒿上○日華子云苗<lb/>
莖似黄麻線無根苗多附田中艸被纒死或生一叢如<lb/>
席闊開花結子不分明如碎黍米粒八月九月已前採<lb/>
○吕氏春秋云或謂兔絲無根非無根也其根不屬地<lb/>
<pb n="13b"/>
茯苓是也○龜筴傳云下有茯苓上有兔絲○淮南子<lb/>
云兔絲無根而生茯苓抽兔絲死○抱朴子云兔絲之<lb/>
艸下有伏兔之根無此兔在下則絲不得生於上然實<lb/>
不屬也又内篇云兔絲初生之根其形似兔掘取剖其<lb/>
血以和丹服之立變化任意所作<lb/>
　案本艸艸部有免絲木部有松蘿松蘿一名女蘿性<lb/>
　味及所生全别爾雅云女蘿免絲故毛公有頍者弁<lb/>
　傳云女蘿免絲松蘿也陸璣駁之以為二物殊異予<lb/>
<pb n="14a"/>
　謂此非爾雅之誤乃毛公之誤也艸木多有名同實<lb/>
　異者兔絲名女蘿松蘿亦名女蘿小雅所稱之女蘿<lb/>
　正是松蘿非兔絲也書傳言兔絲根不屬地是也云<lb/>
　上有茯苓下有兔絲鄭漁仲云茯苓生山谷兔絲生<lb/>
　人間清濁異趣何由同居抱朴子言兔絲初生根似<lb/>
　兔今亦未有見者故圗經疑為别種<lb/>
　　　沫<lb/>
晉書地道記朝歌城本沫邑武丁始遷居之為殷都有<lb/>
<pb n="14b"/>
新聲靡樂○黄氏云沫水在衛之北○書酒誥云明大<lb/>
命於妺邦注妺地名紂所都朝歌以北是疏妺與沫一<lb/>
也屬鄘○一統志朝歌城在大名府濬縣西七十里紂<lb/>
所都也其南有糟丘酒池土人猶依約識之<lb/>
　　　鄉<lb/>
說文云國離邑民所封鄉也○合璧事類云鄉之為言<lb/>
向也衆所向也○周禮大司徒五州為鄉使之相賔以<lb/>
鄉三物教萬民而賔興之以鄉八刑糾萬民小司徒頒<lb/>
<pb n="15a"/>
比法於六鄉之大夫鄉師各掌其所治鄉之教而聽其<lb/>
治鄉大夫各掌其鄉之政教禁令鄉士各掌鄉之獄訟<lb/>
○禮書曰鄉之民以禮義為主遂之民以功事為主鄉<lb/>
官之爵鄉學加遂一等鄉所辨有貴賤遂辨老幼廢疾<lb/>
而已鄉徴賦有閭師遂則里宰徴歛而已鄉大祭祀羞<lb/>
牛牲遂凡祭祀共野牲而已鄉官大䘮執纛御匶執斧<lb/>
涖匠師遂官大䘮帟幄先道抱磨共籠而已鄉稽鄉器<lb/>
遂稽稼器鄉三年大比考徳行道藝而興賢者能者遂<lb/>
<pb n="15b"/>
三嵗大比則興甿明其有功者屬其地治者此鄉遂之<lb/>
辨也然遂之相保相賙相葬相賔不異於鄉鄉之相受<lb/>
相糾不異於遂鄉之田法同於遂遂之軍法同於鄉○<lb/>
詩正義云天子六軍出自六鄉諸侯三軍出自三鄉<lb/>
　　　姜<lb/>
三皇紀云炎帝神農氏長于姜水因以為姓○國語云<lb/>
姜伯夷之後也韋昭曰伯夷堯秩宗炎帝之後四岳之<lb/>
族○正義云列國姜姓齊許申吕之屬不斥其國未知<lb/>
<pb n="16a"/>
誰國之女也<lb/>
　　　桑中<lb/>
譜云東及兖州桑土之野正義曰禹貢兖州云桑土既<lb/>
蠶注云其地尤宜蠶桑因以名之今濮水之上地有桑<lb/>
間濮陽在濮水之北是有桑土明矣○禮記云桑間濮<lb/>
上之音亡國之音也其政散其民流誣上行私而不可<lb/>
止注濮水之上地有桑間者亡國音於此水出昔殷紂<lb/>
使師延作靡靡之樂已而自沈於濮水後師㳙過焉夜<lb/>
<pb n="16b"/>
聞而寫之為晉平公鼓之桑間在濮陽南○郡國志東<lb/>
郡濮陽縣有顓帝冡皇覽曰冡在城門外廣陽里中博<lb/>
物記曰桑中在其中○一統志廢濮陽縣在直𨽻大名<lb/>
府開州治西南<lb/>
　　　上宫<lb/>
通典云衛州衛縣有上宫臺<lb/>
　　　麥<lb/>
説文曰麥芒榖秋穜厚薶故謂之麥麥金也金王而生<lb/>
<pb n="17a"/>
火王而死○春秋説題辭云麥之為言殖也寢生觸凍<lb/>
而不息精射刺直故麥含芒事且立也○禮記月令云<lb/>
孟夏之月農乃登麥天子乃以彘嘗麥先薦寢廟是月<lb/>
也麥秋至仲秋之月乃勸種麥無或失時○夏小正三<lb/>
月祈麥實麥實者五榖之先見者故急祈而記之九月<lb/>
鞠榮鞠艸也鞠榮而樹麥時之急也○尚書大傳云秋<lb/>
昬虛星中可以種麥○援神契云黑墳宜黍麥○吕氏<lb/>
春秋云得時之麥秱長而頸黑二七以為行而服薄䅵<lb/>
<pb n="17b"/>
而赤色稱之重食之致香以息使人肌澤且有力先時<lb/>
者胕動蚼蛆而多疾後時者弱苗而穗蒼狼薄色而美<lb/>
芒又云孟夏之昔殺三葉而穫大麥狶首生而麥無葉<lb/>
而從事于蓄藏○漢書董仲舒説上曰春秋他榖不書<lb/>
至于麥禾不成則書之以此見聖人于五榖最重宿麥<lb/>
○管子云夏至而麥熟天子祀大宗其盛以麥榖之始<lb/>
也○蔡邕月令章句云百榖各以其初生為春熟為秋<lb/>
故麥以孟夏為秋○廣雅云大麥麰也小麥麳也○汜<lb/>
<pb n="18a"/>
勝之書云凡田六道種麥為首子欲富黄金覆謂曳柴<lb/>
壅麥根也夏至後七十日寒地可種宿麥又云麥早種<lb/>
穂強而有節晚種穂小而少實○陶隠居云麥有大小<lb/>
穬穬即宿麥亦謂種麥○本草圗經云麥有大麥小麥<lb/>
穬麥蕎麥穬麥有二種一種類小麥一種類大麥○博<lb/>
物志云啖麥令人多力○雅翼云麥者接絶續乏之榖<lb/>
夏之時舊榖已絶新榖未登民于此時乏食而麥最先<lb/>
熟故以為重比他榖獨隔嵗種故號宿麥亦或以為首<lb/>
<pb n="18b"/>
種秋種冬長春秀夏實備有四時之氣而説文以麥為<lb/>
金者特以其金王而生遇火而死鄭注月令則云麥實<lb/>
有孚甲屬木黍秀舒散屬火麻實有文理屬金菽實孚<lb/>
甲堅合屬水稷五榖之長屬土此據明堂月令四時與<lb/>
中央所食為説古者朝事之豆有麷蕡先儒以麷為熬麥<lb/>
　　　弋<lb/>
朱傳云弋春秋或作姒盖杞女夏后氏之後亦貴族也<lb/>
　按春秋左傳定十五年秋七月壬申姒氏卒九月辛<lb/>
<pb n="19a"/>
　已塟定姒榖梁作弋氏定弋<lb/>
　　　庸<lb/>
路史國名紀風俗通云古用國見毛詩在髙唐乃用地<lb/>
故有用姓庸用音相近○補傳云鄘本庸姓之國漢有<lb/>
庸光及膠東庸生是其後也<lb/>
　　鶉之奔奔篇<lb/>
　　　鶉<lb/>
爾雅云鷯鶉其雄鶛牝痺注䳺屬疏䳺即上云鴽鴾母<lb/>
<pb n="19b"/>
田鼠所化者又云鶉子鳼鴽子鸋注别䳺鶉鶵之名○<lb/>
内則云雉兔鶉鷃○運斗樞云機星散為鶉徳義少殘<lb/>
百家則鶉生○夏小正云三月田䑕化為鴽鴽鵪也化<lb/>
而之善故盡其辭也鴽為鼠化而之不善故不盡其辭<lb/>
也○周書時訓云清明之日桐始華又五日田鼠化為<lb/>
鴽○素問云鴽鶉也○本草云四月已前未堪食是蝦<lb/>
蟆化為○禽經云鴽鶉野則義豢則摶注月令田䑕化<lb/>
為鴽闗東謂之鶉蜀隴謂之循在田得食鳴相呼夜則<lb/>
<pb n="20a"/>
羣飛晝則草伏馴養之久見食相搏鬭也○談苑云至<lb/>
道二年夏秋間京師鬻鶉者積於市門是時雨水絶無<lb/>
蛙聲人有得於水坎者半為鶉半為蛙列子天瑞篇云<lb/>
蛙變為鶉斯不謬矣又田䑕亦為鶉物變非一揆也○<lb/>
本草衍義云鶉有雌雄從卵生何言化也嘗于田野屢<lb/>
得其卵初生謂之羅鶉至初秋謂之早秋中秋已後謂<lb/>
之白唐一物四名○埤雅云鶉無常居而有常匹俗言<lb/>
此鳥淳惷不越横草遇小草横其前即旋行避礙名之<lb/>
<pb n="20b"/>
曰淳以此筆談曰古人取象不必大物天文家朱鳥乃<lb/>
取象於鶉鶉有丹白二種此丹鶉也色赤黄鋭上秃下<lb/>
夏出秋藏飛必附草皆火類也○雅翼云鶉居易容食<lb/>
易給竄伏淺草随地而安故言上世之俗曰鶉居鷇食<lb/>
尾特秃若衣之短結傳稱子夏貧衣若懸鶉性好鬭物<lb/>
之小而健無若此者<lb/>
　按鵪鶉二物但鶉亦䳺類故田鼠化為鴽鄭氏注夏<lb/>
　小正傳以為䳺而莊子禽經竝以為鶉也鶉本有雌<lb/>
<pb n="21a"/>
　雄卵生亦或有化為者據夏小正傳云田鼠化列子<lb/>
　楊大年云蛙化淮南子本草云蝦蟇化交州記黄魚<lb/>
　上化為鶉是又有魚化者矣<lb/>
　　　君<lb/>
傳云國小君○禮王制云夫人自稱于諸侯曰寡小君<lb/>
○孔安國論語注小君君夫人之稱<lb/>
　<lb/>
　<lb/>
<pb n="21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　六家詩名物疏卷十四<lb/>
</p>
<p>
</p>
  </div>
</body>
</text>
</TEI>
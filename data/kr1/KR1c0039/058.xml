<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>六家詩名物疏卷五十五</head>
    <p>
<pb n="1a"/>
欽定四庫全書<lb/>
　六家詩名物疏卷五十五　明　馮復京　撰<lb/>
　　商頌<lb/>
　　那篇<lb/>
　　　置<lb/>
箋云置讀曰植植鞉鼓者為楹貫而樹之○樂書曰明<lb/>
堂位曰殷楹鼓周官大僕建路鼓于大寢之門外儀禮<lb/>
大射建鼓在阼階西南鼔則其所建楹也是楹鼓為一<lb/>
<pb n="1b"/>
楹而四稜焉貫鼔於其端猶四植之桓圭也莊子曰負<lb/>
建鼓建鼔可負則以楹貫而置之矣頌曰置我鼗鼓是<lb/>
也<lb/>
　　　磬<lb/>
箋云磬玉磬也○朱傳云堂上升歌之樂非石磬○書<lb/>
益稷曰戞擊鳴球顧命曰天球在東序○郊特牲云諸<lb/>
侯宫縣擊玉磬僣禮也明堂位云玉磬四代之樂器聘<lb/>
義云玉叩之其聲清越以長其終詘然樂也○吕氏春<lb/>
<pb n="2a"/>
秋云堯命夔鳴球以象上帝玉磬之音○樂書云玉磬<lb/>
堂上首樂之器其聲清徹有隆而無殺衆聲所求而依<lb/>
之者也<lb/>
　　　客<lb/>
禮記云天子存二代之後○史記云舜子商鈞有疆土<lb/>
以奉先祀服其服禮樂如之以客見天子天子弗臣示<lb/>
弗敢専也又云湯封夏之後至周封於杞○括地志云<lb/>
宋州虞城縣舜後所封夏亭故城在汝州郀城縣東北<lb/>
<pb n="2b"/>
五十四里盖夏后所封○一統志河南開封府歸徳州<lb/>
虞城縣古虞國禹封商鈞之地南陽府汝州隋唐之汝<lb/>
州也<lb/>
　　𤣥鳥篇<lb/>
　　　九有<lb/>
傳云九有九州也○爾雅曰兩河間曰冀州河南曰豫<lb/>
州河西曰雝州漢南曰荆州江南曰揚州濟河間曰兖<lb/>
州濟東曰徐州燕曰幽州齊曰營州郭璞曰此盖殷制<lb/>
<pb n="3a"/>
易氏曰爾雅九州之名與舜典禹貢異先儒以為殷制<lb/>
由今考之有舜之幽營徐而無舜之青梁并是青入於<lb/>
徐梁入於雍并入於冀也既分禹貢冀州之境而復舜<lb/>
之幽州又并青於徐而復舜之營州殷之九州粲然可<lb/>
考至周人又分冀為并併營於幽復禹之青州而省徐<lb/>
以入於青○舜典肇十有二州注云禹治水後舜分冀<lb/>
為幽并分青為營始置十二州○禹貢冀州濟河惟兖<lb/>
州海岱惟青州海岱及淮惟徐州淮海惟揚州荆及衡<lb/>
<pb n="3b"/>
陽惟荆州荆河惟豫州黒水惟梁州黒水西河惟雍州<lb/>
○左傳云㫺夏之方有徳也貢金九牧○周禮職方氏<lb/>
東南曰揚州正南曰荆州河南曰豫州正東曰青州河<lb/>
東曰兖州正西曰雍州東北曰幽州河内曰冀州正北<lb/>
曰并州○王制注云殷湯更制中國方三千里之界分<lb/>
為九州而建千七百七十三國○楊用脩云春秋命厯<lb/>
叙人皇氏依山川土地之勢度為九州謂之九囿囿古<lb/>
文省作有<lb/>
<pb n="4a"/>
　　　畿<lb/>
傳云畿疆也○王制注縣内夏時天子所居州界名也<lb/>
殷周曰畿○孔氏曰殷周稱畿唐虞稱服周禮大司馬<lb/>
九畿方千里曰國畿職方氏九服方千里曰王畿○易<lb/>
氏曰禹之五服王畿在内職方氏王畿不在九服之内<lb/>
○漢志云殷周因井田而制軍賦十終為同同方百里<lb/>
同十為封封十為畿畿方千里○禮書春秋傳曰天子<lb/>
一圻周語曰規方千里以為甸服王制曰千里之内曰<lb/>
<pb n="4b"/>
甸則天子寰内五百里中為王城百里為郊二百里為<lb/>
邦甸三百里為邦削四百里為邦縣五百里為邦都<lb/>
　　　四海<lb/>
爾雅九戎八狄七戎六蠻謂之四海孫炎曰海之言晦<lb/>
晦昧於禮儀也○虞書曰州十有二師外薄四海咸建<lb/>
五長<lb/>
　　　景<lb/>
朱傳云景山名商所都也春秋傳曰商湯有景亳之命<lb/>
<pb n="5a"/>
○括地志宋州北五十里大蒙城為景亳湯所盟地因<lb/>
景山為名○寰宇記景山在應天府楚丘縣北三十八<lb/>
里○玉海云髙四丈今屬拱州○詩緝云自湯至盤庚<lb/>
五遷亳囂在河南相耿在河北盤庚後傳三世至武丁<lb/>
又傳四世至庚丁之子武乙始去亳徙河北此詩所言<lb/>
河正指亳也<lb/>
　按宋之南京應天府今之開封歸徳州也州城東南<lb/>
　有亳城即景亳也拱州今為睢州<lb/>
<pb n="5b"/>
　　長發篇<lb/>
　　　有娀<lb/>
吕氏春秋云有娀氏有二佚女為九成之臺○淮南子<lb/>
云有娀在不周之北長女簡翟少女建疵○史記云桀<lb/>
敗於有娀之墟正義云當在蒲州○國名記云帝嚳次<lb/>
妃國桀敗有娀之墟盖陜虢間<lb/>
　　　帝<lb/>
箋云黒帝○春秋緯云太微宫有五帝座黒帝曰汁光<lb/>
<pb n="6a"/>
紀<lb/>
　　　九圍<lb/>
疏云分天下為九處䂓圍然故謂九圍<lb/>
　　　球<lb/>
箋云小玉尺二寸圭也大玉謂珽也○釋地云西北之<lb/>
羙者有崑崙虚之璆琳琅玕焉注云璆琳羙玉○周禮<lb/>
大宗伯云王執鎮圭注云鎮安也所以安四方盖以<lb/>
四鎮之山為瑑飾典瑞云王晉大圭執鎮圭繅藉五<lb/>
<pb n="6b"/>
采五就以朝日又云珍<hi>當作鎮</hi>圭以徴守以恤凶荒玉人<lb/>
云鎮圭尺有二寸天子守之天子圭中必注云以組約<lb/>
其中央為執之以防失隊<hi>已上釋小球</hi>○考工記云大圭<lb/>
長三尺杼上終葵首天子服之注云王所搢大圭<lb/>
也或謂之珽終葵椎也為椎於其杼上明無所屈<lb/>
杼閷也○玉藻云天子瑨珽方正於天下也諸侯<lb/>
荼前詘後直讓於天子也大夫前詘後詘無所不讓也<lb/>
又云笏天子以球玉諸侯以象大夫以魚須文竹士竹<lb/>
<pb n="7a"/>
本象可也笏度二尺有六寸其中博三寸其殺六分而<lb/>
去一禮器云大圭不琢○左傳云衮冕黻珽昭其度也<lb/>
○相玉書云珽玉六寸明自炤○禮書云天子朝日執<lb/>
鎮圭搢大圭則所執者摯也所搢者笏也諸侯之<lb/>
朝大夫之聘盖亦如此諸侯執命圭者必搢荼大<lb/>
夫執聘圭者必搢笏及合瑞而授圭則執其所搢<lb/>
而已此所謂見於天子無脱笏也<hi>已上釋大球</hi>○朱傳<lb/>
云或曰小國大國所贄之玉○舜典輯五瑞巡狩<lb/>
<pb n="7b"/>
脩五玉如五器卒乃復注云器謂圭璧禮終則還之○<lb/>
典瑞云公執桓圭侯執信圭伯執躬圭繅皆三采三就<lb/>
子執穀璧男執蒲璧繅皆二采再就以朝覲宗遇㑹同<lb/>
于王諸侯之相見亦如之○覲禮云朝以瑞玉有繅○<lb/>
曲禮云凢摯天子鬯諸侯圭<hi>互見淇奥篇圭璧</hi>
　　　旒<lb/>
箋云旌旗之垂者○巾車云玉路建大常十有二斿大<lb/>
行人云上公建常九斿侯伯建常七斿子男建常五斿<lb/>
<pb n="8a"/>
考工記云龍旂九斿以象大火也鳥旟七斿以象鶉火<lb/>
也熊旂六斿以象伐也龜虵四斿以象營室也○樂記<lb/>
云龍旂九旒天子之旌所以贈諸侯明堂位云魯君孟<lb/>
春乘大路旂十有二旒日月之章祀帝于郊○爾雅云<lb/>
纁帛縿素升龍于縿練旒九飾以組維以縷注云縿衆<lb/>
旒所著練絳練也用綦組飾旒之邊用朱縷維連持之<lb/>
不欲令曵地<lb/>
　案禮記注引詩作為下國畷郵郵謂民之郵舍言湯<lb/>
<pb n="8b"/>
　為下國諸侯在畷民之處使不離散所引齊魯韓三<lb/>
　家之説也<lb/>
　　　共<lb/>
朱傳或曰小國大國所共之貢○禹貢序云禹别九州<lb/>
隨山濬川任土作貢兖州貢漆絲厥篚織文青州貢鹽<lb/>
絺海物惟錯岱畎絲枲鈆松怪石厥篚檿絲徐州貢土<lb/>
五色羽畎夏翟嶧陽孤桐泗濵浮磬厥篚𤣥纎縞揚州<lb/>
貢金三品瑶琨篠簜齒革羽毛惟木厥篚織貝厥包橘<lb/>
<pb n="9a"/>
柚錫貢荆州貢羽毛齒革惟金三品杶幹栝柏礪砥砮<lb/>
丹惟箘簵楛包匭菁茅厥篚𤣥纁璣組九江納錫大龜<lb/>
豫州貢漆枲絺紵厥篚纎縞錫貢磬錯梁州貢璆鐵銀<lb/>
鏤砮磬熊羆狐狸織皮雍州貢球琳琅玕○周禮大宰<lb/>
以九貢致邦國之用一祀貢二嬪貢三器貢四幣貢五<lb/>
材貢六貨貢七服貢八斿貢九物貢太府凡邦國之貢<lb/>
以待弔用内府掌受九貢之貨賄良兵良器以待邦之<lb/>
大用大司徒諸公之地食者半侯伯之地食者三之一<lb/>
<pb n="9b"/>
子男之地食者四之一土均以均地貢大司馬施貢分<lb/>
職以任邦國大行人侯服貢祀物甸服貢嬪物男服貢<lb/>
器物采服貢服物衛服貢材物要服貢貨物蕃國各以<lb/>
所貴寳為摯小行人令諸侯春入貢秋獻功○禮<lb/>
器云大饗其王事與三牲魚腊四海九州之美味<lb/>
也籩豆之薦四時之和氣也内金示和也束帛加<lb/>
璧尊徳也龜為前列先知也金次之見情也丹漆<lb/>
絲纊竹箭與衆共財也其餘無常貨各以其國之<lb/>
<pb n="10a"/>
所有則致逺物也郊特牲云旅幣無方所以别土<lb/>
地之宜節逺近之期也虎豹之皮示服猛也○蘇<lb/>
氏曰共珙通合珙之玉○韻㑹注珙璧也通作拱老<lb/>
子拱璧<lb/>
　　　駿龎<lb/>
董氏云齊詩作駿駹謂馬也<lb/>
　　　苞<lb/>
傳云本也疏易稱苞桑謂桑本故以苞為本<lb/>
<pb n="10b"/>
　　　蘖<lb/>
説文云伐木餘也○盤庚云若顛木之有由蘖○釋詁<lb/>
曰枿餘也李廵曰槁木之餘<lb/>
　　　韋<lb/>
鄭語祝融其後八姓彭姓豕韋○通典滑州韋城縣古<lb/>
豕韋國○國名記云彭姓商伯元喆之封豕韋也○一<lb/>
統志直𨽻大名府滑縣古豕韋氏之國廢韋城縣在縣<lb/>
東南五十里<lb/>
<pb n="11a"/>
　　　顧<lb/>
郡縣志顧城在濮州范縣東二十八里夏之顧國故莘<lb/>
城在汴州陳留縣東北三十五里古莘國地湯伐桀桀<lb/>
與韋顧之君拒湯於莘之虛遂戰於鳴條之野○一統<lb/>
志顧城在山東東昌府濮州范縣東南五十三里<lb/>
　　　昆吾<lb/>
國語祝融後己姓昆吾為夏伯注云昆吾祝融之孫陸<lb/>
終第二子名樊為己姓封於昆吾昆吾衛是也後夏衰<lb/>
<pb n="11b"/>
為伯遷於舊許傳曰楚之皇祖伯父昆吾舊許是宅○<lb/>
括地志濮陽縣古昆吾國故城縣西三十里昆吾臺在<lb/>
縣西百步周圍五十步髙二丈即昆吾虚也○左傳昭<lb/>
十八年二月乙卯周毛得殺毛伯過萇𢎞曰是昆吾稔<lb/>
之日也○寰宇記解州安邑縣有昆吾亭盖湯伐桀之<lb/>
時昆吾以兵助桀同時而滅故有亭非國于此○一統<lb/>
志東昌府濮州古顓頊之虚曰帝丘夏為昆吾氏所居<lb/>
　　　夏<lb/>
<pb n="12a"/>
呉起曰夏桀之居左河濟右泰華伊闕在南羊腸在北<lb/>
○寰宇記禹自安邑都晉陽桀徙安邑○書序孔氏注<lb/>
桀都安邑湯升道從陑陑在河曲之南戰于鳴條之野<lb/>
地在安邑西○一統志山西平陽府解州安邑縣禹營<lb/>
安邑即此地鳴條岡在縣北二十里境接夏縣<lb/>
　　　阿衡<lb/>
箋云阿倚衡平也伊尹湯所依倚而取平故以為官名<lb/>
○書君奭曰在㫺成湯有若伊尹格于皇天在大甲時<lb/>
<pb n="12b"/>
則有若保衡格于上帝注云伊尹湯以為阿衡大甲改<lb/>
保衡阿衡保衡皆公官<lb/>
　　殷武篇<lb/>
　　　楚<lb/>
春秋正義荆楚一木二名故以為國號亦得二名莊公<lb/>
之世荆皆書荆僖之元年乃書楚人伐鄭盖始改為楚<lb/>
○疏云周始封熊繹為楚子武丁之世不知楚君為何<lb/>
人○左傳楚國方城以為城漢水以為池○一統志方<lb/>
<pb n="13a"/>
城山在河南南陽府裕州東北<lb/>
　　　氐𦍑<lb/>
地里志云隴西郡有氐道𦍑道○郡縣志夏桀之亂犬<lb/>
夷入居岐邠之間成湯伐而攘之武王伐商𦍑髳㑹于<lb/>
牧野○括地志云隴右岷洮叢等州西𦍑也○孔氏曰<lb/>
氐𦍑之種漢世仍存在秦隴之西○黄氏云𦍑本姜姓<lb/>
三苖之後居三危今疊宕松諸州皆𦍑地○説文云西<lb/>
方𦍑從羊○山海經伯夷父生西岳西岳生先龍先龍<lb/>
<pb n="13b"/>
是始生氐羌氐羌乞姓<lb/>
　案黄氏曰今疊宕松諸州皆𦍑地所云疊疊溪也宕<lb/>
　順慶也松松潘也皆隷四川孔氏以為居秦隴之西<lb/>
　括地志亦云隴右岷洮叢等州西𦍑也故一統志以<lb/>
　陜西臨洮府寧夏岷州靖虜衛文縣所四川龍州松<lb/>
　潘疊溪皆為𦍑地但隴西者本犬戎之地其外為西<lb/>
　戎春秋以前非𦍑地也意者戰國時氐𦍑日盛漸併<lb/>
　西戎之地與<lb/>
<pb n="14a"/>
　　　享<lb/>
周書伊尹為四方令曰臣請正東符婁仇州伊慮漚深<lb/>
九夷十蠻越漚鬋文身請令以魚支之鞞<hi>缺一字</hi>鰂之醤<lb/>
鮫瞂利劍為獻正南甌鄧桂國損子産里百濮九菌請<lb/>
令以珠璣瑇瑁象齒文犀翠羽菌鶴短狗為獻正西崑<lb/>
崙狗國鬼親枳己闒耳貫胷雕題離丘漆齒請令以丹<lb/>
青白旄紕罽江歴龍角神龜為獻正北空同大夏莎車<lb/>
姑他旦畧貎胡戎翟匈奴樓煩月氏<graphic n="KR1021" url="https://raw.githubusercontent.com/kanripo/KR-Gaiji/master/images/KR1021.png" mimeType="image/png"/>犁其龍東胡請<lb/>
<pb n="14b"/>
令以槖駞白玉野馬騊駼駃騠良弓為獻湯曰善<lb/>
　　　王<lb/>
箋云世見曰王○大行人云九州之外謂之蕃國世壹<lb/>
見各以其所貴寳為摯注云九州之外夷服鎮服蕃服<lb/>
也無朝貢之歳父死子立及嗣王即位乃一來耳各以<lb/>
貴寳為贄若犬戎獻白狼白鹿是也○明堂位云四塞<lb/>
世告至○周語云荒服者王終王注云朝嗣王及即位<lb/>
而來見<lb/>
<pb n="15a"/>
　　　䖍<lb/>
箋云椹謂之䖍○爾雅椹謂之榩孫炎曰椹斵材質也<lb/>
○史記曰臣胷不足當椹質注云椹者莝砧也○韻㑹<lb/>
注云椹斫木櫍也一曰木趺<lb/>
　<lb/>
　<lb/>
　<lb/>
　<lb/>
<pb n="15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　六家詩名物疏卷五十五<lb/>
</p>
<p>
</p>
  </div>
</body>
</text>
</TEI>
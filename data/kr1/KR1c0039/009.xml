<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>六家詩名物疏卷六</head>
    <p>
<pb n="1a"/>
欽定四庫全書<lb/>
　六家詩名物疏卷六　　　明　馮復京　撰<lb/>
　　國風召南二<lb/>
　　采蘋篇<lb/>
　　　蘋<lb/>
爾雅云苹萍其大者蘋郭曰水中浮萍江東謂之薸○<lb/>
陸疏云水上浮萍麄大者謂之蘋小者曰蓱季春始生<lb/>
可糝蒸為茹又可苦酒淹以就酒○本草唐本注水萍<lb/>
<pb n="1b"/>
有三種大者名蘋水中又有荇菜亦相似而葉圓小者<lb/>
水上浮萍○吳氏本草云水萍一名水廉生池澤水上<lb/>
葉圓小一莖一葉根入水五月華白○陳藏器云蘋葉<lb/>
圓濶寸許葉下有一㸃如水沫一名芣菜○詩緝云蘋<lb/>
可茹萍不可茹郭氏以小萍為大蘋誤○雅翼云蘋葉<lb/>
正方中拆如十字根生水底葉敷水上不若小浮萍之<lb/>
無根而漂浮也故韓詩云沈者曰蘋浮者曰薸薸音瓢<lb/>
即小萍也蘋亦不沈但比萍則有根不浮游耳五月有<lb/>
<pb n="2a"/>
華白色故謂之白蘋吕氏春秋曰菜之美者崑崙之蘋<lb/>
萍焉楚王渡江得萍實天問曰靡萍九衢本草稱水萍<lb/>
皆得萍名而實蘋也盖實非無根者所能生枝葉九道<lb/>
尤大于蘋矣陶隱居云水萍非今浮萍子詳著之使覽<lb/>
者無惑<lb/>
　按周處風土記萍蘋芹菜之别名此説非是芹别一<lb/>
　物矣蘋又有水陸之異柳惲所謂汀洲采白蘋者水<lb/>
　生而似萍者也宋玉所謂起于青蘋之末者陸生而<lb/>
<pb n="2b"/>
　似莎者也<lb/>
　　　濵<lb/>
孔氏曰釋水云滸水涯孫炎曰涯水邊説文云浦水濵<lb/>
廣雅云浦涯然則滸濵涯浦皆水畔之地同物而異名也<lb/>
　　　藻<lb/>
傳云藻聚藻也○箋云古者婦人先嫁三月祖廟未毁<lb/>
教于公宫祖廟既毁教于宗室教以婦德婦言婦容婦<lb/>
功教成之祭牲用魚芼用蘋藻所以成婦順也蘋之為<lb/>
<pb n="3a"/>
言賓也藻之為言澡也婦人之行尚柔順以自潔清故<lb/>
取名以為戒○爾雅云莙牛藻疏莙一名牛藻藻之葉<lb/>
大者也詩召南云于以采藻左傳蘋蘩蕰藻之菜以此<lb/>
草好聚生故言蕰藻蕰訓聚也○陸氏疏云藻生水底<lb/>
有二種其一種葉如雞蘇莖大如箸長四五尺其一種<lb/>
莖大如釵股葉如蓬蒿謂之聚藻聚生故也又云扶風<lb/>
人謂之藻聚為發聲此二藻皆可食煑熟挼去腥氣米<lb/>
麵糝蒸為茹嘉美揚州饑荒可當榖食○埤雅云韓詩<lb/>
<pb n="3b"/>
曰沈者曰蘋浮者曰藻盖藻萍類也似槐葉而連生生<lb/>
道㫄淺水中與萍雜至秋則紫今俗謂之馬薸亦呼紫<lb/>
薸故曰于以采藻于彼行潦盖非蒲藻之藻萍藻之藻<lb/>
浮蒲藻之藻沈草木疏以為葉似蓬蒿莖如釵股而大<lb/>
謂之聚藻類矣○雅翼云藻横陳于水如自澡濯若流<lb/>
水之中隨波衍漾莖葉條暢尤為可喜故采藻于行潦<lb/>
也有自然之文古者象服有藻火之屬又畫于棁以為<lb/>
飾亦以厭火<lb/>
<pb n="4a"/>
　　　行潦<lb/>
説文云潦雨水○楊慎云行音杭潦音澇謂水澇之年<lb/>
大道上積水○淮南子云潦水旬月不雨則涸<lb/>
　　　筥<lb/>
方言云箄簍籅䈱<graphic n="KR1952" url="https://raw.githubusercontent.com/kanripo/KR-Gaiji/master/images/KR1952.png" mimeType="image/png"/>也江沔之間謂之籅趙代之間謂<lb/>
之䈱淇衛之間謂之牛筐<graphic n="KR1952" url="https://raw.githubusercontent.com/kanripo/KR-Gaiji/master/images/KR1952.png" mimeType="image/png"/>其通語也<graphic n="KR1952" url="https://raw.githubusercontent.com/kanripo/KR-Gaiji/master/images/KR1952.png" mimeType="image/png"/>小者南楚謂<lb/>
之簍自關而西秦晉之間謂之箄<graphic n="KR1930" url="https://raw.githubusercontent.com/kanripo/KR-Gaiji/master/images/KR1930.png" mimeType="image/png"/>南楚謂之筲趙魏<lb/>
之間謂之去<graphic n="KR1930" url="https://raw.githubusercontent.com/kanripo/KR-Gaiji/master/images/KR1930.png" mimeType="image/png"/>○禮書曰説文曰筥筲也宋魏之間謂<lb/>
<pb n="4b"/>
箸筩為筲則其制圓而長矣米筥盖亦類此周禮舎人<lb/>
共其筥米掌客上公米百二十筥侯伯百筥子男八十<lb/>
筥聘禮君使卿歸饔餼賔上介米百筥筥半斛夫人使<lb/>
大夫歸饔餼賔上介米八筐士介六筐筐五斛夫百筥<lb/>
以多為榮而所寔少八筐六筐以少為質而所實多則<lb/>
筐大而筥小矣于文筐正而筥圍之則筐方而筥圓矣<lb/>
　　　錡<lb/>
釋文錡三足釜也○説文云江淮之間謂釜為錡○方<lb/>
<pb n="5a"/>
言云鍑江淮陳楚之間謂之錡或謂之鏤<lb/>
　　　釜<lb/>
毛傳云無足曰釜○方言曰釜自關而西或謂之釜或<lb/>
謂之鍑○易説卦云坤為釜○三禮圖云釡制度云三<lb/>
斛或云二斛○古史考云黄帝始造釜甑火食之道就<lb/>
矣○禮書云詩以錡釜湘菜以釜<graphic n="KR1092" url="https://raw.githubusercontent.com/kanripo/KR-Gaiji/master/images/KR1092.png" mimeType="image/png"/>烹魚周禮儀禮以<lb/>
鑊烹牲則鑊又大于釜○箋云烹蘋藻者于魚湇之中<lb/>
是鉶羹之芼<lb/>
<pb n="5b"/>
　　　宗<lb/>
傳云大宗之廟○周禮太宰云宗以族得民○大傳云<lb/>
庻子不祭明其宗也别子為祖繼别為宗繼禰者為小<lb/>
宗有百世不遷之宗有五世則遷之宗百世不遷者别<lb/>
子之後也宗其繼别子之所自出者百世不遷者也宗<lb/>
其繼髙祖者五世則遷者也敬宗尊祖之義也有小宗<lb/>
而無大宗者有大宗而無小宗者有無宗亦莫之宗者<lb/>
公子是也公子有宗道公子之公為其士大夫之庻者<lb/>
<pb n="6a"/>
宗其士大夫之適者公子之宗道也○白虎通宗尊也<lb/>
為先祖主族人之所尊也宗其為始祖後者為大宗此<lb/>
百世之所宗也宗其為髙祖後者五世而遷者也髙祖<lb/>
遷于上宗則易于下宗其為曾祖後者為曾祖宗宗其<lb/>
為祖後者為祖宗宗其為父後者為父宗以上至髙祖<lb/>
宗皆為小宗以其轉遷别于大宗也别子者自為其子<lb/>
孫為祖繼别也各自為宗小宗有四大宗有一凡有五<lb/>
宗人之所親僃矣○儀禮注疏諸侯之適子適孫繼世<lb/>
<pb n="6b"/>
為君第二子以下不得禰先君故稱别子也此别子子<lb/>
孫為卿大夫立此别子為其後世之始祖又非君之親<lb/>
或是異姓始來此國者亦謂之别子也○禮書云公子<lb/>
不得禰先君故為别子而繼别者族人宗之為大宗逺<lb/>
雖至于絶屬猶為之服齊衰三月母妻亦然庻子不得<lb/>
祭祖故諸兄弟宗之為小宗以其服服之大宗逺祖之<lb/>
正體則一而已小宗髙祖之正體其别有四諸侯之公<lb/>
子上不得宗君下未為後世之宗必有以綂之君無適<lb/>
<pb n="7a"/>
昆弟使庻昆弟一人為宗統公子禮如小宗故曰有小<lb/>
宗而無大宗君有適昆弟使之為宗以統公子不復立<lb/>
庻昆弟為宗故曰有大宗而無小宗公子一而已無公子<lb/>
可宗亦無公子宗之故曰有無宗亦莫之宗當其為宗<lb/>
則宗子統族人于外主婦統族婦于内死雖殤也必䘮<lb/>
以成人齒雖七十也主婦不可闕居雖異邦也正祭不<lb/>
可舉妻死雖母在也禫不可屈尊與出嫁者不敢降其<lb/>
服賢者不敢干其任貴者不敢擅其祭衆車徒不敢以<lb/>
<pb n="7b"/>
入其門凡以尊正統而一人之情也惟其疾與不肖然<lb/>
後易之<lb/>
　　　牖<lb/>
説文曰牖穿璧以木為交窓所以見日也在墻曰牖在<lb/>
屋曰窓○朱子云牖下室西南隅所謂奥也又云古人<lb/>
廟堂南向室在其北東户西牖皆南向室西南隅為奥<lb/>
尊者居之所謂牖下者也凡廟皆南向而主皆西向○<lb/>
邢昺云古者為室户不當中而近東則室南隅最為深<lb/>
<pb n="8a"/>
隱故謂之奥而祭祀及尊者常處焉曲禮云人子居不<lb/>
主奥是也<lb/>
　按傳云大夫士祭于宗廟奠于牖下箋云牖下户牖<lb/>
　間之前祭不于室中者凡昏事於女禮設几筵於户<lb/>
　外此其義也毛言奠于牖下則祭仍在室鄭則直謂<lb/>
　祭于户外其義雖殊皆不以牖下為奥也至朱傳始<lb/>
　斷以為奥矣<lb/>
　　甘棠篇<lb/>
<pb n="8b"/>
　　　甘棠<lb/>
爾雅云杜甘棠疏郭云今之杜棃下云杜赤棠白者棠<lb/>
舎人曰杜赤色名赤棠白者亦名棠然則其白者名棠<lb/>
其赤者為杜為甘棠為赤棠杕杜傳云杜赤棠是也○<lb/>
陸疏云赤棠與白棠同耳但子有赤白美惡子白色為<lb/>
白棠甘棠也少酢滑美赤棠子澀而酢俗語云澀如杜<lb/>
是也赤棠木理韌亦可作弓幹○雅翼云每棃有十餘<lb/>
子唯一子生棃餘者生杜○通志云甘棠謂之棠棃其<lb/>
<pb n="9a"/>
花謂之海棠花其實謂之海紅子○孫楚杕杜賦序云<lb/>
棃有用為貴杜無用為賤○字説云詩言蔽芾甘棠以<lb/>
杜之美言有杕之杜以棠之惡○九域志召伯其棠樹<lb/>
在陜州府署西南隅○括地志召伯廟在洛州夀安縣<lb/>
西北五里召伯聽訟甘棠之下周人思之不伐其樹後<lb/>
人懷其德因立廟有棠在九曲城東阜上<hi>今河南府宜陽縣</hi>
　按爾雅云杜甘棠又云杜赤棠白者棠盖杜其總名<lb/>
　種有赤白之異其實白棠為甘棠而赤棠為杜也陸<lb/>
<pb n="9b"/>
　璣羅願之説可玩邢疏誤矣<lb/>
　　　伯<lb/>
周禮云八命作牧九命作伯○曲禮云五官之長曰伯<lb/>
是職方注職主也是伯分主東西者○王制云二百一<lb/>
十國以為州州有伯注云凡長皆因賢侯為之殷之州<lb/>
長曰伯虞夏及周皆曰牧又曰八伯各以其屬屬於天<lb/>
子之老二人分天下以為左右曰二伯○公羊傳云天<lb/>
子三公者何天子之相也天子之相則何以三自陜而<lb/>
<pb n="10a"/>
東者周公主之自陜而西者召公主之一相處乎内<lb/>
　按伯有五同名異職召伯之伯九命伯也有方伯則<lb/>
　八命之牧也殷謂之州伯有牧下二伯則左傳云五<lb/>
　侯九伯旄丘序云責衛伯者是也有伯爵則周禮七<lb/>
　命之伯也有州里之伯内則所云州史獻諸州伯者<lb/>
　也<lb/>
　　行露篇<lb/>
　　　露<lb/>
<pb n="10b"/>
釋名云露慮也覆慮物也○詩含神霧云陽氣終白露<lb/>
為霜○大戴禮云露隂陽之氣也隂氣勝則凝為霜雪<lb/>
陽氣勝則散為雨露○月令孟秋白露降○春秋元命<lb/>
包云霜以殺木露以潤草○春秋緯云武露布文露沈<lb/>
○列星圖曰天乳在氐北主降甘露○五經通義曰和<lb/>
氣津液凝為露露從地出○瑞應圖云甘露者美露也<lb/>
神靈之精仁瑞之澤其凝如脂其甘如飴一名膏露一名<lb/>
天酒○董仲舒云露結珠而成甘結潤而成膏○月令<lb/>
<pb n="11a"/>
章句云露隂液○曹植云氣之清者莫如露<lb/>
　　　雀<lb/>
春秋運斗樞云摇光星散為雀○易通卦驗云立夏雀<lb/>
子飛○説文云雀依人小鳥○崔豹云雀一名嘉賓言<lb/>
棲宿人家如賓客○淮南子云季秋之月候鴈來賓雀<lb/>
入大水為蛤許慎注賓雀者老雀也棲宿人家堂宇之<lb/>
問有似賔客故謂之賓雀○禽經云雀交不一雉交不<lb/>
再○格物要論云雀觜頷皆黑通身毛羽褐色尾長二<lb/>
<pb n="11b"/>
寸許指𤓰黄白○埤雅云雀賦曰頭如顆䔉目如擘椒<lb/>
雀物之滛者䑕物之貪竊者故詩言雀角䑕牙以譬强<lb/>
暴西方之書曰雀浴沙受卵禽經曰雀以猜瞿今雀俛<lb/>
而啄仰而四顧所謂瞿也○雅翼云雀小佳其小者黄<lb/>
口貪食易捕老者黠難取號為賔雀性極多欲至曛黑<lb/>
輙盲不能為巢穿屋居之力能勝燕或啣艾于燕巢中<lb/>
燕飛去則居之字通于爵飲器以為名象雀之形取其<lb/>
鳴節節足足也○箋云雀之穿屋不角乃以咮<lb/>
<pb n="12a"/>
　按此雀卽依人小鳥凢緯書稱赤雀黄雀者瑞鳥也<lb/>
　又有青雀禮記云前有水則載青旌是水鳥也永元<lb/>
　中安息所獻者條枝大雀也並與此不同<lb/>
　　　屋<lb/>
釋名云屋奥也其中温奥也大屋曰廡廡幠也幠覆也<lb/>
并冀人謂之庌庌正也屋之正大者也○考工記葺屋<lb/>
三分瓦屋四分<lb/>
　　　獄<lb/>
<pb n="12b"/>
疏云鄭異義駁云獄者埆也囚證于角核之處周禮之<lb/>
圓土然則獄者核實道理之名臯陶造獄謂此也既囚<lb/>
證未定獄事未决繫之于圓土因謂圓土亦為獄此章<lb/>
言獄下章言訟司寇職云兩造禁民訟兩劑禁民獄對<lb/>
文則訟獄異故彼注云訟謂以財貨相告者獄謂相告<lb/>
以罪名是其對例散則通也此詩亦無財罪之異重章<lb/>
變文耳○大司寇云以圜土聚敎罷民凡害人者寘之<lb/>
圜土而施職事焉以明刑耻之以兩造禁民訟入束矢<lb/>
<pb n="13a"/>
于朝然後聽之以兩劑禁民獄入鈞金三日乃致于朝<lb/>
然後聽之司圜掌収教罷民凡害人者弗使冠飾而加<lb/>
明刑焉任之以事而収教之能改者上罪三年而舎中<lb/>
罪二年而舍下罪一年而舎凡圜土之刑人也不虧體<lb/>
其罰人也不虧財○釋名云獄确也實确人情偽也又<lb/>
謂之牢言所在堅牢也又謂之圓土言築土之表墻其<lb/>
形圓也又謂之囹圄囹領也圄禦也言領録囚徒禁禦<lb/>
也○急就章曰臯陶造獄○廣雅云夏曰夏臺殷曰羑<lb/>
<pb n="13b"/>
里周曰囹圄○博物志云夏曰念室殷曰動止周曰稽<lb/>
留三代之異名也○韓詩傳云鄉亭之繫曰犴朝廷曰<lb/>
獄○元命包云為獄圓土象斗還合○天文志云貫索<lb/>
貴人之牢勾圜十五星屬杓曰賤人之牢星實則囚多<lb/>
虚則開出<lb/>
　　　䑕<lb/>
春秋運斗樞曰玉衡星散為䑕○左傳云䑕晝伏夜動<lb/>
不穴于寢廟畏人故也○吕氏春秋曰周鼎著䑕令馬<lb/>
<pb n="14a"/>
履之謂其不陽也○埤雅云䑕有齒而無牙性疑出入<lb/>
多不果故持兩端謂之首䑕又䑕類最壽俗謂之老䑕<lb/>
是也<lb/>
　按䑕種類最多今畧疏之爾雅鼢䑕地中行者廣雅<lb/>
　謂之鼹䑕方言謂之犂䑕者也鼸䑕以頰裏藏食大<lb/>
　戴禮所謂田䑕也鼷䑕有螫毒博物志云䑕之最小<lb/>
　者春秋所書食郊牛角者也鼶䑕似鼬之䑕也鼬䑕<lb/>
　一名鼪今之䑕狼也鼩䑕似䑕而小東方朔云鼱鼩<lb/>
<pb n="14b"/>
　之襲狗者也鼫䑕五伎䑕即魏風之碩䑕鼨䑕豹文䑕<lb/>
　終軍所識者也鼰䑕如䑕而大鼯䑕飛且乳者所謂<lb/>
　飛生也説文□似雞䑕也□䑕似蝯蜼者也鼲可作<lb/>
　裘今之鼦䑕也<graphic n="KR1338" url="https://raw.githubusercontent.com/kanripo/KR-Gaiji/master/images/KR1338.png" mimeType="image/png"/>竹䑕也䶂胡地風䑕也又有栗䑕<lb/>
　其毫可製筆沙䑕今之黄䑕也<lb/>
　　　牙<lb/>
説文牙牡齒也象上下相錯之形○釋名云牙植牙也<lb/>
隨形言之<lb/>
<pb n="15a"/>
　　　墉<lb/>
釋宮云墻謂之墉李廵曰謂垣墻也○釋名云墉容也<lb/>
所以蔽隱形容也○書大傳云天子賁墉諸侯疏杼注<lb/>
云賁大也言大牆正道直也疏衰也杼亦牆也衰殺其<lb/>
上不得正直○新序云諸侯垣牆有黝堊無丹青之色<lb/>
○淮南子云舜作室築牆茨屋辟地樹穀令民皆知去<lb/>
巖穴各有家室○左傳叔孫豹云人之有牆以蔽惡也<lb/>
○周禮牆厚三尺崇三之注云髙卑為率足以相稱○<lb/>
<pb n="15b"/>
禮書云詩曰崇墉言言易曰乘其髙墉則墉墻之髙者<lb/>
也儀禮于房室言墉于堂下言壁則壁墻之卑者也書<lb/>
有東序西序爾雅曰東西牆謂之序則序堂上之東西<lb/>
牆也詩曰之子于垣百堵皆作書曰既勤垣墉春秋傳<lb/>
曰子産使盡壞其舘之垣納車馬焉則垣宮室之外墻<lb/>
也考工記曰牆厚三尺崇三之則牆者垣墉之總名與<lb/>
　　羔羊篇<lb/>
　　　羔<lb/>
<pb n="16a"/>
説文曰羔羊子也羜五月生羔也<graphic n="KR2508" url="https://raw.githubusercontent.com/kanripo/KR-Gaiji/master/images/KR2508.png" mimeType="image/png"/>六月生羔也羍七<lb/>
月生羔也䍮羊未卒歳也○宗伯以禽作六摰卿執羔<lb/>
注羔取其羣而不失其類○士相見禮上大夫相見以<lb/>
羔注云羔取其從帥羣而不黨○春秋繁露云凢贄卿<lb/>
用羔羔有角而不用如好仁者執之不鳴殺之不嘷類<lb/>
死義者飲其母必跪類知禮者故羊之為言猶祥故以<lb/>
為贄○禮記云羔裘緇衣以裼之○論語緇衣羔裘鄭<lb/>
注云諸侯視朝之服○禮記疏凡在朝君臣同服<lb/>
<pb n="16b"/>
　按羔裘古之禮服周禮王祀昊天上帝則服大裘而<lb/>
　冕祀五帝亦如之鄭注黑羔裘也其五冕之服亦同<lb/>
　用黑羔裘鄭注論語云羔裘諸侯視朝之服在朝君<lb/>
　臣同服則卿大夫之朝服亦緇衣羔裘也凢裘人君<lb/>
　用全其臣則褎飾為異鄭風云羔裘豹餙是也鄭注<lb/>
　鄭風緇衣云居私朝之服者以卿士朝於天子服皮<lb/>
　弁服其適治事之舘改服緇衣此私朝在天子宮内<lb/>
　非謂緇衣羔裘為大夫燕居之服也朱子以私臆説<lb/>
<pb n="17a"/>
　詩云大夫燕居之服其釋檜風羔裘逍遥又云諸侯<lb/>
　朝服彼此自相矛盾矣羔裘必用黑者衣裘同色裼<lb/>
　既用緇則羔必是黑或云羔取其有禮黑取其合道<lb/>
　以道行禮以禮成道先王之所尚也自宋人不考古<lb/>
　喜變先儒之説故羅願以為羔裘用白素絲亦因羔<lb/>
　裘之色此皆戲論今人束注疏於髙閣但習朱傳幾<lb/>
　不知燕服朝服之别與羔裘為何色矣禮天子卒食𤣥端<lb/>
　而居諸侯適小寢釋服鄭云釋服服𤣥端此𤣥端緇<lb/>
<pb n="17b"/>
　衣朱裳則羔裘乃天子諸侯之燕服也其卿大夫燕<lb/>
　居之裘則用狐貉論語云狐貉之厚以居鄭注在家<lb/>
　接賓客殆即所云䙝裘也陳祥道云古者行禮之裘<lb/>
　必以羔與麛燕居之裘必以狐與貉雖戾禮家人君<lb/>
　狐白視朝之㫖然亦以羔裘為禮服足破朱説矣<lb/>
　　　羊<lb/>
説文曰羊祥也象頭角足尾之形孔子曰牛羊之字以<lb/>
形舉也羊在六畜主給膳也羊大則美故從大羸瘦也<lb/>
<pb n="18a"/>
羊以瘦為病故羸從羊○爾雅云羊角不齊觤角三觠<lb/>
羷羳羊黄腹絶有力奮○禮記曰祭廟羊曰柔毛又云<lb/>
大夫無故不殺羊又云羊泠毛而毳羶○周禮云羊人<lb/>
掌羊牲凡祭飾羔又云凡膳食羊宜黍又云冬行鱻羽<lb/>
膳膏羶○春秋説題辭云羊祥也合三而生以養士也<lb/>
故羊髙三尺○五行傳云視之不明則有羊禍○尸子<lb/>
云大羊為羬六尺○埤雅云羊性善羣故於文羊為羣<lb/>
犬為獨也羊每成羣要以一雄為主舉羣聽之易曰兊<lb/>
<pb n="18b"/>
為羊兊隂在上故羊性前逆牛性前順詩曰羊牛下來<lb/>
先羊而後牛者晚出早歸常先于牛故也○合璧事類<lb/>
云羊褐白黑三色亦有青者南人所罕見<lb/>
　　　皮革<lb/>
周禮掌皮掌秋歛皮冬歛革遂以式法頒皮革于百工<lb/>
共其毳毛為氊以待邦事又云荆州其利齒革考工記<lb/>
攻皮之工函鮑韗韋裘函人為甲鮑人之事望而眡之<lb/>
欲其荼白也進而握之欲其柔而滑也卷而摶之欲其<lb/>
<pb n="19a"/>
無迤也眡其著欲其淺也察其線欲其藏也韗人為臯<lb/>
陶○釋名云皮被也被覆體也○説文云獸皮治去其<lb/>
毛曰革革更也○正義云對文則皮革異散文則通司<lb/>
裘曰大䘮飾皮車謂革輅去毛得稱皮明是有毛則稱<lb/>
革故攻皮之工有函鮑韗韋裘是皮革通言也○爾雅<lb/>
云革中絶謂之辨革中辨謂之韏注辨中斷皮也韏復<lb/>
分平也又云東北之美者有斥山之文皮焉注虎豹之<lb/>
屬皮有文采者<lb/>
<pb n="19b"/>
　　　絲<lb/>
周禮云嬪婦化治絲枲又云典絲掌絲入而辨其物以<lb/>
其賈掲之掌其藏與其出以待興功之時頒絲于外内<lb/>
皆以物受之染人掌染絲又云㡛氏湅絲以涗水漚其<lb/>
絲七日去地尺暴之晝暴諸日夜宿諸井七日七夜是<lb/>
謂水湅注涚水以灰所泲水也宿諸井懸井中○禮記<lb/>
云蠶事既登分繭稱絲受功○春秋考異郵曰四月蠶<lb/>
餌絲<lb/>
<pb n="20a"/>
　　　紽緎緫<lb/>
爾雅云緎羔裘之縫也孫炎曰緎之為界緎郭璞曰縫<lb/>
飾羔裘之名○禮書云大裘尚質羔裘有文毛氏曰古<lb/>
者素絲以英裘紽緫數也爾雅曰緎縫也孫炎曰界也<lb/>
盖羔裘以素絲為組施縫中以為英飾其界有緎有殺<lb/>
有縫其别為紽其聚為緫而又飾之以豹此所以與大<lb/>
裘異也○孔氏云素絲為飾惟組紃耳若為線則所以<lb/>
縫裘非飾也雜記注云紃施諸縫若今之絛是有組紃<lb/>
<pb n="20b"/>
施于縫巾之驗<lb/>
　按裘毛必深厚其縫界之飾得外見者維組紃若絛<lb/>
　耳錢氏云兩皮不易合故織白絲為紃施之縫中聯<lb/>
　屬兩皮因以為飾據此言則仍是線非也鄒長倩曰<lb/>
　五絲為䌰倍䌰為升倍升為緎倍緎為紀倍紀為緵<lb/>
　倍緵為繸此乃自少之多自微至著也緵即緫字也<lb/>
　以類求之則緎寡于緵紽宜又寡于緎盖絲之數耳<lb/>
　毛傳云紽緫數也薛君章句亦云紽數名也其或以<lb/>
<pb n="21a"/>
　此與<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　六家詩名物疏卷六<lb/>
</p>
<p>
</p>
  </div>
</body>
</text>
</TEI>
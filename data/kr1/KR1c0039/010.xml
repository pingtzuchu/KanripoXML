<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
飲定四庫全書<lb/>
　六家詩名物疏卷七　　　明　馮復京　撰<lb/>
　　國風召南三<lb/>
　　殷其靁篇<lb/>
　　　靁<lb/>
釋名云雷者如轉物有所硠雷之聲也○易云雷出地<lb/>
奮豫先王以作樂崇德又云天地解而雷雨作雷雨作<lb/>
而百果草木皆甲坼又云震為雷震驚百里驚逺而懼<lb/>
<pb n="1b"/>
邇也又云動萬物者莫疾乎雷○禮云仲春之月日夜<lb/>
分雷乃發聲仲秋之月雷乃收聲○穀梁傳云隂陽相<lb/>
薄而為雷激而為霆○洪範論曰雷于天地為長子以<lb/>
其首長萬物與其出入也○河圖帝通紀云雷者天之<lb/>
鼔○五行傳云於易雷以二月出其卦曰豫言萬物隨<lb/>
雷出地皆逸豫也以八月入其卦曰歸妹言雷復歸入<lb/>
地則孕毓根核保藏蟄蟲避盛隂之害出地則養長華<lb/>
實發揚隱伏宣盛陽之德入能除害出能興利人君之<lb/>
<pb n="2a"/>
象也○論語䜟云雷震百里聲相附宋均注雷動百里<lb/>
故因以制國雷聲謂諸侯之政教所至相附也○鄭箋<lb/>
云雷喻號令○物理論云積風成雷○師曠云春雷初<lb/>
起其音洛洛霹靂者所謂雄雷旱氣也其鳴依依音不<lb/>
大霹靂者謂之䳄雷水氣也○京房易傳曰當雷不雷<lb/>
陽德弱也○董仲舒曰太平之世雷不驚人號令啓發<lb/>
而已○埤雅云古文雷字下從四田二回自子至卯積<lb/>
四陽而復雷乃發聲此所以從四田也隂陽回薄此所<lb/>
<pb n="2b"/>
以從二回也雷聲尚隱隱然易曰雷雨之動满盈殷殷<lb/>
滿盈之聲也<lb/>
　　　山<lb/>
爾雅云山三襲陟再成英一成坯大而髙崧小而髙岑<lb/>
銳而髙嶠卑而大扈小而衆巋小山岌大山垣屬者嶧<lb/>
獨者蜀上正章宛中隆山脊岡未及上翠微山頂冡崒<lb/>
者厜㕒山如堂者宻如防者盛巒山墮重甗隒左右有<lb/>
岸厒大山宮小山霍小山别大山鮮山絶陘多小石磝<lb/>
<pb n="3a"/>
多大石礜多草木岵無草木峐山上有水埒夏有水冬<lb/>
無水□山豄無所通谿石戴土謂之崔嵬土戴石為砠<lb/>
山夾水澗陵夾水澞山有穴為岫○廣雅云山產也凡<lb/>
天下名山五千二百七十出銅之山四百六十有七出<lb/>
鐵之山三千六百有九○春秋説題辭云山之為言宣<lb/>
也含澤布氣調五神也又云隂含陽故石凝為山○元<lb/>
命包云山者氣之苞含所以含精藏雲故觸石而出○<lb/>
運斗樞云山者地基○禹貢云導岍及岐至于荆山逾<lb/>
<pb n="3b"/>
于河壺口雷首至于大岳底柱析城至于王屋太行恒<lb/>
山至于碣石入于海西傾朱圉鳥䑕至于太華熊耳外<lb/>
方桐柏至于陪尾導嶓冡至于荆山内方至于大别岷<lb/>
山之陽至于衡山過九江至于敷淺原○周禮職方揚<lb/>
州山鎮㑹稽荆州衡山豫州華山青州沂山兖州岱山<lb/>
雍州岳山幽州毉巫閭冀州霍山并州恒山○山海經<lb/>
禹曰天下名山經五千三百七十山六萬四千五十六<lb/>
里其餘小山甚衆不足記○書大傳孔子曰山生材用<lb/>
<pb n="4a"/>
無私為焉四方皆伐無私與焉出雲雨以通乎天地之<lb/>
間隂陽和合雨露之澤萬物以成百姓以饗<lb/>
　　摽有梅篇<lb/>
　　　梅<lb/>
爾雅云梅柟郭云似杏實酢孫炎云荆州曰梅揚州曰<lb/>
柟又曰時英梅郭注雀梅○詩義疏云梅杏類也樹及<lb/>
葉皆如杏而黑煑而曝乾為蘇置羹臛虀中又可含以<lb/>
香口○賈思勰云梅華早而白杏花晚而紅梅實小而<lb/>
<pb n="4b"/>
酸杏實大而甜梅可以調鼎杏則不任此用世人或不<lb/>
能辨言梅杏為一物○陸農師云梅華尤香先桃李而<lb/>
華至北方多變成杏故人有不識梅者地氣使然○爾<lb/>
雅翼云古者以梅實薦饋食之籩所謂乾䕩蜀志云蜀<lb/>
名梅為䕩大如鴈子其實既酸故以為和商書所謂爾<lb/>
惟鹽梅禮記則獸用梅而已○夏小正云正月梅杏柂<lb/>
桃則華五月煑梅為豆實○管子五沃之土其梅其杏<lb/>
其桃其李○西京雜記云漢初修上林苑羣臣各獻名<lb/>
<pb n="5a"/>
果有朱梅紫華梅紫蔕梅同心梅麗支梅燕梅侯梅<lb/>
　按郭璞云梅似杏實酢正是江南之梅而邢昺引陸<lb/>
　璣疏與江南之梅花葉不同蓋陸自説秦風之梅耳<lb/>
　又西京雜記上林苑有侯栗侯梅别是異種四月詩<lb/>
　稱侯栗侯梅者殆即其物也范石湖梅譜凡九十餘<lb/>
　種不能悉載<lb/>
　　　士<lb/>
説文云士事也數始于一終於十从十从一孔子曰推<lb/>
<pb n="5b"/>
十合一為士<lb/>
　　小星篇<lb/>
　　　星<lb/>
釋名曰星散也列位布散也宿宿也星各止宿其所也<lb/>
○説文云萬物之精上為列星○春秋説題詞云星之<lb/>
為言精也陽之榮也陽精為日日分為星故其字日生<lb/>
為星○洪範曰庻民惟星星有好風星有好雨月之從<lb/>
星則以風雨注月經於箕則多風離於畢則多雨○周<lb/>
<pb n="6a"/>
禮以實柴祭日月星辰○禮記云宿離不忒無失經紀<lb/>
注二十八宿為經七曜為紀又云天秉陽垂日星○爾<lb/>
雅云彗星為欃槍奔星為彴約祭星曰布○列子云星<lb/>
積氣之中有光曜者○物理論云星者元氣之英水之<lb/>
精也○靈憲云星者體生於地精成於天列居錯峙各<lb/>
有逌屬在野象物在朝象官在人象事其以神著有五<lb/>
列焉是謂三十五名一居中央謂之北斗四布於方為<lb/>
二十八宿中外之官常明者百有二十四可名者三百<lb/>
<pb n="6b"/>
二十為星二千五百微星之數蓋萬一千五百二十庻<lb/>
物蠢蠢咸得繫命○劉向云天官列宿在位之象小星<lb/>
無名者庻民之類○徐整長厯云大星徑百里中星五<lb/>
十小星三十北斗七星星間相去九千里皆在日月下<lb/>
其二隂星不見者相去八千里○史記云角亢氐兖州<lb/>
房心豫州尾箕幽州斗江湖牽牛婺女揚州虚危青州<lb/>
營室東壁并州奎婁胃徐州昴畢冀州觜觹參益州東<lb/>
井輿鬼雍州柳七星張三河翼軫荆州又云星墮地即<lb/>
<pb n="7a"/>
石也○博雅云東方七宿七十五度南方七宿百一十<lb/>
二度西方七宿八十度北方七宿九十八度四分度之<lb/>
一歳星謂之重星或謂之應星營惑謂之罰星或謂之<lb/>
執法鎮星謂之地侯太白謂之長庚或謂之太囂辰星<lb/>
謂之鈎星免星或謂之鈎星大角謂之栜星天宫謂之<lb/>
參旗紫宫參伐謂之大辰太微房謂之明堂媭女謂之<lb/>
婺女參謂之實沈昴謂之旄頭東井謂之鶉首張謂之<lb/>
鶉尾軫謂之鳥孥營室謂之豕韋北辰謂之天堂天淵<lb/>
<pb n="7b"/>
謂之紐兹妃星謂之大堂天淵謂之三淵軒轅謂之路<lb/>
寢輿鬼謂之天廟<lb/>
　　　三<lb/>
傳云三心○爾雅云大火謂之大辰注大火心也在中<lb/>
最明故時候主焉疏大火大辰之次名也○左傳張趯<lb/>
云火中寒暑乃退注心以季夏昬中而暑退季冬旦中<lb/>
而寒退○荆州星占云心為天王其宿三星一名天司<lb/>
空○晉天文志云心三星天王正位也中星為明堂天<lb/>
<pb n="8a"/>
子位為大辰主天下之賞罰天下變動心星見祥星明<lb/>
大天下同前星為太子後星為庻子心星直則天王失<lb/>
勢○箋云心在東方三月時也<lb/>
　　　五<lb/>
傳云五噣○爾雅云咮謂之柳柳鶉火也疏南方七宿<lb/>
共為朱鳥之形柳為朱鳥之口故名咮○文耀鈎云咮<lb/>
謂鳥陽七星為頸注云陽猶首也○元命包云柳五星<lb/>
○樂汁圖徴云柳主材木○史記正義云柳占以順明<lb/>
<pb n="8b"/>
為吉金火守之國兵大起○漢書云柳為鳥喙主木草<lb/>
○晉天文志云柳八星天之厨宰也主尚食和滋味又<lb/>
主雷雨○箋云噣在東方正月時也<lb/>
　　　宵<lb/>
爾雅云宵夜也舍人曰宵陽氣消也<lb/>
　　　在公<lb/>
周禮九嬪掌教九御各帥其屬以時御叙于王所注云<lb/>
凡群妃御見之法月與后妃其象也卑者宜先尊者宜<lb/>
<pb n="9a"/>
後女御八十一人當九夕世婦二十七人當三夕九嬪<lb/>
九人當一夕三夫人當一夕十五日而徧望後反之又<lb/>
云女御掌御叙於王之燕寢○内則云妾年未五十必<lb/>
與五日之御將御者齊潄澣慎衣服櫛縰笄緫拂髦衿<lb/>
纓綦屨注云五日一御諸侯制也諸侯取九女姪娣兩<lb/>
兩而御則三日次兩媵四日次夫人專夜五日又云妻<lb/>
不在妾御莫敢當夕疏云謂卿大夫以下○書大傳云<lb/>
古者后夫人將侍君前息燭後舉燭至於房中釋朝服<lb/>
<pb n="9b"/>
襲燕服然後入御史奏鷄鳴于階下然後夫人鳴珮玉<lb/>
于房中告去也然後應門擊柝告闢也然後少師奏質<lb/>
明于陛下夫人入庭立君出朝○五經要義云后妃羣<lb/>
妾以禮御于君所女史書其日月授之以環以進退之<lb/>
生子月辰則以金環退之當御者以銀環進之著于左<lb/>
手既御著于右手<lb/>
　　　參<lb/>
前漢天文志云參為白虎三星直者是為衡石下有三<lb/>
<pb n="10a"/>
星銳曰罰為斬艾事孟康曰在參間上小下大故曰銳<lb/>
○晉志云參十星一曰參伐一曰大辰一曰天市一曰<lb/>
鈇鉞主斬刈又為天獄主殺伐又主權衡所以平理又<lb/>
主邊城為九譯故不欲其動也其中三星横列三將也<lb/>
東北曰左肩主左將西北曰右肩主右將東南曰左足<lb/>
主後將軍西南曰右足主偏將軍故黄帝占參應七將<lb/>
中央三小星曰伐天之都尉也主戎狄故不欲眀王道<lb/>
缺則芒角張伐星明與參等大臣皆謀兵起○孔仲達<lb/>
<pb n="10b"/>
云參實三星下三星曰伐其外四星左右肩股也伐與<lb/>
參連體亦為大星故周禮熊旗六旒以象伐演孔圖云<lb/>
參以斬伐公羊傳云伐為大辰明伐得統參也○夏小正云<lb/>
三月參則伏又云五月參則見見也者牧星也<lb/>
　　　昴<lb/>
爾雅云大梁昴也西陸昴也疏大梁昴之次名也昴西<lb/>
方之宿名也昴又謂之西陸昭四年左傳云古者日在<lb/>
北陸而藏氷西陸朝覿而出之又十三年傳云嵗及太<lb/>
<pb n="11a"/>
梁蔡復楚凶是昴星之名凡三○元命包云昴六星昴<lb/>
之為言留言物成就繫留也○晉志云昴七星天之耳<lb/>
也主西方主獄事又為旄頭胡星也昴畢間為天街天<lb/>
子出旄頭罕畢以前驅此其義也黄道之所經也昴星<lb/>
大而數盡動者胡兵大起○夏小正云四月昴則見<lb/>
　　　衾<lb/>
説文云衾大被也○釋名云被所以被覆人也衾广也<lb/>
其下廣大如广受人也<lb/>
<pb n="11b"/>
　　　裯<lb/>
傳云裯襌被也○箋云牀帳也○爾雅云幬謂之帳疏<lb/>
鄭箋云裯牀帳也幬裯音義同○説文曰幬單帳也在<lb/>
㫄曰帷在上曰幙○爾雅又云以覆帳謂之幄○釋名<lb/>
云小幙曰帟○歸藏云昔女媧筮張雲幙而枚占神明<lb/>
○周禮幙人掌帷幙幄帟綬之事<lb/>
　　江有汜篇<lb/>
　　　汜<lb/>
<pb n="12a"/>
爾雅云決復入為汜疏凡水之岐流復還本水者曰汜<lb/>
○釋名云汜已也如出有所為畢已而還入也○朱子<lb/>
曰今江陵漢陽安復之間蓋多有之又云楚詞哀郢遵<lb/>
江夏以流亡江大江也夏夏水也或以為自江而别以<lb/>
通於漢還復入江冬竭夏流故謂之夏其入江處今名<lb/>
夏口即詩所謂江有汜也<hi>宋安州即今德安府復州今沔陽州俱隷湖廣</hi>
　　　渚<lb/>
釋名云小洲曰渚渚遮也體髙能遮水使從旁廻也○<lb/>
<pb n="12b"/>
博雅云渚處也○韓詩章句云一溢一否曰渚○毛氏<lb/>
云水岐成渚<lb/>
　　　沱<lb/>
爾雅云江為沱疏大水溢出别為小水之名○禹貢荆<lb/>
梁二州沱潜既道孔安國注梁州云沱潜發源此州入<lb/>
荆州禹貢又云岷山導江東别為沱○水經氐道縣江<lb/>
水又東别為沱注云開明之所鑿也郭景純謂玉壘作<lb/>
東别之標○蔡氏云爾雅水自江出為沱南郡枝江縣<lb/>
<pb n="13a"/>
有沱水然其流入江而非出于江也華容縣有夏水首<lb/>
出於江尾入於沔亦謂之沱此荆州之沱蜀郡郫縣江<lb/>
沱在東西入大江汶江縣江沱在西南東入江此梁州<lb/>
之沱○黄氏曰沱自導江縣分江東至眉州彭山縣入江<lb/>
　按一統志枝江縣今屬湖廣荆州府沱江在當陽縣<lb/>
　治南至枝江縣界入大江華容縣屬岳州府郫縣屬四<lb/>
　川成都府汶江縣今為成都府灌縣即唐宋之導江縣<lb/>
　沱江在新繁縣西北源出岷江眉州彭山縣亦屬四川<lb/>
<pb n="13b"/>
　　　歌<lb/>
廣雅云聲比於琴瑟曰歌○説文云歌詠也謡徒歌也<lb/>
謳齊歌也○釋名云人聲曰歌歌柯也所歌之言是其質<lb/>
也以聲吟詠有上下如草木之有柯葉也故兖冀言柯<lb/>
聲如歌也○韓詩章句云有章曲曰歌無章曲曰謡又<lb/>
云饑者歌食勞者歌事○五經通義云歌之言驩也以<lb/>
厚志意故發聲而歌長言○山海經云帝俊八子是始<lb/>
為歌○吕氏春秋云帝嚳氏命咸黑作為唐歌堯命質<lb/>
<pb n="14a"/>
效山林谿谷之音以歌○書云歌永言又云九功惟叙<lb/>
九叙惟歌○周禮大司樂歌大吕祀天神歌應鍾祭地<lb/>
示歌南吕祀四望歌函鍾祭山川歌小吕享先妣歌夾<lb/>
鍾享先祖大師大祭祀帥瞽登歌大饗亦如之小師掌<lb/>
教弦歌徹歌瞽矇掌弦歌掌九德六詩之歌以役大師<lb/>
○樂記曰歌者直已而陳德也上如抗下如隊曲如折<lb/>
止如藁木倨中矩句中鈎纍纍乎端如貫珠故歌之為言也<lb/>
長言之也○禮書云天子之祭祀養老饗諸侯諸侯之<lb/>
<pb n="14b"/>
相見魯之嘗禘皆升歌下管貴人聲也鄉飲燕禮有歌<lb/>
笙與間而後合樂鄉射有合樂而無歌笙與間大射有<lb/>
歌而無間笙有管而無合樂<lb/>
　<lb/>
　<lb/>
　<lb/>
　<lb/>
　六家詩名物疏卷七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>六家詩名物疏卷三十二</head>
    <p>
<pb n="1a"/>
欽定四庫全書<lb/>
　六家詩名物疏卷三十二　明　馮復京　撰<lb/>
　　小雅鹿鳴之什一<lb/>
　　鹿鳴篇<lb/>
　　　苹<lb/>
傳云苹蓱也○夏小正七月湟潦生萍○周書曰穀雨<lb/>
一日萍始生萍不生陰氣憤盈○淮南子云萍樹根于<lb/>
水木樹根于土又云容華生萍萍生萍藻萍藻生浮草<lb/>
<pb n="1b"/>
凡浮生不根茇者生于萍藻○萬畢術曰老血爲萍聚<lb/>
血之精至黄泉也○埤雅曰苹一名蓱無根而浮常與<lb/>
水平故曰苹也江東謂之薸言無定性漂流隨風周官<lb/>
萍氏掌水禁鄭氏云以不沈溺取名蓋使之幾酒謹酒<lb/>
也舊說萍善滋生一夜七子一曰浮于流水則不生于<lb/>
止水則一夕生九子故謂之九子萍也世說楊華入水<lb/>
化爲浮萍○雅翼云萍水上小浮萍無根但有小須垂<lb/>
水中然淮南云萍植根于水蓋萍以水爲地所垂者乃<lb/>
<pb n="2a"/>
是根今或反根于上為日所暴即死是與失土同<lb/>
也小雅食野之苹毛氏以為此鄭氏以為非野所<lb/>
生非鹿所食易之曰藾蕭然古人以水草之交為<lb/>
麋則麋鹿亦食水草○箋云苹藾蕭○爾雅云苹<lb/>
藾蕭郭云今藾蒿也○初生亦可食○陸璣云葉<lb/>
青白色莖似筯而輕肥始生香可生食亦可蒸食<lb/>
○盧氏雜説云唐文宗問宰臣苹是何草李珏曰<lb/>
是藾蕭上曰朕看毛詩疏苹葉圓而花白叢生野<lb/>
<pb n="2b"/>
中似非藾蕭<lb/>
　按唐文宗所説詩疏與今本異<lb/>
　　　賔<lb/>
説文賔所敬也○周禮小宰以官府之六聨合邦治二<lb/>
曰賔客之聨事大宗伯以賔禮親邦國<lb/>
　按三禮賔有數等大行人掌大賔之禮及大客之儀<lb/>
　以親諸侯大賔要服以内諸侯也大客謂其孤卿以<lb/>
　此推之要服以外為小賔時聘之大夫士及為介來<lb/>
<pb n="3a"/>
　者皆小客矣朝覲宗遇㑹同諸侯之爲賔者也時聘<lb/>
　殷頫諸臣之爲客者也賔客之聯事小宰合之燕饗<lb/>
　之禮宗伯職之九儀之命爵行人辨而等之牢禮餼<lb/>
　獻飲食之等數掌客掌之逆于疆聚柝致積將幣前<lb/>
　驅至朝詔位之類掌訝掌之野之委積司徒令修之<lb/>
　若公侯伯子男之相爲賔公侯伯子男之臣相爲客<lb/>
　其儀掌之司儀凡諸侯聘禮主國所以待賔者饗食<lb/>
　君親爲主尊賔也燕私樂之禮崇恩殺敬故聘禮曰<lb/>
<pb n="3b"/>
　燕則上介爲賔賔爲苟敬宰夫獻也若諸侯無事卿<lb/>
　大夫有勤勞之功與羣臣燕飲以樂之則于客内立<lb/>
　一人爲賔餘爲衆賔記云若與四方之賔燕則公迎<lb/>
　之大門内揖讓升與卿燕則大夫爲賔與大夫燕亦<lb/>
　大夫爲賔燕義云使宰夫爲獻主臣莫敢與君亢禮<lb/>
　也不以公卿爲賔而以大夫爲賔爲疑也然則燕四<lb/>
　方之賔與國内之臣其禮惟迎不迎爲異若族燕之<lb/>
　禮則文王世子云異姓爲賔膳宰爲主人不以同姓<lb/>
<pb n="4a"/>
　爲賔者親親也不親主獻者尊君也士冠禮之賔主<lb/>
　人之僚友也鄉飲酒禮諸侯之鄉大夫三年大比獻<lb/>
　賢者能者于其君以禮賔之與之飲酒主人就先生<lb/>
　而謀賔介注云賢者爲賔其次爲介其次爲衆賔以<lb/>
　禮賔之將獻于王與鄉射之賔及衆賔皆鄉人之無<lb/>
　爵者也鄉飲酒義云立賔以象天立主以象地設介<lb/>
　僎以象日月立三賔以象三光坐賔于西北必南鄉<lb/>
　鄭以鄉飲酒義之篇具載四禮則鄉飲酒四事其儀<lb/>
<pb n="4b"/>
　皆同也諸侯大射之禮大夫爲賔宰夫爲主人特牲<lb/>
　少牢士虞禮之賔皆助祭執事者也楚茨爲賔爲客<lb/>
　賔筵賔載手仇是天子助祭之臣亦稱賔也祭禮又<lb/>
　有内賔鄭𤣥云姑姊妹也其羣下自相飲亦尊一人<lb/>
　爲上賔左傳季氏飲大夫酒臧紇爲客國語公父文<lb/>
　伯飲南宫敬叔酒露睹父爲客是也鹿鳴之詩燕羣<lb/>
　臣嘉賔則賔指四方之賔及羣臣也<lb/>
　　　笙<hi>詳見王風簧</hi>
<pb n="5a"/>
白虎通云象萬物之生故曰笙<lb/>
　　　承筐<lb/>
箋云飲之而有幣酬幣也食之而有幣侑幣也○禮書<lb/>
云食有侑食故有侑幣饗有酬爵故有酬幣儀禮公食<lb/>
大夫侑以束帛而庭實以皮大夫相食以束錦此食有<lb/>
侑幣也聘禮公于賔若不親食使大夫致之以侑幣致<lb/>
饗以酬幣亦如之大夫於賔若不親饗則公作大夫致<lb/>
之以酬幣士昏禮舅姑饗送者酬以束錦此饗有酬幣<lb/>
<pb n="5b"/>
也燕禮無用幣之文鹿鳴之詩燕羣臣嘉賔序曰既飲<lb/>
食之又實幣帛筐篚則所謂飲食者燕與食耳此燕有<lb/>
酬幣也孔頴達以飲食爲饗食非詩意也春秋傳曰酬<lb/>
幣宴貨以示容合好則燕未嘗不用酬幣特文不備禮<lb/>
器曰琥璜爵鄭氏以爲天子酬諸侯諸侯相酬之禮是<lb/>
天子饗諸侯諸侯相饗酬幣用玉酬幣亦謂之侑侑幣<lb/>
不謂之酬故春秋傳享醴皆曰宥以侑者勸酬之通稱<lb/>
也<lb/>
<pb n="6a"/>
　　　蒿<lb/>
爾雅云蒿菣郭璞曰今人呼青蒿香中炙啖者爲菣○<lb/>
陸璣云蒿青蒿也荆豫之間汝南汝隂皆曰菣○爾雅<lb/>
又云蘩之醜秋爲蒿郭云春時各有種名至秋老成皆<lb/>
通呼爲蒿○本草云草蒿一名青蒿一名方潰生華隂<lb/>
川澤圖經云葉似茵蔯蒿而背不白春生苗葉極細嫩<lb/>
時人亦取雜諸香菜食之至夏髙四五尺秋後開細淡<lb/>
黄花花下便結子如粟米大衍義云根赤葉香○晏子<lb/>
<pb n="6b"/>
曰蒿草之高者也○筆談云青蒿一類自有青黄兩種<lb/>
陜西綏銀之間蒿叢時有一兩株逈然青色土人謂之<lb/>
香蒿莖葉與常蒿悉同但比常蒿色青翠一如松檜之<lb/>
色至深秋餘蒿並黄此蒿猶青氣稍芬香恐古人所用<lb/>
以此爲勝<lb/>
　按爾雅蘩之醜秋爲蒿則所謂蒿者不專謂青蒿矣<lb/>
　爾雅蘩蒿蔚蓍莪購蕭七種毛詩俱有之本草有茵<lb/>
　蔯蒿邪蒿同蒿三種詩中不見皆蒿屬<lb/>
<pb n="7a"/>
　　　燕<lb/>
周禮大宗伯以饗燕之禮親四方之賔客掌客掌四方<lb/>
之賔客飲食之等數與其政治凡諸侯之禮上公三燕<lb/>
侯伯再燕子男一燕○燕禮記云燕朝服於寢若與四<lb/>
方之賔燕則公迎之大門内揖讓升賔爲苟敬席于阼<lb/>
階之西北面有脀不嚌肺不啐酒其介爲賔無膳尊無<lb/>
膳爵與卿燕則大夫爲賔與大夫燕亦大夫爲賔○燕<lb/>
義云使宰夫爲獻主臣莫敢與君亢禮也不以公卿爲<lb/>
<pb n="7b"/>
賔而以大夫爲賔爲疑也俎豆牲體薦羞皆有等差所<lb/>
以明貴賤也○皇氏云燕禮折俎有酒無飯有二種若<lb/>
燕同姓夜則飲之其於異姓讓之而止○賈公彦云饗<lb/>
烹大牢以飲賔獻依命數在廟行之燕者其牲狗一獻<lb/>
四舉旅降脫屨升坐無算爵以醉爲度行之在寢此謂<lb/>
朝賔若聘客則皆一饗其燕與時賜無數又云燕有四<lb/>
等諸侯無事而燕一也卿大夫有王事之勞二也卿大<lb/>
夫有聘而來還與之燕三也四方聘客與之燕四也○<lb/>
<pb n="8a"/>
國語云先王之燕禮體解節折而共飲食之於是乎有<lb/>
折俎加豆酬幣宴貨以示容合好○韓詩說云夫飲之<lb/>
禮不脫屨而即序者謂之禮跣而上坐者謂之宴能飲<lb/>
者飲之不能飲者已謂之饇齊顔色均衆寡謂之沈閉<lb/>
門不出者謂之湎故君子可以宴可以饇不可以沈不<lb/>
可以湎<lb/>
　　　芩<lb/>
陸璣云莖如釵股葉如竹蔓生澤中下地鹹處爲草真<lb/>
<pb n="8b"/>
實牛馬亦喜食之<lb/>
　　四牡篇<lb/>
　　　周道<lb/>
傳云岐周之道○漢書地里志右扶風郁夷縣注詩周<lb/>
道郁夷顔氏曰四牡詩周道倭遲韓詩作郁夷言使臣<lb/>
乗馬於此道○一統志郁夷城在陜西鳳翔府隴州<lb/>
　　　駱<lb/>
爾雅云白馬黒鬛駱疏云鬛𩮰也○說文云白馬黒鬛<lb/>
<pb n="9a"/>
尾○禮記云夏后氏駱馬黒鬛疏云夏尚黒故用黒鬛<lb/>
○埤雅云爾雅曰白馬黒鬛駱廣雅云白馬朱鬛駱今<lb/>
呼黄馬尾鬛一道通黒如界者爲駱蓋馬無分于黄白<lb/>
若今衣脊絡縫故曰駱也明堂位云夏后氏駱馬黒鬛<lb/>
此以别白馬朱鬛之駱也月令曰孟秋駕白駱此以别<lb/>
黄馬黒鬛之駱也俗云駱馬善耐勞苦詩曰嘽嘽駱馬<lb/>
言駱性善勞而今取息不平如此則以甚勞故也<lb/>
　　　鵻<lb/>
<pb n="9b"/>
詩緝云鵻鵓鳩也即郯子祝鳩氏司徒也一鳥而十四<lb/>
名鵻也隹其也鵓鳩也祝鳩也鳺䲹也䳕鳩也鵾鳩也<lb/>
楚鳩也鳻鳩也荆鳩也乳鳩也鵴鳩也<graphic n="KR1891" url="https://raw.githubusercontent.com/kanripo/KR-Gaiji/master/images/KR1891.png" mimeType="image/png"/>鳩也䳫鳩也<lb/>
○通志云凡鳥之短尾者皆謂之隹惟夫不專名焉○<lb/>
爾雅云鵻其夫不注今䳕鳩○毛傳云鵻一宿之鳥箋<lb/>
云一宿者一意於所宿之木又云鳥之謹愿者人皆愛<lb/>
之○方言云鳩闗東周鄭韓魏謂之<graphic n="KR1991" url="https://raw.githubusercontent.com/kanripo/KR-Gaiji/master/images/KR1991.png" mimeType="image/png"/>鷱其<graphic n="KR1891" url="https://raw.githubusercontent.com/kanripo/KR-Gaiji/master/images/KR1891.png" mimeType="image/png"/>鳩謂之<lb/>
鸊鷱闗西秦漢之間謂之鵴鳩其大者謂之鳻鳩其小<lb/>
<pb n="10a"/>
者謂之<graphic n="KR1891" url="https://raw.githubusercontent.com/kanripo/KR-Gaiji/master/images/KR1891.png" mimeType="image/png"/>鳩或謂䳫鳩或謂䳕鳩或謂鶻鳩梁宋之間<lb/>
謂之鷦鳸○陸璣云今小鳩也一名䳕鳩幽州人或謂<lb/>
之鷱<graphic n="KR1991" url="https://raw.githubusercontent.com/kanripo/KR-Gaiji/master/images/KR1991.png" mimeType="image/png"/>梁宋之間謂之鵻揚州人亦然○左傳云祝鳩<lb/>
氏司徒也注祝鳩孝故主教民○禽經云鵻上無尋鷚<lb/>
上無常○聽聲考詳篇云雀聲慘毒鳩聲慈念○雅翼<lb/>
云似班鳩而臆無繡采又頭有贅物之拙者不能爲巢<lb/>
纔架數枝往往破卵無巢不能居天將雨則逐其雌霽<lb/>
則呼而反之鵻既孝鳥故漢授民七十者玉杖端以鳩<lb/>
<pb n="10b"/>
鳥爲飾<lb/>
　按鳩之類多而名赤煩雜故揚雄誤謂鶻鵃爲鵻又<lb/>
　誤以鳲鳩爲戴勝嚴氏說鵻十四名而忘陸璣疏幽<lb/>
　州謂之鷱<graphic n="KR1991" url="https://raw.githubusercontent.com/kanripo/KR-Gaiji/master/images/KR1991.png" mimeType="image/png"/>方言<graphic n="KR1891" url="https://raw.githubusercontent.com/kanripo/KR-Gaiji/master/images/KR1891.png" mimeType="image/png"/>鳩謂之鸊鷱羅氏謂鵻不能作<lb/>
　巢陸農師亦云鵻拙而安疑即歐陽永叔所云拙鳩<lb/>
　也然歐陽子說拙鳩又不正名爲鵻<lb/>
　　　杞<lb/>
詩緝云詩有三杞將仲子無折我樹杞柳屬也有臺南<lb/>
<pb n="11a"/>
山有杞湛露在彼杞棘山木也此詩集于苞杞雅杕杜<lb/>
北山言采其杞四月隰有杞桋枸杞也○爾雅云杞枸<lb/>
檵注今枸杞也○廣雅云地筋枸杞○陸璣云一名苦<lb/>
杞一名地骨春生作羮茹微苦其莖似莓子秋熟正赤<lb/>
莖葉及子服之輕身益氣○本草云枸杞味苦寒久服<lb/>
堅筋骨輕身不老一名杞根一名地骨一名枸杞心名<lb/>
地輔羊乳脚暑仙人杖西王母杖生常山平澤及諸丘<lb/>
陵阪岸冬採根春夏採葉秋採莖實○抱朴子云家菜<lb/>
<pb n="11b"/>
一名托盧或名天精卻老地骨○日華子云地仙苗即<lb/>
枸杞○圖經云春生苗葉如石榴葉而軟薄堪食俗呼<lb/>
爲甜菜莖幹高三五尺作叢六七月生小紅紫花隨結<lb/>
紅實形微長如棗核其根名地骨與枸棘相類其實形<lb/>
長而枝無刺者真枸杞也圓而有刺者枸棘也世傳蓬<lb/>
萊縣南丘村多枸杞高者一二丈其根蟠結甚固鄉人<lb/>
多壽考亦飲食其水土之品使然耳○沈存中云陜西<lb/>
極邊生枸杞高文餘大可作柱葉長數寸無刺根皮如<lb/>
<pb n="12a"/>
厚朴甘美異於諸處實圓如櫻桃全少核暴乾如餅極<lb/>
膏潤有味○冦氏衍義云凡杞未有無刺者但此物小<lb/>
則多刺大則少刺如酸棗及棘其實一也後人分别杞<lb/>
棘强生名耳<lb/>
　　皇華篇<lb/>
　　　駰<lb/>
爾雅云陰白雜毛駰樊光曰駰者目下白也郭璞曰陰<lb/>
淺黒今之泥驄或云目下白或云白陰俱非也邢昺曰<lb/>
<pb n="12b"/>
毛淺黒而白兼雜毛者名駰○埤雅云詩我馬維駒維<lb/>
騏維駱維駰先後與駉之序合則駰不如駱駱不如騏<lb/>
　　常棣篇<lb/>
　　　常棣<lb/>
李氏云何彼穠矣言唐棣之華爾雅所謂栘也此常棣<lb/>
與采薇維常之華爾雅所謂棣也○爾雅云常棣棣郭<lb/>
云今山中有棣樹子如櫻桃可食○陸璣疏云許慎曰<lb/>
白棣樹也如李而小如櫻桃正白今官園種之又有赤<lb/>
<pb n="13a"/>
棣樹葉如刺榆葉而微圓子正赤如郁李而小五月始<lb/>
熟自闗西天水隴西多有之○程子曰常棣今所謂玉<lb/>
李花鄂相承甚力○埤雅云華蕚上承下覆甚相親爾<lb/>
棣从隶言華蕚相承輝榮相隶也<lb/>
　　　鄂不<lb/>
箋云承華者曰鄂不當作拊拊鄂足也○楊用修云鄂<lb/>
花苞也今文作蕚不華蒂也今文作跗華下有蕚蕚下<lb/>
有跗花蕚相承覆故得韡韡而光明<lb/>
<pb n="13b"/>
　　　脊令<lb/>
爾雅云䳭鴒雝渠郭云雀屬也飛則鳴行則摇○陸璣<lb/>
云大如鷃雀長脚長尾尖喙背上青灰色腹下白頸下<lb/>
黒如連錢故杜陽人謂之連錢○物類相感志云俗呼<lb/>
雪姑其色蒼白如雪鳴則天當大雪○禽經云鶺鴒友<lb/>
悌注鶺鴒共母者飛鳴不相離詩人取以喻兄弟相友<lb/>
之道也○埤雅云詩曰脊令在原脊令水鳥在原則失<lb/>
其所矣其鳴自呼或曰首尾相應飛且鳴者故謂之雝<lb/>
<pb n="14a"/>
渠渠之言勤也○詩緝云鶺令雪姑也鄭氏以爲水鳥<lb/>
非今雪姑非水鳥<lb/>
　　　朋<lb/>
公羊傳曰同門曰朋○鄭𤣥云同師曰朋<lb/>
　　　飫<lb/>
毛云飫私也不脫屨升堂謂之飫鄭云私者圖非常之<lb/>
事若議大疑於堂則有飲禮疏云飫不在公朝在路門<lb/>
内酒肉在堂○釋言云飲私孫炎曰飫非公朝私飫飲<lb/>
<pb n="14b"/>
酒也○國語定王曰王公立飲則有房烝將以講事成<lb/>
章建大德昭大物也故立成禮烝而已飲以顯物宴以<lb/>
食好歲飫不倦時宴不淫衞彪徯曰武王克商作詩以<lb/>
爲飫歌名之曰支以遺後之人使永鑒焉<lb/>
　按皇氏注禮記以飲爲饗禮義異于毛若依韋昭國<lb/>
　語注則毛說爲長但韋依毛鄭爲文未必外傳之本<lb/>
　旨<lb/>
　　　帑<lb/>
<pb n="15a"/>
傳云子也疏云左傳歸其帑書曰予則帑戮女皆是子<lb/>
也<lb/>
　　伐木篇<lb/>
　　　鳥<lb/>
爾雅云鳥之雌雄不可别者以翼右掩左雄左掩右雌<lb/>
又云二足而羽謂之禽○淮南云羽嘉生飛龍飛龍生<lb/>
鳳皇鳳皇生鸞鳥鸞鳥生庻鳥凡羽者生於庻鳥○白<lb/>
虎通云鳥所以飛何鳥者陽也飄輕所以飛也禽者何<lb/>
<pb n="15b"/>
鳥獸之總名明爲人所禽制也○禽經云冠鳥性勇帶<lb/>
鳥性仁纓鳥性樂風翔則風雨舞則雨霜霏則霜露翥<lb/>
則露林鳥朝嘲水鳥夜㖡山鳥巖棲原鳥地處物食長<lb/>
喙穀食短咮搏則利觜鳴則引吭毛協四時色合五方<lb/>
○周禮云庖人供六禽辨其名物射鳥氏掌射鳥羅氏<lb/>
掌羅烏鳥掌畜掌養鳥而阜蕃教擾之四時貢鳥物翨<lb/>
氏掌攻猛鳥庭氏掌射國之妖鳥○禮記云獻鳥者佛<lb/>
其首畜鳥者則勿佛也○尚書考靈耀云鳥爲春候<lb/>
<pb n="16a"/>
　　　神<lb/>
說文天神引出萬物从示申○易曰陰陽不測之謂神<lb/>
注神者變化之極妙萬物以爲言不可以形詰○大戴<lb/>
禮云陽之精氣曰神<lb/>
　按大宗伯之職掌建邦之天神人鬼地示之禮則天<lb/>
　曰神人曰鬼地曰示對文爲異若通而言之則地示<lb/>
　人鬼俱可云神蓋總是精靈之稱耳<lb/>
　　　羜<lb/>
<pb n="16b"/>
爾雅曰未成羊羜郭云俗呼五月羊爲羜○說文云羜<lb/>
五月生羔也○陸農師云羜从宁宁佇也宁其美成而<lb/>
後足用○羅氏云說文稱五月生羔似謂仲夏所生按<lb/>
齊民要術五月六月七月生者兩熱相仍惡中之甚古<lb/>
稱肥羜以速諸父不應用此當是生及五月者爾<lb/>
　　　諸父<lb/>
覲禮曰同姓大國則曰伯父同姓小邦則曰叔父○禮<lb/>
記曰五官之長曰伯是職方其擯於天子也曰天子之<lb/>
<pb n="17a"/>
吏天子同姓謂之伯父九州之長入天子之國曰牧天<lb/>
子同姓謂之叔父注云牧尊于大國之君而謂之叔父<lb/>
避二伯也○服䖍左傳注云諸侯稱同姓大夫長曰伯<lb/>
父少曰叔父<lb/>
　　　陳饋<lb/>
箋云陳其黍稷謂爲食禮○皇氏注禮記云食禮者有<lb/>
飯有殽雖設酒而不飲其禮以飯爲主故曰食也其禮<lb/>
有二種一是禮食故大行人云諸侯三食之禮有九舉<lb/>
<pb n="17b"/>
及公食大夫禮之屬是也二是燕食者謂臣下自與賔<lb/>
客旦夕共食是也按鄭注曲禮酒漿處右云此大夫士<lb/>
與賔客燕食之禮○周禮大宗伯以飲食之禮親宗族<lb/>
兄弟大行人上公食禮九舉侯伯食禮七舉子男食禮<lb/>
五舉掌客上公三食若弗酌則以幣致之侯伯再食子<lb/>
男一食○聘禮公於賔壹食上介壹食若不親食使大<lb/>
夫各以其爵朝服致之以侑幣大夫於賔壹食上介若<lb/>
食若饗○禮記云族食世降一等注云親者稠疏者稀<lb/>
<pb n="18a"/>
又云凡養老殷人以食禮○埤雅云饗具四豆四籩之<lb/>
實食禮則自饋食而下無朝事之豆籩也燕禮則自加<lb/>
豆加籩而下無饋食之豆籩也<lb/>
　　　諸舅<lb/>
聘禮大國異姓則曰伯舅小邦異姓則曰叔舅○禮記<lb/>
云五官之長曰伯天子異姓謂之伯舅九州之長入天<lb/>
子之國曰牧天子異姓謂之叔舅○孔仲達云衞孔悝<lb/>
鼎銘公曰叔舅是諸侯稱大夫舅之文也謂異姓大夫<lb/>
<pb n="18b"/>
長者亦當爲伯舅<lb/>
　　　兄弟<lb/>
箋云兄弟父母之黨○釋親云男子先生爲兄後生爲<lb/>
弟族父之子相謂爲族晜弟兄之子弟之子相謂爲從<lb/>
父晜弟從母之男子爲從母晜弟父之黨爲宗族母與<lb/>
妻之黨爲兄弟婦之黨爲婚兄弟婿之黨爲姻兄弟<lb/>
　　　餱<lb/>
爾雅云餥餱食也○說文云餱乾食也○釋名云餱候<lb/>
<pb n="19a"/>
也候人飢者以食之也<lb/>
　　　酤<lb/>
毛傳云一宿酒也○聽雨紀談云鄭康成訓沽爲榷沽<lb/>
之沽毛氏注謂一宿酒曰沽蓋三代無沽酒者至漢武<lb/>
帝時方有榷酤似一宿酒爲是<lb/>
　<lb/>
　<lb/>
　<lb/>
<pb n="19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　六家詩名物疏卷三十二<lb/>
</p>
<p>
</p>
  </div>
</body>
</text>
</TEI>
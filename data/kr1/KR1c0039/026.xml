<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>六家詩名物疏卷二十三</head>
    <p>
<pb n="1a"/>
欽定四庫全書<lb/>
　六家詩名物疏卷二十三　明　馮復京　撰<lb/>
　　國風魏<lb/>
　　　魏<lb/>
譜云魏者舜禹所都之地在禹貢冀州雷首之北析城<lb/>
之西周以封同姓其封域南枕河曲北涉汾水與秦晉<lb/>
鄰晉獻公滅之以其地賜大夫畢萬後晉有魏氏○詩<lb/>
含神霧云魏地處季冬之位土地平夷唐地處孟冬之<lb/>
<pb n="1b"/>
位得常山泰嶽之風音中羽其地墝埆故其民險而好<lb/>
畜○地里志云魏國亦姬姓也在晉之南河曲故詩曰<lb/>
彼汾一曲寘諸河之側○水經注故魏國城南西並去<lb/>
大河可二十餘里北去首山十餘里處河山之間土地<lb/>
迫隘故魏風著十畆之詩也○一統志山西平陽府解<lb/>
州平陸縣北五十里有魏侯城即古魏國漢於此置河<lb/>
北縣屬河東郡<lb/>
　　葛屨篇<lb/>
<pb n="2a"/>
　　　霜<lb/>
釋名云霜喪也其氣慘毒物皆喪也○易曰履霜堅氷<lb/>
隂始凝也馴致其道至堅氷也○月令云季冬之月霜<lb/>
始降則百工休○大戴禮云隂陽之氣各靜其所則静<lb/>
矣陽氣勝則散為雨露隂氣勝則凝為霜雪○春秋考<lb/>
異郵云霜者隂精冬令也四時代謝以霜収殺霜之為<lb/>
言亡也物以終也○感精符云霜殺伐之表秋季霜始<lb/>
降鷹隼擊王者順天行誅以成肅殺之威若政令苛則<lb/>
<pb n="2b"/>
夏下霜誅伐不行則冬霜不殺草○援神契云霜以挫<lb/>
物○五經通義云寒氣凝以為霜從地升也○國語云<lb/>
駟見而隕霜隕霜而冬裘具賈逵曰駟房星也○淮南<lb/>
子云秋三月青女乃出以降霜雪髙誘曰青女天神主<lb/>
霜雪○京房易傳曰誅不原情其霜附木不下地不教<lb/>
而誅其霜反在草上<lb/>
　　　要<lb/>
朱傳云要裳要○士喪禮云襚者左執領右執要○玉<lb/>
<pb n="3a"/>
藻云縫齊倍要<lb/>
　　　襋<lb/>
說文云衣領也○鄭注禮記云古者方領如今小兒衣<lb/>
領<lb/>
　　汾沮洳篇<lb/>
　　　汾<lb/>
地里志汾水出太原郡汾陽縣北山西南至汾隂入河<lb/>
○山海經曰管涔之山其上無草木而多玉汾水出焉<lb/>
<pb n="3b"/>
○水經云汾水出太原汾陽縣北管涔山○一統志汾<lb/>
河源出山西太原府靜樂縣管涔山經太原清源交城<lb/>
文水祁縣至平遙介休南入平陽府靈石縣界經趙城<lb/>
洪洞臨汾南歴襄陵太平絳州稷山河津滎河入於黄<lb/>
河○淮南子云汾水濛濁而宜麻<lb/>
　　　沮洳<lb/>
朱傳云水浸處下濕之地○山海經沮洳之山郭氏注<lb/>
引詩彼汾沮洳<lb/>
<pb n="4a"/>
　　　莫<lb/>
陸疏云莫莖大如箸赤節節一葉似柳葉厚而長有毛<lb/>
刺今人繅以取繭緒其味酢而滑始生可以為羹又可<lb/>
生食五方通謂之酸迷冀州人謂之乾絳河汾之間謂<lb/>
之莫○埤雅云子如楮實而紅冀州人謂之乾絳蓋以<lb/>
此也今呉越呼為茂子<lb/>
　　　公路公行<lb/>
疏云公路與公行一也以其主君路車謂之公路主兵<lb/>
<pb n="4b"/>
車之行列謂之公行○左傳云初驪姬之亂詛無畜羣<lb/>
公子自是晉無公族及成公即位乃宦卿之適子而為<lb/>
之田以為公族又宦其餘子亦為餘子其庶子為公行<lb/>
趙盾請以括為公族冬趙盾為旄車之族杜元凱云旄<lb/>
車公行之官疏云周禮有諸子掌國子之倅事與公族<lb/>
同巾車掌王五路事與公行同<lb/>
　　　藚<lb/>
爾雅藚牛脣郭注毛詩傳曰水蕮也如續斷寸寸有節<lb/>
<pb n="5a"/>
拔之可復○陸疏云今澤蕮也其葉如車前草大其味<lb/>
亦相似徐州廣陵人食之○本草澤㵼一名水㵼及㵼<lb/>
芒芋鵠㵼生汝南池澤陶隱居云葉狹長叢生諸淺水<lb/>
中仙經服食斷穀皆用之亦云身輕能步行水上圖經<lb/>
云春生苖多在淺水中葉似牛舌獨莖而長秋開白花<lb/>
作叢似穀精草<lb/>
　按釋草别云蕍蕮郭云今澤蕮邢云即本草澤㵼也<lb/>
　陸以牛脣為澤蕮誤矣然本草經澤㵼一名水㵼而<lb/>
<pb n="5b"/>
　毛傳解藚為水舄故陸有此誤牛舌草即車前之異<lb/>
　名澤㵼似車前故韓詩又以車前為澤㵼也<lb/>
　　　公族<lb/>
箋云公族主君同姓昭穆○左傳晉荀㑹欒黶韓無忌<lb/>
為公族大夫使訓卿之子弟恭儉孝弟○國語欒伯請<lb/>
公族大夫公曰荀家惇惠荀禬文敏黶也果敢無忌鎮<lb/>
靜使兹四人者為之夫膏粱之性難正也故使惇惠者<lb/>
教之使文敏者道之使果敢者諗之使鎮靜者脩之○<lb/>
<pb n="6a"/>
左傳疏公族之官掌敎公之子弟卿之適子亦屬公族<lb/>
　　園有桃篇<lb/>
　　　謡<lb/>
爾雅云徒吹謂之和徒歌謂之謡孫炎曰謡聲消摇也<lb/>
○韓詩章句云有章曲曰歌無章曲曰謡○毛傳云樂<lb/>
合曲曰歌徒歌曰謡○册府元龜云春秋以來乃有婉<lb/>
孌緫角之謡傳於閭巷皆成章協律<lb/>
　　　棘<lb/>
<pb n="6b"/>
埤雅云魏風園有棘棘酸棗也○朱傳云棗之短者<lb/>
　按傳棘棗也此指樲棘而言豳風八月剝棗乃是本<lb/>
　草之大棗非此傳所云棗也樲棘釋已詳邶風<lb/>
　　陟岵篇<lb/>
　　　岵<lb/>
爾雅云多草木岵○釋名云岵怙也人所怙取以為事<lb/>
用也○毛傳云山無草木曰岵<lb/>
　　　屺<lb/>
<pb n="7a"/>
爾雅云無草木峐<hi>與屺同</hi>○釋名云屺圯也無所出生也<lb/>
　毛傳云山有草木曰屺<lb/>
　按爾雅毛公説岵屺正相反當是毛公誤耳朱子從<lb/>
　毛非也豈有不信周孔子夏之説而信後儒者乎<lb/>
　　伐檀篇<lb/>
　　　干<lb/>
傳云厓也○斯干傳云澗也○易云鴻漸于干注云干<lb/>
謂大水之旁故停水處○韓詩考槃注云干墝角之處<lb/>
<pb n="7b"/>
也又云地下而黄曰干<lb/>
　按水經云河水東過河北縣南又東永樂澗水注之<lb/>
　河北縣即故魏國此詩所以稱河干也<lb/>
　　　漣淪<lb/>
爾雅云河水清且瀾猗大波為瀾小波為淪直波為逕<lb/>
李巡云分别水大小曲直之名郭璞曰瀾言渙瀾也淪<lb/>
言藴輪也徑言徑涏也邢昺云瀾漣雖異而義同○毛<lb/>
傳云風行水成文曰漣直直波也淪小風水成文轉如<lb/>
<pb n="8a"/>
輪也○釋名云風吹水波成文曰瀾瀾連也波體之流<lb/>
相及連也水小波曰淪淪倫也小文相次有倫理也小<lb/>
直波曰涇涇徑也言如道徑也○韓詩説云順流而風<lb/>
曰淪<lb/>
　　　稼<lb/>
説文云禾之秀實為稼○毛傳曰種之曰稼○周禮大<lb/>
司徒辨十有二壤之物而知其種以敎稼穡樹藝遂人<lb/>
以土宜敎甿稼穡遂師巡稼穡遂大夫正嵗簡稼器脩<lb/>
<pb n="8b"/>
稼政縣正各掌其縣之政令徵比趨其稼事酇長嵗時<lb/>
簡器與有司數之里宰以嵗時合耦于耡以治稼穡趨<lb/>
其耕耨司稼巡野觀稼以年之上下出斂法注云種穀<lb/>
曰稼如嫁女有所生<lb/>
　　　穡<lb/>
説文云穀可収曰穡○毛傳去斂之曰穡○疏云以稼<lb/>
穡相對則先稼後穡故知種之曰稼斂之曰穡若散則<lb/>
相通大田云曾孫之稼非唯種之也湯誓云舎我穡事<lb/>
<pb n="9a"/>
非唯斂之也○左傳疏云穡愛也言愛惜而収斂之○<lb/>
内則云飯黍稷稻粱白黍黄粱稰穛注云穀熟而穫之<lb/>
則曰稰生穫之曰穛<lb/>
　　　禾<lb/>
説文云嘉穀也二月始生八月而熟得時之中故謂之<lb/>
禾禾木也木王而生金王而死○廣雅云粢稻其穗謂<lb/>
之禾○春秋説題辭云禾者銜滋液注銜滋液以生故<lb/>
以禾穀為名也○孝經援神契云德之下地則嘉禾生<lb/>
<pb n="9b"/>
○周書云凡禾麥居東方黍居南方稻居中央粟居西<lb/>
方菽居北方○董仲舒云聖人於五穀最重麥與禾○<lb/>
氾勝之書云種禾無期因地為時三月榆莢雨時髙地<lb/>
强土可種禾○七月疏云苗生既秀謂之禾種殖諸穀<lb/>
名為稼禾稼者苗幹之名黍稷重穋其餘稻秫苽粱之<lb/>
輩皆名為禾麻與菽麥則無禾稱○吕氏春秋曰飯之<lb/>
美者𤣥山之禾<lb/>
　按禾即粇糯二稻也春秋書大無麥禾説文云二月<lb/>
<pb n="10a"/>
　而生八月而熟皆指稻而言耳若廣言之自可該諸<lb/>
　穀<lb/>
　　　廛<lb/>
毛傳云一夫之居曰廛○説文云一畆半一家之居○<lb/>
周禮載師以廛里任國中之地鄭司農云廛市中空地<lb/>
未有肆城中空地未有宅者𤣥謂廛里者若今云邑里<lb/>
居矣廛民居之區域也里居也以廛里任國中而遂人<lb/>
職授民田夫一廛田百畆是廛里不謂民之邑居在都<lb/>
<pb n="10b"/>
城者與○遂人夫一廛田百畆鄭司農云廛居也揚子<lb/>
雲有田一廛謂百畆之居也𤣥謂廛城邑之居孟子所<lb/>
云五畮之宅樹之以桑麻者也○韻㑹注云市物邸舎<lb/>
曰廛一曰民居區域之稱○漢書揚雄傳有田一廛晉<lb/>
灼曰一百畆○禮書云廛者國中之居廬者田中之居<lb/>
廬舎二畆半廛亦二畆半則五畮之宅合在野在邑言<lb/>
之考之於禮鄉師巡國及野以施惠鄉大夫辨國中之<lb/>
可任舎者鄉士掌國中之獄則六鄉之民莫不廛里於<lb/>
<pb n="11a"/>
國中矣廛里所以定居而廬舎特其宿息之地而已<lb/>
　按遂人云夫一廛田百畮謂夫受一廛者其田百畮<lb/>
　先後二鄭之説本自相通毛氏云一夫之居曰廛箋<lb/>
　不易之者蓋以此也先鄭及毛但不明著廛為城邑<lb/>
　之居耳孔仲達正義似未達箋㫖惟先鄭載師注以<lb/>
　城市空地為廛後鄭所不從楊用脩獨以為然是亦<lb/>
　孤證且引説文市物邸舎曰廛非許叔重之言也用<lb/>
　脩鹵莽大都如是<lb/>
<pb n="11b"/>
　　　獵<lb/>
箋云宵田曰獵○爾雅云宵田為燎注管子云獠獵畢<lb/>
弋今江東亦呼獵為燎或曰即今夜獵載罏照也○説<lb/>
文云獵放獵逐禽也<lb/>
　　　貆<lb/>
爾雅云貈子貆疏貈似狐其子名貆○詩義問云貉子<lb/>
曰貊貊形狀與貉異<lb/>
　　　輻<lb/>
<pb n="12a"/>
詩緝云輻車轑也○考工記云輪輻三十以象日月也<lb/>
輻也者以為直指也望其輻欲其揱<hi>音宵小貎</hi>爾而纎也進<lb/>
而眡之欲其肉稱也眡其綆<hi>輪箄</hi>欲其蚤之正也<hi>入牙必正</hi>察<lb/>
其菑蚤不齵<hi>菑音厠輻入轂中者</hi>則輪雖敝不匡<hi>枉也</hi>凡輻量其鑿<lb/>
深以為輻廣故竑其輻廣以為之弱<hi>菑也</hi>則雖有重任轂<lb/>
不折參分其輻之長而殺其一則雖有深泥亦弗之溓<lb/>
也<hi>溓粘也</hi>參分其股圍<hi>近菑謂/之股</hi>去一以為骹圍<hi>近牙謂之骹</hi>揉<lb/>
輻必齊<hi>揉以火槁之</hi>平沈必均<hi>浮以水無輕重</hi>直以指牙牙得則無<lb/>
<pb n="12b"/>
槷而固又云車人為車輻長一柯有半其博三寸厚三<lb/>
之一栢車輻一柯○禮書云輪崇六尺有六寸轂徑一<lb/>
寸三分寸牙圍尺一寸則輻長二尺有竒矣藪徑三寸<lb/>
九分寸之五而輻廣如之則輻圍九寸有竒矣三分股<lb/>
圍去一以為骹圍輻之入牙者謂之爪近牙謂之骹入<lb/>
轂謂之菑近菑謂之股菑亦謂之弱則股菑𢎞而骹爪<lb/>
殺矣○老子云三十輻共一轂<lb/>
　　　特<lb/>
<pb n="13a"/>
傳云獸三嵗曰特○先鄭周禮注云三嵗為特○爾雅<lb/>
云豕生三豵二師一特<lb/>
　按毛云獸三嵗曰特先鄭亦云當有所出然考爾雅<lb/>
　有豕生一特之文則此特應謂豕耳上下章貆鶉皆<lb/>
　專指一物不應此章乃汎言獸竊謂宜從爾雅<lb/>
　　　輪<lb/>
釋名云輪綸也言彌綸也○考工記云察車自輪始欲<lb/>
其樸屬而微至不樸屬無以為完乆也不微至無以為<lb/>
<pb n="13b"/>
戚速也輪已崇則人不能登也輪已庳則於馬終古登<lb/>
阤也故兵車之輪六尺有六寸田車之輪六尺有三寸<lb/>
乘車之輪六尺有六寸輪人為輪斬三材必以其時轂<lb/>
也者以為利轉也輻也者以為直指也牙也者以為固<lb/>
抱也凡為輪行澤者欲杼<hi>薄其踐地者</hi>行山者欲侔<hi>上下等</hi>規<lb/>
之以眡其圜也萭之以眡其匡也縣之以視其輻之直<lb/>
也水之以眡其平沈之均也量其藪以黍以眡其同也<lb/>
權之以眡其輕重之侔也又云車人為車行澤者反輮<lb/>
<pb n="14a"/>
行山者仄輮反輮則易仄輮則完○莊子云斵輪徐則<lb/>
甘而不固疾則苦而不入不徐不疾得之於手而應於<lb/>
心<lb/>
　　　囷<lb/>
匠人注云囷圓倉○釋名云囷綣也藏物繾綣束縛之<lb/>
也○月令孟冬命有司脩囷倉○考工記云囷窌倉城<lb/>
逆墻六分○説文云囷廩之圜者從禾在口中圜謂之<lb/>
囷方謂之京<lb/>
<pb n="14b"/>
　　　飱<lb/>
傳云孰食曰飱○周禮掌客云上公飱五牢食四十簠<lb/>
十豆四十鉶四十有二壺四十鼎簋十有二牲三十有<lb/>
六皆陳侯伯飱四牢食三十有二簠八豆三十有二鉶<lb/>
二十有八壺三十有二鼎簋十有二腥二十有七皆陳<lb/>
子男飱三牢食二十有四簠六豆二十有四鉶十有八<lb/>
壺二十有四鼎簋十有二牲十有八皆陳凡介行人宰<lb/>
史皆有飱以其爵等為之禮注云飱客始致小禮也小<lb/>
<pb n="15a"/>
曰飱大曰饔餼○聘禮云宰夫朝服設飱飪一牢在西<lb/>
鼎九羞鼎三腥一牢在東鼎七堂上之饌八西夾六門<lb/>
外米禾皆二十車薪芻倍禾上介飪一牢在西鼎七羞<lb/>
鼎三堂上之饌六門外米禾皆十車薪芻倍禾衆介皆<lb/>
少牢○箋云飱讀如魚飱之飱○説文飱餔也從<lb/>
夕食○字林云水澆飯也○韻㑹注云人旦則食<lb/>
飯夕則食飱飱為飯别名○釋名云飱散也投水<lb/>
於中解散也<lb/>
<pb n="15b"/>
　按鄭志答張逸云禮飱饔太多非可素故易傳然説<lb/>
　文云水澆飯左傳僖負羇饋盤飱趙衰以壺飱從餒<lb/>
　而不食未始非孰食也不知鄭何見定以孰食為牢<lb/>
　禮之飱乎<lb/>
　　碩鼠篇<lb/>
　　　碩鼠<lb/>
爾雅鼫鼠孫炎云五伎鼠郭璞云形大如鼠頭似兔尾<lb/>
有毛青黄色好在田中食粟豆關西呼為鼩鼠見廣雅<lb/>
<pb n="16a"/>
○説文云鼫五伎鼠也能飛不能上屋能縁不能窮木<lb/>
能遊不能度谷能穴不能掩身能走不能先人○荀子<lb/>
云梧鼠五伎而窮○詩義疏云碩鼠樊光謂即爾雅碩<lb/>
鼠也許慎云鼫鼠五伎鼠也今之河東有大鼠能人立<lb/>
交前兩脚於頸上跳舞善鳴食人禾苗人逐則走入樹<lb/>
空中亦有五技或謂之雀鼠其形大故序云大鼠也魏<lb/>
國今河北縣是也言其方物宜謂此鼠非鼫鼠也本草<lb/>
又謂螻蛄為石鼠亦五伎古今方土名蟲鳥物異名同<lb/>
<pb n="16b"/>
故記也○文子云聖人師拱鼠制禮○録異記云拱鼠<lb/>
形如常鼠行田野中見人即拱手而立人近欲捕之即<lb/>
跳躍而走去秦川有之○雅翼云詩稱相鼠即河東大<lb/>
鼠也<lb/>
　按陸云碩鼠非鼫鼠而邢昺謂陸璣所説與郭氏爾<lb/>
　雅注同今觀兩家之説未見其同也碩鼠能交前兩<lb/>
　足於頸故或者以為拱鼠孫奕遂以相鼠有皮為相<lb/>
　州所出之碩鼠然相雖去河東不逺而録異記云拱<lb/>
<pb n="17a"/>
　鼠出秦陸璣疏碩鼠亦不名為拱鼠未知然否崔豹<lb/>
　古今注説螻蛄一名碩鼠其五技與鼫鼠同然螻蛄<lb/>
　不食黍麥食黍麥者自是鼠屬耳朱傳云碩大也則<lb/>
　但以為大鼠郊特牲云迎貓為其食田鼠也大戴禮<lb/>
　云田鼠者鼸鼠也然則碩鼠得非鼸鼠之大者乎<lb/>
　<lb/>
　<lb/>
　<lb/>
<pb n="17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　六家詩名物疏卷二十三<lb/>
</p>
<p>
</p>
  </div>
</body>
</text>
</TEI>
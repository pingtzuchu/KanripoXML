<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>六家詩名物疏卷三</head>
    <p>
<pb n="1a"/>
欽定四庫全書<lb/>
　六家詩名物疏卷三　　　明　馮復京　撰<lb/>
　　國風周南三<lb/>
　　桃夭篇<lb/>
　　　桃<lb/>
爾雅云楔荆桃旄冬桃榹桃山桃桃李醜核又云桃曰<lb/>
膽之注荆桃今櫻桃冬桃子冬熟山桃實如桃而小不<lb/>
解核疏桃李之類子中有核人膽之者桃多毛拭治去<lb/>
<pb n="1b"/>
毛令色青滑如膽也○夏小正云正月杝桃華六月煑<lb/>
桃桃也者杝桃也杝桃也者山桃也煑以為豆實也○<lb/>
禮記月令云仲春之月桃始華内則云桃李梅杏○春<lb/>
秋運斗樞曰玉衡星散為桃○管子云五沃之土其果<lb/>
宜桃○韓外傳春植桃李夏得䕃其下秋得食其實○<lb/>
韓子仲尼曰果蓏有六而桃為下祭先王不得入廟○<lb/>
周官饋食之籩其實棗栗桃乾䕩榛實○典術云桃者<lb/>
五木之精壓伏邪氣服其華令人好色蓋仙木也○淮<lb/>
<pb n="2a"/>
南子曰四月其樹桃○埤雅云桃有華之盛者其性早<lb/>
華又華于仲春故周南以興女之年時俱當諺曰桃三<lb/>
李四言桃三歳□華果然皮束莖幹頗急四年以上宜<lb/>
以刀<graphic n="KR2030" url="https://raw.githubusercontent.com/kanripo/KR-Gaiji/master/images/KR2030.png" mimeType="image/png"/>其皮不然皮急而死故周南復取小桃以興○<lb/>
江淹山桃頌曰惟園有肴惟山有叢丹蘤擎露紫榮繞<lb/>
風伊春之秀乃華之宗<lb/>
　按夏小正煑桃為豆實周官饋食之籩有桃則所謂<lb/>
　祭先王不得入廟者殆非孔子之言也<lb/>
<pb n="2b"/>
　　　華<lb/>
説文<graphic n="KR0990" url="https://raw.githubusercontent.com/kanripo/KR-Gaiji/master/images/KR0990.png" mimeType="image/png"/>榮也从艸□亦作華○韻書云今俗華户花切<lb/>
花呼𤓰切然記桃始華鞠有黄華並無眀音○爾雅云<lb/>
華荂也華荂榮也木謂之華艸謂之榮不榮而實謂之<lb/>
秀榮而不實謂之英<lb/>
　　　歸<lb/>
公羊傳曰婦人謂嫁曰歸○周禮曰大宗伯以冠婚之<lb/>
禮親成男女媒氏掌萬民之判令男三十而娶女二十<lb/>
<pb n="3a"/>
而嫁中春之月令㑹男女于是時也奔者不禁遂人以<lb/>
樂昏擾甿○禮記曲禮云三十曰壯有室女子許嫁纓<lb/>
男女非有行媒不相知名非受幣不交不親故日月以<lb/>
告君齋戒以告鬼神為酒食以召鄉黨僚友以厚其别<lb/>
也郊特牲曰信婦德也一與之齊終身不改又云婚禮<lb/>
不用樂幽隂之義也婚禮不賀人之序也大傳云同姓<lb/>
雖百世而婚姻不通周道然也哀公問孔子曰天地不<lb/>
合萬物不生大婚萬世之嗣也○禮書云婚有六禮納<lb/>
<pb n="3b"/>
采問名納吉納徵請期親迎納采者擇其族類問名者<lb/>
詢其誰氏問名然後卜之故納吉納吉則其禮成矣故<lb/>
納徵納采問名納吉請期以禽贄納徵以圭璋皮帛○<lb/>
禮記本命曰大古男五十而有室女三十而嫁○家語<lb/>
魯哀公問孔子曰男子十六精通女子十四而化是則<lb/>
可以生民矣聞禮三十而有室女二十而有夫豈不晚<lb/>
哉孔子曰夫禮言其極亦不是過男子二十而冠有為<lb/>
人父之端女子十五許嫁有適人之道于此以徃則自<lb/>
<pb n="4a"/>
婚矣<lb/>
　按朱傳宗鄭義以桃夭為婚姻之候今俗人多用其<lb/>
　説不知毛鄭二義合之則兩得離之則兩偏也為毛<lb/>
　説者以秋冬為期孔子家語云霜降而婦功成嫁娶<lb/>
　者行焉氷泮而農桑起婚始殺于此又曰冬合男女<lb/>
　秋班時位孫卿韓嬰皆曰霜降逆女氷泮殺止董仲<lb/>
　舒曰聖人以男女隂陽其道同類天道向秋冬而隂<lb/>
　氣結向春夏而隂氣去故霜降而逆女氷泮而止殺<lb/>
<pb n="4b"/>
　與隂俱近而陽逺也為鄭説者以二月為期夏小正<lb/>
　曰二月綏多女士綏安也冠子取婦之時也月令仲<lb/>
　春祠郊禖蓋𤣥鳥生乳之月以為嫁娶之候天子重<lb/>
　之而祀焉白虎通曰嫁娶以春何也春天地始通隂<lb/>
　陽交接之時也凢此諸書皆二家證據未易評定得<lb/>
　失然鄭本據媒氏之文愚請即以周禮正之媒氏云<lb/>
　仲春令㑹男女奔者不禁㑹男女之無夫家者蓋時<lb/>
　至仲春則農業已起婚期過晚故不禁奔者或無夫<lb/>
<pb n="5a"/>
　家則汲汲然伺而㑹之若正為婚姻之時而復不禁<lb/>
　奔則男女必多野合者矣豈禮也哉據荀卿云霜降<lb/>
　逆女氷泮殺止其意謂九月至二月皆可婚也此近<lb/>
　得其實矣或曰然則朱傳以此桃夭及女心傷悲殆<lb/>
　及公子同歸倉庚于飛熠燿其羽為婚候又何耶予<lb/>
　按孔晁曰女心傷悲謂𧖟事始起感事而出熠燿其<lb/>
　羽喻嫁娶盛飾此篇桃夭以喻女之少壯各自有説<lb/>
　且仲春亦可婚何害為感時咏事哉<lb/>
<pb n="5b"/>
　　　室家<lb/>
左傳云女有家男有室無相瀆也謂之有禮○沈氏云<lb/>
卿大夫稱家家者外内之大名户内曰室但男子一家<lb/>
之主職主内外故曰家婦人主閫内之事故為室也○<lb/>
釋名云室實也言人物實滿于其中也○説文云家居<lb/>
也○爾雅扆内謂之家注今人稱家義出于此○呂覽<lb/>
髙元作室<lb/>
　　兔罝篇<lb/>
<pb n="6a"/>
　　　兔<lb/>
爾雅云兔子㛯其迹迒絶有力欣○廣志云兔大者曰<lb/>
毚○禮記云祭宗廟兔曰明視内則云兔羮和糝不蓼<lb/>
雉兔皆有芼○周禮加豆之實芹菹兔醢○典畧云兔<lb/>
者明月之精○春秋運斗樞曰玉衡星散為兔○論衡<lb/>
云兔舐雄毫而孕及其生子從口中出○博物志云兔<lb/>
望月而孕口中吐子舊有此説○抱朴子曰兔壽千歳<lb/>
滿五百歳則色白○埤雅云吐而生子故謂之兔兔吐<lb/>
<pb n="6b"/>
也楚辭曰顧兔在腹言顧兔居月之腹而天下之兔望<lb/>
焉于是感氣一曰兔目不瞬視雄毫而孕今孔雀亦合<lb/>
而先儒以孔雀聞雷而孕則兔雖舐毫其感孕則以月<lb/>
理或然也月缺也故兔口缺咀嚼者九竅而胎生獨兔<lb/>
雌雄八竅○羅氏云冬月惟齕木皮至春草長麥繁而<lb/>
肉反不美凢野獸有氂惟兔足底皆毛號建毛性狡良<lb/>
兔曰東郭㕙與韓盧同走馮諼以此導田文今兔之所<lb/>
處其穴常為三竅○古今注云兔口有缺尻有九孔○<lb/>
<pb n="7a"/>
天𤣥主物簿云孕環之兔懷于左腋毛有文彩間色至<lb/>
百五十年當轉環于腦能隠形人不復見矣<lb/>
　　　罝<lb/>
爾雅云兔罟謂之罝李廵曰兔自作徑路張罝捕之也<lb/>
郭璞曰罝猶遮也疏張網遮兔因名曰罝<lb/>
　按墨子文王舉閎夭大顛于罝網之中授之政而西<lb/>
　土服則此詩所謂武夫者其或指二人矣<lb/>
　　　公<lb/>
<pb n="7b"/>
釋名云公貢也才德兼于人人咸貢薦于王而用之也<lb/>
韋曜辯曰公直也謂其正直無私也字從八從厶八音<lb/>
背厶古私字背私則為公○諡法云立制及衆曰公○<lb/>
王制云公侯田方百里○周官曰諸公之地方五百里<lb/>
其食者半又曰上公九命其國家宮室車旗衣服禮儀<lb/>
皆以九為節又曰上公之禮執桓圭九寸繅藉九寸冕<lb/>
服九章樊纓九就貳車九乘介九人禮九牢其朝㑹賓<lb/>
主之間九十歩<lb/>
<pb n="8a"/>
　　　侯<lb/>
周書曰能樹名生物與天道俱謂之侯侯能成羣謂之<lb/>
君又諡法曰執應八方曰侯○援神契云侯候也所以<lb/>
守籓也○白虎通云侯者候也候順逆也○周官禮曰<lb/>
諸侯之地封疆方四百里其食者三之一又曰侯伯七<lb/>
命其國家宮室車旗衣服禮儀皆以七為節又曰諸侯<lb/>
之禮執信圭七寸繅藉七寸冕服七章貳車七乘介七<lb/>
人禮七牢朝㑹賓主之間七十歩<lb/>
<pb n="8b"/>
　　　干<lb/>
爾雅云干扞也孫炎曰干盾自蔽扞○方言云盾自關<lb/>
而東或謂之瞂或謂之干關西謂之盾○釋名云盾遯<lb/>
也跽其後避以隠遯也狹而長者曰歩盾歩兵所持與<lb/>
刀相配者也狹而短者曰孑盾車上所持者也以犀皮<lb/>
作之曰犀盾以木作之曰木盾○説文云楯瞂也所以<lb/>
扞身蔽目櫓大盾也○龍魚河圖曰盾名自障○周禮<lb/>
云旅賁氏掌執戈盾夾王車而趨司兵掌五兵五盾各<lb/>
<pb n="9a"/>
辨其物與其等以待軍事司戈盾掌戈楯之物而頒之<lb/>
樂師舞有干舞○文王世子云春夏學干戈于東序○<lb/>
春秋元命包云帝梏帶干是謂清明發節移度蓋象招<lb/>
摇宋均曰干楯招摇為天戈戈盾相副戴之者象見天<lb/>
中以為表也○晁錯云曲道相伏險阨相薄此劍楯之<lb/>
地也弓弩三不當一○禮書云盾以革為之其背曰瓦<lb/>
其瓦設錫朱質而繪以龍龍之外又繪以雜羽其繫之<lb/>
也以繡韋其屬繡韋也以紛書曰敿乃干則敿者繫以<lb/>
<pb n="9b"/>
紛也國語曰輕罪贖以鞼盾則鞼者繡韋也<lb/>
　　　城<lb/>
説文云城所以盛民也墉城垣也堞城上女墻○釋名<lb/>
云城盛也盛受國都也郭廓也廓落在城外也城上垣<lb/>
謂之睥睨睥睨非常也亦曰陴言裨助城之髙也亦曰<lb/>
女墻言卑小比之于城若女子之于丈夫也○公羊傳<lb/>
云家不藏甲邑無百雉之城雉者何五板而堵五堵而<lb/>
雉百雉而城○左傳曰士彌牟城成周計丈尺揣髙卑<lb/>
<pb n="10a"/>
度厚薄仞溝洫物土方議逺邇量事期計徒庸慮材用<lb/>
書餱糧以令役○月令云孟秋補城郭仲冬築城郭○<lb/>
禮運云城郭溝池以為固○周禮掌固掌脩城郭溝池<lb/>
量人掌營國城郭典命上公國家以九為節侯伯以七<lb/>
為節子男以五為節注云國家謂城方公之城蓋方九<lb/>
里侯伯七里子男方五里疏云天子城方十二里又云<lb/>
匠人營國方九里㫄三門國中九經九緯王宫門阿之<lb/>
制五雉宮隅之制七雉城隅之制九雉門阿之制以為<lb/>
<pb n="10b"/>
都城之制宮隅之制以為諸矦之城制○國語云火見<lb/>
而清風戒寒而修城郭○五經異義云天子城千雉髙<lb/>
七雉公矦百雉髙五雉子男五十雉髙三雉天子之城<lb/>
髙九仞公矦七仞伯五仞子男三仞○白虎通云天子<lb/>
曰崇城言崇髙也諸矦曰干城言不敢自專禦于天子<lb/>
也○春秋説文云天子周城諸矦軒城軒城者缺南面<lb/>
以受過也○吳越春秋云堯聽四岳之言用鯀修水鯀<lb/>
曰帝遭天災厥黎不康乃築城以衛君造郭以守民○<lb/>
<pb n="11a"/>
淮南子云鯀為三仞之城○博物志云處士東里槐責<lb/>
禹亂天下事禹進作三城彊者攻弱者守敵者戰城郭<lb/>
蓋禹始也<lb/>
　　　逵<lb/>
爾雅云一達謂之道路二達謂之岐㫄三達謂之劇㫄<lb/>
四達謂之衢五達謂之康六達謂之莊七達謂之劇驂<lb/>
八達謂之崇期九達謂之逵郭注逵四道交出復有㫄<lb/>
通者疏案左傳隱十一年云及大逵桓十四年焚渠門<lb/>
<pb n="11b"/>
入及大逵莊二十八年及逵市宣十二年入自皇門至<lb/>
于逵路杜預皆以為道並九軌案周禮經涂九軌不名<lb/>
為逵杜意蓋以鄭之城内不應有九出之道故以為並<lb/>
九軌于此不合也○説文云馗九達道也似龜背故謂<lb/>
之馗馗即逵字<lb/>
　　林<lb/>
爾雅云野外謂之林○釋名云林森也森森然也○説<lb/>
文曰平土有叢木曰林○禮記曰林藪川澤有能取蔬<lb/>
<pb n="12a"/>
食野虞教導之○周官禮曰山林其動物宜毛物其植<lb/>
物宜皁物其民毛而方林衡掌廵林麓之禁令而平其<lb/>
守以時計林麓而賞罰之若斬木材則受法于山虞而<lb/>
掌其政令山師辯山林之名○鄭氏禮注云竹木曰林<lb/>
　　　腹<lb/>
説文云腹厚也○釋名云腹複也富也腸胃之屬以自<lb/>
褁盛復于外複之其中多品似富者也自臍以下曰水<lb/>
腹水汋所聚也○廣雅云腹屬也○書正義云腹為五<lb/>
<pb n="12b"/>
臟之總○易説卦云坤為腹○素問云背為陽腹為隂<lb/>
　　　心<lb/>
釋名云心纖也所識纖㣲無物不貫于心也○廣雅云<lb/>
心任也○元命包云心者火之精成于五故人心長五<lb/>
寸○白虎通云心火之精也南方尊陽在上卑隂在下<lb/>
禮有尊卑故心象火色赤而銳也人有道尊天本在上<lb/>
故心下鋭也耳為之候何耳能遍内外别語音火照有<lb/>
似于禮上下分明又云目為心視口為心譚耳為心聽<lb/>
<pb n="13a"/>
鼻為心嗅○管子云潔其宮闕其門宮者謂心也心者<lb/>
智之舎也故曰宮潔之者去好過也○莊子庚桑楚云<lb/>
萬惡不可納于霛臺司馬彪云心為神明之臺○荀子<lb/>
云心居中虚以治五官夫是之謂天君又云心者形之<lb/>
君神明之主也出令而無所受令自禁自使自奪自取<lb/>
自行自止故口可劫而使墨云形可劫而使曲中心不<lb/>
可劫而使易意○孔叢子子曰心之精神是謂聖推數<lb/>
究理不以疑周其所察聖人難諸○素問云心者生之<lb/>
<pb n="13b"/>
本神之變也其華在面其充在血脉為陽中之太陽通<lb/>
于夏氣<lb/>
　　芣苢篇<lb/>
　　　芣苢<lb/>
爾雅云芣苢馬舄馬舄車前疏藥草也别三名郭云今<lb/>
車前草大葉長穗好生道邉江東呼為蝦蟆衣○本草<lb/>
云車前子強隂益精令人有子一名當道一名生遺一<lb/>
名勝舄生真定平澤丘陵阪道中陶隱居云子性冷利<lb/>
<pb n="14a"/>
仙經亦服餌之令人身輕不老韓詩乃言芣苢是木似<lb/>
李食其實宜子孫是為謬矣圖經云春初生苗葉布地<lb/>
如匙面累年者長及尺餘如鼠尾花甚細青色微赤結<lb/>
實如葶藶赤黒色今人五月採苗七月八月採實○陸<lb/>
疏云馬舄喜在牛跡中生故云車前當道幽州人謂之<lb/>
牛舌草可煑作茹大滑其子治婦人産難王肅引周書<lb/>
王㑹云芣苢如李出于西戎王基駁云王㑹所記雜物<lb/>
竒獸皆四夷逺國各齎土地異物以為貢䞇非周南婦<lb/>
<pb n="14b"/>
人所得采是芣苢為馬舄之草非西戎之木也○神仙<lb/>
服食經曰車前實雷之精也服之行化八月採地衣地<lb/>
衣者車前實也○韓詩說云芣苢木名實似李直曰車<lb/>
前瞿曰芣苢又云芣苢澤寫也臭惡之菜詩人傷其君<lb/>
子有惡疾人道不通以事興芣苢雖臭惡乎我猶採取<lb/>
而不已者以興君子雖有惡疾我猶守而不離去也○<lb/>
　按車前子今方劑中恒用不聞其臭惡澤寫又别一<lb/>
　物未知韓詩何以云然<lb/>
<pb n="15a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　六家詩名物疏卷三<lb/>
</p>
<p>
</p>
  </div>
</body>
</text>
</TEI>
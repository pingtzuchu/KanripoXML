<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>六家詩名物疏卷九</head>
    <p>
<pb n="1a"/>
欽定四庫全書<lb/>
　六家詩名物疏卷九　　　明　馮復京　撰<lb/>
　　國風邶一<lb/>
　　邶<lb/>
譜云邶鄘衛者商紂畿内方千里之地其封域在禹貢<lb/>
兾州大行之東北踰衡漳東及兖州桑土之野武王伐<lb/>
紂以其京師封武庚三分其地置三監使管叔蔡叔霍<lb/>
叔尹而教之自紂城而北謂之邶南謂之鄘東謂之衛<lb/>
<pb n="1b"/>
三監叛成王伐三監更于此建諸侯封康叔于衛使為<lb/>
之長後世稍并二國混而名之疏云三叔各監一國不<lb/>
知所監之國為誰○周書作雒云俾康叔宇于殷俾中<lb/>
旄殳宇于東註東謂衛殷邶鄘康叔代霍叔中旄代管<lb/>
叔○地里志云周既滅殷分其畿内為三國鄁以封紂<lb/>
子武庚鄘管叔尹之衛蔡叔尹之以監殷民謂之三監<lb/>
三監叛周公誅之盡以其地封康叔遷鄁鄘之民于雒<lb/>
邑○補傳曰邶鄘衛皆以水得名邶水在太山之阜鄘<lb/>
<pb n="2a"/>
水出宜蘇山衛水在霛壽<hi>即眞定</hi>○郡國志河内郡朝歌<lb/>
北有邶國○一統志邶城在河南衛輝府城東北一說<lb/>
在懐慶府河内縣<lb/>
　　柏舟篇<lb/>
　　　柏<lb/>
爾雅云柏椈疏柏一名椈○埤雅云柏性堅緻有脂而<lb/>
香故古人破為暢臼用以擣鬱雜記所謂暢臼以椈者<lb/>
是也○尚書云荆州厥貢杶幹栝柏○尚書逸篇云大<lb/>
<pb n="2b"/>
社惟松東社惟柏南社惟梓西社惟栗北社惟槐○周<lb/>
禮兾州其利松柏○荀子云柏經冬而不凋蒙霜而不<lb/>
變可謂得其真矣○四民月令云七月收柏實○漢武<lb/>
内傳云藥有松柏之膏服之可長生<lb/>
　　　舟<lb/>
周易云利涉大川乗木舟虛又云刳木為舟剡木為楫<lb/>
舟楫之利以濟不通蓋取諸隨○世本云古觀落葉因<lb/>
以為舟○淮南子云古人見窽木浮而知為舟○小爾<lb/>
<pb n="3a"/>
雅云小船謂之艇艇之小者曰䒀船頭謂之舳尾謂之<lb/>
艫楫謂之橈○釋名云舟言周流也舩猶言循也循水<lb/>
而行也其上屋曰廬重屋曰飛廬又在其上曰雀室上<lb/>
下重版曰檻狹而長曰艨衝三百斛曰舠二百斛以下<lb/>
曰艇○方言云舟自關而西謂之船自關而東或謂之<lb/>
舟或謂之航首謂之閤閭或謂之艗艏後曰舳○吕氏<lb/>
春秋云虞姁作舟○物理論云化狐作舟○墨子云巧<lb/>
倕作舟○山海經云番禺始作舟○束晳發蒙記云伯<lb/>
<pb n="3b"/>
益作舟○世本又云共鼓貨狄作舟黄帝二臣也<lb/>
　　　酒<lb/>
說文云酒就也所以就人性之善惡也一曰造也吉凶<lb/>
所起造也又曰醴酒一宿熟也醪汁滓酒也酎三重醕<lb/>
酒也醨薄酒也醹厚酒也○釋名云酒酉也釀之米麯<lb/>
酉澤乆而味美也○世本云儀狄始作酒醪變五味少<lb/>
康作秫酒○周禮酒正以式法授酒材五齊一曰泛齊<lb/>
<hi>成而有滓</hi>二曰醴齊<hi>始成/體</hi>三曰盎齊<hi>葱白/色</hi>四曰緹齊<hi>成而紅</hi>五<lb/>
<pb n="4a"/>
曰沈齊<hi>造清</hi>三酒一曰事酒<hi>酌有/事者</hi>二曰昔酒<hi>久白</hi>三曰清酒<lb/>
四飲一曰清<hi>醴之泲者</hi>二曰醫<hi>以酏為醴酏粥也</hi>三曰漿四曰酏共<lb/>
王之四飲三酒之饌及后世子之飲與其酒凢祭祀以<lb/>
法共五齊三酒以實八尊共賔客之禮酒共后致飲于<lb/>
賔客之禮毉酏糟凡王之燕飲酒共其計凡饗士庶子<lb/>
耆老孤子皆共其酒酒人掌為五齊三酒漿人掌共王<lb/>
之六飲水漿醴凉<hi>寒粥</hi>醫酏司尊彝云凡六尊之酌鬱齊<lb/>
獻酌醴齊縮酌盎齊涗酌凡酒脩酌注云凡酒謂三酒<lb/>
<pb n="4b"/>
也四者灌用鬱齊朝用醴齊饋用盎齊諸臣自酢用凡<lb/>
酒○月令云仲冬之月乃命大酋秫稻必齊麴蘖必時<lb/>
湛熾必潔水泉必香陶器必良火齊必得兼用六物大<lb/>
酋監之母有差貸注湛漬而滌之也熾蒸炊也曲禮曰<lb/>
祭宗廟酒曰清酌禮運云𤣥酒在室醴醆在戸粢醍在<lb/>
堂澄酒在下郊特牲云酒醴之美𤣥酒明水之尚貴五<lb/>
味之本也縮酌用茅明酌也醆酒涗于清汁獻涗于醆<lb/>
酒射義云酒者所以養老也所以養病也玉藻云君子<lb/>
<pb n="5a"/>
之飲酒也受一爵而色洒如也二爵而言言斯禮已三<lb/>
爵而油油以退○春秋緯云凡黍為酒陽據隂乃能動<lb/>
故以麥釀黍為酒注麥隂也先漬麴黍後入故曰陽相<lb/>
感皆據隂也相得而沸是其動也○尚書酒誥曰文王<lb/>
告教小子有正有事無彝酒越庶國飲惟祀德將無醉<lb/>
　　　鑒<lb/>
廣雅云鑒謂之鏡○周禮司烜氏以鑒取明水于月○<lb/>
𤣥中記云尹壽作鏡○武王鏡銘云見爾前必顧爾後<lb/>
<pb n="5b"/>
○韓子曰古之人目短于自見故以鏡觀面智短于自<lb/>
知故以道正已鏡無見疵之罪道無明過之惡○文子<lb/>
云鏡不設形故能有形○淮南子云明鏡之始型矇然<lb/>
未見形容也及拭之以𤣥錫磨之以白氊則鬚睂髩毛<lb/>
可得而察○博古圖云黄帝液金以作神物為鑒凡十<lb/>
有五取乾坤五五之數<lb/>
　　　兄<lb/>
釋親云男子先生為兄晜兄也○廣雅云兄況也況于<lb/>
<pb n="6a"/>
父<lb/>
　　　弟<lb/>
釋親云男子後生為弟○廣雅云弟悌也言順于兄○<lb/>
釋名云弟第也相次第而生也<lb/>
　　　石<lb/>
釋名云山體曰石石硌硌也堅捍硌也山多大石曰礐<lb/>
山多小石曰磝○春秋說題辭云周易艮為山為小石<lb/>
石隂中之陽陽中之隂隂精補陽故曰含石石之為言<lb/>
<pb n="6b"/>
託也託立法也○博物志云地以石為之骨○物理論<lb/>
云土精為石石氣之核也氣之生石猶人筋絡之生爪<lb/>
牙也<lb/>
　　　席<lb/>
說文云席薦也○釋名云薦所以自薦藉也席釋也可<lb/>
卷可釋也○韓子曰夏禹為茵蔣席○周禮云玉府掌<lb/>
王之袵席司几筵掌五席之名物凡大朝覲大饗射封<lb/>
國命諸侯設莞筵紛純加繅席畫純加次席黼純祀先<lb/>
<pb n="7a"/>
王酢席亦如之諸侯祭祀席蒲筵繢純加莞席紛純酢<lb/>
席莞筵紛純加繅席畫純筵國賔于牖前亦如之甸役<lb/>
則設熊席凡䘮事設葦席鄭注五席莞藻次蒲熊也紛<lb/>
如綬有文而狹者繅席削蒲蒻展之加以五采次席桃<lb/>
枝席有次列成文莞小蒲席○公食大夫禮蒲筵常緇<lb/>
布純加萑席尋𤣥帛純上大夫蒲筵加萑席其純皆如<lb/>
下大夫純鄉飲酒鄉射禮蒲筵緇布純燕禮司宫筵賔<lb/>
于戸西東上無加席小臣設公席于阼階上西鄉設加<lb/>
<pb n="7b"/>
席大射小臣設公席于阼階上西鄉司宫設賔席于戸<lb/>
西南面有加席聘禮賔請覿宰夫徹几改筵士虞葦席<lb/>
○曲禮云羣居五人則長者必異席奉席如橋衡請席<lb/>
何鄉請袵何趾席南鄉北鄉以西方為上東鄉西鄉以<lb/>
南方為上若非飲食之客則布席席間函丈禮器云禮<lb/>
有以多為貴者天子之席五重諸侯三重大夫再重有<lb/>
以少為貴者鬼神之祭單席郊特牲云大饗君三重席<lb/>
而酢焉三獻之介君專席而酢焉莞簟之安而蒲越藁<lb/>
<pb n="8a"/>
鞂之尚明之也玉藻云登席不由前為躐席○左傳云<lb/>
大路越席昭其儉也<lb/>
　按鄭氏云鋪陳曰筵籍之曰席則在下者筵加在上<lb/>
　者席散文亦得通言也司几筵五席外有葦席䘮事<lb/>
　所設也有柏席藏中所用也有越席郊社所設也有<lb/>
　蒯席出杅所履也尚書顧命篾席黼純即次席黼純<lb/>
　也底席即繅席而綴純為異豐席即莞席而畫純為<lb/>
　異筍席𤣥紛純又别是一席鄭𤣥云新鬼神之事不<lb/>
<pb n="8b"/>
　用生時之席故也公食大夫大射賓有加席燕禮之<lb/>
　賔無加席葢燕私禮臣屈也大夫鄉飲士鄉射則蒲<lb/>
　筵緇布純而已三禮圖又云士蒲筵無純士卑故也<lb/>
　若天子卧席亦止再重詩下莞上簟是也士䘮禮者<lb/>
　士禮也云下莞上簟袵如初則天子以下皆同<lb/>
　　　日<lb/>
禮統云日者實也形體光實人君之象○易曰日月麗<lb/>
乎天又云離為日又云日中則昃月盈則食天地盈虚<lb/>
<pb n="9a"/>
與時消息○周禮馮相氏冬夏致日春秋致月○禮記<lb/>
郊之祭大報天而主日配以月又云王宫祭日也夜明<lb/>
祭月也又云祭日于壇祭月于坎以别幽明以制上下<lb/>
祭日于東祭月于西以别外内以端其位○易傳云日<lb/>
者衆陽之宗内明𤣥黄五色無主以象人君精精似青<lb/>
翼翼似黑𤣥𤣥似赤縞縞似白煌煌似黄光照無主不<lb/>
可以一色名也○春秋内事云日者陽德之母○元命<lb/>
包云日尊故曰滿滿故仁仁故明明故精在外注云滿<lb/>
<pb n="9b"/>
者常盛無虧也又云陽數起于一成于三故日中有三<lb/>
足烏者陽精也○書考霛曜云日光照四萬六千里○<lb/>
地說書云日照四十五萬里○周髀云日光外照徑八<lb/>
十一萬里○白虎通云日行遲月行疾者何君舒臣勞<lb/>
也日月所以懸著何助天行化昭明下地也日月徑千<lb/>
里○爾雅云孤竹北戸西王母日下謂之四荒距齊州<lb/>
以南戴日為丹穴東至日所出為太平西至日所入為<lb/>
太䝉○廣雅云日名朱明一名曜霛一名東君一名大<lb/>
<pb n="10a"/>
明亦名陽烏○淮南子云日出于陽谷浴于咸池拂于<lb/>
扶桑是謂晨明登于扶桑爰始將行是謂朏明<hi>將明也</hi>至<lb/>
于曲阿是謂旦明至于曽泉是謂蚤食至于桑野是謂<lb/>
晏食至于衡陽是謂隅中至于昆吾是謂正中至于鳥<lb/>
次<hi>西南方山名</hi>是謂小還至于悲谷是謂餔時至于女紀是<lb/>
謂大還至于淵虞<hi>地名</hi>是謂高舂<hi>高舂時加戍</hi>至于連石是謂<lb/>
下舂至于悲泉爰止其女爰息其馬是謂懸車至于虞<lb/>
淵是謂黄昏至于蒙谷是謂定昏日入于虞淵之汜曙<lb/>
<pb n="10b"/>
于蒙谷之浦行九州七舍有五億萬七千三百九里又<lb/>
云積陽之熱氣生火火氣之精者為日○前漢書云陰<lb/>
陽往來馴積而變日南至其行最急急而漸損以至春<lb/>
分及中而後遲迨日北至其行最舒舒而漸益以至秋<lb/>
分又及中而益急○纂要云日光曰景日影曰晷日氣<lb/>
曰晛初出為旭日昕曰晞日温曰煦日在午曰亭午在<lb/>
未曰眣日晚曰旰日將落曰薄莫日西落光反照于東<lb/>
謂之反景在上曰反景在下曰倒景○乙巳占云日者<lb/>
<pb n="11a"/>
光明外發魄體内全匿精揚輝圓而常滿此人君之體<lb/>
也晝夜有節循度有常春生夏養秋收冬藏人君之政<lb/>
也星月稟其光辰宿宣其氣生霛仰其照葵藿慕其恩<lb/>
此人君之德也<lb/>
　　　月<lb/>
釋名云月闕也言滿則復闕也朏月未成明也魄月始<lb/>
生魄然也<hi>承大月月生二日謂之魄承小月月生三日謂之朏</hi>朔蘇也月死復蘇<lb/>
生也晦灰也火死為灰月光盡似之也弦其形一旁曲<lb/>
<pb n="11b"/>
一旁直若張弓弦也望日月遙相望也○河圖帝覽嬉<lb/>
云月者金之精也○援神契孔子曰日者天之明月者<lb/>
地之理月上屬為天使婦從夫放月紀○乾鑿度云月<lb/>
三日成魄八日成光蟾蜍體就穴鼻始明<hi>穴決也決鼻兔</hi>○禮<lb/>
斗威儀云政太平則月圓而多輝政升平則月清而明<lb/>
○呂氏春秋云月羣陰之本月望則蚌蛤實羣陰盈月<lb/>
晦則蚌蛤虛羣陰揫夫月形于天而羣陰化于淵○淮<lb/>
南子云月積陰之寒氣大者為水水氣之精者為月○<lb/>
<pb n="12a"/>
廣雅云夜光謂之月月御謂之望舒○方言云日運為<lb/>
纒月運為逡○漢書云月分則同道至則相過晦而見<lb/>
西方為之脁朔而見東方謂之朒亦謂之側匿<hi>朓行疾貌朒縮也側匿猶縮懦</hi>○靈憲云日譬猶火月譬猶水火則外光水則<lb/>
含影故曰光生于日之所照魄生于日之所蔽當日則<lb/>
光盈就日則光盡○徐整長厯云月徑千里周圍三千<lb/>
里下于地七千里○地說書云月照四十五萬里○隋<lb/>
書云月者陰之精也其形圓其質清日光照之則見其<lb/>
<pb n="12b"/>
明日光所不照則謂之魄故月望之日日月相望人居<lb/>
其間盡覩其明故形圓也二弦之日日照其側人觀其<lb/>
旁故半明半魄也晦朔之日日照其表人在其裏故不<lb/>
見也○乙巳占云盈極必缺示其不可久盈也陰道臣<lb/>
道妻道理當恒缺也○埤雅云朔而月出西方夕見至<lb/>
望然後出于東方夜見日月之盛皆在東方<lb/>
　　綠衣篇<lb/>
　　　綠<lb/>
<pb n="13a"/>
釋名云綠瀏也荆泉之水于上視之瀏然綠色此似之<lb/>
也○論語疏皇氏云青是東方正綠是東方間東為木<lb/>
木色青木刻土土色黄並以所刻為間故綠色青黄也<lb/>
　陳祥道云甲巳合而為綠<lb/>
　按綠字鄭改作褖是王后六服之最下者御于王之<lb/>
　服亦以燕居男子之褖衣黑則是亦黑也内命婦之<lb/>
　服三夫人闕狄以下九嬪鞠衣世婦展衣女御褖衣<lb/>
　　　黄<lb/>
<pb n="13b"/>
考工記云天謂之𤣥地謂之黄○釋名云黄晃也猶晃<lb/>
晃象日光色也<lb/>
　　　裏<lb/>
周禮内司服掌王后之六服素紗鄭云素紗者今之白<lb/>
縳也六服皆袌制以白縳為裏使之張顯今世有沙縠<lb/>
者名出于此<lb/>
　　　裳<lb/>
玉藻云衣正色裳間色郊特牲云三王共皮弁素積○<lb/>
<pb n="14a"/>
白虎通云所以名為裳何裳者鄣也自鄣閉也○爾雅<lb/>
云裳削幅謂之襆郭云削殺其幅深衣之裳○禮書云<lb/>
深衣之裳十有二幅短母見膚長無被土凢裳前三幅<lb/>
後四幅明衣裳不辟䘮裳三袧則吉裳不特三袧而已<lb/>
明衣裳及觳則凢裳不特及觳而已明衣有前後裳則<lb/>
凢裳前三後四以象陰陽可知明衣裳縓綼緆緇純士<lb/>
婚禮爵弁纁裳緇絁曲禮素衣素裳素冠徹縁則凢裳<lb/>
有縁可知冕服𤣥衣纁裳皮弁服素衣素裳諸侯朝服<lb/>
<pb n="14b"/>
緇衣素裳士爵弁服緇衣纁裳𤣥端服有𤣥裳黄裳雜<lb/>
裳深衣長衣裳之色同三翟三衣亦衣裳之色仝孔安<lb/>
國書注曰蟻裳𤣥彤裳纁蓋裳以纁為主纁赤黄色以<lb/>
土無正位必託于火故也若夫𤣥裳素裳之類各象其<lb/>
事而服之○鄭氏周禮注云婦人尚專一德無所兼連<lb/>
衣裳不異其色○論語疏云𤣥端素裳諸侯朝服若上<lb/>
士以𤣥為裳中士以黄為裳下士以雜色為裳天子諸<lb/>
侯以朱為裳則皆謂之𤣥端不得名為朝服<lb/>
<pb n="15a"/>
　　　風<lb/>
釋名云風兖豫司横口合唇言之風氾也其氣博汎而<lb/>
動物也青徐開唇推氣言之風放也氣放散也○爾雅<lb/>
云春為發生夏為長嬴秋為收成冬為安寧四時和為<lb/>
通正謂之景風又云祭風曰磔○易云撓萬物者莫疾<lb/>
乎風又云風以動之○書云休徵曰聖時風若咎徵曰<lb/>
蒙恒風若○周禮以槱燎祀飌師雨師保章氏以十有<lb/>
二風察天地之和命乖别之妖祥○考異郵云八風殺<lb/>
<pb n="15b"/>
生以節翺翺距冬至四十五日條風至條者達上也<hi>立春</hi>
四十五日明庶風至明庶迎惠<hi>春分</hi>四十五日清明風至<lb/>
精芒挫收<hi>立夏之後薺麥之屬秀出已備故挫止其鋒芒收之使成實</hi>四十五日景<lb/>
風至景風強也強以成之<hi>夏至</hi>四十五日凉風至凉風者<lb/>
寒以閉也<hi>立秋</hi>四十五日閶闔風至閶闔者當寒天收也<lb/>
<hi>秋分</hi>四十五日不周風至不周者不交也陰陽未合化也<lb/>
<hi>立冬</hi>四十五日廣莫風至廣莫者精大滿也<hi>冬至</hi>風之為言<lb/>
萌也其立字䖝動于几中者為風○元命包云隂陽怒<lb/>
<pb n="16a"/>
為風○動聲儀云風者禮樂之始萬物之首○帝通紀<lb/>
云風者天地之使○黄帝風經云調暢祥和天之喜氣<lb/>
也折揚奔厲天之怒氣也風者氣也得怒之氣則暴得<lb/>
喜之氣則和得金之氣則凉得木之氣則温得火之氣<lb/>
則炎得水之氣則烈又云風不及地和緩而來謂之祥<lb/>
風○翼氏風角云風者天之號令所以譴告人君者○<lb/>
管子云風漂物者也風之所漂不避貴賤美惡○莊子<lb/>
曰大塊噫氣其名為風○子華子云風涵大𤣥之中精<lb/>
<pb n="16b"/>
故能動化百物而行乎天上風隂也而其發為陽○吕<lb/>
氏春秋云風師曰飛廉應劭云飛廉神禽能致風氣者<lb/>
也○董子云太平之世風不鳴條開甲破萌而已<lb/>
　　燕燕篇<lb/>
　　　燕<lb/>
爾雅云燕燕鳦○廣雅云𤣥鳥朱鳥燕也○埤雅云燕<lb/>
籥口布翅枝尾齊人呼鳦取其名自呼也一名𤣥鳥取<lb/>
其色之𤣥也一名鷾鴯莊周所謂鳥莫智于鷾鴯目之<lb/>
<pb n="17a"/>
所宜處不給視雖落其實棄之而走其畏人也而襲諸<lb/>
人間此燕安之道也故其字又為燕安之燕○雅翼云<lb/>
燕有兩種越燕小而多聲頷下紫巢于門楣上謂之紫<lb/>
燕亦謂之漢燕胡燕比越燕而大臆前白質黑章其聲<lb/>
亦大巢于大屋兩榱其長有容匹素者謂之蛇燕其尾<lb/>
岐分光澤故漢書燕燕尾涎涎曰美好之貌也以春分<lb/>
來而秋分去其來主為孚乳故古者以其至之日祀髙<lb/>
禖契因是而生至其去也多藏深山大空木中無毛羽<lb/>
<pb n="17b"/>
或蟄藏坻岸中亦云入水為蜃蛤淮南子云燕之為蛤<lb/>
是也其來去皆避社又戊巳日不取土豈社主于土戊<lb/>
巳土位土克水燕之所避與○廣州志云燕有三種于<lb/>
嵓崖者為土燕○運斗樞云瑶光星散為燕○左傳云<lb/>
少皥時鳥師而鳥名𤣥鳥氏司分者也○夏小正云二<lb/>
月來降燕乃睇降者下也睇者眄也眄者視可為室也<lb/>
九月陟𤣥鳥蟄先言陟後言蟄陟而後蟄也○月令云<lb/>
仲春𤣥鳥至仲秋𤣥鳥歸○博物志云燕戊巳日不<graphic n="KR0742" url="https://raw.githubusercontent.com/kanripo/KR-Gaiji/master/images/KR0742.png" mimeType="image/png"/>
<pb n="18a"/>
泥塗巢此非才智自然得之○𤣥中記云千嵗之燕戸<lb/>
北向○禽經云鴛鴦𤣥鳥愛其類又云烏向啼背棲燕<lb/>
背飛向宿<lb/>
　　　雨<lb/>
釋名云雨水從雲下也雨羽也如鳥羽動則散也○爾<lb/>
雅云暴雨謂之涷小雨謂之霡霂久雨謂之淫淫謂之<lb/>
霖濟謂之霽○書云休徵曰肅時雨若咎徵曰狂恒雨<lb/>
若○易飛候云太平之時五日一風十日一雨嵗凢三<lb/>
<pb n="18b"/>
十六雨此休徵時若之應○春秋說題詞云一嵗三十<lb/>
六雨天地之氣宣十日小雨應天文也十五日大雨以<lb/>
斗運也○濳潭巴云陽致于隂故為雨○禮統云雨者<lb/>
輔時生養均遍故謂之雨○帝通紀云雨者天地之施<lb/>
也○曾子云天地之氣和為雨○范子計然云風為天<lb/>
氣雨為地氣風順時而行雨應風而下命曰天氣下地<lb/>
氣上隂陽交通萬物成矣○董子云太平之時雨不破<lb/>
塊津莖潤葉而已○廣雅云雨師謂之屏翳○風俗通<lb/>
<pb n="19a"/>
云雨師為𤣥冥<lb/>
　　　身<lb/>
釋名云身伸也可屈伸也<lb/>
　　　君<lb/>
說文云君尊也從尹從口以發號徐曰君者尹也正也<lb/>
長民之通稱晉悼公曰臣以求君以出令也于文口尹<lb/>
為君○左傳云賞慶刑威曰君○白虎通云君者羣也<lb/>
羣下之歸心也<lb/>
<pb n="19b"/>
　　日月篇<lb/>
　　　土<lb/>
說文云土地之吐生萬物者也二象地之下地之中吐<lb/>
物出形也○聖證論孔晁云能吐生百穀謂之土○白<lb/>
虎通云土所以王四季何木非土不生火非土不榮金<lb/>
非土不成水非土不髙扶㣲助衰歴成其道故五行更<lb/>
生亦曰土○書禹貢冀州土白壤兖州土黑墳青州土<lb/>
白墳徐州土赤埴墳揚州荆州土塗泥豫州土惟壤下<lb/>
<pb n="20a"/>
土墳壚梁州土青黎雍州土黄壤○周禮大司徒以土<lb/>
㑹之法辨五地之物生一曰山林動物宜毛植物宜皁<lb/>
其民毛而方二曰川澤動物宜鱗植物宜膏其民黑而<lb/>
津三曰丘陵動物宜羽植物宜覈其民專而長四曰墳<lb/>
衍動物宜介植物宜莢其民晳而瘠五曰原隰動物宜<lb/>
臝植物宜叢其民豐肉而庳載師掌任土之法土人掌<lb/>
土地之政草人掌土化之法以物地○河圖括地象云<lb/>
天有九部八紀地有九州八柱東南神州曰晨土正南<lb/>
<pb n="20b"/>
卭州曰深土西南戎州曰滔土正西弇州曰开土正中<lb/>
冀州曰白土西南柱州曰肥土北方𤣥州曰成土東北<lb/>
咸州曰隱土正東揚州曰信土崑崙山為柱氣上通天<lb/>
崑崙者地之中也○孝經鄭注云分别五土視其高下<lb/>
若高田宜黍稷下田宜稻麥丘陵阪險宜種棗栗○霛<lb/>
憲云至厚莫如地至空莫如土○萬機論云土地者百<lb/>
姓之所蹈也殊無兩形之致而譚者強謂之異體地云<lb/>
者都大之名土者細屬之號國寧有有地無土有土無<lb/>
<pb n="21a"/>
地之處乎<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　六家詩名物疏卷九<lb/>
</p>
<p>
</p>
  </div>
</body>
</text>
</TEI>
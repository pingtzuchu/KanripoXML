<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>六家詩名物疏卷二</head>
    <p>
<pb n="1a"/>
欽定四庫全書<lb/>
　六家詩名物疏卷二　　　明　馮復京　撰<lb/>
　　國風周南二<lb/>
　　卷耳篇<lb/>
　　　卷耳<lb/>
爾雅云卷耳苓耳郭璞云廣雅枲耳亦云胡枲江東呼<lb/>
常枲或曰苓耳形如鼠耳叢生似盤○陸疏云葉青白<lb/>
色似胡荽白葉細莖蔓生可煮為茹滑而少味四月中<lb/>
<pb n="1b"/>
生子如婦人耳中璫今或謂之耳璫幽州人謂之爵耳<lb/>
○羅願云幽冀謂之襢菜其實如䑕耳而蒼色上多刺<lb/>
好著人衣一名葹離騷以喻小人所謂薋菉葹以盈室<lb/>
是也一名羊負來博物志云洛中有人入蜀胡枲著羊<lb/>
毛蜀人種之據此物既稱胡枲必是胡物但國風爾雅<lb/>
所載則其來已久○本草經曰枲耳實味苦甘温葉味<lb/>
苦辛久服益氣耳目聰明强志輕身陶隱居曰此是常<lb/>
思菜傖人昔食之以葉覆麥作黄衣者方用亦甚稀<lb/>
<pb n="2a"/>
　按古釋卷耳者皆以為即蒼耳惟鄭夾漈云詩云采<lb/>
　采卷耳以其可茹也即今卷菜如連錢者是若蒼耳<lb/>
　但堪入藥不可食予謂陶隱居既云傖人所食何謂<lb/>
　但堪入藥乎其以卷菜為卷耳又未知何據也<lb/>
　　　筐<lb/>
方言曰<graphic n="KR1952" url="https://raw.githubusercontent.com/kanripo/KR-Gaiji/master/images/KR1952.png" mimeType="image/png"/>淇衛之間謂之牛筐○儀禮公食大夫簋實<lb/>
實于筐聘禮夫人使大夫餼賔上介米八筐衆介米六<lb/>
筐○禮記云具曲植籧筐又曰熬君八筐大夫六筐士<lb/>
<pb n="2b"/>
四筐○說文方曰筐圜曰<graphic n="KR1952" url="https://raw.githubusercontent.com/kanripo/KR-Gaiji/master/images/KR1952.png" mimeType="image/png"/>○韓詩曰頃筐欹箱也○<lb/>
三禮圖云大筐以竹受五斛大夫以盛米致饋于聘賔<lb/>
小筐以竹受五升以盛米○禮書云有頃筐有懿筐有<lb/>
小筐有大筐頃筐其淺者也懿筐其深者也大筐實五<lb/>
斛小筐實績熬簋實而已筐者正也其深淺大小雖殊<lb/>
而制皆方<lb/>
　　　周行<lb/>
吕氏曰周行大道也東萊云毛氏以為周之列位自左<lb/>
<pb n="3a"/>
氏以來其傳舊矣然以經解經則不若吕氏之說也○<lb/>
爾雅云路旅途也路場猷行道也○周禮遂人凢治野<lb/>
遂上有徑溝上有畛洫上有涂澮上有道川上有路注<lb/>
云徑容牛馬畛容大車涂容乗車一軌道容二軌路容<lb/>
三軌又云遺人掌道路之委積量人書天下之涂數司<lb/>
險掌九州之圖以周知其山林川澤之阻而達其道路<lb/>
設國之五溝五涂候人各掌其方之道治合方氏掌達<lb/>
天下之道路野廬氏掌達國之道路至于四畿比國郊<lb/>
<pb n="3b"/>
及野之道路匠人云王城經涂九軌環涂七軌野涂五<lb/>
軌環涂以為諸矦經涂野涂以為都經涂○禮記曰道<lb/>
路男子由右婦人由左車從中央又云季春開通道路<lb/>
母有鄣塞○左傳云司空以時平易道路○羅長源云<lb/>
據遂人職自徑至路凢五涂莫枝于逵莫大于路涂一<lb/>
曰旅亦謂之行所謂旅樹㣲行者<lb/>
　　　崔嵬<lb/>
爾雅云石戴土謂之崔嵬○傳云土山之戴石者○谷<lb/>
<pb n="4a"/>
風傳云山巔也<lb/>
　按傳與爾雅之說正相反下文釋砠其失亦同<lb/>
　　　馬<lb/>
說文云馬怒也武也馬一嵗曰馵二歳曰駒三歳曰駣<lb/>
八歳曰<graphic n="KR2473" url="https://raw.githubusercontent.com/kanripo/KR-Gaiji/master/images/KR2473.png" mimeType="image/png"/>髙六尺曰驕七尺曰騋八尺曰龍○易曰牝<lb/>
馬地類行地無疆又云乾為良馬○周禮校人掌王馬<lb/>
之政辨六馬之屬種馬戎馬齊馬道馬田馬駑馬天子<lb/>
十有二閑六種邦國六閑四種家四閑二種凢大祭祀<lb/>
<pb n="4b"/>
會同毛馬而頒之凢軍事物馬而頒之其屬有趣馬巫<lb/>
馬牧師廋人圉師圉人之官○爾雅云絶有力駥膝上<lb/>
皆白惟馵四骹皆白驓四蹢皆白首前足皆白騱後足<lb/>
皆白翑前右足白啓左白踦後右足白驤左白馵駵馬<lb/>
白腹騵驪馬白跨驈白州驠尾本白騴尾白駺馰䫙白<lb/>
顚白達素縣面䫙皆白惟駹駵白駁黄白騜駵馬黄脊<lb/>
騝驪馬黄脊騽青驪駽青驪驎驒青驪繁鬛騥驪白襍<lb/>
毛駂黄白雜毛駓隂白襍毛駰蒼白襍毛騅彤白襍毛<lb/>
<pb n="5a"/>
騢白馬黑鬛駱白馬黑脣駩黑喙騧一目白瞷二目白<lb/>
魚又云宗廟齊毫戎事齊力田獵齊足○左傳云凢馬<lb/>
日中而出日中而入又云兾之北土馬之所生○春秋<lb/>
說題辭云地精為馬十二月而生應隂紀陽以合功故<lb/>
人駕馬任重致逺利天下月度疾故馬善走○春秋考<lb/>
異郵云隂合于八八合陽九八九七十二二為地地主<lb/>
月月精為馬月數十二故馬十二月而生人乗馬以理<lb/>
天下王者駕馬故其字以王為馬頭○相馬經云馬頭<lb/>
<pb n="5b"/>
欲得方目欲得朋脊欲強腹欲張四下欲長眼欲髙鼻<lb/>
孔欲大口中欲得赤膝骨圓而長耳欲得相近而前竪<lb/>
小而厚凢相馬之法先除三羸五駑乃相其餘又云馬<lb/>
生下墮地無毛行千里舉一脚行五百里蘭筋竪者千<lb/>
里馬膝如圑麴千里三軍莫逐但知所發不知所宿也<lb/>
一筋從𤣥中出謂之蘭筋𤣥中者目上䧟如井字○埤<lb/>
雅曰舊説相馬望之大就之小筋馬也望之小就之大<lb/>
肉馬也前視見目㫄視見肉後視見足駿馬也毛束皮<lb/>
<pb n="6a"/>
皮束筋筋束肉肉束骨五者兼備天下之馬也○荘子<lb/>
徐無鬼曰吾相馬直者中繩曲者中鉤方者中矩圓者<lb/>
中䂓是國馬也而未若天下馬也天下馬有成材若卹<lb/>
若失若喪其一若是者超軼絶塵不知其所又云馬陸<lb/>
居則食草飲水喜則交頸相靡怒則分背相踶○馬援<lb/>
上銅馬式表云行天莫如龍行地莫如馬馬者兵甲之<lb/>
本國之大用安寧則以别尊卑之序有變則以濟逺近<lb/>
之難<lb/>
<pb n="6b"/>
　　　金<lb/>
爾雅云黄金謂之璗其美者謂之鏐白金謂之銀其美<lb/>
者謂之鐐鉼金謂之鈑錫謂之鈏純澤謂之銑○説文<lb/>
云金五色金也黄為之長久薶不生衣百鍊不輕從革<lb/>
不違西方之行生于土從土左右注象金在土中形銅<lb/>
赤金也銀白金也鈆青金也鐡黒金也錫銀鈆之間也<lb/>
○釋名云金禁也氣剛毅能禁制物也○易說卦曰乾<lb/>
為金○尚書云揚州厥貢惟金三品注金銀銅也鄭𤣥<lb/>
<pb n="7a"/>
云銅三色也又云荆州厥貢惟金三品又云五行四曰<lb/>
金金曰從革從革作辛○周禮玉府職王之金玉玩好<lb/>
職金掌凢金錫之戒令○考工記云攻金之工築氏執<lb/>
下齊冶氏執上齊鳬氏為聲㮚氏為量段氏鑄器桃氏<lb/>
為刃金有六齊○淮南子云黄埃五百歳生黄澒黄澒<lb/>
五百嵗生黄金黄金千歳生黄龍注中央數五故五百<lb/>
歳一化澒黄金水銀也○孝經援神契曰石潤苞玉丹<lb/>
精生金○叅同契云黄土金之父流珠水之母○地鏡<lb/>
<pb n="7b"/>
圖云黄金之氣赤黄千萬斤以上光大若鏡盤金氣發<lb/>
本上赤下青銀氣夜正白撥之隨手散復合山有葱下<lb/>
有銀光隠隠正白山有磁石下有銅若金○管子云山<lb/>
上有丹砂者下有黄金上有磁石者下有銅金上有綠<lb/>
石者下有鈆錫上有赭下有鐡○左傳云夏方有徳貢<lb/>
金九牧<lb/>
　　　罍<lb/>
爾雅云彛卣罍器也小罍謂之坎注罍形似壺大者受<lb/>
<pb n="8a"/>
一斛疏云罍者尊之大者也○說文曰樽酒器也罍龜<lb/>
目酒樽也木刻為雲象其施不窮○周禮司尊彛獻象<lb/>
著壺大山六尊皆有罍諸臣之所酢也○禮記云山罍<lb/>
夏后氏之尊也又云廟堂之上罍尊在阼犧尊在西○<lb/>
禮圖云六彛為上受三斗六尊為中受五斗六罍為下<lb/>
受一斛○韓詩說云金罍大夫器也天子以玉飾諸矦<lb/>
大夫皆以黄金飾士以梓○毛詩説云人君以黄金飾<lb/>
尊大一碩金飾龜目蓋刻為雲雷之象○詩正義云韓<lb/>
<pb n="8b"/>
詩說天子以玉經無明文謂之罍者取象雲雷博施如<lb/>
人君下及諸臣又司尊彛注罍亦刻而畫之為山雲之<lb/>
形言刻畫則用木矣故禮圖依制度云刻木為之韓詩<lb/>
說士以梓士無飾言其木體則以上同用梓而加飾耳<lb/>
毛說言大一碩禮圖亦云大一斛則大小之制尊卑同<lb/>
也<lb/>
　按王仲任云畫工圖雷纍纍如連鼓又圖一人若力<lb/>
　士謂之雷公左手引連鼔右手推推如擊之狀予閲<lb/>
<pb n="9a"/>
　五經圖其圖罍正如此嘗謂此異狀莫覿古人不應<lb/>
　鄙俚乃爾後見博古圖始知所謂雷者蓋鏤為迴文<lb/>
　以其似䨓字而名也䨓古雷字論衡又引禮曰刻尊<lb/>
　為雷形一出一入一屈一伸為相較軫云出入屈伸<lb/>
　正似今之廻文與博古圖合豎儒目不見古器誤人<lb/>
　多矣又按罍之别有五山罍金罍大罍小罍水罍也<lb/>
　周禮鬯人祭祀社壝用大罍則盛鬯者也儀禮燕大<lb/>
　射罍水在洗東則盛水者也然則罍之為用豈一途<lb/>
<pb n="9b"/>
　哉<lb/>
　　　岡<lb/>
爾雅云山脊岡孫炎注長山之脊也○釋名云岡亢也<lb/>
在上之言也<lb/>
　　　兕<lb/>
爾雅云兕似牛犀似豕○郭璞云一角青色重千斤○<lb/>
說文云兕如野牛青毛其皮堅厚可制鎧○交州記云<lb/>
兕出九徳有角角長三尺餘形如馬鞭柄○陳藏器云<lb/>
<pb n="10a"/>
犀之雌者是兕而形不同○山海經云禱過山多兕圖<lb/>
贊云兕惟壯獸似牛青黒力無不傾自焚以革皮充武<lb/>
備角助文徳○周禮函人為甲兕甲六屬夀二百年○<lb/>
羅氏云兕即犀之牸者枯犀之角能辟邪惡寕心神散<lb/>
風熱故良于藥餌牸犀之角文理分明俗所謂班犀故<lb/>
美于服飾爾雅云兕似牛犀似豕郭氏稱犀似水牛而<lb/>
豕首然則犀亦似牛與兕同但首如豕耳兕青而犀黒<lb/>
兕一角而犀二角以此為異郭氏又云犀亦有一角者<lb/>
<pb n="10b"/>
但古多言兕今多言犀北人多言兕南人多言犀耳射<lb/>
以得兕為雋故周詩美宣王殪此大兕也<lb/>
　　　觥<lb/>
韓詩説云觥受五升所以罰不敬觥廓也所以著明之<lb/>
貌君子有過廓然著明非所以餉不得名觴○三禮圖<lb/>
云觥受七升以兕角為之○詩疏云觥是觚觶角散之<lb/>
外别有此器以兕角為之先師説云刻木為之形似兕<lb/>
角蓋無兕者用木知必以罰者地官閭胥掌比觥撻罰<lb/>
<pb n="11a"/>
之事注云觥撻失禮之罰也觥用酒其爵以兕角為之<lb/>
春官小胥職亦云觥其不敬者故桑扈絲衣皆云兕觥<lb/>
其觩明為罰而不犯矣○左傳疏異義韓詩說觵五升<lb/>
毛傳說觵大七升許愼云一飲七升為過多當謂五升<lb/>
是也○陸農師云老子曰兕無所投其角兕善抵觸故<lb/>
先王之制罰爵以兕角為之酒陽物也而善發人之剛<lb/>
其過則在抵觸故先玉制此以為酒戒<lb/>
　按古人釋兕觥皆以為罰爵詩中此篇及七月桑扈<lb/>
<pb n="11b"/>
　絲衣凢四見毛鄭之義各自有說無不謂用以示罰<lb/>
　諸經訓詁亦同自朱傳不載始以為汎常酒器矣是<lb/>
　不攷古之過也又按觥之為用饗燕鄉飲賔尸皆有<lb/>
　之七月言朋酒斯饗稱彼兕觥左傳衛矦饗苦成叔<lb/>
　寗惠子歌兕觥其觩知饗有觥也鄭人燕趙孟穆叔<lb/>
　子皮舉兕爵知燕有觥也閭胥掌比觥是鄉飲有觥<lb/>
　也絲衣言兕觥是賔尸有觥也蓋燕禮鄉飲酒大夫<lb/>
　之饗皆有旅酬無算爵恐有吴敖失禮者故設以罰<lb/>
<pb n="12a"/>
　之<lb/>
　　　砠<lb/>
爾雅云土戴石為砠○傳云石山戴土曰砠○釋名云<lb/>
石戴土曰砠砠臚然也<lb/>
　　　僕<lb/>
曲禮云君車將駕則僕執䇿立于馬前已駕僕展軨效<lb/>
駕奮衣由右上取貳綏跪乗執䇿分轡驅之五步而立<lb/>
君出就車則僕幷轡授綏凢僕人之禮必授人綏若僕<lb/>
<pb n="12b"/>
者降等則受不然則否若僕者降等則撫僕之手不然<lb/>
則自下拘之疏云僕即御車者也古者僕用好人為之<lb/>
故孔子曰吾執御矣又云子適衞冉有僕及周禮諸僕<lb/>
皆用大夫士也少儀云僕於君子君子升下則授綏始<lb/>
乗則式君子下行然後還立○周禮大僕王出入自左<lb/>
馭而前驅大馭掌御玉路以祀戎僕掌御戎車齊僕掌<lb/>
馭金路以賔道僕掌馭象路以朝夕燕出入田僕掌御<lb/>
田路以田以鄙馭夫掌馭貳車從車使車○禮書曰有<lb/>
<pb n="13a"/>
以同等為之僕者有以降等為之僕者有以弟子為師<lb/>
僕者有以貴為賤僕者禮曰若僕降等則受不然則否<lb/>
此同等降等者為僕也君命召雖賤人大夫士必自御<lb/>
之此貴者為賤人僕也論語或稱冉有僕或稱樊遲御<lb/>
此弟子為師僕也<lb/>
　　樛木篇<lb/>
　　　樛木<lb/>
鄭氏曰南土謂荆揚之域孔氏云禹貢揚州厥木惟喬<lb/>
<pb n="13b"/>
荆揚連接故以南為荆揚與南有喬木同○釋木云下<lb/>
句曰朻○說文云朻髙木也朻即樛字<lb/>
　按爾雅説文二釋亦相反<lb/>
　　　藟<lb/>
爾雅云諸慮山櫐注今江東呼櫐為藤似葛而麄大○<lb/>
陸疏云一名巨𤓰似燕薁亦延蔓生葉艾白色其子赤<lb/>
可食酢而不美○本草千嵗纍一名虆蕪陶隠居云樹<lb/>
如葡萄葉如鬼桃陳藏器云似葛蔓葉小白子赤條中<lb/>
<pb n="14a"/>
有白汁圖經云虆生泰山川谷作藤生蔓延木上葉如<lb/>
葡萄而小四月摘其莖汁白而甘五月開花七月結實<lb/>
八月採子青黒㣲赤冬惟凋葉此即詩云葛虆者也蘓<lb/>
恭謂是蘡薁藤深為謬妄○左傳云葛虆猶能庇其本<lb/>
根<lb/>
　　螽斯篇<lb/>
　　　螽斯<lb/>
爾雅云蜤螽蜙蝑○陸疏云幽州人謂之舂箕即舂黍<lb/>
<pb n="14b"/>
蝗類也長而青長角長股肱鳴者也或謂似蝗而小斑<lb/>
黑其股似瑇瑁又五月中以兩股相切作聲聞數十步<lb/>
○公羊傳云螽何以書記災也蜮何以書記異也○方<lb/>
言舂黍謂之<graphic n="KR3137" url="https://raw.githubusercontent.com/kanripo/KR-Gaiji/master/images/KR3137.png" mimeType="image/png"/>蝑注云江東呼為虴蜢○蔡邕月令章<lb/>
句云其類乳于土中深埋其卵江東謂之蚱蜢善害田<lb/>
穉○鄭樵曰蜙蝑一名蜙䗥即一種大青蚱蜢股長而<lb/>
鳴甚響○爾雅又云螽醜奮彊醜捋疏云螽蝗之類好<lb/>
奮迅作聲而飛螽斯之類好以脚自摩捋○鄭箋云凢<lb/>
<pb n="15a"/>
物有隂陽情慾者無不妬忌惟蜙蝑否耳各得受氣而<lb/>
生子故能詵詵然衆多○孔氏云此言螽斯七月言斯<lb/>
螽文雖顚倒其實一也<lb/>
　按蚱蜢稻田中往往有之察其形頗似陸璣所言但<lb/>
　釋蟲又有土螽蠰谿説者以為此蟲細小善跳江南<lb/>
　所謂蚱蜢也則斯螽别是一物矣嚴氏以此螽為蝗<lb/>
　以七月之斯螽為蚱蜢不主孔疏之說疑不能明也<lb/>
　小序但言螽斯不妬忌其生子之數亘古未聞朱子<lb/>
<pb n="15b"/>
　云一生九十九子蘇氏云一生八十一子陸佃云一<lb/>
　母百子三家之說未詳典據而各自矛盾安得及其<lb/>
　生子之際一一數過以訂三説之是非哉又按玉堂<lb/>
　閒話云螽斯蝗屬或曰魚卵所化每嵗生育或三或<lb/>
　四每一生其卵盈百自卵及翼凢一月而飛羽翼未<lb/>
　成跳躍而行蓋亦以為蝗而不定其生子之數也<lb/>
　　　羽<lb/>
說文羽鳥長毛也○周禮羽人掌以時徴羽翮之政于<lb/>
<pb n="16a"/>
山農凢受羽十羽為審百羽為摶十摶為縛鍾氏染羽<lb/>
○左傳毛羽不登于器則公不射○爾雅羽本謂之翮<lb/>
一羽謂之箴十羽謂之縳百羽謂之緷<lb/>
　　　子<lb/>
廣雅云子孜也以孝事父常孜孜也○釋名云子孶也<lb/>
相生蕃孶也<lb/>
　　　孫<lb/>
説文云孫從子從系系續也○爾雅云子之子為孫孫<lb/>
<pb n="16b"/>
之子為曽孫曾孫之子為𤣥孫𤣥孫之子為來孫來孫<lb/>
之子為晜孫晜孫之子為仍孫仍孫之子為雲孫○廣<lb/>
雅云孫順也順于祖<lb/>
　<lb/>
　<lb/>
　<lb/>
　<lb/>
　六家詩名物疏卷二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>六家詩名物疏卷三十</head>
    <p>
<pb n="1a"/>
欽定四庫全書<lb/>
　六家詩名物疏卷三十　　明　馮復京　撰<lb/>
　　國風豳二<lb/>
　　七月篇下<lb/>
　　　股<lb/>
說文髀也○釋名云股固也爲强固也<lb/>
　　　莎雞<lb/>
爾雅云螒天雞樊光曰小蟲黑身赤頭李巡曰一名酸<lb/>
<pb n="1b"/>
雞郭璞曰一名莎雞一名樗雞○陸疏云如蝗而斑色<lb/>
毛翅數重其翅正赤六月中飛而振羽索索作聲幽州<lb/>
人謂之蒲錯○本草樗雞生河内樗樹上七月採蘇恭<lb/>
云五色具者爲雄青黑質白斑者是雌圖經云今所謂<lb/>
莎雞亦生樗木上六月後出飛而振羽作聲人或畜之<lb/>
樊中但頭方腹大翅羽外青内紅而身不黑頭不赤此<lb/>
殊不類惟在樗木上人呼紅娘子者頭翅皆赤乃如舊<lb/>
說然不名莎雞疑古今之稱不同耳衍義云樗雞東西<lb/>
<pb n="2a"/>
京都尤多形類蠶蛾但頭足微黑翅兩重外一重灰色<lb/>
下一重深紅五色皆具腹大○廣志云莎雞似蠶蛾而<lb/>
五色亦曰犨雞○古今注云莎雞一名促織一名蟋蟀<lb/>
促織謂鳴聲如急織絡緯謂其鳴聲如紡績也一曰促<lb/>
機一曰紡緯○埤雅云俗云絡緯雄鳴于上風雌鳴于<lb/>
下風而風化○雅翼云莎雞頭小而羽大有青褐兩種<lb/>
一名絡緯今人謂之絡絲娘小兒亦養之夜聽其聲能<lb/>
食瓜莧之屬莎雞與絡緯是一物蟋蟀與促織是一物<lb/>
<pb n="2b"/>
崔豹不當合而言之蓋二蟲俱似機杼聲可以趣婦功<lb/>
故易紊亂孫炎郭璞陸機廣志所云皆非其類今莎雞<lb/>
之鳴乃止而振羽不待飛也一名馬<graphic n="KR1914" url="https://raw.githubusercontent.com/kanripo/KR-Gaiji/master/images/KR1914.png" mimeType="image/png"/>
　按斯螽蟲之以股鳴者莎雞蟲之以翼鳴者蟋蟀蟲<lb/>
　之以注鳴者逈然三物也朱子云一物隨時變化而<lb/>
　異其名其誤起于程正叔而正叔之誤又起于崔正<lb/>
　熊正熊混莎雞蟋蟀爲一正叔又混入斯螽可謂誤<lb/>
　中之誤羅氏辨之精矣今時驗亦然<lb/>
<pb n="3a"/>
　　　宇<lb/>
韓詩云宇屋霤也○釋文云屋四垂爲宇○釋名云宇<lb/>
羽也如鳥羽翼自覆蔽也○繫辭云上棟下宇以待風<lb/>
雨<lb/>
　　　牀<lb/>
釋名云牀裝也所以自裝載也長狹而卑曰榻小者獨<lb/>
坐○通俗文云牀三尺五曰榻板獨坐曰秤八尺曰牀<lb/>
○說文云牀身之安也杠牀前木也○方書云牀杠北<lb/>
<pb n="3b"/>
燕朝鮮謂之樹闗西秦晉謂之杠南楚謂之趙東齊海<lb/>
岱謂之樺其上板衞之北郊趙魏謂之牒或曰牑○廣<lb/>
雅云棲謂之牀○周禮玉府掌王之牀第○天文集云<lb/>
紫宫門外有天牀六星<lb/>
　　　向<lb/>
士虞禮云祝啓牖嚮注嚮牖一名也○韓詩云北向牕<lb/>
也<lb/>
　　　鬱<lb/>
<pb n="4a"/>
毛詩義問云其樹高五六尺實大如李正赤食之甜○<lb/>
疏云晉宫闕銘云華林園中有車下李三百一十四株<lb/>
薁李一株車下李即鬱薁李即薁二者相類而同時熟<lb/>
　　　薁<lb/>
本草云郁李一名爵李一名車下李一名棣生高山川<lb/>
谷及丘陵上五月六月採根○陸璣云唐棣薁李也一<lb/>
名雀梅亦曰車下李所在山皆有其華或赤或白五月<lb/>
中成實大如李子可食○本草圖經云郁李木高五六<lb/>
<pb n="4b"/>
尺枝條葉花皆若李惟子小若樓桃赤色而味甘酸核<lb/>
隨子熟六月採根并實取核中仁用<lb/>
　按薁一名郁李一名薁李一名蘡薁一名燕薁一名<lb/>
　棣一名爵李一名車下李廣雅謂之蘡舌與鬱俱棣<lb/>
　屬也故同得車下李之名陸璣以唐棣爲薁李非也<lb/>
　而以爲實大如李則得之本草圖經謂郁李子如櫻<lb/>
　桃則似說常棣非郁李也郁李雖棣屬然非爾雅所<lb/>
　謂唐棣常棣也古之說者惟不知唐棣爲扶栘木而<lb/>
<pb n="5a"/>
　以爲薁又不知薁别是一種而以爲常棣故本草注<lb/>
　及詩緝諸說俱誤今由陸璣崔豹鄭樵及本草諸說<lb/>
　參詳之始知其别如此魏王花木志云燕薁實如龍<lb/>
　眼黑色說文謂之蘡薁詩疏一名車鞅藤豳詩六月<lb/>
　食薁者此也廣志曰燕薁似棃早熟據此又非郁李<lb/>
　而二說亦相矛盾殆不足取證韓詩薁字又作藿是<lb/>
　爾雅所謂藿山韭者非毛詩之薁爾雅翼云山韭形<lb/>
　性與韭相類但根白葉如燈心苗<lb/>
<pb n="5b"/>
　　　葵<lb/>
李氏曰葵可茹公儀所拔是也○周禮醢人葵菹蠃醢<lb/>
○特牲記云鉶芼夏葵冬荁○齊民要術云今世葵有<lb/>
紫莖白莖二種春必畦種水澆而冬種者有雪勿令從<lb/>
風飛起每雪輒一勞之勞雪令地保澤葉又不蟲掐必<lb/>
待露解收必待霜降傷晚則黄爛傷早則黑澀詩曰七<lb/>
月烹葵及菽即此是也○本草云葵葉爲百菜主陶隱<lb/>
居云以秋種葵覆養經冬至春作子謂之冬葵至滑利<lb/>
<pb n="6a"/>
春葵子亦滑葉尤冷利不可多食術家取此葵子微炒<lb/>
散著濕地遍踏之朝種暮生逺不過宿日華子云冬葵<lb/>
久服堅筋骨秋葵即是種早者○四民月令云正月可<lb/>
種葵四月可收冬葵子六月六日可收葵中伏可種乾<lb/>
葵○埤雅云左傳葵能衞足今葵心隨日光所轉輒低<lb/>
覆其根似智字說曰草也能揆日向焉故又訓揆<lb/>
　按爾雅云菺戎葵即今之蜀葵也又云荍蚍<graphic n="KR1526" url="https://raw.githubusercontent.com/kanripo/KR-Gaiji/master/images/KR1526.png" mimeType="image/png"/>即今<lb/>
　之錦葵也又云蔠葵蘩露即本草之落葵也又云莃<lb/>
<pb n="6b"/>
　菟葵似葵而小葉者是也本草又有黄蜀葵龍葵皆<lb/>
　非此七月所烹之葵七月所烹者即今秋葵爾<lb/>
　　　菽<lb/>
采菽箋云菽大豆也生民傳云荏菽戎菽也箋云戎菽<lb/>
大豆也○物理論云菽者衆豆之總名○爾雅云戎菽<lb/>
謂之荏菽孫炎曰大豆也○廣雅曰大豆菽也小豆答<lb/>
也豍豆豌豆䝀豆也胡豆䜶<graphic n="KR2942" url="https://raw.githubusercontent.com/kanripo/KR-Gaiji/master/images/KR2942.png" mimeType="image/png"/>也豆角謂之莢其葉謂<lb/>
之藿○春秋說題詞云菽者屬也春生秋熟理通體屬<lb/>
<pb n="7a"/>
也菽赤黑隂生陽大體應節小變象陽色也○援神契<lb/>
云赤土宜菽○吕氏云得時之菽長莖而短足其莢二<lb/>
七以爲族多枝數節競葉蕃實大菽則圓小菽則摶以<lb/>
芳稱之重食之息以香如此者不蟲先時者必長以蔓<lb/>
浮葉疏節小莢不實後時者短莖疏節本虛不實○汜<lb/>
勝之書云三月榆莢雨時高田可種大豆保歲易爲宜<lb/>
古之所備凶年也大豆生戴甲而出種土不可厚厚則<lb/>
項折不能長達夏至後二十日尚可種小豆不保歲難<lb/>
<pb n="7b"/>
得宜椹黑時種○雅翼云羞籩之實<graphic n="KR2047" url="https://raw.githubusercontent.com/kanripo/KR-Gaiji/master/images/KR2047.png" mimeType="image/png"/>餌粉餈皆稻米<lb/>
黍米所爲以其黏著故𢷬粉熬大豆以爲表<lb/>
　按菽鄭氏常以大豆言之即生民之荏菽也釋草云<lb/>
　戎菽謂之荏菽孫炎云大豆諸家或以爲胡豆后稷<lb/>
　播種豈應近舍中國之種而逺種胡豆乎明孫說是<lb/>
　矣此詩言烹菽廣雅云葉謂之藿公食禮鉶芼牛藿<lb/>
　羊苦黍薇當是烹豆葉以爲羮耳<lb/>
　　　棗<lb/>
<pb n="8a"/>
爾雅云棗壺棗邊要棗櫅白棗樲酸棗楊徹齊棗遵羊<lb/>
棗洗大棗煑填棗蹶洩苦棗晳無實棗還味捻棗又云<lb/>
棗李曰疐之○周禮饋食之籩其實棗○禮記婦人之<lb/>
贄脯修棗栗又云棗曰新之又云棗栗飴蜜以甘之○<lb/>
青史子云棗北方之草冬木也○本草云大棗味甘平<lb/>
主心腹邪氣安中養脾助十二經平胃氣通九竅補少<lb/>
氣少津液和百藥久服輕身長年八月採暴乾圖經云<lb/>
棗極美者有水菱棗御棗之類○羅氏云棗有十一名<lb/>
<pb n="8b"/>
郭氏得九焉後世有紫棗𤣥棗西王母棗東海蒸棗洛<lb/>
陽夏白與夫雞心牛頭羊矢獮猴細腰其名不可勝載<lb/>
淮南子十一月棗棗取其赤心○埤雅云棘大者棗蓋<lb/>
若酸棗所謂棘也於文重束爲棗並束爲棘一曰棘實<lb/>
曰棗蓋棗性重喬棘則低矣故其制字如此詩曰八月<lb/>
剥棗剥擊也棗實未熟雖擊不落已熟則爛不擊自墮<lb/>
齊民要術所謂全赤即收收法撼而落之爲上是也且<lb/>
棗全赤即收故乾則紅皺復無烏鳥之費半赤而收者<lb/>
<pb n="9a"/>
肉未充满乾復黄皺將赤味亦不佳故於全赤之時剥<lb/>
而落之世云噉棗令人齒黄齒居晉而黄食此故也<lb/>
　　　春酒<lb/>
疏周禮清酒注云今之中山冬釀接夏而成者然則春<lb/>
酒即彼三酒之中清酒也<lb/>
　　　瓜<lb/>
廣雅云冬瓜□也水芝瓜也其子謂之□龍<graphic n="KR1389" url="https://raw.githubusercontent.com/kanripo/KR-Gaiji/master/images/KR1389.png" mimeType="image/png"/>虎掌羊<lb/>
骹兔頭桂支宻筩□□貍頭白㼐無餘縑瓜屬也○夏<lb/>
<pb n="9b"/>
小正云五月乃瓜乃者急瓜之辭也瓜也者始食也八<lb/>
月剥瓜蓄瓜之時也○禮記云爲天子削瓜者副之巾<lb/>
以絺爲國君華之巾以綌爲大夫累之士㚄之庻人齕<lb/>
之又云瓜祭上環食中棄所操又云天子樹瓜華不斂<lb/>
藏之種也○本草瓜蔕七月採圖經云即甜瓜蔕也又<lb/>
有白瓜越瓜胡瓜○埤雅云瓜字象其實在鬚蔓之間<lb/>
性少延輒腐尤忌聞麝乃至一蔕不收<lb/>
　　　壺<lb/>
<pb n="10a"/>
傳云壺瓠也○埤雅云似匏而圓曰壺壺圜器也故謂<lb/>
之壺亦曰壺盧古今注曰壺盧瓠之無柄者也性善浮<lb/>
要之可以渉水南人謂之要舟又可爲樽春秋傳曰樽<lb/>
以魯壺司尊彞曰秋嘗冬蒸饋獻用兩壺尊詩曰八月<lb/>
斷壺壺性蔓生披蔓斬之故曰斷也今其收法八月冷<lb/>
露降輒先斷其根令其餘蔓飲之巳日乃收尤堅成可<lb/>
用<lb/>
　　　苴<lb/>
<pb n="10b"/>
喪服注云苴麻之有實者○疏云麻九月初熟拾取以<lb/>
供羮菜○本草經云麻子味甘平主補中益氣久服肥<lb/>
健不老○月令仲秋食麻與犬孟冬天子以犬嘗麻<lb/>
　　　樗<lb/>
陸璣疏云樗樹及皮皆似漆青色其葉臭○本草圖經<lb/>
云椿樗二木相類但椿木實而葉香可噉樗木疎而氣<lb/>
臭膳夫亦能熬去其氣北人呼樗爲山椿江東呼爲虎<lb/>
目葉脫去有痕如樗蒱子又如眼目故得此名衍義云<lb/>
<pb n="11a"/>
世以無花不實木身大其幹端直者爲椿其有花而筴<lb/>
木身小幹多迂矮者爲樗○莊子云吾有大樹人謂之<lb/>
樗其大本臃腫而不中繩墨其小枝拳曲而不中規矩<lb/>
　　　農<lb/>
周禮太宰以九職任萬民一曰三農生九穀○管子曰<lb/>
一農之量包百畝上農挾五中農挾四下農挾三○國<lb/>
語管仲云昔聖王處農就田野及寒擊菒除田以待時<lb/>
耕及耕深耕而疾耰之盡其四支之敏以從事於田野<lb/>
<pb n="11b"/>
少而習焉其心安焉是故農之子恒爲農其秀民之能<lb/>
爲士者必足賴也<lb/>
　　　場<lb/>
孔仲達云種樹菜果謂之圃蹂踐禾稼謂之場故春夏<lb/>
爲圃秋冬爲場○周禮場人注場築地爲墠季秋除圃<lb/>
中爲之<lb/>
　　　重穋<lb/>
說文種先種後熟也稑疾熟也稑或从翏○周禮内宰<lb/>
<pb n="12a"/>
上春詔王后生穜稑之種鄭司農云先種後熟謂之穜<lb/>
後種先熟謂之稑𤣥謂詩云黍稷穜稑是也賈公彦云<lb/>
先鄭直云先種後種不見穀名後鄭意黍稷皆有穜稑<lb/>
又云舍人以歲時縣穜稑之種以共王后之春獻種司<lb/>
稼辨穜稑之種<lb/>
　　　晝<lb/>
說文云日之出入與夜爲界从畫省<lb/>
　　　綯<lb/>
<pb n="12b"/>
爾雅云綯絞李巡曰繩之絞也<lb/>
　　　百穀<lb/>
物理論云梁者黍稷之總名稻者漑種之總名菽者衆<lb/>
豆之總名三穀各二十種爲六十種蔬果之實助穀各<lb/>
二十種爲百穀故詩曰播厥百穀者衆種之大名也○<lb/>
周禮太宰九穀注先鄭云黍稷秫稻麻大小豆大小麥<lb/>
後鄭謂無秫大麥有梁苽膳夫王食用六穀注云稌黍<lb/>
稷粱麥苽疾醫以五穀養其病注云麻黍稷麥豆職方<lb/>
<pb n="13a"/>
氏揚州荊州其穀宜稻豫州其穀宜五種注云黍稷菽<lb/>
麥稻青州其穀宜稻麥兗州其穀宜四種注云黍稷稻<lb/>
麥雍州其穀宜黍稷幽州其穀宜三種注云黍稷稻冀<lb/>
州其穀宜黍稷并州其穀宜五種○月令五時食穀春<lb/>
麥夏菽季夏稷秋麻冬黍孟秋農乃登穀内則牛宜稌<lb/>
羊宜黍豕宜稷犬宜粱雁宜麥魚宜苽○漢食貨志五<lb/>
種注麻金黍火稷土麥水豆木○大戴禮云食氣者神<lb/>
明而壽食穀者智慧而巧○穀梁傳云一穀不升謂之<lb/>
<pb n="13b"/>
歉二穀不升謂之饑三穀不升謂之饉四穀不升謂之<lb/>
康五穀不升謂之大侵○淮南子云汾水濛濁而宜麻<lb/>
濟水通和而宜麥河水中濁而宜菽雒水輕利而宜禾<lb/>
渭水多力而宜黍江水肥仁而宜稻<lb/>
　　　凌陰<lb/>
周禮凌人正歲十有二月令斬冰三其凌春始治鑑夏<lb/>
頒冰掌事秋刷<lb/>
　　　獻羔<lb/>
<pb n="14a"/>
月令仲春天子乃鮮羔開冰先薦寢廟注鮮當爲獻獻<lb/>
羔祭司寒也○左傳申豐云其藏冰也黑牡秬黍以享<lb/>
司寒獻羔而啓之杜預云二月春分獻羔祭韭開冰室<lb/>
服䖍云司寒司隂之神𤣥㝠也<lb/>
　　　韭<lb/>
說文云一種而久者故謂之韭象形在一之上一地也<lb/>
○禮曰庻人春薦韭祭宗廟韭曰豐本内則豚春用韭<lb/>
○埤雅云齊民要術云韭高三寸便剪剪如葱法一歲<lb/>
<pb n="14b"/>
之中不過五剪凡剪不用日中韭性内生根喜上跳故<lb/>
種與葵同法而畦欲極深○雅翼云首春色黄未出土<lb/>
時最美故云春初早韭冬末晚菘夏小正曰正月囿有<lb/>
韭○易稽覽圖云政道得則隂物變爲陽鄭注云若葱<lb/>
變爲韭○本草云韭辛温歸心安五藏除胃中熱<lb/>
　　　饗<lb/>
傳云饗者鄉人以狗大夫加以羔羊○箋云十月民事<lb/>
俱畢國君閒于政事而饗羣臣○月令孟冬大飲烝<lb/>
<pb n="15a"/>
注十月農功畢天子諸侯與羣臣飲酒於大學以正齒<lb/>
位謂之大飲别之於他其禮亡今天子以燕禮郡國以<lb/>
鄉飲酒禮代之燕謂有牲體為俎也<lb/>
　按傳所云饗者謂黨正因蜡飲酒黨正職云國索鬼<lb/>
　神而祭祀以禮屬民而飲酒於序以正齒位一命齒<lb/>
　于鄉里再命齒于父族三命不齒鄉飲酒經云尊兩<lb/>
　壺于房户之間有𤣥酒即此詩云朋酒也記云其牲<lb/>
　狗即毛傳所據也鄉飲酒禮賔興賢能與黨正飲酒<lb/>
<pb n="15b"/>
　不同毛據為説者以州黨鄉之屬也其有鄉大夫來<lb/>
　觀禮或鄉之所居州黨鄉大夫親為主人則殺羔羊<lb/>
　以饗之<lb/>
　　　公堂<hi>大學互見大雅辟廱</hi>
傳云公堂學校也疏云謂黨之序學○周禮州長春秋<lb/>
以禮㑹民射于州序黨正以禮屬民飲酒于序○學記<lb/>
云古之教者家有塾黨有庠術有序國有學陳氏曰術<lb/>
當為州○鄭禮記注云庠鄉學也州黨曰序○孟子曰<lb/>
<pb n="16a"/>
殷曰序序者射也○禮書云鄉飲在庠庠有房室<lb/>
鄉射在序序無房室爾雅云東西牆謂之序序之名<lb/>
蓋本于此○疏云箋以公堂謂之太學○禮書云四<lb/>
代之學虞則上庠下庠夏則東序西序商則右學左<lb/>
學周則東膠虞庠而周又有辟廱成均瞽宗之名則<lb/>
上庠東序右學東膠大學也故國老于之養焉下庠<lb/>
西序左學虞庠小學也故庻老于之養焉記曰天子<lb/>
設四學蓋周制也周之辟廱即成均東膠即東序瞽<lb/>
<pb n="16b"/>
宗即右學成均居中左東序右瞽宗此大學也虞庠<lb/>
在國之西郊則小學也商之右學周謂之西學亦謂<lb/>
之瞽宗夏之東序周謂之東膠亦謂之大學蓋夏學<lb/>
上東下西商學上右下左周特存其上者耳諸侯之<lb/>
學小學在内大學在外天子之學小學居外大學居<lb/>
内<lb/>
　　鴟鴞篇<lb/>
　　　鴟鴞<lb/>
<pb n="17a"/>
爾雅云鴟鴞鸋鴂郭璞曰鴟類○方言云桑飛自闗而<lb/>
東謂之工爵或謂之果鸁或謂之女匠謂之鸋鴂自闗<lb/>
而西謂之桑飛或謂之韈爵郭璞曰桑飛即鷦鷯也按<lb/>
爾雅云鸋鴂鴟鴞鴟屬非此小雀明矣○陸疏云鴟鴞<lb/>
似黄雀而小其喙尖如錐取茅莠爲窠以麻紩之如刺<lb/>
襪然縣著樹枝或一房或二房幽州人謂之鸋鴂或曰<lb/>
巧婦或曰女匠闗東謂之工雀或謂之過羸闗西謂之<lb/>
桑飛或謂之襪雀或曰巧女○小毖傳云桃蟲鷦也鳥<lb/>
<pb n="17b"/>
之始小終大者箋云鷦之所爲鳥題肩也或曰鴞皆惡<lb/>
聲之鳥陸璣疏云今鶴鷯是也微小於黄雀其雛化而<lb/>
爲雕故俗語鷦鷯生雕○爾雅又曰桃蟲鷦其雌鴱郭<lb/>
璞曰鷦<graphic n="KR1775" url="https://raw.githubusercontent.com/kanripo/KR-Gaiji/master/images/KR1775.png" mimeType="image/png"/>桃雀也俗呼爲巧婦邢昺曰此鷦<graphic n="KR1775" url="https://raw.githubusercontent.com/kanripo/KR-Gaiji/master/images/KR1775.png" mimeType="image/png"/>小鳥而<lb/>
生雕鶚者也○張華鷦鷯賦云翳薈蒙籠是焉游集飛<lb/>
不飄颺翔不翕習巢林不過一枝每食不過數粒○<lb/>
朱傳云鴟鴞鵂鶹惡鳥攫鳥子而食者也○埤雅云先<lb/>
儒以爲鴟鴞即今巧婦郭注爾雅獨云鴟類則璞與先<lb/>
<pb n="18a"/>
儒異意以詩與爾雅考之宜如璞義蓋爾雅言鴟鴞鸋<lb/>
鴂繼云狂茅鴟怪鴟梟鴟則鴟鴞宜亦鴟類賈誼所謂<lb/>
鸞鳯伏竄鴟鴞翺翔是也鴟鵂一名隻狐鴞服鬼車之<lb/>
類○爾雅云鵅鵋䳢注今江東呼鵂鶹爲鵋欺亦謂之<lb/>
鴝鵅又云怪鴟注即鴟鵂也見廣雅今江東通呼此屬<lb/>
爲怪鳥○莊子云鵂鶹夜撮蚤察毫末晝出瞑目不見<lb/>
丘山言殊性也○博物志云鵂鶹一名鵄鵂晝目無所<lb/>
見夜則目至明人截爪甲棄露地此鳥夜至人家拾取<lb/>
<pb n="18b"/>
爪視之則知吉凶輒便鳴其家有殃○本草云鉤鵅入<lb/>
城城空入宅宅空怪鳥也又有鵂鶹亦是其類微小而<lb/>
黄夜能拾人手爪知人吉凶○纂文曰鵂鶹夜能拾蚤<lb/>
虱蚤爪音相近俗人云拾人棄爪相吉凶妄說也○淮<lb/>
南萬畢術曰鵄鵂致鳥取鵄鵂折其大羽絆其兩足以<lb/>
爲媒張羅其旁則鳥聚矣○歐陽氏云今鴞多攫鳥子<lb/>
而食<lb/>
　按鴟鴞名鸋鴂巧婦亦名鸋鴂故先儒多誤以鴟鴞<lb/>
<pb n="19a"/>
　爲巧婦其實鴟鴞是鴞類耳衞風流離之子此土梟<lb/>
　也陳風有鴞萃止此爾雅之梟鴟也並非此鴟鴞朱<lb/>
　傳以爲鵂鶹則又誤鵂鶹爾雅謂之鵅鵋䳢又云怪<lb/>
　鴟不得爲鴟鴞也若巧婦乃周頌之桃蟲耳據本草<lb/>
　則鵋䳢鵂鶹又是二物及鄭氏云鷦鷯生題肩與鴞<lb/>
　亦無所出難以管見定其然否韓詩說云鴟鴞鸋鴂<lb/>
　鳥名也鴟鴞所以愛養其子者適以病之愛憐養其<lb/>
　子者謂堅固其窠巢病之者謂不知託於大樹茂枝<lb/>
<pb n="19b"/>
　反敷之葦䓟風至䓟折有子則死有卵則破是其病<lb/>
　也與荀子所說蒙鳩同楊倞荀子注云蒙鳩鷦鷯也<lb/>
　是韓嬰亦以鴟鴞爲巧婦也<lb/>
　　　桑土<lb/>
方言云東齊謂根曰土○字林作<graphic n="KR2690" url="https://raw.githubusercontent.com/kanripo/KR-Gaiji/master/images/KR2690.png" mimeType="image/png"/>桑皮也<lb/>
　　　荼<lb/>
傳曰荼萑苕疏謂薍之秀穗也出其東門傳云荼茅秀<lb/>
然則茅薍之秀相類故皆名荼<lb/>
<pb n="20a"/>
　　　口<lb/>
易說卦云兌爲口○禮記云口容止○左傳口不道忠<lb/>
信之言爲嚚○鬼谷子云口者機闗也所以開閉情意<lb/>
也又曰口可以食不可以言○養生經云軍營之有甘<lb/>
泉軍營口也甘泉唾也○釋名口空也<lb/>
　<lb/>
　<lb/>
　<lb/>
<pb n="20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　六家詩名物疏卷三十<lb/>
</p>
<p>
</p>
  </div>
</body>
</text>
</TEI>
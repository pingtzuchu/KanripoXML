<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>六家詩名物疏卷三十七</head>
    <p>
<pb n="1a"/>
欽定四庫全書<lb/>
　六家詩名物疏卷三十七　明　馮復京　撰<lb/>
　　小雅鴻雁之什二<lb/>
　　斯干篇<lb/>
　　　似<lb/>
箋云似讀如己午之已疏古者似已字同○爾雅云太<lb/>
嵗在已曰大荒落○史記云已者言陽氣之已盡也○<lb/>
漢書云已藏於已<lb/>
<pb n="1b"/>
　　　妣<lb/>
爾雅云母為妣○廣雅云妣嫓也嫓匹於父○周禮大<lb/>
司樂奏夷則歌小吕舞大濩以享先妣注先妣姜嫄也<lb/>
姜嫄履大人跡感神靈而生后稷是周之先母也周立<lb/>
廟自后稷為始祖姜嫄無所妃是以特立廟祀之謂之<lb/>
閟宫<lb/>
　　　祖<lb/>
釋名云祖祚也祚物先也○大司樂奏無射歌夾鍾舞<lb/>
<pb n="2a"/>
大武以享先祖注先祖謂先王先公<lb/>
　　　棘<lb/>
疏云矢鏃之角為棘古有此名○韓詩作朸朸隅也<lb/>
　　　革<lb/>
傳云翼也○韓詩作□□翅也<lb/>
　　　翬<lb/>
爾雅云伊洛而南素質五色皆備成章曰翬<lb/>
　　　楹<lb/>
<pb n="2b"/>
廣雅云楹謂之柱○釋名云楹亭也亭亭然孤立旁無<lb/>
所依也齊魯讀曰輕輕勝也孤立獨處能勝任上重也<lb/>
○穀梁傳曰丹桓宫楹禮天子丹諸侯黝大夫蒼○書<lb/>
大傳曰士大夫有石材庶人有石承注云材柱下質也<lb/>
承當柱下而已不出下為飾<lb/>
　　　正<lb/>
箋云正晝也○朱傳云向明之處○吕氏曰正謂正寢<lb/>
　　　㝠<hi>互見召南牖</hi>
<pb n="3a"/>
箋云㝠夜也○朱傳云奥窔之間○爾雅云西南隅謂<lb/>
之奥東南隅謂之窔孫炎曰奥室中隠奥之處也郭璞<lb/>
曰窔亦隠闇○釋名云奥不見戸明所在秘奥也窔幽<lb/>
也亦取幽𡨕也<lb/>
　　　莞<hi>詳見邶風席</hi>
爾雅云莞苻離其上蒚注今西方人呼蒲為莞蒲蒚謂<lb/>
其頭臺首也今江東謂之苻蘺又云<graphic n="KR2356" url="https://raw.githubusercontent.com/kanripo/KR-Gaiji/master/images/KR2356.png" mimeType="image/png"/>鼠莞注亦莞屬<lb/>
也纎細似龍須可以為席蜀中出好者○釋文曰草叢<lb/>
<pb n="3b"/>
生水中莖圓江南以為席形似小蒲而實非也○廣雅<lb/>
曰葱蒲莞也○箋云莞小蒲之席○濮氏曰莞又云燈<lb/>
心草生池澤中即苻蘺也○本草燈心草叢生莖圓細<lb/>
而長直人將為席<lb/>
　　　簟<lb/>
箋云竹葦曰簟○釋名云簟簟也布之簟簟然平正也<lb/>
○説文云簟竹席也○方言云簟宋魏謂之笙或謂籧<lb/>
䒼關西謂之簟或謂之䓆其麄者謂之籧篨關東或謂<lb/>
<pb n="4a"/>
之篕掞○禮曰莞簟之安藳秸之尚○淮南子云席上<lb/>
之先萑簟樽之上𤣥樽先王貴之先本而後末<lb/>
　按司几筵有次席注以為桃枝竹所次成者其即此<lb/>
　簟與莞席在下即筵也竹簟在上即重席也孔氏曰<lb/>
　寢卧之席自天子以下宜莞簟同<lb/>
　　　寢<lb/>
周禮宫人掌王之六寢之修注六寢者路寢一小寢五<lb/>
路寢以視事小寢以時燕息焉又司士居虎門之左司<lb/>
<pb n="4b"/>
王朝注虎門路寢門也王日視朝於路寢門外大僕建<lb/>
路鼓于大寢之門外而掌其政○禮記寢不踰廟又云<lb/>
朝辨色始入君日出而視之退適路寢聴政使人視大<lb/>
夫大夫退然後適小寢釋服又云路寢成則考之○鄭<lb/>
康成詩禮注云君謂之路寢大夫謂之適寢士或謂之<lb/>
適室世婦以君下寢之上為適寢内子卿之妻也下室<lb/>
其燕處也天子之寢有左右房宗廟及路寢制如明堂<lb/>
每室四户○孔仲達云天子路寢制如明堂燕寢如諸<lb/>
<pb n="5a"/>
侯路寢故有左右房○何休云天子諸侯皆有三寢一<lb/>
曰髙寢一曰路寢一曰小寢父居髙寢子居路寢孫從<lb/>
王父母妻從夫寢夫人居小寢○爾雅云室有東西廂<lb/>
曰廟無東西廂有室曰寢○禮書云以書攷之天子路<lb/>
寢之制室居中左戸右牖東西有房又有東序西序東<lb/>
堂西堂東垂西垂賔階阼階房之南有東西夾室鄭康<lb/>
成釋儀禮謂房當夾室北是也孔安國謂西房西夾室<lb/>
東房東夾室誤矣諸侯路寢與大夫士之室皆東西房<lb/>
<pb n="5b"/>
鄭氏謂大夫士無西房誤矣王六寢后六宫諸侯三寢<lb/>
夫人三宫王大寢一小寢五諸侯大寢一小寢二大寢<lb/>
在前謂之路寢又謂正寢小寢在後謂之燕寢又謂少<lb/>
寢自卿以下二寢正寢居前燕寢居後其妻二寢亦如<lb/>
之<lb/>
　　　熊<lb/>
説文云熊獸似豕山居冬蟄○詩義疏云熊能攀援上<lb/>
髙樹見人則顚倒投地而下冬入穴蟄始春而出○援<lb/>
<pb n="6a"/>
神契云赤熊見則姦宄自逺○淮南子注云熊食鹽而<lb/>
死○抱朴子云熊夀五百嵗能化為狐狸○異苑云熊<lb/>
藏山穴穴裏不得見穢及傷殘見則舎穴自死○續搜<lb/>
神記云熊無穴或居大樹孔中東土呼熊為子路以物<lb/>
擊樹云子路可起於是便下不呼則不動也○陶隠居<lb/>
云熊白是背上膏寒月則有夏月則無○圖經云熊形<lb/>
類犬豕而性輕捷○酉陽雜俎云熊膽春在首夏在腹<lb/>
秋在左足冬在右足○墨客揮犀云熊於山中行數十<lb/>
<pb n="6b"/>
里悉有跧伏之所必在危嵓枯木中山民謂之熊舘○<lb/>
埤雅云熊似豕堅中當心有白脂如玉味甚美俗呼熊<lb/>
白好舉木而引氣謂之熊經冬蟄不食饑則自舐其掌<lb/>
故其美在掌鬼谷子曰分威法伏熊說者以為熊之擊<lb/>
搏先伏而後動○字說云熊强毅有所堪能而可以其<lb/>
物火之羆亦熊類而又強焉然可网也○雅翼云熊人<lb/>
足黑色革厚筋駑獵者刺其革不可得入隨有膏膜之<lb/>
　　　羆<lb/>
<pb n="7a"/>
爾雅云羆如熊黄白文郭云似熊而長頭髙脚猛憨多<lb/>
力能拔樹木關西呼曰貑羆○詩義疏云有黄羆有赤<lb/>
羆大於熊其脂如熊白而麄理不如熊白美○禹貢云<lb/>
梁州厥貢熊羆狐狸織皮○山海經云嶓冡之山其獸<lb/>
多羆○埤雅云羆似熊而大堅中從目能縁能立遇人<lb/>
則擘而攫之淮南子曰熊羆之動以攫搏是也其白生<lb/>
於心之下肓之上秋冬則有春夏則無○爾雅翼云獵<lb/>
者云羆熊之雌者力尤猛柳宗元稱鹿畏<graphic n="KR1236" url="https://raw.githubusercontent.com/kanripo/KR-Gaiji/master/images/KR1236.png" mimeType="image/png"/>
                    <graphic n="KR1236" url="https://raw.githubusercontent.com/kanripo/KR-Gaiji/master/images/KR1236.png" mimeType="image/png"/>畏虎虎<lb/>
<pb n="7b"/>
畏羆羆之狀被髪人立絶有力而甚害人周禮穴氏掌<lb/>
攻蟄獸各以其物火之謂熊羆之屬<lb/>
　　　虺<lb/>
爾雅蝮虺博三寸首大如擘舎人曰江淮以南曰蝮江<lb/>
淮以北曰虺孫炎曰有牙最毒郭曰此自一種虵名為<lb/>
蝮虺邢昺曰今虵細頸大頭色如文綬文間有毛似豬<lb/>
鬛鼻上有針大者長七八尺一名反鼻如虺類足以明<lb/>
此自一種虵○廣雅云虺蝰也○廣志云蝮虵與土色<lb/>
<pb n="8a"/>
相亂長三四尺其中人以牙櫟之裁斷皮出血則身盡<lb/>
痛九竅出血而死○述異記云虺五百年化為蛟○埤雅<lb/>
云虺狀似虵而小傳曰為虺弗摧為虵奈何以此故也<lb/>
虺一名蝮舊曰蝮虵怒時毒在頭尾一曰虺與蝮異虺<lb/>
如土色所在有之蝮虵鼻反在上有針錦文衆虵之中<lb/>
此獨胎産生輒坼副母腹亦有與地同色者○陶隠居<lb/>
云蝮形短而扁○陳藏器云蝮著足斷足著手斷手不<lb/>
爾合身糜潰七八月毒盛時嚙樹以泄其氣樹便死又<lb/>
<pb n="8b"/>
吐涎沫於艸木上著人身腫成瘡○圖經云蝮虵黄黑<lb/>
色黄頷尖口○張文仲云蝮虵頭斑身赤斑亦有青黑<lb/>
色者○葛洪云青蝰虵緑色大者四五尺一種尾三四<lb/>
寸<lb/>
　　　蛇<lb/>
爾雅云螣螣虵蟒王虵○周易云龍虵之蟄以存身也<lb/>
○左傳云深山大澤實生龍虵○星經云騰虵二十二<lb/>
星在室北近河主蟲虵○埤雅云魚屬連行虵屬紆行<lb/>
<pb n="9a"/>
盤常向壬地以耳聴○雅翼云虵艸居常饑得食稍飽<lb/>
輒蛻殼冬含土入蟄及春出蟄則吐之其圎重如錫石<lb/>
謂之虵黄種類至多惟烏虵性善不噬物而白花虵有<lb/>
毒生於蘄州今虵死目皆閉惟蘄州者目開若生舒蘄<lb/>
兩界間者則一開一閉此理之不可曉者○陶隠居云<lb/>
虵皆有足五月五日取燒地令熱以酒沃之置中足出<lb/>
　按虵類至多爾雅所載惟螣蟒蝮虺三者本艸有白<lb/>
　花虵烏虵金虵銀虵虵婆藍虵兩頭虵山海經有肥<lb/>
<pb n="9b"/>
　遺六足四翼有巴虵吞象三年而出其骨有長虵毛<lb/>
　如彘有鳴虵四翼音如磬神異經有率然孫武子以<lb/>
　譬善用兵者也顧渚山記有緑虵朝野僉載有報寃<lb/>
　虵嶺表錄異楊氏南裔異物志諸書俱有蚺虵録異<lb/>
　記有雞冠虵爆身虵黄領虵寰宇記有鈎虵窮神秘<lb/>
　苑有自斷虵及諸方志所録不可勝記本毒蟲有無<lb/>
　毒者本鱗蟲有無鱗者惟黄喉虵一種善啖蝮額有<lb/>
　大王字為衆虵之長<lb/>
<pb n="10a"/>
　　　大人<lb/>
朱傳云太卜之屬占夢之官也○周禮太卜掌三夢之<lb/>
法一曰致夢二曰觭夢三曰咸陟其經運十其别九十<lb/>
以龜之八命贊三夢之占占夢掌其嵗時觀天地之㑹<lb/>
辨隂陽之氣以日月星辰占六夢之吉凶一曰正夢二<lb/>
曰噩夢三曰思夢四曰寤夢五曰喜夢六曰懼夢季冬<lb/>
聘王夢獻吉夢于王王拜而受之乃舍萌于四方以贈<lb/>
惡夢<lb/>
<pb n="10b"/>
　　　男<lb/>
説文丈夫也从田从力○易云乾道成男坤道成女○<lb/>
射義云天地四方者男子之所有事也○本命解云男<lb/>
子者任天道而長萬物者也女子者順男子之教而長<lb/>
其理者也○釋名云男任也典任事也<lb/>
　　　璋<lb/>
周禮大宗伯以赤璋禮南方注半圭曰璋典瑞璋繅二<lb/>
采一就以頫聘玉人大璋中璋九寸邊璋七寸射四寸<lb/>
<pb n="11a"/>
厚寸黄金勺青金外朱中鼻寸衡四寸有繅天子以巡<lb/>
狩宗祝以前馬大璋亦如之諸侯以聘女瑑圭璋八寸<lb/>
以頫聘牙璋中璋七寸射二寸厚寸以起軍旅以治兵<lb/>
守璋邸射素功以祀山川以致稍餼○禮記云灌以圭<lb/>
璋用玉氣也又云君執圭瓚祼尸大宗執璋瓚亞祼又<lb/>
聘義云致饔餼還圭璋○聘禮云聘于夫人用璋覲禮<lb/>
云方明者木也南方璋○左傳蒍啓疆云朝聘有珪享<lb/>
頫有璋○爾雅云璋大八寸謂之琡<lb/>
<pb n="11b"/>
　　　地<lb/>
說文云元氣初分輕清為天重濁為地萬物所陳列也<lb/>
徐曰地者迆也迆而髙也山嶽丘陵墳衍迆而卑也臯<lb/>
隰汚潢故曰地有二形髙下平也○爾雅云東至泰逺<lb/>
西至邠國南至濮鈆北至祝栗謂之四極孤竹北戸西<lb/>
王母日下謂之四荒九夷八狄七戎六蠻謂之四海距<lb/>
齊州以南載日為丹穴北載斗極為空同東至日所出<lb/>
為太平西至日所入為太蒙○易曰至哉坤元萬物資<lb/>
<pb n="12a"/>
生乃順承天坤厚載物德合無疆含𢎞光大品物咸亨<lb/>
又云立地之道曰柔與剛又云在地成形○考靈耀云<lb/>
地有四游冬至地上行北而西三萬里夏至地下行南<lb/>
而東三萬里春秋二分是其中矣地常動移而人不知<lb/>
譬如人在大舟中閉牖而坐舟行不覺也○元命包云<lb/>
地者易也言養物懐仁交易變化含吐應節故其立字<lb/>
土力於一者為地又云地所以右轉者氣濁精少含隂<lb/>
而起遲故轉右迎天佐其道○春秋説題辭云地之為<lb/>
<pb n="12b"/>
言嫓也承天行其義也山陵之大非地不制含功以牧<lb/>
生也○援神契云地順受澤謙虛開張含泉任萌滋物<lb/>
歸中○括地象云八極之廣東西二億三萬三千里南<lb/>
北二億三萬一千五百里夏禹所治四海内地東西二<lb/>
萬八千里南北二萬六千里○素問云積隂為地故地<lb/>
者濁隂也○家語子夏云商聞山書曰地東西為緯南<lb/>
北為經山為積德川為積刑髙者為生下者為死丘陵<lb/>
為牡谿谷為牝○國語云陽伏而不能出隂遁而不能<lb/>
<pb n="13a"/>
烝於是有地震○管子云地者萬物之本原諸生之根<lb/>
苑○白虎通云地者元氣所生萬物之祖也地之言施<lb/>
也諦也應施變化審諦不誤敬始重終故謂之地也○<lb/>
物理論云地者底也底之言著也隂體下著也其神曰<lb/>
祗祗成也育生萬物備成也西北髙而東南下東西長<lb/>
南北短其盡四海者也炎氣欝烝景風盪物地之張也<lb/>
秋風蕩生凉氣肅然地之閉也<lb/>
　　　裼<lb/>
<pb n="13b"/>
説文<graphic n="KR2103" url="https://raw.githubusercontent.com/kanripo/KR-Gaiji/master/images/KR2103.png" mimeType="image/png"/>褓也詩曰載衣之<graphic n="KR2103" url="https://raw.githubusercontent.com/kanripo/KR-Gaiji/master/images/KR2103.png" mimeType="image/png"/>○正義云褓縛兒被也侯<lb/>
苞云示之方也明褓制方<lb/>
　　　瓦<lb/>
傳云瓦紡塼也箋云習所有事○古史考云夏世昆吾<lb/>
氏作屋瓦烏曹氏作甎○物原云伏羲始以茨覆屋禹<lb/>
作土墼石甃桀臣昆吾作甎瓦舜作牆周公作壁○朱<lb/>
子云瓦紡時所用之物舊見人畫列女傳漆室女如今<lb/>
銀子様者意其為紡甎也<lb/>
<pb n="14a"/>
　　無羊篇<lb/>
　　　犉<lb/>
爾雅云黑脣犉注毛詩傳曰黄牛黑脣此宜通謂黑脣<lb/>
牛爾雅又云牛七尺為犉<lb/>
　　　蓑<lb/>
傳云蓑所以備雨○說文云艸雨衣也○公羊傳不蓑<lb/>
城也注若今以艸衣城○韻㑹注云秦謂之萆○國語<lb/>
身衣襏襫注云蓑薜衣也<lb/>
<pb n="14b"/>
　　　笠<lb/>
疏云笠原以禦暑兼可禦雨○說文云簦無柄也○増<lb/>
韻云有柄曰簦無柄曰笠○國語云蓑笠時雨既至必<lb/>
求之又云首戴茅蒲注云簦笠也<lb/>
　　　牲<lb/>
周禮庖人掌共六畜注云始養之曰畜將用之曰牲又<lb/>
膳夫膳用六牲注云六牲馬牛羊豕犬雞也閭師民不<lb/>
畜者祭無牲牧人掌牧六牲而阜蕃其物以共祭祀之<lb/>
<pb n="15a"/>
牲牷凡陽祀用騂牲毛之隂祀用黝牲毛之望祀各以<lb/>
其方之色牲毛之凡時事之牲必用牷物凡外事毁事<lb/>
用尨可也凡祭祀共其犧牲以授充人繫之凡牲不繫<lb/>
者共奉之牛人掌養國之公牛以待國之政令充人掌<lb/>
繫祭祀之牲牷小宗伯毛六牲而頒之于五官使共奉<lb/>
之雞人掌共雞牲辨其物羊人掌羊牲校人掌王馬之<lb/>
政牧師掌牧地皆有厲禁而頒之孟春焚牧中春通淫<lb/>
掌其政令凡田事賛焚萊庾人掌十二閑之政教圉師<lb/>
<pb n="15b"/>
掌教圉人養馬圉人掌養馬芻牧之事以役圉師犬人<lb/>
祭祀共犬牲用牷物伏瘞亦如之○禮記云犧牲不粥<lb/>
于市又云仲秋之月乃命宰祝循行犧牲視全具按芻<lb/>
豢瞻肥瘠察物色必比類量小大視長短皆中度五者<lb/>
備當上帝其饗又云帝牛必在滌三月稷牛惟具所以<lb/>
别事天神與人鬼也又云古者天子諸侯必有養獸之<lb/>
官召牛納而視之擇其毛而卜之吉然後養之君皮弁<lb/>
素積朔月月半君巡牲所以致力也○左傳云牛卜日<lb/>
<pb n="16a"/>
曰牲又云五牲不相為用注牛羊豕犬雞又云為六畜<lb/>
五牲三犧以奉五味注六畜馬牛羊雞犬豕五牲麋鹿<lb/>
麏狼兔祭天地宗廟三者謂之犧服䖍云三犧雁鶩鷄<lb/>
也○國語云天子祀以㑹諸侯太牢卿特牛大夫少牢<lb/>
士特牲<lb/>
　　　蒸<lb/>
箋云麄曰薪細曰蒸<lb/>
　　　肱<lb/>
<pb n="16b"/>
傳云肱臂也<lb/>
　　　牧人<hi>詳見牲</hi>
周禮牧人下士六人府一人史二人徒二十人注牧人<lb/>
養牲於野田者<lb/>
　<lb/>
　<lb/>
　<lb/>
　六家詩名物疏卷三十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>六家詩名物疏卷三十六</head>
    <p>
<pb n="1a"/>
欽定四庫全書<lb/>
　六家詩名物疏卷三十六　明　馮復京　撰<lb/>
　　小雅鴻雁之什一<lb/>
　　鴻雁篇<lb/>
　　　鰥<lb/>
釋名云鰥昆也昆明也愁悒不寐目恒鰥鰥然故其字<lb/>
從魚魚目恒不閉者也○白虎通云鰥之言鰥鰥無所<lb/>
親也○孝經注云男子六十無妻曰鰥○禮記云少而<lb/>
<pb n="1b"/>
無父者謂之孤老而無子者謂之獨老而無妻者謂之<lb/>
鰥老而無夫者謂之寡此四者天民之窮而無告者也<lb/>
皆有常餼<lb/>
　　　寡<lb/>
小爾雅云凡無妻無夫通謂之寡寡夫曰煢寡婦曰嫠<lb/>
○釋名云寡踝也踝踝單獨之言也○孝經注云婦人<lb/>
五十無夫曰寡○禮記疏云男子無妻亦謂之寡左傳<lb/>
云崔杼生成及疆而寡<lb/>
<pb n="2a"/>
　　　堵<lb/>
説文云垣也五版為堵○傳云一丈為版五版為堵箋<lb/>
云春秋傳曰五版為堵五堵為雉雉長三丈則版六尺<lb/>
疏云毛言五版為堵謂累五版也版廣二尺故周禮説<lb/>
一堵之牆長丈髙一丈是版廣二尺也傳以一丈為版<lb/>
鄭欲易之故引公羊傳文以證版之長短○韓詩説云<lb/>
八尺為版五版為堵五堵為雉又云堵四十尺雉二百<lb/>
尺以板長八尺接五版而為堵接五堵而為雉<lb/>
<pb n="2b"/>
　　　宅<lb/>
説文云所託也○釋名云宅擇也言擇吉處而營之也<lb/>
○尉繚子云天子宅千畆諸侯宅百畆大夫以下里舎<lb/>
九畆○周禮云國宅無征注云城中之宅無稅<lb/>
　　庭燎篇<lb/>
　　　庭燎<lb/>
周禮閽人大祭祀䘮紀之事設門燎賔客亦如之司烜<lb/>
氏凡邦之大事共墳燭庭燎注云墳大也樹於門外曰<lb/>
<pb n="3a"/>
大燭於門内曰庭燎皆所以照衆為明疏云庭燎以葦<lb/>
為中心以布纒之飴蜜灌之若今爉燭或以百般一處<lb/>
束之或百處設之若人所執者用荆燋為之執燭抱燋<lb/>
曲禮云燭不見跋是也○禮記云庭燎之百由齊桓公<lb/>
始也注庭燎之差公蓋五十侯伯子男三十疏云此數<lb/>
出大戴記也百者皇氏云作百炬列于庭或云百炬共<lb/>
一束也○國語單子云敵國賔至甸人積薪火師監燎<lb/>
○禮書云在手曰燭在地曰燎<lb/>
<pb n="3b"/>
　　　晨<lb/>
説文云早昧爽也從臼從辰辰時也亦聲□夕為□臼<lb/>
辰為晨皆仝意○釋名云晨伸也旦而日光復似見也<lb/>
　　沔水篇<lb/>
　　　朝<lb/>
曲禮曰天子當依而立諸侯北面而見天子曰覲天子<lb/>
當宁而立諸公東面諸侯西面曰朝注云諸侯春見曰<lb/>
朝受贄於朝受享於廟生氣文也秋覲曰覲一受之於<lb/>
<pb n="4a"/>
廟殺氣質也朝者位于内朝而序進覲者位于廟門外<lb/>
而序入王南面立于依宁而受焉夏宗依春冬遇依秋<lb/>
王制云諸侯之於天子比年一小聘三年一大聘五年<lb/>
一朝又云天子無事與諸侯相見日朝考禮正刑一徳<lb/>
以尊于天子○周禮太宰大朝覲㑹同贊玉幣玉獻玉<lb/>
几玉爵宰夫凡朝覲㑹同以牢禮之法掌其牢禮幕人<lb/>
朝覲㑹同共帷幕幄帟綬掌次朝覲㑹同張大次小次<lb/>
大宗伯春見曰朝注云朝朝也欲其來之早又云朝覲<lb/>
<pb n="4b"/>
㑹同則為上相司几筵大朝覲王位設黼扆筵席玉几<lb/>
典瑞云侯伯執圭子男執璧以朝覲宗遇㑹同于王小<lb/>
臣朝覲沃王盥齊僕朝覲宗遇饗食皆乘金路各以其<lb/>
等為車送逆之節大司冦朝覲㑹同前王大行人春朝<lb/>
諸侯以圖天下之事凡諸侯之邦交嵗相朝也○孟子<lb/>
曰諸侯朝於天子曰述職述職者述所職也一不朝則<lb/>
貶其爵再不朝則削其地三不朝則六師移之<lb/>
　　　宗<lb/>
<pb n="5a"/>
大宗伯云夏見曰宗注云宗尊也欲其尊王○大行人<lb/>
云夏宗以陳天下之謨<lb/>
　　　海<lb/>
釋名云海晦也主承穢濁其色黑如晦也○説文云海<lb/>
天池也以吐納百川者○公羊傳云河海潤千里○春<lb/>
秋攷異郵云黄星騁海水躍宋均云黄星土精土安靜<lb/>
躍則失常○山海經云大荒中有山曰天臺海水入焉<lb/>
○莊子云天下之水莫大於海萬川歸之不知何時止<lb/>
<pb n="5b"/>
而不盈尾閭洩之不知何時已而不虛春秋不變水旱<lb/>
不知○晏子云海深十里○博物志云天地四方皆海<lb/>
水相通地在其中蓋無幾也七戎六蠻九夷八狄形類<lb/>
不同總謂四海言皆近于海也○初學記云東海之别<lb/>
有渤澥故東海共稱渤海又通謂之滄海山海經有岐<lb/>
海幼海少海凡四海通謂禆海裨海外復有大瀛海環<lb/>
之海神曰海若海中山曰島海中洲曰嶼○渤海圖論<lb/>
云海者百谷之王也山東三面瀕海登萊二府島嶼環<lb/>
<pb n="6a"/>
抱其在青濟則樂安日照濵州利津霑化海豐諸境皆<lb/>
抵海為界稱渤海云○留青日札云東海南海易窮漢<lb/>
使東道極于黑齒國南道極于烏弋山離國此亦當是<lb/>
西南也烏弋山離去長安萬二千二百里行可百餘日<lb/>
乃至條支國臨西海又乘水西行可百餘日近日所入<lb/>
云于闐水西流注西海其東水東流注鹽澤河源出焉<lb/>
康居去長安萬二千三百里其西北可二千里有奄蔡<lb/>
國臨大澤無涯蓋北海云<lb/>
<pb n="6b"/>
　　鶴鳴篇<lb/>
　　　鶴<lb/>
春秋説題詞云鶴知夜半注鶴水鳥也夜半水位感其<lb/>
生氣則喜而鳴○通卦驗云立夏清風至而鶴鳴○周<lb/>
易曰鳴鶴在隂其子和之○詩義疏云鶴大如鵝長脚<lb/>
青黑髙三尺餘喙長四寸餘多純白或有蒼色者今人<lb/>
謂之赤頰常夜半鳴其鳴髙亮聞八九里雌<hi>一作老</hi>者聲<lb/>
差下鷄鳴時亦鳴○風土記云鳴鶴戒露白鶴也此鳥<lb/>
<pb n="7a"/>
性警至八月白露降即髙鳴相警○相鶴經云鶴陽鳥<lb/>
而逰於隂因金氣依火精以自養食於水故喙長軒於<lb/>
前故後趾短棲陸故足髙而尾凋翔雲故毛豐而肉疎<lb/>
大喉以吐故修頸以納新故夀體無青黄二色者木土<lb/>
之氣内養故不表於外行必依洲嶼止不集林木蓋羽<lb/>
族之宗長仙人之騏驥也鶴之上相瘦頭朱頂露眼黑<lb/>
睛髙鼻短喙䯓頰䯔耳長頸促身燕膺鳯翼雀毛龜背<lb/>
鼈腹軒前垂後髙脛麄節洪髀纎指此相之備者也鳴<lb/>
<pb n="7b"/>
則聞于天飛一舉千里鶴二年落子毛易黑點三年産<lb/>
伏復七年羽翮具復七年飛薄雲漢復七年舞應節復<lb/>
七年十二時鳴中律復百六十年不食生物大毛落茸<lb/>
毛生雪白或純黑泥水不汚復百六十年雌雄相見目<lb/>
精不轉而孕千六百年飲而不食鸞鳯為羣○禽經云<lb/>
鶴老則聲下而不能髙近而不能尞又云鶴愛隂而惡<lb/>
陽聲交而孕又云鶴以怨望以潔唳○古今注云千載<lb/>
變蒼又千嵗變黑所謂𤣥鶴○玉策記云千嵗之鶴隨<lb/>
<pb n="8a"/>
時而鳴能登木色純白腦盡成骨其未千嵗者終不集<lb/>
于林也○本草云鶴有𤣥有黄有白有蒼○雲嶠類要<lb/>
云鶴胎生者形體堅小惟食稻粱雖甚馴久須飛去鸛<lb/>
合而卵生其體大食魚鰕噉虵鼠不能去耳○埤雅云<lb/>
鶴雌雄相隨履跡而孕内典曰鶴影生○雅翼云鶴性<lb/>
好隂故謂其羽為隂羽周書曰隂羽鳬旌也古書多言<lb/>
鵠即鶴音之轉鵠不日浴而白白即鶴也鵠鳴哠哠哠<lb/>
哠鶴也以龜龍鴻鵠為夀夀亦鶴也<lb/>
<pb n="8b"/>
　　　臯<lb/>
傳云臯澤也○箋云澤中水溢出所為坎○韓詩説云<lb/>
九臯九折之澤○楚辭注云澤曲曰臯<lb/>
　　　淵<lb/>
説文云淵囘水也○管子云水出地而不流者命之曰<lb/>
淵○李蕭逺云水通之斯為川塞之斯為淵○荀子曰<lb/>
積水成淵蛟龍生焉○列子云鯢旋之潘為淵止水之<lb/>
潘為淵流水之潘為淵濫水之潘為淵沃水之潘為淵<lb/>
<pb n="9a"/>
氿水之潘為淵雍水之潘為淵汧水之潘為淵肥水之<lb/>
潘為淵是為九淵焉<lb/>
　　　錯<lb/>
説文作厝云厲石也○傳云可以琢玉○嚴氏云揚子<lb/>
不礱不錯焉攸用錯謂治玉也○尚書豫州錫貢磬錯<lb/>
注云治玉石曰錯<lb/>
　　　穀<lb/>
廣雅云穀楮也○陸疏云幽州人謂之榖桑荆揚交廣<lb/>
<pb n="9b"/>
謂之榖中州人謂之楮殷中宗時桑穀共生是也今江<lb/>
南人績其皮以為布又𢷬以為紙謂之穀皮紙潔白光<lb/>
澤其裏甚好葉初生可以為茹○管子云五位之土其<lb/>
柞其穀○酉陽襍俎云構穀田久廢必生構葉有瓣曰<lb/>
楮無曰構○本草圖經云楮有二種一種有斑花文謂<lb/>
之斑穀今人用為冠一種皮無花但葉似葡萄作瓣而<lb/>
有子者為佳其實初夏生如彈丸青緑色至六七月漸<lb/>
深紅色乃成熟八月九月採○抱朴子云柠實赤者餌<lb/>
<pb n="10a"/>
之一年老者還少○物類相感志云其膠可團丹砂○<lb/>
埤雅云楮宜澗谷○雅翼云穀惡木易生實赤如楊梅<lb/>
而無核<lb/>
　　祈父篇<lb/>
　　　祈父<lb/>
傳云圻父司馬也職掌封圻之兵甲○書云圻父薄違<lb/>
蔡氏云圻父逼逐違命者也又云司馬掌邦政統六師<lb/>
平邦國○周禮云大司馬掌建邦國之九法以佐王平<lb/>
<pb n="10b"/>
邦國以九伐之法正邦國以九畿之籍施邦國之政職<lb/>
中春敎振旅中夏教苃舎中秋敎治兵中冬敎大閲若<lb/>
大師則掌其戒令及戰巡陳眡事而賞罰若師有功則<lb/>
左執律右執鉞以先愷樂獻于社○小宰云夏官其屬<lb/>
六十○記王制云司馬辨論官材論進士之賢者以告<lb/>
于王○家語云司馬之官以成聖賢能而失官爵功勞<lb/>
而失賞禄士卒疲怨兵弱不用曰不平不平則飭司馬<lb/>
　　　爪<lb/>
<pb n="11a"/>
説文曰覆手曰爪○釋名云爪紹也筋極為爪紹續指<lb/>
端<lb/>
　　　爪士<lb/>
箋云司右主勇力之士為王閑守之衛○周禮司右掌<lb/>
羣右之政令凡軍旅㑹同合其車之卒伍而比其乘屬<lb/>
其右凡國之勇力之士能用五兵者屬焉虎賁氏下大<lb/>
夫二人虎士八百人掌先後王而趨以卒伍軍旅㑹同<lb/>
亦如之舎則守王閑王在國則守王宫國有大故則守<lb/>
<pb n="11b"/>
王門○孔疏云司右與虎賁氏俱率其屬以衛王○禮<lb/>
書云古之守衛王宫者不特士庶子而已有虎賁之虎<lb/>
士司隸之五隸司戈盾軍旅㑹同授旅賁及虎士戈盾<lb/>
則王之在國在野可謂嚴矣必使四夷之隸者以著王<lb/>
之所守在四夷也或使師氏之屬師之者以著王之使<lb/>
武以文也<lb/>
　　　饔<lb/>
説文熟食也○周禮内饔外饔鄭云饔割烹煎和之稱<lb/>
<pb n="12a"/>
○儀禮雍人摡鼎匕俎于雍爨注云雍人掌割烹之事<lb/>
者<lb/>
　　白駒篇<lb/>
　　　藿<lb/>
説文靃尗之少也○公食禮云鉶芼牛靃注云靃豆葉<lb/>
也<lb/>
　　黄鳥篇<lb/>
　　　粟<lb/>
<pb n="12b"/>
説文云粟嘉穀實也粟之為言續也○周禮云倉人掌<lb/>
粟入之藏○春秋説題辭云粟助陽扶性一變而以陽<lb/>
生為苗二變而秀為禾三變而粲然謂之粟四變入臼<lb/>
米出甲五變而烝飯可食陽以一立為法故粟積一大<lb/>
分穗長一尺西者金所立米者陽精故西字合米而為<lb/>
粟○吕氏春秋曰飯之美者不周之粟○羅氏云古不<lb/>
以粟為穀之名但米之有孚殻者皆稱粟今人以穀之<lb/>
最細而圓者為粟則粱是其類○仁山金氏云吕氏書<lb/>
<pb n="13a"/>
説有殻曰粟無殻曰米按粟即所謂穀也古人米與穀<lb/>
兼積米切用而易腐穀氣全而可久緩急兼儲後世軍<lb/>
儲獨以米故久即不可食○本草粟米味鹹主養腎氣<lb/>
去脾胃中熱益氣陳者味苦主胃熱消渴利小便唐本<lb/>
注云粟類多種而並細於諸粱北土常食與粱有别<lb/>
　　　明<lb/>
箋云明當為盟信也○禮記曰約信曰誓涖牲曰盟○<lb/>
周禮司盟掌盟載之法凡邦國有疑㑹同則掌其盟約<lb/>
<pb n="13b"/>
之載及其禮儀北面詔明神既盟則貳之盟萬民之犯<lb/>
命者詛其不信者亦如之注云盟者書其辭於策殺牲<lb/>
取血坎其牲加書於上而埋之謂之載書有疑不協也<lb/>
明神日月山川覲禮加方明於壇上所以依之也詔之<lb/>
者讀載書以告貳之者寫副當以授六官盟詛者欲相<lb/>
與共惡之也又玉府若合諸侯則共珠槃玉敦戎右盟<lb/>
則以玉敦辟盟遂役之贊牛耳桃茢封人大盟飾牛牲<lb/>
詛祝作盟詛之載辭司冦凡邦之大盟約涖其盟書而<lb/>
<pb n="14a"/>
登之于天府太史内史司㑹及六官皆受其貳而藏之<lb/>
○左傳子貢曰盟有玉帛以奉之<lb/>
　　　諸兄<lb/>
爾雅云男子先生為兄後生為弟族父之子相謂為族<lb/>
晜弟族晜弟之子相謂為親同姓兄之子弟之子相謂<lb/>
為從父昆弟<lb/>
　　　諸父<lb/>
爾雅云父為考父之考為王父父之世父叔父為從祖<lb/>
<pb n="14b"/>
祖父父之晜弟先生為世父後生為叔父父之從父晜<lb/>
弟為從祖父父之從祖晜弟為族父<lb/>
　按諸之訓衆也則諸父諸兄當合三族而言箋傳義<lb/>
　非也<lb/>
　　我行其野篇<lb/>
　　　遂<lb/>
箋云牛蘈也仲春時生可采○爾雅云藬牛蘈郭云今<lb/>
江東呼草為牛蘈者髙尺餘許方莖葉長而銳有穗穗<lb/>
<pb n="15a"/>
間有華華紫縹色可淋以為飲疏縹青白色淋以水沃<lb/>
也○陸璣云今人謂之羊蹄似蘆菔而葉長赤䰞為茹<lb/>
滑美○本草羊蹄一名東方宿一名連蟲陸一名鬼目<lb/>
一名蓄陶隠居云今人呼秃菜即蓄音之訛詩云言采<lb/>
其蓄圖經云生下濕地春生苗髙三四尺葉狹長頗似<lb/>
萵苣而色深莖節間紫赤花青白成穗子三稜若茺蔚<lb/>
夏中即枯根似牛蒡而堅實衍義云葉如菜中菠薐但<lb/>
無岐而色差青白葉厚花與子亦相似<lb/>
<pb n="15b"/>
　按箋云蓫牛蘈爾雅云藬牛蘈則蓫即是藬孔疏云<lb/>
　釋草無文非也孫炎注爾雅云車前草一名牛蘈考<lb/>
　車前草本草有五名並不云牛蘈孫説誤矣<lb/>
　　　葍<lb/>
箋云葍亦仲春時生可采○爾雅云葍䔰郭云大葉白<lb/>
華根如指正白可啖又云葍藑茅疏葍與藑茅一草也<lb/>
華白者即名葍華赤者别名藑茅○廣雅云烏麮葍也<lb/>
○陸璣曰河内謂之蓘幽州謂之葍燕一名藚其根正<lb/>
<pb n="16a"/>
白宜著熱灰中温噉之饑嵗可烝茹以禦饑或云花葉<lb/>
有兩種一種葉細而花赤一種葉大而花白復香○風<lb/>
土記云葍蔓生被樹而升紫黄色大如牛角二三同蔕<lb/>
長七八尺甜味如蜜<lb/>
　按陸璣所言花赤者即是藑茅也風土記所云恐别<lb/>
　是一物蓫葍毛公並謂之惡菜然蓫堪入藥用葍花<lb/>
　白而香根可茹未必惡菜也<lb/>
　<lb/>
<pb n="16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　六家詩名物疏卷三十六<lb/>
</p>
<p>
</p>
  </div>
</body>
</text>
</TEI>
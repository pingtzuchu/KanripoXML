<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>讀易述卷十六</head>
    <p>
<pb n="1a"/>
欽定四庫全書<lb/>
　讀易述卷十六　　　　　明　潘士藻　撰<lb/>
　　序卦傳<lb/>
　呉㓜清曰羲皇六十四卦之序始乾終坤葢竒畫偶<lb/>
　畫之上每加一竒一偶二而四四而八八而十六十<lb/>
　六而三十二以極於六十四乃其生卦自然之序非<lb/>
　人所安排也後之易各因羲皇之卦而其序不同如<lb/>
　連山首艮歸藏首坤不復可知其六十四卦之序何<lb/>
<pb n="1b"/>
　如始乾坤終既濟未濟者周易六十四卦之序也葢<lb/>
　文王既立卦名之後而次其先後之序如此皆以施<lb/>
　用於人事者起義而夫子爲之傳以發明其意或者<lb/>
　乃疑其非夫子之作張子曰序卦不可謂非聖人之<lb/>
　緼今欲安置一物猶求審處况聖人之於易必須布<lb/>
　遍精密如是大匠豈以一斧可知矣<lb/>
　蔡介夫曰序卦之義有相反者有相因者相反者極<lb/>
　而變者也相因者其未至於極者也亦老變而少不<lb/>
<pb n="2a"/>
　變之義<lb/>
　文中子曰大哉序卦時之相生也達者可與幾矣<lb/>
　韓康伯曰序卦之所明非易之緼也葢因卦之次託<lb/>
　象以明義<lb/>
有天地然後萬物生焉<lb/>
　干寳曰葢物有先天地而生者矣今正取始於天地<lb/>
　天地之先聖人弗論也故其所法象必自天地而還<lb/>
盈天地之間者唯萬物故受之以屯屯者盈也屯者物<lb/>
<pb n="2b"/>
之始生也<lb/>
　王肅曰屯剛柔始交而難生故爲物始生也<lb/>
　項安世曰屯不訓盈剛柔始交雷雨動盪其氣充盈<lb/>
　故謂之盈耳謂物之始生者其時也若屯之訓盈紛<lb/>
　紜盤錯之義<lb/>
物生必蒙故受之以蒙<lb/>
　張氏曰物始生穉小昧蒙未發蒙所以次屯<lb/>
蒙者蒙也物之穉也物穉不可不養也故受之以需需<lb/>
<pb n="3a"/>
者飲食之道也<lb/>
　蘇氏曰義有不盡於名者履爲禮蠱爲事臨爲大解<lb/>
　爲緩之類是也故曰蒙者蒙也比者比也剥者剥也<lb/>
　皆義盡於名者也<lb/>
　朱氏曰㓜穉而无以養之則夭閼不遂蓄德養才者<lb/>
　亦然<lb/>
　龔氏曰需非飲食也飲食之道也萬物之於天則以<lb/>
　雨爲需人之於君則以飲食爲需兩相比者情也而<lb/>
<pb n="3b"/>
　義不足以畜則情勝義而不可乆故比必有所畜所<lb/>
　以止之也物畜則萬物勝多而禮所由興也<lb/>
飲食必有訟故受之以訟<lb/>
　朱氏曰乾餱以愆豕酒生禍有血氣者必有爭心故<lb/>
　次以訟<lb/>
訟必有衆起故受之以師師者衆也<lb/>
　介夫曰人之有訟必各有朋黨彼以朋黨而起者非<lb/>
　一人此以朋黨而起者亦非一人是有衆起也皆理<lb/>
<pb n="4a"/>
　勢自然也<lb/>
衆必有所比故受之以比比者比也比必有所畜故受<lb/>
之以小畜<lb/>
　韓康伯曰衆起而不比則爭无由息必相親比而後<lb/>
　得寧也　羅彞正曰畜聚也比則聚<lb/>
物畜然後有禮故受之以履<lb/>
　彞正曰物聚則分殊分殊則禮立禮者人之所履也<lb/>
　故小畜之後繼之以履<lb/>
<pb n="4b"/>
履而泰然後安故受之以泰<lb/>
　介夫曰履然後安人有禮以相處然後彼此各得其<lb/>
　分而安矣曲禮所謂有禮則安無禮則危也<lb/>
　姚信曰安上治民莫過於禮有禮然後泰泰然後安<lb/>
　也<lb/>
　楊廷秀曰乾坤天地之泰初屯蒙人物之泰初有物<lb/>
　此有養故需以養之養者生之源亦爭之端爭生焉<lb/>
　小者訟大者戰師以除其惡比以附其善畜以生治<lb/>
<pb n="5a"/>
　履以辨治而後致泰豈一手一足之力哉故曰古无<lb/>
　聖人則人之類滅乆矣<lb/>
泰者通也物不可以終通故受之以否<lb/>
　張敬夫曰治亂相仍如環无端物安有乆通者乎故<lb/>
　受之以否夫泰而驕所以致否否而畏所以復泰<lb/>
　胡一桂曰小畜履後乾坤自相遇成泰否然乾坤十<lb/>
　變方泰何其難泰一變即否何其易履其交㑹處處<lb/>
　此者宜知警戒爲變化持守之道可也<lb/>
<pb n="5b"/>
物不可以終否故受之以同人<lb/>
　韓康伯曰否則思通人人同志故可出門同人不謀<lb/>
　而合<lb/>
與人同者物必歸焉故受之以大有<lb/>
　司馬君實曰否者物不相交之卦不相交則異異則<lb/>
　爭爭則窮故受之以同人同人者所以通之也物通<lb/>
　則大有矣<lb/>
　彞正曰同於人者物必歸故大者皆爲吾有也<lb/>
<pb n="6a"/>
有大者不可以盈故受之以謙<lb/>
　朱氏曰認物之歸爲已有者必驕驕則充滿大復爲<lb/>
　累矣有大者不可盈故次以謙伯羔曰謙者居有之<lb/>
　道也<lb/>
有大而能謙必豫故受之以豫<lb/>
　姜廷善曰有大而能謙則滿而不溢人皆敬之而无<lb/>
　有疾之者矣如此則吾亦得以安和說樂而豫故謙<lb/>
　繼以豫<lb/>
<pb n="6b"/>
　孫從龍曰同人者公好公惡不拂天下之心謙者畏<lb/>
　天勤民不恃天下之有豫則常保其有而樂以天下<lb/>
　矣於此見致治保治之道<lb/>
豫必有隨故受之以隨<lb/>
　鄭𤣥曰豫必有隨者喜樂而出人則隨從孟子曰吾<lb/>
　君不游吾何以休吾君不豫吾何以助此之謂也<lb/>
以喜隨人者必有事故受之以蠱蠱者事也<lb/>
　胡氏曰大有天下之衆又能謙順則人必說豫而隨<lb/>
<pb n="7a"/>
　之故以豫次謙以喜隨人乆而已極必敗成事故蠱<lb/>
　次隨<lb/>
　介夫曰豫必有所隨所喜樂則隨之矣以喜隨人者<lb/>
　非无故也必有其事如臣之事君必以治天職爲事<lb/>
　弟子之隨師必以受業解惑爲事<lb/>
　項安世曰蠱者壊也物壊則萬事生矣事因壊而起<lb/>
　故以蠱爲事之先<lb/>
有事而後可大故受之以臨臨者大也<lb/>
<pb n="7b"/>
　彞正曰可大之業由事而生故因蠱之事而後有臨<lb/>
　之大二陽進而四隂退臨所以大也荀爽曰陽稱大<lb/>
　項安世曰臨不訓大大者以上臨下以大臨小凡稱<lb/>
　臨者皆大者之事故以大稱之若豐者大也則眞訓<lb/>
　大也是以六十四卦有二大而不相妨焉<lb/>
物大然後可觀故受之以觀<lb/>
　彞正曰物之小者不足觀必大然後可觀臨反而爲<lb/>
　觀則二陽之大者在上矣可爲四隂之觀也<lb/>
<pb n="8a"/>
可觀而後有所合故受之以噬嗑嗑者合也<lb/>
　朱氏曰在上无可觀在下引而去矣非可觀而能有<lb/>
　合乎<lb/>
　韓康伯曰可觀則異方合㑹也<lb/>
物不可以茍合而已故受之以賁<lb/>
　楊中立曰物不可以茍合无故而合者必无故而離<lb/>
　又在乎賁以飾之<lb/>
　蘇氏曰君臣父子夫婦朋友之際所謂合也直情而<lb/>
<pb n="8b"/>
　行之謂之茍禮以飾情謂之賁茍則易合易合則相<lb/>
　瀆瀆則易以離賁則難合難合則相敬敬則乆矣<lb/>
賁者飾也致飾然後亨則盡矣故受之以剥<lb/>
　荀爽曰極飾反素文章敗故為剥也<lb/>
　韓康伯曰極飾則實喪也<lb/>
剥者剥也物不可以終盡剥窮上反下故受之以復<lb/>
　崔憬曰夫易窮則有變物極則反於初故剥之爲道<lb/>
　不可終盡而歸之於復也<lb/>
<pb n="9a"/>
復則不妄矣故受之以无妄<lb/>
　朱氏曰復則天地无妄无妄則其動也天<lb/>
有无妄然後可畜故受之以大畜<lb/>
　朱氏曰无妄然後物物循理乃可大畜荀爽曰物不<lb/>
　妄者畜之大也畜積不散故大畜也<lb/>
物畜然後可養故受之以頥頥者養也<lb/>
　彞正曰萬物聚而養道備也<lb/>
不養則不可動故受之以大過<lb/>
<pb n="9b"/>
　龔氏曰不養則不可動雖形體亦然况欲有為乎故<lb/>
　上九由頥然後利渉大川也<lb/>
　閻彦升曰養者君子所以成已動者君子所以應物<lb/>
　然君子處則中立動則中行豈求勝物哉及其應變<lb/>
　則有時或過故受之以大過<lb/>
物不可以終過故受之以坎坎者陷也陷必有所麗故<lb/>
受之以離離者麗也<lb/>
　彞正曰物不可以終過過極必陷故君子貴中<lb/>
<pb n="10a"/>
　彭山曰處險久則困心衡慮而能生明故離次坎<lb/>
有天地然後有萬物有萬物然後有男女有男女然後<lb/>
有夫婦有夫婦然後有父子有父子然後有君臣有君<lb/>
臣然後有上下有上下然後禮義有所錯<lb/>
　干寳曰錯施也此詳言人道三綱六紀有自來也人<lb/>
　有男女隂陽之性則自然有夫婦配合之道有夫婦<lb/>
　配合之道則自然有剛柔尊卑之義隂陽化生血體<lb/>
　相𫝊則自然有父子之親以父立君以子資臣則必<lb/>
<pb n="10b"/>
　有君臣之位有君臣之位故有上下之序有上下之<lb/>
　序則必禮以定其體義以制其宜明先王制作蓋取<lb/>
　之於情也上經始於乾坤有生之本也下經始於咸<lb/>
　恒人道之首也易之興也當殷之末也有妲己之禍<lb/>
　當周之盛徳有三母之功以言天不地不生夫不婦<lb/>
　不成相須之至王敎之端故詩以闗雎為國風之始<lb/>
　而易於咸恒備論禮義所由生也<lb/>
夫婦之道不可以不久也故受之以恒恒者久也<lb/>
<pb n="11a"/>
　程傳咸夫婦之道夫婦終身不變者也故咸之後受<lb/>
　之以恒也<lb/>
物不可以乆居其所故受之以遯遯者退也<lb/>
　胡一桂曰此又借恒之名泛論物義若夫婦之道豈<lb/>
　可以不乆居其所者乎<lb/>
物不可以終遯故受之以大壯<lb/>
　姜廷善曰大壯在遯之後晉之前介乎進退之間退<lb/>
　而方止止而未進者也<lb/>
<pb n="11b"/>
物不可以終壯故受之以晉<lb/>
　唐應德曰明出地上晉也日出於積隂之下而升至<lb/>
　陽之位如人之破乎障塞而極乎髙明此非強健有<lb/>
　力者不能此晉之所以次大壯也<lb/>
　崔憬曰不可以終壯於陽盛自取觸藩宜柔進而上<lb/>
　行受兹錫馬<lb/>
晉者進也進必有所傷故受之以明夷夷者傷也傷於<lb/>
外者必反其家故受之以家人<lb/>
<pb n="12a"/>
　鄧伯羔曰晉與漸皆進而有别進必有歸者先以艮<lb/>
　進必有傷者先以壯也進極當降復入於地故曰明<lb/>
　夷故日盈則昃也<lb/>
　閻彦升曰以利合者迫窮禍患害相棄也以天屬者<lb/>
　迫窮禍患害相収也明夷之傷豈得不返於家人乎<lb/>
家道窮必乖故受之以睽睽者乖也<lb/>
　張敬夫曰夫家有父子之親夫婦之愛然身不行道<lb/>
　則父子夫婦无復親矣此家道窮則乖離所以次睽<lb/>
<pb n="12b"/>
　也<lb/>
乖必有難故受之以蹇蹇者難也<lb/>
　介夫曰屯蹇皆爲難義但屯者始生之難蹇者所遇<lb/>
　之難也乖必有難如人情義乖離必至相戕賊而難<lb/>
　作矣<lb/>
物不可以終難故受之以解<lb/>
　介夫曰凡人患難畢竟皆有解散之日故曰物不可<lb/>
　終難故受之以解程傳難極則必散<lb/>
<pb n="13a"/>
解者緩也緩必有所失故受之以損<lb/>
　程傳縱緩則必有所失失則損也<lb/>
損而不已必益故受之以益<lb/>
　崔憬曰損終則弗損益之故言損而不已必益<lb/>
　姜廷善曰損益盛衰若循環然損而不已天道復還<lb/>
　故必益益而不已則所損滿盈故必决損繼以益深<lb/>
　谷爲陵之意也益繼以夬髙岸爲谷之意也<lb/>
益而不已必决故受之以夬夬者决也<lb/>
<pb n="13b"/>
　陳紫峰曰物无終益之理益而不已必盈溢而决隄<lb/>
　防故受之以夬夬者决也<lb/>
决必有所遇故受之以姤姤者遇也<lb/>
　姜廷善曰决主開遇主合開則必合决則必遇<lb/>
　胡一桂曰上决一隂下復一陽猶可也今上决一隂<lb/>
　下遇一隂姑論卦名相次<lb/>
物相遇而後聚故受之以萃萃者聚也<lb/>
　姜廷善曰物相遇合然後㑹聚而成羣<lb/>
<pb n="14a"/>
聚而上者謂之升故受之以升<lb/>
　張敬夫曰天下之物散之則小合而聚之則積小以<lb/>
　成其髙大故聚而上者爲升也<lb/>
升而不已必困故受之以困<lb/>
　崔憬曰冥升在上以消不富則窮故言升而不已必<lb/>
　困也<lb/>
困乎上者必反下故受之以井<lb/>
　姜廷善曰困乎上則必反於下而物之在下者莫如<lb/>
<pb n="14b"/>
　井井有養道焉猶言困竭者就井取汲以養<lb/>
井道不可不革故受之以革<lb/>
　張獻翼曰井道常道也革者非革常道也革其壊常<lb/>
　者也後漢書禮儀志引古禮云立秋浚井改水冬至<lb/>
　鑚燧改火即井道之革也<lb/>
革物者莫若鼎故受之以鼎<lb/>
　韓康伯曰革去故鼎取新既以去故則宜制器立法<lb/>
　以治新也鼎所以和齊生物成新之器也故取象焉<lb/>
<pb n="15a"/>
主器者莫若長子故受之以震<lb/>
　程傳鼎者器也震爲長男故取主器之義而繼鼎之<lb/>
　後長子傳國家繼位號者也<lb/>
震者動也物不可以終動止之故受之以艮艮者止也<lb/>
物不可以終止故受之以漸<lb/>
　關朗曰震動也動无不止艮止也止无不漸漸進也<lb/>
　萬物无不漸漸其聖人之進乎古者无爲而治百姓<lb/>
　日用而不知其漸之然乎<lb/>
<pb n="15b"/>
漸者進也進必有所歸故受之以歸妹<lb/>
　閻彦升曰晉者進也晉必有所傷漸者進也進必有<lb/>
　所歸何也曰晉所謂進者有進而已此進必有傷也<lb/>
　漸之所謂進者漸進而已烏有不得所歸者乎<lb/>
　胡一桂曰夫子特借歸之一字以論其序非以明卦<lb/>
　㫖也<lb/>
得其所歸者必大故受之以豐豐者大也<lb/>
　朱氏曰前曰與人同者物必歸焉故受之以大有此<lb/>
<pb n="16a"/>
　曰得其所歸者必大大有次同人者處大之道也豐<lb/>
　次歸妹者致大之道也<lb/>
　胡一桂曰亦借歸字以泛論致豐之由非取歸妹義<lb/>
　矣<lb/>
窮大者必失其居故受之以旅<lb/>
　介夫曰豐盛至於窮極則必失其所安旅所以次豐<lb/>
　也唐明皇宋徽宗是也<lb/>
旅而无所容故受之以巽<lb/>
<pb n="16b"/>
　彞正曰旅者親寡非巽順則无所容巽順則何往而<lb/>
　不入<lb/>
巽者入也入而後說之故受之以兊兌者說也說而後<lb/>
散之故受之以渙<lb/>
　項安世曰人之情相拒則怒相入則說故入而後說<lb/>
　之<lb/>
　程傳人之氣憂則結聚說則舒散故說有散義所以<lb/>
　繼兑也<lb/>
<pb n="17a"/>
渙者離也物不可以終離故受之以節<lb/>
　韓注說不可偏繋故宜散渙者發暢而無所壅滯則<lb/>
　散越各肆不返而遂乖離故受之以節夫事有其節<lb/>
　則物所同守而不散越也<lb/>
節而信之故受之以中孚<lb/>
　姜廷善曰受之以節謂有禮制乎其間而將有以合<lb/>
　其情非若睽之乖也節者制之於外孚者信之於中<lb/>
　節得其道而上能信守之則下亦能信從之矣所謂<lb/>
<pb n="17b"/>
　節而信之也<lb/>
有其信者必行之故受之以小過<lb/>
　韓康伯曰守其信者則失貞而不諒之道而以信爲<lb/>
　過故曰小過也<lb/>
有過物者必濟故受之以既濟<lb/>
　韓康伯曰行過乎恭禮過乎儉可以矯世厲俗有所<lb/>
　濟也<lb/>
物不可窮也故受之以未濟終焉<lb/>
<pb n="18a"/>
　韓康伯曰有爲而能濟者以己窮物者也物窮則乖<lb/>
　功極則亂其可濟乎故受之以未濟也<lb/>
　蘇氏曰未濟所以爲无窮也以雜卦觀之六十四卦<lb/>
　皆兩兩相從非覆則變也變者八乾坤也頥大過也<lb/>
　坎離也中孚小過也覆變具者八泰否也隨蠱也漸<lb/>
　歸妹也既濟未濟也其餘四十八皆覆也卦本以覆<lb/>
　相從不得已而從變也何爲其不得已也變者八皆<lb/>
　不可覆者也雜卦皆相反序卦皆相因此理也而有<lb/>
<pb n="18b"/>
　二變者八覆變具者八覆者四十八此數也而有三<lb/>
　然則六十四卦之序果何義也曰理二曰數三五者<lb/>
　无不可此其所以爲易也歩厯而厯恊吹律而律應<lb/>
　考之人事而人事契循乎天理而天理行无徃而不相值<lb/>
　也且非獨此五者而已將世之所有莫不咸在是故<lb/>
　從孔子之言則既有二說矣物不可終過故受之以<lb/>
　坎坎者陷也陷必有所麗故受之以離又曰有男女<lb/>
　然後有夫婦方其爲男女則所謂陷與麗者不取也<lb/>
<pb n="19a"/>
　自是以往吾豈敢一之哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　讀易述卷十六<lb/>
</p>
<p>
</p>
  </div>
</body>
</text>
</TEI>
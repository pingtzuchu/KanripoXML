<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>讀易述卷六</head>
    <p>
<pb n="1a"/>
欽定四庫全書<lb/>
　讀易述卷六　　　　　明　潘士藻　撰<lb/>
咸䷞<hi>艮下兑上</hi>
　仲虎曰上經首乾坤者天地定位也下經首咸恒者<lb/>
　山澤通氣也位欲其分故天地分為二卦氣欲其合<lb/>
　故山澤合為一卦八純卦爻皆不應泰否天地相應故<lb/>
　居上篇咸損少男女相應恒益長男女相應故居下<lb/>
　篇咸以少男下少女又應之至者故首下篇<lb/>
<pb n="1b"/>
　趙汝楳曰山澤氣通彼此交感故卦名咸爻𧰼皆近<lb/>
　取諸身感之至真莫若身意之所欲不言而喻咸以<lb/>
　止為感者也爻之吉凶皆係於止其取人身為𧰼則<lb/>
　各因其位不當如它卦言位應葢拇與心腓與脢股<lb/>
　與輔在人身皆不胥應故也<lb/>
　荀况曰於咸見夫婦夫婦之道不可不正也君臣父<lb/>
　子之本也咸感也以髙下下以男下女柔上而剛下<lb/>
　聘女之義親迎之道重始也<lb/>
<pb n="2a"/>
　李衡曰相應者同志之𧰼志同則合是以相應然事<lb/>
　固多變動在因時故有以有應而得者有以有應而<lb/>
　失者亦有以无應而吉者以无應而凶者夬九三以<lb/>
　援小人而凶剥六三以應君子而无咎蒙六四以無<lb/>
　應而困吝咸貴虛心而受人故六爻以有應而失所<lb/>
　斯皆時事之使然故不可執一論也<lb/>
咸亨利貞取女吉<lb/>
彖曰咸感也柔上而剛下二氣感應以相與止而說男<lb/>
<pb n="2b"/>
下女是以亨利貞取女吉也天地感而萬物化生聖人<lb/>
感人心而天下和平觀其所感而天地萬物之情可見<lb/>
矣<lb/>
　述曰卦以艮男下兊女陽下隂而隂從陽一感一應<lb/>
　故為咸咸有亨之理上下交相感應則自然亨通也<lb/>
　相感之道利在於正三陽上隂男女皆正故有利貞<lb/>
　之象以此義取女則吉也孔疏此卦明人倫之始夫<lb/>
　婦之義必須男女共相感應方成夫婦既相感應乃<lb/>
<pb n="3a"/>
　得亨通若以邪道相通則凶害斯及故利在貞正既<lb/>
　感通以正即是婚媾之善故云咸亨利貞取女吉也<lb/>
　咸之為義感也非感則獨何以為咸卦艮剛而兊柔<lb/>
　若剛自在上柔自在下則不交感無由得通今兊柔<lb/>
　在上而艮剛在下是二氣感應以相授與所以為咸<lb/>
　亨也彭山曰即月令天氣下降地氣上騰而萬物萌<lb/>
　動之意陽感隂應六爻皆有相通之情故謂之咸止<lb/>
　而說艮止而兊說也能自靜止則不隨欲動以止行<lb/>
<pb n="3b"/>
　說則不為邪諂不失其正所以利貞也艮為少男兊<lb/>
　為少女男女之情少者最切男先於女而下之所感<lb/>
　於女者誠矣則女之應感其誠豈有不至哉人心感<lb/>
　應之誠𩔖皆如此所以為通而吉也孔疏婚姻之義<lb/>
　男先求女親迎之禮輪御三周皆是男先下於女然<lb/>
　後女應於男所以取女吉<lb/>
　卜子夏曰二氣之相感應也中无間也故得萬物變<lb/>
　化乎其内天氣下降地氣上濟陽下隂而隂從陽也<lb/>
<pb n="4a"/>
　止於所說其利之正也故取女以之吉也而感應之<lb/>
　道取焉聖人無為與天地準寂然虚中通變則隨乎<lb/>
　時順情而通天下之故而咸得其治則天下和平矣<lb/>
　夫相下而不私則感之而通也觀天地萬物之情而<lb/>
　感一也彖語其感大者如此也至於爻則形相趨也<lb/>
　利相逐也豈及於感之至哉天下忘於情而有累於<lb/>
　質者則於萬物不盡矣故見利則躁後時則絶皆凶<lb/>
　悔之道也蘇氏情者其誠然也雲龍風虎无故相從<lb/>
<pb n="4b"/>
　者豈容偽哉<lb/>
　王註凡感之為道不能感非其𩔖者也故引取女以<lb/>
　明同𩔖之義也同𩔖而不相感應以其各亢所處也<lb/>
　故女雖應男之物必下之而後取女乃吉也<lb/>
　彭山曰程子曰有動皆有感感則必有應所應復為<lb/>
　感故感有自物之所觸而言者有自幾之所先而言<lb/>
　者而皆以不動為體大𫝊曰寂然不動感而遂通天<lb/>
　下之故不動者不動於物而成其為虚也感從虚出<lb/>
<pb n="5a"/>
　則自然能通故咸亨利貞貞者虚中无我之謂也陽<lb/>
　先感而隂應之男先女而女說之感之能通者如此<lb/>
　取女之所以吉也<lb/>
　𧰼㫖咸本訓皆而彖𫝊以咸感為言宋李舜臣本字<lb/>
　說遂謂无心之感也人相感誠不外心然若有所係<lb/>
　則意必之私耳何以為感哉<lb/>
　孫氏曰和平二字妙矣咸之所以能感者和平耳和<lb/>
　平者天地萬物之情也失其和平則非情之正非情<lb/>
<pb n="5b"/>
　之正則失其感<lb/>
𧰼曰山上有澤咸君子以虚受人<lb/>
　述曰澤非山上所有也而有焉澤氣上蒸於山而山<lb/>
　受之謂山之虚也山受澤山之虚心受人君子之虚<lb/>
　虚故感感故應聞之元俞琰云山澤之氣相通以其<lb/>
　虚也惟其虚也二氣感應以相與不虚則窒而不通<lb/>
　安能相與程𫝊虚中者無我也中无私主則无感不<lb/>
　通以量而容之擇合而受之非聖人有感必通之道<lb/>
<pb n="6a"/>
　也孫氏曰惟虚然後和平而得天地萬物之情寂然<lb/>
　不動所謂虚也廓然大公所謂虚也内外兩忘所謂<lb/>
　虚也<lb/>
　質卿曰咸之六爻皆主於感人者也而皆未足以感<lb/>
　人如咸拇則微心烏足以動衆咸腓則躁動何足以<lb/>
　一人咸股則隨人之意多爾思則憧憧之念甚咸其<lb/>
　脢則執而弗通也輔頰舌則妄而无實矣此无他感<lb/>
　以虚為妙用而自拇以上則皆實之感以通為極則<lb/>
<pb n="6b"/>
　而自咸拇以上則皆窒之故曰觀其彖思過半<lb/>
初六咸其拇　𧰼曰咸其拇志在外也<lb/>
　述曰彭山曰咸以靜為體六隂當卦之初而在止體<lb/>
　之下宜靜者也而與四相應即先有所感故為咸其<lb/>
　拇之𧰼𧰼曰志在外也志在於外非所以立靜虚之<lb/>
　體也孔疏初應在四俱處卦始為感淺末取譬一身<lb/>
　在於足指而已指雖小動未移其足以喻人心初感<lb/>
　始有其志志雖小動未甚躁求吉凶悔吝生乎動者<lb/>
<pb n="7a"/>
　也以其本實未傷於靜故无吉凶悔吝之辭<lb/>
　紀聞曰人之相感有淺深輕重之異識其時𫝑則所<lb/>
　處不失其宜矣咸拇感之未深而艮性能止故不言<lb/>
　吉凶恒初未可求深而巽性善入故雖貞亦凶<lb/>
六二咸其腓凶居吉　𧰼曰雖凶居吉順不害也<lb/>
　述曰彭山曰腓足肚也以其位在拇上亦有行動之<lb/>
　義故以取𧰼非以為行則先動也但二與五相應恐<lb/>
　其因之而先陽以感故有咸其腓之𧰼而以為凶亦<lb/>
<pb n="7b"/>
　戒辭也居不動也六二處得其位情不違中能居則<lb/>
　身安而腓不動可以易凶而吉𧰼㫖二隂柔不能待<lb/>
　感而先動故凶然本體艮葢咸則動而體巽進退居<lb/>
　則不變為艮止故不害也王註隂而為居順之道也<lb/>
　不躁而居順不害也二五正應非戒其不感欲感而<lb/>
　後應不可躁也<lb/>
九三咸其股執其隨往吝　𧰼曰咸其股亦不處也志<lb/>
在隨人所執下也<lb/>
<pb n="8a"/>
　述曰程𫝊九三以陽居剛為艮之主而應於上六陽<lb/>
　好上而說隂上居感說之極故三感而從之股者不<lb/>
　能自由隨物而動者也故以為𧰼言九三不能自主<lb/>
　隨物而動如股然其所執守者隨於物也陽剛之才<lb/>
　感於所說而隨之如此而往可羞吝也<lb/>
　下卦二隂皆欲動者三雖陽爻亦然故云亦不處也<lb/>
　三居互巽進退而失艮體之止其𧰼如此隂則隨陽<lb/>
　是隨者柔之道也三剛而往隨上九之隂所執者下<lb/>
<pb n="8b"/>
　失陽剛之徳也<lb/>
　質卿曰安身而動所謂處也即二之所謂居也二不<lb/>
　能居三亦不能居居之即吉矣故三之不處猶二之<lb/>
　不處既曰咸其股即是隨矣又曰執其隨者重在執<lb/>
　字其志甘於是而安之不疑執之不變誠由其不中<lb/>
　而心有所繫故也亦不處釋咸其股之義志在隨人<lb/>
　所執下釋執其隨而致陋之之意<lb/>
九四貞吉悔亡憧憧往來朋從爾思　𧰼曰貞吉悔亡<lb/>
<pb n="9a"/>
未感害也憧憧往來未光大也<lb/>
　述曰四在三陽之中當心之位感之主也四本𧰼心<lb/>
　而不言心正見感之不可以有心心之不可以有所<lb/>
　也心之本體不落於思慮則寂然不動感而遂通是<lb/>
　謂正正則吉則悔亾一入思慮失其心體則憧憧往<lb/>
　來不勝其擾是謂思思則朋從則不正則悔<lb/>
　敬仲曰九四貞吉貞即虚以受人之虚心本神明動<lb/>
　靜皆定如水鑑中之萬𧰼水常止而萬𧰼自動也如<lb/>
<pb n="9b"/>
　天地之常感而未嘗不寂然也凡物感而不以正則<lb/>
　至於害貞則无適不正无感不通未有私感安有災<lb/>
　害故吉而悔亡茍未能无思无欲猶為往來所動雖<lb/>
　貞正亦未光大也此為貞而未極乎虚者發也<lb/>
　胡一桂曰四不正而云貞吉悔亡者貞則吉而悔可<lb/>
　亡戒之也葢四與初為來往之爻而二爻皆不正故<lb/>
　戒以憧憧往來則所感者狹而不廣矣非所以為咸<lb/>
　也虞翻曰憧憧懐思慮也欲感上隔五感初隔三故<lb/>
<pb n="10a"/>
　憧憧往來之内為來之外為往四在上下卦之間故<lb/>
　為往來三陽相此亦有朋從之𧰼四雖剛而體說故<lb/>
　𧰼如此張氏曰曰得朋曰朋來曰朋盍簪皆出无思<lb/>
　以得其黨此惟欲思運動以求相應未能忘懐息照<lb/>
　任夫自然故有憧憧往來朋從爾之所思也<lb/>
九五咸其脢无悔　𧰼曰咸其脢志末也<lb/>
　述曰𧰼㫖說文脢即膂也心繫於膂故詩言膂力經<lb/>
　營九五陽剛中正當咸之時不能恢𢎞感道普以无<lb/>
<pb n="10b"/>
　心而繫於所應適當脢處故為咸其脢隂柔之質自<lb/>
　瘁其膂以力用而不能以神用故僅免於悔王註進<lb/>
　不能大感退不為无志其志淺末无悔而已孔疏志<lb/>
　末云者末猶淺也感以心為深過心則謂之淺末也<lb/>
　陸伯載曰感人心而天下和平聖人感天下之道也<lb/>
　九五以陽剛當位下應六二柔闇之臣用志淺末感<lb/>
　非其感咸其脢者也脢者肉在背而无動非感之處<lb/>
　也烏能成其感乎感非其感所感靡成无悔而已豈<lb/>
<pb n="11a"/>
　足以語聖人感天下之道乎<lb/>
　𧰼㫖卦以感為義而爻以靜為善何也凡感貴以神<lb/>
　横渠先生所謂咸卦六爻皆以有感不盡咸道故君<lb/>
　子欲得以虚受人也虚受人者即所謂神之感而無<lb/>
　意必固我諸爻動而无靜五靜而无動皆非心之正<lb/>
　也<lb/>
上六咸其輔頰舌　𧰼曰咸其輔頰舌滕口說也<lb/>
　述曰上六隂柔兊體為說之主感之極也於人身當<lb/>
<pb n="11b"/>
　口舌之間與九三為正應然彼止而我說其說以言<lb/>
　耳故有咸其輔頰舌之𧰼兊為口舌王註輔頰舌者<lb/>
　所以為語之具也咸其輔頰舌則滕口說也憧憧往<lb/>
　來猶未光大况在滕口薄可知也<lb/>
　項氏曰初上皆不言凶悔吝者當感之時柔在内者<lb/>
　必應於外柔在外者必說於内皆其常理又所應皆<lb/>
　正非妄感也故无凶悔事有當用播告者滕口說非<lb/>
　鄙之專倚則亦非美也故不得言吉<lb/>
<pb n="12a"/>
　蘇氏曰咸者以神交夫神者将遺其心而况於身乎<lb/>
　身忘而後神存心不遺則身不忘身不忘則神忘故<lb/>
　神與身非兩存也必有一忘足不忘屨則屨之為累<lb/>
　也甚於桎梏腰不忘帶則帶之為累也甚於縲絏人<lb/>
　之所以終日躡屨束帶而不知厭者以其忘之也道<lb/>
　之可名言者皆非其至而咸之可别者皆其粗也是<lb/>
　故在卦者咸之全也而在爻者咸之粗也爻配一體<lb/>
　自拇而上至於口當其處者有其徳徳有優劣而吉<lb/>
<pb n="12b"/>
　凶生焉合而用之則拇屨腓行心慮口言六職並舉<lb/>
　而我不知此其為卦也離而觀之則拇能屨而不能<lb/>
　捉口能言而不能聴此其為爻也方其為卦也見其<lb/>
　咸而不見其所以咸猶其為人也見其人而不見其<lb/>
　體也六體各見非全人也見其所以咸非全徳也是<lb/>
　故六爻未有不相應者而皆病焉不凶則吝其善者<lb/>
　免於悔而已<lb/>
　紀聞曰程直方云初與四應故拇與心皆在前二與<lb/>
<pb n="13a"/>
　五應故腓與脢皆在背三與上應故股與輔頰皆在<lb/>
　兩旁而舌居中拇腓股義取下體无感人之道者勞<lb/>
　而无成脢輔舌義取上體无感人之實者煩而无益<lb/>
　心通萬變出令而非受令應物而不留物茍明屈信<lb/>
　之自然貫物我為一體所謂聖人感人心而天下和<lb/>
　平朋亡不足言矣六二隂柔之咸本无吉也而居焉<lb/>
　則吉九三陽剛之咸宜无吝也而往焉則吝居吉者<lb/>
　非以不動而吉也若徒以不動為吉則五之咸脢何<lb/>
<pb n="13b"/>
　以謂志末二之居吉不妄動者五之无悔不能動者<lb/>
　景孟王氏云以心志感人所感已狹况滕口說以求<lb/>
　感其能感人乎咸之諸爻曰拇曰腓曰股曰脢取𧰼<lb/>
　各以其一上六曰輔曰頰曰舌取𧰼獨以其三其惡<lb/>
　佞也深故取𩔖也徧状其滕口說務感恱人也<lb/>
　六五爻項氏曰四與五皆在上體其尊相近故分主<lb/>
　心脊之事五官之治皆主於心以九四當之五藏之<lb/>
　絡皆係於背以九五當之四居上下之交有往來之<lb/>
<pb n="14a"/>
　𧰼故為思而在心五以剛居四之外故為脢而在背<lb/>
　心有思則有得失故必貞而後悔亡无所思故无悔<lb/>
恒䷟<hi>巽下震上</hi>
　程𫝊男在女上男動於外女順於内人理之常故為<lb/>
　恒也又剛上柔下雷風相與巽而動剛柔相應皆恒<lb/>
　之義趙汝楳曰男下女者婚媾之禮夫尊婦卑者可<lb/>
　乆之道故卦名恒<lb/>
　范氏曰諸卦以有應為吉此六爻皆應而无元吉者<lb/>
<pb n="14b"/>
　吉於應者相求以濟之時也常者上下各得之時故<lb/>
　以剛柔皆應而不獲為吉也<lb/>
恒亨无咎利貞利有攸往<lb/>
彖曰恒乆也剛上而柔下雷風相與巽而動剛柔相應<lb/>
恒恒亨无咎利貞乆于其道也天地之道恒乆而不已<lb/>
也利有攸徃終則有始也日月得天而能乆照四時變<lb/>
化而能乆成聖人乆于其道而天下化成觀其所恒而<lb/>
天地萬物之情可見矣<lb/>
<pb n="15a"/>
　述曰巽下震上長男在上長女在下男尊女卑男外<lb/>
　女内剛柔一定故為恒恒亨无咎九家易曰初四三<lb/>
　五雖不正而剛柔皆應故亨无咎矣利貞貞固不易<lb/>
　之理也𧰼㫖貞所以為恒而在既亨无咎之後者上<lb/>
　下未交則不見可貞者恒之始剛柔適職而情深通<lb/>
　可乆之道也居恒之世而利有攸往欲及其未窮不<lb/>
　見更端終始之迹非一定不易之謂也吕仲木引大<lb/>
　𫝊窮變通乆為言然至窮乃變非先天不違矣<lb/>
<pb n="15b"/>
　程𫝊恒而不可以亨非可恒之道也為有咎矣恒之<lb/>
　所以能亨者由貞正也故云利貞夫所謂恒謂可恒<lb/>
　乆之道非守一隅而不知變也故利於有往惟其有<lb/>
　往故能恒也一定則不能恒矣<lb/>
　彖曰恒乆也恒之義也剛本宜上而上卦為震柔本<lb/>
　居下而下卦為巽得其順序乃恒道也震雷巽風隂<lb/>
　陽交感風多有不因雷者但雷震則便有風此是雷<lb/>
　之風也故為常理震動而巽順以順為體動无違逆<lb/>
<pb n="16a"/>
　所以可常動而不順豈能常也六爻剛柔交相應和<lb/>
　无孤嫓者故可常乆此四者皆可乆之道也卦之所<lb/>
　以名恒也恒亨无咎利貞乆於其道也天地之道得<lb/>
　其所乆故不已也利有攸往終則有始也震巽隂陽<lb/>
　之始艮兊隂陽之終咸恒相反而終始見也震終於<lb/>
　乾則一隂生而為巽而隂以始巽終於坤則一陽生<lb/>
　而為震而陽以始終始相受循環无端天地變易之<lb/>
　常道也日月得天運旋而能乆照四時推移變化而<lb/>
<pb n="16b"/>
　能乆成聖人應變隨時乆於其道所以能使天下化<lb/>
　成觀其所恒而天地萬物之情可見矣言天地萬物<lb/>
　之情見於所恒也<lb/>
　汝吉曰風雷有氣无質而動恒時動其時動恒相與<lb/>
　動而變化無所不通恒者巽而動常徳也天地之道<lb/>
　浸也天地之道常斯變變斯通通斯乆以得其貞常<lb/>
　无息不然日月四時其較著者耳恒亨常之通利貞<lb/>
　常之乆也貞而利往即終即始闔闢无已天下貞一<lb/>
<pb n="17a"/>
　常乆之理也<lb/>
　張中溪曰不能體常者不可與盡變不能盡變者不<lb/>
　可以體常天地所以能常乆者以其能盡變也<lb/>
　蘇氏曰物未有窮而不變故恒非能執一而不變能<lb/>
　及其未窮而變爾窮而後變則有變之形及其未窮<lb/>
　而變則无變之名此其所以為恒也故居恒之世而<lb/>
　利有攸往者欲及其未窮也夫能及其未窮而往則<lb/>
　終始相受如環之无端<lb/>
<pb n="17b"/>
　将明恒乆不已之道而以日月之運四時之變明之<lb/>
　明及其未窮而變也陽至于午未窮也而隂已生隂<lb/>
　至于子未窮也而陽已萌故寒暑之際人安之如待<lb/>
　其窮而後變則生物無𩔖矣<lb/>
𧰼曰雷風恒君子以立不易方<lb/>
　述曰王註長陽長隂合而相與可乆之道也君子以<lb/>
　立不易方得其所乆故不易也湛原明曰君子何以<lb/>
　立不易方也所以體恒也知雷風相隨亘古不變之<lb/>
<pb n="18a"/>
　𧰼而自立於大中至正之矩為可乆不變之道也何<lb/>
　以為易也變也何以為方也所恒也時變而所恒不<lb/>
　變也何也剛柔之上下隂陽之升降日月之代明寒<lb/>
　暑之往來極古今之變而不能易其常也不知者以<lb/>
　經權常變二之以為對豈知道者也<lb/>
　王陽明曰上震為雷下巽為風雷動風行簸揚奮厲<lb/>
　翕張而交作若天下之至變也而所以為風為雷者<lb/>
　則有一定而不可易之理是乃天下之至恒也君子<lb/>
<pb n="18b"/>
　體夫雷風為恒之𧰼則雖酬酢萬變妙用无方而其<lb/>
　所立必有卓然而不可易之體也<lb/>
初六浚恒貞凶无攸利　𧰼曰浚恒之凶始求深也<lb/>
　述曰初為恒始最處卦底隂性沉滯有浚恒之𧰼卦<lb/>
　爻初四剛柔相應恒也震動而上不能下初初六體<lb/>
　巽權而性善入乃遂深浚為恒而不復求交不交則<lb/>
　兩情不通非剛柔應感之常而不適乎利往之道故<lb/>
　雖貞亦凶无攸利<lb/>
<pb n="19a"/>
　𧰼㫖浚如春秋浚洙詩小弁浚泉之浚謂深之耳<lb/>
　蘇氏下沈曰浚即巽入也入者内辭如朱義四不應<lb/>
　初初不能度𫝑性務入深以常理求之則外辭矣下<lb/>
　巽為婦故内三爻言婦道上震為夫故外三爻言夫<lb/>
　道蘇氏曰初六以九四不相下故求深自藏以逺之<lb/>
　使九四雖田而无𫉬可謂貞矣然隂陽否而不亨非<lb/>
　所以為恒之始也故凶始不亨而用貞終必兩廢故<lb/>
　无攸利曰始求深言始未可遽求深入也<lb/>
<pb n="19b"/>
九二悔亡　𧰼曰九二悔亡能乆中也<lb/>
　述曰程𫝊在恒之義居得其正則常道也九二陽爻<lb/>
　居隂位非常理也處非其常本當有悔而九二以中<lb/>
　徳而應於五五復居中以中而應中其處與動皆得<lb/>
　中也是能恒乆於中也能恒乆於中則不失正矣所<lb/>
　以悔亡程可乆曰大壮九二解初六及九二爻皆不<lb/>
　著其所以然葢以爻明之也<lb/>
　𧰼㫖咸九四恒九二皆以陽居隂非貞也恒之二不<lb/>
<pb n="20a"/>
　曰貞而徑言悔亡咸九四不正不中恒九二不正而<lb/>
　中中重於正也<lb/>
九三不恒其徳或承之羞貞吝　𧰼曰不恒其徳无所<lb/>
容也<lb/>
　述曰葉良佩曰九三處得其位謂宜固執而不變也<lb/>
　然以其過剛不中又巽體其究為躁卦而當雷風之<lb/>
　變志從於上不能自守故為不恒其徳之𧰼<lb/>
　郭雍曰九三剛已過中而巽為不果進退无常不恒<lb/>
<pb n="20b"/>
　其徳者也或進之羞雖貞亦吝<lb/>
　石介曰重剛而不中剛之過也巽而順乎柔巽之過<lb/>
　也不恒如此或承之羞或者不知其何人之詞言人<lb/>
　皆得以羞辱進之不知其所自來也𧰼曰无所容也<lb/>
　三以剛而當兩剛之間既不能安處於巽又不能仰<lb/>
　承乎震進退皆无所容欲免羞辱得乎<lb/>
　王介甫曰夫可以為常者莫如中故九二失位而能<lb/>
　悔亡九三得位而无所容以中為常則出處語黙其<lb/>
<pb n="21a"/>
　趣无方而不害其常也<lb/>
　孫復曰恒以陽居隂上為徳今九三反居上六之下<lb/>
　是失恒徳况乎履不得中宜其羞辱隨之不為時之<lb/>
　所容<lb/>
九四田无禽　𧰼曰乆非其位安得禽也<lb/>
　述曰田取震動馳騁之義以喻有事也无禽者田獵<lb/>
　不𫉬以喻有事无功以九居四而在恒時乆非其位<lb/>
　故勞而无功也蔡淵曰四為震體而處不當位好變<lb/>
<pb n="21b"/>
　者也以好變之心應浚恒之初必不能相有故曰无<lb/>
　禽蘇氏曰九四懐非其位而重下初六初六其所欲<lb/>
　得也故曰禽上亢而下沉欲以𫉬初難矣<lb/>
　胡旦曰以陽居隂不正也位又不中不中不正而居<lb/>
　大臣之位是无徳而忝位者故為治則教化不能行<lb/>
　撫民則膏澤不能下<lb/>
　仲虎曰九四以陽居隂乆非其位然九二亦陽居隂<lb/>
　而曰悔亡者唯中則可常乆二中九四不中故也師<lb/>
<pb n="22a"/>
　之六五曰有禽五柔中而所應者剛剛實故曰有禽<lb/>
　恒之四以剛居不中而所應者柔柔虚故曰无禽<lb/>
六五恒其徳貞婦人吉夫子凶　𧰼曰婦人貞吉從一<lb/>
而終也夫子制義從婦凶也<lb/>
　述曰彭山曰六五柔中而應剛中有恒其徳貞之𧰼<lb/>
　葢隂道如此則得其常故為婦人吉然五為尊位而<lb/>
　六居之以順為常非陽道之所宜故在夫子則凶也<lb/>
　見恒以惟變所適為貞當五成功之位而不知變則<lb/>
<pb n="22b"/>
　所謂恒者執一而已矣豈利有攸往之貞哉王註居<lb/>
　得尊位為恒之主不能制義而係應在二用心専貞<lb/>
　從唱而已婦人之吉夫子之凶也孔疏五居尊位在<lb/>
　震為夫二處下體在巽為婦五係於二是從婦凶也<lb/>
　敬仲曰天下固有靜正之徳而未剛大者如六五之<lb/>
　恒其徳貞是也故婦則吉至於夫子則當制義當有<lb/>
　剛健無所不通之徳而尊靜柔從則為凶也<lb/>
　石介曰一陽也隂之為物當從陽而終程𫝊五君位<lb/>
<pb n="23a"/>
　也不以君道言者在夫子猶凶况人君乎君道尤不<lb/>
　可以柔順為常它卦六居五位而應剛則未為失<lb/>
　王景孟曰恒其徳與不恒其徳反九三之剛太過六<lb/>
　五以柔居中故也仲虎曰剛而中可恒也柔而中婦<lb/>
　人之常非夫子之所當常也又曰咸其腓戒二之動<lb/>
　也五咸其脢不動矣而又不能感或承之羞戒三之<lb/>
　不恒也五恒其徳貞矣而又執一不通故二爻皆无<lb/>
　取焉易貴於知時識變固如此哉<lb/>
<pb n="23b"/>
上六振恒凶　𧰼曰振恒在上大无功也<lb/>
　述曰上六在恒之終終則復始之時宜靜者也然震<lb/>
　動之極隂柔不能固其貞靜而復有所動故有振恒<lb/>
　之𧰼王介甫曰終乎動以動為恒者也動靜宜不失<lb/>
　時以交相養以動為恒而在物上則其害大矣王註<lb/>
　夫靜為躁君安為動主故安者上之所處也靜者可<lb/>
　乆之道也處卦之上居動之極以此為恒无施而得<lb/>
　也<lb/>
<pb n="24a"/>
　象㫖振虞張作震動也上六振恒震體也公羊𫝊曰<lb/>
　震之者何猶曰振振然也上六柔而不失居震之極<lb/>
　處於恒終而奮迅輕動三不恒而强振之為恒亦終<lb/>
　於无功而已大謂陽葢三也在上明其振之謂也<lb/>
　蘇氏曰恒之始陽宜下隂以求亨及其終隂宜下陽<lb/>
　以明貞今九四不下初六故有浚恒之凶上六不下<lb/>
　九三故有振恒之凶二者皆過也易地而後可<lb/>
　艮兊合而後為咸震巽合而後為恒故卦莫吉於咸<lb/>
<pb n="24b"/>
　恒者以其合也及離而觀之見已而不見彼則其所<lb/>
　以為咸恒亡矣故咸恒无完爻其美者不過悔亡恒<lb/>
　之世惟四宜下初自初以上皆以合隂陽為正故九<lb/>
　二九三六五上六皆非正也以中者用之猶可以悔<lb/>
　亡以不中者用之則无恒之人也故九三不恒其德<lb/>
　恒之終隂宜下陽者也不安其分而奮於上欲求有<lb/>
　功而非其時矣故凶<lb/>
　彖曰恒久也項氏曰剛上柔下其分正也雷風相與<lb/>
<pb n="25a"/>
　其情通也巽而應剛柔皆應循理而行内外應之其<lb/>
　事順也有是三者足以乆矣此卦之所以為恒也亨<lb/>
　者以此而亨无咎者以此无咎利貞者利固守此也<lb/>
　故曰恒亨无咎利貞乆於其道也其道即上三者可<lb/>
　乆之道乆非其道則有咎矣行何由而亨守何由而<lb/>
　利哉守常者多不通多失之過多不利於行故此彖<lb/>
　歷言之猶損之无咎也可貞利而攸往也恒之彖以<lb/>
　貞為利而爻辭皆不利於貞者彖論卦徳爻各言其<lb/>
<pb n="25b"/>
　位也卦得其道故當以貞守之爻多不正正者又不<lb/>
　得中皆失其道不可貞也聖人懼愎者以執為乆也<lb/>
　故曰恒亨无咎利貞乆於其道也明所乆在道非執<lb/>
　也又懼暗者不知道之所在也故曰天地之道恒乆<lb/>
　而不已也利有攸往終則有始也明道在不已所以<lb/>
　能乆也已者止也止則廢廢則不乆矣日月得天而<lb/>
　能乆照天即道也四時變化而能乆成變化即不已<lb/>
　也日月得天以一日言四時變化以一嵗言天形一<lb/>
<pb n="26a"/>
　日一周而日月因之以迭照故曰得天天氣一嵗四<lb/>
　變而四時因之以成嵗故曰變化<lb/>
　九三爻荀爽曰與初同𧰼欲據初隔二與五為兊欲<lb/>
　恱之隔四意无所定故不恒其徳與上相應欲往承<lb/>
　之為隂所乘故或承之羞也貞吝者謂正居其所不<lb/>
　與隂通也无居自容故貞吝矣<lb/>
遯䷠<hi>艮下乾上</hi>
　王註遯小人浸長難在于内亨在于外與臨相對者<lb/>
<pb n="26b"/>
　也臨剛長則柔危遯柔長故剛遯也<lb/>
　邢璹曰遯以逺時為吉不係為美上則肥遯初則有<lb/>
　厲<lb/>
　仲虎曰遯以二隂之義成卦以四陽之遯得名易為<lb/>
　君子謀名卦必以陽為主<lb/>
遯亨小利貞<lb/>
彖曰遯亨遯而亨也剛當位而應與時行也小利貞浸<lb/>
而長也遯之時義大矣哉<lb/>
<pb n="27a"/>
　述曰彭山曰遯𨼆藏而不露形迹之謂程子謂寗武<lb/>
　子能沉晦以免患即此義也遯而處世道猶能亨但<lb/>
　二隂方長當順其𫝑而處之不可大有所為以露形<lb/>
　迹故云小利貞貞之義生於止體而小之義則生於<lb/>
　二陰也𧰼㫖遯亨以乾言小利貞以艮言體艮止而<lb/>
　不遽以侵陽乃艮之貞而彖𫝊浸長之意<lb/>
　王註遯之為義遯乃通也剛當位而應非否亢也遯<lb/>
　不否亢能與時行也隂道欲浸而長正道亦未全滅<lb/>
<pb n="27b"/>
　故小利貞也程𫝊五以陽剛之徳處中正之位又下<lb/>
　與六二以中正相應雖陰長之時如卦之才尚當隨<lb/>
　時消息茍可以致其力無不至誠自盡以扶持其道<lb/>
　未必于遯藏而不為故曰與時行也<lb/>
　遯而亨者遯中已有隱藏善處之術故能即亨也剛<lb/>
　當位以九五言應以六二言陽剛當五可以有為而<lb/>
　所應者二則因陰長之𫝑而順以處之順時而行即<lb/>
　是以遯道處世也浸而長者謂二陰也二隂方長不<lb/>
<pb n="28a"/>
　可大有所為唯當以貞而順二隂之𫝑以處之則所<lb/>
　以為貞者亦小利也<lb/>
　質卿曰遯者聖人先機應世之妙用可與達權者道<lb/>
　難為拘方者論也如遯而避之可名曰退辭而違之<lb/>
　可名曰去惟遯則无頭腦无圭角驀然而起出於事<lb/>
　機之外如一言語一舉動皆識機先有對面相遯而<lb/>
　无痕迹者是真遯也若𫝑已亟而圖所以逺之殆矣<lb/>
　殆矣<lb/>
<pb n="28b"/>
　遯矣如何得亨惟遯而亨也剛當位而應在人事猶<lb/>
　有可為疑於不必遯者只是時非可為遂乃與時偕<lb/>
　行超然以遯此其心之逺覽如何所以亨遯之時遯<lb/>
　之義皆君子處時之妙用哲人先天之大機豈不至<lb/>
　大<lb/>
　遯非専為退避也處功名富貴之中而非世網所能<lb/>
　拘葢其胸中有獨得者心无所牽物无所係然後謂<lb/>
　之遯君子依乎中庸然後能遯世易稱龍徳然後能<lb/>
<pb n="29a"/>
　遯世<lb/>
　吾人處世无意用世无意忘世惟其時而已剛當位<lb/>
　而應乃所以能順時也剛當位即剛而得正隂柔之<lb/>
　人多有所係而不能舎偏曲之徒多有所拘而不知<lb/>
　變惟剛則不屈於物當位則不局於偏且有應則有<lb/>
　同心同道之朋此所以能與時偕行浸而長明其所<lb/>
　以當小利貞也遯之時正與時行相應<lb/>
𧰼曰天下有山遯君子以逺小人不惡而嚴<lb/>
<pb n="29b"/>
　述曰崔憬曰天喻君子山比小人小浸長若山之侵<lb/>
　天君子遯避若天之逺山故言天下有山遯也孔疏<lb/>
　積陽為天積隂為地山者地之高峻今上逼於天是<lb/>
　隂長之𧰼天體无窮山高有限相去𫝑甚遼絶遙望<lb/>
　之天與山𫝑若相接連何惡之有及到山頂則山自<lb/>
　止於下天自行於上天若遯去山與天邈不可干豈<lb/>
　非嚴乎王逢曰君子之逺小人如天道黙運不下檢<lb/>
　於物<lb/>
<pb n="30a"/>
　湛原明曰天下有山主天而言也主天而言之者主<lb/>
　陽而言之也陽止隂於下而脫然高上不為所凌之<lb/>
　義遯之𧰼也不惡也者无大聲厲色以絶彼之迹也<lb/>
　嚴也者荘敬自持以消彼之邪也无有作惡而嚴以<lb/>
　自守乃君子之常非以逺小人而小人自不能近彼<lb/>
　雖上凌而迫之而邈其不相及矣此之為君子之遯<lb/>
　也夫遯者早見而先機也二隂方長未至於盛故可<lb/>
　逺若盛則已及而不能逺之矣惡已動而不及嚴之<lb/>
<pb n="30b"/>
　矣<lb/>
初六遯尾厲勿用有攸往　𧰼曰遯尾之厲不往何災<lb/>
也<lb/>
　述曰彭山曰尾指隂而言以其在下故謂之尾凡易<lb/>
　之取𧰼多以上為首則在下者宜為尾矣尾如蠆尾<lb/>
　之尾以其毒也故以尾𧰼之非遯而在後之謂也隂<lb/>
　之初長幾雖甚微然履霜有堅氷之漸𫝑能剥陽故<lb/>
　為之厲葢為陽危之也君子當此之時豈可以有所<lb/>
<pb n="31a"/>
　往哉此與姤初六羸豕孚蹢躅義同初處止體止而<lb/>
　不住即所以為遯<lb/>
　𧰼㫖卦之名遯以二隂浸長而迫陽以遯初非自遯<lb/>
　也𫝊義謂遯而在後非卦𧰼義矣四陽将遯初尾其<lb/>
　後猶逺于陽體艮止而不相犯故厲而不災也<lb/>
六二執之用黄牛之革莫之勝說　𧰼曰執用黄牛固<lb/>
志也<lb/>
　述曰二柔浸長為成卦之主葢迫陽以必遯者然體<lb/>
<pb n="31b"/>
　艮嚴正上應貴主未遽有侵陽之志則猶善機也君<lb/>
　子於此順其本善之心而執之使不能脫去故有執<lb/>
　之用黄牛之革莫之勝說之𧰼黄言中牛言順革言<lb/>
　堅皆本六二柔順中正之𧰼而用之者君子也以順<lb/>
　處順不為違忤以中處中不為高亢使之上不違所<lb/>
　應以自結於君下不與衆睽以自托於君子自然善<lb/>
　機膠固不可解脫此善處小人之道亦六二本質之<lb/>
　善猶可處也彖所謂小利貞者即此是已不如是而<lb/>
<pb n="32a"/>
　絶之太甚則惡而嚴矣安能化其變陽之漸哉<lb/>
　錢榖曰執用黄牛固志也固因執而言志者小人本<lb/>
　善之心因黄牛而言<lb/>
　敬仲曰二居中有道之𧰼六與二皆隂有柔順之𧰼<lb/>
　二正在内卦之中正與小人並處非遯者故爻辭不<lb/>
　言遯桞下惠當之居人之朝而𨼆人稱其和是為柔<lb/>
　順而不以三公易其介是故有堅貞不可移奪之徳<lb/>
　不偏於和矣是為中是為黄牛之革莫之勝說說猶<lb/>
<pb n="32b"/>
　脫也<lb/>
九三係遯有疾厲畜臣妾吉　𧰼曰係遯之厲有疾憊<lb/>
也畜臣妾吉不可大事也<lb/>
　述曰𧰼㫖九三當隂長陵陽之界既與之同體而下<lb/>
　比之故為係遯之𧰼而不免疾厲畜臣妾吉畜下二<lb/>
　隂使制於陽而不陵上則吉也畜如畜君何尤之畜<lb/>
　止也臣妾者艮𧰼觀旅得之初位剛臣二位柔妾九<lb/>
　三陽剛得正而迫於二於遯最急牽於同體雖欲遯<lb/>
<pb n="33a"/>
　之其實係之所以不免疾厲也艮體光明係於私比<lb/>
　非其所安寧无疾乎既為牽係不免屈辱能无厲乎<lb/>
　𧰼又曰有疾憊也言其憊弱无剛毅之氣因九三純<lb/>
　剛而言惟當下畜二隂如畜臣妾乃為吉耳見其不<lb/>
　可繫也象曰不可大事也隂方浸長必不能大有所<lb/>
　為但以畜止臣妾之道畜之亦可免疾憊而吉耳即<lb/>
　彖小利貞之意<lb/>
　章氏曰大畜卦乾下艮上艮能畜二隂遯卦乾上艮<lb/>
<pb n="33b"/>
　下亦以畜臣妾取象葢畜之者陽畜隂也若謂大畜<lb/>
　六四六五為以隂畜陽盍即此爻畜義而並觀之<lb/>
九四好遯君子吉小人否　𧰼曰君子好遯小人否也<lb/>
　述曰二三私比則為係遯四初正應故稱好遯四乾<lb/>
　剛之體柔不能干又在柔位善與隂處不以應之故<lb/>
　有偏係之私亦不以遯之故失存身之道曰好遯也<lb/>
　此惟君子能之君子剛而能柔超然𤣥同故能好遯<lb/>
　而吉而小人不能也如曰有所好而絶之以遯語意<lb/>
<pb n="34a"/>
　不似<lb/>
　九四好遯猶云好好的遯藏了處隂長之世将進而<lb/>
　害陽於是乎遜迹以存身而為救時計不崖岸為異<lb/>
　不褰裳以避已不潔其身道委蛇而信雖同𩔖者不<lb/>
　測其意雖忌者莫尋其隙如陳平對王呂之問陳寔<lb/>
　赴張讓之喪皆好遯之𩔖也<lb/>
　敬仲曰四已入外卦有好遯之象四與初相應君子<lb/>
　陽徳能審於幾故好遯而吉小人隂𩔖溺於其黨故<lb/>
<pb n="34b"/>
　不能遯𧰼㫖九剛可為君子四柔亦能為小人故設<lb/>
　小人之戒矣質卿曰天下之事有斷斷乎只是君子<lb/>
　能之而小人不能者此好遯是也<lb/>
九五嘉遯貞吉　𧰼曰嘉遯貞吉以正志也<lb/>
　述曰九五為遯之嘉者剛當位而應也隂雖浸長位<lb/>
　猶在下須命而應五能剛中自正其志故能固二之<lb/>
　志使不為陽害陽雖晦迹猶周旋其間不至於逺害<lb/>
　而去者則五之為也此所以成遯之美而為貞吉也<lb/>
<pb n="35a"/>
　𧰼㫖二雖浸長然以中正體艮尚可轉移而九五亦<lb/>
　有治遯之才能嘉美其遯使不犯陽俞謂九四剛而<lb/>
　不正逺小人以情九五剛而中正逺小人以禮以别<lb/>
　好遯嘉遯者是已象曰以正志也五剛中自正其志<lb/>
　故能固二之志中順相結剛柔相濟處遯之世隂不<lb/>
　至剥陽陽猶能畜隂徒以此也<lb/>
上九肥遯无不利　𧰼曰肥遯无不利无所疑也<lb/>
　述曰最處卦外无應於内心无疑戀超然逺舉故為<lb/>
<pb n="35b"/>
　肥遯之象肥充腴之貌劉牧曰陽為豐富以安閒而<lb/>
　居豐富故遯而能肥當遯之終在九在成功之後徳<lb/>
　盛无為心廣而无形拘處不逃名遯而不遯也出不<lb/>
　榮禄不遯而遯也進退之間綽有餘裕何所不利哉<lb/>
　陽亢而无位則不攖世累者也在遯而逺隂則絶无<lb/>
　罣礙者也故曰无所疑也<lb/>
　仲虎曰三且遯且係依違牽制非遯而亨者也遯而<lb/>
　亨其惟乾之三爻乎乾為天與山絶逺故皆得於遯<lb/>
<pb n="36a"/>
　非特剛健之力亦其界限素嚴故能飄然逺逝而无<lb/>
　礙上以陽居卦外尤其寛裕自得者三與二非應而<lb/>
　係故疾憊上與二隂無應無係故肥肥者疾憊之反<lb/>
　也<lb/>
　孫復曰太公之亨於周四皓之亨於漢知三将變否<lb/>
　脫然高舉孽未牙而介於道厲未階而潔於身行之<lb/>
　藏之繫我獨照而已<lb/>
　六二爻項氏曰以全卦言之六二為浸長之隂迫陽<lb/>
<pb n="36b"/>
　者也以爻位言之以六居二柔順中正止於其位葢<lb/>
　君子之固志於下確然而不拔者也六爻惟二不言<lb/>
　遯者以初之危猶不必往二亦何以他遯為哉固守<lb/>
　中而不可解即其遯矣二為黄六為牛艮止為執革<lb/>
　者固執之物也其取𧰼如此以義言之當遯而執亦<lb/>
　有改革之義<lb/>
　上九爻項氏曰坤六二无不利文言曰則不疑其所<lb/>
　行也遯上九无不利𧰼曰无所疑也小畜上九君子<lb/>
<pb n="37a"/>
　征凶象曰有所疑也疑則凶於行不疑則利於行然<lb/>
　則疑者行之禍也是以君子超然不以其身處嫌疑<lb/>
　之地故无入而不自得焉逺小人者最慮其疑上九<lb/>
　本不與之相應又非當位之人所以逺之而无所疑<lb/>
　也上九遯之最先者也自非道徳之豐肥仁義之膏<lb/>
　潤安能去之无不利决之无所疑乎按遯六爻下三<lb/>
　爻艮也艮主于止故為不往為固志為繫遯上三爻<lb/>
　乾也乾主於行故為好遯為嘉遯為肥遯在下位而<lb/>
<pb n="37b"/>
　不往桞下惠也在内而能固其志者季札子臧也當<lb/>
　遯而猶係者大夫種也乘相好之時而遯者范蠡也<lb/>
　以為嘉耦而猶遯者子房也在事物之外肥而无憂<lb/>
　者四皓與兩生也<lb/>
大壯䷡<hi>乾下震上</hi>
　趙汝楳曰四陽在下而進至上卦矣乾健上升而震<lb/>
　動於外其壮孰大於此<lb/>
　荀爽曰乾剛震動陽從下升陽氣大動故壯也<lb/>
<pb n="38a"/>
　王註大壯未有違謙越禮能全其壯者也故陽爻皆<lb/>
　以處隂位為美用壯處謙壯乃全也用壯處壯則觸<lb/>
　藩矣<lb/>
　章氏曰乾一也震動於上為大壯艮止於上為大畜<lb/>
　皆四陽之卦故卦辭皆曰利貞彖傳曰大正大壯以<lb/>
　四爻為主大畜以上爻為主故二爻皆善<lb/>
　質卿曰大壯陽盛長也此乃時之值其盛時既值其<lb/>
　盛此外别无巧法但利貞為第一義<lb/>
<pb n="38b"/>
大壯利貞<lb/>
彖曰大壯大者壯也剛以動故壯大壯利貞大者正也<lb/>
正大而天地之情可見矣<lb/>
　述曰程傳大壯之道利於貞正也大壯而不得其正<lb/>
　強猛之為耳非君子之道壯盛也朱子𤼵云陽動於<lb/>
　復長於臨交於泰至四而後壯泰不言壯者隂陽敵<lb/>
　也猶人之血氣方剛故曰大壯仲虎曰三畫卦初為<lb/>
　少二為壯三為究六畫卦初二為少三四為壯楊文<lb/>
<pb n="39a"/>
　煥云姤者女之壯也大壯者陽之壯也彼羸則此壯<lb/>
　彼壯則此羸女而壯者非女之所宜陽而壯者則為<lb/>
　陽之常理<lb/>
　王介甫曰君子之道不壯則不可以勝小人壯不可<lb/>
　過也四陽足以勝二隂可止而不可征故曰利貞雜<lb/>
　卦傳曰大壯則止也<lb/>
　按乾震本陽卦則大者壯也皆其本體王註羣陽盛<lb/>
　長小道将滅大者獲正故利貞也天地之情正大而<lb/>
<pb n="39b"/>
　已矣𢎞正極大則天地之情可見矣敬仲曰天地之<lb/>
　柔者不能壯惟剛故壯雖剛而不動亦无由見其壯<lb/>
　下卦乾剛上卦震動天然義見故曰剛以動故壯大<lb/>
　與正初非二物人自有二道无二道心无二人心有<lb/>
　二正大之道即天地之道𧰼㫖一陽來復見天地之<lb/>
　心四陽見其情仁者天地之心情其所𤼵也咸恒萃<lb/>
　言萬物之情而大壯不及萬物讀易者由是以知萬<lb/>
　物之情不能正且大如天地矣<lb/>
<pb n="40a"/>
　邵二泉曰大者壯也壯之體大者正也壯之道正不<lb/>
　離大道不離氣也君子勉於正則大在其中矣故曰<lb/>
　以直養而无害則塞於天地之間<lb/>
　章氏曰陽居上卦為正上卦五位為正大壯四陽在<lb/>
　下乃曰大者正也何哉觀陽居二四位本不正皆曰<lb/>
　貞吉初三位若正矣曰壯趾征凶曰用壯用罔而於<lb/>
　五之喪羊者則曰无悔是可以識正大之義矣質卿<lb/>
　曰大壯六爻以不用其壯者為貞以用其壯者為匪<lb/>
<pb n="40b"/>
　貞貞則吉匪貞則凶非禮弗履大壯之貞也<lb/>
𧰼曰雷在天上大壯君子以非禮弗履<lb/>
　述曰王註雷在天上剛以動也君子以非禮弗履壯<lb/>
　而違禮則凶凶失壯也故君子以大壯而順禮也卜<lb/>
　子夏曰雷在天上陽氣大行君子得其道也非禮弗<lb/>
　履保其壯也介夫曰造物以雷在天上為大壯君子<lb/>
　以非禮弗履為大壯横渠先生曰克已復禮壯孰甚<lb/>
　焉<lb/>
<pb n="41a"/>
初九壯于趾征凶有孚　𧰼曰壯于趾其孚窮也<lb/>
　述曰𧰼㫖初九在下先動壯於趾之𧰼雜卦傳曰大<lb/>
　壯則止陽止俟隂之消未可遽進故征凶彭山曰初<lb/>
　九非有凶道也陽剛中實本為有孚特以此時不當<lb/>
　即壯在三陽之下而无援於上安得不窮故象曰其<lb/>
　孚窮也<lb/>
　敬仲曰初居下有趾之𧰼九有壯之𧰼陽實又有孚<lb/>
　之𧰼方在下未宜壯也而遽於有為决意前往征往也<lb/>
<pb n="41b"/>
　其凶有宜然此等人必非巧黠圓變之士葢愚質拙<lb/>
　貞之人其忠信可守而果决妄𤼵孚以致凶是為孚<lb/>
　信之窮<lb/>
九二貞吉　𧰼曰九二貞吉以中也<lb/>
　述曰王註居得中位以陽居隂履謙不亢故貞吉<lb/>
　敬仲曰不用其壯故九二不言壯唯言貞趙氏曰易<lb/>
　以當位為正凡不當位而言正者非戒之以正則為<lb/>
　其能守正非謂因中求正也秀巖李氏曰爻辭言九<lb/>
<pb n="42a"/>
　二貞吉者三此言以中解言得中道未濟言中以行<lb/>
　正大意相𩔖但各叶韻耳<lb/>
　趙汝楳曰二之能正非但以剛居柔謂其居下卦之<lb/>
　中也壯而得中此所謂利貞也聖人於隂陽消長之<lb/>
　故一隂言女壯先事而慮以曉天下也二隂則陽遯<lb/>
　三隂則道消至於四隂五隂聖人葢憂深而意切今<lb/>
　反為四陽宜可為君子之幸而諸爻多戒勉之辭唯<lb/>
　二以中正而吉非抑之也愛之也愛之以養其壯乃<lb/>
<pb n="42b"/>
　无躁决之失然後隂小不得乘間窺隙而剛之為壯<lb/>
　无窮也<lb/>
九三小人用壯君子用罔貞厲羝羊觸藩羸其角　𧰼<lb/>
曰小人用壯君子罔也<lb/>
　述曰大壯以不用壯為貞九三本未為壯然重剛不<lb/>
　中在乾體之上過於剛而果于用者小人血氣未除<lb/>
　自矜其力而用壯君子理義未純自恃其智而用罔<lb/>
　罔亦君子之壯也爻位雖正以壯為正其正必危如<lb/>
<pb n="43a"/>
　羝羊好進而喜觸羊壯以角也藩籬在前怒角以觸<lb/>
　之藩不可决而乃羸其角用壮貞厲其𧰼如此<lb/>
　蔡淵曰用壮无禮之勇也用罔不慮之决也趙氏曰<lb/>
　九三居健之極欲往從乎上六而九四在前藩籬甚<lb/>
　壯三以其障已之途猶羝羊性狠怒角以觸之以遂<lb/>
　其行不知反為所罣是用壮之過也蘇氏曰九三之<lb/>
　壮施於上六以陽觸隂正也而危道也是以君子不<lb/>
　觸也<lb/>
<pb n="43b"/>
　大壮利於正者壮以理義而非壮以形氣故爻以剛<lb/>
　居柔位為善九三純乎剛小人用壮不免形氣之累<lb/>
　君子罔也亦未得乎理義之中也若九四則真壮者<lb/>
　也大壮利貞四當之矣<lb/>
　敬仲曰九三雖益進𫝑雖益壮君子之心未嘗以為<lb/>
　意焉惟小人則自恃已勢之進而益肆益壮是謂小<lb/>
　人用壮君子用罔罔无也无則不必言用對小人用<lb/>
　壮為言故言君子用罔象曰小人用壮君子罔也不<lb/>
<pb n="44a"/>
　復言用矣趙氏曰壮非可用也用壮則失故乾之用<lb/>
　九以无首明非可用也用明則察故明夷以用晦而<lb/>
　明九三本未為壮小人恃其重剛矜而用之若君子<lb/>
　視壮如无壮曰用罔且守正而危厲若不能頃刻安<lb/>
　者乾三君子惕厲象也羝羊觸藩言小人用壮之𧰼<lb/>
　未有用狠力而不至摧困者故小人以是取敗而君<lb/>
　子不用也<lb/>
九四貞吉悔亡藩决不羸壮於大輿之輹　𧰼曰藩决<lb/>
<pb n="44b"/>
不羸尚往也<lb/>
　述曰剛以動故壮九四壮之主也四隂位靜體而九<lb/>
　居之壮而得正故貞吉乘諸陽之進志在消隂疑其<lb/>
　迫也不能无悔正則不極其壮而悔可亡矣唯其如<lb/>
　是故能藩决而不羸大輿而壮其輹益可通而无阻<lb/>
　藩决者坦懐示人不用壮也不羸者羊不觸而角不<lb/>
　羸也外无所觸則大輿之輹其載甚厚其輔甚堅直<lb/>
　前而行有不可禦之𫝑矣震為車輿以大言大者陽<lb/>
<pb n="45a"/>
　也輿壮在輪輪壮在輹輹為車軸縳甚健乾剛在上<lb/>
　承震而動有輿輹之𧰼<lb/>
　𧰼曰藩决不羸尚往也震體故上往前无所阻可以<lb/>
　尚往而消二隂故貞吉悔亡趙汝楳曰羸角則尼吾<lb/>
　行藩决則尚於往積四陽之壮至是而後遂剛其可<lb/>
　妄動乎<lb/>
　王註下剛而進将有憂虞而以陽處隂行不違謙不<lb/>
　失其壮故得貞吉而悔亡也已得其壮而上隂不罔<lb/>
<pb n="45b"/>
　已路故藩决不羸也壮於大輿之輹无有能說其輹<lb/>
　者可以徃也<lb/>
六五喪羊于易无悔　𧰼曰喪羊于易位不當也<lb/>
　述曰羊羣行而喜觸以𧰼諸陽並進三陽方長而並<lb/>
　進若違謙過亢以犯其剛必有悔也六五柔居尊位<lb/>
　以柔道待之諸陽忽然不覺其止而下无壮矣故為<lb/>
　喪羊于易之𧰼六五據剛之上秉壮之權有柔之徳<lb/>
　柔中虚體不設藩籬所謂易而无備者蘇氏曰人皆<lb/>
<pb n="46a"/>
　為藩以禦羊而已獨无豈非易之至也歟有藩者羸<lb/>
　其角而易者喪之羸其角者无攸利則喪之者无悔<lb/>
　豈不眀哉質卿曰三剛而亢六柔而躁是以有羊觸<lb/>
　藩之悔五柔體剛位不純乎柔不用其剛而羊且无<lb/>
　矣于悔何有<lb/>
　君位當陽今四陽在下而隂居五曰位不當也故變<lb/>
　剛之用而用柔和亦時位使然耳程傳若以陽剛中<lb/>
　正得尊位則下无壮矣以六五位不當也故設喪羊<lb/>
<pb n="46b"/>
　于易之義<lb/>
　楊萬里曰六五當衆陽盛強於下之時乃能使衆陽<lb/>
　帖然而自喪者正以柔順和易之徳而調伏之也故<lb/>
　无悔然則六五之才雖與位不相當乃所以為相當<lb/>
　也徳踰於位位踰於才故也羊即四陽也<lb/>
上六羝羊觸藩不能退不能遂无攸利艱則吉　𧰼曰<lb/>
不能退不能遂不詳也艱則吉咎不長也<lb/>
　述曰羝羊謂三上本三正應羝羊觸藩承三言也<lb/>
<pb n="47a"/>
　𧰼㫖藩上自謂也上以重隂居五固藩之後欲退羸<lb/>
　角之三下有九四壮主比之而不能也遂進也居一<lb/>
　成之地進无所之不遂也无攸利矣艱則吉知艱而<lb/>
　避也壮終震極不詳審而𤼵故曰不詳不詳審時位<lb/>
　之可否也上窮故艱知艱則不以壮終而吉<lb/>
　蘇氏曰羊九三也藩上六也自三言之三不應觸其<lb/>
　藩自上言之上不應羸其角二者皆不計其後而果<lb/>
　於𤼵者三之觸我我既已罔之矣方其前不得遂而<lb/>
<pb n="47b"/>
　退不得釋也豈獨羊之患雖我則何病如之且未有<lb/>
　羊羸角而藩不壊者也故无攸利均之為不利也則<lb/>
　以知難而避之為吉<lb/>
　九二爻楊氏曰九二居大臣之位為衆陽之宗當大<lb/>
　壮之世曷不大有為以慰天下之望而僅能貞而吉<lb/>
　者何也陽既壮矣壮既大矣又振而矜之豈不以過<lb/>
　中失正而敗吾大壮之世乎此九二貞吉止以守中<lb/>
　道為吉也<lb/>
<pb n="48a"/>
　九三爻項氏曰小人用壮君子用罔勸戒備矣又曰<lb/>
　貞厲羝羊觸藩羸其角恐人以用剛居剛為得正也<lb/>
　大壮之時方以過剛為戒位愈正則愈危矣剛而又<lb/>
　剛其剛不能自制必至于觸藩而羸角此其所以危<lb/>
　也故必如九二九四以剛居柔而後義正而事吉也<lb/>
　君子用罔說者不同然觀爻詞之例如小人吉大人<lb/>
　否亨君子吉小人否婦人吉夫子凶皆是相反之辭<lb/>
　似難與小人同貶𧰼詞釋曰小人用壮君子罔也全<lb/>
<pb n="48b"/>
　與君子好遯小人否也句法相𩔖詩書中罔字與弗<lb/>
　字勿字毋字通同皆禁止之義君子用罔言不似小<lb/>
　人用壮也<lb/>
　楊氏曰九三強之極也其強可以果於勿用而不可<lb/>
　以果於用故聖人戒之曰用之則為小人勿用則為<lb/>
　君子小人如羝馬喜於鬭而狃于勝喜于鬭故技止<lb/>
　於一觸之勇狃於勝故怒及於無心之藩然藩无心<lb/>
　而能係角易往而難反終覊纍其角而後已羸與纍<lb/>
<pb n="49a"/>
　古字通也故雖貞亦厲而况不貞者乎用罔无所用<lb/>
　也<lb/>
　九四爻項氏曰九四以剛居柔有能正之吉无過剛<lb/>
　之悔貞吉悔亡四字既盡之矣又曰藩决不羸壮於<lb/>
　大輿之輹者恐人以居柔為不進也進陽以去隂豈<lb/>
　有可倦之理故𧰼以尚往明之自四以往為夬故為<lb/>
　藩决不羸四本震之下爻動而成壮故為壮于大輿<lb/>
　之輹輹在輿下者也四為成卦之爻故稱壮稱大大<lb/>
<pb n="49b"/>
　壮至四猶曰尚往夬已至五猶曰利有攸往葢剛不<lb/>
　盡長柔不盡消則其事不竟故曰剛長乃終此除惡<lb/>
　務本之法自治與治國皆當如此不可以小惡為无<lb/>
　傷而弗能去也<lb/>
　六五爻大壮之時其性大狠故六爻皆惡當位而嘉<lb/>
　易位九三止於純剛故麄狠用壮而羸其角上六止<lb/>
　於純隂故愚狠不詳而羸其角惟九四六五易位而<lb/>
　處四以剛居柔故藩决而悔亡六五以柔居剛故羊<lb/>
<pb n="50a"/>
　喪而无悔四性剛未必能安於易位故先貞而後吉<lb/>
　先悔而後亡五性柔能安於易位故為喪為易為不<lb/>
　當位而居然无悔也四之所决即九三所觸之藩五<lb/>
　之所喪即上六不退之羊三以剛居剛故貞則有厲<lb/>
　四以剛居柔故貞則有吉此又貞厲吉之辨也大壮<lb/>
　四五易位而喪其狠故无悔旅五上易位而喪其順<lb/>
　故凶此又牛與羊之辨也<lb/>
　上六爻項氏曰上六居動極質本隂暗而又好動不<lb/>
<pb n="50b"/>
　能詳審者也是以進退失據凡人處事以為易則不<lb/>
　詳以為難則詳矣上六既以不詳而致咎則當務詳<lb/>
　以免於咎故曰艱則吉咎不可長也此雖教戒之辭<lb/>
　然上六亦自備此二義居動之極故有不詳之𧰼動<lb/>
　極則止故又有克艱之𧰼聖人亦因其才之可至而<lb/>
　教之臨之六三无攸利𧰼曰既憂之咎不長也大壮<lb/>
　之上亦有无攸利𧰼曰艱則吉咎不長也二爻皆居<lb/>
　卦之窮可以變通臨六三變則為泰大壮上六變則<lb/>
<pb n="51a"/>
　為大有故皆曰咎不長也按九三上六皆在本卦之<lb/>
　上三為健之窮上為動之窮故皆有觸藩羸角之𧰼<lb/>
　然三能用罔以化其健而為坤上能用艱以止其動<lb/>
　而為艮則皆可免於羸葢窮有變理也<lb/>
普䷢<hi>坤下離上</hi>
　程傳為卦離在坤上明出地上也日出於地上而益<lb/>
　明故為普<lb/>
　陸九淵曰普上離六五為離明之主下坤以三隂順<lb/>
<pb n="51b"/>
　從於離明是以致吉而二陽爻反皆不善<lb/>
　金賁亨曰卦内柔爻多吉普之道不利於剛也<lb/>
　趙汝楳曰卦以柔進得名然初極下二猶在地皆欲<lb/>
　進而未能至三始出地上率衆柔與之俱進普之為<lb/>
　普六三當之五為接柔之主四以剛居下以畏伏如<lb/>
　䑕為正上以剛居外不得不伐以正之此六爻之情<lb/>
　也<lb/>
普康侯用錫馬蕃庶晝日三接<lb/>
<pb n="52a"/>
彖曰普進也明出地上順而麗乎大明柔進而上行是<lb/>
以康侯用錫馬蕃庶晝日三接也<lb/>
　述曰趙汝楳曰康侯有康功之諸侯即冬官梓人所<lb/>
　謂寧侯康侯在外朝覲則進于王畿故係以康侯之<lb/>
　辭錫馬蕃庶侯享王之禮錫猶師錫錫貢之錫馬地<lb/>
　𩔖也蕃衍也庶富也覲禮曰庭實唯國所有奉束帛<lb/>
　匹馬卓上九馬隨之是錫馬蕃庶之𩔖也晝日三接<lb/>
　王接侯之禮凡稱日者兼晝夜為言晝日不及夜也<lb/>
<pb n="52b"/>
　離之𧰼也覲禮奠玉奠幣王勞之皆延升即三接之<lb/>
　𩔖也三接行於終晝之時見其情親而禮縟也康功<lb/>
　之侯進而朝王其用以錫貢之馬盛多若此天子乃<lb/>
　於晝日之間三接以撫勞之此普之所以為普也𧰼<lb/>
　㫖康侯以順而進來朝之侯也考工記曰母或若女<lb/>
　不寧侯不屬於王所即其義錫馬蕃庶互坎馬美脊<lb/>
　也坤為衆故蕃庶錫謂下與上也離日在上故晝日<lb/>
　三隂在下故三接姚氏曰覲禮延升一也致亨升致<lb/>
<pb n="53a"/>
　命二也亨升王勞之升成拜三也<lb/>
　崔憬曰渾天之義日從地出而升於天故曰明出地<lb/>
　上坤地道也日君徳也臣以功進君以恩接是以順<lb/>
　而麗乎大明按普以離為君坤為臣坤之物廣大博<lb/>
　厚有土諸侯也坤順故能忠貞以自效離明故順者<lb/>
　得附盛徳之輝光柔指坤之六三柔進至三出地上<lb/>
　而親附離日也非明則柔順者不得進非進而上行<lb/>
　不謂之麗乎大明錫馬蕃庶所以進也晝日三接喜<lb/>
<pb n="53b"/>
　其來而親之至也<lb/>
　卦六三𧰼曰衆允之志上行也則柔進而上行指三<lb/>
　言明矣趙氏曰柔之上行凡四如噬嗑如睽如鼎皆<lb/>
　言得中唯普不言葢三卦六五本在初與二進五而<lb/>
　得中故知上行為六五普六五不動无所謂得是六<lb/>
　五為下接康侯之君而三隂為上行近君之侯也<lb/>
　蔡汝柟曰眀出地上則其照逺順麗大眀則其徳應<lb/>
　柔進上行則其益大眀不出則為𨼆徳順不麗則為<lb/>
<pb n="54a"/>
　遺賢柔不進則為停機不足以言普<lb/>
𧰼曰明出地上普君子以自昭明徳<lb/>
　述曰彝正曰明徳者離日之象自昭者出地上之𧰼<lb/>
　汝中曰日初出地進而上行為普之𧰼日出地則明<lb/>
　入地則晦日之明本无加損也蔽與不蔽之間耳君<lb/>
　子觀明出地上之𧰼悟性體之本明故自昭其明徳<lb/>
　鄭𤣥曰地雖生萬物日出於上其功乃著故君子法<lb/>
　之而以明自昭其徳<lb/>
<pb n="54b"/>
　自強不息我用我之強自昭明徳我用我之明易大<lb/>
　𧰼惟乾與普以自言之至健莫如天以之自強至明<lb/>
　莫如日以之自昭<lb/>
初六普如摧如貞吉罔孚裕无咎　𧰼曰普如摧如獨<lb/>
行正也裕无咎未受命也<lb/>
　述曰程傳初居普之下進之始也普如升普也摧如<lb/>
　抑退也於始進而言遂其進不遂其進唯得正則吉<lb/>
　也罔孚者在始進豈遽能深見信於上茍上未見信<lb/>
<pb n="55a"/>
　則當安中自守雍容寛裕無急於求上之信也茍欲<lb/>
　信之心切非汲汲以失其守則悻悻以傷於義矣皆<lb/>
　有咎也故裕則无咎君子處進退之道也仲虎曰摧<lb/>
　如在彼而吾不可以不正罔孚在人而吾不可以不<lb/>
　裕初以隂居陽非正才柔志剛不足於裕貞與裕皆<lb/>
　戒辭也<lb/>
　𧰼曰獨行正也无進无抑唯獨行正道也裕无咎未<lb/>
　受命也即賜不受命之謂初始進知履正而未能受<lb/>
<pb n="55b"/>
　命則以罔孚之疑迹動其心故以裕告之<lb/>
　蘇氏曰三隂皆進而之離九四居於其衝欲并而有<lb/>
　之衆之所不與也初六有應於四故進而衆摧之也<lb/>
　夫初六之應四正也故曰貞吉位適正應而无私係<lb/>
　之心乃初之獨行正道始進之慎如此耳𧰼㫖以為<lb/>
　獨行則正不必以衆也罔與罔罟之罔同虞翻曰應<lb/>
　離為罔孚謂二三猶云夷伯季氏之孚也初在二三<lb/>
　之下有罔其所孚普以應四之𧰼以柔在下而體順<lb/>
<pb n="56a"/>
　有裕无咎之𧰼葢衆允之志不在於四未肯受命須<lb/>
　寛以居之也<lb/>
六二普如愁如貞吉受兹介福于其王母　𧰼曰受兹<lb/>
介福以中正也<lb/>
　述曰卜子夏曰得位而進无應而愁如也夫以謹慎<lb/>
　中正憂勤其進非惟𫉬吉抑受其福也五以隂而降<lb/>
　徳也茍能立身行道當時大明何必待於應乎王母<lb/>
　隂尊而幽逺者猶知福之况其明王乎王註進而无<lb/>
<pb n="56b"/>
　應其徳不昭故曰普如愁如居中得位履順而正不<lb/>
　以无應而回其志處晦能致其誠者也修徳以斯無<lb/>
　間幽昧得正之吉也故曰貞吉母者處内而成徳者<lb/>
　也鳴鶴在隂則其子和之立誠於闇闇亦應之故其<lb/>
　初愁如履貞不回則乃受兹大福於其王母也介助<lb/>
　也福者天之所助故曰介福𧰼曰以中正也雖不假<lb/>
　中正以求福而大福在兹矣二无康侯之功而曰受<lb/>
　介福者康侯美其成六二褒其始也<lb/>
<pb n="57a"/>
　𧰼㫖二无應援欲之五而四将據之上疑五之不㫁<lb/>
　下防四之見害又動則成坎加憂皆有愁𧰼柔順中<lb/>
　正靜而有常四亦終莫能閉葢吉𧰼也王母者吳㓜<lb/>
　清曰六三之隂在二上猶母也九四之陽尊於三猶<lb/>
　父六五之隂又尊於父猶王母<lb/>
　王介甫曰王母幽以逺也以父為陽以母為幽也以<lb/>
　母為近則王母為逺也<lb/>
　初六普如摧如仲虎曰欲進而退六𧰼上互艮有欲<lb/>
<pb n="57b"/>
　進而止之𧰼凡始進必資薦引四應不中正乃若相<lb/>
　摧抑者六二普如愁如初有應宜可進也而<hi>闕</hi>
　見摧之𧰼二无應若可愁也而有受福王母之占皆<lb/>
　戒之曰貞吉不以應之有旡為吉凶惟以不失在我<lb/>
　之正為吉質卿曰大抵仕進不要太銳不要太順有<lb/>
　摧有愁皆是好事若一氣做将去後來亦少意趣聖<lb/>
　人之望人如此故有貞之訓<lb/>
六三衆允悔亡　𧰼曰衆允之志上行也<lb/>
<pb n="58a"/>
　述曰程傳以六居三不得中正宜有悔而三在順體<lb/>
　之上順之極者也三隂皆順上者也是三之順上與<lb/>
　衆同志有順上向明之志而衆允從之悔之所以亡<lb/>
　也敬仲曰坤衆𧰼羣承耦比有衆允之𧰼<lb/>
　仲虎曰三居下卦之上為衆隂之長正康侯之謂也<lb/>
　初罔孚衆未允也二愁如猶有悔也三居順之極而<lb/>
　衆皆相信可以進而受三接之寵矣未信而進其悔<lb/>
　在後衆允而進其悔乃亡<lb/>
<pb n="58b"/>
　張氏曰明出地上猶有摧如愁如者柔進上行之義<lb/>
　未備也初无咎二受福三𧰼曰志上行則進而麗於<lb/>
　大明矣<lb/>
九四普如鼫䑕貞厲　𧰼曰鼫䑕貞厲位不當也<lb/>
　述曰蔡介夫曰九四不中不正以竊高位不中徳之<lb/>
　虧也不正行之邪也而在上位又為進徳之主欲進<lb/>
　而重自疑有普如鼫䑕之𧰼貞固居此危厲之道也<lb/>
　𧰼㫖鼫䑕以晝伏非能以晝進者三隂欲麗六五大<lb/>
<pb n="59a"/>
　明之君九四以非𩔖畏忌羣隂自疑其往也普之時<lb/>
　𧰼皆以柔進而四獨以剛是貞於厲者位不當當讀<lb/>
　平聲言不敵衆允之𫝑未能撫而有之也<lb/>
　九家易曰鼫䑕喻貪謂四也體離欲升體坎欲降游<lb/>
　不度瀆不出坎也飛不上屋不至上也縁不極木不<lb/>
　出離也穴不掩身五坤薄也走不先足外震在下也<lb/>
　五伎皆劣四爻當之故曰普如鼫䑕也<lb/>
　翟𤣥曰鼫䑕晝伏夜行貪猥无已謂雖進承五然濳<lb/>
<pb n="59b"/>
　據下隂乆居不正之位故有危厲也<lb/>
　趙汝楳曰六五居尊九四上進有迫君之漸故以正<lb/>
　厲戒之普晝卦也䑕夜物也當普進之時以九居四<lb/>
　則位不當也<lb/>
六五悔亡失得勿恤往吉无不利　𧰼曰失得勿恤往<lb/>
有慶也<lb/>
　述曰六五柔徳宅尊為離明之主諸柔皆進而上行<lb/>
　以相附麗故雖居不當位宜有悔而悔亡矣王註所<lb/>
<pb n="60a"/>
　謂明不用察不代下任也此大明當中之體自能盡<lb/>
　諸人之才通天下之志勿復屑屑得失之恤如是而<lb/>
　往則吉而无不利五必往而後三隂成上進之功故<lb/>
　五之往有慶即三之治上行也<lb/>
　普道用柔而九四一剛横隔於上下之間初普而摧<lb/>
　二普而愁三衆允而後悔亡其難如此五又柔主其<lb/>
　志惟欲得下之進又恐失其所當得而不進能无憂<lb/>
　乎夫居離之中為大明在上𧰼日中天隂翳廓如其<lb/>
<pb n="60b"/>
　悔亡矣以明得順四不得而阻之故勉以失得勿恤<lb/>
　但往吉无不利趙汝楳曰自此以往君臣親附上下<lb/>
　交驩吉也大政小事自王朝而侯國旁行四達无不<lb/>
　利也而文明之志成矣<lb/>
上九普其角維用伐邑厲吉无咎貞吝　𧰼曰維用伐<lb/>
邑道未光也<lb/>
　述曰孔疏普其角者西南隅也上九處普之極過眀<lb/>
　之中其猶日過於中已在於角而猶進之故曰進其<lb/>
<pb n="61a"/>
　角在角而進亢而不已其明将窮不能及逺維用以<lb/>
　伐私邑則雖厲而吉且无咎也普明照天下而維伐<lb/>
　邑之用以此為正亦鄙吝矣邑坤𧰼坤能蔽明亦所<lb/>
　當伐<lb/>
　楊中立曰非日中之時剛上窮而不足以照天下道<lb/>
　未光也故維用伐邑而已若夫道足以照天下无思<lb/>
　不服矣尚何伐邑之有<lb/>
　陸氏曰五以柔得中而行文明之徳上以剛處極而<lb/>
<pb n="61b"/>
　任強武之力角者剛而上窮九四剛而偪止為竊位<lb/>
　之臣上九則剛而抗有角勝之患所謂不寧侯不屬<lb/>
　於王所故抗而射女者也維用伐邑五伐之也離為<lb/>
　兵戈故稱伐離體熖烈故稱厲如是乃可得吉而免<lb/>
　過柔之咎離明之君徳威不足而至用兵貞而吝也<lb/>
　故曰道未光也以柔徳治者不能威肅天下終多用<lb/>
　師趙氏曰唐室之強藩悍鎮天子優禮無節卒至驕<lb/>
　蹇跋扈不免移師以伐之幸而克㨗猶非大明中天<lb/>
<pb n="62a"/>
　之事况其不濟乎<lb/>
　初六爻𧰼曰裕无咎未受命也程傳初居下位未有<lb/>
　官守之命君子之於進退或遲或速唯義所當未嘗<lb/>
　不裕也聖人恐後之人不達寛裕之義故以未受命<lb/>
　釋之若有官守不信於上而失其職一日不可居也<lb/>
　項氏曰進也者君子之所難也初未為衆所允則不<lb/>
　可急於進也有進之者有摧之者吾一以正處之而<lb/>
　无所遷就則常吉矣吾獨行正人未受命吾以裕待<lb/>
<pb n="62b"/>
　之而无所怨尤則无咎矣此君子将進之道也<lb/>
　六二爻項氏曰二既進而當位則憂患之原方起於<lb/>
　此但當固守中正不改其度則致吉之本也至誠上<lb/>
　通君必福之不可他求左道以幸容說此君子既進<lb/>
　之道也<lb/>
　六三爻項氏曰六三普而在上普道已成衆志皆信<lb/>
　則異於摧如愁如矣當是之時進而上行麗乎大明<lb/>
　復何疑哉故曰衆允之志上行也然必至於三而後<lb/>
<pb n="63a"/>
　衆允則君子之進豈可以易言哉<lb/>
　九四爻項氏曰普之道以順而麗乎大明以柔進而<lb/>
　上行皆主乎順者也三雖不正以其能順故得信其<lb/>
　志而上行四雖已進乎上以其失柔順之道故如鼫<lb/>
　䑕之窮而不得遂若固執而不悛危必至矣故三五<lb/>
　皆不當位而獨於九四言之也<lb/>
　六五爻項氏曰六三六五位皆不當本皆有悔者也<lb/>
　三順而五明得君臣之道也故皆悔亡五雖君位然<lb/>
<pb n="63b"/>
　以六居之在卦義為柔進而上行有人臣進而逼君<lb/>
　之𧰼自失得勿恤以下皆為進者言之也君子之進<lb/>
　得遇大明之君則不當復以失得為憂但往而事之<lb/>
　自然吉無不利𧰼辭又曰往有慶也皆勉之以仕葢<lb/>
　明可為忠信不當復為身計也此又因君之明而極<lb/>
　言仕進之義三與五爻辭皆不稱普然三之上行五<lb/>
　之往吉非進而何<lb/>
　上九爻項氏曰普好柔而惡剛故九四上九皆以厲<lb/>
<pb n="64a"/>
　言之四進而非其道故為技窮之䑕上已窮而猶進<lb/>
　故為普其角角亦窮地也是道也皆不可施於人維<lb/>
　用以自攻其私使常惕厲而不安則可以致吉而免<lb/>
　咎然亦終非可乆之道乆則可吝矣<lb/>
明夷䷣<hi>離下坤上</hi>
　京房曰積隂盪陽六位相傷外順而隔於明處暗不<lb/>
　分傷於正道曰明夷<lb/>
　虞翻曰夷傷也臨二之三而反普也明入地中故傷<lb/>
<pb n="64b"/>
　也程傳明夷昏暗之卦暗君在上明者見傷之時也<lb/>
　王世安曰聖人不窮否而窮明夷否之天聖人能為<lb/>
　之也明夷之天聖人之所藏用也弗能為之矣<lb/>
　張掄曰易以初上二爻為定體以中四爻為變繫辭<lb/>
　傳謂之中爻先儒謂之互體所謂雜物撰徳辨是與<lb/>
　非八卦互成剛柔相易之道非此无見焉坤與坎曰<lb/>
　師而長子帥師之𧰼葢出乎震坤艮曰謙而用渉大<lb/>
　川之𧰼出乎坎雷在天上大壮而羝羊𧰼乎兌明入<lb/>
<pb n="65a"/>
　地中明夷而曰蒙難則有坎存也<lb/>
明夷利艱貞<lb/>
彖曰明入地中明夷内文明而外柔順以蒙大難文王<lb/>
以之利艱貞晦其明也内難而能正其志箕子以之<lb/>
　述曰鄭𤣥曰日出地上其明乃光至其入也明則傷<lb/>
　矣故謂之明夷日之明傷猶聖人君子有明徳而被<lb/>
　掩抑也坤𧰼君離𧰼臣孔疏闇主在上明臣在下不<lb/>
　敢顯其明智亦明夷之義也時雖至闇不可隨世傾<lb/>
<pb n="65b"/>
　邪故宜艱難堅固守其貞正之徳故明夷之世利在<lb/>
　艱貞<lb/>
　𧰼㫖大難闗天下之難内難一家難也處義者歉於<lb/>
　外順處恩者忌於内溺内難能正其志此獨指六三<lb/>
　言之朱先生謂六五葢爻辭誤之也<lb/>
　彭山曰夷平也即陵夷之意言其頺替若丘陵之漸<lb/>
　平也明平於地則入於晦矣明入地中未有傷意明<lb/>
　夷之時其明當晦故利艱貞貞者萬世之常道君子<lb/>
<pb n="66a"/>
　所以援天下之本也用其道而晦其明主於濟天下<lb/>
　之難以全吾貞明之體曰艱貞明在内而順在外即<lb/>
　晦其明之意大難者大難處之事也文王當紂之時<lb/>
　事之難處莫有大焉者不但羑里一囚而已此以卦<lb/>
　之全體言文王之明夷以𤼵艱貞之義利艱貞晦其<lb/>
　明也語意承上起下内難者其心有難處之事而晦<lb/>
　明於内也晦明而明在内即志之正也此以六二一<lb/>
　爻言箕子之明夷以見艱貞之意<lb/>
<pb n="66b"/>
　汝吉曰明夷時之窮也而道則彌窮彌通者也其當<lb/>
　文王箕子與紂之事耶内明外順以蒙大難奉昏主<lb/>
　以明聖拘羑里而卒免也其明夷其艱貞也而道在<lb/>
　文王矣親遭内難卒正其志不殞身以存道不枉道<lb/>
　而遂臣也其艱貞其明夷也而道在箕子矣古明夷<lb/>
　未有如殷受之世古明夷之世未有如二聖之艱貞<lb/>
　者故經惟明夷以二聖並賛於以見時命大謬而至<lb/>
　徳凝焉至道存焉非聖人不能行易道非易道不能<lb/>
<pb n="67a"/>
　濟聖人也<lb/>
　趙汝楳曰離三爻明者也坤三爻昏者也合而言之<lb/>
　昏離之明者坤也五為時之主初去五最逺故可飛<lb/>
　舉以辟世二與五正應為當内難欲拯亂以圖存三<lb/>
　居公侯之位代五以除昏四近於五知不可依而自<lb/>
　逺上則昏之終也然則六五何以言箕子曰以君道<lb/>
　也不以君位<lb/>
𧰼曰明入地中明夷君子以莅衆用晦而明<lb/>
<pb n="67b"/>
　述曰𧰼㫖莅衆坤為衆王註以明夷莅衆用晦而明<lb/>
　藏明於内乃得明也顯明於外巧所辟也章氏曰晦<lb/>
　者明之藏明者晦之𤼵辟人在暗處而見外物甚精<lb/>
　亦可以識用晦而明之一端矣<lb/>
　質卿曰用晦而明是千古莅衆之法天下之事所以<lb/>
　破壊而至於大失人心者只縁用明而明何曽用晦<lb/>
　而明智者乃能用晦愚者却只用明<lb/>
初九明夷于飛垂其翼君子于行三日不食有攸往主<lb/>
<pb n="68a"/>
人有言　𧰼曰君子于行義不食也<lb/>
　述曰𧰼㫖離有飛鳥之𧰼於旅見之初居下无責又<lb/>
　去災尚逺而離以察幾故垂翼而飛王輔嗣曰絶跡<lb/>
　匿形不由軌路故明夷於飛懐懼而行行不敢顯故<lb/>
　垂其翼是也章氏曰凡鳥於将暮便不高舉於飛垂<lb/>
　翼戢翼歸巢之𧰼言其知明夷之早也君子行而去<lb/>
　之即三日不食无懐資之裕有攸往主人有言无即<lb/>
　次之安皆所不顧也處明夷之初如此然亦危矣<lb/>
<pb n="68b"/>
　雜卦云普晝則明夷為夜故初爻明夷於飛垂其翼<lb/>
　著日将暮之𧰼卦坤居離上昏主傷陽之明初居離<lb/>
　下自夷以全其明於飛垂翼初九明夷之𧰼也去明<lb/>
　夷之主尚逺其傷未及早見而逺避斯免於傷矣君<lb/>
　子於行禄位可无戀也三日不食困窮可无恤也去<lb/>
　主而他有攸往不免主人之言主人主我者言即傷<lb/>
　也非所以為見幾之明也此太公去而東海伯夷去<lb/>
　而北海之事𧰼曰義不食也荀爽曰陽不居五隂暗<lb/>
<pb n="69a"/>
　在上有明徳者義不食禄也<lb/>
　賁之初不可乘而不乘明夷之初不可食而不食卦<lb/>
　皆下離决去就之義於早者非明不能也𧰼㫖君子<lb/>
　謂初初與四應六四互震之中畫為大塗於行謂自<lb/>
　初適四也三日歴三位乃之四也離似頥有求口實<lb/>
　之𧰼變則不食有攸往主人有言主人謂四猶睽之<lb/>
　主皆指其應離為言洪範亦以言揚屬火左氏曰火<lb/>
　焚山山敗於人為言言必䜛也<lb/>
<pb n="69b"/>
六二明夷夷于左股用拯馬壮吉　𧰼曰六二之吉順<lb/>
以則也<lb/>
　述曰六二在内體與五對而不相應柔而得正用夷<lb/>
　其明未為闇主所疑雖已見傷而傷未甚曰夷於左<lb/>
　股左非用事者比夷右未為切也夷於左股不強於<lb/>
　行猶得居位尚可艱難而行也此身既可艱難而行<lb/>
　則國難猶可匡救之日須用拯馬壮以佐其急乃吉<lb/>
　二麗兩陽之間陽為壮健之馬行地无疆者藉以濟<lb/>
<pb n="70a"/>
　艱難於萬一耳謂之曰吉乃為之在我者當如是其<lb/>
　濟與否弗論也六二柔順而中正故𧰼曰順以則此<lb/>
　箕子當内難拯亂以圖存之爻<lb/>
九三明夷於南狩得其大首不可疾貞　𧰼曰南狩之<lb/>
志乃大得也<lb/>
　述曰九三離之上爻臣之高位離南方之卦狩田而<lb/>
　去害之事昏主在上羣隂乘之從君於昏皆民害也<lb/>
　九三以剛徳在明體之上志與上應為君除之故為<lb/>
<pb n="70b"/>
　明夷於南狩之𧰼殱厥渠魁得大首也不可疾貞以<lb/>
　明尅暗以至仁伐至不仁必不得已而動无逞剛欲<lb/>
　速之心乃得為貞貞即艱貞意也趙汝楳曰此文王<lb/>
　賜弓矢鈇鉞得專征伐戡黎遏密之事也<lb/>
　朱氏曰三公之位極明至剛得位而應故其𧰼如此<lb/>
　離上為王出征折首與此為君南狩得首同但明過<lb/>
　逞剛欲速即為疾惡之私故以不可疾為貞𧰼又以<lb/>
　南狩之志言之當明夷之時臣子韜光斂戢之際而<lb/>
<pb n="71a"/>
　志在除殘救民水火昏主不之疑黨惡不敢肆所謂<lb/>
　乃大得也<lb/>
　諸家皆以三與上應以明尅暗為武王伐紂之事須<lb/>
　假五年為不可疾貞之證非也彖利艱貞釋彖實以<lb/>
　文王箕子臣節為萬世法者若以南狩為牧野之師<lb/>
　得大首為獨夫之誅抑與彖㫖戾矣大抵諸爻皆𤼵<lb/>
　人臣艱貞之義上六則用晦而明者之反以示戒也<lb/>
　不可疾宜舒徐也或曰不可嫉惡也二義皆通如湯<lb/>
<pb n="71b"/>
　事葛以善養之至迫於不得已而後征之此不可疾<lb/>
　貞之明騐也<lb/>
六四入于左腹𫉬明夷之心于出門庭　𧰼曰入于左<lb/>
腹𫉬心意也<lb/>
　述曰荀爽曰腹者謂五居坤坤為腹也入於左腹謂<lb/>
　當時明夷之腹也四自下卦初交於坤有入左腹之<lb/>
　𧰼坤偶畫象門有出門庭之𧰼干寳曰一為室二為<lb/>
　户三為庭四為門故曰於出門庭矣𧰼㫖凡稱先隂<lb/>
<pb n="72a"/>
　後陽先左後右畫卦先下後上言左腹取其順也孔<lb/>
　疏從其左不從其右是卑順不逆也腹者懐情之地<lb/>
　六四體柔處坤與五相近是能執卑順入於左腹𫉬<lb/>
　明夷之心意也既得其意不被疑忌不勞逺遯而免<lb/>
　於難曰於出門庭事明夷之君非親親之義則以為<lb/>
　出門庭為安此對遊其彀中之時言義在違難不敢<lb/>
　逺也文王脫羑里之厄受西伯之任身雖出而心不<lb/>
　敢逺猶然以服事君此六四之艱貞也<lb/>
<pb n="72b"/>
　世謂所為僻曰左君心頗僻不信正而信邪不從是<lb/>
　而從非猶云左見左道也曰左腹則蔽錮也甚包藏<lb/>
　也深非正詞正理所能開悟文王全用柔道憂懼自<lb/>
　省其曰天王聖明臣罪當誅葢順之至也不覺積誠<lb/>
　感動而入之深故曰入於左腹猜忌之情不辯而自<lb/>
　觧西伯之任深信而不疑紂之心遂為文王所𫉬曰<lb/>
　於出門庭稍違之也非入於左腹而能得其心乎不<lb/>
　得其心而能違其難乎<lb/>
<pb n="73a"/>
六五箕子之明夷利貞　𧰼曰箕子之貞明不可息也<lb/>
　述曰六五以柔居尊為明夷之主而𧰼曰箕子之明<lb/>
　夷言箕子以見六五明夷之𧰼也利貞謂宜如箕子<lb/>
　之貞也<lb/>
　鄧伯羔曰五為君位而云箕子事何也有紂而後見<lb/>
　箕子言箕子所以明五為紂無道時也六二中正體<lb/>
　離箕子之明也為六五暗君所掩是箕子之明夷於<lb/>
　紂也在難之内而能保其中明知以藏之愚以出之<lb/>
<pb n="73b"/>
　得其正而時不能遷明豈可息哉<lb/>
　𧰼㫖箕子蜀才作其子俞氏曰其子即箕子也不敢<lb/>
　顯稱箕子之名遂微其詞而曰其子孔子逆知文王<lb/>
　之意乃於彖傳顯言其為箕子後人因彖傳稱箕<lb/>
　子遂於爻辭併加竹作箕文王本文葢即是其子<lb/>
　非箕子也其子指六二六五為明夷之主六二在<lb/>
　内正應其子也俞氏說是矣此所謂文王之危辭也<lb/>
　若諸家以六五為箕子而以上六為明夷之主則不<lb/>
<pb n="74a"/>
　可之甚固當從兪說<lb/>
上六不明晦初登于天後入于地　𧰼曰初登于天照<lb/>
四國也後入于地失則也<lb/>
　述曰上六坤卦之終如日入地中地之上皆暗故為<lb/>
　不明晦之𧰼五上為天故𧰼初登于天坤地至上方<lb/>
　成故又𧰼後入于地夫厲其明以照四國者自極其<lb/>
　明者也自極其明必反為暗如日之初登於天至暮<lb/>
　則入地理有必然夫人心之明本不可息此天則也<lb/>
<pb n="74b"/>
　二順人臣之則故用晦以為明上六失君人之則故<lb/>
　強明而實晦爻𧰼不主紂言葢六五君位明之所以<lb/>
　夷者已於箕子之明夷見之矣此則言用晦而眀者<lb/>
　之反以示戒也故不言明夷<lb/>
　𧰼㫖以隂居坤之極不明其徳夷三之明也初登天<lb/>
　得三之應也闇極而不能援然後三竟匿坤地之中<lb/>
　矣鹽鐵論文學易曰小人處盛位雖高必崩不盈其<lb/>
　道不恒其徳而能以善終身未之有也是以初登於<lb/>
<pb n="75a"/>
　天後入於地曰疑為文言矣<lb/>
　六二爻項氏曰夷於左股加一夷字言已傷也左為<lb/>
　小右為大股在下肱在上豐折右肱故不可大用有<lb/>
　臣而无君也明之始夷也臣雖受傷未忍忘君思用<lb/>
　拯馬盡力而出當戡黎征葛之時夏商之王茍能用<lb/>
　伊尹祖伊之言幡然而改遵道而行則其興也勃焉<lb/>
　何患其不吉哉明夷二動則為泰何吉如之然而此<lb/>
　非上六之所能也但為六二者臣子之法當如是爾<lb/>
<pb n="75b"/>
　故曰六二之吉順以則也按明夷六二用拯馬壮吉<lb/>
　𧰼曰六二之吉順以則也渙初六用拯馬壮吉𧰼曰<lb/>
　初六之吉順也按二爻雖柔皆自有坎馬正合順字<lb/>
　諸家必欲外取剛爻謂六二以九三為馬初六以九<lb/>
　二為馬豈未考小𧰼故歟渙之初六坎初爻也明夷<lb/>
　自二至四為坎六二亦初爻也坎為亟心之馬故壮<lb/>
　馬壮則能力行矣然於柔爻言之者貴其順也當險<lb/>
　難之時力行順事則可以反凶為吉若力行剛克則<lb/>
<pb n="76a"/>
　愈凶矣爻辭意在用字𧰼辭意在順字明以六用壮<lb/>
　可以得吉明夷六二當位之臣忍傷以救國事合于<lb/>
　為臣之則故曰順以則也渙之初六在下无位避難<lb/>
　而自救故止曰順也申豐盡室而行蘧伯玉從近闗<lb/>
　出皆以順用壮而自救其身也救禍者莫若順達而<lb/>
　能順可以救世窮而能順可以救身則者道之常也<lb/>
　言以六居二得正得中眀於臣子之常道也明夷之<lb/>
　下三爻惟六二有救之之誠上三爻惟六五无去之<lb/>
<pb n="76b"/>
　之心皆中順之臣也上六失則者亦謂失人君之常<lb/>
　道也<lb/>
家人䷤<hi>離下巽上</hi>
　張邦竒曰内離外巽相麗以巽家人之道也又内明<lb/>
　而外巽處家之道也<lb/>
　文中子以明齊内外為義所謂齊乎巽言萬物潔齊<lb/>
　於巽方非巽有齊之義也<lb/>
　金賁亨曰初三五上皆陽男𧰼也曰閑曰嗃嗃曰假<lb/>
<pb n="77a"/>
　曰孚曰威如所以責男者詳矣二四皆隂女𧰼也爻<lb/>
　辭所以責女者略矣論正家之道當責乎男論正家<lb/>
　之效必觀乎女也<lb/>
家人利女貞<lb/>
彖曰家人女正位乎内男正位乎外男女正天地之大<lb/>
義也家人有嚴君焉父母之謂也父父子子兄兄弟弟<lb/>
夫夫婦婦而家道正正家而天下定矣<lb/>
　述曰馬融論家人女為奥主長女中女各得其正稱<lb/>
<pb n="77b"/>
　女貞按卦下離上巽二四皆居隂位執柔道以順三<lb/>
　五之陽剛女之貞也女貞則男正可知而一家之人<lb/>
　莫不正矣故曰利女貞呉㓜清曰五為巽女之夫居<lb/>
　二畫卦之人位三為離女之夫居六畫卦之人位故<lb/>
　曰家人<lb/>
　薛仁貴曰明乎内者家自齊言内離明而外巽齊也<lb/>
　女徳未正他事雖齊本已亂矣故彖曰利女貞卦體<lb/>
　自上以下諸爻位各安其正有一家之人咸安於正<lb/>
<pb n="78a"/>
　之𧰼<lb/>
　按女正位乎内謂二與四也男正位乎外謂三與五<lb/>
　也家人之義以内為本故先言女也荀爽曰離巽之<lb/>
　中有乾坤故曰天地之大義邵二泉曰男女交天地<lb/>
　之大情男女正天地之大義正自尊者始故又推本<lb/>
　於父母之嚴王肅曰凡男女之所由以得其正者家<lb/>
　人有嚴君也家有嚴君即父不失父道乃至婦不失<lb/>
　婦道尊卑有序上下不失而後為家道之正各正其<lb/>
<pb n="78b"/>
　家無家不正即天下之治定矣家人闗係之重如此<lb/>
　二與三四與五配合則為夫婦及其嗣續則為父母<lb/>
　夫以帥婦而父道立婦以承夫而母道成各得其職<lb/>
　以主其家而一家有所嚴憚故稱嚴君丘氏曰謂父<lb/>
　母即一家之君長也君長嚴則臣下肅父母嚴則家<lb/>
　道齊<lb/>
　趙汝楳曰或曰父義母慈何以亦稱嚴曰母不嚴家<lb/>
　之蠧也瀆上下之分庇子弟之過亂内外之别嫚帷<lb/>
<pb n="79a"/>
　薄之儀父雖嚴有不能盡察者必父母尊嚴内外齊<lb/>
　肅然後父尊子卑兄友弟恭夫制婦聴正莫易於天<lb/>
　下而莫難於一家莫易於一家之父子兄弟而莫難<lb/>
　於一夫一婦曰女正者女非自正也葢有正之者孰<lb/>
　正之男也正女以男正男以父以身正身以言行<lb/>
𧰼曰風自火出家人君子以言有物而行有恒<lb/>
　述曰孔疏巽在離外是風從火出火之初因風方熾<lb/>
　火既炎盛還復生風則風自内出𧰼也汝吉曰火不<lb/>
<pb n="79b"/>
　必風風不必自火出而火之風固自火出其言精矣<lb/>
　家人風化之本也君子知風之自則反躬急焉敬仲<lb/>
　曰風化自言行出言行又自心出誠心善道則言自<lb/>
　有物行自有恒誠心之足以化人初不在諄諄告語<lb/>
　切切防檢也<lb/>
　荀爽曰風火相與必附於物物大火大物小火小君<lb/>
　子之言必因其位位大言大位小言小故言有物也<lb/>
　大暑爍金火不増其烈大寒凝氷火不損其熱故曰<lb/>
<pb n="80a"/>
　行有恒矣<lb/>
初九閑有家悔亡　𧰼曰閑有家志未變也<lb/>
　述曰治家之道當防閑其初初九陽剛下於四之巽<lb/>
　順男女始交有家之𧰼即能閑之以禮使邪僻之意<lb/>
　无自而興而悔可亡矣初剛得正有正家之本體離<lb/>
　有先見之明故能及其志之未變而豫防之賈誼所<lb/>
　謂禮者禁於将然之前貴絶惡於未萌而起教於微<lb/>
　渺也<lb/>
<pb n="80b"/>
　王註凡教在初而法在始家瀆而後嚴之志變而後<lb/>
　治之則悔矣處家人之初為家人之始故宜必以閑<lb/>
　有家然後悔亡也<lb/>
六二无攸遂在中饋貞吉　𧰼曰六二之吉順以巽也<lb/>
　述曰六二居内卦之中上下皆陽婦徳柔順無專成<lb/>
　故无遂事婦正位壼内職饋祀故在中饋遂者行其<lb/>
　志專其事有其功之謂在者守位而不離也此六二<lb/>
　之道所以貞而吉也離一隂麗二陽之中所謂无攸<lb/>
<pb n="81a"/>
　遂在中饋卦畫昭然亦可想見順巽之義<lb/>
　𧰼㫖二不變則互坎二變則互兊皆有飲食之道為<lb/>
　中饋矣以婦職故舉以明之易𧰼言順以巽者三蒙<lb/>
　六五以本爻之變言漸六四以本爻不變言此指所<lb/>
　應爻言皆有巽𧰼<lb/>
九三家人嗃嗃悔厲吉婦子嘻嘻終吝　𧰼曰家人嗃<lb/>
嗃未失也婦子嘻嘻失家節也<lb/>
　述曰彭山曰家人一家之人居上而令下者也嗃嗃<lb/>
<pb n="81b"/>
　嚴厲聲嘻嘻嗟嘆聲九三以剛居剛在離體之上治<lb/>
　家過嚴而𤼵於聲之厲者也故有家人嗃嗃之𧰼然<lb/>
　界於上下兩隂之間能悔其過危厲自謹不敢過用<lb/>
　其剛則吉道也如顓尚其剛嚴厲太過使婦子有怨<lb/>
　歎之聲則情義乖離无感化之機心欲治家而終可<lb/>
　羞吝矣<lb/>
　趙氏曰齊家固貴乎嚴亦戒乎過嚴義以制情法以<lb/>
　維愛家之節也嗃嗃雖嚴而未失或甚而使之嘻嘻<lb/>
<pb n="82a"/>
　則失其節矣節猶竹節竹於虚之中以實為節過於<lb/>
　實則閼其生意家人於恩之中以嚴為節過於嗃嗃<lb/>
　則乖其輯睦傷恩相夷其失甚矣三之剛與五同而<lb/>
　失節與交愛異者三不中也<lb/>
　𧰼㫖嗃嗃依劉向作熇與詩熇熇同離體之𧰼九三<lb/>
　重剛離極惟悔厲乃吉然使其婦子至於嘻嘻則吝<lb/>
　吝言乎其小疵也嘻字書嘆也一曰有所多大之聲<lb/>
　禮嘻甚周頌噫嘻皆嘆辭也嘻嘻甚於嗃嗃葢不堪<lb/>
<pb n="82b"/>
　而歎无以訓笑說者自漢來皆曰嗃嗃及宋王回疑<lb/>
　重剛无嘻笑理以謂歎意獨得卦情矣三顓尚其剛<lb/>
　使婦子不能容而嘆豈有不吝者亦異於上九之威<lb/>
　如矣威如如者如威而已不顓尚剛也<lb/>
六四富家大吉　𧰼曰富家大吉順在位也<lb/>
　述曰虞翻曰得位應初順五乗三比據三陽故富家<lb/>
　大吉章氏曰以柔得剛以虚受實有富盛其家之𧰼<lb/>
　巽為近利市三倍亦有富義能富家則能正家矣既<lb/>
<pb n="83a"/>
　富方穀理之常也所以大吉<lb/>
　王註能以其富順而處位故大吉也若但能富其家<lb/>
　何足為大吉體柔居巽履得其位明於家道以近至<lb/>
　尊能富其家也占法陽主貴隂主富記曰父子篤兄<lb/>
　弟睦夫婦和家之肥也家之肥即家之富小畜九五<lb/>
　稱富泰六五稱不富陽實而隂虚也家人六四隂也<lb/>
　而稱富陽主義隂主利也二在下之婦也四其在上<lb/>
　而主家之婦乎李去非曰初閑之以二既又進之四<lb/>
<pb n="83b"/>
　則享其富此治家之序也<lb/>
九五王假有家勿恤吉　𧰼曰王假有家交相愛也<lb/>
　述曰九五乾徳巽位為天下國家之至尊剛而得中<lb/>
　威而能愛四柔承之順正於下此人君身修徳刑覃<lb/>
　於王宫也為王假有家之𧰼汝吉曰夫家難而天下<lb/>
　易也故王者以恭已正家為兢兢王格有家則不勞<lb/>
　憂恤而自吉矣何也邇可逺也風之自也誠一之能<lb/>
　化也吉也古假格通至也感通也<lb/>
<pb n="84a"/>
　三剛而不中失之過五得中嚴而能愛嚴以分言王<lb/>
　家之義愛以情言假家之義彭山曰假於有家如文<lb/>
　王雝雝在宫之時故至於其家人即化之不待有所<lb/>
　為也<lb/>
　程傳王假有家之道者非止能使之順而已必致其<lb/>
　心化誠合夫愛其内助婦愛其刑家交相愛也能如<lb/>
　是者文王之妃乎若身修法立而家未化未得為假<lb/>
　有家之道也<lb/>
<pb n="84b"/>
　𧰼㫖天下為家者𫝑大易忘勿恤者蘇氏所謂簡易<lb/>
　勿恤以通相愛之情者是也或曰九五何以不言天<lb/>
　下而言家曰堯之恊和時雍始於睦族故一家交愛<lb/>
　而一國交愛一國交愛而天下四海无不交愛此正<lb/>
　家之所以為大<lb/>
上九有孚威如終吉　𧰼曰威如之吉反身之謂也<lb/>
　述曰風化自内而出始家邦終四海上九一卦之終<lb/>
　陽剛在上天下咸仰望為表儀者也初閑有家五假<lb/>
<pb n="85a"/>
　有家上居其成有孚信之𧰼陽徳尊嚴在九五大觀<lb/>
　之上不用威而威儼如夫誰不仰而畏之則而𧰼之<lb/>
　乎此王者徳教刑於四海之事而家道終矣故曰終<lb/>
　吉汝吉曰正家之難難於有終有終之難難於反躬<lb/>
　故威如反身之謂也身端則不戒自孚不怒而威矣<lb/>
　孔疏處家人之終家道大成刑于寡妻以著於外信<lb/>
　行天下故曰有孚也威被海内故曰威如威信並立<lb/>
　乃得終於家道而吉從之也<lb/>
<pb n="85b"/>
　程傳治家之道非至誠不能也故必中有孚信則能<lb/>
　常乆而衆人自化為善不由至誠已且不能常守况<lb/>
　欲使人乎故治家以有孚為本治家者在妻孥情愛<lb/>
　之間慈過則无嚴恩勝則掩義故家之患常在禮法<lb/>
　不足而瀆慢生也長失尊嚴少失恭順而家不亂者<lb/>
　未之有也故必有威嚴則能終吉保家之終在有孚<lb/>
　威如二者而已故卦終言之<lb/>
　𧰼㫖呉㓜清曰家人卦初上二爻以卦之初終取義<lb/>
<pb n="86a"/>
　下體在下之家也以有家之臣而言三為夫二為婦<lb/>
　上體在上之家也以天下之君而言五為主四為后<lb/>
　不取逺應為配而取近比者家道尚親也<lb/>
　初上治家之道也閑其邪於始正其範於終家斯正<lb/>
　矣女正位乎内不過无攸遂在中饋富家大吉是已<lb/>
　男正位乎外不過閑有家假有家有孚威如而已家<lb/>
　道之正豈有外於此哉曰男女正家道正所謂正者<lb/>
　皆有整齊嚴肅之意曰嚴君尤所嚴憚者矣閑者防<lb/>
<pb n="86b"/>
　閑而不敢易忽之辭故上曰威如之吉三雖嗃嗃猶<lb/>
　未失也威如而曰反身之謂則所謂正其身者皆有<lb/>
　孚在其中匪孚則不免悔厲矣然則威者正家之本<lb/>
　也孚者所以成其威也富家大吉者以庇民也若民<lb/>
　多曠者而義取富焉是勸民以自封也孔子曰孟獻<lb/>
　子之富可著於春秋王假有廟幽可以治鬼神也王<lb/>
　假有家明可以治天下矣<lb/>
　讀易述卷六<lb/>
</p>
<p>
</p>
  </div>
</body>
</text>
</TEI>
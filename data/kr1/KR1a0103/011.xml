<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>讀易述卷十一</head>
    <p>
<pb n="1a"/>
欽定四庫全書<lb/>
　讀易述卷十一　　　　　明　潘士藻　撰<lb/>
　　繫辭上傳<lb/>
　草廬呉氏曰繫者謂如綴繩於物辭者易書之言也<lb/>
　文王所作之辭繫於各卦之下謂之彖周公所作之<lb/>
　辭繫於各畫之下謂之爻夫子述此篇以釋文王周<lb/>
　公繫彖辭爻辭之意故曰繫辭<lb/>
天尊地卑乾坤定矣卑髙以陳貴賤位矣動静有常剛<lb/>
<pb n="1b"/>
柔斷矣方以類聚物以羣分吉凶生矣在天成象在地<lb/>
成形變化見矣<lb/>
　金賁亨曰此章言伏羲作易之本原與君子學易之<lb/>
　要道也蓋乾坤貴賤剛柔吉凶變化者易之道也易<lb/>
　未作而已形於天地之間雷霆風雨日月寒暑男女<lb/>
　者天地之道也易既作而悉具於卦爻之中可見易<lb/>
　道本乎天地自然之理而非有所安排造作也易道<lb/>
　盡於乾坤乾坤盡於易簡乾道易故易知坤道簡故<lb/>
<pb n="2a"/>
　易從知與從以君子學易言非謂他人知我從我也<lb/>
　既易知自不能離故有親言與道相親也既易從自<lb/>
　日加益故有功不離道則徳自乆日加益則業自大<lb/>
　君子體易之實功也<lb/>
　述曰象㫖天尊地卑何以定乾坤大卜三易之法其<lb/>
　經卦皆八其别皆六十四然連山首艮歸藏首坤惟<lb/>
　周易先乾後坤因於天地尊卑之分也鈎深圖曰自<lb/>
　一至十天尊於上地卑於下祇以異耳卑何以先高<lb/>
<pb n="2b"/>
　史氏曰卦畫自下之序也易道貴陽而賤隂動静何<lb/>
　以斷剛柔剛非不静其常在動柔非不動其常在静<lb/>
　斷者虞翻云分也置隂陽言剛柔俞氏琰曰質可見<lb/>
　氣不可見也龔氏曰坎在北震在東西北則乾東北<lb/>
　則艮皆陽也離在南兊在西東南則巽西南則坤皆<lb/>
　隂也各以其所居之方此之謂類聚陽物也而與陽<lb/>
　為羣隂物也而與隂為羣各以其所名之物此之謂<lb/>
　羣分方其各止於一而不相與則無失無得貞而已<lb/>
<pb n="3a"/>
　矣或類聚或羣分則得失随之此吉凶所以因動而<lb/>
　生以為得失之報也方曰事情所向物曰事物善惡<lb/>
　以言乎隂陽實體則朱先生未若龔氏之切乎在天<lb/>
　成象按虞翻說曰震象出庚兊象見丁乾象盈甲㢲<lb/>
　象伏辛艮象消丙坤象喪乙坎象流戊離象就己於<lb/>
　文日月為易虞翻說當是輔嗣注以為况日月星辰<lb/>
　非也在地成形震竹巽木坎水離火艮山兊澤乾金<lb/>
　坤土也物極謂之變變然後成象物生謂之化化然<lb/>
<pb n="3b"/>
　後成形變化見則天地之妙用顯矣<lb/>
　項氏曰此章論伏羲作易本於天地自然之易邵子<lb/>
　所謂畫前原有易也是故觀乎二儀之判而竒偶之<lb/>
　畫已定觀乎卑高之勢而三極之位已陳觀乎動静<lb/>
　之理而七八九六之性已斷觀乎氣類之分合而比<lb/>
　應攻取之情已生觀乎法象之著陳而飛伏變互之<lb/>
　體已見朱子𤼵曰乾坤貴賤兩者聖人觀天地而畫<lb/>
　卦剛柔吉凶變化三者聖人觀萬物而生爻<lb/>
<pb n="4a"/>
　彭山曰尊者能主于上之意卑者能屈於下之意定<lb/>
　者一定而不易也尊卑以道言乾坤以徳言尊非健<lb/>
　不能卑非順不能尊者不能自尊卑者不能自卑則<lb/>
　乾坤毁矣不可以為定<lb/>
　胡氏曰天地卑高既定則人事萬物之情皆在其中<lb/>
　故六十四卦三百八十四爻各有貴賤高卑之位是<lb/>
　以君臣父子夫婦長㓜定矣<lb/>
　朱氏曰動而不屈者剛也静而不變者柔也動静有<lb/>
<pb n="4b"/>
　常則乾剛坤柔其徳斷而无疑矣<lb/>
　彭山曰動静者乾坤起伏之勢也動顯於外而静中<lb/>
　亦有動此動之有常也静藏於内而動中亦有静此静<lb/>
　之有常也乾本剛徳剛則常動坤本柔徳柔則常静<lb/>
　動而无常則易衰不得為剛静而无常則易躁不得<lb/>
　為柔惟常則一剛一柔斷然不相雜乃為不已之徳<lb/>
　剛而不已所以為健柔而不已所以為順此言乾坤<lb/>
　之徳不過一剛一柔之斷而已<lb/>
<pb n="5a"/>
　胡瑗曰以人事言之君以剛徳居上為動出令而臣<lb/>
　行之臣以柔道居下為静納善而君聽之君臣動静<lb/>
　既有常理則剛柔常分可以斷矣此經綸天地之徳<lb/>
　亦兼總萬物之動静也<lb/>
　韓康伯曰方有類物有羣則有同有異有聚有分也<lb/>
　順其所同則吉乖其所趣則凶故吉凶生矣<lb/>
　蘇氏曰方本異也而以類故聚此同之生於異也物<lb/>
　羣則其勢不得不分此異之生於同也有成而後有<lb/>
<pb n="5b"/>
　毁有廢而後有興是以知吉凶之生於相形也<lb/>
　天地一物也隂陽一氣也或為象或為形所在之不<lb/>
　同故在云者明其一也象者形之精華𤼵於上者也<lb/>
　形者象之體質留於下者也人見其上下真以為兩<lb/>
　矣豈知其未嘗不一耶由是觀之世之所謂變化者<lb/>
　未嘗不出於一而兩於所在也自兩以往有不可勝<lb/>
　計者矣故在天成象在地成形變化之始也<lb/>
　張氏曰成象成形須得變化意思假若日月无往來<lb/>
<pb n="6a"/>
　星辰无顯晦山川无聳伏潮汐人物无老壯榮枯則<lb/>
　滯而不通造化亦㡬乎息矣故日月星辰山川動植<lb/>
　之屬者天之象地之形也其往來顯晦聳伏潮汐老<lb/>
　壯榮枯之屬相推而不窮者象形之所以成也<lb/>
是故剛柔相摩八卦相盪鼓之以雷霆潤之以風雨日<lb/>
月運行一寒一暑<lb/>
　述曰象㫖是故接上以起下之辭剛柔謂爻畫竒偶<lb/>
　也馬融云摩切也盪除也剛摩柔為震坎艮柔摩剛<lb/>
<pb n="6b"/>
　為巽離兊虞飜謂剛柔相摩則八卦相盪者是也其<lb/>
　言二摩四四摩八八盪六十四揆之上下起接不屬<lb/>
　矣然則八卦之盪奈何胡瑗言若十一月一陽生則<lb/>
　推去一隂五月一隂生則推去一陽頗為近之然盪<lb/>
　隂入陽盪陽入隂京房義精矣此言夫天道卦象之<lb/>
　流行非以畫卦也録其事故下遂以雷電風雨繼之<lb/>
　雷震電離風巽雨坎呉㓜清曰羲皇卦圖左起震而<lb/>
　次以離鼓以雷霆右起巽而次以坎潤以風雨也運<lb/>
<pb n="7a"/>
　行寒暑五經通義云日在牽牛則寒在東井則暑幼<lb/>
　清曰艮山在西北嚴凝之方為寒兊澤在東南為暑<lb/>
　在離次以兊者日之運行而為暑在坎次以艮者月<lb/>
　之運行為寒也<lb/>
　王註相切摩言隂陽之交感相推盪言運化之推移<lb/>
　紀聞曰摩是八卦以前事盪是有那八卦了團旋推<lb/>
　盪那六十四卦出來漢書所謂盪軍是團轉去殺他<lb/>
　磨轉他底意思前以乾坤貴賤剛柔吉凶變化言是<lb/>
<pb n="7b"/>
　對待之隂陽交易之體也後以摩盪鼔潤運行言是<lb/>
　流行之隂陽交易之用也<lb/>
　章氏曰隂陽剛柔相摩相盪絪緼變化生生不窮天<lb/>
　地人一也日月往來一寒一暑一嵗十二月一日十<lb/>
　二時莫不然乎<lb/>
　質卿曰㸔來天地原只一乾坤乾坤原只一變化此<lb/>
　造化自然已成之易也故易之始作也只是一剛柔<lb/>
　而已有剛柔也不能不相摩相摩而斯有八卦有八<lb/>
<pb n="8a"/>
　卦也不能不相盪相盪而斯有六十四卦剛柔者乾<lb/>
　坤之異名摩盪者變化之妙用易何嘗外於乾坤哉<lb/>
乾道成男坤道成女乾知大始坤作成物<lb/>
　述曰象㫖乾交坤而震坎艮得乾道成男坤交乾而<lb/>
　巽離兌得坤道成女乾男為父者以其始物之氣坤女<lb/>
　為母者以其成物之質易象数鈎深圖曰一陽生於<lb/>
　子而乾位在西北居子之前故曰知大始一隂生於<lb/>
　午而坤位在西南作於申成於酉故曰作成物皇極<lb/>
<pb n="8b"/>
　通變以為乾位在亥知大始坤位在未作成物文王<lb/>
　後天之用二說相通也<lb/>
　彭山曰乾坤者天地生物之大徳而人得之以生者<lb/>
　同此徳也乃以男屬乾道女屬坤道者盖自陽之生<lb/>
　而言則生於隂也陽在隂中勢必𤼵揚故得乾初爻<lb/>
　為長男得乾中爻為中男得乾三爻為少男自隂之<lb/>
　生而言則生於陽也隂在陽中勢必退縮故得坤初<lb/>
　爻為長女得坤中爻為中女得坤三爻為少女男女<lb/>
<pb n="9a"/>
　雖同禀隂陽之氣而主於陽者必健主於隂者必順<lb/>
　其勢各有所重焉乾坤之道生物之理也以乾坤之<lb/>
　道而成男女則男女之性本乎健順之徳也與凡物<lb/>
　得形氣之偏者不同物性不可以語健順故男女以<lb/>
　人言也此結上文以起下文見乾坤乃人固有之理<lb/>
　而徳業之所由成也<lb/>
　朱氏曰六子致用萬物化生不越乎乾坤震坎艮之<lb/>
　為三男得乾之道也巽離兊之為三女得坤之道也<lb/>
<pb n="9b"/>
　聖人用之天下合乾坤也父子君臣乾坤也夫婦震<lb/>
　巽坎離艮兊也長㓜其序也朋同類也友異體也五<lb/>
　者乾坤而已矣<lb/>
　胡氏曰萬物始於无形乾能知之時下降而生之坤<lb/>
　則能承陽之氣以作成萬物之形狀也說㫖曰知猶<lb/>
　主也作者𤼵動鼔舞之意始始其氣也成成其質也<lb/>
乾以易知坤以簡能易則易知簡則易從易知則有親<lb/>
易從則有功有親則可乆有功則可大可乆則賢人之<lb/>
<pb n="10a"/>
徳可大則賢人之業易簡而天下之理得矣天下之理<lb/>
得而成位乎其中矣<lb/>
　述曰諸卦受畫於雷風山澤水火諸卦之畫无一非<lb/>
　雷風山澤水火雷風山澤水火无一畫非乾坤乾本<lb/>
　氣之自然故易坤因乾之自然故簡易簡者无為之<lb/>
　别名惟其易故易知易知者自為主也惟其簡故易<lb/>
　從易從者順乾行也曰有親曰可乆只是一箇易知<lb/>
　之妙曰有功曰可大只是一個易從之妙天下事不<lb/>
<pb n="10b"/>
　可一毫着意亦不可一毫着力易則不着一意所知<lb/>
　者皆人可與知簡則不着纎毫之力所能者皆人可<lb/>
　與能或以朱義心明白而人易知事要約而人易從<lb/>
　是說向外去非也此合内外之道韓注順萬物之情<lb/>
　故曰有親通天下之志故曰有功親親切也功功效<lb/>
　也親切乎中自亹亹而不息故可乆功同乎人自積<lb/>
　漸而日益故可大賢人言其徳業過人易簡而天下<lb/>
　之理得矣張邦竒曰所謂天下之理者何也高者卑<lb/>
<pb n="11a"/>
　者動者静者類聚者羣分者成象成形者莫不由於<lb/>
　易簡而各得順其分位也天下之理得而成位乎其<lb/>
　中矣其中云者承乾坤之謂應天尊地卑而言也夫<lb/>
　天一形也地一形也人不啻千萬其形也私其形者<lb/>
　其形㡬何故不足以當三才之一不足以當三才之<lb/>
　一者謂其不才也<lb/>
　象㫖可乆可大與盛徳大業无異也而稱賢人者項<lb/>
　氏曰明乾坤之徳業人皆可充而至呉㓜清指為賢<lb/>
<pb n="11b"/>
　人别曰易簡理得者聖人也殆不然乎湛子曰理一<lb/>
　而已易簡非二體乆大非二功徳業非二事蘇氏所<lb/>
　謂隐顯之别也此乾坤之辯也不可不知也<lb/>
　淮海曰天尊地卑以下其易之定體乎剛柔相摩以<lb/>
　下其易之運用乎皆自然也定體自然便是以不動<lb/>
　為運用即先天也運用自然便是以運用為不動即<lb/>
　後天也先天後天一也自然者易簡之謂也天地所<lb/>
　以為天地人所以為人其理易簡而已賢人可乆可<lb/>
<pb n="12a"/>
　大是得此易簡即可作聖人也聖人之成位乎中是<lb/>
　得此易簡即可叅天地也所以中庸提出率性二字<lb/>
　惟率性則易簡<lb/>
聖人設卦觀象繫辭焉而明吉凶剛柔相推而生變化<lb/>
　述曰聖人設卦謂伏羲也始作八卦重為六十四卦<lb/>
　矣八卦以象告不言而見吉凶觀象繫辭謂文王也<lb/>
　觀六十四卦三百八十四爻之象繫之彖辭又繋之<lb/>
　爻辭以明吉凶因得明吉因失明凶也剛柔爻之九<lb/>
<pb n="12b"/>
　六也九陽六隂迭相推盪剛推柔生變柔推剛生化<lb/>
　卦象之有吉凶悔吝皆本於此易乾鑿度曰隂陽有<lb/>
　盛衰人道有得失聖人因其象随其變為之設卦方<lb/>
　盛則託吉將衰則寄凶隂陽不正皆為失位其應實而<lb/>
　有之皆實義善雖微細必見吉端惡雖纎芥必有悔<lb/>
　吝所以極天地之變明王事也<lb/>
是故吉凶者失得之象也悔吝者憂虞之象也變化者<lb/>
進退之象也剛柔者晝夜之象也六爻之動三極之道<lb/>
<pb n="13a"/>
也<lb/>
　述曰象旨易言吉凶在人為得失之象易言悔吝在<lb/>
　人為憂虞之象虞與憂對當讀如驩虞之虞謂樂也<lb/>
　柔變為剛進之象剛化為柔退之象剛進柔退明晝<lb/>
　象柔進剛退晦夜象盖卦爻剛柔相推以成變化而<lb/>
　變化將来又成剛柔猶是晝夜相繼焉其柔之變復<lb/>
　為剛者猶晝之仍繼乎夜也剛之復為柔者猶夜之<lb/>
　仍繼乎晝也<lb/>
<pb n="13b"/>
　蘇氏曰夫剛柔相推而變化生變化生而吉凶之理<lb/>
　无定不知變化而一之以為无定而兩之此二者皆<lb/>
　過也天下之理未嘗不一而一不可執知其未嘗不<lb/>
　一而莫之執則㡬矣是以聖人既明吉凶悔吝之象<lb/>
　又明剛柔變化本出於一而相摩相盪至於无窮之<lb/>
　理曰變化者進退之象也剛柔者晝夜之象也象者<lb/>
　以是觀之之謂也夫出於一而至於无窮人之觀之<lb/>
　以為有无窮之異也聖人觀之則以為進退晝夜之<lb/>
<pb n="14a"/>
　間耳見其今之進也而以為非向之退者可乎見其<lb/>
　今之明也而以為非向之晦者可乎聖人以進退觀變<lb/>
　化以晝夜觀剛柔二觀立无往而不一也<lb/>
　六爻之動動即變化也陸績曰天有隂陽二氣地有<lb/>
　剛柔二性人有仁義二行六爻之動法乎此此三才<lb/>
　極至之道也極陸徳明訓至韓注兼三才之道故能<lb/>
　見吉凶成變化也<lb/>
是故君子所居而安者易之序也所樂而玩者爻之辭<lb/>
<pb n="14b"/>
也<lb/>
　述曰易之序謂易中所著事理當然之次第也爻之<lb/>
　辭謂六爻所言之吉凶悔吝居而安各得其所之意<lb/>
　也樂以心言玩謂繹之而不厭也君子觀易之序而<lb/>
　循是理故安觀爻之辭而逹是理故樂<lb/>
　孔疏觀象而知其所處若居乾之初九而安其勿用<lb/>
　者居乾之九三而安在乾乾是所居而安者易位之<lb/>
　次序也辭有吉凶悔吝見善則思齊其事見惡則懼<lb/>
<pb n="15a"/>
　而自改所以愛樂而耽玩也卦爻皆有辭但爻有變<lb/>
　化取象既多以知得失君子尤所愛樂也<lb/>
是故君子居則觀其象而玩其辭動則觀其變而玩其<lb/>
占是以自天祐之吉无不利<lb/>
　述曰紀聞曰觀象槩觀諸卦爻之象觀變只觀所變<lb/>
　卦爻之象耳占以揲而值之將用之以為决斷故謂<lb/>
　之占易以變為占于占言變蘇氏曰至於占而君子<lb/>
　之慮周矣是以自天祐之<lb/>
<pb n="15b"/>
　卜子夏曰君子居則觀其象而玩其辭動則觀其變<lb/>
　而玩其占自卜之明也聖人極隂陽之度窮變化之<lb/>
　㑹而得其易是以合於天而自天祐之吉无不利也<lb/>
　仲虎曰象與變有剛柔變化之殊辭與占有吉凶悔<lb/>
　吝之異君子居而學易已窮乎象與辭之理動而用<lb/>
　易又適乎變與占之宜動静无非易即无非天故自<lb/>
　天祐之吉无不利天地間剛柔變化无一時間人在<lb/>
　大化中吉凶悔吝无一息停吉一而已凶悔吝三焉<lb/>
<pb n="16a"/>
　故上之示人以吉凶悔吝者聖人作易之事此獨吉<lb/>
　而无凶悔吝者君子學易之功也<lb/>
　項氏曰此章謂讀易之法必自文王之易始故上章<lb/>
　論乾坤貴賤剛柔吉凶變化五事而此章獨自吉凶<lb/>
　變化起義者盖有畫之初乾坤貴賤剛柔之迹已著<lb/>
　而吉凶變化之象未明有卦然後見易之有變化二<lb/>
　端皆文王辭也復以二端析為四類而詳言之吉凶<lb/>
　者失得之已定者也其憂虞之初則謂之悔吝變化<lb/>
<pb n="16b"/>
　者易之用也其所以變化則剛柔二物而已故觀吉<lb/>
　凶者必自悔吝始觀變化者必自剛柔始文王觀四<lb/>
　者而繫之以辭讀易者亦觀此四者而玩文王之辭<lb/>
　則静居動作无入而不利矣序即爻位居此爻之位<lb/>
　則玩此爻之辭以處之然後能隨所遇而安樂之或<lb/>
　以序作象樂作變以與下文合似不必爾<lb/>
彖者言乎象者也爻者言乎變者也<lb/>
　呉羔曰首章所謂聖人作易者以畫卦而言前章所<lb/>
<pb n="17a"/>
　謂聖人作易者以繋辭而言盖先有卦而後有辭至<lb/>
　此章則合卦爻辭而言其通例矣<lb/>
　述曰卦者象也成卦之體上下内外无不備具而彖<lb/>
　之辭或舉其一或舉其詳或不言焉而皆足以相明<lb/>
　此彖所以言乎其象也爻者九六之數也兩地則二<lb/>
　四為六叅天則一三五為九九畫奇六畫偶兼三才<lb/>
　而兩之則六畫成卦所謂剛柔相推而生變化此爻<lb/>
　所以言乎其變也<lb/>
<pb n="17b"/>
吉凶者言乎其失得也悔吝者言乎其小疵也无咎者<lb/>
善補過也<lb/>
　述曰爻之所以吉者言乎得若元吉征吉貞吉往吉<lb/>
　大吉中吉終吉之類爻之所以凶者言乎失若征凶<lb/>
　貞凶終凶見凶有凶之類彭山曰得正言吉心之安<lb/>
　處也失正言凶心之不安處也悔者不肯自安於不<lb/>
　正心切悔悟此趨吉之路然未至於吉吝者不能自<lb/>
　克其不正心竊羞鄙此趨凶之路然未至於凶故曰<lb/>
<pb n="18a"/>
　小疵小疵者未成失得猶許其改也无咎本亦有過<lb/>
　以其善補是過以无咎朱氏曰止於當則其徳全全<lb/>
　則人以為休而依之過於當則其行缺缺則人以為<lb/>
　咎而違之惟其缺而補之然後无咎吉凶悔吝无咎<lb/>
　皆舉爻詞以明通例見人心皆安於天理之正而不<lb/>
　正者自覺其凶少有不正自不容已於悔且吝此皆<lb/>
　反正之㡬欲人自得其本心也<lb/>
是故列貴賤者存乎位齊小大者存乎卦辨吉凶者存<lb/>
<pb n="18b"/>
乎辭憂悔吝者存乎介震无咎者存乎悔<lb/>
　述曰五存者應五言而為文天道貴陽而賤隂隂陽<lb/>
　有貴賤之位皆卦爻之所列也隂陽各有貴統御謂<lb/>
　之齊陽大隂小陽卦多隂隂卦多陽辭専取主爻陽<lb/>
　大隂小語其常分耳當其為卦主則無異也胡氏曰<lb/>
　六十四卦皆以隂陽得位失位分吉凶君子必當明<lb/>
　辨之比之六二居得其正則其辭曰比之自内貞吉<lb/>
　小畜之初九以陽居陽則其辭曰復自道何其咎吉<lb/>
<pb n="19a"/>
　隨之九四以陽居隂則其辭曰隨有獲貞凶觀之初<lb/>
　六以隂居陽則其辭曰童觀小人无咎君子吝噬嗑<lb/>
　之上九以陽居隂則其辭曰何校滅耳凶是吉凶之<lb/>
　文皆在所繫之辭君子若辨明吉凶之事觀其辭則<lb/>
　可知矣彭山曰憂者危懼之意介者辨别之端善惡<lb/>
　所由分之界也當初悔初吝之介而不憂則必至於<lb/>
　凶矣震驚動也當其過時惕然驚動此即悔心之萌<lb/>
　也能悔則復于無過矣龔氏曰悔則无咎介則无悔<lb/>
<pb n="19b"/>
　不近於知㡬乎<lb/>
是故卦有小大辭有險易辭也者各指其所之<lb/>
　述曰俞琰曰卦以陽爻之大者為主則其辭平易如<lb/>
　復謙之類卦以隂爻之小者為主則其辭艱險如小<lb/>
　畜夬之類各指其所之之者動爻虛齋趙氏曰之變<lb/>
　卦也言本爻之辭正指之卦之義朱氏曰詞有易者<lb/>
　之於吉也所謂能說諸心詞有險者之於凶也所謂<lb/>
　能研諸慮也<lb/>
<pb n="20a"/>
　質卿曰大之不能不易小之不能不險此理有自然<lb/>
　事有必至是之謂之也辭惟各指其所之則趨避者<lb/>
　有定凖就理者無他岐天下後世知有大道而不可<lb/>
　欺以邪徑信有易地而不可惑以險途者全在於此<lb/>
　淮海曰君子之居而動也盡善之謂得盡不善之謂<lb/>
　失小不善之謂疵不明乎善而誤入於不善之謂過<lb/>
　盡善而得則吉盡不善而失則凶覺其小不善欲改<lb/>
　而不及則有悔不覺其小不善猶可以改或不及改<lb/>
<pb n="20b"/>
　或不肯改則為吝當悔吝之萌不以小疵自恕以求<lb/>
　補過則為无咎言積疵則為失積過則為疵積疵則<lb/>
　為凶積補過則為无咎積无咎則為得積得則為吉<lb/>
　此其一念之微而其著甚逺君子之所以貴慎獨與<lb/>
　孟子曰欲知舜與蹠之分無他利與善之間也孟子<lb/>
　之所謂間即大易此章之所謂介叅天地在此盡人<lb/>
　物在此淪夷狄在此入禽獸在此可危也哉可懼也<lb/>
　哉所以學易之道全在憂悔吝者存乎介一句君子<lb/>
<pb n="21a"/>
　有終身之憂其此悔吝之介乎<lb/>
　項氏曰自彖者言乎象至无咎善補過皆解繫辭之<lb/>
　文自列貴賤者存乎位至各指其所之皆讀繋辭之<lb/>
　法也彖辭所言之象即下文所謂卦也爻辭所言之<lb/>
　變即下文所謂位也吉凶悔吝无咎皆辭也獨吉凶<lb/>
　言存乎辭者悔吝可以介而免无咎可以悔而致必<lb/>
　有憂震之心者然後能用力於其微焉至於吉凶則<lb/>
　得失之大者讀其辭皆可辨也是故貴賤以位言小<lb/>
<pb n="21b"/>
　大以材言卦各有主主各有材聖人隨材之小大時<lb/>
　之難易而命之辭使人知所適從也<lb/>
易與天地凖故能彌綸天地之道<lb/>
　述曰此直賛先天之易也先天之易有卦畫而无言<lb/>
　无言而无所不貫无所不在精示意見而不可以形<lb/>
　迹貎象窺測者人全具之人不得而執之故言易與<lb/>
　天地凖朱氏曰乾凖天坤準地九凖陽六凖隂與之<lb/>
　平等无低昂輕重之間故能彌綸天地之道象㫖彌<lb/>
<pb n="22a"/>
　以反本言如弓既張而彌之愈反愈合綸以致用言<lb/>
　如絲既分而綸之漸合漸大也<lb/>
仰以觀於天文俯以察於地理是故知幽明之故原始<lb/>
反終故知死生之說精氣為物游魂為變是故知鬼神<lb/>
之情狀<lb/>
　述曰象㫖此皆聖人用易彌綸之事以者用易也故<lb/>
　幽明始終鬼神皆就易卦畫言之卦畫内外上下有<lb/>
　天道焉有地道焉仰以觀於天文俯以察於地理故<lb/>
<pb n="22b"/>
　知幽明之故荀爽曰謂隂升之陽則成天之文也陽<lb/>
　降之隂則成地之理也幽謂天上地下之不可得覩<lb/>
　者也明謂天地間萬物陳列著於耳目者也卦畫一<lb/>
　變為始六變為終原始反終故知死生之說荀爽曰<lb/>
　隂陽交合物之始也隂陽分離物之終也合則生離<lb/>
　則死卦畫陽奇隂偶物也精氣聚焉用九用六變也<lb/>
　遊魂運焉張子曰精氣自無而有故顯而為用遊魂<lb/>
　自有而無故隐而為變李氏曰物鬼也變神也鬼常<lb/>
<pb n="23a"/>
　與體魄俱故謂之物神無適而不知故曰變章氏曰<lb/>
　鬼神之情不可窺鬼神之狀不可見何從而知之精<lb/>
　氣為物物則有象有象則終壊而為鬼遊魂為變變<lb/>
　則無方無方則不測而為神是鬼神之情狀不於精<lb/>
　氣游魂而知之乎<lb/>
　朱氏曰天氣也而成文地形也而有理形散為氣明<lb/>
　而微也氣聚成形幽而顯也仰觀乎天凡地之成形<lb/>
　者莫不有是文俯察乎地凡天之成象者莫不具是<lb/>
<pb n="23b"/>
　理故分而為二揲之以四生二儀四象八卦成三百<lb/>
　八十四爻萬有一千五百二十䇿皆原於太極知此<lb/>
　則知幽明之故也<lb/>
　象㫖原始反終依鄭虞本當讀原始及終若曰推原<lb/>
　其始則知未來反摺其終則知已往又或以為於其<lb/>
　終而反求其始則固已費辭矣朱子𤼵曰一變者卦<lb/>
　之始也謂之一世六變者卦之終也謂之遊魂七變<lb/>
　而反者卦體復也謂之歸魂始者生也終者死也反<lb/>
<pb n="24a"/>
　則死而復生故知此則知死生之說其以初上為始<lb/>
　終而始終為生死是也其指六爻之變而謂逰魂歸<lb/>
　魂者非也<lb/>
　章氏曰精氣即遊魂之所凝聚遊魂即精氣之所運<lb/>
　用自其可見聞者謂之物自其不可執着者謂之變<lb/>
　魂之於物也直寄焉耳精氣遊魂一而二二而一者<lb/>
　也惟精氣全而遊魂定則𤼵揚昭著雷動風散鬼神<lb/>
　之變化其非我也聖人只教人從自家身中認取<lb/>
<pb n="24b"/>
　精氣遊魂具而為人故曰人者隂陽之變鬼神之㑹<lb/>
　精氣為物形之謂也遊魂為變神之謂也形有生滅<lb/>
　神止往來耳於此了徹修身以俟不以天夀貳其心<lb/>
　斯命自我立矣<lb/>
　精氣為物坤之道也遊魂為變乾之道也魂升魄降<lb/>
　人死則然其生如之何<lb/>
與天地相似故不違知周乎萬物而道濟天下故不過<lb/>
旁行而不流樂天知命故不憂安土敦乎仁故能愛<lb/>
<pb n="25a"/>
　述曰幽明隂陽之顯晦死生隂陽之消息鬼神隂陽<lb/>
　之聚散而皆盡之於易可見易之道即天地之道也<lb/>
　天地一隂一陽以成變化而易與之相似故其故其<lb/>
　説其情狀自莫之能違也朱氏曰萬物者二篇之䇿<lb/>
　萬有一千五百二十當萬物之數故曰知周萬物天<lb/>
　下者萬物之㑹知周萬物乾知太始也道濟天下坤<lb/>
　作成物也易無物不知是知周於萬物天下皆養是<lb/>
　道濟天下故不過者所為皆得其宜無有愆過使物<lb/>
<pb n="25b"/>
　失所也九家易以旁行周合六十四卦即卦之反對<lb/>
　反復為用正見其應變旁行未嘗逐流而不返使人<lb/>
　明天道之常數知性命之始終任自然之理故不憂<lb/>
　不憂者自得於已也安土敦仁萬物之情也易順物<lb/>
　之情使各得其所敦厚於仁故能愛養萬物胡氏所<lb/>
　謂物既遂性則父子兄弟親踈且遞相親睦而敦仁<lb/>
　愛之心是已不然雖欲愛之不能也<lb/>
　心無一毫繫累謂之樂常人多憂因不能樂天不能<lb/>
<pb n="26a"/>
　樂天因不能知命而不免有憂易理旁行不流即幽<lb/>
　明死生鬼神屈伸代謝於天地萬物之中者何莫非<lb/>
　命知命則一身之生死得喪同於屈信代謝何憂之<lb/>
　有非樂天何能安土安土者隨寓而安心無係累如<lb/>
　是方能敦仁方能愛愛者天地生物之心所謂仁也<lb/>
　不能安土必擇自安之地則惟知有已不知有人何<lb/>
　以能愛堯舜之得位孔顔之不遇其敦仁一也其能<lb/>
　愛一也其知天知命一也<lb/>
<pb n="26b"/>
　象㫖旁猶旁燭之旁非避礙之意不流依京房本作<lb/>
　不留朱子𤼵曰易之用者近是矣朱義行權守正非<lb/>
　本㫖也易旁行不流故玩辭者變通天道以知天命<lb/>
　亦周物不憂似天也樂天依虞翻作變天安居易象<lb/>
　是為安土安土則心存理得故亦道濟天下似地也<lb/>
　變知天命則智迹泯安土敦仁則生意𤼵<lb/>
範圍天地之化而不過曲成萬物而不遺通乎晝夜之<lb/>
道而知故神无方而易无體<lb/>
<pb n="27a"/>
　述曰天地之化滔滔不窮如一爐金汁鎔化不息易<lb/>
　為之鑄冩成器使入模範匡郭而不過乎中也曲成<lb/>
　者順萬物之理而成之非一方也易與物變化明中<lb/>
　正之道隨其大小廣狹長短方圓無不各成就此物<lb/>
　之理无有遺漏而不成者天地萬物皆以易言之晝<lb/>
　夜者剛柔之象剛或化柔柔或變剛隂中有陽陽中<lb/>
　有隂貫通為一是謂通乎晝夜之道而知則不為變<lb/>
　化之所亂而可以知範圍曲成之道也荀爽曰晝者<lb/>
<pb n="27b"/>
　謂乾夜者坤也通於乾坤之道則无不知矣自此以<lb/>
　上皆神之所為也神則隂陽不測而易則惟變所適<lb/>
　不可以一方一體求此易之與天地凖而能彌綸天<lb/>
　地之道也知此者其乾知大始之知乎非乾知大始<lb/>
　之知不足以知先天之易之妙<lb/>
　範者形之所自出圍者數之所能周天地之化有形<lb/>
　數故可得範圍相成也而開物相克也而成務麗於<lb/>
　形制於數而未始有窮也无以範圍之則天有愆陽<lb/>
<pb n="28a"/>
　地有伏隂五行之氣拂鬱而失其性其𤼵也有不得<lb/>
　其平而甚至於過易將天地之化如用範來範成各<lb/>
　就圍裏都沒過遮攔故曰範圍天地之化而不過<lb/>
　龔氏曰範者形之使有體圍者制之使有方春則生<lb/>
　夏則長秋則斂冬則藏一寒一暑終則復始天地之<lb/>
　化也使之各因其時而成功此之謂範至於寒不陵<lb/>
　暑暑不奪寒隂不至於太肅陽不至於太温而萬物<lb/>
　各得冲氣以生此之謂圍範圍天地之化而不過是<lb/>
<pb n="28b"/>
　皆中節也<lb/>
　鄭氏曰易也天地也聖人也合則同離則異天下之<lb/>
　萬物出入生死之不齊而不可為量數由其道得其<lb/>
　宜極其高大莫不安其性命之情而致曲以成之易<lb/>
　而已蓋帝之於萬物所以出齊相見與夫役說戰勞<lb/>
　而遂至於成也豈一理而足哉此之謂曲成萬物而<lb/>
　不遺也<lb/>
　龔氏曰流行於天地之間者無不受命於隂陽而從<lb/>
<pb n="29a"/>
　役於晝夜其微有消息其著有盈虚其分有幽明其<lb/>
　數有死生隨流轉徙未嘗知其為晝夜也故成然止<lb/>
　冥然行惟晝夜之所驅耳通乎晝夜之道者則異乎<lb/>
　此雖與之來而有所謂不來雖與之往而有所謂不<lb/>
　往故其體為神其用為易<lb/>
　象㫖神者何易之道也隨物而在故無方也何以為<lb/>
　易理之變化也易何以無體變化故無體也葉少藴<lb/>
　謂凡易見於有為者皆言用用之者體而易不以體<lb/>
<pb n="29b"/>
　對用故别而論之曰无體<lb/>
　淮海曰知幽明知死生知鬼神知萬物知命知晝夜<lb/>
　如此乎言知之詳也總之只是知易耳幽明即死生<lb/>
　死生即鬼神鬼神即萬物萬物即命命即晝夜曰故<lb/>
　曰說曰情狀曰道曰化皆易也此知放而彌六合卷<lb/>
　而藏於密吾心不慮而知之知是也若一入於慮便<lb/>
　不神便不易便不能放不能卷便入聞見便落見解<lb/>
　非徳性本然之知矣徳性本然之知乃同於天地萬<lb/>
<pb n="30a"/>
　物而能生乎天地萬物者故大學之道在致知致知<lb/>
　在格物合天地萬物而為一體是為格物妙天地萬<lb/>
　物一體之道而通於知是為致知致知則得易易者<lb/>
　心也故曰神無方而易無體心之不測便是神心之<lb/>
　生生便是易非致知其何以哉故知致則理窮則性盡<lb/>
　則命至<lb/>
　項氏曰自仰以觀於天文至故知鬼神之情狀故者<lb/>
　以事言也說者以理言也情狀者以象言也易有象<lb/>
<pb n="30b"/>
　有理有事知斯三者而易之藴盡矣昔者伏羲之始<lb/>
　作也仰觀於天見隂陽之象俯察於地見剛柔之形<lb/>
　於是制為竒偶之畫以凖其象使萬物之情皆以類<lb/>
　而從而天文地理遂與人事物情相通而為一而幽<lb/>
　明之故可得而知矣原畫之所由始二分四揲之變<lb/>
　皆起於至一无朕之中要畫之所以終三變六扐之<lb/>
　餘復歸於至一无朕之始而死生之說可得而知矣<lb/>
　氣聚而為物奇偶之畫所以為有象魂逰而為變九<lb/>
<pb n="31a"/>
　六之化所以為无迹而鬼神之情狀可得而知矣此<lb/>
　三知者言易之所知與天地凖也下四故者言易之<lb/>
　所能與天地凖也範圍天地三言以見其彌綸天地<lb/>
　之道也蓋易有奇偶二畫所以匡括天地之變化而<lb/>
　天地不能越其外所以曲成萬物之終始而无一物<lb/>
　之或遺通幽明死生鬼神之道而知无所不至是故<lb/>
　天地之神无隂陽之定方而易奇偶之變亦與之周<lb/>
　流而无定體此所謂易與天地凖也<lb/>
<pb n="31b"/>
一隂一陽之謂道<lb/>
　述曰易以道隂陽天地人物萬般不同其實不越隂<lb/>
　陽兩端隂陽原不相判渾合而成不偏不雜此一元<lb/>
　太和之氣自於穆自无妄自中正純粹精自生生不<lb/>
　息乃所謂道也<lb/>
　彭山曰一隂一陽者陽明隂晦陽主隂而隂從陽隨<lb/>
　時變通无所偏倚之謂也隂極而不變則滯於隂陽<lb/>
　極而不變則滯於陽皆著物而入於器矣惟其變通<lb/>
<pb n="32a"/>
　不滯則主之者陽從之者隂剛柔適得其中而无太<lb/>
　過不及然後為道故道以形而上言非以隂陽為兩<lb/>
　物而道在其中也象山陸氏曰一隂一陽已是形而<lb/>
　上者莊渠魏氏謂一偏者不足以為道得之矣<lb/>
　形而上者謂之道指虚明者而言陽也形而下者謂<lb/>
　之器指成形者而言隂也此隂陽之大分也隂用事<lb/>
　則隂陽不交而為否陽用事則隂陽交而為泰故道<lb/>
　也者隂陽之交也易曰一隂一陽之謂道蓋謂此也<lb/>
<pb n="32b"/>
　隂陽合徳則為道隂陽合徳者陽中有隂隂中有陽<lb/>
　偏於陽則隂隨陽而散漫偏於隂則陽隨隂而沉淪<lb/>
　此則墮於氣矣象山曰一隂一陽已是形而上者謂<lb/>
　其不偏也<lb/>
繼之者善也成之者性也仁者見之謂之仁知者見之<lb/>
謂之知百姓日用而不知故君子之道鮮矣<lb/>
　述曰繼之者善天命之本然乎成之者性人之得於<lb/>
　天命自然乎繼者隂陽相續貞又為元比太和渾淪<lb/>
<pb n="33a"/>
　之體所謂善也成者隂陽化生成男成女此秉彝各<lb/>
　足之真所謂性也善者性之原性者善之實善性皆<lb/>
　天理中間雖有剛柔善惡中偏之不同而天命之本<lb/>
　然无不同知繼善成性之本體則工夫始與天命合<lb/>
　一始能得性之至善而不滯於意見之偏此君子之<lb/>
　道也不能見此全體未免失其中正落於偏倚故仁<lb/>
　者見之謂之仁知者見之謂之知或偏於陽或偏於<lb/>
　隂仁與知遂分而為二至於百姓則由乎隂陽之道<lb/>
<pb n="33b"/>
　而不知一隂一陽之道皆離道也故曰君子之道鮮<lb/>
　矣<lb/>
顯諸仁藏諸用鼔萬物而不與聖人同憂盛徳大業至<lb/>
矣哉富有之謂大業日新之謂盛徳<lb/>
　述曰君子之道一隂一陽之道也在天地為元在萬<lb/>
　物為含生之仁造化以貞復而肇生物理以歸根而<lb/>
　反生顯諸仁也一隂一陽妙合而凝也然而莫測其<lb/>
　出機焉莫測其入機焉藏諸用也一隂一陽機緘不<lb/>
<pb n="34a"/>
　露也仁即生理之根柢而於是乎顯所以綿綿而不<lb/>
　絶用即𤼵育之盛大而于是乎藏所以混混而无迹<lb/>
　故曰鼓萬物而不與聖人同憂盖道之妙也天地无<lb/>
　憂聖人有憂而同此顯仁同此藏用盛徳大業至矣<lb/>
　哉如天施焉如地生焉无不有也我不自以為有而<lb/>
　覆載生成皆其所該是富有也所過化焉所存神焉<lb/>
　如天地之運而无息故者不留積盈而來者不匱也<lb/>
　是日新也<lb/>
<pb n="34b"/>
　仁言顯即用是體用言藏即體是用𤼵明道之體用<lb/>
　一原顯微无間總是一隂一陽之妙蓋顯即陽之動<lb/>
　而主宰乎隂者曰顯諸仁則全體呈露而不落聲臭<lb/>
　藏即隂之静而附麗于陽者曰藏諸用則大用顯行<lb/>
　而无所作為顯而藏藏而顯不可以意見見不可以<lb/>
　耳目知此所以仁者知者滯于偏而不得其全不著<lb/>
　不察之民由其道而不知而聖人之盛徳大業與天<lb/>
　地鼔物而不憂者同也<lb/>
<pb n="35a"/>
生生之謂易成象之謂乾效法之謂坤極數知來之謂<lb/>
占通變之謂事隂陽不測之謂神<lb/>
　述曰聖人盛徳大業本易道而成故推言以盡其意<lb/>
　生生者生而又生動而生陽静而生隂隨時變通此<lb/>
　易理也自其生生之成象謂之乾自其生生之效法<lb/>
　謂之坤象謂理先見而未成形者以其健而主隂故<lb/>
　曰乾效呈也謂法乾制用而成形者以其順而從陽<lb/>
　故曰坤數蓍數也變卦變也物莫逃乎數故極數可<lb/>
<pb n="35b"/>
　以知來物事行事也即所占卦變而通之也極數知<lb/>
　來所以通事變也占之於心而通之於事則乾坤之<lb/>
　理與時偕行而不滯於迹此隂陽之不可測也故謂<lb/>
　之神上章言易无體此言生生之謂易惟其生生所<lb/>
　以无體上章言神无方此言隂陽不測之謂神惟其<lb/>
　不測所以无方<lb/>
　象㫖言隂陽得中者為道也今夫聖人之明民示諸<lb/>
　有而儒者之髙論乃欲引而淪諸无大𫝊云一隂一<lb/>
<pb n="36a"/>
　陽謂道矣今乃復云隂陽氣也其理則謂之道然則<lb/>
　隂陽不足謂道乎易稱乾道稱坤道又稱乾陽物坤<lb/>
　隂物以明隂陽即道道者所由之路隂陽即羣有之<lb/>
　所由出入也今云然者豈非其誤解形下之器哉古<lb/>
　老曰偏隂偏陽之謂疾此豈獨命家之說也陳氏新<lb/>
　話云道在隂而隂得其一在陽而陽得其一當别說<lb/>
　如仁知所見也<lb/>
　象㫖此明隂陽謂道之義繼指流行言萬物資始繼<lb/>
<pb n="36b"/>
　貞以元元為善長故曰繼善屬一陽之分貞而成終<lb/>
　物各有則故曰成性屬一隂之分北溪陳氏曰繼成<lb/>
　字與隂陽字應善性字與道字應繼善者即性善意<lb/>
　猶言吉之先見為良心之本體成性者即性相近意<lb/>
　蓋有累於氣之不中正者矣<lb/>
　仁知即性之成者人受天地之中以生仁知皆得其<lb/>
　偏耳見之之之謂道也随其所見而目為全體不能<lb/>
　盡知其性之所有者而全之也繼善成性以造化之<lb/>
<pb n="37a"/>
　流行分隂陽仁陽知隂以在人之禀受分隂陽<lb/>
　上章說聖人之仁知知與仁合而為一此說知者仁<lb/>
　者仁與知分而為二道无隂陽本自无滯仁者之見<lb/>
　滯于陽而不知有隂知者之見滯于隂而不知有陽<lb/>
　百姓由乎隂陽之道而不知君子一隂一陽之道也<lb/>
　不知其性者為百姓知之而入於意見者為仁知之<lb/>
　偏以皆落於成性之後而未覩乎繼善之初也<lb/>
　蘇氏曰屬目於无形者或見其意之所存故仁者以<lb/>
<pb n="37b"/>
　道為仁意存乎仁也知者以道為知意存乎知也賢<lb/>
　者存意而妄見愚者日用而不知是以君子之道成<lb/>
　之以性者鮮矣<lb/>
　淮海曰仁者見之謂之仁知者見之謂之知聖人之<lb/>
　見即仁知之見但聖人不落於仁之見知之見仁知<lb/>
　者即落於仁之見知之見百姓日用而不知百姓之<lb/>
　日用即聖人之日用但聖人知此日用百姓不知此<lb/>
　日用日用即人情物理也人情物理易理也除却人<lb/>
<pb n="38a"/>
　情物理何者為日用克己復禮之學全在視聼言動<lb/>
　上做𤼵育峻極之體全在三干三百上見曰知曰見<lb/>
　知此合一見此合一之易理耳其知也无所知无所<lb/>
　知則无所不知故曰吾有知乎哉无知也其見也无<lb/>
　所見无所見則无所不見故曰望道而未之見<lb/>
　龔氏曰仁者體也道以之顯用者知也道以之藏言<lb/>
　顯則知用之為知言藏則知仁之為體至於鼔萬物<lb/>
　而不與聖人同憂則寂然不動之時也聖人有思有為<lb/>
<pb n="38b"/>
　者也故吉凶與民同患道則无思无為故鼔萬物而<lb/>
　不與聖人同憂<lb/>
　朱氏曰聖人有相之道不以其所可憂者而同乎无<lb/>
　憂以謂配天地立人道者存乎已易之道是已則聖<lb/>
　人盛徳大業豈不至矣哉象㫖富有者冐天下之道<lb/>
　開物成務顯仁也日新者惟變所適根本盛大藏用<lb/>
　也蘇氏曰我未甞有即物而有故富如使已有則其<lb/>
　富有畛矣富有者未甞有日新者未甞新吾心一也<lb/>
<pb n="39a"/>
　新者物耳<lb/>
　象㫖此以易之隂陽言生生者生隂生陽也應一隂<lb/>
　一陽謂道之意一陽生而成象之謂乾一隂生而效<lb/>
　法之謂坤效法者依成象而代有終也成象特為朕<lb/>
　兆耳應繼善成性之意以其生于未始有象之先純<lb/>
　乎健而為主故曰乾以其生于既始有象之後純乎<lb/>
　順而從陽故曰坤蘇氏曰言易之道至乾而始有象<lb/>
　至坤而始有可見之法也紀聞曰象言成則法已具<lb/>
<pb n="39b"/>
　而未定法言效則道盡見而无隐效呈效也出諸幽<lb/>
　隐以示人也法者未然而已然千古當然不易之定<lb/>
　體也張忠定曰事未判時屬陽已判後屬隂未判生<lb/>
　殺輕重在我已判更不可易<lb/>
　有象有法則數行矣易逆數也无有逺近幽深遂知<lb/>
　來物則有以極其數道无數也故未甞有窮物有數<lb/>
　也故可極焉天地之數五十有五而大衍之數五十<lb/>
　蓍之用四十有九而卦止于六十四則數為可極故<lb/>
<pb n="40a"/>
　也數為可極則來物為可知此占事也故曰極數知<lb/>
　來之謂占<lb/>
　象㫖占者窮過扐之數遂知來物事則貫十有八變<lb/>
　因變以成務矣呉㓜清曰數者變之已成變者數之<lb/>
　未定朱氏曰窮則變變則有術以通之此之謂事<lb/>
　象㫖蓍初揲卦猶未成或隂或陽不為典要矧可度<lb/>
　思故曰神此言乎隂陽之道用于蓍數也在天在人<lb/>
　謂之道在易在占謂之神龔氏曰初言道以一隂一<lb/>
<pb n="40b"/>
　陽為宗中言易以乾坤為序末言神以隂陽不測為<lb/>
　妙則易果道隂陽而為理氣之别者亦太刻畫矣業<lb/>
　徳易乾坤占事神是一隂一陽之道隨所在而得名<lb/>
　者非二理也<lb/>
　金賁亨曰此章以天道明易道也日新之謂盛徳以<lb/>
　上言天道生生之謂易以下言易道生生之謂易即<lb/>
　一隂一陽之謂道也以太極言也成象之謂乾即繼<lb/>
　之者善也效法之謂坤即成之者性也以兩儀言也<lb/>
<pb n="41a"/>
　極數知來之謂占通變之謂事易之大業顯諸仁者<lb/>
　也隂陽不測之謂神易之盛徳藏諸用者也<lb/>
　一隂一陽猶言一出一入明竒偶之迭用也隂陽者<lb/>
　氣也隂陽迭用者道也道之所生无不善者元也萬<lb/>
　物之所同出也善之所成各一其性者貞也萬物之<lb/>
　所各正者也成之者性猶孟子言人之性犬之性牛<lb/>
　之性草木言性熱性寒也仁者見其始於一而以為<lb/>
　仁智者見其終於萬而以為智木石飛走愚夫愚婦<lb/>
<pb n="41b"/>
　皆在其中而不知其所以然者是三者之見愚智雖<lb/>
　不同而皆未足以言易也自易之顯者觀之有法象<lb/>
　之著明則道之一陽也謂之仁可也自易之藏者觀<lb/>
　之无方體之可測則道之一隂也謂之智可也一顯<lb/>
　一藏鼔動萬物而不已則仁與智又皆屬于陽枯莖<lb/>
　蠧䇿藏顯俱出于无心則仁與知又皆屬于隂惟其<lb/>
　神妙如此不可形容故賛之曰盛徳大業至矣哉以<lb/>
　言其徳則變化日出而不窮此陽之顯也以言其業<lb/>
<pb n="42a"/>
　則天地之間備矣此隂之藏也合而言之顯藏藏顯<lb/>
　如循環之无端則易之一辭足以兼之矣觀其畫一<lb/>
　竒以開萬象則竒也者誠天下之至健徳之所以能<lb/>
　日新也及其配一偶以成萬形則偶也者誠天下之<lb/>
　至順業之所以富有也極奇偶之數至于萬有一千<lb/>
　五百二十以見天下之賾則謂之占即奇之象也通<lb/>
　奇偶之變至于千五百三十六卦以效天下之動則<lb/>
　謂之事即偶之法也究而言之或顯或藏莫知其方<lb/>
<pb n="42b"/>
　則神之一辭足以賛之矣此即上章神无方易无體<lb/>
　之意也<lb/>
夫易廣矣大矣以言乎逺則不禦以言乎邇則静而正<lb/>
以言乎天地之間則備矣<lb/>
　述曰此章賛易理廣大則通上下矣以言乎逺者變<lb/>
　動也所謂推而行之存乎通不禦者所謂通也以言<lb/>
　乎邇不變者也静則能動正則能一天下之動以言<lb/>
　乎天地之間則乾坤合徳剛柔有體變與不變互相<lb/>
<pb n="43a"/>
　推移而萬物備矣<lb/>
　彭山曰无不含容謂之廣无不完具謂之大言易道<lb/>
　如地之廣如天之大无有窮盡不可得而禦也邇指<lb/>
　人心言正者貞也静虚中所含之理平正无所偏倚<lb/>
　之名也言易道雖廣大而皆具于吾心天地之間即<lb/>
　廣大之道也備即具也具于吾心静正之外无道矣<lb/>
夫乾其静也專其動也直是以大生焉夫坤其静也翕<lb/>
其動也闢是以廣生焉<lb/>
<pb n="43b"/>
　述曰易之廣大出於乾坤二卦乾坤各有動静于其<lb/>
　四徳見之静體而動用静别而動交専謂専一直謂<lb/>
　直遂翕謂合而氣之専者藏于此闢謂開而氣之直<lb/>
　者出於此俞氏曰乾畫奇而實不變則其静也専變<lb/>
　則其動也直直者坤之徳而乾合之坤畫偶而虚不<lb/>
　變則其静也翕變則其動也闢闢乃乾之徳而坤合<lb/>
　之是已<lb/>
　彭山曰乾静専坤静翕譬如人之在家乾則端居於<lb/>
<pb n="44a"/>
　内而坤則為之闔户乾動直坤動闢譬如人之出外<lb/>
　乾則遂意直行而坤則為之闢户此皆乾為主而坤<lb/>
　從之之義也大者自内而逹于外廣者自外而包乎<lb/>
　内此皆以動而為用者言然必以静為之體静而動<lb/>
　動而貞也盖逺之具於邇者程子所謂不専一則不能<lb/>
　直遂不翕聚則不能𤼵散是也<lb/>
　韓康伯曰乾統天首萬物為變化之元通乎形外者<lb/>
　也坤則順以成陽功盡於已用止乎形者也故乾以<lb/>
<pb n="44b"/>
　専直言乎其材坤以翕闢言乎其形對則乾為物始<lb/>
　坤為物生散則始亦為生故總為生也<lb/>
　蘓氏曰至剛之徳果至柔之徳深絶意于動専也不<lb/>
　可復回直也歛之无餘翕也𤼵之必盡闢也<lb/>
廣大配天地變通配四時隂陽之義配日月易簡之善<lb/>
配至徳<lb/>
　述曰彭山曰天地本上文乾坤而言義時宜也隂陽<lb/>
　進退隨時合宜言其明不息也故以配於日月易簡<lb/>
<pb n="45a"/>
　聖人自然之善无所作為者也至徳謂天地之徳至<lb/>
　極而无以加也此因廣大而推言之廣大該乎變通<lb/>
　變通該乎隂陽之義隂陽之義該乎易簡之善易簡<lb/>
　之善所以為廣大之本也善至于配至徳則易道盡<lb/>
　矣故賛之曰易其至矣<lb/>
　象㫖廣大配天地坤廣乾大也變通配四時虞翻曰<lb/>
　變通趨時謂十二月消息盖乾坤之變也隂陽配日<lb/>
　月者荀爽曰乾舍于離配日而居坤舍于坎配月而<lb/>
<pb n="45b"/>
　居深居馮氏止以復臨明之湛子因曰隂陽交迭升<lb/>
　降合日月往來代明恐與變通義複也<lb/>
　蘇氏曰天地得其廣大四時得其變通日月得其隂<lb/>
　陽之義至徳得其易簡之善明乾坤非専以為天地<lb/>
　也<lb/>
　項氏曰夫易廣矣大矣此一章之總目也逺而不禦<lb/>
　即直與闢也静而正即専與翕也天地之間備矣即<lb/>
　大生廣生也易之為道一與兩而已乾即一也静而<lb/>
<pb n="46a"/>
　守一則其氣専而无不閉動而用一則其行直而无<lb/>
　不開此乾所以為萬物之父坤即兩也兩閉者為翕<lb/>
　言與乾俱閉也兩開者為闢言與乾俱開也此坤所<lb/>
　以為萬物之母大者无不統也廣者无不承也自廣<lb/>
　大而至易簡其言之序自博而趨約也易之所以廣<lb/>
　大者以其能變通也所以變通者隂陽二物而已所<lb/>
　以為隂陽者至易至簡也陽者一之而已豈非天下<lb/>
　之至易乎隂者兩之而已豈非天下之至簡乎天地<lb/>
<pb n="46b"/>
　之間至大者天地至變者四時至精者日月至善者<lb/>
　至徳易之書具此四者豈不謂之備乎其占也无有<lb/>
　逺邇幽深遂知來物此所謂不禦也其未占也寂然<lb/>
　不動无思无為此所謂静而正也其形則静其徳則<lb/>
　正静者坤之翕也正者乾之専也<lb/>
　淮海曰易之廣大於逺不禦於邇静正天地之間无所<lb/>
　不備見之而其所以廣大者則出於乾坤二卦専與<lb/>
　翕所謂静正也直與闢所謂不禦也天地之間无所<lb/>
<pb n="47a"/>
　不備即大生廣生也惟専而後直惟翕而後闢天地<lb/>
　雖廣大其至徳則甚易簡矣人心之静正如乾之専<lb/>
　如坤之翕則易簡之善是亦天地而已寂然不動則<lb/>
　自専則自翕是所謂静正也<lb/>
子曰易其至矣乎夫易聖人所以崇徳而廣業也知崇<lb/>
禮卑崇效天卑法地<lb/>
　述曰紫溪曰易是易理非易書上章云生生之謂易<lb/>
　是理也在天為天道在地為地道在人謂人道聖人<lb/>
<pb n="47b"/>
　所以為富有之大業日新之盛徳者即此生生之理<lb/>
　而已非謂用易以為徳業也質卿曰徳是上通乎神<lb/>
　明者故曰崇不崇即不能首出庻物業是博及乎生<lb/>
　民者故曰廣不廣即不能帡幪乎衆類徳之崇只在<lb/>
　知上業之廣只在禮上<lb/>
　註䟽知以崇為貴禮以卑為用知者通利萬物象天<lb/>
　陽无不覆故以崇為貴也禮者卑敬於物象地柔而<lb/>
　在下故以卑為用也極知之崇象天高而撫物備理<lb/>
<pb n="48a"/>
　之用象地廣而載物也易道之大豈有出於其外者<lb/>
　哉<lb/>
天地設位而易行乎其中矣成性存存道義之門<lb/>
　述曰天地易之門戶天地設位六爻上下升降而易<lb/>
　行乎其中矣行乎其中者用崇徳廣業故也聖人知<lb/>
　禮成於所性綿綿若存一崇一卑渾然天地設位之<lb/>
　體自然觸處皆成道義徳之崇崇於此業之廣廣於<lb/>
　此矣易之至在聖人身上於此全見<lb/>
<pb n="48b"/>
　金賁亨曰知崇禮卑合内外之道者也變化者天地<lb/>
　之用道義者知禮之𤼵故天地設位而易行成性存<lb/>
　存而道義出成性存存叅前倚衡之見也<lb/>
　薛敬軒曰成性即天地存存即設位道義之門即易<lb/>
　行乎其中天之生生不已理之生生不已也<lb/>
　知崇是知識要超邁禮卑是須切實處行若知不高<lb/>
　則識見淺陋若履不切則所行不實知識高便是象<lb/>
　天所行實是法地識見高於上所行實於下中間乃<lb/>
<pb n="49a"/>
　生生而不窮故說易行乎其中自知禮之見諸人者<lb/>
　為道自知禮之措諸用者為義有天地之道而後易<lb/>
　行有知禮之門而後道義出三極之道一而二二而<lb/>
　一者也<lb/>
　知之所以知者本於乾之易知禮之所以能者本於<lb/>
　坤之簡能易知如乾故知崇如天簡能如坤故禮卑<lb/>
　如地禮即理也以禮言則有據約禮崇禮復禮此之<lb/>
　謂也<lb/>
<pb n="49b"/>
　質卿曰一物當前纔動念便如隂雲之障天知便不<lb/>
　崇於徳分上便减却分數<hi>闕</hi>事到手少不停當便如<lb/>
　脚跟之不着地事便不成就禮條理也極細密極卑<lb/>
　下如親親尊賢之等殺皆是禮所生何其稳當聖人<lb/>
　禮之卑其卑如此<lb/>
　聖人體易於身知窮萬物之原則乾之始萬物也禮<lb/>
　循萬物之則踐而行之則坤之成萬物也有天地之<lb/>
　位則有隂陽之變行乎其中人有此性則有知禮之<lb/>
<pb n="50a"/>
　徳存乎其中但患人不能存之耳茍能存其所存則<lb/>
　道義皆自是而出矣門言其出也道者義之體智之<lb/>
　所知也義者道之用禮之所行也成性猶設位也有<lb/>
　此位則謂之設位有此性則謂之成性即上文成之<lb/>
　者性也至存存上一存字方言人為之功<lb/>
　<lb/>
　<lb/>
　<lb/>
<pb n="50b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　讀易述卷十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>讀易述卷七</head>
    <p>
<pb n="1a"/>
欽定四庫全書<lb/>
　讀易述卷七　　　　　　明　潘士藻　撰<lb/>
睽䷥<hi>兑下離上</hi>
　程𫝊為卦上離下兊離火炎上兊澤潤下二體相違<lb/>
　睽之義也又中少二女雖同居而所歸各異是其志<lb/>
　不同行也亦為睽義<lb/>
　許慎曰睽目不相視也睽耳不相聼也睽違也日月<lb/>
　相違<lb/>
<pb n="1b"/>
睽小事吉<lb/>
彖曰睽火動而上澤動而下二女同居其志不同行説<lb/>
而麗乎明柔進而上行得中而應乎剛是以小事吉天<lb/>
地睽而其事同也男女睽而其志通也萬物睽而其事<lb/>
𩔖也睽之時用大矣哉<lb/>
　述曰鄭𤣥曰睽乖也火欲上澤欲下猶人同居而志<lb/>
　異也故謂之睽虞翻曰小謂五隂稱小得中應剛故<lb/>
　吉趙汝楳曰卦言小事吉以六五用睽之才不可以<lb/>
<pb n="2a"/>
　大事也程可久云火澤无相用之理故相遇則革不<lb/>
　相遇則睽孔疏大事謂興役動衆必須大同之世方<lb/>
　可為小事謂不待衆力者雖睽亦可<lb/>
　蘓氏曰有同而後有睽同而非其情睽之所由生也<lb/>
　睽自家人反明本同也惟本同故睽可合燎而麗於<lb/>
　髙上之處者火也流而瀦於卑下之地者澤也故曰<lb/>
　動而上動而下婦人以嫁為行少則同處長則各有<lb/>
　夫家林黄中云離火兊澤同賦形於天地中女季女<lb/>
<pb n="2b"/>
　同鞠育於閨門其始未嘗不同也其終未嘗不睽耳<lb/>
　彖先釋睽義次言睽才終言合睽之道而賛其時用<lb/>
　之大孔疏説而麗乎明不為邪僻柔進而上行所之<lb/>
　在貴得中而應乎剛非為全弱雖在乖違之時卦爻<lb/>
　有此三徳可以行小事而𫉬吉也<lb/>
　汝吉曰小事吉蓋睽之吉也抑睽者異也以異而同<lb/>
　天地萬物於何不通髙卑定位圓方動靜何睽也而<lb/>
　絪緼化醇合以育物其事同矣男女正位異姓殊體<lb/>
<pb n="3a"/>
　何睽也而剛柔唱隨合以成家其志通矣萬物芸芸<lb/>
　别生分𩔖又何睽也而性情聲氣相應相求其事𩔖<lb/>
　矣蓋必有睽也然後其用可以合而同令有隂而无<lb/>
　陽有柔而无剛不合異以成章将能行乎正如火澤<lb/>
　不睽則胥息而為害耳莫不善於睽而三才之大用<lb/>
　由焉故易无用不行也易莫妙於反對於睽尤見反<lb/>
　對致用之妙<lb/>
　楊廷秀曰物聚則朋睽則孤孤矣焉得而不窮睽而<lb/>
<pb n="3b"/>
　小事吉何也散不可聚睽不可合凶不可吉則无為<lb/>
　貴易矣兌之説麗乎離之明是合睽也六五進而上<lb/>
　行是合睽也六五得中而應乎九二是合睽也故曰<lb/>
　易窮則通合睽之道又有大者天地之判而合男女<lb/>
　之别而耦萬物之分而聚非合睽之大乎故曰睽之<lb/>
　時用大矣故易窮則通也<lb/>
　質卿曰物有必不可不合者一或相乖即為睽如動<lb/>
　物必兩足而後行羽物必兩翼而後飛茍缺一焉必<lb/>
<pb n="4a"/>
　不可君之必不能不與臣合也父之必不能不與子<lb/>
　合也夫之與婦也上之與下也皆不得不爾也一或<lb/>
　乖離何能濟故天下國家之事敗於睽然究觀天地<lb/>
　萬物之理成於睽睽吉小而用大也蘓氏曰人茍惟<lb/>
　同之知若是必睽人茍知睽之足以有為若是必同<lb/>
　是以自其同者言之則二女同居而志不同故其吉<lb/>
　也小自其睽而同者言之則天地睽而其事同故其<lb/>
　用也大<lb/>
<pb n="4b"/>
　象㫖革亦二女同居而大亨革以九居五六居二大<lb/>
　亨者以其正也睽胥反焉所以僅小事吉也<lb/>
象曰上火下澤睽君子以同而異<lb/>
　述曰火性炎上而又在兊澤之上澤性潤下而又在<lb/>
　離火之下上不逮下下不奉上故為睽違同象兊澤<lb/>
　之悦異象離火之明代淵曰火與澤混同則有害用<lb/>
　不相通則功不成而物不濟以明其體位須異而其<lb/>
　理須同所謂同而異也荀爽曰大歸雖同小事當異<lb/>
<pb n="5a"/>
　百官殊職四民異業文武並用威徳相反共歸於治<lb/>
　故曰君子以同而異也<lb/>
　君子觀象於睽以同而異蓋得其所以為同者而後<lb/>
　睽可合也性同而習自異源同而流自異道同而事<lb/>
　自異心同而迹自異正猶兊離本同乎坤之體而火<lb/>
　澤自異乎卦之象同也而不害所趨之異異也而乃<lb/>
　為致用之同夫安有所謂睽也睽之為卦合異為同<lb/>
　之道也<lb/>
<pb n="5b"/>
初九悔亡喪馬勿逐自復見惡人无咎　象曰見惡人<lb/>
以辟咎也<lb/>
　述曰初九睽之初也初陽動於下四陽動於上宜應<lb/>
　而敵焉動而成睽悔也陽剛得正與四同徳俱在睽<lb/>
　時終能相合其悔可亡喪馬悔之象勿逐自復悔亡<lb/>
　之象馬乗而進者也之四无應非喪馬乎所以有悔<lb/>
　四往无所適无歸之馬也馬逸无歸其𫝑自復馬復<lb/>
　則悔亡矣惡人與我睽者四不當位剛敵而乆不同<lb/>
<pb n="6a"/>
　心也初剛能下下无亢迹顯異之意故見惡人无咎<lb/>
　時方乖離而位乎窮下上无應可援下无權可恃若<lb/>
　以其與我不相得也遇可見而不見則嫌疑遂深咎<lb/>
　之道也安能化異去間而使之合乎<lb/>
　初九之處睽也夫睽之時人情離矣斯時也人分上<lb/>
　一毫討求不得惟自己分上自盡其道而初九陽徳<lb/>
　兊體也剛動而正不起疑妄兊初而和不生乖違身<lb/>
　心之悔皆亡而无歉然不足之意則天定矣天定則<lb/>
<pb n="6b"/>
　人情自順有喪馬勿逐自復之象喪馬動而成睽之<lb/>
　迹凡有所喪而必逐者内自歉也悔亡則不以得失<lb/>
　動其心而睽者終合有見惡人无咎之象惡人動而<lb/>
　相睽之人凡不相得而不相見者内自疑也悔亡則<lb/>
　不以同異動其心而睽情頓釋初九陽剛有主故能<lb/>
　相安相忘如此<lb/>
　質卿曰馬所以行行有不得者吾不可以求之人惡<lb/>
　人世所嫉人所共嫉者我不可以不容之也<lb/>
<pb n="7a"/>
　見惡人正所以辟咎豈其為咎蓋世道之有睽皆起<lb/>
　於邪正之太分明而好惡之太峻絶故必量足以容<lb/>
　天下乃可以託於天下仁足以養天下乃可以寄於<lb/>
　天下<lb/>
　蘇氏曰人惟好同而惡異是以為睽故美者不必不<lb/>
　狠從我而來者未必忠拒我而逸者未必二以其難<lb/>
　致而捨之則從我者皆吾疾也是相率而入於咎耳<lb/>
　故見惡人所以辟咎也<lb/>
<pb n="7b"/>
九二遇主于巷无咎　象曰遇主于巷未失道也<lb/>
　述曰程傳二以剛中之徳居下上應六五之君道合<lb/>
　則志行成濟睽之功矣而居睽離之時其交非固二<lb/>
　當委曲求於相遇覬其得合也故曰遇主於巷必能<lb/>
　合而後无咎君臣睽離其咎大矣巷者委曲之途也<lb/>
　遇者㑹逢之謂也當委曲相求期於㑹遇與之合也<lb/>
　所謂委曲者以善道婉轉将就使合而已非枉已屈<lb/>
　道也<lb/>
<pb n="8a"/>
　象㫖主謂五説文巷里中道何休云一里八十户八<lb/>
　家共一巷是也離中虚有巷之象不言家而言巷二<lb/>
　五皆不當位卦由此成睽然俱求其黨註家謂之出<lb/>
　門同趣不期而㑹蓋卦名睽而爻義則貴其合二本<lb/>
　五之所求彖𫝊以為應剛者是也得其正應又何咎<lb/>
　耶説者謂二五君臣之睽如此<lb/>
　二五之睽雖縁三四之隔實以隂陽皆不當位之故<lb/>
　臣位反剛剛易亢也君位反柔柔易疑也則相合難<lb/>
<pb n="8b"/>
　矣合睽之道全在陽剛為九二者必能遇主於巷而<lb/>
　後得无咎臣與主睽臣之咎也二柔失位而履中能<lb/>
　絀其剛迂其身以成吾君故曰遇曰於巷必欲拘堂<lb/>
　陛朝覲之常理執吾之剛以矯拂之則終不合矣張<lb/>
　氏曰睽而不遇彼此不无不見之疑疑之既亡彼此<lb/>
　又若一旦之遇巷者二五往來相從之道也二亦五<lb/>
　之所求其位雖隔其志終通故二得為於巷之遇於<lb/>
　巷非遇主之地而无咎者以不失乎相從之道也<lb/>
<pb n="9a"/>
六三見輿曳其牛掣其人天且劓无初有終　象曰見<lb/>
輿曳位不當也无初有終遇剛也<lb/>
　述曰睽之為睽以有可疑之迹為人所疑而自生乖<lb/>
　異也六三正應上九而位在二四兩陽之間為疑地<lb/>
　故致正應之疑而三遂以疑成見輿所以載已者牛<lb/>
　所以引車者三欲進以應於上而不勝其猜疑之心<lb/>
　自尼而不進若見其輿曳矣又見其牛掣矣又見其<lb/>
　人天且劓而刑之矣本无輿曳本无牛掣本无天劓<lb/>
<pb n="9b"/>
　疑故其見如此皆負塗載鬼之疑心使然也夫其始<lb/>
　之不能不睽也是无初也其後之必不能以終睽也<lb/>
　是有終也三雖隂柔應剛乃其正理求遇而不𫉬故<lb/>
　疑横見生而睽已甚終則疑亡見釋還為婚媾遇剛<lb/>
　故也上九陽剛之明既徐察而與之合矣故曰无初<lb/>
　有終<lb/>
　象㫖三互離為見非正離也互坎為車為曳非正坎<lb/>
　也曳者縁地而不能行義取坎陷无牽退之意也互<lb/>
<pb n="10a"/>
　離又為牛掣王註滯隔所在不𫉬進説文作觢牛角<lb/>
　一俯一仰不能駕輿行也无前掣之意六三以説為<lb/>
　成兊之主而麗文眀之君然才弱難進故象如此其<lb/>
　人謂三三之天謂上也陽爻故稱天且者未必然之<lb/>
　辭鼻者上通之物劓之則逆其上通吳㓜清以為三<lb/>
　車曵牛掣而乗車者復将遭上劓鼻之災也兊為毁<lb/>
　折所謂无初三上蓋夫婦之睽者<lb/>
　陳臯曰以澤應火各居其處殊𩔖特甚求合實難所<lb/>
<pb n="10b"/>
　應之人居離之極峻絶威明不可邇也居上猶天既<lb/>
　尊且嚴三以澤穢之極仰之如天畏之如刑然有所<lb/>
　遇者正配也<lb/>
　柔居剛位已本不正而承乗應又皆不正之陽是以<lb/>
　邪見之羣起也凡人心疑而意見皆无中生有仲虎<lb/>
　曰見輿曳无初也遇剛𫉬其正有終也<lb/>
九四睽孤遇元夫交孚厲无咎　象曰交孚无咎志行<lb/>
也<lb/>
<pb n="11a"/>
　述曰王註无應獨處五自應二三與已睽故曰睽孤<lb/>
　象㫖初四皆无應而四稱睽孤在下猶可獨立在上<lb/>
　不可无輔也處无所安比非吾與必以氣𩔖相求為<lb/>
　助故遇元夫元夫謂初陽徳也質卿以為喪馬弗逐<lb/>
　之仁人也四與初皆陽同處體下當睽之時俱在獨<lb/>
　立自然求之而遇始之睽而卒以遇其志交孚无間<lb/>
　而且交相厲也故得无咎象曰志行也初四皆陽剛<lb/>
　君子當睽乖之時上下以至誠相交可以行其志救<lb/>
<pb n="11b"/>
　時之睽也<lb/>
　紀聞曰四如舉朝皆武氏之臣而狄仁傑以一身殉<lb/>
　唐非孤立於睽離之世乎乃下薦洛川司馬張柬之<lb/>
　薦一柬之而五柬之合與仁傑而六周復為唐仁傑<lb/>
　之志行矣豈惟无咎又何厲矣<lb/>
六五悔亡厥宗噬膚往何咎　象曰厥宗噬膚往有慶<lb/>
也<lb/>
　述曰六五處睽者也處睽只在自己悔亡以隂居陽<lb/>
<pb n="12a"/>
　宜有悔然得中為文明之體應剛无偏係之私其悔<lb/>
　得亡則於己无憾而睽有可咎之道厥宗噬膚所以<lb/>
　釋五之疑而决其往也往則必合夫何咎合睽之道<lb/>
　去間與疑五无悔而後往所謂孚以𤼵志也<lb/>
　厥宗謂二也五柔居尊須剛徳以濟天下之睽故視<lb/>
　二曰厥宗二依五以為主五親二以為宗同心相倚<lb/>
　之機其合也猶噬膚之易一噬即合而入之深非以<lb/>
　私比而防已應者以斯而徃何咎之有往必見合故<lb/>
<pb n="12b"/>
　有慶也敬仲曰君當求賢而後賢從之故五六當先<lb/>
　往<lb/>
　趙汝楳曰爻止言何咎釋遽許以有慶者睽異之時<lb/>
　患不得合耳五能下二二必能承五剛柔徳合人情<lb/>
　可以大同慶譽可以大來豈止何咎而已哉<lb/>
　汝吉曰四言志行大臣者以得人合睽為其志也五<lb/>
　言有慶王人者以得人合睽為其慶也<lb/>
　卜子夏曰取天下之物成天下之事異物相制或以<lb/>
<pb n="13a"/>
　相合弦木為弧剡木為矢盖取諸睽合衆材各睽其<lb/>
　小體以成大器夫濟天下之務者豈於一才乎觀良<lb/>
　馬逐用拯馬壮則知喪馬之義矣知喪馬之為睽則<lb/>
　知四之合初五之合二之為濟睽也<lb/>
上九睽孤見豕負塗載鬼一車先張之弧後説之弧匪<lb/>
冦婚媾往遇雨則吉　象曰遇雨之吉羣疑亡也<lb/>
　述曰上四皆言睽孤者四无應故孤上有應自猜狠<lb/>
　而至於孤也本與六三正應相從以六三居於二陽<lb/>
<pb n="13b"/>
　之間有疑迹遂生疑心見三如豕之汚穢背負塗泥<lb/>
　若将凂巳而不可近又見六三所載之輿為載鬼一<lb/>
　車若将祟已而不可與為𩔖豕猶有之鬼无形安可<lb/>
　載疑情所結怪妄並生故先張弧欲射之而六三正<lb/>
　應乎上其誠終著故後説弧而不射則疑少釋矣既<lb/>
　而大釋曰六三非冦我而從不正者也乃守其正而<lb/>
　與我為婚媾者也往而從之必得其和隂陽和而為<lb/>
　雨則疑釋見亡睽者合而吉矣故曰遇雨之吉羣疑<lb/>
<pb n="14a"/>
　亡也敬仲曰明天下人事本自昭明本自无事徒以<lb/>
　剛明之過因迹致疑因疑積意遂至於此極羣疑釋<lb/>
　則本自無事初無可言<lb/>
　王註處睽之極睽道未通故曰睽孤已居炎極三處<lb/>
　澤盛睽之極也以文明之極而觀至穢之物故曰見<lb/>
　豕負塗彭山曰三隂豕象兊澤塗泥豕負塗汚於外<lb/>
　者也此固六三可疑之迹也載鬼一車則有影无形<lb/>
　者无所不至矣雖是疑情亦縁三隂鬼𩔖孔疏鬼怪<lb/>
<pb n="14b"/>
　若斯懼来害已故先張之弧将攻害也物極則反睽<lb/>
　極則通故後説之弧不復攻也以上光明故也匪㓂<lb/>
　婚媾則大釋然矣往遇雨吉雨者兊澤之通也衆異<lb/>
　併消无復疑情往得和合故曰吉也<lb/>
　張氏曰匪冦婚媾在屯六二則對初九言非對正應<lb/>
　言在睽上九則對正應言非謂二陽也<lb/>
　紀聞曰匪冦婚媾返求之也遇雨之吉反得其和也<lb/>
　其始睽也无所不疑故云羣疑過於明故過於疑過<lb/>
<pb n="15a"/>
　於疑故无往而非疑惟天下之至明爲能生天下之<lb/>
　至疑非天下之至明亦不能釋天下之至疑其初雜<lb/>
　然而疑其後渙然而釋<lb/>
　彖𫝊言睽物性之定分六爻言睽物我之私嫌睽者<lb/>
　乖異不合之名也然六爻之中初則自復二則遇主<lb/>
　三則有終四則交孚五則噬膚上則遇雨无一爻睽<lb/>
　者何哉以諸爻能去其乖異而致同焉耳<lb/>
　初九爻以正人无位而在下本自與人无應故雖在<lb/>
<pb n="15b"/>
　睽之時以不與世事而悔亡馬者人所乗以出行也<lb/>
　四為坎馬而孤初无應於外而不得上行故為喪馬<lb/>
　之象勿逐自復往者不追也見惡人无咎來者不拒<lb/>
　也此君子在下无應之時處睽之道也見與廹斯可<lb/>
　見之見同非往見之見也若往見則違勿逐之戒矣<lb/>
　初以四為惡人險而不正有惡人之象其見之也以<lb/>
　辟其為咎免於惡人之見咎也非望其有所行也<lb/>
　九四爻項氏曰初以四為惡人其見之也以辟其為<lb/>
<pb n="16a"/>
　咎耳非望其有所行也四以初為善士與之相遇誠<lb/>
　交而氣合則化孤為同化厲為安已不作咎則志得<lb/>
　上行矣故曰交孚无咎志行也四近君而初在下四<lb/>
　不正而初正故其辭如此<lb/>
蹇䷦<hi>艮下坎上</hi>
　程𫝊為卦坎上艮下坎險也艮止也險在前而止不<lb/>
　能進也前有險陷後有峻阻故為蹇也<lb/>
　趙汝楳曰初三四上皆以往而致蹇來則𫉬免為義<lb/>
<pb n="16b"/>
　初之譽為知幾三之反為薄於險四連於三則得剛<lb/>
　之助上來應三為碩若九五六二居君臣之正位任<lb/>
　濟蹇之責二不為一蹇而止五能合羣爻以皆來則<lb/>
　不必它往而蹇有可濟之時矣<lb/>
　張邦竒曰屯與蹇相似然屯動乎險中以初為主利<lb/>
　於初而不利於上蹇見險而止止極必濟故初宜待<lb/>
　而上言碩屯蹇二卦上爻皆隂柔而功效不同以此<lb/>
蹇利西南不利東北利見大人貞吉<lb/>
<pb n="17a"/>
彖曰蹇難也險在前也見險而能止知矣哉蹇利西南<lb/>
往得中也不利東北其道窮也利見大人往有功也當<lb/>
位貞吉以正邦也蹇之時用大矣哉<lb/>
　述曰蘓氏曰艮東北也坎北也難在東北則西南者<lb/>
　无難之地也處蹇之時必決擇其利與不利曉然𫝑<lb/>
　之可否見可而後赴之難之所在徃益難矣故言利<lb/>
　西南不利東北大人指九五而利見之者上六也五<lb/>
　剛正中上柔正位而從之難由正濟故貞吉也<lb/>
<pb n="17b"/>
　利西南利在出險也不利東北東北險地當止勿往<lb/>
　也卦以九三艮止成義而濟蹇之主方在大蹇之中<lb/>
　出險至上六而始濟則盡脱東北險地矣蹇與解皆<lb/>
　言利西南可以想見其義<lb/>
　蹇名卦重艮止止者退而反身之意見險而能止非<lb/>
　適然而然謂陽本務進能與時而止也斯其所以為<lb/>
　知知者艮有光而又互離為見也卦惟二陽利西南<lb/>
　指九五之陽爻進而居五則得上卦之中可以濟蹇<lb/>
<pb n="18a"/>
　也不利東北指九三之陽謂自初進至三為下卦之<lb/>
　終入於阨塞故其道窮也象㫖往謂在上以解體反<lb/>
　對言之解曰乃得中坎在下也此曰往得中坎徃而<lb/>
　在上矣解曰往有功四之陽動於上也此曰其道窮<lb/>
　三之陽止於下也彭山曰四以上皆言反謂反身脩<lb/>
　徳也至五而成大人之徳五以大徳而當大蹇萬方<lb/>
　有罪在予一人无不反求諸已者所謂得中者也至<lb/>
　于上六而始利見大人之徳始得行故曰往有功蹇<lb/>
<pb n="18b"/>
　諸爻皆不言吉惟上一爻言之則貞吉者本因上而<lb/>
　言也蹇自二至上諸爻雖皆當位而正之可以言吉<lb/>
　者則唯在上故當位亦以上言也蹇至極而後能有<lb/>
　為故彖辭皆取義於上往進也往則得中往則有功<lb/>
　進而至此何蹇之可言哉<lb/>
　趙汝楳曰吃於言者曰蹇蚾於行者曰蹇非不能行<lb/>
　不能言也捷於口則期期躁於進則僵仆徐行緩語<lb/>
　雖難而亦通君子之處蹇亦然始而不審冒險以前<lb/>
<pb n="19a"/>
　固有陷溺之憂儻以知止而遂安焉不求濟險之方<lb/>
　則終不能出險其與陷溺者等爾九五往而得中上<lb/>
　爻往而有功君臣徳合協心以圖濟所謂正心正朝<lb/>
　廷正百官而天下罔有不一於正聖人之用蹇其大<lb/>
　有如此哉<lb/>
象曰山上有水蹇君子以反身修徳<lb/>
　述曰程傳山之峻阻上復有水坎水為險阻之象上<lb/>
　下險阻故為蹇也君子體之行乎艱難險阻之世必<lb/>
<pb n="19b"/>
　反求諸身而益脩其徳敬仲曰懼已徳之未善也懼<lb/>
　已徳之有缺也懼巳徳之有違而致此也則修焉不<lb/>
　敢怨天也不敢尤人也張簡曰雲漢宣王治蹇之詩<lb/>
　也<lb/>
　處難之道有三在屯濟以動故曰經綸在困濟以説<lb/>
　故曰遂志在蹇止於善耳故曰脩徳屯志在救民困<lb/>
　志在善道蹇猶可須也因事舒迫相巳進退而酌成<lb/>
　之巳耳<lb/>
<pb n="20a"/>
初六往蹇來譽　象曰往蹇來譽宜待也<lb/>
　述曰王註處難之始居止之初獨見前識覩險而止<lb/>
　以待其時知矣哉故往則遇蹇來則得譽象曰往以<lb/>
　坎言來以艮言趙汝楳曰宜待云者待時而往非終<lb/>
　於止而不行也終於止何譽之有<lb/>
　質卿曰士君子處君臣父子兄弟夫婦朋友之倫及<lb/>
　上下治亂去就離合存亡之間凢情之所不能通理<lb/>
　之所不可化𫝑之所不可禁者皆蹇也斯時也措足<lb/>
<pb n="20b"/>
　足難措手手難下口口難第一要審察徃來若不審<lb/>
　情不度理不察𫝑徑往赴之必遭陷敗莫可救藥惟<lb/>
　回心寧耐始有商量始有處置蹇庶幾其可濟也所<lb/>
　以蹇諸爻只貴其來不貴其徃初方入蹇所以往則<lb/>
　蹇而來則譽<lb/>
六二王臣蹇蹇匪躬之故　象曰王臣蹇蹇終无尤也<lb/>
　述曰蹇蹇謂蹇其時之蹇也沈存中云王五也臣二<lb/>
　也蹇蹇者五蹇而二亦蹇是也二應於五不以五在<lb/>
<pb n="21a"/>
　難中私身逺害雖蹇未可濟蹇時難圖而相機遘㑹<lb/>
　觀變俟時王輔嗣所謂執心不回志匡王室者也故<lb/>
　曰王臣蹇蹇匪躬之故盖以居二柔而得中義不避<lb/>
　難知不犯難知與忠而俱盡者以圖濟也<lb/>
　凡二皆王臣蹇獨稱之者平時未足以見臣節蹇之<lb/>
　時方見之五位蹇中王之蹇也主憂臣辱亦二之蹇<lb/>
　也蹇蹇者多難而非一難也不尤之者嘉其志而恕<lb/>
　其才也他爻戒其往蹇二應五故稱其蹇蹇聞之雷<lb/>
<pb n="21b"/>
　氏云初以不往為有譽二以匪躬為无尤有位无位<lb/>
　之間耳<lb/>
九三往蹇來反　象曰徃蹇來反内喜之也<lb/>
　述曰趙汝楳曰卦以九三成義居乎險止之間往則<lb/>
　陷止則免間不容髪往來之當謹莫謹於此爻也身<lb/>
　薄於險冐危而輕赴則陷溺其身有不得反焉者矣<lb/>
　唯艮之性本止知夫往而蹇也故幡然而來反安於<lb/>
　故位雖百險而不能陷也反與反身之義同王註進<lb/>
<pb n="22a"/>
　則入險來則得位内卦三爻惟九三一陽居二隂之<lb/>
　上是内之所恃故云内喜之也<lb/>
　二在内卦應五為王臣方蹇其蹇志濟時艱豈一手<lb/>
　一足之所能内卦惟三為剛明有濟蹇之才今幸而<lb/>
　知反可資以共事斯二所以為之喜也<lb/>
六四往蹇來連　象曰往蹇來連當位實也<lb/>
　迹曰六四本柔而在險體故往則愈蹇不往而來則<lb/>
　連於九三九三剛實四牽連之共濟五難當位而又<lb/>
<pb n="22b"/>
　得濟之實也處險難不以剛實濟之柔者安得濟乎<lb/>
　隂本虚來連於陽則實卜子夏曰四得位矣可以承<lb/>
　其上而不可獨濟也故往則蹇矣來則當其位而連<lb/>
　於實得所附也<lb/>
九五大蹇朋來　象曰大蹇朋來以中節也<lb/>
　述曰一陽陷二隂之中大者蹇也故為大蹇之象處<lb/>
　蹇之時獨在險中以當世難所謂遺大投艱於朕身<lb/>
　者此焉所謂百姓有過在予一人者此焉蓋大蹇非<lb/>
<pb n="23a"/>
　陽剛中正之主莫能任也夫同徳為朋陽剛有為之<lb/>
　才也昔之往而蹇也以時未有任大蹇者耳至是當<lb/>
　險難輻輳而來指九三也觀四來連而象稱當位實<lb/>
　上來碩而象稱志在内皆指三言三來則衆隂附之<lb/>
　大蹇可濟矣朋来之云所謂利見大人也象曰以中<lb/>
　節也得位居中咸當其節故致朋來而足以當大蹇<lb/>
　此所以有功當位能正邦也<lb/>
　鄭剛中曰諸爻皆以來為言與朋來之來異諸爻之<lb/>
<pb n="23b"/>
　來自外反内朋來之來自下趨五象曰以中節者羣<lb/>
　策畢舉衆才並效險難紛紛未定所向非陽剛中正<lb/>
　之大人何能節之酌其才品謂之節取裁其機宜謂<lb/>
　之節制若漢髙知人善任唐宗謀斷兼資皆以中節<lb/>
　者也<lb/>
　象㫖大謂陽明九三陽𩔖三五雖非正應然異位同<lb/>
　功猶解九四解三而俟二也以中節也諸爻皆取不<lb/>
　往而來九五正位不動无往无來天下之濟難者朋<lb/>
<pb n="24a"/>
　來而取節焉大蹇之世易於姑息朋來之衆難於齊<lb/>
　一故其中道可節之也<lb/>
上六往蹇來碩吉利見大人　象曰往蹇來碩志在内<lb/>
也利見大人以從貴也<lb/>
　述曰當出險之時上六隂柔往猶蹇耳來應九三之<lb/>
　陽剛則碩大而吉且利見九五之大人合朋來以成<lb/>
　出險之功也必得三然後可以援五故來碩而後利<lb/>
　見一卦惟上六為吉者上應三比五居坎之上卦之<lb/>
<pb n="24b"/>
　外蓋蹇極而通矣彖謂利見大人貞吉此爻得之孔<lb/>
　疏志在内也者有應在三是志在内也應既在内往<lb/>
　則失之來則得之所以往則有蹇來則碩吉也貴謂<lb/>
　陽也以從陽故云以從貴也<lb/>
　象㫖碩指三之陽陽大隂小不言大以别於大蹇也<lb/>
　故曰志在内眀其下應三也上能出險故吉利見大<lb/>
　人比九五也趙氏曰蹇之道阨塞窮蹙上當出蹇之<lb/>
　時得陽剛之助阨塞者解窮蹙者紓有碩大之象故<lb/>
<pb n="25a"/>
　云來碩吉<lb/>
解䷧<hi>坎下震上</hi>
　序卦解者緩也孔疏險難解釋物情舒緩故為解也<lb/>
　程傳震動坎險動於險外出乎險也為患難解散之<lb/>
　象又震雷坎雨雷雨之作隂陽交感和暢而緩散故<lb/>
　為解解者天下患難解散之時也<lb/>
　趙汝楳曰為時之悖者六三也九二𫉬之如狐上六<lb/>
　𫉬之如隼故六五柔中坐享小人孚退之吉九四以<lb/>
<pb n="25b"/>
　剛居柔不能奏解悖之功初六則剛柔交際之始與<lb/>
　三无渉而得无咎者也<lb/>
解利西南无所往其來復吉有攸往夙吉<lb/>
彖曰解險以動動而免乎險解解利西南往得衆也其<lb/>
來復吉乃得中也有攸往夙吉往有功也天地解而雷<lb/>
雨作雷雨作而百果草木皆甲拆解之時大矣哉<lb/>
　述曰解利西南蘇氏曰所以為解者震與坎震東也<lb/>
　坎北也解者在此所解在彼東北觧者之所在則西<lb/>
<pb n="26a"/>
　南者所解之地也无所往其來復吉言乎二也有攸<lb/>
　往夙吉言乎四也蹇解本相反之卦蹇九五往在上<lb/>
　今來居二是陽復於下卦之中矣故无所往其來復<lb/>
　吉蹇九三為艮止不動今往居四其體震動為徃故<lb/>
　有所往夙吉上下二卦皆以陽為主惟陽能解乎隂<lb/>
　也褚氏云世有无事者求功故誡以无難宜靜亦有<lb/>
　待敗乃救故誠以有難須速也<lb/>
　象㫖西南得衆者何也西南所解之地平易近民民<lb/>
<pb n="26b"/>
　必歸之紀聞曰蹇未解且利西南既解可知矣蹇言<lb/>
　不利東北解不言者蹇方止於險中故言利平易不<lb/>
　利險阻既已出險外故但言平易之利不言險阻之<lb/>
　不利仲虎曰解之時以平易為利略有苛急即非利<lb/>
　以安靜為吉乆為煩擾即非吉復之為言對有所往<lb/>
　之時而言也大蹇既解陽无所往來復居二處中无<lb/>
　為其來復吉也茍有攸往非夙不可有攸往而不夙<lb/>
　則難深而不可解矣卦體震雷坎雨為解天地否結<lb/>
<pb n="27a"/>
　則雷雨不作交通感散雷雨乃作也雷雨作則險厄<lb/>
　者亨否結者散百果草木皆甲拆也天地之功由解<lb/>
　而成故賛解之時大矣哉<lb/>
　李氏曰蹇止乎險下不若屯動乎險中屯動乎險中<lb/>
　又不若解動乎險外也患難方平之際既不欲人以<lb/>
　多事自疲又不欲人以无事自怠<lb/>
　來復之吉不止安靜須是整頓紀綱法度皆復如舊<lb/>
　若蹇雖已平不復有為姑隨時維持而已因循茍且<lb/>
<pb n="27b"/>
　又兆險難之萌凶之自也故須來復乃吉乃為得中<lb/>
　解者解其遺患餘釁之未盡除者也除惡不盡則易<lb/>
　滋故有所往夙吉夙者朝而不暮也謂敏疾决斷不<lb/>
　移時而定亦不二往也易言夙吉而遲疑猶豫者凶<lb/>
　此漢竇何唐五王所以蒙害也趙汝楳曰有攸往指<lb/>
　九四震體如迅雷之擊使人掩耳弗遑而威己震然<lb/>
　後姦邪不得起謀以間我故曰夙吉<lb/>
　紀聞曰屯象草穿地而未甲解則雷雨作而百果草<lb/>
<pb n="28a"/>
　木皆甲拆拆分裂也剥之碩果不食藏天地生物之<lb/>
　仁解之甲拆𤼵天地生物之仁天地解心也雷雨作<lb/>
　氣也皆甲拆者形也解之雨即屯之雲崔説云坎在<lb/>
　上則為雲澤未及物也屯也坎在下則為雨澤已及<lb/>
　物也解也趙汝楳曰離言百榖此言百果者四陽之<lb/>
　月百榖猶未芽甲也<lb/>
　質卿曰有蹇斯有解解則不蹇矣方其處蹇之時不<lb/>
　敢輕易便是解蹇之道解之利西南即是蹇之利西<lb/>
<pb n="28b"/>
　南非有二道早往早復就是利西南之事主於解難<lb/>
　别无意也<lb/>
　蹇以能止而稱知解以能動而出險此其義若相悖<lb/>
　不知能止者方能動止而動乃為慎動動而止乃稱<lb/>
　能止此見天下无二道皆一易之流通<lb/>
　蹇之利西南為得中解之利西南為得衆惟得中故<lb/>
　得衆其來復吉乃稱得中此之得中正蹇之得中於<lb/>
　來復得其用於吉得其效非二道也<lb/>
<pb n="29a"/>
　隆冬沍寒萬𩔖閉藏是天地之蹇也一氣既動春意<lb/>
　潜萌是天地之解也天地一解而雷雨自作雷雨一<lb/>
　作而百果草木皆甲拆屈之終伸之始徃之復來之<lb/>
　端其解也時之所極雖欲不解而不可得也天地非<lb/>
　解无以運其心百姓非解无以遂其性人工非解无<lb/>
　以施其能大哉解之時乎<lb/>
象曰雷雨作解君子以赦過宥罪<lb/>
　述曰汝中曰雷作於上雨沛於下天地鬱蒸之氣渙<lb/>
<pb n="29b"/>
　然解散此解之象也眚災肆赦赦過也大司㓂以獄<lb/>
　之成告王王命三公三聼之三公以獄之成告於王<lb/>
　王三宥之然後制刑宥罪也盖赦過宥罪所以滌除<lb/>
　堙鬱回生枯槁法雷雨時至以解民於險也<lb/>
初六无咎　象曰剛柔之際義无咎也<lb/>
　述曰解者解也屯難盤結於是乎解也蹇難始解陽<lb/>
　來復中為下卦之主六隂柔弱自下承之故得无咎<lb/>
　象曰剛柔之際剛指九二謂初與二際而成得中之<lb/>
<pb n="30a"/>
　美也劉牧曰為險者坎也當蹇之時初為難始今遇<lb/>
　解之時初不能固其險以承乎剛何咎之有能速改<lb/>
　過以遷善也石介曰陽爻皆能除難初六有應於四<lb/>
　而附近於二故无咎也<lb/>
　薛温其曰屯則剛柔始交未相知㑹動乎險中故有<lb/>
　難生之理解之剛柔已相際接動而出險故義必无<lb/>
　咎<lb/>
九二田𫉬三狐得黄矢貞吉　象曰九二貞吉得中道<lb/>
<pb n="30b"/>
也<lb/>
　述曰九二六五所任以解險者陽剛之才處得其中<lb/>
　剛足制柔中足正枉以此解險何險不除故曰田𫉬<lb/>
　三狐象㫖二於地稱田九家坎為狐卦多隂故象三<lb/>
　狐黄矢互離為矢居二為中黄中色矢直物程傳𫉬<lb/>
　謂能變化除去之如田之𫉬狐也俞氏曰衆皆疑而<lb/>
　我釋之故言𫉬陽剛中直黄矢之象所以田𫉬三狐<lb/>
　者蓋由於此故曰得黄矢貞吉象曰得中道也即彖<lb/>
<pb n="31a"/>
　𫝊來復之得中也<lb/>
　隂多黨𩔖隱伏而善疑蹇難既解陽來復中其道在<lb/>
　開解羣隂而使之胥化所謂利西南者正在於此九<lb/>
　二蓋用泰二之朋亡以消小人朋比之私用豫四之<lb/>
　勿疑以釋羣邪疑惑之情也吳氏謂三狐皆為九二<lb/>
　所𫉬則隂之難解矣卜子夏曰剛中而能濟難衆之<lb/>
　所附初承以奉之五正而應之衆來附也非我之求<lb/>
　也得中之道正之吉也<lb/>
<pb n="31b"/>
　孔疏狐是隱伏之物三為成數舉三言之搜𫉬備盡<lb/>
　九二以剛居中而應於五為五所任處于險中知險<lb/>
　之情以斯解險无險不濟故曰田𫉬三狐黄中之稱<lb/>
　矢直也田而𫉬三狐得乎理中之道不失枉直之實<lb/>
　能全其正者也故曰得黄矢貞吉<lb/>
六三負且乗致㓂至貞吝　象曰負且乗亦可醜也自<lb/>
我致戎又誰咎也<lb/>
　述曰解者陽解隂也九二來復得中初居其下而得<lb/>
<pb n="32a"/>
　无咎六三隂柔位乎其上負四乗二為負且乗之象<lb/>
　負為人役乗民所載也民役而為人載忝位已甚何<lb/>
　以靖民難解方始而小人竊位且復召釁致㓂必矣<lb/>
　此有國家者之憂也貞吝正九二貞吉之反象曰亦<lb/>
　可醜也醜即羞吝之意醜之使自解而貞𫝑不能自<lb/>
　還至上而悖極有射之已焉劉濓曰坎輿象亦㓂象<lb/>
　六三不中不正居險之極而乗陽之剛是為負乗處<lb/>
　非其分必為㓂盗所奪此竊位之小人所當解者<lb/>
<pb n="32b"/>
　劉牧曰初二三俱為險難初二遇解時而應上是不<lb/>
　固其險也三據險極以柔乗剛以隂居陽是小人而<lb/>
　乗君子之器也而又不應於上是固其險者也險固<lb/>
　不適難何由解故云用射之石介曰六者小人之才<lb/>
　三者君子之位六之為小人也乗非其位而又上慢<lb/>
　下暴所以致㓂也以解為道解緩也而不能應上故<lb/>
　曰上慢以柔乗剛故曰下暴宜㓂之來也王逢曰非<lb/>
　止速㓂伐又起天下之戎也<lb/>
<pb n="33a"/>
九四解而拇朋至斯孚　象曰解而拇未當位也<lb/>
　述曰王註失位不正而比於三故三得附之為其拇<lb/>
　也劉牧曰朋謂二也與四同功又俱陽爻故謂之朋<lb/>
　二居險中不固其險亦應於上是信而不違解也張<lb/>
　獻翼曰解者本合而離之也必解拇而後朋孚盖君<lb/>
　子之交而小人容於其間是與君子之誠未至也小<lb/>
　人情状最為不一狐以言其蠱惑隼以言其鷙害負<lb/>
　乗以言其竊位拇以言其附麗也孔疏曰若當位履<lb/>
<pb n="33b"/>
　正即三為邪媚之身不得附之也既三不得附四則<lb/>
　无所解須解拇由不當位也<lb/>
　象㫖拇王弼謂三李鼎祚曰九四體震為足三在足<lb/>
　下為拇程朱二先生謂初為拇按初剛柔之際義无<lb/>
　咎不應解之朋至蘇氏謂九二王弼謂初按朋同𩔖<lb/>
　四與二同功皆陽則蘇説是也二四俱為解主四雖<lb/>
　比三然為震主體動有能解去之象故二不致疑至<lb/>
　而相孚也解拇何以未當位三以負為羞知其不能<lb/>
<pb n="34a"/>
　承四之位當承也<lb/>
六五君子維有解吉有孚于小人　象曰君子有解小<lb/>
人退也<lb/>
　述曰六五以柔居尊正應九二近比九四陽剛為輔<lb/>
　是有君子之徳君子心本平易事從解散盡釋疑衷<lb/>
　以開羣情蕩然赦過宥罪之仁廓然天地雷雨之解<lb/>
　曰維有解也敬仲曰君子在位无所不解則人心无<lb/>
　復懐疑而吉有孚于小人小人即所解去者質卿曰<lb/>
<pb n="34b"/>
　小人之退不必只為身退方為退能引𤼵人之道心<lb/>
　消弭其人心便是小人之退便是小人之孚彭山所<lb/>
　謂化為君子不敢為不善猶言不仁者逺也<lb/>
　質卿曰君子維有解只是自治更不於小人身上求<lb/>
　之便吉我之有孚自孚於小人而皆輸其誠心在小<lb/>
　人惟有結在君子維有解維有解而天下无不可化<lb/>
　之人无不可處之事<lb/>
上六公用射隼于髙墉之上𫉬之无不利　象曰公用<lb/>
<pb n="35a"/>
射隼以解悖也<lb/>
　述曰六以柔居卦上而稱公髙而无位徳盛而无為<lb/>
　者也故用能射隼隼鷙鳥象為害之小人解之時至<lb/>
　於上六極矣无所不解矣而貪殘小人猶擁髙位隼<lb/>
　在髙墉之上之象上六居動之極當解之成極而後<lb/>
　動成而後舉故必𫉬之而无不利象曰以解悖也至<lb/>
　解終而猶有未解者悖之甚也以大公而解荒悖何<lb/>
　不利之有<lb/>
<pb n="35b"/>
　彭山曰當解之時至於六五已能化小人為君子矣<lb/>
　然或有悖者國之讒慝民之雄鷙也則公為射而𫉬<lb/>
　之隼𫉬而君子攸寧小人攸芘无不利焉解之盡也<lb/>
　射蓋示人以正於力不勞而夙在其中矣言隼則亦<lb/>
　治其首惡之意也<lb/>
損䷨<hi>兑下艮上</hi>
　鄭𤣥曰艮為山兊為澤互體坤坤為地山在地上澤<lb/>
　在地下澤自損以増山之髙猶諸侯損國之富以貢<lb/>
<pb n="36a"/>
　獻於天子<lb/>
　趙汝楳曰損下益上卦之義也上卦得益則四有喜<lb/>
　五元吉上正宜吉也下卦當損而初酌損二弗損所<lb/>
　損者三而已<lb/>
損有孚元吉无咎可貞利有攸往曷之用二簋可用享<lb/>
彖曰損損下益上其道上行損而有孚元吉无咎可貞<lb/>
利有攸徃曷之用二簋可用享二簋應有時損剛益柔<lb/>
有時損益盈虚與時偕行<lb/>
<pb n="36b"/>
　述曰損之成卦在三上二爻下兊之成兊由六三之<lb/>
　變也上艮之成艮由上九之變也三本剛而成柔上<lb/>
　本柔而成剛兩卦合體為損兊澤之深益艮山之髙<lb/>
　損下益上之義也主三而言故以損名卦有孚二五<lb/>
　中爻虚實相應也陸希聲曰下以剛中説於上所以<lb/>
　為損下上以柔中止於上所以為益上下説而上不<lb/>
　止則无損於下上止而下不悦則无益於上説而止<lb/>
　剛中而應乃得有孚元吉也王註損剛益柔非以消<lb/>
<pb n="37a"/>
　剛損下益上不以盈上損剛而不為邪益上而不為<lb/>
　諂則何咎而可正以斯而往物无距也行損以孚二<lb/>
　簋至薄猶可用享所謂貞者貞此攸往之利亦利此<lb/>
　玩卦之三爻有二簋之象此卦原為損此一爻故成<lb/>
　損<lb/>
　孔疏損之為義損下益上損剛益柔損下益上非補<lb/>
　不足者也損剛益柔非長君子之道也若不以誠信<lb/>
　則渉諂䛕而有過咎故必有孚然後大吉无咎可正<lb/>
<pb n="37b"/>
　而利有攸往矣李鼎祚曰損三而益上也陽徳上行<lb/>
　故曰其道上行矣朱震曰六爻皆應有孚也荀爽曰<lb/>
　居上據隂故无吉无咎以未得位嫌於咎也艮男居<lb/>
　上兊女在下男女位正故可貞利有攸往謂陽利往<lb/>
　居上損者損下益上故利往居上崔憬曰曷何也言<lb/>
　其道上行將何所用可用二簋而享也以喻損下<lb/>
　益上惟在乎心何必竭其不足而補有餘也<lb/>
　仲虎曰損之元吉无咎可貞利往占之辭繁而不殺<lb/>
<pb n="38a"/>
　自坤彖外未有如此反覆詳悉者損本拂人情之事<lb/>
　也損下未必大善而吉未必无過未必可固守未必<lb/>
　可有往唯損其所當損於理可行而下信之則其占<lb/>
　可如此爾<lb/>
　象㫖損而有孚元吉无咎蘇氏曰為上卦言也可貞<lb/>
　无咎利有攸往曷之用二簋可用享蘇氏曰為下卦<lb/>
　言也蘇意以損道上行而舉而之上則无下皆貞而不<lb/>
　往則无上可貞利有攸往有貞者有往者故曰曷之<lb/>
<pb n="38b"/>
　用曷之者擇之用謂用損之道俞氏指六三之偶非<lb/>
　也可用者答辭也言可用者其為物薄適時之變非<lb/>
　其常也兌本乾而九三獨上故變為隂初與二意向<lb/>
　之猶祭之設簋精意以享之我非實與而神非實取<lb/>
　也<lb/>
　其道上行自陽而言也二簋應有時者初九遄往而<lb/>
　九二征凶故二簋雖應而往有時也經言二簋用享<lb/>
　吉乎其損也傳言應有時裁乎其物也故不同也損<lb/>
<pb n="39a"/>
　剛益柔有時三益上之時輔嗣以為剛為徳長損之<lb/>
　不可為常也與時偕行通損益盈虚之時輔嗣以為<lb/>
　自然之質各有定分損益之加非道之常也𫝊凢三<lb/>
　言時蓋極論損下益上損剛益柔在損時則可非其<lb/>
　時有不必然者矣章氏曰惟時然後損此所以備衆<lb/>
　善也<lb/>
　王逢曰損生乎泰泰盛之始也益生乎否否衰之始<lb/>
　也損泰之九三為損之上九泰之上六為損之六三<lb/>
<pb n="39b"/>
　故曰損下益上損否之九四為益之初九否之初六<lb/>
　為益之六四故曰損上益下孔子曰損益盛衰之始<lb/>
　也<lb/>
　蔡清曰享祭享也古人菲飲食而致孝乎鬼神則祭<lb/>
　享宜不可損者今言二簋可用享則其他无不在所<lb/>
　損舉重以見輕也享禮陳饋八簋為盛四簋為中二<lb/>
　簋為薄也<lb/>
象曰山下有澤損君子以懲忿窒欲<lb/>
<pb n="40a"/>
　述曰王註山下有澤損之象也可損之善莫善忿欲<lb/>
　也孔疏君子法此損道以懲止忿怒窒塞情欲夫人<lb/>
　之情也感物而動境有順逆故情有忿欲懲者息其<lb/>
　既往窒者閉其将來忿欲皆有往來懲窒互文而相<lb/>
　足也<lb/>
　劉調甫曰山下有澤其山日損人有忿欲其徳日損<lb/>
　又忿者氣髙有山之象欲者沉溺有澤之象懲忿如<lb/>
　摧山窒欲如防水皆本卦自有之象顧所謂懲窒者<lb/>
<pb n="40b"/>
　有道禁於未𤼵而已君子有大忿行已有恥之謂也<lb/>
　君子有大欲欲明明徳於天下之謂也有大忿則小<lb/>
　忿自懲有大欲則小欲自窒象山曰學者未知道縱<lb/>
　令懲窒得忿欲全无亦未是學問此言當深味之<lb/>
　彭山曰忿欲皆因乾剛之本在三者而言損以益坤<lb/>
　之上則為止止則能懲窒所謂損也<lb/>
　紀聞曰澤滅木則大過者澤也上有澤則虚受者山<lb/>
　也下有澤則損者山也風得雷則益者風也象各有<lb/>
<pb n="41a"/>
　所重山澤二者其氣相通山體中虚而受潤於是澤<lb/>
　氣上通而山上有澤是為咸之象山下有澤則澤㓂<lb/>
　山而山塞澤澤也日壅山也日削是為損之象揚子<lb/>
　雲曰山殺瘦澤増髙是已卦名損兊澤之深益艮山<lb/>
　之髙損益並言以見損下益上之意此云山下有澤<lb/>
　不復兼取益艮山之意矣<lb/>
初九已事遄往无咎酌損之　象曰已事遄往尚合志<lb/>
也<lb/>
<pb n="41b"/>
　述曰損以下陽益上隂也初四正應而初以陽居陽<lb/>
　則盈矣四以隂居隂則虚矣以已之盈益上之虚初<lb/>
　之事也以為已事而速往以益之則无咎又因陽剛<lb/>
　好進初體輕鋭而戒以酌損之仲虎所謂當自酌其<lb/>
　淺深之宜而不自傷其本量其所受隨噐而止酌之<lb/>
　義也王介甫曰損已益上不以已事出位者也在下<lb/>
　而剛不中故可損之損之已過則亦不中故當酌損<lb/>
　六四能納已者也故曰尚合志遄往剛往也<lb/>
<pb n="42a"/>
　漢上朱氏曰已事止事也事有當損於初剛正决斷<lb/>
　如救焚拯溺可也事已成則不可損然過則非四所<lb/>
　堪不及則損之无益尚合乎六四之志而已事有當<lb/>
　損不損而至于敗豈非志哉遄謂如魯人欲以璠璵<lb/>
　葬夫子歴階而止之是也<lb/>
九二利貞征凶弗損益之　象曰九二利貞中以為志<lb/>
也<lb/>
　述曰九二陽剛得中貞也所利在貞則不待有所損<lb/>
<pb n="42b"/>
　若有所往而着意於損則失其貞正而凶矣弗損益<lb/>
　之不自損其剛貞則能益其上乃益之也九二當損<lb/>
　剛之時居柔而説體上應六五隂柔之君若不守其<lb/>
　剛貞用柔説以奉説主適足以損之而已非損己而<lb/>
　益上也象曰九二利貞中以為志也中則何所容損<lb/>
　所以弗損益之初以剛居剛而宜酌損亦欲其得中<lb/>
　耳<lb/>
　象㫖卦以損下為象九二何以往凶也五雖柔而居<lb/>
<pb n="43a"/>
　剛非不足二雖剛而居柔非有餘則二不可復往故<lb/>
　利貞征凶其迹不往其心往也弗損眺氏客語為讀<lb/>
　者是初九之遄往迹與心合故曰尚合志九二獨心<lb/>
　向之耳故曰中以為志守其剛中所以益柔中也傳<lb/>
　言二簋應有時謂此蘇氏曰夫以損己者益人則其<lb/>
　益止於所損以无損於己者益人則其益无方故損<lb/>
　之六三益之六四皆以損己者益人損之九二益之<lb/>
　六五皆以无損於己者益人以其无損於己故受其<lb/>
<pb n="43b"/>
　益者皆𫉬十朋之龜也<lb/>
六三三人行則損一人一人行則得其友　象曰一人<lb/>
行三則疑也<lb/>
　述曰象㫖三人即下兊三爻一人六三也損一人即<lb/>
　一人行也互震為大塗三人位故曰三人行得其友<lb/>
　虞翻上據坤應兊之三兌為友故稱得友是也本義<lb/>
　一陽上而一隂下何以言損下哉<lb/>
　六三損之所以為損者皆順其理之自然而不容叅<lb/>
<pb n="44a"/>
　以一毫人為之私也三陽並進則六三獨損之為隂<lb/>
　以兩而分一也一人獨行乃得上九為應以一而成<lb/>
　兩也仲虎曰損因三而成故必損六三然後一卦隂<lb/>
　陽各以兩而相與象曰一人行三則疑也正繫辭所<lb/>
　謂致一之理也一則得友三則生疑損益之道㣲矣<lb/>
六四損其疾使遄有喜无咎　象曰損其疾亦可喜也<lb/>
　述曰六四以隂居隂履得其位在損之時而正應初<lb/>
　剛隂虚能納以損其疾也損柔之偏以從剛也損不<lb/>
<pb n="44b"/>
　善以從善也疾何可久唯使之遄速則有喜而无咎<lb/>
　王介甫曰凡不得隂陽之中而有所偏者皆謂之疾<lb/>
　以隂處隂而承乗皆隂所謂疾也偏乎隂者資之以<lb/>
　陽則其疾損而有喜矣隂柔之弊常失之緩故遄乃<lb/>
　无咎<lb/>
　蘓氏曰遄者初九也下之所損者有限而上之求益<lb/>
　者无已此下之所病也我去是病則夫遄者喜我矣<lb/>
　自初言之己事遄往則四之求我也寡故酌損之自<lb/>
<pb n="45a"/>
　四言之損其疾則初之從我也易故遄有喜<lb/>
六五或益之十朋之龜弗克違元吉　象曰六五元吉<lb/>
自上祐也<lb/>
　述曰象㫖六五虚中損己本受九二不損之益而上<lb/>
　九與之相比故曰或益之莫知益之所自來而益之<lb/>
　者不一也或益之絶句如益上九莫益之龜為靈物<lb/>
　十朋之龜為大寳所以紹天明者而五能受大益心<lb/>
　地靈通神明其中足以盡盈虛之理逹變化之機雖<lb/>
<pb n="45b"/>
　朋龜獻兆不能違之其為益大矣質卿曰夫土宇版<lb/>
　章之益益之昭昭之中其益也人可見益之小也慧<lb/>
　知明通之益益之黙黙之中其益也不可見益之大<lb/>
　也故六五之吉為元吉<lb/>
　質卿曰人之益必有所自六五之元吉為或益之意<lb/>
　者自上祐乎思若啟之行若翼之其必有黙感而黙<lb/>
　受者天地鬼神所不能違也<lb/>
　王註𫉬益而得十朋之龜足以盡天人之助也崔憬<lb/>
<pb n="46a"/>
　曰大龜背上有二十貝曰十朋龜之最神貴者以决<lb/>
　之不能違其益之義故𫉬元吉劉牧曰五居尊而曰<lb/>
　上祐必天道也<lb/>
　否㤗之初上相易故茅茹象同損益之二五相易故<lb/>
　龜朋象同未濟之三四相易故鬼方象同卦變之道<lb/>
　於是乎觀<lb/>
　爾雅云十朋之龜謂神靈攝寳文筮山澤水火<lb/>
上九弗損益之无咎貞吉利有攸往得臣无家　象曰<lb/>
<pb n="46b"/>
弗損益之大得志也<lb/>
　述曰上九乃受益之地彖損下益上其道上行謂此<lb/>
　也陽剛在上艮體不動而比者應者咸受其益故曰<lb/>
　弗損益之凡損己益人者所益有限弗損以益人則<lb/>
　益无方矣益不自留故无咎可貞而吉利有攸往卦<lb/>
　辭之善咸備於斯劉牧曰陽居亢極而務益非所冝<lb/>
　也得无咎以其下濟也王肅曰上據五應三三隂上<lb/>
　附内外相應上下交接貞而吉也如此而往亦无不<lb/>
<pb n="47a"/>
　利陽稱君隂稱臣夫剛物所歸也剛長居上衆隂仰<lb/>
　戴而歸有得臣之象雖曰得臣非己所有蓋上處无<lb/>
　位之地賛成六五之治而不自以為私也故有无家<lb/>
　之象卜子夏曰髙而无位賛五之功雖應得臣无自<lb/>
　有也<lb/>
　象㫖俞氏曰益九五之君以益下為心故大得志也<lb/>
　損上九乃臣也亦大得志然則君臣上下皆當以益<lb/>
　下為心也<lb/>
<pb n="47b"/>
　九二爻項氏曰損以有過與不及故損一益一以求<lb/>
　中也若九二六五則既中矣二非有餘五非不足一<lb/>
　有増損則反失其中矣二當此時守中則利上徃則<lb/>
　凶故爻曰利貞征凶弗損益之象曰中以為志也六<lb/>
　五本无待於補九二亦不補之而上九之陽忽補其<lb/>
　上補自上來者神天之降祐龜筮之弗違蓋福禄之<lb/>
　補非損下補上之補也故曰或益之又曰自天祐也<lb/>
　六三爻項氏曰六三上九成卦之爻也六三損剛以<lb/>
<pb n="48a"/>
　補上是泰之三陽損其一也故曰三人行則損一人<lb/>
　上九因六三之行而得其友既已得友則不可復損<lb/>
　矣故曰弗損益之損由六三之損而得名故爻辭極<lb/>
　論損之精義上九受損之補者也故爻辭極論損之<lb/>
　成效六三不可以不損六三一損而初二四五三上<lb/>
　皆得成耦六三不損則三隂三陽皆成參雜極天地<lb/>
　男女之義亦不過如此此損之有孚而大善者也<lb/>
　上九爻楊氏曰上九居損之終則必變之以不損位<lb/>
<pb n="48b"/>
　艮之極則必止之以不損當節損之世下皆損己以益<lb/>
　上上又能不損其下宜其无咎宜其正吉宜其利有<lb/>
　攸往宜其得臣无家无往而不得志也故曰大得志<lb/>
　也得臣謂得天下臣民之心无家謂无自私其家之<lb/>
　意如大禹菲食而天下无饑民文王卑服而天下无<lb/>
　凍老漢文集書囊罷露臺而天下有煙火萬里之富<lb/>
　其得損之上九之義也歟<lb/>
益䷩<hi>震下巽上</hi>
<pb n="49a"/>
　紀聞曰損益二卦之得名只據見成卦體言不必推<lb/>
　原下卦本乾上卦本坤上卦本乾下卦本坤盖艮兌<lb/>
　合而為損兊之所以為兊者以其上畫隂艮之所以<lb/>
　為艮者以其上畫陽也兊上隂為虛為損艮上陽為<lb/>
　盈為益卦體兊下而艮上是為損下而益上巽震合<lb/>
　而為益震之所以為震者以其下畫陽巽之所以為<lb/>
　巽者以其下畫隂也震陽下實為益巽隂下虚為損<lb/>
　卦體上巽而下震是為損上而益下<lb/>
<pb n="49b"/>
　按卦以損四益初名五二中正相應以為益者也三<lb/>
　孚二附四四巽主附五而五孚之乃大得其益下之<lb/>
　志初陽最下能受上益也陽亢居上益之所不及也<lb/>
益利有攸徃利涉大川<lb/>
彖曰益損上益下民説无疆自上下下其道大光利有<lb/>
攸往中正有慶利涉大川木道乃行益動而巽日進无<lb/>
疆天施地生其益无方凡益之道與時偕行<lb/>
　述曰孔疏益者増足之名下巳有矣而上更益之聖<lb/>
<pb n="50a"/>
　人利物之无已也損卦則損下益上益卦則損上益<lb/>
　下得名皆就下而不據上者向秀曰明王之道志在<lb/>
　惠下故取下謂之損與下謂之益既上行惠下之道<lb/>
　利益萬物動而无違何往不利故利有攸往以益渉<lb/>
　難理絶險阻故利渉大川<lb/>
　陽本在上損上卦四爻之陽為隂而成巽隂本在下<lb/>
　益下卦初爻之隂為陽而成震隂柔民象民得益故<lb/>
　民説无疆上下定位而以上之初爻下於下之下爻<lb/>
<pb n="50b"/>
　自上下下也天道下濟而光明其道大光也故為益<lb/>
　益以九五陽剛中正為主六二以中正應之以此攸<lb/>
　往利益天下君臣慶㑹而天下實同受其福慶矣震<lb/>
　巽皆為木震動為行故曰木道乃行王註木者以渉<lb/>
　大川為常而不溺者也以益涉難同乎木也以卦徳<lb/>
　而觀人事人心之陽剛震動於内而行以卑巽則日<lb/>
　有進益无疆限也若動而驕亢必得損矣何能成大<lb/>
　益以卦象而觀造化天以陽氣損而下施而地順以<lb/>
<pb n="51a"/>
　生育其利益萬物无方所也有方所則有限量豈所<lb/>
　以為天地之益言无疆言无方益之為大如此王註<lb/>
　益之為用施未足也滿而益之害之道也故凡益之<lb/>
　道與時偕行趙氏曰損益盛衰不能鈞等損有餘益<lb/>
　不足而後適中益而无時則過於益者必過於損不<lb/>
　足有餘反覆仍在也是以損益二卦皆言時行<lb/>
　臆説曰損益盈虚與時偕行泛論其理而意歸於損<lb/>
　凡益之道與時偕行專論其理而言所當益其道上<lb/>
<pb n="51b"/>
　行利之歸於上也其道大光利之被於下也<lb/>
象曰風雷益君子以見善則遷有過則改<lb/>
　述曰孔疏雷動於前風散於後然後萬物皆益如二<lb/>
　月啓蟄之後風以長物八月収聲之後風以殘物風<lb/>
　之為益其在雷後故曰風雷益也劉調甫曰風烈則<lb/>
　雷迅雷激則風怒二物本相益也君子觀象於風雷<lb/>
　而求所以益已者見善則遷无係吝之心有過則改<lb/>
　无遷延之意雷厲風行亦不過此此舜之所以若决<lb/>
<pb n="52a"/>
　江河子路之所以聞過則喜也是可見君子所以受<lb/>
　益全在一見則遷一有則改若稍涉繫吝遲回善不<lb/>
　為吾有過遂成吾過矣何益之有斯聖人所以取義<lb/>
　於風雷也雖然善未易明過亦未易知也執焉者自<lb/>
　以為善而不知其善即過也安望其能遷改乎<lb/>
　汝中曰六子皆有益於物必曰風雷者水火山澤惟<lb/>
　能結聚萬物散之動之然後能増長故歸之風雷<lb/>
　章氏曰雷風一也曷為有恒益之分蓋巽長女也入<lb/>
<pb n="52b"/>
　而在内震長男也出而在外隂陽各有定位故為恒<lb/>
　而大象取不易之義震本動也入而從風巽本入也<lb/>
　出而助雷隂陽相與呼應故為益而大象取遷改之<lb/>
　義此易之所以變動不居也<lb/>
初九利用為大作元吉无咎　象曰元吉无咎下不厚<lb/>
事也<lb/>
　述曰此卦損上之一陽而益下所謂自上下下也則<lb/>
　初九一爻為一卦受益之最陽剛初動震主也所應<lb/>
<pb n="53a"/>
　則巽主也震體能幹巽權又能任之宜為上興大益<lb/>
　之事利用為大作也陽本大震在下有大作之象居<lb/>
　下而得上之順以行其志必湏所為大善而吉乃无<lb/>
　過咎陽剛好動動未協於其旋則何以濟大事大事<lb/>
　不濟何以塞已咎以盡善之道運正幹之才事成而<lb/>
　免於咎蓋益之以徳也象曰下不厚事也王註居下<lb/>
　非厚事之地在卑非任重之處大作非小功所濟故<lb/>
　元吉乃得无咎也<lb/>
<pb n="53b"/>
　陸希聲曰初處下體為二隂之主不宜厚事以擅九<lb/>
　五之民惟志於奉上乃元吉无咎<lb/>
　象㫖大作虞翻侯果皆本繫辭以為耒耜之利易道<lb/>
　設虚以待有不止於耒耜矣朱義受上之益不可无<lb/>
　所報効易道屈伸自然之感非論報施也倒體卦益<lb/>
　之下即損之上皆正受益者也故上九利有攸徃而<lb/>
　初九利用為大作上易有為功則利倍罪則責薄故<lb/>
　損之上僅能无咎而已正且吉下難有為功則利歸<lb/>
<pb n="54a"/>
　于上罪則先受其責故益之初至於元吉然後无咎<lb/>
　其所居者非厚事之地也夫事之重厚者猶詩北門<lb/>
　王事敦我之云謂不當任厚事非矣<lb/>
六二或益之十朋之龜弗克違永貞吉王用享于帝<lb/>
吉　象曰或益之自外來也<lb/>
　述曰二居益下之時虚中能受不獨受上益也故曰<lb/>
　或益之子夏𫝊曰柔得其位受上之益得中之道能<lb/>
　精意以奉五通於人而信於神也故自來非常之祐<lb/>
<pb n="54b"/>
　十朋之龜不能違與損之六五同矣其位臣也故以<lb/>
　永貞於五為吉夫隂之所利在於永貞而二能盡之<lb/>
　王者用以享上帝亦吉也家語曰賢者神明之主王<lb/>
　者薦於上帝使之主祭帝必享而受之永貞吉徳日<lb/>
　益也享帝吉受帝益也<lb/>
　漢上朱氏曰或益之者益之不一天下之善皆歸之<lb/>
　也天地鬼神人道貴謙得益如此故十朋之龜不能違<lb/>
　受益者當守而勿變愈久而不厭則来益者无窮矣<lb/>
<pb n="55a"/>
　象㫖王輔嗣曰帝者生物之主興益之宗出震而齊<lb/>
　巽者也六二居震之中而應於巽故享帝之美在此<lb/>
　時也二地上也祭天者掃地而行禮因吉土以享也<lb/>
　王逢曰為臣若是王者用之可享上帝是已<lb/>
六三益之用凶事无咎有孚中行告公用圭　象曰益<lb/>
用凶事固有之也<lb/>
　述曰當益下之時以隂居陽不能謙退在上而益之<lb/>
　嘉寵斯謂美疢損矣三本多凶益之用凶事者處震<lb/>
<pb n="55b"/>
　之極震動警省乃所以益之也如此然後可以无咎<lb/>
　彭山曰有孚者誠合於六二中正之徳也中行謂上<lb/>
　盈宜損下虚宜益以中道行者三本不中由受凶事<lb/>
　之益而有孚中行乃可告公用圭公謂六四三居下<lb/>
　之上宜承上者也安得自任而擅為益告公以取中<lb/>
　用圭以示信明益民安國之事可執以見天子而告<lb/>
　成功象符瑞之信也六二得中與五為中正之慶而<lb/>
　三與合徳見同此益民之本六四巽主在卦操益下<lb/>
<pb n="56a"/>
　之權而三為通信見同此益民之志也不曰告王而<lb/>
　曰告公公事公言之又益下以大公為徳也<lb/>
　益之上來益三也三以隂居陽上以陽居隂皆不中<lb/>
　失正而三居受益之地上當益人之任故有益之用<lb/>
　凶事之象虞翻所謂三上失位當變是矣又三居震<lb/>
　極有震動愬愬不寧之意上巽躁卦極則反常益用<lb/>
　凶事凶害非常之事也易道百物具備卦損上益下<lb/>
　最吉有益用凶事者益之无方也繋辭益長裕而不<lb/>
<pb n="56b"/>
　設<lb/>
　益道无方顧其位何如耳二居中正之位以履順為<lb/>
　益三居多凶之位以應變為益故象曰益用凶事固<lb/>
　有之也<lb/>
　象㫖三多凶稱凶事説文凶象地穿交陷其中三互<lb/>
　坤而震極未有不陷所以為凶事之象也无咎者干<lb/>
　寳以為處震之動懐巽之權者蓋言其時位矣有孚<lb/>
　謂二以非正應故曰孚中如中行獨復之中震大塗<lb/>
<pb n="57a"/>
　有行象二五之中自貞悔言三四之中自一卦言非<lb/>
　其中爻不備也六三之用凶事无咎矣然四者益下<lb/>
　之權在焉而又近五為公象虞氏謂三伏陽為公五<lb/>
　可為王則三為公楊敬仲曰上九皆非也震善鳴有<lb/>
　告象<lb/>
六四中行告公從利用為依遷國　象曰告公從以益<lb/>
志也<lb/>
　述曰象㫖中行謂三益下之權在四故三告而四從<lb/>
<pb n="57b"/>
　之四成巽之主有順從象彭山曰以中道而論隂當<lb/>
　益也陽當損也二五皆以中正之徳相應三孚二而<lb/>
　以中行告四承五而以中行從上下同志何往不利<lb/>
　利用為依遷國遷陽於下遂成益民之事矣遷國必<lb/>
　有所依陽自四遷初則當以依於二為當二臣之正<lb/>
　位王用享帝者依之以遷夫是故定國而奠民所以<lb/>
　利也陽在四不中不正當損而為益則得為中行與<lb/>
　二五中正有慶合意矣<lb/>
<pb n="58a"/>
　孔疏六四居益之時處巽之始體柔當位在上應下<lb/>
　卑不窮下髙不處亢位雖不中用中行者也故曰中<lb/>
　行也以此中行之徳有事以告於公公必從之故曰<lb/>
　告公從也用此道以依人而遷國者人无不納故曰<lb/>
　利用為依遷國也遷國國之大事明以中行雖有大<lb/>
　事而无不利<lb/>
　薄氏曰三四告公不告王者事有繁細義有緩急至<lb/>
　於上施不廣故聖人許下之行不拘以義也<lb/>
<pb n="58b"/>
　張氏曰遷重大也遷國猶可凡當損上以益下合於<lb/>
　中行者皆是也姚氏曰凢遷國必有依也周之遷也<lb/>
　依晉鄭邢衛之遷也依齊得其所依也許之遷也依楚<lb/>
　蔡之遷也依吳失其所依也故古者遷國以益下必<lb/>
　有所依然後能立象止釋告公從謂告公而獲從者<lb/>
　告之以益天下之志也志茍在於益天下上必信而<lb/>
　從之遷國出於不得巳故不釋焉<lb/>
九五有孚惠心勿問元吉有孚惠我徳　象曰有孚惠<lb/>
<pb n="59a"/>
心勿問之矣惠我徳大得志也<lb/>
　述曰人君施惠於民不必求諸物不必損於己惟求<lb/>
　諸心而惠自下於下矣九五操利益天下之權而陽<lb/>
　剛中實故曰有孚惠心夫中心无為以守至正乃膏<lb/>
　澤下民之本原此之謂至誠此之謂天徳其為惠也<lb/>
　豈顧問哉如天施焉不問其施如地生焉不問其生<lb/>
　王人者導利而布之上下則此其大善而吉者矣以<lb/>
　中感中以正感正遂得六二之有孚惠我徳惠我中<lb/>
<pb n="59b"/>
　正之徳也則五之能益二也𫝊稱中正有慶以此而<lb/>
　三之孚四之從皆在惠徳之中矣象曰有孚惠心勿<lb/>
　問之矣惠施於政而有迹可得而問惠出於心而无<lb/>
　方又何問焉惠我徳大得志也吾之徳孚於臣下而<lb/>
　益下之志不於是大遂也哉<lb/>
　益道以孚為本二中正三孚二四從三皆以益民之<lb/>
　志上承於五而五剛中正有孚惠心真誠所溢交信<lb/>
　无間臣下用告而君上勿問之矣孚之至也此自上<lb/>
<pb n="60a"/>
　下之本所以元吉也<lb/>
　紫溪曰益字俱從實心做出來故中行曰有孚惠心<lb/>
　亦曰有孚不孚而中只是一箇遷就之為已則何補<lb/>
　不孚而惠只是一箇功利之私人則何濟此脩身平<lb/>
　天下所以起於誠意也<lb/>
上九莫益之或擊之立心勿恒凶　象曰莫益之偏辭<lb/>
也或擊之自外來也<lb/>
　述曰五以中正人皆歸之極亢乗尊過求莫附雖有<lb/>
<pb n="60b"/>
　其應豈附之哉求多於人人所忿也益窮反損故有<lb/>
　或擊之者莫益之偏辭也言衆心所不與也或擊之<lb/>
　自外來也言非所料而自至也震巽為恒巽震則非<lb/>
　恒矣故有勿恒之象損彖曰損剛益柔有時損下之<lb/>
　道時暫而巳益彖曰日進无疆其益无方益下之道<lb/>
　則冝恒乆故上九立心勿恒有凶象<lb/>
　象㫖上處巽之成進退无常當益之極益終當變不<lb/>
　能益三非四五之志故擊之者至三四五互艮艮手<lb/>
<pb n="61a"/>
　有擊象四五非上應故稱或位則不能安其身時則<lb/>
　不能易其心應則不能定其交其立心勿恒矣<lb/>
　蘇氏曰上者獨髙之位下之所疾也而莫敢吾擊者<lb/>
　畏吾與也莫益之則无與矣孔子曰无交而求則民<lb/>
　莫與莫之與則傷之者至矣故擊之立心勿恒凶戒<lb/>
　詞也衆莫不益下恒義也我獨立心勿恒凶其宜矣<lb/>
　紀聞曰或益之自外來也人皆得以益之也或擊之<lb/>
　自外來也人皆得以擊之也孔子讀易至損益喟然<lb/>
<pb n="61b"/>
　而歎子夏避席而問答曰夫自損者益自益者缺吾<lb/>
　是以嘆也<lb/>
　紫溪曰益下之益非自益也始於有孚中行也則忠<lb/>
　信以得之之驗也莫益之損非自損也始於立心勿<lb/>
　恒也則驕泰以失之之驗也此益大象見善則遷有<lb/>
　過則改即誠意之學豈有不務身心之益而能為天<lb/>
　下之益者哉<lb/>
　仲虎曰上下經隂陽各三十畫然後為否泰為損益<lb/>
<pb n="62a"/>
　咸男女之交變而損則不交恒男女之不交變而益<lb/>
　則交咸者夫婦之情情之感也極必損恒者夫婦之<lb/>
　道道之乆也極必益然損三益上為損初二上而為<lb/>
　四五者不謂損損四益初謂之益上五下而為三二<lb/>
　不謂益益在下卦之下民爻也下之上容可損下之<lb/>
　下為民决不可損也故損之釋彖曰損下益上而不<lb/>
　言損民益之釋彖曰損上益下民説无疆則其為益<lb/>
　民也可知矣<lb/>
<pb n="62b"/>
　彖曰益損上益下按損益二卦凡物以下為本故損<lb/>
　下則謂之損益下則謂之益而上之損益皆不與焉<lb/>
　草木之根墻屋之基人之氣血皆然凡稱損益盈虚<lb/>
　者皆以下言也山下有澤損山非不實也上實而下<lb/>
　虚故其卦為損風雷益風非不散也外散而内盈故<lb/>
　其卦為益皆主下卦言之也山吸澤之氣亦損下也<lb/>
　風動雷之威亦益下也觀損益之卦而聖人之行事<lb/>
　見矣<lb/>
<pb n="63a"/>
　按益諸爻无无益者獨上九一爻无益之者故曰偏<lb/>
　辭也言在益之時獨不受益也或擊之小象恐人以<lb/>
　為六三故以自外來釋之言上動則坎來也莫益之<lb/>
　一句乃指六三初與四二與五皆以正相交故能為<lb/>
　益三與上以不正相交故不能為益謂上九為无交<lb/>
　而六三之益稱固有之眀亦不能益也<lb/>
　九五爻梅氏古易考原曰二為五之正應五當心位<lb/>
　言二孚而益之之心不問可知其吉也然二不但孚<lb/>
<pb n="63b"/>
　於九五而惠五之心又孚於初九而惠初九之徳初<lb/>
　為卦主故稱我二五應逺故曰惠心初剛實為二所<lb/>
　食又相比近故曰惠徳六二亦言受九五之益而又<lb/>
　得初九之弗違與此爻辭意正相同此因言五之所<lb/>
　應而并言所應之所比彼因言二之所應而并言六<lb/>
　二之所比<lb/>
夬䷪<hi>乾下兑上</hi>
　孔疏夬决也此隂消陽息之卦也陽長至五五陽共<lb/>
<pb n="64a"/>
　决一隂故名為夬也<lb/>
夬揚于王庭孚號有厲告自邑不利即戎利有攸往<lb/>
彖曰夬决也剛决柔也健而説决而和揚于王庭柔乗<lb/>
五剛也孚號有厲其危乃光也告自邑不利即戎所尚<lb/>
乃窮也利有攸往剛長乃終也<lb/>
　述曰五陽正長一隂獨在上有揚于王庭之象五陽<lb/>
　剛實有孚之象兊為號令之象兊口在上為告自邑<lb/>
　之象剛長必消隂有利往之象<lb/>
<pb n="64b"/>
　夬之訓决以决柔也内健則无情欲之牽外説則无<lb/>
　忿戾之迹以此而决則决而和矣决小人之善道也<lb/>
　象㫖五互體乾為君又居尊位王庭之象乗一隂居<lb/>
　五陽之上又與五同體故曰柔乗五剛兊説小人在<lb/>
　君側善固結彌縫而君不疑揚于王庭肆於君側也<lb/>
　李舜臣曰孚號有厲有之為言不必然之辭也五陽<lb/>
　相信而不忘於號令知其危而戒之斯有萬全之勢<lb/>
　无一跌之虞矣程𫝊君子之治小人以其不善也必<lb/>
<pb n="65a"/>
　以己之善道勝革之故聖人誅亂必先修己邑私邑<lb/>
　告自邑先自治也以衆陽之盛决一隂力固有餘然<lb/>
　不敢極其剛至於太過如䝉上九之為㓂也不利即<lb/>
　戎即從也從戎尚武也即戎以除君側未有不亂者<lb/>
　夬之所尚在决不可施之君側故窮應大猷曰陽剛<lb/>
　雖盛尚有一隂是剛長尚未終未可遽止故曰利有<lb/>
　攸往往而决盡一隂為純陽剛長乃為終極<lb/>
　徐進齋曰夬以盛進之五剛决衰退之一柔其勢若<lb/>
<pb n="65b"/>
　甚易然而聖人不敢以易而忽之故於夬之一卦丁<lb/>
　寕深切其道貴審而不貴廹所以周防戒備者无所<lb/>
　不至俾小人自知惡大罪積不可久居其上而甘心<lb/>
　於退屈衆剛從而决之則不勞餘力一决而為乾矣<lb/>
　故虞朝之去四凶周室之誅三監藹藹賢才之盛无<lb/>
　復貞勝之憂是得决之義也後世衆賢在位得時得<lb/>
　君其始未嘗不欲去小人以除君側之惡大抵不知<lb/>
　夬夬之義而勇于一决機失事敗禍亂相尋卒貽衆<lb/>
<pb n="66a"/>
　君子之害而家國從之者何可勝數可不戒哉<lb/>
　質卿曰天地間只是隂陽二氣流行其盛衰有漸其<lb/>
　消息有時此正淑慝之分而君子小人之介也故隂<lb/>
　之進而盛也其勢必剥乎陽陽之進而盛也其勢必<lb/>
　决乎隂聖人於剥欲其觀象而止於夬欲其健决而<lb/>
　和意深逺矣<lb/>
　趙汝楳曰剛長始於一陽至臨有八月之凶泰有復<lb/>
　隍之懼大壮有羸角之憂積至夬良不易易而一隂<lb/>
<pb n="66b"/>
　猶在使不遂芟夷之寧保不覆出為惡五剛猶唐五<lb/>
　王一柔猶一武三思在宫中也不幸而薛季昶之言<lb/>
　中惜哉是以利於有終<lb/>
　彭山曰夬五陽長而一隂未盡将决去之故曰夬揚<lb/>
　髙舉在上也五為王居而一隂在五陽之上揚于王<lb/>
　庭之象言一隂尚顯揚於上而未盡也先儒以揚為<lb/>
　正名其罪則為興戎之道矣健而説卦徳也决而和<lb/>
　徳之用也决隂之道主于自治之嚴順隂巳退之勢<lb/>
<pb n="67a"/>
　而待其自消所以其决為和孚誠也號呼也孚號衆<lb/>
　陽使之一徳而常有危厲之心然後萬全而无害其<lb/>
　危乃光也告即號也所謂孚號但告自邑而不利即<lb/>
　戎若謂吾勢已盛彼勢已衰恃其剛而快於一逞所<lb/>
　尚乃窮夬之所尚者决一决而趨於窮不利莫甚焉<lb/>
　如是而利有攸往往則决盡一隂而為純乾剛長乃<lb/>
　終也君子道長至於終克已焉盡之矣<lb/>
象曰澤上于天夬君子以施禄及下居徳則忌<lb/>
<pb n="67b"/>
　述曰澤上于天取潰决之義澤本下也氣騰而上於<lb/>
　天勢必决而下為雨露之澤未有積于天而不下者<lb/>
　天下以貢賦供一人非澤之上於天乎君子觀象以<lb/>
　施禄及下惠於臣工徧于萌𨽻如澤决而下天道自<lb/>
　然之施也宜施而施天无留澤之理上重積而不散<lb/>
　居其有而屯其膏忌矣决附之義利施而不利居也<lb/>
　張希獻曰雲上於天需澤不及下澤上於天夬則天<lb/>
　之所以澤萬物者决矣居則積而不流徳斯匱矣故<lb/>
<pb n="68a"/>
　忌紀聞曰乾下施者也故雨施徳施皆於乾言之夬<lb/>
　以乾為下卦故大象曰施禄及下姤以乾為上卦故<lb/>
　大象曰施命誥四方以坎遇乾彼此皆陽故坎水之<lb/>
　氣上騰于天則未能成雨是謂需之待兊隂卦也以<lb/>
　兊遇乾隂陽和合故兑澤之氣上騰於天則成雨而<lb/>
　下降是為夬之决也<lb/>
初九壮于前趾往不勝為咎　象曰不勝而往咎也<lb/>
　述曰象㫖吳㓜清曰初為趾四在下卦三陽之前與<lb/>
<pb n="68b"/>
　初同位前趾謂四也丁氏易東曰四陽為壮五陽為<lb/>
　决大壮初曰壮趾此因大壮初趾而加前以别之非<lb/>
　矣初居卦下而欲急進超升大壮四陽之位近九五<lb/>
　以决上六故壮前趾之象也不勝為咎吕仲木曰位<lb/>
　卑而无應言之无與為倡行之无與為隨以其憤心<lb/>
　而往不惟决其前趾矣為咎者其咎乃自為之也<lb/>
　紀聞曰夬五陽由四陽之壮而成故初與三猶存壮<lb/>
　之名壮之初而壮于趾征凶有孚夬之初而壮於前<lb/>
<pb n="69a"/>
　趾往不勝宜矣李仲永云一是當壮之初而戒其用<lb/>
　壮一是當决之初而戒其好勝<lb/>
　孔疏初九居夬之初須當審其籌策然後乃往而體<lb/>
　健處下徒欲果决壮健前進其趾以此而往必不克<lb/>
　勝非夬之謀所以為咎王註象曰不勝而往咎也不<lb/>
　勝之理在往前也<lb/>
　質卿曰初九當夬之時見勢在君子而可乗去小人<lb/>
　而可决却只見其前不見其後不知新進後生養既<lb/>
<pb n="69b"/>
　未充見又不定何敢輕於舉動且彼當權之人取諸<lb/>
　物也𢎞植其根也固何能為汝而動摇故為壮於前<lb/>
　趾往必不勝矣夫其不勝也是初之咎也不足惜也<lb/>
　不知舉動輕於一擲利害及於衆朋未免徒張小人<lb/>
　之威權而費君子之調劑其為咎也大矣<lb/>
九二惕號莫夜有戎勿恤　象曰有戎勿恤得中道也<lb/>
　述曰九二處中彖所謂孚號告自邑者此爻得之當<lb/>
　衆陽决一隂之時志不忘决而善用其剛内懐兢惕<lb/>
<pb n="70a"/>
　外嚴戒號自治之密也小人隂類隂謀不測意外之<lb/>
　變卒然而起為莫夜有戎之象勿恤可也莫夜戎皆<lb/>
　上六隂象能静而不忘儆有儆而不憂恤得中道也<lb/>
　汝吉曰中无定體時其决即惕號為中故曰得中道<lb/>
　質卿曰二之所得正初之所失也二進而上居位也<lb/>
　隆在卦之中秉權也正又剛而得中才足以行而徳<lb/>
　足以運目中可以无小人也然猶不敢逞於一决惟<lb/>
　惕惟號常恐為謀之不固是以莫夜之戎始可勿恤<lb/>
<pb n="70b"/>
　古君子之老成經國類如此豈少年喜事之人所能<lb/>
　知哉<lb/>
九三壮于頄有凶君子夬夬獨行遇雨若濡有愠无咎<lb/>
象曰君子夬夬終无咎也<lb/>
　述曰九三以陽居陽在乾體之上而處不得中過剛<lb/>
　者也故有壮于頄之象與小人處而剛壮見于顔面<lb/>
　有凶道矣壮頄非夬道也九三乾乾君子剛斷在心<lb/>
　棄夫情累决之不疑能夬夬者故雖獨行遇雨若濡<lb/>
<pb n="71a"/>
　有愠而終以此道决去小人何咎之有諸爻皆无應<lb/>
　而三獨應上上成兊之主雨者和于兊之象遇言其<lb/>
　適然爻位所值也遇雨疑於濡故曰若濡若濡則必<lb/>
　有愠者矣而終无咎盖君子夬夬斷於義不動於氣<lb/>
　獨行則不必諧衆而違正應之情遇雨則不必自睽<lb/>
　而生不和之端若濡不恤汚迹有愠不避違言其用<lb/>
　益密其夙夜警惕有出於尋常孚號之外而未嘗少<lb/>
　露其幾正與壮頄之象相反所謂决而和也<lb/>
<pb n="71b"/>
　王介甫曰頄在上而見於外體之无能為者也九三<lb/>
　體乾之上剛亢外見壮於頄者也陽未上行未可以<lb/>
　勝隂之時也應在上六未可以决之之位也夬夬者<lb/>
　必乎夬之辭也必乎夬與壮於頄何異以其能待時<lb/>
　而動知時之未可而不失其和也應乎上六而與之<lb/>
　和疑於汚也故曰若濡君子之所為衆人固不識若<lb/>
　濡則有愠之者也和而不同有夬夬之志焉何咎之<lb/>
　有然君子與之和也偽歟曰誠信而與之和何偽焉<lb/>
<pb n="72a"/>
　使彼能遷善以從已與之和同而无夬矣<lb/>
　紀聞曰復六四曰獨復隂處隂中獨復以應陽捨小<lb/>
　人從君子夬九三陽處陽中獨行以應隂捨君子從<lb/>
　小人故皆言獨獨者違衆自立之辭壮於頄則有凶<lb/>
　而和以决之乃无咎也<lb/>
　夬夬深勉九三之辭言當夬而又夬不可繋累於隂<lb/>
　也質卿曰九三當夬之時内之不足遂壮于頄則事<lb/>
　未形而幾先露必有凶矣若君子之夬其夬者自有<lb/>
<pb n="72b"/>
　獨行之法觀之於時審之於心籌之於夙夜而斷之<lb/>
　於幾微其心思所運有已知之人不得而知之獨行<lb/>
　如此雖遇雨可也若濡可也有愠可也而終則无咎<lb/>
　汝吉曰夫不信於心而茍同於人者惑也不白其心<lb/>
　而求白其迹者淺也皆不得言夬夬也微不以形迹<lb/>
　自絶不以形迹自明者冝不能及此矣<lb/>
九四臀无膚其行次且牽羊悔亡聞言不信　象曰其<lb/>
行次且位不當也聞言不信聰不明也<lb/>
<pb n="73a"/>
　述曰九四兊下之爻與隂同體外剛而中柔非能决<lb/>
　者其象如此臀无膚孔疏所謂四據下三陽位又不<lb/>
　正下剛而進必見侵傷是也臀之无膚行不前進故<lb/>
　曰其行次且非以居則不安行則不進對言决柔以<lb/>
　剛為主四居柔失其果决而乗九三之剛又居兊下<lb/>
　毁折傷而不良於行也牽羊悔亡説卦兊為羊上六<lb/>
　之隂如羊之在前也凡牽羊者縱之使前則行若自<lb/>
　前而力挽之則反不進象兊隂不可力去惟順其已<lb/>
<pb n="73b"/>
　退之勢四與三陽從下而進則决隂之功可成而悔<lb/>
　可亡矣兊為口舌故曰聞言即告自邑之言也同體<lb/>
　兊説故以聞言不信戒之<lb/>
　質卿曰當决隂之時在三陽之上時可以乗而剛斷<lb/>
　不足蓋大臣依違怯懦而不能决去小人者夫三陽<lb/>
　已進勢不能止矣一隂在前有必消之漸矣於此效<lb/>
　牽羊者從容和緩遜其先而隨以進則悔可亡只是<lb/>
　他聞言而决不能信也時之能競人也如此氣之難<lb/>
<pb n="74a"/>
　自克也如此天下之事何嘗不壊於此等輩之人時<lb/>
　之難乗而易失功之難成而易敗機括在此<lb/>
九五莧陸夬夬中行无咎　象曰中行无咎中未光也<lb/>
　述曰莧陸草之柔脆者也决之至易九五以剛尊之<lb/>
　主而决一隂如莧陸然特懼心有所繋而不能决故<lb/>
　䇿之曰夬夬蓋九五原為上六所深入彖所謂揚於<lb/>
　王庭者所以要夬而又夬始為中行而得无咎象又<lb/>
　破九五尚未有慊之心以其平素相入之深今雖以<lb/>
<pb n="74b"/>
　義不可而决之其心未能无係谷永所謂公志未專<lb/>
　私好頗存者也是得為中正之盡乎得為陽徳之光<lb/>
　乎故曰中未光也<lb/>
　象㫖莧虞翻本作莞爾之莞陸蜀才同虞翻作睦謂<lb/>
　和睦也明以識焉蓋兊説有莞睦之象按莞睦過於<lb/>
　和壮頄過於剛决而和此臣之事而非君之徳君徳<lb/>
　貴剛宜以大義斷象取莞睦則兊説之體也近習易<lb/>
　昵甘言易暱雖剛中之主猶若有所係者故必夬而<lb/>
<pb n="75a"/>
　又夬自勝其私始為合乎中行而得无咎勉之夬夬<lb/>
　其行得中但可補過而已未盡中正之道也故曰中<lb/>
　未光也<lb/>
　易中於陽徳賛其光明光大此云未光朱子所謂這<lb/>
　是説那微茫間有箇意思斷不得盖陽剛中正之體<lb/>
　如日月之光不著纎毫若一有係即私一有向即欲<lb/>
　豈夬夬自克中行獨復之謂哉上與三應而專五與<lb/>
　上比而昵故皆以夬夬言之<lb/>
<pb n="75b"/>
上六无號終有凶　象曰无號之凶終不可長也<lb/>
　述曰彭山曰无號謂不以孚號自治也如此則隂道<lb/>
　終難盡去而小人之禍胚猶在故終有凶當夬之終<lb/>
　一隂将盡恐君子不知危懼而有所忽也故以此戒<lb/>
　之湛原明曰何以為終不可長也當夬之終不可使<lb/>
　一隂之復長也陽盛而隂将盡豈能有復長之理聖<lb/>
　人於夬終為之戒慎終保治之道也<lb/>
　蔡汝柟曰夬决去小人初恃剛長二須戒備三戒壮<lb/>
<pb n="76a"/>
　頄所以責小臣四之不剛非能决小人者然公議不<lb/>
　可不從也故示隨人所以責大臣五於隂為近君所<lb/>
　狎暱不无係愛然大義不可不斷示之夬夬中行所<lb/>
　以責君凡小人在朝係戀於君依違於柄臣而小臣<lb/>
　動戾機宜未有能去者故備著之<lb/>
　邵寳曰五君子而去一小人何其難也五君子者初<lb/>
　有志二有謀三有術四有耻五有徳有志者病於躁<lb/>
　有謀者病於疑有術者病於勞有恥者病於怯有徳<lb/>
<pb n="76b"/>
　者病於係其位使之然也去其所病而剛道成矣<lb/>
姤䷫<hi>巽下乾上</hi>
　張清子曰一隂方决於上而一隂已生於下陽不擬<lb/>
　隂之來而與之邂逅故名曰姤<lb/>
　蘇氏曰姤者乾之末坤之始故彖𫝊言天地相遇<lb/>
　王世貞曰剥亂成也姤亂萌也聖人不憂剥而憂姤<lb/>
姤女壮勿用取女<lb/>
彖曰姤遇也柔遇剛也勿用取女不可與長也天地相<lb/>
<pb n="77a"/>
遇品物咸章也剛遇中正天下大行也姤之時義大矣<lb/>
哉<lb/>
　述曰虞翻曰消卦也與復旁通巽長女女壮傷也隂<lb/>
　傷陽柔消剛故女壮也象㫖女壮謂巽為長女初比<lb/>
　二故四勿取朱先生註曰一隂而遇五陽則女徳不<lb/>
　貞其説本鄭𤣥一女當五男之意而實不然也卦義<lb/>
　本謂所遇而合无所應安在其為當五陽哉一隂方<lb/>
　生而以為壮程子所謂漸壮而敵陽者也劉濓曰姤<lb/>
<pb n="77b"/>
　纔一隂而遽曰女壮積而至於坤皆初六之為也女<lb/>
　壮則男弱取以自配必害乎陽<lb/>
　彭山曰姤以柔遇剛而為剛遇幸隂之得所制也先儒<lb/>
　以邂逅不期為説則似非姤義之所切耳長消長之<lb/>
　長隂長則陽消矣故陽之於隂當有以制之不可使<lb/>
　長也天地相遇亦以柔遇剛言孔疏天地若各亢所<lb/>
　處不相交遇則萬品庶物无由彰顯李舜臣曰姤巽<lb/>
　下乾上有以坤之初變乾初九之義是為天地相遇<lb/>
<pb n="78a"/>
　之象以畫觀之則一隂之生建午之月也萬物相見<lb/>
　乎離而蕃育於大夏非品物咸章而何剛遇中正瞿<lb/>
　𤣥曰剛謂九五遇中處正教化大行於天下也姤本<lb/>
　以柔遇剛成卦而謂剛遇中正天下大行易之貴陽<lb/>
　也如此吳㓜清曰彖辭雖慮小者之始生而勢漸盛<lb/>
　彖𫝊又喜大者之居尊而道得行李元量曰夬之一<lb/>
　隂不為主者隂往而窮也故曰剛决柔姤之五陽不<lb/>
　為主者隂來而伸也故曰柔遇剛月建一隂曰㽔賓<lb/>
<pb n="78b"/>
　則隂為主而陽已為之賓矣是姤主隂遇陽而為言<lb/>
　也<lb/>
　天地相遇品物咸章者九家易曰陽起子運行至四<lb/>
　月六爻成乾巽位在已故言乾成於巽既成轉舎於<lb/>
　離坤出於離與乾相遇南方夏位萬物明章也葢本<lb/>
　相見乎離之意蘇氏曰剛者二中正者五隂之長自<lb/>
　九二之亡而後為遯始无臣也自九五之亡而後為<lb/>
　剥始无君也姤之世上有君下有臣君子之欲有為<lb/>
<pb n="79a"/>
　无不可也程先生二五皆中與正俞氏謂剛為四皆<lb/>
　非象㫖<lb/>
象曰天下有風姤后以施命誥四方<lb/>
　述曰趙汝楳曰乾為天巽為風上乾下巽是為天下<lb/>
　有風此與風行地上義頗不同始為太虚之風自上<lb/>
　而下觀為地上之風旁行而徧歴太虚之風吹號萬<lb/>
　籟后之誥命象之后王尊居難與民接雖清問咨訪<lb/>
　何能家至而户曉唯敷言下逮而後君民之情始遇<lb/>
<pb n="79b"/>
　象㫖乾為施巽為申命誥四方者所謂夏至之日施<lb/>
　令命誥四方所以助微隂也張希獻曰風者天之號<lb/>
　令所以鼓舞萬物命者君之號令所以鼓舞萬民<lb/>
初六繋于金柅貞吉有攸往見凶羸豕孚蹢躅　象曰<lb/>
繫于金柅柔道牽也<lb/>
　述曰巽為䋲有繋之象金柅指九二九家易曰絲繋<lb/>
　於柅猶女繋於男故以喻初宜繫二也彭山曰隂以<lb/>
　從陽為正故曰貞吉謂專心順二也有攸往見凶初<lb/>
<pb n="80a"/>
　為二所據應四則見凶章氏曰往見凶者往在隂則<lb/>
　凶在陽也隂性甚躁壮必傷陽如豕雖羸已信其壮<lb/>
　之蹢躅隂之不可與長有如此二泉曰金柅羸豕象<lb/>
　也貞吉往凶占也觀象者可以得一隂躁進之状玩<lb/>
　占者可以得五陽制静之幾矣<lb/>
　象㫖豕豚類巽象隂躁蹢躅巽為股為進退股而進<lb/>
　退則蹢躅也初應於四為二所據不得從應故有為<lb/>
　所孚者蹢躅之象即所謂有攸往見凶也初六在下<lb/>
<pb n="80b"/>
　尚微不必以剛制二先生以柅為止車物非柔道牽<lb/>
　矣<lb/>
　王註金者堅剛之物柅者制動之主初六處遇之始<lb/>
　以一柔而承五剛體夫躁質得遇而通散而无主自<lb/>
　縱者也柔之為物不可以不牽臣妾之道不可以不<lb/>
　貞故必繋於金柅乃得貞吉也若不牽於一而有攸<lb/>
　往行則唯凶是見矣羸豕牝豕也猳强而牝弱故謂<lb/>
　之羸豕夫隂質而躁恣者羸豕特甚焉言以不貞之<lb/>
<pb n="81a"/>
　隂失其所牽其為淫醜若羸豕之孚務蹢躅也<lb/>
　蔡汝柟曰姤得坤之初爻復得乾之初爻故謹復之<lb/>
　道當如初九之濳以待其盛察姤之幾當如初六之<lb/>
　履霜以謹其始<lb/>
九二包有魚无咎不利賓　象曰包有魚義不及賓也<lb/>
　述曰象㫖魚隂象巽為魚故初六得稱魚姤者主求民<lb/>
　之時近而先者則得之不論其應否嫌若有咎故曰<lb/>
　无咎朱先生謂不制而使遇衆害由是廣此可謂治<lb/>
<pb n="81b"/>
　姤之道而非二相姤之情矣不利賔姤以初為成卦<lb/>
　之主四對初之賔也賔主相對為正二以近比而姤<lb/>
　初則初不復應四矣此豈四之利哉<lb/>
　初六以隂居下當遇之始適遇九二之剛中陽大隂<lb/>
　小以陽包隂故為包有魚之象雖非正應惟在遇時<lb/>
　以遇為主遇則親焉故无咎在常時則為不正難免<lb/>
　於咎二近四逺一隂不能兼二陽近者利則逺者不<lb/>
　利此義理之自然勢之必至也故曰義不及賓也<lb/>
<pb n="82a"/>
　漢上朱氏曰一民不可有二君古者有分土无分民<lb/>
　得道則歸往失道則掉臂而去初无逺近内外之間<lb/>
　顧遇民之道如何耳敬仲曰得民心而有之民為文<lb/>
　王武王所有則紂不得而有之矣得小國而有之鄭<lb/>
　在晉則不在楚在楚則不在晉矣得賢才而有之齊<lb/>
　有管夷吾則他國不得而有之士㑹入晉則秦不得<lb/>
　而復有之矣<lb/>
九三臀无膚其行次且厲无大咎　象曰其行次且行<lb/>
<pb n="82b"/>
未牽也<lb/>
　述曰程𫝊二與初既相遇三説初而密比於二非所<lb/>
　安也又為二所忌惡其居不安若臀之无膚也既處<lb/>
　不安則當去之而居姤之時志求乎遇一隂在下是<lb/>
　所欲也故處雖不安而其行則又次且也次且難進<lb/>
　之状謂不能遽舎也然三剛正而處巽有不終迷之<lb/>
　義若知其不正而懐危懼不敢妄動則可以无大咎<lb/>
　也非義求遇固已有咎矣知危而止則不至於大咎<lb/>
<pb n="83a"/>
　徐進齋曰夬一隂在上故下之五陽皆趨而上姤一<lb/>
　隂在下故上之五陽皆反而下其隂陽相求之情則<lb/>
　然也夫九三之志亦在乎初初比二應四與三无係<lb/>
　三乃介乎其間求與之遇而承乗皆剛進退不能故<lb/>
　曰臀无膚其行次且<lb/>
　夬四姤三各以同體次且然四位柔而又處上柔之<lb/>
　下故牽而不决三位剛而又處初柔之上故不遇而<lb/>
　未牽也象㫖九三過剛不中而无所遇之象行未牽<lb/>
<pb n="83b"/>
　與柔道牽相反以其未牽于初而不行也<lb/>
九四包无魚起凶　象曰无魚之凶逺民也<lb/>
　述曰九四本與初應當相遇者也今既相遇乎二矣<lb/>
　則初非四有故為包无魚之象徳不中正位又相逺<lb/>
　失徳而逺民凶於是乎起矣象曰逺民也陽為君隂<lb/>
　為民陽既逺乎隂雖欲包之而不可得君自逺乎民<lb/>
　民其有不離心者乎易象或以隂為小人以為小人<lb/>
　逺之可也或以為民以為民民不可逺也<lb/>
<pb n="84a"/>
　二剛得中以比近而得初之從四剛不中正以位逺<lb/>
　而失初之應民可近不可逺其義於是著遇之道君<lb/>
　臣民主夫婦朋友皆在焉四以下睽故主民而言為<lb/>
　上而下離必有凶變起者将生之謂民心既離難将<lb/>
　作矣<lb/>
　張氏曰剥五隂曰貫魚姤一隂但曰魚包如包苴之<lb/>
　包容之於内而制之使不得遇之於外也姤之有魚<lb/>
　将為剥之貫魚矣李去非曰貫魚包有魚皆陽能制<lb/>
<pb n="84b"/>
　隂故剥无不利此亦无咎初六取象不一於本爻則<lb/>
　曰豕於二四則曰魚於九五則曰瓜皆取隂物而在<lb/>
　下之義明其勢之将蹢躅義之不及賔終必至於大<lb/>
　潰也以杞包之則不使及賔而不至蹢躅矣不利賓<lb/>
　恐其失之疎含章恐其失之激也<lb/>
九五以杞包瓜含章有隕自天　象曰九五含章中正<lb/>
也有隕自天志不舎命也<lb/>
　述曰九五陽剛居尊為治姤之主初隂最小五陽最<lb/>
<pb n="85a"/>
　髙本不相及而以大包小有以杞包瓜之象五月瓜<lb/>
　始生故以瓜象初二與初遇故包有魚五與初无相<lb/>
　遇之迹猶以髙大之杞包在地之瓜瓜雖始生而必<lb/>
　潰九五剛健中正斂其陽光自嚴自防静以制之為<lb/>
　含章之象一隂午中起於重淵象有隕自天然豈可<lb/>
　以意及哉豈可以意防哉蓋陽極必生隂隂長必消<lb/>
　陽命也九五含章盡中正之道雖隂陽迭勝之命必<lb/>
　不可常然中正之道盡已无毫髪之媿而後可以言<lb/>
<pb n="85b"/>
　命故曰有隕自天志不舎命也<lb/>
　汝吉曰以杞包瓜此漢祖封吳濞唐宗防女主時也<lb/>
　而釁孽實自致之唐虞之包朱均周公之包管蔡微<lb/>
　乎微乎勑天於時幾基命於宥密所謂含章中正志<lb/>
　不舎命如斯矣<lb/>
上九姤其角吝无咎　象曰姤其角上窮吝也<lb/>
　述曰汝吉曰姤思下遇而剛在上象角然剛極而亢<lb/>
　與初相逺何遇之得當哉當遇之世處於上窮而遇<lb/>
<pb n="86a"/>
　其角所以吝无咎者隂方長遇而失正不免隂邪之<lb/>
　害咎矣上无所遇而亦不近隂邪可免於咎也<lb/>
　孔疏角者最處體上上九進之極无所復遇遇角而<lb/>
　巳故曰姤其角角非所安與无遇等故獨恨而鄙吝<lb/>
　也然不與物爭其道不害故无凶咎也<lb/>
　仲虎曰九三以剛居下卦之上於初隂无所遇故雖<lb/>
　厲而无大咎上九以剛居上卦之上於初隂亦不得<lb/>
　遇故雖吝而亦无咎遇本非正不遇不足為過咎也<lb/>
<pb n="86b"/>
　趙氏曰當姤之時小人固不可使之進為君子計亦<lb/>
　不可无以蓄小人故聖人既戒初六之不可往又於<lb/>
　二四五言所以包制之道三重剛不中上以剛居一<lb/>
　卦之極故厲而吝然皆无咎者以隂不相遇不與其<lb/>
　進也<lb/>
　剥一陽窮於上忽下生而為復夬一隂窮於上忽下<lb/>
　生而為姤一消一息必然之理隂始生遇剛而止不<lb/>
　進迫以害陽故言繋於金柅剛繋柔以為用也天地<lb/>
<pb n="87a"/>
　相遇陽得隂而品物章也剛遇中正剛善用柔以含<lb/>
　其章也故曰天下大行生育之功成矣九二包有魚<lb/>
　无咎九四包无魚起凶陽之不可无隂猶君之不可<lb/>
　无民也上九姤其角則亢陽之極而吝失其所以為<lb/>
　姤遇者益見九五剛遇中正之善也<lb/>
　<lb/>
　<lb/>
　<lb/>
<pb n="87b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　讀易述卷七<lb/>
</p>
<p>
</p>
  </div>
</body>
</text>
</TEI>
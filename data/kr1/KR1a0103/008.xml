<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>讀易述卷八</head>
    <p>
<pb n="1a"/>
欽定四庫全書<lb/>
　讀易述卷八　　　　　明　潘士藻　撰<lb/>
萃䷬<hi>坤下兑上</hi>
　劉濂曰萃聚也坤顺兊說上以說感下以順應又澤<lb/>
　上於地物所萃聚故為萃<lb/>
　趙汝楳曰土无二王尊无二上比唯一陽故九五為<lb/>
　顯比之主萃之九五羣隂所萃也九四或貳之一則<lb/>
　聚二則分故初之亂萃工之引三之嗟如以見下之<lb/>
<pb n="1b"/>
　萃於上為難五之永貞上之涕洟以見上之萃其下<lb/>
　為不易然諸爻皆得无咎者萃雖難而志不分也<lb/>
萃亨王假有廟利見大人亨利貞用大牲吉利有攸往<lb/>
彖曰萃聚也順以說剛中而應故聚也王假有廟致孝<lb/>
享也利見大人亨聚以正也用大牲吉利有攸往順天<lb/>
命也觀其所聚而天地萬物之情可見矣<lb/>
　述曰孔疏萃聚也聚集之義也能招民聚物使物歸<lb/>
　而聚也故名為萃壅隔不通无由得聚聚之為義其<lb/>
<pb n="2a"/>
　道必通故亨王假有廟假至也天下崩離則民怨神<lb/>
　怒雖欲享祀與无廟同王至大聚之時孝徳乃洽始<lb/>
　可謂之有廟矣聚而无主不散則亂惟有大徳之人<lb/>
　能𢎞正道乃得常通而利正故曰利見大人亨利貞<lb/>
　大人為主聚道乃全以此而用大牲神明降福故曰<lb/>
　用大牲吉聚道不全而用大牲神不福也民聚神祐<lb/>
　何往不利故曰利有攸往<lb/>
　萃聚也衆柔萃於陽剛此萃之得名也衆不易聚卦<lb/>
<pb n="2b"/>
　徳内體坤順而行以和說九五剛中二以柔中應之<lb/>
　故聚也聚於五也王註但順而說則邪妄之道也剛<lb/>
　而違於中應則強亢之徳也何由得聚順說而以剛<lb/>
　為主主剛而履中履中以應故得聚也王格有廟陸<lb/>
　績曰王五廟上聚百物以祭其先於廟五親奉上也<lb/>
　註所謂聚全乃得致其孝之享也利見大人亨大人<lb/>
　體中正者也以正而聚聚道乃全若四之不正非所<lb/>
　聚也故卦詞謂之利貞物聚可以備禮故用大牲吉<lb/>
<pb n="3a"/>
　人聚可以集事故利有攸往皆歸重在五姚麟曰大<lb/>
　牲必聚而後有聚則可以有所往乃萃之時當然豈<lb/>
　徼福妄動哉若夫損之時用大牲剥之時有攸往則<lb/>
　逆天命矣孔疏天之為徳剛不違中今順以說而以<lb/>
　剛為主是順天命也動順天命可以享於神明无往<lb/>
　不利凢物之所以得聚者由情同也情志若乖无由<lb/>
　得聚蘇氏曰不期而聚者必至情也惟剛中則順說<lb/>
　而得其所聚之正天地萬物之情在是矣徐幾曰天<lb/>
<pb n="3b"/>
　地萬物高下散殊咸則見其情之通恒則見其情之<lb/>
　乆萃則見其情之同不於其聚而觀之情之一者不<lb/>
　可得而見之矣<lb/>
　程𫝊羣生至衆也而可一其歸仰人心莫知其鄉也<lb/>
　而能起其誠敬鬼神之不可度也而能致其來格古<lb/>
　今萃合人心總攝衆志之道非一其至大莫過於宗<lb/>
　廟故王者萃天下之道至於有廟則萃道之至也<lb/>
　蘇氏曰用大牲者猶曰用大利禄云爾易曰何以聚<lb/>
<pb n="4a"/>
　人曰財所聚者大則所用者不可小矣天之命我為<lb/>
　是物主非以厚我也坐而享之則過矣故利有攸往<lb/>
　順天命也劉牧曰人之來聚聚於貨食也人君聚而<lb/>
　能散之謂仁散而能節之謂政且天道惡盈物又不<lb/>
　可以終聚故聚而能散散而能節斯順天命也<lb/>
　象㫖蘇氏曰萃未有不亨而其未見大人也則亨而<lb/>
　不正者爭非其有也五能萃二四能萃初近四而无<lb/>
　應則四萃三近五而无應則五萃上從我者納之不<lb/>
<pb n="4b"/>
　從者付之其所欲從此大人也故曰利見大人亨聚<lb/>
　以正也<lb/>
　汝吉曰萃坤合兊母合少女情至篤不解者徳順以<lb/>
　說為聚人至徳卦主隂廟象坤牛兊羊澤豕大牢象<lb/>
　卦二陽而五尊王大人象張氏曰國之将興其君齋<lb/>
　明衷正精潔惠和其徳足以昭其馨香其惠足以同<lb/>
　其人民神享而民徳民神无怨假廟用牲之謂也饗<lb/>
　者鄉也鄉之然後能饗焉孝徳尊祖愛親守其所以<lb/>
<pb n="5a"/>
　生者也孝在三徳之下三行之上徳有廣於孝而行<lb/>
　莫尊焉潔爾牛羊以往蒸嘗或剥或亨或肆或将用<lb/>
　大牲也神保是格神嗜飲食神其萃止皇尸載起非<lb/>
　孝享而能然耶<lb/>
　章氏曰坤兊皆隂故萃卦假有廟用大牲二爻利用<lb/>
　禴象皆有取於祀典者隂幽之義也何必謂其互艮<lb/>
　互巽而伏坎耶凢象義不原本卦皆妄也<lb/>
　萃以兊坤成卦秋成則萬物畢聚故可以假有廟用<lb/>
<pb n="5b"/>
　大牲合全卦用大牲吉二以坤中則利用禴用各有<lb/>
　攸當也<lb/>
象曰澤上于地萃君子以除戎器戒不虞<lb/>
　述曰澤水之鍾也宜在地中今上於地乃萃盛之象<lb/>
　水聚而不防則潰民聚而不戒備亂之所生即伏於<lb/>
　此聖人有深慮故曰除戎器戒不虞除者修治以去<lb/>
　敝惡也王註聚而无防則衆心生象㫖俞氏曰兊西<lb/>
　方殺氣屬金故言戎器互巽工故除坤藏而不露故<lb/>
<pb n="6a"/>
　言不虞兊為口故言戒<lb/>
　趙汝楳曰兊為澤坤為地凡陂澤雖衆水所聚然其<lb/>
　形勢高於平地為澤上於地之象水聚則决必有以<lb/>
　防之水乃瀦人聚則亂必有以制之人乃定除修治<lb/>
　也戎器兵械也不虞不慮度也萃聚之時宜謹慎防<lb/>
　危故慮有所不及君子體水聚之義方國力富盛有<lb/>
　申警軍實之資除治兵械以備不虞所以保其聚也<lb/>
　抑之詩曰弓矢戎兵用戒不虞葢古人之常訓夾谷<lb/>
<pb n="6b"/>
　衣裳之㑹也夫子具左右司馬以行卒却萊夷之兵<lb/>
　戒不虞之謂乎<lb/>
初六有孚不終乃亂乃萃若號一握為笑勿恤往无咎<lb/>
　象曰乃亂乃萃其志亂也<lb/>
　述曰初六正應有孚其初心之誠然柔而不堅弱而<lb/>
　不固有初而无終有有孚不終之象心懐疑貳則情<lb/>
　意迷亂二隂為比萃不以禮乃亂乃萃矣亂者萃之<lb/>
　反隂柔雜聚悲喜无常故有若號一握為笑之象言<lb/>
<pb n="7a"/>
　笑號雜也此其志亂也居萃之初萃雖未成而上有<lb/>
　正應勿恤隂類往應四陽因四萃五則可補過而无<lb/>
　咎<lb/>
　坤順之始有信者也未及於中誠信未定故不終也<lb/>
　乃亂者退而亂於三隂之中乃萃者欲進而與四相<lb/>
　萃其志惑亂不定是以有孚不終若四在上號召之<lb/>
　三隂不正惡初之往合於四有一握為笑之象一握<lb/>
　謂聚而為笑也萃聚之世上下相求以隂從陽動而<lb/>
<pb n="7b"/>
　得正何恤小人之笑而不往哉自古不知堅守其節<lb/>
　從應以動捨君子之正義畏小人之非笑相率陷於<lb/>
　非義皆不知萃之道汝吉曰萃不自亂其志亂也堅<lb/>
　其孚而往則志治矣卦惟二陽初應四二應五皆堅<lb/>
　其孚以尊陽<lb/>
六二引吉无咎孚乃利用禴　象曰引吉无咎中未變<lb/>
也<lb/>
　述曰六二正得臣位故正言事君之道初三二隂皆<lb/>
<pb n="8a"/>
　巳萃於四已獨守中與五為應復在坤體志於靜退<lb/>
　與衆異操不為茍就必待五引之而後從得其吉矣<lb/>
　何咎之有五以陽居陽必須同徳之輔二以隂居隂<lb/>
　正无自進之理引而後為萃萃之正也中徳有孚誠<lb/>
　之謂也禴祭之簡薄者菲薄而祭不尚備物薦其誠<lb/>
　而已孚乃利用禴謂有孚則可不用文飾專以至誠<lb/>
　交於上也葢其中實者不假飾於外用禴之義也孚<lb/>
　者萃之本也夏物未備惟以聲樂交于神明故夏祭<lb/>
<pb n="8b"/>
　名禴<lb/>
　象曰中未變也二居中得正雖與羣隂同處而中徳<lb/>
　不為所變此所以引吉无咎也<lb/>
　蘇氏曰隂之從陽以難進為吉六二得位而安其中<lb/>
　不急於變志以從上者也故九五引之而後從引之<lb/>
　而後從則其聚也固是以吉而无復有咎禴者禮之<lb/>
　薄者也故用於既信之後上以利禄聚之下豈以利<lb/>
　禄報之哉故上用大牲而下用禴以為有重於此者<lb/>
<pb n="9a"/>
　矣<lb/>
六三萃如嗟如无攸利往无咎小吝　象曰往无咎上<lb/>
巽也<lb/>
　述曰象㫖萃如者六三之本志嗟如上六不應故无<lb/>
　攸利往往從四也四與五比陽為隂歸故得所萃而<lb/>
　无咎但有小吝耳吝者不足之詞象曰上巽也三四<lb/>
　五互體巽順不至相忤故往亦无咎俞氏曰孔子於<lb/>
　此文明以互體示人王弼輩不取互體殆未深究耳<lb/>
<pb n="9b"/>
　虞翻曰失正故无攸利動得位故往无咎動之四故<lb/>
　上巽<lb/>
九四大吉无咎　象曰大吉无咎位不當也<lb/>
　述曰象㫖九四近臣居多懼之地非其位而有聚物<lb/>
　之權咎之所歸也以其體兊能部率三隂順而萃五<lb/>
　故有大吉无咎之象朱義謂九四上比九五下比三<lb/>
　隂故得所聚不然也夫萃人心者九五之尊而九四<lb/>
　位不當也徳匪中正萃匪正道非大吉何能免於咎<lb/>
<pb n="10a"/>
　哉<lb/>
　九四无它辭而直謂大吉无咎者何顯戒之也夫萃<lb/>
　之世弱趨於剛闇依於明四臣位也陽處之始以說<lb/>
　以澤而接三隂民樂歸之者也若不專君惠吉非大<lb/>
　者乎五得貴位惠未孚而民不趨萃道固鬱矣五志<lb/>
　之未光由此也故九四必能大吉然後為无咎<lb/>
　一說大指九五言謂陽剛中正𤼵用者大而大其吉<lb/>
　也待大者吉而四之咎始可以无見四之時猶不免<lb/>
<pb n="10b"/>
　於咎也<lb/>
九五萃有位无咎匪孚元永貞悔亡　象曰萃有位志<lb/>
未光也<lb/>
　述曰象㫖卦以二陽萃隂五萃之有位者也有位而<lb/>
　得民之萃豈有咎哉吕仲木曰萃位非萃徳者不然<lb/>
　陽剛中正不謂徳乎九四比羣隂在下以分其萃而<lb/>
　五不得專故有匪孚者此必然之象朱義謂若有未<lb/>
　信以疑辭明實象殆不然矣五志則何以未光以四<lb/>
<pb n="11a"/>
　之分其萃而有匪孚者也俞氏曰比唯九五一陽天<lb/>
　下皆知比於五故元永貞言於彖萃有二陽天下莫<lb/>
　知所萃故元永貞言於五比天下之道與萃天下之<lb/>
　道皆在此三者<lb/>
　程𫝊以陽居尊有位矣得中正之道无過咎矣如是<lb/>
　而有不信而未歸者當自反以修其徳所謂徳元永<lb/>
　貞之道也元首也長也為君徳首出庶物君長羣生<lb/>
　有尊大之義焉有主統之義焉而又恒永貞固則通<lb/>
<pb n="11b"/>
　於神明光於四海无思不服乃无咎匪孚而其悔亡也<lb/>
　所謂悔志之未光心之未慊也<lb/>
　彭山說萃聚徳之義也聚徳即所以立誠王假有廟<lb/>
　言其精誠之聚者如此也九五陽剛中正其所萃者<lb/>
　為大人之徳矣天下之所利見正用大牲利攸往之<lb/>
　時故曰萃有位聚之貞也故得无咎匪孚非謂民心<lb/>
　之不孚也以格廟孝享之義推之猶恐其誠之不至<lb/>
　不免於悔勉之以元永貞而悔可亡矣葢大人之徳<lb/>
<pb n="12a"/>
　以貞而萃茍有未萃則永貞而已至誠无息之道也<lb/>
　此終彖利貞之意六四所謂大吉也<lb/>
　乃亂乃萃不肯萃也萃如嗟如不能萃也志亂者謂<lb/>
　其孚之不終也未光者謂其心之匪孚也中未變則<lb/>
　孚有終而志已光矣<lb/>
上六齎咨涕洟无咎　象曰齎咨涕洟未安上也<lb/>
　述曰象㫖齎将也咨依虞翻陸希聲作資上變乾為<lb/>
　玉為金資象也上以隂居外而下无正應齎資涕洟<lb/>
<pb n="12b"/>
　而急萃於五故象以未安上明之<lb/>
　王註處聚之時居於上極五非所乗内无應援處上<lb/>
　獨立近逺无助危莫甚焉齎咨嗟嘆之辭也若能知<lb/>
　危之至懼禍之深憂病之甚至於涕洟不敢自安亦<lb/>
　衆所不害故得无咎也<lb/>
　三上不應皆處卦極三失萃而嗟所謂庶婦覊臣靡<lb/>
　室靡家者也以順體而比陽剛故决其往亦无咎即<lb/>
　小吝非咎矣上六无位失萃而齎咨永嘆涕洟其漣<lb/>
<pb n="13a"/>
　此孤臣孽子操心危慮患深者也以兊體象恱極而<lb/>
　悲不得其萃憂戚如此故无咎當萃之時以萃為時<lb/>
　用也<lb/>
　項氏曰大抵萃聚之道陽以溥為貴隂以專為美四<lb/>
　之志亂乃得无咎五中不變反為未光皆貴其溥也<lb/>
　初六求四雖號无咎六二從五以引為吉皆美其專<lb/>
　也<lb/>
　項氏曰齎咨兊口之嘆也涕洟兑澤之流也上以无<lb/>
<pb n="13b"/>
　應之故至於齎咨涕洟若可羞矣而聖人乃以為无<lb/>
　咎者葢以當萃之時孤特无與雖在上位豈得自安<lb/>
　故萃之六爻皆不嫌於求萃然則為上計奈何曰不<lb/>
　安於上而萃於五五易上為晉則五光而上安矣故<lb/>
　五曰未光上曰未安皆非决辭明有可變之理也九<lb/>
　四位不當而受三隂之萃上六當位而无所萃此所<lb/>
　謂受天命也然四必大吉而後无咎上雖未安而固<lb/>
　无咎聖人之意深歟<lb/>
<pb n="14a"/>
升䷭<hi>巽下坤上</hi>
　趙汝楳曰巽由坤索坤母在上長女歸之於升為宜<lb/>
　故卦名升卦以初得名隂陽之性合則配不合則忌<lb/>
　柔欲升而剛當道其有不尼之者乎唯二應乎五而<lb/>
　三從之是以在四為岐山在五為升階而上升之志<lb/>
　得行至上則時位皆極<lb/>
升元亨用見大人勿恤南征吉<lb/>
彖曰柔以時升巽而順剛中而應是以大亨用見大人<lb/>
<pb n="14b"/>
勿恤有慶也南征吉志行也<lb/>
　述曰升元亨自下升上有大通之道也用見大人勿<lb/>
　恤南征吉謂升之時當見大徳之人宜適陽明之方<lb/>
　若以隂之隂彌足其闇也故南征吉象㫖升之見大<lb/>
　人不言利而言用何也俞氏曰利見者宜見之用見<lb/>
　者将變動而有為則見之陸徳明曰本或作利見非<lb/>
　也項氏玩辭萃與升皆剛中而應萃剛中在上其衆<lb/>
　必聚升剛中在下其勢必升故萃以五為大人升以<lb/>
<pb n="15a"/>
　二為大人南征吉巽東北之卦也又升則益南故謂<lb/>
　之南征<lb/>
　象㫖柔謂巽陸績曰柔本不能升故曰時按巽之升<lb/>
　非以其附陽以其遇坤也其升有時故謂之時升耳<lb/>
　其不言坤升者卦主巽且言其自下而升坤在上則<lb/>
　无所於升而說卦但曰坤者地也本不可以方言俞<lb/>
　氏并指坤為南方之卦殆亦不然矣<lb/>
　柔升而元亨者卦下巽上順二剛中而五應之是初<lb/>
<pb n="15b"/>
　柔内巽陽剛外遇坤母剛柔正合一氣相招以此而<lb/>
　升故得大吉也趙汝楳曰初為升主位下而中隔二<lb/>
　陽或憂其有所疑阻故言用見大人勿恤大人九二<lb/>
　六五之所應者上得升階之主下與天下之賢同升<lb/>
　諸公初與比近而用見之則勿憂恤君臣㑹合福慶<lb/>
　大來其升必矣南征吉亦主巽言王註以柔之南麗<lb/>
　乎大明或謂自巽進坤渉乎正南虞翻曰二之五成<lb/>
　離故南征皆非也南征者由巽位而適乎坤也吉者<lb/>
<pb n="16a"/>
　志行之謂也世道升於大猷主徳升於明聖故曰志<lb/>
　行<lb/>
　蘇氏曰彖曰巽而順剛中而應是以大亨而六五為<lb/>
　升階由此觀之非獨巽之上即坤亦坤之下援巽也<lb/>
　巽之求坤坤之求巽皆㑹於南而往吉二者相求之<lb/>
　謂也<lb/>
　質卿曰升非難在於知時時非難在於用柔柔心之<lb/>
　人從容和緩退藏之心常能勝其上人之心故能量<lb/>
<pb n="16b"/>
　可而進不失其時此元亨之本也况又巽而順剛中<lb/>
　而應其大亨无疑有慶也志行也皆元亨之實要皆<lb/>
　以柔道得之仕進之途絶无利於用剛者<lb/>
象曰地中生木升君子以順徳積小以高大<lb/>
　述曰汝中曰地中生木長而上升升之象也因其生<lb/>
　理之自然而无容私焉之謂順木之生自毫末以至<lb/>
　於尋丈人莫見其升之迹者以順積而致之耳此行<lb/>
　逺自邇登高自卑之意順徳坤地之象積小以高大<lb/>
<pb n="17a"/>
　巽木之象<lb/>
　質卿曰君子知晉之道惟用於明徳則光昭之體自<lb/>
　著知升之道惟用於順徳則高大之積必升易道存<lb/>
　乎所用<lb/>
初六允升大吉　象曰允升大吉上合志也<lb/>
　述曰初六為巽之主也巽二陽而居其下凡剛柔居<lb/>
　下者勢必上進以柔之體處升之初得坤之援允矣<lb/>
　其上升也吉孰大焉象㫖所以為升者在巽所以為<lb/>
<pb n="17b"/>
　巽者在初故言允升徐進齋曰晉下三柔與五同志<lb/>
　故六三言衆允而釋之以志上行升下一柔與四合<lb/>
　志故初言允升而釋之以上合志朱義誤因九家初<lb/>
　與二陽合志俱升五位之語非也上謂六四巽坤本<lb/>
　合體雖同柔爻而稱合志<lb/>
九二孚乃利用禴无咎　象曰九二之孚有喜也<lb/>
　述曰二三之剛聮比乗初之上而初柔巽剛剛亦順<lb/>
　柔无相間阻故能聮比以升九二孚乃利用禴以剛<lb/>
<pb n="18a"/>
　居中而獲上之象註疏與五為應往必見任體夫剛<lb/>
　徳進不求寵閑邪存誠志在大業用心如此乃可薦<lb/>
　其省約於神明矣下伸其悃上享其誠雖非其位得<lb/>
　其道也故无咎此初能附之以升也彖詞用見大人<lb/>
　勿恤有慶全重九二之孚其曰有喜者君臣道合剛<lb/>
　柔交濟初喜於遂升五喜於得初之升獨二之喜也<lb/>
　與哉<lb/>
　象㫖用禴與萃二同六二求萃於上九二亦求升於<lb/>
<pb n="18b"/>
　上也萃先无咎而後孚升先孚而後无咎所應剛柔<lb/>
　之異也吕仲木曰主升之君而才弱當升之臣而質<lb/>
　剛天下之所疑也孚而用禴質諸鬼神且不疑而况<lb/>
　於人乎喜而後可知也當升之世以剛徳有為之臣<lb/>
　輔柔順謙冲之主中誠相感虚實相應故曰孚也惟<lb/>
　孚乃可盡其誠以大有為而盡去外飾之虚文楊廷<lb/>
　秀所謂臣有所當然則遂事而不為專上有所重𤼵<lb/>
　則衡命而不為悖皆用禴之義也<lb/>
<pb n="19a"/>
九三升虚邑　象曰升虚邑无所疑也<lb/>
　述曰三之言升即初之柔升而至此三為陽所宅得<lb/>
　位有應二既上應三亦同體剛正而巽以廣同升之<lb/>
　途初於是進臨坤地前无難之者直達无礙有升虚<lb/>
　邑之象坤象國邑坤體虚虚邑象二爻初用見大人<lb/>
　此爻初之南征象曰无所疑也剛在上而不疑間乎<lb/>
　柔柔順剛而无疑畏於剛此巽道之極也<lb/>
　象㫖晁以道曰四邑為丘四丘為虚非室虚也馬云<lb/>
<pb n="19b"/>
　丘虚得之葢易之言邑者多坤而坤未嘗以虚言邑<lb/>
　自三升四故得言虚邑矣朱先生曰陽實隂虚<lb/>
六四王用亨于岐山吉无咎　象曰王用亨于岐山順<lb/>
事也<lb/>
　述曰四居下卦之上近君之地在升之時无可復升<lb/>
　其體坤也其位柔也隂居柔位能止其所以順事乎<lb/>
　上得臣道之正即文王三分天下有其二以服事殷<lb/>
　周之徳可謂至徳也已故為王用亨於岐山之象程<lb/>
<pb n="20a"/>
　子曰止其分升其徳深得此爻之義夫順乃吉道而<lb/>
　略无情繋夫固守正順事厥徳不回无所畔援歆羨<lb/>
　者也此所以吉无咎亨即四之升也<lb/>
　仲虎曰隨王用亨於西山本兊言此曰王用亨於岐<lb/>
　山本坤言山皆在上卦取象<lb/>
　王者升中祀天登高望秩於天下名山大川不偏祀<lb/>
　一山也文王帥彼天常但修祀事于岐山是文王不<lb/>
　敢有妄升也吉者得臣道之純无咎者无僭分之失<lb/>
<pb n="20b"/>
　質卿曰易之道順之則吉逆之則凶君子順易道而<lb/>
　進之於徳即為順徳用易道而行之於事即為順事<lb/>
　一不順便乖所以天地聖人皆以順事<lb/>
六五貞吉升階　象曰貞吉升階大得志也<lb/>
　述曰五君位以陽居之宜也今柔處之然履得其中<lb/>
　虚而能納委心剛徳秉志不二是謂貞固而得其吉<lb/>
　為巽所由以升之階也若非六五貞吉則信賢不篤<lb/>
　任賢不終二雖見援而上无迪知忱恂之主初安能<lb/>
<pb n="21a"/>
　有所據而升哉階堂之陛人所由升者<lb/>
　象㫖五貞於二而應之巽因以升故六五有階之道<lb/>
　君臣一心賢才並進由是而致治故五大得志也荀<lb/>
　爽曰隂正居中為陽作階今朱義謂五升而居尊位<lb/>
　恐於彖𫝊不恊矣<lb/>
上六㝠升利于不息之貞　象曰冥升在上消不富也<lb/>
　述曰上六處升之極進而不息者也進而不息故雖<lb/>
　冥猶升也升道本无已極故六四之順事臣道之貞<lb/>
<pb n="21b"/>
　也其何息之有惟反用冥照緝熈此心不息於正則<lb/>
　利矣不正則不利消之道也坤極則冥卦至上則消<lb/>
　是以象曰冥升在上消不富也葢非陽爻无陽明之<lb/>
　徳所以消不富也郭雍曰不富无復増益也消息一<lb/>
　理耳息則富消則不富<lb/>
　象㫖豫上六冥豫道之渝升上六冥升道之貞豫上<lb/>
　體震動因其動心而欲變其豫升上體坤順順其進<lb/>
　心而欲移於貞序卦云升而不已必困故上六消而<lb/>
<pb n="22a"/>
　不富也<lb/>
　紀聞曰初允升言合志二言孚三言无所疑四言順<lb/>
　事五言正六言不息之貞可見聖賢不求升於升而<lb/>
　求升於已凡志之不合與有疑與不順不正不恒者<lb/>
　皆不足以進徳不足以立位雖升非易之所謂升也<lb/>
　九二爻項氏曰萃與升相反而孚乃利用禴皆在下<lb/>
　卦之中爻何哉葢禴所以享上也六二求萃於上九<lb/>
　二亦求升於上故其義相同然小有異者萃之六二<lb/>
<pb n="22b"/>
　自下萃上上喜而引之固已吉而无咎矣而又於其<lb/>
　時義當用大牲惟二之事五可以不用故以无咎之<lb/>
　下别明此義也升之九二自下升上非上之所樂必<lb/>
　如二五之孚有喜而无忌乃可用情於五而无咎也<lb/>
　茍上下之間未能以情相與而強干之豈所謂巽而<lb/>
　順乎故此句在无咎之上為本爻之主意也孚者五<lb/>
　用情於二禴者二用情於五禴夏祭也即南征之義<lb/>
　萃之六二坤之中爻也既濟之六二離之中爻也故<lb/>
<pb n="23a"/>
　皆稱禴既濟九五爻辭正指六二言之<lb/>
　上六爻按升之六爻下三爻皆方升之人上三爻皆<lb/>
　受其升者凡陽之升皆非隂之所樂惟九二與六五<lb/>
　以中相孚乃能不以外物相責望乃者難辭以九二<lb/>
　之孚僅得无咎其難可知九三雖與上六正應然亦<lb/>
　乗其虚空消盡之時而入之始无所疑使當其富貴<lb/>
　之時能无疑乎惟初六一爻與六四合志而相允且<lb/>
　不獨四也凡上三隂皆與之合故其升也上皆允之<lb/>
<pb n="23b"/>
　所以在六爻之中獨為大吉由初視四其勢逺絶故<lb/>
　如升山自下干上疑若不順然欲其誠意以感通之<lb/>
　乃順以事上非干上也故有福而无咎此舜尚見帝<lb/>
　之時也既已至四其勢平矣故二之升五止如升階<lb/>
　二五相交而正故曰貞吉此堯遜舜之時也既已至<lb/>
　五无所復升惟有黙升此道而已故曰冥升九三自<lb/>
　已向申盈變為虚上六從申入亥虚變為冥此乾居<lb/>
　西北之時也故曰貞自物言之消而息謂之不富自<lb/>
<pb n="24a"/>
　道言之貞復為元坤之上六乾實居之何不利之有<lb/>
　故曰利不息之貞<lb/>
困䷮<hi>坎下兑上</hi>
　彭山曰困剛揜也坎陽為二隂所揜蔽也以二體言<lb/>
　坎以陽卦處兊隂之下故成乎困則坎中一陽受困<lb/>
　之主也先儒兼取上六在二陽之上亦有剛揜之義<lb/>
　而為困則兊以一隂在上豈能揜四五之二陽乎<lb/>
　仲虎曰卦名困以剛為柔所困也爻論困義非特剛<lb/>
<pb n="24b"/>
　困柔亦困矣困于株木困于石困于葛藟所困者槎<lb/>
　枿之木纒繞之艸于石則又甚焉剛之因於飲食於<lb/>
　金車於赤<graphic n="KR0807" url="https://raw.githubusercontent.com/kanripo/KR-Gaiji/master/images/KR0807.png" mimeType="image/png"/>皆美物也六爻别而言之崇陽抑隂之<lb/>
　意也<lb/>
困亨貞大人吉无咎有言不信<lb/>
彖曰困剛揜也險以說困而不失其所亨其唯君子乎<lb/>
貞大人吉以剛中也有言不信尚口乃窮也<lb/>
　述曰坎險兌說處險而說困而亨也因亨困而能亨<lb/>
<pb n="25a"/>
　必是履正之人虞翻曰處困无應宜靜故曰貞此指<lb/>
　九二大人九五也大人能濟乎困然後得吉而无咎<lb/>
　坎中陽實信象兌上口不掩有言象有言不信坎兊<lb/>
　相睽也<lb/>
　困剛揜也坎陽為二隂所掩成困之義剛見揜而不<lb/>
　失中所以亨貞象㫖龍仁夫讀困而不失其所絶句<lb/>
　亨自為句屯蹇皆以坎為險而皆在外困坎在内欲<lb/>
　動如屯止為蹇不可得矣唯說而順受則不失其所<lb/>
<pb n="25b"/>
　而亨趙汝楳曰其唯君子乎以貞故也不撓而折於<lb/>
　困不躁而重其困斯剛中之為善處以其徳藴於中<lb/>
　則曰君子以其徳位兼盛則曰大人九二剛中不困<lb/>
　於險所以為貞九五剛中得位所以為大人若正而<lb/>
　不大未能濟困處困能濟濟乃得吉故曰大人吉以<lb/>
　剛中也剛中之徳不言而信所以能通困修徳之卦<lb/>
　也尚口乃窮无可通之理矣王註處困而言不見信<lb/>
　之時也非行言之時而欲用言以免必窮者也其吉<lb/>
<pb n="26a"/>
　在於貞大人口何為乎荀爽曰兌口為有言失中為<lb/>
　不信動而乗陽故曰尚口乃窮也<lb/>
象曰澤无水困君子以致命遂志<lb/>
　述曰澤必資水以利萬物水在澤下是水漏於下而<lb/>
　澤枯矣何以資物故為困體坎陷以致命體兌說以<lb/>
　遂志致命猶言至於命也遂志直遂其志只是不失<lb/>
　其所質卿曰致命遂志舎此則苟道命者天所付授<lb/>
　於我之全理即我之所以藴之而為志者也命不致<lb/>
<pb n="26b"/>
　志如之何其能遂致如致齋三日之致保全恭敬遑<lb/>
　遑然惟恐殞越之則外面之艱難險阻一任其天之<lb/>
　自定而我不知焉志不期遂而自遂是處困之大法<lb/>
初六臀困于株木入于幽谷三嵗不覿　象曰入于幽<lb/>
谷幽不明也<lb/>
　述曰處困之時隂爻失位最居窮下沉滯卑困居無<lb/>
　所安若臀之困于株木也人之體行則趾為下坐則<lb/>
　臀為下初六困而不行此坐困之象也既不獲安其<lb/>
<pb n="27a"/>
　居宜回心向眀則近亨坎谷流下動則轉之幽暗是<lb/>
　愈逺所亨故曰入於幽谷三嵗數之成也乆也求亨<lb/>
　而入幽暗之所雖乆无所覩矣<lb/>
　程傳隂柔之人非能安其所遇既不免於困則益冐<lb/>
　險妄動入於深暗幽谷深暗之所也方益入於困无<lb/>
　自出之勢故至於三嵗不覿王註有應在四而二隔<lb/>
　之居則困株進不獲拯故曰入於幽谷困之為道不<lb/>
　過數嵗者也以困而藏困解乃出故曰三嵗不覿<lb/>
<pb n="27b"/>
　象㫖干寳曰兌為孔穴坎為隠伏隠伏在下而漏孔<lb/>
　穴臀之象也臀奚為困於株木四互巽為木木中曰<lb/>
　株四互巽之中也四欲拯初而初入幽谷坎為陷為<lb/>
　溝瀆為隠伏有入幽谷之象也三嵗不覿自初至四<lb/>
　歴三爻故以為數焉言乆而不能自拔以出於困而<lb/>
　上覿四之正應也<lb/>
九二困于酒食朱紱方來利用亨祀征凶无咎　象曰<lb/>
困於酒食中有慶也<lb/>
<pb n="28a"/>
　述曰彭山曰困于酒食與需於酒食義同謂當以飲<lb/>
　食俟時而不可強求其通也葢困之可為者惟致命<lb/>
　而已若其通則豈人力所能為哉九二方在困中而<lb/>
　剛中之徳能安俟其至者故有此象<lb/>
　坎為酒兌為食二處坎中而應兌之中酒食象酒以<lb/>
　養陽食以養隂生人之常曷言困也九二為隂柔所<lb/>
　揜時雖困矣而日用飲食不失其所曰困於酒食心<lb/>
　亨之象也朱紱命服恩澤象心亨之人福禄自臻以<lb/>
<pb n="28b"/>
　其在困故曰方來當困之時在利用亨祀亨祀之道<lb/>
　七日戒三日齋精白一心以通神眀不敢輕動若征<lb/>
　行則非其時故凶謂不以酒食俟時急於求通則祗<lb/>
　甚其困凶斷至矣然九二剛中之徳非妄行者故得<lb/>
　无咎也<lb/>
　王註居險之時處得其中體夫剛徳而用中履謙應<lb/>
　不在一心无所私夫謙以待物物之所歸剛以處險<lb/>
　難之所濟履中則不失其宜无應則心无私恃以斯<lb/>
<pb n="29a"/>
　處困亨莫大焉故有困于酒食朱紱方來之象<lb/>
　程傳亨祀以至誠通神明也在困之時利用至誠如<lb/>
　亨祀然其徳既誠自能感通於上自昔賢哲困於幽<lb/>
　逺而徳卒升聞道卒為用者唯自守至誠而已若不<lb/>
　至誠安處以俟命往而求之則犯難得凶<lb/>
　章氏曰需於酒食自養以需時也困於酒食困而不<lb/>
　失其所自養也征凶與困于酒食相反象曰困于酒<lb/>
　食中有慶也二有中徳所謂困而不失其所者慶君<lb/>
<pb n="29b"/>
　臣慶㑹之慶二雖以五不應而困然五為同徳時方<lb/>
　在困相求之切所必至者故有朱紱方來之慶<lb/>
六三困于石據于蒺藜入于其宫不見其妻凶　象曰<lb/>
據于蒺藜乗剛也入于其宫不見其妻不祥也<lb/>
　述曰困之為卦初既以柔揜剛矣六三隂柔不中不<lb/>
　正自恃其險以揜九二之剛剛非所困而困焉如石<lb/>
　之堅不可轉移益自困耳困于石也蒺藜刺不可據<lb/>
　之物三以不善之徳居九二剛中之上其不安猶藉<lb/>
<pb n="30a"/>
　刺據於蒺藜也宫其居所安也妻所安之主也危困<lb/>
　已甚而欲安其居則失其所安矣此失位无應之象<lb/>
　无應而入安得配偶不祥莫大焉祥善也吉也必有<lb/>
　凶也<lb/>
　象㫖隂柔不中正承乗皆剛而无應與之象兌為剛<lb/>
　鹵亦有石象謂四也荀九家易坎為蒺藜謂二也三<lb/>
　内體固言宫上兌女三坎男之妻三夫位而才柔雖<lb/>
　有離目然妻在離之外二柔不相應則隔絶而不見<lb/>
<pb n="30b"/>
　朱先生以妻為六恐不然也<lb/>
九四來徐徐困于金車吝有終　象曰來徐徐志在下<lb/>
也雖不當位有與也<lb/>
　述曰受困者二也二方掩於上下兩隂之中至四甫<lb/>
　出坎險幸困有説通之機故曰來已交說體不能遽<lb/>
　通故來徐徐而未以說言葢處困之時陽剛難於自<lb/>
　拔如此金車象大臣任載之重金剛物車載物四之<lb/>
　志欲下得九二同徳之助以其來徐徐而未即來四<lb/>
<pb n="31a"/>
　方困於无與也雖居高位而志不克舒徐不克遂困<lb/>
　於金車之象所以為吝有終終之必來而困可亨也<lb/>
　諸家以爻言來者内辭故皆以四下就初為來似為<lb/>
　援初之險而𤼵則所謂有終有與者又何干於四也<lb/>
　况初六方困株木入幽谷何足為九四之與而九四<lb/>
　當困時顧欲藉之有終耶故知來徐徐主二之來也<lb/>
　象曰志在下者四在上位其志則下求二以為援助<lb/>
　四以二為與猶大蹇朋來以三為朋皆陽也凡陽之<lb/>
<pb n="31b"/>
　困于隂者力不足以勝而又无與有與則非困矣故<lb/>
　困之道必求其與志在下雖來徐徐必來也九四雖<lb/>
　不當位而有剛徳之與終能就五以成亨困之功也<lb/>
九五劓刖困于赤紱乃徐有說利用祭祀　象曰劓刖<lb/>
志未得也乃徐有說以中直也利用祭祀受福也<lb/>
　述曰彭山曰受困者九二也九五所謂大人吉者而<lb/>
　言劓刖則本二剛為上下兩隂所掩之象五以剛徳<lb/>
　居尊位以濟天下之困須二為助而二遭困若此五<lb/>
<pb n="32a"/>
　上則不能引氣下則不能有行曰劓刖也志能有得<lb/>
　乎曰困於赤紱五之困於无助也赤紱臣下之服赤<lb/>
　紱朱紱不必分别總為命服自九二在困中而必為<lb/>
　九五所用則曰朱紱方來自九五推本九二之方困<lb/>
　而已不得通則曰困於赤紱五說體也二困則五志<lb/>
　不得何能有說五剛中而正終能合九二之中以來<lb/>
　徐徐未可遽合乃徐有說也有說則情通志投歡欣<lb/>
　交通而困亨矣利用祭祀者言五感說之道必須盡<lb/>
<pb n="32b"/>
　其至誠如祭祀之通神明則天下並受其福也<lb/>
　五居尊二不應已困无由濟故曰困于赤紱兩剛不<lb/>
　相應而在困特同徳相求五以說感二将必來而合<lb/>
　故象曰乃徐有說朱氏曰五居中而正動以直行中<lb/>
　則思慮精審直則其行不撓如是則君臣相說之志<lb/>
　乆而必通豈能間之故曰乃徐有說以中直也<lb/>
　程傳祭祀之事必致其誠敬而後受福人君在困時<lb/>
　宜念天下之困求天下之賢若祭祀然致其誠敬則<lb/>
<pb n="33a"/>
　能得天下之賢濟天下之困故曰受福也二之享祀<lb/>
　人臣竭誠事上之象五用祭祀人君致敬御下之象<lb/>
　處困之道惟陽剛者能亨隂柔觀其所附而已初三<lb/>
　附於坎陷故皆入困上附於說則可動矣陽剛則无<lb/>
　所動心而俟黨與之至故二四皆言來而五言徐說<lb/>
　也乃徐有說當困時不可求亟通也<lb/>
　剛爻困於酒食无咎困於金車有終困於赤紱有說<lb/>
　陽剛受困皆非自取困而亨也柔爻則困於株木者<lb/>
<pb n="33b"/>
　不覿困於石者不見困于葛藟者僅許其有悔征吉<lb/>
　所謂有悔者取其悔掩剛之過也<lb/>
上六困于葛藟于臲卼曰動悔有悔征吉　象曰困于<lb/>
葛藟未當也動悔有悔吉行也<lb/>
　述曰象㫖虞翻曰巽為草莾稱葛藟謂三也五居互<lb/>
　巽之上既高而不安上在五上則愈危故蒙上文而<lb/>
　不復出困字止稱臲卼也三柔而牽已五剛而難乗<lb/>
　曰者兊為口舌故自訟也蘇氏曰上六困之極而不<lb/>
<pb n="34a"/>
　能去則謀全之過也曰不可動動且有悔而不知其<lb/>
　不動乃所以有悔也上无揜我者則吉莫如征也<lb/>
　爻至此有變通之義隂柔能悔而不能决疑動得悔<lb/>
　而不翻然變動終有悔矣故勉之以征吉象曰困于<lb/>
　葛藟未當也隂柔疑慮之過也居至困之地正謀通<lb/>
　之時而柔懦不斷葛藟滋蔓處於臲卼而不能去斯<lb/>
　非謀而未當乎惟能斷然曰動悔有悔悔不可再一<lb/>
　脫其纒繞之非而去之則吉矣<lb/>
<pb n="34b"/>
　陸希聲曰君子之窮動則生悔天地之道困極必通<lb/>
　不可以動而輙悔遂窮不思變知将有悔思變而行<lb/>
　困窮而通理當獲吉所謂吉凶悔吝生乎動者也知<lb/>
　吉而行故曰吉行行而獲吉故曰變乃通也趙氏曰<lb/>
　物无終困之理乆則必亨未可行而躁動則激而益<lb/>
　其困時可行而不動亦終於困而不得伸矣<lb/>
　上之一爻有處一卦之上者有處一卦之外者處上<lb/>
　則為尊高之極乾之上九是也處外則為吉凶之輕<lb/>
<pb n="35a"/>
　困之上六是也諸卦繫祭祀之詞者四渙萃之義大<lb/>
　矣隨之上六誠之極也困之九五如之其九二中實<lb/>
　有積誠之象焉觀之盥損之簋既濟之禴雖非為祭<lb/>
　而吉然得之亦吉觀以敬損以儉既濟以中虚虚誠<lb/>
　也<lb/>
　尺蠖之屈以求伸也龍蛇之蟄以存身也君子窮不<lb/>
　易徳困不變常屈伸卷舒由諸道也讀困卦者至矣<lb/>
　夫<lb/>
<pb n="35b"/>
　九二爻項氏曰九二在下未得行道以酒食而自娱<lb/>
　此所謂困也朱紱方來君道将應此所謂亨也利用<lb/>
　亨祀誠以感神忠以達上此所謂貞大人吉也循此<lb/>
　而行萬一不利雖凶亦无可咎此所謂无咎也九二<lb/>
　成卦之主故爻辭與卦辭相通<lb/>
　六三爻按下三爻初六在坎之下故為入於幽谷即<lb/>
　坎之初爻入於坎窞也九二在坎之中故為困於酒<lb/>
　食即需之九五需於酒食也六三在坎之上進則困<lb/>
<pb n="36a"/>
　于九四之石退則據於九二之蒺藜動而入巽則為<lb/>
　大過之棺槨不復與上相見三者无一可居此即坎<lb/>
　六三來之坎坎險且枕也<lb/>
　九四爻楊氏謂應不在初六而在九二以類相從九<lb/>
　二徐徐而來隔於六三之閡其前如金車之堅而不<lb/>
　可却然陽進而不止隂止而不進吝於始必通於終<lb/>
　四之志在於二二雖不當初之位當困之世君子類<lb/>
　茍同矣應不在近志茍通矣來不在速期於終不為<lb/>
<pb n="36b"/>
　小人所掩而已<lb/>
　九五爻項氏曰困上加劓刖二字指九二也二方掩<lb/>
　於二隂之中上為三所劓下為初所刖故曰劓刖五<lb/>
　有賢臣而未得其用故曰困於赤紱言臣道未應也<lb/>
　乃徐有說猶九四之徐徐而有終也初在卦之始以<lb/>
　得上卦為有終二在坎之中以得兊為有說二稱享<lb/>
　祀享主天祀主人下自中而進上也五稱祭祀祭祀<lb/>
　而祀天人言上下皆受其福也二五本非正應特以<lb/>
<pb n="37a"/>
　中相得故二之象曰中有慶也五之象曰以中直也<lb/>
　以紱言者程子謂主於行葢困塞之時以得行為亨<lb/>
　故六爻多以行取義初言臀二五言蔽膝四言車皆<lb/>
　行具也色之赤黄者為朱朱君紱也赤臣紱也二五<lb/>
　无應而以中相應故以君臣言之至三上无應則直<lb/>
　謂之不見其妻云志皆謂所應四志在初而未得故<lb/>
　來徐徐五志在二而未得故乃徐有說<lb/>
　上六爻項氏曰六三非其所當牽而牽之故為困於<lb/>
<pb n="37b"/>
　葛藟九五非所當乗而乗之故為困於臲卼此小象<lb/>
　所謂未當也所處如此徒用兊口禦人以動而生悔<lb/>
　為辭不肯决然捨去則又可悔之甚也此彖所謂尚<lb/>
　口乃窮也若能斷葛藟而不牽辭臲卼而不居行而<lb/>
　去之吉孰加焉上六徒動而不去則成訟故自謂動<lb/>
　悔若去而之初則為漸之吉志在必行而不在徒動<lb/>
　故曰吉行也<lb/>
井䷯<hi>巽下坎上</hi>
<pb n="38a"/>
　鄧伯羔曰坎上巽下坎水巽入巽乎水而上水井也<lb/>
　謂木上有水可謂風上有水亦可木與風總是巽總<lb/>
　是入耳入者何物缾也罋也皆陶器非木器也<lb/>
　謝枋得曰困井相表裏困為塞井為通困澤中无水<lb/>
　井木上有水困有未濟井有既濟也<lb/>
　孔疏井者物象之名也古者穿地取水以瓶引汲謂<lb/>
　之為井此卦明君子修徳養民有常不變終始无改<lb/>
　養物不窮莫過乎井故以修徳之卦取譬名之井焉<lb/>
<pb n="38b"/>
井改邑不改井无喪无得往來井井汔至亦未繘井羸<lb/>
其瓶凶<lb/>
彖曰巽乎水而上水井井養而不窮也改邑不改井乃<lb/>
以剛中也汔至亦未繘井未有功也羸其瓶是以凶也<lb/>
　述曰張希獻曰邑居其所而能聚可改而就井井居<lb/>
　其所而有常不可改而就邑自古國邑之建必先視<lb/>
　其泉之所在是以公劉創京於豳之初相其隂陽觀<lb/>
　其流泉先卜其井泉之便而後居之邑雖遷移井體<lb/>
<pb n="39a"/>
　无改井以不變為徳也惟井之不變故終日引汲未<lb/>
　嘗言損終日泉注未嘗言益无喪无得也汲者往而<lb/>
　來者汲不撓不汨潔淨之體自如井井也彖傳但言<lb/>
　其體而用已該矣汔幾也至謂至井而及泉也繘汲<lb/>
　水之綆亦未繘井謂繘在井而未収也程傳井道以<lb/>
　濟用為功水出乃為用未出則何功也瓶所以上水<lb/>
　而致用也羸敗其瓶則不為用矣是以凶也隂中有<lb/>
　陽故為泉出於井之象統觀全卦有井字之象細分<lb/>
<pb n="39b"/>
　三竒三耦有井井之象繘井有巽入之象羸瓶有坎<lb/>
　險之象<lb/>
　象㫖周禮四井為邑春秋井田記曰同井而市交易<lb/>
　而退是邑有改象以井困倒體明之巽為邑升下卦<lb/>
　无妄互體見之向在上之兊今改為巽邑然在上在<lb/>
　下皆此坎爾是井不改也即井為革者浚其泉而已<lb/>
　所謂我固有之也六三往上九四來下則坎水在上<lb/>
　六四來下九三往上則坎水在下故曰往來井井<lb/>
<pb n="40a"/>
　周宴曰坎體在上常盈而不竭巽體在下巽水而上<lb/>
　出是巽乎水而上水也巽乎水而上水則其出有源<lb/>
　其用无窮故曰井養而不窮巽取本義不取木義章<lb/>
　氏曰改邑不改井以剛中也剛中指九五即泉出於<lb/>
　中之象困反為井坎位下今位乎上在上在下不同<lb/>
　而中爻陽剛不動是邑改而井不改也故曰乃以剛<lb/>
　中王註以剛處中故能定居其所而不變也彭山曰<lb/>
　二之徳雖亦剛中但无喪无得往來井井則九五成<lb/>
<pb n="40b"/>
　功之事也二尚未能有此未有功也汔至亦未繘井<lb/>
　則人未獲其井養之利故未有功也巽以入井值坎<lb/>
　之險則并其瓶而羸之凶也<lb/>
　仲虎曰澤无水為困命也澤雖无水而井則有水性<lb/>
　也知困之義則知安命知井之義則知盡性易性命<lb/>
　之書而言之明且切者莫困井二卦若也改邑不改<lb/>
　井井之體也性靜而定也无喪无得往來井井井之<lb/>
　用也性動亦定也汔至未繘井而羸其瓶人之於性<lb/>
<pb n="41a"/>
　知之行有未盡者其猶是乎<lb/>
　蔡汝柟曰剛中養徳有定體也未有功且凶臨事不<lb/>
　善用也所用一非所養併其所養敗於此矣故戒懼<lb/>
　之學不可以不密<lb/>
象曰木上有水井君子以勞民勸相<lb/>
　述曰木上有水即巽乎水而上水之象所以為井井<lb/>
　養而不窮君子體之以勞來其民而勸勉輔相以相<lb/>
　生之道周宴曰勞民者以君養民勸相者使民相養<lb/>
<pb n="41b"/>
　則所以為養者无窮矣汝中曰此即同井相助相交<lb/>
　之義所謂五家相保五比相愛五閭相葬五族相求<lb/>
　五黨相賙五州相賔是也巽在下井水浚深而上出<lb/>
　入于深而達於上故取木上有水之象非謂木器承<lb/>
　水而上之汲水之象也<lb/>
　王介甫曰荀子曰不足者天下之公患也茍知勞民<lb/>
　勸相之道而以不足為患者未之有也<lb/>
初六井泥不食舊井无禽　象曰井泥不食下也舊井<lb/>
<pb n="42a"/>
无禽時舎也<lb/>
　述曰象㫖此隂居下而无應之象干寳曰體本土爻<lb/>
　舊井在下未浚不能汲而日新是以為舊井也坎失<lb/>
　前禽故无禽長寧周氏謂井旁餘瀝禽來飲食者禽<lb/>
　无飲井其言是矣不食者逺於兊口其始无人其終<lb/>
　无禽則所以為井者亡矣故時皆舎之謂時舎者明<lb/>
　非初罪時止在此耳程先生作上讀與乾時舎義異<lb/>
　是矣三渫而四甃非他井也井亦未嘗變變者時耳<lb/>
<pb n="42b"/>
　王註最在井底上又无應沉滯滓穢故曰井泥不食<lb/>
　也井泥而不可食則是乆井不見渫治者也乆井不<lb/>
　見渫治禽所不嚮而况人乎一時所舎也井者不變<lb/>
　之物居徳之地而處窮下物无取也<lb/>
九二井谷射鮒甕敝漏　象曰井谷射鮒无與也<lb/>
　述曰程傳二雖陽剛之才而居下上无應而比於初<lb/>
　不上而下之象也井之道上行者也澗谷之水則旁<lb/>
　出而就下也居井而就下失井之道乃井而如谷也<lb/>
<pb n="43a"/>
　井上出則養人而濟物今乃下就汚泥注於鮒而已<lb/>
　如水之在甕本可為用而甕破敝不足以上水而反<lb/>
　漏乎水也象曰无與也若上有與之者則汲引而上<lb/>
　成井之功矣<lb/>
　象㫖无應於上而下比之象井二自謂谷鮒皆指初<lb/>
　谷說文泉出通川之稱鄭𤣥曰艮為山山下有井必<lb/>
　因谷水所生是也鮒魚隂蟲巽為魚初處井下體又<lb/>
　隂爻鮒之象也初在隂為泥二陽爻剛土在井甕象<lb/>
<pb n="43b"/>
　也井底周圍障土儲水如甕然鄭云停器也說文謂<lb/>
　汲瓶非敝漏者九二剛畫象水實甕中初偶象甕之<lb/>
　敝舊下漏又互兊為毁折二也<lb/>
　石介曰喻中人之性不能應上從師友之訓而反習<lb/>
　於下自敗其材器之象<lb/>
九三井渫不食為我心惻可用汲王明並受其福　象<lb/>
曰井渫不食行惻也求王明受福也<lb/>
　述曰九三居得其正巽入之功已畢故渫然在下之<lb/>
<pb n="44a"/>
　上不得其中非井邑所㑹之地也有不食之象上與<lb/>
　之有應故為之心惻上比於五其力可以汲三故可<lb/>
　用汲五在坎中自三至五為互離故為求王明五居<lb/>
　井之上有出水之才焉水渫有必出之理王明則汲<lb/>
　之理以及物故為並受其福項氏曰上六之心惻非<lb/>
　為私應也行者皆惻吾安得不惻此以明好賢之公<lb/>
　心也九三求王明非為三也将使上下並受其福此<lb/>
　以明慕君之本心也爻言心惻象言行惻辟竒寳横<lb/>
<pb n="44b"/>
　道而不收則行道之人皆歎息之矣况在上而為之<lb/>
　應者能不動心乎故象以行言之所以深明其當然<lb/>
　也<lb/>
　陽剛水象渫者去夫初之泥也以陽居陽履得其位<lb/>
　得井之義也當井之義而不見食功未濟物物思其<lb/>
　仁故為我心惻不下注而應上故可用汲也王者明<lb/>
　其徳在上則見昭明既嘉其行又欽其用故曰王明<lb/>
　並受其福<lb/>
<pb n="45a"/>
　紀聞曰泉美陽剛二三俱陽剛也功貴及物二三俱<lb/>
　不能及物也三則惻之又從而期望之終於及物焉<lb/>
　二則不足之意見於二象若有終不能及物者何也<lb/>
　謂之无與盖深側之矣<lb/>
六四井甃无咎　象曰井甃无咎修井也<lb/>
　述曰子夏傳云甃亦治也以塼壘井修井之壊謂之<lb/>
　為甃四坎體在所當修修則坎不為險四近五陽剛<lb/>
　為井之郛郭亦有甃井象離下卦而上有改舊為新<lb/>
<pb n="45b"/>
　之象四位不當中未能施其井養之利然居得其正<lb/>
　可以修井之壊補過者也荀爽曰坎性下降嫌於從<lb/>
　三能自修正以甃輔五故无咎也<lb/>
　井甃者甃而修之也井而甃矣則舊井完而新矣六<lb/>
　四柔得其正近承九五之君巽木上水之始能甃而<lb/>
　治之修而潔之則无汚壊之咎无汚濁不食之患而<lb/>
　将有汲引上出之功矣<lb/>
　呂仲木曰威儀一改則身危紀綱一亂則國亡矣君<lb/>
<pb n="46a"/>
　子常井井乎其有條也故无咎者善補過也<lb/>
九五井冽寒泉食　象曰寒泉之食中正也<lb/>
　述曰冽清潔也水清而潔則寒故曰寒泉泉動於下<lb/>
　者也九五之寒泉即九二之所出也三渫之四甃之<lb/>
　皆修徳以待汲九五剛健中正而居尊位是王明在<lb/>
　上井冽寒泉乃得汲而為人食所謂並受其福者孔<lb/>
　疏以言剛正之主不納非賢必須行潔才高而後乃<lb/>
　用象曰以中正也者若非居中得正則任用非賢不<lb/>
<pb n="46b"/>
　能待寒泉而後乃食也必言寒泉者清而冷者水之<lb/>
　本性遇物然後濁而温故言寒泉以表潔也<lb/>
　象㫖五變坤作坎故冽剛居剛故潔坎正北方之卦<lb/>
　為寒泉居兊口之上食象也寒泉之食何以中正吕<lb/>
　仲木曰居徳而不中正則貴戚有優渥之耗疎逺无<lb/>
　沾濡之益是斜口井也惟中正則四方皆被其澤詩<lb/>
　云池之竭矣不云自中是也<lb/>
　井以陽為泉者水固天之一陽所生也井至五初泥<lb/>
<pb n="47a"/>
　已浚二漏已修井道全矣所謂井養而不窮者正在<lb/>
　此爻寒者水之性冽潔也三之渫潔之也渫之可食<lb/>
　矣至五位在上中正而後井冽之寒泉迺為人食井<lb/>
　食而一邑之人被澤矣<lb/>
上六井收勿幕有孚元吉　象曰元吉在上大成也<lb/>
　述曰劉濂曰井道成矣收者收繘收瓶汲之終也勿<lb/>
　幕者坎口不掩公其利也有孚者井中實為孚有常<lb/>
　而不變源源而不窮也象曰元吉在上井道貴上也<lb/>
<pb n="47b"/>
　上則水出乎井澤濟乎物成井養不窮之功故曰大<lb/>
　成<lb/>
　王註處井上極水已出井井功大成在此爻矣故井<lb/>
　收也項氏曰上六當井口之成勿幕足矣又曰有孚<lb/>
　元吉者何也上推賢揚善出於惻怛之誠心則井渫<lb/>
　見汲而天下並受其福矣在上者必如是而後為大<lb/>
　成故曰元吉在上大成也上六之有孚即九三之心<lb/>
　惻也人之相與茍非中心惻怛何以見其有孚外雖<lb/>
<pb n="48a"/>
　相與而中无惻怛之念者多矣此上六必有孚而後<lb/>
　元吉也<lb/>
　初六爻楊氏曰初六在一井之底居於下者也宜其<lb/>
　泥之不澄也處幽隂之極安於舊者也宜其泉之不<lb/>
　新也井之可飲可食以潔清也今既泥而不潔舊而<lb/>
　不清衆禽且无一食之者而况人乎人之棄而不食<lb/>
　時之舎而不用将誰尤乎養人者必自養用世者必<lb/>
　可用觀井泥不食可自喻矣<lb/>
<pb n="48b"/>
　九二爻項氏曰初與二爻辭皆具兩象初在最下而<lb/>
　上无應既如井中之泥水而人不食然泥猶有禽也<lb/>
　又如舊井之无水而禽不居則併禽无之矣故象曰<lb/>
　下曰時舍二亦在下之中而上无應既如井旁泉穴<lb/>
　止能下注泥中之鮒又如敝甕不能載水以上出故<lb/>
　象以无與解之明二爻皆无應但初无水二有水為<lb/>
　異爾水屬陽故卦内陽爻皆為水隂爻皆不為水谷<lb/>
　者井中之泉穴已離於泥而未至於渫者也渫且不<lb/>
<pb n="49a"/>
　食而况於谷乎况於井泥乎三爻皆在下故也初之<lb/>
　禽即二之鮒也常處泥中得水則活故舊井无之<lb/>
革䷰<hi>離下兑上</hi>
　汝吉曰革變革也卦於睽體同而位易上火下澤性<lb/>
　睽焉已也澤上火下水決則火滅火然則水竭相息<lb/>
　矣二女同居志睽焉已也少上中下倫序有乖且成<lb/>
　仇隙故不曰不同行而曰不相得則凶悔吝乗之革<lb/>
　也<lb/>
<pb n="49b"/>
革已日乃孚元亨利貞悔亡<lb/>
彖曰革水火相息二女同居其志不相得曰革已日乃<lb/>
孚革而信之文明以說大亨以正革而當其悔乃亡天<lb/>
地革而四時成湯武革命順乎天而應乎人革之時大<lb/>
矣哉<lb/>
　述曰王註夫民可與習常難與適變可與樂成難與<lb/>
　慮始故革之為道即日不孚已日乃孚也孚然後乃<lb/>
　得元亨利貞悔亡也已日而不孚革不當也悔吝之<lb/>
<pb n="50a"/>
　所生生乎變動者也革而當其悔乃亡<lb/>
　離為日已日乃孚盡離三爻也革言三就言有孚悔<lb/>
　亡又言有孚然後改命吉非事已而後孚也葢革道<lb/>
　在審之未革之先離三爻皆慎重義也<lb/>
　王註凢不合然後乃變生變之所生生於不合者也<lb/>
　故取不合之象以為革卦澤水在上離火在下炎上<lb/>
　之勢重則水為火所息革以火息水為義也二女同<lb/>
　居而有水火之性近而不相得也所以為革已日乃<lb/>
<pb n="50b"/>
　孚革而信之也夫所以得革而信之者文明以說也<lb/>
　内離文明慮變已熟研幾已精外兊和說比時順物<lb/>
　宜民安俗能本文明之徳而行以說道人情堙鬱而<lb/>
　解釋之政事盭戾而振起之窮則變變則通大亨也<lb/>
　更革非常之事變通之際易於失正今觀二柔五剛<lb/>
　得中且正非以正乎為革而大亨以正可謂當矣革<lb/>
　而當當天心當民望當時物也其悔乃亡信在事前<lb/>
　也張氏曰致其孚者在已日之前驗其孚者在已日<lb/>
<pb n="51a"/>
　之後天下之事茍不至於如水火如二女聖人豈得<lb/>
　已而不已乎章氏曰離屬夏兊屬秋夏革為秋離兊<lb/>
　者一嵗中之革天地之革四時所以成也順天應人<lb/>
　革之大者湯武革命時不得已耳革塗炭而袵席之<lb/>
　革暴虐而寵綏之斯乃天之歸民之戴湯武不得不<lb/>
　順而湯武革命之君也然皆順天應人唯其時而已<lb/>
　天地之變運祚之移不過一革而已故賛其大<lb/>
　鄧伯羔曰湯武革命時不得已耳孔子賛易順乎天<lb/>
<pb n="51b"/>
　而應乎人是言革有此義非言湯武能盡易也<lb/>
　汝吉曰天下之革莫大於時變亦莫信於時變故革<lb/>
　必其孚天地之道浸无亟疾革者故孚必已日天地<lb/>
　雨暘燠寒以時敘而萬物從之一不當沴已故革不<lb/>
　過物必當物易下經卦元亨利貞四徳具唯革重革<lb/>
　也明革以天耳且一時一息之變化皆革也言天地<lb/>
　革盡造化之消息矣一人一事之廢興皆革也言湯<lb/>
　武革命盡人事之汙隆矣故易无不體也<lb/>
<pb n="52a"/>
　劉牧曰革者謂炎水以熱物也火之炎水必漸至於<lb/>
　湯湯必漸至於熱其可速乎熱徹于中物乃熟信徹<lb/>
　於中民始行故即日不孚已日乃孚也<lb/>
　漢上朱氏曰先儒已日作已事之已當讀戊巳之巳<lb/>
　十日至庚而庚更革也自庚至已十日浹矣已者浹<lb/>
　日也湯之伐桀猶曰舎我穡事而割正夏故革即日<lb/>
　不孚浹日乃孚乃難辭也<lb/>
象曰澤中有火革君子以治厯明時<lb/>
<pb n="52b"/>
　述曰革為變更虎變豹變亦取變義兊為澤離為火<lb/>
　澤中有火所謂澤有陽熖所謂隂火潜然皆水火不<lb/>
　時之變故為革象紀聞曰澤以瀦水今乃有火革之<lb/>
　大者也夫水火相息乃成四時寒暑之變中有數存<lb/>
　焉厯所以步其數也天運不齊而厯乃定法天无時<lb/>
　不動欲以一定之厯步之乆而必差則治以求合虞<lb/>
　翻曰天地革而四時成故君子以治厯明時也吳氏<lb/>
　曰厯謂日月五緯之躔次時謂春秋冬夏之代序推<lb/>
<pb n="53a"/>
　日月而後可定四時故治厯所以明時季季辨曰晝<lb/>
　夜者一日之革晦望者一月之革分至者一嵗之革<lb/>
　厯元者无窮之革厯貴乎革者三辰有差厯亦萬變<lb/>
　也<lb/>
　張氏曰夫厯數者先王以憲生殺之期而召信事之<lb/>
　節也使萬國之民不失其業者也履端於始序則不<lb/>
　愆舉正於中民則不惑歸餘於終事則不悖<lb/>
初九鞏用黄牛之革　象曰鞏用黄牛不可以有為也<lb/>
<pb n="53b"/>
　述曰象㫖初體離明以陽居下而无應故象如此離<lb/>
　為牛黄謂二也離之二曰黄離有中順之徳而初附<lb/>
　之初葢以得所附而利者故象以鞏用黄牛之革彭<lb/>
　山曰黄牛之革亦以變革言非謂皮也六二文明之<lb/>
　主柔順中正順其時之當革者也離初炎上而麗乎<lb/>
　二鞏用二之中順不敢用剛而妄動也初剛能固守<lb/>
　故言鞏<lb/>
　象曰不可以有為者有為謂適時之變有所云為也<lb/>
<pb n="54a"/>
　鞏用黄牛初剛在下不中離始體躁不順宜堅附二<lb/>
　以從其革不可以有為也<lb/>
　仲虎曰易道尚變故賁之爻有不賁者存損之爻有<lb/>
　不損者在而革亦不專言革也反其義為黄牛之革<lb/>
　鞏而固之戒其輕也遯六二執用黄牛之革六柔順<lb/>
　二中正順之道所固有也革初九鞏用黄牛之革離<lb/>
　性上而剛不中中順之道所不足也下无位上无應<lb/>
　不可有為惟可固守中順之道而已<lb/>
<pb n="54b"/>
六二已日乃革之征吉无咎　象曰已日革之行有嘉<lb/>
也<lb/>
　述曰以六居二柔順而中正又文明之主中正則无<lb/>
　偏蔽文明則盡事理處革之至善者也而必已日然<lb/>
　後革之日離象離日方中葢未已也故未可遽革六<lb/>
　二中順之道如此以正應在上不敢自專而征行從<lb/>
　五則吉而无咎王註二五雖有澤火之異同處厥中<lb/>
　隂陽相應往必合志不憂咎也<lb/>
<pb n="55a"/>
　玩已日乃革之云若有所待而又云征吉无咎象曰<lb/>
　行有嘉也不輕許其變動而惟征行始有可嘉之功<lb/>
　徐氏曰凡卦中言嘉者皆二與五應如隨之孚於嘉<lb/>
　遯之嘉遯是也<lb/>
　象㫖彖言已日乃孚爻言已日乃革之何也卦以六<lb/>
　二為主文明之賢而上應剛中之君待上之革而從<lb/>
　之俞氏指侯國以别於王朝是也<lb/>
九三征凶貞厲革言三就有孚　象曰革言三就又何<lb/>
<pb n="55b"/>
之矣<lb/>
　述曰彭山曰革道所利在貞柔道也六二之中正乃<lb/>
　謂貞故六二之征為吉九三以陽居陽爻位雖正非<lb/>
　革所利之貞而在澤火之際革之時也謂時其革而<lb/>
　用剛以往凶矣貞固居此危厲之道也三與初兩陽<lb/>
　同附於六二者而三居其上過剛不中故言征則凶<lb/>
　貞則厲正當以二之中順為主耳革言當革之言自<lb/>
　初厯二以至於三革言三就審慎之至也有孚謂與<lb/>
<pb n="56a"/>
　二合徳而足以為人所信也葢三雖過剛所當戒然<lb/>
　已盡離明之體則可以好謀而成至於革言三就其<lb/>
　有孚必矣<lb/>
　革至三而言就未即變改故曰言彖革而當全在於<lb/>
　此離為言明夷見之言揚火也初鞏用黄牛不言革<lb/>
　二已日乃革不輕革九三以征為戒而貞於二以為<lb/>
　革當革之言至是三就象曰又何之矣言可革也彖<lb/>
　言已日乃孚主離言離至三爻盡離日矣上卦兊體<lb/>
<pb n="56b"/>
　水性皆從革者也<lb/>
　周宴曰居下之上水火相息而三當其㑹故征則凶<lb/>
　貞則厲也然時當革也固不可以不革又不可以易<lb/>
　而革必革言三就然後有孚可革也<lb/>
九四悔亡有孚改命吉　象曰改命之吉信志也<lb/>
　述曰上體皆以所革者言九四兊初說體離下而上<lb/>
　當革之時剛柔不偏又革之用雖无應宜有悔而悔<lb/>
　可亡矣則革而當也有孚下孚二上孚五也陽剛中<lb/>
<pb n="57a"/>
　實上下交信孚於未革之先以之改命乃可獲吉改<lb/>
　命者改為也謂革之也以革言三就者更改為命上<lb/>
　安而下從吉之道也程子曰四非中正而為革之至<lb/>
　善何也曰惟其處柔也故剛而不過近而不偪順承<lb/>
　九五之君乃中正之人也<lb/>
　象㫖有孚改命虞翻曰互巽為命四動互坎改巽故<lb/>
　改命吉亦離改為兊之象将革而謀謂之言革而行<lb/>
　之謂之命三議革而後孚四有孚而後改淺深之序<lb/>
<pb n="57b"/>
　也四當二女同居之際其志本不相得且位比於五<lb/>
　有逼上之嫌而當改革之㑹尤難遽行天下有改革<lb/>
　極妥當而君不免於疑民或以駭未孚故也豈得為<lb/>
　善故革而當悔可亡矣且忠悃結於君誠愛諒於民<lb/>
　有孚如是則改命吉象曰信志謂上下皆信其志也<lb/>
九五大人虎變未占有孚　象曰大人虎變其文炳也<lb/>
　述曰大人以九五言謂有陽剛中正之徳而居尊位<lb/>
　也虎大人之象虎伏百獸大物也剛物也九五為革<lb/>
<pb n="58a"/>
　之主以大人之徳革天下之事无不當也无不時也<lb/>
　二應於五離之文明自内而見於外故為虎變文炳<lb/>
　之象變者革之成也占所以謀革未占而衆皆信之<lb/>
　大人盛徳天人集命動成變化天下孰不快覩而服<lb/>
　從之哉<lb/>
　虎變就大人身上出體剛則有道徳之威用中則得<lb/>
　神化之宜自然明著動變四海從風而靡未占有孚<lb/>
　言其誠也真誠素結葢有為之本矣此所以為大人<lb/>
<pb n="58b"/>
　之革也<lb/>
　劉牧曰三以革言三就命令已申四以改命信志物<lb/>
　盡從化至五則大亨以正不假占而有孚也<lb/>
　敬仲曰未占有孚信在事先此非權術而致之也大<lb/>
　人之心天地也其心即道由心而變无非道者其變<lb/>
　如虎其文炳然虎之有文天也自爾也大人之變天<lb/>
　也自爾也其𤼵如風雲其威如雷霆未至於此未可<lb/>
　謂大人也未可謂虎變也<lb/>
<pb n="59a"/>
　虎變謂仲夏毛希而革易至仲秋毛落更新而潤澤<lb/>
　是離夏革而為兊秋故以虎變為大人象虎變文章<lb/>
　外見如離之明兊之澤故曰其文炳也紀聞曰乾飛<lb/>
　龍革虎變皆大人造之象<lb/>
　馬融曰虎變威徳折衝萬里望風而信以喻舜舞干<lb/>
　羽而有苗自服周公修文徳越裳獻雉故曰未占有<lb/>
　孚矣<lb/>
上六君子豹變小人革面征凶居貞吉　象曰君子豹<lb/>
<pb n="59b"/>
變其文蔚也小人革面順以從君也<lb/>
　述曰隂稱小人卦之上猶人首也故以面言上六以<lb/>
　隂居兊之上高而无位貴而无民其𤣥徳若豹之澤<lb/>
　霧而同類小人猶感而革面以從五葢變之達於聲<lb/>
　音笑貎者如此說之極革之成雖无位者猶足以化<lb/>
　民成俗又何面從之疑哉<lb/>
　趙氏曰上六從陽以革者也九五握移風易俗之權<lb/>
　作成而變化之故進徳修業之君子有月異而嵗不<lb/>
<pb n="60a"/>
　同之功逺外之小人鄉之不率於教訓者今皆革而<lb/>
　面内皆虎變文炳之為章於天下者革道至是成矣<lb/>
　王註居變之終變道已成君子處之能成其文小人<lb/>
　樂成則變面以順上也改命創制變道已成功成則<lb/>
　事損事損則无為故居則得正而吉征則躁擾而凶<lb/>
　也彭山曰三之征凶未革戒其輕動也上之征凶既<lb/>
　革戒其輕動也革道貴於貞彖詞大亨莫利於正六<lb/>
　二中順貞之則也九三則貞而厲終爻又勉之以居<lb/>
<pb n="60b"/>
　貞石介曰居貞吉垂拱而天下治也紀聞曰惟居貞<lb/>
　吉故苖民七旬而乃格舜猶以為速商民三紀而乃<lb/>
　變康王不以為遲<lb/>
　象㫖陸績曰兊之陽爻稱虎隂爻稱豹豹虎類而小<lb/>
　者王徳卿曰虎文疎而著曰炳豹文密而理曰蔚蘇<lb/>
　氏曰易稱風從虎虎有文而能神豹有文而不能神<lb/>
　其别虎豹悉矣革貴於變變豈終不同乎揚子雲曰<lb/>
　貍變則豹豹變則虎善言革之情物矣<lb/>
<pb n="61a"/>
　觀六爻之辭益知聖人之懼革也初九戒革之早六<lb/>
　二戒革之專九三戒革之躁九四戒革之疑上六戒<lb/>
　革之過五者之戒詳矣不曰未可以有為而曰不可<lb/>
　以有為者戒之之嚴也以此戒之猶有晁錯削七國<lb/>
　之禍所當革者衆人之通患所固守者一已之常分<lb/>
　孔子不能革春秋之弊而嘗為委吏嘗為乗田自不<lb/>
　至於出位而曠職孟子不能革戰國之弊然我无官<lb/>
　守我无言責自不妨於進退之餘裕季孫問二邑之<lb/>
<pb n="61b"/>
　叛然後孔子陳墮費之言趙鞅无君命而逐君側之<lb/>
　惡人春秋以為叛六二獨得專於革乎<lb/>
　彖曰革楊氏曰聖人於革卦而有懼焉火逢水則滅<lb/>
　水逢火則竭二女居則同而志則别天下之事茍不<lb/>
　至於如水火如二女聖人豈得已而欲革乎故其辭<lb/>
　曰已日乃孚又曰革而信之言其初之未信也曰元<lb/>
　亨利貞悔亡又曰革而當其悔乃亡言革之而非大<lb/>
　亨非大利非大正皆革而不當也其能无悔乎革而<lb/>
<pb n="62a"/>
　不信革而有悔則如勿革故曰聖人懼於革也然則<lb/>
　何以能革而信革而當乎曰彼之所以失見此之所<lb/>
　以得灼知其理於未革之先當如離之文明未革而<lb/>
　民願之将革而民從之相慶其舉于既革之後當如<lb/>
　兌之恱如是者可以革而信革而當矣天地得此理<lb/>
　故革而四時成湯武得此理故革而天人說革之時<lb/>
　其大如此可不懼哉<lb/>
　象曰澤中有火革項氏曰水在澤下謂之无水言當<lb/>
<pb n="62b"/>
　有而伏與无同也火在澤下謂之有火言非其地不<lb/>
　當有也火旺於離遇兊而伏澤已在上火已在下寒<lb/>
　當革暑隂當革陽无可疑者然而方伏之時火氣猶<lb/>
　盛人見為有不知其将革也革之所從來乆矣<lb/>
　初九爻中順者六二之徳也其言於初九者何初九<lb/>
　用六二之徳也故曰鞏鞏者外束内也方事之初未<lb/>
　可革也而初九以剛居之故為之設戒但當束以六<lb/>
　二之徳而不可以自用也六二自大壮六五來大壮<lb/>
<pb n="63a"/>
　六五即遯六二之反對故曰執之用黄牛之革以自<lb/>
　守則曰執以制他人則曰鞏明以遯二制革初也革<lb/>
　主變更此皮革也亦得借用居初而用二亦革也從<lb/>
　人之意也<lb/>
　九五爻虎大人之象變謂希革而毛毨也在大人則<lb/>
　自新新民之極順天應人之時也九五以陽剛之才<lb/>
　中正之徳而居尊位大人也為革之主故有此象以<lb/>
　大人之道革天人之事乃足以當之耳變乃大人之<lb/>
<pb n="63b"/>
　變以大人中正之道變革之炳然昭著不待占决知<lb/>
　其至當而天下必信之矣非謂占得此爻也革至九<lb/>
　五聖人獨决之以未占有孚是龜筮有所弗詢鬼神<lb/>
　有所弗謀也葢天下无灼然之理則聖人无决然之<lb/>
　舉革之道初戒其早二戒其專三戒其躁其可革未<lb/>
　灼然可革也四戒其疑已灼然可革矣九五以陽剛<lb/>
　之資居兊說之上當大君之位兼四爻之助其可變<lb/>
　可革之理灼然如虎之炳也尚可待於占乎此湯武<lb/>
<pb n="64a"/>
　革命順乎天而應乎人之事也<lb/>
　上六爻項氏曰小人革面非謂面革而心不革也若<lb/>
　其心不革何以謂之有孚面者向也古語面皆謂向<lb/>
　如面墻正面南面皆是當是時也小人易向遵王之<lb/>
　道矣故曰小人革面順以從君也君子本與君同向<lb/>
　因是而追琢成章爾小人本不同向故以革面言之<lb/>
　九五革之主故曰大人以君徳言之也上六革之效<lb/>
　故曰君子小人以臣民言之<lb/>
<pb n="64b"/>
鼎䷱<hi>巽下離上</hi>
　鄭𤣥曰鼎象也卦有木火之用互體乾兊乾為金兊<lb/>
　為澤澤鍾金而含水爨以木火鼎烹熟以養人猶聖<lb/>
　君興仁義之道以教天下也故謂之鼎<lb/>
　程傳鼎之為用所以革物也變腥而為熟易堅而為<lb/>
　柔水火不可同處能使相合為用而不相害也為卦<lb/>
　上離下巽所以為鼎則取其象焉取其義焉取其象<lb/>
　者有二取其義則木從火也以木巽火烹飪也<lb/>
<pb n="65a"/>
鼎元吉亨<lb/>
彖曰鼎象也以木巽火亨飪也聖人亨以享上帝而大<lb/>
亨以養聖賢巽而耳目聰明柔進而上行得中而應乎<lb/>
剛是以元亨<lb/>
　述曰劉濂曰鼎之用大有元吉之道焉鼎之用通有<lb/>
　亨道焉故象占為元吉亨孔疏此卦明聖人革命示<lb/>
　物法象維新其制有鼎之義以木巽火有鼎之象故<lb/>
　名為鼎焉變故成新必須當理故先元吉而後乃亨<lb/>
<pb n="65b"/>
　也以卦爻論之初滌鼎出否取新也九二剛徳在中<lb/>
　之實也所謂雉膏所謂公餗也五柔得位而鼎耳齊<lb/>
　舉其用及人故曰元吉亨<lb/>
　鼎象也有足有腹有耳有鉉象卦畫也初隂下峙三<lb/>
　陽如腹果然五虚中耳上衡亘鉉鼎形成矣以木巽<lb/>
　火烹飪也鼎之用也革去故而鼎成新故為烹飪飪<lb/>
　熟也調和在中之實而養人者也天下莫不用之而<lb/>
　聖人用之乃上以事上帝而下以大烹養聖賢也蘇<lb/>
<pb n="66a"/>
　氏曰大烹非亨也取鼎之用而施之天下謂之大亨<lb/>
　鼎之用極於享帝而已以其道養聖賢則亨之大者<lb/>
　也故鼎之為器重矣是器也惟有徳者主之徳重則<lb/>
　器亦重徳輕則器亦輕巽而耳目聰明内外合徳也<lb/>
　上離為目離五中虚為耳非心能下下巽入稱隠耳<lb/>
　目蔽矣巽以為主然後能成離明之徳離體柔順進<lb/>
　而上行徳之凝而鼎命新也離體中虚下應乎剛徳<lb/>
　之助而鼎養行也皆主五也有如是之徳此所以能<lb/>
<pb n="66b"/>
　奠鼎之重盡鼎之用而致鼎時之大亨也<lb/>
　鄧伯羔曰諸卦以義名獨頥與井與鼎以象名故曰<lb/>
　鼎象也葢於鼎示之例也所謂象事知器者此也紀<lb/>
　聞曰巽乎水而上水者非井也井汲引之用也以木<lb/>
　巽火非鼎也鼎烹飪之用也<lb/>
　巽而耳目聰明離火中虚有耳目聰明之象離為目<lb/>
　而兼耳言之者以六五為鼎耳而取也象㫖巽為耳<lb/>
　自鼎象言之子夏傳云中虚為耳朱先生之說是也<lb/>
<pb n="67a"/>
　五得中而應乎剛則所以為耳自巽也虞翻曰三在<lb/>
　巽上動成坎離有兩坎兩離乃稱聰明眇能視不足<lb/>
　以有明聞言不信聰不明皆一離一坎非也<lb/>
　汝吉曰革去故象改嵗鼎取新象元春故革四徳具鼎<lb/>
　專以元亨言之人心通乎道微巽不入微耳目啓知<lb/>
　不達巽入矣而耳目聰明則學問思辨具而徳成此<lb/>
　人達天之要柔進上行得中應剛與睽彖文同皆主<lb/>
　離尊離周禮烹人掌鼎鑊給水火之齊鑊煑牲體魚<lb/>
<pb n="67b"/>
　腊之器既熟乃脀於鼎烹調之說文鼎三足兩耳和<lb/>
　五味之寳器字形象析木而炊<lb/>
　胡旦曰五以謙柔居尊下應九二之賢臣上又有上<lb/>
　九賢臣皆巽納聖賢之象所以得大吉而亨通<lb/>
　孔疏聖人既能謙巽大養聖賢聖賢養則憂其事而<lb/>
　助於已明目達聰不勞已之聰明則不為而成矣<lb/>
　漢上朱氏曰乾為天在上為帝指上九也在下為聖<lb/>
　賢指二三四也享上帝之心推之以養聖賢人有不<lb/>
<pb n="68a"/>
　樂盡其心者乎<lb/>
象曰木上有火鼎君子以正位凝命<lb/>
　述曰水火相交所以成鼎之用非木火則為无用之<lb/>
　鼎矣君子觀鼎之象以正位凝命正位如鼎之端峙<lb/>
　不欹側凝命如鼎之安固不動搖房𤣥齡曰鼎者神<lb/>
　器至大至重象人君大寳之位位天所命也鼎三足<lb/>
　而正立有三才定位之象君子居中履正成位乎兩<lb/>
　間以凝天之基命定命所謂協上下以承天休者也<lb/>
<pb n="68b"/>
初六鼎顛趾利出否得妾以其子无咎　象曰鼎顛趾<lb/>
未悖也利出否以從貴也<lb/>
　述曰王註凢陽為實而隂為虚鼎之為物下實而上<lb/>
　虚而今隂在下則是為覆鼎也鼎覆則趾倒矣否謂<lb/>
　不善之物也鼎之顛趾失其所利鼎覆而不失其利<lb/>
　在於冩出否穢之物也取妾以為室主亦顛趾之義<lb/>
　也處鼎之初将以納新新貴也施顛去穢所以從貴<lb/>
　也然則去妾之賤名而為室主亦從子貴也<lb/>
<pb n="69a"/>
　介夫曰初居鼎下趾也上應九四趾而向上則顛矣<lb/>
　然當卦初鼎未有實而舊有否惡之積因顛趾而出<lb/>
　矣顛而出否豈謂悖哉世固有顛而為正賤而為貴<lb/>
　者易道然也得妾以其子是已彭山曰妾隂象指初<lb/>
　子陽象指二二鼎中實也亦象女子之孕鼎以剛實<lb/>
　為貴二是已初滌鼎告潔否出而鼎實納其中故曰<lb/>
　以從貴也或曰鼎初巽主初顛趾偶畫向上為兌象<lb/>
　故言得妾<lb/>
<pb n="69b"/>
九二鼎有實我仇有疾不我能即吉　象曰鼎有實慎<lb/>
所之也我仇有疾終无尤也<lb/>
　述曰九二陽爻為實二五正應而密比初柔隂陽之<lb/>
　匹而非正是初為我仇也非正而相悦冦我者也故<lb/>
　曰我仇有疾九二剛中自守以正彼自不能我即是<lb/>
　以吉也趙氏曰慎所之也恐其能即而陷我仇之疾<lb/>
　也六五都舉鼎之柄二當慎所之以從正應不可貳<lb/>
　也不可遷也我仇有疾何能為我尤哉<lb/>
<pb n="70a"/>
　紀聞曰鼎諸爻與井相似井以陽剛為泉鼎以陽剛<lb/>
　為實井九二有泉象下比初六則有射鮒之象鼎九<lb/>
　二有實象下比初六則有我仇之象井初為泥二視<lb/>
　之則為鮒鼎初為否二視之則為疾皆隂惡之象也<lb/>
　井二无應故其功終不上行鼎二有應而能以剛中<lb/>
　自守故初雖近不能就之而吉<lb/>
　鼎有實則可薦諸上帝可薦諸聖賢可飽夫天下天<lb/>
　人上下所同恃以為享者也㓂我而能我即則此必<lb/>
<pb n="70b"/>
　受其即仇我而能我動則彼必乗其動九二剛中自<lb/>
　固之道其大如此<lb/>
九三鼎耳革其行塞雉膏不食方雨虧悔終吉　象曰<lb/>
鼎耳革失其義也<lb/>
　述曰鼎耳六五也耳五而言於三俞氏所謂耳雖出<lb/>
　於鼎口而根於鼎腹三為鼎腹者是也革謂變異三<lb/>
　五異體一鼎分而為二變革之象凡物之行以足獨<lb/>
　鼎待鉉故以耳鼎耳革行塞失其所以行也雉膏指<lb/>
<pb n="71a"/>
　九二九二實之美可食者以三鼎耳革其行廢而莫<lb/>
　之舉矣雖有雉膏安得食哉雉者肉之珍膏者雉之<lb/>
　珍此鼎實粹美之至也時未出鼎不為所食故有虧<lb/>
　欠不足之悔方雨言将雨也二五隂陽正應方将和<lb/>
　合而為雨方雨而未雨今雖虧悔而終則吉終吉者<lb/>
　俞氏所謂三五同功五受上鉉而行三亦與之俱行<lb/>
　而二之雉膏見食矣雉膏即鼎有實公餗即雉膏无<lb/>
　二義象曰失其義也鼎以耳行而耳革焉失舉鼎之<lb/>
<pb n="71b"/>
　義也卦下巽上離三四乃變革之地故取革之象雉<lb/>
　膏不食離為雉此巽也而稱離象見九二鼎中之實<lb/>
　乃文明之腴六五文明之主所必資者程傳所謂上<lb/>
　聰明而下巽終必相得也故云方雨虧悔終吉<lb/>
　全體一鼎分上下體為二鼎上體之鼎有兩耳而无<lb/>
　足故九四之鼎折足下體之鼎有足而无耳故九三<lb/>
　之鼎耳革紀聞曰顛趾為四而顛也折足為初而折<lb/>
　也耳革為上而革也相因而取者也<lb/>
<pb n="72a"/>
九四鼎折足覆公餗其形渥凶　象曰覆公餗信如何<lb/>
也<lb/>
　述曰彭山曰九四以剛處於二三兩剛之上任之重<lb/>
　者也而巽體一隂在下才弱不能承之四又居位不<lb/>
　中徳薄而无基本可恃則不能自立矣故有鼎折足<lb/>
　之象餗者李鼎祚曰雉膏之屬也亨以享帝養聖賢<lb/>
　非適其私故曰公餗鼎折足則公餗盡覆矣其形渥<lb/>
　言折足之状也大臣以凉徳取充位至敗壞天下之<lb/>
<pb n="72b"/>
　事若此凶可知矣象㫖鼎重極於四其上則耳矣受<lb/>
　實必有餘量以為溢地故三憂不食明不可復加也<lb/>
　至四則溢而覆矣初未嘗鼎則顛趾利出否四已實<lb/>
　鼎故折足為凶語其位也<lb/>
　鼎自二至四腥胾盈而易覆所任重而難勝而初以<lb/>
　柔為之足不克勝任其象如此敗養人之功虧鼎位<lb/>
　之重包失職之羞凶可知矣象曰覆公餗信何如也<lb/>
　不量而受以至於滿而溢也始不自量至於力不能<lb/>
<pb n="73a"/>
　支而國受其敝身蒙其恥信何如也趙汝楳曰授任<lb/>
　者貴器使受職者貴自量非器而授棄其官也不量<lb/>
　自處不自有其躬也<lb/>
　汝吉曰初四皆不正而應初上交象顛趾四下傾足<lb/>
　折矣顛可正也覆不可復也<lb/>
六五鼎黄耳金鉉利貞　象曰鼎黄耳中以為實也<lb/>
　述曰離中言黄畫中虚而對植有耳之象金象五位<lb/>
　之陽剛耳所以舉鼎者中色黄故曰黄耳鉉所以貫<lb/>
<pb n="73b"/>
　耳者陽質金故曰金鉉六五柔順聰明為鼎之主虚<lb/>
　中而能納剛堅而不渝象黄耳金鉉而鼎胥以舉也<lb/>
　非虚中不能受鉉之貫非堅剛不能勝鼎之重言利<lb/>
　貞以要其成焉汝吉曰五桑體也其惟貞秉徳純一<lb/>
　勿貳以二黄中如結以任剛正斯惟舉鼎之利也<lb/>
　象㫖六五中而不亢柔而有容故曰黄耳五變體乾<lb/>
　為金鉉所以扛鼎者宋𠂻互充非也虞翻謂三貫鼎<lb/>
　兩耳乾為金朱先生因謂下應九二之堅剛非也三<lb/>
<pb n="74a"/>
　非鉉二亦非鉉也<lb/>
　蔡汝柟曰中者虚也虚則能受故曰中以為實程子<lb/>
　曰五之所以聰明應剛為鼎之主得鼎之道皆由得<lb/>
　中也<lb/>
　九二鼎有實言慎所之六五鼎出實言利貞其義相<lb/>
　應故曰柔進而上行得中而應剛<lb/>
上九鼎玉鉉大吉无不利　象曰玉鉉在上剛柔節也<lb/>
　述曰上九處鼎之終鼎道之成也鼎既薦而施鉉其<lb/>
<pb n="74b"/>
　上故曰鼎玉鉉玉比金為良稱鉉徳也鼎有實以不<lb/>
　食為憂鼎既盈以覆餗為虞用竟而玉鉉在上鼎之<lb/>
　重安而无事矣於是二五相應剛柔得節大烹舉而<lb/>
　仁賢在位馨香達而帝命用休故曰大吉无不利<lb/>
　蘇氏曰以鼎熟物人皆能之至於鼎盈而憂溢耳炎<lb/>
　而不可舉非玉鉉不能此鼎之所以養聖賢也<lb/>
　趙氏曰玉鉉者君之徳在上者君之稱金以為質稱<lb/>
　其舉也玉以比徳故曰剛柔節也仲虎曰上九一陽<lb/>
<pb n="75a"/>
　横亘乎鼎耳之上有鉉象<lb/>
　干寳曰玉又貴於金者凡烹飪之事自鑊升於鼎載<lb/>
　於爼自俎入於口馨香上達動而彌貴故鼎之義上<lb/>
　爻愈吉也鼎主烹飪不失其和金玉鉉之不失其所<lb/>
　公卿仁賢天王聖明之象也君臣相臨剛柔得節故<lb/>
　曰吉无不利<lb/>
　井以木巽水鼎以木巽火井鼎用皆在五成功皆在<lb/>
　上故井上元吉鼎上大吉皆以養為利<lb/>
<pb n="75b"/>
　質卿曰鼎之器難全鼎之用難盡在初有顛趾之患<lb/>
　二有實而我仇疾之三有雉膏而鼎耳革四任重大<lb/>
　而憂覆餗惟五黄耳能舉鼎之重至上之玉鉉始能<lb/>
　全其器而盡其用故曰大吉无不利嗚呼難矣此无<lb/>
　他也不知器之重而正位凝命之意微故難如此<lb/>
　汝吉曰舉鼎在耳耳鼎之主也安鼎在足足鼎所載<lb/>
　也隂卦貴隂當其虚有鼎之用矣抑初柔失正二比<lb/>
　之為疾四應之為覆終賤隂也五柔得中三越之為<lb/>
<pb n="76a"/>
　耳革上舉之為玉鉉貴中也<lb/>
　彖曰鼎象也楊氏曰鼎象也象者卦之形肖鼎之形<lb/>
　也以列足而載一腹以一鉉而貫耦耳六爻畫而鼎<lb/>
　之形以具二體合而鼎之用以行以巽木入離火而<lb/>
　烹飪之用著矣古者聖人之制鼎豈自奉口體而已<lb/>
　哉有鼎之用有鼎之徳享上帝養聖賢乃其用也體<lb/>
　巽之順以順於義理體離之明以達其視聴體六五<lb/>
　之柔中以應陽剛乃其徳也全其徳以施其用焉往<lb/>
<pb n="76b"/>
　而不大亨乎且夫革去故鼎取新何獨鼎哉食者生<lb/>
　民之大本鼎者火化之元勲革鴻荒而新萬法孰有<lb/>
　大於革茹毛火化之初乎一初既立而萬法類從矣<lb/>
震䷲<hi>震下震上</hi>
　崔憬曰鼎所以烹飪享於上帝主此器者莫若冢嫡<lb/>
　以為其祭主也故言主器者莫若長子也<lb/>
　程傳震之為卦一陽生於二隂之下其象為雷其義<lb/>
　為動雷有震奮之象動為驚懼之義<lb/>
<pb n="77a"/>
　宋咸曰一陽居二隂之下陽剛而動隂柔而順隂雖<lb/>
　二而不克制故陽得其震動焉<lb/>
　蔡清曰震六爻初二與五則始於懼終於无懼三四<lb/>
　與上則終於懼其終於无懼者非以中正則以陽剛<lb/>
　也其終於懼者非以不中正則以隂柔也不然以剛<lb/>
　處柔也<lb/>
　趙汝楳曰二陽皆震隂者也而初為主四隂皆受震<lb/>
　者也而下卦為甚初九始𤼵聲之雷也其威盛故二<lb/>
<pb n="77b"/>
　必逃於九陵三稍逺甫行即无𤯝九四洊震之雷也<lb/>
　故五往而復來上既極征則有凶<lb/>
震亨震來虩虩笑言啞啞震驚百里不喪七鬯<lb/>
彖曰震亨震來虩虩恐致福也笑言啞啞後有則也震<lb/>
驚百里驚逺而懼邇也出可以守宗廟社稷以為祭主<lb/>
也<lb/>
　述曰孔疏此象雷之卦天之威動故以震為名卦取<lb/>
　一陽動於二隂之下氣從下以達上則隂氣迸開萬<lb/>
<pb n="78a"/>
　蟄俱動蘇氏曰震者陽徳之先震隂而達陽者也故<lb/>
　亨<lb/>
　震以人心之動言人心常惺惺常自戒慎恐懼而不<lb/>
　能已象震之來而虩虩然不安寧此真陽之動所謂<lb/>
　帝出乎震也震動而懈慢怠弛之氣皆消自然精神<lb/>
　凝固舉動安和有笑言啞啞之象笑言啞啞即在震<lb/>
　來虩虩之内不在震來虩虩之後震一陽而君二隂<lb/>
　象諸侯百里之國震為長子主器奉七鬯以祭者雷<lb/>
<pb n="78b"/>
　震驚乎百里之逺則近者恐懼可知而不喪有事神<lb/>
　明在念七鬯在執與奏格无言時同也有主故也故<lb/>
　曰震亨七舉鼎實之器所以載牲而升於俎鬯合鬱<lb/>
　香之酒所以灌地而降神<lb/>
　震來虩虩虩虩顧慮不安之貎只此恐懼之心所以<lb/>
　致福也笑言啞啞則此心安平寛舒樂然後笑時然<lb/>
　後言本體常寧天理畢見故曰後有則也震固雷象<lb/>
　然天下之至畏卒然而至无所不聞者莫如雷故曰<lb/>
<pb n="79a"/>
　驚逺而懼邇借雷以明至可畏者也不喪七鬯是謂<lb/>
　有則斯稱主器之長子矣汝吉曰出繼世可守宗廟<lb/>
　以為宗廟主守社稷以為百神主正釋不喪七鬯之<lb/>
　文而藏其辭七鬯表誠敬所出也<lb/>
　象㫖吳氏曰乾陽君也坤地國邑也分乾之一陽以<lb/>
　主坤國邑諸侯之君也一陽象雷二隂象百里之地<lb/>
　下震象七互坎象鬯互艮象手執之不喪七鬯以艮<lb/>
　執之固也俞氏曰逺謂卦之外邇謂卦之内内外皆<lb/>
<pb n="79b"/>
　震有逺邇驚懼之象<lb/>
　鄭𤣥曰雷𤼵聲聞於百里古者諸侯之象諸矦出教<lb/>
　令能驚戒其國内則守其宗廟社稷為之祭主不亡<lb/>
　七鬯也人君於祭之禮七牲體薦鬯而已其餘不親<lb/>
　也升牢於俎君七之臣載之鬯秬酒芬芳修鬯因名<lb/>
　焉<lb/>
　質卿曰天下事不過利害兩端君子處世非安則危<lb/>
　未有常安平而无禍患者當禍患之來即聖人亦不<lb/>
<pb n="80a"/>
　能不為之動心故曰吉凶與民同患是也聖人不能<lb/>
　必禍患之來但患吾无以應之其一要平時有手脚<lb/>
　其一要立得住其一要進得步其一要退得步平時<lb/>
　手脚誠敬常存是也立得住不喪七鬯是也進得步<lb/>
　震行有事是也退得步喪貝躋陵是也舍此則震遂<lb/>
　泥也<lb/>
象曰洊雷震君子以恐懼修省<lb/>
　述曰彭山曰雷在虚空之中連聲而動故曰洊雷雷<lb/>
<pb n="80b"/>
　之震震在雷也卦以言徳則其震為恐懼之心但以<lb/>
　雷取象耳心本動物震在我也此即吾心之雷非因<lb/>
　雷所驚而始動也心有所感動也因雷而動亦動也<lb/>
　以我為主常恐常懼即中庸戒謹恐懼也修謂治其<lb/>
　所偏省謂察其所缺恐懼所以修省也<lb/>
　君子以恐懼修省所以體震也夫人无所驚則昏昏<lb/>
　者心之所由死也有所驚則惺惺者善之所由生也<lb/>
　恐懼動則善根生如草木之萌芽乃雷霆之所鼓而<lb/>
<pb n="81a"/>
　生也是故善根生死之機繫於警與不警而已震之<lb/>
　用其大矣哉<lb/>
　淮海曰君子一生功夫只是恐懼修省四字此四字<lb/>
　工夫只是震來虩虩笑言啞啞故恐懼非惶惑也修<lb/>
　省非矜持也小心翼翼昭事上帝自此心之不放曰<lb/>
　恐懼自此心之不違曰修省可謂奉天矣<lb/>
初九震來虩虩後笑言啞啞吉　象曰震來虩虩恐致<lb/>
福也笑言啞啞後有則也<lb/>
<pb n="81b"/>
　述曰初九一陽動乎下為震之主足以當全卦之義<lb/>
　故爻辭與彖同而以吉賛焉増後字表初義也註疏<lb/>
　體夫剛徳為卦之先剛則不暗於幾先則能有前識<lb/>
　故處震驚之始能以恐懼致福而獲其吉也<lb/>
　范氏曰君子之懼於心也思慮必慎其始則百志弗<lb/>
　違乎道懼於身也進退不履於危則百行弗罹於禍<lb/>
　故初九震來而致福慎於始也<lb/>
　蘇氏曰二陽震物者也四隂見震者也震之為道以<lb/>
<pb n="82a"/>
　威達徳者故可試而不可遂試則養而无窮遂則玩<lb/>
　而不終初九試而不遂者也以虩虩之震而繼之以<lb/>
　啞啞之笑明其不常用也惟其威之不常用故知其<lb/>
　所震物者非以害之欲其恐而致福也有則言其不<lb/>
　逺也<lb/>
六二震來厲億喪貝躋於九陵勿逐七日得　象曰震<lb/>
來厲乗剛也<lb/>
　述曰六二乗初九之剛九震之主初動而上奮震來<lb/>
<pb n="82b"/>
　厲矣六二乗之卒然自失有大喪貝之象貝者人之<lb/>
　所寳二之所寳者位也註疏以為資貨糧用之屬也<lb/>
　因震而動動而无應必至超越陵險極其所之有躋<lb/>
　於九陵之象九陵甚言其高震厲所不及之處也二<lb/>
　以柔居柔足以自守不過爻位一周則復其故常有<lb/>
　勿逐七日得之象葢震之剛威逺矣而非可常也來<lb/>
　即厲往即安故二雖喪貝而七日得簡輔曰乗剛自<lb/>
　危必失其有去而躋陵迷迫之状極矣履正居中義<lb/>
<pb n="83a"/>
　當來復未有畏威順命而不能保其位者也<lb/>
　震之為義陽震隂也輔嗣所謂威駭怠懈肅整惰慢<lb/>
　者也隂柔非遇大震動則懐其所有而无振奮激發<lb/>
　之意二中正有主善承震善處喪善徙善變通其喪<lb/>
　也乃所以為得也故震之能益人也始以震而驚終<lb/>
　以震而定汝吉曰人情係於物不能遺物而震安喪<lb/>
　貝人情見近震於震而震躋九陵此處震之善人驚<lb/>
　悸必自失故震屢言喪陽性好上不可乗故易乗剛<lb/>
<pb n="83b"/>
　多凶<lb/>
　億余氏云大也占用其變則互離離蠃蚌貝也躋於<lb/>
　九陵在互艮之下故稱陵震為足足乗初九故稱九<lb/>
　陵虞說是也七日得胡氏云二至上上至二七數<lb/>
六三震蘇蘇震行无眚　象曰震蘇蘇位不當也<lb/>
　述曰震蘇蘇恐懼失則精神潰喪之状三在下卦之<lb/>
　上本剛位而以柔居之不中不正當威嚴之世有震<lb/>
　蘇蘇之象葢中无主而不自振矣能因震懼而勉於<lb/>
<pb n="84a"/>
　行可以无眚則初九之餘威而六三受震之益也眚<lb/>
　由内出内自修省故得无眚震蘇蘇震驚之震也震<lb/>
　行震起之震也二中正勿逐而自得三不中正能行<lb/>
　則无眚<lb/>
　質卿曰六三於震之來也蘇蘇其處亦危矣斯時也<lb/>
　若无變計遂為禍患所縳四之震遂泥是也若有變<lb/>
　計始能處乎禍患震行无眚是也葢人於震蘇蘇之<lb/>
　時只判得一下則不與事俱困便謂之行便謂之无<lb/>
<pb n="84b"/>
　眚震之貴行而賤泥如此皆易道當然<lb/>
九四震遂泥　象曰震遂泥未光也<lb/>
　述曰震剛徳之首初九以剛居剛震之所以為震也<lb/>
　故震而亨矣四亦震主而處柔失剛健之道居四无<lb/>
　中正之徳陷溺於重隂之間不能自震奮者也故云<lb/>
　震遂泥泥滯溺也以不正之陽而上下重隂安能免<lb/>
　於泥乎遂无反之意處震懼則莫能守也欲震動則<lb/>
　莫能奮也震道亡矣豈復能光亨也<lb/>
<pb n="85a"/>
　程傳陽者剛物震者動義以剛處動本有光亨之道<lb/>
　乃失其剛正而陷於重隂以致遂泥豈能光也云未<lb/>
　光見陽剛本能震也以失徳故泥耳汝吉曰震行即<lb/>
　心光亨如雷行迸重隂而出豈有泥哉初是已<lb/>
　蘇氏曰震於已震之後遂而不知止者也故泥者以<lb/>
　言其不能及逺也故二隂皆以處而不避為吉象㫖<lb/>
　遂依荀氏本作隊泥虞翻曰坤土得雨也位在於隂<lb/>
　坎中而震隊泥之象與屯五同故未光<lb/>
<pb n="85b"/>
六五震往來厲億无喪有事　象曰震往來厲危行也<lb/>
其事在中大无喪也<lb/>
　述曰象㫖初始震為往四洊雷為來五當震主往復<lb/>
　來之時厲雷聲之厲也六五雖往來皆厲而隊泥之<lb/>
　威不復如二之喪貝五居位得中隂中有陽非若二<lb/>
　之純隂而乗初剛者之比故大无喪其所有事所有<lb/>
　之事謂中徳也六五處震之成以柔居中靜而有主<lb/>
　動而常定萬萬无所喪失也<lb/>
<pb n="86a"/>
　彭山曰震至五成徳之地恐以成則動以生定其事<lb/>
　在中即所謂必有事焉者夫何喪乎<lb/>
　敬仲曰易道以得中為貴六五之事自在於中不倚<lb/>
　於意不憧憧往來時保時惕安安翼翼豈有在中之<lb/>
　事而尚有所喪也哉曰大无喪㫁㫁之詞也葢不喪<lb/>
　七鬯以為祭主也<lb/>
　質卿曰六五在重震之中前震已往後震復來數經<lb/>
　事變无時而不危也與危而行為震往來厲則更於<lb/>
<pb n="86b"/>
　變故者熟矣操於心慮者乆矣以是能大无喪有事<lb/>
　故曰有因无事而失守有因多難而興邦易道從來<lb/>
　如此<lb/>
上六震索索視矍矍征凶震不于其躬于其鄰无咎婚<lb/>
媾有言　象曰震索索中未得也雖凶无咎畏鄰戒也<lb/>
　述曰索索志氣殫索之状矍矍顧瞻皇惑之状上六<lb/>
　過中震終動極懼而索索隕穫不能自存之象<lb/>
　象曰震索索中未得也若得中自持則不至於索索<lb/>
<pb n="87a"/>
　矣凡人震驚不寧則目之所視周章不定為視矍矍<lb/>
　如此而往安得不凶見上六終不可動也能自戒懼<lb/>
　不動則雖處凶地而无咎矣仲虎曰四震之來也緩<lb/>
　上之懼不於其躬之時而已懼於及鄰之際則庻乎<lb/>
　可以无咎然亦終不免於婚媾之有言也上於四同<lb/>
　體如婚媾之連四震動而終連及之葢勢之必至者<lb/>
　不可不畏鄰戒也震為善鳴有言象蘇氏曰六爻皆<lb/>
　无應故九四兼二隂而有之得稱婚媾也<lb/>
<pb n="87b"/>
　胡旦曰震不於其躬於其鄰者謂九四之剛威不能<lb/>
　及已之身鄰謂五犯九四之剛有徃來之厲則已能<lb/>
　觀此鄰戒以自修省其身整治其行故无咎也<lb/>
　趙氏曰震於躬而畏戒常人也咎則已罹震于鄰而<lb/>
　畏戒非智者不能是以无咎程傳震終當變柔不固<lb/>
　守故有畏鄰戒而能變之義本至於極當有可變之<lb/>
　道也聖人於震示人知懼能改之義為勸深矣<lb/>
　唐房喬曰震之初九謹始恐懼所以致福豫之初六<lb/>
<pb n="88a"/>
　倡始逸豫所以貽凶除上六征凶外皆无凶者皆有<lb/>
　恐懼之福而无逸豫之凶也<lb/>
　六二爻楊氏曰以六二之柔乗初九之剛險也以六<lb/>
　二之靜應初九之動詘也方震之始初遇九之猛厲<lb/>
　勃然而動駭然而來何可當也六二才與位俱柔若<lb/>
　不勝其憤而逐之奚而不喪惟能以柔避剛以靜馴<lb/>
　動逺避而勿逐俟之乆則剛自衰則吾无喪而有得<lb/>
　矣險者易詘者伸非有得乎高祖避項羽而入漢中<lb/>
<pb n="88b"/>
　光武避更始而出河北得震二之義矣<lb/>
　項氏曰二居下震之上故稱來五居重震之上故稱<lb/>
　往來二之所謂來者自取之也故二之自省在其所<lb/>
　懐之資為有所喪故曰喪貝言喪其資也五之所謂<lb/>
　往來四五无與也故五之自省在其身為无所喪二<lb/>
　雖喪資仍得中位故戒以勿逐逐之則資與位俱喪<lb/>
　矣五雖无喪不當但已必有事焉所以示修省之義<lb/>
　也勿逐者守其中也有事者行其中也六二為正中<lb/>
<pb n="89a"/>
　五為大中故曰其事在中大无喪也<lb/>
　六三爻象㫖蘇吳㓜清作蘇死而復生也六三於初<lb/>
　震雖逺於四震則近上蘇言下震之聲将盡下蘇言<lb/>
　上震之聲復生位在二震之間故其象如此互坎疑<lb/>
　於多眚然居震動之上又動則坎象不見逺於敵應<lb/>
　居外而震不能及故无眚矣<lb/>
　<lb/>
　<lb/>
<pb n="89b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　讀易述卷八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>讀易述卷十</head>
    <p>
<pb n="1a"/>
欽定四庫全書<lb/>
　讀易述卷十　　　　　　明　潘士藻　撰<lb/>
渙䷺<hi>坎下巽上</hi>
　程傳爲卦巽上坎下風行于水上水遇風則泮渙動<lb/>
　盪所以爲渙也<lb/>
　按渙卦凡隂爻皆從陽凡陽爻必宗五初六用拯拯<lb/>
　二也六三渙躬應上也九二奔机就五也六四渙羣<lb/>
　奉五也上九渙血渙隂之盡逺隂之害以全陽也<lb/>
<pb n="1b"/>
渙亨王假有廟利涉大川利貞<lb/>
彖曰渙亨剛來而不窮柔得位乎外而上同王假有廟<lb/>
王乃在中也利渉大川乗木有功也<lb/>
　述曰渙坎巽合體水得風則渙也隂之渙皆歸陽陽<lb/>
　之渙皆歸五故知卦主九五爻言而陽剛在坎中者<lb/>
　則主渙之本蓋有誠爲主于内至于渙汗大號而仁<lb/>
　恩遍及于天下如風行水順渙其沛沛渙之所以亨<lb/>
　也渙雖有散義以人心離散言舛矣<lb/>
<pb n="2a"/>
　渙亨渙有亨通之道也剛在隂中故爲王假有廟之<lb/>
　象巽木坎水又有利涉大川之義巽坎二卦皆剛中<lb/>
　渙之所以亨在此故曰利貞<lb/>
　象㫖坎剛卦也巽柔卦也陽剛本居上今在下體故<lb/>
　言來内辭也窮極也陽來在下之中不至窮困也柔<lb/>
　得位乎外謂巽居上體當用事之地上同者四成巽<lb/>
　之主不應内而上同于五也孔疏剛得暢而无險困<lb/>
　之難謂柔邪之累也坎剛掩于二隂爲困柔履順而<lb/>
<pb n="2b"/>
　无違逆之乖此渙所以亨利涉大川利貞也剛德不<lb/>
　暢柔不同剛何由得亨通而濟難利貞而不邪乎<lb/>
　王假有廟祖考之精神既渙散假廟所以聚之王者<lb/>
　爲渙之主須明聚散之義爲教化之宗故曰王假有<lb/>
　廟九二在下卦之中有剛中之德可以格廟故云王<lb/>
　乃在中也若止云王在廟中其義淺矣程傳中者心<lb/>
　之象剛來而不窮柔得位而上同卦才之善皆主于<lb/>
　中也特取王假有廟之象耳渙二大號王者之事即<lb/>
<pb n="3a"/>
　坎中之陽發見于巽之九五者王乃在中之作用也<lb/>
　又取乗木之象薄氏曰二不窮下四同于上以坎爲<lb/>
　水巽木乗之必不沉溺所以利涉有功也<lb/>
　紫溪曰王乃在中非在廟中也王者聚精㑹神全无<lb/>
　散漫渾然在中則不薦之孚无言之格足典神天以<lb/>
　固人心此王居正位之道若隂若陽皆渙其當渙者<lb/>
　而宗之也吳氏曰九五互艮上畫爲廟互震爲七鬯<lb/>
　居五是王在宗廟之中<lb/>
<pb n="3b"/>
　汝吉曰井渙具體巽坎極木之用于水也井木巽水<lb/>
　而上水養而不窮渙木乗水以渉水用濟不通人官<lb/>
　物曲之利于天地乎通矣<lb/>
象曰風行水上渙先王以享于帝立廟<lb/>
　述曰巽爲風坎爲水坎北方卦于時天地閉塞加凝<lb/>
　爲氷春風一動釋其否結解其氷凍水渙渙然人心<lb/>
　浹洽動盪之象也先王得渙之義制爲郊祀合萬物<lb/>
　之精神以享上帝立之宗廟舉萬國之歡心以祀祖<lb/>
<pb n="4a"/>
　考此仁孝之道尊尊親親之教治渙之大端也彭山<lb/>
　曰享帝立廟即王假有廟之意蓋精誠聚而有以爲<lb/>
　統一人心之本矣<lb/>
　劉調甫曰風行水上播蕩披離之象先王欲合天下<lb/>
　之渙莫先於享帝立廟物皆有本知本則聚精㑹神<lb/>
　於此而不馳騖故不至於渙聖人本天天者無聲無<lb/>
　臭而體物不遺夫茍意識不作歸於其天則其精神<lb/>
　更無渙漫一起意則神馳而精不定徃來憧憧渙莫<lb/>
<pb n="4b"/>
　大焉是故先王之聚渙皆取於格廟之義其㫖深哉<lb/>
　人心之至誠肫肫淵淵無聲無色然而足以聫一家<lb/>
　聫一國聫天下萃渙之妙真非思慮之所可及言辭<lb/>
　之所可解故曰茍不達天德者其孰能知之<lb/>
初六用拯馬壯吉　象曰初六之吉順也<lb/>
　述曰下卦坎體象人心之坎險也世道莫險于人心<lb/>
　内外上下人各有心判然其不相屬而爲渙渙也者<lb/>
　渙去下險隂渙其私以從陽也初六比於九二故用<lb/>
<pb n="5a"/>
　拯二初本無位未有世道之責而能以柔順徃拯陽<lb/>
　剛馬坎馬也馬壯言其急也隂體悠緩因循今用壯<lb/>
　馬若拯焚救溺之急初六之自渙其私也蘇氏曰渙<lb/>
　之初六有馬不以自乗而以拯九二忠順之至是矣<lb/>
　原明曰六質柔而履初剛履剛者乗壯馬也又馬少<lb/>
　則壯老則弱初所以爲壯馬也又初爲渙之始始渙<lb/>
　而拯之則有力亦壯馬也救之不早不力也救之早<lb/>
　則爲力也易此初六柔順從陽之道也若以二有剛<lb/>
<pb n="5b"/>
　中之徳爲壯馬然人乗馬上而二反在前非象㫖矣<lb/>
九二渙奔其机悔亡　象曰渙奔其机得願也<lb/>
　述曰九二得中二本九之所安有机象渙奔其机以<lb/>
　就五也二於五同德有相就之願故奔机爲得願初<lb/>
　六柔渙其不振之氣而乗壯以拯二九二剛渙其宅<lb/>
　中之安而奔机以就五渙躬渙羣皆此意也二剛動<lb/>
　乎險中不窮於險雖有二隂阻隔不爲遲疑猶豫故<lb/>
　言奔渙奔其机則就五之願得而二之所以悔亾也<lb/>
<pb n="6a"/>
六三渙其躬无悔　象曰渙其躬志在外也<lb/>
　述曰六三隂柔不中正有私己爲己之象于此不渙<lb/>
　悔尤積矣然以隂居陽在坎之上而正應上九居陽<lb/>
　則不昵于隂能渙也坎上則當渙之時應上則得渙<lb/>
　之助故有渙其躬之象與剛合志無我可得故得无<lb/>
　悔而可以濟五之渙矣何也渙其躬而後可以明匪<lb/>
　躬之道也<lb/>
　象旨六三坎體之上渙躬險将脱也渙之諸爻獨六<lb/>
<pb n="6b"/>
　三有應於上三能求援而出離乎險象故所謂志在<lb/>
　外是也<lb/>
　敬仲曰躬有俯而就下之象六三近比于九二隂陽<lb/>
　有相得之象而六三不然渙其躬身在于内而正應<lb/>
　上九是志在外也斯其所以无悔歟<lb/>
六四渙其羣元吉渙有丘匪夷所思　象曰渙其羣元<lb/>
吉光大也<lb/>
　述曰六四出坎險之上柔得正位以承至尊王註内<lb/>
<pb n="7a"/>
　掌機密外宣化命是也四與下二隂爲羣而獨居正<lb/>
　志在上同心無私繫能渙散隂類之羣所以大善而<lb/>
　吉也成巽之主同體五陽渙羣獨徃衆知嚮方而渙<lb/>
　成聚矣大聚曰丘羣不渙則心皆散漫而無所聚故<lb/>
　蘇洵曰羣者聖人所欲渙以混一天下者也渙衆異<lb/>
　爲同衆私爲公渙二隂之小羣而成五陽之大聚此<lb/>
　非等夷思慮之所及也二隂等夷皆知羣之爲羣而<lb/>
　豈知羣之當渙知羣之當渙而豈知渙之爲聚故曰<lb/>
<pb n="7b"/>
　匪夷所思趙氏曰隂之渙至此極盛故以光大賛之<lb/>
　敬仲曰六四居大臣之位則當行天下之大公不當<lb/>
　用其私黨故渙其羣元吉此非小賢之所能也于渙<lb/>
　散之中有聚合人心之事業平等思慮所不能及足<lb/>
　以見其公忠誠篤是謂之光大<lb/>
　汝吉曰卦乗木有功四巽主濟渙所任也卦三隂初<lb/>
　二皆失正羣象四體柔正在渙羣象渙躬不私己也<lb/>
　渙羣不私與己也公己公人之盡也<lb/>
<pb n="8a"/>
　程傳渙四五二爻義相須故通言之彖故曰上同也<lb/>
　四巽順而正五剛中而正四以巽順之正道輔剛中<lb/>
　正之君君臣同功所以能濟渙也元吉光大不在五<lb/>
　而在四者二爻之義通言也于四言其施用于五言<lb/>
　其成功君臣之分也<lb/>
九五渙汗其大號渙王居无咎　象曰王居无咎正位<lb/>
也<lb/>
　述曰九五陽剛巽體當巽申命之時大號令以詔誥<lb/>
<pb n="8b"/>
　天下如渙汗然汗心液也出于中心浹于四體一身<lb/>
　之閉塞以通號令出于人君之心浹于四海无不暢<lb/>
　然調適如汗也故爲渙汗其大號之象是大號之渙<lb/>
　渙之以王居也王居即彖所謂王乃在中者王居渙<lb/>
　然之中有格廟之誠大號布而渙然風行草偃之順<lb/>
　矣夫何咎象曰王居无咎正位也王者正位天德乃<lb/>
　可渙大號而无咎五巽之主也<lb/>
　醫家謂隂陽表裏閉隔不通者得汗而解解則二氣<lb/>
<pb n="9a"/>
　和暢腠理浹洽四肢百骸无不調適流通以汗象渙<lb/>
　極形容之妙<lb/>
　渙之六爻陽間隂隂間陽四爲隂渙之盛五爲陽渙<lb/>
　之盛<lb/>
　象㫖陽稱大故曰渙汗其大號王居虞翻曰五爲王<lb/>
　艮爲居正位居五四隂順命故王居无咎正位也彖<lb/>
　言王假有廟此言渙王居相發之詞五上俱以坎水<lb/>
　在下有渙血之象渙之者巽風也故五爲渙汗上爲<lb/>
<pb n="9b"/>
　渙血<lb/>
　象學曰巽爲風天地用之感動萬物者也故取王者<lb/>
　號令詔誥爲象五爲王位四爲大臣五以主渙是號<lb/>
　令之所出四承五德意而申布之者也四柔正位故<lb/>
　能渙散乎在下之羣小坎爲隠伏爲矯輮爲險爲盗<lb/>
　皆羣小之象也羣小相聚将害于正今渙散之是以<lb/>
　元吉五剛中正其德足尚故能渙汗其大號令之出<lb/>
　如汗之渙言其周浹四體無不至也羣邪之所未散<lb/>
<pb n="10a"/>
　疾苦之所未解皆由此而散矣所係重大非在天位<lb/>
　者不能當故曰渙王居无咎言惟王者當此渙汗之<lb/>
　兆也下此則爲咎矣<lb/>
上九渙其血去逖出无咎　象曰渙其血逺害也<lb/>
　述曰血爲隂坎爲血卦上與坎三相應三渙其躬喜<lb/>
　其應陽而曰志在外上渙其血不欲其應隂而曰以<lb/>
　逺害可見隂柔爲陽剛之累易係而難逺既渙其血<lb/>
　且去而逖出葢亦巽之極而禍患自逺也故无咎象<lb/>
<pb n="10b"/>
　曰渙其血逺害也巽順以逺乎隂柔之害即所謂去<lb/>
　逖出也<lb/>
　紫溪曰渙之爲義以人各有心不相聫屬貫通天下<lb/>
　之事至於破壞皆由此也故勢隔九閽則興利除害<lb/>
　之情壅事分爾我則引手濡足之誼踈大臣養交則<lb/>
　背公死黨之徒出小臣顧身則分猷胥慼之念微此<lb/>
　等皆人心陷溺世道坎險而不收拾渙也者渙去下<lb/>
　險而巽以行之如風行水上凍結氷釋而水流盪也<lb/>
<pb n="11a"/>
　是故初六乗壮以拯二九二奔机以就五皆渙也三<lb/>
　渙其躬四渙其羣小臣不背公大臣不營私也上六<lb/>
　渙其血絶隂私之盡也而五位王居則渙汗其大號<lb/>
　日降其德意以煦待澤之民而後天下四海闗節脉<lb/>
　絡无不貫通精神意氣无不聫屬兹渙也固所以爲<lb/>
　聚與而本原于格廟在中之一誠<lb/>
　六四爻項氏曰六四下離二隂之羣而上爲成渙之<lb/>
　主巽以出隂正以居上渙之最善者也然而渙散之<lb/>
<pb n="11b"/>
　中自有丘聚之理非羣隂所知也方渙其羣之時二<lb/>
　隂以等夷之情相望固不免于怨及渙事既成初得<lb/>
　吉而三免悔衆隂聚而依焉然後知六四之功也渙<lb/>
　其羣渙之始也渙有丘渙之終也義各不同故兩言<lb/>
　渙以别之四在二爲坤坤爲衆故曰羣四升而上同<lb/>
　五爲艮艮爲山故曰丘<lb/>
　九五爻項氏曰四臣也五君也君不主渙而臣主渙<lb/>
　宜若有咎然臣道當勞君道當逸臣以有事于險爲<lb/>
<pb n="12a"/>
　渙君以无心于事爲渙自君言之雖端居不爲亦无<lb/>
　咎也故渙王居无咎正位也渙汗其大號渙之于下<lb/>
　使民无事也渙王居渙之于上君无事也凢此皆六<lb/>
　四之功所主不同故亦出兩渙<lb/>
　上九爻項氏曰上九爻辭出與血韻叶皆三字成句<lb/>
　不以血連去字也小畜之血去惕出與此不同此血<lb/>
　已散不假更去又惕與逖文義自殊據小象言逺害<lb/>
　也則逖義甚明不容作惕矣卦中惟上九一爻去險<lb/>
<pb n="12b"/>
　最逺故其辭如此散其汗以去滯鬱散其血以逺傷<lb/>
　害上三爻皆以巽渙坎者也故汗與血皆指坎言之<lb/>
　二居險中爲汗汗心液也三居險上爲血血外傷也<lb/>
　後人因汗出又生不反之說非此爻本義<lb/>
　按六爻下三爻皆處險而待渙者也初六在否之之<lb/>
　初急于自救離而去之則變爲无妄而无與于當世<lb/>
　之渙故獨不言渙二自四來奔而否始爲渙故加渙<lb/>
　字自九二至三出險上而有應于外身與險相離矣<lb/>
<pb n="13a"/>
　然未能及人也上三爻皆渉川之木能渙者也四離<lb/>
　其類而上同而渙事始成爲卦之主故稱元吉五居<lb/>
　王位當既渙之後无所復爲惟施發散之令以釋天<lb/>
　下之疑離事爲之類以享正位之逸而已上乃處渙<lb/>
　之極與坎三有應能渙逺之不罹其害皆乗木有功<lb/>
　也坎爲血有傷害之象初六爻辭詳具明夷六二爻<lb/>
　中<lb/>
節䷻<hi>兑下坎上</hi>
<pb n="13b"/>
　章氏曰卦取坎爲流水澤爲止水下澤以注乎上水<lb/>
　之流故爲節坎爲兌所節也所以初象不出户庭水<lb/>
　初積也二象不出門庭則過于節矣三象不節之嗟<lb/>
　兌上缺也四安節五甘節惟上則節之極而終于坎<lb/>
　陷之苦也<lb/>
　象學曰節者限制裁抑之名兌爲川澮坎爲水泉古<lb/>
　井田之制大而川澮小而溝洫錯綜阡陌隴畝之間<lb/>
　以備旱澇旱則引川澮以灌溝洫澇則瀹溝洫而隄<lb/>
<pb n="14a"/>
　川澮使稼穡獲遂民生賴之故曰節亨<lb/>
　丘輔國曰爻各相比而相反初與二比初不出户庭<lb/>
　則无咎二不出門庭則凶二反乎初者也三與四比<lb/>
　四柔得正則爲安節三柔不正則爲不節三反乎四<lb/>
　者也五與上比五得中則爲節之甘上過中則爲節<lb/>
　之苦上反乎五者也<lb/>
節亨苦節不可貞<lb/>
彖曰節亨剛柔分而剛得中苦節不可貞其道窮也說<lb/>
<pb n="14b"/>
以行險當位以節中正以通天地節而四時成節以制<lb/>
度不傷財不害民<lb/>
　述曰坎陽兌隂分上下而隂陽不偏聚者節也故以<lb/>
　名卦節之大者莫若剛柔分男女别也節以中爲界<lb/>
　其道乃亨過則苦矣節至于苦豈能常也不可固守<lb/>
　以爲常不可貞也<lb/>
　蔡汝柟曰剛柔分者自然之節剛柔中者制節之人<lb/>
　德行之不節患无九二用中之人耳故王弼曰剛柔<lb/>
<pb n="15a"/>
　分而不亂剛得中而能制節不違中所以得亨也虞<lb/>
　翻曰苦節不可貞位極於上乗陽故窮窮與亨反不<lb/>
　亨而可以爲貞乎卦内兌外坎說以行險險者人之<lb/>
　所難說以行之則人不以爲苦節之義也象㫖卦所<lb/>
　以爲節者兌也兌施節于坎故曰說以行險九五居<lb/>
　尊能受兌之節而五又成坎之主坎爲通故曰當位<lb/>
　以節中正以通敬仲曰天地亦有節夏暑之極秋節<lb/>
　之冬寒之極春節之故四時成爲國則節以制度有<lb/>
<pb n="15b"/>
　制度則財不妄用不妄用則不横斂害民天地與聖<lb/>
　人並言何也人道即天地之道節以制度即四時寒<lb/>
　暑溫凉之宜也<lb/>
　紀聞曰天地之數六十故卦六十而爲節節柔來節<lb/>
　剛剛上節柔猶賁柔來文剛剛上文柔也賁以剛柔<lb/>
　純質而無文故文之節以剛柔過盛而無節故節之<lb/>
　發而皆中節謂之和稼穡作甘以待中央之土也火<lb/>
　炎上作苦亦以焦土之極也剛得中而受節乃爲九<lb/>
<pb n="16a"/>
　五之甘柔失中而過節則爲上九之苦大抵節意于<lb/>
　剛一邉尤重剛尤最易至于過故又舉卦體剛得中<lb/>
　爲言以見節貴亨其道指苦節底道理窮謂窮極而<lb/>
　難通故不可貞<lb/>
象曰澤上有水節君子以制數度議德行<lb/>
　述曰澤上有水水有所限而止節下保其潤上得其<lb/>
　安汝中曰君子觀節之象知民事民行不節則過而<lb/>
　流故爲之節以制數度數以爲度度辨於數也多寡<lb/>
<pb n="16b"/>
　大小惟分所限而貴有采章賤有衰序焉裁制于心<lb/>
　一天道秩然之品節也以議徳行徳以爲行行軌于<lb/>
　徳也進反盈縮惟衷于度而賢不得過愚不肖跂而<lb/>
　及焉擬議自心一天則自然之中節也制數度定萬<lb/>
　用之限議徳行嚴一身之限<lb/>
　敬仲曰議徳行擬之議之以求中節耳如孟子議禹<lb/>
　稷顔子曾子子思同道之類<lb/>
初九不出户庭无咎　象曰不出户庭知通塞也<lb/>
<pb n="17a"/>
　述曰初九陽剛有應于四然在下而无位逺而之應<lb/>
　則入于坎陷不可進也處節之初知節之早故爲不<lb/>
　出户庭之象初陽得正能謹于微者也如是則可免<lb/>
　于咎矣象曰知通塞也通則行塞則止節之道也險<lb/>
　塞于前時不可出此初之所以中節歟<lb/>
九二不出門庭凶　象曰不出門庭凶失時極也<lb/>
　述曰二在初之上已離乎隠九陽居之可以有爲之<lb/>
　時也然失位不正與五兩剛不相得居内自守固以<lb/>
<pb n="17b"/>
　爲節有不出門庭之象卦以剛得中而成節謂二也<lb/>
　二當節之時不能上從九五中正之迹成節之功其<lb/>
　失時亦極矣故凶張敬夫曰初九无位之人雖慎宻不<lb/>
　出而亦无咎九二有位大臣則不出爲凶時之通則<lb/>
　出爲是其不出者非也時之塞則不出爲是而出者<lb/>
　非也是故節而止者易節而通者難初之知通塞知<lb/>
　節者也二之失時極不知節者也<lb/>
　象㫖户庭李鼎祚曰初九應四四互艮艮爲門闕四<lb/>
<pb n="18a"/>
　爲内户户庭之象也門庭者二應在五五爲艮之上<lb/>
　而在外說文半門爲户雙扉曰門又外曰門内曰户<lb/>
　敬仲以爲九二竒爻阻其前户數竒六三偶爻處其<lb/>
　前門數偶參而觀之當得本象但其知竒偶别門户<lb/>
　以爲阻前者當之而不知即所居之位則亦未盡也<lb/>
　初二皆不出應皆互艮也<lb/>
六三不節若則嗟若无咎　象曰不節之嗟又誰咎也<lb/>
　述曰彖說以行險險者兌所節也三隂柔不中居說<lb/>
<pb n="18b"/>
　之極兊口開而承坎水常流而不塞故有不節若則<lb/>
　嗟若之象其心葢知有節而不安于不節此善機也<lb/>
　失而能悔无咎之道也<lb/>
　彭山曰象曰又誰咎也非謂三之過不可免而无所<lb/>
　歸咎也曰不節之嗟嗟則能節矣又誰咎之聖人貴<lb/>
　人善補過也<lb/>
　劉牧曰節之義惟居中得正者能立節二當節而不<lb/>
　節有後時之凶三過節而不節有悲嗟之歎<lb/>
<pb n="19a"/>
六四安節亨　象曰安節之亨承上道也<lb/>
　述曰六四以隂居隂當位五爲坎主能受節得中正<lb/>
　之道而順承之安于節者也吕仲木曰安言順也承<lb/>
　而奉行之也胡旦曰六四以柔順之道上承于君以<lb/>
　行節制率天下之人得以亨通是承君上之道也<lb/>
　敬仲曰六與四純隂有安象居近君之位而謹于承<lb/>
　上之道正位居體安止無越則亨斯乃承上之道也<lb/>
九五甘節吉徃有尚　象曰甘節之吉居位中也<lb/>
<pb n="19b"/>
　述曰九五陽剛當位居尊而在二隂之間有所收斂<lb/>
　而不敢肆所以爲節甘節者甘九二之所節也九二<lb/>
　剛得中而爲制主五剛同徳中而且正樂受其節而<lb/>
　以節節天下盖於已則安行於人則說從所以吉也<lb/>
　如是而徃有可嘉尚陸希聲曰聖人性乎情故達節<lb/>
　賢人制乎情故守節茍能通天下之情不違其禮守<lb/>
　極中之節不失其時以此而行聖人之所尚也<lb/>
　象㫖土于味爲甘五變成坤坤土按說文甘美也從<lb/>
<pb n="20a"/>
　口含一道也傳曰甘受和言五當尊而能受節如甘<lb/>
　之受和也徃有尚則數度德行自是制定中正以通<lb/>
　矣<lb/>
　薛溫其曰甘臨無攸利者在下用甘佞而進也甘節<lb/>
　徃有尚者在上用甘民悅隨也<lb/>
上六苦節貞凶悔亡　象曰苦節貞凶其道窮也<lb/>
　述曰上以隂居節極過節之中苦節者也當時勢之<lb/>
　難出于不得已以是爲正則凶矣而我則悔亡荀爽<lb/>
<pb n="20b"/>
　曰乗陽于上無應于下故其道窮道曷有窮節之苦<lb/>
　者窮之也或可艱難困阨于一人而未可公行于天<lb/>
　下或可勉强植立于一時而未可通行于萬世皆窮<lb/>
　之凶也<lb/>
　彖曰節亨鄭剛中曰无位者不能制節制節而不以<lb/>
　中正者不能通五既得位又中且正所以能主節也<lb/>
　推節之道天地有節故能成四時无節則失序矣故<lb/>
　一年四季皆稱節焉聖人立制度以爲節所以法天<lb/>
<pb n="21a"/>
　地之節也不傷財不害民節之道也人之欲无窮而<lb/>
　天之生有限茍非節以制度使上下有分名器有等<lb/>
　則侈肆貪縦其傷財害民也必矣<lb/>
　象曰澤上有水楊氏曰水之在澤盈平則鍾此節之<lb/>
　象也兌說坎險說過則流儉以節之此節之義也三<lb/>
　陽盛三隂節之一隂盛一陽節之此節之理也故曰<lb/>
　澤上有水節民侈受之以節節苦受之以中中无形<lb/>
　受之以制聖人之防人欲足矣而猶未也約民以制<lb/>
<pb n="21b"/>
　以制爲節也先民以身爲制也故曰制度數爲未足<lb/>
　必反而議吾身之徳行焉嗚呼周矣<lb/>
　初九爻楊氏曰君子将有以節天下必始於節一家<lb/>
　節一家必始于節一身不出户庭之間而制數度議<lb/>
　德行不傷財不害民節之道具矣塞則行之户庭而<lb/>
　準通則行之四海而準初九窮而在下故不出户庭<lb/>
　无咎<lb/>
　九二爻初在兌下兌爲户而主言爲互震震爲門而<lb/>
<pb n="22a"/>
　主動兌者闔户之時當其不可言雖户庭之近不可<lb/>
　出也震者闢户之時當其可動雖門庭之逺不可以<lb/>
　不出也凢事當密而不密與當盡而不盡皆謂之失<lb/>
　節初九在一卦之下不與九五相當故其節在于謹<lb/>
　密九二與五正對五動而二不動則失時之節矣故<lb/>
　曰不出户庭知通塞也不出門庭凶失時極也極猶<lb/>
　準則也義與節通此所謂議德行也<lb/>
　六三爻項氏曰三兌主說說以行險則成節不說則<lb/>
<pb n="22b"/>
　成嗟嗟與說相反者也小象又誰咎也凢三同人初<lb/>
　九解六三與節之六三三辭皆無褒貶但言人當自<lb/>
　謹而已出門同人我所當擇致㓂之端我所當慮得<lb/>
　失由已我所當省不節之嗟皆无所歸咎也雖與他<lb/>
　爻无咎小異然亦得補過之方於本義无悖矣觀需<lb/>
　九二自我致㓂敬慎不敗也則解之自我致戎又誰<lb/>
　咎也亦教之以自反非必謂之貶辭也<lb/>
　六四爻四以隂居隂安于正也下應於初有節之象<lb/>
<pb n="23a"/>
　四坎體水也水上溢无節就下有節如四之義非强<lb/>
　節之安于節者也節以安爲善故能致亨安節之義<lb/>
　非一象獨言承上道者上謂五五爲坎主而能受節<lb/>
　之道承上道而奉行之也楊氏曰六三之不節上六<lb/>
　之苦節皆不中節而中中而安其惟六四乎六四在<lb/>
　坎之下居水之趾安焉自節而㫁然不溢者也方九<lb/>
　五之君以甘節先天下乃得六四之近臣安節以承<lb/>
　其上之道此天下所以蒙不傷財不害民之福也故<lb/>
<pb n="23b"/>
　亨非六四之亨天下之亨也<lb/>
　九五爻楊氏曰九五以剛德爲節之主然甘而不苦<lb/>
　以其位乎中也中則不過不過則可美而易從矣禹<lb/>
　之卑宫室惡衣服菲飲食何其制也然致美黻冕致<lb/>
　孝鬼神又何華也此其所以得中无徃而不可尚天<lb/>
　下皆受其吉康歟<lb/>
　上六爻項氏曰上六以窮上爲苦苦者炎上之味也<lb/>
　對九五甘節言之也甘者五行之中味節亨指九五<lb/>
<pb n="24a"/>
　故曰剛柔分而剛得中苦節不可貞指上六也故曰<lb/>
　其道窮上六苦節之極貞而不變以此施于當世其<lb/>
　道則凶乃若其心則信正而行之而不以爲苦故曰<lb/>
　悔亡<lb/>
　初九爻邵寳曰節之貞爲兌兌澤象也澤漏則枯故<lb/>
　聖人於初繫漏言之戒兌爲口言象也觀於物漏而<lb/>
　節宣之道可知已三之道節二之道宣節節也宣亦<lb/>
　節也<lb/>
<pb n="24b"/>
中孚䷼<hi>兑下巽上</hi>
　程傳爲卦二隂在内四陽在外而二五之陽皆得其<lb/>
　中以一卦言爲中虛以二體言爲中實皆孚信之象<lb/>
　也<lb/>
　李清臣曰中孚謂居中者孚不中者不孚也二五俱<lb/>
　中故五有孚攣如二鶴鳴子和主卦之美全在九二<lb/>
　以有誠于幽隠之間也聖人名中孚之義如此<lb/>
　張子厚曰上巽施下說承之其中必有感化而出焉<lb/>
<pb n="25a"/>
　者葢孚者覆乳之象有必生之理<lb/>
　章氏曰中孚取象不獨豚魚最親切鶴鳴翰音亦然<lb/>
　二居兊澤故曰在隂上爲巽風故曰于天孚于中也<lb/>
　則鳴鶴自有子和孚于外也則翰音徒登于天然則<lb/>
　中孚可以人爲與之哉<lb/>
中孚豚魚吉利渉大川利貞<lb/>
彖曰中孚柔在内而剛得中説而巽孚乃化邦也豚魚吉<lb/>
信及豚魚也利渉大川乗木舟虚也中孚以利貞乃應<lb/>
<pb n="25b"/>
乎天也<lb/>
　述曰象㫖中孚蘇氏曰如羽蟲之孚有諸中而後能<lb/>
　化朱先生言字從爪從子如鳥抱子之象葢中所抱<lb/>
　者實有物也豚魚者巽爲魚而在兌澤之中以應巽<lb/>
　風有江豚之象大川兌澤之象巽木浮于兌澤之上<lb/>
　舟楫之利故可渉大川<lb/>
　中孚有信在中也六三六四以柔在内是中虚所以<lb/>
　受信九二九五以剛得中是中實所以爲信此中孚<lb/>
<pb n="26a"/>
　之義說則和順而易從巽則漸漬而不迫下說以孚<lb/>
　乎上上巽以孚乎下無徃不孚則無徃不化固可以<lb/>
　化萬邦矣有孚在中而化萬邦中孚之德也豚魚吉<lb/>
　信及豚魚也豚魚澤物風性風動澤中豚魚信于未<lb/>
　發之先皆浮水面以迎之信及風澤之豚魚不言而<lb/>
　信信在言前也利渉大川乗木舟虚也木舟内虛外<lb/>
　實可以順風上下而渉川濤也中孚以利貞乃應乎<lb/>
　天也誠者天之道也中孚而貞則皆天機之自動誠<lb/>
<pb n="26b"/>
　感誠應如風信于豚魚與虚舟之乗風徃來澤中有<lb/>
　莫之爲而爲之者矣中孚必如是而後爲正也<lb/>
　汝吉曰孚信也中孚心一于信也柔在内是氣聚于<lb/>
　虛之體剛得中是真實主宰之精至虚而至實中孚<lb/>
　之所以出也下說上巽其中必有感化而出者是覆<lb/>
　育長養之道也<lb/>
　陸希聲曰二五殊位而志同二得中而說于内所以<lb/>
　正情性之本也五得中而巽于外所以行教化之方<lb/>
<pb n="27a"/>
　也中孚有天性之道教化之所由生也教化之極必<lb/>
　始性情之際若鳥孚自鷇然後羽翼成焉故中孚變<lb/>
　爲小過有鳥之象<lb/>
　象㫖郭京易舉正云豚魚吉信及也今本多一豚魚<lb/>
　字俞氏曰及者近似之謂非施及之及也謂人之不<lb/>
　失信比及于豚魚之信猶詩序徳如羔羊之意乗木<lb/>
　舟虚鄭以集板爲空大木爲虚按卦之隂中虛之象<lb/>
　王輔嗣以爲乗木于川舟之虛則終已无溺蘇氏云<lb/>
<pb n="27b"/>
　无心之謂是也所稱應乎天者何卦惟二隂所應皆<lb/>
　陽陽者乾畫乾爲天也<lb/>
　巽兌本各以隂在上下卦而皆有取于剛中中孚本<lb/>
　合以巽兌二隂成卦亦謂柔在内而剛得中所以三<lb/>
　得敵四馬匹亡不與其中孚而鳴鶴子和有孚攣如<lb/>
　則在二五彖詞中孚以利貞兌之不貞則爲六三之<lb/>
　妄說而不孚巽之不貞則爲上九之信窮而不孚<lb/>
　述曰質卿曰中孚爲何豚魚亦吉葢聖人在上天地<lb/>
<pb n="28a"/>
　鬼神亦莫不寜及鳥獸草木魚鱉咸若以能爲之主<lb/>
　也中孚之人隨在爲主隨在爲物之主則隨在爲物<lb/>
　之天物得其天未有不熙然而遊快然而育者此豚<lb/>
　與魚之所以吉也<lb/>
象曰澤上有風中孚君子以議獄緩死<lb/>
　述曰汝中曰風感水受中孚之象君子體中孚之意<lb/>
　以議獄緩死獄而曰議求其入中之出死而曰緩求<lb/>
　其死中之生然後盡于人心也王聽之三公聽之司<lb/>
<pb n="28b"/>
　㓂聽之議獄也旬而識聽二旬而識聽三月而上之<lb/>
　緩死也議獄兌象緩死巽象獄成而孚輸而孚皆中<lb/>
　孚惻怛之意也<lb/>
　紀聞曰澤上有風感得水動議獄緩死感得人心風<lb/>
　无形而能震川澤鼓幽潜誠无象而能動天地感人<lb/>
　物中孚之感莫大于好生不殺舜之欽恤舜之中孚<lb/>
　也有虞之民恊中刑措天下之中孚也<lb/>
初九虞吉有它不燕　象曰初九虞吉志未變也<lb/>
<pb n="29a"/>
　述曰初九與六四爲正應而六三其同體也孚信之<lb/>
　始貴以正合不可私係初九本剛正之體有初筮之<lb/>
　誠與四相得而正相歡謂之曰虞如是則吉初念最<lb/>
　純係心于一不燕昵其它孚之至也它指六三象㫖<lb/>
　虞吉讀如驩虞之虞謂其樂信于四非如朱先生謂<lb/>
　其能度也在中孚之象以相孚爲義无能度之㫖<lb/>
　象曰志未變也一卦二隂非此則彼其志易變而他<lb/>
　初剛正其志本一于正應不變志而燕于他也此初<lb/>
<pb n="29b"/>
　九之自能亦因以防之也兌主說虞說象不燕不說<lb/>
　之云也<lb/>
九二鳴鶴在隂其子和之我有好爵吾與爾靡之　象<lb/>
曰其子和之中心願也<lb/>
　述曰王註處于内體又居重隂之下而履不失中不<lb/>
　狥于外任其真者也立誠篤志雖在闇昧物亦應焉<lb/>
　故爲鳴鶴在隂其子和之之象在隂以喻幽隠之誠<lb/>
　子和以喻同聲之應九二陽剛有實仁義忠信皆其<lb/>
<pb n="30a"/>
　所具好爵也好爵我之所自有詎惟我好有與同徳<lb/>
　詎无同好吾與爾皆靡之有孚于心若縻係而不可<lb/>
　解也至誠無逺近幽深之間何彼何此何我與爾一<lb/>
　鳴一和如鶴與子而孚五之本具矣<lb/>
　鶴知夜半亦有信之鳥鶴之聲長而逺聞由其發之<lb/>
　中者大故孚之逺也小雅所謂鶴鳴于九臯聲聞于<lb/>
　天者是也鶴之鳴雖在二隂之下臯澤之中而其子<lb/>
　和之同聲相應不期然而然耳<lb/>
<pb n="30b"/>
　象曰其子和之中心願也中心以人之好我者言孚<lb/>
　以心不可觧于心曰中心願<lb/>
　象㫖鳴鶴者互震爲鳴爲鶴虞氏謂離爲鳴非㫖也<lb/>
　在隂者師曠禽經以爲鶴愛隂惡陽周書王㑹謂隂<lb/>
　羽也朱義稱九居二者是已其子和之俞氏曰鶴澤<lb/>
　鳥二隂位三二同兌體二鳴三和也我有好爵謂其<lb/>
　位得中天爵也爾指三吾我九二自謂也三乃兌之<lb/>
　主爻二稱吾我而呼三爲爾崇陽抑隂貴中而賤不<lb/>
<pb n="31a"/>
　中也<lb/>
六三得敵或皷或罷或泣或歌　象曰或皷或罷位不<lb/>
當也<lb/>
　述曰象㫖敵匹敵謂四也與艮敵應之敵同彼以應<lb/>
　言此以比言六三隂柔不當位過中失正心无所主<lb/>
　非能孚者故不足以孚正應而妄說于近四近不相<lb/>
　得故有得敵之象是以或皷而進或罷而休或泣而<lb/>
　悲或歌而樂動静欣戚不得其常皆妄也<lb/>
<pb n="31b"/>
　象㫖或皷者居互震之中欲進而鬬敵也或罷居互<lb/>
　艮之下止也或泣不勝而退懼見侵陵震恐懼也或<lb/>
　歌者喜敵而在震善鳴也六三才柔位剛半動半靜<lb/>
　而失本體之正故曰位不當也<lb/>
　紫溪曰人而孚則千里之外孰非吾與人而不孚則<lb/>
　一室之近孰非吾敵曰得敵則吾之身不能以自安<lb/>
　而吾之性情不能以自主作止哀樂皆失常度所謂<lb/>
　人而無信不知其可也<lb/>
<pb n="32a"/>
六四月㡬朢馬匹亡无咎　象曰馬匹亡絶類上也<lb/>
　述曰六四體巽應說柔得正位而處中孚之中以誠<lb/>
　信而孚于上者也隂徳月象月本无光受日之光以<lb/>
　爲光六四柔體之虛而承剛實如㡬望之月于日光<lb/>
　无所不受以位近五而原與五同體也故其象爲月<lb/>
　㡬望三隂不正與已爲匹如馬並驂有牽係之意四<lb/>
　則惟知上從乎五而不下係于三又爲馬匹亡之象<lb/>
　履正承尊絶无私累得中孚之義所以无咎象曰絶<lb/>
<pb n="32b"/>
　類上也係三則從上之心不純无以成孚之功也<lb/>
　象㫖王應麟曰㡬望者在小畜之上以抗陽凶在歸<lb/>
　妹之五以應陽吉中孚之四從陽故无咎也馬互震<lb/>
　也四捨三比五有二馬而亡其一故象以爲絶類上<lb/>
　類謂三上者五也三四本隂類六三自以爲得匹敵<lb/>
　六四守而不與三比是絶其類于上也<lb/>
九五有孚攣如无咎　象曰有孚攣如位正當也<lb/>
　述曰九五剛健中正而居尊位有孚之實爲孚之主<lb/>
<pb n="33a"/>
　也合九二共爲一體包二隂以成中孚其中誠固結<lb/>
　有攣如之象故无咎胡氏曰至誠發于内以牽攣天<lb/>
　下之心上下内外皆以誠信相通得君之道又何咎<lb/>
　也人君之孚當洽于臣鄰而後貫于億兆爲孚乃化<lb/>
　邦之事非德之正當何以有此理齋曰位正當者取<lb/>
　人以身也不以剛健中正居尊位則雖有臣亦疑之<lb/>
　而不能用矣<lb/>
上九翰音登于天貞凶　象曰翰音登于天何可長也<lb/>
<pb n="33b"/>
　述曰仲虎曰鷄鳴必先振其羽故曰翰音而其鳴有<lb/>
　信故于中孚言之象㫖雞巽象居巽極在卦上登天<lb/>
　之象中孚之卦取中之孚飛而求顯鳴而求信非中<lb/>
　孚之道侯果所謂窮上失位信不由中是也九二在<lb/>
　隂而子和上九飛鳴而登天其道葢相反也横渠張<lb/>
　子曰上處中孚之窮不乆将變爲小過初六故小過<lb/>
　初爻曰飛鳥以凶<lb/>
　趙氏曰和在隂之鶴凶登天之音信由中則此感彼<lb/>
<pb n="34a"/>
　應雖幽隠而必和信不由中則聲大實䘮雖揚詡而<lb/>
　不長<lb/>
　彖曰中孚項氏曰柔内則剛得中以三四二五之四<lb/>
　爻言中也說而巽孚以兩卦之德言孚也豚魚吉以<lb/>
　兩卦之象言之豚主風魚主澤也乗木虛舟以成卦<lb/>
　之象言外實而中虚也利貞而應乎天以四五兩爻言<lb/>
　四爲人五爲天皆以正相比也五上皆天爻也故上<lb/>
　亦有登天之象應乎天與登乎天不同應者以心感<lb/>
<pb n="34b"/>
　登者以力求也豚魚天下至隂之物而皆有陽性故<lb/>
　二物皆屬坎以其爲隂中之陽也中孚直坎之中氣<lb/>
　雖窮隂之時而陽在其中故謂之中孚二物皆受其<lb/>
　氣而生故得此卦者以養二物至㣲而中氣在焉<lb/>
　孚之本體如此故曰信及豚魚也巽兌二卦各得坎<lb/>
　之半體巽得下體故豚主風氣而喜下入兑得上體<lb/>
　故魚爲澤物而喜上行豚與雞類性皆主風故巽自<lb/>
　坎之豚而爲雞魚與羊類目皆不瞑故兌自坎之魚<lb/>
<pb n="35a"/>
　而爲羊皆坎之分氣也中孚肖離而氣直豚魚猶小<lb/>
　過肖坎而乃爲飛鳥之象明坎離之通氣也中孚以<lb/>
　利貞與兌之說以利貞小過之過以利貞利貞皆是<lb/>
　二德非謂在於貞也利者利于事貞者貞於理説而<lb/>
　用此是以巽乎天而應乎人中孚而用此則與時行<lb/>
　也匹夫之諒賊生以害理非中孚以利貞也干譽之<lb/>
　說害政而違道非說以利貞也陳仲子之過廉離兄<lb/>
　母而從妻非過以利貞也<lb/>
<pb n="35b"/>
　九二爻項氏曰九二鳴於澤中不求人知而以三同<lb/>
　體自來相和二有好爵樂與三同此所謂以善養人<lb/>
　故中心悅而誠服之也二得中位故謂好爵靡之猶<lb/>
　共之也九二與之相和則但以其中而已故小象於<lb/>
　二言中二鳴於隂而三應於外其道光明正得中孚<lb/>
　之義此中孚之主爻也象曰其子和之中心願也吉<lb/>
　出于中中乃孚之至故泰之六四不戒以孚亦曰中<lb/>
　心願也<lb/>
<pb n="36a"/>
　六三爻項氏曰三内主也四外主也二隂之勢等而<lb/>
　三之志剛求四也急故稱敵四之志柔不與三競故<lb/>
　稱匹稱類三不正而躁不知自反而求孚於四進退<lb/>
　悲歡其状屢變而四方與五以正相孚如日月之中正<lb/>
　而相朢自然下亡其匹而絶其類无復顧三之理矣<lb/>
　中孚以中正用孚三皆无之本无孚而求孚於四則<lb/>
　足以得敵而已謂之得敵則不必更言凶咎六三爲<lb/>
　澤水之淺居柔說之極故一與物遇鼓之則動罷之<lb/>
<pb n="36b"/>
　則止結之則泣融之則歌安能自守而自信哉人必<lb/>
　自信然後人信之六三已且不自信又何孚於人柔<lb/>
　說躁動而在人上其位不當也<lb/>
　六四爻楊氏曰六四以隂居隂以順居下處已而不<lb/>
　盈以一隂承九五孤進而不黨不盈如月之近于朢<lb/>
　不黨如馬之亡其匹兩馬曰匹亡其匹言孤曰中心<lb/>
　之信人信之君信之又何咎矣絶類上謂絶黨以承<lb/>
　上<lb/>
<pb n="37a"/>
　上九爻項氏曰上九巽極而躁不中不正以巽鷄之<lb/>
　翰音而欲效澤鳥之鳴登聞於内不足而求孚於外<lb/>
　聲聞過情其涸也可立而待愈乆愈凶何可長也求<lb/>
　之于古其殷浩房琯之徒歟<lb/>
小過䷽<hi>艮下震上</hi>
　按小過與大過義正同過乎大斯爲大過過乎小即<lb/>
　爲小過卦隂多於陽故有小過之名<lb/>
　蔡汝柟曰聖人立小過卦以見權衡之妙可小事宜<lb/>
<pb n="37b"/>
　下孔子獵較鄉人儺麻冕從衆之類皆是此理當知<lb/>
　小過即是時中闗朗曰小過一時之用也大過一世<lb/>
　之用也<lb/>
小過亨利貞可小事不可大事飛鳥遺之音不宜上宜<lb/>
下大吉<lb/>
彖曰小過小者過而亨也過以利貞與時行也柔得中<lb/>
是以小事吉也剛失位而不中是以不可大事也有飛<lb/>
鳥之象焉飛鳥遺之音不宜上宜下大吉上逆下順也<lb/>
<pb n="38a"/>
　述曰周宴曰小過亨者時當過矣不過則不行故有<lb/>
　亨道利貞者可過而不可過乎常也故其道又利貞<lb/>
　可小事不可大事小過之所宜飛鳥遺之音不宜上<lb/>
　宜下小過之象也大吉非常之吉非一物一事之吉<lb/>
　也隂不過陽其吉甚大<lb/>
　荀爽曰隂稱小謂四應初過二而去三應上過五而<lb/>
　去五處中見過不見應故曰小者過而亨也章氏曰<lb/>
　柔得中指二五也柔本小是以小事吉也剛失位而<lb/>
<pb n="38b"/>
　不中指三四也剛本大是以不可大事也可與不可<lb/>
　各以卦位言之正所謂利貞時行也飛鳥之象卦之<lb/>
　全體象之内二陽象鳥身外初二五上象鳥翼而初<lb/>
　上其翰也鳥舒翼而飛有過之象鳥鳴立則首向上<lb/>
　飛則首向下飛鳥遺之音此又以鳥音取小過之象<lb/>
　象㫖上則乗剛故不宜上下則承陽故宜下輔嗣本<lb/>
　㫖出仲翔至王肅直謂四五失位故上逆二三得正<lb/>
　故下順兼二氏乃得之施過於不順凶莫甚焉施過<lb/>
<pb n="39a"/>
　於順過更變而爲吉也紫溪曰逆即逆時順即順時<lb/>
　正與利貞時行相應卦上震下艮亦有宜止不宜動<lb/>
　之意<lb/>
　彭山曰小事吉謂小者可過也不可大事謂大者不<lb/>
　可過也當小過之時而過於大則力不能任而爲所<lb/>
　不當爲矣有飛鳥之象焉鳥遡風而上則爲逆此與<lb/>
　人之力小謀大者同隨風而下則爲順此與人之量<lb/>
　力安常者同見小過之爲順而不當强爲其大也<lb/>
<pb n="39b"/>
　象㫖小過卦繼中孚中孚肖離離有飛鳥之象變爲<lb/>
　小過則肖坎坎見離伏見坎不見離則鳥以飛過但<lb/>
　聞其遺音也<lb/>
　敬仲曰鳥飛已過而遺之音過之象也鳥飛上則逆<lb/>
　下則順人情事理猶是也上則逆下則順也上則犯<lb/>
　分忤物下則不犯不忤<lb/>
象曰山上有雷小過君子以行過乎恭䘮過乎哀用過<lb/>
乎儉<lb/>
<pb n="40a"/>
　述曰吳氏曰山上之雷震於高處然其髙不能及天<lb/>
　上之雷但能小過於出地之雷與澤上之雷而已故<lb/>
　名小過獨立不懼遯世無悶乃大過之事恭哀儉三<lb/>
　者雖過亦小過之事汝中曰時有踰禮而忘乎恭治<lb/>
　䘮而忘乎哀用奢而忘乎儉者君子矯之葢可過乎<lb/>
　恭不可過乎慢可過乎哀不可過乎易可過乎儉不<lb/>
　可過乎奢也又以爲不可甚過恐恭之慎爲足恭哀<lb/>
　之甚爲滅性儉之甚爲吝嗇也雖小有過而不害其<lb/>
<pb n="40b"/>
　爲過所以爲善體易<lb/>
　項安世曰曰行曰䘮曰用皆見於動以象震也曰恭<lb/>
　曰哀曰儉皆當止之節以象艮也<lb/>
初六飛鳥以凶　象曰飛鳥以凶不可如何也<lb/>
　述曰初六隂柔在下乃與九四動體相應而當過時<lb/>
　行過之事躁然以動動無所止故爲飛鳥以凶之象<lb/>
　象㫖卦言下順而爻言凶俞項謂在艮下宜止以應<lb/>
　之故妄徼震動之舉而反飛者是也飛鳥見以於翼<lb/>
<pb n="41a"/>
　不能遏止以犯上逆之失凶可知矣故曰不可如何<lb/>
　也<lb/>
　朱氏曰以如師能左右之曰以四動體而躁初艮體<lb/>
　不正柔則止不當過也有應在四爲四所以不當過<lb/>
　而過其過至如飛鳥迅速雖欲救止不可如何其凶<lb/>
　必矣與鼎信如何也同象是謂惡成而不及改者<lb/>
　仲虎曰大過有棟橈象棟之用在中故於三四言之<lb/>
　小過有飛鳥象鳥之用在翼故於初上言之然初二<lb/>
<pb n="41b"/>
　五上皆翼也何獨於初上言之鳥飛不在翼而在翰<lb/>
　初上其翰也飛於初已凶飛於上可知矣大過之初<lb/>
　過謹則无咎小過之初不謹已有咎<lb/>
六二過其祖遇其妣不及其君遇其臣无咎　象曰不<lb/>
及其君臣不可過也<lb/>
　述曰象㫖王輔嗣曰過而得之謂之遇在小過而當<lb/>
　位過而得之之謂也祖始也謂初也妣者居内履中<lb/>
　而正者也過初而履二位故曰過其祖遇其妣遇者<lb/>
<pb n="42a"/>
　春秋家有其語謂非正應而卒然值之也艮震皆一<lb/>
　君二民之卦小過之君不在五五徒有其位而已二<lb/>
　當艮止之象又居中得正以承九三三艮主二之君<lb/>
　也<lb/>
　小過可小事不可大事不宜上宜下居下得中率隂<lb/>
　之分而不過乎則者惟此一爻故以小事之可得而<lb/>
　過者發明六二之不過乎陽所以无咎也<lb/>
　初二皆隂而初艮始有祖象至二則當柔之位也過<lb/>
<pb n="42b"/>
　乎初而適合乎中无違越之非有順事之正是爲過<lb/>
　其祖遇其妣艮陽在上而止二隂有君象在二則當<lb/>
　臣之位也内不踰中而適居三下无乘剛之失有順<lb/>
　陽之美是謂不及其君遇其臣處小過之時其過者<lb/>
　乃家庭小事可得而過過之乃所以爲中而其不過<lb/>
　者適合於地道臣道如此象曰不及其君臣不可過<lb/>
　者臣不可自過其位也葢凢所謂過皆就本爻言之<lb/>
九三弗過防之從或戕之凶　象曰從或戕之凶如何<lb/>
<pb n="43a"/>
也<lb/>
　述曰王深甫曰弗過必有以防之二字爲句程朱二<lb/>
　先生俱四字斷者非防之㫖蘇氏曰弗過指二因二<lb/>
　不及其君遇其臣而言隂雖弗過然已有浸長之勢<lb/>
　則當防之三重剛好上弗慮弗詳謂茍无害也謂茍<lb/>
　无傷也則或從而戕之矣或不指六二明隂過必害<lb/>
　於陽咎在三也見當防於未過之時也<lb/>
　卦以隂過陽名而九三艮主下止二隂則猶未過也<lb/>
<pb n="43b"/>
　雖曰弗過然隂過之世必用防之剛德不中恃而不<lb/>
　防致令小者或過至於亢極而復應而從焉其從之<lb/>
　也則戕害之凶至矣三多凶所以戒也<lb/>
九四无咎弗過遇之往厲必戒勿用永貞　象曰弗過<lb/>
遇之位不當也往厲必戒終不可長也<lb/>
　述曰蘇氏曰小過三之所臣者初與二也四之所臣<lb/>
　者五與上也小過不可以大事正以九四失位不中<lb/>
　之故進而有爲則失飛鳥之宜故爻詞戒其動<lb/>
<pb n="44a"/>
　當隂過陽之時陽輕動則有咎九四无咎以居隂而<lb/>
　應下於震體爲墜泥之威非過剛而敢於動者得无<lb/>
　咎也弗過遇之者小過之義以中爲所過也四體陽<lb/>
　爻隂弗過也與三同而上比於五又適遇之主徳非<lb/>
　强臣亢在上如欲遂徃而任大事則危厲及之故必<lb/>
　戒必勿用而惟保永乆之貞則終无咎也凢卦四五<lb/>
　合徳剛柔交際然後可大有爲小過君臣易位剛失<lb/>
　正而柔乘剛所謂上逆正指此也故其詞危<lb/>
<pb n="44b"/>
　象曰弗過遇之位不當也言四之位則然自守免咎<lb/>
　可矣安能進而爲大事遇之前遇乎隂也遇乎隂往<lb/>
　則危厲必戒以從或戕之爲戒也勿用五爲小人之<lb/>
　長勿用之以啓上逆之端也終不可長言不可使隂<lb/>
　之長也象㫖震陽居四爲洊雷之厲故曰往厲震有<lb/>
　恐懼之象故爲必戒不居初而居四墜泥之威不能<lb/>
　乆之象俞氏曰此爻皆以兩字爲句<lb/>
　仲虎曰戒三之從者從在下之隂也戒四之往者往<lb/>
<pb n="45a"/>
　而從上之隂也吳氏曰隂柔過盛陽剛但宜下退不<lb/>
　宜上進四居柔則能下也三居剛則好上也下則凶<lb/>
　或可免上則凶不可免矣<lb/>
六五密雲不雨自我西郊公弋取彼在穴　象曰密雲<lb/>
不雨已上也<lb/>
　述曰卦以二陽爲君故六二曰不及其君而六五亦<lb/>
　取大臣之象稱公雲升而不爲雨者隂陽和則雨六<lb/>
　得五位是小過於大隂之盛也而艮之陽爻已止於<lb/>
<pb n="45b"/>
　一卦之下而不交故有密雲不雨自我西郊之象西<lb/>
　隂方隂雖極盛不能成功而僅取六二同類之隂以<lb/>
　爲已用故有公弋取彼在穴之象程傳五與二本非<lb/>
　相應乃弋而取之同類相取兩隂豈能濟大事乎猶<lb/>
　密雲之不能成雨也象曰密雲不雨已上也謂不宜<lb/>
　上也已上即過之之意亢者過之極也<lb/>
　初上象飛鳥在穴不飛者也隂類也中虛穴之象不<lb/>
　言射而言弋不言獲而言取不言於高墉而言在穴<lb/>
<pb n="46a"/>
　皆謂隂小之不足大有爲也<lb/>
　象㫖虞翻曰兌爲密雲坎象半見故不雨西郊亦是<lb/>
　互兑言之五而稱公明君方失位在四故五稱公耳<lb/>
　吳氏曰公謂四彼謂初俞氏謂小事稱公皆不然也<lb/>
　坎爲弓弋象小過似厚坎也弋小器僅可射近彼謂<lb/>
　二隂在互巽穴中五體震動弋取以自助也小畜以<lb/>
　小畜大而諸陽不爲六四用小過以小過大而二陽<lb/>
　不爲六五用也故辭同繇<lb/>
<pb n="46b"/>
上六弗遇過之飛鳥離之凶是謂災眚　象曰弗遇過<lb/>
之已亢也<lb/>
　述曰四以陽承五故弗過遇之上以隂過中故弗遇<lb/>
　過之以隂在上過之極也曰弗遇則不知有陽曰過<lb/>
　之則已上而亢矣故爲飛鳥離之之象離猶詩鴻離<lb/>
　之離項平甫曰上六居震之極其飛已高動而成離<lb/>
　則麗於網罟奈何不凶哉初飛鳥以凶上飛鳥而離<lb/>
　之凶可知矣是謂災眚災自外來眚由内出失中故<lb/>
<pb n="47a"/>
　也石介曰小者爲過越大者之事至於亢逆之甚則<lb/>
　天下之所疾也天曰災人曰眚天人一道也<lb/>
　王註小人之過遂至上極過而不知限至於亢也過<lb/>
　至於亢将何所遇飛而不已将何所托災自己致復<lb/>
　何言哉<lb/>
　仲虎曰此爻與四正相反九四曰弗過遇之上六曰<lb/>
　弗遇過之弗過遇之者陽微而弗能過乎隂反遇乎<lb/>
　隂也弗遇過之者隂上而弗能遇陽反過乎陽也小<lb/>
<pb n="47b"/>
　過隂過而陽弗過之時故四言弗過而上言過四前<lb/>
　有隂有相遇之理上已過陽無復遇之期故四言遇<lb/>
　而上言弗遇亦可見也飛鳥離之取逺過之象隂過<lb/>
　如此非隂之福也<lb/>
既濟䷾<hi>離下坎上</hi>
　按卦水在火上水火相交各得其用故爲既濟謂萬<lb/>
　事已濟也六爻初與二交三與四交五與上交陽交<lb/>
　於隂則既濟可知矣又卦水上火下有既濟之象<lb/>
<pb n="48a"/>
　仲虎曰後天以坎離居先天乾坤之位故上經首乾<lb/>
　坤終坎離下經亦以坎離之交不交終焉坎陽而離<lb/>
　隂坎先而離後上經乾坤之後坎上坎下凢六卦下<lb/>
　經亦以坎上坎下終焉卦名既濟未濟亦且取義於<lb/>
　坎五行坎中之水最先而天下坎險之時最多也<lb/>
既濟亨小利貞初吉終亂<lb/>
彖曰既濟亨小者亨也利貞剛柔正而位當也初吉柔<lb/>
得中也終止則亂其道窮也<lb/>
<pb n="48b"/>
　述曰既濟亨小亨於隂柔之小也小謂三隂三隂得<lb/>
　位而三陽下之故言亨小六爻剛柔正位故利貞章<lb/>
　氏曰初吉終亂以柔在二則吉在上則亂卦象離明<lb/>
　在内坎險在外亦有初吉終亂之象治極而偷安亦<lb/>
　隂柔爲之也<lb/>
　趙汝楳曰濟有亨之理而六二爲主卦之主是以亨<lb/>
　者小也九五大中宜尸既濟之用乃謂小者之致亨<lb/>
　何也水火之用以立義也火性炎上即以炎上爲用<lb/>
<pb n="49a"/>
　水性順下用亦如之坎今在上爲屯爲需而用猶閟<lb/>
　離今在下實司鬱烝發逹之權凢交濟之用皆由於<lb/>
　離離之主隂是小者能致一時之亨也<lb/>
　彖曰既濟亨小者亨也水賴火以致用剛賴柔以成<lb/>
　功故也蘇氏曰坎上而離下剛柔正也剛皆居剛柔<lb/>
　皆居柔位當也剛柔正而位當則小者不可復進以<lb/>
　貞爲利也程傳二以柔順文明而得中故能成既濟<lb/>
　之功二居下體方濟之初也而又善處是以吉也蘇<lb/>
<pb n="49b"/>
　氏曰柔皆乗剛非正也以濟則可既濟變而反其正<lb/>
　以此終焉止而不變則亂矣鮮于侁曰終止則亂者<lb/>
　反本之謂水反而終於潤下火返而終於炎上故有<lb/>
　終止則亂之戒劉牧曰水火之性竟則必復復則爲<lb/>
　變<lb/>
　既濟者以皆濟爲義者也小者不遺乃爲皆濟故舉<lb/>
　小者以明既濟也剛柔分而當位則邪不可以行矣<lb/>
　故明正乃利也初吉柔得中也王註柔得中則小者<lb/>
<pb n="50a"/>
　亨也柔不得中則小者未亨雖剛得正則爲未既濟<lb/>
　也故既濟之要在柔得中也以既濟爲安者道極无<lb/>
　進終惟有亂故曰初吉終亂終亂不爲自亂由止故<lb/>
　亂故曰終止則亂也<lb/>
　蘇氏曰凢隂陽各安其所則靜而不用将發其用必<lb/>
　有以緼之者水在火上欲炎而不達火之所以致其<lb/>
　怒也隂皆乗陽陽欲進而不遂陽之所以奮其力也<lb/>
　火致其怒雖隂必達陽奮其力雖難必遂此所以爲<lb/>
<pb n="50b"/>
　既濟也故曰既濟亨小者亨也<lb/>
　項氏曰柔得中則初吉謂六二矣其道窮則終亂謂<lb/>
　上六矣二之柔所以濟泰卦之三陽而使之中也故謂<lb/>
　之既濟若終止於柔而无剛以濟之則其道入於窮<lb/>
　而不中矣此其所以復亂也既濟貴於能濟如此六<lb/>
　二之所以爲利貞者二五剛柔正應而又當位剛柔<lb/>
　相濟爲利當位爲貞體固有三剛三柔皆正之象然<lb/>
　卦辭所主則謂六二若汎言之則失彖義矣<lb/>
<pb n="51a"/>
象曰水在火上既濟君子以思患而豫防之<lb/>
　述曰汝中曰水火既交各得其分爲既濟水火之性<lb/>
　竟則必復復則爲變君子處既濟之時慮患於後因<lb/>
　豫防之於其先思而豫防使不至於患可以保其終<lb/>
　矣<lb/>
　劉調甫曰大抵亂世之主其心多困治世之主其心<lb/>
　多逸逸則生亂困則生治此東鄰之殺牛反不若西<lb/>
　鄰之受福其所處使之然耳聖人爲戒每於方盛之<lb/>
<pb n="51b"/>
　時其㫖深哉<lb/>
初九曵其輪濡其尾无咎　象曰曵其輪義无咎也<lb/>
　述曰初九始濟者也陽剛離體始濟未渉於躁象車<lb/>
　将濟險而曵其輪无造易心其謹戒也如此獸渉水<lb/>
　必掲尾濟将及岸復濡其尾汔濟之象也俞氏曰輪曵<lb/>
　不敗尾濡不溺故无咎卦取剛柔相濟此取濟坎之<lb/>
　義輪在下尾在後皆象初剛正不輕於濟曵輪象在<lb/>
　坎下濡尾象初濟而有曵輪之慎其義豈有咎乎<lb/>
<pb n="52a"/>
　濟必轉輪當濟反曵其輪象如不欲濟者則無敗輪<lb/>
　之虞濟必掲尾汔濟復濡其尾象如未濟之前則無<lb/>
　淪胥之及<lb/>
六二婦䘮其茀勿逐七日得　象曰七日得以中道也<lb/>
　述曰王註居中履正處文明之地而應乎五隂之光<lb/>
　盛者也然居初三之間上不承三下不比初夫以光<lb/>
　盛之隂處兩陽之間而不相得能无見侵乎故曰䘮<lb/>
　其茀也稱婦者以明自有夫而他人侵之也<lb/>
<pb n="52b"/>
　趙氏曰其稱婦者以隂適陽二之所以行也人情以<lb/>
　得䘮動心不免逐逐失其所以自守者六二柔順中<lb/>
　正不干乎時不失其主乆而正應者合又爲勿逐七<lb/>
　日得之象<lb/>
　六二柔居正位有可行之道茀在似戒行䘮茀是不<lb/>
　可行䘮茀勿逐不亟於求行逐者從物也從物則失<lb/>
　其素守而二中道在我乆之将自定不得行於今必<lb/>
　得行於後<lb/>
<pb n="53a"/>
　王肅曰體柔應五履順承剛婦人之義也坎爲盜離<lb/>
　爲婦䘮其茀鄰於盗也勿逐自得履中道也二五相<lb/>
　應故七日得也<lb/>
　張清子曰婦二也茀所以蔽車者婦人出門必有茀<lb/>
　自蔽而後行詩云翟茀以朝是也<lb/>
　朱氏曰七日得自二數之至上爲五復自初數至二<lb/>
　凢七日以中道也中道者天地之所不能違故坤極<lb/>
　生乾七日必復而况人乎<lb/>
<pb n="53b"/>
九三高宗伐鬼方三年克之小人勿用　象曰三年克<lb/>
之憊也<lb/>
　述曰九三在内卦之上内治已濟動而之外亦陽剛<lb/>
　當位之所有事者故以高宗伐鬼方之事明之以中<lb/>
　興賢君伐逺方小夷不貪近功不幸茍勝三年而後<lb/>
　克之葢盛世勤民之難也高宗可謂善用剛於既濟<lb/>
　者矣既濟之時啟多事之端者必小人故戒以小人<lb/>
　勿用小人居盛不虞其衰成功不慮其難者也九三<lb/>
<pb n="54a"/>
　離日将昃剛得正而位不中聖人惟恐其失之躁動<lb/>
　也爻詞致警深矣坎險在前上六隂柔有鬼方之象<lb/>
　離爲戈兵有伐之象由三爻至上有三年之象密比<lb/>
　四隂有小人勿用之象或曰高宗之事不在五言而<lb/>
　在三言取其中興者也<lb/>
　象曰三年克之憊也程傳言憊以見其事之至難在<lb/>
　高宗爲之則可無高宗之心則貪忿以殃民也<lb/>
　仲虎曰六爻皆警戒意於初則勉其戒謹於二則戒<lb/>
<pb n="54b"/>
　以勿逐於三則戒以小人勿用葢惟既濟之時惟欲<lb/>
　其持重緩進常如未濟之時<lb/>
　象㫖干寳曰鬼方北方國也三與上應上爲坎體坎<lb/>
　當北方故稱鬼方張說赴朔方軍詩逺靜鬼方人<lb/>
六四繻有衣袽終曰戒　象曰終日戒有所疑也<lb/>
　述曰象㫖繻錦之盛也袽衣之敝也六四得位名之<lb/>
　美也險而乗剛行可疑也猶盛飾而衣有敝袽陸氏<lb/>
　之言是也終日者居三之後離明盡而坎月方升之<lb/>
<pb n="55a"/>
　時說文作晝日非也君子不疑在躬而後能濟四方<lb/>
　行有所疑而終不爲累者以終日之戒善補其過故<lb/>
　聖人許之也<lb/>
　趙汝楳曰繻繒采也袽絮緼也六四當坎之初初吉<lb/>
　之時已過而終亂之兆已萌猶繻美而有殘敝見也<lb/>
　故終日戒<lb/>
　敬仲曰大抵四爻以離内卦變爲外卦故多變乾九<lb/>
　四云乾道乃革泰六四翩翩不富以其鄰謂羣隂已<lb/>
<pb n="55b"/>
　至否九四有命无咎疇離祉皆有變濟至於四誠患<lb/>
　生之懼人心既安則易於怠忽誠有所疑疑其衰敗<lb/>
　之至也<lb/>
九五東鄰殺牛不如西鄰之禴祭實受其福　象曰東<lb/>
鄰殺牛不如西鄰之時也實受其福吉大來也<lb/>
　述曰九五剛居中正當物大豐盛之時而位在險體<lb/>
　中而易滿故借東鄰西鄰兩家祭禮以示警懼夫祭<lb/>
　時爲大時茍得矣則明徳馨而黍稷可薦明信昭而<lb/>
<pb n="56a"/>
　沼毛可羞是以東鄰殺牛不如西鄰之禴祭實受其<lb/>
　福在於合時不在物豐也葢即兩鄰而言其一既濟<lb/>
　者非時特殺而誠不足有止而不進象其一未濟者<lb/>
　時舉常祀而誠有餘有進而受福象言鄰以省五使<lb/>
　知所戒也既濟之時其盛無以加其終不可反可懼<lb/>
　之甚也孔疏吉大來者非惟當身福流後世也<lb/>
　紀聞曰殺牛盛祭也禴薄祭也盛不如薄者時不同<lb/>
　也時之過如月已朢而将晦之時乎時之始至如月<lb/>
<pb n="56b"/>
　方弦而将至於朢之時也蘇氏謂東西者彼此之詞<lb/>
　不以五與二對言卦詞初吉終亂東西即初終之意<lb/>
　也<lb/>
　質卿曰九五既濟乆矣禮樂文物依然如舊制度儀<lb/>
　等依然如舊然行法者非其夙心守法者非其舊人<lb/>
　僅有文具而已夫文具之法何足以感人而格神通<lb/>
　行而爲持乆不變之道也彼新造之國百凢未備然<lb/>
　其人則是其心則堅故曰東鄰殺牛不如西鄰之禴<lb/>
<pb n="57a"/>
　祭實受其福吁可懼哉<lb/>
上六濡其首厲　象曰濡其首厲何可乆也<lb/>
　述曰坎爲濡上爲首既濟之極水火反復之變必矣<lb/>
　隂柔處之忽而不戒以之於其窮有濡其首之象危<lb/>
　可知矣彖詞所謂終止則亂也既濟之窮則之於未<lb/>
　濟故曰濡其首未濟之極則反於既濟故亦曰濡其<lb/>
　首<lb/>
　劉牧曰詳夫既濟之爻辭皆不稱既濟者何以其各<lb/>
<pb n="57b"/>
　得位而互於逐爻明其義也且二以中女既濟故稱<lb/>
　婦䘮其茀三以過時既濟故引高宗之伐鬼方四以<lb/>
　臣居既濟故稱繻有衣袽五以君居既濟故美西鄰<lb/>
　之禴祭初上居前後故以首尾言之<lb/>
　汝吉曰初戒濡尾謹始也上危濡首慮終也六二中<lb/>
　正以既濟而䘮茀而時則終得九五中正以既濟而<lb/>
　用牛而時則已過三剛居剛三年克鬼方而憊四柔<lb/>
　居柔有衣袽而終日戒既濟所以防微而保大也既<lb/>
<pb n="58a"/>
　濟矣經幾終而六爻之詞危乎危无吉利亨之文故<lb/>
　易懼以終始也<lb/>
　楊氏曰上六既濟之極如已濟大川自謂沒世无風<lb/>
　波之虞矣不知既濟其一又遇其一求載而无宿舟<lb/>
　求渉而无善游乃欲褰裳而馮河此必溺之道也危<lb/>
　而不可乆生也明矣濡至於首則溺其身可見坎水<lb/>
　故濡在上故爲首此聖人所謂初吉終亂者與<lb/>
未濟䷿<hi>坎下離上</hi>
<pb n="58b"/>
　崔憬曰序卦物不可窮也故受之以未濟終焉夫易<lb/>
　之爲道窮則變變則通而以未濟終者亦物不可窮<lb/>
　也未窮則有生生之義<lb/>
　按水火不交不相爲用卦之六爻皆失其位故爲未<lb/>
　濟火澤皆隂卦胥息而爲睽睽則不濟坎離以隂陽<lb/>
　中氣交然乾坤之本性故存未嘗不流通非不濟也<lb/>
　未者有所待之辭故卦名未濟言有時而濟也<lb/>
　張獻翼曰未濟縁既濟立象故濡尾濡首兩卦既同<lb/>
<pb n="59a"/>
　而伐鬼方與曵其輪先後一位爾諸爻之義内卦皆<lb/>
　未濟之事欲人之謹於求濟外卦皆已濟之事欲人<lb/>
　之謹於處濟也<lb/>
　鄭𤣥曰夫物不可窮理不可極故王者亦當則天而行<lb/>
　與時消息不可安而忘危存而忘亡未濟者亦無窮<lb/>
　極之謂也<lb/>
未濟亨小狐汔濟濡其尾无攸利<lb/>
彖曰未濟亨柔得中也小狐汔濟未出中也濡其尾无<lb/>
<pb n="59b"/>
攸利不續終也雖不當位剛柔應也<lb/>
　述曰未濟者未能濟坎險也上卦離中執柔應剛有<lb/>
　可濟之理故曰未濟亨小狐汔濟濡其尾未濟之象<lb/>
　也以未得濟曰无攸利<lb/>
　狐隂類坎爲狐隂小稱小狐指初六言卦體明在外<lb/>
　而險於内狐之疑而心病者也汔涸也小狐力弱汔<lb/>
　乃可濟坎水本不涸而坎在離下無火以灼之遂爲<lb/>
　伏險而不溢狐以爲涸而可濟耳九二陽明見其不<lb/>
<pb n="60a"/>
　可曵輪而不進小狐安得獨濟哉是謂未出中也以<lb/>
　陷險故象濡其尾以未得濟曰无攸利始濟而力竭<lb/>
　於斯不續終也卦諸爻皆不得位所以爲未濟雖不<lb/>
　當位而剛柔皆應應則隂得陽以爲助而終濟矣故<lb/>
　亨也葢申未濟亨之意<lb/>
　小狐小者才不足狐者志不果之稱當未濟之時必<lb/>
　剛健㧞難然後乃能濟小狐勇於濟而無餘力故終<lb/>
　於未濟而濡其尾焉不續終也濟險難者必有餘力<lb/>
<pb n="60b"/>
　也位不當故未濟剛柔應故可濟雖剛柔應而不得<lb/>
　中猶不能濟也程傳狐能渉水濡其尾則不能其老<lb/>
　者多疑畏故履氷而聼懼其陷也小者則未能畏懼<lb/>
　故勇於濟趙汝楳曰狐尾豐於身濡則身隨以溺老<lb/>
　狐負之以渉故能濟小狐力未强汔濟而尾爲之濡<lb/>
　濡則不能終濟无攸利也<lb/>
　孔疏未濟之時小才居位不能建功立徳拔難濟險<lb/>
　若能執柔用中委任賢哲則未濟有可濟之理所以<lb/>
<pb n="61a"/>
　得通故曰未濟亨也汔者将盡之名小才不能濟難<lb/>
　事同小狐雖能度水而無餘力必須水汔方可渉川<lb/>
　未及登岸而濡其尾濟不免濡豈有所利故曰小狐<lb/>
　汔濟濡其尾无攸利也<lb/>
象曰火在水上未濟君子以慎辨物居方<lb/>
　述曰水火不交不相濟爲用爲未濟未者有所待之<lb/>
　辭非不濟也待時而濟爾歐陽永叔曰火在水上物<lb/>
　各失其所居矣故君子慎辨其物宜而各置其物於<lb/>
<pb n="61b"/>
　所宜居之方使不相犯所以待其濟也象㫖水火異<lb/>
　物辨之使羣分水火異方居之使類聚<lb/>
初六濡其尾吝　象曰濡其尾亦不知極也<lb/>
　述曰象㫖以隂居下方将渉險而尾即濡與既濟登<lb/>
　㟁而濡尾者異矣極者終極之謂初知當濟而不自<lb/>
　審其續終之難故曰亦不知極也<lb/>
　卜子夏曰以柔濟險初始渉者也近淺猶濡尾况其<lb/>
　深逺必不濟矣不知力之極也<lb/>
<pb n="62a"/>
　徐氏曰既濟初濡其尾无咎未濟初濡其尾吝者既<lb/>
　濟之初才剛足以有濟又下卦離體明也明則知緩<lb/>
　急之宜而不急濟故以濡尾爲終濟之象而无咎未<lb/>
　濟之初才柔不足以濟又下卦坎體陷也陷則冒險<lb/>
　以進而急於求濟不知未濟之義則至於濡尾而不<lb/>
　能濟矣故吝<lb/>
九二曵其輪貞吉　象曰九二貞吉中以行正也<lb/>
　述曰敬仲曰曵其輪未濟也時在險中勢未可濟不<lb/>
<pb n="62b"/>
　敢欲速易之道也貞正之道也故吉中者无過不及<lb/>
　之謂九二之曵輪不犯險而過渉不畏險而不渉中<lb/>
　以行正與時偕行其出險而有濟必矣象㫖姚信曰<lb/>
　坎爲曵爲輪兩隂夾陽輪之象也二應于五而隔於<lb/>
　四止而據初故曵其輪處中而行故曰貞吉<lb/>
　王註體剛履中而應乎五五體隂柔應與而不自任<lb/>
　者也居未濟之時處險難之中體剛中之質而見任<lb/>
　與拯救危難經綸屯蹇者也用健拯難靖難在正而<lb/>
<pb n="63a"/>
　不違中故曵其輪貞吉也<lb/>
　程子曰未濟者君道艱難之時五以柔處君位二乃<lb/>
　剛陽之才居相應之地當用者也剛有陵柔之義水<lb/>
　有勝火之象故戒曵其輪倒曵以緩其進戒用剛之<lb/>
　過也剛過則恭順不足能極其恭順所以爲得正而<lb/>
　能保其吉也於六五言貞吉光輝盡君道之善於九<lb/>
　二言貞吉中正盡臣道之正上下交相盡也<lb/>
　陸氏曰既濟之初思未濟之難故曵輪濡尾同在一<lb/>
<pb n="63b"/>
　爻未濟之初隂在下未能自濟故濡尾而退二雖陽<lb/>
　爻復未出險坎性趨下未能濟物故曵輪而返<lb/>
六三未濟征凶利渉大川　象曰未濟征凶位不當也<lb/>
　述曰王註以隂之質失位居險不能自濟者也以不<lb/>
　正之身力不能自濟而求進焉䘮其身也故曰征凶<lb/>
　也二能拯難而已比之棄已委二載二而行溺可得<lb/>
　乎何憂未濟故曰利渉大川<lb/>
　未濟有必濟之理二未出中則同舟共濟之人三在<lb/>
<pb n="64a"/>
　坎上以出險爲功故有利渉之象<lb/>
　荀爽曰離下從坎二者坎成卦主爻爲水有大川之<lb/>
　象又在互離之中明於幾事下比於二蓄其全力合<lb/>
　其同徳以拯大難利渉大川之象也初與三情同而<lb/>
　凶吝異者三入險之深故曰位不當也茍不藉陽剛<lb/>
　之力而欲以濟險難矣<lb/>
　干寳曰以六居三不當其位敬仲曰所處之位不當<lb/>
　征往也言位者明其位在此不可出位而往也<lb/>
<pb n="64b"/>
九四貞吉悔亡震用伐鬼方三年有賞於大國　象曰<lb/>
貞吉悔亡志行也<lb/>
　述曰九四上比六五隂陽有相得之象時已出坎險<lb/>
　可以動而濟矣濟天下之事非剛健之才不能也四<lb/>
　以陽剛居濟時之任失位過中有遲疑退悔之象故<lb/>
　戒以貞貞則吉而悔亡不貞則不能濟有悔者也震<lb/>
　動也四剛動而承五柔有震主之威而用以伐鬼方<lb/>
　爲天子勤逺畧也然陳師鞠旅有截其所不加殺戮<lb/>
<pb n="65a"/>
　而終以柔服至於三年之乆功成而行天子之賞葢<lb/>
　既出内險必當逺征而後濟天下之事故有震用伐<lb/>
　鬼方之象始出於險其徳未盛未可遽求其濟故有<lb/>
　三年賞於大國之象象曰志行者九四失位而得貞<lb/>
　吉悔亡以其正志得行也處未濟者志存必濟乃可<lb/>
　謂貞鬼方之伐九四之所為貞也<lb/>
　大國天子之國功成凱旋而行賞以明志之必得行<lb/>
　而事之終有濟也<lb/>
<pb n="65b"/>
　敬仲曰四應初初六有隂逺鬼方之象坎水趨下不<lb/>
　應乎上故大國命伐之<lb/>
　馮時可曰未濟之爲卦<hi>闕</hi>以水火不交也是以居中<lb/>
　者其責重三出坎而承離故以渉川爲利四居離而<lb/>
　履坎故以伐國爲功三以位四以才㧞難樹功上下<lb/>
　所倚藉也<lb/>
　質卿曰九四離下卦而上時已大通有不濟濟斯順<lb/>
　矣有不行行斯通矣故九四之貞貞在濟時能貞則<lb/>
<pb n="66a"/>
　吉則悔亡其貞也豈但小有振作而已哉當振其威<lb/>
　武以伐鬼方至於三年成功而有賞於大國焉<lb/>
　伐鬼方即既濟九三高宗伐鬼方之事伐鬼方用剛<lb/>
　者也故曰震未濟之世利用動故喜其伐鬼方之賞<lb/>
　既濟之世利用靜故憂其伐鬼方之憊<lb/>
六五貞吉无悔君子之光有孚吉　象曰君子之光其<lb/>
暉吉也<lb/>
　述曰六五以柔居中虛其心而陽爲之應得君道之<lb/>
<pb n="66b"/>
　正也故吉而无悔貞其固有非戒也悔其本無不待<lb/>
　於亡也五文明之美發揮於事業故曰君子之光離<lb/>
　體本有光而乗承應皆陽剛君子相助以濟而成光<lb/>
　輝王註付物以能而不自役使武以文御剛以柔斯<lb/>
　誠君子之光是已離體中虛陽剛之所以附故曰有<lb/>
　孚吉五爲未濟之主終能无不濟而吉者以有孚也<lb/>
　夫以誠交物者物亦信焉物皆竭力功則克矣上言<lb/>
　貞吉下明貞吉之在誠也<lb/>
<pb n="67a"/>
　君子之光其輝吉也吳草廬曰散輝及物爲光斂光<lb/>
　在體爲輝言君子之光照萬國被四表發越之盛皆<lb/>
　有孚之誠積中而不可掩者也故重云吉<lb/>
　象㫖君子之光離爲火也有孚吉互坎爲孚也其輝<lb/>
　吉者自孚者言之六五文明之主虛中下賢有賢者<lb/>
　及時而孚之象程先生曰君子充積光盛至於有輝<lb/>
　不然矣管輅曰日中爲光朝日爲暉及其暉而孚言<lb/>
　其早也如是豈不吉乎<lb/>
<pb n="67b"/>
上九有孚於飲酒无咎濡其首有孚失是　象曰飲酒<lb/>
濡首亦不知節也<lb/>
　述曰有孚本六五有孚言六五有孚孚於陽剛與共<lb/>
　濟天下上九處无位之地以不用爲用者也以剛孚<lb/>
　柔成君子之光者也時獲濟矣君臣同樂之時矣上<lb/>
　孚於五而濟難亦孚於五而宴樂於以飲酒未爲失<lb/>
　宜葢時節之㑹如此何咎之有若飲酒不已至濡其<lb/>
　首則有孚非所當孚而我自失其是矣葢自未濟而<lb/>
<pb n="68a"/>
　之濟時當安息休以无事則可若自以身處事外不<lb/>
　以事驚心而事将廢既濟之所以失也人心易放故<lb/>
　聖人諄諄<lb/>
　象㫖有孚於飲酒者孚於五也有孚失是者孚於三<lb/>
　也未濟之君羣䇿並屈以求濟猶所謂若作酒醴爾<lb/>
　惟麯糵經師或謂所乘六五之孚者是坎爲酒食濟<lb/>
　名由坎未濟坎在下而亨之在五故主五而孚之无<lb/>
　咎也濡其首卦之上爲首濡之者三也與三應而没<lb/>
<pb n="68b"/>
　入坎水中也三方在險而上已出中猶復不能忘情<lb/>
　於三不胥溺乎失是是謂上之安地節蘇氏謂事之<lb/>
　㑹猶言時節非節止義王應麟曰易之始終皆陽也<lb/>
　始乾之初九終未濟之上九<lb/>
　彖曰未濟亨項氏曰雖不當位指六五言之雖六爻<lb/>
　皆不當位義但取五而已曰小曰狐皆隂類也濡其<lb/>
　尾即是不能全濟之象險且未濟他又何所利乎故<lb/>
　无攸利於无攸利之後復言剛柔應者覆解上文亨<lb/>
<pb n="69a"/>
　字也雖无攸利用其柔中以與剛應自有致亨之理<lb/>
　此夫子所以賛易也<lb/>
　初六爻楊氏曰既濟之初九濡其尾則无咎未濟之<lb/>
　初六濡其尾則吝何也初九强於才者也已濟而濡<lb/>
　其尾賀其濟而後濡也故无咎初六弱於才者也㡬<lb/>
　濟而濡其尾憂其濡而不濟也故吝亦不知極謂才<lb/>
　之小且弱者其極終无成而不自知也然雖不知其<lb/>
　終極之无成而能力其弱以濟難其濟爾志其不濟<lb/>
<pb n="69b"/>
　非爾志也故聖人惜之曰吝力不足之辭也<lb/>
　九四爻項氏曰未濟之時所喜在剛三徒以其志之<lb/>
　剛猶爲利渉况九四乎既濟之九三未濟之九四皆<lb/>
　以其剛故能任天下之大役以此見𢎞濟世道非剛<lb/>
　不可也九三全剛而位正故直稱高宗以伐之其言<lb/>
　三年克之者以見其役之大小人勿用者以見其才<lb/>
　之難茍无九三之才其可以任斯事乎九四則所居<lb/>
　者柔比九三爲有悔必貞以勝之然後能任其事而<lb/>
<pb n="70a"/>
　无悔故曰貞吉悔亡又加震字九四之動爲互震也<lb/>
　而居震極又四剛而五柔挾震主之威者也然用其<lb/>
　震於伐鬼方國之虎臣也變四互坤坤爲年故三年<lb/>
　也九四出離之上亦爲三年至上則飲酒策勲故言<lb/>
　有賞於大國九三之象曰憊也則以三年言之九四<lb/>
　曰志行則以解貞吉悔亡言其志必行而不屈然後<lb/>
　得吉而悔亡也<lb/>
　六五爻項氏曰六五雖不當位而與九二剛柔相應<lb/>
<pb n="70b"/>
　同心以濟難者也離雖爲光而人君之光非一人之<lb/>
　所能獨成乃因與賢臣有孚以致其光故其光也吉<lb/>
　而非剛明自任之光也故曰君子之光有孚吉象曰<lb/>
　君子之光其輝吉也葢以深辨此意按管輅曰日中<lb/>
　爲光朝日爲輝夫中則日在上朝則日在下在上之<lb/>
　光以在下之暉而獲吉則五以二而獲吉明矣先儒<lb/>
　謂暉爲光之散非也暉者光中之氣詩曰庭燎有暉<lb/>
　周禮眡寢以十暈爲十暉皆謂光中之氣五離爲虛<lb/>
<pb n="71a"/>
　故爲光二坎中實故爲光中之氣也未濟諸爻皆失<lb/>
　正凢用事之爻皆曰貞吉九二九四六五是也九二<lb/>
　剛中不假言悔六五柔中故言无悔九四不中故言<lb/>
　貞吉悔亡言不如是則悔不亡也六五兩吉字貞吉<lb/>
　者六五自謂也有孚吉者謂九二也小象甚明上九<lb/>
　之兩有孚亦以三上兩爻言之<lb/>
　上九爻項氏曰既未濟皆取義於濟故兩卦初上皆<lb/>
　稱濡然得失不同者既濟自二始濟則初雖濡尾而<lb/>
<pb n="71b"/>
　不害其爲既濟也故无咎未濟正坐濡尾不能續終<lb/>
　所以爲未濟也既濟之中有亂之理故上六以濡首<lb/>
　爲人事之危未濟之中有濟之理故上九以濡首爲<lb/>
　人事之失也六五以九二爲孚則上九之孚首六三<lb/>
　也濟以孚爲美然而所以用此孚者不可忽也六三<lb/>
　以坎從離酒自下升而入於上則飲食之象也上九<lb/>
　自離入坎首反向下而於飲酒則濡首之象也我飲食<lb/>
　彼則彼可以出險而成既濟之功彼濡我則併我而<lb/>
<pb n="72a"/>
　入於險矣患難将終天下将濟當此之時上之舉動<lb/>
　豈可有失失則敗矣此君子所以謹於辨物居方之<lb/>
　事所謂亦不知節者正謂不明於辨也夫人居患難<lb/>
　之爻幸其将平方欲相與以樂其終而反因樂以壞<lb/>
　其終此何等時而作事如此亦可謂不知節矣<lb/>
　<lb/>
　<lb/>
　<lb/>
<pb n="72b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　讀易述卷十<lb/>
</p>
<p>
</p>
  </div>
</body>
</text>
</TEI>
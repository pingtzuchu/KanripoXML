<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>讀易述卷四</head>
    <p>
<pb n="1a"/>
欽定四庫全書<lb/>
　讀易述卷四　　　　　　明　潘士藻　撰<lb/>
隨䷐<hi>震下兑上</hi>
　蔡清曰兊震合體兊為說震為動兊上震下陽下於<lb/>
　隂也以陽下隂隂必說隨為隨之義女隨人者也以<lb/>
　少女從長男隨之義也震為雷兊為澤雷震於澤中<lb/>
　澤隨而動隨之象也卦以物隨為義爻以隨物為義<lb/>
　吳因之曰此卦以初九九五兩爻為主初二三隨朋<lb/>
<pb n="1b"/>
　友四臣隨君五君隨臣上泛言五倫之相隨隨人之<lb/>
　道正與孚盡之矣其始也當擇而後隨不可不正其<lb/>
　既也當以心相隨不可不孚觀初二三見從正之義<lb/>
　觀四五上見孚誠之義<lb/>
隨元亨利貞无咎<lb/>
彖曰隨剛來而下柔動而說隨大亨貞无咎而天下隨<lb/>
時隨時之義大矣哉<lb/>
　述曰隨以陽動隂說為義荀爽曰震春兊秋震陽動<lb/>
<pb n="2a"/>
　而兑隂說故大通動爻得正故利貞陽降隂升嫌於<lb/>
　有咎動而得正故无咎<lb/>
　象㫖剛柔震剛而兊說也陽上隂下者體也今震陽<lb/>
　下於兊柔若自上而来故稱来内辭也王逢曰上能<lb/>
　下下下之所以隨上貴能下賤賤之所以隨貴隨之<lb/>
　義剛下柔也剛下柔而動以時物無不說隨之也王<lb/>
　註為隨而不大通逆於時也相隨而不為利正災之<lb/>
　道也故大通利貞乃得无咎也為隨而令大通利貞<lb/>
<pb n="2b"/>
　得於時也得時則天下隨之矣隨之所施惟在於時<lb/>
　也時異而不隨否之道也<lb/>
　道本惡隨隨必詭正卦以隨名通人情達世變不主<lb/>
　故常易於溺情狥俗以適其私易於有咎此隨之所<lb/>
　以難也故必元亨利貞乃得无咎而天下隨時<lb/>
　凡施當其可之謂時達於勢之謂時協諸義之謂時<lb/>
　審於幾之謂時從宜適變不可為典要非造道之深<lb/>
　知幾能權者不能與於斯也故賛之曰隨時之義大<lb/>
<pb n="3a"/>
　矣哉<lb/>
　蘇氏曰夫時不齊故隨之世容有不隨者也責天下<lb/>
　以人人隨已而咎其貞者此天下所以不說也故是<lb/>
　大亨而利貞者无咎而天下隨時時者上之所制也<lb/>
　不從已而從時其為隨也大矣<lb/>
　劉伯子曰夫无成而後能无係无係而後能隨係已<lb/>
　私隨天徳也隨之三隂皆係以為隨者也學不能无<lb/>
　我而妄意於隨其能出於係者吾見亦罕矣<lb/>
<pb n="3b"/>
　吳因之曰隨元亨據其所隨處行无不通此已是貞<lb/>
　已是无咎了若不貞則朋從爾思隨而不廣利盡則<lb/>
　疎勢去則散隨而不乆隨之以力不隨之以心且不<lb/>
　成箇隨又安得元亨彖傳云大亨貞无咎而天下隨<lb/>
　時惟貞然後為天下所隨可見隨以貞而成不貞便<lb/>
　不成隨了朱子雖大亨而不免有咎恐未的<lb/>
象曰澤中有雷隨君子以嚮晦入宴息<lb/>
　述曰象㫖九家易曰兊澤震雷八月之時雷藏於澤<lb/>
<pb n="4a"/>
　者得之震東方卦日出之地曰暘谷兊西方卦日入<lb/>
　之地曰昧谷今自震東趨兊西嚮晦之象卦互巽入<lb/>
　艮止入而止息之象也<lb/>
　澤中有雷雷隨澤而静故曰隨日入而息人事至微<lb/>
　者上法天運如雷在澤也莫動於雷而息於澤隨時<lb/>
　故耳周宴曰爻明隨時而動大象取隨時而息動息<lb/>
　不違乎時此隨時之義所以為大<lb/>
初九官有渝貞吉出門交有功　象曰官有渝從正吉<lb/>
<pb n="4b"/>
也出門交有功不失也<lb/>
　述曰主守為官人心執掌與官同稱震為長子主器<lb/>
　官之象夫法之畫一莫嚴於官而初為動主有渝之<lb/>
　象以九居初為得其正心無所係動不從邪有貞吉<lb/>
　之象二隂耦門象交交二也二柔亦正故出門即交<lb/>
　有功二與四同功而二多譽故稱功官有渝是震動<lb/>
　之體既有隨而變不主故常必所從得正則吉也初<lb/>
　剛本正出門交二兩正相依不為詭隨故曰不失也<lb/>
<pb n="5a"/>
　凡近比而交者多失正能不失則不害於變矣<lb/>
　卜子夏曰隨主於見可而變也不隨則不吉隨而喪<lb/>
　本亦不吉初无專應得其理也剛不失正得其吉也<lb/>
　與二相得出門交有功也非應而合之不失其隨時<lb/>
　之宜不隨則獨立无功矣<lb/>
　吳因之曰同人卦惟君子貞然後為同人於野此爻<lb/>
　惟出門交然後為貞貞之量原廣濶若有所私昵隘<lb/>
　而不廣只此私心便是不正故必出門而交然後為<lb/>
<pb n="5b"/>
　貞然後得吉可以有功夫所謂私者不必溺於親愛<lb/>
　然後為私如有勝心客氣而不能相下亦私也泥先<lb/>
　入之見而不能洒然一空以察人之善亦私也因㣲<lb/>
　瑕而棄白璧亦私也忽芻蕘之善而不採亦私也友<lb/>
　善未充其量而遽自足亦私也或以近故畧之或以<lb/>
　逺故遺之亦私也此類皆非出門交之義<lb/>
六二係小子失丈夫　象曰係小子弗兼與也<lb/>
　述曰王註隂之為物以處隨世不能獨立必有係也<lb/>
<pb n="6a"/>
　居隨之時體分柔弱而以乗夫剛動豈能秉志違於<lb/>
　所近隨此失彼弗能兼與五處已上初處已下故曰<lb/>
　係小子失丈夫也劉濂曰初陽在下而卑小子象五<lb/>
　陽在上而尊丈夫象<lb/>
　程傳二應五而比初隨先於近柔不能固守故為之<lb/>
　戒云若係小子則失丈夫也陳琛曰人之所隨得正則<lb/>
　逺邪從非則失是無兩從之理二苟係初則必失正<lb/>
　應弗能兼與也為昵小失大者戒也<lb/>
<pb n="6b"/>
　吳因之曰二隂柔他質地原不好了故因初之近而<lb/>
　遂係之係者臭味相投而眷眷不舍之辭失者聖人<lb/>
　惜之之辭三之係則地近情親而眷眷不舍之辭其<lb/>
　失則聖人幸之之辭<lb/>
六三係丈夫失小子隨有求得利居貞　象曰係丈夫<lb/>
志舍下也<lb/>
　述曰程傳丈夫九四也小子初也陽之在上者丈夫<lb/>
　也居下者小子也三雖與初同體而切迫於四故係<lb/>
<pb n="7a"/>
　於四也大抵隂柔不能自立常親係於上者上係於<lb/>
　四故下失於初舍初從上得隨之宜也上隨則善也<lb/>
　彭山曰四陽當任而三從之以柔隨剛以昏隨明隨<lb/>
　有求得凡有所求皆得也然四非正應又有所係而<lb/>
　隨已非正大之情故不言吉而戒以居貞仲虎曰士<lb/>
　之病莫大於有所求三之於四不可以有求必得之<lb/>
　故而妄有不正之求也初九陽居陽貞也故言貞吉<lb/>
　六三隂居陽不正故戒之曰利居貞<lb/>
<pb n="7b"/>
　吳因之曰三之質地亦無以過於二幸其地位偶近<lb/>
　四而逺初故因為從違實非真見四之為君子而當<lb/>
　親初之為小人而當逺也似此相隨恐不免資其勢<lb/>
　而利其有故有居貞之戒若自已陽剛其取其舍灼<lb/>
　然不眩便斷不為邪媚聖人何必防範他弗兼與是<lb/>
　邪正不兩立志舍下是逺近不兩立<lb/>
　質卿曰係與隨正相反初九出門交有功不失也故<lb/>
　謂之隨以其心無所係也若心有所係必有所失六<lb/>
<pb n="8a"/>
　二所係者小子則失必丈夫理勢然也故象曰弗兼<lb/>
　與民為同胞物為吾與即小子亦當有包涵成就之<lb/>
　義乃可若志在舍下便非一體之道即小子何賴焉<lb/>
　其原在係心一有所係便偏着如何得不舍下<lb/>
　陸希聲曰三非正而隨其義可尚者以承陽為順也<lb/>
　二以正為隨而反不足稱以乗剛為逆故也<lb/>
　仲虎曰易之例不問隂陽小子皆指初而言隨初九<lb/>
　陽稱小子漸初六隂亦稱小子<lb/>
<pb n="8b"/>
九四隨有獲貞凶有孚在道以明何咎　象曰隨有獲<lb/>
其義凶也有孚在道明功也<lb/>
　述曰王註處説之初下據二隂三求係已不距則獲<lb/>
　故曰隨有獲也彭山曰九四以陽剛當有為之任得<lb/>
　隂之從有獲之象隨以隂從陽為正故陽剛在四亦<lb/>
　得為貞但位不中又在說體隨而說之以為已獲疑<lb/>
　於暱矣四多凶近也况有植黨自私之嫌哉故貞凶<lb/>
　質卿曰斯地也斯時也惟有孚可以感人惟在道可<lb/>
<pb n="9a"/>
　以持已孚以感人則覬覦之心息道以持已則朋比<lb/>
　之念消此非苟且以遷就事機者所能以其明也如<lb/>
　此則隨者不厭其多獲者不傷其正夫何咎也非明<lb/>
　難矣哉<lb/>
　陽剛中實有孚也以陽居隂剛柔不偏在道也此惟<lb/>
　陽明晳於事幾故能如是以明也居凶位而免於咎<lb/>
　非天下之至明不能與於斯故象又以為明功<lb/>
　有孚在道乃為臣者家常茶飯此處只不改其常耳<lb/>
<pb n="9b"/>
　處危疑之地只有一片誠心至誠可貫金石蹈水火<lb/>
　惟有孚故能在道大有匪其彭可謂在道矣須從有<lb/>
　孚上来此惟剛明之人知進退存亡而不失其正故<lb/>
　能如此故曰以明何咎<lb/>
　象㫖三非正應故曰孚自四言之也震為大塗曰道<lb/>
　互艮光輝曰明言四所孚之三在震道之上以明相<lb/>
　接猶言不敢自他途以進也功也自為句五多功故<lb/>
　稱功言四之志率所隨以赴五非植黨也<lb/>
<pb n="10a"/>
九五孚于嘉吉　象曰孚于嘉位正中也<lb/>
　述曰敬仲曰孚信也嘉美也九五所信者美善所用<lb/>
　者賢也用賢人君之吉也章氏曰惟中正之君然後<lb/>
　能信用中正之賢九五陽剛中正下應六二之中正<lb/>
　所謂迪知忱恂於九徳之行心誠信而隨之者也故<lb/>
　曰孚於嘉五非有係而有失二非隨求而有獲蕩蕩<lb/>
　平平一徳一心之孚也吉道也<lb/>
　夫配曰嘉偶昏曰嘉禮言隂陽相得也隨之世皆急<lb/>
<pb n="10b"/>
　於求合故隂爻皆有係四陽貞而凶惟五陽不苟隨<lb/>
　而隨出於孚配合嘉禮其吉為何如<lb/>
　邵寳曰九五孚於六二而不知其小子之係君道也<lb/>
　六二係於初九而不知丈夫之失臣之道固如是乎<lb/>
　雖然此隨之時也故以二之中正尚不免於負俗之<lb/>
　累况其他乎是故君子去其所係而嘉徳成矣<lb/>
上六拘係之乃從維之王用亨于西山　象曰拘係之<lb/>
上窮也<lb/>
<pb n="11a"/>
　述曰上六以柔居柔柔得其正處隨之極進无所隨<lb/>
　而獨係於五有拘係之乃從維之之象葢柔順之至无<lb/>
　以為喻若有以拘而係之者喻之不足若又從而縶<lb/>
　之維之者是雖逃之有不脫辭之有不聽况可得間<lb/>
　而離之乎此亨西山升亨岐山周公係爻之時西伯<lb/>
　已追王矣故稱王其曰西山岐山云者皆取其不越<lb/>
　祭也隨爻重隨意升爻重升意以見固於隨不妄升<lb/>
　耳據上之象其隨之之誠雖用亨於西山神且隨之<lb/>
<pb n="11b"/>
　而格則人之隨可知也<lb/>
　虞翻曰乗剛無應上窮也六二舍五而係初九四舍<lb/>
　初而係三皆介隂陽之間有得有失而皆偏係之私<lb/>
　至於上六進無可隨故曰窮也文王處紂之時以之<lb/>
　為臣而係於君隂隨陽之正理也卦爻彖象總是隨<lb/>
　時之義雖上九至於拘係縶維如文王䝉大難不忘<lb/>
　天王聖明之念正是隨時之極<lb/>
蠱䷑<hi>巽下艮上</hi>
<pb n="12a"/>
　伏曼容曰蠱惑亂也萬事從惑而起故以蠱為事左<lb/>
　傳女惑男風落山謂之蠱是其義也<lb/>
　器乆不用則蟲生之謂蠱人生宴溺而疾生之謂蠱<lb/>
　天下乆安無為而弊生之謂蠱<lb/>
　序卦蠱者事也雜卦蠱則飭也觀卦象固見蠱之所<lb/>
　由成而卦才則皆足以治蠱者也程傳陽剛尊而在<lb/>
　上隂柔卑而在下男雖少而居上女雖長而居下尊<lb/>
　卑得正上下順理治蠱之道也其位不易其道則變<lb/>
<pb n="12b"/>
　下順於理上止於則巽艮合而事皆止於順則何蠱<lb/>
　之不治<lb/>
　王註上剛可以斷制下柔可以施令既巽又止不競<lb/>
　爭也有為而无競爭之患故可以有為也<lb/>
　易道不重在發明成蠱之由惟重治蠱之道終始相<lb/>
　承則爻中所謂父母與子之象亦有着落不必各爻<lb/>
　另尋父母之象蘇氏曰蠱之災非一日之故也必世<lb/>
　而後見故爻皆以父子言之明父養其疾至子而發<lb/>
<pb n="13a"/>
　也<lb/>
蠱元亨利涉大川先甲三日後甲三日<lb/>
彖曰蠱剛上而柔下巽而止蠱蠱元亨而天下治也利<lb/>
涉大川往有事也先甲三日後甲三日終則有始天行<lb/>
也<lb/>
　述曰質卿曰蠱從蟲從皿物必腐而後蟲生之蟲叢<lb/>
　而物斯蠱矣人必怠也而後弊生之弊積而世斯蠱<lb/>
　矣卦象巽艮合體而為蠱葢積漸使然也夫蠱亂之<lb/>
<pb n="13b"/>
　徵也亦治之機也有因無事而失守有因多難而興<lb/>
　邦世誠蠱矣則起弊維風從此而可振改絃易轍從<lb/>
　此而可行塞而大通理有必然故為元亨蠱而元亨<lb/>
　天時也乗天時而效治道人功也及此時而疏瀹整<lb/>
　剔俾前之積蠧拔其根株而無遺其芥蔕如涉大川<lb/>
　乃為利焉是何也天地間最難得者時時也者君子<lb/>
　濟世之大本也世之有治亂猶隂陽之有代謝也而<lb/>
　治亂之相為循環猶代謝之相為迭運也故有先甲<lb/>
<pb n="14a"/>
　之三日必有後甲之三日天運流行始終相代乃一<lb/>
　定而不可已世至於蠱必有元亨之期時至元亨必<lb/>
　當效利涉之用是之謂天人相待之理行所無事之<lb/>
　道先甲之三日子寅辰也後甲之三日午申戌也有<lb/>
　子寅辰必有午申戌如環無端千古不易<lb/>
　梁寅曰言蠱極必治而治蠱有道也蠱元亨者蠱之<lb/>
　既治也不先言治蠱之道而乃先言其效者明亂之<lb/>
　可治也利涉大川方治蠱之時也故謂之往有事先<lb/>
<pb n="14b"/>
　甲後甲即所謂有事也<lb/>
　蔡汝柟曰蠱者亂之将傾君子慮豐之盈不慮蠱之<lb/>
　壊天道人心向於有事可以慮始矣故天時為元亨<lb/>
　人事為利涉大川先甲三日欲達其機後甲三日欲<lb/>
　要於乆此乃所以涉大川而圖元亨者也作新者達之<lb/>
　道也變化者乆之道也<lb/>
　吳因之曰剛上而柔下不專屬君臣天下人才只是<lb/>
　剛柔二種剛者須賴柔以裁其激柔者須賴剛以作<lb/>
<pb n="15a"/>
　其懦二者相交相接如房杜之謀斷相資然後可以<lb/>
　維持天下今剛者亢然自高鄙柔者之不足與有為<lb/>
　而不交於柔以求濟柔者俛然自卑安於剛者之不<lb/>
　吾與而亦不交於剛以求濟二者判隔不相為用則<lb/>
　激者無所於裁懦者無所於作各任其偏同於僨事<lb/>
　而天下日壊矣本義艮陽居上巽柔居下上下不交<lb/>
　上下便是不交剛上柔下巽而止非蠱也乃所以致<lb/>
　蠱也<lb/>
<pb n="15b"/>
　利涉大川往有事也欲其有涉川之勇也涉字最有<lb/>
　力須如救焚如拯溺危難艱險廻避不得爻說幹字<lb/>
　便是涉大川之意此非有剛果之資如何做得<lb/>
　先甲後甲是一時是一件事先於此推其所以然後<lb/>
　於此慮其将然也一日二日至於三日言慮之深推<lb/>
　之逺也究其所以然則知救之之道慮其将然則知<lb/>
　備之之方善救則前弊可革善備則後利可乆<lb/>
　蠱者極壊也惟極壊然後有事是從空另做一番故<lb/>
<pb n="16a"/>
　曰先甲三日若将衰未衰時用些維持挽回之術只<lb/>
　是因仍舊貫補緝其間非有事之謂處大壊極弊田<lb/>
　地乃旋乾轉坤之日豈修廢舉墜之日惟其重新整<lb/>
　頓自我作古之事所以最難下手多有革弊之人能<lb/>
　反一時極重之勢不旋踵而難端不發於此而發於<lb/>
　彼方稱治蠱蠱又復来此係慮淺謀近坐狼疾人之<lb/>
　病故有後甲三日之戒<lb/>
　象㫖三互震東為甲也三日指互震三畫言巽固進<lb/>
<pb n="16b"/>
　退不决苟非艮止於上則亦未蠱若巽而動則為恒<lb/>
　矣先甲三日為巽初致蠱之由後甲三日則震上飭<lb/>
　蠱之極故恒曰終則有始蠱亦曰終則有始<lb/>
象曰山下有風蠱君子以振民育徳<lb/>
　述曰張獻翼曰小畜之風在天上觀之風在地上渙<lb/>
　之風在水上亡所阻也故曰行山下之風旋轉於内<lb/>
　而已亡能達也故曰有象㫖山下有風則何以蠱邵<lb/>
　子曰蠱者風之族也蠱以風化故字從蟲今夫山下<lb/>
<pb n="17a"/>
　有風則木多滯淫而蟲生焉蠱之象也<lb/>
　君子治蠱有道民心之蠱以玩愒頽廢未知所振作<lb/>
　耳振者鼔舞興起之意故曰作新民育徳者從民心<lb/>
　之善根提撕而煦養之以啓其自新之機所以振之<lb/>
　者不徒條教之設號令之申葢治其本也譬之良醫<lb/>
　之治病振者驅其外邪育者養其元氣也<lb/>
　風播長空則舒慘變寒暑遷而歲功成今在山下則<lb/>
　囬旋鬱滯不能條暢動盪蠱之象也巽之弊失於愞<lb/>
<pb n="17b"/>
　懦風則能振動萬物者也艮之弊失於苟止山則能<lb/>
　畜養萬物者也君子體之日新其徳於以振起民偷<lb/>
　而長養其新心人人皆振如風之鼔外物涵育其徳<lb/>
　如山之涵内氣如是而天下之蠱為元亨矣<lb/>
初六幹父之蠱有子考无咎厲終吉　象曰幹父之蠱<lb/>
意承考也<lb/>
　述曰蠱以漸積在初尚易為力初最下為内卦之主<lb/>
　子象以隂居陽以柔行剛幹蠱象克體父志不襲其<lb/>
<pb n="18a"/>
　弊為父補過是為有子而考得无咎當事之首是以<lb/>
　危也能堪其事故終吉汝吉曰父子一體也曰父之<lb/>
　蠱明无得諉爾幹蠱者以權濟初巽主稱隠以行權<lb/>
　故善之而質柔故戒之厲焉<lb/>
　質卿曰人子能幹父蠱方稱為有子不然與无子同<lb/>
　有子考始得无咎不然未免有咎也此人子始事可<lb/>
　以无憾然幹蠱終非易事少渉意氣少不詳慎動成<lb/>
　愆尤故厲終吉<lb/>
<pb n="18b"/>
　巽為木幹蠱以内蠧而剥落象木幹朽然根本固在<lb/>
　也幹立而枝葉附之以立故曰幹蠱<lb/>
　敬仲曰意承考者初六有柔順象不得已而幹父之<lb/>
　蠱其意未嘗不順承者也其意則承其事則不可得<lb/>
　而承矣承其事則蠱弊終不盡除乃所以彰父之惡<lb/>
　也故有孝子不明其義一於順承因仍蠱弊殊為失<lb/>
　義<lb/>
九二幹母之蠱不可貞　象曰幹母之蠱得中道也<lb/>
<pb n="19a"/>
　述曰九二幹母之蠱尤難幹父者必於承家當事之<lb/>
　時而幹母則承歡慈闈之日也王註居於内中宜幹<lb/>
　母事婦人之性難以全明宜屈已剛既幹且順故曰<lb/>
　不可貞蘇氏曰隂性安無事而惡有為是以為蠱之<lb/>
　深者歸之母而幹之尤難正之則傷愛不正則傷義<lb/>
　非九二其孰能任之二以陽居隂有剛之實而无用<lb/>
　剛之迹可以免矣象曰得中道也可見柔行巽入乃<lb/>
　為幹母之中道也<lb/>
<pb n="19b"/>
　質卿曰治蠱易得中道為難得乎中道則所幹者皆<lb/>
　慈祥愷悌之發一念不已之真情非徒為其事之當<lb/>
　而已<lb/>
　林希元曰五以隂柔居尊位委任九二有母之象不<lb/>
　可貞本以剛承柔来凡剛多有所違拂而柔必有所<lb/>
　不堪故以為戒紀聞曰母者隂尊之號如晉之稱王<lb/>
　母亦謂五也非不可正也不可固執以為正也有母<lb/>
　在而以剛行之有時而違拂矣<lb/>
<pb n="20a"/>
　彭山曰蠱以卦陽剛止於上安静而不理事所以致<lb/>
　蠱者在此彖蠱元亨而天下治也唯元亨然後可以<lb/>
　振起否則不可為矣九二幹母之蠱不可貞貞者隂<lb/>
　靜之徳而陽剛則元亨之發用也不可貞則當用元<lb/>
　亨矣所重在陽所難在幹母之蠱故特於九二發之<lb/>
九三幹父之蠱小有悔无大咎　象曰幹父之蠱終无<lb/>
咎也<lb/>
　述曰九三居下之上才位皆剛能幹父蠱者也三巽<lb/>
<pb n="20b"/>
　體剛正以正幹父得人子之大義但處位不中容有<lb/>
　過差處未免小有悔而無大咎過剛不中巽體得正<lb/>
　一時俱有吳因之曰子之於親豈容有小悔程子云<lb/>
　有小悔已非善事親也然孔子以其幹蠱之功大故<lb/>
　直許之曰終无咎汝吉曰終无咎果之也果之使忠<lb/>
　臣孝子之心得精一自信焉<lb/>
六四裕父之蠱往見吝　象曰裕父之蠱往未得也<lb/>
　述曰彭山曰隂柔得正但非強幹之才其體艮止亦<lb/>
<pb n="21a"/>
　非進而飭蠱者寛以居之而已故為裕父之蠱之象<lb/>
　此非有不正之徳縱蠱使之日深也然蠱豈優游無<lb/>
　為者之所能持乎由此而往以止自安見吝必矣言<lb/>
　裕為蠱之害如此象曰往未得也未得所以見吝曰<lb/>
　幹蠱所患不在不能矣患其大過耳故初曰厲二曰<lb/>
　不可貞三曰小有悔曰裕蠱所患不在不審矣患其<lb/>
　不果耳故曰見吝曰未得使之反裕而為幹也<lb/>
六五幹父之蠱用譽　象曰幹父用譽承以徳也<lb/>
<pb n="21b"/>
　述曰五陽剛得中之位可以有為六柔居之體和履<lb/>
　中承應皆陽柔以剛濟不貞不裕能幹父之蠱也嗣<lb/>
　君以成就先徳為孝故曰用譽榮譽之道也傳稱天<lb/>
　子孝曰就言徳被天下澤及萬物終始成就榮其祖<lb/>
　考也可以明六五幹父用譽之㫖<lb/>
　幹蠱貴剛柔相濟二五正應剛柔合徳幹不違中以<lb/>
　成元亨之治恢𢎞舊業掩飾前過而美譽施於其父<lb/>
　曰用譽象曰承以徳也徳本中而言是為善繼善述<lb/>
<pb n="22a"/>
　之道不獨意承考而已<lb/>
　或謂用譽即九二之賢民譽也又二多譽卜子夏曰<lb/>
　柔非能幹蠱也事必有主之者矣則任賢正六五所<lb/>
　以為幹蠱者非以用譽為用賢也<lb/>
上九不事王侯高尚其事　象曰不事王侯志可則也<lb/>
　述曰蠱物壊而有事也諸爻皆汲汲幹事皆事王侯<lb/>
　之事者至上則事外矣陽剛在上位則亢也處蠱之<lb/>
　極時當止也故曰不事王侯不復事君也君猶高尚<lb/>
<pb n="22b"/>
　其所為之事言尊崇之於上也艮為止有不事王侯<lb/>
　之象一陽在五之上有高尚其事之象如大畜剛上<lb/>
　而尚賢之意山下有風蠱而此爻在山之上故不以<lb/>
　蠱象最處事上而不累於物其志為可則王昭素曰<lb/>
　取不貪之志以為法也觀上志未平則其志亦可則<lb/>
　矣漸上可用為儀不可亂也皆一義也<lb/>
　汝楳曰上九在蠱之終事之蠧壊者至六五而幹之<lb/>
　畢矣蠱未亨則視國事猶家事蠱既亨則致國事而<lb/>
<pb n="23a"/>
　高自事蘇氏曰見蠱之漸也則渉川以救之及其成<lb/>
　則不事王侯以逺之蠱之成也良醫不治君子不事<lb/>
　事由趙說則功成身退之事由蘇說則陋巷簞瓢之<lb/>
　事皆所謂以無事為事也治蠱在於振民育徳故有取<lb/>
　於高尚者不事而曰其事葢與往有事者同用矣<lb/>
　紫溪曰卦以幹蠱象渉川爻言幹蠱必剛柔中過剛<lb/>
　則急治而失之貞過柔則緩而不治失之裕君虛中<lb/>
　以任賢臣得中以濟世二五相應此蠱之所以不終<lb/>
<pb n="23b"/>
　於蠱也古今稱幹蠱者無如周宣王考其時則顯允<lb/>
　方叔孝友張仲其承徳𢎞矣鴻雁安集車攻飭武不<lb/>
　貞不裕其化理中矣彼其先甲後甲之攻載之詩者<lb/>
　迄今可考鏡也漢之元成宋之元和天下之蠱既已<lb/>
　日深而漢臣則優游靡斷泄泄然惟裕蠱之安宋臣<lb/>
　則矯枉過正又不免為幹蠱之悔天下事從此日非<lb/>
　矣雖然寧為幹之悔無為裕之吝此又當事者所當<lb/>
　權衡也<lb/>
<pb n="24a"/>
　初六爻項氏曰蠱之成卦乃因坤之上六來為初六<lb/>
　則初六者成卦之主也故聖人於此爻詳言治蠱之<lb/>
　事專取卦主為義不論其才也况去柔居剛亦有志<lb/>
　於治蠱者故象取其義而爻戒其危焉幹父之蠱迹<lb/>
　若不順意則承之迹隨時而遷乆則有弊何可承也<lb/>
　孝子之於父不失其忠愛之意而已初六有幹蠱之志<lb/>
　九二有内幹之才九三有外幹之才大抵蠱下三爻<lb/>
　皆能幹者以其巽體主於行事也<lb/>
<pb n="24b"/>
　上九爻項氏曰居蠱之終則無事之時也在蠱之外<lb/>
　則不當事之人也然當事者以幹蠱為事不當事者<lb/>
　以高尚為事亦各事其事故不曰無事而曰高尚其<lb/>
　事事得其宜非宜幹而不幹者故曰志可則也<lb/>
　按蠱六爻皆以剛為貴初與五以爻位剛亦得吉譽<lb/>
　九三剛而不中在他卦多凶而於蠱獨無大咎惟六<lb/>
　四一爻位與徳俱柔遂以見吝以此見幹蠱渉川非<lb/>
　剛不濟也上九無預於事亦以剛介為尚葢蠱卦之<lb/>
<pb n="25a"/>
　體巽伏而不動外剛而内柔有致蠱之象而其諸爻<lb/>
　乃有治蠱之才九二以柔行剛能幹母之蠱也九三<lb/>
　以剛行剛能幹父之蠱者也初六六五皆資柔而志<lb/>
　剛亦有幹蠱之志初在下而承乾故為意在承考臣<lb/>
　之事也五在上得中而應乎乾故為徳足以承考君<lb/>
　之事也初當治蠱之始故為厲五享治蠱之成故為<lb/>
　譽方承繼之初驟有所改以迹言之但見其危安得<lb/>
　有譽惟識者察之知其意非悖父爾及事定之後人<lb/>
<pb n="25b"/>
　被其徳乃始信其為孝而稱譽之治蠱之難有如此<lb/>
臨䷒<hi>兑下坤上</hi>
　劉濂曰二陽浸長以臨於隂故為臨隂為民陽為君<lb/>
　大君臨民之象也<lb/>
　王註此剛長之卦也剛勝則柔危矣柔有其徳乃得<lb/>
　免咎故此一卦隂爻雖美莫過无咎也<lb/>
臨元亨利貞至於八月有凶<lb/>
彖曰臨剛浸而長說而順剛中而應大亨以正天之道<lb/>
<pb n="26a"/>
也至於八月有凶消不乆也<lb/>
　述曰臨莅也傳言之大也陽大隂小一陽初復尚微<lb/>
　浸長至二陽四隂順之而往也可大已臨也十二月<lb/>
　之卦也臨且泰而元元始而亨而利而貞六陽純乾<lb/>
　天道成焉大終矣而反之姤之遯之觀四隂浸消二<lb/>
　陽則臨之二陽至觀危矣故曰至於八月有凶<lb/>
　汝楳曰一陽之復雖已亨而陽尚微至二陽則九二<lb/>
　居臣位之正猶乾之見龍為天下所利見可以出臨<lb/>
<pb n="26b"/>
　羣隂其為亨也視復為大於時隂猶盛陽之臨之利<lb/>
　得其正然至於八月則二陽浸消而有凶矣有凶不<lb/>
　必凶而凶在其中也有厲不必厲而厲在其中也有<lb/>
　悔不必悔而悔在其中也<lb/>
　隂符經天地之道浸故隂陽相勝臨曰剛浸而長遯<lb/>
　曰浸而長自臨而長為泰自遯而長為否浸漸也二<lb/>
　陽浸長進臨羣隂是有臨人之象故曰臨也内兊為<lb/>
　說說則二陽之進也為不逼外坤為順順則三隂之<lb/>
<pb n="27a"/>
　從也為不逆剛當浸長過則為邪而二為剛中則陽<lb/>
　徳方亨而不過柔正用事權在於五而五為正應則<lb/>
　剛柔合徳而有為此臨之大亨以正是乃天之道也<lb/>
　王註陽轉進長隂道日消君子日長小人日憂大亨<lb/>
　以正之義也八月陽衰而隂長小人道長君子道消<lb/>
　故曰有凶汝楳曰消不乆之義專以二陽之消息為<lb/>
　主以臨與觀反也臨為二陽之長觀為二陽之消少<lb/>
　進一位即為剥而陽之消不乆矣當臨之時人皆喜<lb/>
<pb n="27b"/>
　陽剛之漸長而聖人於斯際已垂浸消之戒視剥復<lb/>
　否泰言長消於二卦者其憂深思慮為尤切浸長者<lb/>
　原始有凶者要終言當制於未亂也<lb/>
　汝吉曰八月之卦陽旅退藏能無傷乎則夫長而消<lb/>
　固不乆也明於勝復之運者當時撫幾功成不尸毋<lb/>
　亟疾以迫之庶夫書稱帝臨下以簡詩稱天臨下有<lb/>
　赫禮天子有臨天下之稱此訓大以徳下下而後能<lb/>
　有臨也無訓迫者矧有凌乎凌之上之也其所由殆<lb/>
<pb n="28a"/>
　於八月有凶之戒巽矣<lb/>
　吳因之曰元亨利貞是言目下雖盛却不可不貞八<lb/>
　月有凶是言後日将衰益見其不可不貞<lb/>
　自一陽以至六陽惟乾稱元亨大壮與夬不言亨復<lb/>
　與泰亨不言元乃臨獨元亨何也天下之勢惟方興<lb/>
　為最盛臨之浸長方興之勢也葢盛莫盛於臨故元<lb/>
　可憂亦莫切於臨故曰有凶當其剛浸長之時便戒<lb/>
　以隂長之意陽長至二未過乎中即為之戒戒貴乎<lb/>
<pb n="28b"/>
　早也<lb/>
　象㫖大亨以正亨通也天指二之剛中也敬仲曰惟<lb/>
　民生厚因物有遷與物通者往往失正而况大亨乎<lb/>
　大亨而不失其正者非人之所能為也大亨人亨也<lb/>
　正人正也而曰天道明其不加人為也人心至動至<lb/>
　變無思無為是謂天性之妙天之道也<lb/>
象曰澤上有地臨君子以教思无窮容保民无疆<lb/>
　述曰澤之上有地澤之所以恃有隄防安靜而不至<lb/>
<pb n="29a"/>
　于潰溢四出者地之博厚無垠也君子之於民亦然<lb/>
　臨之以勢勢有盡也臨之以教教无窮也教思无窮<lb/>
　肫肫无已之意澤之深也包容之保育之以奠麗民<lb/>
　而无疆无疆者坤徳也厚之至也此大徳臨民之道<lb/>
　君子所以法澤地之象者三代之民不忘先王之澤<lb/>
　三代之下一决則横流矣<lb/>
初九咸臨貞吉　象曰咸臨貞吉志行正也<lb/>
　述曰剛君徳也剛長為臨咸者臨之體也一陽初復<lb/>
<pb n="29b"/>
　在下有應於四心无私係徧感羣隂以至公而感大<lb/>
　順臨民之道也故曰咸臨所居者正所感而應者皆<lb/>
　正故曰貞吉象曰志行正也陽在下未當臨隂之任<lb/>
　而曰咸臨貞吉者以與二同徳而升志行其正也志<lb/>
　陽剛有為之志葢必進而上行矣卦以二陽臨四隂<lb/>
　陽雖長而隂猶盛非協力不足以勝故初二皆曰咸<lb/>
　臨<lb/>
　陽本天氣也地感天氣之臨曰咸臨章氏曰三陽在<lb/>
<pb n="30a"/>
　下為交泰天地之氣相通也二陽在下為咸臨隂陽<lb/>
　之氣相感也質卿曰只是志行正便自心相感通故<lb/>
　為咸臨若意在感人即屬有心如何成咸<lb/>
九二咸臨吉无不利　象曰咸臨吉无不利未順命也<lb/>
　述曰二陽浸長與五正應其志得行故為咸臨吉无<lb/>
　不利四隂在上猶盛二陽自下臨之初以正二以中<lb/>
　皆以至公徧感羣隂而得其大順曰咸臨咸无心之<lb/>
　感也感也而忘其咸臨也而忘其臨故吉无不利是<lb/>
<pb n="30b"/>
　以象曰未順命也坤有順徳而卦則在上陽自下進<lb/>
　至三陽開泰則隂无不順今尚在二未順命也九二<lb/>
　咸臨不強其順而徐俟其自順无迫促以勝之之意<lb/>
　焉此以徳臨人之象也所以吉无不利者以此<lb/>
　蘇氏曰二陽在下方長而未盛也四隂在上雖危而<lb/>
　尚強也九二以方長之陽而臨衆隂隂負其強而未<lb/>
　順命從而攻之隂則危矣而陽不能无損故九二以<lb/>
　咸臨之而後吉陽得其欲而隂免於害故无不利<lb/>
<pb n="31a"/>
　象㫖未順命者六五在二隂之間故雖知臨其命未<lb/>
　必皆當二體兊説嫌於舍我所學以從上然本剛中<lb/>
　而應故有都俞吁咈焉孔疏斟酌事宜有從有否者<lb/>
　是也趙汝楳曰二五雖為正應然羣隂方在五左右<lb/>
　五又隂體易與比昵君側之小人易肆其奸二之未<lb/>
　順命正陽剛中正之妙所以調停君心制伏隂氣而使<lb/>
　之无不順也故曰吉无不利<lb/>
六三甘臨无攸利既憂之无咎　象曰甘臨位不當也<lb/>
<pb n="31b"/>
既憂之咎不長也<lb/>
　述曰二陽臨四隂以大臨小主徳言也四隂臨二陽<lb/>
　以上臨下主位言也三隂柔不中正臨浸長之剛兊<lb/>
　口柔説故為甘臨之象善柔之性則然也虞翻曰失<lb/>
　位乗陽无應故无攸利趙汝楳曰剛長之世非甘言<lb/>
　諂佞之所利也以位陽而比剛徳故能憂既憂之則<lb/>
　變其甘説之意而順陽剛之正咎可免矣憂與甘正<lb/>
　相反曰甘臨位不當也陽剛當位乃可臨人今以六<lb/>
<pb n="32a"/>
　居三在下之上是處不當位也既憂之可以補過咎<lb/>
　亦不長項氏曰六三以甘媚臨而无攸利見二陽之<lb/>
　難説既憂之无咎見二陽之易事<lb/>
六四至臨无咎　象曰至臨无咎位當也<lb/>
　述曰四處下體之上隂柔得正而應於陽剛之初居<lb/>
　正位而親下賢誠意切至相感通也故為至臨之象<lb/>
　剛勝則柔危柔能順剛乃得无咎象㫖至臨者坤兊<lb/>
　之交地澤相依臨之至也以六居四正也去其正而<lb/>
<pb n="32b"/>
　止曰位當何也彖傳歸大亨以正於剛中故不予隂<lb/>
　以正也<lb/>
　程傳居近君之位為得其任以隂處四為得其正與<lb/>
　初相應為下賢所以雖在多凶之地而无咎葢由位<lb/>
　之當也<lb/>
六五知臨大君之宜吉　象曰大君之宜行中之謂也<lb/>
　述曰趙氏曰夫聰明睿知足以有臨是曰知臨六本<lb/>
　柔闇承比皆隂而稱知臨以應二也二咸臨君徳臨<lb/>
<pb n="33a"/>
　之權在焉五尊位柔順居中委而聴之無一毫自用<lb/>
　之私為知臨也大君臨制萬國職惟親賢今舍親比<lb/>
　而任正應濟柔以剛握中以運已不勞而天下之治<lb/>
　成此大君之宜吉之道也<lb/>
　卦主二爻剛長五與正應故為知臨專重陽剛言<lb/>
　象㫖劉績引緯書陽氣在内中和之徳膺乎盛位浸<lb/>
　大之化行於萬民庶幾近之初九志行正九二未順<lb/>
　命至六五隂居尊位以中合中咸臨之徳得行於天<lb/>
<pb n="33b"/>
　下大君之宜莫大於此象曰行中之謂也即舜之用<lb/>
　中於民而為大知也<lb/>
上六敦臨吉无咎　象曰敦臨之吉志在内也<lb/>
　述曰敦厚也坤之上畫地之最厚處上六隂柔居高<lb/>
　臨下然以坤厚載物之徳臨之以俟二陽之進而不<lb/>
　以高自居厚之至也故曰敦臨上六之為敦臨以感<lb/>
　於陽氣之大亨以正而又无比應牽係之私所以為<lb/>
　地道之至順而成臨之美也吉又无咎甚為陽剛幸<lb/>
<pb n="34a"/>
　之<lb/>
　蘇氏曰敦益也内下也六五既已應九二矣上六又<lb/>
　從而附益之謂之敦臨復之六四既已應初九矣六<lb/>
　五又從而附益之謂之敦復其義一也章氏曰地上<lb/>
　高堆曰墩坤艮皆土也故取敦臨敦復敦艮之象<lb/>
　金賁亨曰咸臨王道也以至誠感物而不期應所謂<lb/>
　无心之感也甘臨伯道也以私恩恱人而非正也四<lb/>
　與初應大臣之親賢故曰至臨五與二應明君之任<lb/>
<pb n="34b"/>
　賢故曰知臨君臣協心王道已成上六敦臨夫亦敦<lb/>
　篤其咸臨者而已故曰志在内也<lb/>
　張氏曰説而順剛中而應君子進臨小人之道也教<lb/>
　思无窮容保民无疆大君臨涖小民之道也大象之<lb/>
　臨與卦辭所謂臨者有二道焉初二之咸臨卦辭之<lb/>
　所謂臨也剛正剛中皆以正矣五之知臨大象之所<lb/>
　謂臨也吉則教思容保之遺矣凡卦陽上隂下者取<lb/>
　尊卑定分之義否與恒也隂上陽下者取往来交感<lb/>
<pb n="35a"/>
　之義泰與咸也故臨二陽曰咸初二咸臨下臨上剛<lb/>
　臨柔也甘臨至臨知臨敦臨上臨下柔臨剛也諸爻<lb/>
　無不言臨者既憂之者反甘臨而為至臨敦臨也兊<lb/>
　終為恱甘臨者小人之事艮終為厚敦臨者君子之<lb/>
　徳剛多善亦不必偏善柔多不善亦不必偏不善宜<lb/>
　賛以位之當咸者臨之體言公也至者臨之情言密<lb/>
　也知者臨之道言明也敦者臨之誠言乆也甘者臨<lb/>
　之賊言邪也<lb/>
<pb n="35b"/>
　象曰澤上有地臨項氏曰澤上於地人所防之澤陂<lb/>
　堰是也澤有時而决其所容亦有限地中有澤自然<lb/>
　之澤鉅野洞庭是也澤无時而窮其所容亦无限以<lb/>
　教臨民猶地中之澤教民之念既无時而窮則所容<lb/>
　保之民豈復有限哉放勲曰勞之来之正之直之輔<lb/>
　之翼之使自得之又從而振徳之曰戒之用休董之用<lb/>
　威勸之以九歌俾勿壊所謂教思无窮者此之謂也<lb/>
　初九爻項氏曰初者臨之始也以九居初既正而所<lb/>
<pb n="36a"/>
　感六四又正固守其正者也雖其心可尚然不周於<lb/>
　用吉在自守而已夫初九九二皆臨隂者也以陽臨<lb/>
　隂反在隂下有男下女之象故皆為賢夫之臨婦其<lb/>
　道如此<lb/>
　楊氏曰君子之學豈不欲有臨哉臣之臨事臨民君<lb/>
　之臨天下均臨也初九當陽長之初而處下位其名<lb/>
　實氣志已足以感動六四近君之臣宜起而從之不<lb/>
　可失也方且守貞固以為吉者葢士之從人患在不<lb/>
<pb n="36b"/>
　審近臣賢且正乎四皓從子房近臣不賢且正乎兩<lb/>
　生拒叔孫不然有從無審如固從憲融從冀劉柳從<lb/>
　叔文吉乎故曰志行正也非不欲行志也惡不正也<lb/>
　九二爻項氏曰九二不主於貞而主於中則善用其<lb/>
　臨者也此以中感彼以中應君安之衆信之故不獨<lb/>
　其身之吉而行之於世亦无不利也葢二陽初長四<lb/>
　隂方盛猶未肯順聽其命必用中而後為利若直行<lb/>
　吾志必不利於行也故象於初九則曰志行正也於<lb/>
<pb n="37a"/>
　九二則曰未順命也於六五則曰大君之宜行中之<lb/>
　謂也聖人當剛長之時其為君子慮可謂深矣陽進<lb/>
　至三為泰剛外順矣九二六五猶以中行為福而况<lb/>
　於未順命之時乎<lb/>
　六三爻熊氏曰三不中不正又兊口柔説互坤土味<lb/>
　甘故謂甘臨之象與甘節之甘異矣動則成乾三惕<lb/>
　若憂象也故无咎同或曰與泰艱貞无咎同以三變<lb/>
　成泰剛長之世将泰之世也故初九升聞之君子九<lb/>
<pb n="37b"/>
　二得位之君子六四好賢之近臣六五任賢之大君<lb/>
　上六厚徳樂善之長者小人在位者六三而已以隂<lb/>
　柔之資據二陽之上自知其位之不當自疑夫二陽<lb/>
　之見逼然孤而无與亦何能為哉挾兊說之極行甘<lb/>
　諂之言取容而已然君子可不憂乎彼雖甘諂而不<lb/>
　獲利吾亦憂之而後咎不長也故曰言甘誘我也忘<lb/>
　誘者昌<lb/>
　六五爻項氏曰臨六五曰知臨大君之宜慮後世必<lb/>
<pb n="38a"/>
　有以苛察為知者矣故曰大君之宜行中之謂也言<lb/>
　知在知人使中正之賢得行其道不在徧知也如堯<lb/>
　舜之知急親賢是也如家人上九曰威如吉慮後世<lb/>
　必以刻下為威者矣故曰威如之吉反身之謂也言<lb/>
　威在自畏不在威人也<lb/>
　上六爻項氏曰按臨以下卦臨上四最在先與下卦<lb/>
　相逼故為至臨上最在後與下卦隔四隂故為敦臨<lb/>
　敦者積厚之名也五不先不後獨當其中與二相知<lb/>
<pb n="38b"/>
　故為知臨相知者宜於得吉相逼者僅以位當而得<lb/>
　无咎上與二无交者從當位之例无咎可也而又得<lb/>
　吉何哉葢臨之上二有相交之理非他卦比也臨與<lb/>
　頥互相易頥之上二相交而成臨臨之上二亦相交<lb/>
　而成頥以交二而言則可以得五之吉以當位而言<lb/>
　則可以得四之无咎是以為吉无咎也夫子解吉字<lb/>
　曰敦臨之吉志在内也内即九二敦即頥之上艮也<lb/>
　明與二合志則上為化艮遂成由頥之主此其所以<lb/>
<pb n="39a"/>
　兼四五之徳而有之也<lb/>
觀䷓<hi>坤下㢲上</hi>
　程傳二陽在上四隂在下陽剛居尊為羣下所觀仰<lb/>
　觀之義也在諸爻則惟取觀見隨時為義也<lb/>
　王註觀之為義以所見為美者也故以近尊為尚逺<lb/>
　之為吝<lb/>
　趙汝楳曰九五尊居天位四隂雖盛不敢逼也仰觀<lb/>
　而已故卦名觀然不音觀瞻之觀而音觀闕之觀者<lb/>
<pb n="39b"/>
　取九五示觀之義爾雅闕謂之觀魯兩觀是也猶示<lb/>
　教法於象魏使萬民觀之也隂壮於内陽消於外聖<lb/>
　人特主陽以名卦其意深矣或曰主陽可也若例以<lb/>
　十二卦之義何亦不言隂壮曰臨之八月有凶聖人<lb/>
　固豫為之戒矣<lb/>
觀盥而不薦有孚顒若<lb/>
彖曰大觀在上順而巽中正以觀天下觀盥而不薦有<lb/>
孚顒若下觀而化也觀天之神道而四時不忒聖人<lb/>
<pb n="40a"/>
以神道設教而天下服矣<lb/>
　述曰卦以五陽觀示坤民故為觀鄭𤣥曰五互體艮<lb/>
　艮為鬼門又為宫闕此天子宗廟之象王註王道之<lb/>
　可觀者莫盛於宗廟宗廟之可觀者莫盛於盥也祭<lb/>
　未有不薦者但觀之取義以誠敬在未有事之先故<lb/>
　觀盥而不薦有孚顒若不待有事而大君觀示之義<lb/>
　萬民觀感之意具象中矣有孚謂五顒若君徳有威<lb/>
　容貌詩曰顒顒卬卬君徳之謂也<lb/>
<pb n="40b"/>
　仲虎曰此獨就觀示上發盥而不薦之義以象二陽<lb/>
　在上无為而化祭必先盥盥者未用事之時祭則薦<lb/>
　而用事聖人至徳之化如将祭而盥不待見於用事<lb/>
　孚信在中已顒然可仰也觀法莫此為親切質卿曰<lb/>
　觀是无為之妙纔涉有為便不是觀<lb/>
　天下惟陽為大為上二陽在上為下四隂所觀故曰<lb/>
　大觀其徳順而不逆巽而不忤又以陽剛處中正中<lb/>
　則不過正則不偏以此居尊所以能觀天下范長生<lb/>
<pb n="41a"/>
　曰柔下浸長剛大在上其徳可觀故曰大觀在上順<lb/>
　巽兩卦之徳也順為之本巽以出之順者順人心之<lb/>
　所同巽則不強人之必從為柔服羣隂之道曰中曰<lb/>
　正則羣隂之取衷也王註觀盥而不薦有孚顒若下<lb/>
　觀而化也統説觀之為道不以刑制使物而以觀感<lb/>
　化物者也神則无形者也不見天之使四時而四時<lb/>
　不忒不見聖人使百姓而百姓自服也吳澂曰常人<lb/>
　以言設教則有聲音以身設教則有形迹聖人之設<lb/>
<pb n="41b"/>
　教非有聲音非有形迹不設而設不教而教天下一<lb/>
　觀感之餘其應捷如影響應其所感亦如四時之應<lb/>
　乎天而无有差忒也葢所存者神故所過者化也教<lb/>
　莫大於觀感而政令為下<lb/>
　吳因之曰觀示絶不是所可見之示下觀不是觀看<lb/>
　之觀都不着形迹不落聲臭天人之至妙至妙者盡<lb/>
　於此矣盥而不薦有孚顒若只是觀字註解将祭而<lb/>
　盥盥而尚未祭這時節胸中是甚麽境界凜然肅<lb/>
<pb n="42a"/>
　然一毫妄念雜意也自容着不得為觀者須常是這<lb/>
　樣先景不論内外動静而精神之愈斂愈神愈收愈<lb/>
　潔无一息不似盥而未薦之時則其孚信在中而顒<lb/>
　然可仰矣文王不顯亦臨無斁亦保無然畔援無然<lb/>
　歆羡此真所謂不薦之孚也故模寫得如此親切<lb/>
　曰中正曰神道設教純是示示以意曰化曰服純是<lb/>
　仰仰以意化者潜運黙移之謂服者心安意肯之謂<lb/>
　順巽說他性情其合下資稟質地如此中正則養之<lb/>
<pb n="42b"/>
　徳順不是順於理心下常是和平安妥无躁動決裂<lb/>
　之状巽不是入於理其心隱約收斂沉而不浮潜而<lb/>
　不露之意所以養得到中正田地便與盥而不薦之<lb/>
　意思无别觀天之神兩神字粘着觀示說天以四時<lb/>
　不忒觀天下聖人以心之中正觀天下設教就是為<lb/>
　觀其觀示處不露形迹聲臭故曰神聖人以神道設<lb/>
　教猶言聖人設教皆神道耳<lb/>
象曰風行地上觀先王以省方觀民設教<lb/>
<pb n="43a"/>
　述曰風行地上遍觸萬類周觀之象先王於地風得省<lb/>
　方觀民設教之道民有方方有俗俗有風移風易俗<lb/>
　在因民而設之教汝吉曰風奢教儉風儉教禮風淫<lb/>
　教貞利末教義風儇以戾教之尚賢崇齒陳禮播樂<lb/>
　使俗移而不知教之所設從民風劑焉則以大觀在<lb/>
　上風之起自身者微而教易行矣理齋曰設教者教<lb/>
　之以中正也所以為觀也又當知不薦之化逺以神<lb/>
　觀民之教近以實<lb/>
<pb n="43b"/>
　歐陽永叔曰聖人處乎人上而下觀於民各因其方<lb/>
　順其俗而教之民知各安其生而不知聖人所以順<lb/>
　之者此所謂神道設教也或曰順民先王之所難歟<lb/>
　曰後王之不戾民者鮮矣<lb/>
初六童觀小人无咎君子吝　象曰初六童觀小人道<lb/>
也<lb/>
　述曰觀者觀九五也五陽剛中正之君惟近之乃見<lb/>
　其光初隂柔在下去五最逺如童子之觀不能逺見<lb/>
<pb n="44a"/>
　也小人謂下民初民位下民之觀於上趣順而已其<lb/>
　為童觀不足為咎在君子則大人在上而失利見之<lb/>
　會可羞吝矣象曰初六童觀小人道也甚言非君子<lb/>
　所宜有也<lb/>
　項氏曰百姓日用而不知君子不著不察則可羞矣<lb/>
　六二闚觀胡氏謂如仁者見之謂之仁智者見之謂<lb/>
　之智<lb/>
六二闚觀利女貞　象曰闚觀女貞亦可醜也<lb/>
<pb n="44b"/>
　述曰二以隂柔之小在内雖與五為應而隔於三四<lb/>
　猶在門内而闚門外以闚為觀所見者狹也居内處<lb/>
　中寡所鑒見體柔履順不能大觀故曰利女貞婦人<lb/>
　之道也<lb/>
　湛原明曰小人童觀不足責矣以君子之人得大君<lb/>
　之應不能明見九五陽剛中正之道但覘視朝美一<lb/>
　班於形似之粗如女子之闚觀也文夫而效女子之<lb/>
　見不亦醜乎<lb/>
<pb n="45a"/>
　吳㓜清曰初居陽象男童二居隂象女子觀艮之互<lb/>
　體少男為童李鼎祚曰六二離爻離為目又為中女<lb/>
　互艮艮為門闕女目臨門闚觀之象也<lb/>
六三觀我生進退　象曰觀我生進退未失道也<lb/>
　述曰象㫖我者三自謂天地之大徳曰生而人得以<lb/>
　為生者觀八月之卦刑中有徳故以生言生陽徳也<lb/>
　四隂壮盛陽氣浸消生機漸微觀五陽觀示羣隂使<lb/>
　觀感而化不至於剥陽所謂觀我生也初居下不能<lb/>
<pb n="45b"/>
　上進二位柔不能大觀六三可進矣故示之觀我生<lb/>
　以為進退象㫖六三居下之上而近於巽雜卦傳曰<lb/>
　巽為進退故六三自觀其生以審所學非内心自復<lb/>
　不能識我生非本體常惺不能觀我生<lb/>
　張氏曰可以進而不進是使赤子不得乳其母也未<lb/>
　可以進而進是未能操刀而使割也三之位可進可<lb/>
　退使不觀我生是不能量已豈能應人<lb/>
　象曰未失道也道觀之道也隂爻主於觀五惟四得<lb/>
<pb n="46a"/>
　觀之道童觀闚觀則失之矣三有應於上而所處不<lb/>
　當故觀我生以定所履進退自審未至失道他卦三<lb/>
　不中多不吉二中多吉觀獨以遠近取義皆欲觀五<lb/>
　也<lb/>
六四觀國之光利用賔於王　象曰觀國之光尚賔也<lb/>
　述曰象㫖觀隂消陽之時以六四為主爻當用事而<lb/>
　逼近九五五以剛陽臨坤土之上國之光也觀國之<lb/>
　光與童觀闚觀相反與五我生相應五之我生即國<lb/>
<pb n="46b"/>
　之光周史謂光逺而自他有耀是矣項氏曰國有光<lb/>
　則賔无光可觀則敵當觀之時聖人懼焉坤國象光<lb/>
　陽光也又互艮有光五君位王象四近五賔於王之<lb/>
　象<lb/>
　趙氏曰國光猶言邦國之光觀莫明於近六四已離<lb/>
　下卦密邇大觀之主觀見國之道徳光華也若人也<lb/>
　葢賢者能者宜用賔於王矣四既親見人君道徳之<lb/>
　光則必為王者所賔興賢禮士有道之朝如此利者<lb/>
<pb n="47a"/>
　四之利也四柔得正與五剛中相得又四為巽體柔<lb/>
　在下而巽上剛故其象如此<lb/>
　敬仲曰六三未決於進者六四有進之象矣六四之<lb/>
　進乃觀國之光輝而進九五賢明中正在尊位上九<lb/>
　亦陽明在賔師之位國多賢聖有道之光象曰尚賔<lb/>
　也者明其國貴尚賔賢可以進也國有道必尊賢禮<lb/>
　士又以明士不可苟賤必有禮賔之道而後可進若<lb/>
　自苟賤則何以行其道重已所以重道也<lb/>
<pb n="47b"/>
九五觀我生君子无咎　象曰觀我生觀民也<lb/>
　述曰象㫖觀作平讀觀之變剥在此然刑中有徳故<lb/>
　九五以我所生觀示於人彖所謂中正以觀天下者<lb/>
　是也故有君子无咎之象君子者履中正者也<lb/>
　彭山曰我對下三隂而言隂至於壮陽徳生長之機<lb/>
　微矣五為觀之主曰觀我生即彖不薦之孚也通天<lb/>
　下以生生之仁而示之極也惟君子乃无咎五本陽<lb/>
　剛在上之君子羣隂自下觀之非能中正以觀何以<lb/>
<pb n="48a"/>
　使下觀皆化非能化天下於中正何以為大觀之主<lb/>
　故曰君子无咎也孔疏我教化善則天下著君子之<lb/>
　風教化不善則天下著小人之俗君子風著已乃无<lb/>
　咎蘇氏所謂難乎其无咎也<lb/>
　汝吉曰夫王者通天下為其身五觀我生必觀之民<lb/>
　民若於道且歸於仁不賞不怒而勸以懲則孚之孚<lb/>
　也匹夫匹婦不獲自盡海隅蒼生未其康共王之視<lb/>
　之予瘝予痌於自反何窮哉此王者之觀也<lb/>
<pb n="48b"/>
　民之善惡生於君君之善惡形於民五任天下之重<lb/>
　觀民之俗以察已之道百姓有過在予一人上為化<lb/>
　主故觀我即觀民也<lb/>
上九觀其生君子无咎　象曰觀其生志未平也<lb/>
　述曰其對我而言他人之詞也最處上極不當事任<lb/>
　而徳之為人所觀者猶九五亦九五所觀法者處天<lb/>
　下所觀之地雖无位乎其心通天下以生生故曰觀<lb/>
　其生陽剛君子以生徳師帥天下必皆君子而後无<lb/>
<pb n="49a"/>
　咎若猶未也敢自以為非已咎哉<lb/>
　象㫖觀者上觀之其指下隂而言於是隂生益盛二<lb/>
　陽漸消之勢決矣上未能中正以觀天下以陽居隂<lb/>
　乗五之上亢而能悔不以无位安然放意此所以无<lb/>
　咎而象表其志也四隂浸長應曰小壮而名觀者隂<lb/>
　本巽順也上必中正然後下觀而化上九之志未平<lb/>
　有以也夫<lb/>
　臨之八月有凶指觀也觀本隂壮陽消小人逐君子<lb/>
<pb n="49b"/>
　聖人特主陽以名卦為小人觀君子之象故五上二<lb/>
　爻曰君子无咎明二陽向消君子方危能如五如上<lb/>
　皆君子乃可无咎耳五以位上以志皆以陽徳感化<lb/>
　羣隂隂本巽順乎上君子之道猶存於世而不至於<lb/>
　剥也故曰當觀之時聖人懼焉<lb/>
　觀盥而不薦項氏曰古之君子不必親相與言也以<lb/>
　禮樂相視而已此所謂觀也然猶假禮樂未足以為<lb/>
　大觀必也篤恭於上不動而敬不言而信無聲無臭<lb/>
<pb n="50a"/>
　而萬邦作孚方謂大觀故曰盥而不薦盥者祭之初<lb/>
　歩方詣東榮盥手於洗凡祭之事未為也薦者祭禮<lb/>
　之最盛四海九州之美味四時之和氣无不陳也齋<lb/>
　明盥潔无所陳布而有孚顒若已不可掩葢相觀而<lb/>
　化其神如此故謂之神道也盥而不薦恭已而无為<lb/>
　爾非重盥而輕薦也如所謂不動不變豈以動為不<lb/>
　美哉但不變動而已<lb/>
　六二爻項氏曰六二在中饋故曰闚利言其於觀也<lb/>
<pb n="50b"/>
　如婦人之目所闚者狹也婦无公事所知者蠶織女<lb/>
　无是非所議者酒食此在女徳不失為貞男子而寡<lb/>
　見諛聞則可醜矣故曰利女貞亦可醜也初六六二<lb/>
　皆小人之安於下者也故獨論其徳以為非君子之<lb/>
　事而已<lb/>
　六三爻項氏曰五為一卦之主以中正觀天下為天<lb/>
　下之所尊仰凡言我者皆指五也觀卦四隂進逼二<lb/>
　陽初稚二貞未有陵陽之勢六三以不正之小人在<lb/>
<pb n="51a"/>
　下卦之上其志剛躁将進而逼陽以成四隂之勢者<lb/>
　特以九五中正尚未失道故未敢遽進方觀九五之<lb/>
　所為以為進退故曰觀我生進退未失道也臨以二<lb/>
　陽逼四隂九二尚用咸以臨之而不敢遽進者以隂<lb/>
　方強盛未順命也觀以四隂逼二陽六三尚用觀以<lb/>
　伺之而不敢必進者以陽方中正未失道也此兩象<lb/>
　辭皆指所敵言之而諸儒往往求於本爻所以未得<lb/>
　其説兩辭皆稱未者臨終當為泰觀終當為剥方長<lb/>
<pb n="51b"/>
　之勢決不但已特未而已非終於不進也<lb/>
　六四爻項氏曰國有光則賔无光可觀則敵當觀之<lb/>
　時聖人懼焉以四隂方盛勢與五敵所幸九五未失<lb/>
　君道故四止於尚見而為賔使其以不正相遇則為<lb/>
　敵<lb/>
　九五爻項氏曰以六三九五皆曰觀我生觀專指六<lb/>
　三不正之小人方視九五以為進退九五知其如此<lb/>
　則當自觀我之所生以為休咎之決民向之則我為<lb/>
<pb n="52a"/>
　君子民背之則我非君子故曰觀我生觀民也民即<lb/>
　在下之衆隂也<lb/>
　上九爻項氏曰上九當剥之時在卦之外无民无位<lb/>
　小人之進退下民之向背皆不由已但謹視其身思<lb/>
　自免咎而已非卦之主故但稱其生此即剥之君子<lb/>
　觀象之時也隂進則滅陽為坤隂不進則陽存而為<lb/>
　碩果道之興廢皆未可知故曰觀其生志未平也觀<lb/>
　本是小人逼君子之卦但以九五中正在上羣隂仰<lb/>
<pb n="52b"/>
　而視之故聖人取之以為小人觀君子之象象雖如<lb/>
　此勢實漸危故五上二爻皆曰君子无咎言君子方<lb/>
　危能如九五之居中履正能如上九之謹身在外僅<lb/>
　可免咎耳不然九五建中正以觀天下雖元吉大亨<lb/>
　可也豈止无咎而已哉明二陽向消故道大而福小<lb/>
　也此即唐武宗之時内之宦者外之牛李之徒皆欲<lb/>
　攻李徳裕但以武宗剛明在位故仰視而未敢動一<lb/>
　日事變則萬事去矣按我字凡論全卦之義皆以主<lb/>
<pb n="53a"/>
　爻為我蒙以九二為主故彖辭稱我者九二也小畜<lb/>
　以六四為主故彖辭稱我者六四也頥以上九為主<lb/>
　初九所稱之我即上九也小過以六五為我中孚以<lb/>
　六二為我觀以九五為主六三所稱之我即九五也<lb/>
　皆統一卦之義者也獨需三解三鼎二旅四自以本<lb/>
　爻之吉凶而稱我非一卦之事也<lb/>
噬嗑䷔<hi>震下離上</hi>
　程傳噬齧也嗑合也口中有物間之齧而後合之也<lb/>
<pb n="53b"/>
　卦上下二剛爻而中柔外剛中虚人頥口之象也中<lb/>
　虛之中又一剛爻為頥中有物之象口中有物則隔<lb/>
　其上下不得嗑必齧之則得嗑故為噬嗑<lb/>
　吳因之曰此除害之卦非安常无事之卦惟人事則<lb/>
　有之若造化孰為之間孰為之齧哉惟雷震而元氣<lb/>
　以舒頗略相似然始焉元氣未舒乃天地自然節候未<lb/>
　至非有所以間之也及雷之震亦非有所除而去之<lb/>
　也雷震正是元氣發舒處又非一去而一合也與噬<lb/>
<pb n="54a"/>
　嗑之義何干大象曰雷電噬嗑葢二物並見有合之<lb/>
　意此只取嗑意不取噬意非卦名本㫖此孔子之易<lb/>
　非伏羲之易也大象限定在卦象上取故只得假借<lb/>
　言之程傳謂凡天下至於一國一家至於萬邦所以<lb/>
　不和合者皆由有間也無間則合矣若君臣父子親<lb/>
　戚之間有離貳怨隙者葢讒邪間於其間也除去之<lb/>
　則和合矣故間隔者天下之大害也此言甚當又謂<lb/>
　天地之生萬物之成皆合而後能遂凡未合者皆有<lb/>
<pb n="54b"/>
　間也不知為天地之間者何物而天地之去間是何<lb/>
　等作用隆山李氏因謂震雷離電天地生物有為造<lb/>
　化之梗者必用雷電摶擊之尤不可曉<lb/>
噬嗑亨利用獄<lb/>
彖曰頥中有物曰噬嗑噬嗑而亨剛柔分動而明雷電<lb/>
合而章柔得中而上行雖不當位利用獄也<lb/>
　述曰噬嗑亨卦自有亨義也天下之事所以不得合<lb/>
　者以有間也齧去其間則得合噬合而亨矣楊中立<lb/>
<pb n="55a"/>
　曰噬嗑除間之卦也除間以刑為用故利用獄獄者<lb/>
　所以治間而求其情也治而得其情則刑之而天下<lb/>
　服矣<lb/>
　程傳不云利用刑而云利用獄者卦有明照之象利<lb/>
　用察獄也獄者所以究治情偽得其情則知為間之<lb/>
　道然後可以設防與致刑也<lb/>
　質卿曰彖言頥以實為體以虚為用頥之中豈可使<lb/>
　之有物哉有物則隔其上下若噬其物上下乃合而<lb/>
<pb n="55b"/>
　得亨也卦形頥之象九四頥中有物之象王註有物<lb/>
　有間不齧不合无由亨也剛柔分謂震剛在上離柔<lb/>
　在下總大體而言一剛一柔不相混雜故謂之分分<lb/>
　則動而有威明而能照威照並行而不偏矣其動也<lb/>
　雷之奮也其明也電之爍也雷皷電作合成天威造<lb/>
　化震曜之用至章也故曰雷電合而章隂居五位是<lb/>
　柔得中而上行也輔嗣所謂能為齧合而亨通必有<lb/>
　其主則五是也凡言上行皆所之在貴也侯果曰以<lb/>
<pb n="56a"/>
　隂居五雖則失位文明以中斷制枉直不失情理故<lb/>
　利用獄<lb/>
　卦徳動而明本剛柔分来雷電合而章則動而明之<lb/>
　象也宋衷曰用刑之道威明相兼若威而不明恐致<lb/>
　淫濫明而无威不足伏物故雷電並合而噬嗑備敬<lb/>
　仲曰治獄除間之道人情多失之偏太柔則无威過<lb/>
　剛則多有不察今也剛柔明動合而成章不偏不亂<lb/>
　豈心思人力之所及哉无思无為感而遂通如雷電<lb/>
<pb n="56b"/>
　合作天道自然之威用變化之神中節之妙也仲虎<lb/>
　曰雷電有時獄之用亦有時不至如頥中有物强梗<lb/>
　者為之間獄豈宜用哉既明且威又柔且中治獄之<lb/>
　道也<lb/>
　紀聞曰昔五侯僣逼罪状顯明成帝得於親目非不<lb/>
　明也乃不能如文帝之誅薄昭臨時赦而不誅則雷<lb/>
　不與電合矣趙葢韓楊之死宣帝非不斷也然皆罪<lb/>
　非當死則電不與雷合矣此卦卦象雷電並作則是<lb/>
<pb n="57a"/>
　當罰即罰當刑即刑如雷之奮而與電合罰所當罰<lb/>
　刑所當刑如電之光而與雷合有以克協乎獄理克<lb/>
　成乎獄道矣故曰雷電合而章六五上行當用刑之<lb/>
　權也柔得中者若周之吕刑雖一篇之中殊極哀矜<lb/>
　惻怛之意然至大辟亦與其贖則是姑息之甚未免<lb/>
　柔而失中矣此卦六五君位也據其以隂居陽處不<lb/>
　當位如舜之遭四凶周公之遇三叔孔子之值少正<lb/>
　卯不免於有獄也以卦具四者之善則利用獄<lb/>
<pb n="57b"/>
　象㫖頥中有物則為噬嗑賁何以不為噬嗑俞氏所<lb/>
　謂噬者必下動賁無震也剛柔分震剛離柔分居内<lb/>
　外非謂三隂三陽也柔得中上行對賁言之謂居尊<lb/>
　在上而行事也簡輔曰先言得中後言上行因賁之<lb/>
　離居下也如本義當作柔上行而得中矣簡言是也<lb/>
象曰雷電噬嗑先王以明罰勑法<lb/>
　述曰雷電威明並用曰噬嗑雷電相隨有相合之義<lb/>
　天威之章著也先王象雷以用威象電以用明則於<lb/>
<pb n="58a"/>
　明罰勑法見焉夫罰以寛刑之用或罪疑而輕或過<lb/>
　大而宥凡以深致其厚之意而過聽深文者何有於<lb/>
　原情故言明罰法以制刑之中或垂之象魏或讀之<lb/>
　黨州凡以嚴示畫一之守而巧詆縁飾者或得以舞<lb/>
　智故言勑法利用獄是臨時明罰勑法是平日與其<lb/>
　有間而後治之不若未間而豫防之所謂為之刑威<lb/>
　以類天之震曜者也離火也不為火者五卦遇雷則<lb/>
　為電噬嗑豐是也遇地則為明晉明夷是也重離亦<lb/>
<pb n="58b"/>
　以明言之<lb/>
　侯果曰雷所以動物電所以照物雷電震照則萬物<lb/>
　不能懐邪故先王則之明罰勑法以示萬物欲萬方<lb/>
　一心也<lb/>
初九屨校滅趾无咎　象曰屨校滅趾不行也<lb/>
　述曰象㫖初上不言噬無位受刑之象初在卦始其<lb/>
　過淺薄刑以誡使不復重犯陽剛横亘於震足之下<lb/>
　遮没其趾之象震動於下不禁則行象曰不行止惡<lb/>
<pb n="59a"/>
　於其初也卜子夏曰戒為治者不可以不禁其微王<lb/>
　註居無位之地以處刑初受刑而非治刑者也凡過<lb/>
　之所始必始於微而後至於著罰之所始必始於薄<lb/>
　而後至於誅過輕戮薄故屨校滅趾桎其行也足懲<lb/>
　而已故不重也過而不改乃謂之過小懲大誡乃得<lb/>
　其福故无咎也<lb/>
　石守道曰屨校以桎其足使止而思其故初九以陽<lb/>
　剛震懼能思以止過故无咎上九不能思所以有滅<lb/>
<pb n="59b"/>
　耳之凶<lb/>
　紀聞曰周官掌囚下罪桎梏足械也械亦曰校罪之<lb/>
　大者何之以校屨校不懲必至何校滅趾不戒必至<lb/>
　滅耳初上囚之始惡與怙終者中四爻治獄者初之<lb/>
　无咎囚之无咎二之无咎指治獄者三五之无咎囚<lb/>
　不得而咎之也<lb/>
六二噬膚滅鼻无咎　象曰噬膚滅鼻乗剛也<lb/>
　述曰噬齧也齧者刑克之謂也象㫖膚鼎肉之大臠<lb/>
<pb n="60a"/>
　謂二中正而乗初剛噬之滅鼻則其噬合矣侯果謂<lb/>
　乗剛噬必深非専尚深刻也人之噬肉豈有掩没至<lb/>
　鼻假以象其噬之合耳<lb/>
　吳因之曰噬膚若説服之甚易則與滅鼻相矛盾這<lb/>
　易是自家身上易六二中正心無偏私所謂公生明<lb/>
　者也一審察而立見其情一剖决而隨當其罪不待<lb/>
　擬議已得明允是為噬膚<lb/>
　以下四爻主治獄者曰噬膚噬腊肉噬乾胏噬乾肉<lb/>
<pb n="60b"/>
　皆頥中有物噬而合之之象腊之噬難于膚胏難於<lb/>
　腊乾肉不若膚之易而易於腊胏其為間之大小用<lb/>
　刑之淺深亦於各爻見之禮祭有膚鼎膚者牲腹之<lb/>
　下柔軟無骨之肉六二柔得正而乗初剛治之易易<lb/>
　故象噬膚小物全體而乾曰腊腊之言夕也朝暴於<lb/>
　夕乃乾曰腊肉藏骨六柔三剛有此象也乾胏乾肉<lb/>
　而帶聮骨至堅難噬九以陽剛居四已入上體此郡<lb/>
　國之獄上於士師者其間愈大用刑愈深故有乾胏<lb/>
<pb n="61a"/>
　之象乾肉胏之去骨者五正位而六以隂居之葢獄<lb/>
　成而讞於王雖有强梗其詞已服故為噬乾肉之象<lb/>
　草廬吳氏謂六二六三二柔畫爻詞並云肉謂無骨<lb/>
　者也九四一剛畫爻詞不言肉而言胏謂有骨者也<lb/>
　曰滅鼻曰遇毒曰金矢曰黄金皆象其用刑曰艱貞<lb/>
　曰貞厲皆象其宅心<lb/>
六三噬腊肉遇毒小吝无咎　象曰遇毒位不當也<lb/>
　述曰象㫖三在膚裏稱肉離日熯之為腊或曰腊取<lb/>
<pb n="61b"/>
　三剛象肉取六柔象肉藏骨柔中有剛亦通王註處<lb/>
　下體之極而履非其位以斯食物其物必堅豈惟堅<lb/>
　乎将遇其毒噬以喻刑人腊以喻不服毒以喻怨生<lb/>
　然承於四而不乗剛雖失其正刑不侵順故雖遇毒<lb/>
　小吝无咎<lb/>
　敬仲曰彼實强梗而又隂險三噬而除之而反遇毒<lb/>
　者三無徳也以不中不正之行而刑人人无有服從<lb/>
　之者能不遇毒乎故曰位不當也然彼為間而三噬<lb/>
<pb n="62a"/>
　之當矣雖以不能致其心服為羞吝而吝亦小耳終<lb/>
　於无咎也噬嗑以柔中為貴三本柔順之質非用法<lb/>
　過刻者而又應上九剛明之人能辯明邪正審察獄<lb/>
　情所以終无咎<lb/>
九四噬乾胏得金矢利艱貞吉　象曰利艱貞吉未光<lb/>
也<lb/>
　述曰九四當噬嗑之任象大司㓂掌邦刑者二三皆<lb/>
　刑官也九以陽剛居四已入於上體是為間之大者<lb/>
<pb n="62b"/>
　故云噬乾胏肉有骨謂之胏乾胏至堅難噬噬至堅<lb/>
　而得金矢金取其剛矢取其直九陽徳本自剛直以<lb/>
　剛克彊以直理枉故為得金矢之象王逢曰以剛直<lb/>
　之道刑人非艱難於正則不吉四動而不正故戒以<lb/>
　艱貞劉牧曰居臣位之極履近乎危又獄事不可輕<lb/>
　慢故艱貞乃吉<lb/>
　彭山曰治獄之任雖非柔弱者所能勝然四尚未得<lb/>
　中正其剛直則於哀矜折獄之意容有不足矣吳澂<lb/>
<pb n="63a"/>
　曰戒以艱貞而得吉是其道之未光也石守道曰以<lb/>
　陽居隂失位刑人其道未光不能以徳服人也三不<lb/>
　當位故遇毒四當治獄之任以不得中故未光五柔<lb/>
　得中而上行然猶曰貞厲无咎乃知治獄難矣<lb/>
　紀聞曰九四合一卦言之則為間而受噬者卦詞利<lb/>
　用獄是刑四也以六爻言之則任除間之責者與三隂<lb/>
　同噬初上者也彖以五之柔為主故曰柔得中而上<lb/>
　行利用之言獨歸之五爻以四之剛為主吉之為言<lb/>
<pb n="63b"/>
　獨歸之四主柔而言以仁為治獄之本主剛而言以<lb/>
　威為治獄之用物至於噬而後嗑徳下衰矣所謂三<lb/>
　辟之興皆叔世也<lb/>
六五噬乾肉得黄金貞厲无咎　象曰貞厲无咎得當<lb/>
也<lb/>
　述曰六五君位獄成而告於王王聽之之事也而謂<lb/>
　之噬乾肉象㫖林黄中曰折肉披筋而熯之似剛非<lb/>
　剛似柔非柔也其疑於剛柔以六居五也黄中色金<lb/>
<pb n="64a"/>
　剛物五成離之主剛位而柔中能斷獄而得其情者<lb/>
　也故云得黄金然實柔體故戒其貞固而懐危厲乃<lb/>
　得无咎貞者正也厲者離火之嚴所以為徳威也離<lb/>
　初故未光離終故不明此離之中故得當也彖言不<lb/>
　當而爻言當猶治獄得當失當之云位與事之分也<lb/>
　在一卦柔居五位本不當在一爻則居中用剛而能<lb/>
　貞厲故用獄則得當矣九四金剛而近五之中直故<lb/>
　曰得金矢六五黄中而近四之用剛故曰得黄金君<lb/>
<pb n="64b"/>
　臣以剛柔相濟亦皆用獄之道<lb/>
　紫溪曰九四陽徳剛直剛則不靡直則不撓是得治<lb/>
　獄之道者然且艱焉貞焉大司㓂哀矜之心固當如<lb/>
　此五居中而任九四之剛即鼎所謂黄耳金鉉也中<lb/>
　則不偏剛則不弛是得治獄之道者然且貞焉厲焉<lb/>
　大君欽恤之心固如此<lb/>
上九何校滅耳凶　象曰何校滅耳聰不明也<lb/>
　述曰中爻言噬嗑之事至上九罪人得而重刑施矣<lb/>
<pb n="65a"/>
　梁寅曰初卑下而無位上高而無位故皆為受刑者<lb/>
　過陽之極不能卑伏此惡極罪大怙終不悛之人也<lb/>
　鄭𤣥曰互坎為耳離為槁木木在耳上也滅耳校之<lb/>
　厚掩過其耳不見也何校滅耳皆自上取象孔疏罪<lb/>
　已及首性命将盡非復可誡校既滅耳将欲刑殺非<lb/>
　可懲改凶莫甚焉王註聰不明也故不慮惡積至於<lb/>
　不可解也耳本聰且為離體而滅其耳正以罪其聰<lb/>
　之不明也離上亦有不明之象<lb/>
<pb n="65b"/>
　蘇氏曰居噬嗑之時六爻未有不以噬為事者也自<lb/>
　二與五反覆相噬猶能戒以相存也惟初與上内噬<lb/>
　三隂而莫我噬之貪得而不戒故始於小過終於大<lb/>
　咎聖人於此兩者寄小人之始終於彼四者明相噬<lb/>
　之得喪<lb/>
賁䷕<hi>離下艮上</hi>
　蔡清曰以卦變言則柔来文剛剛上文柔而為賁以<lb/>
　二體言則下離上艮文明以止而為賁以六爻言則<lb/>
<pb n="66a"/>
　或就本爻言自取賁義如初五上是也或以相比而<lb/>
　為賁如二之附三三之得賁於二隂是也又或以相<lb/>
　應而求賁如四之於初是也又初二三四所謂賁者<lb/>
　皆賁之常五上所謂賁者則賁之變也<lb/>
　紀聞曰卦變剛来柔進之類亦是就卦已成後用意<lb/>
　推説以見此為自彼卦而来耳非真先有彼卦而後<lb/>
　方有此卦也古註説賁卦自泰卦而来乾坤合而為<lb/>
　泰豈有泰復變為賁之理只是換了一爻是卦成了<lb/>
<pb n="66b"/>
　自然有此象柔来文剛剛上文柔如剛上柔下損上<lb/>
　益下謂剛居上柔在下損於上益於下皆據成卦而<lb/>
　言非謂乾卦中升降也訟无妄云剛来豈自上體而<lb/>
　来凡以柔居五者皆曰柔進而上行柔居下者也乃<lb/>
　居尊位是進而上也非謂自下體而上也<lb/>
賁亨小利有攸往<lb/>
彖曰賁亨柔来而文剛故亨分剛上而文柔故小利有<lb/>
攸往天文也文明以止人文也觀乎天文以察時變觀<lb/>
<pb n="67a"/>
乎人文以化成天下<lb/>
　述曰賁飾也賁飾為文文不能自行須忠信為主本<lb/>
　故曰無本不立陽剛是也本立矣柔從文焉有无亨<lb/>
　乎亨於有本之文也文易渝亦不能乆行必反之本<lb/>
　質而後為賁小利有攸往隂進而反於陽也所謂復<lb/>
　歸於朴至文也卦離明在内隂麗於陽有燦然莫掩<lb/>
　之文焉艮止於外隂為陽止有不盡飾之意焉故曰<lb/>
　賁亨小利有攸往<lb/>
<pb n="67b"/>
　仲虎曰柔来而文剛是以剛為主也剛往文柔必曰<lb/>
　分剛上文柔者亦以剛為主也葢一隂下而為離則隂<lb/>
　為陽之助而明於内一陽上而為艮則陽為隂之主<lb/>
　而止於外是知皆以剛為主而彖傳以隂為小者此<lb/>
　也王註剛柔不分文何由生象㫖天文上據郭京舉<lb/>
　正脫剛柔交錯四字吳臨川曰交錯者初與二三與<lb/>
　四五與上皆以一剛一柔相間在天日月之行星辰<lb/>
　之布亦剛柔交錯故曰天文朱氏曰在人則父剛子<lb/>
<pb n="68a"/>
　柔君剛臣柔夫剛婦柔朋友者剛柔之合長㓜者剛<lb/>
　柔之序五者交錯燦然有文天理也非人為也上下<lb/>
　内外尊卑貴賤其文明而不亂各當其分而止故曰<lb/>
　人文觀乎天文可以察時變而聖人之脩政和民以<lb/>
　天文也觀乎人文可以化成天下而聖人之神道設<lb/>
　教以人文也乃聖人用賁之道也化謂舊者變新成<lb/>
　謂乆而成俗<lb/>
　吳因之曰柔来文剛是當質勝之餘而以文濟之剛<lb/>
<pb n="68b"/>
　上文柔是當文勝之後而以質救之文以濟質質不<lb/>
　為陋固文也質以救文復還大雅雅道之中真文見焉<lb/>
　亦文也故彖傳並用文字人情自質而趨於文也易<lb/>
　自文而反於質也難人之喜文如水就下聖人一説<lb/>
　到賁飾便慮到末流之弊便預為之隄防故亨之下<lb/>
　即斷之曰小利有攸往<lb/>
　天文與時變原是兩件但其氣則相通耳若化成天<lb/>
　下不過令天下皆成人文而已觀人道有自然之文<lb/>
<pb n="69a"/>
　見得人有不可不著之文明有不可不止之定分如<lb/>
　此則知所以立教之準故能範圍天下示之文明示<lb/>
　之以止使皆燦然無有鄙陋秩然無有踰越共由於<lb/>
　人文之中而天下化成矣<lb/>
象曰山下有火賁君子以明庶政无敢折獄<lb/>
　述曰山下有火賁之象離火明於内艮山止於外明<lb/>
　不及逺也明庶政無敢折獄只根象上明不及逺意<lb/>
　来<lb/>
<pb n="69b"/>
初九賁其趾舍車而徒　象曰舍車而徒義弗乗也<lb/>
　述曰初九陽剛在離體之始剛正則不屈於慾離體<lb/>
　則本有其明以此自賁於下是謂賁其趾之象在下<lb/>
　故稱趾舍車而徒所以為趾之賁也賁之時六爻雖<lb/>
　交相賁飾初比二而應四二與上興不下文初四待<lb/>
　文於上初亦不得其文惟以義自潔而已象曰義弗<lb/>
　乗也素貧賤行乎貧賤行而宜之之謂義也初九得<lb/>
　居下之理亦賁之道<lb/>
<pb n="70a"/>
　敬仲曰軒車人之所以為賁者初九在下義不乗車<lb/>
　窮不失義也以義為榮不以車為榮義在於徒其榮<lb/>
　在徒義在於趾其賁在趾人達此者寡矣故聖人於<lb/>
　是發之<lb/>
六二賁其須　象曰賁其須與上興也<lb/>
　述曰象㫖六二一隂施於二陽之間以文剛者也然<lb/>
　成離之主而性炎上故為賁其須之象須待也指九<lb/>
　三而言象以文剛爻實之曰此與上俱興者也王註<lb/>
<pb n="70b"/>
　得其位而无應三亦无應俱无應而比焉近而相得<lb/>
　也須如詩所謂卬須我友柔必須剛以興起文明之<lb/>
　盛故有斯義離火得附則光燦然而成賁不麗陽剛<lb/>
　安得賁乎故曰與上興也<lb/>
　吳因之曰即隂陽相與便見其賁九三之賁亦然隂<lb/>
　與陽間雜而處便増飾成文隂之從陽陽之受隂皆<lb/>
　理所宜亦見順理成章處<lb/>
九三賁如濡如永貞吉　象曰永貞之吉終莫之陵也<lb/>
<pb n="71a"/>
　述曰九三陽剛處文明之極而二比之隂陽相錯賁<lb/>
　然而文濡然而沃葢賁飾之盛自生光彩光彩之盛<lb/>
　則生潤澤故曰賁如濡如也賁懼其盛也濡懼其溺<lb/>
　也三本剛正惟永貞而不變則吉三與二非應而相<lb/>
　親故有永貞之戒<lb/>
　羅彞正曰陵生於狎三能永貞二雖比已而終莫之<lb/>
　陵下陵上卑陵尊相賁者而至於相瀆則剛之自失<lb/>
　也<lb/>
<pb n="71b"/>
　王註處下體之極居得其位與二相比俱履其正和<lb/>
　合相潤以成其文者也既得其飾又得其潤故曰賁<lb/>
　如濡如也永保其貞物莫之陵故曰永貞吉也<lb/>
　象㫖九三有離文自飾故曰賁如有坎水自潤故曰<lb/>
　濡如據而兩獲之象章氏曰三四剛柔相雜且離艮<lb/>
　相連故曰賁如此又以兩卦相賁取象<lb/>
六四賁如皤如白馬翰如匪㓂婚媾　象曰六四當位<lb/>
疑也匪㓂婚媾終无尤也<lb/>
<pb n="72a"/>
　述曰六四以柔居柔在艮體之下求文柔之剛以為<lb/>
　賁者去之尚逺而密近於三為剛所迫内懐疑懼雖<lb/>
　履正位未果其志故有賁如皤如白馬翰如之象四<lb/>
　所乗者三之剛有馬象三為互坎之盜有㓂象三既<lb/>
　貞於二而無他則匪為㓂者而四遂成其為婚媾矣<lb/>
　始雖懐疑終受上九之文无尤也<lb/>
　象㫖陸績以震為白為馬震為白馬者馵為白足顙<lb/>
　為白顛皆出震而震四之互象也檀弓戎事乗翰翰<lb/>
<pb n="72b"/>
　白色皤白馬白與艮陽白賁同象宛然從受賁之意<lb/>
　六四艮體其賁将止而文将反於質矣當位疑何也<lb/>
　欲退則失上之文欲進則懼三之難或飾或素鮮潔<lb/>
　其馬翰如以待故曰疑也或言四與初正應為婚媾<lb/>
　然卦主剛上文柔而言四上乃隂陽正合之偶如屯<lb/>
　二言婚媾指下初陽不指正應之五况初既義弗乗<lb/>
　矣以四為往求初者泥也三貞於二無强要掠取之意<lb/>
　故曰匪㓂婚媾<lb/>
<pb n="73a"/>
六五賁于丘園束帛戔戔吝終吉　象曰六五之吉有<lb/>
喜也<lb/>
　述曰五居中履尊下無應與六四近不相得而上比<lb/>
　文柔之剛得止之義以成賁之道故有賁於丘園之<lb/>
　象丘園質素而非華美之處五為賁主不賁於京朝<lb/>
　而賁於丘園束帛戔戔獨任其質獨守其約其賁飾<lb/>
　之時而儉嗇若此於人情誠謂之吝然任賢則於事<lb/>
　可乆守約則漸反於真終成吉也鄧伯羔曰人情必<lb/>
<pb n="73b"/>
　有所厭薄則有所喜快於文勝之時而為丘園之賁<lb/>
　豈不甚可喜乎<lb/>
　凡卦尊陽故履大畜蠱賁觀上九皆尊尚陽剛之象<lb/>
　賁上本文柔之主五以柔中親下之束帛戔戔以将<lb/>
　誠意雖吝而終吉終也者上也五得上之文而喜可<lb/>
　知也寧不吉哉象㫖艮為山丘為果蓏而又在震林<lb/>
　之上則上丘園也束帛者匹兩為束六五以兩拆成<lb/>
　爻之象又以坤畫九家為束帛象也<lb/>
<pb n="74a"/>
上九白賁无咎　象曰白賁无咎上得志也<lb/>
　述曰上九賁之極所謂分剛上而文柔者此也以剛居<lb/>
　之其本色也本色無色故為白賁之象文極而反質<lb/>
　素賁於是乎止矣夫何咎孔疏白賁故无咎守志任<lb/>
　真得其本性者也何以謂之得志在上而文柔成賁<lb/>
　之功六五之君又受其賁故雖居無位之地而實尸<lb/>
　賁之功為得志與他卦居極者異矣<lb/>
　夫禮莫大乎去偽曰白賁其人心之本然乎周文之<lb/>
<pb n="74b"/>
　敝繼周者當用忠質亦人心之所厭也昔孔子謂子貢<lb/>
　曰夫白而白黒而黒夫賁又何好乎又謂子張質有<lb/>
　餘者不受飾達此可知聖人之學易矣<lb/>
　象㫖上稱白賁賁者文飾也字從貝諧卉聲貝水蠶<lb/>
　背有雜文如錦者隂蟲也說卦曰坤為文今上以乾<lb/>
　畫居賁終則以陽漫之故其賁白謂不雜也得志者<lb/>
　蘇氏曰柔之文剛也往附於剛以賁從人也剛之文<lb/>
　柔柔来附之以人從賁者也以賁從人則賁存乎人<lb/>
<pb n="75a"/>
　以人從賁則賁從乎已此上九之所以得志也陽行<lb/>
　其志而隂聽命惟其所賁故曰白賁受賁莫若白也<lb/>
　吳因之曰人雖正當馳驟紛華之日其心中定有一<lb/>
　㸃厭薄處此是真心此之謂志白賁无咎便不汨没<lb/>
　了這念頭能反而得其太素太朴之真心故曰得志<lb/>
剥䷖<hi>坤下艮上</hi>
　述曰卦之所以名剥者隂道消陽消至於五勢必剥<lb/>
　盡一陽而後已也為卦坤順而艮止故剥至四而極<lb/>
<pb n="75b"/>
　五能順而止之此一陽所以不盡剥窮上反下而為<lb/>
　復也<lb/>
　馮椅曰五隂一陽之卦一陽在上下者為剥復象陽<lb/>
　氣之消長也在中者為師比象衆之所歸也三四在<lb/>
　二體之際當六畫之中其自上而退處於下者為謙<lb/>
　自下而奮出乎上者為豫此觀畫立象之本㫖也<lb/>
剥不利有攸往<lb/>
彖曰剥剥也柔變剛也不利有攸往小人長也順而止<lb/>
<pb n="76a"/>
之觀𧰼也君子尚消息盈虛天行也<lb/>
　述曰荀爽曰柔變剛者謂隂外變五五者至尊為隂<lb/>
　所變故曰剥也一柔變剛為姤姤言柔遇剛再變遯<lb/>
　三變否四變觀五變剥剥言柔變剛變則盡反其所<lb/>
　為矣否曰小人道長君子道消君子小人𫝑猶鈞等<lb/>
　觀五陽在上君子无咎至剥則柔變五剛而居之无<lb/>
　復君子之道故曰不利有攸往小人長也為君子危<lb/>
　之也坤順而艮止卦象曰觀此卦象不可顯其剛直<lb/>
<pb n="76b"/>
　順而止之使不為害可也小人既極其盛盛極則衰<lb/>
　亦有可以順止之理随消息盈虛以行其道逐時消<lb/>
　息盈虛天道之所以行也<lb/>
　所謂不利有攸往者不可往而大有為也謹身晦迹<lb/>
　巽言衡命不犯手不觸時耳君子尚消息盈虛静觀<lb/>
　天行為世道計雖剥之時猶𨼆約委蛇於小人之間<lb/>
　静處事外不輕攸往存吾之身以乗其衰而圖之不<lb/>
　然何以順而止之哉<lb/>
<pb n="77a"/>
　順而止之卦有此象小人方盛不可逆止彊亢激拂<lb/>
　觸忤以隕身身既傾焉功又不就非君子之所尚也<lb/>
　故六五為剥主爻言宫人以明君位也止權在五則<lb/>
　羣隂皆順而一陽免受其剥矣此反剥為復之機也<lb/>
　君子尚消息盈虚天行也言陽消至極必反而息无<lb/>
　終盡之理見可以順而止之也<lb/>
　仲虎曰消息盈虛皆為陽言復者陽之息姤者陽之<lb/>
　消乾者陽之盈坤者陽之虚剥則陽之消而至於虚<lb/>
<pb n="77b"/>
　者也其變也大矣然亦天行也<lb/>
　李氏曰君子尚之與時偕行雖處剥之時知其為天<lb/>
　運之必然其變也不可挽而其後也必復故為順而<lb/>
　止之之道一陽無恙来復於此而基焉乃知復之以<lb/>
　順行養一陽於初動也剥之順而止全一陽於方危<lb/>
　也皆為君子言也<lb/>
象曰山附于地剥上以厚下安宅<lb/>
　述曰卦以下剥上取義乃小人剥君子象以上厚下<lb/>
<pb n="78a"/>
　取義乃人君厚民生厚下本坤言安宅本艮言山高<lb/>
　絶於地今附地者明被剥矣孔疏剥之為義從下而<lb/>
　起故在上之人當須豐厚於下安物之居以防於剥<lb/>
　也王註厚下者床不見剥也安宅者物不失居也厚<lb/>
　下安宅治剥之道也<lb/>
　山附於地陸績曰謂高附於卑貴附於賤君不能制<lb/>
　臣也君子以厚下安宅虞翻曰君當厚錫於下賢當<lb/>
　卑降於愚然後安其居<lb/>
<pb n="78b"/>
　殷士望曰卦言下剥上象言上厚下者譬之良醫得<lb/>
　病之源者彖辭也得對症之方者象辭也各爻象或<lb/>
　從治或反治均之愈病易之道也噫君之剥喪元良<lb/>
　自剥其良心惡能厚下安宅哉故崇徳以培其基者<lb/>
　不容巳也<lb/>
初六剥床以足蔑貞凶　象曰剥床以足以滅下也<lb/>
　述曰剥一陽在上五隂在下有床之象床取身之所<lb/>
　處也人以床為安床以足為安剥始自下故為剥床<lb/>
<pb n="79a"/>
　以足隂自下進剥陽而先及其足漸至於身也蔑陸<lb/>
　氏以為削蔑也已蔑貞謂蔑陽之正道也剥初即滅<lb/>
　下𫝑必至於蔑貞其凶可知此卦是據見成五隂剥<lb/>
　上九一陽初六之剥都是剥上九<lb/>
　項氏曰剥六爻小象皆以君道言之葢君子小人消<lb/>
　長之際乃人君切身之利害也初為民位剥初則无<lb/>
　民矣故曰以滅下也<lb/>
六二剥床以辯蔑貞凶　象曰剥床以辯未有與也<lb/>
<pb n="79b"/>
　述曰辯分隔上下者床之幹也隂漸進而上剥至床<lb/>
　之辯殆必蔑貞而凶也與應也謂二與五應也二若<lb/>
　有應則隂得陽以相濟而與陽相為體用无與則但<lb/>
　從隂之故與隂為黨同一蔑貞而已以其位之中正<lb/>
　故發此義<lb/>
　象㫖鄭𤣥云足上稱辯謂近膝之下屈則相近伸則<lb/>
　相逺也愚謂二俯則聨初仰則望五正辯之象然皆<lb/>
　隂𩔖而无應故崔憬曰至三有應二未有與也二小<lb/>
<pb n="80a"/>
　人之惡若上有剛徳之與則知有忌憚若五為陽剛<lb/>
　則大觀在上而服矣<lb/>
　項氏曰二為臣位剥二則无臣矣故曰未有與也剥<lb/>
　本不假言凶初二言凶者初患未深二徳中正當可<lb/>
　救正未遽凶也无能正之者夫然後凶故蔑貞凶葢<lb/>
　猶有責望之意也<lb/>
　楊氏曰辯床之幹也床有幹國亦有幹大臣國之幹<lb/>
　二大臣之位今二柔進而變二剛此小人進為大臣<lb/>
<pb n="80b"/>
　而退君子之大臣也其當退九齡相林甫之日乎與<lb/>
　五隂一陽陽孤且外孰為之與故曰末有與也<lb/>
　丘氏曰凡隂陽相應為有與困九四應初六言有與<lb/>
　是也隂陽不應為無與井初六不應六四言無與是<lb/>
　也咸六爻皆應則謂之感應以相與艮六爻皆不應<lb/>
　則謂之敵應不相與剥之未有與者言當剥之時在<lb/>
　上未有以應隂无以止隂之進也<lb/>
六三剥之无咎　象曰剥之无咎失上下也<lb/>
<pb n="81a"/>
　述曰荀爽曰衆皆剥陽三獨應上无剥害意是以无<lb/>
　咎孔疏上下羣隂皆悉剥陽也已獨能違失上下之<lb/>
　情而往應之故得免剥廬之咎趙氏曰三以失上下<lb/>
　而无咎猶坤以喪朋而有慶也<lb/>
　袁樞曰剥雖小人之事以近陽為善以有應於陽次<lb/>
　之近陽者六五是也故可以治剥有應者此爻是也<lb/>
　故不為剥<lb/>
六四剥床以膚凶　象曰剥床以膚切近災也<lb/>
<pb n="81b"/>
　述曰膚者床之膚崔憬謂薦席也六四在下卦之上<lb/>
　隂愈上進與上九同體而切近有剥床以膚之象身<lb/>
　卧膚上剥膚則切近於身非以膚為身膚也象曰切<lb/>
　近災也五君位其象身也剥床及膚災近於身小人<lb/>
　近尊災切於君四隂自下而進黨日衆勢日成災其<lb/>
　君必矣<lb/>
六五貫魚以宫人寵无不利　象曰以宫人寵終无尤<lb/>
也<lb/>
<pb n="82a"/>
　述曰五為衆隂之長凡剥者皆其𩔖也故雖體艮欲<lb/>
　止而在下者将依以進五位得中能部率羣隂如貫<lb/>
　魚之次第以順承乎陽有貫魚以宫人寵之象魚隂<lb/>
　物宫人隂𩔖貫指一二三四而以之者五也以宫人<lb/>
　寵使均被恩眷此外无假借也如是何不利之有葢<lb/>
　一陽在上羣隂所剥非五以柔中之徳總領以承陽<lb/>
　則剥必盡矣剥至於五剥之極也盈而消之時也故<lb/>
　可以順而止之而更不言剥<lb/>
<pb n="82b"/>
　王註處剥之時居得尊位為剥之主者也剥之為害<lb/>
　小人得寵以消君子者也若能施寵小人似宫人而<lb/>
　已不害於正則所寵雖衆終无尤也貫魚謂此衆隂<lb/>
　也駢頭相次似貫魚也<lb/>
　象㫖五綂羣隂如后綂衆妾四為夫人佐后三下卦<lb/>
　之長為九嬪以主九御二為世婦初為御妻汝吉曰<lb/>
　一陽在上王象五隂居尊王后象上一陽御衆隂王<lb/>
　在宫象五綂羣隂大順承君象貫魚然以六宫嬪婦<lb/>
<pb n="83a"/>
　叙御於王寝望前先卑望後先尊<lb/>
　敬仲曰魚宫人皆小人之象貫以柔制之也寵以愛<lb/>
　御之也皆順而止之之道制小人良難恐其不利也<lb/>
　如貫魚如寵宫人則无不利矣故曰終无尤也<lb/>
上九碩果不食君子得輿小人剥廬　象曰君子得輿<lb/>
民所載也小人剥廬終不可用也<lb/>
　述曰此爻為艮止之主一陽巋然在上不為所剥有<lb/>
　碩果不食之象果含生意碩果陽之實而在木末又<lb/>
<pb n="83b"/>
　為上之象王註處卦之終獨全不落故果至於碩而<lb/>
　不見食也程傳碩果不食将有復生之機上九亦變<lb/>
　則純隂矣然陽无可盡之理變於上則生於下无間<lb/>
　可容息者也君子指上陽小人指五隂一陽以五隂<lb/>
　為輿葢陽所乗以行五隂以一陽為廬葢隂所入而<lb/>
　處君子當剥之極必得其輿小人當剥之極則及其<lb/>
　廬矣廬亦取在上之義陸績曰君子全得剥道安其<lb/>
　位小人終不可安也象㫖艮為果故上九象碩果吳<lb/>
<pb n="84a"/>
　澂曰坤為大輿五隂承載上九一陽如人在車上為<lb/>
　得輿也周宴曰艮為廬象羣小剥正道以覆邦家如<lb/>
　剥床焉自足及幹自幹及膚猶不已必剥其室廬此<lb/>
　小人剥極无所容身之象也<lb/>
　劉牧曰果不見食者葉為之蔽上九不見食三五為<lb/>
　之蔽六三應上九而寧失羣隂之心六五比上九而<lb/>
　率羣隂以求一陽之寵一陽之功大矣<lb/>
　質卿曰碩果不食葢天意所生人不得而食之既不<lb/>
<pb n="84b"/>
　食必復生息盛大生息盛大而君子得輿小人必食<lb/>
　所安而剥其廬矣是雖剥其床終必得其輿其剥床<lb/>
　者乃自剥其廬歟象曰小人剥廬終不可用也乃所以<lb/>
　深警之也<lb/>
　孫淮海曰碩果不食其義最精果中有核謂之仁醫<lb/>
　家謂桃仁杏仁之𩔖是也凡一樹之根株花葉結實<lb/>
　皆在此仁之中復者復此仁耳此仁復而天地人之<lb/>
　道歸矣然非剥之不食必不能致復之亨故剥之上<lb/>
<pb n="85a"/>
　九之象既可喜又可危也<lb/>
　義林曰飛㢘惡来之黨方熾而四友十亂巳産於周<lb/>
　朝李斯趙髙之惡方炎而蕭曹陵勃巳生於漢世陽<lb/>
　其可盡剥乎若小人則商鞅出亡而無所舎剥廬之<lb/>
　慘何所逃乎<lb/>
　<lb/>
　<lb/>
　<lb/>
<pb n="85b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　讀易述卷四<lb/>
</p>
<p>
</p>
  </div>
</body>
</text>
</TEI>
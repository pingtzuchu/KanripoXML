<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>讀易述卷一</head>
    <p>
<pb n="1a"/>
欽定四庫全書<lb/>
　讀易述卷一　　　　　　明　潘士藻　撰<lb/>
乾䷀<hi>乾下乾上</hi>
　孔疏乾此卦之名聖人畫卦所以因天象以教人事<lb/>
　於物象言之則純陽也天也於人事言之則君也父<lb/>
　也以其居尊故在諸卦之首為易理之初<lb/>
　彭山季本曰凡卦畫皆起於竒偶竒之德剛積三竒<lb/>
　而為乾剛德不已之名也偶之德柔積三偶而為坤<lb/>
<pb n="1b"/>
　柔徳不已之名也<lb/>
　陽明曰乾六爻作一人看有顯晦无優劣作六人看<lb/>
　有貴賤无優劣<lb/>
乾元亨利貞<lb/>
　述曰乾健也天之體以健為用運行不息應化无方<lb/>
　此天之自然之理聖人作易欲人法天自然之𧰼而<lb/>
　施人事元亨利貞乾所繋之辭也伏羲畫卦首乾而<lb/>
　以坤配乾坤生六子因而重之然後六十四卦之名<lb/>
<pb n="2a"/>
　立焉坤雖可以配乾而乾為諸卦之祖所以總統諸<lb/>
　卦者也元亨利貞以賛乾之无所不統而此四字於<lb/>
　六十四卦无所不貫季彭山曰凡易中卦爻所主有<lb/>
　重於發揚者則但言元亨有重於收斂者則但言利<lb/>
　貞惟乾則陽剛不已无一毫隂柔之雜所謂純粹精<lb/>
　者也故四徳渾然相為體用而其行則由元達亨復<lb/>
　斂利以歸於貞非若他卦隂陽有偏勝也<lb/>
初九濳龍勿用<lb/>
<pb n="2b"/>
　述曰荀爽九家易解乾為龍喻陽氣也易通卦驗曰<lb/>
　立夏清風至而龍升天則初建子之月正其濳時也<lb/>
　孔疏云初九濳龍此自然之𧰼易以時為大時在濳<lb/>
　便當勿用龍之為物靈變不測此言濳者晦養以俟<lb/>
　時也二見五飛皆初之濳者耳<lb/>
　質卿曰乾初一畫為陽爻宜曰初陽不曰初陽而曰<lb/>
　初九是不用陽而用九也用九以其變也初雖定位<lb/>
　陽與隂不可定也曰九則上下无常剛柔相易矣此<lb/>
<pb n="3a"/>
　易所以為至變也<lb/>
九二見龍在田利見大人<lb/>
　述曰出濳離隠故曰見龍二隂位以九居之未為得<lb/>
　位然初與二俱為地道二在初上所以稱田見龍在<lb/>
　田是自然之象註家稱田之耕稼利益及於萬物陽<lb/>
　氣發動見於地上尤莫如田故以為象體陽宅中徳<lb/>
　施周普天下利見此大德之人莫不蒙其利益焉<lb/>
　𧰼㫖鄭康成曰二於三才為地道蓋以六畫卦言之<lb/>
<pb n="3b"/>
　地上即田也陽大隂小故大謂九以三畫卦言於三<lb/>
　才為人道得稱大人矣<lb/>
九三君子終日乾乾夕惕若厲无咎<lb/>
　述曰象㫖鄭𤣥以六畫言三於三才為人道有乾徳<lb/>
　而在人道君子之象也龍神无跡而人跡可擬三四<lb/>
　皆明人故不言龍下乾終而上乾繼故曰乾乾居下<lb/>
　卦之終有終日而夕之象惕謂悚惕鄭𤣥曰懼也王<lb/>
　註三不中之位上不在天未可以全其尊下不在田<lb/>
<pb n="4a"/>
　未可以安其居此危地也以其重剛不息故能終日<lb/>
　乾乾至於夕猶惕若雖厲而得无咎九三為動心忍<lb/>
　性之學而能補過者也<lb/>
九四或躍在淵无咎<lb/>
　述曰已離下體故謂之躍以陽居隂故謂之淵九四<lb/>
　陽氣漸進乾道變革之時龍之濳者至是躍上矣時<lb/>
　躍而躍此自然之象或躍在淵不敢必躍遽離於淵<lb/>
　也淵龍所安也在淵故能變化飛騰易安身而後動<lb/>
<pb n="4b"/>
　審慎如是故无咎<lb/>
　九四陽氣漸進蓋已有升騰之勢矣改革之際疑懼<lb/>
　之地也欲進而上猶在乎下非躍所及欲靜其居居<lb/>
　非所安故為或躍在淵之象曰或則其辭疑曰在淵<lb/>
　則猶安其所也王註用心存公進不在私疑以為慮<lb/>
　不繆於果故无咎也<lb/>
九五飛龍在天利見大人<lb/>
　述曰六畫之卦五為天三畫之卦五為人九五陽氣<lb/>
<pb n="5a"/>
　盛至於天故云飛龍在天鄭𤣥云天者清明无形而<lb/>
　龍在焉飛之象也蘇子曰飛者龍之正行天者龍之<lb/>
　正處王註以九居五龍徳在天則大人之道亨也夫<lb/>
　位以德興德由位叙以至徳而處盛位萬物之覩不<lb/>
　亦宜乎<lb/>
　敬仲曰二五咸言天下之利見其有居二五之位而<lb/>
　天下不利見之者非大人也皆尊仰之之謂見皆蒙<lb/>
　其澤之謂利<lb/>
<pb n="5b"/>
上九亢龍有悔<lb/>
　述曰窮髙曰亢陽在上乾體既備上位既終故曰亢<lb/>
　龍此自然之象劉濓曰陽極盛而隂生龍既飛而思<lb/>
　濳此自然之理故曰有悔重剛而亢時之所值也乾<lb/>
　道常不息故必有悔龍神物也能與細細能與巨巨<lb/>
　能與髙髙能與下下故曰龍變无常能幽能章亢而<lb/>
　有悔龍徳之與時偕極而不失其正也<lb/>
用九見羣龍无首吉<lb/>
<pb n="6a"/>
　述曰劉瓛曰總六爻純九之意故曰用九也王註九<lb/>
　天之德也體乾聖人能用天德乃見羣龍之義焉乾<lb/>
　主知故云見六位皆龍龍不可見也而猶可象也見<lb/>
　羣龍无首著六虗之用用其虗焉敬仲曰用九之道<lb/>
　雖見於各爻諸陽而不見其為首不見其為首者濳<lb/>
　見惕躍飛亢當其時乘其物斯用之不見其首也意<lb/>
　慮㣲作則為己為私好剛好進安得而不為首<lb/>
　質卿曰見羣龍无首无首者言龍皆同體无有獨出<lb/>
<pb n="6b"/>
　衆龍而為首者譬如一室皆燈也而有巨燭燃其間<lb/>
　則燭之光為首矣又如易牙調味只見可於口而不<lb/>
　見酸甜苦辣之味若一味稍多便見其味鹽多則鹹<lb/>
　見辛多則辣見矣天德无所不有而聖人善用之孔<lb/>
　子所以清任和皆不可名而為聖之時也<lb/>
彖曰大哉乾元萬物資始乃統天雲行雨施品物流形<lb/>
大明終始六位時成時乗六龍以御天乾道變化各正<lb/>
性命保合太和乃利貞首出庻物萬國咸寜<lb/>
<pb n="7a"/>
　述曰彖者斷也斷定一卦之義也乾者純陽天之象<lb/>
　觀乾之始以知天德故曰大哉乾元元氣之始也陽<lb/>
　氣初動太和氤氲萬物悉資之以兆始也一始萬始<lb/>
　而生而成天之發育皆總於乾元故曰乃統天天者<lb/>
　萬物之總名物何始始於天天何統統於元故文<lb/>
　天為一大而元之言一也大也始也<lb/>
　及夫陽氣漸舒蒸而為雲降而為雨天澤既布土膏<lb/>
　乃潤萬品庶物流出而成形各得亨通无所壅遏太<lb/>
<pb n="7b"/>
　和之滿盈也蓋其亨也<lb/>
　陽大隂小陽明隂暗大明者乾之體終始者乾之運<lb/>
　一乾方終一乾又始則生意於此續而不息故曰終<lb/>
　始大明終始一伏一見一躍一飛皆乾道之自然也<lb/>
　故六爻之位隨時渾成而六龍載焉六位皆龍而乾<lb/>
　德乗之升降无常惟時所用以控御天體所以運動<lb/>
　變化不息也<lb/>
　六龍六氣之運乾元乗氣不為氣所乗故曰乾道變<lb/>
<pb n="8a"/>
　化陽變而隂復化而陽一進一反舒斂以時品物各<lb/>
　正其性長茂蕃殖无不遂也各正其命華瘁殄壽无<lb/>
　相害也乾之德能各正物之性命以保合此太和一<lb/>
　元資始之氣凝聚於形質之中而返于无迹也是乾<lb/>
　之利貞也性生之理命生之氣太和則元氣之生生<lb/>
　者貞以含元而又開萬物之始天地生生不息者保<lb/>
　合太和也<lb/>
　元為乾徳之首故能綂天而終始萬物聖人體元首<lb/>
<pb n="8b"/>
　出庶物自然而亨而利而貞萬國皆得寜也<lb/>
　王註天也者形之名也健也者用形者也夫形也者<lb/>
　物之累也有天之形而能永保无虧為物之首統之<lb/>
　者豈非至健哉大明乎終始之道故六位不失其時<lb/>
　而成升降无常隨時而用處則乗濳龍出則乗飛龍<lb/>
　故曰時乗六龍也乗變化而御大器靜專動直不失<lb/>
　太和豈非正性命之情者邪保合太和乃利貞不和<lb/>
　而剛暴則物不得利又失其正萬國咸寜各以有君<lb/>
<pb n="9a"/>
　也<lb/>
　紀聞曰統天言乾之體御天言乾之用統如身之統<lb/>
　四體御如心之御五官利者物之遂方是六七分到<lb/>
　貞處方是十分成元為禀氣之始未可區别故總謂<lb/>
　之萬亨則流動形見各有區别故特謂之品雲行雨<lb/>
　施亨之見乎氣也品物流形亨之見乎形也終謂下<lb/>
　乾之終九三是也始謂上乾之始九四是也一乾方<lb/>
　終一乾又始故不曰始終而曰終始說卦終萬物始<lb/>
<pb n="9b"/>
　萬物亦此意六位言六畫之定分六龍言六爻之變<lb/>
　象六位乃諸卦之所同六龍則純乾之所獨<lb/>
　章氏曰大明終始貫資始流形變化各正而言見乾<lb/>
　德之无端矣曰時成曰時乗惟其時也只自強不息<lb/>
　便是乾便統天御天呉因之曰化字即利貞二字<lb/>
　敬仲曰夫道一而已矣是道超出乎萬物之表故曰<lb/>
　首出庶物是道能致萬國咸寧故曰萬國咸寧所以<lb/>
　明天人一致也知天人之本一則知乾矣<lb/>
<pb n="10a"/>
象曰天行健君子以自彊不息<lb/>
　述曰象者像也取其法象卦爻之德天有純剛故有<lb/>
　健用今畫純陽之卦以此擬之故象曰天行健此謂<lb/>
　天之自然之象人心與天同體通乎晝夜而運蓋天<lb/>
　德之剛本不容人為之間而非自勝其私者不足以<lb/>
　合天故曰君子以自強不息自強不息之謂純陽纔<lb/>
　有一念雜便是隂便非純陽自強者體乾之象不息<lb/>
　者體重乾之象<lb/>
<pb n="10b"/>
濳龍勿用陽在下也見龍在田徳施普也終日乾乾反<lb/>
復道也或躍在淵進无咎也飛龍在天大人造也亢龍<lb/>
有悔盈不可久也用九天德不可為首也<lb/>
　述曰此夫子釋六爻之象辭謂之小象初九陽濳地<lb/>
　中故云陽在下也敬仲曰人能如陽氣之在下寂然<lb/>
　无進動之意則與天為體不失其心矣<lb/>
　徳施普者九二已出在世如日方升雖未中天其光<lb/>
　已无所不被矣敬仲曰二在下而有中德有徳之施安<lb/>
<pb n="11a"/>
　止而自應如天之施而普徧於物也是謂龍德<lb/>
　諸理齋曰乾乾猶行天之不已也只是反覆乎進徳<lb/>
　脩業之事管登之曰反復道謂反而復其乾元之初<lb/>
　也非乾乾不能復復必反諸其初復卦七日来復亦<lb/>
　曰反復其道<lb/>
　敬仲曰龍德无體當躍斯躍當疑斯疑无必進之心<lb/>
　故雖躍而未離於淵如是而徃何咎之有荀爽曰陽<lb/>
　主於進故曰進无咎也<lb/>
<pb n="11b"/>
　孔子曰古之有天下者必聖人非聖人則不足以當五<lb/>
　位曰大人造者言此大人之所造為聖之事也荀爽<lb/>
　曰飛者喻无所拘天者首事造制大人造者見居天<lb/>
　位也<lb/>
　天為大德猶不干時蓋時有亢焉而誰能違之夫亢<lb/>
　則盈矣不可久矣謂隂將生也所謂有悔也悔亦天<lb/>
　則處不得已而然汝吉以為亢而後天者盡悔而後<lb/>
　天者還也易之所以變通而能久也<lb/>
<pb n="12a"/>
　天德不可為首以天徳本无首也天之氣有首有尾<lb/>
　故嵗以春為首日以朔為首而徳則渾渾全全引之<lb/>
　莫知其始要之莫知其終更无可為首也使天德而<lb/>
　可為首則分六龍為六截豈成片段用九者全體天<lb/>
　徳如環无端聖人之自強不息不過如此耳<lb/>
文言曰元者善之長也亨者嘉之㑹也利者義之和也<lb/>
貞者事之幹也君子體仁足以長人嘉㑹足以合禮利<lb/>
物足以和義貞固足以幹事君子行此四德者故曰乾<lb/>
<pb n="12b"/>
元亨利貞<lb/>
　述曰文言以天之四德屬於人性而歸之體乾之君<lb/>
　子故結之曰乾元亨利貞明天人一體非故一之欲<lb/>
　二焉而不可得也<lb/>
　四德皆善總只是生生之心元為善之長非元无所<lb/>
　資始无所根蒂<lb/>
　萬善皆嘉徳也惟亨則嘉美於此而㑹如朱明之夏<lb/>
　百物休暢<lb/>
<pb n="13a"/>
　利者生物之遂物各得其所而義斯和利者天理人<lb/>
　情之所宜其和也利也如秋之斂實利成萬物天下<lb/>
　之人交相安而和也<lb/>
　貞者靜而正也貞則萬事依以立故曰事之幹貞居<lb/>
　隆冬木冬惟幹華葉盡剥以歸根也<lb/>
　項氏曰在事之初為善善之衆盛為嘉衆得其宜為<lb/>
　義義所成立為事此一理而四名也<lb/>
　君子體仁非故體之仁即其體中庸曰仁者人也元<lb/>
<pb n="13b"/>
　德首出庶物故足以長人<lb/>
　君子之心皆嘉美之㑹三千三百動容曲中合禮也<lb/>
　君子之心只在利物利者物之所以為心故足以和<lb/>
　義汝吉曰以已制物戾也裁物適已厲也得和義之<lb/>
　意矣<lb/>
　君子之貞自其天性靜正不忒寧極而固故足以幹<lb/>
　事天道藏不固即發育萬物无力貞所以成終而成<lb/>
　始者也<lb/>
<pb n="14a"/>
　君子能行此四徳者故曰乾元亨利貞道非人不載<lb/>
　无君子之健何能行君子之行呉因之曰不是健了<lb/>
　然後行四徳行四徳就是健<lb/>
　汝吉曰四德天徳溥博渾淪不二之命也㡬微變化<lb/>
　不己之精也非有為貯若豫而具也非有為疏井其<lb/>
　有緒也天德也惟君子乾乾天行不已於誠以能性<lb/>
　至於命命通乎性人一天而至道以凝蓋四德待人<lb/>
　而行而君子則行此四德者也易元亨利貞他卦不<lb/>
<pb n="14b"/>
　皆具具之乾有以也夫<lb/>
初九曰濳龍勿用何謂也子曰龍德而𨼆者也不易乎<lb/>
世不成乎名遯世无悶不見是而无悶樂則行之憂則<lb/>
違之確乎其不可㧞濳龍也<lb/>
　述曰初為龍徳起為世用宜也位適居下與時而濳<lb/>
　道可以易世不求治世无必用之心也𨼆可以成名<lb/>
　不求成名无潔身之志也<hi>鄭𤣥曰當隠之時以從世俗不自殊異无所成名也</hi>
　遯者藏其身而迹不露也至於遯世終其身一无所<lb/>
<pb n="15a"/>
　施而无悶晦其迹并晦其心雖不見是其遯世而亦<lb/>
　无悶樂則行之憂則違之若行若違初无容心蓋根<lb/>
　深寧極自信者固曰確乎其不可㧞汝吉曰詎无樂<lb/>
　行適也憂則違之歸於濳蟄以存身言濳而憂違與<lb/>
　樂行並稱表龍德也龍徳天德而人之成心盡亡<lb/>
　也確乎其不可拔即乾體剛健堅固之義<lb/>
　紀聞曰濳見飛躍只是一體雖極於五而非有少加<lb/>
　於初雖居於初而非有少詘於五然非有確乎不拔<lb/>
<pb n="15b"/>
　之濳必无聖作物覩之化<lb/>
　章氏曰霖雨天下龍徳也即天德也有天徳者必以<lb/>
　仁天下為心時乎不易乎世不成乎名未甞忘天下<lb/>
　也故樂行憂違確乎不可拔若止曰不為世俗移易<lb/>
　其濳𨼆之操豈成濳龍<lb/>
　登之曰君子依乎中庸遯世不見知而不悔濳龍也<lb/>
　非中庸不稱龍非遯世不悔不稱濳<lb/>
九二曰見龍在田利見大人何謂也子曰龍徳而正中<lb/>
<pb n="16a"/>
者也庸言之信庸行之謹閑邪存其誠善世而不伐徳<lb/>
博而化易曰見龍在田利見大人君德也<lb/>
　述曰以下卦言初下三上而二正當其中曰正中不<lb/>
　濳不躍之時也聖人在下位脩身見於世其道在尋<lb/>
　常日用之間而功在㡬微宥密之純庸言而无不信<lb/>
　焉庸行而无不謹焉庸信庸謹皆所以閑邪而存其<lb/>
　誠也二龍徳在中位常防人心之危微有懈怠便與<lb/>
　天則不合閑邪存誠此正㡬先之學所以言中倫行<lb/>
<pb n="16b"/>
　中慮能通天下人心之公而善乎一世如春融氣和<lb/>
　萬物欣欣自煦育於善而不知也无名无功故曰善<lb/>
　世而不伐徳博則化不博不化无時不謹信不安止<lb/>
　於庸不離乎誠徳之積而博也莫不化焉信焉謹焉<lb/>
　莫窺其利物之迹而天下皆利見之矣故曰君徳九<lb/>
　在田未當君位然既離𨼆身與物交其徳已有可見<lb/>
　是亦大人之徳也<lb/>
　紀聞曰庸信庸謹造次必於是也閑邪存其誠誠无<lb/>
<pb n="17a"/>
　為也凡有為皆是邪皆是妄此大人无我正已之盡<lb/>
　然後成真與天地萬物同為一體然後為體仁為窮<lb/>
　理盡性至命為天徳為君德然後先天弗違後天奉<lb/>
　時如此乎大人之學不可自小也<lb/>
九三曰君子終日乾乾夕惕若厲无咎何謂也子曰君<lb/>
子進徳脩業忠信所以進徳也脩辭立其誠所以居業<lb/>
也知至至之可與㡬也知終終之可與存義也是故居<lb/>
上位而不驕在下位而不憂故乾乾因其時而惕雖危<lb/>
<pb n="17b"/>
无咎矣<lb/>
　述曰馮𤦺曰君徳著於二君位尊於五自三以徃无<lb/>
　非養其徳業之日而在上下之間處之尤難進脩惕<lb/>
　厲求无過以合於道可也進徳謂日新不已脩業謂<lb/>
　治之使精徳是業之渾涵於心者豈是有形迹可見<lb/>
　之物忠信便是所以進徳也忠信即人日用之常心<lb/>
　即人不自欺之本心不欺其心然後善可日長惡可<lb/>
　日消而徳進矣忠信誠也脩辭事事不離忠信以立<lb/>
<pb n="18a"/>
　誠也自脩自省言由衷乎非由衷乎必由衷而後言<lb/>
　躬能行乎未能行乎必先行而後言言皆有物此便<lb/>
　是居業實地居有安居不動之意若出入情偽則業<lb/>
　隳矣无業不成德忠信人有之以易之不知其至也<lb/>
　心不自欺其中甚真其真甚信至當之徳在焉斯不<lb/>
　曰至乎知其至而實能至之則天理發動之㡬為吉<lb/>
　之先見者可與坐照而不迷所徃矣蓋㡬動而未形<lb/>
　不若是非兩出之可以擬而析也非實至之猶屬影<lb/>
<pb n="18b"/>
　響而不免於毫釐千里之差夫可與㡬者其必知至<lb/>
　至之者也即忠信修辭人能之以由之不知其終也<lb/>
　事皆不欺可以盡倫可以盡物天道之極歸焉斯不<lb/>
　曰終乎知其終而實能終之則天理時措之宜為物<lb/>
　之止歸者可與執定而不易所守矣蓋義成而不毁<lb/>
　非利害分數之可以揺而奪也非實終之猶間虗妄<lb/>
　而不免於有初鮮終之弊夫可與存義者其必知終<lb/>
　終之者也忠信人心也知至而可與㡬則念念皆道<lb/>
<pb n="19a"/>
　心之微而徳以進脩辭立誠人事也知終而可與存<lb/>
　義則事事當天則之實而業以修修業所以進徳也<lb/>
　是故居下之上徳業日盛而已不有何有於驕居上<lb/>
　之下進修方勤而人不忌何有於憂其乾乾終日而<lb/>
　猶夕惕也雖以剛居剛且在危地而得无咎矣乾之<lb/>
　為徳惟於惕字見之知至知終惕若之真體也<lb/>
　呉因之曰不是至之終之外另有可與㡬可與存義<lb/>
　徳進業脩亦不是直待可與㡬可與存義處纔見得<lb/>
<pb n="19b"/>
　只至之終之便完了<lb/>
　忠信全在至之裏面用然不是懸空忠信便㑹至之<lb/>
　都在修辭立誠修辭立誠全在終之裏面用也少不<lb/>
　得靠忠信作主故曰不可截然開看知至者此理之<lb/>
　不可復加者都自我身上融㑹了如此則於理之微<lb/>
　茫界限把持得定拏得穏决无差之毫釐謬以千里<lb/>
　弊病故曰可與㡬知終者此理之不可移易者都自我<lb/>
　身上體騐了如此則裁制之宜在我而終身可隨取<lb/>
<pb n="20a"/>
　隨足故曰可與存義若不到可與㡬可與存義田地<lb/>
　也不喚做至之終之可與㡬不可訓作知㡬也是知<lb/>
　㡬意思但不是徒以識見論因業用居字故義用存<lb/>
　字<lb/>
　汝吉曰學自下基自内積故内卦以徳學言内卦體<lb/>
　外卦用故外卦以時位言<lb/>
　乾象天乾六爻達天矣然无甚深希有之行惟約之<lb/>
　庸言庸行忠信脩辭而曰至曰終皆不外也示人易<lb/>
<pb n="20b"/>
　知易從之㫖躍如矣然不學欲至之終之无由焉故<lb/>
　夫子言忠信不如好學而誠意必先致知也<lb/>
　登之曰業以不脩辭而隳者什之九誠以脩辭而漓<lb/>
　者亦什之九故人道莫要於脩辭立誠雖有忠信之<lb/>
　心而動多乖於天則修辭之功疎也修辭自不妄語<lb/>
　始<lb/>
　至何所至終何所終知至難矣知終尤難天地无終<lb/>
　萬物无終聖學焉得有終此言知終蓋自聖人一貫<lb/>
<pb n="21a"/>
　之的言也通於一萬事畢知至亦知終矣然知至至<lb/>
　之才可竭也知終終之才不可竭也至於從心不踰<lb/>
　矩而聖學之成終愈不可窮必也明終始之大人乎<lb/>
　有開必先之謂㡬聖人不動念而動㡬唯變所適之<lb/>
　謂義聖人不存㡬而存義可與㡬則所存者神可與<lb/>
　存義則所過者化<lb/>
　紀聞曰知至至之以知至為重而至之為輕知終終<lb/>
　之則以知終為輕而終之為重能知此㡬則進退存<lb/>
<pb n="21b"/>
　亡皆先知之能終守此㡬則進退存亡皆不失其正<lb/>
　此㡬之所在天地造化之體用皆統焉大人之所以<lb/>
　合徳合明合序合吉凶者此知此㡬耳曰至曰㡬皆<lb/>
　進字意曰終曰存皆居字意<lb/>
　接上卦故可以進終下卦故可以居王註處一體之<lb/>
　極是至也居一卦之盡是終也處事之至而不犯咎<lb/>
　知至者也故可與成務矣處終而能全其終知終者<lb/>
　也夫進物之速者義不若利存物之終者利不及義<lb/>
<pb n="22a"/>
　故靡不有初鮮克有終夫可與存義焉其惟知終者<lb/>
　乎居下體之上在上體之下明夫終終故不驕也知<lb/>
　夫至至故不憂也惕怵惕之謂也處事之極失時則<lb/>
　廢懈怠則曠故因其時而惕雖危无咎<lb/>
九四曰或躍在淵无咎何謂也子曰上下无常非為邪<lb/>
也進退无恒非離羣也君子進徳修業欲及時也故无<lb/>
咎<lb/>
　述曰九四在下卦之上故有或躍之象在上卦之下故<lb/>
<pb n="22b"/>
　又為在淵之象進則躍退則淵上下進退未有定擬<lb/>
　故曰或也為邪則入於枉道之私離羣則從其獨善<lb/>
　之便所以言上下无常或躍或處而非為邪无必上<lb/>
　之意也進退无恒可出可處而非離羣无必退之意<lb/>
　也君子進徳修業欲及時而進也崔憬曰至公欲及<lb/>
　時濟人故无咎本位不中而得正故曰非為邪羣指<lb/>
　下三陽<lb/>
　呉因之曰及字最有味時者是機㑹一日也先不得<lb/>
<pb n="23a"/>
　一日也後不得先一日便屬躁厲後一日便屬固滯<lb/>
　及者不先不後恰好正中機宜之意但此處重在不<lb/>
　後一邊纔是欲進欲上本㫖<lb/>
九五曰飛龍在天利見大人何謂也子曰同聲相應同<lb/>
氣相求水流濕火就燥雲從龍風從虎聖人作而萬物<lb/>
覩本乎天者親上本乎地者親下則各從其類也<lb/>
　述曰此廣陳利見之義盖大人之所以為大人者已<lb/>
　詳於九二閑邪存誠徳博而化五之飛龍在天則至<lb/>
<pb n="23b"/>
　誠之變化也物无不從其類者聲氣无形相應相求<lb/>
　以同孚也水火无情流濕就燥以性從也龍變化而<lb/>
　雲從虎有威而風從神理之感通也皆出自然一毫<lb/>
　人為不與焉以發聖人作而萬物覩之意覩之者親<lb/>
　之也本乎天者親上本乎地者親下天地之間共相<lb/>
　感應各從其類若此矣各從者一物親一物而已至<lb/>
　於聖作物覩无一物不親者何也聖人者三才之宗<lb/>
　主萬物之天地所謂出乎其類者故統乎萬類萬物<lb/>
<pb n="24a"/>
　覩聖人即利見大人<lb/>
　聲氣水火皆无識而相感雲龍風虎明有識之物感<lb/>
　无識龍神物虎巨物皆大人之象虞翻曰同聲相應<lb/>
　謂震巽雷風相薄故相應也同氣相求謂艮兌山澤<lb/>
　通氣故相求也離上而坎下水火不相射乾為龍雲<lb/>
　生天故從龍坤為虎風生地故從虎聖人應乾五位<lb/>
　五動成離日出照物皆相見故曰聖人作而萬物覩<lb/>
　朱子曰天下所患无君不患无臣有如是君必有如<lb/>
<pb n="24b"/>
　是臣雖使而今无少間也必有出来雲從龍風從虎<lb/>
　只怕不是真箇龍虎若是真箇龍虎必生風致雲也<lb/>
上九曰亢龍有悔何謂也子曰貴而无位髙而无民賢<lb/>
人在下位而无輔是以動而有悔也<lb/>
　述曰九五貴之位也上九在五之上故貴而无位何<lb/>
　妥曰既不處九五之位故无民也夫率土之濱莫非<lb/>
　王臣既非王位則民不𨽻屬矣自四而下以陽居下<lb/>
　皆在下位之賢人聲應氣求雲龍風虎皆從九五與<lb/>
<pb n="25a"/>
　上无與故曰无輔其亢如此升極當降故有悔象㫖<lb/>
　爻言悔孔子言動悔吉凶悔吝生乎動不動則无悔<lb/>
　矣<lb/>
　登之曰龍有亢乎六位時乗亢亦龍之一位也位在<lb/>
　則道在若慮亢之有悔而先處於不亢之地此智士<lb/>
　之所為耳豈曰龍徳<lb/>
　亢龍與時偕極聖人之不得已也何以悔曰聖人居<lb/>
　易俟命甚无樂乎處極重之勢也凡言亢者必極重<lb/>
<pb n="25b"/>
　而難反是以悔悔亦聖人之情乎曰聖人未甞逺於<lb/>
　人情也情有喜怒哀樂聖人必不擇樂而避哀事有<lb/>
　吉凶悔吝聖人必不趨吉而避悔<lb/>
潛龍勿用下也見龍在田時舎也終日乾乾行事也或<lb/>
躍在淵自試也飛龍在天上治也亢龍有悔窮之災也<lb/>
乾元用九天下治也<lb/>
　述曰此申解爻藴之情下謂在下而當潛藏時舎謂<lb/>
　龍初出潛時寓於此猶𫝊舎之舎虞翻曰二非正位<lb/>
<pb n="26a"/>
　時暫舎也行事謂進徳修業之事在上在下所謂必<lb/>
　有事焉者自試也量可而進自試其時行之道也上<lb/>
　治猶云盛治三皇以道治五帝以徳治三王以功治<lb/>
　皆大人尊居五位治之上者也亢龍處位之窮窮則<lb/>
　變變則通災斯免矣龍徳无必災者也<lb/>
　乾元用九元天之心也九天之用也聖人體天之心<lb/>
　用天之道純是剛健不息非剛而能柔之謂敬仲曰<lb/>
　非乾元則豈能用九而不為所用能用九則隨時而<lb/>
<pb n="26b"/>
　應各得其所在初而濳在二而見在三而惕在四而<lb/>
　躍在五而治在上而不亢故曰天下治也<lb/>
　王註此全以人事明之也九陽也陽剛直之物也夫<lb/>
　能全用剛直放逺善柔非天下至理未之能也故乾<lb/>
　元用九則天下治也夫識物之動則其所以然之理<lb/>
　皆可知也龍之為徳不為妄者也<hi>宜潛而潛宜見而見</hi>潛而勿<lb/>
　用宜乎必處窮於下也見而在田必以時之通舎也<lb/>
　以爻為人以位為時人不妄動則時皆可知也文王<lb/>
<pb n="27a"/>
　明夷則主可知矣仲尼旅人則國可知矣<lb/>
潛龍勿用陽氣濳藏見龍在田天下文明終日乾乾與<lb/>
時偕行或躍在淵乾道乃革飛龍在天乃位乎天徳亢<lb/>
龍有悔與時偕極乾元用九乃見天則<lb/>
　述曰前皆言人事此多言天道而合之人陽氣雖動<lb/>
　猶潛地中即人之潛隐勿用也陽氣在田萬物化生<lb/>
　天下文明即君徳之見也與時偕行九三乾乾行事<lb/>
　一隨其時時不息而進修亦不息也此言天人之合<lb/>
<pb n="27b"/>
　天人无二也乾道乃革離下體入上體適當變革之<lb/>
　時龍之在淵革濳而為躍九四之上進亦革卑而居<lb/>
　尊也龍潛龍見龍躍皆非其本位惟在天乃還其本<lb/>
　位故曰乃位乎天徳裂徳與位為二者位非天位徳<lb/>
　非天徳位以徳居斯為飛龍在天與時偕極知變也<lb/>
　雖處乎上之位而不亢矣人即時時即人皆以明乾<lb/>
　元用九之道潛見飛躍皆有其則不可亂非人為也<lb/>
　故曰乃見天則<lb/>
<pb n="28a"/>
　登之曰天位所以待天徳也故惟飛龍之靈廼為位<lb/>
　乎天徳以是知上古有大聖人必受天命而為天子<lb/>
　也<lb/>
　紀聞曰天下文明以文明之運言之乾道乃革亦以<lb/>
　天運言文謂物之鮮榮明謂化之先顯時隠則隠故<lb/>
　初九當退而安於濳藏之幽時顯則顯故九二當見<lb/>
　而著其文明之化與時偕行須講得斟酌蓋无時而<lb/>
　不謹者君子守身之常因時而加謹者君子處危之<lb/>
<pb n="28b"/>
　道也初曰徳之隠二曰徳之中三四皆曰進徳五曰<lb/>
　位乎天徳上不言徳者過中非徳也<lb/>
　登之曰用九以九為用也用即徳性用事之用純陽<lb/>
　之卦用皆天則无一毫之隂滓也冠以乾元謂以統<lb/>
　天之徳而用純陽也乾元之位一其數九一者元之<lb/>
　體九者元之用體與用合而成變化肖象於龍六爻<lb/>
　之位則九之所乘也<lb/>
乾元者始而亨者也利貞者性情也乾始能以美利利<lb/>
<pb n="29a"/>
天下不言所利大矣哉大哉乾乎剛健中正純粹<lb/>
精也六爻發揮旁通情也時乗六龍以御天也雲行雨<lb/>
施天下平也<lb/>
　述曰乾具元亨利貞之四徳夫子甞以乾合元言之<lb/>
　蓋乾健宰天一氣之運无方无體而始於一元乾元<lb/>
　乾始也惟无始有始斯亨始而亨者也其曰利貞即<lb/>
　乾始者之性情也性為本體情為發用若非乾元之<lb/>
　徳常為之宰何能以性制情使情皆如性而得其正<lb/>
<pb n="29b"/>
　利而貞貞即元之成就也是乾能以亨嘉之美利利<lb/>
　天下已乃即諸美利斂而歸諸不言无所不利而若<lb/>
　一未甞利此乾之所以為大也大哉乾乎其剛不斷<lb/>
　其健不息其中不偏其正不邪純乎无雜粹乎无疵<lb/>
　亶乎精乎亘古而不變者也蓋乾徳之備如是聖人<lb/>
　以三畫成乾重為六爻發揮以盡其義一畫為竒剛<lb/>
　也三畫純陽健也卦有二五實尸六龍剛健中正也<lb/>
　而莫一毫隂氣之雜焉莫一毫厲氣之間焉純粹且<lb/>
<pb n="30a"/>
　精也胡瑗曰乾之六爻或潛或見或躍或飛而迹皆<lb/>
　不同故發越揮散可以見聖人出處進退之情仲虎<lb/>
　曰曲盡其義者在六爻而備全其徳者在九五一爻<lb/>
　大人時乗六龍以御天其行雲行其施雨施其治隂<lb/>
　陽博暢天下和平之道也言聖人之功即乾也<lb/>
　呉因之曰上二節說得元統四徳之意已了了故第<lb/>
　三節承而賛之只看開場獨說一箇元字則三節大<lb/>
　意見矣始亨者乾之始亨性情者乾之性情乾之性<lb/>
<pb n="30b"/>
　情只是健健者一元无間斷也當始亨之時少不得<lb/>
　也是乾之性情但此時未見其健惟至於利貞則是<lb/>
　元始之氣直至於此而未息綿綿延延底萬物於成<lb/>
　終收化育之全功其健何如故惟性情可見全要根<lb/>
　原說来言當初這一㸃生意直到如今尚无住頭亨<lb/>
　不已而繼之利利不已而繼之貞非至健不能也<lb/>
　天地之化雖兼動靜然靜是主動是客靜是内動是<lb/>
　外靜是常動是乗時作用故元亨雖亦是天地性情<lb/>
<pb n="31a"/>
　却是性情發越處未見其真惟至利貞乃歸其本根<lb/>
　還其命脉乃見其真性真情本義云性情之實實字<lb/>
　最要看此不獨天地之化人心動靜之理亦然若欲<lb/>
　明一元統貫之意則前後好聯屬乾始節更不消費<lb/>
　力只看着上交賛他便是程𫝊云乾始之道能使庶<lb/>
　類生成天下蒙其美利而不言所利者蓋无所不利<lb/>
　非可指名也如此則始亨性情包在美利一句内了<lb/>
　甚渾融大哉節上論乾徳備矣故此遂極其形容以<lb/>
<pb n="31b"/>
　賛乾之大時乗節雖說雲行雨施以上屬元亨天下<lb/>
　平屬利貞然本文語意不可盡斷但總見可也聖人<lb/>
　之治徳意施布處是元敷洩无遺纎悉具備是亨漸<lb/>
　漸成化是利化已成是貞要之自始至終只是起初<lb/>
　一㸃徳意流注便是四徳皆統於元之意<lb/>
　紀聞曰釋彖曰性命此則曰性情言性而不言命非<lb/>
　知性之本言性而不言情非知性之用彖言元亨利<lb/>
　貞屬之乾文言以屬之君子乾之徳固在君子躬行<lb/>
<pb n="32a"/>
　中也彖𫝊言雲行雨施屬之乾文言以屬之聖人乾<lb/>
　之功用在聖人發用内也止言利不言所利其利大<lb/>
　而不容止一事也若曰利建侯利女貞利涉大川皆<lb/>
　言所利者也剛健中正純粹精只在乾四徳上見剛<lb/>
　言四徳之運到此時便始亨到此時便遂成初不容<lb/>
　阻撓健則年年此始亨遂成亘古亘今此始亨遂成<lb/>
　不容停息者也中言元亨恰好這些氣候利貞恰好<lb/>
　這些氣候此无太過彼无不及正則元亨行始亨事<lb/>
<pb n="32b"/>
　利貞行遂成事此无侵於彼彼不犯於此純是純一<lb/>
　不雜如七分醖釀始物之氣却有三分隂柔不始之<lb/>
　氣雜之便不純矣惟乾則元之時純是一段始物之<lb/>
　氣用事亨之時純是一段生物之氣用事至利貞莫<lb/>
　不然更无一毫隂柔之氣雜乎其間焉粹是粹美无<lb/>
　惡如元本冲和之氣始物矣若稍有一毫厲氣雜之<lb/>
　便欠粹矣惟乾元始之氣極其冲和休美至亨利貞<lb/>
　皆極其冲和休美更无一毫邪惡之氣雜乎其間焉<lb/>
<pb n="33a"/>
　精者元始亨通利遂貞成皆維天之命至微至妙上<lb/>
　天之載无聲无臭有不可以粗迹形容者乾陽故剛<lb/>
　健陽居二故中陽居五故正六爻純陽故純粹精<lb/>
君子以成徳為行日可見之行也濳之為言也隠而未<lb/>
見行而未成是以君子弗用也<lb/>
　述曰此以下申解爻藴之至精君子以成徳為行本<lb/>
　上章行此四徳之義總言其徳行有諸身當章著於<lb/>
　用者此君子之常不應潛隠今曰潛者以時未可見<lb/>
<pb n="33b"/>
　故須潛也金賁亨曰行而未成非謂徳未成蓋時猶<lb/>
　未可行耳或世道未亨或君聘未至未能成其所以<lb/>
　行是以君子弗用也<lb/>
　敬仲曰潛有二義有德已成時未可行而潛者有徳<lb/>
　未成未可以推而及人者此言時隠而未見徳行而<lb/>
　未成君子不敢遽用於世也龍徳天徳苟未盡精一<lb/>
　之至於天徳猶未渾成而一也二謹信三進脩四及<lb/>
　時易爻至五為成徳之地初在下故言未成程子<lb/>
<pb n="34a"/>
　謂未成者未著也時當潛而所行未著以舜之側微<lb/>
　當之得之矣<lb/>
君子學以聚之問以辨之寛以居之仁以行之易曰見<lb/>
龍在田利見大人君徳也<lb/>
　述曰君徳即九二乾體學問寛仁以進徳也夫徳患<lb/>
　其不聚為已有耳不學則不聚學者著察於庸言庸<lb/>
　行之間日覺與我湊泊也所謂聚也學必問者防臆<lb/>
　見也問以盡人人合而聽之則天故曰問以辨之夫<lb/>
<pb n="34b"/>
　不大其心不能體天下之物惟寛則容容乃公惟寛<lb/>
　則虚虚乃受是居徳之地也然必无私之盡庸信庸<lb/>
　謹渾然本體為一而後徳斯成也故曰仁以行之歸<lb/>
　於體仁長人之徳焉此之謂君徳而文明之見徳施<lb/>
　之博在其中矣<lb/>
　楊廷秀曰夫學以取善故衆善集問以明善故一不<lb/>
　善不入也寛居謂涵養寛裕使心大而百物皆通仁<lb/>
　行謂心之全徳生生不窮與天同運无一息間斷<lb/>
<pb n="35a"/>
　呉因之曰庸言之信四句是成徳此是徳之所由成<lb/>
　坤六二直方大是成徳敬義是徳之所由成周用齋<lb/>
　曰學聚問辨寛居仁行有自強不息之意乾道也坤<lb/>
　六二敬以直内義以方外有收斂慎密之意坤道也<lb/>
九三重剛而不中上不在天下不在田故乾乾因其時<lb/>
而惕雖危无咎矣<lb/>
　述曰彭山曰重剛者因六爻皆陽而發唯乾可以言<lb/>
　之先儒皆謂九三以陽居陽為重剛則與九四之重<lb/>
<pb n="35b"/>
　剛相礙而非所以語乾矣不中者九三不在中位也<lb/>
　三當内體之上人位之陽未至於天則非五之可以<lb/>
　大行矣已離於田則非二之可以自善矣至危之地<lb/>
　也因其時而乾乾惕若不少息焉然後可以无咎也<lb/>
　諸理齋曰先言重剛者其惕厲自重剛来也上不及<lb/>
　五下已過二此正言其當事任而為危地也獨言二<lb/>
　五以中言不中也<lb/>
九四重剛而不中上不在天下不在田中不在人故或<lb/>
<pb n="36a"/>
之或之者疑之也故无咎<lb/>
　述曰九四重剛不中與九三義同上而在天造其極<lb/>
　者也下而在田守其常者也三為人位而猶在下體四<lb/>
　則離下而上矣時方在進不可退步進亦不可輕也<lb/>
　時亦不可失也故或之者疑之也疑者停審慎重之<lb/>
　意无咎之道也<lb/>
　諸理齋曰蓋言其離下而上改革之時也故遂承言<lb/>
　其非已在位非方出潛非正修徳業所以上下无常<lb/>
<pb n="36b"/>
　進退无恒也或者迹之未定疑者心之未决疑故審<lb/>
　自審而進故无咎虞仲翔曰以乾接乾故重剛位非<lb/>
　二五故不中也仲虎曰憂所當憂卒於无憂疑所當<lb/>
　疑卒扵无疑<lb/>
　敬仲曰在他卦重剛而不中必有凶而此則雖危疑<lb/>
　而无咎者乾乃聖人之徳重剛則剛健之至徳他人<lb/>
　之重剛則為剛過此之不中乃謂所居之位不中他<lb/>
　人之不中為徳之不中隨卦象而見也<lb/>
<pb n="37a"/>
夫大人者與天地合其徳與日月合其明與四時合其<lb/>
序與鬼神合其吉凶先天而天弗違後天而奉天時天<lb/>
且弗違而况於人乎况於鬼神乎<lb/>
　述曰大人徳合天地合乾坤之元徳也明合日月序<lb/>
　合四時吉凶合鬼神乾道之變化也皆大人上治之<lb/>
　功如此存之為天徳故曰先天動之為天道故曰後<lb/>
　天總在上四句都包有了下面抽出重在弗違上去<lb/>
　耳非合徳之外又有先天後天之功也天不違天之<lb/>
<pb n="37b"/>
　從之也奉天時天與之應也諸理齋曰天且弗違而<lb/>
　况於人乎其能違之而不利見之乎況於鬼神乎其<lb/>
　能違其感應自然之機而使其不利見之乎<lb/>
　天地以全體言鬼神則各有所司存如風雲雷雨社<lb/>
　稷山川之類皆鬼神所在鬼神言其功用天地言其<lb/>
　主宰覆載无私之謂徳照臨无私之謂明生息无私<lb/>
　之謂序禍福无私之謂吉凶九二大人於道不容不<lb/>
　用力至此則與道為體无所容力矣<lb/>
<pb n="38a"/>
　呉因之曰先天二句總是一件文言只要狀他横行<lb/>
　直撞與天為一故分箇先後形容之如堯舜之禪受<lb/>
　湯武之放伐分四時别五常制禮作樂網罟舟車天<lb/>
　地間一切開先創造者總是天地間未有之事然畢竟<lb/>
　是天地間原有之理以其創乎前之所未有則曰先<lb/>
　天以其本乎理之所原有則曰後天其實一也天弗<lb/>
　違者道理不能違大人奉天時者大人不能違道理<lb/>
　一是黙契一是奉行見大人渾身是天<lb/>
<pb n="38b"/>
　登之曰有開必先先天之學也妙用皆在後天奉時<lb/>
　中程子云聖人不先天以開人各因時而立政大人<lb/>
　心通天地之先而用必後天事起天地之後而智必<lb/>
　先天先天者後天之體後天者先天之用也先天後<lb/>
　天二之則不是惟見天則者能一之天下有道庶人<lb/>
　不議天下有道其鬼不神大人握先天之柄故莫之<lb/>
　能違也<lb/>
亢之為言也知進而不知退知存而不知亡知得而不<lb/>
<pb n="39a"/>
知喪其唯聖人乎知進退存亡而不失其正者其唯聖<lb/>
人乎<lb/>
　述曰潛之為言言君子者再必君子而後能潛也亢<lb/>
　之為言言聖人者再必聖人而後能亢也登之曰亢<lb/>
　亦龍徳非聖人不能亢非亢不足以見聖人蓋龍徳<lb/>
　知進知退知存知亡知得知喪不至於極重不反之<lb/>
　地而亢獨不然進不思退存不思亡得不思喪時勢<lb/>
　之所驅迫至於履盈滿被疑謗冒天下之大不韙所<lb/>
<pb n="39b"/>
　不避也非聖人能若是乎聖人實非知進而不知退<lb/>
　知存而不知亡者也而當亢之時以進為正安得顧<lb/>
　其退以存為正安得慮其亡然則其進不思退存不<lb/>
　思亡乃其所以知進知退知存知亡而不失其正也<lb/>
　故曰知進退存亡而不失其正者其唯聖人乎再言<lb/>
　聖人以見亢之為龍也曰知進而不知退知存而不<lb/>
　知亡知得而不知喪者據其亢之迹曰進退存亡而<lb/>
　不失其正者究其亢之心<lb/>
<pb n="40a"/>
　呉因之曰進退存亡得喪相因此必然之理所以明彼<lb/>
　以亢致悔往往有絶人才智何故獨不明此只為他<lb/>
　欲進欲存欲得之心勝了故只見這一邊更不見那<lb/>
　一邊縱必敗之形已兆徑當面錯過不見若此等人<lb/>
　僅可旁觀不可當局聖人胷中无物原不曽留戀進<lb/>
　存得之心故這一邊障蔽他不得原不曽有規避退<lb/>
　亡喪之心故那邊如燭照數計語云身在睫中不見<lb/>
　睫此語最有味知進退存亡不是在進退存亡上看<lb/>
<pb n="40b"/>
　出来不失其正不是在進退存亡上處得来聖人自<lb/>
　是大網罟成天地間只有一箇消息盈虚道理天地<lb/>
　之闔闢日月四時之禪代陵谷之變遷鬼神之屈伸<lb/>
　人物之代謝世事之進退存亡總是此理聖人一身<lb/>
　渾是造化自作止語黙之間以至出處行藏之際那<lb/>
　一件不是隂陽消息盈虚之理流行變化於其身而<lb/>
　善處進退存亡者自在中耳此事從天下看聖人處<lb/>
　得妙遂以為神化莫測在聖人直如饑渴飲食家常<lb/>
<pb n="41a"/>
　茶飯不足異也<lb/>
　王汝中曰乾之為卦或潛或見或惕或躍或飛或亢<lb/>
　位雖有六不過出處兩端而已内體主處外體主出<lb/>
　潛處之極也亢出之窮也見與飛上下之交也惕與<lb/>
　躍内外之際也六者君子終身經歴之時知處而不<lb/>
　知出此心固也知出而不知處此心放也皆所謂意<lb/>
　必也乗龍御天莫大於時君子素位无入而不自得<lb/>
　以其无時而非學也良知者氣之靈謂之乾知亦謂<lb/>
<pb n="41b"/>
　之明徳大明終始明乎此而已君子之學也故曰君<lb/>
　子以此洗心退藏於密密之時義大矣哉<lb/>
　用九曰項氏曰用九者乾之坤坤之文言即用九之<lb/>
　文言也用六者坤之乾乾之文言即用六之文言也<lb/>
　乾為用九故可變為坤使用七則終於乾矣坤惟用<lb/>
　六故可變為乾使用八則終於坤矣是故用九見羣<lb/>
　龍之无首首者終窮之地忽焉俱化不見其終此用<lb/>
　九之所以為善變也用六利永貞者乆也言用六則<lb/>
<pb n="42a"/>
　能久以其善變也乾為大坤為小坤之終見乾而不<lb/>
　見坤故以大終也乾主知故曰見言吉在見此理也<lb/>
　坤主行故曰利言利在行此事也九六變七八不變<lb/>
　者揲蓍之法遇純則變故也<lb/>
　大哉乾元節此彖𫝊辭所以釋卦辭也說者曰孔子<lb/>
　之辭凡彖皆以易象與天道雜言見易之所象皆天<lb/>
　道也以人事終之者見易以天道言人事也六十四<lb/>
　卦之例也大哉歎辭乾者純陽之名元者陽氣發生<lb/>
<pb n="42b"/>
　之始在易象則竒爻一畫之始也凡物以一該衆曰<lb/>
　統萬化皆始於元之一字足以統天之全徳萬變皆<lb/>
　起於竒之一畫足以統易之全象此元之所以為大<lb/>
　也<lb/>
　楊氏曰大哉乾元何大乎乾元也乾之大者以元而<lb/>
　大也何謂元曰是不可言也其隂陽未形之初乎肇<lb/>
　而一謂之无一而二謂之氣運而无息謂之道融而<lb/>
　无偏謂之和天非和不立物非和不生莫之令而令<lb/>
<pb n="43a"/>
　其和者曰命莫之禀而稟其和者曰性孰為此者乾<lb/>
　之元而已故萬物衆矣資取於此而後始天大矣總<lb/>
　統於此而後立性命妙矣保合於此而後利正其變<lb/>
　也新故為无常其化也消息為无迹謂有物耶雲行<lb/>
　雨施莫見所自来謂无物耶品物流形何為而有是<lb/>
　象莫見其所自来者其物之始乎何為而有是象者<lb/>
　其物之終乎始而終終而始始而復始終而復終始<lb/>
　終變化而未已此隂陽不測之妙也曷為變曷為化<lb/>
<pb n="43b"/>
　是不可勝窮也試觀雲行乎炳而黄黯而蒼此雲行<lb/>
　之變也倐而有忽而亡此雲行之化也變者迹之遷<lb/>
　化者神之逝天地造化皆若是而已大明於始終之<lb/>
　道者非作易之聖人孰與於此是故體此道以居乾<lb/>
　爻之六位則時行時止而聖徳成執此道以乗乾之<lb/>
　六龍則時飛時濳而天位正此其所以首出庶物而萬<lb/>
　國咸寧者歟<lb/>
　九五曰項氏曰三與四同其危者也三在下故專言<lb/>
<pb n="44a"/>
　進脩四在上故言進脩之用二與五同其安者也二<lb/>
　在下故專言中徳五在上故言中徳之用聖人作以<lb/>
　解飛龍在天萬物覩以解利見大人此章上下文皆<lb/>
　演說此一句聖人者先得我心之同然者也故為同<lb/>
　聲同氣之義聖人之於人亦類也故為各從其類之<lb/>
　義此皆為聖作物覩言之<lb/>
　上九曰項氏曰天徳者貴下喜中而忌上者也四在<lb/>
　上卦而能居下五在上卦而得中位三在下卦之上<lb/>
<pb n="44b"/>
　猶有下義亦可以无咎也惟上九一爻无中无下惟<lb/>
　有上義而已无中則无位无下則无民此最天徳之<lb/>
　所忌也然而所忌之性无所凝滯窮則能變必无遂<lb/>
　亢之理故爻辭不言凶咎止言有悔悔則能變也象<lb/>
　與文言亦皆言時而不言徳又曰窮之災也明出於<lb/>
　天非人為也蓋有龍徳者必不至於上窮而不返故<lb/>
　雖亢矣而猶稱龍焉以見時有亢而徳无窮也<lb/>
　乾无者節上四節申前意已盡乾之六爻此釋乾元<lb/>
<pb n="45a"/>
　亨利貞以申首節之藴乾統諸卦之首元貫四時之<lb/>
　中故曰乾元又曰乾始物既始則必亨既亨則必利<lb/>
　利之極必復於元貞者元之復也以八卦言則震其<lb/>
　元也故為出巽則既出而將相見也故為齊離其亨<lb/>
　也故為相見坤則既相見而將利之也故為役兌其<lb/>
　利也故為悅乾則既悅而將入於貞也故為戰坎其<lb/>
　貞也故為勞艮自貞而將出為元也故為萬物之所<lb/>
　終始合而言之曰太極其乾元之謂乎始而亨者乾<lb/>
<pb n="45b"/>
　之事業利而貞者乾之性情性情指本體言利者散<lb/>
　而為萬貞者合而為一已散而復合已萬而復一言<lb/>
　乾性純一其情不貳故雖萬有一千五百二十而其<lb/>
　所謂虚一者未甞動也剛以體言健兼用言中者无<lb/>
　過不及正者其立不偏四者乾之徳也朱子以此為<lb/>
　乾之徳則元亨利貞不可為乾之徳明矣純者不雜<lb/>
　於隂柔粹者不雜於邪惡蓋剛健中正之至極而精<lb/>
　者又純粹之至極也剛健中正以竒畫言之純粹精<lb/>
<pb n="46a"/>
　以六畫言之聖人以一竒立萬化之本體剛健至專<lb/>
　至一其用中正至當至平復以六畫備一竒之變自<lb/>
　始至終无時而不剛健自進至退无往而不中正此<lb/>
　所謂純粹精也<lb/>
坤䷁<hi>坤下坤上</hi>
　彭山曰此伏羲所重六畫卦之坤也坤順也健順合<lb/>
　徳而後陽剛不過故坤次乾焉<lb/>
　呉因之曰乾道本至正坤道本至順然陽之性體徃<lb/>
<pb n="46b"/>
　徃過剛妄動又有不正可慮隂之性體徃往柔躁不<lb/>
　能自守又有不能常順可慮只為得乾坤而未純耳<lb/>
　若得其純自是至正至順何嘗有此<lb/>
　坤減乾之半此他本来資禀才力分量之不同雖均<lb/>
　是聖人却有天道人道之别坤之資禀雖稍不如乾<lb/>
　然想牝馬之貞意思他量已量人錙銖不爽一切好<lb/>
　勝客氣終始一毫不起如這事未該到我做慿他滿<lb/>
　眼風波按定不動若論自家分量上便㑹趨時如赴<lb/>
<pb n="47a"/>
　也决不錯過了機㑹除了純陽至健旋乾轉坤手叚<lb/>
　就是他了天地間也只有這兩様異人<lb/>
　蔡汝柟曰坤六爻初言坤之機二言坤之學三言坤<lb/>
　之分四言坤之時上言坤之極而五為君道焉易有<lb/>
　坤之聖人有坤之君道其質不同協於道則一也<lb/>
坤元亨利牝馬之貞君子有攸徃先迷後得主利西南<lb/>
得朋東北喪朋安貞吉<lb/>
彖曰至哉坤元萬物資生乃順承天坤厚載物徳合无<lb/>
<pb n="47b"/>
疆含𢎞光大品物咸亨牝馬地類行地无疆柔順利<lb/>
貞君子攸行先迷失道後順得常西南得朋乃與類行<lb/>
東北喪朋乃終有慶安貞之吉應地无疆<lb/>
　述曰象㫖坤順乾之健故亦為元亨牝馬貞於牡以<lb/>
　隂從陽也說卦傳曰乾為馬坤言利牝馬明其配乾<lb/>
　也干寳曰行天者莫若龍行地者莫若馬故乾以龍<lb/>
　繇坤以馬象牝馬之貞順中有健也陽明隂暗陽先<lb/>
　隂後陽唱隂和理之常也君子有攸往先乾而行則<lb/>
<pb n="48a"/>
　迷而失道後乎乾則得乾為主而利虞翻盧氏得主<lb/>
　為句者是利即有常也西南得朋後天卦位坤居於<lb/>
　西南也記曰陽氣始於東北而盛於東南隂氣始於<lb/>
　西南而盛於西北蓋西南坤之本鄉兌離二女同坤<lb/>
　居之是為得朋出而從乾震艮坎三男同居矣故喪<lb/>
　朋龍昌期謂陽朋隂朋者得之章氏曰在西南以得<lb/>
　朋為利陽已藏而坤用事代有終也在東北以喪朋<lb/>
　為利陽方進而坤退聽地道无成也皆以乾為主而<lb/>
<pb n="48b"/>
　安於牝馬之貞故言安貞吉<lb/>
　坤為純隂隂之純則順之至順之至者順乎陽也所<lb/>
　以乾元亨坤亦元亨而所利者牝馬之貞紀聞曰物<lb/>
　之牝者皆能順陽求其從一不變莫牝馬若也故稱<lb/>
　牝馬之貞章氏曰隂畫中虚受乾取象牝馬配牡有<lb/>
　資生不窮之義焉元亨利牝馬之貞已盡坤之全體<lb/>
　君子以下則申占詞蓋乾无不統坤統於乾者為人<lb/>
　臣子之道也<lb/>
<pb n="49a"/>
　呉因之曰坤順而言健何也曰守得這柔順堅確故<lb/>
　有健象柔順而不堅確則不足以配乾矣盖隂體柔<lb/>
　躁只為他柔所以躁躁是那欲動而不得動之意剛<lb/>
　則便動矣柔躁不能自守所以說安貞吉<lb/>
　大哉乾元萬物資始氣之始也至哉坤元萬物資生<lb/>
　形之始也此一元也乾始之坤順承之順天以藏順<lb/>
　天以舒而為元氣之輿也故賛之曰至哉其至也厚<lb/>
　也蜀才曰坤以廣厚之徳載育萬物无有窮竟天有<lb/>
<pb n="49b"/>
　无疆之徳而坤合之也汝吉曰方靜而翕含斯萬物<lb/>
　歛之其腹内充自實迨時而闢其含為光昭明六合<lb/>
　炳炳章章品物於是咸亨矣蓋元也亨也坤之所以<lb/>
　合徳无疆也於言其利必也牝馬之貞乎侯果曰地<lb/>
　之所以得无疆者以卑順行之故也馬之所以行地<lb/>
　无疆者以其柔而伏人也而又牝馬順之至也至順<lb/>
　而後乃亨故惟利於牝馬之貞君子法之以攸行也<lb/>
　至柔理氣大順秉心不敢以貳而利其貞无為物先<lb/>
<pb n="50a"/>
　先之斯迷失道甚矣失道失坤道也曰惟處後以順<lb/>
　所主隨而不宰應而靡倡則得坤道之常也方西以<lb/>
　南坤為致役齊乎巽見乎離說乎兌得朋也方西以<lb/>
　北戰乎乾勞乎坎成乎艮復出乎震喪朋也得朋而<lb/>
　坤徳茂以代乾也喪朋而坤徳藏以從乾也物之成<lb/>
　始成終皆乾徳坤之西南東北无徃不順承乎乾故<lb/>
　曰乃終有慶也是牝馬之貞也安處其貞順以健全<lb/>
　應地配天吉也夫安貞安止也曰應地无疆地道安<lb/>
<pb n="50b"/>
　止之盡也<lb/>
　呉因之曰乾元資始坤元資生這箇只爭一施一受<lb/>
　之間如父精一施而母受之男女之氣便從此始了<lb/>
　此時雖母氣融合然全是父氣所施者為主及既受<lb/>
　此氣而醖釀之男女便始有形了此形雖根原於父<lb/>
　氣然醞釀之功母氣為多凡施者必先一步受者必<lb/>
　後一步雖先後只爭毫末然就各有所重故資始資<lb/>
　生分屬天地其實皆不相離亨利貞道理亦然<lb/>
<pb n="51a"/>
　質卿曰坤地也隂也主靜主受陽施隂受合而成造<lb/>
　化乾之元能統天坤之元乃順承天也夫乾元資始<lb/>
　萬物而統天其徳无疆矣坤包於天而能配乾者坤<lb/>
　徳至厚足以承載萬物是以乾元一施而坤即順以<lb/>
　承之方資始而遂生之合徳於乾元之无疆也坤虚<lb/>
　而受其含𢎞坤美而章其光大而資生之品物於是<lb/>
　乎咸亨皆一元之流貫也坤元豈不至矣哉曰利牝<lb/>
　馬之貞者牝馬柔順而利貞君子法坤者之所常行<lb/>
<pb n="51b"/>
　也辭不云乎曰先迷後得先之迷失柔順利貞之道<lb/>
　也後之得得柔順利貞之道也非君子豈能審於先<lb/>
　後之分耶曰西南得朋東北喪朋一得一喪皆柔順<lb/>
　利貞之則也故乃終有慶非君子豈能審於得喪之<lb/>
　間耶凡此皆安於牝馬之貞而吉所以應地无疆也<lb/>
　地以其順而合天之无疆君子以其順而應地之无<lb/>
　疆歸於天道之无疆而已矣紀聞曰乾言不息其至<lb/>
　久之徳耶坤言无疆其至大之業耶<lb/>
<pb n="52a"/>
　王註地所以得无疆者以卑順行之故也乾以龍御<lb/>
　天坤以馬行地地也者形之名也坤也者用形者也<lb/>
　兩雄必爭二主必危有地之形與剛健為偶而以永<lb/>
　保无疆用之者不亦至順乎若夫行之不以牝馬利<lb/>
　之不以永貞方而又剛柔而又圓求安難矣<lb/>
　章氏曰其所以攸往者往西南則得朋類徃東北則<lb/>
　失朋類以八卦方位言之巽離坤兌居西南皆隂之<lb/>
　朋乾坎艮震居東北皆陽之朋以定位言之坤位西<lb/>
<pb n="52b"/>
　南而致役乎坤得朋也所以坤代有終者皆隂也艮<lb/>
　位東北而成言乎艮失朋也所以艮之成始而成終<lb/>
　者皆陽也得朋固與巽離隂類而同行失朋則可從<lb/>
　陽艮終而有慶是西南東北无徃不順承乎乾健者<lb/>
　坤之道也彼以隂必從陽離喪朋類乃能成化育之<lb/>
　功者是專以東北為利也以坤常减乾之半必又之<lb/>
　西南則終有慶者又專以西南為利也諸家惟見涉<lb/>
　一偏故於卦辭則以主利為句至文言後得主下疑<lb/>
<pb n="53a"/>
　脫利字皆非也知得朋喪朋之皆利為地道之正所<lb/>
　以君子體此攸行不擇地而安故安貞之吉應乎地<lb/>
　道无疆矣<lb/>
象曰地勢坤君子以厚徳載物<lb/>
　述曰地道无為其勢卑順髙下相因之无窮故曰地<lb/>
　勢坤坤柔徳之積也積徳之厚則无物不載矣敬仲<lb/>
　曰為物所動者不足以言載物不足以言厚徳君子<lb/>
　中虚心實无疆无疆則何所不容何所不載章氏曰<lb/>
<pb n="53b"/>
　地之所以厚載者以隤然處萬物之下也君子卑法<lb/>
　地而不能慮以下人奚可哉汝中曰天常本厚天常<lb/>
　者人生所禀之常性厚於躬則身修厚於倫理則家<lb/>
　和厚於下則邦寧厚於風俗則化成合諸說而厚徳<lb/>
　載物之義備矣<lb/>
初六履霜堅氷至　象曰履霜堅氷隂始凝也馴致其<lb/>
道至堅氷也<lb/>
　述曰坤本資生而霜則肅殺之徵坤始何以象履霜<lb/>
<pb n="54a"/>
　隂主殺也隂氣始結為霜盛則水凍為氷故其象履<lb/>
　霜即知堅氷之至其端甚微其勢必盛其初不可不<lb/>
　慎也聖人謹初每類此履即初象履霜象初六堅氷<lb/>
　象上六履霜者防龍戰之漸龍戰者成堅氷之禍<lb/>
　褚氏曰隂陽之氣无為故積馴履霜必至於堅氷以<lb/>
　明人事有為不可不制其節度故於履霜而遂以堅<lb/>
　氷為戒所以防漸慮微慎終於始也<lb/>
　彭山曰馴狎習也其道隂道也陽亦有資於隂者一<lb/>
<pb n="54b"/>
　隂之生即有隕自天之意非必不善也但隂以從陽<lb/>
　為正既往而隂无所繋則蹢躅而不可制矣<lb/>
　敬仲曰陽為君子隂為小人陽為善隂為惡惡之始<lb/>
　萌戒不可長故兢兢業業以研幾也敬則幾善不敬<lb/>
　則幾惡智者於履霜而知堅氷之將至故兢業愚者<lb/>
　則曰未必至此故卒罹其禍君子以此治已以此治<lb/>
　人<lb/>
六二直方大不習无不利　象曰六二之動直以方也<lb/>
<pb n="55a"/>
不習无不利地道光也<lb/>
　述曰象㫖朱先生曰徳合无疆坤之大也以六居二<lb/>
　得坤道之正則无私曲故直居坤之中則无偏黨故<lb/>
　方敬仲以為坤之至與乾之大非有異无所優劣不<lb/>
　習无不利與乾之利天下不言所利同也此坤體合<lb/>
　乾之妙<lb/>
　象曰六二之動指君子言地道亦以人事言六二之<lb/>
　道即地之道也六二獨言地以見坤之主爻无不利<lb/>
<pb n="55b"/>
　得時當位居中處下也乾六爻莫盛於五坤六爻莫<lb/>
　盛於二乾者剛健中正之卦九五者剛健中正之爻<lb/>
　坤者柔順中正之卦六二者柔順中正之爻蓋惟其<lb/>
　柔順中正故為直方且大惟其得坤道之純故不習<lb/>
　无不利也<lb/>
　六二以隂居隂乃曰動曰直以方皆於虚中之象見<lb/>
　之而實本諸乾所謂動者承天而順動也地道之光<lb/>
　自然而然人之徳能如地道之内直外方而又盛大<lb/>
<pb n="56a"/>
　則豈待學習而後利乎<lb/>
六三含章可貞或從王事无成有終　象曰含章可貞<lb/>
以時發也或從王事知光大也<lb/>
　述曰象㫖三有陽徳為章以隂居之有收斂之意故<lb/>
　為含章是其可貞之道也以其位陽而居下卦之上<lb/>
　故云或從王事三五同功而非正應稱或隂體臣分<lb/>
　故從而不造不敢居其成功以居下卦之終故代終<lb/>
　也龍昌期以成訓制終訓就義為近之徐氏曰從者<lb/>
<pb n="56b"/>
　不敢造始之意成謂專成无成謂以隂承陽但當盡<lb/>
　臣道不可有所專成也有終隂之事也陽不足於後<lb/>
　代其終者隂也敬仲曰天始地終君始臣終道之常<lb/>
　也呉因之曰无成代終仍歸於含章<lb/>
　三多凶故於乾坤之第三爻辭又獨詳焉言為臣處<lb/>
　下之道不當有其功善必含晦其美乃可貞固守之<lb/>
　又可常久而无悔咎也可貞方能時發未有不能含<lb/>
　章而能可貞者亦未有不能可貞而能時發者夫子<lb/>
<pb n="57a"/>
　以知光大明之光謂見得明大謂見得大惟其知之<lb/>
　光大故能含晦淺暗之人有善惟恐人之不知豈能<lb/>
　含章<lb/>
　呉因之曰尋常人欲含晦者多只是鋤去驕矜深匿<lb/>
　名迹然愈鋤愈生愈匿愈露者蓋不曽去根夲上理<lb/>
　㑹自已未光大胷中淺狹纔有一功一善便无安着<lb/>
　處雖強欲遏抑終止不住譬如瓶小水多雖抑遏固<lb/>
　閉終必汎溢瓶大則水自不汎溢都不須用閒費力<lb/>
<pb n="57b"/>
六四括囊无咎无譽　象曰括囊无咎慎不害也<lb/>
　述曰六四何以象括囊二中正有直方之徳三位陽<lb/>
　有含章之美四重坤之交履非其中以隂居隂純隂<lb/>
　无陽當自括結其囊以求无咎无譽隂虚體有囊象<lb/>
　重隂結閉有括囊象四之括囊時勢所宜非過慎也<lb/>
　干寳曰此蓋寗戚蘧瑗與時卷舒之爻不艱其身則<lb/>
　无咎不顯其功則无譽理齋曰慎不害者言其无失<lb/>
　也不言其有得也得則譽矣<lb/>
<pb n="58a"/>
　陸希聲曰四處多懼變化之際猶臣居髙位權勢之<lb/>
　間若盛而致譽有逼上之嫌退而近咎有敗事之累<lb/>
　惟慎所出納使得其正乃可以立大徳建大功也<lb/>
　凡在上下之交者多具二義三有隂有陽故有發時<lb/>
　四隂故為閉為括<lb/>
六五黄裳元吉　象曰黄裳元吉文在中也<lb/>
　述曰天𤣥而地黄上衣而下裳黄者坤土中央之色<lb/>
　裳則法坤為制而有五采之施者蓋中徳在中而發<lb/>
<pb n="58b"/>
　於事業之象也五以隂麗陽而居中正位徳至此而<lb/>
　盛美至此而顯故有黄裳之象此坤徳之至元吉之<lb/>
　道也蘇氏曰夫文生於相錯若隂陽之專一豈有文<lb/>
　哉六五以隂而有陽徳故曰文在中也王肅曰坤為<lb/>
　文五在中故曰文在中<lb/>
　鄧伯羔曰說者謂坤无君位非也謂坤為臣者對乾<lb/>
　而言也單言之則君可也臣可也凡民可也謂為不<lb/>
　然易道若是泥乎求其人則周成康漢文帝庻㡬矣<lb/>
<pb n="59a"/>
　中順文明三君有焉<lb/>
上六龍戰于野其血𤣥黄　象曰龍戰于野其道窮也<lb/>
　述曰象㫖上六非龍龍者乾也說卦曰戰乎乾戰於<lb/>
　卦外故曰野朱綬曰十月隂極必交於陽謂之野戰<lb/>
　言非常度也含陽而孕長男先天之象呉㓜清曰且<lb/>
　𤣥且黄上六之血也<lb/>
　王註隂之為道卑順不盈乃全其美盛而不已固陽<lb/>
　之地陽所不堪故至於戰侯果曰坤十月之卦乾位<lb/>
<pb n="59b"/>
　西北又當十月隂窮於戌窮隂薄陽所以戰也上六<lb/>
　道窮即初六馴致之道其積隂非一日也是故君子<lb/>
　謹履霜堅氷之漸卦終隂極陽生隂陽交必戰其戰<lb/>
　在龍則坤終而乾又始矣朱穆所謂陽道將盛而隂<lb/>
　道負也<lb/>
用六利永貞　象曰用六永貞以大終也<lb/>
　述曰坤之用六猶乾之用九也乾主成而坤惟順順<lb/>
　以健行曰惟安貞貞不可息利永貞而已矣坤代有<lb/>
<pb n="60a"/>
　終所以象曰以大終也隂能順乎乾剛則以陽終斯<lb/>
　永貞无不利矣此用六之道也蘇氏曰易以大小言<lb/>
　隂陽坤之順進以小也其貞終以大也<lb/>
　顔鯨義林曰隂道柔而難常故用六之道在常永貞<lb/>
　固是故國有理亂而臣懐不二之心家有廢興而子<lb/>
　竭无方之力遇有險夷而婦堅從一之節其義一也<lb/>
文言曰坤至柔而動也剛至靜而徳方後得主而有常<lb/>
含萬物而化光坤道其順乎承天而時行<lb/>
<pb n="60b"/>
　述曰六爻皆隂是至柔而動必直遂則剛也地體不<lb/>
　動是至靜而賦形肖質截然不易徳方也剛故乗乾<lb/>
　不違方故生物有定夫坤不為先而居後其後也乃<lb/>
　得主而有常為无成代終之道坤靜翕而能含其含<lb/>
　也乃含萬物而化光成乾道變化之功然則坤道其<lb/>
　順乎承天而時行時所未至弗敢先也時所可承弗敢<lb/>
　後也曰承天則健在順中見隂之未甞无陽陽之未<lb/>
　甞无隂而造化之妙用不可窮矣<lb/>
<pb n="61a"/>
　章氏曰坤至柔而動也剛蓋坤動則震矣於剛義似<lb/>
　有着落其實立地之道曰柔與剛而小象六二之動<lb/>
　直以方也可見動靜剛柔皆坤道所自有者故曰徳<lb/>
　合无疆<lb/>
積善之家必有餘慶積不善之家必有餘殃臣弑其君<lb/>
子弑其父非一朝一夕之故其所由来者漸矣由辨之<lb/>
不早辨也易曰履霜堅氷至蓋言順也<lb/>
　述曰象㫖順作慎者非也文言曰坤道其順乎堅氷<lb/>
<pb n="61b"/>
　馴至亦以順積漸難辨聖人將使人察於順也蘇氏<lb/>
　曰惟其順故能濟其剛如其不順則辨之久矣<lb/>
　孔疏由辨之不早辨也臣子所以久包禍心由君父<lb/>
　欲辨明之事不早分辨故也此戒君父防臣子之惡言<lb/>
　順習隂惡之惡積微而不已乃致此弑害隂為弑害<lb/>
　故寄此以明義<lb/>
　紀聞曰文言釋履霜因言積不善以積善配括囊因<lb/>
　言賢人隠以草木蕃配配則相形而其理自别此文<lb/>
<pb n="62a"/>
　言所以為文之格也積善餘慶之慶即乃終有慶之<lb/>
　慶子安於正以從父臣安於正以從君不安於正不<lb/>
　能有慶李光祖云不早辯他直到得郎當了却方辯<lb/>
　剗地激出事来<lb/>
直其正也方其義也君子敬以直内義以方外敬義立<lb/>
而徳不孤直方大不習无不利則不疑其所行也<lb/>
　述曰直則心无回曲而常守貞故謂之正方則事有<lb/>
　區分而皆得當故謂之義内所以直非敬不能外所<lb/>
<pb n="62b"/>
　以方非義不能敬即正中之警惕義即敬中之條理<lb/>
　敬義既立其徳盛矣一行之修一善之具謂之孤又<lb/>
　或專於涵養而應用則疎或曉於事宜而存養則缺<lb/>
　亦謂之孤惟敬義立而徳不孤此所謂大也无所用<lb/>
　而不周无所施而不利孰為疑乎坤之六二本體中<lb/>
　正故能如坤體之順不容於着力者也即程子所謂<lb/>
　必有事焉而勿正心勿忘勿助長未嘗致纎毫之力<lb/>
　意<lb/>
<pb n="63a"/>
　敬義是内外夾持而敬為本領纔敬以直内便義以<lb/>
　方外若无敬也不知義之所在朱子曰義是心頭斷<lb/>
　事底心斷於内而外便方正萬事各得其宜論語義<lb/>
　以為質并禮遜信皆在其中了然須要又屬敬内故聖<lb/>
　人曰修已以敬如斯而已矣孟子曰義以行吾敬君<lb/>
　子敬存而心自直義自行外自方表裏洞然事理渾<lb/>
　一更无毫髮之疑此所以不習无不利也<lb/>
隂雖有美含之以從王事弗敢成也地道也妻道也臣<lb/>
<pb n="63b"/>
道也地道无成而代有終也<lb/>
　述曰天地之間萬物粲然而陳者皆隂麗於陽其美<lb/>
　外見者也三為陽位而六居之章美具焉當坤之世<lb/>
　居於下體雖有美貴於含藏其或從王事制義者王<lb/>
　而我從之也如之何敢成也有敢成之心便失含章<lb/>
　之義矣凡地之於天妻之於夫臣之於君其道皆當<lb/>
　如是則得以隂從陽之正也无成隂之分有終隂之<lb/>
　事地得終天功臣得終君事婦得終夫業故曰而代<lb/>
<pb n="64a"/>
　有終也地道靜專而无為自然之含章發之以定萬<lb/>
　世之臣極也<lb/>
　象㫖俞氏曰天數止乎九是无終也地數終於十則<lb/>
　有終矣是故乾能始物而不能終物坤繼其後而終<lb/>
　之則坤之所以為有終者終乾之所未終也坤不有<lb/>
　其成而有其終故曰地道无成而代有終也<lb/>
天地變化草木蕃天地閉賢人隠易曰括囊无咎无譽<lb/>
蓋言謹也<lb/>
<pb n="64b"/>
　述曰坤雖純隂然初三五猶居陽位二四上則為重<lb/>
　隂二其中也徳莫盛焉上其極也道則窮矣四居上<lb/>
　坤之交廹近於五而无相得之意故為重隂閉塞之<lb/>
　象人與天地萬物同是一氣天地交而變化草木无<lb/>
　不蕃衍氣之通也天地不交而氣閉賢人從而隠遯<lb/>
　一通一塞皆天地之氣所以為易之道<lb/>
　章氏曰隂本閉翕至四宜變一闔一闢隂陽交通天<lb/>
　地變化則生氣暢而草木蕃四居隂上而又重隂則<lb/>
<pb n="65a"/>
　天地閉隔賢人隠遯所以易曰括囊无咎无譽蓋言<lb/>
　謹也不罹於咎難以事指也无得而稱不以善名也<lb/>
　慎之至也象謂之慎文言謂之謹所以致重隂之戒<lb/>
　者深矣<lb/>
君子黄中通理正位居體美在其中而暢於四肢發於<lb/>
事業美之至也<lb/>
　述曰坤也者土也居中色黄虚而中通脉有其理者<lb/>
　也五具之矣五本柔而陽明藴焉渾然在中經緯有<lb/>
<pb n="65b"/>
　融萬事萬物无不綸貫无不理解黄中之所以為妙<lb/>
　也正位者正其位於五宅中建極之象居體者居此<lb/>
　徳於心安止不遷之象正位居體與乾五位乎天德<lb/>
　一例看此二句皆謂之美在其中也有美在於中必<lb/>
　通暢於外暢於四肢外内俱善能宣發於事業所營<lb/>
　謂之事事成謂之業美莫過之美之至也所謂黄裳<lb/>
　元吉也裳配𤣥冕備五采之飾故暢四肢發事業皆<lb/>
　美之所發以明裳字之意而非以正位居體言裳也<lb/>
<pb n="66a"/>
　正位居體无下體外見之義也<lb/>
　黄中通理未發之中也正位居體隨時處中之中也<lb/>
　他也㑹討四凶也㑹一怒安天下但此不說及耳如<lb/>
　中庸九經條條件件各當於中此正是君道恰好正<lb/>
　當處故屬中道故以為美之所暢所發四肢事業皆<lb/>
　管攝於心心既中則心之所管攝者无不中其暢其<lb/>
　發自不容已蓋信乎其為通信乎其為理豈非美之<lb/>
　至者<lb/>
<pb n="66b"/>
　六五隂居陽而陽不散故曰美在其中陽明内<lb/>
　藴隂體虚含自中自正自卑自恭自有四肢充<lb/>
　暢之容理之通者動於體也理不中通神不宅<lb/>
　體四肢皆形骸之牿不為吾用矣通暢發揮雖<lb/>
　在坤而實本之乾故美與三同而中徳為尤盛<lb/>
　也<lb/>
　三為坤之全體猶在上卦之下故雖美而含之焉耳<lb/>
　若五則暢而發揮之矣故曰美之至六五當與六二<lb/>
<pb n="67a"/>
　並看故皆以君子言蓋直内方外之君子即黄中通<lb/>
　理之君子也君子敬義夾持涵養熟矣操存固矣胷<lb/>
　中洞然事理渾一更无疑滯謂之黄中通理居體居<lb/>
　此體也非正五之位雖欲居此體无由焉六二直内<lb/>
　方外兩致其力至五之黄中通理則内外通貫无所<lb/>
　容其力矣<lb/>
隂疑于陽必戰為其嫌于无陽也故稱龍焉猶未離其<lb/>
類也故稱血焉夫𤣥黄者天地之雜也天𤣥而地黄<lb/>
<pb n="67b"/>
　述曰天下未嘗一日无陽坤純隂之卦陽實主之上<lb/>
　六隂之盛極也隂極陽生陽動而微隂進而抗故云<lb/>
　龍戰於野曰野者陽始下生非居中用事之時也主<lb/>
　戰者陽而曰隂疑于陽必戰明隂之為逆徳而陽之<lb/>
　能自强也<lb/>
　章氏曰凡戰必兩者相敵純隂果何戰乎上六隂極<lb/>
　必交於陽故戰不言坤戰而言龍者為其嫌於无陽<lb/>
　也故稱龍焉純隂有无陽之嫌其實坤行至亥下有<lb/>
<pb n="68a"/>
　伏乾故稱陽於極隂之時稱龍於牝馬之類即今之<lb/>
　十月而謂之陽月是也猶未離其類也故稱血焉氣<lb/>
　陽而血隂隂之類有血血之辯有色言血為陽所傷<lb/>
　而見血也既戰且淆未判其類故稱其血𤣥黄𤣥黄<lb/>
　天地之雜也无復天地之正色矣莊氏曰上六兼有<lb/>
　天地雜氣故其血𤣥黄隂氣既盡則天自天地自地<lb/>
　𤣥黄之色一定不易矣何雜之有蓋隂於是乎終而<lb/>
　乾又始矣蔡汝柟曰在初曰辯之不早辯在上曰隂<lb/>
<pb n="68b"/>
　疑於陽必戰辯則不疑疑由不辯也<lb/>
　坤元亨節項氏曰易之元亨自竒而出其所利貞亦<lb/>
　復於竒而已耦卦倚奇而立是以能元能亨故其所<lb/>
　利貞卒歸於牝馬二字以明始終從竒也下文又以<lb/>
　人事推之曰君子有攸往此一句總起下文曰先迷<lb/>
　後得主利言利在得主不利為主也虞翻得主為句<lb/>
　曰西南得朋東北喪朋安貞吉言當貞於陽方不當<lb/>
　貞於隂方凡此皆見所利所貞止於從乾更无他道<lb/>
<pb n="69a"/>
　牝馬之貞牝取其順馬取其行順者坤之元行者坤<lb/>
　之亨利者宜此而已貞者終此而已不能終此更无<lb/>
　所利也柔順者多不能終惟牝馬為能終之蓋物之<lb/>
　牝者皆能順陽而行求其從一而不變莫牝馬若也<lb/>
　故聖人取之以象坤焉<lb/>
　彖曰至哉坤元節項氏曰自至哉坤元至徳合无疆<lb/>
　言元字自含𢎞光大至行地无疆言亨字自柔順利<lb/>
　貞至應地无疆言利貞字行地雖稱牝馬然止言其<lb/>
<pb n="69b"/>
　行尚屬亨字自此以下乃屬利貞爾牝馬地類四句<lb/>
　此明卦辭君子攸行以下皆是推利牝馬之貞一<lb/>
　句言牝馬之徳與地相類即其順行而不悖既足以<lb/>
　承天徳之无疆至於柔順之中獨有利貞之美則又<lb/>
　君子之所當行也自此以下皆言君子之事先則失<lb/>
　牝馬之道故迷後則得牝馬之常故利此推明上文<lb/>
　利字也西南得朋則從其類非從牡也故雖得而无<lb/>
　終東北喪朋則牝馬之從牡者也故雖喪而有終終<lb/>
<pb n="70a"/>
　則安貞有慶則吉也此推明上文貞字也得喪二字<lb/>
　孔子恐後學誤認其意將有以得為吉以喪為凶故<lb/>
　釋之曰東北喪朋乃終有慶所以發文王言外之義<lb/>
　也地之交乎天臣之仕於君婦之歸乎夫皆喪朋之<lb/>
　慶也上文明言君子有攸往先倡則迷後主則利則<lb/>
　是西南為迷東北為利自可類推但得孔子賛之則<lb/>
　愈明爾既取貞象又言人事者卦辭自坤始用物象<lb/>
　恐後人不明其義故以人事演之以起六十四卦之<lb/>
<pb n="70b"/>
　例也彖有三无疆徳合无疆天之不已也應地无疆<lb/>
　地之无窮也行地无疆馬之健行也无疆天徳也坤<lb/>
　厚載物徳合无疆言地之徳合乎天之无疆也牝馬<lb/>
　地類行地无疆言牝馬之徳能行地之徳合无疆也<lb/>
　安貞之吉應地无疆言君子之徳能隨應之徳合无<lb/>
　疆也下兩无疆皆指上一句言之此一句又指其所<lb/>
　合者言之故曰无疆者天徳也<lb/>
　六二爻呉氏曰直之厚上下相去三萬里方之廣輪<lb/>
<pb n="71a"/>
　各三萬里有形之物其大无可與比以此三者形容<lb/>
　其徳用盡地之道矣蓋坤六爻莫盛於六二且直方<lb/>
　大之徳得於不習之自然焉徃而不利哉承天而動<lb/>
　其功順成地道光顯豈習而後利哉<lb/>
　按乾以九五為主爻坤以六二為主爻蓋二卦之中<lb/>
　惟此二爻既中且正又五在天爻二在地爻正合乾<lb/>
　坤之本位也乾主九五故於五言乾之大用而九二<lb/>
　止言乾徳之美坤主六二故於二言坤之大用而六<lb/>
<pb n="71b"/>
　五止言坤徳之美六二之直即至柔而動剛也六二<lb/>
　之方即至靜而徳方也其大即後得主而有常含萬物<lb/>
　而化光也其不習无不利即坤道其順乎承天而時<lb/>
　行也六二蓋全具坤徳者孔子懼人不曉六二何由<lb/>
　兼有乾直故解之曰六二之動直以方也言坤動也<lb/>
　剛所以能直也又懼人不曉六二何由无所不利故<lb/>
　解之曰地道光也言地道至六二猶乾之九五言乃<lb/>
　位乎天徳也<lb/>
<pb n="72a"/>
　六三爻項氏曰六三以隂居陽謂不得位而在上下<lb/>
　之交故靜則含章而可以守其貞於下動或從王亦<lb/>
　足以發其知於上也靜者六也動者三也先含章而<lb/>
　後從事故不為始而為終雖含章而有終時故可貞<lb/>
　而非必貞也可謂亦可如此非决辭也故孔子賛之<lb/>
　曰以時發也言可貞則貞可發則發恐人誤以為可<lb/>
　貞為當貞也爻辭於可貞之下用或字接之便見以<lb/>
　時發也之意含章猶秋冬之時從王事猶春夏之時<lb/>
<pb n="72b"/>
　人但見陽居大夏而成嵗而不知藏畜使有今日者<lb/>
　皆地之智含之則為知發之則為光大也<lb/>
　上六爻項氏曰龍者隂似陽也戰者敵辭也野者廣<lb/>
　大之地明坤之極盛也其血𤣥黄說者曰隂陽傷按<lb/>
　文言猶未離其類也故稱血焉則血獨言隂初不及<lb/>
　陽也又爻辭本惡隂道之盛故陳其禍敗以為戒小<lb/>
　象亦曰其道窮也皆指隂而言无與陽事也其所以<lb/>
　稱𤣥黄者明其上下无别此所謂雜也曰疑於陽曰<lb/>
<pb n="73a"/>
　嫌於无陽曰猶未離其類曰天地之雜皆言隂之似<lb/>
　陽臣之似君楚公子圍之美矣君哉也然終以野死<lb/>
　則熾盛而上僣者亦何利哉<lb/>
　文言曰項氏曰坤之所以為天下之至順者以其順<lb/>
　天而行也苟積隂自厚不從陽而行則天下之大逆<lb/>
　也隂動而從陽臣動而從君小人動而從君子皆以<lb/>
　動而成其順者故曰坤道其順乎承天而時行楊氏曰<lb/>
　柔者坤之道靜者坤之體至於隂陽之回斡造化之<lb/>
<pb n="73b"/>
　運行豈專柔而靜哉動則陽而剛靜則隂而方先而不<lb/>
　後者坤之異後而不先者坤之常物收而包含之量<lb/>
　幽物散而造化之功著坤之道其大如此以承天之<lb/>
　施而不自生行天之時而不自用一本乎順而已然<lb/>
　何以動而剛曰發生必達<lb/>
　楊敬仲曰君為臣主夫為妻主後即得主利莫大焉<lb/>
　乾言變化而坤言化得乾之半也含萬物生意於中<lb/>
　動闢則化生而有光輝矣張横渠曰效法故光朱漢<lb/>
<pb n="74a"/>
　上曰坤光即乾之光夫道之在天地无有相假借者<lb/>
　彖傳稱含𢎞光大象傳稱地道光稱知光大乾有乾<lb/>
　之光坤有坤之光此分殊之辨也<lb/>
　積善之家彖曰至哉坤元乃順承天文言又言坤道<lb/>
　其順乎承天而時行蓋坤之至善惟在於順然於初<lb/>
　六一爻獨惡其順者以其非順乎陽乃自順其隂也<lb/>
　順而承陽則為至徳自順其隂則為大逆此辨之所<lb/>
　以貴於早辨也<lb/>
<pb n="74b"/>
　直其正也項氏曰直字訓正方訓義敬以直内義以<lb/>
　方外此言直方之所由致也敬則心无私曲故直此<lb/>
　六二之正也義則事无偏頗故方此六二之中也敬<lb/>
　義立而徳不孤此以不孤解大字隂為小陽為大隂<lb/>
　與隂相守則孤孤則小隂從陽則不孤不孤則大六<lb/>
　二為地道之主内不私於其意外不偏於其黨則可<lb/>
　以順天而行與天作合而不孤矣婦能如此則得乎<lb/>
　夫臣能如此則得乎君皆隂徳之不孤者也<lb/>
<pb n="75a"/>
　隂雖有美代者繼也陽施盡則无繼也隂受其荄實<lb/>
　而胎養之以待嗣嵗之復生所以繼之使有終也成<lb/>
　嵗者天而傳種者必資於地故曰地道无成而代有<lb/>
　終也<lb/>
　天地變化四近上近君而无相得之意故為隔絶之<lb/>
　象天地交感則變化萬物草木蕃盛君臣相際而道<lb/>
　亨天地閉隔則萬物不遂君臣道絶則賢者隠遯四<lb/>
　於閉隔之時括囊晦藏則雖无令譽可得无咎言當<lb/>
<pb n="75b"/>
　謹自守也項氏曰草木且蕃况於人乎言蕃者要其<lb/>
　終也賢人隠則物從之矣言閉者記其始也<lb/>
　隂疑於陽項氏曰易以變易為書用九用六以其能<lb/>
　變也故爻辭多取變象為言至本爻義重者則自從<lb/>
　本爻不必盡然也或者專用變象則反為執一非所<lb/>
　謂易也然乾之二五與坤之二三皆明用變象今特<lb/>
　發之使學者知變化之說不可忽也乾二變離為乾<lb/>
　之同人故為見龍為文明為利見皆離之象也田取<lb/>
<pb n="76a"/>
　徳博施普之義即同人之同人于野也乾五亦變離<lb/>
　為乾之大有故為飛為利見亦離之象也聖人作而<lb/>
　萬物覩即大有之得尊位大中而上下應之也坤二<lb/>
　變陽為乾在坤中有内直外方之象故孔子釋之曰<lb/>
　六二之動直以方也言不動則有方而无直也陽為<lb/>
　大故曰直方大隂得陽則不孤故曰徳不孤陽為光<lb/>
　故曰地道光也坤三兼變常二象其曰含章可貞則<lb/>
　指其不變之時言之曰或從王事无成則指其變時<lb/>
<pb n="76b"/>
　言之從王即從陽也六三變艮為坤之謙其從王事<lb/>
　則謙之勞也其有終即謙之終也陽為光為大故<lb/>
　曰知光大也此皆變象之明者故略舉之以例諸卦<lb/>
　焉<lb/>
　<lb/>
　<lb/>
　<lb/>
　讀易述卷一<lb/>
</p>
<p>
</p>
  </div>
</body>
</text>
</TEI>
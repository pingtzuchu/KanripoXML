<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
春秋經傳集解宣下第十一<lb/>
　　　　　　　　　　杜氏　盡十八年<lb/>
經十有二年春葬陳靈公<hi>無傳賊討國復二十二月然後得葬</hi>〇楚子圍鄭<hi>前年盟辰陵而又儌事晉故徼古堯切</hi>〇夏六月乙卯晉荀林父帥師及楚子戰于邲<lb/>
晉師敗績<hi>晉上軍成陳故書戰邲鄭地邲扶必切一音弼東音直覲切</hi>○秋七月○冬十有<lb/>
二月戊寅楚子滅蕭<hi>蕭宋附庸國十二月無戊寅戊寅十一月九日</hi>〇晉人宋人衛人<lb/>
曹人同盟于清丘<hi>晉衛背盟故大夫稱人宋華椒承羣僞之言以誤其國宋雖有守信之善而椒猶不免譏清丘衛地今在濮陽縣東南背蒲對切下注同</hi>〇宋師伐陳衛人救陳<hi>背清丘之盟</hi>
傳十二年春楚子圍鄭旬有七日鄭人卜行成不吉卜臨于大<lb/>
宫<hi>臨哭也大宫鄭祖廟臨力鴆切注下同大音泰注同</hi>且巷出車吉<hi>出車於巷示將見遷不得安居</hi>國人<lb/>
大臨守陴者皆哭<hi>陴城上僻倪皆哭所以告楚窮也陴婢支切徐扶移切僻普計切倪五計切</hi>楚子<lb/>
退師鄭人脩城進復圍之三月克之<hi>哀其窮哭故爲退師而猶不服故復圍之九十日復扶又切注同爲于僞切</hi>入自皇門至于逵路<hi>塗方九軌曰逵逵求龜切爾雅云九達謂之逵說文作馗<pb n="1b"/>云九達道似龜背故謂之馗逵或馗字</hi>鄭伯肉袒牽羊以逆<hi>肉祖牽羊示服爲臣僕袒徒旱切</hi>曰<lb/>
孤不天<hi>不爲天所祐祐音又</hi>不能事君使君懷怒以及敝邑孤之罪也敢<lb/>
不唯命是聽其俘諸江南以實海濵亦唯命其翦以賜諸侯使<lb/>
臣妾之亦唯命<hi>翦削也俘芳夫切囚也濵音賔翦子淺切</hi>若惠顧前好<hi>楚鄭世有盟誓之好好呼報切注同</hi>徼福於厲宣桓武不泯其社稷<hi>周厲王宣王鄭之所自出也鄭桓公武公始封之賢君也願楚要福于此四君使社稷不滅泯猶滅也厲宣鄭桓公友周厲王之子宣王之母弟桓武鄭武公名滑突桓公之子泯彌忍切徐亡軫切要於遙切</hi>使改事君夷於九縣<hi>楚滅九國以爲縣願得比之九縣莊十四年滅息十六年滅鄧僖五年滅弦十二年滅黄二十六年滅䕫文四年滅江五年滅六滅蓼十六年滅庸傳稱楚武王克權使鬭緍尹之又稱文王縣申息凡十一國不知何以言九</hi>君之惠也孤之願也非所敢望也敢布<lb/>
腹心君實圖之左右曰不可許也得國無赦王曰其君能下人<lb/>
必能信用其民矣庸可幾乎退三十里而許之乎<hi>退一舍以禮鄭下遐嫁切幾音冀</hi>潘尫入盟子良出質<hi>潘尫楚大夫子良鄭伯弟尫烏黄切質音致</hi>〇夏六月晉<lb/>
師救鄭荀林父將中軍<hi>代郤欽將子匠切下及注同下尹將將左將右放此</hi>先縠佐之<hi>彘季<pb n="2a"/>代林父縠戸木切又作榖同彘直例切</hi>士會將上軍<hi>河曲之役郤缺將上軍宣八年代趙盾爲政將中軍士會代將上軍</hi>郤克佐之<hi>郤缺之子代臾駢臾/羊朱切駢蒲邊切</hi>趙朔將下軍<hi>代奱盾</hi>欒書佐<lb/>
之<hi>欒盾之子代趙朔</hi>趙括趙嬰齊爲中軍大夫<hi>括嬰齊皆趙盾異母弟</hi>鞏朔韓穿<lb/>
爲上軍大夫荀首趙同爲下軍大夫<hi>荀首林父弟趙同趙嬰兄鞏九勇切</hi>韓厥爲<lb/>
司馬<hi>韓萬玄孫</hi>及河聞鄭旣及楚平桓子欲還曰無及於鄭而勦民<lb/>
焉用之<hi>桓子林父勦勞也勦初交切徐子小切焉於䖍切</hi>楚歸而動不後<hi>動兵伐鄭</hi>隨武子<lb/>
曰善<hi>武子士會</hi>會聞用師觀釁而動<hi>釁罪也釁許靳切服云間也</hi>德刑政事典禮<lb/>
不易不可敵也不爲是征<hi>言征伐爲有罪不爲有禮爲于僞切注同</hi>楚軍討鄭怒其<lb/>
貳而哀其卑叛而伐之服而舎之德刑成矣伐叛刑也柔服德<lb/>
也二者立矣昔歳入陳<hi>討徵舒</hi>今兹入鄭民不罷勞君無怨讟<hi>讟謗也罷音皮讟徒木切</hi>政有經矣<hi>經常/也</hi>荆尸而舉<hi>荆楚也尸陳也楚武王始更爲此陳法遂以爲名陳直覲切下同</hi>商農工賈不敗其業而卒乗輯睦<hi>歩曰卒車曰乗賈音古卒子忽切注同乗䋲證切主皆同輯音集又七入切</hi>事不奸矣<hi>奸犯也奸音干</hi>蔿敖爲宰擇楚國之令典<lb/>
<pb n="2b"/>
<hi>宰令尹蔿敖孫叔敖蔿于僞切</hi>軍行右轅左追蓐<hi>在車之右者挾轅爲戰備在左者追求草蓐爲宿備傳曰令尹南轅又曰改乗轅楚陳以轅爲主蓐音辱挾胡牒切又古洽切又古恊切</hi>前茅慮無<hi>慮無如今軍行前有斥侯蹹伏皆持以絳及白爲幡見騎賊舉絳幡見歩賊舉白幡備慮有無也茅明也或曰時楚以茅爲旌識蹹徒臘切幡芳元切騎其寄切識申志切一音志</hi>中權後勁<hi>中軍制謀後以精兵爲殿勁吉政切殿丁練切</hi>百官象物而動<lb/>
軍政不戒而備<hi>物猶類也戒勑令</hi>能用典矣其君之舉也内姓選於親<lb/>
外姓選於舊<hi>言親䟽並用</hi>舉不失德賞不失勞老有加惠<hi>賜老則不計勞</hi>旅<lb/>
有施舎<hi>族客來者施之以惠舎不勞役</hi>君子小人物有服章<hi>尊卑别也别彼列切</hi>貴有常<lb/>
尊賤有等威<hi>威儀有等差差初佳切又初宜切</hi>禮不逆矣德立刑行政成事時<lb/>
典從禮順若之何敵之見可而進知難而退軍之善政也兼弱<lb/>
攻昧武之善經也<hi>昧昏亂經法也昧音妹</hi>子姑整軍而經武乎<hi>始且也</hi>猶有<lb/>
弱而昧者何必楚仲虺有言曰取亂侮亡兼弱也<hi>仲虺湯左相薛之祖奚仲之後虺許鬼切侮亡吕切相息亮切</hi>汋曰於鑠王師遵養時晦<hi>汋詩頌篇名鑠美也言美武王能遵天之道須暗昧者惡積而後取之汋章略切於音烏鑠舒若切注同</hi>耆昧也<hi>耆致也致討於昧耆音旨徐其夷切下同</hi>
<pb n="3a"/>
武曰無競惟烈<hi>武詩頌篇名烈業也言武王兼弱取昧故成無疆之業疆居良切</hi>撫弱耆昧以<lb/>
務烈所可也<hi>言當務從武王之功業撫而取之以務烈所絶句</hi>彘子曰不可<hi>彘子先縠</hi>晉所<lb/>
以霸師武臣力也今失諸侯不可謂力有敵而不從不可謂武<lb/>
由我失霸不如死且成師以出聞敵彊而退非夫也<hi>非丈夫</hi>命爲<lb/>
軍帥而卒以非夫唯羣子能我弗爲也以中軍佐濟<hi>佐彘子所帥也濟渡河帥所類切下及注有帥元帥三帥同</hi>知莊子曰此師殆哉<hi>莊子荀首知音智</hi>周易有之<lb/>
在師䷆<hi>坎下坤上師</hi>之臨䷒<hi>兊下坤上臨師/初六變而之臨</hi>曰師出以律否臧凶<hi>此師卦初六爻辭律法否不也臧子郎切</hi>執事順成爲臧逆爲否<hi>今彘子逆命不順成故應否臧之凶應應對之應</hi>衆散爲弱<hi>坎爲衆今變/爲兊兊柔弱</hi>川壅爲澤<hi>坎爲川今變爲兊兊爲澤是川見壅壅於勇切本又作雍注皆同</hi>有律以如已也<hi>如從也法行則人從法法敗則法從人坎爲法象今爲衆則散爲川則壅是失法之用從人之象</hi>故曰律否臧且律竭也<hi>竭敗也坎變爲兊是法敗</hi>盈而以竭夭<lb/>
且不整所以凶也<hi>水遇夭塞不得整流則竭涸也夭於表切</hi>不行之謂臨<hi>水變爲澤乃成臨卦澤不行之物</hi>有帥而不從臨孰甚焉此之謂矣<hi>譬彘子之違命亦不可行</hi>果遇必<lb/>
<pb n="3b"/>
敗<hi>遇敵</hi>彘子尸之<hi>主此/禍</hi>雖免而歸必有大咎<hi>爲明年晉殺先縠傳咎其九切</hi>韓獻<lb/>
子謂桓子<hi>獻子韓厥</hi>曰彘子以偏師陷子罪大矣子爲元帥師不用<lb/>
命誰之罪也失屬亡師爲罪巳重不如進也<hi>令鄭屬楚故曰失屬彘子以偏師陷故曰亡師令力呈切</hi>事之不捷惡有所分<hi>捷成也</hi>與其專罪六人同之不猶<lb/>
愈乎<hi>三軍皆敗則六卿同罪不得獨責元帥</hi>師遂濟楚子比師次于郔<hi>郔鄭北地郔音延</hi>
沈尹將中軍<hi>沈或作寢寝縣也今汝隂固始縣沈音審</hi>子重將左子反將右將飲馬<lb/>
於河而歸<hi>子反公子側飲於鴆切</hi>聞晉師旣濟王欲還嬖人伍參欲戰<hi>參伍奢之祖父嬖必計切徐甫詣切字林方䜴切叄七南切</hi>令尹孫叔敖弗欲曰昔歳入陳今<lb/>
兹入鄭不無事矣戰而不捷參之肉其足食乎参曰若事之捷<lb/>
孫叔爲無謀矣不捷參之肉將在晉軍可得食乎令尹南轅反<lb/>
旆<hi>迴車南郷旆軍前大旗旆蒲貝切鄉又作嚮許亮切</hi>伍參言於王曰晉之從政者新未<lb/>
能行令其佐先縠剛愎不仁未肯用命<hi>愎很也愎皮逼切很胡墾切</hi>其三帥<lb/>
者專行不獲<hi>欲專其所行而不得</hi>聽而無上衆誰適從<hi>聽彘子趙同趙括則爲軍無上令衆<pb n="4a"/>不知所從適丁歷切</hi>此行也晉師必敗且君而逃臣若社稷何王病之告<lb/>
令尹改乗轅而北之次于管以待之晉師在敖鄗之間<hi>熒陽京縣東北有管城敖鄗二山在熒陽縣西北乗繩證切管古緩切管城管叔所封也或作管古顔切非也敖五刀切鄗苦交切</hi>鄭皇<lb/>
戍使如晉師曰鄭之從楚社稷之故也未有貳心楚師驟勝而<lb/>
驕其師老矣而不設備子撃之鄭師爲承<hi>承繼也戌雖律切使所吏切驟仕敕切</hi>
楚師必敗彘子曰敗楚服鄭於此在矣必許之欒武子曰<hi>武子欒書敗必邁切</hi>楚自克庸以來<hi>在文十/六年</hi>其君無日不討國人而訓之<hi>討治也</hi>
于民生之不易禍至之無日戒懼之不可以怠<hi>于曰也易以䜴切</hi>在軍<lb/>
無日不討軍實而申儆之<hi>軍實軍器敬敬領切</hi>于勝之不可保紂之百克<lb/>
而卒無後訓之以若敖蚡冒篳路藍縷以啓山林<hi>若敖蚡冐皆楚之先君篳路柴車藍縷敝衣言此一君勤儉以啓土紂直九切蚡扶粉切冒莫報切篳音必藍力甘切縷力主切</hi>箴之曰民<lb/>
生在勤勤則不匱不可謂驕<hi>箴誡箴章金切匱其位切</hi>先大夫子犯有言曰<lb/>
師直爲壯曲爲老我則不德而徼怨子楚我曲楚直不可爲老<lb/>
<pb n="4b"/>
<hi>不德謂以力爭諸侯徼要也要一遥切</hi>其君之戎分爲二廣<hi>君之親兵廣古曠切下及注皆同</hi>廣<lb/>
有一卒卒偏之兩<hi>十五乗爲一廣司馬法百人爲卒二十五人爲兩車十五乗爲大偏今廣十五乗亦用舊偏法復以二十五人爲承副卒子忽切注同乗䋲證切不同復扶又切下不復逐同</hi>右廣初駕數及日中<lb/>
左則受之以至于昏内官序當其夜<hi>内官近官序次也序當其夜一本作序當其次</hi>以<lb/>
待不虞不可謂無備子良鄭之良也師叔楚之崇也<hi>師叔潘尫爲楚人所崇貴</hi>師叔入盟子良在楚楚鄭親矣來勸我戰我克則來不克遂<lb/>
往以我卜也鄭不可從趙括趙同曰率師以來唯敵是求克敵<lb/>
得屬又何俟必從彘子<hi>得屬服鄭</hi>知季子曰原屏咎之徒也<hi>知季莊子也原趙同屏趙括徒黨也知音智荀首後爲智氏屏歩丁切</hi>趙莊子曰欒伯善哉<hi>莊子趙朔欒伯武子</hi>實<lb/>
其言必長晉國<hi>實猶充也欒書之身行能充此言則當執晉國之政也長丁兩切行下孟切</hi>楚少宰<lb/>
如晉師<hi>少宰官名少詩召切注及下同</hi>曰寡君少遭閔凶不能文<hi>閔憂也</hi>聞二先<lb/>
君之出入此行也<hi>二先君楚成王穆王</hi>將鄭是訓定豈敢求罪于晉二三<lb/>
子無淹乆<hi>淹留也</hi>随季對曰昔平王命我先君文侯曰與鄭夾輔<lb/>
<pb n="5a"/>
周室母廢王命今鄭不率<hi>率遵也夾古洽切舊古協切毋音無</hi>寡君使羣臣問諸<lb/>
鄭豈敢辱候人<hi>候人謂伺候望敵者候戸豆切伺音司一音息嗣切</hi>敢拜君命之辱彘子<lb/>
以爲謟使趙括從而更之曰行人失辭<hi>言誤對謟勑檢切</hi>寡君使羣臣<lb/>
遷大國之迹於鄭<hi>遷徙也</hi>曰無辟敵羣臣無所逃命楚子又使求<lb/>
成于晉晉人許之盟有日矣<hi>有期日</hi>楚許伯御樂伯攝叔爲右以<lb/>
致晉師<hi>單車挑戰又示不欲崇和以疑晉之羣帥單音丹挑徒了切下文同帥所類切</hi>許伯曰吾聞致<lb/>
師者御靡旌摩壘而還<hi>靡旌驅疾也摩近也摩末多切壘力軌切近附近之近</hi>樂伯曰吾<lb/>
聞致師者左射以菆<hi>左車左也菆矢之善者射食亦切下三字同菆側留切</hi>代御執轡御<lb/>
下兩馬掉鞅而還<hi>兩飾也掉正也示間暇兩或作<graphic n="KR2503" url="https://raw.githubusercontent.com/kanripo/KR-Gaiji/master/images/KR2503.png" mimeType="image/png"/>皆力掌切又音亮掉徒弔切徐乃較切鞅於丈切間音閑</hi>攝叔曰吾聞致師者右入壘折馘<hi>折馘斷耳折之設切注同馘古獲切斷音短</hi>執<lb/>
俘而還皆行其所聞而復晉人逐之左右角之<hi>張兩角從旁夾攻之</hi>樂伯<lb/>
左射馬而右射人角不能進矢一而巳麋興於前射麋麗龜<hi>麗著也龜背之隆髙當心者麋亡悲切著直略切</hi>晉鮑癸當其後使攝叔奉麋獻焉曰以歲<lb/>
<pb n="5b"/>
之非時獻禽之未至敢膳諸從者鮑癸止之曰其左善射其右<lb/>
有辭君子也旣免<hi>止不復逐從才用切下從者同</hi>晉魏錡求公族未得<hi>錡魏犨子欲爲公族大夫錡魚綺切犫尺周切</hi>而怒欲敗晉師請致師弗許請使許之遂往請<lb/>
戰而還楚潘黨逐之及熒澤見六麋射一麋以顧獻白子有軍<lb/>
事獸人無乃不給於鮮敢獻於從者<hi>熒澤在熒陽縣東新殺爲鮮見六得一言其不如楚敗必邁切又如字使所吏切熒户扄切射食亦切觧音仙注同</hi>叔黨命去之<hi>叔黨潘黨潘尫之子</hi>趙旃求<lb/>
卿未得<hi>旃趙穿子</hi>且怒於失楚之致師者請挑戰弗許請召盟許之<lb/>
與魏錡皆命而往郤獻子曰二憾往矣<hi>獻子郤克憾胡暗切</hi>弗備必敗彘<lb/>
子曰鄭人勸戰弗敢從也楚人求成弗能好也師無成命多備<lb/>
何爲士季曰備之善若二子怒楚楚人乗我喪師無日矣<hi>乗猶登也好呼報切下同喪息浪切</hi>不如備之楚之無惡除備而盟何損於好若以惡<lb/>
來有備不敗且雖諸侯相見軍衛不徹警也<hi>徹去也警音景去起吕切</hi>彘子<lb/>
不可<hi>不肯設備</hi>士季使鞏朔韓穿帥七覆于敖前<hi>帥將也覆爲伏兵七處覆扶又切注<pb n="6a"/>同帥如字將子兩切處昌慮切</hi>故上軍不敗趙嬰齊使其徒先具舟于河故敗<lb/>
而先濟潘黨旣逐魏錡<hi>言魏錡見逐而退</hi>趙旃夜至於楚軍<hi>二人雖俱受命而行不相隨趙旃在後至</hi>席於軍門之外使其徒入之<hi>布席坐示無所畏也</hi>楚子爲乗廣<lb/>
三十乗分爲左右右廣雞鳴而駕日中而說<hi>說舎也乗䋲證切下三十乗十乗并注同說舒銳切注及下同</hi>左則受之日入而說許偃御右廣養由基爲右彭<lb/>
名御左廣屈蕩爲右<hi>楚王更迭載之故各有御右屈居勿切更音庚迭直結切</hi>乙卯王乗左<lb/>
廣以逐趙旃趙旃弃車而走林屈蕩搏之得其甲裳<hi>下曰裳搏音博</hi>晉<lb/>
人懼二子之怒楚師也使軘車逆之<hi>軘車兵車名軘徒温切</hi>潘黨望其塵<lb/>
使騁而告曰晉師至矣楚人亦懼王之入晉軍也遂出陳孫叔<lb/>
曰進之寧我薄人無人薄我詩云元戎十乗以啓先行先人也<lb/>
<hi>元戎戎車在前也詩小雅言王者軍行必有戎車十乗在前開道先人爲備騁勑景切陳直覲切下注皆同先悉薦切注下同</hi>
軍志曰先人有奪人之心薄之也<hi>奪敵戰心</hi>遂疾進師車馳卒奔乗<lb/>
晉軍桓子不知所爲鼔於軍中曰先濟者有賞中軍下軍爭舟<lb/>
<pb n="6b"/>
舟中之指可掬也<hi>兩手曰掬卒子忽切下及下注同掬九六切</hi>晉師右移上軍未動<lb/>
<hi>言餘軍皆移去唯上軍在經所以書戰言猶有陳</hi>工尹齊將右拒卒以逐下軍<hi>工尹齊楚大夫右拒陳名拒音矩本亦作矩下同</hi>楚子使唐狡與蔡鳩居告唐惠侯<hi>二子楚大夫唐屬楚之小國義陽安昌縣東南有上唐鄉狡古卯切</hi>曰不榖不德而貪以遇大敵不穀之罪<lb/>
也然楚不克君之羞也敢藉君靈以濟楚師<hi>藉猶假借也</hi>使潘黨率<lb/>
游闕四十乗<hi>游車𥙷闕者乗䋲證切下之乗注易乗皆同</hi>從唐侯以爲左拒以從上<lb/>
軍駒伯曰待諸子<hi>駒伯郤克上軍佐也</hi>隨季曰楚師方壯若萃於我吾師<lb/>
必盡<hi>萃集也萃似醉切</hi>不如收而去之分謗生民不亦可乎<hi>同奔爲分謗不戰爲生民</hi>殿其卒而退不敗<hi>以其所將卒爲軍後殿殿多練切注同</hi>王見右廣將從之乗<lb/>
屈蕩戸之曰君以此始亦必以終<hi>戸止也中易乗則恐軍人惑</hi>自是楚之乗<lb/>
廣先左<hi>以乗左得勝故</hi>晉人或以廣隊不能進<hi>廣兵車隊直類切</hi>楚人惎之脫<lb/>
扄<hi>惎敎也扄車上兵闌惎其器切扄古熒切徐公冥切服云扃横木校輪間一曰車前横木也西京賦云旗不脫扃薛綜云扄所以止旗也</hi>少進馬還又惎之拔旆投衡乃出<hi>還便旋不進旆大旗也拔旗投衡上使不<pb n="7a"/>帆風差輕帆凡劔切本又作帊普霸切差初賣切</hi>顧曰吾不如大國之數奔也趙旃以<lb/>
其良馬二濟其兄與叔父以他馬反遇敵不能去棄車而走林<lb/>
逢大夫與其二子乗<hi>逢氏數所角切乗繩證切</hi>謂其二子無顧<hi>不欲見趙旃</hi>顧曰<lb/>
趙傁在後<hi>傁老稱也傁素口切稱尺證切</hi>怒之使下指木曰尸女於是授趙旃<lb/>
綏以免明日以表尸之<hi>表所指木取其尸女音汝</hi>皆重獲在木下<hi>兄弟累尸而死重直龍切</hi>楚熊負覊囚知罃知莊子以其族反之<hi>負覊楚大夫知罃知莊子之子族家兵反還戰罃於耕切還音環</hi>厨武子御<hi>武子魏錡/厨直誅切</hi>下軍之士多從之<hi>知莊子下軍大夫故</hi>
毎射抽矢菆納諸厨子之房<hi>抽擢也菆好箭房箭舎射食夜切又食亦切擢且角切</hi>厨子<lb/>
怒曰非子之求而蒲之愛<hi>蒲楊栁可以爲箭</hi>董澤之蒲可勝旣乎<hi>董澤澤名河東聞喜縣東北有董池陂旣盡也勝音升陂彼冝切</hi>知季曰不以人子吾子其可得乎<lb/>
吾不可以苟射故也射連尹襄老獲之遂載其尸射公子糓臣<lb/>
囚之以二者還<hi>榖臣楚王子射食亦切下同</hi>及昏楚師軍於邲晉之餘師不<lb/>
能軍<hi>不能成營屯</hi>宵濟亦終夜有聲<hi>言其兵衆將不能用將子匠切</hi>丙辰楚重至於<lb/>
<pb n="7b"/>
邲<hi>重輜重也重直勇切又直用切注上重字同輜側其切重直用切</hi>遂次于衡雍潘黨曰君盍<lb/>
築武軍<hi>築軍營以章武功雍於用切蓋戸臘切</hi>而收晉尸以爲京觀<hi>積尸封土其上謂之京觀觀古亂切注及下京觀同</hi>臣聞克敵必示子孫以無忘武功楚子曰非爾所<lb/>
知也夫文止戈爲武<hi>文字</hi>武王克商作頌曰載戢干戈載櫜弓矢<lb/>
<hi>戢藏也橐韜也詩美武王能誅滅暴亂而息兵戢側立切櫜古刀切韜他刀切</hi>我求懿德肆于時夏允<lb/>
王保之<hi>肆遂也夏大也言武王旣息兵又能求美德故遂大而信王保天下夏戸雅切注同</hi>又作武其卒<lb/>
章曰耆定爾功<hi>武頌篇名耆致也言武王誅紂致定其功耆音旨注同</hi>其三曰鋪時繹思<lb/>
我徂惟求定<hi>其三三篇鋪布也繹陳也時是也思辭也頌美武王能布政陳敎使天下歸往求安定鋪普呉切徐音敷繹音亦</hi>其六曰綏萬邦屢豐年<hi>其六六篇綏安也屢數也言武王旣安天下數致豐年此三六之數與今詩頌篇次不同蓋楚樂歌之次第屢力住切下注同數所角切下數致同</hi>夫武禁暴戢兵保大<lb/>
定功安民和衆豐財者也<hi>此武士德</hi>故使子孫無忘其章<hi>著之篇章使子孫不忘</hi>今我使二國暴骨暴矣觀兵以威諸侯兵不戢矣暴而不戢<lb/>
安能保大猶有晉在焉得定功所違民欲猶多民何安焉無德<lb/>
<pb n="8a"/>
而強爭諸侯何以和衆利人之幾<hi>幾危也暴骨蒲卜切或作曝焉得於䖍切強其丈切</hi>而<lb/>
安人之亂以爲巳榮何以豐財<hi>兵動則年荒</hi>武有七德我無一焉何<lb/>
以示子孫其爲先君宫告成事而巳<hi>祀先君告戰勝</hi>武非吾功也古者<lb/>
明王伐不敬取其鯨鯢而封之以爲大戮於是乎有京觀以懲<lb/>
淫慝<hi>鯨鯢大魚名以喻不義之人吞食小國鯨其京切鯢五兮切懲直升切慝他得切</hi>今罪無所<hi>晉罪無所犯也</hi>而民皆盡忠以死君命又可以爲京乎祀于河作先君宫<lb/>
告成事而還<hi>傳言楚莊有禮所以遂興</hi>是役也鄭石制實入楚師將以分鄭<lb/>
而立公子魚臣辛未鄭殺僕叔及子服<hi>僕叔魚臣也子服石制也</hi>君子曰史<lb/>
佚所謂母怙亂者謂是類也<hi>言恃人之亂以要利佚音逸毋音無怙音户要一遥切</hi>詩曰<lb/>
亂離瘼矣爰其適歸<hi>詩小雅離憂也瘼病也爰於也言禍亂憂病於何所歸乎歎之瘼音莫</hi>歸於<lb/>
怙亂者也夫<hi>恃亂則禍歸之夫音扶</hi>〇鄭伯許男如楚<hi>爲十四年晉伐鄭傳</hi>〇秋晉<lb/>
師歸桓子請死晉侯欲許之士貞子諫曰不可<hi>貞子士渥濁渥於角切</hi>城<lb/>
濮之役晉師三日榖<hi>在僖二十八年濮音卜</hi>文公猶有憂色左右曰有喜<lb/>
<pb n="8b"/>
而憂如有憂而喜乎<hi>言憂喜失時</hi>公曰得臣猶在憂未歇也<hi>歇盡也歇許竭切</hi>困獸猶鬪況國相乎及楚殺子玉<hi>子玉得臣相息亮切下熊相同</hi>公喜而後<lb/>
可知也<hi>喜見於顔色見賢遍切</hi>曰莫余毒也巳是晉再克而楚再敗也楚<lb/>
是以再丗不競<hi>成王至穆王競其敬切</hi>今天或者大警晉也<hi>警戒也</hi>而又殺<lb/>
林父以重楚勝其無乃乆不競乎林父之事君也進思盡忠退<lb/>
思補過社稷之衛也若之何殺之夫其敗也如日月之食焉何<lb/>
損於明晉侯使復其位<hi>言晉景所以不失霸重直用切</hi>○冬楚子伐蕭宋華椒<lb/>
以蔡人救蕭蕭人囚熊相冝僚及公子丙王曰勿殺吾退蕭人<lb/>
殺之王怒遂圍蕭蕭潰申公巫臣曰師人多寒王巡三軍拊而<lb/>
勉之<hi>拊撫慰勉之僚了彫切潰戸內切拊芳甫切</hi>三軍之士皆如挾纊<hi>纊綿也言說以忘寒挾戸牒切纊音曠說音恱</hi>遂傅於蕭還無社與司馬卯言號申叔展<hi>還無社蕭大夫司馬卯申叔展皆楚大夫也無社素識叔展故因卯呼之傅音附還音旋卯馬鮑切號徐戸到切一音戸刀切</hi>叔展曰有<lb/>
麥麴乎曰無有山鞠窮乎曰無<hi>麥麴鞠窮所以禦濕欲使無社逃泥水中無社不解故曰無軍<pb n="9a"/>中不敢正言故謬語麴去六切鞠起弓切禦魚吕切下同解音蟹下同</hi>河魚腹疾奈何<hi>叔展言無禦濕藥將病</hi>曰目於眢井而拯之<hi>無社意解欲入非故使叔展視虚廢井而求拯巳出溺爲拯眢烏九切字林云井無水也一皮切拯拯救之拯注同</hi>若爲茅絰哭井則巳<hi>叔展又敎結茅以表井須哭乃應以爲信絰直結切巳音紀舊音以應應對之應</hi>明日蕭潰申叔視其井則茅絰存焉號而出<lb/>
之<hi>號哭也傳言蕭人無守心〇號戸刀切注同守手又切</hi>晉原縠宋華椒衛孔逹曹人同<lb/>
盟于淸丘<hi>原縠先縠</hi>曰恤病討貳於是卿不書不實其言也<hi>宋伐陳衛救之不討貳也楚伐宋晉不救不恤病也</hi>宋爲盟故伐陳<hi>陳貳於楚故爲于僞切</hi>衛人救之孔達<lb/>
曰先君有約言焉若大國討我則死之<hi>衛成公與陳共公有舊好故孔達欲背盟救陳而以死謝晉爲十四年衛殺孔達傳約於妙切又如字共音恭好呼報切背音佩十四年經及注並同</hi>
經十有三年春齊師伐莒〇夏楚子伐宋○秋螽<hi>無傳爲災故書</hi>〇冬<lb/>
晉殺其大夫先縠<hi>書名以罪討</hi>
傳十三年春齊師伐莒莒恃晉而不事齊故也○夏楚子伐宋<lb/>
以其救蕭也<hi>救蕭在前年</hi>君子曰清丘之盟唯宋可以免焉<hi>宋討陳之貳今<pb n="9b"/>宋見伐晉衛不顧盟以恤宋而經同貶宋大夫傳嫌華椒之罪累及其國故曰唯宋可以免緊劣僞切</hi>〇秋赤狄<lb/>
伐晉及清先縠召之也<hi>邲戰不得志故召狄欲爲變清一名清原</hi>○冬晉人討邲之<lb/>
敗與清之師歸罪於先縠而殺之盡滅其族君子曰惡之來也<lb/>
已則取之其先縠之謂乎<hi>盡滅其族謂誅巳甚故曰惡之來也</hi>○清丘之盟晉以<lb/>
衛之救陳也討焉<hi>㝷清丘之盟以責衛</hi>使人弗去曰罪無所歸將加而師<lb/>
孔達曰苟利社稷請以我說<hi>欲自殺以說晉使所吏切說如字又音恱下同</hi>罪我之由<lb/>
我則爲政而亢大國之討將以誰任<hi>亢禦也謂禦宋討陳也亢苦浪切任音壬</hi>我則<lb/>
死之<hi>爲明年殺孔達傳</hi>
經十有四年春衛殺其大夫孔逹<hi>書名背盟于大國罪之</hi>〇夏五月壬申<lb/>
曹伯壽卒<hi>無傳文十四年盟新城</hi>○晉侯伐鄭○秋九月楚子圍宋〇葬<lb/>
曹文公<hi>無傳</hi>〇冬公孫歸父會齊侯于榖<lb/>
傳十四年春孔逹縊而死衛人以說于晉而免<hi>以殺告故免于伐縊一賜切</hi>
遂告于諸侯曰寡君有不令之臣達構我敝邑于大國旣伏其<lb/>
<pb n="10a"/>
罪矣敢告<hi>諸殺大夫亦皆告</hi>衛人以爲成勞復室其子<hi>以有平國之功故以女妻之復扶又切妻七計切</hi>使復其位<hi>襲父/禄位</hi>〇夏晉侯伐鄭爲邲故也<hi>晉敗於邲鄭遂屬楚為于僞切</hi>告於諸侯蒐焉而還<hi>蒐簡閱車馬蒐所留切閱音恱</hi>中行桓子之謀也曰<lb/>
示之以整使謀而來鄭人懼使子張代子良于楚<hi>十二年子良質於楚子張穆公孫行戸郎切質音致</hi>鄭伯如楚謀晉故也鄭以子良爲有禮故召之<hi>有讓國之禮</hi>〇楚子使申舟聘于齊曰無假道于宋<hi>申舟無畏</hi>亦使公子馮聘<lb/>
于晉不假道于鄭甲舟以孟諸之役惡宋<hi>文十年楚子田孟諸無畏抶宋公僕馮皮氷切惡烏路切抶勑乙切</hi>曰鄭昭宋聾<hi>昭明也聾闇也聾力工切</hi>晉使不害我則必死王<lb/>
曰殺女我伐之見犀而行<hi>犀申舟子以子託王示必死使所吏切下使者同女音汝見賢遍切</hi>及<lb/>
宋宋人止之華元曰過我而不假道鄙我也鄙我亡也<hi>以我比其邊鄙是與亡國同過古卧切又古禾切</hi>殺其使者必伐我伐我亦亡也亡一也乃殺<lb/>
之楚子聞之投袂而起<hi>投振也𬒮䄂也袂面丗切䄂徐又切</hi>屨及於窒皇<hi>窒皇寢門闕屨九具切窒直結切</hi>劔及於寢門之外車及於蒲胥之市秋九月楚子圍<lb/>
<pb n="10b"/>
宋〇冬公孫歸父會齊侯于榖見晏桓子與之言魯樂桓子告<lb/>
髙宣子<hi>桓子晏嬰父宣子髙固樂音洛</hi>曰子家其亡乎懷於魯矣<hi>子家歸父字懷思也</hi>懷<lb/>
必貪貪必謀人謀人人亦謀己一國謀之何以不亡<hi>爲十八年歸父奔齊傳</hi>〇孟獻子言於公曰臣聞小國之免於大國也聘而獻物<hi>物玉帛皮幣也</hi>於是有庭實旅百<hi>主人亦設籩豆百/品實於庭以荅賔</hi>朝而獻功<hi>獻其治國若征伐之功於牧伯</hi>於是有容貌采章嘉淑而有加貨<hi>容貌威儀容顏也采章車服文章也嘉淑令辭稱讃也加貨命宥幣帛也言往共則來報亦備</hi>謀其不免也誅而薦賄則無及也<hi>薦進也見責而往則不足解罪賄呼罪切</hi>今楚在宋君其圖之公說<hi>爲明年歸父㑹楚子傳說音悅</hi>
經十有五年春公孫歸父會楚子于宋〇夏五月宋人及楚人<lb/>
平<hi>平者揔言二國和故不書其人</hi>○六月癸卯晉師滅赤狄潞氏以潞子嬰兒<lb/>
歸<hi>潞赤狄之别種潞氏國故稱氏子爵也林父稱師從告潞音路種章勇切</hi>〇秦人伐晉<hi>無傳</hi>〇王札<lb/>
子殺召伯毛伯<hi>稱殺者名兩下相殺之辭兩下相殺則殺者有罪王札子王子札也蓋經文倒札字札側八切徐側乙切召上照切倒丁老切</hi>〇秋螽<hi>無傳螽/音終</hi>〇仲孫蔑會齊髙固于無婁<hi>無傳<pb n="11a"/>無婁杞邑</hi>〇初稅畝<hi>公田之法十取其一今又履其餘畝復十收其一故哀公曰二吾猶不足遂以爲常故曰初稅治銳切復扶又切</hi>〇冬蝝生<hi>螽子以冬生遇寒而死故不成螽蝝恱全切字林尹絹切劉歆云蚍蜉子也董仲舒云蝗子</hi>〇饑<hi>風雨不和五稼不豐</hi>
傳十五年春公孫歸父㑹楚子于宋<hi>終前年傳</hi>宋人使樂嬰齊告急<lb/>
于晉晉侯欲救之伯宗曰不可<hi>伯宗晉大夫</hi>古人有言曰雖鞭之長<lb/>
不及馬腹<hi>言非所撃</hi>天方授楚未可與爭雖晉之彊能違天乎諺曰<lb/>
高下在心<hi>度時制宜度待洛切</hi>川澤納汙<hi>受汀濁汙/音烏注同</hi>山藪藏疾<hi>山之有林藪毒害者居之藪素口切</hi>瑾瑜匿瑕<hi>匿亦藏也雖美玉之質亦或居藏瑕穢瑾其靳切瑜羊朱切匿女力切</hi>國君含<lb/>
垢<hi>忍垢恥垢古口切本或作詬音同</hi>天之道也<hi>晉侯恥不救宋故伯宗爲說小惡不損大德之喻爲于僞切</hi>
君其待之<hi>待楚衰</hi>乃止使解揚如宋使無降楚曰晉師悉起將至<lb/>
矣鄭人囚而獻諸楚楚子厚賂之使反其言<hi>反言晉不救解音蟹降戸江切</hi>不<lb/>
許三而許之登諸樓車使呼宋人而告之<hi>樓車車上望櫓櫓音魯</hi>遂致其<lb/>
君命楚子將殺之使與之言曰爾旣許不榖而反之何故非我<lb/>
<pb n="11b"/>
無信女則弃之速即爾刑對曰臣聞之君能制命爲義臣能承<lb/>
命爲信信載義而行之爲利謀不失利以衛社稷民之主也義<lb/>
無二信<hi>欲爲義者不行兩信女音汝下注而女同</hi>信無二命<hi>欲行信者不受二命</hi>君之賂臣不<lb/>
知命也受命以出有死無霣<hi>霣廢隊也霣于敏切隊直類切</hi>又可賂乎臣之許<lb/>
君以成命也<hi>成其君命</hi>死而成命臣之禄也寡君有信臣<hi>己不廢命</hi>下臣<lb/>
獲考<hi>考成也</hi>死又何求楚子舎之以歸夏五月楚師將去宋<hi>在宋積九月不能服宋故</hi>申犀稽首於王之馬前曰毋畏知死而不敢廢王命王<lb/>
弃言焉王不能荅<hi>未服宋而去故曰弃言</hi>申叔時僕<hi>僕御也</hi>曰築室反耕者<lb/>
宋必聽命從之<hi>築室於宋分兵歸田示無去志王從其言</hi>宋人懼使華元夜入楚師<lb/>
登子反之牀起之曰寡君使元以病告<hi>兵法因其郷人而用之必先知其守將左右謁者守門者舎人之姓名因而利道之華元蓋用此術得以自通守手又切將子匠切道音導</hi>曰敝邑易子而<lb/>
食析骸以爨<hi>爨炊也析思歷切骸戸皆切本又作骨公羊傳作骸何休注云骸骨也爨七亂切</hi>雖然城<lb/>
下之盟有以國斃不能從也<hi>寜以國斃不從城下盟斃婢丗切</hi>去我三十里唯<lb/>
<pb n="12a"/>
命是聽子反懼與之盟而告王退三十里宋及楚平華元爲質<lb/>
盟曰我無爾詐爾無我虞<hi>楚不詐宋宋不備楚盟不書不告質音致</hi>○潞子嬰兒之<lb/>
夫人晉景公之姊也酆舒爲政而殺之又傷潞子之目<hi>酆舒潞相酆芳忠切相息亮切</hi>晉侯將伐之諸大夫皆曰不可酆舒有三儁才<hi>儁絶異也言有才藝勝人者三儁音俊</hi>不如待後之人伯宗曰必伐之狄有五罪儁才雖<lb/>
多何補焉不祀一也耆酒二也弃仲章而奪黎氏地三也<hi>仲章路賢人山黎氏黎侯國上黨壺閞縣有黎亭耆市志切黎禮兮切</hi>虐我伯姬四也傷其君目五也怙<lb/>
其儁才而不以荗德滋益罪也後之人或者將敬奉德義以事<lb/>
神人而申固其命<hi>審其政令</hi>若之何待之不討有罪曰將待後後有<lb/>
辭而討焉毋乃不可乎夫恃才與衆亡之道也商紂由之故滅<lb/>
<hi>由用也</hi>天反時爲災<hi>寒暑/易節</hi>地反物爲妖<hi>羣物失性</hi>民反德爲亂亂則妖<lb/>
災生故文反正爲乏<hi>文字</hi>盡在狄矣晉侯從之六月癸卯晉荀林<lb/>
父敗赤狄于曲梁辛亥滅潞<hi>曲梁今廣平曲梁縣也書癸卯從赴</hi>酆舒奔衛衛人<lb/>
<pb n="12b"/>
歸諸晉晉人殺之〇王孫蘇與召氏毛氏爭政<hi>三人皆王卿士</hi>使王子<lb/>
捷殺召戴公及毛伯衛<hi>王子捷即王札子</hi>卒立召襄<hi>襄召戴公之子</hi>〇秋七月<lb/>
秦桓公伐晉次于輔氏<hi>晉地</hi>壬午晉侯治兵于稷以略狄土<hi>略取也稷晉地河東聞喜縣西有稷山壬午七月二十九日晉時新破狄土地未安權秦師之弱故别遣魏顆距秦而東行定狄地顆苦果切</hi>立黎侯而還<hi>狄奪其地故晉復/立之復扶又切</hi>及雒魏顆敗秦師于輔氏<hi>晉侯還及雒也雒晉地雒音洛</hi>獲杜回秦之力人也初魏武子有嬖妾無子武子<lb/>
疾命顆曰必嫁是<hi>武子魏犨顆之父嬖必計切</hi>疾病則曰必以爲殉及卒顆<lb/>
嫁之曰疾病則亂吾從其治也及輔氏之役顆見老人結草以<lb/>
亢杜回<hi>亢禦也殉似俊切本或作必以殉治直吏切下治命同亢苦浪切</hi>杜回躓而顚故獲之<lb/>
夜夢之曰余而所嫁婦人之父也<hi>而女也躓陟吏切徐丁四切</hi>爾用先人之<lb/>
治命余是以報<hi>傳舉此以示敎</hi>〇晉侯賞桓子狄臣千室<hi>千家</hi>亦賞士伯<lb/>
以瓜衍之縣<hi>士伯士貞子瓜古葉切衍以善切</hi>曰吾獲狄土子之功也微子吾<lb/>
喪伯氏矣<hi>伯桓子字邲之敗晉侯將殺林父士伯諫而止喪息浪切</hi>羊舌職說是賞也<hi>職叔向父<pb n="13a"/>說音恱向杳丈切</hi>曰周書所謂庸庸祗祗者謂此物也夫<hi>周書康誥庸用也祗敬也物事也言文王能用可用敬可敬夫音扶</hi>士伯庸中行伯<hi>言中行伯可用</hi>君信之亦庸士伯<lb/>
此之謂明德矣文王所以造周不是過也故詩曰陳錫載周能<lb/>
施也<hi>錫賜也詩大雅言文王布陳大利以賜天下故能載行周道福流子孫施式䜴切</hi>率是道也其何<lb/>
不濟○晉侯使趙同獻狄俘于周不敬劉康公曰不及十年原<lb/>
叔必有大咎<hi>劉康公主季子也原叔趙同也俘芳夫切不敬一本作而傲</hi>天奪之魄矣<hi>心之精爽是謂魂魄爲成八年晉殺趙同傳魄普白切</hi>〇初稅畝非禮也榖出不過藉<hi>周法民耕百畝公田十畝借民力而治之稅不過此</hi>以豐財也〇冬蝝生饑辛之也<hi>蝝未爲災而書之者幸其冬生不爲物害時歳雖饑猶喜而書之</hi>
經十有六年春王正月晉人滅赤狄甲氏及留吁<hi>卑氏留吁赤狄别種晉旣滅潞氏今又井盡其餘黨士㑹稱人從告吁況于切種章勇切井必政切一音如字</hi>〇夏成周宣榭火<hi>傳例曰人火之也成周洛陽宣榭講武屋别在洛陽者爾雅曰無室曰榭謂屋歇前榭本又作謝音同</hi>〇秋郯伯姬<lb/>
來歸<hi>郯音談</hi>〇冬大有年<hi>無傳</hi>
<pb n="13b"/>
傳十六年春晉士㑹帥師滅赤狄甲氏及留吁鐸辰<hi>鐸辰不書留吁之屬鐸待洛切</hi>三月獻狄俘<hi>獻干王也</hi>晉侯請于王戊申以黻冕命士會將中<lb/>
軍且爲大傅<hi>代林父將中軍且加以大傅之官黻冕命卿之服夫傅孤卿黻音弗將子匠切大音泰注同</hi>於<lb/>
是晉國之盗逃奔于秦羊舌職曰吾聞之禹稱善人<hi>稱舉也</hi>不善<lb/>
人逺此之謂也夫詩曰戰戰兢兢如臨深淵如履薄氷善人在<lb/>
上也<hi>言善人居位則無不戒懼逺于萬切夫音扶兢居矜切本亦作矜</hi>善人在上則國無幸民<lb/>
諺曰民之多幸國之不幸也是無善人之謂也<hi>諺音彦</hi>○夏成周<lb/>
宣榭火人火之也凡火人火曰火天火曰災○秋郯伯姬來歸<lb/>
出也〇爲毛召之難故王室復亂<hi>毛召難在前年爲于僞切難乃旦切注同復扶又切</hi>王<lb/>
孫蘇奔晉晉人復之<hi>毛召之黨欲討蘇氏故出奔</hi>冬晉侯使士會平王室定<lb/>
王享之原襄公相禮<hi>原襄公周大夫相佐也相息亮切注同</hi>殽烝<hi>烝升也升殽於爼殽戸交切烝之承切</hi>武子私問其故<hi>享當體薦而殽烝故怪問之武士㑹謚季其字</hi>王聞之召武子曰<lb/>
季氏而弗聞乎王享有體薦<hi>享則半解其體而薦之所以示其儉</hi>宴有折爼<hi>體解節折<pb n="14a"/>升之於爼物皆可食所以示慈惠也折之設切注同</hi>公當享卿當宴王室之禮也<hi>公謂諸侯</hi>武<lb/>
子歸而講求典禮以脩晉國之法<hi>傳言典禮之廢乆</hi>
經十有七年春王正月庚子許男錫我卒<hi>無傳再與文同盟錫星歷切</hi>〇丁<lb/>
未蔡侯申卒<hi>無傳未同盟而赴以名丁未二月四日</hi>〇夏葬許昭公<hi>無傳</hi>〇葬蔡文<lb/>
公<hi>無傳</hi>〇六月癸卯日有食之<hi>無傳不書朔官失之</hi>〇已未公會晉侯衛侯<lb/>
曹伯邾子同盟于斷道<hi>斷道晉地斷直管切一音短</hi>〇秋公至自會<hi>無傳</hi>〇冬<lb/>
十有一月壬午公弟叔肸卒<hi>傳例曰公母弟肸許乙切</hi>
傳十七年春晉侯使郤克徴會于齊<hi>徵召也欲爲斷道會</hi>齊頃公帷婦人<lb/>
使觀之郤子登婦人笑於房<hi>跛而登階故笑之頃音傾跛波可切</hi>獻子怒出而誓<lb/>
曰所不此報無能渉河<hi>不復渡河而東復扶又切</hi>獻子先歸使欒京廬待命<lb/>
于齊曰不得齊事無復命矣<hi>欒京廬郤克之介使得齊之罪乃復命廬音盧又力於切</hi>郤子<lb/>
至請伐齊晉侯弗許請以其私屬又弗許<hi>私屬家衆也爲成二年戰于鞌傳鞌音安</hi>
〇齊侯使髙固晏弱蔡朝南郭偃會<hi>晏弱桓子朝如字</hi>及斂盂髙固逃<lb/>
<pb n="14b"/>
歸<hi>聞郤克怒故斂徐音廉一音力漸切盂音于</hi>夏會于斷道討貳也盟于卷楚<hi>卷楚即㫁道卷音權一音居免切</hi>辭齊人晉人執晏弱于野王執蔡朝于原執南郭<lb/>
偃于温<hi>執三子不書非卿野王縣今屬河内</hi>苗賁皇使見晏桓子<hi>賁皇楚鬪椒之子楚滅鬪氏而奔晉食邑于苗地晏弱時在野王故因使而見之賁扶云切使所吏切注及下同</hi>歸言於晉侯曰夫晏<lb/>
子何罪昔者諸侯事吾先君皆如不逮<hi>言汲汲也逮音代或大計切汲音急</hi>舉言<lb/>
羣臣不信諸侯皆有貳志<hi>舉亦皆也</hi>齊君恐不得禮<hi>不見禮待</hi>故不出而<lb/>
使四子來左右或沮之<hi>沮止也沮在吕切</hi>曰君不出必執吾使故髙子<lb/>
及斂盂而逃夫三子者曰若絶君好寧歸死焉爲是犯難而來<lb/>
吾若善逆彼<hi>彼齊三人好呼報切爲于僞切難乃旦切</hi>以懷來者吾又執之以信齊<lb/>
沮吾不旣過矣乎過而不改而又乆之以成其悔何利之有焉<lb/>
使反者得辭<hi>反者髙固謂得不當來之辭</hi>而害來者以懼諸侯將焉用之晉<lb/>
人緩之逸<hi>緩不拘執使得逃去也傳言晉不能脩禮諸侯所以貳焉於䖍切拘九于切</hi>○秋八月晉<lb/>
師還范武子將老<hi>老致仕初受隨故曰隨武子後更受范復爲范武子復扶又切</hi>召文子曰爕<lb/>
<pb n="15a"/>
乎吾聞之喜怒以類者鮮<hi>文子士㑹之子爕其名爕素協切鮮息淺切</hi>易者實多<hi>易遷怒也</hi>詩曰君子如怒亂庶遄沮君子如祉亂庶遄已<hi>詩小雅也遄速也沮止也祉福也遄市專切祉音恥</hi>君子之喜怒以巳亂也弗巳者必益之郤子其或<lb/>
者欲巳亂於齊乎不然余懼其益之也余將老使郤子逞其志<lb/>
庶有豸乎<hi>豸解也欲使郤子從政快志以止亂豸本又作鳩直是切或音居牛切非也解音蟹此訓見方言</hi>爾<lb/>
二三子唯敬<hi>二三子晉諸大夫</hi>乃請老郤獻子爲政○冬公弟叔肸卒<lb/>
公母弟也凡大子之母弟公在曰公子不在曰弟<hi>以兄爲尊</hi>凡稱弟<lb/>
皆母弟也<hi>此䇿書之通例也庶弟不得稱公弟而母弟或稱公子若嘉好之事則仍舊史之文唯相殺害然後據例以示義所以爲篤親親之恩崇友于之好釋例論之備矣好呼報切</hi>
經十有八年春晉侯衛丗子臧伐齊<hi>臧子郎切</hi>〇公伐杞<hi>無傳</hi>〇夏四<lb/>
月〇秋七月邾人戕鄫子于鄫<hi>傳例曰自外曰戕邾大夫就鄫殺鄫子戕在良切徐又在精切鄫才陵切</hi>〇甲戍楚子旅卒<hi>未同盟而赴以名吴<graphic n="KR1724" url="https://raw.githubusercontent.com/kanripo/KR-Gaiji/master/images/KR1724.png" mimeType="image/png"/>之葬僣而不典故絶而不書同之夷蠻以懲求名之偽僣子念切懲直升切止也又作徵如字明也</hi>〇公孫歸父如晉〇冬十月壬戍公薨<lb/>
<pb n="15b"/>
于路寢〇歸父還自晉至笙遂奔齊<hi>大夫還不書春秋之常也今書歸父還奔善其能以禮退不書族者非常所及今特書略之笙魯竟外故不言岀笙音生徐又勑貞切云本又作檉亦作朾案徐後音是依二傳文竟音境</hi>
傳十八年春晉侯衛大子臧伐齊至于陽榖齊侯會晉侯盟于<lb/>
繒以公子彊爲質于晉晉師還蔡朝南郭偃逃歸<hi>晉旣與齊盟守者解緩故得逃繒才陵切質音致解佳買切</hi>〇夏公使如楚乞師欲以伐齊<hi>公不事齊齊與晉盟故懼而乞師干楚不書微者行</hi>秋邾人戕鄫子于鄫凡自虐其君曰弑自外曰戕<lb/>
<hi>弑戕皆殺也所以别内外之名弒者積微而起所以相測量非一朝一夕之漸戕者卒暴之名弑音試注同弒字從式殺字從殳他皆放此别彼列切朝如字卒才忽切</hi>〇楚莊王卒楚師不出旣而用晉師<hi>成二年戰于鞌是</hi>楚於是乎有蜀之役<hi>在成二年冬蜀魯地泰山博縣西北有蜀亭</hi>〇公孫歸父<lb/>
以襄仲之立公也有寵<hi>歸父襄仲子</hi>欲去三桓以張公室<hi>時三桓強公室弱故欲去之以張大公室去起吕切下注將去同張如字一音渉亮切</hi>與公謀而聘于晉欲以晉人<lb/>
去之冬公薨李文子言於朝曰使我殺適立庶以失大援者仲<lb/>
<pb n="16a"/>
也夫<hi>適謂子惡齊外甥襄仲殺之而立宣公南通於楚旣不能固又不能堅事齊晉故云失大援也適丁歷切注同援于眷切失音枝</hi>臧宣叔怒曰當其時不能治也後之人何罪子欲去之<lb/>
許請去之<hi>宜叔文仲子武仲父許其名也時爲司宼主行刑言子自以歸父害已欲去者許請爲子去之爲于僞切</hi>
遂逐東門氏<hi>襄仲居東門故曰東門氏</hi>子家還及笙<hi>子家/歸父</hi>壇帷復命於介<hi>除也爲壇而張帷介副也將去使介反命於君壇音善介音界</hi>旣復命袒括髮<hi>以麻約髪袒音但括古活切</hi>即<lb/>
位哭三踊而出<hi>依在國喪禮設哭位公薨故</hi>遂奔齊書曰歸父還自晉善之<lb/>
也<lb/>
春秋左氏傳卷第十一<lb/>
<pb n="16b"/>
<pb n="16b"/>
</p>
<p>
</p>
  </div>
</body>
</text>
</TEI>
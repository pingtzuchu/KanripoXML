<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
春秋經傳集解文下第九<lb/>
　　　　　　　　　　杜氏　盡十八年<lb/>
經十有一年春楚子伐麇<hi>討前年逃厥貉會麇音九倫切</hi>〇夏叔彭生㑹晉<lb/>
郤缺于承筐<hi>承筐宋地在陳留襄邑縣西彭生叔仲惠伯郤缺兾缺叔彭生叔又作叔本或作叔仲彭生仲衍字缺丘恱切</hi>〇秋曹伯來朝〇公子遂如宋〇狄侵齊〇冬十月甲午<lb/>
叔孫得臣敗狄于鹹<hi>鹹魯地鹹音咸</hi>
傳十一年春楚子伐麇成大心敗麇師于防渚<hi>成大心子玉之子太孫伯也防渚麇地</hi>潘崇復伐麇至于錫穴<hi>錫穴麇地復扶又切錫音羊或作錫星歷切</hi>〇夏叔仲<lb/>
惠伯會晉郤缺于承筐謀諸侯之從於楚者<hi>九年陳鄭及楚平十年宋聽楚命</hi>
〇秋曹文公來朝即位而來見也<hi>見賢遍切</hi>〇襄仲聘于宋且言司<lb/>
城蕩意諸而復之<hi>八年意諸來奔歸不書史失之</hi>因賀楚師之不害也<hi>往年楚次厥貉將以伐宋也</hi>〇鄋瞒侵齊<hi>鄋瞒狄國名防風之後漆姓鄋所求切說/文作云北方長狄國也在夏爲防風氏殷爲汪芒氏字林一音先牢切瞞莫干切漆音七</hi>遂伐我公卜使叔孫得臣追之吉侯<lb/>
<pb n="1b"/>
叔夏御莊叔<hi>莊叔得臣夏戸雅切</hi>緜房甥爲右富父終甥駟乗<hi>駟乗四人共車乗䋲證切注及下同</hi>冬十月甲午敗狄于鹹獲長狄僑如<hi>僑如鄋瞒國之君蓋長三丈獲僑如不書賤夷狄也僑又作喬其驕切長如字又直亮切</hi>富父終甥摏其喉以戈殺之<hi>摏猶衝也摏舒容切喉音侯戈古禾切</hi>埋其首於子駒之門<hi>子駒魯郭門骨節非常恐後丗怪之故詳其處處昌吕切</hi>以命宣伯<hi>得臣待事而名其三子因名宣伯曰僑如以旌其功名如字或亡政切</hi>初宋武公之<lb/>
丗鄋瞒伐宋<hi>在春秋前</hi>司徒皇父帥師禦之耏班御皇父充石<hi>皇父戴公子充石皇父名禦本亦作御魚吕切耏音而</hi>公子榖甥爲右司宼牛父駟乗以敗狄<lb/>
于長丘<hi>長丘宋地</hi>獲長狄縁斯<hi>縁斯僑/如之先</hi>皇父之二子死焉<hi>皇父與榖甥及牛父皆死故耏班獨受賞</hi>宋公於是以門賞耏班使食其征<hi>門關門征稅也稅舒銳切</hi>謂之<lb/>
耏門晉之滅路也<hi>在宣十五年潞音路</hi>獲僑如之弟焚如齊襄公之二年<lb/>
<hi>魯桓之十六年</hi>鄋瞒伐齊齊王子成父獲其弟榮如<hi>榮如焚如之弟焚如後死而先說者欲其兄弟伯季相次榮如以魯桓十六年死至宣十五年一百三歳其兄猶在傳言旣長且夀有異於人王子成父齊大夫壽如字一音授</hi>埋其首於周首之北門<hi>周首齊邑濟北榖城縣東北有周首亭</hi>衛人獲其<lb/>
<pb n="2a"/>
季弟簡如<hi>伐齊退走至衛見獲</hi>鄋瞞由是遂亡<hi>長狄之種絶種章勇切</hi>〇郕大子朱<lb/>
儒自安於夫鍾<hi>安處也夫鍾郕邑郕音成儒如朱切夫音扶</hi>國人弗徇<hi>徇順也爲明年郕伯來奔傳徇似俊切</hi>
經十有二年春王正月郕伯來奔<hi>稱爵見公以諸侯禮迎之見賢遍切</hi>〇𣏌伯來<lb/>
朝<hi>復稱伯舎夷禮復扶又切一音服舍音捨</hi>〇二月庚子子叔姬卒<hi>旣嫁成人雖見岀弃猶以恩録其卒</hi>〇夏楚人圍巢<hi>巢呉楚間小國廬江六縣東有居巢城</hi>秋滕子來朝秦伯使<lb/>
術來聘<hi>術不稱氏史略文</hi>○冬十有二月戊午晉人秦人戰于河曲<hi>不書敗績交綏而退不大崩也稱人秦晉無功以微者告也皆陳曰戰例在莊十一年河曲在河東蒲坂縣南陳直覲切坂音反</hi>
〇季孫行父帥師城諸及鄆<hi>鄆莒魯所爭者城陽姑幕縣南有貟亭貟即鄆也以其逺偪外國故帥師城之鄆音運幕音莫音云一音運本又作鄖音</hi>
傳十二年春郕伯卒郕人立君<hi>大子自安於外邑故</hi>大子以夫鍾與郕邽<lb/>
來奔<hi>郕邽亦邑邽音圭</hi>公以諸侯逆之非禮也<hi>非公寵叛人</hi>故書曰郕伯來<lb/>
奔不書地尊諸侯也<hi>旣尊以爲諸侯故不復見其竊邑之罪復扶又切見賢逼切</hi>〇𣏌桓公<lb/>
<pb n="2b"/>
來朝始朝公也<hi>公即位始來朝</hi>且請絶叔姬而無絶昏公許之<hi>不絶昏立其娣以爲夫人不書大歸未笄而卒</hi>二月叔姬卒不言𣏌絶也<hi>旣許其絶故不言𣏌</hi>書叔姬言<lb/>
非女也<hi>女未嫁而卒不書</hi>〇楚令尹大孫伯卒成嘉爲令尹<hi>若敖曾孫子孔</hi>羣舒叛楚<hi>羣舒偃姓舒庸舒鳩之屬今廬江南有舒城舒城西南有龍舒</hi>夏子孔執舒子<lb/>
平及宗子遂圍巢<hi>平舒君名宗巢二國羣舒之屬</hi>〇秋滕昭公來朝亦始朝公<lb/>
也〇秦伯使西乞術來聘且言將伐晉襄仲辭玉曰君不忘先<lb/>
君之好照臨魯國鎭撫其社稷重之以大器寡君敢辭玉<hi>大器圭璋也不欲與秦爲好故辭玉好呼報切注及下皆同重直用切璋音章</hi>對曰不腆敝器不足辭也<hi>腆厚也腆他典切</hi>主人三辭賔荅曰寡君願徼福于周公魯公以事君<hi>徼要也魯公伯禽也言願事君以并蒙先君之福徼古堯切要於堯切下同</hi>不腆先君之敝器使下臣<lb/>
致諸執事以爲瑞節<hi>節信也岀聘必告廟故稱先君之器瑞垂僞切</hi>要結好命所以藉<lb/>
寡君之命結二國之好<hi>藉薦也藉在夜切注同</hi>是以敢致之襄仲曰不有<lb/>
君子其能國乎國無陋矣厚賄之<hi>賄贈送也賄呼罪切</hi>〇秦爲令狐之役<lb/>
<pb n="3a"/>
故冬秦伯伐晉取羈馬<hi>今狐役在七年羈馬晉邑爲于僞切今力丁切</hi>晉人禦之趙<lb/>
盾將中軍荀林父佐之<hi>林父代先克將子匠切</hi>郤缺將上軍<hi>代箕鄭</hi>臾駢佐<lb/>
之<hi>代林父駢歩邊切</hi>欒盾將下軍<hi>欒枝子代先蔑欒/力官切盾徒本切</hi>胥甲佐之<hi>胥臣子代先都</hi>
范無恤御戎<hi>代歩昭昭上遙切</hi>以從秦師于河曲臾駢曰秦不能乆請<lb/>
深壘固軍以待之從之秦人欲戰秦伯謂士會曰若何而戰<hi>晉士㑹七年奔秦壘力軌切</hi>對曰趙氏新出其屬曰臾駢必實爲此謀將以老<lb/>
我師也<hi>臾駢趙盾屬大夫新出佐上軍</hi>趙有側室曰穿晉君之壻也<hi>側室支子穿趙夙庶孫穿音川</hi>有寵而弱不在軍事<hi>弱年少也又未甞渉知軍事少詩照切</hi>好勇而狂且惡<lb/>
臾駢之佐上軍也若使輕者肆焉其可<hi>肆暫往而退也惡烏路切輕遣政切肆音四</hi>
秦伯以璧祈戰于河<hi>禱求勝禱丁老切一音丁報切</hi>十二月戊午秦軍掩晉上<lb/>
軍趙穿追之不及<hi>上軍不動趙穿獨追之</hi>反怒曰裹糧坐甲固敵是求敵<lb/>
至不擊將何俟焉軍吏曰將有待也<hi>待可擊裹音果</hi>穿曰我不知謀將<lb/>
獨出乃以其屬出宣子曰秦獲穿也獲一卿矣<hi>僖三十三年晉侯以一命命郤<pb n="3b"/>缺爲卿不在軍帥之數然則晉自有散位從卿者帥所類切散悉但切</hi>秦以勝歸我何以報乃皆<lb/>
出戰交綏<hi>司馬法曰逐奔不逺從綏不及逐奔不逺則難誘從綏不及則難陷然則古名退軍爲綏秦晉志未能堅戰短兵未至爭而兩退故曰交綏爭爭鬪之爭</hi>秦行人夜戒晉師曰兩君之士皆未憖<lb/>
也明日請相見也<hi>憖缺也憖魚覲切又魚轄切方言云傷也字林云間也牛吝切</hi>㬰駢曰使者<lb/>
目動而言肆懼我也<hi>目動心不安言肆聲放失常節使所吏切</hi>將遁矣薄諸河必敗<lb/>
之<hi>薄迫也遁徒困切薄蒲莫切下同敗卑賣切</hi>胥甲趙穿當軍門呼曰死傷未收而<lb/>
弃之不惠也不待期而薄人於險無勇也乃止<hi>晉師止爲宣元年放胥甲傳</hi>
秦師夜遁復侵晉入瑕<hi>復扶又切</hi>〇城諸及鄆書時也<lb/>
經十有三年春王正月〇夏五月壬午陳侯朔卒<hi>無傳再同盟</hi>〇邾<lb/>
子蘧蒢卒<hi>未同<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>而赴以名蘧其居切蒢文居切</hi>〇自正月不雨至于秋七月<hi>無傳義與二年同</hi>○大室屋壞<hi>大廟之室大音泰注及傳同</hi>〇冬公如晉〇衛侯會公<lb/>
于沓<hi>沓地闕沓徒荅切</hi>〇狄侵衛<hi>無/傳</hi>〇十有二月已丑公及晉侯盟<hi>十二月無己丑已丑十一月十一日</hi>〇公還自晉鄭伯會公于棐<hi>棐鄭地棐芳味切又非尾切</hi>
<pb n="4a"/>
傳十三年春晉侯使詹嘉處瑕以守桃林之塞<hi>詹嘉晉大夫賜其瑕邑令帥衆守桃林以備秦桃林在弘農華隂縣東潼閞詹章廉切塞悉代切令力呈切華戸化切潼音童</hi>晉人患秦之用<lb/>
士會也夏六卿相見於諸浮<hi>諸浮晉地</hi>趙宣子曰隨會在秦賈季<lb/>
在狄難日至矣若之何<hi>六年賈季奔狄難乃旦切日人實切</hi>中行桓子曰請復賈<lb/>
季<hi>中行桓子荀林父也僖二十八年始將中行故以爲氏行戸郎切注同將子匠切</hi>能外事且由舊勲<lb/>
<hi>有狐偃之舊勲</hi>郤成子曰賈季亂且罪大<hi>殺陽處父故</hi>不如隨會能賤而有<lb/>
恥柔而不犯<hi>不可犯以不義</hi>其知足使也且無罪乃使魏壽餘僞以魏<lb/>
叛者以誘士會執其帑於晉使夜逸<hi>魏夀餘畢萬之後帑壽餘子知音智帑音奴</hi>請<lb/>
自歸于秦秦伯許之<hi>許受其邑</hi>履士會之足於朝<hi>躡士會足欲使行躡女渉切</hi>秦<lb/>
伯師于河西<hi>將取魏</hi>魏人在東<hi>今河北縣於秦爲在河之東</hi>壽餘曰請東人之<lb/>
能與夫二三有司言者吾與之先<hi>欲與晉人在秦者共先告喻魏有司夫音扶</hi>使士<lb/>
會士會辭曰晉人虎狼也若背其言臣死妻子爲戮無益於君<lb/>
不可悔也<hi>辭行示己無去心背音佩下同</hi>秦伯曰若背其言所不歸爾帑者有<lb/>
<pb n="4b"/>
如河<hi>言必歸其妻子明白如河</hi>乃行繞朝贈之以䇿<hi>䇿馬檛臨别授之馬檛並示己所䇿以展情繞朝秦大夫繞如字又張遙切䇿本又作筴初革切檛張瓜切馬杖也王鄒華切字林作<graphic n="KR2426" url="https://raw.githubusercontent.com/kanripo/KR-Gaiji/master/images/KR2426.png" mimeType="image/png"/>云箠也竹瓜切</hi>曰子無謂<lb/>
秦無人吾謀適不用也<hi>示已覺其情</hi>旣濟魏人譟而還<hi>喜得士㑹譟素報切還音旋</hi>秦人歸其帑其處者爲劉氏<hi>士會堯後劉累之胤别族復累之姓累劣彼切</hi>〇邾文<lb/>
公卜遷于繹<hi>繹邾邑魯國鄒縣北有繹山繹音亦鄒側留切</hi>史曰利於民而不利於君<lb/>
邾子曰苟利於民孤之利也天生民而樹之君以利之也民旣<lb/>
利矣孤必與焉左右曰命可長也君何弗爲邾子曰命在養民<lb/>
死之短長時也民苟利矣遷也吉莫如之<hi>左右以一人之命爲言文公以百姓之命爲主一人之命各有短長不可如何百姓之命乃傳世無窮故徙之與音預專直專切</hi>遂遷于繹五月邾<lb/>
文公卒君子曰知命〇秋七月大室之屋壞書不共也<hi>簡慢宗廟使至傾頽故書以見臣子不共頽大囬切見賢遍切</hi>〇冬公如晉朝且㝷盟衛侯會公于沓請<lb/>
平于晉公還鄭伯會公于棐亦請平于晉公皆成之<hi>鄭衛貳干楚畏晉故因公請平</hi>鄭伯與公宴于棐子家賦鴻鴈<hi>子家鄭大夫公子歸生也鴻鴈詩小雅義取侯伯哀<pb n="5a"/>恤鰥寡有征行之勞言鄭國寡弱欲使魯侯還晉恤之鰥古頑切</hi>季文子曰寡君未免於此<hi>言亦同有微弱之憂</hi>文子賦四月<hi>四月詩小雅義取行役踰時思歸祭祀不欲爲還晉爲于僞切下皆同</hi>子家<lb/>
賦載馳之四章<hi>載馳詩鄘風四章以下義取小國有急欲引大國以救助鄘音容</hi>文子賦采薇<lb/>
之四章<hi>采薇詩小雅取其豈敢定居一月三捷許爲鄭還不敢安居三息暫切又如字㨗在接切</hi>鄭伯拜<hi>謝公爲行</hi>公荅拜<lb/>
經十有四年春王正月公至自晉<hi>無傳告於廟</hi>〇邾人伐我南鄙○<lb/>
叔彭生帥師伐邾○夏五月乙亥齊侯潘卒<hi>七年盟于扈乙亥四月二十九日書五月從赴潘判干切</hi>〇六月公會宋公陳侯衛侯鄭伯許男曹伯晉趙盾<lb/>
癸酉同盟于新城<hi>新城宋地在梁國穀熟縣西</hi>〇秋七月有星孛入于北斗<lb/>
<hi>孛彗也旣見而移入北斗非常所有故書之孛音偑徐無潰切嵇康音渤海字彗嵇似歳切一音唯遂切見賢遍切</hi>〇公<lb/>
至自會<hi>無傳</hi>〇晉人納捷菑于邾弗克納<hi>邾有成君晉趙盾不度於義而大興諸侯之師渉邾之竟見辭而退雖有服義之善所興者廣所害者衆故貶稱人菑側其切度特洛切竟音境</hi>〇九月甲申<lb/>
公孫敖卒于齊<hi>旣許復之故從大夫例書卒</hi>〇齊公子商人弑其君舎<hi>舎未踰年<pb n="5b"/>而稱君者先君旣葬舎巳即位弑君例在宣四年</hi>〇宋子哀來奔<hi>大夫奔例書名氏貴之故書字</hi>〇冬<lb/>
單伯如齊<hi>單伯周卿士爲魯如齊故書單音善爲于僞切</hi>〇齊人執單伯<hi>諸侯無執王使之義故不衣行人例使所吏切</hi>〇齊人執子叔姬<hi>叔姬魯女齊侯舎之母不稱夫人自魯録之父母辭</hi>
傳十四年春頃王崩周公閱與王孫蘇爭政故不赴凡崩薨不<lb/>
赴則不書禍福不告亦不書<hi>奔亡禍也歸復福也頃音傾閲音恱</hi>懲不敬也<hi>欲使怠慢音自戒懲直升切</hi>〇邾文公之卒也<hi>在前年</hi>公使弔焉不敬邾人來討伐我南<lb/>
鄙故惠伯伐邾○子叔姬妃齊昭公生舎叔姬無寵舎無威公<lb/>
子商人驟施於國<hi>驟數也商人桓公子妃音配本亦作配驟仕救切施式氏切數音朔</hi>而多聚士<lb/>
盡其家貸於公有司以繼之<hi>家財盡從公及國之有司富者貸盡津忍切貸音特又音忒注同</hi>
夏五月昭公卒舎即位〇邾文公元妃齊姜生定公二妃晉<lb/>
姬生捷菑文公卒邾人立定公捷菑奔晉〇六月同盟于新城<lb/>
從於楚者服<hi>從楚者陳鄭宋</hi>且謀邾也<hi>謀納捷菑</hi>〇秋七月乙卯夜齊商人<lb/>
弑舎而讓元<hi>元商人兄齊惠公也書九月從告七月無乙卯日誤弑本作殺音試</hi>元曰爾求之乆<lb/>
<pb n="6a"/>
矣我能事爾爾不可使多蓄憾<hi>不爲君則恨多蓄勑六切本又作畜憾本又作感戸暗切</hi>將<lb/>
免我乎爾爲之<hi>言將復殺我復扶又切</hi>〇有星孛入于北斗周内史叔服<lb/>
曰不出七年宋齊晉之君皆將死亂<hi>後三年宋弒昭公五年齊弒懿公七年晉弑靈公史服但言事徴而不論其占固非求學所得詳言弒音試下同</hi>○晉趙盾以諸侯之師八百乗<lb/>
納捷菑于邾<hi>八百乗六萬人言力有餘乗䋲證切注同</hi>邾人辭曰齊出貜且長<hi>貜且定公貜俱縳切徐居碧切且子餘切長丁丈切下注同</hi>宣子曰辭順而弗從不祥乃還<hi>立適以長故曰辭順適丁歷切</hi>〇周公將與王孫蘇訟于晉王叛王孫蘇<hi>王匡王叛不與</hi>而<lb/>
使尹氏與聃啓訟周公于晉<hi>訟理之尹氏周卿士聃啓周大夫聃乃甘切</hi>趙宣子平<lb/>
王室而復之<hi>復使和親</hi>〇楚莊王立<hi>穆王子也</hi>子孔潘崇將襲羣舒使公<lb/>
子爕與子儀守而伐舒蓼<hi>即羣舒爕昔協切守手又切蓼音了</hi>二子作亂城郢而<lb/>
使賊殺子孔不克而還八月二子以楚子出將如商密<hi>國語曰楚莊王幼弱子儀爲師王子<graphic n="KR1858" url="https://raw.githubusercontent.com/kanripo/KR-Gaiji/master/images/KR1858.png" mimeType="image/png"/>爲傳還音旋</hi>廬戢棃及叔麇誘之遂殺鬭克及公子爕<hi>廬今襄陽中廬縣戢棃廬大夫叔麇其佐鬪克子儀也廬力於切又音盧注同戢側立切麇九倫切</hi>初鬬克囚于秦<lb/>
<pb n="6b"/>
<hi>在僖二十五年</hi>秦有殽之敗<hi>在僖三/十三年</hi>而使歸求成成而不得志<hi>無賞報也</hi>公<lb/>
子爕求今尹而不得故二子作亂<hi>傳言楚莊幼弱國内亂所以不能與晉競</hi>〇穆伯<lb/>
之從已氏也<hi>在八年己音紀又音祀</hi>魯人立文伯<hi>穆伯之子榖也</hi>穆伯生二子於<lb/>
莒而求復文伯以爲請襄仲使無朝聽命復而不出<hi>不得使與聽政事終寢於家故岀入不書爲如字又于僞切下爲請同十五年亦放此與音預</hi>三年而盡室以復適莒文<lb/>
伯疾而請曰榖之子弱<hi>子孟獻子年尚少盡津忍切復扶又切少詩照切</hi>請立難也<hi>難榖弟難乃多切又如字</hi>許之文伯卒立惠叔穆伯請重賂以求復惠叔以爲<lb/>
請許之將來九月卒于齊告喪請葬弗許<hi>請以卿禮葬</hi>○宋髙哀爲<lb/>
蕭封人以爲卿<hi>蕭宋附庸仕附庸還升爲卿</hi>不義宋公而出遂來奔<hi>岀而待放從放所來故曰遂</hi>書曰宋子哀來奔貴之也<hi>貴其不食汙君之禄辟禍速也汙汙辱之汙</hi>〇齊<lb/>
人定懿公使來告難故書以九月<hi>齊人不服故三月而後定書以九月明經日月皆從赴難乃旦切</hi>齊公子元不順懿公之爲政也終不曰公曰夫已氏<hi>猶言某甲夫音扶已音紀</hi>〇襄仲使告于王請以王寵求昭姬于齊<hi>昭姬子叔姬</hi>曰殺<lb/>
<pb n="7a"/>
其子焉用其母請受而罪之冬單伯如齊請子叔姬齊人執<lb/>
之<hi>恨魯恃王勢以求女故焉於䖍切</hi>又執子叔姬<hi>欲以恥辱魯</hi>
經十有五年春季孫行父如晉〇三月宋司馬華孫來盟<hi>華孫奉使鄰國能臨事制冝至魯而後定盟故不稱使其官皆從故書司馬華戸化切使所吏切從才用切</hi>〇夏曹伯來<lb/>
朝〇齊人歸公孫敖之喪<hi>大夫喪還不書善魯感子以赦父敦公族之恩崇仁孝之敎故特録敖喪歸以示義</hi>〇六月辛丑朔日有食之鼔用牲于社<hi>傳例曰非禮也</hi>〇單伯至<lb/>
自齊〇晉郤缺帥師伐蔡戊申入蔡<hi>傳例曰獲大城曰入</hi>〇秋齊人侵我<lb/>
西鄙〇季孫行父如晉〇冬十有一月諸侯盟于扈<hi>將伐齊晉侯受賂而止故揔曰諸侯言不足序列</hi>〇十有二月齊人來歸子叔姬<hi>齊人以王故來送子叔姬故與直出者異文</hi>〇齊侯侵我西鄙〇遂伐曹入其郛<hi>郛郭也郛音孚</hi>
傳十五年春季文子如晉爲單伯與子叔姬故也<hi>因晉請齊爲子僞切下爲孟氏下注爲惠叔皆同</hi>〇三月宋華耦來盟其官皆從之書曰宋司馬華<lb/>
孫貴之也<hi>古之盟㑹必備威儀崇贄幣賔主以成禮爲敬故傳曰卿行旅從春秋時率多不能備儀華孫能率其屬<pb n="7b"/>以從古典所以敬事而自重使重而事敬則魯尊而禮篤故貴而不名從才用切注旅從同又音如字贄音至率所類切又音律使所吏切</hi>公與之宴辭曰君之先臣督得罪於宋殤公名在諸侯<lb/>
之䇿臣承其祀其敢辱君<hi>耦華督曾孫也督弑殤公在桓二年耦自以罪人子孫故不敢屈辱魯君對共宴會</hi>請承命於亞旅<hi>亞旅上大夫/也亞於嫁切</hi>魯人以爲敏<hi>無故揚其先祖之罪是不敏魯人以爲敏明君子所不與也</hi>〇夏曹伯來朝禮也諸侯五年再相朝以脩王<lb/>
命古之制也<hi>十一年曹伯來朝雖至此乃來亦五年傳爲冬齊侯伐曹張本</hi>〇齊人或爲孟氏<lb/>
謀<hi>孟氏公孫敖家慶父爲長庶故或稱孟氏長丁丈切</hi>曰魯爾親也飾棺寘諸堂阜<hi>堂阜齊魯竟上地飾棺不殯示無所歸寘之䜴切竟音境殯必刃切</hi>魯必取之從之卞人以告<hi>卞人魯卞邑大夫卞皮彦切</hi>惠叔猶毀以爲請<hi>敖卒則惠叔請之至今期年而猶未巳毁過喪禮期居其切</hi>立於<lb/>
朝以待命許之取而殯之<hi>殯於孟氏之寢終叔服之言</hi>齊人送之書曰齊人<lb/>
歸公孫敖之喪爲孟氏且國故也<hi>爲惠叔毁請且國之公族故聽其歸殯而書之爲于僞切</hi>
葬視共仲<hi>制如慶父皆以罪降共音恭</hi>聲己不視帷堂而哭<hi>聲已惠叔母怨敖從莒女故帷堂己音紀</hi>襄仲欲勿哭<hi>怨敖取/其妻</hi>惠伯曰喪親之終也<hi>惠伯叔彭生</hi>雖不能<lb/>
<pb n="8a"/>
始善終可也史佚有言曰兄弟致美<hi>各盡其美義乃終</hi>救乏賀善弔災<lb/>
祭敬喪哀情雖不同母絶其愛親之道也子無失道何怨於人<lb/>
襄仲說帥兄弟以哭之他年其二子來<hi>敖在莒所生毋音無說音悦</hi>孟獻子<lb/>
愛之聞於國<hi>獻子榖之子仲叔蔑聞音問或如字下同蔑亡結切</hi>或譖之曰將殺子獻子<lb/>
以告季文子二子曰夫子以愛我聞我以將殺子聞不亦逺於<lb/>
禮乎逺禮不如死一人門于句鼆一人門于戾丘皆死<hi>句鼆戾丘魯邑有宼攻門二子禦之而死遠于萬切下同句古侯切鼆又作黽莫幸切戾力計切</hi>〇六月辛丑朔日有<lb/>
食之鼔用牲于社非禮也<hi>得常鼔之月而於社用牲爲非禮</hi>日有食之天子不<lb/>
舉<hi>去盛饌去起吕切饌仕眷切</hi>伐鼔于社<hi>責羣隂伐/猶撃也</hi>諸侯用幣于社<hi>社尊於諸侯故請救而不敢責之</hi>伐鼔于朝<hi>退自/責</hi>以昭事神訓民事君<hi>天子不舉諸侯用幣所以事神尊卑異制所以訓民</hi>示有等威古之道也<hi>等威威儀之等差差初佳切又初冝切</hi>齊人許單<lb/>
伯請而赦之使來致命<hi>以單伯執節不移且畏晉故許之</hi>書曰單伯至自齊貴<lb/>
之也<hi>單伯爲魯拘執旣免而不廢禮終來致命故貴而告廟爲于僞切下似爲同拘音俱</hi>〇新城之盟<hi>在前<pb n="8b"/>年</hi>蔡人不與<hi>不㑹盟與音預下同</hi>晉郤缺以上軍下軍伐蔡<hi>兼帥二軍</hi>曰君弱<lb/>
不可以怠<hi>怠解也解佳賣切</hi>戊申入蔡以城下之盟而還凡勝國曰滅<lb/>
之<hi>勝國絶其社稷有其土地還音旋</hi>獲大城焉曰入之<hi>得大都而不有</hi>〇秋齊人侵我<lb/>
西鄙故季文子告于晉冬十一月晉侯宋公衛侯蔡侯陳侯<lb/>
鄭伯許男曹伯盟于扈㝷新城之盟且謀伐齊也<hi>齊執王使且數伐魯使所吏切下王使同數音朔</hi>齊人賂晉侯故不克而還於是有齊難是以公不<lb/>
會<hi>明今不序諸侯不以公不會故難乃且切下注同</hi>書曰諸侯盟于扈無能爲故也<hi>惡其受賂不能討齊惡烏路切</hi>凡諸侯會公不與不書諱君惡也<hi>謂國無難不㑹義事故爲惡不書謂不國别序諸侯</hi>與而不書後也<hi>謂後期也今貶諸侯似爲公諱故傳發例以明之爲于僞切</hi>齊人<lb/>
來歸子叔姬王故也<hi>單伯雖見執能守節不移終達王命使叔姬得歸</hi>〇齊侯侵我西<lb/>
鄙謂諸侯不能也<hi>不能討已</hi>遂伐曹入其郛討其來朝也<hi>此年夏朝</hi>季文<lb/>
子曰齊侯其不免乎已則無禮<hi>執王使而伐無罪巳音紀使所吏切</hi>而討於有禮<lb/>
者曰女何故行禮禮以順天天之道也己則反天而又以討人<lb/>
<pb n="9a"/>
難以免矣詩曰胡不相畏不畏于天<hi>詩少雅女音汝相息亮切又如字</hi>君子之<lb/>
不虐幼賤畏于天也在周頌曰畏天之威于時保之<hi>詩周頌言畏天威于是保福禄</hi>不畏于天將何能保以亂取國奉禮以守猶懼不終多行<lb/>
無禮弗能在矣<hi>爲十八年齊弑商人傳守手又切</hi>
經十有六年春季孫行父會齊侯于陽榖齊侯弗及盟<hi>及與也</hi>〇<lb/>
夏五月公四不視朔<hi>諸侯每月必告朔聽政因朝於廟今公以疾闕不得視二月三月四月五月朔也春秋十二公以疾不視朔非一也義無所取故特舉此以表行事因明公之實有疾非詐齊</hi>〇六月戊辰公子<lb/>
遂及齊侯盟于郪丘<hi>信公疾且以賂故郪丘齊地郪音西又七西切</hi>〇秋八月辛未夫<lb/>
人姜氏薨<hi>僖公夫人文公母也</hi>〇毀泉臺<hi>泉臺臺名毀壞之也壞音怪</hi>〇楚人秦人巴<lb/>
人滅庸<hi>巴必麻切</hi>〇冬十有一月宋人弑其君杵臼<hi>稱君君無道也例在宣四年杵昌吕切臼強柳切</hi>
傳十六年春王正月及齊平<hi>齊前年再伐魯魯爲受弱故平爲于僞切</hi>公有疾使季<lb/>
文子會齊侯于陽榖請盟齊侯不肯曰請俟君閒<hi>閒疾瘳閒如字瘳勑周切<pb n="9b"/>差也</hi>○夏五月公四不視朔疾也公使襄仲納賂于齊侯故盟于<lb/>
郪丘〇有蛇自泉宫出入于國如先君之數<hi>伯禽至僖公十七君釋文史記魯世家魯公伯禽子考公酋弟煬公熈子幽公宰弟魏公費子厲公躍子獻公具子順公濞弟武公敖子懿公獻弟孝公稱子惠公弗皇子隱公息姑弟桓公允子莊公同子閔公開兄僖公申十七也魏公世本作徽公順公一作慎公</hi>秋八月<lb/>
辛未聲姜薨毀泉臺<hi>魯公以爲蛇妖所出而聲姜薨故壞之壞音怪</hi>〇楚大饑戎伐其<lb/>
西南至于阜山師于大林又伐其東南至于陽丘以侵訾枝<hi>戎山夷也大林陽丘訾枝皆楚邑饑音飢一音機訾子斯切</hi>庸人帥羣蠻以叛楚<hi>庸今上庸縣屬楚之小國</hi>
麇人率百濮聚於選將伐楚<hi>選楚地百濮夷也麇九倫切濮音卜選息兖切又息戀切</hi>於是<lb/>
申息之北門不啓<hi>備中國</hi>楚人謀徙於阪髙<hi>楚險地阪音反一音扶板切</hi>蔿賈<lb/>
曰不可我能往宼亦能往不如伐庸夫麇與百濮謂我饑不能<lb/>
師故伐我也若我出師必懼而歸百濮離居將各走其邑誰暇<lb/>
謀人乃出師旬有五日百濮乃罷<hi>濮夷無屯聚見難則散歸蔿于委切屯徒門切聚才住切又如字難乃且切又如字</hi>自廬以往振廪同食<hi>往往伐庸也振發也廩倉也同食上下無異饌也廬力於<pb n="10a"/>切又音盧廪力甚切</hi>次于句澨<hi>楚西界也句古/侯切澨市世切</hi>使廬戢棃侵庸<hi>戢棃廬大夫</hi>及<lb/>
庸方城<hi>方城庸地上庸縣東有方城亭</hi>庸人逐之囚子揚䆫<hi>䆫戢棃官屬䆫初江切</hi>三宿<lb/>
而逸曰庸師衆羣蠻聚焉不如復大師<hi>還復句澨師</hi>且起王卒合而<lb/>
後進師叔曰不可<hi>師叔楚大夫潘尫也卒子忽切尫烏黃切</hi>姑又與之遇以驕之彼<lb/>
驕我怒而後可克先君蚡冒所以服陘隰也<hi>蚡冒楚武王父陘隰地名可克或作可撃蚡扶粉切冒莫報切史記楚世家云蚡冒卒弟熊達殺蚡冒子而代立是爲楚武王與杜異陘音刑隰音習</hi>又與<lb/>
之遇七遇皆北<hi>軍走曰北北如字一音佩</hi>唯禆鯈魚人實逐之<hi>禆鯈魚庸三邑魚魚復縣今巴東水安縣輕楚故但使三邑人逐之椑婢支切鯈直留切</hi>庸人曰楚不足與戰矣遂不設<lb/>
備楚子乗馹㑹師于臨品<hi>馹傳車也臨品地名馹人實切傳丁戀切</hi>分爲二隊<hi>隊部也兩道攻之隊徒對切</hi>子越自石溪子貝自仞以伐庸<hi>子越鬬椒也石溪仞入庸道溪苦兮切本或作谿貝𥙷蓋切今俗本多作貟音云仞人慎切</hi>秦人巴人從楚師羣蠻從楚子盟<hi>蠻見楚強故</hi>遂滅庸<hi>傳言楚有謀/臣所以興</hi>〇宋公子鮑禮於國人<hi>鮑昭公庶弟文公也鮑歩卯切</hi>宋饑竭其粟而貸之年自七十以上無不饋飴也時加羞珍<lb/>
<pb n="10b"/>
異<hi>羞進也上時掌切饋其媿切飴以支切又以志切遺也</hi>無日不數於六卿之門<hi>數不䟽數音朔</hi>
國之材人無不事也<hi>有賢材者</hi>親自桓以下無不恤也<hi>桓鮑之曾祖</hi>公子<lb/>
鮑美而豔襄夫人欲通之<hi>鮑適祖母豔移驗切適丁歷切</hi>而不可<hi>以禮自防閑</hi>乃助<lb/>
之施昭公無道國人奉公子鮑以因夫人於是華元爲右師<hi>元華督曾孫代公子成施式豉切</hi>公孫友爲左師華耦爲司馬<hi>代公子卬</hi>鱗鱹爲司徒<lb/>
蕩意諸爲司城公子朝爲司宼<hi>代華御事鱹古亂切朝如字</hi>初司城蕩卒公<lb/>
孫壽辭司城<hi>夀蕩之子</hi>請使意諸爲之<hi>意諸壽之子</hi>旣而告人曰君無道<lb/>
吾官近懼及焉<hi>禍及己</hi>弃官則族無所庇子身之貳也姑紓死焉<lb/>
<hi>姑且也紓緩也庇必利切又悲位切紓音舒</hi>雖亡子猶不亡族<hi>己在故也</hi>旣夫人將使公<lb/>
田孟諸而殺之公知之盡以寳行蕩意諸曰盍適諸侯公曰不<lb/>
能其大夫至于君祖母以及國人<hi>君祖母諸侯祖母之稱謂襄夫人盍戸臘切稱尺證切</hi>
諸侯誰納我且旣爲人君而又爲人臣不如死盡以其寳賜左<lb/>
右而使行<hi>行去也</hi>夫人使謂司城去公對曰臣之而逃其難若後<lb/>
<pb n="11a"/>
<pb n="12a"/>
襄仲請盟六月盟于穀<hi>晉不能救魯故請服</hi>〇晉侯蒐于黃父<hi>一名黒壤晉地父音甫壤如丈切</hi>遂復合諸侯于扈平宋也<hi>傳不列諸國而言復合則如上十五年㑹扈之諸侯可知也復扶又切注同</hi>公不與會齊難故也書曰諸侯無功也<hi>刺欲平宋而復不能與音預</hi>於是晉侯不見鄭伯以爲貳於楚也鄭子家使執訊而與之<lb/>
書以告趙宣子<hi>執訊通訊問之官爲書與宣子訊音信</hi>曰寡君即位三年<hi>魯文二年</hi>召<lb/>
蔡侯而與之事君九月蔡侯入于敝邑以行<hi>行朝晉也</hi>敝邑以侯宣<lb/>
多之難寡君是以不得與蔡侯偕<hi>宣多旣立穆公恃寵專權偕音皆</hi>十一月克<lb/>
減侯宣多而隨蔡侯以朝于執事<hi>减損也難未盡而行言汲汲于朝晉汲音急</hi>十二<lb/>
年六月歸生佐寡君之嫡夷<hi>歸生子家名夷大子名嫡丁歷切</hi>以請陳侯于楚<lb/>
而朝諸君<hi>請陳干楚與俱朝晉</hi>十四年七月寡君又朝以蕆陳事<hi>藏勑也勑成前好蕆勑展切好呼報切一本作事</hi>十五年五月陳侯自敝邑往朝于君往年正<lb/>
月燭之武往朝夷也<hi>將夷往朝晉</hi>八月寡君又往朝以陳蔡之密邇<lb/>
於楚而不敢貳焉則敝邑之故也<hi>密邇比近也比毗志切</hi>雖敝邑之事君<lb/>
<pb n="12b"/>
何以不免<hi>免免罪也</hi>在位之中一朝于襄<hi>襄公朝/直遙切</hi>而再見于君<hi>君靈公也見賢遍切</hi>夷與孤之二三臣相及於絳<hi>孤之二三臣謂燭之武歸生自謂也絳晉國都</hi>雖我<lb/>
小國則蔑以過之矣今大國曰爾未逞吾志敝邑有亡無以加<lb/>
焉古人有言曰畏首畏尾身其餘幾<hi>言首尾有畏則身中不畏者少幾居豈切</hi>又曰<lb/>
鹿死不擇音<hi>音所茠䕃之處古字聲同皆相假借茠虚求切䕃於鴆切</hi>小國之事大國也德<lb/>
則其人也<hi>以德加已則以人道相事</hi>不德則其鹿也鋌而走險急何能擇<hi>鋌疾走貌言急則欲䕃茠於楚如鹿赴險鋌它頂切</hi>命之罔極亦知亡矣<hi>言晉命無極</hi>將悉敝賦<lb/>
以待於鯈唯執事命之<hi>鯈晉鄭之竟言欲以兵距晉鯈直留切竟音境</hi>文公二年六月<lb/>
壬申朝於齊<hi>鄭文二年六月壬申魯莊二十三年六月二十日</hi>四年二月壬戍爲齊侵<lb/>
蔡<hi>魯荘二十五年二月無壬戌壬戌三月二十日爲于僞切</hi>亦獲成於楚<hi>鄭與楚成</hi>居大國之間<lb/>
而從於強令豈其罪也<hi>令號令也</hi>大國若弗圖無所逃命晉鞏朔行<lb/>
成於鄭趙穿公壻池爲質焉<hi>趙穿卿也公壻池晉侯女壻鞏九勇切質音致下同</hi>〇秋周<lb/>
甘歜敗戎于邥垂乗其飲酒也<hi>歜周大夫邥垂周地河南新城縣北有垂亭爲成元年晉侯平<pb n="13a"/>戎于王張本歜昌欲切邥音審</hi>〇冬十月鄭大子夷石楚爲質于晉<hi>夷靈公也石楚鄭大夫</hi>○襄仲如齊拜榖之盟復曰臣聞齊人將食魯之麥以臣觀<lb/>
之將不能齊君之語偷臧文仲有言曰民主偷必死<hi>偷猶苟且偷他侯切</hi>
經十有八年春王二月丁丑公薨于臺下○秦伯罃卒<hi>無傳未同盟而赴以名罃於耕切</hi>○夏五月戊戍齊人弑其君商人<hi>不稱盗罪商人</hi>〇六月癸<lb/>
酉葬我君文公〇秋公子遂叔孫得臣如齊<hi>書二卿以兩事行非相爲介介音界</hi>
〇冬十月子卒<hi>先君旣葬不稱君者魯人諱弑以未成君書之子在喪之稱弒申志切本又作殺之稱尺證切</hi>
〇夫人姜氏歸于齊○季孫行父如齊<hi>無傳</hi>〇莒弑其君庶其<hi>稱君君無道也</hi>
傳十八年春齊侯戒師期<hi>將以伐魯</hi>而有疾醫曰不及秋將死公聞<lb/>
之卜曰尚無及期<hi>尚庶幾也欲令先師期死令力呈切先悉薦切下同</hi>惠伯令龜<hi>以卜事告龜</hi>
卜楚丘占之曰齊侯不及期非疾也君亦不聞<hi>言君先齊侯終</hi>令龜有<lb/>
咎<hi>言令龜者亦有凶咎見於卜兆爲惠伯死張本見賢遍切</hi>二月丁丑公薨〇齊懿公之爲<lb/>
<pb n="13b"/>
公子也與邴歜之父爭田弗勝及即位乃掘而刖之<hi>㫁其尸足邴音丙又彼病切歜昌欲切掘其勿切又其月切刖音月又五刮切斷丁管切</hi>而使歜僕<hi>僕御也</hi>納閻職之妻<lb/>
而職驂乗<hi>驂乗陪乗驂音七南切乗繩證切注同</hi>夏五月公游于申池<hi>齊南城西門名申門齊城無池唯此門左右有池疑此則是</hi>二人浴于池歜以扑抶職<hi>扑箠也抶撃也欲以相感激扑普卜切字冝從手作木邊非也抶勑乙切箠市橤切又之橤切激古歷切</hi>職怒歜曰人奪女妻而不<lb/>
怒一抶女庸何傷職曰與刖其父而弗能病者何如<hi>言不以父刖爲病恨女音汝</hi>乃謀弑懿公納諸竹中歸舎爵而行<hi>飲酒訖乃去言齊人惡懿公二人無所畏舍音赦置也惡烏路切</hi>齊人立公子元<hi>桓公子惠公</hi>〇六月葬文公〇秋襄仲<lb/>
莊叔如齊惠公立故且拜葬也<hi>襄仲賀惠公立莊叔謝齊來會葬</hi>〇文公二妃<lb/>
敬嬴生宣公敬嬴嬖而私事襄仲宣公長而屬諸襄仲襄仲欲<lb/>
立之叔仲不可<hi>叔仲惠伯嬴音盈嬖必計切長丁丈切屬音燭</hi>仲見于齊侯而請之齊<lb/>
侯新立而欲親魯許之冬十月中殺惡及視而立宣公<hi>惡大子視其母弟殺視不書賤之見賢遍切</hi>書曰子卒諱之也仲以君命召惠伯<hi>詐以子惡命</hi>
<pb n="14a"/>
其宰公冉務人止之曰入必死叔仲曰死君命可也公冉務人<lb/>
曰若君命可死非君命何聽弗聽乃入殺而埋之馬矢之中<hi>惠伯死不書者史畏襄仲不敢書殺惠伯聽音吐定切</hi>公冉務人奉其帑以奔蔡旣而復叔仲氏<lb/>
<hi>不絶其後</hi>〇夫人姜氏歸于齊大歸也<hi>惡視之母出姜也嫌與有罪出者異故復發傳復扶又切</hi>
將行哭而過市曰天乎仲爲不道殺適立庶市人皆哭魯人謂<lb/>
之哀姜<hi>所謂出姜不允於魯過古禾切又古卧切適丁歷切</hi>〇莒紀公生大子僕又生季<lb/>
佗愛季佗而黜僕且多行無禮於國<hi>紀號也莒夷無謚故有别號佗徒何切</hi>僕因<lb/>
國人以弑紀公以其寳玉來奔納諸宣公公命與之邑曰今日<lb/>
必授季文子使司宼出諸竟曰今日必達<hi>未見公而文子出之故來不書竟音境</hi>
公問其故季文子使大史克對曰先大夫臧文仲敎行父事君<lb/>
之禮行父奉以周旋弗敢失隊曰見有禮於其君者事之如孝<lb/>
子之養父母也見無禮於其君者誅之如鷹鸇之逐鳥雀也先<lb/>
君周公制周禮曰則以觀德<hi>則法也合法則爲吉德大音泰隊直類切養餘亮切鷹於陵切鸇之<pb n="14b"/>然切說文上仙切字林已仙切</hi>德以處事<hi>處猶/制也</hi>事以度功<hi>度量也度待洛切注及下同</hi>功以<lb/>
食民<hi>食養也食音嗣注同</hi>作誓命曰毀則爲賊<hi>誓要信也毁則壞法也壞音怪</hi>掩賊爲藏<lb/>
<hi>掩匿也匿女乙切</hi>竊賊爲盜<hi>賄財/也</hi>盜器爲姦<hi>器國/用也</hi>主藏之名<hi>以掩賊爲名</hi>頼<lb/>
姦之用<hi>用姦器也</hi>爲大凶德有常無赦<hi>刑有/常</hi>在九刑不忘<hi>誓命以下皆九刑之書九刑之書今亡</hi>行父還觀莒僕莫可則也<hi>還猶周旋還音旋</hi>孝敬忠信爲吉<lb/>
德盜賊藏姦爲凶德夫莒僕則其孝敬則弑君父矣則其忠信<lb/>
則竊寳玉矣其人則盜賊也其器則姦兆也<hi>兆域也</hi>保而利之則<lb/>
主藏也以訓則昬民無則焉不度於善<hi>度居也</hi>而皆在於凶德是<lb/>
以去之昔髙陽氏有才子八人<hi>髙陽帝顓頊之號八人其苗裔去起吕切顓音專頊許玉切裔以制切</hi>蒼舒隤敳檮戭大臨尨降庭堅仲容叔逹<hi>此即垂益禹臯陶之倫庭堅即臯陶字隤徒囬切敳五才切一音五囬切韋昭音瑰檮直由切韋昭音洮戭以善切漢書作㪦韋昭巳震切尨莫江切降下江切陶音遙</hi>齊聖廣淵明允篤誠天下之民謂之八愷<hi>齊中也淵深也允信也䔍厚也愷和也愷開在切</hi>髙辛氏有才子八人<hi>髙辛帝嚳之號八人亦其苗裔嚳苦毒切</hi>伯奮仲堪<lb/>
<pb n="15a"/>
叔獻季仲伯虎仲熊叔豹季貍<hi>此即稷契朱虎熊羆之倫奮甫問切熊音雄貍力之切契息列切依字當作偰古文作卨羆彼皮切</hi>忠肅共懿宣慈惠和天下之民謂之八元<hi>肅敬也懿美也宣徧也元善也徧音遍</hi>此十六族也丗濟其美不隕其名<hi>濟成也隕隊也隕于敏切隊直類切</hi>以至於堯堯不能舉舜臣堯舉八愷使主后土<hi>后土地官禹作司空平水土即主地之官</hi>以揆百事莫不時序地平天成<hi>揆度也成亦平也揆葵癸切</hi>舉<lb/>
八元使布五敎于四方<hi>契作司徒五敎在寛故知契在八元之中契斯列切下同</hi>父義母慈<lb/>
兄友弟共子孝内平外成<hi>内諸夏外夷狄夏戸雅切</hi>昔帝鴻氏有不才子<hi>帝鴻黄帝</hi>掩義隱賊好行凶德醜類惡物頑嚚不友是與比周<hi>醜亦惡也比近也周密也好呼報切嚚魚巾切心不則徳義之經爲頑口不道忠信之言爲嚚比毗志切</hi>天下之民謂之渾<lb/>
敦<hi>謂驩兠渾敦不開通之貌渾戸本切敦徒本切驩呼端切兠都侯切</hi>少皥氏有不才子<hi>少<graphic n="KR3109" url="https://raw.githubusercontent.com/kanripo/KR-Gaiji/master/images/KR3109.png" mimeType="image/png"/>金天氏之號次黄帝少詩照切注同皡胡老切</hi>毀信廢忠崇飾惡言靖譖庸囬服讒蒐慝以<lb/>
誣盛德<hi>崇聚也靖安也庸用也囬邪也服行也蒐隱也慝惡也盛徳賢人也蒐所留切慝他得切邪似嗟切</hi>天下<lb/>
之民謂之窮竒<hi>謂共二其行窮其好竒竒其宜切共音恭行下孟切好呼報切</hi>顓頊氏有不才<lb/>
<pb n="15b"/>
子不可敎訓不知話言<hi>話善也話戸快切</hi>告之則頑<hi>徳義不入心</hi>舎之則嚚<lb/>
<hi>不道忠信舎音赦</hi>傲很明德以亂天常天下之民謂之檮杌<hi>謂鯀檮杌頑凶無儔匹之貌傲五報切很戸墾切檮徒刀切杌五忽切鯀古本切</hi>此三族也丗濟其凶增其惡名<lb/>
以至于堯堯不能去<hi>方以宣公比堯行父比舜故言堯亦不能去須賢臣而除之去起吕切注及下皆同</hi>
縉雲氏有不才子<hi>縉雲黄帝時官名</hi>貪于飲食冒于貨賄侵欲崇侈不<lb/>
可盈厭聚斂積實不知紀極不分孤寡不恤窮匱<hi>冒亦貪也盈滿也實財也厭於豔切匱其媿切</hi>天下之民以比三凶<hi>非帝子孫故/别以比三凶</hi>謂之饕餮<hi>貪財爲饕貪食爲餮饕他刀切餮他結切注同</hi>舜臣堯<hi>爲堯/臣</hi>賔于四門<hi>闢四門達四聦以賔禮衆賢闢婢亦切聦本亦作䆫七工切</hi>流四凶族<hi>案四凶罪狀而流放之</hi>渾敦窮竒檮杌饕餮投諸四裔<lb/>
以禦螭魅<hi>投弃也裔逺也放之四逺使當螭魅之災螭魅山林異氣所生爲人害者禦魚吕切螭勑知切山神獸形魅亡備切說文作鬽云老精物也鬽或從未</hi>是以堯崩而天下如一同心戴舜以爲<lb/>
天子以其舉十六相去四凶也故虞書數舜之功曰愼徽五典<lb/>
五典克從無違敎也<hi>徽美也典常也此八元之功戴多代切相息亮切下注同去起吕切數色主切徽許<pb n="16a"/>歸切</hi>曰納于百揆百揆時序無廢事也<hi>此八愷之功</hi>曰賔干四門四門<lb/>
穆穆無凶人也<hi>流四凶</hi>舜有大功二十而爲天子<hi>舉十六相去四凶也</hi>今行<lb/>
父雖未獲一吉人去一凶矣於舜之功二十之一也庶幾免於<lb/>
戾乎<hi>史克激稱以辨宣公之惑釋行父之志故其言美惡有過辭蓋事冝也激古歷切</hi>〇宋武氏之族<lb/>
道昭公子將奉司城須以作亂<hi>文公弑昭公故武族欲因其子以作亂司城須文公弟釋文宋武氏之族本或作武穆之族者後人取下文妄加也道音導</hi>十二月宋公殺母弟須及昭公<lb/>
子使戴莊桓之族攻武氏於司馬子伯之館<hi>戴族華樂也莊族公孫師也桓族向魚鱗蕩也司馬子伯華耦也向舒亮切</hi>遂出武穆之族<hi>穆族黨於武氏故</hi>使公孫師爲司<lb/>
城<hi>公孫師莊公之孫</hi>公子朝卒使樂吕爲司宼以靖國人<hi>樂吕戴公之曾孫爲宣三年宋師圍曹傳</hi>
春秋左氏傳卷第九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
春秋經傳集解昭三第二十二<lb/>
　　　　　　　　　　杜氏　盡十二年<lb/>
經八年春陳侯之弟招殺陳丗子偃師<hi>以首惡從殺例故稱弟又稱丗子招常遥切</hi>
〇夏四月辛丑陳侯溺卒<hi>襄二十七年大夫盟干宋溺乃歷切</hi>〇叔弓如晉〇楚<lb/>
人執陳行人干徵師殺之<hi>稱行人明非行人罪干古丹切</hi>〇陳公子留岀奔鄭<lb/>
<hi>留爲招所立未成尹而岀奔</hi>○秋蒐于紅<hi>革車干乗不言大者經文闕也紅魯地沛國蕭縣西有紅亭逺疑蒐所求切紅戸東切乗繩證切沛音貝</hi>〇陳人殺其大夫公子過<hi>與招共殺偃師書名罪之過古禾切</hi>
〇大雩<hi>無傳不旱而秋雩過也</hi>〇冬十月壬午楚師滅陳<hi>不稱將帥不以告壬午月十八日將子匠切帥所類切</hi>〇執陳公子招放之于越<hi>無傳復稱公子兄巳卒復扶又切</hi>〇殺<lb/>
陳孔奐<hi>無傳招之黨楚殺之奐呼亂切</hi>〇葬陳哀公<hi>嬖人袁克葬之魯往會故書嬖必計切</hi>
傳八年春石言于晉魏榆<hi>魏榆晉地服云魏邑也榆州里名</hi>晉侯問於師曠曰<lb/>
石何故言對曰石不能言或馮焉<hi>謂有精神馮依石而言馮皮冰切</hi>不然民聽<lb/>
濫也<hi>濫失也濫力暫切</hi>抑臣又聞之<hi>抑疑辭</hi>曰作事不時怨讟動于民則<lb/>
<pb n="1b"/>
有非言之物而言今宫室崇侈民力彫盡<hi>彫傷也讟徒木切侈昌氏切又尺氏切</hi>
怨讟並作莫保其性<hi>性命也民不敢自保其性命</hi>石言不亦冝乎於是晉侯<lb/>
方築虒祁之宫<hi>虒祁地名在絳西四十里臨汾水虒音斯祁巨之切又臣之切汾扶云切</hi>叔向曰子<lb/>
野之言君子哉<hi>子野師曠字</hi>君子之言信而有徴故怨逺於其身<hi>怨咎逺其身也逺于萬切各其九切</hi>小人之言僭而無徴故怨咎及之詩曰哀哉不<lb/>
能言匪舌是出唯躬是瘁<hi>詩小雅也不能言謂不知言理以僣言見退者其言非不從舌出以僭而無信自取瘁病故哀之僭子念切岀如字又尺逐切瘁在醉切</hi>哿矣能言巧言如流俾躬處休<lb/>
其是之謂乎<hi>哿嘉也巧言如流謂非正言而順敘以聽言見荅者言其可嘉以信而有徵自取安逸師曠此言緣問流轉終歸于諌故以比巧言如流也當叔向時詩義如此故與今說詩者小異哿古可切毛詩傳云可也俾必爾切本又作卑休許虯切美也</hi>是宫也成諸侯必叛君必有咎夫子知之矣<hi>謂十年晉侯彪卒傳</hi>○陳哀公元妃鄭姬生悼大子偃師<hi>元妃嫡夫人也嫡本又作適丁歷切</hi>二妃<lb/>
生公子留下妃生公子勝二妃嬖留有寵屬諸司徒招與公子<lb/>
過<hi>招及過皆哀公弟也勝升證切又音升屬音燭</hi>哀公有廢疾三月甲申公子招公子<lb/>
<pb n="2a"/>
過殺悼大子偃師而立公子留夏四月辛亥哀公縊<hi>憂恚自殺經書辛丑從赴廢甫肺切縊一䜴切恚一睡切</hi>干徴師赴于楚<hi>干徵師陳大夫</hi>且告有立公子勝<lb/>
愬之于楚<hi>以招過殺偃師告愬也</hi>楚人執而殺之<hi>殺干徵師</hi>公子留奔鄭書日<lb/>
陳侯之弟招殺陳丗子偃師罪在招也楚人執陳行人干徴師<lb/>
殺之罪不在行人也<hi>疑爲招赴楚當同罪故重發之爲干僞切下爲子爲之同重直用切</hi>〇叔弓<lb/>
如晉賀虒祁也<hi>賀宮成</hi>游吉相鄭伯以如晉亦賀虒祁也史趙見<lb/>
子大叔曰甚哉其相蒙也<hi>蒙欺也相息亮切下而相同</hi>可弔也而又賀之子<lb/>
大叔曰若何弔也其非唯我賀將天下實賀<hi>言諸侯畏晉非獨鄭若何弔也本或作若可弔也</hi>○秋大蒐于紅自根牟至于商衛革車千乗<hi>大蒐數軍實簡車馬也根牟魯東界琅邪陽都縣有牟郷商宋地魯西境接宋衛也言千乗明大蒐且見魯衆之大數也乗繩証切數色主切見賢遍切下同</hi>〇七月甲戍齊子尾卒子旗欲治其室<hi>子旗欒施也欲并治子尾之家政</hi>
丁丑殺梁嬰<hi>梁嬰子尾家宰</hi>八月庚戍逐子成子工子車<hi>三子齊大夫子尾之屬子成頃公子固也子工成之弟鑄也子車頃公之孫捷也頃音傾下同鑄之樹切捷在接切</hi>皆來奔<hi>不書非卿</hi>而立<lb/>
<pb n="2b"/>
子良氏之宰<hi>子良子尾之子髙彊也子旗爲子良立宰</hi>其臣曰孺子長矣<hi>孺子謂子良孺而樹切本亦作<g n="孑*_焉-正+?">]□</g>長丁丈切</hi>而相吾室欲兼我也<hi>兼并也</hi>授甲將攻之陳桓子善<lb/>
於子尾亦授甲將助之或告子旗子旗不信則數人告將往又<lb/>
數人告於道遂如陳氏桓子將出矣聞之而還<hi>聞子旗至數色主切下同</hi>游<lb/>
服而逆之<hi>去戎備著常游戲之服去起吕切著張略切</hi>請命<hi>問桓子所至</hi>對曰聞彊氏授<lb/>
甲將攻子子聞諸曰弗聞子合亦授甲無宇請從<hi>無宇桓子名盍胡臘切從才用切</hi>子旗曰子胡然彼孺子也吾誨之猶懼其不濟吾又寵秩<lb/>
之<hi>請爲之立宰</hi>其若先人何子盍謂之<hi>謂之使無攻我</hi>周書曰惠不惠茂不<lb/>
茂<hi>周書康誥也言當施惠於不惠者勸勉於不勉者茂勉也</hi>康叔所以服弘大也<hi>服行也</hi>桓子<lb/>
稽顙曰頃靈福子<hi>頃公靈公欒氏所事之君稽音啓顙素黨切</hi>吾猶有望<hi>望子旗惠及己</hi>遂<lb/>
和之如初<hi>和欒髙二家</hi>〇陳公子招歸罪於公子過而殺之<hi>言招所以不死而得放</hi>九月楚公子棄疾帥師奉孫呉圍陳<hi>孫呉悼大子偃師之子惠公</hi>宋戴<lb/>
惡會之<hi>戴惡宋大夫</hi>冬十一月壬午滅陳<hi>壬午十月十八日傳言十一月誤</hi>輿嬖<lb/>
<pb n="3a"/>
袁克殺馬毀玉以葬<hi>輿衆也袁克嬖人之責者欲以非禮厚葬哀公</hi>楚人將殺之請<lb/>
寘之<hi>置馬玉寘之䜴切</hi>旣又請私<hi>私盡君/臣恩</hi>私於幄加絰於顙而逃<hi>幄帳也逃不欲爲楚臣幄於角切絰直結切</hi>使穿封戍爲陳公<hi>戌楚大夫滅陳爲縣使戍爲縣公穿音川戍音恤</hi>
曰城麇之役不謟<hi>成麇役在襄二十六年戍與靈王爭皇頡麇九倫切謟勑檢切頡戸結切</hi>侍飲酒<lb/>
於王王曰城麇之役女知寡人之及此女其辟寡人乎<hi>及此謂爲王女音汝下同</hi>對曰若知君之及此臣必致死禮以息楚國<hi>息寧靜也</hi>晉侯問<lb/>
於史趙曰陳其遂亡乎對曰未也公曰何故對曰陳顓頊之族<lb/>
也<hi>陳祖舜舜出顓頊顓音專頊許玉切</hi>歲在鶉火是以卒滅陳將如之<hi>顓頊氏以嵗在鶉火而滅火盛而水滅鶉市春切</hi>今在析水之津猶將復由<hi>箕斗之間有天漢故謂之所木之津由用也析星歷切復扶又切一音服</hi>且陳氏得政于齊而後陳卒亡<hi>物莫能兩盛</hi>自幕至<lb/>
于瞽瞍無違命<hi>幕舜之先瞽瞍舜父從幕至瞽瞍間無違天命廢絶者幕音莫瞽音古瞍素口切</hi>舜重<lb/>
之以明德寘德於遂<hi>遂舜後蓋殷之興存舜之後而封遂言舜德乃至於遂重直用切</hi>遂丗守<lb/>
之及胡公不淫故周賜之姓使祀虞帝<hi>胡公滿遂之後也事周武王賜姓曰嬀封諸陳<pb n="3b"/>紹舜後嬀九危切</hi>臣聞盛德必百丗祀虞之丗數未也繼守將在齊其<lb/>
兆旣在矣<hi>言陳氏興盛於齊形兆巳見見賢遍切</hi>
經九年春叔弓會楚子于陳<hi>以事往非行會禮</hi>〇許遷于夷<hi>許畏鄭欲遷故以自遷爲文</hi>〇夏四月陳災<hi>天火日災陳旣巳滅降爲楚縣而書陳災者猶晉之梁山沙鹿崩不書晉災言繫於所災所害故以所在爲名</hi>〇秋仲孫貜如齊<hi>貜俱縛切/徐俱碧切</hi>〇冬築郎囿<hi>囿音又苑也於郎地築苑舊于目切</hi>
傳九年春叔弓宋華亥鄭游吉衛趙黶會楚子于陳<hi>楚子在陳故四國大夫往非盟主所召不行會禮故不揔書黶於滅切</hi>〇二月庚申楚公子棄疾遷許于夷<lb/>
實城父<hi>此時改城父爲夷故傳實之城父縣屬譙郡</hi>取州來淮北之田以益之<hi>益許田</hi>
伍舉授許男田然丹遷城父人於陳以夷濮西田益之<hi>以夷田在濮水西者與城父人濮音卜</hi>遷方城外人於許<hi>成十五年許遷於葉因謂之許今許遷於夷故以方城外人實其處傳言靈王使民不安葉始渉切處昌慮切</hi>〇周甘人與晉閻嘉爭閻田<hi>甘人甘大夫襄也閻嘉晉閻縣大夫閻似廉切</hi>晉梁丙張趯率隂戎伐潁<hi>隂戎陸渾之戎潁周邑趯他歷切</hi>王使<lb/>
<pb n="4a"/>
詹桓伯辭於晉<hi>辭責讓之桓伯周大夫詹之廉切</hi>曰我自夏以后稷魏駘芮𡵨<lb/>
畢吾西土也<hi>在夏丗以后稷功受此五國爲西土之長駘在始平武功縣所治釐城𡵨在扶風美陽縣西北夏户雅切駘他來切依字應作邰芮如銳切𡵨其冝切長丁丈切下師長同治直吏切釐本又作漦他本切又音來又力之切</hi>及<lb/>
武王克商蒲姑商奄吾東土也<hi>樂安博昌縣北有蒲姑城蒲如字一音薄奄於檢切樂音洛</hi>
巴濮楚鄧吾南土也肅愼燕毫吾北土也<hi>肅愼北夷在玄莬北三千餘里巴必加切燕於賢切亳歩各切</hi>吾何邇封之有<hi>邇近也</hi>文武成康之建母弟以蕃屏周<lb/>
亦其廢隊是爲<hi>爲後丗廢隊兄弟之國當救濟之蕃方元切屏必井切隊直類切爲于僞切</hi>豈如弁<lb/>
髦而因以敝之<hi>童子垂髦始冠必三加冠成禮而棄其始冠故言弁髦因以敝之弁皮彦切本又作卞髦音毛冠古亂切</hi>先王居檮杌于四裔以禦螭魅<hi>言檮机略舉四凶之一下言四裔則三苗在其中檮徒刀切杌五忽切裔以制切禦魚吕切螭勑知切魅本又作鬽武兾切</hi>故允姓之姦居于瓜州<hi>允姓隂戎之祖與三苗俱放三危者瓜州今敦煌瓜古華切敦都門切煌音皇</hi>伯父惠公歸自秦而誘以<lb/>
來<hi>僖十五年晉惠公自秦歸二十二年秦晉遷陸渾之戎於伊川</hi>使偪我諸姬入我郊甸則戎<lb/>
焉取之<hi>邑外爲郊郊外爲甸言戎取周郊甸之地偪彼力切甸徒遍切焉於䖍切又如字</hi>戎有中國誰<lb/>
<pb n="4b"/>
之咎也<hi>咎在晉咎其九切</hi>后稷封殖天下今戎制之不亦難乎<hi>后稷修封疆殖五榖今戎得之唯以畜牧殖時力切疆居良切畜許又切又許六切牧音目又音茂</hi>伯父圖之我在伯父<lb/>
猶衣服之有冠冕木水之有本原民人之有謀主也<hi>民人謀主宗族之師長</hi>伯父若裂冠毀冕拔本塞原專棄謀主雖戎狄其何有余一<lb/>
人<hi>伯父猶然則雖戎狄無所可責晉率隂戎伐周邑故云然</hi>叔向謂宣子曰文之伯也豈能<lb/>
改物<hi>言文公雖伯未能改正朔易服色伯如字又音霸</hi>翼戴天子而加之以共<hi>翼佐也</hi>自<lb/>
文以來丗有衰德而暴滅宗周<hi>宗周天子</hi>以宣示其侈諸侯之貳不<lb/>
亦冝乎且王辭直子其圖之宣子說王有姻喪<hi>外親之喪說音恱</hi>使趙<lb/>
成如周弔且致閻田與禭<hi>禭送死衣禭音遂</hi>反潁俘王亦使賔滑執甘<lb/>
大夫襄以說於晉晉人禮而歸之<hi>賔滑周大夫俘芳夫切滑乎八切又于八切說如字又音恱</hi>〇夏四月陳災鄭禆竈曰五年陳將復封封五十二年而遂<lb/>
亡子産問其故對曰陳水屬也<hi>陳顓頊之後故爲水屬復扶又切下注復封同</hi>火水妃<lb/>
也<hi>火畏水故爲之妃妃芳非切又音配</hi>而楚所相也<hi>相治也楚之先祝融爲髙辛氏火正主治火事相息亮切<pb n="5a"/>注同</hi>今火出而火陳<hi>火心星也火出於周爲五月而以四月岀者以長曆推前年誤置閏</hi>逐楚而建<lb/>
陳也<hi>水得妃而興陳興則楚衰故曰逐楚而建陳</hi>妃以五成故曰五年<hi>妃合也五行各相妃合得五而成故五歳而陳復封爲十三年陳侯呉歸于陳傳妃音配注同</hi>歲五及鶉火而後陳卒亡<lb/>
楚克有之天之道也故曰五十二年<hi>是歳歳在星紀五歳及大梁而陳復封自大梁四歳而及鶉少後四周四十八歳凡五及鶉火五十二年天數以五爲紀故五及鶉火火盛水衰</hi>〇晉荀盈如齊<lb/>
逆女<hi>自爲逆爲于僞切</hi>還六月卒于戲陽<hi>魏郡内黃縣北有戲陽城戲許冝切</hi>殯于絳未<lb/>
葬晉侯飲酒樂膳宰屠蒯趨入請佐公使尊<hi>公之使人執尊酌酒請爲之佐樂音洛屠音徒禮記作杜蒯苦怪切如字亦所吏切</hi>許之<hi>公許/之</hi>而遂酌以飲工<hi>工樂師師曠也飲於鴆切下又飲同</hi>曰女爲君耳將司聦也<hi>樂所以聦耳女音汝下同</hi>辰在子卯謂之疾日<lb/>
<hi>疾惡也紂以甲子喪桀以乙卯亡故國君以爲忌日喪息浪切</hi>君徹宴樂學人舎業爲疾故也<lb/>
君之卿佐是謂股肱股肱或虧何痛如之<hi>言痛疾過於忌日舎音捨爲于僞切下爲是同</hi>女弗聞而樂是不聦也<hi>不聞是義/而作樂</hi>又飲外嬖嬖叔<hi>外都大夫之嬖者</hi>
曰女爲君目將司明也<hi>職在外故主視</hi>服以旌禮<hi>旌表/也</hi>禮以行事<hi>事政令</hi>
<pb n="5b"/>
事有其物<hi>物類也</hi>物有其容<hi>容貌/也</hi>今君之容非其物也<hi>有卿佐之喪而作樂歡會故曰非其物</hi>而女不見是不明也亦自飲也曰味以行氣氣以實<lb/>
志<hi>氣和則志充</hi>志以定言<hi>在心爲志發口爲言</hi>言以出令臣實司味二御失官<lb/>
而君弗命臣之罪也<hi>工與嬖叙時御君者失官不聦明</hi>公說徹酒初公欲廢知<lb/>
氏而立其外嬖爲是悛而止秋八月使荀躒佐下軍以說焉<hi>躒荀盈之子知文子也佐下軍代父也說自解說公說音恱知音智下同悛七全切躒本又作擽力狄切徐音洛</hi>〇孟僖<lb/>
子如齊殷聘禮也<hi>自叔老聘齊至今二十年禮意乆曠今脩盛聘以無忘舊好故曰禮好呼報切</hi>〇冬<lb/>
築郎囿書時也季平子欲其速成也叔孫昭子曰詩曰經始勿<lb/>
亟庶民子來<hi>詩大雅言文王始經營靈臺非急疾之衆民自以子義來勸樂爲之亟紀力切樂如字又五敎切一音洛</hi>焉用速成以其勦民也<hi>勦熒也焉於䖍切勦初交切又子小切</hi>無囿猶可無名<lb/>
其可乎<lb/>
經十年春王正月〇夏齊欒施來奔<hi>耆酒好内以取敗亡故書名耆市志切傳同好呼報切</hi>〇秋七月季孫意如叔弓仲孫貜帥師伐莒<hi>三大夫皆卿故書之季孫爲主<pb n="6a"/>二子從之</hi>〇戊子晉侯彪卒<hi>五同盟彪彼虯切</hi>〇九月叔孫婼如晉葬晉平<lb/>
公<hi>三月而葬速</hi>○十有二月甲子宋公成卒<hi>十一同盟也無冬史闕文成音城何休音恤</hi>
傳十年春王正月有星出於婺女<hi>客星也不書非孛婺武付切孛蒲對切</hi>鄭禆竈<lb/>
言於子産曰七月戊子晉君將死今兹歲在顓頊之虚<hi>歳歳星也顓頊之虚謂玄枵禆婢支切虚起魚切枵許驕切</hi>姜氏任氏實守其地<hi>姜齊姓任薛姓齊薛二國守玄枵之地任音壬</hi>居其維首而有妖星焉告邑姜也<hi>客星居玄枵之維首邑姜齊大公女晉唐叔之母星占婺女爲旣嫁之女織女爲處女邑姜齊之旣嫁女妖星在婺女齊得歳故知禍歸邑姜大音泰</hi>邑姜晉之<lb/>
妣也天以七紀<hi>二十八宿面七妣必履切宿音秀</hi>戊子逢公以登星斯於是乎<lb/>
出<hi>逢公殷諸侯居齊地者逢公將死妖星岀婺女時非歲星所在故齊自當禍而以戊子日卒</hi>吾是以譏之<lb/>
<hi>爲晉侯彪卒傳</hi>○齊惠欒髙氏皆耆酒<hi>欒髙二族/皆出惠公</hi>信内多怨<hi>說婦人言故多怨說音恱</hi>彊於陳鮑氏而惡之<hi>惡陳鮑惡烏路切</hi>夏有告陳桓子曰子旗子良<lb/>
將攻陳鮑亦告鮑氏桓子受甲而如鮑氏遭子良醉而騁<hi>欲及子良醉故騁告鮑文子騁勑領切</hi>遂見文子<hi>文子/鮑國</hi>則亦授甲矣使視二子<hi>二子子旗子良</hi>
<pb n="6b"/>
則皆將飲酒桓子曰彼雖不信<hi>彼傳言者傳直專切</hi>聞我授甲則必逐我<lb/>
及其飲酒也先伐諸陳鮑方睦遂伐欒髙氏子良曰先得公陳<lb/>
鮑焉往<hi>欲以公自輔助先伐諸一本無伐字焉於䖍切</hi>遂伐虎門<hi>欲入公不聽故伐公門</hi>晏平仲<lb/>
端委立于虎門之外<hi>端委朝服</hi>四族召之無所往<hi>四族欒髙陳鮑</hi>其徒曰助<lb/>
陳鮑乎曰何善焉<hi>言無善義可助</hi>助欒髙乎曰庸愈乎<hi>罪惡不差於陳鮑差𥘉賣切</hi>
然則歸乎曰公伐焉歸公召之而後入公卜使王黒以靈姑銔<lb/>
率吉請斷三尺焉而用之<hi>王黒齊大夫靈姑銔公旗名斷三尺不敢與君同銔扶眉切又音平率所律切徐所類切斷丁管切</hi>五月庚辰戰于稷<hi>稷祀后稷之處稷地名六國時齊有稷下館處昌慮切</hi>欒<lb/>
髙敗又敗諸莊<hi>莊六軌之道</hi>國人追之又敗諸鹿門<hi>鹿門齊城門</hi>欒施髙<lb/>
彊來奔<hi>髙彊不書非卿</hi>陳鮑分其室晏子謂桓子必致諸公讓德之主<lb/>
也讓之謂懿德凡有血氣皆有爭心故利不可強<hi>不可強取爭爭鬪之爭強其丈切</hi>思義爲愈義利之本也蕰利生孽<hi>蕰畜也孽妖害也蕰紆粉切孽魚列切畜勑六切</hi>姑使無蕰乎可以滋長桓子盡致諸公而請老于莒<hi>莒齊邑長丁丈<pb n="7a"/>切</hi>桓子召子山<hi>子山子商子周襄三十一年子尾所逐羣公子</hi>私具幄幕器用從者之<lb/>
衣屨<hi>私具不告公幄於角切幕音莫從才用切屨九具切</hi>而反棘焉<hi>棘子山故邑齊國西安縣東有㦸里亭</hi>
子商亦如之而反其邑子周亦如之而與之夫于<hi>子周本無邑故更與之濟南於陵縣西北有于亭</hi>反子城子公公孫捷<hi>三子八年子旗所逐</hi>而皆益其禄凡公<lb/>
子公孫之無禄者私分之邑<hi>桓子以己邑分之</hi>國之貧約孤寡者私與<lb/>
之粟曰詩云陳錫載周能施也<hi>詩大雅言文王能布陳大利以賜天下行之周徧載如字詩作哉毛云哉載也鄭云始也施始䜴切下注同徧音遍</hi>桓公是以霸<hi>齊桓公亦能施以致霸</hi>公與桓子<lb/>
莒之旁邑辭<hi>讓不受</hi>穆孟姬爲之請髙唐陳氏始大<hi>穆孟姬景公母傳言陳氏所以興爲于僞切</hi>〇秋七月平子伐莒取郠<hi>郠莒地取郠不書公見討於平丘魯諱之郠古杏切</hi>
獻俘姑用人於亳社<hi>以人祭殷社俘芳夫切亳歩洛切</hi>臧武仲在齊聞之曰周<lb/>
公其不饗魯祭乎周公饗義魯無義詩曰德音孔昭視民不佻<lb/>
<hi>詩小雅佻偷也言明德君子必愛民視如字詩作示佻他彫切</hi>佻之謂甚矣而壹用之將誰福<lb/>
哉<hi>壹同也同人於畜牲畜許六切</hi>〇戊子晉平公卒<hi>如禆竈之言</hi>鄭伯如晉及河晉<lb/>
<pb n="7b"/>
人辭之游吉遂如晉<hi>禮諸侯不相弔故辭</hi>〇九月叔孫婼齊國弱宋華定<lb/>
衛北宫喜鄭罕虎許人曹人莒人邾人薛人杞人小邾人如晉<lb/>
葬平公也<hi>經不書諸侯大夫者非盟會</hi>鄭子皮將以幣行<hi>見新君之贄見賢遍切下得見同贄音至</hi>子産曰喪焉用幣用幣必百兩<hi>載幣用車百乗焉於虔切乗繩證切</hi>百兩必千<lb/>
人千人至將不行<hi>行用也</hi>不行必盡用之<hi>不得見新君將自費用盡費芳味切</hi>幾千<lb/>
人而國不亡<hi>言千人之費不可數幾居豈切數所角切</hi>子皮固請以行旣葬諸侯之<lb/>
大夫欲因見新君叔孫昭子曰非禮也弗聽叔向辭之曰大夫<lb/>
之事畢矣<hi>送葬禮畢</hi>而又命孤孤斬焉在衰絰之中<hi>旣葬未卒哭故猶服斬衰衰七雷切本又作縗絰直結切</hi>其以嘉服見則喪禮未畢其以喪服見是重受吊<lb/>
也大夫將若之何皆無辭以見子皮盡用其幣歸謂子羽曰非<lb/>
知之實難將在行之<hi>言不患不知患不能行嘉服見如字又賢遍切重直用切見賢遍切下同</hi>夫子<lb/>
知之矣我則不足<hi>言己由子産之戒旣知其不可而遂行之是我之不足</hi>書曰欲敗度縱<lb/>
敗禮<hi>逸書敗必邁切</hi>我之謂矣夫子知度與禮矣我實縱欲而不能自<lb/>
<pb n="8a"/>
克也<hi>欲因喪以慶新君故縱而行之不能自勝勝音升</hi>昭子至自晉大夫皆見髙彊見<lb/>
而退<hi>髙彊子良</hi>昭子語諸大夫曰爲人子不可不愼也哉昔慶封亡<lb/>
子尾多受邑而稍致諸君君以爲忠而甚寵之將死疾于公宫<lb/>
<hi>在公宫被疾語魚據切</hi>輦而歸君親推之<hi>推其車而送之推如字又他囬切</hi>其子不能任<lb/>
是以在此忠爲令德其子弗能任罪猶及之難不愼也喪夫人<lb/>
之力棄德曠宗以及其身不亦害乎<hi>夫人謂子尾曠空也任音壬下同喪息浪切夫音扶</hi>
詩曰不自我先不自我後其是之謂乎<hi>詩少雅言禍亂不在他正當己身以喻髙彊身自取此禍</hi>○冬十二月宋平公卒初元公惡寺人柳欲殺之<hi>元公平公大子佐也惡烏路切寺又作侍</hi>及喪柳熾炭于位<hi>以温地熾尺志/切炭吐旦切</hi>將至則去之<hi>使公坐其處夫起吕切處昌慮切</hi>比葬又有寵<hi>言元公好惡無常比必利切好呼報切惡烏路切</hi>
經十有一年春王二月叔弓如宋葬宋平公〇夏四月丁巳楚<lb/>
子䖍誘蔡侯般殺之于申<hi>蔡侯雖弑父而立楚子誘而殺之刑其羣士蔡大夫深怨故以楚子名告䖍其連切般音班弒申志切傳放此</hi>〇楚公子棄疾帥師圍蔡〇五月甲申夫人<lb/>
<pb n="8b"/>
歸氏薨<hi>昭公母胡女歸姓</hi>○大蒐于比蒲<hi>比音毗徐扶夷切</hi>〇仲孫貜會邾子盟<lb/>
于祲祥<hi>祲祥地闕祲子鳩切又七林切</hi>○秋季孫意如會晉韓起齊國弱宋華<lb/>
亥衛北官佗鄭罕虎曹人𣏌人于厥憖<hi>厥憖地闕佗徒河切憖魚靳切徐五巾切又五轄切</hi>○九月已亥葬我小君齊歸<hi>齊謚齊如字</hi>〇冬十有一月丁酉楚<lb/>
師滅蔡執蔡丗子有以歸用之<hi>用之殺以祭山</hi>
傳十一年春王二月叔弓如宋葬平公也<hi>嫌以聘事行故傳具之</hi>〇景王<lb/>
問於萇弘曰今兹諸侯何實吉何實凶<hi>萇弘周大夫萇直良切</hi>對曰蔡凶<lb/>
此蔡侯般弑其君之歳也歳在豕韋<hi>襄三十年蔡丗子般弒其君歳在豕韋至今十三歳歳復在豕韋般即靈侯也復扶又切下歳復同</hi>弗過此矣<hi>言蔡凶不過此年</hi>楚將有之然壅也<lb/>
<hi>蔡近楚故知楚將有之楚無德而享大利所以壅積其惡壅於勇切</hi>歳及大梁蔡復楚凶天之道<lb/>
也<hi>楚靈王弑立之歳在大梁到昭十三年歳復在大梁美惡周必復故知楚凶</hi>楚子在申召蔡靈侯靈<lb/>
侯將往蔡大夫曰王貪而無信唯蔡於感<hi>蔡近楚之大國故楚常恨其不復順</hi>今<lb/>
幣重而言甘誘我也不如無往蔡侯不可三月丙申楚子伏甲<lb/>
<pb n="9a"/>
而饗蔡侯於申醉而執之夏四月丁巳殺之刑其士七十人公<lb/>
子棄疾帥師圍蔡<hi>傳言楚子無道重直用切</hi>韓宣子問於叔向曰楚其克乎<lb/>
對曰克哉蔡侯獲罪於其君<hi>謂弑父而立</hi>而不能其民<hi>不能施德</hi>天將假<lb/>
手於楚以斃之<hi>借楚手以討蔡斃婢丗切</hi>何故不克然肸聞之不信以幸不<lb/>
可再也楚王奉孫呉以討於陳曰將定而國陳人聽命而遂縣之<lb/>
<hi>事在八年</hi>今又誘蔡而殺其君以圍其國雖幸而克必受其咎弗能<lb/>
乆矣桀克有緍以喪其國紂克東夷而隕其身<hi>紂爲黎之蒐東夷叛之桀爲仍之會有緍叛之故伐而克之緍武巾切喪息浪切下且喪同隕于敏切</hi>楚小位下而亟暴於二王<lb/>
能無咎乎天之假助不善非祚之也厚其凶惡而降之罰也且<lb/>
譬之如天其有五材而將用之力盡而敝之是以無拯不可没<lb/>
振<hi>金木水火土五者爲物用乆則必有敝盡盡則棄捐故言無拯極猶救助也不可没振猶不可復振亟欺兾切數也咎其乆切胙本又作祚在路切拯拯濟之拯振之愼切捐以專切救本亦作捄音救不可復振扶又切本亦無此字</hi>○五月齊<lb/>
歸薨大蒐于比蒲非禮也孟僖子會邾莊公盟于祲祥脩好禮<lb/>
<pb n="9b"/>
也<hi>蒐非存亡之由故臨喪不冝爲之盟會以安社稷故喪盟謂之禮好呼報切</hi>泉丘人有女夢以其<lb/>
帷幕孟氏之廟<hi>泉丘魯邑夢以其帷位悲切一本作夢以帷幕音莫</hi>遂奔僖子其僚從之<lb/>
<hi>鄰女爲僚友者隨而奔僖子僚力彫切</hi>盟于淸丘之社曰有子無相棄也<hi>二女自共盟</hi>
僖子使助薳氏之簉<hi>簉副倅也薳氏之女爲僖子副妾别居在外故僖子納泉丘人女令副助之薳爲彼切又作蔿簉本又作簉初又切說文簉從廾倅七對切令力呈切</hi>反自祲祥宿於薳氏生懿子<lb/>
及南宫敬叔於泉丘人其僚無子使字敬叔<hi>字養也似雙生生如字或所敬切</hi>
〇楚師在蔡<hi>向四月之師向本又作曏</hi>晉荀呉謂韓宣子曰不能救陳又不能<lb/>
救蔡物以無親<hi>物事也</hi>晉之不能亦可知也己爲盟主而不恤亡<lb/>
國將焉用之秋會于厥憖謀救蔡也<hi>不書救蔡不果救焉於䖍切</hi>鄭子皮將<lb/>
行子産曰行不逺不能救蔡也蔡小而不順楚大而不德天將<lb/>
棄蔡以壅楚盈而罰之<hi>盈楚惡</hi>蔡必亡矣且喪君而能守者鮮矣<lb/>
三年王其有咎乎美惡周必復王惡周矣<hi>元年楚子弑君而立歳在大梁後三年十三歳歳星周復於大梁鮮息淺切復扶又切本或作復在切</hi>晉人使狐父請蔡于楚弗許<hi>狐父</hi>
<pb n="10a"/>
<pb n="11a"/>
<hi>音剛廬力呉切</hi>申無宇曰不祥五牲不相爲用況用諸侯乎<hi>五牲牛羊豕犬雞爲于僞切或如字</hi>王必悔之<hi>悔爲/暴虐</hi>〇十二月單成公卒<hi>終叔向之言</hi>〇楚子城<lb/>
陳蔡不羹<hi>襄城縣東南有不羹城定陵西北有不羮亭羹舊音郎漢書地理志作更字</hi>使棄疾爲蔡<lb/>
公王問於申無宇曰棄疾在蔡何如對曰擇子莫如父擇臣莫<lb/>
如君鄭莊公城櫟而寘子元焉使昭公不立<hi>子元鄭公子莊公寘子元於櫟桓十五年厲公因之以殺櫟大夫檀伯遂居櫟卒使昭公不安位而見殺櫟力狄切寘之䜴切檀徒丹切</hi>齊桓公城榖<lb/>
而寘管仲焉至于今頼之<hi>城穀在莊三十二年</hi>臣聞五大不在邊五細不<lb/>
在庭<hi>上古金木水火土謂之五官玄鳥氏丹鳥氏亦有五又以五鳩鳩民五雉爲五官正蓋立官之本也末丗隨事施職是以官無常數今無宇稱習古言故云五大也官五官之長專盛過節則不可居邊細弱不勝任亦不可居朝廷長丁丈切勝音升</hi>親不在外羈不在内今棄疾在外鄭丹在内<hi>襄十九年丹奔楚</hi>君其<lb/>
少戒王曰國有大城何如對日鄭京櫟實殺曼伯<hi>曼伯檀伯也厲公得櫟又并京曼音萬</hi>宋蕭毫實殺子游<hi>在莊十/二年</hi>齊渠丘實殺無知<hi>在莊九年渠丘今齊國西安縣也齊大夫雍廪邑</hi>衛蒲戚實出獻公<hi>蒲寗殖邑戚孫林父邑出獻公在襄十四年岀如字徐音<pb n="11b"/>黜</hi>若由是觀之則害於國末大必折<hi>折其本</hi>尾大不掉君所知也<lb/>
<hi>爲十二年陳蔡作亂傳掉徒弔切</hi>
經十有二年春齊髙偃帥師納北燕伯于陽<hi>三年燕伯出奔齊髙傒玄孫齊大夫陽即唐燕别邑中山有唐縣不言于燕未得國都傒音奚</hi>〇三月壬申鄭伯嘉卒<hi>五同盟</hi>〇夏<lb/>
宋公使華定來聘<hi>定華椒孫</hi>〇公如晉至河乃復<hi>晉人以莒故辭公</hi>〇五月<lb/>
葬鄭簡公<hi>三月而葬速</hi>〇楚殺其大夫成熊<hi>傳在葬簡公上經從赴熊音雄</hi>○秋七<lb/>
月〇冬十月公子憖出奔齊<hi>書名謀亂故也憖魚覲切一讀爲整正領切</hi>〇楚子伐<lb/>
徐<hi>不書圍以乾谿師告</hi>〇晉伐鮮虞<hi>不書將帥史闕文將子匠切帥所類切</hi>
傳十二年春齊髙偃納北燕伯款于唐因其衆也<hi>言因唐衆欲納之故得先入唐</hi>〇三月鄭簡公卒將爲葬除<hi>除葬道爲/于僞切</hi>及游氏之廟<hi>游氏子大叔旋</hi>
將毀焉子大叔使其除徒執用以立而無庸毀<hi>用毁廟具</hi>曰子産過<lb/>
女而問何故不毀乃日不忍廟也諾將毀矣<hi>敎毀廟者之辭女音汝</hi>旣如<lb/>
是子産乃使辟之司墓之室有當道者<hi>簡公别營葬地不在鄭先公舊墓故道有臨時<pb n="12a"/>迂直也司墓之室鄭之掌公墓大夫徒屬之家迂音于一音於</hi>毀之則朝而塴<hi>塴下棺朝如字塴北鄧切徐甫贈切禮家作窆彼驗切義同</hi>弗毀則日中而塴子大叔請毀之曰無若諸侯<lb/>
之賔何<hi>不欲乆留賔</hi>子産曰諸侯之賔能來會吾喪豈憚日中無損<lb/>
於賔而民不害何故不爲遂弗毀日中而葬君子謂子産於是<lb/>
乎知禮禮無毀人以自成也<hi>憚徒旦切</hi>〇夏宋華定來聘通嗣君也<lb/>
<hi>宋元公新即位</hi>享之爲賦蓼蕭弗知又不荅賦<hi>蓼蕭詩小雅義取燕笑語兮是以有譽處兮樂與華定燕語也又曰旣見君子爲龍爲光欲以寵光賔也又曰冝兄冝苐令德夀凱言賔有令徳可以壽樂也又和鸞雍雍萬福攸同言欲與賔同福禄也爲于僞切蓼音六樂音洛</hi>昭子曰必亡宴語之不懷<hi>懷思也</hi>寵<lb/>
光之不宣<hi>宣揚也</hi>令德之不知同福之不受將何以在<hi>爲二十年華定出奔傳</hi>〇齊侯衛侯鄭伯如晉朝嗣君也<hi>晉昭公新立</hi>公如晉<hi>亦欲朝嗣君</hi>
至河乃復取郠之役<hi>在十年</hi>莒人愬于晉晉有平公之喪未之治<lb/>
也故辭公公子憖遂如晉<hi>憖魯大夫如晉不書還不復命而奔故史不書於䇿</hi>晉侯享<lb/>
諸侯子産相鄭伯辭於享請免喪而後聽命<hi>簡公未葬相息亮切</hi>晉人許<lb/>
<pb n="12b"/>
<pb n="12b"/>
也<hi>解經所以書名</hi>〇六月葬鄭簡公<hi>傳終子産辭享明旣葬則爲免喪經書五月誤</hi>〇晉荀呉<lb/>
僞會齊師者假道於鮮虞遂入昔陽<hi>鮮虞白狄别種在中山新市縣昔陽肥國都樂平沾縣東有昔陽城種章勇切沾音張廉切韋昭音沾字林他兼切</hi>秋八月壬午滅肥以肥子緜<lb/>
臯歸<hi>肥白狄也緜臯其君名鉅鹿下曲陽縣西南有肥累城爲下晉伐鮮虞起臯古刀切累劣彼切又力輒切</hi>○周<lb/>
原伯絞虐其輿臣使曹逃<hi>原伯絞周大夫原公也輿衆也曹羣也絞古卯切</hi>冬十月壬<lb/>
申朔原輿人逐絞而立公子跪㝷<hi>跪㝷絞弟跪求委切又音詭</hi>絞奔郊<hi>郊周地</hi>
○甘簡公無子立其弟過<hi>甘簡公周卿士過古禾切下子過同</hi>過將去成景之族<lb/>
<hi>成公景公皆過之先君去起吕切</hi>成景之族賂劉獻公<hi>欲使殺過劉獻公亦周卿士劉定公子</hi>丙<lb/>
申殺甘悼公<hi>悼公即過</hi>而立成公之孫鰌<hi>鰌平公鰌音秋</hi>丁酉殺獻太子之<lb/>
傅庾皮之子過<hi>過劉獻公太子之傳</hi>殺瑕辛于市及宫嬖綽王孫没劉州<lb/>
鳩隂忌老陽子<hi>六子周大夫及庾過皆甘悼公之黨傳言周衰原甘二族所以遂微</hi>○季平子立<lb/>
而不禮於南蒯<hi>蒯南遺之子季氏費邑宰蒯苦怪切費音秘</hi>南蒯謂子仲<hi>子仲公子憖</hi>吾<lb/>
出季氏而歸其室於公<hi>室季氏家財</hi>子更其位<hi>更代也更音庚</hi>我以費爲公<lb/>
<pb n="13a"/>
臣子仲許之南蒯語叔仲穆子且告之故<hi>穆子叔仲帶之子叔仲小也語以欲岀季氏以不見禮故語魚據切</hi>季悼子之卒也叔孫昭子以再命爲卿<hi>悼子季武子之子平子父也傳言叔孫之見命乃在平子爲卿之前</hi>及平子伐莒克之更受三命<hi>十年平子伐莒以功加三命昭子不伐莒亦以例加爲三命</hi>叔仲子欲構三家<hi>欲構使相憎</hi>謂平子曰三命<lb/>
踰父兄非禮也<hi>言昭子受三命自踰其先人</hi>平子曰然故使昭子<hi>使昭子自貶黜</hi>昭<lb/>
子曰叔孫氏有家禍殺適立庶故婼也及此<hi>禍在四年適丁歷切</hi>若因禍<lb/>
以斃之則聞命矣<hi>言因亂討已不敢辭</hi>若不廢君命則固有著矣<hi>著位次</hi>昭<lb/>
子朝而命吏曰婼將與季氏訟書辭無頗<hi>頗偏也頗普何切</hi>季孫懼而<lb/>
辭歸罪於叔仲子故叔仲小南蒯公子憖謀季氏憖告公而遂<lb/>
從公如晉<hi>憖子仲</hi>南蒯懼不克以費叛如齊子仲還及衛聞亂逃<lb/>
介而先<hi>介副使也介音介使所吏切</hi>及郊聞費叛遂奔齊<hi>言及郊解經所以書出</hi>南蒯<lb/>
之將叛也其郷人或知之過之而歎<hi>郷人過蒯而歎</hi>且言曰恤恤乎湫<lb/>
乎攸乎<hi>恤恤憂患湫愁隘攸懸危之貌湫子小切徐在酒切一音秋攸如字徐以帚切隘於賣切懸音玄本又作縣</hi>
<pb n="13b"/>
深思而淺謀邇身而逺志家臣而君圖<hi>家臣而圖人君之事故言思深而謀淺身近而志遠思息嗣切</hi>有人矣哉<hi>言今有此人/微以感之</hi>南蒯枚筮之<hi>不指其事汎卜吉凶汎芳劒切</hi>遇坤䷁<lb/>
<hi>坤下坤上坤</hi>之比䷓<hi>坤下坎上比/坤六五爻變</hi>曰黃裳元吉<hi>坤六五爻辭</hi>以爲大吉也<lb/>
示子服惠伯曰即欲有事何如惠伯曰吾甞學此矣忠信之事則<lb/>
可不然必敗外彊内温忠也<hi>坎險故彊坤順故温彊而能温所以爲忠</hi>和以率貞信<lb/>
也<hi>水和而土安正和正信之本也</hi>故曰黃裳元吉黃中之色也裳下之飾也元<lb/>
善之長也中不忠不得其色<hi>言非黄長丁丈切</hi>下不共不得其飾<hi>不爲裳</hi>
事不善不得其極<hi>失中德</hi>外内倡和爲忠<hi>不相違也倡昌亮切和戸卧切</hi>率事以<lb/>
信爲共<hi>率猶行也</hi>供養三德爲善<hi>三德謂正直剛克柔克也供九用切養餘亮切</hi>非此三者<lb/>
弗當<hi>非忠信善不當此卦當如字或丁浪切</hi>且夫易不可以占險將何事也且可<lb/>
飾乎<hi>夫易猶此易謂黃裳元吉之卦問其何事欲令從下之飾夫音扶令力呈切</hi>中美能黃上美爲<lb/>
元下美則裳參成可筮<hi>參美盡備吉可如筮參七南切又音三</hi>猶有闕也筮雖吉<lb/>
未也<hi>有闕謂不參成</hi>將適費飲郷人酒<hi>南蒯自其家還適費飲於鴆切</hi>郷人或歌之曰<lb/>
<pb n="14a"/>
我有圃生之𣏌乎<hi>言南蒯在費欲爲亂如杞生於園圃非冝也𣏌世所謂枸𣏌也圃布古切𣏌音起拘音苟本又作狗</hi>從我者子乎<hi>子男子之通稱言從己可不失今之尊稱尺證切</hi>去我者鄙乎倍其<lb/>
鄰者恥乎<hi>鄰猶親也倍音佩</hi>巳乎巳乎非吾黨之士乎<hi>巳乎巳乎言自遂不改</hi>平<lb/>
子欲使昭子逐叔仲小<hi>欲以自解說</hi>小聞之不敢朝昭子命吏謂小<lb/>
待政於朝曰吾不爲怨府<hi>言不能爲季氏逐小生怨禍之聚爲明年叔弓圍費傳爲于僞切</hi>〇<lb/>
楚子狩于州來<hi>狩冬獵也狩本亦作守手又切</hi>次于潁尾<hi>潁水之尾在下蔡西</hi>使蕩侯潘<lb/>
子司馬督嚻尹午陵尹喜帥師圍徐以懼呉<hi>五子楚大夫徐吴與國故圍之以偪吴潘普于切督本亦作裻音篤嚻五刀切徐許驕切</hi>楚子次于乾谿<hi>在譙國城父縣南</hi>以爲之援<lb/>
雨雪王皮冠秦復陶<hi>秦所遺羽衣也援于眷切雨于付切王皮冠一本作楚子皮冠復音服一音福陶徒刀切遺唯季切</hi>翠被<hi>以翠羽飾𬒳/𬒳普義切</hi>豹爲<hi>以豹皮爲/履舄音昔</hi>執鞭以出<hi>執鞭以敎令鞭必緜切或革旁伯更者五孟切非也</hi>僕析父從<hi>楚大夫析星歷/切從才用切</hi>右尹子革夕<hi>子革鄭丹夕莫見莫音暮見賢遍切</hi>王見之去冠被舎鞭<hi>敬大臣去起吕切舎音捨</hi>與之語曰昔我先<lb/>
王熊繹<hi>楚始封君繹音亦</hi>與吕級<hi>齊大公之子丁公/級音急本亦作伋</hi>王孫牟<hi>衛康叔子康搶</hi>爕父<lb/>
<pb n="14b"/>
<hi>晉唐叔之子爕素協切父音甫</hi>禽父<hi>周公子/伯禽</hi>並事康王<hi>康王成王子</hi>四國皆有分我<lb/>
獨無有<hi>四國齊晉魯衛分珎寳之器分扶問切下同</hi>今吾使人於周求鼎以爲分王<lb/>
其與我乎對曰與君王哉昔我先王熊繹辟在荆山<hi>在新城沶郷縣南辟匹亦切沶音市又音示</hi>篳路藍縷以處草莽跋涉山林以事天子唯是桃<lb/>
弧棘矢以共禦王事<hi>桃弧棘矢以禦不祥言楚在山林少所出有篳音必藍力甘切縷力主切莽武黨切跋蒲末切共音恭禦魚吕切</hi>齊王舅也<hi>成王母齊大公女</hi>晉及魯衛王母弟也楚是<lb/>
以無分而彼皆有今周與四國服事君王將唯命是從豈其愛<lb/>
鼎王曰昔我皇祖伯父昆吾舊許是宅<hi>陸終氏生六子長日昆吾少曰季連季連楚之祖故謂昆吾爲伯父昆吾甞居許地故曰舊許是宅長丁丈切少詩照切甞一本作曽才能切</hi>今鄭人貪頼其田<lb/>
而不我與我若求之其與我乎對曰與君王哉周不愛鼎鄭敢愛<lb/>
田王曰昔諸侯逺我而畏晉今我大城陳蔡不羹賦皆千乗子<lb/>
與有勞焉諸侯其畏我乎對曰畏君王哉是四國者專足畏也<lb/>
<hi>四國陳蔡二不羹遠干萬切羹音郎乗繩證切與音預</hi>又加之以楚敢不畏君王哉工尹<lb/>
<pb n="15a"/>
路請曰君王命剥圭以爲鋮柲<hi>鏚斧也柲柄也破圭玉以飾斧柄剥邦角切鏚音戚柲音秘</hi>
敢請命<hi>請制度之命</hi>王入視之析父謂子革吾子楚國之望也今與<lb/>
王言如響國其若之何<hi>譏其順王心如響應聲響許丈切應應對之應</hi>子革曰摩厲以<lb/>
須王出吾刄將斬矣<hi>以已喻鋒刄欲自摩厲以斬王之淫慝慝他得切</hi>王出復語左史<lb/>
倚相趨過<hi>倚相楚史名復扶又切倚於綺切徐其綺切相息亮切</hi>王曰是良史也子善視<lb/>
之是能讀三墳五典入索九丘<hi>皆古書名墳扶云切索所白切本又作素</hi>對曰臣甞<lb/>
問焉昔穆王欲肆其心<hi>周穆王肆極也</hi>周行天下將皆必有車轍焉跡<lb/>
焉祭公謀父作祈招之詩以止王心<hi>謀父周卿士祈父周司馬丗掌甲兵之職招其名祭公方諫遊行故指司馬官而言此詩逸行如字又下孟切轍直列切祭側界切招常遙切又音昭父音甫</hi>王是以獲<lb/>
没於祗宫<hi>獲没不見篡弒祗音支又音祁篡初患切弒申志切</hi>臣問其詩而不知也若問<lb/>
逺焉其焉能知之王曰子能乎對曰能其詩曰祈招之愔愔式<lb/>
昭德音<hi>愔愔安和貌式用也昭明也焉能於䖍切愔一心切徐於林切</hi>思我王度式如玉式如<lb/>
金<hi>金玉取其堅重</hi>形民之力而無醉飽之心<hi>言國之用民當隨其力任如金冶之器隨器而制形<pb n="15b"/>故言形民之力去其醉飽過盈之心冶音也去起吕切</hi>王揖而入饋不食寢不寐數日<hi>深感子革之言饋其位切數色主切</hi>不能自克以及於難<hi>克勝也難乃旦切勝升證切又音升</hi>仲尼曰<lb/>
古也有志克已復禮仁也信善哉楚靈王若能如是豈其辱於<lb/>
乾谿〇晉伐鮮虞因肥之役也<hi>肥役在此年</hi>
春秋左傳卷第二十二終<lb/>
</p>
<p>
</p>
  </div>
</body>
</text>
</TEI>
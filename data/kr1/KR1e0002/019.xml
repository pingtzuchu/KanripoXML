<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
<hi>邪而行禭禮與朝而布幣無異祓音拂徐音廢</hi>乃使巫以桃茢先祓殯<hi>茢黍穰茢音列徐音例穰如羊切鄭注周禮云茢苕箒</hi>楚人弗禁旣而悔之<hi>禮君臨臣喪乃祓殯故楚悔之</hi>〇二月癸卯<lb/>
齊人葬莊公於北郭<hi>兵死不入兆域故葬北郭</hi>〇夏四月葬楚康王公及陳<lb/>
侯鄭伯許男送葬至于西門之外諸侯之大夫皆至于墓楚郟<lb/>
敖即位<hi>郟敖康王子熊麇也郟古洽切麇九倫切</hi>王子圍爲令尹<hi>圍康王弟</hi>鄭行人子羽<lb/>
曰是謂不冝必代之昌松栢之下其草不殖<hi>言楚君弱令尹強物不兩盛爲昭元年圍弑郟敖起本</hi>〇公還及方城季武子取卞<hi>取卞邑以自益卞本又作弁皮彦切</hi>使公<lb/>
冶問<hi>問公起居公冶季氏屬大夫冶音也</hi>璽書追而與之<hi>璽印也璽音徙廣雅云印謂之璽說文作璽從土云王者印也籕文從王印一刃切</hi>曰聞守卞者將叛臣帥徒以討之旣得之矣<lb/>
敢告公冶致使而退<hi>致季氏使命使所吏切注并下注而賞其使同</hi>及舎而後聞取卞<lb/>
<hi>發書乃聞之</hi>公曰欲之而言叛祗見䟽也<hi>言季氏欲得卞而欺我言叛益䟽我祗音支本又作多音同服云祗適也</hi>公謂公冶曰吾可以入乎<hi>以季氏䟽己故不敢入</hi>對曰君實有<lb/>
國誰敢違君公與公冶冕服<hi>以卿服玄冕賞之</hi>固辭強之而後受公欲<lb/>
<pb n="1b"/>
無入榮成伯賦式微乃歸<hi>式微詩弼風曰式微式微胡不歸式用也義取寄寓之微陋勸公歸強其丈切弼音佩寓音遇</hi>五月公至自楚公冶致其邑於季氏<hi>本從季氏得邑故還之</hi>而<lb/>
終不入焉<hi>不入季孫家</hi>曰欺其君何必使余季孫見之則言季氏如<lb/>
他日不見則終不言季氏及疾聚其臣<hi>大夫家臣</hi>曰我死必無以冕<lb/>
服斂非德賞也<hi>言公畏季氏而賞其使非以我有德斂力驗切</hi>且無使季氏葬我〇葬<lb/>
靈王<hi>不書魯不㑹</hi>鄭上卿有事子展使印叚往伯有曰弱不可<hi>印叚年少官卑少詩照切</hi>子展曰與其莫往弱不猶愈乎詩云王事靡盬不遑啓<lb/>
處<hi>詩小雅盬不堅固也啓跪也言王事無不堅固故不暇跪處盬音古跪其委切</hi>東西南北誰敢寧處<lb/>
<hi>謂上卿</hi>堅事晉楚以蕃王室也<hi>言我固事晉楚乃所以蕃屏王室蕃芳元切</hi>王事無曠何<lb/>
常之有遂使印叚如周<hi>傳言周衰卑於晉楚</hi>〇呉人伐越獲俘焉以爲閽<lb/>
使守舟呉子餘祭觀舟閽以刀弑之<hi>言以刀明近刑人近附近之近</hi>〇鄭子展<lb/>
卒子皮即位<hi>子皮代父爲上卿</hi>於是鄭饑而未及麥民病子皮以子展<lb/>
之命餼國人粟戸一鍾<hi>在喪故以父命也六斛四斗曰鍾餼許氣切</hi>是以得鄭國之<lb/>
<pb n="2a"/>
民故罕氏常掌國政以爲上卿宋司城子罕聞之曰鄰於善民<lb/>
之望也<hi>民亦望君爲善</hi>宋亦饑請於平公出公粟以貸使大夫皆貸司<lb/>
城氏貸而不書<hi>施而不德貸他代切施始䜴切下同</hi>爲大夫之無者貸宋無飢人<lb/>
叔向聞之曰鄭之罕宋之樂其後亡者也二者其皆得國乎<hi>得掌國政向許丈切</hi>民之歸也施而不德樂氏加焉其以宋升降乎<hi>升降隨宋盛衰</hi>
〇晉平公𣏌出也故治𣏌<hi>治理其地脩其成</hi>六月知悼子合諸侯之大<lb/>
夫以城杞孟孝伯㑹之鄭子大叔與伯石往<hi>大叔不書不親事知音智大叔音泰</hi>
子大叔見大叔文子<hi>文子衛大叔儀</hi>與之語文子曰甚乎其城𣏌也子<lb/>
大叔曰若之何哉晉國不恤周宗之闕而夏肄是屏<hi>周宗諸姬也夏肄𣏌也肄餘也屏城也夏戸雅切注下皆倣此肄以二切詩傳云斬而復生曰肄方言云肄餘也秦晉之間曰肄</hi>其棄諸<lb/>
姬亦可知也已諸姬是棄其誰歸之吉也聞之棄同即異是謂<lb/>
離德詩曰恊比其鄰昏姻孔云<hi>詩小雅言王者和恊近親則昏姻甚歸附比毗志切</hi>晉<lb/>
不鄰矣其誰云之<hi>云猶旋旋歸之</hi>〇齊髙子容與宋司徒見知伯女齊<lb/>
<pb n="2b"/>
相禮<hi>子容髙止也司徒華定也知伯苟盈也安齊司馬侯也相禮侍威儀也女音汝相息亮切</hi>賔出司馬侯<lb/>
言於知伯曰二子皆將不免子容專<hi>專自是也</hi>司徒侈皆亡家之主<lb/>
也知伯曰何如對曰專則速及<hi>速及禍也侈昌氏切又尸氏切</hi>侈將以其力斃<lb/>
<hi>力盡而自斃斃婢丗切</hi>專則人實斃之將及矣<hi>爲此秋髙止出奔燕昭二十年華定出奔陳傳專則人實斃之絶句將及矣本或作侈將及矣者非</hi>〇范獻子來聘拜城杞也<hi>謝魯爲𣏌城爲于僞切下爲之歌同</hi>公享之展莊叔執幣<hi>公將以/酬賔</hi>射者三耦<hi>二人爲耦耦五口切</hi>公臣不<lb/>
足取於家臣家臣展瑕展玉父爲一耦公臣公巫召伯仲顔莊<lb/>
叔爲一耦鄫鼔父黨叔爲一耦<hi>言公室卑微公臣不能備於三耦召上照切鄫才陵切黨音掌</hi>
〇晉侯使司馬女叔侯來治𣏌田<hi>使魯歸前侵𣏌曰所歸少故不書</hi>弗盡歸也<lb/>
晉悼夫人愠曰齊也取貨<hi>夫人平公母托女也謂叔侯取貨於魯故不盡歸𣏌田愠紆運切怒也怨也</hi>先君若有知也不尚取之<hi>不尚叔侯之取貨</hi>公告叔侯叔侯曰虞虢<lb/>
焦滑霍揚韓魏皆姬姓也<hi>八國皆晉所滅焦在陜縣揚屬平陽郡虢瓜百切焦子消切滑乎八切</hi>
晉是以大若非侵小將何所取武獻以下兼國多矣<hi>武公獻公晉始盛之<pb n="3a"/>君</hi>誰得治之杞夏餘也而即東夷<hi>行夷禮</hi>魯周公之後也而睦於<lb/>
晉以𣏌封魯猶可而何有焉<hi>何有盡歸之</hi>魯之於晉也職貢不乏玩<lb/>
好時至公卿大夫相繼於朝史不絶書<hi>書魯之朝聘好呼報切下好善同</hi>府無<lb/>
虚月<hi>無月不受魯貢</hi>如是可矣何必瘠魯以肥杞且先君而有知也母<lb/>
寧夫人而焉用老臣<hi>言先君母寧怪夫人之所爲無用責我瘠在亦切母音無焉於䖍切</hi>杞文公<lb/>
來盟<hi>魯歸其田故來<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>
                    </hi>書曰子賤之也<hi>賤其用夷禮</hi>○呉公子札來聘見叔<lb/>
孫穆子說之謂穆子曰子其不得死乎<hi>不得以壽死說音恱壽音授</hi>好善而<lb/>
不能擇人吾聞君子務在擇人吾子爲魯宗卿而任其大政不<lb/>
愼舉何以堪之禍必及子<hi>爲昭四年豎牛作亂起本</hi>請觀於周樂<hi>魯以周公故有天子禮樂</hi>使工爲之歌周南召南<hi>此皆各依其本國歌所常用聲曲召上照切本亦作邵</hi>曰美哉<lb/>
<hi>美其聲</hi>始基之矣<hi>周南召南/王化之基</hi>猶未也<hi>猶有商紂未盡善也盡津忍切</hi>然勤而不怨<lb/>
矣<hi>未能安樂然其音不怨怒樂音洛</hi>爲之歌邶鄘衛<hi>武王伐紂分其地爲三監三監叛周公滅之更封康叔并三監之地故三國盡被康叔之化鄘音容𬒳皮義切</hi>曰美哉淵乎憂而不困者也<hi>淵深也亡<pb n="3b"/>國之音哀以思其民困衛康叔武公德化深逺雖遭宣公淫亂懿公滅亡民猶秉義不至於困思息嗣切下憂思同</hi>吾聞<lb/>
衛康叔武公之德如是是其衛風乎<hi>康叔周公弟武公康叔九丗孫皆衛之令德君也聽聲以爲别故有疑言别彼列切</hi>爲之歌王<hi>王黍離也幽王遇西戎之禍平王東遷王政不行於天下風俗下與諸侯同故不爲雅</hi>曰美哉思而不懼其周之東乎<hi>宗周隕滅故憂思猶有先王之遺風故不懼隕于敏切</hi>爲之歌鄭<hi>詩第七</hi>曰美哉其細巳甚民弗堪也是其先亡乎<lb/>
<hi>美其有治政之音譏其煩碎知不能乆治直吏切</hi>爲之歌齊<hi>詩第八</hi>曰美哉泱泱乎大風<lb/>
也哉<hi>泱泱弘大之聲泱於良切又於郎切韋昭於康切</hi>表東海者其大公乎<hi>大公封齊爲東海之表式大音泰</hi>國未可量也<hi>言其或將復興復/扶又切下復譏同</hi>爲之歌豳<hi>詩第十五豳周之舊國在新平漆縣東北豳彼貧切</hi>曰美哉蕩乎樂而不淫其周公之東乎<hi>蕩乎蕩然也樂而不淫言有節周公遭管蔡之變東正三年爲成王陳后稷先公不敢荒淫以成王業故言其周公之東乎樂音岳又音洛下而又何樂而可以樂同僞于僞切王如字又于況切</hi>爲之歌秦<hi>詩第十一後仲尼刪定故不同删所姦切</hi>曰此之<lb/>
謂夏聲夫能夏則大大之至也其周之舊乎<hi>秦本在西戎汧隴之西秦仲始有車馬禮樂去戎狄之音而有諸夏之聲故謂之夏聲及襄公佐周平王東遷而受其故地故曰周之舊汧苦賢切去起吕切又如字</hi>
<pb n="4a"/>
爲之歌魏<hi>詩第九魏姬姓國閔元年晉獻公滅之</hi>曰美哉渢渢乎大而婉險而易<lb/>
行以德輔此則明主也<hi>渢渢中庸之聲婉約也險當爲儉字之誤也大而約則儉節易行惜其國小無明君也風扶弓切徐敷劒切韋昭音凡婉紆阮切險依注音儉易以䜴切</hi>爲之歌唐<hi>詩第十唐晉詩</hi>曰思深<lb/>
哉其有陶唐氏之遺民乎不然何憂之逺也<hi>晉本唐國故有堯之遺風憂深思逺情發於聲思息嗣切</hi>非令德之後誰能若是爲之歌陳<hi>詩第十二</hi>曰國無主其<lb/>
能乆乎<hi>淫聲放蕩無所畏忌故曰國無主</hi>自鄶以下無譏焉<hi>鄫第十三曹第十四言季子聞此二國歌不復譏論之以其微也鄶古外切</hi>爲之歌小雅<hi>小雅小正亦樂歌之常</hi>曰美哉思而不<lb/>
貳<hi>思文武之德無貳叛之心</hi>怨而不言<hi>有哀/音</hi>其周德之衰乎<hi>衰小也</hi>猶有先王<lb/>
之遺民焉<hi>謂有殷王餘俗故未大</hi>爲之歌大雅<hi>大雅陳文王之德以正天下</hi>曰廣哉熈<lb/>
熈乎<hi>熈熈和樂聲</hi>曲而有直體<hi>論其/聲</hi>其文王之德乎<hi>雅頌所以詠盛德形容故伹歌其美者不皆歌變雅</hi>爲之歌頌<hi>頌者以其成/功告於神明</hi>曰至矣哉<hi>言道備至矣哉一本無矣字</hi>直<lb/>
而不倨<hi>倨傲倨音據徐音居傲五報切</hi>曲而不屈<hi>屈橈橈/乃孝切</hi>邇而不偪<hi>謙退偪彼力切</hi>逺<lb/>
而不攜<hi>攜貳</hi>遷而不淫<hi>淫過/蕩</hi>復而不厭<hi>常日新厭於豔切徐於贍切</hi>哀而不愁<lb/>
<pb n="4b"/>
<hi>知命</hi>樂而不荒<hi>節之/以禮</hi>用而不匱<hi>德弘大匱/其位切</hi>廣而不宣<hi>不自顯</hi>施而不<lb/>
費<hi>因民所利而利之施始䜴切費芳味切</hi>取而不貪<hi>義然/後取</hi>處而不底<hi>守之以道底丁禮切</hi>行<lb/>
而不流<hi>制之以義</hi>五聲和<hi>宫商角徴羽謂之/五聲徴張里切</hi>八風平<hi>八方之氣謂之八風</hi>節有<lb/>
度守有序<hi>八音克諧節有度也無相奪倫守有序也</hi>盛德之所同也<hi>頌有殷魯故曰盛德之所同</hi>
見舞象箾南籥者<hi>象箾舞所執南籥以籥舞也皆文王之樂箾音朔籥羊略切</hi>曰美哉猶有<lb/>
憾<hi>美哉美其容也文王恨不及已致大平憾本亦作感胡暗切大音泰</hi>見舞大武者<hi>武王樂</hi>曰美哉<lb/>
周之盛也其若此乎見舞韶濩者<hi>殷湯樂韶上昭切本或作招音同濩音護又戸郭切</hi>曰<lb/>
聖人之弘也而猶有慙德聖人之難也<hi>慙於始伐</hi>見舞大夏者<hi>禹之樂</hi>
曰美哉勤而不德非禹其誰能脩之<hi>盡力溝洫勤也洫況域切</hi>見舞韶箾者<lb/>
<hi>舜樂箾音簫</hi>曰德至矣哉大矣如天之無不幬也<hi>幬覆也幬徒報切</hi>如地之<lb/>
無不載也雖甚盛德其蔑以加於此矣觀止矣若有他樂吾不<lb/>
敢請已<hi>魯用四代之樂故及韶箾而季子知其終也季札賢明才博在呉雖巳渉見此樂歌之文然未聞中國雅聲故請此周樂欲聽其聲然後依聲以參時政知其興衰也聞秦詩謂之夏聲聞頌曰五聲和八風平皆論聲以參政也舞畢知其<pb n="5a"/>樂終是素知其篇數</hi>其出聘也通嗣君也<hi>呉子餘祭嗣立</hi>故遂聘于齊說晏平仲<lb/>
謂之曰子速納邑與政<hi>納歸之公說音恱下同</hi>無邑無政乃免於難齊國<lb/>
之政將有所歸未獲所歸難未歇也<hi>歇盡也難乃旦切下同歇許謁切</hi>故晏子<lb/>
因陳桓子以納政與邑是以免於欒髙之難<hi>難在昭八年</hi>聘於鄭見<lb/>
子産如舊相識與之縞帶子産獻紵衣焉<hi>大帶也呉地貴縞鄭地貴紵故各獻己所貴示損已而不爲彼貨利縞古老切徐古到切繒也紵直吕切</hi>謂子産曰鄭之執政侈難將至<lb/>
矣政必及子子爲政愼之以禮不然鄭國將敗<hi>侈謂伯有</hi>適衛說蘧<lb/>
瑗<hi>蘧伯玉蘧其居切瑗于眷切</hi>史狗<hi>史朝之子文子朝/如字下子朝同</hi>史鰌<hi>史魚鰌音秋</hi>公子荆<lb/>
公叔發<hi>公叔丈子</hi>公子朝曰衛多君子未有患也自衛如晉將宿於<lb/>
戚<hi>戚孫文子之邑</hi>聞鍾聲焉曰異哉吾聞之也辯而不德必加於戮<hi>辯猶爭也爭爭鬪之爭</hi>夫子獲罪於君以在此<hi>孫文子以戚叛</hi>懼猶不足而又何樂<lb/>
夫子之在此也猶燕之巢於幕上<hi>言至危幕音莫</hi>君又在殯而可以樂<lb/>
乎<hi>獻公卒未葬</hi>遂去之<hi>不止/宿</hi>文子聞之終身不聽琴瑟<hi>聞義能改</hi>適晉說<lb/>
<pb n="5b"/>
趙文子韓宣子魏獻子曰晉國其萃於三族乎<hi>言晉國之政將集於三家萃在醉切集也</hi>說叔向將行謂叔向曰吾子勉之君侈而多良大夫皆富<lb/>
政將在家<hi>富必厚施故政在家施式䜴切</hi>吾子好直必思自免於難〇秋九月<lb/>
齊公孫蠆公孫竈放其大夫髙止於北燕<hi>蠆子尾竈子雅放者宥之以逺蠆勑邁切有音又</hi>乙未出書曰出奔罪髙止也<hi>實放書奔所以示罪</hi>髙止好以事自爲<lb/>
功且專故難及之<hi>好呼報切</hi>〇冬孟孝伯如晉報范叔也<hi>范叔士鞅也此年夏來聘</hi>〇爲髙氏之難故髙豎以盧叛<hi>豎髙止子爲于僞切下注爲子産同豎上主切</hi>十月庚<lb/>
寅閭丘嬰帥師圍盧髙豎曰苟使髙氏有後請致邑<hi>還邑於君</hi>齊人<lb/>
立敬仲之曾孫酀<hi>敬仲髙傒酀於顯切傒音兮</hi>良敬仲也<hi>良猶賢也</hi>十一月乙卯<lb/>
髙豎致盧而出奔晉晉人城緜而寘旃<hi>晉人善其致邑緜音綿寘之䜴切旃之然切</hi>
〇鄭伯有使公孫黒如楚<hi>黒子晳晢星歷切</hi>辭曰楚鄭方惡而使余往<lb/>
是殺余也伯有曰丗行也<hi>言女丗爲行人女音汝</hi>子晳曰可則往難則已<lb/>
何丗之有伯有將強使之子晳怒將伐伯有氏大夫和之十二<lb/>
<pb n="6a"/>
月己巳鄭大夫盟於伯有氏裨諶曰是盟也其與幾何<hi>言不能乆也禆諶鄭大夫強其丈切裨婢支切諶本亦作湛市林切與如字或音預幾居豈切</hi>詩曰君子屢盟亂是用<lb/>
長今是長亂之道也禍未歇也必三年而後能紓<hi>紓解也屢力住切長丁丈切下同紓直吕切徐音舒解音蟹</hi>然明曰政將焉往裨諶曰善之代不善天命<lb/>
也其焉辟子産<hi>言政必歸子産焉於䖍切下同</hi>舉不踰等則位班也<hi>子産位班次應知政</hi>
擇善而舉則丗隆也<hi>丗所髙也</hi>天又除之奪伯有魄<hi>喪其精神爲子産驅除喪息浪切軀丘具切又如字除直據切或如字</hi>子西即丗將焉辟之天禍鄭乆矣其必使<lb/>
子産息之乃猶可以戾<hi>戾定也</hi>不然將亡矣<lb/>
經三十年春王正月楚子使薳罷來聘<hi>罷音皮</hi>〇夏四月蔡丗子<lb/>
般弑其君固<hi>般音班</hi>〇五月甲午宋災<hi>天火曰災</hi>〇宋伯姬卒〇天王<lb/>
殺其弟佞夫<hi>稱弟以惡王殘骨肉佞乃定切惡烏路切下惡宋同又如字</hi>〇王子瑕奔晉<hi>不言出奔周無外</hi>〇秋七月叔弓如宋葬宋共姬<hi>共姬從夫謚也叔弓叔老之子卿共葬事禮過厚三月而葬速共音恭注皆同</hi>〇鄭良霄出奔許<hi>耆酒荒淫書名罪之耆市志切</hi>〇自許入<lb/>
<pb n="6b"/>
<pb n="6b"/>
也猶相積惡也惡至無日矣<hi>爲此年秋良霄出奔傳好呼報切下戸嫁切</hi>〇二月癸<lb/>
未晉悼夫人食輿人之城𣏌者<hi>輿衆也城𣏌在往年食音嗣輿音餘</hi>絳縣人或年<lb/>
長矣無子而往與於食有與疑年使之年<hi>使言其年長丁丈切</hi>曰臣小人<lb/>
也不知紀年臣生之歳正月甲子朔四百有四十五甲子矣其<lb/>
季於今三之一也<hi>所稱正月謂夏正月也三分六甲之一得甲子甲戌盡癸未夏戸雅切</hi>吏走問<lb/>
諸朝<hi>皆不知故問之吏走一本作使走如字疾速之意也一曰走使之人也服䖍王肅夲作吏云吏不知歷者</hi>師曠<lb/>
曰魯叔仲惠伯㑹郤成子于承匡之歳也<hi>在文十一年</hi>是歳也狄伐<lb/>
魯叔孫莊叔於是乎敗狄于鹹獲長狄僑如及虺也豹也而皆<lb/>
以名其子七十三年矣<hi>叔孫僑如叔孫豹皆取長狄名鹹音咸僑其驕切虺虚鬼切</hi>史趙曰<lb/>
亥有二首六身<hi>史趙晉大史亥字二畫在上併三六爲身如筭之六畫音獲併歩頂切</hi>下二如身<lb/>
是其日數也<hi>下亥上二畫豎置身旁</hi>士文伯曰然則二萬六千六百有六<lb/>
旬也<hi>文伯士弱之子</hi>趙孟問其縣大夫則其屬也<hi>屬趙武</hi>召之而謝過焉<lb/>
曰武不才任君之大事以晉國之多虞不能由吾子<hi>由用也</hi>使吾<lb/>
<pb n="7a"/>
子辱在泥塗乆矣武之罪也敢謝不才遂仕之使助爲政辭以<lb/>
老與之田使爲君復陶<hi>復陶主衣服之官復音服又音福</hi>以爲絳縣師<hi>縣師掌地域辯其夫家人民</hi>而廢其輿尉<hi>以役孤老故</hi>於是魯使者在晉歸以語諸大夫<lb/>
季武子曰晉未可媮也<hi>媮薄也使所吏切語魚據切媮他侯切</hi>有趙孟以爲大夫<lb/>
有伯瑕以爲佐<hi>伯瑕士文伯</hi>有史趙師曠而咨度焉有叔向女齊以<lb/>
師保其君其朝多君子其庸可媮乎勉事之而後可<hi>傳言晉所以不失諸侯且明歷也度待洛切</hi>〇夏四月己亥鄭伯及其大夫盟<hi>駟良爭故</hi>君子是以<lb/>
知鄭難之不巳也<hi>鄭伯微弱不能制其臣下君臣詛盟故曰亂未巳難刀且切詛側慮切</hi>〇蔡景<lb/>
侯爲大子般娶于楚通焉大子弑景侯<hi>終子産言有子禍也爲于僞切娶七住切</hi>〇<lb/>
初王儋季卒<hi>儋季周靈王弟儋丁甘切</hi>其子括將見王而歎<hi>括除服見靈王入朝而歎括古活切見賢遍切</hi>單公子愆期爲靈王御士過諸廷<hi>愆期行過王廷單音善愆起䖍切廷音庭</hi>
聞其歎而言曰烏乎必有此夫<hi>欲有此朝廷之權烏乎夲又作嗚呼音同夫音扶</hi>入以<lb/>
告王且曰必殺之不慼而願大視躁而足髙心在他矣不殺必<lb/>
<pb n="7b"/>
害王曰童子何知及靈王崩儋括欲立王子佞夫<hi>佞夫靈王子景王弟躁卑報切</hi>佞夫弗知戊子儋括圍蔿逐成愆<hi>成愆蔿邑大失蔿于委切</hi>成愆奔平畤<lb/>
<hi>平畤周邑畤音止又音市本或作疇</hi>五月癸巳尹言多劉毅單蔑甘過鞏成殺佞<lb/>
夫<hi>五子周大夫過音戈鞏九勇切</hi>括瑕廖奔晉<hi>括廖不書賤也廖力彫切又勑留切</hi>書曰天王殺<lb/>
其弟佞夫罪在王也<hi>佞夫不知故經書在宋災下從赴</hi>〇或呌于宋大廟<hi>叫呼也叫古弔切大音泰一本無大字呼火故切</hi>曰譆譆出出<hi>譆譆熱也出出戒伯姬譆許其切出如字鄭注周禮引此作詘詘劉昌宗亦音出</hi>鳥鳴于亳社<hi>殷社亳/歩各切</hi>如曰譆譆<hi>皆火妖也</hi>甲午宋大災<lb/>
宋伯姬卒待姆也<hi>姆女師姆徐音茂字林亡又切又音母</hi>君子謂宋共姬女而不<lb/>
婦女待人<hi>待人而行</hi>婦義事也<hi>義從宜也伯姬時年六十左右</hi>〇六月鄭子産如陳<lb/>
涖盟歸復命告大夫曰陳亡國也不可與也<hi>不可與結好好呼報切</hi>聚禾<lb/>
粟繕城郭恃此二者而不撫其民其君弱植公子侈大子卑大<lb/>
夫敖政多門<hi>政不由一人繕上戰切植徐直吏切又時力切敖五報切本亦作慠服本作放云淫放也</hi>以介於<lb/>
大國<hi>介間也介音界</hi>能無亡乎不過十年矣<hi>爲昭八年楚滅陳傳</hi>〇秋七月叔弓<lb/>
<pb n="8a"/>
如宋葬共姬也<hi>傷伯姬之遇災故使卿共葬共音恭</hi>〇鄭伯有耆酒爲窟室<hi>窟室地室耆市志切窟口忽切</hi>而夜飲酒擊鍾焉朝至未巳朝者曰公焉在<hi>家臣故謂伯有爲公焉在於䖍切</hi>其人曰吾公在壑谷<hi>壑谷窟室/壑呼洛切</hi>皆自朝布路而罷<hi>布路分散罷皮買切徐扶彼切</hi>旣而朝<hi>伯有朝鄭君</hi>則又將使子晳如楚歸而飲酒庚子<lb/>
子晳以駟氏之甲伐而焚之伯有奔雍梁<hi>雍梁鄭地雍於用切</hi>醒而後知<lb/>
之遂奔許大夫聚謀子反曰仲虺之志<hi>仲虺湯左相醒星頂切相息亮切</hi>云亂<lb/>
者取之亡者侮之推亡固存國之利也罕駟豐同生<hi>罕子皮駟子晳豐公孫叚也三家本同母兄弟侮亡甫切</hi>伯有汏侈故不免<hi>三家同出而伯有孤特又汏侈所以亡汏音泰</hi>人<lb/>
謂子産就直助彊<hi>時謂子晳直三家彊</hi>子産曰豈爲我徒<hi>徒黨也言不以駟良爲黨</hi>國<lb/>
之禍難誰知所敝或主彊直難乃不生<hi>言能彊能直則可弭難今三家未能則伯有方爭難乃旦切弭彌氏切爭爭鬪之爭</hi>姑成吾所<hi>欲以無所附著爲所著直略切</hi>辛丑子産斂伯有<lb/>
氏之死者而殯之不及謀而遂行<hi>不與於國謀斂力豔切與音預下不與同</hi>印叚從<lb/>
之<hi>義子産</hi>子皮止之衆曰人不我順何止焉子皮曰夫子禮於死<lb/>
<pb n="8b"/>
者況生者乎遂自止之壬寅子産入癸卯子石入<hi>子石印叚</hi>皆受盟<lb/>
于子晳氏乙巳鄭伯及其大夫盟于大宫<hi>大宫祖廟</hi>盟國人于師之<lb/>
梁之外<hi>師之梁鄭城門</hi>伯有聞鄭人之盟已也怒聞子皮之甲不與攻<lb/>
己也喜曰子皮與我矣癸丑晨自墓門之瀆入<hi>墓門鄭城門瀆徐音豆</hi>因<lb/>
馬師頡介于襄庫以伐舊北門<hi>馬師頡子羽孫頡户結切介音界</hi>駟帶率國人<lb/>
以伐之<hi>駟帶子西之子子晳之宗主</hi>皆召子産<hi>駟氏伯有俱召</hi>子産曰兄弟而及此<lb/>
吾從天所與<hi>兄弟恩等故無所偏助</hi>伯有死於羊肆<hi>羊肆市列</hi>子産襚之枕之<lb/>
股而哭之斂而殯諸伯有之臣在市側者旣而葬諸斗城<hi>斗城鄭地名禭音遂枕之鴆切股音古</hi>子駟氏欲攻子産子皮怒之曰禮國之幹也殺<lb/>
有禮禍莫大焉乃止<hi>斂葬伯有爲有禮</hi>於是游吉如晉還聞難不入<hi>懼禍并及難乃旦切</hi>復命于介八月甲子奔晉駟帶追之及酸棗與子上盟<lb/>
用兩珪質于河<hi>子上駟帶也沈珪於河爲信也酸棗陳留縣與子上用兩珪質于河質如字一音致一本作與子上盟絶句用兩珪質于河别爲匄沈音鴆又如字</hi>使公孫肸入盟大夫已巳復歸<hi>游吉<pb n="9a"/>歸也肸許乙切</hi>書曰鄭人殺良霄不稱大夫言自外入也<hi>旣出位絶非復鄭大夫復音扶又切</hi>於子蟜之卒也<hi>子蟜公孫蠆卒在十九年蟜居表切</hi>將葬公孫揮與裨竈<lb/>
晨㑹事焉<hi>㑹葬事揮許韋切</hi>過伯有氏其門上生莠子羽曰其莠猶在<lb/>
乎<hi>子羽公孫揮以莠喻伯有伯有侈知其不能乆存莠羊九切草也</hi>於是歳在降婁降婁中而<lb/>
旦<hi>降婁奎婁也周七月今五月降婁中而天明降戸江切奎苦圭切</hi>裨竈指之曰猶可以終歳<lb/>
<hi>恒降婁也歳星十二年而一終</hi>歲不及此次也巳<hi>不及降婁</hi>及其亡也歳在娵訾之<lb/>
口<hi>娵訾營室東璧二十八年歳星淫在玄枵今三十年在娵訾是歳星停在玄枵二年娵子須切訾子斯切璧音壁枵許驕切</hi>其明年乃及降婁僕展從伯有與之皆死<hi>僕展鄭大夫伯有黨</hi>羽頡出<lb/>
奔晉爲任大夫<hi>羽頡馬師頡任晉縣今屬廣平郡任音壬</hi>雞澤之㑹<hi>在三年</hi>鄭樂成奔<lb/>
楚遂適晉羽頡因之與之比而事趙文子言伐鄭之說焉以宋<lb/>
之盟故不可<hi>宋盟約弭兵故比毗志切</hi>子皮以公孫鉏爲馬師<hi>鉏子罕之子代羽頡鉏仕居切</hi>〇楚公子圍殺大司馬蔿掩而取其室<hi>蔿掩二十五年爲大司馬</hi>申無宇<lb/>
曰王子必不免<hi>無宇芋尹芋于付切</hi>善人國之主也王子相楚國將善是<lb/>
<pb n="9b"/>
封殖而虐之是禍國也且司馬令尹之偏<hi>偏佐也相息亮切下相之同</hi>而王<lb/>
之四體也<hi>俱服肱也</hi>絶民之主去身之偏艾王之體以禍其國無不<lb/>
祥大焉何以得免<hi>爲昭十三年楚弑靈王傳去起吕切艾魚廢切</hi>〇爲宋災故諸侯之<lb/>
大夫㑹以謀歸宋財冬十月叔孫豹㑹晉趙武齊公孫蠆宋向<lb/>
戌衛北宫佗<hi>佗北宫括之子佗徒河/切</hi>鄭罕虎<hi>虎子皮</hi>及小邾之大夫㑹于澶<lb/>
淵旣而無歸於宋故不書其人君子曰信其不可不愼乎澶淵<lb/>
之㑹卿不書不信也夫諸侯之上卿㑹而不信寵名皆棄不信<lb/>
之不可也如是<hi>寵謂族也不信也夫音扶一讀以夫爲下句首</hi>詩曰文王陟降在帝左<lb/>
右信之謂也<hi>詩大雅言文王所以能上接天下接人動順帝者唯以信</hi>又曰淑愼爾止無載<lb/>
爾僞不信之謂也<hi>逸詩也言當善愼舉止無載行詐僞</hi>書曰某人某人㑹于澶淵<lb/>
宋災故尤之也<hi>傳云旣而無歸所以釋諸侯大夫之不書也又云宋災故尤之所以釋向戌之井貶也戍爲正卿深致火災燒殺其夫人未聞克己之意而以求財合諸侯故與不歸財者同文</hi>不書魯大夫諱之也<lb/>
<hi>向戌旣以災求財諸大夫許而不歸客主皆貶君子以尊尊之義也君親有隱故略不書魯大夫以示例</hi>〇鄭子皮<lb/>
<pb n="10a"/>
授子産政<hi>伯有死子皮知政以子産賢故讓之</hi>辭曰國小而偪<hi>偪近大國偪彼力切近附近之近</hi>
族大寵多不可爲也<hi>爲猶治也</hi>子皮曰虎帥以聽誰敢犯子子善相<lb/>
之國無小<hi>言在治政治直吏切</hi>小能事大國乃寛<hi>爲大所恤故也</hi>子産爲政有事<lb/>
伯石賂與之邑<hi>伯石公孫叚有事欲使之</hi>子大叔曰國皆其國也奚獨賂焉<lb/>
<hi>言鄭大夫其憂鄭國事何爲獨賂之</hi>子産曰無欲實難<hi>言人不能無欲</hi>皆得其欲以從其事<lb/>
而要其成非我有成其在人乎<hi>言成猶在我非在他要一遥切</hi>何愛於邑邑將<lb/>
焉往<hi>言猶在國焉於䖍切</hi>子大叔曰若四國何<hi>恐爲四鄰所笑</hi>子産曰非相違也<lb/>
而相從也<hi>言賂以邑欲爲和順</hi>四國何尤焉鄭書有之<hi>鄭國史書</hi>曰安定國家<lb/>
必大焉先<hi>先和大族而後國家安</hi>姑先安大以待其所歸<hi>要其成也</hi>旣伯石懼<lb/>
而歸邑卒與之<hi>卒終也</hi>伯有旣死使大史命伯石爲卿辭大史退<lb/>
則請命焉<hi>請大史更命已</hi>復命之又辭如是三乃受䇿入拜子産是以<lb/>
惡其爲人也<hi>惡其虚飾復扶又切三息暫切又如字䇿初革切惡烏路切</hi>使次己位<hi>畏其作亂故寵之</hi>子産使都鄙有章<hi>國都及邊鄙車服尊卑各有分部分扶運切</hi>上下有服<hi>公卿大夫服不<pb n="10b"/>相踰</hi>田有封洫<hi>封疆也洫溝也洫/況域切疆居良切</hi>廬井有伍<hi>廬舎也九夫爲井使五家相保</hi>大人<lb/>
之忠儉者<hi>謂卿大夫大人本或作大夫者非</hi>從而與之泰侈者因而斃之<hi>因其有罪而斃踣之踣蒲北切</hi>豐卷將祭請田焉弗許<hi>田獵也卷眷勉切徐居阬切</hi>曰唯君用鮮<lb/>
<hi>鮮野獸</hi>衆給而巳<hi>衆臣祭以芻豢爲足芻初俱切/豢音患牛羊曰芻犬豕曰豢</hi>子張怒<hi>子張豐卷</hi>退<lb/>
而徴役<hi>召兵欲攻子産</hi>子産奔晉子皮止之而逐豐卷豐卷奔晉子産<lb/>
請其田里<hi>請於公不役入</hi>三年而復之反其田里及其人焉<hi>田里所收入</hi>從<lb/>
政一年輿人誦之曰取我衣冠而褚之<hi>禇畜也奢侈者畏法故畜藏褚張吕切畜勑六切又許六切本又作䙒同</hi>取我田疇而伍之孰殺子産吾其與之<hi>並畔爲疇並蒲杏切又蒲項切</hi>及三年又誦之我有子弟子産誨之我有田疇子産殖之<lb/>
<hi>殖生也殖時力切徐是吏切此恊下韻</hi>子産而死誰其嗣之<hi>嗣續也傳言鄭所以興</hi>
經三十有一年春王正月〇夏六月辛巳公薨于楚宫<hi>公不居先君之路寢而安所樂失其所也樂音洛又音岳又五敎切</hi>〇秋九月癸巳子野卒<hi>不書葬未成君</hi>○已<lb/>
亥仲孫羯卒○冬十月滕子來㑹葬<hi>諸侯㑹葬非禮</hi>○癸酉葬我君襄<lb/>
<pb n="11a"/>
<pb n="12a"/>
<hi>三年晉人執季孫意如慝他得切</hi>〇齊子尾害閭丘嬰欲殺之使帥師以伐陽<lb/>
州<hi>陽州魯地</hi>我問師故<hi>魯以師往問齊何故伐我</hi>夏五月子尾殺閭丘嬰以說于<lb/>
我師<hi>言伐魯者嬰所爲也伐陽州不書不成戊說音恱</hi>工僂儷渻竈孔虺賈寅出奔莒<lb/>
<hi>四子嬰之黨僂功侯切儷所蟹切舊所綺切渻生領切徐作省所幸切又息井切又音銷虺許鬼切</hi>出羣公子<hi>爲昭十年欒髙之難復羣公子起本難乃旦切</hi>○公作楚宫<hi>適楚好其宫歸而作之好呼報切</hi>穆叔曰大<lb/>
誓云民之所欲天必從之<hi>今尚書大誓亦無此文故諸儒疑大音泰本亦作泰</hi>君欲楚也<lb/>
夫故作其宫若不復適楚必死是宫也六月辛巳公薨于楚宫<lb/>
叔仲帶竊其拱璧<hi>拱璧公大璧夫音扶復扶又切拱九勇切</hi>以與御人納諸其懷而<lb/>
從取之由是得罪<hi>得罪謂魯人薄之故子孫不得志於魯</hi>立胡女敬歸之子子野<hi>胡歸姓之國敬歸襄公妾</hi>次于季氏秋九月癸巳卒毀也<hi>過哀毀瘠以致滅性瘠在亦切</hi>己<lb/>
亥孟孝伯卒<hi>終穆叔言</hi>立敬歸之娣齊歸之子公子禂<hi>齊謚禂昭公名娣大計切禂直由切</hi>穆叔不欲曰大子死有母弟則立之無則立長<hi>立庶子則以年長丁丈切</hi>年鈞擇賢義鈞則卜古之道也<hi>先人事後卜筮也義鈞謂賢等</hi>非適嗣何必<lb/>
<pb n="12b"/>
娣之子<hi>言子野非適嗣適丁歷切</hi>且是人也居喪而不哀在慼而有嘉容是<lb/>
謂不度不度之人鮮不爲患若果立之必爲季氏憂武子不聽<lb/>
卒立之比及葬三易衰衰祍如故衰<hi>言其嬉戲無度鮮息淺切比必利切三如字又息暫切衰本又作縗亦作䙑同七雷切祍而甚切徐而鴆切裳下也嬉許其切</hi>於是昭公十九年矣猶有<lb/>
童心君子是以知其不能終也<hi>爲昭二十五年公孫於齊傳</hi>〇冬十月滕成公<lb/>
來㑹葬惰而多涕<hi>惰不敬也惰徒卧切涕他禮切</hi>子服惠伯曰滕君將死矣怠<lb/>
於其位而哀巳甚兆於死所矣<hi>有死兆</hi>能無從乎<hi>爲昭三年膝子卒傳</hi>癸酉<lb/>
葬襄公〇公薨之月子産相鄭伯以如晉晉侯以我喪故未之見<lb/>
也子産使盡壞其館之垣而納車馬焉士文伯讓之曰敝邑以<lb/>
政刑之不脩寇盗充斥<hi>充滿斥見言其多相息亮切盡子忍切壞音怪下同館古亂切字從食字林又云客舎也旁作舎非垣音袁牆也見賢遍切</hi>無若諸侯之屬辱在寡君者何是以令<lb/>
吏人完客所館<hi>館舎也令力呈切完音九</hi>髙其閈閎<hi>閎門也閈戸旦切說文云閭也汝南平輿縣里門曰閈沈云閉也閎獲耕切杜云門也爾雅云衡門謂之閎是也又云所以止扉謂之閎然爾雅本止扉之名或作閣字讀者<pb n="13a"/>因改左傳皆作各音合下文云門不容車此云髙其閈閎俱謂門耳於義自通無爲穿鑿</hi>厚其牆垣以無憂<lb/>
客使<hi>無令客使憂寇盗使所吏切</hi>今吾子壞之雖從者能戒其若異客何以<lb/>
敝邑之爲盟主繕完葺牆<hi>葺覆也從才用切下賔從同葺侵入切徐音集又子入切謂以草覆牆</hi>
以待賔客若皆毀之其何以共命寡君使匄請命<hi>請問毀垣之命共音恭匄本又作丐古害切士文伯名也今傳本皆作匄字或作正字釋例亦然解者云士文伯是范氏之族不應與范宣子同名作正是也案士文伯字伯瑕又春秋時人名字皆相配楚令尹陽丐字子瑕即與文伯名字正同又鄭有駟乞字子瑕匄與乞義同則作匄者是又案魯有仲嬰齊是莊公之孫又有公孫/嬰齊是文公之孫仲嬰齊於公孫嬰齊爲從祖同時同名鄭有公孫叚字子石又云伯石印叚字伯石傳又謂之二子石然印叚即公孫叚從父兄弟之子尚同名字伯瑕與宣子何廢同乎</hi>對曰<lb/>
以敝邑褊小介於大國<hi>介間也褊必淺切介音界</hi>誅求無時<hi>誅責也</hi>是以不敢<lb/>
寧居悉索敝賦以來㑹時事<hi>隨時來朝㑹索所白切又悉各切</hi>逢執事之不間<lb/>
而未得見又不獲聞命未知見時不敢輸幣亦不敢暴露其輸<lb/>
之則君之府實也非薦陳之不敢輸也<hi>薦陳猶獻見也間音閑見賢遍切下同暴歩卜切</hi>其暴露之則恐燥濕之不時而朽蠧以重敝邑之罪僑聞文<lb/>
<pb n="13b"/>
公之爲盟主也<hi>僑子産名丈公晉重耳燥素早切蠧丁故切蟲敗也重直用切及下重罪同僑其驕切重耳直龍切</hi>宫室卑<graphic n="KR0763" url="https://raw.githubusercontent.com/kanripo/KR-Gaiji/master/images/KR0763.png" mimeType="image/png"/>無觀臺榭以崇大諸侯之館館如公寢庫廐繕脩<lb/>
司空以時平易道路<hi>易治也庳音婢亦音卑觀古亂切榭音謝本亦作謝土髙曰臺有木曰榭廐九又切易以䜴切</hi>圬人以時塓館宮室<hi>圬人塗者塓塗也圬本作汚同音烏塓莫歷切</hi>諸侯賔至甸<lb/>
設庭燎<hi>庭燎設火於庭甸徒遍切燎力妙切徐力遥切又力弔切庭燎大燭</hi>僕人巡宫<hi>巡宫行夜行下孟切下巡行同</hi>車馬有所<hi>有所/處</hi>賔從有代<hi>代客/役</hi>巾車脂轄<hi>巾車主車之官巾如字劉昌宗周禮音居覲切轄戸瞎切</hi>隷人牧圉各瞻其事<hi>瞻視客所當得瞻之廉切</hi>百官之屬各展<lb/>
其物<hi>展陳也謂羣官各陳其物以待賔</hi>公不留賔而亦無廢事<hi>賔得速去則事不廢</hi>憂樂<lb/>
同之事則巡之<hi>巡行也樂音洛</hi>敎其不知而恤其不足賔至如歸無寧<lb/>
菑患<hi>言見遇如此寧當復有菑患邪無寧寧也菑音災復扶又切</hi>不畏寇盜而亦不患燥濕<lb/>
今銅鞮之宫數里<hi>銅鞮晉離宫鞮丁兮切數所主切</hi>而諸侯舎於隷人<hi>舎女隷人舎</hi>
門不容車而不可踰越<hi>門庭之内迫迮又有牆垣之限迮側百切</hi>盗賊公行而天癘<lb/>
不戒<hi>癘猶災也言水潦無時潦音老</hi>賔見無時命不可知若又勿壞是無所藏<lb/>
<pb n="14a"/>
幣以重罪也敢請執事將何所命之<hi>問晉命己所止之冝見賢遍切</hi>雖君之有<lb/>
魯喪亦敝邑之憂也<hi>言鄭與魯亦有同姓之憂</hi>若獲薦幣<hi>薦進/也</hi>脩垣而行<hi>行去也</hi>君之惠也敢憚勤勞文伯復命<hi>反命於晉君</hi>趙文子曰信<hi>信如子産言</hi>
我實不德而以隷人之垣以贏諸侯<hi>贏受也贏音盈</hi>是吾罪也使士文<lb/>
伯謝不敏焉晉侯見鄭伯有加禮<hi>禮加敬</hi>厚其宴好而歸之乃築<lb/>
諸侯之館叔向曰辭之不可以巳也如是夫子産有辭諸侯頼<lb/>
之若之何其釋辭也詩曰辭之輯矣民之協矣辭之繹矣民之<lb/>
莫矣<hi>詩大雅言辭輯睦則民協同辭說繹則民安定莫猶定也夫音扶讀者亦以夫爲下句首輯音集又七入切繹又作懌音亦</hi>其知之矣<hi>謂詩人知/辭之有益</hi>〇鄭子皮使印叚如楚以適晉告禮也<hi>得事大國之禮</hi>〇莒犂比公生去疾及展輿<hi>犂比莒子/密州之號</hi>旣立展輿<hi>立以爲丗子</hi>又廢<lb/>
之犂比公虐國人患之十一月展輿因國人以攻莒子弑之乃<lb/>
立<hi>展輿立爲君弑音試本或作乃自立者誤</hi>去疾奔齊齊出也<hi>母齊/女也</hi>展輿具出也<hi>爲明年奔具傳</hi>書曰莒人弑其君買朱鉏<hi>買朱鉏密州之/字鉏仕居切</hi>言罪之在也<hi>罪在<pb n="14b"/>鉏也傳始例申明君臣書弑今者父子故復重明例復扶又切重直用切</hi>〇呉子使屈狐庸聘于晉<lb/>
<hi>狐庸巫臣之子也成七年適呉爲行人屈君勿切狐音胡</hi>通路也<hi>通呉晉之路</hi>趙文子問焉曰延<lb/>
州來季子其果立乎<hi>延州來季札邑</hi>巢隕諸樊<hi>在二十五年隕千敏切</hi>閽戕戴呉<lb/>
<hi>在二十九年戴呉餘祭閽音昏戕在良切祭側界切</hi>天似啓之何如對曰不立是二王之<lb/>
命也非啓季子也若天所啓其在今嗣君乎<hi>嗣君謂夷末</hi>甚德而度<lb/>
德不失民<hi>民歸德</hi>度不失事<hi>審事情</hi>民親而事有序其天所啓也有<lb/>
呉國者必此君之子孫實終之季子守節者也雖有國不立<hi>言其三兄雖欲傳國與之終不肯立傳直專切</hi>〇十二月北宮文子相衛襄公以如楚<hi>文子北宮佗襄公獻公子相息亮切</hi>宋之盟故也<hi>晉楚之從交相見也</hi>過鄭印叚廷勞于棐林<lb/>
如聘禮而以勞辭<hi>用聘禮而用郊勞之辭過五禾切廷于況切勞力報切棐芳尾切本又作斐</hi>文子<lb/>
入聘<hi>報印叚</hi>子羽爲行人馮簡子與子大叔逆客<hi>逆文子</hi>事畢而出<lb/>
言於衛侯曰鄭有禮其數丗之福也其無大國之討乎詩云誰<lb/>
能執熱逝不以濯<hi>詩大雅濯以水濯手數所主切濯直角切</hi>禮之於政如熱之有濯<lb/>
<pb n="15a"/>
也濯以救熱何患之有<hi>此以上文子辭上時掌切</hi>子産之從政也擇能而使<lb/>
之馮簡子能斷大事子大叔美秀而文<hi>其貌美其才秀斷丁亂切</hi>公孫揮能<lb/>
知四國之爲<hi>知諸侯所欲爲</hi>而辨於其大夫之族姓班位貴賤能否而<lb/>
又善爲辭令禆諶能謀謀於野則獲<hi>得所謀也禆婢支切諶市林切</hi>謀於邑則<lb/>
否<hi>此才性之敝</hi>鄭國將有諸侯之事子産乃問四國之爲於子羽且<lb/>
使多爲辭令與禆諶乗以適野使謀可否而告馮簡子使斷之<lb/>
事成乃授子大叔使行之以應對賔客是以鮮有敗事北宮文<lb/>
子所謂有禮也<hi>傳跡子産行事以明比宫文子之言乗繩證切鮮息淺切</hi>〇鄭人游于郷校<lb/>
<hi>郷之學校校戸孝切鄭國謂學爲校</hi>以論執政<hi>論其得失</hi>然明謂子産曰毀郷校如何<lb/>
<hi>患人於中謗議國政謗布浪切</hi>子産曰何爲夫人朝夕退而游焉以議執政之<lb/>
善否其所善者吾則行之其所惡者吾則改之是吾師也若之<lb/>
何毀之我聞忠善以損怨<hi>爲忠善則怨謗息夫音扶朝直遥切舊如字惡烏路切又如字</hi>不聞<lb/>
作威以防怨<hi>欲毀郷校即作威</hi>豈不遽止然猶防川<hi>遽畏懼也遽其據切</hi>大決所<lb/>
<pb n="15b"/>
犯傷人必多吾不克救也不如小決使道<hi>道通也道音導</hi>不如吾聞而<lb/>
藥之也<hi>以爲已藥石</hi>然明曰蔑也今而後知吾子之信可事也小人<lb/>
實不才若果行此其鄭國實頼之豈唯二三臣仲尼聞是語也<lb/>
曰以是觀之人謂子産不仁吾不信也<hi>仲尼以二十二年生於是十歳長而後聞之長丁丈切</hi>〇子皮欲使尹何爲邑<hi>爲邑/大夫</hi>子産曰少未知可否<hi>尹何年少少詩照切</hi>子皮曰愿吾愛之不吾叛也<hi>愿謹善也愿音願</hi>使夫往而學焉夫亦<lb/>
愈知治矣<hi>夫謂尹何治直吏切下注之治同</hi>子産曰不可人之愛人求利之也<lb/>
今吾子愛人則以政<hi>以政與之</hi>猶未能操刀而使割也其傷實多<hi>多自傷澡七刀切其傷實多一本作其傷多</hi>子之愛人傷之而巳其誰敢求愛於子子<lb/>
於鄭國棟也㨂折榱崩僑將厭焉敢不盡言子有美錦不使人<lb/>
學製焉<hi>製裁也棟丁弄切榱所追切椽也厭本又作壓於甲切徐於輒切製音制</hi>大官大邑身之所<lb/>
庇也而使學者製焉其爲美錦不亦多乎<hi>言官邑之重多於美錦庇必利切又音祕</hi>
僑聞學而後入政未聞以政學者也若果行此必有所害譬如<lb/>
<pb n="16a"/>
田獵射御貫則能獲禽<hi>貫習也貫古亂切</hi>若未甞登車射御則敗績厭<lb/>
覆是懼何暇思獲子皮曰善哉虎不敏吾聞君子務知大者逺<lb/>
者小人務知小者近者我小人也衣服附在吾身我知而愼之<lb/>
大官大邑所以庇身也我逺而慢之<hi>慢易也覆芳服切易以䜴切</hi>微子之言<lb/>
吾不知也他日我曰子爲鄭國我爲吾家以庇焉其可也今而<lb/>
後知不足<hi>自知謀慮不足謀其家</hi>自今請雖吾家聽子而行子産曰人心<lb/>
之不同如其面焉吾豈敢謂子面如吾面乎抑心所謂危亦以<lb/>
告也子皮以爲忠故委政焉子産是以能爲鄭國<hi>傳言子産之治乃子皮之力</hi>〇衛侯在楚北宫文子見令尹圍之威儀言於衛侯曰令尹<lb/>
似君矣將有他志<hi>言語瞻視行歩不常</hi>雖獲其志不能終也詩云靡不有<lb/>
初鮮克有終終之實難令尹其將不免公曰子何以知之對曰<lb/>
詩云敬愼威儀惟民之則令尹無威儀民無則焉民所不則以<lb/>
在民上不可以終公曰善哉何謂威儀對曰有威而可畏謂之<lb/>
<pb n="16b"/>
威有儀而可象謂之儀君有君之威儀其臣畏而愛之則而象<lb/>
之故能有其國家令聞長丗臣有臣之威儀其下畏而愛之故<lb/>
能守其官職保族冝家順是以下皆如是是以上下能相固也<lb/>
衛詩曰威儀棣棣不可選也<hi>詩邶風棣棣富而閑也選數也鮮息淺切聞音問本亦作問衛詩北邶風刺衛頃公故曰衛詩棣本又作逮直計切選息兖切數所主切下同</hi>言君臣上下父子兄弟内<lb/>
外大小皆有威儀也周詩曰朋友攸攝攝以威儀<hi>詩大雅攸所也攝佐也</hi>
言朋友之道必相敎訓以威儀也周書數文王之德<hi>逸書</hi>曰大國<lb/>
畏其力小國懷其德言畏而愛之也詩云不識不知順帝之則<lb/>
言則而象之也<hi>大雅又言文王行事無所斟酌唯在則象上天斟之林切</hi>紂囚文王七年諸<lb/>
侯皆從之囚紂於是乎懼而歸之可謂愛之文王伐崇再駕而<lb/>
降爲臣<hi>文王聞崇德亂而伐之三旬不降退脩敎而復伐之因壘而降降戸江切復扶又切</hi>蠻夷帥服可<lb/>
謂畏之文王之功天下誦而歌舞之可謂則之文王之行至今<lb/>
爲法可謂象之有威儀也故君子在位可畏施舎可愛進退可<lb/>
<pb n="17a"/>
度周旋可則容止可觀作事可法德行可象聲氣可樂動作有<lb/>
文言語有章以臨其下謂之有威儀也<hi>行下孟切樂音洛又音岳</hi>
春秋左氏傳卷第十九<lb/>
</p>
<p>
</p>
  </div>
</body>
</text>
</TEI>
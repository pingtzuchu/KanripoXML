<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
春秋經傳集解昭二第二十一<lb/>
　　　　　　　　　　杜氏　盡七年<lb/>
經四年春王正月大雨雹<hi>當雪而雹故以為災而書于付切傳大雨雹同雹蒲</hi>
楚子蔡侯陳侯鄭伯許男徐子滕子頓子胡子沈子小邾子宋<lb/>
丗子佐淮夷會于申<hi>楚靈王始合諸侯沈音審</hi>〇楚人執徐子<hi>稱人以執以不道於其民告</hi>〇秋七月楚子蔡侯陳侯許男頓子胡子沈子淮夷伐吳<hi>因申㑹以伐吳不言諸侯者鄭徐滕小邾宋不在故也胡國汝隂縣西北有胡城</hi>〇執齊慶封殺之<hi>楚子欲行霸爲齊討慶封故稱齊爲于僞切</hi>〇遂滅頼〇九月取鄫<hi>鄫莒邑傳例日克邑不用師徒曰取鄫才陵切</hi>
〇冬十有二月乙卯叔孫豹卒<lb/>
傳四年春王正月許男如楚楚子止之<hi>欲與俱田</hi>遂止鄭伯復田江<lb/>
南許男與焉<hi>前年楚子巳與鄭伯田江南故言復復扶又切與音預</hi>使椒舉如晉求諸侯<lb/>
二君待之<hi>二君鄭許</hi>椒舉致命曰寡君使舉曰日君有惠賜盟于宋<lb/>
<hi>宋盟在襄二十七年</hi>曰晉楚之從交相見也以歳之不易<hi>不易言有難易以豉切注同難<pb n="1b"/>乃旦切</hi>寡人願結驩於二三君<hi>欲得諸侯謀事補闕驩喚端切</hi>使舉請間君若茍<lb/>
無四方之虞<hi>虞度也間徐音閑又如字度待洛切</hi>則願假寵以請於諸侯<hi>欲借君之威寵以致諸侯</hi>晉侯欲勿許司馬侯曰不可楚王方侈天或者欲逞其心<lb/>
以厚其毒而降之罰未可知也其使能終亦未可知也晉楚唯<lb/>
天所相<hi>相助也侈昌氏切又尺氏切逞勑景切相息亮切</hi>不可與爭君其許之而脩德<lb/>
以待其歸若歸於德吾猶將事之況諸侯乎若適淫虐楚將棄<lb/>
之<hi>棄不以爲君</hi>吾又誰與爭公曰晉有三不殆其何敵之有<hi>殆危也殆直改切</hi>
國險而多馬齊楚多難<hi>多篡弑之難篡初患切弒申志切</hi>有是三者何郷而不<lb/>
濟對曰恃險與馬而虞鄰國之難是三殆也四嶽<hi>東嶽岱西嶽華南嶽衡北嶽恒郷許亮切本又作嚮嶽音岳岱音代在兖州華如字又胡化切在雍州衡如字在荆州恒如字本或作常在兾州案作恒者是也北嶽本名恒山漢爲文帝諱改作常耳</hi>三塗<hi>在河南陸渾縣南釋文三塗山名大行轘轅崤黽也渾戸昏切又戸困切</hi>陽城<hi>在陽城/縣東北</hi>大室<hi>在河南陽城縣西南大音泰下大室同大室即中嶽嵩髙山也在豫州</hi>荆山<lb/>
<hi>在新城沶郷縣南沶音市又音爾漢書音義音穉或一音隷則當水旁作尔恐非本或作渫字誤也</hi>中南<hi>在始平武功縣<pb n="2a"/>南</hi>九州之險也是不一姓<hi>雖是天下至險無德則滅亡</hi>兾之北土<hi>燕代燕烏賢切</hi>馬<lb/>
之所生無興國焉恃險與馬不可以爲固也從古以然是以先<lb/>
王務脩德音以亨神人<hi>亨通也亨許庚切</hi>不聞其務險與馬也鄰國之<lb/>
難不可虞也或多難以固其國啓其疆土或無難以喪其國失<lb/>
其守宇<hi>於國則四垂爲宇疆居良切喪息浪切</hi>若何虞難齊有仲孫之難而獲桓<lb/>
公至今頼之<hi>仲孫公孫無知事在莊九年</hi>晉有里平之難而獲文公是以爲<lb/>
盟主<hi>里克平鄭事在僖九年<graphic n="KR0685" url="https://raw.githubusercontent.com/kanripo/KR-Gaiji/master/images/KR0685.png" mimeType="image/png"/>普悲切</hi>衛邢無難敵亦喪之<hi>閔二年狄滅衛僖二十五年衛滅邢邢音刑</hi>故人之難不可虞也恃此三者而不脩政德亡於不暇又<lb/>
何能濟君其許之紂作淫虐文王惠和殷是以隕周是以興夫<lb/>
豈爭諸侯乃許楚使使叔向對曰寡君有社稷之事是以不獲<lb/>
春秋時見<hi>言不得自往謙辭紂直九切隕于敏切楚使所吏切向許丈切見賢遍切下注朝見昏見同</hi>諸侯<lb/>
君實有之何辱命焉椒舉遂請昏<hi>蓋楚子遣舉時兼使求昏</hi>晉侯許之楚子<lb/>
問於子産日晉其許我諸侯乎對日許君晉君少安不在諸侯<lb/>
<pb n="2b"/>
<hi>安於小小不能逺圖少如字</hi>其大夫多求<hi>貪也</hi>莫匡其君在宋之盟又日如一<lb/>
<hi>晉楚同也</hi>若不許君將焉用之<hi>焉用宋盟焉於䖍切</hi>王曰諸侯其來乎對曰必<lb/>
來從宋之盟承君之歡不畏大國<hi>大國晉也</hi>何故不來不來者其魯<lb/>
衛曹邾乎曹畏宋邾畏魯魯衛偪於齊而親於晉唯是不來其<lb/>
餘君之所及也誰敢不至<hi>言楚威力所能及偪彼力切</hi>王曰然則吾所求者<lb/>
無不可乎對曰求逞於人不可<hi>逞快也求人以快意人必違之</hi>與人同欲盡濟<lb/>
<hi>爲下會申傳</hi>〇大雨雹季武子問於申豐曰雹可禦乎<hi>禦止也申豐魯大夫禦魚吕切下禦之同</hi>對曰聖人在上無雹雖有不爲災古者日在北陸而藏<lb/>
氷<hi>陸道也謂夏十二月日在虚危冰堅而藏之夏戸雅切下同</hi>西陸朝覿而出之<hi>謂夏三月日在昴畢蟄蟲出而用冰春分之中奎星朝見東方朝如字覿徒歷切昴音卯蟄直立切蟲除中切奎苦圭切</hi>其藏冰也深<lb/>
山窮谷固隂沍寒於是乎取之<hi>沍閉也必取積隂之冰所以道達其氣使不爲災沍戸故切道音導</hi>其出之也朝之禄位賔食喪祭於是乎用之<hi>言不獨共公共音恭</hi>其藏<lb/>
之也黒牡秬黍以享司寒<hi>黑牡黑牲也秬黑黍也司寒玄冥北方之神故物皆用黒有事於冰故祭<pb n="3a"/>其神牡茂后切秬音巨冥亡丁切</hi>其岀之也桃弧棘矢以除其災<hi>桃弓棘箭所以禳除凶邪將御至尊故弧音胡禳如羊切邪似嗟切</hi>其出入也時食肉之禄冰皆與焉<hi>食肉之禄謂在朝廷治其職事就官食者與音預</hi>大夫命婦喪浴用冰<hi>命婦大夫妻浴音欲</hi>祭寒而藏之<lb/>
<hi>享司寒祭寒而藏之本或作祭司寒者非</hi>獻羔而啓之<hi>謂二月春分獻羔祭韭始開冰室韭音九</hi>公始用<lb/>
之<hi>公先用優尊</hi>火出而畢賦<hi>火星昏見東方謂三月四月中</hi>自命夫命婦至於老疾<lb/>
無不受冰<hi>老致仕在家者</hi>山人取之縣人傳之<hi>山人虞官縣人遂屬傳直專切</hi>輿人納<lb/>
之隷人藏之<hi>輿隷皆賤官輿音餘</hi>夫冰以風壯<hi>冰因風寒而/堅壯側亮切</hi>而以風出<hi>頤春風而散用</hi>其藏之也周<hi>周密/也</hi>其用之也徧<hi>及老疾/徧音遍</hi>則冬無愆陽<hi>愆過也謂冬温愆起虔切</hi>夏無伏隂<hi>伏隂謂/夏寒</hi>春無淒風<hi>淒寒也淒/七西切</hi>秋無苦雨<hi>霖雨爲人所患苦霖音林</hi>雷出不震<hi>震霆也霆音亭又/音挺又亭佞切</hi>無菑霜雹癘疾不降<hi>癘惡氣也菑音災癘音例</hi>民不夭札<hi>短折爲夭夭死爲札札側八切又音截字林作壯列切</hi>今藏川池之冰<lb/>
棄而不用<hi>旣不藏深山窮谷之冰又火出不畢賦有餘則棄之</hi>風不越而殺雷不發而震<lb/>
<hi>越散也言隂陽失序雷風爲害殺如字又色界切徐色例切</hi>雹之爲菑誰能禦之七月之卒<lb/>
<pb n="3b"/>
章藏冰之道也<hi>七月詩豳風卒章日二之日鑿冰冲冲謂十二月鑿而取之三之日納于凌隂凌隂水室也四之日其蚤獻羔祭韭謂二月春分蚤開冰室以薦宗廟豳彼貧切鑿在洛切冲直忠切凌陵證切一音陵蚤音早韭音九</hi>○<lb/>
夏諸侯如楚魯衛曹邾不會曹邾辭以難公辭以時祭衛侯辭<lb/>
以疾<hi>如子産言難乃旦切</hi>鄭伯先待于申<hi>自楚先至會地</hi>六月丙午楚子合諸侯<lb/>
于申椒舉言於楚子曰臣聞諸侯無歸禮以爲歸令君始得諸<lb/>
侯其愼禮矣霸之濟否在此㑹也夏啓有鈞臺之享<hi>啓禹子也河南陽翟縣南有鈞臺陂蓋啓享諸侯於此夏戸雅切注倣此鈞音均陂彼冝切</hi>商湯有景毫之命<hi>河南鞏縣西南存湯亭或言亳即偃師亳歩各切鞏九勇切</hi>周武有孟津之誓<hi>將伐紂也釋文孟本又作盟音孟</hi>成<lb/>
有𡵨陽之蒐<hi>周成王歸自奄大蒐於𡵨山之陽岐山在扶風美陽縣西北岐其冝切蒐所求切</hi>康有酆<lb/>
宫之朝<hi>酆在治平鄠縣東有靈臺康王於是朝諸侯酆芳弓切</hi>穆有塗山之會<hi>周穆王會諸侯於塗山塗山在壽春東北</hi>齊桓有召陵之師<hi>在僖四年/召上照切</hi>晉文有踐土之盟<hi>在僖二十八年</hi>君其何用宋向戍鄭公孫僑在諸侯之良也君其選焉<hi>選擇所用向舒亮切戌音恤僑其驕切</hi>王曰吾用齊桓<hi>用會召陵之禮</hi>王使問禮於左師與子<lb/>
<pb n="4a"/>
<pb n="5a"/>
皆所以示諸侯汏也諸侯所由棄命也今君以汏無乃不濟乎<lb/>
王弗聽子産見左師曰吾不患楚矣汏而愎諫<hi>愎很也汏音泰愎皮逼切很胡墾切</hi>不過十年左師曰然不十年侈其惡不逺逺惡而後棄<hi>惡及逺方則人棄之</hi>善亦如之德逺而後興<hi>爲十三年楚弒其君傳</hi>〇秋七月楚子以諸<lb/>
侯伐呉宋大子鄭伯先歸<hi>經所以更叙諸侯也時晉之屬國皆歸獨言二國者鄭伯乆於楚宋大子不得時見故慰遣之見賢遍切又如字</hi>宋華費遂鄭大夫從<hi>從伐呉以荅見慰費扶味切從才用切</hi>
使屈申圍朱方<hi>朱方呉邑齊慶封所封也屈申屈蕩之子屈居勿切</hi>八月甲申克之執齊<lb/>
慶封而盡滅其族<hi>慶封以襄二十八年奔呉八月無甲申日誤</hi>將戮慶封椒舉曰臣<lb/>
聞無瑕者可以戮人慶封唯逆命是以在此<hi>逆命謂性不恭順</hi>其肯從<lb/>
於戮乎<hi>言不肯默而從戮</hi>播於諸侯焉用之<hi>播揚也播波佐切又波可切徐云字或作幡敷袁切焉於䖍切</hi>王弗聽負之斧鉞以徇於諸侯使言曰無或如齊慶封弑<lb/>
其君弱其孤以盟其大夫<hi>齊崔杼弑君慶封其黨也故以弒君罪責之鉞音越徇似俊切杼直吕切</hi>
慶封曰無或如楚共王之庶子圍弑其君兄之子麇而代之以<lb/>
<pb n="5b"/>
盟諸侯王使速殺之遂以諸侯滅頼頼子面縛銜璧士袒輿櫬<lb/>
從之造於中軍<hi>中軍王所將共音恭麇九倫切袒音但櫬初覲切棺也造七報切將子匠切</hi>王問諸<lb/>
椒舉對曰成王克許<hi>在僖六年</hi>許僖公如是王親釋其縛受其璧焚<lb/>
其櫬王從之<hi>從舉言縛如字舊扶卧切</hi>遷頼於鄢<hi>鄢楚邑鄢於晚切又於建切</hi>楚子欲遷<lb/>
許於頼使鬪韋龜與公子棄疾城之而還<hi>爲許城也韋龜子文之玄孫爲于僞切</hi>
申無宇曰楚禍之首將在此矣召諸侯而來伐國而克城竟莫<lb/>
校<hi>謂築城於外竟諸侯無與爭竟音境爭爭鬪之爭</hi>王心不違民其居乎<hi>言將有事不得安也</hi>民<lb/>
之不處其誰堪之不堪王命乃禍亂也〇九月取鄫言易也莒<lb/>
亂著丘公立而不撫鄫鄫叛而來故曰取凡克邑不用師徒日<lb/>
取<hi>著丘公去疾也不書奔者潰散而來將帥微也重發例者以通叛而自來易以䜴切著直居切徐直據切去起吕切潰户對切帥所類切重直用切</hi>〇鄭子産作丘賦<hi>丘十六井當岀馬一匹牛三頭今子産别賦其田如魯之田賦田賦在哀十一年</hi>國人謗之<hi>謗毀/也</hi>曰其父死於路<hi>謂子國爲尉氏所殺</hi>已爲蠆尾<lb/>
<hi>謂子産重賦毒害百姓蠆敕邁切</hi>以令於國國將之何子寛以告<hi>子寛鄭大夫</hi>子産<lb/>
<pb n="6a"/>
曰何害茍利社稷死生以之<hi>以用也</hi>且吾聞爲善者不改其度故<lb/>
能有濟也民不可逞度不可改<hi>度法也</hi>詩曰禮義不愆何恤於人<lb/>
言<hi>逸詩子産自以爲權制濟國於禮義無愆</hi>吾不遷矣<hi>遷移也</hi>渾罕曰國氏其先亡乎<lb/>
<hi>渾罕子寛渾侯温切罕徐許但切</hi>君子作法於涼其敝猶貪<hi>涼薄也涼音良徐音亮</hi>作法<lb/>
於貪敝將若之何<hi>言不可久行</hi>姬在列者<hi>在列國也</hi>蔡及曹滕其先亡乎<lb/>
偪而無禮<hi>蔡偪楚曹滕偪宋</hi>鄭先衛亡偪而無法<hi>偪晉楚</hi>政不率法而制<lb/>
於心民各有心何上之有<hi>子産權時救急渾罕譏之正道</hi>〇冬呉伐楚入棘擽<lb/>
麻<hi>棘櫟麻皆楚東鄙邑譙國鄼縣東北有棘亭汝隂新蔡縣東北有櫟亭櫟力狄切徐失灼切鄼才河切</hi>以報朱<lb/>
方之役<hi>朱方役在此年秋</hi>楚沈尹射奔命於夏汭<hi>夏汭漢水曲入江今夏口也呉兵在東北楚盛兵在東南以絶其後射食夜切又音食亦切又音夜夏戸雅切汭如銳切</hi>箴尹冝咎城鍾離<hi>冝咎本陳大夫襄二十四年奔楚箴之林切咎其九切</hi>薳啓疆城巢然丹城州來<hi>然丹鄭穆公孫襄十九年奔楚薳于委切疆其良切又居良切</hi>東國水不可以城彭生罷頼之師<hi>彭生楚大夫罷鬪韋龜城頼之師罷皮買切徐甫綺切</hi>〇初穆子去叔孫氏及庚宗<hi>成十六年辟僑如之難奔齊庚<pb n="6b"/>宗魯地難乃旦切</hi>遇婦人使私爲食而宿焉問其行告之故哭而送之<lb/>
<hi>婦人聞而哭之</hi>適齊娶於國氏<hi>國氏齊正卿姜姓娶七住切</hi>生孟丙仲壬夢天壓己<lb/>
弗勝<hi>穆子夢也壓於甲切又於輒切勝音升</hi>顧而見人黒而上僂<hi>上僂肩傴僂力主切傴紆甫切</hi>
深目而豭喙<hi>口象豬豭音加喙許穢切</hi>號之曰牛助余乃勝之旦而皆召其<lb/>
徒無之<hi>徒從者號胡到切又戸刀切從才用切</hi>且曰志之<hi>志識也識申志切一音式</hi>及宣伯奔<lb/>
齊饋之<hi>宣伯僑如穆子之兄成十六年奔齊穆子饋宣伯饋求位切餉也</hi>宣伯曰魯以先子之<lb/>
故<hi>先子宣伯先人</hi>將存吾宗必召女召女何如對曰願之乆矣<hi>言兄姑爲亂已則有今日之願蓋忿言女音汝</hi>魯人召之不告而歸旣立<hi>在齊生孟丙仲壬魯召之立爲卿襄二年始見經見賢遍切下接見同</hi>所宿庚宗之婦人獻以雉<hi>獻穆/子</hi>問其姓<hi>問有子否釋文問其姓女生日姓姓謂子也</hi>對曰余子長矣能奉雉而從我矣<hi>襄二年豎牛五六歳長丁丈切奉芳勇切</hi>召而見之則所夢也未問其名號之曰牛曰唯皆召其<lb/>
徒使視之遂使爲豎<hi>豎小臣也傳言從夢未必吉唯維癸切徐以水切唯應辭猶也腎上主切</hi>有<lb/>
寵長使爲政<hi>爲家政</hi>公孫明知叔孫於齊<hi>公孫明齊大夫子明也與叔孫相親知</hi>歸<lb/>
<pb n="7a"/>
未逆國姜子明取之<hi>國姜孟仲母取七住切又如字</hi>故怒其子長而後使逆之<lb/>
<hi>子孟丙仲壬</hi>田於丘蕕<hi>丘蕕地名蕕音由</hi>遂遇疾焉豎牛欲亂其室而有之<lb/>
強與孟明不可<hi>欲使從己孟不肯強其丈切</hi>叔孫爲孟鍾曰爾未際<hi>際接也孟未與諸大夫相接見爲于僞切又如字</hi>饗大夫以落之<hi>以豭豬血釁鍾/日落釁許覲切</hi>旣具<hi>饗禮具</hi>使<lb/>
豎牛請日<hi>請饗日</hi>入弗謁<hi>謁白/也</hi>出命之日<hi>詐命日</hi>及賔至聞鍾聲牛<lb/>
曰孟有北婦人之客<hi>北婦人國姜也客謂公孫明</hi>怒將往牛止之賔出使拘<lb/>
而殺諸外<hi>殺孟丙拘音俱</hi>牛又強與仲盟不可仲與公御萊書觀於公<lb/>
<hi>萊書公御士名仲與之私遊觀於公宮萊音來人姓名觀古亂切注同又如字</hi>公與之環<hi>賜玉環</hi>使牛入<lb/>
示之<hi>示叔孫</hi>入不示出命佩之牛謂叔孫見仲而何<hi>而何如何見賢遍切下泄見同</hi>叔孫曰何爲<hi>怪牛/言</hi>曰不見旣自見矣<hi>言仲己自往見公</hi>公與之環而<lb/>
佩之矣遂逐之奔齊疾急命召仲牛許而不召杜洩見告之飢<lb/>
渴授之戈<hi>杜洩叔孫氏宰也牛不食叔孫叔孫怒欲使杜洩殺之洩息列切食音嗣</hi>對曰求之而至<lb/>
又何去焉<hi>言求食可得無為去豎牛蓋杜洩力不能去設辭以免去起吕切注及下同</hi>豎牛曰夫子<lb/>
<pb n="7b"/>
疾病不欲見人使寘饋于个而退<hi>寘置也个東西廂寘之豉切本或作奠个古賀切謂廂屋廂本又箱息羊切</hi>牛弗進則置虚命徹<hi>寫噐今空示若叔孫巳食命去之令力呈切</hi>十二月癸<lb/>
丑叔孫不食乙卯卒<hi>三日絶糧</hi>牛立昭子而相之<hi>昭子豹之庻子叔孫婼也相息亮切婼<graphic n="KR0897" url="https://raw.githubusercontent.com/kanripo/KR-Gaiji/master/images/KR0897.png" mimeType="image/png"/>略切</hi>公使杜洩葬叔孫豎牛賂叔仲昭子與南遺<hi>昭子仲叔帶也南遺季氏家臣賂音路</hi>使惡杜洩於季孫而去之<hi>憎洩不與己同志惡烏路切</hi>杜洩將以路<lb/>
葬且盡卿禮<hi>昭王所賜叔孫車</hi>南遺謂季孫曰叔孫未乗路葬焉用之<lb/>
且冡卿無路介卿以葬不亦左乎<hi>冢卿謂季孫介次也左不便焉於䖍切下焉用同介音界左如字舊音佐便婢面切</hi>季孫曰然使杜洩舎路<hi>舎置也舍式夜切或音捨</hi>不可曰夫子<lb/>
受命於朝而聘于王<hi>在襄二十四年夫子謂叔孫</hi>王思舊勲而賜之路<hi>感其有禮以念其先人</hi>復命而致之君<hi>豹不敢自乗</hi>君不敢逆王命而後賜之使三<lb/>
官書之吾子爲司徒實書名<hi>謂季孫也書名定位號復扶又切</hi>夫子爲司馬與<lb/>
工正書服<hi>謂叔孫也服車服之器工正所書</hi>孟孫爲司空以書勲<hi>勲功也</hi>今死而<lb/>
弗以是棄君命也書在公府而弗以是廢三官也若命服生弗<lb/>
<pb n="8a"/>
敢服死又不以將焉用之乃使以葬季孫謀去中軍豎牛曰夫<lb/>
子固欲去之<hi>誣叔孫以媚季孫媚眉兾切</hi>
經五年春王正月舎中軍<hi>襄十一年始立中軍舎音捨傳同</hi>〇楚殺其大夫屈<lb/>
申<hi>書名罪之</hi>〇公如晉○夏莒牟夷以牟婁及防兹來奔<hi>城陽平昌縣西南有防亭姑幕縣東北有兹亭牟亡侯切幕亡博切</hi>〇秋七月公至自晉〇戊辰叔弓帥師<lb/>
敗莒師于蚡泉<hi>蚡泉魯地蚡扶粉切</hi>〇秦伯卒<hi>無傳不書名未同盟</hi>〇冬楚子蔡侯<lb/>
陳侯許男頓子沈子徐人越人伐呉<lb/>
傳五年春王正月舎中軍卑公室也<hi>罷中軍季孫氏左師孟氏稱右師叔孫氏則自以叔孫爲軍名</hi>毀中軍于施氏成諸臧氏<hi>季孫不欲親其議勑二家會諸大夫發毀置之計又取其令名臧子郎切</hi>初作中軍三分公室而各有其一<hi>三家各有一軍家屬</hi>季氏盡征之<lb/>
<hi>無所入於公</hi>叔孫氏臣其子弟<hi>以父兄/歸公</hi>孟氏取其半焉<hi>復以子弟之半歸公復扶又切</hi>及其舎之也四分公室季氏擇二<hi>簡擇取二分分扶運切或如字</hi>二子各一<lb/>
皆盡征之而貢于公<hi>國人盡屬三家三家隨時獻公而巳</hi>以書使杜洩告於殯<hi>告叔<pb n="8b"/>孫之柩殯必刄切柩其又切</hi>曰子固欲毀中軍旣毀之矣故告杜洩曰夫子<lb/>
唯不欲毀也故盟諸僖閎詛諸五父之衢<hi>皆在襄十一年閎音宏詛側慮切衢其俱切</hi>受其書而投之<hi>投擲也擲直亦切</hi>帥士而哭之<hi>痛叔孫之見誣</hi>叔仲子謂季<lb/>
孫曰帶受命於子叔孫曰葬鮮者自西門<hi>不以夀終爲鮮西門非魯朝正門鮮音仙徐息淺切壽音授</hi>季孫命杜洩<hi>命使從/西門</hi>杜洩曰卿喪自朝魯禮也<hi>從生存朝覲之正路</hi>吾子爲國政未改禮而又遷之<hi>遷易也</hi>羣臣懼死不敢自也<lb/>
<hi>自從也</hi>旣葬而行<hi>善杜洩/能辟禍</hi>仲至自齊<hi>聞喪而來</hi>季孫欲立之南遺曰叔<lb/>
孫氏厚則季氏薄彼實家亂子勿與知不亦可乎南遺使國人<lb/>
助豎牛以攻諸大庫之庭<hi>攻仲壬也魯城内自大庭氏之虚於其上作庭與音預虚起居切</hi>司<lb/>
宫射之中目而死豎牛取東鄙三十邑以與南遺<hi>取叔孫氏邑射食亦切中丁仲切</hi>昭子即位朝其家衆曰腎牛禍叔孫氏使亂大從<hi>使從於亂釋文使亂大從如字服云使亂大和順之道也</hi>殺適立庶又披其邑將以赦罪<hi>披析也謂以邑與南遺昭子不知豎牛餓殺其父故但言其見罪適丁歷切本又作嫡披普皮切析星歷切見賢遍切</hi>罪莫大焉必<lb/>
<pb n="9a"/>
速殺之腎牛懼奔齊孟仲之子殺諸塞關之外<hi>齊魯界上關塞悉代切</hi>投其<lb/>
首於寧風之棘上<hi>寧風齊地</hi>仲尼曰叔孫昭子之不勞不可能也<hi>不以立己爲功勞據其所言善之時魯人不以餓死語昭子語魚據切</hi>周任有言曰爲政者不賞私<lb/>
勞不罰私怨詩云有覺德行四國順之<hi>詩大雅覺直也言德行直則四方順從之任音壬行下孟切</hi>初穆子之生也莊叔以周易筮之<hi>莊叔穆子父得臣也</hi>遇明夷䷣<lb/>
<hi>離下坤上明夷坤苦門切</hi>之謙䷎<hi>艮下坤上謙明夷初/九變爲謙艮古恨切</hi>以示卜楚丘<hi>楚丘卜人姓名</hi>
曰是將行<hi>行岀奔</hi>而歸爲子祀<hi>奉祭祀</hi>以䜛人入其名曰牛卒以餒<lb/>
死明夷日也<hi>離爲日夷傷也日明傷餒奴罪切餓也</hi>日之數十<hi>甲至癸</hi>故有十時亦<lb/>
當十位自王巳下其二爲公其三爲卿<hi>日中當王食時當公平旦爲卿雞鳴爲士夜半爲皁人定爲輿黃昏爲隷日入爲僚晡時爲僕日昳爲臺隅中日出闕不在第尊王公曠其位皁才早切輿音餘僚力彫切晡布呉切昳田結切</hi>日上其中<hi>日中盛明/故以當王</hi>食日爲二<hi>公/位</hi>旦日爲三<hi>卿位</hi>明夷<lb/>
之謙明而未融其當旦乎<hi>融朗也離在坤下日在地中之象又變爲謙謙道卑退故曰明而未融日明未融故日其當旦乎</hi>故曰爲子祀<hi>莊叔卿也卜豹爲卿故知爲子祀</hi>日之謙當鳥故曰<lb/>
<pb n="9b"/>
明夷于飛<hi>離爲日爲鳥離變爲謙日光不足故當鳥鳥飛行故日于飛</hi>明而未融故曰垂其<lb/>
翼<hi>於日爲未融於鳥爲垂翼</hi>象日之動故曰君子于行<hi>明夷初九得位有應君子象也在明傷之丗居謙下之位故將辟難而行應應對之應謙如字又遐嫁切難乃旦切</hi>當三在旦故日三日不食<lb/>
<hi>旦位在三又非食時故日三日不食</hi>離火也艮山也離爲火火焚山山敗<hi>離艮合體故敗必邁切又如字</hi>於人爲言<hi>艮爲/言</hi>敗言爲䜛<hi>爲離所焚故言敗</hi>故曰有攸往主人<lb/>
有言言必䜛也<hi>離變爲艮故言有所往往而見燒故主人有言言而見敗故必䜛言攸音由</hi>純離爲<lb/>
牛<hi>易離上離下離畜牝牛吉故言純離爲牛牝頻忍切舊扶死切</hi>丗亂䜛勝勝將適離故曰其<lb/>
名曰牛<hi>離焚山則離勝譬丗亂則讒勝山焚則離獨存故知名牛也豎牛非牝牛故不吉</hi>謙不足飛不<lb/>
翔<hi>謙道冲退故飛不逺翔</hi>垂不峻翼不廣<hi>峻髙也翼垂下故不能廣逺</hi>故曰其爲子後<lb/>
乎<hi>不逺翔故知不逺去</hi>吾子亞卿也抑少不終<hi>旦日正卿之位莊叔父子丗爲亞卿位不足以終盡卦體蓋引而致之</hi>〇楚子以屈申爲貳於呉乃殺之<hi>造生貳心</hi>以屈生爲莫<lb/>
敖<hi>生屈建子</hi>使與令尹子蕩如晉逆女過鄭鄭伯勞子蕩于汜勞屈<lb/>
生于菟氏<hi>氾菟氏皆鄭地過古禾切勞力報切後皆同氾徐扶嚴切菟大胡切</hi>晉侯送女于邢丘<lb/>
<pb n="10a"/>
子産相鄭伯會晉侯于邢丘<hi>傳言楚強諸侯畏敬其使相息亮切使所吏切</hi>〇公如晉<lb/>
<hi>即位而往見見賢遍切</hi>自郊勞至于贈賄<hi>往有郊勞去有/贈賄賄呼罪切</hi>無失禮<hi>揖讓之禮</hi>晉<lb/>
侯謂女叔齊曰魯侯不亦善於禮乎對曰魯侯焉知禮公曰何<lb/>
爲自郊勞至于贈賄禮無違者何故不知對曰是儀也不可謂<lb/>
禮禮所以守其國行其政令無失其民者也今政令在家<hi>在大夫女音汝焉於䖍切</hi>不能取也有子家羈弗能用也<hi>羈莊公玄孫懿伯也羈居冝切</hi>奸大國<lb/>
之盟陵虐小國<hi>謂代莒取鄆奸音干鄆音運</hi>利人之難<hi>謂往年莒亂而取鄫難乃旦切下及注同</hi>
不知其私<hi>不自知有私難</hi>公室四分民食於他<hi>他謂三家也言魯君與民無異</hi>思莫在<lb/>
公不圖其終<hi>無爲公謀終始者思息吏切謂羣臣慮也又如字爲于僞切</hi>爲國君難將及身<lb/>
不恤其所禮之本末將於此乎在<hi>在恤民與憂國</hi>而屑屑焉習儀以亟<lb/>
<hi>言以習儀爲急屑先結切亟紀力切</hi>言善於禮不亦逺乎君子謂叔侯於是乎知<lb/>
禮<hi>時晉侯亦失政叔齊以此諷諌諷芳鳯切本亦作風音同</hi>○晉韓宣子如楚送女叔向爲<lb/>
介鄭子皮子大叔勞諸索氏<hi>河南城臯縣東有大索城介音界大音泰索悉洛切</hi>大叔謂<lb/>
<pb n="10b"/>
叔向曰楚王汏侈巳甚子其戒之叔向曰汏侈巳甚身之災也<lb/>
焉能及人若奉吾幣帛愼吾威儀守之以信行之以禮敬始而<lb/>
思終終無不復<hi>事皆可復行焉於䖍切</hi>從而不失儀<hi>從順也</hi>敬而不失威道<lb/>
之以訓辭奉之以舊法考之以先王<hi>以先王之禮成其好道音導好呼報切</hi>度之<lb/>
以二國<hi>度晉楚之勢而行之度待洛切</hi>雖汏侈若我何及楚楚子朝其大夫曰<lb/>
晉吾仇敵也苟得志焉無恤其他今其來者上卿上大夫也若<lb/>
吾以韓起爲閽<hi>刖足使守門仇音求閽音昏刖音月又五刮切</hi>以羊舌肸爲司宫<hi>加宫刑肸許乙切</hi>足以辱晉吾亦得志矣可乎大夫莫對薳啓彊曰可苟有<lb/>
其備何故不可恥匹夫不可以無備況恥國乎是以聖王務行<lb/>
禮不求恥人朝聘有珪<hi>珪以爲信</hi>享覜有璋<hi>享饗也頫見也旣朝聘而享見也臣爲君使執璋規他弔切徐他彫切璋音章享饗並許丈切鄭服皆以享爲獻耳見賢遍切爲于僞切使所吏切</hi>小有述職<hi>諸侯適天子曰述職釋文云述職述其所治國之功職也</hi>犬有巡功<hi>天子巡守曰巡功釋文巡功巡所守之功績守手又切</hi>設机而不倚爵盈而不飲<hi>言務行禮机音几倚於綺切</hi>宴有好貨<hi>宴飲以貨爲好<pb n="11a"/>衣服車馬在客所無好呼報切下同</hi>飱有陪鼎<hi>熱食爲飱陪加也加鼎所以厚殷勤飱音孫陪薄囬切徐扶坏切</hi>
入有郊勞<hi>賔至逆勞之於郊</hi>出有贈賄<hi>去則贈之以貨賄</hi>禮之至也國家之敗<lb/>
失之道也則禍亂興<hi>失朝聘宴好之道</hi>城濮之役<hi>在僖二十八年濮音卜</hi>晉無楚<lb/>
備以敗於邲<hi>在宣十二年言兵禍始於城濮邲皮必切</hi>邲之役楚無晉備以敗於鄢<lb/>
<hi>在成十六年鄢於晚切</hi>自鄢以來晉不失備而加之以禮重之以睦<hi>君臣和也重直用切</hi>是以楚弗能報而求親焉旣獲姻親又欲恥之以召宼讎<lb/>
備之若何<hi>言何以爲備姻音因</hi>誰其重此<hi>言怨/重</hi>若有其人恥之可也<hi>謂有賢人以敵晉則可恥之</hi>若其未有君亦圖之晉之事君臣曰可矣求諸侯而<lb/>
麇至<hi>麇羣也麇丘隕切又其鄭切</hi>求昏而薦女<hi>薦進也</hi>君親送之上卿及上大<lb/>
夫致之猶欲恥之君其亦有備矣不然奈何韓起之下趙成中<lb/>
行呉魏舒范鞅知盈<hi>五卿位在韓起之下皆三軍之將佐也成趙武之子具荀偃之子行戸郎切鞅於大切知音智將子匠切</hi>羊舌肸之下祁午張趯籍談女齊梁丙張骼輔躒苗<lb/>
賁皇皆諸侯之選也<hi>言非凡人趯他歷切骼古百切或音各躒力狄切又力各切本又作櫟同碽扶云切<pb n="11b"/>選息戀切</hi>韓襄爲公族大夫韓須受命而使矣<hi>襄韓無忌子也爲公族大夫須起之門子年雖㓜巳任出使使所吏切下注同任音壬</hi>箕襄邢帶<hi>二人韓/氏族</hi>叔禽叔椒子羽<hi>皆韓起庶子</hi>皆大家也韓賦七邑皆成縣也<hi>成縣賦百乗也釋文韓賦七邑韓襄起之兄子箕襄邢帶二人韓氏族韓須叔禽叔椒子羽四人皆韓起子凡七人人一邑乗繩證切下皆同</hi>羊舌四族皆彊家也<lb/>
<hi>四族銅鞮伯華叔向叔魚叔虎兄弟四人鞮丁兮切</hi>晉人若喪韓起楊肸五卿八大夫<hi>五卿趙成以下八大夫祁午以下喪息浪切楊肸叔向本羊舌氏食菜於楊故又號楊肸也</hi>輔韓須楊石<hi>石叔向子食我也食音嗣</hi>因其十家九縣<hi>韓氏七羊舌氏四而言十家舉大數也羊舌四家共二縣故但言彊家</hi>長<lb/>
轂九百<hi>長毂戎車出縣百乗轂古木切</hi>其餘四十縣遺守四十<hi>計遺守國者尚有四千乗遺唯季切</hi>奮其武怒以報其大恥伯華謀之<hi>伯華叔向兄</hi>中行伯魏舒帥之<lb/>
<hi>伯中行呉</hi>其蔑不濟矣君將以親易怨<hi>失婚姻之親</hi>實無禮以速宼而未<lb/>
有其備使羣臣往遺之禽以逞君心何不可之有王曰不榖之<lb/>
過也大夫無辱<hi>謝薳啓彊</hi>厚爲韓子禮王欲敖叔向以其所不知而<lb/>
不能<hi>言叔向之多知敖五報切叔向以其所不知絶句多知如字又音智</hi>亦厚其禮韓起反鄭伯<lb/>
<pb n="12a"/>
勞諸圉<hi>圉鄭地名</hi>辭不敢見禮也<hi>奉使君命未反故見賢遍切</hi>〇鄭罕虎如齊娶<lb/>
於子尾氏<hi>自爲逆也娶七住切爲于僞切</hi>晏子驟見之陳桓子問其故對曰能<lb/>
用善人民之主也<hi>謂授子産政驟仕救切</hi>〇夏莒牟夷以牟婁及防兹來<lb/>
奔非卿而書尊地也<hi>尊重也重地故書以名其人終爲不義</hi>莒人愬于晉<hi>愬魯受牟夷愬悉路切</hi>晉侯欲止公范獻子曰不可人朝而執之誘也討不以師<lb/>
而誘以成之情也爲盟主而犯此二者無乃不可乎請歸之間<lb/>
而以師討焉<hi>間暇也誘音酉惰徒卧切間音閑注同又如字</hi>乃歸公秋七月公至自晉<lb/>
〇莒人來討<hi>討受牟夷</hi>不設備戊辰叔弓敗諸蚡泉莒未陳也<hi>嫌君臣異故重發例陳直覲切重直用切</hi>〇冬十月楚子以諸侯及東夷伐呉以報棘櫟<lb/>
麻之役<hi>役在四年</hi>薳射以繁揚之師會於夏汭<hi>會楚子射食夜切又食亦切</hi>越大<lb/>
夫常夀過帥師會楚子于瑣<hi>瑣楚地過古禾切瑣素果切</hi>聞呉師出薳啓彊<lb/>
帥師從之<hi>從呉師也</hi>遽不設備呉人敗諸鵲岸<hi>廬江舒縣有鵲尾渚遽其據切岸五且切</hi>
楚子以馹至於羅汭<hi>馹傳也羅水名馹人實切傳中戀切</hi>呉子使其弟蹶由犒師<lb/>
<pb n="12b"/>
<hi>犒勞蹶居衛切犒苦報切</hi>楚人執之將以釁鼔王使問焉日女卜來吉乎對<lb/>
曰吉寡君聞君將治丘於敝邑卜之以守龜曰余亟使人犒師<lb/>
請行以觀王怒之疾徐而爲之備尚克知之<hi>言呉令龜如此釁許覲切女音汝守手又切下同亟紀力切</hi>龜兆告吉曰克可知也君若驩焉好逆使臣滋敝<lb/>
邑休怠<hi>休解也好呼報切使所吏切下同解佳買切</hi>而忘其死亡無日矣今君奮焉<lb/>
震電馮怒<hi>馮盛也馮皮冰切徐敷冰切</hi>虐執使臣將以釁鼔則呉知所備矣<lb/>
敝邑雖羸若早脩完<hi>完器備羸力危切完音九</hi>其可以息師<hi>息楚之師</hi>難易有備<lb/>
可謂吉矣且呉社稷是卜豈爲一人使臣獲釁軍鼔而敝邑知<lb/>
備以禦不虞其爲吉孰大焉國之守龜其何事不卜<hi>言常卜易以䜴切爲于僞切禦魚吕切</hi>正臧一否其誰能常之城濮之兆其報在邲<hi>城濮戰楚卜吉其效乃在邲否悲矣切舊方有切</hi>今此行也其庸有報志<hi>言呉有報楚意</hi>乃弗殺楚師<lb/>
濟於羅汭沈尹赤會楚子次於萊山薳射帥繁揚之師先入南<lb/>
懷楚師從之及汝淸<hi>南懷汝清皆楚界萊音來</hi>呉不可入<hi>有備</hi>楚子遂觀兵於<lb/>
<pb n="13a"/>
坁箕之山<hi>觀示也觀舊音官讀爾雅者皆官喚切坻直夷切</hi>是行也呉早設備楚無功<lb/>
而還以蹶由歸楚子懼吳使沈尹射待命于巢薳啓彊待命于<lb/>
雩婁禮也<hi>善有備雩音于徐汎于切如淳同韋昭音虚婁力侯切徐力俱切如淳音樓</hi>〇秦后子復<lb/>
歸於秦<hi>元年奔晉</hi>景公卒故也<hi>終五稔之言稔而甚切</hi>
經六年春王正月𣏌伯益姑卒<hi>再同盟</hi>〇葬秦景公〇夏季孫宿<lb/>
如晉〇葬𣏌文公<hi>無傳</hi>〇宋華合比出奔衛<hi>合比事君不以道自取奔亡書名罪之華戸化切比如字又毗志切</hi>〇秋九月大雩〇楚薳罷帥師伐呉<hi>罷音皮</hi>〇冬叔<lb/>
弓如楚〇齊侯伐北燕<lb/>
傳六年春王正月杞文公卒弔如同盟禮也<hi>魯怨𣏌因晉取其田而今不廢喪紀故禮之</hi>大夫如秦葬景公禮也<hi>合先王士弔大夫送葬之禮</hi>〇三月鄭人鑄刑<lb/>
書<hi>鑄刑書於鼎以爲國之常法鑄之樹切</hi>叔向使詒子産書<hi>詒遺也詒以之切遺唯季切</hi>曰始<lb/>
吾有虞於子<hi>虞度也言凖度子産以爲已法度待洛切下同</hi>今則巳矣<hi>巳止也</hi>昔先王議<lb/>
事以制不爲刑辟懼民之有爭心也<hi>臨事制刑不豫設法也法豫設則民知爭端辟婢亦<pb n="13b"/>切丁皆同爭爭鬪之爭</hi>猶不可禁禦是故閑之以義<hi>閑防也禦魚吕切</hi>糾之以政<lb/>
<hi>糾舉也</hi>行之以禮守之以信奉之以仁<hi>奉養也</hi>制爲禄位以勸其從<lb/>
<hi>勸從敎</hi>嚴斷邢罰以威其淫<hi>淫放也斷丁亂切</hi>懼其未也故誨之以忠聳<lb/>
之以行<hi>聳懼也聳息勇切行下孟切</hi>敎之以務<hi>時所/急</hi>使之以和<hi>說以使民說音恱</hi>臨<lb/>
之以敬涖之以彊<hi>施之於事爲涖涖音利又音類</hi>斷之以剛<hi>義斷恩</hi>猶求聖哲之<lb/>
上明察之官<hi>上公王也官卿大夫也</hi>忠信之長慈惠之師民於是乎可任<lb/>
使也而不生禍亂民知有辟則不忌於上<hi>權移於法故民不畏上長丁丈切</hi>並<lb/>
有爭心以徴於書而徼幸以成之<hi>因危文以生爭縁徼幸以成其巧僞徼本又作邀古堯切</hi>
弗可爲矣<hi>爲治也</hi>夏有亂政而作禹刑商有亂政而作湯刑<hi>夏商之亂著禹湯之法言不能議事以制夏户雅切</hi>周有亂政而作九刑<hi>周之衰亦爲刑書謂之九刑</hi>三辟<lb/>
之興皆叔丗也<hi>言刑書不起於始盛之丗</hi>今吾子相鄭國作封洫<hi>在襄三十年相息亮切洫況域切</hi>立謗政<hi>作丘賦在四/年謗布浪切</hi>制參辟鑄刑書<hi>制參辟謂用三代之末法參七南切一音三</hi>將以靖民不亦難乎詩曰儀式刑文王之德日靖四方<hi>詩頌<pb n="14a"/>言文王以德爲儀式故能日有安靖四方之功刑法也靖音靜</hi>又曰儀刑文王萬邦作孚<hi>詩大雅言文王作儀法爲天下所信孚信也</hi>如是何辟之有<hi>言詩唯以德與信不以刑也</hi>民知爭端矣<lb/>
將棄禮而徴於書<hi>以刑書爲徵</hi>錐刀之末將盡爭之<hi>錐刀末喻小事錐音隹盡如字</hi>
亂獄滋豐賄賂並行終子之丗鄭其敗乎肸聞之國將亡必多<lb/>
制<hi>數改法數所角切</hi>其此之謂乎復書曰若吾子之言<hi>復報也</hi>僑不才不<lb/>
能及子孫吾以救丗也旣不承命敢忘大惠<hi>以見箴戒爲惠箴之林切</hi>士文<lb/>
伯曰火見鄭其火乎<hi>火心星也周五月昏見見賢遍切</hi>火未出而作火以鑄刑<lb/>
器<hi>刑器鼎也</hi>藏爭辟焉火如象之不火何爲<hi>象類也同氣相求火未出而用火相感而致災</hi>
〇夏季孫宿如晉拜莒田也<hi>謝前年受牟夷邑不見討</hi>晉侯享之有加籩<hi>籩豆之數加於常禮</hi>武子退使行人告曰小國之事大國也苟免於討不敢<lb/>
求貺<hi>貺賜也貺音況</hi>得貺不過三獻<hi>周禮大夫三獻</hi>今豆有加下臣弗堪無乃<lb/>
戾也<hi>懼以不堪爲罪</hi>韓宣子曰寡君以爲驩也<hi>以加禮致驩心驩音歡</hi>對曰寡君<lb/>
猶未敢<hi>未敢當此加也</hi>況下臣君之隷也敢聞加貺固請徹加而後卒<lb/>
<pb n="14b"/>
事晉人以爲知禮重其好貨<hi>宴好之貨好呼報切</hi>〇宋寺人柳有寵<hi>有寵於平公寺本又作待柳良九切寺人名</hi>大子佐惡之華合比曰我殺之<hi>故以求媚大子惡烏路切</hi>
柳聞之乃坎用牲埋書<hi>詐爲盟處處昌慮切</hi>而告公曰合比將納亡人之<lb/>
族<hi>二人華臣也襄十七年奔衛</hi>旣盟于北郭矣公使視之有焉遂逐華合比<lb/>
合比奔衛於是華亥欲代右師<hi>亥合比弟欲得合比處</hi>乃與寺人柳比從<lb/>
爲之徴曰聞之乆矣<hi>聞合比欲納華臣比毗志切</hi>公使代之<hi>代合比爲右師</hi>見於左<lb/>
師<hi>左師向戍見賢遍切又如字</hi>左師曰女夫也必亡<hi>夫謂華亥女音汝下井注同夫方于切</hi>女<lb/>
喪而宗室於人何有人亦於女何有<hi>言人亦不能愛女喪息浪切</hi>詩曰宗子<lb/>
維城母俾城壞母獨斯畏<hi>詩大雅言宗子之固若城俾使也俾必爾切</hi>女其畏哉<hi>爲二十年華亥出奔傳</hi>〇六月丙戍鄭災<hi>終士文伯之言</hi>〇楚公子棄疾如晉報韓<lb/>
子也<hi>報前年送女</hi>過鄭鄭罕虎公孫僑游吉從鄭伯以勞諸柤辭不<lb/>
敢見<hi>不敢當國之勞柤鄭地過古卧切又古禾切從才用切或如字勞力報切下同柤側加切見賢遍切下見王注見鄭見王私見同</hi>固請見之見如見王<hi>見鄭伯如見楚王言棄疾共而有禮</hi>以其乗馬八匹<lb/>
<pb n="15a"/>
私面<hi>私見鄭伯乗繩證切</hi>見子皮如上卿<hi>如見楚卿</hi>以馬六匹見子産以馬四<lb/>
匹見子大叔以馬二匹<hi>降殺以兩殺所界切</hi>禁芻牧採樵不入田<hi>不犯田種芻初俱切樵似遥切</hi>不樵樹不采蓺<hi>蓺種也</hi>不抽屋不強匄誓曰有犯命者君<lb/>
子廢小人降<hi>君子則廢黜不得居位小人則退給下劇也抽敕留切強其丈切又其良切匄本或作丐音蓋乞也說文作匄逯安說亡人爲匄黜救律切</hi>舎不爲暴主不慁賔<hi>慁患也慁戸困切</hi>往來如是<lb/>
鄭三卿皆知其將爲王也<hi>三卿罕虎公孫僑游吉</hi>韓宣子之適楚也楚人<lb/>
弗逆公子棄疾及晉竟晉侯將亦弗逆叔向曰楚辟我衷<hi>辟邪也衷正也竟音境辟匹亦切下同衷音忠邪似嗟切</hi>若何效辟詩曰爾之敎矣民胥效矣<hi>詩小雅言上敎下效效戸孝切</hi>從我而巳焉用效人之辟書曰聖作則<hi>逸書則法也焉於䖍切</hi>無寧以善人爲則<hi>無寧寕也</hi>而則人之辟乎匹夫爲善民猶則之<lb/>
況國君乎晉侯說乃逆之<hi>傳言叔向知禮說音悅</hi>〇秋九月大雩旱也〇<lb/>
徐儀楚聘于楚<hi>儀楚徐大夫</hi>楚子執之逃歸懼其叛也使薳洩伐徐<lb/>
<hi>薳洩楚大夫洩息列切</hi>呉人救之令尹子蕩帥師伐呉師于豫章而次于<lb/>
<pb n="15b"/>
乾谿<hi>乾谿在譙國城父縣南東竟谿苦兮切父音甫</hi>呉人敗其師於房鍾<hi>房鍾呉地</hi>獲宫廐<lb/>
尹棄疾<hi>鬪韋龜之父廐九又切</hi>子蕩歸罪於薳洩而殺之<hi>歸罪於薳洩不以敗告故不書</hi>
〇冬叔弓如楚聘且弔敗也<hi>弔爲呉所敗</hi>○十一月齊侯如晉請伐<lb/>
北燕也<hi>告盟主</hi>士匄相士鞅逆諸河禮也<hi>士匄晉大夫相爲介得敬逆來者之禮匄古害切本或作丐相息亮切鞅於丈切今傳本皆作士匄相士鞅古本士匄或作王正董遇主肅本同學者皆以士匄是范宣子即士鞅之父不應取其父同姓名人以爲介今傳本誤也依王正爲是王元規云古人質口不言之耳何妨爲介也案士文伯是士鞅之族亦名匄無妨今相范鞅即文伯也然士文伯名古本或有作正者解見前卷襄三十一年介音界</hi>晉侯許<lb/>
之十二月齊侯遂伐北燕將納簡公<hi>簡公北燕伯三年出奔齊</hi>晏子曰不入<lb/>
燕有君矣民不貳吾君賄左右謟䛕作大事不以信未甞可也<lb/>
<hi>爲明年曁齊平傳謟敕檢切䛕羊朱切</hi>
經七年春王正月曁齊平<hi>曁與也燕與齊平前年冬齊伐燕間無異事故不重言燕從可知曁其器切傳同重直用切</hi>〇三月公如楚叔孫婼如齊涖盟<hi>無傳公將逺適楚故叔孫如齊尋舊好婼敕略切徐音釋好呼報切</hi>〇夏四月甲辰朔日有食之〇秋八月戊辰衛<lb/>
<pb n="16a"/>
侯惡卒<hi>元年大夫盟于虢</hi>〇九月公至自楚〇冬十有一月癸未季孫<lb/>
宿卒〇十有二月癸亥葬衛襄公<lb/>
傳七年春王正月曁齊平齊求之也<hi>齊伐燕燕人賂之反從求平如晏子言</hi>癸巳<lb/>
齊侯次于虢<hi>虢燕竟虢瓜百切竟音境</hi>燕人行成曰敝邑知罪敢不聽命先<lb/>
君之敝器請以謝罪<hi>敝器瑤罋玉櫝之屬瑶音遥罋烏送切徐於容切櫝徒木切</hi>公孫晳曰<lb/>
受服而退俟釁而動可也<hi>晳齊大夫晳星曆切徐思益切釁許覲切</hi>二月戊午盟于<lb/>
濡上<hi>濡水出髙陽縣東北至河間鄭縣入易水濡徐音須說文女于切一音而又切又而于切鄚音莫本又作莫</hi>燕<lb/>
人歸燕姬<hi>嫁女與齊侯</hi>賂以瑶罋玉櫝斝耳不克而還<hi>瑶玉也櫝匱也斝耳玉爵斝古雅切又音嫁禮記夏日醆殷日斝周曰爵說文斝從斗匱其位切</hi>〇楚子之爲令尹也爲王<lb/>
旌以田<hi>析羽爲旌王旌游至於軫旌音精晳星曆切游音由軫之忍切</hi>芋尹無宇斷之曰一國<lb/>
兩君其誰堪之及即位爲章臺之宫納亡人以實之<hi>章臺南郡華容縣芋于付切斷音短</hi>無宇之閽入焉<hi>有罪亡入/章華宮</hi>無宇執之有司弗與<hi>王有司也</hi>曰<lb/>
執人於王宫其罪大矣執而謁諸王<hi>執無宇也</hi>王將飲酒<hi>遇其歡也</hi>無宇<lb/>
<pb n="16b"/>
辭曰天子經略<hi>經營天下略有四海故曰經略</hi>諸侯正封<hi>封疆有定分疆居良切分扶問切</hi>古<lb/>
之制也封略之内何非君土食土之毛誰非君臣<hi>毛草也</hi>故詩曰<lb/>
普天之下莫非王土率土之濵莫非王臣<hi>詩小雅濵涯也普本或作溥音同毛傳云大也濵音賔浬五佳切</hi>天有十日<hi>甲至/癸</hi>人有十等<hi>王至臺</hi>下所以事上上所<lb/>
以共神也故王臣公公臣大夫大夫臣士士臣皁皁臣輿輿臣<lb/>
隷隷臣僚僚臣僕僕臣臺馬有圉牛有牧<hi>養馬曰圉養牛曰牧共音恭圉魚㠯切</hi>
以待百事今有司曰女胡執人於王宫將焉執之周文王之法<lb/>
曰有亡荒閱<hi>荒大也閱蒐也有亡人當大蒐其衆女音汝焉於䖍切閱音恱蒐所求切</hi>所以得天下<lb/>
也吾先君文王<hi>楚文王</hi>作僕區之法<hi>僕區刑書名區烏侯切徐如字服云僕隱也區匿也爲隱匿亡人之法也</hi>曰盗所隱器<hi>隱盗所/得器</hi>與盗同罪所以封汝也<hi>行善法故能啓彊北至汝水</hi>若從有司是無所執逃臣也逃而舎之是無陪臺也<hi>言皆將逃</hi>
王事無乃闕乎昔武王數紂之罪以告諸侯曰紂爲天下逋逃<lb/>
王萃淵藪<hi>萃集也天下逋逃悉以紂爲淵藪集而歸之數色具切又色主切逋布呉切萃在醉切藪素口切</hi>故<lb/>
<pb n="17a"/>
夫致死焉<hi>人欲致死討紂夫音扶又方于切</hi>君王始求諸侯而則紂無乃不可<lb/>
乎若以二文之法取之盗有所在矣<hi>言王亦爲盗</hi>王曰取而臣以往<lb/>
<hi>往去也</hi>盗有寵未可得也<hi>盗有寵王自謂/爲葬靈玉張本</hi>遂赦之<hi>赦無宇</hi>〇楚子成章<lb/>
華之臺願與諸侯落之<hi>宫室始成祭之爲落臺今在華容城内</hi>大宰薳啓彊曰臣<lb/>
能得魯侯薳啓彊來召公辭曰昔先君成公命我先大夫嬰齊<lb/>
曰吾不忘先君之好將使衡父照臨楚國鎭撫其社稷以輯寧<lb/>
爾民嬰齊受命于蜀<hi>蜀盟在成二年衡父公衡好呼報切輯音集又七入切</hi>奉承以來弗<lb/>
敢失隕而致諸宗祧<hi>言奉成公此語以告宗廟隕于敏切祧他彫切</hi>曰我先君共王引<lb/>
領北望日月以兾<hi>兾魯朝共音恭</hi>傳序相授於今四王矣<hi>四王共康郟敖及靈王傳直專切郟古洽切</hi>嘉惠未至唯襄公之辱臨我喪<hi>襄公二十八年如楚臨康王喪</hi>孤與<lb/>
其二三臣悼心失圖<hi>在哀喪故</hi>社稷之不皇況能懷思君德<hi>皇暇也言有大喪多不暇</hi>今君若歩玉趾辱見寡君<hi>趾足也</hi>寵靈楚國以信蜀之役致<lb/>
君之嘉惠是寡君旣受貺矣何蜀之敢望<hi>言但欲使君來不敢望如蜀復有質子復<pb n="17b"/>扶又切質音致又如字</hi>其先君鬼神實嘉頼之豈唯寡君君若不來使臣<lb/>
請問行期<hi>問魯見伐之期使所吏切</hi>寡君將承質幣而見于蜀以請先君之<lb/>
貺<hi>請問也質音至徐之二切又如字見賢遍切</hi>公將往夢襄公祖<hi>祖祭道神</hi>梓愼曰君不<lb/>
果行襄公之適楚也夢周公祖而行今襄公實祖君其不行子<lb/>
服惠伯曰行先君未甞適楚故周公祖以道之襄公適楚矣而<lb/>
祖以道君不行何之三月公如楚鄭伯勞于師之梁<hi>鄭城門道音導勞力報切</hi>
孟僖子爲介不能相儀<hi>僖子仲孫貜介音界相息亮切貜俱縛切又俱碧切</hi>及楚不能荅<lb/>
郊勞<hi>爲下僖子病不能相禮張本</hi>〇夏四月甲辰朔日有食之晉侯問於士<lb/>
文伯曰誰將當日食對曰魯衛惡之<hi>受其凶惡惡如字或烏路切非也</hi>衛大魯<lb/>
小公曰何故對曰去衛地如魯地<hi>衛地豕韋也魯地降婁也日食於豕韋之末及降婁之始乃息故禍在衛大在魯小也周四月今二月故曰在降婁降戸江切</hi>於是有災魯實受之<hi>災發於衛而魯受其餘禍</hi>其大咎其衛君乎魯將上卿<hi>八月衛侯卒十一月季孫宿卒咎其九切</hi>公曰詩<lb/>
所謂彼日而食于何不臧者何也<hi>感日食而問詩</hi>對曰不善政之謂也<lb/>
<pb n="18a"/>
國無政不用善則自取謫于日月之災<hi>謫譴也謫直革切譴遣戰切</hi>故政不<lb/>
可不愼也務三而巳一曰擇人<hi>擇賢人</hi>二曰因民<hi>因民所利而利之</hi>三曰<lb/>
從時<hi>順四時之所務</hi>〇晉人來治𣏌田<hi>前汝叔侯不盡歸今公適楚晉人恨故復來治杞田復扶又切下復伐同</hi>季孫將以成與之<hi>成孟氏邑/本杞田</hi>謝息爲孟孫守不可<hi>謝息僖子家臣爲于僞切下爲杞同守手又切下守臣同</hi>曰人有言曰雖有挈缾之知守不假器禮<lb/>
也<hi>挈缾汲者喻小知爲人守器猶知不以借人挈苦結切缾蒲丁切知音智注小知同汲音急借子夜切</hi>夫子從<lb/>
君而守臣喪邑<hi>夫子謂孟僖子從公如楚喪息浪切</hi>雖吾子亦有猜焉<hi>言季孫亦將疑我不忠猜七才切</hi>季孫曰君之在楚於晉罪也<hi>言晉罪君之在楚</hi>又不聽晉魯罪<lb/>
重矣晉師必至呉無以待之不如與之間晉而取諸𣏌<hi>候晉間隙可復伐杞取之間如字</hi>吾與子桃<hi>魯國汴縣東南有桃虛虚起居切</hi>成反誰敢有之是得二<lb/>
成也魯無憂而孟孫益邑子何病焉辭以無山與之萊柞<hi>萊柞二山萊音來祚子洛切又音昨</hi>乃遷于桃<hi>謝息/遷也</hi>晉人爲𣏌取成<hi>不書非公命</hi>〇楚子享<lb/>
公干新臺<hi>章華臺也</hi>使長鬣者相<hi>鬣鬚也欲光夸魯侯鬣力輒切相息亮切鬚音須夸苦華切</hi>好<lb/>
<pb n="18b"/>
以大屈<hi>宴好之賜大屈弓名好呼報切注同屈居勿切大屈弓名服同又云大曲也賈云寶金可以爲劒岀大屈地</hi>
旣而悔之薳啓彊聞之見公公語之拜賀公曰何賀對曰齊<lb/>
與晉越欲此乆矣寡君無適與也而傳諸君君其備禦三鄰<lb/>
<hi>言齊晉越將伐魯而取之見賢遍切語魚據切適丁歴切傳直專切禦魚吕切</hi>愼守寳矣敢不賀乎公<lb/>
懼乃反之<hi>傳言楚靈不信所以不終</hi>〇鄭子産聘于晉晉侯有疾韓宣子逆<lb/>
客私焉<hi>私語</hi>曰寡君寢疾於今三月矣並走羣望<hi>晉所望祀山川皆走往祈禱祈音其禱丁老切又丁報切</hi>有加而無瘳今夢黃熊入于寢門其何厲鬼也對<lb/>
曰以君之明子爲大政其何厲之有昔堯殛鯀于羽山<hi>羽山在東海祝其縣西南瘳敕留切能音雄獸名亦作能如字一音奴能三足鼈也解者云獸非入水之物故是鼈也一曰旣爲神何妨是獸案說文及字林皆云能熊屬足似鹿然則能旣熊屬又爲鼈類今本作能者勝也東海人祭禹廟不用熊白及鼈爲膳斯豈鯀化爲二物乎殛紀力切誅也本又作極音義同鯀古本切及注同</hi>其神化爲黃熊以入于羽<lb/>
淵實爲夏郊三代祀之<hi>鯀禹父夏家郊祭之歷殷周二代又通在羣神之數并見祀夏戸雅切并及注同</hi>晉爲盟主其或者未之祀也乎<hi>言周衰晉爲盟主得佐天子祀羣神</hi>韓子祀<lb/>
<pb n="19a"/>
夏郊<hi>祀鯀</hi>晉侯有間<hi>間差也差/初賣切</hi>賜子産莒之二方鼎<hi>方鼎莒所貢</hi>〇<lb/>
子産爲豐施歸州田於韓宣子<hi>豐施鄭公孫叚之子三年晉以州田賜叚爲于僞切下爲初言同</hi>曰日君以夫公孫叚爲能任其事而賜之州田今無禄早丗<lb/>
不獲乆享君德其子弗敢有不敢以聞於君私致諸子<hi>此年正月公孫叚卒夫音扶任音士下同</hi>宣子辭子産曰古人有言曰其父析薪其子弗克<lb/>
負荷<hi>荷擔也以微薄喻貴重析星歷切荷本亦作何河可切又音河擔丁甘切</hi>施將懼不能任其先<lb/>
人之禄其況能任大國之賜縱吾子爲政而可後之人若屬有<lb/>
疆埸之言敝邑獲戾<hi>恐後代宣子者將以鄭取晉邑罪鄭疆居良切埸音亦</hi>而豐氏受其<lb/>
大討吾子取州是免敝邑於戾而建置豐氏也敢以爲請<hi>傳言子産貞而不諒</hi>宣子受之以告晉侯晉侯以與宣子宣子爲初言病有之<lb/>
<hi>初言謂與趙文子爭州田</hi>以易原縣於樂大心<hi>樂大心宋大夫原晉邑以賜樂大心也</hi>〇鄭人<lb/>
相驚以伯有曰伯有至矣則皆走不知所往<hi>襄三十年鄭人殺伯有言其鬼至</hi>
鑄刑書之歲二月<hi>在前年</hi>或夢伯有介而行<hi>介甲也介音界</hi>曰壬子余將<lb/>
<pb n="19b"/>
殺帶也<hi>駟帶助子晳殺伯有壬子六年三月三日</hi>明年壬寅余又將殺叚也<hi>公孫叚豐民黨壬寅此年正月二十八日</hi>及壬子駟帶卒國人益懼齊燕平之月<hi>此年正月</hi>壬寅<lb/>
公孫叚卒國人愈懼其明月子産立公孫洩及良止以撫之乃<lb/>
止<hi>公孫洩子孔之子也襄十九年鄭殺子孔良止伯有子也立以爲大夫使有宗廟洩息列切</hi>子大叔問其<lb/>
故子産曰鬼有所歸乃不爲厲吾爲之歸也大叔曰公孫洩何<lb/>
爲<hi>子孔不爲厲問何爲復立洩復扶又切</hi>子産曰說也爲身無義而圖說<hi>伯有無義以妖鬼故立之恐惑民并立洩使若自以大義存誅絶之後者以解說民心說如字徐始銳切</hi>從政有所反之以<lb/>
取媚也<hi>民不可使知之故治政或當反道以求媚於民治直吏切</hi>不媚不信<hi>說而後信之說音悅</hi>不信<lb/>
民不從也及子産適晉趙景子問焉<hi>景子晉中軍佐趙成</hi>曰伯有猶能爲<lb/>
鬼乎子産曰能人生始化曰魄<hi>魄形也魄普白切</hi>旣生魄陽曰魂<hi>陽神氣也</hi>
用物精多則魂魄強<hi>物權勢</hi>是以有精爽至於神明<hi>爽明也</hi>匹夫匹<lb/>
婦強死其魂魄猶能馮依於人以爲淫厲<hi>強死不病也人謂匹夫匹婦賤身强其丈切下同馮皮氷切下同</hi>況良霄我先君穆公之胄子良之孫子耳之子敝<lb/>
<pb n="20a"/>
邑之卿從政三丗矣鄭雖無腆<hi>腆厚也胄直又切從政三丗矣子良公子去疾生子耳公孫輒輒生伯有良霄三丗爲鄭卿腆他典切</hi>抑諺曰蕞爾國<hi>蕞小貌蕞在最切</hi>而三丗執其政<lb/>
柄其用物也弘矣其取精也多矣其族又太所馮厚矣<hi>良霄魂魄所馮者貴重柄彼命切</hi>而強死能爲鬼不亦冝乎<hi>傳言子産之博敏</hi>〇子皮之族飲<lb/>
酒無度<hi>相尚以奢相困以酒</hi>故馬師氏與子皮氏有惡<hi>馬師氏公孫鉏之子罕朔也襄三十年馬師頡岀奔公孫鉏代之爲馬師與子皮俱同一族鉏仕居切頡戸結切</hi>齊師還自燕之月<hi>在此年二月</hi>罕朔殺罕魋<hi>魋子皮弟魋徒囬切</hi>罕朔奔晉韓宣子問其位於子産<hi>問朔可使在何位</hi>子産曰君之羈臣苟得容以逃死何位之敢擇卿違從<lb/>
大夫之位<hi>謂以禮去者降位一等</hi>罪人以其罪降<hi>罪重則降多</hi>古之制也朔於敝<lb/>
邑亞大夫也其官馬師也<hi>大夫位馬師職</hi>獲戾而逃唯執政所寘之得<lb/>
免其死爲惠大矣又敢求位宣子爲子産之敏也使從嬖大夫<lb/>
<hi>爲子産故使降一等不以罪降寘之䜴切爲于僞切注同嬖必計切</hi>〇秋八月衛襄公卒晉大夫<lb/>
言於范獻子曰衛事晉爲睦<hi>睦和也</hi>晉不禮焉庇其賊人而取其<lb/>
<pb n="20b"/>
地<hi>賊人孫林父其地戚也庇必利切又音秘</hi>故諸侯貳詩曰䳭鴒在原兄弟急難<hi>詩小雅䳭鴒渠也飛則鳴行則揺喻兄弟相救於急難不可自舎䳭本又作即精亦切鴒本又作令力丁切難如字又乃旦切摇音遥又以照切</hi>又曰死喪之威兄弟孔懷<hi>威畏也言有死喪則兄弟冝相懷恩</hi>兄弟之不<lb/>
睦於是乎不弔<hi>不相弔恤</hi>況逺人誰敢歸之今又不禮於衛之嗣<hi>嗣新君也</hi>衛必叛我是絶諸侯也獻子以告韓宣子宣子說使獻子如<lb/>
衛弔且反戚田<hi>傳言戚田所由還衛說音恱還音環</hi>衛齊惡告喪于周且請命王<lb/>
使成簡公如衛弔<hi>簡公王卿士也</hi>且追命襄公曰叔父陟恪在我先王<lb/>
之左右以佐事上帝<hi>陟登也恪敬也帝天也叔父謂襄公命如今之哀䇿恪苦各切</hi>余敢忘髙<lb/>
圉亞圉<hi>二圉周之先也爲殷諸侯亦受殷王追命者圉魚吕切</hi>〇九月公至自楚孟僖子<lb/>
病不能相禮<hi>不能相儀荅郊勞以此爲巳病釋文病不能相禮本或作病不能禮相息亮切勞力報切</hi>乃<lb/>
講學之<hi>講習也</hi>苟能禮者從之及其將死也<hi>二十四年孟僖子卒傳終言之</hi>召其<lb/>
大夫<hi>僖子屬大夫</hi>曰禮人之幹也無禮無以立吾聞將有達者曰孔<lb/>
丘<hi>僖子卒時孔丘年三十五</hi>聖人之後也<hi>聖人/殷湯</hi>而滅於宋<hi>孔子六代祖孔父嘉爲宋督所殺其<pb n="21a"/>子奔魯</hi>其祖弗父何以有宋而授厲公<hi>弗父何孔父嘉之髙祖宋閔公之子厲公之兄何適嗣當立以讓厲公適丁歷切</hi>及正考父<hi>弗父何/之曾孫</hi>佐戴武宣<hi>三人皆宋君</hi>三命兹益<lb/>
共<hi>三命上卿也言位髙益共</hi>故其鼎銘云<hi>考父廟之鼎</hi>一命而僂再命而傴三命<lb/>
而俯<hi>俯共於傴傴共於僂僂力主切傴紆甫切</hi>循牆而走<hi>言不敢/安行</hi>亦莫余敢侮<hi>其共如是亦不敢侮慢之侮亡甫切</hi>饘於是鬻於是以餬余口<hi>於是鼎中爲饘鬻饘鬻餬屬言至儉饘之然切鬻之六切孫炎云淖麋也餬音胡</hi>其共也如是臧孫紇有言<hi>紇武仲也</hi>曰聖人有明<lb/>
德者若不當丗其後必有達人<hi>聖人之後有明德而不當大位謂正考父</hi>今其將在<lb/>
孔丘乎我若獲没<hi>得以夀終</hi>必屬說與何忌於夫子使事之<hi>說南宫敬叔何忌孟懿子皆僖子之子屬音燭說音恱</hi>而學禮焉以定其位<hi>知禮則位安</hi>故孟懿子與南<lb/>
宫敬叔師事仲尼仲尼曰能補過者君子也詩曰君子是則是<lb/>
效<hi>詩小雅</hi>孟僖子可則效巳矣〇單獻公棄親用羈<hi>獻公周卿士單靖公之子頃公之孫羈寄客也單音善</hi>〇冬十月辛酉襄頃之族殺獻公而立成公<hi>襄公頃公之父成公獻公弟頃音傾</hi>○十一月季武子卒晉侯謂伯瑕<hi>伯瑕士文伯</hi>曰吾<lb/>
<pb n="21b"/>
所問日食從之可常乎<hi>衛侯武子皆卒故</hi>對日不可六物不同<hi>各異時</hi>民<lb/>
心不壹<hi>政敎殊</hi>事序不類<hi>有變/易</hi>官職不則<hi>治官居職非一法</hi>同始異終胡<lb/>
可常也詩曰或燕燕居息或憔悴事國<hi>詩小雅言不同憔在遥切詩作盡瘁在醉切</hi>
其異終也如是公曰何謂六物對曰歲時日月星辰是謂也公<lb/>
曰多語寡人辰而莫同何謂辰對曰日月之會是謂辰<hi>一歳日月十二會所會謂之辰語魚據切</hi>故以配日<hi>謂以子丑/配甲乙</hi>〇衛襄公夫人姜氏無子<hi>姜氏宣姜</hi>嬖人婤姶生孟縶孔成子夢康叔謂已立元<hi>成子衛卿孔達之孫烝鉏也元孟縶弟夢時元未生婤音周又直周切徐敕周切始烏荅切縶張立切烝之承切</hi>余使羈之孫圉與史<lb/>
茍相之<hi>羈烝鉏子苟史朝子羈居宜切相息亮切朝如字</hi>史朝亦夢康叔謂已余將命<lb/>
而子苟與孔烝鉏之曾孫圉相元史朝見成子告之夢夢恊<hi>恊合也</hi>晉韓宣子爲政聘于諸侯之歳<hi>在二年</hi>婤姶生子名之曰元孟<lb/>
縶之足不良能行<hi>跛也跛波我切</hi>孔成子以周易筮之曰元尚享衛國<lb/>
主其社稷<hi>今蓍辭</hi>遇屯䷂<hi>震下坎土屯屯張倫切</hi>又曰余尚立縶尚克嘉之<lb/>
<pb n="22a"/>
<hi>嘉善也</hi>遇屯䷻之比䷬<hi>坤下坎上比屯𥘉九爻變比毗志切</hi>以示史朝史朝曰元亨<lb/>
又何疑焉<hi>周易曰屯元亨亨許庚切</hi>成子曰非長之謂乎<hi>言屯之元亨謂年長非謂名元長丁丈切</hi>對曰康叔名之可謂長矣<hi>善之長也名如字徐武政切</hi>孟非人也將不列<lb/>
於宗不可謂長<hi>足跛非全人不可列爲宗主</hi>且其繇曰利建侯<hi>繇卦辭繇直又切</hi>嗣<lb/>
吉何建建非嗣也<hi>嗣子有常位故無所卜又無所建今以位不定卜嗣得吉則當從吉而建之也釋文吉何建本或作可建</hi>二卦皆云<hi>謂再得屯卦皆有建侯之文</hi>子其建之康叔命之二卦告<lb/>
之筮襲於夢武王所用也弗從何爲<hi>外傳云大誓曰朕夢恊朕卜襲於休祥戎商必克此武王辭</hi>弱足者居<hi>跛則偏弱居其家不能行</hi>侯主社稷臨祭祀奉民人事鬼神<lb/>
從會朝又焉得居各以所利不亦可乎<hi>孟跛利居元吉利建焉於䖍切</hi>故孔成<lb/>
子立靈公十二月癸亥葬衛襄公<hi>靈公元也</hi>
春秋左氏傳卷第二十一<lb/>
</p>
<p>
</p>
  </div>
</body>
</text>
</TEI>
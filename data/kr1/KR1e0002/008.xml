<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
春秋經傳集解文上第八<hi>釋丈丈公名興僖公子母聲姜謚法慈惠愛民曰文忠信接禮曰文</hi>
　　　　　　　　　　杜氏　盡十年<lb/>
經元年春王正月公即位<hi>無傳先君未葬而公即位不可嚝年無君</hi>〇二月癸亥日<lb/>
有食之<hi>無傳癸亥月一日不書朔官失之</hi>〇天王使叔服來會葬<hi>叔氏服字諸侯喪天子使大夫㑹葬禮也</hi>〇夏四月丁巳葬我君僖公<hi>七月而葬緩</hi>〇天王使毛伯來<lb/>
錫公命<hi>毛國伯爵諸侯爲王卿士者諸侯即位天子腸以命圭合瑞爲信僖十一年王賜晉侯命亦其比也錫星歷切比必利切例也又如字</hi>〇晉侯伐衛<hi>晉襄公先告諸侯而伐衛雖大夫親伐而稱晉侯從告辭也</hi>〇叔<lb/>
孫得臣如京師<hi>得臣叔牙之孫</hi>〇衛人伐晉<hi>衛孔達爲政不共盟主興兵鄰國受計喪邑故貶稱人喪息浪切</hi>〇秋公孫敖會晉侯于戚<hi>戚衛邑在頓丘衛縣西禮卿不會公侯而春秋魯大夫皆不貶者體例巳舉故據用魯史成文而巳內稱公卒稱薨皆用魯史</hi>〇冬十月丁未楚丗子商臣<lb/>
弑其君頵<hi>商臣穆王也弒君例在宣四年頵憂倫切又丘倫切</hi>〇公孫敖如齊<hi>傳例曰始聘焉禮也</hi>
傳元年春王使内史叔服來會葬公孫敖聞其能相人也<hi>公孫敖魯大夫慶父之子相息亮切</hi>見其二子焉叔服曰榖也食子難也收子<hi>榖文伯難惠叔<pb n="1b"/>食子奉祭祀供養者也收子葬子身也見賢遍切下注孤見同食音嗣注同難乃多切又如字併俱用切養餘亮切</hi>榖也<lb/>
豐下必有後於魯國<hi>豐下蓋面方爲八年公孫敖奔莒傳</hi>〇於是閏三月非禮也<lb/>
<hi>於歷法閏當在僖公末年誤於今年三月置閏蓋時達歷者所譏</hi>先王之正時也履端於始舉<lb/>
正於中歸餘於終<hi>歩歷之始以爲術之端首朞之日三百六十有六日日月之行又有遲速而必分爲十二月舉中氣以正月有餘日則歸之於終積而爲閏故言歸餘於終朞居其切</hi>履端於始序則不愆<hi>四時無愆過愆起䖍切</hi>舉正於中民則不惑<hi>斗建不失其次寒暑不失其常故無疑惑</hi>歸餘於終<lb/>
事則不悖<hi>四時得所則事無悖亂悖必內切</hi>〇夏四月丁巳葬僖公<hi>傳皆不虚載經文而此經孤見知僖公末年傳宜在此下</hi>〇王使毛伯衛來錫公命<hi>衛毛伯字釋文一本作毛伯衛來錫公命又作天王使</hi>叔孫得臣如周拜<hi>謝賜命</hi>○晉文公之季年諸侯朝晉<lb/>
衛成公不朝使孔達侵鄭伐緜訾及匡<hi>孔逹衛大夫匡在潁川新汲縣東北訾子斯切伋居及切下同</hi>晉襄公旣祥<hi>諸侯雖諒闇亦因祥祭爲位而哭諒音良又音亮</hi>使告于諸侯而<lb/>
伐衛及南陽<hi>今河内地</hi>先且居曰效尤禍也<hi>尤衛不朝故伐今不朝王是效衛致禍時王在温故勸之且子餘切</hi>請君朝王臣從師晉侯朝王于温先且居胥臣伐衛<lb/>
<pb n="2a"/>
五月辛酉朔晉師圍戚六月戊戍取之獲孫昭子<hi>昭子衛大夫食戚邑</hi>衛<lb/>
人使告于陳陳共公曰更伐之我辭之<hi>見伐求和不競大甚故使報伐示己力足以距晉共音恭更古孟切又音庚大音泰又如字</hi>衛孔達帥師伐晉君子以爲古古者越<lb/>
國而謀<hi>合古之道而失今事霸王之禮故國失其邑身見執辱</hi>〇秋晉侯疆戚田故公孫<lb/>
敖㑹之<hi>晉取衛田正其疆界疆居良切注同</hi>〇初楚子將以商臣爲大子訪諸令<lb/>
尹子上子上曰君之齒未也<hi>齒年也言尚少少詩照切下文同</hi>而又多愛黜乃<lb/>
亂也楚國之舉恒在少者<hi>舉立也</hi>且是人也蠭目而豺聲忍人也<lb/>
<hi>能忍行不義蠭本又作蜂芳逢切豺仕皆切</hi>不可立也弗聽旣又欲立王子職而黜<lb/>
大子商臣<hi>職商臣庶弟</hi>商臣聞之而未察告其師潘崇曰若之何而<lb/>
察之潘崇曰享江芈而勿敬也<hi>江芈成王妹嫁於江芈亡氏切史記以爲成王妾</hi>從之<lb/>
江芉怒曰呼役夫<hi>呼發聲也役夫賤者稱呼好賀切注同役夫如字稱尺證切</hi>宜君王之欲<lb/>
殺女而立職也告潘崇曰信矣潘崇曰能事諸乎<hi>問能事職不女音汝</hi>曰<lb/>
不能能行乎曰不能能行大事乎曰能<hi>大事謂弑君弒音申志切一本無此注</hi>冬<lb/>
<pb n="2b"/>
十月以宫甲圍成王<hi>大子宫甲僖二十八年王以東宫卒從子玉蓋取此宫甲卒子忽切從如字又才用切</hi>王請食熊蹯而死<hi>熊掌難熟冀乆將有外救蹯音煩</hi>弗聽丁未王縊謚之曰<lb/>
靈不瞑曰成乃瞑<hi>言其忍甚未斂而加惡謚瞑亡丁切又亡千切斂力驗切</hi>穆王立以其爲<lb/>
大子之室與潘崇使爲大師且掌環列之尹<hi>環列之尹宫衛之官列兵而環王宫大音泰環如字又音患</hi>〇穆伯如齊始聘焉禮也<hi>穆伯公孫敖</hi>凡君即位卿出<lb/>
並聘踐脩舊好要結外援<hi>踐猶履行也好呼報切下同要於遙切援于眷切</hi>好事鄰國<lb/>
以衛社稷忠信卑讓之道也忠德之正也信德之固也卑讓德<lb/>
之基也<hi>傳因此發凡以明諸侯諒闇則國事皆用吉禮</hi>殽之役<hi>在僖三十三年</hi>晉人旣歸秦帥<lb/>
秦大夫及左右皆言於秦伯曰是敗也孟明之罪也必殺之秦<lb/>
伯曰是孤之罪也周芮良夫之詩曰大風有隧貪人敗類<hi>詩大雅隧蹊徑也周大夫芮伯刺厲王言貪人之敗善類若大風之行毀壞衆物所在成蹊徑師所類切芮如銳切詩大雅桑柔篇隧音遂敗必邁切注同蹊音兮徑古定切</hi>聽言則對誦言如醉<hi>言昏亂之君不好典誦之言聞之若醉得道聽塗說之言則喜而荅對誦似用切昏本亦作惛音昏</hi>匪用其良覆俾我悖<hi>覆反也俾使也不用良臣之言<pb n="3a"/>反使我爲悖亂覆芳服切俾本亦作卑必爾切注同</hi>是貪故也孤之謂矣孤實貪以禍夫<lb/>
子夫子何罪復使爲政<hi>爲明年秦晉戰彭衙傳復扶又切</hi>
經二年春王二月甲子晉侯及秦師戰于彭衙秦師敗績<hi>孟明名氏不見非命卿也大崩曰敗績馮翊郃陽縣西北有彭衙城衙音牙見賢遍切郤戸納切</hi>〇丁丑作僖公主<lb/>
<hi>主者殷人以栢周人以栗三年喪終則遷入於廟</hi>〇三月乙巳及晉處父盟<hi>處父爲晉正卿不能匡君以禮而親與公盟故貶其族族去則非卿故以微人常稱爲耦以直厭不直不地者盟晉都去起吕切稱尺證切厭於渉切</hi>〇夏六月公孫敖會宋公陳侯鄭伯晉士縠盟于垂隴<hi>垂隴鄭地熒陽縣東有隴城士縠出盟諸侯受成於衛故貴而書名氏縠戸木切本亦作榖同隴力勇切</hi>〇自十有二月<lb/>
不雨至于秋七月<hi>無傳周七月今五月也不雨足爲災不書旱五榖猶有收收如字又乎又切</hi>〇八<lb/>
月丁卯大事于大廟躋僖公<hi>大事褅也躋升也僖公閔公庶兄繼閔而立廟坐宜次閔下今升在閔上故書而譏之時未應吉禘而於大廟行之其譏巳明徒以逆祀故特大其事異其文大音泰注及傳大廟同躋子兮切坐才卧切又如字</hi>〇冬晉人宋人陳人鄭人伐秦<hi>四人皆卿秦穆悔過終用孟明故貶四國大夫以尊秦伯</hi>〇公子遂如齊納幣<hi>傳曰禮也僖公喪終此年十一月則納幣在十二月也士昏六禮其一納<pb n="3b"/>采納徵始有玄緟束帛諸侯則謂之納幣其禮與士禮不同蓋公爲大子時巳行昏禮也纁許云切</hi>
傳二年春秦孟明視帥師伐晉以報殽之役二月晉侯禦之先<lb/>
且居將中軍趙衰佐之<hi>代郤溱禦魚吕切將子匠切衰初危切溱側巾切</hi>王官無地御<lb/>
戎<hi>代梁弘</hi>狐鞫居爲右<hi>鞫居續簡伯鞫九六切</hi>甲子及秦師戰于彭衙秦師<lb/>
敗績晉人謂秦拜賜之師<hi>以孟明言三年將拜君賜故嗤之嗤尺之切</hi>戰於殽也晉<lb/>
梁弘御戎萊駒爲右戰之明日晉襄公縛秦囚使萊駒以戈斬<lb/>
之囚呼萊駒失戈狼瞫取戈以斬囚禽之以從公乗遂以爲右<lb/>
箕之役<hi>箕役在僖三十三年呼火故切瞫尺甚切字林式袵切乗繩證切</hi>先軫黜之而立續簡<lb/>
伯狼瞫怒其友曰盍死之瞫曰吾未獲死所<hi>未得可死處盍戸臘切處昌慮切</hi>
其友曰吾與女爲難<hi>欲共殺先軫女音汝難乃旦切</hi>瞫曰周志有之勇則害上<lb/>
不登於明堂<hi>周志周書也明堂祖廟也所以䇿切序徳故不義之士不得升</hi>死而不義非勇也<lb/>
共用之謂勇<hi>共用死國用共音恭注同</hi>吾以勇求右無勇而黜亦其所也<hi>言仐死而不義更成無勇宜見退</hi>謂上不我知黜而宜乃知我矣<hi>言今見黜而合宜則吾不得復<pb n="4a"/>言上不我知復扶又切</hi>子姑待之及彭衙旣陳以其屬馳秦師死焉<hi>屬屬己兵陳直覲切</hi>晉師從之大敗秦師君子謂狼瞫於是乎君子詩曰君子<lb/>
如怒亂庶遄沮<hi>詩小雅言君子之怒必以止亂遄疾也沮止也遄市專切沮在汝切</hi>又曰王赫斯<lb/>
怒爰整其旅<hi>詩大雅言文王赫然奮怒則整師旅以討亂赫火百切</hi>怒不作亂而以從師<lb/>
可謂君子矣秦伯猶用孟明孟明增脩國政重施於民趙成子<lb/>
言於諸大夫曰<hi>成子趙衰施式豉切</hi>秦師又至將必辟之懼而增德不可<lb/>
當也詩曰毋念爾祖聿脩厥德<hi>詩大雅言念其祖考則宜述脩其德以顯之毋念念也辟音避毋音無注同</hi>孟明念之矣念德不怠其可敵乎<hi>爲明年秦人伐晉傳</hi>〇丁丑作<lb/>
僖公主書不時也<hi>過葬十月故曰不時例在僖二十三年</hi>〇晉人以公不朝來討<lb/>
公如晉夏四月已巳晉人使陽處父盟公以恥之<hi>使大夫盟公欲以恥辱魯也經書三月乙巳經傳必有誤</hi>書曰及晉處父盟以厭之也<hi>厭猶損也晉以非禮盟公故文厭之以示譏厭於涉切注同</hi>適晉不書諱之也<hi>不書公如晉</hi>公未至六月穆伯會<lb/>
諸侯及晉司空士縠盟于垂隴晉討衛故也<hi>討元年衛人伐晉士縠士蔿子蔿于<pb n="4b"/>委切</hi>書士縠堪其事也<hi>晉司空非卿也以士縠能堪卿事故書書士縠或作書曰晉士縠</hi>陳侯爲<lb/>
衛請成于晉執孔逹以說<hi>陳始與衛謀謂可以強得免今晉不聽故更執孔達以苟免也爲于僞切</hi>
○秋八月丁卯大事于大廟躋僖公逆祀也<hi>僖是閔兄不得爲父子甞爲臣位應在下今居閔上故曰逆祀令力呈切閔上時掌切一本或無上字</hi>於是夏父弗忌爲宗伯<hi>宗伯掌宗廟昭穆之禮夏戸雅切昭上遙切後昭穆之例做此</hi>尊僖公且明見曰吾見新鬼大故鬼<lb/>
小<hi>新鬼僖公旣爲兄死時年又長故鬼閔公死時年少弗忌明言其所見長丁丈切少詩照切</hi>先大後小順<lb/>
也躋聖賢明也<hi>又以僖公爲聖賢</hi>明順禮也君子以爲失禮禮無不順<lb/>
祀國之大事也而逆之可謂禮乎子雖齊聖不先父食乆矣<hi>齊粛也臣繼君猶子繼父先悉薦切下不先皆同</hi>故禹不先鯀湯不先契<hi>鯀禹父契湯十三丗祖鯀古本切契息列切殷始封之君</hi>文武不先不窋<hi>不窋后稷子窋知律切</hi>宋祖帝乙鄭祖厲王<lb/>
猶上祖也<hi>帝乙微子父厲王鄭桓公父二國不以帝乙厲王不肖而猶尊尚之肖悉召切</hi>是以魯頌曰<lb/>
春秋匪解享祀不忒皇皇后帝皇祖后稷<hi>忒差也皇皇美也后帝天也詩頌僖公郊祭上天配以后稷解佳買切忒他得切</hi>君子曰禮謂其后稷親而先帝也<hi>先稱帝也</hi>詩<lb/>
<pb n="5a"/>
<pb n="6a"/>
經三年春王正月叔孫得臣會晉人宋人陳人衛人鄭人伐沈<lb/>
沈潰<hi>傳例曰民逃其上曰潰沈國名也汝南平與縣北有沈亭沈尸甚切潰戸内切與音餘一音預</hi>〇夏五月<lb/>
王子虎卒<hi>不書爵者天王赴也翟泉之盟雖輒假王命周王因以同盟之例爲赴爲于僞切又如字本或作來赴</hi>
○秦人伐晉<hi>晉人恥不出以微者告</hi>〇秋楚人圍江〇雨螽于宋<hi>自上而隋有似於雨宋人以其死爲得天祐喜而來告故書雨于付切注及傳同螽音終隋徒火切傳注同祐音又</hi>〇冬公如晉<lb/>
十有二月已巳公及晉侯盟晉陽處父帥師伐楚以救江<lb/>
傳三年春莊叔會諸侯之師伐沈以其服於楚也沈潰凡民逃<lb/>
其上曰潰在上曰逃<hi>潰衆散流移若積水之潰自壞之象也國君輕走羣臣不知其謀與匹夫逃竄無異是以在衆曰潰在上曰逃各以類言之輕如字又遣政切竄七亂切</hi>〇衛侯如陳拜晉成也<hi>二年陳侯爲衛請成于晉爲于僞切</hi>〇夏四月乙亥王叔文公卒來赴弔如同盟禮也<lb/>
<hi>王子虎與僖公同盟於翟泉文公是同盟之子故赴以名傳因王子虎異於諸侯王叔又未與文公盟故於此顯示體例也經書五月又不書日從赴也</hi>〇秦伯伐晉濟河焚舟<hi>示必/死也</hi>取王官及郊<hi>王官郊晉地</hi>
晉人不出遂自茅津濟封殽尸而還<hi>茅津在河東大陽縣西封埋藏之大音泰</hi>遂霸<lb/>
<pb n="6b"/>
西戎用孟明也君子是以知秦穆公之爲君也舉人之周也<hi>周備也不偏以一惡弃其善</hi>與人之壹也<hi>壹無二心</hi>孟明之臣也其不解也能懼思也子<lb/>
桑之忠也其知人也能舉善也<hi>子桑公孫枝舉孟明者解佳賣切</hi>詩曰于以采<lb/>
蘩于沼于沚于以用之公侯之事秦穆有焉<hi>詩國風言沼沚之蘩至薄猶采以共公侯以喻秦穆不遺小善蘩音煩沼之紹切沚音止共音恭</hi>夙夜匪解以事一人孟明有焉<lb/>
<hi>詩大雅美仲山甫也一人天子也</hi>詒厥孫謀以燕翼子子桑有焉<hi>詒遺也燕安也翼成也詩大雅美武王能遺其子孫善謀以安成子孫言子桑有舉善之謀詒以之切遺唯季切</hi>〇秋雨螽于宋隊<lb/>
而死也<hi>螽飛至宋隊地而死若雨隊直類切</hi>〇楚師圍江晉先僕伐楚以救江<hi>晉救江在雨螽下故使圍江之經隨在雨螽下</hi>冬晉以江故告于周<hi>欲假天子之威以伐楚</hi>王叔<lb/>
桓公晉陽處父伐楚以救江<hi>桓公周卿士王叔文公之子桓公不書示威名不親伐</hi>門于<lb/>
方城遇息公子朱而還<hi>子朱楚大夫伐江之帥也聞晉師起而江兵解故晉亦還帥所類切解音蟹又佳賣切</hi>晉人懼其無禮於公也請改盟<hi>改二年處父之盟</hi>公如晉及晉侯<lb/>
盟晉侯饗公賦菁菁者莪<hi>菁菁者莪詩小雅取其旣見君子樂且有儀菁子丁切莪五多切樂音洛<pb n="7a"/>下文何樂小國之樂同</hi>莊叔以公降拜<hi>謝其以公比君子也</hi>曰小國受命於大國敢<lb/>
不愼儀君貺之以大禮何樂如之抑小國之樂大國之惠也晉<lb/>
侯降辭<hi>降階辭讓公</hi>登成拜<hi>俱還上成拜禮上/時掌切又如字</hi>公賦嘉樂<hi>嘉樂詩大雅義取其顯顯今德宜民宜人受禄子天嘉戸嫁切樂如字注同</hi>
經四年春公至自晉<hi>無傳</hi>○夏逆婦姜于齊<hi>稱婦有/姑之辭</hi>〇狄侵齊<hi>無傳</hi>
〇秋楚人滅江<hi>滅例在文十五年</hi>晉侯伐秦〇衛侯使寗俞來聘〇冬<lb/>
十有一月壬寅夫人風氏薨<hi>僖公母風姓也赴同祔姑故稱夫人俞羊朱切祔音附</hi>
傳四年春晉人歸孔達于衛以爲衛之良也故免之<hi>二年衛執孔逹以說晉</hi>夏衛侯如晉拜<hi>謝歸孔達</hi>曹伯如晉會正<hi>㑹受貢賦之政也傳言襄公能繼文之業而諸侯服從</hi>〇逆婦姜于齊卿不行非禮也<hi>禮諸侯有故則使卿逆</hi>君子是以<lb/>
知出姜之不允於魯也<hi>允信也始來不見尊貴故終不爲國人所敬信也文公薨而見出故曰出姜</hi>
曰貴聘而賤逆之<hi>公子遂納幣是貴聘也</hi>君而卑之立而廢之<hi>君小君也不以大人禮迎是卑廢之</hi>弃信而壊其主在國必亂在家必亡<hi>主内主也壞音怪</hi>不允宜<lb/>
<pb n="7b"/>
哉詩曰畏天之威于時保之敬主之謂也<hi>詩頌言畏天威於是保福禄</hi>〇秋<lb/>
晉侯伐秦圍邧新城以報王官之役<hi>邧新城秦邑也王官役在前年邧願晚切一音元</hi>
〇楚人滅江秦伯爲之降服出次不舉過數<hi>降服素服也出次辟正寢不舉去盛饌鄰國之禮有數今秦伯過之爲于僞切下注爲賦爲歌皆同去起吕切饌仕眷切</hi>大夫諫公曰同盟滅<lb/>
雖不能救敢不矜乎吾自懼也<hi>秦江同盟不告故不書矝居陵切</hi>君子曰詩云<lb/>
惟彼二國其政不獲惟此四國爰究爰度其秦穆之謂矣<hi>詩大雅言夏商之君政不得人心故四方諸侯皆懼而謀度其政事也言秦穆亦能感江之滅懼而思政爰於也究度皆謀也究音救度待洛切注同</hi>〇衛寗武子來聘公與之宴爲賦湛露及彤弓<hi>非禮之常公特命樂人以示意故言爲賦湛露彤弓詩小雅湛直減切形徒冬切</hi>不辭又不荅賦使行人私焉<lb/>
<hi>私問之</hi>對曰臣以爲肄業及之也<hi>肄習也魯人失所賦寗武子佯不知此其愚不可及肄字又作肆以二切及注同佯音陽一音祥</hi>昔諸侯朝正於王<hi>朝而受政敎也</hi>王宴樂之於是乎<lb/>
賦湛露則天子當陽諸侯用命也<hi>湛露曰湛湛露斯匪陽不晞晞乾也言露見日而乾猶諸侯禀天子命而行樂音洛下注宴樂同晞音希</hi>諸侯敵王所愾而獻其功<hi>敵猶當也㑶恨怒也愾苦<pb n="8a"/>愛切</hi>王於是乎賜之彤弓一彤矢百玈弓矢千以覺報宴<hi>覺明也謂諸侯有四夷之功王賜之弓矢又爲歌彤弓以明報功宴樂玈音盧覺音角</hi>今陪臣來繼舊好<hi>方論天子之樂故自稱陪臣好呼報切</hi>君辱貺之其敢干大禮以自取戾<hi>貺賜也干犯也戾罪也貺音況戻力計切</hi>○冬成風薨<hi>爲明年王使來含賵傳</hi>
經五年春王正月王使榮叔歸含且賵<hi>珠五曰含含口實車馬曰賵含本亦作唅戸暗切說文作琀云送終口中玉賵芳鳯切</hi>〇三月辛亥葬我小君成風<hi>無傳反哭成喪故曰葬我小君</hi>王使召伯來會葬<hi>召伯天子卿也召采地伯爵也來不及葬不譏者不失五月之内召上照切</hi>○<lb/>
夏公孫敖如晉<hi>無傳</hi>〇秦人入鄀<hi>入例在十五/年鄀音若</hi>〇秋楚人㓕六<hi>六國今廬江六縣廬力居切</hi>〇冬十月甲申許男業卒<hi>無傳與僖公六同盟</hi>
傳五年春王使榮叔來含且賵召昭公來會葬禮也<hi>成風莊公之妾天子以夫人禮賵之明母以子貴故曰禮</hi>〇初鄀叛楚即秦又貳於楚夏秦人入鄀○<lb/>
六人叛楚即東夷秋楚成大心仲歸帥師滅六<hi>仲歸子家</hi>冬楚<lb/>
子爕滅蓼<hi>蓼國今安豐蓼縣爕息列切蓼音了</hi>臧文仲聞六與蓼滅曰臯陶庭堅<lb/>
<pb n="8b"/>
不祀忽諸德之不建民之無援哀哉<hi>蓼與六皆臯陶後也傷二國之君不能建德結援大國忽然而亡陶音遙</hi>〇晉陽處父聘于衛反過寗寗嬴從之<hi>寗晉邑汲郡脩武縣也嬴逆旅大夫嬴音盈</hi>及温而還其妻問之嬴曰以剛商書曰沈漸剛克髙<lb/>
明柔克<hi>沈漸猶滯溺也髙明猶亢爽也言各當以剛柔勝巳本性乃能成全也此在洪範仐謂之周書漸似廉切注同滯溺一本作帶弱亢苦浪切</hi>夫子壹之其不没乎<hi>陽子性純剛</hi>天爲剛德猶不干<lb/>
時<hi>寒暑相順</hi>況在人乎且華而不實怨之所聚也<hi>言過其行行下孟切</hi>犯而聚<lb/>
怨不可以定身<hi>剛則犯人</hi>余懼不獲其利而離其難是以去之<hi>爲六年晉殺處父傳難乃旦切</hi>〇晉趙成子欒貞子霍伯臼季皆卒<hi>成子趙衰新上軍帥中軍佐也貞子欒枝下軍帥也霍伯先且居中軍帥也臼季胥臣下軍佐也爲六年蒐於夷傳帥所類切下同蒐所求切</hi>
經六年春葬許僖公<hi>無傳</hi>〇夏季孫行父如陳<hi>行父季友孫</hi>〇秋季孫<lb/>
行父如晉〇八月乙亥晉侯驩卒<hi>再同盟驩喚官切</hi>〇冬十月公子遂<lb/>
如晉葬晉襄公<hi>卿共葬事文襄之制也三月而葬速共音恭</hi>晉殺其大夫陽處父<hi>處父侵官宜爲國討故不言賈季殺</hi>○晉狐射姑出奔狄<hi>射姑狐偃子賈季也奔例在宣十年射音亦一音夜</hi>
<pb n="9a"/>
〇閏月不告月猶朝于廟<hi>諸侯毎月必告朔聽政因朝宗廟文公以閏非常月故闕不告朔怠慢政事雖朝于廟則如勿朝故曰猶猶者可止之辭不告月月或作朔誤也告朔本或作告月</hi>
傳六年春晉蒐于夷舎二軍<hi>僖三十一年晉蒐淸原作五軍今舎二軍復三軍之制夷晉地前年四卿卒故蒐以謀軍帥舎音捨注同帥所類切下同</hi>使狐射姑將中軍<hi>代先且居將子匠切</hi>趙盾佐<lb/>
之<hi>代趙衰也盾趙衰子盾徒本切</hi>陽處父至自温<hi>往年聘衛過温今始至過古禾切</hi>改蒐于董<lb/>
易中軍<hi>易以趙盾爲帥射姑佐之河東汾隂縣有董亭</hi>陽子成季之屬也<hi>處父甞爲趙衰屬大夫</hi>
故黨於趙氏且謂趙盾能曰使能國之利也是以上之宣子於<lb/>
是乎始爲國政<hi>宣趙盾謚</hi>制事典<hi>典常/也</hi>正法罪<hi>輕重當當/丁浪切</hi>辟獄刑<hi>辟猶理也辟婢亦切後同者更不音</hi>董逋逃<hi>董督也逋/𥙷吾切</hi>由質要<hi>由用也質/要契劵也</hi>治舊洿<hi>治理洿穢洿音烏本又作汗同</hi>本秩禮<hi>貴賤不/失其本</hi>續常職<hi>脩廢/官</hi>出滯淹<hi>拔賢能也</hi>旣成以<lb/>
授大傅陽子與大師賈佗使行諸晉國以爲常法<hi>賈佗以公族從六公而不在五人之數大音泰下同佗徒河切從才用切</hi>臧文仲以陳衛之睦也欲求好於陳<lb/>
夏季文子聘于陳且娶焉<hi>臣非君命不越竟故因聘而自爲娶好呼報切娶七住切竟音境爲<pb n="9b"/>于僞切</hi>〇秦伯任好卒<hi>任好秦穆公名任音壬</hi>以子車氏之三子奄息仲行<lb/>
鍼虎爲殉<hi>子車秦大夫氏也以人從葬爲殉車音居仲本亦作中音仲行戸郎切鍼其廉切殉似俊切殺人從死曰殉字林弋絹切</hi>皆秦之良也國人哀之爲之賦黃鳥<hi>黃鳥詩秦風義取黄鳥止于棘桑往來得其所傷三良不然爲于爲切下注爲立爲作善皆同</hi>君子曰秦穆之不爲盟主也宜哉<lb/>
死而弃民先王違丗猶詒之法而況奪之善人乎詩曰人之云<lb/>
亡邦國殄瘁<hi>詩大雅言善人亡則國瘁病詒以之切瘁似醉切</hi>無善人之謂若之何奪<lb/>
之古之王者知命之不長是以並建聖哲<hi>建立聖知以司牧民王如字一音于況切知音智</hi>樹之風聲<hi>因土地風俗爲/立聲敎之法</hi>分之采物<hi>旌旗衣服名有分制分扶問切注同</hi>著<lb/>
之話言<hi>話善也爲作善言遺戒話戸快切</hi>爲之律度<hi>鍾律度量所以治歷明時量音亮</hi>陳之藝<lb/>
極<hi>藝准也極中也貢獻多少之注傳曰貢之無藝又曰貢獻無極</hi>引之表儀<hi>引道也表儀猶威儀道音導下同</hi>
予之法制告之訓典<hi>訓典先王之書</hi>敎之防利<hi>防惡/興利</hi>委之常秩<hi>委任也常秩官司之常職</hi>道之以禮則使無失其土宜衆隷頼之而後即命<hi>即就也</hi>聖<lb/>
王同之今縱無法以遺後嗣而又收其良以死難以在上矣君<lb/>
<pb n="10a"/>
子是以知秦之不復東征也<hi>不能復征討東方諸侯爲霸主遺唯季切復扶又切注同</hi>〇秋<lb/>
季文子將聘於晉使求遭喪之禮以行<hi>季文子季孫行父也聞晉侯疾故</hi>其人<lb/>
曰將焉用之<hi>其人從者焉於䖍切從扌用切</hi>文子曰備豫不虞古之善敎也求<lb/>
而無之實難<hi>難卒得卒寸忽切</hi>過求何害<hi>所謂文子三思三息暫切</hi>八月乙亥晉<lb/>
襄公卒靈公少晉人以難故欲立長君<hi>立少君恐有難少詩照切注同難乃旦切注及下皆同長丁丈切下皆同</hi>趙孟曰立公子雍<hi>趙孟趙盾也公子雍文公子襄公庶弟杜祁之子</hi>好善<lb/>
而長先君愛之且近於秦秦舊好也置善則固事長則順立愛<lb/>
則孝結舊則安爲難故故欲立長君有此四德者難必抒矣<hi>抒除也好呼報切下皆同近附近之近抒直吕切又時吕切</hi>賈季曰不如立公子樂<hi>樂文公子樂音岳一音洛</hi>辰嬴嬖於二君<hi>辰嬴懷嬴也二君懷公文公也嬖必計切</hi>立其子民必安之趙孟<lb/>
曰辰嬴賤班在九人<hi>班位也</hi>其子何震之有<hi>震威也</hi>且爲二嬖淫也<lb/>
爲先君子不能求大而出在小國辟也母淫子辟無威陳小而<lb/>
逺無援將何安焉杜祁以君故讓偪姞而上之<hi>杜祁杜伯之後祁姓也偪姞姞<pb n="10b"/>姓之女生襄公爲丗子故杜祁讓使在己上辟匹亦切又作僻下同祁巨之切偪彼力切姞其吉切又其乙切</hi>以狄故<lb/>
讓季隗而己次之故班在四<hi>以季隗是文公託狄時妻故復讓之然則杜祁本班在二隗五罪切復扶又切下將復怨同</hi>先君是以愛其子而仕諸秦爲亞卿焉<hi>亞次也言其賢故位尊亞於嫁切</hi>秦大而近足以爲援母義子愛足以威民立之不亦可<lb/>
乎使先蔑士會如秦逆公子雍<hi>先蔑士伯也士㑹隨季也</hi>賈季亦使召公子<lb/>
樂于陳趙孟使殺諸郫<hi>郫晉地郫音婢支切</hi>賈季怨陽子之易其班也<lb/>
<hi>本中軍帥易以爲佐帥所類切下命帥同</hi>而知其無援於晉也<hi>少族多怨</hi>九月賈季使續<lb/>
鞫居殺陽處父<hi>鞫居狐氏之族</hi>書曰晉殺其大夫侵官也<hi>君巳命帥處父易之故曰侵官</hi>○冬十月襄仲如晉葬襄公〇十一月丙寅晉殺續簡伯<hi>簡伯續鞫居十一月無丙寅丙寅十二月八日也日月必有誤</hi>賈季奔狄宣子使臾駢送其帑<hi>帑妻子也宣子切賈季中軍之佐同官故臾羊朱切駢蒲賢切又蒲丁切帑音奴</hi>夷之蒐賈季戮臾駢臾<lb/>
駢之人欲盡殺賈氏以報焉臾駢曰不可吾聞前志有之曰敵<lb/>
惠敵怨不在後嗣忠之道也<hi>敵猶對也若及子孫則爲非對非對則爲遷怒盡津忍切</hi>夫子<lb/>
<pb n="11a"/>
禮於賈季我以其寵報私怨無乃不可乎<hi>言己蒙宣子寵位</hi>介人之寵<lb/>
非勇也<hi>介因也介音界</hi>損怨益仇非知也<hi>殺季家欲以除怨宣子將復怨巳是益仇知音智</hi>以<lb/>
私害公非忠也釋此三者何以事夫子盡具其帑與其器用財<lb/>
賄親帥扞之送致諸竟<hi>扞衛也扞戸旦切竟音境</hi>〇閏月不告朔非禮也<hi>經稱告月傳稱告朔明告月必以朔</hi>閏以正時<hi>四時漸差則/致閏以正之</hi>時以作事<hi>順時命事</hi>事以厚<lb/>
生<hi>事不失時則年豐</hi>生民之道於是乎在矣不告閏朔弃時政也何以<lb/>
爲民<hi>爲如字治也或音于僞切非也</hi>
經七年春公伐邾〇三月甲戍取須句<hi>須句魯之封內屬國也僖公反其君之後邾復滅之書取易也例在襄十三年句其俱切復扶又切易以䜴切</hi>遂城郚<hi>無傳因伐邾師以城郚郚魯邑卞縣南有郚城備邾難郚音吾難乃且切</hi>〇夏四月宋公王臣卒<hi>二年與魯大夫盟於垂隴王如字又往方切</hi>〇<lb/>
宋人殺其大夫<hi>宋人攻昭公并殺二大夫故以非罪書</hi>〇戊子晉人及秦人戰于<lb/>
令狐<hi>趙盾廢嫡而外求君故貶稱人晉諱背先蔑而夜薄秦師以戰告令力呈切嫡本又作適丁歷切背音佩</hi>〇晉<lb/>
先蔑奔秦<hi>不言岀在外奔</hi>〇狄侵我西鄙〇秋八月公會諸侯晉大夫<lb/>
<pb n="11b"/>
盟于扈<hi>扈鄭地滎陽卷縣西北有扈亭不分别書會人揔言諸侯晉大夫盟者公後會而及其盟扈音戸卷音權又丘權切别彼列切</hi>冬徐伐莒<hi>不書將帥徐夷告/辭略將子匠切</hi>公孫敖如莒涖盟<hi>涖音利音類</hi>
傳七年春公伐邾間晉難也<hi>公因霸國有難而侵小閒間厠之間或如字難乃旦切注同</hi>三<lb/>
月甲戍取須句寘文公子焉非禮也<hi>邾文公子叛在魯故公使爲守須句大夫也絶大皥之祀以與鄰國叛臣故曰非禮寘之䜴切下同大音泰皥戸老切</hi>〇夏四月宋成公卒於是公<lb/>
子成爲右師<hi>莊公子</hi>公孫友爲左師<hi>目夷/子</hi>樂豫爲司馬<hi>戴公玄孫</hi>鱗矔<lb/>
爲司徒<hi>桓公孫矔古亂切</hi>公子蕩爲司城<hi>桓公子也以武公名廢司空爲司城</hi>華御事爲<lb/>
司宼<hi>華元父也傳言六卿皆公族昭公不親信之所以致亂御魚吕切本又作禦音同</hi>昭公將去羣公<lb/>
子樂豫曰不可公族公室之枝葉也若去之則本根無所庇廕<lb/>
矣葛藟猶能庇其本根<hi>葛之能藟蔓繁滋者以本枝廕麻之多去起吕切下及注同庇必利切又悲位切下同廕本又作䕃於鴆切藟本或作虆力軌切蔓音萬麻許求切本又作庇虆類龜切</hi>故君子以爲比<hi>謂詩人取以喻九族兄弟比必爾切</hi>況國君乎此諺所謂庇焉而縱尋斧焉者也<hi>縱放也</hi>必不可君其圖之親之以德皆股肱也誰敢攜貳若之何去<lb/>
<pb n="12a"/>
之不聽穆襄之族率國人以攻公<hi>穆公襄公之子孫昭公所欲去者</hi>殺公孫固<lb/>
公孫鄭于公宫<hi>二子在公宫故爲亂兵所殺</hi>六卿和公室樂豫舎司馬以讓<lb/>
公子卬<hi>卬昭公弟舍音捨下同卬五郎切</hi>昭公即位而葬書曰宋人殺其大夫<lb/>
不稱名衆也且言非其罪也<hi>不稱殺者及死者名殺者衆故名不可知死者無罪則例不稱名</hi>
〇秦康公送公子雍于晉曰文公之入也無衛故有吕郤之難<lb/>
<hi>僖二十四年文公入難乃旦切</hi>乃多與之徒衛穆嬴日抱大子以啼于朝曰先<lb/>
君何罪其嗣亦何罪舎適嗣不立而外求君將焉寘此<hi>穆嬴襄公夫人靈公母也嬴音盈適本又作嫡同丁歷切焉於䖍切下焉用同</hi>出朝則抱以適趙氏頓首於宣<lb/>
子曰先君奉此子也而屬諸子曰此子也才吾受子之賜不才<lb/>
吾唯子之怨<hi>欲使宣子敎訓之屬音燭</hi>今君雖終言猶在耳<hi>在宣子之耳</hi>而弃之<lb/>
若何宣子與諸大夫皆患穆嬴且畏偪<hi>畏國人以大義来偪已偪彼力切</hi>乃背<lb/>
先蔑而立靈公以禦秦師箕鄭居守趙盾將中軍先克佐之<hi>克先且居子代狐射姑背音偑箕音基守手又切下注同將子匠切注下同</hi>荀林父佐上軍<hi>箕鄭將上軍居守故<pb n="12b"/>佐獨行</hi>先蔑將下軍先都佐之歩招御戎戎津爲右及堇隂<hi>先蔑士會逆公子雍前還晉晉人始以逆雍出軍卒然變計立靈公故車右戎御猶在職堇隂晉地招上遙切堇音謹一音靳卒寸忽切</hi>
宣子曰我若受秦秦則賔也不受宼也旣不受矣而復緩師秦將<lb/>
生心先人有奪人之心<hi>奪敵之戰心也復扶又切先悉薦切有奪人之心本或此句下有後人待其反誤</hi>軍之善謀也逐宼如追逃軍之善政也訓卒利兵秣馬蓐食<lb/>
潛師夜起<hi>蓐食早食於寢蓐也卒子忽切秣音末蓐音辱</hi>戊子敗秦師于令狐至于刳<lb/>
首已丑先蔑奔秦士㑹從之<hi>從刳首去也令狐在河東當與刳首相接刳苦胡切</hi>先蔑之<lb/>
使也荀林父止之曰夫人大子猶在而外求君此必不行子以<lb/>
疾辭若何不然將及<hi>禍將及己使所吏切</hi>攝卿以往可也何必子同官爲<lb/>
寮吾甞同寮敢不盡心乎弗聽爲賦板之三章<hi>板詩大雅其三章義取芻蕘之言猶不可忽況同寮乎僖二十八年林父將中行先蔑將左行寮本又作僚力彫切爲于僞切下爲同寮同芻初俱切蕘音饒行戸郎切下同</hi>又弗聽及亡荀伯盡送其帑及其器用財賄於秦曰爲<lb/>
同寮故也<hi>荀伯林父</hi>士會在秦三年不見士伯<hi>士伯先蔑</hi>其人曰能亡人<lb/>
<pb n="13a"/>
於國<hi>言能與人俱亡於晉國</hi>不能見於此焉用之<hi>何用如此</hi>士季曰吾與之同<lb/>
罪<hi>俱有迎公子雍之罪</hi>非義之也將何見焉<hi>言己非慕先蔑之義而從之</hi>及歸遂不見<lb/>
<hi>責先蔑爲正卿而不匡諫且俱出奔惡有黨也士㑹歸在十三年惡烏路切</hi>〇狄侵我西鄙公使告<lb/>
于晉趙宣子使因賈季問酆舒且讓之<hi>酆舒狄相讓其伐魯酆芳忠切相息亮切</hi>酆<lb/>
舒問於賈季曰趙衰趙盾孰賢對曰趙衰冬日之日也趙盾夏<lb/>
日之日也<hi>冬日可愛夏日可畏</hi>〇秋八月齊侯宋公衛侯鄭伯許男曹伯<lb/>
會晉趙盾盟于扈晉侯立故也公後至故不書所會凡㑹諸侯<lb/>
不書所會後也<hi>不書所㑹謂不具列公侯及卿大夫</hi>後至不書其國辟不敏也<hi>此傳還自釋凡例之意</hi>〇穆伯娶于莒曰戴已生文伯其娣聲己生惠叔<hi>穆伯公孫敖也文伯榖也惠叔難也己音紀一音祀娣大計切難乃多切</hi>戴己卒又聘于莒莒人以聲<lb/>
已辭則爲襄仲聘焉<hi>襄仲公孫敖從父昆弟爲音于僞切下且爲自爲同</hi>冬徐伐莒莒<lb/>
人來請盟<hi>見伐故欲結援</hi>穆伯如莒涖盟且爲仲逆及鄢陵登城見之<lb/>
美<hi>鄢陵莒邑鄢於晚切</hi>自爲娶之仲請攻之公將許之叔仲惠伯諫<hi>惠伯叔牙<pb n="13b"/>孫</hi>曰臣聞之兵作於内爲亂於外爲宼宼猶及人亂自及也今<lb/>
臣作亂而君不禁以啓宼讎若之何公止之惠伯成之<hi>平二子</hi>使<lb/>
仲舎之<hi>舎不娶舎音捨注同</hi>公孫敖反之<hi>還莒/女</hi>復爲兄弟如初從之<hi>爲明年公孫敖奔莒傳復音服又扶又切</hi>○晉郤缺言於趙宣子曰日衛不睦故取其地<lb/>
<hi>日徃日取衛地在元年</hi>今巳睦矣可以歸之叛而不討何以示威服而不<lb/>
柔何以示懷<hi>柔安也</hi>非威非懷何以示德無德何以主盟子爲正<lb/>
卿以主諸侯而不務德將若之何夏書曰<hi>逸書</hi>戒之用休<hi>有休則戒之以勿休</hi>董之用威<hi>董督也有罪則督之以威刑</hi>勸之以九歌勿使壞九功之德皆<lb/>
可歌也謂之九歌六府三事謂之九功水火金木土榖謂之六<lb/>
府正德利用厚生謂之三事義而行之謂之德禮<hi>德正德也禮以制財用之節又以厚生民之命</hi>無禮不樂所由叛也若吾子之德莫可歌也其誰來<lb/>
之<hi>來猶歸也樂音洛</hi>盍使睦者歌吾子乎宣子說之<hi>爲明年晉歸鄭衛田張本盍戸臘切</hi>
經八年春王正月〇夏四月〇秋八月戊申天王崩〇冬十月<lb/>
<pb n="14a"/>
壬午公子遂㑹晉趙盾盟于衡雍<hi>壬午月五日雍於用切</hi>〇乙酉公子遂<lb/>
會雒戎盟于暴<hi>乙酉月八日也暴鄭地公子遂不受命而盟宜去族善其解國患故稱公子以貴之㑹雒戎本或作伊雒之戎此後人妄取傳文加耳雒音洛去起吕切</hi>〇公孫敖如京師不至而復丙戍<lb/>
奔莒<hi>不言出受命而出自外行</hi>〇螽<hi>無傳爲災故書</hi>〇宋人殺其大夫司馬宋司城<lb/>
來奔<hi>司馬死不舎莭司城奉身而退故皆書官而不名貴之舍音捨</hi>
傳八年春晉侯使解揚歸匡戚之田于衛<hi>匡本衛邑中屬鄭孔達伐不能克今晉令鄭還衛及取戚田皆見元年解音蟹中丁仲切令力呈切見賢遍切</hi>且復致公壻池之封自申至<lb/>
于虎牢之境<hi>公壻池晉君女壻又取衛地以封之今并還衛也申鄭地傳言趙盾所以能相幼主而盟諸侯復扶又切壻音細俗作聓竟音境下注同相息亮切</hi>〇夏秦人伐晉取武城以報令狐之役<lb/>
<hi>令狐役在七年</hi>〇秋襄王崩<hi>爲公孫敖/如周弔傳</hi>〇晉人以扈之盟來討<hi>前年盟扈公後至</hi>冬襄仲會晉趙孟盟于衡雍報扈之盟也遂會伊雒之戎<lb/>
<hi>伊雒之戎將伐魯公子遂不及復君故專命與之盟</hi>書曰公子遂珍之也<hi>珍貴也大夫出竟有可以安社稷利國家者專之可</hi>〇穆伯如周弔喪不至以幣奔莒從已氏焉<hi>己氏莒女</hi>〇<lb/>
<pb n="14b"/>
宋襄夫人襄王之姊也昭公不禮焉<hi>昭公適祖母適丁歷切</hi>夫人因戴氏之<lb/>
族<hi>華樂皇皆戴族</hi>以殺襄公之孫孔叔公孫鍾離及大司馬公子卬皆<lb/>
昭公之黨也司馬握節以死故書以官<hi>節國之符信也握之以死示不廢命</hi>司城<lb/>
蕩意諸來奔效節於府人而出<hi>效猶致也意諸公子蕩之孫效戸教切</hi>公以其官<lb/>
逆之皆復之亦書以官皆貴之也<hi>卿違從大夫公賢其效節故以本官逆之請宋而復之司城官屬悉來奔故言皆復</hi>夷之蒐晉侯將登箕鄭父先都<hi>登之於上軍也夷蒐在六年</hi>而<lb/>
使士縠梁益耳將中軍<hi>士縠本司空榖戸木切將子匠切</hi>先克曰狐趙之勲不<lb/>
可廢也從之<hi>狐偃趙表有從亡之勲從才用切</hi>先克奪蒯得田于堇隂<hi>七年晉禦秦師於堇隂以軍事奪其田也先克中軍佐蒯苦怪切</hi>故箕鄭父先都士縠梁益耳蒯得作<lb/>
亂<hi>爲明年殺先克張本爲于僞切</hi>
經九年春毛伯來求金<hi>求金以共葬事雖踰年而未葬故不稱王使共音恭本亦作供下同</hi>〇夫<lb/>
人姜氏如齊<hi>無傳歸寜</hi>○二月叔孫得臣如京師辛丑葬襄王<hi>卿共葬事禮也</hi>〇晉人殺其大夫先都<hi>下軍佐也以作亂討故書名</hi>〇三月夫人姜氏至<lb/>
<pb n="15a"/>
自齊<hi>無傳告于廟</hi>〇晉人殺其大夫士縠及箕鄭父<hi>與先都同罪也</hi>〇楚人<lb/>
伐鄭<hi>楚子師於狼淵不親伐</hi>〇公子遂會晉人宋人衛人許人救鄭〇夏<lb/>
狄侵齊<hi>無傳</hi>○秋八月曹伯襄卒<hi>無傳七年/同盟于扈</hi>〇九月癸酉地震<hi>無傳地道安靜以動爲異故書</hi>〇冬楚子使椒來聘<hi>稱君以使大夫其禮辭與中國同椒不書氏史略文</hi>〇秦<lb/>
人來歸僖公成風之襚<hi>衣服曰襚秦辟陋故不稱使不稱夫人從來者辭襚音遂說文作裞云贈終者衣被曰裞以此襚爲衣死人衣辟匹亦切</hi>〇葬曹共公<hi>無傳共音恭</hi>
傳九年春王正月已酉使賊殺先克<hi>箕鄭等所使也亂殺先克不赴故不書</hi>乙丑<lb/>
晉人殺先都梁益耳<hi>乙丑正月十九日經書二月從告</hi>〇毛伯衛來求金非禮<lb/>
也<hi>天子不私求財故曰非禮</hi>不書王命未葬也〇二月莊叔如周葬襄王〇<lb/>
三月甲戍晉人殺箕鄭父士縠蒯得<hi>梁益耳剻得不書皆非卿</hi>〇范山言於<lb/>
楚子曰晉君少不在諸侯北方可圖也<hi>范山楚大夫少詩照切下注同</hi>楚子師<lb/>
于狼淵以伐鄭<hi>陳師狼淵爲伐鄭援也潁川潁隂縣西有狼陂陂彼皮切</hi>囚公子堅公子尨<lb/>
及樂耳<hi>三子鄭大夫尨莫江切</hi>鄭及楚平公子遂會晉趙盾宋華耦衛<lb/>
<pb n="15b"/>
孔逹許大夫救鄭不及楚師卿不書緩也以懲不恪<hi>華耦華父督曾孫公子遂獨不在貶者諸魯事自非指爲其國襃貶則皆從國史不同之於他國此春秋大意他皆倣此懲直升切恪苦各切爲于僞切</hi>〇夏楚侵陳克壺丘<hi>壷丘陳邑</hi>以其服於晉也秋楚公子朱自<lb/>
東夷伐陳<hi>子朱息公也</hi>陳人敗之獲公子茷陳懼乃及楚平<hi>以小勝大故懼而請平也傳言晉君少楚陵中國明年所以有厥貉之會茷扶廢切貉武百切</hi>〇冬楚子越椒來聘執<lb/>
幣傲<hi>子越椒令尹子丈從子傲不敬傲五報切注下同從才用切</hi>叔仲惠伯曰是必滅若敖<lb/>
氏之宗傲其先君神弗福也<hi>十二年傳曰先君之敝器使下臣致諸執事明奉使皆告廟故言傲其先君也爲宣四年楚滅若敖氏張本敖五刀切使所吏切</hi>〇秦人來歸僖公成風之禭禮也<lb/>
<hi>秦慕諸夏欲通敬於魯因有翟泉之盟故追贈僖公并及成風本非魯方嶽同盟無相赴弔之制故不譏其緩而以接好爲禮夏戸雅切嶽音岳好呼報切下文注同</hi>諸侯相弔賀也雖不當事苟有禮焉書也<lb/>
以無忘舊好<hi>送死不及尸故曰不當事書者書於典䇿垂示子孫使無忘過厚之好</hi>
經十年春王正月辛卯臧孫辰卒<hi>無傳公與小斂故書日與音預斂力驗切</hi>○夏秦<lb/>
伐晉<hi>不稱將帥告辭略將子匠切帥所類切</hi>〇楚殺其大夫宜申<hi>宜申子西也謀弑君故書名</hi>
<pb n="16a"/>
○自正月不雨至于秋七月<hi>無傳義與二年同</hi>〇及蘇子盟于女栗<hi>女栗地名闕蘇子周卿士頃王新立故與魯盟親諸侯也女音汝一音如字頃音傾</hi>〇冬狄侵宋<hi>無傳</hi>〇楚子<lb/>
蔡侯次于厥貉<hi>厥貉地名闕將伐宋而未行故書次</hi>
傳十年春晉人伐秦取少梁<hi>少梁馮翊夏陽縣少商照切下注同夏戸雅切</hi>夏秦伯伐<lb/>
晉取北徴<hi>報少梁徴如字三蒼云縣屬馮翊音懲一音張里切</hi>〇初楚范巫矞似<hi>矞似范邑之巫矞尹必切</hi>謂成王與子玉子西曰三君皆將強死城濮之役王思之<lb/>
故使止子玉曰母死不及止子西子西縊而縣絶<hi>在僖二十八年強其丈切濮音卜毋音無縊一䜴切縣音玄</hi>王使適至遂止之使爲商公<hi>商楚邑今上雒商縣使所吏切</hi>
㳂漢泝江將入郢<hi>㳂順流泝逆流㳂恱專切泝息路切郢以井切又以政切</hi>王在渚宫<hi>小州曰渚者章吕切水中可居者曰洲洲音州</hi>下見之懼而辭曰臣免於死又有讒言謂臣<lb/>
將逃臣歸死於司敗也<hi>陳楚名司宼爲司敗子西畏讒言不敢之啇縣</hi>王使爲工尹<hi>掌百工之官</hi>又與子家謀弑穆王穆王聞之五月殺鬭宜申及仲歸<hi>仲歸子家不書非卿</hi>〇秋七月及蘇子盟于女栗頃王立故也<hi>僖十年狄滅温蘇子奔衛<pb n="16b"/>今復見蓋王復之復扶又切見賢逼切</hi>〇陳侯鄭伯會楚子于息冬遂及蔡侯<lb/>
次于厥貉<hi>陳鄭及宋麇子不書者宋鄭執卑苟免爲楚僕任受役於司馬麇子恥之遂逃而歸三君失位降爵故不列於諸侯宋鄭猶然則陳侯必同也麇九倫切</hi>將以伐宋宋華御事曰楚欲弱我也先<lb/>
爲之弱乎何必使誘我我實不能民何罪乃逆楚子勞且聽命<lb/>
<hi>時楚欲誘呼宋共戰御事華元父勞力報切</hi>遂道以田孟諸<hi>孟諸宋大藪也在梁國睢陽縣東北道音導藪素口切睢音綏</hi>宋公爲右盂鄭伯爲左盂<hi>盂田獵陳名盂音于陳直覲切</hi>期思公復遂<lb/>
爲右司馬<hi>復遂楚期思邑名今弋陽期思縣戈以職切</hi>子朱及文之無畏爲左司馬<lb/>
<hi>將獵張兩甄故置二左司馬然則右司馬人當中史甄吉然切</hi>命夙駕載燧<hi>燧取火者命眉病切燧本又作㸂音遂</hi>宋公違命<hi>不夙駕載燧</hi>無畏抶其僕以徇或謂子舟曰國君不可<lb/>
戮也子舟曰當官而行何彊之有<hi>子舟無畏字抶恥乙切徇似俊切舟音州</hi>詩曰剛<lb/>
亦不吐柔亦不茹<hi>詩大雅美仲山甫不辟彊禦茹如吕切</hi>毋縱詭隨以謹罔極<hi>詩大雅詭人隨人無正心者謹猶慎也罔無也極中也說九委切</hi>是亦非辟彊也敢愛死以亂官<lb/>
乎<hi>爲宣十四年宋人殺子舟張本</hi>〇厥貉之會麇子逃歸<hi>爲明年楚子伐麇傳</hi>
<pb n="17a"/>
</p>
<p>
春秋左氏傳卷第八<lb/>
</p>
<p>
</p>
  </div>
</body>
</text>
</TEI>
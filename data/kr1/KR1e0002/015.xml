<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
春秋經傳集解襄二第十五<lb/>
　　　　　　　　　　杜氏　盡十五年<lb/>
經十年春公㑹晉侯宋公衛侯曹伯莒子邾子滕子薛伯𣏌伯<lb/>
小邾子齊丗子光㑹呉于柤<hi>呉子在柤晉以諸侯往㑹之故曰㑹呉呉不稱子從所稱也柤楚地柤莊加切</hi>○夏五月甲午遂滅偪陽<hi>偪陽妘姓國今彭城傳陽縣也因柤㑹而滅之故曰遂偪徐甫目切又彼力切本或作逼妘音云</hi>〇公至自㑹<hi>無傳</hi>〇楚公子貞鄭公孫輒帥師<lb/>
伐宋○晉師伐秦<hi>荀罃不書不親兵也</hi>○秋莒人伐我東鄙〇公㑹晉侯<lb/>
宋公衛侯曹伯莒子邾子齊丗子光滕子薛伯𣏌伯小邾子伐<lb/>
鄭<hi>齊丗子光先至於師爲盟主所尊故在滕上</hi>○冬盗殺鄭公子騑公子發公孫輒<lb/>
<hi>非國討當兩稱名氏殺者非卿故稱盗以盗爲文故不得言其大夫</hi>○戍鄭虎牢<hi>伐鄭諸侯各受晉命戍虎牢不復爲告命故獨書魯戌而不叙諸侯復扶又切</hi>〇楚公子貞帥師救鄭〇公至自伐鄭<lb/>
<hi>無傳</hi>
傳十年春㑹于柤㑹呉子壽夢也<hi>壽夢呉子乗夢莫公反</hi>三月癸丑齊髙<lb/>
<pb n="1b"/>
厚相大子光以先㑹諸侯于鍾離不敬<hi>呉子未至光從東道與東諸侯㑹遇非本期地故不書㑹髙厚髙固子也癸丑月二十六日相息亮切</hi>士莊子曰髙子相大子以㑹諸侯<lb/>
將社稷是衛而皆不敬<hi>厚與光俱不敬</hi>棄社稷也其將不免乎<hi>爲十九年齊殺髙厚二十五年弑其君光傳</hi>夏四月戊午㑹于柤<hi>經書春書始行也戊午月一日</hi>晉荀偃士<lb/>
匄請伐偪陽而封宋向戍焉<hi>以宋常事晉而向戍有賢行故欲封之爲附庸行下孟切</hi>荀罃<lb/>
曰城小而固勝之不武弗勝爲笑固請丙寅圍之弗克<hi>丙寅四月九日</hi>
孟氏之臣秦堇父輦重如役<hi>堇父孟獻子家臣歩挽重車以從師堇徐音謹挽音晚</hi>偪陽<lb/>
人啓門諸侯之士門焉<hi>見門開故攻之</hi>縣門發郰人紇抉之以出門者<lb/>
<hi>門者諸侯之士在門内者也紇郰邑大夫仲尼父叔梁紇也郰邑魯縣東南莝城是也言紇多力抉舉縣門出在内者縣音玄郰側留切紇恨發切抉烏穴切徐又古穴切岀如字一音尺遂切</hi>狄虒彌建大車之輪而蒙之<lb/>
以甲以爲櫓<hi>狄虒彌魯人也蒙覆也櫓大楯虒音斯彌徐音彌一音武脾切櫓音魯楯常尹切又音尹</hi>左執<lb/>
之右拔㦸以成一隊<hi>百人爲隊隊徒對切徐徒猥切</hi>孟獻子曰詩所謂有力如<lb/>
虎者也<hi>詩邶風也邶音佩</hi>主人縣布堇父登之及堞而絶之<hi>偪陽人縣布以試外<pb n="2a"/>勇者㻡音牒徐養渉切</hi>隊則又縣之蘇而復上者三主人辭焉乃退<hi>主人嘉其勇故辭謝不復縣布隊直類切復扶又切上時掌切三息暫切又如字</hi>帶其斷以徇於軍三日<hi>帶其斷布以示勇斷徒亂切徇似俊切</hi>諸侯之師乆於偪陽荀偃士匄請於荀罃曰<lb/>
　水潦將降懼不能歸<hi>向夏恐有乆雨從丙寅至庚寅二十五日故曰乆潦音老</hi>請班師<hi>班還也</hi>
　知伯怒<hi>知伯荀罃知音智</hi>投之以机出於其間<hi>出偃匄之間机本又作凡同</hi>曰女成<lb/>
　二事而後告余<hi>二事伐偪陽封向戍女音汝下同</hi>余恐亂命以不女違<hi>旣成改之爲亂命</hi>女旣勤君而興諸侯牽帥老夫以至于此旣無武守<hi>無武功可執守</hi>
　而又欲易余罪曰是實班師不然克矣<hi>謂偃匄將言爾</hi>余羸老也可重<lb/>
　任乎<hi>不任受女此責羸劣危切重直用切任音壬</hi>七日不克必爾乎取之<hi>言當取女以謝不克之罪</hi>五月庚寅<hi>月四/日</hi>荀偃士匄帥卒攻偪陽親受矢石<hi>躬在矢石間卒子忽切</hi>甲午滅之<hi>月八日</hi>書曰遂滅偪陽言自㑹也<hi>言其因㑹以滅國非之也</hi>以與<lb/>
　向戍向戍辭曰君若猶辱鎭撫宋國而以偪陽光啓寡君羣臣<lb/>
　安矣其何貺如之<hi>言見賜之厚無過此貺音況賜也</hi>若惠賜臣是臣興諸侯以<lb/>
<pb n="2b"/>
自封也其何罪大焉敢以死請乃子宋公宋公享晉侯於楚丘<lb/>
請以桑林<hi>桑林殷天子之樂名</hi>荀罃辭<hi>辭讓之</hi>荀偃士匄曰諸侯宋魯於是<lb/>
觀禮<hi>宋王者後魯以周公故皆用天子禮樂故可觀</hi>魯有禘樂賔祭用之<hi>禘三年大祭則作四代之樂别祭羣公則用諸侯樂禘大訃切</hi>宋以桑林享君不亦可乎<hi>言俱天子樂也</hi>舞師題以<lb/>
旌夏<hi>師樂師也旌夏大旌也題識也以大旌表識其行列題大兮切夏戸雅切識申志切又如字行戸郎切</hi>晉侯<lb/>
懼而退入于房<hi>旌夏非常卒見之人心偶有所畏卒寸忽切</hi>去旌卒享而還及著雍<lb/>
疾<hi>晉侯疾也著雍晉地去起吕切著徐都慮切又徐慮切雍於用切</hi>卜桑林見<hi>崇見於卜兆見賢遍切祟息遂切</hi>荀偃士匄欲奔請禱焉<hi>奔走還宋禱謝禱丁老切</hi>荀罃不可曰我辭禮矣<lb/>
彼則以之<hi>以用也</hi>猶有鬼神於彼加之<hi>言自當加/罪於宋</hi>晉侯有間<hi>間疾差也差初賣切</hi>以偪陽子歸獻于武宫謂之夷俘<hi>諱俘中圉故謂之夷俘芳夫切</hi>偪陽妘<lb/>
姓也使周内史選其族嗣納諸霍人禮也<hi>霍晉邑内史掌爵禄廢置者使選偪湯宗族賢者令居霍奉妘姓之祀善不滅姓故曰禮也使周史者示有王命令力呈切下令在勸令同</hi>師歸孟獻子<lb/>
以秦堇父爲右<hi>嘉其勇力</hi>生秦丕兹事仲尼<hi>髙二父以力相尚子事仲尼以德相髙釋文秦<pb n="3a"/>丕兹一本作秦不兹</hi>○六月楚子囊鄭子耳伐宋師于訾毋<hi>宋地訾子斯切毋音無</hi>
　庚午圍宋門于桐門<hi>不成圍而攻其城門</hi>○晉荀罃伐秦報其侵也<hi>侵在九年</hi>
　〇衛侯救宋師于襄牛鄭子展曰必伐衛不然是不與楚也得<lb/>
　罪於晉又得罪於楚國將若之何子駟曰國病矣<hi>師數出疲病也數所角切疲音皮</hi>子展曰得罪於二大國必亡病不猶愈於亡乎諸大夫皆<lb/>
　以爲然故鄭皇耳帥師侵衛楚令也<hi>亦兼受楚之勑命也皇耳皇戊子</hi>孫文子<lb/>
　卜追之獻兆於定姜姜氏問繇<hi>繇兆辭繇直救切</hi>曰兆如山陵有夫出<lb/>
　征而喪其雄姜氏曰征者喪雄禦寇之利也大夫圖之衛人追<lb/>
　之孫蒯獲鄭皇耳于大丘<hi>蒯孫林父子喪息浪切禦魚吕切蒯苦怪切</hi>〇秋七月楚<lb/>
　子囊鄭子耳伐我西鄙<hi>於魯無所恥諱而不書其義末聞</hi>還圍蕭八月丙寅克<lb/>
　之<hi>蕭宋邑</hi>九月子耳侵宋北鄙孟獻子曰鄭其有災乎師競巳甚<lb/>
<hi>競爭競也爭爭鬬之爭下有之爭同</hi>周猶不堪競況鄭乎<hi>周謂天王</hi>有災其執政之三<lb/>
　士乎<hi>鄭簡公幼少子駟子國子耳秉政故知三士任其禍也爲下盗殺三大夫傳少詩照切任音壬</hi>〇莒人間<lb/>
<pb n="3b"/>
諸侯之有事也故伐我東鄙<hi>諸侯有討鄭之事間間厠之間</hi>〇諸侯伐鄭齊崔<lb/>
杼使大子光先至于師故長於滕<hi>大夫冝賔之以上卿而今晉悼以一時之冝令在滕侯上故傳從而釋之長丁丈切</hi>己酉師于牛首<hi>鄭地</hi>○初子駟與尉止有爭將禦諸<lb/>
侯之師而黜其車<hi>禦牛首師也黜減損</hi>尉止獲又與之爭<hi>獲囚俘</hi>子駟抑尉<lb/>
止曰爾車非禮也<hi>言女車猶多過制</hi>遂弗使獻<hi>不使獻所獲</hi>初子駟爲田洫<lb/>
司氏堵氏侯氏子師氏皆喪田焉<hi>洫田畔溝也子駟爲田洫以正封疆而侵四族田洫況域切堵音者或丁古切喪息浪切疆居良切</hi>故五族聚羣不逞之人因公子之徒以作<lb/>
亂<hi>八年子駟所殺公子媐等之黨媐許其切本亦作熈音怡</hi>於是子駟當國<hi>攝君事也</hi>子國爲司<lb/>
馬子耳爲司空子孔爲司徒冬十月戊辰尉止司臣侯晉堵女<lb/>
父子師僕帥賊以入晨攻執政于西宫之朝<hi>公宫</hi>殺子駟子國子<lb/>
耳劫鄭伯以如北宫子孔知之故不死<hi>子孔公子嘉也知難不告利得其處也爲十九年殺公子嘉傳難乃旦切處昌慮切</hi>書曰盗言無大夫焉<hi>尉止等五人皆士也大夫謂卿</hi>子西聞<lb/>
盗不儆而出<hi>子西公孫夏子駟子儆音景夏戸雅切</hi>尸而追盗<hi>先臨尸而逐賊</hi>盗入於北<lb/>
<pb n="4a"/>
宫乃歸授甲臣妾多逃器用多喪子産聞盗<hi>子國子</hi>爲門者<hi>置守門</hi>
庀羣司<hi>具衆官庀匹婢切</hi>閉府庫愼閉藏完守備成列而後出兵車十<lb/>
七乗<hi>千三百七十五人藏才浪切又如字守手又切乗繩證切</hi>尸而攻盗於北宫子蟜帥國<lb/>
人助之殺尉止子師僕盗衆盡死侯晉奔晉堵女父司臣尉翩<lb/>
司齊奔宋<hi>尉翩尉止子司齊司臣子翩音篇</hi>子孔當國<hi>代子駟</hi>爲載書以位序聽<lb/>
政辟<hi>自羣卿諸司各守其職位以受執政之法不得與朝政辟婢亦切與音預下魯不與同</hi>大夫諸司門<lb/>
子弗順將誅之<hi>子孔欲誅不順者</hi>子産止之請爲之焚書<hi>旣止子孔又勸令燒除載書爲于僞切</hi>子孔不可曰爲書以定國衆怒而焚之是衆爲政也國<lb/>
不亦難乎<hi>難以至治治直吏切</hi>子産曰衆怒難犯專欲難成合二難以安<lb/>
國危之道也不如焚書以安衆子得所欲<hi>欲爲政也</hi>衆亦得安不亦<lb/>
可乎專欲無成犯衆興禍子必從之乃焚書於倉門之外衆而<lb/>
後定<hi>不於朝内燒欲使逺近見所燒</hi>〇諸侯之師城虎牢而戍之晉師城梧及<lb/>
制<hi>欲以偪鄭也不書城魯不與也梧制皆鄭舊地梧音吾</hi>士魴魏絳戍之書曰戍鄭虎牢<lb/>
<pb n="4b"/>
非鄭地也言將歸焉<hi>二年晉城虎牢而居之今鄭復叛故修其城而置戍鄭服則欲以還鄭故夫子追書繫之于鄭以見晉志復扶又切見賢遍切</hi>〇鄭及晉平楚子囊救鄭十一月諸侯之<lb/>
師還鄭而南至於陽陵<hi>還繞也陽陵鄭地還本又作環戸關切徐一音患</hi>楚師不退知<lb/>
武子欲退曰今我逃楚楚必驕驕則可與戰矣<hi>武子荀罃</hi>欒黶曰逃<lb/>
楚晉之恥也合諸侯以益恥不如死我將獨進師遂進已亥與<lb/>
楚師夾潁而軍<hi>潁水出城陽至下蔡入淮潁音頴</hi>子矯曰諸侯旣有成行必不<lb/>
戰矣<hi>言有成去之志</hi>從之將退不從亦退<hi>從猶服也</hi>退楚必圍我猶將退也<lb/>
不如從楚亦以退之<hi>以退楚</hi>宵渉潁與楚人盟<hi>夜渡畏晉知之</hi>欒黶欲伐<lb/>
鄭師<hi>伐渉潁者</hi>荀罃不可曰我實不能禦楚又不能庇鄭鄭何罪不如<lb/>
致怨焉而還<hi>致怨爲後伐之資禦魚吕切庇必利切</hi>今伐其師楚必救之戰而不克<lb/>
爲諸侯笑克不可命<hi>勝負難要不可命以必克要一遥切</hi>不如還也丁未諸侯之<lb/>
師還侵鄭北鄙而歸<hi>欲以致怨</hi>楚人亦還<hi>鄭服故也</hi>〇王叔陳生與伯輿<lb/>
爭政<hi>二子王卿士輿本又作與音同</hi>王右伯輿<hi>右助也</hi>王叔陳生怒而出奔及河<lb/>
<pb n="5a"/>
　王復之<hi>欲奔晉</hi>殺史狡以說焉<hi>說王叔也狡古卯/切說音恱又如字</hi>不入遂處之<hi>處叔河上</hi>晉侯使士匄平王室王叔與伯輿訟焉<hi>爭曲/直</hi>王叔之宰<hi>宰家臣</hi>
　與伯輿之大夫瑕禽<hi>瑕禽伯輿屬大夫</hi>坐獄於王庭<hi>獄訟也周禮命夫命婦不躬坐獄訟故使宰與屬大夫對爭曲直</hi>士匄聽之王叔之宰曰篳門閨竇之人而皆陵<lb/>
　其上其難爲上矣<hi>篳門柴門閨竇小戸穿壁爲戸上說下方狀如圭也言伯輿微賤之家篳音必閨音圭本亦作圭竇音豆</hi>瑕禽曰昔平王東遷吾七姓從王牲用備具王頼之而<lb/>
　賜之騂旄之盟<hi>平王徙時大臣從者有七姓伯與之祖皆在其中主爲王備犧牲共祭祀王待其用故與之盟使丗守其職騂旄赤牛也舉騂旄者言得重盟不以犬雞從才用切又如字騂息營切字林許營切旄音毛爲干僞切共音恭</hi>
　曰丗丗無失職若篳門閨竇其能來東厎乎且王何頼焉<hi>言我若貧賤何能來東使王恃其用而與之盟邪厎至也厎音旨</hi>今自王叔之相也政以賄成<hi>隨財制政相息亮切賄呼罪切</hi>而刑放於寵<hi>寵臣專刑/不任法</hi>官之師旅不勝其富<hi>師旅之長皆受賂勝音升長丁丈切</hi>吾能無篳門閨竇乎<hi>言王叔之屬/富故使吾貧</hi>唯大國圖之<hi>圖猶議也</hi>
　下而無直則何謂正矣<hi>正者不失下之直何或作可誤也</hi>范宣子曰天子所右<lb/>
<pb n="5b"/>
寡君亦右之所左亦左之<hi>宣子知伯與直不欲自專故推之於王右音又左音佐左右並如字</hi>使<lb/>
王叔氏與伯輿合要<hi>合要辭</hi>王叔氏不能舉其契<hi>要契之辭契苦計切</hi>王叔<lb/>
奔晉不書不告也單靖公爲卿士以相王室<hi>代王叔</hi>
經十有一年春王正月作三軍<hi>増立中軍萬二千五百人爲軍</hi>○夏四月四卜<lb/>
郊不從乃不郊<hi>無傳</hi>〇鄭公孫舎之帥師侵宋〇公㑹晉侯宋公<lb/>
衛侯曹伯齊丗子光莒子邾子滕子薛伯𣏌伯小邾子伐鄭<hi>丗子光至復在莒于之先故晉悼亦進之復扶又切</hi>○秋七月巳未同盟于亳城北<hi>亳城鄭地伐鄭而書同盟鄭與盟可知亳蒲洛切徐扶各切與音預</hi>○公至自伐鄭<hi>無傳</hi>〇楚子鄭伯伐宋<lb/>
○公㑹晉侯宋公衛侯曹伯齊丗子光莒子邾子滕子薛伯𣏌<lb/>
伯小邾子伐鄭<hi>晉遂尊光</hi>〇㑹于蕭魚<hi>鄭服而諸侯/㑹蕭魚鄭地</hi>○公至自㑹<hi>無傳以㑹至者觀兵而不果侵伐</hi>〇楚人執鄭行人良霄<hi>良霄公孫輒子伯有也霄徐音消</hi>〇冬<lb/>
秦人伐晉<lb/>
傳十一年春季武子將作三軍<hi>魯本無中軍唯上下二軍皆屬於公有事三卿更帥以征伐季<pb n="6a"/>氏欲專其民人故假立中軍因以改作更音庚</hi>告叔孫穆子曰請爲三軍各征其軍<hi>征賦稅也三家各征其軍之家屬稅舒銳切</hi>穆子曰政將及子子必不能<hi>政者霸國之政令禮大國三軍魯次國而爲大國之制貢賦必重故憂不能堪</hi>武子固請之穆子曰然則盟諸<hi>穆子知季氏將復變易故盟之復扶又切</hi>乃盟諸僖閎<hi>僖宫之門/閎音宏</hi>詛諸五父之衢<hi>五父衢道名在魯國東南詛以禍福之言相要詛側慮切父音甫衢其俱切要一遥切</hi>正月作三軍三分公室而<lb/>
各有其一<hi>三分國民衆</hi>三子各毀其乗<hi>壞其軍乗分以足成三軍乗繩證切壞音怪足將住切亦如字</hi>季氏使其乗之人以其役邑入者無征<hi>使軍乗之人率其邑役入季氏者無公征</hi>
不入者倍征<hi>不入季氏者則使公家倍征之設利病欲驅使入己故昭五年傳曰季氏盡征之民辟倍征故盡屬季氏</hi>孟氏使半爲臣若子若弟<hi>取其子弟之半也四分其乗之人以三歸公而取其一</hi>叔孫<lb/>
氏使盡爲臣<hi>盡取子弟以其父兄歸公</hi>不然不舎<hi>制軍分民不如是則三家不舎其故而改作也此蓋三家盟詛之本言舎音捨</hi>〇鄭人患晉楚之故諸大夫曰不從晉國幾亡<hi>幾近也幾音機徐音畿</hi>楚弱於晉晉不吾疾也<hi>疾急也</hi>晉疾楚將辟之何爲而<lb/>
使晉師致死於我<hi>言當作何計</hi>楚弗敢敵而後可固與也<hi>固與晉也</hi>子展<lb/>
<pb n="6b"/>
曰與宋爲惡諸侯必至吾從之盟楚師至吾又從之則晉怒甚<lb/>
矣晉能驟來楚將不能吾乃固與晉大夫說之使疆埸之司惡<lb/>
於宋<hi>使守疆埸之吏侵犯宋說音恱疆居良切埸音亦</hi>宋向戍侵鄭大獲子展曰師而<lb/>
伐宋可矣若我伐宋諸侯之伐我必疾吾乃聽命焉且告於楚<lb/>
楚師至吾又與之盟而重賂晉師乃免矣<hi>言如此乃免於晉楚之難難乃且切</hi>夏<lb/>
鄭子展侵宋<hi>欲以致諸侯</hi>四月諸侯伐鄭己亥齊大子光宋向戍先<lb/>
至于鄭門于東門<hi>傳釋齊大子光所以序莒上也向戍不書宋公在㑹故</hi>其莫晉荀罃至<lb/>
于西郊東侵舊許<hi>許之舊國鄭新邑莫音暮</hi>衛孫林父侵其北鄙六月諸侯<lb/>
㑹于北林師于向<hi>向地在潁川長社縣東北向舒亮切</hi>右還次于瑣<hi>北行而西爲右還榮陽宛陵縣西有瑣候亭<graphic n="KR1456" url="https://raw.githubusercontent.com/kanripo/KR-Gaiji/master/images/KR1456.png" mimeType="image/png"/>素果切宛於阮切又於元切</hi>圍鄭觀兵于南門<hi>觀示也</hi>西濟于濟隧<lb/>
<hi>濟隧水名濟子禮切隧音遂</hi>鄭人懼乃行成秋七月同盟于亳范宣子曰不<lb/>
愼必失諸侯<hi>愼敬威儀謹辭令</hi>諸侯道敝而無成能無貳乎<hi>數伐鄭皆罷於道路數所角切罷音皮</hi>乃盟載書曰凡我同盟毋藴年<hi>藴積年榖而不分災毋音無藴紆粉切</hi>
<pb n="7a"/>
　毋壅利<hi>專山川之利壅於勇切</hi>母保姦<hi>藏罪/人</hi>母留慝<hi>速去惡慝他得切下同去起吕切</hi>救<lb/>
　災患恤禍亂同好惡㢡王室<hi>㢡助也好呼報切惡烏路切㢡將丈切</hi>或間兹命司<lb/>
　愼司盟名山名川<hi>二司天神間間廁之間兹命本或作兹盟誤</hi>羣神羣祀<hi>羣祀在祀典者</hi>先<lb/>
　王先公<hi>先王諸侯之大祖宋祖帝乙鄭祖厲王之比也先公始封君大音泰凡大祖大廟大宫皆同比必利切</hi>七<lb/>
　姓十二國之祖<hi>七姓晉魯衛鄭曹滕姬姓邾小邾曹姓宋子姓齊姜姓莒已姓杞姒姓薛任姓實十三國言十二誤也巳音紀或音祀任音壬</hi>明神殛之<hi>殛誅也殛紀力切</hi>俾失其民隊命亡氏踣其<lb/>
　國家<hi>踣斃也俾本又作卑必爾切隊直類切踣蒲比切徐又敷豆切斃婢丗切</hi>○楚子囊乞旅于秦<lb/>
<hi>乞師旅於秦</hi>秦右大夫詹帥師從楚子將以伐鄭鄭伯逆之丙子伐<lb/>
　宋<hi>鄭逆服故更伐宋也秦師不書不與伐宋而還詹之廉切與音預</hi>〇九月諸侯悉師以復伐<lb/>
　鄭<hi>此夏諸侯皆復來故曰悉師復扶又切</hi>鄭人使良霄大宰石㚟如楚告將服于<lb/>
　晉曰孤以社稷之故不能懷君君若能以玉帛綏晉不然則武<lb/>
　震以攝威之孤之願也楚人執之書曰行人言使人也<hi>書行人言非使人之罪古者兵交使在其間所以通命示整或執殺之皆以爲譏也旣成而後告故書在蕭魚下石㚟爲介故不書㚟勑略切<pb n="7b"/>攝如字又之涉切使所吏切介音界</hi>諸侯之師觀兵于鄭東門鄭人使王子伯駢<lb/>
行成甲戍晉趙武入盟鄭伯冬十月丁亥鄭子展出盟晉侯<hi>二盟不書不告</hi>十二月戊寅㑹于蕭魚<hi>經書秋史失之</hi>庚辰赦鄭囚皆禮而歸之<lb/>
納斥候<hi>不相備也斥徐音尺又昌夜切</hi>禁侵掠晉侯使叔肹告于諸侯<hi>叔肹叔向也告諸侯亦使赦鄭囚掠音亮肸許乙切向許丈切</hi>公使臧孫紇對曰凡我同盟小國有罪<lb/>
大國致討荀有以藉手鮮不赦宥寡君聞命矣<hi>言晉討小國有藉手之功則赦其罪人德義如是不敢不承命藉在夜切鮮息淺切宥音又</hi>鄭人賂晉侯以師悝師觸師蠲<lb/>
<hi>悝觸蠲皆樂師名悝苦囬切蠲古玄切又音圭</hi>廣車軘車淳十五乗甲兵備<hi>廣車軘車皆兵車名淳耦也廣古曠切軘徒温切淳述倫切徐又之倫切乗繩證切</hi>凡兵車百乗<hi>他兵車及廣軘共百乗</hi>歌鍾<lb/>
二肆<hi>肆列也縣鍾十六爲一肆二肆三十二枚肆音四縣音玄</hi>及其鎛磬<hi>鎛磬皆樂器鎛音博</hi>女樂二<lb/>
八<hi>十六人</hi>晉侯以樂之半賜魏絳曰子赦寡人和諸戎狄以正諸<lb/>
華<hi>在四年</hi>八年之中九合諸侯如樂之和無所不諧<hi>諧亦和也釋文九合諸侯謂五年㑹戚又㑹城棣救陳士年㑹鄬八年㑹邢丘九年盟于戲十年㑹柤又伐鄭戍虎牢十一年同盟亳城北又㑹蕭魚</hi>
<pb n="8a"/>
請與子樂之<hi>共此樂樂音洛又音岳</hi>辭曰夫和戎狄國之福也八年之中<lb/>
九合諸侯諸侯無慝君之靈也二三子之勞也臣何力之有焉<lb/>
抑臣願君安其樂而思其終也詩曰樂只君子殿天子之邦<hi>詩小雅也謂諸侯有樂美之德可以鎭撫天子之邦殿鎭也殿都遍切</hi>樂只君子福禄攸同<hi>攸所也</hi>便<lb/>
蕃左右亦是帥從<hi>便蕃數也言逺人相帥來服從便蕃然在左右蕃音煩數所角切</hi>夫樂以安<lb/>
德<hi>和其心也</hi>義以處之<hi>處位/以義</hi>禮以行之<hi>行敎/令</hi>信以守之<hi>守所行</hi>仁以厲<lb/>
之<hi>厲風俗</hi>而後可以殿邦國同福禄來逺人所謂樂也<hi>言五德皆備乃爲樂非但金石</hi>書曰居安思危<hi>逸/書</hi>思則有備有備無患敢以此規<hi>規正公</hi>公<lb/>
曰子之敎敢不承命抑微子寡人無以待戎<hi>待遇接納</hi>不能濟河<hi>渡河南服鄭</hi>夫賞國之典也藏在盟府<hi>司盟之府有賞功之制</hi>不可廢九子其受<lb/>
之魏絳於是乎始有金石之樂禮也<hi>禮大夫有功則賜樂</hi>〇秦庶長鮑庶長<lb/>
武帥師伐晉以救鄭<hi>庶長秦爵也不書救鄭巳屬晉無所救長丁丈切鮑歩卯切</hi>鮑先入晉<lb/>
地士魴御之少秦師而弗設備壬午武濟自輔氏<hi>從輔氏渡河御魚吕切後<pb n="8b"/>放此</hi>與鮑交伐晉師己丑秦晉戰于櫟晉師敗績易秦故也<hi>不書敗績晉恥易秦而敗故不告也櫟晉地櫟力的切徐失灼切易以䜴切</hi>
經十有二年春王二月莒人伐我東鄙圍台<hi>琅邪費縣南有台亭台勑才切又音臺又翼之切</hi>季孫宿帥師救台遂入鄆<hi>鄆莒邑鄆音運</hi>〇夏晉侯使士魴<lb/>
來聘〇秋九月呉子乗卒<hi>五年㑹於戚公不與盟而赴以名與音預</hi>〇冬楚公子貞<lb/>
帥師侵宋○公如晉<lb/>
傳十二年春莒人伐我東鄙圍台季武子救台遂入鄆<hi>乗勝入鄆報見伐</hi>取其鐘以爲公盤〇夏晉士魴來聘且拜師<hi>謝前年伐鄭師</hi>〇秋呉<lb/>
子壽夢卒<hi>壽夢呉子之號</hi>臨於周廟禮也<hi>周廟文王廟也周公岀文王故魯立其廟呉始通故曰禮臨力䕃切下同</hi>凡諸侯之喪異姓臨於外<hi>於城外向其國向或作嚮許亮切</hi>同姓於宗<lb/>
廟<hi>所出王之廟</hi>同宗於祖廟<hi>始封君/之廟</hi>同族於禰廟<hi>父廟也同族謂髙祖以下禰乃禮切</hi>
是故魯爲諸姬臨於周廟<hi>諸姬同姓國爲于僞切下同</hi>爲邢凡蔣茅胙祭臨<lb/>
於周公之廟<hi>即祖廟也六國皆周公之支子别封爲國共祖周公邢音刑蔣將丈切案富辰所稱邢在蔣下今傳<pb n="9a"/>在凡上未知何者爲是茅亡交切胙才故切祭側界切徐如字</hi>〇冬楚子囊秦庶長無地伐宋<lb/>
師于揚梁以報晉之取鄭也<hi>取鄭在前年梁師睢陽縣東有地名揚梁長丁丈切</hi>〇靈王<lb/>
求后于齊齊侯問對於晏桓子桓子對曰先王之禮辭有之天<lb/>
子求后於諸侯諸侯對曰夫婦所生若而人<hi>不敢譽亦不敢毀故曰若如人譽音餘又如字</hi>妾婦之子若而人<hi>言非適也適丁歷切</hi>無女而有姊妹及姑姊妹則<lb/>
曰先守某公之遺女若而人齊侯許昏王使隂里結之<hi>隂里周大夫結成也爲十五年劉夏逆王后傳守手又切夏戸雅切</hi>〇公如晉朝且拜士魴之蜃禮也<hi>士魴聘在此年夏嫌君臣不敵故曰禮之</hi>〇秦嬴歸于楚<hi>秦景公妹爲楚共王夫人嬴音盈</hi>楚司馬子<lb/>
庚聘于秦爲夫人寧禮也<hi>子庚莊王子午也諸侯夫人父母卽没歸寜使卿故曰禮</hi>
經十有三年春公至自晉○夏取邿<hi>邿小國也任城亢父縣有邿亭傳例曰書取言易也邿音詩任音壬亢苦浪切又音剛父音甫易以䜴切</hi>〇秋九月庚辰楚子審卒<hi>共王也成二年大夫盟于蜀</hi>〇冬城防<lb/>
傳十三年春公至自晉孟獻子書勞于廟禮也<hi>書勲勞故䇿也桓二年傳曰丘<pb n="9b"/>至自唐告於廟也凡公行告於宗廟反行飲至舎爵䇿勲焉禮也桓十六年傳又曰公至自伐鄭以飲至之禮也然則還告廟及飲至及書勞三事偏行一禮則亦書至悉闕乃不書至傳因獻子之事以發明凡例釋例詳之舎音捨</hi>〇夏邿亂<lb/>
分爲三<hi>國分爲三部志力各異</hi>師救邿遂取之<hi>魯師也經不稱師不滿二千五百人傳通言之</hi>凡<lb/>
書取言易也<hi>不用師徒及用師徒而不勞雖國亦曰取</hi>用大師焉曰滅<hi>敵人距戰斬獲俘馘用力難重雖邑亦曰滅馘古獲切</hi>弗地曰入<hi>謂勝其國邑不有其地</hi>〇荀罃士魴卒晉侯蒐<lb/>
于緜上以治兵<hi>爲將命軍師也必蒐而命之所以與衆共爲于僞切帥所類切下爲帥同</hi>使士匄將<lb/>
中軍辭曰伯游長<hi>伯游荀偃長丁丈切</hi>昔臣習於知伯是以佐之非能賢<lb/>
也<hi>七年韓厥老知罃代將中軍士匄佐之匄今將讓故謂爾時之舉不以己賢事見九年見賢遍切</hi>請從伯游<lb/>
荀偃將中軍<hi>代荀罃</hi>士匄佐之<hi>位如故</hi>使韓起將上軍辭以趙武又<lb/>
使欒黶<hi>以武位卑故不聽更命黶</hi>辭曰臣不如韓起韓起願上趙武君其聽<lb/>
之使趙武將上軍<hi>武自新軍超四等代荀偃</hi>韓起佐之<hi>位如故</hi>欒黶將下軍魏<lb/>
絳佐之<hi>黶亦如故絳自新軍佐超一等代士魴</hi>新軍無帥<hi>將佐皆遷將子正切</hi>晉侯難其人<lb/>
使其什吏率其卒乗官屬以從於下軍禮也<hi>得愼舉之禮難乃旦切或如字什音<pb n="10a"/>十卒子忽切乗繩證切</hi>晉國之民是以大和諸侯遂睦君子曰讓禮之主<lb/>
　也范宣子讓其下皆讓欒黶爲汰弗敢違也晉國以平數丗頼<lb/>
　之刑善也夫<hi>刑法也汰音泰數所主切夫音扶</hi>一人刑善百姓体和可不務乎<lb/>
　書曰一人有慶兆民頼之其寧惟永其是之謂乎<hi>周書吕刑也一人天子也寧安也永長也義取上有好善之慶則下頼其福休許虯切好呼報切</hi>周之興也其詩曰儀刑文<lb/>
　王萬邦作孚<hi>詩大雅言文王善用法故能爲萬國所信孚信也</hi>言刑善也及其衰也其<lb/>
　詩曰大夫不均我從事獨賢<hi>詩小雅刺幽王役使不均故從事者怨恨稱己之勞以爲獨賢無讓心</hi>言不讓也丗之治也君子尚能而讓其下<hi>能者在下位則貴尚而讓之治直吏切</hi>小人農力以事其上是以上下有禮而讒慝黜逺由不爭也<lb/>
　謂之懿德及其亂也君子稱其功以加小人<hi>加陵也君子在位者慝他得切逺于萬切又如字爭爭鬪之爭</hi>小人伐其技以馮君子<hi>馮亦陵也自稱其能爲伐枝其綺切馮皮冰切</hi>是<lb/>
　以上下無禮亂虐並生由爭善也<hi>爭自善也</hi>謂之昏德國家之敝恒<lb/>
　必由之<hi>傳言晉之所以興</hi>〇楚子疾告大夫曰不榖不德少主社稷生<lb/>
<pb n="10b"/>
十年而喪先君未及習師保之敎訓而應受多福<hi>多福謂爲君少詩照切喪息浪切</hi>是以不德而亡師于鄢<hi>鄢在成十六年鄢音偃</hi>以辱社稷爲大夫憂<lb/>
其弘多矣<hi>弘大也</hi>若以大夫之靈獲保首領以殁於地唯是春秋<lb/>
窀穸之事<hi>窀厚也穸夜也厚夜猶長夜春秋謂祭𣏌長夜謂葬埋殁音没窀張倫切又徒門切穸音夕</hi>所以<lb/>
從先君於禰廟者<hi>從先君代爲禰廟</hi>請爲靈若厲<hi>欲受惡謚以歸先君也亂而不損曰靈戮殺不辜曰厲</hi>大夫擇焉莫對及五命乃許秋楚共王卒子囊謀謚大<lb/>
夫曰君有命矣子囊曰君命以共若之何毀之赫赫楚國而君<lb/>
臨之撫有蠻夷奄征南海以屬諸夏而知其過可不謂共乎請<lb/>
謚之共大夫從之<hi>傳言子囊之善共音恭夏戸雅切</hi>〇呉侵楚養由基奔命子<lb/>
庚以師繼之<hi>子庚楚司馬</hi>養叔曰呉乗我喪謂我不能師也<hi>養叔養由基也</hi>
必易我而不戒<hi>戒備也易以䜴切</hi>子爲三覆以待我<hi>覆伏兵覆扶又切</hi>我請誘<lb/>
之子庚從之戰于庸浦<hi>庸浦楚地浦判五切</hi>大敗呉師獲公子黨君子以<lb/>
呉爲不弔<hi>不用天道相弔恤</hi>詩曰不弔昊天亂靡有定<hi>言不爲昊天所恤則致罪也爲<pb n="11a"/>明年㑹向傳昊戸老切</hi>〇冬城防書事時也<hi>土功雖有常節通以事間爲時間音閑</hi>於是將<lb/>
早城臧武仲請侯畢農事禮也〇鄭良霄大宰石㚟猶在楚<hi>十一年楚人執之至今</hi>石㚟言於子囊曰先王卜征五年<hi>先征五年而卜吉凶也征謂廵守征行先悉薦切守手又切本又作狩</hi>而歳習其祥祥習則行<hi>五年五卜皆同吉乃廵守</hi>不習則<lb/>
增脩德而改卜<hi>不習謂卜不吉釋文不習則増絶句一本無増字則連下㧾爲句</hi>今楚實不競<lb/>
行人何罪<hi>不能脩德與晉競</hi>止鄭一卿以除其偪<hi>一卿謂良霄</hi>使睦而疾楚<lb/>
以固於晉焉用之<hi>位不偪則大臣睦怨疾楚則事晉固釋文焉用之本或作將焉用之焉於䖍切</hi>使歸<lb/>
而廢其使<hi>行而見執於楚鄭又遂堅事晉是鄭廢本見使之意使所吏切</hi>怨其君以疾其大夫<lb/>
而相牽引也不猶愈乎楚人歸之<lb/>
經十有四年春王正月季孫宿叔老㑹晉士匄齊人宋人衛人<lb/>
鄭公孫蠆曹人莒人邾人滕人薛人杞人小邾人㑹呉于向<hi>叔老聲伯子也魯使二卿㑹晉敬事霸國晉自是輕魯幣而益敬其使故叔老雖介亦列於㑹也齊崔杼宋華閱衛北宮括在㑹惰慢不攝故貶稱人蓋欲以督率諸侯㢡成霸功也呉來在向諸侯㑹之故曰㑹吴向鄭地使所吏切介音界惰徒卧切</hi>〇<lb/>
<pb n="11b"/>
二月乙未朔日有食之<hi>無傳</hi>○夏四月叔孫豹㑹晉荀偃齊人宋<lb/>
人衛北宫括鄭公孫蠆曹人莒人邾人滕人薛人𣏌人小邾人<lb/>
伐秦<hi>齊宋大夫不書義與向同</hi>○己未衛侯出奔齊<hi>諸侯之䇿書孫寗逐衛侯春秋以其自取奔亡之禍故諸侯失國者皆不書逐君/之賊也不書名從告</hi>○莒人侵我東鄙<hi>無傳報入鄆</hi>○秋楚公<lb/>
子貞帥師伐呉〇冬季孫宿㑹晉士匄宋華閱衛孫林父鄭公<lb/>
孫蠆莒人邾人于戚<lb/>
傳十四年春呉告敗于晉<hi>前年爲楚所敗</hi>㑹于向爲呉謀楚故也<hi>謀爲呉伐楚爲于僞切注爲呉卒不爲同</hi>范宣子數呉之不德也以退呉人<hi>呉伐楚喪故以爲不德數而遣之卒不爲伐楚</hi>執莒公子務婁<hi>在㑹不書非卿務徐莫侯切又音如字婁力侯切或力俱切</hi>以其<lb/>
通楚使也<hi>莒貳於楚故比年伐魯使所吏切</hi>將執戎子駒支<hi>駒支戎子名</hi>范宣子親<lb/>
數諸朝<hi>行之所在亦設朝位</hi>曰來姜戎氏昔秦人迫逐乃祖吾離于瓜州<lb/>
<hi>四嶽之後皆姜姓又别爲允姓瓜州地在今燉煌迫音百瓜古華切燉徒門切煌音皇</hi>乃祖吾離被苫蓋<lb/>
<hi>蓋苫之别名𬒳普皮切苫式占切蓋戸臘切爾雅曰白蓋謂之苫</hi>蒙荆棘以來歸我先君<hi>蒙冒也冒<pb n="12a"/>莫報切</hi>我先君惠公有不腆之田<hi>腆厚也腆/他典切</hi>與女剖分而食之<hi>中分爲剖女音汝下同剖普口切中丁仲切又如字</hi>今諸侯之事我寡君不如昔者蓋言語<lb/>
漏洩則職女之由<hi>職主也洩息列切徐以丗切</hi>詰朝之事爾無與焉<hi>詰朝明旦不使復得與㑹事詰起吉切朝如字與音預下同復扶又切</hi>與將執女對曰昔秦人負恃其衆<lb/>
貪于土地逐我諸戎惠公蠲其大德<hi>蠲明也</hi>謂我諸戎是四嶽之<lb/>
裔胄也<hi>四嶽堯時方伯姜姓也裔逺也胄後也裔以制切胄直又切</hi>母是翦棄<hi>翦削也母音無</hi>賜我<lb/>
南鄙之田狐貍所居豺狼所嘷我諸戎除翦其荆棘驅其狐貍<lb/>
豺狼以爲先君不侵不叛之臣至于今不貳<hi>不内侵亦不外叛貍力之切豺仕皆切噑户羔切</hi>昔文公與秦伐鄭秦人竊與鄭盟而舎戍焉<hi>在僖三十年</hi>於<lb/>
是乎有殽之師<hi>在僖三十三年殽戸交切</hi>晉禦其上戎亢其下<hi>亢猶當也亢苦浪切</hi>秦<lb/>
師不復我諸戎實然譬如捕鹿晉人角之諸戎掎之<hi>掎其足也捕音歩徐又音賦掎居綺切</hi>與晉踣之<hi>踣僵也踣蒲北切又敷豆切僵居良切</hi>戎何以不免自是以<lb/>
來晉之百役與我諸戎相繼于時<hi>言給晉役不曠時</hi>以從執政猶殽志<lb/>
<pb n="12b"/>
也<hi>意常如殽無中二也</hi>豈敢離逷今官之師旅無乃實有所闕以攜諸侯而<lb/>
罪我諸戎我諸戎飲食衣服不與華同贄幣不通言語不達何<lb/>
惡之能爲不與於㑹亦無瞢焉<hi>瞢悶也逷他歷切贄音至與音預瞢莫贈切徐武登切又武忠切</hi>賦靑蠅而退<hi>青蠅詩小雅取其愷悌君子無信讒言蠅以仍切愷開在切悌徒禮切</hi>宣子辭焉<lb/>
<hi>辭謝</hi>使即事於㑹成愷悌也<hi>成愷悌不信讒也不書者戎爲晉屬不得特達</hi>於是子叔齊<lb/>
子爲季武子介以㑹自是晉人輕魯幣而益敬其使<hi>齊子叔老字也言晉敬魯使經所以並書二卿介音界使所吏切</hi>○呉子諸樊旣除喪<hi>諸樊吴子乗之長子也乗卒至此春十七月旣葬而除喪長丁丈切</hi>將立季札<hi>札諸樊少弟札側八切少詩照切</hi>季札辭曰曹宣公<lb/>
之卒也諸侯與曹人不義曹君<hi>曹君公子負芻也殺大子而自立事在成十三年</hi>將立<lb/>
子臧子臧去之遂弗爲也以成曹君君子曰能守節君義嗣也<lb/>
<hi>諸樊適子故曰義嗣適丁歷切</hi>誰敢奸君有國非吾節也札雖不才願附於子<lb/>
臧以無失節固立之棄其室而耕乃舎之<hi>傳言季札之讓旦明呉兄弟相傳奸音干傳直專切</hi>〇夏諸侯之大夫從晉侯伐秦以報櫟之役也<hi>櫟役在十一年</hi>晉<lb/>
<pb n="13a"/>
侯待于竟使六卿帥諸侯之師以進<hi>言經所以不稱晉侯竟音境</hi>及涇不濟<lb/>
<hi>諸侯之師不肯渡也涇水出安定朝那縣至京兆髙陸縣入渭朝如字如淳音株那乃多切</hi>叔向見叔孫穆<lb/>
子穆子賦匏有苦葉<hi>詩邶風也義取於深則厲淺則揭言已志在於必濟匏白交切揭起例切</hi>叔向<lb/>
退而具舟魯人莒人先濟鄭子蟜見衛北宫懿子曰與人而不<lb/>
固取惡莫甚焉若社稷何懿子說二子見諸侯之師而勸之濟<lb/>
濟涇而次<hi>傳言北宫括所似書於伐秦說音恱</hi>秦人毒涇上流師人多死<hi>飲毒水故</hi>鄭<lb/>
司馬子蟜帥鄭師以進師皆從之至于棫林<hi>棫林秦地棫位逼切徐于日切又於鞠切</hi>不獲成焉<hi>秦不/服</hi>荀偃令曰雞鳴而駕塞井夷竈<hi>示不反</hi>唯余馬<lb/>
首是瞻<hi>言進退從己</hi>欒黶曰晉國之命未是有也余馬首欲東乃歸<lb/>
<hi>黶惡偃自專故棄之歸惡烏路切</hi>下軍從之左史謂魏莊子曰不待中行伯乎<lb/>
<hi>中行伯荀偃也莊子魏絳也左史晉太夫</hi>莊子曰夫子命從帥<hi>夫子謂荀偃帥所類切</hi>欒伯吾<lb/>
帥也吾將從之從帥所以待夫子也<hi>以從命爲待也欒黶下軍帥莊子爲佐故曰吾帥</hi>
伯游曰吾今實過悔之何及多遺秦禽<hi>軍帥不和恐多爲秦所禽獲遺唯季切</hi>乃<lb/>
<pb n="13b"/>
　命大還晉人謂之遷延之役<hi>遷延却追</hi>欒鍼曰此役也報櫟之敗也<lb/>
　伇又無功晉之恥也吾有二位於戎路<hi>欒鍼欒黶弟也二位謂黶將下軍鍼爲戎右</hi>
　敢不恥乎與士鞅馳秦師死焉士鞅反<hi>鞅士匄子</hi>欒黶謂士匄曰余<lb/>
　弟不欲往而子召之余弟死而子來是而子殺余之弟也弗逐<lb/>
　余亦將殺之士鞅奔秦<hi>欒黶汰侈誣逐士鞅也而女也侈昌氏切或作奓又尺氏切女音汝</hi>於是<lb/>
　齊崔杼宋華閱仲江㑹伐秦不書惰也<hi>臨事惰慢不脩也仲江宋公孫師之子</hi>向<lb/>
　之㑹亦如之衛北宫括不書於向<hi>亦惰</hi>書於伐秦攝也<hi>能自攝整從鄭子蟜俱濟涇</hi>○秦伯問於士鞅曰晉大夫其誰先亡對曰其欒氏乎秦<lb/>
　伯曰以其汰乎對曰然欒黶汰虐巳甚猶可以免其在盈乎<hi>盈黶之子</hi>秦伯曰何故對曰武子之德在民如周人之思召公焉愛其<lb/>
　甘棠況其子乎<hi>武子欒書黶之父也召公奭聽訟於甘棠之下周人思之不害其樹而作勿伐之詩在召南召上照切奭詩亦切</hi>欒黶死盈之善未能及人武子所施没矣而黶之怨<lb/>
　實章將於是乎在秦伯以爲知言爲之請於晉而復之<hi>爲傳二十一年<pb n="14a"/>晉滅欒氏張本施如字又始䜴切爲于僞切</hi>〇衛獻公戒孫文子寗惠子食<hi>勑戒二子欲共宴食</hi>皆服而朝<hi>服朝服待/命於朝</hi>日旰不召<hi>旴晏也旰古旦切</hi>而射鴻於囿二子<lb/>
從之<hi>從公於囿射食亦切囿音又</hi>不釋皮冠而與之言<hi>皮冠田獵之冠也旣不釋冠又不與食</hi>
二子怒孫文子如戚<hi>戚孫丈子邑</hi>孫蒯入使<hi>孫蒯孫文子之子使所吏切又如字</hi>公飲<lb/>
之酒使大師歌巧言之卒章<hi>巧言詩小雅其卒章曰彼何人斯居河之麋無拳無勇職爲亂階戚衛河上邑公欲以喻文子居河上而爲亂大師掌樂大夫飲於鴆切麋亡悲切本又作湄拳音權</hi>大師辭師曹<lb/>
請爲之<hi>辭以爲不可師曹樂人</hi>初公有嬖妾使師曹誨之琴<hi>誨敎也嬖必計切</hi>師<lb/>
曹鞭之公怒鞭師曹三百故師曹欲歌之以怒孫子以報公公<lb/>
使歌之遂誦之<hi>恐孫蒯不解故解音蟹</hi>蒯懼告文子丈子曰君忌我矣弗<lb/>
先必死<hi>欲先公作亂先悉薦切</hi>并帑於戚<hi>帑子也并必政切帑音奴</hi>而入見籧伯玉曰<lb/>
君之暴虐子所知也大懼社稷之傾覆將若之何<hi>伯玉蘧瑗蘧其居切覆芳服切瑗于眷切</hi>對曰君制其國臣敢奸之<hi>奸猶/犯也</hi>雖奸之庸知愈乎<hi>言逐君更立未知當差否愈羊主切差初賣切</hi>遂行從近關出<hi>懼難作欲速出竟難乃且切竟音境</hi>公使子蟜<lb/>
<pb n="14b"/>
　子伯子皮與孫子盟于丘宫孫子皆殺之<hi>三子衛羣公子疑孫子故盟之丘宫近戚地僑居表切近附近之近</hi>四月已未子展奔齊<hi>子展衛/獻公弟</hi>公如鄄<hi>鄄衛地鄄音絹</hi>使子<lb/>
　行於孫子孫子又殺之<hi>使往請和也子行羣公子</hi>公出奔齊孫氏追之敗公<lb/>
　徒于阿澤<hi>濟北東阿縣西南有大澤</hi>鄄人執之<hi>公徒因敗散還故爲公執之爲于僞切下注爲孫同</hi>𥘉<lb/>
　尹公佗學射於庾公差庾公差學射於公孫丁二子追公<hi>二子佗與差爲孫氏逐公佗徒何切差初佳切徐初冝切</hi>公孫丁御公<hi>爲公御也</hi>子魚曰射爲背師不<lb/>
　射爲戮射爲禮乎<hi>子魚庾公差禮射不求中射食亦切下及注除禮射一字皆同或一讀射而禮乎音食夜切背音佩中丁仲切</hi>射兩軥而還<hi>軥車軛卷者軥其俱切徐古豆切說文同云軛下曲者服云車軛兩邊人馬頸者軛於革切卷音權又起權切</hi>尹公佗曰子爲師我則逺矣乃反之<hi>佗不從丁學故言逺始與公差俱退悔而獨還射丁爲于僞切</hi>公孫丁授公轡而射之貫臂<hi>貫佗臂貫古亂切一音官</hi>
　子鮮從公<hi>子鮮公母弟鮮音仙</hi>及竟公使祝宗告亡且告無罪<hi>告宗廟也</hi>定姜<lb/>
　曰無神何告若有不可誣也<hi>誣欺也定姜公適母適丁歷切</hi>有罪若何告無舎<lb/>
　大臣而與小臣謀一罪也先君有冢卿以爲師保而蔑之二罪<lb/>
<pb n="15a"/>
　也<hi>謂不釋皮冠之比舎音捨比必二切</hi>余以巾櫛事先君而暴妾使余三罪也告<lb/>
　亡而巳無告無罪<hi>時姜在國故不使得告無罪櫛側乙切</hi>公使厚成叔弔于衛曰<lb/>
　寡君使瘠聞君不撫社稷而越在他竟<hi>越逺也瘠厚成叔名厚本或作郈音同弔于衛本或作弔于衛侯侯衍字也瘠在亦切</hi>若之何不弔以同盟之故使瘠敢私於執<lb/>
　事<hi>執事衛諸大夫</hi>曰有君不弔<hi>弔恤/也</hi>有臣不敏<hi>敏達也</hi>君不赦宥臣亦不<lb/>
　帥職增淫發洩其若之何衛人使大叔儀對<hi>大叔儀衛大夫洩息列切大音泰</hi>
　曰羣臣不佞得罪於寡君寡君不以即刑而悼棄之以爲君憂<lb/>
　君不忘先君之好辱弔羣臣又重恤之<hi>重恤謂愍其不達也好呼報切重直用切下同</hi>
　敢拜君命之辱重拜大貺<hi>謝重恤之賜</hi>厚孫歸復命語臧武仲曰衛<lb/>
　君其必歸乎有大叔儀以守<hi>守於國語魚據切守手又切</hi>有母弟鱄以出或<lb/>
　撫其内或營其外能無歸乎齊人以郲寄衛侯<hi>郲齊所滅郲國䲖徐市臠切又音專郲音來</hi>及其復也以郲糧歸<hi>言其貧</hi>右宰榖從而逃歸衛人將殺<lb/>
　之<hi>榖衛大夫也以其從君故欲殺之從才用切又如字</hi>辭曰余不說初矣<hi>言初從君非說之不獲巳耳說<pb n="15b"/>音恱</hi>余狐裘而羔袖<hi>言一身盡善唯少有惡喻己雖從君出其罪不多袖本又作襃在又切</hi>乃赦之<lb/>
衛人立公孫剽<hi>剽穆公孫剽匹妙切一音甫遥切字林父召切</hi>孫林父寗殖相之以聽<lb/>
命於諸侯<hi>聽盟㑹之命相息亮切</hi>衛侯在郲臧紇如齊唁衛侯衛侯與之<lb/>
言虐退而告其人曰衛侯其不得入矣其言糞土也亡而不變<lb/>
何以復國<hi>武仲不書未爲卿唁魚變切徐作音言弔失國曰唁糞方問切</hi>子展子鮮聞之見<lb/>
臧紇與之言道<hi>順道理</hi>臧孫說謂其人曰衛君必入夫二子者或<lb/>
輓之或推之欲無入得乎<hi>爲二十六年衛侯歸傳輓音晚推如字又他囬切</hi>〇師歸自<lb/>
伐秦晉侯舎新軍禮也成國不過半天子之軍<hi>成國大國舎音捨</hi>周爲<lb/>
六軍諸侯之大者三軍可也於是知朔生盈而死<hi>朔知罃之長子盈朔弟也盈生而朔死知音智長丁丈切</hi>盈生六年而武子卒彘裘亦幼皆未可立也新<lb/>
軍無帥故舎之<hi>裘士魴子也十三年荀罃士魴卒其子皆幼未任爲卿故新軍無帥遂舎之彘直例切帥所類切任音壬</hi>〇師曠侍於晉侯<hi>師曠晉樂大師子野</hi>晉侯曰衛人出其君不亦甚<lb/>
乎對曰或者其君實甚良君將賞善而刑淫養民如子蓋之如<lb/>
<pb n="16a"/>
　天容之如地民奉其君愛之如父母仰之如日月敬之如神明<lb/>
　畏之如雷霆其可出乎夫君神之主而民之望也若困民之主<lb/>
　匱神乏祀百姓絶望社稷無主將安用之弗去何爲天生民而<lb/>
　立之君使司牧之勿使失性有君而爲之貳<hi>貳卿佐岀如字徐音黜仰本亦作卬音仰霆徒丁切又音挺本又作電匱其位切乏祀本或作之祀誤也去起吕切</hi>使師保之勿使過度是故<lb/>
　天子有公諸侯有卿卿置側室<hi>側室支子之官</hi>大夫有貳宗<hi>貳宗宗子之副貳者</hi>
　士有朋友庶人工商皁隷牧圉皆有親暱以相輔佐也善則賞<lb/>
　之<hi>賞謂宣揚暱女乙切</hi>過則匡之<hi>匡正/也</hi>患則救之<hi>救其難也/難乃旦切</hi>失則革之<hi>革更也</hi>自王以下各有父兄子弟以補察其政<hi>補其愆過察其得失</hi>史爲書<hi>謂大史君舉則書</hi>瞽爲詩<hi>瞽盲者爲詩以風刺瞽音/古盲莫庚切風芳鳯切</hi>工誦箴諫<hi>工樂人也誦箴諫之辭箴之林切</hi>大夫規誨<hi>規正諫/誨其君</hi>士傳言<hi>士卑不得徑達聞君過失傳告大夫傳直專切注同</hi>庶<lb/>
　人謗<hi>庶人不與政聞君過則誹謗與音預誹如字本或作非音亦同又甫味切</hi>商旅于市<hi>旅陳也陳其貨物以示時所貴尚</hi>百工獻藝<hi>獻其技藝以喻政事技其綺切</hi>故夏書曰遒人以木鐸徇於<lb/>
<pb n="16b"/>
　路<hi>逸書遒人行令之官也木鐸木舌金鈴徇於路求歌謡之言遒在由切徐又在幽切又子由切鐸待洛切徇似俊切鈴力丁切</hi>官師相規<hi>官師大夫/自相規正</hi>工執藝事以諫<hi>所謂獻藝</hi>正月孟春於是乎<lb/>
　有之諫失常也<hi>有遒人徇路之事</hi>天之愛民甚矣豈其使一人肆於民<lb/>
　上<hi>肆放也</hi>以從其淫而棄天地之性必不然矣<hi>傳言師曠能因問盡言從子用切本或作縱</hi>〇秋楚子爲庸浦之役故<hi>在前年爲于僞切</hi>子囊師于棠以伐呉<lb/>
　呉不出而還子囊殿<hi>殿軍後殿多練切</hi>以呉爲不能而弗儆呉人自臯<lb/>
　舟之隘要而擊之<hi>臯舟吴險阨之道儆音景隘於懈切要一遥切阨於賣切</hi>楚人不能相救<lb/>
　呉人敗之獲楚公子冝榖<hi>傳言不備不可以師</hi>○王使劉定公賜齊侯命<lb/>
<hi>將昏於齊故也定公劉夏位賤以能而使之傳稱謚舉其終</hi>曰昔伯舅太公右我先王股肱<lb/>
　周室師保萬民丗胙大師以表東海<hi>胙報也表顯也謂顯封東海以報大師之功右音又胙才故切</hi>王室之不壞繄伯舅是頼<hi>繄發聲壞如字服本作懷繁烏兮切</hi>今余命女環<lb/>
<hi>環齊靈公名女音汝環戸關切</hi>兹率舅氏之典纂乃祖考無忝乃舊敬之哉無<lb/>
　廢朕命<hi>纂繼也因昏而加襃顯傳言王室不能命有功</hi>〇晉侯問衛故於中行獻子<hi>問衛<pb n="17a"/>逐君當討否獻子荀偃</hi>對曰不如因而定之衛有君矣<hi>謂剽巳立</hi>伐之未可以<lb/>
得志而勤諸侯史佚有言曰因重而撫之<hi>重不可移就撫安之佚音逸</hi>仲虺<lb/>
有言曰亡者侮之亂者取之推亡固存國之道也<hi>仲虺湯左相虺許鬼切侮亡甫切相息亮切</hi>君其定衛以待時乎<hi>待其昏亂之時乃伐之</hi>冬㑹于戚謀定衛<lb/>
也<hi>定立剽</hi>○范宣子假羽毛於齊而弗歸齊人始貳<hi>折羽爲旌王者游車之所建齊私有之因謂之羽毛宣子聞而借觀之析星曆切</hi>○楚子囊還自伐呉卒將死遺言<lb/>
謂子庚必城郢<hi>楚徙都郢未有城郭公子爕公子儀因築城爲亂事未得訖子囊欲訖而未暇故遺言見意見賢遍切</hi>君子謂子囊忠君薨不忘增其名<hi>謂前年謚君爲共</hi>將死不忘衛<lb/>
社稷可不謂忠乎忠民之望也詩曰行歸于周萬民所望忠也<lb/>
<hi>詩小雅忠信爲周言德行歸於忠信即爲萬民所瞻望行下孟切</hi>
經十有五年春宋公使向戍來聘〇二月已亥及向戍盟于劉<lb/>
〇劉夏逆王后于齊<hi>劉萊地夏名也天子卿書字劉夏非卿故書名天子無外所命則成故不言逆女</hi>
〇夏齊侯伐我北鄙圍成〇公救成至遇<hi>無傳遇魯地書至遇公畏齊不敢至成</hi>
<pb n="17b"/>
　〇季孫宿叔孫豹帥師城成郛<hi>備齊故夏城非例所譏</hi>〇秋八月丁巳日<lb/>
　有食之<hi>無傳八月無丁巳丁巳七月一日也日月必有誤</hi>○邾人伐我南鄙〇冬十有<lb/>
　一月癸亥晉侯周卒<hi>四同盟</hi>
　傳十五年春宋向戍來聘且㝷盟<hi>報二年豹之聘㝷十一年毫之盟</hi>見孟獻子<lb/>
　尤其室<hi>尤責過也</hi>曰子有令聞而美其室非所望也對曰我在晉吾<lb/>
　兄爲之毀之重勞且不敢間<hi>傳言獻子友于兄且不隱其實聞音問重直用切間間厠之間</hi>〇<lb/>
　官師從單靖公逆王后于齊卿不行非禮也<hi>官師劉夏也天子官師非卿也劉夏獨過魯告昏故不書單靖公天子不親昏使上卿逆而公監之故曰卿不行非禮過古禾切監古銜切</hi>〇楚公子<lb/>
　午爲令尹<hi>代子囊</hi>公子罷戎爲右尹蔿子馮爲大司馬<hi>子馮叔敖從子罷音皮又皮買切蔿于委切馮皮氷切從才用切</hi>公子橐師爲右司馬公子成爲左司馬<lb/>
　屈到爲莫敖<hi>屈到屈蕩子橐音託成音城屈居勿切</hi>公子追舒爲箴尹<hi>追舒莊王子子南箴之林切</hi>屈蕩爲連尹養由基爲宫廐尹以靖國人君子謂楚於是<lb/>
　乎能官人官人國之急也能官人則民無覦心<hi>無覬覦以求幸廐徐音救覦羊<pb n="18a"/>朱切徐音喻覬音兾</hi>詩云嗟我懷人寘彼周行能官人也<hi>詩周南也寘置也行列也周徧也詩人嗟歎言我思得賢人置之徧於列位是后妃之志以官人爲急寘之䜴切行户郎切下同徧音遍</hi>王及公侯<lb/>
　伯子男甸采衛大夫各居其列所謂周行也<hi>言自王以下諸侯大夫各任其職則是詩人周行之志也甸采衛五服之名也天子所居千里日圻其外曰侯服次曰甸服次日男服次日采服次曰衛服五百里爲一服不言侯男略舉也任音壬圻音祈</hi>〇鄭尉氏司氏之亂其餘盗在宋<hi>亂在十年</hi>鄭<lb/>
　人以子西伯有子産之故納賂于宋<hi>三子之父皆爲尉氏所殺故</hi>以馬四十<lb/>
　乘<hi>百六十匹乗繩證切</hi>與師茷師慧<hi>樂師也茷慧其名茷扶廢切徐音伐</hi>三月公孫黒爲質<lb/>
　焉<hi>公孫黒子晢質音致晢星歷切</hi>司城子罕以堵女父尉翩司齊與之良司臣<lb/>
　而逸之<hi>賢而放之女音汝</hi>託諸季武子武子寘諸卞<hi>子罕以司臣託季氏卞皮彦切</hi>鄭<lb/>
　人醢之三人也<hi>三人堵女父尉翩司齊</hi>師慧過宋朝將私焉<hi>私小便</hi>其相曰<lb/>
　朝也<hi>相師者相息亮切</hi>慧曰無人焉相曰朝也何故無人慧曰必無人<lb/>
　焉若猶有人豈其以千乗之相易淫樂之矇必無人焉故也<hi>千乘相謂子産等也言不爲子産殺三盗得賂而歸之是重滛樂而輕相國易以䜴切輕也矇音蒙爲于僞切下爲之同</hi>子罕<lb/>
<pb n="18b"/>
聞之固請而歸之<hi>言子罕能改過</hi>○夏齊侯圍成貳於晉故也<hi>不畏霸主故敢伐魯</hi>於是乎城成郛<hi>郛郭/也</hi>〇秋邾人伐我南鄙<hi>亦貳於晉故</hi>使告于晉<lb/>
晉將爲㑹以討邾莒<hi>十二年十四年莒人伐魯未之討也</hi>晉侯有疾乃止冬晉悼<lb/>
公卒遂不克㑹<hi>爲明年㑹溴梁傳溴古歷切</hi>〇鄭公孫夏如晉奔喪子蟜送<lb/>
葬<hi>夏子西也言諸侯畏晉故卿共葬共音恭</hi>〇宋人或得玉獻諸子罕子罕弗受獻<lb/>
玉者曰以示玉人<hi>玉人能治玉者</hi>玉人以爲寳也故敢獻之子罕曰我<lb/>
以不貪爲寳爾以五爲寳若以與我皆喪寳也不若人有其寳<lb/>
稽首而告曰小人懷璧不可以越郷<hi>言必爲盗所害喪息浪切</hi>納此以請死<lb/>
也<hi>請免死</hi>子罕寘諸其里使玉人爲之攻之<hi>攻治也</hi>富而後使復其<lb/>
所<hi>賣玉得富</hi>〇十二月鄭人奪堵狗之妻而歸諸范氏<hi>堵狗猪女父之族狗娶於晉范氏鄭人旣誅女父畏狗因范氏而作胤故奪其妻歸范氏先絶之傳言鄭之有謀堵音者狗本或作苟聚七注切</hi>
春秋左氏傳卷第十五<lb/>
<pb n="19a"/>
</p>
<p>
</p>
  </div>
</body>
</text>
</TEI>
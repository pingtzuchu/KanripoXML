<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
春秋經傳集解襄四第十七<lb/>
　　　　　　　　　杜氏　盡二十五年<lb/>
經二十有三年春王二月癸酉朔日有食之<hi>無傳</hi>〇三月己巳𣏌<lb/>
伯匄卒<hi>五同盟匄古害切</hi>〇夏邾卑我來奔<hi>無傳卑我是庶其之黨同有竊邑叛君之罪来奔故書卑必利切</hi>〇葬𣏌孝公<hi>無/傳</hi>〇陳殺其大夫慶虎及慶寅<hi>書名皆罪其專國叛君言及史異以辭無義例</hi>陳侯之弟黄自楚歸于陳<hi>諸侯納之曰歸黄至楚自理得直故爲楚所納</hi>○晉欒盈復入于晉<hi>以惡入曰復入/復扶又切注同</hi>入于曲沃<hi>兵敗奔曲沃據曲沃衆還與君爭非欲出附他國故不言叛還戸關切爭爭鬬之爭</hi>〇秋齊侯伐衛遂伐晉<hi>兩事故言遂</hi>○<lb/>
八月叔孫豹帥師救晉次于雍榆<hi>豹救晉待命于雍榆故書次雍榆晉地汲郡朝歌縣東有雍城雍於用切朝如字</hi>〇己卯仲孫速卒<hi>孟莊子也</hi>〇冬十月乙亥臧孫紇出<lb/>
奔邾<hi>書名者阿順季氏爲之廢長立少以取奔亡罪之爲于僞切長丁丈切少詩照切</hi>〇晉人殺欒盈<lb/>
〇齊侯襲莒<hi>輕行掩其不備曰襲因伐晉還襲莒不言遂者間有事輕遣政切</hi>
傳二十三年春杞孝公卒晉悼夫人喪之<hi>悼夫人晉平公母𣏌孝公姊妹喪如字徐<pb n="1b"/>息浪切</hi>平公不徹樂非禮也<hi>徹去也去/起吕切</hi>禮爲鄰國闕<hi>禮諸侯絶期故以鄰國責之爲于僞切下注爲召下而爲同期居其切</hi>○陳侯如楚<hi>朝也</hi>公子黄愬二慶於楚楚<lb/>
人召之<hi>二慶虎及寅也二十年二慶譖黄黄奔楚自理今陳侯往楚乃信黄爲召二慶愬息路切</hi>使慶樂往<lb/>
殺之<hi>慶樂二慶之族二慶畏誅故不敢自往使慶樂往絶句</hi>慶氏以陳叛<hi>因陳侯在楚而叛之不書叛不以告</hi>夏屈建從陳侯圍陳陳人城<hi>治城以距君屈建楚奠敖從才用切又如字</hi>板隊而<lb/>
殺人役人相命各殺其長<hi>慶氏忿其板隊遂殺築人故役人怒而作亂隊直類切注同長丁丈切</hi>
遂殺慶虎慶寅楚人納公子黄君子謂慶氏不義不可肆也<hi>肆放也</hi>故書曰惟命不于常<hi>周書康誥言有義則存無義則亡</hi>〇晉將嫁女于呉齊<lb/>
侯使析歸父媵之以藩載欒盈及其士<hi>藩車之有障蔽者使若媵妾在其中析星歷切媵以證切又繩證切藩方元切障之亮切又音章</hi>納諸曲沃<hi>欒盈邑也</hi>欒盈夜見胥午而告<lb/>
之<hi>胥午守曲沃大夫</hi>對曰不可天之所廢誰能興之子必不免吾非愛<lb/>
死也知不集也<hi>集成也知音智又如字</hi>盈曰雖然因子而死吾無悔矣我<lb/>
實不天子無咎焉<hi>言我雖不爲天所祐子無天咎故可因咎其九切祐音又</hi>許諾伏之而觴<lb/>
<pb n="2a"/>
曲沃人<hi>胥午匿盈而飲其衆觴式羊切匿女力切飲於鴆切</hi>樂作午言曰今也得欒孺子<lb/>
何如<hi>孺子欒盈</hi>對曰得主而爲之死猶不死也皆歎有泣者爵行又<lb/>
言皆曰得主何貳之有盈出徧拜之<hi>謝衆之思已徧音遍</hi>四月欒盈帥曲<lb/>
沃之甲因魏獻子以晝入絳<hi>獻子魏舒絳晉國都</hi>初欒盈佐魏莊子於下<lb/>
軍<hi>莊子魏絳獻子之父</hi>獻子私焉故因之<hi>私相親愛</hi>趙氏以原屏之難怨欒氏<lb/>
<hi>成八年莊姬譛之欒郤爲徴屏薄經切難乃旦切</hi>韓趙方睦<hi>韓起讓趙武故和睦</hi>中行氏以伐秦<lb/>
之役怨欒氏<hi>十四年晉伐秦欒黶違荀偃命曰余馬首欲東</hi>而固與范氏和親<hi>范宣子佐中行偃於中軍</hi>知悼子少而聽於中行氏<hi>悼子知罃之子荀盈也少年十七知氏中行氏同祖故相聽從知音智少詩照切</hi>程鄭嬖於公<hi>鄭亦荀氏宗嬖必計切</hi>唯魏氏及七輿大夫與之<lb/>
<hi>七輿官名輿音餘</hi>樂王鮒侍坐於范宣子或告曰欒氏至矣宣子懼桓<lb/>
子曰奉君以走固宫必無害也<hi>桓子樂王鮒鮒音附坐如字又才卧切走如字又音奏</hi>且<lb/>
欒氏多怨子爲政欒氏自外子在位其利多矣旣有利權又執<lb/>
民柄<hi>賞罰爲民柄柄彼命切</hi>將何懼焉欒氏所得其唯魏氏乎而可彊取<lb/>
<pb n="2b"/>
也夫克亂在權子無懈矣公有姻喪<hi>夫人有𣏌喪彊其丈切下注彊取同懈徒賣切</hi>王<lb/>
鮒使宣子墨縗冒絰<hi>晉自殽戰還遂常墨縗縗七雷切本又作衰音同冒莫報切絰直結切冐結以絰冐其首也一云縗冒絰三者皆墨之</hi>二婦人輦以如公<hi>恐欒氏有内應距之故爲婦人服而入應應對之應</hi>
奉公以如固宮<hi>固宮宫之有臺觀備守者觀官喚切守手又切</hi>范鞅逆魏舒<hi>用王鮒計欲彊取之</hi>
則成列旣乗將逆欒氏矣趨進曰欒氏帥賊以入鞅之父與二<lb/>
三子在君所矣<hi>二二子諸大夫乗繩證切下驂乗超乗同</hi>使鞅逆吾子鞅請驂乗持<lb/>
帶<hi>驂乗必持帶備隋隊隋待果切隊直類切</hi>遂超乗<hi>跳上獻子車跳徒彫切上時掌切</hi>右撫劒左援<lb/>
帶<hi>劫之援音袁</hi>命驅之出僕請<hi>請所/至</hi>鞅曰之公宣子逆諸階<hi>逆獻子也</hi>執<lb/>
其手賂之以曲沃<hi>恐不與己同心</hi>初斐豹隷也著於丹書<hi>蓋犯罪没爲官奴以丹書其罪婓音非又芳匪切</hi>欒氏之力臣曰督戎國人懼之斐豹謂宣子曰苟<lb/>
焚丹書我殺督戎宣子喜曰而殺之所不請於君焚丹書者有<lb/>
如日<hi>言不負要明如日督丁毒切</hi>乃出豹而閉之<hi>閉著門外著陟略切</hi>督戎從之踰隱<lb/>
而待之<hi>隱短牆也</hi>督戎踰入豹自後擊而殺之范氏之徒在臺後<hi>公臺<pb n="3a"/>之後</hi>欒氏乗公門<hi>乗登也</hi>宣子謂鞅曰矢及君屋死之鞅用劒以帥<lb/>
卒<hi>用劒短兵接敵欲致死卒子忽切</hi>欒氏退攝車從之<hi>鞅攝宣/子戎車</hi>遇欒樂<hi>樂盈之族</hi>曰<lb/>
樂免之死將訟女於天<hi>言雖死猶不舍女罪女音汝</hi>樂射之不中又注<hi>注屬矢於弦也射食亦切中丁仲切屬之玉切</hi>則乗槐本而覆<hi>欒樂車轢槐而覆覆芳服切轢音歷</hi>或以㦸鉤<lb/>
之斷肘而死欒魴傷欒盈奔曲沃晉人圍之<hi>魴欒氏族斷音短</hi>〇秋齊侯<lb/>
伐衛先驅榖榮御王孫揮召揚爲右<hi>先驅前鋒軍召上照切</hi>申驅成秩御<lb/>
苢恒申鮮虞之傅摰爲右<hi>申驅次前軍傳摯申鮮虞之子鮮音仙摯音至一本或作申鮮虞之子傅摯</hi>曹開御戎晏父戎爲右<hi>公御右也父音甫</hi>貳廣上之登御邢公盧蒲<lb/>
癸爲右<hi>貳廣公副車廣古曠切</hi>啓牢成御襄罷師狼蘧䟽爲右<hi>左翼曰啓牢一作罕罷音皮徐音彼又皮買切蘧其居切</hi>胠商子車御侯朝桓跳爲右<hi>右翼曰胠胠起吕切又音脅或起業切朝如字又直遥切跳徒彫切</hi>大殿商子游御夏之御寇崔如爲右<hi>大殿後軍殿都練切夏戸雅切御魚吕切</hi>燭庸之越駟乗<hi>四人共乗殿車也傳具載此言莊公廢舊臣任武力</hi>自衛將<lb/>
遂伐晉晏平仲曰君恃勇力以伐盟主若不濟國之福也不德<lb/>
<pb n="3b"/>
而有功憂必及君崔杼諫曰不可臣聞之小國間大國之敗而<lb/>
毀焉必受其咎君其圖之弗聽陳文子見崔武子<hi>文子陳完之孫須無武子崔杼也間間厠之間</hi>曰將如君何武子曰吾言於君君弗聽也以爲盟主<lb/>
而利其難羣臣若急君於何有<hi>言有急不能顧君欲弑之以說晉難乃且切說音恱又如字</hi>
子姑止之文子退告其人曰崔子將死乎謂君甚而又過之<hi>弑君之惡過於背盟主背音佩</hi>不得其死過君以義猶自抑也況以惡乎<hi>自抑損</hi>齊<lb/>
侯遂伐晉取朝歌<hi>朝歌今屬汲郡</hi>爲二隊入孟門登大行<hi>二隊分爲二部孟門晉隘道大行山在河内郡北隊徒對切徐徒猥切大音秦行徐戸郎切又如字隘於懈切</hi>張武軍於熒庭<hi>張武軍謂築壘壁熒庭晉地熒戸扄切庭音廷本亦作廷壘力軌切壁亦作辟音壁</hi>戍郫邵<hi>取晉邑而守之郫婢支切</hi>封<lb/>
少水<hi>封晉尸於少水以爲京觀少詩照切下注亡少同</hi>以報平隂之役乃還<hi>平隂役在十入年</hi>
趙勝帥東陽之師以追之獲晏氂<hi>趙勝趙旃之子東陽晉之山東魏郡東廣平以北晏氂齊大夫勝音升一音申證切氂力之切徐音來</hi>八月叔孫豹帥師救晉次于雍榆禮也<lb/>
<hi>枚盟主故曰禮</hi>〇季武子無適子公彌長而愛悼子欲立之<hi>公彌公鉏悼子紇也<pb n="4a"/>適丁歷切長丁丈切下皆同鉏仕居切紇恨發切下同</hi>訪於申豐曰彌與紇吾皆愛之欲<lb/>
擇才焉而立之申豐趨退歸盡室將行<hi>申豐季氏屬大夫</hi>他日又訪焉<lb/>
對曰其然將具敝車而行<hi>其然猶必爾敝婢丗切徐疾滅切</hi>乃止<hi>止不立紇</hi>訪於臧<lb/>
紇臧紇曰飲我酒吾爲子立之季氏飲大夫酒臧紇爲客<hi>爲上賔飲於鴆切下皆同吾爲于僞切下注爲定爲公鉏同</hi>旣獻<hi>巳獻酒</hi>臧孫命北面重席新樽絜<lb/>
之<hi>酒樽旣新復絜澡之重直恭切樽音尊本亦作尊復扶又切下非復下文復戰同澡音早</hi>召悼子降逆之<lb/>
大夫皆起<hi>臧孫下迎悼子</hi>及旅而召公鉏<hi>獻酬禮畢/通行爲旅</hi>使與之齒<hi>使從庶子之禮列在悼子之下</hi>季孫失色<hi>恐公鉏/不從</hi>季氏以公鉏爲馬正<hi>馬正家司馬</hi>愠而不<lb/>
出閔子馬見之<hi>閔子馬閔馬父愠紆運切怨也怒也</hi>曰子無然禍福無門唯人所<lb/>
召爲人子者患不孝不患無所<hi>所位處處昌慮切</hi>敬共父命何常之有<lb/>
<hi>言廢置在父無常位也</hi>若能孝敬冨倍季氏可也<hi>父寵之則可富</hi>姦回不軌禍倍<lb/>
下民可也<hi>禍甚於貪賤</hi>公鉏然之敬共朝夕恪居官次<hi>次舎也朝如字格苦各切</hi>
季孫喜使飲己酒而以具往盡舎旃<hi>具饗燕之具舍音捨</hi>故公鉏氏富又<lb/>
<pb n="4b"/>
出爲公左宰<hi>出季氏家臣仕於公</hi>孟孫惡臧孫<hi>不相善惡烏路切下之惡子之惡我君所惡皆同</hi>
季孫愛之<hi>愛其成己志</hi>孟氏之御騶豐點好羯也<hi>羯孟莊子之庶子孺子秩之弟孝伯也騶側㽞切點都簟切又之廉切好呼報切羯居竭切</hi>曰從余言必爲孟孫<hi>爲孟孫後</hi>再三云<lb/>
羯從之孟莊子疾豐點謂公鉏茍立羯請讎臧氏<hi>使孟氏與公鉏共憎臧孫</hi>
公鉏謂季孫曰孺子秩固其所也<hi>固自當立</hi>若羯立則季氏信有力<lb/>
於臧氏矣<hi>臧氏因季係之欲而爲定之猶爲有力今若專立孟氏之少則季氏有力過於臧氏</hi>弗應巳卯<lb/>
孟孫卒公鉏奉羯立于戸側<hi>戸側喪主應應對之應</hi>季孫至入哭而出曰<lb/>
秩焉在公鉏曰羯在此矣季孫曰孺子長公鉏曰何長之有唯<lb/>
其才也<hi>季孫廢鉏立紇云欲擇才故以此荅之焉於䖍切</hi>且夫子之命也<hi>遂誣孟孫</hi>遂立羯<lb/>
秩奔邾臧孫入哭甚哀多涕出其御曰孟孫之惡子也而哀如<lb/>
是季孫若死其若之何臧孫曰季孫之愛我疾疢也<hi>常志相順從身之害疢恥刃切下皆同</hi>孟孫之惡我藥石也<hi>常志相違戾猶藥石之療疾療力召切</hi>美疢不如<lb/>
惡石夫石猶生我<hi>愈已<graphic n="KR1282" url="https://raw.githubusercontent.com/kanripo/KR-Gaiji/master/images/KR1282.png" mimeType="image/png"/>也</hi>疢之美其毒滋多孟孫死吾亡無日矣<lb/>
<pb n="5a"/>
孟氏閉門告於季孫曰臧氏將爲亂不使我葬<hi>欲爲公鉏讎臧氏</hi>季孫<lb/>
不信臧孫聞之戒<hi>戒爲備</hi>冬十月孟氏將辟藉除於臧氏<hi>辟穿藏也於臧氏借人除葬道辟婢亦切徐甫亦切注同藉徐音借又如字藏才浪切</hi>臧孫使正夫助之<hi>正夫隧正隧音遂下同</hi>除於東門甲從己而視之<hi>畏孟氏故從甲士視作者從才用切又如字</hi>孟氏又<lb/>
告季孫季孫怒命攻臧氏<hi>見其有甲故</hi>乙亥臧紇斬鹿門之關以出<lb/>
奔邾<hi>魯南城東門</hi>初臧宣叔娶于鑄生賈及爲而死<hi>鑄國濟北蛇丘縣所治娶七住切鑄之樹切蛇音移治直吏切</hi>繼室以其姪<hi>女子謂兄弟之子爲姪姪大結切又丈一切</hi>穆姜之姨<lb/>
子也<hi>姪穆姜姨母之子與穆姜爲姨昆弟</hi>生紇長於公宫姜氏愛之故立之<hi>立爲宣叔嗣</hi>臧賈臧爲出在鑄<hi>還舅氏也</hi>臧武仲自邾使告臧賈且致大蔡焉<lb/>
<hi>大蔡大龜釋文一云龜出蔡地因以爲名</hi>曰紇不佞失守宗祧<hi>逺祖廟爲祧祧他彫切</hi>敢告不<lb/>
弔<hi>不爲天所弔恤</hi>紇之罪不及不祀<hi>言應/有後</hi>子以大蔡納請其可<hi>請爲先人立後爲于僞切下爲己自爲皆同</hi>賈曰是家之禍也非子之過也賈聞命矣再拜<lb/>
受龜使爲以納請<hi>賈使爲爲己請</hi>遂自爲也<hi>爲自/爲請</hi>臧孫如防<hi>防臧孫邑</hi>使來<lb/>
<pb n="5b"/>
告曰紇非能害也知不足也<hi>言使甲從己但慮事淺耳知音智</hi>非敢私請<hi>爲其先人請也</hi>苟守先祀無廢二勲<hi>二勲文/仲宣叔</hi>敢不辟邑<hi>據邑請後故孔子以爲要君要一遥切</hi>
乃立臧爲臧紇致防而奔齊其人曰其盟我乎<hi>謂陳其罪惡盟諸大夫以爲戒</hi>
臧孫曰無辭<hi>廢長立少季孫所忌故謂無辭以罪己</hi>將盟臧氏季孫召外史掌惡<lb/>
臣而問盟首焉<hi>惡臣謂奔亡者盟首載書之章首</hi>對曰盟東門氏也曰母或如<lb/>
東門遂不聽公命殺適立庶<hi>文公命立子惡公子遂殺之立宣公母音無聽吐定切適丁曆切</hi>
盟叔孫氏也曰母或如叔孫僑如欲廢國常蕩覆公室<hi>謂譖公與季孟於晉覆芳服切</hi>季孫曰臧孫之罪皆不及此孟椒曰盍以其犯門斬關<lb/>
季孫用之乃盟臧氏曰無或如臧孫紇干國之紀犯門斬關<hi>干亦犯也盍戸臘切</hi>臧孫聞之曰國有人焉誰居其孟椒乎<hi>孟椒孟獻子之孫子服惠伯居猶與也居音基與音餘</hi>〇晉人克欒盈于曲沃盡殺欒氏之族黨欒魴出奔<lb/>
宋書曰晉人殺欒盈不言大夫言自外也<hi>自外犯君而入非復晉大夫</hi>〇齊<lb/>
侯還自晉不入<hi>不入國</hi>遂襲莒門于且于<hi>且于莒邑/且子餘切</hi>傷股而退<hi>齊侯<pb n="6a"/>傷</hi>明日將復戰期于壽舒<hi>壽舒莒地</hi>杞殖華還載甲夜入且于之隧<lb/>
宿於莒郊<hi>二子齊大夫且于隧狹路殖市力切華胡化切還音旋狹户夾切</hi>明日先遇莒子於<lb/>
蒲侯氏<hi>蒲侯氏近莒之邑近附近之近</hi>莒子重賂之使無死曰請有盟<hi>欲以盟要二子無致死戰</hi>華周對曰貪貨棄命亦君所惡也<hi>華周即華還</hi>昏而受命日未<lb/>
中而棄之何以事君莒子親鼓之從而伐之獲𣏌梁<hi>𣏌梁即𣏌殖</hi>莒<lb/>
人行成<hi>勝大國益懼故行成</hi>齊侯歸遇杞梁之妻於郊<hi>梁戰死妻行迎喪</hi>使弔之<lb/>
辭曰殖之有罪何辱命焉<hi>言若有罪不足弔</hi>若免於罪猶有先人之敝<lb/>
廬在下妾不得與郊弔<hi>婦人無外事故下猶賤也廬力居切與音預</hi>齊侯弔諸其室<lb/>
<hi>傳言婦人有禮</hi>〇齊侯將爲臧紇田<hi>與之田邑</hi>臧孫聞之見齊侯與之言伐<lb/>
晉<hi>齊侯自道伐晉之功見賢遍切釋文齊侯絶句一讀以見字絶句齊侯向下讀</hi>對曰多則多矣<lb/>
抑君似䑕夫䑕晝伏夜動不穴於寢廟畏人故也今君聞晉之<lb/>
亂而後作焉<hi>作起兵也</hi>寧將事之非鼠如何乃弗與田<hi>臧孫知齊侯將敗不欲受其色故以比䑕欲使怒而止</hi>仲尼曰知之難也有臧武仲之知<hi>謂能辟齊禍知音智</hi>而<lb/>
<pb n="6b"/>
不容於魯國抑有由也作不順而施不恕也夏書曰念兹在兹<lb/>
<hi>逸書也念此事在此身言行事當常念如在己身也</hi>順事恕施也<lb/>
經二十有四年春叔孫豹如晉<hi>賀克欒氏</hi>〇仲孫羯帥師侵齊〇夏<lb/>
楚子伐呉〇秋七月甲子朔日有食之旣<hi>無傳</hi>〇齊崔杼帥師伐<lb/>
莒〇大水<hi>無傳</hi>○八月癸巳朔日有食之<hi>無傳</hi>〇公㑹晉侯宋公衛<lb/>
侯鄭伯曹伯莒子邾子滕子薛伯𣏌伯小邾子于夷儀〇冬楚<lb/>
子蔡侯陳侯許男伐鄭〇公至自㑹<hi>無傳</hi>〇陳鍼冝咎出奔楚<hi>陳鍼子八丗孫慶氏之黨書名惡之也鍼其廉切咎其九切惡烏路切</hi>〇叔孫豹如京師〇大饑<hi>無傳饑居疑切又音機</hi>
傳二十四年春穆叔如晉范宣子逆之問焉曰古人有言曰死<lb/>
而不朽何謂也穆叔未對宣子曰昔匄之祖自虞以上爲陶唐<lb/>
氏<hi>陶唐堯所治地大原晉陽縣也終虞之丗以爲號故曰自虞以上上時掌切治直吏切</hi>在夏爲御龍氏<lb/>
<hi>謂劉累也事見昭二十九年見賢遍切</hi>在商爲豕韋氏<hi>豕韋國名東郡白馬縣東南有韋城</hi>在周爲<lb/>
<pb n="7a"/>
唐杜氏<hi>唐杜二國名殷末豕韋國於唐周成王滅唐遷之於杜爲杜伯杜伯之子隰叔奔晉四丗及士㑹食邑於范復爲范氏杜今京兆杜縣隰徐入切復扶又切</hi>晉主夏盟爲范氏其是之謂乎<hi>晉爲諸夏盟主范氏復爲之佐言己丗爲興家夏戸雅切</hi>穆叔曰以豹所聞此之謂丗禄非不朽也<lb/>
魯有先大夫曰臧文仲旣没其言立<hi>立謂不廢絶釋文旣没其言立今俗本皆作其言立於丗檢元熙以前夲則無於丗二字</hi>其是之謂乎豹聞之大上有立德<hi>黄帝堯舜大音泰</hi>
其次有立功<hi>禹稷</hi>其次有立言<hi>史佚周任臧文仲佚音逸任音壬</hi>雖乆不廢此之<lb/>
謂不朽若夫保姓受氏以守宗祊<hi>祊廟門祊布彭切</hi>丗不絶祀無國無<lb/>
之禄之大者不可謂不朽<hi>傳善穆叔之知言</hi>〇范宣子爲政諸侯之幣<lb/>
重鄭人病之二月鄭伯如晉子産寓書於子西以告宣子<hi>寓寄也寓音遇</hi>曰子爲晉國四鄰諸侯不聞令德而聞重幣僑也惑之僑聞<lb/>
君子長國家者非無賄之患而無令名之難夫諸侯之賄聚於<lb/>
公室則諸侯貳<hi>貳離也長丁丈切難如字又乃旦切賄呼罪切</hi>若吾子頼之則晉國貳<lb/>
<hi>頼恃用之</hi>諸侯貳則晉國壞晉國貳則子之家壞何没没也<hi>没没沈滅之言<pb n="7b"/>没如字一音妹</hi>將焉用賄夫令名德之輿也<hi>德須令名以逺聞焉於䖍切聞音問又如字</hi>德<lb/>
國家之基也有基無壞無亦是務乎有德則樂樂則能乆詩云<lb/>
樂只君子邦家之基有令德也夫<hi>詩小雅言君子樂美其道爲邦家之基所以濟令德樂音洛夫音扶</hi>上帝臨女無貳爾心有令名也夫<hi>詩大雅言武王爲天所臨不敢懷貳心所以濟令名女音汝</hi>恕思以明德則令名載而行之是以逺至邇安母寧使<lb/>
人謂子子實生我<hi>無寧寜也母音無</hi>而謂子浚我以生乎<hi>浚取也言取我財以自生浚思俊切</hi>象有齒以焚其身賄也<hi>焚斃也焚扶云切服云焚讀曰債僨僵也鐅婢丗切</hi>宜子說<lb/>
乃輕幣是行也鄭伯朝晉爲重幣故且請伐陳也鄭伯稽首宣<lb/>
子辭子西相曰以陳國之介恃大國而陵虐於敝邑<hi>介因也大國楚也說音恱爲干僞切相息亮切介音戒</hi>寡君是以請罪焉<hi>請得罪於陳也釋文是以請罪焉一本作是以請請罪焉請並七井切徐上請字音倩</hi>敢不稽首<hi>爲明年鄭入陳傳</hi>〇孟孝伯侵齊晉故也<lb/>
<hi>前年齊伐晉魯爲晉報侵</hi>〇夏楚子爲舟師以伐呉<hi>舟師/水軍</hi>不爲軍政<hi>不設賞罰之差</hi>
無功而還<hi>爲下呉召舒鳩起本</hi>〇齊侯旣伐晉而懼將欲見楚子楚子使<lb/>
<pb n="8a"/>
薳啓彊如齊聘且請期<hi>請㑹期彊其良切又居良切</hi>齊社蒐軍實使客觀之<lb/>
<hi>祭社因閱數軍器以示薳啓彊蒐所求切閱音恱數所主切</hi>陳文子曰齊將有寇吾聞之兵<lb/>
不戢必取其族<hi>戢藏也族類也取其族還自害也戢側立切</hi>〇秋齊侯聞將有晉師<hi>夷儀之師</hi>使陳無宇從薳啓彊如楚辭且乞師<hi>辭有晉師未得相見</hi>崔杼帥師送<lb/>
之遂伐莒侵介根<hi>介根莒邑今城陽黔陬縣東北計基城是也齊旣與莒平因兵出侵之言無信也黔其廉切又其今切如淳音耿弇切陬側留切又子侯切韋昭音諏基又作其音基又如字漢書作斤如淳斤音基</hi>〇㑹于<lb/>
夷儀將以伐齊水不克<hi>晉合諸侯以報前年見伐</hi>冬楚子伐鄭以救齊門<lb/>
于東門次于棘澤<hi>以齊無字乞師故也</hi>諸侯還救鄭<hi>夷儀諸侯</hi>晉侯使張骼輔<lb/>
躒致楚師求御于鄭<hi>欲得鄭人自御知其地利故也骼庚百切一音古洛切躒力狄切徐音洛</hi>鄭人<lb/>
卜宛射犬吉<hi>射犬鄭公孫宛於元切射食亦切徐神石切</hi>子大叔戒之曰大國之人<lb/>
不可與也<hi>言不可與等也欲使卑下之大叔游吉大音泰</hi>對曰無有衆寡其上一也<hi>言在已上者有常分無大小國之異分扶問切</hi>大叔曰不然部婁無松柏<hi>部婁小阜松柏大木喻小國異於大國部蒲口切徐又扶苟切婁本或作塿路口切徐力侯切阜扶有切</hi>二子在幄坐射犬于外<hi>二于<pb n="8b"/>張骼輔躒幄帳也幄於角切</hi>旣食而後食之使御廣車而行<hi>廣車兵車下食音嗣廣古曠切</hi>
己皆乗乗車<hi>秉車安車下乗繩證切</hi>將及楚師而後從之乗皆踞轉而鼔琴<lb/>
<hi>轉衣裝踞居慮切轉張戀切又張臠切裝側良切一作囊</hi>近不告而馳之<hi>射犬恨故近敵不告而馳</hi>皆取<lb/>
胄於櫜而胄入壘皆下搏人以投收禽挾囚<hi>禽擭也胄直救切櫜古毛切壘力軌切摶音博徐甫各切挾音協</hi>弗待而出<hi>射犬又不待二子</hi>皆超乗抽弓而射旣免復<lb/>
踞轉而鼔琴曰公孫同乗兄弟也<hi>言同乗義如兄弟復扶又切</hi>胡再不謀<hi>謂不告而馳不待而出</hi>對曰曩者志入而巳今則怯也皆笑曰公孫之亟也<lb/>
<hi>亟急也言其性急不能受屈曩如黨切曏也怯去業切亟居力切</hi>楚子自棘澤還使薳啓彊帥<lb/>
師送陳無宇<hi>傳言齊楚固相結也</hi>〇呉人爲楚舟師之役故<hi>在此年夏爲于僞切</hi>召舒<lb/>
鳩人舒鳩人叛楚<hi>舒鳩楚屬國召欲與共伐楚</hi>楚子師于荒浦<hi>荒浦舒鳩地浦判五切</hi>
使沈尹壽與師祁犂讓之<hi>二子楚大夫犂力兮切</hi>舒鳩子敬逆二子而告<lb/>
無之且請受盟二子復命王欲伐之薳子曰不可<hi>令尹薳子馮</hi>彼告<lb/>
不叛且請受盟而又伐之伐無罪也姑歸息民以待其卒<hi>卒終也</hi>
<pb n="9a"/>
卒而不貳吾又何求若猶叛我無辭有庸乃還<hi>彼無辭我有功爲明年楚滅舒鳩傳</hi>〇陳人復討慶氏之黨鍼冝咎出奔楚<hi>言冝咎所以稱名</hi>〇齊人城郟<lb/>
<hi>郟王城也於是榖雒鬪毀王宫齊叛晉欲求媚於天子故爲王城之郟古洽切</hi>穆叔如周聘且賀城王<lb/>
嘉其有禮也賜之大路<hi>大路天子所賜車之揔名爲昭四年叔孫以所賜路葬張本</hi>〇晉侯<lb/>
嬖程鄭使佐下軍<hi>代欒盈也</hi>鄭行人公孫揮如晉聘<hi>揮子羽也揮許韋切</hi>程鄭<lb/>
問焉曰敢問降階何由<hi>問自降下之道下遐嫁切又如字</hi>子羽不能對歸以語<lb/>
然明<hi>然明鬷蔑語魚據切鬷子公切</hi>然明曰是將死矣不然將亡貴而知懼懼<lb/>
而思降乃得其階<hi>階猶道也</hi>下人而巳又何問焉<hi>言易知下戸嫁切易以䜴切</hi>且<lb/>
夫旣登而求降階者知人也不在程鄭其有亡釁乎不然其有<lb/>
惑疾將死而憂也<hi>言鄭本小人爲明年程鄭卒張本夫音扶知音智釁許覲切</hi>
經二十有五年春齊崔杼帥師伐我北鄙〇夏五月乙亥齊崔<lb/>
杼弑其君光<hi>齊侯雖背盟主未有無道於民故書臣罪崔杼也背音佩</hi>〇公㑹晉侯宋公衛<lb/>
侯鄭伯曹伯莒子邾子滕子薛伯𣏌伯小邾子于夷儀〇六月<lb/>
<pb n="9b"/>
壬子鄭公孫舎之帥師入陳<hi>子産之言陳以不義見入故舎之無譏釋例詳之</hi>〇秋八<lb/>
月己巳諸侯同盟于重丘<hi>夷儀之諸侯也重丘齊地已巳七月十二日經誤重直龍切</hi>〇公<lb/>
至自㑹<hi>無傳</hi>〇衛侯入干夷儀<hi>夷儀本邢地衛滅邢而爲衛邑晉愍衛衎失國使衛分之一邑書入者自外而入之辭非國逆之例衎苦旦切</hi>〇楚屈建帥師滅舒鳩<hi>傳在衛侯入夷儀上經在下從告</hi>
〇冬鄭公孫夏帥師伐陳<hi>陳猶未服</hi>〇十有二月呉子遏伐楚門于<lb/>
巢卒<hi>遏諸樊也爲巢牛臣所殺不書滅者楚人不獲其尸呉以卒告未同盟而赴以名遏於葛切徐音謁</hi>
傳二十五年春齊崔杼帥師伐我北鄙以報孝伯之師也<hi>前年魯使孟孝伯爲晉伐齊爲于偽切</hi>公患之使告于晉孟公綽曰崔子將有大志<hi>志在弑君孟公綽魯大夫綽昌若切徐本作卓音綽</hi>不在病我必速歸何患焉其來也不寇<hi>不爲寇害</hi>使民不嚴<hi>欲得/民心</hi>異於他日齊師徒歸<hi>徒空也</hi>〇齊棠公之妻東<lb/>
郭偃之姊也<hi>棠公齊棠邑大夫</hi>東郭偃臣崔武子棠公死偃御武子以<lb/>
弔焉見棠姜而美之<hi>美其色也</hi>使偃取之<hi>爲己取也取如字又七住切</hi>偃曰男女<lb/>
辨姓<hi>辨别也别彼列切</hi>今君出自丁<hi>齊丁公崔/杼之祖</hi>臣出自桓不可<hi>齊桓公小白東<pb n="10a"/>郭偃之祖同姜姓故不可昏</hi>武子筮之遇困䷜<hi>坎下兊上困坎苦敢切兊徒外切</hi>之大過䷯<lb/>
<hi>巽下兊上大過困六三變為大過巽音遜</hi>史皆曰吉<hi>阿崔子</hi>示陳文子文子曰夫從風<lb/>
<hi>坎爲中男故日夫變而爲巽故曰從風中丁仲切</hi>風隕妻不可娶也<hi>風能隕落物者變而隕落故曰妻不可娶隕于敏切娶亦作取七住切</hi>且其繇曰困于石據于蒺蔾入于其宫不見<lb/>
其妻凶<hi>困六三爻辭繇直又切蒺音疾蔾力私切</hi>困于石往不濟也<hi>坎爲險爲水水之險者石不可以動</hi>據于蒺蔾所恃傷也<hi>坎爲險兊爲澤澤之生物而險者蒺蔾恃之則傷</hi>入于其宫不<lb/>
見其妻凶無所歸也<hi>易曰非所困而困名必辱非所據而據身必危旣辱且危死其將至妻其可得見邪今卜昏而遇此卦六三失位無應則䘮其妻失其所歸也應應對之應喪息浪切</hi>崔子曰[婺-矛+牙]也何害先<lb/>
夫當之矣<hi>寡婦日婺言棠公巳當此凶嫠本又作釐力之切</hi>遂取之莊公通焉驟如崔<lb/>
氏以崔子之冠賜人侍者曰不可公曰不爲崔子其無冠乎<hi>言雖不爲崔子猶自應有冠驟愁又切徐在遘切</hi>崔子因是<hi>因是/怒公</hi>又以其間伐晉也<hi>間晉之難而伐之間間厠之間難乃旦切</hi>曰晉必將報欲弑公以說于晉而不獲間公鞭<lb/>
侍人賈舉而又近之乃爲崔子間公<hi>伺公間隙弑巾志切說音恱又如字爲于僞切莒爲<pb n="10b"/>崔同</hi>夏五月莒爲且于之役故莒子朝于齊<hi>且干役在二十三年且子餘切</hi>甲<lb/>
戌饗諸北郭崔子稱疾不視事<hi>欲使公來</hi>乙亥公問崔子<hi>問疾</hi>遂從姜<lb/>
氏姜入于室與崔子自側戸出公拊楹而歌<hi>歌以命姜拊芳甫切柏也楹音盈</hi>
侍人賈舉止衆從者而入閉門<hi>爲崔子閉公也重言侍人者别下賈舉從才用切重直用切别彼列切</hi>甲興公登臺而請弗許<hi>請/免</hi>請盟弗許請自刃於廟弗許<hi>求還廟自殺也</hi>皆曰君之臣杼疾病不能聽命<hi>不能親/聽公命</hi>近於公宮<hi>言崔子宫近公宮或滛者詐稱公</hi>陪臣干掫有淫者不知二命<hi>于掫行夜言行夜得淫人受崔子命討之不知他命干徐云讀曰犴胡旦切服音如字掫側柳切徐子俱切又作侯切說文云掫夜戒有所擊也從手取聲字林同音子侯切服本作取子須切謀也今傳本或作諏猶依掫音行下孟切</hi>公踰牆又射之中股反隊遂弑<lb/>
之賈舉州綽邴師公孫敖封具鐸父襄伊僂堙皆死<hi>八子皆齊勇力之臣爲公所嬖者與公共死於崔子之宮射食亦切中丁仲切股音古隊直類切具求付切鐸待洛切堙音因</hi>祝佗父祭<lb/>
於髙唐<hi>髙唐有齊别廟也佗徒河切</hi>至復命不說弁而死於崔氏<hi>爵弁祭服說音恱弁皮彦切</hi>申蒯侍漁者<hi>侍魚監取魚之官蒯苦怪切監古銜切</hi>退謂其宰曰爾以帑免<lb/>
<pb n="11a"/>
<hi>帑宰之妻子帑音奴</hi>我將死其宰曰免是反子之義也與之皆死<hi>反死君之義</hi>
崔氏殺鬷蔑于平隂<hi>鬷蔑平隂大夫公外嬖傳言莊公所養非國士故其死難皆嬖寵之人鬷子公切難乃旦切</hi>晏子立於崔氏之門外<hi>間難而來</hi>其人曰死乎曰獨吾君也乎<lb/>
哉吾死也<hi>言己與衆臣無異</hi>曰行乎曰吾罪也乎哉吾亡也<hi>自謂無罪</hi>曰歸<lb/>
乎曰君死安歸<hi>言安可以歸</hi>君民者豈以陵民社稷是主臣君者豈<lb/>
爲其口實社稷是養<hi>言君不徒居民上臣不徒求禄皆爲社稷爲干僞切下同</hi>故君爲社稷死<lb/>
則死之爲社稷亡則亡之<hi>謂以公義死亡</hi>若爲已死而爲已亡非其私<lb/>
暱誰敢任之<hi>私暱所親愛也非所親愛無爲當其禍暱女乙切任音士</hi>且人有君而弑之吾<lb/>
焉得死之而焉得亡之<hi>言己非正卿見侍無異於衆臣故不得死其難也弑申志切焉於䖍切</hi>將<lb/>
庸何歸<hi>將用死亡之義何所歸趣</hi>門啓而入枕尸股而哭<hi>以公尸枕己股枕之鳩切</hi>興三<lb/>
踊而出人謂崔子必殺之崔子曰民之望也舎之得民<hi>舎置也踊羊寵切</hi>盧蒲癸奔晉王何奔莒<hi>二子莊公黨爲二十八年殺慶舎張本</hi>叔孫宣伯之在<lb/>
齊也<hi>宣伯魯叔孫僑如成十六年奔齊</hi>叔孫還納其女於靈公嬖生景公<hi>還齊羣公<pb n="11b"/>子納宣伯女於靈公還音旋</hi>丁丑崔杼立而相之慶封爲左相盟國人於大<lb/>
宮<hi>大官大公廟相息亮切下同大音秦</hi>曰所不與崔慶者晏子仰天歎曰嬰所不<lb/>
唯忠於君利社稷者是與有如上帝乃歃<hi>盟耆云所不與崔慶者有如上帝讀書未終晏子抄荅易其辭因自歃曰所不與崔慶者本或此丁有有如此盟四字者後人妄加歃所洽切又所甲切</hi>辛巳公<lb/>
與大夫及莒子盟<hi>莒子朝齊遇崔杼作亂未去故復與景公盟復扶又切</hi>大史書曰崔杼<lb/>
弑其君崔子殺之其弟嗣書而死者二人<hi>嗣續也并前有三人死</hi>其弟又<lb/>
書乃舎之南史氏聞大史盡死執簡以往聞旣書矣乃還<hi>傳言齊有直史崔杼之罪所以聞</hi>閭丘嬰以帷縳其妻而載之與申鮮虞乗而出<hi>二子莊公近臣帷位悲切縳直轉切乗繩證切</hi>鮮虞推而下之<hi>下嬰妻也推如字又他回切</hi>曰君昏不<lb/>
能匡危不能救死不能死而知匿其暱<hi>匿藏也暱親也匿女力切暱女乙切注同</hi>其<lb/>
誰納之行及弇中將舎<hi>弇中狹道弇於檢切又於廉切下同狹音洽</hi>嬰曰崔慶其追<lb/>
我鮮虞曰一與一誰能懼我<hi>言道狹雖衆無所用</hi>遂舎枕轡而寢<hi>恐失馬也枕之鴆切</hi>食馬而食駕而行出弇中謂嬰曰速驅之崔慶之衆不可<lb/>
<pb n="12a"/>
當也遂來奔<hi>道廣衆得用故不可當食音嗣</hi>崔氏側莊公于北郭<hi>側瘞埋之不殯於廟瘞於滯切埋無皆切</hi>丁亥葬諸士孫之里<hi>士孫人姓因名里死十/三日便葬不待五月</hi>四翣<hi>喪車之飾諸侯六姜翣所甲切</hi>不蹕<hi>蹕止行人/蹕音必</hi>下車七乗不以兵甲<hi>下車送葬之車齊舊依上公禮九乘又有甲兵今皆降損乗繩證切</hi>〇晉侯濟自泮<hi>泮闕泮普半切</hi>㑹于夷儀伐齊以報<lb/>
朝歌之役<hi>朝歌役在二十三年不書伐齊齊及逆服兵不加</hi>齊人以莊公說<hi>以弑莊公說晉也說如字又音恱</hi>使隰鉏請成慶封如師<hi>慶封獨使於晉不通諸侯故不書鉏隰朋之曾孫鉏仕居切使所吏切</hi>男女以班賂晉侯以宗器樂器<hi>宗器祭祀之器/樂器鍾磬之屬</hi>自六正<hi>三軍之六卿</hi>五吏三十帥<hi>五吏文職三十帥武職皆軍卿之屬官帥所類切下同</hi>三軍之大夫百<lb/>
官之正長師旅<hi>百官正長羣有司也師旅小將帥長丁丈切</hi>及處守者皆有賂<hi>皆以男女爲賂處守守國者守手又切又如字</hi>晉侯許之<hi>晉侯受賂還不譏者齊有喪師自冝退</hi>使叔向告於<lb/>
諸侯<hi>告齊服</hi>公使子服惠伯對曰君舎有罪以靖小國君之惠也<lb/>
寡君聞命矣〇晉侯使魏舒宛没逆衛侯<hi>衛獻公以十四年奔齊宛於元切</hi>將<lb/>
使衛與之夷儀崔子止其帑以求五鹿<hi>崔杼欲得衛之五鹿故留衛侯妻子於齊以質<pb n="12b"/>之</hi>〇初陳侯㑹楚子伐鄭<hi>在前年</hi>當陳隧者井堙木刋<hi>隧徑也堙塞也刋除也隧音遂徐徒猥切堙音因刋苦于切徑古定切</hi>鄭人怨之六月鄭子展子産帥車七<lb/>
百乗伐陳宵突陳城<hi>突穿也</hi>遂入之陳侯扶其大子偃師奔墓<hi>欲逃冢間</hi>遇司馬桓子曰載余<hi>陳之/司馬</hi>曰將巡城<hi>不欲載公/以巡城辭</hi>遇賈獲<hi>賈獲陳大夫</hi>載其母妻下之而授公車公曰舎而母辭曰不祥<hi>雖急猶不欲男女無别别彼列切</hi>與其妻扶其母以奔墓亦免子展命師無入公宫與子<lb/>
産親御諸門<hi>欲服之而巳故禁侵掠御魚吕切掠音亮</hi>陳侯使司馬桓子賂以宗器<lb/>
陳侯免擁社<hi>免喪服擁社抱社主示服免音問徐音万喪冠也擁於勇切</hi>使其衆男女别而<lb/>
纍以待於朝<hi>纍自囚係以待命纍類悲切又吕軌切</hi>子展執縶而見<hi>見陳侯縶陟立切見賢遍切</hi>再拜稽首承飲而進獻<hi>承飲奉觴示不失臣敬</hi>子美入數俘而出<hi>子美子産也但數其所獲人數不將以歸數俘所主切注但數同</hi>祝祓社司徒致民司馬致節司空<lb/>
致地乃還<hi>祓除也節兵符陳亂故正其衆官脩其所職以安定之乃還也袚芳弗切徐音廢</hi>○秋七月<lb/>
己巳同盟于重丘齊成故也<hi>伐齊而稱同盟以明齊亦同盟</hi>〇趙文子爲政<hi>趙武代范<pb n="13a"/>匄</hi>令薄諸侯之幣而重其禮<hi>以重禮待諸侯</hi>穆叔見之謂穆叔曰自今<lb/>
以往兵其少弭矣<hi>弭止也弭亡氏切</hi>齊崔慶新得政將求善於諸侯武<lb/>
也知楚令尹<hi>令尹屈建</hi>若敬行其禮道之以文辭以靖諸侯兵可以<lb/>
弭<hi>爲二十七年晉楚盟于宋傳道音導</hi>〇楚薳子馮卒屈建爲令尹<hi>屈建子木</hi>屈蕩爲<lb/>
莫敖<hi>代屈建宣十二年邲之役楚有屈蕩爲左廣之右世本屈蕩屈建之祖父今此屈蕩與之同姓名邲扶必切廣古曠切</hi>舒鳩人卒叛<hi>前年辭不叛</hi>楚令尹子木伐之及離城<hi>離城舒鳩城</hi>呉<lb/>
人救之子木遽以右師先<hi>先至舒鳩遽其據切</hi>子彊息桓子捷子駢子盂<lb/>
帥左師以退<hi>五人不及子木與具相遇而退捷在接切駢蒲賢切又蒲丁切盂音于</hi>呉人居其間<lb/>
七日<hi>居楚兩軍之間</hi>子彊曰乆將墊隘隘乃禽也不如速戰<hi>墊隘慮水雨墊丁念切方言云下也隘於懈切</hi>請以其私卒誘之簡師陳以待我<hi>簡閱精兵駐後爲陳卒子忽切下同陳直覲切隘張住切</hi>我克則進奔則亦視之<hi>視其形勢而救助之</hi>乃可以免不然<lb/>
必爲呉禽從之五人以其私卒先擊呉師呉師奔登山以望見<lb/>
楚師不繼復逐之傅諸其軍<hi>吴還逐五子至其本軍復扶又切傳音附</hi>簡師㑹之呉<lb/>
<pb n="13b"/>
師大敗遂圍舒鳩舒鳩潰八月楚滅舒鳩<hi>五子旣敗呉師遂前及子木共圍滅舒鳩潰户内切</hi>〇衛獻公入于夷儀<hi>爲下自夷儀與寗喜言張本</hi>○鄭子産<lb/>
獻捷于晉<hi>獻入陳之功而不獻其俘</hi>戎服將事<hi>戎服軍旅之衣異於朝服</hi>晉人問陳之罪<lb/>
對曰昔虞閼父爲周陶正以服事我先王<hi>閼父舜之後當周之興閼父爲武王陶正閼於葛切</hi>我先王頼其利器用也與其神明之後也<hi>舜聖故謂之神明</hi>庸以<lb/>
元女大姬配胡公<hi>庸用也元女武王之長女胡公閼父之子滿也大音秦配亦作妃音配長丁丈切</hi>而<lb/>
封諸陳以備三恪<hi>周得天下封夏殷二王後又封舜後謂之恪并二王後爲三國其禮轉降示敬而巳故曰三恪恪苦洛切</hi>則我周之自出至于今是頼<hi>言陳周之甥至今頼周德</hi>桓公之亂蔡<lb/>
人欲立其出<hi>陳桓公鮑卒於是陳亂事在魯桓五年蔡出桓公之子厲公也</hi>我先君莊公奉五<lb/>
父而立之<hi>五父佗桓公弟殺大子免而代之鄭莊公因就定其位佗徒河切</hi>蔡人殺之<hi>欲立其出故</hi>
我又與蔡人奉戴厲公<hi>奉戴猶奉事</hi>至於莊宣皆我之自立<hi>陳莊公宣公皆厲公子</hi>夏氏之亂成公播蕩又我之自入君所知也<hi>播蕩流移失所宣十一年陳夏徴舒弑靈公靈公之子成公奔晉自晉因鄭而入也夏戸雅切播𥙷賀切</hi>今陳忘周之大德蔑我<lb/>
<pb n="14a"/>
大惠棄我姻親介恃楚衆以馮陵我敝邑不可億逞<hi>億度也逞盡也介音戒馮皮冰切億於力切逞勑景切度待洛切</hi>我是以有往年之告<hi>謂鄭伯稽首告晉請伐陳</hi>未獲<lb/>
成命<hi>未得伐陳命</hi>則有我東門之役<hi>前年陳從楚伐鄭東門</hi>當陳隧者井堙木<lb/>
刋敝邑大懼不競而恥大姬<hi>上辱大姬之靈</hi>天誘其衷啓敝邑心<hi>啓開也開道其心故得勝衷音忠道音導</hi>陳知其罪授手于我用敢獻功晉人曰何故侵<lb/>
小對曰先王之命唯罪所在各致其辟<hi>辟誅也辟婢亦切</hi>且昔天子之<lb/>
地一圻<hi>方千里圻音祈</hi>列國一同<hi>方百/里</hi>自是以裵<hi>衰差降衰初危切</hi>今大國多<lb/>
數圻矣若無侵小何以至焉晉人曰何故戎服對曰我先君武<lb/>
莊爲平桓卿士<hi>鄭武公莊公爲周乎王桓王卿士數色主切下數甲兵數疆潦各并注同</hi>城濮之役<lb/>
文公布命曰各復舊職<hi>晉文公濮音卜</hi>命我文公戎服輔王以授楚捷<lb/>
不敢廢王命故也<hi>城濮在僖二十八年</hi>士莊伯不能詰<hi>士莊伯士弱也詰起吉切</hi>復於<lb/>
趙文子文子曰其辭順犯順不祥乃受之冬十月子展相鄭伯<lb/>
如晉拜陳之功<hi>謝晉受其功相息亮切</hi>子西復伐陳陳及鄭平<hi>前雖入陳服之而巳<pb n="14b"/>故更伐以結成</hi>仲尼曰志有之<hi>志古/書</hi>言以足志文以足言<hi>足猶成也足將住切又如字</hi>不言誰知其志言之無文行而不逺<hi>雖得行猶不能及逺</hi>晉爲伯鄭入<lb/>
陳非文辭不爲功愼辭哉<hi>樞機之發榮辱之主</hi>〇楚蔿掩爲司馬<hi>蔿子馮之子</hi>
子木使庀賦<hi>庀治庀音秘</hi>數甲兵<hi>閱數/之</hi>甲午蔿掩書土田<hi>書土地之所冝</hi>度<lb/>
山林<hi>度量山林之材以共國用度待洛切下同共音恭</hi>鳩藪澤<hi>鳩聚也聚成藪澤使民不得焚燎壞之欲以備田獵之處藪素口切燎力召切處昌慮切</hi>辨京陵<hi>辨别也絶髙曰京大阜曰陵别之以爲冢墓之地别彼列切</hi>表<lb/>
淳鹵<hi>淳鹵埆薄之地表異輕其賦稅淳音純鹵音魯說文云鹵西方鹹也埆音學</hi>數疆潦<hi>疆界有流潦者計數減其租入彊居良切賈其兩切潦音老</hi>規偃豬<hi>偃豬下濕之地規度其受水多少偃於建切又如字豬陟魚切尚書傳云停水曰豬</hi>町原防<hi>廣平曰原防隄也隄防間地不得方正如井田别爲小頃町町徒頂切隄丁兮切頂苦頴切</hi>
牧隰臯<hi>隰臯水厓下濕爲芻牧之地牧州牧之牧</hi>井衍沃<hi>衍沃平美之地則如周禮制以爲井田六尺爲歩歩百爲畝畝百爲夫九夫爲井衍以善切衍沃下平曰衍有流田沃</hi>量入脩賦<hi>量九土之所入而治理其賦稅量音良又音亮</hi>賦車籍馬<hi>籍䟽其毛色歳/齒以備軍用</hi>賦車兵<hi>車兵/甲士</hi>徒兵<hi>歩卒卒子忽切</hi>甲楯<lb/>
之數<hi>使器杖有常數楯食準切又音尹杖直亮切</hi>旣成以授子木禮也<hi>得治國之禮傳言楚之所<pb n="15a"/>以興</hi>〇十二月呉子諸樊伐楚以報舟師之役<hi>舟師在二十四年也</hi>門于巢<lb/>
<hi>攻巢門</hi>巢牛臣曰呉王勇而輕若啓之將親門<hi>啓開門輕遣政切</hi>我獲射<lb/>
之必殪<hi>殪死也射食亦切殪於計切</hi>是君也死疆其少安從之呉子門焉牛<lb/>
臣隱於短牆以射之卒<hi>疆居良切</hi>〇楚子以滅舒鳩賞子木辭曰先<lb/>
大夫蔿子之功也以與蔿掩<hi>往年楚子將伐舒鳩蔿子馮請退師以須其叛楚子從之卒獲舒鳩故子木辭賞以與其子</hi>〇晉程鄭卒子産始知然明<hi>前年然明謂程鄭將死今如其言故知之</hi>
問爲政焉對曰視民如子見不仁者誅之如鷹鸇之逐鳥雀也<lb/>
子産喜以語子大叔且曰他日吾見蔑之面而巳<hi>蔑然明名鷹於陵切徐居延切語魚據切</hi>今吾見其心矣子大叔問政於子産子産曰政如農功<lb/>
日夜思之思其始而成其終朝夕而行之行無越思<hi>思而後行朝夕如字</hi>
如農之有畔<hi>言有次</hi>其過鮮矣〇衛獻公自夷儀使與寗喜言<hi>求復國也</hi>寗喜許之大叔文子聞之<hi>大叔儀也</hi>曰烏乎詩所謂我躬不說皇<lb/>
恤我後者寗子可謂不恤其後矣<hi>皇暇也詩小雅言今我不能自容說何暇念其後乎謂寗<pb n="15b"/>子必身受禍不得恤其後也說音恱詩作閱容也</hi>將可乎哉殆必不可君子之行思其<lb/>
終也<hi>思使終可成</hi>思其復也<hi>思其可/復行</hi>書曰愼始而敬終終以不困<hi>逸書</hi>
詩曰夙夜匪懈以事一人<hi>一人以喻君懈佳賣切</hi>今寗子視君不如弈棋<lb/>
<hi>弈圍棋也弈音亦棋音其</hi>其何以免乎弈者舉棋不定不勝其耦而況置君<lb/>
而弗定乎必不免矣九丗之卿族一舉而滅之可哀也哉<hi>寗氏出自衛武公及喜九丗也</hi>
春秋左氏傳卷第十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　　　　　解隱公第一<hi>釋文解佳買切舊夫子之經與丘明之傳各卷杜氏合而釋之故曰經傳息姑惠公之子母聲子謚法不尸其位曰隱第氏傳公羊榖梁二傳既顯姓别之此不言</hi>
　　　　　　　　　　杜氏　盡十一年<lb/>
　　　　　孟子<hi>言元妃明始適夫人也子宋姓惠公各不皇謚法愛人好與曰惠其子隱公讓國之君妃芳非切傳曰嘉耦曰妃適本又作嫡同丁歷切</hi>孟子卒<hi>不稱薨不成喪也無謚先夫死不得從夫謚謚實至切</hi>繼<lb/>
室以聲子生隱公<hi>聲謚也蓋孟子之姪娣也諸侯始娶則同姓之國以姪娣媵元妃死則次妃攝治内事猶不得稱夫人故謂之繼室姪直結切字林丈一切兄女也娣大計切女弟也娶七住切媵以證切又繩證切</hi>宋武公<lb/>
生仲子仲子生而有文在其手曰爲魯夫人故仲子歸于我<hi>婦人謂嫁曰歸以手理自然成字有若天命故嫁之於魯釋文婦人謂嫁曰歸本或無曰字此依公羊傳</hi>生桓公而惠<lb/>
公薨<hi>言歸魯而生男惠公不以桓生之年薨</hi>是以隱公立而奉之<hi>隱公繼室之子當嗣丗以禎祥之故追成父志爲桓尚少是以立爲大子帥國人奉之爲經元年春不書即位傳禎音貞少詩照切大音泰舊太字皆作大後大子皆放此為于偽切後凡為經爲傳張本起本之例皆放此更不音</hi>
經元年春王正月<hi>隱公之始年周王之正月也凡人君即位欲其體元以居正故不言一年一月也隱雖不<pb n="1b"/>即位然攝行君事故亦朝廟告朔也告朔朝正例在襄二十九年即位例在隱莊閔僖元年朝直遙切下同</hi>〇三月<lb/>
公及邾儀父盟于蔑<hi>附庸之君未王命例稱名能自通于大國繼好息民故書字貴之名例在莊五年邾今魯國鄒縣也蔑姑蔑魯地魯國卞縣南有姑城父音甫邾子之字凡人名字皆放此蔑亡結切好呼報切鄒側留切卞皮彦切本或作弁</hi>〇夏五月鄭伯克叚于鄢<hi>不稱國計而言鄭伯譏失敎也叚不弟故不言弟明鄭伯雖失敎而段亦凶逆以君討臣而用二君之例者言叚強大儁傑據大都以耦國所謂得儁曰克也國討例在莊二十二年得儁例在莊十一年母弟例在宣十七年鄭在熒陽宛陵縣西南鄢今潁川鄢陵縣段徒亂切鄭伯弟名鄢於晩切又於建切又於然切弟音悌又如字儁音俊傑音桀熒戸扄切本或作滎非宛於阮切又於元切</hi>〇秋七月天王使宰<lb/>
咺來歸惠公仲子之賵<hi>宰官咺名也咺贈死不及尸弔生不及哀䂊凶事故貶而名之此天子大夫稱字之例仲子者桓公之母歸人無謚故以字配姓來者自外之文歸者不反之辭咺吁阮切賵芳鳯切</hi>○九月及<lb/>
宋人盟于宿<hi>客主無名皆微者也㝛小國東平無鹽縣也凡盟以國地者國主亦與盟例在僖十九年宋今梁國睢陽縣與音預下同睢音雖</hi>〇冬十有二月祭伯來<hi>祭伯諸侯爲王卿士者祭國伯爵也傳曰非王命也釋其不稱使祭側界切傳祭仲同使如字又所吏切</hi>〇公子益師卒<hi>傳例曰公不與小斂故不書日所以示薄厚也春秋不以日月爲例唯卿佐之喪獨記日以見義者事之得失旣未足以襃貶人君然亦非死者之罪無辭可以寄<pb n="2a"/>文而人臣輕賤死日可略故特假日以見義斂力驗切見賢遍切下同</hi>
傳元年春王周正月<hi>言周以别夏殷别彼列切夏戸雅切三代之號可以意求</hi>不書即位攝<lb/>
也<hi>假攝君政不脩即位之禮故史不書於䇿傳所以見異於常見賢遍切</hi>〇三月公及邾儀父盟<lb/>
于蔑邾子克也<hi>克儀父名</hi>未王命故不書爵曰儀父貴之也<hi>王未賜命以為諸侯其後儀父服事齊桓以㢡王室王命以爲邾子故荘十六年經書邾子克卒釋文故不書爵一本無故字㢡將丈切</hi>公<lb/>
攝位而欲求好於邾故爲蔑之盟<hi>解所以與盟也好呼報切與如字又音預</hi>○夏四<lb/>
月費伯帥師城郎不書非公命也<hi>費伯魯大夫郎魯邑髙平方與縣東南有郁郎亭傳曰君舉必書然則史之䇿書皆君命也今不書於經亦因史之舊法故傳釋之諸魯事傳釋不書他皆放此費音祕郁於六切放甫往切後此例皆同</hi>〇初鄭武公娶于申曰武姜<hi>申國今南陽宛縣娶七住切宛於元切</hi>生<lb/>
莊公及共叔叚<hi>叚出奔共故曰共叔猶晉侯在鄂謂之鄂侯共音恭共地名凡國名地名人名字氏族音不重音疑者復出後放此鄂五各切</hi>莊公寤生驚姜氏故名曰寤生遂惡之<hi>寐窹而莊公巳生故驚而惡之寤五故切惡烏路切注同</hi>愛共叔叚欲立之<hi>欲立以爲大子</hi>亟請於武公公<lb/>
弗許及莊公即位爲之請制公曰制巖邑也虢叔死焉佗邑唯<lb/>
<pb n="2b"/>
命<hi>虢叔東虢君也恃制巖險而不脩德鄭滅之恐叚復然故開以佗邑虢國今熒陽縣亟欺兾切數也為于僞切巖本又作嚴五銜切虢瓜伯切復扶又切</hi>請京使居之謂之京城大叔<hi>公順姜請使叚居京謂之京城大叔言寵異於衆臣京鄭邑今熒陽京縣大音泰注及下同</hi>祭仲曰都城過百雉國之害也<hi>祭仲鄭大夫方丈曰堵三堵曰雉一雉之牆長三丈髙一丈侯伯之城方五里徑三百雉故其大都不得過百雉過古卧切後不音者皆同堵丁古切長直亮切又如字髙古報切又如字徑古定切</hi>先王之制大都不過叁國之<lb/>
一<hi>三分國城之一叄七南切又音三</hi>中五之一小九之一今京不度非制也<hi>不合法度非先王制</hi>君將不堪公曰姜氏欲之焉辟害對曰姜氏何厭之有<lb/>
不如早爲之所<hi>使得其所冝焉於䖍切厭於鹽切</hi>無使滋蔓蔓難圗也蔓草猶<lb/>
不可除況君之寵弟乎公曰多行不義必自斃子姑待之<hi>斃踣也姑且也蔓音萬斃婢世切本又作弊舊扶設切踣蒲北切</hi>旣而大叔命西鄙北鄙貳於已<hi>鄙鄭邊邑貳兩屬</hi>公子吕曰國不堪貳君將若之何<hi>公子吕鄭大夫</hi>欲與大叔臣<lb/>
請事之若弗與則請除之無生民心<hi>叔乆不除則舉國之民當生他心</hi>公曰無<lb/>
庸將自及<hi>言無用除之禍將自及</hi>大叔又收貳以爲己邑<hi>前兩屬者今皆取以爲己邑</hi>
<pb n="3a"/>
至于廪延<hi>言轉侵多也廪延鄭邑陳留酸棗縣北有延津廪力錦切</hi>子封曰可矣厚將得衆<lb/>
<hi>子封公子吕也厚謂土地廣大</hi>公曰不義不暱厚將崩<hi>不義於君不親於兄非衆所附雖厚必崩暱女乙切親也</hi>大叔完聚<hi>完城郭聚人/民完音桓</hi>繕甲兵具卒乗<hi>步曰卒車曰乘繕市戰切卒尊忽切注及下同乗繩證切注及下同</hi>將襲鄭夫人將啓之<hi>啓開也</hi>公聞其期曰可矣命<lb/>
子封帥車二百乗以伐京<hi>古者兵車一乗甲士三人歩卒七十二人</hi>京叛大叔段叚<lb/>
入于鄢公伐諸鄢五月辛丑大叔出奔共<hi>共國今汲郡共縣共音恭汲居及切</hi>書<lb/>
曰鄭伯克叚于鄢叚不弟故不言弟如二君故曰克稱鄭伯譏<lb/>
失敎也謂之鄭志不言出奔難之也<hi>傳言夫子作春秋改舊史以明義不早爲之所而養成其惡故曰失敎段實出奔而以克爲文明鄭伯志在於殺難言其奔弟大計切又如字難乃旦切注同</hi>遂寘姜氏<lb/>
于城潁<hi>城潁鄭地寘之䜴切置也</hi>而誓之曰不及黃泉無相見也<hi>地中之泉故曰黄泉</hi>
既而悔之潁考叔爲潁谷封人<hi>封人典封疆者疆居良切</hi>聞之有獻於公公<lb/>
賜之食食舎肉公問之對曰小人有母皆甞小人之食矣未甞<lb/>
君之羮請以遺之<hi>食而不啜羮欲以發問也宋華元弑羊爲羹饗士蓋古賜賤官之常舍音捨遺唯季切下<pb n="3b"/>同啜川悅切華戸化切</hi>公曰爾有母遺繄我獨無<hi>繄語助繄烏兮切又烏帝切</hi>潁考叔<lb/>
曰敢問何謂也<hi>據武姜在設疑也</hi>公語之故且告之悔對曰君何患焉<lb/>
若闕地及泉隧而相見其誰曰不然<hi>隧若今延道語魚據切闕其月切隧音遂</hi>公從<lb/>
之公入而賦大隧之中其樂也融融<hi>賦賦詩也融融和樂也樂音洛注及下同融羊弓切</hi>
姜岀而賦大隧之外其樂也洩洩<hi>洩洩舒散也洩羊丗切</hi>遂爲母子如初<lb/>
君子曰潁考叔純孝也<hi>純猶篤也</hi>愛其母施及莊公詩曰孝子不匱<lb/>
永錫爾類其是之謂乎<hi>不匱純孝也莊公雖失之於初孝心不忘考叔感而通之所謂永錫爾類詩人之作各以情言君子論之不以文害意故春秋傳引詩不皆與今說詩者同他皆放此施以豉切又式智切匱其位切</hi>〇<lb/>
秋七月天王使宰咺來歸惠公仲子之賵緩且子氏未薨故名<lb/>
<hi>惠公葬在春秋前故曰緩也子氏仲子也薨在二年賵助喪之物</hi>天子七月而葬同軌畢至<hi>言同軌以别四夷之國别彼列切</hi>諸侯五月同盟至<hi>同在方/嶽之盟</hi>大夫三月同位至<hi>古者行役不踰時</hi>士踰月外姻至<hi>踰月度月也姻猶親也此言赴弔各以逺近爲差因爲葬節</hi>贈死不<lb/>
及尸<hi>尸未葬之通稱稱尺證切</hi>弔生不及哀<hi>諸侯巳上旣葬則縗麻除無哭位諒闇終喪上時掌切縗七雷<pb n="4a"/>切諒音亮又音良闇如字</hi>豫凶事非禮也<hi>仲子在而來贈故曰豫凶事</hi>〇八月紀人伐夷<lb/>
夷不告故不書<hi>夷國在城陽莊武縣紀國在東莞劇縣隱十一年傳例曰凡諸侯有命告則書不然則否史不書於策故夫子亦不書于經傳見其事以明春秋例也他皆放此莞音官見賢遍切下三見同</hi>〇有蜚不爲災亦<lb/>
不書<hi>蜚負蠜也莊二十九年傳例曰凡物不爲災不書又於此發之者明傳之所據非唯史䇿兼采簡牘之記猶皆放此蜚扶味切蠜音煩又音盤</hi>〇惠公之季年敗宋師于黃<hi>黄宋邑陳留外黄縣東有黄城敗必邁切他也後放此</hi>公立而求成焉九月及宋人盟于宿始通也<hi>經無義例故傳直言其歸趣而巳他皆放此</hi>〇冬十月庚申改葬惠公公弗臨故不書<hi>以桓為大子故隱公讓而不敢為喪主隱攝君政故據隱而言</hi>惠公之薨也有宋師大子少葬故有闕<lb/>
是以改葬<hi>少詩照切</hi>衛侯來會葬不見公亦不書<hi>諸侯會葬非禮也不得接公成禮故不書於策他皆放此衛國在汲郡朝歌縣朝如字</hi>〇鄭共叔之亂公孫滑出奔衛<hi>公孫滑共叔叚之子滑于八切又乎八切</hi>衛人爲之伐鄭取廩延鄭人以王師虢師伐<lb/>
衛南鄙<hi>虢西虢國也弘農陜縣東南有虢城爲于僞切陜失冉切</hi>請師於邾邾子使私於公<lb/>
子豫<hi>公子豫魯大夫私請師豫音預</hi>豫請往公弗許遂行及邾人鄭人盟于翼<lb/>
<pb n="4b"/>
<hi>翼邾地</hi>不書非公命也〇新作南門不書亦非公命也<hi>非公命不書三見者皆興作大事各舉以備文</hi>〇十二月祭伯來非王命也○衆父卒<hi>衆父公子益師字衆音終</hi>公不與小斂故不書日<hi>禮卿佐之喪小斂大斂君皆親臨之崇恩厚也始死情之所篤禮之所崇故以小斂爲文至於但臨大斂及不臨其喪亦同不書日與音預斂力驗切注皆同</hi>
經二年春公會戎于潛<hi>戎狄夷蠻皆氐羌之别種也戎而書會者順其俗以爲禮皆謂居中國若戎子駒支者陳留濟陽縣東南有戎城潛魯地氐都兮切羌卻良切種章勇切駒音拘濟子禮切水名凡地名皆同</hi>〇夏五<lb/>
月莒人入向<hi>向小國也譙國龍亢縣東南有向城莒國今城陽莒縣也將卑師少稱人弗地曰入例在襄十三年向舒亮切譙在遙切亢音剛又苦浪切將子匠切</hi>〇無駭帥師入極<hi>無駭魯卿極附庸小國無駭不書氏未賜族賜族例在八年駭戸楷切</hi>〇秋八月庚辰公及戎盟于唐<hi>髙平方與縣北有武唐亭八月無庚辰庚辰七月九日也日月必有誤方音房與音預</hi>〇九月紀裂繻來逆女<hi>裂繻紀大夫傳曰卿爲君逆也以别卿自逆也逆女或稱使或不稱使昏禮不稱主人史各隨其實而書非例也他皆放此裂音列繻音須為于偽切下爲魯同别彼列切</hi>〇冬十月伯姬歸于紀<hi>無傳伯姬魯女裂繻所逆者</hi>〇紀子<lb/>
帛莒子盟于密<hi>子帛裂繻字也莒魯有怨紀侯旣昏于魯使大夫盟莒以和解之子帛為魯結好息民故傳曰<pb n="5a"/>魯故也比之内大夫而在莒子上稱字以嘉之也字例在閔元年密莒丨城陽淳于縣東北有密郷帛音白解如字又戸買切好呼報切</hi>〇十有二月乙卯夫人子氏薨<hi>無傳桓未爲君仲子不應稱夫人隱讓桓以爲大子成其母喪以赴諸侯故經於此稱/夫人也不反哭故不書葬例在三年</hi>〇鄭人伐衛<hi>凡師有鐘鼔曰伐例在莊二十九年</hi>
傳二年春公會戎于濳脩惠公之好也戎請盟公辭<hi>許其脩好而不許其盟禦夷狄者不壹而足好呼報切注及下同</hi>〇莒子娶于向向姜不安莒而歸夏莒<lb/>
人入向以姜氏還<hi>傳言失昏姻之義凡得失小故經無異文而傳備其事案文則是非足以爲戒他皆放此還音旋後皆同</hi>〇司空無駭入極費庈父勝之<hi>魯司徒司馬司空皆卿也本父費伯也前年城郎今因得以勝極故傳於前年發之庈音琴</hi>〇戎請盟秋盟于唐復脩戎好也<hi>復扶又切</hi>
〇九月紀裂繻來逆女卿爲君逆也<hi>爲于偽切</hi>〇冬紀子帛莒子盟<lb/>
于宻魯故也〇鄭人伐衛討公孫滑之亂也<hi>治元年取廪延之亂</hi>
經三年春王二月己巳日有食之<hi>無傳日行遲一歳一周天月行疾一月一周天一歳凢十二交會然日月動物雖行度有大量不能不小有盈縮故有雖交會而不食者或有頻交而食者唯正陽之月君子忌之故有<pb n="5b"/>伐鼓用幣之事今釋例以長歷推經傳明此食是二月朔也不書朔史失之書朔日例在桓十七年己音紀巳音祀食如字本或作蝕音同量音亮縮所六切</hi>〇三月庚戌天王崩<hi>周平王也實以壬戌崩欲諸侯之速至故遠日以赴春秋不書實崩日而書遠日者即傳其偽以懲臣子之過也襄二十九年傳曰鄭上卿有事使印叚如周會葬今不書葬魯不會</hi>〇夏四月辛卯君氏卒<hi>隱不敢從正君之禮故亦不敢備禮於其母</hi>〇秋武氏子來<lb/>
求賻<hi>武氏子天子大夫之嗣也平王喪在殯新王未得行其爵命聽於冡宰故傳曰王未葬釋其所以稱父族又不稱使也魯不共奉王喪致令有求經直文以示不敬故傳不復具釋也</hi>〇八月庚辰宋公和卒<hi>稱卒者略外以别内也元年大夫盟於宿故來赴以名例在七年</hi>〇冬十有二月齊侯鄭伯盟于石門<hi>來告故書石門齊地或曰濟北盧縣故城西南濟水之門</hi>〇癸未葬宋穆公<hi>無傳魯使大夫會葬故書始死書卒史在國承赴爲君故惡其薨名改赴書也書葬則舉謚稱公者會葬者在外據彼國之辭也書葬例在昭六年爲于僞切惡烏路切</hi>
傳三年春王三月壬戌平王崩赴以庚戌故書之〇夏君氏卒<lb/>
聲子也不赴于諸侯不反哭于寢不祔于姑故不曰薨不稱夫<lb/>
人故不言葬<hi>夫人喪禮有三薨則赴於同盟之國一也旣葬日中自墓反虞於正寢所謂反哭于寢二也卒哭而祔於祖姑三也若此則書曰夫人某氏薨葬我小君某氏此備禮之文也其或不赴不祔則爲不成喪故死不稱夫人薨葬不<pb n="6a"/>言葬我小君某氏反哭則書葬不反哭則不書葬今聲子三禮皆闕釋例論之詳矣祔音附</hi>不書姓爲公故<lb/>
曰君氏<hi>不書姓辟正夫人也隱見爲君故持書於經稱曰君氏以别凡妾媵爲于僞切見賢遍切别彼列切</hi>○鄭<lb/>
武公莊公爲平王卿士<hi>卿士王卿之執政者言父子秉周之政</hi>王貳于虢<hi>虢西虢公亦仕王朝王欲分政於虢不復專任鄭伯朝直遙切復扶又切任而鴆切後不音者皆同</hi>鄭伯怨王王曰無之<lb/>
故周鄭交質王子狐爲質於鄭鄭公子忽爲質於周<hi>王子狐平王子狐音胡質音致下同</hi>王崩周人將卑虢公政<hi>周人遂成平王本意畀必二切與也</hi>四月鄭祭足<lb/>
帥師取温之麥秋又取成周之禾<hi>四月今二月也秋今之夏也麥禾皆未熟言取者蓋芟踐之温今河内温縣成周洛陽縣祭側界切芟所銜切</hi>周鄭交惡<hi>兩相疾惡</hi>君子曰信不由中質<lb/>
無益也明恕而行要之以禮雖無有質誰能間之苟有明信澗<lb/>
谿沼沚之毛<hi>谿亦澗也沼池也沚小渚也毛草也要於遥切間間廁之間谿苦兮切爾雅云山夾水曰澗山瀆無所通曰谿沼之紹切沚本又作畤音止亦音市</hi>蘋蘩蕰藻之菜<hi>蘋大蓱也蘩皤蒿蕰藻聚藻也蘋音頻蘩音煩蕰紆粉切藻音早蓱蒲丁切皤蒲多切</hi>筐筥錡釡之器<hi>方曰筐圎曰筥無足曰釡有足曰錡筐丘芳切筥九吕切錡其綺切</hi>潢汙行潦之水<hi>潢汙停水行潦流潦潢音黄汙音烏潦音老</hi>可薦於鬼神可<lb/>
<pb n="6b"/>
羞於王公<hi>羞進也</hi>而況君子結二國之信行之以禮又焉用質<hi>通言盟約彼此之情故言二國焉於䖍切約如字又於妙切</hi>風有采蘩采蘋<hi>采蘩采蘋詩國風義取於不嫌薄物</hi>
雅有行葦泂酌<hi>詩大雅也行葦篇義取忠厚也泂酌篇義取雖行潦可以共祭祀也葦于鬼切泂音迥共音恭</hi>
昭忠信也<hi>明有忠信之行雖薄物皆可爲用行下孟切</hi>〇武氏子來求賻王未葬也<lb/>
○宋穆公疾召大司馬孔父而屬殤公焉曰先君舎與夷而立<lb/>
寡人<hi>先君穆公兄宣公也與夷宣公子即所屬殤公屬章欲切注同殤舒羊切舍音捨與如字一音余</hi>寡人弗<lb/>
敢忘若以大夫之靈得保首領以没先君若問與夷其將何辭<lb/>
以對請子奉之以主社稷寡人雖死亦無悔焉對曰羣臣願奉<lb/>
馮也<hi>馮穆公子莊公也没亦作殁馮皮冰切亦作憑</hi>公曰不可先君以寡人爲賢使主<lb/>
社稷若弃德不讓是廢先君之舉也豈曰能賢<hi>言不讓則不足稱賢</hi>光昭<lb/>
先君之令德可不務乎吾子其無廢先君之功<hi>先君以舉賢爲功我若不賢是廢之</hi>使公子馮岀居於鄭<hi>辟殤公也</hi>八月庚辰宋穆公卒殤公即位君<lb/>
子曰宋宣公可謂知人矣立穆公其子饗之命以義夫<hi>命出於義也夫<pb n="7a"/>語助夫音符注同</hi>商頌曰殷受命咸冝百禄是荷其是之謂乎<hi>詩頌言殷湯武丁受命皆以義故任荷天之百禄也帥義而行則殤公冝受此命冝荷此禄公子馮不帥父義忿而出奔因鄭以求入終傷咸冝之福故知人之稱唯在宣公也殷禮有兄弟相及不必傳子孫宋其後也故指稱商頌頌似用切荷本又作何河可切又音河注同任音壬忿芳粉切稱尺證切傳直專切</hi>〇冬齊鄭盟于石門㝷盧之盟也<hi>盧盟在春秋前盧齊地今濟北盧縣故城</hi>庚戌鄭伯之車僨于濟<hi>旣盟而遇大風傳記異也十二月無庚戌日誤僨弗問切仆也</hi>〇衛莊公娶于齊東宫得臣之妹曰莊姜<hi>得臣齊大子也大子不敢居上位故常處東宮</hi>美而無子衛人所爲賦碩人也<hi>碩人詩義取莊姜美亍色賢于德而不見荅終以無子國人憂之爲于僞切</hi>又娶于陳曰厲嬀生孝伯早死<hi>陳今陳國陳縣嬀九危切</hi>其娣戴嬀生桓公莊姜以爲己子<hi>嬀陳姓也厲戴皆謚雖爲莊姜子然大子之位未定</hi>
公子州吁嬖人之子也<hi>嬖親幸也吁況干切必計切賤而得幸曰</hi>○有寵而好兵公<lb/>
弗禁莊姜惡之石碏諫白臣聞愛子敎之以義方<hi>石碏衛大夫好呼報切禁居鴆切一音金惡烏路切碏七略切</hi>弗納於邪驕奢淫泆所自邪也四方之來寵<lb/>
禄過也將立州吁乃定之矣若猶未也階之爲禍<hi>言將立爲大子則冝早定<pb n="7b"/>若不早定州吁必縁寵而爲禍邪似嗟切下同泆音逸</hi>夫寵而不驕驕而能降降而不憾<lb/>
憾而能眕者鮮矣<hi>如此者少也降其身則必恨恨則思亂不能自安自重夫音扶發句之端後放此憾本又作感同胡暗切恨也五年同眕之忍切重也鮮息淺切</hi>且夫賤妨貴少陵長逺間親新間<lb/>
舊小加大<hi>小國而加兵於大國如息侯伐鄭之比妨音芳少詩照切長丁丈切間間厠之間下同比必二切</hi>淫<lb/>
破義所謂六逆也君義臣行父慈子孝兄愛弟敬所謂六順也<lb/>
<hi>臣行君之義</hi>去順效逆所以速禍也君人者將禍是務去而速之無<lb/>
乃不可乎弗聽其子厚與州吁游禁之不可桓公立乃老<hi>老致仕也四年經書州吁弒其君故傳先經以始事去起吕切及下同弒音試先悉薦切</hi>
經四年春王二月莒人伐𣏌取牟婁<hi>無傳書取言易也例在襄十三年𣏌國本都陳留雍丘縣推㝷事跡桓六年淳于公亡國𣏌似井之遷都淳于僖十四年又遷緣陵襄二十九年晉人城𣏌之淳于𣏌又遷都淳于牟婁杞邑城陽諸縣東北有婁郷杞音起牟亡侯切易以䜴切雍於用切</hi>○戊申衛州吁弑其君完<lb/>
<hi>稱臣弑君臣之罪也例在宣四年戊申三月十七日有日而無月弒本又作殺同音試凡弑君之例皆放此可以意求不重音完音九</hi>〇夏公及宋公遇于淸<hi>遇者草次之期二國各簡其禮道路相逢遇也淸衛邑濟北東阿<pb n="8a"/>縣有清亭</hi>〇宋公陳侯蔡人衛人伐鄭〇秋翬帥師會宋公陳侯蔡<lb/>
人衛人伐鄭<hi>公子翬魯大夫不稱公子疾其固請强君以不義也諸外大夫貶皆稱人至於内大夫貶則皆去族稱名於記事之體他國可言某人而己之卿佐不得言魯人此所以爲異也翬溺去族傳曰疾之叔孫豹則曰言違命此其例也翬許歸切強其丈切去起吕切下同溺乃歷切</hi>〇九月衛人殺州吁于濮<hi>州吁弒君而立未列於會故不稱君例在成十六年濮陳地水名濮音卜</hi>〇冬十有二月衛人立晉<hi>衛人逆公子晉而立之善其得衆故不書入於衛變文以示義例在成十八年</hi>
傳四年春衛州吁弑桓公而立公與宋公爲會將㝷宿之盟未<lb/>
及期衛人來告亂夏公及宋公遇于淸<hi>宿盟在元年</hi>〇宋殤公之<lb/>
即位也公子馮出奔鄭鄭人欲納之及衛州吁立將脩先君之<lb/>
怨於鄭<hi>謂二年鄭人伐衛之怨</hi>而求寵於諸侯以和其民<hi>諸篡立者諸侯旣與之會則不復討故欲求此寵篡初患切復扶又切下文復伐同</hi>使告於宋曰君若伐鄭以除君害<hi>害謂宋公子馮</hi>君爲主敝邑以賦與陳蔡從則衛國之願也<hi>言舉國之賦調從才用切調徒弔切</hi>宋人許之於是陳蔡方睦於衛<hi>蔡今汝南上蔡縣</hi>故宋公陳侯蔡<lb/>
<pb n="8b"/>
人衛人伐鄭圍其東門五日而還公問於衆仲曰衛州吁其成<lb/>
乎<hi>衆仲魯大夫</hi>對曰臣聞以德和民不聞以亂<hi>亂謂阻兵而安忍</hi>以亂猶治<lb/>
絲而棼之也<hi>絲見棼緼益所以亂棼扶云切緼於云切</hi>夫州吁阻兵而安忍阻兵無<lb/>
衆安忍無親衆叛親離難以濟矣<hi>恃兵則民殘民殘則衆叛安忍則刑過刑過則親離</hi>夫<lb/>
兵猶火也弗戢將自焚也夫州吁弑其君而虐用其民於是乎<lb/>
不務令德而欲以亂成必不免矣<hi>戢荘立切</hi>〇秋諸侯復伐鄭宋公<lb/>
使來乞師<hi>乞師不書非卿</hi>公辭之<hi>從衆仲/之言</hi>羽父請以師會之<hi>羽父公子翬</hi>公<lb/>
弗許固請而行故書曰翬帥師疾之也諸侯之師敗鄭徒兵取<lb/>
其禾而還<hi>時鄭不車戰</hi>〇州吁未能和其民厚問定君於石子<hi>石子石碏也以州吁不安諮其父</hi>石子曰王覲爲可曰何以得覲曰陳桓公方有寵<lb/>
於王陳衛方睦若朝陳使請必可得也厚從州吁如陳石碏使<lb/>
告于陳曰衛國𥚹小老夫耄矣無能爲也此二人者實弑寡君<lb/>
敢即圖之<hi>入十曰耄稱國小已老自謙以委陳使因其往就圖之覲其靳切見也朝直遙切後不出者皆放此褊必<pb n="9a"/>淺切一音必殄切耄毛報切</hi>陳人執之而請涖于衛<hi>請衛人自臨討之涖音利又音類</hi>九月<lb/>
衛人使右宰醜涖殺州吁于濮石碏使其宰獳羊肩涖殺石厚<lb/>
于陳君子曰石碏純臣也惡州吁而厚與焉大義滅親其是之<lb/>
謂乎<hi>子從弑君之賊國之大逆不可不除故曰大義滅親明小義則當兼子愛之獳奴侯切惡烏路切與音預</hi>衛<lb/>
人逆公子晉于邢冬十二月宣公即位<hi>公子晉也邢音刑國名</hi>書曰衛<lb/>
人立晉衆也<lb/>
經五年春公矢魚于棠<hi>書陳魚以示非禮也書棠譏逺地也今髙平方與縣北有武唐亭魯侯觀魚臺</hi>
〇夏四月葬衛桓公○秋衛師入郕<hi>將卑師衆但稱師此史之常也郕音成國名將子匠切</hi>○九月考仲子之宫初獻六羽<hi>成仲子宫安其主而祭之惠公以仲子手文娶之欲以爲夫人諸侯無二嫡蓋隱公成父之志爲别立宫也公問羽數故書羽婦人無謚因姓以名宫嫡都歷切爲于僞切</hi>〇邾<lb/>
人鄭人伐宋<hi>邾主兵故序鄭上</hi>〇螟<hi>無傳蟲食苗心者爲災故書螟亡丁切</hi>○冬十有二<lb/>
月辛巳公子彄卒<hi>大夫書卒不書葬葬者臣子之事非公家所及彄苦侯切</hi>○宋人伐鄭圍<lb/>
長葛<hi>潁川長社北有長葛</hi>
<pb n="9b"/>
傳五年春公將如棠觀魚者臧僖伯諫曰凡物不足以講大事<lb/>
<hi>臧僖伯公子彄也僖謚也大事祀與戎魚本亦作漁</hi>其材不足以備器用則君不舉焉<hi>材謂皮革齒牙骨角毛羽也器用軍國之器</hi>君將納民於軌物者也故講事以度軌量<lb/>
謂之軌取材以章物采謂之物不軌不物謂之亂政亂政亟行<lb/>
所以敗也<hi>言器用衆物不入法度則爲不軌不物亂敗之所起度待洛切一音如字亟欺兾切數也</hi>故春蒐<lb/>
夏苗秋獮冬狩<hi>蒐索擇取不孕者苗爲苗除害也獮殺也以殺爲名順秋氣也狩圍守也冬物畢成獲則取之無所擇也蒐所求切獮息淺切說文作<graphic n="KR3622" url="https://raw.githubusercontent.com/kanripo/KR-Gaiji/master/images/KR3622.png" mimeType="image/png"/>榖梁傳云春曰田秋曰蒐狩手又切索所百切孕以證切爲于僞切</hi>皆於農<lb/>
隙以講事也<hi>各隨時事之間隙去逆切</hi>三年而治兵入而振旅<hi>雖四時講武猶復三年而大習出曰治兵始治其事入曰振旅治兵禮畢整衆而還振整也旅衆也振之愼切復扶又切下同</hi>歸而飮至以<lb/>
數軍實<hi>飲於廟以數車徒器械及所獲也數所主切注同械戸戒切</hi>昭文章<hi>車服旌旗</hi>明貴賤辨<lb/>
等列<hi>等列行五辨如字又方免切别也行戸郎切</hi>順少長<hi>出則少者在前還則在後所謂順也少詩照切注皆同長丁丈切下注同</hi>習威儀也鳥獸之肉不登於爼<hi>爼祭宗廟器鳥獸之肉一本作其肉爼莊呂切</hi>皮革齒牙骨角毛羽不登於器<hi>謂以飾法度之器</hi>則公不射古之制也<lb/>
<pb n="10a"/>
　若夫山林川澤之實器用之資皁隷之事官司之守非君所及<lb/>
　也<hi>士臣皁皁臣輿輿臣隸言取此雜猥之物以資器備是小臣有司之職非諸侯之所親也射食亦切早才早切輿音餘猥烏罪切</hi>公曰吾將略地焉<hi>孫辭以略地略揔攝巡行之名傳曰束略之不知西則否矣行下孟切</hi>遂<lb/>
　往陳魚而觀之<hi>陳設張也公大設捕魚之備而觀之捕音歩一音博</hi>僖伯稱疾不從書曰<lb/>
　公矢魚于棠非禮也且言逺地也<hi>矢亦陳也棠實他竟故曰逺地從才用切竟音境</hi>〇<lb/>
　曲沃莊伯以鄭人邢人伐翼<hi>曲沃晉别封成師之邑在河東聞喜縣莊伯成師子也翼晉舊都在平陽絳邑縣東邢國在廣平襄國縣沃烏毒切</hi>王使尹氏武氏助之翼侯奔隨<hi>尹氏武氏皆周丗族大夫也晉内相攻伐不告亂故不書傳具其事爲後晉事張本曲沃及翼本末見桓二年隨晉地傳具一本作傳見賢遍切</hi>〇夏葬衛桓公衛亂是以緩<hi>有州吁之亂十四月乃葬傳明其非慢也</hi>○四月鄭<lb/>
　人侵衛牧<hi>牧衛邑經書夏四月葬衛桓公今傳直言夏而更以四月附鄭人侵衛牧者於下事冝得月以明事之先後故不復備舉經文三年君氏卒其義亦同他皆倣此牧州牧之牧徐音目</hi>以報東門之役<hi>東門役在四年</hi>
　衛人以燕師伐鄭<hi>南燕國今東郡燕縣燕於賢切</hi>鄭祭足原繁洩駕以三軍軍<lb/>
　其前使曼伯與子元濳軍軍其後燕人畏鄭三軍而不虞制人<lb/>
<pb n="10b"/>
<hi>北制鄭邑今河南城臯縣也一名虎牢洩息列切曼音萬</hi>六月鄭二公子以制人敗燕師于<lb/>
北制<hi>二公子曼伯子元也</hi>君子曰不備不虞不可以師〇曲沃叛王秋王<lb/>
命虢公伐曲沃而立哀侯于翼<hi>春翼侯奔隨故立其子光</hi>〇衛之亂也郕人<lb/>
侵衛故衛師入郕<hi>郕國也東平剛父縣西南有郕郷父音甫</hi>〇九月考仲子之宫將<lb/>
萬焉<hi>萬舞也</hi>公問羽數於衆仲<hi>問執羽/人數</hi>對曰天子用八<hi>八八六十四人</hi>諸<lb/>
侯用六<hi>六六三十六人</hi>大夫四<hi>四四十/六人</hi>士二<hi>二二四人士有功賜用樂</hi>夫舞所以節<lb/>
八音而行八風<hi>八音金石絲竹匏土革木也八風八方之風也以八音之器播八方之風手之舞之足之蹈之節其制而叙其情八音金鍾石磬絲琴瑟竹簫管土塤木柷梧匏笙革鼓也八方之風謂東方谷風東南方淸明風南方凱風西南方涼風西方閶闔風西北方不周風北方廣莫風東北方融風匏白交切蹈徒報切</hi>故自八以下<hi>唯天子得盡物數故以八爲列諸侯則不敢用八</hi>公從之於是初獻六羽始用六佾也<hi>魯唯丈王周公廟得用八而他公遂因仍僣而用之今隱公特立此婦人之廟詳問衆仲衆仲因明大典故傳亦因言始用六佾其後季氏舞八佾於庭知唯在仲子廟用六佾音逸僣子念切</hi>〇宋人取邾田邾人告於鄭曰請<lb/>
君釋憾於宋敝邑爲道<hi>釋四年再見伐之恨道音導本亦作導</hi>鄭人以王師會之<lb/>
<pb n="11a"/>
<hi>王師不書不以告也</hi>伐宋入其郛以報東門之役<hi>郛郭也東門役在四年郛芳夫切下同</hi>宋<lb/>
人使來告命<hi>告命策書</hi>公聞其入郛也將救之問於使者曰師何及<lb/>
對曰未及國<hi>忿公知而故問責窮辭使色吏切下同</hi>公怒乃止辭使者曰君命寡<lb/>
人同恤社稷之難今問諸使者曰師未及國非寡人之所敢知<lb/>
也<hi>爲七年公伐邾傳難乃旦切</hi>〇冬十二月辛巳臧僖伯卒公曰叔父有憾<lb/>
於寡人<hi>諸侯稱同姓大夫長曰伯父少曰叔父有恨恨諫觀魚不聽</hi>寡人弗敢忘葬之加一<lb/>
等<hi>加命服之等</hi>〇宋人伐鄭圍長葛以報入郛之役也<lb/>
經六年春鄭人來渝平<hi>和而不盟曰平渝羊朱切變也</hi>○夏五月辛酉公會齊<lb/>
侯盟于艾<hi>泰山牟縣東南有艾山艾五蓋切</hi>〇秋七月<hi>雖無事而書首月具四時以成歳他皆放此</hi>
〇冬宋人取長葛<hi>秋取冬乃告也上有伐鄭圍長葛長葛鄭邑可知故不言鄭也前年冬圍不克而還今冬乗長葛無備而取之言易也易以䜴切傳同</hi>
傳六年春鄭人來渝平更成也<hi>渝變也公之爲公子戰於狐壤爲鄭所執逃歸怨鄭鄭伐宋公欲救宋宋使者失辭公怒而止忿宋則欲厚鄭鄭因此而來故經書渝平傳曰更成壤如掌切使所吏切</hi>〇翼九宗<lb/>
<pb n="11b"/>
五正頃父之子嘉父逆晉侯于隨<hi>翼晉舊都也唐叔始封受懷姓九宗職官五正遂丗爲晉強家五正五官之長九宗一姓爲九族也頃父之子嘉父晉大夫頃音傾長丁丈切下文及注同</hi>納諸鄂晉人<lb/>
謂之鄂侯<hi>鄂晉别邑諸地名疑者皆言有以示不審闕者不復記其闕他皆放此前年桓王立此侯之子於翼故不得復入翼别居鄂鄂五各切復扶又切下同</hi>○夏盟于艾始平于齊也<hi>春秋前魯與齊不平今乃弃惡結好故言始平干齊好呼報切</hi>〇五月庚申鄭伯侵陳大獲往歳鄭伯請成<lb/>
于陳<hi>成猶平也</hi>陳侯不許五父諫曰親仁善鄰國之寳也君其許鄭<lb/>
<hi>五父陳公子佗佗徒何切人名皆同</hi>陳侯曰宋衛實難<hi>可畏難也難乃旦切注同</hi>鄭何能爲遂<lb/>
不許君子曰善不可失惡不可長其陳桓公之謂乎長惡不悛<lb/>
從自及也<hi>悛止也從隨也悛七全切</hi>雖欲救之其將能乎商書曰惡之易也<lb/>
如火之燎于原不可郷邇<hi>商書盤庚言惡易長如火焚原野不可郷近燎力召切又力弔切郷本又作嚮同許亮切近附近之近</hi>其猶可撲滅<hi>言不可撲滅/撲普卜切</hi>周任有言<hi>周任周大夫任音壬</hi>
曰爲國家者見惡如農夫之務去草焉芟夷蕰崇之絶其本根<lb/>
勿使能殖則善者信矣<hi>芟刈也夷殺也蕰積也崇聚也去起吕切芟所銜切說文作癹匹未切云以足<pb n="12a"/>蹋夷草蕰紆粉切信如字又音申</hi>○秋宋人取長葛〇冬京師來告饑公爲之<lb/>
請糴於宋衛齊鄭禮也<hi>告饑不以王命故傳言京師而不書於經也雖非王命而公共以稱命已國不足旁請鄰國故曰禮也傳見隱之賢爲于僞切糴直歷切見賢遍切</hi>〇鄭伯如周始朝桓王也<hi>桓王即位周鄭交惡至是乃朝故曰始</hi>王不禮焉周桓公言於王曰我周之東遷晉<lb/>
鄭焉依<hi>周桓公周父黒肩也周采地扶風雍縣東北有周城幽王爲犬戎所殺平王東徙晉文侯鄭武公左右王室故曰晉鄭焉依焉如字或於䖍切非雍於用切左音佐右音祐又並如字</hi>善鄭以勸來者猶懼不蔇<lb/>
<hi>蔇至也蔇其器切</hi>況不禮焉鄭不來矣<hi>爲桓五年諸侯從王伐鄭傳</hi>
經七年春王三月叔姬歸于紀<hi>無傳叔姬伯姬之娣也至是歸者待年於父母國不與嫡俱行故書嫡本又作適同丁歷切</hi>○滕侯卒<hi>傳例曰不書名未同盟也滕國在沛國公丘縣東南沛音貝</hi>〇夏<lb/>
城中丘<hi>城例在莊二十九年中丘在琅邪臨沂縣東北琅音郎沂魚依切</hi>〇齊侯使其弟年來<lb/>
聘<hi>諸聘皆使卿執玉帛以相存問例在襄元年</hi>〇秋公伐邾○冬天王使凡伯來聘<lb/>
<hi>凡伯周卿士凡國伯爵也汲郡共縣東南有凡城共音恭凡字本作汎音凡</hi>○戎伐凡伯于楚丘以歸<lb/>
<hi>戎鳴鍾鼓以伐天子之使見夷狄強虣不書凡伯敗者單使無衆非戰陳也但言以歸非執也楚丘衛地在濟隂城武縣西南<pb n="12b"/>使所吏切下同見賢遍切虣蒲報切陳直覲切</hi>
傳七年春滕侯卒不書名未同盟也凡諸侯同盟於是稱名故<lb/>
薨則赴以名<hi>盟以名告神故薨亦以名告同盟</hi>告終稱嗣也以繼好息民<hi>告亡者之終稱嗣位之主嗣位之主當奉而不忘故曰繼好好同則和親故曰息民好呼報切注同</hi>謂之禮經<hi>此言凡例乃周公所制禮經也十一年不告之例又曰不書於策明禮經皆當書於䇿仲尼脩春秋皆承策爲經丘明之傳博采衆記故始開凡例特顯此二句他皆放此</hi>○夏城中丘書不時也○齊侯使夷仲年來聘<lb/>
結艾之盟也<hi>艾盟在六年</hi>〇秋宋及鄭平七月庚申盟于宿公伐邾<lb/>
爲宋討也<hi>公距宋而更與鄭平欲以鄭爲援今鄭復與宋盟故懼而伐邾欲以求宋故曰爲宋討爲于僞切注爲宋同援于眷切復扶又切</hi>〇初戎朝于周發幣于公卿凡伯弗賔<hi>朝而發幣於公卿如今計獻詣公府卿寺</hi>冬王使凡伯來聘還戎伐之于楚丘以歸<hi>傳言凡伯所以見伐</hi>〇陳及鄭平<hi>六年鄭侵陳/大獲今乃平</hi>十二月陳五父如鄭涖盟<hi>涖臨也</hi>壬<lb/>
申及鄭伯盟㰱如忘<hi>忘不在於歃血歃色洽切忘亡亮切服䖍云如而也</hi>洩伯曰五父必<lb/>
不免不頼盟矣<hi>洩伯鄭洩駕洩息列切</hi>鄭良佐如陳涖盟<hi>良佐鄭大夫</hi>辛巳及<lb/>
<pb n="13a"/>
陳侯盟亦知陳之將亂也<hi>入其國觀其政治故揔言之也皆爲桓五年六年陳亂蔡人殺陳佗傳治直吏切</hi>〇鄭公子忽在王所故陳侯請妻之<hi>以忽有王寵故妻七計切</hi>鄭伯許<lb/>
之乃成昬<hi>爲鄭忽失齊昏援以至出奔傳爲于僞切</hi>
經八年春宋公衛侯遇于垂<hi>垂衛地濟隂句陽縣東北有垂亭句古侯切</hi>〇三月鄭<lb/>
伯使宛來歸祊<hi>宛鄭大夫不書氏未賜族祊鄭祀泰山之邑在琅邪費縣東南宛於阮切祊必彭切費音秘</hi>〇<lb/>
庚寅我入祊<hi>桓元年乃卒易祊田知此入祊未肯受而有之</hi>〇夏六月已亥蔡侯考父<lb/>
卒<hi>無傳襄六年傳曰杞桓公卒始赴以名同盟故也諸侯同盟稱名者非唯見在位二君也甞與其父同盟則亦以名赴其子亦所以繼好也蔡未與隱盟蓋春秋前與惠公盟故赴以名見賢遍切好呼報切</hi>〇辛亥宿男卒<hi>無傳元年宋魯大夫盟于宿宿與盟也晉荀偃禱河稱齊晉君名然後自稱名知雖大夫岀盟亦當先稱己君之名以啓神明故薨皆從身盟之例當告以名也傳例曰赴以名則亦書之不然則否辟不敏也今宿赴不以名故亦不書名諸例或發於始事或發於後者因冝有所異同亦或丘明所得記注本末不能皆備故與音預下不與同禱丁老切或丁報切</hi>○秋七月庚午<lb/>
宋公齊侯衛侯盟于瓦屋<hi>齊侯尊宋使主會故宋公序濟上瓦屋周地</hi>〇八月葬蔡<lb/>
宣公<hi>無傳三月而葬速</hi>〇九月辛卯公及莒人盟于浮來<hi>苢人微者不嫌敵公侯故<pb n="13b"/>直稱公例在僖二十九年浮來紀邑東莞縣北有邳郷邳郷西有公來山號曰邳來間邳蒲悲切間如字</hi>〇螟<hi>無傳爲災</hi>
〇冬十有二月無駭卒<hi>公不與小歛故不書日卒而後賜族故不書氏斂力驗切</hi>
傳八年春齊侯將平宋衛<hi>平宋衛於鄭</hi>有會期宋公以幣請於衛請<lb/>
先相見<hi>宋敬齊命</hi>衛侯許之故遇于犬丘<hi>犬丘垂也地有兩名</hi>〇鄭伯請釋泰<lb/>
山之祀而祀周公以泰山之祊易許田三月鄭伯使宛來歸祊<lb/>
不祀泰山也<hi>成王營王城有遷都之志故賜周公許田以爲魯國朝宿之邑後丗因而立周公别廟焉鄭桓公周宣王之母弟封鄭有助祭泰山湯沐之邑在祊鄭以天子不能復巡狩故欲以祊易許田各從本國所近之宜恐魯以周公别廟爲疑故云巳廢泰山之祀而欲爲魯祀周公孫辭以有求也許田近許之田泰山如字東岳復扶又切守手又切近附近之近下同爲于僞切下爲魯同</hi>〇夏虢公忌父始作卿士于周<hi>周人於此遂卑之政畀必二切</hi>
〇四月甲辰鄭公子忽如陳逆婦嬀辛亥以嬀氏歸甲寅入于<lb/>
鄭陳鍼子送女先配而後祖鍼子曰是不爲夫婦誣其祖矣非<lb/>
禮也何以能育<hi>鍼子陳大夫禮逆婦必先告祖廟而後行故楚公子圍稱告莊共之廟鄭忽先逆婦而後告廟故曰先配而後祖鍼其廉切誣亡符切共音恭一本亦作恭</hi>○齊人卒平宋衛于鄭秋會于<lb/>
<pb n="14a"/>
温盟于瓦屋以釋東門之役禮也<hi>會温不書不以告也定國息民故曰禮也平宋衛二國忿鄭之謀鄭不與盟故不書與音預</hi>○八月丙戌鄭伯以齊人朝王禮也<hi>言鄭伯不以虢公得政而背王故禮之齊稱人略從國辭上有七月庚午下有九月辛卯則八月不得有丙戍背音佩</hi>〇公及莒人<lb/>
盟于浮來以成紀好也<hi>二年紀苢盟于密爲魯故今公㝷之故曰以成紀好好呼報切</hi>〇冬齊<lb/>
侯使來告成三國<hi>齊侯冬來告稱秋和三國</hi>公使衆仲對曰君釋三國之圗<lb/>
以鳩其民君之惠也寡君聞命矣敢不承受君之明德<hi>鳩集也</hi>○<lb/>
無駭卒羽父請謚與族公問族於衆仲衆仲對曰天子建德<hi>立有德以爲諸侯</hi>因生以賜姓<hi>因其所山生以賜姓謂若舜由嬀汭故陳爲嬀姓汭如銳切</hi>胙之土而<lb/>
命之氏<hi>報之以土而命氏曰陳胙才故切</hi>諸侯以字<hi>諸侯位卑不得賜姓故其臣因氏其王父字</hi>爲<lb/>
謚因以爲族<hi>或便即先人之謚稱以爲族</hi>官有丗功則有官族邑亦如之<hi>謂取其舊官舊邑之稱以爲族皆禀之時君稱尺證切</hi>公命以字爲展氏<hi>諸侯之子稱公子公子之子稱公孫公孫之子以王父字爲氏無孩公子展之孫故爲展氏</hi>
經九年春天子使南季來聘<hi>無傳南季天子大夫也南氏季字也</hi>○三月癸酉大<lb/>
<pb n="14b"/>
雨震電庚辰大雨雪<hi>三月今正月電徒練切雨于付切</hi>〇挾卒<hi>無傳挾魯大夫未賜族挾音協</hi>〇夏城郎〇秋七月○冬公會齊侯于防<hi>防魯地在琅邪華縣東南華戸化切</hi>
傳九年春王三月癸酉大雨霖以震書始也<hi>書癸酉始雨日霖音林乆雨謂之淫淫雨謂之霖</hi>庚辰大雨雪亦如之書時失也<hi>夏之正月微陽始出未可震電旣震電又不當大雨雪故皆爲時失</hi>凡雨自三日以往爲霖<hi>此解經書霖也而經無霖字經誤</hi>平地尺<lb/>
爲大雪○夏城郎書不時也〇宋公不王<hi>不共王職共音恭本亦作供</hi>鄭伯<lb/>
爲王左卿士以王命討之伐宋宋以入郛之役怨公不告命<hi>入郛在五年公以七年伐邾欲以說宋而宋猶不和也說音悅</hi>公怒絶宋使秋鄭人以王命來<lb/>
告伐宋<hi>遣使致王命也伐宋未得志故復往告之使所吏切及注同復扶又切</hi>冬公會齊侯于防<lb/>
謀伐宋也○北戎侵鄭鄭伯禦之患戎師曰彼徒我車懼其侵<lb/>
軼我也<hi>徒歩兵也軼突也軼直結切又音逸</hi>公子突曰使勇而無剛者甞冦而速<lb/>
去之<hi>公子突鄭厲公也甞試也勇則能往無剛不恥退</hi>君爲三覆以待之<hi>覆伏兵也覆扶又切注及下同</hi>戎輕而不整貪而無親勝不相讓敗不相救先者見獲必務<lb/>
<pb n="15a"/>
進進而遇覆必速奔後者不救則無繼矣乃可以逞<hi>逞解也輕遣政切逞勑領切解音蟹或佳買切</hi>從之戎人之前遇覆者奔祝耼逐之<hi>祝聃鄭大夫聃乃甘切一音土甘切</hi>衷戎師前後擊之盡殪<hi>爲三部伏兵祝耼帥勇而無剛者先犯戎而速奔以遇二伏兵至後伏兵起戎還走祝耼反逐之戎前後及中三處受敵故曰衷戎師殪死也衷丁仲切又音忠殪於計切處昌慮切</hi>戎師<lb/>
大奔<hi>後駐軍不復繼也駐丁住切</hi>十一月甲寅鄭人大敗戎師<hi>此皆春秋時事雖經無正文所謂必廣記而備言之將令學者原始要終㝷其枝葉究其所窮他皆放此令力呈切要於遙切</hi>
經十年春王二月公會齊侯鄭伯于中丘<hi>傳言正月會癸丑盟釋例推經傳日月癸丑是正月二十六日知經二月誤</hi>〇夏翬帥師會齊人鄭人伐宋<hi>公子翬不待公命而貪會二國之君疾其專進故去氏齊鄭以公不至故亦更使微者從之伐宋不言及明翬專行非鄧之謀也及例在宣七年去起吕切傳同</hi>○六月壬戌公敗宋師于菅<hi>齊鄭後期故公獨敗宋師書敗宋未陳也敗例在莊十一年菅宋地菅音古顔切陳直覲切</hi>辛未取郜辛巳取防<hi>鄭後至得郜防二邑歸功于魯故書取明不用師徒也濟隂城武縣東南有郜城髙平昌邑縣西南有西防城郜古報切字林又工竺切</hi>〇秋宋人衛人<lb/>
入鄭宋人蔡人衛人伐戴鄭伯代取之<hi>三國伐戴鄭伯因其不和伐而取之書伐<pb n="15b"/>用師徒也書取克之易也戴國今陳留外黄縣東南有戴城戴亦作載易以䜴切傳同</hi>○冬十月壬午齊<lb/>
人鄭人入郕<lb/>
傳十年春王正月公會齊侯鄭伯于中丘癸丑盟于鄧爲師期<lb/>
<hi>㝷九年會于防謀伐宋也公旣會而盟盟不書非後也蓋公還告會而不告盟鄧魯地</hi>夏五月羽父先<lb/>
會齊侯鄭伯伐宋<hi>言先會明非公本期釋翬之去族</hi>六月戊申公會齊侯鄭伯<lb/>
于老桃<hi>會不書不告於廟也老桃宋地六月無戊申戊申五月二十三日日誤</hi>壬戌公敗宋師干<lb/>
菅庚午鄭師入郜辛未歸于我庚辰鄭師入防辛巳歸于我<lb/>
<hi>壬戌六月七日庚午十五日庚辰二十五日鄭伯後期而公獨敗宋師故鄭頻獨進兵以八郜防入而不有命魯取之推功上爵讓以自替不有其實故經伹書魯取以成鄭志善之也</hi>君子謂鄭莊公於是乎可謂正矣<lb/>
以王命討不庭<hi>下之事上皆成禮於庭中</hi>不貪其土以勞王爵正之體也<hi>勞者叙其勤以荅之諸侯相朝逆之以饔餼謂之郊勞魯侯爵尊鄭伯爵卑故言以勞王爵勞力報切注同餼許氣切</hi>蔡<lb/>
人衛人郕人不會王命<hi>不伐宋也</hi>秋七月庚寅鄭師入郊猶在郊<lb/>
<hi>鄭師還駐兵於逺郊</hi>宋人衛人入鄭<hi>宋衛竒兵/承虚入鄭</hi>蔡人從之伐戴<hi>從宋衛伐戴也</hi>八<lb/>
<pb n="16a"/>
月壬戍鄭伯圍戴癸亥克之取三師焉<hi>三國之軍在戴故鄭伯合圍之師者軍旅之通稱稱尺證切</hi>宋衛旣入鄭而以伐戴召蔡人<hi>伐戴乃召之</hi>蔡人怒故不和<lb/>
而敗<hi>言鄭取之易也</hi>○九月戊寅鄭伯入宋<hi>報入鄭也九月無戊寅戊寅八月二十四日</hi>〇<lb/>
冬齊人鄭人入郕討違王命也<lb/>
經十有一年春滕侯薛侯來朝<hi>諸侯相朝例在丈十五年薛息列切</hi>〇夏公會鄭<lb/>
伯于時來<hi>時來郲也熒陽縣東有釐城鄭地也郲音來釐音來王元規力之切</hi>〇秋七月壬午公<lb/>
及齊侯鄭伯入許<hi>與謀曰及還使許叔居之故不言滅也許潁川許昌縣與音預還音環</hi>〇冬十<lb/>
有一月壬辰公薨<hi>實弑書薨又不地者史䇿所諱也</hi>
傳十一年春滕侯薛侯來朝爭長<hi>薛魯國薛縣長丁丈切</hi>薛侯曰我先封<lb/>
<hi>薛祖奚仲夏所封在周之前夏戸雅切</hi>滕侯曰我周之卜正也<hi>卜正卜官之長</hi>薛庶姓也<lb/>
我不可以後之<hi>庶姓非周之同姓</hi>公使羽父請於薛侯曰君與滕君辱<lb/>
在寡人周諺有之曰山有木工則度之賔有禮主則擇之<hi>擇所冝而行之諺音彦俗言也度大洛切</hi>周之宗盟異姓爲後<hi>盟載書皆先同姓例在定四年</hi>寡人若朝<lb/>
<pb n="16b"/>
于薛不敢與諸任齒<hi>薛任姓齒列也任音壬注同</hi>君若辱貺寡人則願以滕<lb/>
君爲請薛侯許之乃長滕侯〇夏公會鄭伯于郲謀伐許也鄭<lb/>
伯將伐許五月甲辰授兵於大宮<hi>大宫鄭祖廟大音泰</hi>公孫閼與潁考叔<lb/>
爭車<hi>公孫閼鄭大夫閼安葛切</hi>潁考叔挾輈以走<hi>輈車轅也挾音協輈張留切</hi>子都抜棘<lb/>
以逐之<hi>子都公孫閼棘㦸也</hi>及大逵弗及子都怒<hi>逵道方九軌也逵求龜切爾雅云九達謂之逵釋文云道方九軌此依考工記</hi>秋七月公會齊侯鄭伯伐許庚辰傅于許<hi>傅于許城下傅音附注同</hi>潁考叔取鄭伯之旗蝥弧以先登<hi>蝥弧旗名蝥莫侯切弧音胡</hi>子<lb/>
都自下射之顚<hi>顚隊而死射食亦切下及注同隊直類切</hi>瑕叔盈又以蝥弧登<hi>瑕叔盈鄭大夫</hi>周麾而呼曰君登矣<hi>周徧也麾招也麾許危切又許僞切呼火故切徧音遍</hi>鄭師畢登<lb/>
壬午遂入許許莊公奔衛<hi>奔不書兵亂遁逃未知所在遁徒頓切</hi>齊侯以許讓公<lb/>
公曰君謂許不共<hi>不共職貢共音恭本亦作供音同注及下同</hi>故從君討之許旣伏<lb/>
其罪矣雖君有命寡人弗敢與聞乃與鄭人鄭伯使許大夫百<lb/>
里奉許叔以居許東偏<hi>許叔許荘公之弟東偏東鄙也與音預</hi>曰天禍許國鬼神<lb/>
<pb n="17a"/>
實不逞于許君而假手于我寡人<hi>借手于我寡德之人以討許</hi>寡人唯是一<lb/>
二父兄不能共億<hi>父兄同姓羣臣共給億安也億於力切</hi>其敢以許自爲功乎寡<lb/>
人有弟不能和恊而使餬其口於四方<hi>弟共叔叚也餬鬻也段出奔在元年餬音胡說文云寄食鬻本又作粥之育切又與六切</hi>其況能乆有許乎吾子其奉許叔以撫柔<lb/>
此民也吾將使獲也佐吾子<hi>獲鄭大夫公孫獲</hi>若寡人得没于地<hi>以夀終壽如字又音授</hi>天其以禮悔禍于許<hi>言天加禮於許而悔禍之</hi>無寧兹許公復奉其<lb/>
社稷<hi>無寜寜也兹此也復扶又切又音服</hi>唯我鄭國之有請謁焉如舊昏媾<hi>謁告也婦之父曰昏重昏曰媾媾古豆切重直龍切</hi>其能降以相從也<hi>降降心也</hi>無滋他族實偪處<lb/>
此以與我鄭國爭此土也吾子孫其覆亡之不暇而況能禋祀<lb/>
許乎<hi>絜齊以享謂之禋祀謂許山川之祀覆芳服切暇行嫁切禋音因齊側皆切一本作齋</hi>寡人之使吾<lb/>
子處此不唯許國之爲亦聊以固吾圉也<hi>圉邊垂也爲于僞切圉魚吕切</hi>乃使<lb/>
公孫獲處許西偏曰凡而器用財賄無寘於許我死乃亟去之<lb/>
吾先君新邑於此<hi>此今河南新鄭舊鄭在京兆賄呼罪切字林音悔寘之䜴切置也亟紀力切急也下注同</hi>
<pb n="17b"/>
王室而旣卑矣周之子孫日失其序<hi>鄭亦周之子孫</hi>夫許大岳之胤也<lb/>
<hi>大岳神農之後堯四岳也胤繼也大音泰</hi>天而旣厭周德矣吾其能與許爭乎君子<lb/>
謂鄭莊公於是乎有禮禮經國家定社稷序民人利後嗣者也<lb/>
許無刑而伐之服而舎之<hi>刑法也厭於豔切</hi>度德而處之量力而行之<lb/>
相時而動無累後人<hi>我死乃亟去之無累後人度待洛切量音良下同相息亮切累劣僞切注同</hi>可<lb/>
謂知禮矣〇鄭伯使卒出豭行出犬雞以詛射潁考叔者<hi>百人爲卒二十五人爲行行亦卒之行列疾射潁考叔者故令卒及行閒皆詛之卒尊忽切注同猳音加豬別名行戶剛切注同詛側慮切令力呈切</hi>君子謂鄭莊公失政刑矣政以治民刑以正邪旣無德<lb/>
政又無威刑是以及邪<hi>大臣不睦又不能用刑於邪人邪似嗟切下及注同</hi>邪而詛之將<lb/>
何益矣〇王取鄔劉<hi>二邑在河南緱氏縣西南有鄔聚西北有劉亭鄔烏戸切緱古侯切又苦侯切聚才遇切</hi>蔿邘之田于鄭<hi>蔿邘鄭二邑蔿/尤委切邘音于</hi>而與鄭人蘇忿生之田<hi>蘇忿生周武王司宼蘇公也忿芳粉切</hi>温<hi>今温/縣</hi>原<hi>在沁水縣西沁七浸切字林先枉切郭璞王蒼解詁音狗沁之沁沈文何䟽鴆切韋昭思金切水名</hi>絺<hi>在野王縣西/南絺勑之切</hi>樊<hi>一名陽樊野王縣西/南有陽城樊扶袁切</hi>隰郕<hi>在懐縣西<pb n="18a"/>南隰詳立切郕尚征切</hi>欑茅<hi>在脩武縣北/攢才官切</hi>向<hi>軹縣西有地名向上向/舒亮切注同軹音𥿄</hi>盟<hi>今盟津盟音孟</hi>州<hi>今州/縣</hi>陘<hi>闕陘/音刑</hi>隤<hi>在脩武縣北/隤徒囬切</hi>懷<hi>今懷縣凡十二邑皆蘇忿生之田欑茅隤屬汲郡餘皆屬河内</hi>君子是以知桓王之失鄭也恕而行之德之則也禮之<lb/>
經也己弗能有而以與人人之不至不亦冝乎<hi>蘇氏叛王十二邑王所不能有爲桓五年從王伐鄭張本</hi>○鄭息有違言<hi>以言語相違恨</hi>息侯伐鄭鄭伯與戰于竟<lb/>
息師大敗而還<hi>息國汝南新息縣竟音境息一本作鄎音息</hi>君子是以知息之將亡<lb/>
也不度德<hi>鄭莊賢度待洛切</hi>不量力<hi>息國/弱</hi>不親親<hi>鄭息同姓之國</hi>不徵辭不察<lb/>
有罪<hi>言語相恨當明徴其辭以審曲直不宜輕鬪</hi>犯五不韙而以伐人其喪師也不<lb/>
亦冝乎<hi>韙是也韙韋鬼切蒼頡篇同喪息浪切</hi>○冬十月鄭伯以虢師伐宋壬戌<lb/>
大敗宋師以報其入鄭也<hi>入鄭在十年</hi>宋不告命故不舌曰凡諸侯有<lb/>
命告則書不然則否<hi>命者國之大事政令也承其告辭史乃書之于䇿若所傳聞行言非將君命則記在簡牘而巳不得記於典策此帀蓋周禮之舊制傳直專切/<graphic n="KR0935" url="https://raw.githubusercontent.com/kanripo/KR-Gaiji/master/images/KR0935.png" mimeType="image/png"/>
                    </hi>出臧否亦如之<hi>臧否謂善惡得失也滅而告敗勝而告克此皆互言不須兩告乃書否音鄙又方九切注同</hi>雖及滅國滅不告敗勝不告克<lb/>
<pb n="18b"/>
不書于䇿○羽父請殺桓公將以求大宰<hi>大宰官名大音泰注同</hi>公曰爲<lb/>
其少故也吾將授之矣<hi>授桓位爲于僞切少詩照切</hi>使營菟裘吾將老焉<hi>菟裘魯邑在泰山梁父縣南不欲復居魯朝故别營外邑菟兔都切裘音求父音甫復扶又切下同</hi>羽父懼反譖公<lb/>
于桓公而請弑之公之爲公子也與鄭人戰于狐壤止焉<hi>内諱獲故言止狐壤鄭地譛側鴆切弒音試下同一本作殺</hi>鄭人囚諸尹氏<hi>尹氏鄭大夫</hi>賂尹氏而禱<lb/>
於其主鍾巫<hi>主尹氏所主祭賂音路禱丁老切或多報切巫亡夫切</hi>遂與尹氏歸而立其<lb/>
主<hi>立鍾巫於魯</hi>十一月公祭鍾巫齊于社圃<hi>社圃園名/圃布古切</hi>館于寪氏<hi>館舎也寪氏魯大去寪于委切</hi>壬辰羽父使賊弑公于寪氏立桓公而討寪氏有<lb/>
死者<hi>欲以弑君之罪加寪氏而復不能正法誅之傳言進退無據</hi>不書葬不成喪也<hi>桓弑隱篡立故䘮禮不成</hi>
春秋左氏傳卷第一<lb/>
<pb n="1a"/>
</p>
<p>
</p>
  </div>
</body>
</text>
</TEI>
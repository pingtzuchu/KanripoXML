<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
春秋經傳集解襄元第十四<hi>陸云襄公名午成公子母定以謚法因事有功曰襄辟土有德曰襄</hi>
　　　　　　　　　　杜氏　盡九年<lb/>
經元年春正正月公即位<hi>無傳於是公年四歳</hi>〇仲孫蔑㑹晉欒黶宋華<lb/>
元衛寗殖曹人莒人邾人滕人薛人圍宋彭城<hi>魯與謀於虚朾而書㑹者禀命霸主非匹敵故與音預</hi>〇夏晉韓厥帥師伐鄭○仲孫蔑㑹齊崔杼曹人<lb/>
邾人𣏌人次于鄫<hi>鄫鄭地在陳留襄邑縣東南書次兵不加鄭次鄫以待晉師鄫才陵切</hi>〇秋楚<lb/>
公子壬夫帥師侵宋○九月辛酉天王崩<hi>無傳辛酉九月十五日</hi>○邾子<lb/>
來朝〇冬衛侯使公孫剽來聘<hi>剽子叔黒背子剽匹妙切字林匹召切</hi>○晉侯使<lb/>
荀罃來聘<hi>冬者十月初也王崩赴未至皆未聞喪故各得行朝聘之禮而傳善之</hi>
傳元年春已亥圍宋彭城<hi>下有二月則此已亥爲正月正月無已亥日誤</hi>非宋地追書<lb/>
也<hi>成十八年楚取彭城以封魚石故曰非宋地夫子治春秋追書繫之宋</hi>於是爲宋討魚石故稱<lb/>
宋且不登叛人也<hi>登成也不與其專邑叛君故使彭城還繫宋爲于僞切</hi>謂之宋志<hi>稱宋亦以成宋志</hi>彭城降晉晉人以宋五大夫在彭城者歸寘諸瓠丘<hi>彭城降不<pb n="1b"/>書賤略之瓠丘晉地河東東垣縣東南有壷丘五大夫魚石向爲人鱗朱向帶魚府降戸江切寘之䜴切瓠徐侯呉切一音戸故切垣音袁</hi>齊人不㑹彭城晉人以爲討二月齊大子光爲質於晉<lb/>
<hi>光齊靈公大子質音致</hi>○夏五月晉韓厥荀偃帥諸侯之師伐鄭入其郛<lb/>
<hi>荀偃不書非元帥郛芳夫切帥所類切</hi>敗其徒兵於洧上<hi>徒兵歩兵洧水出密縣東南至長平入潁洧于軌切</hi>於是東諸侯之師次于鄫以待晉師<hi>齊魯曹邾𣏌</hi>晉師自鄭以鄫<lb/>
之師侵楚焦夷及陳<hi>於是孟獻子自鄫先歸不與侵陳楚故不書焦如字徐在堯切與音預</hi>晉侯<lb/>
衛侯次于戚以爲之援<hi>爲韓厥援</hi>○秋楚子辛救鄭侵宋吕留<hi>吕留二縣今屬彭城郡</hi>鄭子然侵宋取犬丘<hi>譙國鄼縣東北有犬丘城迂迴疑鄼才河切又子旦切迂音于</hi>〇<lb/>
九月邾子來朝禮也<hi>邾宣公</hi>○冬衛子叔晉如武子來聘禮也凡<lb/>
諸侯即位小國朝之<hi>小事大</hi>大國聘焉<hi>大字小</hi>以繼好結信謀事補<lb/>
闕禮之大者也<hi>闕猶過也禮以安國家利民人爲大好呼報切</hi>
經二年春王正月葬簡王<hi>無傳五月而葬速</hi>○鄭師伐宋<hi>書伐從告</hi>○夏五<lb/>
月庚寅夫人姜氏薨○六月庚辰鄭伯睔卒<hi>禾與襄同盟而赴以名庚辰七月九<pb n="2a"/>日書六月經誤睔古困切徐又胡忖切</hi>○晉師宋師衛寗殖侵鄭<hi>宋雖非卿師重故叙衛上殖市力切</hi>○秋七月仲孫蔑㑹晉荀罃宋華元衛孫林父曹人邾人于<lb/>
戚○已丑葬我小君齊姜<hi>齊謚也三月而葬速齊如字或音側皆切非</hi>○叔孫豹如<lb/>
宋<hi>豹於此始自齊還爲卿</hi>○冬仲孫蔑㑹晉荀罃齊崔杼宋華元衛孫林<lb/>
父曹人邾人滕人薛人小邾人于戚遂城虎牢<hi>以偪鄭</hi>○楚殺其<lb/>
大夫公子申<lb/>
傳二年春鄭師侵宋楚令也<hi>以彭城故</hi>○齊侯伐萊萊人使正輿子<lb/>
賂夙沙衛以索馬牛皆百匹<hi>夙沙衛齊寺人索簡擇好者萊音來輿音餘本亦作與索所白切</hi>
齊師乃還君子是以知齊靈公之爲靈也<hi>謚法亂而不損曰靈言謚應其行應應對之應行下孟切</hi>○夏齊姜薨初穆姜使擇美檟<hi>檟梓之屬檟古雅切木名</hi>以自爲櫬<lb/>
與頌琴<hi>櫬棺也頌琴琴名猶言雅琴皆欲以送終櫬初覲切</hi>季文子取以葬君子曰非禮<lb/>
也禮無所逆婦養姑者也虧姑以成婦逆莫大焉<hi>穆姜成公母齊姜成公婦養余亮切</hi>詩曰其惟哲人告之話言順德之行<hi>詩大雅哲知也話善也言知者行事無不<pb n="2b"/>順話戸快切知音智下同</hi>季孫於是爲不哲矣<hi>言逆德陸云一本作不爲哲矣</hi>且姜氏君之<lb/>
妣也<hi>襄公適母哉曰君之妣妣必履切適丁歷切本又作嫡</hi>詩曰爲酒爲醴烝卑祖妣以<lb/>
洽百禮降福孔偕<hi>詩周頌烝進也卑與也偕徧也言敬事祖妣則鬼神降福季孫葬姜氏不以禮是不敬祖妣烝之承切卑必利切洽戸夾切偕音皆徧音遍</hi>齊侯使諸姜宗婦來送葬<hi>宗婦同姓大夫之婦婦人越疆送葬非禮疆居良切</hi>召萊子萊子不㑹故晏弱城東陽以偪之<hi>爲六年滅萊傳東陽齊竟上邑竟音境</hi>○鄭成公疾子駟請息肩於晉<hi>欲辟楚役以負擔喻擔都暫切</hi>
公曰楚君以鄭故親集矢於其目<hi>謂鄢陵戰晉射楚王目射食亦切</hi>非異人任<lb/>
寡人也<hi>言楚子任比患不爲他人蓋在已陸云非異人任絶句任音壬一讀至人字絶句爲于僞切</hi>若背之<lb/>
是棄力與言其誰暱我<hi>言盟誓之言背音佩棄力服本作棄功暱本作昵女乙切徐乃吉切</hi>免寡<lb/>
人唯二三子秋七月庚辰鄭伯睔卒於是子罕當國<hi>攝君事</hi>子<lb/>
駟爲政<hi>爲政卿</hi>子國爲司馬晉師侵鄭<hi>晉伐喪非禮</hi>諸大夫欲從晉子<lb/>
駟曰官命未改<hi>成公未葬嗣君未免喪故言未改不欲違先君意</hi>㑹于戚謀鄭故也<hi>鄭乆叛晉謀討之</hi>孟獻子曰請城虎牢以偪鄭<hi>虎牢舊鄭邑今屬晉</hi>知武子曰善鄫<lb/>
<pb n="3a"/>
之㑹吾子聞崔子之言今不來矣<hi>元年孟獻子與齊崔杼女于鄫崔杼有不服晉之言獻子以告知武子</hi>滕薛小邾之不至皆齊故也<hi>三國齊之屬</hi>寡君之憂不唯鄭<lb/>
<hi>言復憂齊叛復扶又切下同</hi>罃將復於寡君而請於齊<hi>以城事白晉君而請齊㑹之欲以觀齊志</hi>
得請而告吾子之功也<hi>得請謂齊人應命告諸侯㑹築虎牢</hi>若不得請事將在齊<lb/>
<hi>將伐齊</hi>吾子之請諸侯之福也<hi>城虎牢足以/服鄭息征伐</hi>豈唯寡君頼之<hi>傳言荀罃能用善謀</hi>○穆叔聘于宋通嗣君也○冬復㑹于戚齊崔武子及滕<lb/>
薛小邾之大夫皆㑹知武子之言故也<hi>武子言事將在齊齊人懼帥小國而㑹之</hi>遂<lb/>
城虎牢鄭人乃成<hi>如孟獻子之謀</hi>○楚公子申爲右司馬多受小國之<lb/>
賂以偪子重子辛<hi>偪奪其權勢</hi>楚人殺之故書曰楚殺其大夫公子<lb/>
中<hi>言所以致國討之子</hi>
經三年春楚公子嬰齊帥師伐呉○公如晉○夏四月壬戍公<lb/>
及晉侯盟于長樗<hi>晉侯出其國都與公盟于外樗勑居切</hi>○公至自晉<hi>無傳不以長樗至本非㑹</hi>○六月公㑹單子晉侯宋公衛侯鄭伯莒子邾子齊丗子光已<lb/>
<pb n="3b"/>
未同盟于雞澤<hi>雞澤在廣平曲梁縣西南周靈王新即位使王官伯出與諸侯盟以安王室故無譏單音善</hi>
○陳侯使袁僑如㑹<hi>陳疾楚政而來屬晉本非召㑹而自來故言如㑹僑其驕切</hi>○戊寅叔<lb/>
孫豹及諸侯之大夫及陳袁僑盟<hi>諸侯旣盟袁僑乃至故使大夫別與之盟言諸侯之大夫則在雞澤之諸侯也殊袁僑者明諸侯大夫所以盟盟袁僑也據傳盟在秋長歷推戊寅七月十三日經誤</hi>○秋公<lb/>
至自㑹<hi>無傳</hi>○冬晉荀罃帥師伐許<lb/>
傳三年春楚子重伐呉爲簡之師<hi>簡選練</hi>克鳩兹至于衡山<hi>鳩兹呉邑在丹陽無湖縣東今臯夷也衡山在呉興烏程縣南</hi>使鄧廖帥組甲三百被練三千<hi>組甲被練皆戰備也組甲漆甲成組文被練練𫀆廖力彫切組音祖被皮義切徐扶僞切</hi>以侵呉呉人要而擊之<lb/>
獲鄧廖其能免者組甲八十被練三百而巳子重歸旣飲至三<lb/>
日呉人伐楚取駕駕良邑也鄧廖亦楚之良也君子謂子重於<lb/>
是役也所獲不如所亡<hi>當時君子要於遥切</hi>楚人以是咎子重子重病之<lb/>
遂遇心疾而卒<hi>憂恚故成心疾咎其九切恚一瑞切</hi>○公如晉始朝也<hi>公即位而朝</hi>○<lb/>
夏盟于長樗孟獻子相公稽首<hi>相儀也稽首首至地相息亮切</hi>知武子曰天子<lb/>
<pb n="4a"/>
在而君辱稽首寡君懼矣<hi>稽首事天子之禮</hi>孟獻子曰以敝邑介在東<lb/>
表密邇仇讎<hi>仇讎謂齊楚與晉爭介音界爭爭鬬之爭</hi>寡君將君是望敢不稽首<hi>傳言獻子能固事盟主</hi>○晉爲鄭服故且欲脩呉好<hi>鄭服在前年爲于僞切好呼報切</hi>將合<lb/>
諸侯使士匄告于齊曰寡君使匄以歳之不易不虞之不戒寡<lb/>
君願與一二兄弟相見<hi>不易多難也虞度也戒備也列國之君相謂兄弟易以䜴切難乃旦切度待洛切</hi>以謀不恊請君臨之使匄乞盟齊侯欲勿許而難爲不恊乃<lb/>
盟於耏外<hi>與士匄盟耏水名耏音而</hi>○祁奚請老<hi>老致/仕</hi>晉侯問嗣焉<hi>嗣續其職者</hi>稱<lb/>
解狐其讎也將立之而卒<hi>解狐卒解音蟹</hi>又問焉對曰午也可<hi>午祁奚子</hi>於<lb/>
是羊舌職死矣晉侯曰孰可以代之對曰赤也可<hi>赤職之子伯華</hi>於是<lb/>
使祁午爲中軍尉羊舌赤佐之<hi>各代其父</hi>君子謂祁奚於是能舉善<lb/>
矣稱其讎不爲謟立其子不爲比舉其偏不爲黨<hi>謟媚也偏屬也謟他檢切比毗志切</hi>商書曰無偏無黨王道蕩蕩<hi>商書洪範也蕩蕩平正無私</hi>其祁奚之謂<lb/>
矣解狐得舉<hi>未得位故曰得舉</hi>祁午得位伯華得官建一官而三物成<lb/>
<pb n="4b"/>
<hi>一官軍尉物事也</hi>能舉善也夫唯善故能舉其類詩云惟其有之是以<lb/>
似之祁奚有焉<hi>詩小雅言唯有德之人能舉似巳者也夫音扶絶句一讀以夫爲下句首</hi>○六月公<lb/>
㑹單頃公及諸侯已未同盟于雞澤<hi>單頃公王卿士頃音傾</hi>晉侯使荀㑹<lb/>
逆呉子于淮上呉子不至<hi>道逺多難</hi>○楚子辛爲令尹侵欲於小國<lb/>
陳成公使袁僑如㑹求成<hi>患楚侵欲袁僑濤塗四岀孫</hi>晉侯使和組父告于<lb/>
諸侯<hi>告陳服</hi>秋叔孫豹及諸侯之大夫及陳袁僑盟陳請服也<hi>其君不來使大夫盟之匹敵之冝</hi>○晉侯之弟揚干亂行於曲梁<hi>行陳次行戸郎切陳直覲切</hi>
魏絳戮其僕<hi>僕御也</hi>晉侯怒謂羊舌赤曰合諸侯以爲榮也揚干<lb/>
爲戮何辱如之必殺魏絳無失也對曰絳無貳志事君不辟難<lb/>
有罪不逃刑其將來辭何辱命焉言終魏絳授僕人書<hi>僕人晉侯御僕</hi>
將伏劒士魴張老止之公讀其書曰日君乏使使臣斯司馬<hi>斯此也</hi>臣聞師衆以順爲武<hi>順莫敢違</hi>軍事有死無犯爲敬<hi>守官行法雖死不敢有違</hi>
君合諸侯臣敢不敬君師不武執事不敬罪莫大焉臣懼其死<lb/>
<pb n="5a"/>
以及揚干無所逃罪<hi>懼自犯不武不敬之罪</hi>不能致訓至於用鉞<hi>用鉞斬揚干之僕鉞音越</hi>臣之罪重敢有不從以怒君心<hi>言不敢/不從戮</hi>請歸死於司寇<hi>致尸於司寇使戮之</hi>公跣而出曰寡人之言親愛也吾子之討軍禮也寡人<lb/>
有弟弗能敎訓使干大命寡人之過也子無重寡人之過<hi>聽絳死爲重過跣先典切重直用切注同</hi>敢以爲請<hi>請使無死</hi>晉侯以魏絳爲能以刑佐民矣<lb/>
反役與之禮食使佐新軍<hi>羣臣旅㑹今欲顯絳故特爲設禮食食音嗣又如字爲于僞切</hi>張老<lb/>
爲中軍司馬<hi>代魏絳</hi>士富爲候奄<hi>代張老士富士㑹别族</hi>○楚司馬公子何<lb/>
忌侵陳陳叛故也〇許靈公事楚不㑹于雞澤冬晉知武子帥<lb/>
師伐許<lb/>
經四年春王三月已酉陳侯午卒<hi>前年大夫盟雞澤三月無己酉日誤</hi>○夏叔孫<lb/>
豹如晉○秋七月戊子夫人姒氏薨<hi>成公妾襄公母姒𣏌姓</hi>〇葬陳成公<lb/>
<hi>無傳</hi>○八月辛亥葬我小君定姒<hi>無傳定謚也赴同祔姑反哭成喪皆以正夫人禮母以子貴踰月而葬速</hi>〇冬公如晉○陳人圍頓<lb/>
<pb n="5b"/>
　傳四年春楚師爲陳叛故猶在繁陽<hi>前年何忌之師侵陳今猶未還繁陽楚地在汝南鮦陽縣南爲于僞切鮦孟康音紂直乆切一音童或音直勇切非</hi>韓獻子患之言於朝曰文王帥<lb/>
　殷之叛國以事紂唯知時也<hi>知時未可爭</hi>今我易之難哉<hi>晉力未能服楚受陳爲非時</hi>三月陳成公卒楚人將伐陳聞喪乃止<hi>軍禮不伐喪</hi>陳人不聽<lb/>
　命<hi>不聽楚命</hi>臧武仲聞之曰陳不服於楚必亡大國行禮焉而不服<lb/>
　在大猶有咎而況小乎夏楚彭名侵陳陳無禮故也<hi>爲下陳圍頓傳咎九切</hi>○穆叔如晉報知武子之聘也<hi>武子聘在元年</hi>晉侯享之金奏肆夏<lb/>
　之三不拜<hi>肆夏樂曲名周禮以鍾鼔奏九夏其二日肆夏一名樊三曰韶夏一名遏四日納夏一名渠蓋擊鍾而奏此三夏曲夏戸雅切注及下皆同九夏一日王夏二日肆夏三日韶夏四日納夏五日章夏六日齊夏七日族夏八日陔夏九日驁夏肆夏一名樊國語云金奏肆夏樊遏渠杜遂分爲三夏之别名吕叔王云肆夏時邁也樊遏執竸也渠思文也韶上招切褐於葛切納夏本或爲夏納誤渠其居切</hi>工歌文王之三又不拜<hi>工樂人也文王之三大雅之首文王太明緜</hi>歌鹿鳴之三三拜<hi>小雅之首鹿鳴四杜皇皇者華</hi>韓獻子使行人子貟<lb/>
　問之<hi>行人通使之官貟音云徐于貧切使所吏切下同</hi>曰子以君命辱於敝邑先君之<lb/>
<pb n="6a"/>
禮藉之以樂以辱吾子<hi>藉薦也藉在夜切</hi>吾子舎其大而重拜其細敢<lb/>
問何禮也對曰三夏天子所以享元侯也使臣弗敢與聞<hi>元侯牧伯舎音捨重直用切下皆同與音預下及與同牧徐音目</hi>文王兩君相見之樂也臣不敢及<lb/>
<hi>及與也文王之三皆稱文王之德受命作周故諸侯㑹同以相樂樂音洛</hi>鹿鳴君所以嘉寡君也敢<lb/>
不拜嘉<hi>晉以叔孫爲嘉賔故歌周鳴之詩取其我有嘉賔叔孫奉君命而來嘉叔孫乃所以嘉魯君</hi>四牡君<lb/>
所以勞使臣也敢不重拜<hi>詩言使臣乗四牡騑騑然行不止勤勞也晉以叔孫來聘故以此勞之勞力報切注勞之同騑芳非切</hi>皇皇者華君敎使臣曰必諮於周<hi>皇皇者華君遣使臣之詩言忠臣奉使能光輝君命如華之皇皇然又當諮于忠信以補已不及忠信爲周其詩日周爰諮諏周爰諮謀周爰諮度周爰諮詢言必於忠信之人諮此四事諏子須切度待洛切詢音荀</hi>臣聞之訪問於善爲咨<hi>問善道</hi>咨<lb/>
親爲詢<hi>問親戚之義</hi>咨禮爲度<hi>問禮/冝</hi>咨事爲諏<hi>問政/事</hi>咨難爲謀<hi>問患難難乃旦切</hi>臣獲五善敢不重拜<hi>五善爲諮詢度諏謀</hi>○秋定姒薨不殯于廟無<lb/>
櫬不虞<hi>櫬親身棺季孫以定姒本賤旣無器備議其喪制欲殯不過廟又不反哭過古禾切</hi>匠慶謂季文<lb/>
子<hi>匠慶魯大匠</hi>曰子爲正卿而小君之喪不成<hi>謂如季孫所議則爲夫人禮不成</hi>不<lb/>
<pb n="6b"/>
　終君也<hi>慢其母是不終事君之道</hi>君長誰受其咎<hi>言襄公長將責季孫長丁丈切</hi>初季孫爲<lb/>
　已樹六檟於蒲圃東門之外<hi>蒲圃場圃名季文子樹檟欲自爲櫬爲于僞切下注爲定姒爲言執事同圃市古切場直良切</hi>匠慶請木<hi>爲定姒/作櫬</hi>季孫曰略<hi>不以道取爲略</hi>匠慶用蒲圃<lb/>
　之檟季孫不御<hi>御止也傳言遂得成禮故經無異文御魚吕切</hi>君子曰志所謂多行無<lb/>
　禮必自及也其是之謂乎○冬公如晉聽政<hi>受貢賦多少之政</hi>晉侯享<lb/>
　公公請屬鄫<hi>鄫小國也欲得使屬魯如須句顓臾之比使助魯出貢賦公時年七歳蓋相者爲之言鄫今琅邪鄫縣句其俱切顓音專臾羊朱切比必二切相息亮切</hi>晉侯不許孟獻子曰以寡君之密邇<lb/>
　於仇讎而願固事君無失官命<hi>晉官徴發之命</hi>鄫無賦於司馬<hi>晉司馬又掌諸侯之賦</hi>爲執事朝夕之命敝邑敝邑褊小闕而爲罪<hi>闕不共也朝夕如字褊必淺切共音恭</hi>寡君是以願借助焉<hi>借鄫以自助借/子亦切注同</hi>晉侯許之<hi>爲明年叔孫豹鄫丗子巫如晉傳</hi>○楚人使頓間陳而侵伐之故陳人圍頓<hi>間伺間鈌間間厠之間伺音司下間音閑又間厠之間又如字</hi>○無終子嘉父使孟樂如晉<hi>無終山戎國名孟樂其使臣使所吏切</hi>因魏莊子納虎豹之皮以請和諸戎<hi>欲戎與晉和莊子魏絳</hi>晉侯<lb/>
<pb n="7a"/>
曰戎狄無親而貪不如伐之魏絳曰諸侯新服陳新來和將觀<lb/>
於我我德則睦否則攜貳勞師於戎而楚伐陳必弗能救是棄<lb/>
陳也諸華必叛<hi>諸華中國</hi>戎禽獸也獲戎失華無乃不可乎夏訓有<lb/>
之曰有窮后羿<hi>夏訓夏書有窮國名后君也羿有窮君之號夏戸雅切羿音詣</hi>公曰后羿何如<lb/>
<hi>怪其言不次故問之</hi>對曰昔有夏之方衰也后羿自鉏遷于窮石因夏民<lb/>
以代夏政<hi>禹孫大康淫放失國夏人立其弟仲康仲康亦微弱仲康卒子相立羿遂代相號日有窮鉏羿本國名鉏仕居切大音泰相息亮切</hi>恃其射也<hi>羿善/射</hi>不脩民事而淫干原獸<hi>淫放原野</hi>棄武<lb/>
羅伯因熊髠尨圉<hi>四子皆羿之賢臣髠苦門切尨莫邦切圉魚吕切</hi>而用寒浞寒浞伯<lb/>
明氏之讒子弟也<hi>寒國北海平壽縣東有寒亭伯明其君名浞仕角切徐在角切</hi>伯明后寒棄<lb/>
之夷羿收之<hi>夷氏</hi>信而使之以爲已相浞行媚于内<hi>内宫人</hi>而施賂<lb/>
于外愚弄其民<hi>欺罔之</hi>而虞羿于田<hi>樂之以遊田樂音洛下樂安同</hi>樹之詐慝以<lb/>
取其國家<hi>樹立也慝他得切後同</hi>外内咸服<hi>信浞/詐</hi>羿猶不悛<hi>悛改也悛七全切</hi>將<lb/>
歸自田<hi>羿獵還</hi>家衆殺而亨之以食其子<hi>食羿子亨普彭切煑也食音嗣</hi>其子不<lb/>
<pb n="7b"/>
忍食諸死于窮門<hi>殺之於國門</hi>靡奔有鬲氏<hi>靡夏遺臣事羿者有鬲國名今乎原鬲懸鬲音革</hi>浞因羿室<hi>就其如妾</hi>生澆及豷恃其讒慝詐僞而不德于民使澆<lb/>
用師滅斟灌及斟㝷氏<hi>二國夏同姓諸侯仲康之子后相所依樂安壽光縣東南有灌亭北海平壽縣東南有斟亭澆五弔切豷許器切斟之林切灌古亂切</hi>處澆于過處豷于戈<hi>過戈皆國名東萊掖縣北有過郷戈在宋鄭之間過古禾切注及下同戈古禾切掖音亦漢書作夜孟康音掖</hi>靡自有鬲氏收二國<lb/>
之燼<hi>燼遺民燼才刃切</hi>以滅浞而立少康<hi>少康夏后相子少詩照切</hi>少康滅澆于<lb/>
過后杼滅豷于戈<hi>后杼少康子杼直吕切</hi>有窮由是遂亡失人故也<hi>浞因羿室故不改有窮之號</hi>昔周辛甲之爲大史也命百官官箴王闕<hi>辛申周武王大史闕過也使百官各爲箴辭戒王過箴之林切</hi>於虞人之箴<hi>虞人掌田獵</hi>曰芒芒禹跡畫爲九<lb/>
州<hi>芒芒逺貌畫分也芒莫郎切畫乎麥切</hi>經啓九道<hi>啓開九州之道</hi>民有寢廟獸有茂草<lb/>
各有攸處德用不擾<hi>人神各有所歸故德不亂攸處如字本或作攸家擾如小切</hi>在帝夷羿<lb/>
冒于原獸<hi>冒貪也冒莫報切又亡北切</hi>忘其國恤而思其麀牡<hi>言但念獵麀音憂鹿牡也牡茂后切</hi>武不可重<hi>重猶數也重直用/切數所角切</hi>用不恢于夏家<hi>羿以好武雖有夏家而不<pb n="8a"/>能恢大之恢苦囬切</hi>獸臣司原敢告僕夫<hi>獸臣虞人告僕夫不敢斥尊</hi>虞箴如是可不<lb/>
懲乎於是晉侯好田故魏絳及之<hi>及后羿事好呼報切懲直升切</hi>公曰然則莫<lb/>
如和戎乎對曰和戎有五利焉戎狄荐居貴貨易土<hi>荐聚也易猶輕也荐於薦切又才遜切或云草也易以䜴切徐神䜴切</hi>土可賈焉一也邊鄙不聳民狎其野<lb/>
穡人成功二也<hi>聳懼狎習也賈音古聳息勇切</hi>戎狄事晉四鄰振動諸侯威懷<lb/>
三也以德綏戎師徒不勤甲兵不頓四也<hi>頓壞也</hi>鑒于后羿而用<lb/>
德度<hi>以后羿爲鍳戒</hi>逺至邇安五也君其圖之公說使魏絳盟諸戎脩<lb/>
民事田以時<hi>傳言晉侯能用善謀說音恱</hi>〇冬十月邾人莒人伐鄫臧紇救<lb/>
鄫侵邾敗于狐駘<hi>臧紇武仲也鄫屬魯故救之狐駘邾地魯國畨縣東南有目台亭紇恨發切駘徒來切徐勑才切畨本又作蕃應劭音皮一音方袁切白襃魯國記云陳子遊爲魯相畨子也國人爲諱改曰皮也台吐才切</hi>國人<lb/>
逆喪者皆髽魯於是乎始髽<hi>髽麻髮合結也遭喪者多故不能備凶服髽而巳髽側瓜切結音計本又作髻又作紒音同</hi>國人誦之曰臧之孤裘敗我於狐駘<hi>臧紇時服狐裘</hi>我君<lb/>
小子朱儒是使朱儒朱儒使我敗於邾<hi>襄公幼弱故曰小子臧紇短小故日朱儒敗不<pb n="8b"/>書魯人諱之朱本或作侏亦音朱</hi>
經五年春公至自晉○夏鄭伯使公子發來聘<hi>發子産父</hi>〇叔孫豹<lb/>
鄫丗子巫如晉<hi>此魯大夫故書巫如晉巫亡扶切</hi>○仲孫蔑衛孫林父㑹呉于<lb/>
善道<hi>魯衛俱受命於晉故不言及呉先在善道二大夫往㑹之故曰㑹呉善道地闕</hi>〇秋大雩〇楚殺<lb/>
其大夫公子壬夫<hi>書名罪其貪</hi>○公㑹晉侯宋公陳侯衛侯鄭伯曹<lb/>
伯莒子邾子滕子薛伯齊丗子光呉人鄫人于戚<hi>穆叔使鄫人聽命于㑹故鄫見經不復殊呉者呉來㑹于戚見賢遍切復扶又切</hi>○公至自㑹<hi>無/傳</hi>○冬戍陳<hi>諸侯在戚㑹皆受命戍陳各還國遣戍不復有告命故獨書魯戍</hi>○楚公子貞帥師伐陳○公㑹晉侯<lb/>
宋公衛侯鄭伯曹伯齊丗子光救陳〇十有二月公至自救陳<lb/>
<hi>無傳</hi>〇辛未季孫行父卒<lb/>
傳五年春公至自晉<hi>公在晉旣聽屬鄫聞其見伐遥命臧紇出救故傳稱經公至以明之</hi>○王使<lb/>
王叔陳生愬戎于晉<hi>王叔周卿士也戎陵虣周室故告愬盟主愬悉路切虣白報切</hi>晉人執<lb/>
之士魴如京師言王叔之貳於戎也<hi>王叔反有二心於戎夫奉使之義故晉執之使所吏<pb n="9a"/>切</hi>〇夏鄭子國來聘通嗣君也<hi>鄭僖公𥘉即位</hi>○穆叔覿鄫大子于晉<lb/>
以成屬鄫<hi>覿見也前年請屬鄫故將鄫大子巫如晉以成之覿直歷切見賢遍切</hi>書曰叔孫豹鄫<lb/>
大子巫如晉言比諸魯大夫也<hi>豹與巫俱受命於魯故經不書及比之魯大夫</hi>○呉子<lb/>
使壽越如晉<hi>夀越呉大夫</hi>辭不㑹于雞澤之故<hi>三年㑹雞澤呉不至今來謝之</hi>且請<lb/>
聽諸侯之好<hi>更請㑹好呼報切</hi>晉人將爲之合諸侯使魯衛先㑹呉且<lb/>
告㑹期<hi>以其道逺故使魯衛先告期爲于僞切</hi>故孟獻子孫文子㑹呉于善道<hi>二子皆受晉命而行</hi>〇秋大雩旱也<hi>雩夏祭所以折甘雨若旱則又脩其禮故雖秋雩非書過也然䋥與過雩同文是以傳每釋之日旱也雩而獲雨故書雩而不書早</hi>○楚人討陳叛故<hi>討治也</hi>曰由令尹子<lb/>
辛實侵欲焉乃殺之書曰楚殺其大夫公子壬夫貪也君子謂<lb/>
楚共王於是不刑<hi>陳之叛楚罪在子辛共王旣不能素明法敎陳叛之日又不能嚴斷威刑以謝小國而擁其罪人興兵致討加禮於陳而陳恨彌篤乃怨而歸罪子辛子辛之貪雖足以取死然共王用刑爲失其節故言不刑共音恭斷丁亂切</hi>詩曰周道挺挺我心扃扃講事不令集人來定<hi>逸詩也挺挺正直也扃扃明察也講謀也言謀事不善當聚致賢人以定之挺他頂切扃工逈切徐孔潁切</hi>巳則無信而殺人<lb/>
<pb n="9b"/>
以逞不亦難乎<hi>共王伐宋封魚石背盟敗于鄢陵殺子反公子申及壬夫八年之中戮殺三卿欲以屬諸侯故君子以爲不可背音佩</hi>夏書曰成允成功<hi>亦逸書也允信也言信成然後有成功</hi>○九月丙<lb/>
午盟于戚㑹呉且命戍陳也<hi>公及其㑹而不書盟非公後㑹蓋不以盟告廟</hi>穆叔以屬<lb/>
鄫爲不利使鄫大夫聽命于㑹<hi>鄫近魯竟故欲以爲屬國旣而與莒有忿魯不能救恐致譴責故復乞還之傳言鄫人所以見於戚㑹近附近之近下陳近同竟音境譴棄戰切復扶又切見賢遍切</hi>○楚子囊<lb/>
爲令尹<hi>公子貞囊乃郎切</hi>范宣子曰我喪陳矣楚人討貳而立子囊必<lb/>
改行<hi>改子辛所行喪息浪切行如字徐下孟切</hi>而疾討陳<hi>疾急也</hi>陳近於楚民朝夕急<lb/>
能無往乎有陳非吾事也無之而後可<hi>言晉力不能及陳故七年陳侯逃歸朝夕如字</hi>
冬諸侯戍陳<hi>備楚</hi>子囊伐陳十一月甲午㑹于城棣以救之<hi>公及救陳而不及㑹故不書城棣城棣鄭地陳留酸棗縣西南有棣城棣力計切又徒妹切</hi>○季文子卒大夫入<lb/>
斂公在位<hi>在阼階西郷斂力豔切鄉許亮切</hi>宰庀家器爲葬備<hi>庀具也庀匹婢切</hi>無衣<lb/>
帛之妾無食粟之馬無藏金玉無重器備<hi>器備謂珍寶甲兵之物衣於旣切食如字又音嗣重如字又直龍切</hi>君子是以知季文子之忠於公室也相三君矣而<lb/>
<pb n="10a"/>
無私積可不謂忠乎<hi>相息亮切積于賜切</hi>
經六年春王三月壬午𣏌伯姑容卒○夏宋華弱來奔<hi>華椒孫</hi>○<lb/>
秋葬𣏌桓公<hi>無傳</hi>○滕子來朝〇莒人滅鄫○冬叔孫豹如邾〇<lb/>
季孫宿如晉<hi>行父之子</hi>〇十有二月齊侯滅萊<hi>書十二月從告</hi>
傳六年春𣏌桓公卒始赴以名同盟故也<hi>𣏌入春秋未甞書名桓公三與成同盟故赴以名</hi>○宋華弱與樂轡少相狎長相優又相謗也<hi>狎親習也優調戲也少詩照切狎戸甲切長丁丈切調徒弔切</hi>子蕩怒以弓梏華弱于朝<hi>子蕩樂轡也張弓以貫其頸若械之在手故曰梏梏古毒切貫古亂切</hi>平公見之曰司武而梏於朝難以勝矣<hi>司武司馬言其懦弱不足以勝敵懦乃亂切又乃卧切</hi>遂逐之夏宋華弱來奔司城子罕曰同<lb/>
罪異罰非刑也專戮於朝罪孰大焉亦逐子蕩子蕩射子罕之<lb/>
門曰幾日而不我從<hi>言我射女門女亦堂以不勝任見逐射食亦切幾居豈切女音汝勝音升</hi>子罕<lb/>
善之如初<hi>言子罕雖見辱不迫忿所以得安</hi>○秋滕成公來朝始朝公也○莒<lb/>
人滅鄫鄫恃賂也<hi>鄫有貢賦之賂在魯恃之而慢莒故滅之</hi>〇冬穆叔如邾聘且脩<lb/>
<pb n="10b"/>
　平<hi>平四年狐駘戰</hi>〇晉人以鄫故來討曰何故亡鄫<hi>鄫屬魯恃賂而慢莒魯不致力輔助無何以還晉㝷便見滅故晉責魯</hi>○季武子如晉見且聽命<hi>始代父爲卿見大國且謝亡鄫聽命受罪見賢遍切</hi>〇十一月齊侯滅萊萊恃謀也<hi>賂夙沙衛之謀也事在二年</hi>於鄭子<lb/>
　國之來聘也四月晏弱城東陽而遂圍萊<hi>子國聘在五年二年晏弱城東陽至五年四月復託治城因遂圍萊復扶又切</hi>甲寅堙之環城傅於堞<hi>堞女牆也堙土山也周城爲土山及女牆堙音因環戸關切又音患傅音附堞音牒一名婢亦謂之俾倪徐養渉切</hi>及杞桓公卒之月<hi>此年三月</hi>乙<lb/>
　未王湫帥師及正輿子棠人軍齊師<hi>王湫故齊人成十八年奔萊正輿子萊大夫棠萊邑也北海即墨縣有棠郷三人帥别邑兵來解圍湫子小切徐子鳥切</hi>齊師大敗之<hi>敗湫等</hi>丁未入萊<lb/>
　萊共公浮柔奔棠正輿子王湫奔莒莒人殺之四月陳無宇獻<lb/>
　萊宗器于襄官<hi>無宇桓子陳完玄孫襄宫齊襄公廟共音恭</hi>晏弱圍棠十一月丙辰<lb/>
　而滅之遷萊于郳<hi>遷萊子于郳國郳五兮切本或作遷于郳萊衍字</hi>髙厚崔杼定其<lb/>
　田<hi>定其疆界髙厚髙固子疆居良切</hi>
　經七年春郯子來朝〇夏四月三卜郊不從乃免牲<hi>稱牲旣卜日也卜郊<pb n="11a"/>又非禮也郯音談</hi>○小邾子來朝〇城費<hi>南遺假事難而城之費音秘難乃旦切</hi>〇秋季<lb/>
孫宿如衛〇八月螽<hi>無傳爲災故書</hi>〇冬十月衛侯使孫林父來聘〇壬<lb/>
戍及孫林父盟〇楚公子貞帥師圍陳○十有二月公㑹晉侯<lb/>
宋公陳侯衛侯曹伯莒子于鄬<hi>謀救陳陳侯逃歸不成救故不書救也鄬鄭地鄬于軌切字林几吹切</hi>○鄭伯髠頑如㑹未見諸侯丙戍卒于鄵<hi>實爲子駟所弑以瘧疾赴故不書弑稱名爲書卒同盟故也如會會於鄬也未見諸侯未至會所而死鄵鄭地不欲再稱鄭伯故約文上其名於㑹上鄵七報切又采南切字林千消切弑音試爲于僞切上時掌切</hi>○陳侯逃歸<hi>畏楚逃晉而歸</hi>
傳七年春郯子來朝始朝公也〇夏四月三卜郊不從乃免牲<lb/>
孟獻子曰吾乃今而後知有卜筮夫郊祀后稷以祈農事也<hi>郊祀后稷以配天后稷周始祖能播殖者</hi>是故啓蟄而郊郊而後耕今旣耕而卜郊冝<lb/>
其不從也<hi>啓蟄夏正建寅之月耕謂春分蟄直立切夏戸雅切</hi>○南遺爲費宰<hi>費季氏邑</hi>叔仲<lb/>
昭伯爲隧正<hi>隧正主役徒昭伯叔仲惠伯之孫隧音遂</hi>欲善季氏而求媚於南遺謂<lb/>
遺請城費<hi>使遺請城</hi>吾多與而役故季氏城費<hi>傳言禄去公室季氏所以強</hi>〇小<lb/>
<pb n="11b"/>
邾穆公來朝亦始朝公也<hi>亦郯子也</hi>〇秋季武子如衛報子叔之聘<lb/>
且辭緩報非貳也<hi>子叔聘在元年言國家多難故不時報難乃旦切</hi>○冬十月晉韓獻<lb/>
子告老公族穆子有廢疾<hi>穆子韓厥長子成十八年爲公族大夫長丁丈切下師長同</hi>將立<lb/>
之<hi>代厥爲卿</hi>辭曰詩曰豈不夙夜謂行多露<hi>詩言雖欲早夜而行懼多露之濡巳義取非禮不可妄行</hi>又曰弗躬弗親庶民弗信<hi>詩小雅言譏在位者不躬親政事則庶民不奉信其命言巳有疾不能躬親政事</hi>無忌不才讓其可乎請立起也<hi>無忌穆子名起無忌弟宣子也</hi>與田<lb/>
蘇游而曰好仁<hi>田蘇晉賢人蘇言起好仁好呼報切</hi>詩曰靖共爾位好是正直神<lb/>
之聽之介爾景福<hi>靖安也介助也景大也詩小雅言君子當思不出其位求正直之人與之並立如是則神明順之致大福也共音恭介音界</hi>恤民爲德<hi>靖共其位/所以恤民</hi>正直爲正<hi>正已心</hi>正曲爲<lb/>
直<hi>正人曲</hi>參和爲仁<hi>德正直三者備乃爲仁參七南切或音三</hi>如是則神聽之介福降<lb/>
之立之不亦可乎<hi>言起有此三德故可立</hi>庚戍使宣子朝遂老<hi>韓厥致仕</hi>晉侯<lb/>
謂諱無忌仁使掌公族大夫<hi>爲之師長</hi>○衛孫文子來聘且拜武子<lb/>
之言<hi>緩報非貳之言</hi>而㝷孫桓子之盟<hi>盟在戍/三年</hi>公登亦登<hi>禮登階臣後君一等後胡<pb n="12a"/>豆切</hi>叔孫穆子相趨進曰諸侯之㑹寡君未甞後衛君<hi>敵體並登相息亮切下駟相同後如字徐胡豆切</hi>今吾子不後寡君寡君未知所過吾子其少安<lb/>
<hi>安徐也</hi>孫子無辭亦無悛容<hi>悛改也悛七全切</hi>穆叔曰孫子必亡爲臣而<lb/>
君過而不悛亡之本也詩曰退食自公委蛇委蛇<hi>委蛇順貌詩召南言人臣自公門入私門無不順禮委於危切蛇以支切召上照切</hi>謂從者也<hi>從順/行</hi>衡而委蛇必折<hi>衡橫也橫不順道必毁折爲十四年林父逐君起本</hi>〇楚子囊圍陳㑹于鄬以救之<hi>晉會諸侯</hi>○<lb/>
鄭僖公之爲大子也於成之十六年<hi>魯成公</hi>與子罕適晉不禮焉<lb/>
又與子豐適楚亦不禮焉<hi>子豐穆公子</hi>及其元年朝于晉<hi>鄭僖元年魯襄三年</hi>
子豐欲愬諸晉而廢之子罕止之及將㑹于鄬子駟相又不禮<lb/>
焉侍者諫不聽又諫殺之及鄵子駟使賊夜弑僖公而以瘧疾<lb/>
赴于諸侯<hi>傳言經所以不書弑</hi>簡公生五年奉而立之<hi>僖公/子</hi>○陳人患楚<hi>楚圍陳故</hi>慶虎慶寅謂楚人曰吾使公子黃往而執之<hi>二慶陳執政大夫公子黄哀公弟</hi>楚人從之<hi>爲執黃爲于僞切</hi>二慶使告陳侯于㑹<hi>鄬之㑹</hi>曰楚人執公<lb/>
<pb n="12b"/>
子黃矣君若不來羣臣不忍社稷宗廟懼有二圖<hi>背君屬楚背音佩</hi>陳<lb/>
侯逃歸<hi>鄬㑹所以不書救</hi>
經八年春王正月公如晉○夏葬鄭僖公<hi>無傳</hi>○鄭人侵蔡獲蔡<lb/>
公子爕<hi>鄭子國稱人刺其無故侵蔡以生國患爕蔡莊公子爕悉恊切</hi>○季孫宿㑹晉侯鄭伯<lb/>
齊人宋人衛人邾人于邢丘<hi>時公在晉晉悼難勞諸侯唯使大夫聽命故季孫在㑹而公先歸邢音刑難乃旦切</hi>〇公至自晉<hi>無傳</hi>○莒人伐我東鄙〇秋九月大雩〇冬<lb/>
楚公子貞帥師伐鄭○晉侯使士匄來聘<lb/>
傳八年春公如晉朝且聽朝聘之數<hi>晉悼復脩霸業故朝而禀其多少復扶又切霸本亦作伯音霸又如字</hi>○鄭羣公子以僖公之死也謀子駟子駟先之夏四<lb/>
月庚辰殺子狐子熈子侯子丁<hi>辟罪也加罪以戮之先悉簏切又如字辟婢亦切熙許其切徐音怡</hi>孫擊孫惡出奔衛<hi>二孫子狐之子</hi>〇庚寅鄭子國子耳侵蔡獲蔡司<lb/>
馬公子爕<hi>鄭侵蔡欲以求媚於晉子耳子良之子不言敗唯以獲告</hi>鄭人皆喜唯子産不順<lb/>
<hi>子産子國子不順衆而喜</hi>曰小國無文德而有武功禍莫大焉楚人來討能<lb/>
<pb n="13a"/>
勿從乎從之晉師必至晉楚伐鄭自今鄭國不四五年弗得寧<lb/>
矣子國怒之曰爾何知國有大命而有正卿童子言焉將爲戮<lb/>
矣<hi>大命起師行軍之命</hi>○五月日辰㑹于邢丘以命朝聘之數使諸侯之<lb/>
大夫聽命季孫宿齊髙厚宋向戍衛寗殖邾大夫㑹之<hi>晉難重煩諸侯故使犬夫聽命</hi>鄭伯獻捷于㑹故親聽命<hi>獻蔡/捷也</hi>大夫不書尊晉侯也<hi>晉悼復文襄之業制朝聘之節儉而有禮德義可尊故退諸侯大夫以崇之</hi>〇莒人伐我東鄙以疆鄫<lb/>
田<hi>莒旣滅鄫魯侵其西界故伐魯東鄙以正其封疆疆居良切</hi>〇秋九月大雩旱也〇冬楚<lb/>
子囊伐鄭討其侵蔡也子駟子國子耳欲從楚子孔子蟜子展<lb/>
欲待晉<hi>待晉來救子孔穆公子子蟜子游子子展子罕子蟜居表切</hi>子駟曰周詩有之曰俟<lb/>
河之清人壽幾何<hi>逸詩也言人壽促而河清遲喻晉之不可待夀音授或如字幾居豈切</hi>兆云詢<lb/>
多職競作羅<hi>兆卜詢謀也職主也言旣卜且謀多則競作羅綱之難無成功難乃旦切</hi>謀之多族民<lb/>
之多違<hi>族家也</hi>事滋無成<hi>滋益也</hi>民急矣姑從楚以紓吾民晉師至<lb/>
吾又從之敬共幣帛以待來者小國之道也犧牲玉帛待於二<lb/>
<pb n="13b"/>
竟<hi>二竟晉楚界上紓音舒共音恭竟音境注同</hi>以待疆者而庇民焉寇不爲害民不<lb/>
罷病不亦可乎子展曰小所以事大信也小國無信兵亂日至<lb/>
亡無日矣五㑹之信<hi>謂三年㑹雞澤五年㑹戚又㑹城棣七年㑹鄬八年㑹邢丘庇必利切又音秘罷音皮</hi>今將背之雖楚救我將安用之<hi>言失信得楚不足貴背音佩</hi>親我無成<hi>晉親鄭</hi>鄙我是欲<hi>楚欲以鄭爲鄙邑而反欲與成</hi>不可從也<hi>言子駟不可從</hi>不如待晉晉君<lb/>
方明四軍無闕八卿和睦必不棄鄭<hi>四軍謂上中下新軍也軍有二卿</hi>楚師遼<lb/>
逺糧食將盡必將速歸何患焉舎之聞之<hi>舎之子展名</hi>杖莫如信完<lb/>
守以老楚杖信以待晉不亦可乎子駟曰詩云謀夫孔多是用<lb/>
不集<hi>詩小雅孔甚也集就也言人欲爲政是非相亂而不成杖直亮切守手又切或如字下守官同</hi>發言盈庭<lb/>
誰敢執其咎<hi>言謀者多若有下善無適受其咎咎其九切適丁歷切</hi>如匪行邁謀是用不<lb/>
得于道<hi>匪彼也行邁謀謀於路人也不得于道衆無適從</hi>請從楚騑也受其咎<hi>騑子駟名騑芳非切</hi>乃及楚平使王子伯騑告于晉<hi>伯騑晉大夫騑扶賢切又扶經切</hi>曰君命敝<lb/>
邑脩而車賦儆而師徒以討亂略蔡人不從敝邑之人不敢寧<lb/>
<pb n="14a"/>
處悉索敝賦<hi>索盡也儆居領切索悉各切又所百切</hi>以討于蔡獲司馬爕獻于邢<lb/>
丘今楚來討曰女何故稱兵于蔡<hi>稱舉也女音汝</hi>焚我郊保<hi>郭外曰郊保守也</hi>
馮陵我城郭<hi>馮迫也馮皮冰切</hi>敝邑之衆夫婦男女不皇啓處以相救<lb/>
也<hi>皇暇也啓跪也跪其委切</hi>翦焉傾覆無所控告<hi>翦盡也控引也覆芳服切控苦貢切</hi>民死亡<lb/>
者非其父兄即其子弟夫人愁痛<hi>夫人猶人人也夫音扶</hi>不知所庇民知<lb/>
窮困而受盟于楚孤也與其二三臣不能禁止<hi>孤鄭伯</hi>不敢不告<lb/>
知武子使行人子貟對之曰君有楚命<hi>見討之命</hi>亦不使一个行李<lb/>
告于寡君<hi>一个獨使也行李行人也个古賀切使所吏切</hi>而即安于楚君之所欲也誰<lb/>
敢違君寡君將帥諸侯以見于城下唯君圖之<hi>爲明年晉伐鄭傳見賢遍切或如字</hi>○晉范宣子來聘且拜公之辱<hi>謝公此春朝</hi>告將用師子鄭公享<lb/>
之宣子賦摽有梅<hi>摽有梅詩召南摽落也梅盛極則落詩人以興女色盛則有衰衆士求之冝及其時宣子欲魯及時共討鄭取其汲汲相赴摽徐扶妙切又扶表切興許譍切</hi>季武子曰誰敢哉<hi>言誰敢不從命</hi>今<lb/>
譬於草木寡君在君君之臭味也<hi>言同類譬本亦作辟音譬後放此</hi>歡以承命<lb/>
<pb n="14b"/>
　何時之有<hi>遟速無時</hi>武子賦角弓<hi>角弓詩小雅取其兄弟婚姻無相逺矣</hi>賔將出武子<lb/>
　賦彤弓<hi>彤弓天子賜有功諸侯之詩欲使晉君繼文之業復受彤弓於王彤徒冬切復扶又切</hi>宣子曰城<lb/>
　濮之役<hi>在僖二十八年濮音卜</hi>我先君文公獻功于衡雍受彤弓于襄王<lb/>
　以爲子孫藏<hi>藏之以示子孫雍於用切藏如字徐才浪切</hi>匄也先君守官之嗣也敢<lb/>
　不承命<hi>言巳嗣其父祖爲先君守官不敢廢命欲厈晉君</hi>君子以爲知禮<hi>彤弓之義義在晉君故范匄受之所謂知禮</hi>
　經九年春宋災<hi>天火曰災來告故書</hi>〇夏季孫宿如晉〇五月辛酉夫人<lb/>
　姜氏薨<hi>成公母</hi>○秋八月癸未葬我小君穆姜<hi>無傳四月而葬速</hi>〇冬公<lb/>
　㑹晉侯宋公衛侯曹伯莒子邾子滕子薛伯𣏌伯小邾子齊丗<lb/>
　子光伐鄭○十有二月已亥同盟于戲<hi>伐鄭而書同盟則鄭受盟可知傳言十一月已亥以長曆推之十二月無已亥經誤戲鄭地戲許冝切</hi>〇楚子伐鄭<lb/>
　傳九年春宋災樂喜爲司城以爲政<hi>樂喜子罕也爲政卿知將有火災素戒爲備火之政</hi>
　使伯氏司里<hi>伯氏宋大夫司里司宰</hi>火所未至徹小屋塗大屋<hi>大屋難徹就塗之</hi>
<pb n="15a"/>
陳畚挶具綆缶<hi>畚簣籠挶土轝綆汲索缶汲器畚音本草器也挶几録切綆古杏切缶方九切簣其位切籠力東切轝音預汲音急索悉各切</hi>備水器<hi>盆<graphic n="KR2546" url="https://raw.githubusercontent.com/kanripo/KR-Gaiji/master/images/KR2546.png" mimeType="image/png"/>之屬/<graphic n="KR2546" url="https://raw.githubusercontent.com/kanripo/KR-Gaiji/master/images/KR2546.png" mimeType="image/png"/>户暫切</hi>量輕重<hi>計人力所任任音壬</hi>蓄水潦積<lb/>
土塗巡文城繕守備<hi>巡行也文度也繕治也行度守備之處恐因災作亂蓄本又作畜勑六切潦音老守手又切行下孟切度待洛切處昌慮切</hi>表火道<hi>火起則從其所趣摽表之摽必遥切</hi>使華臣具正徒<lb/>
<hi>華臣華元子爲司徒正徒役徒也司徒之所主也</hi>令隧正納郊保奔火所<hi>隧正官名也五縣爲隧納聚郊野保守之民使隨火所起往救之隧音遂</hi>使華閱討右官官庀其司<hi>亦華元子代元爲右師討治也庀具也使具其官屬閱音恱庀芳婢切</hi>向戍討左亦如之<hi>向戍左師</hi>使樂遄庀刑器<lb/>
亦如之<hi>樂遄司寇刑器刑書遄市專切</hi>使皇鄖命校正出馬工正出車備甲兵<lb/>
庀武守<hi>皇鄖皇父充石之後校正主馬工正主車使各備其官鄖音云本亦作貟音同校戸敎切岀如字徐尺遂切守手又切</hi>使西鉏吾庀府守<hi>鉏吾大宰也府六/官之典吾音魚</hi>令司宫卷伯儆宫<hi>司宫奄臣巷伯寺人皆掌宫内之事儆音景</hi>二師令四郷正敬享<hi>二師左右師也郷正郷大夫享祀也</hi>祝<lb/>
宗用馬于四墉祀盤庚于西門之外<hi>祝大祝宗宗人墉城也用馬祭于四城以禳火盤庚殷王宋之逺祖城積隂之氣故祀之凡天災有幣無牲用馬祀盤庚皆非禮墉本又作庸音同盤字亦作般歩干切禳如羊切</hi>
<pb n="15b"/>
　晉侯問於士弱<hi>弱士渥濁之子莊子渥於角切</hi>曰吾聞之宋災於是乎知有天<lb/>
　道何故<hi>問宋何故自知天道將災</hi>對曰古之火正或食於心或食於咮以出<lb/>
　内火是故咮爲鶉火心爲大火<hi>謂火正之官配食於火星建辰之月鶉火星昏在南方則令民放火建戊之月大火星伏在日下夜不得見則令民内火禁放火咮竹又切徐丁遘切岀如字徐尺遂切内如字徐音納鶉音純見如字又賢遍切</hi>陶唐氏之火正閼伯居商丘<hi>陶唐堯有天下號閼伯髙辛氏之子傳曰遷閼伯於商丘主辰辰大火也今爲宋星然則商丘在宋地閼於葛切</hi>祀大火而火紀時焉<hi>謂出内火時</hi>
　相土因之故商主大火<hi>相土契孫商之祖也始代閱伯之後居商丘祀大火相息亮切契息列切</hi>商<lb/>
　人閱其禍敗之釁必始於火是以日知其有天道也<hi>閱猶數也商人數所更歷恒多火災宋是殷商之後故知天道之災必火釁許靳切數所主切更音庚</hi>公曰可必乎對曰在<lb/>
　道國亂無象不可知也<hi>言國無道則災變亦殊故不可必知</hi>〇夏季武子如晉報<lb/>
　宣子之聘也<hi>宣子聘在八年</hi>○穆姜薨於東宫<hi>太子宫也穆姜淫僑如欲廢成公故徙居東宫事在成十六年</hi>始往而筮之遇艮之八䷳<hi>艮下艮上周禮大小掌三易然則雜用連山歸藏周易二易皆以七八爲占故言遇艮之八艮古恨切</hi>史曰是謂艮之隨䷬<hi>震下兊上隨史疑古易遇八爲不利<pb n="16a"/>故更以周易占變爻得隨卦而論之</hi>隨其出也<hi>史謂隨非/閉固之卦</hi>君必速出姜曰亡<hi>亡猶無也亡如字讀者或音無</hi>是於周易曰隨元亨利貞無咎<hi>易筮皆以變者占遇一爻變義異則論彖故姜亦以彖爲占也史據周易故指言周易以折之亨許庚切彖吐亂切折之設切</hi>元體之長也亨嘉之<lb/>
㑹也利義之和也貞事之幹也體仁足以長人嘉德足以合禮<lb/>
利物足以和義貞固足以幹事然故不可誣也是以雖隨無咎<lb/>
<hi>言不誣四德乃遇隨無咎明無四德者則爲淫而相隨非吉事長丁丈切嘉德易作嘉㑹</hi>今我婦人而與於<lb/>
亂固在下位<hi>婦人卑於大夫與音預</hi>而有不仁不可謂元不靖國家不可<lb/>
謂亨作而害身不可謂利棄位而姣<hi>姣淫之别名姣戸交切徐音如字服氏同嵇叔夜音效</hi>不可謂貞有四德者隨而無咎我皆無之豈隨也哉我則取<lb/>
惡能無咎乎必死於此弗得出矣<hi>傳言穆姜辯而不德</hi>○秦景公使士雃<lb/>
乞師于楚將以伐晉楚子許之子囊曰不可當今吾不能與晉<lb/>
爭晉君類能而使之<hi>隨所能雃苦田切</hi>舉不失選<hi>得所選選息戀切</hi>官不易方<lb/>
<hi>方猶冝也</hi>其卿讓於善<hi>讓勝/巳者</hi>其大夫不失守<hi>各任/其職</hi>其士競於敎<hi>奉上命</hi>
<pb n="16b"/>
其庶人力於農穡<hi>種曰農收曰穡</hi>商工皂隷不知遷業<hi>四民不雜</hi>韓厥老矣<lb/>
知罃禀焉以爲政<hi>代將中軍</hi>范匄少於中行偃而上之使佐中軍<hi>使匄佐中軍偃將上軍少詩照切行戸郎切</hi>韓起少於欒黶而欒黶士魴上之使佐上<lb/>
軍<hi>黶魴讓起起佐上軍黶將下軍魴佐之黶於斬切</hi>魏絳多功以趙武爲賢而爲之佐<lb/>
<hi>武新軍將將子匠切</hi>君明臣忠上讓下競<hi>尊官相讓勞職力競</hi>當是時也晉不可敵<lb/>
事之而後可君其圖之王曰吾旣許之矣雖不及晉必將出師<lb/>
秋楚子師于武城以爲秦援秦人侵晉晉饑弗能報也<hi>爲十年晉伐秦傳饑音飢又音機</hi>〇冬十月諸侯伐鄭<hi>鄭從楚也</hi>庚午季武子齊崔杼宋皇<lb/>
鄖從荀罃士匄門于鄟門<hi>鄭城門也三國從中軍鄟音專本亦作專</hi>衛北宫括曹人<lb/>
邾人從荀偃韓起門于師之梁<hi>師之梁亦鄭城門三國從上軍</hi>滕人薛人從欒<lb/>
黶士魴門于北門<hi>二軍從下軍</hi>𣏌人郳人從趙武魏絳斬行栗<hi>二國從新軍行栗表道樹行栗如字</hi>甲戍師于汜<hi>衆軍還聚氾氾鄭地東汜汜音凡</hi>令於諸侯曰脩器<lb/>
備<hi>兵器戰備</hi>盛餱糧<hi>餱乾食盛音/成餱音侯</hi>歸老幼<hi>示將/乆師</hi>居疾于虎牢<hi>諸侯巳取鄭虎<pb n="17a"/>牢故使諸軍疾病息其中</hi>肆眚圍鄭<hi>肆緩也眚過也不書圍鄭逆服不成圍眚生領切徐所幸切</hi>鄭人恐<lb/>
　乃行成<hi>與晉成也恐丘勇切</hi>中行獻子曰遂圍之以待楚人之救也而與<lb/>
　之戰不然無成<hi>獻子荀偃也恐楚救鄭鄭復屬之復扶又切</hi>知武子曰許之盟而還<lb/>
　師以敝楚人<hi>敝罷也罷音皮</hi>吾三分四軍<hi>分四軍爲三部</hi>與諸侯之銳以逆來<lb/>
　者<hi>來者楚也</hi>於我未病楚不能矣<hi>晉各一動而楚/三來故曰不能</hi>猶愈於戰<hi>勝聚戰</hi>暴<lb/>
　骨以逞不可以爭<hi>言爭當以謀不可以暴骨暴蒲卜切徐扶沃切爭爭鬪之爭又如字</hi>大勞未艾<lb/>
　君子勞心小人勞力先王之制也<hi>女息也言當從勞心之勞艾魚廢切又五蓋切</hi>諸侯<lb/>
　皆不欲戰乃許鄭成十一月已亥同盟于戲鄭服也<hi>鄭服故言同盟</hi>將<lb/>
　盟鄭六卿公子騑<hi>子駟</hi>公子發<hi>子/國</hi>公子嘉<hi>子/孔</hi>公子輒<hi>子/耳</hi>公孫蠆<hi>子蟜蠆勑邁切</hi>公孫舎之<hi>子/展</hi>及其大夫門子皆從鄭伯<hi>門子卿之適子從才用切適丁歷切</hi>
　晉士莊子爲載書<hi>莊子士弱載書盟書</hi>曰自今日旣盟之後鄭國而不唯<lb/>
　晉命是聽而或有異志者有如此盟<hi>如違盟之罰</hi>公子騑趨進曰天<lb/>
　禍鄭國使介居二大國之間<hi>介猶間也介音界間間厠之間又如字</hi>大國不加德<lb/>
<pb n="17b"/>
音而亂以要之<hi>謂以兵亂之力強要鄭要一遥切強其丈切</hi>使其鬼神不獲歆其禋<lb/>
祀其民人不獲享其土利夫婦辛苦墊隘無所厎告<hi>墊隘猶委頓厎至也歆許今切墊丁念切隘於懈切厎音旨</hi>自今日旣盟之後鄭國而不唯有禮與彊<lb/>
可以庇民者是從而敢有異志者亦如之<hi>亦如此盟庇必利切</hi>荀偃曰改<lb/>
載書<hi>子駟亦以所言載於䇿故欲改之</hi>公孫舎之曰昭大神要言焉<hi>要誓以告神</hi>若<lb/>
可改也大國亦可叛也知武子謂獻子曰我實不德而要人以<lb/>
盟豈禮也哉非禮何以主盟姑盟而退脩德息師而來終必獲<lb/>
鄭何必今日我之不德民將棄我豈唯鄭若能休和逺人將至<lb/>
何恃於鄭乃盟而還<hi>遂兩用載書休許蚪切</hi>晉人不得志於鄭以諸侯復<lb/>
伐之十二月癸亥門其三門<hi>三門鄟門師之梁北門也癸亥月五日晉果三分其軍各攻一門復扶又切</hi>閏月戊寅濟于隂阪侵鄭<hi>以長歷參校上下此年不得有閏月戊寅戊寅是十二月二十日疑閏月當爲門五日五字上與門合爲閏則後學者自然轉日爲月晉人三番四軍更攻鄭門門各五日晉各一攻鄭三受敵欲以苦之癸亥去戊寅十六日以癸亥始攻攻輒五日凡十五日鄭故不服而去明日戊寅濟于隂阪復侵鄭外邑隂阪有<pb n="18a"/>津閏月依注讀爲門五日阪音反又扶板反畨芳/元反更音庚復扶又反洧于軌反</hi>次于陰口而還<hi>陰口鄭地名</hi>子孔曰晉師可擊也師老而勞且有歸志必大克之子展曰<lb/>
不可<hi>傳言子展能守信</hi>公送晉侯晉侯以公宴于河上上問公年季武<lb/>
子對曰㑹于沙隨之歲寡君以生<hi>沙隨在成十六年</hi>晉侯曰十二年矣<lb/>
是謂一終一星終也<hi>歲星十二歲而一周天</hi>國君十五而生子冠而生子<lb/>
礼也<hi>冠成人之服故必冠而後生子冠古乱反注下皆同重句礼也詳見隱公元年</hi>君可以冠矣大夫<lb/>
盍爲冠具武子曰君冠必以祼享之礼行之<hi>祼謂灌鬯酒也享祭先君也盍户臘反祼古乱反灌古亂反鬯勑亮反</hi>以金石之樂節之<hi>以鐘磬爲舉動之節</hi>以先君之祧處<lb/>
之<hi>諸侯以始祖之廟爲祧祧他彫反</hi>今寡君在行未可具也請及兄弟之國而<lb/>
假備焉晉侯曰諾公還及衛冠于成公之廟<hi>成公今衛獻公之曽祖從衛所處</hi>
假鐘磬焉礼也〇楚人伐鄭<hi>與晋成故</hi>子駟將及楚平子孔子蟜曰<lb/>
與大國盟口血未乾而背之可乎子駟子展曰吾盟固云唯彊<lb/>
是從今楚師至晉不我救則楚彊矣盟誓之言豈敢背之且要<lb/>
<pb n="18b"/>
盟无質神弗臨也<hi>質主也</hi>所臨唯信信者言之瑞也<hi>瑞符也</hi>善之主<lb/>
也是故臨之<hi>神臨之</hi>明神不蠲要盟<hi>蠲絜也</hi>背之可也乃及楚平公<lb/>
子罷戎入盟同盟于中分<hi>中分鄭城中里名罷戎楚大夫罷音皮徐音彼中分並如字徐丁仲反重言乃及楚平三文公九年襄公九年</hi>楚莊夫人卒<hi>共王母</hi>王未能定鄭而歸〇晉侯<lb/>
歸謀所以息民魏絳請施舎<hi>施恩惠舎勞役</hi>輸積聚以貸<hi>輸盡也積子賜反下同聚才住反貸他代反</hi>自公以下茍有積者盡出之國無滯積<hi>散在民</hi>亦無困<lb/>
人<hi>不匱乏</hi>公無禁利<hi>与民/共</hi>亦無貪民<hi>礼譲/行</hi>所以幣更<hi>不用牲</hi>賔以特<lb/>
牲<hi>務崇省省所景反</hi>器用不作<hi>因仍/舊</hi>車服從給<hi>足給事也</hi>行之期年國乃有<lb/>
節三駕而楚不能與爭<hi>三駕三興師謂十年師于牛首十一年師於向其秋觀兵於鄭東門自是鄭遂服期音基本亦作朞向舒亮反</hi>
纂圖互注春秋經傳集觧襄元第十四<lb/>
</p>
<p>
</p>
  </div>
</body>
</text>
</TEI>
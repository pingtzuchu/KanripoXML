<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
春秋經傳集解哀上第二十九<hi>哀公名蔣定公之子蓋夫人定姒所生敬王二十八年即位謚法恭仁短折曰哀</hi>
　　　　　　　　　　杜氏　盡十三年<lb/>
經元年春王正月公即位<hi>無傳</hi>○楚子陳侯隨侯許男圍蔡<hi>隨丗服於楚不通中國呉之入楚昭王奔隨隨人免之卒復楚國楚人德之使列於諸侯故得見經定六年鄭滅許此復見者蓋楚封之見賢遍切復扶又切</hi>○鼷䑕食郊牛改卜牛夏四月辛巳郊<hi>無傳/書過/也不言所食所食非一處處昌慮切</hi>○秋齊侯衛侯伐晉○冬仲孫何忌帥師伐邾<hi>無傳</hi>
傳元年春楚子圍蔡報柏舉也<hi>在定四年</hi>里而栽<hi>栽設板築爲圍壘周帀去蔡城一里栽才代切又音再注同說文云築牆長版壘力軌切帀子合切</hi>廣丈髙倍<hi>壘厚一丈髙二丈廣古曠切髙倍並如字髙又古報切厚古豆切</hi>夫屯晝夜九日<hi>夫猶兵也壘未成故令人在壘裏屯守蔡屯徒門切注同屯守也令力呈切</hi>如子西之素<hi>子西本計爲壘/當用九日而成</hi>蔡人男女以辨<hi>辨别也男女各别係纍而出降辨扶免切又方免切別彼列切纍力維切降戸江切</hi>使疆于江汝之間而還<hi>楚欲使蔡徙國在江水之北汝水之南求田以自安也蔡權聽命故楚師還疆居良切</hi>蔡於是乎請遷于呉<hi>楚旣還蔡人更<pb n="1b"/>叛楚就呉爲明年蔡遷州來傳</hi>○呉王夫差敗越于夫椒報檇李也<hi>檇李在定十四年夫椒呉郡呉縣西南大湖中椒山夫音扶椒作子消切檇音醉大音泰</hi>遂入越越子以甲楯五千<lb/>
保于㑹稽<hi>上㑹稽山也㑹稽在山隂縣南楯食允切又音允㑹古外切稽古兮切上時掌切</hi>使大夫種<lb/>
因呉大宰嚭以行成呉子將許之伍貟曰不可臣聞樹德莫如<lb/>
滋去疾莫如盡昔有過澆殺斟灌以伐斟鄩<hi>澆寒浞子封於過者二斟夏同姓諸侯襄四年傳曰澆用師滅斟灌嚭普鄙切貟音云去起吕切一本又作去惡過古禾切國名澆五叫切又五報切斟之林切灌古亂切鄩音尋浞仕捉切夏戸雅切</hi>滅夏后相<hi>夏后相啓孫也后相失國依於二㪸復爲澆所滅相息亮切復扶又切</hi>后緍方娠逃出自竇<hi>后緍相妻娠懷身也緍亡巾切娠音震又音身竇音豆</hi>歸于有仍<lb/>
<hi>后緍有仍氏女</hi>生少康焉爲仍牧正<hi>牧官之長少詩/照切長丁丈切</hi>惎澆能戒之<hi>惎毒也戒備也惎音忌</hi>澆使椒求之<hi>椒澆/臣</hi>逃奔有虞爲之庖正以除其害<hi>虞舜後諸侯也梁國有虞縣庖正掌膳羞之官頼此以得除己害庖歩交切</hi>虞思於是妻之以二姚<hi>思有虞君也虞思自以二女妻少康姚虞姓妻七計切姚芉昭切</hi>而邑諸綸<hi>綸虞邑綸音倫</hi>有田一成有衆<lb/>
一旅<hi>方十里爲成五百人爲旅</hi>能布其德而兆其謀<hi>兆始</hi>以收夏衆撫其官職<lb/>
<pb n="2a"/>
<hi>襄四年傳曰靡自有鬲氏<graphic n="KR3890" url="https://raw.githubusercontent.com/kanripo/KR-Gaiji/master/images/KR3890.png" mimeType="image/png"/>二國之燼以滅浞而立少康鬲音革燼徐刃切又秦刃切</hi>使女艾諜澆<hi>女艾少康臣諜候也女如字又音汝艾五蓋切諜音牒</hi>使季杼誘豷<hi>豷澆弟也季杼少康子后杼也杼直吕切豷許器切</hi>
遂滅過戈復禹之績<hi>過澆國戈豷國過戈並古禾切績一本作迹</hi>祀夏配天不失舊<lb/>
物<hi>物事也</hi>今呉不如過而越大於少康或將豐之不亦難乎<hi>言與越成是使越豐大必爲呉難難乃旦切</hi>句踐能親而務施施不失人<hi>所加惠賜皆得其人施始䜴切</hi>
親不棄勞<hi>推親愛之誠則不遺小勞</hi>與我同壤而丗爲仇讎於是乎克而弗<lb/>
取將又存之違天而長寇讎<hi>猶言天與不取長丁丈切</hi>後雖悔之不可食巳<lb/>
<hi>食消也已止也</hi>姬之衰也日可俟也<hi>姬呉姓言可計日而待俟本又作娭音仕</hi>介在蠻夷而<lb/>
長寇讎以是求伯必不行矣弗聽退而告人曰越十年生聚而<lb/>
十年敎訓<hi>生民聚財富而後敎之介音界伯如字又音霸聚才喻切又如字</hi>二十年之外呉其<lb/>
爲沼乎<hi>謂吳宫室廢壞當爲汙池爲二十二年越入呉起本沼之兆切汙音烏</hi>三月越及呉平呉<lb/>
入越不書呉不告慶越不告敗也<hi>嫌夷狄不與華同故復發傳復扶又切</hi>○夏四<lb/>
月齊侯衛侯救邯鄲圍五鹿<hi>趙稷以邯鄲叛范中行氏之黨也五鹿晉邑邯音寒鄲音丹</hi>○<lb/>
<pb n="2b"/>
呉之入楚也<hi>在定四年</hi>使召陳懷公懷公朝國人而問焉曰欲與楚<lb/>
者右欲與呉者左陳人從田無田從黨<hi>都邑之人無田者隨黨而立不知所與故直從所居田在西者居右在東者居左</hi>逢滑當公而進<hi>當公不左不右滑于八切</hi>曰臣聞國之興<lb/>
也以福其亡也以禍今呉未有福楚未有禍楚未可棄呉未可<lb/>
從而晉盟主也若以晉辭呉若何公曰國勝君亡非禍而何<hi>楚爲呉所勝</hi>對曰國之有是多矣何必不復小國猶復況大國乎臣聞<lb/>
國之興也視民如傷是其福也<hi>如傷恐驚動</hi>其亡也以民爲土芥是<lb/>
其禍也<hi>芥草也芥古邁切</hi>楚雖無德亦不艾殺其民呉日敝於兵暴骨<lb/>
如莽<hi>草之生於廣野莾莽然故曰草莽艾魚廢切暴歩卜切莽亡黨切</hi>而未見德焉天其或者<lb/>
正訓楚也<hi>使懼而改過</hi>禍之適呉其何日之有<hi>言今至</hi>陳侯從之及夫<lb/>
差克越乃脩先君之怨秋八月呉侵陳脩舊怨也<hi>傳言呉不脩德而脩怨所以亡</hi>○齊侯衛侯㑹于乾侯救范氏也師及齊師衛孔圉鮮虞<lb/>
人伐晉取棘蒲<hi>魯師不書非公命也孔圉孔烝鉏曾孫鮮虞狄帥賤故不書圉魚吕切烝之承切鉏仕居切</hi>
<pb n="3a"/>
○呉師在陳楚大夫皆懼曰闔廬惟能用其民以敗我於柏舉<lb/>
今聞其嗣又甚焉將若之何子西曰二三子恤不相睦無患呉<lb/>
矣昔闔廬食不二味居不重席室不崇壇<hi>平地作室不起壇也重直龍切壇徒丹切</hi>
器不彤鏤<hi>彤丹也鏤刻也彤徒冬切鏤魯豆切</hi>宫室不觀<hi>觀臺榭觀古亂切榭音謝</hi>舟車不飾<lb/>
衣服財用擇不取費<hi>選取堅厚不尚細靡費芳味切</hi>在國天有菑癘<hi>癘疾疫也葘音災本或作天無菑癘非注同疫音役</hi>親巡孤寡而共其乏困在軍熟食者分而後<lb/>
敢食<hi>必須軍士皆分熟食不敢先食分猶徧也共音恭熟食者分如字一讀以分字連下句徧音遍</hi>其所甞者<lb/>
卒乗與焉<hi>所甞甘珍非常食卒子忽切乗繩證切與音預</hi>勤恤其民而與之勞逸是以<lb/>
民不罷勞死知不曠<hi>知身死不見曠棄罷音皮</hi>吾先大夫子常易之所以敗<lb/>
我也<hi>易猶反也</hi>今聞夫差次有臺榭陂池焉<hi>積土爲髙曰臺有木曰榭過再宿曰次陂披冝切</hi>宿有妃嬙嬪御焉<hi>妃嬙貴者嬪御賤者皆内官嬙本又作廧或作嬙在羊切嬪毗人切</hi>一日之<lb/>
行所欲必成玩好必從珍異是聚觀樂是務視民如讎而用之<lb/>
日新夫先自敗也巳安能敗我<hi>爲二十二年越滅呉起好呼報切夫先自敗也巳夫音扶本或<pb n="3b"/>作夫差先自敗者非</hi>○冬十一月晉趙鞅伐朝歌<hi>討范中行氏</hi>
經二年春王二月季孫斯叔孫州仇仲孫何忌帥師伐邾取漷<lb/>
東田及沂西田<hi>邾人以賂取之易也漷火虢切又音郭沂魚依切易以䜴切</hi>○癸巳叔孫州<lb/>
仇仲孫何忌及邾子盟于句繹<hi>句繹邾地取邑盟以要之句古侯切繹音亦要以遥切</hi>○<lb/>
夏四月丙子衛侯元卒<hi>定四年盟臯鼬</hi>○滕子來朝<hi>無傳</hi>○晉趙鞅帥師<lb/>
納衛丗子蒯聵于戚○秋八月甲戌晉趙鞅帥師及鄭罕達帥<lb/>
師戰于鐵鄭師敗績<hi>皆陳曰戰大崩曰敗績鐵在戚城南罕達子皮孫鐵天結切陳直覲切</hi>○冬<lb/>
十月葬衛靈公<hi>無傳七月而葬緩</hi>○十有一月蔡遷于州來<hi>長楚而請遷故以自遷爲文</hi>○蔡殺其大夫公子駟<hi>懷土而欺大國故罪而書名</hi>
傳二年春伐邾將伐絞<hi>絞邾邑絞古卯切</hi>邾人愛其土故賂以漷沂之<lb/>
田而受盟○初衛侯遊于郊子南僕<hi>子南靈公子郢也僕御也郢以井切</hi>公曰余<lb/>
無子將立女<hi>蒯聵奔無大子女音汝</hi>不對他日又謂之對曰郢不足以辱<lb/>
社稷君其改圖君夫人在堂三揖在下<hi>三揖卿大夫士揖一入切</hi>君命祗辱<lb/>
<pb n="4a"/>
<hi>言立適當以禮與外内同之今君私命事必不從適爲辱祗音支適丁歷切下適孫同</hi>夏衛靈公卒夫人<lb/>
曰命公子郢爲大子君命也對曰郢異於他子<hi>言用意不同</hi>且君没<lb/>
於吾手若有之郢必聞之<hi>言當以臨没爲正</hi>且亡人之子輒在<hi>輒蒯聵之子出公也靈公適孫</hi>乃立輒六月乙酉晉趙鞅納衛大子于戚宵迷陽虎曰<lb/>
右河而南必至焉<hi>是時河北流過元城界戚在河外晉軍巳渡河故欲出河右而南</hi>使大子絻<lb/>
<hi>絻者始發喪之服絻音問喪音桑</hi>八人衰絰僞自衛逆者<hi>欲爲衛人逆故衰絰成服衰七雷切絰田結切</hi>告於門哭而入遂居之○秋八月齊人輸范氏粟鄭子姚子<lb/>
般送之<hi>子姚罕達子般駟弘般音班</hi>士吉射逆之趙鞅禦之遇於戚陽虎曰<lb/>
吾車少以兵車之旆與罕駟兵車先陳<hi>旆先驅車也以先驅車益以兵車以示衆陳直覲切</hi>罕駟自後隨而從之彼見吾貌必有懼心<hi>晉人先陳鄭人隨之不知其虚實見車多必懼</hi>於是乎㑹之<hi>㑹合/戰</hi>必大敗之從之卜戰龜焦<hi>兆不成</hi>樂丁曰<lb/>
詩曰爰始爰謀爰契我龜<hi>樂丁晉大夫詩大雅言先人事後卜筮契苦計切又苦結切</hi>謀協<lb/>
以故兆詢可也<hi>詢諮詢也故兆始納衛大子卜得吉兆言今旣謀同可不須更卜謀協以故兆絶句詢思遵切</hi>
<pb n="4b"/>
簡子誓曰范氏中行氏反易天明<hi>不事君也</hi>斬艾百姓欲擅晉國而<lb/>
滅其君寡君恃鄭而保焉今鄭爲不道棄君助臣二三子順天<lb/>
明從君命經德義除詬恥在此行也克敵者上大夫受縣下大<lb/>
夫受郡<hi>周書作雖篇千里百縣縣有四郡艾魚廢切擅市戰切而滅其君滅或作戕音殘詬呼豆切又音苟雒音洛千里百縣縣方百里縣有四郡郡方五十里</hi>士田十萬<hi>十萬/畝也</hi>庶人工商遂<hi>得遂進仕</hi>人臣隷<lb/>
圉免<hi>去厮役厮役如字字又作斯音同何休注公羊云艾草爲防者曰厮汲水漿者曰役蘇林注漢書云厮取薪者韋昭云析薪曰厮</hi>志父無罪君實圖之<hi>志父趙簡子之一名也言巳事濟君當圖其賞父音甫服云趙鞅入晉陽以畔後得歸改名志父春秋仍舊猶書趙鞅</hi>若其有罪絞縊以戮<hi>絞所以縊人物縊一賜切戮音六</hi>桐棺三寸不設屬辟<hi>屬辟棺之重數王棺四重君再重大夫一重釋文桐棺三寸禮記云夫子制於中都四寸之棺五寸之椁以斯知不欲速朽也鄭康成注云此庶人之制也案禮上大夫棺八十屬六寸下大夫棺六寸屬四寸無三寸棺制也桐用難朽之木桐木易壞不堪爲棺故以為罰墨子尚儉有桐棺三寸不設屬音燭注同次大棺也辟歩歷切注同親身棺也禮大夫無辟重直龍切下同王棺四重禮記云水兕革棺被之其厚三寸柂棺一梓棺二柂棺辟也梓棺二屬與大棺也𬒳水牛及兕之革爲一重辟爲二重屬爲三重大棺爲四重君再重君謂侯伯子男侯伯巳下無革棺屬與辟爲<pb n="5a"/>一重大棺爲再重上公則唯無水革耳兄革與辟爲一重屬爲再重大棺爲三重大夫一重大夫唯屬與大棺爲一重今云不設辟者時僣耳非王禮也</hi>素車樸馬<hi>以載柩樸普角/切柩其又切</hi>無入于兆<hi>兆葬域</hi>下卿之<lb/>
罰也<hi>爲衆設賞自設罰所以能克敵爲于僞切</hi>甲戌將戰郵無恤御簡子衛大子爲<lb/>
右<hi>郵無恤王良也郵音尤</hi>登鐵上<hi>鐵丘名</hi>望見鄭師衆大子懼自投于車下<lb/>
子良授大子綏而乗之曰婦人也<hi>言其怯怯去業切</hi>簡子巡列曰畢萬<lb/>
匹夫也七戰皆獲有馬百乗死於牖下<hi>畢萬晉獻公卿也皆獲有功死於牖下言得壽終乗繩證切牖羊九切</hi>羣子勉之死不在寇<hi>言有命</hi>繁羽御趙羅宋勇爲右<lb/>
<hi>三子晉大夫</hi>羅無勇麋之<hi>麋束縛也/麋丘隕切</hi>吏詰之御對曰痁作而伏<hi>痁瘧疾也詰起吉切痁詩占切瘧魚略切</hi>衛大子禱曰曽孫蒯聵敢昭告皇祖文王<hi>周文王皇大也禱丁老切又丁報切</hi>烈祖康叔<hi>烈顯/也</hi>文祖襄公<hi>繼業守文故曰文祖蒯聵襄公之孫</hi>鄭勝<lb/>
亂從<hi>勝鄭聲公名<graphic n="KR3090" url="https://raw.githubusercontent.com/kanripo/KR-Gaiji/master/images/KR3090.png" mimeType="image/png"/>君助臣爲從於亂</hi>晉午在難<hi>午晉定公名雞乃且切下注爲難同</hi>不能治亂<lb/>
使鞅討之<hi>鞅簡子名</hi>蒯聵不敢自佚備持矛焉<hi>戎右持矛佚音逸矛亡侯切</hi>敢告<lb/>
無絶筋無折骨無面傷以集大事無作三祖羞<hi>集成也筋居銀切</hi>大命<lb/>
<pb n="5b"/>
<pb n="5b"/>
之上也駕而乗材兩靷皆絶<hi>村橫木明細小也傳言簡子不讓下自伐</hi>○呉洩庸如<lb/>
蔡納聘而稍納師師畢入衆知之<hi>元年蔡請遷子呉中悔故因聘襲之洩息列切又息引切中丁仲切</hi>蔡侯告大夫殺公子駟以說<hi>殺駟以說呉言/不時遷駟之爲</hi>哭而遷墓<hi>將遷與先君辭故哭</hi>冬蔡遷于州來<lb/>
經三年春齊國夏衛石曼姑帥師圍戚<hi>曼姑爲子圍父知其不義故推齊使爲兵首戚不稱衛非叛人曼音萬爲于僞切</hi>○夏四月甲午地震<hi>無傳</hi>○五月辛卯桓宫僖<lb/>
宮災<hi>天火曰災</hi>○季孫斯叔孫州仇帥師城啓陽<hi>無傳魯黨范氏故懼晉比年四城啓陽今琅邪開陽縣</hi>○宋樂髠帥師伐曹<hi>無傳髠苦孫切</hi>○秋七月丙子季孫斯<lb/>
卒○蔡人放其大夫公孫獵于呉<hi>無傳公子駟之黨</hi>○冬十月癸卯秦<lb/>
伯卒<hi>無傳不書名未同盟</hi>○叔孫州仇仲孫何忌帥師圍邾<hi>無傳</hi>
傳三年春齊衛圍戚求援子中山<hi>中山鮮虞</hi>○夏五月辛卯司鐸火<lb/>
<hi>司鐸宫名鐸待洛切</hi>火踰公宫桓僖災<hi>桓公僖/公廟</hi>救火者皆曰顧府<hi>言常人愛財</hi>
南宫敬叔至命周人出御書俟於宫<hi>敬叔孔子弟子南宫閱周人司周書典籍之官御書<pb n="6a"/>進於君者也使待命於官閱音恱</hi>曰庀女而不在死<hi>庀具也庀匹婢切女音汝</hi>子服景伯至<lb/>
命宰人出禮書<hi>景伯子服何也宰人冢宰之屬</hi>以待命命不共有常刑<hi>待求之命共音恭</hi>校人乗馬巾車脂轄<hi>校人掌馬巾車掌車乗馬使四四相從爲駕之易校戸敎切乗繩證切下同轄戸瞎切本又作鎋同爲于僞切易以䜴切</hi>百官官備府庫愼守官人肅給<hi>國有火災恐有變難故愼爲備難乃旦切</hi>濟濡帷幕鬱攸從之<hi>鬱攸火氣也濡物於木出用爲濟濟子細切又子禮切帷位悲切幕音莫攸音由</hi>蒙葺公屋<hi>以濡物冐覆公屋葺七入切又子入切</hi>自太廟始外内以悛<lb/>
<hi>悛次也先尊後卑以次救之悛七全切</hi>助所不給有不用命則有常刑無赦公父<lb/>
文伯至命校人駕乗車<hi>乗車公車</hi>季桓子至御公立于象魏之外<hi>象魏門闕</hi>命救火者傷人則止財可爲也命藏象魏<hi>周禮正月縣教令之法千象魏使萬民觀之故謂其書爲象魏縣音玄</hi>曰舊章不可亡也富父槐至曰無備而官辦<lb/>
者猶拾瀋也<hi>槐富父終生之後瀋汁也言不備而責辦不可得父音甫槐音懐辨辦具之辦拾音十瀋尺審切北土呼汁爲瀋</hi>於是乎去表之槀<hi>表表火道風所向者去其槀積去起吕切槀古老切向許亮切積子賜切</hi>
道還公宫<hi>開除道周帀公宫使火無相連還本又作環戸關切又音患同</hi>孔子在陳聞火曰<lb/>
<pb n="6b"/>
其桓僖乎<hi>言桓僖親盡而廟不毀冝爲天所災</hi>○劉氏范氏丗爲婚姻<hi>劉氏周卿士范氏晉大夫</hi>萇弘事劉文公<hi>爲之屬/大夫</hi>故周與范氏趙鞅以爲討<hi>責周與范氏</hi>六<lb/>
月癸卯周人殺萇弘<hi>終違天之禍</hi>○秋季孫有疾命正常曰無死<hi>正常桓子之寵臣欲付以從事故勑令勿從己死今力呈切</hi>南孺子之子男也則以告而立之<lb/>
<hi>南孺子季桓子之妻言若生男告公而立之孺如住切</hi>女也則肥也可<hi>肥康子也</hi>季孫卒康子<lb/>
即位旣葬康子在朝<hi>在公朝也</hi>南氏生男正常載以如朝告曰夫子<lb/>
有遺言命其圉臣曰南氏生男則以告於君與大夫而立之今<lb/>
生矣男也敢告遂奔衛康子請退<hi>退辟位也</hi>公使共劉視之<hi>共劉魯大夫共音恭</hi>則或殺之矣乃討之<hi>討殺/者</hi>召正常正常不反<hi>畏康子也傳儀言季氏家事</hi>
○冬十月晉趙鞅圍朝歌師于其南<hi>范中行所在</hi>荀寅伐其郛<hi>伐其北郭圍郛芳夫切</hi>使其徒自北門入已犯師而出<hi>荀寅使在外救已之徒擊趙氏圍之北門因外内攻得出</hi>癸丑奔邯鄲十一月趙鞅殺士臯夷惡范氏也<hi>惡范氏而殺其族言遷怒惡烏路切</hi>
<pb n="7a"/>
經四年春王二月庚戌盗殺蔡侯申<hi>賤者故稱盗不言殺其君賤盗也殺申志切蔡侯申今本皆如此案宣十七年蔡侯申卒是文侯也今昭侯是其玄孫不容與髙祖同名未詳何者誤也</hi>○蔡公孫辰<lb/>
出奔呉<hi>弑君賊之黨故書名</hi>○葬秦惠公<hi>無/傳</hi>○宋人執小邾子<hi>無傳邾子無道於其民故稱人以執</hi>○夏蔡殺其大夫公孫姓公孫霍<hi>皆我君黨姓音生又作生或音性</hi>○<lb/>
晉人執戎蠻子赤歸于楚<hi>晉恥爲楚執諸侯故稱人以告若蠻子不道於其民也赤本屬楚故言歸耻為于爲切</hi>○城西郛<hi>無傳魯西/郭備晉也</hi>○六月辛丑亳社災<hi>無傳天火也亳社殷社諸侯有之所以戒亡國亳歩各切</hi>○秋八月甲寅滕子結卒<hi>無傳同盟於臯鼬</hi>○冬十有<lb/>
二月葬蔡昭公<hi>無傳亂故是以緩</hi>○葬滕頃公<hi>無傳</hi>
傳四年春蔡昭侯將如呉諸大夫恐其又遷也承<hi>承音懲蓋楚言懲直升切</hi>
公孫翩逐而射之入於家人而卒<hi>翩蔡大夫翩音篇射食亦切下同</hi>以兩矢門<lb/>
之衆莫敢進<hi>翩以矢自守其門</hi>文之鍇後至<hi>鍇蔡大夫鍇音楷又音皆又客駭切</hi>曰如牆<lb/>
而進多而殺二人<hi>併行如牆俱進併歩頂切</hi>鍇執弓而先翩射之中肘鍇遂<lb/>
殺之故逐公孫辰而殺公孫姓公孫盱<hi>肝即霍也中丁仲切肘女九切盱況子切</hi>○<lb/>
<pb n="7b"/>
夏楚人旣克夷虎<hi>夷虎蠻夷叛楚者</hi>乃謀北万左司馬眅申公壽餘葉<lb/>
公諸梁致蔡於負函<hi>三子楚大夫也此蔡之故地人民楚因以爲邑致之者㑹其衆也眅普版切字林匹姦切葉始渉切函音咸</hi>致方城之外於繒關<hi>負函繒關皆楚地繒才陵切</hi>曰呉將泝江<lb/>
入郢<hi>逆流曰泝泝音素郢以井切又以政切</hi>將奔命焉爲一昔之期襲梁及霍<hi>僞辭當備呉夜結期明日便襲梁霍使不知之梁河南梁縣西南故城也梁南有霍陽山皆蠻子之邑也</hi>單浮餘圍蠻<lb/>
氏蠻氏潰<hi>浮餘楚大夫單音善潰戸内切</hi>蠻子赤奔晉隂地<hi>隂地河南山北自上雒以東至陸渾渾戸門切</hi>司馬起豐析與狄戎<hi>楚司馬眅也析縣屬南郷郡析南有豐郷皆楚邑發此二邑人及戎狄析星歷切</hi>以臨上雒左師軍于菟和<hi>菟和山在上雒東也菟音徒</hi>右師軍于倉野<lb/>
<hi>倉野在上雒縣</hi>使謂隂地之命大夫士蔑<hi>命大夫別縣監尹監古銜切</hi>曰晉楚有盟<lb/>
好惡同之若將不廢寡君之願也不然將通於少習以聽命<hi>少習商縣武關也將大開武關道以伐晉少詩照切又如字</hi>士蔑請諸趙孟趙孟曰晉國未寧<lb/>
安能惡於楚必速與之<hi>未寧時有范中行之難難乃旦切</hi>士蔑乃致九州之戎<lb/>
<hi>九州戎在晉隂地陸渾者</hi>將裂田以與蠻子而城之<hi>以詐/蠻子</hi>且將爲之卜<hi>卜城爲于<pb n="8a"/>僞切</hi>蠻子聽卜遂執之與其五大夫以卑楚師于三戸<hi>今丹水縣比三戸亭卑必利切</hi>司馬致邑立宗焉以誘其遺民<hi>楚復詐爲蠻子作邑立其宗主復扶又切</hi>而盡<lb/>
俘以歸○秋七月齊陳乞弦施衛寗跪救范氏<hi>陳乞僖子弦㢮弦多跪其委切</hi>
庚午圍五鹿<hi>五鹿晉地</hi>九月趙鞅圍邯鄲冬十一月邯鄲降荀寅奔<lb/>
鮮虞趙稷奔臨<hi>臨晉邑降戸江切</hi>十二月弦施逆之遂墮臨國夏伐晉<lb/>
取邢任欒鄗逆畤隂人盂壷口<hi>八邑晉地欒在趙國平棘縣西北鄗即髙邑縣也路縣東有壺口關墮許規切邢音刑任音壬欒力官切鄗呼洛切郭璞三蒼解詁音<graphic n="KR0796" url="https://raw.githubusercontent.com/kanripo/KR-Gaiji/master/images/KR0796.png" mimeType="image/png"/>字林火沃切韋昭呼告切闞駟云讀磽确同畤音止盂音于</hi>㑹鮮虞納荀寅于柏人<hi>晉邑也今趙國柏人縣也弦施與鮮虞㑹也</hi>
經五年春城毗<hi>無傳備晉也毗頻夷切</hi>○夏齊侯伐宋<hi>無傳</hi>○晉趙鞅帥師<lb/>
伐衛○秋九月癸酉齊侯杵臼卒<hi>再同盟也杵昌吕切臼求又切</hi>○冬叔還如<lb/>
齊○閏月葬齊景公<hi>無傳</hi>
傳五年春晉圍柏人荀寅士吉射奔齊初范氏之臣王生惡張<lb/>
柳朔言諸昭子使爲柏人<hi>爲柏人宰也昭子范吉射也惡烏路切下同柳良乆切</hi>昭子曰<lb/>
<pb n="8b"/>
夫非而讎乎對曰私讎不及公<hi>公家之事也夫音扶</hi>好不廢過惡不去善<lb/>
義之經也臣敢違之及范氏出<hi>出柏人奔齊好呼報切去起吕切</hi>張柳朔謂其<lb/>
子爾從主勉之我將止死王生授我矣<hi>授我死節</hi>吾不可以僭之遂<lb/>
死於柏人<hi>爲吉則距晉戰死僭子念切後同爲于僞切</hi>○夏趙鞅伐衛范氏之故也<lb/>
遂圍中牟<hi>衛助范氏故也</hi>○齊燕姬生子不成而死<hi>燕姬景公夫人不成未冠也燕於賢切冠古喚切</hi>諸子鬻姒之子荼嬖<hi>諸子庶公子也鬻姒景公妾茶安儒子鬻音育姒音似茶音舒又音徒又丈加切嬖必計切</hi>諸大夫恐其爲大子也言於公曰君之齒長矣未<lb/>
有大子若之何公曰二三子間於憂虞則有疾疢亦姑謀樂何<lb/>
憂於無君<hi>景公意欲立荼而未發故以此言塞大夫請長丁丈切間音閑又音間厠之間又如字疢勑覲切本或作疹乃結切樂音洛</hi>公疾使國惠子髙昭子立荼<hi>惠子國夏昭子髙張</hi>寘羣公子於<lb/>
萊<hi>萊齊東鄙邑寘之䜴切羣或作諸萊音來</hi>秋齊景公卒冬十月公子嘉公子駒公<lb/>
子黔奔衛公子鉏公子陽生來奔<hi>皆景公子在萊者黔巨廉切又音琴鉏仕居切</hi>萊人<lb/>
歌之曰景公死乎不與埋三軍之事乎不與謀師乎師乎何黨<lb/>
<pb n="9a"/>
之乎<hi>師衆也黨所也之往也稱謚蓋葬後而爲此歌哀羣公子失所與音預埋亡皆切</hi>○鄭駟秦富而<lb/>
侈嬖大夫也而常陳卿之車服於其庭鄭人惡而殺之子思曰<lb/>
詩曰不解于位民之攸塈<hi>子思子産子國參也詩大雅改所也塈息也侈昌氏切又尺氏切惡烏路切解佳賣切暨許器切</hi>不守其位而能乆者鮮矣商頌曰不僭不濫不敢<lb/>
怠皇命以多福<hi>僭差也濫溢也皇暇也言駟秦違詩商頌故受禍鮮息淺切濫力暫切溢音逸</hi>
經六年春城邾瑕<hi>無傳備晉也任城亢父縣北有邾婁城瑕音遐任音壬亢苦浪切又音剛父音甫</hi>○<lb/>
晉趙鞅帥師伐鮮虞○呉伐陳○夏齊國夏及髙張來奔<hi>二子阿君廢長立少旣受命又不能全書名罪之也長丁丈切少詩照切</hi>○叔還㑹呉于柤<hi>無傳柤莊加切</hi>○秋<lb/>
七月庚寅楚子軫卒<hi>未同盟而赴以名軫之忍切史記作珍</hi>○齊陽生入于齊<hi>爲陳乞所逆故書入</hi>○齊陳乞弑其君荼<hi>弑荼者朱毛與陽生也而書陳乞所以明乞立陽生而荼見弑則禍由乞始也楚比劫立陳乞流涕子家憚老皆疑於免罪故春秋明而書之以爲弑主弑音試下皆同</hi>○冬仲孫<lb/>
何忌帥師伐邾<hi>無傳</hi>○宋向巢帥師伐曹<hi>無傳</hi>
傳六年春晉伐鮮虞治范氏之亂也<hi>四年鮮虞納荀寅子柏人</hi>○呉伐陳復<lb/>
<pb n="9b"/>
脩舊怨也<hi>元年未得志故也復扶又切</hi>楚子曰吾先君與陳有盟不可以不<lb/>
救乃救陳師于城父<hi>陳盟在昭十三年父音甫</hi>○齊陳乞僞事髙國者<hi>髙飛國夏受命立荼陳乞欲害之故先僞事焉</hi>毎朝必驂乗焉所從必言諸大夫<hi>言其罪也乗繩證切</hi>
曰彼皆偃蹇將棄子之命<hi>偃蹇驕敖偃約免切蹇紀晚切敖五報切</hi>皆曰髙國得君<lb/>
<hi>得君寵也</hi>必偪我盍去諸固將謀子子早圖之圖之莫如盡滅之需<lb/>
事之下也<hi>需疑也偪音逼盍戸臘切去起吕切下同需音須一音臨弱待疑也</hi>及朝則曰彼虎狼<lb/>
也見我在子之側殺我無日矣請就之位<hi>欲與諸大夫謀髙國故求就之</hi>又謂<lb/>
諸大夫曰二子者禍矣恃得君而欲謀二三子曰國之多難貴<lb/>
寵之由盡去之而後君定旣成謀矣盍及其未作也先諸作而<lb/>
後悔亦無及也大夫從之夏六月戊辰陳乞鮑牧<hi>牧鮑國孫難乃且切牧州牧之牧</hi>及諸大夫以甲入于公宫昭子聞之與惠子乗如公戰于<lb/>
莊敗<hi>髙國敗也莊六軌之道乗繩證切</hi>國人追之國夏奔莒遂及髙張晏圉弦<lb/>
施來奔<hi>晏圉嬰之子圉施不書非卿圉魚吕切</hi>○秋七月楚子在城父將救陳卜<lb/>
<pb n="10a"/>
戰不吉卜退不吉王曰然則死也再敗楚師不如死<hi>前巳敗於柏舉今若退還亦是敗</hi>棄盟逃讎亦不如死死一也其死讎乎命公子申爲王<lb/>
不可則命公子結亦不可則命公子啓<hi>申子西結子期啓子閭皆昭王兄</hi>五辭<lb/>
而後許將戰王有疾庚寅昭王攻大冥卒于城父<hi>大冥陣地呉師所在辭本又作辤說文云辭不受也受辛冝辭也辭籕文冥亡丁切</hi>子閭退曰君王舎其子而讓羣臣<lb/>
敢忘君乎從君之命順也<hi>從命可立舎音捨</hi>立君之子亦順也二順不<lb/>
可失也與子西子期謀潜師閉塗逆越女之子章立之而後還<lb/>
<hi>潜師密發也閉塗不通外使也越女昭王妾章惠王</hi>是歲也有雲如衆赤鳥夾日以飛<lb/>
日楚子使問諸周大史周大史曰其當王身乎<hi>日爲人君妖氣守之故以爲當王身雲在楚上唯楚見之故禍不及他國夾古洽切大音泰</hi>若禜之可移於令尹司馬<hi>禜禳祭禜音訓禳如羊切</hi>王曰除腹心之疾而寘諸股肱何益不榖不有大過天<lb/>
其天諸有罪受罰又焉移之遂弗禜𥘉昭王有疾卜曰河爲祟<lb/>
王弗祭大夫請祭諸郊王曰三代命祀祭不越望<hi>諸侯望祀竟内山川星辰<pb n="10b"/>祟息遂切</hi>江漢睢漳楚之望也<hi>四水在楚界睢七餘切</hi>禍福之至不是過也不<lb/>
榖雖不德河非所獲罪也遂弗祭孔子曰楚昭王知大道矣其<lb/>
不失國也冝哉夏書曰惟彼陶唐帥彼天常<hi>逸書言堯循天之常道釋文楚昭王知大道矣本或作天道非夏戸雅切此語在尚書五子之歌書無帥彼天常一句下亦微異</hi>有此兾方今失<lb/>
其行亂其紀綱乃滅而亡<hi>滅亡謂夏桀也唐虞及夏同都兾州不易地而亡由於不知大道故行如字又下孟切尚書作厥道乃滅而亡尚書乃作厎滅亡</hi>又曰允出兹在兹由已率常可矣<lb/>
<hi>又逸書言信出已則福亦在己</hi>○八月齊邴意兹來奔<hi>高國黨</hi>○陳僖子使召公子<lb/>
陽生<hi>召在七月今在八月下記事之次</hi>陽生駕而見南郭且于<hi>且于齊公子鉏在魯南郭且子餘切</hi>曰甞獻馬於季孫不入於上乗故又獻此請與子乗之<hi>畏在家人聞其言故欲二人共載以試馬爲辭上乗繩證切</hi>出萊門而告之故<hi>魯郭門也</hi>闞止知之先<lb/>
待諸外<hi>闞止陽生家臣子我也待外欲俱去闞昔暫切</hi>公子曰事未可知反與壬也處<lb/>
<hi>壬陽生子簡公</hi>戒之遂行<hi>戒使無洩言/洩息列切</hi>逮夜至於齊國人知之<hi>故以昏至不欲令人知之國人知而不言言陳氏得衆</hi>僖子使子士之母養之<hi>隱於僖子家内子士母僖子妾</hi>與<lb/>
<pb n="11a"/>
饋者皆入<hi>陳僖子又令陽生隨饋食之人入處公宫饋其位切</hi>冬十月丁卯立之將盟<hi>盟諸大夫</hi>鮑子醉而往其臣差車鮑點<hi>點鮑牧臣也差車王車之官差所冝切點之廉切又如字</hi>曰<lb/>
此誰之命也陳子曰受命于鮑子遂誣鮑子曰子之命也<hi>見其醉故誣之</hi>鮑子曰女忘君之爲孺子牛而折其齒乎而背之也<hi>孺子荼也景公甞銜䋲爲牛使荼牽之荼頓地故折其齒女音汝折之舌切又市列切背音佩</hi>悼公稽首<hi>悼公陽生</hi>曰吾子<lb/>
奉義而行者也若我可不必亡一大夫<hi>言己可爲君必不怨鮑子</hi>若我不可<lb/>
不必亡一公子<hi>公子自謂也恐鮑子殺己故要之</hi>義則進否則退敢不唯子是<lb/>
從廢興無以亂則所願也鮑子曰誰非君之子乃受盟<hi>言陽生亦君之子固可立</hi>使胡姬以安孺子如頼<hi>胡姬景公妾也/頼齊邑安號也</hi>去鬻姒<hi>荼之母去起吕切</hi>
殺王甲拘江說囚王豹于句竇之丘<hi>三子景公嬖臣荼之黨也拘音俱說音稅句音鉤</hi>
公使朱毛告於陳子<hi>朱毛齊大夫</hi>曰微子則不及此然君異於器不<lb/>
可以二器二不匱君二多難敢布諸大夫僖子不對而泣曰君舉<lb/>
不信羣臣乎<hi>舉皆也</hi>以齊國之困困又有憂<hi>内有飢荒之困又有兵革之憂</hi>少君<lb/>
<pb n="11b"/>
不可以訪是以求長君庶亦能容羣臣乎不然夫孺子何罪毛<lb/>
復命公悔之<hi>悔失言少詩照切長丁丈切夫音扶孺或作同</hi>毛曰君大訪於陳子而<lb/>
圖其小可也<hi>大謂國政小謂殺荼</hi>使毛遷孺子於駘不至殺諸野幕之下<lb/>
葬諸殳冒淳<hi>恐駘人不從故毛駐於野張帳而殺之駘齊邑殳冒淳地名實以冬殺經書秋者史書秋記始事遂連其死通以冬吉魯駘他才切又徒來切幕音莫殳音珠冒亡報切淳音純駐中住切</hi>
經七年春宋皇瑗帥師侵鄭○晉魏曼多帥師侵衛○夏公㑹<lb/>
呉于鄫<hi>鄫今琅邪鄫縣瑗于眷切鄫本又作繒才陵切</hi>○秋公伐邾○八月已酉入邾以<lb/>
邾子益來<hi>他國言歸於魯言來内外之辭</hi>○宋人圍曹○冬鄭駟弘帥師救曹<lb/>
傳七年春宋師侵鄭鄭叛晉故也<hi>定八年鄭始叛</hi>○晉師侵衛衛不服<lb/>
也<hi>五年晉伐衛至今未服</hi>○夏公㑹呉于鄫<hi>呉欲霸中國</hi>呉來徴百牢子服景<lb/>
伯對曰先王未之有也呉人曰宋百牢我<hi>是時呉過宋得百牢牢力刀切過古禾切</hi>
魯不可以後宋且魯牢晉大夫過十<hi>晉大夫范鞅也在昭二十一年後如字又戸豆切</hi>
呉王百牢不亦可乎景伯曰晉范鞅貪而棄禮以大國懼敝邑<lb/>
<pb n="12a"/>
故敝邑十一牢之君若以禮命於諸侯則有數矣<hi>有常數</hi>君亦棄<lb/>
禮則有淫者矣<hi>淫過也</hi>周之王也制禮上物不過十二<hi>上物天子之牢上如字又時掌切</hi>以爲天之大數也<hi>天有十一次故制禮象之</hi>今棄周禮而曰必百牢<lb/>
亦唯執事呉人弗聽景伯曰呉將亡矣棄天而背本<hi>違周爲背本</hi>不<lb/>
與必棄疾於我<hi>放棄凶疾來伐擊我</hi>乃與之大宰嚭召季康子<hi>嚭吳大夫</hi>康子<lb/>
使子貢辭大宰嚭曰國君道長<hi>蓋言君長大於道路長丁丈切</hi>而大夫不出門<lb/>
此何禮也對曰豈以爲禮畏大國也<hi>畏大國不敢虛國盡行</hi>大國不以禮<lb/>
命於諸侯苟不以禮豈可量也寡君旣共命焉其老豈敢棄其<lb/>
國大伯端委以治周禮仲雍嗣之斷髮文身臝以爲飾豈禮也<lb/>
哉有由然也<hi>大伯周大王之長子仲雍大伯弟也大伯仲雍讓其弟季歷俱適荆蠻遂有民衆大伯卒無子仲雍嗣立不能行禮致化故效呉俗言其權時制冝以辟災害非以爲禮也端委禮衣也共音恭大音泰斷丁管切臝本又作祼力果切效戸孝切</hi>反自鄫以呉爲無能爲也<hi>棄禮知其不能覇也</hi>○季康子欲伐邾<lb/>
乃饗大夫以謀之子服景伯曰小所以事大信也大所以保小<lb/>
<pb n="12b"/>
仁也背大國不信<hi>大國呉也</hi>伐小國不仁民保於城城保於德失二<lb/>
德者危將焉保<hi>二德信與仁也焉於䖍切</hi>孟孫曰二三子以爲何如<hi>怪諸大夫不言故指問之</hi>惡賢而逆之<hi>孟孫賢景伯欲使大夫不逆其言惡猶安也惡音烏</hi>對曰禹合諸侯於<lb/>
塗山執玉帛者萬國<hi>諸大夫對也諸侯執玉附庸執帛塗山在壽春東北</hi>今其存者無數<lb/>
十焉唯大不字小小不事大也<hi>言諸侯相伐古來以然數所主切</hi>知必危何故<lb/>
不言<hi>知伐邾必危自當言今不言者不危故也大夫以荅孟孫所怪且阿附季孫</hi>魯德如邾而以衆<lb/>
加之可乎<hi>孟孫忿荅大夫今魯德無以勝邾但欲恃衆可乎言不可</hi>不樂而出<hi>季孟意異佞直不同故罷饗樂音岳又音洛</hi>秋伐邾及范門<hi>邾郭/門也</hi>猶聞鍾聲<hi>邾不禦寇禦魚吕切</hi>大夫諫不<lb/>
聽茅成子請告於呉<hi>成子邾大夫茅夷鴻</hi>不許曰魯擊柝聞於邾<hi>言以近柝音託以兩太相擊以行夜也字又作柝同聞音問又如字</hi>呉二千里不三月不至何及於我且<lb/>
國内豈不足<hi>言足以距魯</hi>成子以茅叛<hi>髙平西南有茅郷亭</hi>師遂入邾處其公<lb/>
宫衆師晝掠<hi>虜掠取財物也晝中救切掠音亮</hi>邾衆保于繹<hi>繹邾山也在鄒北縣繹音亦鄒側留切</hi>師宵掠以邾子益來<hi>益邾隱公也晝夜掠傳言康子無法</hi>獻于亳社<hi>以其亡國與殷同</hi>
<pb n="13a"/>
囚諸負瑕負瑕故有繹<hi>負瑕魯邑髙平南平陽縣西北有瑕丘城前者魯得邾之繹民使在負瑕故使相就以辱之</hi>邾茅夷鴻以束帛乗韋自請救於呉<hi>無君命故言自乗繩證切</hi>曰魯<lb/>
弱晉而逺呉馮恃其衆<hi>馮依馮皮氷切</hi>而背君之盟辟君之執事<hi>辟陋辟匹亦切</hi>以陵我小國邾非敢自愛也懼君威之不立君威之不立小<lb/>
國之憂也若夏盟於鄫衍<hi>鄫衍即鄫也鄫盟不書吳行夷禮禮儀不典非所以結信義故不録</hi>秋<lb/>
而背之成求而不違<hi>言魯成其所求無違逆也</hi>四方諸侯其何以事君且魯<lb/>
賦八百乗君之貳也<hi>貳敵也魯以八百乗之賦貢于呉言其國大</hi>邾賦六百乗君之<lb/>
私也<hi>爲私屬</hi>以私奉貳唯君圖之呉子從之<hi>爲明年吴伐我傳</hi>○宋人圍<lb/>
曹鄭栢子思曰宋人有曹鄭之患也不可以不救<hi>桓謚</hi>冬鄭師救<lb/>
曹侵宋初曹人或夢衆君子立于社宫<hi>社宫社也</hi>而謀亡曹曹叔振<lb/>
鐸請待公孫彊許之<hi>振鐸曹始祖鐸待洛切彊其良切</hi>且而求之曹無之戒其<lb/>
子曰我死爾聞公孫彊爲政必去之及曹伯陽即位好田弋曹<lb/>
鄙人公孫彊好弋獲白鴈獻之且言田弋之說說之因訪政事<lb/>
<pb n="13b"/>
大說之有寵使爲司城以聽政夢者之子乃行彊言霸說於曹<lb/>
伯曹伯從之乃背晉而奸宋宋人伐之晉人不救築五邑於其<lb/>
郊曰黍丘揖丘大城鍾䢴<hi>爲明年入曹傳也梁國下邑縣西南有黍丘亭好呼報切弋以職切繳射也上說如字下說音恱䢴大說同霸說如字又始銳切奸音干揖音集又於入切邘音干</hi>
經八年春王正月宋公入曹以曹伯陽歸<hi>曹人背晉而奸宋是以致討宋公旣還而不忍禇師之詬怒而反兵一舉滅曹滅非本志故以入告禇中吕切詬呼豆切</hi>○呉伐我○夏齊人取<lb/>
讙及闡<hi>不書伐兵未加而魯與之邑闡在東平剛縣北讙音歡闡尺善切</hi>○歸邾子益于邾○<lb/>
秋七月○冬十有二月癸亥𣏌伯過卒<hi>無傳未同盟而赴以名過古禾切</hi>○齊<lb/>
人歸讙及闡<hi>不言來命歸之無旨使也使所吏切</hi>
傳八年春宋公伐曹將還禇師子肥殿<hi>子肥宋大夫殿丁練切</hi>曹人詬之<lb/>
不行<hi>詬辱詈也不行殿兵止也詬本又作訽呼豆切詈力智切</hi>師待之公聞之怒命反之遂<lb/>
滅曹執曹伯及司城彊以歸殺之<hi>終曹人之夢</hi>○呉爲邾故將伐魯<lb/>
問於叔孫輒<hi>問可伐不輒故魯人爲于僞切</hi>叔孫輒對曰魯有名而無情<hi>有大國名<pb n="14a"/>無情實</hi>伐之必得志焉退而告公山不狃<hi>不狃亦故魯人狃女九切</hi>公山不狃<lb/>
曰非禮也君子違不適讎國<hi>違奔亡也</hi>未臣而有伐之奔命焉死之<lb/>
可也<hi>未臣所適之國告有伐本國者則可還奔命死其難難乃且切</hi>所託也則隱<hi>曽所因託則爲之隱惡曽在増切</hi>且夫人之行也不以所惡廢郷<hi>不以其私怨惡廢棄其郷黨之好夫音扶行下孟切又如字惡烏路切又如字好呼報切下好焉同</hi>今子以小惡而欲覆宗國不亦難乎<hi>輒魯公族故謂之宗國覆芳服切</hi>若使子率子必辭王將使我子張病之<hi>子張輙也</hi>王<lb/>
問於子洩<hi>子洩不狃洩息列切又作泄</hi>對曰魯雖無與立<hi>緩時若無能自立</hi>必有與<lb/>
斃<hi>急則人人知懼皆將同死戰斃婢丗切</hi>諸侯將救之未可以得志焉晉與齊楚<lb/>
輔之是四讎也<hi>與魯而四</hi>夫魯齊晉之脣脣亡齒寒君所知也不救<lb/>
何爲三月呉伐我子洩率故道險從武城<hi>故由險道欲使魯成備釋文子洩率絶句故道險絶句</hi>初武城人或有因於呉竟田焉<hi>僑田呉界竟音境僑其驕切</hi>拘鄫人<lb/>
之漚菅者曰何故使吾水滋<hi>鄫人亦僑田呉滋濁也拘音俱漚烏豆切管古顔切滋音玄本亦作兹子絲切字林云黒也</hi>及呉師至拘者道之以伐武城克之<hi>鄫人敎呉必可克道音導</hi>
<pb n="14b"/>
王犯甞爲之宰澹臺子羽之父好焉國人懼<hi>王犯呉大夫故甞奔魯爲武城宰澹臺子羽武城人孔子弟子也其父與王犯相善國人懼其爲内應澹待甘切應應對之應</hi>懿子謂景伯若之<lb/>
何對曰呉師來斯與之戰何患焉且召之而至又何求焉<hi>言犯盟伐邾所以召呉</hi>呉師克東陽而進舍於五梧明日舎於𧖟室<hi>二邑魯地</hi>公賔<lb/>
庚公甲叔子與戰于夷獲叔子與析朱鉏<hi>公賔庚公甲叔子并析朱鉏爲三人皆同車傳互言之析星曆切</hi>獻於王王曰此同車必使能國未可望也<hi>同車能俱死是國能使人故不可望得</hi>明日舎于庚宗遂次於泗上微虎欲宵攻王舎<hi>微虎魯大夫泗音四</hi>私屬徒七百人三踊於幕庭<hi>於悵前設格令士試躍之篇音燭幕亡博切格更百切令力呈切躍羊灼切</hi>卒三百人有若與焉<hi>卒終也終得三百人任行有若孔子弟子與在三百人中與音預任音壬</hi>及稷門之内<hi>三百人行至稷門</hi>或謂季孫曰不足以害呉而多<lb/>
殺國士不如巳也乃止之呉子聞之一夕三遷<hi>畏微虎三息暫切</hi>呉人<lb/>
行成<hi>求與魯成</hi>將盟景伯曰楚人圍宋易子而食析骸而爨<hi>在宣十五年骸戸皆切本又作骨爨七亂切</hi>猶無城下之盟我未及虧而有城下之盟是棄<lb/>
<pb n="15a"/>
國也呉輕而逺不能乆將歸矣請少待之弗從景伯負載造於<lb/>
萊門<hi>以言不見從故負載書將欲出盟虧去危切輕遣政切載如字或音戴造七報切萊音來</hi>乃請釋子服<lb/>
何於呉呉人許之以王子姑曹當之而後止<hi>釋舎也魯人不以盟爲了欲因留景伯爲質於呉旣得呉之許復求呉王之子以交質呉人不欲留王子故遂兩止質音致復扶又切</hi>呉人盟而還<lb/>
<hi>不書盟恥吳夷</hi>○齊悼公之來也<hi>在五年</hi>季康子以其妹妻之即位而逆<lb/>
之季魴侯通焉<hi>魴侯康子叔父妻七計切魴音房</hi>女言其情弗敢與也齊侯怒<lb/>
夏五月齊鮑牧帥師伐我取讙及闡○或譛胡姬於齊侯<hi>胡姬景公妾</hi>曰安孺子之黨也六月齊侯殺胡姬<hi>傳言齊侯無道所以不終</hi>○齊侯使<lb/>
如呉請師將以伐我乃歸邾子<hi>齊未得季姬故請師也呉前爲邾討魯懼二國同心故歸邾子爲于僞切</hi>邾子又無道呉子使大宰子餘討之<hi>子餘大宰嚭</hi>囚諸樓臺栫<lb/>
之以棘<hi>栫雍也栫本又作荐在薦切雍於勇切</hi>使諸大夫奉大子革以爲政<hi>革邾大子桓公也爲十年邾子來奔傳</hi>○秋及齊平九月臧賔如如齊涖盟<hi>賔如臧㑹子</hi>齊<lb/>
閭丘明來涖盟<hi>明閭丘嬰之子也盟不書諱略之</hi>且逆季姬以歸嬖<hi>季姬魴侯所通者</hi>
<pb n="15b"/>
○鮑牧又謂羣公子曰使女有馬千乗乎<hi>有馬千乗使為君也鮑牧本不欲立陽生故諷動羣公子女音汝乗繩證切諷方鳯切</hi>公子愬之公謂鮑子或譛子子姑居於<lb/>
潞以察之<hi>路齊邑愬音素潞音路</hi>若有之則分室以行若無之則反子之<lb/>
所出門使以三分之一行半道使以二乗及潞麇之以入遂殺<lb/>
之<hi>麇亦束縛麇丘隕切</hi>○冬十二月齊人歸讙及闡季姬嬖故也<lb/>
經九年春王二月葬杞僖公<hi>無傳三月而葬速</hi>○宋皇瑗帥師取鄭師<lb/>
于雍丘<hi>書取覆而敗之雍丘縣屬陳留雍於勇切</hi>○夏楚人伐陳○秋宋公伐鄭○<lb/>
冬十月<lb/>
傳九年春齊侯使公孟綽辭師于呉<hi>齊與魯平故辭呉師綽昌灼切本又作卓同</hi>呉<lb/>
子曰昔歳寡人聞命今又革之不知所從將進受命於君<hi>爲十年呉伐齊傳</hi>○鄭武子䞉之嬖許瑕求邑無以與之<hi>賸罕達也殺武子之屬賸以證切</hi>
請外取許之<hi>瑕請取於他國</hi>故圍宋雍丘宋皇瑗圍鄭師<hi>許瑕師</hi>毎日<lb/>
遷舎<hi>作壘塹成輒徒舎合其圍壘力軌切塹七豔切</hi>壘合鄭師哭子姚救之大敗<hi>子姚武子<pb n="16a"/>賸也</hi>二月甲戌宋取鄭師子雍丘使有能者無死<hi>惜其能也</hi>以郟張與<lb/>
鄭羅歸<hi>鄭之有能者郟古洽切又音甲</hi>○夏楚人伐陳陳即呉故也○宋公伐<lb/>
鄭<hi>報雍丘</hi>○秋呉城䢴溝通江淮<hi>於䢴江築城穿溝東北通射陽湖西北至末口入淮通糧道也今廣陵韓江是䢴音寒射食亦切又音亦</hi>○晉趙鞅卜救鄭遇水適火<hi>水火之兆</hi>占諸史<lb/>
趙史墨史龜<hi>皆晉史</hi>史龜曰是謂沈陽<hi>火陽得/水故沈</hi>可以興兵<hi>兵隂類也故可以興兵</hi>利以伐姜不利子商<hi>姜齊姓子商謂宋</hi>伐齊則可敵宋不吉史墨<lb/>
曰盈水名也子水位也<hi>趙鞅姓盈宋姓子水盈坎乃行子姓又得北方水位</hi>名位敵不可<lb/>
干也<hi>二水俱盛言不可干</hi>故炎帝爲火師<hi>神農有火瑞以火名官</hi>姜姓其後也水勝<lb/>
火伐姜則可史趙曰是謂如川之滿不可游也<hi>旣盈而得水位故爲如川之滿不可馮游言其波流成㳺音由馮皮氷切</hi>鄭方有罪不可救也<hi>鄭以嬖寵伐人故以爲有罪</hi>救鄭<lb/>
則不吉不知其他<hi>救鄭則當伐宋故不吉也</hi>陽虎以周易筮之遇泰䷊<hi>乾下坤上泰</hi>之需䷄<hi>乾下坎上需泰六五變需音須</hi>曰宋方吉不可與也<hi>不可與戰泰六五曰帝乙歸妹以祉元吉帝乙紂父五爲天子故稱帝乙隂而得中有似王者嫁妹得如其願受福禄而大吉祉音恥</hi>微子啓帝<lb/>
<pb n="16b"/>
乙之元子也宋鄭甥舅也<hi>宋鄭爲昏姻甥舅之國宋爲微子之後今卜得帝乙之卦故以爲宋吉</hi>祉<lb/>
禄也若帝乙之元子歸妹而有吉禄我安得吉焉乃止<hi>吉在彼則我伐之爲不吉</hi>○冬呉子使來儆師伐齊<hi>前年齊與呉謀伐魯齊旣與魯成而止故呉恨之反與魯伐齊儆音景</hi>
經十年春王二月○邾子益來奔○公㑹呉伐齊<hi>書㑹從不與謀與音預</hi>○<lb/>
三月戊戌齊侯陽生卒<hi>以疾赴故不書弑弑申志切</hi>○夏宋人伐鄭<hi>無傳</hi>○晉<lb/>
趙鞅帥師侵齊○五月公至自伐齊<hi>無傳</hi>○葬齊悼公<hi>無傳</hi>○衛公<lb/>
孟彄自齊歸于衛<hi>無傳書歸齊納之彄苦侯切</hi>○薛伯夷卒<hi>無傳赴以名故書</hi>○秋<lb/>
葬薛惠公<hi>無傳</hi>○冬楚公子結帥師伐陳○呉救陳<hi>季子不書陳人來告不以名</hi>
傳十年春邾隱公來奔齊甥也故遂奔齊<hi>終子貢之言</hi>○公㑹呉子<lb/>
邾子郯子伐齊南鄙師于鄎<hi>鄎齊地邾郯不書兵并屬呉不列於諸侯郯音談鄎音息注同并必政切</hi>齊人弑悼公赴于師<hi>以說呉弑申志切</hi>呉子三日哭于軍門之外徐<lb/>
承師舟師將自海入齊齊人敗之呉師乃還<hi>承呉大夫</hi>○夏趙鞅帥<lb/>
<pb n="17a"/>
師伐齊<hi>經書侵以侵告</hi>大夫請卜之趙孟曰吾卜於此起兵<hi>謂往歳卜伐宋不吉利以伐姜故今興兵</hi>事不再令<hi>再令/瀆也</hi>卜不襲吉<hi>襲重也重直龍切又直用切</hi>行也於是<lb/>
乎取犂及轅<hi>犂一名隰濟南有隰隂縣祝阿縣西有轅城犂力兮切又力之切轅音袁又于眷切隰音習本或作濕音同</hi>毀髙唐之郭侵及頼而還○秋呉子使來復儆師<hi>伐齊未得志故爲明年呉伐齊傳復扶又切</hi>○冬公子期伐陳<hi>陳即呉故</hi>呉延州來季子救陳謂<lb/>
子期曰二君不務德<hi>二君呉楚</hi>而力爭諸侯民何罪焉我請退以爲<lb/>
子名務德而安民乃還<hi>季子呉王壽夢少子也壽夢以襄十二年卒至今十千七歳壽夢卒季子巳能讓國年當十五六至今蓋九十餘夢音蒙少詩照切</hi>
經十有一年春齊國書帥師伐我○夏陳轅頗出奔鄭<hi>書名貪也頗破可切又普河切</hi>○五月公㑹呉伐齊○甲戌齊國書帥師及呉戰于艾<lb/>
陵齊師敗績獲齊國書<hi>公與伐而不與戰艾陵齊地女五蓋切與音預</hi>○秋七月辛酉<lb/>
滕子虞母卒<hi>無傳赴以名故書之</hi>○冬十有一月葬滕隱公<hi>無傳</hi>○衛丗叔<lb/>
齊出奔宋<hi>書名淫也</hi>
<pb n="17b"/>
傳十一年春齊爲鄎故<hi>鄎在前年爲于僞切</hi>國書髙無㔻帥師伐我及清<lb/>
<hi>清濟地濟北盧縣東有清亭㔻普悲切</hi>季孫謂其宰冉求<hi>冉求魯人孔子弟子</hi>曰齊師在清<lb/>
必魯故也若之何求曰一子守二子從公禦諸竟季孫曰不能<lb/>
<hi>自度力不能使二子禦諸竟守手又切從才用切禦魚吕切亦作御竟音境度待洛切</hi>求曰居封疆之間<lb/>
<hi>封疆竟内近郊之地疆居良切</hi>季孫告二子<hi>二子叔孫孟孫也</hi>二子不可求曰若不可<lb/>
則君無岀一子帥師背城而戰不屬者非魯人也<hi>屬臣屬也言不戰爲不臣</hi>
魯之羣室衆於齊之兵車<hi>羣室都邑居家</hi>一室敵車優矣子何患焉二<lb/>
子之不欲戰也冝政在季氏<hi>言二子恨季氏專政故不盡力釋文二子之不欲戰也冝絶句</hi>當<lb/>
子之身齊人伐魯而不能戰子之恥也大不列於諸侯矣季孫<lb/>
使從於朝<hi>使冉求隨已之公朝</hi>俟於黨氏之溝<hi>黨氏溝朝中地名黨音掌</hi>武叔呼而問<lb/>
戰焉<hi>問冉求</hi>對曰君子有逺慮小人何知懿子彊問之對曰小人<lb/>
慮材而言量力而共者也<hi>言子所問非已材力所及故不能言彊其丈切共音恭</hi>武叔曰<lb/>
是謂我不成丈夫也<hi>知冉求非已不欲戰故不對不成丈夫也本或作大夫非</hi>退而蒐乗<hi>蒐閱<pb n="18a"/>蒐所求切乗繩證切閱音恱</hi>孟孺子洩帥右師<hi>孺子孟懿子之子武伯彘孺而住切彘直材切</hi>顔羽<lb/>
御邴洩爲右<hi>二子孟氏臣邴音丙又彼命切</hi>冉求帥左師管周人御樊遟爲右<lb/>
<hi>樊遟魯人孔子弟子樊須父音甫</hi>季孫曰須也弱有子曰就用命焉<hi>雖年少能用命有子冉求也少詩照切</hi>季氏之甲七千冉有以武城人三百爲已徒卒<hi>歩卒精兵卒子忽切</hi>老幼守宫次于雩門之外<hi>南城門也/雩音于</hi>五日右師從之<hi>五日乃從言不欲戰</hi>公叔務人<hi>務人公爲/昭公子</hi>見保者而泣<hi>保守/城者</hi>曰事充<hi>繇役煩繇本亦作徭同音遥</hi>政重<hi>賦務多</hi>上不能謀士不能死何以治民吾旣言之矣敢<lb/>
不勉乎<hi>旣言人不能死已不敢不死</hi>師及齊師戰于郊齊師自稷曲<hi>稷曲郊地名</hi>
師不踰溝樊遟曰非不能也不信子也請三刻而踰之<hi>與衆三刻約信</hi>
如之衆從之<hi>如樊遟言乃踰溝</hi>師入齊軍<hi>冉求/之師</hi>右師奔齊人從之<hi>逐右師</hi>
陳瓘陳莊渉泗<hi>二陳齊大夫瓘古喚切泗音四</hi>孟之側後入以爲殿<hi>之側孟氏族也子反殿丁練切</hi>抽矢䇿其馬曰馬不進也<hi>不欲伐善抽勑留切䇿初革切本或作筴</hi>林不狃之<lb/>
伍曰走乎<hi>不狃魯士五人爲伍敗而欲走</hi>不狃曰誰不如<hi>我不如誰而欲走如如字又而庶切</hi>曰<lb/>
<pb n="18b"/>
然則止乎不狃曰惡賢<hi>言止戰惡足爲賢皆無戰志惡音烏</hi>徐歩而死<hi>徐行而死言魯非狃壯士俱季孫不能使</hi>師獲甲首八十<hi>冉求/所得</hi>齊人不能師<hi>不能整其師</hi>宵諜曰齊<lb/>
人遁<hi>諜間也諜音牒遁徒困切間間廁之間</hi>冉有請從之三季孫弗許孟孺子語<lb/>
人曰我不如顔羽而賢於邴洩<hi>三子與孟孺子同車語魚據切</hi>子羽銳敏<hi>子羽顔羽銳精也敏疾也言欲戰</hi>我不欲戰而能黙<hi>心雖不欲口不言奔黙本亦作嘿亡北切</hi>洩曰驅之<lb/>
<hi>言驅馬欲奔</hi>公爲與其嬖僮汪錡乗皆死皆殯<hi>皆俱也嬖必計切僮本亦作童音同江烏黃切錡魚綺切乗繩證切</hi>孔子曰能執干戈以衛社稷可無殤也<hi>時人疑童子當殤殤音商八歳至十九歳爲殤</hi>冉有用矛於齊師故能入其軍孔子曰義也<hi>言能以義勇不書戰不皆陳也不書敗勝負不殊矛亡侯切陳直覲切</hi>○夏陳轅頗出奔鄭初轅頗爲<lb/>
司徒賦封田以嫁公女<hi>封内之田悉賦稅之</hi>有餘以爲己大器<hi>大器鍾鼎之屬</hi>國<lb/>
人逐之故出道渴其族轅咺進稻醴梁糗腵脯焉<hi>糗乾飯也咺況阮切醴音禮以稻米爲醴酒糗起九切以梁米爲之又昌紹切腵丁亂切字亦作銀如薑桂日脯也</hi>喜曰何其給也對<lb/>
曰器成而具<hi>具此醴糗</hi>曰何不吾諫對曰懼先行<hi>恐言不從先見逐</hi>○爲郊<lb/>
<pb n="19a"/>
戰故公㑹呉子伐齊<hi>欲以報也爲于僞切</hi>五月克博壬申至于嬴<hi>博嬴齊邑也一縣皆屬泰山嬴音盈</hi>中軍從王<hi>呉中軍</hi>胥門巢將上軍王子姑曹將下軍展<lb/>
如將右軍<hi>三將呉大夫</hi>齊國書將中軍髙無㔻將上軍宗樓將下軍<lb/>
陳僖子謂其弟書爾死我必得志<hi>書子占也欲獲死事之功</hi>宗子陽與閭丘<lb/>
明相厲也<hi>相對厲至死子陽宗樓也</hi>桑掩胥御國子<hi>國子國書</hi>公孫夏曰二子必<lb/>
死<hi>亦勸勉之夏戸稚切</hi>將戰公孫夏命其徒歌虞殯<hi>虞殯送葬歌曲示必死殯必刃切</hi>陳<lb/>
子行命其徒具含玉<hi>子行陳逆也具含玉亦示必死行如字又戸郎切含戸暗切本又作唅</hi>公孫<lb/>
揮命其徒曰人尋約呉髮短<hi>約繩也八尺爲尋呉髪短欲以繩貫其首揮許韋切</hi>東郭書<lb/>
曰三戰必死於此三矣<hi>三戰夷儀五氏與今</hi>使問弦多以琴<hi>弦多齊人也六年奔魯問遺也遺唯季切</hi>曰吾不復見子矣<hi>言將死戰</hi>陳書曰此行也吾聞鼔而巳不<lb/>
聞金矣<hi>鼔以進軍金以退軍不聞金言將死也傳言呉師疆齊人皆自知將敗</hi>甲戌戰于艾陵展<lb/>
如敗髙子<hi>齊上軍敗</hi>國子敗胥門巢<hi>呉上軍亦敗</hi>王卒助之大敗齊師獲<lb/>
國書公孫夏閭丘明陳書東郭書革車八百乗甲首三千以獻<lb/>
<pb n="19b"/>
于公<hi>公以兵從故以勞公卒子忽切乗䋲證切從才用切又如字勞力報切</hi>將戰呉子呼叔孫<hi>叔孫武叔州仇</hi>曰而事何也<hi>問何/職</hi>對曰從司馬<hi>從呉司馬所命</hi>王賜之甲劒鈹曰<lb/>
奉爾君事敬無廢命叔孫未能對衛賜進<hi>賜子貢孔子弟子鈹普悲切</hi>曰州<lb/>
仇奉甲從君而拜<hi>拜受之</hi>公使大史固歸國子之元<hi>歸於齊也元首也呉以獻魯</hi>寘之新篋褽之以玄纁<hi>褽薦也寘之䜴切篋苦協切褽音尉或作褽以玄纁纁許云切本亦作勲</hi>
加組帶焉寘書于其上曰天若不識不衷何以使下國<hi>言天識不善故殺國子組音祖衷音忠</hi>呉將伐齊越子率其衆以朝焉王及列士皆有饋<lb/>
賂呉人皆喜唯子胥懼曰是豢呉也夫<hi>豢養也若人養犧徃非愛之將殺之饋其位切或作餽賂音路豢音患夫音扶</hi>諫曰越在我心腹之疾也壤地同而有欲於我<lb/>
<hi>欲得呉</hi>夫其柔服求濟其欲也不如早從事焉<hi>從事擊之</hi>得志於齊猶<lb/>
獲石田也無所用之<hi>石田不可耕</hi>越不爲沼呉其泯矣使醫除疾而<lb/>
曰必遺類焉者未之有也盤庚之誥曰其有顚越不共則劓殄<lb/>
無遺育無俾易種于兹邑<hi>盤庚商書也顚越不共從橫不承命者也劓割也殄絶也育長也俾使也<pb n="20a"/>易種轉生種類沼之兆切泯亡軫切盤歩干切誥古報切共音恭注同劓魚器切殄大典切俾必耳切種章勇切從子容切長丁丈切</hi>是商所以興也今君易之將以求大不亦難乎弗聽使於<lb/>
齊屬其子於鮑氏爲王孫氏<hi>私使人至齊屬其子改姓爲王孫欲以辟呉禍使所吏切屬音燭下同</hi>反役王聞之使賜之屬鏤以死<hi>艾陵役也屬鏤劒名鏤力俱切又力侯切</hi>將死曰<lb/>
樹吾墓檟檟可材也呉其亡乎三年其始弱矣盈必毀天之道<lb/>
也<hi>越人朝之伐齊勝之盈之極也爲十三年越伐呉起檟古雅切木名</hi>○秋季孫命脩守備曰小<lb/>
勝大禍也齊至無曰矣<hi>善有備守手又切</hi>○冬衛大叔疾出奔宋<hi>疾即齊也</hi>
初疾娶于宋子朝<hi>子朝宋人仕衛爲大夫朝如字</hi>其娣嬖<hi>娣所娶/女之娣</hi>子朝出<hi>出奔</hi>孔<lb/>
文子使疾出其妻而妻之疾使侍人誘其初妻之娣寘於犂<hi>犂衛邑妻七計切犂力兮切</hi>而爲之一宫如二妻文子怒欲攻之仲尼止之遂<lb/>
奪其妻或淫于外州外州人奪之軒以獻<hi>外州衛邑軒車也以獻於君</hi>恥是<lb/>
二者故出衛人立遺使室孔姞<hi>遺疾之弟孔姞孔文子之女疾之妻姞其乙切又其吉切</hi>疾<lb/>
臣向魋<hi>爲宋向魋臣魋徒囬切</hi>納美珠焉與之城鉏<hi>城鉏宋邑</hi>宋公求珠魋不<lb/>
<pb n="20b"/>
與由是得罪及桓氏出<hi>出在十四年</hi>城鉏人攻大叔疾衛莊公復之<lb/>
<hi>聽使還</hi>使處巢死焉殯於鄖葬於少禘<hi>終言疾之失所也巢鄖少禘皆衛地鄖音云少詩照切禘大計切</hi>初晉悼公子憖亡在衛使其女僕而田<hi>僕御田獵憖魚覲切一作整征領切</hi>大叔懿子止而飲之酒<hi>㦤子大叔儀之/孫飲於鴆切</hi>遂聘之生悼子<hi>悼子大叔疾聘匹政切</hi>悼子即位故夏戊爲大夫<hi>夏戊悼子之甥夏戸雅切戊音茂</hi>悼子亡衛<lb/>
人翦夏戊<hi>翦削其爵邑</hi>孔文子之將攻大叔也訪於仲尼仲尼曰胡<lb/>
簋之事則甞學之矣<hi>胡簋禮器名夏曰胡周曰簋簋音軌</hi>甲兵之事未之聞也退<lb/>
命駕而行曰鳥則擇木木豈能擇鳥<hi>以鳥自喻</hi>文子遽止之曰圉豈<lb/>
敢度其私訪衛國之難也<hi>圍文子名度謀也遽其據切度待洛切下同難乃旦切</hi>將止<hi>仲尼止</hi>魯人以幣召之乃歸<hi>於是自衛反魯樂正雅頌各得其所</hi>○季孫欲以田賦<hi>丘賦之法因其田財通出馬一疋牛三頭今欲別其田及家時各爲一賦故言田賦别如字又彼列切</hi>使冉有訪諸<lb/>
仲尼仲尼曰丘不識也三發<hi>三發問</hi>卒曰<hi>卒終也</hi>子爲國老待子而<lb/>
行若之何子之不言也仲尼不對<hi>不公荅</hi>而私於冉有曰君子之<lb/>
<pb n="21a"/>
行也<hi>行政事</hi>度於禮施取其厚事舉其中斂從其薄如是則以丘<lb/>
亦足矣<hi>丘十六井出戎馬一疋牛三頭是賦之常法施尸䜴切斂力豔切</hi>若不度於禮而貪冒<lb/>
無厭則雖以田賦將又不足且子季孫若欲行而法則周公之<lb/>
典在若欲苟而行又何訪焉弗聽<hi>爲明年用田賦傳冒亡北切又莫報切厭於鹽切</hi>
經十有二年春用田賦<hi>直書之者以示改法重賦</hi>○夏五月甲辰孟子卒<hi>魯人諱娶同姓謂之孟子春秋不改所以順時娶本或作取七喻切又如字</hi>○公㑹呉于橐臯<hi>橐臯在淮南逡遒縣東南槖章夜切一音託逡音峻又七倫切道音囚又音廵</hi>○秋公㑹衛侯宋皇瑗于鄖<hi>鄖發陽也廣陵海陵縣東南有發繇口繇音遥</hi>○宋向巢帥師伐鄭○冬十有二月螽<hi>周十二月今十月是歳置閏而失不置雖書十二月實今之九月司歷誤一月九月之初尚温故得有螽螽音終</hi>
傳十二年春王正月用田賦<hi>終前年事</hi>○夏五月昭夫人孟子卒昭<lb/>
公娶于呉故不書姓<hi>諱娶同姓故謂之孟子若宋女</hi>死不赴故不稱夫人<hi>不稱夫人故不言薨</hi>不反哭故不言葬小君<hi>反哭者夫人禮也以同姓故不成其夫人喪</hi>孔子與弔適<lb/>
季氏季氏不絻放絰而拜<hi>孔子始老故與弔也絻喪冠也孔子以小君禮往弔季孫不服喪故去絰<pb n="21b"/>從主節制與音預絻音問絰大結切去起吕切</hi>○公㑹呉于橐臯呉子使太宰嚭請尋<lb/>
盟<hi>尋鄫盟</hi>公不欲使子貢對曰盟所以周信也<hi>周/固</hi>故心以制之<hi>制其義</hi>玉帛以奉之<hi>奉贄明神贄音至</hi>言以結之<hi>結其/信</hi>明神以要之<hi>要以禍福要一還切</hi>寡君以爲苟有盟焉弗可改也巳若猶可改日盟何益今吾<lb/>
子曰必尋盟若可尋也亦可寒也<hi>尋重也寒歇也重直龍切歇許謁切</hi>乃不尋盟<lb/>
○呉徴㑹于衛初衛人殺呉行人且姚而懼謀於行人子羽<hi>子羽衛大夫且子餘切</hi>子羽曰呉方無道無乃辱吾君不如止也子木曰呉<lb/>
方無道<hi>子木衛大夫</hi>國無道必棄疾於人呉雖無道猶足以患衛<hi>爲衛患也</hi>往也長木之斃無不摽也<hi>摽擊斃婢丗切摽敷蕭切又普交切</hi>國狗之瘈無不<lb/>
噬也<hi>瘈狂也噬齧也狗音苟瘈吉丗切噬市制切齧五結切或作嚙</hi>而況大國乎秋衛侯㑹呉<lb/>
于鄖公及衛侯宋皇瑗盟<hi>盟不書畏呉竊盟</hi>而卒辭呉盟呉人藩衛侯<lb/>
之舎<hi>藩籬藩方元切籬力知切</hi>子服景伯謂子貢曰夫諸侯之㑹事旣畢矣<lb/>
侯伯致禮地主歸餼<hi>侯伯致禮以禮賔也地主所㑹主人也餼生物餼許氣切</hi>以相辭也<hi>各以<pb n="22a"/>禮相辭讓</hi>今呉不行禮於衛而藩其君舎以難之<hi>難苦困也難乃且切</hi>子盍見<lb/>
大宰乃請束錦以行<hi>以賂呉盍戸臘切</hi>語及衛故<hi>若本不爲衛請者爲于僞切</hi>大宰<lb/>
嚭曰寡君願事衛君衛君之來也緩寡君懼故將止之<hi>止執</hi>子貢<lb/>
曰衛君之來必謀於其衆其衆或欲或否是以緩來其欲來者<lb/>
子之黨也其不欲來者子之讎也若執衛君是墮黨而崇讎也<lb/>
<hi>墮毀也墮許規切下同</hi>夫墮子者得其志矣且合諸侯而執衛君誰敢不<lb/>
懼墮黨崇讎而懼諸侯或者難以霸乎大宰嚭說乃舎衛侯衛<lb/>
侯歸效夷言子之尚幼<hi>子之公孫彌牟說音恱下同舎音捨釋也又音赦效戸敎切</hi>曰君必<lb/>
不免其死於夷乎執焉而又說其言從之固矣<hi>出公輒後卒死於越</hi>○冬<lb/>
十二月螽季孫問諸仲尼仲尼曰丘聞之火伏而後蟄者畢<hi>火心星也火伏在今十月蟄直立切</hi>今火猶西流司歷過也<hi>猶西流言未盡没如是九月歷官失一閏釋例論之備</hi>○宋鄭之間有隙地焉<hi>隙地間田隙去逆切間音閑一本作間地又如字</hi>曰彌作<lb/>
頃丘玉暢嵒戈錫<hi>凡六邑彌亡支切又亡爾切頃苦潁切又音傾暢勑亮切一本作壬暢嵒五咸切戈古禾<pb n="22b"/>切錫音羊又星歷切</hi>子産與宋人爲成曰勿有是<hi>俱棄之</hi>及宋平元之族自<lb/>
蕭奔鄭<hi>在定十五年</hi>鄭人爲之城嵒戈錫<hi>城以處平元之族爲于僞切</hi>九月宋向<lb/>
巢伐鄭取錫殺元公之孫遂圍嵒十二月鄭罕達救嵒丙申<lb/>
圍宋師<hi>此事經在十二月螽上今倒在下更具列其月以爲别者丘明本不以爲義例故不皆齊同别如字又彼列切</hi>
經十有三年春鄭罕達帥師取宋師于嵒<hi>書取覆而敗之</hi>○夏許男成<lb/>
卒<hi>無傳成音城本或作戍</hi>○公㑹晉侯及呉子于黃池<hi>陳留卦丘縣南有黄亭近濟水夫差欲霸中國尊天子自去其僭號而稱子以告今諸侯故吏承而書之近附近之近去起吕切僭子念切</hi>○楚公子<lb/>
申帥師伐陳<hi>無傳</hi>○於越入呉○秋公至自㑹<hi>無傳</hi>○晉魏曼多帥<lb/>
師侵衛<hi>無傳</hi>○葬許元公<hi>無/傳</hi>○九月螽<hi>無傳書災</hi>○冬十有一月有星<lb/>
孛于東方<hi>無傳平且衆星皆没而孛乃見故不言所在之次孛歩内切見賢遍切</hi>○盗殺陳夏區<lb/>
夫<hi>無傳稱盗非大夫夏戸侯切區烏侯切</hi>○十有二月螽<hi>無傳前年季孫雖聞仲尼之言而不正歷失閏至此年故復十二月螽實十一月復扶又切</hi>
傳十三年春宋向魋救其師<hi>救前年國嵒師</hi>鄭子賸使徇曰得桓魋者<lb/>
<pb n="23a"/>
有賞魋也逃歸遂取宋師于嵒獲成讙郜延<hi>二子宋大夫讙火官切郜古報切又古毒切</hi>以六邑爲虚<hi>空虚之名不有虚如字或音墟非</hi>○夏公㑹單平公晉定公<lb/>
呉夫差于黃池<hi>平公周卿士也不書尊之不與㑹單音善與音預</hi>○六月丙子越子伐<lb/>
呉爲二隧<hi>隧道也隧音遂</hi>疇無餘謳陽自南方<hi>二子越大夫謳烏侯切</hi>先及郊呉<lb/>
大子友王子地王孫彌庸壽於姚自泓上觀之<hi>觀越師泓水名泓烏宏切</hi>彌<lb/>
庸見姑蔑之旗<hi>姑蔑越地今東陽大末縣蔑亡結切旗音其大音泰孟康云大音闥</hi>曰吾父之旗<lb/>
也<hi>彌庸父爲越所獲故姑蔑人得其旌旗</hi>不可以見讎而弗殺也大子曰戰而不<lb/>
克將亡國請待之彌庸不可屬徒五十<hi>屬㑹也屬音燭</hi>王子地助之乙<lb/>
酉戰彌庸獲疇無餘地獲謳陽越子至王子地守丙戌復戰大<lb/>
敗呉師獲大子友王孫彌庸壽於姚<hi>地守故不獲守手又切復抶又切</hi>丁亥入<lb/>
呉呉人告敗于王王惡其聞也<hi>惡諸侯聞之惡烏路切</hi>自剄七人於幕下<lb/>
<hi>以絶口剄古項切</hi>○秋七月辛丑盟呉晉爭先<hi>爭㰱血先後㰱所洽切又所甲切</hi>呉人<lb/>
曰於周室我爲長<hi>呉爲大伯後故爲長長丁丈切大音泰</hi>晉人曰於姬姓我爲伯<lb/>
<pb n="23b"/>
<hi>爲侯伯</hi>趙鞅呼司馬寅<hi>寅晉/大夫</hi>曰日旰矣<hi>旰晚矣旰古旦切</hi>大事未成二臣<lb/>
之罪也<hi>太事盟也二臣鞅與寅</hi>建鼓整列二臣死之長幼必可知也對曰<lb/>
請姑視之反曰肉食者無墨<hi>墨氣色下</hi>今呉王有墨國勝乎<hi>國爲敵所勝</hi>
大子死乎且夷德輕不忍乆請少待之<hi>少待無與爭輕遣政切</hi>乃先晉人<lb/>
<hi>盟不書諸侯恥之故不録</hi>呉人將以公見晉侯子服景伯對使者曰王合諸<lb/>
侯則伯帥侯牧以見於王<hi>伯王官伯侯牧方伯上見如字又賢遍切使所吏切下見賢遍切</hi>伯<lb/>
合諸侯則侯帥子男以見於伯<hi>伯諸侯長</hi>自王以下朝聘玉帛不同<lb/>
故敝邑之職貢於呉有豐於晉無不及焉以爲伯也今諸侯㑹<lb/>
而君將以寡君見晉君則晉成爲伯矣敝邑將改職貢魯賦於<lb/>
呉八百乗若爲子男則將半邾以屬於呉<hi>半邾三百乗豐芳中切乗繩證切下同</hi>
而如邾以事晉<hi>如邾六百乗</hi>且執事以伯召諸侯而以侯終之何利<lb/>
之有焉呉人乃止旣而悔之<hi>謂景伯欺之</hi>將囚景伯景伯曰何也立<lb/>
後於魯矣<hi>何景伯名</hi>將以二乗與六人從遟速唯命遂囚以還及戸<lb/>
<pb n="24a"/>
<hi>戸牖陳留外黄縣西北東皆城是從才用切牖音酉</hi>謂大宰曰魯將以十月上辛有事於<lb/>
上帝先王季辛而畢何丗有職焉<hi>有職於祭事</hi>自襄以來未之改也<lb/>
<hi>魯襄公</hi>若不㑹祝宗將曰呉實然<hi>言魯祝宗將告神云景伯不㑹坐爲呉所囚呉人信鬼故以是恐之坐才卧切恐丘勇切</hi>且謂魯不共而執其賤者七人何損焉大宰嚭言<lb/>
於王曰無損於魯而祗爲名<hi>適爲惡名共音恭祗音支</hi>不如歸之乃歸景伯<lb/>
呉申叔儀乞糧於公孫有山氏<hi>申叔儀呉大夫公孫有山魯大夫舊相識</hi>曰佩玉橤<lb/>
兮余無所繫之<hi>繠然服飾備也已獨無以繫佩言呉王不恤下繠而捶切又而水切</hi>旨酒一盛兮<lb/>
余與褐之父睨之<hi>一盛一器也睨視也褐寒賤之人言但得視不得飲盛音成又市政切褐戸葛切父音甫睨五計切</hi>對曰梁則無矣麤則有之若登首山以呼曰庚癸乎則諾<lb/>
<hi>軍中不得出糧故爲私隱庚西方主榖癸北方主水傳言呉子不與士共飢渴所以亡麤七奴切呼火故切</hi>王欲伐<lb/>
宋殺其丈夫而囚其婦人<hi>以宋不㑹黃池故言呉人悖惑文直兩切本或作大夫誤悖𥙷内切</hi>人<lb/>
宰嚭曰可勝也而弗能居也乃歸○冬呉及越平<hi>終伍貟之言</hi>
春秋左氏傳卷第二十九<lb/>
</p>
<p>
</p>
  </div>
</body>
</text>
</TEI>
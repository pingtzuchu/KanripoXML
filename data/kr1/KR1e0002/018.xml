<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
春秋經傳集解襄五第十八<lb/>
　　　　　　　　　　杜氏　盡二十八年<lb/>
傳會于夷儀之歳齊人城郟<hi>在二十四年不直言㑹夷儀者别二十五年夷儀㑹傳此傳夲爲後年修成當續前卷二十五年之傳後簡編爛脫後人傳寫因以在此耳郟古洽切别彼列切</hi>其五月秦晉爲<lb/>
成晉韓起如秦涖盟秦伯車如晉涖盟<hi>伯車秦伯之弟鍼也涖音利又音類車音居鍼其廉切</hi>成而不結<hi>不結固也傳爲後年修成起夲當繼前年之末而特跣此者傳寫失之爲于僞切跳直彫切傳直專切一本作轉</hi>
經二十有六年春王二月辛卯衛寗喜弑其君剽<hi>剽匹妙切</hi>〇衛孫<lb/>
林父入于戚以叛<hi>衎雖未居位林父專邑背國猶爲叛也背音佩</hi>〇甲午衛侯衎復歸于<lb/>
衛<hi>復其位曰復歸名與不名傳無義例</hi>〇夏晉侯使荀呉來聘<hi>具荀偃子</hi>〇公㑹晉人<lb/>
鄭良霄宋人曹人于澶淵<hi>卿㑹公侯皆應貶方責宋向戌後期故書良霄以駮之若皆稱人則嫌向戌直以㑹公貶之澶市延切駮邦角切</hi>〇秋宋公殺其丗子痤<hi>稱君以殺惡其父子相殘害瘞才禾切惡烏路切</hi>〇晉人執衛寗喜〇八月壬午許男寗卒于楚<hi>未同盟而赴以<pb n="1b"/>名</hi>〇冬楚子蔡侯陳侯伐鄭〇葬許靈公<lb/>
傳二十六年春秦伯之弟鍼如晉脩成<hi>脩㑹夷儀歳之成</hi>叔向命召行<lb/>
人子貟<hi>欲使荅秦命貟音云</hi>行人子朱曰朱也當御<hi>御進也言次當行</hi>三云叔向<lb/>
不應子朱怒曰班爵同<hi>同爲大夫應應對之應</hi>何以黜朱於朝<hi>黜退也</hi>撫劒<lb/>
從之<hi>從叔向也</hi>叔向曰秦晉不和乆矣今日之事幸而集<hi>集成</hi>晉國頼之<lb/>
不集三軍暴骨子貟道二國之言無私子常易之姦以事君者<lb/>
吾所能御也拂衣從之<hi>拂衣褰裳也暴蒲卜切徐扶沃切道音導御魚吕切拂芳弗切蹇起䖍切本或作騫音雖同非也說文云褰袴也</hi>人救之平公曰晉其庶乎<hi>庶幾於治治直吏切</hi>吾臣之<lb/>
所爭者大師曠曰公室懼卑臣不心競而力爭<hi>謂二子不心競爲忠而撫劒拂衣爭爭鬪之爭</hi>不務德而爭善<hi>爭謂所/行爲善</hi>私欲巳侈能無卑乎<hi>私欲侈則公義廢侈昌氏切又尺氏切</hi>〇衛獻公使子鮮爲復<hi>使爲己求反國鮮/音仙爲下僞切</hi>辭<hi>辭不能</hi>敬<lb/>
姒強命之<hi>敬姒獻公及子鮮之母姒音似強其丈切</hi>對曰君無信臣懼不免敬姒曰雖<lb/>
然以吾故也許諾初獻公使與寗喜言<hi>言復國</hi>寗喜曰必子鮮在<lb/>
<pb n="2a"/>
不然必敗<hi>子鮮賢國人信之必欲使在其間</hi>故公使子鮮子鮮不獲命於敬姒<lb/>
<hi>不得止命</hi>以公命與寗喜言曰苟反政由寗氏祭則寡人寗喜告蘧<lb/>
伯玉伯玉曰瑗不得聞君之出敢聞其入<hi>十四年孫氏欲逐獻公瑗走從近關出蘧其居切瑗于眷切又于萬切</hi>遂行從近關出告右宰榖<hi>衛大夫</hi>右宰榖曰不可<lb/>
獲罪於兩君<hi>前出獻公今弑剽弑申志切</hi>天下誰畜之<hi>畜猶容也畜許六切又勑六切</hi>悼子<lb/>
曰吾受命於先人不可以貳<hi>悼子寗喜也受命在二十年</hi>榖曰我請使焉而<lb/>
觀之<hi>觀知可還否使所吏切還音旋</hi>遂見公於夷儀反曰君淹恤在外十二年<lb/>
矣<hi>淹乆也見賢遍切又如字淹於廉切徐於嚴切</hi>而無憂色亦無寛言猶夫人也<hi>言其爲人猶如故夫音扶</hi>若不巳死無日矣<hi>巳止也</hi>悼子曰子鮮在右宰榖曰子鮮<lb/>
在何益多而能亡於我何爲<hi>言子鮮爲義多不過亡出</hi>悼子曰雖然弗可以<lb/>
巳孫文子在戚孫嘉聘於齊孫襄居守<hi>二子孫文子之子守手又切</hi>二月庚<lb/>
寅寗喜右宰榖伐孫氏不克伯國傷<hi>伯國孫襄也父兄皆不在故乗弱攻之</hi>寗子<lb/>
出舎於郊<hi>欲奔</hi>伯國死孫氏夜哭國人召寗子寗子復攻孫氏克<lb/>
<pb n="2b"/>
之辛卯殺子叔及大子角<hi>子叔衛侯剽言子叔剽無謚故復扶又切下復愬同</hi>書曰寗喜<lb/>
弑其君剽言罪之在寗氏也<hi>嫌受父命納舊君無罪故發之</hi>孫林父以戚如<lb/>
晉<hi>以邑屬晉</hi>書曰入于戚以叛罪孫氏也臣之禄君實有之義則進<lb/>
否則奉身而退專禄以周旋戮也<hi>林父事剽而衎入義可以退唯以專邑自隨爲罪故傳發之</hi>甲午衛侯入書曰復歸國納之也<hi>本晉納之夷儀今從夷儀入國嫌若晉所納故發國納之例言國之所納而復其位</hi>大夫逆於竟者執其手而與之言道逆者自<lb/>
車揖之逆於門者頷之而巳<hi>頷摇其頭言衎驕心易生竟音境頷戸感切易以䜴切</hi>公至<lb/>
使讓大叔文子曰寡人淹恤在外二三子皆使寡人朝夕聞衛<lb/>
國之言<hi>二三子諸大夫大音泰朝如字</hi>吾子獨不在寡人<hi>在存問之公聞文子荅寗喜之言故忿之</hi>
古人有言曰非所怨勿怨寡人怨矣<hi>所怨在親親</hi>對曰臣知罪矣臣<lb/>
不佞不能負覊絏以從扞牧圉臣之罪一也有出者有居者<hi>出謂衎居謂剽也覊居冝切絏息列切扞戸幹切圉魚呂切</hi>臣不能貳通外内之言以事君臣<lb/>
之罪二也有二罪敢忘其死乃行從近䦕出公使止之<hi>傳言衛侯不能<pb n="3a"/>安和大臣</hi>〇衛人侵戚東鄙<hi>以林父/叛故</hi>孫氏愬于晉晉戍茅氏<hi>茅氏戚東鄙忍悉路切下同</hi>殖綽伐茅氏殺晉戍三百人<hi>殖綽齊人今來在衛</hi>孫蒯追之弗敢<lb/>
擊文子曰厲之不如<hi>厲惡鬼也</hi>遂從衛師敗之圉<hi>蒯感父言更還逐殖綽圉衛地</hi>雍<lb/>
鉏獲殖綽<hi>雍鉏孫氏臣</hi>復愬于晉<hi>爲下晉討/衛張本</hi>〇鄭伯賞入陳之功<hi>入陳在前年</hi>三月甲寅朔享子展賜之先路三命之服<hi>先路次路皆王所賜車之揔名蓋請之於王路本亦作輅音路</hi>先八邑<hi>以路及命服爲邑先八邑三十二井先徐悉薦切下同或如字</hi>賜子産<lb/>
次路再命之服先六邑子産辭邑曰自上以下隆殺以兩禮也<lb/>
臣之位在四<hi>上卿子展次卿子西十一年良霄見經十九年乃立子産爲卿故位在四殺所界切見賢遍切</hi>且<lb/>
子展之功也臣不敢及賞禮請辭邑<hi>賞禮以禮見賞謂六邑也</hi>公固子之乃<lb/>
受三邑<hi>位次當受二邑以公固與之故受三邑</hi>公孫揮曰子産其將知政矣<hi>知國政</hi>
讓不失禮〇晉人爲孫氏故召諸侯將以討衛也夏中行穆子<lb/>
來聘召公也<hi>召公爲澶淵㑹爲于僞切</hi>〇楚子秦人侵呉及雩婁聞呉有備<lb/>
而還<hi>雩婁縣今長安豊郡雩音于徐況于切如淳同韋昭音虚或一呼切婁如字徐力俱切如淳音樓</hi>遂侵鄭五<lb/>
<pb n="3b"/>
月至于城麇鄭皇頡戍之<hi>皇頡鄭大夫守城麇之邑䴢九倫切頡戸結切</hi>出與楚師戰<lb/>
敗穿封戊囚皇頡公子圍與之爭之<hi>公子圍共王子靈王也戍音恤</hi>正於伯州<lb/>
犂<hi>正曲直也</hi>伯州犂曰請問於囚乃立囚伯州犂曰所爭君子也其<lb/>
何不知<hi>言王子圍及穿封戍皆非細人易别識也易以䜴切别彼列切</hi>上其手曰夫子爲王子<lb/>
圍寡君之貴介弟也<hi>介大也上時掌切下同介音界</hi>下其手曰此子爲穿封戍<lb/>
方城外之縣尹也誰獲子<hi>上下手以道囚意道音導</hi>囚曰頡遇王子弱焉<hi>弱敗也言爲王子所得</hi>戍怒抽戈逐王子圍弗及楚人以皇頡歸印董父與<lb/>
皇頡戍城麇<hi>印堇父鄭大夫抽勑留切印一刃切堇音謹</hi>楚人囚之以獻於秦鄭人<lb/>
取貨於印氏以請之子大叔爲令正<hi>主作辭令之正</hi>以爲請子産曰不<lb/>
獲<hi>謂大叔辭以貨請堇父必不得爲于僞切又如字</hi>受楚之功而取貨於鄭不可謂國<lb/>
秦不其然<hi>受楚獻功大名也以貨免之小利故謂秦不爾</hi>若曰拜君之勤鄭國微君之<lb/>
惠楚師其猶在敝邑之城下其可<hi>辭如此堇父可得</hi>弗從遂行秦人不<lb/>
予更幣從子産而後獲之<hi>更遣使執幣用子産辭乃得堇父傳稱子産之善使所吏切</hi>○六<lb/>
<pb n="4a"/>
月公㑹晉趙武宋向戍鄭良霄曹人于澶淵以討衛疆戚田<hi>正戚之封疆疆居良切</hi>取衛西鄙懿氏六十以與孫氏<hi>戚城西北五十里有懿城因姓以名城取田六十井也</hi>趙武不書尊公也<hi>罪武會/公侯</hi>向戌不書後也<hi>後會期</hi>鄭先宋<lb/>
不失所也<hi>如其至</hi>於是衛侯會之<hi>晉將執之不得與㑹故不書與音預</hi>晉人執寗喜<lb/>
北宮遺使女齊以先歸<hi>討其弑君伐孫氏也遺比宫括之子女齊司馬侯歸晉而後告諸侯故經書在秋女音汝</hi>衛侯如晉晉人執而囚之於士弱氏<hi>士弱晉主獄大夫</hi>秋七月齊<lb/>
侯鄭伯爲衛侯故如晉<hi>欲共請之爲于僞切下爲臣注爲林父爲臣皆同</hi>晉侯兼享之<lb/>
晉侯賦嘉樂<hi>嘉樂詩大雅取其嘉樂君子顯顯令徳冝民冝人受禄于夫嘉戸嫁切注同</hi>國景子相<lb/>
齊侯<hi>景子國弱相息亮切下同</hi>賦蓼蕭<hi>蓼蕭詩小雅言大平澤及遠若露之在蕭以喻晉君恩澤及諸侯蓼音六大音泰</hi>子展相鄭伯賦緇衣<hi>緇衣詩鄭風義取適子之館兮還于授子之粲兮言不敢違逺於晉緇側其切粲七且切遠子萬切</hi>叔向命晉侯拜二君曰寡君敢拜齊君之安我先君<lb/>
之宗祧也敢拜鄭君之不貳也<hi>蓼蕭緇衣二詩所趣各不同故拜二君辭異祧他彫切</hi>國<lb/>
子使晏平仲私於叔向<hi>私與叔向語</hi>曰晉君宣其明徳於諸侯恤其<lb/>
<pb n="4b"/>
患而𥙷其闕正其違而治其煩所以爲盟主也今爲臣執君若<lb/>
之何<hi>謂晉爲林父執衛侯</hi>叔向告趙文子文子以告晉侯晉侯言衛侯之<lb/>
罪使叔向告二君<hi>言自以殺晉戍三百人爲罪不以林父故</hi>國子賦轡之柔矣<hi>逸詩見周書義取寛政以安諸侯若柔轡之御剛馬見賢遍切</hi>子展賦將仲子兮<hi>將仲子詩鄭風義取衆言可畏衛侯雖别有罪而衆人猶謂晉爲臣執君將七羊切夲亦無兮字此依詩序</hi>晉侯乃許歸衛侯叔向曰<lb/>
鄭七穆罕氏其後亡者也子展儉而壹<hi>子展鄭子罕之子居身儉而用心壹鄭穆公十一子子然二子孔三族巳亡子羽不爲卿故唯言七穆鄭七穆謂子展公孫舎之罕氏也子西公孫夏駟氏也子産公孫僑國氏也伯有良霄良氏也子大叔游吉游氏也子石公孫叚豐氏也伯石印叚印氏也穆公十一子謂子良公子去疾也子罕公子喜也子駟公子騑也國公子發也子孔公子嘉也子游公子偃也子豐也子印也子羽也子然也士子孔也子然二子孔巳亡子羽不爲卿故止七也</hi>〇初宋芮司徒生女子<hi>芮司徒宋大夫芮如銳切</hi>赤而毛棄諸<lb/>
堤下共姬之妾取以入<hi>共姬宋伯姬也堤亦作隄徐丁兮切沈直兮切共音恭</hi>名之曰棄<lb/>
長而美平公入夕<hi>平公共姬子也長丁丈切</hi>共姬與之食公見棄也而視之<lb/>
尤<hi>尤甚也</hi>姬納諸御嬖生佐<hi>佐元/公</hi>惡而婉<hi>佐貌惡而心順婉於阮切</hi>大子痤美<lb/>
<pb n="5a"/>
而很<hi>貌美而心很戾很胡懇切</hi>合左師畏而惡之<hi>合左師向戌惡烏路切下皆同</hi>寺人惠牆<lb/>
伊戾爲大子内師而無寵<hi>恵牆氏伊戾名牆或作廧音牆戾力計切</hi>秋楚客聘於晉<lb/>
過宋<hi>上巳有秋復發傳者中間有𥘉不言秋則嫌楚客過在他年復扶又切</hi>大子知之請野享之<lb/>
公使往伊戾請從之公曰夫不惡女乎<hi>夫謂大子也夫音扶注同女音汝</hi>對曰<lb/>
小人之事君子也惡之不敢逺好之不敢近敬以待命敢有貳<lb/>
心乎縱有共其外莫共其内<hi>伊戾爲大子内師不行恐内侍廢遠遠于萬切好呼報切近附近之近共音恭本又作供</hi>臣請往也遣之至則欿用牲加書徴之<hi>詐作盟處於大子反徴驗也欿口感切處昌慮切</hi>而騁告公<hi>騁馳也騁勑景切</hi>曰大子將爲亂旣與楚客盟<lb/>
矣公曰爲我子又何求對曰欲速<hi>言欲速得公位</hi>公使視之則信有焉<lb/>
<hi>有盟徴焉</hi>問諸夫人與左師<hi>夫人佐母棄也</hi>則皆曰固聞之公囚大子大子<lb/>
曰唯佐也能免我<hi>以其婉也</hi>召而使請曰日中不來吾知死矣左師<lb/>
聞之聒而與之語<hi>聒讙也欲使佐失期聒古活切讙呼端切</hi>過期乃縊而死佐爲大<lb/>
子公徐聞其無罪也乃亨伊戾左師見夫人之歩馬者<hi>歩馬習馬縊一<pb n="5b"/>賜切亨普彭切</hi>問之對曰君夫人氏也左師曰誰爲君夫人余胡弗知圉<lb/>
人歸以告夫人夫人使饋之錦與馬先之以玉<hi>以玉爲錦馬之先饋其位切先悉薦切又如字</hi>曰君之妾棄使某獻左師改命曰君夫人而後再拜稽<lb/>
首受之<hi>左師令使者改命也傳言宋公闇左師䛕大子所以無罪而死令力呈切使所吏切下通使同䛕羊朱切</hi>
〇鄭伯歸自晉<hi>請衛侯歸</hi>使子西如晉聘辭曰寡君來煩執事懼不<lb/>
免於戾<hi>言自懼失敬於大國而得罪</hi>使夏謝不敏<hi>夏子西名夏戸雅切</hi>君子曰善事大<lb/>
國<hi>將求於人必先下之言鄭所以能自安下遐嫁切</hi>〇初楚伍參與蔡太師子朝友其<lb/>
子伍舉與聲子相善也<hi>聲子子朝之子伍舉子胥祖父椒舉也朝如字</hi>伍舉娶於王子<lb/>
牟王子牟爲申公而亡<hi>獲罪出奔娶七住切牟亡侯切爲如字舊于僞切</hi>楚人曰伍舉<lb/>
實送之伍舉奔鄭將遂奔晉聲子將如晉遇之於鄭郊班荆相<lb/>
與食而言復故<hi>班布也布荆坐地共議歸楚事朋友世親</hi>聲子曰子行也吾必復子<lb/>
及宋向戌將平晉楚<hi>平在明年</hi>聲子通使於晉<hi>爲國通平事爲于僞切</hi>還如楚<lb/>
令尹子木與之語問晉故焉<hi>故事</hi>且曰晉大夫與楚孰賢對曰晉<lb/>
<pb n="6a"/>
卿不如楚其大夫則賢皆卿材也如杞梓皮革自楚往也<hi>𣏌梓皆木名𣏌音起梓音子</hi>雖楚有材晉實用之<hi>言楚亡臣多在晉</hi>子木曰夫獨無族姻<lb/>
乎<hi>夫謂晉</hi>對曰雖有而用楚材實多歸生聞之<hi>歸生聲子名</hi>善爲國者<lb/>
賞不僭而刑不濫賞僭則懼及淫人刑濫則懼及善人若不幸<lb/>
而過寧僭無濫與其失善寧其利淫無善人則國從之<hi>從之亡也僭子念切下皆同濫力暫切</hi>詩曰人之云亡邦國殄瘁無善人之謂也<hi>詩大雅殄盡也瘁病也殄徒典切瘁在醉切</hi>故夏書曰與其殺不辜寧失不經懼失善也<hi>逸書也不經不用常法</hi>商頌有之曰不僭不濫不敢怠皇命于下國封建厥<lb/>
福<hi>詩商頌言殷湯賞不僭差刑不濫溢不敢怠解自寛暇故能爲下國所命爲天子解佳賣切</hi>此湯所以獲<lb/>
天福也古之治民者勸賞而畏刑<hi>樂行賞而惲用刑</hi>恤民不倦賞以春<lb/>
夏刑以秋冬<hi>順天時</hi>是以將賞爲之加膳加膳則飫賜<hi>飫饜也酒食賜下無不饜足所謂加膳也爲干僞切下爲之同飫於據切饜一夲亦作厭於豔切</hi>此以知其勸賞也將刑<lb/>
爲之不舉不舉則徹樂<hi>不舉盛饌饌士眷切</hi>此以知其畏刑也夙興夜寐<lb/>
<pb n="6b"/>
朝夕臨政此以知其恤民也三者禮之大節也有禮無敗今楚<lb/>
多淫刑其大夫逃死於四方而爲之謀主以害楚國不可救療<lb/>
所謂不能也<hi>療治也所謂楚人不能用其材也朝如字療力召切</hi>子儀之亂析公奔晉<hi>在文十四年析星歷切</hi>晉人寘諸戎車之殿以爲謀主<hi>殿後軍寘之䜴切殿多練切</hi>繞角<lb/>
之役晉將遁矣析公曰楚師輕窕易震蕩也若多鼔鈞聲以夜<lb/>
軍之<hi>鈞同其聲遁徒困切窕勑堯切又通甲切易以䜴切鈞音均徐居旬切</hi>楚師必遁晉人從之<lb/>
楚師宵潰晉遂侵蔡襲沈獲其君敗申息之師於桑隧獲申麗<lb/>
而還<hi>成六年晉欒書救鄭與楚師遇於繞角楚師還晉侵沈獲沈子八年復侵楚敗申息獲申麗潰户内切隧音遂麗力馳切復扶又切</hi>鄭於是不敢南面楚失華夏則析公之爲也雍子之父<lb/>
兄譛雍子君與大夫不善是也<hi>不是其曲直夏戸雅切</hi>雍子奔晉晉人與<lb/>
之鄐<hi>鄐晉邑鄐許六切徐超六切</hi>以爲謀主彭城之役晉楚遇於靡角之谷<lb/>
<hi>在成十八年</hi>晉將遁矣雍子發命於軍曰歸老幼反孤疾二人役歸<lb/>
一人簡兵蒐乗<hi>簡擇蒐閱蒐所留切乗繩證切閱音恱</hi>秣馬蓐食師陳焚次<hi>次舎也焚<pb n="7a"/>舎示必死秣音末蓐音辱陳直覲切</hi>明日將戰行歸者而逸楚囚<hi>欲使楚知之</hi>楚師宵<lb/>
潰晉降彭城而歸諸宋以魚石歸<hi>在元年降戸江切</hi>楚失東夷子辛死<lb/>
之則雍子之爲也<hi>楚東小國及陳見楚不能救彭城皆叛五年楚人討陳叛故殺令尹子辛</hi>子反與<lb/>
子靈爭夏姬<hi>子靈巫臣</hi>而雍害其事<hi>子反亦雍害巫臣不使得取夏姬雍於勇切</hi>子靈奔<lb/>
晉晉人與之邢<hi>邢晉邑邢音刑</hi>以爲謀主扞禦北狄通呉於晉敎呉叛<lb/>
楚敎之乗車射御驅侵使其子狐庸爲呉行人焉呉於是伐巢<lb/>
取駕克棘入州來<hi>駕刺皆楚邑譙國鄼縣東北有棘亭譙在遥切鄼才多切又子且切或作賛</hi>楚罷<lb/>
於奔命至今爲患則子靈之爲也<hi>事見成七年罷音皮見賢遍切</hi>若敖之亂伯<lb/>
賁之子賁皇奔晉晉人與之苗<hi>若敖亂在宣四年苗晉邑賁扶云切下同</hi>以爲謀主<lb/>
鄢陵之役<hi>在成十六年鄢音偃</hi>楚晨壓晉軍而陳晉將遁矣苗賁皇曰楚<lb/>
師之良在其中軍王族而巳<hi>言楚之精卒唯在中軍壓夲又作厭於甲切徐於輒切陳直覲切下成陳并住同卒子忽切</hi>若塞井夷竈成陳以當之<hi>塞井夷竈以爲陳</hi>欒范易行以<lb/>
誘之<hi>欒書時將中軍范爕佐之易行謂簡易兵備欲令楚貪己不復顧二穆之兵易以䜴切下易成同賈音亦行戸郎切</hi>
<pb n="7b"/>
<pb n="7b"/>
<hi>云報切又亡北切</hi>不如使逞而歸乃易成也<hi>逞快也</hi>夫小人之性釁於勇<lb/>
嗇於禍以足其性而求名焉者非國家之利也若何從之<hi>釁動也嗇貪也言鄭之欲與楚戰者皆釁勇貪名之人非能爲國計慮乆利不可從也釁許覲切足子住切又如字</hi>子展說不<lb/>
禦寇十二月乙酉入南里墮其城<hi>南里鄭邑說音恱下注同禦魚吕切墮許規切</hi>渉於<lb/>
樂氏<hi>樂氏津名</hi>門于師之梁<hi>鄭城/門</hi>縣門發獲九人焉涉於汜而歸<hi>於汜城下涉汝水南歸縣音玄氾音凡徐扶嚴切</hi>而後葬許靈公<hi>卒靈公之志而後葬之</hi>〇衛人歸<lb/>
衛姬于晉乃釋衛侯<hi>衛侯以女說晉而後得免</hi>君子是以知平公之失政也<lb/>
<hi>傳言晉之衰</hi>〇晉韓宣子聘于周王使請事<hi>問何事來聘</hi>對曰晉士起將<lb/>
歸時事於宰旅無他事矣<hi>起宣子名禮諸侯大夫入天子國稱士時事四時貢職宰旅冢宰之下士言獻職貢於宰旅不敢斥尊</hi>王聞之曰韓氏其昌阜於晉乎辭不失舊<hi>阜大也傳言周衰諸侯莫能如禮唯韓起不失舊</hi>〇齊人城郟之歳<hi>在二十四年</hi>其夏齊烏餘以<lb/>
廩丘奔晉<hi>烏餘齊大夫廪丘今東郡廪丘縣故城是廪力甚切</hi>襲衛羊角取之<hi>今廪丘縣所治羊角城是治直吏切</hi>遂襲我髙魚<hi>髙魚城在廪/丘縣東北</hi>有大雨自其竇入<hi>雨故水竇開竇音豆</hi>
<pb n="8a"/>
介于其庫<hi>入髙魚庫而介其甲介/音界</hi>以登其城克而取之<hi>取魯髙魚無所諱而不書其義未聞</hi>
又取邑于宋於是范宣子卒<hi>宣子范匄</hi>諸侯弗能治也及趙文子爲<lb/>
政乃卒治之文子言於晉侯曰晉爲盟主諸侯或相侵也則討<lb/>
而使歸其地今烏餘之邑皆討類也<hi>言於比類冝見討比必利切</hi>而貪之是<lb/>
無以爲盟主也請歸之公曰諾孰可使也對曰胥梁帶能無用<lb/>
師晉侯使往<hi>胥梁帶晉大夫能無用師言有權謀</hi>
經二十有七年春齊侯使慶封來聘<hi>景公即位通嗣君也</hi>〇夏叔孫豹㑹<lb/>
晉趙武楚屈建蔡公孫歸生衛石惡陳孔奐鄭良霄許人曹人<lb/>
于宋<hi>案傳㑹者十四國齊秦不交相見邾滕爲私屬皆不與盟宋爲主人地於宋則與盟可知故經唯序九國大夫楚先晉歃而書先晉貴信也陳于晉㑹常在衛上孔奐非上卿故在石惡下奐呼亂切與音預下同先悉薦切又如字歃所洽切又所甲切</hi>〇衛殺其大夫寗喜<hi>寗喜弑剽立衎衎今雖不以弑剽致討於大義冝追討之故經以國討爲文書名也書在宋㑹下從赴</hi>〇衛侯之弟鱄出奔晉<hi>衛侯始者云政由寗氏祭則寡人而今復患其專緩荅免餘旣負其前信且不能友于賢弟使至出奔故書弟以罪兄鱄市轉切又音專復扶又切</hi>〇秋七月辛<lb/>
<pb n="8b"/>
巳豹及諸侯之大夫盟于宋<hi>夏㑹之大夫也豹不倚順以顯弱命之君而辨小是以自從故以違命貶之釋例論之備矣倚於綺切</hi>〇冬十有二月乙卯朔日有食之<hi>今長歷推十一月朔非十二月傳曰辰在申再失閏若是十二月則爲三失閏故知經誤</hi>
傳二十七年春胥梁帶使諸喪邑者具車徒以受地必周<hi>諸喪邑謂齊魯宋也周密也必密來勿以受地爲名喪息浪切</hi>使烏餘具車徒以受封<hi>烏餘以地來故許許封之</hi>
烏餘以其衆出<hi>出受封也</hi>使諸侯僞效烏餘之封者<hi>效致也使齊魯宋僞若致邑封烏餘者</hi>而遂執之盡獲之<hi>皆獲其徒衆</hi>皆取其邑而歸諸侯諸侯是以<lb/>
睦於晉<hi>傳言趙文子賢故平公雖失政而諸侯猶睦</hi>〇齊慶封來聘其車美孟孫謂<lb/>
叔孫曰慶季之車不亦美乎<hi>季慶封字</hi>叔孫曰豹聞之服美不稱必<lb/>
以惡終美車何爲叔孫與慶封食不敬爲賦相鼠亦不知也<hi>相䑕詩鄘風曰相鼠有皮人而無儀人而無儀不死何爲慶封不知此詩爲已言其闇甚爲明年慶封來奔傳稱尺證切爲于僞切相息亮切鄘音容</hi>〇衛寗喜專公患之公孫免餘請殺之<hi>免餘衛大夫</hi>公曰<lb/>
微寗子不及此<hi>及此反國也</hi>吾與之言矣<hi>言政由/寗氏</hi>事未可知<hi>恐伐之未必勝</hi>
<pb n="9a"/>
祗成惡名止也<hi>祗適也祗音支</hi>對曰臣殺之君勿與知乃與公孫無地<lb/>
公孫臣謀<hi>二公孫衛大夫上與音預</hi>使攻寗氏弗克皆死<hi>無他及臣皆死</hi>公曰臣也<lb/>
無罪父子死余矣<hi>獻公出時公孫臣之父爲孫氏所殺</hi>夏免餘復攻寗氏殺寗喜<lb/>
及右宰榖尸諸朝<hi>穀不書非卿也復扶又切</hi>石惡將㑹宋之盟受命而出衣<lb/>
其尸枕之股而哭之欲斂以亡懼不免且曰受命矣乃行<hi>行㑹于宋爲明年石惡奔傳衣於旣切枕之鴆切斂力驗切</hi>子鮮曰逐我者出<hi>謂孫/林父</hi>納我者死<hi>謂寗喜納本又作内音納</hi>賞罰無章何以沮勸君失其信而國無刑不亦難乎<lb/>
<hi>難以治國沮在吕切</hi>且鱄實使之<hi>使寗喜/納君</hi>遂出奔晉公使止之不可<hi>不肯留</hi>
及河又使止之止使者而盟於河<hi>誓不還使所吏切</hi>託於木門<hi>木門晉邑</hi>不<lb/>
郷衛國而坐<hi>怨之深也郷許亮切本亦作嚮</hi>木門大夫勸之仕不可曰仕而廢<lb/>
其事罪也從之昭吾所以出也將誰愬乎<hi>從之謂治其事也事治則明已出欲仕無所自愬愬悉路切</hi>吾不可以立於人之朝矣終身不仕<hi>自誓不仕終身</hi>公喪之<lb/>
如稅服終身<hi>稅即繐也喪服繐縗裳縷細而希非五服之常本無月數痛愍子鮮故特爲此服此服無月數而獻<pb n="9b"/>公㝷薨故言終身喪息郎切又息浪切稅徐云讀曰繐音歳服音吐外切縗亦作衰音七雷切</hi>公與免餘邑六<lb/>
十辭曰唯卿備百邑臣六十矣下有上禄亂也<hi>此一乗之邑非四井之邑論語稱千室又云十室明通稱乗繩證切稱尺證切</hi>臣弗敢聞且寗子唯多邑故死臣懼死<lb/>
之速及也公固與之受其半以爲少師公使爲卿辭曰大叔儀<lb/>
不貳能賛大事<hi>賛佐也少詩照切</hi>君其命之乃使文子爲卿<hi>文子大叔儀</hi>〇<lb/>
宋向戌善於趙文子又善於令尹子木欲弭諸侯之兵以爲名<lb/>
<hi>欲獲息民之名弭徐武婢切</hi>如晉告趙孟趙孟謀於諸大夫韓宣子曰兵民<lb/>
之殘也財用之蠧<hi>蠹害物之蟲蠹本又作丁故切</hi>小國之大菑也將或弭之<lb/>
雖曰不可必將許之<hi>言雖知兵不得乆弭今不可不許菑音災</hi>弗許楚將許之以召<lb/>
諸侯則我失爲盟主矣晉人許之如楚楚亦許之如齊齊人難<lb/>
之陳文子曰晉楚許之我焉得巳且人曰弭兵而我弗許則固<lb/>
攜吾民矣將焉用之齊人許之告於秦秦亦許之皆告於小國<lb/>
爲㑹於宋五月甲辰晉趙武至於宋丙午鄭良霄至六月丁未<lb/>
<pb n="10a"/>
朔宋人享趙文子叔向爲介司馬置折爼禮也<hi>折爼體解節折升之於爼合卿享宴之禮故曰禮也周禮司馬掌㑹同之事難乃旦切下懼難同焉於䖍切下爲用焉能皆同介音界折之設切徐音制爼莊吕切</hi>仲尼使舉是禮也以爲多文辭<hi>宋向戌自羙弭兵之意敬逆趙武趙武叔向因享宴之㑹展賔主之辭故仲尼以爲多文辭侯舉是禮也沈云舉謂記録之也</hi>戊申叔孫豹齊慶封陳須無<lb/>
衛石惡至<hi>須無陳文子</hi>甲寅晉荀盈從趙武至<hi>趙武命盈追巳故言從趙武後武遣盈如楚</hi>丙辰邾悼公至<hi>小国故君自來</hi>壬戌楚公子黒肱先至成言於晉<hi>時令尹子木止陳遣黒肱就晉大夫成盟載之言兩相然可肱古弘切</hi>丁卯宋向戌如陳從子木成<lb/>
言於楚<hi>就於陳成楚之要言</hi>戊辰滕成公至<hi>亦小國君自來</hi>子木謂向戌請晉楚<lb/>
之從交相見也<hi>使諸侯從晉楚者更相朝見更音庚見賢遍切</hi>庚午向戌復於趙孟趙<lb/>
孟曰晉楚齊秦匹也晉之不能於齊猶楚之不能於秦也<hi>不能服而使之</hi>楚君若能使秦君辱於敝邑寡君敢不固請於齊<hi>請齊使朝楚</hi>壬<lb/>
申左師復言於子木子木使馹謁諸王<hi>馹傳也謁告也馹人實切傳陟戀切</hi>王曰<lb/>
釋齊秦他國請相見也<hi>經所以不書齊秦</hi>秋七月戊寅左師至<hi>從陳還</hi>是<lb/>
<pb n="10b"/>
夜也趙孟及子晳盟以齊言<hi>子晳公子黑肱素要齊其辭至盟時不得復訟爭晳星歷切復扶又切</hi>庚辰子木至自陳陳孔奐蔡公孫歸生至<hi>二國大夫與子木俱至</hi>曹許<lb/>
之大夫皆至以藩爲軍<hi>示不相忌藩方元切</hi>晉楚各處其偏<hi>晉處北楚處南</hi>伯夙<lb/>
謂趙孟<hi>伯夙苟盈</hi>曰楚氛甚惡懼難<hi>氛氣也言楚有襲晉之氣氛芳云切徐扶云切</hi>趙孟曰<lb/>
吾左還入於宋若我何<hi>營在宋北東頭爲上故晉營在東有急可左迴入宋東門</hi>辛巳將盟<lb/>
於宋西門之外楚人衷甲<hi>甲在衣中欲因㑹擊晉衷音忠徐丁仲切</hi>伯州犂曰合諸<lb/>
侯之師以爲不信無乃不可乎夫諸侯望信於楚是以來服若<lb/>
不信是棄其所以服諸侯也固請釋甲子木曰晉楚無信乆矣<lb/>
事利而巳苟得志焉焉用有信大宰退<hi>大宰伯州犂</hi>告人曰令尹將<lb/>
死矣不及三年求逞志而棄信志將逞乎志以發言言以出信<lb/>
信以立志參以定之<hi>志言信三者具而後身安存</hi>信亡何以及三<hi>爲明年子未死起本</hi>
趙孟患楚衷甲以告叔向叔向曰何害也匹夫一爲不信猶不<lb/>
可單斃其死<hi>單盡也斃踣也單音丹斃婢丗切踣蒲北切</hi>若合諸侯之卿以爲不信<lb/>
<pb n="11a"/>
必不捷矣食言者不病<hi>不病者單斃於死</hi>非子之患也<hi>楚食言當死晉不食言故無患</hi>
夫以信召人而以僭濟之<hi>濟成也僣子念切不信也</hi>必莫之與也安能害我<lb/>
且吾因宋以守病<hi>爲楚所病則欲入宋城</hi>則夫能致死與宋致死雖倍楚<lb/>
可也<hi>宋爲地主致死助我則力可倍楚夫如字或音扶</hi>子何懼焉又不及是曰弭兵以<lb/>
召諸侯而稱兵以害我<hi>稱舉也</hi>吾庸多矣非所患也<hi>晉獨取信故其功多</hi>
季武子使謂叔孫以公命曰視邾滕<hi>兩事晉楚則貢賦重故欲比小國武子恐叔孫不從其言故假公命以敦之</hi>旣而齊人請邾宋人請滕皆不與盟<hi>私屬二國故與音預</hi>叔<lb/>
孫曰邾滕人之私也我列國也何故視之宋衛吾匹也乃盟故<lb/>
不書其族言違命也<hi>季孫專政於國魯君非得有命今君唯以此命告豹豹冝崇大順以顯弱命之君而遂其小是故貶之</hi>晉楚爭先<hi>爭先㰱血</hi>晉人曰晉固爲諸侯盟主未有先晉<lb/>
者也楚人曰子言晉楚匹也若晉常先是楚弱也且晉楚狎主<lb/>
諸侯之盟也乆矣<hi>狎更也先晉悉薦切或如字狎户甲切更音庚</hi>豈專在晉叔向謂趙<lb/>
孟曰諸侯歸晉之德只<hi>只辭只之氏切</hi>非歸其尸盟也<hi>尸主也</hi>子務德無<lb/>
<pb n="11b"/>
爭先且諸侯盟小國固必有尸盟者<hi>小國主辨具辨皮莧切</hi>楚謂晉細不亦<lb/>
可乎<hi>故推使楚主盟</hi>乃先楚人書先晉晉有信也<hi>蓋孔子追正之</hi>壬午宋公兼<lb/>
享晉楚之大夫趙孟爲客<hi>客一坐所尊故季孫飲大夫酒臧紇爲客坐才卧切飲於鴆切</hi>子木<lb/>
與之言弗能對使叔向侍言焉子木亦不能對也乙酉宋公及<lb/>
諸侯之大夫盟于蒙門之外<hi>前盟諸大夫不敢敵公禮也今宋公以近在其國故謙而重盟重盟故不書蒙門宋城門重直用切</hi>子木問於趙孟曰范武子之德何如<hi>士㑹賢聞於諸侯故問之聞音問又如字</hi>對曰夫子之家事治言於晉國無隱情其祝史陳信<lb/>
於鬼神無愧辭<hi>祝陳馨香徳足副之故不愧治直吏切愧九位切</hi>子木歸以語王王曰<lb/>
尚矣哉<hi>尚上也語魚據切下同</hi>能歆神人<hi>歆享也使神享其祭人懷其德歆許金切</hi>冝其光輔<lb/>
五君以爲盟主也<hi>五君謂文襄靈成景</hi>子木又語王曰冝晉之伯也有叔<lb/>
向以佐其卿楚無以當之不可與爭晉荀盈遂如楚涖盟<hi>重結晉楚之好好呼報切</hi>鄭伯享趙孟于垂隴<hi>自宋還過鄭隴力勇切</hi>子展伯有子西子産<lb/>
子大叔二子石從<hi>二子石印叚公孫叚從才用切</hi>趙孟曰七子從君以寵武也<lb/>
<pb n="12a"/>
請皆賦以卒君貺武亦以觀七子之志<hi>詩以言志</hi>子展賦草蟲<hi>草蟲詩召南曰未見君子憂心忡忡亦旣見止亦旣覯止我心則降以趙孟爲君子蟲直忠切召上照切忡勑忠切覯古豆切降戸江切又如字下注同</hi>趙孟曰善哉民之主也<hi>在上不忘降故可以主民</hi>抑武也不足以當<lb/>
之<hi>辭君子</hi>伯有賦鶉之賁賁<hi>鶉之賁賁詩鄘風衛人刺其君淫亂鶉鵲之不若義取人之無良我以爲兄我以爲君也鶉順倫切賁音奔</hi>趙孟曰牀第之言不踰閩況在野乎非使人<lb/>
之所得聞也<hi>第簣也此詩刺淫亂故云牀第之言閾門限使人趙孟自謂笫側里切閾音域徐況逼切使所吏切簣音貴</hi>子西賦黍苗之四章<hi>黍苗詩小雅四章曰肅肅謝功召伯營之列列征師召伯成之比趙孟於召伯</hi>趙孟曰寡君在武何能焉<hi>推善於/其君</hi>子産賦隰桑<hi>隰桑詩小雅義取思見君子盡心以事之曰旣見君子其樂如何盡津忍切樂音洛下注及文至樂並同</hi>趙孟曰武請受其卒章<lb/>
<hi>卒章曰心乎愛矣遐不謂矣中心藏之何日忘之趙武欲子産之見規誨</hi>子大叔賦野有蔓草<hi>野有蔓草詩鄭風取其邂逅相遇適我願兮蔓音萬邂戸賣切逅戸逗切</hi>趙孟曰吾子之惠也<hi>大叔喜於相遇故趙孟受其惠</hi>印叚賦蟋蟀<hi>蟋蟀詩唐風曰無以大康職思其居好樂無荒良士瞿瞿言瞿瞿然顧禮儀印一刃切蟀所律切大音泰居音據好呼報切下同瞿俱付切</hi>趙孟曰善哉保家之主也吾有望矣<lb/>
<pb n="12b"/>
<hi>能戒懼不荒所以保家</hi>公孫段賦桑扈<hi>桑扈詩小雅義取君子有禮文故能受天之祜祜音戸</hi>趙孟<lb/>
曰匪交匪敖福將焉往<hi>此桑扈詩卒章趙孟因以取義敖五報切焉於虔切下政其焉往同</hi>若保<lb/>
是言也欲辭福禄得乎卒享文子告叔向曰伯有將爲戮矣詩<lb/>
以言志志誣其上而公怨之以爲賔榮<hi>言誣則鄭伯未有其實趙孟倡賦詩以自寵故言公怨之以爲賔榮倡昌亮切</hi>其能乆乎幸而後亡<hi>言必先亡</hi>叔向曰然已侈所謂<lb/>
不及五稔者夫子之謂矣<hi>稔年也爲三十年鄭殺良霄傳侈昌氏切又尸氏切字林充䜴切稔而甚切熟也榖一熟故爲一年</hi>文子曰其餘皆數丗之主也子展其後亡者也在<lb/>
上不志降<hi>謂賦草蟲曰我心則降數所主切</hi>印氏其次也樂而不荒<hi>謂賦蟋蟀曰好樂無荒</hi>樂以安民不淫以使之後亡不亦可乎〇宋左師請賞曰請<lb/>
免死之邑<hi>欲宋君稱功加厚賞故謙言免死之邑也</hi>公與之邑六十以示子罕子罕<lb/>
曰凡諸侯小國晉楚所以兵威之畏而後上下慈和慈和而後<lb/>
能安靖其國家以事大國所以存也無威則驕驕則亂生亂生<lb/>
必滅所以亡也天生五材<hi>金木水火土也</hi>民並用之廢一不可誰能去<lb/>
<pb n="13a"/>
<pb n="14a"/>
是從父兄莫得進矣大恐害夫子敢以告<hi>夫子謂崔杼</hi>慶封曰子姑<lb/>
退吾圖之告盧蒲嫳<hi>嫳慶封屬大夫封以成彊之言告嫳嫳昔結切徐敷結切</hi>盧蒲嫳曰彼<lb/>
君之讎也天或者將棄彼矣彼實家亂子何病焉<hi>君爲齊莊公爲崔杼所弑</hi>
崔之薄慶之厚也<hi>崔敗則慶專權</hi>他日又告<hi>成彊復告復扶又切</hi>慶封曰苟利夫<lb/>
子必去之難吾助女九月庚辰崔成崔彊殺東郭偃棠無咎於<lb/>
崔氏之朝崔子怒而出其衆皆逃求人使駕不得使圉人駕寺<lb/>
人御而出<hi>圉人養馬者寺人奄士難乃旦切女音汝圉魚吕切</hi>且曰崔氏有福止余猶可<lb/>
<hi>恐滅家禍不止其身</hi>遂見慶封慶封曰崔慶一也<hi>言如一家</hi>是何敢然請爲子<lb/>
討之使盧蒲嫳帥甲以攻崔氏崔氏堞其宫而守之<hi>堞短垣使其衆居短垣内以守爲于僞切下注嫳爲爲齊莊同堞音牒徐養涉切</hi>弗克使國人助之遂滅崔氏殺<lb/>
成與彊而盡俘其家其妻縊<hi>妻東郭姜</hi>嫳復命於崔子且御而歸之<lb/>
<hi>嫳爲崔子御</hi>至則無歸矣乃縊<hi>終入於其宫/不見其妻凶</hi>崔明夜辟諸大墓<hi>開先人之冡以藏之辟婢亦切徐甫亦切</hi>辛巳崔明來奔慶封當國<hi>當國秉政</hi>○楚薳罷如晉<lb/>
<pb n="14b"/>
涖盟<hi>罷令尹子蕩報荀盈也罷音皮</hi>晉侯享之將出賦旣醉<hi>旣醉詩大雅曰旣醉以酒旣飽以德君子萬乍介爾景福以美晉侯比之太平君子也</hi>叔向曰薳氏之有後於楚國也冝哉<lb/>
承君命不忘敏子蕩將知政矣敏以事君必能養民政其焉往<lb/>
<hi>言政必歸之</hi>〇崔氏之亂<hi>在二十五年</hi>中鮮虞來奔僕賃於野以喪莊公<lb/>
<hi>爲齊莊公服喪賃女鴆切衷如字又息浪切</hi>冬楚人召之遂如楚爲右尹<hi>傳言楚能用賢</hi>○<lb/>
十一月乙亥朔日有食之辰在申司歷過也再失閏矣<hi>謂斗建指申周十一月今之九月斗當建戌而在申故知再失閏也文十一年三月甲子至今年七十一歳應有二十六閏今長歷推得二十四閏通計少再閏釋例言之詳矣</hi>
經二十有八年春無冰<hi>前年知其再失閏頓置兩閏以應天正故此年正月建子得以無水爲災而書應應對之應</hi>○夏衛石惡出奔晉<hi>寗喜之黨書名惡之惡烏路切</hi>〇邾子來朝〇秋<lb/>
八月大雩〇仲孫羯如晉<hi>告將朝楚羯居謁切</hi>〇冬齊慶封來奔<hi>崔杼之黨嗜酒荒淫而出書名罪之自魯奔呉不書以絶位不爲罪耆市志切</hi>〇十有一月公如楚<hi>爲宋之盟故朝楚爲于僞切</hi>〇十有二月甲寅天王崩<hi>靈王/也</hi>〇乙未楚子昭卒<hi>康王也十二月<pb n="15a"/>無乙未日誤</hi>
傳二十八年春無冰梓愼曰今兹宋鄭其饑乎<hi>梓愼魯大夫今年鄭㳺吉宋向戌言之明年饑甚傳乃詳其事梓音子</hi>歲在星紀而淫於玄枵<hi>歲歲星也星紀在丑斗牛之次玄枵在子虚危之次十八年晉董叔曰天道多在西比是嵗嵗星在亥至此年十一嵗故在星紀明年乃當在玄枵今巳在玄枵淫行失次枵許驕切</hi>以有時菑隂不堪陽<hi>時菑無冰也盛隂用事而温無水是隂不勝陽地氣發洩菑音災注同洩息列切下同</hi>蛇乗龍<hi>蛇玄武之宿虚危之星龍歲星歲星木也木爲青龍失次出虚危下爲蛇所乗宿音秀下同</hi>龍宋鄭之星也<hi>歲星本位在東方東方房心爲宋角元爲鄭故以龍爲宋鄭之星亢音剛又苦浪切</hi>
宋鄭必饑玄枵虚中也<hi>玄枵三宿虚星在其中</hi>枵耗名也土虚而民耗不<lb/>
饑何爲<hi>嵗爲宋鄭之星今失常淫入虚耗之次時復無水地嵗發洩故曰土虚民耗耗呼報切復扶又切</hi>〇夏齊<lb/>
侯陳侯蔡侯北燕伯𣏌伯胡子沈子白狄朝于晉宋之盟故也<lb/>
<hi>陳侯蔡侯胡子沈子楚屬也宋盟曰晉楚之從交相見故朝晉燕國今薊縣燕烏賢切薊音計</hi>齊侯將行慶封<lb/>
曰我不與盟何爲於晉<hi>以宋盟釋齊秦與音預下同</hi>陳文子曰先事後賄禮<lb/>
也<hi>事大國當先從其政事而後薦賄以副已心賄呼罪切</hi>小事大未獲事焉從之如志禮<lb/>
<pb n="15b"/>
也<hi>言當從大國請事以順其志</hi>雖不與盟敢叛晉乎重丘之盟未可忘也子<lb/>
其勸行<hi>重丘盟在二十五年重直龍切</hi>〇衛人討寗氏之黨故石惡出奔晉衛<lb/>
人立其從子圃以守石氏之祀禮也<hi>石惡之先石碏有大功於衛國惡之罪不及下祀故曰禮圃布古切碏七略切</hi>〇邾悼公來朝時事也<hi>傳言來朝非宋盟宋盟唯施於朝晉楚</hi>〇秋<lb/>
八月大雩旱也〇蔡侯歸自晉入于鄭鄭伯享之不敬子産曰<lb/>
蔡侯其不免乎<hi>不免禍</hi>日其過此也<hi>往日至晉時日人實切過古禾古卧二切</hi>君使子<lb/>
展廷勞於東門之外而傲<hi>廷往也廷于況切後同勞力報切</hi>吾曰猶將更之今<lb/>
還受享而惰乃其心也君小國事大國而惰傲以爲己心將得<lb/>
死乎若不免必由其子其爲君也淫而不父<hi>通太子班之妻傲五報切下同惰徒卧切君小國事大國古本無小字</hi>僑聞之如是者恒有子禍<hi>爲三十年蔡世子班弑其君偉</hi>〇<lb/>
孟孝伯如晉告將爲宋之盟故如楚也<hi>魯晉屬故告晉而行爲于僞切</hi>蔡侯之<lb/>
如晉也鄭伯使游吉如楚及漢楚人還之曰宋之盟君實親辱<lb/>
<hi>君謂鄭伯還音環</hi>今吾子來寡君謂吾子姑還吾將使馹奔問諸晉而<lb/>
<pb n="16a"/>
以告<hi>問鄭君應來朝否馹人實切</hi>子大叔曰宋之盟君命將利小國而亦使<lb/>
安定其社稷鎭撫其民人以禮承天之休<hi>休福禄也休許虯切</hi>此君之憲令<lb/>
而小國之望也<hi>憲法也</hi>寡君是故使告奉其皮幣<hi>聘用乗皮束帛乗䋲證切</hi>以<lb/>
歲之不易聘於下執事<hi>言歲有饑荒之難故鄭伯不得自朝楚易以䜴切難乃且切</hi>今執事有<lb/>
命曰女何與政令之有必使而君棄而封守跋涉山川蒙犯霜<lb/>
露以逞君心小國將君是望敢不唯命是聽無乃非盟載之言<lb/>
以闕君德而執事有不利焉小國是懼不然其何勞之敢憚子<lb/>
大叔歸復命告子展曰楚子將死矣不脩其政德而貪昧於諸<lb/>
侯以逞其願欲乆得乎周易有之在復䷗<hi>震下坤上復女音汝與音預跋白末切草行爲跋水行爲涉憚徒旦切</hi>之頥䷚<hi>震丁艮上頤復上六/變得頤頤以之切</hi>曰迷復凶<hi>復上六爻辭也復反也極隂反陽之卦上處極位迷而復反失道巳逺逺而無應故凶應應對之應</hi>其楚子之謂乎欲復<lb/>
其願<hi>謂欲得鄭朝以復其願</hi>而棄其本<hi>不脩/德</hi>復歸無所是謂迷復<hi>失道巳逺又無所歸</hi>能無凶乎君其往也送葬而歸以快楚心<hi>言楚子必死君往當送其葬</hi>楚<lb/>
<pb n="16b"/>
不幾十年未能恤諸侯也<hi>幾近也言失道逺者復之亦難幾居依切又音祈</hi>吾乃休吾<lb/>
民矣<hi>休息也言楚不能復爲害復扶又切下復顧同</hi>禆竈曰今兹周王及楚子皆將死<lb/>
<hi>禆竈鄭大夫禆避支切</hi>歲棄其次而旅於明年之次以害鳥帑周楚惡之<lb/>
<hi>旅客處也嵗星棄星紀之次客在玄枵歲星所在其國有福失次於北禍衝在南南爲朱鳥鳥尾曰帑鶉火鶉尾周楚之分故周王楚子受其咎俱論歲星過次梓愼則曰宋鄭饑禆竈則曰周楚王死傳故備舉以示卜占惟人所在帑音奴惡如字又烏路切衝尺容切分扶問切</hi>九月鄭游吉如晉告將朝于楚以從宋之盟子産<lb/>
相鄭伯以如楚舎不爲壇<hi>至敵國郊除地封土爲壇以受郊勞相息亮切下同壇徒丹切勞力報切</hi>
外僕言曰昔先大夫相先君適四國未甞不爲壇<hi>外僕掌次舎者</hi>自是<lb/>
至今亦皆循之今子草舎無乃不可乎子産曰大適小則爲壇<lb/>
小適大苟舎而已焉用壇僑聞之大適小有五美宥其罪戾赦<lb/>
其過失救其菑患賞其德刑<hi>刑法也焉於䖍切下焉用作壇焉辟之又焉用盟皆同宥音又菑音災</hi>敎其不及小國不困懷服如歸是故作壇以昭其功宣告後<lb/>
人無怠於德<hi>怠解也解佳賣切</hi>小適大有五惡說其罪戾<hi>自解說也</hi>請其不<lb/>
<pb n="17a"/>
足行其政事<hi>奉行大國之政</hi>共其職貢從其時命<hi>從朝㑹之命共音恭</hi>不然則重<lb/>
其幣帛以賀其福而弔其凶皆小國之禍也焉用作壇以昭其<lb/>
禍所以告子孫無昭禍焉可也<hi>然昭禍以告子孫</hi>〇齊慶封好田而耆<lb/>
酒與慶舎政<hi>舎慶封子慶封當國不自爲政以付舎好呼報切耆市志切</hi>則以其内實遷于<lb/>
盧蒲嫳氏易内而飲酒<hi>内實寳物妻妾也移而居嫳家</hi>數日國遷朝焉<hi>就於盧蒲氏朝見封數所主切見賢遍切</hi>使諸亡人得賊者以告而反之<hi>亡人辟崔氏難出奔者難乃旦切</hi>
故反盧蒲癸癸臣子之<hi>子之慶舎</hi>有寵妻之<hi>子之以其女妻癸妻七計切及下注皆同</hi>慶<lb/>
舎之士謂盧蒲癸曰男女辨姓子不辟宗何也<hi>辨别也别姓而後可相取慶氏盧蒲氏皆姜姓别彼列切下同取七住切本亦作娶</hi>曰宗不余辟<hi>言舎欲妻已</hi>余獨焉辟之賦<lb/>
詩斷章余取所求焉惡識宗<hi>言已苟欲有求於慶氏不能復顧禮譬如賦詩者取其一章而巳斷音短惡音烏安也</hi>癸言王何而反之二人皆嬖<hi>二子皆莊公黨二十五年崔氏弑莊公癸何出奔今還求寵於慶氏欲爲莊公報讎嬖必計切下同爲于僞切</hi>使執寢戈而先後之<hi>寢戈親近兵杖先悉薦切後戸豆切近附近之近杖直亮切</hi>公膳日雙雞<hi>卿大夫之膳食膳市戰切謂公家供卿大夫之常膳</hi>饔<lb/>
<pb n="17b"/>
人竊更之以鶩御者知之則去其肉而以其洎饋<hi>御進食者饔人御者欲使諸大夫怨慶氏滅其膳蓋盧蒲癸王何之謀鶩徐音木鴨也去起吕切藏也洎其器切肉汁也說文云洎灌釡也字林己莅切饋其位切</hi>子雅子尾怒<hi>二子皆/惠公孫</hi>慶封告盧蒲嫳<hi>以二子怒告嫳</hi>盧蒲嫳曰譬<lb/>
之如禽獸吾寢處之矣<hi>言能殺而席其皮</hi>使析歸父告晏平仲<hi>欲與共謀子雅子尾</hi>平仲曰嬰之衆不足用也知無能謀也言弗敢出<hi>不敢洩謀知音智</hi>
有盟可也子家曰子之言云<hi>子家析歸父</hi>又焉用盟告北郭子車<hi>子車齊大夫</hi>子車曰人各有以事君非佐之所能也<hi>佐子車名</hi>陳文子謂桓<lb/>
子<hi>桓子文子之子無宇</hi>曰禍將作矣吾其何得對曰得慶氏之木百車於<lb/>
莊<hi>慶封時有此木積於六軌之道</hi>文子曰可愼守也巳<hi>善其不志於貨財</hi>盧蒲癸王何<lb/>
卜攻慶氏示子之兆<hi>龜兆</hi>曰或卜攻讎敢獻其兆子之曰克見血<lb/>
冬十月慶封田于萊陳無宇從丙辰文子使召之請曰無宇之<lb/>
母疾病請歸慶季卜之<hi>季慶封萊音來從才用切</hi>示之兆曰死奉龜而泣<hi>無宇泣奉芳勇切</hi>乃使歸慶嗣聞之<hi>嗣慶封之族嗣繼嗣之嗣本或作慶翩誤</hi>曰禍將作矣謂<lb/>
<pb n="18a"/>
子家速歸<hi>子家慶封字</hi>禍作必於甞<hi>甞秋祭</hi>歸猶可及也子家弗聽亦<lb/>
無悛志<hi>悛改寤也悛七全切寤五故切</hi>子息曰亡矣幸而獲在呉越<hi>子息慶嗣</hi>陳無<lb/>
宇濟水而戕舟發梁<hi>戕殘壞也不欲慶封得救難戕在羊切難乃旦切下外難同</hi>盧蒲姜謂<lb/>
癸曰有事而不告我必不捷矣<hi>姜癸妻慶舎女</hi>癸告之<hi>告欲殺慶舎</hi>姜曰未<lb/>
子愎莫之止將不出我請止之<hi>夫子謂慶舎復皮逼切</hi>癸曰諾十一月乙<lb/>
亥甞于大公之廟慶舎涖事<hi>臨祭事大音泰</hi>盧蒲姜告之且止之弗聽<lb/>
曰誰敢者遂如公<hi>至公所</hi>麻嬰爲尸<hi>爲祭/尸</hi>慶奊爲上獻<hi>上獻先獻者奊戸結切</hi>
盧蒲癸王何執寢戈慶氏以其甲環公宫<hi>廟在宮内環如字徐音患</hi>陳氏鮑<lb/>
氏之圉人爲優<hi>優俳優於求切俳皮皆切</hi>慶氏之馬善驚士皆釋甲束馬<hi>束絆之也絆音半</hi>而飲酒且觀優至於魚里<hi>魚里里名優在魚里就觀之</hi>欒髙陳鮑之<lb/>
徒介慶氏之甲<hi>欒子雅髙子尾陳陳須無鮑鮑國介音界</hi>子尾抽桷擊扉三<hi>桷椽也扉門闔也以桷擊扉爲期桷音角扉音非門扇也掾直專切闔戸臘切</hi>盧蒲癸自後刺子之王何以戈<lb/>
擊之解其左肩猶援廟桷動於甍<hi>甍屋棟刺七亦切援音袁甍亡耕切字林亡成切</hi>以<lb/>
<pb n="18b"/>
爼壷投殺人而後死<hi>言其多力</hi>遂殺慶繩麻嬰<hi>慶繩慶奊</hi>公懼鮑國曰羣<lb/>
臣爲君故也<hi>言欲尊公室非爲亂爲于僞切下爲之誦同</hi>陳須無以公歸稅服而如<lb/>
内宫<hi>言公懼於外難稅吐活切又如字</hi>慶封歸遇告亂者丁亥伐西門弗克還<lb/>
伐北門克之入伐内宫<hi>陳鮑在公所故</hi>弗克反陳于嶽<hi>嶽里名陳直覲切嶽五角切</hi>
請戰弗許遂來奔獻車於季武子美澤可以鑑<hi>光鑑形也鑑古暫切</hi>展莊<lb/>
叔見之<hi>魯大夫</hi>曰車甚澤人必瘁冝其亡也叔孫穆子食慶封慶<lb/>
封汜祭<hi>禮食有祭示有所先也汜祭逺散所祭不共瘁在醉切本或作萃同食音嗣汜芳劒切</hi>穆子不說<lb/>
使工爲之誦茅鴟<hi>工樂師茅鴟逸詩刺不敬說音恱茅亡交切鴟尺之切刺七賜切</hi>亦不知旣<lb/>
而齊人來讓<hi>讓魯受慶封</hi>奔呉呉句餘子之朱方<hi>句餘呉子夷朱也朱方呉邑句古侯切下句瀆同</hi>聚其族焉而居之富於其舊子服惠伯謂叔孫曰天殆<lb/>
富淫人慶封又富矣穆子曰善人富謂之賞淫人富謂之殃天<lb/>
其殃之也其將聚而殱旃<hi>殱盡也旃之也爲昭四年殺慶封傳殱子潜切</hi>癸巳天王崩<lb/>
未來赴亦未書禮也<hi>嫌時巳聞喪當書故發例</hi>〇崔氏之亂喪羣公子故鉏<lb/>
<pb n="19a"/>
在魯叔孫還在燕賈在句瀆之丘<hi>在二十五年喪息浪切鉏仕居切公子鉏也本或作故公鉏者非瀆音豆</hi>及慶氏亡皆召之具其器用而反其邑焉<hi>反還也</hi>與晏<lb/>
子邶殿其鄙六十<hi>邶殿齊别都以邶殿邊鄙六十邑與晏嬰邶蒲對切殿多薦切又如字注及下同</hi>弗<lb/>
受子尾曰富人之所欲也何獨弗欲對曰慶氏之邑足欲故亡<lb/>
吾邑不足欲也益之以邶殿乃足欲足欲亡無日矣在外不得<lb/>
宰吾一邑不受邶殿非惡富也恐失富也且夫富如布帛之有<lb/>
幅焉爲之制度使無遷也<hi>遷移也惡烏路切夫音扶幅音福</hi>夫民生厚而用利<lb/>
於是乎正德以幅之<hi>言厚利皆人之所欲唯正德可以爲之幅</hi>使無黜嫚<hi>黜猶放也黜勑律切嫚音慢</hi>謂之幅利利過則爲敗吾不敢貪多所謂幅也與北郭佐邑<lb/>
六十受之與子雅邑辭多受少與子尾邑受而稍致之<hi>致還公</hi>公<lb/>
以爲忠故有寵釋盧蒲嫳于北竟<hi>釋放也竟音境</hi>求崔杼之尸將戮之<lb/>
不得叔孫穆子曰必得之武王有亂臣十人<hi>亂治也治直吏切</hi>崔杼其<lb/>
有乎不十人不足以葬<hi>葬必須十人崔氏不能令十人同心故必得令力呈切</hi>旣崔氏之<lb/>
<pb n="19b"/>
臣曰與我其拱璧<hi>崔氏大璧拱居勇切徐音恭</hi>吾獻其柩於是得之十二月<lb/>
乙亥朔齊人遷莊公殯于大寢<hi>更殯之於路寢也十二月戊成朔乙亥誤柩其救切</hi>以其<lb/>
棺尸崔杼於市<hi>崔氏弑莊公又葬不如禮故以莊公棺著崔杼尸邊以章其罪著丁略切</hi>國人猶知<lb/>
之皆曰崔子也<hi>始求崔杼之尸不得故傳云國人皆知之</hi>〇爲宋之盟故公及宋公<lb/>
陳侯鄭伯許男如楚公過鄭鄭伯不在<hi>巳在楚爲于僞切過古禾切</hi>伯有迋<lb/>
勞於黄崖不敬<hi>熒陽宛陵縣西有黄水西南至新鄭城西入洧勞力報切崖本又作涯魚佳切</hi>穆叔曰<lb/>
伯有無戾於鄭鄭必有大咎<hi>伯有不受戮必還爲鄭國害</hi>敬民之主也而棄<lb/>
之何以承守<hi>言無以承先祖守其家</hi>鄭人不討必受其辜濟澤之阿<hi>言薄土濟子禮切</hi>行潦之蘋藻<hi>言賤莱潦音老/蘋音頻藻音早</hi>寘諸宗室<hi>薦宗廟寘之䜴切</hi>季蘭尸<lb/>
之敬也<hi>言取蘋藻之菜於阿澤之中使服蘭之女而爲之主神猶享之以其敬也</hi>敬可棄乎<hi>爲三十年鄭殺良霄傳</hi>及漢楚康王卒公欲反叔仲昭伯曰我楚國之爲豈爲一<lb/>
人行也<hi>昭伯叔仲帶爲于僞切下除而爲之備一字並同</hi>子服惠伯曰君子有逺慮小<lb/>
人從邇<hi>邇近也</hi>飢寒之不恤誰遑其後<hi>遑暇也</hi>不如姑歸也叔孫穆<lb/>
<pb n="20a"/>
子曰叔仲子專之矣<hi>言足專任</hi>子服子始學者也<hi>言未識逺</hi>榮成伯曰逺<lb/>
圖者忠也<hi>成伯榮駕鵞駕音加鵞五河切</hi>公遂行<hi>從昭伯謀</hi>宋向戌曰我一人之爲<lb/>
非爲楚也飢寒之不恤誰能恤楚姑歸而息民待其立君而爲<lb/>
之備宋公遂反○楚屈建卒趙文子喪之如同盟禮也<hi>宋盟有衷甲之隙不以此廢好故曰禮喪如字又息浪切隙去逆切本或作卻好呼報切</hi>〇王人來告喪問崩日以<lb/>
甲寅告故書之以徴過也<hi>徴審也此緩告非有事冝直臣子怠慢故以此發例徵張陵切本或作懲誤</hi>
春秋左氏傳卷第十八<lb/>
<pb n="20b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
春秋經傳集解莊公第三<hi>莊公名同桓公子母姜謚法勝敵克亂曰壯</hi>
　　　　　　　　　　杜氏　盡三十二年<lb/>
經元年春王正月○三月夫人孫于齊<hi>夫人荘公母也魯人責之故出奔内諱奔謂之孫猶孫讓而去孫本亦作遜音同注及傳同</hi>〇夏單伯送王姬<hi>無傳單伯天子卿也單采地伯爵也王將嫁女于齊旣命魯爲主故單伯送女不稱使也王姬不稱字以王爲尊且别於内女也天子嫁女於諸侯使同姓諸侯主之不親昏尊卑不敵單音善采七代切别彼列切</hi>○秋築王姬之館于外<hi>公在諒闇慮齊侯當親迎不忍便以禮接於廟又不敢逆王命故築舍於外諒音梁又音亮迎魚敬切</hi>〇冬十月乙亥陳侯林卒<lb/>
<hi>無傳未同盟而赴以名</hi>〇王使榮叔來錫桓公命<hi>無傳榮叔周大夫榮氏叔字錫賜也追命桓公襃稱其徳若昭七年王追命衛襄之比比必利切</hi>○王姬歸于齊<hi>無傳不書逆公不與接</hi>〇齊師<lb/>
遷紀郱鄑郚<hi>無傳齊欲滅紀故徙其三邑之民而取其地郱在東莞臨朐縣東南郚在朱虚縣東南北海都昌縣西有訾城郱蒲丁切鄑子斯切郚音吾朐其俱切訾子簛切</hi>
傳元年春不稱即位文姜出故也<hi>文姜與桓俱行而桓爲齊所殺故不敢還莊公父弑母出故不忍行即位之禮據文姜未還故傳稱文姜出也姜於是感公意而還不書不告廟殺音試又如字</hi>〇三月夫<lb/>
<pb n="1b"/>
人孫于齊不稱姜氏絕不爲親禮也<hi>姜氏齊姓於文姜之義冝與齊絶而復奔齊故於其奔去姜氏以示義復扶又切去起吕切</hi>○秋築王姬之館于外爲外禮也<hi>齊彊魯弱又委罪於彭生魯不能讎齊然喪制未闋故異其禮得禮之變闋苦穴切</hi>
經二年春王二月葬陳莊公<hi>無傳魯往會之故書例在昭六年</hi>〇夏公子慶父<lb/>
帥師伐於餘丘<hi>無傳於餘丘國名也荘公時年十五則慶父莊公庶兄</hi>○秋七月齊王姬<lb/>
卒<hi>無傳魯爲之主比之内女</hi>〇冬十有二月夫人姜氏會齊侯于禚<hi>夫人有不以禮故還皆不書不告廟也禚齊地禚諸若切</hi>○乙酉宋公馮卒<hi>無傳再與桓同盟馮皮冰切</hi>
傳二年冬夫人姜氏會齊侯于禚書姦也<hi>文姜前與公俱如齊後懼而出奔至此始與齊好會會非夫人之事顯然書之傳曰書姦姦在夫人文姜此年出會其義皆同好呼報切</hi>
經三年春王正月溺會齊師伐衛<hi>溺魯大夫疾其專命而行故去氏溺乃狄切去起吕切</hi>
〇夏四月葬宋莊公<hi>無傳</hi>〇五月葬桓王〇秋紀季以酅入于齊<lb/>
<hi>季紀侯弟酅紀邑在齊國東安平縣齊欲滅紀故季以邑入齊爲附庸先祀不廢社稷有奉故書字貴之酅戸圭切本又非攜</hi>
〇冬公次于滑<hi>滑鄭地在陳留襄邑縣西北傳例曰凡師過信爲次兵未有所加所次則書之旣書兵所加則<pb n="2a"/>不書其所次以事爲冝非虚次滑乎八切又于八切</hi>
傳三年春溺會齊師伐衛疾之也<hi>傳重盟上例重直用切</hi>〇夏五月葬桓<lb/>
王緩也<hi>以相十五年三月崩七年乃葬故曰緩</hi>〇秋紀季以酅入于有紀於是乎<lb/>
始判<hi>判分也言分爲附庸始於此</hi>〇冬公次于滑將會鄭伯謀紀故也鄭伯<lb/>
辭以難<hi>厲公在櫟故難乃且切櫟音歷或音書灼切</hi>凡師一宿爲舍再宿爲信過信<lb/>
爲次<hi>爲經書次例也舍宿不書輕也言凡師通君臣</hi>
經四年春王二月夫人姜氏享齊侯于祝丘<hi>無傳享食也兩君相見之禮非夫人所用直書以見其失祝丘魯地食音嗣又如字本或作會見賢遍切</hi>〇三月紀伯姬卒<hi>無傳隱二年裂繻所逆者内女唯諸侯夫人卒葬皆書恩成於敵禮</hi>○夏齊侯陳侯鄭伯遇于垂<hi>無傳</hi>〇紀侯大<lb/>
去其國<hi>以國與季季奉社稷故不言滅不見迫逐故不言奔大去者不反之謂</hi>〇六月齊侯葬紀<lb/>
伯姬<hi>無傳紀季入酅爲齊附庸而紀侯大去其國齊侯加禮初附以崇厚義故攝伯姫之喪而以紀國夫人禮葬之</hi>〇<lb/>
秋七月〇冬公及齊人狩于禚<hi>無傳公越竟與齊微者俱狩失禮可知狩手又切竟音境</hi>
傳四年春王三月楚武王荆尸授師孑焉以伐隨<hi>尸陳也荆亦楚也更爲楚</hi>
<pb n="2b"/>
<pb n="2b"/>
齊人宋人陳人蔡人伐衛<lb/>
傳五年秋郳犂來來朝名未王命也<hi>未受爵命爲諸侯傳發附庸稱名例也其後數從齊桓以尊周室王命以爲小邾子數音朔</hi>○冬伐衛納惠公也<hi>惠公朔也桓十六年出奔齊</hi>
經六年春王正月王人子突救衛<hi>王人王之微官也雖官卑而見授以大事故稱人而又稱字</hi>〇夏六月衛侯朔入于衛<hi>朔爲諸侯所納不稱歸而以國逆爲文朔懼失衆心以國逆告也歸入例在成十八年</hi>〇秋公至自伐衛<hi>無傳告/於廟也</hi>○螟<hi>無傳爲災螟亡丁切</hi>○冬齊人<lb/>
來歸衛俘<hi>公羊榖梁經傳皆言衛寶此傳亦言寳唯此經言俘疑經誤俘囚也俘芳夫切</hi>
傳六年春王人救衛夏衛侯入放公子黔牟于周放寗跪于<lb/>
秦殺左公子洩右公子職<hi>寗跪衛大夫宥之以逺曰放寗乃定切跪其毀切宥音又</hi>乃即位<lb/>
君子以二公子之立黔牟爲不度矣夫能固位者必度於本末<lb/>
而後立衷焉不知其本不謀知本之不枝弗彊<hi>本末終始也衷節適也譬之樹木本弱者其枝必披非人力所能彊成度待洛切衷丁仲切注同王音忠彊其丈切注同披普靡切又普知切</hi>詩云本<lb/>
枝百丗<hi>詩大雅言文王本枝俱茂蕃滋百丗也蕃音煩</hi>〇冬齊人來歸衛寳文姜請之<lb/>
<pb n="3a"/>
也<hi>公親與齊共伐衛事畢而還文姜淫於齊侯故求其所獲珍寳使以歸魯欲說魯以謝慙國音悅</hi>〇楚文王<lb/>
伐申過鄧鄧祁侯曰吾甥也<hi>祁謚也姊妹之子曰甥祁巨支切字林上尸切</hi>止而享之<lb/>
騅甥耼甥養甥請殺楚子<hi>皆鄧甥仕於舅氏也騅音隹</hi>鄧侯弗許三甥曰亡<lb/>
鄧國者必此人也若不早圖後君噬齊<hi>若齧腹齊喻不可及噬市制切齊粗兮切齧五結切</hi>其及圖之乎圖之此爲時矣鄧侯曰人將不食吾餘<hi>言自害其甥必爲人所賤</hi>對曰若不從三臣抑社稷實不血食而君焉取餘<hi>言君無復餘焉於䖍切復扶又切</hi>弗從還年楚子伐鄧<hi>伐申還之年</hi>十六年楚復伐鄧滅之<lb/>
<hi>魯莊公十六年楚終彊盛爲經書楚事張本</hi>
經七年春夫人姜氏會齊侯于防<hi>防魯地</hi>〇夏四月辛卯夜恒星<lb/>
不見<hi>恒常也謂常見之星辛卯四月五日月光尚微蓋時無雲日光不以昏没見賢遍切注及傳皆同</hi>夜中星<lb/>
隕如雨<hi>如而也夜半乃有雲星落而且雨其數多皆記異也日光不匿恒星不見而云夜中者以水漏知之夜中夜半也丁仲切又如字隕于閔切落也匿女力切</hi>〇秋大水<hi>無/傳</hi>〇無麥苗<hi>今五月周之秋平地水出漂殺熟麥及五稼之苗漂匹妙切又匹遙切</hi>〇冬夫人姜氏會齊侯于穀<hi>無傳榖齊地今齊北榖城縣</hi>
<pb n="3b"/>
傳七年春文姜會齊侯于防齊志也<hi>文姜數與齊侯會至齊地則姦發夫人至魯地則齊侯之志故傳略舉二端以言之數音朔</hi>〇夏桓星不見夜明也星隕如雨與雨偕<lb/>
也<hi>偕俱也偕音皆</hi>〇秋無麥苗不害嘉榖也<hi>黍稷尚可更種故曰不害嘉榖</hi>
經八年春王正月師次于郎以俟陳人蔡人<hi>無傳期共伐郕陳蔡不至故駐師于郎以待之</hi>〇甲午治兵<hi>治兵於廟習號令將以圍郕</hi>〇夏師及齊師圍郕郕降于<lb/>
齊師<hi>二國同討而齊獨納郕降戸江切傳皆同</hi>〇秋師還<hi>時史善公克己復禮全軍而還故特書師還</hi>〇<lb/>
冬十有一月癸未齊無知弑其君諸兒<hi>稱臣臣之罪也兒如字一音五兮切</hi>
傳八年春治兵于廟禮也夏師及齊師圍郕郕降于齊師仲慶<lb/>
父請伐齊師<hi>齊不與魯共其功故欲伐之</hi>公曰不可我實不德齊師何罪罪<lb/>
我之由夏書曰臯陶邁種德<hi>夏書逸書也稱臯陶能勉種德邁勉也夏戸雅切後放此陶音遙</hi>
德乃降姑務脩德以待時乎<hi>言苟有德乃爲人所降服姑且也</hi>秋師還君子<lb/>
是以善魯莊公<hi>傳言經所以即用舊史之文</hi>〇齊侯使連稱管至父戍葵丘<lb/>
<hi>連稱管至父皆齊大夫戍守也葵丘齊地臨湽縣西有地名葵丘稱尺證切又如字</hi>瓜時而往曰及瓜而<lb/>
<pb n="4a"/>
代期戍公問不至<hi>問命也期音基本亦作朞</hi>請代弗許故謀作亂僖公之母<lb/>
弟曰夷仲年生公孫無知有寵於僖公衣服禮秩如適<hi>適大子適丁歷切</hi>襄公絀之二人因之以作亂<hi>二人連稱管至父絀勑律切</hi>連稱有從妹在<lb/>
公宫無寵使間公<hi>伺公之間隙從才用切下從者同間如字注同或古莧切非</hi>曰捷吾以女<lb/>
爲夫人<hi>捷克也宣無知之言捷在接切女音汝</hi>冬十二月齊侯游于姑棼遂田<lb/>
干貝丘<hi>姑棼貝丘皆齊地田獵也樂安博昌縣南有地名貝丘棼扶云切貝補蓋切</hi>見大豕從者曰<lb/>
公子彭生也<hi>公見大豕而從者見彭生皆妖鬼</hi>公怒曰彭生敢見射之豕人立<lb/>
而啼公懼隊于車傷足喪屨反誅屨於徒人費<hi>誅責也啼田兮切樂音洛見賢遍切射食亦切隊直類切喪息浪切屨九具切費音秘</hi>弗得鞭之見血走出遇賊于門劫<lb/>
而束之費曰我奚御哉袒而示之背信之費請先入<hi>詐欲助賊御魚吕切袒音伹</hi>伏公而出鬪死于門中石之紛如死于階下<hi>石之紛如齊小臣亦鬪死紛敷文切</hi>遂入殺孟陽于牀<hi>孟陽亦小臣代公居牀牀士良切</hi>曰非君也不類見公<lb/>
之足于戸下遂弑之而立無知<hi>經書十一月癸未長歷推之月六日也傳云十二月傳誤</hi>初<lb/>
<pb n="4b"/>
襄公立無常<hi>政令無常</hi>鮑叔牙曰君使民慢亂將作矣奉公子小白<lb/>
岀奔莒<hi>鮑叔牙小白傅小白僖公庶子鮑歩卯切</hi>亂作管夷吾召忽奉公子糾來奔<lb/>
<hi>管夷吾召忽皆子糾傅也子糾小白庶兄來不書皆非卿也爲九年公伐齊納子糾齊小白入于齊傳召時照切糾居黝切</hi>
初公孫無知虐于雍廪<hi>雍廪齊大夫爲殺無知傳廪力錦切</hi>
經九年春齊人殺無知<hi>無知弑君而立未列於會故不書爵例在成十六年</hi>〇公及齊大<lb/>
夫盟于蔇<hi>齊亂無君故大夫得敵於公蓋欲迎子糾也來者非一人故不稱名蔇魯地琅邪繒縣北有蔇亭蔇其器切繒才陵切</hi>〇夏公伐齊納子糾齊小白入于齊<hi>一公子各有黨故雖盟而迎子糾當須伐乃得入又出在小白之後小白稱入從國逆之文本無位</hi>〇秋七月丁酉葬齊襄公<hi>無傳九月乃葬亂故</hi>〇八月庚申及齊師戰于乾時我師敗績<hi>小白旣定而公猶不退師歷時而戰戰遂大敗不稱公戰公敗諱之乾時齊地時水在樂安界岐流旱則竭涸故曰乾時乾音干岐其冝切又巨移切涸戸各切</hi>〇九月齊人取子糾殺之<hi>公子爲賊亂則書齊實告殺而書齊取殺者時史惡齊志在譎以求管仲非不忍其親故極言之惡烏路切譎古穴切</hi>〇冬浚洙<hi>無傳洙水在魯城北下合泗浚深之爲齊備浚蘇俊切洙音殊水名泗音四</hi>
<pb n="5a"/>
傳九年春雍廪殺無知公及齊大夫盟于蔇齊無君也夏<lb/>
公伐齊納子糾桓公自莒先入<hi>桓公小白</hi>秋師及齊師戰于乾時<lb/>
我師敗績公喪戎路傳乗而歸<hi>戎路兵車傳乗乗他車喪息浪切傳直專切又丁戀切乗繩證切注傳乗同乗他/車如字</hi>秦子梁子以公旗辟于下道<hi>二子公御及戎右也以誤齊師辟音避本亦作避又婢亦切</hi>是以皆止<hi>止獲也</hi>鮑叔帥師來言曰子糾親也請<lb/>
君討之<hi>鮑叔乗勝而進軍志在生得管仲故託不忍之辭</hi>管召讎也請受而甘心焉<hi>管仲射桓公故曰讎甘心言欲快意戮殺之召時照切讎市由切射食亦切</hi>乃殺子糾于生竇<hi>生竇魯地竇音豆</hi>召忽死之管仲請囚鮑叔受之及堂阜而稅之<hi>堂阜齊地東莞蒙隂縣西北有夷吾亭或曰鮑叔解夷吾縛於此因以爲名稅本又作說同吐活切又失鋭切解姑蟹切縛扶略切</hi>歸而以告<lb/>
曰管夷吾治於髙傒<hi>髙傒齊卿髙敬仲也言管仲治理政事之才多於敬仲治直吏切傒音兮</hi>使相<lb/>
可也公從之<hi>相息亮切</hi>
經十年春王正月公敗齊師于長勺<hi>齊人雖成列魯以權譎稽之列成而不得用故以未陳爲文例在十一年長勺魯地勺上酌切陳直覲切十一年經注同</hi>〇二月公侵宋<hi>無傳侵例在二十九年</hi>
<pb n="5b"/>
〇三月宋人遷宿<hi>無傳宋彊遷之而取其地故文異於邢遷彊其犬切</hi>〇夏六月齊師宋<lb/>
師次于郎<hi>不言侵伐齊爲兵主背蔇之盟義與長勺同背音佩傳同</hi>〇公敗宋師于乗丘<hi>乗丘魯地乗繩證切</hi>〇秋九月荆敗蔡師于莘<hi>荊楚本號後改爲楚楚辟陋在夷於此始通上國然告命之辭猶未合典禮故不稱將帥莘蔡地莘所巾切率子匠切又作帥同所類切</hi>以蔡侯獻舞歸<hi>獻舞蔡季</hi>〇<lb/>
冬十月齊師滅譚<hi>譚國在濟南平陵縣西南傳曰譚無禮此直釋所以見滅經無義例他皆放此滅例在文十五年譚徒南切</hi>譚子奔莒<hi>不言岀奔國滅無所出</hi>
傳十年春齊師伐我<hi>不書侵伐齊背蔇之盟我有辭</hi>公將戰曹劌請見<hi>曹劌魯人劌古衛切見賢遍切</hi>其郷人曰肉食者謀之又何間焉<hi>肉食在位者間猶與也間間厠之間與音預</hi>劌曰肉食者鄙未能逺謀乃入見問何以戰公曰衣食所安<lb/>
弗敢專也必以分人對曰小惠未徧民弗從也<hi>分公衣食所惠不過左右故曰未徧徧音遍</hi>公曰犧牲王帛弗敢加也必以信<hi>祝辭不敢以小爲大以惡爲美犧許冝切</hi>
對曰小信未孚神弗福也<hi>孚大信也</hi>公曰小大之獄雖不能察必以<lb/>
情<hi>必盡己情察審也</hi>對曰忠之屬也<hi>上思利民忠也屬音蜀</hi>可以一戰戰則請從<lb/>
<pb n="6a"/>
公與之乗<hi>共乗兵車從才用切之乗繩證切</hi>戰于長勺公將鼓之劌曰未可齊人<lb/>
三鼔劌曰可矣齊師敗績公將馳之劌曰未可下視其轍<hi>視車跡也三息暫切又如字轍直列切</hi>登軾而望之曰可矣遂逐齊師旣克公問其故<lb/>
對曰夫戰勇氣也一鼓作氣再而衰三而竭彼竭我盈故克之<lb/>
夫大國難測也懼有伏焉<hi>恐詐奔軾音式伏如字舊扶又切</hi>吾視其轍亂望其<lb/>
旗靡故逐之<hi>旗靡轍亂怖遽旗音其靡音美怖普布切遽其據切</hi>〇夏六月齊師宋師次<lb/>
于郎公子偃曰宋師不整可敗也<hi>公子偃魯大夫</hi>宋敗齊必還請擊之<lb/>
公弗許自雩門竊出蒙臯比而先犯之<hi>雩門魯南城門臯比虎皮雩音于比音毗</hi>公<lb/>
從之大敗宋師于乗丘齊師乃還○蔡哀侯娶于陳息侯亦娶<lb/>
焉息嬀將歸過蔡蔡侯曰吾姨也<hi>妻之姊妹曰姨</hi>止而見之弗賔<hi>不禮敬也</hi>
息侯聞之怒使謂楚文王曰伐我吾求救於蔡而伐之楚子從<lb/>
之秋九月楚敗蔡師于莘以蔡侯獻舞歸〇齊侯之出也過譚<lb/>
譚不禮焉及其入也諸侯皆賀譚又不至<hi>以九年入過古禾切</hi>冬齊師滅<lb/>
<pb n="6b"/>
譚譚無禮也譚子奔莒同盟故也<hi>傳言譚不能及遠所以亡</hi>
經十有一年春王正月<hi>無傳</hi>〇夏五月戊寅公敗宋師于鄑<hi>鄑魯地傳例曰敵未陳曰敗某師鄑子斯切</hi>〇秋宋大水<hi>公使弔/之故書</hi>〇冬王姬歸于齊<hi>魯主昏不書齊侯逆不見公</hi>
傳十一年夏宋爲乗丘之役故侵我公禦之宋師未陳而薄之<lb/>
敗諸鄑凡師敵未陳曰敗某師<hi>通謂設權譎變詐以勝敵彼我不得成列成列而不得用故以未陳獨敗爲文爲于僞切陳直覲切</hi>皆陳曰戰<hi>堅而有備各得其所成敗決於志力者也</hi>大崩曰敗績<lb/>
<hi>師徒撓敗若沮岸崩山喪其功績故曰敗績撓乃孝切又乃巧切沮在吕切壞也又子餘切岸崩謂之沮喪息浪切</hi>得儁<lb/>
曰克<hi>謂若大叔叚之比才力足以服衆威權足以自固進不成爲外冠彊敵退復狡壯有二君之難而實非二君克而勝之則不言彼敗績但書所克之名儁音俊本或作俊比必利切復扶又切狡交卯切將側亮切難乃且切</hi>覆而敗之<lb/>
曰取某師<hi>覆謂威力兼備若羅網所掩覆一軍皆見擒制故以取爲文</hi>京師敗曰王師敗績<lb/>
于某<hi>王者無敵於天下天下非所得與戰者然春秋之丗據有其事事列於經則不得不因申其義有時而敗則以自敗爲文明天下莫之得校京師敗本或作京師敗績者非校音教</hi>○秋宋大水公使弔焉曰天作<lb/>
<pb n="7a"/>
淫雨害於粢盛若之何不弔<hi>不爲天所愍弔</hi>對曰孤實不敬天降之災<lb/>
又以爲君憂拜命之辱<hi>謝辱厚命</hi>臧文仲曰宋其興乎<hi>臧文仲魯大夫</hi>禹湯<lb/>
罪己其興也悖焉<hi>悖盛貌悖蒲忽切一作勃同</hi>桀紂罪人其亡也忽焉<hi>忽速貌紂直久切</hi>且列國有凶稱孤禮也<hi>列國諸侯無凶則常稱寡人</hi>言懼而名禮其庶<lb/>
乎<hi>言懼罪已名禮稱孤其庶庶幾於興言懼而名禮絶句或以名絶句者非</hi>旣而聞之曰公子御說<lb/>
之辭也<hi>宋莊公子御魚吕切本或作禦說音恱</hi>臧孫達曰是冝爲君有恤民之心<lb/>
〇冬齊侯來逆共姬<hi>齊桓公也共音恭</hi>〇乗丘之役<hi>在十年</hi>公以金僕姑<lb/>
射南宫長萬<hi>金僕姑矢名南宫長萬宋大夫射食亦切長丁丈切</hi>公右歂孫生搏之<hi>搏取也不書獲萬時未爲卿歂市專切搏音博</hi>宋人請之宋公靳之<hi>戲而相愧曰靳魯聽其得還靳居覲切服云恥而惡之曰靳</hi>曰始吾敬子今子魯囚也吾弗敬子矣病之<hi>萬不以爲戲而以爲己病爲宋萬弒君傳</hi>
經十有二年春王三月紀叔姬歸于酅<hi>無傳紀侯去國而死叔姬歸魯紀季自定於齊而後歸之全守節義以終婦道故繫之紀而以初嫁爲文賢之也來歸不書非寧且非大歸酅音攜</hi>〇夏四月〇<lb/>
<pb n="7b"/>
秋八月甲午宋萬弑其君捷及其大夫仇牧<hi>捷閔公不書葬亂也萬及仇牧皆宋卿仇牧稱名不警而遇賊無善事可襃警居領切</hi>○冬十月宋萬出奔陳<hi>奔例在宣十年</hi>
傳十二年秋宋萬弑閔公于蒙澤<hi>蒙澤宋地梁國在蒙縣</hi>遇仇牧于門批<lb/>
而殺之<hi>手批之批音普迷切又蒲穴切字林云擊也父迷父節二切</hi>遇大宰督于東宮之西<lb/>
又殺之<hi>殺督不書宋不以告大音泰</hi>立子游<hi>子游宋公子</hi>羣公子奔蕭公子御說<lb/>
奔亳<hi>蕭宋邑今沛國蕭縣亳宋邑蒙縣西北有亳城亳歩各切</hi>南宮牛猛獲帥師圍亳<hi>牛長萬之子猛獲其黨</hi>冬十月蕭叔大心<hi>叔蕭大/夫名</hi>及戴武宣穆莊之族<hi>宋五公之子孫</hi>以曹師伐之殺南宮牛于師殺子游于宋立桓公<hi>桓公御說</hi>猛獲<lb/>
奔衛南宫萬奔陳以乗車輦其母一日而至<hi>乗車非兵車駕人曰輦宋去陳二百六十里言萬之多力南宫萬奔陳本或作長萬長衍字也下亦然乗繩證切注同</hi>宋人請猛獲于衛衛<lb/>
人欲勿與石祁子曰不可<hi>石祁子衛大夫</hi>天下之惡一也惡於宋而保<lb/>
於我保之何補得一夫而失一國與惡而棄好非謀也<hi>宋衛本同好國好呼報切注同</hi>衛人歸之亦請南宫萬于陳以賂陳人使婦人飮之酒<lb/>
<pb n="8a"/>
而以犀革裹之比及宋手足皆見宋人皆醢之<hi>醢肉醬井醢猛獲故言皆於陳以賂絶句飲於鴆切犀音西裹音果比必利切見賢遍切醢音海</hi>
經十有三年春齊侯宋人陳人蔡人邾人會于北杏<hi>北杏齊地杏戸猛切</hi>
○夏六月齊人滅遂<hi>遂國在濟北蛇丘縣東北蛇音移</hi>〇秋七月〇冬公會齊<lb/>
侯盟于柯<hi>此柯今濟比東阿齊之阿邑猶祝柯今爲祀阿柯古何切</hi>
傳十三年春會于北杏以平宋亂<hi>宋有弑君之亂齊桓欲脩霸業</hi>遂人不至夏<lb/>
齊人滅遂而戍之<hi>戍守也</hi>〇冬盟于柯始及齊平也<hi>始與齊桓通好好音呼報切</hi>○宋人背北杏之會<hi>背音佩十四年經注同</hi>
經十有四年春齊人陳人曹人伐宋<hi>背北杏會故</hi>〇夏單伯會伐宋<lb/>
<hi>旣伐宋單伯乃至故曰會伐宋單伯周大夫</hi>○秋七月荆入蔡<hi>入例在文十五年</hi>○冬單伯<lb/>
會齊侯宋公衛侯鄭伯于鄄<hi>鄄衛地今東郡甄城也齊桓脩霸業卒平宋亂宋人服從欲歸功天子故赴以單伯會諸侯爲文鄄音絹甄音絹又音眞或音旃又舉然切或作鄄</hi>
傳十四年春諸侯伐宋齊請師于周<hi>齊欲崇天子故請師假王命以示大順經書人傳言<pb n="8b"/>諸侯者揔衆國之辭</hi>夏單伯會之取成于宋而還〇鄭厲公自櫟侵鄭<hi>厲公以桓十五年入櫟遂居之櫟音歷</hi>及大陵獲傅瑕<hi>大陵鄭地傅瑕鄭大夫</hi>傅瑕曰苟舎我<lb/>
吾請納君與之盟而赦之六月甲子傅瑕殺鄭子及其二子而<lb/>
納厲公<hi>鄭子莊四年稱伯會諸侯今見殺不稱君無謚者微弱臣子不以君禮成喪告諸侯舍音捨鄭子子儀</hi>初<lb/>
内蛇與外蛇鬪於鄭南門中内蛇死六年而厲公入公聞之問<lb/>
於申繻曰猶有妖乎對曰人之所忌其氣𦦨以取之妖由人興<lb/>
也<hi>尚書洛誥無若火始𦦨𦦨未盛而進退之時以喻人心不堅正蛇市奢切繻音須妖於驕切𦦨音豔注同誥古報切</hi>人<lb/>
無釁焉妖不自作人棄常則妖興故有妖厲公入遂殺傅瑕使<lb/>
謂原繁曰傅瑕貳<hi>言有二心於已釁許靳切</hi>周有常刑旣伏其罪矣納我而<lb/>
無二心者吾皆許之上大夫之事吾願與伯父圖之<hi>上大夫卿也伯父謂原繁疑原繁有二心</hi>且寡人出伯父無裏言<hi>無納我之/言裏音</hi>入又不念寡人<hi>不親附巳</hi>寡人憾焉對曰先君桓公命我先人典司宗祏<hi>桓公鄭始受封君也宗祏宗廟中藏主石室言巳丗爲宗廟守臣憾户暗切祏音石藏主石函也守手又切</hi>社稷有主而外其心<lb/>
<pb n="9a"/>
其何貳如之苟主社稷國内之民其誰不爲臣臣無二心天之<lb/>
制也子儀在位十四年矣<hi>子儀鄭子也</hi>而謀召君者庸非貳乎<hi>庸用也</hi>
莊公之子猶有八人若皆以官爵行賂勸貳而可以濟事君其<lb/>
若之何臣聞命矣乃縊而死<hi>莊公子猶有八人傳唯見四人子忽子亹子儀竝死獨厲公在八人名字祀傳無聞縊一賜切</hi>〇蔡哀侯爲莘故䋲息嬀以語楚子<hi>莘授在十年繩譽也爲于僞切萃所巾切語魚據切徳食承切說文作譝譽音餘又如字</hi>楚子如息以食人享遂滅<lb/>
息<hi>僞設享食之具食音嗣</hi>以息嬀歸生堵敖及成王焉未言<hi>未與王言堵丁古切敖五羔切杜云楚人謂未成君爲敖史記作杜敖</hi>楚子問之對曰吾一婦人而事二夫縱<lb/>
弗能死其又奚言楚子以蔡侯滅息遂伐蔡<hi>欲以說息嬀說音悅</hi>秋七月<lb/>
楚入蔡君子曰商書所謂惡之易也如火之燎于原不可鄉邇<lb/>
其猶可撲滅者其如蔡哀侯乎<hi>商書盤庚言惡易長而難滅易以䜴切注同燎力召切又力弔切郷許亮切撲普卜切盤歩干切本又作般長丁丈切</hi>〇冬會于鄄宋服故也<lb/>
經十有五年春齊侯宋公陳侯衛侯鄭伯會于鄄〇夏夫人姜<lb/>
<pb n="9b"/>
氏如齊<hi>無傳夫人文姜齊桓公姊妹父母在則禮有歸寜没則使卿寜</hi>○秋宋人齊人邾人伐<lb/>
郳<hi>宋主兵故序齊上郳五兮切</hi>〇鄭人侵宋〇冬十月<lb/>
傳十五年春復會焉齊始霸也<hi>始爲諸侯長復扶又切長丁丈切</hi>○秋諸侯爲<lb/>
宋伐郳<hi>郳附庸屬宋而叛故齊桓爲之伐郳爲于僞切</hi>鄭人間之而侵宋<hi>間間厠之間一本作聞</hi>
經十有六年春王正月○夏宋人齊人衛人伐鄭<hi>宋主兵也班序上下以國大小爲次征伐則以主兵爲先春秋之常也他皆放此</hi>○秋荆伐鄭〇冬十有二月會齊<lb/>
侯宋公陳侯衛侯鄭伯許男滑伯滕子同盟二幽<hi>書會魯㑹之不書其人微者也言同盟服異也陳國小每盟會皆在衛下齊桓始霸楚亦始彊陳侯介於二大國之間而爲三恪之客故齊桓因而進之遂班在衛上終於春秋滑國都費河南緱氏縣幽宋地介音界恪苦各切一本或無之客二字費扶味切又音秘緱古侯切又苦侯切</hi>〇邾子克卒<hi>無傳克儀父名稱子者蓋齊桓請王命以爲諸侯再同盟</hi>
傳十六年夏諸侯伐鄭宋故也<hi>鄭侵宋故宋故也本或作爲宋故</hi>〇鄭伯自櫟<lb/>
入<hi>在十四年</hi>緩告于楚秋楚伐鄭及櫟爲不禮故也鄭伯治與於雍<lb/>
糾之亂者<hi>在桓十五年爲干僞切下同與音預</hi>九月殺公子閼刖彊鉏<hi>二子祭仲黨斷足曰<pb n="10a"/>刖公子閼安末切案隱十一年鄭有公孫閧距此三十五年不容復有公子閼若非閼字誤則子當爲孫刖音月又五刮切鉏仕魚切斷丁管切</hi>公父定叔出奔衛<hi>共叔叚之孫定謚也父音甫王音如字共音恭</hi>三年而復<lb/>
之曰不可使共叔無後於鄭使以十月入曰良月也就盈數焉<lb/>
<hi>數滿於十</hi>君子謂彊鉏不能衛其足<hi>言其不能早辟害</hi>○冬同盟于幽鄭<lb/>
成也○王使虢公命曲沃伯以一軍爲晉侯<hi>曲沃武公遂并晉國僖王因就命爲晉侯小國故一軍并如字王必政切</hi>初晉武公伐夷執夷詭諸<hi>夷詭諸周大夫夷采地名詭九委切采七代切後放此</hi>蔿國請而免之<hi>蔿國周大夫/蔿于委切</hi>旣而弗報<hi>詭諸不報施於蔿國施始䜴切</hi>故子國作亂謂晉人曰與我伐夷而取其地<hi>使晉取夷地</hi>遂以晉<lb/>
師伐夷殺夷詭諸周公忌父出奔虢<hi>周公忌父王卿士辟子國之難難乃旦切</hi>惠王立<lb/>
而復之<hi>魯桓十五年經書桓王崩魯莊三年經書葬桓王自此以來周有莊王又有僖王崩葬皆不見於經傳王室微弱不能復自通於諸侯故傳因周公忌父之事而見惠王惠王立在此年之末見賢遍切下同復扶又切</hi>
經十有七年春齊人執鄭詹<hi>齊桓始伯鄭旣伐宋又不朝齊詹爲鄭執政大臣詣齊見執不稱行人罪之也行人例在襄十一年諸執大夫皆稱人以執之大夫賤故詹之廉切伯音霸又如字本又作霸</hi>○夏齊人<lb/>
<pb n="10b"/>
殱于遂<hi>殱盡也齊人戍遂翫而無備遂人討而盡殺之故時史因以自盡爲文殱子廉切翫五亂切盡津忍切</hi>〇<lb/>
秋鄭詹自齊逃來<hi>無傳詹不能伏節守死以解國患而遁逃苟免書逃以賤之遁徒遜切</hi>〇冬多<lb/>
麋<hi>無傳麋多則害五稼故以災書麋亡悲切</hi>
傳十七年春齊人執鄭詹鄭不朝也〇夏遂因氏頜氏工婁氏<lb/>
須遂氏饗齊戍醉而殺之齊人殱焉<hi>饗酒食也四族遂之彊宗齊滅遂戍之在十三年頜烏納切又苦荅切婁力侯切饗本又作享</hi>
經十有八年春王三月日有食之<hi>無傳不書日官失之</hi>〇夏公追戎于濟<lb/>
西<hi>戎來侵魯公逐之於濟水之西</hi>〇秋有<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>
                    <hi>
                        <graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>短狐也蓋以含沙射人爲災<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>本又作蜮音或本草謂之射工短本又作斷同丁管切狐又作弧音胡射食亦切</hi>〇冬十月<lb/>
傳十八年春虢公晉侯朝王王饗醴命之宥<hi>王之覲羣后始則行饗禮先置醴酒示不忘古飲宴則命以幣物宥助也所以助歡敬之意言備設醴音禮宥音又</hi>皆賜玉五瑴馬三匹非<lb/>
禮也<hi>雙玉爲榖瑴立角又作珏</hi>王命諸侯名位不同禮亦異數不以禮假人<lb/>
<hi>侯而與公同賜是借人禮借子夜切</hi>〇虢公晉侯鄭伯使原莊公逆王后于陳陳嬀<lb/>
<pb n="11a"/>
歸于京師<hi>虢晉朝王鄭伯又以齊執其卿故求王爲援皆在周倡義爲王定昏陳人敬從得同姓宗國之禮故傳詳其事不書不告爲于僞切</hi>實惠后<hi>陳嬀後號惠后寵愛少子亂周室事在僖二十四年故傳於此並正其后稱少詩照切稱尺證切</hi>〇夏公追戎于濟西不言其來諱之也<hi>戎來侵魯魯人不知去乃追之故諱不言其來</hi>〇秋有<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>爲災也〇初楚武王克權使鬪緍尹之<hi>權國名南郡當陽縣東南有權城鬪緍楚大夫緍亡巾切</hi>以叛圍而殺之<hi>緍以權叛以叛絶句本或作畔俗字也</hi>遷<lb/>
權於那處<hi>那處楚地南郡編縣東南有那口城那又作耼同乃多切處昌吕切又昌慮切編必綿切又歩典切</hi>使<lb/>
閻敖尹之<hi>閻敖楚大夫</hi>及文王即位與巴人伐申而驚其師<hi>驚巴師</hi>巴<lb/>
人叛楚而伐那處取之遂門于楚<hi>攻楚城門</hi>閻敖游涌而逸<hi>涌水在南郡華容縣閻敖旣不能守城又游涌水而走涌音勇水名</hi>楚子殺之其族爲亂冬巴人因之以<lb/>
伐楚<lb/>
經十有九年春王正月〇夏四月〇秋公子結媵陳人之婦于<lb/>
鄄遂及齊侯宋公盟<hi>無傳公子結魯大夫公羊榖梁皆以爲魯女媵陳侯之婦其稱陳人之婦未入國略言也大夫出竟有可以安社稷利國家者則專之可也結在鄄聞齊宋有會權事之宜去其本職遂與二君爲盟故備書之本非<pb n="11b"/>魯公意而又失媵陳之好故冬各來伐媵以證切又繩證切送也竟音境好呼報切</hi>〇夫人姜氏如莒<hi>無傳非父母國而往書姦</hi>〇冬齊人宋人陳人伐我西鄙<hi>無傳幽之盟魯使微者會鄄之盟又使媵臣行所以受敵鄙邊邑</hi>
傳十九年春楚子禦之大敗於津<hi>禦巴人爲巴人所敗津楚地或曰江陵縣有津郷</hi>還<lb/>
鬻拳弗納遂代黃<hi>鬻拳楚大閽黄嬴姓國今弋陽縣鬻音育拳求圎切閽音昏守門人也嬴音盈姓也字從女</hi>敗黃師于踖陵<hi>踖陵黄地踖在亦切又七略切</hi>還及湫有疾<hi>南郡鄀縣東南有湫城湫子小切鄀音若</hi>夏六月庚申卒鬻拳葬諸夕室<hi>夕室地名夕朝夕之夕</hi>亦自殺也<lb/>
而葬於絰皇<hi>絰皇冡前闕生守門故死不失職絰田結切絰皇闕也</hi>初鬻拳彊諫楚子楚<lb/>
子弗從臨之以兵懼而從之鬻拳曰吾懼君以兵罪莫大焉遂<lb/>
自刖也楚人以爲大閽謂之大伯<hi>若今城門校尉官彊其丈切大音泰校戸教切字從木</hi>
使其後掌之<hi>使其子孫常王此官</hi>君子曰鬻拳可謂愛君矣諫以自納於<lb/>
刑刑猶不忘納君於善<hi>言愛君明非臣法也楚能盡其忠愛所以興</hi>〇初王姚嬖于<lb/>
莊王生子頽<hi>王姚莊王之妾也姚姓姚羊消切嬖必計切頽徒囬切</hi>子頽有寵蔿國爲之<lb/>
<pb n="12a"/>
師及惠王即位<hi>周惠王莊王孫</hi>取蔿國之圃以爲囿<hi>圃園也囿苑也圃必古切又音布囿音又徐于目切苑於阮切</hi>邊伯之宫近於王宫王取之<hi>邊伯周大夫近附近之近</hi>王奪子<lb/>
禽祝跪與詹父田<hi>公子周大夫跪求委切</hi>而收膳夫之秩<hi>膳夫石速也秩禄也收式周切</hi>
故蔿國邊伯石速詹父子禽祝跪作亂因蘇氏<hi>蘇氏周大夫桓王奪其十二邑以與鄭自此以來遂不和</hi>秋五大夫奉子頽以伐王<hi>石速士也故不在五大夫數</hi>不克<lb/>
出奔温<hi>温蘇氏邑</hi>蘇子奉子頽以奔衛衛師燕師伐周<hi>燕南燕</hi>冬立子<lb/>
頽<lb/>
經二十年春王二月夫人姜氏如莒<hi>無傳</hi>〇夏齊大災<hi>無傳來告以火故書天火曰災例在宣十六年</hi>〇秋七月〇冬齊人伐戎<hi>無傳</hi>
傳二十年春鄭伯和王室不克<hi>克能也</hi>執燕仲父<hi>燕仲父南燕伯爲伐周故爲于僞切</hi>夏鄭伯遂以王歸王處于櫟秋王及鄭伯入于鄔<hi>鄔王所取鄭也鄔烏苦切</hi>遂入成周取其寳器而還冬王子頽享五大夫樂及徧舞<hi>皆舞六代之樂徧音遍</hi>鄭伯聞之見虢叔<hi>叔虢公字</hi>曰寡人聞之哀樂失時殃咎<lb/>
<pb n="12b"/>
必至今王子頽歌舞不倦樂禍也夫司寇行戮<hi>司寇刑官樂音洛殃於良切咎其九切</hi>君爲之不舉<hi>去盛饌去起吕切饌仕眷切</hi>而況敢樂禍乎奸王之位禍<lb/>
孰大焉臨禍忘憂憂必及之盍納王乎虢公曰寡人之願也<hi>奸音干盍胡臘切何不也</hi>
經二十有一年春王正月〇夏五月辛酉鄭伯突卒<hi>十六年與魯大夫盟于幽</hi>〇秋七月戊戌夫人姜氏薨<hi>無傳薨寝祔姑赴於諸侯故具小君禮書之祔音附</hi>〇冬<lb/>
十有二月葬鄭厲公<hi>無傳八月乃葬緩慢也</hi>
傳二十一年春胥命于弭夏同伐王城<hi>鄭虢相命弭鄭地弭面爾切</hi>鄭伯將<lb/>
王自圉門入虢叔自北門入殺王子頽及五大夫鄭伯享王于<lb/>
闕西辟樂備<hi>闕象魏也樂備備六代之樂圉魚吕切辟蒲歷切</hi>王與之武公之略自虎<lb/>
牢以東<hi>略界也鄭武公傳平王平王賜之自虎牢以東後失其地故惠王今復與之虎牢河南城臯縣復扶又切</hi>原<lb/>
伯曰鄭伯效尤其亦將有咎<hi>原伯原莊公也言效子頽舞徧梁效戸教切徧音遍</hi>五月鄭<lb/>
厲公卒王巡虢守<hi>巡守於<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>國也天子省方謂之巡守守音狩本或作狩後放此</hi>虢公爲王宫<lb/>
<pb n="13a"/>
于玤<hi>玤虢地玤蒲項切</hi>王與之酒泉<hi>酒泉周邑</hi>鄭伯之享王也王以后之鞶<lb/>
鑑予之<hi>后王后也鞶帶而以鏡爲飾也今西方羌胡猶然古之遺服鞶歩丹切又蒲官切紳帶也鑑工暫切鏡也</hi>虢<lb/>
公請器王予之爵<hi>爵飲酒器</hi>鄭伯由是始惡於王<hi>爲僖二十四年鄭執王使張本惡烏路切又如字使所吏切</hi>冬王歸自虢<hi>傳言王之偏也</hi>
經二十有二年春王正月肆大眚<hi>無傳赦有罪也易稱赦過宥罪書稱眚災肆赦傳稱肆眚圍鄭皆放赦罪人蕩滌衆故以新其心有時而用之非制所常故書眚所景切盪音蕩本又作蕩滌徒歷切</hi>〇癸丑<lb/>
葬我小君文姜<hi>無傳反哭成喪故稱小君</hi>〇陳人殺其公子御寇<hi>宣公大子也陳人惡其殺大子之名故不稱君父以國討公子告御音禦本亦作禦惡烏路切注同</hi>〇夏五月〇秋七月丙<lb/>
申及齊髙傒盟于防<hi>無傳高傒齊之貴卿而與魯之微者盟齊桓謙接諸侯以崇霸業</hi>○冬公<lb/>
如齊納幣<hi>無傳公不使卿而親納幣非禮也母喪未再期而圖昏二傳不見所譏左氏又無傳失禮明故見賢遍切</hi>
傳二十二年春陳人殺其大子御㓂<hi>傳稱大子以實言</hi>陳公子完與顓<lb/>
孫奔齊<hi>公子完顓孫皆御冠之黨顓音專</hi>顓孫自齊來奔<hi>不書非卿</hi>齊侯使敬仲爲<lb/>
卿<hi>敬仲陳公子完</hi>辭曰羇旅之臣<hi>羇寄也/旅客也</hi>幸若獲宥及於寛政<hi>宥赦也</hi>赦<lb/>
<pb n="13b"/>
其不閑於敎訓而免於罪戾弛於負擔<hi>弛去離也弛失氏切擔丁暫切離力智切</hi>君<lb/>
之惠也所獲多矣敢辱髙位以速官謗<hi>敢不敢也謗布浪切</hi>請以死告<hi>以死自誓</hi>詩云翹翹車乗招我以弓豈不欲往畏我友朋<hi>逸詩也翹翹逺貌古者聘士以弓言雖貪顯命懼爲朋友所譏責翹祁堯切乗繩證切</hi>使爲工正<hi>掌百工之官</hi>飮桓公酒樂<lb/>
<hi>齊桓賢之故就其家會據主人之辭故言飲桓公酒飲於鴆切樂音洛</hi>公曰以火繼之辭曰臣卜<lb/>
其晝未卜其夜不敢君子曰酒以成禮不繼以淫義也<hi>夜飲爲淫樂</hi>
以君成禮弗納於淫仁也初懿氏卜妻敬仲<hi>懿氏陳大夫龜曰卜妻七計切</hi>其<lb/>
妻占之曰吉<hi>懿氏妻</hi>是謂鳯皇于飛和鳴鏘鏘<hi>雄曰鳯䧳曰皇雄雌俱飛相和而鳴鏘鏘然猶敬仲夫妻相隨適齊有聲譽和如字又戸卧切鏘七羊切本又作將將</hi>有嬀之後將育于姜<lb/>
<hi>嬀陳姓姜齊姓</hi>五丗其昌並于正卿八丗之後莫之與京<hi>京大也並于本或作並爲誤</hi>陳厲公蔡出也<hi>姊妹之子曰出</hi>故蔡人殺五父而立之<hi>五父陳佗也殺陳佗在桓六年佗徒多切</hi>生敬仲其少也周史有以周易見陳侯者<hi>周大史也少詩照切見賢遍切又如大音泰</hi>陳侯使筮之<hi>蓍曰筮筮上/制切蓍音尸</hi>遇觀<hi>觀古/亂切</hi>䷓<hi>坤下巽上觀</hi>之否<lb/>
<pb n="14a"/>
䷋<hi>坤下乾上否觀六四變而爲否否備矣切注同</hi>曰是謂觀國之光利用賔于王<hi>此周易觀卦六四爻辭易之爲書六爻皆有變象又有互體聖人隨其義而論之爻戸交切</hi>此其代陳有國乎<lb/>
不在此其在異國非此其身在其子孫光逺而自他有耀者也<lb/>
坤土也巽風也乾天也風爲天於土上山也<hi>巽變爲乾故曰風爲天自二至四有艮象艮爲山乾其然切</hi>有山之材而照之以天光於是乎居土上<hi>山則材之所生上有乾下有坤故言居土上照之以天光</hi>故曰觀國之光利用賔于王<hi>四爲諸侯變而之乾有國朝王之象</hi>庭實旅百奉之以玉帛天地之美具焉故曰利用賔于<lb/>
王<hi>艮爲門庭乾爲金玉坤爲布帛諸侯朝王陳摯幣之象旅陳也百言物備摯音至本又作贄同</hi>猶有觀焉故<lb/>
曰其在後乎<hi>因觀文以博占故言猶有觀非在巳之言故知在子孫觀古亂切</hi>風行而著於土<lb/>
故曰其在異國乎若在異國必姜姓也姜大嶽之後也<hi>姜姓之先爲堯四嶽著直略切大音泰嶽音岳</hi>山嶽則配天物莫能兩大陳衰此其昌乎<hi>變而象艮故知當興於大嶽之後得大嶽之權則有配天之大功故知陳必衰</hi>及陳之初亡也<hi>昭八年楚滅陳</hi>陳桓<lb/>
子始大於齊<hi>桓子敬仲五丗孫陳無宇</hi>其後亡也<hi>哀十七年楚復滅陳復扶又切</hi>成子得政<lb/>
<pb n="14b"/>
<hi>成子陳常也敬仲八丗孫陳完有禮於齊子孫丗不忘德德協於卜故傳備言其終始卜筮者聖人所以定猶豫决疑似因生義敎者也尚書洪範通龜筮以同卿士之數南蒯卜亂而過元吉惠伯荅以忠信則可臧會卜僭遂獲其應丘明故舉諸縣驗於行事者以示來丗而君子志其善者遠者他皆放此豫音預本亦作預蒯苦怪切僭子念切應應對之應縣音玄</hi>
經二十有三年春公至自齊<hi>無傳</hi>〇祭叔來聘<hi>無傳榖梁以祭叔爲祭公來聘魯天子内臣不得外交故不言使不與其得使聘祭側界切爲于僞切</hi>○夏公如齊觀社<hi>齊因祭社蒐軍實故公往觀之</hi>○公至自齊<hi>無/傳</hi>〇荆人來聘<hi>無傳不書荆子使某來聘君臣同辭者蓋楚之始通未成其禮</hi>〇公及齊侯遇于榖<hi>無傳榖/音谷</hi>○蕭叔朝公<hi>無傳蕭附庸國叔名就穀朝公故不言來凡在外朝則禮不得具嘉禮不野合</hi>○秋丹桓宫楹<hi>桓公廟也楹柱也楹音盈</hi>○冬十有一<lb/>
月曹伯射姑卒<hi>無傳未同盟而赴以名射示亦切又音亦</hi>〇十有二月甲寅公會齊<lb/>
侯盟干扈<hi>無傳扈鄭地在滎陽卷縣西北扈音戸卷音權字林丘權切韋昭丘云切說文丘粉切</hi>
傳二十三年夏公如齊觀社非禮也曹劌諫曰不可夫禮所以<lb/>
整民也故會以訓上下之則制財用之節<hi>貢賦多少</hi>朝以正班爵之<lb/>
義帥長幼之序征伐以討其不然<hi>不然不用命長丁丈切</hi>諸侯有王<hi>從王事</hi>
<pb n="15a"/>
王有廵守<hi>省四方</hi>以大習之<hi>大習會/朝之禮</hi>非是君不舉矣君舉必書<hi>書於䇿</hi>書而不法後嗣何觀〇晉桓莊之族偪<hi>桓叔莊伯之子孫彊盛偪迫公室偪彼力切</hi>獻公患之士蔿曰去富子則羣公子可謀也巳<hi>士蔿晉大夫富子二族之富彊者蔿于委切去起吕切</hi>公曰爾試其事士蔿與羣公子謀譖富子而去<lb/>
之<hi>以罪狀誣之同族惡其富彊故士蔿得因而間之用其所親爲譖則似信離其骨肉則黨弱羣公子終所以見滅惡烏路切間間隙之間</hi>○秋丹桓宫之楹<lb/>
經二十有四年春王三月刻桓宫桷<hi>刻鏤也桷椽也將逆夫人故爲盛飾刻音克桷音角字林云齊魯謂榱爲桷椽直專切</hi>○葬曹莊公<hi>無/傳</hi>〇夏公如齊逆女<hi>無傳親逆禮也</hi>〇<lb/>
秋公至自齊<hi>無傳</hi>〇八月丁丑夫人姜氏入<hi>哀姜也公羊傳以爲姜氏要公不與公俱入蓋以孟任故丁丑入而明日乃朝廟要於遙切任音壬後孟任皆同</hi>○戊寅大夫宗婦覿用幣<lb/>
<hi>宗婦同姓大夫之婦禮小君至大夫執贄以見明臣子之道莊公欲奢夸夫人故使大夫宗婦同贄俱見覿徒歷切見也見賢遍切夸苦瓜切</hi>〇大水<hi>無/傳</hi>〇冬戎侵曹<hi>無/傳</hi>○曹羈出奔陳<hi>無傳羈蓋曹丗子也先君旣葬而不稱爵者微弱不能自定曹人以名赴</hi>〇赤歸于曹<hi>無傳赤曹僖公也蓋爲戎所納故曰歸</hi>〇郭<lb/>
<pb n="15b"/>
公<hi>無傳蓋經闕誤也自曹羈以下公羊榖梁之說旣不了又不可通之於左氏故不采用</hi>
傳二十四年春刻其桷皆非禮也<hi>并非丹楹故言皆</hi>御孫諫曰臣聞之<lb/>
儉德之共也侈惡之大也<hi>御孫魯大夫御魚吕切本亦作禦侈昌𥿄切又尸氏切</hi>先君有<lb/>
共德而君納諸大惡無乃不可乎<hi>以不丹楹刻桷爲共</hi>〇秋哀姜至公使<lb/>
宗婦覿用幣非禮也<hi>傳不言大夫唯舉非常</hi>御孫曰男贄大者玉帛<hi>公侯伯子男執玉諸侯丗子附庸孤卿執帛贄眞二切</hi>小者禽鳥<hi>卿執羔大夫/執鴈士執雉</hi>以章物也<hi>章所執之物别貴賤别彼列切</hi>女贄不過榛栗棗脩以告䖍也<hi>榛小栗脩脯<graphic n="KR1050" url="https://raw.githubusercontent.com/kanripo/KR-Gaiji/master/images/KR1050.png" mimeType="image/png"/>敬也皆取其名以示敬榛側巾切鍜脯加薑桂曰脩䖍音乾</hi>今男女同贄是無別也男女之别國之大節<lb/>
也而由夫人亂之無乃不可乎○晉士蔿又與羣公子謀使殺<lb/>
游氏之二子<hi>游氏二子亦桓莊之族</hi>士蔿告晉侯曰可矣不過二年君必<lb/>
無患<lb/>
經二十有五年春陳侯使女叔來聘<hi>女叔陳卿女氏叔字女音汝陳大夫氏</hi>〇夏<lb/>
五月癸丑衛侯朔卒<hi>無傳惠公也書名十六年與内大夫盟干幽</hi>〇六月辛未朔日<lb/>
<pb n="16a"/>
有食之鼔用牲于社<hi>鼓伐鼔也用牲以祭社傳例曰非常也</hi>〇伯姬歸干𣏌<hi>無傳不書逆女逆者微</hi>秋大水鼔用牲于社于門<hi>門國門也傳例曰亦非常也</hi>〇冬公子<lb/>
友如陳<hi>無傳報女叔之聘諸魯出朝聘皆書如不果彼國必成其禮故不稱朝聘春秋之常也公子友莊公之母弟稱公子者史䇿之通言母弟至親異於他臣其相殺害則稱弟以示義至於嘉好之事兄弟篤睦非例所興或稱弟或稱公子仍舊史之文也母弟例在宣十七年好呼報切下同</hi>
經二十五年春陳女叔來聘始結陳好也嘉之故不名<hi>季友相魯原仲相陳二人有舊故女叔來聘季友冬亦報聘嘉好接備卿以字爲嘉則稱名其常也相息亮切下同</hi>○夏六月辛<lb/>
未朔日有食之鼔用牲于社非常也<hi>非常鼓之月長歷推之辛未實七月朔置閏失所故致月錯</hi>唯正月之朔慝未作<hi>正月夏之四月周之六月謂正陽之月今書六月而傳云唯者明此月非正陽月也慝隂氣正音政正月建巳之月慝他得切夏戸雅切</hi>日有食之於是乎用幣于社伐<lb/>
鼓于朝<hi>日食歷之常也然食於正陽之月則諸侯用幣干社請救於上公伐鼓于朝退而自責以明隂不冝侵陽臣不冝掩君以示大義</hi>〇秋大水鼔用牲于社于門亦非常也<hi>失常禮</hi>凡天災<lb/>
有幣無牲<hi>天災日月食大水也祈請而巳不用牲也</hi>非日月之眚不鼔<hi>眚猶災也月侵日爲眚隂<pb n="16b"/>陽逆順之事賢聖所重故特鼓之眚所景切</hi>〇晉士蔿使羣公子盡殺游氏之族乃<lb/>
城聚而處之<hi>聚晉邑/聚才喻切</hi>〇冬晉侯圍聚盡殺羣公子<hi>卒如士蔿之計</hi>
經二十有六年春公伐戎<hi>無傳</hi>〇夏公至自伐戎<hi>無傳</hi>〇曹殺其大<lb/>
夫<hi>無傳不稱名非其罪例在文七年</hi>〇秋公會宋人齊人伐徐<hi>無傳宋序齊上主兵</hi>〇冬<lb/>
十有二月癸亥朔日有食之<hi>無傳</hi>
傳二十六年春晉士蔿爲大司空<hi>大司空卿官</hi>〇夏士蔿城絳以深<lb/>
其宫<hi>絳晉所都也今平陽絳邑縣</hi>〇秋虢人侵晉冬虢人又侵晉<hi>爲傳明年晉將伐虢張本此年經傳各自言其事者或經是直文或䇿書雖存而簡牘散落不究其本末故傳不復申解但言傳事而巳牘徒木切究音救復扶又切解居蟹切</hi>
經二十有七年春公會𣏌伯姬于洮<hi>伯姬莊公女洮魯地洮他刀切</hi>〇夏六月<lb/>
公會齊俟宋公陳俟鄭伯同盟于幽○秋公子友如陳葬原仲<lb/>
<hi>原仲陳大夫原氏仲字也禮臣旣卒不名故稱字季友違禮會外大夫葬具見其事亦所以知譏見賢遍切</hi>〇冬𣏌<lb/>
伯姬來<hi>傳例曰歸寧</hi>○莒慶來逆叔姬<hi>無傳慶莒大夫叔姬莊公女卿自爲逆則稱字例在宣五<pb n="17a"/>年</hi>〇𣏌伯來朝<hi>無傳𣏌稱伯者蓋爲時王所黜黜勅律切濮音卜</hi>○公會齊侯于城濮<lb/>
<hi>無傳城濮衛地將討衛也</hi>
傳二十七年春公會杞伯姬于洮非事也<hi>非諸侯之事</hi>天子非展義<lb/>
不廵守<hi>天子廵守所以宣布德義</hi>諸侯非民事不舉卿非君命不越竟〇夏<lb/>
同盟于幽陳鄭服也<hi>二十二年陳亂而齊納敬仲二十五年鄭文公之四年獲成於楚皆有二心於齊今始服也</hi>○秋公子友如陳葬原仲非禮也原仲季友之舊也〇冬<lb/>
杞伯姫來歸寧也<hi>寧問父母安否</hi>凡諸侯之女歸寧曰來出曰來歸<hi>歸不反之辭</hi>夫人歸寜曰如某岀曰歸于某晉侯將伐虢士蔿曰不可<lb/>
虢公驕若驟得勝於我必弃其民<hi>弃民不養之</hi>無衆而後伐之欲禦<lb/>
我誰與夫禮樂慈愛戰所畜也夫民譲事樂和愛親哀喪而後<lb/>
可用也<hi>上之使民以義讓哀樂爲本言不可力强畜勑六切樂音洛彊其丈切</hi>虢弗畜也亟戰將<lb/>
饑<hi>言虢不畜義讓而力戰畜勑六切亟欺冀切饑音機</hi>〇王使召伯廖賜齊侯命<hi>召伯廖王卿士賜命爲侯伯召音邵廖力彫切</hi>且請伐衛以其立子頽也<hi>立子頽在十九年</hi>
<pb n="17b"/>
經二十有八年春王三月甲寅齊人伐衛衛人及齊人戰衛人<lb/>
敗績<hi>齊侯稱人者諱取賂而還以賤者告不地者史失之</hi>○夏四月丁未邾子瑣卒<hi>無傳末同盟而赴以名瑣素果切</hi>〇秋荆伐鄭公會齊人宋人救鄭〇冬築郿<hi>郿魯下邑傳例曰邑曰築郿亡悲切</hi>〇大無麥禾<hi>書於冬者五榖畢入計食不足而後書也</hi>○臧孫辰告糴<lb/>
于齊<hi>臧孫辰魯大夫臧文仲</hi>
傳二十八年春齊侯伐衛戰敗衛師數之以王命取賂而還○<lb/>
晉獻公娶于賈無子<hi>賈姬姓國也</hi>烝於齊姜<hi>齊姜武公妾烝之承切</hi>生秦穆夫<lb/>
人及大子申生又娶二女於戎大戎狐姬生重耳<hi>大戎唐叔子孫别在戎狄者重直龍切</hi>小戎子生夷吾<hi>小戎允姓之戎子女也</hi>晉伐驪戎驪戎男女以驪<lb/>
姬<hi>驪戎在京兆新豐縣其君姬姓其爵男也納女於人曰女女昵據切注曰女同</hi>歸生奚齊其娣生卓<lb/>
子驪姬嬖欲立其子賂外嬖梁五與東關嬖五<hi>姓梁名五在閨闥之外者東關嬖五别在關塞者亦名五皆大夫爲獻公所嬖幸視聽外事卓勅角切閨音圭闥吐達切塞素代切</hi>使言於公曰<lb/>
曲沃君之宗也<hi>曲沃桓叔所封先君宗廟所在</hi>蒲與二屈君之疆也<hi>蒲今平陽蒲子縣二<pb n="18a"/>屈今平陽北屈縣或云二當爲北屈求勿切又居勿切彊居良切</hi>不可以無主宗邑無主則民<lb/>
不威疆埸無主則啓戎心戎之生心民慢其政國之患也若使<lb/>
大子主曲沃而重耳夷吾主蒲與屈則可以威民而懼戎且旌<lb/>
君伐<hi>旌章也伐功也埸音亦</hi>使俱曰狄之廣莫於晉爲都晉之啓土不亦<lb/>
冝乎<hi>廣莫狄地之曠絶也即謂蒲子北屈也言遣二公子出都之則晉方當大開土界獻公未决故復使二五俱說此美復扶又切</hi>晉侯說之夏使大子居曲沃重耳居蒲城夷吾居屈羣公<lb/>
子皆鄙<hi>鄙邊邑説音悅</hi>唯二姬之子在絳二五卒與驪姬譖羣公子而<lb/>
立奚齊晉人謂之二五耦<hi>二耜相耦廣一尺共起一伐言二人俱共墾傷晉室若此譛責鴆切耜音似廣古曠切墾苦狠切</hi>○楚令尹子元欲蠱文夫人<hi>文王夫人息嬀也子元文王弟蠱惑以淫事蠱音古</hi>爲館於其宫側而振萬焉<hi>振動也萬舞也</hi>夫人聞之泣曰先君以<lb/>
是舞也習戎備也今令尹不㝷諸仇讎而於未亡人之側不亦<lb/>
異乎<hi>㝷用也婦人旣寡自稱未亡人</hi>御人以告子元<hi>御人夫人之侍人</hi>子元曰婦人不<lb/>
忘襲讎我反忘之秋子元以車六百乗伐鄭入于桔柣之門<hi>桔柣<pb n="18b"/>鄭逺郊之門也乗绳證切桔戸結切柣待結切注同</hi>子元鬪御彊鬪梧耿之不比爲旆<hi>子元自與三子特造旆以居前廣充幅長尋曰旐繼旐曰旆御魚吕切本亦作禦下反禦同彊其良切又居良切梧音吾比并里切旆蒲貝切長直亮切旐音兆</hi>鬬班王孫游王孫喜殿<hi>二子在後爲反禦殿丁見切</hi>衆車入<lb/>
自純門及逵市<hi>純門鄭外郭門也逵市郭内道上市純如字逵求龜切</hi>縣門不發楚言而<lb/>
出子元曰鄭有人焉<hi>縣門施於内城門鄭示楚以閒暇故不閉城門出兵而效楚言故子元畏之不敢進縣音玄</hi>諸侯救鄭楚師夜遁鄭人將奔桐丘<hi>許昌縣東北有桐丘城遁徒困切</hi>諜<lb/>
告曰楚幕有烏乃止<hi>諜間也幕帳也諜音牃幕音莫間間廁之閒</hi>〇冬饑臧孫辰告<lb/>
糴于齊禮也<hi>經書大無麥禾傳言饑傳又先書饑在築郿上者說始糴經在下須得糴嫌或諱饑故曰禮</hi>〇<lb/>
築郿非都也凡邑有宗廟先君之主曰都無曰邑邑曰築都曰<lb/>
城<hi>周禮四縣爲都四井爲邑然宗廟所在則雖邑曰都尊之也言凡邑則他築非例</hi>
經二十有九年春新延廏<hi>傳例曰書不時言新者皆舊物不可用更造之辭廐居又切</hi>〇夏<lb/>
鄭人侵許<hi>傳例曰無鍾鼓曰侵</hi>○秋有蜚<hi>傳例曰爲災蜚扶味切</hi>○冬十有二月紀<lb/>
叔姬卒<hi>無傳紀國雖滅叔姬執節守義故繫之紀賢而錄之</hi>○城諸及防<hi>諸防皆魯邑傳例曰書時也諸<pb n="19a"/>非備難而興作傳皆重云時以釋之他皆放此諸今城陽諸縣難乃旦切重直用切</hi>
　傳二十九年春新作延廐書不時也<hi>經無作字蓋闕</hi>凡馬日中而出日<lb/>
　中而入<hi>日中春秋分也治廐當以秋分因馬向入而脩之今以春作故曰不時嚮許亮切</hi>○夏鄭<lb/>
　人侵許凡師有鍾鼔曰伐<hi>聲其罪</hi>無曰侵<hi>鍾鼔/無聲</hi>輕曰襲<hi>掩其不備輕遣政反</hi>
　〇秋有蜚爲災也凡物不爲災不書○冬十二月城諸及防書<lb/>
　時也凡土功龍見而畢務戒事也<hi>謂今九月周十一月龍星角亢晨見東方三務始畢戒民以土功事見賢遍切亢苦浪切又音剛</hi>火見而致用<hi>大火心星次角亢見者致築作之物</hi>水昏正而<lb/>
　栽<hi>謂今十月定星昏而中於是樹板幹而興作栽字林才代切又音再說文云築牆長板定多佞切</hi>日至而畢<lb/>
<hi>日南至㣲陽始動故土功息</hi>○樊皮叛王<hi>樊皮周大夫樊其采地皮名</hi>
　經三十年春王正月〇夏次于成<hi>無傳將卑師少故直言次齊将降鄣故設備上将于匠切降戸江切下同鄣音章</hi>○秋七月齊人降鄣<hi>無傳鄣紀附庸國東平無鹽縣東北有鄣城小國孤危不能自固蓋齊遥以兵威脅使降附</hi>○八月癸亥葬紀叔姬<hi>無傳以賢錄也無臣子故不作謚</hi>○九<lb/>
　月庚午朔日有食之鼔用牲于社<hi>無傳</hi>〇冬公及齊侯遇于魯濟<lb/>
<pb n="19b"/>
<hi>濟水歴齊魯界在齊界爲齊濟在魯界爲魯濟蓋魯地濟子禮切</hi>齊人伐山戎<hi>山戎北戎</hi>
傳三十年春王命虢公計樊皮夏四月丙辰虢公入樊執樊仲<lb/>
皮歸于京師〇楚公子元歸自伐鄭而處王宫<hi>欲遂蠱文夫人</hi>鬪射師<lb/>
諫則執而梏之<hi>射師鬪廉也足曰桎手曰梏射食亦切又食夜切梏古毒切桎之實切</hi>秋申公鬬<lb/>
班殺子元<hi>申楚縣也楚僭號縣尹皆稱公僭子念切</hi>鬪榖於莬爲令尹自毀其家以<lb/>
紓楚國之難<hi>鬪榖於莬令尹子文也毁減紓緩也榖奴走切楚人謂乳曰榖漢書作㝅音同於音烏菟音徒紓音舒又直汝切難乃且切</hi>〇冬遇于魯濟謀山戎也以其病燕故也<hi>齊桓行霸故欲爲燕謀難燕國今薊縣爲于僞切薊音計</hi>
經三十有一年春築臺于郎<hi>無傳刺奢且非土功之時刺七賜切</hi>〇夏四月薛伯<lb/>
卒<hi>無傳未同盟</hi>〇築臺于薛<hi>無傳薛/魯地</hi>○六月齊侯來獻戎㨗<hi>傳例曰諸侯不相遺俘捷獲也獻奉上之辭齊侯以獻捷禮來故爲以示過捷在妾切遺唯季切傳同俘音孚</hi>〇秋築臺于秦<lb/>
<hi>無傳東平范縣西北有秦亭</hi>〇冬不雨<hi>無傳不書旱不爲災例在僖三年</hi>
傳三十一年夏六月齊侯來獻戎捷非禮也凡諸侯有四夷之<lb/>
<pb n="20a"/>
功則獻于王王以警于夷<hi>以警懼夷狄警音景戒懼也</hi>中國則否諸侯不相<lb/>
遺俘<hi>雖夷狄俘猶不以相遺</hi>
經三十有二年春城小穀<hi>小榖齊邑濟北榖城縣城中有管仲井大都以名通者則不繫國</hi>
夏宋公齊侯遇于梁丘<hi>齊善宋之請見故進其班梁丘在髙平昌邑縣西南</hi>〇秋七月癸<lb/>
巳公子牙卒<hi>牙慶父同母弟僖叔也飲酖而死不以罪告故得書卒書日者公有疾不責公不與小斂酖音鴆本亦作鴆與音預斂力豔切</hi>○八月癸亥公薨于路寢<hi>路寢正寢也公薨皆書其所詳凶變</hi>〇冬<lb/>
十月己未子般卒<hi>子般莊公大子先君未葬故不稱爵不書殺諱之也般音班殺音試又如字下同</hi>〇<lb/>
公子慶父如齊<hi>無傳慶父旣殺子般季友出奔國人不與故懼而適齊欲以求援時無君假赴告之禮而行</hi>
〇狄伐邢<hi>無傳邢國在廣平襄國縣</hi>
傳三十二年春城小榖爲管仲也<hi>公感齊桓之徳故爲管仲城私邑爲于僞切</hi>〇齊<lb/>
侯爲楚伐鄭之故請會于諸侯<hi>楚伐鄭在二十八年謀爲鄭報楚</hi>宋公請先見<lb/>
于齊侯夏遇于梁丘〇秋七月有神降于莘<hi>有神聲以接人莘虢地見賢遍切又如字莘所巾切</hi>惠王問諸内史過曰是何故也<hi>内史過周大夫過古禾切</hi>對曰國之<lb/>
<pb n="20b"/>
　將興明神降之監其德也將亡神又降之觀其惡也故有得神<lb/>
　以興亦有以亡虞夏商周皆有之<hi>亦有神異</hi>王曰若之何對曰以其<lb/>
　物享焉其至之日亦其物也<hi>享祭也若以甲乙日至祭先脾玉用蒼服上青以此類祭之</hi>王<lb/>
　從之内史過往聞虢請命<hi>聞虢請於神求賜土田之命</hi>反曰虢必亡矣虐而<lb/>
　聽於神神居莘六月虢公使祝應宗區史嚚享焉神賜之土田<lb/>
<hi>祝大祝宗宗人史大史應區嚚皆名○區音驅嚚五巾反</hi>史嚚曰虢其亡乎吾聞之國將<lb/>
　興聽於民<hi>政順民心</hi>將亡聽於神<hi>求福於神</hi>神聦明正直而壹者也依人<lb/>
　而行<hi>唯德是與</hi>虢多凉德其何土之能得<hi>凉薄也爲僖二年晉滅下陽傳</hi>初公築臺<lb/>
　臨黨氏<hi>黨氏魯大夫築臺不書不告廟〇黨音掌</hi>見孟任從之閟<hi>孟任黨氏女閟不從公○閟音秘</hi>
　而以夫人言許之<hi>許以爲夫人</hi>割臂盟公生子般焉雩講于梁氏女<lb/>
　公子觀之<hi>雩祭天也講肆也梁氏魯大夫女公子子般妹○肆音四又以二反</hi>圉人犖自墻外與<lb/>
　之戲<hi>圉人掌飬馬者以慢言戲之○犖音洛</hi>子般怒使鞭之公曰不如殺之是不<lb/>
　可鞭犖有力焉能投蓋于稷門<hi>蓋覆也稷門魯南城門走而自投接其屋之捔反覆門上</hi>公<lb/>
<pb n="21a"/>
疾問後於叔牙對曰慶父材<hi>蓋欲進其同母兄</hi>問於季友對曰臣以死<lb/>
奉般<hi>季友荘公母弟故欲立般</hi>公曰鄉者牙曰慶父材成季使以君命命僖<lb/>
叔待于鍼巫氏<hi>成季季友也鍼巫氏魯大夫○鄉許亮反鍼其廉反</hi>使鍼季酖之<hi>酖鳥名其羽有毒以畫酒飲之則死</hi>曰飲此則有後於魯國不然死且無後飲之歸及逵<lb/>
泉而卒立叔孫氏<hi>逵泉魯地不以罪誅故得立後世其禄</hi>八月癸亥公薨于路寢<lb/>
子般即位次于黨氏<hi>即䘮位次舍也</hi>冬十月己未共仲使圉人犖賊子<lb/>
般于黨氏<hi>共仲慶父〇共音恭</hi>成季奔陳<hi>出奔不書國/亂史失之</hi>立閔公<hi>閔公莊公庶子於是年八歲</hi>
春秋經傳集解荘公第三<lb/>
</p>
<p>
</p>
  </div>
</body>
</text>
</TEI>
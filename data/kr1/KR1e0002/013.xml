<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　春秋經傳集解成下第十三<lb/>
　　　　　　　　　　　　杜氏　盡十八年<lb/>
　經十有一年春王三月公至自晉<hi>正月公在晉不書諱見止</hi>〇晉侯使郤犫<lb/>
　來聘己丑及郤犫盟<hi>郤犫郤克從父兄弟犫尺由切</hi>〇夏季孫行父如晉〇<lb/>
　秋叔孫僑如如齊○冬十月<hi>僑其驕切</hi>
　傳十一年春王三月公至自晉晉人以公爲貳於楚故止公公<lb/>
　請受盟而後使歸<hi>前年七月公如晉弔至是乃得歸</hi>郤犫來聘且涖盟<hi>公請受盟故使大夫來臨之涖音利又音類</hi>〇聲伯之母不聘<hi>聲伯之母叔肸之妻不聘無媒禮聘本亦作娉匹政切肸許乙切媒亡囬切</hi>穆姜曰吾不以妾爲姒<hi>昆弟之妻相謂爲姒穆姜宣公夫人宣公叔肸同母昆弟姒音似</hi>生聲伯而出之嫁於齊管于奚生二子而寡以歸聲伯聲<lb/>
　伯以其外弟爲大夫<hi>外弟管于奚之子爲魯大夫</hi>而嫁其外妹於施孝叔<hi>孝叔魯惠公五丗孫</hi>郤犫來聘求婦於聲伯聲伯奪施氏婦以與之婦人曰<lb/>
　鳥獸猶不失儷<hi>儷耦也儷力計切</hi>子將若何曰吾不能死亡<hi>言不與郤犫婦懼能<pb n="1b"/>忿致禍</hi>婦人遂行生二子於郤氏郤氏亡晉人歸之施氏施氏逆<lb/>
諸河沈其二子<hi>沈之於河沈徐直䕃切注同一音如字</hi>婦人怒曰已不能庇其伉<lb/>
儷而亡之<hi>伉敵也巳音以又音紀庇必利切又音秘伉苦浪切</hi>又不能字人之孤而殺之<lb/>
<hi>字愛也</hi>將何以終遂誓施氏<hi>約誓不復爲之婦也傳言郤犫淫縱所以亡也復扶又切下文注復出皆同</hi>〇夏季文子如晉報聘且涖盟也<hi>郤犫文子交盟魯晉之君其意一也故但書來盟舉重略輕</hi>〇周公楚惡惠襄之偪也<hi>惠王襄王之/族惡烏路切</hi>且與伯與爭政<hi>伯與周卿士與音餘本亦作輿</hi>不勝怒而出及陽樊<hi>陽樊晉地</hi>王使劉子復之盟于鄄<lb/>
而入三日復出奔晉<hi>王旣復之而復出所以自絶於周爲明年周公出奔傳鄄周邑鄄音絹</hi>〇秋<lb/>
宣伯聘于齊以脩前好<hi>鞌以前之好好呼報切注同</hi>〇晉郤至與周爭鄇田<lb/>
<hi>鄇温别邑今河内懷縣西南有鄇人亭鄇音侯字林音候</hi>王命劉康公單襄公訟諸晉郤至<lb/>
曰温吾故也故不敢失<hi>言温卻氏舊邑單音善</hi>劉子單子曰昔周克商使<lb/>
諸侯撫封<hi>各撫有其封内之地</hi>蘇忿生以温爲司寇與檀伯達封于河<hi>蘇忿生周武王司寇蘇公也與檀伯建俱封於河内檀徒丹切</hi>蘇氏即狄又不能於狄而奔衛<hi>事在</hi>
<pb n="2a"/>
<pb n="3a"/>
<hi>書出以非之</hi>○宋華元克合晉楚之成<hi>終前年事</hi>夏五月晉士爕㑹楚公<lb/>
子罷許偃<hi>二子楚大夫罷音皮</hi>癸亥盟于宋西門之外曰凡晉楚無相加<lb/>
戎好惡同之同恤菑危備救凶患若有害楚則晉伐之在晉楚<lb/>
亦如之交贄往來道路無雍<hi>贄幣也好惡並如字又上呼報切下烏路切菑音災贄本又作摯之二切雍於勇切</hi>謀其不恊而討不庭<hi>討背叛不來在王庭者</hi>有渝此盟明神殛之<lb/>
<hi>殛誅也渝羊朱切殛本又作極紀力切注同</hi>俾隊其師無克胙國<hi>俾使也隊失也俾本亦作卑必爾切隊直類切注同胙才故切</hi>鄭伯如晉聽成<hi>聽猶受也晉楚旣成鄭往受命</hi>㑹于瑣澤成故也<lb/>
<hi>晉旣與楚成合諸侯以申成好好呼報切盡年皆同</hi>〇狄人間宋之盟以侵晉而不設備秋<lb/>
晉人敗狄于交剛〇晉郤至如楚聘且涖盟楚子享之子反相<lb/>
爲地室而縣焉<hi>縣鍾鼔也間間廁之間相息亮切縣音玄注同</hi>郤至將登<hi>登堂</hi>金奏作於<lb/>
下<hi>擊鍾而奏樂</hi>驚而走出子反曰日云莫矣寡君須矣吾子其入也<lb/>
賔曰君不忘先君之好施及下臣貺之以大禮重之以備樂<hi>貺賜也莫音暮本亦作暮施以䜴切重直用切</hi>如天之福兩君相見何以代此下臣不敢<lb/>
<pb n="3b"/>
<hi>言此兩君相見之禮</hi>子反曰如天之福兩君相見無亦唯是一矢以相加<lb/>
遺焉用樂<hi>言兩君戰乃相見無用此樂遺唯季切焉於䖍切</hi>寡君須矣吾子其入也賔曰<lb/>
<hi>傳諸交讓得賔主辭者多曰賔主以明之</hi>若讓之以一矢禍之大者其何福之爲丗<lb/>
之治也諸侯間於天子之事則相朝也<hi>王事間缺則脩私好治直吏切下注治丗同間音閑注同</hi>於是乎有享宴之禮享以訓共儉<hi>享有體薦設凡而不倚爵盈而不飲肴乾而不食所以訓共儉享許丈切舊又許亮切本亦作饗宴於見切徐於顯切倚於綺切</hi>宴以示慈惠<hi>宴則折爼相與共食折之設切</hi>共儉以行禮而慈惠以布政政以禮成民是以息百官<lb/>
承事朝而不夕<hi>不夕言無事朝直遥切朝曰朝徐音朝旦之朝</hi>此公侯之所以扞城其<lb/>
民也<hi>扞蔽也言享宴結好鄰國所以蔽扞其民扞戸旦切</hi>故詩曰赳赳武夫公侯干城<hi>詩周南之風赳赳武貌干扞也言公侯之與武夫止于扞難而巳赳居黝切一音居醜切難乃旦切干戸旦切本亦作扞又如字下同</hi>及其亂也諸侯貪冒侵欲不忌爭㝷常以盡其民<hi>八尺曰㝷倍㝷曰常言爭尺丈之地以相攻伐冒莫報切又亡北切</hi>略其武夫以爲已腹心股肱爪牙<hi>略取也言丗亂則公侯制禦武夫以從已志使侵害鄰國爲搏噬之用無巳搏音搏噬市制切</hi>故詩曰赳赳武夫公<lb/>
<pb n="4a"/>
侯腹心<hi>舉詩之正以駮亂義詩言治丗則武夫能合德公侯外爲扞城内制其腹心駮邦角切</hi>天下有道<lb/>
則公侯能爲民干城而制其腹心亂則反之<hi>略其武夫以爲已腹心爪牙爲于僞切又如字</hi>今吾子之言亂之道也不可以爲法然吾子主也至敢不<lb/>
從遂入卒事歸以語范文子文子曰無禮必食言吾死無日矣<lb/>
夫<hi>言晉楚不能乆和必復相伐爲十六年鄢陵戰張本語魚據切夫音扶本亦無此字復扶又切鄢謁晚切漢善音義一建切</hi>冬楚公子罷如晉聘且涖盟<hi>報郤至</hi>十二月晉侯及楚公子罷<lb/>
盟于赤棘<hi>晉地</hi>
經十有三年春晉侯使郤錡來乞師<hi>將伐秦也侯伯當召兵而乞師謙辭錡魚錡切</hi>〇<lb/>
三月公如京師<hi>伐秦道過京師因朝王過古禾切又古卧切</hi>〇夏五月公自京師遂<lb/>
㑹晉侯齊侯宋公衛侯鄭伯曹伯邾人滕人伐秦○曹伯盧卒<lb/>
于師<hi>五同盟盧本亦作廬力呉切</hi>〇秋七月公至自伐秦<hi>無傳</hi>〇冬葬曹宣公<lb/>
傳十三年春晉侯使郤錡來乞師將事不敬<hi>將事致君命</hi>孟獻子曰<lb/>
郤氏其亡乎禮身之幹也敬身之基也郤子無基且先君之嗣<lb/>
<pb n="4b"/>
卿也受命以求師將社稷是衛而惰棄君命也不亡何爲<hi>郤錡郤克子故曰嗣卿爲十七年晉殺郤錡傳惰徒卧切</hi>〇三月公如京師宣伯欲賜<hi>欲王賜已</hi>請先<lb/>
使王以行人之禮禮焉<hi>不加厚使所吏切</hi>孟獻子從王以爲介而重賄<lb/>
之<hi>介輔相威儀者獻子相公以禮故王重賜之從才用切介音界相息亮切下同</hi>公及諸侯朝王遂從<lb/>
劉康公成肅公㑹晉侯伐秦<hi>劉康公王季子劉成二公不書兵不加秦</hi>成子受脤于<lb/>
社不敬<hi>脤后社之肉也盛以脤器故曰脤冝出兵祭社之名脤市軫切盛音成</hi>劉子曰吾聞之民<lb/>
受天地之中以生所謂命也是以有動作禮義威儀之則以定<lb/>
命也能者養之以福<hi>養威儀以致福</hi>不能者敗以取禍是故君子勤禮<lb/>
小人盡力勤禮莫如致敬盡力莫如敦篤敬在養神篤在守業<lb/>
國之大事在祀與戎祀有執膰<hi>膰祭肉盡津忍切下同膰音煩</hi>戎有受脤神之<lb/>
大節也<hi>交神之大節</hi>今成子惰棄其命矣<hi>惰則失中/和之氣</hi>其不反乎<hi>為成肅公卒于瑕張本</hi>〇夏四月戊午晉侯使吕相絶秦<hi>呂相魏錡子蓋口宣巳命相息亮切</hi>曰<lb/>
昔逮我獻公及穆公<hi>晉獻公秦穆公逮音代一音大計切</hi>相好戮力同心申之以<lb/>
<pb n="5a"/>
盟誓重之以昏姻<hi>穆公夫人獻公之女好呼報切下同戮力桐承音六嵇康力幽切吕靜字韻與飂同字林音遼</hi>天禍晉國文公如齊惠公如秦<hi>辟驪姬也不言狄梁舉所恃大國辟音避麗力知切</hi>無<lb/>
禄獻公即丗穆公不忘舊德俾我惠公用能奉祀于晉<hi>僖十年秦納惠公俾本或作卑必爾切下及注同</hi>又不能成大勲而爲韓之師<hi>僖十五年秦伐晉獲惠公</hi>亦<lb/>
悔于厥心用集我文公<hi>集成也</hi>是穆之成也<hi>成功於晉</hi>文公躬擐甲胄<lb/>
跋履山川<hi>草行爲䟦擐音患胄直又切䟦蒲末切</hi>踰越險阻征東之諸侯虞夏商<lb/>
周之胤而朝諸秦則亦旣報舊德矣鄭人怒君之疆埸我文公<lb/>
帥諸侯及秦圍鄭<hi>晉自以鄭貳於楚故圍之鄭非侵秦也晉以此誣秦事在僖三十年疆居良切埸音亦</hi>
秦大夫不詢于我寡君擅及鄭盟<hi>詢謀也盟者秦伯謙言大夫詢思巡切擅市戰切</hi>諸<lb/>
侯疾之將致命于秦<hi>致死命而討秦時無諸侯蓋諸侯遥致此意</hi>文公恐懼綏靜諸<lb/>
侯秦師克還無害則是我有大造于西也<hi>造成也言晉有成功於秦恐曲勇切</hi>無<lb/>
禄文公即丗穆爲不弔<hi>不見弔傷</hi>蔑死我君寡我襄公<hi>寡弱也死伐本或以我字在死上非</hi>迭我殽地奸絶我好伐我保城殄滅我費滑<hi>伐保城誣之費滑滑國都<pb n="5b"/>於費今緱氏縣迭直結切徐音逸殽戸交切奸音干費扶味切滑戸八切緱古侯切</hi>散離我兄弟橈亂我<lb/>
　同盟<hi>滑晉同姓橈乃卯切徐許髙切</hi>傾覆我國家我襄公未忘君之舊勲<hi>納文公之勲覆孚服切下同</hi>而懼社稷之隕是以有殽之師<hi>在僖三十三年隕于敏切下同</hi>猶願<lb/>
　赦罪于穆公<hi>晉欲求解於秦</hi>穆公弗聽而即楚謀我天誘其衷成王隕<lb/>
　命<hi>秦使鬬克歸楚求成事見文十四年文元年楚弑成王見賢遍切</hi>穆公是以不克逞志于我<lb/>
<hi>逞快也逞勑景切</hi>穆襄即丗康靈即位<hi>文六年晉襄/秦穆皆卒</hi>康公我之自出<hi>晉外甥</hi>又欲闕翦我公室傾覆我社稷帥我蝥賊以來蕩揺我邊疆<lb/>
<hi>蝥賊食禾稼蟲名謂秦納公子雍闕其月切徐如字蝥莫侯切爾雅蟲食苗爲蝥食節爲賊</hi>我是以有令狐<lb/>
　之役<hi>在文七年</hi>康猶不悛入我河曲<hi>悛改也悛七全切</hi>伐我涑川俘我王官<lb/>
<hi>涑水出河東聞喜縣西南至蒲坂縣入河涑徐息録切又音速字林同俘芳夫切</hi>翦我羈馬我是以有<lb/>
　河曲之戰<hi>在文十二年</hi>東道之不通則是康公絶我好也<hi>言康公自絶故不復東通晉復扶又切</hi>及君之嗣也<hi>君秦桓公</hi>我君景公引領西望曰庶撫我乎<lb/>
<hi>望秦撫恤晉</hi>君亦不惠稱盟<hi>不肯稱晉望而共/盟稱尺證切注同</hi>利吾有狄難<hi>謂晉㓕潞氏時<pb n="6a"/>難乃旦切</hi>入我河縣焚我箕郜芟夷我農功<hi>夷傷也箕音基一音其郜古報切芟所銜切夷本又作痍音夷</hi>䖍劉我邊垂<hi>䖍劉皆/殺也</hi>我是以有輔氏之聚<hi>聚衆也在宣十五年聚才喻切注同</hi>君亦悔禍之延<hi>延長/也</hi>而欲徼福于先君獻穆<hi>晉獻秦穆徼古堯切</hi>使<lb/>
伯車來命我景公<hi>伯車秦桓公子</hi>曰吾與女同好棄惡復脩舊德以追<lb/>
念前勲言誓未就景公即丗我寡君是以有令狐之㑹<hi>令狐㑹在十一年申厲公之命宜言寡人稱君誤也女音汝下文皆同好呼報切一音如字復音服又扶又切寡君讀者亦作寡人</hi>君又<lb/>
不祥<hi>祥善也</hi>背棄盟誓白狄及君同州<hi>及與也</hi>君之仇讎而我昏姻<lb/>
也<hi>季隗廧咎如赤狄之女也白狄伐而獲之納諸文公隗五罪切廧在良切咎音羔</hi>君來賜命曰吾與<lb/>
女伐狄寡君不敢顧昏姻畏君之威而受命于吏君有二心於<lb/>
狄曰晉將伐女狄應且憎是用告我<hi>言狄雖應荅秦而心實憎秦無信應應對之應注同</hi>
楚人惡君之二三其德也亦來告我曰秦背令狐之盟而來求<lb/>
盟于我昭告昊天上帝秦三公楚三王<hi>三公穆康共三王成穆莊惡烏路切下同昊戸老切共音恭</hi>曰余雖與晉出入<hi>出入猶徃來</hi>余唯利是視不榖惡其無成<lb/>
<pb n="6b"/>
德是用宣之以懲不壹諸侯備聞此言斯是用痛心疾首暱就<lb/>
寡人<hi>疾亦痛也暱親也懲直升切暱女乙切</hi>寡人帥以聽命唯好是求君若惠顧<lb/>
諸侯矜哀寡人而賜之盟則寡人之願也其承寧諸侯以退<hi>承君之意以寧靜諸侯</hi>豈敢徼亂<hi>徼要也要一遥切</hi>君若不施大惠寡人不佞其不<lb/>
能以諸侯退矣敢盡布之執事俾執事實圖利之<hi>俾使也</hi>秦桓公<lb/>
旣與晉厲公爲令狐之盟而又召狄與楚欲道以伐晉諸侯是<lb/>
以睦於晉<hi>晉辭多誣秦故傳據此三事以正秦罪道音導</hi>晉欒書將中軍荀庚佐之<hi>庚代荀首將子匠切凡將某軍者放此以意求之</hi>士爕將上軍<hi>代荀/庚</hi>郤錡佐之<hi>代士爕</hi>韓厥<lb/>
將下軍<hi>代郤錡</hi>荀罃佐之<hi>代趙/同</hi>趙旃將新軍<hi>代韓厥旃之然切</hi>郤至佐之<lb/>
<hi>代趙括</hi>郤毅御戎欒鍼爲右<hi>郤毅郤至弟欒鍼欒書子鍼其廉切</hi>孟獻子曰晉帥乗<lb/>
和師必有大功<hi>帥軍帥乗車士帥所類切乗繩證切下注同</hi>五月丁亥晉師以諸侯<lb/>
之師及秦師戰于麻隧秦師敗績獲秦成差及不更女父<hi>不更秦爵戰敗績不書以爲晉直秦曲則韓役書戰時公在師復不須告克獲有功亦無所諱蓋經文闕漏傳文獨存隊音遂差𥘉佳切<pb n="7a"/>徐又初冝切更音庚女音汝復扶又切</hi>曹宣公卒于師師遂濟涇及侯麗而還<hi>涇水出安定東南徑扶風京兆髙陸陸縣入渭也徑音經麗力馳切</hi>迓晉侯于新楚<hi>迓迎也旣戰晉侯止新楚故師還過迎之麻隧侯麗新楚皆秦地迓本又作訝五嫁切</hi>〇成肅公卒于瑕<hi>終劉子之言瑕晉地</hi>○六<lb/>
月丁卯夜鄭公子班自訾求入于大宫不能殺子印子羽<hi>訾鄭地大宫鄭祖廟十年班出奔許今欲還爲亂子印子羽皆穆公子班本亦作般訾子斯切大音泰下同印一刃切</hi>反軍于<lb/>
市己巳子駟帥國人盟于大宫<hi>子駟穆公子</hi>遂從而盡焚之<hi>焚燒也</hi>殺<lb/>
子如子駹孫叔孫知<hi>子如公子班子駹班弟孫叔子如子孫知子駹子駹武邦切</hi>〇曹人使<lb/>
公子負芻守使公子欣時逆曹伯之喪<hi>二子皆曹宣公庶子芻初俱切守手又切欣時如字徐或作𣢾亦音欣案公羊傳作喜時冝音忻</hi>秋負芻殺其大子而自立也<hi>宣公太子</hi>諸<lb/>
侯乃請討之晉人以其役之勞請俟他年冬葬曹宣公旣葬子<lb/>
臧將亡<hi>子臧公子欣時</hi>國人皆將從之<hi>不義負/芻故</hi>成公乃懼<hi>成公負芻</hi>告罪且<lb/>
請焉<hi>請留子臧</hi>乃反而致其邑<hi>還邑於成公爲十五年執曹伯傳</hi>
經十有四年春王正月莒子朱卒<hi>無傳九年盟于蒲</hi>〇夏衛孫林父自<lb/>
<pb n="7b"/>
晉歸于衛<hi>晉納之故曰歸</hi>〇秋叔孫僑如如齊逆女○<hi>成公逆夫人最爲得禮而經無納幣者文闕絶也</hi>○鄭公子喜帥師伐許〇九月僑如以夫人婦姜氏<lb/>
至自齊○冬十月庚寅衛侯臧卒<hi>五同盟</hi>〇秦伯卒<hi>無傳二年大夫盟於蜀而不赴以名例在隱七年</hi>
傳十四年春衛侯如晉晉侯強見孫林父焉<hi>林父以七年奔晉強見欲歸之強其丈切注同見賢遍切/注及/下而見之同</hi>定公不可夏衛侯旣歸晉侯使郤犫送孫<lb/>
林父而見之衛侯欲辭定姜曰不可<hi>定姜定公夫人</hi>是先君宗卿之嗣<lb/>
也<hi>同姓之卿</hi>大國又以爲請不許將亡雖惡之不猶愈於亡乎君其<lb/>
忍之<hi>違大國必見伐故亡爲如字或于僞切惡烏路切</hi>安民而宥宗卿不亦可乎衛侯<lb/>
見而復之<hi>復林父位宥音又</hi>衛侯饗苦成叔<hi>成叔/郤犫</hi>寗惠子相<hi>相佐禮惠子寗殖相息亮切注同</hi>苦成叔傲寗子曰苦成家其亡乎古之爲享食也以觀<lb/>
威儀省禍福也故詩曰兕觵其觩旨酒思柔<hi>詩小雅言君子好禮飲酒皆思柔德雖設兕觵觩然不用以兕角爲觵所以罰不敬觩陳設之貌傲五報切本又作敖注及下同食音嗣兕徐辭媡切觵古横切觩<pb n="8a"/>徐音糾又巨彪切一音巨秋切好呼報切</hi>彼交匪傲萬福來求<hi>彼之交於事而不惰傲乃萬福之所求</hi>
今夫子傲取禍之道也<hi>爲十七年郤氏亡</hi>〇秋宣伯如齊逆女稱族尊<lb/>
君命也〇八月鄭子罕伐許敗焉<hi>爲許所敗敗必邁切下同</hi>戊戍鄭伯復伐<lb/>
許庚子入其郛<hi>郛郭也復扶又切</hi>許人平以叔申之封<hi>四年鄭公孫申疆許田許人敗之不得定其封疆今許以是所封田求和於鄭疆居良切下同</hi>〇九月僑如以夫人婦姜氏至<lb/>
自齊舎族尊夫人也<hi>舎族謂不稱叔孫舎音捨注同</hi>故君子曰春秋之稱微而<lb/>
顯<hi>辭微而義顯稱尺證切</hi>志而晦<hi>志記也晦亦微也謂約言以記事事敘而文微晦呼内切</hi>婉而成章<lb/>
<hi>婉曲也謂曲屈其辭有所辟諱以示大順而成篇章婉怨晩切注同</hi>盡而不汙<hi>謂直言其事盡其事實無所汙曲汙憂于切注同</hi>懲惡而勸善<hi>善名必書惡名不滅所以爲懲勸懲直升切</hi>非聖人誰能脩之<lb/>
<hi>脩史䇿成此五者</hi>○衛侯有疾使孔成子寗惠子立敬姒之子衎以爲<lb/>
大子<hi>成子孔達之孫敬姒定公妾衎獻公衎徐苦旦切</hi>〇冬十月衛定公卒夫人姜氏<lb/>
旣哭而息見大子之不哀也不内酌飲歎曰是夫也將不唯衛<lb/>
國之敗其必始於未亡人<hi>定姜言獻公行無禮必從已始下言暴妾使余是也内如字徐音納酌市<pb n="8b"/>略切又音略切</hi>烏呼天禍衛國也夫吾不獲鱄也使主社稷<hi>鱄衎之母弟夫音扶鱄徐市戀切一音專</hi>大夫聞之無不聳懼孫文子自是不敢舎其重器於<lb/>
衛<hi>寳器聳息勇切舎音赦或音捨</hi>盡寘諸戚<hi>寘置也戚孫氏/邑寘之䜴切</hi>而甚善晉大夫<hi>備亂起欲以爲援爲襄十四年衛侯出奔傳</hi>
經十有五年春王二月葬衛定公<hi>無傳</hi>〇三月乙巳仲嬰齊卒<hi>無傳襄仲子公孫歸父弟宣十八年逐東門氏旣而又使嬰齊紹其後曰仲氏</hi>〇癸丑公㑹晉侯衛侯鄭<lb/>
伯曹伯宋丗子成齊國佐邾人同盟于戚<hi>成音城</hi>〇晉侯執曹伯<lb/>
歸于京師<hi>不稱人以執者曹伯罪不及民歸之京師禮也</hi>〇公至自㑹<hi>無傳</hi>〇夏六月宋<lb/>
公固卒<hi>四同盟</hi>〇楚子伐鄭〇秋八月庚辰葬宋共公<hi>三月而葬速共音恭</hi>
〇宋華元出奔晉〇宋華元自晉歸于宋<hi>華元欲挾晉以自重故以外納告挾音恊</hi>
〇宋殺其大夫山<hi>不書氏明背其族</hi>〇宋魚石出奔楚<hi>公子目夷之曾孫</hi>〇冬<lb/>
十有一月叔孫僑如㑹晉士爕齊髙無咎宋華元衛孫林父鄭<lb/>
公子鰌邾人㑹呉于鍾離<hi>呉夷未甞與中國㑹今始來通晉帥諸侯大夫而㑹之故殊㑹明本非同<pb n="9a"/>好鍾離楚邑淮甫縣爕息恊切咎其九切鰌音秋好呼報切</hi>〇許遷于葉<hi>許畏鄭南依楚故以自遷爲文葉今南陽葉縣也葉舒渉切</hi>
　傳十五年春㑹于戚討曹成公也<hi>討其殺大于而自立事在十三年</hi>執而歸諸<lb/>
　京師書曰晉侯執曹伯不及其民也<hi>惡不及民</hi>凡君不道於其民諸<lb/>
　侯討而執之則曰某人執某侯<hi>稱人示衆所欲執</hi>不然則否<hi>謂身犯不義者</hi>諸<lb/>
　侯將見子臧於王而立之子臧辭曰前志有之曰聖達節<hi>聖人應天命不拘常禮見賢遍切應應對之應拘九于切</hi>次守節<hi>謂賢/者</hi>下失節<hi>愚者妄動</hi>爲君非吾節<lb/>
　也雖不能聖敢失守乎遂逃奔宋〇夏六月宋共公卒<hi>爲下宋亂起</hi>
　〇楚將北師<hi>侵鄭衛</hi>子囊曰新與晉盟而背之無乃不可乎子反<lb/>
　曰敵利則進何盟之有<hi>晉楚盟在十二年子囊莊王子公子貞曩乃郎切</hi>申叔時老矣<lb/>
　在申<hi>老歸本邑</hi>聞之曰子反必不免信以守禮禮以庇身信禮之亡<lb/>
　欲免得乎<hi>言不得免庇必利切又音秘</hi>楚子侵鄭及暴隧遂侵衛及首止鄭<lb/>
　子罕侵楚取新石<hi>新石楚邑隧音遂</hi>欒武子欲報楚韓獻子曰無庸<hi>庸用<pb n="9b"/>也</hi>使重其罪民將叛之<hi>背盟數戰罪也數所角切</hi>無民孰戰<hi>爲明年晉敗楚於鄢陵傳</hi>〇<lb/>
秋八月葬宋共公於是華元爲右師魚石爲左師蕩澤爲司馬<lb/>
<hi>蕩澤公孫壽之孫</hi>華喜爲司徒<hi>華父督/之玄孫</hi>公孫師爲司城<hi>莊公孫</hi>向爲人爲<lb/>
太司寇鱗朱爲少司寇<hi>鱗矔孫少詩照切下同矔古亂切</hi>向<graphic n="KR1646" url="https://raw.githubusercontent.com/kanripo/KR-Gaiji/master/images/KR1646.png" mimeType="image/png"/>爲大宰魚府爲<lb/>
少宰蕩澤弱公室殺公子肥<hi>輕公室以爲弱故殺其枝黨肥文公子<graphic n="KR1646" url="https://raw.githubusercontent.com/kanripo/KR-Gaiji/master/images/KR1646.png" mimeType="image/png"/>音帶本又作帶大音泰</hi>
華元曰我爲右師君臣之訓師所司也今公室卑而不能正<hi>不能討蕩澤</hi>吾罪大矣不能治官敢頼寵乎乃出奔晉二華戴族也<hi>華元華喜</hi>司城莊族也六官者皆桓族也<hi>魚石蕩澤向爲人鱗朱向帶魚府皆出桓公</hi>魚石<lb/>
將止華元魚府曰右師反必討是無桓氏也<hi>恐華元還討蕩澤并及六族</hi>魚<lb/>
石曰右師苟獲反雖許之討必不敢<hi>言畏桓族強</hi>且多大功國人與<lb/>
之不反懼桓氏之無祀於宋也<hi>華元大功克合晉楚之成劫子反以免宋圍</hi>石師討<lb/>
猶有戍在<hi>向戌桓公曽孫言其賢華元必不討戍音恤</hi>桓氏雖亡必偏<hi>偏不盡</hi>魚石自<lb/>
止華元于河上請討許之乃反使華喜公孫師帥國人攻蕩氏<lb/>
<pb n="10a"/>
殺子山<hi>喜師非桓族故使攻之</hi>書曰宋殺其大夫山言背其族也<hi>蕩氏宋公族還害公室故去族以示其罪去起吕切</hi>魚石向爲人鱗朱向帶魚府出舎於睢上<hi>睢水名五大夫畏同族罪及將出奔睢音雖徐許惟切又音綏</hi>華元使止之不可冬十月華元自止<lb/>
之不可乃反<hi>五子不止華元還</hi>魚府曰今不從不得入矣<hi>不得復入宋復扶又切</hi>
右師視速而言疾有異志焉若不我納今將馳矣登丘而望之<lb/>
則馳騁而從之<hi>五子亦馳逐之陸云登丘而望之則馳絶句騁勑景切</hi>則決睢澨<hi>澨水涯決壞也澨市制切涯本又作崖魚佳切一音冝壞音怪</hi>閉門登陴矣左師二司寇二宰遂出奔<lb/>
楚<hi>四大夫不書獨魚石告陴毗支切</hi>華元使向戍爲左師老佐爲司馬樂裔爲<lb/>
司寇以靖國人<hi>老佐戴公五丗孫裔以制切</hi>〇晉三郤害伯宗譖而殺之及<lb/>
欒弗忌<hi>欒弗忌晉賢大夫</hi>伯州犂奔楚<hi>伯宗子犂力兮切</hi>韓獻子曰郤氏其不<lb/>
免乎善人天地之紀也而驟絶之不亡何待<hi>旣殺伯宗又及弗忌故曰驟也爲十七年晉殺二郤傳驟仕救切</hi>初伯宗每朝其妻必戒之曰盗憎主人民惡其<lb/>
上子好直言必及於難<hi>傳見雖婦人之言不可廢惡烏路切好呼報切難乃旦切見賢遍切</hi>〇十<lb/>
<pb n="10b"/>
一月㑹呉于鍾離始通呉也<hi>始與中國接</hi>〇許靈公畏偪于鄭請遷<lb/>
于楚辛丑楚公子申遷許于葉<lb/>
經十有六年春王正月雨木冰<hi>無傳記寒過節冰封著樹雨木冰如字公羊傳云雨而木冰也舊于付切著直略切</hi>〇夏四月辛未滕子卒<hi>不書名未同盟</hi>〇鄭公子喜帥師侵<lb/>
宋<hi>喜穆公子子罕也</hi>〇六月丙寅朔日有食之<hi>無傳</hi>〇晉侯使欒黶來乞<lb/>
師<hi>將伐鄭黶欒書子黶於斬切徐於玷切</hi>○甲午晦晉侯及楚子鄭伯戰于鄢陵<lb/>
楚子鄭師敗績<hi>楚師未大崩楚子傷目而退故曰楚子敗績鄢陵鄭地今屬穎川郡鄢謁晩切又於建切</hi>〇<lb/>
楚殺其大夫公子側<hi>側子反背盟無禮卒以敗師故書名</hi>〇秋公㑹晉侯齊侯衛<lb/>
侯宋華元邾人于沙隨<hi>沙隨宋地梁國寧陵縣北有沙隨亭</hi>不見公<hi>不及鄢陵戰故不諱者恥輕於執止</hi>○公至自㑹<hi>無/傳</hi>〇公㑹尹子晉侯齊國佐邾人伐鄭<hi>尹子王卿士子爵</hi>〇曹伯歸自京師<hi>爲晉侯所赦故書歸諸侯歸國或書名或不書名或言歸自某或言自某歸傳無義例從告辭</hi>〇九月晉人執季孫行父舎之于苕丘<hi>苕丘晉地舎之苕丘明不以歸不稱行人非使人苕音條使所吏切</hi>○冬十月乙亥叔孫僑如出奔齊<hi>公未歸命國人逐之</hi>
<pb n="11a"/>
〇十有二月乙丑季孫行父及晉郤犫盟于扈<hi>晉許魯平故盟</hi>〇公至<lb/>
自㑹<hi>無傳伐而以㑹致史異文</hi>〇乙酉刺公子偃<hi>魯殺大夫皆言刺義取於周禮三刺之法刺本又作㓨七賜切</hi>
傳十六年春楚子自武城使公子成以汝隂之田求成于鄭<hi>汝水之南近鄭地近附近之近</hi>鄭叛晉子駟從楚子盟于武城<hi>爲晉伐鄭起</hi>〇夏四月<lb/>
滕文公卒鄭子罕伐宋<hi>滕宋之與國鄭因滕有喪而伐宋故傳舉滕侯卒侵伐經傳異文經從告傳言實他皆放此</hi>宋將鉏樂懼敗諸汋陂<hi>敗鄭師也樂懼戴公六丗孫將鉏樂氏族鉏仕魚切徐音在魚切汋七藥切徐又音酌一音市藥切陂彼冝切</hi>退舎於夫渠不儆<hi>宋師不儆備夫音扶儆京領切</hi>鄭人<lb/>
覆之敗諸汋陵獲將鉏樂懼宋恃勝也<hi>汋陂夫渠汋陵皆宋地覆徐音敷目切一音扶又切又音芳又切</hi>○衛侯伐鄭至于鳴鴈爲晉故也<hi>鳴鴈在陳留雍丘縣西北爲于僞切</hi>
晉侯將伐鄭范文子曰若逞吾願諸侯皆叛晉可以逞<hi>逞快也晉厲公無道三郤驕故欲使諸侯叛冀其懼而思德</hi>若唯鄭叛晉國之憂可立俟也欒武子<lb/>
曰不可以當吾丗而失諸侯必伐鄭乃興師欒書將中軍士爕<lb/>
<pb n="11b"/>
佐之<hi>代荀庚</hi>郤錡將上軍<hi>代士/爕</hi>荀偃佐之<hi>代郤錡偃荀庚子</hi>韓厥將下軍<lb/>
郤至佐新軍荀罃居守<hi>荀罃下軍佐於是郤犫代趙旃將新軍新上下軍罷矣守手又切</hi>郤犫<lb/>
如衛遂如齊皆乞師焉欒黶來乞師孟獻子曰有勝矣<hi>卑讓有禮故知其將勝楚</hi>戊寅晉師起鄭人聞有晉師使告于楚姚句耳與往<hi>句耳鄭大夫與往非使也爲先歸張本句古侯切與音預使所吏切</hi>楚子救鄭司馬將中軍<hi>子反</hi>令尹將<lb/>
左<hi>子重</hi>右尹子辛將右<hi>公子/壬夫</hi>過申子反入見申叔時<hi>叔時老在申過古禾切</hi>
曰師其何如對曰德刑詳義禮信戰之器也<hi>器猶用也</hi>德以施惠刑<lb/>
以正邪詳以事神義以建利禮以順時信以守物民生厚而德<lb/>
正<hi>財足則思無邪邪似嗟切注皆同</hi>用利而事節<hi>動不失利則/事得其節</hi>時順而物成<hi>羣生得所</hi>上下和睦周旋不逆<hi>動順/理</hi>求無不具<hi>下應上應/應對之應</hi>各知其極<hi>無二心</hi>故詩曰立我烝民莫匪爾極<hi>烝衆也極中也詩頌言先王立其衆民無不得中正烝之承切注同</hi>是以神降之福時無災害民生敦厖和同以聽<hi>敦厚也厖大也厖莫邦切</hi>
莫不盡力以從上命致死以補其闕<hi>闕戰死者</hi>此戰之所由克也今<lb/>
<pb n="12a"/>
楚内棄其民<hi>不施惠</hi>而外絶其好<hi>義不建利/好呼報切</hi>瀆齊盟<hi>不詳事神瀆徒木切</hi>而<lb/>
食話言<hi>信不守物話戸快切</hi>奸時以動<hi>禮不順時周四月今二月妨農業好音于本或作干</hi>而疲氏<lb/>
以逞<hi>刑不正邪而苟快意疲本亦作罷音皮下注同</hi>民不知信進退罪也人恤所底其<lb/>
誰致死<hi>厎至也厎徐音旨又之履切</hi>子其勉之吾不復見子矣<hi>言其必敗不反復見一本無復字復扶又切</hi>姚句耳先歸子駟問焉對曰其行速過險而不整速<lb/>
則失志<hi>不思慮也</hi>不整喪列志失列喪將何以戰楚懼不可用也五<lb/>
月晉師濟河聞楚師將至范文子欲反曰我僞逃楚可以紓憂<lb/>
<hi>紓緩也喪息浪切下同紓音舒</hi>夫合諸候非吾所能也以遺能者我若羣臣輯<lb/>
睦以事君多矣武子曰不可六月晉楚遇於鄢陵范文子不欲<lb/>
戰郤至曰韓之戰惠公不振旅<hi>衆散敗也在僖十五年遺唯季切下注問遺也同輯又作集音同亦七入切</hi>箕之役先軫不反命<hi>死於秋也在僖三十三年</hi>邲之師荀伯不復從<lb/>
<hi>荀林父奔走不復故道在宣十二年從徐子容切音或如字</hi>皆晉之恥也子亦見先君之事<lb/>
矣<hi>見先君成敗之事</hi>今我辟楚又益恥也文子曰吾先君之亟戰也有<lb/>
<pb n="12b"/>
故<hi>亟數也亟去吏切數所角切</hi>秦狄齊楚皆彊不盡力子孫將弱今三彊服<lb/>
矣<hi>齊秦狄</hi>敵楚而巳唯聖人能外内無患自非聖人外寧必有内<lb/>
憂<hi>驕亢則憂患生也元苦浪切</hi>盍釋楚以爲外懼乎甲午晦楚晨壓晉軍而<lb/>
陳<hi>壓笮其未備盍戸臘切壓於甲切徐於輙切陳直覲切下及注皆同笮側百切</hi>軍吏患之范匄趨進<lb/>
<hi>匄士爕子匄本又作丏古害切</hi>曰塞井夷竈陳於軍中而䟽行首<hi>䟽行首者當陳前決開營壘爲戰道行戸郎切一音如字注同壘力軌切</hi>晉楚唯天所授何患焉文子執戈逐之<lb/>
曰國之存亡天也童子何知焉欒書曰楚師輕窕固壘而待之<lb/>
三日必退退而擊之必獲勝焉郤至曰楚有六間不可失也其<lb/>
二卿相惡<hi>子重子反窕勑彫切又勑弔切惡如字又烏路切</hi>王卒以舊<hi>罷老不代卒子忽切下皆同</hi>
鄭陳而不整<hi>不整列</hi>蠻軍而不陳<hi>蠻夷從楚/者不結陳</hi>陳不違晦<hi>晦月終隂之盡故兵家以爲忌</hi>在陳而嚻<hi>嚻喧嘩也嚻許驕切徐讀曰嗷五髙切注及後同喧本又作諠況元切華本又作譁音華</hi>合<lb/>
而加嚻<hi>陳合冝靜而益有聲</hi>各顧其後莫有鬬心<hi>人恤其所底</hi>舊不必良以犯<lb/>
天忌我必克之楚子登巢車以望晉軍<hi>巢車車上爲櫓巢說文作轈云兵車髙如巢以<pb n="13a"/>望敵也字林同櫓音魯</hi>子重使大宰伯州犂侍于王後<hi>州犂晉伯宗子前年奔楚大音泰</hi>
王曰騁而左右何也<hi>騁走也</hi>曰召軍吏也皆聚於中軍矣曰合謀<lb/>
也張幕矣曰䖍卜於先君也<hi>䖍敬也幕音莫</hi>徹幕矣曰將發命也甚嚻<lb/>
且塵上矣曰將塞井夷竈而爲行也<hi>夷平也上時掌切行戸郎切下公行同</hi>皆乗<lb/>
矣左右執兵而下矣曰聽誓也<hi>左將帥右車右乘繩證切下同將子匠切下去將同帥所類切下元帥同</hi>戰乎曰未可知也乗而左右皆下矣曰戰禱也<hi>禱請於鬼神禱丁老切或丁報切</hi>伯州犂以公卒告王<hi>公晉侯</hi>苗賁皇在晉侯之側亦以王<lb/>
卒告<hi>賁皇楚鬬椒子宣四年奔晉賁扶云切</hi>皆曰國士在且厚不可當也<hi>晉侯左右皆以伯州犂在楚知晉之情且謂楚衆多故憚合戰與苗賁皇意異憚徒旦切</hi>苗賁皇言於晉侯曰楚之<lb/>
良在其中軍王族而巳請分良以擊其左右而三軍萃於王卒<lb/>
<hi>萃集也萃似醉切</hi>必大敗之公筮之史曰吉其卦遇復䷗<hi>震下坤上復無變</hi>曰<lb/>
南國䠞射其元王中厥目<hi>北卜者辭也復陽長之卦陽氣起子南行推隂故曰南國䠞也南國勢䠞則離受其咎離爲諸侯又爲目陽氣激南飛矢之象故曰射其元王中厥目䠞子六切射食亦切注及下射之同中丁仲切注<pb n="13b"/>同長丁丈切激古狄切</hi>國䠞王傷不敗何待公從之<hi>從其言/而戰</hi>有淖於前<hi>淖泥也淖乃孝切徐徒較切</hi>乃皆左右相違於淖<hi>違辟也</hi>歩毅御晉厲公欒鍼爲<lb/>
右<hi>歩毅即郤毅</hi>彭名御楚共王潘黨爲右石首御鄭成公唐苟爲右<lb/>
欒范以其族夾公行<hi>二族強敌在公左右共音恭夾古洽切</hi>䧟於淖欒書將載晉<lb/>
侯鍼曰書退國有大任焉得專之<hi>在君前故子名其父大任謂元帥之職焉於䖍切</hi>且侵<lb/>
官冒也<hi>載公爲侵官冒莫報切徐莫北切</hi>失官慢也<hi>去將而御/失官也</hi>離局姦也<hi>逺其部曲爲離局離力志切注同逺于萬切</hi>有三罪焉不可犯也乃掀公以出於淖<hi>掀舉也城徐許言切云捧轂舉之則公軒起也一曰掀引也胡根切一音虚斤切字林云舉出也火氣也又丘近切</hi>癸巳潘尫<lb/>
之黨與養由基蹲甲而射之徹七札焉<hi>黨潘尫之子蹲聚也一發達七札言其能陷堅尫烏黃切之黨一本作潘尫之子黨案注云黨潘尫之子也則傳文不得有子字古本此及襄二十三年申觧虞之傳摯皆無子字蹲在尊切徐又在損切一音才官切札側八切徐側乙切</hi>以示王曰君有二臣如此何憂<lb/>
於戰<hi>二子以射夸王夸苦瓜切</hi>王怒曰大辱國<hi>賤其不尚知謀知音智</hi>詰朝爾射死藝<lb/>
<hi>言女以射自多必當以藝死也詰朝猶明朝是戰日朝如字注同女音汝</hi>吕錡夢射月中之退入於<lb/>
<pb n="14a"/>
泥<hi>吕錡魏錡射食亦切下至使射同中丁仲切下及注同</hi>占之曰姬姓日也<hi>周也姬姓尊</hi>異姓<lb/>
月也<hi>異姓卑</hi>必楚王也射而中之退入於泥亦必死矣<hi>錡自入泥亦死象</hi>
及戰射共王中目王召養由基與之兩矢使射吕錡中項伏弢<lb/>
<hi>弢弓衣項戸講切弢他刀切</hi>以一矢復命<hi>言一發而中</hi>郤至三遇楚子之卒見楚<lb/>
子必下免胄而趨風<hi>疾如風</hi>楚子使工尹襄問之以弓<hi>問遺也</hi>曰方<lb/>
事之殷也<hi>殷盛也</hi>有韎韋之跗注君子也<hi>韎赤色跗注戎服若袴而屬於跗與袴連韎莫拜切又音妹徐莫蓋切跗方午切注之樹切袴苦故切屬章玉切</hi>識見不榖而趨無乃傷乎<hi>恐其傷</hi>郤至見客免胄承命曰君之外臣至從寡君之戎事以君之<lb/>
靈間蒙甲胄<hi>間猶近也近如字一本或作與音預</hi>不敢拜命<hi>介者不拜介音界</hi>敢告不寧<lb/>
君命之辱<hi>以君辱賜命故不敢自安</hi>爲事之故敢肅使者<hi>言君辱命來問以有軍事不得荅故肅使者肅手至地若今撎爲于僞切使所吏切注及下同擡伊志切揖也字林云舉首下手也</hi>三肅使者而退<lb/>
晉韓厥從鄭伯<hi>從逐也</hi>其御杜溷羅曰速從之其御屢顧不在馬<lb/>
可及也韓厥曰不可以再辱國君乃止<hi>二年鞌戰韓厥巳辱齊侯溷戸昏切又戸本切</hi>
<pb n="14b"/>
郤至從鄭伯其右茀翰胡曰諜輅之余從之乗而俘以下<hi>欲遣輕兵軍進以距鄭伯車前而自後登其車以執之茀府勿切翰徐音韓諜音牒輅五嫁切乘䋲證切輕遣政切又如字</hi>郤至<lb/>
曰傷國君有刑亦止石首曰衛懿公唯不去其旗是以敗於熒<lb/>
乃内旌於弢中<hi>熒戰在閔二年去起吕切熒戸扄切旌音精</hi>唐苟謂石首曰子在君<lb/>
側敗者壹大我不如子子以君免我請止乃死<hi>敗者壹大謂軍大崩也言石首亦君之親臣而執御與車右不同故首當御君以退巳當死戰</hi>楚師薄於險<hi>薄迫也</hi>叔山冉謂養<lb/>
由基曰雖君有命爲國故子必射<hi>王有死藝命冉如琰切爲于僞切射食亦切</hi>乃射<lb/>
再發盡殪叔山冉搏人以投中車折軾晉師乃止<hi>言二子皆有過人之能發如字徐音廢㱴於計切搏音愽中丁仲切折之設切又市列切軾音式</hi>囚楚公子茷<hi>爲郤至見譖張本茷扶廢切</hi>欒鍼見子重之旌請曰楚人請夫旌子重之麾也彼其子重<lb/>
也日臣之使於楚也子重問晉國之勇臣對曰好以衆整曰又<lb/>
何如<hi>又問其餘夫音扶麾許危切日人實切使所吏切下免使者同好呼報切下及注皆同</hi>臣對曰好以<lb/>
暇<hi>暇間暇間音閑</hi>今兩國治戎行人不使不可謂整臨事而食言不可<lb/>
<pb n="15a"/>
謂暇<hi>食好整之言使所吏切又如字</hi>請攝飲焉<hi>攝持也持飲往飲子重飲於䲴切</hi>公許之使行<lb/>
人執榼承飲造于子重<hi>承奉也榼苦臘切造七報切</hi>曰寡君乏使使鍼御持<lb/>
矛<hi>御侍也</hi>是以不得犒從者使某攝飲子重曰夫子甞與吾言於<lb/>
楚必是故也不亦識乎<hi>知其以往言好暇故致飲犒苦報切從才用切</hi>受而飲之免使<lb/>
者而復鼓<hi>免脫也復扶又切注及下同</hi>旦而戰見星未巳子反命軍吏察夷<lb/>
傷<hi>夷亦傷也</hi>補卒乗<hi>補死亡乗繩/證切下同</hi>繕甲兵<hi>繕治/也</hi>展車馬<hi>展陳也陳如字</hi>雞鳴<lb/>
而食唯命是聽<hi>復欲戰</hi>晉人患之苗賁皇徇曰蒐乗補卒<hi>蒐閱也徇似俊切蒐所留切</hi>秣馬利兵<hi>秣榖馬也/秣音末</hi>脩陳固列<hi>固堅也陳直覲切又如字</hi>蓐食申禱<lb/>
<hi>申重也蓐音辱重直用切</hi>明日復戰乃逸楚囚<hi>逸縱也縱子用切</hi>王聞之召子反謀<lb/>
榖陽豎獻飲於子反子反醉而不能見<hi>榖陽子反内豎見賢遍切</hi>王曰天敗<lb/>
楚也夫余不可以待乃宵遁晉入楚軍三日榖<hi>食楚粟三日也夫音扶三日榖本或作三日館榖誤也</hi>范文子立於戎馬之前曰君幼諸臣不佞<hi>佞才也君幼本或作君幼弱</hi>何以及此君其戒之<hi>戒勿驕</hi>周書曰惟命不于常有德之<lb/>
<pb n="15b"/>
　謂<hi>周書康誥言勝無常命惟德是與</hi>楚師還及瑕<hi>瑕楚地</hi>王使謂子反曰先大夫<lb/>
　之覆師徒者君不在<hi>謂子玉敗城僕時王不在軍覆芳服切</hi>子無以爲過不榖之<lb/>
　罪也子反再拜稽首曰君賜臣死死且不朽<hi>王引過亦所以責子反</hi>臣之<lb/>
　卒實奔臣之罪也子重使謂子反曰初隕師徒者而亦聞之矣<lb/>
　盍圖之<hi>聞子玉自殺終二卿相惡卒從此已前皆子忽切隕于敏切盍戸臘切</hi>對曰雖微先大夫<lb/>
　有之大夫命側側敢不義<hi>言以義命已不敢不受</hi>側亡君師敢忘其死王<lb/>
　使止之弗及而卒〇戰之日齊國佐髙無咎至于師<hi>無咎髙固子</hi>衛<lb/>
　侯出于衛公出于壞隤<hi>壞隤魯邑齊衛皆後非獨魯明晉以僑如故不見公壞戸怪切徐音懷隤徒回切</hi>宣伯通於穆姜<hi>穆姜成公母</hi>欲去季孟而取其室<hi>季文子孟獻子去起吕切</hi>將<lb/>
　行穆姜送公而使逐二子公以晉難告<hi>會晉伐鄭難乃旦切</hi>曰請反而聽<lb/>
　命姜怒公子偃公子鉏趨過<hi>二子公庶弟鉏仕居切</hi>指之曰女不可是皆<lb/>
　君也<hi>言欲廢公更立君女音汝</hi>公待於壞隤申宫儆備<hi>申勑宮備儆京領切</hi>設守而後<lb/>
　行是以後<hi>後晉楚戰期守乎又切</hi>使孟獻子守于公宫○秋㑹于沙隨謀<lb/>
<pb n="16a"/>
　伐鄭也<hi>鄭猶未服</hi>〇宣伯使告郤犫曰魯侯待于壞隤以待勝者<hi>觀晉楚之勝負</hi>郤犫將新軍且爲公族大夫以主東諸侯<hi>主齊魯之屬</hi>取貨于宣<lb/>
　伯而訴公于晉侯<hi>訴譖也</hi>晉侯不見公〇曹人請于晉曰自我先<lb/>
　君宣公即丗<hi>在十三年</hi>國人曰若之何憂猶未弭<hi>弭息也旣葬國人皆將從子臧所謂憂未息弭亡氏切</hi>而又討我寡君<hi>前年晉侯執曹伯</hi>以亡曹國社稷之鎭公子<lb/>
<hi>謂子臧逃奔宋</hi>且大汦曹也<hi>汦滅/也</hi>先君無乃有罪乎<hi>言今君無罪而見討得無以先君故</hi>
　若有罪則君列諸㑹矣<hi>諸侯雖有篡弑之罪侯伯已與之㑹則不復討前年㑹干戚曹伯在列盟畢乃執之故曹人以爲無罪篡𥘉患切弑音試復扶又切下及下文復請同</hi>君唯不遺德刑<hi>遺失也</hi>以伯<lb/>
　諸侯豈獨遺諸敝邑敢私布之<hi>爲曹伯歸不以名告傳伯如字又音霸</hi>〇七月公<lb/>
　㑹尹武公及諸侯伐鄭將行姜又命公如初<hi>復欲使公逐季孟</hi>公又申<lb/>
　守而行諸侯之師次于鄭西我師次于督揚不敢過鄭<hi>督揚鄭東地守手又切下注同過古卧切又古禾切</hi>子叔聲伯使叔孫豹請逆于晉師<hi>豹叔孫僑如弟也僑如於是遂作亂豹因奔齊</hi>爲食於鄭郊師逆以至<hi>聲伯戒叔孫以必須所逆晉師至乃食</hi>聲伯<lb/>
<pb n="16b"/>
　四日不食以待之食使者<hi>使者豹之介食音嗣使所吏切介音界及下文敢介同</hi>而後食<lb/>
<hi>言其忠也而後食一本作聲伯而後食</hi>諸侯遷于制田<hi>熒陽宛陵縣東有制澤</hi>知武子佐下<lb/>
　軍<hi>武子荀罃</hi>以諸侯之師侵陳至于鳴鹿<hi>陳國武平縣西南有鹿邑</hi>遂侵蔡未反<lb/>
<hi>侵陳蔡不書公不與與音預</hi>諸侯遷干潁上戊午鄭子罕宵軍之宋齊衛皆<lb/>
　失軍<hi>將主與軍相失宋衛不書後也將子匠切</hi>〇曹人復請于晉晉侯謂子臧反吾<lb/>
　歸而君<hi>以曹人童子臧故</hi>子臧反曹伯歸<hi>子臧自宋還</hi>子臧盡致其邑與卿<lb/>
　而不出<hi>不出仕</hi>〇宣伯使告郤犫曰魯之有季孟猶晉之有欒范<lb/>
　也政令於是乎成今其謀曰晉政多門不可從也<hi>政不由君</hi>寧事齊<lb/>
　楚有亡而巳蔑從晉矣<hi>蔑無也</hi>若欲得志於魯請止行父而殺之<lb/>
<hi>行父季文子也</hi>我斃蔑也<hi>蔑孟獻子時留守公官斃婢丗切</hi>而事晉蔑有貳矣魯不貳<lb/>
　小國必睦不然歸必叛矣九月晉人執季文子于苕丘公還待<lb/>
　于鄆<hi>鄆魯西邑東郡廪丘縣東有鄆城廪力甚切</hi>使子叔聲伯請季孫于晉郤犫曰<lb/>
　苟去仲孫蔑而止季孫行父吾與子國親於公室<hi>親魯甚於晉公室去起吕<pb n="17a"/>反下同</hi>對曰僑如之情子必聞之矣<hi>聞其淫慝情慝吐得切下同</hi>若去蔑與行<lb/>
父是大棄魯國而罪寡君也若猶不棄而惠徼周公之福使寡<lb/>
君得事晉君則夫二人者魯國社稷之臣也若朝亡之魯必夕<lb/>
亡以魯之密邇仇讎<hi>仇讎謂齊楚夫音扶朝知字</hi>亡而爲讎治之何及<hi>言魯屬齊楚則還爲晉讎</hi>郤犫曰吾爲子請邑對曰嬰齊魯之常隷也<hi>隷賤官爲于僞切</hi>
敢介大國以求厚焉<hi>介因也</hi>承寡君之命以請<hi>承奉也</hi>若得所請吾<lb/>
子之賜多矣又何求范文子謂欒武子曰季孫於魯相二君矣<lb/>
<hi>二君宣成相息亮切</hi>妾不衣帛馬不食粟可不謂忠乎信讒慝而棄忠良<lb/>
若諸侯何子叔嬰齊奉君命無私<hi>不受郤犫請邑衣於旣切食舊如字對上句應作嗣音</hi>
謀國家不貳<hi>謂四日不食以堅事晉</hi>圖其身不忘其君<hi>辭邑不食皆先君而後身</hi>若虚<lb/>
其請是棄善人也子其圖之乃許魯平赦季孫冬十月出叔<lb/>
孫僑如而盟之僑如奔齊<hi>諸大夫共盟以僑如爲戒</hi>〇十二月季孫及郤犫<lb/>
盟于扈歸刺公子偃<hi>偃與鉏俱爲姜所指而獨殺偃偃與謀與音預</hi>召叔孫豹于齊而<lb/>
<pb n="17b"/>
立之<hi>近此七月聲伯使豹請逆於晉聞魯人將討僑如豹乃辟其難先奔齊生二子而魯乃召之故襄二年豹始見經傳於此因言其終難乃旦切見賢遍切</hi>〇齊聲孟子通僑如<hi>聲孟子齊靈公母宋女</hi>使立於髙<lb/>
國之間<hi>位此二卿</hi>僑如曰不可以再罪奔衛亦間於卿<hi>傳亦終言僑如之佞間徐音間厠之間讀者或如字</hi>○晉侯使郤至獻楚捷于周與單襄公語驟稱其<lb/>
伐<hi>伐功也</hi>單子語諸大夫曰温季其亡乎<hi>温季郤至語魚據切</hi>位於七人之<lb/>
下<hi>佐新軍位在入</hi>而求掩其上<hi>稱己之伐掩上功</hi>怨之所聚亂之本也多怨而<lb/>
階亂何以在位<hi>怨爲亂階</hi>夏書曰怨豈在明不見是圖<hi>逸書也不見細微也見賢遍切又如字</hi>將愼其細也今而明之其可乎<hi>言郤至顯稱已功所以明怨咎</hi>
經十有七年春衛北宫括帥師侵鄭<hi>括成公曾孫括古活切</hi>〇夏公㑹尹<lb/>
子單子晉侯齊侯宋公衛侯曹伯邾人伐鄭<hi>晉未能服鄭故假天子烕周使二卿㑹之晉爲兵主而猶先尹單尊王命也單伯稱子蓋降爵</hi>○六月乙酉同盟于柯陵<hi>柯陵鄭西地柯古河切</hi>○秋公至自㑹<hi>無傳</hi>〇齊髙無咎出奔莒〇九月辛丑用郊<lb/>
<hi>無傳九月郊祭非禮明矣書用郊從史文</hi>〇晉侯使荀罃來乞師<hi>無傳將伐鄭</hi>〇冬公㑹<lb/>
<pb n="18a"/>
單子晉侯宋公衛侯曹伯齊人邾人伐鄭<hi>鄭猶未服故</hi>○十有一月<lb/>
公至自伐鄭<hi>無傳</hi>〇壬申公孫嬰齊卒于貍脤<hi>十一月無壬申日誤也貍脤闕貍力之切服市軫切</hi>〇十有二月丁巳朔日有食之<hi>無/傳</hi>○邾子貜且卒<hi>無傳五同盟貜俱縳切徐居碧切且子餘切</hi>〇晉殺其大夫郤錡郤犫郤至○楚人滅舒<lb/>
庸<lb/>
傳十七年春王正月鄭子駟侵晉虚滑<hi>虚滑晉二邑滑故滑國爲秦所滅時屬晉後屬周虚起居切</hi>衛北宫括救晉侵鄭至于髙氏<hi>不書救以侵告髙氏在陽翟縣西南</hi>夏五<lb/>
月鄭大子髠頑侯獳爲質於楚<hi>侯獳鄭大夫髠苦門切獳乃侯切質音致</hi>楚公子成<lb/>
公子寅戍鄭公㑹尹武公單襄公及諸侯伐鄭自戲童至于曲<lb/>
洧<hi>今新汲縣治曲洧城臨洧水戲許冝切洧于軌切治直吏切</hi>〇晉范文子反自鄢陵<hi>前年鄢陵戰還</hi>使其祝宗祈死<hi>祝宗主祭祀祈禱者</hi>曰君驕侈而克敵是天益其疾也<lb/>
難將作矣愛我者惟祝我使我速死無及於難范氏之福也六<lb/>
月戊辰士爕卒<hi>傳言厲公無道故賢臣憂懼因禱自裁侈尺氏切又尸氏切難乃且切祝之又切</hi>〇乙<lb/>
<pb n="18b"/>
酉同盟于柯陵㝷戚之盟也<hi>戚盟在十五年</hi>〇楚子重救鄭師于首止<lb/>
諸侯還<hi>畏楚強</hi>〇齊慶克通于聲孟子與婦人蒙衣乗輦而入于<lb/>
閎<hi>慶克慶封父蒙衣亦爲婦人服與婦人相冒閎巷門與如字徐音預閎音宏冒亡報切</hi>鮑牽見之以告<lb/>
國武子<hi>鮑牽鮑叔牙曽孫</hi>武子召慶克而謂之慶克乆不岀<hi>慙卧於家夫人所以怪之</hi>而告夫人曰國子謫我<hi>謫譴責也謫直軰切譴遣戰切</hi>夫人怒國子相靈公<lb/>
以㑹<hi>會伐鄭相息亮切下相施氏同</hi>髙鮑處守<hi>髙無咎鮑牽守手又切</hi>及還將至閉門而<lb/>
索客<hi>蒐索備姦人索所白切</hi>孟子訴之曰髙鮑將不納君而立公子角國<lb/>
子知之<hi>角頃公子頃音傾</hi>秋七月壬寅刖鮑牽而逐髙無咎無咎奔莒<lb/>
髙弱以盧叛<hi>弱無咎子盧髙氏邑刖音月又五刮切</hi>齊人來召鮑國而立之<hi>國牽之弟文子</hi>初鮑國去鮑氏而來爲施孝叔臣施氏卜宰厈句須吉<hi>卜立冡宰句其俱切</hi>施氏之宰有百室之邑與厈句須邑使爲宰以讓鮑國而<lb/>
致邑焉施孝叔曰子實吉對曰能與忠良吉孰大焉鮑國相施<lb/>
氏忠故齊人取以爲鮑氏後仲尼曰鮑莊子之知不如葵葵猶<lb/>
<pb n="19a"/>
　能衛其足<hi>葵傾葉向日以蔽其棍言鮑牽居亂不能危行言孫知音智向許亮切本又作嚮行下孟切</hi>〇冬<lb/>
　諸侯伐鄭<hi>前夏未得志故</hi>十月庚午圍鄭楚公子申救鄭師于汝上十<lb/>
　一月諸侯還<hi>不書圍畏楚救不成圍而還</hi>○𥘉聲伯夢渉洹<hi>洹水岀汲郡林慮縣東北至魏郡長樂縣入清水洹音桓一音恒今土俗音袁慮力於切樂音洛下平樂縣同</hi>或與巳瓊瑰食之<hi>瓊玉瑰珠也食珠玉含象瓊求營切瑰古回切含戸暗切本亦作唅</hi>泣而爲瓊瑰盈其懷<hi>淚下化爲珠玉滿其懷</hi>
　從而歌之曰濟洹之水贈我以瓊瑰歸乎歸乎瓊瑰盈吾懷乎<lb/>
<hi>從就也夢中爲此歌</hi>懼不敢占也還自鄭壬申至于貍脤而占之曰余恐<lb/>
　死故不敢占也今衆繁而從余三年矣無傷也言之之莫而卒<lb/>
<hi>繁猶多也傳戒數占夢莫音暮數所角切</hi>〇齊侯使崔杼爲大夫使慶克佐之帥師<lb/>
　圍盧<hi>討髙弱杼直吕切</hi>國佐從諸侯圍鄭以難請而歸<hi>請於諸侯難乃旦切下同</hi>遂<lb/>
　如盧師殺慶克以榖叛<hi>疾克淫亂故殺之</hi>齊侯與之盟于徐關而復之<lb/>
　十二月盧降使國勝告難于晉待命于清<hi>勝國佐子使以髙氏難告晉齊欲討國佐故留其子於外清陽平樂縣是爲明年殺國佐傳降下江切</hi>〇晉厲公侈多外嬖<hi>外嬖愛幸大去嬖必計切</hi>
<pb n="19b"/>
反自鄢陵欲盡去羣大夫而立其左右<hi>終如士爕言反自鄢一本作自鄢陵去起吕切</hi>
胥童以胥克之廢也怨郤氏<hi>童胥克之子宣八年郤缺廢胥克</hi>而嬖於厲公郤<lb/>
錡奪夷陽五田五亦嬖於厲公郤犫與長魚矯爭田執而梏之<lb/>
<hi>梏械也矯居表切梏古毒切械戸戒切</hi>與其父母妻子同一轅<hi>繫之車轅</hi>既矯亦嬖於<lb/>
厲公欒書怨郤至以其不從巳而敗楚師也欲廢之<hi>鄢陵戰欒書欲固壘郤至言楚有六間以取勝也</hi>使楚公子茷告公曰此戰也郤至實召寡君<hi>鄢陵戰晉囚公子茷以歸</hi>以東師之未至也<hi>齊魯衛之師</hi>與軍帥之不具也曰此必<lb/>
敗<hi>荀罃佐下軍居守郤犫將新軍乞師故言不具帥所類切守手又切</hi>吾因奉孫周以事君<hi>孫周晉襄公曽孫悼公君楚王也</hi>公告欒書書曰其有焉不然豈其死之不恤而受<lb/>
敵使乎<hi>謂鄢陵戰時楚子問郤至以弓使所吏切</hi>君盍甞使諸周而察之<hi>甞試也盍戸臘切使所吏切又如字</hi>郤至聘于周欒書使孫周見之公使覘之信<hi>覘伺也覘勑廉切伺音司又絲嗣切</hi>遂怨郤至厲公田與婦人先殺而飲酒後使大夫殺<hi>傳言厲公無道先婦人而後卿佐</hi>郤至奉豕<hi>進之/於公</hi>寺人孟張奪之<hi>寺人奄士</hi>郤至射而<lb/>
<pb n="20a"/>
殺之公曰季子欺余<hi>季子郤至公反以爲郤至奪孟張豕射食亦切</hi>厲公將作難胥童<lb/>
曰必先三郤族大多怨去大族不偪<hi>不偪公室偪彼力切</hi>敵多怨有庸<hi>討多怨者易有功易以䜴切</hi>公曰然郤氏聞之郤錡欲攻公曰雖死君必危郤<lb/>
至曰人所以立信知勇也信不叛君知不害民勇不作亂失兹<lb/>
三者其誰與我死而多怨將安用之<hi>言俱死無用多其怨咎知音智</hi>君實有臣<lb/>
而殺之其謂君何我之有罪吾死後矣若殺不辜將失其民欲<lb/>
安得乎<hi>言不得安君位</hi>待命而巳受君之禄是以聚黨有黨而爭命<hi>爭死命</hi>罪孰大焉<hi>傳言郤至無反心</hi>壬午胥童夷羊五帥甲八百將攻郤氏<lb/>
<hi>八百人</hi>長魚矯請無用衆公使清沸魋助之<hi>佛魋亦嬖人沸甫味切魋徒回切</hi>抽<lb/>
戈結祍<hi>祍裳際祍而甚切徐音而鴆切</hi>而僞訟者<hi>僞與清/沸魋訟</hi>三郤將謀於榭<hi>榭講武堂</hi>
矯以戈殺駒伯苦成叔於其位<hi>位所坐處也駒伯郤錡苦成叔郤犫處昌慮切</hi>温季曰<lb/>
逃威也遂趨<hi>郤至本意欲禀君命而死今矯等不以君命而來故欲逃凶賊爲害故曰威言可畏也或曰威當爲藏</hi>矯及諸其車以戈殺之皆尸諸朝<hi>陳其尸於朝</hi>胥童以甲劫欒書<lb/>
<pb n="20b"/>
中行偃於朝矯曰不殺二子憂必及君公曰一朝而尸三卿余<lb/>
不忍益也對曰人將忍君<hi>人謂書與偃一朝如字</hi>臣聞亂在外爲姦在内<lb/>
爲軌御姦以德<hi>德綏逺軌本又作宄音同御魚吕切下同</hi>御軌以刑<hi>刑治近</hi>不施而殺<lb/>
不可謂德臣偪而不討不可謂刑德刑不立姦軌並至臣請行<lb/>
遂出奔狄<hi>行去也施如字或式䜴切</hi>公使辭於二子<hi>辭謝書與偃</hi>曰寡人有討於<lb/>
郤氏郤氏旣伏其辜矣大夫無辱其復職位<hi>胥童劫而執之故云辱</hi>皆再<lb/>
拜稽首曰君討有罪而免臣於死君之惠也二臣雖死敢忘君<lb/>
德乃皆歸公使胥童爲卿公遊于匠麗氏<hi>匠麗嬖大夫家</hi>欒書中行偃<lb/>
遂執公焉召士匄士匄辭<hi>辭不往</hi>召韓厥韓厥辭曰昔吾畜於趙<lb/>
氏孟姬之讒吾能違兵<hi>畜養也違去也韓厥少爲趙盾所待養及孟姬之亂晉將討趙氏而厥去其兵示不與黨言此者明巳無所偏助孟姬亂在八年去起吕切少詩照切</hi>古人有言曰殺老牛莫之<lb/>
敢尸而況君乎二三子不能事君焉用厥也<hi>尸主也焉於䖍切</hi>〇舒庸<lb/>
人以楚師之敗也<hi>敗於鄢陵舒庸東夷國</hi>道呉人圍巢伐駕圍釐虺<hi>巢駕釐虺<pb n="21a"/>楚四邑道音導下及注同駕如字一音加釐力之切虺許鬼切</hi>遂恃呉而不設備楚公子橐師<lb/>
襲舒庸滅之〇閏月乙卯晦欒書中行偃殺胥童<hi>以其劫已故橐他洛切</hi>
民不與郤氏胥童道君爲亂故皆書曰晉殺其大夫<hi>厲公以私欲殺三郤而三郤死不以無罪書書偃以家怨害胥童而胥童受國討文明郤氏失民胥童道亂冝其爲國戮</hi>
經十有八年春王正月晉殺其大夫胥童<hi>傳在前年經在今春從告</hi>〇庚申<lb/>
晉弑其君州蒲<hi>不稱臣君無道</hi>〇齊殺其大夫國佐<hi>國武子</hi>〇公如晉〇<lb/>
夏楚子鄭伯伐宋〇宋魚石復入于彭城<hi>傳例曰以惡入也彭城宋邑今彭城縣復扶又切</hi>〇公至自晉〇晉侯使士匄來聘〇秋𣏌伯來朝〇八月<lb/>
邾子來朝○築鹿囿<hi>築牆爲鹿苑囿音又</hi>○己丑公薨于路寢〇冬楚人<lb/>
鄭人侵宋<hi>子重先遣輕軍侵宋故稱人而不言伐輕遣政切</hi>〇晉侯使士魴來乞師<hi>魴音房</hi>○十有二月仲孫蔑㑹晉侯宋公衛侯邾子齊崔杼同盟于<lb/>
虚朾<hi>虚朾地闕虚起居切朾他丁切</hi>〇丁未葬我君成公<lb/>
傳十八年春王正月庚申晉欒書中行偃使程滑弑厲公<hi>程滑晉大<pb n="21b"/>夫</hi>葬之于翼東門之外以車一乗<hi>言不以君禮葬諸侯葬車七乗乗繩證切</hi>使荀罃<lb/>
士魴逆周子于京師而立之<hi>悼公周</hi>生十四年矣大夫逆于清原<lb/>
周子曰孤始願不及此雖及此豈非天乎<hi>言有命</hi>抑人之求君使<lb/>
岀命也立而不從將安用君二三子用我今日否亦今日共而<lb/>
從君神之所福也<hi>傳言其少有才所以能自固少詩照切</hi>對曰羣臣之願也敢不<lb/>
唯命是聽庚午盟而入<hi>與諸大夫盟</hi>館于伯子同氏<hi>晉大夫家館舎也</hi>辛巳<lb/>
朝于武宫<hi>武公曲沃始命君</hi>逐不臣者七人<hi>夷羊五之屬</hi>周子有兄而無慧<lb/>
不能辨菽麥故不可立<hi>菽大豆也豆麥殊形易别故以爲癡者之候不慧蓋丗所謂白癡菽音叔易以豉切别彼列切癡勑疑切</hi>〇齊爲慶氏之難<hi>前年國佐殺慶克爲于僞切難乃旦切</hi>故甲申晦<lb/>
齊侯使士華免以戈殺國佐于内宫之朝<hi>華免齊大夫内宫夫人宫</hi>師逃于<lb/>
夫人之宫<hi>伏兵内宫恐不勝</hi>書曰齊殺其大夫國佐棄命專殺以榖叛<lb/>
故也<hi>國佐本疾淫亂殺慶克齊以是討之嫌其罪不及死故傳明言其三罪</hi>使清人殺國勝<hi>勝國佐子前年待命于清者</hi>國弱來奔<hi>弱勝/之弟</hi>王湫奔萊<hi>湫國佐黨湫子小切徐子鳥切萊音來</hi>慶封<lb/>
<pb n="22a"/>
　爲大夫慶佐爲司寇<hi>封佐皆慶克子</hi>旣齊侯反國弱使嗣國氏禮也<hi>佐之罪不及不祀</hi>○二月乙酉朔晉悼公即位于朝<hi>朝廟五日而即位也厲公殺絶故悼公不以嗣子居喪殺音試</hi>始命百官<hi>始爲/政</hi>施舎巳責<hi>施恩惠舎勞役止逋責施如字一音始䜴切逋布吳切</hi>逮鰥寡<hi>惠及微鰥古頑切</hi>振廢滯<hi>起舊/德</hi>厈乏困救災患<hi>厈亦救也</hi>禁淫慝<lb/>
　薄賦斂宥罪戾<hi>宥寛也慝他得切斂力驗切宥音又戾力計切</hi>節器用<hi>節省也省所景切下同</hi>時<lb/>
　用民<hi>使民以時</hi>欲無犯時<hi>不縱私欲縦本亦作從子用切</hi>使魏相士魴魏頡趙武爲<lb/>
　卿<hi>相魏錡子魴士㑹子頡魏顆子武趙朔子此四人其父祖皆有勞於晉國相息亮切頡戸結切顆苦果切</hi>荀家荀<lb/>
　㑹欒黶韓無忌爲公族大夫使訓卿之子弟共儉孝弟<hi>無忌韓厥子弟音悌本亦作悌</hi>使士渥濁爲大傅使脩范武子之法<hi>渥濁士貞子武子爲景公大傅渥於角切</hi>右行辛爲司空使脩士蔿之法<hi>辛將右行因以爲氏士蔿獻公司空也行戸郎切蔿于委切將子匠切</hi>弁糾御戎校正屬焉<hi>弁糾欒糾也校正主馬官弁皮彦切本又作卞同糾居黝切校戸孝切</hi>使訓諸御知義<hi>戎士尚節義</hi>荀賔爲右司士屬焉<hi>司士車右之官</hi>使訓勇<lb/>
　力之士時使<hi>勇力皆車右也勇力多不順命故訓之以共時之使共音恭本亦作供下文同</hi>卿無共御<lb/>
<pb n="22b"/>
立軍尉以攝之<hi>省卿戎御令軍尉攝御而巳省所景切令力呈切</hi>祁奚爲中軍尉羊舌<lb/>
職佐之魏絳爲司馬<hi>魏犫子也</hi>張老爲候奄鐸遏寇爲上軍尉籍偃<lb/>
爲之司馬<hi>偃籍談父爲上軍司馬鐸待洛切遏於葛切徐音謁</hi>使訓卒乗親以聽命<hi>相親以聽上命卒子忽切乗繩證切下及注同</hi>程鄭爲乗馬御六騶屬焉使訓羣騶知禮<hi>程鄭荀氏别族乘焉御乘車之僕也六騶六閑之騶周禮諸侯有六閑馬乗車尚禮客故訓羣騶使知禮騶側留切</hi>凡六官<lb/>
之長皆民譽也<hi>大國三卿晉時置六卿爲軍帥故揔舉六官則知羣官無非其人長丁丈切帥所類切</hi>舉<lb/>
不失職官不易方<hi>官守其業無相踰易</hi>爵不踰德<hi>量德授爵</hi>師不陵正旅不偪<lb/>
師<hi>正軍將命卿也師二千五百人之帥也旅五百人之帥也言上下有禮不相陵偪</hi>民無謗言所以復<lb/>
霸也<hi>此以上通言悼公所行未必皆在即位之年復扶又切下及注復入皆同上時掌切</hi>〇公如晉朝嗣<lb/>
君也○夏六月鄭伯侵宋及曹門外<hi>曹門宋城門</hi>遂㑹楚子伐宋取<lb/>
朝郟楚子辛鄭皇辰侵城郜取幽丘同伐彭城<hi>朝郟城郜幽丘皆宋邑取朝如字郟古洽切郜古報切</hi>納宋魚石向爲人鱗朱向帶魚府焉<hi>五子以十五年出奔楚獨書魚石爲帥告</hi>以三百乗戍之而還書曰復入<hi>惡其衣阻大國以兵威還故書復入乗繩證切<pb n="23a"/>惡烏路切</hi>凡去其國國逆而立之曰入<hi>謂本無位/紹繼而立</hi>復其位曰復歸<hi>亦國逆復音服又扶又切</hi>諸侯納之曰歸<hi>謂諸侯以言語告請而納之有位無位皆曰歸</hi>以惡曰復入<lb/>
<hi>謂身爲戎首稱兵入伐害國殄民者也此四條所以明外内之援辯逆順之辭通君臣取國有家之大例以惡曰復入或作以惡入曰復入</hi>宋人患之西鉏吾曰何也<hi>西鉏吾宋大夫鉏仕居切徐在居切吾音魚</hi>若楚<lb/>
　人與吾同惡以德於我吾固事之也不敢貳矣<hi>惡謂魚石</hi>大國無厭<lb/>
　鄙我猶憾<hi>言已事之則以我爲鄙邑猶恨不足此吾患也厭於鹽切憾戸暗切</hi>不然而收吾憎使<lb/>
　替其政<hi>謂不同惡魚石而用之使佐政</hi>以間吾釁亦吾患也今將崇諸侯之姦<lb/>
　而披其地<hi>崇長也謂楚今取彭城以封魚石披猶分也間如字又間厠之間釁許靳切披普彼切長丁丈切</hi>以<lb/>
　塞夷庚<hi>夷庚呉晉往來之要道楚封魚石於彭城欲以絶呉晉之道</hi>逞姦而攜服毒諸侯而<lb/>
　懼呉晉<hi>隔呉晉之道故懼攜離也</hi>吾庸多矣非吾憂也且事晉何爲晉必恤<lb/>
　之<hi>言宋常事晉何爲顧有此患難難乃旦切</hi>○公至自晉晉范宣子來聘且拜朝也<hi>拜謝公朝</hi>君子謂晉於是乎有禮<hi>有卑讓之禮</hi>○秋𣏌桓公來朝勞公且問<lb/>
　晉故公以晉君語之<hi>語其德政勞力報切語魚據切</hi>𣏌伯於是驟朝于晉而請<lb/>
<pb n="23b"/>
爲昏<hi>爲平公不徹樂張本</hi>○七月宋老佐華喜圍彭城老佐卒馬<hi>言所以不克彭城</hi>〇八月邾宣公來朝即位而來見也<hi>見賢遍切</hi>○築鹿囿書不時<lb/>
也<hi>非土功時</hi>〇已丑公薨于路寢言道也<hi>在路寢得君薨之道</hi>○冬十一月楚<lb/>
子重救彭城伐宋<hi>使偏師與鄭人侵宋子重爲後鎭</hi>宋華元如晉告急韓獻子<lb/>
爲政<hi>於是欒書卒韓厥代將中軍</hi>曰欲求得人必先勤之<hi>勤恤其急</hi>成霸安疆自<lb/>
宋始矣晉侯師于台谷以救宋<hi>台谷地闕台勑才切一音臺</hi>遇楚師于靡角<lb/>
之谷楚師還<hi>畏晉強也龍角宋地</hi>○晉士魴來乞師<hi>將救宋</hi>季文子問師數<lb/>
於臧武仲<hi>武仲宜叔之子</hi>對曰伐鄭之伇知伯實來下軍之佐也<hi>知伯荀罃</hi>
今彘季亦佐下軍<hi>彘季士魴彘直例切</hi>如伐鄭可也<hi>伐鄭在十七年</hi>事大國無失<lb/>
班爵而加敬焉禮也從之<hi>從武仲言</hi>○十二月孟獻子㑹于虚朾謀<lb/>
救宋也宋人辭諸侯而請師以圍彭城<hi>不敢煩諸侯故但請其師爲襄元年圍彭城傳</hi>
〇孟獻子請于諸侯而先歸㑹葬丁未葬我君成公書順也<hi>薨于路寢五月而葬國家安靜丗適承嗣故曰書順也適丁歷切</hi>
<pb n="24a"/>
</p>
<p>
春秋左氏傳卷第十三<lb/>
</p>
<p>
</p>
  </div>
</body>
</text>
</TEI>
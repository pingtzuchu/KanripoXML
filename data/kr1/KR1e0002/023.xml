<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
春秋經傳集解昭四第二十三<lb/>
　　　　　　　　　杜氏　盡十七年<lb/>
經十有三年春叔弓帥師圍費<hi>不書南蒯以費叛不以告廟費音秘</hi>〇夏四月楚<lb/>
公子比自晉歸于楚弑其君䖍于乾谿<hi>比去晉而不送書歸者依陳蔡以入言陳蔡猶列國也比歸而靈王死故書弒其君靈王無道而弑稱臣比非首謀而反書弑比雖脅立猶以罪加也靈王死在五月又不在乾谿楚人生失靈王故本其始禍以赴之谿苦兮切</hi>〇楚公子棄疾殺公子比<hi>比雖爲君而未列於諸侯故不稱爵殺不稱人罪棄疾</hi>〇秋公會劉子晉侯齊侯宋公衛侯鄭伯曹<lb/>
伯莒子邾子滕子薛伯𣏌伯小邾子于平丘<hi>平丘在陳留長垣縣西南垣音袁</hi>
〇八月甲戍同盟于平丘<hi>書同齊服故</hi>○公不與盟<hi>魯不堪晉求讒慝弘多公不與盟非國惡故不諱與音預慝他得切</hi>〇晉人執季孫意如以歸〇公至自會<hi>無傳</hi>〇蔡<lb/>
侯廬歸于蔡<hi>廬音盧又力居切</hi>〇陳侯吴歸于陳<hi>陳蔡皆受封于楚故稱爵諸侯納之曰歸</hi>
〇冬十月葬蔡靈公<hi>蔡復而後以君禮葬之</hi>〇公如晉至河乃復<hi>晉人辭公</hi>〇<lb/>
呉滅州來<hi>州來楚邑用大師焉日滅</hi>
<pb n="1b"/>
傅十三年春叔弓圍費弗克敗焉<hi>爲費人所敗不書諱之</hi>平子怒令見費<lb/>
人執之以爲囚俘冶區夫曰非也<hi>區夫魯大夫俘芳夫切冶音也區烏侯切又丘于切</hi>若<lb/>
見費人寒者衣之飢者食之爲之令主而共其乏困費來如歸<lb/>
南氏亡矣民將叛之誰與居邑若憚之以威懼之以怒民疾而<lb/>
叛爲之聚也若諸侯皆然費人無歸不親南氏將焉入矣平子<lb/>
從之費人叛南氏<hi>費叛南氏在明年傳善區夫之謀終言其效衣於旣切食音嗣共音恭憚待旦切爲于僞切焉於䖍切效户孝切</hi>〇楚子之爲令尹也殺大司馬薳掩而取其室<hi>在襄三十年薳于委切掩於檢切</hi>及即位奪薳居田<hi>居掩之族言薳氏所以怨</hi>遷許而質許圍<lb/>
<hi>遷許在九年圍許大夫質音致</hi>蔡洧有寵於王王之滅蔡也其父死焉<hi>楚滅蔡在十一年洧仕楚其父在國故死洧于軌切</hi>王使與於守而行<hi>使洧守國王行至乾谿與音預守手又切</hi>申之<lb/>
會越大夫戮焉<hi>申會在四年</hi>王奪鬪韋龜中犫<hi>韋龜令尹子文玄孫中犫邑名犫尺州切</hi>
又奪成然邑而使爲郊尹<hi>成然韋龜子郊尹治郊竟大夫竟音境</hi>蔓成然故事蔡<lb/>
公<hi>蔡公棄疾也故猶舊也韋龜以棄疾有當璧之命故使成然事之蔓音萬</hi>故薳氏之族及薳居許<lb/>
<pb n="2a"/>
圍蔡洧蔓成然皆王所不禮也因羣喪職之族啓越大夫常壽<lb/>
過作亂<hi>常壽過申會所戮者喪息浪切過古禾切</hi>圍固城克息舟城而居之<hi>息舟楚邑城之堅固者</hi>觀起之死也其子從在蔡事朝呉<hi>觀起死在襄二十二年朝呉故蔡大夫聲子之子從如字朝如字</hi>曰今不封蔡蔡不封矣我請試之<hi>觀從以父死怨楚故欲弑作亂</hi>以<lb/>
蔡公之命召子于子晳<hi>二子皆靈王弟元年子干奔晉子晳奔鄭晳星歷切</hi>及郊而告之<lb/>
情<hi>告以蔡公不知謀</hi>彊與之盟入襲蔡蔡公將食見之而逃<hi>不知其故驚起辟之彊其丈切</hi>觀從使子干食坎用牲加書而速行<hi>使子干居蔡公之牀食蔡公之食並僞與蔡公盟之徵驗以示衆</hi>己徇於蔡<hi>己觀從也己音紀徇似俊切</hi>曰蔡公召二子將納之<lb/>
與之盟而遣之矣將師而從之<hi>許言蔡公將以師助二子</hi>蔡人聚將執之<hi>執觀從</hi>辭曰失賊成軍而殺余何益乃釋之<hi>賊謂子干子晳也言蔡公巳成軍殺已不解罪</hi>
朝具曰二三子若能死亡則如違之以待所濟<hi>言若能爲靈王死亡則可違蔡公之命以待成敗如何爲干僞切</hi>若求安定則如與之以濟所欲<hi>言與蔡公則可得安定</hi>
且違上何適而可<hi>言不可違上也上謂蔡公</hi>衆曰與之乃奉蔡公召二子而<lb/>
<pb n="2b"/>
盟于鄧<hi>潁川召陵縣西南有鄧城二子子干子晳</hi>依陳蔡人以國<hi>國陳蔡而依之</hi>楚公子比<lb/>
<hi>子干</hi>公子黒肱<hi>子晳肱/古弘切</hi>公子棄疾<hi>蔡公</hi>蔓成然蔡朝呉帥陳蔡不羹<lb/>
許葉之師因四族之徒<hi>四族薳氏許圍蔡洧蔓成然羹音郎葉始渉切</hi>以入楚及郊陳<lb/>
蔡欲爲名故請爲武軍<hi>欲築壘壁以示後人爲復讎之名壘力軌切壁本亦作辟音壁</hi>蔡公知<lb/>
之曰欲速且役病矣請藩而巳乃藩爲軍<hi>藩籬也藩方元切籬本亦作離力知切</hi>
蔡公使須務牟與史猈先入因正僕人殺大子禄及公子罷敵<lb/>
<hi>須務牟史猈楚大夫蔡公之黨也正僕大子之近官牟亡侯切猈皮皆切徐扶蟹切又扶移切或扶瞻切本或作[竺-二+稗]音同罷音皮徐甫綺切又蒲買切</hi>公子比爲王公子黒肱爲令尹次于魚陂<hi>竟陵縣城西北有甘魚陂陂彼冝切</hi>公子棄疾爲司馬先除王宫使觀從從師于乾谿而<lb/>
遂告之<hi>從乾谿之師告使叛靈王</hi>且曰先歸復所後者劓<hi>劓截鼻劓魚器切</hi>師及訾<lb/>
梁而潰<hi>靈王還至訾梁而衆散訾子斯切潰戸内切</hi>王聞羣公子之死也自投于車<lb/>
曰人之愛其子也亦如余乎侍者曰甚焉小人老而無子知擠<lb/>
于溝壑矣<hi>擠隊也擠子細切說文云排也又子禮切壑許各切隊直類切</hi>王曰余殺人子多矣<lb/>
<pb n="3a"/>
能無及此乎右尹子革曰請待于郊以聽國人<hi>聽國人之所與</hi>王曰衆<lb/>
怒不可犯也曰若入於大都而乞師於諸侯王曰皆叛矣曰若<lb/>
亡於諸侯以聽大國之圖君也王曰大福不再祗取辱焉然丹<lb/>
乃歸于楚<hi>然丹子革棄王而歸楚祗音支</hi>王㳂夏將欲入鄢<hi>夏漢别名順流爲㳂順漢水南至鄢㳂以全切夏戸雅切鄢徐於建切又於晚切入本又作至</hi>芋尹無宇之子申亥曰吾父再奸<lb/>
王命<hi>謂斷王旌執人於章華宮芋于付切徐又音羽奸音于斷丁管切</hi>王弗誅惠孰大焉君不<lb/>
可忍惠不可棄吾其從王乃求王遇諸棘闈以歸<hi>棘里名闈門也闈音韋孔晁云棘楚邑闈巷門</hi>夏五月癸亥王縊于芋尹申亥氏<hi>癸亥五月二十六日皆在乙卯丙辰後傳終言之經書四月誤縊一䜴切</hi>申亥以其二女殉而葬之觀從謂子干曰不<lb/>
殺棄疾雖得國猶受禍也子干曰余不忍也子玉曰人將忍子<lb/>
<hi>子王觀從殉似俊切謂子干曰本或作謂子干</hi>吾不忍俟也乃行國毎夜駭曰王入矣<lb/>
<hi>相恐以靈王也駭户楷切恐丘勇切</hi>乙卯夜棄疾使周走而呼曰王至矣<hi>周徧也乙卯十八日呼好故切徧音遍</hi>國人大驚使蔓成然走告子干子晳曰王至矣國<lb/>
<pb n="3b"/>
人殺君司馬將來矣<hi>司馬謂棄疾也言司馬見殺以恐子干</hi>君若早自圖也可以<lb/>
無辱衆怒如水火焉不可爲謀又有呼而走至者曰衆至矣二<lb/>
子皆自殺<hi>不書弒君位未定也弑申志切</hi>丙辰棄疾即位名曰熊居葬子干干<lb/>
訾實訾敖<hi>不成君無號謚者楚皆謂之敖熊音雄</hi>殺囚衣之王服而流諸漢乃取<lb/>
而葬之以靖國人使子旗爲令尹<hi>子旗蔓成然衣於旣切旗音其</hi>〇楚師還自<lb/>
徐<hi>前年圍徐之師</hi>具人敗諸豫章獲其五師<hi>定二年楚人伐呉師于豫章具人見舟于豫章而潜師于巢以軍楚師於豫章又柏舉之役呉人舎舟于淮汭而自豫章與楚夾漢此皆當在江北淮水南蓋後徙在江南豫章帥所類切謂蕩侯潘子司馬裻嚻尹午陵尹喜五人見賢遍切汭如銳切</hi>〇平王封陳蔡復遷邑<hi>復九年所遷邑</hi>致羣賂<hi>始舉事時所/貨賂賂音路</hi>施舎寛民宥罪舉職<hi>舉職脩廢宫宥音又</hi>召觀<lb/>
從王曰唯爾所欲<hi>觀從敎子干殺棄疾棄疾今召用之明在君爲君之義爲于僞切</hi>對曰臣之先<lb/>
佐開卜乃使爲卜尹<hi>佐卜人開龜兆</hi>使枝如子躬聘于鄭且致犫櫟之<lb/>
田<hi>犫櫟本鄭邑楚中取之平王新立故還以賂鄭櫟力狄切</hi>事畢弗致<hi>知鄭自說服不復須賂故說音恱復扶又切下復使同</hi>鄭人請曰聞諸道路將命寡君以犫櫟敢請命對曰臣<lb/>
<pb n="4a"/>
未聞命旣復王問犫櫟降服而對<hi>降服如今解冠也謝違命</hi>曰臣過失命未<lb/>
之致也王執其手曰子母勤姑歸不榖有事其告子也<hi>王善其有權有事將復使之毋音無</hi>他年芋尹申亥以王柩告乃改葬之𥘉靈王卜曰余<lb/>
尚得天下<hi>尚庶幾柩其乆切</hi>不吉投龜詬天而呼曰是區區者而不余<lb/>
卑<hi>區區小天下詬本又作訽呼豆切徐許后切呼火故切卑必利切徐甫至切與也</hi>余必自取之民患<lb/>
王之無厭也故從亂如歸𥘉共王無冢適<hi>冢大也厭於鹽切共音恭適丁歷切下無適同</hi>有寵子五人無適立焉乃大有事于羣望<hi>羣望星辰山川</hi>而祈曰請<lb/>
神擇於五人者使主杜稷乃徧以璧見於羣望曰當璧而拜者<lb/>
神所立也誰敢違之旣乃與巴姬密埋璧於大室之庭<hi>巴姬共王妾大室祖廟徧音遍見賢遍切下注微見同巴必加切埋亡皆切大音㤗</hi>使五人齊而長入拜<hi>從長幼以次拜齊側皆切本又作齋長丁丈切</hi>康王跨之<hi>過其上也跨苦化切</hi>靈王肘加焉子干子晳皆<lb/>
逺之平王弱抱而入再拜皆厭紐<hi>微見璧細以爲審識肘中九切逺于萬切厭於甲切徐於輒切紐女九切識申志切又如字</hi>鬪韋龜屬成然焉<hi>知其將立故託其子屬音燭</hi>且曰棄禮<lb/>
<pb n="4b"/>
<pb n="4b"/>
之芉姓有亂必季實立楚之常也獲神一也<hi>當璧拜芈彌爾切</hi>有民二<lb/>
也<hi>民信之</hi>令德三也<hi>無苛/慝</hi>寵貴四也<hi>貴妃/子</hi>居常五也<hi>棄疾季</hi>有五利<lb/>
以去五難誰能害之子干之官則右尹也數其貴寵則庶子也<lb/>
以神所命則又逺之其貴亡矣<hi>位不尊去起吕切數所主切逺于萬切亡音無又如字</hi>其<lb/>
寵棄矣<hi>父旣没故</hi>民無懷焉<hi>非令/德</hi>國無與焉<hi>無内主</hi>將何以立宣子曰<lb/>
齊桓晉文不亦是乎<hi>皆庶賤</hi>對曰齊桓衛姬之子也有寵於僖<hi>衛姬齊僖公妾</hi>有鮑叔牙賔須無隰朋以爲輔佐有莒衛以爲外主<hi>齊桓出奔莒衛有舅氏之助</hi>有國髙以爲内主<hi>國氏髙氏/齊上卿</hi>從善如流<hi>言其疾也</hi>下善齊<lb/>
肅<hi>齊嚴也肅敬也下遐嫁切齊側皆切</hi>不藏賄<hi>清也賄/呼罪切</hi>不從欲<hi>儉也從子用切</hi>施舎不倦<lb/>
<hi>施舎猶言布恩德</hi>求善不厭是以有國不亦冝乎我先君文公狐季姬<lb/>
之子也有寵於獻好學而不貳<hi>言篤志厭於豔切好呼報切</hi>生十七年有士<lb/>
五人<hi>狐偃趙衰顚頡魏武子司空季子五士從出衰初危切頡戸結切從才用切</hi>有先大夫子餘子<lb/>
犯以爲腹心<hi>子餘趙衰子犯狐偃</hi>有魏犫賈佗以爲股肱<hi>魏犫魏武子也稱五人而說四<pb n="5a"/>士賈佗又不在本數蓋叔向所賢佗徒河切</hi>有齊宋秦楚以爲外主<hi>齊妻以女宋贈以馬楚王享之秦伯納之妻七計切</hi>有欒卻狐先以爲内主<hi>謂欒枝郤縠狐突先軫也欒魯官切郤去逆切縠戸木切</hi>
亡十九年守志彌篤惠懷棄民<hi>惠公懷公不恤民也</hi>民從而與之獻無異<lb/>
親民無異望<hi>獻公之子九人唯文公在</hi>天方相晉將何以代文此二君者異<lb/>
於子于共有寵子國有奥主<hi>謂棄疾也相息亮切共音㳟奥烏報切</hi>無施於民無<lb/>
援於外去晉而不送歸楚而不逆何以兾國<hi>傳言子千所以蒙弑君之名棄疾所以得國施式豉切</hi>〇晉成虒祁<hi>在八年/虒音斯</hi>諸侯朝而歸者皆有貳心<hi>賤其奢也</hi>
爲取郠故<hi>取郠在十年爲于僞切郠工杏切</hi>晉將以諸侯來討叔向曰諸侯不<lb/>
可以不示威<hi>知晉德薄欲以威服之</hi>乃並徵會告于呉秋晉侯會呉子于良<lb/>
<hi>下邳有良城縣邳皮悲切</hi>水道不可呉人辭乃還<hi>辭不會</hi>七月丙寅治兵于邾<lb/>
南甲車四千乗<hi>三十萬人乗繩證切下及注同</hi>羊舌鮒攝司馬<hi>鮒叔向弟也攝兼官鮒音附</hi>
遂合諸侯于平丘子産子大叔相鄭伯以會子産以幄幕九張<lb/>
行<hi>幄幕軍旅之帳幄於角切幕音莫四合象宫室曰幄在上曰幕</hi>子大叔以四十旣而悔之毎<lb/>
<pb n="5b"/>
舎損焉及會亦如之<hi>亦九張也傳言子産之適冝大叔之從善</hi>次于衛地叔鮒求貨<lb/>
於衛淫芻蕘者<hi>欲使衛患之而致貨芻初俱切說文云刈草也蕘如遥切飼牲日芻草薪曰蕘</hi>衛人使<lb/>
屠伯饋叔向羹與一篋錦<hi>屠伯衛大夫屠音徒饋其位切篋苦協切</hi>曰諸侯事晉未<lb/>
敢攜貳況衛在君之宇下<hi>屋字之下喻近也</hi>而敢有異志芻蕘者異於<lb/>
他日敢請之<hi>請止之</hi>叔向受羹反錦<hi>受羹示不逆其意且非貨</hi>曰晉有羊舌鮒<lb/>
者瀆貨無厭<hi>瀆數也瀆徒木切厭於鹽切數音朔</hi>亦將及矣<hi>將及/禍</hi>爲此役也<hi>役事也爲如字或于僞切</hi>子若以君命賜之其巳容從之未退而禁之<hi>禁芻蕘者</hi>晉人<lb/>
將㝷盟齊人不可<hi>有貳心故</hi>晉侯使叔向告劉獻公<hi>獻公王卿士劉子</hi>曰抑<lb/>
齊人不盟若之何對曰盟以厎信<hi>厎致也厎音旨</hi>君苟有信諸侯不貳<lb/>
何患焉告之以文辭董之以武師雖齊不許君庸多矣<hi>董督也庸功也討之有辭故功多也</hi>天子之老請帥王賦元戎十乗以先啓行<hi>天子大夫稱老元戎戎車在前者啓開也行道也</hi>遲速唯君<hi>欲佐晉討齊</hi>叔向告于齊曰諸侯求盟巳<lb/>
在此矣今君弗利寡君以爲請對曰諸侯討貳則有㝷盟若皆<lb/>
<pb n="6a"/>
用命何盟之㝷<hi>託用命以拒晉</hi>叔向日國家之敗有事而無業事則不<lb/>
經<hi>業貢賦之業</hi>有業而無禮經則不序<hi>須禮而有次字</hi>有禮而無威序則不<lb/>
共<hi>禮須威嚴而後共</hi>有威而不昭共則不明<hi>威須昭告神明而後信義著</hi>不明棄共<lb/>
百事不終所由傾覆也<hi>信義不明則棄威不威棄禮無禮無經無經無業故百事不成覆芳服切</hi>是<lb/>
故明王之制使諸侯歳聘以志業<hi>志識也歳聘以脩其職業</hi>間朝以講禮<hi>三年而十朝正班爵之義率長幼之序間間廁之間長丁丈切</hi>再朝而會以示威<hi>六年而一會以訓上下之則制財用之節</hi>再會而盟以顯昭明<hi>十二年而一盟所以昭信義也凡八聘四朝再會王一巡守盟于方嶽之下守手又切嶽音岳</hi>志業於好<hi>聘也好/呼報切</hi>講禮於等<hi>朝/也</hi>示威於衆<hi>會也</hi>昭明於<lb/>
神<hi>
                        <graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>也</hi>自古以來未之或失也存亡之道恒由是興晉禮主盟<hi>依先王先公舊禮主諸侯盟</hi>懼有不治奉承齊犧<hi>齊盟之犧牲治直吏切舊如字犧許宜切</hi>而布諸<lb/>
君求終事也<hi>終竟也</hi>君曰余必廢之何齊之有唯君圖之寡君聞<lb/>
命矣齊人懼對曰小國言之大國制之敢不聽從旣聞命矣敬<lb/>
共以往遲速唯君叔向曰諸侯有間矣<hi>間隙也</hi>不可以不示衆八<lb/>
<pb n="6b"/>
月辛未治兵<hi>習戰</hi>建而不旆<hi>建立旌旗不曳其旆旆游也旆歩貝切</hi>壬申復旆之諸<lb/>
侯畏之<hi>軍將戰則旆故曳旆以恐之復扶又切恐丘勇切</hi>邾人莒人愬干晉曰魯朝夕<lb/>
伐我幾亡矣<hi>自昭公即位邾魯同好又不朝夕伐莒無故怨愬晉人信之所謂讒慝弘多愬音素朝夕如字幾音祈</hi>我之不共魯故之以<hi>不共晉貢以魯故也共音恭下同</hi>晉侯不見公使叔向<lb/>
來辭曰諸侯將以甲戍盟寡君知不得事君矣請君無勤<hi>託謙辭以絶魯</hi>子服惠伯對曰君信蠻夷之訴<hi>蠻夷謂邾莒</hi>以絶兄弟之國棄周<lb/>
公之後亦唯君寡君聞命矣叔向曰寡君有甲車四千乗在雖<lb/>
以無道行之必可畏也況其率道其何敵之有牛雖瘠僨於豚<lb/>
上其畏不死<hi>僨仆也瘠在亦切僨方問切仆音付又蒲北切</hi>南蒯子仲之憂其庸可棄<lb/>
乎<hi>棄猶忘也</hi>若奉晉之衆用諸侯之師因邾莒𣏌鄫之怒<hi>四國近魯數以小事相忿鄫巳滅其民猶存故并以恐魯鄫才陵切近附近之近數音朔</hi>以討魯罪間其二憂<hi>因南蒯子仲二憂爲間隙</hi>何求而弗克魯人懼聽命<hi>不敢與盟與音預下不與同</hi>甲戍同盟于平<lb/>
丘齊服也<hi>經所以稱同</hi>令諸侯日中造于除<hi>除地爲壇盟會處造七報切壇本或作墠音善<pb n="7a"/>處昌慮切</hi>癸酉退朝<hi>先盟朝晉/先悉薦切</hi>子産命外僕速張於除<hi>張幄幕</hi>子大叔<lb/>
止之使待明日及夕子産聞其未張也使速往乃無所張矣<hi>地巳滿也傳言子産毎事敏於大叔</hi>及盟子産爭承<hi>承貢賦之次</hi>曰昔天子班貢䡖重以<lb/>
列<hi>列位也</hi>列尊貢重周之制也<hi>公侯地廣故所貢者多</hi>卑而貢重者甸服也<lb/>
<hi>甸服謂天子畿内共職貢者</hi>鄭伯男也而使從公侯之貢<hi>言鄭國在甸服外爵列伯子男不應岀公侯之貢</hi>懼弗給也敢以爲請諸侯靖兵好以爲事<hi>靖息也好呼報切</hi>行<lb/>
理之命<hi>行理使人通聘問者使所吏切</hi>無月不至貢之無藝<hi>藝法制</hi>小國有闕所<lb/>
以得罪也諸侯脩盟存小國也貢獻無極亡可待也存亡之制<lb/>
將在今矣自日中以爭至于昏晉人許之旣盟子大叔咎之日<lb/>
諸侯若討其可瀆乎<hi>瀆易也各其九切易以䜴切</hi>子産曰晉政多門<hi>政不出一家</hi>
貳偷之不暇何暇討<hi>貳不壹偷苟且</hi>國不競亦陵何國之爲<hi>不競爭則爲人所侵陵不成爲國爭爭鬪之爭下爭競同</hi>公不與盟<hi>信邾莒之訴欲討魯故</hi>晉人執季孫意如以<lb/>
幕蒙之<hi>蒙裹也裹音果</hi>使狄人守之司鐸射<hi>魯大夫鐸待洛切射食亦切又食夜切</hi>懷錦<lb/>
<pb n="7b"/>
奉壷飲冰以蒲伏焉守者御之乃與之錦而入<hi>蒲伏竊往飲季孫水箭筩蓋可以取飲奉芳勇切蒲本又作匍同歩都切又音扶本亦作扶伏本又作匐同蒲北切又音服守手又切又如字御魚吕切飲於鴆切筩音童又音勇</hi>晉人以平子歸子服湫從<hi>湫子服惠伯從至晉湫子小切徐音椒又子烏切案子服湫又作子服椒云一人耳從才用切</hi>子産歸未至聞子皮卒哭且曰吾巳<hi>巳猶㳏竟</hi>
無爲爲善矣唯夫子知我<hi>言子皮知己之善</hi>仲尼謂子産於是行也足<lb/>
以爲國基矣詩曰樂旨君子邦家之基<hi>詩小雅言樂與君子爲治乃國家之基本治直吏切</hi>子産君子之求樂者也且曰合諸侯藝貢事禮也<hi>嫌爭競不順故以禮明之</hi>〇鮮虞人聞晉師之悉起也<hi>五年傳日遺守四千今甲車四千乗故爲悉起</hi>而不警<lb/>
邊且不脩備<hi>言夷狄無謀警音景</hi>晉荀呉自著雍以上軍侵鮮虞及中人<lb/>
驅衝競<hi>中山望都縣西北有中人城驅衝車與狄爭逐</hi>大獲而歸<hi>爲十五年晉伐鮮虞起</hi>〇楚之<lb/>
滅蔡也靈王遷許胡沈道房申於荆焉平王即位旣封陳蔡而<lb/>
皆復之禮也<hi>滅蔡在十一年許胡沈小國也道房申皆故諸侯楚滅以爲邑荆荆山也傳言平王得安民之禮汝南有呉防縣即防國</hi>隱大子之子廬歸于蔡禮也<hi>隱大子大子有也廬蔡平侯</hi>悼大子<lb/>
<pb n="8a"/>
之子呉歸千陳禮也<hi>悼大子偃師也呉陳惠公</hi>〇冬十月葬蔡靈公禮也<hi>國復成禮以葬也此陳蔡事傳皆言禮嫌楚所封不得比諸侯故明之</hi>〇公如晉荀呉謂韓宣子曰<lb/>
諸侯相朝講舊好也執其卿而朝其君有不好焉不如辭之乃<lb/>
使士景伯辭公于河<hi>景伯士文伯之子彌牟也好呼報切</hi>〇呉滅州來令尹子期<lb/>
請伐呉王弗許曰吾未撫民人未事鬼神未脩守備未定國家<lb/>
而用民力敗不可悔州來在呉猶在楚也子姑待之<hi>傳言平王所以能有國守手又切</hi>〇季孫猶在晉子服惠伯私於中行穆子<hi>私與之語</hi>曰魯事<lb/>
晉何以不如夷之小國魯兄弟也土地猶大所命能具若爲夷<lb/>
棄之使事齊楚其何瘳於晉<hi>瘳差也爲于僞切下爲夷將爲同瘳勑留切差𥘉賣切</hi>親親<lb/>
與大賞共罰否所以爲盟主也子其圖之諺曰臣一主二<hi>言一臣必有二主道不合得去事他國諺音彦</hi>吾豈無大國<hi>言非獨晉可事</hi>穆子告韓宣子且曰楚<lb/>
滅陳蔡不能救而爲夷執親將焉用之乃歸季孫惠伯曰寡君<lb/>
未知其罪合諸侯而執其老<hi>老尊卿稱焉於䖍切稱尺證切</hi>若猶有罪死命可<lb/>
<pb n="8b"/>
也<hi>死晉命也</hi>若曰無罪而惠免之諸侯不聞是逃命也何免之爲請<lb/>
從君惠於會<hi>欲得盟㑹見遣不欲私去</hi>宣子患之謂叔向曰子能歸季孫乎<lb/>
對曰不能鮒也能<hi>鮒叔魚</hi>乃使叔魚叔魚見季孫曰昔鮒也得罪<lb/>
於晉君自歸於魯君<hi>蓋襄二十一年坐叔虎與欒氏黨并得罪坐才卧切</hi>微武子之賜不<lb/>
至於今<hi>武子季平子祖父</hi>雖獲歸骨於晉猶子則肉之敢不盡情歸子<lb/>
而不歸鮒也聞諸吏將爲子除館於西河<hi>西使近河近附近之近</hi>其若之<lb/>
何且泣<hi>泣以信其言</hi>平子懼先歸惠伯待禮<hi>待見遣之禮</hi>
經十有四年春意如至自晉<hi>書至者喜得免</hi>〇三月曹伯滕卒<hi>無傳四同盟</hi>
〇夏四月<hi>無傳</hi>〇秋葬曹武公<hi>無/傳</hi>〇八月莒子去疾卒<hi>未同盟去起吕切</hi>
〇冬莒殺其公子意恢<hi>以禍亂告不必繫於爲卿故雖公子亦書意恢與亂君爲黨故書名惡之恢苦囬切惡烏路切</hi>
傳十四年春意如至自晉尊晉罪己也<hi>以舎族爲尊晉罪己舎音捨</hi>尊晉罪<lb/>
己禮也<hi>禮脩己而不責人</hi>〇南蒯之將叛也盟費人司徒老祁慮癸<hi>二人<pb n="9a"/>南蒯家臣祁巨夷切字林上尸切</hi>僞癈疾使請於南蒯曰臣願受盟而疾興若<lb/>
以君靈不死請待間而盟<hi>間差也差初賣切</hi>許之二子因民之欲叛也<lb/>
請朝衆而盟<hi>欲因合衆以作亂</hi>遂劫南蒯曰羣臣不忘其君<hi>君謂季氏劫居業切</hi>
畏子以及今三年聽命矣子若弗圖費人不忍其君將不能畏<lb/>
子矣<hi>不能復畏子釋文畏子以及今絶句復扶又切</hi>子何所不逞欲請送子<hi>送使出奔</hi>請期<lb/>
五日<hi>南蒯請期兾有變</hi>遂奔齊侍飲酒於景公公曰叛夫<hi>戲之</hi>對曰臣欲<lb/>
張公室也<hi>張彊也</hi>子韓晳曰<hi>齊大夫晳星曆切</hi>家臣而欲張公室罪莫大<lb/>
焉<hi>言越職</hi>司徒老祁慮癸來歸費<hi>歸/魯</hi>齊侯使鮑文子致之<hi>南蒯雖叛費人不從未專屬齊二子逐蒯而復其舊故經不書歸費齊使文子致邑欲以假好非事實也好呼報切</hi>〇夏楚子使<lb/>
然丹簡上國之兵於宗丘且撫其民<hi>上國在國都之西酉方居上流故謂之上國宗丘楚地</hi>分貧振窮<hi>分與也振救也分如字徐甫問切</hi>長孤㓜養老疾收介特<hi>介特單身民也收聚不使流散長丁丈切介音界又古賀切單音丹</hi>救災患宥孤寡<hi>寛其賦稅宥音又稅如銳切</hi>赦罪<lb/>
戾詰姦慝<hi>詰責問也戾力計切詰起吉切慝他得切</hi>舉淹滯<hi>淹滯有才德而未叙者</hi>禮新叙舊<lb/>
<pb n="9b"/>
<hi>新羈旅也</hi>禄勲合親<hi>勲功也/親九族</hi>任良物官<hi>物事也</hi>使屈罷簡東國之兵於<lb/>
召陵<hi>兵在國都之東者罷音皮召上照切</hi>亦如之<hi>如然/丹</hi>好於邊疆<hi>結好四鄰好呼報切疆居良切</hi>
息民五年而後用師禮也○秋八月莒著丘公卒郊公不慼<hi>郊公著丘公子著直居切徐直據切</hi>國人弗順欲立著丘公之弟庚輿<hi>庚輿莒共公輿音餘本亦作與共音恭</hi>蒲餘侯惡公子意恢而善於庚輿<hi>蒲餘侯莒大夫兹夫也意恢莒羣公子惡烏路切</hi>郊公惡公子鐸而善於意恢<hi>鐸亦羣公子鐸待洛切</hi>公子鐸因蒲餘<lb/>
侯而與之謀曰爾殺意恢我出君而納庚輿許之<hi>爲下冬殺意恢傳</hi>〇<lb/>
楚令尹子旗有德於王不知度<hi>有佐立之德</hi>與養氏比而求無厭<hi>養氏子旗之黨養由基之後比毗志切厭楚鹽切本又作饜</hi>王患之九月甲午楚子殺鬪成然<lb/>
而滅養氏之族使鬪辛居鄖以無忘舊勲<hi>辛子旗之子鄖公辛鄖音云</hi>〇冬<lb/>
十三月蒲餘侯兹夫殺莒公子意恢郊公奔齊公子鐸逆庚輿<lb/>
於齊齊隰黨公子鉏送之有賂田<hi>莒賂齊以田鉏仕居切</hi>〇晉邢侯與雍<lb/>
子爭鄐田<hi>邢侯楚申公巫臣之子也雍子亦故楚人鄐許六切又超六切</hi>乆而無成士景伯如<lb/>
<pb n="10a"/>
楚<hi>士景伯晉理官</hi>叔魚攝理<hi>攝伐景伯</hi>韓宣子命斷舊獄罪在雍子雍子納<lb/>
其女於叔魚叔魚蔽罪邢侯<hi>蔽斷也斷丁亂切蔽必世切徐甫世切王補弟切</hi>邢侯怒<lb/>
殺叔魚與雍子於朝宣子問其罪於叔向叔向曰三人同罪施<lb/>
生戮死可也<hi>施行罪也</hi>雍子自知其罪而賂以買直鮒也鬻獄邢侯<lb/>
專殺其罪一也己惡而掠美爲昏<hi>掠取也昏亂也鬻羊六切賣也掠音亮</hi>貪以敗<lb/>
官爲墨<hi>墨不潔之稱敗必邁切又如字稱尺證切</hi>殺人不忌爲賊<hi>忌畏也</hi>夏書曰昏墨<lb/>
賊殺<hi>逸書三者皆死刑</hi>臯陶之刑也請從之乃施刑侯而尸雍子與叔<lb/>
魚於市仲尼曰叔向古之遺直也<hi>言叔向之直有古人遺風陶音遥施如字服云施罪於邢侯也孔晁注國語云廢也尸氏切</hi>治國制刑不隱於親<hi>謂國之大問己所荅當也至於他事則冝有隱當丁浪切</hi>三數叔魚之惡不爲末減<hi>末薄也減輕也皆以正言之數色具切爲于僞切末武葛切</hi>曰<lb/>
義也夫可謂直矣<hi>於義未安直則有之夫舊音扶一讀芳于切</hi>平丘之會數其賄也<lb/>
<hi>謂言瀆貨無厭</hi>以寛衛國晉不爲暴歸魯季孫稱其詐也<hi>謂言鮒也能</hi>以寛<lb/>
魯國晉不爲虐邢侯之獄言其貪也以正刑書晉不爲頗三言<lb/>
<pb n="10b"/>
而除三惡加三利<hi>三惡暴虐頗也三惡除則三利加頗普何切</hi>殺親益榮<hi>榮名益巳</hi>猶義<lb/>
也夫<hi>三罪唯荅宣子問不可以不正其餘則以直傷義故重疑之重直用切</hi>
經十有五年春王正月呉子夷末卒<hi>無傳未同盟</hi>○二月癸酉有事<lb/>
子武宫籥入叔弓卒去樂卒事<hi>略書有事爲叔弓卒起也武官魯武公廟成六年復立之籥羊略切去起吕切爲于僞切復扶又切</hi>〇夏蔡朝呉出奔鄭<hi>朝呉不逺䜛人亦以見逐而書名遠于萬切</hi>
〇六月丁巳朔日有食之<hi>無傳</hi>〇秋晉荀呉帥師伐鮮虞〇冬公<lb/>
如晉<lb/>
傳十五年春將禘子武公戒百官<hi>齊戒禘大計切齊側皆切</hi>梓愼曰禘之日<lb/>
其有咎乎吾見赤黑之祲非祭祥也喪氛也<hi>祲妖氛也蓋見於宗廟故以爲非祭祥也氛惡氣也咎其九切祲子鴆切氛芳云切徐扶云切見賢遍切</hi>其在涖事乎<hi>涖臨也涖音利</hi>二月癸<lb/>
酉禘叔弓涖事籥入而卒去樂卒事禮也<hi>大臣卒故爲之去樂去起㠯切爲于僞切</hi>
〇楚費無極害朝呉之在蔡也<hi>朝呉蔡大夫有功於楚干王故無極恐其有寵疾害之費扶味切</hi>欲去之乃謂之曰王唯信子故處子於蔡子亦長矣而在下<lb/>
<pb n="11a"/>
位辱必求之吾助子請<hi>請求上位長丁丈切</hi>又謂其上之人<hi>蔡人在上位者</hi>曰王<lb/>
唯信呉故處諸蔡二三子莫之如也而在其上不亦難乎弗圖<lb/>
必及於難夏蔡人逐朝呉朝呉出奔鄭王怒曰余唯信呉故寘<lb/>
諸蔡且後呉吾不及此女何故去之無極對曰臣豈不欲呉<hi>非不欲善呉難乃旦切寘之豉切女音汝</hi>然而前知其爲人之異也<hi>言其多權謀</hi>吳在蔡蔡<lb/>
必速飛去呉所以翦其翼也<hi>以鳥喻也言呉在蔡必能使蔡速彊而背楚背必佩切</hi>〇六月<lb/>
乙丑王大子壽卒<hi>周景王子</hi>○秋八月戊寅王穆后崩<hi>大子壽之母也傳爲晉荀躒如周葬穆后起</hi>〇晉荀呉帥師伐鮮虞圍鼔<hi>鼓白狄之别鉅鹿下曲陽縣有鼓聚聚才喻切</hi>
鼔人或請以城叛穆子弗許左右曰師徒不勤而可以獲城何<lb/>
故不爲穆子曰吾聞諸叔向曰好惡不愆民知所適事無不濟<lb/>
<hi>愆過也適歸也好呼報切惡烏路切或並依字讀愆起䖍切</hi>或以吾城叛吾所甚惡也人以<lb/>
城來吾獨何好焉賞所甚惡若所好何<hi>無以復加所好復技又切</hi>若其弗賞<lb/>
是失信也何以庇民力能則進否則退量力而行吾不可以欲<lb/>
<pb n="11b"/>
城而邇姦所喪滋多使鼓人殺叛人而繕守備圍鼓三月鼓人<lb/>
或請降使其民見曰猶有食邑姑脩而城軍吏曰獲城而弗取<lb/>
勤民而頓兵何以事君穆子曰吾以事君也獲一邑而敎民怠<lb/>
將焉用邑邑以賈怠不如完舊<hi>完猶保守庇必利切又音秘喪息浪切繕市戰切守手又切降户江切見賢遍切焉於䖍切賈音古</hi>賈怠無卒<hi>卒終也</hi>棄舊不祥鼔人能事其君我<lb/>
亦能事吾君率義不爽<hi>爽差也</hi>好惡不愆城可獲而民知義所<hi>知義所在也荀呉必其熊獲故因以示義</hi>有死命而無二心不亦可乎鼓人告食竭力<lb/>
盡而後取之克鼔而反不戮一人以鼓子鳶鞮歸<hi>鳶鞮鼓君名鳶本又作鳶恱全切鞮丁兮切</hi>〇冬公如晉平丘之會故也<hi>平立㑹公不輿盟季孫見執今旣得免故往謝之輿音預</hi>〇十二月晉荀躒如周葬穆后籍談爲介旣葬除喪以文伯<lb/>
宴樽以魯壷<hi>文伯荀躒也魯壷魯所獻壷樽躒力狄切本又作櫟同介音界樽本或作尊又作鐏同</hi>王曰<lb/>
伯氏諸侯皆有以鎭撫王室晉獨無有何也<hi>感魯壼而言也鎭撫王室謂貢獻之物</hi>文伯揖籍談<hi>文伯無辭揖籍談使對</hi>對曰諸侯之封也皆受明器於王<lb/>
<pb n="12a"/>
室<hi>謂明德之分器分扶問切年内同</hi>以鎭撫其社稷故能薦彞器於王<hi>薦獻也彛常也謂可常寳之器若魯壷之屬彜以之切</hi>晉居深山戎狄之與鄰而逺於王室王靈<lb/>
不及拜戎不暇<hi>言王寵靈不見及故數爲戎所加陵遠于萬切又如字數音朔</hi>其何以獻器王<lb/>
曰叔氏而忘諸乎<hi>叔籍談也</hi>叔父唐叔成王之母弟也其反無分乎<lb/>
密須之鼔與其大路丈所以大蒐也<hi>密須姞姓國也在安定隂密縣文王伐之得其鼔路以蒐蒐所求切姞其吉切又其乙切</hi>闕鞏之甲武所以克商也<hi>闕鞏國所出鎧鞏九勇切錯開代切</hi>唐<lb/>
叔受之以處參虛匡有戎狄<hi>參虚實沈之次晉之分野參所金切</hi>其後襄之二路<lb/>
<hi>周襄王所賜晉文公大路戎路</hi>鏚鉞秬鬯<hi>鏚斧也鉞金鉞秬黑黍鬯香酒鏚音戚鉞音越秬音巨鬯音暢</hi>彤弓<lb/>
虎賁文公受之以有南陽之田<hi>事在僖二十八年彤徒冬切賁音奔</hi>撫征東夏非<lb/>
分而何夫有勲而不廢<hi>加重賞夏戸雅切</hi>有績而載<hi>書功於䇿</hi>奉之以土田<lb/>
<hi>有南陽</hi>撫之以彞器<hi>弓鉞/之屬</hi>旌之以車服<hi>襄之/二路</hi>明之以文章<hi>旌旗</hi>子孫<lb/>
不忘所謂福也福祚之不登叔父焉在<hi>言福祚不在叔父當在誰邪釋文福祚之不登叔父絶句焉於䖍切下將焉同</hi>且昔而髙祖孫伯黶司晉之典籍以爲大政故<lb/>
<pb n="12b"/>
曰籍氏<hi>孫伯黶晉正卿籍談九世祖黶於斬切</hi>及辛有之二子董之晉於是乎有<lb/>
董史<hi>辛有周人也其二子適晉爲大史籍黶與之共董督晉典因爲董氏董孤其後</hi>女司典之後也何<lb/>
故忘之籍談不能對賔出王曰籍父其無後乎數典而忘其祖<lb/>
<hi>忘祖業女音汝數色主切</hi>籍談歸以告叔向叔向曰王其不終乎吾聞之所<lb/>
樂必卒焉今王樂憂若卒以憂不可謂終王一歳而有三年之<lb/>
喪二焉<hi>天子絶期唯服三年故后雖期通謂之三年喪樂音洛期居其切</hi>於是乎以喪賔宴又<lb/>
求彝器樂憂甚矣且非禮也彞器之來嘉功之由非由喪也三<lb/>
年之喪雖貴遂服禮也<hi>天子諸侯除喪當在卒哭今王旣葬而除故譏其不遂</hi>王雖弗遂<lb/>
宴樂以早亦非禮也<hi>言今雖不能遂服猶當静嘿而便宴樂又失禮也嘿亡北切本或作黙同</hi>禮王<lb/>
之大經也一動而失二禮無大經矣<hi>失二禮謂旣不遂服又設宴樂</hi>言以考典<lb/>
<hi>考成也</hi>典以志經忘經而多言舉典將焉用之<hi>爲二十二年王室亂傳</hi>
經十有六年春齊侯伐徐〇楚子誘戎蠻子殺之<hi>誘音酉</hi>〇夏公<lb/>
至自晉○秋八月已亥晉侯夷卒<hi>未同盟</hi>〇九月大雩<hi>雩音于</hi>〇季<lb/>
<pb n="13a"/>
孫意如如晉〇冬十月葬晉昭公<hi>三月而葬速</hi>
傳十六年春王正月公在晉晉人止公不書諱之也<hi>猶以取郠故也公爲晉人所執止故諱不書</hi>○齊侯伐徐楚子聞蠻氏之亂也與蠻子之無質也<lb/>
<hi>質信也質之實切或音致</hi>使然丹誘戎蠻子嘉殺之遂取蠻氏旣而復立其子<lb/>
焉禮也<hi>詐之非也立其子禮也河南新城縣東南有蠻城復扶又切</hi>〇二月丙申齊師至于蒲<lb/>
隧<hi>蒲隧徐地下邳取慮縣東有蒲如陂取音秋慮力居切如淳取音陬訾之陬慮音邾婁之婁</hi>徐人行成徐子<lb/>
及郯人莒人會齊侯盟于蒲隧賂以甲父之鼎<hi>甲父古國名髙平昌邑縣東南有甲父亭徐人得甲父鼎以賂齊父音甫郯音談</hi>叔孫昭子曰諸侯之無伯害哉<hi>爲小國害</hi>
齊君之無道也興師而伐逺方會之有成而還莫之亢也<hi>無亢禦亢苦浪切</hi>無伯也夫詩曰宗周旣滅靡所止戾正大夫離居莫之我<lb/>
肄<hi>詩小雅戾定也肄勞也言周舊爲天下宗今乃衰滅亂無息定執政大夫離居異心無有念民勞者</hi>其是之謂<lb/>
乎<hi>傳言晉之衰</hi>○三月晉韓起聘于鄭鄭伯享之子産戒之曰苟有位<lb/>
於朝無有不共恪孔張後至立於客間<hi>孔張子孔之孫</hi>執政禦之<hi>執政掌位<pb n="13b"/>列者禦止也</hi>適客後又禦之適縣間<hi>縣樂肆縣音玄</hi>客從而笑之事畢富子<lb/>
諫<hi>富子鄭大夫諫子産也</hi>曰夫大國之人不可不愼也幾爲之笑而不陵我<lb/>
<hi>言數見笑則心陵侮我幾居豈切服音機數音朔</hi>我皆有禮夫猶鄙我<hi>鄙賤也夫音扶</hi>國而無<lb/>
禮何以求榮孔張失位吾子之恥也子産怒曰發命之不衷<hi>衷當也衷丁仲切又音忠當丁浪切或如字</hi>出令之不信刑之頗類<hi>縁事類以成偏頗頗普何切類如字又力對切徐又力猥切</hi>獄之放紛<hi>放縱也紛亂也紛/芳云切縱子用切</hi>會朝之不敬<hi>謂國無禮敬之心</hi>使命之不聽<hi>下不從上命</hi>取陵於大國罷民而無功罪及而弗知<lb/>
僑之恥也孔張君之昆孫子孔之後也<hi>昆兄也子孔鄭襄公兄孔張之祖父罷音皮</hi>
執政之嗣也<hi>子孔甞執鄭國之政</hi>爲嗣大夫承命以使周於諸侯國人所<lb/>
尊諸侯所知立於朝而祀於家<hi>卿得自立廟於家使所吏切下以使同</hi>有禄於國<lb/>
<hi>受禄邑</hi>有賦於軍<hi>軍出卿賦百/乗乗繩證切</hi>喪祭有職<hi>有所/主</hi>受服歸服<hi>受脤謂君祭以肉賜大夫歸脤謂大夫祭歸肉於公皆社之戎祭也脤市軫切</hi>其祭在廟已有著位在位數丗<lb/>
丗守其業而忘其所僑焉得恥之<hi>其祭在廟謂助君祭數色主切焉於䖍切下焉用同</hi>辟<lb/>
<pb n="14a"/>
邪之人而皆及執政是先王無刑罰也<hi>言爲過謬者自應用刑罰辟匹亦切邪似嗟切</hi>
子寧以他規我<hi>規正也</hi>宣子有環其一在鄭商<hi>玉環同工共朴自共爲雙朴普角切</hi>宣子謁諸鄭伯<hi>謁請也</hi>子産弗與曰非官府之守器也寡君不<lb/>
知子大叔子羽謂子産曰韓子亦無幾求<hi>言所求少守手又切幾居豈切</hi>晉國<lb/>
亦未可以貳晉國韓子不可偷也<hi>偷薄也偷他侯切</hi>若屬有䜛人交鬪<lb/>
其間鬼神而助之以興其凶怒悔之何及吾子何愛於一環其<lb/>
以取憎於大國也盍求而與之子産曰吾非偷晉而有二心將<lb/>
終事之是以弗與忠信故也僑聞君子非無賄之難立而無令<lb/>
名之患僑聞爲國非不能事大字小之難無禮以定其位之患<lb/>
夫大國之人令於小國而皆獲其求將何以給之一共一否爲<lb/>
罪滋大<hi>滋益也屬音燭盍戸臘切難乃旦切又如字共音恭下共無同</hi>大國之求無禮以斥之<lb/>
何饜之有吾且爲鄙邑則失位矣<hi>不復成國饜於鹽切復扶又切下敢復同</hi>若韓子<lb/>
奉命以使而求玉焉貪淫甚矣獨非罪乎出一玉以起二罪吾<lb/>
<pb n="14b"/>
又失位韓子成貪將焉用之且吾以玉賈罪不亦銳乎<hi>銳細小也賈音古下彊賈同銳恱歳切</hi>韓子買諸賈人旣成賈矣商人曰必告君大夫韓<lb/>
子請諸子産曰日起請夫環執政弗義弗敢復也<hi>復重求也賈音嫁本或作價夫音扶重直用切</hi>今買請商人商人曰必以聞敢以爲請子産對曰昔<lb/>
我先君桓公與商人皆出自周<hi>鄭本在周畿内桓公東遷并與商人俱</hi>庸次比耦<lb/>
<hi>庸用也用次更相從耦耕比毗志切更音庚</hi>以艾殺此地斬之蓬蒿藜藋而共處之<lb/>
世有盟誓以相信也曰爾無我叛我無彊賈<hi>無彊市其物艾魚廢切蓬蒲東切蒿呼髙切藜力兮切藋徒弔切彊其丈切下彊奪同又其良切注倣此</hi>母或匄奪爾有利市寳賄我<lb/>
勿與知恃此質誓故能相保以至于今吾子以好來辱而謂敝<lb/>
邑彊奪商人是敎敝邑背盟誓也母乃不可乎吾子得玉而失<lb/>
諸侯必不爲也若大國令而共無藝<hi>藝法也毋音無匄古害切又姑末切乞也賄呼罪切或作貨與音預好呼報切背音佩</hi>鄭鄙邑也亦弗爲也<hi>不欲爲鄙邑之事</hi>僑若獻玉不<lb/>
知所成敢私布之<hi>布陳也</hi>韓子辭玉曰起不敏敢求玉以徼二罪<lb/>
<pb n="15a"/>
敢辭之<hi>傳言子産知禮宣子能改過徼古堯切</hi>夏四月鄭六卿餞宣子於郊<hi>餞送行飲酒餞賤淺切字林子扇切</hi>宣子曰二三君子請皆賦起亦以知鄭志<hi>詩言志也</hi>
子齹賦野有蔓草<hi>子齹子皮之子嬰齊也野有蔓草詩鄭風取其邂逅相遇道我願兮齹才何切字林才可切又士知切說文作云齒差跌也在河千多二切蔓音萬邂戸賣切逅戸豆切</hi>宣子曰孺子善哉吾<lb/>
有望矣<hi>君子相願已所望也孺如住切</hi>子産賦鄭之羔裘<hi>言鄭别於唐羔裘也取其彼已之子舎命不渝邦之彦兮以美韓子别彼列切巳音記舎音赦又音捨渝羊朱切</hi>宣子曰起不堪也<hi>不堪國之司直</hi>
子大叔賦褰裳<hi>褰裳詩曰子惠思我褰裳渉溱子不我思豈無他人言宣子思己將有褰裳之志如不我思亦豈無他人褰起䖍切溱側巾切</hi>宣子曰起在此敢勤子至於他人乎<hi>言己今崇好在此不復令子適他人復扶又切今力呈切</hi>子大叔拜<hi>謝宣子/之有鄭</hi>宣子曰善哉子之言是<hi>是褰裳</hi>不有是事其能終乎<hi>韓起不欲令鄭求他人子大叔拜以荅之所以晉鄭終菩</hi>子游賦風<lb/>
雨<hi>子游駟帶之子駟偃也風雨詩取其旣見君子云胡不夷</hi>子旗賦有女同車<hi>子旗公孫叚之子豐施也有女同車取其詢美且都愛樂宣子之志樂音洛又五孝切</hi>子柳賦蘀兮<hi>子柳印叚之子印癸也蘀兮詩取其倡子和女言宣子倡己將和從之蘀他洛切印一刄切倡昌亮切本或作唱同和戸卧切女音汝</hi>宣子喜曰鄭<lb/>
<pb n="15b"/>
其庶乎<hi>庶幾於興盛</hi>二三君子以君命貺起賦不出鄭志<hi>六詩皆鄭風故曰不出鄭志貺音况</hi>皆昵燕好也<hi>昵親也賦不出其國以示親好昵女乙切</hi>二三君子數丗之主<lb/>
也可以無懼矣宣子皆獻馬焉而賦我將<hi>我將詩頌取其日靖四方我其夙夜畏天之威言志在靖亂畏懼天威數色主切</hi>子産拜使五卿皆拜曰吾子靖亂敢不拜<lb/>
德宣子私覲於子産以玉與馬曰子命起舎夫玉是賜我玉而<lb/>
免吾死也敢不藉手以拜<hi>以玉馬藉手拜謝子産覲其靳切舎音捨夫音扶藉在夜切</hi>〇公至<lb/>
自晉<hi>晉人聽公得歸</hi>子服昭伯語季平子<hi>昭伯惠伯之子子服回也隨公從晉還語魚據切</hi>曰<lb/>
晉之公室其將遂卑矣君幼弱六卿彊而奢傲將因是以習習<lb/>
實爲常能無卑乎平子曰爾幼惡識國<hi>昭伯尚少平子不信其言傲五報切惡烏路切少詩照切</hi>〇秋八月晉昭公卒<hi>爲下平子如晉葬起</hi>〇九月大雩旱也〇鄭大<lb/>
旱使屠擊祝款竪柎有事於桑山<hi>三子鄭大夫有事祭也屠音徒柎音附又方于切</hi>斬<lb/>
其木不雨子産曰有事於山蓺山林也<hi>蓺養護令繁殖蓺音藝令力呈切</hi>而斬<lb/>
其木其罪大矣奪之官邑〇冬十月季平子如晉葬昭公平子<lb/>
<pb n="16a"/>
曰子服囬之言猶信<hi>自往見之乃信囬言</hi>子服氏有子哉<hi>有賢子也</hi>
經十有七年春小邾子來朝〇夏六月甲成朔日有食之〇秋<lb/>
郯子來朝〇八月晉荀呉帥師滅陸渾之戎<hi>渾戸門切</hi>〇冬有星孛<lb/>
于大辰<hi>大辰房心尾也妖變非常故書孛音佩一音勃</hi>〇楚人及呉戰于長岸<hi>呉楚兩敗莫肯告負故但書戰而不書敗也長岸楚地岸五旦切</hi>
傳十七年春小邾穆公來朝公與之燕季平子賊采叔<hi>采叔詩小雅取其君子來朝何錫與之以穆公喻君子</hi>穆公賦菁菁者莪<hi>菁菁者義亦詩小雅取其旣見君子樂且有儀以荅采叔菁子丁切莪五何切樂音洛</hi>昭子曰不有以國其能乆乎<hi>嘉其能荅賦言其賢故能乆有國</hi>〇夏六月甲戎朔日有食之祝史請所用幣<hi>禮正陽之月日食當用幣於社故請之</hi>昭子曰日有食之天子不舉<hi>不舉盛饌/饌仕飬切</hi>伐鼓於社<hi>貴羣隂</hi>
諸侯用幣於社<hi>請上公</hi>伐鼓於朝<hi>退自/責</hi>禮也平子禦之<hi>禦禁也</hi>曰止<lb/>
也唯正月朔慝未作日有食之於是乎有伐鼔用幣禮也其餘<lb/>
則否太史曰在此月也<hi>正月謂建巳正陽之月也於周爲六月於夏爲四月慝隂氣也四月純陽用事<pb n="16b"/>隂氣未動而侵陽災重故有伐鼔用幣之禮也平子以爲六月非正月故大史荅言在此月也正音政慝他得切夏戸雅切下當夏同</hi>日過分而未至<hi>過春分而/未夏至</hi>三辰有災<hi>三辰日月星也日月相侵又犯是宿故三辰皆爲災宿音秀</hi>於是乎百官降物<hi>降物/素服</hi>君不舉辟移時<hi>辟正寢過日食時</hi>樂<lb/>
奏鼔<hi>伐鼔</hi>祝用幣<hi>用幣/於社</hi>史用辭<hi>用辭以/自責</hi>故夏書曰辰不集干房<hi>逸書也集安也房舎也日月不安其舎則食</hi>瞽奏鼔<hi>瞽樂師/瞽音古</hi>嗇夫馳庶人走<hi>車馬曰馳歩曰走爲救日食備也嗇音色</hi>此月朔之謂也當夏四月是謂孟夏<hi>言此六月當夏家之四月</hi>平<lb/>
子弗從昭子退曰夫子將有異志不君君矣<hi>安君之災故曰有異志</hi>〇秋郯<lb/>
子來朝公與之宴昭子問焉曰少皥氏鳥名官何故也<hi>少皡金天氏黃帝之子巳姓之祖也問何故以鳥名官少詩照切皡胡老切己音紀又音祀</hi>郯子曰吾祖也我知之<lb/>
昔者黄帝氏以雲紀故爲雲師而雲名<hi>黃帝軒轅氏姬姓之在也黃帝受命有雲瑞故以雲紀事百官師長皆以雲爲名號縉雲氏蓋其一官也長丁丈切縉音進</hi>炎帝氏以火紀故爲火<lb/>
師而火名<hi>炎帝神農氏姜姓之祖也亦有火瑞以火紀事名百官</hi>共工氏以水紀故爲水<lb/>
師而水名<hi>共工以諸侯霸有九州者在神農前大皥後亦受水瑞以水名官共音恭大音泰下大皡同</hi>大皥<lb/>
<pb n="17a"/>
氏以龍紀故爲龍師而龍名<hi>大皡伏犧氏風姓之祖也有龍瑞故以龍命官</hi>我髙祖少<lb/>
皥摯之立也鳯鳥適至故紀於鳥爲鳥師而鳥名鳯鳥氏歷正<lb/>
也<hi>鳯鳥知天時故以名歷正之官摯音至</hi>玄鳥氏司分者也<hi>玄鳥燕也以春分來秋分去燕於見切</hi>
伯趙氏司至者也<hi>伯趙伯勞也以夏至鳴冬至止</hi>青鳥氏司啓者也<hi>青鳥鶬鷃也以立春鳴立夏止鶬音倉鷃亦作鴳於諫切</hi>丹鳥氏司閉者也<hi>舟鳥鷩雉也以立秋來立冬去入大水爲蜃上四鳥皆歷正之屬官鷩必滅切蜃市軫切</hi>祝鳩氏司徒也<hi>祝鳩鷦鳩也鷦鳩孝故爲司徒主敎民鷦音焦本又作焦子遙切又子堯切</hi>鴡鳩氏司馬也<hi>鴡鳩王鴡也鷙而有别故爲司馬主法制鴡本又作睢七徐切鷙音至本亦作摯下同别彼别切</hi>鳲鳩氏司空也<hi>鳴鳩鴶鵴也鳴鳩平均故爲司空平水土鴶本亦作秸簡八切又音吉鵴本亦作鞠居六切</hi>爽鳩氏司宼也<hi>爽鳩鷹也鷙故爲司寇主盗賊爽所丈切</hi>鶻鳩氏司事<lb/>
也<hi>鶻鳩鶻鵰也春來冬去故爲司事鵰陟交切又陟留切又音彫</hi>五鳩鳩民者也<hi>鳩聚也治民上聚故以鳩爲名</hi>五雉爲五工正<hi>五雉雉有五種西方曰鷷雉東方曰鶅雉南方曰翟雉北方曰鵗雉伊洛之南曰翬雉種章勇切鷷音存又音遵本或作蹲鶅側其切翟音狄又音濁鵗本又作希如字又丁里切翬許韋切</hi>利器用正度<lb/>
量夷民者也<hi>夷平也量音亮</hi>九扈爲九農正<hi>扈有九種也春扈鳻鶞夏扈竊玄秋扈竊藍冬扈竊<pb n="17b"/>黃棘扈竊丹行扈唶唶宵扈嘖嘖桑扈竊脂老扈鷃鷃以九扈爲九農之號各隨其宜以敎民事扈音戸鳻扶云切又如字鶞勑倫切唶側百切又子夜切又助額切嘖音責又音賾</hi>扈民無淫者也<hi>扈止也止民使不淫放</hi>自顓<lb/>
頊以來不能紀逺乃紀於近爲民師而命以民事則不能故也<lb/>
<hi>顓頊氏代少皡者德不能致逺瑞而以民事命官顓音專頊許玉切</hi>仲尼聞之見於郯子而學之<lb/>
<hi>於是仲尼年二十八</hi>旣而告人曰吾聞之天子失官學在四夷猶信<hi>失官官不脩其職也傳言聖人無常師</hi>〇晉侯使屠蒯如周請有事於雒與三塗<hi>屠蒯晉侯之膳宰也以忠諌見進雒雒水也三塗山名在陸渾南蒯苦怪切雒音洛</hi>萇弘謂劉子曰客容猛非<lb/>
祭也其伐戎乎陸渾氏甚睦於楚必是故也君其備之乃警戎<lb/>
備<hi>警戒以備戎也欲因晉以合勢警音景</hi>九月丁卯晉荀呉帥師涉自棘津<hi>河津名</hi>
使祭史先用牲于雒陸渾人弗知師從之庚午遂滅陸渾數之<lb/>
以其貳於楚也陸渾子奔楚其衆奔甘鹿<hi>甘鹿周地</hi>周大獲<hi>先警戎備故獲</hi>
宣子夢文公攜荀呉而授之陸渾故使穆子帥師獻俘于文宫<hi>欲以應夢俘芳夫切應應對之應</hi>〇冬有星孛于大辰西及漢<hi>夏之八月辰星見在天漢西今孛星<pb n="18a"/>岀辰西光芒東及天漢夏戸雅切見賢遍切</hi>申須日彗所以除舊布新也<hi>申須魯大夫彗似銳切又息遂切</hi>天事恒象<hi>天道恒以象類告示人</hi>今除於火火出必布焉諸侯其<lb/>
有火災乎<hi>今火向伏故如當須火出乃布散爲災向許亮切又作嚮</hi>梓愼曰往年吾見之是<lb/>
其徴也<hi>徵始有形象而微也</hi>火出而見<hi>前年火出時見賢遍切下同</hi>今兹火出而章必<lb/>
火入而伏<hi>隨火没也</hi>其居火也乆矣<hi>歷三/年</hi>其與不然乎<hi>言必然也與如字又音預</hi>
火岀於夏爲三月<hi>謂昏見</hi>於商爲四月於周爲五月夏數得天<hi>得天正</hi>若火作其四國當之在宋衛陳鄭乎宋大辰之虚也<hi>大辰大火宋分野虚起居切分扶問切</hi>陳大皥之虚也<hi>大皥居陳木/火所自岀</hi>鄭祝融之虚也<hi>祝融髙辛氏之火正居鄭</hi>皆火房也<hi>房舎/也</hi>星孛及漢漢水祥也<hi>天漢水也</hi>衛顓頊之虚<lb/>
也故爲帝丘<hi>衛今濮陽縣昔帝顓頊居之其城内有顓頊冢濮音卜</hi>其星爲大水<hi>衛星營室營室水也</hi>水火之牡也<hi>牡雄也牡茂后切</hi>其以丙子若壬午作乎水火所以合<lb/>
也<hi>丙午火壬子水水火合而相薄水少而火多故水不勝火薄本又作搏音博</hi>若火入而伏必以壬<lb/>
午<hi>尙未知今孛星當復隨火星俱伏不故言若復扶又切</hi>不過其見之月<hi>火見周之五月</hi>鄭禆竈<lb/>
<pb n="18b"/>
言於子産曰宋衛陳鄭將同日火若我用瓘斝玉瓉鄭必不火<lb/>
<hi>瓘珪也斝玉爵也瓉勺也欲以禳火禆婢支切瓘古亂切斝古雅切瓉才旦切勺上若切禳本亦作攘如字</hi>子産弗<lb/>
與<hi>以爲天災流行非禳所息故也爲明年宋衛陳鄭災傳</hi>○呉伐楚陽匄爲令尹卜戰不<lb/>
吉<hi>陽匄穆王曾孫令尹子瑕匄古害切</hi>司馬子魚曰我得上流何故不吉<hi>子魚公子魴也順江而下易用勝敵舫音房易以䜴切</hi>且楚故司馬令龜我請改卜令曰魴也以<lb/>
其屬死之楚師繼之尚大克之吉<hi>得吉兆</hi>戰于長岸子魚先死楚<lb/>
師繼之大敗呉師獲其乘舟餘皇<hi>餘皇舟名乗如字又繩證切下同</hi>使隨人與<lb/>
後至者守之環而塹之及泉<hi>環周也環如字又音患塹七豔切</hi>盈其隧炭陳以<lb/>
待命<hi>隧出入道隧音遂炭吐旦切</hi>呉公子光<hi>光諸樊子闔廬闔户臘切廬力居切</hi>請於其衆曰<lb/>
喪先王之乗舟豈唯光之罪衆亦有焉請藉取之以救死<hi>藉衆之力以取舟喪息浪切</hi>衆許之使長鬣者三人<hi>長鬣多髭鬚與呉人異形狀詐爲楚人鬣力輒切髭子斯切鬚音須</hi>潜伏於舟側曰我呼餘皇則對師夜從之<hi>師呉師也呼呼路切又如字</hi>
三呼皆迭對<hi>迭更也迭待結切又音弟更音庚</hi>楚人從而殺之楚師亂呉人大<lb/>
<pb n="19a"/>
　敗之取餘皇以歸<hi>傳言呉光有謀</hi>
　春秋左氏傳卷第二十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
春秋經傳集解哀下第三十<lb/>
　　　　　　　　　　杜氏　盡二十七年<lb/>
經十有四年春西狩獲麟<hi>麟者仁獸聖王之嘉瑞也時無明王出而遇獲仲尼傷周道之不興感嘉瑞之無應故因魯春秋而脩中興之敎絶筆於獲麟之一句所感而作固所以爲終也冬獵曰狩蓋虞人脩常職故不書狩者大野在魯西故言西狩得用曰獲狩手又切麟吕辛切又力珍切瑞獸也解見詩音瑞常恚切應應對之應中丁仲切</hi>○<lb/>
小邾射以句繹來奔<hi>射小邾大夫句繹地名春秋止於獲麟故射不在三叛人之數自此以下至十六年皆魯史記之文弟子雖存孔子卒故并録以續孔子所脩之經射音亦句古侯切繹音亦</hi>○夏四月齊陳恒<lb/>
執其君寘于舒州<hi>寘之切</hi>○庚戌叔還卒<hi>無傳</hi>○五月庚申朔日有<lb/>
食之<hi>無傳</hi>陳宗豎出奔楚<hi>無傳豎/上主切</hi>○宋向魋入于曹以叛<hi>曹宋邑向舒亮切魋徒囬切</hi>○莒子狂卒<hi>無傳狂其廷切</hi>○六月宋向魋自曹出奔衛○宋<lb/>
向巢來奔○齊人弑其君壬于舒州○秋晉趙鞅帥師伐衛<hi>無傳鞅於丈切</hi>○八月辛丑仲孫何忌卒○冬陳宗豎自楚復入于陳陳<lb/>
人殺之<hi>無傳復扶又切</hi>○陳轅買出奔楚<hi>無/傳</hi>○有星孛<hi>無傳不言所在史失之孛歩内<pb n="1b"/>切</hi>○饑<hi>無傳</hi>
傳十四年春西狩於大野叔孫氏之車子鉏商獲麟<hi>大野在高平鉅野縣東北大澤是也車子微者鉏商名鉏仕居切</hi>以爲不祥以賜虞人<hi>時所未甞見故怪之虞人掌山澤之官</hi>仲尼觀之曰麟也然後取之<hi>言魯史所以得書獲麟</hi>○小邾射以句繹<lb/>
來奔曰使季路要我吾無盟矣<hi>子路信誠故欲得與相要誓而不須盟孔子弟子旣續書魯䇿以繫於經丘明亦隨而傳之終於哀公以卒前事其異事則皆略而不傳故此經無傳者多要於妙切又一遥切</hi>使子<lb/>
路子路辭季康子使冉有謂之曰千乗之國不信其盟而信子<lb/>
之言子何辱焉對曰魯有事于小邾不敢問故死其城下可也<lb/>
彼不臣而濟其言是義之也由弗能<hi>濟成也乗繩證切年内同</hi>○齊簡公之<lb/>
在魯也闞止有寵焉<hi>簡公悼公陽生子壬也闞止子我也事在六年闞苦暫切</hi>及即位使爲<lb/>
政陳成子憚之驟顧諸朝<hi>成子陳常心不安故數顧之憚大旦切驟仕救切數所角切</hi>諸御<lb/>
鞅言於公<hi>鞅齊大夫</hi>曰陳闞不可並也君其擇焉<hi>擇用一人</hi>弗聽子我夕<lb/>
<hi>夕視事</hi>陳逆殺人逢之<hi>陳逆子行陳氏/宗也子我逢之</hi>遂執以入<hi>執逆至朝</hi>陳氏方睦<lb/>
<pb n="2a"/>
<hi>欲謀齊國故宗族和</hi>使疾而遺之潘沐備酒肉焉<hi>使詐病因内潘沐并得内酒肉潘米汁可以沐頭遺唯季切潘芳袁切沐音木汁之十切</hi>饗守囚者醉而殺之而逃子我盟諸陳於<lb/>
陳宗<hi>失陳逆懼其反爲患故盟之</hi>初陳豹欲爲子我臣<hi>豹亦陳氏族</hi>使公孫言己<lb/>
<hi>言己介達之介音界媒介也亦因也</hi>已有喪而止旣而言之<hi>旣終喪也</hi>曰有陳豹者長<lb/>
而上僂<hi>肩背僂長如字又丁丈切僂力主切</hi>望視<hi>目望/陽</hi>事君子必得志<hi>得君子意</hi>欲爲<lb/>
子臣吾憚其爲人也<hi>恐多詐</hi>故緩以告子我曰何害是其在我也<lb/>
使爲臣他日與之言政說遂有寵謂之曰我盡逐陳氏而立女<lb/>
若何對曰我逺於陳氏矣<hi>言己䟽逺說音恱女音汝逺如字又于萬切</hi>且其違者不<lb/>
過數人<hi>違不從也數所主切</hi>何盡逐焉遂告陳氏子行曰彼得君弗先必<lb/>
禍子子行舎於公宫<hi>子行逃而隱於陳氏今又隱於公宫</hi>夏五月壬申成子兄弟<lb/>
四乗如公<hi>成子之兄弟昭子莊簡子齒宣子夷穆子安廪丘子意兹子芒盈惠子得凡八人二人共一乗廩力甚切芒音亡</hi>子我在幄<hi>幄帳也聽政之處幄/於角切處昌慮切</hi>出逆之遂入閉門<hi>成子入反閉門不納子我</hi>侍人禦之<hi>子我侍人禦本/亦作御魚吕切</hi>子行殺侍人<hi>素在内故得殺之</hi>公與婦<lb/>
<pb n="2b"/>
人飲酒于檀臺成子遷諸寢<hi>徙公使居正寢檀大丹切</hi>公執戈將擊之<hi>疑其欲作亂</hi>大史子餘曰非不利也將除害也<hi>言將爲公除害大音泰爲于僞切下逆爲下注爲公同</hi>成子出舎于庫<hi>以公怒故</hi>聞公猶怒將出曰何所無君子行抽劒<lb/>
曰需事之賊也<hi>言需疑則害事需音須</hi>誰非陳宗<hi>言陳氏宗族衆多</hi>所不殺子者<lb/>
有如陳宗<hi>言子若欲出我必殺子明如陳宗</hi>乃止子我歸屬徒攻闈與大門<hi>闈宫中小門大門公門也屬之欲切闈音韋</hi>皆不勝乃出陳氏追之失道於弇中適豐<lb/>
丘<hi>弇中狹路豐丘陳氏邑弇於檢切又音淹狹音洽</hi>豐丘人執之以告殺諸郭關<hi>齊關名</hi>
成子將殺大陸子方<hi>子方子我臣</hi>陳逆請而免之以公命取車於道<lb/>
<hi>子方取道中行人車</hi>及耏衆知而東之<hi>知其矯命奪車逐使東耏音而矯本又作橋居表切</hi>出雍門<lb/>
<hi>齊城門也雍於用切</hi>陳豹與之車弗受曰逆爲余請豹與余車余有私焉<lb/>
事子我而有私於其讎何以見魯衛之士<hi>傳言陳氏務施施式氏切</hi>東郭賈<lb/>
奔衛<hi>賈即子方</hi>庚辰陳恒執公于舒州公曰吾早從鞅之言不及此<lb/>
<hi>悔不誅陳氏</hi>○宋桓魋之寵害於公<hi>恃寵驕盈</hi>公使夫人驟請享焉而將<lb/>
<pb n="3a"/>
討之<hi>夫人景公母也數請享飲欲因請討之數所角切</hi>未及魋先謀公請以鞌易薄<hi>鞌向魋邑薄公邑欲因易邑爲公享宴而作亂鞌音安</hi>公曰不可薄宗邑也<hi>宗廟所在</hi>乃益鞌七<lb/>
邑而請享公焉<hi>僞喜於受賜</hi>以日中爲期家備盡往<hi>甲兵之備</hi>公知之告<lb/>
皇野曰余長魋也<hi>少長育之皇野司馬子仲長丁丈切少詩照切</hi>今將禍余請即救司<lb/>
馬子仲曰有臣不順神之所惡也而況人乎敢不承命不得左<lb/>
師不可<hi>左師向魋兄向巢也惡烏路切</hi>請以君命召之左師毎食擊鍾聞鍾聲<lb/>
公曰夫子將食旣食又奏<hi>奏樂</hi>公曰可矣以乗車往曰迹人來告<lb/>
<hi>主迹禽獸者迹子亦切</hi>曰逢澤有介麋焉<hi>地理志言逢澤在熒陽開封縣東北逺疑非介大也介音界麋九倫切獐也本又作麋亡悲切</hi>公曰雖魋未來得左師吾與之田若何<hi>皇野稱公命</hi>
君憚告子<hi>難以游戲煩大臣難乃旦切</hi>野曰甞私焉<hi>甞試也</hi>君欲速故以乗車<lb/>
逆子與之乗至公告之故拜不能起司馬曰君與之言<hi>使公與要誓</hi>
公曰所難子者上有天下有先君<hi>言雖誅魋要不負言使禍難及子</hi>對曰魋之<lb/>
不共宋之禍也敢不唯命是聽司馬請瑞焉<hi>瑞符節以發兵</hi>以命其徒<lb/>
<pb n="3b"/>
攻桓氏<hi>桓氏向魋</hi>其父兄故臣曰不可<hi>司馬故臣與桓魋無怨者</hi>其新臣曰從吾<lb/>
君之命遂攻之子頎騁而告桓司馬<hi>子頎桓魋弟桓司馬即魋也頎音祈騁勑領切</hi>司<lb/>
馬欲入<hi>入攻君</hi>子車止之<hi>車亦魋弟</hi>曰不能事君而又伐國民不與也<lb/>
祇取死焉向魋遂入于曹以叛<hi>八年宋滅曹以爲邑祇音支</hi>六月使左師巢<lb/>
伐之欲質大夫以入焉<hi>巢不能克魋恐公怒欲得國内大夫爲質還八國質音致下同</hi>不能亦<lb/>
入于曹取質<hi>不能得大夫故入曹劫曹人子弟而質之欲以自固</hi>魋曰不可旣不能事君<lb/>
又得罪于民將若之何乃舎之<hi>舎曹子弟舎音赦又音捨</hi>民遂叛之向魋奔<lb/>
衛向巢來奔宋公使止之曰寡人與子有言矣不可以絶向氏<lb/>
之祀辭曰臣之罪大盡滅桓氏可也若以先臣之故而使有後<lb/>
君之惠也若臣則不可以入矣司馬牛致其邑與珪焉而適齊<lb/>
<hi>牛桓魋弟也珪守邑符信</hi>向魋出於衛地公文氏攻之<hi>公文氏衛大夫</hi>求夏后氏之<lb/>
璜焉與之他玉而奔齊陳成子使爲次卿司馬牛又致其邑焉<lb/>
而適呉<hi>示不與魋同夏戸雅切璜音黃</hi>呉人惡之而反趙簡子召之陳成子亦<lb/>
<pb n="4a"/>
召之卒於魯郭門之外阬氏葬諸丘輿<hi>阬氏魯人也秦山南城縣西北有輿城録其卒葬所在愍賢者失所惡烏路切阮苦庚切或音剛輿音餘</hi>○甲午齊陳恒弑其君壬于舒州<lb/>
<hi>壬簡公也</hi>孔丘三日齊而請伐齊三公曰魯爲齊弱乆矣子之伐之<lb/>
將若之何對曰陳恒弑其君民之不與者半以魯之衆加齊之<lb/>
半可克也公曰子告季孫孔子辭<hi>辭不告齊側皆切一本又作齊三如字又息暫切</hi>退<lb/>
而告人曰吾以從大夫之後也故不敢不言<hi>甞爲大夫而去故言後</hi>○初<lb/>
孟孺子洩將圉馬於成<hi>洩孟㦤子之子孟武伯也圉畜養也成孟氏邑洩息列切圉魚吕切</hi>成宰<lb/>
公孫宿不受曰孟孫爲成之病不圉馬焉<hi>病謂民貧困爲于僞切</hi>孺子怒<lb/>
襲成從者不得入乃反成有司使孺子鞭之<hi>恨恚故鞭成有司之使人從才用切恚一瑞切</hi>秋八月辛丑孟懿子卒成人奔喪弗内袒免哭于衢聽共<lb/>
弗許<hi>請聽命共使内如字又音納袒音但免音問衢其俱切共音恭</hi>懼不歸<hi>不敢歸成爲明年成叛傳</hi>
經十有五年春王正月成叛○夏五月齊髙無㔻出奔北燕<hi>無傳平普悲切</hi>○鄭伯伐宋<hi>無/傳</hi>○秋八月大雩<hi>無傳雩音于</hi>○晉趙鞅帥師伐<lb/>
<pb n="4b"/>
衛<hi>無傳</hi>○冬晉侯伐鄭<hi>無/傳</hi>○及齊平<hi>魯與/齊平</hi>○衛公孟彄出奔齊<hi>無傳彄苦侯切</hi>
傳十五年春成叛于齊武伯伐成不克遂城輸<hi>以偪成</hi>○夏楚子<lb/>
西子期伐呉及桐汭<hi>宣城廣德縣西南有桐水出白石山西北入丹陽湖汭如銳切</hi>陳侯使公<lb/>
孫貞子弔焉<hi>弔爲楚所伐</hi>及良而卒<hi>良呉/地</hi>將以尸入<hi>聘禮若賔死未將命則旣斂於棺造於朝介將命斂力驗切造七報切介音界</hi>呉子使大宰嚭勞且辭曰以水潦之不<lb/>
時無乃廪然隕大夫之尸<hi>廪然傾動貌勞力報切又音老廩力甚切隕于敏切</hi>以重寡君<lb/>
之憂寡君敢辭上介芋尹蓋對<hi>蓋陳大夫貞子上介重直用切寡君敢辭上介絶句芋于付切</hi>
曰寡君聞楚爲不道荐伐呉國<hi>荐重也荐在徧切</hi>滅厥民人寡君使蓋<lb/>
備使弔君之下吏<hi>備猶副也使所吏切盡芋尹蓋辭同</hi>無禄使人逢天之慼大命<lb/>
隕隊絶丗于良<hi>絶丗猶言棄丗</hi>廢日共積<hi>廢行道之日以共具殯歛所積聚之用共音恭積子賜切又如字殯必刃切聚才喻切又如字</hi>一日遷次<hi>一日便遷次不敢留君命</hi>今君命逆使人曰無<lb/>
以尸造于門是我寡君之命委于草莽也且臣聞之曰事死如<lb/>
<pb n="5a"/>
<pb n="6a"/>
而喪宗國將焉用之<hi>喪宗國謂以邑入齊使魯有危亡之禍焉於䖍切</hi>成曰善哉吾不<lb/>
早聞命<hi>傳言仲尼之徒皆忠於魯國</hi>陳成子館客<hi>使景伯子贛就館</hi>曰寡君使恒告<lb/>
曰寡人願事君如事衛君<hi>言衛與齊同好西魯未肯好呼報切</hi>景伯揖子贛而進<lb/>
之對曰寡君之願也昔晉人伐衛<hi>在定八年</hi>齊爲衛故伐晉冠氏喪<lb/>
車五百<hi>在定九年冠氏陽平館陶縣冠如字又古喚切</hi>因與衛地自濟以西禚媚杏以<lb/>
南書社五百<hi>二十五家爲一社籍書而致之濟子禮切禚諸若切</hi>呉人加敝邑以亂<hi>在八年</hi>
齊因其病取讙與闡<hi>亦在八年</hi>寡君是以寒心若得視衛君之事君<lb/>
也則固所願也成子病之乃歸成<hi>病其言也</hi>公孫宿以其兵甲入于<lb/>
嬴<hi>嬴齊邑嬴音盈</hi>○衛孔圉取大子蒯聵之姊生悝<hi>孔圉孔文子也蒯聵姊孔伯姬圉魚吕切蒯苦怪切聵魚怪切悝苦回切</hi>孔氏之腎渾良夫長而美孔文子卒通於内<lb/>
<hi>通伯姬渾戸門切長丁丈切又如字</hi>大子在戚孔姬使之焉<hi>使良夫詣大子所使所吏切又如字</hi>大<lb/>
子與之言曰苟使我入獲國服冕乗軒三死無與<hi>冕大夫服軒大夫車三死死罪三與音預</hi>與之盟爲請於伯姬<hi>良夫爲大子請</hi>閏月良夫與大子入舎<lb/>
<pb n="6b"/>
於孔氏之外圃<hi>圃園圃布五切</hi>昏二人蒙衣而乗<hi>二人大子與良夫蒙衣爲婦人服也乗繩證切下同</hi>寺人羅御如孔氏孔氏之老欒寧問之稱姻妾以告<hi>自稱昏姻家妾欒力丸切姻音因</hi>遂入適伯姬氏旣食孔伯姬杖戈而先大子與五<lb/>
人介輿豭從之<hi>介被甲輿豭豚欲以盟杖直亮切又音丈豭音加𬒳皮寄切</hi>迫孔悝於廁彊<lb/>
盟之<hi>孔氏專政故劫孔悝欲令逐輒孔悝本又作叔悝厠初吏切彊其丈切劫居業切今力呈切</hi>遂劫以登<lb/>
臺欒寧將飲酒炙未熟聞亂使告季子<hi>季子子路也爲孔氏邑宰炙章夜切</hi>召獲<lb/>
駕乗車<hi>召獲衛大夫駕乗車言不欲戰召上照切</hi>行爵食炙奉衛侯輒來奔季子將<lb/>
入遇子羔將出<hi>子羔衛大夫髙柴孔子弟子將出奔</hi>曰門巳閉矣季子曰吾姑至<lb/>
焉<hi>且欲至門</hi>子羔曰弗及不踐其難<hi>言政不及己可不須踐其難難乃旦切下皆同</hi>季子曰<lb/>
食焉不辟其難<hi>謂食孔氏禄</hi>子羔遂出子路入及門公孫敢門焉<hi>守門</hi>
曰無入爲也<hi>言輒巳出無爲復入復扶又切</hi>季子曰是公孫也求利焉而逃其<lb/>
難由不然利其禄必救其患有使者出乃入<hi>因門開而入使所吏切</hi>曰大<lb/>
子焉用孔悝雖殺之必或繼之<hi>言巳必繼孔悝爲難攻大子焉於䖍切</hi>且曰大子<lb/>
<pb n="7a"/>
無勇若燔臺半必舎孔叔大子聞之懼下石乞盂黶敵子路<hi>二子蒯聵黨敵當也燔音煩舎音捨又如字盂音于黶於減切</hi>以戈擊之斷纓子路曰君子死冠<lb/>
不免<hi>不使冠在地斷丁管切</hi>結纓而死孔子聞衛亂曰柴也其來由也死<lb/>
矣孔悝立莊公<hi>莊公蒯聵也</hi>莊公害故政欲盡去之<hi>故政輒之臣去起吕切</hi>先<lb/>
謂司徒瞞成曰寡人離病於外乆矣子請亦甞之歸告禇師比<lb/>
欲與之伐公不果<hi>比禇師聲子爲明年瞞成奔起瞞莫干切禇中吕切</hi>
經十有六年春王正月已卯衛丗子蒯聵自戚入于衛○衛侯<lb/>
輒來奔<hi>書此春皆從告</hi>○二月衛子還成出奔宋<hi>即瞞成還音旋</hi>○夏四月已<lb/>
丑孔丘卒<hi>仲尼旣告老去位猶書卒者魯之君臣宗其聖德殊而異之魯襄二十二年生至今七十三也四月十八日乙丑無已丑已丑五月十二日日月必有誤釋文孔子卒孔子作春秋終於獲麟之一句公羊榖梁經是也弟子欲記聖師之卒故採魯史記以續夫子之經而終於此丘明因隨而作傳終於哀公從此巳下無復經矣魯襄二十二年生至今七十三也本或作魯襄二十三年生至今七十二則與史記孔子丗家異此本非也</hi>
傳十六年春瞞成禇師比出奔宋<hi>欲伐莊公不果而奔</hi>○衛侯使鄢武子<lb/>
<pb n="7b"/>
告于周<hi>武子衛大夫肸也鄢於䖍切肸許乙切</hi>曰蒯聵得罪于君父君母逋竄于<lb/>
晉晉以王室之故不棄兄弟寘諸河上<hi>河上戚也逋布呉切竄七亂切寘之䜴切</hi>天<lb/>
誘其衷獲嗣守封焉使下臣肸敢告執事王使單平公對曰肸<lb/>
以嘉命來告余一人往謂叔父余嘉乃成丗復爾禄次敬之哉<lb/>
<hi>繼父之丗還居君之禄次衷音忠單音善余嘉乃成丗絶句</hi>方天之休<hi>言天方受爾以休休許虬切美也</hi>弗<lb/>
敬弗休悔其可追<hi>傳終蒯聵之事</hi>○夏四月己丑孔丘卒公誄之曰旻<lb/>
天不弔不憖遺一老俾屏余一人以在位<hi>仁覆閔下故稱旻天弔至也憖且也俾使也屏蔽也誄力䡃切說文云謚也旻亡巾切弔如字又音的憖魚覲切俾必爾切屏必領切</hi>煢煢余在疚嗚<lb/>
呼哀哉尼父無自律<hi>疚病也律法也言喪尼父無以自爲法煢求營切疚久又切父音甫喪息浪切</hi>子<lb/>
贛曰君其不没於魯乎夫子之言曰禮失則昏名失則愆失志<lb/>
爲昏失所爲愆生不能用死而誄之非禮也稱一人非名也<hi>天子稱一人非諸侯之名愆起䖍切</hi>君兩失之○六月衛侯飲孔悝酒於平陽<hi>東郡燕縣東北有平陽亭飲於鴆切</hi>重酬之大夫皆有納焉<hi>納財賄也</hi>醉而送之夜半而遣<lb/>
<pb n="8a"/>
之<hi>夜遣者慙負孔悝不欲令人見令力呈切</hi>載伯姬於平陽而行<hi>載其母/俱去</hi>及西門<hi>平陽門</hi>使貳車反祏於西圃<hi>使副車還取廟主西圃孔氏廟所在祏藏主石函祏音石圃布五切函音咸</hi>
子伯季子初爲孔氏臣新登于公<hi>升爲大夫</hi>請追之遇載祏者殺而<lb/>
乗楚車<hi>子伯殺載祏者</hi>許公爲反祏<hi>孔悝怪載祏者久不來使公爲反逆之許公爲如字人姓名反本亦作返音同</hi>遇之曰與不仁人爭明無不勝<hi>不仁人謂子伯季子也明無不勝言必勝爭爭鬪之爭</hi>必使先射射三發皆逺許爲許爲射之殪<hi>傳言子伯不仁所以死也射食亦切下同發如字一音廢逺于萬切殪於計切</hi>或以其車從<hi>從公爲從才用切又如字</hi>得祐於橐中孔<lb/>
悝出奔宋<hi>槖音託</hi>○楚大子建之遇䜛也自城父奔宋<hi>在昭十九年父音甫</hi>
入辟華氏之亂於鄭<hi>在昭二十年華戸化切</hi>鄭人甚善之又適晉與晉人<lb/>
謀襲鄭乃求復焉鄭人復之如初晉人使諜於子木請行而期<lb/>
焉<hi>請行襲鄭之期子木即建也諜徒協切</hi>子木暴虐於其私邑邑人訴之鄭人省<lb/>
之得晉諜焉遂殺子木其子曰勝在呉子西欲召之葉公曰吾<lb/>
聞勝也詐而亂無乃害乎<hi>葉公子髙沈諸梁也葉始涉切</hi>子西曰吾聞勝也信<lb/>
<pb n="8b"/>
而勇不爲不利舎諸邊竟使衛藩焉<hi>使爲藩屏之衛竟音境藩方元切</hi>葉公曰<lb/>
周仁之謂信<hi>周親也</hi>率義之謂勇<hi>率行/也</hi>吾聞勝也好復言<hi>言之所許必欲復行之不顧道理好呼報切</hi>而求死士殆有私乎<hi>私謀復讎</hi>復言非信也期死非<lb/>
勇也<hi>期必也</hi>子必悔之弗從召之使處呉竟爲白公<hi>白楚邑也汝隂襃信縣西南有白亭</hi>請伐鄭子西曰楚未節也<hi>言楚國新復政令猶未得節制</hi>不然吾不忘也<lb/>
他日又請許之未起師晉人伐鄭楚救之與之盟勝怒曰鄭人<lb/>
在此讎不逺矣<hi>比子西於鄭人</hi>勝自厲劒子期之子平見之曰王孫何<lb/>
自厲也曰勝以直聞不告女庸爲直乎將以殺爾父平以告子<lb/>
西子西曰勝如卵余翼而長之<hi>以鳥爲喻女音汝卵來管切長丁丈切</hi>楚國第<hi>用士之次第第大細切注同</hi>我死令尹司馬非勝而誰勝聞之曰令尹之狂<lb/>
也得死乃非我<hi>言我必殺之若得自死我乃不復成人復扶又切</hi>子西不悛勝謂石乞<lb/>
<hi>石乞勝之徒悛七全切</hi>曰王與二卿士<hi>二卿士子西子期</hi>皆五百人當之則可矣<lb/>
乞曰不可得也<hi>五百人不可得</hi>曰市南有熊冝僚者若得之可以當五<lb/>
<pb n="9a"/>
百人矣乃從白公而見之與之言說告之故辭<hi>告欲作亂冝僚辭距之熊音雄冝僚者本或作熊相冝僚相息亮切說音恱</hi>承之以劒不動<hi>抜劒指其喉喉音侯</hi>勝曰不爲利<lb/>
謟不爲威惕不洩人言以求媚者去之呉人伐愼曰公敗之<hi>汝隂愼縣也爲于僞切謟勑撿切惕他歷切洩息列切又以制切</hi>請以戰備獻<hi>與呉戰之所得鎧杖兵器皆備而獻之欲固以爲亂鎧苦代切杖直亮切</hi>許之遂作亂秋七月殺子西子期于朝而劫<lb/>
惠王子西以袂掩面而死<hi>慙於葉公劫居業切𬒮彌丗切</hi>子期曰昔者吾以力<lb/>
事君不可以弗終抉豫章以殺人而後死<hi>以效其多力豫章大木抉烏穴切</hi>石<lb/>
乞曰焚庫弑王不然不濟白公曰不可弑王不祥焚庫無聚將<lb/>
何以守矣乞曰有楚國而治其民以敬事神可以得祥且有聚<lb/>
矣何患弗從葉公在蔡<hi>蔡遷州來楚并其地聚才住切</hi>方城之外皆曰可以入<lb/>
矣子髙曰吾聞之以險徼幸者其求無饜偏重必離<hi>險猶惡也所求無饜則不安譬如物偏重則離敗欲須其斃而討之徼古堯切饜於豔切</hi>聞其殺齊管脩也而後入<hi>管脩楚賢大夫故齊管仲之後聞其殺賢知其可討</hi>白公欲以子閭爲王<hi>子閭平王子啓五辭玉者</hi>子閭<lb/>
<pb n="9b"/>
不可遂劫以兵子閭曰王孫若安靖楚國厈正王室而後庇焉<lb/>
啓之願也敢不聽從若將專利以傾王室不顧楚國有死不能<lb/>
<hi>不能從庇必利切又音秘</hi>遂殺之而以王如髙府<hi>髙府楚/別府</hi>石乞尹門<hi>爲門尹</hi>圉<lb/>
公陽穴宫負王以如昭夫人之宫<hi>公陽楚大夫昭夫人王母越女圉魚吕切</hi>葉公亦<lb/>
至及北門或遇之曰君胡不胄國人望君如望慈父母焉盗賊<lb/>
之矢若傷君是絶民望也若之何不胄乃胄而進又遇一人曰<lb/>
君胡胄國人望君如望歳焉<hi>歳年榖也胄直又切</hi>日日以幾<hi>兾君來幾音兾本或作兾</hi>
若見君面是得艾也<hi>艾安也艾魚廢切又五蓋切</hi>民知不死其亦夫有奮心<lb/>
猶將旌君以徇於國<hi>旌表也夫方于切或音扶奮方問切旌音精徇似俊切</hi>而文掩面以<lb/>
絶民望不亦甚乎乃免胄而進<hi>言葉公得民心</hi>遇箴尹固帥其屬將與<lb/>
白公<hi>欲與白公井箴之林切</hi>子髙曰微二子者楚不國矣<hi>二子子西子期也柏舉之敗二子功多</hi>棄德從賊其可保乎乃從葉公使與國人以攻白公白公<lb/>
奔山而縊其徒微之<hi>微匿也與羊汝切一本作使興國人如字興謂興廢也縊一賜切微如字爾雅云匿<pb n="10a"/>微也匿女力切</hi>王拘石乞而問白公之死焉對曰余知其死所而長<lb/>
者使余勿言<hi>長者謂白公也拘音俱長丁丈切注同</hi>曰不言將烹乞曰此事克則<lb/>
爲卿不克則烹固其所也何害乃烹石乞王孫燕奔頯黃氏<hi>燕勝弟頯黃呉地烹普庚切燕烏賢切又烏練切頯求龜切舊求悲切</hi>沈諸梁兼二事<hi>二事令尹司馬</hi>國寧<lb/>
<hi>寧安也</hi>乃使寧爲令尹<hi>子西之子/子國也</hi>使寛爲司馬<hi>子期/之子</hi>而老於葉<hi>傳終言之葉始渉切</hi>○衛侯占夢嬖人<hi>以能占夢見/愛嬖必計切</hi>求酒於大叔僖子<hi>僖子大叔遺大音泰</hi>不得與卜人比而告公曰君有大臣在西南隅弗去懼害<lb/>
<hi>託占卜夢而言比毗志切去起呂切</hi>乃逐大叔遺遺奔晉衛侯謂渾良夫曰吾繼<lb/>
先君而不得其器若之何<hi>國之寳器輒皆將去</hi>良夫代執火者而言<hi>將密謀屏左右</hi>曰疾與亡君皆君之子也召之而擇材焉可也<hi>召輒</hi>若不材器<lb/>
可得也<hi>輒若不材可廢其身自得其器</hi>豎告大子<hi>大子疾</hi>大子使五人輿豭從已<lb/>
劫公而彊盟之<hi>盟求必立已豭音加彊其丈切</hi>且請殺良夫公曰其盟免三死<lb/>
<hi>盟在十五年</hi>曰請三之後有罪殺之公曰諾哉<lb/>
<pb n="10b"/>
傳十七年春衛侯爲虎幄於籍圃<hi>於籍田之圃新造幄幕皆以虎獸爲飾幄於角切幕武愽切</hi>成求令名者而與之始食焉大子請使良夫<hi>以良夫應爲今名釋文成絶句求令名者絶句應應對之應</hi>良夫乗衷甸兩牡<hi>衷甸一轅卿車甸時證切說文作佃云中也春秋乗中佃一轅車也牡茂后切</hi>紫衣狐裘<hi>紫衣/君服</hi>至袒裘不釋劒而食<hi>食而熱故偏袒亦不敬袒音但</hi>
大子使牽以退數之以三罪而殺之<hi>三罪紫衣袒裘帶劒</hi>○三月越子伐<lb/>
呉呉子禦之笠澤夾水而陳越子爲左右句卒<hi>句卒鉤伍相著別爲左右屯禦魚吕切笠音立夾居洽切陳直覲切句古侯切卒子忽切著直略切</hi>使夜或左或右鼔譟而進呉<lb/>
師分以御之越子以三軍潜渉當呉中軍而鼔之呉師大亂遂<lb/>
敗之<hi>左右句卒爲聲勢以分呉軍而三軍精卒并力擊其中軍故得勝也譟素報切并如字又必政切</hi>○晉趙<lb/>
鞅使告于衛曰君之在晉也志父爲主請君若大子來以免志<lb/>
父不然寡君其曰志父之爲也<hi>恐晉君爲志父敎使不來</hi>衛侯辭以難大子<lb/>
又使㭬之<hi>㭬許父欲速得其處難乃旦切㭬中角切處昌慮切</hi>夏六月趙鞅圍衛齊國觀<lb/>
陳瓘救衛<hi>國觀國書之子觀亡喚切下陳瓘音同</hi>得晉人之致師者子玉使服而<lb/>
<pb n="11a"/>
見之<hi>釋囚服服其本服</hi>曰國子實執齊柄而命瓘曰無辟晉師豈敢廢命<lb/>
<hi>欲必敵晉柄彼命切</hi>子又何辱<hi>言不須來致師自將往戰</hi>簡子曰我卜伐衛未卜與齊<lb/>
戰乃還<hi>畏子玉</hi>○楚白公之亂陳人恃其聚而侵楚<hi>聚積聚也聚才住切下註邑聚同積子賜切</hi>楚旣寧將取陳麥楚子問師於大師子榖與葉公諸<lb/>
梁子榖曰右領差車與左史老皆相令尹司馬以伐陳其可使<lb/>
也<hi>言此二人皆甞輔相子西子期伐陳今復可使帥所類切相息亮切下而相同復扶又切</hi>子髙曰率賤民<lb/>
慢之懼不用命焉<hi>右須左史皆楚賤官率所類切本又作帥下同</hi>子榖曰觀丁父都俘<lb/>
也武王以爲軍率<hi>楚武王鄀音若俘芳夫切</hi>是以克州蓼服隨唐大啓羣蠻<lb/>
彭仲爽申俘也文王以爲今尹實縣申息<hi>楚文王滅申息以爲縣蓼本又作鄝音了</hi>
朝陳蔡封畛於汝<hi>開封畛比至汝水畛之忍切一音眞</hi>唯其任也何賤之有子髙<lb/>
曰天命不謟<hi>謟疑也謟本又作滔佗刀切</hi>令尹有憾於陳<hi>十五年子西伐呉陳使貞子弔呉以此爲恨憾本又作感戸暗切</hi>天若亡之其必令尹之子是與君蓋舎焉<hi>舎右領與左史盍戸臘切舎音捨又音赦</hi>臣懼右領與左史有二俘之賤而無其令德也<lb/>
<pb n="11b"/>
王卜之武城尹吉<hi>武城尹子西子公孫朝朝如字</hi>使帥師取陳麥陳人御之敗<lb/>
遂圍陳秋七月己卯楚公孫朝帥師滅陳<hi>終鄭禆竈言五及鶉火陳卒亡鶉音純</hi>
○王與葉公枚卜子良以爲令尹<hi>枚卜不斥言所卜以令龜子良惠王弟枚亡杯切</hi>沈<lb/>
尹朱曰吉過於其志<hi>志望也</hi>葉公曰王子而相國過將何爲<hi>過相將爲王也</hi>他日改卜子國而使爲令尹<hi>子國寧也</hi>○衛侯夢于北宫見人登<lb/>
昆吾之觀<hi>衛有觀在古昆吾氏之虚今濮陽城中觀工喚切注同虚去魚切下同濮音卜</hi>被髮北面而<lb/>
譟曰登此昆吾之虚緜緜生之瓜<hi>緜緜瓜初生也良夫言已有以小成大之功若瓜之初生謂使衛侯得國𬒳皮義切瓜古華切</hi>余爲渾良夫叫天無辜<hi>本盟當免三死而并數一時之事爲三罪殺之故自謂無辜并必政切數所主切</hi>公親筮之胥彌赦占之<hi>赦衛筮史</hi>曰不害與之<lb/>
邑寘之而逃奔宋<hi>言衛侯無道卜人不敢以實對懼難而逃難乃旦切及下難作同</hi>衛侯貞卜<lb/>
<hi>正卜夢之吉㓙</hi>其繇曰如魚竀尾<hi>竀赤色魚勞則尾赤繇直又切竀勑呈切</hi>衡流而方羊裔<lb/>
焉<hi>橫流方羊不能自安裔水邊言衛侯將若此魚衡華盲切又如字羊蒲郎切裔以制切</hi>大國滅之將亡<lb/>
闔門塞竇乃自後踰<hi>此皆繇辭闔戸臘切竇音豆</hi>冬十月晉復伐衛<hi>春伐未得志故<pb n="12a"/>復扶又切</hi>入其郛將入城簡子曰止叔向有言曰怙亂滅國者無後<lb/>
<hi>不欲乗人之衰向許丈切怙音戸</hi>衛人出莊公而與晉乎晉立襄公之孫般師<lb/>
而還十一月衛侯自鄄入般師出<hi>辟蒯聵也般音班鄄音絹</hi>初公登城以望<lb/>
見戎州<hi>戎州戎邑</hi>問之以告公曰我姬姓也何戎之有焉<hi>言姬姓國何故有戎邑</hi>翦之<hi>削壞其邑聚</hi>公使匠久<hi>久不/休息</hi>公欲逐石圃<hi>石圃衛卿石惡從子從才用切</hi>未<lb/>
及而難作辛巳石圃因匠氏攻公公闔門而請弗許踰于北方<lb/>
而隊折股<hi>終如卜言乃自後踰隊直類切折之設切股音古</hi>戎州人攻之大子疾公子<lb/>
青踰從公<hi>青疾弟</hi>戎州人殺之公入于戎州已氏<hi>已氏戎人姓已音紀又音祀</hi>
初公自城上見已氏之妻髮美使髠之以爲吕姜髢<hi>吕姜莊公夫人髢髲也髠苦存切髢大計切又庭計切髲皮義切</hi>旣入焉而示之璧曰活我吾與女璧已<lb/>
氏曰殺女璧其焉往遂殺之而取其璧衛人復公孫般師而立<lb/>
之十二月齊人伐衛衛人請平立公子起<hi>起靈公子女音汝下同焉於䖍切</hi>執<lb/>
般師以歸舎諸潞<hi>潞齊邑潞音路</hi>○公㑹齊侯盟于蒙<hi>齊侯簡公弟平公敬也蒙在東<pb n="12b"/>莞蒙隂縣西故蒙隂城也敬如字一本作驁五報切又五刀切莞音官</hi>孟武伯相齊侯稽首公拜<lb/>
齊人怒武伯曰非天子寡君無所稽首武伯問於髙柴曰諸侯<lb/>
盟誰執牛耳<hi>執牛耳尸盟者相息亮切</hi>季羔曰鄫衍之役呉公子姑曹<hi>季羔髙柴也鄫衍在七年衍以善切</hi>發陽之役衛石魋<hi>發陽鄖也在十二年石魋石曼姑之子魋徒囬切鄖音云</hi>武<lb/>
伯曰然則彘也<hi>彘武伯名也鄫衍則大國執發陽則小國執據時執者無常故武伯自以爲可執彘直例切</hi>
○宋皇瑗之子麇<hi>瑗宋右師瑗于眷切麇九倫切</hi>有友曰田丙而奪其兄酁般<lb/>
邑以與之酁般愠而行告桓司馬之臣子儀克<hi>克在下邑不與魋亂故在酁仕咸切愠紆問切怒也與音預</hi>子儀克適宋告夫人曰麇將納桓氏公問諸子<lb/>
仲<hi>子仲皇野</hi>初子仲將以𣏌姒之子非我爲子<hi>爲適子𣏌姒子仲妻姒音似適丁歷切</hi>
麇曰必立伯也<hi>伯非我兄</hi>是良材子仲怒弗從故對曰右師則老矣<lb/>
不識麇也<hi>言右師老不能爲亂麇則不可知</hi>公執之<hi>執/麇</hi>皇瑗奔晉召之<hi>召今還令力呈切</hi>
傳十八年春宋殺皇瑗公聞其情復皇氏之族使皇緩爲右師<lb/>
<hi>言宋景公無常也緩瑗從子瑗戸管切從才用切</hi>○巴人伐楚圍鄾<hi>鄾楚邑鄾音憂</hi>初右司馬<lb/>
<pb n="13a"/>
子國之卜也觀瞻曰如志<hi>子國未爲令尹時卜爲右司馬得吉兆如其志觀瞻楚開卜大夫觀從之後</hi>故命之<hi>命以爲右司馬</hi>及巴師至將卜帥王曰寧如志何卜焉<hi>寧子國也帥所類切</hi>使帥師而行請承<hi>承/佐</hi>王曰寢尹二尹勤先君者也<hi>栢舉之役寢尹呉由干以皆受戈工尹固執燧象奔呉師皆爲先君勤勞燧音遂爲于僞切</hi>三月楚公孫寧呉由于<lb/>
薳固敗巴師于鄾故封子國於析君子曰惠王知志<hi>知用其意薳于委切析星歷切</hi>夏書曰官占唯能蔽志昆命于元龜<hi>逸書也官占卜筮之官蔽斷也昆後也言當先斷意後用龜也蔽必丗切尚書能作克克亦能也昆命于元龜本依尚書斷丁亂切</hi>其是之謂乎志<lb/>
曰聖人不煩卜筮惠王其有焉<hi>不疑故不卜也</hi>○夏衛石圃逐其君起<lb/>
起奔齊<hi>齊所立故</hi>衛侯輒自齊復歸逐石圃而復石魋與大叔遺<hi>皆蒯聵所逐</hi>
傳十九年春越人侵楚以誤呉也<hi>誤呉使不爲備</hi>夏楚公子慶公孫寛<lb/>
追越師至冥不及乃還<hi>冥越地冥亡丁切</hi>○秋楚沈諸梁伐東夷<hi>報越</hi>三<lb/>
夷男女及楚師盟于敖<hi>從越之夷三種敖東夷地敖五刀切種章勇切</hi>○冬叔青如京<lb/>
<pb n="13b"/>
師敬王崩故也<hi>言敬王能終其丗終萇弘言東王必大克叔青叔還子釋文敬王崩故也案傳敬王崩在此年丗本亦爾丗族譜云敬王四十二年崩敬王子元王十年春秋之傳終矣據此則敬王崩當在哀公十七年史記周本紀及十二諸侯年表敬王四十二年崩子元王仁立則敬王是魯哀十八年崩也六國年表起自元王及本紀皆云元王八年崩子定王介立定王元年是魯哀公之二十七年與杜預丗族譜爲異又丗本云魯哀公二十年是定王介崩子元王赤立則定王之崩年是魯哀公二十七年也衆說不同未詳其正也</hi>
傳二十年春齊人來徴㑹夏㑹于廪丘爲鄭故謀伐晉<hi>十五年晉伐鄭廩力甚切爲于僞切下爲降同</hi>鄭人辭諸侯秋師還<hi>終叔向言晉公室卑</hi>○呉公子慶忌<lb/>
驟諫呉子曰不改必亡弗聽<hi>呉子弗聽</hi>出居于艾<hi>艾呉邑豫章有艾縣艾五蓋切</hi>遂<lb/>
適楚聞越將伐呉冬請歸平越遂歸欲除不忠者以說于越呉<lb/>
人殺之<hi>言其不量力說如字又音恱</hi>十一月越圍呉趙孟降於喪食<hi>趙孟襄子無恤時有父簡子之喪</hi>楚隆曰三年之喪親暱之極也主又降之無乃有故<lb/>
乎<hi>楚隆襄子家日暇女乙切</hi>趙孟曰黃池之役先主與呉王有質<hi>黃池在十三年先主簡子質盟信也質如字</hi>曰好惡同之今越圍呉嗣子不廢舊業而敵之<hi>嗣子<pb n="14a"/>襄子自謂欲敵越救呉</hi>非晉之所能及也吾是以爲降楚隆曰若使呉王<lb/>
知之若何趙孟曰可乎隆曰請甞之<hi>甞試也</hi>乃往先造于越軍曰<lb/>
呉犯間上國多矣聞君親討焉諸夏之人莫不欣喜唯恐君志<lb/>
之不從請入視之許之告于呉王曰寡君之老無恤使陪臣隆<lb/>
敢展謝其不共<hi>展陳也造七報切間間厠之間夏戸雅切共音恭</hi>黃池之役君之先臣<lb/>
志父得承齊盟曰好惡同之今君在難無恤不敢憚勞非晉國<lb/>
之所能及也使陪臣敢展布之王拜稽首曰寡人不佞不能事<lb/>
越以爲大夫憂拜命之辱與之一簞珠<hi>簞小笥難乃旦切簞音丹笥絲嗣切</hi>使問<lb/>
趙孟<hi>問遺也遺唯季切</hi>曰句踐將生憂寡人寡人死之不得矣王曰溺<lb/>
人必笑吾將有問也<hi>以自喻所問不急猶溺人不知所爲而反笑句古侯切溺乃歷切</hi>史黯何<lb/>
以得爲君子<hi>晉史黯云不及四十年呉當亡呉王感問此也黯於減切</hi>對曰黯也進不見惡<lb/>
<hi>時行則行</hi>退無謗言<hi>時止則止謗博浪切</hi>王曰冝哉<lb/>
傳二十一年夏五月越人始來<hi>越旣勝呉欲霸中國始遣使適魯使所吏切</hi>○秋八<lb/>
<pb n="14b"/>
月公及齊侯邾子盟于顧齊人責稽首<hi>責十七年齊侯爲公稽首不見荅顧齊地爲于僞切年末文注同</hi>因歌之曰魯人之臯數年不覺使我髙蹈<hi>臯緩也髙蹈猶逺行也言魯人臯緩數年不知荅齊稽首故使我高蹈來爲此㑹臯古刀切數所主切覺音角又古孝切蹈徒報切</hi>唯其儒<lb/>
書以爲二國憂<hi>二國齊邾也言魯據周禮不肯荅稽首令齊邾逺至令力呈切</hi>是行也公先至<lb/>
于陽榖<hi>先期至也先悉薦切</hi>齊閭丘息曰君辱舉玉趾以在寡君之軍<hi>息閭丘明之後</hi>羣臣將傳遽以告寡君比其復也君無乃勤爲僕人之未<lb/>
次<hi>次舎也傳中戀切遽其據切比必利切</hi>請除館於舟道<hi>舟道/齊地</hi>辭曰敢勤僕人<hi>不敢勤齊僕爲魯除館</hi>
傳二十二年夏四月邾隱公自齊奔越曰呉爲無道執父立子<lb/>
越人歸之大子革奔越<hi>邾隱公八年爲呉所囚十年奔齊</hi>○冬十一月丁卯越<lb/>
滅呉請使呉王居甬東<hi>甬東越地㑹稽句章縣東海中洲也甬音勇㑹古外切稽古兮切句九具切如淳音枸韋昭亦音枸洲音州水中可居曰洲</hi>辭曰孤老矣焉能事君乃縊越人以歸<lb/>
<hi>以其尸歸終史墨子胥之言也焉於䖍切縊一賜切</hi>
<pb n="15a"/>
傳二十三年春宋景曹卒<hi>景曹宋元公夫人小邾女季桓子外祖母</hi>季康子使冉有<lb/>
弔且送葬曰敝邑有社稷之事使肥與有職競焉<hi>肥康子名競遽也與音預</hi>
是以不得助執紼使求從輿人<hi>求冉有名輿衆也紼音弗輿音餘</hi>曰以肥之得<lb/>
備彌甥也<hi>彌逺也康子父之舅氏故稱彌甥</hi>有不腆先人之産馬使求薦諸夫<lb/>
人之宰<hi>薦進也腆他典切</hi>其可以稱旌繁乎<hi>稱舉也繁馬飾繁纓也終樂祁之言政在季氏繁歩干切</hi>○夏六月晉荀瑶伐齊<hi>荀瑶荀躒之孫知伯襄子知音智</hi>髙無㔻帥師御之<lb/>
知伯視齊師馬駭遂驅之曰齊人知余旗其謂余畏而反也及<lb/>
壘而還將戰長武子請卜<hi>武子晉大夫御魚吕切壘力軌切</hi>知伯曰君告于天<lb/>
子而卜之以守龜於宗桃吉矣吾又何卜焉且齊人取我英丘<lb/>
君命瑶非敢燿武也治英丘也<hi>治齊取英丘守手又切桃他彫切</hi>以辭伐罪足<lb/>
矣何必卜壬辰戰于犂丘<hi>犂丘隰也犂力兮切隰音習本亦作濕</hi>齊師敗績知伯<lb/>
親禽顔庚<hi>顔庚齊大夫顔涿聚涿丁角切</hi>○秋八月叔青如越始使越也越諸<lb/>
鞅來聘報叔青也<hi>使所吏切</hi>
<pb n="15b"/>
傳二十四年夏四月晉侯將伐齊使來乞師曰昔臧文仲以楚<lb/>
師伐齊取榖<hi>在僖二十六年</hi>宣叔以晉師伐齊取汶陽<hi>在成二年汶音問</hi>寡君<lb/>
欲徼福於周公願乞靈於臧氏<hi>以臧氏岀勝齊故欲乞其威靈徼古堯切</hi>臧石帥師<lb/>
會之取廩丘<hi>石臧賔如之子</hi>軍吏令繕將進<hi>晉軍吏也繕治戰備繕市戰切</hi>萊章曰君<lb/>
卑政暴<hi>萊章齊大夫萊音來</hi>往歳克敵<hi>禽顔/庚</hi>今又勝都<hi>取廪丘</hi>天奉多矣又<lb/>
焉能進是躗言也<hi>躗過也奉扶用切焉於䖍切躗户快切謂過謬之言服云僞不信言也字林作㦣云夢言意不慧也音于例切</hi>役將班矣晉師乃還餼臧石牛<hi>生曰餼餼許器切</hi>大史謝之<lb/>
<hi>晉大史大音泰</hi>曰以寡君之在行<hi>在軍/行</hi>牢禮不度<hi>不如/禮度</hi>敢展謝之<hi>終臧氏有後於魯</hi>〇邾子又無道越人執之以歸<hi>終子贛之言</hi>而立公子何何亦<lb/>
無道<hi>何大子革弟</hi>〇公子荆之母嬖<hi>荆哀公庶子嬖必計切</hi>將以爲夫子使宗<lb/>
人釁夏獻其禮<hi>宗人禮官也釁許靳切夏戸雅切</hi>對曰無之公怒曰女爲宗司<lb/>
立夫人國之大禮也何故無之對曰周公及武公娶於薛<hi>武公敖也女音汝娶七住切</hi>孝惠娶於商<hi>孝公稱惠公弗皇商宋也釋文孝惠娶垂商定公名宋是哀公之父故釁夏爲<pb n="16a"/>諱而稱商也稱尺證切又如字</hi>自桓以下娶於齊<hi>桓公始娶文姜</hi>此禮也則有若以妾<lb/>
爲夫人則固無其禮也公卒立之而以荆爲大子國人始惡之<lb/>
<hi>惡公惡烏路切</hi>○閏月公如越得大子適郢<hi>適郢越王大子得相親說也郢以井切適郢越王句踐之大子名說音恱</hi>將妻公而多與之地公孫有山使告于季孫季孫懼<lb/>
使因大宰嚭而納賂焉乃止<hi>嚭故吳臣也季孫恐公因越討巳故懼妻七計切嚭普美切賂音路</hi>
傳二十五年夏五月庚辰衛侯出奔宋<hi>衛侯輙也</hi>衛侯爲靈臺于籍<lb/>
圃與諸大夫飲酒焉禇師聲子韤而登席<hi>古者見君解韤圃布五切禇張吕切韤亡伐切足衣也見賢遍切</hi>公怒辭曰臣有疾異於人<hi>足有創疾創初羊切</hi>若見之君將<lb/>
㱿之<hi>㱿嘔吐也㱿許角切又許各切嘔於口切吐他故切</hi>是以不敢<hi>不敢解襪</hi>公愈怒大夫辭<lb/>
之不可<hi>共辭謝公公不可解</hi>禇師出公㦸其手<hi>抵徙手屈肘如㦸形抵音抵肘竹九切</hi>曰必<lb/>
斷而足聞之禇師與司寇亥乗曰今日幸而後亡<hi>恐死以得亡爲幸斷丁管切乗時證切</hi>公之入也奪南氏邑<hi>南氏子南之子公孫彌牟</hi>而奪司宼亥政公使<lb/>
侍人納公文懿子之車于池<hi>懿子公文要公有忿使人投其車于池水中要一遥切</hi>初衛<lb/>
<pb n="16b"/>
人翦夏丁氏<hi>在十一年夏戸雅切</hi>以其帑賜彭封彌子<hi>彭封彌子彌子瑕帑音奴</hi>彌子<lb/>
飲公酒納夏戊之女嬖以爲夫人其弟期大叔疾之從孫甥也<lb/>
<hi>期夏戊之子姊姝之孫爲從孫甥與孫同列飲於鴆切大音泰從如字又才用切</hi>少畜於公以爲司徒夫<lb/>
人寵衰期得罪公使三匠久公使優狡盟拳彌<hi>優狡俳優也拳彌衛大夫使俳優盟之欲恥辱也少詩照切優音憂狡古卯切拳音權俳皮皆切</hi>而甚近信之故禇師比<hi>韈登席者近附近之近</hi>公孫彌牟<hi>喪邑者喪/息浪切</hi>公文要<hi>失車/者</hi>司寇亥<hi>奪政者</hi>司徒期<lb/>
因三匠與拳彌以作亂皆執利兵無者執斤<hi>斤工匠所執</hi>使拳彌入<lb/>
于公宫<hi>信近之故得入</hi>而自大子疾之宫譟以攻公鄄子士請禦之<hi>鄄子士衛大夫譟息報切鄄音絹禦魚吕切</hi>彌援其手曰子則勇矣將若君何<hi>言不可救援音袁</hi>不見先君乎君何所不逞欲<hi>先君蒯聵也亂不速奔故爲戎州所殺欲令早去令力呈切</hi>
且君甞在外矣豈必不反當今不可衆怒難犯休而易間也乃<lb/>
出將適蒲<hi>蒲近晉邑易以䜴切間間厠之間下注内間君間同</hi>彌曰晉無信不可將適鄄<lb/>
<hi>鄄齊晉界上邑彌詐不知謀故公信之</hi>彌曰齊晉爭我不可將適泠<hi>泠近魯邑泠力丁切</hi>彌<lb/>
<pb n="17a"/>
曰魯不足與請適城鉏<hi>城鉏近宋邑鉏仕居切</hi>以鉤越越有君<hi>宋南近越轉相鉤牽鉤古侯切本或作拘同</hi>乃適城鉏彌曰衛盗不可知也請速自我始乃載<lb/>
寳以歸<hi>欺衛君言君以寳自隨將致衛盗請速行己爲先發而同載寳歸衛也</hi>公爲支離之卒<hi>支離陳名卒子忽切陳直覲切</hi>因祝史揮以侵衛<hi>揮衛祝史揮音暉</hi>衛人病之懿子知之<lb/>
<hi>知揮爲内間</hi>見子之<hi>子之公孫彌牟文子也</hi>請逐揮文子曰無罪懿子曰彼好<lb/>
專利而妄<hi>妄不法好呼報切</hi>夫見君之入也將先道焉<hi>若見君有入勢必道助之道音導</hi>若逐之必出於南門而適君所<hi>雖知其爲君間不審察私共評之評音平又音病</hi>夫<lb/>
越新得諸侯將必請師焉揮在朝使吏遣諸其室<hi>難面逐之先逐其家難乃旦切</hi>揮出信弗内<hi>再宿爲信内/如字又音納</hi>五日乃館諸外里<hi>外里公所在</hi>遂有寵<lb/>
使如越請師<hi>請師伐衛求入</hi>○六月公至自越<hi>前年行今還</hi>季康子孟武伯<lb/>
逆於五梧<hi>魯南鄙也梧音吾</hi>郭重僕<hi>爲公僕重直龍切又直用切</hi>見二子曰惡言多<lb/>
矣君請盡之<hi>二子不臣之言甚多欲使公盡極以觀之</hi>公宴於五梧武伯爲祝<hi>祝上壽酒祝之六切又之又切上時掌切壽音授又音受</hi>惡郭重曰何肥也<hi>訾毀其貌惡烏路切訾音紫</hi>季孫<lb/>
<pb n="17b"/>
曰請飲彘也<hi>飲罰也飲於鴆切</hi>以魯國之密邇仇讎臣是以不獲從君<lb/>
克免於大行又謂重也肥<hi>言重隨君逺行劬勞不宜稱肥從才用切又如字劬其居切</hi>公曰<lb/>
是食言多矣能無肥乎<hi>以激三桓之數食言激古歷切數所角切</hi>飲酒不樂公與大夫<lb/>
始有惡<hi>爲二十七年公孫邾起樂音洛孫音遜本又作遜</hi>
傳二十六年夏五月叔孫舒帥師㑹越臯如后庸宋樂茷納衛<lb/>
侯<hi>舒武叔之子文子也臯如后庸越大夫樂茷宋司城子潞衛侯輒也茷扶廢切</hi>文子欲納之懿子曰<lb/>
君愎而虐少待之必毒於民<hi>愎很也愎皮逼切很胡懇切</hi>乃睦於子矣<hi>民睦</hi>師<lb/>
侵外州大獲<hi>越納輒之師</hi>出禦之大敗<hi>衛師敗</hi>掘禇師定子之墓焚之<lb/>
于平莊之上<hi>定子禇師比之父也平莊陵名也掘其勿切又其月切本或作猾胡忽切</hi>文子使王孫<lb/>
齊私於臯如<hi>齊衛大夫王孫賈之子昭子也</hi>曰子將大滅衛乎抑納君而已乎<lb/>
臯如曰寡君之命無他納衛君而已文子致衆而問焉曰君以<lb/>
蠻夷伐國國幾亡矣請納之衆曰勿納曰彌牟亡而有益請自<lb/>
北門出<hi>欲以觀衆心幾音祈又音機</hi>衆曰勿出重賂越人申開守陴而納公<lb/>
<pb n="18a"/>
<hi>申重也開重門而嚴設守備欲以恐公故不敢入陴毗支切重直龍切守手又切恐丘勇切</hi>公不敢入師還<lb/>
立悼公<hi>悼公蒯聵庶弟公子黚也黚起廉切</hi>南氏相之以城鉏與越人公曰期則<lb/>
爲此<hi>司徒期也相息亮切</hi>今苟有怨於夫人者報之<hi>夫人期姊也怒期而不得加戮故勑宫女令苦困期姊令力呈切</hi>司徒期聘於越<hi>爲悼公聘爲于僞切</hi>公攻而奪之幣期告王<lb/>
<hi>越王也</hi>王命取之期以衆取之公怒殺期之甥之爲大子者<hi>忿期而及其姊爲夫人者遂復及夫人之子復扶又切</hi>遂卒于越<hi>終言之也終效夷言死于夷</hi>○宋景公無子<lb/>
取公孫周之子得與啓畜諸公宫<hi>周元公孫子髙也得昭公也啓得弟畜養也</hi>未有<lb/>
立焉於是皇緩爲右師皇非我爲大司馬皇懷爲司徒<hi>皇懐非我從昆弟從才用切</hi>靈不緩爲左師<hi>不緩子靈/圍龜之後</hi>樂茷爲司城<hi>茷樂溷之子溷戸門切又戸困切</hi>樂朱鉏爲大司寇<hi>朱鉏樂輓之子鉏仕居切輓音晚</hi>六卿三族降聽政<hi>三族皇靈樂也降和同也</hi>因大尹以達<hi>大丑近官有寵者六卿因之以自通達於君</hi>大尹常不告而以<lb/>
其欲稱君命以令<hi>不告君也</hi>國人惡之司城欲去大尹左師曰縱之<lb/>
使盈其罪<hi>盈滿也惡烏路切下注惡其同去起吕切</hi>重而無基能無敝乎<hi>言勢重而無德以爲<pb n="18b"/>基必敗也</hi>冬十月公游于空澤<hi>空澤/宋邑</hi>辛巳卒于連中<hi>連中館名連如字又音輦</hi>大<lb/>
尹興空澤之士千甲<hi>甲士千人興如字興發也或作與非</hi>奉公自空桐入如沃宫<lb/>
<hi>奉公尸也梁國虞縣東南有地名空桐沃宫宋都内宫名沃烏毒切</hi>使召六子曰聞下有師君請<lb/>
六子畫<hi>畫計䇿畫音獲</hi>六子至以甲劫之曰君有疾病請二三子盟乃<lb/>
盟于少寢之庭曰無爲公室不利大尹立啓奉喪殯于大宫三<lb/>
日而後國人知之司城茷使宣言于國曰大尹惑蠱其君而專<lb/>
其利今君無疾而死死又匿之是無他矣大尹之罪也<hi>言大尹所弑刼居業切少詩照切大音泰蠱音古匿女力切弑申志切</hi>得夢啓北首而寢於盧門之外<hi>盧門宋東門北首死象在門外失國也首手又切</hi>己爲烏而集於其上咮加於南門尾加<lb/>
於桐門曰余夢美必立<hi>桐門北門咮張又切鳥口</hi>大尹謀曰我不在盟<hi>少寢盟伹以君命盟六卿大尹不盟</hi>無乃逐我復盟之乎使祝爲載書六子在唐盂<hi>地名復扶又切盂音于</hi>將盟之祝襄以載書告皇非我<hi>襄祝名</hi>皇非我因子潞<lb/>
<hi>子潞樂茂潞音路</hi>門尹得<hi>樂得</hi>左師謀曰民與我逐之乎皆歸授甲使徇<lb/>
<pb n="19a"/>
于國曰大尹惑蠱其君以陵虐公室與我者救君者也衆曰與<lb/>
之大尹徇曰戴氏皇氏將不利公室<hi>戴氏即樂氏徇似俊切</hi>與我者無憂<lb/>
不富衆曰無别<hi>惡其號令與君無别别彼列切</hi>戴氏皇氏欲伐公<hi>公謂啓</hi>樂得曰<lb/>
不可彼以陵公有罪我伐公則甚焉使國人施于大尹<hi>施罪於大尹</hi>
大尹奉啓以奔楚乃立得司城爲上卿盟曰三族共政無相害<lb/>
也○衛出公自城鉏使以弓問子贛且曰吾其入乎子贛稽首<lb/>
受弓對曰臣不識也私於使者曰昔成公孫於陳<hi>僖二十八年衛成公奔楚遂適陳使所吏切孫音遜本亦作遜除孫莊子皆同</hi>寗武子孫莊子爲宛濮之盟而君入<lb/>
<hi>盟在僖二十八年寗乃定切宛於阮切濮音卜</hi>獻公孫於齊<hi>在襄十四年</hi>子鮮子展爲夷<lb/>
儀之盟而君入<hi>在襄二十六年</hi>今君再在孫矣<hi>謂十五年孫魯今又孫宋</hi>内不聞獻<lb/>
之親外不聞成之卿則賜不識所由入也詩曰無競惟人四方<lb/>
其順之<hi>詩周頌言無強惟得人也</hi>若得其人四方以爲主<hi>爲主主四方</hi>而國於何有<lb/>
傳二十七年春越子使后庸來聘且言邾田封于駘上<hi>欲使魯還邾田<pb n="19b"/>封竟至駘上駘他來切又音臺竟音境</hi>二月盟于平陽<hi>西平/陽</hi>三子皆從<hi>季康子叔孫文子孟武伯皆從后庸盟從如字或才用切非也</hi>康子病之<hi>恥從蠻/夷盟</hi>言及子贛<hi>思子贛</hi>曰若在<lb/>
此吾不及此夫<hi>不及與越盟夫音扶</hi>武伯曰然何不召曰固將召之文子<lb/>
曰他日請念<hi>言季孫不能用子贛臨難而思之難乃旦切</hi>○夏四月已亥季康子卒<lb/>
公弔焉降禮<hi>禮不備也言公之多妄妄亡亮切本又作忘下放此</hi>○晉荀瑶帥師伐鄭次<lb/>
于桐丘鄭駟弘請救于齊<hi>弘駟歂子歂市專切</hi>齊師將興陳成子屬孤子<lb/>
三日朝<hi>屬㑹死事者之子使朝三日以禮之屬音燭</hi>設乗車兩馬繫五邑焉<hi>乗車兩馬大夫服又加之五邑乗繩證切下同</hi>召顔涿聚之子晉曰隰之役而父死焉<hi>隰役在二十三年涿中角切隰音習</hi>以國之多難未女恤也今君命女以是邑也服車而<lb/>
朝母廢前勞乃救鄭及留舒違榖七里榖人不知<hi>害其整也留舒齊地違去也難乃旦切女音汝下同母音無</hi>及濮雨不渉<hi>濮水自陳留酸棗縣傍河東北經濟隂至髙平入濟傍蒲浪切濟子禮切</hi>子思曰大國在敝邑之宇下是以告急今師不行恐無及<lb/>
也<hi>子思國參參七南切</hi>成子衣製杖戈<hi>製雨衣也衣於旣切製音制杖直亮切又音丈</hi>立於阪上<lb/>
<pb n="20a"/>
馬不出者助之鞭之知伯聞之乃還<hi>畏其得衆心阪音反又扶版切</hi>曰我卜伐<lb/>
鄭不卜敵齊使謂成子曰大夫陳子陳之自出陳之不祀鄭之<lb/>
罪也<hi>十七年楚獨滅陳非鄭之罪蓋知伯誣陳子故陳子怒謂其多陵人</hi>故寡君使瑶察陳衷焉<lb/>
<hi>衷善也衷音忠</hi>謂大夫其恤陳乎若利本之顚瑶何有焉<hi>言陳滅於已無傷</hi>成<lb/>
子怒曰多陵人者皆不在知伯其能乆乎中行文子告成子<hi>文子荀寅此時奔在齊行戸郎切</hi>曰有自晉師告寅者將爲輕車千乗以厭齊師<lb/>
之門則可盡也成子曰寡君命恒曰無及寡無畏衆雖過千乗<lb/>
敢辟之乎將以子之命告寡若<hi>成子疑其有爲晉之心輕遣政切厭於甲切又於輒切爲于僞切下爲鄭同</hi>文子曰吾乃今知所以亡<hi>自恨已無知</hi>君子之謀也始衷終<lb/>
皆舉之而後入焉<hi>謀一事則當慮此三變然後入而行之所謂君子三思三息暫切又如字</hi>今我三<lb/>
不知而入之不亦難乎<hi>悔其言不可復</hi>○公患三桓之侈也欲以諸侯<lb/>
去之<hi>欲求諸侯師以逐三桓侈昌氏切又尺氏切去起吕切下而去同</hi>三桓亦患公之妄也故<lb/>
君臣多間<hi>間隙也</hi>公游于陵阪遇孟武伯於孟氏之衢曰請有問<lb/>
<pb n="20b"/>
於子余及死乎<hi>問己可得以壽死不</hi>對曰臣無由知之三問卒辭不對公<lb/>
欲以越伐魯而去三桓秋八月甲戌公如公孫有陘氏<hi>有陘氏即有山氏衢其俱切陘音刑</hi>因孫于邾乃遂如越國人施公孫有山氏<hi>以公從其家出故也終子贛之言君不没於魯因孫音遜下同</hi>○悼之四年晉荀瑶帥師圍鄭<hi>悼公哀公之子寧也哀公出孫魯人立悼公</hi>未至鄭駟弘曰知伯愎而好勝早下之則可行也<lb/>
<hi>行去也好呼報切早一本作卑下戸嫁切</hi>乃先保南里以待之<hi>保守也南里在城外</hi>知伯入南<lb/>
里門于桔柣之門鄭人俘酅魁壘<hi>酅魁壘晉士桔戸結切抶大結切俘芳夫切酅戸圭切魁苦囬切壘力軌切</hi>賂之以知政<hi>欲使反/爲鄭</hi>閉其口而死將門<hi>攻鄭門</hi>知伯謂<lb/>
趙孟入之對曰主在此<hi>主謂知伯也言主在此何不自入</hi>知伯曰惡而無勇何<lb/>
以爲子<hi>惡貌醜也簡子廢嫡子伯魯而立襄子故知伯言其醜且無勇何故立以爲子嫡丁歷切</hi>對曰以能<lb/>
忍恥庶無害趙宗乎知伯不悛趙襄子由是惎知伯<hi>惎毒也悛七全切惎其兾切</hi>遂喪之知伯貪而愎故韓魏反而喪之<hi>史記晉懿公之四年魯悼公之十四年知伯帥韓魏圍趙襄子於晉陽韓魏反與趙氏謀殺知伯於晉陽之下在春秋後二十七年喪息浪切</hi>
<pb n="21a"/>
</p>
<p>
春秋左氏傳卷第三十<lb/>
</p>
<p>
</p>
  </div>
</body>
</text>
</TEI>
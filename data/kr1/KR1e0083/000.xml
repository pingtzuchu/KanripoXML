<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋事義全考</head>
    <p>
<pb n="1a"/>
欽定四庫全書　　　　經部五<lb/>
　春秋事義全考　　　　春秋類<lb/>
　　提要<lb/>
　　　　<hi>臣</hi>等謹案春秋事義全考十六卷明姜寶撰<lb/>
　　　　寶字廷善號鳯阿丹陽人嘉靖癸丑進士官<lb/>
　　　　至南京禮部尚書明史藝文志朱彞尊經義<lb/>
　　　　考俱載有是書二十卷而此本少四卷然檢<lb/>
　　　　其篇帙未見所缺佚不知目次何以不合或<lb/>
<pb n="1b"/>
　　　　傳寫有悞也其書大旨以胡傳為本而間出<lb/>
　　　　已意以附益之襄公昭公以下胡傳多缺亦<lb/>
　　　　胥為補葺中間地名以今証古雖間有考訂<lb/>
　　　　皆無以甚異於諸家惟向來説春秋者以筆<lb/>
　　　　削褒貶為例故如王不稱天公不書即位之<lb/>
　　　　類皆謂孔子有意貶絶是褒譏之法且將上<lb/>
　　　　施於君父揆諸聖人明倫垂教之本意當必<lb/>
　　　　不然寶獨謂孔子於周王魯侯事有非者直<lb/>
<pb n="2a"/>
　　　　著其非後人説經用惡字罪字譏貶字皆非<lb/>
　　　　聖人之意其言明白正大為啖趙以來所未<lb/>
　　　　及可謂闡筆削之微旨立名教之大防一善<lb/>
　　　　足稱毋庸槩棄故特著之於録以備參考據<lb/>
　　　　藝文志寶尚有春秋讀傳解畧十二卷今則<lb/>
　　　　未見云乾隆四十四年正月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="3a"/>
春秋事義全考序<lb/>
我國家列春秋於學官主胡文定公安國所著傳俾士<lb/>
子肄業焉以應制舉予寳少由業詩改業是經也且讀<lb/>
且心疑葢謂孔門以來說是經者惟孟氏能得其宗㫖<lb/>
其言曰王者之迹熄而詩亡詩亡然後春秋作既推本<lb/>
春秋之所由作又述孔子所嘗自言有曰其事則齊桓<lb/>
晉文其文則史其義則丘竊取之矣夫聖人因史爲文<lb/>
文在也而事與義往往多失之當時桓文以有功王室<lb/>
<pb n="3b"/>
稱霸主故事屬二公將以二公該他公非謂二公之事<lb/>
即可盡春秋之事也事貴詳貴核詳且核又貴連絡而<lb/>
通貫左氏詳矣中有浮誇失實前後不相蒙者是固有<lb/>
待於後之人因事以考其全義而謂之竊取盖其寓褒<lb/>
貶於筆削不惟游夏所不能賛即聖人亦不敢抗然自<lb/>
任矣義在褒善貶惡而經世之法如所謂尊君父討亂<lb/>
賊敦典庸禮内安外攘云者亦即於朝聘往來㑹盟侵<lb/>
伐郊望禘雩之類見之葢多直書而義自見即有筆削<lb/>
<pb n="4a"/>
其褒貶亦多於直書中槩見焉初未嘗因一字以求一<lb/>
義予人以爵奪人以爵甚至周大君魯父母國亦例以<lb/>
予之奪之如胡氏所云是又有待於後之人因文以求<lb/>
事因文與事以求義要之至當求其精藴之所在而兼<lb/>
亦有以考其全也予寳隆慶初罷官還山時手是經因<lb/>
所疑求之心求之諸家之傳註以我之心求合乎聖人<lb/>
之心以我所自爲說恭互諸家之説又以求合乎聖人<lb/>
之說如射覆家探物而祈中中肯窽者手録之而仍以<lb/>
<pb n="4b"/>
胡氏傳爲主事詳且核矣求其連絡而通貫義昔未妥<lb/>
今求妥傳昔闕今求不闕地里昔主指掌圖謂時代有<lb/>
沿革而不便稽考也今悉凖皇明輿地圖考一開卷而<lb/>
方輿所屬亦了然在目矣近代説春秋數家如新安趙<lb/>
氏汸之屬詞㑹稽季氏本之私考周藩宗正西亭公睦<lb/>
㮮之辨疑與金壇王氏樵之經世似能窺見聖人之心<lb/>
不悖謬於其説足以發胡氏及諸儒之所未明與補其<lb/>
所未備而王氏爲予寳姻友地相近志相同又同時去<lb/>
<pb n="5a"/>
國而家居時時往來印證尤足以相發而相取也以此<lb/>
叅訂久若有合焉乃始繕寫成帙携入留曹侍御同郡<lb/>
李君一陽見而謂可以傳遂鋟之梓予惟春秋爲聖人<lb/>
傳心之要典又百王不易之大法皆在此書而胡氏傳<lb/>
乃本朝所主以課士予寳何所知敢有可否其間哉寳<lb/>
聞程子云春秋大義數十炳如曰星一句一事是非便<lb/>
見於此朱子云春秋是是非非善善惡惡誅亂臣討賊<lb/>
子内中國而外四夷貴王賤伯其大㫖如此未必字字<lb/>
<pb n="5b"/>
有義也故予又謂孟氏以來惟程朱二大儒能得聖人<lb/>
之宗㫖至於學是經而説之之法亦惟二大儒能得之<lb/>
程子云以傳考經之事迹以經别傳之真僞朱子云左<lb/>
氏史學也記事者取焉公榖經學也窮理者取焉予寳<lb/>
甞據是以求之諸家久而遂成此編也謬以爲學是經<lb/>
者不當於一句一字求聖人之褒貶苐觀其所書之實<lb/>
以求是非善惡之至當考之詩所由亡由成周政治之<lb/>
衰而爲春秋之所由作考之左之所以史考之公穀之<lb/>
<pb n="6a"/>
所以經又考之經於以别傳之真僞於以求聖人所謂<lb/>
知我罪我者在因筆削以寓褒貶嫌於天子之賞善而<lb/>
罰惡爲聖人所不敢當故自於其義爲竊取而非如胡<lb/>
氏所謂託二百四十二年南面之權聖人自以其褒貶<lb/>
敢於代天子賞善而罰惡也如是以求庶可以得聖人<lb/>
之心於是是非非善善惡惡之中即是是非非善善惡<lb/>
惡以求聖心之所以傳王法之所以不易義其或在兹<lb/>
乎義其或在兹乎胡氏自成襄而後多無傳今悉纂著<lb/>
<pb n="6b"/>
之庶㡬未明者明未備者備因名之曰事義全考云夫<lb/>
謂之全考似矣若謂全考之可以傳如侍御君所云則<lb/>
非予寳所能知所敢必也萬厯乙酉冬十有二月丹陽<lb/>
姜寳自序<lb/>
<pb n="7a"/>
春秋事義全考序<lb/>
予讀姜先生所著春秋考嘆其能立言不朽云先生蚤<lb/>
從晉陵唐中丞應德學中丞博學能文年少魁天下爲<lb/>
一時學士宗先生受其指亦以春秋魁天下名家既晉<lb/>
讀中秘書益精博天下稱鳳阿先生而不名天子察先<lb/>
生可師遂先後勑視學閩蜀入爲南國子祭酒於是先<lb/>
生經術傳四方先生於春秋深故其教指嚴一時師道<lb/>
爲尊比家食日事檢閱有自得悉著於書暇則集其宗<lb/>
<pb n="7b"/>
及邑中俊弟子開决之先是雲陽闕賢書者二十年自<lb/>
先生里居厥嗣若諸從相繼取科名里中踵興後出者<lb/>
濟濟郁郁人文遂爲吾郡冠葢先生在國國重在鄉鄉<lb/>
重則明經之教爲功矣先生著書成不以陽不肖授而<lb/>
習之見其取覈詳援引正文無遺事事無怫義間出已<lb/>
意悉契聖心觀其自序曰孔子作春秋義在褒善貶惡<lb/>
而經世之法如所謂尊君父討亂賊惇典庸禮内安外<lb/>
攘云者亦即於朝聘往來㑹盟侵伐郊望禘雩之類見<lb/>
<pb n="8a"/>
之盖多直書而義自見未必盡以一字求一義遂自予<lb/>
奪貶絶人爵甚至周天子魯父母國亦例以予之奪之<lb/>
如胡氏所云也其自謂竊取者亦因筆削以寓褒貶嫌<lb/>
於天子之事所不敢當亦非如胡氏所云託南面之權<lb/>
自以其褒貶敢於代天子賞罰也嗟乎知我者春秋千<lb/>
載之下先生其人與客有私於陽曰今制業春秋者宗<lb/>
胡氏是書將無戾邪陽應之曰康侯常以己見釋經而<lb/>
先生說經旁引折衷各有其本間有所異於康侯正以<lb/>
<pb n="8b"/>
明經義爲康侯忠臣何戾也客爲解頥未㡬先生進大<lb/>
司寇執法南中矣司馬遷曰春秋辨是非故長於治人<lb/>
漢庭吏重經術常以春秋尚書折大獄今先生以春秋<lb/>
之義平天下獄當人人自以不冤而陽故治尚書爲侍<lb/>
御按部治獄雖有意乎伯夷臯陶未能也得先生所爲<lb/>
說春秋者而王道之條紀法律粲然矣豈不偉與陽鄉<lb/>
里承學喜而賛其後不自知其言之不文也浙江道監<lb/>
察御史李一陽序<lb/>
</p>
<p>
</p>
  </div>
</body>
</text>
</TEI>
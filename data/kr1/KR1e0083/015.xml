<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋事義全考卷十五</head>
    <p>
<pb n="1a"/>
欽定四庫全書<lb/>
　春秋事義全考卷十五　　　明　姜寳　撰<lb/>
　　定公<hi>名宋襄公庶子昭公弟安民大惠曰定</hi>
元年春王三月晉人執宋仲㡬于京師<lb/>
　西亭辨疑公榖欲發定無正之義乃分春王二字為<lb/>
　一節晉人執宋仲㡬為一節胡氏因之致使經義反<lb/>
　晦况定公即位于六月戊辰此時位尚未定春秋豈<lb/>
　可預責其罪邪盖是年正月無事三月適有執宋仲<lb/>
<pb n="1b"/>
　㡬事故書之其義責晉非責魯二節合㸔自明　按<lb/>
　定公無正似難以不書正月上見盖正月無事則連<lb/>
　至三月有事而始書定不承國於先君自是其無正<lb/>
　處然聖人未必借不書正月以發其義如此也　王<lb/>
　氏經世按周衰諸侯不享覲天子之在者唯號與祭<lb/>
　僅存城成周諸侯之大夫猶相帥以從王事得變之<lb/>
　正者也晉人執宋仲㡬于京師猶以王事討有罪亦<lb/>
　變之正者也其歸諸王吏與自治皆不可知但既執<lb/>
<pb n="2a"/>
　于京師則不可復云歸之京師以大義而論則以王<lb/>
　事執有罪固視其他之擅命者不同矣春秋不應舍<lb/>
　仲㡬而專苛責晉人也然則稱人蓋全之也稱君則<lb/>
　不在㑹稱臣則嫌於與之專執也<lb/>
夏六月癸亥公之䘮至自乾侯戊辰公即位<lb/>
　胡傳昭公之薨已越葬期猶未得返至于六月癸亥<lb/>
　然後䘮至而定之即位乃在是月之戊辰盖遲速進<lb/>
　退為意如所制不得專也春秋詳書非為後法乃見<lb/>
<pb n="2b"/>
　諸行事為永鑒爾　季氏私考昭公既薨魯羣臣必<lb/>
　當即議立君矣以左氏考之則昭公生務人及公衍<lb/>
　二子從在乾侯雖有其人則亦季氏之所忌不敢復<lb/>
　入矣公子宋以昭公母弟雖亦從公在外然於季孫<lb/>
　無忌子家覊所謂貌而出者也故䘮至壊隤而宋先<lb/>
　入正為國久無君也意如必欲抑使聽已所為故不<lb/>
　以時定位意如之於昭公禮皆從薄如葬則太速祔<lb/>
　則太遲是也豈為喪紀而君宋於五日之後哉况昭<lb/>
<pb n="3a"/>
　公喪自外歸殮事已畢何待五日而後殯乎不過假<lb/>
　此以持宋而市已掖立之恩耳<lb/>
秋七月癸巳葬我君昭公<lb/>
　昭公薨半年餘始以其喪歸歸及踰月而遽葬魯臣<lb/>
　子既無禮且無恩矣當時如仲孫何忌學禮於聖門<lb/>
　而亦聽意如專制如此可慨也<lb/>
立煬宫<lb/>
　胡傳煬公伯禽之子其曰立者不宜立也喪事即逺<lb/>
<pb n="3b"/>
　有進而無退宫廟即逺有毁而無立　季氏先禱於<lb/>
　煬宫求君不入至此又謂煬公以弟繼考公猶定公<lb/>
　以弟繼昭公也盖既欲報己之私而又欲掩己之失<lb/>
　故立煬宫其非禮固不待言也<lb/>
冬十月隕霜殺菽<lb/>
　胡傳榖梁子曰菽舉重也<hi>舉難殺者而言他苖亦傷可知</hi>未可以殺<lb/>
　而殺舉重可殺而不殺舉輕其象則刑罸不中之應<lb/>
二年春王正月夏五月壬辰雉門及兩觀災<lb/>
<pb n="4a"/>
　王氏經世孔氏曰雉門公宫南門之中門也釋名云<lb/>
　觀謂之闕周禮象魏鄭衆云象魏闕也劉熈釋名云<lb/>
　闕在門兩旁中央闕然為道也崔豹云蓋為二臺於<lb/>
　門外作樓於上然則其上縣法象其狀魏魏然髙大<lb/>
　謂之象魏使人觀之又謂之觀也是觀與象魏闕一<lb/>
　物而三名也觀與雉門俱災則兩觀在雉門之兩旁<lb/>
　矣何氏曰門為主觀為飾　季氏私考雉門象魏之<lb/>
　門兩觀在雉門外之兩旁禮天子五門雉門當中其<lb/>
<pb n="4b"/>
　外為庫門而臯門在庫門之外其内為應門而路門<lb/>
　在應門之内魯有庫雉路三門殺於天子周禮閽人<lb/>
　疏曰魯有三門雉門有兩觀為中門陳祥道氏曰諸<lb/>
　侯有臺門無兩觀魯有兩觀為周公故也明堂位曰<lb/>
　庫門天子臯門路門天子應門正以魯之庫門臨外<lb/>
　當天子臯門之位路門在内當天子應門之位未嘗<lb/>
　言門制之僣天子也而疏以為二門制似天子非矣<lb/>
　魯門之僣天子特在多立一雉而又旁設兩觀耳<lb/>
<pb n="5a"/>
秋楚人<hi>囊瓦</hi>伐吳<hi>經書楚吴七止此</hi>
　左傳桐叛楚吳子使舒鳩氏誘楚人許為伐桐於是<lb/>
　囊瓦伐吳吳敗之獲楚公子繁<lb/>
冬十月新作雉門及兩觀<lb/>
　胡傳書新作者譏僣王制而不能革也雉門象魏之<lb/>
　門其外為庫門而臯門在庫門之外其内為應門而<lb/>
　路門在應門之内是天子之五門也子家駒以設兩<lb/>
　觀為僣天子是非諸侯之制明矣夫撥亂反正者必<lb/>
<pb n="5b"/>
　本諸身身正者物必正春秋於僣君必書者必正之<lb/>
　意也使定公遇災而懼革其僣禮三家陪臣雖欲僣<lb/>
　諸侯執國命其敢乎習舊而不知以為非何以禁季<lb/>
　氏之脅其主矣故特書新作以譏之也　王氏經世<lb/>
　書新作侈而大之也災自雉門延及兩觀魯人修之<lb/>
　理合先門門者出入處也乃及兩觀門飾各㨿實而<lb/>
　書公榖强生義以為主災者兩觀以為災自兩觀始<lb/>
　殊妄矣<lb/>
<pb n="6a"/>
三年春王正月公如晉至河乃復<lb/>
　意如以公初立使事晉晉為來者薄而往者厚也故<lb/>
　嘗辭公公以晉人辭之故明年因㑹而請盟于臯鼬<lb/>
二月辛夘邾子穿卒<hi>莊公卒子隠公益立</hi>
夏四月秋葬邾莊公<lb/>
冬仲孫何忌及邾子盟于㧞<lb/>
　邾子益新立求好於魯故何忌與之盟邾以先君時<lb/>
　嘗與何忌同城成周今求盟蓋亦將有托焉<lb/>
<pb n="6b"/>
四年春王二月癸巳陳侯吳卒<hi>惠公卒子懐公栁立</hi>
三月公㑹劉子晉侯宋公蔡侯衞侯陳子鄭伯許男曹<lb/>
伯莒子邾子頓子胡子滕子薛伯把伯小邾子齊國夏<lb/>
于召陵侵楚<lb/>
　胡傳按左氏書伐而經書侵楚者楚為無道慿陵諸<lb/>
　夏為一裘一馬拘唐蔡二君三年而後遣蔡侯既歸<lb/>
　請師于晉晉人請命于周大合諸侯天子之元老在<lb/>
　焉若能暴明其罪恭行天討庶㡬哉王者之師齊桓<lb/>
<pb n="7a"/>
　晉文之功褊矣有荀寅者求貨于蔡侯弗得遂辭蔡<lb/>
　人晉由是失諸侯無功而還書曰侵楚陋之也　永<lb/>
　嘉吕氏曰召陵之㑹晉可以復伯而失其機也夫蔡<lb/>
　陳鄭許頓胡盖服役於楚者也而皆與於㑹則病楚<lb/>
　而歸晉也晉自平丘以來不能㑹諸侯者二十四年<lb/>
　今而上致劉子下合十七國之君以為此㑹齊桓之<lb/>
　師不如是之盛也然齊桓之師書曰伐楚盟于召陵<lb/>
　晉定之師書曰㑹于召陵侵楚侵淺事也晉合十七<lb/>
<pb n="7b"/>
　國之君以㑹于召陵徒能侵楚而已是不足與有為<lb/>
　也晉自是無復宗諸侯之望矣　王氏經世陳氏曰<lb/>
　是役劉子為之也劉子定内難復辟于周而楚納子<lb/>
　朝故合諸侯以侵楚也明年王人殺子朝于楚不可<lb/>
　謂之無功然而書侵者侵淺事也不敢深犯紀實耳<lb/>
夏四月庚辰蔡公孫姓帥師滅沈以沈子嘉歸殺之<lb/>
　胡傳蔡侯視楚猶沈視蔡也昭公拘於郢三年而後<lb/>
　反非以國小而弱乎沈雖不㑹召陵未有大罪惡也<lb/>
<pb n="8a"/>
　而恃强殺之能無公孫翩之及哉故書滅沈書殺之<lb/>
　以著蔡罪　王氏經世按沈不㑹于召陵者與楚故<lb/>
　也與楚故不受晉令而晉使蔡逞忿焉夫求貨於蔡<lb/>
　而蔡攜假羽旄於鄭而鄭貳大合諸侯以伐楚不能<lb/>
　損楚之毫毛而潜踪略境事既陋矣又肆虐於逺弱<lb/>
　之小國蔡屢為楚所滅不思己之視楚猶沈視蔡也<lb/>
　而藉晉威以肆為不道又如此故書滅書殺以著其<lb/>
　罪也<lb/>
<pb n="8b"/>
五月公及諸侯盟于臯鼬<hi>今襄城縣東南有成臯城即此非汜水縣之成臯也</hi>
　胡傳定公之立上不請於天王下不告於方伯而受<lb/>
　國於季孫意如故三年朝晉至河而復今㑹諸侯求<lb/>
　為此盟書公及者内為志也召陵之㑹必序不序十<lb/>
　有八國之諸侯則無以見侵楚之陋臯鼬之盟序與<lb/>
　不序非義所繫則以凡舉可也　程子曰公受國於<lb/>
　季氏因不獲見于晉而懼則此盟公意也故書公及<lb/>
把伯成卒于㑹<lb/>
<pb n="9a"/>
　臯鼬之諸侯即㑹伐楚之諸侯召陵為伐楚而盟而<lb/>
　不言卒于師者不成乎伐楚也<lb/>
六月葬陳惠公<lb/>
許遷于容城<lb/>
　此與葉夷白羽凡四遷畏鄭逼也<lb/>
秋七月公至自㑹<lb/>
　不致侵楚譏無功而還也<lb/>
劉卷卒<hi>劉卷即劉蚠</hi>
<pb n="9b"/>
　屬詞劉文公㑹諸侯于召陵故來赴往弔盖其身佩<lb/>
　周室安危繫諸侯之合散與王子虎同其報送之禮<lb/>
　有不容己者不可以常禮論也<lb/>
葬把悼公<lb/>
楚人圍蔡<lb/>
　召陵侵楚由蔡昭公所為而又滅沈以剪楚與故楚<lb/>
　人圍蔡<lb/>
晉士鞅衞孔圉帥師伐鮮虞<hi>孔圉即孔文子仲叔圉也</hi>
<pb n="10a"/>
　王氏經世召陵之役荀寅謂無損於楚而失中山故<lb/>
　兹蔡圍不救而伐鮮虞<lb/>
葬劉文公<lb/>
　廬陵李氏曰天子三公稱公曾為三公而有土為畿<lb/>
　内諸侯者亦曰公皆以其地配公字言之若祭公周<lb/>
　公州公之類是也天子卿大夫有封為畿内諸侯者<lb/>
　皆曰子温子劉子單子尹子之類是也然周末畿内<lb/>
　諸侯卒皆諡公如成肅公單平公皆然春秋因劉文<lb/>
<pb n="10b"/>
　公之葬特書以志其僣耳生稱劉子卒稱劉卷葬稱<lb/>
　劉文公皆聖人謹嚴之筆也而何氏注公羊乃以其<lb/>
　稱公之故而謂劉子本外諸侯入為天子大夫故上<lb/>
　繫采邑下繋本爵其説無据不可從<lb/>
冬十有一月庚午蔡侯以吴子及楚人戰于柏舉楚師<lb/>
敗績楚囊瓦出奔鄭<lb/>
　季氏私考楚人者圍蔡之楚人也蔡圍已解故蔡侯<lb/>
　得去國而以吴子遇於柏舉戰不在蔡矣故不言救<lb/>
<pb n="11a"/>
　蔡戰言楚人而敗言楚師盖楚聞吴兵將至而使嚢<lb/>
　瓦帥師出禦及見圍兵先敗而大衆遂奔嚢瓦因懼<lb/>
　誅而奔鄭左氏序此以唐侯為預伐嚢瓦為預戰則<lb/>
　與經文不合何足信哉嚢瓦即子常時為令尹公子<lb/>
　貞之孫也貞字子嚢故瓦以王父字為字　按吴書<lb/>
　爵見吴子親行書以吴子見請于吴之易以形請于<lb/>
　晉之難胡傳此意是但謂稱子為善伐楚解蔡圍成<lb/>
　伯討之功則過矣不稱救以戰于楚地非為救蔡而<lb/>
<pb n="11b"/>
　戰故不言救亦非為救大矣而不以予吴也<lb/>
庚辰吳入郢<hi>郢是都今荆州文王所遷</hi>
　屬詞凡入國曰國入邑曰邑未有入國而言邑者此<lb/>
　入國矣而言邑何也中國諸侯皆王者所封無自號<lb/>
　其國者自號其國者必外域也是故赤狄嘗自號其<lb/>
　國曰潞以歸稱潞子得從其自號以配爵滅稱赤狄<lb/>
　潞氏不得從其自號以名國故滅不言潞言滅潞則<lb/>
　與三代建國無辨矣此史氏之法也戰稱楚人敗稱<lb/>
<pb n="12a"/>
　楚師入稱郢特筆之義盖取諸此楚之先熊繹事周<lb/>
　至成王始以子男之田封諸荆山入春秋至莊公末<lb/>
　年猶稱荆僖元年伐鄭始稱楚蓋荆其本號楚乃僣<lb/>
　王後所自改之號也春秋書楚事凡所以謹華夷之<lb/>
　辨者無不致其嚴矣惟始終稱楚無異詞盖非入滅<lb/>
　皆得以號舉也於是蔡侯以呉子戰敗楚師書入郢<lb/>
　而不言入楚以其叛周自立僣天子大號以争諸侯<lb/>
　不得與三代建國無辜見入者同文也是故吴子得<lb/>
<pb n="12b"/>
　稱子楚嚢瓦書人而入書日許蔡侯以復世讐而吴<lb/>
　之入郢亦不與陵弱暴寡之師例論也春秋别内外<lb/>
　至是無遺法矣　屬詞楚為中國患有自來矣而始<lb/>
　終受其荼毒者唯蔡為甚自齊桓晉文之盛而不能<lb/>
　加兵於其國都雖劉文公合十八國之師于召陵而<lb/>
　不能一問其罪卒之攄中國神人之積忿者吴也是<lb/>
　以聖人特詳焉戰言吴子而入舉號者一役再有事<lb/>
　則從其恒稱也雖然此一役也如所謂漢陽諸姬滅<lb/>
<pb n="13a"/>
　國可興惜乎吴無君臣不足以居其功而晉衰已甚<lb/>
　劉卷既卒無能起而收之者春秋徒致意焉而已爾<lb/>
　　按此説是也胡氏順天命奉天討之説似未妥盖<lb/>
　一事而兩有予奪若自相矛盾然恐非春秋之㫖也<lb/>
五年春王二月辛亥朔日有食之<lb/>
夏歸粟于蔡<lb/>
　蔡侯與諸侯同盟于臯鼬而能以吴子敗楚師入郢<lb/>
　時吴尚在楚魯以同盟故歸粟于蔡將以悦於吴也<lb/>
<pb n="13b"/>
於越入吴<lb/>
　季氏私考越與楚通故昭三十二年吳伐越以治楚<lb/>
　黨至是吳入楚而越亦乗虚入吳髙閌氏曰吳伐楚<lb/>
　越乃乗其士卒罷敝掩入其國至十四年又敗吳哀<lb/>
　十三年再入吴若為楚復讐者是以君子惡之<lb/>
六月丙申季孫意如卒<lb/>
　胡傳内大夫有罪見討則不書卒意如何以書卒見<lb/>
　定公不討逐君之賊以為大夫全始終之禮也定雖<lb/>
<pb n="14a"/>
　受國於季氏苟有叔孫婼之見不賞私勞致辟意如<lb/>
　以明君臣之義則三綱可正公室强矣今苟於利而<lb/>
　忘其讐三綱滅公室侵陪臣執命宜矣故意如書卒<lb/>
　主人習其讀而問其傳則未知己之有罪焉耳<lb/>
秋七月壬子叔孫不敢卒<hi>不敢婼之子即成子也子州仇嗣是為武叔</hi>
冬晉士鞅帥師圍鮮虞<lb/>
　以前此伐而不服故今又圍之<lb/>
六年春王正月癸亥鄭㳺速<hi>子太叔吉之子</hi>帥師滅許以許男<lb/>
<pb n="14b"/>
斯歸<hi>斯執元公成立</hi>
　屬詞晉之世伯而許服於楚至是吴入郢鄭人因楚<lb/>
　敗而滅許哀元年許男從楚圍蔡盖楚復封之也<lb/>
二月公侵鄭公至自侵鄭<lb/>
　自宣之季年凡伐不言公魯無君將者八十年矣至<lb/>
　是書公侵鄭則以公山不狃侯犯陽虎之専也盖陪<lb/>
　臣方以三桓之専兵為口實而亦欲竊取兵權爾故<lb/>
　諸卿不復帥師而自是恒以公將本非公室能張以<lb/>
<pb n="15a"/>
　陪臣專恣故每託公以出師也<lb/>
夏季孫斯仲孫何忌如晉<lb/>
　季桓子為獻鄭俘陽虎强使孟懿子往報夫人之聘<lb/>
　晉人兼享之<lb/>
秋晉人執宋行人樂祁犂<lb/>
　晉為宋人不來聘而執宋使其實以晉政多門而貨<lb/>
　賄䜛慝汩昬於其間故也　胡傳稱人以執非伯討<lb/>
　也祁犂聘于晉主趙簡子飲酒焉獻楊楯六十執非<lb/>
<pb n="15b"/>
　無名何以非伯討也使范趙方睦皆有獻焉則弗執<lb/>
　之矣執異國行人出於列卿私意威福之柄移矣三<lb/>
　家分晉而靖公廢為家人豈一朝一夕之故哉<lb/>
冬城中城<lb/>
　汪氏曰是時盖陽虎欲去三家故託於懼齊鄭將挾<lb/>
　公以自固耳<lb/>
季孫斯仲孫忌帥師圍鄆<hi>何忌不言何闕文也</hi>
　髙氏曰昭公三十年鄆潰遂貳於齊至是二卿圍而<lb/>
<pb n="16a"/>
　欲復取之盖陽虎欲傾季氏以謀政也季仲圍而曰<lb/>
　陽虎者虎專季氏季氏專魯也仲何為哉<lb/>
七年春王正月<lb/>
夏四月<lb/>
秋齊侯鄭伯盟于鹹<lb/>
　季氏私考是時齊鄭皆與魯為讐齊鄭盟鹹將致衛<lb/>
　以危魯也而衛人不至則兩君特相盟而已見諸侯<lb/>
　散而不能為主也<lb/>
<pb n="16b"/>
齊人執衞行人北宫結以侵衞<lb/>
　季氏私考齊鄭盟于鹹徴㑹于衛而衛不至盖齊人<lb/>
　讓之而衛使行人北宫結往謝齊遂執之是時景公<lb/>
　耄而妄動亦晏嬰已去位而用事非其人爾不然豈<lb/>
　得謂以其君顯耶<lb/>
齊侯衞侯盟于沙<hi>今元城縣有沙城地近水者曰澤逺水者曰沙</hi>
大雩<lb/>
齊國夏<hi>惠子</hi>帥師伐我西鄙<lb/>
<pb n="17a"/>
　髙氏曰齊叛晉與鄭盟故為鄭伐我且報二卿之圍<lb/>
　鄆<lb/>
九月大雩<lb/>
冬十月<lb/>
八年春王正月公侵齊<lb/>
公至自侵齊<lb/>
　趙鵬飛氏曰非苟報西鄙之伐亦以鄆之在齊也<lb/>
二月公侵齊<lb/>
<pb n="17b"/>
三月公至自侵齊<lb/>
　再侵以為未得志故也<lb/>
曹伯露卒<hi>靖公卒子伯陽立</hi>
夏齊國夏帥師伐我西鄙<lb/>
　此報公春之再侵也<lb/>
公㑹晉師于瓦<hi>今衛輝府胙城縣東北有瓦亭</hi>
　胡傳按左氏晉士鞅荀寅救魯則其書公㑹晉師何<lb/>
　也春秋大法雖師次于君而與大夫敵至用大衆則<lb/>
<pb n="18a"/>
　君與大夫皆以師為重而不敢輕也故棐林之㑹不<lb/>
　言趙盾而言晉師瓦之㑹言晉師而不書士鞅於以<lb/>
　見人臣不可取民有衆專主兵權之意陳氏厚施於<lb/>
　齊以移其國季孫盡征於魯以奪其民皆王法所禁<lb/>
　也春秋之義行則不得為爾矣　季氏私考定公因<lb/>
　齊伐西鄙親至於瓦以待晉師之救比其至也則齊<lb/>
　兵已退故晉救不書夫魯大國也三家合力豈不足<lb/>
　以禦齊特以此時政在陪臣制於陽虎故門庭之冦<lb/>
<pb n="18b"/>
　不能即却而使公逺出境外求晉出師已非謀國之<lb/>
　道矣况晉方好賄覇業已隳師出後期無濟於事又<lb/>
　何足恃以為安乎則不若與齊平之為善矣　按晉<lb/>
　卿來救魯公逆而㑹之於瓦救不書齊師已去也<lb/>
公至自瓦<lb/>
秋七月戊辰陳侯栁卒<hi>懐公卒子閔公越立</hi>
晉士鞅帥師侵鄭遂侵衞<lb/>
　去年鄭始叛晉盟齊于鹹衛始叛晉盟齊于沙於是<lb/>
<pb n="19a"/>
　侵鄭衛又明年及齊平雖魯亦叛晉矣<lb/>
葬曹靖公<lb/>
九月葬陳懐公<lb/>
季孫斯仲孫何忌帥師侵衞<lb/>
　晉故也<lb/>
冬衛侯鄭伯盟于曲濮<lb/>
　二君欲叛晉故同為此盟以固其謀<lb/>
從祀先公盜竊寳玉大弓<lb/>
<pb n="19b"/>
　不言從祀為誰見事由陽虎而不可詳若曰於從祀<lb/>
　先公之時而盜遂竊取分器云爾　按此舉杜氏以<lb/>
　為正閔僖之位次馮氏以為昭公始得從祀於太廟<lb/>
　又有謂桓公以隠為攝皆當有以正之謂從為順而<lb/>
　季氏私考至謂孔子仕魯誠足以感季桓子得禮正<lb/>
　先公之祀皆非也此説惟西亭辨疑得之謂宗廟之<lb/>
　祭卿大夫從先公非一公也魯自昭公去國意如實<lb/>
　攝行廟祭其家臣陽虎軰得從祀焉因從祀時見有<lb/>
<pb n="20a"/>
　先世所藏寳玉大弓遂竊取之後知不可且無益而<lb/>
　復還於公所謂得之於堤下是也按從祀即今制五<lb/>
　品以上得陪祭之謂陽虎雖陪臣而久以大夫自處<lb/>
　其得從祀者此也因從祀而竊寳玉大弓既而還於<lb/>
　公故又得寳玉大弓三句實一串事諸説紛紛皆支<lb/>
　離之論也謂之盜謂之竊聖人盖難於明言而既有<lb/>
　以指斥之卑鄙之矣<lb/>
九年春王正月<lb/>
<pb n="20b"/>
夏四月戊申鄭伯蠆卒<hi>獻公卒子聲公勝立</hi>
得寳玉大弓<lb/>
六月葬鄭獻公<lb/>
秋齊侯衞侯次于五氏<hi>晉地在今廣平府邯鄲縣</hi>
　季氏私考白盟沙以來衛人叛晉晉志不忘討衛而<lb/>
　衛與齊合將欲備之此所以有五氏之次歟　任氏<lb/>
　曰此伐晉也不書伐而書次者晉實大國未敢輕伐<lb/>
　始盟于沙中次于五氏又次于垂葭又次于蕖蒢至<lb/>
<pb n="21a"/>
　哀元年而後伐其欲有所逞也久矣<lb/>
秦伯卒<hi>哀公卒子惠公立</hi>
冬葬秦哀公<lb/>
十年春王三月及齊平<lb/>
　平前再侵之怨我志也<lb/>
夏公㑹齊侯于夾谷公至自夾谷<hi>夾谷山在今濟南府淄川縣西南三十里</hi>
　<hi>山陽即齊魯㑹處</hi>
　季氏私考魯既及齊為平於是定公至夾谷而與齊<lb/>
<pb n="21b"/>
　為㑹善魯之能睦隣也　左氏載萊人劫魯之事此<lb/>
　理所無盖孔子相魯其所施為必先有以感格其君<lb/>
　臣豈必臨時有待於用武邪劫㑹未見於前時况兩<lb/>
　國講好在孔子為相之日乎世儒欲誇孔子之功故<lb/>
　附㑹其説耳按何休氏載晏嬰謝過之言理或有之<lb/>
　但考晏嬰自襄二十五年崔杼弑君時已用事於齊<lb/>
　至是又四十八年則嬰不勝其老矣觀孟子載齊景<lb/>
　公為晏子作君臣相悦之樂則似言無不聽者當時<lb/>
<pb n="22a"/>
　稱晏子以其君顯必非偶然然景公自定七年之後<lb/>
　結黨稱兵侵伐魯衛類非賢臣輔佐者所為豈嬰時<lb/>
　已老不用事而復因孔子以勸齊平魯邪然考左氏<lb/>
　以及穀梁家語史記諸書序夾谷事皆盛稱孔子而<lb/>
　不及嬰惟何休乃一言之疏以為本於晏子春秋則<lb/>
　亦未可信其必然也<lb/>
晉趙鞅帥師圍衞<lb/>
　季氏私考趙鞅復圍衛必欲其離齊黨也而卒不能<lb/>
<pb n="22b"/>
　服徒足以堅齊之從晉衰可知矣<lb/>
齊人來歸鄆讙龜隂田<lb/>
　季氏私考鄆濟西田也此田昭二十五年為齊所取<lb/>
　讙汶陽田也此田成八年魯歸于齊龜隂龜山之隂<lb/>
　也龜山在今兖州府泗水縣東北五十里漢為博縣<lb/>
　北一十五里其北為嬴縣地所謂嬴博之間也㳊水<lb/>
　自泰安州萊蕪縣西南出焉龜隂之東北為漢泰山<lb/>
　郡牟縣地古根牟國也牟汶出焉牟汶盖即小汶地<lb/>
<pb n="23a"/>
　志在泰安州新泰縣東北三十里源出龍池西南流<lb/>
　百里餘入汶河今泰安州西南四十里有徂徠山汶<lb/>
　水流經其北小汶水流經其南而西與汶水合於泰<lb/>
　山之南流經魯北以至於讙是為汶陽田矣魯在汶<lb/>
　南龜隂又在小汶之南即二水之所從出自泰山以<lb/>
　南徂徠山以東嬴博之間似皆非魯本封内地盖小<lb/>
　國見侵而齊魯之所互爭者也觀其上猶有根牟國<lb/>
　在焉其下鑄亡而後以蛇丘名讙焉亦可見矣詩所<lb/>
<pb n="23b"/>
　謂泰山巖巖魯邦所詹者亦㨿後人尊以為望而言<lb/>
　耳然則龜隂未歸之前其田嘗為齊得何以不見於<lb/>
　經耶疆場之民自相㨿奪互爭未决不以國事録也<lb/>
　今魯與齊講㑹夾谷兩相脩睦故歸三田亦中分其<lb/>
　地以息爭而已盖濟西之田鄆范之界也汶陽之田<lb/>
　讙棘之界也龜隂之田嬴博之界也鄆讙博之近魯<lb/>
　者則以來歸而范棘嬴之近齊者則為齊有此歸田<lb/>
　之意也大抵齊魯之争多起於疆場之事田分而争<lb/>
<pb n="24a"/>
　息矣又按鄆在魯西讙在魯西北龜隂在魯東北相<lb/>
　去頗逺而左氏俱以為汶陽田非也　凡書歸者皆<lb/>
　因請而送歸之辭如齊人歸公孫敖之喪齊人歸我<lb/>
　濟西田齊人歸讙及闡是也書來歸者皆不期而至<lb/>
　之辭如鄭伯使宛來歸祊齊人來歸子叔姬季子來<lb/>
　歸之類是也鄆讙龜隂之田齊人心所欲歸者也故<lb/>
　書來左氏載孔子使兹無還劫反汶陽田之語此覇<lb/>
　者末流之事也惡得以亂聖人純王之學哉胡康侯<lb/>
<pb n="24b"/>
　以為自序其績亦非也上文未有言孔某所為者而<lb/>
　何以見其自序績邪凡此類皆㨿實直書而使人比<lb/>
　觀以見義者也<lb/>
叔孫州仇仲孫何忌帥師圍郈<lb/>
　季氏私考侯犯宰郈公山不狃宰費皆倚城以自固<lb/>
　而陽虎與之為黨所恃以亂魯者也孔子用於魯季<lb/>
　桓子信之革心改行陽虎既不能安其位矣則郈費<lb/>
　之叛勢所必致也孔子所以處此亦得仲孫何忌之<lb/>
<pb n="25a"/>
　力盖仲孫氏叔季二家之親信者也何忌方受學於<lb/>
　孔子能以聖人經國尊君之意諭使信從故先以兵<lb/>
　助季孫而處費中間所以感格侯犯與不狃者亦多<lb/>
　術矣此孔子之作用也不然叔季二家且不相信安<lb/>
　能使叛臣避邑而墮城耶<lb/>
秋叔孫州仇仲孫何忌帥師圍郈<lb/>
　胡傳郈叔孫氏邑也侯犯以郈叛不書於䇿書圍郈<lb/>
　則叛可知矣再書二卿帥師圍郈則强亦可知矣三<lb/>
<pb n="25b"/>
　家專魯為日已久至是家臣争叛亦其理宜矣春秋<lb/>
　制法本忠恕二三子知傾公室以自張而不知家𨽻<lb/>
　之擬其後也凡此類皆㨿事直書深切著明矣<lb/>
宋樂大心出奔曹<lb/>
　初宋公使大心盟于晉大心辭以疾公信子明之譛<lb/>
　謂其不肯適晉將作亂也於是逐桐門右師右師即<lb/>
　大心也　季氏私考宋景公寵用桓魋諸卿皆有離<lb/>
　心君臣之迹睽矣故聞子明譛大心將亂而遂逐之<lb/>
<pb n="26a"/>
　景公不能禮遇大臣信䜛猜忌固有罪矣而大心以<lb/>
　國卿之重挾詐不忠亦安保其不為亂哉書出奔罪<lb/>
　之也<lb/>
宋公子地出奔陳<lb/>
　地抶魋而不忌君其罪也故以有罪之詞書出奔<lb/>
冬齊侯衞侯鄭㳺速㑹于安甫<lb/>
　此與十四年㑹于洮皆叛晉以後之事此㑹以衛有<lb/>
　晉難故也<lb/>
<pb n="26b"/>
叔孫州仇如齊<lb/>
　屬詞夾谷之㑹齊來歸田侯犯之叛齊又致郈故州<lb/>
　仇如齊其後叔還葬景公盖景公末年更結魯以叛<lb/>
　晉也<lb/>
宋公之弟辰暨仲佗石彄出奔陳<lb/>
　胡傳按左氏宋公子地有白馬四公以與桓魋地怒<lb/>
　抶魋奪之魋懼將走公泣之母弟辰曰子為君禮不<lb/>
　過出境君必止子地出奔陳公弗止辰為之請弗聼<lb/>
<pb n="27a"/>
　辰曰是我誑吾兄也吾以國人出君誰與處書曰宋<lb/>
　公之弟辰暨仲佗石彄出奔陳其弟云者罪宋公以<lb/>
　嬖魋故以失二弟無親親之恩暨云者罪辰以兄故<lb/>
　帥其大夫出奔無尊君之義夫暨者不得己之詞又<lb/>
　以見仲佗石彄見脅於辰不能自立無大臣之節也<lb/>
　　季氏私考仲佗石彄本無去志但辰以桓魋之逼<lb/>
　脅使去國而佗彄亦與之同忿故併逐之書曰暨以<lb/>
　見弟辰所欲而有强於佗彄也先儒多以仲佗石彄<lb/>
<pb n="27b"/>
　脅辰為説則不當以辰為首惡矣<lb/>
十有一年<lb/>
春宋公之弟辰及仲佗石彄公子地自陳入于蕭以叛<lb/>
夏四月<lb/>
秋宋樂大心自曹入于蕭<lb/>
　胡傳出奔陳則稱暨入于蕭以叛則稱及及非不得<lb/>
　己之詞得已而不己者也夫事君者可貧可賤可殺<lb/>
　而不可使為亂今不得已而輕於去國猶之可也得<lb/>
<pb n="28a"/>
　已不已而果於叛君則無首從之别其罪一施之故<lb/>
　不稱暨而稱及四卿在蕭以叛而大心自曹從之其<lb/>
　叛可知矣故不書叛而曰入于蕭入逆詞也書自陳<lb/>
　自曹者結鄰國以入叛陳與曹之罪亦著矣　季氏<lb/>
　私考稱自者因其力也辰佗彄地因陳力而入蕭則<lb/>
　從叛可知陳方附楚曹方奸宋故亂臣往依之書自<lb/>
　陳自曹而陳與曹之罪亦著矣左氏曰辰佗彄地大<lb/>
　心大為宋患寵向魋故也得其情矣宋景公不能正<lb/>
<pb n="28b"/>
　身修徳民無則焉馴至哀公末年桓魋慿寵效尤而<lb/>
　不免於亂矣　按暨之不得已在仲佗石彄及之得<lb/>
　已而不已四人同盖暨者以此强彼我所欲之辭及<lb/>
　者以此及彼兩相欲之辭也<lb/>
冬及鄭平<lb/>
　季氏私考此平六年侵鄭之怨也昔魯親晉而鄭附<lb/>
　齊鄭睦於齊者也魯與齊平而鄭亦平矣既平然後<lb/>
　蒞盟竊謂平齊之後魯不復與鄰國争此孔子用魯<lb/>
<pb n="29a"/>
　而勸之以盡脩睦之道也豈為樹黨哉<lb/>
叔還如鄭涖盟<hi>還叔詣曽孫</hi>
十有二年<lb/>
春薛伯定卒<hi>襄公卒子比立</hi>
夏葬薛襄公<lb/>
叔孫州仇帥師墮郈<hi>墮毁也</hi>
　郈叔孫氏之邑也叔孫州仇主郈季孫斯墮費以是<lb/>
　為二家之願也則以孔子之相魯也　季氏私考按<lb/>
<pb n="29b"/>
　侯犯既避邑奔齊則郈可不假仲孫之力而墮矣然<lb/>
　州仇必親帥師者恐餘黨有他變也<lb/>
衞公孟彄帥師伐曹<hi>彄縶之孫</hi>
　此因曹不從齊而衛為齊伐之也<lb/>
季孫斯仲孫何忌帥師墮費<lb/>
　季氏私考公山不狃以費叛者也何以不圍觀不狃<lb/>
　初欲召用孔子盖猶有善意焉故從容調䕶姑不急<lb/>
　攻而先以仲孫何忌助叔孫州仇攻郈圍而又圍及<lb/>
<pb n="30a"/>
　郈墮而後何忌乃助季孫斯以兵臨費則不狃聼命<lb/>
　費遂不待圍而墮矣此見不狃猶賢於侯犯也左氏<lb/>
　謂仲由為季氏宰將墮費而公山不狃叔孫輙帥費<lb/>
　人襲魯而攻公仲尼命申句須樂頎伐之二子奔齊<lb/>
　遂墮費夫仲尼所以黙運於其間者以有何忌也使<lb/>
　叔季二氏而無何忌通焉雖子路亦無可為而况於<lb/>
　申句須樂頎哉以此知左氏之説非也　王氏經世<lb/>
　何氏曰郈叔孫氏所食邑費季氏所食邑二大夫宰<lb/>
<pb n="30b"/>
　吏數叛患之以問孔子孔子曰陪臣執國命采長數<lb/>
　叛者坐邑有城池之固家有甲兵之藏故也季氏説<lb/>
　其言而墮之書者善定公任大聖復古制弱臣勢也<lb/>
　不書去甲者舉墮城為重也　蘇氏曰此孔子之所<lb/>
　以聖也孔子以覊旅之臣得政數月而能以治世之<lb/>
　禮律衰世之臣墮名都出藏甲而三桓不疑其害已<lb/>
　此有不言而信不怒而威者矣　按當時只二家不<lb/>
　能制其家臣問於仲尼所墮亦只兩都未嘗墮三都<lb/>
<pb n="31a"/>
　胡氏以為墮三都非也以禮為國可以己之此説則<lb/>
　是<lb/>
秋大雩<lb/>
冬十月癸亥公㑹齊侯盟于黄<lb/>
　季氏私考黄之盟齊魯睦也盖因孔子用魯政化大<lb/>
　行有所感焉而為此然忌而沮之之意已存乎其間<lb/>
　矣女樂之歸其在此盟之後歟　屬詞齊景結魯以<lb/>
　叛晉既㑹于夾谷而公又㑹之盟卒叛晉則黄盟齊<lb/>
<pb n="31b"/>
　志也<lb/>
十有一月丙寅朔日有食之<lb/>
公至自黄<lb/>
十有二月公圍成公至自圍成<lb/>
　朱子曰費郈之叛荐為叔季害故叔季自欲墮之公<lb/>
　歛處父在成方有功於孟氏則孟之不肯墮宜矣<lb/>
　季氏私考郈費墮而魯治定及女樂之沮而孔子行<lb/>
　於三日不朝之後矣季桓子叔孫武叔相比不欲使<lb/>
<pb n="32a"/>
　孟懿子獨存成城也於是以圍成强公公惑焉而躬<lb/>
　圍之夫郈費之墮以其勢强而叛非以其有城也城<lb/>
　以保民何害乎當時三家惟孟氏為公臣如獻子莊<lb/>
　子僖子以至懿子皆賢大夫也雖以成為私邑而脩<lb/>
　職不闕公室頼焉成實不叛何以圍為圍之者叔季<lb/>
　二氏之私也不當圍而圍則孟氏有辭矣此成之所<lb/>
　以卒不克墮歟書以見定公之輕動也　李亷氏曰<lb/>
　按史明年孔子由司冦攝相事至十四年然後行則<lb/>
<pb n="32b"/>
　恐未必然故胡宏氏曰聖人色斯舉矣安有明年由<lb/>
　大司冦攝相之事所以必知其無者考㨿經文明年<lb/>
　無更敗起廢之事而築囿大蒐絶與墮都之意不侔<lb/>
　故也此説似得其實故魯世家亦以攝相與聞國政<lb/>
　歸女樂孔子行皆為十二年事也　王氏經世仁山<lb/>
　金氏曰按孔子生長於魯至是五十餘年天下之士<lb/>
　多從之者魯之君臣豈有不知其賢者而未嘗能用<lb/>
　孔子也定公之十年一旦起而用之莫有知其由者<lb/>
<pb n="33a"/>
　論語左氏皆不言其故獨孟子稱孔子于季桓子見<lb/>
　行可之仕也而論語謂季桓子受女樂不朝孔子行<lb/>
　是孔子此時之行藏係季桓子為用舍也何哉魯自<lb/>
　三家四分公室而季氏取其二季氏專魯而魯公無<lb/>
　民久矣使魯君而欲用孔子豈能遽奪季氏之權以<lb/>
　畀孔子季氏亦豈肯遜己之權以與孔子哉自定公<lb/>
　初年季平子卒其家臣陽虎始用事五年執桓子囚<lb/>
　之而專魯政辱之於晉陷之於齊師且盟且詛九年<lb/>
<pb n="33b"/>
　又將享桓子而殺之僅而獲免當是時非惟魯國不<lb/>
　可為而季氏亦自不可支矣霜降水涸涯涘自見桓<lb/>
　子於此亦謀所以為靖亂興衰之計故舉孔子於公<lb/>
　而試用之已而政聲四達齊歸侵地於是攝行相事<lb/>
　堕三都夫三都者三家强邑也當是時公山弗擾在<lb/>
　費而郈侯犯之亂未久也三家之有三都已非公室<lb/>
　之便而三都之為三都至是亦非三家之便也故叔<lb/>
　孫氏始墮郈繼而季桓子堕費已而孟孫氏不肯堕<lb/>
<pb n="34a"/>
　成也公歛處父之言曰無成是無孟氏也然則無費<lb/>
　是亦無季氏也而墮之當是時桓子之心未敢自計<lb/>
　其私也夫三都已墮其二則成之不墮固亦未害然<lb/>
　亦豈終不克墮哉夫子久之必有處矣既而魯國方<lb/>
　治而齊人歸女樂以沮之夫孔子上下之交方固桓<lb/>
　子之志未移則一女樂豈足以間之齊人素善謀功<lb/>
　利者歸女樂而謂足以間魯之用孔子寧不㡬於兒<lb/>
　戯乎是殆必得其間矣季氏權臣也桓子舍已權以<lb/>
<pb n="34b"/>
　聴孔子而墮其名都以彊公室其中豈無介介者顧<lb/>
　以衰敗之餘藉之振起為是降心以相從也今紀綱<lb/>
　既定外侮既却魯既治矣桓子豈甘於終絀者縱桓<lb/>
　子甘之季氏私人必有以為不利者故其信任之意<lb/>
　必已漸衰特未敢驟舍孔子而孔子顧亦無隙可行<lb/>
　爾故齊人歸女樂以促之夫齊何懼於我而歸女樂<lb/>
　於事可疑於禮不正有國者固不可啗此為隣所覘<lb/>
　也使桓子而猶孔子之聽豈其受此受之已非矣而<lb/>
<pb n="35a"/>
　又君臣荒淫其中三日不朝此其心術蠱壊不復可<lb/>
　與有為而其心固亦已無孔子矣故孔子去之然考<lb/>
　之孟子與史記盖為膰肉不至而行也而論語則以<lb/>
　為因受女樂盖孔子之行决於此而特發於膰肉爾<lb/>
　夫郊之必致膰於大夫禮也孔子何此之待哉待遇<lb/>
　之衰必有日矣惟孔子於父母之邦不若是恝又不<lb/>
　欲顯其君相之過已知其必不致膰且猶兾其能悔<lb/>
　而致膰也既而膰果不致矣使其致膰猶可也而不<lb/>
<pb n="35b"/>
　致是昭然踈郤之也於是而行復何俟哉此夫子出<lb/>
　處之本末事情也<lb/>
十有三年<lb/>
春齊侯衞侯次于垂葭<hi>垂葭衛地一名郥氏髙平鉅野縣西南有郥亭鉅野今屬兖州</hi>
　<hi>府其西南為曹地</hi>
　衛盖懼曹召晉出兵而與齊次以備之且以遥制曹<lb/>
　也<lb/>
夏築蛇淵囿<hi>今兖州府定陶縣界有蛇丘城即此在今寧陽縣北</hi>
<pb n="36a"/>
　讙田歸而築囿於其地見孔子去魯而君臣志荒矣<lb/>
　此與受女樂事相類决非孔子為政時<lb/>
大蒐于比蒲<lb/>
　髙氏曰魯既叛晉三桓日懼人之圖已故數蒐<lb/>
衞公孟彄帥師伐曹<lb/>
　伐而曹未服今再伐猶前志也<lb/>
秋晉趙鞅入于晉陽以叛<hi>晉陽即太原别名本晉封後為趙氏所㨿趙在平陽府趙</hi>
　<hi>城縣</hi>
<pb n="36b"/>
　林氏曰十年鞅圍衛衛懼貢五百家鞅置之邯鄲今<lb/>
　欲從午取之而舍諸己邑中也　王氏經世鞅之欲<lb/>
　歸衛貢五百家于晉陽也封殖私邑之計也而邯鄲<lb/>
　午慮絶衛親奉命不速鞅以午荀寅之甥荀寅范吉<lb/>
　射之姻也疑午有二心焉因是而遂殺之二家始禍<lb/>
　盖亦有執言矣鞅苟有人臣之禮聽君大夫平其曲<lb/>
　直可也而遽入私邑以叛罪豈容誅乎<lb/>
冬晉荀寅士吉射入于朝歌以叛<lb/>
<pb n="37a"/>
　季氏私考荀寅吳之子是為中行文子吉射士鞅之<lb/>
　子是為范昭子荀氏本封於荀鄭漁仲曰荀邑在絳<lb/>
　州正平縣唐絳州治也士氏本居於范鄭漁仲曰其<lb/>
　地在濮州范縣今按濮州乃衛地范之始封不應在<lb/>
　此意士氏初本居隨地當近晉而范亦其别名邪盖<lb/>
　荀士二氏之私邑在此矣朝歌在今淇縣西二十二<lb/>
　里本衛地後服於晉故自朝歌以北皆謂之衛貢但<lb/>
　邑非逼取而自服者春秋恒不書耳則朝歌者公邑<lb/>
<pb n="37b"/>
　也胡康侯以為二子所食之私邑則非矣朝歌逺晉<lb/>
　不能為亂特欲自保耳非若晉陽之可以為國患也<lb/>
　　廬陵李氏曰晉六卿二荀氏荀寅中行氏也荀躒<lb/>
　知氏士氏即范氏也韓氏魏氏趙氏荀士二家自此<lb/>
　亡知氏春秋後亡故止韓趙魏三家分晉<lb/>
晉趙鞅歸于晉<lb/>
　胡傳書歸者易詞也韓魏為之請晉侯許之復而寅<lb/>
　與吉射去國出奔則無有難之者故其歸為易矣三<lb/>
<pb n="38a"/>
　子之叛其罪一也鞅以有援故得復寅吉射以無助<lb/>
　故終叛春秋書鞅歸于晉非與之也以罪晉侯縱失<lb/>
　有罪無政刑耳叛逆人臣之大惡始禍晉國之載書<lb/>
　既不能致辟於鞅奉行天討以警亂臣又亢不衷狥<lb/>
　韓魏之請而許之復無政刑矣其能國乎<lb/>
薛弑其君比<hi>比弑子惠公夷立又名寅</hi>
　胡傳稱國以弑者當國大臣之罪也啖氏曰稱國以<lb/>
　弑自大臣也胡氏説本此<lb/>
<pb n="38b"/>
十有四年<lb/>
春衞公叔戍來奔衛趙陽出奔宋<lb/>
　胡傳公叔戍將去南子之黨夫人愬曰戍將為亂故<lb/>
　公叔來奔趙陽北宫結皆戍黨也故亦出奔而靈公<lb/>
　無道不能正家以䘮其大臣之罪著矣戍又以富見<lb/>
　惡於衛侯此亦所以來奔也　季氏私考公叔氏戍<lb/>
　名公叔文子之子也趙亦氏盖本晉人而仕於衛者<lb/>
　按南子固為淫亂而三子不能以義匡君從容開導<lb/>
<pb n="39a"/>
　乃欲謀去其黨是真有挾君為亂之心者也况戍本<lb/>
　以富見惡於衛侯則其不得志也久矣故曰凡書奔<lb/>
　者皆罪也<lb/>
二月辛巳楚公子結陳公孫佗人帥師滅頓以頓子牂<lb/>
歸<lb/>
　頓欲事晉而絶陳好故也　季氏私考家鉉翁氏曰<lb/>
　楚為中國患百有餘年至是始戢諸侯無從楚者而<lb/>
　陳也從之不替頓本楚之與國嘗與夏盟召陵之㑹<lb/>
<pb n="39b"/>
　頓子在焉去夷而即華正也陳以盛德之後當荆楚<lb/>
　既衰猶此而從之滅國是亦楚而已矣春秋書楚結<lb/>
　陳佗人連兵滅頓誅楚而罪陳也<lb/>
夏衛北宫結來奔<hi>結公叔戍黨</hi>
五月於越敗吳于檇李呉子光卒<hi>今嘉興府西南有檇李城</hi>
　屬詞夷狄相敗經不書此為吳子光卒見其以敗卒<lb/>
　也吳越深謀相報復而越卒亡吳盖於是始　當時<lb/>
　吳子輕於伐越玩兵以滅其身越禦吳於檇李檇李<lb/>
<pb n="40a"/>
　吳地盖逺追吳及於此而又用詐謀以敗吳皆不為<lb/>
　無罪所謂直書而自見者也<lb/>
公㑹齊侯衞侯于牽<hi>今濬縣東北有牽城</hi>
　季氏私考范中行入朝歌以叛衛之所深幸也而朝<lb/>
　歌近在衛西不無隂結之情矣衛方有内難懼晉討<lb/>
　朝歌或將生變故合齊魯以㑹于牽盖察其虚實耳<lb/>
　而晉實未嘗有兵至朝歌則三國亦遂退矣左氏謂<lb/>
　晉人圍朝歌公㑹齊侯救范中行氏經文未嘗書圍<lb/>
<pb n="40b"/>
　書救安可遽謂三國為是而㑹哉<lb/>
公至自㑹<lb/>
秋齊侯宋公㑹于洮<lb/>
　季氏私考家鉉翁氏曰自齊景圖覇衛鄭魯既與之<lb/>
　同盟宋猶未忍絶晉至是始及齊為此㑹盖始從於<lb/>
　齊也<lb/>
天王使石尚來歸脤<hi>脤爼實也腥曰脤熟曰燔歸脤猶今云頒胙也</hi>
　周魯之交止此<lb/>
<pb n="41a"/>
衞世子蒯聵出奔宋<lb/>
　季氏私考蒯聵衛靈公夫人南子之子也其稱世子<lb/>
　立嫡之恒稱也嫡子已立而可輕出乎此靈公之罪<lb/>
　也棄父出奔蒯聵預有貶焉盖南子淫亂蒯聵所羞<lb/>
　不能為親隠惡以道諭之而憤激過中施為無序迹<lb/>
　亦不能無渉於亂也不惟南子惡之雖靈公亦有所<lb/>
　不安矣當時羣小畏誅豈無媒孽之者乎故南子譖<lb/>
　其將殺已而靈公信之此蒯聵所自取之禍而非有<lb/>
<pb n="41b"/>
　殺母之心然靈公所以信南子者亦由溺於寵愛之<lb/>
　私不疑其有淫行如此也傳謂其為南子召宋朝則<lb/>
　又過矣張洽氏曰臨江劉氏曰左傳序蒯聵事曰蒯<lb/>
　聵欲殺夫人予謂蒯聵雖不善謀安有此事且殺夫<lb/>
　人蒯聵獨得全乎彼所羞者以夫人名惡也如殺其<lb/>
　母為惡愈大反不知可羞乎盖蒯聵聞野人之歌其<lb/>
　心慙焉則以謂夫人夫人惡其斥己之淫則啼而走<lb/>
　言太子將殺余以誣之靈公惑於南子所言必聽從<lb/>
<pb n="42a"/>
　固亦不難逐蒯聵矣此其真也不當如左氏所記及<lb/>
　蒯聵出乃奔宋使真有其事宋南子家也蒯聵負殺<lb/>
　南子之名又走入其家敢乎哉常山劉氏曰蒯聵出<lb/>
　奔春秋不去其世子者衛侯之辜也靈公聽南子之<lb/>
　譖謂蒯聵欲殺其母不能為辨明以致其出奔豈非<lb/>
　靈公之罪乎自古䜛婦之誣其子多矣觀此言足以<lb/>
　知左氏所記乃南子之䜛言而非當時之實録也<lb/>
衛公孟彄出奔鄭<lb/>
<pb n="42b"/>
　彄蒯聵黨靈公以蒯聵故疑而併逐之<lb/>
宋公之弟辰自蕭來奔<lb/>
　書宋公之弟罪辰失弟道宋公以寵桓魋故失待弟<lb/>
　之道見其恩義之兩失自者因其力書自蕭亦所以<lb/>
　罪蕭也<lb/>
大蒐于比蒲<lb/>
　按比蒲地多沛澤故於此三蒐焉蒐以國事舉故雖<lb/>
　公在而不書公若觀棠狩郎則公自㳺觀而非以國<lb/>
<pb n="43a"/>
　事舉矣以公在故邾子來㑹公當時權在三家蒐本<lb/>
　三家為數軍實而舉然未嘗不奉公以行而邾子之<lb/>
　來㑹必比蒲地近邾也<lb/>
邾子來㑹公<lb/>
城莒父及霄<lb/>
　魯從齊而不從晉懼晉討故城二邑<lb/>
十有五年<lb/>
春王正月邾子來朝<lb/>
<pb n="43b"/>
　以來㑹未成禮故復來朝<lb/>
鼷䑕食郊牛牛死改卜牛<lb/>
二月辛丑楚子滅胡以胡子豹歸<lb/>
　胡傳胡子豹乗楚之約盡俘其邑之近胡者所謂國<lb/>
　必自滅而後人滅之非滅之者獨有罪也故胡子豹<lb/>
　名　季氏私考楚之滅胡與滅頓同家鉉翁氏曰召<lb/>
　陵之㑹頓胡之君皆在曰以侵楚也是後楚有吴患<lb/>
　不能報去年滅頓今年滅胡所以報召陵之怨盖不<lb/>
<pb n="44a"/>
　能報之於中國而吞噬小國以快其宿憾也　按楚<lb/>
　子親帥師滅胡故書楚子非是有取於此舉而書爵<lb/>
　以予之乃君親將之恒稱若胡子豹名則以胡子亦<lb/>
　有罪云爾<lb/>
夏五月辛亥郊<lb/>
壬申公薨于髙寢<lb/>
　季氏私考路寢正寢也小寢燕寢也在路寢之後而<lb/>
　髙寢又在小寢之後亦燕寢也以其下有臺基而制<lb/>
<pb n="44b"/>
　頗髙故謂之髙寢髙寢之後則為後宫矣後宫之中<lb/>
　夫人之所居也謂之中宫左為東宫世子居之右為<lb/>
　西宫妾媵居之諸侯寢内之制似當如此　廬陵李<lb/>
　氏曰定公在位十有五年當其初立受國於季孫意<lb/>
　如而不能正其罪其異於桓宣者無幾矣故春秋於<lb/>
　元年即不書正月以示正始之義而於意如之卒特<lb/>
　書日以著定公尊奬亂臣之惡其辭嚴矣然當其初<lb/>
　年陪臣執命國事分崩固無足言但陽虎既奔之後<lb/>
<pb n="45a"/>
　三桓亦微孔子為政綱紀麤立正可以有為之時然<lb/>
　竟不能使夫子得遂行其道則魯何頼哉先儒李氏<lb/>
　曰㑹于夾谷而致侵田之歸行乎季孫而有墮都之<lb/>
　謀雖僅能明禮義之教雉門兩觀之作而僣禮莫之<lb/>
　改寳玉大弓之竊而分器莫之保惛於女樂政歸彊<lb/>
　家此定公有聖人而不能用也其言得之矣至其末<lb/>
　年㑹牽洮城莒父城霄無非助亂勞民之舉魯之益<lb/>
　弱宜哉<lb/>
<pb n="45b"/>
鄭罕逹<hi>虎之孫</hi>帥師伐宋<lb/>
　杜氏曰宋公子地奔鄭鄭人為之伐宋欲取地以處<lb/>
　之<lb/>
齊侯衞侯次于蕖蒢<hi>宋地</hi>
　謀救宋也不果救故書次<lb/>
邾子來奔喪<lb/>
秋七月壬申姒氏卒<lb/>
　妾辭也此哀公之母不稱夫人以其時哀尚未君又<lb/>
<pb n="46a"/>
　以哀之嫡母在也然則定有嫡夫人其娶與薨皆不<lb/>
　見於經其娶在未即位之前薨在春秋絶筆之後歟<lb/>
八月庚辰朔日有食之<lb/>
九月滕子來㑹葬丁已葬我君定公雨不克葬<lb/>
戊午日下□乃克葬<lb/>
　按葬日虞所以寧親也敬嬴日中克葬葬後猶可虞<lb/>
　若日下□而葬則失虞之時矣故當為雨具而不為<lb/>
　雨止可也若不為雨具而雨不克葬也則寧有待焉<lb/>
<pb n="46b"/>
　葬而虞可也日下□而葬失虞之時不可也<lb/>
辛巳葬定姒<lb/>
冬城漆<lb/>
　漆邾庶其以來奔邑城漆盖疑漆貳於邾也　王氏<lb/>
　經世昭公之世政在季氏待邾無道亟受其叛人與<lb/>
　邑自定公為㧞之盟邾好復脩終其世無犯焉邾人<lb/>
　德之故來㑹來朝又奔其䘮禮雖過而情則真大之<lb/>
　庇小末世所難定公行之而邾子奔䘮滕侯㑹葬推<lb/>
<pb n="47a"/>
　此以往為善而人不悦附者未之有也定公既薨三<lb/>
　桓復啓釁此年兩大䘮之後亟城漆元年伐邾二年<lb/>
　取其田七年俘其君卒致吳人來伐齊取讙闡利未<lb/>
　得而害隨之謀國如此三桓之罪哀公之昏也魯欲<lb/>
　不削得乎<lb/>
　<lb/>
　<lb/>
　<lb/>
<pb n="47b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋事義全考卷十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋事義全考卷四</head>
    <p>
<pb n="1a"/>
欽定四庫全書<lb/>
　春秋事義全考卷四　　　　明　姜寳　撰<lb/>
　　閔公<hi>名啟方莊公子九歳即位諡法在國遭難曰閔母哀姜之娣叔姜</hi>
元年春王正月<lb/>
　般卒當以莊公諸子之長者聞于王請所以立今也<lb/>
　驟扳幼子而授之國以其爲齊之甥奉桓公意而立<lb/>
　之也　閔幼未嘗行即位之禮故不書即位<lb/>
齊人救邢<lb/>
<pb n="1b"/>
　胡傳凡書救者未有不善之也兵者春秋之所甚重<lb/>
　獨至于救兵而書法若此聖人之情見矣其稱人將<lb/>
　卑師少也<lb/>
夏六月辛酉葬我君莊公<hi>亂故是以緩</hi>
秋八月公及齊侯盟于落姑<hi>落姑齊地</hi>
　是時魯亂閔公幼季子在外齊桓以伯令召閔至齊<lb/>
　地盟以復季子　季友在陳閔公及齊侯盟落姑以<lb/>
　復之于是季子來歸而齊仲孫即來省難時哀姜慶<lb/>
<pb n="2a"/>
　父決不欲季子之歸公亦未必知友當請復其能以<lb/>
　宗社大計謀于伯主未知何人爲之既而閔公弑成<lb/>
　季以僖公適邾而哀姜孫共仲奔於是季子以僖公<lb/>
　歸立之而齊髙子即來盟然後知季子之出入皆有<lb/>
　請于伯主齊桓所以始復季子而終定僖公者皆季<lb/>
　子在外之所爲也故春秋不書季子與僖公之出入<lb/>
　以别于有罪而出者而特書其始頼盟以歸以見季<lb/>
　子深謀圖國之患而齊桓之能從友以定魯于此亦<lb/>
<pb n="2b"/>
　可見矣<lb/>
季子來歸<lb/>
　胡傳按左氏盟于落姑請復季友也其曰季子賢之<lb/>
　也其曰來歸喜之也魯國方危内賊未討國人思得<lb/>
　季子以安社稷而公爲落姑之盟以請于齊則是賢<lb/>
　也春秋欲旌其賢故特稱季子聖人之情見矣　按<lb/>
　季友此以伯令歸則慶父之不敢去季子誠以齊桓<lb/>
　爲季子所倚重也　王氏經世按是時慶父最强莊<lb/>
<pb n="3a"/>
　公屬疾慶父有代立之勢然不能遂有魯國者國人<lb/>
　未之與也故如齊自託不擇立莊公諸子之長者而<lb/>
　立閔公一利其幼二以其齊之甥也哀姜無子而欲<lb/>
　立慶父其名不順又弑閔公國人所不容故季友乗<lb/>
　其後而定立僖之䇿所謂後出者勝也<lb/>
冬齊仲孫來<lb/>
　不稱使魯無君季友接之以二臣相見故不言齊侯<lb/>
　使無所致命之辭也髙子來盟同　魯在當時雖立<lb/>
<pb n="3b"/>
　閔公而慶父久執兵權齊桓恐其生亂故使仲孫來<lb/>
　魯省難因以覘之有惓惓爲魯之意焉仲孫之覘盖<lb/>
　覘慶父也其曰不去慶父魯難未已又曰難未已將<lb/>
　自斃盖真見慶父之能爲魯難既作難則法所不赦<lb/>
　故曰將自斃至謂君其待之亦謂待其難作而後致<lb/>
　討桓公仲孫皆善意無他也胡傳信左氏之説以爲<lb/>
　桓使計謀之士窺覘虛實有乗亂取國之心仲孫不<lb/>
　勸其君討賊不惟不知桓公于仲孫亦責之過矣<lb/>
<pb n="4a"/>
　資中黄氏曰仲孫志欲存魯亦賢者不書名亦所以<lb/>
　嘉之桓公終存魯有存亡繼絶之德故亦終善其辭<lb/>
二年春王正月齊人遷陽<hi>陽即漢時陽都縣地當在今沂州之北境盖在齊穆陵闗</hi>
　<hi>南而四面皆近魯地</hi>
　陽小國盖齊人廹而遷之强移其民人社稷于他處<lb/>
　而取其地曰遷<lb/>
夏五月乙酉吉禘于莊公<lb/>
　資中黄氏曰據禮記夏商諸侯皆有禘祭禘是時祭<lb/>
<pb n="4b"/>
　之名周始廢諸侯禘祭而獨周公得行此禮者是以<lb/>
　殷諸侯之盛祭與之所以示不臣周公用殷禮則于<lb/>
　周不爲僣也魯頌曰白牡騂剛白牡是殷牲周公所<lb/>
　用騂剛是周牲伯禽所用因此又知魯太廟祀周公<lb/>
　伯禽以下皆與諸侯三歳一祫若魯則當祫之歳禘<lb/>
　于周公或云魯三歳一祫五歳一禘但魯公以下雖<lb/>
　皆與祭其禮秩視周公皆降周室既衰羣公始皆用<lb/>
　僣禮孔子稱魯之郊禘非禮者爲此也愚按喪畢之<lb/>
<pb n="5a"/>
　明春將致新主於廟廟之逺主當祧因是大祭以審<lb/>
　昭穆此既行之太早又不禘于周公而禘于莊之寢<lb/>
　主未祔而禘此則尤爲非禮矣其時閔公幼事出亂<lb/>
　臣淫妻所爲<lb/>
秋八月辛丑公薨<lb/>
　季氏私考弑閔公者慶父也慶父權寵過重得以内<lb/>
　交宫禁而國母隂主其事是以易動于惡如此此可<lb/>
　爲專授兵權于匪人者之明戒矣左氏載公傅奪卜<lb/>
<pb n="5b"/>
　齮田事非經意也　胡傳君薨諱而不言弑也何以<lb/>
　傳信于將來曰書薨以示臣子之情不地以存見弑<lb/>
　之實何爲無以傳信也凡君終必書其所獨至于見<lb/>
　弑則沒而無所書薨諱不言弑其情厚矣不地其事<lb/>
　亦白矣非聖人能修之乎<lb/>
九月夫人姜氏孫于邾<lb/>
　姜氏所恃者慶父慶父不安故姜氏孫　時魯人猶<lb/>
　未正名姜氏之罪稱夫人故春秋亦因而稱夫人文<lb/>
<pb n="6a"/>
　姜同　臨川吳氏曰哀姜不奔齊而奔邾者盖有淫<lb/>
　行與弑謀身負大惡自歉于心而畏齊桓故不敢歸<lb/>
　齊也春秋雖不去姓氏而直書孫邾絶之之意已著<lb/>
　矣<lb/>
公子慶父出奔莒<lb/>
　弑閔公故也其後爲孟氏與叔牙之後爲叔氏同<lb/>
　按慶父弑君本欲代立其出奔莒爲魯人所逼也當<lb/>
　時魯人以其久掌兵權而力未能討如季友者必將<lb/>
<pb n="6b"/>
　仗齊威以除之逼之者衆于是慶父不能自安故逃<lb/>
　于莒盖畏桓討而去也齊桓可謂能知義矣若季友<lb/>
　計安社稷使賊無所容其忠亦安可少乎孫明復以<lb/>
　爲惡季子緩不討賊胡傳以爲譏失賊皆責之過矣<lb/>
冬齊髙子來盟<lb/>
　髙子即髙徯也季氏私考自慶父弑閔公與夫人俱<lb/>
　出奔矣而魯人猶懼見討于齊人心洶洶故齊桓特<lb/>
　遣髙子以安魯髙子嘗來魯盟防有素望焉魯人所<lb/>
<pb n="7a"/>
　信服也因與僖公盟以定之而魯人遂無疑焉許髙<lb/>
　子之能安魯所以善齊桓也　按自髙子來盟之後<lb/>
　遂平魯難定僖公髙子之善即齊侯之善也直書而<lb/>
　義自見矣權在髙子之説恐未然　王氏經世云齊<lb/>
　桓因仲孫省難歸從其言專意于寧魯之難故繼使<lb/>
　髙子來圖之定僖公而城魯如公羊所載盖有所傳<lb/>
　矣乃曲爲之説美不歸于齊侯而歸于髙子特稱髙<lb/>
　子以著其善不曰齊侯使之者權在髙子也斯論亦<lb/>
<pb n="7b"/>
　近于舞文矣<lb/>
十有二月狄人入衛<hi>是年懿公敗不知所終</hi>
　張氏曰衛之滅非特懿公好鶴失人心自惠公即位<lb/>
　宣姜淫恣躭樂忘政習以爲常公又重之亡形已具<lb/>
　故狄人一至而遂渙然離散爾是時衛亂懿公卒𦵏<lb/>
　皆不書彼不來告故此亦不往弔也　按詩稱歸唁<lb/>
　衛侯可見衛未嘗滅苐以殘破之餘城郭室廬未能<lb/>
　完繕而野處于漕邑爾　齊桓此時但救邢而未救<lb/>
<pb n="8a"/>
　衛以衛自盟幽之後背齊不㑹及齊伐猶抗不從此<lb/>
　桓公所以緩爲之圖也至衛文公經營復國而于齊<lb/>
　遂心服焉此楚丘所以卒爲之城也歟<lb/>
鄭棄其師<lb/>
　是時狄入衛而鄭與衛隣其地以河爲界故使髙克<lb/>
　將兵禦狄狄久不退故鄭師亦久不還此其所以潰<lb/>
　而髙克所以奔也左氏惡克因久不召之説恐未然<lb/>
　　鄭之君臣以禦狄使克而實無却狄之志以至于<lb/>
<pb n="8b"/>
　衆潰而不可收故書鄭棄其師見鄭之君臣不當以<lb/>
　髙克一人之故而棄其民如此也　陳氏曰髙克奔<lb/>
　陳不書不足書也　家氏曰不責克而責鄭君與其<lb/>
　用事之臣以克不足責也　胡傳或曰髙克進不以<lb/>
　禮曷不書其出奔以貶克爲人臣之戒而獨咎鄭伯<lb/>
　何也曰人君擅一國之名寵生殺予奪惟我所制爾<lb/>
　使克不臣之罪已著按而誅之可也情狀未明黜而<lb/>
　逺之可也愛惜其才以禮馭之可也烏有假以兵權<lb/>
<pb n="9a"/>
　委諸境上坐視其失伍離散而莫之恤乎然則棄師<lb/>
　者鄭伯乃以國稱何也二三執政股肱心膂休戚之<lb/>
　所同也不能進謀于君協志同力黜逐小人乃畏一<lb/>
　髙克不能退之以道而使國事至此書曰鄭棄其師<lb/>
　君臣同責也<lb/>
　<lb/>
　<lb/>
　<lb/>
<pb n="9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋事義全考卷四<lb/>
</p>
<p>
</p>
  </div>
</body>
</text>
</TEI>
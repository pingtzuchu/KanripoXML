<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋事義全考卷十二</head>
    <p>
<pb n="1a"/>
欽定四庫全書<lb/>
　春秋事義全考卷十二　　　明　姜寳　撰<lb/>
二十年春王正月辛亥仲孫速㑹莒人<hi>犂比</hi>盟于向<lb/>
　髙氏曰向本莒邑宣四年取之者莒魯結好自是十<lb/>
　五年不交兵速代父為卿未練祭而從政無復三年<lb/>
　之䘮也<lb/>
夏六月庚申公㑹晉侯<hi>平</hi>齊侯<hi>莊/</hi>宋公<hi>平/</hi>衛侯<hi>殤</hi>鄭伯<lb/>
<hi>簡</hi>曹伯<hi>武/</hi>莒子邾子<hi>悼</hi>滕子薛伯把伯小邾子盟于澶<lb/>
<pb n="1b"/>
淵<hi>今大名府開州</hi>
　齊成也以晉不伐其䘮遂感而受盟焉修徳來逺豈<lb/>
　誣也哉　王氏經世按齊靈公之不道諸侯圍之而<lb/>
　不服士匄帥師伐之聞䘮而還晉有禮矣加以莊公<lb/>
　初立亦欲求成以自定是以為此盟也然感不伐䘮<lb/>
　之義居䘮而出盟不已亟乎考於經服異則書同盟<lb/>
　此齊成而盟不言同者六月盟于澶淵方至自㑹而<lb/>
　仲孫速已帥師伐邾諸侯之志其不同可知矣<lb/>
<pb n="2a"/>
秋公至自㑹<lb/>
仲孫速帥師伐邾<lb/>
　季氏私考許翰氏曰祝柯之㑹既執邾子又取邾田<lb/>
　報亦足矣而復伐之譏已甚矣且澶淵在彼何以盟<lb/>
　為今按孟莊子父喪甫踰五月而即㑹莒盟向又汲<lb/>
　汲於伐邾不可以為善政矣孔子稱其不改父政不<lb/>
　知何指豈以三家之中獨忠公室而貢賦未嘗闕邪<lb/>
蔡殺其大夫公子燮蔡公子履出奔楚<lb/>
<pb n="2b"/>
　胡傳楚人使蔡無常公子燮求從先君以利蔡謀國<lb/>
　之合於義者也國人乃不順焉而殺燮此何罪矣故<lb/>
　稱國而不去其官公子履其母弟也進不能正國退<lb/>
　不能逺害懼禍而奔從於夷狄書者罪之也　王氏<lb/>
　經世按燮盖嘗為鄭所獲者欲舍蠻夷而之中國正<lb/>
　也追先君之志而成之順也楚政無常求寛其民忠<lb/>
　也用事者安楚弗欲而殺之故稱國而不去其官言<lb/>
　殺無罪也履其母弟不奔中國而奔於楚不與其兄<lb/>
<pb n="3a"/>
　同志書者罪之也<lb/>
陳<hi>哀</hi>侯之弟黄出奔楚<lb/>
　季氏私考陳黄之奔左氏以為慶寅慶虎愬其謀叛<lb/>
　楚也如此則黄何為又奔楚乎使其往愬二慶則二<lb/>
　慶本謀從楚亦何畏於罪而反以叛致討也楚使屈<lb/>
　建圍陳經所不載可見原無此事且陳黄出奔楚必<lb/>
　殺二慶而始得歸及其歸也又因楚力而歸而謂之<lb/>
　自則公子黄者固楚之黨而與二慶有所不協者也<lb/>
<pb n="3b"/>
　盖陳袁僑之㑹晉雞澤必君臣合謀而後行慶氏專<lb/>
　執國政豈不與知而黄以母弟貴寵權勢相傾必慶<lb/>
　氏譛之於君以致奔楚黄既至楚則以從晉之罪委<lb/>
　於慶氏此陳侯所以畏楚而殺二慶而黄藉楚得歸<lb/>
　遂秉陳政也歟故黄之奔罪陳侯信慶氏之䜛不能<lb/>
　安其弟而黄從楚以陷二慶罪亦豈在其下哉慶氏<lb/>
　之䜛虎實為之寅無預焉觀二十三年殺慶寅書及<lb/>
　可知矣　西亭辯疑凡書弟者譏其兄不兄弟不弟<lb/>
<pb n="4a"/>
　爾陳果不道黄當有以諫今弃之而逃之夷狄亦豈<lb/>
　得無罪哉傳以黄稱弟得弟道故不貶恐未當<lb/>
叔老如齊<lb/>
　屬詞成公自鞌戰後齊頃屬同盟㑹故僑如請脩前<lb/>
　好齊復叛晉見伐魯亦㑹晉圍齊齊怨深矣而齊莊<lb/>
　新立同盟澶淵故叔老聘齊釋怨修好也<lb/>
冬十月丙辰朔日有食之<lb/>
季孫宿如宋<lb/>
<pb n="4b"/>
　十五年宋向戍來聘宿如宋報戍之聘也<lb/>
二十有一年<lb/>
　是年十一月庚子孔子生<lb/>
春王正月公如晉<lb/>
　屬詞晉平為魯故合諸侯同圍齊執邾子削其田以<lb/>
　歸魯故今年公如晉拜師及取邾田<lb/>
邾<hi>悼</hi>庶其以漆閭丘來奔<hi>漆邾邑今鄒縣東南平鄉有漆亭閭丘邾邑今鄒縣南有</hi>
　<hi>閭丘亭</hi>
<pb n="5a"/>
　於是公猶在晉季孫宿納之也　胡傳庶其邾大夫<lb/>
　小國之大夫接我以利欲則特書其姓氏謹之也漆<lb/>
　一邑閭丘一邑而不言及者庶其之私邑所受於君<lb/>
　而食之者也此叛臣何以不書叛書名書地而竊邑<lb/>
　叛君之罪見矣夫棄夷狄從諸夏其慕義之心疑可<lb/>
　與也然有據城以求援者君子猶以為不可受而况<lb/>
　鄰國乎書來奔而魯受叛臣納其地之罪亦見矣<lb/>
　王氏經世按昔莒僕以寳玉來奔季文子使出諸竟<lb/>
<pb n="5b"/>
　今宿乃自受庶其之奔盖納莒僕者宣公也故行父<lb/>
　假公義以匡君而實隂以攬權焉今已作三軍分公<lb/>
　室則納叛人與其邑皆季氏之有爾故不復顧前日<lb/>
　之言矣自受庶其其後莒牟夷邾黑肱接踵而至曲<lb/>
　阜之地遂為盜藪然皆非公意也襄公如晉而庶其<lb/>
　以漆閭丘來昭公如晉而牟夷以牟婁防來昭公在<lb/>
　乾侯而黑肱以濫來為盜藪者實季氏也季康子患<lb/>
　盜子曰苟子之不欲雖賞之不竊盜與季氏其所取<lb/>
<pb n="6a"/>
　不同而其欲同季氏以百乘之家而猶患貧患寡至<lb/>
　富於周公而不知足彼小人貧而不勝其欲以至于<lb/>
　竊又何怪焉孔子告康子之言則春秋書三叛人以<lb/>
　戒為國者不可見利忘義之意也<lb/>
夏公至自晉<lb/>
秋晉欒盈出奔楚<lb/>
　季氏私考欒盈者書之孫黶之子晉卿也欒書在晉<lb/>
　專執政權嘗滅趙宗害郤氏而厲公見弑於國人實<lb/>
<pb n="6b"/>
　書所主書雖尋沒而黶之汰虐已為同列所忌矣第<lb/>
　悼公寛厚坦懐故得免於禍爾及平公時趙武用事<lb/>
　盈為公族大夫不相能于范鞅而盈好施得士尤其<lb/>
　君之所疑也故州賔一謗而身遂無所容矣凡此皆<lb/>
　欒書專權怙勢之所致也　又云君子違不適讐國<lb/>
　楚晉之讐也盈之楚欲因楚力以復國爾此則盈無<lb/>
　君之罪也盈雖奔楚而楚實無意於盈不久而即奔<lb/>
　齊豈非悼公餘威之及楚者猶未泯邪<lb/>
<pb n="7a"/>
九月庚戌朔日有食之<lb/>
　石氏曰日食之變起於交有雖交而不食者春秋二<lb/>
　百四十二年而食纔三十六有頻交而食者此年及<lb/>
　二十四年三年之内連月而食者再也諸儒以為厯<lb/>
　無此法或傳寫之誤然漢時亦有頻食者髙帝三年<lb/>
　及文帝前三年十月晦十一月晦是也<lb/>
冬十月庚辰朔日有食之<lb/>
　季氏私考家鉉翁氏曰日月行於天各自有道雖云<lb/>
<pb n="7b"/>
　朔相遇而道有表裏若月光在裏依限而食者少自<lb/>
　漢以來厯家毎以百七十有三日為一交㑹未有頻<lb/>
　月交㑹者而襄二十一年九月十月二十四年七月<lb/>
　八月頻月頻食漢髙祖即位之三年十月十一月頻<lb/>
　食以後千有餘年未有頻月頻食者故知天度有時<lb/>
　而變其常兹所以為異也<lb/>
曹伯來朝<lb/>
　武公嗣位三年喪畢以魯能事晉而來朝修舊好也<lb/>
<pb n="8a"/>
公㑹晉侯<hi>平</hi>齊侯宋公<hi>平/</hi>衛侯<hi>殤/</hi>鄭伯<hi>簡/</hi>曹伯<hi>武</hi>莒子<lb/>
<hi>犂比</hi>邾子<hi>悼/</hi>于商任<hi>杜元凱曰地闕</hi>
　趙鵬飛氏曰一大夫出奔動天下諸侯以錮之盈亦<lb/>
　何能為哉盖懼其挾楚以入爾　王氏經世盈奔楚<lb/>
　必歴諸國還而求入亦必歴諸國晉知盈必求入故<lb/>
　預約諸國使皆勿容其踪跡所向以杜其還爾<lb/>
二十有二年春王正月公至自㑹<lb/>
夏四月<lb/>
<pb n="8b"/>
秋七月辛酉叔老卒<hi>子叔齊子也</hi>
冬公㑹晉侯<hi>平</hi>齊侯<hi>莊/</hi>宋公<hi>平/</hi>衛侯<hi>殤/</hi>鄭伯<hi>簡/</hi>曹伯<hi>武</hi>
莒子<hi>犂比</hi>邾子薛伯把伯<hi>孝/</hi>小邾子于沙隨<hi>在今開封府寜陵縣西北</hi>
　<hi>七里</hi>
　胡傳按左氏㑹于商任錮欒氏也㑹于沙隨復錮欒<lb/>
　氏也晉不念欒氏世勲而逐盈又將搏執之而命諸<lb/>
　侯無得納焉則亦過矣　自蕭魚以來楚猶未競盈<lb/>
　至楚恐其不受而將適齊時葢未至於齊也故復為<lb/>
<pb n="9a"/>
　此㑹以錮之齊莊公陽與晉㑹而隂即納盈則齊晉<lb/>
　之讐復興矣是以明年伐衛遂伐晉也　汪氏曰自<lb/>
　欒賔以靖侯之孫傅桓叔至貞子枝佐文公覇業枝<lb/>
　之子盾事靈公將下軍盾之子書是為武子事成景<lb/>
　厲悼有功<lb/>
公至自㑹<lb/>
楚殺其大夫公子追舒<hi>追舒即子南也</hi>
　按令尹子南之寵人觀起未益禄而有馬數十乘小<lb/>
<pb n="9b"/>
　失爾以此轘諸四竟而并殺子南焉過矣况先告其<lb/>
　子棄疾而後殺之恐非人情傳所載似不足信也然<lb/>
　則子南之見殺無乃謂其為令尹而不圖中國故借<lb/>
　此以殺之歟稱國殺而不去其官殆為此也<lb/>
二十有三年春王二月癸酉朔日有食之<lb/>
三月己巳把伯匄卒<hi>孝公卒弟文公姑容立</hi>
　孝公晉平公母舅也悼夫人䘮之平公不徹樂非禮<lb/>
　也<lb/>
<pb n="10a"/>
夏邾畀我來奔<lb/>
　畀我殆以見逐而來未必與庶其同叛此與昭二十<lb/>
　七年邾快奔同<lb/>
葬把孝公<lb/>
陳殺其大夫慶虎及慶寅<lb/>
　按慶虎雖譛黄於君而致其出奔然亦罪不至死故<lb/>
　虎稱國殺而不去其官寅書及見虎累寅寅本無罪<lb/>
　也<lb/>
<pb n="10b"/>
陳侯哀之弟黄自楚歸于陳<lb/>
　歸易詞書自楚歸罪黄既奔夷狄之國又藉夷狄之<lb/>
　力以歸自此遂當國用事黄之去就於是皆不正矣<lb/>
晉欒盈復入于晉入于曲沃<lb/>
　胡傳欒氏晉室之世臣故盈雖出奔猶繋於晉復入<lb/>
　者甚逆之辭為其既絶而復入也曲沃者所食之地<lb/>
　當是時權寵之臣各以利誘其下使為之用至於殺<lb/>
　身而不避莫知有君臣之分者也故聞語欒孺子者<lb/>
<pb n="11a"/>
　則或泣或歎以為得主而為之死猶不死也盈從之<lb/>
　遂入絳乗公門若非天棄欒氏又有范鞅之謀晉亦<lb/>
　殆矣原其失在於錮之甚急使無所容於天地之間<lb/>
　是以至此極春秋備書之以見人而不仁疾之已甚<lb/>
　亂也其為後世鑒豈不深切著明也哉　王氏經世<lb/>
　按納欒盈者齊也不稱所自譬如盜賊潜入之爾盈<lb/>
　將不利於宗國非晉臣矣而猶繫於晉彼晉之世臣<lb/>
　逐非國討而出於柄臣范鞅之私意也曲沃欒氏邑<lb/>
<pb n="11b"/>
　也然則曷為不言叛非叛者也刼衆以敵君直亂而<lb/>
　已矣彼先入于曲沃帥曲沃之甲以入絳至於乗公<lb/>
　門矢及君之屋敗於范氏之徒而旁失魏氏舒之助<lb/>
　然後奔于曲沃則其先書復入于晉而後書入于曲<lb/>
　沃何也曲沃非其有也入于曲沃則入于晉矣故自<lb/>
　齊入曲沃自曲沃入絳而惟書復入于晉自晉奔曲<lb/>
　沃而後書入于曲沃也曲沃人願為之死則其入于<lb/>
　絳也曲沃有奉焉其退而奔也曲沃有受焉書曰入<lb/>
<pb n="12a"/>
　深惡之也曲沃即沃桓叔所封嘗以傾晉而其民為<lb/>
　之隠曰我聞有命不敢以告人今為欒氏之私邑復<lb/>
　感其私恩莫知有君臣之分逆順之理當是時强家<lb/>
　得衆皆以厚施於民使知有私家而不知有公室晉<lb/>
　欒氏之曲沃魯季氏之費衛孫氏之戚春秋所書以<lb/>
　為後世戒其亦深切著明矣<lb/>
秋齊侯<hi>莊</hi>伐衛<hi>殤</hi>遂伐晉<lb/>
　林堯叟此其書遂何齊始伐盟主也自袁婁以來齊<lb/>
<pb n="12b"/>
　世從晉於是始叛則晉伯衰而諸侯貳矣晉之衰諸<lb/>
　夏之憂也　髙氏曰此齊侯背澶淵商任沙隨之盟<lb/>
　因晉有欒氏之亂而助之以報十八年之役也十八<lb/>
　年諸侯同圍齊者魯之故也齊之所以數伐魯者衛<lb/>
　之故也故先伐衛以試之晉不之問於是遂伐晉齊<lb/>
　莊既伐同盟又伐盟主禍亂之成著於此矣<lb/>
八月叔孫豹帥師救晉次于雍榆<hi>雍榆晉地今衛輝府淇縣東有雍城淇縣</hi>
　<hi>即古朝歌朝歌在今淇縣之西本衛地後乃兼併於晉爾</hi>
<pb n="13a"/>
　林堯叟次而後救匿其救之之形也救而先次宣其<lb/>
　救之之聲也　屬詞書救晉者為次雍榆言故實不<lb/>
　成救也　按朝歌尚在衛東去晉甚逺次而不進本<lb/>
　畏齊强也其意則欲以遏齊歸師自文爾<lb/>
己夘仲孫速卒<lb/>
　仲孫速孟莊子也　幼子羯奪其兄秩而嗣立是為<lb/>
　孟孝伯　汪氏曰魯自仲遂殺適立庶公室於是乎<lb/>
　失政魯卿自季孫宿以私意廢長立幼於是家臣效<lb/>
<pb n="13b"/>
　尤孟氏之豐㸃廢秩立羯叔孫氏之竪牛殺孟丙而<lb/>
　立舍皆托廢立以擅其權而三桓微矣作俑之禍其<lb/>
　流弊可勝言哉<lb/>
冬十月乙亥臧孫<hi>武仲</hi>紇出奔邾<lb/>
　季氏私考臧孫紇許之庶子是為武仲奪嫡臧為而<lb/>
　立魯之奸邪也當時季孫宿之賢不及仲孫速而紇<lb/>
　為季孫所愛仲孫所惡則其人之不善可知矣速特<lb/>
　以父時同列之臣不加黜逐孔子稱孟莊子之孝不<lb/>
<pb n="14a"/>
　改父之臣此其一也故臧孫亦曰季孫之愛我疾疢<lb/>
　也孟孫之惡我藥石也石猶生我疢毒滋多孟孫死<lb/>
　吾亡無日矣及仲孫速卒而孟氏之家臣果譛於季<lb/>
　氏而以亂逐之紇本小人見逐宜也仲孫羯父死甫<lb/>
　兩月而忍于害父同列其有愧于莊子多矣　私考<lb/>
　又云臧孫紇奔邾之後自邾如防以求為後魯人不<lb/>
　立其子而立其兄臧為紇既不得所請則遂致防奔<lb/>
　齊魯之處此於國體未失也故自防奔齊不書　杜<lb/>
<pb n="14b"/>
　氏曰阿附季氏為之廢長<hi>公鉏</hi>立少以取奔亡書奔罪<lb/>
　之　家氏曰季孫之納邾盜也臧紇所與言者賞盜<lb/>
　之説為何如今乃以媚道自結於季孫亦何異於盜<lb/>
　季孫自亂已之嫡庶復亂人之嫡庶又蔽罪臧紇而<lb/>
　逐之紇固有罪宿之恣睢不度亦甚矣<lb/>
晉人殺欒盈<lb/>
　此與後此良霄之殺皆稱人以其稱兵犯國非士師<lb/>
　之所能治而必以國人討之也皆不書大夫以其在<lb/>
<pb n="15a"/>
　位而復入為亂非其大夫也<lb/>
齊侯<hi>莊</hi>襲莒<lb/>
　因伐晉還襲莒以十八年莒子同諸侯圍齊故也<lb/>
二十有四年<lb/>
春叔孫豹如晉<lb/>
　賀克欒氏也<lb/>
仲孫羯帥師侵齊<hi>莊</hi>
　為晉報焉以前此救不力懼晉見疑也<lb/>
<pb n="15b"/>
夏楚子伐吴<lb/>
　自㑹向後中國不與吴㑹者十年見諸樊不及其父<lb/>
　為楚所輕嗣位以來於是兩見伐矣<lb/>
秋七月甲子朔日有食之既<lb/>
齊<hi>莊</hi>崔杼帥師伐莒<lb/>
　汪氏曰齊莊之襲莒身傷臣獲未伸其志故雖與莒<lb/>
　平而復伐之然已既失信將何以保人之信於己乎<lb/>
大水<lb/>
<pb n="16a"/>
八月癸巳朔日有食之<lb/>
公㑹晉侯<hi>平</hi>宋公<hi>平/</hi>衛侯<hi>殤/</hi>鄭伯<hi>簡/</hi>曹伯<hi>武/</hi>莒子<hi>犂比</hi>邾<lb/>
子<hi>悼</hi>滕子薛伯把伯小邾子于夷儀<hi>夷儀本邢地衛滅邢後遂為衛邑</hi>
　髙氏曰自盟于柯陵之後齊有輕晉之心㑹齊侯環<lb/>
　卒而光新立乃受盟于澶淵及商任隨沙之㑹晉失<lb/>
　其令齊於是復貳明年乃伐衛遂伐晉又再加兵於<lb/>
　莒晉侯為是故㑹于夷儀帥十二諸侯之師將以討<lb/>
　齊然㑹而不伐是有畏也國勢不競衆志不一也曰<lb/>
<pb n="16b"/>
　水不克者特辭不能伐爾下書崔杼伐我西鄙盖知<lb/>
　晉之無能為也<lb/>
冬楚子<hi>康</hi>蔡侯<hi>景/</hi>陳侯<hi>哀/</hi>許男<hi>悼</hi>伐鄭<lb/>
　以救齊也　廬陵李氏曰蕭魚之後楚兵再至鄭而<lb/>
　無功則以悼公之餘澤也　按楚之無功於伐鄭也<lb/>
　非由子産當國事能有備歟<lb/>
公至自㑹<lb/>
陳鍼宜咎出奔楚<lb/>
<pb n="17a"/>
　陳討慶氏之黨故宜咎奔楚　宜咎陳大夫鍼子八<lb/>
　世孫也其後在楚為箴尹宜咎<lb/>
叔孫豹如京師<lb/>
　是時榖洛闘毁王宫而齊侯叛晉求媚於天子故為<lb/>
　王城郟於是豹如京聘且賀焉　屬詞自成至哀五<lb/>
　君惟襄是年豹一如京昭末年叔鞅一葬景王而止<lb/>
　中國無伯則諸侯復散不復知有王室而王室亦絶<lb/>
　意於諸侯矣然説春秋者惟知朝聘不行為有罪抑<lb/>
<pb n="17b"/>
　豈知聘問亦非諸侯事天子之禮乎盖聘問者上之<lb/>
　所以交乎下非下所以事上也<lb/>
大饑<lb/>
　胡傳是年秋有隂沴之災而冬大饑盖所以振業之<lb/>
　者有不備矣故書之以為戒<lb/>
二十有五年春齊崔杼帥師伐我北鄙<lb/>
　以報孝伯之師也<lb/>
夏五月乙亥齊崔杼弑其君光<lb/>
<pb n="18a"/>
　髙氏曰崔杼不能防閑其妻以淫于家反不絶其妻<lb/>
　而行大逆於君齊莊背諸侯之盟數行侵伐崔杼因<lb/>
　民之忿遂以宣淫之故弑之<lb/>
公㑹晉侯<hi>平</hi>宋公<hi>平/</hi>衛侯<hi>殤/</hi>鄭伯<hi>簡/</hi>曹伯<hi>武/</hi>莒子<hi>犂比</hi>邾<lb/>
子<hi>悼</hi>滕子薛伯<hi>文</hi>小邾子于夷儀<lb/>
　胡傳晉本為報朝歌之役來討及㑹夷儀既聞崔杼<lb/>
　之弑則宜下令三軍建而復斾聲於齊人問荘公之<lb/>
　故執崔杼以戮之謀於齊衆置君以定其國示天討<lb/>
<pb n="18b"/>
　之義則方伯連帥之職修矣今乃知賊不討而受其<lb/>
　賂則是與之同情也故春秋治之如下文所貶云<lb/>
　孫氏曰莊公背澶淵之盟加兵晉衛信不道矣晉再<lb/>
　合諸侯將伐齊齊人弑莊公以求成逆之大者晉不<lb/>
　能討之以定齊國之亂曷以宗諸侯哉宜乎大夫日<lb/>
　熾自是卒不可制也故書崔杼之弑以著其惡　髙<lb/>
　氏曰晉㑹諸侯以伐齊齊以莊公既弑為解因納賂<lb/>
　以求成焉故不書伐夫以義㑹諸侯而以姦終之有<lb/>
<pb n="19a"/>
　以知晉平之不競矣<lb/>
六月壬子鄭公孫舍之帥師入陳<lb/>
　左傳初陳侯㑹楚子伐鄭當陳隧者井堙木刋鄭人<lb/>
　怨之故子展子産入陳　髙氏曰去秋夷儀之㑹楚<lb/>
　與陳蔡許三國同伐鄭今嵗復㑹于夷儀鄭慮楚之<lb/>
　復來也故先帥師入陳以奪其心觀左氏所載入人<lb/>
　之國未有若子展子産之有禮者也故春秋無貶辭<lb/>
秋八月己巳諸侯同盟于重丘<hi>今東昌府茌平縣有重丘即此</hi>
<pb n="19b"/>
　齊成故也　胡傳崔杼既弑其君矣晉侯受其賂而<lb/>
　許之成故盟于重丘特書曰同<lb/>
公至自㑹<lb/>
衛侯<hi>獻</hi>入于夷儀<lb/>
　杜氏曰晉愍衛衎失國使衛分之一邑　胡傳衛侯<lb/>
　蔑其冢卿失國出奔固不為無罪矣然有世叔儀以<lb/>
　守有母弟鱄以出或撫其内或營其外有歸道焉則<lb/>
　其義猶未絶也故止書其爵而不名及寗喜弑剽復<lb/>
<pb n="20a"/>
　歸于衛然後書名此聖人俟其改過遷善不輕絶人<lb/>
　之意也<lb/>
楚屈建帥師滅舒鳩<hi>舒鳩偃姓子爵國</hi>
　楚不能制吴而委罪於舒鳩有導吴殘我之意也而<lb/>
　滅之其罪難免矣<lb/>
冬鄭公孫夏帥師伐陳<lb/>
　先是入陳陳示服而鄭還師然未得成也故再伐之<lb/>
　必得成乃已　季氏私考是嵗公孫舍之既入陳而<lb/>
<pb n="20b"/>
　公孫夏又伐陳盖子産用事而示之以强也去年楚<lb/>
　子率蔡陳許三國伐鄭而陳尤為楚致力左氏所謂<lb/>
　當陳隧者井堙木刋是已夫楚之侮鄭以其不敢敵<lb/>
　耳於時子産方强政治以為鄙我亦亡故以報陳為<lb/>
　事一嵗而再加兵焉雖兵出於忿而亦謀國自强之<lb/>
　術自是楚雖不能無討而亦以服鄭為難不得不從<lb/>
　弭兵之議矣　王氏經世按晉為盟主得陳而不能<lb/>
　保復棄之於楚而使鄭修其怨興兵以再伐其國私<lb/>
<pb n="21a"/>
　取平焉鄭之憤則洩矣伯主之義安在乎子産對晉<lb/>
　之辭皆曲而强為文餙不類其平日之言恐傳者傅<lb/>
　㑹之過也陳侯鮑卒而陳亂公子佗殺太子免而代<lb/>
　之<hi>佗即五父</hi>然則五父簒賊爾鄭莊公奉而立之是助簒<lb/>
　賊也其又可以為功乎諸侯伐而不討征伐之權出<lb/>
　於天子諸侯奉其命而行敵國無相征之義而以唯<lb/>
　罪所在各致其辟為先王之命何其無忌憚也大國<lb/>
　之地多數圻矣信非侵小不至然則皆欲效之可乎<lb/>
<pb n="21b"/>
　又以戎服授捷為城濮之命定王於鞏朔之獻齊捷<lb/>
　也則曰蠻夷戎狄不式王命王命伐之則有獻捷王<lb/>
　親受而勞之所以懲不敬勸有功也兄弟甥舅侵敗<lb/>
　王略王命伐之告事而已不獻其功所以敬親暱禁<lb/>
　淫慝也今鄭無王命擅興以侵小而以其捷私相獻<lb/>
　其為奸先王之禮又大矣且鄭文公戎服輔王以受<lb/>
　楚捷而子産今以將事于晉是以王事晉也乃自謂<lb/>
　不敢廢王命不亦重誣乎左氏乃謂士莊伯不能詰<lb/>
<pb n="22a"/>
　非不能詰也是時晉政偷矣趙文子謂武也知楚令<lb/>
　尹若敬行其禮道之以文辭兵可以少弭盖志於合<lb/>
　和南北以苟無事非復昔者同外楚之心故於鄭之<lb/>
　伐陳聽其所為而已觀春秋一嵗再書伐陳而諸侯<lb/>
　之散已見於此矣<lb/>
十有二月吴子遏伐楚門于巢卒<hi>遏即諸樊也巢吴楚間小國廬江六縣有</hi>
　<hi>居巢城祭諸樊卒弟餘  立</hi>
　胡傳巢南國也其言門于巢卒者吴子將伐楚引師<lb/>
<pb n="22b"/>
　至巢攻其門而使之啓巢人射諸城上矢中吴子而<lb/>
　卒非吴子之自輕而見殺也　門于巢者攻其門而<lb/>
　使之啓也　按入其門乃攻其門使之啓爾非既入<lb/>
　其門而巢人射之也何氏假道之説榖梁飾城請罪<lb/>
　之説皆非<lb/>
二十有六年<lb/>
春王二月辛夘衞甯喜弑其君剽<lb/>
　殤公弑獻公復歸衛　衎豈成剽者乎其不葬宜也<lb/>
<pb n="23a"/>
　　胡傳奕者舉棋不定不勝其耦况置君乎於衎則<lb/>
　殖也出之喜也納之於剽則殖也立之喜也弑之是<lb/>
　奕棋之不若也不思其終亦甚矣故聖人特正其為<lb/>
　弑君之罪劉氏曰不與剽之立則其曰甯喜弑其君<lb/>
　剽何甯氏君之甯氏殺之是以稱弑焉出衛君而立<lb/>
　剽者甯殖也則何為於喜加弑焉見喜之受命於殖<lb/>
　而殺剽也<lb/>
衛孫林父入于戚以叛<lb/>
<pb n="23b"/>
　晉人以兵戍之衛人攻戚殺晉戍三百人　屬詞衛<lb/>
　侯衎無禮不君定姜知其必敗衛國故卒見出于貴<lb/>
　戚大臣而剽之立也晉人又為戚之㑹以定之湨梁<lb/>
　以來無役不從也既而晉侯又使人逆衎於齊使衛<lb/>
　與之夷儀此剽之所以弑歟夫剽列於諸侯之㑹七<lb/>
　則其弑史固以君書與鄭子儀異矣故衛侯之歸特<lb/>
　謹其日辛夘至甲午間二日而一弑一歸則書日之<lb/>
　義豈不著乎以衛臣弑君納君之罪不可不討而晉<lb/>
<pb n="24a"/>
　為盟主不能正名討罪以定宜為君者惟始終寘力<lb/>
　於孫氏使君臣之教不明其事不可不詳此其所以<lb/>
　書弑書歸與鄭之皆不書者異也　髙氏曰獻公之<lb/>
　奔也林父實逐之今甯喜弑剽將納獻公故林父懼<lb/>
　而入于戚以叛叛甚於奔前此諸大夫有不利於己<lb/>
　則奔而已未有若林父之叛者故書叛自林父始是<lb/>
　時林父以戚入于晉晉人戍之不書以戚入于晉者<lb/>
　正名其惡也<lb/>
<pb n="24b"/>
甲午衛侯衎復歸于衛<lb/>
　胡傳按左氏孫林父以戚如晉書曰入于戚以叛者<lb/>
　著其據土背君之罪也臣之禄君實有焉專禄以周<lb/>
　旋戮也衛侯出奔齊入于夷儀皆以爵稱今既復歸<lb/>
　而得國矣乃書其名何也衛侯淹恤在外十有二年<lb/>
　困於心衡於慮久矣此生於憂患之時而一旦得國<lb/>
　失信無刑猶夫人也則是困而弗革雖復得國猶非<lb/>
　其國也此見春秋俟人改過之深而責人自棄之重<lb/>
<pb n="25a"/>
　欲其强於為善之意也<lb/>
夏晉侯使荀吴來聘<lb/>
　荀吴荀偃之子晉為孫氏故召公將討衛也<lb/>
公㑹晉人鄭良霄宋人曹人于澶淵<lb/>
　澶淵近戚地盖以討衛而疆戚田也　屬詞凡公與<lb/>
　外大夫盟君臣同歃故諱公以逺耻若㑹則君臣各<lb/>
　在其位故直書以見其失而已　家氏曰晉自悼公<lb/>
　奬大夫以伉其君而下陵上替之禍㡬遍於中原晉<lb/>
<pb n="25b"/>
　亦坐受其弊今林父據邑叛君而止獻公取衛田以<lb/>
　益林父平固甚愚亦何利而為此由晉之諸臣各為<lb/>
　私計羽翼諸侯之大夫使之交起為亂以為彼剖分<lb/>
　宗國之地而其君不悟良可喟也<lb/>
秋宋公殺其世子痤<lb/>
　胡傳譛言之得行也必有嬖妾配嫡以惑其心又有<lb/>
　小人欲結内援者以為之助然後愛惡一移父子夫<lb/>
　婦之間不能相保者衆矣尸此者其誰乎晉獻之殺<lb/>
<pb n="26a"/>
　申生宋公之殺痤直稱君者春秋正其本之意　家<lb/>
　氏曰宋寺人伊戾内連宫禁外結大臣共造䜛而殺<lb/>
　太子宋平公尋知其子之無罪僅烹一伊戾而芮棄<lb/>
　之寵愛向戍之權任不為之衰更立棄之子為太子<lb/>
　此人道之大變春秋謹而識之榖梁所謂目君以著<lb/>
　其惡者也傳者稱痤美而狠佐惡而婉婉者巧於自<lb/>
　結狠者踈於内交佐日以親痤日以疏以至於死故<lb/>
　居近君之地者自處為難隋煬所以傾勇其事似之<lb/>
<pb n="26b"/>
　勇則痤也楊素則左師也獨孤后惡其子楊素從而<lb/>
　陷之及隋文疾革乃悟則已無及由明不足以察姦<lb/>
　内外相煽而為䜛故也<lb/>
晉人執衛甯喜<lb/>
　盖執于㑹非討其弑君討其攻戚而殺晉戍也　家<lb/>
　氏曰喜可執坐林父之訴而執之則悖矣<lb/>
八月壬午許男甯卒于楚<hi>靈公卒子悼公立</hi>
　許靈公如楚請伐鄭曰師不興孤不歸矣八月果卒<lb/>
<pb n="27a"/>
冬楚子<hi>康</hi>蔡侯<hi>景/</hi>陳侯<hi>哀</hi>伐鄭<lb/>
　汪氏曰蕭魚而後楚三伐鄭十八年公子午不得志<lb/>
　於鄭二十四年諸侯救之此年諸侯不救楚得以逞<lb/>
　盖是時晉平昏庸大夫專恣覇業怠矣楚是以知晉<lb/>
　之不在諸侯而復為此舉也鄭雖未服於楚明年晉<lb/>
　楚為成而中國諸侯皆朝楚矣棘澤之役四國之君<lb/>
　皆至今此許獨不與者靈公卒於楚國弱不能以兵<lb/>
　㑹也<lb/>
<pb n="27b"/>
葬許靈公<lb/>
二十有七年春齊侯使慶封<hi>克之子</hi>來聘<lb/>
　景公即位通嗣君也　晏嬰雖欲輔景公為政而未<lb/>
　可以有為故先勸其君以息争修睦使崔慶悦於和<lb/>
　衆安民此慶封之所以聘魯也<lb/>
夏叔孫豹㑹晉趙武楚屈建蔡公孫歸生衞石惡陳孔<lb/>
奐鄭良霄許人曹人于宋<lb/>
　陳氏曰晉楚始同主夏盟也以諸侯分為晉楚之從<lb/>
<pb n="28a"/>
　而交相見於是始則是南北二伯也天下之大變也<lb/>
　　髙氏曰此㑹楚意也楚人患吴而結諸夏也諸侯<lb/>
　之大夫不詳其故始徇其弭兵之名遂㑹于宋而與<lb/>
　之盟自是蠻貊莫辯而諸國俛首兩事晉楚桓文數<lb/>
　十年之功業一朝而壊之百姓雖暫免於兵革之苦<lb/>
　而天下之大勢遂大潰而不可收矣彼向戍者又豈<lb/>
　足知天下之大計哉　王氏經世按是時晉楚皆厭<lb/>
　兵矣故向戌得迎兩國之意而和合為此舉也告于<lb/>
<pb n="28b"/>
　小國而喜躍勇赴告於齊秦而齊秦許之是可以見<lb/>
　人情之所在矣戰國之世衡人專搆諸侯使相攻伐<lb/>
　而從人則合東方六國為從以擯秦從人之意向戌<lb/>
　之意也　季氏私考趙武朔之子盾之孫也是為文<lb/>
　子趙武始用盖在晉悼公初年以韓厥欲為趙氏立<lb/>
　後也夫趙盾弑逆之賊其世宜絶而武其嫡孫何以<lb/>
　得立盖趙衰之勲不可無後而趙宗得罪同括子孫<lb/>
　必無有存者故復立武耳於衰則賞延於世於盾則<lb/>
<pb n="29a"/>
　罰不及嗣之意也况悼公初年當大臣危疑之時烏<lb/>
　得不以此安巨室之心乎屈建字子木屈瑕之後與<lb/>
　屈完同族公孫歸生字子家石惡買之子孔奐其孔<lb/>
　寧之後歟<lb/>
衛殺其大夫寗喜<lb/>
　王氏經世按使衎出非得罪於民歸為國人所納則<lb/>
　舉無不順首誅孫氏次問寗喜可也今乃舍孫之在<lb/>
　戚而患喜之專昧輕重之所在矣畔政由之信棄納<lb/>
<pb n="29b"/>
　我之惠其所為不足道也或曰孫氏挾晉以抗君獻<lb/>
　公因無如之何曰使衎出非得罪於民國人思之國<lb/>
　人納之出入不制於强臣則命討亦不制於大國矣<lb/>
　當時使甯喜因國人之欲納公也為公弑剽公討之<lb/>
　可也今也政由甯氏祭則寡人由是以得歸也寗喜<lb/>
　專公患之由是以行殺也微甯子不及此吾與之言<lb/>
　矣公亦自知其不直也故春秋之書法如此　髙郵<lb/>
　孫氏曰喜弑剽而納衎衎反國而復用之既而以其<lb/>
<pb n="30a"/>
　私殺之喜雖有罪而衛侯殺之不以其罪矣<lb/>
衛侯之弟鱄出奔晉<lb/>
　今舊滄州西北四十六里中有大樹名木門即鱄所<lb/>
　託處　按稱弟罪衛侯是也取榖梁之説以為鱄之<lb/>
　去合乎春秋則恐不然此説王氏經世得之其説以<lb/>
　為當時寗喜不願盟而願得子鮮之一言則宜審於<lb/>
　義以言求可復於後可也乃從公政由寗氏祭則寡<lb/>
　人之言言不近於義矣後來公卒殺喜固政由寗氏<lb/>
<pb n="30b"/>
　之一言為之也至於兄弟無絶道魯叔肹所以見取<lb/>
　於春秋子鮮初决於去以兾公之感悟或勸公立寗<lb/>
　氏後以求無負於喜而與世叔儀等夾輔公庶公之<lb/>
　能改也乃再三留而不止至於坐亦終其身不向衛<lb/>
　也不亦甚乎故知叔肹所以見取於春秋則知鱄之<lb/>
　去未合於春狄矣書名書奔殆亦非美詞也<lb/>
秋七月辛巳豹及諸侯之大夫盟于宋<lb/>
　胡傳此一地也曷為再言宋宋之盟合左師欲弭諸<lb/>
<pb n="31a"/>
　侯之兵以為名而楚屈建請晉楚之從交相見自是<lb/>
　中國諸侯南向而朝楚及申之㑹蠻夷之君簒弑之<lb/>
　賊大合十有一國之衆而用齊桓召陵之禮宋左師<lb/>
　鄭子産皆獻禮焉宋世子佐以後至遂辭而不見伐<lb/>
　吴滅頼無敢違者聖人至是哀人倫之滅傷中國之<lb/>
　衰而其事自宋之盟始也故㑹盟同地而再言宋者<lb/>
　貶之也　季氏私考晉自夷儀再㑹諸侯皆擕澶淵<lb/>
　之㑹僅得魯宋鄭曹四國而已趙武新執晉政計無<lb/>
<pb n="31b"/>
　所施而向戌者宋大夫之達於政者也以為晉覇無<lb/>
　為則宋受楚患幸已善於楚令尹屈建則欲有以紓<lb/>
　之故為弭兵之説以告於晉適契趙武之謀而楚欲<lb/>
　與晉為匹重違向戍之議亦見許焉是以晉楚同主<lb/>
　夏盟也魯衛曹宋者晉之從也蔡陳鄭許者楚之從<lb/>
　也㑹分二主而其從交相見焉晉覇不競授楚以同<lb/>
　主諸夏之權自是中國諸侯南向朝楚而楚亦遂自<lb/>
　主㑹于申其勢益强莫敢違矣然則宋之㑹盟中國<lb/>
<pb n="32a"/>
　之衰而晉之罪也其先晉據實也説者以為楚人衷<lb/>
　甲争先而晉惟以信為本故以晉為先則誤矣　汪<lb/>
　氏曰説者稱于宋弭兵盖是時晉楚皆怠於出師是<lb/>
　以偶有六七年之安靖然楚人衷甲苟非伯州犁之<lb/>
　言則趙孟為宋襄之執矣况魯帥師而取鄆晉帥師<lb/>
　而敗狄兵亦未嘗戢也楚圍既讀舊書未㡬簒國大<lb/>
　合諸侯伐吴滅頼安在其能弭兵也哉<lb/>
冬十有二月乙亥朔日有食之<lb/>
<pb n="32b"/>
二十有八年春無氷<lb/>
夏衛石惡出奔晉<hi>石惡甯喜之黨</hi>
　石惡衛之世臣已預諸侯之事而其父石買嘗為孫<lb/>
　林父立剽之故而伐曹者也衛侯既殺甯喜有後言<lb/>
　此衛侯之所忌者而惡又以用事之臣宗强黨附尤<lb/>
　衛侯之所深疑者也是以見逼而奔耳左氏以為討<lb/>
　甯氏之黨則何待於二年之久意者以其嘗黨孫林<lb/>
　父而猶懷二心乎<lb/>
<pb n="33a"/>
邾子來朝<lb/>
　邾自晉執其君魯取其田益微弱矣至是悼公來朝<lb/>
秋八月大雩<lb/>
仲孫羯如晉<hi>仲孫羯即孟孝伯</hi>
　告將為宋之盟故如楚也<lb/>
冬齊慶封來奔<lb/>
　家氏曰盧蒲癸王何莊公之倖臣也殺慶舍逐慶封<lb/>
　而戮崔杼莊之弑也倖臣與之俱死者十人今為之<lb/>
<pb n="33b"/>
　討賊亦倖臣也身為國君以倖臣為羽翼莊固可鄙<lb/>
　矣而卿大夫無能為君討賊復讐者而倖臣乃能之<lb/>
　亦卿大夫之恥也　季氏私考是時崔氏亡矣崔杼<lb/>
　何以不書死自縊也其子崔明何以不書奔未為大<lb/>
　夫也慶封者崔杼之黨崔氏亡則慶宗無所恃矣然<lb/>
　非慶則不能亡崔故欲亡崔者必先間慶慶封荒淫<lb/>
　嗜酒剛愎寡謀為蒲盧嫳所愚而不知尋自及也夫<lb/>
　蒲盧嫳者蒲盧癸之族而癸則莊公之黨不忘報讐<lb/>
<pb n="34a"/>
　者也嫳寵於慶而癸得行其謀矣故因其家亂以慶<lb/>
　攻崔崔氏安得不亡乎嫳謂杼為君讐天棄則封必<lb/>
　不肯以君讐自居而癸復得歸為慶所用此嫳謀所<lb/>
　以為出於癸也癸既事慶因嬖報讐於是慶氏亦繼<lb/>
　崔氏而亡矣夫癸本莊公私暱小人特假此以為名<lb/>
　爾而癸之謀晏嬰亦似與聞焉不然其事近於國亂<lb/>
　無政當景公之世何恃而敢為乎故嫳伐崔而國人<lb/>
　助之癸伐慶而陳鮑助之則以晏嬰有足恃焉故也<lb/>
<pb n="34b"/>
　乗亂去奸不勞已力期年之内二族皆亡可謂善於<lb/>
　謀國矣但杼封二逆未嘗明正典刑則亦不得為討<lb/>
　賊耳然封至魯不久畏齊奔吴非晏嬰以正治國則<lb/>
　亦安能杜其復入之望哉<lb/>
十有一月公如楚<lb/>
　諸夏之君旅見於楚始於此　屬詞是時晉楚合成<lb/>
　盟于宋請晉楚之從諸侯交相見公遂朝楚而及陳<lb/>
　鄭許送楚康之葬于西門之外自是晉覇日衰而華<lb/>
<pb n="35a"/>
　夷相亂矣<lb/>
十有二月甲寅天王崩<lb/>
　靈王崩景王立<lb/>
乙未楚子昭卒<hi>康王卒子熊麇立是為郟敖</hi>
　胡傳甲寅天王崩乙未楚子昭卒相距四十二日則<lb/>
　閏月之騐也然不以閏書見䘮服之不數閏也齊景<lb/>
　公葬書閏月明殺恩之非禮也<lb/>
二十有九年春王正月公在楚<lb/>
<pb n="35b"/>
　胡傳外為夷狄所制以俟其葬而不得歸内為强臣<lb/>
　所逼欲擅其國而不敢入故特書所在以存君也<lb/>
　屬詞榖梁謂吴楚之君不書葬避其僣號也盖以為<lb/>
　筆削之㫖今知不然者當時諸侯雖屈於楚亦以小<lb/>
　事大而已魯號秉周禮何至書其僣號韓宣子觀於<lb/>
　太史氏見易象與魯春秋曰周禮盡在魯矣使書吴<lb/>
　楚僣號謂之周禮可乎由此知胡文定所謂恐民之<lb/>
　惑而避其號是聖人削之者非也　按左氏楚人使<lb/>
<pb n="36a"/>
　公親襚説恐非先是公行及漢聞楚䘮欲還則康王<lb/>
　卒在公未至前公至當已殯禭所以衣尸既殯豈容<lb/>
　又使公親禭乎要是止公送葬則有之左氏又載公<lb/>
　親襚時使巫以桃茢先祓殯此以君臨臣䘮之禮魯<lb/>
　亦豈敢行此故知左氏之説皆非也　屬詞古者諸<lb/>
　侯嵗正月朔日以禮祭于宗廟謂之朝正其或公在<lb/>
　外不得行禮而大臣攝行必以公在外告于廟而史<lb/>
　書于䇿故今公在楚傳曰釋不朝正于廟此魯史之<lb/>
<pb n="36b"/>
　法也魯君屢以正月在晉而經不書者魯君朝伯主<lb/>
　而在中國猶云可也襄公正月在楚以諸夏之君而<lb/>
　朝夷狄昭公正月在乾侯以國君而見屈於强臣皆<lb/>
　人道之變故特書之此筆削之義所謂略常以明變<lb/>
　也<lb/>
夏五月公至自楚<lb/>
庚午衛侯衎卒<hi>獻公卒子襄公惡立</hi>
閽弑吴子餘祭<hi>餘祭卒弟夷昧立改名餘昧</hi>
<pb n="37a"/>
　胡傳左氏以為伐越獲俘焉以為閽使守舟吴子觀<lb/>
　舟閽以刀弑之亦邇怨之失也　家氏曰春秋所以<lb/>
　書言禍生於所忽也吴之諸君往往輕以蹈禍遏卒<lb/>
　於巢餘祭死於閽僚死於專諸春秋之書良以垂戒<lb/>
　示後焉耳<lb/>
仲孫羯㑹晉荀盈<hi>罃次子</hi>齊髙止<hi>厚之/子</hi>宋華定<hi>弱之弟</hi>衛世<lb/>
叔儀<hi>子太叔之後</hi>鄭公孫段<hi>子豐之子</hi>曹人莒人滕人薛人小邾<lb/>
人城把<lb/>
<pb n="37b"/>
　晉平公為其母悼夫人故也　胡傳晉平公把出也<lb/>
　故合諸侯之大夫以城把古之建國立家者必親九<lb/>
　族然有父族而後及母族有母族而後及妻族此葛<lb/>
　藟之詩所為次也晉主夏盟令行中國平公不能修<lb/>
　文襄悼公之業尊奬王室恤宗周之闕而夏肄是屏<lb/>
　輕棄諸姬可謂知本乎平王惟不撫其民而逺屯戍<lb/>
　于母家周人怨思焉揚之水所以降為國風不得列<lb/>
　于雅也城把之役亦不待貶絶而可見矣　季氏私<lb/>
<pb n="38a"/>
　考把在雍丘即今開封府把縣也其地東近於宋西<lb/>
　近於鄭西南近於陳許今陳許以南既皆服楚而宋<lb/>
　鄭之地則楚之所争也把在二國之間足以通往來<lb/>
　之路苟為楚得則南連陳許楚可長驅北方矣夫把<lb/>
　國小城惡城未繋於必争故楚之所急常在宋鄭而<lb/>
　把又以王者之後於宋尤親宋猶自强足以交楚而<lb/>
　把亦依以為安焉盟宋之後宋既事楚則把無所庇<lb/>
　不可不慮矣晉平因而城之則把得恃以固終春秋<lb/>
<pb n="38b"/>
　後乃始與宋俱亡得非有頼於兹城歟故把之城本<lb/>
　為中國計或者念母私情亦屬其間爾然晉平公不<lb/>
　能修徳睦隣攘夷安夏使楚人畏懼不敢北轅而區<lb/>
　區以城把為務則亦末矣<lb/>
晉侯使士鞅來聘<hi>士鞅即范獻子</hi>
　拜仲孫羯之如且拜城把也<lb/>
把子來盟<lb/>
　季氏私考把子來盟又欲降而稱子也左氏以為晉<lb/>
<pb n="39a"/>
　使司馬女叔侯來治把田非也是時晉平公合諸侯<lb/>
　城把而把人因欲降從子爵仍附魯貢故來請盟魯<lb/>
　襄公既許之矣然明年澶淵之㑹猶使把自列於諸<lb/>
　侯則以魯責賦之厚故也故昭六年益姑之卒猶稱<lb/>
　把伯至十三年平丘之㑹晉昭公亦不聽其稱子而<lb/>
　自是終春秋之世把復稱伯矣書此見把之不能自<lb/>
　强也而魯人不能庇把以䘏所無使困於供貢焉徒<lb/>
　盟亦何益哉<lb/>
<pb n="39b"/>
吴子使札來聘<lb/>
　屬詞吴子餘祭欲窺上國故來聘未至魯而吴子弑<lb/>
　於閽魯後雖服於吴然有職貢而無聘　季氏私考<lb/>
　自夀夢之卒至王僚之弑凡四十七年皆季札所厯<lb/>
　之嵗也則札當夀夢時尚甚年少而諸樊餘祭皆輕<lb/>
　死為勇者也故一則取死於伐一則見弑於閽而國<lb/>
　威不振者終二君之世要其行事似非知禮義者所<lb/>
　為未必肯讓札也况又不能正終必非先有遺命其<lb/>
<pb n="40a"/>
　次傳及弟盖由國家多難羣臣議立長君爾及夷末<lb/>
　初季札始用猶未為卿未能有勞於國惟導其君以<lb/>
　通好上國言辭有文故季札以知禮稱而溢美歸之<lb/>
　矣夫夷末之死札辭為君亦或有之但久居臣位事<lb/>
　僚終身則未見其有强立固避之狀而諸樊子光亦<lb/>
　未見其有争心也故王僚代父夷末以立而得遂成<lb/>
　為君者十有二年觀弑僚稱國則大臣不服而與國<lb/>
　人共廢之之辭也其時人心欲推立札札必不肯自<lb/>
<pb n="40b"/>
　污而延陵之逃實在於此是札之辭國以此而得名<lb/>
　矣札既不立則位必之光此羣臣之所為也而光何<lb/>
　預於弑乎若札者即其㓗身獨善亦一清修之士也<lb/>
　然以貴戚舊臣人望所屬國亂而不能定人君弑而<lb/>
　不能討賊徒知守節竟廢大倫非所謂輕千乗之國<lb/>
　而蹈道則未者邪此固春秋之所不與也但來聘不<lb/>
　稱公子者未為卿也其稱名者大夫之恒辭爾胡康<lb/>
　侯乃謂因其辭國生亂而貶之則過矣夫札之辭國<lb/>
<pb n="41a"/>
　在聘魯二十九年之後而貶之於二十九年之前無<lb/>
　乃加非其罪而輕於絶人與　西亭辨疑春秋之法<lb/>
　中國事常詳外夷事常略其不稱公子者略也傳以<lb/>
　為貶過矣按札之讓國繋一事之可否吴之入聘關<lb/>
　夷夏之盛衰春秋之志謹其大者而已程氏端學曰<lb/>
　季札讓國在聘魯三十年後孔子安得預去公子而<lb/>
　貶之邪春秋即此事而論此事之義未嘗因此事而<lb/>
　論他事之善惡也<lb/>
<pb n="41b"/>
秋七月葬衛獻公<lb/>
齊髙止出奔北燕<hi>髙止髙厚子也北燕姬姓之國召公奭之後今燕國薊縣是也北燕始見</hi>
　<hi>經即今順天府</hi>
　季氏私考崔杼死而止始與政事使從城把之役必<lb/>
　其人貪慾專功故因其歸而去之左氏傳曰髙止好<lb/>
　以事自為功且專故難及之是已盖晏嬰為政明於<lb/>
　用舍能去不肖而立賢也止去而立敬仲之曾孫偃<lb/>
　傳曰良敬仲也敬仲即髙徯則用賢之效可知矣<lb/>
<pb n="42a"/>
冬仲孫羯如晉<lb/>
　報士鞅之聘也<lb/>
三十年春王正月楚子使薳罷來聘<lb/>
　楚知吴已聘魯其報公之朝而來聘懼失魯也　因<lb/>
　公如楚楚康卒郟敖立今薳罷來聘以聘報朝也<lb/>
夏四月蔡世子般弑其君固<hi>景公弑靈公般立</hi>
　季氏私考蔡般弑父遂立為君矣訃以疾卒故魯人<lb/>
　㑹葬如常左氏所載景公淫而不父之事無以考其<lb/>
<pb n="42b"/>
　必然但般本意實欲急於得國爾春秋時凡臣弑君<lb/>
　子弑父必關利害乃動邪心或以奪位或以專權或<lb/>
　以見疑或以被逼皆非有權力者不敢為也及其弑<lb/>
　也非遇忠臣死節亦未有不諱其事者如其事情隠<lb/>
　微形迹稍宻則遂以疾訃不使人知或稍彰聞不能<lb/>
　自掩則或加以淫或加以虐或云遇賊竊殺或云遇<lb/>
　急自縊皆以邪説文奸若謂其君當死然者諸侯苟<lb/>
　聞其事則亦以文奸之説歸惡於君而人亦不以為<lb/>
<pb n="43a"/>
　非矣<lb/>
五月甲午宋災宋伯姬卒<lb/>
　按伯姬歸宋在成九年至是已四十年併其未嫁之<lb/>
　年而數之計已不下六十宜亦知所輕重矣當夫火<lb/>
　勢剥膚以生為重奚必聽於傅姆而後避哉宵雖下<lb/>
　堂於義亦無害也况經文書宋災而曰宋伯姬卒則<lb/>
　災乃在其國中而非後宫迫切之地如僖二十四年<lb/>
　之西宫災也何以必其為逮火而死乎當時盖以伯<lb/>
<pb n="43b"/>
　姬為賢因附㑹其説而後儒遂妄傳其事爾故程端<lb/>
　學氏曰死適與災同日榖梁之説妄意之也此論得<lb/>
　之矣<lb/>
天王殺其弟佞夫<hi>佞夫靈王子景王弟</hi>
　莊二十二年殺王子頺僖二十五年殺王子帶皆不<lb/>
　書二王子之亂其殺之必告諸侯史無不書之理而<lb/>
　孔子削之以天子討亂臣而罪人斯得矣不書可也<lb/>
　　靈王崩儋括欲立王子佞夫佞夫不知也景王立<lb/>
<pb n="44a"/>
　而殺侫夫失親親之義矣故特書之　王氏經世云<lb/>
　靈王崩儋括欲立佞夫佞夫不知景王立儋括圍蒍<lb/>
　佞夫不預則佞夫無罪也王之恩素篤罰有章而尹<lb/>
　劉諸人敢以無罪殺其介弟乎且括亂而免則是所<lb/>
　忌在佞夫爾故書王殺以見忍親失刑雖天子不免<lb/>
　焉而况其下乎<lb/>
王子瑕奔晉<lb/>
　屬詞桓十八年周公黑肩欲弑莊王而立王子克王<lb/>
<pb n="44b"/>
　殺黑肩王子克奔燕既以天子討有罪不書則子儀<lb/>
　出奔以非其罪也儋括欲立佞夫佞夫不知而景王<lb/>
　殺之瑕括廖奔晉瑕廖盖與括同謀者故殺佞夫既<lb/>
　以非其罪書則瑕書奔者以佚賊也景王之討罪有<lb/>
　愧於莊王矣季氏私考靈王之崩王子瑕之徒多附<lb/>
　佞夫者至是景王疑佞夫之植黨而殺之書殺其弟<lb/>
　見其無親親之恩也王子瑕者盖必靈王之弟儋括<lb/>
　之叔先儒以為景王子非也若謂瑕為景王之子豈<lb/>
<pb n="45a"/>
　有儋括欲立佞夫而瑕反背父以黨逆之理乎儋括<lb/>
　既為罪首與瑕同時奔晉何為經舍首惡而獨録瑕<lb/>
　也果為儋括欲立佞夫則殺佞夫不當遲至二年之<lb/>
　久而括亦不得免於戮矣求之於經理有不可通者<lb/>
　故傳註之説不可盡信而直以王子瑕為佞夫之黨<lb/>
　可也奔不書出者盖失職之臣非居禄位而奔也而<lb/>
　瑕覬覦非望以陷佞夫於死罪亦著矣<lb/>
秋七月叔弓如宋葬宋共姬<lb/>
<pb n="45b"/>
鄭良霄出奔許自許入于鄭鄭人殺良霄<lb/>
　季氏私考良霄汰侈嗜酒則害於國政宜去者也雖<lb/>
　與公孫黑有争為其所惡然必亦當國者主之而後<lb/>
　能逐公孫黑必不敢因其醉而攻之也故子皮推亡<lb/>
　固存之語當在伯有未奔之前非因既奔乃始聚謀<lb/>
　也盖奔者有罪見逐之名則出於當國者所主可知<lb/>
　許者鄭之讐適讐國將以因其力也自許者許有奉<lb/>
　焉不言復者未絶其位也不言叛者但與同列争權<lb/>
<pb n="46a"/>
　求復其位未至於叛君也良霄見逐於國本無大訶<lb/>
　而田里未收義猶可復今乃藉讐兵以復國不既為<lb/>
　亂乎此則國有常刑矣故其殺也不稱大夫盖先絶<lb/>
　於仕籍以罪討爾稱人以殺者駟氏乗良霄之亂即<lb/>
　率國人急攻而殺之不待歸獄於國也此與晉人殺<lb/>
　欒盈義同是時子皮當國故其政事如此此子産所<lb/>
　以不主彊直也歟子皮即罕虎左氏序此抑揚亦或<lb/>
　太過以經正傳斯可矣　當時良霄因争而去位尚<lb/>
<pb n="46b"/>
　未絶求復當自有道今結許而來用兵以入焉則非<lb/>
　矣故直書鄭人殺良霄見其為衆所欲殺亦所當殺<lb/>
　也胡氏謂將以滅國則斷之過矣季氏説近是<lb/>
冬十月葬蔡景公<lb/>
　蔡君前此如哀如穆如莊多不葬而蔡景弑於子昭<lb/>
　十一年靈公般戕於楚哀四年昭公申殺於盜彼能<lb/>
　禮葬其君則魯皆㑹其葬而不敢忽時蔡方從楚畏<lb/>
　楚故重其與國如此也　西亭辯疑三十年夏蔡世<lb/>
<pb n="47a"/>
　子般弑其君固至是始葬諸侯見弑而不書葬者或<lb/>
　因其國亂或不以葬期來告或告而不往㑹也是時<lb/>
　蔡屬楚魯方事楚因往㑹葬而史書之以此知公羊<lb/>
　傳謂賊不討不書葬者非矣<lb/>
晉人齊人宋人衛人鄭人曹人莒人邾人滕人薛人把<lb/>
人小邾人㑹于澶淵宋災故<lb/>
　既而皆無歸於宋　胡傳蔡世子般弑其君天下之<lb/>
　大變人理所不容也則㑹其葬而不討宋國有災小<lb/>
<pb n="47b"/>
　事也則合十二國之大夫更宋之所䘮而歸其財則<lb/>
　可謂知務乎叔孫豹晉趙武而下皆諸侯上卿執國<lb/>
　之政者也三綱國政之本至於淪絶無父與君是禽<lb/>
　獸也禽獸逼人雖得天下弗能一朝處矣今世子弑<lb/>
　君三綱淪絶禽獸逼人則與之同羣而不恤有國者<lb/>
　不戒于火自亡其財苟其來告弔之可也則合十二<lb/>
　國之大夫駐于澶淵而謀更其所䘮尚為知類也乎<lb/>
　以為未之察也可謂不智苟察此而不謀則亦不仁<lb/>
<pb n="48a"/>
　矣是故諸國之大夫貶而稱人魯卿諱而不書又特<lb/>
　言㑹之所為以垂戒後世其欲人之自别於禽獸之<lb/>
　害也可謂深切著明矣或曰夫穆叔趙孟向戍子皮<lb/>
　皆諸侯之良也而所謀若是何也世衰道微邪説交<lb/>
　作以利害謀國家而不知本於仁義也久矣是以至<lb/>
　此極孔子所為懼春秋所以作乎　季氏私考澶淵<lb/>
　之㑹城把之諸國也因宋災而謀更所䘮爾魯不與<lb/>
　者叔弓已往弔也前此隣國有災皆未嘗謀而於宋<lb/>
<pb n="48b"/>
　災獨謀者以宋起弭兵之議而中國頼焉故也弔災<lb/>
　䘏隣諸侯常禮遣一使往焉足矣而大合十二國謀<lb/>
　之不亦過乎當時蔡般弑君未嘗謀討而獨謀宋災<lb/>
　先儒以為不知類者此也趙武方執晉政而所謀於<lb/>
　諸侯者如此意其為人必仁厚有餘而才智不足者<lb/>
　也覇業自此而益衰其有以夫<lb/>
三十有一年春王正月<lb/>
夏六月辛巳公薨于楚宫<lb/>
<pb n="49a"/>
　廬陵李氏曰襄公在位三十一年當其初立外則晉<lb/>
　悼之伯方務綏睦親隣内則季孫行父仲孫蔑叔孫<lb/>
　豹皆賢大夫故魯國自事伯外皆無他虞奈何自五<lb/>
　年季文子卒後武子繼之專權肆欲城費而私邑張<lb/>
　作三軍而公室卑入鄆而君命不行於是諸大夫則<lb/>
　而象之城成郛而孟氏强矣城防而臧氏亦强矣悼<lb/>
　公既沒齊邾交伐魯之不振益甚盖以兵權分於三<lb/>
　家故也至其末年乃俯首南面而朝於楚雖晉伯之<lb/>
<pb n="49b"/>
　失使然而魯之人望亦末矣孔子曰禄之去公室五<lb/>
　世矣政逮於大夫四世矣盖宣成以來已然而實甚<lb/>
　於襄公也先儒李氏曰仲孫之用事者五叔孫之用<lb/>
　事者四季孫之用事者十則三卿專政之形成齊<lb/>
　人伐我者七邾人伐我者二莒人侵我者四則隣國<lb/>
　交争之禍起雖享國長久倚晉為重已階削弱之端<lb/>
　此襄公生亂而不悟其變也斯言得之矣　王氏經<lb/>
　世何休曰公朝楚好其宫歸而作之故名之云爾按<lb/>
<pb n="50a"/>
　左氏言公作楚宫穆叔曰君欲楚也夫故作其宫若<lb/>
　不復適楚必死是宫也此非人臣之言且公淹恤於<lb/>
　楚豈得已哉何欲楚之有作其宫不過慕其制而效<lb/>
　之爾然楚宫必詭異非所當作也<lb/>
秋九月癸巳子野卒<lb/>
　西亭辯疑左綿趙氏曰公薨而子野卒此與莊公薨<lb/>
　而子般卒文公薨而子赤卒何異均未成君均不書<lb/>
　地均不書葬而子般子赤俱以為弑而子野獨以為<lb/>
<pb n="50b"/>
　毁何也于時季氏之專尤非慶父公子遂之比此必<lb/>
　子野賢季氏忌之弑野而立昭以毁言于朝而世不<lb/>
　察爾不然不地不葬文與般赤同文同則其義不應<lb/>
　異也<lb/>
己亥仲孫羯卒<lb/>
冬十月滕子來㑹葬<lb/>
癸酉葬我君襄公<lb/>
十有一月莒人弑其君宻州<lb/>
<pb n="51a"/>
　此傳趙匡以為之字誤作以字展輿因國人之攻莒<lb/>
　子弑之乃立而左氏則謂展輿因國人以攻莒子之<lb/>
　作以左氏誤矣昭元年展輿出奔傳胡氏以為為弑<lb/>
　君者所立立乎位而不能討賊故展輿不稱爵今但<lb/>
　言莒人弑皆實録也傳不可信直當考㨿經文為是<lb/>
　<lb/>
　<lb/>
　<lb/>
<pb n="51b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋事義全考卷十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩經通義卷九</head>
    <p>
<pb n="1a"/>
欽定四庫全書<lb/>
　詩經通義卷九　　　　　吳江朱鶴齡撰<lb/>
大雅<lb/>
　釋文文王以下至卷阿十八篇是文王武王周公之<lb/>
　正大雅民勞至桑柔五篇厲王之變大雅雲漢至常<lb/>
　武六篇宣王之變大雅瞻卭召旻二篇幽王之變大<lb/>
　雅<lb/>
　文王之什<lb/>
<pb n="1b"/>
文王在上於<hi>音烏</hi>昭于天<hi>讀如吞○疏言文王為西伯在民上可歎美哉其德昭明著見于天也集傳則云文王既没而其神在上昭明于天愚謂於昭于天猶周頌桓云於昭于天以徳言為正</hi>周<lb/>
雖舊邦其命維新有周不顯帝命不時<hi>言帝命豈不及時而至乎</hi>文<lb/>
王陟降在帝左右<hi>讀如以○傳言文王升接天下接人也箋在察也文王能察知天意順其左右之宜而行之蘇傳文王陟降在帝左右葢聖人先天而天弗違後天而奉天時與天如一故也詩于天人之際多以陟降言之○陳啓源曰首章首尾皆言文王與天合德德與天合斯能受命也朱傳皆解為既没而其神在天與合德之旨殊矣愚按吕記所引朱説本用古注集傳更之葢以昭七年傳周王追命衞襄公語與在帝左右相似也然詩意不同此章皆言文王以德受命為全詩之網不應以神之在天立説</hi>○亹亹<lb/>
<pb n="2a"/>
<hi>音尾○勉也</hi>文王令聞<hi>音/問</hi>不已陳錫哉周<hi>爾雅哉始也箋文王有此令聞者由能布恩惠之施以造始周國集傳則貫下文言之而云哉語辭○陳啓源曰左傳兩引此詩皆曰能施國語一引此詩亦曰布利義與毛鄭同朱傳解為上帝敷錫于周恐非</hi>侯<hi>維/也</hi>文王孫子<hi>嚴緝陳錫敷施也推懷保惠鮮之澤也夫陳錫哉周者錫民也而又錫其子孫葢文王惟知錫民而錫民者乃所以錫孫子也孫又生子言其遠</hi>文王孫子本<hi>本/宗</hi>支<hi>支子</hi>百世凡周之士不顯亦<lb/>
世<hi>陳啓源曰本支百世不顯亦世二世字相應故亦之言君世為君臣亦世為臣葢不僅世其禄并世其官焉所世者皆顯德之士意世卿自是先王舊典非始于春秋也愚按王制雖云外諸侯世内諸侯禄然周初周召毛祭蘇芮諸家皆代為王朝卿士則畿内不徒世禄明矣當時元臣之後必擇其人而官之公羊譏世卿之<pb n="2b"/>説恐不盡然辨詳余春秋集説</hi>○世之不顯厥猶翼翼思皇<hi>美也</hi>多士生<lb/>
此王國<hi>讀如域</hi>王國克生維周之楨濟濟多士文王以寧<lb/>
<hi>劉氏曰多士本由文王教化陶範而生也而文王之國又待多士以為安寧焉猶人勤于菑田反以自養樂于植材適以自庇</hi>○穆穆文王於緝熙敬止假<hi>大也</hi>哉天命有商孫<lb/>
子<hi>箋使臣有殷之孫子謂臣而有之也嚴緝文王之時未能有商之孫子葢推原周之代商由于文王故以為文王能有之也黄震曰朱傳是以天命集焉以有商孫子觀之則可見矣此于上下文脉不順</hi>商之<lb/>
孫子其麗<hi>曹氏訓麗為附嚴緝引之</hi>不億上帝既命侯于周服<hi>讀如白箋為君于周九服之中今解云維于周而服事之</hi>○侯服于周天命靡常殷士<lb/>
<pb n="3a"/>
<hi>傳殷士殷侯也疏即前商之孫子服周者陳啓源曰士者男子之通稱五等諸侯及公卿大夫皆可得此名上文凡周之士思皇多士濟濟多士即其證也不必云商子孫之臣屬</hi>膚敏<hi>美而/疾</hi>祼<hi>音灌○周禮疏祼謂以圭瓚酌鬱鬯始獻尸也嚴緝祼灌古字通宗廟有灌天地大神不灌</hi>將<hi>行/也</hi>于京<hi>讀如姜</hi>
厥作祼將常服<hi>董氏曰常服則不變其服矣不變其服存商制也</hi>黼冔<hi>音許○士冠禮周弁殷冔夏收</hi>王之藎臣無念爾祖○無念爾祖聿修厥德永<lb/>
言配命<hi>配合上天眷命之意</hi>自求多福<hi>讀如/偪</hi>殷之未䘮<hi>去聲</hi>師克配<lb/>
上帝<hi>吕記王者代天理物擅典禮命討之柄以臨天下故曰配命又曰配上帝</hi>宜鑒于殷駿<lb/>
命不易<hi>去聲</hi>○命之不易無遏爾躬<hi>讀姑𢎞/反音昆</hi>宣昭義問<hi>宣昭<pb n="3b"/>言遍求其理而昭明之義問以徳義詢問于人也吕嚴同此解亦通</hi>有<hi>又/通</hi>虞<hi>度/也</hi>殷自天<hi>讀如吞○李氏曰有虞殷自天又以殷之見絶于天者自審度也</hi>上天之載無聲無臭儀<lb/>
刑文王萬邦作孚<hi>讀房尤反音浮</hi>
序文王文王受命作周也<lb/>
　序但言受命作周不言受命稱王也受命作周猶康<lb/>
　誥云肇造區夏乃後人推本言之耳史遷遂以虞芮<lb/>
　質成為文王受命稱王之始漢儒惑于讖緯又雜以<lb/>
　赤雀丹書之説其誣甚矣永叔潁濵皆有辨然文王<lb/>
<pb n="4a"/>
　雖無稱王事而受命改元則不可謂妄周公言文王<lb/>
　享國五十載而武成云惟九年大綂未集九年非受<lb/>
　命之年乎<hi>予有辨詳尚書埤傳</hi>
　古序文王以下諸詩並不言作者何人惟吕氏春秋<lb/>
　引文王在上四語以為周公之詩東萊謂非周公不<lb/>
　能作<lb/>
　國語文王大明兩君相見之樂也韋氏曰兩君相見<lb/>
　必歌文王大明者欲其知周家世德如此明尊王之<lb/>
<pb n="4b"/>
　義也朱子謂周公追述文王之德以戒成王因以<lb/>
　為天子諸侯朝㑹之樂首章言文王有顯德而受天<lb/>
　成命也德顯即於昭之謂命時即維新之謂陟降左<lb/>
　右即在上於昭之謂也二章言天命集于文王不惟<lb/>
　其身又使其傳世永久三章述文王得人之盛以明<lb/>
　其世顯者如此四章推言文王以敬德為受命之本<lb/>
　故天命文王有此商之孫子而商後人皆臣服之也<lb/>
　五章述殷後人祼將之事而因以為戒六章戒成王<lb/>
<pb n="5a"/>
　當念祖而監殷配命言其用配帝言其體其義一也<lb/>
　末章又申上監殷法祖之意能法文王則萬邦信之<lb/>
　而天命可永保文王即天也○此詩自三章以下語<lb/>
　相承接纍纍如貫珠王世貞謂是曹植贈白馬王詩<lb/>
　章法所祖<lb/>
　　文王七章章八句<lb/>
明明在下赫赫在上<hi>明明毛專目文王鄭兼目文武集傳以二句槩言天人之理愚謂作槩論亦是然章首為全詩發端明明之德當即屬文武言之</hi>天難忱<hi>音諶</hi>斯不易維王<lb/>
<pb n="5b"/>
天位殷適<hi>音嫡○紂為帝乙嫡子</hi>使不挾<hi>子變反音接</hi>四方○摯仲氏<lb/>
任<hi>音壬○周語摯疇之國由太任注云二國奚仲仲虺之後國名記蔡之平與有摯亭一綂志平輿故城在汝寧府東摯仲氏任言摯國任姓之仲女也漢儒説禮惟嫁長女餘皆為媵自殷以前皆然然則摯任非耶</hi>
自彼殷商<hi>摯國在商畿内</hi>來嫁于周曰嬪<hi>音/賔</hi>于京<hi>讀如姜</hi>乃及王<lb/>
季維德之行<hi>讀如秔○箋配王季而與共行仁義之德</hi>大<hi>音/㤗</hi>任<hi>王氏曰摯仲氏任係其父而言也大任係其子而言也</hi>有身<hi>讀尸羊/反音商</hi>生此文王<hi>大任娠文王能胎教詳列女傳</hi>
○維此文王小心翼翼昭事上帝聿懷多福<hi>讀如偪</hi>厥德<lb/>
不囘以受方國○天監在下有命既集<hi>讀昨合反音雜</hi>文王初<lb/>
<pb n="6a"/>
載天作之合在洽之陽<hi>水經注河水逕郃陽縣城東故有莘邑為太姒之國</hi>在渭<lb/>
之涘<hi>音士○爾雅注涘水邊洽陽渭涘莘國所在箋天為文王生配于氣勢之處</hi>文王嘉<hi>昏禮</hi>
止大邦有子○大邦有子俔<hi>牽遍反音欠○説文俔譬也</hi>天之妹<hi>即帝乙歸妹之妹</hi>文定厥祥<hi>文王定其吉/祥謂納幣</hi>親迎<hi>去/聲</hi>于渭造舟<hi>造本作艁○説文古文從舟方言艁舟謂之浮梁李廵注爾雅亦云比其舟而渡曰造舟與造作之造不同也</hi>為梁<lb/>
<hi>嚴云渡渭</hi>不顯其光○有命自天命此文王于周于京<hi>音姜</hi>纘<lb/>
女維莘<hi>集傳無叶或讀尸羊反音商○輿地廣記同州郃陽縣古莘國季本曰莘本姒姓國在郃陽縣南二十里與伊尹耕于有莘之莘不同伊尹之莘史記正義以為在汴州陳畱縣東五里故莘城是也</hi>長<lb/>
<pb n="6b"/>
<hi>上聲</hi>子維行<hi>音杭○邶泉水女子有行遠父母凡弟是嫁曰行此言纘太任之女事者惟此莘國長女來嫁于周也鄭云即上維德之行亦通</hi>篤生武王保右<hi>音/佑</hi>命爾燮<hi>師克在和故曰燮</hi>伐大商<hi>吕記大商者所以大文武之德以為商大矣非德大不能伐之也</hi>○殷商之<lb/>
旅其㑹如林矢于牧野維子侯興<hi>箋侯諸侯也嚴緝予侯猶云我后商人稱之也商人謂武王以諸侯而興起與前篇侯訓維不同</hi>上帝臨女<hi>音/汝</hi>無貳<hi>疑貳</hi>爾心<lb/>
○牧野洋洋<hi>箋言戰地宜廣明不用權詐也水經注自朝歌以南南暨清水土地平衍據臯跨澤悉牧野之地故詩稱洋洋</hi>檀車煌煌駟騵<hi>音元○馬赤色黒鬛而白腹者名騵檀弓周人戎事乘騵</hi>彭彭<hi>讀如/滂</hi>維師尚父時維鷹揚凉<hi>音亮○佐也</hi>彼武王肆<lb/>
<pb n="7a"/>
伐<hi>李氏曰肆伐大聲其罪也</hi>大商㑹朝<hi>㑹戰之朝武成/所云甲子昧爽</hi>清明<hi>音芒</hi>
序大明文王有明德故天復命武王也<lb/>
　箋二聖相承明德日以廣大故曰大明歐蘇則云此<lb/>
　以别于小雅之小明非有他義<hi>辨見小雅</hi>序于文王言明<lb/>
　德不言天命武王言天命不言明德葢互見爾<lb/>
　此詩朱子謂亦周公作以戒成王首章言天監明德<lb/>
　故周以之興而殷不免于亡也二章述太任生文王<lb/>
　三章述文王之德四章述天命太姒以配文王五章<lb/>
<pb n="7b"/>
　六章述文王親迎太姒生武王以伐商也七章八章<lb/>
　述武王伐商天人協應之休以終首章之意○陳櫟<lb/>
　曰人必有配偶之賢而後有嗣續之賢故詩美聖德<lb/>
　往往推其所自來如生民言稷而及姜嫄此詩言文<lb/>
　王而及太任言武王而及太姒皆是也聖賢之生豈<lb/>
　偶然哉<lb/>
　　大明八章四章章六句四章章八句<lb/>
緜緜𤓰瓞<hi>音垤楊旭云説文从𤓰失聲當叶直質反音秩○疏瓞名瓝小𤓰也近本初生之𤓰必小<pb n="8a"/>于前歲之𤓰故謂之瓞至末而後大王氏曰先歲之𤓰嘗大矣嗣歲之瓞則小末則復大周帝嚳之胄也中嘗衰小後至太王文王更大故以𤓰瓞况之緜緜則言雖弱而不絶也</hi>民之初生<hi>猶言初起</hi>自土<lb/>
沮<hi>音疽</hi>漆<hi>自土沮漆言周人初興自漆沮之土乃倒句疏云漆沮二水在豳東流亦過岐地然今豳岐間止有漆水耳沮水自在北地○劉瑾曰厥初生民時維姜嫄此一初也民之初生自土沮漆又一初也</hi>古<lb/>
公<hi>疏在豳為公故曰公年世久遠故曰古公猶云先公也</hi>亶父<hi>音/甫</hi>陶<hi>音/桃</hi>復<hi>音福當從説文作覆</hi>陶穴<hi>讀音聿○箋復者復于土上鑿地為穴皆如陶然何楷曰古者窟居平地則累土為之謂之復高地則鑿地為坎謂之穴皆如陶竈然然此只民俗如此耳非必太王自居之也陳啓源曰如集傳解則似太王居于窑竈之内恐無是理况陶復既各為一物下文不應複出陶字</hi>未有家室<hi>程大昌曰自土<pb n="8b"/>沮漆此唐普潤縣之漆水也凡緜詩所指自太王遷岐為始曾無一語上及公劉自鄭氏以陶復陶穴為在豳時談詩者悉主本其説季本曰雍州有二漆沮而皆入渭其一在漢馮翊之地涇之下流也其一在漢扶風之地澧之上流也禹貢導渭東至漆沮則馮翊之漆沮也意者扶風漆沮小而可略馮翊漆沮大而當詳歟以詩言之馮翊漆沮即潛猗歟漆沮者是也扶風漆沮即緜自土沮漆者是也自土沮漆顔師古謂齊詩作自杜葢太王始避狄難來居杜與漆沮之地是去邠踰梁山後事三水皆在岐梁間于時尚未至岐下故末定周原之居舊説以此句為指豳言非也陳啓源曰以首章為居豳事者鄭箋之説耳毛傳于首章即述太王避狄遷岐事三章傳又云周原漆沮之間是明以首章之沮漆即是周原矣葢遷岐之始土地榛蕪民居復穴理固有之公劉至太王已經十世豳地安有尚穴居之理不獨于豳斯舘已見篤公劉七月詩曰入此室處曰亟其乘屋<pb n="9a"/>曰躋彼公堂豈無室家者乎葢詩之首章先言岐地之荒凉下章方言太王相度經營之事次第如此未有家室正與下俾立室家相應皆指岐周言耳孔仲逹既知豳地之無室家于理難通而曲為置解亦信鄭之太過也名物疏謂緜詩首章本説岐周得之愚按陶復陶穴疏謂土俗如此儘通但專指豳言則失之未有家室本言未有人君室家之盛非謂無室可居也</hi>○古公亶父來<hi>自豳地/而來</hi>朝走馬<hi>叶音姥</hi>率西水滸至于岐下<hi>讀音五○地理考異岐山在鳯翔府美陽縣東北十里○疏循西方水涯漆沮之側東行而至岐山之下何楷曰雍錄云邠在岐西北二百五十餘里自邠而南一百三十里為奉天縣有梁山孟子踰梁山是也渭水在梁山之南循水西上可以逹岐按水經杜水合漆水入于渭</hi>爰<lb/>
及姜女聿來胥宇<hi>箋自來相可居者著太姜之賢知</hi>○周原膴膴<hi>音武</hi>堇<lb/>
<pb n="9b"/>
<hi>音謹○按疏云爾雅芨堇草注即烏頭也集傳從之嚴緝以烏頭有毒不可食引内則堇荁為言若是堇荁之堇此本美草何必周原始甘哉聞西北人啖烏附如芋亦非不可食</hi>荼<hi>蓼/屬</hi>如飴<hi>音移</hi>爰始爰<lb/>
謀<hi>讀音迷</hi>爰契<hi>春官菙氏掌共燋契以待卜事注云契苦葉切按毛云契開也今猶云開龜集傳引後説即此義當並存之</hi>我龜<hi>李氏曰始者謀于已也爰謀謀于人也爰契我龜謀于鬼神也即洪範謀及乃心謀及卿士庶人謀及卜筮之序</hi>曰止曰時<hi>居止已得其地土功又當其時</hi>築室于<lb/>
兹○廼慰廼止<hi>王氏曰既築室于兹矣乃勞來其臣民而慰之乃安集其臣民而止之</hi>廼<lb/>
左廼右<hi>讀如以○疏公宫在中民居左右王肅云或左或右開地置邑以居民也</hi>廼疆廼理<lb/>
廼宣廼畝<hi>讀如米○嚴緝民居既定乃治内事疆則盡其經界理則分其土宜宣則導其溝洫畝則<pb n="10a"/>度其廣狹</hi>自西徂東<hi>疏豳在岐山西北四百里從漆沮西南行正東乃得周</hi>周爰執事<lb/>
<hi>徧為其事</hi>○乃召司空乃召司徒俾立室家<hi>讀如姑</hi>其繩則直<lb/>
縮版以載<hi>讀如即○集傳解縮版以載全用疏文李氏曰左傳凡興土功則言板榦葢立木兩㫄所以障土用之相承載也劉氏曰其繩則直揆其基址必正也縮版以載築其垣墉必堅也</hi>作廟翼翼<lb/>
○捄<hi>音俱○盛土于器</hi>之陾陾<hi>音仍○/衆也</hi>度<hi>入聲○投/土于版</hi>之薨薨<hi>衆聲</hi>
築之登登<hi>相應聲</hi>削屢馮馮<hi>音慿○牆成而削治堅凸以就平直聲馮馮然</hi>百堵<lb/>
皆興鼛<hi>音臯</hi>鼔弗勝<hi>平聲○周禮鼓人掌鼛鼔即考工記之臯鼔鼛臯通用臯者緩也故以節鼓考索曰以鼛鼓節之而不能止故曰弗勝</hi>○廼立臯門<hi>郭/門</hi>臯門有伉<hi>音抗</hi>廼<lb/>
<pb n="10b"/>
立應<hi>平聲</hi>門<hi>正門朱子曰書言天子有應門春秋書魯作雉門禮記云魯有庫門家語云衞有庫門無云諸侯有臯應者則臯應為天子之門明矣</hi>應門將將<hi>音/槍</hi>廼立冢土<hi>大社王氏曰宗廟宫室内事也自内及外故于卒言冢土</hi>戎醜攸行<hi>音杭○宜于/社以出師</hi>○肆<hi>爾雅注肆既為故又為今</hi>不殄<hi>音/佃</hi>厥愠亦不隕厥問<hi>聞通○姚舜牧曰不殄厥愠集傳以愠屬昆夷按太王所避者狄人即獯鬻非昆夷也即就昆夷言既不殄絶其愠怒將侵陵無已何不隕問之有此厥愠厥問俱屬太王太王避狄以祖宗之土地人民一旦棄之遠徙聲問不從此隕乎吾寧無愠心乎今遷于岐下建國立都如此即中心不能無愠而創造基宇聲問仍如昔時邠人曰仁人也不可失也此便是厥問孟子引之特斷章取義耳</hi>柞<hi>見小/雅</hi>棫<hi>音域○白桵也柞類爾雅注小木叢生有刺實如耳璫紫赤可食</hi>
<pb n="11a"/>
拔<hi>音佩○挺拔而上</hi>矣行道兌<hi>音懟○/通道</hi>矣混<hi>音/昆</hi>夷駾<hi>音兌○説文駾馬行疾貌</hi>矣維其喙<hi>音諱○傳喙困也疏云喙之為困未詳按晉語靡笄之役郤獻子傷曰余病喙韋昭注喙短氣貎短氣正喙之状吕大臨曰喙張喙而息也奔趨者其状如此吕記嚴緝皆引之</hi>矣<hi>按此章鄭箋專指文王嚴緝專指太王皆未安孟子曰文王事昆夷文王猶事昆夷太王安得有昆夷脱矣維其喙矣之事乎皇矣詩曰柞棫斯拔松柏斯兌帝作邦作對自太伯王季然則柞棫拔矣行道兌矣安可專指為文王之事乎葢總敘周家王業畜積累世始于太王而終于文王耳此東萊説集傳從之</hi>○虞芮<hi>季本曰郡縣志虞在陜州平陸縣東北芮在陜州芮城縣西今按平陸芮城俱屬山西解州在河東通典謂古芮城在同州馮翊縣非也馮翊城在高陵縣南二里乃河西地去平陸遠史記正義亦辨之矣</hi>質厥成<hi>按左傳有<pb n="11b"/>請成求成行成董成質厥成言二國質文王得成其和平也正指相讓而退言之○蘇傳文王始國于岐山之下其地甚狹故孟子言文王由百里起其後克宻須而國于岐渭之間克崇然後渉渭作都于豐其地既廣其所服從之國亦衆然其政猶止行于西南未能及于東北至虞芮質成則東北既集矣</hi>文王蹶<hi>音愧</hi>
厥生<hi>何楷日生是興起之義陳啓源曰蹶生與初生意相首尾周家王業太王始之而漸興文王動之而益大正見文王之興本于太王與序義合</hi>予曰有疏附予曰有先<hi>去/聲</hi>後<hi>去聲讀如户</hi>予曰有奔奏<hi>音走讀宗/五反音祖</hi>予曰有禦侮<hi>集傳解疏附四句全用傳四予字皆屬詩人自言東萊云虞芮質成則道化大行矣文王懼無以致之也予曰有附疏云云言我無以致此是皆諸臣之力德盛而不居也此説亦通</hi>
<pb n="12a"/>
序緜文王之興本由太王也<lb/>
　朱子曰此亦周公戒成王之詩追述太王始遷岐周<lb/>
　以開王業文王因之而受天命也<lb/>
　首章二章言太王自豳遷岐周之事四章至七章詳<lb/>
　定民居次築宗廟宫室立門社之事八章言由太王<lb/>
　至文王而昆夷始服末章言文王受命之事歸功四<lb/>
　友是章末波瀾<lb/>
　　緜九章章六句<lb/>
<pb n="12b"/>
芃芃棫樸<hi>音卜○箋白桵相樸屬而生者枝條芃芃然疏釋木云樸枹也孫炎曰樸屬叢生謂之枹</hi>
薪之醮<hi>音酉</hi>之<hi>嚴緝積以待其乾而用之○疏棫木叢生喻賢人衆多薪醮喻引而置之于位</hi>濟<lb/>
濟辟<hi>音璧</hi>王左右趣<hi>讀此苟反/奏上聲</hi>之<hi>美文王用才不遺微小人皆趨而事之</hi>○<lb/>
濟濟辟王左右奉璋<hi>疏祭之用瓚惟灌為然祭統云君執圭瓚祼尸大宗伯執璋瓚亞祼小宰云凡祭祀贊祼将之事是助行祼事非獨一人曹氏曰璋以為瓚柄所以祼也周禮玉人祼圭尺有二寸有瓚而璋則半之故曰半圭沈括曰璋者圭之半體合之則成圭象左右之臣合體一心趨向乎王也</hi>奉<lb/>
璋峩峩髦士攸宜<hi>讀音俄○箋奉璋之儀峩峩然故今俊士之所宜</hi>○淠<hi>音譬</hi>彼<lb/>
涇舟烝徒楫之<hi>箋淠淠然涇水中之舟衆徒以楫櫂之</hi>周王于邁<hi>何楷曰謂有所<pb n="13a"/>征往如伐崇伐須宻之類按宻國在今涇州靈臺縣西文王伐宻必道由涇水則涇舟雖興亦賦實事也</hi>六<lb/>
師及之<hi>陳氏曰六師及之言不待戒命而至</hi>○倬彼雲漢為章于天<hi>讀如吞○蘇傳天之蒼蒼豈自有章哉亦有雲漢以為之章耳歐陽義雲漢在上為天之文章猶賢人在朝為國之光采</hi>
周王壽考遐不作人<hi>文王久道化成豈不遐遠哉其作人乎遐用毛義朱傳云與何通</hi>
○追<hi>音堆○傳追雕也</hi>琢<hi>金曰雕/玉曰琢</hi>其章金玉其相<hi>質也王氏曰文王作人外則使有章内則使有質鄧元錫日金玉微追琢不章以興俊髦微教化不成按追琢即追琢此金玉也必追琢之煥發其章而後顯其為良金美玉之質此王荆公説王肅云以興文王聖德其文如追琢矣其質如金玉矣亦通集傳分三至矣不可從</hi>勉勉我王綱紀四方<hi>疏綱者網之大繩紀者别理絲縷以<pb n="13b"/>喻為政有舉大綱者有理細事者</hi>
序棫樸文王能官人也<lb/>
　王志長曰首章言文王得人之助次章言助祭得人<lb/>
　三章言師行得人國之大事在祀與戎故二者舉重<lb/>
　而言也然一代之才天生之必君成之四五章遂推<lb/>
　文王造就人才之本雲漢為章言其規模之廣大追<lb/>
　琢金玉言其陶冶之精純而總歸于我王之勉勉棫<lb/>
　樸之勉勉作人之本也文王之亹亹思皇之本也思<lb/>
<pb n="14a"/>
　齊之無斁譽髦之本也葢造就人才非德之盛者不<lb/>
　能也○祭祀軍旅才皆可用見文王之能官人而人<lb/>
　皆趨向之也雲漢自然之章也追琢之章與自然之<lb/>
　章相成而勉勉之綱紀乃其所以夀考作人者也<lb/>
　　棫樸五章章四句<lb/>
瞻彼旱<hi>傳旱山名也曹氏曰按地理志漢中南鄭縣有旱山沱水所出東北入㵄㵄古文漢字旱山在梁州之境與漢廣相近故取以為興焉</hi>麓榛楛<hi>音/戸</hi>濟濟<hi>上聲○吕記榛楛喻君子榛楛得麓而茂盛喻君子承先祖而受福郝敬曰榛可以供籩楛可以為矢文武之才以比聖德</hi>豈弟君子<lb/>
<pb n="14b"/>
干祿豈弟<hi>豈弟而福禄隨之則其干禄也以豈弟矣陳氏曰周家世以樂易為德故其子孫之求福也亦遵是樂易而已○國語引此章云旱麓之榛楛殖故君子得以樂易干禄焉毛傳依此為義然未必詩人發興之㫖故朱傳吕記皆不從</hi>○瑟<hi>箋瑟潔鮮貎/朱云縝宻</hi>彼玉瓚<hi>才旱反音贊○瓚勺也疏玉瓚盛鬯酒之噐以圭為柄黄金為勺而有鼻口酒從中流出故曰黄金所以飾流鬯也玉人云祼圭尺有二寸有瓚以祀宗廟典瑞注引漢禮瓚槃大五升口徑八寸下有槃口徑一尺則瓚如勺為槃以盛之也</hi>黄<lb/>
流在中<hi>按毛謂以黄金為勺流出而照見其黄鄭謂和以鬱金草故在中流動而黄當兩存之金色黄鬱金草色又黄酒流其中故曰黄流</hi>豈弟君子福禄來降<hi>讀呼攻反音烘</hi>○鳶飛<lb/>
戾天<hi>音吞</hi>魚躍于淵<hi>音因○飛天躍淵皆言自得之意集傳引李氏説似以鳶飛喻魚躍矣王<pb n="15a"/>志長曰鳶飛魚躍以興因材而篤盡天下智愚賢不肖歸之大道此聖人作人之極功</hi>豈弟君子<lb/>
遐不作人○清酒既載<hi>讀如即○箋既載言已在尊中也</hi>騂牡既備<hi>讀如白</hi>以享以祀<hi>讀如/亦</hi>以介景福<hi>讀如/偪</hi>○瑟<hi>箋茂盛貎</hi>彼柞棫民<lb/>
所燎矣<hi>嚴緝箋謂柞棫所以茂者乃人熂燎除其㫄草治之使無害不若云民取以供燎不費辭也説文芟草燒之曰燎</hi>豈弟君子神所勞<hi>去/聲</hi>矣<hi>疏上言祭以助福此言得福之自嚴緝此柞棫之茂盛其長育者非一日故民得以為燎薪之用猶文王之得福由其祖先之積累也</hi>○莫莫<lb/>
葛藟<hi>音壘</hi>施<hi>音/異</hi>于條枚<hi>箋葛藟延蔓于木之枝榦喻子孫依縁先人之功而起</hi>豈弟<lb/>
君子求福不囘<hi>以豈弟而求福其求福也豈有回邪之行乎嚴緝表記言得之自是不得自是<pb n="15b"/>以聽天命遂引此章葢稍有覬倖之心即為囘邪矣</hi>
序旱麓受祖也<hi>疏言文王受其祖之業也</hi>周之先祖世修后稷公劉<lb/>
之業大<hi>音泰</hi>王王季申以百福干禄焉<lb/>
　郝敬曰文王以聖德承祖考綦隆之業可以王而不<lb/>
　王小心恭順養和平之福以啓後人故曰豈弟君子<lb/>
　干禄豈弟詩人可謂善頌而古序曰受祖也箋疏誤<lb/>
　以詩中君子即太王王季朱子因詆序説為謬皆未<lb/>
　深究其旨耳文王以下諸詩義各不同首篇言代商<lb/>
<pb n="16a"/>
　之事故序曰作周次篇言文武之生故序曰文王有<lb/>
　德後命武王三篇言遷岐故序曰興由太王四篇言<lb/>
　左右諸臣故序曰能官人五篇言祀神故序曰受祖<lb/>
　又歴序祖德而于太王王季借詩中福禄語以推重<lb/>
　其功德見文王凝承祖德者厚非以此詩為為太王<lb/>
　王季作也箋疏之誤并以累序故讀詩難讀序亦不<lb/>
　易也王志長曰前人有治功而後世凉薄不能承受<lb/>
　則先烈易隳后稷公劉太王王季之業非文王不能<lb/>
<pb n="16b"/>
　載也故曰受祖也○按後序干祿百福語不成文鄭<lb/>
　氏以詩中豈弟君子為太王王季毛傳本無此説疑<lb/>
　後序毛所未見也<hi>此東萊説華谷同</hi>朱傳解君子為文王得<lb/>
　之朱子又云詩中有享祀神勞等語或受釐之樂歌<lb/>
　吕記以旱麓榛楛起興言文王承前人積累而興所<lb/>
　謂受祖也次章申干禄之義王季受圭瓚之賜<hi>孔叢子子</hi>
　<hi>思曰殷王帝乙之時王季以九命作伯于西受圭瓚秬鬯之賜竹書紀年文丁十一年周公季歴伐翳徒</hi>
　<hi>之戎獲其三大夫王賜之圭瓚秬鬯</hi>而文王因之亦受祖也三章言文<lb/>
<pb n="17a"/>
　王作人之盛至于如鳶飛魚躍非積累薰陶之久不<lb/>
　能亦所謂受祖也清酒三章皆言受福于神之事○<lb/>
　林屬于山為麓承山之氣者也其山髙大則麓之得<lb/>
　其氣也深厚其氣深厚故草木盛長旱麓之榛楛衆<lb/>
　多惟得山氣厚也山喻祖先麓喻子孫榛楛喻福禄<lb/>
　也<hi>此華谷説</hi>玉瓚黄流言主祭之事賦中有興意集傳所<lb/>
　謂見寶器不薦夫褻味而黄流不注于瓦缶則知盛<lb/>
　德必享夫福禄而福澤不降于淫人是也鳶飛戾天<lb/>
<pb n="17b"/>
　魚躍于淵猶韓愈所謂魚川泳而鳥雲飛上下自然<lb/>
　各得其所也周家作人其氣象如此<hi>此潁濵説</hi>言作人而<lb/>
　即以助福得福繼之葢祖先遺子孫之業莫大于人<lb/>
　才<hi>此東萊説</hi>子孫善承其道則百福集矣求福不囘與首<lb/>
　章干祿豈弟應句法畧同<lb/>
　　旱麓六章章四句<lb/>
思齊<hi>音齋</hi>大<hi>音/㤗</hi>任文王之母<hi>音某古音/考音米</hi>思媚周姜<hi>太姜太王之妃文王祖母也</hi>京室之婦<hi>音阜古音考音喜○王氏曰齊者母道也媚者婦道也為人母盡母道為人婦<pb n="18a"/>盡婦道者太任也</hi>太姒嗣徽音則百斯男<hi>讀尼心反音近吟古音考音寧</hi>○惠<lb/>
于宗公<hi>傳疏訓宗廟先公集傳從之張氏曰未追王故稱公鄭云大臣也與晉語胥臣引詩合但下二語即言神從傳疏為正</hi>神罔時怨神罔時恫<hi>音/通</hi>刑于寡妻<hi>寡妻毛云嫡妻鄭云寡有之妻言徳也集傳用蘇説訓寡小君詩人于此不應代為謙辭○吕記德至鬼神無怨恫然後可以刑于寡妻</hi>至于兄弟以御<hi>當讀/如字</hi>于家邦<hi>讀卜工反音崩古音考音崩○説文御使馬也愚謂此御即御車之御鄭云治也邦家之衆猶車馬然整齊之調適之所以御也碩人疏述毛云治民如御馬之執轡使之成文章如織組然以御者執轡于此使馬騁于彼織組者總紕于此而成文于彼皆動于近成于遠也此御于家邦之説也毛于此讀迓訓迎非是朱子注孟子從鄭箋詩傳却從毛殊不可解</hi>○雝<lb/>
<pb n="18b"/>
雝在宫肅肅在廟不顯亦臨無射<hi>音亦</hi>亦保<hi>此無射舊注作斁解按淮南子天文訓引月令律中無射高誘注云射出也九月陽氣收藏不復出也詩言雖不頤著而常若監臨雖無散越而猶加保守如此説似勝</hi>○肆戎疾<hi>大/難</hi>不殄烈假<hi>大也</hi>不瑕不聞亦<lb/>
式不諫亦入<hi>此章殄瑕二字集傳無叶未詳○亦式亦入文德之見于事者如此此章集傳解極明</hi>○肆成人有德小子有造<hi>嚴緝王制云順先王詩書禮樂以造士謂造成之也</hi>
古之人<hi>就作詩之時言之則文王為古人矣許氏曰典謨作于虞夏其稱堯舜禹皐已曰稽古則此詩追述文王以為古之人復何疑哉</hi>無斁<hi>音/亦</hi>譽髦斯士<hi>此章斁與德叶乃隔句用韻次句末句集傳無叶亦未詳顧炎武曰此與上章俱無韻</hi>
<pb n="19a"/>
序思齊文王所以聖也<hi>箋言非但天性德有所由成</hi>
　郝敬曰母聖妻賢聖人之遇而其所以聖不在此無<lb/>
　斁者乃其所以聖也無斁則純純一不已文王之所<lb/>
　以為文也二南之化始于宫闈孚于祖考逹于家邦<lb/>
　故首章言母妻之賢和敬藹于壼内其培植者深也<lb/>
　二章言宗公之惠和敬孚于鬼神其感通者遠也三<lb/>
　章言德純肅雝遭大難而不變四章言功妙神化開<lb/>
　來學而作人此孰非造端于齊媚之徽音而醖釀于<lb/>
<pb n="19b"/>
　肅雝之無斁者故論文德之純無若思齊此序謂之<lb/>
　所以聖也王志長曰若如舊解似文王之聖都賴家<lb/>
　庭况周姜太任旱麓受祖之説已包舉在内太姒婦<lb/>
　德方以為文王刑于之效奈何亦指為文王之所以<lb/>
　聖乎如郝仲輿説可以無弊○首章言文王之聖本<lb/>
　于太任之賢而太姒嗣之則化成于内次章詳文德<lb/>
　之孚格神人而臨保式入則文王之所以聖也終言<lb/>
　譽髦斯士則化成乎天下矣即前詩遐不作人意<lb/>
<pb n="20a"/>
　　思齊五章二章章六句三章章四句<hi>鄭氏作四章章六句諸本</hi>
　　<hi>皆從毛氏</hi>
皇矣上帝臨下有赫<hi>讀黒各反音郝</hi>監觀四方求民之莫<hi>箋求民之定謂所歸往也按孟子定于一</hi>維此二國<hi>夏/商</hi>其政不獲<hi>讀音鑊○疏夏殷二國之政不得于民心詩意主于紂耳以桀亦亡夏其惡相等故配而言之猶崧高之美申伯而及甫侯也</hi>維彼四<lb/>
國<hi>四方之國</hi>爰究爰度<hi>音/鐸</hi>上帝耆<hi>吕記巨夷反音奇劉瑾曰耆釋文音鰭集傳訓為致則當音指讀如耆定爾功之耆</hi>之憎<hi>當作増</hi>其式廓乃眷西顧此維與宅<lb/>
<hi>讀如鐸○與太王以岐周之地而宅之</hi>○作之屏<hi>去/聲</hi>之其菑<hi>音緇○菑木立死者荀子<pb n="20b"/>周公身如斷菑</hi>其翳<hi>音壹○翳木倒地/者其枝葉蔽塞</hi>修之平之其灌<hi>木叢生</hi>其<lb/>
栵<hi>音例○爾雅栵栭注云子如小栗陸璣疏葉如榆訓行生者乃程傳之説</hi>啓之辟<hi>音闢</hi>之其<lb/>
檉<hi>吕記敕貞反音稱○赤莖小楊也</hi>其椐<hi>音居○節中腫即靈夀木</hi>攘之剔之其檿<lb/>
<hi>音揜○山桑</hi>其柘<hi>讀都故反音妬○桑類○埤雅作屏至攘剔八者皆刋除之次第葢生聚日繁故刋除林木為作室治田之計耳輔氏曰菑翳則因其死斃而拔去之灌栵則因其叢列而修治之檉椐凡木則芟除之檿柘美材則攘剔之皆順其理</hi>帝遷明德串<hi>當讀古患切/音慣與貫通</hi>夷載路<hi>此句難解毛云串習也夷常也按太王遷岐豳人曰仁人也不可失也從之者如歸市故言民貫習其平夷之德來歸者在道而不絶也程解蘇傳吕記俱同此説今從之</hi>天立厥配<hi>程子曰天立厥配言天監其德<pb n="21a"/>足以配天而立之使王歐陽義吕記嚴緝同集傳配賢妃謂太姜也</hi>受命既固○帝省其<lb/>
山<hi>岐山</hi>柞棫斯拔<hi>音/佩</hi>松柏斯兌帝作邦<hi>天興/周邦</hi>作對<hi>立聖君為已配謂文王也何楷曰作邦即所謂周雖舊邦其命維新作對即上章所云天立厥配也</hi>自大<hi>音㤗</hi>伯王<lb/>
季<hi>疏由太伯讓于王季而文王得起是興國立君在太伯王季之時也故曰自太伯王季</hi>維此王<lb/>
季因心則友<hi>讀如以○真氏曰曰因心者見至情出于天性非有所為而為之也後世漢顯宗以東海王疆遜已而友之唐𤣥宗以宋王成器遜已而友之其友同而所以友之者則異</hi>則友其兄<lb/>
<hi>讀如荒</hi>則篤其慶<hi>讀如/羌</hi>載錫之光受禄無䘮<hi>不失先業</hi>奄有四<lb/>
方<hi>王志長曰太伯至德不必言王季儼然得國或嫌過任故詩又原其因心則友之懿著其篤慶錫光之美<pb n="21b"/>以見天之所興王季不得而郤葢聖人之事以順天時行為正餘非所計也○金氏曰横渠嘗言殷自中世棄西方之地不顧又昆夷玁狁為患非王季不足當之故帝乙時王季以九命作伯使專征伐九命作伯見孔叢子○此章集傳解最精</hi>○維此王季帝度其心<hi>傳心能制義曰度疏服䖍云心能制事使得其宜朱氏曰帝度其心者使之能權也</hi>貊<hi>靜/也</hi>其德音其德克明<hi>照臨四方</hi>克<lb/>
明克類<hi>知類通逹</hi>克長<hi>上聲○道德/足以先人</hi>克君<hi>政教足/以臨民</hi>王<hi>去聲</hi>此大<lb/>
邦克順<hi>能使人愛</hi>克比<hi>當音避下同○能使人從愚謂此即比萬國親諸侯之比舊注作比方解故音七集傳既更為上下相親仍從舊音非也</hi>比于文王其德靡悔<hi>讀如喜○德盛無可悔之事</hi>既受帝祉施<hi>音/異</hi>于孫子<hi>陳啓源曰章首維此王季左傳引作文王是也此語<pb n="22a"/>毛公無傳王肅述毛而解為文王則毛本作文王可知左傳引詩後復云近文德矣申言九德為文王之德則傳文非誤又可知又孔氏疏以韓詩亦作文王三者皆同豈不足信乎鄭箋作王季安知非傳習之訛愚謂此説極有理惟比于文王句難通然比于不必訓至于此句蒙大邦來言文王能順而比之故國人皆親比文王也</hi>○帝謂文王<hi>鄧元錫曰帝謂文王何也由文王靣稽天若而天亦諄諄然靣命之也</hi>無<lb/>
然畔援<hi>音院○毛云畔道援取</hi>無然歆<hi>心動/也</hi>羡<hi>毛云貪羡</hi>誕先登于岸<lb/>
<hi>王氏曰以渉川喻渉難登岸者無難之地程子曰天謂文王無以黨比為强無以貪欲而動惟是所先者濟天下于險難此謂順天征伐之道吕記文王雖赫怒用師實出于無心畔援歆羡皆有心者也文王之心與斯民速濟于大難而已</hi>宻<hi>季本曰括地志隂宻故城在鶉觚縣西其東接縣城即古宻國按鶉觚縣城在今涇<pb n="22b"/>州靈臺縣西五十里與邠州西界相接葢亦戎翟之國</hi>人不恭敢距大邦侵阮<hi>阮在宻之南界亦近邠國張氏云涇州有共池即此</hi>徂共<hi>音恭</hi>王赫斯怒爰整其旅以<lb/>
按<hi>釋文安旦反吕記如字讀</hi>徂旅<hi>宻人往共之衆○陳啓源曰毛以阮共旅為宻人所侵文王遏之鄭以阮徂共為三國名徂旅為徂國之旅至集傳之解實本汲冢紀年紀年云帝辛三十二年宻人侵阮西伯率師伐宻三十三年宻人降于周師遂遷于程</hi>以篤于<hi>注疏石經皆有此于字吕記嚴緝同惟集傳無之疑誤脱</hi>周祜以對于天下<hi>讀音/户</hi>○依其在京<hi>讀音姜○吕記用兵必有根本之地文王駐兵周京以為三軍之鎮故曰依其在京</hi>侵自阮疆<hi>嚴緝侵自阮疆言却自阮疆而侵宻句法猶春秋書公至自晉</hi>陟我高岡無矢我陵我陵我阿無飲我<lb/>
<pb n="23a"/>
泉我泉我池<hi>讀如駝○文王師至其地故内之而稱我也楊氏曰聖人一視天下無彼我之異陵阿泉池皆視之猶我也葢戒其軍士不為暴擾之辭陳啓源曰無矢無飲言敵人畏避無敢我當耳楊中立以為戒輯軍士語近鑿夫陳師飲泉出兵之常事何得禁之哉</hi>度其鮮<hi>毛引爾雅釋山云小山别大山曰鮮鄭引爾雅釋詁云善也二解不同皆音息淺反</hi>原<hi>何楷曰周書和寤解云王乃出圖商至于鮮原孔晁以鮮原為近岐周之地度其鮮原文王因宻人既服班師而歸道經于此也</hi>居岐之陽<hi>疏文王以民歸益衆乃遷居要所太王初遷已在岐山此云居岐之陽是去舊都不遠也周書稱文王在程作程寤程典皇甫謐云文王徙都于程葢謂此也知此非豐者以此居岐之陽豐則岐之東南三百里耳</hi>在渭之<lb/>
将<hi>側也</hi>萬邦之方<hi>傳則也箋/猶嚮也</hi>下民之王<hi>疏背山跨水營建國都乃為萬邦之<pb n="23b"/>所法則下民之所歸往季本曰舊説以度鮮原居岐陽為徙都程邑則于上文伐宻事不連屬而又不言遷程之詳竊意太王遷岐已歴三世豈可輕議遷都雖民歸漸衆自宜就野受廛何必并國邑遷之而况岐陽渭将非遠在故都之外者乎觀文王有聲詩歴敘文武豐鎬之遷而不及于程則遷程之説未可深信考史記亦無遷程之事惟逸周書稱王宅程三年遭大荒而遷豐葢傅㑹也後儒因以程為漢扶風安陵即今咸陽又或以程為畢郢之郢皆臆説耳按此説極近理并錄之</hi>○帝謂文王予懷明德不大<lb/>
聲以色不長<hi>嚴緝讀上聲</hi>夏以革<hi>吕記聲與色謂聲音與笑貎也夏與革謂侈大與變革也不大聲與色則不事外飾矣不長夏與革則不縱私意矣無外飾無私意此明德之實也</hi>不識不<lb/>
知<hi>不作聰明</hi>順帝之則<hi>季本曰将舉伐崇之事先言其喜怒之合于天而無私也</hi>帝謂文<lb/>
<pb n="24a"/>
王詢爾仇方<hi>按仇方集傳訓讐國本之鄭箋葢謂與民為讐之國也若云讐已則文王伐崇乃修怨之師矣又按毛云仇匹也仇方謂匹已之與國如秦誓所云友邦也文王為西伯其連屬之國必多自鄭訓怨耦曰仇因以崇侯虎當之不若從毛為當</hi>同爾兄弟<hi>謂同姓之國</hi>以爾鉤援與<lb/>
爾臨衝<hi>陳祥道曰臨車高衝車大高則可以臨下大則可以突前楚子使解揚登巢車以告宋人葢臨車之類也孫武子曰攻城之法修其轒輼葢衝車之類也</hi>以伐崇墉<hi>顧夢麟日同爾二句無韻宜直貫崇墉四句為一連</hi>○臨衝閑閑崇墉言言<hi>高/大</hi>執訊連連攸馘<hi>音虢</hi>
安安<hi>讀户肩反音𤣥古音考音烟</hi>是類<hi>出師/祭天</hi>是禡<hi>音罵○季本曰禡軍行之祭如今祭六纛之神集傳謂祭黄帝及蚩尤此説本周禮肆師注竊意黄帝聖人也蚩尤逆臣而可與並祭乎鄭氏于王制言<pb n="24b"/>禡固謂其禮亦亡而妄取一説為證其失甚矣陳啓源曰肆師注云其神葢蚩尤或曰黄帝葢者疑辭或曰者兼存異説也從不言並祭並祭者後儒之誤耳愚按史高帝紀亦有祭黄帝及蚩尤于沛廷語集傳葢據之未及深考肆師注也</hi>是致是附<hi>集傳解致附本王荆公説</hi>四方以無侮臨衝茀<lb/>
茀<hi>音弗</hi>崇墉仡仡<hi>音/屹</hi>是伐是肆<hi>伐撃刺/肆犯突</hi>是絶是忽<hi>絶之使救援不通忽則遂滅其國</hi>四方以無拂<hi>集傳解此章極明</hi>
序皇矣美周也天監代殷莫若周周世世修德莫若文<lb/>
王<lb/>
　疏此實文王之詩而言美周者以經有太伯王季之<lb/>
<pb n="25a"/>
　事故言周以廣之<lb/>
　首章二章言天命太王鄭箋指文王亦是但于次章<lb/>
　作之屏之等句難通太王當殷高宗祖甲之時王室<lb/>
　方大競豈有西顧與宅之理此是後人追言猶頌言<lb/>
　時維太王實始翦商也耆憎式廓朱傳載或説較鄭<lb/>
　箋為長言四國中有䆒心治理度量民瘼者帝心即<lb/>
　耆定焉而増大其疆宇惟太王可以當此耳作之屏<lb/>
　之八句頌所云天作高山太王荒之也帝遷二句頌<lb/>
<pb n="25b"/>
　所云彼徂矣岐有夷之行也此本太王遷岐時事鄭<lb/>
　箋謬作昆夷朱子遂引混夷駾矣為證不知此在文<lb/>
　王時不可言太王也此章既主太王則厥配指太姜<lb/>
　何疑鄭氏以為太姒亦非也三章言天命王季繼太<lb/>
　王而啓文王也作邦作對又當從鄭箋即以文王言<lb/>
　之追遡太伯王季者太伯讓于王季而後文王起也<lb/>
　四章當是詳文王之德此詩之序専重文王不應略<lb/>
　文德而遽及其武功從左傳説可也五章六章言天<lb/>
<pb n="26a"/>
　命文王伐宻七章八章言天命文王伐崇依其在京<lb/>
　侵自阮疆依慿也言文王先駐兵國都為三軍聲援<lb/>
　<hi>此東萊説</hi>然後出兵自阮疆以侵宻也陟我高岡軍行右<lb/>
　背山陵必依山而止也既略定宻地即徙都于程<hi>一作</hi>
　<hi>郢即畢郢</hi>所以處歸附之衆也鉤援臨衝攻城之具訊馘<lb/>
　伐肆殺敵之功崇侯黨紂故服之視宻為難也左傳<lb/>
　言文王修德崇人因壘而降葢知戰不勝然後降爾<lb/>
　<hi>劉瑾曰文王伐宻伐崇討罪而已初非貪其土地故詩人皆以帝命發之○按崇國復見左傳宣元年葢</hi>
<pb n="26b"/>
　<hi>文王徙其君而復封之</hi>
　萬時華曰緜詩意在叙王業艱難之由故詳在太王<lb/>
　遷岐而以文王為餘波此詩意在叙王業盛大之由<lb/>
　故詳在文王伐宻伐崇而以太王王季為緣起<lb/>
　　皇矣八章章十二句<lb/>
經始靈<hi>陳啓源曰三靈字本以文王之德言鄭云文王化行似神之精明説苑云積愛為仁積仁為靈是也蘇傳訓靈為善亦是集傳云如神靈所為則專從不終日取義</hi>臺<hi>叶田飴反音題○周本紀文王作靈臺于時年九十六疏含神霧云作邑于豐起靈臺易乾鑿度亦云伐崇作靈臺是靈臺在豐邑之都也左傳秦<pb n="27a"/>獲晉侯歸舍諸靈臺杜預注在京兆鄠縣周之故臺也三輔黄圖靈臺在長安北四十里高二十丈周一百二十歩居豐水東吕記文王之作臺止于望氛䘲觀民俗因以疏瀹精神節宣勞逸葢一張一弛無非事也</hi>經<lb/>
之營之<hi>劉氏曰經謂度其規模營謂定其基址</hi>庶民攻之不日<hi>箋不日謂不設期日而成之國語注不程課以時日也</hi>成之經始勿亟庶民子來<hi>讀如力</hi>○王<lb/>
在靈囿<hi>讀如郁</hi>麀鹿攸伏麀鹿濯濯白鳥翯翯<hi>音鶴</hi>王在靈<lb/>
沼<hi>讀如灼</hi>於<hi>音/烏</hi>牣魚躍<hi>疏鄭駁異義云于臺下為囿沼真氏曰鹿之在囿如在山林魚之在沼如在江湖文王之德及飛潛各安其所也</hi>○虡<hi>音/巨</hi>業<hi>虡鐘鼓之柎柎足也横曰栒植曰簴業者栒大板之飾栒與簨同音筍何楷曰虡即下鼖鼔之虡</hi>維樅<hi>音匆○樅者崇/牙之峻峙貎</hi>賁<hi>音焚<pb n="27b"/>與鼖同</hi>鼓維鏞<hi>音庸○/大鐘也</hi>於<hi>鄭如字釋/文音烏</hi>論<hi>音/倫</hi>鼓鐘<hi>鄭云論之言倫也本樂記論倫無患蘇傳論講也講求鐘鼓之度○毛甡曰樂記論倫無患謂論其倫也使以論為倫則曰倫倫可乎樂記又曰使其聲足樂而不流使其文足論而不息葢樂本有論文論倫之理故曰於哉可論者此鼓鐘也何楷曰鐘師掌金奏必以鼔倡之鼔師掌六鼓必以四金和之此正有義可論言鼔鐘則八音皆舉之矣</hi>於<lb/>
樂<hi>音洛</hi>辟<hi>音/璧</hi>廱<hi>疏璧體圓而内有孔此水亦圓而内有地如璧然以水繞丘所以節約觀者令在外陳祥道曰璧廱外圓内方明德當圓行當方其制始自文王後遂以為天子之學名○此章述文王既遊囿沼遂于辟廱作樂之事</hi>○於論鼓鐘於樂辟廱鼉鼓<hi>鼉鼓與鼖鼓不同陳晹日鼉鼓其制大以短所以鼔金奏非所以節樂鼔鼉鼔而後矇瞍始作樂也</hi>逢逢<hi>音/蓬</hi>矇瞍奏公<hi>傳公<pb n="28a"/>事也集傳解二句用東萊一曰官所曰公言作樂于公所</hi>
序靈臺民始附也文王受命而民樂其有靈德以及鳥<lb/>
獸昆蟲焉<lb/>
　張子曰民之歸周已久序因靈臺之詩益見其親附<lb/>
　耳若謂至此始來附則不然如東西南北無思不服<lb/>
　非作辟廱而後服也○郝敬曰詩人作是詩以見文<lb/>
　王造周功成葢民樂而後君樂民樂君之樂而後見<lb/>
　民樂也雖民心歸周不自今始而文王之求寧今始<lb/>
<pb n="28b"/>
　觀成焉故序曰民始附也<lb/>
　箋文王立靈臺而知民之樂附立靈沼靈囿而見物<lb/>
　類之得所以為聲音之道與政通故合樂以詳之合<lb/>
　樂辟廱羣感于中和之至<hi>按鄭氏以辟廱及三靈皆同處在西郊振鷺云于彼</hi>
　<hi>西廱故知在西王制云大學在郊故知在西郊也袁準正論云靈臺望氣之觀辟廱大射養老之處</hi>○<lb/>
　吕記前二章樂文王有臺池鳥獸之樂也後二章樂<lb/>
　文王有鐘鼓之樂也皆述民樂之辭也或疑序臺池<lb/>
　苑囿之樂何為忽以辟廱學校入之彼葢未深考三<lb/>
<pb n="29a"/>
　代人君與士大夫甚親遊宴之<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>御征行之扈從無<lb/>
　徃而不與俊髦俱焉樂正司業父師司成則樂者固<lb/>
　學士之所常𨽻也夫豈有二事哉何楷曰辟廱作人<lb/>
　論樂興化乃文王制作之大者故詩人重叠言之<lb/>
　　靈臺四章二章章六句二章章四句<hi>毛鄭以此詩為五章章四</hi>
　　<hi>句朱傳如此分章甚協嚴氏詩緝從之東萊云國語椒舉引此詩止于麀鹿攸伏葢全舉前二章之</hi>
　　<hi>文也若以首章為章六句則椒舉所引末二句在他章矣然則章句其傳甚逺未易以意改也按此</hi>
　　<hi>説雖有據然以文義言之斷當從朱</hi>
<pb n="29b"/>
下武<hi>按毛云武繼也鄭云下猶後也後人能繼先祖者惟有周最大集傳不用其解云下義未詳又引或説下當作文然文王在下文三后數内為武王所配而首句先並提文武豈文章之體乎或曰下當作大武王以武功定天下故曰大武古文大與下形相似此説近之吕記武王一戎衣天下大定其樂曰大武故言周王業之成必曰武焉</hi>維周世有哲王三后在天王配于京<hi>音姜</hi>○王<lb/>
配于京世德作求永言配命成王之孚<hi>讀如浮○陳氏曰三后之孚著于民久矣至武王配天然後成王者之信</hi>○成王之孚下土之式永言孝思<lb/>
孝思維則<hi>維則毛云則其先人也集傳解為民之法則葢用李氏之説似與下土之式複出</hi>○<lb/>
媚兹一人應侯順德<hi>張氏曰惟孝思維則故應之亦維以順德聚順在家效順在國也</hi>
<pb n="30a"/>
永言孝思昭哉嗣服<hi>讀如白</hi>○昭兹來許<hi>當讀如虎○來來世也陳氏曰許語助吕嚴皆用之</hi>繩其祖武於<hi>郝音烏</hi>萬斯年受天之祜○受天<lb/>
之祜四方來賀於萬斯年不遐有佐<hi>疏豈不逺有佐助乎吕記不遐有佐者四方皆來佐助雖萬年不以為逺也</hi>
序下武繼文也武王有聖德復受天命能昭先人之功<lb/>
焉<lb/>
　王志長曰文王有聲曰繼伐則此言繼文者非繼文<lb/>
　王也繼三后之文德也太王王季文王功德雖大然<lb/>
<pb n="30b"/>
　世守臣節文王服事尤謹至武王肆伐清明三后規<lb/>
　模盡變恐後世疑其有戾于祖父在天之靈故此詩<lb/>
　歴言繼文之美曰王配于京曰世德作求曰考思維<lb/>
　則曰昭哉嗣服曰繩其祖武詳言武王代商正其善<lb/>
　繼善述與三后之恪守臣節無悖故繼伐者武王救<lb/>
　世之事而繼文者武王逹孝之心二詩之意互備而<lb/>
　著者也○周家三后之緒繼于武王武王成信于天<lb/>
　下以孝思為本順德者孝也二章三章四章皆詳言<lb/>
<pb n="31a"/>
　首章之義五章六章又言武王之道足以福及後人<lb/>
　　下武六章章四句<lb/>
文王有聲遹<hi>音聿○鄭云遹述也即康誥祇遹之遹</hi>駿有聲遹求厥寧遹<lb/>
觀厥成文王烝<hi>毛云烝君也</hi>哉<hi>蘇傳文王之所以有聲者能述而大其先人之聲耳凡求其所以安觀其所以成無非述之者此文王之所以為君也</hi>○文王受命有此武功<lb/>
既伐于崇作邑于豐<hi>季本曰崇國即今鄠縣豐地在鄠縣杜陵西南括地志云周豐宫在鄠縣東二十五里○疏武功非獨伐崇所伐邦耆宻須昆夷之屬皆是也别言伐崇者以其功最大其伐最後故特舉之為作邑張本言功成乃作邑也季本曰文王既滅崇則拓地漸廣而其民未馴宜親撫治之故徙都<pb n="31b"/>焉</hi>文王烝哉○築城伊淢<hi>音洫○馮復京曰淢毛訓成溝鄭據周禮匠人云方十里為成淢其溝也廣深各八尺其意本謂文王築城惟在一成之洫洫内十里豐邑亦十里與之相匹耳朱傳改成溝為城溝城溝豈可限八尺引匠人文為失據矣</hi>作豐伊匹<hi>陳氏曰匹稱也作豐之制不為侈大惟其稱而已</hi>匪棘<hi>急/也</hi>其欲遹追來孝<hi>讀許六反音旭元熊朋來曰此章匪棘其欲自有禮記匪革其猶可證乃不改欲字作猶而改孝字音許六反失之矣○吕記本禮噐注云追先人之意而來致其孝嚴緝用曹氏説云致其方來之孝來者嗣續無乏之意愚謂如此解遹追當略讀不若云述追先世以來相傳之孝句法更渾成</hi>王后烝哉<hi>此章古音考分二韻與集傳不同欲讀宥孝讀齅存之待攷</hi>
○王公<hi>六月以奏膚公傳云公功也</hi>伊濯<hi>毛云濯大也本釋詁文集傳云著明葢因滌濯而轉<pb n="32a"/>為此訓</hi>維豐之垣<hi>音袁○箋文王之功益大作豐邑成之既成又垣之立宫室焉</hi>四方攸<lb/>
同王后維翰王后烝哉○豐水東注維禹之績四方攸<lb/>
同皇王維辟<hi>音璧○嚴緝豐水之東注于河者以禹之功也四方之同歸周者以武王為天下之君也葢以武王之功配禹皆除害濟民也</hi>皇王烝哉<hi>嚴緝變王后為皇王一綂天下其事又大也</hi>
○鎬京<hi>後漢地理志周鎬京在京兆上林苑中孟康云長安西南有鎬池何楷曰武王之遷鎬久矣及有天下鎬始稱京</hi>辟廱<hi>疏箋云于鎬京行辟廱之禮謂養老以教孝弟也</hi>自西自東自<lb/>
南自北<hi>周自西土興近者先被其化後乃漸及于東故曰自西自東文王時化已南行江漢後乃漸及于北故曰自南自北</hi>無思不服<hi>讀音白○嚴緝四方之服已久此言于辟廱之後者教化之深入其<pb n="32b"/>心也</hi>皇王烝哉○考卜<hi>箋考猶稽也稽疑之法必契灼龜而卜之</hi>維王宅是鎬<lb/>
京<hi>叶音姜</hi>維龜正之<hi>疏龜出吉兆/以正定之</hi>武王成之<hi>箋言遂居之以成龜兆之吉</hi>武王烝哉○豐水有芑<hi>毛云草也陸疏孔疏俱不詳疑即采芑之芑</hi>武王<lb/>
豈不仕<hi>毛云仕事也疏云豐水猶以潤澤生芑菜况武王豈不以澤及後人為事乎詩緝則云仕者官使之也此主樹人為説亦通</hi>詒厥孫謀以燕翼子<hi>嚴緝翼輔翼之也表記引此章鄭氏注云燕安輔翼其子按康成注禮本可通及箋詩又云安其敬事之子古人解經不拘一説如此集傳從箋其引或説當刪長發云豐水乃豐鎬所共不得云以貽謀子孫故而不得不遷鎬也</hi>武王烝哉<lb/>
序文王有聲繼伐也武王能廣文王之聲卒其功伐也<lb/>
<pb n="33a"/>
<hi>繼伐者繼文王伐崇之功</hi>
　吕記序言武王繼伐而此詩未嘗一及征伐之功何<lb/>
　耶定都而無思不服創業而貽厥子孫固非大誥武<lb/>
　成之前所能致也詩人之意葢有本末具載精粗兼<lb/>
　舉者矣亦有言其意而略其事者矣不可以一體求<lb/>
　也○王志長曰繼伐當為功伐之伐左氏荘二十八<lb/>
　年傳云且旌君伐杜預注伐功也下武言武王繼列<lb/>
　聖之德故言繼文文王有聲言武王繼列聖之功故<lb/>
<pb n="33b"/>
　曰繼伐德無愧于列聖則知武王無取天下之心功<lb/>
　無愧于列聖則知列聖當武王之時亦不能不有天<lb/>
　下矣武王之大雅止此二篇可謂精微廣大無所不<lb/>
　該鄭氏因經文有既伐于崇一語遂云文王伐崇而<lb/>
　武王伐紂則古序繼伐之説不明况紂與崇豈可並<lb/>
　言哉<lb/>
　前四章詳文王遷豐之事首以遹駿發端言述前人<lb/>
　之事而益大之也書大傳云文王受命三年伐宻須<lb/>
<pb n="34a"/>
　遷程越三年伐崇自程遷豐豐即崇國之地故言作<lb/>
　邑于豐而先之以伐崇也築城二句作豐之制也作<lb/>
　豐則規模日廣似有急于取天下之心然其意不過<lb/>
　述追周家孝德而已其功豈不甚大可為四方之屏<lb/>
　翰哉後四章詳武王遷鎬之事豐鎬相去二十五里<lb/>
　豐在豐水之西鎬在豐水之東此言東注葢據鎬京<lb/>
　所見也豐水東入河惟禹之功以興四方同歸周惟<lb/>
　武之德若如集傳解則武王君天下全賴禹功矣鎬<lb/>
<pb n="34b"/>
　京既宅首舉辟廱之禮養老教士所以悦服四方而<lb/>
　成龜兆之占也末遂以豐芑興人材之盛武王之時<lb/>
　多士烝烝其才豈不皆可仕乎<hi>此華谷説</hi>此葢以傳及孫<lb/>
　謀者而燕安輔翼其子耳孫所該遠子則指成王也<lb/>
　帝王之愛子孫莫大乎貽之以人材此章嚴説為長<lb/>
　首尾四章稱文王武王中四章稱王后皇王特變文<lb/>
　以成章耳章末各用烝哉結之又詩之一格<lb/>
　　文王有聲八章章五句<lb/>
<pb n="35a"/>
　生民之什<lb/>
厥初生民時維姜嫄<hi>音原讀音倫反音銀</hi>生民如何克禋克祀<hi>禋祀祀郊禖也</hi>以弗無子<hi>傳弗去也去無子求有子也箋弗祓也祓除無子之疾集傳叅用毛鄭</hi>履<lb/>
帝武敏歆<hi>古本皆歆字為句朱傳以履帝武敏為句歆字屬下句讀故敏叶母鄙反今敏字略斷而歆字仍屬上讀○傳帝高辛氏之帝履踐武跡敏疾也從帝而見于天将事齊敏也嚴緝歆感動也何楷白歆即下居歆之歆愚謂此章言帝下兩言上帝有别帝者帝嚳也上帝者天也敏訓拇雖見爾雅不可從</hi>攸<lb/>
介攸止<hi>嚴緝言若有所介助之有所依止之</hi>載震<hi>娠/也</hi>載夙<hi>讀相即反音息○夙毛訓早嚴云闕宫彌月不遲謂滿十月即生是早也鄭訓肅戒集傳從之</hi>載生載育<hi>讀曰逼反音奕古音考音<pb n="35b"/>益</hi>時維后稷○誕<hi>誕毛鄭訓大每章皆以大義起葢歎辭也集傳作發語辭本之横渠張子</hi>
彌厥月先生如逹<hi>音闥説文本作㚔他末切</hi>不坼<hi>音/拆</hi>不副<hi>孚廹反音拍</hi>無<lb/>
菑<hi>音災</hi>無害<hi>讀音曷</hi>以赫厥靈上帝不寧不康禋祀居然生<lb/>
子<hi>集傳解上帝不寧三句勝毛鄭</hi>○誕寘之隘巷牛羊腓<hi>音/肥</hi>字之<hi>許氏曰六書故云腓脛後肉嬰兒不能跂乳牛羊俯嘔而乳字之在其腓間故曰腓字</hi>誕寘之平林㑹<lb/>
伐平林誕寘之寒冰<hi>疏郊禖在𤣥鳥至之月其生正值寒冰是在母十月也王氏曰以為適與伐木者㑹而收之未足為棄故又置之寒氷</hi>鳥覆翼<hi>音/異</hi>之<hi>傳大鳥來一翼覆之一翼藉之</hi>
鳥乃去矣<hi>疏人往收取鳥乃飛去</hi>后稷<graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>
                    <hi>讀去/聲</hi>矣實覃實訏<hi>疏適始能<pb n="36a"/>坐而覃然適始張口而訏然</hi>厥聲載路<hi>按集傳翼與字為韻下去<graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>訏路亦俱一韻平林四句一氣貫下而林林冰三字又自為韻參差隔叶章法最變○稷之見棄毛鄭以為欲顯其異史記以為疑其不祥後儒皆從史記</hi>○誕實匍匐<hi>嚴音/白</hi>克岐克嶷<hi>嚴音逆○傳岐知也嶷識也</hi>以<lb/>
就口食<hi>疏上既言收取后稷此説其長養之事</hi>蓺之荏<hi>音/餁</hi>菽<hi>箋戎菽大豆也</hi>荏菽<lb/>
斾斾禾<hi>禾兼稻黍稷</hi>役<hi>傳役列也疏/云有行列</hi>穟穟<hi>音遂○詩詁穟穗通禾多穗也</hi>麻<lb/>
<hi>麻子可食故序麥之先</hi>麥幪幪<hi>莫孔反/䝉上聲</hi>𤓰瓞<hi>𤓰瓞可以佐食故附五穀之末</hi>唪唪<lb/>
<hi>音蚌</hi>○誕后稷之穡有相<hi>去/聲</hi>之道<hi>讀如餖○箋有見助之道謂若神助之力此解勝集傳</hi>茀<hi>治/也</hi>厥豐草<hi>讀如/湊</hi>種<hi>去/聲</hi>之黄茂<hi>陳啓源曰傳云黄嘉穀也茂美也上<pb n="36b"/>言榖種之嘉疏以黍稷色黄當之下言其美盛二字各一義蘇氏云黄茂嘉榖也則并為一義集傳從之</hi>實<lb/>
方<hi>箋苗生齊等嚴緝大田方皁與堅好文連是成熟時故以方為孚甲始生此在種褎之前是苖初生時故以方為齊等</hi>實苞<hi>讀音㨐○爾雅/注叢生曰苞</hi>實種<hi>上聲○箋苖生不雜嚴緝前言種之黄茂已是擇種此言于方苞之後故為生不雜也</hi>實褎<hi>疏禾長/之貎</hi>實發<hi>發/管</hi>實秀<hi>成穗</hi>實<lb/>
堅實好<hi>讀如吼○郝敬曰堅榖漸滿也好無災害也</hi>實頴實栗<hi>頴者垂末栗者不秕左傳云嘉栗旨酒是栗為榖熟也</hi>即有邰<hi>音/台</hi>家室<hi>杜預曰始平武功縣斄城是古邰國司馬貞曰邰<graphic n="KR1581" url="https://raw.githubusercontent.com/kanripo/KR-Gaiji/master/images/KR1581.png" mimeType="image/png"/>古今字國后稷于母家以顯姜嫄之烈○此章是后稷已為農師而教民之事</hi>○誕降嘉種<lb/>
<hi>疏后稷能于稼穡上天乃下善榖之種與之使得種以祭祀</hi>維秬<hi>音/巨</hi>維秠<hi>音痞○疏郭璞云秬<pb n="37a"/>黑黍總名柸則黒黍之中一稃二米者</hi>維穈<hi>音/門</hi>維芑<hi>疏郭璞云穈今赤/粱粟芑今白粱粟</hi>恒<hi>音亘○毛訓徧也當作亘</hi>之秬秠是穫是畝<hi>讀如/米</hi>恒之穈芑是任<hi>音壬</hi>是負<lb/>
<hi>讀扶委反音尾</hi>以歸肇祀<hi>毛鄭謂后稷郊祀集傳不從李氏董氏皆有辨劉瑾曰后稷得國而始主祭則宗廟羣神之祀皆始此也</hi>○誕我祀如何<hi>承肇祀而問其如何下乃詳言祀事</hi>或舂或<lb/>
揄<hi>音由○説文揄引也引之出臼</hi>或簸<hi>毛云/簸糠</hi>或蹂<hi>毛云蹂黍疏蹂/踐其榖復舂之</hi>釋<hi>説文釋漬米从米从睪今从釆誤</hi>之叟叟<hi>音/搜</hi>烝之浮浮載謀載惟<hi>箋諏謀其日思惟其禮劉氏曰載謀謂卜日擇士也載惟謂致齋滌慮也</hi>取蕭<hi>蒿/也</hi>祭脂<hi>膟/膋</hi>取羝<hi>牡羊</hi>以<lb/>
軷<hi>音鈸又讀蒲昧反音佩○軷道祭也嚴緝内言焫蕭外言羝軷則羣祀皆舉何楷曰軷祭有二有出行之<pb n="37b"/>軷有冬祀行之軷據此章末云以興嗣歲當主冬祭行言之</hi>載燔載烈<hi>如字又讀力制反音例箋燔烈其肉為尸羞嚴緝燔烈兼宗廟軷祭葢廟與軷祭皆有尸所以為尸羞也</hi>以興嗣歲<hi>讀音雪乂如字○疏欲以興起來歲使之繼嗣往歲而恒得豐年也</hi>○卭<hi>音昂○卭主/時王而言</hi>盛<hi>音成</hi>
于豆于豆<hi>木日豆薦葅醢</hi>于登<hi>瓦曰登盛太羹</hi>其香始升上帝居歆胡<lb/>
臭亶時<hi>箋胡芳臭之誠得其時乎美之也士冠禮嘉薦亶時</hi>后稷肇祀庶無罪悔<lb/>
<hi>叶上聲</hi>以迄<hi>音/肸</hi>于今<hi>此章前四句以登升歆為韻後四句以時祀悔為韻末句今字仍上與登升歆叶與平林章例同○后稷肇祀鄭箋述毛以為后稷祀上帝于郊其注表記則云後人祀后稷于郊以配天庶幾無罪悔乎福禄傳世乃至于今集傳全用彼注之説嚴緝后稷封邰而祀宗廟天心眷之久矣子孫世<pb n="38a"/>修其業不敢失墜以獲罪于天遂至今日得成王業而郊祀天之歆饗葢在此耳○無罪悔以後世子孫言集傳引曾南豐説得之以迄于今與起厥初生民遥相呼應</hi>
序生民尊祖也后稷生于姜嫄文武之功起于后稷故<lb/>
推以配天焉<hi>疏禮記稱萬物本乎天人本于祖俱為其祖可以相配故王者皆以其祖配天</hi>
　此詩叙后稷功德以明配天之由非郊祀后稷之樂<lb/>
　歌也郊祀樂歌則周頌思文是頌主嚴肅其辭簡故<lb/>
　于此詳之首章原后稷之所以生下數章俱述后稷<lb/>
　之事六章七章言其以功封邰始為宗廟羣神之祀<lb/>
<pb n="38b"/>
　末章則言子孫始郊天尊后稷以作配也此詩帝武<lb/>
　敏歆攸介攸止即閟宫所云上帝是依豈有形跡之<lb/>
　可求哉<hi>此華谷説</hi>巨跡之説出列子<hi>列子后稷生乎巨跡</hi>司馬遷好<lb/>
　奇而載之康成信䜟緯傅㑹是説遂謂姜嫄無人道<lb/>
　而生子誕莫甚焉<hi>姚舜牧曰姜嫄生后稷特異以恠而棄之不必以無父神其説也若</hi>
　<hi>如鄭氏解拇乃足大指耳若何歆歆如有人道之感哉敏歆為拇指歆動則下云載震者又是何物此不</hi>
　<hi>經之談朱子郤信之殆不可曉</hi>又祭法云周人禘嚳而郊稷家語世<lb/>
　本大戴禮史記俱云姜嫄為帝嚳妃無可疑者康成<lb/>
<pb n="39a"/>
　據命歴序云帝嚳傳十世堯非嚳子稷年又少于堯<lb/>
　姜嫄不得配帝嚳故云高辛氏世妃謂後世子孫之<lb/>
　妃也其説亦非可從皆當以毛傳為正姜嫄于從帝<lb/>
　郊禖之時若有神靈歆格感而懷妊此于事理固有<lb/>
　之稷之見棄以不坼副無菑害蘇明允謂如鄭伯寤<lb/>
　生驚姜氏遂惡之之類牛羊腓字寒冰覆翼如若敖<lb/>
　之棄於莵乳之昆莫之棄野鳥銜肉飼之之類偉人<lb/>
　之生固有默佑者何疑于后稷哉<lb/>
<pb n="39b"/>
　　生民八章四章章十句四章章八句<hi>毛本第三章八句第四章</hi>
　　<hi>十句朱傳以第三章為十句第四章為八句則去<graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>訏路音韻諧叶<graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>聲載路文勢亦通貫又七章</hi>
　　<hi>以前每章之首皆有誕字當從之無疑</hi>
敦<hi>音團</hi>彼行葦<hi>敦聚也敦敦/然行道之葦</hi>牛羊勿踐履方苞方體<hi>張氏曰苞叢生以喻兄弟體幹也</hi>維葉泥泥<hi>音/禰</hi>戚戚兄弟莫遠具爾<hi>邇同○箋俱揖而進之疏云進之令自近也</hi>或肆之筵或授之几<hi>劉氏曰肆之筵所以行燕禮也授之几者優尊也</hi>○肆筵設席<hi>周禮注筵亦席也鋪陳曰筵藉之曰席説文筵作席</hi>授几有<lb/>
緝御<hi>讀如迓○陳氏曰非特肆筵而已又設重席非特授几而已又有侍御續代之人以待兄弟之老者<pb n="40a"/>李氏云緝御即所云更僕</hi>或獻或酢洗爵奠斝<hi>音假○疏斝者爵也爵是總稱客受醻爵而奠之不舉在旅酬之前</hi>醓<hi>音嗿嗿/音疃</hi>醢<hi>音海○疏醢肉汁也用肉為醢特有多汁者故以醓為名醢人云朝事之豆非葅醓醢是也</hi>以薦<hi>讀即略/反音爵</hi>或燔或炙<hi>讀如灼</hi>嘉殽脾<lb/>
臄<hi>其虐反音噱○通俗文口上肉曰臄疏燔炙是正饌以脾與臄為加助故謂之嘉</hi>或歌<hi>比于琴瑟</hi>
或咢<hi>音岳○咢徒撃鼓也集傳解歌咢用毛何楷曰歌在旅酬之後即儀禮工歌鹿鳴諸詩笙奏南陔諸詩時也咢在釋獲之後即儀禮樂正命曰不鼔不釋奏貍首以射時也鼔者射之鼓節也此語已包下章射事言之見古詩章法錯綜處</hi>○敦<hi>音雕雕/通畵也</hi>弓<hi>何楷曰雕弓既天子之弓不應賔得並用考魯大弓公羊傳以為弓繡質陳祥道云繡其弣也弣者把中也意天子之弓竟體畵之天子以下但繡畵其弣亦謂之<pb n="40b"/>雕弓耳</hi>既堅<hi>讀古音/反音斤</hi>四鍭<hi>音/侯</hi>既鈞<hi>四矢皆輕重鈞亭詳集傳</hi>舍矢既均<lb/>
序賔以賢<hi>讀如形○下云曽孫維主對主而言則皆賔也鄭云序賢謂以射中多少為次第</hi>敦<lb/>
弓既句<hi>音姤彀通或曰當讀古侯反與下鍭叶</hi>既挾四鍭四鍭如樹序賔<lb/>
以不侮<hi>箋不侮者敬也其人敬于禮則射多中呂記四鍭既鈞槩言射者故繼之曰序賔以賢四鍭如樹專言勝者故繼之曰序賔以不侮賢其能不侮其德也</hi>○曾孫維主<hi>埤雅周官王燕則膳夫為獻主臣莫敢與君抗禮今云曾孫維主則以尊事黄耉所以為厚也</hi>酒醴維醹<hi>音乳</hi>酌以大<lb/>
斗<hi>疏大斗長三尺言其柄也漢禮器注勺五升徑六寸長三尺此葢從大器挹之于樽用此勺也</hi>以祈<lb/>
<hi>疏祈求也求善言而報養之</hi>黄耉<hi>楊旭曰集傳主叶當口去今音太遠遂轉叶醹字以從之下斗耉之<pb n="41a"/>本諧者反改叶他韻似不可解郝本四字俱讀本音為是當從之○嚴緝祈黄耉謂乞言也古者燕飲于旅也語必求誨言于老成人不徒為燕樂也</hi>黄耉台背<hi>讀必墨反音百○釋名九十曰鮐背或曰黄耉</hi>
以引以翼夀考維祺以介景福<hi>讀如偪○箋養老之禮在前引之在㫄翼之養老人而得吉所以助大福也吕記上言成王厚酒醴以酌黄耉下言黄耉相導左右成王庶其登夀祺而介景福也</hi>
序行葦忠厚也周家忠厚仁及草木故能内睦九族尊<lb/>
事黄耉養老乞言以成其福禄焉<lb/>
　疏此成王時詩則美成王矣不言成王者欲見先世<lb/>
<pb n="41b"/>
　皆然故言周家以廣之辨説此詩章句甚明序不知<lb/>
　比興之體與全詩之意而碎讀之但見勿踐行葦便<lb/>
　謂仁及草木但見戚戚兄弟便謂親睦九族但見以<lb/>
　祈黄耉便謂養老乞言但見介爾景福便謂成其福<lb/>
　禄隨文生義無復倫理○周道親親故序以忠厚括<lb/>
　之自周家忠厚以下東萊云意是講師附益王志長<lb/>
　曰孔子曰斷一樹殺一獸不以其時非孝也行葦之<lb/>
　謂也君子敬其親無往而不敬也愛其親無往而不<lb/>
<pb n="42a"/>
　愛也敬愛及于行葦者可以治天下矣篇中言養老<lb/>
　言燕兄弟孝之推也故敦彼行葦牛羊勿踐履興之<lb/>
　兼賦者也周家忠厚以下撿括詩中語以發明首句<lb/>
　忠厚之意與經正合而朱子以為不知比興之體東<lb/>
　萊亦以為講師附益之辭余竊謂不然<lb/>
　集傳此祭畢而燕父兄耆老之詩<hi>祭必于廟燕必于寝</hi>○鄭箋<lb/>
　謂周先王將養老先與羣臣行射禮擇可與者以為<lb/>
　賔大禮将祭而射是為大射大射則先擇士未聞養<lb/>
<pb n="42b"/>
　老亦然也王肅以此為燕射良是<hi>東萊主此説</hi>第燕射于<lb/>
　旅酬後為之而此設文于曾孫維主之上故孔氏疑<lb/>
　其先燕射而後酌酒不知次章即云爵斝獻酢獨非<lb/>
　酌酒乎序賔以賢序賔以不侮<hi>賔即父兄耆老</hi>亦必有祈爵<lb/>
　之禮明矣今按儀禮燕射如鄉射禮射雖畢而飲未<lb/>
　終舉觶無算爵獻醻尚多故言酌大斗夀黄耉于既<lb/>
　射之後<hi>此東萊説</hi>郝仲輿疑詩中絶無祭祀語以朱傳祭<lb/>
　畢而燕為非以今考之周先王射必有祭冬官祭侯<lb/>
<pb n="43a"/>
　是也<hi>考工記将射有祭侯之禮其辭云抗而射女强飲强食詒女曾孫諸侯百福</hi>燕射亦<lb/>
　有祭賔筵次章烝衎烈祖是也况四章言曾孫維主<lb/>
　曽孫非主祭之稱乎但詩意重在燕親故語不詳及<lb/>
　耳酌大斗祈黄耉朱傳不用序説引古器物欵識以<lb/>
　為頌禱之辭然攷王制云凡養老有虞氏以燕禮夏<lb/>
　后氏以饗禮殷人以食禮周人修而兼用之然則燕<lb/>
　飫時固當行養老之禮矣養老則乞言矣前章筵几<lb/>
　緝御正為黄耉而設詩序當從甚明<hi>陳啓源曰曽孫維主以下是言</hi>
<pb n="43b"/>
　<hi>養老之事故以引以翼毛鄭以為成王之事黄耉吕嚴以為黄耉之輔成王義皆可通若指此為頌禱之</hi>
　<hi>辭則黄耉特虚稱耳引翼之者誰又誰所引翼者乎</hi>
　　行葦四章章八句<hi>此詩毛公本七章二章章六句五章章四句鄭八章章四句朱</hi>
　　<hi>子云毛首章以四句興二句不成文理二章又不協韻鄭首章有起興而無所興皆誤今正之如此</hi>
　　<hi>東萊則云文義當從毛氏首章以行葦興兄弟宜六句二章言陳設宜四句三章言燕樂宜六句後</hi>
　　<hi>四章不可増損毛鄭所同今按毛氏分章固為得體而以音韻之協言之則朱傳為優大抵朱子所</hi>
　　<hi>分章句皆不容易但此詩譏毛鄭分章之誤則不然長發云詩之興體無定以少興多者類有之亦</hi>
　　<hi>有以多興少者凱風之首章小雅谷風之末章小宛之三章是也有全用興者蒹葭衡門鶴鳴之類</hi>
<pb n="44a"/>
　　<hi>是也朱子摘毛以四句興二句鄭有興無賦何以服先儒之心况行葦首四句毛鄭未嘗以為興乎</hi>
既醉以酒既飽以德<hi>詩兩言既毛云既者盡其禮終其事也禮謂旅醻之屬事謂施惠先後及歸爼之屬○醉酒言旅酬無算爵之後飽德者燕接之間恩意充足</hi>君子萬年介爾景<lb/>
福<hi>讀如偪</hi>○既醉以酒爾殽既将君子萬年介爾昭明<hi>音芒○天既錫之以夀考又助之以光明之德則受福無窮也</hi>○昭明有融<hi>左傳云明而未融是融為昭之盛也</hi>高朗令終令終有俶<hi>尺六反/音畜</hi>公尸<hi>公尸注疏未詳按白虎通引曾子問曰王者宗廟以郷為尸射以公為偶禮記疏云天子必取孫列之諸侯入為卿大夫者為尸故曰公尸葢以諸侯稱公也朱傳不用其説東萊曰周之追王止于太王則宗廟之祭尸之尊者乃公尸也與朱傳合何楷曰如<pb n="44b"/>吕説當于諸祖中舉其最尊者乃后稷之尸也周祭旅酬六尸先儒謂后稷之尸發爵不受旅是也</hi>嘉告<lb/>
<hi>叶沽沃反音鵠○以善言告之即嘏辭</hi>○其告維何籩豆靜嘉<hi>讀音歌○吕記靜嘉言潔清而新美</hi>朋友攸攝<hi>劉瑾曰将祭之先筮其臣之吉者戒之使之助祭為祼獻之事曰賔客曰朋友皆尊之之辭所以重祭也攝佐也</hi>攝以威儀<hi>讀如俄○疏攝者收歛之言各自收歛以相佐助為威儀之事祭綂所謂濟濟漆漆也</hi>○威儀孔時君子有孝子<hi>集傳以孝子為主人嗣子故引儀禮祭終舉奠為説按文主世子其登餕獻受爵皆以上嗣上嗣適子之長者陳啓源曰君子有孝子鄭箋指羣臣葢求合序説然通篇君子皆成王不應獨異朱傳吕記皆指嗣子言恐與下三章説𦙍祚孫子複出惟嚴緝云威儀甚得其宜者由成王有孝子之行以先之也上承朋友下起不匱甚合</hi>孝子<lb/>
<pb n="45a"/>
不匱永錫爾類<hi>傳匱竭類善也疏云以孝道轉相教化無有匱竭則天長賜王以善道也箋孝行無竭時長以與汝之族類言廣孝于天下也與左傳頴考叔純孝也施及荘公意合集傳解類字從毛</hi>○<lb/>
其類維何室家之壼<hi>音悃○何楷曰説文壼宫中道室家之壼言錫類之孝近在宫壼間以其由内而感乎外也國語壼也者廣裕人民之謂也殆不可曉</hi>君子萬年永錫祚𦙍<lb/>
<hi>音孕</hi>○其𦙍維何天被<hi>音/備</hi>爾祿君子萬年景命有僕<hi>疏僕御必附近于人故傳訓僕為附</hi>○其僕維何釐<hi>予也</hi>爾女士釐爾女士從以<lb/>
孫子<lb/>
序既醉大<hi>音泰</hi>平也醉酒飽德人有士君子之行焉<lb/>
<pb n="45b"/>
　朝野清寧無事而後祭祀以時燕享以禮故序曰太<lb/>
　平也○或疑人有士君子之行止是四章下二語括<lb/>
　詩義不全愚謂此語合與祭之人言之朋友攸攝攝<lb/>
　以威儀錫以賢臣也永錫祚𦙍錫以賢子孫也釐爾<lb/>
　女士錫以淑配也無一人不可以當神嘏者此太平<lb/>
　之極也<lb/>
　蘇傳成王與羣臣祭畢而燕于寝羣臣作此詩以美<lb/>
　之集傳則云父兄所以答行葦○吕記自既醉以酒<lb/>
<pb n="46a"/>
　至高朗令終皆祭畢而燕頌禱之辭也自令終有俶<lb/>
　至于卒章皆追道祭之受福以明頌禱之實也○鄭<lb/>
　箋以景福為洪範五福孔疏云君子萬年夀也天被<lb/>
　爾禄富也室家之壼康寧也昭明有融攸好德也高<lb/>
　朗令終景命有僕考終命也説近牽合以令終為考<lb/>
　終命尤不然凡人靡不有初鮮克有終故以令終祝<lb/>
　之令終在于有始即仲虺所云慎厥終惟其始之意<lb/>
　也四章設為嘏辭五章以下則承嘏辭之意而衍之<lb/>
<pb n="46b"/>
　天被爾禄景命有僕錫祚也釐爾女士從以孫子錫<lb/>
　𦙍也問以𦙍而言福祚問以祚而言𦙍嗣義互見爾<lb/>
　　既醉八章章四句<lb/>
鳬鷖<hi>音醫○鳬野鴨鷖即鷗韻㑹鳬好没鷖好浮箋水鳥而居水中猶人為公尸之在宗廟也</hi>在涇<lb/>
<hi>何楷曰首言在涇者周之先祖居邠其後再遷至武王始居鎬涇水經流亦從邠界來迤邐東北流近鎬故睹涇水而興祖功宗德之思焉詩入祖廟而作所以有取于涇猶潛詩之有取于漆沮也以後沙渚潨亹皆非水名即䝉在涇為文意可識矣</hi>公尸來燕<hi>疏曰公尸來燕明是祭後燕尸非正祭時也</hi>來寧<lb/>
爾酒既清爾殽既馨公尸燕飲福禄來成○鳬鷖在沙<lb/>
<pb n="47a"/>
<hi>讀桑何反音娑</hi>公尸來燕來宜<hi>讀如/俄</hi>爾酒既多爾殽既嘉<hi>讀如歌</hi>
公尸燕飲福禄來為<hi>讀如譌○陳啓源曰鄭云為猶助也為訓助故釋文于偽切又云叶句如字集傳訓助而無音失之略矣</hi>○鳬鷖在渚公尸來燕來處爾酒既<lb/>
湑爾殽伊脯公尸燕飲福禄來下<hi>讀如户</hi>○鳬鷖在潨<hi>音叢</hi>
公尸來燕來宗既燕于宗福禄攸降公尸燕飲福禄來<lb/>
崇○鳬鷖在亹<hi>音門○箋亹之言門也漢志金城有浩亹縣注云浩水名亹者水流峽山間兩岸若門</hi>公尸來止熏熏㫖酒欣欣燔炙芬芬公尸燕飲無<lb/>
有後艱<hi>讀如巾</hi>
<pb n="47b"/>
序鳬鷖守成也大<hi>音泰</hi>平之君子能持盈守成神祗祖考<lb/>
安樂之也<lb/>
　序本因祖考而廣及神祗九廟妥靈公尸醉飽則孝<lb/>
　子之守成可知矣<hi>五章皆言公尸又第四章有既燕于宗語其為祭宗廟甚明</hi>鄭<lb/>
　氏以在涇在沙在渚在潨在亹分配天地宗廟社稷<lb/>
　山川永叔已正其謬孔疏云此祭之明日繹而賔尸<lb/>
　之樂集傳從之<hi>鄭謂天地諸神社稷山川俱有尸張横渠楊信齋皆辨之然石渠論云周</hi>
　<hi>公祭天用太公為尸白虎通云周公祭太山用召公為尸見既醉詩孔疏其説不可謂妄○陳啓源曰周</hi>
<pb n="48a"/>
　<hi>禮大司樂大祭祀尸出入奏肆夏大祭祀者兼天神地祗人鬼而言也國語言晉祀夏郊董伯為尸是郊</hi>
　<hi>祀天地有尸矣周禮士師祀五帝則沃尸是祭五帝有尸矣祭勝國社稷則為之尸是祭社稷有尸矣禮</hi>
　<hi>記曾子問天子既殯五祀之祭尸三飯不侑酳不酢又月令注引逸禮中霤禮云凡祭五祀于廟用特牲</hi>
　<hi>有主有尸皆先設席于奥是祭五祀有尸矣絲衣篇繹祭高子以為靈星之尸是祭星辰有尸矣此皆見</hi>
　<hi>于經傳鄭謂天地諸神皆有尸非臆説但以分配各章則鑿耳</hi>但祭祀樂章宜入頌<lb/>
　不入雅况繹祭詩自有絲衣矣疑此是賔尸後燕同<lb/>
　姓于廟寝而作<lb/>
　　鳬鷖五章章六句<lb/>
<pb n="48b"/>
假<hi>傳假嘉也陳啓源曰假音暇詩禮記爾雅釋文皆同是訓嘉非音嘉也考假有遐賈嫁暇格五音並無音嘉者近世俗本集傳直云音嘉誤甚</hi>樂君子<hi>讀如則</hi>顯顯令德宜民宜人受<lb/>
禄于天<hi>讀音吞</hi>
                    <graphic n="KR0854" url="https://raw.githubusercontent.com/kanripo/KR-Gaiji/master/images/KR0854.png" mimeType="image/png"/>右命之自天申之<hi>鄭氏中庸注天乃保安佑助命之為天子又申重福之大勝箋義</hi>○干禄百福<hi>讀如偪</hi>子孫千億穆穆皇皇宜<lb/>
君宜王不愆不忘率由舊章○威儀抑抑德音秩秩無<lb/>
怨無惡<hi>去聲○蘇傳無所不容故無怨無所不矜故無惡</hi>率由羣匹<hi>嚴緝羣匹羣臣之賢匹偶于已者率由舊章不自是而惟先王是法率由羣匹不自是而惟羣臣是從</hi>受福無疆四<lb/>
方之綱○之綱之紀燕及朋友<hi>音以之以周頌燕及皇天類  集傳燕訓安為<pb n="49a"/>是鄭云燕飲嘗及羣臣此曲説也</hi>百辟卿士媚于天子不解<hi>音/懈</hi>于位<hi>當讀于置切音異</hi>民之攸塈<hi>音戯○不懈于位則綱常張而不弛民之所由安息也○東萊説末章見集傳</hi>
序假樂嘉成王也<hi>嘉即美也</hi>
　此詩未詳所用意是受釐之詩集傳則云公尸所以<lb/>
　答鳬鷖○依箋疏解全詩皆主成王言寓規于頌後<lb/>
　二章即申前二章意耳集傳作稱願其子孫亦可通<lb/>
　　假樂四章章六句<hi>按中庸引首章語則毛本四章章六句無可疑矣華谷惑于陳</hi>
<pb n="49b"/>
　　<hi>氏之説分六章章四句斷不可從東發反云四句為章文義甚順何歟</hi>
篤公劉匪居匪康<hi>箋不以所居為居不以所安為安</hi>廼埸<hi>音/亦</hi>廼疆<hi>場畔也疆界也集傳以田畔訓埸疆未明</hi>廼積<hi>音/恣</hi>廼倉<hi>何楷曰孟子言居者有積倉疆埸積倉自為民之畱居者儲備葢新都未定亦無空國而去之理末章止基乃理爰衆爰有乃是就續至者言之按東萊云國都雖遷而疆埸積倉自在其封内也𤣥子本此為説</hi>廼裹餱糧于橐于囊思輯<hi>音集</hi>用<lb/>
光弓矢斯張干戈戚揚<hi>疏傳以威為斧揚為鉞鉞大而斧小太公六韜云大阿斧重八斤一名天鉞是鉞大于斧也</hi>爰方啓行<hi>音杭○毛鄭皆釋為方開道路而行即方行天下之方</hi>
○篤公劉于胥<hi>相也</hi>斯原既庶既繁既順<hi>箋順順/其事也</hi>乃宣<hi>疏乃<pb n="50a"/>宣與緜既宣乃畝同王肅云編其廬井</hi>而無永歎<hi>音/灘</hi>陟則在巘<hi>音讞○按毛云巘小山别于大山郭璞云山形如累兩甗上大下小甗甑也集傳則云山頂也葢不用毛鄭之説</hi>復降在<lb/>
原何以舟<hi>讀之遥反音昭○傳舟帶也</hi>之維玉及瑶鞞<hi>必頂反/音秉</hi>琫<hi>音菶○疏鞞者刀鞘之名琫者鞘之上飾</hi>容刀<hi>讀徒招反音條○疏容刀容飾之刀集傳引容臭容臭見内則乃香囊也輔氏曰此章前五句在相土而居之後後五句在相土而居之前民之所以即其安者由公劉初時躬執其勞如此也</hi>○篤公劉逝彼百泉<hi>通典漢安定朝那縣地唐為原州百泉縣因詩百泉而得名一統志平凉府涇州有泉眼百餘大旱不竭季本曰百泉者平凉府北地所出之水皆流入涇至邠州</hi>瞻彼溥原乃陟南岡乃覯于京<hi>音/姜</hi>京師之野<hi>音墅○箋絶高<pb n="50b"/>謂之京升其南山之脊乃見其可居者謂可營立都邑之處京師之野謂是京乃大衆所宜居之野也季本曰未有室廬故曰野</hi>于時處處于時廬旅<hi>箋廬舍其賔旅</hi>于時言言于時<lb/>
語語○篤公劉于京斯依蹌蹌濟濟俾筵俾几既登乃<lb/>
依<hi>疏既登席矣既依几矣</hi>乃造<hi>音/慥</hi>其曹執豕于牢<hi>曹羣牧之所牢曹之一也</hi>酌<lb/>
之用匏食<hi>音嗣</hi>之飲<hi>去/聲</hi>之君之宗之<hi>二句無韻○東萊謂為之立君立宗朱子謂公劉自為君宗皆通後説更勝于羣臣則君之以君臣之禮燕飲也于同姓則宗之己為大宗而以四小宗序其族也○箋此章述依京以營宫室及其既成與羣臣飲酒以落之</hi>○篤公劉既溥既<lb/>
長<hi>箋既廣其地之東西又長其南北</hi>既景乃岡<hi>疏民居田畝或南或北皆順正其方靣故以日<pb n="51a"/>景定之</hi>相<hi>去/聲</hi>其隂陽觀其流泉其軍三單<hi>音丹讀多涓反音顛○三單毛云相襲也王肅謂三重為軍婦女在内老弱次之强壮在外以備宼鈔説殊鑿鄭云大國三軍以其餘卒為羡公劉遷豳丁夫適滿三軍之數單者無羡卒也此稍通蘇吕嚴三家都引之</hi>度<hi>吕記待洛反</hi>其隰<lb/>
<hi>下溼</hi>原<hi>廣/平</hi>徹田為糧<hi>嚴緝三軍惟單賦法以徹/兵食皆不病民厚之至也</hi>度<hi>同上</hi>其夕<lb/>
陽<hi>山西夕始得陽故曰夕陽疏以為總言豳人一國之所處考其地當在梁山之西</hi>豳居允荒<lb/>
<hi>大也雍大記豳谷在邠州東北三十里舊三水縣公劉立國處</hi>○篤公劉于豳斯館渉<lb/>
渭為亂<hi>截流横渡</hi>取厲<hi>礪/同</hi>取鍛<hi>疏鍛者冶鐡之名箋言鍛石所以為鍛質者質椹也○集傳謂公劉始來時華谷云此述處新氓也新氓之至者公劉為作館以居之亦可從</hi>止基廼理<hi>既定<pb n="51b"/>居止之基乃疆理其田野</hi>爰衆爰有<hi>讀如以○止基以居其民則民聚而衆矣疆理以治其田則財足而有矣</hi>夾其皇澗遡其過<hi>平/聲</hi>澗<hi>疏民居以南為正皇澗縱在兩㫄而夾之過澗横在北而嚮之王肅云或夾或嚮皆以利民</hi>止旅廼宻芮<hi>音/汭</hi>鞫<hi>音菊本作鞠○傳芮水涯也爾雅厓内為隩外為鞠鄚箋云就澗水内外而居以修田事是也集傳引周禮職方之汭葢本之蘇傳今不從辨詳考異</hi>之即<lb/>
序公劉召康公戒成王也成王將莅政戒以民事美公<lb/>
劉之厚于民而獻是詩也<hi>周本紀后稷生不窋不窋生鞠陶鞠陶生公劉是后稷之曾孫也窋竹律反諄入聲○疏按譜以公劉當太康之時韋昭注國語以不窋當太康之時太康禹之孫公劉<pb n="52a"/>不窋之孫計不窋宜當太康公劉應在其後不窋以太康時失稷官至公劉而竄豳其遷豳時不必當太康也又外傳稱后稷勤周十五世而興周本紀亦以稷至文王為十五世計虞及夏殷周有千二百歲每世在位皆八十許年子必将老始生以理推之實難據信太康之後比至少康之立幾将百年葢太康始衰之日不窋失官少康未立之前公劉見逐也陳啓源曰周本紀拘太子晉十五王之語所紀世次最為疎漏公劉之為后稷曾孫未可信也婁敬説高祖言周自后稷封邰積德累善十餘世公劉避桀居豳漢初去古未逺敬所聞當有據夫十餘世則非曽孫避桀則非與太康同時此足正本紀及豳譜之失</hi>
　首章述公劉自邰遷豳之事毛鄭以公劉居邰遭夏<lb/>
　人亂廹逐遷豳且以為棄積倉而去考之此章氣象<lb/>
<pb n="52b"/>
　整暇不見廹逐之意以國語史記參之葢自不窋已<lb/>
　竄于戎翟之間<hi>今慶陽府境内有不窋城公劉自此遷豳</hi>至公劉而復興<lb/>
　疆埸積倉内治既備然後裹糧治兵拓大境土而遷<lb/>
　居于邠也<hi>此東萊説</hi>次章述公劉至豳相土居民之事帶<lb/>
　劒珮以上下山原美其有是珮服而親是勞苦也<hi>亦東</hi>
　<hi>萊説</hi>三章述營度都邑之事處處廬旅言言語語謂安<lb/>
　民館客施教令也四章述定居之後上下相親與羣<lb/>
　臣飲燕以聯屬之也五章述辨土宜因定軍賦興税<lb/>
<pb n="53a"/>
　法豳在梁山之西度山西之田益廣民居也末章總<lb/>
　叙其始終渡渭為亂取厲及鍜即史記所云自漆沮<lb/>
　渡渭取材用者也止旅廼宻芮鞫之即言新附者衆<lb/>
　皆就澗水内外而居○王氏曰周之有公劉言乎其<lb/>
　時則甚微言乎其事則甚勤稱時之甚微以戒其盈<lb/>
　稱事之甚勤以懲其逸葢召公之志也<lb/>
　　公劉六章章十句<lb/>
泂<hi>音迥○遠也</hi>酌彼行潦挹彼注兹可以餴<hi>音/分</hi>饎<hi>音熾○傳餴餾也爾<pb n="53b"/>雅孫菼曰蒸之曰餴勻之曰鐂饎酒食也嚴緝言可灌沃饙米以為酒食</hi>豈弟君子民之父<lb/>
母<hi>讀如米○王志長曰君子不愧民之父母則行<graphic n="KR1369" url="https://raw.githubusercontent.com/kanripo/KR-Gaiji/master/images/KR1369.png" mimeType="image/png"/>可以饗皇天不然雖有粢盛肥腯嘉栗㫖酒神其吐之矣假樂非民之攸塈不可以受禄于天卷阿非媚于庶人不可以媚于天子其義一也</hi>○泂酌彼<lb/>
行潦挹彼注兹可以濯罍<hi>音雷</hi>豈弟君子民之攸歸<hi>讀古囘反</hi>
○泂酌彼行潦挹彼注兹可以濯溉<hi>音葢讀古氣反音既○按毛云溉清也言洗之使清潔也如集傳解則是滌滌矣</hi>豈弟君子民之攸塈<hi>音戯○民之攸塈皆以終首章豈弟父母之意</hi>
序泂酌召康公戒成王也言皇天親有德饗有道也<hi>餴饎<pb n="54a"/>可用之祭祀故序以皇天親饗言之</hi>
　左傳潢汙行潦之水可薦于鬼神可羞于王公雅有<lb/>
　行葦泂酌昭忠信也鄭箋云有忠信之德潔齊之誠<lb/>
　以薦之葢本此為説○陳啓源曰鄭氏釋此詩正合<lb/>
　序意潦水可薦神所謂皇天親饗也豈弟為民父母<lb/>
　所謂有德有道也蘇潁濵以為流潦至薄苟挹而注<lb/>
　之則可以餴饎見物皆可用是以君子之于人才强<lb/>
　敎之悦安之未嘗有所棄猶父母之無棄子也可以<lb/>
<pb n="54b"/>
　濯罍可以濯溉喻人才養成無所用而不可也此與<lb/>
　序意不相蒙况公劉泂酌卷阿三詩皆召公作以戒<lb/>
　成王公劉戒以厚民事也泂酌戒以修德行道也卷<lb/>
　阿戒以求賢用士也意各有屬用賢才乃下篇本㫖<lb/>
　豈必于此章預及之耶<lb/>
　　泂酌三章章五句<lb/>
有卷<hi>音權</hi>者阿飄風自南<hi>讀如吟○箋大陵卷然而曲廻風從長養之方來入之喻王當屈體下賢王氏曰有卷者阿虚中屈體之大陵也飄風自南長養萬物之囘風也不虚中則風無自而入不屈<pb n="55a"/>體則風無自而畱其為陵不大則其化養不博集傳謂召公從王游卷阿之上叙其事以發端朱子之説實本汲冡紀年紀年云成王三十三年遊于卷阿召康公從長發云紀年之書先儒不用以釋經故朱子采其説而不著所自也</hi>豈弟君子來游來歌<hi>按箋謂樂易之君子來就王游而歌集傳云豈弟君子指成王也因王來㳺而作歌于理為順</hi>以矢其音○伴<hi>音/判</hi>奐<hi>音煥○傳廣大而有文章也疏云伴為廣大奐為文章故孔晁引孔子曰奐乎其有文章伴乎其無涯際愚謂此言周之治道𢎞逺明備故王得安享太平而來遊于此集傳云閒暇之意葢本鄭箋與下句語複</hi>爾游矣優游爾休<lb/>
矣豈弟君子俾爾<hi>吕記俾爾者祝辭也祝之所以戒之也</hi>彌爾性<hi>疏保全己之性命無他患禍吕記彌性者彌益其德性</hi>似先公酋<hi>音/遒</hi>矣<hi>傳似嗣也酋終也箋嗣先君之功而<pb n="55b"/>終成之愚謂不言王言先公者周之七廟始于后稷言先公則可該先王也</hi>○爾土宇昄<hi>音版</hi>
章<hi>版章作版圖是</hi>亦孔之厚<hi>讀狠口下主二反吼予二首</hi>矣豈弟君子俾爾<lb/>
彌爾性百神爾主<hi>讀當口主庾二反斗煮二首</hi>矣○爾受命長矣茀<lb/>
禄爾康矣豈弟君子俾爾彌爾性純嘏爾常矣<hi>箋純大也予福曰嘏使汝大受神福以為常</hi>○有馮<hi>音/慿</hi>有翼<hi>何楷曰馮翼與下引翼相應賢人日侍王側能引君故君以之為慿能翼君故君以之為翼</hi>有孝有德<hi>謝氏曰求賢不取非常之才而止曰有孝有德何也孝于親者必忠于君取其考正求其忠也唐虞以上取人以德無才德之分如臯陶九德皆才也舜舉八元八愷之才皆德也有德則才在其中矣</hi>以引以翼豈弟君子四方為則<lb/>
<pb n="56a"/>
○顒顒邛邛<hi>音昂○箋體貌則顒顒然敬慎志氣則邛邛然高朗</hi>如圭如璋令聞<lb/>
<hi>音問</hi>令望豈弟君子四方為綱○鳳凰于飛<hi>鳳凰有道則見故為賢才之比○此雖取興鳳凰亦當時實事也周語周之興也鸑鷟鳴于岐山鸑鷟鳳凰别名也又周書王㑹解云西申以鳳鳥方揚以皇鳥正言成王時王城既成朝㑹諸侯及四夷之事至竹書紀年云成王十八年鳳凰見遂有事于河沈約注鳳凰翔庭王援琴而歌作神鳳操此則未可據信</hi>翽翽<hi>音諱</hi>其羽亦集爰<lb/>
止藹藹<hi>按毛云藹藹猶濟濟鄭云奉職盡力皆本爾雅蘇氏改訓衆多集傳從之</hi>王多吉士<lb/>
維君子使媚于天子<hi>或疑此二句文義有碍欲從嚴緝之説以君子指大賢大賢任使吉士愚謂自作詩者而言則稱王為君子自王所使者而言則稱王為天子義亦可通</hi>○鳳凰于飛<lb/>
<pb n="56b"/>
翽翽其羽亦傅<hi>音附</hi>于天<hi>讀如吞○吕記亦集爰止言萃聚也亦傅于天言布散也文義最佳萃聚喻在朝廷與下媚天子應布散喻莅民社輿下媚庶人應</hi>藹藹王多吉人維君<lb/>
子命媚于庶人<hi>吕記引箋云親愛庶人謂撫擾之令不失職何楷曰上言媚于天子近于以容悦為媚也故此又質言之若曰媚庶人乃所以媚天子耳</hi>○鳳凰鳴矣于彼高岡<hi>喻賢才生于治朝</hi>梧桐生矣于彼朝陽<hi>喻明君出/于盛世</hi>菶菶<hi>音琫</hi>萋萋雝<lb/>
雝喈喈<hi>讀如雞○喻人主禮賢然後羣才類出劉瑾曰梧之菶菶萋萋者人君待賢之盛禮也鳳之雝雝喈喈者羣賢和集之德音也</hi>○君子之車既庶且多君子之馬既閑<lb/>
且馳<hi>叶音駝○毛鄭云錫賢者以車馬集傳云待賢者而用之義稍别輔氏曰王今有車馬既多而且閑<pb n="57a"/>習将安所用乎亦惟延禮賢者于無窮耳不明言其事葢欲王自得之</hi>矢詩不多維以遂<lb/>
歌<hi>按廣韻遂成也以成王之所歌集傳云賡歌是也</hi>
序卷阿召康公戒成王也言求賢用吉士也<lb/>
　辨説求賢用吉士本用詩文後之説者誤以豈弟君<lb/>
　子為賢人遂分賢人吉士為兩等失之矣○愚按此<lb/>
　與上篇同一豈弟君子同是召公所作不應此君子<lb/>
　忽為賢人華谷泥序説謂求豈弟君子以任用吉士<lb/>
　尤支離斷以朱子為允<lb/>
<pb n="57b"/>
　吕記首章具興比賦三義共作詩之由當從朱氏其<lb/>
　因卷阿飄風而發興當從毛氏以卷阿飄風興求賢<lb/>
　因以虚中屈體化養萬物為比當從鄭氏王氏之説<lb/>
　三言俾爾彌爾性祝其充益德性以嗣先公主百神<lb/>
　常純嘏所以戒也其辭尚未及求賢而求賢之意已<lb/>
　在其中有馮二章遂明言賢者之益焉必孝德之人<lb/>
　引翼左右然後主德修而有顒卭珪璋之望宣王中<lb/>
　興其在内者惟張仲孝友蕭望之謂張敞才輕非師<lb/>
<pb n="58a"/>
　傅之器亦此意也鳳凰以下至末章言賢才衆多皆<lb/>
　應期而出王但隆車馬以待之焉耳矢詩即首章矢<lb/>
　音也反覆更端亦既多矣而曰不多者愛君無已之<lb/>
　心不自以為多也<lb/>
　　卷阿十章六章章五句四章章六句<lb/>
民亦勞止汔<hi>幾也</hi>可小康惠此中國<hi>京師</hi>以綏四方無縱詭<lb/>
隨<hi>後漢書陳忠傳注詭隨詭誑委隨之人集傳云不顧是非而妄隨人也葢本此</hi>以謹無良式<lb/>
遏寇虐憯不畏明<hi>音芒○季本曰不畏明謂肆行于人所共見之地</hi>柔遠能邇<lb/>
<pb n="58b"/>
<hi>能邇解見余尚書埤傳鄭云猶侞也侞字唐初已不見字書音義莫攷</hi>以定我王<hi>首章蘇氏説見集傳</hi>○民亦勞止汔可小休惠此中國以為民逑<hi>箋逑聚也何楷曰民勞則散故必思所以歛聚之</hi>無縱詭隨以謹惽怓<hi>音鐃讀尼猶反音牛○按説文惽不憭也怓亂也書所謂辨言亂政利口亂官者也舊但訓諠譁于義未盡</hi>式遏寇虐無俾<lb/>
民憂無棄爾勞以為王休<hi>箋無棄汝始時勤政事之功以為我王之美述其始事者誘掖之也王志長曰詭隨之人其初必以小忠小信自結于主迨主心既固而後恣其無良故曰毋棄爾勞</hi>
○民亦勞止汔可小息惠此京師以綏四國無縱詭隨<lb/>
以謹罔極式遏宼虐無俾作慝敬慎威儀以近有德<hi>嚴緝<pb n="59a"/>無縱詭隨而必近有德勸之以逺佞而親賢然非修身則賢不可得而親故必敬慎威儀然後可以近有德也</hi>
○民亦勞止汔可小愒<hi>音器</hi>惠此中國俾民憂泄<hi>音異○去也</hi>
無縱詭隨以謹醜厲<hi>衆惡</hi>式遏宼虐無俾正敗<hi>讀蒲寐反音備</hi>戎<lb/>
<hi>汝也</hi>雖小子而式𢎞大<hi>讀特計反音棣○輔氏曰以身言之則為小子以職言之則是王官故曰𢎞大</hi>○民亦勞止汔可小安惠此中國國無有殘<hi>言國無殘敗之禍</hi>無縱詭隨以謹繾綣<hi>疏繾綣者牢固相著之義</hi>式遏寇虐無俾<lb/>
正反<hi>王氏曰正敗者敗而已未盡反而為不正若正反則無正矣</hi>王欲玉女<hi>音汝</hi>是用<lb/>
大諫<hi>顧炎武曰民勞本召穆公諫王之辭乃託為王意以戒公卿百職事故曰王欲王汝是用大諫猶之<pb n="59b"/>轉予于恤而呼祈父從事不均而呼大夫所謂言之者無罪聞之者足以戒也</hi>
序民勞召穆公刺厲王也<hi>召穆公名虎康公之後○疏左傳服䖍注云穆公召康公十六世孫按燕世家康公九世至惠侯當厲王共和之時惠候與穆公不應世數懸絶如此又武王至厲王凡九世而康公至穆公已十六世亦大懸絶恐服注有誤</hi>
　集傳此同列相戒之詩未必專為王而發嚴緝詩言<lb/>
　以定我王以為王休又言戎雖小子皆語同列之辭<lb/>
　戒同列所以刺王也又言無良惽怓罔極醜厲繾綣<lb/>
　總之以詭隨詭隨即書所云靣從也小人之媚君子<lb/>
<pb n="60a"/>
　其始皆以詭隨入之其終無所不至<lb/>
　　民勞五章章十句<lb/>
上帝<hi>上帝毛鄭皆以稱王者蕩詩同凡詩人呼上帝呼天皆無所歸咎之辭</hi>板板<hi>反也</hi>下民<lb/>
卒癉<hi>音亶</hi>出話不然為猶不遠靡聖<hi>箋王無聖/人之法度</hi>管管<hi>傳管管無所依繫一云管管小見也言無通明之德但自用其私智小見耳</hi>不實于亶<hi>不實之于誠信言其矯誣詐偽無所不至</hi>猶之不遠<hi>許氏曰為猶又出話之本故此推言之</hi>是用大諫○<lb/>
天之方難無然憲憲天之方蹶<hi>音媿</hi>無然泄泄<hi>音異</hi>辭之輯<lb/>
<hi>讀祖合反音帀</hi>矣民之洽矣辭之懌<hi>讀弋灼/反音藥</hi>矣民之莫矣<hi>朱氏曰輯<pb n="60b"/>者和也和于天理民所以洽懌者悦也悦于人情民所以定  陳啓源曰辭輯辭懌鄭氏以為王者之政教葢上文戒羣臣無助王為虐因言國之安危係于教令如此不得輕變先王之法又言此戒語時之大臣其意以教令雖出王者而輯之懌之則大臣之職也嚴緝譏鄭以為上下文皆責僚友此忽言王者出令辭義不倫不知鄭解正與上下文一意</hi>○我雖異事及爾同寮我即爾謀聽我囂<lb/>
囂<hi>箋謷謷然不肻受</hi>我言維服<hi>説命説乃言惟服服行也朱傳從箋</hi>勿以為笑先<lb/>
民有言詢于芻蕘○天之方虐無然謔謔老夫灌灌<hi>猶欵欵</hi>小子蹻蹻<hi>其略反音臄○/説文舉足高也</hi>匪我言髦<hi>讀毛博反音莫</hi>爾用憂<lb/>
謔<hi>以憂為謔</hi>多將熇熇<hi>許酷反音焅讀許各反音壑○説文火熱也</hi>不可救藥○<lb/>
<pb n="61a"/>
天之方懠<hi>音隮</hi>無為夸毗<hi>音皮○傳夸毗體柔人也本爾雅李廵曰屈己卑身求得于人曰體柔集傳則云大言夸之諛言毗之○陳啓源曰爾雅籧篨口柔也戚施靣柔也夸毗體柔也曲盡小人之態而皆見于詩合之他典則周書巧言令色便辟語異而義同巧言即口柔令色即靣柔便辟即體柔耳論語巧言令色足恭注云足恭便辟貌書傳亦云便辟足恭伸逹釋夸毗云便辟其足前却為恭則足恭也便辟也夸毗也三名而一實也</hi>威儀卒迷善人載尸<hi>尸者祭祀之尸○愚謂惟夸毗用事善人必至于載尸白居易䇿有云以拱黙保位者為明智以柔順安身者為賢良以直言危行者為狂愚以中立守道者為固滯故朝寡敢言之士庭鮮執咎之臣以箕子之忠猶不敢封紂之失日况下此者乎</hi>民之方<lb/>
殿屎<hi>音希○呻吟</hi>則莫我敢葵<hi>楊旭曰當叶渠之反音祈與揆同義</hi>䘮亂蔑資<lb/>
<pb n="61b"/>
<hi>傳蔑資無資財也按蔑資猶言云殄資澤于下民也集傳解非是○民方殿屎以刑罰之峻言䘮亂蔑資以賦歛之重言</hi>曾莫惠我師○天之牖民如壎<hi>音/塤</hi>如箎<hi>音池</hi>如璋如<lb/>
圭如取如攜<hi>疏以上言政惡民困此言可反之于善如壎箎之和言民必應君命也如圭璋之合言民必同君心也如取攜之易言民必從君化也</hi>攜無曰益<hi>疏上有六如獨言攜者以攜處末故承而言之</hi>牖民孔易<hi>去聲讀/入聲</hi>民之多辟<hi>音僻/下同</hi>無自立僻<hi>釋文多辟音匹亦反立辟音婢亦反箋云無自謂所建為法左傳注音義同集傳皆作邪僻之僻○嚴緝攜而必從非别立一道以増益之也因其固有牖民之道甚易爾今民既多邪僻王又自立法以强之則是益之也非天也陳啓源曰小人逢迎其主往往好立新法以助其虐厲王之時紛更舊典必多國語厲始革典此其證也首章靡<pb n="62a"/>聖管管六章無自立辟同一意爾雅釋訓云憲憲泄泄制法則也孟子解泄泄云言則非先王之道惟以先王為非故敢于自立法也</hi>○价<hi>音/介</hi>人<hi>傳价善也本爾雅集傳則云大德之人</hi>維藩大師<lb/>
<hi>大師大泉言萬民之衆也</hi>維垣大邦維屏<hi>音丙</hi>大宗維翰懷德維寧宗<lb/>
子維城<hi>按宗子與大宗須辨箋大宗王之同姓宗子王之適子集傳大宗巨室也宗子同姓也本之王介甫此説為長史載厲王亂而宣王中興實頼周召共和之力周召皆同姓宗子維城其言信矣若適子是五者之主不得但以城言之○董氏曰籓在外屏在内垣限内外翰資以築王者之固其國如此然必懷之以德斯無不安若宗子則又為城以禦患者也</hi>無俾城壞<hi>讀胡罪胡威二反慧囘二首</hi>無獨斯<lb/>
畏<hi>讀紆㑹於非二反蔚威二首○按周語彘之亂宣王在召公之宫國人圍之召公以其子代宣王非禍及<pb n="62b"/>宗子乎左傳至于厲王王心戾虐萬民弗忍居王於彘非獨居而畏乎此章告王以弭亂之道集傳解懷德四句極明○此章六維字雖平然在第四句截懷德以下另轉</hi>○敬天之怒無敢戲豫<lb/>
敬天之渝無敢馳驅<hi>嚴緝戲豫即無逸所謂耽樂馳驅即無逸所謂遊田</hi>昊天曰<lb/>
明<hi>音芒</hi>及爾出王<hi>往/通</hi>昊天曰旦及爾游衍<hi>箋昊天在上仰之皆謂之明常與出入往來游衍相從視汝所行善惡可不慎乎集傳從鄭其義甚精</hi>
序板凡伯刺厲王也<hi>疏左傳凡蒋邢茅胙祭周公之胤也隱七年天王使凡伯來聘注云汲郡共縣有凡城葢世仕王朝東都畿内之國</hi>
　嚴緝此詩切責僚友用事者而義歸于刺王與上篇<lb/>
<pb n="63a"/>
　同首章責其出話為猶皆反常道故二章因戒以辭<lb/>
　輯而懌則民無不合無不定<hi>華谷以辭為僚友言論今不取</hi>然自用<lb/>
　者終不能舍己從人故三章言我即爾謀聽我謷謷<lb/>
　四章言匪我言耄爾用憂謔謂告以善言而不見聽<lb/>
　也善言不見聽在朝之人多便辟側媚屈體順從<hi>依注</hi>
　<hi>疏</hi>善人見其如此不敢復言矣故五章言無為夸毗<lb/>
　善人載尸也六章告以導民甚易而無自為非七章<lb/>
　告以立國有輔而德為之本末章則告以天監之甚<lb/>
<pb n="63b"/>
　嚴責僚友正以誨王也<lb/>
　上篇責詞緩以是用大諫終此篇責詞深以是用大<lb/>
　諫起各一體格<lb/>
　　板八章章八句<hi>蘇氏説四章見集傳</hi>
　<lb/>
　<lb/>
　<lb/>
　詩經通義卷九<lb/>
</p>
<p>
</p>
  </div>
</body>
</text>
</TEI>
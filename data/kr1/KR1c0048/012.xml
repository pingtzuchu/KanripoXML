<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩經通義卷十二</head>
    <p>
<pb n="1a"/>
欽定四庫全書<lb/>
　詩經通義卷十二　　　　吳江朱鶴齡撰<lb/>
　閔予小子之什<lb/>
閔予小子<hi>陳啟源曰孔氏引曲禮天子在喪曰予小子以證閔予小子三詩是初免喪時作非也按予小子乃古天子之恒稱召洛二誥及周官載成王之言皆有此稱康王命畢公穆王命君牙皆稱予小子江漢詩亦云無曰予小子曲禮之言殆未可泥</hi>遭家不造<hi>讀徂侯/反音春</hi>嬛嬛<hi>音煢</hi>在疚<lb/>
於乎<hi>音烏呼</hi>皇考永世克孝<hi>讀呼侯/反音鱟</hi>念茲皇祖陟降庭<hi>傳云庭直也本爾雅集傳常若見其陟降于庭此解本師古漢書注但大招云三公穆穆登降庭止今以穆穆為揖<pb n="1b"/>讓葢引用之譌</hi>止維予小子夙夜敬止於乎<hi>同/上</hi>皇王<hi>兼文武</hi>繼序<lb/>
思不忘<lb/>
序閔予小子嗣王朝<hi>音潮</hi>于廟也<lb/>
　按此及小毖四篇王肅述毛以為周公致政成王始<lb/>
　朝于廟之樂歌鄭以成王免武王喪將即政而朝廟<lb/>
　作閔予小子訪落敬之詩小毖詩則作于歸政之後<lb/>
　長發以王肅義為然<lb/>
　　閔予小子一章十一句<lb/>
<pb n="2a"/>
訪予落<hi>傳云落始也宫室成則落之故以落為始</hi>止率時昭考於乎<hi>音烏呼</hi>悠<lb/>
哉朕未有艾<hi>爾雅艾歴也幼小而未有所歴也</hi>將予就之繼猶判渙<hi>賴爾諸臣扶將我以就之欲繼其道而尚恐判焉不合渙焉不屬也</hi>維予小子未堪家多難<lb/>
<hi>去聲</hi>紹庭上下陟降厥家<hi>王氏曰庶幾昭考之靈往來不絶于廟庭或上陟于家或下降于家以啟翼我</hi>休矣皇考以保明其身<hi>通篇無韻</hi>
序訪落嗣王謀于廟也<hi>箋謀者謀政事也</hi>
　此詩朝廟後作以道延訪羣臣之意多難指管蔡之<lb/>
　事而言<lb/>
<pb n="2b"/>
　　訪落一章十二句<lb/>
敬之敬之天維顯思命不易<hi>去聲</hi>哉<hi>讀如齎</hi>無曰髙髙在上<lb/>
陟降厥士<hi>事也</hi>日監在茲維予小子不聰敬止日就月將<lb/>
學有緝熈于光明<hi>音芒</hi>佛<hi>鄭音弼與弼通○嚴緝輔謂之佛者言正救其失不專順從也學記其求之也佛猶孟子云法家佛士也</hi>時仔<hi>音/茲</hi>肩示我顯德行<hi>去聲</hi>
序敬之羣臣進戒嗣王也<lb/>
　敬之以下述羣臣之戒辭維予小子以下承其戒而<lb/>
　答之也鄭氏謂成王自知未能成文武之功周公乃<lb/>
<pb n="3a"/>
　居攝大謬按蔡仲之命云惟周公位冢宰正百官羣<lb/>
　叔流言葢武王初崩周公即攝政為成王元年時即<lb/>
　有流言之變所謂攝政者不過行冢宰之職耳非真<lb/>
　如明堂位所云負斧扆南鄉而朝諸侯也歸政于王<lb/>
　大約在東征之後此詩歐陽駮鄭義最明<lb/>
　　敬之一章十二句<lb/>
予其懲而毖後患莫予荓<hi>音俜</hi>蜂<hi>傳荓蜂<graphic n="KR2106" url="https://raw.githubusercontent.com/kanripo/KR-Gaiji/master/images/KR2106.png" mimeType="image/png"/>曳也摩音翅爾雅作甹夆釋訓同朱子不取仍同桑柔傳訓使葢本王介甫説</hi>自求辛螫<hi>音釋○嚴緝人近蜂則被其螫前日之事無人<pb n="3b"/>使蜂螫我乃我自求之也季本曰此喻已自惑于流言以致禍</hi>肇允彼桃蟲<hi>爾雅桃蟲鷦其鴵鴱陸璣疏今鷦鷯是也微小于黄雀其鶵化而為鵰埤雅鷦鹩喙利如錐取茅秀為巢至精密以麻紩之一名巧婦化輒為雕鶚</hi>拚<hi>音/翻</hi>飛維鳥<hi>嚴緝我始信桃蟲之㣲能翻飛為鳥言小物之能成大不敢不毖也郝敬曰方武王誅紂宥其子而封之人以為孤雛耳未幾挾徐奄諸國以叛東征三年而後定此桃蟲之為大鳥也</hi>未堪家多難<hi>去/聲</hi>予又集于蓼<hi>音了</hi>
序小毖嗣王求助也<hi>疏訪落言謀于廟則進戒求助亦在廟中</hi>
　箋天下之事當慎其小小時而不慎後為患大<hi>集傳引蘇</hi>
　<hi>説本此</hi>故成王求羣臣早輔助已以救患難疏周公歸<lb/>
<pb n="4a"/>
　政之後成王因祭在廟以求羣臣助已經言創艾往<lb/>
　過戒慎將來是求助之事也陳啟源曰桃蟲飛鳥之<lb/>
　喻汎言事理如此當慎之于微非定指管蔡流言之<lb/>
　事也鄭氏謂懲不誅管蔡以致叛亂謬矣管蔡乃成<lb/>
　王叔父安得先事誅之郝仲輿又謂悔宥武庚其謬<lb/>
　亦同武庚既叛而誅頑民猶且不服使誅之于反形<lb/>
　未露之日其召亂不更速哉家多難方入管蔡末又<lb/>
　慮將來事變以見求助之切又曰訪落小毖皆云未<lb/>
<pb n="4b"/>
　堪家多難四詩非免喪時作明矣嘗考之金縢武王<lb/>
　喪而流言作流言作而王疑王疑而周公出不知閲<lb/>
　幾時也二年之後得罪人而王不悟因作詩貽王王<lb/>
　猶不悟始有風雷之變又不知閲幾時也居喪二十<lb/>
　七月除居東二年前後不過數月豈能歴此多故哉<lb/>
　况成王衰絰中不應迎以衮衣也然則四詩之作在<lb/>
　七年歸政後無疑矣若成王初免喪方在疑公之日<lb/>
　安得有懲前毖後之言乎<lb/>
<pb n="5a"/>
　　小毖一章八句<lb/>
載芟<hi>除草</hi>載柞<hi>音窄讀疾各反/音咋○除木</hi>其耕澤澤<hi>音釋讀徒落反音鐸○箋土氣蒸達而和耕之則澤然解散</hi>千耦<hi>疏千耦謂為耦者千當得二千人也輿十千維耦異彼謂萬人相與為耦實五千耦爾</hi>其耘徂隰徂畛<hi>田畔</hi>侯主侯伯侯亞侯旅侯疆<lb/>
<hi>有强力者</hi>侯以<hi>閒/民</hi>有嗿<hi>他感反音疃/○衆飲食聲</hi>其饁思媚其婦<hi>古音考音喜</hi>
有依其士有畧其耜俶載南畝<hi>讀如米</hi>播厥百榖實函<hi>含也</hi>
斯活<hi>讀呼酷反音熇</hi>驛驛其達有厭<hi>擇文於/艶反</hi>其傑厭厭其苗<hi>疏有厭然而特茂者其傑立之苗也厭厭然而長大者其齊等之苗也</hi>緜緜其麃<hi>表驕反音標○王氏<pb n="5b"/>曰芸以緜緜為善恐傷苗也嚴緝芟芸麃皆除草也芟柞並言是新墾田除地上之草也既耕言芸是反土而除土中之草根也既苗言麃是除苗中之草根也</hi>載穫濟濟<hi>上/聲</hi>有實其積<hi>音漬</hi>萬<lb/>
億及秭為酒為醴烝畀祖妣以洽百禮有飶<hi>音邲</hi>其香<hi>箋芬香之酒醴食之香也</hi>邦家之光有椒<hi>古人祭祀用椒楚詞奠桂酒兮椒漿是也</hi>其馨胡<lb/>
考之寧<hi>李氏曰胡考者老人也士冠禮祝曰永享胡福注云胡遐也嚴緝以上皆秋冬豐熟之事而春祭言之者葢以此祈于神也</hi>匪且<hi>如字嚴云一/讀咀平聲</hi>有且匪今斯今<hi>二句集傳解明白</hi>振<hi>毛云/自也</hi>古如茲<hi>三句無韻未詳○嚴緝自古以來神之降康久矣繼此以往願其勿替可也</hi>
<pb n="6a"/>
序載芟春籍田而祈社稷也<lb/>
　疏農民樂治田業收穫𢎞多由王者耕籍田祈社稷<lb/>
　勸之使然序本多穫所由言作頌之意經則主説年<lb/>
　豐故其言不及籍社也○月令孟春天子祈榖于上<lb/>
　帝乃擇元辰載耒耜躬耕帝籍此其祈榖于社稷之<lb/>
　樂歌也愚按祭法王為羣姓立社曰泰社王自立社<lb/>
　曰王社二社皆應以春祀之疏云泰社在庫門内之<lb/>
　右故小宗伯言右社稷王社所載書傳無文崔氏<hi>靈恩</hi>
<pb n="6b"/>
　云王社在籍田中王所自祭以供粢盛周頌序春籍<lb/>
　田而祈社稷是也蘇潁濵主此説陳氏<hi>祥道</hi>禮書又云<lb/>
　國語王籍則司空除壇農正陳籍禮歴代所祭先農<lb/>
　而已不聞祭社詩序所云非謂社稷建于籍田也然<lb/>
　考榖梁傳云天子親耕故自立社為籍而報也又王<lb/>
　肅云王社亦謂春祈籍田秋而報之也據此則崔氏<lb/>
　之説不為無本<hi>季本曰祭社則以稷配故經傳凡言祭社者稷在其中</hi>朱子謂<lb/>
　詩意與豐年相似改作秋冬報賽之樂歌非也又按<lb/>
<pb n="7a"/>
　周禮大司馬仲春教振旅遂以蒐田獻禽以祭社然<lb/>
　則天子祈社在仲春與孟春耕籍異月序連言之葢<lb/>
　謂春時既耕籍田而又祈社稷凡以重民事也如此<lb/>
　則不主崔氏之説亦可陳啟源曰此詩孔疏引祭法<lb/>
　以序云祈社是泰社其祭法疏引載芟序則以此詩<lb/>
　所祈是王社兩疏皆出孔氏而説不同按詩言主伯<lb/>
　亞旅婦媚士依自説民間父子家室知是為民祈祭<lb/>
　若籍田終畝惟甸徒三百人乃庶人役于官者不得<lb/>
<pb n="7b"/>
　有斯稱也則籍田祈社當合為一事而社為泰社無<lb/>
　疑矣<lb/>
　載芟二句言耕千耦二句言耘侯主以下詳耕之事<lb/>
　也播厥以下詳耘之事也載穫至末言秋成之豐備<lb/>
　禮祭祀自古如此今胡不然<lb/>
　李氏曰噫嘻豐年其説為畧載芟良耜其説為詳葢<lb/>
　祈上帝所以尊之也故其辭畧祭社稷所以親之也<lb/>
　故其辭詳<lb/>
<pb n="8a"/>
　　載芟一章三十一句<lb/>
畟畟<hi>音測</hi>良耜<hi>利善/之耜</hi>俶載南畝<hi>讀如米</hi>播厥百榖實函斯活<lb/>
<hi>讀如熇</hi>或來瞻女<hi>音/汝</hi>戴筐及筥其饟<hi>武亮反餉同</hi>伊黍其笠伊<lb/>
糾<hi>讀其了反音矯○笠所以禦暑雨糾糾結也説文糾繩三合也季本曰結于頷下使不動</hi>其鎛<hi>音博</hi>
斯趙<hi>上聲○疏云趙刺地也</hi>以薅<hi>説文拔/田草也</hi>荼蓼<hi>疏此荼非苦菜與蓼皆穢草王肅以荼為陸穢蓼為水穢</hi>荼蓼朽止黍稷茂止<hi>月令于季夏日土潤溽暑大雨時行燒薙行水利以殺草可以糞田疇可以美土疆此荼蓼朽而黍稷茂之證也</hi>穫之挃挃<hi>音窒</hi>積之栗<lb/>
栗其崇如墉其比如櫛<hi>側瑟反音責○櫛者梳箆總名</hi>以開百室<hi>箋百室開<pb n="8b"/>户納之一族同時納榖親親也嚴緝百室在六鄉為族而族師掌以嵗時校登其夫家之衆寡在六遂為鄼而酇長掌趣其耕耨與其戒令政事莫不同之故使之同時納榖所以示親睦均有無也</hi>百室盈止<lb/>
婦子寧止殺時犉<hi>音淳</hi>牡<hi>犉黄牛黒唇按周禮隂祀用黝牲隂祀注謂祭地北郊及社稷也牛用黄者土之正色而黒唇正黝牲之義黝黑也</hi>有捄<hi>音求與/觩通</hi>其角<hi>音六○社稷之牛大角</hi>以似以續<hi>傳以似以續嗣前嵗續往事也集傳續先祖以承祭祀按斯干詩云似續妣祖則續古指奉祭祀以承先也未説是</hi>續古之人<hi>人字無韻未詳或云疑與上盈寧為隔句韻也○何楷曰甫田詩言自古有年而載芟亦曰振古如茲良耜又曰續古之人所謂古者何人乎葢追后稷言之耳</hi>
序良耜秋報社稷也<hi>疏引大司徒五地之物云此五土地者生養萬物王者秋祭之以報<pb n="9a"/>其功</hi>
　嚴緝此詩為報社稷必陳農功之本末故當秋時而<lb/>
　追述春耕又預言冬穫也記曰有祈焉有報焉有載<lb/>
　芟之祈而後有良耜之報故二詩相次○邦家之光<lb/>
　胡考之寧祈之之辭也振古如茲庶其勿替引之乎<lb/>
　殺時犉牡有捄其角報之之事也嗣續古人豈非社<lb/>
　稷之功乎二詩語意微别朱子辨説謂未見祈報之<lb/>
　異不然<lb/>
<pb n="9b"/>
　方回曰以成周之盛而别無祭地之樂章何也胡五<lb/>
　峯謂社即是祭地詩載芟春籍田而祈社稷也良耜<lb/>
　秋報社稷也此亦人主親祭周頌别無祭地之詩即<lb/>
　知祈報社稷為祭地也<lb/>
　　良耜一章二十三句<lb/>
絲衣其紑<hi>孚浮反否平聲○疏爵弁之服𤣥衣纁裳皆以絲為之紑鮮絜</hi>載<hi>箋猶戴也</hi>弁俅<lb/>
俅<hi>音求○雜記大夫冕而祭于公士弁而祭于公注弁爵弁也色赤微黑如爵頭然俅俅恭順</hi>自堂<lb/>
徂基<hi>疏繹必在門故知基是門塾之基謂廟門外西夾之堂基也爾雅云門側之堂謂之塾○按基者塾<pb n="10a"/>前之地主人所立處三告皆往于基以告主人也三告者告濯具及告充告絜也</hi>自羊徂牛鼐<lb/>
鼎及鼒<hi>釋文音茲○爾雅注鼒鼎斂口者疏堂基但言所往之處不言所為羊牛但言所視之物不言所往互相足也鼐鼒不言自徂蒙上自徂之文也王氏曰自羊徂牛先小後大也鼐鼎及鼒先大後小也或先小後大或先大後小反覆展視所以致勤敬也</hi>兕觥<hi>疏天子正祭無兕觥繹禮至旅酬而用兕觥變于正祭也</hi>其觩<hi>音/求</hi>㫖酒思柔不吳<hi>音話説文吳大言也</hi>不敖胡考之休<lb/>
序絲衣繹賔尸也髙子曰靈星之尸也<hi>箋繹又祭也天子諸侯曰繹以祭之明日卿大夫曰賔尸與祭同日疏序言繹者此祭之名賔尸者此祭之事也漢書髙祖命郡國立靈星祠張晏曰龍星左角曰天田主榖即農祥也晨見而祭之按農祥即房宿以霜降晨見于東方則祠靈星當在夏<pb n="10b"/>正九月</hi>
　蘇傳絲衣本宗廟之詩其曰靈星既已失之又以知<lb/>
　毛氏雜取衆説以解經非皆子夏之言凡類此耳<lb/>
　按鄭箋皆引特牲之文疏云特牲雖士禮而士卑不<lb/>
　嫌同君故準特牲為説也朱傳采用其解而不從繹<lb/>
　祭之説豈以繹祭之制于禮有未詳歟○馮復京曰<lb/>
　周禮正祭視滌濯逆齊省鑊告時告備皆使小宗伯<lb/>
　此繹祭輕故使士耳朱傳汎言祭而飲酒非是<lb/>
<pb n="11a"/>
　疏上五句言祭之初下四句言祭之末初言卑者恭<lb/>
　順則主祭尊者可知末言旅酬不慢則當祭時之敬<lb/>
　明矣是舉終始以見中舉輕以明重<lb/>
　　絲衣一章九句<hi>按全詩皆一韻第三第五第八句不必叶朱子則云此詩或紑俅牛</hi>
　　<hi>觩柔休並叶基韻或基鼒並叶紑韻</hi>
於<hi>音烏</hi>鑠<hi>音/爍</hi>王師遵養時晦時純熈矣是用大介<hi>箋介助也集傳訓甲</hi>我龍<hi>寵/同</hi>受之蹻蹻<hi>音/矯</hi>王之造<hi>讀如奏古音考音走</hi>載用有嗣實<lb/>
維爾公允師<hi>晦介一韻受造一韻嗣師一韻</hi>
<pb n="11b"/>
序酌告成大武也言能酌先祖之道以養天下也<hi>以大武樂成告之于祖廟也告者告所以作為大武之意</hi>
　疏武王酌取先世之道除殘去暴育養天下故詩人<lb/>
　為立篇名曰酌酌左傳作汋古今字耳朱子曰酌即<lb/>
　勺也内則十三舞酌<hi>内則十三舞勺成童舞象注云勺詩作酌舞勺學武也舞象學</hi>
　<hi>文也</hi>即歌此詩以為節而舞也<hi>曹氏曰詩為樂章與舞人為節故以詩為舞也</hi>
　然此詩與賚般皆不用詩中字名篇疑取樂節之名<lb/>
　如曰武宿夜云爾<hi>禮記舞莫重于武宿夜注云武曲名武王至商郊停止宿夜士卒皆</hi>
<pb n="12a"/>
　<hi>歌舞以待旦故名焉</hi>嚴緝説者多以酌即是勺然考漢志周公<lb/>
　作勺勺是成王樂名樂莫盛于韶勺以皆繼治世也<lb/>
　若酌頌則述武王用兵創業酌其時宜<hi>解酌字不用序説本蘇傳</hi>
　故序云告成大武則此酌是武舞之樂與勺别也<hi>儀禮</hi>
　<hi>禮記皆減酉旁作勺葢古時字少通用耳嚴謂彼言成王之勺不然</hi>朱氏據左傳以桓<lb/>
　賚二篇皆大武篇中之一章然則酌與賚般一體亦<lb/>
　大武篇中之一歟<hi>辨詳後</hi>但古人制樂多沿襲前人為<lb/>
　之張子謂周公制樂時于大武有所増添其説是也<lb/>
<pb n="12b"/>
　如漢武德舞髙祖所作象其除暴葢武舞也後孝景<lb/>
　采武德舞為昭德之舞以尊太宗孝文之廟則為文<lb/>
　舞矣周公増大武以為勺亦猶是也勺舞必自有樂<lb/>
　章今不得而考講師見此頌名酌遂以酌祖道養天<lb/>
　下之説攙入之此正説成王之勺非武王之酌也兼<lb/>
　此詩所言遵養亦非養天下也<hi>按説文酌勺皆挹取之義漢志云周公作</hi>
　<hi>勺言能酌先祖之道也安知班氏非用此序語以言成王之樂耶嚴謂講師攙入亦不然</hi>黄震曰<lb/>
　此詩即成王之勺也成王初年多方騷動能繼武王<lb/>
<pb n="13a"/>
　之武以定天下我龍受之載用有嗣皆主成王而言<lb/>
　養時晦用大介乃推本武王之功以起之也序所云<lb/>
　能酌先祖之道者也華谷以為非成王之勺豈未深<lb/>
　考歟愚按酌詩本頌武王又以為成王之樂者葢成<lb/>
　王時周公所作耳華谷分酌勺為二辨雖博而非其<lb/>
　義東發謂頌成王亦失之且與序告成大武也不合<lb/>
　左傳遵養時晦耆昧也杜預曰言武王遵天之道須<lb/>
　晦昧者惡積而取之葢兼采毛鄭之意<hi>毛云養取也晦昧也鄭云</hi>
<pb n="13b"/>
　<hi>養紂闇昧以老其惡</hi>王導語陶侃以遵養時晦侃謂乃遵養時<lb/>
　賊可證當時解多如此潁濵云武王初有於鑠之王<lb/>
　師而不用退自循養與時偕晦<hi>歐陽説同</hi>其後既純光矣<lb/>
　則天下無不助之此解出而毛鄭之膏肓立砭矣我<lb/>
　龍受之蹻蹻王之造言成王寵受而承之者此蹻蹻<lb/>
　然武王之大業也載用有嗣實惟爾公允師言後王<lb/>
　世承其業實以武王取天下一出至公而無私允矣<lb/>
　可謂王之師矣<hi>此歐陽説</hi>
<pb n="14a"/>
　　酌一章九句<hi>毛傳允師二字為句共九句集傳改為八句今從毛</hi>
綏萬邦屢<hi>音慮</hi>豐年天命匪解<hi>音/懈</hi>桓桓武王保有厥士<hi>即顧命所謂亦有熊羆之士</hi>于以四方<hi>箋用武事/于四方</hi>克定厥家<hi>定周家王業</hi>於<lb/>
<hi>音烏</hi>昭于天皇以間<hi>去/聲</hi>之<hi>毛云間代也與書多方有邦間之同</hi>
序桓講武類禡也桓武志也<lb/>
　郝敬曰講武類禡武王所以克商也而其心在乎安<lb/>
　民保士定王業答天心非利天下而為之也故曰武<lb/>
　志<lb/>
<pb n="14b"/>
　朱子曰春秋傳以此為大武之六章賚為大武之三<lb/>
　章則今之篇次葢已失其舊矣又此詩内已有武王<lb/>
　之諡則其謂武王時作者亦誤矣序以為講武類禡<lb/>
　之詩豈後世取其義而用之于其事也歟<lb/>
　　桓一章九句<lb/>
文王既勤止我應受之敷時繹思我徂維求定時周之<lb/>
命於<hi>音烏</hi>繹思<lb/>
序賚大封于廟也賚予也言所以錫予善人也<lb/>
<pb n="15a"/>
　疏武王克商大封功臣四百人兄弟之國十有五人<lb/>
　姬姓之國四十人所謂賚也廟文王廟也古者爵人<lb/>
　必于祖廟示不敢專也武王既封諸臣有功者于文<lb/>
　王之廟因以文王之道戒敕之○大封功臣乃繼述<lb/>
　文王之大者故此詩以文王敕勸之言文王勤勞天<lb/>
　下故我受其業布此茅土以賚有功皆文王之意我<lb/>
　紬繹思之不敢忘也又言崇德報功往以求天下之<lb/>
　安定此周命之所以維新者爾美哉爾諸臣受封賞<lb/>
<pb n="15b"/>
　<hi>封必有賞如車旗命服之類</hi>亦當以文王之德紬繹思之不可忘<lb/>
　也篇中我字詩人代為武王之辭朱傳云此頌文武<lb/>
　之功經文並不及武或云文武恐文王之誤<lb/>
　何楷曰武成散鹿臺之財發鉅橋之粟大賚于四海<lb/>
　而萬姓悦服説者以散財發粟即大賚之事非也散<lb/>
　財發粟不過一時矯革之政所及幾何必藉衆諸侯<lb/>
　來旬來宣而後天子之德澤始遍此賚之詩所為作<lb/>
　而賚之所以名也<lb/>
<pb n="16a"/>
　　賚一章六句<lb/>
於<hi>音烏</hi>皇時周陟其髙山嶞<hi>音隋○山/狹而長</hi>山喬嶽<hi>小山與髙嶽無不祭嶽五岳也</hi>允猶<hi>允信也/猶由同</hi>翕<hi>音/吸</hi>河<hi>又以誠信由大河而祭之河曰翕者大河受泉水也</hi>敷<lb/>
天之下裒<hi>音抔</hi>時之對時周之命<hi>王氏曰裒時之對者裒聚山川之神而對越之以祭祀也時周之命者能懐柔百神則受命長矣集傳作對于天下之對亦通</hi>
序般<hi>釋文薄寒反音槃吕記同</hi>巡狩而祀四嶽河海也<hi>箋般樂也孔云崔靈恩集注用此句為序</hi>
　曹氏曰説文般旋也今名篇曰般取盤旋之義巡狩<lb/>
<pb n="16b"/>
　而遍乎四岳所謂盤旋也王志長曰按般鄭氏云樂<lb/>
　也蘇氏云遊盤也以此訓般是孟子所謂般樂怠傲<lb/>
　秦誓民訖自若是多盤之説斷非武樂命篇之㫖曹<lb/>
　居貞引説文近之天子巡狩按節徐行盤旋而返故<lb/>
　謂之盤耳<lb/>
　此詩與時邁相似亦告祭之樂歌也曹氏以為頌成<lb/>
　王不然<lb/>
　郝敬曰酌以下四章皆武王詩次成王後者武樂或<lb/>
<pb n="17a"/>
　定于成之季年也<lb/>
　按朱子謂春秋傳以武為大武之首章桓為大武之<lb/>
　六章賚為大武之三章嚴華谷因其説謂酌與般亦<lb/>
　大武篇内之一章以愚考之其説誤也周頌簡嚴故<lb/>
　篇止一章無有叠章者左傳楚子云武王克商作武<lb/>
　其卒章曰耆定爾功既以耆定爾功為大武卒章則<lb/>
　傳未嘗以武為大武之首章而下之其三其六斷皆<lb/>
　以篇言而非以章言矣<hi>杜預注本如此</hi>傳之意葢謂武為武<lb/>
<pb n="17b"/>
　王之樂桓與賚亦皆武王之樂故以其三其六數之<lb/>
　雖當時篇次已不可考然桓賚四篇必無屬武樂分<lb/>
　章之理今即以傳證之隨武子引汋曰於鑠王師遵<lb/>
　養時晦又引武曰無競維烈以酌與武對舉則酌非<lb/>
　大武篇中之一章而其餘可知已况頌各一章章各<lb/>
　一義武頌功酌頌成桓頌志賚頌封賞般頌巡行皆<lb/>
　為武王作也如酌桓以下不過武樂内之一章而已<lb/>
　則作詩者何必各立篇名以繫之耶後之偽作申公<lb/>
<pb n="18a"/>
　詩説者遂以武為大武之首章賚為二章時邁為三<lb/>
　章般為四章酌為五章桓為六章巧合武樂六成之<lb/>
　數此又以説詩為舞文實考亭誤解左傳啟之也不<lb/>
　可不辨<lb/>
　　般一章七句<lb/>
魯頌<lb/>
　疏此雖名為頌而體實國風非告神之歌故有章句<lb/>
　也舒瑗云魯不合作頌故每篇言頌名生于不足也<lb/>
<pb n="18b"/>
　王氏曰周頌之辭約約所以為嚴德盛故也魯頌之<lb/>
　辭侈侈所以為夸德不足故也○朱子曰舊説皆以<lb/>
　為伯禽十九世孫僖公申之詩今無所攷獨閟宫一<lb/>
　篇為僖公無疑耳夫子曰魯之郊禘非禮也周公其<lb/>
　衰矣葢不與其僭也然則刪詩何取乎此而著于篇<lb/>
　耶曰著之所以見其僭也春秋書郊禘大雩雉門兩<lb/>
　觀猶是意也削之則没其實矣抑是頌之作嘗請命<lb/>
　于天子而為之其體猶列國之風其辭特以賛美當<lb/>
<pb n="19a"/>
　時之事于宗廟無與固未純乎商周天子之頌也若<lb/>
　其所歌之事又皆有先王禮樂教化之遺意焉則其<lb/>
　文疑若猶可予者况夫子魯人亦安得而削之哉或<lb/>
　曰魯之無風何也先儒以為時王褒周公之後比于<lb/>
　先代故巡狩不陳其詩其篇第不列于太師之職是<lb/>
　以宋魯無風其或然歟<hi>此鄭康成説</hi>或謂夫子有所諱而<lb/>
　削之則左氏所記當時列國大夫賦詩及吳季子觀<lb/>
　周樂皆無曰魯風者其説不得通矣<hi>與集傳小異</hi>
<pb n="19b"/>
駉駉<hi>音扃○腹幹肥張</hi>牡馬<hi>讀如/姥</hi>在坰<hi>音/扃</hi>之野<hi>讀如墅○箋牧必于坰野者避民居與民田何楷曰如舊解坰在野外今曰在坰之野文義未順考坰是地名郡縣志坰澤俗名連泉澤在兖州曲阜縣東九里</hi>薄言駉者<hi>讀如渚○季本曰薄言駉者謂畧自駉者言之自駉而外尚多也</hi>
有驈<hi>音聿</hi>有皇有驪<hi>音/離</hi>有黄以車<hi>以車馬/以之也</hi>彭彭<hi>讀如滂</hi>思無<lb/>
疆思馬斯臧○駉駉牡馬在坰之野薄言駉者有騅<hi>音佳</hi>
有駓<hi>音披</hi>有騂有騏以車伾伾<hi>釋文敷悲反/音披吕記同</hi>思無期<hi>無期限</hi>
斯馬斯才<hi>讀前西反音齊</hi>○駉駉牡馬在坰之野薄言駉者有<lb/>
驒<hi>音陀</hi>有駱有駵<hi>音/留</hi>有雒<hi>音洛隹/部諧各</hi>以車繹繹<hi>讀弋灼反音龠</hi>思無<lb/>
<pb n="20a"/>
斁<hi>讀同上</hi>思馬斯作○駉駉牡馬在坰之野薄言駉者有<lb/>
駰<hi>音因</hi>有騢<hi>音遐讀洪/孤反音胡</hi>有驔<hi>音/簟</hi>有魚<hi>爾雅馬一目白瞷二目白䁩</hi>以車<lb/>
袪袪<hi>音區</hi>思無邪<hi>讀祥余反音徐</hi>思馬斯徂<lb/>
序駉頌僖公也僖公能遵伯禽之法儉以足用寛以愛<lb/>
民務農重榖牧于坰野魯人尊之于是季孫行父請命<lb/>
于周而史克作是頌<hi>李氏曰牧馬坰野既不害農又使馬得所養重農務榖即此可見</hi>
　疏僖公生時不應聽臣請王自頌己德明是僖公薨<lb/>
　後也<hi>本鄭氏説</hi>文六年行父始見于經十八年史克始見<lb/>
<pb n="20b"/>
　于傳然則此詩之作當在文公之世序云史克作是<lb/>
　頌不專指駉篇則四篇皆克所作嚴緝孔氏謂魯頌<lb/>
　作于僖公身後非也觀閟宫等篇多未有事實而願<lb/>
　其如此如俾爾耆艾黄髪兒齒明是生前祝頌之辭<lb/>
　葢生前作之後乃聞之天子以自解耳未必作于得<lb/>
　請之後也愚按左傳行父没于襄公五年上距僖公<lb/>
　薨時已六十年當僖公朝恐無請頌之事嚴説或然<lb/>
　馬有四種首章言良馬良馬朝祀所乗故曰斯臧二<lb/>
<pb n="21a"/>
　章言戎馬戎馬齊力尚强故曰斯才臧言其德才言<lb/>
　其用也三章言田馬田馬齊足尚疾故曰斯作四章<lb/>
　言駑馬駑馬主給雜使故曰斯徂作者習其動作之<lb/>
　節徂則足以行而已<hi>此張文潛説本孔疏</hi>馬愈下而皆能養之<lb/>
　則可以變駑為良而利有攸往于此見僖公之善牧<lb/>
　馬也<lb/>
　　駉四章章八句<lb/>
有駜<hi>音邲</hi>有駜駜彼乗<hi>去/聲</hi>黄夙夜在公在公明明<hi>音芒○歐陽義<pb n="21b"/>修明其職</hi>振振鷺<hi>歐陽義振鷺取其修潔翔集有威儀也○振振鷺與周頌振鷺同亦興也謂舞者所執鷺羽恐不然</hi>鷺于下<hi>讀音/户</hi>鼓咽咽<hi>音/淵</hi>醉言舞<hi>疏無算爵而醉為君起舞以盡其歡</hi>于胥樂<hi>音/洛</hi>兮<hi>結句三章同不用韻章夢易曰振振鷺以下五句漢鐃歌十八曲音節昉此</hi>
○有駜有駜駜彼乗牡夙夜在公在公飲酒振振鷺鷺<lb/>
于飛<hi>箋喻羣臣飲酒醉欲退也</hi>鼓咽咽<hi>同上</hi>醉言歸于胥樂兮○有駜<lb/>
有駜駜彼乗駽<hi>音絢○馬色青黒</hi>夙夜在公在公載燕自今以<lb/>
始嵗其有<hi>讀如以</hi>君子有榖詒孫子于胥樂兮<lb/>
序有駜頌僖公君臣之有道也<lb/>
<pb n="22a"/>
　何楷曰此詩疑僖公飲酒泮宫而作以振振鷺鷺于<lb/>
　飛意之周頌振鷺于飛于彼西雝鷺固澤鳥也又疑<lb/>
　為喜豐年而作以自今以始嵗其有意之春秋于僖<lb/>
　公三書不雨既而書六月大雨嵗其有者始有年也<lb/>
　　有駜三章章九句<lb/>
思樂<hi>音洛</hi>泮水薄采其芹魯侯戾止言觀其旂<hi>讀如芹</hi>其旂<lb/>
茷茷<hi>音斾飛揚貌</hi>鸞聲噦噦<hi>音/嘒</hi>無小無大從公于邁<hi>于往邁行也</hi>
○思樂泮水薄采其藻魯侯戾止其馬蹻蹻其馬蹻蹻<lb/>
<pb n="22b"/>
其音<hi>箋德音或曰此蒙上言鸞和之音</hi>昭昭載色載笑匪怒伊教○思<lb/>
樂泮水薄采其<graphic n="KR1732" url="https://raw.githubusercontent.com/kanripo/KR-Gaiji/master/images/KR1732.png" mimeType="image/png"/>
                    <hi>釋文云徐邈音桺楊旭曰當讀力久切音桺説文作<graphic n="KR1732" url="https://raw.githubusercontent.com/kanripo/KR-Gaiji/master/images/KR1732.png" mimeType="image/png"/>本訓鳬葵也丣乃酉之古文俗譌從卯遂讀卯集傳叶謨九反明母音某亦誤謂从卯也</hi>魯侯戾止在泮飲<lb/>
酒既飲㫖酒永錫難老<hi>讀如簍○疏天常與以難老之福</hi>順彼常道<hi>讀如鋀</hi>屈<hi>屈服</hi>此羣醜○穆穆魯侯敬明其德敬慎威儀維民<lb/>
之則允文允武昭假<hi>音格</hi>烈祖靡有不孝自求伊祜<hi>音户</hi>○<lb/>
明明魯侯克明其德既作泮宫淮夷攸服<hi>讀如白</hi>矯矯虎<lb/>
臣在泮獻馘<hi>音虢讀况璧反音剨</hi>淑問如臯陶<hi>讀夷周反音由○疏善問獄如臯陶<pb n="23a"/>者</hi>在泮獻囚○濟濟<hi>上/聲</hi>多士克廣德心桓桓于征狄<hi>音剔與逷同</hi>彼東南<hi>讀如吟○淮/夷在魯東南</hi>烝烝皇皇不吳<hi>音話</hi>不揚不告<lb/>
于訩<hi>音凶○箋無有爭訟之事告于治獄之官者李氏曰征伐有交爭者必告治獄之官如伯州犁之事是也</hi>在泮獻功○角弓其觩束矢<hi>疏荀卿論兵云橾十二之弩負矢五十个是一弩用五十个也大司寇入束矢于朝注云古者一弓百矢在軍之禮重弓以備折壊或亦分百矢為兩束</hi>其<lb/>
搜戎車孔博徒御無斁<hi>讀弋灼反音龠</hi>既克淮夷孔淑不逆<hi>讀宜脚反音虐古音考音博</hi>式固爾猶淮夷卒獲<hi>讀黄郭反音鑊古音考音霍</hi>○翩<lb/>
彼飛鴞集于泮林食我桑黮<hi>音葚○黮桑葚之黒者</hi>懐我好音<hi>箋懐<pb n="23b"/>歸也懐就我以善音嚴緝喻淮夷慕泮宫之化改惡從善也</hi>憬<hi>音耿一音冋</hi>彼淮夷來獻<lb/>
其琛<hi>敕金反音真○疏言僖公既克淮夷以其國寶為獻非必其地所産也</hi>元龜象齒大<lb/>
賂南金<lb/>
序泮水頌僖公能修泮宫也<lb/>
　首章二章言僖公至泮水從之者衆而樂親其教也<lb/>
　三章言與羣臣飲酒因祈其壽考而服衆或云古者<lb/>
　養老于東序在泮飲酒行養老之禮永錫難老祝之<lb/>
　也四章稱僖公德兼文武以起下征淮夷五章至末皆<lb/>
<pb n="24a"/>
　未然事獻馘獻囚獻功必在于學者先禮儀而後勇<lb/>
　力也角弓束矢班師之事懐音獻賂服逺之功皆<lb/>
　稱願其如此也蘇傳此詩言作泮宫克淮夷閟宫言<lb/>
　作新廟春秋皆不載世疑之泮宫閟宫僖公因舊而<lb/>
　修是以不見于春秋至于淮夷之功予亦疑焉然此<lb/>
　詩有之式固爾猶淮夷卒獲有所未獲而欲終之則<lb/>
　其所獲尚小也今此詩之言甚美而大其君臣之辭<lb/>
　歟劉瑾曰朱子以作泮宫克淮夷他無所考故不質<lb/>
<pb n="24b"/>
　其為僖公之詩而且以克淮夷為頌禱以愚攷之春<lb/>
　秋不書常事則夫泮宫之作十二公之經固宜皆無<lb/>
　所見也至于僖公克服淮夷雖亦不見于春秋而僖<lb/>
　十三年嘗從齊桓㑹于鹹為淮夷之病杞十六年又<lb/>
　從齊桓㑹于淮為淮夷之病鄫矣但詩中所言不無<lb/>
　過實<hi>考左傳淮之㑹公見執于齊其辱甚矣不應作詩誇美余春秋集説别有辨</hi>
　　泮水八章章八句<lb/>
閟<hi>音祕</hi>宫有侐<hi>音/洫</hi>實實<hi>鞏/固</hi>枚枚<hi>疏枚枚者細密之意晉語及書傳説天子廟飾皆云<pb n="25a"/>斵其材而礱之加密石焉故傳云礱密</hi>赫赫姜嫄<hi>音元</hi>其德不回上帝是依<lb/>
<hi>讀如隈</hi>無菑無害彌月不遲<hi>讀陳回反音隨楊旭曰小雅鼓鐘其德不回叶音移閟宫其德不回當讀此與下依遲二字叶今集傳反以依遲叶上韻而回从本音非是宜正之</hi>是生后稷<lb/>
降之百福<hi>叶音偪</hi>黍稷重<hi>平/聲</hi>穋<hi>音六叶音力○/重穋詳豳風</hi>稙<hi>音/職</hi>穉<hi>先種曰稙後種曰穉釋文引韓詩云稙長稼也穉幼稼也</hi>菽麥<hi>讀如棘○重穋稙穉非榖名因黍稷熟有早晚菽麥種有先後故有此四者之名耳</hi>奄有下國<hi>讀如域</hi>俾民稼穡有稷有黍<lb/>
有稻有秬<hi>音巨</hi>奄有下土<hi>劉氏曰奄有下土書云后稷建邦啟土是也奄有下國論語云稷躬稼而有天下是也上原其始下要其終</hi>纉禹之緒<hi>稷之播種所以成禹之功</hi>○后稷<lb/>
<pb n="25b"/>
之孫實維大<hi>音泰</hi>王居岐之陽<hi>陳啟源曰居岐之陽兩見于詩皇矣言文王則程邑也此言太王乃周原也太王遷周文王宅程皆在岐山之陽相去百里而近</hi>實始翦<hi>斷也</hi>商至<lb/>
于文武纉大王之緒致天之届<hi>極也</hi>于牧之野<hi>讀如墅</hi>無貳<lb/>
無虞上帝臨女<hi>音汝</hi>敦<hi>音/堆</hi>商之旅<hi>厚集其伐商之衆謂十亂一心三千同德</hi>克<lb/>
咸<hi>同也</hi>厥功<hi>讀居古/反音舉</hi>王曰叔父建爾元子<hi>讀茲五反音祖</hi>俾侯于<lb/>
魯大啟爾宇為周室輔<hi>上聲</hi>○乃命魯公俾侯于東錫之<lb/>
山川土田附庸周公之孫莊公之子龍旂承祀<hi>曹氏曰司常云日月為常王建之交龍為旂諸侯建之僖公雖僭郊禘而猶以龍旂承祀不敢全用天子禮也明堂位乃曰魯<pb n="26a"/>公乗大路載弧韣旂十有二旒日月之常祀帝于郊則過矣</hi>六轡耳耳<hi>柔/從</hi>春秋<hi>舉春秋以該四時</hi>匪解<hi>音懈讀/如㦸</hi>享祀不忒皇皇后帝皇祖后稷<hi>魯郊以夏正孟春家語魯無冬至大郊降殺于天子</hi>享以騂犧<hi>胡翰云當讀為羲赤牛純色</hi>是饗是<lb/>
宜降福既多<hi>讀如秪</hi>周公皇祖<hi>此皇祖在周公之下是謂伯禽</hi>亦其福女<lb/>
○秋而載嘗<hi>舉大嘗以該禘</hi>夏而楅<hi>音/偪</hi>衡<hi>讀又郎反音/杭○詳集傳</hi>白牡<hi>春秋繁露成王賢周公而貴之故使祭周公以白牡上不得與天子同色下有異于諸侯</hi>騂剛<hi>説文剛特也特特牛也集傳解白牡騂剛本何休公羊傳注</hi>犧尊將將<hi>音/槍</hi>毛炰<hi>音/庖</hi>胾<hi>音/恣</hi>羮<hi>讀盧當反音郎</hi>籩豆大房<hi>集傳俱本鄭箋/大房用毛説</hi>萬舞洋洋孝孫有慶<hi>讀如<pb n="26b"/>羌</hi>俾爾熾而昌俾爾壽而臧保彼東方魯邦是常不虧<lb/>
不崩不震不騰<hi>傳震動騰乗也</hi>三壽<hi>集傳具二説鄭説是</hi>作朋如岡如陵<lb/>
○公車千乗<hi>陳啟源曰論語馬融注引司馬法謂百井為成每成出車一乗包咸注謂每十井出車一乗説各不同李迂仲以百里之國提封萬井適合千乗之數若百井一乗必十萬井而出千乗十萬井之地開方計之方三百一十六里有竒與大國百里之制不合故取包氏之説然魯地實不止百里明堂位七百里之説不可盡謂其誣必如包咸所云則十井之田止八十家使之出兵車一乗輜車一乗四馬十二牛甲士步卒等共百人以及甲胄弓矢五兵旌旗之屬無不具民豈能堪先王之世寧有此重賦耶朱子取司馬法以釋閟宫良為有見且與箋疏意合</hi>朱英緑縢<hi>音/滕</hi>二矛重<hi>平/聲</hi>弓<hi>叶音裩疏朱英絲纏<pb n="27a"/>而朱染之以為矛之英飾小戎云竹閉緄縢傳云緄繩縢約此傳云縢繩者謂以緑繩束弓非訓縢為繩也二句自相充配所異者二矛各自有英飾二弓共束以緑繩耳</hi>公徒三萬<hi>集傳解公車公徒皆用鄭箋孔疏據春秋襄十一年書作三軍謂僖公時止二軍不應以三萬為三軍按費誓魯人三郊三遂伯禽已來已有三軍襄公時作三軍則以三卿專魯之權分軍以為已賦故作三軍耳非至襄公始有三軍也此李氏之説嚴緝取之○陳啟源曰集傳三軍為車三百七十五乗此以每乗百人計之并炊家子等二十五人皆數之為軍也此二十五人皆老弱可責以出戰乎按三軍當用車五百乗步卒三萬六千人</hi>貝胄朱綅<lb/>
<hi>音䘲讀息稜反音生疏貝非為胄之物故知是胄飾説文綅綫也朱綅以赤綫連綴甲</hi>烝徒増増<lb/>
戎狄是膺荆<hi>即楚</hi>舒<hi>舒國郾姓疏傳有舒鳩舒鄝舒庸又有舒龍謂之羣舒</hi>是懲則<lb/>
<pb n="27b"/>
莫我敢承俾爾昌而熾俾爾壽而富<hi>讀方未反音廢</hi>黄髪台背<lb/>
<hi>讀蒲寐反音避</hi>壽胥與試<hi>集傳引王蘇二説皆通何楷曰夀胥之壽指老成人言此主王説</hi>俾<lb/>
爾昌而大<hi>讀特計反音地</hi>俾爾耆而艾<hi>讀五計反音乂</hi>萬有千嵗眉壽<lb/>
無有害<hi>讀暇憩反音係</hi>○泰山巖巖<hi>讀魚杴/反音嚴</hi>魯邦所詹<hi>與瞻同</hi>奄<lb/>
有龜蒙遂荒<hi>奄有</hi>大東至于海邦<hi>讀卜工反古音考音崩</hi>淮夷來同<lb/>
莫不卒從魯侯之功○保有鳬繹<hi>讀如藥○地理考異鳬山在兖州鄒縣東南三十里繹山一名鄒山在鄒縣南二十二里</hi>遂荒徐宅<hi>讀音鐸</hi>至于海邦淮矣<lb/>
蠻貊<hi>讀莫博反音莫</hi>及彼南夷莫不率從莫敢不諸魯侯是若<lb/>
<pb n="28a"/>
○天錫公純嘏<hi>讀果五反音古</hi>眉壽保魯居常<hi>箋或作嘗在薛之旁</hi>與許<lb/>
<hi>按管子常地見侵于齊左傳許邑見易于鄭皆魯朝宿之邑</hi>復周公之宇魯侯燕喜<lb/>
令妻<hi>聲姜</hi>壽母<hi>叶音米/○成風</hi>宜大夫庶士<hi>疏燕于内寢則善其妻壽其母燕于外寢則宜其大夫與衆士皆謂為之祝慶也陳啟源曰令壽宜本一例皆承魯侯燕喜言若如集傳云令善之妻壽考之母則句法直下可云大夫庶士是令妻壽母宜之耶</hi>邦國是有<hi>讀如以○常有魯國</hi>既多<lb/>
受祉黄髪兒齒○徂來<hi>後漢志兖州博城縣有徂來山酈道元云今猶有美松也</hi>之<lb/>
松新甫<hi>後漢志魯郡汶陽縣有新父山通典漢汶陽故城在兖州泗水縣東南</hi>之柏<hi>讀適莫反音博</hi>是斷<hi>音/短</hi>是度<hi>音/鐸</hi>是尋是尺<hi>叶赤約/反音綽</hi>松桷<hi>音/角</hi>有舄<hi>讀七約反<pb n="28b"/>音鵲一云他各反徐邈讀楊旭曰按舄字説文本訓䧿也䧿即舄之篆文从隹諧昔流俗通从鳥作鵲而舄專為履舄之舄此又借大貌仍讀本音</hi>路寢<hi>陳氏曰路寢廟/中之正寢也</hi>孔碩<hi>讀常約反音若</hi>新<lb/>
廟奕奕<hi>讀弋灼反音龠</hi>奚斯<hi>公子魚/字奚斯</hi>所作孔曼<hi>音/萬</hi>且碩<hi>同上○疏孔曼且碩謂廟甚長廣而且大</hi>萬民是若<lb/>
序閟宫頌僖公能復周公之宇也<lb/>
　嚴緝此詩止為僖公能修寢廟張大其事而為頌禱<lb/>
　之詞序摘詩中復周公之宇一語以題之非其實也<lb/>
　攷春秋所紀僖公伐楚侵陳伐鄭圍許等役皆齊<hi>桓公</hi>
<pb n="29a"/>
　晉<hi>文公</hi>主兵其自用兵者伐邾敗莒滅項皆小國爾豈<lb/>
　有膺戎狄懲荆舒荒大東服蠻貊之事乎<lb/>
　按閟宫即末章新廟<hi>從集傳説</hi>葢周公之廟也毛傳以新<lb/>
　廟為閔公廟固非以閟宫為姜嫄廟亦非詩舉姜嫄<lb/>
　特原郊祀后稷之故若魯人立廟則三禮未聞<hi>疏大司樂</hi>
　<hi>舞大濩以享先妣以此知姜嫄之廟在周魯無其廟</hi>復周公之宇蒙前章大啟<lb/>
　爾宇大抵僖公之修廟祀志在邀福周公恢拓土境<lb/>
　耳故序以此語櫽括全篇朱子辨説謂誤解修周公<lb/>
<pb n="29b"/>
　之屋宇恐作序者不應陋至此<lb/>
　首章二章述周所自始與周公所自封三章述周公<lb/>
　封魯之盛施及僖公能致敬郊廟而神降之福也四<lb/>
　章五章六七章稱願其有攘荆蠻服淮徐之功申上<lb/>
　熾而昌壽而臧保彼東方意也八章極言受福之多<lb/>
　欲其復侵地宜室家臣庶以長保魯國也<hi>黄佐曰隠戕于鍾巫</hi>
　<hi>桓殞于彭生般賊于圉犖閔喪于卜齮入春秋以來四公皆不令終故此詩頌僖惓惓以壽考為言見魯</hi>
　<hi>人之厚也</hi>末章叙所以新寢廟者與首章開端相應<hi>胡氏曰閟</hi>
<pb n="30a"/>
　<hi>宫卒章依倣殷武而作</hi>
　偽子貢詩傳云僖公八年始用郊禘史克頌之賦閟<lb/>
　宫按魯之郊禘不詳所始明堂位云成王命魯公祀<lb/>
　周公以天子禮樂此不可信吕氏春秋云魯惠公<hi>隠公</hi>
　<hi>父</hi>請郊廟之禮于天子天子使史角往惠公止之<hi>竹書</hi>
　<hi>紀年通鑑外紀同劉恕曰惠公止之則是周不與之矣不與而魯用郊自用之也昔者荆人請大號周人</hi>
　<hi>不許荆人稱之然則魯之郊禘可知也</hi>王伯厚謂惠公此請葢在平王<lb/>
　之季也偽傳云云徒以此詩有皇皇后帝皇祖后稷<lb/>
<pb n="30b"/>
　及春秋僖八年秋七月禘于太廟用致夫人為據而<lb/>
　説者又云夫人不稱諡不稱小君葢成風也<hi>左傳禘而致哀</hi>
　<hi>姜焉非禮也榖梁以為成風</hi>成風妾母時聲姜與成風同與廟祭<lb/>
　故詩以妻母叠稱亦可謂巧于附㑹矣然魯僭郊禘<lb/>
　必非始自僖公若僖公為之行父史克請命天子而<lb/>
　頌之此越禮之大者夫子顧録之以為天下後世勸<lb/>
　耶<lb/>
　　閟宫九章五章章十七句二章章八句二章章十句<lb/>
<pb n="31a"/>
　　<hi>朱子曰舊説八章二章章十七句一章十二句一章三十八句二章章八句二章章十句多寡不均</hi>
　　<hi>雜亂無次今正之○自王曰叔父至如罔如陵毛鄭合為一章朱子取首章十七句為例以王曰叔</hi>
　　<hi>父五句屬上章以乃命魯公至如岡如陵分為二章體裁極整但謂第四章少一句則未見必然葢</hi>
　　<hi>古詩章法原不拘長短○三百篇以一百二十句成篇者僅見此詩吳草廬以公車千乗至莫我敢</hi>
　　<hi>承是為周公魯公説簡編錯亂當與土田附庸為連文葢成王封伯禽于魯錫以山川土田附庸有</hi>
　　<hi>千乗之賦三軍之衆使之膺戎狄懲荆舒也伯禽征淮夷徐戎正周公在時事故孟子兩引詩皆言</hi>
　　<hi>周公膺之王魯齋金仁山許白雲皆同此說今存之</hi>
商頌<lb/>
<pb n="31b"/>
　朱子曰太史公云宋襄公修行仁義欲為盟主其大<lb/>
　夫正考父美之<hi>據鄭譜正考父當宣王時</hi>故追道契湯髙宗所以<lb/>
　興作商頌葢本韓詩之說諸儒多惑之者今考此頌<lb/>
　皆天子之事非宋所有且其辭古奥亦不類周世之<lb/>
　文而國語閔馬父之言亦與序合韓詩太史公之說<lb/>
　謬矣<hi>蘇氏同</hi>○朱得之曰師乙謂寛而靜柔而正者宜<lb/>
　歌頌肆直而慈愛者宜歌商頌指周頌商則此頌也<lb/>
　乃子夏又云宋音燕女溺志則宋嘗有風而亡之矣<lb/>
<pb n="32a"/>
猗<hi>音醫</hi>與<hi>平/聲</hi>那與置<hi>傳如字箋讀/植集傳從毛</hi>我鞉<hi>同/鼗</hi>鼓<hi>疏猗歟湯之功甚多故能制作濩樂植立此鞉鼓也王制云天子賜諸侯樂則以柷將之賜伯子男樂則以鞉將之注云柷鞉皆所以節樂是樂成亦由鞉也樂記鼓無當于五聲五聲不得不和是樂之所成在于鼓</hi>奏鼓簡簡衎我<lb/>
烈祖湯孫奏假<hi>格通○奏樂以格烈祖亦倒句</hi>綏我思成<hi>箋極明集傳全引之</hi>鞉<lb/>
鼓淵淵<hi>讀如音</hi>嘒嘒管聲既和且平<hi>國語聲應相保曰和細大不踰曰平</hi>依<lb/>
我磬聲<hi>玉聲清越以長聲有定準不可以人力髙下和平則能依之張子曰玉磬聲之至和至平者可以養心其聲一定始終如一無隆殺也陳暘曰堂上言依我磬聲則鳴球琴瑟之類舉矣堂下言鼗鼓管鏞則柷敔笙簫之類舉矣</hi>於<hi>音/烏</hi>赫湯孫穆穆厥聲庸<hi>鏞/通</hi>鼓有斁<hi>説文訓解也又<pb n="32b"/>借晟也傳鐘鼓之聲斁斁然盛</hi>萬舞有奕<hi>萬兼文舞武舞故曰奕奕然有次序何楷曰説文奕大也美其綴兆之衆大也亦通</hi>我有嘉客亦不夷懌自古在昔<hi>詩話自古謂古以後也在昔謂今以前也</hi>先民有作<hi>謂作為祭祀</hi>温恭朝夕執事有恪顧予<lb/>
烝嘗湯孫之將<lb/>
序那祀成湯也微子至于戴公其間禮樂廢壊有正考<lb/>
父者得商頌十二篇于周之太師以那為首<hi>自正考父至孔子時又亡其七篇周用六代之學故太師有商頌也</hi>
　國語閔馬父曰正考父校商之名頌<hi>有名之頌</hi>十二篇以<lb/>
<pb n="33a"/>
　那為首其輯之亂曰<hi>韋昭注詩者歌也所以節舞者也如今三節舞矣曲中乃更變</hi>
　<hi>章亂節故謂之亂</hi>自古在昔先民有作温恭朝夕執事有恪<lb/>
　先聖王之傳恭猶不敢專稱曰自古古者在昔昔曰<lb/>
　先民即此詩也置鞉奏鼓此臭味未成<hi>臭未成未用灌也味未成</hi>
　<hi>未用牲也</hi>滌蕩其聲時也鼓管交作依堂上升歌之王磬<lb/>
　此樂三闋迎牲而祭時也鏞鼓萬舞則九獻之後祭<lb/>
　將畢時也卒章歸本于執事恪恭云此乃湯孫之所<lb/>
　將以為奏格者也三稱湯孫皆指主祭之時王<hi>不知何王</hi>
<pb n="33b"/>
　<hi>鄭氏謂是太甲</hi>自歐陽永叔疑於赫湯孫時王不應自誇戴<lb/>
　岷隠遂以為商世之先王黄東發云樂以悦神故曰<lb/>
　於赫湯孫穆穆厥聲以侈言其樂之美猶飲食云苾<lb/>
　苾芬芬以侈言飲食之美凡以悦神非自誇也武王<lb/>
　祭山川自稱有道曽孫豈亦自誇耶○樂記商人尚<lb/>
　聲尚聲求諸陽也于此詩見之祭義禘有樂嘗無樂<lb/>
　此詩云顧予烝嘗則秋冬非不用樂矣<lb/>
　　那一章二十二句<hi>毛牲曰那詩毛傳作一章朱傳分作五節仍曰一章二十二句</hi>
<pb n="34a"/>
　　<hi>按魯語閔馬父引自古在昔四語為輯之亂説詩者謂不宜合作一章但從來詩章判節與樂章判</hi>
　　<hi>節不同詩本一章而作樂者必分解之如樂府東門行本一章而晉樂一章所奏判作四解魏文帝</hi>
　　<hi>艶歌何常行本七章而晉樂所奏判前一章為艶後一章為趨此明著也那詩雖一章然閔馬父以</hi>
　　<hi>樂章例之則輯之為亂故朱子既為分之復為合之或是㫖耳但樂章分解自為節次不以韻義為</hi>
　　<hi>起絶假如清廟詩每句一唱三歎而成四韻則一句自為一章武詩於皇武王本七句左傳云其卒</hi>
　　<hi>章曰耆定爾功則亦以一句為一章故清廟維清般武諸詩俱通體無韻然則分解節次原不必拘</hi>
　　<hi>限韻㫖如朱子所分者且其云輯者成也以學之既成則輯之以為亂此猶繹如以成之成然亦可</hi>
　　<hi>以解作趨如樂府前為艶後為趨趨促也言樂當急促也輯趨促字音之轉耳顧予烝嘗湯孫之將</hi>
<pb n="34b"/>
　　<hi>閔馬父引那詩無此二語而次詩烈祖篇二語並同當是羨詞或如信南山甫田末各有報以介福</hi>
　　<hi>萬壽無疆古樂府大篇後各有延年萬嵗期陛下壽萬年等語若然則此又在亂之外别是一體楚</hi>
　　<hi>辭湘君湘夫人兩歌其末章皆有捐予佩兮江中四語可驗但古樂既亡不能確行其説耳</hi>
嗟嗟烈祖有秩斯祜<hi>音户</hi>申錫無疆及爾斯所<hi>吕記及爾斯所言流慶無窮茲方及爾之所其後正未艾也所謂申錫無疆也</hi>既載清酤<hi>音古○一/宿酒也</hi>賚<hi>傳賚賜也箋讀如往來之來集傳同毛</hi>我思成<hi>讀如常○朱右曰方載清酒于樽而烈祖之神已與我以所思而成之人言應之疾也</hi>亦有和羮<hi>讀如/郎</hi>既戒既平<hi>讀如旁○嚴緝亦有和羮其事既戒謹而不苟其味既和平而適宜</hi>鬷<hi>音宗傳總也集傳音奏云古奏族相近族聲轉平而為鬷今不<pb n="35a"/>從辨詳考異</hi>假<hi>音/格</hi>無言<hi>讀如/昂</hi>時靡有爭<hi>讀如/章</hi>綏<hi>釋文音妥</hi>我眉壽<lb/>
黄耉無疆約軧<hi>音祗</hi>錯衡<hi>讀如杭○/詳采芑</hi>八鸞鶬鶬<hi>音/搶</hi>以假<hi>音格</hi>
以享我受命溥將<hi>由我湯孫受天眷命故普天諸侯皆來奉祭事也</hi>自天降康<lb/>
豐年穰穰來格來享<hi>當作歆饗之饗</hi>降福無疆顧予烝嘗湯孫<lb/>
之將<hi>嚴緝末二句辭與那同而意各有主那美湯此美中宗謂湯之子孫世世奉烝嘗之祭者以中宗中興之功也</hi>
序烈祖祀中宗也<hi>中宗太戊也王者祖有功宗有德不毁其廟</hi>
　辨説此詩未見為祀中宗末言湯孫則亦祀成湯之<lb/>
<pb n="35b"/>
　詩也序但不欲連篇重出又以中宗商賢君不欲遺<lb/>
　之耳按中宗中興本于成湯故頌始烈祖及爾斯所<lb/>
　正言自湯及中宗也湯孫凡後王主祭者皆得稱之<lb/>
　朱子說亦通但古序不必易耳既載清酤亦有和羮<lb/>
　皆言祭之始東萊引儀禮羮定可正鄭箋曲説鬷格<lb/>
　無言時靡有爭永叔謂執事之臣總無諠譁又不交<lb/>
　侵職位義本毛鄭較朱傳為優矣約軧錯衡八鸞鶬<lb/>
　鶬諸侯助祭而始至也以格以享諸侯來助祭致享<lb/>
<pb n="36a"/>
　于神也來格來享神來至而歆享也祀中宗而曰湯<lb/>
　孫者有天下以湯故也<lb/>
　劉瑾曰頌詩皆自歌工道達主祭者之意自歌工指<lb/>
　主祭者則曰爾自先祖指主祭者則曰湯孫自主祭<lb/>
　者而言則曰我曰予立言雖殊所指之人則一如周頌<lb/>
　雝詩既稱天子又稱孝子又稱我稱予亦然○<lb/>
　前篇多言樂衎之以聲也此篇多言味侑之以食也<lb/>
　其義可互見<lb/>
<pb n="36b"/>
　　烈祖一章二十二句<lb/>
天命𤣥鳥降而生商<hi>傳湯之先有娀氏女簡狄配髙辛氏之帝帝率與之祈于郊禖而生契故本其為天所命以𤣥鳥至而生焉按契始封于商皇甫謐云今上洛商縣是也括地志商州東八十里商洛縣古商國</hi>宅殷土<hi>箋自契至成湯八遷湯/始居亳之殷地而受命</hi>芒芒<hi>左傳芒芒禹迹注逺貌</hi>古帝<hi>古時/上帝</hi>命武湯正域彼四方<hi>正四方/之封域</hi>方命厥后<hi>隨其方以施命令于諸侯</hi>奄有九有<hi>讀如/以</hi>商之先后受命不殆<hi>讀養里反音以</hi>
在武丁孫子<hi>郝敬曰商先王受命既久經衰亂而不危殆者在武丁為之孫子繼序重光耳</hi>武<lb/>
丁孫子武王<hi>按湯號武王後人追穪之耳本紀湯曰吾甚武遂自號武王此史遷謬説</hi>靡不<lb/>
<pb n="37a"/>
勝<hi>平聲</hi>龍旂十乗<hi>去聲○十乘者鄭以為二王後及八州之大國葢獨舉尊者言之</hi>大糦<lb/>
<hi>音熾</hi>是承<hi>諸侯無不奉黍稷以來助祭</hi>邦畿千里維民所止肇域彼四<lb/>
海<hi>讀如喜○始復以四海為境域</hi>四海來假<hi>音/格</hi>來假祁祁景<hi>傳景大也集傳引或説作山名左傳成湯有景亳之命按寰宇記景山在廢緱氏縣西南八里緱氏今屬河南府偃師縣偃師即西亳</hi>員<hi>傳員均也集傳/與下幅<graphic n="KR0695" url="https://raw.githubusercontent.com/kanripo/KR-Gaiji/master/images/KR0695.png" mimeType="image/png"/>義同</hi>維河<hi>按景山在今偃師縣南二十里正臨大河景員維河紀武丁紹湯中興之間</hi>殷受命咸宜<hi>讀如/俄</hi>百禄是何<hi>音荷陳第云古擔荷之荷悉作何河與何為韻祁宜本叶似亦隔句韻也○武丁以令德宜民宜人故能擔荷天之多福以申上文肇域彼四海之意</hi>
<pb n="37b"/>
序𤣥鳥祀髙宗也<hi>髙宗武丁也箋祀當為祫</hi>
　此與殷武同為時祀但所述之事各有廣狹鄭氏以<lb/>
　為若是時祀不應逺述上祖故改祀為祫按本紀盤<lb/>
　庚以後殷業寢衰至髙宗乃復興頌髙宗而推本祖<lb/>
　德正以表中興之功耳<lb/>
　𤣥鳥生商毛傳為𤣥鳥至日祈于郊禖而生契此説<lb/>
　有理鄭引簡狄吞卵出緯書中候及太史公不足信<lb/>
　也方命厥后奄有九有以成湯創業而言也商之先<lb/>
<pb n="38a"/>
　后受命不殆在武丁孫子以武丁中興而言也武丁<lb/>
　孫子言武丁善為湯之孫子<hi>此孔氏説華谷同</hi>非謂武丁之<lb/>
　孫子也<hi>朱傳指武丁之孫子本鄭箋</hi>武王靡不勝武王即成湯也<lb/>
　與長發武王載斾同言武丁之善為孫子者以其于<lb/>
　成湯之事無不勝任故諸侯服徒而皆來助祭如下<lb/>
　文所云也是時殷道已衰而復興故云肇域彼四海<lb/>
　與湯之正域彼四方葢先後重光也朱子不主序説<lb/>
　故汎言祭祀宗廟之樂而以武丁孫子為時王主祭<lb/>
<pb n="38b"/>
　者<hi>東萊説同</hi>若子孫祀其先王而誇言已之武烈于義未<lb/>
　安又以武主湯號武丁之孫子亦以自稱此殆類于<lb/>
　楚義帝之自稱懐王矣皆非是<lb/>
　　𤣥鳥一章二十二句<hi>項氏曰猗與烈祖二詩以韻考之皆五章章四句章末各</hi>
　　<hi>有顔予烝嘗湯孫之將二語為亂辭依他詩例皆當作五章四章章四句一章六句國語稱那之</hi>
　　<hi>末章為輯之亂曰則原非一章明矣𤣥鳥一詩亦當分四章三章章五句一章七句其詩每章皆承</hi>
　　<hi>上章末句發辭正與文王下武一例要之商魯二頌自比周頌不同辭義深淺較然可見烏得以一</hi>
　　<hi>律論哉况長發殷武皆明著章數不應一頌中分為二體按集傳章句依毛鄭然此説極有理當從</hi>
<pb n="39a"/>
　　<hi>之</hi>
濬哲維商長發其祥洪水芒芒禹敷下土方外大國是<lb/>
疆<hi>疏禹敷下土以正四方京師外之大國于是畫其疆境按朱子引天問語斷于古字絶句然古人句讀原如此嚴緝以方字屬下句非也</hi>幅員<hi>音圓箋與圓同○嚴緝自其直方言之曰幅自其周圍言之曰員</hi>
既長有娀<hi>音崧○按有娀國自漢以前其地不詳故淮南子以為在不周山之北不周山崑崙之西北朱子謂其不應絶逺如此史殷本紀桀敗于有娀之墟奔鳴條正義以為在蒲州蒲州即古蒲坂在鳴條西此説近之</hi>方將<hi>大/也</hi>帝立子生商<hi>上帝立有娀女所生者為商謂契也頌契而及有娀猶大明之言摯莘也</hi>○𤣥<hi>即𤣥德升/聞之𤣥</hi>王桓撥<hi>讀必烈反音鼈古音考音撇○𤣥王桓武而能<pb n="39b"/>撥治王志長曰契在虞廷功在人倫且敷教在寛何以稱桓撥也水土未平亂在中國粒食既奏亂在人心契獨以五教撥之昏者撥之使明獷者撥之使擾懦者撥之使振畫者撥之使趨非武而何</hi>受小國是<lb/>
達<hi>讀他悦反音貼下同</hi>受大國是達<hi>箋始堯封之商為小國舜末年益其土地為大國皆能達其教令疏稷契皆公爵堯封之當百里舜益封之當不止于百里</hi>率履不越遂視既發<lb/>
<hi>讀方月反音撇○金氏曰言觀瞻之者皆感發也</hi>相土<hi>本紀契生昭明昭明生相土左傳陶唐氏火正閼伯居商丘相土因之竹書紀年夏后相十五年商侯相土作乗馬遂遷于商丘乗馬即甸賦也</hi>烈烈<lb/>
海外有截<hi>疏相土止一國之君而已不得威行海外故鄭云入為王官之伯出長諸侯也王肅云相土在夏為司馬之職得掌征伐以威四海與鄭異</hi>○帝命不違至於湯齊<hi>何楷曰自<pb n="40a"/>契及相土皆順承天命而不違至于成湯能與之齊等</hi>湯降不遲聖敬日躋<hi>音賫</hi>昭<lb/>
假<hi>音格</hi>遲遲<hi>久也王志長曰夏道方衰而智勇之聖已篤生其間故曰湯降不遲見上帝之急于求莫也昭假遲遲又見聖敬之密未嘗急于得天葢聖人于天人感通之際慎重不苟如此</hi>上帝是祗<lb/>
<hi>吕記諸時反音支</hi>帝命式于九圍○受小球大球為下國綴<hi>音贅</hi>
旒<hi>音流○公羊傳君若綴旒然旂之正幅為縿旒乃結于縿者</hi>何<hi>音荷</hi>天之休不競不<lb/>
絿<hi>陳啟源曰絿毛云急也説文同疏云不急躁是也集傳訓緩義正相反朱子之意欲與競字相對耳然訓詁豈可無本</hi>不剛不柔敷政優優百禄是遒○受小共<hi>音恭蘇傳曰共珙通</hi>大共為下國駿龎<hi>釋文莫邦反徐云鄭音武講反集傳叶莫孔反音蠓○傳駿大<pb n="40b"/>龎厚也集傳引董氏云駿駹馬也説本齊詩</hi>何<hi>同/上</hi>天之龍<hi>讀且勇反音寵</hi>敷奏其勇<lb/>
不震不動<hi>讀上聲</hi>不戁<hi>音/赧</hi>不竦<hi>音聳</hi>百禄是總○武王戴斾<lb/>
有䖍秉鉞如火烈烈則莫我敢曷<hi>遏通</hi>苞有三蘖<hi>集傳解三蘖用歐陽説</hi>莫遂莫達九有有截韋顧<hi>韋豕韋也通典滑州韋城縣古豕韋國郡國志顧城在濮州范縣東二十八里夏之顧國</hi>既伐昆吾<hi>括地志濮陽縣古昆吾國故城在縣西三十里</hi>
夏桀<hi>竹書紀年夏桀十八年昆吾氏伐商商㑹諸侯于景亳遂征韋商師取韋遂征顧十九年商師取顧三十年商師征昆吾三十一年商自陑征夏邑克昆吾大雷雨戰于鳴條夏師敗績桀出奔三朡商師征三朡戰于郕獲桀于焦門放之南巢</hi>○昔在中葉<hi>中葉謂相土以後湯未興之前</hi>有震且業<lb/>
<pb n="41a"/>
<hi>箋震猶威也業危也何楷曰竹書夏帝泄十二年殷侯子亥賔于有易有易殺而放之至十六年其子上甲微伐有易殺其君緜臣此湯之先世嘗中衰之一證不然何僅以七十里興乎</hi>允也天子降予<lb/>
卿士<hi>箋信也天命湯而子之下予之卿士王氏曰降猶嶽降神之降言天賜之也</hi>實維阿衡<lb/>
<hi>讀户郎反音杭</hi>實左<hi>音/佐</hi>右<hi>音/又</hi>商王<hi>與祭非一臣獨言伊尹舉其著者爾</hi>
序長發大禘也<lb/>
　王氏曰雝序曰禘太祖周無四時之禘故也此序曰<lb/>
　大禘則商有四時之禘故也四時之禘為小則禘其<lb/>
　祖之所自出為大<hi>王制祭綂言春礿夏禘秋嘗冬烝注云葢夏殷制</hi>
<pb n="41b"/>
　商人之禘契為太祖其所自出之帝則嚳也<hi>祭法殷人禘嚳</hi>
　<hi>而郊㝠㝠契五世孫</hi>詩不言嚳而言有娀猶生民不言嚳而言<lb/>
　姜嫄也朱子意其為祫祭之詩然禘祫非二祭説見<lb/>
　雝詩<lb/>
　首章二章述𤣥王相土之事明商所由興三章以下<lb/>
　述湯受天命而享百禄秉鉞四征王有天下由得賢<lb/>
　臣為之輔也綴旒以旌旗喻駿駹以馬喻綴旒喻諸<lb/>
　侯附著駿駹喻能乗載諸侯也敷政優優言政事敷<lb/>
<pb n="42a"/>
　奏以勇言武功惟先政事而後武功故其興師翦亂<lb/>
　一本三蘖不勞而定也伊尹以佐命元功得與大禘<lb/>
　之祭故章末并及之<lb/>
　　長發七章一章八句四章章七句一章九句一章<lb/>
　　六句<hi>蘇氏説見集傳</hi>
撻彼殷武<hi>撻然彼殷王之武</hi>奮伐荆楚<hi>傳荆州/之楚國</hi>冞<hi>面規反音眉○説文冞周行也一云深也</hi>入其阻裒<hi>音/抔</hi>荆之旅有截其所<hi>曹氏曰王師所在截然無敢犯之者猶常武云截彼淮浦王師之所按荆楚即春秋戰國楚地荆楚以南髙山深谷叢林密箐夷人乗間出没<pb n="42b"/>不恒至今猶然髙宗伐之不窮追急搗惟裒集荆之衆庶固守其所而其地盡平此治夷之長䇿也</hi>湯孫<lb/>
之緒<hi>上聲</hi>○維女<hi>音/汝</hi>荆楚居國南鄉昔有成湯自彼氐<hi>音堤</hi>
羌<hi>音匡○漢地理志隴西有氐道羌道</hi>莫敢不來享莫敢不來王曰商是<lb/>
常○天命多辟<hi>音璧</hi>設都于禹之績<hi>凡建國于禹功所及者王志長曰詩之思禹功者多矣信南山云信彼南山維禹甸之文王有聲云豐水東注惟禹之績韓奕云奕奕梁山維禹甸之閟宫云奄有下土纉禹之緒長發云洪水芒芒禹敷下土方此又云設都于禹之績葢商興以契周興以稷而稷契之功皆由禹平水土微禹則民皆為魚雖有誕降敬敷之聖何由致其功烈于天下乎故商周二代歌其祖宗之功德必推及于禹也謂詩兼夏后氏之雅頌可也</hi>嵗事<hi>嵗事如周禮春朝夏宗秋覲冬遇之類</hi>
<pb n="43a"/>
來辟<hi>同上○以嵗時朝覲之事來見君王</hi>勿予禍適<hi>謫同○鍾惺曰以禍謫為言商道先罰後賞也</hi>稼穡匪解<hi>音懈讀/音棘</hi>○天命降監<hi>下與/濫叶</hi>下民有嚴<hi>讀五剛反音昂古音考音莊</hi>不僭不濫不敢怠遑命于下國封建厥福<hi>讀音偪○傳封大也疏引左傳封豕長蛇為證集傳從之蘇傳云命于下國之中封建其所當福者亦通○嚴緝上章言天命諸侯朝于天子此章言天命天子下察諸侯而髙宗能盡其封建諸侯之道也</hi>○商邑翼<lb/>
翼四方之極赫赫厥聲濯濯厥靈壽考且寧以保我後<lb/>
生<hi>後生謂後嗣子孫</hi>○陟彼景山松柏丸丸<hi>讀胡員反音圜楊慎曰山海經鳳卵作鳯丸又作鳳欒丸丸恐是樹之圑圞所謂如車葢者也詩傳解丸丸為直非</hi>是斷<hi>音短</hi>是遷方<lb/>
<pb n="43b"/>
斵<hi>取松柏之材斷而徙之又以繩墨方正而斵削之</hi>是䖍松桷<hi>音/角</hi>有梴<hi>五連反音延</hi>
旅楹有閑<hi>以松為榱桷梴然而長列其衆楹閑然而大</hi>寢成孔安<hi>讀於連反音煙○傳寢路寢也箋疏并言寢廟寢廟既成髙宗之神甚安妥矣</hi>
序殷武祀髙宗也<lb/>
　朱子曰髙宗中興特為百世不遷之廟不在三昭三<lb/>
　穆之列此詩則廟成始祔而祭之詩也<hi>禮三年喪畢祔主于廟</hi>
　愚按𤣥鳥詩序已云祀髙宗也此詩又云祀髙宗故<lb/>
　集傳以不遷之廟立説葢商止三宗武丁既尊稱為<lb/>
<pb n="44a"/>
　宗必特立寢廟斯説可通也但不必以文武世室百<lb/>
　世不祧之制例之元稹云太戊武丁雖有中宗髙宗<lb/>
　之名特子孫加之懿號非不祧之説又考其世次髙<lb/>
　宗迄殷亡僅八君祖甲庚丁又弟及紂乃髙宗七世<lb/>
　孫紂之時髙宗尚在三昭三穆中未應祧也百世不<lb/>
　遷之廟誰立之乎劉瑾以為立于帝乙之時是并數<lb/>
　二及為世其疎甚矣長發辨之最悉<lb/>
　首章言伐楚之功二章言責楚之義三章言既服荆<lb/>
<pb n="44b"/>
　楚則諸侯來王所先者惟農事耳四章言髙宗所以<lb/>
　受命中興者天監其刑賞之不頗也五章備言中興<lb/>
　之盛慶及子孫末章以立寢廟終之與魯頌閟宫異<lb/>
　彼更新此始作也<hi>從朱子廟成祔祭説</hi>
　人主繼衰亂之後非武功不能中興此頌髙宗而首<lb/>
　陳伐荆楚者三代以前皆都西北楚據南方世亂則<lb/>
　先畔世治則後服天下常視之為向背也<hi>按易云髙宗伐鬼方</hi>
　<hi>三年克之説者謂鬼方北狄種夏曰獯鬻殷曰鬼方周曰玁狁今觀此詩頌髙宗武功止曰奮伐荆楚罙</hi>
<pb n="45a"/>
　<hi>入其阻而已其時之不來王者自在南不在北意鬼方即荆楚之地夷俗尚鬼故以鬼方名之考竹書髙</hi>
　<hi>宗三十二年伐鬼方次于荆三十四年王師克鬼方氐羌來賔此亦可證鬼方之非北狄矣</hi>鄭箋<lb/>
　以三四五章皆為曉告楚則大謬髙宗之功豈止服<lb/>
　楚可頌乎潁濵解出始訂其譌朱子從之<lb/>
　　殷武六章三章章六句二章章七句一章五句<hi>此詩</hi>
　　<hi>第三章止五句又一句不叶韻與前後不類朱子疑脱一句或然</hi>
　<lb/>
　<lb/>
<pb n="45b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩經通義卷十二<lb/>
</p>
<p>
</p>
  </div>
</body>
</text>
</TEI>
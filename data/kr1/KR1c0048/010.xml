<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩經通義卷十</head>
    <p>
<pb n="1a"/>
欽定四庫全書<lb/>
　詩經通義卷十　　　　　　吳江朱鶴齡撰<lb/>
　蕩之什<lb/>
蕩蕩上帝下民之辟<hi>音璧</hi>疾威上帝其命多辟<hi>音僻</hi>天生烝<lb/>
民其命匪諶<hi>音忱○此與帝命不時句法相類言天命豈非可信者乎</hi>靡不有初鮮<lb/>
克有終<hi>讀諸深反○言有初鮮終特人之所為天非有私好惡也</hi>○文王曰咨咨女<lb/>
<hi>音汝</hi>殷商曽是彊禦<hi>傳彊禦彊/梁禦善也</hi>曽是掊<hi>音/抔</hi>克<hi>陳啓源曰釋文掊聚歛也毛傳克好勝人也王氏曰掊歛好勝之人得之集傳解為聚歛之臣恐遺克義漢書序傳顔師古注云掊克好<pb n="1b"/>聚歛克害人也似謂聚歛正是克害朱子盖用顔説愚按廣韻云克通作剋故訓聚歛侵害曰掊剋集傳殆本此</hi>曾是在位曾是在服<hi>讀如白○何楷曰曾是者怪詫之辭上二曽是言何乃有此人下二曽是言何乃用此人也</hi>天降滔<hi>傳滔/慢也</hi>徳女<hi>音/汝</hi>興是力<hi>嚴緝君子小人之生皆有天焉将治則生君子将亂則生小人天降滔徳是将亂生小人然亂世未嘗無君子也厲王之世天非獨生榮夷衛巫凡伯召穆之徒皆在焉特小人則盡力興起之使競于惡耳</hi>○文王曰咨咨女殷<lb/>
商而秉義類<hi>汝當用善人</hi>彊禦多懟<hi>音/隊</hi>流言以對<hi>輔氏曰暴虐多怨之人懼禍之及也採取流浪不根之言以應對乎丄而自掩其惡顧炎武曰彊禦之臣其心多所懟疾獨窺人主之情深居禁中而好聞外事則假流言以中傷之夫不根之言何地蔑有以斛律光之舊将而有百升明月之<pb n="2a"/>謠以裴度之元勛而有坦腹小兒之誦所謂流言以對者也如此則寇賊生乎内怨詛興乎下矣</hi>寇攘<lb/>
式内<hi>箋寇盗攘竊為奸宂者使用事於内</hi>侯作<hi>讀為/詛</hi>侯祝<hi>音/咒</hi>靡届靡究<hi>如是則人之怨惡而詛咒者寕有窮極哉輔氏曰人君好用暴歛多怨之人怨謗必将反移於己吕正獻公云小人聚歛以佐人主之欲而不知其終為害也賞其納忠實大不忠也嘉其任怨實怨歸於上也正謂此也</hi>○<lb/>
文王曰咨咨女殷商女炰<hi>音庖</hi>烋<hi>音/哮</hi>于中國<hi>謝氏曰以傲狠作氣勢以暴虐作威聲如虎狼炰烋之状○陳啓源曰傳云咆烋猶彭亨也鄭述毛云炰烋氣矜自健之貌按易大有釋文引干寳注彭亨驕滿貌與鄭解合韓愈鼎腹詩豕腹漲彭亨雖用毛詩而意微異</hi>斂怨以為<lb/>
徳不明爾徳時無背<hi>音貝</hi>無側爾徳不明以無陪無卿<hi>傳無<pb n="2b"/>背無側背無臣側無人也無陪無卿無陪貮無卿士也</hi>○文王曰咨咨女殷商天<lb/>
不湎<hi>音免</hi>爾以酒不義從式<hi>讀式吏反音試○惟不義之行從而用之</hi>既愆爾<lb/>
止<hi>容止</hi>靡明靡晦<hi>讀呼洧/反音戯</hi>式號式呼<hi>去/聲</hi>俾晝作夜<hi>讀羊茹反音裕陳第云古晝讀注夜讀裕○箋醉則號呼相傚用晝日作夜不視政事</hi>○文王曰咨咨女<lb/>
殷商如蜩如螗<hi>傳蜩蟬也螗蝘也陸璣疏螗之大而黒色者一名蝘虭字林虭作蟟</hi>如沸<lb/>
如羮<hi>讀盧當反音郎</hi>小大近䘮人尚乎由行<hi>音杭○所行小大之事皆近䘮亡尚由此而行不知其罪</hi>内奰<hi>音避○傳不醉而怒曰奰西京賦巨靈奰屭以流河曲奰者怒而自作氣之貌</hi>
于中國覃及鬼方<hi>王質曰楚俗多鬼盖指楚也史記楚世家熊渠畏厲王暴虐去其王號則<pb n="3a"/>覃及鬼方非荆楚而何</hi>○文王曰咨咨女殷商匪上帝不時<hi>輔氏曰不時猶言不辰也</hi>殷不用舊<hi>讀巨已反音技古音考音几</hi>雖無老成人尚有典<lb/>
刑曾是莫聴大命以傾○文王曰咨咨女殷商人亦有<lb/>
言顛沛之揭<hi>讀紀竭去例二反刧既二音○傳顛仆也沛拔揭見根貌李氏曰謂本根揭起也</hi>
枝葉未有害<hi>讀許曷瑕憇二反喝異二音</hi>本實先撥<hi>讀筆烈方吠二反鱉廢二音○歐陽義穆公作詩時周室尚存然知其必亡者以王為無道本根先絶爾</hi>殷鑒不逺在夏后<lb/>
之世<hi>讀私列如制二反泄試二音古音攷四韻皆讀人聲云古世與泄通○歐陽義言殷當以夏亡為鑒正言厲王當以紂亡為鑒也○潁濵説末章見集傳</hi>
<pb n="3b"/>
序蕩召穆公傷周室大壞也厲王無道天下蕩蕩無綱<lb/>
紀文章故作是詩也<lb/>
　陳啓源曰爾雅板板盪盪僻也箋云蕩蕩法度廢壞<lb/>
　之貌盖上帝本目厲王譏其無法度而居民上為人<lb/>
　君也此詩蕩蕩與堯之蕩蕩無名洪範之王道蕩蕩<lb/>
　絶不同歐陽改訓為廣大蘇子由因謂小序蕩蕩語<lb/>
　與詩之蕩蕩不合皆誤解詩義也夫經典語同而美<lb/>
　惡異者多矣何此詩之蕩蕩必欲從廣大解哉<lb/>
<pb n="4a"/>
　兩言上帝以託君也君之惡若命於天然非天使之<lb/>
　也人自不以善道終故致命之多僻耳此章為綱以<lb/>
　下七章詳鮮終之事鄭云厲王弭謗召穆公朝廷之<lb/>
　臣不敢斥言王惡故上陳文王咨嗟殷紂以切刺之<lb/>
　　蕩八章章八句<lb/>
抑抑<hi>古音考音懿</hi>威儀維徳之隅<hi>傳隅亷也疏隅者角也亷者稜也角必有稜故曰亷隅以屋之外角喻人之外貌由内方而外正故觀外以知内也王氏曰徳譬則宫城威儀譬則亷隅也觀其亷隅則宫城之中可知有諸内必形諸外故也</hi>人亦有言靡哲不愚<hi>按靡哲不愚必如集<pb n="4b"/>傳解以無威儀言於上文方貫或疑謂之哲人安有無威儀者不知此哲人乃自以為哲猶哲婦傾城之哲耳</hi>
庶人之愚亦職<hi>主也</hi>維疾<hi>讀集二反音自古音考音祭○即民有三疾之疾</hi>哲人<lb/>
之愚亦維斯戾<hi>戾其常道</hi>○無競維人<hi>箋人君為政莫強於得賢人</hi>四方<lb/>
其訓之<hi>李氏曰苟能得人則四方皆訓傚之矣</hi>有覺<hi>傳覺直也箋訓大集傳兼取二義</hi>徳<lb/>
行四國順之訏謨定命逺猶辰告<hi>讀古得反音格○吕記所謀必計天下之安危鑒百世之損益所謂大也既大謀以定其命矣猶未敢輕出必長慮却顧思其所終稽其所弊然後以時而播告焉故曰訏謨定命遠猶辰告陳啓源曰二句鄭箋當有闕文以孔疏合之箋當云大謀定命謂正月始和布政於邦國都鄙也為天下逺圖庶事而以嵗時告施之即正嵗縣之象魏也今本注疏脱末句八字按周<pb n="5a"/>禮太宰正月縣治象小宰正嵗觀治象正月周之正月正嵗夏之正月是再縣之也二時不同今脱去正嵗一證則文義不全</hi>敬慎威儀維民之則○其在於今興<hi>即微子方興沈酗于酒之興嚴緝讀興為句不通</hi>迷亂于政顛覆厥徳荒湛<hi>音/躭</hi>于酒<hi>讀子小反音勦古音考才笑反云讀若噍</hi>女<hi>音/汝</hi>雖湛樂<hi>音/洛</hi>從弗念厥紹<hi>嚴緝弗念繼紹祖考之事</hi>罔敷求於先王克共<hi>音/恭</hi>明刑<hi>讀胡光反音黄古音考音杭云李善讀○執守明法歐陽義前二章皆泛論此章乃専刺王</hi>○肆皇天弗尚如彼泉流無淪<lb/>
胥以亡<hi>箋疏解此二語與小旻異從集傳為長</hi>夙興夜寐灑埽庭内<hi>疏職事在庭治之故假庭内不埽以見職事不修</hi>維民之章<hi>表也</hi>修爾車馬弓矢戎兵<lb/>
<pb n="5b"/>
<hi>讀鋪亡反音邦</hi>用戒戎作用逷<hi>音剔○傳剔逺也鄭云當作剔治也治九州之外不服者</hi>蠻<lb/>
方○質<hi>爾雅質成平也</hi>爾人民謹爾侯度用戒不虞慎爾出話<lb/>
敬爾威儀<hi>讀如俄</hi>無不柔嘉<hi>讀如歌○非定人民謹侯度在不可以杜不虞之禍要其本於修身故下極言語言之不可不慎能慎言則威儀必飭矣</hi>白圭之玷尚可磨也斯<lb/>
言之玷不可為<hi>讀如譌</hi>也○無易<hi>去聲</hi>由言無曰苟矣莫<lb/>
捫<hi>音門○執持</hi>朕舌言不可逝<hi>讀之列反音折集傳逝與舌叶無易二句無韻郝氏苟叶舉逝叶始不知何據</hi>矣<hi>言不可既/往而追</hi>無言不讎<hi>讀市又反音售古讐售二字通用</hi>無<lb/>
徳不報<hi>讀蒲救反音售古音考音彪去聲</hi>惠於朋友<hi>音以</hi>庶民小子子孫繩<lb/>
<pb n="6a"/>
繩<hi>箋繩繩戒也本爾雅蘇傳解為不絶貌後儒從之</hi>萬民靡不承<hi>何楷曰無言不讎兼言善惡無徳不報専指言之善者惠于朋友以下正承此句言之前用戒後則用勸也</hi>○視爾友君<lb/>
子輯柔爾顔<hi>讀如妍</hi>不遐有愆<hi>箋遐逺也不/逺有過矣</hi>相<hi>去聲</hi>在爾室<lb/>
尚不愧于屋漏<hi>疏陰厭于奥也陽厭于屋漏也奥室西南隅屋漏室西北隅正祭必先之以陰厭終之以陽厭求神無定在也按爾雅孫炎注屋漏當室之白日光所漏入也集傳不主祭祀言于義為長</hi>
無曰不顯莫予云覯神之格<hi>讀剛鶴反音各</hi>思不可度<hi>音鐸</hi>思矧<lb/>
可射<hi>音亦讀弋灼反音藥古音攷音約</hi>思○辟<hi>音/壁</hi>爾為徳俾臧俾嘉<hi>讀如歌○辟后也辟字當略斷今君人者非爾乎爾為徳於内所以使臧嘉於身也下遂言身無不善則人皆法則<pb n="6b"/>之</hi>淑慎爾止不愆于儀不僣不賊鮮不為則投我以桃報之以<lb/>
李彼童而角<hi>朱氏曰投桃報李言理之必有者以勉之彼童而角言理之必無者以戒之○陳啓源曰毛云童羊之無角者而角自用也此有義童羊而有角葢以喻王朝用事之臣無能而自謂有能也詩言彼必實有所指如徒以譬理之必無恐非本旨</hi>實虹<hi>音紅釋文/云與訌同</hi>小子○荏染柔木言緡<hi>音民</hi>之<lb/>
絲<hi>箋柔忍之木荏染然人則被之絃以為弓張子曰柔和之木乃弓之材</hi>温温恭人維徳<lb/>
之基其維哲人告之話言順徳之行其維愚人覆謂我<lb/>
僣<hi>讀如侵○不信也</hi>民各有心○於<hi>音/烏</hi>乎<hi>音/呼</hi>小子未知臧否<hi>音鄙</hi>
匪手攜之言示之事匪面命之言提其耳借曰未知亦<lb/>
<pb n="7a"/>
既抱子民之靡盈誰夙知而莫<hi>音暮</hi>成<hi>夙知知臧否也知之早而成反暮盈故也</hi>○昊天孔昭<hi>讀如/灼</hi>我生靡樂<hi>音/洛</hi>視爾夢夢<hi>音蒙</hi>我心惨<lb/>
惨<hi>音懆讀七各反音錯</hi>誨爾諄諄聴我藐藐<hi>音/邈</hi>匪用為教<hi>讀入聲</hi>覆<lb/>
用為虐<hi>歐陽義臣言至切而君聴至忽不以為教之也反以為虐之</hi>借曰未知亦聿<lb/>
既耄<hi>讀如莫○古音攷昭音灼樂音澇藐音貌慘讀懆虐讀去聲教耄俱如字此據吳才老韻補亦可從○吕記既耄非謂其老也猶今人責未更事者曰既老大矣甚言之也</hi>○於乎<hi>同上</hi>小子告<lb/>
爾舊止<hi>歐陽義言告爾非臆説皆據舊事之已然者</hi>聴用我謀庶無大悔天<lb/>
方艱難曰䘮<hi>去聲</hi>厥國<hi>讀音域</hi>取譬不逺昊天不忒囬遹其<lb/>
<pb n="7b"/>
徳俾民大棘<lb/>
序抑衞武公刺厲王亦以自警也<lb/>
　楚語左史倚相曰昔衞武公年數九十五矣猶箴儆<lb/>
　于國曰自卿以下至於師長士苟在朝者毋謂我耄<lb/>
　而舍我必恪恭朝夕以交戒我干是乎作懿以自警<lb/>
　及其没也謂之叡聖武公韋昭注懿讀為抑即大雅<lb/>
　抑之篇也侯包曰<hi>包漢人學韓詩</hi>衛武公刺王室亦以自戒<lb/>
　<hi>與序説同惟不言厲王</hi>行年九十五猶使人日誦是詩而不離<lb/>
<pb n="8a"/>
　于其側<hi>與楚語小異</hi>孔氏曰如國語説武公年耄始作抑<lb/>
　詩按史衞世家武公僖侯之子共伯之弟以宣王十<lb/>
　六年即位平王十四年卒<hi>戴埴曰劉恕通鑑外紀用汲冡紀年以武公為宣王</hi>
　<hi>十五年立平王十三年卒前後與史記止差一年</hi>則厲王之世武公特諸侯<lb/>
　之庶子爾未為國君不應與知王朝美惡便託譏刺<lb/>
　必是後來追作<hi>蘇傳主此説</hi>朱子曰序所云刺厲王失之<lb/>
　據史武公即位不與厲王同時又詩以小子目其君<lb/>
　而爾汝之無人臣禮與所云敬威儀慎出話者自相<lb/>
<pb n="8b"/>
　戾或以為追刺則聴用我謀庶無大悔豈所望于既<lb/>
　往之人耶全詩之指與賔筵所悔相表裏其曰爾曰<lb/>
　汝曰小子皆使誦詩者命己之辭也當以左史之言<lb/>
　為正○國語不及刺王詩序及毛鄭並不引國語愚<lb/>
　謂二義相須當折衷取之篇中爾汝小子及手攜耳<lb/>
　提諄諄藐藐等語皆設為老成訓戒後生之言用以<lb/>
　自警意實在諷刺時王古人不欲顯斥君惡故隠託<lb/>
　其辭如此若止曰自戒則是侯國之時與王政無關<lb/>
<pb n="9a"/>
　序徒以此詩在蕩之後桑柔之前遂目為刺厲王不<lb/>
　知武公即位年四十餘當厲王時不過年二三十許<lb/>
　耳嚴華谷從補傳謂作於為庶子之時此謬説也考<lb/>
　武公嘗為幽王卿士賔筵之詩既為刺幽作則此詩<lb/>
　亦可例推矣<hi>劉瑾曰賔筵抑二詩衞武公作于為王卿士之日此説是</hi>幽王任羣<lb/>
　小惑艷妻暱奄寺其出話無常威儀不類可知故詩<lb/>
　中屢致意焉平王之初武公将兵平戎有功則訓四<lb/>
　方謹侯度戒戎作逷蠻方夫亦素所勅厲者然乎天<lb/>
<pb n="9b"/>
　方艱難曰䘮厥國取譬不逺昊天不忒明是指流彘<lb/>
　之事<hi>本郝氏經解</hi>葢追言厲王之覆轍以申監戒即謂之<lb/>
　刺厲王可耳或又據亦聿既耄語以為武公年九十<lb/>
　五作<hi>從國語</hi>此又不然借曰未知亦既抱子借曰未知<lb/>
　亦聿既耄若曰汝且長大矣且老耄矣日月逾邁可<lb/>
　不省乎此皆假設進諫者之辭非真謂己年己耄也<lb/>
　如以詩有亦聿既耄即云作於既耄之年然則亦既<lb/>
　抱子将亦云作於抱子之日耶此詩編在大雅知必<lb/>
<pb n="10a"/>
　武公入相王朝之時借自警以託刺及其耄也猶誦<lb/>
　之而不忘焉古今諸儒之解惟侯包為通義朱子集<lb/>
　傳引之却刪其刺王室一語葢務欲排序以合於國<lb/>
　語之説也東莱篤信小序乂并國語史記而疑之與<lb/>
　朱子同矣○王志長曰或以刺厲王為名而意在幽<lb/>
　如蕩咨女殷商之體<lb/>
　首章概言威儀為修德之符哲人之愚正以無威儀<lb/>
　而見其愚也次章舉用人舉修徳舉出令治道之大<lb/>
<pb n="10b"/>
　端略備又終之以威儀所以申首章之意也三章四<lb/>
　章始直言諷王而告之以修内攘外之事五章六章<lb/>
　言人君之道當備不虞謹出話苟言而無失則獲報<lb/>
　及於子孫矣七章言自修于顯尤當勿懈于微葢以<lb/>
　神無往而不在也八章戒王修徳之事而又以為善<lb/>
　為不善著其應之必然九章言人之質性不同非温<lb/>
　恭不可進徳故有可告語不可告語之異十章至末<lb/>
　章則因王之不可告語而深致其憂危迫切之情焉<lb/>
<pb n="11a"/>
　然其辭俱若為他人之戒己責己者此主文譎諌之<lb/>
　道也<lb/>
　鄭氏解此詩多謬如靡哲不愚謂刺王政暴虐賢者<lb/>
　佯狂彼童而角譬王后與政事實虹小子為天子未<lb/>
　除䘮之稱皆汨亂詩義之大者永叔論之詳矣集傳<lb/>
　最簡當然因永叔辨正之力居多<lb/>
　　抑十二章三章章八句九章章十句<hi>歐陽義分十四章非是</hi>
菀<hi>音鬰</hi>彼桑柔<hi>歐陽義他木皆有枝葉惟桑常見采捋而空枝故以為王室凋敝之比</hi>其下<lb/>
<pb n="11b"/>
侯旬<hi>庇廕其下者無不徧</hi>捋<hi>力活反/鸞入聲</hi>采其劉<hi>按劉字毛訓爆爍而希爾雅訓毗劉與書之遏劉咸劉䖍劉訓殺者不同黄公紹云枝葉稀疎謂之毗劉是也集傳解作殘亦本雅傳之意而不用其辭</hi>
瘼<hi>音莫</hi>此下民不殄心憂倉<hi>音創與/愴同</hi>兄<hi>音況與怳同愴怳悲閔之意</hi>填<lb/>
<hi>釋文音塵箋云古寘填塵同音古音考音正按填訓久也或疑與瘨同非是瘨病也本音顛與下矜字不叶</hi>
兮<hi>蘇傳君子憂之不絶于心思之益久而不能已</hi>倬彼昊天<hi>叶音吞</hi>寧不我矜○<lb/>
四牡騤騤<hi>音其</hi>旟旐有翩<hi>讀批賔/反音彬</hi>亂生不夷靡國不冺<hi>箋軍旅久出征伐而亂日生不平無國不見殘滅也言王之用兵不得其所適長宼虐</hi>民靡有黎<hi>按孔氏書傳云黎庶也鄭氏天保詩箋亦云黎衆也訓黒者王介父之説黎固有黒解于此則未安華谷所譏民靡<pb n="12a"/>有黒不成語也詩只周餘黎民靡有孑遺之意豈謂民皆白首乎</hi>具禍以燼<hi>俱遇此禍而為餘燼</hi>
於<hi>音烏</hi>乎<hi>音/呼</hi>有哀<hi>讀音/依</hi>國步斯頻<hi>箋頻猶比也禍害比比然○按以下三章皆厭苦兵革語鄭箋是也永叔疑厲王征伐史傳無攷夫三代以前征伐之事豈盡可攷哉</hi>○國步蔑<lb/>
資<hi>蔑資解見板詩</hi>天不我将靡所止疑<hi>音屹讀如字○集傳疑讀如儀禮疑立之疑按儀禮注疑立正立自定之貌</hi>云徂何往君子<hi>箋謂諸侯及卿大夫嚴緝君子指厲王也</hi>實維<lb/>
<hi>即四方是維之維</hi>秉心無競<hi>讀其兩反音滰○傳競彊也即無競維人之競嚴緝言厲王不自强於為善按左傳叔向曰諸臣不心競而力爭秉心之競即心競之謂也一云君子實國家之綱維則心所秉持不當與天下為競一有競心将為荼毒為囬遹無所不至矣即下職競用力之競</hi>誰生厲階<hi>讀音<pb n="12b"/>基</hi>至今為梗<hi>讀古黨反音港○古音考疑音仡往音汪則将讀如字下競梗二韻本諧不必如集傳叶從一韻也○錢氏曰梗水浮木壅水者斷梗也</hi>○憂心慇慇念我土宇我生<lb/>
不辰逢天僤<hi>音亶○厚也</hi>怒自西徂東靡所定處<hi>嚴緝時鎬京在西中原在東靡所定處言京師及中原皆亂也</hi>多我覯<graphic n="KR2188" url="https://raw.githubusercontent.com/kanripo/KR-Gaiji/master/images/KR2188.png" mimeType="image/png"/>
                    <hi>音/民</hi>孔棘我圉<hi>邉圉</hi>○為謀<lb/>
為毖<hi>讀音必</hi>亂況斯削<hi>言王亦嘗為謀乎為毖乎不謀不毖則亂益滋日見侵削耳蘇傳云王豈不謀且毖哉似非語意</hi>告爾憂恤誨爾序爵<hi>箋次序賢能之爵</hi>誰能執<lb/>
熱<hi>集傳手持熱物本鄭箋陽慎曰執熱言熱不去體若執持然非手執熱物也杜詩執熱露白頭韓文若執熱者之濯清風也可證古義如此</hi>逝<hi>發語/辭</hi>不以濯<hi>嚴緝欲止亂而不用賢猶欲止熱而不以<pb n="13a"/>濯也</hi>其何能淑載胥及溺<hi>讀奴學反音諾古音考音弱</hi>○如彼遡風亦<lb/>
孔之僾<hi>音愛○箋如鄉疾風唈然不能息</hi>民有肅<hi>進/也</hi>心荓<hi>音烹○使也</hi>云不<lb/>
逮<hi>言民有肅進于善之心而卒不能及者由王使之也嚴緝不逮謂奪其農時使不得耕耨</hi>好是稼<lb/>
穡力民代食稼穡維寶代食維好<hi>疏司勲云治功曰力力民謂功加於民者言王當務知稼穡之艱雖其有功於民者則使代耕而食焉葢稼穡不可輕禄食不可濫而刺今之不然也按此本王肅之説歐陽義吕記嚴緝皆用之集傳引蘇説亦通王志長曰蘇説承上章序爵言朝不用賢而賢亦不樂于用以見亡國之庭無人焉甚可感</hi>○天降䘮<hi>去/聲</hi>亂滅我立王<hi>立王定當從集傳鄭氏蘇氏皆云我王所恃以立者不通</hi>降此蟊賊稼穡卒痒<hi>音/羊</hi>哀恫<hi>音通</hi>中<lb/>
<pb n="13b"/>
國具贅<hi>傳贅屬也綴同</hi>卒荒<hi>箋哀痛中國之人皆見繫屬於兵役家盡空虚</hi>靡有旅力<lb/>
以念穹蒼<hi>嚴緝羣臣無有集衆力以念及于囬天者陳啓源曰旅本訓為衆訓膂者於此難通詩意責在朝諸臣莫肯竭力憂國非謂己無力以念天禍也念天禍安用膂力為</hi>○維此惠君民<lb/>
人所瞻<hi>讀側姜反音章</hi>秉心宣猶考慎其相<hi>去聲○嚴緝考察范謹擇其輔相之人氏曰序爵獨言考相何也君序相相序官而爵無不序者矣</hi>維彼不順自獨俾臧<hi>獨任己見謂所使皆善</hi>自有肺腸俾民卒狂○瞻彼中林甡甡<hi>音莘</hi>其<lb/>
鹿<hi>以鹿之相從興朋友之相譖亦反興也</hi>朋友已<hi>蘇傳讚音僣讀子林反作以讚音簪或作譊譛之譛亦通</hi>不胥以榖<hi>箋譛不信也朝臣皆欺背不相與以善道</hi>人亦有言進退維<lb/>
<pb n="14a"/>
谷<hi>谷窮也</hi>○維此聖人瞻言百里<hi>百里之逺無有不察</hi>維彼愚人覆<lb/>
狂以喜<hi>所謂抱火厝之積薪之下火未及然猶謂之安</hi>匪言不能胡斯畏忌<hi>箋懼犯顔得罪罰嚴緝懼王監謗将得罪也</hi>○維此良人弗求弗迪<hi>讀徒沃反音毒</hi>維<lb/>
彼忍心是顧是復民之貪亂寧為荼毒<hi>疏荼苦菜毒螫人蟲皆惡物故比惡行</hi>○大風<hi>爾雅西風/謂之大風</hi>有隧<hi>音/遂</hi>有空大谷<hi>箋大風有所從而來必在大空谷之中喻賢愚之所行各由其性</hi>維此良人作為式榖<hi>作起也起而為者皆用善道</hi>
維彼不順征以中垢<hi>讀居六反音谷○箋云征行也毛以闇㝠訓中垢集傳云未詳蘇傳言善人之作也以用其善小人之行也以播其穢季本曰中藏之垢穢盡發行之以致害物如大風之暴<pb n="14b"/>猛無異也</hi>○大風有隧貪人敗類聼言則對誦言如醉<hi>箋見道聴之言則喜而對之誦詩書之言則冥然如醉○言貪人之好諛如此</hi>匪用其良覆俾我悖<lb/>
<hi>音佩○箋反使我為悖亂之行</hi>○嗟爾朋友予豈不知而作<hi>即下章既作爾歌之作自此章以下皆自明其作詩之意</hi>如彼飛蟲時亦弋獲<hi>讀音鑊○飛蟲猶言羽蟲疏蟲是鳥之大名故羽蟲三百六十鳯皇為之長</hi>既之陰<hi>去聲/蔭同</hi>女<hi>音汝○之往也往蔭覆於汝謂進忠告</hi>反予来赫<hi>讀黒各反音壑○反以赫然之怒加已言貪人之拒諫乂如此○張氏曰予宻以天下事忠告于汝汝反謂予来相恐也</hi>○民之罔極職涼<hi>涼薄/也</hi>善背<hi>讀必墨反音迫古音考音必○言民心罔中者由小人圭於刻薄善為反覆</hi>為民不利如云不克<lb/>
<pb n="15a"/>
<hi>害民之事如恐不勝所謂凶人為不善亦惟日不足</hi>民之回遹職競用力<hi>言民行曰僻主由為政者彊力相尚故也王志長曰危亂之國必多制多制之國必尚力多制尚力則奸邪得志而善良罹禍矣何則庸主遭亂以為積弛之所致也則必不論事之鉅細緩急人之智愚賢不肖一切以操切從事亂世之法惟作奸足以避之</hi>○民之未戾職盗為寇<hi>為政者主作盗賊為寇害之行故民心靡定</hi>涼曰不可覆背善詈<hi>音利○我薄告之不可彼己反背而詈之即上章所云職涼善背也王志長曰奸人未嘗不好名也若大聲疾呼顯斥其敗類之事未有不激而愈横者葢小人恒不樂與君子以救正之美而自暴其過涼口不可薄言之也既之陰汝隠言之也可謂深得待小人之術而無如其来赫善詈何也</hi>雖曰匪予既作爾歌<hi>古音考音箕○此章集傳無韻疏義大全並云叶法<pb n="15b"/>未詳○彼雖自解謂非我所為我已得其情而歌之</hi>
序桑柔芮伯刺厲王也<hi>箋芮伯周卿士宇良夫疏書序云巢伯来朝芮伯作旅巢命武王時也顧命召六卿芮伯與焉成王時也桓九年王使虢仲芮伯伐曲沃桓王時也此詩又作於厲王之時葢世仕王朝為卿上書序注云芮伯周同姓杜預云芮國在馮翊臨晉縣則在西都之畿内也文元年左傳云周芮良夫之詩曰大風有隧貪人敗類且周書有芮良夫之萹知字良夫也陳啓源曰周書芮伯曰予小臣良夫自稱當以名非字也</hi>
　周本紀厲王三十年好利説榮夷公芮良夫諫不聴<lb/>
　此詩當作於其後中云天降䘮亂滅我立王疑在共<lb/>
<pb n="16a"/>
　和之時<hi>此朱子説○本紀厲王出奔於彘召公與周公行政號曰共和共和十四年厲王死於彘</hi>
　<hi>乃立太子静是為宣王</hi>時厲王尚存故陳其事而刺之匪言不<lb/>
　能胡斯畏忌則衞巫監謗道路以目也貪人敗類職<lb/>
　盗為寇殆即指榮夷公之屬歟朱子曰厲王之惡曰<lb/>
　貪曰暴而已惟貪也故所用皆聚斂之臣惟暴也故<lb/>
　所用皆暴虐之臣此詩惟彼忍心是顧是復則用暴<lb/>
　虐之證也貪人敗類職盗為寇則用聚斂之證也蕩<lb/>
　詩曰曾是彊禦即忍心之謂曽是掊克即貪人之謂<lb/>
<pb n="16b"/>
　貪人用必至於竭人之財暴人用必至於竭人之力<lb/>
　民財竭而愁怨作民力竭而謗讟起國隨以亡則君<lb/>
　子之憂何時而息哉○吕記厲王之亂在於用小人<lb/>
　故此詩於聴任之際屢致意焉一章至四章皆極言<lb/>
　其禍亂也五章告以用賢之道而憂其不能改也六<lb/>
　章復告以息民重農而居位食禄者不可不慎擇也<lb/>
　七章因上息民重農之言而深歎饑饉䘮亂之可哀<lb/>
　也八章言治亂之分由於用舍異路思古而傷今也<lb/>
<pb n="17a"/>
　九章言君暗於上故譛毁之俗成於下自傷處斯世<lb/>
　之難也十章言朝皆小人以禍敗為樂欲諫而不敢<lb/>
　也十一章言王棄君子而厚小人民皆趨亂而王不<lb/>
　知也十二章言治亂皆有所由来治由君子之為善<lb/>
　亂由小人之播穢也十三章言貪人為政忠言無自<lb/>
　而入也<hi>原作王之疎棄君子者由小人之言先入也今以李氏説易之</hi>十四章至十<lb/>
　六章皆託為公卿儕輩語以反覆諷切之也<lb/>
　陳啓源曰周書芮良夫解與桑柔詩往往相合意芮<lb/>
<pb n="17b"/>
　伯先作解以戒王及執政戒之不從又作詩刺之乎<lb/>
　詩所謂告爾憂恤誨爾序爵及誦言如醉正目作解<lb/>
　而言也解云爾執政小子不圖善偷生苟安爵以賄<lb/>
　成夫偷生苟安則不知憂恤矣爵以賄成則不能序<lb/>
　爵矣亦既告之誨之無奈其如醉何故復著之於詩<lb/>
　冀其改悟古大臣憂國惓惓無己之心如此又厲王<lb/>
　朝自召穆公芮伯凡伯二三賢臣外率皆貪佞小人<lb/>
　為専利監謗之事故解責其導王不若専利作威惟<lb/>
<pb n="18a"/>
　事貪諛不勤徳備難又責其飾言事主面相誣蒙賢<lb/>
　知箝口小人鼓舌而詩之刺王亦深言信用小人之<lb/>
　患如維彼愚人覆狂以喜維彼忍心是顧是復不一<lb/>
　辭而足其刺羣臣亦不外貪佞二意如貪人敗類征<lb/>
　以中垢及善背善詈用力為寇諸語皆與周書所載<lb/>
　相符合而觀之可也<lb/>
　　桑柔十六章八章章八句八章章六句<lb/>
倬彼雲漢<hi>疏天河水氣與雨為類故渴雨者望而占之</hi>昭回于天<hi>讀音吞○曹氏曰雲<pb n="18b"/>漢起于東方經尾箕之間向西南行至七星南而没此其回旋之度陸佃曰水氣之在天為雲水象之在天為漢今皆倬然昭明回轉于上則非雨之候也末章有嘒其星即此意</hi>王曰於<hi>音/烏</hi>乎<hi>音呼</hi>何辜<lb/>
今之人天降䘮<hi>去聲</hi>亂饑饉薦臻靡神不舉<hi>舉者舉其祀周禮荒政十二有索鬼神鄭司農云索鬼神者求廢祀而修之</hi>靡愛斯牲<hi>讀䘮經反音星○祭法鄭注祭水旱用少牢</hi>圭璧既卒寧莫我聴<hi>平/聲</hi>○旱既大<hi>音泰</hi>甚藴隆蟲蟲<lb/>
不殄禋祀<hi>言享祀不絶</hi>自郊徂宫上下奠瘞<hi>音異○奠其禮瘞其物疏奠置之于地瘞埋之于土謂酒食牲王之屬也</hi>靡神不宗后稷不克上帝不臨<hi>讀力中反音隆○王氏曰在宫之神莫尊于后稷既無以勝旱災在郊之神莫尊于上帝又不臨顧我也</hi>耗斁<lb/>
<pb n="19a"/>
<hi>音妬</hi>下土寧丁我躬<hi>集傳後解本之蘇傳此説為長如唐太宗吞蝗曰寧食我之肺腸是也</hi>
○旱既太甚則不我推<hi>吐雷反音蓷○不可推而去之</hi>兢兢業業如霆<lb/>
如雷周餘黎民靡有孑遺<hi>讀夷回反音韋下同○疏孑孤獨之貌無有孑然得遺漏者</hi>昊天上帝則不我遺<hi>何楷曰天意不欲為我留遺此餘黎非但上帝不臨而已</hi>胡<lb/>
不相畏先祖于摧<hi>何能不相畏乎先祖之業将于是摧落矣</hi>○旱既大甚則<lb/>
不可沮<hi>苴上聲</hi>赫赫炎炎云我無所大命近止<hi>何楷曰大命以國祚言盤庚懋建大命是也近謂滅亡之期不逺</hi>靡瞻靡顧羣公先正<hi>疏羣公先正是雩祀所及羣公即月令注所稱上公正長也先世長民者如后稷勾芒之類</hi>則不我助父母先<lb/>
<pb n="19b"/>
祖胡寧忍予<hi>父母先祖何亦忍于我而不見救乎</hi>○旱既大甚滌條山川<lb/>
<hi>讀樞倫反音春○王氏曰山枯川竭如滌濯然</hi>旱魃<hi>神異經南方有人長二三尺袒身而目在頂上行走如風名魃所見之國太旱赤地千里</hi>為虐如惔<hi>音/談</hi>如焚我心憚<hi>陳啓源曰憚毛訓勞丁佐反鄭訓畏徒旦反集傳兼取二義不知當讀何音</hi>暑憂心如熏羣公先正則<lb/>
不我聞昊天上帝寧俾我遯○旱既大甚黽勉畏去胡<lb/>
寧瘨<hi>音顛</hi>我以旱憯<hi>音/慘</hi>不知其故祈年孔夙<hi>曹氏曰自去嵗孟冬己祈今嵗之豐稔孟春又祈之可謂夙矣</hi>方社<hi>疏方社即以/方以社是也</hi>不莫<hi>音暮</hi>昊天上帝<lb/>
則不我虞敬恭明神宜無悔怒○旱既大甚散無友紀<lb/>
<pb n="20a"/>
<hi>箋人君以羣臣為友集傳紀綱紀也郝敬曰友紀百官之政紀也嚴緝羣臣以救旱之急于常務可緩者不暇整理故云散無友紀</hi>鞠哉庶正<hi>衆官/之長</hi>疚哉冡宰<hi>讀如/滓</hi>趣<hi>音走</hi>馬師氏<lb/>
膳夫左右<hi>讀如以○集傳嵗凶年榖不登以下皆用毛傳文</hi>靡人不周<hi>箋周當作賙</hi>
無不能止<hi>疏無有自言不能賙救而遂止不為者</hi>瞻卬<hi>音仰下同</hi>昊天云如何<lb/>
里<hi>箋里憂也王但卬天曰當如我之憂何集傳以為即漢書無俚之俚辨詳考異</hi>○瞻卬昊天<lb/>
有嘒<hi>音晦</hi>其星大夫君子昭假<hi>音/格</hi>無嬴<hi>音盈○疏當昭見其至誠於天下無敢有盈餘而不敷散者</hi>大命近止無棄爾成何求為<hi>去/聲</hi>我以戾<hi>定也</hi>
庶正<hi>平聲○我亦何所求而何所為哉将以定爾庶正而已</hi>瞻卬昊天曷惠其寧<lb/>
<pb n="20b"/>
<hi>曷惠然其寕我民也○此章集傳解極明</hi>
序雲漢仍叔美宣王也<hi>按仍氏叔字周大夫春秋桓五年天王使仍叔之子来聘當是其子孫</hi>宣王承厲王之烈<hi>鄭云烈餘也本爾雅</hi>内有撥亂之志過烖<lb/>
而懼側身修行欲銷去之天下喜於王化復行百姓見<lb/>
憂<hi>謂憂及百姓</hi>故作是詩也<lb/>
　宣王遇旱年月經傳無文皇甫謐以為宣王元年不<lb/>
　藉千畝<hi>周本紀不藉千畝在十二年</hi>天下大旱自二年不雨至六<lb/>
　年乃雨謐此言不知何據按詩曰饑饉薦臻疑旱非<lb/>
<pb n="21a"/>
　止一年故世紀云然竹書又云宣王二十五年大旱<lb/>
　王禱於郊廟乃雨今以序語詳之旱當在宣王初即<lb/>
　位之時竹書不足信<lb/>
　自首章至五章所以憂旱者至矣昊天上帝寧俾我<lb/>
　遯言苟我之不徳不當天心寧使我避位而去毋以<lb/>
　我故苦斯民也下章黽勉畏去又言棄位避灾非人<lb/>
　主之義故黽勉於此求濟斯難不敢去也<hi>此蘇氏説勝集傳</hi>
　七章言救旱有實政非徒籲呼禱祈而已末章又勉<lb/>
<pb n="21b"/>
　羣臣以毋棄脈救之成功庶幾得雨以安此生民乎<lb/>
　民安則衆正定矣<lb/>
　　雲漢八章章十句<lb/>
崧<hi>崧髙貌</hi>高維嶽駿及于天<hi>音/呑</hi>維嶽降神生甫及申<hi>按鄭氏謂甫即作吕刑之甫侯申申伯也葢以申吕皆姜姓為嶽神降生之説東莱謂甫侯申伯皆宣王時賢臣甫乃穆王時甫侯之後三復文義此説當然鄭氏禮記注以甫為仲山甫則孔疏己辨之華谷反從其説云甫為字申為國古人文詞多不拘如舜典稱稷契稷以官契以名漢書稱絳灌絳以封邑灌以姓言雖有據非詩義也</hi>
維申及甫維周之翰<hi>讀音賢</hi>四國于蕃<hi>讀分遭反音緶古音考音軒</hi>四<lb/>
<pb n="22a"/>
方于宣<hi>蕃言扞蔽宣言敷布</hi>○亹亹申伯王纘之事<hi>使纘先世之事</hi>于邑<lb/>
于謝<hi>疏申伯先受封於申國本近謝今命為州牧故改邑于謝焉嚴緝于邑謂去京師而就國邑于謝其邑之所在也</hi>南國<hi>疏南國謂/謝旁諸國</hi>是式<hi>讀如/試</hi>王命召伯<hi>讀逋莫反音博○召穆公虎疏必使召公往營之者王肅謂召公為司空主營繕</hi>定申伯之宅<hi>讀如鐸</hi>登是<lb/>
南邦<hi>古音考音崩</hi>世執其功<hi>嚴緝世執其功言世世執守其功常為收也</hi>○王命<lb/>
申伯式是南邦<hi>同上</hi>因是謝人以作爾庸<hi>按周禮民功曰庸此當從鄭説非城也言因是謝地之人俾之屬爾統轄以奮起爾之事功也</hi>王命召伯徹申伯土田<lb/>
<hi>讀如陳○箋徹者正其井牧定其賦税按左傳井衍沃牧臯隰此箋文所本</hi>王命傅<hi>傅申伯傅相</hi>
<pb n="22b"/>
御<hi>傳御治事之官葢王官也</hi>遷其私人<hi>疏對王朝之臣言則家人為私屬也有司徹云主人降獻私人</hi>○申伯之功<hi>功謂營建之功</hi>召伯是營有俶其城寝廟既成<lb/>
既成藐藐<hi>音邈</hi>王錫申伯<hi>音/博</hi>四牡蹻蹻<hi>吕記渠略反音臄</hi>鉤膺濯<lb/>
濯<hi>疏鉤者馬婁頷之鉤膺飾繁纓按巾車金路鉤繁纓九就同姓以封中伯異姓得此䁑者以其命為侯伯故得車如上公○此章述召伯既營謝及王錫遣申伯之事鄧元錫曰古王者封諸侯凡定宅築城作寝廟至于徹田皆司空職之司空掌邦土也工作既成而全畀之胙土之道宜然非獨以寵異申伯也</hi>○王遣<lb/>
申伯路車乗<hi>去聲</hi>馬<hi>讀音姥</hi>我圖爾居莫如南土錫爾介圭<lb/>
以作爾寳<hi>讀通古反音補○傳寶瑞也箋圭長尺有二寸謂之介諸侯瑞圭自九寸以下按鄭説本<pb n="23a"/>爾雅集傳以為諸侯之圭葢主毛説東萊曰韓奕以其介圭入覲於王則當是諸侯之瑞圭葢介之為言大也詩人特美大其圭而稱之非周官所云天子之介圭也愚謂天子之圭豈有以賜人者周禮典瑞公執桓圭九寸侯執信圭七寸申伯韓侯皆自諸侯進為州牧故皆以公圭錫之介者大言之爾</hi>往近<hi>傳近己也箋近辭也讀如彼記之子之記按辭乃語辭斤當从亓辨詳考異</hi>王舅<hi>言往己王舅疏云皆命遣之辭</hi>南<lb/>
土是保<hi>讀音補陳第云寶保音補皆古音</hi>○申伯信邁<hi>信邁猶言果行也</hi>王餞<lb/>
于郿<hi>音眉○疏郿于漢屬右扶風自鎬適申塗不經郿時宣王葢省視岐周申伯從王至岐自岐遣之故餞之於郿也愚謂王餞於郿申伯葢北就王命於岐周箋疏説是也華谷謂至豐冊命申伯徒以文王廟在豐然江漢云于周受命自召祖命則岐周豈無文王廟哉長發云豐鎬相去止二十五里豐亦在郿東與鎬等耳<pb n="23b"/>何得道郿而入謝也</hi>申伯還南<hi>按輿地岐周最在西北稍東則為郿又東則為鎬而謝又在鎬之東南</hi>謝于誠歸<hi>言誠歸於謝也是倒句法</hi>王命召伯徹申伯土疆以峙<lb/>
<hi>音雉</hi>其粻<hi>音張○疏自京至謝/所在道路具粮食</hi>式遄其行<hi>音杭○按詩曰信邁曰誠歸曰式遄其行似疑行之不果者鄭箋以為申伯不忍離王室集傳以為宣王之數留二義當兼有之</hi>○申<lb/>
伯番番<hi>音波讀分邅反音緶古音考音軒云吳棫讀郝本叶潘○按毛云番番男武貌鄭亦云威武番番然曹氏改釋為耆艾之状嚴緝從之韻㑹云説文皤髮白也亦作畨如從耆艾解則番當音婆與皤通</hi>既<lb/>
入于謝徒御嘽嘽<hi>音灘○箋車徒之行嘽嘽安舒言得禮也禮入國不馳</hi>周邦咸<lb/>
喜<hi>陳啓源曰鄭氏訓周為徧言徧國之人相喜而慶也嚴氏云普天王土侯國皆可稱周邦此南方諸國得<pb n="24a"/>良牧而喜也然前章屢稱南國南邦南土皆别而名之何至此忽統名周邦也詩中周字不訓國名者甚多鄭解甚合當時情事應從之</hi>戎<hi>汝也</hi>有良翰不顯申伯王之元舅文武是<lb/>
憲<hi>曹氏曰文武美申伯之有全徳也蘇傳言其文武皆足法也</hi>○申伯之徳柔惠且<lb/>
直揉<hi>按鄭箋揉訓順集傳訓治葢順其理以為治也漢書公孫𢎞云揉曲者不累日師古注揉謂矯而正之説文揉曲伸木也强者克以剛弱者撫以柔此治之之義也</hi>此萬邦聞<hi>音問</hi>于四國吉<lb/>
甫作誦其詩孔碩其風<hi>述於言為詩歌于工為誦形諸咏歌足以感人則為風或謂此雅詩而有風體非也</hi>肆好以贈申伯<lb/>
序崧高尹吉甫美宣王也<hi>箋尹吉甫申伯皆周卿士尹官氏申國名疏官氏者其先<pb n="24b"/>世嘗為尹官而因氏焉</hi>天下復平能建國親諸侯褒賞申伯焉<lb/>
　疏此詩之作美申伯而已美申伯所以美宣王故為<lb/>
　宣王詩也<hi>下二章義同</hi>郝敬曰申伯出封於謝尹吉甫送<lb/>
　之此事已見詩中故序不復贅吉甫對揚于朝而國<lb/>
　史録之聖人存之以表親親崇賢封建復古之治人<lb/>
　臣立功紀勛見於小雅人主治定功成見於大雅詩<lb/>
　至大雅作者之意愈逺序者之義愈精故雲漢不謂<lb/>
　救旱以明格天之徳崧高不謂贈行以明親賢之禮<lb/>
<pb n="25a"/>
　烝氏不謂贈山甫以表使能之功梁山不謂美韓侯<lb/>
　以紀馭福之柄江漢以下皆可知也<lb/>
　申侯先受封於申今命為州牧故改邑於謝漢志南<lb/>
　陽宛縣有申國棘陽縣東北百里有謝城其地相近<lb/>
　春秋時楚得申吕始彊漢高祖入關光武起兵皆先<lb/>
　取宛為形勢控扼之要故曰南國是式曰登是南邦<lb/>
　曰南土是保正以翰周期之也<hi>此王伯厚説</hi>郿即董卓郿<lb/>
　塢在岐之東鎬之西飲餞不于鎬而于郿者祭統云<lb/>
<pb n="25b"/>
　賜爵禄必于太廟周先王廟在岐周故王至岐周册<lb/>
　命申伯而餞之於郿也<hi>此曹氏説</hi>曰王之元舅知宣王姜<lb/>
　氏所出又曰申伯番番知申伯是時已老<hi>從曹氏説</hi>周本<lb/>
　紀云申侯與西戎共攻幽王彼申侯必此申侯之子<lb/>
　或其孫也王伯厚乃謂宣王封申伯以召驪山之禍<lb/>
　豈不謬哉○嚴緝此詩多申複之辭既曰王命召伯<lb/>
　定申伯之宅又曰申伯之功召伯是營既曰南國是<lb/>
　式又曰式是南邦既曰于邑于謝又曰因是謝人以<lb/>
<pb n="26a"/>
　作爾庸既曰王命召伯徹申伯土田又曰王命召伯徹<lb/>
　申伯土疆既曰謝于誠歸又曰既入于謝既曰登是<lb/>
　南邦世執其功又曰南土是保既曰四牡蹻蹻鉤膺<lb/>
　濯濯又曰路車乗馬每事申言寓丁寧鄭重之意自<lb/>
　是一體難一一穿鑿分别也<lb/>
　胡氏曰崧高與黍苗相表裏黍苗述召伯營謝之事<lb/>
　崧高則尹吉甫送申伯多述王命故雅有大小不同<lb/>
　　崧高八章章八句<lb/>
<pb n="26b"/>
天生烝民有物有則民之秉彞<hi>從系不從分</hi>好是懿徳天監<lb/>
有周昭假<hi>音格</hi>于下<hi>讀如户○以昭明之徳感格于下</hi>保兹天子生仲山<lb/>
甫<hi>傳仲山甫樊侯也疏爵為侯而字仲山甫也國語稱樊仲山甫諫宣王是山甫為樊國之君也韋昭云食采于樊</hi>○仲山甫之徳柔嘉維則<hi>王志長曰柔嘉維則即五章所稱柔亦不茹剛亦不吐曰維則而剛在其中矣猶崧高柔惠且直即文武是憲曰且直而武在其中矣乾之無首也坤在其中坤之永貞也乾在其中是故參言之則洪範之三徳是也對言之則烝民之剛柔崧髙之文武是也合言之則繫辭一陰一陽之謂道而已矣</hi>今儀令色小心翼翼古訓是式威儀是<lb/>
力天子是若明命使賦<hi>若賦二字集傳無叶未詳○布施王者之政令</hi>○王命<lb/>
<pb n="27a"/>
仲山甫式是百辟<hi>音璧</hi>纉戎祖考王躬是保<hi>朱子曰式是百辟則是為冡宰王躬是保則是為太保</hi>出納王命<hi>胡氏曰即書出納朕命盖謹審上之命今善者宣出之不善者還納之如後世封還辭頭之類○陳啓源曰出納王命與舜命龍者不同龍為納言之官其職掌不過如後世封駁之任山甫式百辟保王躬則是庶僚之長佐王出政者也故傳以喉舌為冡宰疏亦引周官太宰之賛聴治及嵗終詔王廢置為出納之實事</hi>王之喉舌賦政于外四方爰發<hi>讀方月反音撒○疏四方諸侯被其政令于是皆發舉而應之</hi>○肅肅王命仲山甫将之<lb/>
邦國若否<hi>音鄙</hi>仲山甫明<hi>音/芒</hi>之<hi>嚴緝諸侯有賢否者山甫則辨而明之此申上章賦政之事又曰将王命者行於朝廷明若否者掌四方之事如舜以百揆而兼四岳周公為冡宰兼東方侯伯召<pb n="27b"/>公為冢宰兼西方侯伯也</hi>既明且哲以保其身<hi>嚴緝以保其身謂善處功名無悔吝瑕疪之可指此惟明且哲者能之又曰保身非自為身謀乃所以定國也銷禍亂於未萌措邦家於磐石此正保身之事也人臣事君致身以死效官其恒爾大臣則不然大臣而徒以效死為事其國豈不殆哉</hi>夙夜匪<lb/>
解<hi>音懈</hi>以事一人○人亦有言柔則茹之剛則吐之惟仲<lb/>
山甫柔亦不茹剛亦不吐不侮矜<hi>音鰥</hi>寡<hi>讀果五反音古</hi>不畏彊<lb/>
禦○人亦有言徳輶<hi>音酉</hi>如毛民鮮<hi>上/聲</hi>克舉之我儀<hi>傳儀宜也</hi>
圖<hi>古音考讀土聲</hi>之維仲山甫舉之愛莫助之<hi>黄氏曰助生于有所不足山甫能舉衆人不能舉之徳則無所不足何助之有故能愛之而莫能助之也</hi>衮職有闕維仲山<lb/>
<pb n="28a"/>
甫補之○仲山甫出祖四牡業業征夫捷捷每懷靡及<lb/>
<hi>讀極業反音桀</hi>四牡彭彭<hi>讀音滂</hi>八鸞鏘鏘王命仲山甫城彼東<lb/>
方<hi>林之奇曰當時北有玁狁南有荆蠻東有淮徐之夷故式是南邦以申伯至于太原以吉甫奄受北國以韓侯東方屏障齊為大則以城齊屬山甫可識宣王中興大略</hi>○四牡騤騤八鸞喈喈<lb/>
<hi>讀如基</hi>仲山甫徂齊式遄其歸<hi>讀如機</hi>吉甫作誦穆如清風<lb/>
<hi>讀如分</hi>仲山甫永懷以慰其心<lb/>
序烝民尹吉甫美宣王也任賢使能周室中興焉<lb/>
　宣王命樊侯仲山甫築城於齊尹吉甫作此詩誦之<lb/>
<pb n="28b"/>
　烝民四語為通篇發端下皆言山甫之能全是懿徳<lb/>
　國語載宣王立魯公子戲仲山甫諫料民太原山甫<lb/>
　又諫其于王命固非徒将順而已又于國子中舉魯<lb/>
　侯之孝能訓定其民者洵明於若否哉柔不茹剛不<lb/>
　吐既非胡廣趙戒之柔而流於佞復非汲黯朱雲之<lb/>
　剛而近於狂所以能補衮闕而為中興之佐也城齊<lb/>
　毛傳以為徙都臨淄則當上在夷王之世故疏謂史<lb/>
　遷言未必實朱子意其徙於夷王時至是而始備城<lb/>
<pb n="29a"/>
　郭之守理或然也甫徂齊而旋速其歸葢以山甫永<lb/>
　懷衮職有不忘於心者非吉甫孰能明之陳啟源曰<lb/>
　此詩雖因贈行而作然意不專在贈行也經八章其<lb/>
　言出祖言徂齊末二章始及之耳首章言山甫之生<lb/>
　次章言山甫之徳三章言山甫之職四五六章備言<lb/>
　山甫之徳可以事上率下保身出政能稱厥職而宣<lb/>
　王之知人善任不言可知矣葢與崧高同是贈行而<lb/>
　體制既殊意義亦别申伯之職以蕃翰為重故首章<lb/>
<pb n="29b"/>
　即及之而通篇述就封始末甚詳山甫之職兼總内<lb/>
　外城齊之役其暫耳故篇末方言之復惓惓望其遄<lb/>
　歸二詩旨各有在崧高序云建國親侯烝民序云任<lb/>
　賢使能得其解矣<lb/>
　　烝民八章章八句<lb/>
奕奕梁山<hi>疏言梁山者表韓國所在括地志梁山在韓城縣東南一十九里雍大記梁山在今西安府同州郃陽縣北四十里與韓城縣接界</hi>維禹甸<hi>治田出穀/税曰甸</hi>之<hi>嚴緝功莫大於禹故詩人美人君之功多配禹言之文王有聲云豐水東注維禹之績而繼之皇王維辟以武王配禹也信南山云信彼<pb n="30a"/>南山維禹甸之而繼以曽孫甸之以成王配禹也此詩亦以宣王配禹語勢略同孔氏𫐠毛以為美韓侯能復禹之功則非其倫矣</hi>有倬其道<hi>言宣王有倬然著明之治道以為韓侯由此道而来者謬</hi>韓侯<lb/>
受命<hi>按韓國侯爵武王子所封宣王是時命韓侯為侯伯</hi>王親命之<hi>纉戎以下命之之辭也</hi>
纉戎祖考無廢朕命夙夜匪懈<hi>音懈讀訖力反音㦸</hi>䖍共<hi>音恭</hi>爾位<lb/>
朕命不易<hi>如字</hi>榦<hi>音/幹</hi>不庭方<hi>輔氏曰汝宜修其職業有不来庭之諸侯則助王以榦正之也</hi>以佐戎辟<hi>音璧○此章道考一韻解易辟一韻</hi>○四牡奕奕孔修且張<lb/>
<hi>嚴緝駒傳云張腹幹肥張也</hi>韓侯入覲以其介圭入覲于王王錫韓<lb/>
侯淑旂<hi>傳淑善也鄭云善色交龍為旂</hi>綏章<hi>傳綏大綏也疏王制有大綏小綏是交龍旂竿所建<pb n="30b"/>與旂共一竿為貴賤之表章故曰綏章</hi>簟茀錯衡<hi>讀如杭○詳采芑</hi>𤣥衮赤舄鉤<lb/>
膺鏤<hi>音漏</hi>錫<hi>音羊○箋眉上曰錫刻金飾之疏以鏤金加於馬靣之錫按金路無錫有鉤此言鉤膺必金路矣而得有錫者葢特賜之</hi>鞹<hi>音/廓</hi>鞃<hi>音/横</hi>淺幭<hi>音覔○以去毛之皮施于軾之中央又以虎豹之淺毛覆軾</hi>鞗<hi>音/條</hi>革<hi>詳蓼/蕭</hi>金厄<hi>箋以金為小環往往纏搤之詩詀厄者接轡之環以金為之○季本曰淑旂綏章旂飾也簟茀錯衡車飾也𤣥衮赤舄服飾也鉤膺鏤錫馬飾也鞹鞃淺幭所以施于車者鞗革金厄所以施於馬者備言所錫所以表其見重於天子也</hi>○韓侯出祖出宿于<lb/>
屠<hi>王應麟曰毛傳屠地名不言所在潏水李氏以為同州䣝谷按説文有左馮翊䣝陽亭馮翊即同州也解頤字義曰同州之䣝谷似太逺或以為屠杜古通即鄠縣之杜陵則在鎬南非適韓之道當更詳之</hi>顯父<lb/>
<pb n="31a"/>
<hi>音甫○周卿士</hi>餞之清酒百壺其殽維何炰<hi>音/庖</hi>鼈鮮魚其蔌<hi>音速</hi>
維何維筍<hi>音笋</hi>及蒲<hi>傳蒲蒲蒻也疏蒻大如匕柄正白生噉之廿脆鬻而以苦酒浸之如食笋法鬻煮同</hi>其贈維何乗<hi>去/聲</hi>馬路車籩豆有且<hi>音疽○/多貌</hi>侯氏<hi>吕記覲禮稱来朝之諸侯皆曰侯氏</hi>燕胥<hi>箋諸侯来朝未去/者皆来相與燕</hi>○韓侯取<hi>去聲</hi>妻<lb/>
汾<hi>音焚</hi>王之甥蹶<hi>音/媿</hi>父<hi>音甫○疏蹶氏父字不書國爵則非諸侯下言靡國不到是為王聘使之人故傳知為卿士也</hi>之子韓侯迎<hi>去/聲</hi>止于蹶之里百兩<hi>音亮又如字</hi>
彭彭<hi>讀如旁</hi>八鸞鏘鏘不顯其光<hi>蹶父為王卿士其居必在京師韓侯入覲因以親迎事與時㑹故詩人美之如此</hi>諸娣<hi>音弟</hi>從之祁祁如雲韓侯顧之爛<lb/>
<pb n="31b"/>
其盈門○蹶父孔武靡國不到為<hi>去聲</hi>韓姞<hi>巨乙反○蹶父姞姓韓姞蹶父之子韓侯妻也王氏曰婦人稱姓以姓配夫之國故謂之韓姞按姞黄帝之後黄帝子十五人為姓十二姞其一也</hi>相<hi>去/聲</hi>攸<hi>擇可嫁/之所</hi>莫如韓樂<hi>音洛讀如澇</hi>孔樂韓土川澤<lb/>
訏訏魴鱮甫甫麀鹿噳噳<hi>音語與吉日麌麌同</hi>有熊有羆有貓<hi>苗毛二音○爾雅似虎淺毛謂之虦貓其似虦貓而食虎豹者謂之狻猊</hi>有虎慶既令居韓姞<lb/>
燕譽<hi>箋韓姞安之盡其婦道有顯譽</hi>○溥彼韓城燕<hi>平/聲</hi>師所完<hi>吕記春秋時城邢城楚丘城縁陵城杞之類皆合諸侯為之伯者尚如此則周之盛時命燕城韓固常政也</hi>以先祖<lb/>
受命<hi>傳受命受王命為一州侯伯也</hi>因時百蠻<hi>何楷曰言築韓城而使韓之先祖居之者以其<pb n="32a"/>受命為牧伯實就是百蠻所處之也而資其彈壓焉</hi>王錫韓侯其追<hi>釋文云如字又都回反</hi>
其貊<hi>説文貊北方國豸種本作貉師古曰貉在東北方三韓之屬</hi>奄受北國因以其<lb/>
伯<hi>何楷曰王錫韓侯以今日言也王畀韓侯以北國令撫治因以其先世侯伯之職盡予之</hi>實墉實<lb/>
壑實畝實籍獻其貔<hi>音毘</hi>皮赤豹黄羆<hi>修城池治田畝正税法貢方物皆侯伯總領之職故末章申明之與首章榦不庭佐乃辟語相應</hi>
序韓奕尹吉甫美宣王也能錫命諸侯<lb/>
　李氏曰此宣王錫韓侯以命耳曰能見賜之者非妄<lb/>
　予得之者非妄受春秋書錫命三荘元年王使榮叔<lb/>
<pb n="32b"/>
　来錫公命文元年王使毛伯来錫公命成八年王使<lb/>
　召伯来錫公命皆妄予妄受何以為能錫命乎郝敬<lb/>
　曰朱子駁序謂錫命諸侯為常事非也如天子常能<lb/>
　命諸侯則幽厲不衰王迹不熄矣如天子錫命諸侯<lb/>
　為常事則蓼蕭湛露彤弓不足稱盛美矣又謂春秋<lb/>
　戰國亦有行之者夫春秋戰國何嘗知天子哉平王<lb/>
　命晉文侯惠王命齊桓公襄王命晉文公顯王命秦<lb/>
　孝公皆不得不命非力能制命者也宣王之命韓侯<lb/>
<pb n="33a"/>
　則不然有南征北伐平淮㑹洛之功然後有封申錫<lb/>
　韓之舉安得與彼相方乎張文濳<hi>耒</hi>曰崧高之序止<lb/>
　于建國親諸侯褒賞申伯韓奕之序止于能錫命諸<lb/>
　侯葢周至厲王亂極矣王室衰微天子且不能有國<lb/>
　而況能建國乎諸侯背叛搆怨連禍而況能親諸侯<lb/>
　乎賞命不行于上則褒賞申伯為可美也錫命不行<lb/>
　于下則錫命韓侯為可喜也楊子曰習治則傷始亂也<lb/>
　習亂則好始冶也方宣王之初可謂習亂矣而宣<lb/>
<pb n="33b"/>
　王始能行天子之職詩人為樂其始治而好之此所<lb/>
　以美之也○黄震曰謝即南陽宛縣衞武關以制楚<lb/>
　韓即今韓城扞臨晉以制狄皆天下形勝所在故宣<lb/>
　王中興特著二詩焉<lb/>
　韓侯来朝受侯伯之命而歸尹吉甫作此以送之集<lb/>
　傳謂韓侯初立来朝引禮即位除䘮以士服入見聽<lb/>
　命天子毛鄭諸家都無此説宣王平大亂命諸侯周<lb/>
　道倬然著明故首章以禹功儗之詩曰以其介圭入<lb/>
<pb n="34a"/>
　覲于王知是修常朝之禮又曰奄受北國因以其伯<lb/>
　知是命為侯伯<hi>即州牧</hi>周禮正北曰并州葢為并州牧<lb/>
　兼領諸夷部也中述韓侯娶妻之盛者汾王之亂王<lb/>
　室幾亡宣王任賢使能然後王甥更適樂國而威儀<lb/>
　具備光顯如此王室尊安人情暇樂亦可因是想見<lb/>
　此是文章波瀾<lb/>
　顧炎武曰水經注聖水逕方城縣固城北又東南逕<lb/>
　韓城東詩漙彼韓城燕師所完王錫韓侯其追其貊<lb/>
<pb n="34b"/>
　奄受北國王肅曰今涿郡方城縣有韓侯城世謂韓<lb/>
　虢非也<hi>魏書地理志范陽郡方城縣有韓侯城</hi>按史記燕世家易水東<lb/>
　分為梁門今順天府固安縣有方城村即漢之方城<lb/>
　縣也水經注亦云溼水逕良鄉縣之北界歴梁山南<lb/>
　高梁水出焉舊説以韓國在同州韓城縣曹氏曰武<lb/>
　王子初封於韓其時召康公封於北燕實為司空王<lb/>
　命以燕衆城之竊疑同州去燕二千餘里即令召公<lb/>
　為司空掌邦土量地逺近興事任力亦當發民於近<lb/>
<pb n="35a"/>
　甸豈有役二千里外之人而為築城者哉召伯營申<lb/>
　亦曰因是謝人齊桓城邢不過宋曹二國此皆經中<lb/>
　明證況貊乃東北之夷而蹶父之靡國不到亦似謂<lb/>
　韓土在北陲之逺也又曰毛傳梁山韓城皆不注其<lb/>
　地鄭箋乃云梁山今在左馮翊夏陽西北韓姬姓國<lb/>
　也後為晉所滅故大夫韓氏以為邑名至漙彼韓城<lb/>
　燕師所完則自知其説之不通故訓燕為安而曰大<lb/>
　矣彼韓國之城乃古平安時衆民所完築惟王肅以<lb/>
<pb n="35b"/>
　梁山為涿郡縣之山以燕為燕國孫毓亦云今於梁<lb/>
　山則用鄭説於燕師則用王説二者不可兼通而又<lb/>
　巧立召公為司空之説亦甚難而實非矣又其追其<lb/>
　貊鄭以經傳説貊多是東夷因於箋末添二語云其<lb/>
　後追貊為玁狁所逼稍稍東遷此又可見康成之不<lb/>
　自安而遷就其説也今按此説有理王伯厚困學紀<lb/>
　聞亦引水經注韓侯城為據但梁山韓城在北國者<lb/>
　不著而晉所滅之韓國自在同州又馮翊梁山為大<lb/>
<pb n="36a"/>
　河所經春秋時嘗壅河三日不流禹施功於此必多<lb/>
　故首云奕奕梁山維禹甸之若從水經注於末章可<lb/>
　通而於首章又未合姑筆之以俟明者○愚按黍苗<lb/>
　詩召穆公城謝凡任輦車牛徒御師旅皆自京師率<lb/>
　之以行此正古司空之職其先世召康公城韓當亦<lb/>
　然<hi>召康公為司空雖未見經典而宣王時穆公為之恐是世職</hi>因召公封國在燕<lb/>
　遂謂燕師所完非必發燕地之衆往築韓侯之城也<lb/>
　奄受北國因以其伯或是分陜二伯之伯故東北蠻<lb/>
<pb n="36b"/>
　夷皆在所綂康成追貊東遷之説殊不足據集傳解<lb/>
　末章最當東莱亦同不必疑也○陳啓源曰命燕城<lb/>
　韓朱傳吕記之説當矣所謂燕師者當是燕國之衆<lb/>
　召公之子封燕者率之以城韓也周公作洛五服咸<lb/>
　至不問近逺山甫城齊自鎬而往與燕之去韓路亦<lb/>
　相等耳但謂韓初封時召康公為司空王命其衆為<lb/>
　築此城則未必然燕雖召公之國召公自食采畿内<lb/>
　未嘗之燕為此説者特因崧高疏引王肅語謂召公<lb/>
<pb n="37a"/>
　為司空主營繕遂意其世居此職耳然宣王時城齊<lb/>
　使召穆公城謝則使仲山甫穆公一身未必常居司<lb/>
　空之職況其先世乎又按召康公歴事文武成康封<lb/>
　韓大約在成王時顧命列六卿位次召公為冡宰而<lb/>
　司空則屬毛公左傳又云𣆀季為司空<hi>宣四年</hi>召公不<lb/>
　與焉則世居其職之説豈足信耶<lb/>
　　韓奕六章章十二句<lb/>
江漢浮浮武夫滔滔<hi>讀他侯反音偷古音攷音由○箋江漢二水合而東流浮浮然宣王<pb n="37b"/>于是水上命将士使循流而下滔滔然林之奇曰古者畿兵不出所以重内調兵於諸侯各從其方之便武王伐商實用西土至於征徐則以魯平淮夷則以江漢季本曰荆蠻既服而後召公伐淮夷故此詩言江漢浮浮武夫滔滔若荆蠻方畔則武夫何由可從江漢而下战</hi>匪安匪逰淮夷来求<hi>疏言其肅将王命所以克勝也淮夷来求正是来求淮夷古人之語多倒按左傳率師以来惟敵是求</hi>既出我<lb/>
車既設我旟<hi>疏上言来求己至淮夷之境此言出車設旟明兵已至境而臨戰地何楷曰鳥隼曰旟軍行前朱雀此舉前軍以<graphic n="KR1308" url="https://raw.githubusercontent.com/kanripo/KR-Gaiji/master/images/KR1308.png" mimeType="image/png"/>其餘</hi>匪安匪舒淮夷来鋪<hi>即鋪敦淮濆之鋪</hi>○江<lb/>
漢湯湯<hi>音傷</hi>武夫洸洸<hi>音光○説文洸水湧貌引詩有洸有潰此云洸洸言勇氣如水之湧也</hi>經營四方<hi>嚴緝准夷止是南方南方不寧四方皆将騷動故經營南土而謂之四方也</hi>告<lb/>
<pb n="38a"/>
成于王四方既平王國庶定<hi>彭執中曰用兵非美事不得已而興師故曰王國庶定庶者幸其僅然非以是為美也</hi>時靡有争王心載寧○江漢之滸王<lb/>
命召虎<hi>何楷曰召公平淮之師仍從江漢歸適承王之後命式辟以下命之之辭也</hi>式辟<hi>音闢</hi>
四方徹我疆土匪疚匪棘王國来極<hi>言来取正於王國是倒句法  嚴緝武事甫定即行疆理賦税之法疑於病民且急迫矣不知非疚也非棘也什一乃周之定制天下皆於王國来取中焉耳</hi>于疆于理至於南海<hi>讀音喜○吕記准夷在南是以極其逺而言之曰至于南海</hi>○王命召虎来旬<hi>李氏曰十日為旬故旬訓徧</hi>来宣文武受命召<lb/>
公<hi>召康公</hi>維翰<hi>朱氏曰先王受命召公日辟國百里則召公者實文武之楨榦也</hi>無曰予<lb/>
<pb n="38b"/>
小子召公是似肇敏戎公用錫爾祉<hi>吕記自召康公之後其風烈寥寥無聞矣至穆公始復敏于戎事以繼其功我用是錫汝以福也按戎作即戎之戎此本之蘇傳</hi>○釐<hi>即釐爾女士之釐</hi>爾圭瓉<hi>疏賜汝以圭柄之王瓉天子之瓉其柄之圭長尺有二寸賜諸侯盖九寸以下</hi>
秬鬯<hi>陳啓源曰秬鬯毛鄭異説秬鬯必和鬰不和鬰不名鬯此毛説也和鬰名鬰鬯不和鬰名秬鬯此鄭説也鄭止因周禮有鬯人鬰人二職而鬰人掌鬰鬯明是鬯人所掌尚未和鬰故分而二之然詩書左傳所用皆稱秬鬯並無稱鬰鬯者以言鬯則鬰在其中也鬯之為義以芬芳條暢元因鬰草得名説文鬯字注云以秬釀鬰草芬芳以降神也此可證</hi>一卣<hi>音酉○爾雅彜卣罍注尊彛為上罍為下卣居中</hi>告于文<lb/>
人<hi>按疏云以告祭于汝先祖有文徳之人此葢謂康公也集傳以為文王詩緝從之長發云若是文王圭瓉<pb n="39a"/>秬鬯王何不自用之而以晹虎哉下言于周受命此方是就文王廟命之以告文王耳詩人立言自有次第</hi>
錫山土田<hi>讀如陳</hi>于周受命自召祖命<hi>箋周岐周自用也使虎受山川土田之命于岐周用其祖康公受封之禮也</hi>虎拜稽首天子萬年<hi>讀音寕</hi>○虎拜<lb/>
稽首對揚王休作召公考<hi>讀去九反音糗○陳氏曰作為也考成也自期為吾祖康公成其终以荅王自召祖命之語東莱華谷皆同此説集傳謂作康公廟器而勒王策命以考其成且祝天子以萬壽如古器物銘之類此解吾不敢從</hi>天子萬壽明明天子令聞<hi>音問</hi>不已<lb/>
矢其文徳<hi>古音考音的</hi>洽此四國<lb/>
序江漢尹吉甫美宣王也能興衰撥亂命召公<hi>召穆公虎</hi>平<lb/>
<pb n="39b"/>
淮夷<lb/>
　疏命召虎在江漢之上葢順流而行将至淮夷乃北<lb/>
　行向之也召公所伐淮夷在漢水之南魯公所伐淮<lb/>
　夷在淮水之北當淮之南北皆有夷也陳氏曰淮夷<lb/>
　之地不一徐州有夷則在淮北者也揚州有夷則在<lb/>
　淮南者也江漢常武二篇同言淮夷以地理攷之江<lb/>
　漢之滸王命召虎是淮南之夷也若在淮北則江漢<lb/>
　非所由入之路矣曰率彼淮浦省此徐土是淮北之<lb/>
<pb n="40a"/>
　夷也若在淮南則徐土非聨接之地矣○詩曰江漢<lb/>
　之滸王命召虎葢宣王征徐戎時道出江漢即於是<lb/>
　水上命召穆公東莱謂或者㑹江漢之師以伐之是<lb/>
　也惟由江漢進兵故詩因之以起興渤海胡氏疑江<lb/>
　漢合流大别山去淮夷絶逺昧其義矣首章言討罪<lb/>
　二章即言告成葢淮夷望風而服不待戰也三章言<lb/>
　辟地定賦之事古人用兵之後必急去苛政平税法<lb/>
　所以大慰民心也四章述王命召虎上纉祖烈之辭<lb/>
<pb n="40b"/>
　五章来旬来宣以下至六章自召祖命皆述王賜召<lb/>
　虎策命之辭所云用錫爾祉也虎拜稽首盡末章述<lb/>
　召虎受賜而深致其稱願之意如此<lb/>
　嚴緝周興西北岐豐去江淮絶逺故淮夷最難服從<lb/>
　化則後倡亂則先周人經理淮夷用力最多成王初<lb/>
　年淮夷同三監叛又同奄叛伯禽就封又同徐戎叛<lb/>
　至厲王時四夷交侵宣王一命吉甫北方旋定繼命<lb/>
　方叔蠻荆来庭其後命召公平淮南之夷乂命皇父<lb/>
<pb n="41a"/>
　平淮北之夷葢南方之役至再至三淮夷未寧則一<lb/>
　方倡亂天下皆危必淮夷平然後四方定此江漢常<lb/>
　武所以為宣王之終事而繫之大雅之末也○王志<lb/>
　長曰方叔南征蠻荆考之采芑亦以戎車致勝江漢<lb/>
　成功實三代以来涉險出奇之祖<lb/>
　　江漢六章章八句<lb/>
赫赫明明王命卿士<hi>讀音所</hi>南仲大<hi>音/泰</hi>祖大<hi>同/上</hi>師皇父<hi>音甫其王氏曰王所命之卿士言其世則以南仲為太祖言  官則太師言其字則皇父陳氏曰自冢宰而下為六<pb n="41b"/>卿太師而下為三公既曰王命卿士乂曰太師皇父者周家不特設三公皆兼職而已如周官以冡宰兼太師也</hi>整我六師以修我戎<hi>讀如汝陳第云/或武字之誤</hi>既敬既戒<hi>讀音棘○敬者将所以自治戒者将所以治衆也</hi>惠此南國○王謂尹氏命程伯休<lb/>
父<hi>音甫○郡國志河南洛陽縣有上程聚古程國伯休父之國也疏王謂其内史尹氏汝當作此策書命此程國之伯字休父者為大司馬内史職云凡命諸侯及孤卿大夫則策命之當是尹吉甫為卿而兼内史</hi>左<lb/>
右陳行<hi>音杭</hi>戒我師旅率彼淮浦省<hi>即省方之省</hi>此徐土不留<lb/>
不處<hi>上聲</hi>三事就緒<hi>箋三農之事各就其業或曰此即十月之擇三有事兩無正之三事大夫也</hi>○赫赫業業<hi>讀直却反音虐古音考音岳</hi>有嚴天子王舒保作匪<lb/>
<pb n="42a"/>
紹<hi>集傳紹糾𦂳也本説文陳風舒夭紹兮</hi>匪逰徐方繹騷<hi>讀蘇侯反音搜○言王師舒徐安行非糾𦂳也非遨遊也而徐之人已絡繹騷動矣</hi>震驚徐方如雷如霆徐方震<lb/>
驚<hi>此章業作一韻遊騷一韻霆驚一韻</hi>○王奮厥武如震如怒<hi>上聲○王氏曰江漢曰匪安匪舒此曰王舒保作葢江漢武夫之事此王音之事也如雷如霆先加以聲也如震如怒復致其實也</hi>
進厥虎臣闞<hi>音勘</hi>如虓<hi>音/哮</hi>虎鋪敦淮濆仍<hi>就/也</hi>執醜虜<hi>左傳後者敦陣整旅箋令布陳敦厚之陣于淮水之涯就執其衆虜</hi>截彼淮浦王師之所<hi>何楷曰進厥虎臣用奇兵以邀擊之鋪敦淮濆正兵不動但更番迭出囚執其拒敵者葢王師先據地利截斷淮浦而居之彼欲拒則不能欲逸則無路所以服也按截本訓斷也不作治解𤣥子此説得之</hi>○王旅嘽嘽<lb/>
<pb n="42b"/>
<hi>音難○衆盛貌</hi>如飛如翰<hi>傳疾如飛鷙如翰陳啓源曰疾言其神速鷙言其精悍有二義疏云摯是鷙鳥若鷹顫之類集傳如飛如翰疾也併二義為一如翰為贅矣</hi>如江如漢<hi>疏江漢以比盛大軍師之衆其廣長比之</hi>如山之苞<hi>鋪鈎反/音近褒</hi>如川之流<hi>疏兵法有動有静静則不可驚擾故以山喻動則不可禦止故以川喻顧炎武曰如山之苞營法也如川之流陳法也古之善用師者能為營而後能為陳管子霸國之謀猶作内政以寄軍令使之耳目素習心志素定如山之不可動搖然後出而用之如決水于千仞之谿矣</hi>緜緜<hi>不可/絶</hi>翼翼<hi>不可/亂</hi>不測不克<hi>疏兵法應敵出奇故美其不可測知不可攻勝</hi>濯<hi>大/也</hi>征徐國○王猶<hi>猶訓道謀出于道謀即道也</hi>允塞<lb/>
<hi>朱氏曰首章言敬戒卒章言允塞非敬戒無以見軍旅之嚴非允塞無以見王道之大惟軍律之嚴所以戰而<pb n="43a"/>必勝惟王道之大所以不戰而自服也</hi>徐方既来<hi>讀如力</hi>徐方既同天子之<lb/>
功四方既平徐方来庭徐方不回<hi>違命</hi>王曰還歸<lb/>
序常武召穆公美宣王也有常徳以立武事因以為戒<lb/>
然<lb/>
　朱子曰詩中無常武字召穆公特名其篇葢有常徳<lb/>
　以立武則可以武為常則不可此所以有美而有戒<lb/>
　也<hi>陳啓源曰宣王懲艾前愆勵精圖治誠中興令主但鋭于始者必至鮮終故穆公此詩以常武名篇</hi>
　<hi>而因美為戒厥後敗績美戎料民太原武事不立實由厥徳不常穆公殆早見之小雅宣王詩十四篇美</hi>
<pb n="43b"/>
　<hi>刺兼之大雅宣王詩六篇有美無刺然小雅兼美刺而終之以美善善長也大雅專於美而終之以戒不</hi>
　<hi>欲没其實也</hi>
　此詩美宣王自将平淮北徐州之夷也淮水中界南<lb/>
　北淮北即徐州鄭氏謂既定淮浦之國遂進而伐徐<lb/>
　季彭山云當時挾淮夷以叛者徐戎也故省徐土以<lb/>
　威之而淮夷自服淮夷亦在徐州之域故總謂之徐<lb/>
　方云首章二章述王命元帥及大司馬之辭也南仲<lb/>
　太祖太師皇父毛氏云命卿士南仲于太祖之廟<hi>左傳</hi>
<pb n="44a"/>
　<hi>帥師者受命于廟疏云太祖后稷</hi>皇父為太師意謂南仲主兵皇父<lb/>
　監撫王肅述毛云皇父以三公而撫軍也殊南仲于<lb/>
　王命親兵也鄭氏以王命卿士為大将不應並命二<lb/>
　人故云用其以南仲為太祖者今太師皇父是也<hi>南仲</hi>
　<hi>見出車篇皇父以卿士兼太師</hi>孫毓述鄭云宣王之大将復字南仲<lb/>
　傳無聞焉且古之命将皆于禰廟未有於太祖之廟<lb/>
　者故以南仲為太祖非命於太祖也孔氏依違兩説<lb/>
　朱子則斷從箋<hi>介甫潁濵東莱華谷俱同</hi>尹氏掌命卿士即内史<lb/>
<pb n="44b"/>
　也策命程伯休父為大司馬楚語程伯休父重黎<lb/>
　氏之後宣王時失其官守而為司馬氏是也周禮司<lb/>
　馬職云及師大合軍大師<hi>謂王親征</hi>則掌其戒令故云左<lb/>
　右陳行戒我師旅也不留不處三事就緒期以蚤平<lb/>
　徐土歸就朝廷職業程伯與皇父皆公卿之官所謂<lb/>
　三事也三章述王師在道時事四章五章述進兵克<lb/>
　敵時事末章則言徐服而振旅王猶允塞不尚權也<lb/>
　王曰還歸不黷武也所謂因美為戒者如此<lb/>
<pb n="45a"/>
　張文濳<hi>耒</hi>曰先王之道文所以立常武所以禦變宣<lb/>
　王有常徳以立武事則其武也未嘗去文也何以明<lb/>
　之詩云惠此南國省此徐土而終之以王猶允塞所<lb/>
　謂修文徳以来之也雖然因以為戒武不可觀故也<lb/>
　夫以宣王中興之君皇父賢才之将而征蕞爾之徐<lb/>
　土必曰既敬既戒者兵凶器戰危事也不留不處尚<lb/>
　神速貴省費也王舒保作舒者不竭士力以逐利保<lb/>
　者軍行必依水草山陵所以為固也王者之兵不以<lb/>
<pb n="45b"/>
　怒戰怒戰者不勝其忿者也王奮厥武如震如怒則<lb/>
　未嘗震未嘗怒也如雷如霆如震如怒所謂先聲後<lb/>
　實也徐方震驚而後進厥虎臣擊其亂也鋪敦淮濆<lb/>
　則我乗地利敵逼於水矣所以能執醜虜也王旅嘽<lb/>
　嘽以逸待勞也如飛如翰管子所謂有飛鳥之舉善<lb/>
　超高也如江如漢所謂有積水之洋善守下也固如<lb/>
　山之苞止營壘也順如川之流行部伍也緜緜為弱<lb/>
　外誘敵也翼翼為飭内謹法也先王之用兵雖動以<lb/>
<pb n="46a"/>
　仁義然行之有紀馭之有術不為小仁末義以陷人<lb/>
　於死地所謂有常徳以立武事者也<lb/>
　淮夷徐戎並興挻禍自伯禽就封已然穆王時徐戎<lb/>
　率九夷以伐宗周遂有偃王之亂厲王時淮夷入洛<lb/>
　命虢公長父征之不克<hi>見汲冡周書及後漢書</hi>宣王初年先逐<lb/>
　玁狁繼征荆蠻二方既平乃謀東畧伐淮詩云江漢<lb/>
　之滸王命召虎伐徐詩云王奮厥武如震如怒二師<lb/>
　意同時並發<hi>此劉汝楨説</hi>葢淮徐接壤勢相犄角又徐大<lb/>
<pb n="46b"/>
　而淮夷小故淮夷則遣召穆公徴兵江漢南下經畧<lb/>
　而徐方則以天子六師臨之詩曰鋪敦淮濆仍執醜<lb/>
　虜截彼淮浦王師之所知是天子親将駐淮遏截南<lb/>
　北二處使不得相救兵法所謂合者離之也征徐必<lb/>
　須勝之以兵威征淮不過出車設旟不待戰而下合<lb/>
　觀二詩當時進兵形勢略可想見矣考竹書宣王五<lb/>
　年夏伐玁狁秋伐荆蠻六年召穆公帥師伐淮夷王<lb/>
　帥師伐徐戎皇父休父從王次於淮亦以淮徐二役<lb/>
<pb n="47a"/>
　為一時事當得其實也華谷云召公既平淮南之夷<lb/>
　未㡬淮北之夷復挾徐戎以叛宣王於是親征之不<lb/>
　知何據而云然<lb/>
　　常武六章章八句<lb/>
瞻卬<hi>音仰</hi>昊天則不我惠孔填<hi>吕記音塵古音考音真○久也</hi>不寧降此<lb/>
大厲邦靡有定士<hi>士卒</hi>民其瘵<hi>音債讀側/例反音制</hi>蟊賊<hi>謂小人皇父虢石父之徒</hi>蟊疾<hi>疏蟊賊害禾稼之蟲/蟊疾實言其害稼</hi>靡有夷届<hi>讀如既○無有平夷可極其所至者</hi>罪罟不收<hi>疏罪罟謂多立科條使民易犯若設網以待禽獸然網罟有收歛之期而王施刑禁<pb n="47b"/>則不收也</hi>靡有夷瘳<hi>無有平夷如/疾之得瘳者</hi>○人有土田女<hi>音汝</hi>反有之<lb/>
人有民人女覆奪之此宜無罪女反收之彼宜有罪女<lb/>
覆説<hi>音脱</hi>之<hi>此章有叶收奪叶説是隔句用韻之法○人有土田四句蟊賊之害也此宜無罪四句罪罟之害也申説上章</hi>○哲夫成城哲婦傾城懿<hi>鄭讀噫李迂仲引師古漢書注幽王以褒姒為美亦通</hi>厥哲婦為梟<hi>土/梟</hi>為䲭<hi>怪䲭</hi>婦有長舌維厲之階<lb/>
<hi>讀音基○丁奉曰幽王之厲甚矣申后黜而太子廢家厲也小人盛而刑獄煩國厲也諸侯叛而夷狄侵天下厲也三川竭而岐山崩天地厲也凡此之屬皆從長舌以為階小雅赫赫宗周褒姒烕之然則其所以烕者此舌耶</hi>亂匪降自天生自婦人匪教匪誨<hi>讀呼位反音戲</hi>時維婦寺<lb/>
<pb n="48a"/>
<hi>言婦寺非可教誨而王偏聴之婦人干預朝㩲無不假手奄宦故兼及寺人也潁濱云王不用教誨之言惟婦寺是聴亦通</hi>○鞫人忮忒譛<hi>音僣按小雅巧言詩僣始音譛此詩譛始音僣葢二字可通用</hi>
始竟背<hi>音佩讀必墨反音迫○言婦寺之禍忮害變忒窮屈正人始譛毁而終則背棄之此李氏説勝集傳</hi>豈曰不極伊胡為慝<hi>其惡豈為不極而反/曰是何足為慝乎</hi>如賈<hi>音古</hi>三<lb/>
倍君子是識婦無公事休其蠶織<hi>箋小人居貨而有三倍之利君子知之非其宜也今婦人休其蠶桑織絍之職而與朝廷之事其為非宜亦猶是矣何楷曰如賈三倍刺鬻獄者坐而罔利也休其蠶織刺内外關通而王不能制也</hi>○天何以刺何神不富<hi>讀方味反音廢○嚴緝天何為出譴告以責王乎何神亦不福王而降災害乎凡以王信任婦人之故</hi>舍<hi>音捨</hi>爾介狄<lb/>
<pb n="48b"/>
<hi>介狄謂大狄即周語史伯所云申繒西戎方强王室方騷将以縱欲不亦雖乎者也</hi>　維予胥忌<lb/>
不弔不祥<hi>天降不祥如日食星隕山崩川竭之屬顧炎武曰威儀之不類賢人之䘮亡婦寺之專横皆國之不祥而日月之眚山川之變鳥獸草木之妖其小者也故孔子對哀公以老者不教㓜者不學為俗之不祥</hi>威儀不類<hi>善也</hi>人之云亡邦國殄瘁○天之降罔維其<lb/>
優矣人之云亡心之憂矣天之降罔維其幾<hi>危也</hi>矣<hi>疏優者自天降而多也幾者至人身而危也二者相接成</hi>人之云亡心之悲矣○觱<hi>音必</hi>沸<lb/>
<hi>音弗</hi>檻<hi>音/限</hi>泉<hi>解見采/菽詩</hi>維其深矣心之憂矣寧自今矣<hi>箋湧泉之源所由者深喻已憂所從来者久</hi>不自我先不自我後<hi>讀如/虎</hi>藐藐<hi>音莫</hi>昊<lb/>
<pb n="49a"/>
天無不克鞏<hi>讀如古○天雖高逺然仁愛人君無不能鞏固其命</hi>無忝皇祖式救<lb/>
爾後<hi>讀同上○末四語猶冀王之改過而以皇祖感動之皇祖謂文武也</hi>
序瞻卬凡伯刺幽王大壞也<hi>曹氏曰凡伯作板詩在厲王末至幽王大壞時七十餘年矣决非一人猶家父</hi>
　　瞻卬七章三章章十句四章章八句<hi>毛傳第二章十句集傳以</hi>
　　<hi>哲夫二句屬三章今從之</hi>
旻天疾威天篤降䘮<hi>去聲</hi>瘨<hi>音顛</hi>我饑饉民卒流亡我居圉<lb/>
卒荒<hi>箋民盡流移故國中至邊境盡空虚</hi>○天降罪罟蟊賊内訌<hi>音紅○胡氏曰<pb n="49b"/>犬戎之害在外小人之害在内故云蟊賊内訌葢蟊賊之害稼亦不在外而在内也按下章泉竭自中正與此應</hi>昬㭬<hi>音/卓</hi>靡共<hi>音恭○言昬亂椓䘮之又無肯共其職事者鄭以昏為閽又椓為毁陰破字故集傳不從</hi>潰潰回遹實靖夷我邦<hi>讀如崩○陳啓源曰毛以靖訓謀本釋詁文鄭以夷訓滅則恒解也言此昏椓回遹之人所謀皆滅國之道語本徑捷後儒以靖夷為治平取義太紆愚按書微子自靖孔傳亦訓謀葢漢初人釋經皆宗爾稚</hi>○臯臯訿訿<hi>音紫○王氏曰臯臯緩不共職也訿訿與小雅同</hi>曽不知其玷兢兢業業孔填不寧我位孔貶<hi>兢業守職者甚久矣不自安其位必見貶斥○此章言用者不賢賢者不用其顛倒錯亂如此</hi>○如彼嵗<lb/>
旱草不潰茂如彼棲苴<hi>吕記士始反音止楊旭曰苴字本有上聲與下止叶洪武正韻<pb n="50a"/>音沮是也集傳作七如反恐㸃畫有譌陳啓源曰此苴與幽風叔苴之苴不同考韻書水中浮草當讀如槎釋文士如反恐如乃加之譌也吕記士始反始又如之譌也嚴緝苴音茶獨得之愚按音沮者乃履中草也未知棲苴之苴可借音否若音茶又於全詩不叶此章叶法未曉詩本音云無韻</hi>我相此邦無不<lb/>
潰止<hi>春秋傳國亂曰潰邑亂曰叛嚴緝谷風有光有潰也潰怒也小旻是用不潰于成召旻草不潰茂潰遂潰潰囘適無不潰止潰亂也水之潰者必横暴而四出故怒之甚者為潰遂之甚者為潰亂之甚者為潰皆一理也</hi>○維昔之富不如時維今之疚不如茲<hi>昔之富善人非若今時也今之病君子莫若此甚也</hi>彼疏<hi>與麄/同</hi>斯粺<hi>音敗楊氏曰當叶旁費切音避與下替字叶本訓毇也米一斛舂九斗○彼疏斯粺君子病而食麤小人進而食粺也</hi>胡不自替職兄<hi>音況<pb n="50b"/>○兄古與況通本訓滋也益也集傳作愴怳之怳見小雅</hi>斯引<hi>集傳引字無韻疏義大全並云叶法未詳○嚴緝彼小人何為不自退廢以避君子乃主此滋益之務引植其黨乎此解勝集傳</hi>○池之竭<lb/>
矣不云自頻<hi>當依鄭作濵</hi>泉之竭矣不云自中<hi>讀如烝○池之竭豈不云由外之不入乎泉之竭豈不云由内之不出乎此正喻禍亂有所從起集傳以兩不云作實説失之</hi>漙斯害<lb/>
矣職兄<hi>音况</hi>斯𢎞不烖<hi>音/哉</hi>我躬<hi>此章頻中一韻𢎞躬一韻○嚴緝漙徧被害如此而小人猶主此滋益之至于𢎞大是豈不烖我身乎</hi>○昔先王受命有如召公日<lb/>
辟<hi>音闢</hi>國百里今也日蹙國百里於<hi>音/烏</hi>乎<hi>音呼</hi>哀哉維今之<lb/>
人不尚有舊<hi>讀巨儿反音技○陳櫟曰此詩及瞻卬篇末皆拳拳有望治之意前詩望其改過而<pb n="51a"/>無忝皇祖此詩望其改圖而擢用舊人審如是則否猶可泰危猶可安寧至有犬戎之禍乎</hi>
序召旻凡伯刺幽王大壊也旻閔也閔天下無如召公<lb/>
之臣也<lb/>
　蘇傳因其首章稱旻天卒章稱召公故謂之召旻以<lb/>
　别於小旻而已序旻閔也以下葢是衍説爾○潘笠<lb/>
　江曰瞻卬言内惑于嬖妾召旻言外嬖于小人葢内<lb/>
　有褒姒之寵則外無召公之臣矣低昻輕重之勢如<lb/>
　持衡然故曰後宫色盛則賢者隠微羣婢倡言則善<lb/>
<pb n="51b"/>
　類喑啞邦國殄瘁恒必有之二詩非千古之永鑑哉<lb/>
　陳氏曰周南繫于周公召南繫于召公化之盛者必<lb/>
　有待於二公也風之終繫以豳雅之終繫以召旻化<lb/>
　之衰者必有思於二公也<lb/>
　　召旻七章四章章五句三章章七句<lb/>
　<lb/>
　<lb/>
　詩經通義卷十<lb/>
</p>
<p>
</p>
  </div>
</body>
</text>
</TEI>
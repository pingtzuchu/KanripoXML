<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩經通義卷四</head>
    <p>
<pb n="1a"/>
欽定四庫全書<lb/>
　詩經通義卷四　　　　　　吳江朱鶴齡撰<lb/>
魏<lb/>
　按魏為晉獻公所滅詩皆未滅時作公行公路雖晉<lb/>
　官或魏亦嘗有之○儉太過則褊嗇褊嗇之流為好<lb/>
　利好利之流為重斂魏風以葛屨始以碩䑕终亦勢<lb/>
　使然乎<lb/>
糾糾<hi>音九○郝敬曰糾糾既敝而繚纏之</hi>葛屨可以履霜<hi>箋葛屨賤皮屨貴魏俗至冬謂<pb n="1b"/>葛屨可以履霜利其賤也</hi>摻摻<hi>音纎楊旭曰摻/乃㩥字之俗書</hi>女手可以縫裳<hi>箋女未三月未成為婦魏俗使未三月婦縫裳利其事也</hi>要<hi>音/腰</hi>之襋<hi>音/棘</hi>之好人服<hi>讀如白○傳好人好女手之人范氏曰女而未婦為容好者也服鄭訓整治謂屬著之</hi>之○好人提提<hi>安詳審諦</hi>宛然左辟<hi>音避○疏婦至門夫揖而入此好人宛然而左還辟之不敢當主故就客位</hi>佩<lb/>
其象揥<hi>注見鄘風陳祥道曰以象骨搔首因以為飾名之曰揥葢有事則為飾無事則佩之</hi>維是<lb/>
褊心是以為刺<lb/>
序葛屨刺褊也魏地陿隘其民機巧趨利其君儉嗇褊<lb/>
急而無德以將之<lb/>
<pb n="2a"/>
　王志長曰禮者上下有章而已矣當時魏之卿大夫<lb/>
　皆習其君之教而為褊急無禮之行故以為刺也詩<lb/>
　曰佩其象揥則非士庶以下可知夫管大夫之難為<lb/>
　上與晏大夫之難為下其不可立教一也不然儉為<lb/>
　美德立國之先務也而何刺焉○朱傳解首章本用<lb/>
　毛鄭惟好人異耳好人即縫裳之女<hi>蘇傳婦人既嫁未廟見猶稱女</hi>
　如此解于下章左辟象揥語方順左辟婦入門避夫<lb/>
　不敢當尊也象揥婦人之盛飾言女子始嫁治其禮<lb/>
<pb n="2b"/>
　儀如此而遽可使之縫裳要襋以自服歟魏俗如此<lb/>
　由其用心褊急吾是以刺之序刺其君意只見之言<lb/>
　外朱子疑縫裳之女所作而以好人為大人則佩其<lb/>
　象揥如何作男子之服<lb/>
　　葛屨二章一章六句一章五句<lb/>
彼汾<hi>音文○蘇傳汾水出于晉其流入魏</hi>沮<hi>去/聲</hi>洳<hi>音/孺</hi>言采其莫<hi>音暮○菜也陸璣疏莖大如著節節一葉今人繅以取繭緒其味酸而滑子如楮實而紅</hi>彼其<hi>音記</hi>之子美無度<lb/>
美無度殊異乎公路○彼汾一方言采其桑彼其之子<lb/>
<pb n="3a"/>
美如英<hi>讀如央○草木英華</hi>美如英殊異乎公行<hi>音杭</hi>○彼汾一曲<lb/>
言采其藚<hi>音續○菜也爾雅藚牛脣如續斷寸寸有節拔之復生郭璞注毛詩傳云水蕮也陳啟源曰陸璣疏云藚今澤蕮也葉如車前而大味亦如之郭璞注爾雅不用其説而于蕍蕮下注云今澤蕮是明以陸疏為非矣正義兼存兩説而不置辨吕記朱傳因之嚴緝取郭説辨之甚詳</hi>彼其之子美如<lb/>
玉美如玉殊異乎公族<hi>疏公路與公行一也變文以韻句爾以其主君路車則謂之公路以其主兵車行列則謂之公行其公族則適子為之掌君公族</hi>
序汾沮洳刺儉也其君儉而能勤刺不得禮也<hi>疏云王肅孫毓皆以為大夫采菜崔靈恩集注其君作其君子釋文亦作其君子云一本無子字</hi>
<pb n="3b"/>
　　汾沮洳三章章六句<lb/>
園有桃其實之殽心之憂矣我歌<hi>合曲</hi>且謡<hi>徒歌</hi>不知我者<lb/>
謂我士也驕<hi>王氏曰儉而非之則疑于驕</hi>彼人是哉<hi>讀如齎</hi>子曰何其<lb/>
<hi>音基</hi>心之憂矣其誰知之其誰知之葢亦勿思○園有棘<lb/>
<hi>棘如棗而多刺陸佃曰大者棗小者棘酸棗棘也</hi>其實之食心之憂矣聊以行<lb/>
國<hi>讀于逼反音役</hi>不知我者謂我士也罔極<hi>范氏曰罔極言責君無已也</hi>彼<lb/>
人是哉子曰何其心之憂矣其誰知之其誰知之葢亦<lb/>
勿思<lb/>
<pb n="4a"/>
序園有桃刺時也大夫憂其君國小而迫而儉以嗇不<lb/>
能用其民而無德教日以侵削故作是詩也<lb/>
　集傳詩人憂其國小而無政故作是詩○首二句一<lb/>
　章託賦所由鄭解最迂謬夫桃賤果也<hi>家語孔子曰果實有六而</hi>
　<hi>桃為下</hi>棘小棗也園有桃園有棘亦可用其實以為殽<lb/>
　為食興國雖小亦可用其政以為治今彼人不能故<lb/>
　中心憂之其曰我士葢賦詩者士也○嚴緝陳國區<lb/>
　區而衡門欲誘掖其君檜至微矣而羔裘欲其君自<lb/>
<pb n="4b"/>
　强于政治與園有桃意同葢國無不可為患其君不<lb/>
　能為耳此孟子告滕文意也<lb/>
　此與前篇二詩皆刺而所刺之故終不明言鄭氏即<lb/>
　以采莫采桑采藚及殽桃食棘為刺儉嗇則失興意<lb/>
　矣<lb/>
　　園有桃二章章十二句<lb/>
陟彼岵<hi>音户○爾雅岵山有草木</hi>兮瞻望父兮父曰嗟予子行役夙<lb/>
夜無已上<hi>尚通</hi>慎旃哉猶來無止<hi>猶傳訓可未詳無止集傳二説俱通</hi>○陟<lb/>
<pb n="5a"/>
彼屺<hi>音起○爾雅屺山無草木○按毛傳岵屺與爾雅正反疏云傳寫之誤集傳從毛</hi>兮瞻望<lb/>
母<hi>讀如米</hi>兮母曰嗟予季行役夙夜無寐上慎旃哉猶來<lb/>
無棄<hi>吕記無棄言無棄我而不歸也</hi>○陟彼岡兮瞻望兄<hi>讀如荒</hi>兮兄曰<lb/>
嗟予弟行役夙夜必偕<hi>讀舉里反音几</hi>上慎旃哉猶來無死<lb/>
序陟岵孝子行役思念父母也國迫而數<hi>音朔</hi>侵伐役乎<lb/>
大國父母兄弟離散而作是詩也<hi>鄭譜與秦晉隣國日見侵削疏春秋桓四年傳秦師圍魏是秦師數伐之</hi>
　鄭箋作思其父母兄之戒較朱傳想像思己之言更<lb/>
<pb n="5b"/>
　有味<lb/>
　　陟岵三章章六句<lb/>
十畝<hi>疏古一夫百畆今云十畝魏雖削小未必即然舉十畝以喻其陿隘耳張子曰周禮國郛之外有聽為場圃之地者疑家授十畝以毓草木按二説不同集傳用張説東萊云正使周制果家賦園廛十畝魏之小豈容尚守古法詩所云十畝特甚言之耳未可為定數也</hi>之間兮桑者閑閑兮<hi>疏田中不得有桑此言桑者民之所便雖田亦樹之</hi>行與子還<hi>音/旋</hi>兮○十畝之外<hi>讀五墜反音義古音考音意云吳棫讀</hi>兮桑者泄泄<hi>音/異</hi>兮行與子逝兮<hi>疏還兮相呼而共歸逝兮相呼而共往</hi>
<pb n="6a"/>
序十畝之間刺時也言其國削小民無所居焉<hi>疏謂土田陿隘不足耕墾非謂民無居宅也</hi>
　水經注故魏國城南西二面距河僅二十餘里北去<lb/>
　首山可十餘里處河山之間土田迫隘故著十畝之<lb/>
　詩<lb/>
　閑閑泄泄毛氏訓往來多人以見國之削小此解未<lb/>
　安朱子謂政亂國危賢者不樂仕其朝思相率歸于<lb/>
　農圃語意豁然葢本之潁濵<lb/>
<pb n="6b"/>
　　十畝之間二章章三句<lb/>
坎坎伐檀<hi>讀徒沿反音田</hi>兮寘之河之干<hi>讀居焉反音肩</hi>兮河水清且<lb/>
漣<hi>按魏在晉之南河曲董氏云河濁而在岸之干之側之滣者則清也毛傳伐檀以俟世用若俟河水之清漣解太紆僻故集傳不從然集傳之解亦有未安伐檀河干本即所居以起興耳何必云河水清漣車無所用欲自食其力而不可得哉</hi>猗<hi>兮/同</hi>不稼不穡胡取禾三百廛<hi>疏地官遂人云夫一廛田百畝揚雄傳有田一廛晉灼注謂有宅一廛則其田百畝也按三百廛謂一夫百畝之税三百言其多</hi>
兮不狩不獵胡瞻爾庭有縣<hi>音𤣥</hi>貆<hi>音暄○爾雅貉子曰□</hi>兮彼君<lb/>
子兮不素餐<hi>讀如千</hi>兮○坎坎伐輻<hi>音偪讀筆力反音偪○説文輻輪轑謂車<pb n="7a"/>輪中木之直指者</hi>兮寘之河之側兮河水清且直<hi>蘇傳水平則流直</hi>猗<lb/>
不稼不穡胡取禾三百億<hi>疏三百億與三百廛三百囷相類若為釡斛之數則太多故為禾秉之數秉猶把也謂刈禾之把數</hi>兮不狩不獵胡瞻爾庭有縣特<hi>獸三嵗</hi>兮彼君子兮不素食兮○坎坎伐輪兮寘之河之滣<lb/>
<hi>音唇</hi>兮河水清且淪<hi>爾雅小波為淪</hi>猗不稼不穡胡取禾三百囷<lb/>
<hi>丘倫反音髠</hi>兮不狩不獵胡瞻爾庭有縣鶉<hi>音純○䳺屬</hi>兮彼君<lb/>
子兮不素飱兮<lb/>
序伐檀刺貪也在位貪鄙無功而受禄君子不得進仕<lb/>
<pb n="7b"/>
爾<lb/>
　吕記伐檀之君子不能進仕悠然于河干已爾國人<lb/>
　見君子在此而小人在位者如彼乃責之曰汝未嘗<lb/>
　稼穡禾何為積汝未嘗狩獵獸何為來汝獨不見河<lb/>
　干之君子義不素餐親伐檀以自給者乎此葢旁觀<lb/>
　者之辭<lb/>
　郝敬曰朱子改為美君子之不素餐非也不稼穡而<lb/>
　取禾不狩獵而縣貆此無功受禄之比歎君子之不<lb/>
<pb n="8a"/>
　素餐正所以刺小人也<lb/>
　　伐檀三章章九句<lb/>
碩䑕<hi>陸璣疏河東有大䑕能人立食人禾苗人逐則走入樹空中亦有五技或謂之雀䑕孔疏主此説</hi>
碩䑕無食我黍三嵗貫<hi>音慣</hi>女<hi>音汝</hi>莫我肯顧逝將去女適<lb/>
彼樂<hi>音洛</hi>土<hi>王志長曰三嵗貫汝而後去以見其非恝也適彼樂土而無擇焉葢去汝則無往非樂土也</hi>樂土樂土爰得我所○碩䑕碩䑕無食我麥三嵗貫<lb/>
女莫我肯德<hi>箋言莫肯施德于我</hi>逝將去女適彼樂國樂國樂國<lb/>
爰得我直<hi>嚴緝直猶伸也受抑于此而欲伸于彼也</hi>○碩䑕碩䑕無食我苗<lb/>
<pb n="8b"/>
<hi>謝氏曰食黍不足而食麥食麥不足而食苗苗者禾方樹而未秀者也食至于此以比其貪之甚</hi>三嵗<lb/>
貫女莫我肯勞<hi>范氏曰莫我肯勞者不以我為勞也</hi>逝將去女適彼樂郊<lb/>
樂郊樂郊誰之永號<hi>音豪○張氏曰誰之永號言我將去爾而適樂郊當誰復長號于爾之土者乎猶有未忍絶者焉此可以見其情也</hi>
序碩䑕刺重斂也國人刺其君重斂蠶食于民不修其<lb/>
政貪而畏人若大䑕也<hi>解頥新語蠶之食葉無時而厭食盡方已喻重斂者莫切于此䑕之食物且食且驚四顧不寧喻貪畏者莫切于此</hi>
　辯説此託碩䑕以刺其有司也<lb/>
<pb n="9a"/>
　　碩䑕三章章八句<lb/>
唐<lb/>
　叔虞封唐侯其地在晉陽子燮更號晉十七傳為曲<lb/>
　沃武公所并唐久更為晉而猶存舊名者以其風俗<lb/>
　有陶唐之遺<lb/>
蟋蟀在堂嵗聿其莫<hi>音暮</hi>今我不樂<hi>音/洛</hi>日月其除<hi>去聲</hi>無已<lb/>
大<hi>音泰</hi>康職思其居<hi>陳啟源曰職主也主思其所居之事注疏解本渾成集傳云顧念其職之所居則職字當畧斷歐陽義于次章云不廢其職事而更思其外則句法尤破碎</hi>好<hi>去聲</hi>樂無荒<lb/>
<pb n="9b"/>
良士瞿瞿<hi>音句</hi>○蟋蟀在堂嵗聿其逝今我不樂日月其<lb/>
邁<hi>讀力制反音厲</hi>無已大康職思其外<hi>讀如義吳棫讀若志○箋謂國外至四境歐陽義職思其外者廣周慮也謂思慮常在事外</hi>好樂無荒良士蹶蹶<hi>音桂古音考音躓云沈約讀</hi>○蟋蟀在堂役車其休今我不樂日月其慆<hi>讀佗侯反音偷古音考音由</hi>無已大康職思其憂<hi>思其可憂之事</hi>好樂無荒良士<lb/>
休休<hi>何楷曰休休爾雅以為儉也樂而不淫不願乎外皆儉意也此瞿瞿蹶蹶之本舊以安閒解之末盡</hi>
序蟋蟀刺晉僖公也儉不中禮故作是詩以閔之欲其<lb/>
及時以禮自虞<hi>娛同</hi>樂也此晉也而謂之唐本其風俗憂<lb/>
<pb n="10a"/>
深思逺儉而用禮乃有堯之遺風焉<lb/>
　序云儉不中禮舉其風俗之舊而言也欲其及時三<lb/>
　章上四句是也以禮虞樂下四句是也太儉逼下故<lb/>
　欲其自樂樂過恐失之淫故欲其節以禮序説無可<lb/>
　疑者特所云刺晉僖公不知何據朱子謂特以諡得<lb/>
　之考諡法小心畏忌曰僖非惡諡也嵗暮而始為樂<lb/>
　則一嵗之中其固陋廢禮者必多矣序所為刺意在<lb/>
　此乎朱傳改為民間嵗晚行樂之詩説亦可從葢國<lb/>
<pb n="10b"/>
　儉示禮其義原通行于上下耳○張氏曰僖公徒從<lb/>
　事儉嗇而不知以禮為國專務于小者而思慮不能<lb/>
　及逺故詩人閔之先欲開廓其心胸謂嵗且晚矣不<lb/>
　可不念所以自樂然樂不可過甚也于是而思我之<lb/>
　所當思者夫有以自樂庶幾舒泰和豫而無拘迫之<lb/>
　患樂而無荒則能周旋四顧而所憂者必得凡夫政<lb/>
　之所當務與患之所當防者斯可次第而理矣○吕<lb/>
　記是詩欲僖公之自娛樂而曰無已大康好樂無荒<lb/>
<pb n="11a"/>
　無乃大早計乎凡人之情解其拘者或失之縱廣其<lb/>
　儉者易流于奢故疾未已而新疾復生者多矣信乎<lb/>
　唐風之憂深思逺也<lb/>
　　蟋蟀三章章八句<lb/>
山有樞<hi>刺榆也陸璣疏針刺如柘葉如榆為茹美</hi>隰有榆<hi>嚴緝榆有十種葉皆相似皮及理異此榆葢總言之耳不知指何榆也集傳舉白枌乃榆之一種</hi>子有衣裳弗曳弗婁<hi>吕記力俱反音閭</hi>子有車馬弗馳弗驅宛其死矣他人是愉○山<lb/>
有栲<hi>音考讀去九反音糗疏云許慎正讀如糗今人失其本音○爾雅栲山樗郭璞曰色小白生山中栲<pb n="11b"/>似樗亦似漆俗云櫄樗栲漆相似如一詩詁今山間有木生子如橡栗而無□韜呼如栲平聲亦曰栲□</hi>隰<lb/>
有杻<hi>音紐○一名檍説文梓屬徐鍇曰二月花白子似杏今官園種之名萬嵗樹謝朓詩風動萬年枝是也</hi>子有廷内弗洒弗埽<hi>讀如/叟</hi>子有鐘鼓弗鼓弗考<hi>讀如糗</hi>
宛其死矣他人是保<hi>讀如㨐古音考音剖</hi>○山有漆隰有栗子有<lb/>
酒食何不日鼓瑟且以喜樂<hi>音洛</hi>且以永日宛其死矣他<lb/>
人入室<lb/>
序山有樞刺晉昭公也不能修道以正其國有財不能<lb/>
用有鐘鼓不能以自樂有朝廷不能洒埽政荒民散將<lb/>
<pb n="12a"/>
以危亡四隣謀取其國家而不知國人作詩以刺之也<lb/>
　吕記詩人豈真欲昭公馳驅飲樂者哉葢曰是物也<lb/>
　行且為他人所有曽不若及今為樂之為愈所以激<lb/>
　發之非勸其為樂也吕禄棄軍其姑吕嬃悉出珠玉<lb/>
　寶器散堂下曰毋為他人守也乃此詩之意也末章<lb/>
　尤可見嚴緝此非勸昭公為樂也謂可惜此衣裳車<lb/>
　馬將為他人所有欲以覺悟昭公託言何不曳婁馳<lb/>
　驅耳昭公若得其言外之意必瞿瞿然懼汲汲然思<lb/>
<pb n="12b"/>
　為防患者何暇曳衣裳驅車馬事鐘鼓琴瑟以為樂<lb/>
　哉○唐俗儉嗇不應此詩忽作曠達語序以為刺昭<lb/>
　公可信也特後序不能修道以下語太繁雜耳是時<lb/>
　曲沃成師勢盛昭公不能制日就危亡故詩人作此<lb/>
　以諷之其辭不直斥昭公託為同儕相告語者憂危<lb/>
　之情最為迫切朱子乃以為答蟋蟀之詩相勸行樂<lb/>
　若然不過如後世將進酒箜篌引來日大難之類此<lb/>
　何闗于理亂者而夫子録之乎○郝敬曰朱子辨説<lb/>
<pb n="13a"/>
　謂此詩之辭非臣子所加于君父夫風之作不知所<lb/>
　起也作者隠其端而聞者忘其譎故曰言之者無罪<lb/>
　若論臣子施于君父何但辭不可倨即刺亦豈可乎<lb/>
　夫人有性情則不能無好惡有好惡則不能無美刺<lb/>
　有美刺則其辭不得不深切故有雄狐碩䑕之譬而<lb/>
　非詈有狂且狡童之呼而非侮必如朱説欲明忠厚<lb/>
　之義反開世主惡謗之端而詩人之志幾乎窮矣<lb/>
　　山有樞三章章八句<lb/>
<pb n="13b"/>
揚之水白石鑿鑿<hi>鑿鑿集傳訓巉岩貌謂石如鑿成也歐陽義揚之水其力弱不能流移白石以興昭公微弱不能制曲沃而桓叔之强如白石鑿鑿然見于水中</hi>素衣朱襮<hi>音博○嚴緝冕服絲衣中衣用素素絲也疏釋器黼領謂之襮孫炎曰繡刺黼文以褗領郊特牲繡黼丹朱中衣大夫之僭禮也大夫服之為僭知諸侯當服之也中衣者朝服祭服之裏衣○以素絲為裏衣其領繡刺為黼色丹朱</hi>從<lb/>
子于沃<hi>讀鬱博反音握○漢地理志聞喜縣故曲沃</hi>既見君子云何不樂<hi>音洛</hi>
○揚之水白石皓皓素衣朱繡<hi>讀先妙反音嘯</hi>從子于鵠<hi>讀居號反音告○曲沃邑也疏晉封桓叔其都在曲沃其旁更有邑</hi>既見君子云何其憂<hi>讀一笑反音要</hi>○揚之水白石𥻘𥻘<hi>何楷曰言桓叔篡晉之謀已成如白石在清水中昭然可見所<pb n="14a"/>謂司馬昭之心路人知之也</hi>我聞有命<hi>讀如民</hi>不敢以告人<lb/>
序揚之水刺晉昭公也昭公分國以封沃沃盛强昭公<lb/>
微弱國人將叛而歸沃焉<hi>左傳晉昭侯封其叔父成師于曲沃師服諫曰天子建國諸侯立宗今晉甸侯也而建國本既弱矣其能久乎成師卒諡曰桓叔</hi>
　嚴緝考史是時將叛者潘父之徒而已國人拳拳于<lb/>
　昭公無叛心也後序之言過矣又曰時沃有篡晉之<lb/>
　謀故此詩設為國人從沃之言以深警之有命言桓<lb/>
　叔命其徒以舉事禍將作矣我聞其事不敢以告人<lb/>
<pb n="14b"/>
　也言不敢告人者乃所以深告昭公葢反其辭以見<lb/>
　意也諸家皆謂國人助之而匿其情引陽生夜至齊<lb/>
　國人知之而不言為比<hi>見集傳</hi>晉人之心異于齊也自<lb/>
　桓叔至武公屢得志矣而晉人終不服相與攻而去<lb/>
　之其後更六世逾六七十載迫于王命而後聽在昭<lb/>
　公之初晉人之心豈從沃哉若助桓叔而匿其情則<lb/>
　此詩不當作亦既形之于詩使采風者颺之以諷其<lb/>
　君矣安在其為匿之也<lb/>
<pb n="15a"/>
　　揚之水三章二章章六句一章四句<lb/>
椒聊<hi>椒聊之聊本語助何楷曰按爾雅朹檕梅朻者聊謂檕梅名朹其朻者名聊也朻説文云髙木聊即朹之髙者郭璞云朹狀如梅子如指頭赤色似小柰可食舊説以聊為語助辭似非文理愚按爾雅朻者聊郭注未詳今姑録其説待考朹音求朻與摎同</hi>之實蕃衍盈升<hi>箋椒性芬香而少實一梂之實蕃衍盈升以興桓叔晉君之支别耳今其子孫衆多將日以盛</hi>彼其<hi>音記</hi>之子碩大無朋<lb/>
<hi>言無比</hi>椒聊且<hi>音/疽</hi>逺條且<hi>陳氏曰是椒也其條逺矣言子孫將大也</hi>○椒聊之<lb/>
實蕃衍盈匊<hi>音掬○陸佃曰兩手為匊兩匊為升宋董氏引崔靈恩集注以為匊大于升云古升上徑一寸下徑六分深八分陳氏吕氏亦言二升曰匊</hi>彼其之子碩大且篤椒聊<lb/>
<pb n="15b"/>
且逺條且<lb/>
序椒聊刺晉昭公也君子見沃之盛强能修其政知其<lb/>
蕃衍盛大子孫將有晉國焉<lb/>
　嚴緝其辭皆言桓叔之强而其意實憂昭公之弱言<lb/>
　在此而意在彼也○惟意主昭公故稱桓叔為彼其<lb/>
　之子彼其者外之之辭<lb/>
　　椒聊二章章六句<lb/>
綢繆束薪<hi>傳男女待禮成若薪芻待人事而後束故借以起興疏綢繆者束薪之狀蘇傳合異姓以<pb n="16a"/>為婚姻如錯取衆薪以束之耳葢薪之為物釋之則解必綢繆固之而後可望其合也</hi>三星<hi>按心宿三星似連珠而稍曲中獨明即大火也左傳火出于夏為三月</hi>在天<hi>讀如吞○始見東方</hi>今夕何<lb/>
夕見此良人子兮子兮如此良人何○綢繆束芻<hi>讀側九反音走</hi>三星在隅<hi>讀語口反音/偶○東南隅</hi>今夕何夕見此邂逅<hi>傳邂逅解説之貌按解説音蟹悦</hi>子兮子兮如此邂逅何○綢繆束楚三星在<lb/>
户<hi>月令季夏之月昏火中是心星直户</hi>今夕何夕見此粲<hi>傳三女為粲大夫一妻二妾</hi>
者<hi>讀章與反音渚</hi>子兮子兮如此粲者何<lb/>
序綢繆刺晉亂也國亂則昏姻不得其時焉<lb/>
<pb n="16b"/>
　疏昏姻之禮必在仲春今晉國之亂昏姻皆後于仲<lb/>
　春之月在天謂三月之末四月之中在隅謂四月之<lb/>
　末五月之中在户謂五月之末六月之中三章歴言<lb/>
　其失以刺之○吕記三星見則非昏姻之時在天在<lb/>
　隅在户隨所見而互言之不必以為時之先後○朱<lb/>
　傳解此詩與序意本合葢惟男女失時益見遂其昏<lb/>
　姻者之可樂也三星毛作參<hi>十月始見</hi>鄭作心<hi>三月見東方</hi>朱<lb/>
　子從鄭而專主建辰之月言之則化前人之拘固矣<lb/>
<pb n="17a"/>
　毛鄭所説昏期各異吕記亦從鄭惟嚴緝從毛李氏<lb/>
　主毛説<hi>説苑載越人歌今夕何夕兮得與搴舟水流正用此詩今夕何夕語不可云不得見而思</hi>
　<hi>之也</hi>
　　綢繆三章章六句<lb/>
有杕<hi>音第○杕特生</hi>之杜<hi>説文杜甘棠也白者棠/赤者杜郭云今杜棃</hi>其葉湑湑<hi>上聲○湑湑言潤澤</hi>獨行踽踽<hi>音矩</hi>豈無他人不如我同父嗟行之人<lb/>
胡不比<hi>音避</hi>焉人無兄弟胡不佽<hi>音次</hi>焉○有杕之杜其葉<lb/>
菁菁獨行睘睘<hi>音瓊</hi>豈無他人不如我同姓<hi>王氏曰同姓雖非同父猶<pb n="17b"/>愈于他人</hi>嗟行之人胡不比焉人無兄弟胡不佽焉<lb/>
序杕杜刺時也君不能親其宗族骨肉離散獨居而無<lb/>
兄弟將為沃所并爾<lb/>
　郝敬曰晉自昭公被弑與沃五世相攻宗族離叛公<lb/>
　室孤立故詩人以杕杜特生比晉椒聊蕃衍比沃一<lb/>
　盛一衰比晉將折而入沃也如王風葛藟鄭風揚之<lb/>
　水皆親戚叛之所以不振安得目為泛泛行道之語<lb/>
　乎<lb/>
<pb n="18a"/>
　吕記杜雖特生而此詩方言其葉湑湑其葉菁菁即<lb/>
　非以比晉君不親宗族也葢言公室枝葉凋殘曽杕<lb/>
　杜之不若也二語是反興獨行踽踽言孤立無親豈<lb/>
　無他人不如我同父言他人之不足恃也嗟行之人<lb/>
　胡不比焉人無兄弟胡不佽焉言苟以他人為可恃<lb/>
　則彼行道之人胡不自相親比也凡人無兄弟者胡<lb/>
　不外求佽助也葢深曉晉君以行道之人必不相親<lb/>
　比苟非兄弟必不相佽助信乎他人之不如我同父<lb/>
<pb n="18b"/>
　也○東萊葢主序説然序首云刺時也未見必刺晉<lb/>
　君將為沃并句恐後之講師益之夫曲沃固晉之同<lb/>
　姓族屬猶未逺也其以孽傾宗必欲篡奪之而後已<lb/>
　豈其君不能親親之過哉失在甸侯建國卒至尾大<lb/>
　不掉耳詩人不當以不能親親為弱主罪若謂曲沃<lb/>
　之外别有宗族書傳又無明文朱子作人無兄弟而<lb/>
　自傷是矣所云求助于人則不然夫詩已明言不如<lb/>
　我同父不如我同姓求助于人者立言固若是乎吾<lb/>
<pb n="19a"/>
　意此詩當與常棣凡今之人莫如兄弟同讀言行路<lb/>
　之人決無相比相佽之理所以勸人之篤于同氣也<lb/>
　　杕杜二章章九句<lb/>
羔裘豹袪<hi>温公書儀注袪今袖口也袂今袖也</hi>自我人居居<hi>嚴緝自從也言爾從我衆人處居居然傲狠何楷曰居古通作倨漢書郅都傳丞相條侯至貴居</hi>豈無他人維子之<lb/>
故<hi>顧夢麟曰祛叶起據以就故字遵大路已然且居叶斤御則似倨傲之倨更與注疏理合</hi>○羔裘<lb/>
豹褎<hi>同袖</hi>自我人究究豈無他人維子之好<hi>去聲讀如鱟古音考休去聲</hi>
<pb n="19b"/>
序羔裘刺時也晉人刺其在位不恤其民也<lb/>
　疏爾雅注云居居不狎習之惡究究窮極人之惡懐<lb/>
　惡而不與民相親是不狎習也用民力而不憂其困<lb/>
　是窮極人也大夫于民如此我豈無他人可歸往乎<lb/>
　維子之故舊恩好不忍去耳○北風刺虐則云攜手<lb/>
　同行碩䑕刺貪則云適彼樂國此詩之情篤摰如此<lb/>
　信乎唐風之厚也<lb/>
　　羔裘二章章四句<lb/>
<pb n="20a"/>
肅肅鴇<hi>音保○疏鴇鳥連蹄性不樹止樹止即為苦</hi>羽集于苞栩<hi>音許○今櫟樹陸璣曰徐州人謂櫟為杼或又謂之栩陳啟源曰唐之苞栩秦之苞櫟皆有柞櫟之名説詩者不明言兩木嘉祐本草指為一木亦莫辨其非惟詩緝云詩有二柞櫟爾雅栩杼唐風之苞栩是也爾雅櫟其實梂秦風之苞櫟是也大全于唐風不引栩杼而引櫟實梂誤甚</hi>王事靡盬<hi>音古○董氏曰説文煮海為鹽煮池為盬盬苦而易敗故傳以不堅固訓之按説文云河東鹽池袤五十一里廣七里周一百十六里河東正晉地陳氏曰春秋之初諸侯猶以王命征役故曰王事靡盬言王事不可以不堅固</hi>不能蓺稷黍父母<lb/>
何怙<hi>音户</hi>悠悠蒼天曷其有所○肅肅鴇翼集于苞棘王<lb/>
事靡盬不能蓺黍稷父母何食悠悠蒼天曷其有極○<lb/>
<pb n="20b"/>
肅肅鴇行<hi>音杭</hi>集于苞桑王事靡盬不能蓺稻粱父母何<lb/>
嘗悠悠蒼天曷其有常<hi>范氏曰曷其有常者思得休息以反其常厭亂之甚也</hi>
序鴇羽刺時也昭公之後大亂五世君子下從征役不<lb/>
得養其父母而作是詩也<hi>箋大亂五世者昭公孝侯鄂侯哀侯小子侯也事見左傳陳啟源曰鄭氏以昭公孝侯鄂侯哀侯小子侯為五世此非也序既云昭公之後自不應并數昭矣朱子初説不數昭而數緍最為得之緡在位二十八年視前數君獨久其時豈得無亂又滅緡之後曲沃始繼晉而作無衣之詩不容言晉亂者反闕緡而不數也</hi>
　按綢繆以下四詩序不言刺何君孔氏槩判為昭公<lb/>
<pb n="21a"/>
　詩非也至以鴇羽為追刺昭公尤不然<lb/>
　　鴇羽三章章七句<lb/>
豈曰無衣七兮<hi>周禮司服侯伯服鷩冕而下七章如公之服注鷩謂華蟲以下其衣三章其裳四章</hi>不如子之衣安且吉兮○豈曰無衣六兮<hi>王氏曰六者子男之服也子男之服以五為節而云六者天子之卿六命與子男同服故也○按集傳變七言六者不敢必當侯伯以得受六命比天子之卿為幸此全用鄭箋疏云鄭以大車詩毳衣如菼是子男入為大夫得服毳冕知侯伯入為卿士依其本國之命不服六章之衣故云謙也何𤣥子引典命天子之卿六命出封加一等晉侯爵出得七命則入為王卿正當得六命此與疏説相反且晉文侯輔平王本侯伯也豈以天子之卿出封者耶</hi>不<lb/>
<pb n="21b"/>
如子之衣安且燠<hi>音郁</hi>兮<lb/>
序無衣美晉武公也武公始并晉國其大夫為之請命<lb/>
乎天子之使而作是詩也<hi>疏左傳桓八年王使立緡于晉至莊十六年云王使虢公命曲沃伯為晉侯不言滅晉之事晉世家晉侯緡立二十八年曲沃武公伐晉滅之盡以其寶器賂周釐王王命曲沃武公為晉侯計緡以桓八年立至莊十六年乃得二十八年然則虢公命晉侯之年始并晉也虢公未命晉之前有使適晉晉大夫就之請命</hi>
　辯説此詩若非武公所作以述其賂王請命之意則<lb/>
　詩人所作以著其事而隂刺之耳序以為美之是奬<lb/>
<pb n="22a"/>
　姦誨盜非所以教也○按序本言武公之大夫作此<lb/>
　以美武公猶秦風之車𥻘駟鐵云爾豈謂編詩者以<lb/>
　是為美乎○戴氏曰武公恃其强大既欲假重于周<lb/>
　又不肯少屈于周故已不請命使其大夫風天子之<lb/>
　使而取之其辭傲然<hi>與劉仁恭旌節吾自有之但求長安本色耳語意相類</hi>
　吕記喬琳為朱泚吏部尚書選人白前所注某官不<lb/>
　便琳曰足下謂此選竟便乎朱泚雖有吏部選而不<lb/>
　可謂之便晉國雖有冕服苟無天子之命亦不可謂<lb/>
<pb n="22b"/>
　之安且吉安且燠也琳之為泚臣王師復振旦夕誅<lb/>
　滅宜其發此言若武公之篡當周之衰雖以枝代宗<lb/>
　豈即有禍是詩之作乃其中心大有不安爾仲尼録<lb/>
　之所以見民彝之不可澌滅而王綱之猶可舉也以<lb/>
　史記左傳考之平王二十六年晉昭侯封成師于曲<lb/>
　沃專封而王不問一失也三十二年潘父弑昭侯欲<lb/>
　納成師而王又不問二失也四十七年曲沃莊伯弑<lb/>
　晉孝侯而王又不問三失也桓王二年莊伯攻晉王<lb/>
<pb n="23a"/>
　非特不能討曲沃反使尹氏武氏助之及曲沃叛王<lb/>
　王尚能命虢伐曲沃立晉哀侯使其初師出以正豈<lb/>
　至此乎四失也十三年曲沃武公弑晉小子侯王雖<lb/>
　不能即討明年猶能命虢仲立哀侯之弟緡于晉又<lb/>
　明年猶能命虢仲芮伯梁伯荀侯賈伯伐曲沃至是<lb/>
　武公篡晉僖王反受賂命之為諸侯五失也以此五<lb/>
　失觀之則禮樂征伐移于諸侯降自大夫竊于陪臣<lb/>
　其所由來者漸矣○鍾惺曰末世天子反為亂臣所<lb/>
<pb n="23b"/>
　資曹瞞所以終身不廢漢獻<lb/>
　　無衣二章章三句<lb/>
有杕之杜生于道左彼君子兮噬<hi>音逝蘇氏曰噬逝通</hi>肯適我中<lb/>
心好<hi>去聲</hi>之曷飲<hi>去/聲</hi>食<hi>音/嗣</hi>之<hi>集傳好無叶音未詳</hi>○有杕之杜生于<lb/>
道周彼君子兮噬肯來遊中心好之曷飲食之<lb/>
序有杕之杜刺晉武公也武公寡特兼其宗族而不求<lb/>
賢以自輔焉<lb/>
　杕杜特生隂寡人不休息故以為不能求賢之比中<lb/>
<pb n="24a"/>
　心好之曷飲食之風其推誠盡養以來賢也但云刺<lb/>
　晉武公則無考朱傳汎言好賢而恐不足以致之亦<lb/>
　通<lb/>
　　有杕之杜二章章六句<lb/>
葛生蒙楚蘞<hi>音亷○本草蘞一名兎荄作藤根如天門冬</hi>蔓于野<hi>讀如墅○程子曰葛生託于物蘞生依于地以興婦人依君子</hi>予美亡此誰與獨處<hi>箋吾誰與居乎獨處家耳</hi>
○葛生蒙棘蘞蔓于域予美亡此誰與獨息○角枕粲<lb/>
兮錦衾爛兮予美亡此誰與獨旦<hi>蘇傳物在而夫亡是以感物而思之</hi>
<pb n="24b"/>
夏之日冬之夜<hi>讀如裕</hi>百嵗之後歸于其居<hi>叶音據</hi>○冬之<lb/>
夜夏之日百嵗之後歸于其室<lb/>
序葛生刺晉獻公也好攻戰則國人多喪矣<hi>獻公伐驪戎又滅耿滅霍滅魏又使太子申生伐東山臯落氏又滅下陽滅虢又敗狄于采桑俱見左傳</hi>
　張氏曰雖婦人思存者而作然以獻公攻戰不休知<lb/>
　其死亡之無日也則斷之以百年之後庶幾得同歸<lb/>
　于丘而已其傷之也至矣<lb/>
　　葛生五章章四句<lb/>
<pb n="25a"/>
采苓<hi>苓見邶風</hi>采苓首陽<hi>疏首陽在河東蒲坂縣南按首山即雷首山首陽乃雷首山之南</hi>
之巔<hi>讀典因反音敦古音考音真</hi>人之為言苟亦無信<hi>箋首山之上信有苓美然今之采者未必于山而人每信之喻事有似而實非</hi>舍<hi>上聲</hi>旃舍旃苟亦無然人之<lb/>
為言胡得焉○采苦<hi>苦菜即荼見邶風</hi>采苦首陽之下<hi>讀音户</hi>人<lb/>
之為言苟亦無與<hi>許與</hi>舍旃舍旃苟亦無然人之為言胡<lb/>
得焉○采葑<hi>葑見邶風</hi>采葑首陽之東人之為言苟亦無從<lb/>
舍旃舍旃苟亦無然人之為言胡得焉<lb/>
序采苓刺晉獻公也獻公好聽讒焉<lb/>
<pb n="25b"/>
　朱子曰獻公好聽讒言觀驪姬譖殺太子及逐羣公<lb/>
　子之事可見也<hi>此見吕記集傳止云刺聽讒</hi>
　吕記采苓采苦采葑不曰郊野而曰首陽者興采聽<lb/>
　之當逺也孔子以譖愬不行為逺不輕聽易動而徐<lb/>
　觀其是非惟逺者能之○苓生隰苦生田野葑生圃<lb/>
　今必曰生首陽則駕虚之辭耳故以興讒言之不可<lb/>
　信胡得焉言徐察其言從何而得之漢昭帝悟燕王<lb/>
　上書之詐葢察其書所由來也輔氏曰進讒者不畏<lb/>
<pb n="26a"/>
　人之不聽而畏人之能審一時不聽彼將浸潤而入<lb/>
　之以祈于必聽惟審察則無由而進此止讒之法也<lb/>
　　采苓三章章八句<lb/>
秦<lb/>
　按季札觀樂以秦風為夏聲夏者大也大則將有中<lb/>
　國夫子葢憂之也春秋録秦僅等吳楚而詩則以秦<lb/>
　風次魏唐帝王之都之後其知微也夫○沈守正曰<lb/>
　夫子刪書而以秦誓殿知代周者秦也刪秦風而以<lb/>
<pb n="26b"/>
　寺人之令冠知亡秦者寺人也<lb/>
有車鄰鄰有馬白顛<hi>讀如敦一音真</hi>未見君子寺人之令<hi>平聲</hi>○<lb/>
阪<hi>説文阪山脅也或云即隴阪</hi>有漆隰有栗既見君子並坐鼓瑟今<lb/>
者不樂<hi>音洛</hi>逝<hi>即日月逝/矣之逝</hi>者其耊<hi>音垤讀地一反音突古音考讀如姪</hi>○阪<lb/>
有桑隰有楊既見君子並坐鼓簧今者不樂逝者其亡<lb/>
序車鄰美秦仲也秦仲始大有車馬禮樂侍御之好焉<lb/>
<hi>疏秦仲以字配國者附庸未得爵命無諡可稱</hi>
　史記秦自非子封為附庸曾孫仲入為宣王大夫按<lb/>
<pb n="27a"/>
　禮天子之大夫視伯于是始有車馬寺人與諸侯同<lb/>
　故秦人創見而誇美之<lb/>
　吕記既見君子並坐鼓瑟簡易相親之俗也今者不<lb/>
　樂逝者其耋悲壯感歎之氣也秦之强以此而止于<lb/>
　為秦者亦以此<lb/>
　　車鄰三章一章四句二章章六句<lb/>
駟驖<hi>音鐵</hi>孔阜六轡在手<hi>疏叔于田兩驂如手謂馬之進退如御者之手故為御之良此言六轡在手謂御人執轡在手而已不煩控制故為馬之良也陳祥道曰駟馬八轡詩言六轡者駕馬之法游<pb n="27b"/>環以止驂馬之外出脅驅以止驂馬之内入有脅驅則驂馬之内轡無所施繋于軾前而已所以言六轡也</hi>
公之媚子從公于狩○奉時辰牡<hi>奉謂翼之也翼者驅獸而聚之一處疏傳引冬獻狼等出天官獸人文獸之供食各有其時故謂之辰牡</hi>辰牡孔碩公曰左之<hi>逐禽由左董氏曰五御之法三曰逐禽左自左膘而射之達于左腢為上殺</hi>舍<hi>上/聲</hi>拔<hi>音/鈸</hi>則獲<hi>傳拔矢末也疏以鏃為首故拔為末</hi>○遊于北園<hi>傳北園園/近在國北</hi>四牡既閑<hi>叶胡田反音𤣥</hi>輶<hi>音/由</hi>車<hi>箋輶車驅逆之車疏夏官田僕掌設驅逆之車注驅驅禽使前趨獲逆御還之使不出圍</hi>
鸞鑣<hi>和鸞皆鈴也毛云和在軾鸞在鑣鄭以為戎車鸞在鑣乗車鸞在衡置鸞于鑣異于乗車也埤雅鸞鑣異于乗車者驅逐之車尚輕疾故也</hi>載獫<hi>音險○/長喙</hi>歇驕<hi>短喙○此章朱子解大勝毛鄭<pb n="28a"/>陳啟源曰以輶車載田犬其説始于文選張銑注</hi>
序駟驖美襄公也始命有田狩之事園囿之樂焉<hi>始命命為諸侯也平王封襄公為諸侯賜之岐西之地</hi>
　按禮諸侯之君乃得順時遊田治兵習武取禽祭廟<lb/>
　附庸未成諸侯其禮則闕前篇美仲故但誇其車馬<lb/>
　禮樂侍御此篇美襄公故盛稱其田獵園囿序説各<lb/>
　有當也<lb/>
　首章言往狩之事次章言方狩之事末章言畢狩而<lb/>
<pb n="28b"/>
　遊觀之事<lb/>
　　駟驖三章章四句<lb/>
小戎<hi>兵車駕兩馬者</hi>俴<hi>音/踐</hi>收<hi>淺短/其軫</hi>五楘<hi>音/木</hi>梁輈<hi>音舟○輈車轅即軏也輈上曲勾衡衡横輈下輈形若屋梁然車之進退以輈為主恐其易折故束以皮五處因以為飾</hi>游環脅驅<lb/>
<hi>讀如去又居録反音匊郝音丘○箋游環者靷環在背上無常處貫驂之外轡以禁其出脅驅者著服馬之外脅以止驂之入</hi>隂<hi>傳隂軌也按軌應/作軓車軾前曰軓</hi>靷<hi>驂馬之首當服馬之胷胷前有靷皮為之</hi>鋈<lb/>
<hi>音沃</hi>續<hi>讀辭屢反音苧又如字○詩詁靷所以引車續者續靷端也靷之一端繫于隂板續以環沃白金為飾</hi>文茵<hi>音因○/虎皮褥</hi>暢轂<hi>讀居䕶反音故又如字○説文轂輻所湊也朱氏曰轂所以貫車輪<pb n="29a"/>者兵車長轂</hi>駕我騏<hi>音/其</hi>馵<hi>音注又之六反音足郝音竹○疏色青黒曰綦馬名騏知其色作綦文釋畜云馬右足白驤左足白馵</hi>言念君子温其如玉在其板屋<hi>漢地理志天水隴西山多林木民以板為屋</hi>亂我心曲<hi>此章古音畧作三換韻以收輈為一韻驅續馵玉為一韻屋曲為一韻六帖云通章止兩換韻收輈一也驅音去續音緒馵如字玉音裕曲讀去聲共一韻也郝氏亦作兩換韻而不同收輈驅一也續轂馵玉屋曲皆讀入聲二也按郝氏説覺自然止叶驅馵二字耳驅讀丘本古音</hi>○四牡孔阜六轡在手騏駵<hi>音留从卯誤/即驊騮之驑</hi>是中<hi>讀居仍反音蒸○顧炎武曰中字不入韻集傳叶諸仍反非古人之字必有定音非盡字而可叶也若中字止有竹冲竹仲二反或通為仲字古今惟此三音而已集傳于桑中叶諸良反于此篇又叶諸仍反何中字之多音耶<pb n="29b"/>○愚按劉貢父詩話云闗中以中為烝據此則朱子之叶亦非無本意者其方音歟</hi>騧<hi>音𤓰</hi>驪是驂<lb/>
<hi>讀疏簮反音森○箋中中服也驂兩騑也疏車駕四馬在内兩馬謂之服在外兩馬謂之騑</hi>龍盾之<lb/>
合<hi>黄震曰盾狹車廣一盾不足為衞故須合載非止防其破毁也與二矛重弓意不同</hi>鋈以觼<hi>音厥</hi>
軜<hi>音納○疏鋈以觼軜謂白金飾皮為觼以納物也四馬八轡而經言六轡明有二轡當繫之驂馬欲入則偪于脅驅内轡不須牽挽故知軜者納驂内轡繫于軾前其繫之處以白金為觼也</hi>言念君子温<lb/>
其在邑<hi>讀于合反音匼</hi>方何為期<hi>期歸/期</hi>胡然我念之○俴駟<hi>傳俴駟四介馬也韓詩駟馬不著甲曰俴駟正相反集傳從鄭</hi>孔羣<hi>甚/和</hi>厹<hi>音/求</hi>矛<hi>三隅矛</hi>鋈錞<lb/>
<hi>音隊讀朱倫反音諄○曲禮注矛鋭底曰鐏取其鐏地平底曰鐓取其鐓地</hi>蒙伐<hi>疏厖蒙同音雜色也<pb n="30a"/>楯有大小櫓是大盾故以伐為中干</hi>有苑<hi>讀如氲○/苑文貌</hi>虎韔<hi>音/暢</hi>鏤<hi>音/漏</hi>膺<hi>疏其弓則有虎皮之<graphic n="KR0802" url="https://raw.githubusercontent.com/kanripo/KR-Gaiji/master/images/KR0802.png" mimeType="image/png"/>其馬則有金鏤之膺膺胷也何楷曰鏤膺上下皆言弓不應訓為馬當胷帶飾按弟子職執箕膺揭此乃以虎皮為弓室而以金鏤飾其胷也與采芑崧髙韓奕之鏤膺不同</hi>交韔二弓<hi>讀姑𢎞反</hi>
竹閉緄<hi>音衮</hi>縢<hi>音滕○陳祥道曰䪐以閉之故亦謂之閉緄以繫之故亦謂之紲如此納之韣中則可定往來之體無偏反之失矣按弓有閉有韔閉以竹韔以韋閉狀如弓以繩約之然後納之韔中</hi>言念<lb/>
君子載寢載興厭厭<hi>平聲</hi>良人秩秩德音<lb/>
序小戎美襄公也備其車甲以討西戎西戎方强而征<lb/>
伐不休國人則矜其車甲婦人能閔其君子焉<lb/>
<pb n="30b"/>
　疏襄公能説以使民故國人忘軍旅之苦而矜夸其<lb/>
　車甲婦人無怨曠之憂而閔念其君子詩人序内外<lb/>
　之情以美之三章上六句是夸其車甲下四句是閔<lb/>
　其君子<lb/>
　此詩集傳備矣首章主言車俴收車軫之制梁輈鈎<lb/>
　衡之制游環脅驅御驂之制隂靷鋈續驂馬引車之<lb/>
　制也兵車故須暢轂騏馵者駕車之馬不必齊毫也<lb/>
　二章主言馬騏駵中服也騧驪外驂也龍盾所以蔽<lb/>
<pb n="31a"/>
　車觼軜控驂之轡也三章主言兵器鋈錞矛之飾蒙<lb/>
　伐盾之飾虎韔交韔竹閉緄縢弓之飾與制也郝敬<lb/>
　曰詩本託興婦人非必婦人自作也<lb/>
　　小戎三章章十句<lb/>
蒹葭<hi>按葭菼蒹葭萑葦諸名皆見詩而難别郭璞云蒹萑之未秀者即今之荻葭葦之未秀者即今之蘆嚴緝辨之甚詳</hi>蒼蒼白露為霜所謂伊人在水一方遡洄從之<lb/>
道阻且長溯游從之宛在水中央○蒹葭凄凄白露未<lb/>
晞所謂伊人在水之湄溯洄從之道阻且躋溯游從之<lb/>
<pb n="31b"/>
宛在水中坁<hi>音遲</hi>○蒹葭采采<hi>讀如泚</hi>白露未已所謂伊人<lb/>
在水之涘溯洄從之道阻且右<hi>讀音以○疏若正與相當行則易到今乃出其右是難至也</hi>溯游從之宛在水中沚<lb/>
序蒹葭刺襄公也未能用周禮將無以固其國焉<lb/>
　序説與詩不附毛鄭太泥周禮永叔諸家推衍愈覺<lb/>
　紆回潁濵云襄公不知以周禮治其國故告之曰有<lb/>
　賢者于是不逺也胡不求與為治哉此近之<lb/>
　周自平王東遷襄公父子畧取岐豐之地頓以攻戰<lb/>
<pb n="32a"/>
　為威其氣肅殺文武成康之禮教蕩然矣周之遺民<lb/>
　思見周之子孫而不可得故有所謂伊人之思焉溯<lb/>
　游從之言逆流求之而甚逺則將順流而東以求之<lb/>
　非道逺莫至者也宛在中央思之切也郝仲輿曰周<lb/>
　民習先王禮教數百年矣一旦襄公據有其地始以<lb/>
　攻戰得國思昔太和景象不可復見故東望河洛有<lb/>
　游從宛在之思焉喜與余合并録之<lb/>
　　蒹葭三章章八句<lb/>
<pb n="32b"/>
終南<hi>李氏曰终南山西距鳯翔武功北距萬年長安</hi>何有<hi>程子曰終南髙大以興君位之尊山之髙大必生美材人君尊崇必有令德</hi>有條<hi>傳條稻也疏釋木云槄山榎檟同郭璞云今之山楸</hi>有梅<lb/>
<hi>讀莫悲反音迷○傳梅柟集韻或作楠皮葉似豫章宋祁云即交讓木也朱傳于此獨無解豈以為摽梅之梅歟</hi>君子至止錦<hi>鄭云/素錦</hi>衣狐<hi>狐白/皮</hi>裘<hi>叶渠之/反音其</hi>顔如渥丹<hi>箋顔色如厚漬之丹言赤而澤也</hi>其君也哉<hi>讀將黎反音齎○吕記其君也哉猶書所謂孺子王矣戒之辭也</hi>○終南何有有紀<hi>傳紀基也集傳/云山之亷隅</hi>有堂<hi>爾雅山如堂者曰畢傳堂畢道平如堂也</hi>君子至止黻<hi>楊旭曰古黼黻作□□形□象斧取其斷□象兩弓相背取其辨集注兩弓相背俗誤作已讀為戊已之已非是弓不成字無音可讀</hi>衣繡裳<hi>言衣裳而繡以黻也<pb n="33a"/>其實黻在裳不在衣</hi>佩玉將將<hi>音/鏘</hi>壽考不忘<hi>欲其不忘王命亦戒勸之辭</hi>
序終南戒襄公也能取周地始為諸侯受顯服大夫美<lb/>
之故作是詩以戒勸之<hi>歐陽義史記平王賜襄公岐西之地襄公十二年伐戎至岐而卒子文公立十六年以兵伐戎戎敗走遂收周遺民而有之地至岐葢周之東遷雖以岐豐賜秦使自攻取終襄公之世不能有之但嘗以兵一至岐至文公始逐戎而有岐豐也朱子曰襄公雖未能遽有周地然既有天子之命矣榖梁子曰王者無外命之則成矣</hi>
　補傳周地雖有王命時尚為戎有序云戒勸者戒其<lb/>
　無負天子之託而勸其必取也<lb/>
<pb n="33b"/>
　按終南山在今西安府跨岐豐之地詩云君子至止<lb/>
　謂至终南山下則此詩殆作于畧有岐豐之日乎○<lb/>
　世儒謂平王不宜以岐豐之地與秦考其時犬戎弑<lb/>
　幽王取宗周非闗東一二諸侯力所能制且召犬戎<lb/>
　者申侯也立平王者亦申侯也平王既不能背申侯<lb/>
　以令諸侯又安能率諸侯以伐犬戎惟秦與戎世為<lb/>
　讎敵勢不得不假手于秦以靖戎難然襄公有功爵<lb/>
　之使列于諸侯可也賜以岐西之地則祖宗興王之<lb/>
<pb n="34a"/>
　基一旦拱手授人何以令天下岐西賜而岐東即豐<lb/>
　鎬也史云文公伐戎敗之岐以東獻之周秦即獻之<lb/>
　平王能撫而有之乎周不能有其地亦必折入于秦<lb/>
　此周之所以不復振而秦遂有代興之勢也<lb/>
　　终南二章章六句<lb/>
交交黄鳥<hi>左傳注黄鳥往來得所傷三良之不然</hi>止于棘誰從穆公子車<lb/>
奄息維此奄息百夫之特臨其穴<hi>讀如聿</hi>惴惴其慄<hi>箋國人臨視其壙皆為之惴慄</hi>彼蒼者天<hi>讀如吞</hi>殱我良人如可贖兮人百其<lb/>
<pb n="34b"/>
身○交交黄鳥止于桑誰從穆公子車仲行<hi>音杭</hi>維此<lb/>
仲行百夫之防臨其穴惴惴其慄彼蒼者天殱<hi>音尖</hi>我良<lb/>
人如可贖兮人百其身○交交黄鳥止于楚誰從穆公<lb/>
子車鍼<hi>音拑</hi>虎維此鍼虎百夫之禦臨其穴惴惴其慄<lb/>
彼蒼者天殱我良人如可贖兮人百其身<lb/>
序黄鳥哀三良也國人刺穆公以人從死而作是詩也<lb/>
<hi>事見左傳</hi>
　史記秦武公之葬從者六十六人至穆公用百七十<lb/>
<pb n="35a"/>
　七人子車氏三子與焉按詩人不刺康公而刺穆公<lb/>
　者三良之殉穆公命之罪其不能革西戎之俗也<hi>史記</hi>
　<hi>正義引應劭云穆公與羣臣飲酒酣公曰生共此樂死共此哀于是奄息仲行鍼虎許諾及公薨皆從死</hi>
　<hi>葢三良之殉穆公命之故左氏太史公皆以罪穆公也</hi>
　王志長曰詩序哀三良也曰哀則不必有譏之之意<lb/>
　矣王粲詩結髮事明主受恩良不訾臨没要之死焉<lb/>
　得不相隨若康公能為魏顆不從亂命則三良其何<lb/>
　以死乎君子是以深尤康公也<lb/>
<pb n="35b"/>
　　黄鳥三章章十二句<lb/>
鴥<hi>音聿</hi>彼晨風<hi>讀如分○鸇也陸璣疏鸇似鷂青黄色燕頷勾喙因風飛急疾擊羣鳥食之</hi>鬱<lb/>
彼北林未見君子憂心欽欽如何如何忘我實多○山<lb/>
有苞櫟<hi>音歴叶歴各反音洛○陸璣云柞櫟柞即櫟也一名槲一名皁斗</hi>隰有六駮<hi>音駁○疏王肅云六者據所見而言陸璣疏駮梓榆也樹皮青白駮犖遙視似駮馬故名古今注木如豫章皮多蘚駮蘇傳山則有櫟隰則有駮可以大國而獨無其人乎</hi>未見君子憂心靡樂<hi>音洛</hi>如<lb/>
何如何忘我實多○山有苞棣<hi>唐棣</hi>隰有樹檖<hi>釋文音遂○樹檖言成樹之檖陸璣云山梨一名赤羅子文木實似梨可食</hi>未見君子憂心如醉如何<lb/>
<pb n="36a"/>
如何忘我實多<lb/>
序晨風刺康公也忘穆公之業始棄其賢臣焉<lb/>
　程子曰以晨風興君子者取其去來之疾人君待士<lb/>
　有禮則賢者歸之否則浩然去矣林木茂盛為飛鳥<lb/>
　所集興朝廷有道則賢者所就也如何如何歎之也<lb/>
　詩主賢者見棄而言故曰忘我<lb/>
　吕記此詩亦如權輿之意未見君子憂心欽欽言康<lb/>
　公初立想望賢者如是也如何如何忘我實多責其<lb/>
<pb n="36b"/>
　不能終也秦之寡恩于晨風權輿二詩見之<lb/>
　君子是指賢者辭㫖甚明朱子謂此詩是婦人念其<lb/>
　君子豈君子必婦人始得稱其夫乎又證以扊扅之<lb/>
　歌扊扅事出風俗通不當引<lb/>
　　晨風三章章六句<lb/>
豈曰無衣與子同袍<hi>讀步謀反音裒</hi>王于興師修我戈矛與子<lb/>
同仇<hi>讐同左傳怨耦曰仇</hi>○豈曰無衣與子同澤<hi>澤應從鄭箋作襗褻衣也</hi>王<lb/>
于興師修我戈㦸與子偕作○豈曰無衣與子同裳王<lb/>
<pb n="37a"/>
于興師修我甲兵與子偕行<lb/>
序無衣刺用兵也秦人刺其君好攻戰亟用兵而不與<lb/>
民同欲焉<hi>序不指刺何君箋以為刺康公也左傳康公屢伐晉戰令狐河曲又與楚人滅庸是好攻戰也</hi>
　朱子曰襄公以王命攘戎狄報君父之仇故征伐不<lb/>
　休而詩人美之康公令狐河曲等戰修私怨逞小忿<lb/>
　故好攻戰急用兵而詩人刺之詩可以觀于此見矣<lb/>
　蘇傳此詩傷今之無恩于民而用其死也秦本周地<lb/>
<pb n="37b"/>
　故其民猶思周之盛時而稱先王焉○或曰襄公承<lb/>
　王命伐戎此詩詠之以刺康公之好戰亦通<lb/>
　首二句興也<hi>從毛傳</hi>三言王于興師者王肅云疾其君<lb/>
　好攻戰不由王命故思為王興師是也周室覆于西<lb/>
　戎岐豐之地雖屬秦矣猶有先王之遺民焉故其同<lb/>
　儕相謂之言如此欲其君之上奉王命而為討賊復<lb/>
　讎之舉也<hi>此豐城朱氏説</hi>曰與子同仇者戎弑幽王殺秦仲<lb/>
　乃臣子百世必報之讎也毛傳解序意不明朱子謂<lb/>
<pb n="38a"/>
　序與詩不協故集傳但以秦俗樂于戰鬭言之<lb/>
　　無衣三章章五句<hi>朱子説見集傳</hi>
我送舅氏曰至渭陽<hi>郡縣志京兆府咸陽縣本秦舊縣渭水南去縣三里秦咸陽在今縣東二十二里</hi>何以贈之路車乗<hi>去聲</hi>黄○我送舅氏悠悠我思<lb/>
<hi>嚴緝送舅而有所思則思母也詩不言母但言見舅而念母之意溢于言外</hi>何以贈之瓊瑰<lb/>
<hi>音媯</hi>玉佩<hi>讀蒲眉反音皮</hi>
序渭陽康公念母也康公之母晉獻公之女文公遭驪<lb/>
姬之難未反而秦姬卒穆公納文公康公時為太子贈<lb/>
<pb n="38b"/>
送文公于渭之陽念母之不見也我見舅氏如母存焉<lb/>
及其即位而作是詩也<lb/>
　疏秦姬生存之時欲使文公反國康公見舅得反憶<lb/>
　母夙心故念母之不見見舅如母存也<lb/>
　朱子疑我見舅氏以下又一手所為按序云即位者<lb/>
　謂晉文公即位而康公思前事也若康公即位文公<lb/>
　卒已七年矣不應至是始作詩也今從集傳康公為<lb/>
　世子送舅時作<lb/>
<pb n="39a"/>
　三百篇無齊桓晉文之詩卻附見衞秦二國于衞風<lb/>
　録木𤓰以表桓公存亡繼絶之功于秦風録渭陽以<lb/>
　示文公没後秦晉不當兵爭累世<lb/>
　　渭陽二章章四句<hi>吕記朱傳皆引南軒張氏説當刪</hi>
於我乎夏屋渠渠<hi>毛云夏大也鄭云屋具也渠渠猶勤勤也陳啟源曰鄭説本爾雅釋言文王肅以屋為屋宇孔氏疏云下皆言飲食此不得獨言房屋其説得之楊用修駁王肅以為夏屋即大俎引閟宫詩大房為證甚合古義</hi>今也每食無餘于<hi>音/吁</hi>嗟乎不承權輿<hi>陳氏曰造衡自權始造車自輿始輿車底也</hi>○於我乎每食四簋<hi>讀已有反音九○黍稷稻粱</hi>
<pb n="39b"/>
今也每食不飽<hi>讀補苟反音褓古音考浮上聲</hi>于嗟乎不承權輿<lb/>
序權輿刺康公也忘先公之舊臣與賢者有始而無終<lb/>
也<lb/>
　　權輿二章章五句<hi>毛鄭以來皆以四乎字各自為句葢乎與餘輿叶韻故也</hi>
　<lb/>
　<lb/>
　<lb/>
　詩經通義卷四<lb/>
</p>
<p>
</p>
  </div>
</body>
</text>
</TEI>
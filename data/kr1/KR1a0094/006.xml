<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
䟦啓蒙意見後<lb/>
盈天地間唯氣而理寓焉乃備諸易矣是故洩精呈秘<lb/>
莫大乎圖書制器尚象莫大乎卦畫成能利用莫大乎<lb/>
蓍䇿趨時通志莫大乎變占圖書不本則𤣥虚淆矣卦<lb/>
畫不原則䜟緯亂矣蓍䇿不明則功化滯矣變占不考<lb/>
則趨避疑矣淆焉亂焉滯焉疑焉易之道窮聖人之志<lb/>
衰民生何利焉造化之用不幾息乎是君子之憂也明<lb/>
興教洽苑洛先生早承家學茂惇素履極研易道乃著<lb/>
<pb n="1b"/>
是編首本圖書以遡其源次原卦畫以崇其象次明蓍<lb/>
䇿以極其數次考變占以達其用葢循引姬周之軌轍<lb/>
而造設觀玩之梯航也易之用廣矣昔者孔子作十翼<lb/>
以贊易韋編三絶是書也非翼之翼耶屢加更定勞與<lb/>
勤至匪徒憂焉爾矣是繼志之大者也舊嘗刻諸河東<lb/>
原卦畫缺焉他多初定兹獲授讀今本始終條理大備<lb/>
矣乃遂刻諸上谷尚克博流逖布與同志者共焉無使<lb/>
季札聘魯始興易象之嘆非先生之志乎嘉靖十三年<lb/>
<pb n="2a"/>
嵗次甲午冬十月甲辰日濮陽蘓祐謹䟦<lb/>
</p>
<p>
</p>
  </div>
</body>
</text>
</TEI>
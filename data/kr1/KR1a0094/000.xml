<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>啓蒙意見</head>
    <p>
<pb n="1a"/>
欽定四庫全書　　　　　經部一<lb/>
　啓蒙意見　　　　　　　易類<lb/>
　　提要<lb/>
　　　　<hi>臣</hi>等謹案啓蒙意見四卷明韓邦竒撰邦竒<lb/>
　　　　字汝節朝邑人正徳戊辰進士官至南京兵<lb/>
　　　　部尚書諡恭簡事迹具見明史本傳中是編<lb/>
　　　　因朱子易學啟蒙而闡明其説一卷曰本圖<lb/>
　　　　書二卷曰原卦畫皆推演邵氏之學詳為圖<lb/>
<pb n="1b"/>
　　　　解三卷曰明蓍䇿亦發明古法而附論近世<lb/>
　　　　後二變不掛之誤四卷曰考占變述六爻不<lb/>
　　　　變及六爻遞變之舊例五卷曰七占凡六爻<lb/>
　　　　不變六爻俱變及一爻變者皆仍其舊其二<lb/>
　　　　爻三爻四爻五爻變者則别立新法以占之<lb/>
　　　　所列卦圖皆以一卦變六十四卦與焦延夀<lb/>
　　　　易林同然其宗㫖則宋儒之易非漢儒之易<lb/>
　　　　也乾隆四十六年十月恭校上<lb/>
<pb n="2a"/>
　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官　<hi>臣</hi>　陸　費　墀<lb/>
<pb n="3a"/>
啓䝉意見原序<lb/>
夫易理數辭象而已矣理者主乎此者也數者計乎此<lb/>
者也辭者述乎此者也象者狀乎此者也圖書者理之<lb/>
輿也辭之方也數之備也象之顯也是故聖人觀象以<lb/>
畫卦因數以命爻修辭以達義極深以窮理易以立焉<lb/>
自夫子稱相盪而先天之義㣲微之者後儒失之也夫<lb/>
相盪者自八而六十四者也先天者加一倍者也其本<lb/>
同其末異其生異其成同而漢以下莫能一焉宋邵康<lb/>
<pb n="3b"/>
節氏自八而十六自十六而三十二自三十二而六十<lb/>
四朱晦庵氏為之本圖書為之原卦畫為之明蓍䇿為<lb/>
之考占變於是乎易之先後始有其序而理數辭象之<lb/>
功懋矣奇也魯而善忘誦而習之有所得焉則識之於<lb/>
冊將以備温故焉奇也愚而少達思而辨之有弗悟焉<lb/>
則自為之説將以就有道焉是故為之備其象盡其數<lb/>
増釋其辭矣理則吾莫如之何也𢎞治十六年仲春苑<lb/>
洛人韓邦奇書<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
禮記要義卷第十　禮器<lb/>
　一禮器名篇<lb/>
鄭目録云名爲禮器所以記禮使人成器之義<lb/>
此於別録屬制度<lb/>
　二禮有本有文<lb/>
先王之立禮也有本有文忠信禮之本也義理<lb/>
禮之文也無本不立無文不行正義曰忠者内<lb/>
盡於心也信者外不欺於物也由盡於心故與<lb/>
物無怨外不欺物故與物相諧也義理禮之文<lb/>
<pb n="1b"/>
也禮雖用忠信爲本而又湏義理爲文飾也得<lb/>
理合冝是其文也<lb/>
　三竹箭松栢居天下之大端<lb/>
其在人也如竹箭之有筠也如松栢之有心也<lb/>
二者居天下之大端矣故貫四時而不改柯易<lb/>
葉注云箭篠也端本也四物於天下最得氣之<lb/>
本或柔刃於外或和澤於内用此不變傷也人<lb/>
之得禮亦猶然也正義曰其在人也如竹箭之<lb/>
有筠也禮道旣深此爲設譬也竹大竹也箭篠<lb/>
<pb n="2a"/>
也言人情備德由於有禮譬如竹箭四時䓤翠<lb/>
由於外有筠也筠是竹外青皮顧命云敷重筍<lb/>
席鄭云筍析竹青皮也禮記曰如竹箭之有筠<lb/>
案鄭引禮記之筠以爲青皮是知呼筍爲筠如<lb/>
松栢之有心也者又設譬也人經夷險不變其<lb/>
德由禮使然譬如松栢陵寒而鬱茂由其内心<lb/>
貞和故也二者居天下之大端矣者二者竹松<lb/>
也端猶本也松竹居於天下比於衆物最得氣<lb/>
之本也故貫四時不改柯易葉貫經也旣得氣<lb/>
<pb n="2b"/>
之本故經四時柯葉無凋改也改易互言也<lb/>
　四禮順於鬼神合於人心<lb/>
順於鬼神者鬼神助天地爲化之鬼神也祀之<lb/>
必順不濫逆也合於人心者中趣人事也雖合<lb/>
天㑹地順於鬼神又湏與人心符合其禮乃行<lb/>
也是以書云謀及卿士謀及庶人謀及卜筮是<lb/>
也<lb/>
　五天時地理人官物曲<lb/>
是故天時有生也者言天四時自然各有所生<lb/>
<pb n="3a"/>
若春薦韭夘夏薦麥魚是也地理有理也者地<lb/>
之分理自然各有所冝若髙田冝黍稷下田冝<lb/>
稻麥是也人官有能也者人居其官各有所能<lb/>
若司徒奉牛司馬奉羊及庖人治庖祝治尊爼<lb/>
是也物曲有利也者謂萬物委曲各有所利若<lb/>
麴蘖利爲酒醴絲竹利爲琴笙皆自然有其性<lb/>
各異也皇氏云有聖人制禮得冝故致天時有<lb/>
生地理有冝之等非其義也<lb/>
　六鄭氏詩箋與釋此記自爲不同<lb/>
<pb n="3b"/>
詩云匪革其猶聿追來孝此大雅文王有聲之<lb/>
篇革急也猶道也聿述也言文王改作豐邑非<lb/>
是急行己之道能述追先祖之業來行孝道於<lb/>
此豐邑時使之然不得不爾釋時之義也今詩<lb/>
本革作棘猶作欲聿作遹字不同者鄭荅炅摸<lb/>
云爲記注之時依循舊本此文是也後得毛詩<lb/>
傳而爲詩注更從毛本故與記不同革棘聿遹<lb/>
字異義同詩注來勤也言作豐邑非急成己之<lb/>
之欲乃追述王季勤行孝之道也<lb/>
<pb n="4a"/>
　七古者貨貝及王莾貨貝之品<lb/>
正義曰言古者貨貝以貝爲貨若今之用錢爲<lb/>
貨也貝有五種案食貨志王莾作金銀龜貝錢<lb/>
布之品名曰寳貨大貝四寸八分以上二枚爲<lb/>
一朋直二百一十六文壯貝三寸六分以上二<lb/>
枚爲一朋直五十文么貝二寸四分以上二枚<lb/>
爲一朋直三十文也小貝一寸二分以上二枚<lb/>
爲一朋直十文也不盈寸二分漏度不得爲朋<lb/>
率枚直錢三文是爲貨貝五品又以龜爲寳故<lb/>
<pb n="4b"/>
云古者貨貝寳龜<lb/>
　八龜蔡之名及龜貝十朋之義<lb/>
龜岀於蔡故得以爲名也臣瓉注漢書云蔡龜<lb/>
名非也臧氏又有僂句故左氏昭二十五年傳<lb/>
云僂句不余欺是也食貨志云元龜尺二寸直<lb/>
二千一百六十爲大貝十朋公龜九寸以上直<lb/>
五百爲壯貝十朋侯龜七寸以上直三百爲么<lb/>
貝十朋子龜五寸以上直百爲小貝十朋此等<lb/>
皆謂一貝有十朋與十朋之龜義同也<lb/>
<pb n="5a"/>
　九天子葬五重<lb/>
天子葬五重者謂抗木與茵也者明五重之義<lb/>
云葬者抗木在上茵在下者古者爲椁累木於<lb/>
其四邊上下不周致茵於椁下所以藉棺從上<lb/>
下棺之後又置抗木於椁之上所以抗載於土<lb/>
引士䘮禮下篇陳器曰抗木橫三縮二加抗席<lb/>
三加茵用䟽布緇翦有幅亦縮二橫三此士之禮<lb/>
一重者引之者證此經葬五重三重之義也皇氏<lb/>
云下棺之後先加折於墉上以承抗席折猶庪<lb/>
<pb n="5b"/>
也方鑿連木爲之蓋如牀縮者三橫者五無簀<lb/>
於上加抗木抗木之上加抗席三此爲一重如<lb/>
是者五則爲五重茵者藉棺外下縟用淺色緇<lb/>
布爲之毎將一幅輙合縫爲囊將茅秀及香草<lb/>
著其中如今有絮縟也而縮二橫三每爲一重<lb/>
也<lb/>
十筵之例自一重席至五重<lb/>
筵之例旣是禮之通義今略載焉熊氏云天子<lb/>
祫祭席五重此文是也禘則冝四重也時祭三<lb/>
<pb n="6a"/>
重司几筵職是也受神酢席亦然大朝覲大饗<lb/>
食封國命諸侯皆然知者司几筵職文其平常<lb/>
朝覲及燕蓋亦三重席知者以諸侯燕禮有<lb/>
加席故也其卧席則亦下莞上簟則詩斯干所<lb/>
云是也天子待諸侯則莞筵紛純加練席畫純<lb/>
待諸侯之孤亦然故公食大夫禮注云孤爲賔<lb/>
則莞筵紛純加練席畫純是也待諸侯之卿大<lb/>
夫則公食云上下大夫蒲筵常緇布純加萑席<lb/>
尋玄帛純注云謂三命大夫是也公食大夫雖<lb/>
<pb n="6b"/>
是諸侯之法然天子待之亦然也天子於己臣<lb/>
子孤卿以下蓋亦然若其燕此上等之人皆單<lb/>
席故燕禮賔無加席注云燕私禮臣屈也然天<lb/>
子燕臣亦然也祭天則蒲越槀鞂郊特牲云是也<lb/>
自天地以外日月山川五祀則郊特牲鬼神之<lb/>
祭單席是也及司几筵云甸役則設熊席注表<lb/>
貉所設席亦是也顧命席鄭注不用生時席新<lb/>
鬼神之事故也諸侯則司几筵云祭祀席蒲筵<lb/>
繢純加莞席酢席紛純加繅席是祭祀二重也<lb/>
<pb n="7a"/>
諸侯相朝亦二重也相饗此經三重及郊特牲<lb/>
云大饗君三重席而酢焉於燕則兩重以介爲<lb/>
賔或可賔亦單席也待聘卿大夫諸侯自坐蓋<lb/>
亦兩重也其聘者身則禮時及饗食孤則莞筵<lb/>
藻席卿大夫則蒲筵萑席故聘禮之賔改筵注<lb/>
引公食大夫禮曰蒲筵萑席公燕則以介爲賔<lb/>
故郊特牲云三獻之介君專席而酢焉此降尊<lb/>
以就卑是也於己臣子則燕禮賔無加席卿辭<lb/>
重席則司宫徹之諸公亦無加席大射則賔有<lb/>
<pb n="7b"/>
加席以射辨尊畢故也然則饗食己卿大夫亦<lb/>
重席其祭社禝山川亦單席大夫士祭祀止一<lb/>
席也故特牲少牢無異席也其卿大夫依法再<lb/>
重席燕禮賔及卿一席屈也聘賔爲苟敬席屈<lb/>
大射賔雖加席餘卿一席亦屈也然則孤卿大<lb/>
夫再重正也故郷射注大夫再重席正也然則<lb/>
郷飲酒諸公三重席者郷人特尊之也故諸公<lb/>
升如賔禮辝一席使人去之注謙自同於大夫<lb/>
是也大夫再重有諸公則辝加席委于席端主<lb/>
<pb n="8a"/>
人不徹無諸公則大夫辭加席主人對不去加<lb/>
席注云大夫席再重也卿大夫爲主人正一重<lb/>
席者以賔郷人之賢者故下之也公食賔坐遂<lb/>
卷加席公不辝者注云賛者以告公公聽之重<lb/>
來優賔也凡儀禮之例一種席皆稱重故燕禮<lb/>
注云重席重蒲筵是也所以郷射大夫辝加席<lb/>
亦是一種稱加者以上巳云公三重大夫再重<lb/>
破變云加耳若餘經雖異席亦稱重則此經是<lb/>
也凡席有兩則稱二重有一則稱一重與棺重<lb/>
<pb n="8b"/>
别也<lb/>
<hi>十一</hi>瓦大注尊酒簋貳用缶<lb/>
案禮圗瓦大受五斗口徑尺頸髙二寸徑尺大<lb/>
中身銳下平瓦甒與瓦大同引易曰尊酒簋貳<lb/>
用缶易坎卦六四爻辭案六四尊酒簋貳用缶<lb/>
納約自牖終無咎鄭云六四上承九五又互體<lb/>
在震上天子大臣以王命岀㑹諸侯尊於簋副<lb/>
設玄酒而用缶也<lb/>
<hi>十二</hi>德産之致精微故君子謹其獨<lb/>
<pb n="9a"/>
禮之以少爲貴者以其内心者也德産之致也<lb/>
精微觀天下之物無可以稱其德者如此則得<lb/>
不以少爲貴乎是故君子慎其獨也注云内心<lb/>
用心於内其德在内致致密也萬物皆天所生<lb/>
孰可奉薦以稱也少其牲物致誠慤正義曰德<lb/>
産之致也精微者此以下解心在内義也德天<lb/>
地之德也産生也致宻也言天地之德生於萬<lb/>
物深宻唯精唯微無所遺忘者也盧云天地之<lb/>
德所生至精至微也觀天下之物無可以稱其<lb/>
<pb n="9b"/>
德者觀猶覽視也言視天下萬物皆是天地所<lb/>
生若持彼所生以報於彼終非報義故云無可<lb/>
以稱其德者也如此則得不以少爲貴乎者旣<lb/>
無物可稱則宜少外多内也是其外迹豈得不<lb/>
貴少乎王云欲徧取萬物以祭天終不能稱其<lb/>
德報其功故以特犢貴誠慤之義也是故君子<lb/>
慎其獨也者獨少也旣外迹應少故君子用少<lb/>
而極敬慎也前云故此云是故者慎之情深故<lb/>
加是也<lb/>
<pb n="10a"/>
<hi>十三</hi>以光輝祀先人爲樂<lb/>
外之爲樂者解外心接物湏廣大故外極繁富<lb/>
而其事可樂也隱義云樂多其外見者謂衣服<lb/>
萬物悉外見物也已有功德故得使有此物以<lb/>
光輝祀先人爲樂也<lb/>
<hi>十四</hi>匹士大牢而祭謂之攘<lb/>
匹士大牢而祭謂之攘者匹士士也攘盗也士<lb/>
常祭持豚遣奠卒哭祔加一等少牢若用大牢<lb/>
則是盗竊用君子之禮也然不直言士而言匹<lb/>
<pb n="10b"/>
士者庾云士言其微賤不得特使爲介乃行故<lb/>
謂之匹也白虎通云庶人稱匹夫者匹偶也與<lb/>
其妻偶隂陽相成之義也故論語云匹夫匹婦<lb/>
<hi>十五</hi>豚肩不揜豆其實在爼<lb/>
豚肩不揜豆者晏平仲齊大夫也大夫祭用少<lb/>
牢士用特豚而平仲今用豚豚又過小併豚兩<lb/>
肩不揜豆也必言肩者周人貴肩也肩在爼今<lb/>
云豆喻其小假豆言之其實在爼不在豆也<lb/>
<hi>十六</hi>我戰則克非孔子自我<lb/>
<pb n="11a"/>
孔子曰我戰則克祭則受福蓋得其道矣注云<lb/>
我我知禮者也克勝也正義曰知非孔子自我<lb/>
者君子務在謙光不應自言祭祀受福之事故<lb/>
知述知禮者而言我也<lb/>
<hi>十七</hi>冠昬有爲而然非善之而設祭<lb/>
不善嘉事注云嘉事之祭致夫人是也禮冝告<lb/>
見於先祖耳不善之而祭正義曰不善嘉事者<lb/>
嘉事冠昬也人年二十成人自冝冠三十嗣丗<lb/>
自冝昬若無親者昬三月祭以告廟冠畢埽地<lb/>
<pb n="11b"/>
而祭禰並是有爲而然非謂善之而設祭案桓<lb/>
三年齊侯使仲年來聘致夫人于時公取文姜<lb/>
三月廟見故仲年來致夫人于時無祭而云嘉<lb/>
事之祭者當致夫人之時必告廟也故曽子問<lb/>
卿大夫取妻三月有廟見之禮<lb/>
<hi>十八</hi>祀祝融與祭奥祭爨不同<lb/>
䟽皇氏云弗綦旣以逆祀爲是又以燔柴祭爨<lb/>
爲是云祭火神乃燔柴者熊氏云宗伯以實柴<lb/>
祀日月星辰有大火之次故祭火神乃燔柴案<lb/>
<pb n="12a"/>
異義竈神今禮戴說引此燔柴盆瓶之事古周<lb/>
禮說顓頊氏有子曰黎爲祝融祀以爲竈神許<lb/>
君謹案同周禮鄭駮之云祝融乃古火官之長<lb/>
猶后稷爲堯司馬其尊如是王者祭之但就竈<lb/>
陘一何陋也祝融乃是五祀之神祀於四郊而<lb/>
祭火神於竈陘於禮乖也如鄭此言則祝融是<lb/>
五祀之神祀於郊奥者正是竈之神常祀在夏<lb/>
以老婦配之有爼及籩豆設於竈陘又延尸入<lb/>
奥爨者宗廟祭後直祭先炊老婦之神在於爨<lb/>
<pb n="12b"/>
竈此祝融并奥及爨三者所以不同也<lb/>
<hi>十九</hi>禮有九<lb/>
君子之於禮也有直而行也有曲而殺也有經<lb/>
而等也有順而討也有摲而播也有推而進也<lb/>
有放而文也有放而不致也有順而摭也注云<lb/>
謂若始死哭踊無節也謂若父在爲母期也謂<lb/>
若天子以下至士庶人爲父母三年討猶去也<lb/>
謂若天子以十二公以九侯伯以七子男以五<lb/>
爲節也摲之言芟也謂有所與也若祭者貴賤<lb/>
<pb n="13a"/>
皆有所得不使虚也謂若王者之後得用天子<lb/>
之禮謂若天子之服象日月以至黼黻謂若諸<lb/>
侯自山龍以下謂若君沐梁大夫沐稷士沐梁<lb/>
<hi>二十</hi>旅酬六尸毀廟無尸但有主<lb/>
旅酬六尸謂祫祭時聚羣廟之主於大祖后稷<lb/>
廟中后禝在室西壁東嚮爲發爵之主尊不與<lb/>
子孫爲酬酢餘自文武二尸就親廟尸凡六在<lb/>
后稷之東南北對爲昭穆更相次序以酬也殷<lb/>
但坐尸未有旅酬之禮而周益之也然大祫多<lb/>
<pb n="13b"/>
主而唯云六尸者先儒與王肅並云毀廟無尸<lb/>
但有主也<lb/>
<hi>二一</hi>血腥爓孰遠近以尊卑遞降<lb/>
孔子曰禮之近人情者非其至者也郊血大饗<lb/>
腥三獻爓一獻孰注云近人情者䙝而遠之者<lb/>
敬郊祭天也大饗祫祭先王也三獻祭社稷五<lb/>
祀一獻祭羣小祀也爓沈肉於湯也血腥爓孰<lb/>
逺近備古今也尊者先逺差降而下至小祀孰<lb/>
而巳正義曰云血腥爓孰逺近備古今也者血<lb/>
<pb n="14a"/>
爲逺腥次之爓稍近孰最近逺者爲古近者爲<lb/>
今一祭之中兼有此事郊天與大饗三獻並有<lb/>
血腥爓孰今所以各言者皇氏云此據設之先<lb/>
後郊則先設血也後設腥與爓孰雖以郊爲主<lb/>
其祭天皆然也大饗之時血與腥同時俱薦當<lb/>
朝事迎尸於户外薦血腥也雖以大饗爲主其<lb/>
宗廟之祭皆然也其三獻之祭血腥與爓一時<lb/>
同薦凡薦爓之時皆在薦腥之後但社稷五祀<lb/>
𥘉祭降神之時已埋血宗伯之文是也至正祭<lb/>
<pb n="14b"/>
薦爓之時又薦血此文是也若羣小祀之屬唯<lb/>
有薦孰無血腥爓也以其神卑故耳先薦者設<lb/>
之在前後進者設之居後皆皇氏之說義當然<lb/>
也又曰血於人食㗖最逺天神尊嚴不可近同<lb/>
人情爓漸近<lb/>
<hi>廿二</hi>魯郊祀與周同先告后稷<lb/>
故魯人將有事於上帝必先有事於頖宫注云<lb/>
上帝周所郊祀之帝謂蒼帝靈威仰也魯以周<lb/>
公之故得郊祀上帝與周同先有事於頖宫告<lb/>
<pb n="15a"/>
后稷也告之者將以配天先仁也頖宫郊之學<lb/>
也詩所謂頖宫也字或爲郊宫<lb/>
<hi>二三</hi>凶事不詔朝事以樂<lb/>
禮也者反本脩古不忘其𥘉者也故凶事不詔<lb/>
朝事以樂注云二者反本也哭泣由中非由人<lb/>
也朝廷養賢以樂樂之也䟽曰入門縣興還其<lb/>
樂朝廷之本心<lb/>
<hi>二四</hi>無節於内者觀物弗之察矣<lb/>
君子曰無節於内者觀物弗之察矣欲察物而<lb/>
<pb n="15b"/>
不由禮弗之得矣故作事不以禮弗之敬矣岀<lb/>
言不以禮弗之信矣故曰禮也者物之致也注<lb/>
云節猶驗也致之言至也極也正義曰無節於<lb/>
内者觀物弗之察矣者節猶驗也内猶心也物<lb/>
萬物也察猶分辯也言若欲外觀察萬物必先<lb/>
内有識驗之明若心内無明則外不能分辯也<lb/>
故曰禮也者物之致也者引舊語結察物必湏<lb/>
禮也致猶至極也無禮旣不爲民物敬信故禮<lb/>
所爲萬物之至極也<lb/>
<pb n="16a"/>
<hi>二五</hi>逹亹亹所以與天地合德<lb/>
是故天時雨澤君子逹亹亹焉注云逹猶皆也<lb/>
亹亹勉勉也君子愛物見天雨澤皆勉勉勸樂<lb/>
正義曰天子以愛物爲用故天地感祭而降雨<lb/>
澤天子皆愛物生而勉勉勸樂所以與天地合<lb/>
德也<lb/>
<hi>二六</hi>設祭爲祊不知神之所在<lb/>
設祭于堂爲祊乎外故曰於彼乎於此乎注云<lb/>
設祭之饌於堂人君禮然祊祭明日之繹祭也<lb/>
<pb n="16b"/>
謂之祊者於廟門之旁因名焉其祭之禮旣設<lb/>
祭於室而事尸於堂孝子求神非一處也周禮<lb/>
曰夏后氏丗室門堂三之二室三之一詩頌絲<lb/>
衣曰自堂徂基不知神之所在也<lb/>
<hi>二七</hi>社稷尊於四望山川而獻與衣服卑<lb/>
一獻質三獻文五獻察七獻神注云謂祭羣小<lb/>
祀也謂祭社稷五祀察明也謂祭四望山川也<lb/>
謂祭先公正義曰鄭知然者案周禮司服職玄<lb/>
冕一章祭羣小祀故知一獻當祭羣小祀絺冕<lb/>
<pb n="17a"/>
三章祭社稷五祀故知三獻祭社稷五祀也毳<lb/>
冕五章祀四望山川故知五獻祭四望山川也<lb/>
鷩冕七章享先公故知七獻祭先公也案此社<lb/>
稷三獻卑於四望山川而大宗伯職云以血祭社<lb/>
稷五嶽又大司樂祭社稷奏大蔟祀四望奏姑<lb/>
洗又禮緯云社稷牛角握五嶽四瀆角尺以此<lb/>
言之則社稷尊於四望山川而獻與衣服卑者<lb/>
熊氏云獻與衣服從神之尊卑其餘處尊者以<lb/>
其有功與地同類故進之在上從國中之神莫<lb/>
<pb n="17b"/>
貴於社稷之類直以功見尊其實卑也以是地<lb/>
別神故不爲尊也<lb/>
<hi>二八</hi>大旅有故而祭<lb/>
大旅具矣不足以饗帝者大旅雖揔祭五帝是<lb/>
有故而祭其禮簡略不如饗帝正祭之備故云<lb/>
大旅具矣不堪足以正饗天帝謂郊祭天也<lb/>
<hi>二九</hi>室事交户堂事交階<lb/>
室事交乎户者室事謂正祭之時事户在室故<lb/>
云室事交平户外人將饌至户内人於户受饌<lb/>
<pb n="18a"/>
設於尸前相交承接在於户也堂事交乎階者<lb/>
謂正祭之後儐尸之時事尸於堂故云堂事交<lb/>
乎階謂在下之人送饌至階堂上之人於階受<lb/>
取是交乎階<lb/>
<hi>三十</hi>宗廟祭有血<lb/>
熊氏云宗廟之祭無血鄭注論語云宗廟之祭<lb/>
自血腥始謂肉有血詩小雅論宗廟之祭云取<lb/>
其血膋則是有用血之明文也熊義非<hi>前大饗腥䟽</hi>
<pb n="18b"/>
</p>
<p>
禮記要義卷第十<lb/>
<pb n="19a"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
禮記要義卷第四　檀弓下<lb/>
　一遣車之數父母而賔客之<lb/>
周禮巾車云大䘮飾遣車鄭云使人以次舉之<lb/>
以如墓也又雜記遣車視牢具置于四隅鄭云<lb/>
四隅椁中之四隅以此而推故知小也所以必<lb/>
湏遣車者雜記云大饗旣饗卷三牲之爼歸于<lb/>
賔舘父母而賔客之所以爲哀也是言父母方<lb/>
將逺去亦如賔客之義所以載牲體送之也但<lb/>
遣車之數貴賤不同<lb/>
<pb n="1b"/>
　二公吊䘮必有拜者<lb/>
䘮公弔之必有拜者雖朋友州里舎人可也注<lb/>
云往謝之謂無主後正義曰䘮謂諸侯臣之䘮<lb/>
公來親弔或遣人來弔䘮家雖無主後必有以<lb/>
次䟽親而往拜之以謝其恩䟽親亦無雖死者<lb/>
朋友及同州同里及䘮家典舎之人而往拜之<lb/>
可也此以無後故許他人拜謝若其有後主人<lb/>
故自當親拜是以旣夕禮云主人乗惡車鄭注<lb/>
云拜君命是也<lb/>
<pb n="2a"/>
　三齊衰不以弔謂無服者<lb/>
子張死曽子有母之䘮齊衰而往哭之或曰齊<lb/>
衰不以弔曽子曰我弔也與哉注云以其無服<lb/>
非之於朋友哀痛甚而往哭之非若凡弔正義<lb/>
曰言曽子與子張無服不應往哭故或人非之<lb/>
也若有服者雖緦亦徃之<lb/>
　四魯莊公爲王姬服<lb/>
齊榖王姬之䘮注云榖當爲告聲之誤也王姬<lb/>
周女齊襄公之夫夫莊公齊襄公女弟文姜之<lb/>
<pb n="2b"/>
子當爲舅之妻<lb/>
　五葬北方北首謂國北<lb/>
葬於北方北首三代之逹禮也之幽之故也注<lb/>
云北方國北也<lb/>
　六辟踊有筭<lb/>
撫心爲辟跳躍爲踊孝子䘮親哀慕至懣男踊<lb/>
女辟是哀痛之至極也若不裁限恐傷其性故<lb/>
辟踊有筭爲準節文章準節之數其事不一每<lb/>
一踊三跳三踊九跳都爲一節士含死日三日<lb/>
<pb n="3a"/>
而殯凡有三踊𥘉死日襲襲而踊明日小斂小<lb/>
斂而踊又明日大斂大斂又踊凡三日爲三踊<lb/>
也大夫五踊含死日四日而殯𥘉死日一踊明<lb/>
日襲又踊至三日小斂朝一踊至小斂時又一<lb/>
踊至四日大斂朝不踊當大斂時又一踊凡四<lb/>
日爲五踊諸侯七踊含死日六日而殯𥘉死日<lb/>
一明日襲又一至三日小斂朝一當小斂時又<lb/>
一四日無事一五日又一至六日朝不踊亦當<lb/>
大斂時又一凡六日七踊周禮王九踊含死日<lb/>
<pb n="3b"/>
八日而殯死日一明日襲一其間二日爲二至<lb/>
五日小斂爲二其間二日又二至八日大斂則<lb/>
其朝不踊也大斂時又一凡八日九踊故云爲<lb/>
之節文也故雜記云公七踊大夫五踊士三踊<lb/>
鄭注云士小斂之朝不踊君大夫大斂之朝乃<lb/>
不踊是也<lb/>
　七葬北首殯南首<lb/>
言葬於國北及北首者鬼神尚幽闇往詣幽㝠故<lb/>
也殯時仍南首者孝子猶若其生不忍以神待之<lb/>
<pb n="4a"/>
　八虞用日中再虞三虞用質明<lb/>
反日中而虞者反謂所使奠墓左有司歸也虞<lb/>
者葬日還殯宫安神之祭名必用日中者是日<lb/>
時之正也士虞禮云日中而行事注云朝葬日<lb/>
中而虞君子舉事必用辰正也再虞三虞皆用<lb/>
質明案周人尚赤大事用日岀故朝葬也鄭恐<lb/>
奠墓有司未歸即作虞祭故云奠墓有司來歸<lb/>
乃虞也必知歸始虞者以經云奠於墓左反日<lb/>
中而虞是奠墓者廽反日中而虞<lb/>
<pb n="4b"/>
　九虞祔卒哭用剛日柔日之節<lb/>
鄭注士虞禮云虞安也所以安神虞皆用柔日<lb/>
柔日者鄭注士虞禮云柔日隂隂取其靜最後<lb/>
一虞用剛者故士虞記云三虞卒哭他用剛日<lb/>
鄭注云用剛日剛日陽也陽取其動謂動而將祔<lb/>
廟也雜記云諸侯七虞然則天子九虞也士三<lb/>
虞卒哭同在一月𥘉虞巳葬日而用柔第二虞<lb/>
亦用柔日假令丁日葬葬日而虞則己日二虞<lb/>
後虞改用剛則庚日三虞也故鄭注士虞禮云<lb/>
<pb n="5a"/>
士則庚日三虞三虞與卒哭相接則壬日卒哭<lb/>
也士虞禮云明日祔於祖父則祭明日祔也士<lb/>
之三虞用四日則大夫五虞當八日諸侯七虞<lb/>
當十二日天子九虞當十六日最後一虞與卒<lb/>
哭例同用剛日大夫以上卒哭者去虞相校兩<lb/>
月則虞祭旣終不得與卒哭相接其日尚賖不<lb/>
可無祭謂之爲變其旣虞之後變禮而之吉祭<lb/>
也之徃也旣虞徃至吉祭其禮如何旣虞比至<lb/>
於祔以來必於是日接謂於是三虞卒哭之間<lb/>
<pb n="5b"/>
剛日而連接其祭謂恒用剛日所以恒用剛日<lb/>
接之者孝子不忍使親毎一日之間無所歸依<lb/>
　十殯廟謂殯宫或云殯于祖廟<lb/>
殷人尚質敬鬼神而逺之死則爲神故云朝而<lb/>
殯於祖廟周則尚文親雖亡没故猶若存在不<lb/>
忍便以神事之故殯於路寢及朝廟遂葬夫子<lb/>
不論二代得失皆合當代之禮無所是非以此<lb/>
言之則周人不殯於廟案僖八年致哀姜左傳<lb/>
云不殯于廟則弗致也則正禮當殯於廟者服<lb/>
<pb n="6a"/>
氏云不薨於寢寢謂小寢不殯於廟廟謂殯宫<lb/>
鬼神所在謂之廟鄭康成以爲春秋變周之文<lb/>
從殷之質故殯於廟杜預以爲不以殯朝廟未<lb/>
詳孰是<lb/>
<hi>十一</hi>大夫有致仕有待放巳去未去<lb/>
正義曰案䘮服齊衰三月章爲舊君凡有三條<lb/>
其一云爲舊君君之母妻傳云仕焉而巳者也<lb/>
注云謂老若有廢疾而致仕者兼服其母妻其<lb/>
二大夫在外其妻長子爲舊國君注云在外待<lb/>
<pb n="6b"/>
放巳去者傳云妻言與民同者長子言未去也<lb/>
注云妻雖從夫而岀古者大夫不外娶婦人歸<lb/>
宗徃來猶民也長子去可以無服此則大夫身<lb/>
不爲服唯妻與長子爲舊君耳其三爲舊君注<lb/>
云大夫待放未去者傳曰大夫去君埽其宗廟<lb/>
言其以道去君而猶未絶也注云以道去君爲<lb/>
三諌不從待放於郊未絶者言爵禄尚有列於<lb/>
朝岀入有詔於國若巳絶則不服也以此言之凡<lb/>
舊君若年老致仕退歸在國不仕者身爲之服<lb/>
<pb n="7a"/>
齊衰三月并各服其母妻也若三諌不從待放<lb/>
巳去而絶者唯妻與長子服之已則無服若待<lb/>
放未去爵位未絶身及妻子皆爲之服然則去<lb/>
仕他國巳絶之後不服舊君而雜記云違諸侯<lb/>
之大夫不反服則違諸侯之諸侯反服得爲舊<lb/>
君服者雜記所云謂不便其居或辟仇讎有故<lb/>
不得在國者故孟子齊宣王問孟子云禮爲舊<lb/>
君有服何如斯可爲服矣孟子對曰諌行言聽<lb/>
膏澤下於民有故而去則君使人導之出疆送<lb/>
<pb n="7b"/>
至彼國明其無罪其所徃三年不反然後収其<lb/>
田里此之謂三有禮焉如此者得爲舊君反服<lb/>
矣與雜記同鄭注此云仕焉而巳者取䘮服第<lb/>
一條謂年老致仕在國者<lb/>
<hi>十二</hi>晏子窆竟則反儉失禮<lb/>
及墓而反者及墓謂葬時也禮窆後孝子贈幣<lb/>
辭親辭親畢而親情賔客應是送別別竟乃反<lb/>
于時晏子窆竟則反賔客並去又是儉失禮也<lb/>
注又云言其太儉偪下<lb/>
<pb n="8a"/>
<hi>十三</hi>立長立貴及卜筮<lb/>
卜所至則兆旣有庶子六人莫適立也故卜所<lb/>
以堪爲後者其掌卜之人謂之曰若沐浴佩玉<lb/>
則得吉兆所以湏有卜者春秋左氏之義故昭<lb/>
二十六年云年鈞以德德鈞以卜王不立愛公<lb/>
卿無私若公羊隱元年云立適以長不以賢立<lb/>
子以貴不以長何休云適夫人無子立右媵右<lb/>
媵無子立左媵左媵無子立嫡姪娣嫡姪娣無<lb/>
子立右媵姪娣右媵姪娣無子立左媵姪娣質<lb/>
<pb n="8b"/>
家親親先立娣文家尊尊先立姪嫡子有孫而<lb/>
死質家親親先立弟文家尊尊先立孫其雙生<lb/>
也質家据見立先生文家据本意立後生何休<lb/>
作膏肓難左氏云若其以卜隱桓以禍皆由此作<lb/>
乃曰古制固亦謬矣鄭箴之云立長以嫡不以<lb/>
賢固立長矣立子以貴不以長固立貴矣若長<lb/>
均貴均何以別之故湏卜禮有詢立君卜立君<lb/>
是有卜也是從左右之義<lb/>
<hi>十四</hi>賞從者與居守者當一<lb/>
<pb n="9a"/>
衛獻公出奔反於衛及郊將班邑於從者而並<lb/>
入柳莊曰如皆守社稷則孰執羈靮而從如皆<lb/>
從則孰守社稷君反其國而有私也母乃不可<lb/>
乎弗果班注云欲賞從者以懼居者獻公以魯<lb/>
襄十四年出奔齊二十六年復歸於衛言從守<lb/>
若一靮紖也言有私則生怨<lb/>
<hi>十五</hi>萬入去籥去有聲廢無聲<lb/>
仲遂卒于垂壬午猶繹萬入去籥仲尼曰非禮<lb/>
也卿卒不繹注云春秋經在宣八年仲遂魯莊<lb/>
<pb n="9b"/>
公之子東門襄仲先日辛巳有事於大廟而仲<lb/>
遂卒明日而繹非也萬干舞也籥龠舞也傳曰<lb/>
去其有聲者廢其無聲者<lb/>
<hi>十六</hi>豐碑桓楹之制<lb/>
公室視豐碑三家視桓楹注云言視者時僣天<lb/>
子也豐碑斵大木爲之形如石碑於椁前後四<lb/>
角樹之穿中於間爲鹿盧下棺以繂繞天子六<lb/>
繂四碑前後各重鹿盧也時僣諸侯諸侯下天<lb/>
子也斵之形如大楹耳四植謂之桓諸侯四繂<lb/>
<pb n="10a"/>
二碑碑如桓矣大夫二繂二碑士二繂無碑正<lb/>
義曰云斵大木爲之形如石碑者以禮廟庭有<lb/>
碑故祭義云牲入麗于碑儀禮毎云當碑揖此<lb/>
云豐碑故知斵大木爲碑也云於椁前後四角<lb/>
樹之者謂椁前後及兩旁樹之角落相望故云<lb/>
四角非謂正當椁四角也云穿中於間爲鹿盧<lb/>
者謂穿鑿去碑中之木令使空於此空間著鹿<lb/>
盧鹿盧兩頭各入碑木云下棺以繂繞者繂即<lb/>
紼也以紼之一頭繫棺緘以一頭繞鹿盧旣訖<lb/>
<pb n="10b"/>
而人各背碑負紼末頭聽鼔聲以漸郤行而下<lb/>
之云天子六繂四碑者案周禮大䘮屬其六引<lb/>
故知天子六繂也䘮大記云君四繂二碑諸侯<lb/>
旣二碑故知天子四也云前後各重鹿盧也者<lb/>
以六繂四碑明有一碑兩紼者故知一碑上下<lb/>
重著鹿盧知唯前後碑重鹿盧者以棺之入椁<lb/>
南北豎長前後用力深也案春秋天子有隧以<lb/>
羡道下棺所以用碑者凡天子之葬掘地以爲<lb/>
方壙漢書謂之方中又方中之内先累椁於其<lb/>
<pb n="11a"/>
方中南畔爲羡道以蜃車載柩至壙說而載以<lb/>
龍輴從羡道而入至方中乃屬紼於棺之緘從<lb/>
上而下棺入於椁之中於此之時用碑繂也以<lb/>
言視桓楹不云碑知不似碑形故云如大楹耳<lb/>
通而言之亦謂之碑也故䘮大記云諸侯大夫<lb/>
二碑是也云四植謂之桓者案說文桓亭郵表<lb/>
也謂亭郵之所而立表木謂之桓即今之橋旁<lb/>
表柱也今諸侯二碑兩柱爲一碑而施鹿盧故<lb/>
云四植謂之桓也周禮桓圭而爲雙植者以一<lb/>
<pb n="11b"/>
圭之上不應四柱但瑑爲二柱象道旁二木又<lb/>
宫室兩楹故雙植謂之桓也大夫亦二碑但柱<lb/>
形不得麤大所以異於諸侯也<lb/>
<hi>十八</hi>楚人陳與陵聲相似<lb/>
云陳或作陵楚人聲者謂陳棄疾餘本有作陵<lb/>
棄疾者故云陳或作陵楚人呼陳及陵聲相似<lb/>
故云楚人聲<lb/>
<hi>十九</hi>大夫正朝立燕在寢有坐士立<lb/>
朝之與燕皆在於寢若路門外正朝則大夫<lb/>
<pb n="12a"/>
以下皆立若其燕朝在於路寢如孔子攝齊升<lb/>
堂又詩傳云不脫屨升堂謂之飫明脫屨升堂<lb/>
則坐也是大夫坐於上燕亦在寢故燕禮云燕<lb/>
朝服於寢案燕禮獻卿大夫及樂作之後西階<lb/>
上獻士士旣得獻者立於東階下西面無升堂<lb/>
之文是士立於下<lb/>
<hi>二十</hi>車左車右及元帥居中央皷下之法<lb/>
其車參乗射者在左戈盾在右者案宣十二年<lb/>
左傳云楚許伯御樂伯攝叔爲右於時樂伯主<lb/>
<pb n="12b"/>
射樂伯云左射以菆是射者在左攝叔云右入<lb/>
壘折馘執俘而還是戈盾勇力在右自然御者<lb/>
在中央此謂凡常戰士也若是元帥則在中央<lb/>
皷下御者在左戈盾亦在右故成二年鞌之戰<lb/>
於時郤克爲中軍將時流血及屨未絶皷音是<lb/>
將居鼔下也解張御郤克解張云矢貫余手及<lb/>
肘余折以御左輪朱殷是御者在左自然戈盾<lb/>
在右若天子諸侯親爲將亦居鼓下故戎右云<lb/>
賛王鼔成二年齊侯圍龍齊侯親鼔之是也若<lb/>
<pb n="13a"/>
非元帥則皆在左御者在中故成二年韓厥自<lb/>
其車左居中代御而逐齊侯故杜預云兵車自<lb/>
非元帥御者皆在中故熊氏以爲雖非元帥上<lb/>
軍下軍之將亦居鼔下故成十六年鄢陵之戦<lb/>
子重將左而云子重鼔之也故爲將皆在鼔下<lb/>
也以其親鼔故以爲鼔下案周禮諸侯執賁鼓<lb/>
軍將執晉鼔師帥執提旅帥執鼙豈皆居鼔下<lb/>
也其義恐非也<lb/>
<hi>卄一</hi>有几有筵及饋食下室之節<lb/>
<pb n="13b"/>
虞而立尸有几筵卒哭而諱生事畢而鬼事始<lb/>
巳注云諱辟其名謂不復饋食於下室而鬼神<lb/>
祭之巳辭也正義曰有几筵者未葬之前殯宫<lb/>
雖有脯醢之奠不立几筵其大歛之奠雖在殯<lb/>
宫但有席而巳亦無几也此席素席故前云奠<lb/>
以素器其下室之内有吉几筵今葬訖旣設虞<lb/>
祭有素几筵筵雖大斂之時巳有至於虞祭更<lb/>
立筵與几相配故云有几筵故士虞禮云祝免<lb/>
澡葛絰帶布席于室中東靣右几是也然此虞<lb/>
<pb n="14a"/>
祭而有几謂士大夫禮若夫子諸侯則葬前有<lb/>
几故周禮司几筵云䘮事素几鄭注云謂殯奠<lb/>
時天子旣爾諸侯南靣之君其事亦然下室謂<lb/>
内寢生時飲食有事處也未葬猶生事當以脯<lb/>
醢奠殯又於下室饋設黍稷謝兹云下室之饋<lb/>
器物几杖如平生鄭君荅張逸云未葬以脯醢<lb/>
奠於殯又於下室設黍稷日饋下室内寢也至<lb/>
朔月月半而殷奠殷奠有黍稷而下室不設也<lb/>
旣虞祭遂用祭禮下室遂無事也然不復饋食<lb/>
<pb n="14b"/>
於下室文承卒哭之下卒哭之時乃不復饋食<lb/>
於下室皇氏以爲虞則不復饋食於下室於理<lb/>
有疑<lb/>
<hi>卄四</hi>漢時禁緯候故六經皆謂之說<lb/>
易說帝乙曰易之帝乙爲成湯者鄭引易證六<lb/>
丗不諱故卒哭而舎髙祖之父也易說者鄭引<lb/>
云易緯也凡鄭云說者皆緯候也時禁緯侯故<lb/>
轉緯爲說也故鄭志張逸問禮注曰書說書說<lb/>
何書也荅曰尚書緯也當爲注時時在文網中<lb/>
<pb n="15a"/>
嫌引祕書故諸所牽圖䜟皆謂之說<lb/>
<hi>卄五</hi>殷以生日甲乙爲名丗䟽則可同<lb/>
湯名乙其六丗孫名祖乙即是六丗王也旣並<lb/>
爲帝故皆得曰帝乙也祖乙是湯六世孫與湯<lb/>
同名是六世得同名云天之錫命䟽可同名者<lb/>
此注易緯語也言帝王之名由天所錫則丗䟽<lb/>
可同故舉六丗以爲證也謂天所錫者殷以生<lb/>
日甲乙爲名則生日是天之命日爲名也白虎通<lb/>
云殷質以生日名子也故殷大甲帝乙武丁<lb/>
<pb n="15b"/>
<hi>卄六</hi>夫子友原壤宰我<lb/>
左傳呉季札譏叔孫穆子好善而不能擇人原<lb/>
壤母死登木而歌夫子聖人與之爲友者論語<lb/>
云無友不如已者謂方始爲交遊湏擇賢友左<lb/>
傳云好善而不能擇人者謂不善之人不可委<lb/>
之以致今原壤是夫子故舊爲日已乆或平生<lb/>
舊交或親屬恩好苟無大惡不可輙離故論語<lb/>
云故舊無大故則不相遺棄彼注云大故謂惡<lb/>
逆之事殺父害君乃爲大故雖登木之歌未至<lb/>
<pb n="16a"/>
於此且夫子聖人誨人不倦宰我請䘮親一期<lb/>
終助陳恒之亂互卿童子許其來進之情故志<lb/>
在攜獎不簡善惡原壤爲舊何足怪也<lb/>
<hi>卄七</hi>其中退然中爲身<lb/>
文子其中退然如不勝衣注云中身也退柔和<lb/>
貌郷射記曰弓二寸以爲侯中退或爲妥<lb/>
<hi>卄八</hi>古以精爽不攜貳者爲巫<lb/>
楚語昭王問觀射父絶地通天之事觀射父對<lb/>
云民之精爽不攜貳者明神降之在男曰覡在<lb/>
<pb n="16b"/>
女曰巫然案楚語精爽不攜貳者始得爲巫此<lb/>
經而云愚婦人者據末丗之巫非復是精爽不<lb/>
攜貳之巫也<lb/>
<hi>卄九</hi>祔有離有合<lb/>
孔子曰衛人之祔也離之魯人之祔也合之善<lb/>
夫注云祔謂合葬也離之有以間其椁中善夫<lb/>
善魯人也祔葬當合也正義曰魯人則合並兩<lb/>
棺置椁中無別物隔之言異生不須復隔榖則<lb/>
異室死則同穴故善魯之祔也<lb/>
<pb n="17a"/>
<hi>三十</hi>聲巳帷堂敬姜帷殯<lb/>
案春秋文十五年公孫敖之䘮聲己不視帷堂<lb/>
而哭公孫敖亦是穆伯此不云聲己之哭穆伯<lb/>
始者聲己是帷堂非帷殯也聲已哭在堂下怨<lb/>
恨穆伯不欲見其室故帷堂敬姜哭於堂上逺<lb/>
嫌不欲見夫之殯故帷殯案張逸荅陳鏗云敬<lb/>
姜早寡晝哭以辟嫌帷殯或亦辟嫌表夫之逺<lb/>
色也<lb/>
<hi>卅一</hi>殷主綴重周主重徹士有重無主<lb/>
<pb n="17b"/>
重主道也始死未作主以重主其神也重旣虞<lb/>
而埋之乃後作主春秋傳曰虞主用桑練主用<lb/>
栗殷主綴重焉綴猶聮也殷人作主而聮其重<lb/>
縣諸廟也去顯考乃埋之周主重徹焉周人作<lb/>
主徹重埋之正義曰案士䘮禮云士有重無主<lb/>
而此云重主道者此據天子諸侯有主者言之<lb/>
卿大夫以下無主春秋孔悝爲祏主鄭駮異義<lb/>
云孔悝祭所岀君故有主云重旣虞而埋之乃<lb/>
後作主者謂旣虞之後乃始埋重埋重之後乃<lb/>
<pb n="18a"/>
始作主案天子九虞九虞之後乃埋重重與祔<lb/>
相近故公羊云虞主用桑謂虞祭之末也左傳<lb/>
云祔而作主謂用主之𥘉俱是桑主其義不異<lb/>
故異義公羊說虞而作主左氏說天子九虞十<lb/>
六日祔而作主謂桑主許慎謹案左氏謹與禮<lb/>
同鄭氏不駮則是從左氏之義非是虞祭之日<lb/>
即作主也故此注云埋重之後乃作主也其卒<lb/>
哭之祭巳用主也必知然者以卒哭日成事以<lb/>
吉祭易䘮祭故知與虞異也<lb/>
<pb n="18b"/>
<hi>卅二</hi>作主之狀<lb/>
主之狀范寗云正方穿中央逹四方天子長尺<lb/>
二寸諸侯長一尺<lb/>
<hi>卅三</hi>鄭說重與虞主埋門外道左<lb/>
案旣夕禮將葬甸人抗重岀自道道左倚之鄭<lb/>
注云重旣虞將埋之是鄭埋重於門外之道左<lb/>
也若虞主亦埋之於祖廟門外之道左案異義<lb/>
戴禮及公羊說虞主埋於璧兩楹之間一說埋<lb/>
之於廟北牗下左氏說虞主所藏無明文鄭駮<lb/>
<pb n="19a"/>
之云案士䘮禮重與柩相隨之禮柩將岀則重<lb/>
倚於道左柩將入於廟則重止於門西虞主與<lb/>
神相隨之禮亦當然練時旣特作栗主則入廟<lb/>
之時祝奉虞主於道左練祭訖乃岀就虞主而<lb/>
埋之如旣虞埋重於道左是鄭旣練埋虞主於<lb/>
廟門之道左也<lb/>
<hi>卅四</hi>大臣之喪重於疾日<lb/>
子卯不樂紂以甲子死桀以乙卯亡王者謂之<lb/>
疾者不以舉樂爲吉事所以自戒懼知悼子在<lb/>
<pb n="19b"/>
堂斯其爲子卯也大矣言大臣䘮重於疾日也<lb/>
雜記曰君於卿大夫比葬不食肉比卒哭不舉<lb/>
樂<lb/>
<hi>卅五</hi>魯莊之丗楚稱荊僖元年始稱楚<lb/>
春秋莊十年荆敗蔡師于莘公羊傳曰荆者何<lb/>
州名也州不若國國不若氏氏不若人人不若<lb/>
名名不若字字不若子而左氏無此義荆蓋楚<lb/>
之本號魯莊之丗告命皆稱荆至僖元年始稱<lb/>
楚故杜預云荆始改號曰楚<lb/>
<pb n="20a"/>
<hi>卅六</hi>位定然後禄故有仕而未禄者<lb/>
仕而未有禄者君有饋焉曰獻使焉曰寡君注<lb/>
見在臣位與有禄同也君有饋有饋於君正義<lb/>
曰王制云位定然後禄之是先位定而後禄也<lb/>
<hi>卅七</hi>軍敗稱赴素服哭於庫門外<lb/>
軍有憂則素服哭於庫門之外憂謂爲敵所敗<lb/>
也素服者縞冠也赴車不載櫜韔兵不戢示當<lb/>
報也以告䘮之辭言之謂還告於國櫜甲衣韔<lb/>
弓衣正義曰案春秋左氏傳禍福稱告崩薨稱<lb/>
<pb n="20b"/>
赴今軍敗應稱告而稱赴故云以告䘮之辭言<lb/>
之上篇國亡大縣邑公卿大夫士皆厭冠哭於<lb/>
大廟或曰君舉而哭於后土<lb/>
<hi>卅八</hi>嫁母與廟絶族<lb/>
子思之母死於衛嫁母也姓庶氏赴於子思子<lb/>
思哭於廟門人至曰庶氏之母死何爲哭於孔<lb/>
氏之廟乎門人弟子也嫁母與廟絶族<lb/>
<hi>卅九</hi>子弑父凡在宫者殺無赦<lb/>
臣弑君凡在官者殺無赦子弑父凡在宫者殺<lb/>
<pb n="21a"/>
無赦言諸臣子孫無尊卑皆得殺之其罪無赦<lb/>
正義曰此在宫字諸本或爲在官恐與上在官<lb/>
相渉而誤也無問尊卑皆得殺之謂理合得殺<lb/>
若力所不能亦不責也故春秋崔杼弑莊公而<lb/>
晏子不討崔杼而不責晏子若力能討而不討<lb/>
則責之春秋董狐書趙盾云子爲正卿亡不出<lb/>
竟反不討賊書以弑君是也鄭此云子孫無問<lb/>
尊卑皆得殺之則似父之弑祖子得殺父然子<lb/>
之於父天性也父雖不孝於祖子不可不孝於<lb/>
<pb n="21b"/>
父今云子者因孫而連言之或容兄弟之子耳<lb/>
除子以外皆得殺其弑父之人異義衛輙拒父<lb/>
公羊以爲孝子不以父命辭王父之命許拒其<lb/>
父左氏以爲子而拒父悖德逆倫大惡也鄭駮<lb/>
異義云以父子私恩言之則傷仁恩則鄭意以<lb/>
公羊所云公義也左氏所云是私恩也故知今<lb/>
子之報殺其父是傷仁恩也若妻則得殺其弑<lb/>
父之夫<lb/>
<hi>四十</hi>張老發空之詞心譏文子<lb/>
<pb n="22a"/>
晉大夫發焉者發禮也晉君旣賀則朝廷大夫<lb/>
並發禮同從君往賀之張老心譏文子宫室飾<lb/>
麗故佯而美之也輪謂輪囷髙大也春秋外傳<lb/>
曰趙文子爲室斵其椽而礱之張老諌之是也<lb/>
<hi>四一</hi>管籥今之鏁須鑰匙<lb/>
案月令注管籥摶鍵器鍵謂鏁之入内者俗謂<lb/>
之鏁須管謂夾取鍵今謂之鑰匙則是管鍵爲<lb/>
別物而云管鍵者對則細別散則大同爲鍵而<lb/>
有故云管鍵<lb/>
<pb n="22b"/>
<hi>四二</hi>趙文子生不交利死不屬其子<lb/>
生不交利者謂文子生存之日不交渉於利是<lb/>
謂不與利交渉也死不屬其子焉者謂臨死時<lb/>
不私屬其子於君及朝廷也案禮記文子成室<lb/>
𬒳張老所譏樂奏肆夏從文子始禮記顯其奢<lb/>
僣者晉爲霸主揔領諸侯武爲晉相光顯威德<lb/>
此乃事勢須然無廢德行之善<lb/>
<hi>四三</hi>蟹匡蟬緌不關於𧖟蜂<lb/>
𧖟則須匡以貯繭而今無匡蟹背有匡匡自著<lb/>
<pb n="23a"/>
蟹則非爲𧖟設蜂冠無緌而蟬口有緌緌自著<lb/>
蟬非爲綘設譬如成人兄死𥘉不作衰後畏於<lb/>
子臯方爲制服服是子臯爲之非爲兄施亦如<lb/>
蟹匡蟬綏各不関於𧖟蜂也<lb/>
<hi>四四</hi>㬥㒬<lb/>
天乆不雨吾欲㬥㒬而奚若注㒬者靣向天覬<lb/>
天哀而雨之<lb/>
<hi>四五</hi>脫君祭服以禭臣<lb/>
衛大史柳莊死獻公當祭不釋服而徃遂以禭<lb/>
<pb n="23b"/>
之注脫君祭服以禭臣親賢也所以此禭之者<lb/>
以其不同襲也凡禭以斂正義曰明禭衣不用<lb/>
襲也<lb/>
<hi>四六</hi>邑與縣異注通言二邑<lb/>
與之色裘氏與縣潘氏書而納諸棺<hi>云云</hi>正義<lb/>
曰與之采邑曰裘氏及縣潘氏與二邑又書録<lb/>
其賞辭<hi>云云</hi>
禮記要義卷第四終<lb/>
<pb n="24a"/>
</p>
<p>
</p>
  </div>
</body>
</text>
</TEI>
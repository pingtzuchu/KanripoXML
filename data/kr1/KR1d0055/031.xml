<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
禮記要義卷第三十二<lb/>
　　郷飲酒凡四事<lb/>
正義曰案鄭目録云名曰郷飲酒義者以其記<lb/>
郷大夫飲賔于庠序之禮尊賢養老之義此於<lb/>
別録屬吉事儀禮有其事此記釋其義也但此<lb/>
篇前後凡有四事一則三年賔賢能二則郷大<lb/>
夫飲國中賢者三則州長習射飲酒也四則黨<lb/>
正蜡祭飲酒揔而言之皆謂之郷飲酒知此篇<lb/>
合有四事者以鄭注郷人郷大夫又云士州長<lb/>
<pb n="1b"/>
黨正鄭又云飲國中賢者亦用此禮也鄭必知<lb/>
此篇郷大夫賔賢能及飲國中賢者并州長黨<lb/>
正者以此經云郷人即郷大夫士則州長黨正<lb/>
又云君子謂郷大夫飲國中賢者下又云六十<lb/>
者坐五十者立侍亦是黨正飲酒之事下又云<lb/>
合諸郷射是亦州長習射之禮鄭以此參之故<lb/>
知此篇兼有四事郷則三年一飲州則一年再<lb/>
飲黨則一年一飲也所以然者天子六郷諸侯<lb/>
三郷卿二郷大夫一郷各有郷大夫而郷有郷<lb/>
<pb n="2a"/>
學取致仕在郷之中大夫爲父師致仕之士爲<lb/>
少師在於學中名爲郷先生教於郷中之人謂<lb/>
郷學每年入學三年業成必升於君若天子郷<lb/>
則升學士於天子若諸侯之郷則升學士於諸<lb/>
侯凡升之必用正月也將用升之先爲飲酒之<lb/>
禮郷大夫與郷先生謀事學生最賢使爲賔次<lb/>
者爲介又次者爲衆賔此郷大夫爲主人與之<lb/>
飲酒而後升之故周禮郷大夫職云三年則大<lb/>
比攷其德行道藝而興賢者能者郷老及郷大<lb/>
<pb n="2b"/>
夫帥其吏與其衆寡以禮禮賔之鄭云賢者有<lb/>
德行者能者有道藝者故鄭云古者年七十而<lb/>
致仕老於郷里大夫名曰父師士名少師而教<lb/>
學焉恒知郷人之賢者是以大夫就而謀之賢<lb/>
者以爲賔其次以爲介又其次爲衆賔而與之<lb/>
飲酒是亦將獻之以禮禮賔之也若州一年再<lb/>
飲者是春秋習射因而飲之以州長爲主人也若<lb/>
黨一年一飲者是歳十二月國於大蜡祭而黨<lb/>
中於學飲酒子貢觀蜡是也亦黨正爲主人也<lb/>
<pb n="3a"/>
此郷飲酒之義說儀禮郷飲酒也<lb/>
　六曰聖曰禮曰德<lb/>
仁義接賔主有事爼豆有數曰聖聖立而將之<lb/>
以敬曰禮禮以體長㓜曰德德也者得於身也<lb/>
故曰古之學術道者將以得身也是故聖人務<lb/>
焉注云聖通也所以通賔主之意也將猶奉也<lb/>
術猶藝也得身者謂成已令名免於刑罰也言<lb/>
學術道則此說賔賢能之禮正義曰聖立而將<lb/>
之以敬曰禮者謂通賔主之事其道已立能將<lb/>
<pb n="3b"/>
行之以恭敬乃謂之禮也　禮以體長㓜曰德<lb/>
德者得也旣能有禮以體成長㓜於事得宜故<lb/>
曰德也　德也者得於身也者重釋稱德之義<lb/>
是得善行於其身謂身之所行皆得於理也<lb/>
古之學術道者將以得身也者術者藝也言古<lb/>
之人學此才藝之道也將以得身也謂使身得<lb/>
成也此謂賔賢之人有術道今以賔敬接待之<lb/>
事其尊敬學習術道身得成就而有令名<lb/>
　七祭薦祭酒嚌肺在席中啐在席末<lb/>
<pb n="4a"/>
言是席之正非專爲飲食也者若此席專爲飲<lb/>
食應於席中啐酒今乃席末啐酒此席之設夲<lb/>
不爲飲食是主人敬重於賔故設席耳祭薦祭<lb/>
酒嚌肺在席中者敬主人之物故在席中啐酒<lb/>
入於己故在席末也<lb/>
　八飲酒之節能安燕而不亂<lb/>
降說屨升坐脩爵無數飲酒之節朝不廢朝莫<lb/>
不廢夕賔岀主人拜送節文終遂焉知其能安<lb/>
燕而不亂也注云朝夕朝莫聽事也不廢之者<lb/>
<pb n="4b"/>
旣朝乃飲先夕則罷其正也終遂猶充備也正<lb/>
義曰此一經明飲酒之禮雖爵行無數猶能節<lb/>
文自終不至於亂也　降說屨升坐者此謂無<lb/>
筭爵之𥘉也以前皆立而行禮未徹爼故未說<lb/>
屨至此徹爼之後乃說屨升堂坐也　脩爵無<lb/>
數者謂無筭爵也熊氏云謂行爵無數矣　朝<lb/>
不廢朝者朝後乃行飲酒之禮是朝不廢朝也<lb/>
莫不廢夕者謂飲酒禮畢乃治私家之事是莫<lb/>
不廢夕此謂郷飲酒之禮若黨正飲酒一國若<lb/>
<pb n="5a"/>
狂無不醉也<lb/>
　九經以天地紀以日月參以三光<lb/>
經之以天地紀之以日月參之以三光政教之<lb/>
本也注云日出於東僎所在也月生於西介所<lb/>
在也三光三大辰也天之政教出於大辰焉正<lb/>
義曰案昭十七年有星孛于大辰公羊云大辰<lb/>
者何大火也伐爲大辰北辰亦爲大辰故爾雅<lb/>
云大辰房心尾也大火謂之大辰北極謂之北<lb/>
辰是三大辰也何休云大火與伐天所以示民<lb/>
<pb n="5b"/>
時早晚天下取以爲正故謂之大辰辰時也是<lb/>
<hi>天之</hi>政教岀於大辰<lb/>
<hi>十一</hi>月三日則成魄<lb/>
月者三日則成魄者謂月盡之後三日乃成魄<lb/>
魄謂明生傍有微光也此謂月明盡之後而生<lb/>
魄非必月三日也所以前月大則月二日生魄<lb/>
前月小則三日乃生魄<hi>朱文公於義禮破此說謂三日非魄乃生明也十二</hi>燕𥘉立行禮似饗其餘則燕<lb/>
古者諸侯之射也必先行燕禮者案儀禮大射<lb/>
<pb n="6a"/>
在未旅之前燕𥘉似饗即是先行饗禮而云先<lb/>
行燕禮者燕𥘉似饗正謂立行禮似饗其餘則<lb/>
燕故禮其牲狗及設折爼行一獻此等皆燕之<lb/>
法也故云先行燕禮也<lb/>
<hi>十三</hi>諸侯歳獻書物三歳而貢士<lb/>
是故古者天子之制諸侯歳獻貢士於天子天<lb/>
子試之於射宮注云歳獻獻國事之書及計偕<lb/>
物也三歳而貢士舊說云大國三人次國二人<lb/>
小國一人正義曰以經云歳獻貢士於天子恐<lb/>
<pb n="6b"/>
歳獻之文只是貢獻於士故云歳獻獻國事之<lb/>
書云及計偕物也者漢時謂郡國送文書之使<lb/>
謂之爲計吏其貢獻之物與計吏俱來故謂之<lb/>
計偕物也偕俱也非但獻國事之書又俱獻貢<lb/>
物故云及計偕物知歳獻國事之書者小行人<lb/>
云令諸侯春入貢秋獻功注云貢六服所貢也<lb/>
功考績之功也秋獻之若今計文書㫁於九月<lb/>
其舊法也云三歳而貢士者以經貢士之文繫<lb/>
歳獻之下恐毎歳貢士故云三歳而貢士也又<lb/>
<pb n="7a"/>
知三歳者案書傳云古者諸侯之於天子也三<lb/>
年一貢士一適謂之好德再適謂之賢賢三適<lb/>
謂之有功有功者天子賜以衣服弓矢再賜以<lb/>
秬鬯三賜以虎賁百人號曰命諸侯不云益地<lb/>
者文不具矣書傳又云貢士一不適謂之過注<lb/>
云謂三年時也再不適謂之敖注云謂六年時<lb/>
也三不適謂之誣注云謂九年時也一絀以爵<lb/>
再絀以地三絀而地畢注云凡十五年鄭以此<lb/>
故知三歳而貢士也<lb/>
<pb n="7b"/>
<hi>十五</hi>曽孫之詩是貍首樂作而後射<lb/>
正義曰以諸侯射以貍首之篇謂今詩文無貍<lb/>
首之篇今射義有載曽孫之詩故知是貍首也<lb/>
云正爵四行獻賔獻公獻卿獻大夫者大射禮<lb/>
文云乃後樂作而射也者案大射禮獻大夫之<lb/>
後乃後工入樂作而後射此謂大射也若燕射<lb/>
則說屨升堂坐之後乃射矣故燕禮說屨升堂<lb/>
獻士畢若射則大射正爲司射如郷射之禮是<lb/>
也<lb/>
<pb n="8a"/>
<hi>十七</hi>與爲人後與猶竒也<lb/>
使子路執弓矢出延射曰賁軍之將亡國之大<lb/>
夫與爲人後者不入其餘皆入蓋去者半入者<lb/>
半注云先行飲酒禮將射乃以司正爲司馬子<lb/>
路執弓矢出延射則爲司射也延進也岀進觀<lb/>
者欲射者也賁讀爲僨僨猶覆敗也亡國亡君<lb/>
之國者也與猶竒也後人者一人而巳旣有爲<lb/>
者而徃竒之是貪財也子路陳此三者而觀者<lb/>
畏其義則或去也延或爲誓正義曰云與猶竒<lb/>
<pb n="8b"/>
也者謂他人無後已有人後之相爲合配今已<lb/>
更徃後之是配合之外更有竒隻故云後人者<lb/>
一人而已旣有爲者而徃竒之<lb/>
<hi>十八</hi>天子諸侯卿大夫射有三士二<lb/>
凡天子諸侯及卿大夫禮射有三一爲大射是<lb/>
將祭擇士之射二爲賔射諸侯來朝天子入而<lb/>
與之射也或諸侯相朝而與之射也三爲燕射<lb/>
謂息燕而與之射其天子諸侯大夫三射皆具<lb/>
其士無大射故司裘職云大射唯明王及諸侯<lb/>
<pb n="9a"/>
卿大夫不及於士故鄭注云士不大射士無臣<lb/>
祭無所擇是也其賔射燕射士皆有之故射人<lb/>
云士射豻侯二正是士有賔射也又郷射記云<lb/>
士布侯畫以鹿豕是士有燕射矣<lb/>
<hi>十九</hi>畿内諸侯張二侯畿外三侯<lb/>
其侯天子大射則射皮侯故考工記云張皮侯<lb/>
而棲鵠則春以功又司裘職云王大射則共虎<lb/>
侯熊侯豹侯設其鵠鄭注考工記皮侯謂此侯也<lb/>
畿内諸侯大射則張熊侯豹侯故司裘職云諸<lb/>
<pb n="9b"/>
侯則共熊侯豹侯設其鵠是也若畿外諸侯大<lb/>
射亦張三侯鄭注云逺尊得伸故亦張三侯一<lb/>
曰大侯鄭注云則天子熊侯謂以熊皮飾之二<lb/>
曰糝侯鄭注云糝雜也豹鵠而麋飾三曰豻侯<lb/>
鄭注云豻胡大皮飾侯若畿内卿大夫射麋侯<lb/>
故司裘云卿大夫則共麋侯是也其畿外卿大<lb/>
夫射侯無丈於諸侯旣得三侯其卿大夫蓋降<lb/>
君一等則糝侯豻侯其大射之侯皆有鵠也<lb/>
<hi>二十</hi>鵠二分侯中而居其一<lb/>
<pb n="10a"/>
其鵠則二分侯中而居其一故考工記云梓人<lb/>
爲侯廣與崇方參分其廣而鵠居一焉凡皮侯<lb/>
者各以其飾侯之側又方制其皮以爲鵠故鄭<lb/>
注司裘云以虎熊豹麋之皮飾其側又方制之<lb/>
以爲<graphic n="KR1647" url="https://raw.githubusercontent.com/kanripo/KR-Gaiji/master/images/KR1647.png" mimeType="image/png"/>謂之鵠謂之鵠者取名於鳱鵠小鳥而<lb/>
難中是以中之爲雋亦取鵠之言較較者直也<lb/>
射所以直己志則是但取其名非是實鳥也<lb/>
<hi>廿一</hi>凡賔射侯正之制<lb/>
此侯道鄭注司裘云虎九十弓熊七十弓豹麋<lb/>
<pb n="10b"/>
五十弓列國之諸侯大射大侯亦九十參七十<lb/>
干五十逺尊得伸可同耳其天子以下賔射則<lb/>
射人云王射三侯五正諸侯射二侯三正卿大<lb/>
夫射一侯二正士射豻侯二正鄭云謂五正三<lb/>
正二正之侯五正者中朱次白次蒼次黃玄居<lb/>
外三正損玄黃二正畫以朱緑鄭又云二侯者<lb/>
三正二正之侯也一侯者二正而巳此皆與賔<lb/>
射於朝之禮也考工記梓人職云張五采之侯<lb/>
則逺國屬凡賔射之侯謂之正鄭注大射云正<lb/>
<pb n="11a"/>
者正也亦鳥名齊魯之間名題肩爲正然則天<lb/>
子賔射用五正三正二正之侯畿内諸侯賔射<lb/>
用三正之侯卿大夫用二正之侯士亦用二正<lb/>
之侯又飾以豻畿外諸侯以下賔射其侯無文<lb/>
約大射諸侯旣同天子張三侯則賔射亦同天<lb/>
子用五正三正二正之侯其卿大夫射亦三正<lb/>
二正之侯士射二正之侯若五正者同虎侯九<lb/>
十弓三正者同熊侯七十弓二正者同豹侯五<lb/>
十弓凡中央之赤皆方二尺以外之色皆分布<lb/>
<pb n="11b"/>
之其外又畫以雲氣天子以下燕射則尊卑皆<lb/>
用一侯故郷射記云天子熊侯白質諸侯麋侯<lb/>
赤質大夫布侯畫以虎豹士布侯畫以鹿豕鄭<lb/>
注云白質赤質皆謂采其地不采者白布也熊<lb/>
麋虎豹鹿豕皆正靣畫其頭象於正鵠之處耳<lb/>
君畫一臣畫二陽竒隂偶之數也燕射射熊虎<lb/>
豹不忘上下相犯射麋鹿豕志在君臣相養也<lb/>
梓人云張獸侯則王以息燕謂此也郷射記旣<lb/>
不列畿内畿外之異則諸侯以下外内同也郷<lb/>
<pb n="12a"/>
射記列天子以下各一侯下文云侯道五十弓<lb/>
弓二寸以爲侯中則天子以下皆五十弓侯中<lb/>
同方一丈也降尊以就卑言燕主歡心故也而<lb/>
皇氏沈氏乃云天子熊侯或云九十弓或云七<lb/>
十弓乃同三侯上下之差文無準據其義非也<lb/>
<hi>廿三</hi>侯中及上下躬上下舌用布數<lb/>
其侯用布之數案郷射記郷侯五十弓則侯道<lb/>
五十歩也以弓之下制長六尺以射用弓故稱<lb/>
弓一弓取二寸以爲中則侯中方一丈也郷射<lb/>
<pb n="12b"/>
記又云倍中以爲躬注云躬身也謂中之上下<lb/>
幅也用布各二丈郷射記又云倍躬以爲左右<lb/>
舌舌謂躬之上下横一幅布張於躬外左右而<lb/>
出謂之舌考工記謂舌爲个躬旣二丈上舌倍<lb/>
躬則用布四丈也郷射記又云下舌半上舌注<lb/>
云半者半其出於躬者也上舌岀射各一丈則<lb/>
下舌出弓各五尺然則下舌用布三丈揔而計<lb/>
之侯中方一丈凡五幅用布五丈上下二躬用<lb/>
布四丈上舌復用布四丈下舌用布三丈故鄭<lb/>
<pb n="13a"/>
注郷射記云郷射侯用布十六丈也以此計之<lb/>
侯道七十弓則侯中方丈四凡七幅幅別丈四<lb/>
是用布九丈八尺上下二躬各倍中用布五丈<lb/>
六尺上舌倍躬亦用布五丈六尺上舌岀躬各<lb/>
丈四尺下舌半上舌則左右各减七尺則下舌<lb/>
用布四丈二尺故鄭注郷射記云七十歩之侯<lb/>
用布二十五丈二尺其九十弓之侯用布三十<lb/>
六丈其張三侯之體同道位之近者最下逺者<lb/>
漸髙故大射云大侯之崇見鵠於參參見鵠於<lb/>
<pb n="13b"/>
干干不及地武<lb/>
<hi>二五</hi>自王至士射耦之數<lb/>
其耦射人云王以六耦諸侯以四耦卿大夫士<lb/>
以三耦又射人云諸侯以下謂畿内也若畿外<lb/>
諸侯以下則皆三耦故大射及郷射并左傳襄<lb/>
二十九年晉士鞅來聘射皆三耦是也<lb/>
<hi>二六</hi>大射在廟賔射朝燕射寢<lb/>
其射宫所在天子大射必先習於澤宫而後射<lb/>
於射宫則此射義文也其射宫天子則在廟也<lb/>
<pb n="14a"/>
故司服云享先公饗射則鷩冕司几筵云大朝<lb/>
覲大饗射依前南郷是也其服鷩冕天子賔射<lb/>
則在朝故射人云諸侯在朝則皆北靣是也其<lb/>
服皮弁服矣天子燕射則在寢以諸侯燕於小<lb/>
寢天子路寢之朝謂之燕朝者故知天子諸侯<lb/>
燕射在寢故郷射記云君國中射則皮樹中鄭<lb/>
注云謂燕射也其服則玄冕緇衣素裳也諸侯<lb/>
以爲朝服燕禮云燕朝服於寢是其諸侯大射<lb/>
不顯畿内畿外之異案儀禮大射云公入鷔射<lb/>
<pb n="14b"/>
畢而云入謂從郊入國也謂射在郊學也故郷<lb/>
射記云於郊則閭中鄭注云大射於大學儀禮<lb/>
所陳多據畿外諸侯即畿内諸侯或亦然也其<lb/>
服無文故用皮弁以射在學宫學記云皮弁祭<lb/>
菜故也其諸侯賔射若在國則亦在朝與天子<lb/>
同若在國外相㑹則在竟故郷射記云於竟則<lb/>
虎中鄭注云謂與鄰國君射也其服亦皮弁服<lb/>
也以聘禮君受聘皮弁故也其卿大夫以下射<lb/>
之所在及所服之衣無明文也此三射之外又有<lb/>
<pb n="15a"/>
郷射謂郷大夫貢賢能之後行郷射之禮而詢<lb/>
衆庶故郷大夫職云獻賢能之書于王退而以<lb/>
郷射之禮五物詢衆庶是也又有州長射于州<lb/>
序之禮其侯並同賔射之法故鄭注云郷侯二<lb/>
正<lb/>
<hi>廿七</hi>主皮之射有二又有習武之射<lb/>
凡主皮之射有二一是卿大夫從君田獵班餘<lb/>
獲而射書傳云凡祭取餘獲陳於澤然後卿大<lb/>
夫相與射也鄭注郷射云主皮者無侯張獸皮<lb/>
<pb n="15b"/>
而射之主於獲也二是庶人亦主皮之射故鄭<lb/>
注周禮云庶人無侯張皮而射之是也又有習<lb/>
武之射故司弓矢云弧弓以授射甲革椹質者<lb/>
是也<lb/>
<hi>廿八</hi>習射於澤射椹質試武<lb/>
天子將祭必先習射於澤澤者所以澤士也者<lb/>
澤是宫名於此宫中射而擇士故謂此宫爲澤<lb/>
澤所在無文盖於寛閑之處近水澤而爲之也<lb/>
非唯祭而擇士餘射亦在其中故書傳論主皮<lb/>
<pb n="16a"/>
射云嚮之取也於囿中勇力之取也今之取也<lb/>
於澤宫揖譲之取也是主皮之射亦近於澤也<lb/>
選士於澤不射侯也但試武而巳故司弓矢云<lb/>
澤共射椹質之弓矢鄭司農引此射義之文以<lb/>
釋之是知於澤中射椹質而巳又鄭注司弓矢<lb/>
云樹椹以爲射正射甲與椹試弓習武也其主<lb/>
皮之射則張皮亦揖譲也<lb/>
<hi>廿九</hi>桑弧蓬矢用六禮射唯四矢<lb/>
故男子生桑弧蓬矢六以射天地四方天地四<lb/>
<pb n="16b"/>
方者男子之所有事也故必先有志於其所有<lb/>
事然後敢用糓也飯食之謂也注云男子生則<lb/>
設弧於門左三日負之人爲之射乃卜食子也<lb/>
正義曰此一經明男子重射之義以男子生三<lb/>
日射人以桑弧蓬矢者則有爲射之志故長大<lb/>
重之桑弧蓬矢者取其質也所以用六者射天<lb/>
地四方也所以禮射唯四矢者示事有不用<lb/>
也四矢者象禦四方之亂<lb/>
<hi>三十</hi>射時飲爵時皆有升降揖遜<lb/>
<pb n="17a"/>
孔子曰君子無所爭必也射乎揖譲而升下而<lb/>
飲其爭也君子注云必也射乎言君子至於射<lb/>
則有爭也下降也飲射爵者亦揖譲而升降勝<lb/>
者袒决遂執張弓不勝者襲說决拾郤左手右<lb/>
加弛弓於其上而升飲君子恥之是以射則爭<lb/>
中正義曰此飲射爵者亦揖譲而升降者此解<lb/>
經揖譲而升下經稱揖譲謂飲射爵時揖譲非<lb/>
射時揖譲也故云飲射爵者亦揖讓而升降亦<lb/>
者亦如射時揖譲飲今亦揖譲故儀禮大射云<lb/>
<pb n="17b"/>
耦進上射在左並行當階北靣揖及階揖升堂<lb/>
揖皆當其物北靣揖及物揖射畢北靣揖揖如<lb/>
升射是射時升降揖譲也大射又云飲射爵之<lb/>
時勝者皆袒决遂執張弓不勝者皆襲說决拾<lb/>
郤左手右加弛弓于其上遂以執付揖如始升<lb/>
射及階勝者先升升堂少右不勝者進北靣坐<lb/>
取豐上之觶立卒觶坐奠於豐下興揖不勝者<lb/>
先降是飲射爵之時揖讓升降也<lb/>
禮記要義卷第三十二<lb/>
</p>
<p>
</p>
  </div>
</body>
</text>
</TEI>
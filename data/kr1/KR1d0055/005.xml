<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
禮記要義卷第六　月令<lb/>
一月令不合周法亦疑非吕不韋<lb/>
案吕不韋集諸儒士著爲十二月紀合十餘萬<lb/>
言名爲吕氏春秋篇首皆有月令與此文同是<lb/>
一證也又周無大尉唯秦官有大尉而此月令<lb/>
云乃命大尉此是官名不合周法二證也又秦<lb/>
以十月建亥爲歳首而月令云爲來歳授朔日<lb/>
即是九月爲歳終十月爲授朔此是時不合周<lb/>
法三證也又周有六冕郊天迎氣則用大裘乗<lb/>
<pb n="1b"/>
玉輅建大常日月之章而月令服飾車旗並依<lb/>
時色此是事不合周法四證也故鄭云其中官<lb/>
名時事多不合周法然案秦始皇十二年吕不<lb/>
韋死二十六年并天下然後以十月爲歳首歳<lb/>
首用十月時不韋巳死十五年而不韋不得以<lb/>
十月爲正又云周書先有月令何得云不韋所<lb/>
造又秦并天下立郡何得云諸侯又秦以好兵<lb/>
殺害毒𬒳天下何能布德施惠春不興兵<lb/>
二周天里度之數指諸星以爲天<lb/>
<pb n="2a"/>
案鄭注考靈耀云天者純陽清明無形聖人則<lb/>
之制璸璣玉衡以度其象如鄭此言則天是大<lb/>
虚本無形體但指諸星運轉以爲天耳但諸星<lb/>
之轉從東而西必三百六十五日四分日之一<lb/>
星復舊處星旣左轉日則右行亦三百六十五<lb/>
日四分日之一至舊星之處即以一日之行而<lb/>
爲一度計二十八宿一周天凡三百六十五度<lb/>
四分度之一是天之一周之數也天如彈丸圍<lb/>
圜三百六十五度四分度之一案考靈耀云一<lb/>
<pb n="2b"/>
度二千九百三十二里千四百六十一分里之<lb/>
三百四十八周天百七萬一千里者是天圎周<lb/>
之里數也以圍三徑一言之則直徑三十五萬<lb/>
七千里此爲二十八宿周廽直徑之數也然二<lb/>
十八宿之外上下東西各有萬五千里是爲四<lb/>
遊之極謂之四表據四表之内并星宿内緫有<lb/>
三十八萬七千里然則天之中央上下正半之<lb/>
處則一十九萬三千五百里地在於中是地去<lb/>
天之數也<lb/>
<pb n="3a"/>
三地與星辰俱有四遊升降<lb/>
鄭注考靈耀云地蓋厚三萬里春分之時地正<lb/>
當中自此地漸漸而下至夏至之時地下遊萬<lb/>
五千里地之上畔與天中平夏至之後地漸漸<lb/>
向上至秋分地正當天之中央自此地漸漸而<lb/>
上至冬至上遊萬五千里地之下畔與天中平<lb/>
自冬至後地漸漸而下此是地之升降於三萬<lb/>
里之中但渾天之體雖繞於地地則中央正平<lb/>
天則北髙南下北極髙於地三十六度南極下<lb/>
<pb n="3b"/>
於地三十六度然則北極之下三十六度常見<lb/>
不没南極之上三十六度常没不見南極去北<lb/>
極一百二十一度餘若逐曲計之則一百八十<lb/>
一度餘若以南北中半言之謂之赤道去南極<lb/>
九十一度餘去北極亦九十一度餘此是春秋<lb/>
分之日道也赤道之北二十四度爲夏至之日<lb/>
道去北極六十七度也赤道之南二十四度爲<lb/>
冬至之日道去南極亦六十七度地有升降星<lb/>
辰有四遊又鄭注考靈耀云天旁行四表之中<lb/>
<pb n="4a"/>
冬南夏北春西秋東皆薄四表而止地亦升降<lb/>
於天之中冬至而下夏至而上二至上下蓋極<lb/>
地厚也地與星辰俱有四遊升降四遊者自立<lb/>
春地與星辰西遊春分西遊之極地雖西極升<lb/>
降正中從此漸漸而東至春末復正自立夏之<lb/>
後北遊夏至北遊之極地則升降極下至夏季<lb/>
復正立秋之後東遊秋分東遊之極地則升降<lb/>
正中至秋季復正立冬之後南遊冬至南遊之<lb/>
極地則升降極上冬季復正此是地及星辰四<lb/>
<pb n="4b"/>
遊之義也<lb/>
　四星辰亦隨地升降<lb/>
星辰亦隨地升降故鄭注考靈耀云夏日道上<lb/>
與四表平下去東井十二度爲三萬里則是夏<lb/>
至之日上極萬五千里星辰下極萬五千里故<lb/>
夏至之日下至東井三萬里地<lb/>
　五日與星辰四遊相反相去三萬里<lb/>
立春星辰西遊日則東遊春分星辰西遊之極<lb/>
日東遊之極日與星辰相去三萬里夏則星辰<lb/>
<pb n="5a"/>
北遊日則南遊夏至星辰北遊之極日南遊之<lb/>
極日與星辰相去三萬里以此推之秋冬於此<lb/>
可知計夏至之日日在井星正當嵩髙之上以<lb/>
其南遊之極故在嵩髙之南萬五千里所以夏<lb/>
至有尺五寸之景也於時日又上極星辰下極<lb/>
故日下去東井三萬里也然鄭四遊之極元出<lb/>
周髀之文但日與星辰四遊相反春分日在婁<lb/>
則婁星極西日體在婁星之東去婁三萬里以<lb/>
度言之十二度也則日没之時去昬中之星近<lb/>
<pb n="5b"/>
校十度旦時日極於東去旦中之星遠校十度<lb/>
若秋分日在角則角星極東日體在角星之西<lb/>
去角三萬里則日没之時去昬中之星遠校十<lb/>
度旦時日極於西去旦中之星近校十度此皆<lb/>
與曆乖違於數不合鄭無指解其事有疑但禮<lb/>
是鄭學故具言之耳賢者裁焉但二十八宿從<lb/>
東而左行日從西而右行一度逆㳂二十八宿<lb/>
案漢書律歷志云冬至之時日在牽牛𥘉度春<lb/>
分之時日在婁四度夏至之時日在東井三十<lb/>
<pb n="6a"/>
一度秋分之時日在角十度若日在東井則晝<lb/>
極長八尺之表尺五寸之景若春分在婁秋分<lb/>
在角晝夜等八尺之表七尺五寸之景冬至日<lb/>
在斗則晝極短八尺之表一丈三尺之景一丈<lb/>
三尺之中去其一尺五寸則餘有一丈一尺五<lb/>
寸之景是冬夏徃來之景也凡於地千里而差<lb/>
一寸則夏至去冬至體漸南漸下相去一十萬<lb/>
五千里又考靈耀云正月假上八萬里假下一<lb/>
十萬四千里<lb/>
<pb n="6b"/>
　十月行有遲速諸星皆周天外行一度<lb/>
凡二十八宿及諸星皆循天左行一日一夜一<lb/>
周天一周天之外更行一度計一年三百六十<lb/>
五周天四分度之一日月五星則右行日一日<lb/>
一度月一日一十三度十九分度之七此相通<lb/>
之數也今曆家之說則月一日至於四日行最<lb/>
疾日行十四度餘自五日至八日行次疾日行<lb/>
十三度餘自九日至十九日行則遲日行十二<lb/>
度餘自二十日至二十三日又小疾日行十三<lb/>
<pb n="7a"/>
度餘自二十四日至於晦行又最疾日行一十<lb/>
四度餘此是月行之大率也二十七日月行一<lb/>
周天至二十九日強半月及於日與日相㑹乃<lb/>
爲一月故考靈耀云九百四十分爲一日二十<lb/>
九日與四百九十九分爲月是一月二十九日<lb/>
之外至第三十日分至四百九十九分月及於<lb/>
日計九百四十分則四百七十爲半今四百九<lb/>
十九分是過半二十九分也<lb/>
<hi>十一</hi>月與星辰日照乃有光<lb/>
<pb n="7b"/>
月是隂精日爲陽精故周髀云日猶火月猶水<lb/>
火則外光水則含景故月光生於日所照魄生<lb/>
於日所蔽當日則光盈就日則明盡京房云月<lb/>
與星辰隂者也有形無光可照之乃有光先師<lb/>
以爲日似彈丸月似鏡體或以爲月亦似彈丸<lb/>
日照處則明不照處則闇<lb/>
<hi>十二</hi>因日月之㑹分爲大數<lb/>
日月之行一歳十二㑹聖王因其㑹而分之以<lb/>
爲大數焉勸斗所建命其四時此云孟春者日<lb/>
<pb n="8a"/>
月㑹於娵訾而斗建寅之辰也凡記昏明中星<lb/>
者爲人君南面而聽天下視時候以授民事<lb/>
<hi>十三</hi>孟不必爲庶長<hi>公子慶父庶長稱仲見莊二季䟽</hi>
正義曰禮緯爲庶長稱孟故云孟長也若於人<lb/>
言之庶爲孟若於物言之直爲長也不取庶長<lb/>
之義先儒以孟春亦爲之庶長案尚書康誥云<lb/>
孟侯書傳天子之子十八稱孟侯並皆稱孟豈<lb/>
亦庶長乎<lb/>
<hi>十四</hi>日月十二㑹之大數<lb/>
<pb n="8b"/>
聖王因其日月自然之㑹而分爲十二分以爲<lb/>
大略之數焉所以爲大略之數者以二十九日<lb/>
過半月及於日日不可分兩月各有二十九日<lb/>
又兩月各強半之日合兩半而成一日是一月<lb/>
有三十日一月二十九日一大一小之外仍有<lb/>
餘分一年十二月六大六小緫有三百五十四<lb/>
日是歳十二㑹之實數也仍少十一日四分日<lb/>
之一未得周天聖王緫以三百六十五日四分<lb/>
日之一爲十二㑹之大數一㑹即一辰也<lb/>
<pb n="9a"/>
<hi>十五</hi>甲乙爲日名不爲月名<lb/>
其日甲乙注云乙之言軋也日之行春東從青<lb/>
道發生萬物月爲之佐時萬物皆解孚甲自抽<lb/>
軋而岀因以爲日名焉乙不爲月名者君統臣<lb/>
功也<hi>注於月名上去甲字未諭十六</hi>陽律隂律候氣之法<lb/>
正義曰案司農注周禮云陽律以竹爲管隂律<lb/>
以銅爲管鄭康成則以皆用銅爲之知者案律<lb/>
曆志量者龠合升斗斛本起黃鐘之龠而五量<lb/>
<pb n="9b"/>
加之其法皆用銅聲中黃鐘以此準之故知用<lb/>
銅也司農云陽律以竹隂律以銅非也云應謂<lb/>
吹灰也者蔡邕云以法爲室三重户閉塗舋必<lb/>
周密布緹縵室中以木爲案毎律各一案内<graphic n="KR0763" url="https://raw.githubusercontent.com/kanripo/KR-Gaiji/master/images/KR0763.png" mimeType="image/png"/>
外髙從其方位加律其上以葭灰實其端其月<lb/>
氣至則灰飛而管通如蔡所云則是爲十二月<lb/>
律則布室内十二辰若其月氣至則其辰之管<lb/>
灰飛而管空也然則十二律各當其辰邪埋地<lb/>
下入地處<graphic n="KR0763" url="https://raw.githubusercontent.com/kanripo/KR-Gaiji/master/images/KR0763.png" mimeType="image/png"/>出地處髙故云内<graphic n="KR0763" url="https://raw.githubusercontent.com/kanripo/KR-Gaiji/master/images/KR0763.png" mimeType="image/png"/>外髙黃鐘之<lb/>
<pb n="10a"/>
管埋於子位上頭嚮南以外諸管推之可悉知<lb/>
又律云以河内葭莩爲灰冝陽金門山竹爲管<lb/>
熊氏云案吹灰者謂作十二律管於室中四時<lb/>
位上埋之地蘆莩燒之作灰而實之律管中以<lb/>
羅縠覆之氣至則吹灰動縠矣小動爲氣和大<lb/>
動爲君弱臣強專政之應不動縠爲君嚴猛之<lb/>
應云凡律空圍九分者以黃鐘爲諸律之首諸<lb/>
律雖長短有差其圍皆以九分爲限<lb/>
<hi>十七</hi>七八生物九六成物<lb/>
<pb n="10b"/>
生物者謂木火七八之數也成物者謂金水九<lb/>
六之數也則春夏生物也秋冬成物也故易繫<lb/>
辭云精氣爲物遊魂爲變也注云精氣謂七八<lb/>
遊魂謂九六則是七八生物九六終物是也<lb/>
<hi>十八</hi>五臟配五行有二說<lb/>
異義云今文尚書歐陽說肝木也心火也脾土<lb/>
也肺金也腎水也古尚書說脾木也肺火也心<lb/>
土也肝金也腎水也許慎謹案月令春祭脾夏<lb/>
祭肺季夏祭心秋祭肝冬祭腎與古尚書同鄭<lb/>
<pb n="11a"/>
駮之云月令祭四時之位及其五藏之上下次<lb/>
之耳冬位在後而腎在下夏位在前而肺在上<lb/>
春位小前故祭先脾秋位小却故祭先肝腎也<lb/>
脾也俱在鬲下肺也心也肝也俱在鬲上祭者<lb/>
必三故有先後焉不得同五行之氣今醫病之<lb/>
法以肝爲木心爲火脾爲土肺爲金腎爲水則<lb/>
有瘳也若反其術不死爲劇如鄭此言五行所<lb/>
主則從今文尚書之說不同許慎之義<lb/>
<hi>十九</hi>漢始亦以驚蟄爲正月中<lb/>
<pb n="11b"/>
漢始亦以驚蟄爲正月中者以漢之時立春爲<lb/>
正月節驚蟄爲正月中氣雨水爲二月節春分<lb/>
爲二月中氣至前漢之末以雨水爲正月中驚<lb/>
蟄爲二月節故律曆志云正月立春節雨水中<lb/>
二月驚蟄節春分中是前漢之末劉歆作三統<lb/>
曆改驚蟄爲二月節鄭以舊曆正月啓蟄即驚<lb/>
也故云漢始亦以驚蟄爲正月中但蟄蟲正月<lb/>
始驚二月大驚故在後移驚蟄爲二月節雨水<lb/>
爲正月中凡二十四氣<hi>云云<pb n="12a"/>二十</hi>三統曆三月節榖雨清明中<lb/>
案通卦驗及今曆以清明爲三月節榖雨爲三<lb/>
月中餘皆與律曆志並同案三統曆則三月節<lb/>
榖雨清明中<lb/>
<hi>二一</hi>月令車馬衣服非周制<lb/>
凡此車馬衣服皆所取於殷時而有變焉非周<lb/>
制也周禮朝祀戎獵車服各以其事不以四時<lb/>
爲異又玉藻曰天子龍衮以祭玄端而朝日皮<lb/>
弁以日視朝與此皆殊<lb/>
<pb n="12b"/>
<hi>二二</hi>六畜取象多塗<lb/>
羊火畜也者案尚書五行傳曰貌之不恭則有<lb/>
雞禍注雞畜之有冠翼者屬貌言之不從則有<lb/>
犬禍注犬畜之以口吠守者屬言視之不明則<lb/>
有羊禍注羊畜之遠視者屬視聽之不聦則有<lb/>
豕禍注豕畜之居閑衛而聽者屬聽思之不睿<lb/>
則有牛禍注地厚德載物牛畜之任重者屬思<lb/>
皇之不極則有馬禍注天行健馬畜之疾行者<lb/>
屬皇極是雞爲木畜羊爲火畜牛馬土畜犬爲<lb/>
<pb n="13a"/>
金畜豕爲水畜但隂陽取象多塗故午爲馬酉<lb/>
爲雞不可一定也<lb/>
<hi>廿三</hi>中數曰歳朔數曰年<lb/>
掌正歳年以序事者太史職文鄭注大中數曰<lb/>
歳朔數曰年中數者謂十二月中氣一周緫三<lb/>
百六十五日四分日之一謂之一歳朔數者朔<lb/>
十二月之朔一周謂三百五十四日謂之爲年<lb/>
此是歳年相對故有朔數中數之別若散而言<lb/>
之歳亦年也故爾雅釋天云唐虞曰載夏曰歳<lb/>
<pb n="13b"/>
商曰祀周曰年是也<lb/>
<hi>廿四</hi>辰隨天左行日月星右行<lb/>
天文及日月星辰之行天則左還一日一度一<lb/>
年三百六十五度四分度之一又至周一度日<lb/>
月五星並逆行天右行各有多少辰有二十八<lb/>
宿亦隨天左行<lb/>
<hi>廿五</hi>郊用元日耕用元辰<lb/>
是月也天子乃以元日祈榖于上帝乃擇元辰<lb/>
天子親載耒耜措之于參保介之御間帥三公<lb/>
<pb n="14a"/>
九卿諸侯大夫躬耕帝藉天子三推三公五推<lb/>
卿諸侯九推注云謂以上辛郊祭天也春秋傳<lb/>
曰夫郊祀后稷以祈農事是故啓蟄而郊郊而<lb/>
後耕上帝大微之帝也元辰蓋郊後吉亥也正<lb/>
義曰甲乙丙丁等謂之日郊之用辛上云元日<lb/>
子丑寅夘之等謂之爲辰耕用亥日故云元辰<lb/>
盧植蔡邕並云郊天是陽故用日耕藉是隂故<lb/>
用辰元者善也郊雖用日亦有辰但日爲吉主<lb/>
耕之用辰亦有日但辰爲主皇氏云正月建寅<lb/>
<pb n="14b"/>
日月㑹辰在亥故耕用亥也未知然否<lb/>
<hi>廿六</hi>十月天氣上騰其實反歸地下<lb/>
正月爲泰泰通也天地交通七月爲否否塞也<lb/>
言天地隔塞所以十月云地氣下降天氣上騰<lb/>
者以十月之時純隂用事地體凝凍寒氣逼物<lb/>
地又在下故云地氣下降於時六陽從上退盡<lb/>
無復用事天體在上不近於物似若陽歸於天<lb/>
故云天氣上騰其實十月天氣反歸地下若審<lb/>
察於此不足可疑而劉洽汜閣皇侃之徒旣不<lb/>
<pb n="15a"/>
審知其理又不能定其旨趣諠諠撓撓亦無取<lb/>
焉<hi>未見三家之說廿七</hi>犠牲用牝下用牝<lb/>
命祀山林川澤犠性母用牝注云爲傷妊生之<lb/>
類若天地宗廟大祭之時雖非正月皆不用牝<lb/>
<hi>廿八</hi>伐木有禁有不禁<lb/>
禁止伐木者禁謂禁其欲伐止謂止其巳伐者<lb/>
此伐木在山中或在禁障之處十月許人採取<lb/>
至正月之時禁令止息故王制云草木零落然<lb/>
<pb n="15b"/>
後入山林詩魚麗傳云草木不折不操斧斤不<lb/>
入山林是也若國家隨時所須以爲材用者雖<lb/>
非冬月亦得取之故山虞有仲冬斬陽木仲夏<lb/>
斬隂木又云邦工入山林而掄材不禁是也其<lb/>
非是所禁之處春秋亦得取之故周禮云春秋<lb/>
之斬木不入禁鄭注斬四野之木可若於正月<lb/>
皆禁之<lb/>
<hi>廿九</hi>火訛以巳乗寅<lb/>
以巳來乗寅巳爲火故火來也寅爲天漢之津<lb/>
<pb n="16a"/>
火雖欲來而畏水終竟不來但訛言道火相恐<lb/>
動也<lb/>
<hi>三十</hi>箕畢尚妻之所好<lb/>
案鄭注洪範中央土氣爲風東方木氣爲雨箕<lb/>
屬東方木木剋土土爲妃尚妃之所好故箕星<lb/>
好風也西方金氣爲隂剋東方木木爲妃畢屬<lb/>
西方尚妻之所好故好雨也今申氣乗寅兩相<lb/>
衝破申來逆寅寅爲風風之𬒳逆故爲焱風寅<lb/>
徃破申申爲雨雨之𬒳逆故爲暴雨也<lb/>
<pb n="16b"/>
<hi>卅一</hi>井斗度寛故舉弧建<lb/>
日月㑹于降婁言物降落而収斂而斗建卯之<lb/>
辰者斗星隨天而轉一日一夜過轉一周而行<lb/>
一度故正月建寅二月建卯也云弧在輿鬼南<lb/>
建星在斗上者熊氏說云石氏星經文弧與建<lb/>
星非二十八宿而昬明舉之者由弧星近井建<lb/>
星近斗井有三十三度斗有二十六度其度旣<lb/>
寛若舉井斗不知何日的至井斗之中故舉弧<lb/>
星建星也<lb/>
<pb n="17a"/>
<hi>卅二</hi>尚書月令舉星不同<lb/>
此仲春之月昬弧中案尚書云日中星鳥不同<lb/>
者如鄭康成之意南方七宿緫爲鳥星井鬼則<lb/>
鳥星之分故云星鳥與此同也案仲夏昬亢中<lb/>
尚書云日永星火不同者案鄭答孫顥云星火<lb/>
非謂心星也卯之三十度緫爲大火其曰大火<lb/>
之次有星者月令舉其月𥘉尚書緫舉一月故<lb/>
不同也案仲秋之月昬牽牛中尚書云宵中星<lb/>
虚其仲冬之月云東壁中尚書云日短星昴不<lb/>
<pb n="17b"/>
同者亦是月令舉其𥘉朔尚書緫舉一月之中<lb/>
理亦不異孔安國注尚書與此則別尚書所舉<lb/>
星者自取畢見之義不謂南方之中<lb/>
<hi>卅三</hi>日夜分馬蔡鄭不同<lb/>
正義曰日夜分謂晝夜漏刻馬融云晝有五十<lb/>
刻夜有五十刻據日出日入爲限蔡邕以爲星<lb/>
見爲夜日入後三刻日岀前三刻皆屬晝晝有<lb/>
五十六刻夜有四十四刻鄭康成注尚書云日<lb/>
中星以爲日見之漏五十五刻不見之漏四十<lb/>
<pb n="18a"/>
五刻與蔡校一刻也大略亦同<lb/>
<hi>卅四</hi>雷乃發聲始電<lb/>
雷乃發聲者雷是陽氣之聲將上與隂相衝蔡<lb/>
邕云季冬雷在地下則雉應而雊孟春動於地<lb/>
之上則蟄蟲應而振出至此升而動於天之下<lb/>
其聲發揚也以雷岀有漸故言乃云始電者電<lb/>
是陽光陽微則光不見此月陽氣漸盛以擊於<lb/>
隂其光乃見故云始電<lb/>
<hi>卅五</hi>廟寢之制<lb/>
<pb n="18b"/>
凡廟前曰廟後曰寢者廟是接神之處其處尊<lb/>
故在前寢衣冠所藏之處對廟爲卑故在後但<lb/>
廟制有東西廂有序牆寢制唯室而巳故釋宫<lb/>
云室有東西廂曰廟無東西廂有室曰寢是也<lb/>
<hi>卅六</hi>虹是隂陽交㑹之氣<lb/>
云螮蝀謂之虹者爾雅釋天文郭氏云雄者曰<lb/>
虹雌者曰蜺雄謂明盛者雌謂闇微者虹是隂<lb/>
陽交㑹之氣純隂純陽則虹不見若雲薄漏日<lb/>
日照雨滴則虹生<lb/>
<pb n="19a"/>
<hi>卅七</hi>辨變化有漸改有忽改<lb/>
凡云化者若䑕化爲鴽鴽還化爲䑕皇氏云反<lb/>
歸舊形謂之化案易云乾道變化謂先有舊形<lb/>
漸漸改者謂之變雖有舊形忽改者謂之化及<lb/>
本無舊形非類而改亦謂之化故鄭注周禮云<lb/>
能生非類曰化也<lb/>
<hi>卅八</hi>九門<lb/>
田獵置罘羅罔畢翳餧獸之藥母岀九門注云<lb/>
天子九門者路門也應門也雉門也庫門也臯<lb/>
<pb n="19b"/>
門也城門也近郊門也遠郊門也關門也<lb/>
<hi>卅九</hi>二月浴𧖟種三月浴𧖟<lb/>
仲春旣帥命婦躬桑浴種至季春又更躬桑浴<lb/>
蠶也故熊氏云案馬質注云蠶爲龍精月直大<lb/>
火則浴其種是二月浴種也祭義云大昕之朝<lb/>
奉種浴于川注云大昕季春朔日是三月又浴<lb/>
蠶也<lb/>
<hi>四十</hi>外内子女命婦<lb/>
女外内子女者解經中女字外子女謂王外姓<lb/>
<pb n="20a"/>
甥之女者王之同姓子女則周禮之外宗内宗<lb/>
皆以嫁有爵者故内宰云帥外内命婦言内命<lb/>
婦則未岀嫁者不在焉鄭注周禮士妻亦爲命<lb/>
婦則士妻亦在<lb/>
<hi>四一</hi>季春難隂氣<lb/>
命國難九門磔攘以畢春氣注云此難難隂氣<lb/>
也隂寒至此不止害將及人所以及人者隂氣<lb/>
右行此月之中日行歷昴昴有大陵積尸之氣<lb/>
氣佚則厲鬼隨而岀行命方相氏帥百隷索室<lb/>
<pb n="20b"/>
歐疫以逐之又磔牲以攘於四方之神所以畢<lb/>
止其災也王居明堂禮曰季春岀疫于郊以攘<lb/>
春氣正義曰隂氣右行此月之中日行曆昴昴<lb/>
有大陵積尸之氣者天氣左轉故斗建左行謂<lb/>
之陽氣日月右行日月比天爲隂故云隂氣右<lb/>
行以此月之𥘉日在於胃此月之中從胃歷昴<lb/>
云有大陵積尸者元命包云大陵主尸熊氏引<lb/>
石氏星經大陵八星在胃北主死䘮<lb/>
<hi>四二</hi>祀竈之禮<lb/>
<pb n="21a"/>
其祀竈祭先肺注云夏陽氣盛熱於外祀之於<lb/>
竈從熱類也祀之先祭肺者陽位在上肺亦在<lb/>
上肺爲尊也竈在廟門外之東祀竈之禮先席<lb/>
於門之奥東靣設主于竈陘乃制肺及心肝爲<lb/>
爼奠于主西又設盛于爼南亦祭黍三祭肺心<lb/>
肝各一祭醴三亦旣祭徹之更陳鼎爼設饌于<lb/>
筵前迎尸如祀戸之禮<lb/>
<hi>四三</hi>孟夏封諸侯違古<lb/>
不言帥諸侯而云封諸侯諸侯時或無在京師<lb/>
<pb n="21b"/>
者空其文也祭統曰古者於禘也發爵賜服順<lb/>
陽義也於嘗也岀田邑發秋政順隂義也今此<lb/>
行賞可也而封諸侯則違於古封諸侯岀土地<lb/>
之事於時未可似失之<lb/>
<hi>四四</hi>太尉秦官知月令非周公作<lb/>
命大尉贊桀俊遂賢良舉長大注云助長氣也<lb/>
贊猶岀也桀俊能者也遂猶進也三王之官有<lb/>
司馬無大尉秦官則有大尉今俗人皆云周公<lb/>
作月令未通於古正義曰云三王之官有司馬<lb/>
<pb n="22a"/>
無太尉者案書傳有司馬公司徒公司空公領<lb/>
三卿此夏制也案曲禮下云司徒司馬司空司<lb/>
士司宼此殷制也周禮則有夏官司馬是三王<lb/>
有司馬無大尉案中候握河紀云舜爲大尉此<lb/>
堯時置之三王不置也云秦官則有大尉者案<lb/>
漢書百官表云大尉秦官是也云今俗人皆云<lb/>
周公作月令未通於古者俗人謂賈逵馬融之<lb/>
徒皆云月令周公所作故王肅用焉此等未通<lb/>
識於古古謂秦以前不知三王無大尉是未通<lb/>
<pb n="22b"/>
於古<lb/>
<hi>四五</hi>純陽之月非㫁刑決罪時<lb/>
靡草死麥秋至㫁薄刑決小罪注云舊說云靡<lb/>
草薺亭歷之屬祭統曰草艾則墨謂立秋後也<lb/>
刑無輕於墨者今以純陽之月㫁刑決罪與母<lb/>
有壞墮自相違似非<lb/>
<hi>四六</hi>収繭稅<lb/>
蠶事畢后妃獻繭乃収繭稅以桑爲均貴賤長<lb/>
㓜如一以給郊廟之服注云后妃獻繭者内命<lb/>
<pb n="23a"/>
婦獻繭於后妃収繭稅者収於外命婦外命婦<lb/>
雖就公桑蠶室而𧖟其夫亦當有祭服以助祭<lb/>
収以近郊之稅耳貴賤長㓜如一國服同<hi>䟽見卷末四七</hi>隂生爲主陽謝爲賔<lb/>
律中蕤賔注云蕤賔者應鍾之所生三分益一<lb/>
律長六寸八十一分寸之二十六仲夏氣至則<lb/>
蕤賔之律應周語曰蕤賔所以安靜神人獻酬<lb/>
交酢正義曰何胤云乾九四是月陽反於下爲<lb/>
復隂生陽中爲姤各應其時所以安靜是安靜<lb/>
<pb n="23b"/>
神人也隂生爲主陽謝爲賔賔主之象獻酬之<lb/>
禮獻酢又酬之隂陽代謝之義也<lb/>
<hi>四八</hi>搏勞即伯勞蝦蟇非反舌<lb/>
云搏勞者詩云七月鳴鵙箋云伯勞鳴將寒之<lb/>
候五月則鳴豳地晚寒鳥物之候從其氣焉云<lb/>
百舌鳥者蔡云蟲名鼃也今謂之蝦蟇其舌本<lb/>
前著口側而末嚮内故謂之反舌通卦驗曰搏<lb/>
勞鳴蝦蟇無聲又靡信云昔於長安中與書生<lb/>
數十共徃城北水中取蝦蟇屠割視之其舌反<lb/>
<pb n="24a"/>
嚮後如此鄭君得不通乎蟜夙問曰誠如緯與<lb/>
子言爲蝦蟇五月中始得水適當聒人耳何反<lb/>
無聲此者著時候今猶昔也是以知蝦蟇非反<lb/>
舌反舌鳥春始鳴至五月稍止其聲數轉故名<lb/>
反舌時候言之今人識之故不從緯與俗儒也<lb/>
或蝦蟇舌性自然不必爲反舌也<lb/>
<hi>四九</hi>雩之正以四月又有因旱而雩<lb/>
命有司爲民祈祀山川百源大雩帝用盛樂乃<lb/>
命百縣雩祀百辟卿士有益於民者以祈榖實<lb/>
<pb n="24b"/>
注云陽氣盛而常旱山川百源能興雲雨者也<lb/>
衆水始所岀爲百源必先祭其本乃雩雩吁嗟<lb/>
求雨之祭也雩帝謂爲壇南郊之旁雩五精之<lb/>
帝配以先帝也自鞀鞞至祝敔皆作曰盛樂凡<lb/>
他雩用歌舞而巳百辟卿士古者上公若句龍<lb/>
后稷之類也春秋傳曰龍見而雩雩之正當以<lb/>
四月凡周之秋三月之中而旱亦脩雩禮以求<lb/>
雨因著正雩此月失之矣天子雩上帝諸侯以<lb/>
下雩上公周冬及春夏雖旱禮有禱無雩<lb/>
<pb n="25a"/>
<hi>五十</hi>有雩有禱<lb/>
雩之與禱所以異者考異郵說云天子禱九州<lb/>
山川諸侯禱封内大夫禱所食邑又僖公三時<lb/>
不雨帥羣臣禱山川以過自譲凡雩必先禱故<lb/>
此經云乃命百縣祈祀山川百源始大雩帝是<lb/>
也禱者不雩僖公二年冬十月及三年春正月<lb/>
夏四月直爲禱祭不爲雩以非雩月故不雩<lb/>
<hi>五一</hi>夏至八能之七<lb/>
正義曰案易緯通卦驗云夏至人主從八能之<lb/>
<pb n="25b"/>
士或調黃鍾或調六律或調五音或調五聲或<lb/>
調五行或調律曆或調隂陽或調正德所行注<lb/>
從八能之士謂選於天下人衆之中取其習曉<lb/>
者而使之<lb/>
<hi>五二</hi>臺榭之別<lb/>
闍者謂之臺有木者謂之榭正義曰案釋宫云<lb/>
闍謂之臺李廵云積土爲之所以觀望郭景純<lb/>
云積土四方又云無室曰榭李廵云但有大殿<lb/>
無室名曰榭郭景純云榭今之堂堭<lb/>
<pb n="26a"/>
<hi>五三</hi>季夏取甲物似誤當是秋<lb/>
命漁師伐蛟取鼉登龜取黿注云四者甲類秋<lb/>
乃堅成周禮曰秋獻龜魚又曰凡取龜用秋時<lb/>
是夏時之秋也作月令者以爲此秋據周之時<lb/>
也周之八月夏之六月因書於此似誤也蛟言<lb/>
伐者以其有兵衛也龜言登者尊之也鼉黿言<lb/>
取羞物賤也鼉皮又可以冒鼔今月令漁師爲<lb/>
榜人<hi>榜必孟反五五</hi>蟋蟀<lb/>
<pb n="26b"/>
正義曰蟋蟀居壁者此物生在於土中至季夏<lb/>
羽翼稍成未能遠飛但居其壁至七月則能逺<lb/>
飛在野案爾雅釋蟲云蟋蟀蛬也孫炎曰蜻蛚<lb/>
也梁國謂蛬郭景純云今促織蔡以爲蟋蟀斯<lb/>
螽非也<lb/>
<hi>五六</hi>周秦染物之時不同<lb/>
命婦官染采黼黻文章必以法故無或差貸黒<lb/>
黃倉赤莫不質良母敢詐僞注云婦官染人也<lb/>
采五色質正也良善也所用染者當得其采正<lb/>
<pb n="27a"/>
善也正義曰必以此月染之者以其盛暑濕染<lb/>
帛爲宜此是秦法也若周則於夏豫浸治染纁<lb/>
玄之石至秋乃緫染五色故染人云夏纁玄秋<lb/>
染夏是也蓋從夏至秋皆得染物周秦各用一<lb/>
時也<lb/>
<hi>五七</hi>動民心則害土神之氣土用事於未月<lb/>
不可以興土功不可以合諸侯不可以起兵動<lb/>
衆母舉大事以摇養氣母發令而待以妨神農<lb/>
之事也水潦盛昌神農將持功舉大事則有天<lb/>
<pb n="27b"/>
殃注云土將用事氣欲靜大事興繇役以有爲<lb/>
發令而待謂岀繇役之令以預驚民也民驚則<lb/>
心動是害土神之氣土神稱曰神農者以其主<lb/>
於稼穡言土以受天雨澤安靜養物爲功動之<lb/>
則致害也孝經說曰地順受澤謙虚開張含泉<lb/>
任萌滋物歸中正義曰土雖寄王於四季但南<lb/>
方火生中央土土生西方金金火之間位當建<lb/>
未之月故云土將用事氣欲靜也<lb/>
<hi>五八</hi>四時之季日合黃道<lb/>
<pb n="28a"/>
正義曰案考靈耀春則星辰西遊謂星辰在黃<lb/>
道之西遊也日依常行在黃道之東至季春之<lb/>
月星辰入黃道復其正處日依黃道而行是春<lb/>
夏之間日從黃道夏則星辰北遊謂星辰在黃<lb/>
道之北遊也日依常行在黃道之南至季夏星<lb/>
辰入黃道復正位日依常行黃道至夏秋之間<lb/>
日從黃道也秋則星辰東遊謂星辰在黃道東<lb/>
遊日依常行在黃道之西至季秋星辰入黃道<lb/>
還復正位日依黃道而行至秋冬之間日從黃<lb/>
<pb n="28b"/>
道也冬則星辰南遊謂星辰在黃道南遊日依<lb/>
常行在黃道之北至季冬星辰入黃道還正位<lb/>
日依常行黃道至冬春之間日從黃道也鄭注<lb/>
洪範云四時之間合於黃道也<lb/>
<hi>五九</hi>土王之律獨取聲應<lb/>
正義曰黃鍾之宫於諸宫爲長季夏土王其聲<lb/>
最重謂土之聲氣應此黃鍾之官聲非黃鍾一<lb/>
聲也故特云律中者黃鍾之宫也黃鍾候氣之<lb/>
管本位在子此是黃鍾宫聲與中央土聲相應<lb/>
<pb n="29a"/>
但土無候氣之法取黃鍾宫聲以應土耳四時<lb/>
之律皆取氣應而土王之律獨取聲應者一者<lb/>
欲與四行爲互二者爲無別候土氣之管故也<lb/>
土無候氣之管者以寄王四季之末故從四時<lb/>
之管而不別候也唯以四行末十八日爲土之<lb/>
氣也<lb/>
<hi>六十</hi>五聲濁尊清卑<lb/>
凡五聲濁者尊清者卑爲商聲之濁次於宫宫<lb/>
旣爲君商則爲臣故云以其濁次宫臣之象也<lb/>
<pb n="29b"/>
<hi>六一</hi>孟秋禁封侯割地失其義<lb/>
是月也毋以封諸侯立大官毋以割地行大使<lb/>
出大幣注云古者於嘗岀田邑此其月也而禁<lb/>
封諸侯割地失其義<lb/>
<hi>六二</hi>凡鳥隨隂陽者不居中國<lb/>
盲風至鴻鴈來玄鳥歸羣鳥養羞注云皆記時<lb/>
候也盲風疾風也玄鳥燕也歸謂去蟄也凡鳥<lb/>
隨隂陽者不以中國爲居羞謂所食也夏小正<lb/>
曰九月丹鳥羞白鳥說曰丹鳥也者謂丹良也<lb/>
<pb n="30a"/>
白鳥也者謂閩蚋也其謂之鳥者重其養者也<lb/>
有翼爲鳥養也者不盡食也二者文異羣鳥丹<lb/>
良未聞孰是正義曰皇氏以爲丹良是熒火今<lb/>
案爾雅釋蟲郭氏等諸釋皆不云熒火是丹良<lb/>
未聞皇氏何所依據<lb/>
<hi>六四</hi>仲秋難陽氣<lb/>
天子乃難以逹秋氣注云此難難陽氣也陽暑<lb/>
至此不衰害亦將及人所以及人者陽氣左行<lb/>
此月宿直昴畢昴畢亦得大陵積尸之氣氣佚<lb/>
<pb n="30b"/>
則厲鬼亦隨而出行於是亦命方相氏帥百隷<lb/>
而難之王居明堂禮曰仲秋九門磔攘以發陳<lb/>
氣禦止疾疫<lb/>
<hi>六五</hi>榖以麥爲重<lb/>
乃勸種麥母或失時其有失時行罪無疑注云<lb/>
麥者接絶續乏之榖尤重之<lb/>
<hi>六六</hi>天根見而水涸<lb/>
是月也日夜分雷始収聲蟄蟲坏户殺氣浸盛<lb/>
陽氣日衰水始涸注云又記時候也雷始収聲<lb/>
<pb n="31a"/>
在地中動内物也坏益也蟄蟲益户謂稍小之<lb/>
也涸竭也此甫八月中雨氣未止而云水竭非<lb/>
也周語曰辰角見而雨畢天根見而水涸又曰<lb/>
雨畢而除道水涸而成梁辰角見九月本也天<lb/>
根見九月末也王居明堂禮曰季秋除道致梁<lb/>
以利農也<lb/>
<hi>六七</hi>陽氣𥘉胎於酉<lb/>
蔡氏云陽氣𥘉胎於酉故八月薺麥應時而生<lb/>
也<lb/>
<pb n="31b"/>
<hi>六八</hi>辰角見九月本天根見九月末<lb/>
云辰角見九月本天根見九月末此鄭之言也<lb/>
九月本謂九月之𥘉也案律暦志角十二度亢<lb/>
九度天根在亢之後辰角與天根相去二十一<lb/>
度餘日校一度則九月本與九月末相去二十<lb/>
一日有餘也而韋昭注國語辰角見雨畢之後<lb/>
五日天根見不同者蓋辰角見後雨以漸而畢<lb/>
畢後五日始天根見中間亦校二十餘日也非<lb/>
謂辰角見後五日則天根見也<lb/>
<pb n="32a"/>
<hi>六九</hi>息民之祭與蜡異蜡亦曰臘<lb/>
臘先祖五祀者臘獵也謂獵取禽獸以祭先祖<lb/>
五祀也此等之祭緫謂之蜡若細別言之天宗<lb/>
公社門閭謂之蜡其祭則皮弁素服葛帶榛杖<lb/>
其臘先祖五祀謂之息民之祭其服則黃衣黃<lb/>
冠鄭注郊特牲云息民與蜡異案雜記子貢觀<lb/>
蜡云一國之人皆若狂者案郷飲酒𥘉立賔行<lb/>
禮至禮終說屨升堂而燕行無筭爵然則𥘉時<lb/>
正齒位後則皆狂蜡祭蔡邑云夏曰清祀殷曰<lb/>
<pb n="32b"/>
嘉平周曰蜡秦曰臘案左傳云虞不臘矣是周<lb/>
亦有臘名也<lb/>
<hi>七十</hi>冬至日在斗牛度數<lb/>
正義曰案律曆志云仲冬之𥘉日在斗十二度<lb/>
故云日在斗也三統曆大雪日在斗十二度昬<lb/>
壁五度中去日八十四度旦角三度中冬至日<lb/>
在牛𥘉度昬奎十度中去日八十二度旦亢七<lb/>
度中元嘉曆云大雪日在箕十度昬氐九度中<lb/>
旦軫八度中冬至日在斗十四度昬東壁八度<lb/>
<pb n="33a"/>
中晝漏四十五刻旦角七度中<lb/>
<hi>七一</hi>天地之房<lb/>
地氣沮泄是謂發天地之房者約束有司若其<lb/>
不固汝所閉之事令地沮泄謂泄漏地之陽氣<lb/>
是發徹天地之房房是人次舎之處擁蔽於此<lb/>
之時天地亦擁蔽萬物不使宣露與房舎相似<lb/>
<hi>七二</hi>芸荔蚯蚓隨陽而動<lb/>
正義曰芸始生荔挺岀者皇氏云以其俱香草<lb/>
故應陽氣而岀而蚯蚓結者蔡云結猶屈也蚯<lb/>
<pb n="33b"/>
蚓在穴屈首下嚮陽氣氣動則宛而上首故其<lb/>
結而屈也麋角解者說者多家皆無明據熊氏<lb/>
云鹿是山獸夏至得隂氣而解角麋是澤獸故<lb/>
冬至得陽氣而解角今以麋爲隂獸情滛而遊<lb/>
澤冬至隂方退故解角從隂退之象鹿是陽獸<lb/>
情滛而遊山夏至得隂而解角從陽退之象旣<lb/>
無明據故略論焉若節氣早則麋角十一月解<lb/>
故夏小正云十一月麋角隕墮是也若節氣晚<lb/>
則十二月麋角解故小正云十二月隕麋角<lb/>
<pb n="34a"/>
<hi>七四</hi>天子之相六國以後之相<lb/>
命相布德和令行慶施惠下及兆民注云相謂<lb/>
三公相王之事正義曰案公羊隱五年傳云三<lb/>
公者何天子之相也自陜而東者周公主之自<lb/>
陜而西者召公主之一相處乎内是三公相王<lb/>
之事也至六國時一人知事者特謂之相故史<lb/>
記稱穰侯范睢蔡澤皆爲秦相後又爲丞相也<lb/>
<hi>七五</hi>十月乃云天騰地降<lb/>
正義曰若以易卦言之七月三陽在上則天氣<lb/>
<pb n="34b"/>
上騰三隂在下則地氣下降也今十月乃云天<lb/>
氣上騰地氣下降者易含萬象言非一槩周流<lb/>
六虚事無定體若以爻象言之則七月爲天氣<lb/>
上騰地氣下降若氣應言之則從五月地氣上<lb/>
騰至十月地氣六隂俱升天氣六陽並謝天體<lb/>
在上陽歸於虚无故云上騰地氣六隂用事地<lb/>
體在下隂氣下連於地故云地氣下降各取其<lb/>
義不相妨也<lb/>
<hi>七六</hi>征鳥厲疾<lb/>
<pb n="35a"/>
征鳥厲疾注云殺氣當極也征鳥題肩也齊人<lb/>
謂之擊征或名曰鷹仲春化爲鳩<lb/>
<hi>七七</hi>節氣有早晚故諸書各異<lb/>
正義曰鴈北郷有早有晚早者則此月北郷晚<lb/>
者二月乃北郷故易說云云二月驚蟄候鴈北<lb/>
郷鵲始巢者此據晚者若早者十一月始巢故<lb/>
詩緯推度災云復之日鵲始巢是也雉雊雞乳<lb/>
者易通卦驗云雉雊雞乳在立春節與此同以<lb/>
立春在此月也通卦驗又云小寒虎始交豺祭<lb/>
<pb n="35b"/>
獸此季冬不言者文不具也若節氣晚則季冬<lb/>
虎交若節氣早則在仲冬<lb/>
<hi>七八</hi>岀土牛<lb/>
正義曰岀土牛以送寒氣者岀猶作也此時強<lb/>
隂旣盛年歳巳終隂若不去凶邪恐來歳更爲<lb/>
人害其時月建丑又土能刻水持水之隂氣故<lb/>
特作土牛以畢送寒氣也注云岀猶作也丑爲<lb/>
牛牛可牽止也送猶畢也<lb/>
<hi>七九</hi>孟月祭宗此季冬祭佐<lb/>
<pb n="36a"/>
正義曰案上孟冬祈來年于天宗大割祠於公<lb/>
社臘先祖五祀是謂蜡祭則百神皆祭則一變<lb/>
而致羽物山林之祇再變而致鱗物川澤之祇<lb/>
是蜡祭並祭山川也是嶽瀆及衆山川也孟冬<lb/>
不見者文不具孟冬祭嶽瀆因及衆山川至此<lb/>
又更祭衆山川山川少於嶽瀆是孟月祭其宗<lb/>
此月祭其佐前孟冬是祭先嗇神農并祭五帝<lb/>
但孟冬其文不具則五帝爲宗大臣句芒等爲<lb/>
佐是孟月祭其宗此月祭其佐也孟冬祭司中<lb/>
<pb n="36b"/>
等是孟月祭宗此月祭佐則天神人鬼山川等<lb/>
皆有宗有佐也<lb/>
<hi>八十</hi>諸侯卿大夫至民賦犧牲同姓共芻豢<lb/>
乃命大史次諸侯之列賦之犠牲以共皇天上<lb/>
帝社稷之饗乃命同姓之邦共寢廟之芻豢命<lb/>
宰歷卿大夫至于庶民土田之數而賦犧牲以<lb/>
共山林名川之祀凡在天下九州之民者無不<lb/>
咸獻其力以共皇天上帝社稷寢廟山林名川<lb/>
之祀注云此所與諸侯共者也列國有大小也<lb/>
<pb n="37a"/>
賦之犠牲大者岀多小者岀少饗獻也此所以<lb/>
與同姓共也芻豢猶犠牲此所與卿大夫庶民<lb/>
共者也歷猶次也卿大夫采地亦有大小其非<lb/>
采地以其邑之民多少賦之民非神之福不生<lb/>
雖有其邦國采地此賦要由民岀正義曰來歳<lb/>
方祭祀須犠牲犠牲岀諸侯之國國有大小故<lb/>
命大史書列之以共賦也諸侯同王南面專王<lb/>
之土故命之岀牲以與王共事天地也旣漫言<lb/>
諸侯則異姓同姓俱然也賦之犠牲者賦稅岀<lb/>
<pb n="37b"/>
也言芻乃是牛羊而又云豢則是犬豕也天地<lb/>
不用犬豕社稷大牢乃有豕而不用犬故没其<lb/>
芻豢而徒云天地犠牲也宗廟備六牲故云芻<lb/>
豢也宰小宰也歷亦次也卿大夫謂畿内有采<lb/>
地者歳終又小宰列次畿内之地大小并至於<lb/>
庶民受田准土田多少之數賦之犠牲以共山<lb/>
林名川之祀不云士者上舉卿大夫下舉庶民<lb/>
則士在其中省文耳注云此所與卿大夫庶民<lb/>
共之則各賦稅之卿大夫出其采地賦稅無采<lb/>
<pb n="38a"/>
地出其邑之賦稅庶人無邑出其賦稅以與邑<lb/>
宰邑宰以共上是庶人亦岀賦也故下云凡在<lb/>
天下九州之人無不咸獻其力是也<lb/>
<hi>八一</hi>佩玉之制<lb/>
佩玉之制案韓詩外傳云佩玉上有䓤衡下有<lb/>
雙璜牙蠙珠以納其間則古之佩玉上以䓤爲<lb/>
衡橫置於上以貫珠之繩三條懸於衡上垂之<lb/>
而下以雙璜懸於兩畔繩之下端又以牙懸於<lb/>
中繩下端使前後觸璜以爲聲衡之下璜之上<lb/>
<pb n="38b"/>
皆貫蠙珠故云蠙珠以納其間謂納於衡璜之<lb/>
間也<hi>此以下𥙷遺追書篇首注䟽八二</hi>古今文尚書<lb/>
尚書有古有今壁裏所得膠東庸生所傳者謂<lb/>
之古文尚書晁錯所受伏生二十九篇夏侯歐<lb/>
陽所傳者謂之今文尚書鄭據而引之故云今<lb/>
尚書<lb/>
<hi>八三</hi>外命婦繭稅少以夫當有祭服<lb/>
皇氏云外命婦旣就公家之桑而養蠶則繭當<lb/>
<pb n="39a"/>
悉輸於公所以唯皆稅其繭餘得自入者以其<lb/>
夫當有祭服以助王祭故令繭得自入以供造<lb/>
也今謂夫助祭之服當公家所爲故禮再命受<lb/>
服言外命婦雖就公桑𧖟室而𧖟旣是官家之<lb/>
桑繭不應全入於己所以有稅者以其夫亦當有<lb/>
祭服官家所給故輸繭稅以供造之但稅寡少<lb/>
故云収以近郊稅耳知収以近郊稅者載師云<lb/>
近郊十一公桑在國北近郊故知収以近郊云<lb/>
貴賤長㓜如一國服同者案泉府云凡賖者以<lb/>
<pb n="39b"/>
國服爲之息國服謂國家貢賦服事在上各有<lb/>
等限謂之國服言貴賤長㓜岀繭稅俱以十一<lb/>
等限齊同故云國服同其受桑則貴賤異也貴<lb/>
者桑多賤者桑少爲皆計繭爲稅十一之也<lb/>
<hi>八四</hi>隂中時有陽陽中時有隂<lb/>
正義曰云祀之先祭肝者秋爲隂中於藏值肝<lb/>
者以隂氣始於五月終於十月其七月八月爲<lb/>
隂之中故云秋爲隂中其陽氣始於十一月終<lb/>
於四月正月二月爲陽中故正月云春爲陽中<lb/>
<pb n="40a"/>
然隂中之時兼有陽陽中之時兼有隂亦是隂<lb/>
陽之中也今五藏肺最在前心次之肝次之脾<lb/>
次之腎爲後肝在心肺之下脾腎之上故云於<lb/>
藏值肝然脾在肺心肝之下腎之上則是上有<lb/>
肺心肝下唯有腎不當其中而云春爲陽中於<lb/>
藏值脾者但五行相次水則次木故春繼於冬<lb/>
腎後則次脾其火後則次土土後乃次金故秋<lb/>
不得繼夏由隔於土由此脾不得繼肺隔於心<lb/>
也爲此肝之上有肺有心脾之下唯有腎俱得<lb/>
<pb n="40b"/>
爲藏之中也<lb/>
<hi>八五</hi>二十八宿之度歳星之次<lb/>
案律曆志云二十八宿之度角一十二度亢九<lb/>
氐十五房五心五尾十八箕十一東方七十五<lb/>
度斗二十六牛八女十二虚十危十七營室十<lb/>
六壁九北方九十八度奎十六婁十二胃十四<lb/>
昴十一畢十六觜二參九西方八十度井三<lb/>
十三鬼四栁十五星七張十八翼十八軫十七<lb/>
南方一百一十二度丑爲星紀𥘉斗十二度終<lb/>
<pb n="41a"/>
婺女七度子爲玄枵𥘉婺女八度終於危十五<lb/>
度亥爲娵觜𥘉危十六度終於奎四度戍爲降<lb/>
婁𥘉奎五度終於胃六度酉爲大梁𥘉胃七度<lb/>
終於畢十一度申爲實沈𥘉畢十二度終於井<lb/>
十五度未爲鶉首𥘉井十六度終於栁八度午<lb/>
爲鶉火𥘉栁九度終於張十六度巳爲鶉尾𥘉<lb/>
張十七度終於軫十一度辰爲壽星𥘉軫十二<lb/>
度終於氐四度卯爲大火𥘉氐五度終於尾九<lb/>
度寅爲析木𥘉尾十度終於斗十一度五星者<lb/>
<pb n="41b"/>
東方歳星南方熒惑西方太白北方辰星中央<lb/>
鎮星其行之遲速俱在律曆志<hi>獨不載零四分度之一八六</hi>吕令周禮俱用夏正<lb/>
吕不韋在於秦丗秦以十月爲歳首不用秦正<lb/>
而用夏時也以夏數得天正故用之也周禮雖<lb/>
以建子爲正其祭祀田獵亦用夏正也<lb/>
<hi>八七</hi>月令昬明中星不與曆正同<lb/>
日在營室者案三統曆立春日在危十六度正<lb/>
月中曰在室十四度元嘉曆立春日在危三度<lb/>
<pb n="42a"/>
正月中日在室一度昬參中者案三統曆立春<lb/>
昬畢十度中去日八十九度正月中昬井二度<lb/>
中去日九十三受元嘉曆立春昬昴九度中月<lb/>
半昬觜觽一受中皆不昬參中者月令昬明中<lb/>
星皆大略而言不與曆正同但有一月之内有<lb/>
中者即得載之計正月昬參中依三統曆在立<lb/>
春之後六日參星𥘉度昬得中也但二十八宿<lb/>
其星體有廣狹相去遠近或月令月中之日昬<lb/>
明之時前星以過於午後星未至正南又星有<lb/>
<pb n="42b"/>
明暗見有早晚明者昬早見而旦晚没暗者則<lb/>
昬晚見而旦早没所以昬明之星不可正依曆<lb/>
法但舉大略耳餘月昬明從此可知<lb/>
禮記要義卷第六<lb/>
</p>
<p>
</p>
  </div>
</body>
</text>
</TEI>
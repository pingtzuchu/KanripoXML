<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
禮記要義卷第二十四　祭義<lb/>
　一禘有樂嘗無樂然周禮四時皆有樂<lb/>
禘有樂而嘗無樂然周禮四時之祭皆有樂殷<lb/>
則烝嘗之祭亦有樂故那詩云庸鼔有斁萬舞<lb/>
有奕下云顧予烝嘗則殷秋冬亦有樂者熊氏<lb/>
云殷秋冬但有管絃之樂又云烝嘗全無樂其<lb/>
義巳具郊特牲<lb/>
　二齊之日五思見其所爲齊<lb/>
致齊於内散齊於外齊之日思其居處思其笑<lb/>
<pb n="1b"/>
語思其志意思其所樂思其所嗜齊三日乃見<lb/>
其所爲齊者注云致齊思此五者也散齊七日<lb/>
不御不樂不弔耳見所爲齊者思之熟也所嗜<lb/>
素所欲飲食也春秋傳曰屈到嗜芰正義曰楚<lb/>
語云屈到嗜芰有疾召其宗老而屬之曰祭我<lb/>
必以芰<lb/>
　三祭之日必有見有聞<lb/>
祭之日入室僾然必有見乎其位周還出戸肅<lb/>
然必有聞乎其容聲出户而聽愾然必有聞乎<lb/>
<pb n="2a"/>
其嘆息之聲注云周還出户謂薦設時也無尸<lb/>
者闔户若食間則有出户而聽之正義曰此一<lb/>
經明祭之日孝子想念其親入室僾然必有見<lb/>
乎其位者謂祭之日朝𥘉入廟室時也𥘉入室<lb/>
隂厭時孝子當想象僾僾髣髴見也詩云愛而<lb/>
不見見如見親之在神位也故論語云祭如在<lb/>
周還出户肅然必有聞乎其容聲者謂薦饌時<lb/>
也出户而聽愾然者謂祭此人爲無尸之時設<lb/>
薦巳畢孝子岀户而静聽愾愾然也<lb/>
<pb n="2b"/>
　四終身之䘮忌日之謂<lb/>
君子有終身之䘮忌日之謂也忌日不用非不<lb/>
祥也言夫日志有所至而不敢盡其私也注云<lb/>
忌日親亡之日忌日者不用舉他事如有時日<lb/>
之禁也祥善也志有所至至於親以此日亡其<lb/>
哀心如䘮時<lb/>
　五郷之然後能饗<lb/>
唯聖人爲能饗帝孝子爲能饗親饗者郷也郷<lb/>
之然後能饗焉是故孝子臨尸而不怍君牽牲<lb/>
<pb n="3a"/>
夫人奠盎君獻尸夫人薦豆卿大夫相君命婦<lb/>
相夫人齊齊乎其敬也愉愉乎其忠也勿勿諸<lb/>
其欲其饗之也注云謂祭之能使之饗也帝天<lb/>
也言中心郷之乃能使其祭見饗也上饗或爲<lb/>
相色不和曰怍奠盎設盎齊之奠也此時君牽<lb/>
牲將薦毛血君獻尸而夫人薦豆謂繹日也儐<lb/>
尸主人獻尸主婦自東房薦韭菹醢勿勿猶勉<lb/>
勉也慤愛之貌正義曰齊齊乎其敬也者卿大<lb/>
夫相君命婦相夫人皆齊齊乎其恭敬齊齊謂<lb/>
<pb n="3b"/>
整齊之貌故玉藻云廟中齊齊愉愉乎其忠<lb/>
也者愉愉和恱之貌忠謂忠心言孝子顔色愉<lb/>
愉然和恱盡忠心　勿勿諸其欲其饗之也者<lb/>
勿勿猶勉勉也言孝子之心與貌勉勉欲得親<lb/>
之歆饗也其皆語助<lb/>
　六文王之祭明發不寐又從而思之<lb/>
文王之祭也事死者如事生思死者如不欲生<lb/>
忌日必哀稱諱如見親祀之忠也如見親之所<lb/>
愛如欲色然其文王與詩云明發不寐有懷二<lb/>
<pb n="4a"/>
人文王之詩也祭之明日明發不寐饗而致之<lb/>
又從而思之祭之日樂與哀半饗之必樂巳至<lb/>
必哀注云思死者如不欲生言思親之深也如<lb/>
欲色者以時人於色厚假以喻之明發不寐謂<lb/>
夜而至旦也祭之明日謂繹日也言繹之夜不<lb/>
寐也二人謂父母容尸侑也正義曰此一節明<lb/>
文王祭思親忠敬之甚　思死者如不欲生者<lb/>
言文王思念死者意欲隨之而死如似不復欲<lb/>
生　稱諱如見親者言文王在廟中上不諱下<lb/>
<pb n="4b"/>
於祖廟稱親之諱如似見親也王肅解欲色然<lb/>
如欲見父母之顔色鄭何得比父母於女色馬<lb/>
昭申云孔子曰吾未見好德如好色者如此亦<lb/>
比色於德張融亦云如好色取其甚也於文無<lb/>
妨　文王之詩也者此幽王小雅小宛之篇而<lb/>
云文王詩也者記者引詩斷章取義且詩人陳<lb/>
文王之德以刺幽王亦得爲文王之詩也<lb/>
　七孝子之祭<lb/>
孝子之祭可知也其立之也敬以詘其進之也<lb/>
<pb n="5a"/>
敬以愉其薦之也敬以欲退而立如將受命巳<lb/>
徹而退敬齊之色不絕於靣注云詘充詘形容<lb/>
喜貌也進之謂進血腥也愉顔色和貌也薦之<lb/>
謂進熟也欲婉順貌齊謂齊莊<lb/>
　八孝子如執玉如奉盈如弗勝如將失之<lb/>
孝子如執玉如奉盈洞洞屬屬然如弗勝如將<lb/>
失之嚴威儼恪非所以事親也成人之道也注<lb/>
云成人旣冠者然則孝子不失其孺子之心也<lb/>
　九諸侯曰霸<lb/>
<pb n="5b"/>
云天子衰諸侯興故曰霸者案中候諸侯曰霸<lb/>
注云霸把也把天子之事也<lb/>
　十麗牲毛牛刲取膟膋爓腥祭<lb/>
祭之日君牽牲穆答君卿大夫序從旣入廟門<lb/>
麗于碑卿大夫袒而毛牛尚耳鸞刀以刲取膟<lb/>
膋乃退爓祭祭腥而退敬之至也注云祭謂祭<lb/>
宗廟也穆子姓也答對也序以次第從也序或<lb/>
爲豫麗猶繫也毛牛尚耳以耳毛爲上也膟膋<lb/>
血與腸間脂也爓祭祭腥祭爓肉腥肉也湯肉<lb/>
<pb n="6a"/>
曰爓爓祭祭腥或爲合祭腥泄䐲孰也正義曰<lb/>
卿大夫序從者卿大夫佐幣士奉芻依次第而<lb/>
從君也　旣入廟門麗于碑者麗繫也君牽牲<lb/>
入廟門繫著中庭碑也王肅云以紖貫碑中君<lb/>
從北待之也鸞刀以刲取膟膋者謂用鸞刀刲<lb/>
割牲體又取血及腸間脂血以供薦而膋以供<lb/>
炙肝及爇蕭也案說文及字林云膟血祭膋是<lb/>
牛腸間脂也是膟爲血膋爲腸間脂也云爓祭<lb/>
祭腥祭爓肉腥肉也者旣疊出經文爓祭之事<lb/>
<pb n="6b"/>
祭腥之語然後解云謂祭爓肉也腥肉也祭爓<lb/>
肉即經之爓祭也云腥肉即經之祭腥也其祭<lb/>
腥肉爓肉並當朝踐之節此腥肉則禮運云腥<lb/>
其爼也爓肉即禮運云孰其殽也此先云爓者<lb/>
記者便文耳非先後之次云湯肉曰爓者以鬼<lb/>
神異於生雖曰孰殽但湯肉而巳若其小祀則<lb/>
煑肉令孰故郊特牲云一獻孰是爓與孰又别<lb/>
也云爓祭祭腥或云合祭腥泄䐲孰也者謂爓<lb/>
祭祭腥四字禮記他本爲合祭腥泄䐲孰六字<lb/>
<pb n="7a"/>
者故云或<lb/>
<hi>十乙</hi>崔氏祭日月三說皆非　玄冕祭皆用牛<lb/>
祭日於東祭月於西以別外内以端其位日出<lb/>
於東月生於西注云端正正義曰端正也日爲<lb/>
陽在外月爲隂在内今祭日於東用朝旦之時<lb/>
是爲外祭月於西郷夕之時是爲内是以別外<lb/>
内以正其位也而崔氏云祭日於壇祭月於坎<lb/>
還據上文郊祭之時今謂若是郊祭日與月當<lb/>
應同處何得祭日於壇祭月於坎日於東月於<lb/>
<pb n="7b"/>
西祭不同處則崔氏說非也崔又云日月有合<lb/>
祭之時謂郊祭天而主日配以月其禮大用牛<lb/>
各祭之時謂春分朝日秋分夕月其禮小故祭<lb/>
法用少牢今謂小司徒云小祭祀奉牛牲鄭注<lb/>
謂玄冕所祭自玄冕皆用牛也何得用少牢今<lb/>
謂祭法日月用少牢鄭云禱祈之祭也崔氏說<lb/>
又非崔氏又云迎春之時兼日月者今案諸文<lb/>
迎春迎秋無祭日月之文小宗伯云兆五帝於<lb/>
四郊四望四類亦如之謂四望四類之祭亦如<lb/>
<pb n="8a"/>
五帝在四郊故鄭云兆日於東郊兆月與風師<lb/>
於西郊不謂兆五帝之時即祭日月崔氏又非<lb/>
<hi>十三</hi>致物用以立民紀<lb/>
正義致物用以立民紀也者民豐物用則知榮<lb/>
辱禮節故至於物用可以立人紀也<lb/>
<hi>十四</hi>合鬼與神教之至也<lb/>
宰我曰吾聞鬼神之名不知其所謂子曰氣也<lb/>
者神之盛也魄也者鬼之盛也合鬼與神教之<lb/>
至也注云氣謂嘘吸岀入者也耳目之聦明爲<lb/>
<pb n="8b"/>
魄合鬼神而祭之聖人之教致之也正義曰自<lb/>
此以下至以祀先生先公敬之至也此一節明<lb/>
宰我問鬼神之事夫子答以鬼神魂魄祭祀之<lb/>
禮又廣明天子諸侯耕藉及公桑之事今各隨<lb/>
文解之　不知其所謂者宰我善問孔子吾唯<lb/>
聞鬼神之名不知此鬼神所謂何物爲鬼神<lb/>
子曰氣也者神之盛也者此夫子答宰我以神<lb/>
名言神是人生存之氣氣者是人之盛極也<lb/>
魄也者鬼之盛也者是夫子答鬼神之事言人<lb/>
<pb n="9a"/>
形魄者鬼之盛極也　合鬼與神教之至也者<lb/>
言人死神上於天鬼降於地聖王合此鬼之與<lb/>
神以祭之教之至也是聖王設教致合如此故<lb/>
云教之至也　氣謂至之也　正義曰氣謂嘘<lb/>
吸出入也者謂在口嘘吸岀入此氣之體無性<lb/>
識也但性識依此氣而生有氣則有識無氣則<lb/>
無識則識從氣生性則神岀入也故人之精靈<lb/>
而謂之神云耳目之聦明爲魄者魄體也若無<lb/>
耳目形體不得爲聦明故云耳目聦明爲魄云<lb/>
<pb n="9b"/>
合鬼神而祭聖人之教致之也者人之死其神<lb/>
與形體分散各別聖人以生存之時神形和合<lb/>
今雖身死聚合鬼神似若生人而祭之是聖人<lb/>
設教興致之令其如此也<lb/>
<hi>十五</hi>昭明焄蒿悽愴<lb/>
其氣發揚于上爲昭明焄蒿悽愴此百物之精<lb/>
也神之著也注云焄謂香臭也蒿氣烝出貌也<lb/>
上言衆生此言百物明其與人同也不如人貴<lb/>
爾蒿或爲藨正義曰此一經申明神也此科釋<lb/>
<pb n="10a"/>
人氣爲神言人生時形體與氣合共爲生其死<lb/>
則形與氣分其氣之精魂發揚升於上爲昭明<lb/>
者言此升上爲神靈光明也　焄蒿悽愴此百<lb/>
物之精也者焄謂香臭也言百物之氣或香或<lb/>
臭蒿謂烝岀貌言此香臭烝而上出其氣蒿然<lb/>
也悽愴者謂此等之氣人聞之情有悽有愴百<lb/>
物之精也者人氣揚於上爲昭明百物之精氣<lb/>
爲焄蒿悽愴人與百物共同但情識爲多故特<lb/>
謂之神此經論人亦因人神言百物也　神之<lb/>
<pb n="10b"/>
著也者人氣發揚於上爲昭明是人神之顯著<lb/>
<hi>十六</hi>鬼神䰟魄之辨<lb/>
因物之情制爲之極明命鬼神以爲黔首則百<lb/>
衆以畏萬民以服注云明命猶尊名也尊極於<lb/>
鬼神不可復加也黔首謂民也則法也爲民作<lb/>
法使民亦事其祖禰鬼神民所畏服正義曰此<lb/>
經鬼神本爲民神故下文築爲宫室設爲宗祧<lb/>
其實此鬼神亦兼山川五祀百物之屬故禮運<lb/>
云列於鬼神注云謂祖廟山川五祀之屬樂記<lb/>
<pb n="11a"/>
云幽則有鬼神注云助天地成物者是百物之<lb/>
魄謂之鬼對則精靈爲魂形體爲魄故昭七年<lb/>
左傳云人生始化曰魄旣生魄陽曰魂是形爲<lb/>
魄氣爲魂若散而言之魄亦性識識與魄無異<lb/>
故昭二十五年左傳云心之精爽是謂魂魄魂<lb/>
魄去之何以能乆又襄二十九年左傳云天奪<lb/>
伯有魄又對而言之天曰神地曰祇人曰鬼散<lb/>
而言之通曰鬼神<lb/>
<hi>十七</hi>報氣以氣報魄以實<lb/>
<pb n="11b"/>
二端旣立報以二禮建設朝事燔燎羶薌見以<lb/>
蕭光以報氣也此教衆反始也薦黍稷羞肝肺<lb/>
首心見間以俠甒加以鬱鬯以報魄也教民相<lb/>
愛上下用情禮之至也注云二端旣立謂氣也<lb/>
魄也更有尊名云鬼神也二禮謂朝事與薦黍<lb/>
稷也朝事謂薦血腥時也薦黍稷所謂饋食也<lb/>
見及見間皆當爲覸字之誤也羶當爲馨聲之<lb/>
誤也燔燎馨香覸以蕭光取牲祭脂也光猶氣<lb/>
也有虞氏祭首夏后氏祭心殷祭肝周祭肺覸<lb/>
<pb n="12a"/>
以俠甒謂雜之兩甒醴酒也相愛用情謂此以<lb/>
人道祭之也報氣以氣報魄以實各首其類正<lb/>
義曰建設朝事燔燎羶薌見以蕭光以報氣也<lb/>
者此明朝踐報氣之義也朝事謂早朝祭事燔<lb/>
燎謂取膟膋燎於爐炭羶謂馨香見以蕭光謂<lb/>
見覸覸謂雜也光謂氣也謂燔膟膋兼爇蕭蒿<lb/>
是雜以蕭氣此等三祭是以報氣也　此教衆<lb/>
反始也者言此上之祭氣是古昔尚質之義是<lb/>
故教衆之以反於𥘉始此上反古復始揔包之<lb/>
<pb n="12b"/>
也　薦黍稷羞肝肺首心見間以俠甒加以鬱<lb/>
鬯以報魄也者薦黍稷者謂饋孰時薦此黍稷<lb/>
羞肝肺首心者羞進也謂薦黍稷之時進肝之<lb/>
與肺及首之與心殷祭以肝周祭以肺有虞氏<lb/>
以首夏后氏以心皆謂祭黍稷之時兼此物祭<lb/>
也故郊特牲云祭黍稷加肺謂周法也見間以<lb/>
俠甒者見間讀爲覸亦雜也俠甒謂兩甒醴酒<lb/>
言祭黍稷之時雜以兩甒醴酒加以鬱鬯者<lb/>
謂薦此黍稷加肝肺之薦更加之以鬱鬯然後<lb/>
<pb n="13a"/>
薦黍稷饋孰報魄之時始云加鬱鬯者言非但<lb/>
薦孰是報魄言祭𥘉所加鬱鬯亦是報魄也以<lb/>
魄在地下鬱鬯灌地雖是祭𥘉亦是報魄不當<lb/>
薦孰之時故云加也<lb/>
<hi>十八</hi>朝踐饋食皆焫蕭<lb/>
案詩生民云取蕭祭脂是取蕭與祭牲之時雜<lb/>
燒之一祭之中再度焫蕭朝踐燔膟膋之時亦<lb/>
有蕭也故郊特牲云取膟膋升首報陽也注云<lb/>
膟膋腸間脂也與蕭合燒之是朝踐焫蕭也郊<lb/>
<pb n="13b"/>
特牲又云旣奠然後焫蕭合羶薌是饋孰焫蕭<lb/>
也<lb/>
<hi>十九</hi>蠶再浴風戻桑以食之<lb/>
大昕之朝君皮弁素積卜三宫之夫人丗婦之<lb/>
吉者使入蠶于蠶室奉種浴于川桑于公桑風<lb/>
戾以食之注云大昕季春朔日之朝也諸侯夫<lb/>
人三宫半王后也風戾之者及早涼脆采之風<lb/>
戾之使露氣燥乃以食蠶蠶性惡濕正義曰前<lb/>
雖則揔舉天子諸侯此特舉諸侯玄言之　奉<lb/>
<pb n="14a"/>
種浴于川者言蠶將生之時而又浴之𥘉於仲<lb/>
春巳浴之至此更浴之　風戾以食之者戾乾<lb/>
也<lb/>
<hi>二十</hi>歳單夫人以副禕受繭少牢禮之<lb/>
歳旣單矣丗婦卒蠶奉繭以示于君遂獻繭于<lb/>
夫人夫人曰此所以爲君服與遂副禕而受之<lb/>
因少牢以禮之注云歳單謂三月月盡之後也<lb/>
言歳者蠶歳之大功事畢於此也副禕王后之<lb/>
服而云夫人記者容二王之後與禮之禮奉繭<lb/>
<pb n="14b"/>
之丗婦<lb/>
<hi>卄一</hi>夫人親繅布于三宫<lb/>
遂布于三宫夫人丗婦之吉者使繅者以夫人<lb/>
親繅三盆以手振出其緒訖遂布與三宫夫人<lb/>
丗婦之吉者<lb/>
<hi>卄二</hi>國人稱願有子所謂孝<lb/>
君子之所謂孝也者國人稱願然曰幸哉有子<lb/>
如此所謂孝也巳者言嘗薦美食但是飬也非<lb/>
論孝子言若人將爲孝曰此子百行皆美一國<lb/>
<pb n="15a"/>
之人稱楊羡願然曰如此是羡願之云此子父<lb/>
母有幸遇哉而有孝子如此所謂孝也巳謂然<lb/>
而令人羡願如此乃所謂孝也<lb/>
<hi>卄三</hi>不虧體辱身<lb/>
不虧其體不辱其身可謂全矣者非直體全又<lb/>
須善名得全若能不虧損形體得全不損辱其<lb/>
身是善名得全也<lb/>
<hi>卄四</hi>朝位君臣皆立老臣君揖先退<lb/>
是故朝廷同爵則尚齒七十杖於朝君問則席<lb/>
<pb n="15b"/>
八十不俟朝君問則就之而弟逹乎朝廷矣注<lb/>
云同爵上齒老者在上也君問席爲布之席<lb/>
於堂上而與之言凢朝位立於庭魯哀公問於<lb/>
孔子命席不俟朝君揖之即退不待朝事畢也<lb/>
就之就其家也老而致仕君或不許異其禮而<lb/>
巳正義曰知朝位立於庭者案燕禮大射君與<lb/>
卿大夫皆立卿大夫立於庭君立於阼階上是<lb/>
也卿大夫立於庭北靣君降自阼階南郷爾卿<lb/>
卿西靣爾大夫大夫皆少進皆北靣爾謂揖也<lb/>
<pb n="16a"/>
於時老臣君揖則退不待朝事畢也則於路寢<lb/>
門外日視朝亦揖竟即退不待朝事畢也<lb/>
<hi>卄五</hi>祀先賢西學在西郊若瞽宗則在國<lb/>
祀先賢於西學所以教諸侯之德也者以先賢<lb/>
有德故祀之令諸侯尊敬有德故云教諸侯之<lb/>
德此西學鄭注云周小學在西郊則王制云飬<lb/>
庶老於虞庠虞庠在國之西郊是也大司樂云<lb/>
凢有道者有德者使教焉死則以爲樂祖祭於<lb/>
瞽宗文王丗子又云書在上庠以此知祭先賢<lb/>
<pb n="16b"/>
所通之經各於所習之學若瞽宗則在國虞庠<lb/>
爲小學者則在西郊今祀先賢則於西郊也<lb/>
<hi>卄六</hi>百年者就見八十九十者弗敢過<lb/>
諸侯待于竟天子先見百年者謂天子問此諸<lb/>
侯之國内有百年之人天子則先徃就見百年<lb/>
者　八十九十者東行西行者弗敢過者旣未<lb/>
滿百歳不可一一就若天子諸侯因其行次或<lb/>
東行西行至八十九十者或閭里之旁不敢過<lb/>
越而去必徃就見之<lb/>
<pb n="17a"/>
<hi>廿七</hi>郷飲黨正皆有不齒者<lb/>
郷飲酒賔賢能其賔必少其得爵爲卿大夫者<lb/>
必年長於賔故在賔東西靣而不齒若黨正飲<lb/>
酒以正齒位其賔必長故天子諸侯之國三命<lb/>
乃不齒知郷飲酒爵爲卿大夫乃不齒者案郷<lb/>
飲酒云席于賔東公三重大夫再重注云席此<lb/>
二者於賔東尊之不與郷人齒也天子之國三<lb/>
命者乃不齒於諸侯之國爵爲大夫則不齒是<lb/>
大夫坐於上士立於下者謂諸侯之國若天子<lb/>
<pb n="17b"/>
黨正飲酒一命下士立於下再命中士齒於又<lb/>
族坐於堂上三命上士席於賔東<lb/>
<hi>廿八</hi>易抱龜南靣天子衮冕北靣<lb/>
昔者聖人建隂陽天地之情立以爲易易抱龜<lb/>
南靣天子卷冕北靣雖有明知之心必進斷其<lb/>
志焉示不敢專以尊天也善則稱人過則稱巳教<lb/>
不伐以尊賢也注云立以爲易謂作易易抱龜<lb/>
易官名周禮曰大卜大卜主三兆三易三夢之<lb/>
占正義曰立以爲易者聖人謂伏犧文王之屬<lb/>
<pb n="18a"/>
興建隂陽天地之情仰觀天文俯察地理立此<lb/>
隂陽以作易即今時易也易抱龜南靣天子卷<lb/>
冕北靣者立爲占易之官抱龜南靣尊其神明<lb/>
故南靣天子親執卑道服衮冕北靣<lb/>
<hi>卄九</hi>祭之日四如<lb/>
祭之日顔色必温行必恐如懼不及愛然其奠<lb/>
之也容貌必温身必詘如語焉而未之然宿者<lb/>
皆出其立卑静以正如將弗見然及祭之後陶<lb/>
陶遂遂如將復入然注云如懼不及見其愛者<lb/>
<pb n="18b"/>
奠之謂酌尊酒奠之及酳之屬也如語焉而未<lb/>
之然如有所以語親而未見答宿者皆岀謂賔<lb/>
助祭者事畢出去也如將弗見然祭事畢而不<lb/>
知親所在思念之深如不見岀也思念旣深如<lb/>
覩親將復入也陶陶遂遂相隨行之貌<lb/>
禮記要義卷第二十四<lb/>
<pb n="19a"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
禮記要義卷第二十七　中庸<lb/>
　一中庸子思作<lb/>
正義曰案鄭目録云名曰中庸者以其記中和<lb/>
之爲用也庸用也孔子之孫子思伋作之以昭<lb/>
明聖祖之德此於別録屬通論<lb/>
　二水神信土神知<lb/>
云水神則信冬主閉藏充實不虚水有内明不<lb/>
欺於物信亦不虚詐也云土神則知者金木水<lb/>
火土無所不載土所含義者多知亦所含者衆<lb/>
<pb n="1b"/>
故土神則知<lb/>
　三性情静動及禀氣清濁<lb/>
孝經說曰性者生之質命人所禀受度也不云<lb/>
命者鄭以通解性命爲一故不復言命但性情<lb/>
之義說者不通亦略言之賀㻛云性之與情猶<lb/>
波之與水静時是水動則是波静時是性動則<lb/>
是情案左傳云天有六氣降而生五行至於含<lb/>
生之類皆感五行生矣唯人獨禀秀氣故禮運<lb/>
云人者五行之秀氣𬒳色而生旣有五常仁義<lb/>
<pb n="2a"/>
禮知信因五常而有六情則性之與情似金與<lb/>
鐶印之用非金亦因金而有鐶印情之所用非<lb/>
性亦因性而有情則性者静情者動故樂記云<lb/>
人生而静天之性也感於物而動性之欲也故<lb/>
詩序云情動於中是也但感五行在人爲五常<lb/>
得其清氣備者則爲聖人得其濁氣簡者則爲<lb/>
愚人降聖以下愚人以上所稟或多或少不可<lb/>
言一故分爲九等孔子云唯上知與下愚不移<lb/>
　四飲食知味如張華等<lb/>
<pb n="2b"/>
案異義云張華辨鮓師曠別薪符朗爲青州刺<lb/>
史善能知味食雞知棲半露食鵝知其黒白此<lb/>
皆晉書文也<lb/>
　五忠内盡於心恕外不欺物<lb/>
忠恕違道不逺忠者内盡於心恕者外不欺<lb/>
物恕忖也忖度其意於人違去也言身行忠恕<lb/>
則去道不逺也<lb/>
　六正己而不求則夷狄無怨<lb/>
正已而不求於人則無怨此素夷狄行夷狄也<lb/>
<pb n="3a"/>
若身入夷狄夷狄無禮義當自正已而行不得<lb/>
求於彼人則彼人無怨己者論語云言忠信行<lb/>
篤敬雖之夷狄不可棄<lb/>
　七妻子爲帑鳥尾爲帑<lb/>
宜爾室家樂爾妻帑者宜善爾之室家愛樂爾<lb/>
之妻帑帑子也古者謂子孫爲帑故甘誓云予<lb/>
則帑戮汝於人則妻子爲帑於鳥則鳥尾爲帑<lb/>
左傳云以害鳥帑是也<lb/>
　八萬物無不以鬼神之氣生<lb/>
<pb n="3b"/>
體物而不可遺注云體猶生也可猶所也不有<lb/>
所遺言萬物無不以鬼神之氣生也<lb/>
　九鬼神生物終物<lb/>
此鬼神即與易繫辭云是故知鬼神之情狀與<lb/>
天地相似以能生萬物也案彼注木火之神生<lb/>
物金水之鬼終物彼以春夏對秋冬故以春夏<lb/>
生物秋冬終物其實鬼神皆能生物終物也故<lb/>
此云體物而不可遺此雖說隂陽鬼神人之鬼<lb/>
神亦附隂陽之鬼神故此云齊明盛服以承祭<lb/>
<pb n="4a"/>
祀是兼人之鬼神也<lb/>
　十因追王遂及不降正統期明孝不以尊卑<lb/>
　　變<lb/>
武王末受命周公成文武之德追王大王王季<lb/>
上祀先公以天子之禮斯禮也逹乎諸侯大夫<lb/>
及士庶人父爲大夫子爲士葬以大夫祭以士<lb/>
父爲士子爲大夫葬以士祭以大夫期之䘮逹<lb/>
乎大夫三年之䘮逹乎天子父母之䘮無貴賤<lb/>
一也注云末猶老也追王大王王季者以王迹<lb/>
<pb n="4b"/>
起焉先公組紺以上至后稷也斯禮逹於諸侯<lb/>
大夫士庶人者謂葬之從死者之爵祭之用生<lb/>
者之禄也言大夫葬以大夫士葬以士則追王<lb/>
者改葬之矣期之䘮逹於大夫者謂旁親所降<lb/>
在大功者其正統之期天子諸侯猶不降也大<lb/>
夫所降天子諸侯絕之不爲服所不臣乃服之<lb/>
也承葬祭說期三年之䘮者明子事父以孝不<lb/>
用其尊卑變<lb/>
<hi>十乙</hi>一戎衣鄭作壹戎殷與書異<lb/>
<pb n="5a"/>
正義曰案尚書武成云一戎衣謂一著戎衣而<lb/>
㓕殷此云壹者以經武王繼大王王季文王三<lb/>
人之業壹用㓕殷對三人之業爲一耳由三人<lb/>
之業故壹身㓕之鄭必以衣爲殷者以十一年<lb/>
觀兵于孟津十三年㓕紂是再著戎服不得稱<lb/>
一戎衣故以衣爲殷故注云齊人言殷聲如衣<lb/>
<hi>十二</hi>無問尊卑皆得以己禄祭先<lb/>
斯禮也逹乎諸侯大夫及士庶人者斯此也言<lb/>
周公尊崇先公之禮非直天子所行乃下逹於<lb/>
<pb n="5b"/>
諸侯大夫士庶人等無問尊卑皆得上尊祖父<lb/>
以己之禄祭其先人猶若周公以成王天子之<lb/>
禮祀其先公也<lb/>
<hi>十三</hi>天子服正統三年䘮諸侯旁親有不降<lb/>
三年之䘮逹乎天子者謂正統在三年之䘮父<lb/>
母及適子并妻也逹乎天子者言天子皆服之<lb/>
不云父母而云三年者包適子也天子爲后服<lb/>
期以三年包之者以后卒必待三年然後娶所<lb/>
以逹子之志故通在三年之中是以昭十五年<lb/>
<pb n="6a"/>
左傳云穆后崩大子壽卒叔向云王一歳而有<lb/>
三年之䘮二焉是包后爲三年也直云逹乎天<lb/>
子不云諸侯者諸侯旁親尊同則不降故䘮服<lb/>
大功章云諸侯爲姑姊妹嫁於國君者是也<lb/>
<hi>十四</hi>武王追王周公改葬<lb/>
云則追王者改葬之矣者以大王王季身爲諸<lb/>
侯葬從死者之爵則大王王季秪得爲諸侯葬<lb/>
禮不得言追王從天子法故知追王之時而更<lb/>
改葬用天子禮案大傳云武王追王大王亶父<lb/>
<pb n="6b"/>
王季歷此云周公追王不同者武王旣伐紂追<lb/>
王布告天下周公追而改葬故不同也<lb/>
<hi>十五</hi>宗廟序昭穆序爵事旅酬燕毛<lb/>
宗廟之禮所以序昭穆也序爵所以辨貴賤也<lb/>
序事所以辨賢也旅酬下爲上所以逮賤也<lb/>
燕毛所以序齒也注云序猶次也爵謂公卿大<lb/>
夫士也事謂薦羞也以辨賢者以其事別所能<lb/>
也若司徒羞牛宗伯共雞牲矣文王丗子曰宗<lb/>
廟之中以爵爲位崇德也宗人授事以官尊賢<lb/>
<pb n="7a"/>
也旅酬下爲上者謂若特牲饋食之禮賔弟子<lb/>
兄弟之子各舉觴於其長也逮賤者宗廟之中<lb/>
以有事爲榮也燕謂旣祭而燕也燕以髮色爲<lb/>
坐祭時尊尊也至燕親親也齒亦年也<lb/>
<hi>十六</hi>同姓貴之不必官守天官不可私<lb/>
同其好惡不特有所好惡於同姓雖恩不同義<lb/>
必同也尊重其禄位所以貴之不必授以官守<lb/>
天官不可私也<lb/>
<hi>十七</hi>旣廪稱事即所謂乗其事<lb/>
<pb n="7b"/>
旣讀爲餼餼廩稍食也槀人職曰乗其事考其<lb/>
弓弩以下上其食正義曰以旣與廪連文又與<lb/>
餼字聲同故讀旣爲餼稍食者謂稍給之故周<lb/>
禮月終均其稍食是也引槀人職者證其餼廪<lb/>
稱事案周禮夏官槀人掌弓矢之林其職云乗<lb/>
其事乗謂計筭其所爲之事考其弓弩謂考校<lb/>
弓弩之善惡多少以下上其食下謂貶退上謂<lb/>
増益善者則増上其食惡者則减其食故也<lb/>
<hi>十八</hi>言前定則不跲<lb/>
<pb n="8a"/>
言前定則不跲者案字林云跲躓也躓謂行倒<lb/>
蹶也將欲發言能豫前思定然後岀口則言得<lb/>
流行不有躓蹶也<hi>跲其刧反皇音給十九</hi>昭昭撮土卷石勺水譬至誠非實論<lb/>
今夫山一卷石之多言山之𥘉小唯一卷石之<lb/>
多多少唯一卷石耳故鄭注云卷猶區也今夫<lb/>
水一勺之多言水𥘉時多少唯一勺耳此以下<lb/>
皆言爲之不巳從小至大然天之與地造化之<lb/>
𥘉清濁二氣爲天地分而成二體元𥘉作盤薄<lb/>
<pb n="8b"/>
穹隆非是以小至大今云昭昭與撮土卷石與<lb/>
勺水者何伹山或壘石爲髙水或衆流而成大<lb/>
是從微至著因說聖人至誠之功亦是從小至<lb/>
大以今天地體大假言由小而來以譬至誠非<lb/>
實論也<lb/>
<hi>二十</hi>温故燖温之温<lb/>
温讀如燖温之温　正義曰案左傳哀十二年<lb/>
公㑹呉于橐臯大宰嚭請㝷盟子貢對曰盟若<lb/>
可尋也亦可寒也賈逵注云㝷温也又有司徹<lb/>
<pb n="9a"/>
云乃燅尸爼是燖爲温也云謂故學之熟矣後<lb/>
時習之謂之温者謂賢人舊學已精孰在後更<lb/>
習之猶若温燖故食也<lb/>
<hi>卄一</hi>諸侯禮法從周孔子躬行雜殷<lb/>
案趙啇問孔子稱吾學周禮今用之吾從周檀<lb/>
弓云今丘也殷人也兩楹奠殯哭師之處皆所<lb/>
法於殷禮未必由周而云吾從周者何也鄭荅<lb/>
曰今用之者魯與諸侯皆用周之禮法非專自<lb/>
施於巳在宋冠章甫之冠在魯衣逢掖之衣何<lb/>
<pb n="9b"/>
必純用之吾從周者言周禮法最備其爲殷周<lb/>
事豈一也如鄭此言諸侯禮法則從周身之所<lb/>
行雜用殷禮也<lb/>
<hi>卄二</hi>質鬼神俟聖人即知天知人<lb/>
正義曰以經云知天知人故鄭引經緫結之云<lb/>
知其道者以天道隂陽生成萬物今能正諸隂<lb/>
陽鬼神而不有疑惑是知天道也以聖人之道<lb/>
雖相去百丗其歸一揆今能百丗以待聖人而<lb/>
不有疑惑是知聖人之道也云鬼神從天地者<lb/>
<pb n="10a"/>
也解所以質諸鬼神之德知天道之意引昜曰<lb/>
故知鬼神之情狀與天地相似者證鬼神從天<lb/>
地之意案昜繫辭云精氣爲物游魂爲變鄭云<lb/>
木火之神生物金水之鬼成物以七八之神生<lb/>
物九六之鬼成物是鬼神以生成爲功天地亦<lb/>
以生成爲務是鬼神之狀與天地相似<lb/>
<hi>卄三</hi>中庸末八引詩斷章取義<lb/>
詩曰衣錦尚絅惡其文之著也衛風碩人之篇<lb/>
羙莊姜之詩言莊姜𥘉嫁在塗衣著錦衣爲其<lb/>
<pb n="10b"/>
文之大著尚著禪絅加於錦衣之上絅禪也以<lb/>
單縠爲衣尚以覆錦衣也案詩本文云衣錦褧<lb/>
衣此云尚絅者斷截詩文也又俗本云衣錦褧<lb/>
裳又與定本不同詩曰潜雖伏矣亦孔之昭此<lb/>
明君子其身雖隱其德昭著所引者小雅正月<lb/>
之篇刺幽王之詩詩之本文以幽王無道喻賢<lb/>
人君子雖隱其身德亦甚明著不能免禍害猶<lb/>
如魚伏於水亦甚著見𬒳人探捕記者斷章取<lb/>
義詩云相在爾室尚不愧于屋漏此大雅抑之<lb/>
<pb n="11a"/>
篇刺厲王之詩詩人意稱王朝小人不敬鬼神<lb/>
瞻視女在廟堂之中猶尚不愧畏於屋漏之神<lb/>
記者引之㫁章取義言君子之人在室之中屋<lb/>
漏雖無人之處不敢爲非猶愧懼于屋漏之神<lb/>
詩曰奏假無言時靡有爭此啇頌列祖之篇美<lb/>
成湯之詩詩本文云<graphic n="KR0934" url="https://raw.githubusercontent.com/kanripo/KR-Gaiji/master/images/KR0934.png" mimeType="image/png"/>假無言此云奏假者與<lb/>
詩文異也假大也言祭成湯之時奏此大樂於<lb/>
宗廟之中人皆肅敬無有諠譁之言所以然者<lb/>
時旣太平無有爭訟之事故無言也引證君子<lb/>
<pb n="11b"/>
不言而民信詩曰不顯惟德百辟其刑之此周<lb/>
頌烈文之篇美文王之德不顯乎文王之德言<lb/>
其顯矣以道德顯著故天下百辟諸侯皆刑法<lb/>
之引之者證君子之德猶若文王其德顯明在<lb/>
外明衆人皆刑法之詩云予懷明德不大聲以<lb/>
色此大雅皇矣之篇美文王之詩予我也懷歸<lb/>
也言天謂文王曰我歸就爾之明德所以歸之<lb/>
者以文王不大作音聲以爲嚴厲之色故歸之<lb/>
記者引之證君子亦不作大音聲以爲嚴厲之<lb/>
<pb n="12a"/>
色與文王同也詩曰德輶如毛者此大雅烝民<lb/>
之篇美宣王之詩輶輕也言用德化民舉行甚<lb/>
易其輕如毛也上天之載無聲無臭至矣載<lb/>
生也言天之生物無音聲無臭氣寂然無象而<lb/>
物自生言聖人用德化民亦無音聲亦無臭氣<lb/>
而人自化是聖人之德至極與天地同此二句<lb/>
是大雅文王之詩美文王之德不言詩云者孔<lb/>
子略而不言直取詩之文爾此亦㫁章爲義<lb/>
<pb n="12b"/>
</p>
<p>
禮記要義卷第二十七<lb/>
</p>
<p>
</p>
  </div>
</body>
</text>
</TEI>
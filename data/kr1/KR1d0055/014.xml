<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
禮記要義卷第十五　䘮服小記<lb/>
　一爲父爲母括髮同拜賔後則異<lb/>
斬衰括髪以麻爲母括髪以麻免而以布齊衰<lb/>
惡笄以終䘮注云母服輕至免可以布代麻也<lb/>
爲母又哭而免笄所以卷髪帶所以持身也婦<lb/>
人質於䘮所以自卷持者有除無變正義曰斬<lb/>
衰者主人爲父之服也括髪者爲父未成服之<lb/>
前所服也禮親始死子布深衣去冠而猶有笄<lb/>
縰徒跣扱上祍至將小斂去笄縱著素冠視斂<lb/>
<pb n="1b"/>
斂訖投冠而括髪括髪者鄭注䘮服云括髪以<lb/>
麻者自項以前交於額上卻繞紒如著幓頭焉<lb/>
　爲母括髪以麻者爲母𥘉䘮至小斂後括髪<lb/>
與父禮同故亦云括髪以麻也　免而以布者<lb/>
此謂爲母與父異者也亦自小斂後而括髪至<lb/>
尸岀堂子拜賔事之時猶與爲父不異至拜賔<lb/>
竟後子徃即堂下之位時則異也若爲父此時<lb/>
猶括髪而踊襲絰帶以至大斂而成服若母䘮<lb/>
於此時則不復括髪乃著布免踊而襲絰帶以<lb/>
<pb n="2a"/>
至成服故云免而以布也注母服至而免　正<lb/>
義曰又哭是小斂拜賔竟後即堂下位哭踊時<lb/>
也故士䘮禮云卒小斂主人括髪袒此是𥘉括<lb/>
髮哭踊之時也又云男女奉尸侇于堂訖主人<lb/>
降自西階東即位主人拜賔即位踊襲絰于序<lb/>
東復位此是又哭之節若爲父於此時猶括髪<lb/>
若爲母於此時以免代括髮故云爲母又哭而<lb/>
免<lb/>
　二男女冠笄免髽之制之時<lb/>
<pb n="2b"/>
吉時男子首有吉冠則女首有吉笄是明男女<lb/>
首飾之異故云男子冠而婦人笄若親始死男<lb/>
去冠女則去笄若成服爲父男則六升布爲冠女<lb/>
則箭篠爲笄爲母男則七升布爲冠女則榛木<lb/>
爲笄故云男子冠而婦人笄也　男子免而婦<lb/>
人髽也吉時首飾旣異今遭齊衰之䘮首飾亦<lb/>
別當襲斂之節男子著免婦人著髽故云男子<lb/>
免而婦人髽免者鄭注士䘮禮云以布廣一寸<lb/>
自項中而前交於額上卻繞紒也如著幓頭矣<lb/>
<pb n="3a"/>
髽者形有多種有麻有布有露紒也其形有異<lb/>
同謂之髽也今辨男女並何時應著此免髽之<lb/>
服男子之免乃有兩時而唯一種婦人之髽則<lb/>
有三別其麻髽之形與括髪如一其著之以對<lb/>
男子括髪時也前去斬衰括髪以麻則婦人于<lb/>
時髽亦用麻也何以知然案䘮服女子子在室<lb/>
爲父髽衰三年鄭玄云髽露紒也猶男子之括<lb/>
髪斬衰括髪以麻則髽亦用麻以麻者自項而<lb/>
前交於額上郤繞紒如著幓頭焉依如彼注旣<lb/>
<pb n="3b"/>
云猶男子括髪男子括髪先去冠縰用麻婦人<lb/>
亦去笄縰用麻故云猶也又同云用麻不辨括<lb/>
髪形異則知其形如一也以此證據則知有麻<lb/>
髽以對男括髪時也又知有布髽者案此云男<lb/>
子免對婦人髽男免旣用布則婦人髽不容用<lb/>
麻也是知男子爲母免時則婦人布髽也又若<lb/>
成服後男或對賔必踊免則婦人理自布髽對<lb/>
之知有露紒髽者䘮服傳云布緫箭笄髽衰三<lb/>
年明知此服並以三年三年之内男不恒免則<lb/>
<pb n="4a"/>
婦人不用布髽故知恒露紒也故鄭注䘮服云<lb/>
髽露紒也且䘮服所明皆是成服後不論未成<lb/>
服麻布髽也何以知然䘮服旣不論男子之括<lb/>
免則不容說女服之未成義也旣言髽衰三年<lb/>
益知恒髽是露紒也又就齊衰輕期髽無麻布<lb/>
何以知然案檀弓南宫縚之妻之姑之䘮夫子<lb/>
誨之髽曰爾無緫緫爾爾無扈扈爾是但戒其<lb/>
髙大不云有麻布別物是知露紒悉名髽也又<lb/>
案奔䘮云婦人奔䘮束髽鄭云謂姑姊妹女子<lb/>
<pb n="4b"/>
子也去纚大紒曰髽若如鄭旨旣謂是姑姊妹<lb/>
女子子等還爲本親父母等唯云去纚大紒不<lb/>
言布麻當知期以下無麻布也然露紒恒居之<lb/>
髽則有笄何以知之案笄以對冠男在䘮恒冠<lb/>
婦則恒笄也故䘮服婦爲舅姑惡笄有首以髽<lb/>
鄭云言髽則髽有著笄者明矣以兼此經注又<lb/>
知恒居笄而露紒髽也此三髽之殊是皇氏之<lb/>
說今考校以爲正有二髽一是斬衰麻髽二是<lb/>
齊衰布髽皆名露紒必知然者以䘮服女子子<lb/>
<pb n="5a"/>
在室爲父箭笄髽衰是斬衰之髽用麻鄭注以<lb/>
爲露紒明齊衰髽用布亦謂之露紒髽也<lb/>
　四五服變除之節<lb/>
崔氏云立義旣載玉服變除今要舉變除之旨<lb/>
凡親始死將三年者皆去冠笄纚如故十五升<lb/>
白布深衣扱上祍徒跣交手而哭其婦人則去<lb/>
纚衣與男子同不徒跣不扱祍始死以後小斂<lb/>
之前大夫與士皆加素冠於笄纚之上至小斂<lb/>
投冠括髮之後大夫加素弁士加素委貌凡括<lb/>
<pb n="5b"/>
髮之後至大斂成服以來括髮不改其齊衰以<lb/>
下男子於主人括髮之時則著免故士䘮禮小<lb/>
斂主人髺髮衆主人免是也而䘮服變除不杖<lb/>
齊衰條云襲尸之時云髺髮者誤也其婦人將<lb/>
斬衰者於男子括髮之時則以麻爲髽其大功<lb/>
以下無髽也其服斂畢至成服以來白布深衣<lb/>
不改士死後二日襲帶絰其大夫以上成服與<lb/>
士不同其襲帶絰之屬或與士同或與士異無<lb/>
文以言之其斬衰男子括髪齊衰男子免皆謂<lb/>
<pb n="6a"/>
䘮之大事斂殯之時若其不當斂殯則大夫以<lb/>
上加素弁士加素冠皆於括髮之上其葬之時<lb/>
大夫及士男子散帶婦人髽與未成服時同其<lb/>
服則如䘮服旣虞卒哭之時及服變服故鄭注<lb/>
䘮服云天子諸侯卿大夫旣虞士卒哭而受服<lb/>
其受服之時首絰要帶男子皆以葛易之齊斬<lb/>
之婦人則易首絰不易要帶大功小功婦人則<lb/>
易要帶爲葛雖受變麻爲葛卒哭時亦未說麻<lb/>
至祔乃說麻服葛斬衰至十三月練而除首絰<lb/>
<pb n="6b"/>
練冠素纓中衣黃裏縓爲領䄂縁布帶繩屨無<lb/>
絇若母三年者小祥亦然斬衰二十五月大祥<lb/>
朝服縞冠故雜記云祥主人之除也於夕爲朝<lb/>
朝服又䘮服小記云除成䘮者其祭也朝服縞<lb/>
冠旣祥乃服十五升布深衣領縁皆以布縞冠<lb/>
素紕故間傳云大祥素縞麻衣二十七月而禫<lb/>
服玄冠玄衣黃裳而祭祭畢朝服以黒經白緯<lb/>
爲冠所謂纎冠而練纓吉屨踰月服吉間傳所<lb/>
謂禫而纎父没爲母與父同父在爲母十一月<lb/>
<pb n="7a"/>
而練十三月而大祥十五月而禫其服變除與<lb/>
父没爲母同其不杖齊衰及大功以下服畢皆<lb/>
𥘉服朝服素冠踰月服吉也此皆崔氏準約禮<lb/>
經及記而爲此說<lb/>
五婦主必異姓婦人外成<lb/>
男主必使同姓婦主必使異姓注云謂爲無主<lb/>
後者爲主也異姓同宗之婦也婦人外成<lb/>
六丗子有廢疾立庶子故云庶子王<lb/>
庶子王亦如之注云丗子有廢疾不可立而庶<lb/>
<pb n="7b"/>
子立其祭天立廟亦如丗子之立也春秋時衛<lb/>
侯元有兄縶正義曰案昭七年左傳稱長子孟<lb/>
縶之足不良而立次子元元即衛靈公也<lb/>
七正體在上謂下正猶爲庶<lb/>
庶子不祭祖者明其宗也注云明其尊宗以爲<lb/>
本也禰則不祭矣言不祭祖者主謂宗子庶子<lb/>
俱爲適士得立祖禰廟者也凡正體在乎上者<lb/>
謂下正猶爲庶也<lb/>
八父適祖適乃得爲長子斬故禮爲後者四<lb/>
<pb n="8a"/>
　　皆期<lb/>
庶子不爲長子斬不繼祖與禰故也注云尊先<lb/>
祖之正體不二其統言不繼祖禰則長子不必<lb/>
五丗正義曰此亦尊宗之義也然此所明與䘮<lb/>
服中義同而語異也䘮服明父是適爲長子斬<lb/>
此明父是庶子不得爲長子服斬者也是互相<lb/>
明也言不繼祖自足又曰與禰者庾氏云欲明<lb/>
死者之父不繼祖與禰非據死者之身鄭注䘮<lb/>
服云此言爲父後者然後爲長子三年則是父<lb/>
<pb n="8b"/>
之適子即得爲長子三年此經云必爲父適祖適<lb/>
乃得爲長子斬者但禮有適子者無適孫雖已<lb/>
是祖正若父猶在則己未成適未成適則得重<lb/>
長重長必是父没後者故云爲父後者然後爲<lb/>
長子三年也然己身雖是祖庶而是父適則應<lb/>
立廟立廟則已長子傳重當祭而不爲斬者以<lb/>
是祖庶厭降故不敢服斬且死者其父見在父<lb/>
自供祭然禮爲後者有四條皆不爲斬何者有<lb/>
體而不正有正而不體有傳重而非正體有正<lb/>
<pb n="9a"/>
體而不傳重是也體而不正庶子爲後是也正<lb/>
而不體適孫爲後是也傳重非正體庶孫爲後<lb/>
是也正體不傳重適子有廢疾不立是也四者<lb/>
皆期悉不得斬也唯正體又傳重者乃極服耳<lb/>
　九父庶不祭殤祖庶不祭無後<lb/>
庶子不祭殤與無後者殤與無後者從祖祔食<lb/>
注云不祭殤者父之庶也不祭無後者祖之庶<lb/>
也此二者當從祖祔食而己不祭祖無所食之<lb/>
也共其牲物而宗子主其禮焉祖庶之殤則自<lb/>
<pb n="9b"/>
祭之凡所祭殤者唯適子耳無後者謂昆弟諸<lb/>
父也宗子之諸父無後者爲墠祭之正義曰云<lb/>
不祭殤者父之庶也謂己是父之庶子及餘兄<lb/>
弟亦是父之庶子庶子所生之適子爲殤而死<lb/>
者不得自祭之以其己是父庶不合立父廟故<lb/>
不得自祭其子殤也殤尚不祭成人無後不祭<lb/>
可知云不祭無後者祖之庶也者己是祖庶不<lb/>
合立祖廟故兄弟無後者不得祭之已若是曽<lb/>
祖之庶亦不得祭諸父無後者諸父無後當於<lb/>
<pb n="10a"/>
曽祖之廟而祭已是曽祖庶不合立曽祖之廟<lb/>
故不祭之此直云祖之庶不云曽祖之庶者言<lb/>
祖兼曽祖也此無後者身並是庶若在殤而死<lb/>
則不合祭也云宗子之諸父無後者爲墠祭之<lb/>
者宗子合祭諸父諸父當於宗子曽祖之廟宗<lb/>
子是士唯有祖禰二廟無曽祖廟故諸父無後<lb/>
者爲墠祭之若宗子爲大夫得立曽祖廟者則<lb/>
祭之於曽祖廟不於墠也若宗子有大祖者不<lb/>
立曽祖廟亦祭之於墠案祭法云先壇後墠今<lb/>
<pb n="10b"/>
祭之墠者皇氏云以其無後賤之故於墠也<lb/>
　十宗庶俱下士得立禰廟<lb/>
宗子不祭禰者明其宗也親親尊尊長長男女<lb/>
之有別人道之大者也注云謂宗子庶子俱爲<lb/>
下士得立禰廟也雖庶人亦然正義曰若庶子<lb/>
是下士宗子是庶人此下士立廟於宗子之家<lb/>
庶子具牲物宗子主其禮雖庶人是有祭義若<lb/>
宗子爲下士是宗子自祭之庶子不得祭也親<lb/>
親謂父母也尊尊謂祖及曽祖髙祖也長長謂<lb/>
<pb n="11a"/>
兄及旁親也不言卑㓜舉尊長則卑㓜可知<lb/>
男女之有別者若爲父斬爲母齊衰姑姊妹在<lb/>
室期出嫁大功爲夫斬爲妻期之屬是男女之<lb/>
有別也　人道之大者也言此親親尊尊長長<lb/>
男女有別人間道理最大者皇氏云親親結上<lb/>
以三爲五尊尊結上王者禘其祖之所自出長<lb/>
長結上庶子不祭祖<lb/>
<hi>十二</hi>從服<lb/>
從服者案服術有六其一是徒從者徒空也與<lb/>
<pb n="11b"/>
彼非親屬空從此而服彼徒中有四一是妾爲<lb/>
女君之黨二是子從母服於母之君母三是妾<lb/>
子爲君母之黨四是臣從君而服君之黨就此<lb/>
四徒之中而一徒所從雖亡則猶服如女君雖<lb/>
没妾猶服女君之黨其餘三徒則所從亡則巳<lb/>
謂君母死則妾子不復服君母之黨及母亡則<lb/>
子不復服母之君母又君亡則臣不服君黨親<lb/>
也其中又有妾攝女君爲女君黨各有義故也<lb/>
今上云所從亡則巳巳止也止謂徒從亡則止<lb/>
<pb n="12a"/>
而不服者　注謂若爲君母之父母昆弟從母<lb/>
也屬從者所從雖没也服此明屬從也屬者骨<lb/>
血連續以爲親也亦有三一是子從母服母之<lb/>
黨二是妻從夫服夫之黨三是夫從妻服妻之<lb/>
黨此三從雖没猶從之服其親也鄭特云謂若<lb/>
自爲已之母黨者亦舉一隅也<lb/>
<hi>十三</hi>子不敢以己爵加父謂父士則尸服士服<lb/>
父爲士子爲天子諸侯則祭以天子諸侯其尸<lb/>
服以士服父爲天子諸侯子爲士祭以士其尸<lb/>
<pb n="12b"/>
服以士服注云祭以天子諸侯飬以子道也尸<lb/>
服士服父本無爵子不敢以已爵加之嫌於卑<lb/>
之謂父以罪誅尸服以士服不成爲君也天子<lb/>
之子當封爲王者後以祀其受命之祖云爲士<lb/>
則擇其宗之賢者若微子者不必封其子爲王<lb/>
者後及所立爲諸侯者祀其先君以禮卒者尸<lb/>
服天子諸侯之服如遂無所封立則尸也祭也<lb/>
皆如士不敢僣用尊者衣物正義曰知謂父以<lb/>
罪誅者以其尸服士服故也以其甞爲天子諸<lb/>
<pb n="13a"/>
侯不可以庶人之禮待之士是爵之最卑故服<lb/>
其士服<lb/>
<hi>十四</hi>期冝祭不爲除䘮<lb/>
故期而祭禮也期而除䘮道也祭不爲除䘮也<lb/>
注云此謂練祭也禮正月存親親亡至今而期<lb/>
期冝祭期天道一變哀惻之情益衰衰則冝除<lb/>
不相爲也<lb/>
<hi>十五</hi>三年而後葬練祥必異月不禫<lb/>
三年而后葬者必再祭其祭之間不同時而除<lb/>
<pb n="13b"/>
䘮注云再祭練祥也間不同時者當異月也旣<lb/>
祔明月練而祭又明月祥而祭必異月者以葬<lb/>
與練祥本異歳冝異時也而除䘮巳祥則除不<lb/>
禫<lb/>
<hi>十六</hi>練祥之祭亦名除䘮<lb/>
祭不爲除䘮也祭雖不爲除䘮除䘮與祭同時<lb/>
揔而言之練祭祥祭亦名除䘮也故下文云三<lb/>
年而后葬者必再祭其祭之間不同時而除䘮<lb/>
也又云除成䘮者朝服縞冠是練祥之祭揔名<lb/>
<pb n="14a"/>
除䘮<lb/>
<hi>十七</hi>三年而後葬練祥必再祭不禫<lb/>
身有事故不得及時而葬故三年而後始葬必<lb/>
再祭者謂練祥祭也旣三年未葬尸柩尚存雖<lb/>
當練祥之月不可除親服故三年葬後必爲此<lb/>
練祥其祭之間不同時者練之與祥本是別<lb/>
年別月今雖三年之後不可同一時而祭當前<lb/>
月練後月祥故云不同時於練祥之時而除䘮<lb/>
謂練時男子除首絰婦人除要帶祥時除衰杖<lb/>
<pb n="14b"/>
知再祭練祥者下云主人之䘮有三年者則必<lb/>
爲之再祭朋友虞祔而巳再祭非虞祔又雜記<lb/>
云三年之䘮則旣顈其練祥皆行故知再祭謂<lb/>
練祥也云旣祔明月練而祭又明月祥而祭者<lb/>
如鄭此言則虞祔依常禮也必知虞祔依常禮<lb/>
者以經云必再祭恐不爲練祥故特云必再祭<lb/>
明虞祔依常禮可知云巳祥則除不禫者以經<lb/>
直云必再祭故知不禫禫者本爲思念情深不<lb/>
忍頓除故有禫也今旣三年始葬哀情巳極故<lb/>
<pb n="15a"/>
不禫也<lb/>
<hi>十八</hi>生不及見之親父稅䘮已則否<lb/>
生不及祖父母諸父昆弟而父稅䘮已則否注<lb/>
云謂子生於外者也父以他故居異邦而生已<lb/>
己不及此親存時歸見之今其死於䘮服年月<lb/>
已過乃聞之父爲之服已則否者不責非時之<lb/>
恩於人所不能也當其時則服稅讀如無禮則<lb/>
稅之稅稅䘮者䘮與服不相當之言正義曰案<lb/>
左傳僖三十三年秦師襲鄭過周北門超乗者<lb/>
<pb n="15b"/>
三百人王孫滿尚㓜觀之言於王曰秦師輕而<lb/>
無禮必敗輕則寡謀無禮則脫今讀從之也云<lb/>
稅䘮者䘮與服不相當之言者稅是輕稅或前<lb/>
後不與正時相當故云稅也<lb/>
<hi>十九</hi>虞杖不入室祔杖不升堂<lb/>
虞杖不入室祔杖不升於堂注云哀益衰敬彌<lb/>
多也虞於寢祔於祖廟<lb/>
<hi>二十</hi>除䘮先重易服先輕<lb/>
除䘮者先重者易服易輕者注云謂練男子除<lb/>
<pb n="16a"/>
乎首婦人除乎帶謂大䘮旣虞卒哭而遭小䘮<lb/>
也其易䘮服男子易乎帶婦人易乎首<lb/>
<hi>卄一</hi>復與書銘有姓氏名伯仲之異<lb/>
復與書銘自天子逹於士其辭一也男子稱名<lb/>
婦人書姓與伯仲如不知姓則書氏注云此謂<lb/>
殷禮也殷質不重名復則臣得名君周之禮天<lb/>
子崩復曰臯天子復諸侯薨復曰臯某甫復其<lb/>
餘及書銘則同正義曰書銘謂書亡人名字於<lb/>
旌旗也天子書銘於大常諸侯以下則各書於<lb/>
<pb n="16b"/>
旌旗也婦人書姓與伯仲者與及也復則婦人<lb/>
稱字此云書姓及伯仲是書銘也姓謂如魯姬<lb/>
齊姜也而伯仲隨其次也此亦殷禮也周之文<lb/>
未必有伯仲當云夫人也　如不知姓則書氏<lb/>
者氏如孟孫三家之屬謂書銘亦殷禮也殷無<lb/>
丗繫六丗而昬故婦人有不知姓者周則不然<lb/>
有宗伯掌定繫丗百丗昬姻不通故必知姓也<lb/>
若妾有不知姓者當稱氏矣<lb/>
<hi>卄二</hi>速葬者亦三月卒哭<lb/>
<pb n="17a"/>
報葬者報虞三月而后卒哭注云報謂爲赴疾<lb/>
之赴謂不及期而葬也旣葬即虞虞安神也卒<lb/>
哭之祭待哀殺也<lb/>
<hi>卄三</hi>大夫不主士䘮<lb/>
大夫不主士之䘮注云士之䘮雖無主不敢攝<lb/>
大夫以爲主<lb/>
<hi>卄四</hi>賤祔貴則易牲<lb/>
士祔於大夫則易牲注云不敢以卑牲祭尊也<lb/>
大夫少牢也正義曰士卑許進用大夫牲故曰<lb/>
<pb n="17b"/>
易牲然又此下云賤不祔貴而此云士祔大夫<lb/>
者謂無士可祔則不得不祔於大夫猶如妾無<lb/>
妾祖姑易牲而祔於文君可也若有士則當祔<lb/>
於士故雜記云士不祔於大夫謂先祖兄弟有<lb/>
爲士者當祔於士不得祔於大夫也<lb/>
<hi>卄五</hi>繼父同居異居之服<lb/>
繼父不同居也者必嘗同居皆無主後同財而<lb/>
祭其祖禰爲同居有主後者爲異居注云録恩<lb/>
服深淺也見同財則期同居異財故同居今異<lb/>
<pb n="18a"/>
居及繼父有子亦爲異居則三月未甞同居則<lb/>
不服正義曰繼父者謂母後嫁之夫也若母嫁<lb/>
而子不隨則此子與母繼夫固自路人無繼父<lb/>
之名故自無服也今此言謂夫死妻稚㓜子子<lb/>
無大功之親隨母適後夫後夫亦無大功之親<lb/>
後以其貨財爲此子同築宫廟四時使之祭祀<lb/>
同其財計如此則是繼父同居故爲服期若經<lb/>
同居而今異居異居之道其理有三一者昔同<lb/>
今異二者今雖共居而財計各別三者繼父有<lb/>
<pb n="18b"/>
子便爲異居異居則服齊衰三月而巳今言有<lb/>
主後者爲異居者謂繼父更有子也舉此一條<lb/>
餘亦可知矣然旣云皆無主後爲同居則有主<lb/>
後者爲異居則此子有子亦爲異居也<lb/>
<hi>卄六</hi>貴得祔賤賤不可祔貴<lb/>
諸侯不得祔於天子天子諸侯大夫可以祔於<lb/>
士注云人莫敢卑其祖也正義曰禮孫死祔祖<lb/>
今祖爲諸侯孫爲士大夫而死則不得祔祖謂<lb/>
祖貴冝自卑逺之故也祔於諸祖父之爲士大<lb/>
<pb n="19a"/>
夫者諸祖祖之兄弟也旣不得祔祖當祔祖之<lb/>
兄弟亦爲大夫士者也　其妻祔於諸祖姑者<lb/>
夫旣不得祔祖故妻亦不得祔於祖姑而可以<lb/>
祔於諸祖姑也諸祖姑是夫之諸祖父兄弟爲<lb/>
士大夫者之妻也若祖無兄弟可祔宗族之䟽<lb/>
不爲諸侯者也然上云士易牲祔於大夫而大<lb/>
夫不得易牲祔於諸侯者諸侯之貴絶宗故大<lb/>
夫士不得輕親也<lb/>
<hi>廿七</hi>宗子適子爲妻杖橝辨<lb/>
<pb n="19b"/>
宗子母在爲妻禫注云宗子之妻尊也正義曰<lb/>
宗子爲百丗不遷之宗賀㻛云父在適子爲妻<lb/>
不杖不杖則不禫若父没母存則爲妻得杖又<lb/>
得禫凡適子皆然嫌畏宗子尊厭其妻故特云<lb/>
宗子母在爲妻禫宗子尚然則其餘適子母在<lb/>
爲妻禫可知賀循云出居廬論稱杖者必廬廬<lb/>
者必禫此明杖章㝷常之禮謂杖章之内居廬<lb/>
必禫若別而言之則杖有不禫禫有不杖者案<lb/>
小記篇云宗子母在爲妻禫則其非宗子其餘<lb/>
<pb n="20a"/>
適庶母在爲妻並不得禫也<lb/>
<hi>卄八</hi>慈母妾母於子祭於孫止<lb/>
慈母與妾母不丗祭也注云以其非正春秋傳<lb/>
曰於子祭於孫止正義曰此榖梁隱五年傳文<lb/>
<hi>卄九</hi>冠笄不爲殤<lb/>
丈夫冠而不爲殤婦人笄而不爲殤注云言成<lb/>
人也婦人許嫁而笄未許嫁與丈夫同也<lb/>
<hi>三十</hi>乆而不葬惟主䘮者不除<lb/>
乆而不葬者唯主䘮者不除其餘以麻終月數<lb/>
<pb n="20b"/>
者除䘮則巳注云其餘謂旁親也以麻終月數<lb/>
不葬者䘮不變也正義曰云唯主䘮者亦欲廣<lb/>
說子爲父妻爲夫臣爲君孫爲祖得爲䘮主四<lb/>
者悉不除也　其餘以麻終月數者其餘謂期<lb/>
以下至緦也麻終月數者主人旣未葬故諸親<lb/>
不得變葛仍猶服麻各至服限竟而除也　除<lb/>
䘮則巳者謂月足而除不待主人葬除也然此<lb/>
皆藏之至葬則反服之也故下云及其葬也反<lb/>
服其服是也然雖緦亦藏服以其未經葬故也<lb/>
<pb n="21a"/>
盧曰其下子孫皆不除也以主䘮爲正耳餘親<lb/>
者以麻各終其月數除矣庾云謂昔主要記案<lb/>
服問曰君所主夫人妻大子適婦故謂此在不<lb/>
除之例定更思詳以尊主卑不得同以卑主尊<lb/>
無縁以卑之未葬而使尊者長服衰絰也且前<lb/>
儒說主䘮不除無爲下流之義是知主䘮不除<lb/>
唯於承重之身爲其祖曽若子之爲父臣之爲<lb/>
君妻之爲夫此之不除也不俟言而明矣盧植<lb/>
云下子孫皆不除蕭望之又云獨謂子皆未善<lb/>
<pb n="21b"/>
也謂庾言爲是<lb/>
<hi>卅一</hi>大祥吉服筮尸<lb/>
大祥吉服而筮尸注云凡變除者必服其吉服<lb/>
以即祭事不以㐫臨吉也間傳曰大祥素縞麻<lb/>
衣<lb/>
<hi>卅二</hi>父在適子爲妻不杖庶子杖<lb/>
父在庶子爲妻以杖即位可也者此謂庶子也<lb/>
父不主其妻故其子得爲妻以杖即位也雜記<lb/>
云爲妻父母在不杖亦是庶子而云不杖者亦<lb/>
<pb n="22a"/>
謂同宫者也又䘮服注云爲其妻以杖即位謂<lb/>
庶子也舅主適婦則適子不得杖舅不主庶婦<lb/>
故庶子爲妻可以杖即位謂父主妻䘮故主適<lb/>
婦所以適子不杖也明主適婦猶於主妻故也<lb/>
父旣不主妾䘮故不主庶婦所以庶子得杖庶<lb/>
子得杖由於父不主妾故也若妻次子旣非正<lb/>
嗣故亦同妾子之限也<lb/>
<hi>三三</hi>親質不崇敬謂葬後兄弟逺至者不免<lb/>
主人未除䘮有兄弟自他國至則主人不免而<lb/>
<pb n="22b"/>
爲主注云親質不崇敬也正義曰主人未除䘮<lb/>
者謂在國主人之䘮服未除有兄弟自他國至<lb/>
則主人不免而爲主者謂五屬之親從逺歸奔<lb/>
者也夫免必有時若葬後唯君來弔雖非時亦<lb/>
爲之免崇敬欲新其事故也若五屬之親非時<lb/>
而奔則主人不湏爲之免也<lb/>
<hi>三四</hi>妻爲大夫而卒及卒而夫爲大夫牲皆從<lb/>
　　夫<lb/>
其妻爲大夫而卒而后其夫不爲大夫而祔於<lb/>
<pb n="23a"/>
其妻則不易牲妻卒而后夫爲大夫而祔於其<lb/>
妻則以大夫牲注云妻爲大夫夫爲大夫時卒<lb/>
不易牲以士牲也此謂始來仕無廟者無廟者<lb/>
不祔宗子去國乃以廟從正義曰此謂始來仕<lb/>
無廟者若其有廟則死者當祔於祖不得祔於<lb/>
其妻今夫死祔於其妻故知是無廟者若其宗<lb/>
子去他國乃以廟從則祔於祖矣<lb/>
<hi>卅六</hi>女成人及婦人皆杖未嫁亦稱婦人<lb/>
女子子在室爲父母其主䘮者不杖則子一人<lb/>
<pb n="23b"/>
杖注云女子子在室亦童子也無男昆弟使同<lb/>
姓爲攝主不杖則子一人杖謂長女也許嫁及<lb/>
二十而笄爲成人成人正杖也正義曰䘮服傳<lb/>
云婦人何以不杖亦不能病也是爲鄭學者則<lb/>
謂爲童子婦人不能爲父母杖也而難鄭者云<lb/>
鄭以婦人不杖唯謂童子婦人然童女未嫁何<lb/>
以得稱婦人又䘮服傳云童子何以不杖不能<lb/>
病乃云婦人何以不杖亦不能病明知婦人非<lb/>
童子也故賀循等以爲婦人不杖謂出嫁之婦<lb/>
<pb n="24a"/>
人不爲主則不杖其不爲主而杖者唯姑在爲<lb/>
夫杖故此記特明之鄭必以爲童子婦人乃不<lb/>
杖者鄭以此下經云女子子在室爲父母其主䘮<lb/>
者不杖則子一人杖旣云女子子在室是童子<lb/>
可知云主䘮者不杖若主䘮者杖則此童女不<lb/>
杖今由主䘮者不杖則童女一人杖鄭據此文<lb/>
故知婦人謂童子之婦人也若其成人出嫁婦<lb/>
人爲主皆杖故䘮大記云三日子夫人杖五日<lb/>
授大夫丗婦杖䘮服傳妻爲夫杖小記云母爲<lb/>
<pb n="24b"/>
長子杖是成人婦人皆杖也童女得稱婦人者<lb/>
䘮服小功章云爲姪庶孫丈夫婦人之長殤是<lb/>
殤之童得稱婦人未嫁而稱婦人者以其將有<lb/>
適人之端故得稱婦人也<lb/>
<hi>卅七</hi>巳殯而奔䘮之節<lb/>
奔父之䘮括髪於堂上袒降踊襲絰于東方奔<lb/>
母之䘮不括髪袒於堂上降踊襲免于東方絰<lb/>
即位成踊岀門哭止三日而五哭三袒注云凡<lb/>
奔䘮謂道逺巳殯乃來也爲母不括髪以至成<lb/>
<pb n="25a"/>
服一而巳貶於父也即位以下於父母同也三<lb/>
日五哭者始至訖夕反位哭乃出就次一哭也<lb/>
與明日又明日之朝夕而五哭三袒者始至袒<lb/>
與明日又明日之朝而三也<lb/>
<hi>卅八</hi>爲殤後仍服本親服<lb/>
爲殤後者以其服服之注云言爲後者據承之<lb/>
也殤無爲人父之道以本親之服服之<lb/>
<hi>卅九</hi>爲慈母後則己妾父妾亦可命後<lb/>
爲慈母後者爲庶母可也爲祖庶母可也注云<lb/>
<pb n="25b"/>
謂父命之爲子母者也即庶子爲後此皆子也<lb/>
傳重而巳父先命之與適妻使爲母子也縁爲<lb/>
慈母後之義父之妾無子者亦可命己庶子爲<lb/>
後正義曰妾之無子者妾子之無母者父命爲<lb/>
子母而此子服此慈母三年記者觸類言之謂<lb/>
妾經有子而子巳死者父命他妾之子爲無子<lb/>
之妾立後與爲慈母後同又觸類言之父妾無<lb/>
子巳命己之妾子與父妾爲後故呼己父之妾<lb/>
爲祖庶母旣爲後亦服之三年如己母矣必知<lb/>
<pb n="26a"/>
妾經有子者若無子則不得立後<lb/>
<hi>四十</hi>殤無爲父之道爲後大宗<lb/>
爲殤後者以其服服之注云言爲後者據承之<lb/>
也殤無爲人父之道以本親之服服之正義曰<lb/>
爲殤後者謂大宗子在殤中而死族人爲後大<lb/>
宗而不得後此殤者爲子也以其父無殤義故<lb/>
也旣不後殤而宗不可絶今來爲後殯者之人<lb/>
不以殤者之爲父而依兄弟之服服此殤也旣<lb/>
爲殤者父作子則應服以兄弟之服而云以本<lb/>
<pb n="26b"/>
親之服服者當在未後之前不服追服不責人<lb/>
以非時之恩故推此時本親兄弟亡在未服之<lb/>
前者亦冝終其本服之日月唯爲後及所後如<lb/>
有母亡而猶在三年之内則冝接其餘服不可<lb/>
以吉居凶若岀三年則不追服矣<lb/>
禮記要義卷第十五<lb/>
<pb n="27a"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
禮記要義卷第二十六　經解至方記<lb/>
一辨昬姻二字<lb/>
正義曰案爾雅釋親云壻之父爲姻婦之父爲<lb/>
㛰此云壻曰昬妻曰姻者爾雅據男女父母此<lb/>
據男子之身壻則昬時而迎婦則因而隨之故<lb/>
云壻曰昬妻曰姻<lb/>
二䟽以差若豪氂爲易繫文<lb/>
易曰君子慎始差若豪氂繆以千里此之謂也<lb/>
正義曰易曰君子慎始差若豪氂繆以千里此<lb/>
<pb n="1b"/>
之謂也者此易繫辭文也言君子謹慎事之𥘉<lb/>
始差錯若豪氂之小至後廣大錯繆以至千里<lb/>
之大引之者證禮之防人在於未形者之前<lb/>
　三公羊鄭氏天子親迎左氏說叔孫通反之<lb/>
正義曰昬禮迎婦二傳不同春秋公羊說天子<lb/>
至庶人皆親迎左氏說天子至尊無敵故無親<lb/>
迎之禮諸侯有故若疾病則使上卿逆上公臨<lb/>
之許氏謹案髙祖時皇太子納妃叔孫通制禮<lb/>
以爲天子無親迎從左氏義玄駮之云大姒之<lb/>
<pb n="2a"/>
家在渭之涘文王親迎於渭即天子親迎明文<lb/>
也引禮記冕而親迎繼先聖之後以爲天地宗<lb/>
廟社稷之主非天子則誰乎如鄭此言從公羊<lb/>
義也又詩說云文王親迎於渭紂尚南靣文王<lb/>
猶爲西伯耳以左氏義爲長鄭駮未定<lb/>
四人君身子妃百姓之象<lb/>
身以及身子以及子妃以及妃者此言百姓之<lb/>
象能愛己身則以及百姓之身能愛已子則以<lb/>
及百姓之子能愛己妃則以及百姓之妃是身<lb/>
<pb n="2b"/>
與妻子還是百姓身與妻子故云百姓之象也<lb/>
前汎言故云妻此論人君治國政故云妃<lb/>
五敬身成親安土樂天<lb/>
君子也者人之成名也者言凢謂之君子者人<lb/>
之成就美名王肅云君上位子下民　百姓歸<lb/>
之名謂之君子之子者言巳若能敬身則百姓<lb/>
歸已善名謂己爲君子所生之子是已之脩身<lb/>
使其親有君子之名是脩身成其親也　不能<lb/>
有其身不能安土者旣不能汎愛於人人則害<lb/>
<pb n="3a"/>
之故不能保有其身避其禍害流移失業是不<lb/>
能安土　不能樂天者身旣失業不知已過所<lb/>
招乃更怨天是不能愛樂於天也　不能成其<lb/>
身者旣不能樂天不自知其罪將謂天之濫罰<lb/>
罪惡之事無所不爲是不能成其身<lb/>
　六言十一得以明治國如指掌<lb/>
是故宮室得其度量鼎得其象味得其時樂得<lb/>
其節車得其式鬼神得其饗喪紀得其哀辯說<lb/>
得其黨官得其體政事得其施加於身而錯於<lb/>
<pb n="3b"/>
前凢衆之動得其冝注云治國指諸掌言易知<lb/>
也郊社嘗禘尊卑之事有治國之象焉辯別也<lb/>
三族父子孫也凢言得者得法於禮也量豆區<lb/>
斗斛也味酸苦之屬也四時有所多及獻所冝<lb/>
也式謂載也所載有尊卑辯禮之說謂禮之官<lb/>
教學者黨類也體尊卑異而合同<lb/>
　七大饗之節無物而不在禮<lb/>
猶有九焉大饗有四焉茍知此矣雖在畎畒之<lb/>
中事之聖人巳兩君相見揖讓而入門入門而<lb/>
<pb n="4a"/>
縣興揖讓而升堂升堂而樂闋下管象武夏籥<lb/>
序興陳其薦俎序其禮樂備其百官如此而后<lb/>
君子知仁焉行中規還中矩和鸞中采齊客出<lb/>
以雍徹以振羽是故君子無物而不在禮矣入<lb/>
門而金作示情也升歌清廟示德也下而管象<lb/>
示事也是故古之君子不必親相與言也以禮<lb/>
樂相示而巳注云猶有九焉吾所欲語女餘有<lb/>
九也但大饗有四大饗謂饗諸侯來朝者也四<lb/>
者謂金再作升歌清廟下管象也事之謂立置<lb/>
<pb n="4b"/>
於位也聖人巳者是聖人也縣興金作也金再<lb/>
作者獻主君又作也下謂堂下也象武武舞也<lb/>
夏籥文舞也序更也堂下吹管舞文武之樂更<lb/>
起也知仁焉知禮樂所存也采齊雍振羽皆樂<lb/>
章也振羽振鷺及雍金作示情也賔主人各以<lb/>
情相示也金性内明象人情也示德者相示以<lb/>
德也清廟頌文王之德示事也相示以事也武<lb/>
象武王之大事也<lb/>
　八三族有二說<lb/>
<pb n="5a"/>
正義曰云三族父子孫也者族屬也從己而言<lb/>
父子孫於己㝡近唯父子孫耳案昬禮三族之<lb/>
不虞鄭注云三族謂父昆弟己昆弟子昆弟與<lb/>
此不同者彼爲請期恐有期䘮廢昬故云三族<lb/>
冝據期䘮者故與此不同<lb/>
　九大饗九盧王鄭說異同<lb/>
盧解大饗有九者揖譲而入門一也入門而縣<lb/>
興二也揖譲而升堂三也升堂而樂闋四也下<lb/>
管象武五也夏籥序興六也陳其薦俎七也序<lb/>
<pb n="5b"/>
其禮樂八也備其百官九也王肅以爲大饗九<lb/>
者其下五事與鄭同又以揖譲而入門入門而<lb/>
縣興揖譲而升堂爲一也升堂而樂闋二也下<lb/>
管象武夏籥序興三也陳其薦俎序其禮樂備<lb/>
其百官爲四也添下五事爲九也<lb/>
　十古人皆知禮樂<lb/>
子曰禮也者理也樂也者節也君子無理不動<lb/>
無節不作不能詩於禮繆不能樂於禮素薄於<lb/>
德於禮虚注云繆誤也素猶質也歌詩所以通<lb/>
<pb n="6a"/>
禮意也作樂所以同成禮文也崇德所以實禮<lb/>
行也王制曰樂正案四術立四教順先王詩書<lb/>
禮樂以造士春秋教以禮樂冬夏教以詩書王<lb/>
大子王子羣后之大子卿大夫元士之適子國<lb/>
之俊選皆造焉則古之人皆知諸侯之禮樂<lb/>
<hi>十一</hi>伯夷遜䕫是䕫知禮<lb/>
䕫非是不能行禮但不特通逹非謂全不知於<lb/>
禮爲窮困也故虞書舜命伯夷典朕三禮伯夷<lb/>
讓䕫是䕫知禮也而皇氏以逹爲掌言䕫掌樂<lb/>
<pb n="6b"/>
不掌禮逹訓爲掌於義無文又與鄭注意乖<lb/>
<hi>十二</hi>室席車行立皆有法<lb/>
目巧之室則有奥阼者言但用目准視巧思存<lb/>
意雖不由法度猶有奥阼賔主之處不可不有<lb/>
也　席則有上下者言布席之時不可無上下<lb/>
車則有左右者言乗車之時不可無左右<lb/>
行則有隨者謂少者在後相隨　立則有序者<lb/>
謂並立則有次序<lb/>
<hi>十三</hi>爲民父母知四方有敗<lb/>
<pb n="7a"/>
四方有敗必先知之若爲民父母者當湏豫知<lb/>
禍害使民免離於禍故爲民之父母然四方有<lb/>
福亦先知之必云四方有敗者此主爲民除害<lb/>
爲本故舉敗言之<lb/>
<hi>十四</hi>無聲之樂無體之禮無服之䘮<lb/>
孔子曰夙夜其命宥宻無聲之樂也威儀逮逮<lb/>
不可選也無體之禮也凡民有䘮匍匐救之無<lb/>
服之䘮也注云詩讀其爲基聲之誤也基謀也<lb/>
宻静也言君夙夜謀爲政教以安民則民樂之<lb/>
<pb n="7b"/>
此非有鐘鼔之聲也逮逮安和之貌也言君之<lb/>
威儀安和逮逮然則民效之此非有升降揖讓<lb/>
之禮也救之賙恤之言君於民有䘮有以賙恤<lb/>
之則民俲之此非有衰絰之服<lb/>
<hi>十五</hi>樂禮䘮三事皆從輕至重<lb/>
無聲之樂氣志不違者此以下五節從輕以漸<lb/>
至於重𥘉言不違民但不違君之志氣二云志<lb/>
氣旣得言君之志氣得於下三云旣從民所從<lb/>
也四云日聞四方及於逺也五云旣起是旣發<lb/>
<pb n="8a"/>
起也是從微至著威儀遲遲者𥘉時但舒遲而<lb/>
巳二則威儀翼翼而恭敬三則上下和同無不<lb/>
從也四則日就月將漸興進也五則施及四海<lb/>
所及逺也内恕孔悲者𥘉則親族之内悲哀其<lb/>
處近也二則施及四國所𬒳逺也三則以畜萬<lb/>
邦皆爲孝也四則純德孔明益甚也五則施于<lb/>
子孫垂後丗也<lb/>
<hi>十六</hi>記引帝命不違與詩注不同<lb/>
其在詩曰帝命不違至于湯齊者此詩啇頌長<lb/>
<pb n="8b"/>
發之篇美成湯之辭言天帝命此殷家丗丗行<lb/>
之不違至於成湯乃與天心齊也　湯降不遲<lb/>
者降下也言湯降下賢士不遲緩甚能速疾<lb/>
聖敬日齊者言其聖敬之德日日升進　昭假<lb/>
遲遲者昭明也假暇也言湯以昭明寛暇天下<lb/>
之士心遲遲然甚舒緩　上帝是祗者上帝天<lb/>
也祗敬也言天於是敬愛之　帝命式于九圍<lb/>
者式用也九圍九州之界也言天命湯之用事<lb/>
於九州爲天子也詩之本注如此今此記注意<lb/>
<pb n="9a"/>
言殷之先君施其政教奉行天命不敢違也至<lb/>
于湯齊者齊躋躋升也言至於成湯升爲國君<lb/>
湯降下政教不遲緩其聖敬之德日日齊莊昭<lb/>
明也假至也言湯之明德下至於民遲遲然安<lb/>
和不急疾此與詩注稍殊大略同<lb/>
<hi>十七</hi>神氣風霆天地共有<lb/>
春秋云天有六氣此經云天有風雨不偏屬於<lb/>
地今屬於地者其實神氣風霆天地共有春秋<lb/>
冬夏是天之神氣旣稱春秋冬夏故於地變言<lb/>
<pb n="9b"/>
神氣但氣從地岀又風著於土雷岀於地故神<lb/>
氣風雷偏繫於地<lb/>
<hi>十八</hi>鄭注禮時未得毛詩傳<lb/>
正義曰案詩崧髙之篇甫侯及申伯甫侯謂吕<lb/>
侯也穆王之時訓夏贖刑謂吕侯與申伯俱岀<lb/>
伯夷之後掌四嶽之祀又詩烝民稱仲山甫之<lb/>
賢與嵩髙生甫及申全別此云仲山甫者案鄭<lb/>
志注禮在先未得毛詩傳然則此注在前故以<lb/>
甫爲仲山甫在後箋詩乃得毛傳知甫侯申伯<lb/>
<pb n="10a"/>
同出伯夷之後故與禮別也<lb/>
<hi>十九</hi>滿千乗爲成國<lb/>
正義曰古者方十里其中六十四井出兵車一<lb/>
乗此兵賦之法也案司馬法云成方十里出革<lb/>
車一乗司馬法又云甸方八里出長轂一乗鄭<lb/>
注小司徒云若通溝洫之地則爲十里若除溝<lb/>
洫之地則爲八里故云六十四井出車一乗云<lb/>
成國之賦千乗者襄十四年㔫傳成國不過半<lb/>
天子之軍謂滿千乗則爲成國是公侯之封也<lb/>
<pb n="10b"/>
案千乗之賦地方三百一十六里有畸案周禮<lb/>
公五百里侯四百里則是過千乗云不過千乗<lb/>
者其地雖過其兵賦唯千乗故論語注云雖大<lb/>
國之賦亦不是過焉<lb/>
<hi>二十</hi>六郷兵賦及郷遂公邑出軍法<lb/>
兵賦之法王畿之内六郷之法家出一人萬二<lb/>
千五百家爲郷大司馬云五師爲軍則萬二千<lb/>
五百家爲軍是一郷岀一軍又云天子六軍是<lb/>
出於六郷凡軍制大司馬云五人爲伍五伍爲<lb/>
<pb n="11a"/>
兩四兩爲卒五卒爲旅五旅爲師五師爲軍此<lb/>
師之制也凢出軍之法郷爲正遂爲副則遂之<lb/>
出軍與郷同故鄭注小司徒云郷之田制與遂<lb/>
同則知遂之軍法與郷同其公邑出軍亦與郷<lb/>
同故鄭注匠人云采地制井田異於郷遂及公<lb/>
邑則知公邑地制與郷遂同<lb/>
<hi>卄一</hi>采地出軍之制<lb/>
其公郷大夫采地旣爲井田殊於郷遂則出軍<lb/>
亦異於郷遂也故鄭注小司徒井十爲通士一<lb/>
<pb n="11b"/>
人徒二人通十爲成革車一乗士十人徒二十<lb/>
人十成爲終革車十乗士百人徒二百人十終<lb/>
爲同革車百乗士千人徒二千人此謂公卿大<lb/>
夫采地出軍之制也<lb/>
<hi>廿二</hi>諸侯有郊遂計地出軍<lb/>
其王畿之外謂諸侯大國三軍次國二軍小國<lb/>
一軍皆出郷遂故費誓云三郊三遂是諸侯有<lb/>
遂也其諸侯計地出軍則司馬法云九夫爲井<lb/>
四井爲邑四邑爲丘馬一疋牛三頭四丘爲甸<lb/>
<pb n="12a"/>
岀長轂一乗甲士三人歩卒七十二人馬四疋<lb/>
牛十二頭故成元年作丘甲杜服俱引此文以<lb/>
釋之又論語云道千乗之國鄭注引司馬法成<lb/>
出革車一乗但十里八里不同於上巳釋此皆<lb/>
謂天子諸侯兵賦也<lb/>
<hi>廿三</hi>國界郷遂出軍其車馬兵甲國家給<lb/>
異義云天子萬乗諸侯千乗大夫百乗此大判<lb/>
言之尊卑相十之義其間委曲郷遂公邑細別<lb/>
不同也故魯頌云公車千乗謂大緫計地出軍<lb/>
<pb n="12b"/>
也公徒三萬謂郷遂兵數也是國界計地與郷<lb/>
遂數不同諸侯成方十里岀賦之時雖革車一<lb/>
乗甲士三人歩卒七十二人其臨敵對戰之時<lb/>
則同郷法五人爲伍五伍爲兩之屬也故左傳<lb/>
云邲之戰楚廣有一卒卒偏之兩又云兩之一<lb/>
卒適呉是臨軍對陣同郷法也牧誓云武王戎<lb/>
車三百兩孔注云一車歩卒七十二人則出軍<lb/>
法也經云千夫長百夫長謂對敵時也據司馬<lb/>
法之文諸侯車甲牛馬皆計地令民自出若郷<lb/>
<pb n="13a"/>
遂之衆七十五人則遣出革車一乗甲士三人<lb/>
馬四疋牛十二頭恐非力之所能皆是國家所<lb/>
給故周禮巾車職毀折入齎于職弊又周禮質<lb/>
人云凢受馬於有司者書其齒毛與其賈馬死<lb/>
則旬日内更又司兵職云及授兵從司馬之法<lb/>
以頒之及其受兵輸亦如之是國家所給也<lb/>
<hi>卄四</hi>都城百雉之說杜鄭異<lb/>
髙一丈長三丈爲雉者異義古春秋左氏說云<lb/>
百雉爲長三百丈方五百歩者六尺爲歩五六<lb/>
<pb n="13b"/>
三十故三百丈爲五百歩云子男之城方五里<lb/>
者周禮典命云子男五命其國家宫室以五爲<lb/>
節國家謂城方也是子男城方五里也云百雉<lb/>
者此謂大都三國之一者言子男五里積千五<lb/>
百歩左傳云大都參分國之一子男大都三分<lb/>
國城而居其一是大都五百歩爲百雉也但國<lb/>
城之制凢有二義鄭之此注子男五里則侯伯<lb/>
七里公九里天子十二里案鄭駮異義又云天<lb/>
子城九里公城七里侯伯之城五里子男之城<lb/>
<pb n="14a"/>
三里此云百雉者謂侯伯之大都杜預同焉與<lb/>
鄭此注異也<hi>見考工䟽卄五</hi>天子諸侯之公卿大夫采地<lb/>
家冨不過百乗者諸侯之卿采地也故左傳云<lb/>
唯卿備百邑地方百里也直云唯卿百邑未知<lb/>
天子諸侯公卿大夫采地大小案鄭注小司徒<lb/>
云百里之國凡四都五十里之國凡四縣二十<lb/>
五里之國凡四甸又云采地食者皆四之一說<lb/>
者據此以爲公食百里卿食五十里大夫食二<lb/>
<pb n="14b"/>
十五里其諸侯之卿大夫傳云卿備百邑論語<lb/>
云百乗之家此據諸侯臣之采地則公之孤侯<lb/>
伯之卿與天子三公同俱方百里公之卿與侯<lb/>
伯之大夫俱方五十里公之大夫與侯伯之不<lb/>
大夫俱方二十五里其子男之地唯方二百里<lb/>
以下其卿之采地不得復方百里案易訟卦注<lb/>
云小國之下大夫采地方一成其定稅三百家<lb/>
唯有此文其子男中都大都無以言之<lb/>
<hi>卄六</hi>同姓異姓車服之制<lb/>
<pb n="15a"/>
子云君不與同姓同車與異姓同車不同服示<lb/>
民不嫌也以此坊民民猶得同姓以弑其君注<lb/>
云同姓者謂先王先公子孫有繼及之道者也<lb/>
其非此則無嫌也僕右恒朝服君則各以時事<lb/>
唯在軍同服爾<lb/>
<hi>卄七</hi>大夫稱君及凡稱主<lb/>
臣下自稱已大夫之君但得言主不得稱君若<lb/>
他人汎例言之大夫有采地者亦得稱君故䘮<lb/>
服云爲其君布帶繩屨傳云君謂有采地者也<lb/>
<pb n="15b"/>
若通而言之諸侯亦稱主下曲禮云執主器謂<lb/>
君也大夫自相命亦稱主也故左傳晉士匄謂<lb/>
荀偃爲主云事呉敢不如事主是也稱大夫之<lb/>
妻亦得曰主者案魯語云季孫問於公文伯之<lb/>
母曰主者亦有以御服乎是也<lb/>
<hi>卄八</hi>鄭說燕燕詩與毛異以未得毛傳<lb/>
詩云先君之思以畜寡人注云此衛夫人定姜<lb/>
之詩也定姜無子立庶子衎是爲獻公畜孝也<lb/>
獻公無禮於定姜定姜作詩言獻公當思先君<lb/>
<pb n="16a"/>
定公以孝於寡人正義曰云衛夫人定姜之詩<lb/>
獻公無禮於定姜者案襄十四年左傳云衛獻<lb/>
公出奔使告宗廟以無罪夫人定姜曰余以巾<lb/>
櫛事先君而暴妾使余若何無罪是無禮之事<lb/>
與詩注不同者案鄭志答晁模云注記時就盧<lb/>
君後得毛傳乃改之凡注與詩不同皆倣此<lb/>
<hi>卄九</hi>疑君陳是周公之子<lb/>
君陳蓋周公之子伯禽弟也正義曰知君陳<lb/>
蓋周公子者以書序云周公旣没命君陳分正<lb/>
<pb n="16b"/>
東郊成周似若蔡仲之命書序云蔡叔旣卒王<lb/>
命蔡仲踐諸侯位相似皆是父卒命子故疑周<lb/>
公子以伯禽周公元子旣封於魯命君陳令居<lb/>
東郊故知伯禽弟也<lb/>
<hi>三十</hi>鄭引逸書不見古文尚書<lb/>
今泰誓無此章則其篇散亡　正義曰鄭不見<lb/>
古文尚書漢時別有尚書逸篇四月太子發上<lb/>
祭於畢以下三篇之事鄭謂篇中有此經之語<lb/>
但其事散亡<lb/>
<pb n="17a"/>
<hi>卅一</hi>尸與主示民有事有所事也<lb/>
子云祭祀之有尸也宗廟之有主也示民有事<lb/>
也注云有事有所尊事也<hi>一本作有所尊事三二</hi>用祭器燕器<lb/>
子云敬則用祭器注云祭器籩豆簋鉶之屬也<lb/>
有敬事於賔客則用之謂饗食也盤盂之屬爲<lb/>
燕器<lb/>
<hi>三三</hi>鄭此注東鄰西鄰坎离義與易異<lb/>
易曰東鄰殺牛不如西鄰之禴祭寔受其福注<lb/>
<pb n="17b"/>
云東鄰謂紂國中也西鄰謂文王國中也此辭<lb/>
在旣濟旣濟離下坎上離爲牛坎爲豕西鄰禴<lb/>
祭則用豕與言殺牛而凶不如殺豕受福喻奢<lb/>
而慢不如儉而敬也春秋傳曰黍稷非馨明德<lb/>
惟馨信矣正義曰鄭注易九五曰互體爲坎又<lb/>
互體爲離離爲日坎爲月日出東方東鄰象月<lb/>
出西方西鄰象也此注坎爲豕西鄰禴祭則用<lb/>
豕與此文異又注云离爲牛是東鄰之祭殺牛<lb/>
也則鄭之易注九五一爻有坎有離此注緫論<lb/>
<pb n="18a"/>
旣濟之卦下體爲離上體爲坎與易注不同者<lb/>
但易含萬象俱得明義也此據一國風俗奢儉<lb/>
故舉豕牛以言之不得以天子諸侯俱用大牢<lb/>
爲妨<lb/>
<hi>三四</hi>賔進以讓䘮加以逺<lb/>
子云賔禮毎進以讓䘮禮毎加以逺浴於中<graphic n="KR0764" url="https://raw.githubusercontent.com/kanripo/KR-Gaiji/master/images/KR0764.png" mimeType="image/png"/>
飰於牗下小斂於户内大斂於阼殯於客位祖<lb/>
於庭葬於墓所以示逺也注云逺之所以崇敬<lb/>
也阼或爲堂<lb/>
<pb n="18b"/>
<hi>三五</hi>旣葬不由阼不忍即父位<lb/>
子云升自客階受弔於賔位敎民追孝也注云<lb/>
謂反哭時也旣葬矣猶不由阼階不忍即父位<lb/>
也<lb/>
<hi>三六</hi>身及財皆當統於父母<lb/>
父母在不敢有其身不敢私其財示民有上下<lb/>
也注云身及財皆當統於父母也有猶專也<lb/>
<hi>三七</hi>不耕穫不菑畬凶<lb/>
易曰不耕穫不菑畬凶注曰言必先種之乃得<lb/>
<pb n="19a"/>
穫若先菑乃得畬也安有無事而取利者乎田<lb/>
一歳曰菑二歳曰畬三歳曰新田正義曰此易<lb/>
無妄六二爻辭無妄震下乾上六二旣在震卦<lb/>
居中得位冝合仕者謂合事九五𬒳三六所隔<lb/>
不得徃仕是道之不行雖食其禄猶不耕穫刈<lb/>
不菑畬田無功得物是其凶引之者證貪財之<lb/>
事<lb/>
<hi>三八</hi>男女交以媒幣<lb/>
故男女無媒不交無幣不相見恐男女之無別<lb/>
<pb n="19b"/>
也注云重男女之㑹所以逺別之於禽獸也有<lb/>
幣者必有媒有媒者不必有幣仲春之月㑹男<lb/>
女之時不必待幣<hi>未必然三九</hi>魯春秋去夫人之姓曰呉<lb/>
魯春秋猶去夫人之姓曰呉者依春秋之例如<lb/>
夫人齊女即云姜氏至自齊以例言之此呉女<lb/>
亦當云夫人姬氏至自呉魯則諱其姬姓而不<lb/>
稱夫人姬氏至自呉是去夫人之姓曰呉也但<lb/>
春秋經文不載其事其春秋簡牘記則有之故<lb/>
<pb n="20a"/>
論語云謂之呉孟子是當時之言有稱呉也<lb/>
其死曰孟子卒者哀十二年稱孟子卒若其不<lb/>
諱當云夫人姬氏薨以諱取同姓而云孟子卒<lb/>
孟子是夫人之且字没其氏書其且字又没其<lb/>
薨而略言卒而已皆爲同姓諱之鄭與何休皆<lb/>
以諱取同姓而書卒左氏則以不成䘮故稱卒<lb/>
與鄭何異也若旣笄而字當云伯叔季若伯姬<lb/>
季姬今云孟子故知且字也<lb/>
<hi>四十</hi>同姓后夫人親獻異姓攝獻<lb/>
<pb n="20b"/>
案王饗諸侯及諸侯自相饗同姓則后夫人親<lb/>
獻異姓則使人攝獻則繆侯所饗蓋同姓也且<lb/>
王於同姓雖爲侯伯車服與上公同上公旣再<lb/>
祼后與王俱祼則上公相於與王同也其同上<lb/>
公則后與夫人親祼獻拜送也若異姓上公使<lb/>
人攝祼故宗伯職云大賔客則攝而載祼謂異<lb/>
姓也内宰職云凡賔客之祼獻瑶爵皆賛注云<lb/>
謂王同姓及二王之後來朝覲王以鬱鬯禮之<lb/>
后以瑶爵亞獻謂同姓也自陽侯殺繆侯後其<lb/>
<pb n="21a"/>
后夫人獻禮遂廢並使人攝也<lb/>
<hi>四一</hi>諸侯不漁色於國中<lb/>
諸侯不下漁色注云謂不内取於國中也内取<lb/>
國中爲下漁色昏禮始納采謂采擇其可者也<lb/>
國君而内取象捕魚然中網取之是無所擇<lb/>
<hi>四二</hi>壻見外舅姑<lb/>
子云昏禮壻親迎見於舅姑舅姑承子以授壻<lb/>
恐事之違也注云舅姑妻之父母也妻之父爲<lb/>
外舅妻之母爲外姑父戒女曰夙夜母違命母<lb/>
<pb n="21b"/>
戒女曰母違宫事<lb/>
禮記要義卷第二十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
禮記要義卷第十六　大傳<lb/>
　一王者諸侯大夫士禘祫之尊<lb/>
禮不王不禘王者禘其祖之所自出以其祖配<lb/>
之諸侯及其大祖大夫士有大事省於其君干<lb/>
祫及其髙祖注云凡大祭曰禘自由也大祭其<lb/>
先祖所由生謂郊祀天也太祖受封君也大事<lb/>
㓂戍之事也省善也善於其君謂免於大難也<lb/>
于猶空也空祫謂無廟祫祭之於壇墠<lb/>
　二武王柴祈奠<lb/>
<pb n="1b"/>
牧之野武王之大事也旣事而退柴於上帝祈<lb/>
於社設奠於牧室注云柴祈奠告天地及先祖<lb/>
也牧室牧野之室也古者郊關皆有館焉先祖<lb/>
者行主也<lb/>
　三追王不以卑臨尊然亦有不必追王者<lb/>
追王大王亶父王季歴文王昌不以卑臨尊也<lb/>
注云不用諸侯之號臨天子也文王稱王早矣<lb/>
於殷猶爲諸侯於是著焉正義曰案此武王追<lb/>
王大王亶父王季歴文王昌案合符后云文王<lb/>
<pb n="2a"/>
立后稷配天追王大王亶甫王季歴與此不同<lb/>
者文王暫追王耳號謚未定至武王時乃定之<lb/>
矣中庸云周公追王大王王季者謂以王禮改<lb/>
葬耳不改葬文王者先以王禮葬故也此大王<lb/>
王季追王者王迹所由興故追王也所以追王<lb/>
者以子爲天子而不以卑臨尊若非王迹所由<lb/>
不必追王也故小記云父爲士子爲天子諸侯<lb/>
祭以天子諸侯其尸服以士服是也周語云先<lb/>
王不窋武成云先王建邦啓土謂后稷皆稱先<lb/>
<pb n="2b"/>
王者以王者之先祖故通稱先王也契稱玄王<lb/>
與此同矣<lb/>
　五賜姓賜氏賜族之別<lb/>
凡姓族異者所以別異人也猶萬物皆各有名<lb/>
以相分別天子賜姓賜氏諸侯但賜氏不得賜<lb/>
姓降於天子也故隱八年左傳云無駭卒公問<lb/>
族於衆仲衆仲對曰天子建德因生以賜姓胙<lb/>
之土而命之氏諸侯以字爲謚因以爲族官有<lb/>
丗功則有官族邑亦如之以此言之天子因諸<lb/>
<pb n="3a"/>
侯先祖所生賜之曰姓杜預云若舜生嬀汭賜<lb/>
姓曰嬀封舜之後於陳以所封之土命爲氏舜<lb/>
後姓嬀而氏曰陳故鄭駮異義云炎帝姓姜大<lb/>
皡之所賜也黃帝姓姬炎帝之所賜也故堯賜<lb/>
伯夷姓曰姜賜禹姓曰姒賜契姓曰子賜稷姓<lb/>
曰姬著在書傳如鄭此言是天子賜姓也諸侯<lb/>
賜卿大夫以氏若同姓公之子曰公子公子之<lb/>
子曰公孫公孫之子其親巳逺不得上連於公<lb/>
故以王父字爲氏若適夫人之子則以五十字<lb/>
<pb n="3b"/>
伯仲爲氏若魯之仲孫季孫是也若庶子妾子<lb/>
則以二十字爲氏則展氏臧氏是也若異姓則<lb/>
以父祖官及所食之邑爲氏以官爲氏者則司<lb/>
馬司城是也以邑爲氏者若韓趙魏是也凡賜<lb/>
氏族者此爲卿乃賜有大功德者生賜以族若<lb/>
叔孫得臣是也雖公子之身若有大功德則以<lb/>
公子之字賜以爲族若仲遂是也其無功徳死<lb/>
後乃賜族若無駭是也若子孫不爲卿其君不<lb/>
賜族子孫自以王父字爲族也氏族對之爲別<lb/>
<pb n="4a"/>
散則通也故左傳云問族於衆仲下云公命以<lb/>
字爲展氏是也其姓與氏散亦得通故春秋有<lb/>
姜氏子氏姜子皆姓而云氏是也<lb/>
　六弟妻亦謂之婦嫂不謂之母<lb/>
凡子行之妻乃謂之爲婦弟非子行其妻亦謂<lb/>
之婦者以兄弟同倫嫌相褻瀆弟雖非子行其<lb/>
妻同子行之妻謂之爲婦欲卑逺之弟妻旣得<lb/>
爲婦號記者恐兄妻得爲母號故記者明之云<lb/>
是嫂亦可謂之母乎言嫂不可亦謂之爲母也<lb/>
<pb n="4b"/>
　七姓丗所由生有正姓有庶姓<lb/>
四丗而緦服之窮也五丗袒免殺同姓也六丗<lb/>
親屬竭矣其庶姓別於上而戚單於下昏姻可<lb/>
以通乎繫之以姓而弗別綴之以食而弗殊雖<lb/>
百丗而昬姻不通者周道然也注云四丗共髙<lb/>
祖五丗髙祖昆弟六丗以外親盡無屬名通乎<lb/>
問之也玄孫之子姓別於髙祖五丗而無服姓<lb/>
丗所由生周之禮所建者長也姓正姓也始祖<lb/>
爲正姓髙祖爲庶姓繫之弗別謂若今宗室屬<lb/>
<pb n="5a"/>
籍也周禮小史掌定繫丗辨昭穆正義曰玄孫<lb/>
與髙祖服屬仍同其姓與髙祖不異玄孫之子<lb/>
則從兄弟承髙祖父之後至已五丗而無服各<lb/>
事小宗因字因官爲氏不同髙祖之父是庶姓<lb/>
別於上庶姓爲衆姓也則氏族之謂也云姓丗<lb/>
所由生者據五丗無服不相禀承各爲氏姓繫<lb/>
之以姓而弗別者周法雖庶姓別於上而有丗<lb/>
繫連繫之以本姓而不分別若姬氏姜氏大宗<lb/>
百丗不改也姓正姓者對氏族爲正姓也云始<lb/>
<pb n="5b"/>
祖爲正姓者若炎帝姓姜黃帝姓姬周姓姬本<lb/>
於黃帝齊姓姜本於炎帝宋姓子本於契是始<lb/>
祖爲正姓也云髙祖爲庶姓者若魯之三桓慶<lb/>
父叔牙季友之後及鄭之七穆子游子國之後<lb/>
爲游氏國氏之等<lb/>
八服術有六<lb/>
服術有六一曰親親二曰尊尊三曰名四曰出<lb/>
入五曰長㓜六曰從服注云術猶道也親親父<lb/>
母爲首尊尊君爲首名丗母叔母之屬也出入<lb/>
<pb n="6a"/>
女子子嫁者及在室者長㓜成人及殤也從服<lb/>
若夫爲妻之父母妻爲夫之黨服<lb/>
九從服有六<lb/>
從服有六有屬從有徒從有從有服而無服有<lb/>
從無服而有服有從重而輕有從輕而重注云<lb/>
子爲母之黨臣爲君之黨公子爲其妻之父母<lb/>
公子之妻爲公子之外兄弟夫爲妻之父母公<lb/>
子之妻爲其皇姑<lb/>
　十別子繼別繼禰<lb/>
<pb n="6b"/>
別子爲祖繼別爲宗繼禰者爲小宗注云別子<lb/>
謂公子若始來在此國者後丗以爲祖也別子<lb/>
之丗適也族人尊之謂之大宗是宗子也父之<lb/>
適也兄弟尊之謂之小宗<lb/>
<hi>十一</hi>大宗小宗<lb/>
有百丗不遷之宗有五丗則遷之宗百丗不遷<lb/>
者別子之後也宗其繼別子之所自出者百丗<lb/>
不遷者也宗其繼髙祖者五丗則遷者也尊祖<lb/>
故敬宗敬宗尊祖之義也注云遷猶變易也繼<lb/>
<pb n="7a"/>
别子别子之丗適也繼髙祖者亦小宗也先言<lb/>
繼禰者據别子子弟之子也以髙祖與禰皆有<lb/>
繼者則曽祖亦有也則小宗四與大宗凡五正<lb/>
義曰云有百丗不遷之宗者謂大宗也云有五<lb/>
丗則遷之宗者謂小宗也云百丗不遷者别子<lb/>
之後也宗有繼别子之所自出者百丗不遷者<lb/>
也此覆明大宗子百丗不遷之義也云宗其繼<lb/>
髙祖者五丗則遷者也此覆明小宗子五丗則<lb/>
遷之義云尊祖故敬宗敬宗尊祖之義也者此<lb/>
<pb n="7b"/>
揔結大宗小宗以大宗是逺祖之正體小宗是<lb/>
髙祖之正體尊崇其祖故敬宗子小宗四與大<lb/>
宗凡五者小宗四謂一是繼禰與親兄弟爲宗<lb/>
二是繼祖與同堂兄弟爲宗三是繼曽祖與再<lb/>
從兄弟爲宗四是繼髙祖與三從兄弟爲宗是<lb/>
小宗四并繼別子之大宗凡五宗也<lb/>
<hi>十二</hi>宗適如大宗宗庶如小宗<lb/>
公子有宗道公子之公爲其士大夫之庶者宗<lb/>
其士大夫之適者公子之宗道也注云公子不<lb/>
<pb n="8a"/>
得宗君君命適昆弟爲之宗使之宗之是公子<lb/>
之宗道也所宗者適則如大宗死爲之齊衰九<lb/>
月其母則小君也爲其妻齊衰三月無適而宗<lb/>
庶則如小宗死爲之大功九月其母妻無服公<lb/>
子唯已而巳則無所宗亦莫之宗<lb/>
<hi>十三</hi>同髙祖者緦麻族屬絶則無移服<lb/>
絶族無移服注族昆弟之子不相爲服正文親者<lb/>
屬也注有親者服各以其屬親䟽正義曰此一<lb/>
節論親盡則無服有親則有服絶族者謂三從<lb/>
<pb n="8b"/>
兄弟同髙祖者族兄弟緦麻族兄弟之子及四<lb/>
從兄弟爲族屬旣絶故無移服在旁而及曰移<lb/>
言不延移及之<lb/>
<hi>十四</hi>不顯不承鄭詩禮注異以注有先後<lb/>
詩云不顯不承無斁於人斯此之謂也斁厭也<lb/>
言文王之德不顯乎不承成先人之業乎言其<lb/>
顯且承之人樂之無厭也正義曰詩箋云周公<lb/>
祭清廟是不光明文王之德與言其光明之也<lb/>
是不承順文王志意與言其承順之也與此注<lb/>
<pb n="9a"/>
不同者禮注在前詩箋在後故詩有與禮注不<lb/>
同故鄭荅炅模云然也<lb/>
禮記要義卷第十六<lb/>
<pb n="9b"/>
</p>
<p>
</p>
  </div>
</body>
</text>
</TEI>
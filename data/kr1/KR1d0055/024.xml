<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
禮記要義卷第二十五　祭統<lb/>
　一祭非自外至心怵而奉之以禮<lb/>
夫祭者非物自外至者也自中出生於心也心<lb/>
怵而奉之以禮是故唯賢者能盡祭之義注云<lb/>
怵感念親之貌也正義曰自猶從也言孝子祭<lb/>
親非假他物從外至於身使巳爲之但從孝子<lb/>
身中出生於孝子之心也<lb/>
　二請玉女共事宗社此求助之本<lb/>
國君取夫人之辭曰請君之玉女與寡人共有<lb/>
<pb n="1b"/>
敝邑事宗廟社稷此求助之本也注云言玉女<lb/>
者美言之也君子於玉比德焉<lb/>
　三盡物盡志身致其誠信<lb/>
水草之菹陸産之醢小物備矣三牲之爼八簋<lb/>
之實美物備矣昆蟲之異草木之實隂陽之物<lb/>
備矣凢天之所生地之所長茍可薦者莫不咸<lb/>
在示盡物也外則盡物内則盡志此祭之心也<lb/>
是故天子親耕於南郊以共齊盛王后蠶於北<lb/>
郊以共純服諸侯耕於東郊亦以共齊盛夫人<lb/>
<pb n="2a"/>
蠶於北郊以共冕服天子諸侯非莫耕也王后<lb/>
夫人非莫蠶也身致其誠信誠信之謂盡盡之<lb/>
謂敬敬盡然後可以事神明此祭之道也注云<lb/>
水草之菹芹苑之屬陸産之醢蚳蝝之屬天子<lb/>
之祭八簋昆蟲謂温生寒死之蟲也内則可食<lb/>
之物有蜩范草木之實蓤芡榛栗之屬咸皆也<lb/>
純服亦冕服也玄言之爾純以見繒色冕以著<lb/>
祭服東郊少陽諸侯象也夫人不蠶於西郊婦<lb/>
人禮少變也齊或作粢<lb/>
<pb n="2b"/>
　四鄭讀純有二義文與音亦不同<lb/>
正義曰純服亦冕服也者天子云純諸侯言冕<lb/>
冕祭服故知純亦是祭服天子言衣色諸侯亦<lb/>
有衣色是其互也鄭氏之意凢言純者其義有<lb/>
二一絲旁才是古之緇字二是絲旁屯是純字<lb/>
但書文相亂雖是緇字並皆作純鄭氏所注於<lb/>
絲理可知於色不明者即讀爲緇即論語云今<lb/>
也純儉及此純服皆讀爲黒色若衣色見絲文<lb/>
不明者讀純以爲絲也<lb/>
<pb n="3a"/>
　五君夫人散致齊及祼薦之節<lb/>
君致齊於外夫人致齊於内者外謂君之路寢<lb/>
内謂夫人正寢是致齊並皆於正寢其實散齊<lb/>
亦然但此文對㑹於大廟故云君致齊於外夫<lb/>
人致齊於内耳　然後㑹於大廟者祭曰君與<lb/>
夫人俱至大廟之中廟即始祖廟也夫人副禕<lb/>
立於東房者副及禕后之上服魯及二王之後<lb/>
夫人得服之侯伯夫人揄狄子男夫人闕狄而<lb/>
並立東房以俟行事尸旣入之後轉就西房故<lb/>
<pb n="3b"/>
禮器云夫人在房雖不云東西房下云夫人東<lb/>
酌罍尊則知夫人在房謂西房也大宗執璋<lb/>
瓉亞祼者大宗主宗廟禮者以亞祼之禮夫人<lb/>
親爲之此不云夫人而云大宗者記有廣言容<lb/>
夫人有故故大宗伯代夫人行禮執璋瓉亞祼<lb/>
之禮圭瓉璋瓉並是祼器也以圭璋爲柄酌鬱<lb/>
鬯曰祼也宗婦執盎齊從夫人而來奠盎齊於<lb/>
位夫人乃就盎齊之尊酌此涗齊而薦之者因<lb/>
盎齊有明水連言水耳夫人薦豆者於君羞嚌<lb/>
<pb n="4a"/>
之時夫人薦此饋食之豆<lb/>
　六重祼重升歌重武宿夜<lb/>
夫祭有三重焉獻之屬莫重於祼聲莫重於升<lb/>
歌舞莫重於武宿夜此周道也凡三道者所以<lb/>
假於外而以増君子之志也故與志進退志輕<lb/>
則亦輕志重則亦重注云武宿夜武曲名也周<lb/>
道猶周之禮正義曰舞莫重於武宿夜者武宿<lb/>
夜是武曲之名是衆舞之中無能重於武宿夜<lb/>
之舞皇氏曰師說書傳云武王伐紂至於商郊<lb/>
<pb n="4b"/>
停止宿夜士卒皆歡樂歌舞以待旦因名焉武<lb/>
宿夜其樂亡也熊氏云此即大武之樂也<lb/>
　七尸亦餕鬼神之餘<lb/>
是故古之君子曰尸亦餕鬼神之餘也者又引<lb/>
古言證餕義也言亦者亦人餕尸之餘乃是人<lb/>
食尸餘而云尸亦餕鬼神餘者若王侯𥘉薦毛<lb/>
血燔燎是薦於鬼神至薦孰時尸乃食之是尸<lb/>
餕鬼神之餘若大夫士隂厭亦是先薦鬼神而<lb/>
後尸乃食亦尸餕鬼神餘<lb/>
<pb n="5a"/>
八二簋留陽厭四簋餕<lb/>
是故以四簋黍見其脩於廟中也者謂餕之時<lb/>
君與三卿以四簋之黍脩整普徧也所以用四<lb/>
簋多黍而餕者欲見其恩惠脩整徧於廟中諸<lb/>
侯之祭有六簋今云以四簋者以二簋留爲陽<lb/>
厭之祭故以四簋而餕簋有黍稷特云黍者見<lb/>
其美舉黍稷可知也<lb/>
　九君子事君恕已乃行之<lb/>
是故君子之事君也必身行之所不安於上則<lb/>
<pb n="5b"/>
不以使下所惡於下則不以事上非諸人行諸<lb/>
已非教之道也注云必身行之言恕已乃行之<lb/>
　十設同几詔祝於室出于祊<lb/>
鋪筵設同几爲依神也詔祝於室而出于祊此<lb/>
交神明之道也注云同之言詷也祭者以其妃<lb/>
配亦不特几也詔祝告事於尸也岀於祊謂索<lb/>
祭也正義曰設之曰筵坐之曰席同之言詷詷共<lb/>
也言人生時形體異故夫婦別几死則䰟氣同<lb/>
歸於此故夫婦共几鋪席設几使神依之設此<lb/>
<pb n="6a"/>
夫婦所共之几席亦共之必云同几者筵席旣<lb/>
長几則短小恐其各設故特云同几　詔祝於<lb/>
室者詔告也祝祝也謂祝官以言詔告祝請其<lb/>
尸於室求之　而岀于祊者謂明日繹祭而出<lb/>
廟門旁廣求神於門外之祊古文字林皆訓詷<lb/>
爲共是漢魏之時字義如此是以讀同爲詷今<lb/>
則揔爲一字云祭者以其妃配者儀禮少牢文<lb/>
謂祭夫祝辭云以某妃配云亦不特几也者謂<lb/>
不但不特設辭亦不特設其几謂祝辭與几皆<lb/>
<pb n="6b"/>
同於夫不特設也故鄭注司几筵云祭於廟同<lb/>
几精氣合也<lb/>
<hi>十一</hi>尸用同姓適孫父北靣事之一云西靣<lb/>
夫祭之道孫爲王父尸所使爲尸者於祭者子<lb/>
行也父北靣而事之所以明子事父之道也此<lb/>
父子之倫也注云子行猶子列也祭祖則用孫<lb/>
列皆取於同姓之適孫也天子諸侯之祭朝事<lb/>
延尸於户外是以有北靣事尸之禮正義曰以<lb/>
少牢特牲尸皆在室之奥主人西靣事之無北<lb/>
<pb n="7a"/>
靣事尸之禮故知是天子諸侯也<lb/>
<hi>十二</hi>酳尸獻賔之節<lb/>
尸飲五君洗玉爵獻卿尸飲七以瑶爵獻大夫<lb/>
尸飲九以散爵獻士及羣有司皆以齒明尊卑<lb/>
之等也注云尸飲五謂酳尸五獻也大夫士祭<lb/>
三獻而獻賔正義曰此據備九獻之禮者至主<lb/>
人酳尸故尸飲五也凡祭二獻祼用鬱鬯尸祭<lb/>
奠而不飲朝踐二獻饋食二獻及食畢主人酳<lb/>
尸此等皆尸飲之故云尸飲五於此之時以獻<lb/>
<pb n="7b"/>
卿獻卿之後乃主婦酳尸酳尸畢賔長獻尸是<lb/>
尸飲七也乃瑶爵獻大夫是正九獻禮畢但𥘉<lb/>
二祼不飲故云尸飲七自此以後長賔長兄弟<lb/>
更爲加爵尸又飲二是并前尸飲九主人乃散<lb/>
爵獻士及羣有司也此謂上公九獻故以酳尸<lb/>
之一獻爲尸飲五也若侯伯七獻朝踐饋食時<lb/>
各一獻食訖酳尸但尸飲三也子男五獻食訖<lb/>
酳尸尸飲一云大夫士祭三獻而獻賔者欲明<lb/>
諸侯獻賔時節與大夫士獻賔不同知大夫士<lb/>
<pb n="8a"/>
祭三獻而獻賔者特牲禮文下大夫不賔尸與<lb/>
士同亦三獻而獻賔知者有司徹文其上大夫<lb/>
別行賔尸之禮此異也<lb/>
<hi>十三</hi>尸主有昭穆主賔亦爲昭穆<lb/>
有事於大廟則羣昭羣穆咸在而不失其倫此<lb/>
之謂親䟽之殺也注云昭穆咸在同宗父子皆<lb/>
來正義曰父南靣子北靣親者近䟽者逺又各<lb/>
有次序是故有事於大廟則羣昭羣穆咸在者<lb/>
祭大廟之時則衆廟尸主皆來及助祭之人同<lb/>
<pb n="8b"/>
宗父子皆至則羣昭穆咸在若不於大廟餘廟<lb/>
之祭唯有當廟尸主及所出之廟子孫來至不<lb/>
得羣昭羣穆咸在也　而不失其倫者尸主旣<lb/>
有昭穆故主人及衆賔亦爲昭穆列在廟不失<lb/>
倫類<lb/>
<hi>十四</hi>賜爵禄於太廟所命者北靣受<lb/>
古者明君爵有德而禄有功必賜爵禄於大廟<lb/>
示不敢專也故祭之日一獻君降立于阼階之<lb/>
南南郷所命北靣史由君右執䇿命之再拜稽<lb/>
<pb n="9a"/>
首受書以歸而舎奠于其廟此爵賞之施也注<lb/>
云一奠一酳尸也舎當爲釋聲之誤也非時而<lb/>
祭曰奠正義曰經云一獻知非𥘉祼及朝踐饋<lb/>
食之一獻必爲一酳尸者以一酳尸之前皆爲<lb/>
祭事承奉鬼神未暇䇿命而尸食巳畢祭事方<lb/>
了始可以行其爵賞及賜勞臣下此一獻則上<lb/>
尸飲五君獻卿之時也若天子命羣臣則不因<lb/>
常祭之日特假於廟故大宗伯云王命諸侯則<lb/>
儐注云王將岀命假祖廟立依前南郷是也<lb/>
<pb n="9b"/>
<hi>十五</hi>夫婦授受不襲處不承爵<lb/>
夫人薦豆執校者校謂豆之中央直者夫人薦<lb/>
豆之時手執此校執醴授之執鐙者鐙謂豆下<lb/>
跗夫人薦豆之時此執醴之人以豆授夫人之<lb/>
時則執豆之下跗夫人授之乃執校也尸酢夫<lb/>
人執柄者爵爲雀形以尾爲柄夫人獻尸尸酢<lb/>
夫人尸則執雀尾授夫人也夫人爲尸執足者<lb/>
夫人授酢於尸則執爵足也夫婦相授受不相<lb/>
襲處者謂夫婦交相致爵之時襲因也其執之<lb/>
<pb n="10a"/>
物不相因故處若夫婦交相致爵不得執故處<lb/>
以明男女有別　酢必易爵者謂夫婦交相致<lb/>
爵之時主人受主婦之酢易換其爵故特牲主<lb/>
人受主婦之酢爵更爵酢鄭注云主人更爵自<lb/>
酢男子不承婦人爵<lb/>
<hi>十六</hi>俎以骨爲主前貴於後<lb/>
凡爲俎者以骨爲主骨有貴賤殷人貴髀周人<lb/>
貴肩凡前貴於後俎者所以明祭之必有惠也<lb/>
注云殷人貴髀爲其厚也周人貴肩爲其顯也<lb/>
<pb n="10b"/>
凡前貴於後謂脊脅臂臑之屬<lb/>
<hi>十七</hi>旅酬時賜助祭者爵昭穆各齒<lb/>
凡賜爵昭爲一穆爲一昭與昭齒穆與穆齒凡<lb/>
羣有司皆以齒此之謂長㓜有序注云昭穆猶<lb/>
特牲少牢饋食之禮衆兄弟也羣有司猶衆賔<lb/>
下及執事者君賜之爵謂若酬之正義曰謂祭<lb/>
祀旅酬時賜助祭者酒爵故云賜爵特牲饋食<lb/>
禮𥘉有主人獻衆賔兄弟之禮後乃旅酬衆賔<lb/>
兄弟此經直云賜爵知非獻時而特云酬者以<lb/>
<pb n="11a"/>
獻時不以昭穆爲次者此云昭與昭齒穆與穆<lb/>
齒當旅酬之事故知賜爵爲酬<lb/>
<hi>十八</hi>卑煇胞翟閽至尊不忘至賤<lb/>
祭有卑煇胞翟閽者惠下之道也煇者甲吏之<lb/>
賤者也胞者肉吏之賤者也翟者樂吏之賤者<lb/>
也閽者守門之賤者也古者不使刑人守門<lb/>
此四守者吏之至賤者也尸又至尊以至尊旣<lb/>
祭之末而不忘至賤而以其餘卑之注云煇周<lb/>
禮作韗謂韗磔皮革之官也翟謂教羽舞者也<lb/>
<pb n="11b"/>
古者不使刑人守門謂夏殷時正義曰古者不<lb/>
使刑人守門者此作記之人以見周刑人守門<lb/>
以祭末又得恩賜與刑人故明之云古者夏殷<lb/>
之時不使刑人守門雖是賤人所以得恩賜<lb/>
<hi>十九</hi>禘發爵賜服嘗出田邑等<lb/>
古者於禘也發爵賜服順陽義也於嘗也出田<lb/>
邑發秋政順隂義也故記曰甞之日發公室示<lb/>
賞也草艾則墨未發秋政則民弗敢草也注云<lb/>
言爵命屬陽國地屬隂發公室出賞物也草艾<lb/>
<pb n="12a"/>
謂艾取草也秋草木成可芟艾給爨亨時則始<lb/>
行小刑也<lb/>
<hi>二十</hi>義章雖不親祭於義不失<lb/>
夫義者所以濟志也諸德之發也是故其德盛<lb/>
者其志厚其志厚者其義章其義章者其祭也<lb/>
敬祭敬則竟内之子孫莫敢不敬矣是故君子<lb/>
之祭也必身親涖之有故則使人可也雖使人<lb/>
也君不失其義者君明其義故也注云濟成也<lb/>
發謂機發也竟内之子孫萬人爲子孫涖臨也<lb/>
<pb n="12b"/>
君不失其義者言君雖不自親祭祭禮無闕於<lb/>
君德不損也<lb/>
<hi>卄乙</hi>秋賜侯氏車服等四時皆有賞<lb/>
正義曰案左傳云賞以春夏刑以秋冬此嘗之<lb/>
日發公室示賞者文各有所對以賞對刑則賞<lb/>
屬春夏刑屬秋冬其實四時之間皆有賞故車<lb/>
服屬夏田邑屬秋岀田邑之時亦有物也故覲<lb/>
禮秋時賜侯氏車服及篋服也<lb/>
<hi>卄二</hi>觀銘旣美所稱又美所爲<lb/>
<pb n="13a"/>
君子之觀於銘也旣美其所稱又美其所爲爲<lb/>
之者明足以見之仁足以與之知足以利之可<lb/>
謂賢矣賢而勿伐可謂恭矣注云美其所爲美<lb/>
此人爲此銘明足以見之見其先祖之美也仁<lb/>
足以與之與其先祖之銘也非有仁恩君不使<lb/>
與之也知足以利之利己名得比於先祖正義<lb/>
曰所稱謂先祖也所爲謂巳身行業也君子有<lb/>
德之士觀銘必見此二事之美爲之者謂爲銘<lb/>
之人也<lb/>
<pb n="13b"/>
<hi>卄三</hi>衛莊公䇿命孔悝稱其祖之美<lb/>
公曰叔舅乃祖莊叔左右成公成公乃命莊叔<lb/>
隨難于漢陽即宫于宗周奔走無射注曰叔舅<lb/>
者公爲䇿書尊呼孔悝而命之也乃猶女也莊<lb/>
叔悝七丗之祖衛大夫孔逹也隨難者謂成公<lb/>
爲晉文公所伐出奔楚命莊叔從焉漢楚之川<lb/>
也即宫於宗周後反得國坐殺弟叔武晉人執<lb/>
而歸之於京師寘之深室也射厭也言莊叔常<lb/>
奔走至勞苦而不厭倦也周旣去鎬京猶名王<lb/>
<pb n="14a"/>
城爲宗周也<lb/>
<hi>卄五</hi>孔悝對揚君命施于烝彞鼎<lb/>
悝拜稽首曰對揚以辟之勤大命施于烝彞鼎<lb/>
此衛孔悝之鼎銘也注云對遂也辟明也言遂<lb/>
揚君命以明我先祖之德也施猶著也言我將<lb/>
行君之命又刻著於烝祭之彞鼎彞尊也周禮<lb/>
大約劑書於宗彞言銘之類衆多也略取此一<lb/>
以言之<lb/>
<hi>卄六</hi>蒯聵孔悝雖無令德於禮是<lb/>
<pb n="14b"/>
古之君子論譔其先祖之美而明著之後丗者<lb/>
也以比其身以重其國家如此注云如莊公命<lb/>
孔悝之爲也莊公孔悝雖無令德以終其事於<lb/>
禮是行之非<lb/>
<hi>卄七</hi>康周公故賜魯以重祭<lb/>
昔者周公旦有勲勞於天下周公旣没成王康<lb/>
王追念周公之所以勲勞者而欲尊魯故賜之<lb/>
以重祭外祭則郊社是也内祭則大嘗禘是也<lb/>
夫大嘗禘升歌清廟下而管象朱干玉戚以舞<lb/>
<pb n="15a"/>
大武八佾以舞大夏此天子之樂也康周公故<lb/>
以賜魯也注云言此者王室所銘若周公之功<lb/>
清廟頌文王之詩也管象吹管而舞武象之樂<lb/>
也朱干赤盾戚斧也此武象之舞所執也佾猶<lb/>
列也大夏禹樂文舞也執羽籥文武之舞皆八<lb/>
列互言之耳康猶褒大也易晉卦曰康侯用錫<lb/>
馬<lb/>
禮記要義卷第二十五<lb/>
<pb n="15b"/>
</p>
<p>
</p>
  </div>
</body>
</text>
</TEI>
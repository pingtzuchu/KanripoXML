<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
禮記要義卷第十九　樂記<lb/>
　一樂記分合源流<lb/>
案鄭目録云名曰樂記者以其記樂之義此於<lb/>
別録屬樂記蓋十一篇合爲一篇謂有樂本有<lb/>
樂論有樂施有樂言有樂禮有樂情有樂化有<lb/>
樂象有賔牟賈有師乙有魏文侯今雖合此略<lb/>
有分焉案藝文志云黃帝以下至三代各有當<lb/>
代之樂名孔子曰移風易俗莫善於樂周衰禮<lb/>
壞其樂尤微以音律爲節又爲鄭衛所亂故無<lb/>
<pb n="1b"/>
遺法矣漢興制氏以雅樂聲律丗爲樂官頗能<lb/>
記其鏗鎗皷舞而巳不能言其義理武帝時河<lb/>
間獻王始博古與生等共采周官及諸子云樂<lb/>
事者以作樂記事也其内史丞王度傳之以授<lb/>
常山王禹成帝時爲謁者數言其義献二十四<lb/>
卷樂記劉向校書得樂記二十三篇與禹不同<lb/>
其道浸以益微故劉向所校二十三篇著於别<lb/>
録今樂記所斷取十一篇餘有十二篇其名猶<lb/>
在二十四卷記無所録也<lb/>
<pb n="2a"/>
　二聲音變方樂舞之別<lb/>
凡音之起由人心生也人心之動物使之然也<lb/>
感於物而動故形於聲聲相應故生變變成方<lb/>
謂之音比音而樂之及干戚羽旄謂之樂樂者<lb/>
音之所由生也其本在人心之感於物也注云<lb/>
宫啇角徴羽雜比曰音單岀曰聲形猶見也樂<lb/>
之器彈其宫則衆宫應然不足樂是以變之使<lb/>
雜也易曰同聲相應同氣相求春秋傳曰若以<lb/>
水濟水誰能食之若琴瑟之專一誰能聽之方<lb/>
<pb n="2b"/>
猶文章也干盾也戚斧也武舞所執也羽翟羽<lb/>
也旄旄牛尾也文舞所執周禮舞師樂師掌教<lb/>
舞有兵舞有干舞有羽舞有旄舞詩曰左手執<lb/>
籥右手秉翟<lb/>
三朱弦䟽越大羮元酒<lb/>
清廟之瑟朱弦而䟽越壹倡而三歎有遺音者<lb/>
矣大饗之禮尚玄酒而爼腥魚大羮不和有遺<lb/>
味者矣注云清廟謂作樂歌清廟也朱絃練朱<lb/>
絃練則聲濁越瑟厎孔也畫䟽之使聲逹也倡<lb/>
<pb n="3a"/>
發歌句也三歎三人從歎之耳大饗祫祭先王<lb/>
以腥魚爲爼實不臑孰之大羮肉湆不調以鹽<lb/>
菜遺猶餘也<lb/>
四哀樂喜怒敬愛之感非性也<lb/>
六者非性也感於物而后動者結外感物也人<lb/>
生而静天之性也性本静寂無此六事六事之<lb/>
生由應感外物而動故云非性也所以知非性<lb/>
者今設取一人以此六事觸之言此人必隨觸<lb/>
而動故知非本性也庾云隨其所感而應之是<lb/>
<pb n="3b"/>
知非性也此聲皆據人心感於物而口爲聲知<lb/>
是人聲也故鄭注云言人聲在所見<lb/>
　五五音爲君臣民事物<lb/>
宫爲君者宫則主君所以然者鄭注月令云宫<lb/>
屬土土居中央揔四方君之象也又土爰稼穡<lb/>
猶君能滋生萬民也又五音以絲多聲重者爲<lb/>
尊宫絃最大用八十一絲故宫爲君崔氏云五<lb/>
音之次以宫最濁自宫以下則稍清矣君臣民<lb/>
事物亦有尊卑故以次配之　啇爲臣者啇所以<lb/>
<pb n="4a"/>
爲臣者何以鄭注月令云啇屬金以其濁次宫<lb/>
臣之象也解者云宫八十一絲啇七十二絲次<lb/>
宫如臣之得次君之貴重也崔氏云啇是金金<lb/>
以决斷爲義臣事君亦以義斷爲賢矣角爲<lb/>
民所以爲民者鄭注月令云角屬木以其清濁<lb/>
中民之象也解者云宫濁而羽清角六十四絲<lb/>
聲居宫羽之中半清半濁故云以其清濁中也<lb/>
民比君臣爲劣比事物爲優故云角清濁中民<lb/>
之象矣崔氏云角屬春春時物生衆皆有區別<lb/>
<pb n="4b"/>
亦象萬民衆多而有區別也　徴爲事所以爲<lb/>
事者鄭注月令云徴屬火以其徴清事之象也<lb/>
解者云羽最清徴次之故用五十四絲是徴清<lb/>
徴清所以爲事之象也夫事是造爲造爲由民<lb/>
故先事後乃有物也是事勝於物而劣於民故<lb/>
次民居物之前所以徴爲事之象也崔氏云徴<lb/>
屬夏夏時生長萬物皆成形體事亦有體故以<lb/>
徴配事也　羽爲物羽所以爲物者鄭注月令<lb/>
云羽屬水者以其最清物之象也解云羽者最<lb/>
<pb n="5a"/>
清用四十八絲而爲物劣於事故最處末所以<lb/>
羽爲物也崔氏云羽屬冬冬物聚則成財用冬<lb/>
則物皆藏聚與財相類也　五音不亂則無怗<lb/>
懘之音矣者怗敝也懘敗也敝敗謂不和之貌<lb/>
也若君臣民事物五者各得其所用不相壞亂<lb/>
則五音之響無敝敗矣　宫亂則荒其君驕者<lb/>
前明音聲與政通若五事皆正則音不敝敗是<lb/>
聲與政通故此以下明聲與政通也若五音之<lb/>
敝敗則政亂各有所由也荒猶散也若宫音之<lb/>
<pb n="5b"/>
亂則其聲放散是知由其君驕溢故也崔氏云<lb/>
宫聲所以散者由君驕也若君驕則萬物荒散<lb/>
也　啇亂則陂其官壞者陂不平正也若啇音<lb/>
之亂則其聲欹邪而不正也是知由其臣不治<lb/>
於官官壞故也崔氏云啇聲所以傾邪者由臣<lb/>
官壞也官若壞則物皆傾邪也<hi>云云</hi>
　六五音之義之聲之和之動<lb/>
案樂緯動聲儀云宫爲君君者當寛大容衆故<lb/>
聲弘以舒其和情以柔動脾也啇爲臣臣者<lb/>
<pb n="6a"/>
以發明君之號令其聲散以明其和温以斷動<lb/>
肺也角爲民民者當約儉不奢僣差故其聲防<lb/>
以約其和清以静動肝也徴爲事事者君子之<lb/>
功旣當急就之其事當乆流亡故其聲貶以疾<lb/>
其和平以功動心也羽爲物物者不有委聚故<lb/>
其聲散以虚其和斷以散動腎也動聲儀又云<lb/>
若宫唱而啇和是謂善大平之樂注云君臣相<lb/>
和又云角從宫是謂哀衰國之樂注云象人有<lb/>
怨訴又云羽從宫徃而不反是謂悲亡國之樂<lb/>
<pb n="6b"/>
也<lb/>
七朱弦䟽越三歎<lb/>
正義曰朱弦練朱弦者案虞書傳云古者帝王<lb/>
升歌清廟之樂大琴練絃此云朱絃者明練之<lb/>
可知也云練則聲濁者不練則體勁而聲清練<lb/>
則絲孰而絃濁云越瑟厎孔畫䟽之使聲遲也<lb/>
者熊氏云瑟兩頭有孔畫䟽之䟽通也使兩頭<lb/>
孔相連而通孔小則聲急孔大則聲遲故云使<lb/>
聲遲也云三歎三人從歎之耳者三歎謂擊瑟<lb/>
<pb n="7a"/>
賛歎美者但有三人歎之耳言歎者少也<lb/>
八性情之別<lb/>
正義曰言人𥘉生未有情欲是其静稟於自然<lb/>
是天性也　感於物而動性之欲也者其心本<lb/>
雖静感於外物而心遂動是性之所貪欲也自<lb/>
然謂之性貪欲謂之情是情性別也<lb/>
九鄭氏以聖賢精氣爲神鬼䟽謂鬼神有三<lb/>
大樂與天地同和大禮與天地同節和故百物<lb/>
不失節故祀天祭地明則有禮樂幽則有鬼神<lb/>
<pb n="7b"/>
注云言順天地之氣與其數不失其性成物有<lb/>
功報焉教人者助天地成物者也易曰是故知<lb/>
鬼神之情狀與天地相似五帝德說黃帝德也<lb/>
死而民畏其神者百年春秋傳曰若敖氏之鬼<lb/>
然則聖人之精氣謂之神賢知之精氣謂之鬼<lb/>
正義曰天地與隂陽生養爲氣樂有六律六吕<lb/>
調和生養是順天地之氣解經同和也云與其<lb/>
數謂天有日月星辰地有山川髙下其數不同<lb/>
故云與其數解經同節也易上繫辭云精氣爲<lb/>
<pb n="8a"/>
物遊魂爲變是故知鬼神之情狀與天地相似<lb/>
注云精氣謂七八遊魂謂九六遊魂謂之鬼物<lb/>
終所歸精氣謂之神物生所信也言木火之神<lb/>
生物東南金水之鬼終物西北二者之情其狀<lb/>
與春夏生物秋冬終物相似云五帝德說黃帝<lb/>
德曰死而民畏其神者百年案大戴禮五帝德<lb/>
篇云春秋傳曰若敖氏之鬼引春秋者宣四<lb/>
年左傳又鄭注祭法七祀謂鬼神司察小過引<lb/>
此幽則有鬼神然則有天地自然之鬼神有聖<lb/>
<pb n="8b"/>
人賢人之鬼神有七祀之鬼神<lb/>
　十舞行綴逺與短<lb/>
其治民勞者其舞行綴逺其治民逸者其舞行<lb/>
綴短注云民勞則德薄相去逺舞人少也民逸<lb/>
則德盛鄼相去近舞人多也正義曰鄼謂鄼聚<lb/>
舞人行位之處立表鄼以識之<lb/>
<hi>十一</hi>樂感人深本從民心而來<lb/>
其感人深者言樂本從民心而來乃成於樂故<lb/>
感動人深也其移風易俗者風謂水土之風氣<lb/>
<pb n="9a"/>
謂舒疾剛柔俗謂君上之情欲<lb/>
<hi>十二</hi>饗禮依命數春秋有不然<lb/>
正義曰凡饗禮案大行人云上公九獻侯伯七<lb/>
獻子男五獻並依命數其臣介則孤同子男郷<lb/>
大夫略爲一節俱三獻則天子諸侯之士同壹<lb/>
獻故昭六年季孫宿如晉晉侯享之有加籩武<lb/>
子退使行人告曰得貺不過三獻是其事也但<lb/>
春秋亂丗之法或有大夫五獻者故昭元年鄭<lb/>
伯享趙孟具五獻之籩豆於幙下是亂丗之法<lb/>
<pb n="9b"/>
也或者鄭以公孤之禮享趙孟故五獻也言百<lb/>
拜喻多者案今郷飲酒之禮是壹獻也無百拜<lb/>
今云百拜故喻多也<lb/>
<hi>十三</hi>君德形於樂音而民之憂樂從之<lb/>
夫樂聲善惡本由民心而生所感善事則善聲<lb/>
應所感惡事則惡聲起樂之善惡𥘉則從民心<lb/>
而興後乃合成爲樂樂又下感於人善樂感人<lb/>
則人化之爲善惡樂感人則人隨之爲惡是樂<lb/>
出於人而還感人猶如雨岀於山而還雨山火<lb/>
<pb n="10a"/>
出於木而還燔木故此篇之首論人能興樂此<lb/>
章之意論樂能感人也　夫民有血氣心知之<lb/>
性者人由血氣而有心知故血氣心知連言之<lb/>
其性雖一所感不恒故云而無哀樂喜怒之常<lb/>
也　應感起物而動者言内心應感起於外物<lb/>
謂物感己心遂應之念慮興動故云應感起物<lb/>
而動　然後心術形焉者術謂所由道路也形<lb/>
見也以其感物所動故然後心之所由道路而<lb/>
形見也心術見者即下文是也　是故志微噍<lb/>
<pb n="10b"/>
殺之音作而民思憂者志微謂人君志意微細<lb/>
噍殺謂樂聲噍蹙殺小如此音作而民感之則<lb/>
悲思憂愁也　嘽諧慢易繁文簡節之音作而<lb/>
民康樂者嘽寛也諧和也慢䟽也繁多也簡節<lb/>
易少也康安也言君若道德嘽和䟽易則樂音<lb/>
多文采而節奏簡略則下民所以安樂也　粗<lb/>
厲猛起奮末廣賁之音作而民剛毅者粗厲謂<lb/>
人君性氣粗䟽威厲猛起謂武猛發起奮末謂<lb/>
奮動手足廣賁謂樂聲廣大憤氣充滿如此音<lb/>
<pb n="11a"/>
作而民感之則性氣剛毅也　廉直勁正莊誠<lb/>
之音作而民肅敬者君若廉直勁正則樂音矜<lb/>
莊嚴栗而誠信故民應之而肅敬也　寛𥙿肉<lb/>
好順成和動之音作而民慈愛者肉謂厚重者<lb/>
也君上如寛𥙿厚重則樂音順序而和諧動作<lb/>
故民皆應之而慈愛也　流辟邪散狄成滌濫<lb/>
之音作而民淫亂者流辟謂君志流移不静邪<lb/>
散謂違辟不正放邪散亂狄成滌濫皆謂徃來<lb/>
速疾謂樂之曲折速疾而成速疾而止僣濫謂<lb/>
<pb n="11b"/>
樂聲急速如此音作民感之淫亂也此六事所<lb/>
云音者皆據君德及樂音相雜也君德好而樂<lb/>
音亦好君德惡而樂音亦惡皆上句論君德下<lb/>
句論樂音<lb/>
<hi>十四</hi>樂師宗祝啇祝知末節故位處卑<lb/>
樂師辨乎聲詩故北面而弦者此明知禮樂末<lb/>
者其位處卑即樂師以辨曉聲詩但知樂之末<lb/>
節故北面而皷弦言其位處卑也　宗祝辨乎<lb/>
宗廟之禮故後尸者宗謂宗人祝謂大祝但辨<lb/>
<pb n="12a"/>
曉於宗廟詔相之禮故在尸後也　啇祝辨乎<lb/>
䘮禮故後主人者啇祝謂習啇禮而爲祝者但<lb/>
辨曉死䘮擯相之禮故後主人謂在主人之後<lb/>
言此宗祝啇祝但知禮之末節故在尸與主人<lb/>
後言其位處卑賤也<lb/>
<hi>十五</hi>魏文侯畢萬後僣諸侯<lb/>
云魏文侯畢萬之後僣諸侯者也者案春秋閔<lb/>
元年晉獻公滅魏以魏賜畢萬案丗本云萬生<lb/>
芒芒生季季生武仲州州生莊子降降生獻子<lb/>
<pb n="12b"/>
荼荼生簡子取取生襄子多多生桓子駒駒生<lb/>
文侯斯是畢萬之後也<lb/>
<hi>十六</hi>新樂之發獶雜如漢人有獼猴舞<lb/>
今夫新樂進俯退俯姦聲以濫溺而不止及優<lb/>
侏儒獶雜子女不知父子樂終不可以語不可<lb/>
以道古此新樂之發也注云俯猶曲也言不齊<lb/>
一也濫濫竊也溺而不止聲淫亂無以治之獶<lb/>
獼猴也言舞者如獼猴戲也亂男女之尊卑獶<lb/>
或爲優正義曰案詩小雅云母教猱升木毛傳<lb/>
<pb n="13a"/>
云猱猨屬也是獶獼猴也漢書檀長卿爲獼猴<lb/>
舞是狀如獼猴<lb/>
<hi>十七</hi>樂與音不同<lb/>
夫樂者與音相近而不同注云言文侯好音而<lb/>
不知樂也鏗鎗之類皆爲音應律乃爲樂<lb/>
<hi>十八</hi>鄭宋衛齊溺音祭祀弗用<lb/>
子夏對曰鄭音好濫淫志宋音燕女溺志衛音<lb/>
趨數煩志齊音敖辟喬志此四者皆淫於色而<lb/>
害於德是以祭祀弗用也注云言四國皆出此<lb/>
<pb n="13b"/>
溺音濫濫竊姦聲也燕安也春秋傳曰懷與安<lb/>
實敗名趨數讀爲促速聲之誤也煩勞也祭祀<lb/>
者不用淫樂<lb/>
<hi>十九</hi>敬以和何事不行<lb/>
詩云肅雍和鳴先祖是聽夫肅肅敬也雍雝和<lb/>
也夫敬以和何事不行注云言古樂敬且和故<lb/>
無事而不用溺音無所施<lb/>
<hi>二十</hi>未及下車與周紀義反<lb/>
未及下車者言速封諸侯未遑暇及下車即封<lb/>
<pb n="14a"/>
黃帝堯舜之後下車而封夏殷之後者以二王<lb/>
之後以其禮大故待下車而封之案周本紀云<lb/>
武王以與戰伐紂兵皆崩畔武王入至紂死之<lb/>
所周公把大鉞畢公把小鉞以夾武王武王旣<lb/>
入立社南召公奭貢兵師尚父牽牲尹逸祝曰<lb/>
殷之末孫季紂殄廢先王明德又云乃封紂子<lb/>
禄父使其弟管叔蔡叔相禄父命召公釋箕子<lb/>
之囚命畢公釋百姓之囚表啇容之閭命南宫<lb/>
适散鹿臺之財發鉅橋之粟命閎夭封比于之<lb/>
<pb n="14b"/>
墓武王追思先聖乃褒封神農之後於焦及封<lb/>
黃帝之後於薊封帝堯之後於祝封帝舜之後<lb/>
於陳大禹與此同然如武王追思先聖乃封之<lb/>
與此未及下車義反當以禮記爲正此不云封<lb/>
神農者舉三恪二代也<lb/>
<hi>卄一</hi>文王之廟如明堂制<lb/>
祀乎明堂而民知孝注云文王之廟爲明堂制<lb/>
正義曰於時未有明堂而云明堂者文王廟如<lb/>
明堂之制周公攝政六年始朝諸侯於明堂當<lb/>
<pb n="15a"/>
武王伐紂之時未有明堂今云祀乎明堂故知<lb/>
是文王之廟制耳非正明堂也<lb/>
<hi>卄二</hi>油然羙好貌利欲少則情性和樂<lb/>
致樂以治心則易直子諒之心油然生矣易直<lb/>
子諒之心生則樂樂則安安則乆乆則天天則<lb/>
神注云油然新生好貌也善心生則寡於利欲<lb/>
寡於利欲則樂矣志明行成不言而見信如天<lb/>
也不怒而見畏如神也正義曰書傳箕子歌云<lb/>
禾黍之油油潤澤好之貌然善心内生其貌美<lb/>
<pb n="15b"/>
好油然也云善心生則寡於利欲者凡利欲之<lb/>
發由貪鄙而來心若思利欲則神勞形苦今善<lb/>
心旣生則貪欲寡少利欲旣少則情性和樂云<lb/>
志明行成者不貪不利用是志意清明神和性<lb/>
樂是善行得成矣<lb/>
<hi>廿三</hi>德輝謂顔色理謂容貌之進止<lb/>
故德輝動於内而民莫不承聽理發諸外而民<lb/>
莫不承順注云德輝顔色潤澤也理容貌之進<lb/>
止也正義曰德輝顔色潤澤也由内心和順故<lb/>
<pb n="16a"/>
和順之德輝然發見於顔色是德輝由動於内<lb/>
而來也云理容貌之進止也者以經云理發諸<lb/>
外凡道理從内心而生今云理發諸外非道理<lb/>
之理止謂容貌進止之理鄭恐有道理之嫌故<lb/>
云容貌之進止也<lb/>
<hi>卄四</hi>邵公蓋黃帝後或謂文王之庶子<lb/>
封黃帝之後於薊音計今涿郡薊縣是即燕國<lb/>
之都也孔安國司馬遷及鄭皆云燕國郡邵公<lb/>
與周同姓案黃帝姓姬君奭盖其後也或黃帝<lb/>
<pb n="16b"/>
之後封薊者滅絶而更封燕郡乎疑不能明也<lb/>
而皇甫謐以邵公爲文王之庶子記傳更無所<lb/>
出又左傳冨辰之言亦無燕也<hi>陸釋</hi>
禮記要義卷第十九<lb/>
</p>
<p>
</p>
  </div>
</body>
</text>
</TEI>
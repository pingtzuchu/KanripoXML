<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
禮記要義卷第三十一　大學冠義昬義<lb/>
　一釋淇奥之詩<lb/>
如切如磋者道學也如琢如磨者自脩也瑟兮<lb/>
僴兮者恂慄也赫兮喧兮者威儀也有斐君子<lb/>
終不可諠兮者道盛德至善民之不能忘也注<lb/>
云此心廣體胖之詩也澳隈崖也菉竹猗猗喻<lb/>
美盛斐有文章貌也諠忘也道猶言也恂字或<lb/>
作峻讀如嚴峻之峻言其容貌嚴栗也民不能<lb/>
忘以其意誠而德著也正義曰記者引爾雅而<lb/>
<pb n="1b"/>
釋之如切如磋者道學也者論道其學矣如琢<lb/>
如磨者自脩也者謂自脩飾矣言𥘉習謂之學<lb/>
重習謂之脩亦謂詩本文互而相通也　瑟兮<lb/>
僴兮者恂慄也者恂讀爲峻言顔色嚴峻戰慄<lb/>
也　道盛德至善民之不能忘也謂善稱也有<lb/>
斐君子終不可喧兮論道武公盛德至極美善<lb/>
人之愛念不能忘也<lb/>
　二畜馬乗伐冰百乗之家<lb/>
孟獻子曰畜馬乗不察於雞豚伐冰之家不畜<lb/>
<pb n="2a"/>
牛羊百乗之家不畜聚斂之臣與其有聚斂之<lb/>
臣寧有盗臣此謂國不以利爲利以義爲利也<lb/>
注云孟獻子魯大夫仲孫蔑也畜馬乗謂以士<lb/>
𥘉試爲大夫也伐冰之家卿大夫以上喪祭用<lb/>
冰百乗之家有采地者也雞豚牛羊民之所畜<lb/>
養以爲財利者也國家利義不利財盗臣損財<lb/>
耳聚斂之臣乃損義論語曰季氏富於周公而<lb/>
求也爲之聚斂非吾徒也小子鳴鼓而攻之可<lb/>
也<lb/>
<pb n="2b"/>
　三莫知子惡莫知苗碩<lb/>
故諺有之曰人莫知其子之惡莫知其苗之碩<lb/>
者碩猶大也言人之愛子其意至甚子雖有惡<lb/>
不自覺知猶好而不知其惡也農夫種田恒欲<lb/>
其盛苗雖碩大猶嫌其惡以貪心過甚故不知<lb/>
其苗之碩若能以已子而方他子已苗而匹他<lb/>
苗則好惡可知皆以已而待他物也<lb/>
　四釋畜馬乗伐冰之家<lb/>
云畜馬乗謂以士𥘉試爲大夫者案書傳士飾<lb/>
<pb n="3a"/>
車駢馬詩云四牡騑騑大夫以上乃得乗四馬<lb/>
今下云伐冰之家百乗之家是卿大夫今別云<lb/>
畜馬乗者不察雞豚故知士𥘉試爲大夫也云<lb/>
伐冰之家卿大夫也案昭四年左傳云大夫命<lb/>
婦䘮浴用冰䘮大記注云士不用冰故知卿大<lb/>
夫也士若恩賜及食不得用亦有冰也但非其<lb/>
常故士䘮禮賜冰則夷槃可也左傳又云食肉<lb/>
之禄冰皆與焉是也<lb/>
　五天子諸侯大夫士冠之秊<lb/>
<pb n="3b"/>
案鄭目録云名曰冠義者以其記冠禮成人之<lb/>
義此於別録屬吉事但冠禮起早晚書傳旣無<lb/>
正文案略說稱周公對成王云古人冒而句領<lb/>
注云古人謂三皇時以冒覆頭句領繞頸至黃<lb/>
帝時則有冕也故丗夲云黃帝造火食旃冕是<lb/>
冕起於黄帝也但黃帝以前則以羽皮爲之冠<lb/>
黃帝以後乃用布帛其冠之年即天子諸侯十<lb/>
二而冠故襄九年左傳云國君十五而生子冠<lb/>
而生子禮也又云一星終也是十二年歳星一<lb/>
<pb n="4a"/>
終案文王十五而生武王尚有兄伯邑考金縢<lb/>
云王與大夫盡弁時成王十五而著弁則成王<lb/>
巳冠矣是天子十二而冠與諸侯同又祭法云<lb/>
王下祭殤五若不早冠何因下祭五等之殤大<lb/>
夫冠之年㡬無文案喪服大夫爲昆弟之長殤<lb/>
大夫旣爲昆弟長殤則不二十始冠也其士則<lb/>
二十而冠也曲禮云二十曰弱冠是也其天子<lb/>
之子亦早冠所以祭殤有五其諸侯之子皆二<lb/>
十冠也故下檀弓云君之適長殤及大夫之適<lb/>
<pb n="4b"/>
長殤是也<lb/>
　六三始備乃可求三行<lb/>
凡人之所以爲人者禮義也禮義之始在於正<lb/>
容體齊顔色順辭令容體正顔色齊辭令順而<lb/>
后禮義備以正君臣親父子和長㓜君臣正父<lb/>
子親長㓜和而后禮義立故冠而后服備服備<lb/>
而后容體正顔色齊辭令順注云言人爲禮以<lb/>
此三者爲始言三始旣備乃可求以三行也立<lb/>
猶成也言服未備者未可求以三始也童子之<lb/>
<pb n="5a"/>
服采衣紒<lb/>
　七適子冠於阼醮用酒三加<lb/>
故冠於阼以著代也醮於客位三加彌尊加有<lb/>
成也注云阼謂主人之北也適子冠於阼若不<lb/>
醴則醮用酒於客位敬而成之也戸西爲客位<lb/>
庶子冠於房戸外又因醮焉不代父也冠者𥘉<lb/>
加緇布冠次加皮弁次加爵弁每加益尊所以益<lb/>
成也正義曰周禮之法適子則以醴禮之庶子<lb/>
則以酒醮之若先代之禮雖適子皆以酒醮之<lb/>
<pb n="5b"/>
其於周時或有舊俗行先代之禮雖適子亦用<lb/>
酒醮則因而行不必改也故鄭注士冠禮云若<lb/>
不醴謂國有舊俗可行聖人用焉不改是也醮<lb/>
者醮盡之義故鄭注士冠禮云酌而無酬酢曰<lb/>
醮是也云庶子冠於房戸外又因醮焉者皆士<lb/>
冠禮文也但此記之作是記儀禮士冠禮之事<lb/>
士禮故三加也若大夫亦同士冠禮云無大夫<lb/>
冠禮古者五十而后爵何大夫冠禮之有是大<lb/>
夫雖冠用士禮若諸侯則有冠禮故左傳云公<lb/>
<pb n="6a"/>
冠用祼享之禮行之金石之樂節之其加則四<lb/>
加而有玄冕也故大戴禮公冠四加也諸侯尚<lb/>
四加則天子亦當五加衮冕也<lb/>
<hi>十二</hi>士冠於禰廟諸侯於先祧<lb/>
冠者爲治之本故先王重之行之於廟士行之<lb/>
於禰廟故士冠禮注廟謂禰廟旣在禰廟此云<lb/>
尊先祖者尊禰即尊先祖之義且下士祖禰共<lb/>
廟其諸侯則冠於太祖之廟故左傳云先君之<lb/>
祧處之聘禮云不腆先君之祧鄭注以爲始祖<lb/>
<pb n="6b"/>
之廟則天子當冠於始祖廟也服䖍注左傳先<lb/>
君之祧處之以爲曽祖廟者以左傳魯襄公冠<lb/>
於衞成公之廟衞成公則當今衞君獻公曽祖<lb/>
服䖍望時解之故以祧爲曽祖非鄭義也<lb/>
<hi>十三</hi>壻曰昬妻曰姻<lb/>
正義曰案鄭目録云名曰昬義者以其記娶妻<lb/>
之義内教之所由成也此於別録屬吉事也謂<lb/>
之昬者案鄭昬禮目録云娶妻之禮以昬爲期<lb/>
因名焉必以昬者取其陽徃隂來之義日入後<lb/>
<pb n="7a"/>
二刻半爲昬以定稱之壻曰昬妻曰姻故經解<lb/>
注云壻曰昬妻曰姻是也謂壻以昬時而來妻<lb/>
則因之而去也若壻之與妻之屬名壻之親屬<lb/>
名之曰姻女之親屬名之爲昬故鄭注昬禮云<lb/>
女氏稱昬壻氏稱姻爾雅壻之父爲姻婦之父<lb/>
爲㛰又云壻之黨爲姻兄弟婦之黨爲㛰兄弟<lb/>
是也<lb/>
<hi>十四</hi>自天子至庶人昬嫁之秊<lb/>
案異義大戴說男三十女二十有昬娶合爲五<lb/>
<pb n="7b"/>
十應大衍之數自天子逹於庶人同一也故春<lb/>
秋左氏說國君十五而生子禮也二十而嫁三<lb/>
十而娶庶人禮也禮夫爲婦之長殤長殤十九<lb/>
至十六知夫年十四十五見士昬禮也許君謹<lb/>
案舜年三十不娶謂之鰥文王十五而生武王<lb/>
尚有兄伯邑考知人君早昬娶不可以年三十<lb/>
非重昬嗣也若鄭意依正禮士及大夫皆三十<lb/>
而後娶及禮云夫爲婦長殤者關異代也或有<lb/>
早娶者非正法矣天子諸侯昬禮則早矣如左<lb/>
<pb n="8a"/>
氏所釋毛詩所用家語之說以男二十而冠女<lb/>
十五而笄自此以後可以嫁娶至男三十女二<lb/>
十是正昬姻之時與家語異也<lb/>
<hi>十五</hi>納采問名納吉納徴請期<lb/>
納采者謂采擇之禮故昬禮云下逹納采用鴈<lb/>
也必用鴈者白虎通云鴈取其隨時而南北不<lb/>
失節也又是隨陽之鳥妻從夫之義也問名者<lb/>
問其女之所生母之姓名故昬禮云爲誰氏言<lb/>
女之母何姓氏也此二禮一使而兼行之　納<lb/>
<pb n="8b"/>
吉者謂男家旣卜得吉與女氏也納徴者納聘<lb/>
財也徴成也先納聘財而后昬成春秋則謂之<lb/>
納幣其庶人則緇帛五兩卿大夫則玄纁玄三<lb/>
纁二加以儷皮及諸侯加以大璋天子加以榖<lb/>
圭皆具於周禮經注也　請期者謂男家使人<lb/>
請女家以昬時之期由男家告於女家何必請<lb/>
者男家不敢自專執謙敬之辭故云請也女氏<lb/>
終聽男家之命乃告之納吉納徴請期毎一事<lb/>
則使者一人行惟納徴無鴈以有幣故其餘皆<lb/>
<pb n="9a"/>
用鴈<lb/>
<hi>十六</hi>醴與醮俱無酬酢醴尚質<lb/>
正義曰以郷飲酒禮燕禮之屬皆爲賔主相酬<lb/>
酢故不稱其醮醮則但受爵者飲而盡之又不<lb/>
反相酬酢直醮盡而巳故稱醮也然醴亦無酬<lb/>
酢不云醮者以醴尚質不爲飲也故不稱醮但<lb/>
禮敬之而巳云醮之禮如冠醮與其異者於寢<lb/>
耳者以父之醮子令其親迎與醮子冠而成人<lb/>
其事相似故云如冠醮與但冠禮醮子在廟此<lb/>
<pb n="9b"/>
醮子在寢故云其異者在寢耳<lb/>
<hi>十八</hi>子受氣性純則孝孝則忠<lb/>
男女有別而后夫婦有義夫婦有義而后父子<lb/>
有親父子有親而后君臣有正故曰昏禮者禮<lb/>
之夲也注云言子受氣性純則孝孝則忠也<lb/>
<hi>十九</hi>和於室人謂女妐女叔諸婦<lb/>
婦順者順於舅姑和於室人而后當於夫以成<lb/>
絲麻布帛之事以審守委積蓋藏注云室人謂<lb/>
女妐女叔諸婦也當猶稱也後言稱夫者不順<lb/>
<pb n="10a"/>
舅姑不和室人雖有善者猶不爲稱夫也正義<lb/>
曰以審守委積蓋藏者言旣當夫氏又成婦事<lb/>
以此詳審保守家之所有委積掩蓋藏聚之物<lb/>
也室人是在室之人非男子也女妐謂壻之姊<lb/>
也女叔謂壻之妹諸婦謂娣姒之屬<lb/>
<hi>二十</hi>婦人教于公宫宗室<lb/>
是以古者婦人先嫁三月祖廟未毀教于公宫<lb/>
祖廟旣毀教于宗室教以婦德婦言婦容婦功<lb/>
教成祭之牲用魚芼之以蘋藻所以成婦順也<lb/>
<pb n="10b"/>
注云謂與天子諸侯同姓者也嫁女者必就尊<lb/>
者教成之教之者女師也祖廟女所出之祖也<lb/>
公君也宗室宗子之家也婦德貞順也婦言辭<lb/>
令也婦容婉娩也婦功絲麻也祭之祭其所岀<lb/>
之祖也魚蘋藻皆水物隂類也魚爲俎實蘋藻<lb/>
爲羮菜祭無牲牢告事耳非正祭也其齊盛用<lb/>
黍云君使有司告之宗子之家若其祖廟巳毀<lb/>
則爲壇而告焉正義曰公宫謂公之宫也若天<lb/>
子公邑官家之宫耳非謂諸侯公宫也此昏義<lb/>
<pb n="11a"/>
雖記士昏禮之事自此以下廣明天子以下教<lb/>
女及夫婦之義故此經教女舉貴者言云嫁女<lb/>
者必就尊者教成之者案内則女子十年不岀<lb/>
使姆教成之明巳前恒教但嫁前三月特就公<lb/>
宫之教欲尊之也云教之者女師也者即詩周<lb/>
南云言告師氏則昏禮注云姆婦人五十無子<lb/>
出者也云祖廟女所岀之祖也者謂女父與君<lb/>
所分出之祖或與君共髙祖而分出以下皆然<lb/>
與諸侯共髙祖廟未毀所岀之女皆自公宫教<lb/>
<pb n="11b"/>
之天子雖七廟親廟上自髙祖以下也云公君<lb/>
也者鄭恐唯謂諸侯之公故解公爲君天子諸<lb/>
侯皆稱君云宗室宗子之家也者鄭旣不云大<lb/>
宗小宗則大宗小宗之家悉得教之與大宗近<lb/>
者於大宗教之與大宗逺者於小宗教之此記<lb/>
謂君之同姓若君之異姓異姓始祖在者其後<lb/>
亦有大宗小宗其族人嫁女各於其家也<lb/>
<hi>二三</hi>日食有爲災不爲災<lb/>
案左傳昭三十一年十二月辛亥朔日有食之<lb/>
<pb n="12a"/>
庚午之日始有謫謫謂日之將食之氣氣見於<lb/>
上所以責人君也故詩云十月之交朔月辛卯<lb/>
日有食之亦孔之醜又云此日而食于何不臧<lb/>
是君之不善而日食凡日食若壬午朔日有食<lb/>
之左傳云公問於梓愼禍福何爲對曰二至二<lb/>
分日有食之不爲災也日月之行也分同道也<lb/>
至相過也其他月則爲災陽不克也故常爲水<lb/>
也然詩之十月則夏之八月秋分日食而爲災<lb/>
者以辛卯之日卯徃侵辛由反克金故爲災昭<lb/>
<pb n="12b"/>
七年夏四月甲辰朔日有食之而大咎衞君上<lb/>
卿四月夏之二月爲災者以其甲辰之日甲爲<lb/>
木辰爲土木當克土今日食土反克木故爲災<lb/>
也昭二十一年秋七月壬午朔而日食壬爲水<lb/>
午爲火水應克火而日食火反克水不爲災者<lb/>
以秋七月夏之五月是　午之時得有克壬之<lb/>
理故不得爲災杜預以爲假日食之異以戒懼<lb/>
人君其言若信若不信不可定以爲驗也<lb/>
禮記要義卷第三十一<lb/>
</p>
<p>
</p>
  </div>
</body>
</text>
</TEI>
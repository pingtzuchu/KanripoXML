<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
禮記要義卷第五下　王制下<lb/>
　一殷爵人於朝周於祖廟諸侯於嘗祭<lb/>
爵人於朝謂殷法也周則天子特假祖廟而拜<lb/>
授之故洛誥云烝祭歳文王騂牛一武王騂牛<lb/>
一時冊命周公故特祭文武若諸侯爵人因嘗<lb/>
祭之日故祭統云祭之日一獻君降立于阼階<lb/>
之南南郷所命北面是也<hi>當云命周公後</hi>
　二歷代諸侯朝聘之制<lb/>
諸侯之於天子也比年一小聘三年一大聘五<lb/>
<pb n="1b"/>
年一朝天子五年一巡守注云比年每歳也小<lb/>
聘使大夫大聘使卿朝則君自行然此大聘與<lb/>
朝晉文覇時所制也虞夏之制諸侯歳朝周之<lb/>
制侯甸男采衛要服六者各以其服數來朝天<lb/>
子以海内爲家時一廵省之五年者虞夏之制<lb/>
也周則十二歳一廵守<lb/>
　三王廵守祀方明見諸侯之禮<lb/>
歳二月東廵守至于岱宗柴而望祀山川覲諸<lb/>
侯問百年者就見之命大師陳詩以觀民風注<lb/>
<pb n="2a"/>
云岱宗東嶽柴祭天告至也覲見也就見老人<lb/>
陳詩謂采其詩而視之正義曰案覲禮云諸侯<lb/>
覲於天子爲宫方三百歩四門壇十有二㝷深<lb/>
四尺鄭注云王廵守至于方嶽之下諸侯㑹之<lb/>
亦爲此宫以見之是也覲禮又云天子乗龍載<lb/>
大旂拜日於東門之外反祀方明鄭注引朝事<lb/>
儀曰天子冕而執鎮圭尺有二寸云帥諸侯而<lb/>
朝日於東郊所以教尊尊也退而朝諸侯由此<lb/>
二者言之巳祀方明乃以㑹同之禮見諸侯也<lb/>
<pb n="2b"/>
凡㑹同者不恊而盟盟時設方明於壇上乃以<lb/>
載辭告焉如覲禮及鄭注所云旣告至之後爲<lb/>
宮加方明於壇天子岀宮東門外拜日反祀方<lb/>
明祀方明之後乃徹去方明故鄭云由此二者<lb/>
言之巳祀方明乃以㑹同之禮見諸侯云二者<lb/>
謂覲禮經文朝日東門反祀方明朝事儀云朝<lb/>
日東郊退而朝諸侯故云由此二者言之巳祀<lb/>
方明乃以㑹同之禮見諸侯也今於覲禮未祀<lb/>
方明之前未有見諸侯之事皇氏以爲未祀方<lb/>
<pb n="3a"/>
明之前巳見諸侯非也其祀方明之後見諸侯<lb/>
之時王升立於壇上南靣諸公中階之前北靣<lb/>
諸侯東階之東西靣諸伯西階之西東靣諸子<lb/>
門東北面諸男門西北面王降階南面而見之<lb/>
三揖旣升壇使諸侯升公拜於上等侯伯於中<lb/>
等子男於下等見諸侯訖若有不恊更加方明<lb/>
於壇上諸侯等俱北靣戎右傳敦血以授㰱者<lb/>
司盟主其職故司盟云掌其盟約之載及其禮<lb/>
儀北面詔明神於時王立無文不可與諸侯同<lb/>
<pb n="3b"/>
北面當於阼階上西面此是見諸侯之禮祀方<lb/>
明之時祭天則燔柴也天謂日也與此岱宗柴<lb/>
所用事别覲禮云祭天燔柴謂天子之盟也祭<lb/>
地瘞謂王官之伯盟也祭山丘陵升及祭川沈<lb/>
者是諸侯之盟也此是廵守及諸侯之盟祭也<lb/>
故注云升沈必就祭者也就祭則是謂王廵守<lb/>
及諸侯之盟祭也祭天柴謂祭日也祭地瘞者<lb/>
祭月也王廵守之盟其神主日<lb/>
　四三十年之蓄舉全數䘮用仂乃什一<lb/>
<pb n="4a"/>
冢宰制國用必於歳之杪五榖皆入然後制國<lb/>
用用地小大視年之豐耗以三十年之通制國<lb/>
用量入以爲岀祭用數之仂䘮三年不祭唯祭<lb/>
天地社稷爲越紼而行事䘮用三年之仂䘮祭<lb/>
用不足曰暴有餘曰浩祭豐年不奢凶年不儉<lb/>
國無九年之蓄曰不足無六年之蓄曰急無三<lb/>
年之蓄曰國非其國也三年耕必有一年之食<lb/>
九年耕必有三年之食以三十年之通雖有凶<lb/>
旱水溢民無菜色然後天子食日舉以樂注云<lb/>
<pb n="4b"/>
制國用如今度支經用杪末也小國大國豐凶<lb/>
之年各以歳之収入制其用多少多不過禮少<lb/>
有所殺通三十年之率當有九年之蓄岀謂所<lb/>
當給爲筭今年一歳經用之數用其什一祭不<lb/>
敢以卑廢尊越猶躐也紼輴車索䘮大事用三<lb/>
歳之什一暴猶耗也浩猶饒也常用數之仂菜<lb/>
色食菜之色民無食菜之飢色天子乃日舉樂<lb/>
以食正義曰以三十年之通制國用量入以爲<lb/>
岀者言欲制國用之時先以三十年通融之法<lb/>
<pb n="5a"/>
留九年蓄外計見在之物以制國用假令一年<lb/>
有四萬斛以一萬斛擬三十年通融積聚爲九<lb/>
年之蓄以見在三萬斛制國之來歳一年之用<lb/>
量其今年入之多少以爲來年岀用之數每年<lb/>
之率入物分爲四分一分擬爲儲積三分爲當<lb/>
年所用二年又留一分三年又留一分是三年<lb/>
緫得三分爲一年之蓄三十年之率當有十年<lb/>
之蓄此云當有九年之蓄者崔氏云三十年之<lb/>
間大略有閠月十二足爲一年故唯有九年之<lb/>
<pb n="5b"/>
蓄也王肅以爲二十七年有九年之蓄而言三<lb/>
十者舉全數兩義皆通知用今年一歳經用者<lb/>
以下文云䘮用三年之仂此直云數之仂故知<lb/>
是一歳之仂也又知仂爲什一者以仂是分散<lb/>
之名故考工記云石有時以泐考工記又云以<lb/>
其圍之阞捎其藪彼注阞謂三分之一此云什<lb/>
一者以民稅一歳之十一則國祭所用亦什一<lb/>
也此謂當年經用之内用其什一非是通計擬<lb/>
三年儲積之蓄也<lb/>
<pb n="6a"/>
　五䘮惟祭天地社稷五祀其宗廟常祭皆廢<lb/>
正義曰私䘮者是其卑天地社稷是其尊今雖<lb/>
遭私䘮旣殯巳後若有天地社稷之祭即行之<lb/>
故云不敢以卑廢尊也越是踐躐之義故云越<lb/>
猶躐也但未葬之前屬紼於輴以備火災今旣<lb/>
祭天地社稷湏越躐此紼而徃祭所故云越紼<lb/>
云紼輴車索者以停住之時指其繩體則謂之<lb/>
紼若在塗人挽而行之則謂之引故鄭注雜記<lb/>
云廟中曰紼在塗曰引天地社稷故有越紼之<lb/>
<pb n="6b"/>
禮六宗及山川之等卑於天地社稷待䘮終乃<lb/>
祭故鄭志答田瓊云天地郊社至尊不可廢故<lb/>
越紼祭之六宗山川之神則否其宫中五祀在<lb/>
䘮內則亦祭之故曾子問云君薨五祀之祭不<lb/>
行旣殯而祭之自啓至於反哭五祀之祭不行<lb/>
旣葬而祭之但祭時湏人旣少衆官不皆使盡<lb/>
去不須越紼故鄭答田瓊云五祀宫中之神䘮<lb/>
時朝夕岀入所祭不爲越紼也天地社稷之祭<lb/>
豫卜時日今忽有䘮故旣殯越紼行事若遭䘮<lb/>
<pb n="7a"/>
之後當天地郊社常祭之日其啓殯至於反哭<lb/>
則避此郊社祭日而爲之案禮卒哭而祔練而<lb/>
禘於廟此等爲新死者而爲之則非常祭也其<lb/>
常祭法必待三年䘮畢也其春秋之時未至三<lb/>
年而爲吉祭者皆非禮也若杜預之意以爲旣<lb/>
祔以後宗廟得四時常祭三年大禘乃同於吉<lb/>
故僖公三十三年凡君薨卒哭而祔祔而作主<lb/>
特祀於主烝嘗禘於廟杜注云新主旣特祀於<lb/>
寢則宗廟四時常祀三年禮畢又大禘乃皆同<lb/>
<pb n="7b"/>
於吉如杜之意與三年不祭違者案釋例云禮<lb/>
記後儒所作不正與春秋同是杜不盡用禮記<lb/>
也<lb/>
　七百六陽九之運<lb/>
凡水旱之歳歷運有常案律曆志云十九歳爲<lb/>
一章四章爲一部三十部爲一統三統爲一元<lb/>
則一元有四千五百六十歳𥘉入元一百六歳<lb/>
有陽九謂旱九年次三百七十四歳隂九謂水<lb/>
九年以一百六歳并三百七十四歳爲四百八<lb/>
<pb n="8a"/>
十歳注云六乗八之數<hi>云云</hi>
　八祭先代無主後者<lb/>
天子諸侯祭因國之在其地而無主後者注云<lb/>
謂所因之國先王先公有功德宜享丗祀今絶<lb/>
無後爲之祭主者昔夏后氏郊鯀至𣏌爲夏後<lb/>
而更郊禹晉侯薨黃熊入國而祀夏郊此其禮<lb/>
也正義曰此一節論天子置都之所及諸侯所<lb/>
封之内皆因古昔先王先公所居之地今其地<lb/>
子孫絶滅而無主後者則天子諸侯祭此先王<lb/>
<pb n="8b"/>
先公故云祭因國之在其地而無主後者若天<lb/>
子因先公之後亦祭先公若諸侯因先王之後<lb/>
亦祭先王先王先公皆謂有德宜丗祀者<lb/>
　九祫禘之辨<lb/>
天子犆礿祫禘祫嘗祫烝注云犆猶一也祫合<lb/>
也天子諸侯之䘮畢合先君之主於祖廟而祭<lb/>
之謂之祫後因以爲常天子先祫而後時祭諸<lb/>
侯先時祭而後祫凡祫之歳春一礿而已不祫<lb/>
以物無成者不殷祭周改夏祭曰礿以禘爲殷<lb/>
<pb n="9a"/>
祭也魯禮三年䘮畢而祫於大祖明年春禘於<lb/>
羣廟自爾之後五年而再殷祭一祫一禘<lb/>
十諸侯立五廟魯有八廟祖天子<lb/>
凡始封之君謂王之子弟封爲諸侯爲後丗之<lb/>
大祖當此君之身不得立岀王之廟則全無廟<lb/>
也故諸侯不敢祖天子若有大功德王特命立<lb/>
之則可若魯有文王之廟鄭祖厲王是也魯非<lb/>
但得立文王之廟又立姜嫄之廟及魯公武公<lb/>
之廟并周公及親廟除文王廟外猶八廟也此<lb/>
<pb n="9b"/>
皆有功德特賜非禮之正此始封君之子得立<lb/>
一廟始封六丗之孫始五廟備也若異姓始封<lb/>
如大公之屬𥘉封則得立五廟從諸侯禮也<hi>天子七廟䟽十一</hi>七祀五祀三祀之等<lb/>
知五祀是司命中霤門行厲者案祭法云王立<lb/>
七祀曰司命曰中霤曰國門曰國行曰泰厲曰<lb/>
户曰竈諸侯五祀無户竈自外與天子同明大<lb/>
夫五祀與諸侯同明知是司命中霤門行厲也<lb/>
<pb n="10a"/>
云此祭謂大夫有地者以其祭五祀與諸侯同<lb/>
故知大夫有采地者云其無地祭三耳者以祭<lb/>
法云大夫立三祀曰族厲曰門曰行也<lb/>
<hi>十二</hi>一謂禘大祫小一謂祫即禘<lb/>
禘祫大小鄭以公羊傳云大事者何大祫也毀<lb/>
廟之主陳于大祖未毀廟之主皆升合食于大<lb/>
相故爲大事若王肅張融孔晁皆以禘爲大祫<lb/>
爲小故王肅論引賈逵說吉禘於莊公禘者遞<lb/>
也審諦昭穆遷主遞位孫居王父之處又引禘<lb/>
<pb n="10b"/>
於大廟逸禮其昭尸穆尸其祝辭緫稱孝子孝<lb/>
孫則是父子並列逸禮又云皆升合於大祖所<lb/>
以劉歆賈逵鄭衆馬融等皆以爲然鄭不從者<lb/>
以公羊傳爲正逸禮不可用也又曽子問云七<lb/>
廟五廟無虚主虚主者唯天子崩與祫祭祝取<lb/>
羣廟之主明禘祭不取羣廟之主可知爾雅云<lb/>
禘大祭也謂比四時爲大也故孫炎等注爾雅<lb/>
云皆以禘爲五年一大祭若左氏說及杜元凱<lb/>
皆以禘爲三年一大祭在大祖之廟傳無祫文<lb/>
<pb n="11a"/>
然則祫即禘也取其序昭穆謂之禘取其合集<lb/>
羣祖謂之祫<lb/>
<hi>十三</hi>五方皆有性地氣使然<lb/>
中國戎夷五方之民皆有性也下可推移注云<lb/>
地氣使之然正義曰性謂禀性自然故孝經說<lb/>
云性者生之質若木性則仁金性則義火性則<lb/>
禮水性則信土性則知中庸云天命之謂性是<lb/>
賦命自然情者旣有識知心有好惡當逐物而<lb/>
遷故有喜怒哀樂好惡此經云剛柔輕重遲速<lb/>
<pb n="11b"/>
天生自然是性也而連言情者情是性之小別<lb/>
因性連言情者耳若指而言之則上文異俗是<lb/>
情也故注云謂其所好惡今經有剛柔輕重遲<lb/>
速六事而注唯云緩急者細別則有六大緫唯<lb/>
二剛輕速緫是急也柔重遲緫是緩也此大略<lb/>
而言人性不同亦有柔而躁者剛而遲者故尚<lb/>
書云臯陶行有九德是也<lb/>
<hi>十四</hi>越俗斷髪文身臥則僢<lb/>
正義曰案漢書地理志文越俗斷髮文身以辟<lb/>
<pb n="12a"/>
蛟龍之害故刻其肌以丹青涅之以東方南方<lb/>
皆近於海故俱文身云浴則同川臥則僢者言<lb/>
首在外而足相郷内故典瑞注云僢而同邸正<lb/>
本直云臥則僢無同字俗本有同字誤也<lb/>
<hi>十五</hi>王太子以下入學之禮之年之時<lb/>
樂正崇四術立四教順先生詩書禮樂以造士<lb/>
春秋教以禮樂冬夏教以詩書王大子王子羣<lb/>
后之大子卿大夫元士之適子國之俊選皆造<lb/>
焉凡入學以齒注云樂正樂官之長掌國子之<lb/>
<pb n="12b"/>
教虞書曰夔命汝典樂教胄子崇髙也髙尚其<lb/>
術以作教也㓜者教之於小學長者教之於大<lb/>
學尚書傳曰年十五始入小學十八入大學順<lb/>
此四術而教以成是士也春夏陽也詩樂者聲<lb/>
聲亦陽也秋冬隂也書禮者事事亦隂也互言<lb/>
之者皆以其術相成皆以四術成之王子王之<lb/>
庶子也羣后公及諸侯皆以長㓜受學不用尊<lb/>
卑<lb/>
<hi>十六</hi>遂學應與郷同<lb/>
<pb n="13a"/>
案司馬法曰百里郊二百里野遂人云掌邦之<lb/>
野旣二百里爲野遂之所居故知遠郊之外云<lb/>
遂大夫掌之者謂遂大夫掌所職二百里中也<lb/>
且此不帥教者移之在遂不應郷大夫臨之故<lb/>
亦遂大夫掌之遂大夫亦帥國之俊選於遂學<lb/>
而行禮也但六郷州學主射黨學主正齒位遂<lb/>
則縣與州同鄙與黨同未知縣正主射鄙師主<lb/>
正齒位以否亦應與郷不異但周禮不備耳但<lb/>
縣鄙皆屬於遂雖各立學緫曰遂學或遂之所<lb/>
<pb n="13b"/>
居縣鄙不立縣鄙之學有事則在遂學與郷同<lb/>
<hi>十七</hi>身在郷學名升司徒<lb/>
大司徒之官命郷大夫論量考校此郷學之人<lb/>
有秀異之士者升於司徒先名惟在郷今移名<lb/>
於司徒謂録名進在司徒其身猶在郷學<lb/>
<hi>十八</hi>舉者中年考校進士三年一舉<lb/>
案郷大夫云三年則大比攷其德行道藝而興<lb/>
賢者能者謂郷人有能有賢者以郷飲酒之禮<lb/>
興之獻賢能之書於王名則升於天時身則任<lb/>
<pb n="14a"/>
以官爵則下文云大樂正論造士之秀者以告<lb/>
於王而升諸司馬曰進士彼據郷人故三年一<lb/>
舉此據學者故中年考試殷周同也熊氏以爲<lb/>
此中年舉者爲殷禮郷大夫三年舉者周法其<lb/>
義非也<lb/>
<hi>十九</hi>二十而冠升大學<lb/>
正義曰案内則云二十而冠始學禮此升於大<lb/>
學曰俊士之人年以二十故可使習禮云學大<lb/>
學者案尚書周傳云王子公卿大夫元士之適<lb/>
<pb n="14b"/>
子十三入小學二十入大學又書傳略說餘子<lb/>
十五入小學十八入大學其郷人當與餘子同<lb/>
故知二十習禮之時在大學也此升於學者謂<lb/>
身升於大學非唯升名而已<lb/>
<hi>二十</hi>南北太遠故不屏士於南北<lb/>
案漢書地理志云南北萬三千里東西九千里<lb/>
又帝王丗紀南北萬三千三百六十八里東西<lb/>
九千三百二里漢地旣然則古亦應爾皆南北<lb/>
長東西短故鄭此注云不屏士於南北爲其太遠<lb/>
<pb n="15a"/>
<hi>廿一</hi>饗有四種<lb/>
皇氏云饗有四種一是諸侯來朝天子饗之則<lb/>
周禮大行人職云上公之禮其饗禮九獻是也<lb/>
其牲則體薦體薦則房烝故春秋宣十六年左<lb/>
傳云饗有體薦又國語云王公立飫則有房烝<lb/>
其所云飫即謂饗也立而成禮謂之爲飫也其<lb/>
禮亦有飯食故舂人云凡饗食共其食米鄭云<lb/>
饗有食米則饗禮兼燕與食是也二是王親戚<lb/>
及諸侯之臣來聘王饗之禮亦有飯食及酒者<lb/>
<pb n="15b"/>
親戚及賤臣不須禮隆但示慈惠故並得飲食<lb/>
之也其酌數亦當依命其牲折爼亦曰殽烝也<lb/>
故國語云親戚宴饗則有餚烝謂以燕禮而饗<lb/>
則有之也又左傳宣十六年云饗有體薦宴有<lb/>
折爼公當饗卿當宴王室之禮也時定王饗士<lb/>
㑹而用折爼以國語及左傳故知王親戚及諸<lb/>
侯之大夫來聘皆折爼饗也其饗朝廷之臣亦<lb/>
當然也三是戎狄之君使來王饗之其禮則委<lb/>
饗也其來聘賤故王不親饗之但以牲全體委<lb/>
<pb n="16a"/>
與之也故國語云戎翟貪而不讓坐諸門外而<lb/>
體委與之是也此謂戎狄使臣賤之故委饗若<lb/>
夷狄君來則當與中國子男同故小行人職掌<lb/>
小賔小客所陳牲牢當不異也四是饗宿衛及<lb/>
耆老孤子則以醉爲度故酒正云凡饗士庶子<lb/>
饗耆老孤子皆共其酒無酌數鄭云要以醉爲<lb/>
度<lb/>
<hi>廿二</hi>食禮有二種<lb/>
食禮者有飯有殽雖設酒而不飲其禮以飯爲<lb/>
<pb n="16b"/>
主故曰食也其禮有二種一是禮食故大行人<lb/>
云諸公三食之禮有九舉及公食大夫禮之屬<lb/>
是也二是燕食者謂臣下自與賔客旦夕共食<lb/>
是也案鄭注曲禮酒漿處右云此大夫士與賔<lb/>
客燕食之禮<lb/>
<hi>廿三</hi>燕禮有二種<lb/>
燕禮者凡正饗食在廟燕則於寢燕以示慈惠<lb/>
故在於寢也燕禮則折爼有酒而無飯也其牲<lb/>
用狗謂爲燕者詩毛傳云燕安也其禮最輕升<lb/>
<pb n="17a"/>
堂行一獻禮畢而說屨升堂坐飲以至醉也儀<lb/>
禮猶有諸侯燕禮一篇也然凡燕禮亦有一種<lb/>
一是燕同姓二是燕異姓若燕同姓夜則飲之<lb/>
其於異姓譲之而止故詩湛露天子燕諸侯篇<lb/>
鄭箋云夜飲之禮同姓則成之其庶姓譲之則<lb/>
止<lb/>
<hi>廿四</hi>殷制小學在國中大學在郊<lb/>
云小學在國中大學在郊此殷制明矣者以上<lb/>
文云小學在公宫南之左大學在郊下文云殷<lb/>
<pb n="17b"/>
人養國老於右學養庶老於左學貴右而賤左<lb/>
小學在國中左也大學在郊右也與殷同也故<lb/>
云此殷制明矣以此篇從上以來雖解爲殷制<lb/>
無正據可馮因此小學大學是殷制不疑故云<lb/>
明矣<lb/>
<hi>廿五</hi>五十而爵亦有㓜爲大夫者<lb/>
正義曰經直云五十而爵鄭知非命爲士而云<lb/>
大夫者以王制殷法殷則士無爵此經云而爵<lb/>
故知是大夫也此謂凡常之人有賢德故五十<lb/>
<pb n="18a"/>
始爲大夫若其有德不必五十則䘮服小功章<lb/>
云大夫爲昆弟之長殤是㓜爲大夫爲兄之長<lb/>
殤<lb/>
<hi>廿六</hi>疾者各以其器食之<lb/>
瘖聾跛躃㫁者侏儒百工各以其器食之正義<lb/>
曰瘖謂口不能言聾謂耳不聞聲跛躃謂足<lb/>
不能行斷者謂支節解絶侏儒謂容貌短小百<lb/>
工謂有雜技藝此等旣非老無告不可特與常<lb/>
餼旣有疾病不可不養以其病尚輕不可虚費<lb/>
<pb n="18b"/>
官物故各以其器食之器能也因其各有所能<lb/>
供官役使以廩餼食之案晉語云文公問八疾<lb/>
胥臣對云戚施植鏄注云使擊鐘蘧蒢蒙璆注<lb/>
云璆是玉磬使擊之侏儒扶廬注云扶持也廬<lb/>
㦸柄也矇瞍循聲注云歌詠琴瑟聾聵司火注<lb/>
云使主然火其童昬嚚瘖僬僥官師所不材宜<lb/>
於掌土是各以器食之外傳不云跛躃此不云<lb/>
蘧蒢戚施設文不具外傳瘖與僬僥置於掌土<lb/>
此瘖與侏儒其器食之者今古法異也<lb/>
<pb n="19a"/>
<hi>廿七</hi>祭器不假謂有地大夫<lb/>
大夫祭器不假祭器未成不造燕器注云造爲<lb/>
也正義曰皇氏云此謂有地大夫故祭器不假<lb/>
若無地大夫則當假之故禮運云大夫祭器不<lb/>
假聲樂皆具非禮也謂無地大夫也<lb/>
<hi>廿八</hi>大夫不丗爵<lb/>
<hi>廿九</hi>諸侯有入爲公卿<lb/>
<hi>三十</hi>公卿緫稱大夫<lb/>
大夫不丗爵使以德爵以功注云謂縣内及列<lb/>
<pb n="19b"/>
國諸侯爲天子大夫者不丗爵而丗禄辟賢也<lb/>
正義曰知此大夫是天子大夫者以下云諸侯<lb/>
之大夫不丗爵禄此直云大夫不丗爵與諸侯<lb/>
大夫文異故知是天子大夫也知是縣内及列<lb/>
國諸侯入爲天子大夫者案禮運云天子有田<lb/>
以處其子孫則周召畢原之等是縣内諸侯也<lb/>
詩衛武公入相於周又尚書顧命齊侯爲虎賁<lb/>
衛侯爲司宼是列國諸侯也並入爲天子大夫<lb/>
案司裘諸侯則共熊侯豹侯是畿内亦曰諸侯<lb/>
<pb n="20a"/>
此不云諸侯而云大夫者辟上諸侯丗子之文<lb/>
故云大夫然畿内諸侯有爲三公則周召是也<lb/>
列國諸侯入爲六卿則鄭武公是也今緫爲云<lb/>
天子大夫者若言公卿大夫於文爲煩故緫言<lb/>
大夫以包之詩云三事大夫謂三公也春秋諸<lb/>
侯殺大夫謂卿也是大夫爲緫號<lb/>
<hi>卅一</hi>畿内外諸侯之子未賜爵視元士<lb/>
未賜爵視天子之元士以君其國者未賜爵謂<lb/>
列國諸侯及縣内諸侯其身旣死其子未得爵<lb/>
<pb n="20b"/>
賜其衣服禮制視天子元士若畿外者君其本<lb/>
國畿内者亦君畿内之國故鄭注云列國及縣<lb/>
内之國鄭必知兼畿外列國者以詩小雅韎韐<lb/>
有奭諸侯丗子未遇爵命服士服而來此云視<lb/>
天子之元士以君其國故知兼列國也其畿内<lb/>
諸侯有大功德元子岀封畿外則王命次子守<lb/>
其采邑若其賢才則丗爲公卿則春秋周公召<lb/>
伯之屬是也<lb/>
<hi>卅二</hi>周以十寸爲尺或言周尺八寸<lb/>
<pb n="21a"/>
古者以周尺八尺爲歩今以周尺六尺四寸爲<lb/>
歩古者百畒當今東田百四十六畒三十歩古<lb/>
者百里當今百二十一里六十歩四尺二寸二<lb/>
分注周尺之數未詳聞也案禮制周猶以十寸<lb/>
爲尺蓋六國時多變亂法度或言周尺八寸則<lb/>
歩更爲八八六十四寸以此計之古者百畒當<lb/>
今百五十六畒二十五歩古者百里當今百二<lb/>
十五里正義曰古者八寸爲尺今以周尺八尺<lb/>
爲歩則一歩有六尺四寸今以周尺六尺四寸<lb/>
<pb n="21b"/>
爲歩則一歩有五十二寸是今歩比古歩每歩<lb/>
剰岀一十二寸以此計之則古者百畒當今東<lb/>
田百五十二畒七十一歩有餘與此百四十六<lb/>
畒三十歩不相應也又今歩毎歩剰古歩十二<lb/>
寸以此計之則古之百里當今百二十三里一<lb/>
百一十五歩二十寸與此經百二十一里六十<lb/>
歩四尺二寸三分又不相應玉人職云鎮圭尺<lb/>
有二寸又云桓圭九寸是周猶以十寸爲尺也<lb/>
今經云以周尺六尺四寸爲歩乃是六十四寸<lb/>
<pb n="22a"/>
則謂周八寸爲尺也故云蓋六國時多變亂法<lb/>
度或言周尺八寸也鄭即以古周尺十寸爲尺<lb/>
八尺爲歩則歩八十寸鄭又以今周尺八寸爲<lb/>
尺八尺爲歩則今歩皆少於古歩一十六寸也<lb/>
是今歩別剰十六寸古之四十歩爲今之五十<lb/>
歩古之八十歩爲今之一百歩計古之一畒之<lb/>
田長百歩得爲今田一百二十五歩是今田毎<lb/>
一畒之上剰岀二十五歩<lb/>
<hi>卅三</hi>畿外國數多畿内餘地多<lb/>
<pb n="22b"/>
畿外千里封國之外所餘地少畿内千里所餘<lb/>
地多以畿外本擬封建諸侯畿内本供天子又<lb/>
有郊關郷遂準擬公卿王子弟采邑故建國少<lb/>
餘地多<lb/>
<hi>卅四</hi>造乎禰亦告祖廟載主歸亦告<lb/>
造乎禰者造至也謂至父祖之廟也然此岀歷<lb/>
至七廟知者前歸假旣云祖禰明岀亦告祖禰<lb/>
也今唯云禰者白虎通云獨見禰何辭從卑不<lb/>
敢留尊者之命至禰不嫌不至祖也皇氏申之<lb/>
<pb n="23a"/>
云行必有主無則主命載于齊車書云用命賞<lb/>
于祖是也今岀辭別先從卑起最後至祖仍取<lb/>
遷主則行也若前至祖後至禰是留尊者之命<lb/>
爲不敬也故曲禮曰巳受命君言不宿於家亦<lb/>
其類也若還則先祖後禰如前所言也所以然<lb/>
者先應反行主祖廟故也然出告天地及廟還<lb/>
唯告廟不告天地者白虎通云還不復告天者<lb/>
天道無外内故不復告也　諸侯將岀者謂朝<lb/>
王及自相朝盟㑹征伐之事也　冝乎社者不<lb/>
<pb n="23b"/>
得告天故從社始也亦載社主也　造乎禰者<lb/>
亦告祖及載主也唯言出告則歸亦告也曽子<lb/>
問曰岀反必親告于祖禰是也天子用特牲諸<lb/>
侯卑則否也曽子問注云皆奠幣以告之是也<lb/>
<hi>卅五</hi>殷周大小學<lb/>
天子命之教然後爲學小學在公宫南之左大<lb/>
學在郊天子曰辟廱諸侯曰頖宫注云學所以<lb/>
學士之宫尚書傳曰百里之國二十里之郊七<lb/>
十里之國九里之郊五十里之國三里之郊此<lb/>
<pb n="24a"/>
小學大學殷之制尊卑學異名辟明也廱和也<lb/>
所以明和天下頖之言班也所以班政教也正<lb/>
義曰云此小學大學殷之制者以下文云殷人<lb/>
養國老於右學養庶老於左學則左學小右學<lb/>
大此經云小學在公宫南之左故知殷制也周<lb/>
則大學在國小學在西郊下文具也<lb/>
<hi>三六</hi>辯類禡二字<lb/>
案釋天云是類是禡師祭也故知禡爲師祭也<lb/>
謂之禡者案肆師注云貉讀如十百之百爲師<lb/>
<pb n="24b"/>
祭造軍法者禱氣勢之増倍也其神蓋蚩蚘或<lb/>
曰黃帝鄭旣云祭造軍法者則是不祭地熊氏<lb/>
以禡爲祭地非師祭皆稱類爾雅類旣爲師祭<lb/>
所以上文云天子將岀廵守類乎上帝及舜之<lb/>
攝位亦類乎上帝並非師祭皆稱類者但爾雅<lb/>
所釋多爲釋詩以皇矣云是類是禡止釋皇矣<lb/>
類禡爲師祭不謂餘文類皆爲師祭但類者以<lb/>
事類告天若以攝位事類告天亦謂之爲類若<lb/>
以廵守事類告天亦謂之爲類故異義夏侯歐<lb/>
<pb n="25a"/>
陽說以類祭天者以事類祭之古尚書說非時<lb/>
祭天謂之類許愼謹案周禮郊天無言類者知<lb/>
類非常祭從古尚書說鄭氏無駮與許同也然<lb/>
今尚書及古尚書二說其文雖異其意同也以<lb/>
事類告祭則是非常故孔注尚書亦云以攝位<lb/>
事類告天鄭又以類雖非常祭亦比類正禮而<lb/>
爲之故小宗伯注云類者依其正禮而爲之是<lb/>
也<lb/>
<hi>卅八</hi>辨釋菜釋奠之制<lb/>
<pb n="25b"/>
正義曰案大胥職云春入學舎采合舞文王丗<lb/>
子亦云釋菜鄭注云釋菜禮輕也則釋菜唯釋<lb/>
蘋藻而巳無牲牢無幣帛文王丗子又云始立<lb/>
學者旣興器用幣注云禮樂之器成則釁之又<lb/>
用幣告先聖先師以器成此則徒用幣而無菜<lb/>
亦無牲牢也文王丗子又云凡始立學者必釋<lb/>
奠於先聖先師及行事必以幣是釋奠有牲牢<lb/>
又有幣帛無用菜之文熊氏以此爲釋菜奠幣<lb/>
者謂釋奠之禮以獻俘馘故云釋菜奠幣言釋<lb/>
<pb n="26a"/>
奠之時旣有牲牢菜幣兩有今案注云釋菜解<lb/>
經中釋字奠幣解經中奠字又云禮先師不云<lb/>
祭先師則似訊馘告之時但有菜幣而巳未必<lb/>
爲釋奠有牲牢也於事有疑未知孰是故備存<lb/>
焉然則釋菜奠幣皆告先聖先師此直云先師<lb/>
文不具耳<lb/>
<hi>卅九</hi>孔子隂書讖緯以待後王<lb/>
正義曰夏不田蓋夏時也者以夏是生養之時<lb/>
夏禹以仁讓得天下又觸其夏名故夏不田鄭<lb/>
<pb n="26b"/>
之此注取春秋緯運斗樞之文故以爲夏不田<lb/>
若何休稍異於此案榖梁傳桓四年公狩于郎<lb/>
傳曰春曰田夏曰苗秋曰蒐冬曰狩何休云運<lb/>
斗樞曰夏不田榖梁有夏田於義爲短鄭玄釋<lb/>
之云四時皆田夏殷之禮詩云之子于苗選徒<lb/>
囂囂夏田明矣孔子雖有聖德不敢顯然改先<lb/>
王之法以教授於丗若其所欲改其隂書於緯<lb/>
藏之以傳後王榖梁四時田者近孔子故也公<lb/>
羊正當六國之亡䜟緯見讀而傳爲三時田作<lb/>
<pb n="27a"/>
傳有先後雖異不足以斷榖梁也如鄭此言三<lb/>
時之田不敢顯露隂書於緯四時之田顯然在<lb/>
春秋之經榖梁爲傳之時去孔子旣近不見所<lb/>
藏之緯唯覩春秋見經故外爲四時田也公羊<lb/>
當六國之時去孔子旣逺緯書見行於丗公羊<lb/>
旣見緯文故以爲三時田又鄭釋廢疾云歳三<lb/>
田謂以三事爲田即上一曰乾豆之等是深塞<lb/>
何休之言當以此注爲正<lb/>
<hi>四十</hi>喪從死者祭從生者<lb/>
<pb n="27b"/>
自天子逹於庶人喪從死者祭從生者支子不<lb/>
祭注云從死者謂衣衾棺椁從生者謂奠祭之<lb/>
牲器正義曰盧植解云從生者謂除服之後吉<lb/>
祭之時以子孫官禄祭其父祖故云從生者若<lb/>
䘮中之祭虞祔練祥仍從死者之爵故小記云<lb/>
士祔於大夫則易牲又云其妻爲大夫而卒而<lb/>
后其夫不爲大夫而祔於其妻則不易牲又雜<lb/>
記云上大夫之虞也少牢卒哭成事祔皆太牢<lb/>
下大夫之虞也犆牲卒哭成事祔皆少牢是䘮<lb/>
<pb n="28a"/>
中之祭仍從死者之禮而鄭云謂奠祭之牲器<lb/>
云奠則是䘮中之祭得從生者之爵與小記雜<lb/>
記違者小記雜記據死者子孫身無官爵生者<lb/>
又無可祭享故䘮中之祭皆用死者之禮若其<lb/>
生者有爵則祭從生者之法䘮祭尚爾䘮後吉<lb/>
祭可知奠謂葬前祭謂葬後包䘮終吉祭也鄭<lb/>
必知祭兼䘮祭與盧植別者以此云祭從生者<lb/>
䘮從死者相對又中庸云父爲大夫子爲士葬<lb/>
以大夫祭以士又云父爲士子爲大夫葬以士<lb/>
<pb n="28b"/>
祭以大夫祭又與葬相對皆祭與䘮葬連文是<lb/>
一時之事故祭中兼爲䘮奠也或云在䘮中祭<lb/>
尚從死者爵至吉祭乃用生者禄耳故知盧解<lb/>
鄭言奠者自吉祭之奠及非時祭耳<lb/>
<hi>四一</hi>歷代廟祧之數王鄭異<lb/>
天子七廟三昭三穆與大祖之廟而七諸侯五<lb/>
廟二昭二穆與大祖之廟而五大夫三廟一昭<lb/>
一穆與大祖之廟而三士一廟庶人祭於寢注<lb/>
云此周制七者大祖及文王武王之祧與親廟<lb/>
<pb n="29a"/>
四大祖后稷殷則六廟契及湯與二昭二穆夏<lb/>
則五廟無大祖禹與二昭二穆而巳大祖始封<lb/>
之君王者之後不爲始封之君廟大祖別子始<lb/>
爵者大傳曰別子爲祖謂此雖非別子始爵者<lb/>
亦然謂諸侯之中士下士名曰官師者上士二<lb/>
廟寢適寢也正義曰鄭氏之意天子立七廟唯<lb/>
謂周也鄭必知然者案禮緯稽命徴云唐虞五<lb/>
廟親四廟始祖廟一夏四廟至子孫五殷五廟<lb/>
至子孫六鉤命決云唐堯五廟親廟四與始祖<lb/>
<pb n="29b"/>
五禹四廟至子孫五殷五廟至子孫六周六廟<lb/>
至子孫七鄭據此爲說故謂七廟周制也周所<lb/>
以七者以文王武王受命其廟不毀以爲二祧<lb/>
并始祖后稷及髙祖以下親廟四故爲七也若<lb/>
王肅則以爲天子七廟者謂髙祖之父及髙祖<lb/>
之祖廟爲二祧并始祖及親廟四爲七故聖證<lb/>
論肅難鄭云周之文武受命之王不遷之廟權<lb/>
禮所施非常廟之數殷之三宗宗其徳而存其<lb/>
廟亦不以爲數凡七廟者皆不稱周室禮器云<lb/>
<pb n="30a"/>
有以多爲貴者天子七廟孫卿云有天下者事<lb/>
七丗又云自上以下降殺以兩今使天子諸侯<lb/>
立廟並親廟四而止則君臣同制尊不別禮名<lb/>
位不同禮亦異數况其君臣乎又祭法云王下<lb/>
祭殤五及五丗來孫則下及無親之孫而祭上<lb/>
不及無親之祖不亦詭哉榖梁傳云天子七廟<lb/>
諸侯五家語云子羔問尊卑立廟制孔子云禮<lb/>
天子立七廟諸侯立五廟大夫立三廟又云逺<lb/>
廟爲祧有二祧焉又儒者難鄭云祭法逺廟爲<lb/>
<pb n="30b"/>
祧鄭注周禮云遷主所藏曰祧違經正文鄭文<lb/>
云先公之遷主藏於后稷之廟先王之遷主藏<lb/>
於文武之廟便有三祧何得祭法云有二祧難<lb/>
鄭之義凡有數條大略如此不能具載鄭必爲<lb/>
天子七廟唯周制者馬昭難王義云案䘮服小<lb/>
記王者立四廟又引禮緯夏無大祖宗禹而巳<lb/>
則五廟殷人祖契而宗湯則六廟周尊后稷宗<lb/>
文王武王則七廟自夏及周少不減五多不過<lb/>
七禮器云周旅酬六尸一人發爵則周七尸七<lb/>
<pb n="31a"/>
廟明矣今使文武不在七數旣不同祭又不享<lb/>
嘗豈禮也哉故漢侍中盧植說云二祧謂文武<lb/>
曽子問當七廟無虚主禮器天子七廟堂九尺<lb/>
王制七廟盧植云皆據周言也榖梁傳天子七<lb/>
廟尹更始說天子七廟據周言也漢書韋玄成<lb/>
四十八人議皆云周以后稷始封文武受命石<lb/>
渠論白虎通云周以后稷文武特七廟又張融<lb/>
謹案周禮守祧職奄八人女祧每廟二人自大<lb/>
祖以下與文武及親廟四用七人姜嫄用一人<lb/>
<pb n="31b"/>
適盡若除文武則奄少二人曾子問子說周事<lb/>
而云七廟無虚主若王肅數髙祖之父髙祖之<lb/>
祖廟與文武而九主當有九孔子何云七廟無<lb/>
虚主乎故云以周禮孔子之言爲本榖梁說及<lb/>
小記爲枝葉韋玄成石渠論白虎通爲證驗七<lb/>
廟斥言玄說爲長是融申鄭之意且天子七廟<lb/>
者有其人則七無其人則五若諸侯廟制雖有<lb/>
其人不得過五則此天子諸侯七五之異也王<lb/>
肅云君臣同制尊卑不別其義非也又王下祭<lb/>
<pb n="32a"/>
殤五者非是別立殤廟七廟外親盡之祖禘祫<lb/>
猶當祀之而王肅云下祭無親之孫上不及無<lb/>
親之祖又非通論且家語云先儒以爲肅之所<lb/>
作未足可依案周禮唯存后稷之廟不毀案昭<lb/>
七年傳云余敢忘髙圉亞圉注云周人不毀其<lb/>
廟報祭之似髙圉亞圉廟亦不毀者此是不合<lb/>
鄭說故馬融說云周人所報而不立廟<lb/>
<pb n="32b"/>
</p>
<p>
禮記要義卷第五下<lb/>
<pb n="33a"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
禮記要義卷第十八　學記<lb/>
　一鄭氏不見說命<lb/>
兊命曰念終始典于學其此之謂乎注云典經<lb/>
也言學之不舎業也兊當爲說字之誤也髙宗<lb/>
夢傳說求而得之作說命三篇在尚書今亡正<lb/>
義曰其事具尚書篇見在鄭云今亡者鄭不見<lb/>
古文尚書故也<lb/>
　二古者立學之制入學之序<lb/>
古之教者家有塾黨有庠術有序國有學比年<lb/>
<pb n="1b"/>
入學中年考校一年視離經辨志三年視敬業<lb/>
樂羣五年視博習親師七年視論學取友謂之<lb/>
小成九年知類通逹強立而不反謂之大成注<lb/>
云術當爲遂聲之誤也古者仕焉而巳者歸教<lb/>
於閭里朝夕坐於門門側之堂謂之塾周禮五<lb/>
百家爲黨萬二千五百家爲遂黨屬於郷遂在<lb/>
逺郊之外學者每歳來入也中猶間也郷遂大<lb/>
夫間歳則考學者之德行道藝周禮三年大比<lb/>
乃考焉離經斷句絶也辨志謂別其心意所趣<lb/>
<pb n="2a"/>
郷也知類知事義之比也強立臨事不惑也不<lb/>
反不違失師道<lb/>
　三家塾黨庠術序國學之制<lb/>
家有塾者此明學之所在周禮百里之内二十<lb/>
五家爲閭同共一巷巷首有門門邊有塾謂民<lb/>
在家之時朝夕岀入恒受教於塾故云家有塾<lb/>
白虎通云古之教民百里皆有師里中之老有<lb/>
道德者爲里右師其次爲左師教里中之子弟<lb/>
以道藝孝悌仁義也黨有庠者黨謂周禮五<lb/>
<pb n="2b"/>
百家也庠學名也於黨中立學教閭中所升者<lb/>
也　術有序者術遂之周禮萬二千五百家爲<lb/>
遂遂有序亦學名於遂中立學教黨學所升者<lb/>
也　國有學者國謂天子所都及諸侯國中也<lb/>
周禮天子立四代學以教丗子羣后之子及郷<lb/>
中俊選所升之士也而尊魯亦立四代學餘諸<lb/>
侯於國但立時王之學故云國有學也<lb/>
　四父師少師教于左右塾<lb/>
案書傳說云大夫七十而致仕而退老歸其郷<lb/>
<pb n="3a"/>
里大夫爲父師士爲少師新榖巳入餘子皆入<lb/>
學距冬至四十三日始出學上老平明坐於右<lb/>
塾庶老坐於左塾餘子畢出然後皆歸夕亦如<lb/>
之<lb/>
五黨學曰序此經曰庠<lb/>
案周禮遂人掌野之官百里之外故知遂在逺<lb/>
郊之外鄭注州長職云序州黨之學則黨學曰<lb/>
序此云黨有庠者郷學曰庠故郷飲酒之義云<lb/>
主人拜迎賔于庠門之外注云庠郷學也州黨<lb/>
<pb n="3b"/>
曰序此云黨有庠者是郷之所居黨爲郷學之<lb/>
庠不别立序凡六郷之内州學以下皆爲庠六<lb/>
遂之内縣學以下皆爲序也皇氏云遂學曰庠<lb/>
與此文違其義非也庾氏云黨有庠謂夏殷禮<lb/>
非周法義或然也<lb/>
　六中年考校<lb/>
應入大學者自國家考校之耳其未入大學者<lb/>
郷遂大夫考校也<lb/>
七大胥以皷徴學士<lb/>
<pb n="4a"/>
入學皷篋孫其業也　入學謂學士入學之時<lb/>
大胥之官先擊皷以召之學者旣至發其筐篋<lb/>
以出其書故云皷篋也所以然者欲使學者孫<lb/>
其業謂恭順其所持經業故大胥云用樂者以<lb/>
皷徴學士文王丗子云大昕皷徴所以警衆也<lb/>
文王丗子云謂天子視學之時擊皷警衆也若<lb/>
是凡常入學用樂及爲祭祀用樂者以皷徴學<lb/>
士是也<lb/>
　　天子卜禘及大禮皆視學<lb/>
<pb n="4b"/>
云天子諸侯旣祭乃視學者謂於夏祭之時旣<lb/>
爲禘祭之後乃視學考校當禘祭之年故云未<lb/>
卜禘不視學若不當禘祭之年待時祭之後乃<lb/>
視學也此視學謂考試學者經業或君親徃或<lb/>
使有司爲之非天子大禮視學也若大禮視學<lb/>
在仲春仲秋及季春故文王丗子云凡大合樂<lb/>
必遂養老注云大合樂謂春入學舎菜合舞秋<lb/>
頒學合聲於是時也天子則視學焉月令季春<lb/>
大合樂天子率三公九卿而視學焉與此别也<lb/>
<pb n="5a"/>
視學旣在夏祭之後則天子春秋視學亦應在<lb/>
春秋時祭之後此舉未卜禘不視學則餘可知<lb/>
也<lb/>
　　藏脩息遊於學<lb/>
藏焉脩焉息焉遊焉注云藏謂懷抱之脩習也<lb/>
息謂作勞休止於之息遊謂間暇無事於之遊<lb/>
　　離師輔而不反<lb/>
是以雖離師輔而不反也者輔即友也友主切<lb/>
磋是輔己之道深逺也離猶違也已道深明不<lb/>
<pb n="5b"/>
復虚妄心自信之若假令違離師友獨在一處<lb/>
而講說不違反於師友昔日之意旨此則強立<lb/>
不反也<lb/>
　　呻其佔畢多其訊<lb/>
今之教者呻其佔畢多其訊注云呻吟也佔視<lb/>
也簡謂之畢訊猶問也言今之師自不曉經之<lb/>
義但吟誦其所視簡之文多其難間也呻或爲<lb/>
慕訊或爲訾<lb/>
　　和易以思可謂善喻<lb/>
<pb n="6a"/>
故君子之教諭也道而弗牽強而弗抑開而弗<lb/>
逹道而弗牽則和強而弗抑則易開而弗逹則<lb/>
思和易以思可謂善喻矣注云道示之以道塗<lb/>
也抑猶推也開爲發頭角思而得之則深正義<lb/>
曰若人苟不曉而牽偪之則彼心必生忿恚師<lb/>
與弟子不復和親今若但示正道寛柔教之則<lb/>
彼心和而意乃覺悟也强而弗抑則易者賀氏<lb/>
以爲師但勸強其神識而不抑之令曉則受者<lb/>
和易和易亦易成也　開而弗逹則思者但開<lb/>
<pb n="6b"/>
發義理而不爲通逹使學者用意思念思則必<lb/>
深<lb/>
　語而不知舎之以須其後<lb/>
力不能問然後語之語之而不知雖舎之可也<lb/>
注云舎之湏後正義曰若受業者才力苟不能<lb/>
見問待憤憤悱悱之間則師然後乃示語之矣<lb/>
語之而不知雖舎之可也者弟子旣不能問因<lb/>
而語之語之不能知且舎住待後別更語之可<lb/>
也<lb/>
<pb n="7a"/>
　　始駕馬者反之車在馬前<lb/>
始駕馬者反之車在馬前者此第三譬明新習<lb/>
者也始駕者謂馬子始學駕車之時反之者駕<lb/>
馬之法大馬本駕在車前今將馬子繫隨車後<lb/>
而行故云反之車在馬前所以然者此駒旣未<lb/>
曽駕車若忽駕之必當驚奔今以大馬牽車於<lb/>
前而繫駒於後使此駒日日見車之行其駒慣<lb/>
習而後駕之不復驚也<lb/>
　　五服非師不親<lb/>
<pb n="7b"/>
師無當於五服五服弗得不親者師教之師也<lb/>
五服斬衰也齊衰也大功也小功也緦麻也師<lb/>
於弟子不當五服之一也而弟子之家若無師<lb/>
教誨則五服之情不相和親也<lb/>
　　大時不齊四時草木各有生死<lb/>
大時不齊者大時謂天時也齊謂一時同也天<lb/>
生殺不共在一時猶春夏華卉自生薺麥自死<lb/>
秋冬草木自死而薺麥自生故云不齊也<lb/>
　　三王祭河而後祭海<lb/>
<pb n="8a"/>
三主祭百川之時皆先祭河而後祭海也或先<lb/>
祭其源或後祭其委河爲海本源爲委本皆曰<lb/>
川也皇氏以爲河海之外源之與委也今依用<lb/>
焉或解云源則河也委則海也申明先河而後<lb/>
海義亦通矣其始一勺也後至不測也猶言學<lb/>
𥘉爲積漸後成賢聖也<lb/>
禮記要義卷第十八<lb/>
<pb n="8b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
禮記要義卷第二十八　表記至緇衣<lb/>
　一君子三不失<lb/>
子曰君子不失足於人不失色於人不失口於<lb/>
人是故君子貌足畏也色足憚也言足信也注<lb/>
云失謂失其容止之節也玉藻曰足容重色容<lb/>
莊口容止<lb/>
　二聘禮盛故襲享禮禓<lb/>
子曰禓襲之不相因也欲民之毋相瀆也注云<lb/>
不相因者以其或以禓爲敬或以襲爲敬禮盛<lb/>
<pb n="1b"/>
者以襲爲敬執玉龜之屬也禮不盛者以禓爲<lb/>
敬受享是也正義曰案聘禮賔𥘉行聘時則襲<lb/>
故聘禮云賔襲執圭是也至聘訖受享之時賔<lb/>
禓奉束帛加璧行享聘爲禮盛故襲享爲禮不<lb/>
盛故禓聘時有玉故云執玉也玉藻曰執玉龜<lb/>
襲故云之屬也案行享執璧璧亦是玉於時禓<lb/>
衣而云以襲執玉龜者但享時雖執璧以璧致<lb/>
享比聘時執玉爲輕故享雖有璧而禓也又賔<lb/>
介自相授玉之時介禮輕禓而執圭以授賔賔<lb/>
<pb n="2a"/>
禮重則襲而受圭是賔之與介亦裼襲不相因<lb/>
故聘禮云上介不襲執圭屈繅授賔賔襲執圭<lb/>
是也<lb/>
　三莊敬日強<lb/>
子曰君子莊敬日強安肆日偷君子不以一日<lb/>
使其躬儳焉如不終日注云肆猶放恣也偷苟<lb/>
且也肆或爲褻儳焉可輕賤之貌也如不終日<lb/>
言人而無禮死無時<lb/>
　四與仁同過然後其仁可知<lb/>
<pb n="2b"/>
子曰仁有三與仁同功而異情與仁同功其仁<lb/>
未可知也與仁同過然後其仁可知也仁者安<lb/>
仁知者利仁畏罪者強仁注云三謂安仁也利<lb/>
仁也強仁也利仁強仁功雖與安仁者同本情<lb/>
則異功者人所貪也過者人所辟也在過之中<lb/>
非其本情者或有悔者焉<lb/>
　五鵜梁詩禮注異<lb/>
詩云惟鵜在梁不濡其翼彼記之子不稱其服<lb/>
注云鵜鵜鶘汚澤也汚澤善居泥水之中在魚<lb/>
<pb n="3a"/>
梁以不濡汚其翼爲才知君子以稱其服爲有<lb/>
德正義曰案詩注云鵜鳥在梁可謂不濡其翼<lb/>
乎言必濡其翼也猶如小人在位必辱其職與<lb/>
此乖者注禮在前注詩在後故所注不同也<lb/>
　六尊名節惠耻浮於行<lb/>
子曰先王謚以尊名節以壹惠恥名之浮於行<lb/>
也注云謚者行之迹也名者謂聲譽也言先王<lb/>
論行以爲謚以尊名者使聲譽可得而尊言也<lb/>
壹讀爲一惠猶善也言聲譽雖有衆多者節以<lb/>
<pb n="3b"/>
其行一大善者爲謚耳在上曰浮君子勤行成<lb/>
功聲譽踰行是所耻<lb/>
　七祭上帝有秬鬯與宗廟灌異<lb/>
天子親耕粢盛秬鬯以事上帝者天子事上帝<lb/>
諸侯事天子是貴賤皆有事於天下案小宰注<lb/>
云天地大神至尊不祼此祭上帝有秬鬯者凢<lb/>
鬯有二若和之以鬱謂之鬱鬯鬱人所掌是也<lb/>
祭宗廟而灌也若不和鬱謂之秬鬯鬯人所掌<lb/>
是也謂五齊之酒以秬黍爲之以芬芳調暢故<lb/>
<pb n="4a"/>
言秬鬯故得以事上帝大宗伯云涖玉鬯者謂<lb/>
享大鬼也棫樸詩云奉璋峨峨者謂據祭宗廟<lb/>
也故與此不同也<lb/>
　八得失自行其是以聽天命<lb/>
得之自是不得自是者得之謂得利禄也言雖<lb/>
得利禄自行其爲是之道若不得利禄亦自行<lb/>
其爲是之道言不問得之與失恒行其是而不<lb/>
行非也　以聽天命者言不苟易其道也<lb/>
　九壹惠是大壹鄭讀爲小一<lb/>
<pb n="4b"/>
正義曰上壹是齊壹下一是數之一二也今經<lb/>
文爲大壹之字鄭恐是均同之理故讀爲小一<lb/>
取一箇善名而爲謚耳<lb/>
　十引吕刑堯事爲舜斷章爲義<lb/>
非虞帝其孰能如此乎者如上之事不是虞帝<lb/>
其誰人能得知此乎案今尚書之篇以明堯德<lb/>
而云虞帝者言虞帝亦能如是且記者斷章而<lb/>
爲義也<lb/>
<hi>十乙</hi>大言小禄則君重財薄德<lb/>
<pb n="5a"/>
臣禄各以其德能相稱若小言受大禄則臣濫<lb/>
若大言受小禄則君重財而薄德也<lb/>
<hi>十二</hi>不家食吉<lb/>
易曰不家食吉此大畜卦辭也案易大畜利貞<lb/>
不家食吉利渉大川不家食吉者言君有大畜<lb/>
積不唯與家人食之而巳當與賢人食之故得<lb/>
吉此大畜乾下艮上之卦注云自九三至上九<lb/>
有頥象居外是不家食吉而養賢引之者證君<lb/>
有禄而養賢賢有大小故禄亦有多少<lb/>
<pb n="5b"/>
<hi>十三</hi>釋靖共爲治理恭敬<lb/>
小雅曰靖共爾位正直是與神之聽之式榖以<lb/>
女注云靖治也爾女也式用也榖禄也言敬治<lb/>
女位之職事正直之人乃與爲倫友神聽女之<lb/>
所爲用禄與女正義曰此詩小雅小明之篇刺<lb/>
幽王之詩大夫悔仕亂丗戒其未仕者云靖共<lb/>
爾位靖謀也共具也言明君靖謀共具爾之爵<lb/>
位有正直之德者於是與也靖治也爾女也言<lb/>
爲臣之道治理恭敬女之職位<lb/>
<pb n="6a"/>
<hi>十四</hi>欲諌不欲陳引隰桑詩<lb/>
子曰事君欲諌不欲陳詩云心乎愛矣瑕不謂<lb/>
矣中心藏之何日忘之注云陳謂言其過於外<lb/>
也瑕之言胡也謂猶告也正義曰詩云心乎愛<lb/>
矣瑕不謂矣此小雅隰桑之篇刺幽王之詩君<lb/>
子在野詩人念之云心乎愛此君子矣瑕逺也<lb/>
謂勤也言念此君子逺離此不勤乎言近於勤<lb/>
矣終當念之中心藏之何日忘之者藏善也<lb/>
言中心善此君子何日忘此君子矣詩之本文<lb/>
<pb n="6b"/>
如此今記人所引此云心乎愛此君子矣瑕之<lb/>
言胡胡何也謂猶告也言何不以事告諌於君<lb/>
矣中心藏之與詩文同王肅以爲藏善鄭亦然<lb/>
也皇氏以爲人臣中心包藏君惡不欲嚮人陳<lb/>
之非其義也凢諌者若常諌之時天子諍臣七<lb/>
人諸侯五人大夫三人唯大臣得諌若歳𥘉則<lb/>
貴賤皆得諌也故襄十四年左傳師曠對晉侯<lb/>
云自王以下各有父兄子弟以𥙷察其政<lb/>
<hi>十五</hi>君子耻輕交易絶<lb/>
<pb n="7a"/>
子曰事君愼始而敬終注云輕交易絶君子所<lb/>
耻<lb/>
<hi>十六</hi>以蠱卦體釋不事王侯<lb/>
易曰不事王侯髙尚其事者此易蠱卦上九爻<lb/>
辭案易蠱卦巽下艮上上九艮爻艮爲山辰在<lb/>
戍得乾氣父老之象是臣之致事也故不事王<lb/>
侯是不得事君君猶髙尚其所爲之事<lb/>
<hi>十七</hi>鄭以譽爲繩引蔡侯繩息嬀以證<lb/>
子曰君子不以口譽人則民作忠注云譽繩也<lb/>
<pb n="7b"/>
正義曰言繩可以度量於物凢口譽於人先須<lb/>
忖度亦量之於心故以譽爲繩也案莊十四年<lb/>
左傳云蔡侯繩息嬀以語楚子杜注云繩譽也<lb/>
繩旣訓爲譽譽亦訓繩鄭注以爲此解<lb/>
<hi>十八</hi>諾責寜有已怨<lb/>
是故君子與其有諾責也寜有巳怨注云巳謂<lb/>
不許也言諾而不與其怨大於不許正義曰是<lb/>
故君子與其有諾責也者諾謂許人之物責謂<lb/>
許而不與而𬒳責若其有物許人不與𬒳責也<lb/>
<pb n="8a"/>
　寜有巳怨者巳謂休巳寜可有發𥘉休已不<lb/>
許而𬒳怨許而不與其責大發𥘉不與其責小<lb/>
<hi>十九</hi>辭欲巧與巧言不同<lb/>
辭欲巧者言君子情貌欲得信實言辭欲得和<lb/>
順美巧不違逆於理與巧言令色者異也<lb/>
<hi>二十</hi>三代無非卜筮惟大享不用卜<lb/>
昔三代明王者謂夏殷周皆事天地之神明<lb/>
者謂祭事天地及諸神明也　無非卜筮之用<lb/>
者言皆湏卜筮唯九月大享帝於明堂不用卜<lb/>
<pb n="8b"/>
也故曲禮下篇云大饗不問卜鄭云莫適卜也<lb/>
以其揔饗五帝不知主何帝而卜之故不卜矣<lb/>
所以必湏卜者不敢以其私䙝奉事上帝故皆<lb/>
卜之也<lb/>
<hi>二一</hi>有不卜有卜牲日有卜尸<lb/>
正義曰冬至謂祭圎丘夏至謂祭方澤正月謂<lb/>
祭感生之帝及四時迎氣用四時之吉日也知<lb/>
冬夏及四時皆卜者案大宰云祀五帝帥執事<lb/>
而卜日鄭注云五帝謂四郊及明堂是四郊有<lb/>
<pb n="9a"/>
卜也大宰又云祀大神祭大示亦如之大神則<lb/>
冬至祭圎丘大示則夏至祭方澤案公羊榖梁<lb/>
魯郊傳云卜三正則知天子郊用夏正亦卜之<lb/>
故知冬夏至正月及四時皆卜日也然明堂不<lb/>
問卜而注大宰祀五帝卜日云四郊及明堂者<lb/>
廣解五帝所在其實祀明堂不卜也案周禮祀<lb/>
宗廟亦卜日注不言宗廟者以經云事上帝故<lb/>
唯解祭天之時云不違者日與牲尸者案僖三<lb/>
十一年左傳云禮不卜帝祀而卜其牲日是有<lb/>
<pb n="9b"/>
卜牲日也案特牲少牢云大夫士筮尸則天子<lb/>
諸侯有卜尸也<lb/>
<hi>卄二</hi>雖有常日猶用卜<lb/>
正義曰旣有常時常日而用卜者亦不敢專也<lb/>
故曲禮篇云日而行事則必踐之又祭統云雖<lb/>
有明知之心必進斷其志是雖有常日猶用卜<lb/>
也<lb/>
<hi>卄三</hi>内事外事以四郊爲限<lb/>
正義曰先師以爲祭天而用辛雖外用柔日祭<lb/>
<pb n="10a"/>
社用甲雖内用剛日殊別於四郊之祭以言用<lb/>
剛柔之日不可與四郊同其餘他事今謂事之<lb/>
外内別乎四郊者謂四郊之外爲外事若甲午<lb/>
祠兵吉日庚午旣差我馬之屬是也四郊之内<lb/>
爲内事若郊之用辛及宗廟少牢用丁亥之屬<lb/>
是也故言别於四郊外内別謂限別以四郊爲<lb/>
限<lb/>
<hi>卄四</hi>大人之器威敬<lb/>
子曰大人之器威敬天子無筮諸侯有守筮天<lb/>
<pb n="10b"/>
子道以筮諸侯非其國不以筮卜宅寢室天子<lb/>
不卜處大廟注云言其用之尊嚴謂征伐出師<lb/>
若廵守也天子至尊大事皆用卜也春秋傳曰<lb/>
先王卜征五年歳襲其祥守筮守國之筮國有<lb/>
事則用之始將出卜之道有小事則用筮入他<lb/>
國則不筮不敢問吉凶於人之國也諸侯受封<lb/>
乎天子因國而國唯宫室欲改易者得卜之耳<lb/>
卜可建國之處吉則宫廟吉可知<lb/>
<hi>卄四</hi>朝聘昏冠不用燕器用祭器<lb/>
<pb n="11a"/>
子曰君子敬則用祭器注云謂朝聘待賔客崇<lb/>
敬不敢用燕器也正義曰其實昬冠亦不用燕<lb/>
器也用祭器也故左傳稱魯襄公冠季武子云<lb/>
君冠必以祼享之禮行之以金石之樂節之是<lb/>
用祭器也<lb/>
<hi>卄六</hi>天子無筮無徒筮耳<lb/>
云天子至尊大事皆用卜也者謂不徒用筮而<lb/>
巳兼用卜也此云無筮無徒筮耳不謂全無筮<lb/>
也故簭人云國之大事先簭而後卜出師廵守<lb/>
<pb n="11b"/>
皆大事也所引春秋傳者襄十三年左傳文先<lb/>
王卜征<hi>云云卄七</hi>緇衣冠裳帶韠之制<lb/>
緇衣者諸侯朝服故論語云緇衣羔裘注云諸<lb/>
侯之朝服其服緇布衣而素裳緇帶素韠故士<lb/>
冠禮云主人玄冠朝服緇帶素韠注云朝服者<lb/>
十五升布衣而素裳也衣不言色者衣與冠同<lb/>
也知朝服十五升者雜記文知用布者雜記云<lb/>
朝服十五升去其半而緦故知布也知素裳者<lb/>
<pb n="12a"/>
以冠禮云素韠韠從裳色故知裳亦素也若士<lb/>
之助祭者則韠用緇不與裳同色熊氏云玄冠<lb/>
用黒繒爲之其義未甚明也<lb/>
<hi>二八</hi>甫刑即吕刑以甫侯即吕侯<lb/>
正義曰此甫刑尚書吕刑也而稱甫刑者案孝<lb/>
經序云春秋有吕國而無甫侯但孝經序未知<lb/>
是鄭作以否案春秋實無甫侯國語云申吕雖<lb/>
衰齊許猶在又云齊許申吕皆由大姜然則吕<lb/>
即甫也案孔注尚書言侯後爲甫侯故穆王時<lb/>
<pb n="12b"/>
謂之吕侯周宣王及平王之時爲甫侯故詩崧<lb/>
髙云生甫及申謂宣王時也揚之水不與我戍<lb/>
甫謂平王時也則孔氏義爲是鄭或同之<lb/>
<hi>二九</hi>鄭以九黎爲三苗之先孔謂即蚩尤<lb/>
髙辛氏之末諸侯有三苗者作亂案鄭注吕刑<lb/>
云苗民謂九黎之君也九黎之君於少昊氏衰<lb/>
而棄善道上效蚩尤重刑必變九黎言苗民者<lb/>
有苗九黎之後顓頊代少昊誅九黎分流其子<lb/>
孫爲居於西裔者三苗至髙辛之衰又復九黎<lb/>
<pb n="13a"/>
之君惡堯興又誅之堯末又在朝舜時又竄之<lb/>
後王深惡此族三生凶惡故著其氏而謂之氏<lb/>
民者㝠也言未見仁道以此言之三苗是九黎<lb/>
之後九黎於少昊之末而爲亂三苗於髙辛氏<lb/>
之末又爲亂故此注云髙辛以吕刑於此苗民<lb/>
之下云皇帝清問下民又云乃命三后三后謂<lb/>
伯夷之等故以皇帝爲帝堯又以苗民爲髙辛<lb/>
氏之末也鄭以九黎爲苗民先祖但上學蚩尤<lb/>
之惡非蚩尤子孫孔注尚書以爲九黎即蚩尤<lb/>
<pb n="13b"/>
也三苗則非九黎之子孫與鄭異<lb/>
<hi>三十</hi>狐裘黄黄鄭謂大蜡服而詩注異<lb/>
詩云彼都人士狐裘黄黄其容不改岀言有章<lb/>
行歸于周萬民所望注云黄衣則狐裘大蜡之<lb/>
服也詩人見而說焉章文章也忠信爲周也詩<lb/>
毛氏有之三家則亡正義曰郊特牲云黄衣黄<lb/>
冠而祭息田夫也此云黄衣故云大蜡之服論<lb/>
語云黄衣狐裘故狐裘則黄衣也案詩注云狐<lb/>
裘取温𥙿而巳不云大蜡此云蜡者以正衣解<lb/>
<pb n="14a"/>
之詩謂庶人有士行非關蜡祭之事故爲温𥙿也<lb/>
<hi>三乙</hi>葉公顧命三毋<lb/>
葉公之顧命曰毋以小謀敗大作毋以嬖御人<lb/>
疾莊后毋以嬖御士疾莊士大夫卿士注云葉<lb/>
公楚縣公葉公子髙也臨死遺書曰顧命小謀<lb/>
小臣之謀也大作大臣之所爲也嬖御人愛妾<lb/>
也疾亦非也莊后適夫人齊莊得禮者嬖御士<lb/>
愛臣也莊士亦謂士之齊莊得禮者今爲大夫<lb/>
卿士<lb/>
<pb n="14b"/>
<hi>三二</hi>鄭注尹誥不言古文尚書<lb/>
尹吉曰惟尹躬天見于西邑夏自周有終相亦<lb/>
惟終注云尹吉亦尹誥也天當爲先字之誤忠<lb/>
信爲周相助也謂臣也伊尹言尹之先祖見夏<lb/>
之先君臣皆忠信以自終今天絶桀者以其自<lb/>
作孽伊尹始仕於夏此時就湯矣夏之邑在亳<lb/>
西見或爲敗邑或爲予正義曰鄭君不見古文<lb/>
尚書故云伊尹之先祖據尚書是大甲之篇言<lb/>
尹之徃先見夏之先君是身之徃先見非謂尹<lb/>
<pb n="15a"/>
之先祖也云伊尹始仕於夏此時就湯矣者書<lb/>
序云伊尹去亳適夏旣醜有夏復歸于亳是始<lb/>
仕於夏也經云先見西邑夏故知爲誥之時就<lb/>
湯矣以鄭不見古文謂言尹誥是伊尹誥成湯<lb/>
故云此時就湯矣與尚書同<lb/>
<hi>三三</hi>夏邑在亳西<lb/>
云夏之邑在亳西者案丗本及汲冡古文並云<lb/>
禹都咸陽正當亳西也及後乃徙安邑鄭以爲<lb/>
湯都偃師爲亳邑則是安邑亦在亳西也<lb/>
<pb n="15b"/>
<hi>三四</hi>鄭注君雅不見古文尚書<lb/>
君雅曰夏日暑雨小民惟曰怨資冬祁寒小民<lb/>
亦惟曰怨注云雅書序作牙假借字也君雅周<lb/>
穆王司徒作尚書篇名也資當爲至齊魯之語<lb/>
聲之誤也祁之言是也齊西偏之語也夏日暑<lb/>
雨小民怨天至冬是寒小民又怨天言民恒多<lb/>
怨爲其君難正義曰案尚書云小民惟曰怨咨<lb/>
今此本作資鄭又讀資當爲至以鄭不見古文<lb/>
尚書故也<lb/>
<pb n="16a"/>
<hi>三五</hi>朋友以禮義相攝不以利<lb/>
子曰輕絕貧賤而重絕冨貴則好賢不堅而惡<lb/>
惡不著也人雖曰不利吾不信也詩云朋友攸<lb/>
攝攝以威儀注云攸所也言朋友以禮義相攝<lb/>
正不以貧冨貴賤之利也正義曰此一節明交<lb/>
友之道唯善是仇以威儀相攝佐也<lb/>
<hi>三六</hi>私惠周行<lb/>
子曰私惠不歸德君子不自留焉詩云人之好<lb/>
我示我周行注云私惠謂不以公禮相慶賀時<lb/>
<pb n="16b"/>
以小物相問遺也言其物不可以爲德則君子<lb/>
不以身留此人也相惠以䙝瀆邪僻之物是爲<lb/>
不歸於德歸或爲懷行道也言示我以忠信之<lb/>
道<lb/>
<hi>三七</hi>禮記古文書今愽士讀三者不同<lb/>
君奭曰昔在上帝周田觀文王之德其集大命<lb/>
于厥躬注云奭召公名也作尚書篇名也古文<lb/>
周田觀文王之德爲割申勸寧王之德今愽士<lb/>
讀爲厥亂勸寧王之德三者皆異古文似近之<lb/>
<pb n="17a"/>
割之言蓋也言文王有誠信之德天蓋申勸之<lb/>
集大命於其身謂命之使王天下也正義曰云<lb/>
古文周田觀文王之德爲割申勸寧王之德者<lb/>
以伏生所傳歐陽夏侯所注者爲今文尚書以<lb/>
衛賈馬所注者元從壁中所出之古文即鄭注<lb/>
尚書是也此周字古文爲割此田字古文作申<lb/>
此觀字古文爲勸皆字體相渉今古錯亂此文<lb/>
尚書爲寧王亦義相渉也云今愽士讀爲厥亂<lb/>
勸王之德者謂今文尚書讀此周田觀文王之<lb/>
<pb n="17b"/>
德爲厥亂勸寧王之德也云三者皆異古文似<lb/>
近之者玄謂此禮記及古文尚書并今博士讀<lb/>
者三者其文各異而古文周田爲割申其字近<lb/>
於義理故云古文似近之云割之言蓋也割蓋<lb/>
聲相近故割讀爲蓋謂天蓋申勸之德尚書猶<lb/>
爲割謂割制其義與此不同<lb/>
<hi>三九</hi>南人稱人而無恒<lb/>
人而無恒不可以爲卜筮者南人殷掌卜之人<lb/>
有遺餘之言稱云人而性行無恒不可爲卜筮<lb/>
<pb n="18a"/>
古之遺言與龜筮猶不能得知無恒之人而况<lb/>
於凢人乎<lb/>
<hi>四十</hi>以互體釋恒九三六五爻辭<lb/>
正義曰此不恒其德或承之羞者是易恒卦巽<lb/>
下震上九三爻辭得正互體爲乾乾有剛健之<lb/>
德體在巽巽爲進退是不恒其德也又互體爲<lb/>
兊兊爲毀折是將有羞辱也云問正爲偵者此<lb/>
恒其德偵恒卦六五爻辭以隂爻而處尊位是<lb/>
天子之女又互體兊兊爲和說至尊主家之女<lb/>
<pb n="18b"/>
以和恱幹其家事問正於人故爲吉也應在九<lb/>
二又男子之象體在巽巽爲進退是無所定而<lb/>
婦言是從故云夫子凶也<lb/>
禮記要義卷第二十八<lb/>
<pb n="19a"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
禮記要義卷第十四　明堂位<lb/>
　一鄭氏以周公稱天子稱王<lb/>
昔者周公朝諸侯于明堂之位天子負斧依南<lb/>
郷而立注云周公攝王位以明堂之禮儀朝諸<lb/>
侯也不於宗廟辟王也天子周公也負之言背<lb/>
也斧依爲斧文屏風於户牖之間周公於前立<lb/>
焉正義曰以周公朝諸侯居天子位故云天子<lb/>
周公也故大誥云王若曰鄭云王謂周公居攝<lb/>
命大事則權稱王也王肅以爲稱成王命故稱<lb/>
<pb n="1b"/>
王與鄭異也王肅以家語之文武王萠成王年<lb/>
十三鄭康成用衛宏之說武王崩時成王年十<lb/>
歳與王肅異也<lb/>
　二明堂更無重門但有應門<lb/>
正門謂之應門者以明堂更無重門非路門外<lb/>
之應門以爾雅釋宫云正門謂之應門李廵云<lb/>
宫中南嚮大門應門也應是當也以當朝正門<lb/>
故謂之應門但天子宫内有路寢故應門之内<lb/>
有路門明堂旣無路寢故無路門及以外諸門<lb/>
<pb n="2a"/>
但有應門耳云二佰師諸侯而入者案顧命畢<lb/>
公率東方諸侯入應門右召公率西方諸侯入<lb/>
應門左是也<lb/>
三孔鄭論成王之年不同<lb/>
周公制禮攝政孔鄭不同孔以武王崩成王年<lb/>
十三至明年攝政管叔等流言故金縢云武王<lb/>
旣䘮管叔及其群弟流言於國曰公將不利於<lb/>
孺子時成王年十四即位攝政之元年周公東<lb/>
征管蔡後二年克之故金縢云周公居東二年<lb/>
<pb n="2b"/>
則罪人斯得除徃年時成王年十六攝政之三<lb/>
年也故詩序云周公東征三年而歸攝政七年<lb/>
營洛邑封康叔而致政時成王年二十故孔注<lb/>
洛誥以時成王年二十是也鄭則以爲武王崩<lb/>
成王年十歳周書以武王十二月崩至成王年<lb/>
十二十二月䘮畢成主將即位稱巳小求攝周<lb/>
公將代之管蔡等流言周公懼之辭居東都故<lb/>
金縢云武王旣䘮管叔等流言周公乃告二公<lb/>
曰我之不辟無以告我先王旣䘮謂䘮服除辟<lb/>
<pb n="3a"/>
謂辟居東都時成王年十三明年成王盡執拘<lb/>
周公屬黨故金縢云周公居東二年則罪人斯<lb/>
得罪人謂周公屬黨也時成王年十四至明年<lb/>
秋大熟有雷風之異故鄭注金縢云秋大熟謂<lb/>
二年之後明年秋迎周公而反反則居攝之元<lb/>
年時成王年十五書傳所謂一年救亂明年誅<lb/>
武庚管蔡等書傳所謂二年克殷明年自奄而<lb/>
還書傳所謂三年踐奄四年封康叔書傳所謂<lb/>
四年建侯衛時成王年十八也故康誥云孟侯<lb/>
<pb n="3b"/>
書傳云天子大子十八稱孟侯明年營洛邑故<lb/>
書傳云五年營成周六年制禮作樂七年致政<lb/>
於成王時成王年二十一明年乃即政時年二<lb/>
十二也禮旣是鄭學故具詳焉<lb/>
　五魯受上公之封加附庸凡方七百里<lb/>
是以封周公於曲阜地方七百里革車千乗注<lb/>
云曲阜魯地上公之封地方五百里加魯以四<lb/>
等之附庸方百里者二十四并五五二十五積<lb/>
四十九開方之得七百里革車兵車也兵車千<lb/>
<pb n="4a"/>
乗成國之賦也詩魯頌曰王謂叔父建爾元子<lb/>
俾侯于魯大啓爾宇爲周室輔乃命魯公俾侯<lb/>
于東錫之山川土田附庸又曰公車千乗朱英<lb/>
緑縢正義曰案費誓序云魯侯伯禽宅曲阜又<lb/>
案定四年左傳封於少皡之虚臣瓉注漢書云<lb/>
魯城内有曲阜逶迤長八九里云加魯以四等<lb/>
之附庸者魯受上公五百里之封又加四等附<lb/>
庸四等謂侯伯子男也案大司徒注云公無附<lb/>
庸侯附庸九同伯附庸七同子附庸五同男附<lb/>
<pb n="4b"/>
庸三同揔爲二十四同同謂百里也旣受五百<lb/>
里之封五五二十五爲二十五同又加二十四<lb/>
同故云積四十九開方計之得七百里云兵車<lb/>
千乗成國之賦也者案左傳云成國不過半天<lb/>
子之軍案論語千乗之賦居地方三百二十六<lb/>
里有畸諸侯之地三百里而下未成國也公則<lb/>
五百里侯四百里計地餘有千乗故謂之成國<lb/>
　六魯郊以孟春建子之月<lb/>
是以魯君孟春乗大路載弧韣旂十有二旒日<lb/>
<pb n="5a"/>
月之章祀帝于郊配以后稷天子之禮也注云<lb/>
孟春建子之月魯之始郊日以至大路殷之祭<lb/>
天車也弧旌旗所以張幅也其衣曰韣天子之<lb/>
旌旗畫日月帝謂蒼帝靈威仰也昊天上帝魯<lb/>
不祭<lb/>
　七魯夫人得服王后之上服<lb/>
君卷冕立于阼夫人副禕立于房中注云副首<lb/>
飾也今之歩揺是也詩云副笄六珈周禮追師<lb/>
掌王后之首服爲副禕王后之上服唯魯及王<lb/>
<pb n="5b"/>
者之後夫人服之諸侯夫人則自揄翟而下<lb/>
　八天子之廟飾<lb/>
山節藻梲復廟重檐刮楹逹郷反玷出尊崇玷<lb/>
康圭䟽屏天子之廟飾也注云山節刻欂盧爲<lb/>
山也藻梲畫侏儒柱爲藻文也復廟重屋也重<lb/>
檐重承壁材也刮刮摩也郷牖屬謂夾户䆫也<lb/>
毎室八䆫爲四逹反玷反爵之玷也出尊當尊<lb/>
南也唯兩君爲好旣獻反爵於其上禮君尊于<lb/>
兩楹之間崇髙也康讀爲亢龍之亢又爲髙玷<lb/>
<pb n="6a"/>
亢所受圭奠于上焉屏謂之樹今浮思也刻之<lb/>
爲雲氣蟲獸如今闕上爲之矣<lb/>
　九文丗室武丗室<lb/>
魯公之廟文丗室也武公之廟武丗室也注云<lb/>
此二廟象周有文王武王之廟也丗室者不毀<lb/>
之名也魯公伯禽也武公伯禽之玄孫也名敖<lb/>
十記魯禮者近誣<lb/>
是故魯王禮也天下傳之乆矣君臣未甞相弑<lb/>
也禮樂刑法政俗末甞相變也天下以爲有道<lb/>
<pb n="6b"/>
之國是故天下資禮樂焉注云王禮天子之禮<lb/>
也傳傳丗也資取也此蓋盛周公之德耳春秋<lb/>
時魯三君弑又士之有誄由莊公始婦人髽而<lb/>
弔始於臺駘云君臣未甞相弑政俗未甞相變<lb/>
亦近誣矣<lb/>
<hi>十一</hi>魯常以春朝闕春祭<lb/>
正義曰云魯在東方者朝恒用春當朝之年以<lb/>
朝闕祭云王東廵守以春者鄭旣明朝時闕春<lb/>
祭又明王廵守之時魯亦闕春祭廵守在於二<lb/>
<pb n="7a"/>
月不於正月祭者皇氏云諸侯預前待於竟故<lb/>
不得正月祭也<lb/>
<hi>十二</hi>魯不得盡如天子之禮<lb/>
正義曰言廟及門如天子之制也者謂制度髙<lb/>
大如似天子耳不必事事皆同故前文祭天不<lb/>
得祭圎丘又郊特牲祭天服衮冕不服大裘是<lb/>
不得盡如天子記者美之云天子之禮耳是知<lb/>
魯之大廟不可一一似明堂也云天子五門臯<lb/>
庫雉應路者此經云天子皐門天子應門是天<lb/>
<pb n="7b"/>
子有臯門應門顧命有畢門畢門則路門也是<lb/>
天子有路門此經魯有庫門雉門明天子亦有<lb/>
五門云魯有庫雉路則諸侯三門與者此經有<lb/>
庫門雉門又檀弓云魯莊公之䘮旣葬而絰不<lb/>
入庫門定二年雉門災是魯有庫雉則又有路<lb/>
門可知魯旣有三門則餘諸侯亦有三門故云<lb/>
諸侯三門與但其餘諸侯有臯門應門及路門<lb/>
也<lb/>
<hi>十三</hi>蒲勺刻勺爲鳬頭<lb/>
<pb n="8a"/>
周以蒲勺者皇氏云蒲謂合蒲當刻勺爲鳬頭<lb/>
其口微開如蒲草本合而末微開也<lb/>
<hi>十四</hi>美武丗室非實辭<lb/>
正義曰案成六年立武宫公羊左氏並譏之不<lb/>
冝立也又武公之廟立在武公卒後其廟不毀<lb/>
在成公之時此記所云美成王褒崇魯國而巳<lb/>
云武公之廟武丗室者作記之人因成王褒魯<lb/>
遂盛美魯家之事因武公其廟不毀遂連文而<lb/>
羙之非實辭也故下云君臣未甞相弑禮樂刑<lb/>
<pb n="8b"/>
法政俗未甞相變也鄭云亦近誣矣是不實也<lb/>
<hi>十五</hi>鄭注論語瑚璉與此異<lb/>
鄭注論語云夏曰瑚殷曰璉不同者皇氏云鄭<lb/>
注論語誤也此言兩敦四璉六瑚八簋<lb/>
禮記要義卷第十四<lb/>
</p>
<p>
</p>
  </div>
</body>
</text>
</TEI>
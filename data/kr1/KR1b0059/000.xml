<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　　尙書大傳定本序<lb/>
尙書大傳四十一篇見漢書藝文志鄭康成序謂出<lb/>
自伏生至康成詮次爲八十三篇隋書經籍志唐書<lb/>
藝文志崇文總目郡齋讀書志並著錄三卷唐志别<lb/>
出暢訓一卷疑卽略說之譌舊唐志直云尙書暢訓<lb/>
三卷伏勝注繆甚自葉夢得晁公武皆言今本首尾<lb/>
不倫直齋書錄解題言印板刓闕宋世已無完本迄<lb/>
明遂亡近人編輯有仁和孫晴川本德州盧雅雨本<lb/>
曲阜孔叢伯本孫盧本多殽舛孔氏善矣而分篇強<lb/>
復漢志之舊非也其他譌漏猶不免焉今覆加稽覈<lb/>
<pb n="1b"/>
楬所據依稍參愚管而爲之案三卷首爲序錄一卷<lb/>
其所芟除别爲訂誤一卷末載漢書五行志綴以它<lb/>
書所引劉氏五行傳論三卷總爲八卷序曰伏生以<lb/>
明經爲秦博士漢孝文時年且百歲計其生在周末<lb/>
得見詩書古文且博識先秦舊書雅記多漢諸儒所<lb/>
未聞遭時燔災明哲退隱嬴祚旣顚守道不出初抱<lb/>
百篇藏之山中漢興亡失求得二十九篇而九共帝<lb/>
告嘉禾揜誥臩命諸闕篇猶能言其作意述其佚句<lb/>
文帝命掌故<graphic n="KR1007" url="https://raw.githubusercontent.com/kanripo/KR-Gaiji/master/images/KR1007.png" mimeType="image/png"/>錯從受尙書而伏生亦自以二十九<lb/>
篇授張生歐陽生敎於齊魯之間迄武宣世有歐陽<lb/>
<pb n="2a"/>
大小夏侯氏立學官是爲今尙書孔安國晩得壁中<lb/>
古文多逸書十六篇顧絶無師說終漢之世獨傳二<lb/>
十九篇而已何則二十九篇今文具存文字異者不<lb/>
過數百其餘與古文大恉略均足相推校逸十六篇<lb/>
旣無今文可攷遂莫能盡通其義凡古文易書詩禮<lb/>
論語孝經所以傳悉由今文爲之先驅今文所無輒<lb/>
廢古春秋左氏傳賴張蒼先修其業故傳禮古經五<lb/>
十六卷傳士禮十七篇與后戴同而三十九篇逸禮<lb/>
竟廢書亦猶是也向微伏生則唐虞三代典謨誥命<lb/>
之經煙銷灰滅萬古長夜夫天爲斯文篤生名德期<lb/>
<pb n="2b"/>
頤之壽以昌大道豈偶然哉尙書今學精或不逮古<lb/>
文然亦各守師法賈逵以爲俗儒康成以爲嫉此蔽<lb/>
冐不悛迺謂當時博士末師破碎章句之過而伏生<lb/>
大傳條撰大義因經屬恉其文辭爾雅深厚最近大<lb/>
小戴記七十子之徒所說非漢諸儒傳訓之所能及<lb/>
也康成百世儒宗獨注大傳其釋三禮每援引之及<lb/>
注古文尙書洪範五事康誥孟侯文王伐崇　耆之<lb/>
歲周公克殷踐奄之年咸據大傳以明事豈非閎識<lb/>
博通信舊聞者哉且夫伏生之學尤善於禮其言巡<lb/>
狩朝覲郊尸迎日廟祭族燕門塾學校養老擇射貢<lb/>
<pb n="3a"/>
士考績郊遂采地房堂路寢之制后夫人入御太子<lb/>
迎問諸侯之法三正之統五服之色七始之素八伯<lb/>
之樂皆唐虞三代遺文往往六經所不備諸子百家<lb/>
所不詳漢始定天下庶事艸剏獨一叔孫通略定制<lb/>
度雜以秦儀若迺正朔服色郊望宗廟之事數世猶<lb/>
未章焉假令當高帝時伏生年未篤老尊其高節安<lb/>
車禮徵與張蒼等考舊章立經制議禮樂則魯兩生<lb/>
息面諛違古之誚綘灌諸臣冺年少紛更之讒規橅<lb/>
粗定然後繼以賈誼董仲舒河間獻王王吉劉向之<lb/>
倫先後討論法象明備成康之治何必不復見西京<lb/>
<pb n="3b"/>
今其書散佚十無四五猶可寶重宋朱子與勉齋黃<lb/>
氏纂儀禮經傳通解攈摭大傳獨詳蓋有禆禮學不<lb/>
虛也五行傳者自夏侯始昌至劉氏父子傳之皆善<lb/>
推禍福著天人之應漢儒治經莫不明象數陰陽以<lb/>
窮極性命故易有孟京卦氣之候詩有翼奉五際之<lb/>
要春秋有公羊災異之條書有夏侯劉氏許商李尋<lb/>
洪範之論班固本大傳㩜仲舒别向歆以傅春秋告<lb/>
往知來王事之表不可廢也是以錄漢書五行志附<lb/>
於後以備一家之學云東越陳壽祺<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
尙書大傳卷二<lb/>
　虞夏傳<lb/>
皋繇謨<lb/>
翊輔也<hi>華嚴經第七十四音義卷下引尙書大傳案曰此今文尙書夙夜翊明有家之訓今文見史記五帝本紀</hi>
古者諸侯之於天子也三年一貢士天子命與諸侯<lb/>
輔助爲政所以通賢共治示不獨專重民之至大國<lb/>
舉三人次國舉二人小國舉一人一適謂之攸好德<lb/>
注適猶得也<hi>注見後漢書蔡邕傳注</hi>再適謂之賢賢三適謂之<lb/>
有功有功者天子賜以車服弓矢再賜以秬鬯三賜<lb/>
<pb n="1b"/>
以虎賁百人號曰命諸侯命諸侯得專征者鄰國有<lb/>
臣弑其君孼伐其宗者注孼支子也宗適子也<hi>注見儀禮經傳通解集注三十三</hi>雖弗請於天子而征之可也征而歸其<lb/>
地於天子注征伐也<hi>注見儀禮通解集注</hi>有不貢士謂之不率<lb/>
正者注率循也正由也<hi>注見儀禮通解集注</hi>天子絀之一不適<lb/>
謂之過注謂三年時也再不適謂之敖注謂六年時<lb/>
也三不適謂之誣注謂九年時也<hi>注見禮記射義正義</hi>誣者天<lb/>
子絀之一絀少絀以爵注言少絀明以漸也再絀少<lb/>
絀以地三絀而爵地畢注凡十五年<hi>後漢書左周黃傳論注儀禮經傳通解王制之已有不貢士以下十字通解引作諸侯之有不率正者又見禮記射義正義小異路史後<pb n="2a"/>紀十一陶唐氏云三適之賞見虞夏傳○注見禮記射義正義○又公羊莊元年解詁引三年一貢士至小國舉一人儀禮集傳集注三十三引伏書禮諸侯三年一貢士至三絀而地畢小異又禮書卷一百八漢書武帝紀注後漢書蔡邕傳注通典選舉一文選晉武帝華林園集詩注困學紀聞卷五竝節引</hi>
書稱天工人其代之傳曰夫成天地之功者未嘗不<lb/>
蕃昌也<hi>濳夫論卷二思賢篇</hi>
天子衣服其文華蟲作繢宗彝藻火山龍諸侯作繢<lb/>
宗彝藻火山龍子男宗彝藻火山龍大夫藻火山龍<lb/>
士山龍故書曰天命有德五服五章哉<hi>禮書卷三又卷一引至士山龍止</hi>
山龍純靑華蟲純黃作會宗彝純黑藻純白火純赤<lb/>
<pb n="2b"/>
<hi>隋書禮儀志七引尙書大傳下云以此相閒而爲五采八字恐非大傳文今不錄</hi>
山龍靑也華蟲黃也作繢黑也宗彝白也藻火赤也<lb/>
天子服五諸侯服四次國服三大夫服一士服一注<lb/>
元或疑焉<hi>禮書卷一又卷三○案此注有闕○又御覽六百九十服章部七</hi>
注五采相錯非一色也<hi>隋書禮儀志引鄭<graphic n="KR0975" url="https://raw.githubusercontent.com/kanripo/KR-Gaiji/master/images/KR0975.png" mimeType="image/png"/>議已非之云案曰續漢書輿服志孝明皇帝永平二年初詔有司采周官禮記尙書皋陶篇乘輿從歐陽氏說公卿以下從大小夏侯氏說又曰衣裳玉佩備章采乘輿刺繡公侯九卿以下皆織成又曰顯宗初服旒冕衣裳赤舄絇屨以祠天地養三老五更于三雍天子三公九卿特進侯侍祠侯祀天地明堂皆冠旋冕衣裳<graphic n="KR0975" url="https://raw.githubusercontent.com/kanripo/KR-Gaiji/master/images/KR0975.png" mimeType="image/png"/>上纁下乘輿備文日月星辰十二章三公諸侯用山龍九章九卿以下用華蟲七章皆備五采後漢書明帝紀永平二年注引董巴輿服志日顯宗初服冕衣裳以祀天地衣裳以<graphic n="KR0975" url="https://raw.githubusercontent.com/kanripo/KR-Gaiji/master/images/KR0975.png" mimeType="image/png"/>上<pb n="3a"/>纁下乘輿備文日月星辰十二章三公諸侯用山龍九章卿已下用華蟲七章皆五色采乘輿刺繡公卿已下皆織成陳留襄邑獻之徐廣車服注曰漢明帝案古禮備其服章天子郊廟衣皂上絳下前三幅後四幅衣畵而裳繡然則顯宗更定服章所謂從歐陽夏侯說卽此是也然書傳之文無日月星辰而云天子服五何與陳祥道禮書卷三引尙書大傳山龍靑也宗彝白藻火赤陳氏辨之曰大夫之服自<graphic n="KR0975" url="https://raw.githubusercontent.com/kanripo/KR-Gaiji/master/images/KR0975.png" mimeType="image/png"/>冕而下士之服自皮弁而下固無藻火山龍矣旣日子男宗彝藻火山龍士山龍又曰次國服三大夫服二士服一是自戾也壽祺案書傳所言虞制也固與周禮不同書傳服五服四服三服二服一者言其采色非言其章數前後之文未嘗相戾永平初定冕服公卿已下從大小夏侯說乘輿服從歐陽說日月星辰十二章三公諸侯用山龍九章卿已下用華蟲七章則是歐陽說冕服章數仍以十二九七爲節大小夏侯說冕服章數乃自天子至公侯以九爲節卿以下以七爲節明矣尙書益稷正義引鄭糸書注云自日月至黼黻凡十二章天子以飾祭服至周而變之以三<pb n="3b"/>辰爲旂旗王肅以爲舜時三辰卽畵於旌旗不在衣也天子山龍華蟲耳攷王肅雖善賈馬之學而其父朗師楊賜則治歐陽尙書者肅解虞書作服與伏生大傳相合葢亦用今文家記也大傳五服無日月星辰又無粉米黼黻故知五服是采色非章數也隋書禮儀志大業元年虞世基奏近代故實依尙書大傳山龍純靑華蟲純黃作繪宗彝純黑藻純白火純赤以此相間而爲五采後周故事升日月於旌旗乃闕三辰而章無十二但有山龍華蟲作繪宗彝藻火粉米黼黻乃與三公不異開皇中就裏欲生分別故衣重宗彝裳重黼黻合重二物以就九章爲十二等但每一物上下重行衮服用九鷩服用七今重此三物乃非典故據此虞世基旣言近代服依書傳而後周於山龍華蟲作繪宗彝藻火之外仍有粉米黼黻此章數也大傳以山龍爲靑華蟲爲黄作繢宗彝四字連讀爲黑藻爲白火爲赤陳祥道引云作繢黑也宗彝白也藻火赤也分作繢宗彝爲二合藻火爲一非伏生本文由所見大傳本誤當從隋志更正又引云子男宗彝藻火山龍以次國服三核之子男下宗彝<pb n="4a"/>亦誤衍宐刪陳氏反以是疑傳文自戾過矣說文十三糸部繪會五采繡也引虞書山龍華蟲作繪以後漢書明帝紀乘輿刺繡公卿已下皆織成攷之則大傳五服亦皆謂繡非畵也鄭康成注尙書始云繪讀爲繢凡畵者爲繢與伏許異作繪何以爲黑也說文十上黑部䵳沃黑色十二下女部嬒女黑色也繪之爲黑此其義</hi>
六律者何黃鍾㽔賓無射太蔟夷則姑洗是也故天<lb/>
子左五鍾右五鍾注六律爲陽六吕爲陰凡律吕十<lb/>
二各一鍾天子宫縣黃鍾㽔賓在南北其餘則在東<lb/>
西天子將出則撞黃鍾<hi>周禮樂師注引黃鍾下有之鍾二字</hi>右五鍾皆<lb/>
應注黃鍾在陽陽氣動西五鍾在陰陰氣靜君將出<lb/>
故以動吿靜靜者皆和也馬鳴中律步者皆有容駕<lb/>
<pb n="4b"/>
者皆有文御者皆有數步者中規折還中矩立則磬<lb/>
折拱則枹鼓注言聲合於樂體比於禮也然後太師<lb/>
奏登車吿出也注周禮王出入奏王夏入則撞㽔賓<lb/>
<hi>周禮樂師注引㽔賓下有之鍾二字</hi>左五鐘皆應注㽔賓在陰東五鍾<lb/>
在陽君入故以靜吿動動者則亦皆和之也以治容<lb/>
貌容貌得則氣得氣得則肌膚安肌膚安則色齊矣<lb/>
注入故欲其靜也㽔賓聲狗吠彘鳴及倮介之蟲皆<lb/>
莫不延頸以聽㽔賓注皆守物及陰之類也在內者<lb/>
皆玉色在外者皆金聲注玉色反其正性也金聲其<lb/>
事殺然後少師奏登堂就席吿入也注少師佐成大<lb/>
<pb n="5a"/>
師之事者也此言至樂相和物動相生同聲相應之<lb/>
義也<hi>以上傳注全見儀禮經傳通解集傳集注卷二十七樂記○又周禮樂師注儀禮大射儀疏禮記玉藻正義後漢書班固傳注文選東都賦注太平御覽三百八十八卷人事部二十九</hi>
古者天子必有四鄰前曰疑後曰丞左曰輔右曰弼<lb/>
天子有問無以對責之疑可志而不志責之丞可正<lb/>
而不正責之輔可揚而不揚責之弼其爵視卿其祿<lb/>
視次國之君也<hi>禮記文王世子正義通典卷二十職官二儀禮經傳通解集傳集注王制之丙玉海卷百二十○又史記夏本紀注漢書伏湛傳注太平御覽卷七十六路史後紀並節引</hi>
古者天子必有四鄰前曰疑後曰丞左曰輔右曰弼<lb/>
天子中立而聽朝則四聖維之是以慮無失計舉無<lb/>
<pb n="5b"/>
過事故書曰欽四鄰此之謂也<hi>通鑑前編帝舜元載注</hi>
天子必有四鄰前儀後丞左輔右弼直立而敢斷廣<lb/>
心而從欲輔善而相承謂之輔廉潔而切直謂之弼<lb/>
<hi>華嚴經第八十音義卷下○案曰直立而敢斷下當脫謂之儀三字廣心而從欲下篇脫謂之丞三字以下文輔弼二句文法知之案曰萬卷菁華前集引云道是周公也克是太公也弼是召公也丞是史佚也故成王中立而聽朝則四聖維之與前篇所引不同此大戴記保傳篇及賈子新書文也充二書作克此以文字相近類書誤耳</hi>
古者帝王升歌淸廟之樂注淸廟樂章名大琴練弦<lb/>
達越大瑟朱弦達越以韋爲鼓謂之搏拊何以也注<lb/>
<pb n="6a"/>
練弦朱弦互文也越下孔也凡練弦達越搏拊者象<lb/>
其德寬和君子有大人聲不以鐘鼓竽瑟之聲亂人<lb/>
聲淸廟升歌者歌先人之功烈德澤也注烈業也故<lb/>
欲其淸也其歌之呼也注呼出聲也曰於穆淸廟肅<lb/>
雝顯相注肅雝顯相四海敬和明德來助祭<hi>傳注肅雝以下共十七字見毛詩淸廟正義</hi>於者歎之也穆者敬之也淸者欲其<lb/>
在位者徧聞之也故周公升歌文王之功烈德澤苟<lb/>
在廟中嘗見文王者愀然如復見文王故書曰搏拊<lb/>
琴瑟以詠祖考來假此之謂也<hi>儀禮經傳通解集傳集注卷二十七樂記全引傳注又見通解續宗廟樂舞二十五又禮記樂記正義引首二句云虞書傳○又樂記正義引以章<pb n="6b"/>爲鼓以下八字又毛詩文王周頌譜淸廟序淸廟諸正義文選江文通雜體詩白帖琴朱子詩集傳陳暘樂書並節引</hi>
拊革裝之以穅<hi>周禮太師疏載白虎通引尙書大傳又見禮記樂記正義引白虎通曲阜孔廣林曰周禮禮記疏兩引白虎通如此賈孔皆云今書傳無其文案白虎通今亦無此文其禮樂篇引書傳云搏拊鼓振以秉疑卽革裝以穅之譌</hi>
博拊鼓振以秉琴瑟練絲徽弦鳴者貴玉聲也<hi>白虎通禮樂</hi>
舜彈五弦之琴歌南風之詩而天下治<hi>風俗通卷六琴稱謹案尙書云云○案曰尙書無此文蓋出書傳</hi>
舜之時西王母來獻白玉琯<hi>風俗通聲音第六又漢書律志一上孟康注</hi>
<pb n="7a"/>
元首明哉股肱良哉元首君也股肱臣也<hi>文選褚淵碑文注</hi>
　夏傳<lb/>
禹貢<lb/>
夏成五服外薄四海注言德廣之所及東海魚須魚<lb/>
目注所貢物魚須今以爲簪又魚目今以雜珠南海<lb/>
魚革珠璣大貝注魚革今以飾小車纏兵室之口貝<lb/>
古以爲貨王莽時亦然西海魚骨魚幹魚脅注魚幹<lb/>
魚脅未聞北海魚劒魚石出瑱擊閭注魚劒魚兵如<lb/>
劒也魚石頭中石也出瑱狀如凝膏在水上擊閭狀<lb/>
如鮐魚大五六尺今海家謂之口口河魭注魭當作<lb/>
<pb n="7b"/>
黿黿狀如鼈而大月令季夏命漁人伐鮫取鼉登龜<lb/>
取黿也江鱓大龜注鱓或作鼉鼉狀如蜥蝪長六七<lb/>
尺鱓或爲鱣鱣鯉也五湖<graphic n="KR0975" url="https://raw.githubusercontent.com/kanripo/KR-Gaiji/master/images/KR0975.png" mimeType="image/png"/>唐注五湖揚州浸也今<lb/>
屬吳元唐未聞鉅野蔆注鉅野大野也魯藪今屬山<lb/>
陽蔆芰鉅定蠃注鉅定澤也今屬樂安所有故縣則<lb/>
屬齊蠃蝸牛也濟中詹諸注詹諸鼃黽也孟諸靈龜<lb/>
注孟諸宋藪也龜俯者靈周禮天龜曰靈屬降谷<graphic n="KR0975" url="https://raw.githubusercontent.com/kanripo/KR-Gaiji/master/images/KR0975.png" mimeType="image/png"/>
玉注降讀如厖降之降或作函谷今河南穀城西關<lb/>
山也大都　魚魚刀注大都明都　魚今江南以爲<lb/>
鮑魚刀魚兵如刀者也咸會於中國注言德能及之<lb/>
<pb n="8a"/>
異物來至也<hi>傳注並見玉晦王會解注後○又初學記政理部三御覽七百六十六襍物部一九百四十七蟲豸部四九百七十五果部十二禮書五十一爾雅翼卷三十錦繡萬花谷後集卷十八困學紀聞二</hi>
禹成五服齒革羽毛器僃<hi>禹貢合注太平御覽七百六十六</hi>
文皮千合<hi>史記貨殖傳索隱</hi>
白羽之矰<hi>路史疏仡紀高辛</hi>
高山大川五嶽四瀆之屬<hi>史記夏本紀集解</hi>
五嶽謂岱山霍山崋山恆山嵩山也<hi>白虎通巡守篇</hi>
江河淮濟爲四瀆<hi>白虎通巡守風俗通山澤第十謹案尙書大傳禮三正記</hi>
五嶽皆觸石而出雲扶寸而合不崇朝而雨天下注<lb/>
<pb n="8b"/>
四指爲扶<hi>藝文類聚卷一天部上文選應休璉與從弟君苗君胄書注○又後漢書章帝紀御覽卷八卷十天部○又事類賦三</hi>
大川相間小川相屬東歸於海<hi>水經注序</hi>
大水小水東流歸海也<hi>文選海賦注郭有道碑文注</hi>
百川趨於東海<hi>文選郭有道碑文注○又吳都賦海賦孫子荆爲石仲容與孫皓書注又長歌行注作百川赴東海</hi>
非水無以準萬里之平非水無以通遠道任重也<hi>藝文類聚卷八水部御覽五十八地部二十三○又白帖水記纂淵海卷一水藝文引無遠字記纂引無道字</hi>
五嶽視三公四瀆視諸侯其餘山川視伯小者視子<lb/>
男注所視者謂其牲幣粢盛籩豆爵獻之數非謂尊<lb/>
<pb n="9a"/>
卑<hi>禮記王制正義引夏傳曰並注又尙書舜典正義引注○又風俗通山澤第十引其餘山川下作或伯或子男大小爲差○注所視者三字据書疏增○又禮書</hi>
禹奠南方霍山注謂奠祭也<hi>兩漢刋誤補遺引夏傳曰</hi>
東原㡳平大而高平者謂之大原<hi>水經汾水注六</hi>
下而平者謂之隰隰之言溼也<hi>御覽五十七地部二十三</hi>
夏傳曰下溼曰隰<hi>毛詩桑正義引夏傳曰</hi>
順流而下曰沿<hi>事類賦七引書大傳</hi>
圻者天子之境也諸侯曰境天子游不出封圻諸侯<lb/>
非朝聘不出境<hi>路史國名紀八</hi>
天子游不出封圻不吿祖廟注周禮方千里曰王圻<lb/>
<pb n="9b"/>
詩曰邦圻千里惟民所止<hi>儀禮經傳通解續二十六上因事之祭</hi>
<pb n="10a"/>
　夏傳<lb/>
天子三公一曰司徒公二曰司馬公三曰司空公注<lb/>
周禮天子六卿與太宰司徒同職者則謂之司徒公<lb/>
與宗伯司馬同職者則謂之司馬公與司冦司空周<lb/>
職者則謂之司空公一公兼二卿舉下以爲稱<hi>傳注並見周禮地官序官疏又匠人疏引書傳云司徒公司馬公司空公又大戴禮保傅篇注引今尙書說三公司馬司徒司空也○案曰漢書百官公卿表或說司馬主天司徒主人司空主土是爲三公案曰禮記月令命太尉正義云按書傳有司馬公司徒公司空公領三卿此夏制也</hi>
百姓不親五品不訓則責之司徒<hi>御覽二百七職官部</hi>
蠻夷猾夏冦賊奸宄則責之司馬<hi>御覽二百九職官部</hi>
<pb n="10b"/>
溝瀆壅遏水爲民害田廣不<graphic n="KR1774" url="https://raw.githubusercontent.com/kanripo/KR-Gaiji/master/images/KR1774.png" mimeType="image/png"/>則責之司空<hi>御覽二百八職官部○案曰朱子文集云伏生書多說司徒司馬司空</hi>
注坐而論道謂之三公通職名無正官名<hi>考工記序工疏引夏傳注</hi>
司馬在前<hi>周禮序官疏引夏傳</hi>
古者天子三公每一公三卿佐之每一卿三大夫佐<lb/>
之每一大夫三元士佐之故有三公九卿二十七大<lb/>
夫八十一元士所與爲天下者若此而已<hi>御覽二百二職官部二儀禮經傳通解王制之戊集傳集注三十二又藝文類聚四十五職官一引至三元士佐之</hi>
注自三公至元士凡百二十此夏時之官也周之官<lb/>
<pb n="11a"/>
三百六十禮志曰有虞氏官五十夏后百殷二百周<lb/>
三百近之未得其實也據夏周推其差則有虞之官<lb/>
六十夏后氏百二十殷二百四十周三百六十爲有<lb/>
所法<hi>儀禮集傳集注三十二又御覽二百三引首三句</hi>
舜攝時三公九卿百執事此堯之官也故使百官事<lb/>
舜<hi>路史後紀陶唐</hi>
注所謂六卿者后稷司徒秩宗司馬士共工爲六卿<lb/>
<hi>路史後紀十四夏后紀下引大傳夏書注又禮記曲禮下正義案曰路史引此條爲夏書注則是注說有虞之官制如此也上條引舜攝時堯之官制當與此注相屬故人之夏傳此篇當是說甘誓乃召六卿之文</hi>
<pb n="11b"/>
天子諸侯必有公桑𧖟室就川而爲之築官有三尺<lb/>
注官當爲宫雉長三丈高一丈度長以長度高以高<lb/>
則𧖟宫高一丈禮志曰仞有三尺七尺曰仞<hi>案曰毛詩瞻卬正義引此傅注云彼文直云宫有三尺宫下當脫仞字也</hi>棘牆而外閉之大昕之<lb/>
朝注季春朔日之朝也三宮之夫人浴種於川世婦<lb/>
卒𧖟獻繭於夫人注此諸侯之禮天子則獻繭於后<lb/>
繅三盆手注手猶親也言后夫人親以手總之也<hi>毛詩瞻卬正義分引傳注云尙書夏傳文○又齊民要術卷五節引傳首三句大昕之朝二句○又儀禮鄕射記疏引注</hi>
<pb n="12a"/>
尙書大傳卷二下<hi>案曰周禮攷工記輿人疏禮記文王世子正義毛詩文王序正義路史後紀十四困學紀聞卷二並引殷傳</hi>
　殷傳<lb/>
帝吿<hi>困學紀聞卷二云殷傳有帝吿篇○玉海卷三十七</hi>
殷傳未命爲士者不得乘飾車<hi>攷工記輿人疏引殷傳</hi>
未命爲士者不得乘朱軒注軒輿也士以朱飾之軒<lb/>
車通稱也<hi>文選别賦注又張景陽咏史詩注顏延年曲水詩序注褚淵碑文注安陸昭王碑文注</hi>
未命爲士車不得有飛軨注如今窗車也<hi>文選七發劇奏美新注</hi>
<pb n="12b"/>
未命爲士不得衣繡<hi>廣韻四十九宥繡字注太平御覽布帛部二</hi>
士乘飾車兩馬庶人單馬木車<hi>公羊隱元年疏</hi>
庶人單馬木車衣布帛<hi>路史後紀十一注</hi>
帝吿篇書曰施章乃服明上下<hi>困學紀聞卷二案曰外紀卷二成湯令未命之爲士者車不得朱軒及有飛軨不得乘飾車駢馬衣文繡命然後得以順有德通志器服畧湯令未命之士不得朱軒及飛軨不得飾車駢馬衣文繡旣命然後得以旌有德據二書所言皆本伏生大傳二書皆云湯令則知此文在殷傳無疑今並錄以補書傳之闕逸</hi>
湯誓<lb/>
殷傳湯誓云夏人飮酒醉者持不醉者不醉者持醉<lb/>
者相和而歌曰盍歸于亳盍歸于亳注亳湯之都也<lb/>
<pb n="13a"/>
<hi>注惟見繹史十四</hi>亳亦大矣故伊尹退而閒居深聽歌聲注<lb/>
思其故也是時伊尹在桀更曰覺兮較兮吾大命格<lb/>
兮注覺兮謂先知者較兮謂直道者格至也吾謂桀<lb/>
也去不善而就善何不樂兮伊尹入吿于桀曰大命<lb/>
之亾有日矣桀僩然歎啞然笑曰天之有日猶吾之<lb/>
有民也日有亾哉日亾吾乃亾矣注自比于天言常<lb/>
在也比于日言去復來也<hi>住見文選西征賦注</hi>是以伊尹遂去<lb/>
夏適湯<hi>路史後紀十四夏后紀引伏書○又藝文類聚帝王部二太平御覽八十三皇王部八御覽不重盍歸于亳句又藝文御覽並無僩然歎三字今依路史増○日有亾哉四字惟見文選西征賦汪史記殷本紀集解據増○藝文類聚十二帝王部二太平御覽八十三皇王部八御覽無注吾謂桀也四<pb n="13b"/>字○通鑑前編夏桀四十歲引新序注云大傳與此大同小異</hi>
湯放桀居中野士民皆奔湯桀與其屬五百人南徙<lb/>
千里止於不齊不齊士民往奔湯桀與其屬五百人<lb/>
徙於魯魯士民復奔湯桀曰國君之有也吾聞海外<lb/>
有人與五百人俱去<hi>太平御覽八十三皇王部八</hi>
湯放桀而歸於亳三千諸侯大會湯取天子之壐置<lb/>
之於天子之坐左復而再拜從諸侯之位湯曰此天<lb/>
子之位有道者可以處之矣夫天下非一家之有也<lb/>
唯有道者之有也唯有道者宜處之湯以此三讓三<lb/>
千諸侯莫敢卽位然後湯卽天子之位<hi>太平御覽八十三皇王部</hi>
<pb n="14a"/>
桀殺刑彌厚而民彌暴故爾梁遠遂以是亾注故爾<lb/>
窮其近也梁讀爲掠<hi>路史後紀十四夏后紀下引殷傳○案曰傳及注故字有誤</hi>
湯之君民聽寬而獄省<hi>太平御覽八十三皇王部八</hi>
桀無道囚湯後釋之諸侯八譯來朝者六國<hi>北堂書鈔十帝王部來遠</hi>漢南諸侯聞之歸之四十國<hi>路史後紀夏后紀下</hi>
湯伐桀之後大旱七年史卜曰當以人爲禱湯乃翦<lb/>
髮斷爪自以爲牲而禱於桑林之社而雨大至方數<lb/>
千里<hi>左傳襄十年正義○案曰湯禱旱之事見吕覽</hi>
景亳之命費昌爲御<hi>路史後紀十四夏后紀下</hi>
般庚<lb/>
<pb n="14b"/>
書曰若德明哉湯任父言卑應言<hi>困學紀聞卷二漢藝文志考證</hi>
古者諸侯始受封則有采地百里諸侯以三十里七<lb/>
十里諸侯以二十里五十里諸侯以十五里其後子<lb/>
孫雖有罪黜其采地不黜使其子孫賢者守之世世<lb/>
以祠其始受封之人此之謂興滅國繼絕世書曰兹<lb/>
予大享于先王爾祖其從與享之此之謂也<hi>路史國名紀四○案曰韓詩外傳與此同</hi>
高宗肜曰<lb/>
武丁祭成湯有飛雉升鼎耳而雊武丁問諸祖已祖<lb/>
已曰雉者野鳥也不當升鼎今升鼎者欲爲用也遠<lb/>
<pb n="15a"/>
方將有來朝者乎故武丁內反諸已以思先王之道<lb/>
三年編髮重譯來朝者六國<hi>藝文類聚鳥部太平御覽九百十七羽族部四又御覽八十三皇王部八又論衡是應篇祖已作祖乙又後漢書郞顗傳注記纂淵海六十六</hi>
孔子曰吾於高宗肜日見德之有報之疾也注肜日<lb/>
尙書篇名<hi>御覽皇王部八〇又後漢書郞顗傳注</hi>
武丁之時<hi>外紀卷二此句上有成湯之後四字下有王道虧三字困學紀聞卷二此句下有先王道虧刑罰犯七字</hi>桑穀俱生於朝七曰而大拱注兩手搤之<lb/>
曰拱生七日而見其大滿兩手也<hi>注上六字又見史記殷本紀集解生七日以下十一字惟見尙書咸乂正義</hi>武丁召其相而問焉其相曰吾<lb/>
雖知之吾不能言也問諸祖已曰桑穀野艸也注此<lb/>
<pb n="15b"/>
木也而云草未聞劉向以爲艸妖野艸生於朝亾乎<lb/>
武丁懼側身脩行思昔先王之政興滅國繼絕世舉<lb/>
逸民明養老之禮重譯來朝者六國注九州之外國<lb/>
也<hi>太平御覽八十三皇王部八引傳注惟無注生七日以下十一字○又尙書咸乂正義引七日大拱四字又漢書五行志引傳俱生於朝二句又外紀卷二記纂淵海卷六十六朕兆又史記殷本紀集解索隱並節引又繹史十七引重譯上有三年之後四字案曰外紀劉恕曰按伏生劉向以武丁有桑穀而向著說苑以大戊武丁時俱有桑穀吕氏春秋湯時穀生於廷比旦而大供韓詩外傳三日而大拱皆與書序不同壽祺案尙書咸又正義引帝王世紀亦以爲大戊事鄭注所引劉氏說乃劉向五行傳論語見漢書五行志</hi>
西伯戡耆<lb/>
<pb n="16a"/>
<hi>案曰尙書音義黎尙書大傳作耆外紀卷二西伯勝黎伏生司馬遷作耆路史國名紀卷一大傳作西伯戡耆卷六云大傳作戡耆漢藝文志考證卷一大傳以西伯戡黎爲戡耆</hi>
伯夷避紂居北海之濱太公避紂居東海之濱皆率<lb/>
其黨曰盍歸乎吾聞西伯昌善養老此二人者蓋天<lb/>
下之大老也往而歸之是天下之父歸之也天下之<lb/>
父歸之其子曷往<hi>聖賢羣輔錄引尙書大傳</hi>
周文王至磻溪見吕望文王拜之尙父曰望釣得玉<lb/>
璜刻曰周受命吕佐檢德合於今昌來提<hi>初學記武部漁御覽八百三十四資產十四○又白帖溪御覽六十七地部十三案曰釣璜事與尙書中候同</hi>
<pb n="16b"/>
周文王至磻溪見吕尙釣文王拜尙云望釣得玉黄<lb/>
剜曰姬受命吕佐檢德合於今昌來提注釣得魚中<lb/>
得玉璜也佐檢猶助提者取也半璧曰璜<hi>開元占經器服休咎占篇引傳及鄭元云</hi>
虞人與芮人質其成於文王入文王之境則見其人<lb/>
萌讓爲士大夫入其國則見士大夫讓爲公卿二國<lb/>
相謂曰此其君亦讓以天下而不居也讓其所爭以<lb/>
爲閒田<hi>文選西征賦注○又毛詩緜正義通鑑前編舉要紂十四祀</hi>
文王一年質虞芮二年伐于三年伐密須四年伐畎<lb/>
夷紂乃囚之四友獻寶乃得免於虎口出而伐耆<hi>左傳<pb n="17a"/>襄三十一年正義○正義又引鄭<graphic n="KR0975" url="https://raw.githubusercontent.com/kanripo/KR-Gaiji/master/images/KR0975.png" mimeType="image/png"/>尙書注據書傳爲說云紂聞文王斷虞芮之訟後又三伐皆勝始畏而惡之拘于羑里紂得散宜生等獻寶而釋文王文王釋而伐黎案曰于他書引竝作邘從史記集解徐廣引改正案曰据毛詩文王序正義禮記文王世子正義兩引殷傳言獻寶後克耆事則左傳正義引此條卽殷傅文無疑而毛詩文王序疏引文王受命一年斷虞芮之訟云云稱尙書周傳禮記正義先引書傳云五年伐耆後引殷傳云五年之初得散宜生等獻寶云云是周傳别有受命一年以下之文也</hi>
西伯得四友獻寶免於虎口而克耆<hi>毛詩文王序正義引殷傳云</hi>
五年之初得散宜生等獻寶而釋文王文王出則克<lb/>
耆六年伐崇則稱王<hi>禮記文王世子正義引殷傳云</hi>
旣伐于崈<hi>詩攷詩異字異義</hi>
<pb n="17b"/>
散宜生南宮括閎夭三子相與學訟於太公遂與三<lb/>
子見文王於羑里獻寶以免文王<hi>毛詩緜正義引書傳</hi>
散宜生南宮括閎夭三子相與學訟於太公四子遂<lb/>
見西伯於羑里<hi>毛詩文王序正義引書傳</hi>
散宜生等受學於太公太公除師學之禮酌酒切脯<lb/>
約爲朋友<hi>公羊定四年疏引書傳</hi>
散宜生閎夭南宮括三子者學乎太公太公見三子<lb/>
知爲賢人遂酌酒切脯除爲師學之禮約爲朋友<hi>太平御覽四百六人事部四十七</hi>
散宜生閎夭南宮适三子者學乎太公見三子知三<lb/>
<pb n="18a"/>
子之爲賢人遂酌酒切脯約爲朋友<hi>御覽六十二飯食部二十又藝文類聚七十二食物部</hi>
閎夭南宫适散宜生三子學於太公望望曰嗟乎西<lb/>
伯賢君也四子遂見西伯於羑里注散宜生文王四<lb/>
臣之一也吕尙有勇而爲將散宜生有文德而爲相<lb/>
<hi>繹史十九</hi>
太公之羑里見文王散宜生遂之犬戎氏取美馬駮<lb/>
身朱鬛雞目<hi>六字又見山海經海内北經注○又爾雅翼卷十八引作驄身朱髦此下有除凡取九六焉六字</hi>之西海之濱取白狐靑翰注翰毛之辰大<lb/>
者<hi>注見文選羽獵賦憿吳將校部曲注又藝文類聚祥瑞部下作長毛也</hi>之於陵氏取<lb/>
<pb n="18b"/>
怪獸<hi>案曰吳中本取怪獸下有大不辟虎狼閒六字傳文無騶字注有閒大也虞蓋騶虞也八字</hi>
尾倍其身名曰騶虞<hi>八字見御覽八百九十獸部二</hi>之有參氏取姜<lb/>
女之江淮之浦取大貝如車渠注渠車罔也<hi>注見文選江賦注引鄭元曰</hi>陳於紂之廷紂出見之還而觀之曰此何人<lb/>
也散宜生遂趨而進曰吾西蕃之臣昌之使者<hi>見繹史十九引此三十字</hi>紂大悅曰非子罪也崇侯也遂遣西伯伐崇<lb/>
<hi>御覽六百四十一刑法部七○又御覽人百七珍寶部六又御覽八百九十獸部二又尙書顧命正義儀禮士喪禮貝三實于笄疏周禮天府疏藝文類聚八十四寶玉部下九十九祥瑞部下文選江賦注爾雅翼十八路史國名紀路史餘論五夢溪筆談二十二記纂淵海四○藝文類聚文選注御覽珍寶部獸部引此文之上並有文王囚於羑里六字<pb n="19a"/>案曰六韜亦說散宜生等獻寶事與此小異</hi>
文王以閎天太公望南宮括散宜生爲四友<hi>玉海官制</hi>
周文王胥附奔輳先後禦侮謂之四隣以免於羑里<lb/>
之害懿子曰夫子亦有四隣乎<hi>繹史九十五</hi>
孔子曰文王得四臣丘亦得四友焉自吾得囘也門<lb/>
人加親是非胥附與自吾得賜也遠方之士日至是<lb/>
非奔輳與自吾得師也前有輝後有光是非先後與<lb/>
自吾得由也惡言不人於門是非禦侮與文王有四<lb/>
臣以免虎口丘亦有四友以禦侮<hi>毛詩緜正義○後漢書祭彤傳注引孔子曰至是非禦侮邪止疏附疏作胥奔走走作輳今依改四與字皆作邪又世說新語卷五品藻注引<pb n="19b"/>與後漢書注同孔子集語卷下引全與亦作邪門作耳又玉海官制人物繹史九十五引至是非禦侮與止又御覽三百六十六人事七節引門亦作耳又小學紺珠節引又文選安陸昭王碑文注引周書與此略同</hi>
微子<lb/>
微子將往朝周過殷之故墟見麥秀之蔪蔪曰此父<lb/>
母之國宗廟社稷之所立也志動心悲欲哭則爲朝<lb/>
周俯泣則婦人推而廣之作雅聲<hi>文選魏都賦辨亾論下注</hi>歌曰<lb/>
麥秀蔪蔪兮黍禾　彼狡童兮不我好兮<hi>文選思舊賦注</hi>
注狡童謂紂<hi>文選宣德皇后令注引鄭元曰</hi>
微子朝周過殷故墟見麥秀之蔪蔪兮禾黍之<lb/>
<pb n="20a"/>
也曰此故父母之國乃爲麥秀之歌曰麥秀漸漸兮<lb/>
禾黍油油彼狡童兮不我好仇<hi>學齊估畢卷二案曰文選思舊賦注引歌作黍禾於韻不協非也蓋緣篇首云云而誤當從學齊佔畢所引作油油與仇協韻禮記樂記正義引黍禾之油油爲箕子歌亦誤曲阜孔廣林說史繩祖云史記尙書傳所載之歌只差末句一句惟書傳序與歌蔪蔪不同宋玉笛賦枚乘七發皆作麥秀蔪兮注麥<graphic n="KR0621" url="https://raw.githubusercontent.com/kanripo/KR-Gaiji/master/images/KR0621.png" mimeType="image/png"/>也字之稍差不爲要切但史記以爲箕子而書大傳以爲微子且稱父母之國尤爲有理不知司馬何所據而與書傳扺梧耶</hi>
<pb n="20b"/>
</p>
<p>
尙書大傳卷二　受業嘉應吳蘭修校<lb/>
<pb n="21a"/>
<pb n="1a"/>
尙書大傳卷一<lb/>
　　序錄<lb/>
史記儒林傳言尙書自濟南伏生<hi>漢書儒林傳漢興言書自濟南伏生</hi>
伏生者<hi>裴駰集解張晏曰伏生名勝伏氏碑云○案曰漢書儒林傳注引張晏曰名勝伏生碑云史記索隱曰案張華云名勝漢紀云字子賤華當爲晏字之誤</hi>濟南人也故爲秦博<lb/>
士孝文帝時欲求能治尙書者天下無有乃聞伏生<lb/>
能治欲召之是時伏生年九十餘矣不能行於是乃<lb/>
詔太常使掌故朝錯往受之秦時焚書伏生壁藏之<lb/>
其後兵大𧺫流亾漢定伏生求其書亾數十篇獨得<lb/>
二十九篇卽以敎於齊魯之間學者由是頗能言尙<lb/>
<pb n="1b"/>
書諸山東大師無不涉尙書以敎矣伏生敎濟南張<lb/>
生及歐陽生歐陽生敎千乘兒寛兒寛旣通尙書以<lb/>
文學應郡舉詣博士受業受業孔安國　張生亦爲<lb/>
博士而伏生孫以治尙書徵不能明也自此之後魯<lb/>
周霸孔安國雒陽賈嘉頗能言尙書事<hi>漢書儒林傳同</hi>
漢書蓺文志尙書經二十九卷本注大小夏矦二家<lb/>
歐陽經三十二卷<hi>師古曰此二十九卷伏生傳授者○案漢志三字舊亦作二誤今據玉海所引改</hi>
傳四十一篇　歐陽章句三十一卷　大小夏矦解<lb/>
故二十九篇　歐陽說義二篇　劉向五行傳記十<lb/>
<pb n="2a"/>
一卷　許商五行傳記一篇<lb/>
易曰河出圖雒出書聖人則之故書之所𧺫遠矣至<lb/>
孔子篹焉上斷於堯下訖於秦凡百篇而爲之序言<lb/>
其作意秦燔書禁學濟南伏生獨壁藏之漢興亾失<lb/>
求得二十九篇以敎齊魯之間訖孝宣世有大小夏<lb/>
矦氏立於學官　劉向以中古文校歐陽大小夏矦<lb/>
三家經文酒誥脫簡一召誥脫簡二率簡二十五字<lb/>
者脫亦二十五字簡二十二字者脫亦二十二字文<lb/>
字異者七百有餘脫字數十<lb/>
漢書儒林傳顏師古注引衞宏定古文官書序云<hi>案曰<pb n="2b"/>官舊作尙近金壇段若膺始據韓昌黎集正其誤今从之</hi>伏生老不能正言言不<lb/>
可曉也使其女傳言敎錯齊人語多與潁川異錯所<lb/>
不知者凡十二三略以其意屬讀而已<lb/>
儒林傳贊曰自武帝立五經博士開弟子員設科射<lb/>
策勸以官祿訖於元始百有餘年傳業者寖盛支葉<lb/>
蕃滋一經說至百餘萬言<hi>案曰儒林傳言信都秦恭延君增師法至百萬言桓譚新論亦云</hi>大師衆至千餘人葢祿利之路然也初書唯<lb/>
有歐陽至孝宣世復立大小夏矦尙書<lb/>
後漢書伏湛傳九世祖勝字子賤所謂濟南伏生者<lb/>
也　初自伏生已後世傳經學淸静無競故東州號<lb/>
<pb n="3a"/>
爲伏不鬭云<lb/>
顏氏家訓書證篇曰孔子弟子虙子賤爲單父宰卽<lb/>
虙羲之後俗字亦爲宓或復加山今兖州永昌郡城<lb/>
舊單父地也東門有子賤碑漢世所立乃云濟南伏<lb/>
生卽子賤之後是虙之與伏古來通字誤以爲宓較<lb/>
可知矣<lb/>
　案曰伏生旣爲虙子賤之後不應與其遠祖同字<lb/>
　而史記索隱引漢紀以爲伏生字子賤恐卽因漢<lb/>
　碑而展轉致誤漢碑固不誤也今漢紀無此文不<lb/>
　知小司馬何據然范蔚宗後漢書實云伏生名勝<lb/>
<pb n="3b"/>
　字子賤其名則是其字則非也湖本史記載索隱<lb/>
　引漢紀作紀年引張晏作張華皆誤<lb/>
尙書正義按伏生所傳三十四篇謂之今文則夏侯<lb/>
勝夏侯建歐陽和伯三家所傳及蔡邕所勒石經是<lb/>
也<lb/>
隋志三家並立而歐陽是盛晉永嘉之亂歐陽大小<lb/>
夏侯尙書並亡<lb/>
史記正義引七錄云三家至西晉並亡<lb/>
梅頤本尙書序伏生口以傳授裁二十餘篇伏生以<lb/>
舜典合於堯典益稷合於皋陶謨盤庚三篇合爲一<lb/>
<pb n="4a"/>
康王之誥合於顧命　經典釋文曰卽馬鄭所注二<lb/>
十九篇<lb/>
　案曰二十九篇古文分合皆與伏生本同惟顧命<lb/>
　一篇馬分王出在應門以下爲康王之誥耳今之<lb/>
　舜典古文今文皆合於堯典今之益稷古文今文<lb/>
　皆合於皋陶謨蓋百篇固別有舜典益稷古文益<lb/>
　稷作棄稷而漢世求之不得僞孔乃于堯典皋謨<lb/>
　各謬析爲二篇也<lb/>
漢書五行志董仲舒治公羊春秋始推陰陽爲儒者<lb/>
宗宣元之後劉向治穀梁春秋數其禍福傳以洪範<lb/>
<pb n="4b"/>
與仲舒錯至向子歆治左氏傳其春秋意已乖矣言<lb/>
五行傳又頗不同　孝武時夏矦始昌通五經善推<lb/>
五行傳以傳族子夏矦勝下及許商皆以敎所賢弟<lb/>
子其傳與劉向同唯劉歆傳獨異<lb/>
漢書楚元王傳成帝卽位詔向頜校中五經秘書向<lb/>
見尙書洪範箕子爲武王陳五行陰陽休咎之應向<lb/>
乃集合上古以來厯春秋六國至秦漢符瑞灾異之<lb/>
記推迹行事連傅禍福著其占驗比類相從各有條<lb/>
目凡十一篇號曰洪範五行傳論奏之　贊曰劉氏<lb/>
洪範論發明大傳著天人之應<lb/>
<pb n="5a"/>
漢書夏侯勝傳從始昌受尙書及洪範五行傳說灾<lb/>
異　會昭帝崩昌邑王嗣立數出勝當乘輿前諫曰<lb/>
天久陰而不雨臣下有謀上者陛下出欲何之王怒<lb/>
謂勝爲妖言縛以屬吏吏白大將軍霍光是時光與<lb/>
車騎將軍張安世謀欲廢昌邑王光讓安世以爲泄<lb/>
語安世實不言廼召問勝勝對言在洪範傳曰皇之<lb/>
不極厥罰常陰時則下人有伐上者惡察察言故云<lb/>
臣下有謀光安世大驚以此益重經術士<lb/>
漢書李尋傳治尙書獨好洪範灾異<lb/>
晉書五行志文帝時宓生創紀大傳其言五行庶徵<lb/>
<pb n="5b"/>
僃矣　班固據大傳采仲舒劉向劉歆著五行志<lb/>
宋書五行志伏生剏紀大傳五行之體始詳<lb/>
水經注卷五河水篇漯水又東逕漢徵君伏生墓南<lb/>
碑碣尙存以明經爲秦博士秦坑儒士伏生隱焉漢<lb/>
興敎於齊魯之間撰五經尙書大傳文帝安車徵之<lb/>
年老不行乃使掌故歐陽生等受尙書於徵君號曰<lb/>
伏生者也<hi>案曰伏生未嘗徧撰五經掌故受尙書者乃<graphic n="KR1007" url="https://raw.githubusercontent.com/kanripo/KR-Gaiji/master/images/KR1007.png" mimeType="image/png"/>錯非歐陽生水經注有誤</hi>
後漢書鄭<graphic n="KR0975" url="https://raw.githubusercontent.com/kanripo/KR-Gaiji/master/images/KR0975.png" mimeType="image/png"/>傳凡<graphic n="KR0975" url="https://raw.githubusercontent.com/kanripo/KR-Gaiji/master/images/KR0975.png" mimeType="image/png"/>所注周易尙書毛詩儀禮禮記<lb/>
論語孝經尙書大傳中候乾象厤又著天文七政論<lb/>
魯禮禘祫議六藝論毛詩譜駮許愼五經異議答臨<lb/>
<pb n="6a"/>
孝存周禮難凡百餘萬言<lb/>
孝經序疏鄭志目錄記鄭之所注五經之外有中候<lb/>
大傳七政論乾象厤六藝論毛詩譜答臨碩難周禮<lb/>
許愼異義釋廢疾發墨守箴膏肓答甄守然等書<lb/>
經典釋文序錄尙書大傳三卷伏生作<lb/>
隋書經籍志尙書大傳三卷<hi>鄭<graphic n="KR0975" url="https://raw.githubusercontent.com/kanripo/KR-Gaiji/master/images/KR0975.png" mimeType="image/png"/>注</hi>大傳音三卷<hi>顧彪撰</hi>尙書洪範五行傳論十一卷<hi>漢光祿大夫劉向注</hi>伏生<lb/>
尙書傳四十一篇以授同郡張生張生授千乘歐陽<lb/>
生　濟南伏生之傳惟劉向父子所著五行傳是其<lb/>
本法而又多乖戾<lb/>
<pb n="6b"/>
隋書五行志易以八卦定吉凶書以九疇論休咎春<lb/>
秋以灾祥驗行事漢時有伏生董仲舒京房劉向之<lb/>
倫能言灾異六經有足觀者<lb/>
初學記伏生爲尙書傳四十一篇歐陽大小夏矦傳<lb/>
其學各有能名是曰今文尙書劉向五行傳蔡邕勒<lb/>
石經皆其本<lb/>
舊唐書經籍志尙書暢訓三卷伏勝注<hi>案曰尙書大傳有略說一篇諸經義疏每引之隋志無大傳而有暢訓伏生無此書暢訓當爲略說形近之譌三卷當爲一卷此伏生所撰不可謂注舊志此條多謬新唐書亦然第新書列大傳三卷又出暢訓一卷疑舊志尙有脫誤</hi>
　尙書洪範五行傳論十一卷劉向撰<lb/>
<pb n="7a"/>
唐書藝文志伏勝注大傳三卷暢訓一卷　劉向洪<lb/>
範五行傳論十一卷<lb/>
册府元龜顧彪撰大傳音三卷<lb/>
崇文總目尙書大傳三卷漢濟南伏勝撰後漢大司<lb/>
農鄭<graphic n="KR0975" url="https://raw.githubusercontent.com/kanripo/KR-Gaiji/master/images/KR0975.png" mimeType="image/png"/>注伏生本秦博士以章句授諸儒故博引異<lb/>
言援經而申證云<hi>見文獻通考</hi>
中興書目鄭康成敘曰葢自伏生也伏生爲秦博士<lb/>
至孝文時年且百歲張生歐陽生從其學而授之音<lb/>
聲猶有譌誤先後猶有差舛重以篆隷之殊不能無<lb/>
失生終後數子各論所聞以已意彌縫其闕別作章<lb/>
<pb n="7b"/>
句又特撰大義因經屬指名之曰傳劉子政校書得<lb/>
而上之凡四十一篇至<graphic n="KR0975" url="https://raw.githubusercontent.com/kanripo/KR-Gaiji/master/images/KR0975.png" mimeType="image/png"/>始詮次爲八十三篇<hi>見玉海卷三十七</hi>
郡齋讀書志尙書大傳三卷右秦伏生勝撰鄭康成<lb/>
注<hi>下與中興書目同</hi>今本四卷首尾不倫<lb/>
直齋書錄解題尙書大傳凡八十有三篇當是其徒<lb/>
歐陽張生之徒雜記所聞然未必當時本書也印板<lb/>
刓闕合更求完善本<lb/>
葉夢得曰自安國學行歐陽氏遂廢今世所見惟伏<lb/>
生大傳首尾不倫言不雅馴至以天地人四時爲七<lb/>
<pb n="8a"/>
政以金縢作於周公殁後何可盡據其流爲劉向五<lb/>
行傳夏矦氏灾異之說失孔子本意益遠<lb/>
遂初堂書目尙書類尙書大傳<hi>不注卷數</hi>
文獻通攷經籍攷尙書大傳三卷<lb/>
通志藝文略伏生大傳三卷<hi>鄭<graphic n="KR0975" url="https://raw.githubusercontent.com/kanripo/KR-Gaiji/master/images/KR0975.png" mimeType="image/png"/>注</hi>洪範五行傳論<lb/>
十一卷<hi>漢光祿大夫劉向</hi>五行傳記一篇<hi>漢許商</hi>
宋史藝文志伏勝大傳三卷鄭<graphic n="KR0975" url="https://raw.githubusercontent.com/kanripo/KR-Gaiji/master/images/KR0975.png" mimeType="image/png"/>注<lb/>
宋史李燾傳尙書大傳雜記一卷<lb/>
孫退谷承澤庚子銷夏記唐王維伏生圖摩詰妙畫<lb/>
傳世者人止知有江干雪霽圖余曾一見之乃後人<lb/>
<pb n="8b"/>
臨本至人物之妙有非唐人所能及者伏生圖一老<lb/>
儒生伏几而坐手持一卷乃授經圖也宋高宗題簽<lb/>
云王維寫濟南伏生上用乾卦小圓璽卷舊在金陵<lb/>
黃琳家顧遯園客座贅譚載都元敬嘗在黃美之家<lb/>
見此圖驚嘆不置不知何年入故內今復傳出<lb/>
劉體仁公㦷七頌堂識小錄伏生圖席地憑几短鬚<lb/>
雞皮眞九十老人而眉目靜遠則大儒也宣和題王<lb/>
維寫伏生數字字極楷上用乾卦印背亦精絹装<lb/>
朱彜尊王維伏生圖跋右王維所畫伏生上有宋思<lb/>
陵題字庚戌十月觀于退谷孫侍郞齋生濟南人也<lb/>
<pb n="9a"/>
予遊濟南于長白山之陰相生墓<hi>案曰水經注漯水又東逕漢徵君伏生墓南云云</hi>見其祠宇庳隘至不容筵几有司牲醪歲時<lb/>
之饗或闕焉不修世人無知重生者葢經學之不明<lb/>
久矣思秦之時書生訟言封禪致有坑儒之禍生爲<lb/>
秦博士得免其明哲有過人者及漢興隱士負一時<lb/>
之望莫若商山四皓初未聞講習經義傳之弟子則<lb/>
其年雖八十餘衣冠甚偉與土木何異生獨能于微<lb/>
言旣絕之時敎學齊魯老而益勤卒傳之晁錯斯文<lb/>
未喪天若有意于生而錫之年者百世之後宜師其<lb/>
人而識其貌焉維之所畫特想像爲之而已然蓺事<lb/>
<pb n="9b"/>
旣神其精思所感必或見之觀是圖者不問知其爲<lb/>
生此思陵所以寶惜而親題之也世之法書善畫多<lb/>
祕之內府人旣未得觀間復流傳于世藏之者非其<lb/>
人則觀者亦取非其人此書畫之厄也是圖之得歸<lb/>
孫氏非至幸與<lb/>
再題王維伏生圖是圖庚戌冬觀于北平孫侍郞塾<lb/>
室因跋其尾旣而歸干棠邨梁相國今爲漫堂宋公<lb/>
所藏主雖三易不墮秦會之賈師憲嚴惟中之手濟<lb/>
南生亦幸矣桉中興書目館閣續錄<hi>桉曰宋嘉定間人編次</hi>維<lb/>
所畫濟南伏生圖曾歸祕閣儲藏故宋元以來題跋<lb/>
<pb n="10a"/>
獨少宋公定爲眞蹟知孫梁二公賞鑒略同也<hi>案曰宣和畫譜王維寫濟南伏生像亦見淸河書畫舫</hi>
　　建立伏博士始末<hi>載陽湖孫氏平津館叢書</hi>
嘉慶元年十二月十一日署按察使司孫咨山東學<lb/>
院曹爲咨呈事本司査<lb/>
國家擇先聖賢之後置五經博士授以世職所以崇<lb/>
儒重道典禮優渥其制仿自明景泰時歴代增置至<lb/>
我<lb/>
朝修明祀典自孔門十哲上溯周公旁及關裔下至<lb/>
宋儒皆爲置立五經博士至周至備考列朝五經博<lb/>
<pb n="10b"/>
士之設或以制禮作樂或以身通六藝或以闡揚道<lb/>
統惟漢代諸儒承秦絶學之後傳授經文經義去古<lb/>
不遠皆親得七十子之傳若伏生鄭康成其功在經<lb/>
學絕續之際較七十子爲難又迥在唐宋諸儒之上<lb/>
今世祠墓子孫現在本屬鄒平高密之境允宜會同<lb/>
貴院將二賢學行奏請<lb/>
國家予以曠典以昭先賢傳道之報考尙書出於伏<lb/>
生壁藏又口授其義始有今文廿八篇顯於世及孔<lb/>
壁得古文書孔安國以今文讀之其無今文可証者<lb/>
凡十六篇竟不能讀又無能註者謂之逸書存于故<lb/>
<pb n="11a"/>
府今之孔傳梅頥所上非孔壁古文朱文公疑之是<lb/>
漢無伏生則尙書不傳傳而無伏生亦不明其義卽<lb/>
古文書後出孔壁無伏生之今文亦不能識讀是伏<lb/>
生一人爲唐虞三代微言道統之所寄今鄒平有伏<lb/>
氏諸城有宓氏皆其後也鄭康成爲東州大儒於易<lb/>
書詩禮論語孝經皆有傳註<lb/>
欽定諸經義疏多引鄭注唐儒正義推闡其說宋儒<lb/>
章句沿襲其詞至乎三代禮儀服物典章周程張朱<lb/>
註解不出鄭註範圍亦或遜其精密故范史以孔書<lb/>
遂明稱之核其行事見于史傳亦無可議今其祠墓<lb/>
<pb n="11b"/>
子孫現在高密前學院阮曾加修葺又爲設奉祀生<lb/>
或以前代置五經博士重在道統不知道存乎經統<lb/>
本于堯舜禹湯文武伏生不傳尙書道何所存統何<lb/>
所述東晉板蕩經師失傳諸經之義豈能臆說賴鄭<lb/>
康成集漢儒之大成經義無康成則淵源幾絕唐宋<lb/>
諸儒何由復傳道統幸値我<lb/>
國家久道化成興廢繼絕伏生鄭康成祠墓子孫適<lb/>
在東省地方官自宜陳請增置五經博士以爲世職<lb/>
維學院有激揚風化之責事關崇奉先賢本司不便<lb/>
專政爲此咨呈貴院挈本司銜名具稿上聞並祈指<lb/>
<pb n="12a"/>
正裁奪賜覆施行<lb/>
嘉慶三年十二月初三日鄒平縣知縣李　詳濟南<lb/>
府金　爲查明先賢嫡裔詳請承襲以隆祀典事卷<lb/>
查嘉慶二年正月初四日蒙本府票內開一件爲咨<lb/>
呈事嘉慶元年十二月十六日蒙學院曹牌開嘉慶<lb/>
元年十二月十一日據署臬司孫咨稱先儒伏生鄭<lb/>
康成宜陳請增置五經博士等情到院查五經博士<lb/>
承襲定例由藩司核議詳請撫部院具題咨部辦理<lb/>
兹據呈請增設事關題請應飭該地方官查明伏生<lb/>
鄭康成嫡裔開造事實淸册妥議通詳等因到府合<lb/>
<pb n="12b"/>
行轉飭又於嘉慶三年五月二十一日蒙本府憲票<lb/>
前事內開本年五月十二日蒙布政司票開前准臬<lb/>
司咨查先儒伏生後裔伏氏係鄒平縣人增置五經<lb/>
博士以光祀典等因當經抄錄行查去後迄今日久<lb/>
未據詳覆合行飭催等因到縣蒙此遵卽差查去後<lb/>
嗣據卑縣伏生鄕伏中興同伏敬祖呈稱爲遵諭陳<lb/>
明懇恩轉詳事切身始祖名勝爲秦博士及漢文時<lb/>
口授傳今文尙書宋咸平三年追封乘氏伯居古濟<lb/>
南城東關今祠墓在鄒平城者十八里二世三世四<lb/>
世名諱無考至五世祖孺當漢武時客東武因家焉<lb/>
<pb n="13a"/>
六世七世亦無考八世祖名理當代名儒受詩于匡<lb/>
衡九世祖名湛漢成時拜大司徒封陽都侯家藏宗<lb/>
圖二世三世四世以及六世七世闕名與漢書所載<lb/>
伏氏世系適相符合實無從再爲確查闕文十世祖<lb/>
名翕爲湛之子亦嗣陽都侯爵至十六世祖典當漢<lb/>
獻時國除累世傳至元代有名伏步者當順帝末年<lb/>
靑州府屬縣兵荒特甚遷居鄒平北鄕載在家乘步<lb/>
係始祖四十六世孫湛祖三十八世孫此回籍鄒平<lb/>
之始祖也又傳至六十一世名永芳前任縣主程於<lb/>
康熈三十五年選爲奉祀乾隆十一年前任縣主雷<lb/>
<pb n="13b"/>
又選身父名紹先爲奉祀均蒙賜給縣文可驗又傳<lb/>
至身爲始祖六十三世孫身姪孫爲始祖六十五世<lb/>
孫現今蒙各憲飭查後裔宜陳請增置五經博士身<lb/>
年已老邁不堪承襲身姪孫敬祖年十歲現在從師<lb/>
肄業於嘉慶元年奉祀陪祭爲始祖六十五世孫爲<lb/>
湛祖五十七世孫守墓祭奠歴經數百年矣理合將<lb/>
遷徙回籍緣由懇請轉詳上憲<lb/>
奏請授敬祖世襲五經博士以昭二千餘年曠典伏<lb/>
祈恩准轉詳計粘呈宗圖一紙等情據此卑職會同<lb/>
儒學覆查無異該鄒平縣知縣李瓊林查看得奉憲<lb/>
<pb n="14a"/>
飭査先儒伏生後裔請增置五經博士一案緣伏生<lb/>
名勝爲秦博士及漢文時口授今文尙書至宋咸平<lb/>
時追封乘氏伯居古濟南城東關今祠墓在卑職城<lb/>
北十八里伏生鄕春秋官爲致祭伏生五世孫伏儒<lb/>
漢武時遷居東武卽今之靑州府屬也載在漢書至<lb/>
元代有名伏步者係伏生四十六世孫當順帝末年<lb/>
値靑屬兵荒遷居卑縣城北伏生鄕累世相傳至六<lb/>
十一世名永芳康熈年間前任程令選爲奉祀令其<lb/>
陪祭至乾隆十一年間前任雷令又選六十二世孫<lb/>
伏繼宗之兄伏紹先爲奉祀生均未詳給部照今紹<lb/>
<pb n="14b"/>
先之子伏中興係伏生六十三世孫現在年老務農<lb/>
不能承襲惟査六十五世孫敬祖年甫十齡從師讀<lb/>
書克承儒業卑職伏思<lb/>
國家崇儒重道凡先賢後裔咸增置五經博士以昭<lb/>
曠典今查先儒伏生自秦火之後口授尙書今文二<lb/>
十八篇以顯於世是漢無伏生則尙書不傳傳而無<lb/>
伏生亦不明其義誠如前臬憲所咨伏生一人爲唐<lb/>
虞三代微言道統之所寄允宜選擇嫡裔早爲承襲<lb/>
以昭褒崇盛典今查伏敬祖是否係伏生嫡派長支<lb/>
長孫除宗圖之外别無考証惟盡卑縣境内現在除<lb/>
<pb n="15a"/>
伏繼宗伏中興伏敬祖三人並無伏姓其人則伏敬<lb/>
祖爲伏生嫡派似無疑義應請卽令伏敬祖承襲五<lb/>
經博士以符<lb/>
盛典緣奉飭議理合取具宗圖並地隣戸族甘結造<lb/>
具履歴淸册加具印結會同儒學具文祥請憲臺察<lb/>
核施行<lb/>
嘉慶五年十二月初十日布政使司全詳巡撫部院<lb/>
惠爲詳請增設五經博士以光祀典事嘉慶五年四<lb/>
月初三日蒙前巡撫部院蔣批據鄒平縣先儒伏生<lb/>
增設五經博士緣由蒙批查增設五經博士事關鉅<lb/>
<pb n="15b"/>
典未便草率據詳先儒伏氏祠墓子孫俱在該縣城<lb/>
北有無碑誌書籍考証其祠堂建始何年現在作何<lb/>
修理墓道何所曾否設有奉祀生現在本支人數若<lb/>
干詳內均未查明聲敘礙難核辨仰布政司轉飭詳<lb/>
細確切查明祠墓實據取具世系宗譜圖說詳請察<lb/>
奪仍候學院批示繳等因批司蒙此當經錄批轉飭<lb/>
詳查祠墓實據去後兹據濟南府知府德生詳據鄒<lb/>
平縣知縣李瓊林詳稱遵卽覆査據卑縣伏生鄕伏<lb/>
繼宗呈稱緣身始祖名勝前爲秦博士宋咸平二年<lb/>
追封乘氏伯爵配享<lb/>
<pb n="16a"/>
聖廟東廡墓在鄒平縣城北一十八里伏生鄕卽今<lb/>
縣誌所載古濟南郡東關也其祠之創建年遠莫稽<lb/>
墓前碑記至順二年重修禮部尙書張起巖撰文後<lb/>
歴元明以及<lb/>
國朝重修數次俱有縣誌碑文可考縣誌内載伏墓<lb/>
林煙圖爲邑十六景之一又載墓有牆旁有祠祠旁<lb/>
有書院爲朔望講學之所今墓與書院俱廢僅有墓<lb/>
坵墓道碑在鄒邑城東七里舖東西大路北與墓南<lb/>
北對値相隔十八里墓東南旁現有祠三間東西書<lb/>
樓二座祭庭三間大門一座查漢書載伏生世系始<lb/>
<pb n="16b"/>
祖名勝卽傳經之伏生二世無名三世有記載無名<lb/>
四世　無名五世名儒武帝時客東武因家焉六世<lb/>
七世俱無名八世名理當代大儒以詩授成帝至湛<lb/>
爲始祖九世孫光武徵拜大司徒封陽都侯漢書與<lb/>
身家所傳譜系相合雖有闕名實足信古而傳後且<lb/>
嘗考家乘圖說有始祖四十六世孫名步爲身十七<lb/>
世祖當元朝末年自靑歸鄒世守祠墓治祭陪祭已<lb/>
數百餘年至康熈三十五年前任縣主程選身父名<lb/>
永芳爲奉祀名載重修碑記乾隆十二年前任縣主<lb/>
雷又選身堂兄名紹先爲奉祀給縣印札實未領有<lb/>
<pb n="17a"/>
部照紹先係現在詳請承襲五經博士伏敬祖之曾<lb/>
祖也現今本支人數身爲始祖六十二世孫外惟姪<lb/>
曾孫敬祖爲始祖六十五世孫身年七十六歲無子<lb/>
嗣敬祖年十歲祖父皆没從師温習四書並熟易書<lb/>
詩三經則爲乘氏伯嫡裔大宗堪充添設五經博士<lb/>
選者止有敬祖一人身伏思傳經支葉閱二千餘年<lb/>
之久僅存此一老一幼零丁狐獨如一線之未絕耳<lb/>
懇恩轉詳計粘宗圖一紙等情據此卑職覆查無異<lb/>
擬合取具宗圖具文詳請本府核轉等情到府卑府<lb/>
覆查無異擬合將送到宗圖册結轉詳本使司核轉<lb/>
<pb n="17b"/>
等情到司據此該本使司查得先儒伏生爲有漢大<lb/>
儒口授尙書于秦火之餘厥功甚鉅似宜選擇嫡裔<lb/>
承襲博士以光祀典兹據濟南府縣查明伏生六十<lb/>
五代孫伏敬祖克承儒業堪膺充補五經博士之職<lb/>
取造册結宗圖前來理合備由具文詳請憲臺察核<lb/>
施行<lb/>
嘉慶七年正月十九日山東巡撫和疏題爲請詳增<lb/>
設五經博士以光祀典事云云該臣看得先儒伏生<lb/>
爲有漢大儒口授尙書於秦火之餘厥功甚鉅似宜<lb/>
選擇嫡裔承襲博士以光祠典今據布政使吳俊詳<lb/>
<pb n="18a"/>
稱據濟南府行據鄒平縣查明伏生六十五代孫伏<lb/>
敬祖克承儒業堪以充補五經博士之職取造册結<lb/>
宗圖墨搨碑文並伏生所載縣誌文記詳送到司擬<lb/>
合詳情㑹核具題等情呈詳前來臣覆查無異除册<lb/>
結宗圖墨搨文記送部外謹會同學政臣劉合詞具<lb/>
題伏祈<lb/>
皇上睿鑒<lb/>
勅部議覆施行謹會題請<lb/>
旨<lb/>
嘉慶七年四月初二日禮部疏題前事云云該臣等<lb/>
<pb n="18b"/>
議得自古先賢鉅儒博考經濟垂世立敎或顯達未<lb/>
及其身斯旌揚宜歸於後兹據該撫疏稱先儒伏生<lb/>
六十五代孫伏敬祖請設爲五經博士等語臣等伏<lb/>
查伏勝爲秦博士秦時焚書六經幾至息傳漢孝文<lb/>
時求能治尙書者天下無有賴伏勝口授尙書於晁<lb/>
錯自是典謨誓誥之文藉以不墜其傳經之功甚鉅<lb/>
旣據該撫查明伏勝祠墓碑記遺蹟尙存嫡泒子孫<lb/>
世系可考似應添設世襲五經博士一員以廣酧庸<lb/>
之典以昭<lb/>
崇文之治應如該撫所請伏勝六十五代孫伏敬祖<lb/>
<pb n="19a"/>
立爲五經博士先行咨部註册俟伊年及十五以上<lb/>
給咨送部考試驗其文理明順再行題請承襲咨吏<lb/>
部給劄恭候<lb/>
命下之日行文吏部並該撫查照辦理臣等未敢擅<lb/>
便謹題請<lb/>
旨本月初四日奉<lb/>
旨依議欽此<lb/>
嘉慶十年十二月十七日禮部疏題爲請<lb/>
旨事准前任山東巡撫全保咨稱前准禮部議覆前<lb/>
任山東巡撫和寕題請伏生後裔添設五經博士一<lb/>
<pb n="19b"/>
疏內開伏勝六十五代孫伏敬祖應請立爲五經博<lb/>
士俟年及十五以上給咨送部考試再行題請承襲<lb/>
等因於嘉慶七年四月初二日題初四日奉<lb/>
旨依議欽此欽遵在案今據署布政司金光悌詳稱<lb/>
據濟南府詳據鄒平縣查明應襲五經博士伏敬祖<lb/>
年十七歲應令赴部考試取具印甘各結呈送轉請<lb/>
給咨赴部考試等情詳送前來理合給咨該博士親<lb/>
賫赴部投逓考試等因移咨到部該臣等議得例載<lb/>
先儒後裔應承襲五經博士人員年十五歲以上者<lb/>
由該省督撫給咨赴部考試如果文理明順題准承<lb/>
<pb n="20a"/>
襲等語查先儒後裔前經臣部于嘉慶七年題准添<lb/>
設五經博士俟伊六十五代孫伏敬祖年及十五以<lb/>
上該撫送部考試驗其文理明順再行題請承襲等<lb/>
因在案今據前任山東巡撫全保咨稱伏勝後裔伏<lb/>
敬祖現年十七歲例應送部考試前來經臣部考試<lb/>
得伏敬祖文理明順與承襲之例相符應准其承襲<lb/>
五經博士恭候<lb/>
命下臣部行知吏部照例給劄臣等未敢擅便謹題<lb/>
請<lb/>
旨本月十九日奉<lb/>
<pb n="20b"/>
旨依議欽此<lb/>
重修伏生祠記<lb/>
暴秦焚滅經籍欲愚黔首黔首固未可愚祇自愚以<lb/>
速滅亡而經籍之在人心者如日月之揭乎天固亦<lb/>
不可得而滅也噫秦灰已冷漢業聿新孰謂禍難㪚<lb/>
亡之餘間有伏生巋然久存獨能壽遺經於胸臆以<lb/>
傳來學而新生民之耳目哉是盖天相斯人卑之以<lb/>
九十之年而其所以託之者有在也濟南鄒平縣治<lb/>
東北十餘里號伏生鄕伏生之墓在焉卽墓所有祠<lb/>
歲久弊漏縣尹大寕曹明叔視事之歲躬拜祠下顧<lb/>
<pb n="21a"/>
瞻徘徊睠先賢之所藏仰遺像之有託慨然興懷營<lb/>
修完飾輪奐一新率邑人士與凡在官者具牲醴以<lb/>
祀復專其子獻來請曰願有述起巖緬維先生之有<lb/>
功於斯文天下所共知後世論次其功贈乘氏伯號<lb/>
曰大儒從享孔廟天下通祀惟鄒以其鄕獲私展其<lb/>
敬旣列祠縣學又卽墓建祠其趨向可知也會曹尹<lb/>
復能崇墓葺祠俾邑人益知有以景仰前哲而進于<lb/>
學於以化民成俗是眞能舉其職矣起巖濟產也聞<lb/>
其請故不敢辭旣書其事因附所見俾來者有攷仍<lb/>
繫以銘按漢儒林傳伏生名勝爲秦博士壁藏書以<lb/>
<pb n="21b"/>
避禁兵後亡數十篇獨以二十九篇敎于齊魯文帝<lb/>
欲召時年已九十餘老不能行詔掌故晁錯往受之<lb/>
衞宏云伏生老不能正言言不可曉使其女傳語敎<lb/>
錯孔安國書序但云失其本經口以傳授藝文志尙<lb/>
書二十九篇乃其所受者漢儒謂之今文隋經藉志<lb/>
乃云伏生口傳二十八篇作書傳四十一篇以授同<lb/>
郡張生張生授千乘歐陽生歐陽生授倪寛寛授歐<lb/>
陽之子世傳至曾孫高謂之歐陽學又張生傳夏侯<lb/>
都尉有大小夏侯學宋葉夢得以書出伏生者二十<lb/>
三篇傳歐陽歙崇文總目尙書大傳二卷爲伏勝撰<lb/>
<pb n="22a"/>
晁氏以爲勝終之後歐陽生張生各誦所聞特撰大<lb/>
義名之曰傳其說互有不同要之今文尙書出於伏<lb/>
生者則一也先生爲秦博士秦坑儒無所施其學其<lb/>
學至漢始傳然則先生之學旣施於漢而名以顯於<lb/>
後世故余不繫之秦而繫之漢題曰漢濟南伏先生<lb/>
祠碑云銘曰於維先生始焉則屯終焉則亨獨抱遺<lb/>
經以淑後人以慰幽貞行法俟命天錫耄年庸待治<lb/>
平竟以所授列於學宮其道大明書以人傳人以書<lb/>
顯垂萬世名稽古之力斯文與俱兹不曰榮從祀孔<lb/>
廟徧於寰區罔不敬承矧兹梁鄒鄕墓攸在礪世作<lb/>
<pb n="22b"/>
程沉沉亢扃體魄斯安祠以妥靈茂宰尙賢有壞必<lb/>
葺遹觀厥成於鄕於學祀享相望閱千百齡穹碑有<lb/>
銘被之絃歌用侑爾牲元至順二年禮部尙書張起<lb/>
巖撰<lb/>
尙書大傳卷一上　受業嘉應吳蘭修校<lb/>
<pb n="23a"/>
<pb n="24a"/>
主春者張昏中可以種穀主夏者火昏中可以種黍<lb/>
主秋者虚昏中可以種麥主冬者昴昏中可以收歛<lb/>
<hi>以上見禮書卷三十五尙書堯典正義又周禮司寤氏疏引穀作稷收歛下多葢藏二字黍下多菽字又周禮考工記疏北堂書鈔太平御覽二十一時序部六八百三十八百穀部二八百四十二百穀部六並節引案曰太平御覽時序部引尙書考靈曜曰鳥星爲春候火星爲夏期專陽相助同精感符虚星爲秋候昴星爲冬期陰氣相佐德乃弗邪子助母收母合子符鄭康成注虚星北方㝛也昴星西方㝛也陰指母也禮記月令正義引尙書考靈曜曰主春者鳥星昏中可以種稷主夏者心星昏中可以種黍主秋者虚昏中可以種麥主冬者昴星昏中則入山可以斬伐具器械王者南面而坐視四星之中者而知民之緩急急則不賦力役故敬授民時書緯之言與伏生書傳同淮南子主<pb n="24b"/>術訓張昏中則務種穀大火中則種黍菽虚中則種㝛麥昴中則收斂畜積伐薪木此卽本大傳</hi>
秋昏虚星中可以種麥注虚北方<graphic n="KR0975" url="https://raw.githubusercontent.com/kanripo/KR-Gaiji/master/images/KR0975.png" mimeType="image/png"/>武之㝛八月昏<lb/>
中見於南方<hi>齊民要術二</hi>
主冬者昴昏中可以收斂田獵斷伐當上吿之天子<lb/>
而下賦之民故天子南面而視四星之中知民之緩<lb/>
急急則不賦籍不舉力役故曰敬授人時此之謂也<lb/>
注籍公家之常徭<hi>太平御覽二十六時序部十一又尙書堯典正義北堂書鈔路史後紀十一引小異</hi>
東方者何也動方也物之動也何以謂之春春出也<lb/>
故謂東方春也<hi>太平御覽十八時序部三又藝文類聚三</hi>
<pb n="25a"/>
春出也萬物之出也<hi>廣韻十八眞</hi>
南方者何也任方也任方者物之方任何以謂之夏<lb/>
夏者假也吁荼萬物養之外者也故曰南方夏也<hi>御覽二十一時序部六</hi>
夏者假也吁荼萬物而養之外也注吁荼讀曰嘘舒<lb/>
<hi>事類賦注末六字是鄭注</hi>
西方者何也鮮方也鮮訊也訊者始入之皃始入者<lb/>
何以謂之秋秋者愁也愁者萬物愁而入也故曰西<lb/>
方者秋也注秋收斂皃<hi>御覽二十四時序部凢案曰愁當如禮記作揫字之誤注秋字亦當作揫</hi>
<pb n="25b"/>
北方者何也伏方也伏方也者萬物伏藏之方伏藏<lb/>
之方則何以謂之冬冬者中也中也者萬物方藏於<lb/>
中也故曰北方冬也陽盛則吁荼萬物而養之外也<lb/>
陰盛則呼吸萬物而藏之內也注吁荼氣出而温呼<lb/>
吸氣入而寒温則生寒則殺也故曰吁吸也者陰陽<lb/>
之交接萬物之終始<hi>御覽二十六時序部十一又藝文類聚三記纂淵海卷三節引又事類賦五</hi>
中春辯秩東作中夏辯秩南譌中秋辯秩西成中冬<lb/>
辯在朔易<hi>周禮馮相氏注賈公彥疏云據書傳而言</hi>
便秩東作<hi>史記五帝紀集解引尙書傳</hi>
<pb n="26a"/>
辯秩東作<hi>史記五帝紀索隱引尙書傳</hi>
便在伏物<hi>史記五帝紀索隱引尙書傳</hi>
分命和仲度西曰桺穀<hi>周禮縫人注賈疏云是濟南伏生書傳文</hi>
寅餞入日辯秩西成傳曰天子以秋命三公將率選<lb/>
士厲兵以征不義決獄訟斷刑罰趣收斂以順天道<lb/>
以佐秋殺<hi>御覽二十四時序部九</hi>
辯在朔易日短朔始也傳曰天子以冬命三公謹葢<lb/>
藏閉門閭固封境入山澤田獵以順天道以佐冬固<lb/>
藏也<hi>御覽二十六時序部十一案曰伏生尙書大傳引書日短下無星昴二字或傳寫失之或以日短斷句</hi>
<pb n="26b"/>
注否不也<hi>文選羽獵賦注引鄭元尙書大傳注○案曰此疑否德之注</hi>
孔子對子張曰男子三十而娶女子二十而嫁女二<lb/>
十而通織絍績紡之事黼黻文章之美不若是則上<lb/>
無以孝於舅姑下無以事夫養子也<hi>周禮媒氏疏無女二十而四字通典五十九嘉禮四○又毛詩摽有梅正義</hi>
婦人八歲僃數十五從嫡二十承事君子<hi>公羊隱七年解詁徐疏云書傳文</hi>
孔子曰舜父頑母嚚不見室家之端故謂之鰥<hi>毛詩桃夭序正義引唐傳又尙書堯典正義通鑑前編帝堯七十載注○堯典正義曰鰥者無妻之名不拘老少書傳以舜年尙少爲之說耳</hi>
<pb n="27a"/>
男三十而娶女二十而嫁書有鰥在下曰虞舜<hi>大戴禮本命篇盧辨注</hi>
舜生姚墟<hi>風俗通山澤弟十謹案尙書云云姚墟在濟陰城陽縣案曰尙書無此文此葢尙書傳文</hi>
昔舜耕于厯山陶于河濱注厯山在河東<hi>毛詩魏譜正義又尙書大禹謨正義</hi>
注厯山在河東今有舜井<hi>水經瓠子水注御覽四十二地部七井作墓引鄭元云</hi>
販于頓丘就時負夏<hi>史記五帝紀索隱又御覽八百二十九資產部九引上句</hi>
舜漁于雷澤之中注雷夏沇州澤今屬濟陰<hi>史記五帝紀集<pb n="27b"/>解御覽七十二地部三十七又八百三十三資產十三引傳</hi>
正月上日受終于文祖抂旋機玉衡以齊七政齊中<lb/>
也七政者謂春秋冬夏天文地理人道所以爲政也<lb/>
道正而萬事順成故天道政之大也旋機者何也傳<lb/>
曰旋者還也機者幾也微也其變幾微而所動者大<lb/>
謂之旋機是故旋機謂之北極受謂舜也上日元日<lb/>
<hi>御覽二十九時序部十四又史記五帝紀正義天官書索隱○玉海天文上引大傳與此不同葢誤案曰隋書天文志引尙書攷靈曜璇璣中而星未中爲急急則日過其度月不及其㝛璇璣未中而星中爲舒舒則日不及其度月過其㝛璇璣中而星中爲調調則風雨時庶艸蕃蕪而百穀登萬事康也玉海天文門引此文首有昏明主時乃命中星者九字是書緯言抂旋機以定中星之法也</hi>
<pb n="28a"/>
注渾儀中筩爲旋機外規爲玉衡也<hi>史記天官書索隱引鄭元注大傳云</hi>
萬物非天不生非地不載非春不動非夏不長非秋<lb/>
不收非冬不藏故書曰煙于六宗此之謂也注煙祭<lb/>
也字當爲禋馬氏以爲六宗謂日月星辰泰山河海<lb/>
也經曰肆類于上帝禋于六宗望秩于山川徧于羣<lb/>
神月令天子祈來年于天宗如此則六宗近謂天神<lb/>
也以周禮差之則爲星辰司中司命風師雨師也<hi>御覽十八時序部三儀禮經傳通解續二十六上因事之祭○又御覽五百二十八禮儀部七績漢祭祀志中注北堂書鈔引並無注<pb n="28b"/>案曰注司中宋本御覽作司人非煙舊作湮路史餘論五云禋于六宗大傳作煙則事止燔燎据此大傳字从火㫄垔作煙故鄭注直釋之曰祭也周禮大宗伯疏引尙書洛誥注云禋芬芳之祭康成注周禮以禋祀祀昊天上帝云禋之言煙周人尙臭煙氣之臭聞者也是鄭据書堯典煙于六宗之文以解禮也他書誤爲湮字則注語不可通矣史晨祀孔子廟碑以供煙祀樊毅修西嶽廟記奠柴燎煙西京賦升高煙于太乙魏受禪碑煙于六宗與大傳合</hi>
古者圭必有冒言不敢專達之義也天子執冒以朝<lb/>
諸侯見則覆之注君恩覆之臣敢進<hi>周禮玉人疏</hi>
古者圭必有冒言下之必有冒不敢專達也天子執<lb/>
冒以朝諸侯見則覆之故冒圭者天子所與諸侯爲<lb/>
瑞也瑞也者屬也無過行者得復其圭以歸其國有<lb/>
<pb n="29a"/>
過行者畱其圭能改過者復其圭三年圭不復少黜<lb/>
以爵六年圭不復少黜以地九年圭不復而地畢此<lb/>
所謂諸侯之朝於天子也義則見屬不義則不見屬<lb/>
<hi>禮書五十二又御覽八百六珍寶部五文獻通考節引畱其圭下有三年二字</hi>
天子執瑁以朝諸侯見則覆之故圭瑁者天子所與<lb/>
諸侯爲瑞也瑞也者屬也諸侯執所受圭與璧以朝<lb/>
於天子無過者得復其圭以歸其國其餘有過者畱<lb/>
其圭能正行者復還其圭三年圭不復少絀以爵六<lb/>
年圭不復少絀以地九年圭不復而地削此謂諸侯<lb/>
之朝于天子也義則見屬不義則不見屬<hi>白虎通文質篇又路<pb n="29b"/>史後紀十二山堂考索演䌓露玉海竝節引</hi>
古者巡守以遷廟之主行出以幣帛皮圭吿於祖遂<lb/>
奉以載於齊車每舍奠焉然後就舍反必吿奠卒斂<lb/>
幣玉藏之兩階之間蓋貴命也<hi>路史後紀十二疏仡紀有虞</hi>
見諸侯問百年命大師陳詩以觀民風俗命市納賈<lb/>
以觀民好惡山川神祇有不舉者爲不敬不敬者削<lb/>
以地宗廟有不順者爲不孝不孝者黜以爵變禮易<lb/>
樂爲不從不從者君流改衣服制度爲畔畔者君討<lb/>
有功者賞之尙書曰明試以功車服以庸<hi>白虎通巡守篇</hi>
注百年老成人見尊之之至也<hi>路史後紀十二疏仡紀有虞引鄭康成注<pb n="30a"/>云</hi>
舜修五禮五玉三帛<hi>廣韻入聲二十陌帛字注</hi>
以賢制爵以庸制祿故人愼德興功輕利而興義<hi>路史後紀十一陶唐氏</hi>
三年一使三公絀陟<hi>公羊隱八年何休解詁疏云書傳文</hi>
五年親自巡守巡猶循也狩猶守也循行守視之辭<lb/>
亦不可國至人見爲煩擾故至四嶽知四方之政而<lb/>
已<hi>公羊隱八年解詁𬞞云堯典文案曰堯典無此文蓋皆出伏生堯典傳疏脫傳字耳今附錄於此</hi>
古之帝王必有命民能敬長矜孤取舍好讓者命於<lb/>
<pb n="30b"/>
其君然後得乘飾車駢馬衣文錦未有命者不得衣<lb/>
不得乘乘衣者有罰<hi>後漢書王符傳注又藝文類聚舟車部引同惟無命於其君四字不得乘作不乘車又禮書卷十四引同未有命者作民之未命者又毛詩都人士正義禮記大學正義御覽八百十五布帛部二路史後紀十一並節引好讓下有舉事力三字</hi>
注飾漆之駢併也<hi>周禮巾車疏引鄭注云</hi>
注居士錦帶<hi>禮書十四引鄭氏釋之曰</hi>
古者有命民有飾車駢馬衣錦<hi>禮記玉藻正義引唐傳云</hi>
唐虞象刑而民不敢犯苗民用刑而民興相漸唐虞<lb/>
之象刑上刑赭衣不純中刑雜屨下刑墨幪以居州<lb/>
里而民恥之注純緣也時人尙德義犯刑者但易之<lb/>
<pb n="31a"/>
衣服自爲大恥屨履也幪巾也使不得冠飾<hi>御覽六百四十五刑法部十一○又文選求賢良詔注七命注初學記二十白帖象刑荀子正論篇注竝節引</hi>
唐虞之象刑上刑赭衣不純中刑雜屨下刑墨幪以<lb/>
居州里而反於禮注純緣也時人尙德義犯刑者但<lb/>
易之衣服自爲大恥周禮罷民亦然上刑易三中刑<lb/>
易二下刑易一輕重之差<hi>公羊傳襄二十九年疏案曰傳末而反於禮四字公羊襄二十九年疏作而民恥之據路史後紀十一紀陶唐云唐傳作而反于禮甫刑傳以三刑爲有虞氏者非今依改○案又曰路史引而反於禮四字爲唐傳下卽言三刑非有虞制是此四字與上刑中刑下刑云云相屬皆在唐傳中路史此下又釋云純緣也幪巾也周禮罷民亦然上刑易三下刑易一輕重之差也皆用鄭注文則唐傳有此節傳注甚明吳中本以<pb n="31b"/>此四字上條而民恥之下非也</hi>
唐虞象刑犯墨者蒙皂巾犯劓者赭其衣犯臏者以<lb/>
墨幪其臏處而畫之犯大辟者布衣無領<hi>北堂書鈔象刑○酉陽雜俎卷八引首九字無蒙字皂舊譌爲帛今從雜俎引改○雜俎下引白虎通墨者額也取漢法火之勝金</hi>
帝猶反側晨興闢四門來仁賢<hi>文選刻漏銘注又毛詩關雎正義引首句</hi>
書曰三歲考績三考黜陟幽明其訓曰三歲而小考<lb/>
者正職而行事也九歲而大考者黜無職而賞有功<lb/>
也其賞有功也諸侯賜弓矢者得專征賜鉄鉞者得<lb/>
專殺賜圭瓚者得爲鬯以祭不得專征者以兵屬於<lb/>
<pb n="32a"/>
得專征之國注春秋傳曰魯賦八百邾賦六百以兵<lb/>
屬於晉由是也不得專殺者以獄屬於得專殺之國<lb/>
不得賜圭瓚者資鬯於天子之國然後祭注資取<hi>儀禮集傳集注三十三王制之已又儀禮經傳通解續宗廟路史發揮五禮記王制正義竝節引又路史後紀十二有虞紀引作周傳考績訓案曰周書無考績之文周當爲唐字之誤路史賞有功也下尙有一之三以至九年云云三十八字其文詞不類大傳葢羅氏泌之語今不錄</hi>
三年一使三公絀陟<hi>公羊隱八年何休解詁疏云書傳文</hi>
堯南撫交阯<hi>水經注三十七淹水注</hi>
堯時麒麟在郊藪<hi>毛詩麟趾序正義引唐傳云</hi>
<pb n="32b"/>
堯使契爲田<hi>路史發揮卷四注引伏氏書</hi>
弃爲田<hi>路史後紀十一云伏書亦謂弃爲田</hi>
<pb n="33a"/>
<pb n="34a"/>
　虞傳<hi>○案曰尙書正義卷二云伏生雖有一虞夏傳以外亦有虞傳夏傳</hi>
九共傳<hi>○案曰困學紀聞卷二云虞傳有九共篇漢藝文志考證云大傳篇有九共</hi>
書曰予辯下土使民平平使民無敖<hi>困學紀聞卷二玉海卷三十七○路史後紀十一引作民以無敖</hi>
九共以諸侯來朝各述其土地所生美惡人民好惡<lb/>
爲之貢賦政敎略能記其語曰予辯下土使民平平<lb/>
使民無敖<hi>薛季宣書古文訓十六引伏生稱</hi>
五年一朝<hi>公羊桓元年注徐疏云虞傳文</hi>
古者諸侯之於天子五年一朝朝見其身述其職述<lb/>
其職者述其所職也<hi>文選二十六謝靈運之郡初發都詩注又上林賦注張景陽雜</hi>
<pb n="34b"/>
<pb n="34b"/>
　虞夏傳<hi>案曰禮記王制正義云伏生書傳有虞夏傳</hi>
堯爲天子丹朱爲太子舜爲左右注<hi>左右助也若周之冡宰典國事</hi>
堯知丹朱之不肖注肖似也<hi>史記五帝本紀索隱亦引此三字</hi>必將<lb/>
壞其宗廟滅其社稷而天下同賊之故堯推尊舜而<lb/>
尙之屬諸侯焉致天下於大麓之野注堯受運衡知<lb/>
天命之所在而授又深知朱之不似不欲命於天誅<lb/>
如桀紂也<hi>御覽百四十六皇親部十二引傳並注</hi>
堯推尊舜屬諸侯致天下於大麓之野注山足曰麓<lb/>
麓者錄也古者天子命大事命諸侯則爲壇國之外<lb/>
堯聚諸侯命舜陟位居攝致天下之事使大錄之<hi>路史<pb n="35a"/>發揮五引虞夏傳及鄭康成注云</hi>
堯得舜推而尊之贈以昭華之玉<hi>文選石闕銘注曲水詩序注</hi>
堯致舜天下贈以昭華之玉<hi>御覽八百四珍寶部三又見事類賦九案曰此上二條當與路史所引爲一</hi>
尙書曰堯將禪舜納之大麓之野烈風雷雨不迷致<lb/>
之以昭華之玉<hi>水經濁漳水注引尙書案曰疑尙書逸篇之文且與文選注御覽所引異恐非尙書傳</hi>
舜耕于厯山堯妻之以二女屬其九子也贈以昭華<lb/>
之玉<hi>初學記帝玉部</hi>
維元祀巡守四嶽八伯注祀年也元年謂月正元日<lb/>
<pb n="35b"/>
舜假于文祖之年也巡行也視所守也天子以天下<lb/>
爲守堯始得羲和命爲六卿其主春夏秋冬者并掌<lb/>
方嶽之事是爲四嶽出則爲伯其後稍死鵃吺共工<lb/>
等代之乃分置八伯<hi>注見儀禮通解續二十六亦見周禮序御覽皇王部六禮儀部十六又通鑑前編節引</hi>壇四奧沈四海封十有二山兆十有二<lb/>
州注奧內也安也四方之內人所安居也爲壇祭之<lb/>
謂祭四方之帝四方之神也祭水曰沈<hi>注見儀禮通解續又見文選宋郊祀歌注御覽禮儀部十六亦引此句</hi>祭者必封封亦壇也十有二<lb/>
山十有二州之鎭也兆域也爲營域以祭十二州之<lb/>
分星也壇沈封兆皆因所宐爲之名<hi>御覽八十一皇王部六引維元<pb n="36a"/>祀至此下有濬川二字宐從之○注見儀禮通解續</hi>樂正定樂名注樂正樂官<lb/>
之長周禮曰大司樂<hi>注見儀禮通解續</hi>元祀代泰山注元始<lb/>
也歲二月東巡守始祭代氣於泰山也東稱代書曰<lb/>
至于岱宗柴<hi>注見儀禮通解續</hi>貢雨伯之樂焉陽伯之樂注<lb/>
陽伯猶言春伯春官秩宗也伯夷掌之<hi>毛詩小雅鼓鐘疏引虞傳陽伯上有東嶽二字儀禮經傳通解續二十六通鑑前編竝同○注見儀禮通解續</hi>舞株離注<lb/>
株離舞曲名言象物生育離根株也<hi>注見儀禮通解續又毛詩鼓鐘正義周禮鞮鞻氏疏引注株離至此</hi>其歌聲比余謠注徒歌謂之謠其<lb/>
聲淸濁比如余謠然後應律也<hi>注見儀禮通解續</hi>名曰晳陽<lb/>
注晳當爲析春厥民析晳陽樂正所定名也是時契<lb/>
<pb n="36b"/>
爲司徒掌地官矣後又舉禹掌天官<hi>注見儀禮通解續</hi>儀伯<lb/>
之樂注儀當爲羲羲仲之後也<hi>注見儀禮通解續</hi>舞鼚哉其<lb/>
歌聲比大謠名曰南陽注鼚動貌哉始也言象物應<lb/>
雷而動始出見也南任也<hi>注見儀禮通解續</hi>中祀大交霍山<lb/>
<hi>爾雅釋地疏引虞夏傳霍山爲南嶽</hi>貢兩伯之樂焉注中仲也古字<lb/>
通春爲元夏爲仲五月南巡守仲祭大交氣於霍山<lb/>
也南交稱大交書曰宅南交是也<hi>注見通鑑前編</hi>夏伯之<lb/>
樂注夏伯夏官司馬也棄掌之舞謾彧<hi>聖賢羣輔錄謾彧作漫哉舞下有武字一無武字玉海同</hi>其歌聲比中謠名曰初慮<hi>羣輔錄作祁盧玉海同</hi>注謾猶曼也彧長貌言象物之滋曼彧然也初慮<lb/>
<pb n="37a"/>
陽上極陰始謀也謾或爲謗羲伯之樂注羲伯羲叔<lb/>
之後也舞將陽其歌聲比大謠名曰朱于<hi>案曰羣輔錄作朱華玉海同詩考作于</hi>注將陽言象物之秀實動搖也于大也秋<lb/>
祀桺穀華山貢兩伯之樂焉注八月西巡守祭桺穀<lb/>
之氣於華山也桺聚也齊人語秋伯之樂注秋伯秋<lb/>
官士也咎陶掌之舞蔡俶其歌聲比小謠名曰苓落<lb/>
<hi>案日苓羣輔錄作零</hi>注蔡猶衰也俶始也言象物之始衰也和<lb/>
伯之樂注和伯和仲之後也<hi>案日注和仲儀禮通解續及路史後紀引作和叔非今改正</hi>舞<graphic n="KR0975" url="https://raw.githubusercontent.com/kanripo/KR-Gaiji/master/images/KR0975.png" mimeType="image/png"/>鶴其歌聲比中謠名曰歸來注<graphic n="KR0975" url="https://raw.githubusercontent.com/kanripo/KR-Gaiji/master/images/KR0975.png" mimeType="image/png"/>鶴言<lb/>
象陽鳥之南也歸來言反其本也幽都弘山祀注弘<lb/>
<pb n="37b"/>
山恆山也十有一月朔巡守祭幽都之氣於恆山也<lb/>
互言之者明祭山北稱幽都也貢兩伯之樂焉冬伯<lb/>
之樂注冬伯冬官司空也垂掌之舞齊落注齊落終<lb/>
也言象物之終也齊或爲聚歌曰縵縵垂爲冬伯舞<lb/>
丹鳳一曰齊落歌曰齊樂一曰縵縵注和伯樂闕<hi>聖賢羣輔錄引又玉海百二十五引大傳云見羣輔錄○注和伯樂闕四字見通鑑前編○案日一日齊落一日縵縵二句疑鄭注之文非大傳文也</hi>幷論八音四會注此上下有脫<lb/>
辭其說未聞<hi>羣輔錄</hi>歸假于禰祖用特五載一巡守羣<lb/>
后德讓貢正聲而九族具成注族當爲奏言諸侯貢<lb/>
其正聲而天子九奏之樂乃具成也<hi>以上傳自維元祀至此見儀禮<pb n="38a"/>經傳通解續二十六上因事之祭全引又通鑑前編帝舜元載引虞夏傳維元祀至用特止○又御覽八十一禮儀部十六引維元祀至兆十有二州路史餘論卷八引舜元祀後紀十二有虞紀引維元祀至八伯竝云虞夏傳毛詩小雅鼓鐘正義引東嶽陽伯之樂尙書堯典正義引說舜典之四岳及羲伯和伯周禮鞮鞻氏疏引陽伯之樂舞株離並云虞傳○又周禮序文選上林賦注長笛賦注顏延年郊祀歌注御覽皇王部六禮記王制正義路史後紀十二通鑑前編帝堯元載玉海詩攷小學紺珠聖賢羣輔錄並引○以上注自夏伯至此並見儀禮經傳通解續二十六</hi>
五載一巡守羣后德讓貢正聲而九族具成雖禽獸<lb/>
之聲猶悉關於律樂者人性之所自有也故聖王巡<lb/>
十有二州觀其風俗習其性情因論十有二俗定以<lb/>
六律五聲八音七始著其素蔟以爲八此八伯之事<lb/>
<pb n="38b"/>
也分定於五此五嶽之事也五聲天音也八音天化<lb/>
也七始天統也<hi>通鑑前編帝舜六載引書大傳又北堂書鈔樂隋書音樂志禮書百十七路史後紀十二詩地理考並節引</hi>注族當爲奏言諸侯貢其正聲而<lb/>
天子九奏之樂乃具成也關猶入也<hi>入路史後紀引作統</hi>今詩<lb/>
國風是也<hi>案日此因論十有二俗下注</hi>五聲宫商角徵羽也八音<lb/>
鐘鼓笙磬塤篪柷敔琴也七始黃鐘林鍾大蔟南吕<lb/>
姑洗應鍾𬎼賓也歌聲不應此則去之素猶始也蔟<lb/>
猶聚也樂音多聚以爲八也五謂塤在北方鼓抂東<lb/>
方之屬天所以理陰陽也<hi>注見通鑑前編全引○又隋書音樂志禮書百十七</hi>
維五祀定鐘石論人聲乃及鳥獸咸變於前故更箸<lb/>
<pb n="39a"/>
○四時推六律六吕詢十有二變而道宏廣五作十<lb/>
道孝力爲右秋養耆老而春食孤子乃浡然招樂興<lb/>
於大鹿之野執事還歸二年<graphic n="KR2611" url="https://raw.githubusercontent.com/kanripo/KR-Gaiji/master/images/KR2611.png" mimeType="image/png"/>然乃作大唐之歌<hi>通鑑前編帝舜五載引虞夏傳又宋書禮志路史後紀十二有虞紀路史發揮五詩攷</hi>
注詢均也五作五教也十道謂君令臣共父慈子孝<lb/>
兄愛弟敬夫和妻柔姑慈婦聽者也興成也樂以致<lb/>
天神出地祇致人鬼爲成也<graphic n="KR2611" url="https://raw.githubusercontent.com/kanripo/KR-Gaiji/master/images/KR2611.png" mimeType="image/png"/>猶灼也大唐之歌美<lb/>
堯之禪也<hi>注見通鑑前編帝舜五載〇又路史後紀十二引五作十道注</hi>
樂曰舟張辟雍鶬鶬相從八風回回鳳皇喈喈<hi>玉海音樂又六藝流别卷一<pb n="39b"/>案日路史後紀十二云維五祀定鐘石論人聲鳥獸咸變乃更著四時推律吕均十有二變而道宏廣于是勃然興韶于大麓之野執事還歸二年䜎然乃作大唐之歌以聲帝美聲成而絑鳳至故其樂日舟張辟雍鶬鶬相從八風回回鳳皇喈喈据此則樂日以下當與上文相屬但疑尙有脫文耳
                        <graphic n="KR2611" url="https://raw.githubusercontent.com/kanripo/KR-Gaiji/master/images/KR2611.png" mimeType="image/png"/>作䜎字之誤又案日尙書無劮無或侜張爲幻爾疋釋訓侜張誑也說文解字侜有壅蔽也揚雄國三老箴姦寇侏張侏張卽侜張之異文鄭注周禮甸祝禂今侏大也注論語朱張爲侏張與夷逸皆不作人名解鄭意夷逸謂夷于逸民侏張謂狂士張大皃也尙書大傳舟張辟雍舟卽侜之省同聲假借言辟雍之形有壅蔽而張大也</hi>
維五祀定鐘石論人聲注舜始欲改堯樂乃及鳥獸<lb/>
咸變於前注百獸率舞之屬秋養耆老而春食孤子<lb/>
<pb n="40a"/>
乃浡然招樂興於大鹿之野報事還歸二年<graphic n="KR2611" url="https://raw.githubusercontent.com/kanripo/KR-Gaiji/master/images/KR2611.png" mimeType="image/png"/>然乃<lb/>
作大唐之歌注<graphic n="KR2611" url="https://raw.githubusercontent.com/kanripo/KR-Gaiji/master/images/KR2611.png" mimeType="image/png"/>猶灼也大唐之歌美堯之禪也歌<lb/>
者三年昭然乃知乎王世明有不世之義招爲賓客<lb/>
而雍爲主人注招雍皆樂章名也賓入奏招主人入<lb/>
奏雍也始奏肆夏納以孝成注始謂尸入時也納謂<lb/>
薦獻時也肆夏孝成皆樂章名舜爲賓客而禹爲主<lb/>
人注舜旣使禹攝天子之事於祭祀避之居賓客之<lb/>
位獻酒則爲亞獻也樂正道贊曰尙考太室之義唐<lb/>
爲虞賓注尙考猶言往時也太室明堂中央室也義<lb/>
當爲儀儀禮儀也謂祭太室之禮堯爲舜賓也至今<lb/>
<pb n="40b"/>
衍於四海成禹之變垂於萬世之後注衍猶溢也言<lb/>
舜之禪天下至於今其德業溢滿四海也<hi>御覽五百七十一樂部九又御覽天部八人事部四十六詩考</hi>
維十有三祀帝乃稱王而入唐郊猶以丹朱爲尸於<lb/>
時百執事咸昭然乃知王世不絕爛然必自有繼祖<lb/>
守宗廟之君注舜承堯猶子承父雖已改正易樂猶<lb/>
祭天於唐郊以丹朱爲尸至十三年天下旣知已受<lb/>
堯位之意矣將自正郊而以丹朱爲王者後欲天下<lb/>
昭然知之然後爲之故稱王也晉祀夏郊以董伯爲<lb/>
尸知當以丹朱爲王者後使祭其郊也祖或爲體<hi>儀禮<pb n="41a"/>經傳通解續二十二天神引傳及注○又禮記曲禮正義載異義引虞夏傳舜入唐郊二句禮書七十四尸通鑑前編帝堯七十載引同</hi>
維十有四祀帝乃雍而歌者重篇<hi>通鑑前編帝舜十四載引虞夏傳</hi>
維十有四祀鐘石笙筦變聲樂未罷疾風發屋天大<lb/>
雷雨帝沈首而笑曰明哉非一人天下也乃見於鐘<lb/>
石<hi>北堂書鈔石○又路史發揮五注引虞傳云維五祀興韶樂於大鹿之野十四祀笙管變天大雷雨疾風爲遜禹之事也</hi>
維十有五祀祀者貳尸<hi>通鑑前編帝舜十五載引虞夏傳</hi>
維十有五祀舜爲賓客禹爲主人樂正進贊曰尙考<lb/>
太室之義唐爲虞賓<hi>文選王元長曲水詩序引尙書大傳</hi>
<pb n="41b"/>
還歸二年而廟中苟有歌大化大訓六府九原而夏<lb/>
道興<hi>通鑑前編</hi>
歌大化大訓六府九原而夏道興注四章皆歌禹之<lb/>
功<hi>困學紀聞卷二</hi>
於時卿雲聚俊乂集百工相和而歌卿雲<hi>御覽人事部四十六又天部八又藝文類聚天部上祥瑞部上後漢書崔駰傳注文選江文通雜體顔特進侍宴詩注竝引小異</hi>
於時俊乂百工相和而歌卿雲帝乃倡之曰卿雲爛<lb/>
兮注和氣之明者也糺縵縵兮注敎化廣遠或以爲<lb/>
雲出岫回薄而難名狀也日月光華旦復旦兮注言<lb/>
<pb n="42a"/>
明明相代八伯咸進稽首曰明明上天爛然星陳日<lb/>
月光華弘於一人帝乃載歌旋持衡曰日月有常星<lb/>
辰有行四時從經萬姓允誠於予論樂配天之靈遷<lb/>
於賢聖莫不咸聽鼚乎鼓之軒乎舞之菁華已竭褰<lb/>
裳去之於時八風循通卿雲藂藂注藂或爲蔟言和<lb/>
氣應也蟠龍賁信於其藏注蟠屈也蛟魚踴躍於其<lb/>
淵龜鼈咸出於其穴遷虞而事夏也<hi>通鑑前編帝舜十五載又御覽樂部九引帝乃倡之至末引傳及注○又御覽八天部八引舜時卿雲見於時百工和歌舜歌日云云又御覽九天部九御覽八百七十二休徵部一事類賦二雲注卷十一歌注藝文類聚四十三祥瑞部上文選東京賦注别賦注曲水詩序注潘正叔贈陸機詩注七命注竝分别載歌藝文四十三御覽五百七十<pb n="42b"/>一並作再歌舞之御覽作無之循通御覽作循涌賁作僨他書循通作脩通非於其藏文選七命注于作越旋持衡三字御覽無今從前編增旋上依宋書符瑞志當有擁字前編亦脫案日<graphic n="KR2611" url="https://raw.githubusercontent.com/kanripo/KR-Gaiji/master/images/KR2611.png" mimeType="image/png"/>然作大唐之歌徐陵梁禪陳策文云精華旣竭耄勤已倦則抗首而笑惟賢是與䜎然作歌簡能斯授悉用尙書大傳事而䜎字作䜎路史亦作䜎据鄭注<graphic n="KR2611" url="https://raw.githubusercontent.com/kanripo/KR-Gaiji/master/images/KR2611.png" mimeType="image/png"/>猶灼也則作䜎者誤又北堂書鈔引大傳沈首而笑徐陵文作抗首通鑑外紀作枕首尋其文義抗首是也又宋書符瑞志云舜乃擁璿持衡而笑北齊書文宣帝紀云重華握厤持衡擁璇通鑑前編引大傳帝乃載歌旋持衡旋上當脫擁字載歌藝文類聚四十三御覽五百七十一引竝作再歌外紀說此事亦然惟於歌卿雲後云帝乃再歌擁旋持衡枕首而笑曰時哉夫天下非一人之天下也亦見乎鐘石竽瑟此則上下舛亂劉道原所据大傳已失其舊矣案曰宋書符瑞志禹乃與九招之樂致異物鳳皇來翔又曰舜在位十有四年奏鐘石笙筦未罷而<pb n="43a"/>天大雷雨疾風發屋拔木桴鼓播地鐘磬亂行舞人頓伏樂正狂走舜乃擁璿持衡而笑曰明哉乎天下非一人之天下也亦乃見於鐘石笙筦乎乃薦禹於天使行天子事於時和氣普應慶雲興焉若煙非煙若雲非雲郁郁紛紛蕭索輪囷百工相和而歌卿雲帝乃倡之日慶雲爛兮糺縵縵兮日月光華旦復旦兮羣臣咸進稽首日明明上天爛然星陳日月光華宏予一人帝乃再歌曰日月有常星辰有亦四時從經萬姓允誠於予論樂配天之靈遷於聖賢莫不咸聽鼚乎鼓之軒乎舞之精華旣竭褰裳去之於是八風脩通慶雲藂藂蟠龍奮迅於其藏蛟魚踊躍於其淵龜鼈咸出其穴遷虞而事夏宋志此文蓋悉本大傳今大傳舜五祀十二祀十四祀十五祀之事錯見書籍所引闕佚不全又先後乖舛吳中舊本徒据太平御覽樂部九所引一條實多闕漏考路史後紀十二有虞紀言維五祀定鐘石論人聲興韶於大麓之野還歸二年作大唐之歌聲成而絑鳳至故其樂曰舟張辟雍鶬鶬相從八風回回鳳皇喈喈困學紀聞卷二引大傳樂曰以下四句是宐與大唐之歌相屬<pb n="43b"/>也御覽樂部九引歌者三年乃知乎王世明有不世之義此十七字亦宐綴樂日四句之下葢所謂歌者卽歌大唐之歌也所謂明有不世之義卽指堯禪舜而言也儀禮經傳通解續卷二十二引維十有三祀帝乃稱王而入唐郊猶以丹朱爲尸正說舜受禪事下言百執事咸知王世不絕必有繼祖守宗廟之君與乃知王世明有不世之義正相對照是此段宜與歌者三年三句相屬也路史發揮五注引虞傳云十四祀笙管變天大雷雨疾風爲遜禹之事北堂書鈔引維十有四祀鐘石笙筦變云云通鑑前編引維十有四祀帝乃雍而歌者重篇是此數條宐相屬也宋書符瑞志說舜十四年奏樂事甚詳與北堂書鈔所引大傳合則宋志之爲全採大傳無疑書鈔所引有不備者當据宋書路史補之也路史後紀十二敘舜咨禹而㢲位下云鐘石渝笙筦變未及終天大雷電烈風大木盡拔大屋盡發宫羽盡革二工伏柷以操雅帝乃雍而歌者重篇樂人重贊舞人復綴乃更容貳節僃十有二變奏肆夏而納以孝成四岳三公曁百執事咸贊于帝者尙稽太室唐爲虞賓始而狂然<pb n="44a"/>汔兹羡于四海誠禹之命敷于四海韶爲賓而雍爲主人矣尋路史此段多本大傳其次第略可見帝乃雍而歌者重篇在鐘石笙筦變之下尙有樂正重贊舞人復綴數語而始奏肆夏納以孝成尙稽太室唐爲虞賓一節据文選曲水詩序注乃十有五祀事路史乃與歌雍重篇聯爲一時今詳審文義納以敎成以上當爲十四祀事下當接歌者二年而廟中苟有歌大化大訓六府九原而夏道興舜爲賓客以下當從選注爲十五祀事其上當据前編増祀者貳尸一語如此則文從而不紊矣聖賢羣輔錄云十有五祀後又有百工相和而歌慶雲八伯稽首而進見是卿雲之歌在十五祀後也通鑑前篇引虞夏傳維十有四祀帝乃雍而歌者重篇下卽接云于時俊乂百工相和而歌卿雲云云亦失次今參訂諸書所徴更定之如左</hi>
今重定傳文<lb/>
維五祀定鐘石論人聲乃及鳥獸咸變於前故更箸<lb/>
<pb n="44b"/>
四時推六律六吕詢十有二變而道宏廣五作十道<lb/>
孝力爲右秋養耆老而春食孤子乃浡然招樂興於<lb/>
大鹿之野報<hi>一作執</hi>事還歸二年<graphic n="KR2611" url="https://raw.githubusercontent.com/kanripo/KR-Gaiji/master/images/KR2611.png" mimeType="image/png"/>然乃作大唐之歌<lb/>
樂曰舟張辟雍鶬鶬相從八風回回鳳皇喈喈歌者三<lb/>
年昭然乃知乎王世明有不世之義維十有三祀帝<lb/>
乃稱王而入唐郊猶以丹朱爲尸於時百執事咸昭<lb/>
然乃知王世不絕爛然必自有繼祖守宗廟之君維<lb/>
十有四祀鐘石笙筦變聲樂未罷疾風發屋天大雷<lb/>
雨帝沈首而笑曰明哉非一人之天下也乃見於鐘<lb/>
石<hi>案曰雷雨下當依宋書符瑞志補桴鼓播地鐘磬亂行舞人頓伏樂正狂走帝乃擁璿持衡凡二十<pb n="45a"/>二字又發屋下補拔木二字明哉下補天下二字乃見于鐘石下補笙筦乎三字</hi>帝乃雍而<lb/>
歌者重篇<hi>此下當依路史後紀十二補樂正重贊舞人復綴乃更容貳節僃十有二變凡十八字</hi>招爲賓客而雍爲主人始奏肆夏納以孝成還歸<lb/>
二年而廟中苟有歌大化大訓六府九原而夏道興<lb/>
維十有五祀祀者貳尸舜爲賓客而禹爲主人樂正<lb/>
進贊曰尙考太室之義唐爲虞賓至今衍於四海成<lb/>
禹之變垂於萬世之後於時卿雲聚俊乂集百工相<lb/>
和而歌卿雲帝乃倡之曰卿雲爛兮礼<hi>案曰礼字當作糺</hi>縵<lb/>
縵兮日月光華旦復旦兮八伯咸進稽首曰明明上<lb/>
天爛然星陳日月光華宏予一人帝乃再<hi>案曰再字一作載</hi>
<pb n="45b"/>
歌旋持衡曰日月有常星辰有行四時從經萬姓允<lb/>
誠於予論樂配天之靈遷于賢聖莫不咸聽鼚乎鼓<lb/>
之軒乎舞之菁華已竭褰裳去之于時八風循通卿<lb/>
雲藂藂蟠龍賁信於其藏蛟魚踊躍於其淵龜鼈咸<lb/>
出於其穴遷虞而事夏也<lb/>
<pb n="46a"/>
</p>
<p>
尙書大傳卷一下　受業嘉應吳蘭修校<lb/>
<pb n="47a"/>
尙書大傳辨譌<lb/>
尙書大傳南宋時已多佚脫今坊間盛行盧氏雅雨<lb/>
堂本譌漏不可勝舉如納之大麓之野烈風雷雨不<lb/>
迷致之以昭華之玉乃尙書逸篇文見水經濁漳水<lb/>
注而誤入唐傳厥兆天子爵乃尙書逸篇文見白虎<lb/>
通爵篇而誤入母逸傳太平御覽兵部三十五引白<lb/>
虎通曰戰者何謂也尙書大傳曰戰者憚驚之也又<lb/>
曰諸侯之義非天子之命不得動衆𧺫伐殺不義者<lb/>
所以強幹弱枝尊天子卑諸侯也又曰以下仍是白<lb/>
虎通文見今本誅伐篇而誤入鮮誓傳困學紀聞云<lb/>
<pb n="47b"/>
費誓說文作粊史記作肹太傳作鮮度作刑以誥四<lb/>
方周禮注云度作詳刑案此大傳作鮮四字斷句度<lb/>
作刑以下又一事而誤連鮮度作刑以誥四方爲句<lb/>
入甫刑傳學禮帝入東學至化輯于下矣一段乃大<lb/>
戴禮<graphic n="KR0854" url="https://raw.githubusercontent.com/kanripo/KR-Gaiji/master/images/KR0854.png" mimeType="image/png"/>傅篇文注亦盧辯注而誤連宣王問於春子<lb/>
條入略說補遺所採亦多誤毛詩生民正義偁上傳<lb/>
云下傳云皆謂毛傳又引五帝傳云堯見天因邰而<lb/>
生后稷因之案此乃卽有邰家室句毛傳文疏五帝<lb/>
二字有譌而誤仞爲大傳文選應休璉與從弟君苗<lb/>
君胄書注引尙書大傳曰扶寸而合不崇朝而雨天<lb/>
<pb n="48a"/>
下鄭<graphic n="KR0975" url="https://raw.githubusercontent.com/kanripo/KR-Gaiji/master/images/KR0975.png" mimeType="image/png"/>曰四指爲扶下云扶音膚此三字乃李善語<lb/>
而誤并爲鄭注毛詩文王正義書傳之美太公言其<lb/>
翼佐文武身有殊勛世祚太公以表東海案正義所<lb/>
偁書傳似泛舉傳記非謂伏生大傳盧學士文弨續<lb/>
補遺載神農始治農功一條二十二字出楊泉物理<lb/>
論容成作厤一條出世本竝見藝文類聚卷五歲時<lb/>
部下及御覽卷十六日者陽德之母一條十八字月<lb/>
羣陰之宗一條十五字竝出皇甫謐年厤見藝文類<lb/>
聚卷一天部御覽天四湛濁爲地至故地者濁陰也<lb/>
一條三句首句出神農書下二句出黃帝素問竝見<lb/>
<pb n="48b"/>
類聚卷六地部分引河色黃赤一條二十五字出物<lb/>
理論見類聚卷八水部上及御覽六十一往古之時<lb/>
至女媧殺黑龍以祭冀州一條二十一字出淮南子<lb/>
下引鄭注云冀州取地以爲名也云云三十一字乃<lb/>
釋名文竝見類聚卷六州部連引堯南撫交阯一條<lb/>
見水經三十七淹水注惟首五字是大傳文其下于<lb/>
禹貢荆州之南云云十五字乃酈道元語洧盤之水<lb/>
出崦嵫山一條出禹大傳此別一古書見楚詞章句<lb/>
五年一朝一條見公羊傳桓元年注惟首四字疏云<lb/>
虞傳文其下王者亦貴得天下之歡心云云三十五<lb/>
<pb n="49a"/>
字乃何休語文王受命四年伐昆夷一條見詩大雅<lb/>
譜正義惟首九字是大傳文下云采薇爲伐昆夷而<lb/>
作乃孔穎達語成王之幼在襁褓一條見詩斯干正<lb/>
義下云襁褓縳兒被也五字亦穎達語綴之以食而<lb/>
弗殊有族食族燕之禮也一條見毛詩角弓正義上<lb/>
句引禮記大傳下句則穎達語武王伐紂都洛邑未<lb/>
成陰寒大雪一條九十八字出金匱見類聚卷二雪<lb/>
部凡羣妃御見之法一條自首至望後反之七十八<lb/>
字乃周禮九嬪注文自凡進御君所至旣御著于右<lb/>
手四十八字乃詩邶風靜女毛傳文自孔子曰日者<lb/>
<pb n="49b"/>
天之明至使婦從夫放月紀二十九字亦周禮九嬪<lb/>
注文正義以爲出孝經援神契黃帝妃嫫母一條二<lb/>
十二字乃列女傳文引見類聚十五后妃部夏刑二<lb/>
百一條十八字乃周禮司刑注文而盧氏一切羼入<lb/>
大傳孔廣林本据初學記帝王部增夢睂與髮等五<lb/>
字而初學記無此文乃見北堂書鈔引帝王世紀又<lb/>
引周文王至磻溪云云亦据初學記漁部然此乃尙<lb/>
書中候文初學記誤爲大傳又如舜讓于德不怡惟<lb/>
刑之謐哉予欲聞五聲六律八音采政忽禺鐵滎播<lb/>
旣都被明都予辛壬娶塗山癸甲生啓有火自上復<lb/>
<pb n="50a"/>
于下至于王屋流爲烏其色赤其聲魄上刑挾輕下<lb/>
刑挾重天齊乎人假我一日以上雖系今文尙書然<lb/>
不宜與傳相亂其采女則有逸罰句本爾雅注恐是<lb/>
引般庚或粊誓之文而小有誤今竟依邢氏斷爲今<lb/>
文采粊誓曰<graphic n="KR1423" url="https://raw.githubusercontent.com/kanripo/KR-Gaiji/master/images/KR1423.png" mimeType="image/png"/>乃擭敜乃阱引見周禮注下句亦引<lb/>
見說文攴部眞古文也今竟依賈疏斷爲今文皆不<lb/>
足據其篇次之亂者如古者處師一條雜記正義引<lb/>
作洛誥傳五嶽視三公一條王制正義引作夏傳此<lb/>
本竝入咎繇謨天子三公一條据考工記序工正義<lb/>
引鄭夏傳注云云又古者天子三公一條通解王制<lb/>
<pb n="50b"/>
之戊引注云此夏時之官是兩文竝在夏傳中而此<lb/>
本一入堯典傳一入太誓傳周以至動一條檀弓正<lb/>
義公羊傳隱元年疏竝云略說文而此本入甘誓傳<lb/>
古之帝王必有大學小學一條王制正義引作周傳<lb/>
天子諸侯必有公桑𧖟室一條毛詩瞻卬正義引作<lb/>
夏傳祭之爲言察也一條御覽五百二十四引作周<lb/>
傳此本皆誤入略說又說命傳似當爲毋逸傳<hi>毋佚其在高宗乃或諒陰三年不言</hi>武成傳似當爲牧誓傳<hi>今文牧誓載史記</hi>微子<lb/>
之命似當爲微子<hi>麥秀之歌當在行遯時作</hi>歸禾似當爲嘉禾<hi>大傳之序有嘉禾</hi>至所載鄭氏大傳注如下刑墨幪注幪音蒙<lb/>
<pb n="51a"/>
三字乃文選求賢良詔注及七命注之文八伯注八<lb/>
伯者據畿外八州畿内不置伯鄕遂之吏主之十九<lb/>
字乃鄭志答張逸問之文舞株離注詩云彼黍離離<lb/>
六字乃周禮鞮鞻氏正義文　魚魚刀注　字夾注<lb/>
渠成切三字乃玉海王會解注後王伯厚語高宗梁<lb/>
闇注闇讀如䳺䳺謂廬也八字乃禮記鄭注文決關<lb/>
梁踰城郭而略盜者其刑髕一條注此二千五百罪<lb/>
之目略也至閉于宫中三十九字乃周禮司刑注文<lb/>
師乃鼓䵾譟注音符二字乃周禮大司馬釋文語盧<lb/>
學士考異在旋機玉衡條載别本有鄭注云轉運者<lb/>
<pb n="51b"/>
爲機持正者爲衡案此乃鄭尙書注文見文選李蕭<lb/>
遠運命論注白魚入于舟中條載别本有鄭注云燔<lb/>
魚以祭變禮也亦鄭尙書注文見後漢書杜篤傳注<lb/>
四年營侯衞條載别本有鄭注云建侯衞是封衞侯<lb/>
云云五十四字乃毛詩豳風譜正義文遂踐奄條載<lb/>
詩正義引此云多方傳鄭有注云奄國在淮夷之㫄<lb/>
云云三十字案破斧正義引書傳三年伐奄下引多<lb/>
方云云注云云乃孔穎達引尙書及鄭君尙書注之<lb/>
文凡此皆舛繆之甚不可不亟正者也<lb/>
尙書大傳卷五　受業嘉應吳蘭修校<lb/>
<pb n="52a"/>
</p>
<p>
</p>
  </div>
</body>
</text>
</TEI>
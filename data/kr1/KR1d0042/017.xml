<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儀禮章句卷十七</head> <lb/>
    <p>
<pb n="1a"/>
欽定四庫全書<lb/>
　儀禮章句卷十七<lb/>
　　　　　　　　　　　　　　同知吴廷華撰<lb/>
　有司徹第十七<hi>有司助祭諸執事也徹謂祭畢徹俎豆之實以賓尸于堂也上篇卒食三</hi>
　<hi>獻而𧃊改饌西北隅此徹之節也徹而賓尸蓋以紓其象神之勞又據特牲禮卒食三獻後尚有獻賓衆</hi>
　<hi>及旅酬無算爵諸節上篇曾未之及俱于此篇賓尸不賓尸詳之故劉向以此為少牢之下篇其别為一</hi>
　<hi>篇而加以有司徹之名當起于兩戴鄭氏因之然向說是也此于五禮屬吉禮當第二第十七說非詳士</hi>
　<hi>冠禮禮案注以此為祊繹據詩及爾雅祊是祭前求神之  繹是明日又祭之禮皆别用牲賓尸又祭之</hi>
<pb n="1b"/>
　<hi>餘節爾此篇有賓而無祭又牲即尸食之餘尚可謂之繹乎又有司徹三字不足槩一篇大義是當依劉氏作</hi>
　<hi>少牢下篇今姑仍其舊而存是說以正之說經處則仍曰上下篇</hi>
有司徹埽堂<hi>汎埽曰埽埽席前曰拚此汎埽也為賓尸于堂新之埽者有司也</hi>司宫攝酒<lb/>
<hi>詳士冠禮攝酒用司宫者據燕禮司宫設奠故攝酒亦其職與</hi>乃燅<hi>音尋又/徐鹽反</hi>尸俎<hi>用甑甗温于爂也正祭之俎而曰尸俎為賓尸言之且有肵俎在也諸俎皆温以尸為主故獨言尸此饔人司士為之</hi>卒燅<lb/>
乃升羊豕魚三鼎無腊與膚<hi>注膚從豕蓋祭餘減少故併之腊亦當併但無考爾  注謂以腊為庶羞存叅</hi>乃設扄鼏　陳鼎于門外如初<hi>初謂正祭下並同  以上備具</hi>
乃議侑于賓以異姓<hi>議詢謀也擇賓之賢者以侑尸即名曰侑示利養之用也用異姓廣敬也</hi>
<pb n="2a"/>
宗人戒侑<hi>不用祝賓異于祭</hi>侑出　俟于廟門之外<hi>尸在外次就之</hi>司宫<lb/>
筵于戸西南面<hi>尸席</hi>又筵于西序東面<hi>侑席侑以上立</hi>尸與侑北<lb/>
面于廟門之外西上<hi>尸北面所謂全乎臣子也侑亦北面</hi>主人出迎尸　宗<lb/>
人擯　主人拜　尸答拜　主人又拜侑　侑答拜　主<lb/>
人揖　先入門右<hi>道之</hi>尸入門左　侑從亦左　揖乃讓<hi>没霤相揖及階又讓</hi>主人先升自阼階　尸侑升自西階　西楹西北<lb/>
面東上<hi>尸在東</hi>主人東楹東北面拜至　尸答拜<hi>拜至賓禮之始也</hi>
主人又拜侑　侑答拜<hi>以上迎尸</hi>乃舉<hi>舉鼎</hi>司馬舉羊鼎　司士<lb/>
<pb n="2b"/>
舉豕鼎舉魚鼎　以入　陳鼎如初　雍正執一匕以從<lb/>
　雍府執二匕以從<hi>變四為二無膚及腊鼎也</hi>司士合執二俎以從<lb/>
司士贊者亦合執二俎以從<hi>四俎為尸侑主人主婦正俎也</hi>匕皆加于鼎<lb/>
東枋　二俎設于羊鼎西西縮　二俎皆設于二鼎西亦<lb/>
西縮　雍人合執二俎　陳于羊鼎西並皆西縮<hi>此加俎也並二以並此言並則上四俎不並也</hi>覆二疏匕于其上皆縮爼西枋<hi>疏匕疏通刻為雲氣曰覆曰縮則葉鄉下而直設于俎也未用故覆之備以上設鼎俎右第一章先事陳設面位之儀凡四節一具二立侑三迎尸四設鼎俎</hi>主人降受宰几<hi>言為受几降也下乃受之几自東方來當受于阼階<pb n="3a"/>東</hi>尸侑降　主人辭　尸對　宰授几　主人受　二<lb/>
手横執几　揖尸<hi>獨揖尸使升几為尸設也</hi>主人升　尸侑升　復<lb/>
位　主人西面左手執几縮之　以右袂推拂几三<hi>外拂之</hi>二手横執几　進授尸于筵前　尸進二手　受于<lb/>
手間<hi>主人兩手之間</hi>主人退　尸還几縮之<hi>還几者横受几乃轉几而縮之也</hi>
右手執外亷<hi>將北面設于筵上之東故右手北面以東為右也</hi>北面奠于筵上<lb/>
　左之南縮　不坐<hi>尚有事</hi>主人東楹東北面拜<hi>拜送几</hi>尸<lb/>
復位　尸與侑皆北面答拜<hi>侑亦拜從尸也</hi>主人降洗　尸侑<lb/>
<pb n="3b"/>
降<hi>主人亦辭降</hi>尸辭洗　主人對　卒洗揖　主人升　尸<lb/>
侑升　尸西楹西北面拜洗　主人東楹東北面奠爵<lb/>
答拜　降盥　尸侑降　主人辭　尸對　卒盥　主<lb/>
人揖升　尸侑升　主人坐取爵　酌獻尸　尸北面<lb/>
拜受爵　主人東楹東北面拜送爵　主婦自東房薦<lb/>
韭菹醢<hi>醓醢也以下八豆籩皆朝事之實經主人主婦交致爵各兩豆籩未詳其實當視此也</hi>坐<lb/>
奠于筵前　菹在西方　婦贊者執昌菹醢<hi>昌昌本也醢麋臡蓋臡與醢一也</hi>以授主婦　主婦不興　受　陪設于南　昌<lb/>
<pb n="4a"/>
在東方　興取籩于房䵄<hi>芳中反</hi>蕡<hi>扶云反麻皆熬者麥曰䵄  子曰蕡</hi>坐<lb/>
設于豆西　當外列　䵄在東方　婦贊者執白黒以<lb/>
授主婦<hi>亦熬者稻曰白黍曰黒</hi>主婦不興　受　設于初籩之南<lb/>
　白在西方　興退<hi>以上主人獻尸及薦</hi>乃升　司馬朼羊　亦<lb/>
司馬載<hi>兩司馬也一匕一載下司士同</hi>載右體　肩　臂　肫　骼<lb/>
臑<hi>正祭臑在臂下此在骼下者折之為肉湆俎也見下</hi>正脊一　脡脊一　横脊<lb/>
一　短脅一　正脅一　代脅一<hi>正祭脊脅六體各二骨此各存一骨豕俎同</hi>腸一<hi>少/二</hi>胃一<hi>少/二</hi>祭肺一<hi>少二舉肺/一入肉湆</hi>載于一俎<hi>此司士所設第<pb n="4b"/>一爼也蓋正俎不他用他俎之實以次并載于此</hi>羊肉湇<hi>肉湇肉在汁/中者加俎</hi>臑折<hi>正俎所折</hi>正脊一　正脅一　腸一　胃一<hi>四者皆正俎之分</hi>嚌肺一<lb/>
<hi>離肺也即舉肺自正俎分此</hi>載于南爼<hi>此雍人所設羊俎西二俎之一進即并載于正俎此二俎則更番迭用者也正俎先載餘臨事載之此為之目爾  案俎不可以盛湇故疏謂在鼎有汁在俎無汁非也據聶氏崇義云宋初俎有舟禮圖酒尊舟如槃俎之舟亦然  愚嘗從那拉監丞家見之刳木為槃深可五寸加于俎上大小如俎仍存舟名則肉湆匕湆皆當以舟盛之以經無明文古制遂失傳爾</hi>司士匕豕<lb/>
　亦司士載　亦右體　肩　臂　肫　骼　臑<hi>豕臑未聞其折亦在下者不與羊俎異也</hi>正脊一　脡脊一　横脊一　短脅一<lb/>
<pb n="5a"/>
　正脅一　代脅一<hi>脊脅同</hi>膚五<hi>膚九今/存五</hi>嚌肺一<hi>祭肺三無存</hi>
載于一俎<hi>此亦雍人所設更迭用之者也</hi>侑爼　羊左肩　左肫　正<lb/>
脊一　脅一　腸一　胃一　切肺一<hi>亦折</hi>載于一俎<hi>用左則無右體可知此正爼司士所設第二俎也</hi>侑爼　豕左肩折　正脊一<lb/>
脅一　膚三　切肺一　載于一俎<hi>此雍人所設者</hi>阼俎　羊<lb/>
肺一<hi>舉肺</hi>祭肺一<hi>亦羊/肺</hi>載于一俎<hi>爼無體下于尸以肺代之肺尊此正俎司士所設第三俎也</hi>羊肉湆　臂一<hi>用左侑用肩主人用臂下之也</hi>脊一　脅一<lb/>
腸一　胃一　嚌肺一　載于一俎<hi>此雍人所設者</hi>豕脀<hi>爼也</hi>臂<lb/>
<pb n="5b"/>
一　脊一　脅一　膚三　嚌肺一　載于一俎<hi>此雍人所設者</hi>主婦俎　羊左臑　脊一　脅一<hi>皆用左</hi>腸一　胃一<lb/>
　膚一<hi>無豕體而用膚以主人無羊體不敢備也</hi>嚌羊肺一<hi>無祭肺有嚌肺亦下于侑</hi>載<lb/>
于一俎<hi>此正爼司士所設第四俎也</hi>司士朼魚　亦司士載　尸俎<lb/>
五魚　横載之　侑主人皆一魚　亦横載之<hi>上篇十五魚此惟七魚者餘以為膴也</hi>皆加膴祭于其上<hi>割魚腹為/大臠以祭</hi>卒升<hi>以上載俎凡十二俎前入時惟六俎蓋四正俎不他用故先升之其二俎則更迭用之時至乃升</hi>賓長設羊俎<lb/>
于豆南<hi>昌菹醢之南也</hi>賓降　尸升筵自西方　坐　左執爵<lb/>
<pb n="6a"/>
　右取韭菹　㨎于三<hi>亦當作二</hi>豆　祭于豆間　尸取䵄<lb/>
蕡<hi>近席故自取之</hi>宰夫贊者取白黒　以授尸<hi>白黒逺故須授</hi>尸受<lb/>
兼祭于豆祭　雍人授次賓疏匕與俎<hi>匕湆下同</hi>受于鼎西<lb/>
　左手執俎左廉縮之　郤右手執匕枋<hi>將受湇故仰手</hi>縮于<lb/>
俎上　以東面受于羊鼎之西　司馬在羊鼎之東<lb/>
二手執挑<hi>石經作桃</hi>匕枋以挹湇注于疏匕<hi>挑他羔反又讀如或舂或抌之抌音由用挑謂之歃制同匕而柄長  以挹注挹瀉也</hi>若是者三　尸興　左執<lb/>
爵　右取肺　坐祭之　祭酒　興左執爵<hi>右將受匕</hi>次賔<lb/>
<pb n="6b"/>
縮執匕俎以升<hi>此湇俎也以匕在俎故謂之匕俎匕必在俎者以須挹湇也肉湆俎不用匕者以肉可手取且不挹湇也</hi>若是以授尸<hi>曰若是者言如此縮執匕俎進即授尸嫌或置俎而授匕也</hi>尸郤手受匕枋　坐祭　嚌之　興覆手以授賓<lb/>
賓亦覆手以受<hi>本作授</hi>縮匕于俎上以降<hi>匕俎皆降</hi>尸席末坐<lb/>
啐酒　興坐奠爵拜　告㫖　執爵以興　主人北面<lb/>
于東楹東答拜　司馬羞羊肉湇　縮執俎　尸坐奠<lb/>
爵　興取肺　坐絶祭　嚌之　興反加于俎　司馬<lb/>
縮奠俎于羊湇爼南<hi>上羊湇俎已降矣又安得奠于其南敖氏曰湇音衍蓋據下尸酢主<pb n="7a"/>人司馬羞肉湇俎奠于羊爼西乃載之載于羊俎也此亦載于羊俎亦應奠于羊俎旁敖說是也</hi>乃載<lb/>
于羊俎　卒載俎　縮執爼以降　尸坐執爵以興<lb/>
次賓羞羊燔<hi>上載俎無燔則自内塾來也下並同</hi>縮執俎　縮一燔于俎<lb/>
上　鹽在右　尸左執爵　受燔<hi>右受</hi>㨎于鹽　坐振祭<lb/>
　嚌之　興加于羊俎　賓縮執爼以降　尸降筵<lb/>
北面于西楹西　坐卒爵　執爵以興　坐奠爵拜<lb/>
執爵以興　主人北面于東楹東答拜　主人受爵<lb/>
尸升筵　立于筵末<hi>以上薦豆俎卒爵</hi>主人酌獻侑　侑西楹<lb/>
<pb n="7b"/>
西北面拜　受爵　主人在其右北面答拜　主婦薦<lb/>
韭菹醢　坐奠于筵前　醢在南方　婦贊者執二籩<lb/>
䵄蕡　以授主婦　主婦不興　受之　奠䵄于醢南<lb/>
　蕡在䵄東　主婦入于房　侑升筵自北方　司馬<lb/>
横執羊俎以升　設于豆東　侑坐　左執爵　右取<lb/>
菹　㨎于醢　祭于豆間　又取䵄蕡　同祭于豆祭<lb/>
　興左執爵　右取肺　坐祭之　祭酒　興左執爵<lb/>
　次賓羞羊燔　如尸禮　侑降筵自北方　北面于<lb/>
<pb n="8a"/>
西楹西　坐卒爵　執爵以興　坐奠爵拜　主人答<lb/>
拜<hi>以上主人獻侑</hi>尸受侑爵降洗<hi>酢主人</hi>侑降　立于西階西東<lb/>
面　主人降自阼階　辭洗<hi>尸亦辭降</hi>尸坐奠爵于篚　興<lb/>
對　卒洗　主人升　尸升自西階　主人拜洗　尸<lb/>
北面于西楹西　坐奠爵答拜　降盥　主人降　尸<lb/>
辭　主人對　卒盥　主人升　尸升　坐取爵酌<lb/>
司宫設席于東序西面　主人東楹東北面拜　受爵<lb/>
　尸西楹西北面答拜　主婦薦韭菹醢　坐奠于筵<lb/>
<pb n="8b"/>
前　菹在北方　婦贊者執二籩䵄蕡　主婦不興<lb/>
受　設䵄于菹西北　蕡在䵄西　主人升筵自北方<lb/>
　主婦入于房　長賓設羊俎于豆西　主人坐　左<lb/>
執爵　祭豆籩　如侑之祭　興左執爵　右取肺<lb/>
坐祭之　祭酒興　次賓羞匕湇如尸禮　席末坐啐<lb/>
酒　執爵以興　司馬羞羊肉湇　縮執俎　主人坐<lb/>
奠爵于左　興受肺<hi>言受則有授授其設俎者與</hi>坐絶祭　嚌之<lb/>
興反加于湇俎　司馬縮奠湇俎于羊俎西　乃載之<lb/>
<pb n="9a"/>
　卒載縮執虚俎以降　主人坐取爵以興　次賓羞<lb/>
燔　主人受如尸禮　主人降筵自北方　北面于阼<lb/>
階上坐卒爵　執爵以興　坐奠爵拜　執爵以興<lb/>
尸西楹西答拜　主人坐奠爵于東序南　侑升　尸<lb/>
侑皆北面于西楹西　主人北面于東楹東　再拜崇<lb/>
酒　尸侑皆答再拜<hi>侑亦從尸拜也</hi>主人及尸侑皆升就<hi>敖氏曰升就二字宜衍其一</hi>筵<hi>不降而曰升者升席也一以上尸酢主人右第二章一獻凡五節  主人獻尸薦豆籩二載俎三薦豆俎卒爵四主人獻侑五尸酢主人而一獻畢</hi>司宫取爵于篚　以授<lb/>
<pb n="9b"/>
婦贊者于房東<hi>房外之東</hi>以授主婦　主婦洗爵于房中<lb/>
出實爵　尊南西面拜獻尸　尸拜于筵上受　主婦<lb/>
西面于主人之席北拜送爵　入于房　取一羊鉶<lb/>
坐奠于韭菹西　主婦贊者執豕鉶以從　主人不興<lb/>
　受　設于羊鉶之西　興入于房　取糗與腶脩<hi>籩人注云用粉稻米黍米合蒸曰餌糗者𢷬粉為餌也腊人注云乾肉薄折曰脯捶之而施薑桂曰腶脩</hi>執以<lb/>
出　坐設之　糗在蕡西　脩在白西　興立于主人<lb/>
席北西面　尸坐　左執爵　祭糗脩　同祭于豆祭<lb/>
<pb n="10a"/>
　以羊鉶之柶挹羊鉶　遂以挹豕鉶　祭于豆祭<lb/>
祭酒　次賓羞豕匕湇　如羊匕湇之禮　尸坐<hi>此言坐則受匕湇興也</hi>啐酒　左執爵　嘗上鉶<hi>羊鉶也右嘗之</hi>執爵以興<lb/>
坐奠爵拜　主婦答拜　執爵以興　司士羞豕脀<hi>上尸俎無豕脀經又不言豕俎則司士所載豕俎即此脀明矣</hi>尸坐奠爵興　受　如羊<lb/>
肉湇之禮<hi>亦奠之以俎降</hi>坐取爵興　次賓羞豕燔　尸左執<lb/>
爵　受燔　如羊燔之禮　坐卒爵拜　主婦答拜<hi>以上主婦獻尸</hi>受爵　酌獻侑　侑拜受爵　主婦主人之北西<lb/>
<pb n="10b"/>
面<hi>今文無西面</hi>答拜　主婦羞糗脩　坐奠糗于䵄南　脩<lb/>
在蕡南　侑坐　左執爵　取糗脩　兼祭于豆祭<lb/>
司士縮執豕脀　以升　侑興　取肺　坐祭之　司<lb/>
士縮奠豕脀于羊爼之東　載于羊俎　卒乃縮執俎<lb/>
以降　侑興　次賓羞豕燔　侑受如尸禮　坐卒爵<lb/>
拜　主婦答拜<hi>以上主婦獻侑</hi>受爵　酌以致于主人　主人<lb/>
筵上拜受爵　主婦北面于阼階上答拜　主婦設二<lb/>
鉶與糗脩如尸禮　主人共祭糗脩<hi>共祭即上所謂兼祭也</hi>祭鉶<lb/>
<pb n="11a"/>
　祭酒　受豕匕湇　拜啐酒　皆如尸禮　嘗鉶<lb/>
不拜　其受豕脀　受豕燔　亦如尸禮　坐卒爵拜<lb/>
　主婦北面答拜　受爵<hi>主人不致爵略也人以上主婦致爵于主</hi>尸降<lb/>
筵　受主婦爵以降<hi>將酢主婦</hi>主人降　侑降<hi>皆從降</hi>主婦入<lb/>
于房<hi>婦人不從降亦不辭洗禮略也</hi>主人立于洗東北西面　侑東面<lb/>
于西階西南　尸易爵于篚　盥洗爵　主人揖尸侑<lb/>
<hi>卒洗揖之升也</hi>主人升　尸升自西階　侑從　主人北面立<lb/>
于東楹東　侑西楹西北面立　尸酌　主婦出于房<lb/>
<pb n="11b"/>
　西面拜受爵　尸北面于侑東拜　主婦入于房<lb/>
司宫設席于房中南面<hi>設席者夫婦等也房中則男女之别也</hi>主婦立于<lb/>
席西<hi>今文曰南面立于席西</hi>婦贊者薦韭菹醢　坐奠于筵前<lb/>
菹在西方　婦人贊者執䵄蕡以授婦贊者<hi>注婦人贊者謂宗婦之少者</hi>婦贊者不興受　設䵄于菹西　蕡在䵄南　主<lb/>
婦升筵　司馬設羊俎于豆南　主婦坐　左執爵<lb/>
右取菹　㨎于醢　祭于豆間　又取䵄蕡　兼祭于<lb/>
豆祭　主婦奠爵　興取肺　坐絶祭　嚌之　興加<lb/>
<pb n="12a"/>
于俎　坐挩手　祭酒　啐酒　次賓羞羊燔　主婦<lb/>
興受燔　如主人之禮　主婦執爵以出于房　西面<lb/>
于主人席北立　卒爵<hi>不坐非其位也</hi>執爵拜<hi>執爵拜變于主人</hi>尸西<lb/>
楹西北面答拜　主婦入　立于房<hi>入房立于席西右以上尸酢主婦第三章亞獻凡四節一主婦獻尸二主婦獻侑三主婦致爵于主人四尸酢主婦</hi>尸主人及侑<lb/>
皆就筵　上賓洗爵以升　酌獻尸　尸拜受爵　賓<lb/>
西楹西北面拜送爵　尸奠爵于薦左<hi>止爵</hi>賓降<hi>以上賓長獻尸止爵</hi>主人降洗爵<hi>明本作觶應作觶事將酬尸也尸方止爵即酬之者尸  畢乃徧獻也</hi>尸<lb/>
<pb n="12b"/>
侑降　主人奠爵于篚辭　尸對　卒洗揖<hi>主人揖升</hi>尸升<lb/>
　侑不升<hi>辟酬尸</hi>主人實爵酬尸　東楹東北面坐奠爵<lb/>
拜　尸西楹西北面答拜　坐祭遂飲　卒爵拜　尸<lb/>
答拜　降洗　尸降辭　主人奠爵于篚對　卒洗<lb/>
主人升　尸升　主人實爵　尸拜受爵　主人反位<lb/>
答拜<hi>授爵席前復阼階上位乃拜</hi>尸北面坐奠爵于薦左<hi>不舉神恵不敢數専也人以上主  酬尸</hi>尸侑主人皆升筵　乃羞　宰夫羞房中之<lb/>
羞于尸侑主人主婦　皆右之<hi>房中之羞明自房中來也周官羞籩之實糗餌<pb n="13a"/>粉餈羞豆之實酏食糝食糗熬也粉屑之也𢷬稻黍熬大豆合蒸曰餌餅之曰餈酏<graphic n="KR0673" url="https://raw.githubusercontent.com/kanripo/KR-Gaiji/master/images/KR0673.png" mimeType="image/png"/>也溲稻米合狼臅膏為之謂狼臆中膏也糝小切牛羊豕肉合稻米為餌煎之  餈昨資反酏以支反食並音嗣糝素感反<graphic n="KR0673" url="https://raw.githubusercontent.com/kanripo/KR-Gaiji/master/images/KR0673.png" mimeType="image/png"/>之然反溲所柳反臅昌蜀反一音粟</hi>司士羞庶羞于尸侑主人主婦　皆左<lb/>
之<hi>庶羞羊臐豕膮皆有胾醢聘禮詳之右隂左陽也  以上羞</hi>主人降　南面拜衆<lb/>
賓于門東<hi>言門東明就拜之</hi>三拜　衆賓門東北面皆答壹<hi>今文作一</hi>拜　主人洗爵　長賓辭<hi>不言降未升也</hi>主人奠爵于篚<lb/>
興對　卒洗升酌　獻賓于西階上　長賓升　拜受<lb/>
爵　主人在其右　北面答拜　宰夫自東房薦脯醢<lb/>
<pb n="13b"/>
　醢在西　司士設俎于豆北　羊骼<hi>古文作胳</hi>一<hi>左骼也一體禮殺也</hi>腸一　胃一　切肺一<hi>祭/肺</hi>膚一<hi>此俎及下衆賓等脀俱不升前亦未載上注所謂事至乃載是也</hi>賓坐左執爵　右取肺　㨎于醢祭之<lb/>
執爵興取肺　坐祭之　祭酒　遂飲　卒爵　執以<lb/>
興　坐奠爵拜　執爵以興　主人答拜　受爵　賓<lb/>
坐取祭以降<hi>長賓也祭脯及肺也已所有事故先取之</hi>西面坐委于西階西<lb/>
南<hi>上不言賓位所在于此明之</hi>宰夫執薦以從　設于祭東　司士<lb/>
執俎以從　設于薦東　衆賓長升拜受爵　主人答<lb/>
<pb n="14a"/>
拜　坐祭立飲　卒爵　不拜既爵　宰夫贊主人酌<lb/>
<hi>主人毎獻畢奠空爵于棜宰夫酌授之</hi>若<hi>今文/作如</hi>是以辯<hi>亦宰夫贊也</hi>辯受爵<lb/>
其薦脯醢與脀　設于其位<hi>以長賓準之則隨獻隨設也  注謂徧獻乃薦未然</hi>
其位繼上賓而南　皆東面　其脀體儀也<hi>儀度也度尊體可用者用之註云亦有切肺膚</hi>乃升長賓　主人酌　酢于長賓<hi>主人自酢亦以辟尸</hi>西階上北面　賓在左　主人坐奠爵拜　執爵以<lb/>
興　賓答拜　坐祭遂飲　卒爵　執爵以興　坐奠<lb/>
爵拜　賓答拜　賓降　宰夫洗觶以升　主人受酌<lb/>
<pb n="14b"/>
<hi>古文作爵</hi>降酬長賓于西階南北面<hi>酬在堂下長賓獨有酬尊之</hi>賓在左<lb/>
　主人坐奠爵拜　賓答拜　坐祭遂飲　卒爵拜<lb/>
賓答拜　主人洗　賓辭　主人坐奠爵于篚對　卒<lb/>
洗升酌　降復位<hi>上酬位</hi>賓拜受爵　主人拜送爵　賓<lb/>
西面坐奠爵于薦左<hi>此將舉與尸别酬以上主人獻賓及</hi>主人洗升酌<lb/>
　獻兄弟于阼階上　兄弟之長升拜受爵　主人在<lb/>
其右答拜　坐祭立飲　不拜既爵　皆若是以辯<lb/>
辯受爵　其位在洗東西面北上<hi>東堂下</hi>升受爵<hi>再言升受爵為<pb n="15a"/>設薦之節謂每升則薦也</hi>其薦脀設于其位　其先生之脀折脅一<lb/>
膚一<hi>先生長兄弟也此有折脅尊之且明其餘不用脅也</hi>其衆儀也<hi>可用者用之無定品也以上主人獻兄弟</hi>主人洗<hi>易爵/洗也</hi>獻内賔于房中<hi>注獻于主婦之席東</hi>南面<lb/>
拜受爵<hi>户在南主人由户入故鄉之</hi>主人南面于其右答拜<hi>同面拜與上獻賓等</hi>坐祭立飲　不拜既爵　若是以辯　亦有薦脀<hi>以上主人獻内賓</hi>主人降洗<hi>易/爵</hi>升獻私人于阼階上<hi>家臣為私人獻私人而降洗重獻禮也</hi>拜于下升受　主人答其長拜<hi>謂室老及士</hi>乃降<lb/>
坐祭立飲　不拜既爵　若是以辯　宰夫贊主人酌<lb/>
<pb n="15b"/>
<hi>不親酌卑也</hi>主人于其羣私人不答拜<hi>嫌羣如其長也故特明之</hi>其位繼<lb/>
兄弟之南　亦北上　亦有薦脀<hi>兩曰亦卑之</hi>主人就筵<hi>古文曰升就筵私以上主人獻  人</hi>尸作三獻之爵<hi>特牲賓作之此尸親作之者賓禮然也</hi>司<lb/>
士羞湇魚<hi>湇中有魚故膴在其中猶肉湇也</hi>縮執俎以升　尸取膴祭<lb/>
　祭之　祭酒　卒爵　司士縮奠俎于羊俎南　横<lb/>
載于羊俎<hi>魚亦載于羊俎賓尸禮異也</hi>卒乃縮執俎以降　尸奠爵<lb/>
拜　三獻北面答拜受爵<hi>三獻亦賓也此爵賓所獻故拜而答之  以上尸作三獻爵</hi>酌獻侑　侑拜受　三獻北面答拜　司士<hi>本作馬</hi>羞<lb/>
<pb n="16a"/>
湇魚一　如尸禮　卒爵拜　三獻答拜　受爵　酌<lb/>
致主人　主人拜受爵　三獻東楹東北面答拜　司<lb/>
士羞一湇魚　如尸禮　卒爵拜　三獻答拜　受爵<lb/>
<hi>以上賓獻侑及主人</hi>尸降筵　受三獻　酌以酢之<hi>酢賓</hi>三獻西楹<lb/>
西北面拜受爵　尸在其右以授之　尸升筵南面答<lb/>
拜<hi>拜于席與主人别</hi>坐祭遂飲　卒爵拜　尸答拜　執爵以<lb/>
降賓于篚<hi>以上尸酢賓右第四章三獻之始終凡十節一賓長三獻爵止二主人酬尸三羞四主人獻賓及酬五主人獻兄弟六獻内賓七獻私人八尸作止爵九賓獻侑及主人十尸酢賓</hi>二人洗觶<lb/>
<pb n="16b"/>
<hi>三獻禮畢使二人舉觶為旅酬以廣神恵也與鄉飲酒及燕禮畧同</hi>升實爵　西楹西北<lb/>
面東上坐　奠爵拜　執爵以興　尸侑答拜　坐祭<lb/>
遂飲　卒爵　執爵以興　坐奠爵拜　尸侑答拜<lb/>
皆降洗　升酌　反位<hi>西楹西位也酌于尊所乃反位也</hi>尸侑皆拜受<lb/>
爵　舉觶者皆拜送　侑奠觶于右　尸遂執觶以興<lb/>
　北面于阼階上酬主人　主人在右　坐奠爵拜<lb/>
主人答拜　不祭立飲　卒爵　不拜既爵<hi>尸道飲凡不者酬禮畧也</hi>酌就于阼階上酬主人<hi>言就則主人立待之</hi>主人拜受爵　尸<lb/>
<pb n="17a"/>
拜送　尸就筵　主人以酬侑于西楹西　侑在左<lb/>
坐奠爵拜　執爵興　侑答拜　不祭立飲　卒爵<lb/>
不拜既爵　酌復位<hi>西楹西言復者以酌則違其位也</hi>侑拜受　主人<lb/>
拜送　主人復筵　乃升長賓<hi>贊升之</hi>侑酬之　如主人<lb/>
之禮　至于衆賓　遂及兄弟　亦如之　皆飲于上<lb/>
　遂及私人　拜受者升受下飲　卒爵升酌　以之<lb/>
其位相酬辯　卒飲者實爵于篚<hi>卒飲者無所酬亦自飲奠之内賓亦旅文不具</hi>乃羞庶羞于賓兄弟内賓及私人<hi>以上旅酬及羞</hi>兄弟之後<lb/>
<pb n="17b"/>
生者舉觶<hi>古文皆作爵延熹中改定</hi>于其後<hi>後生弟子也長不一長以次而徧</hi>洗升<lb/>
酌降　北面立于阼階南　長在左　坐奠爵拜　執<lb/>
爵以興　長答拜　坐祭遂飲　卒爵　執爵以興<lb/>
坐奠爵拜　執爵以興　長答拜　洗升酌降　長拜<lb/>
受于其位　舉爵者東面答拜　爵止<hi>猶上經賓奠爵于薦左  以上弟子舉觶于其長</hi>賓長獻于尸如初<hi>此加爵也初/謂三獻尸</hi>無湇<hi>三獻有湇魚此無之魚盡也</hi>爵不止<hi>此言其異爵不止即以其爵獻侑主人也  以上賓加爵</hi>賓一人舉<lb/>
爵于尸如初<hi>一人次賓長者亦加爵也初謂上賓獻</hi>亦遂之于下<hi>遂之于下謂賓<pb n="18a"/>兄弟至私人皆旅也曰亦則賓獻已遂之于下矣舉以上次賓加爵右第五章旅酬之儀凡四節一二人  觶二弟子舉觶于其長三賓長加爵四次賓加爵</hi>賓及兄弟交錯其酬<hi>始于尸終于私人賓主二黨交錯相酬也</hi>皆遂及私人　爵無筭<hi>以上無筭爵</hi>尸出　侑從<lb/>
　主人送于廟門之外拜<hi>主人送賓禮也</hi>尸不顧　拜侑與長<lb/>
賓亦如之<hi>拜送</hi>衆賓從<hi>俱出也</hi>司士歸尸侑之俎　主人退<lb/>
　有司徹<hi>以上尸出右第六章無筭爵而禮畢凡二等一無筭爵一尸出</hi>若不賓尸<hi>牲物同但體不備爾餘見上篇篇首</hi>則祝侑亦如之<hi>侑祝獨侑也上篇尸十一飯此篇尚有四飯故注謂七飯時也如者上篇七飯告飽祝獨侑不拜侑曰皇尸未實侑是也</hi>尸食<hi>八/飯</hi>乃盛<hi>音成</hi>俎<lb/>
<pb n="18b"/>
<hi>昕俎</hi>臑<hi>從下/至上</hi>臂　肫<hi>同/膊</hi>脡脊<hi>一骨也下三體同</hi>横脊　短脅　代<lb/>
脅　皆牢<hi>皆羊豕者</hi>魚七　腊辯無髀<hi>徧謂右體皆升惟去其賤者腊十一體五飯時已舉肩加于肵則惟十體也</hi>卒盛乃舉牢肩　尸受　振祭　嚌<lb/>
之　佐食受　加于肵　佐食取一俎于堂下以入<hi>此為衆俎摭之也正祭所釋將為改饌餘用之衆俎故先釋正俎而摭所餘于此以載衆俎也不言牲俎可知</hi>奠<lb/>
于羊俎東<hi>羊俎東有魚俎此實在魚俎東曰羊俎者統于尊也敖氏曰羊當作魚</hi>乃摭于<lb/>
魚腊俎俎釋三个<hi>摭拾也取也十五魚上篇舉一加于肵又盛肵俎去七个惟存七个釋三个則摭四个也腊右體已盛此用其左兼髀十二體脊連于右為十一體釋三个則摭八个也所謂釋者注謂<pb n="19a"/>三脅骨也言注云腊摭五枚葢去祝主人主婦各一个  不知下已明言皆取于是矣</hi>其餘皆取<lb/>
之<hi>餘謂魚四个腊八个也</hi>實于一俎以出　祝主人之魚腊取于<lb/>
是<hi>不言主婦文闕是所摭俎也據下主人腊臂主婦腊臑祝則注以為骼也</hi>尸不飽　告飽<lb/>
　主人拜侑　不言　尸又三飯　佐食受牢舉如儐<lb/>
<hi>舉肺脊言牢則羊豕皆存矣埽堂以下無受舉之節此言如儐則上篇七飯以上賓尸與否其禮並同七飯以下則為賓尸者之禮與此不同同者則以如儐明之也下並同  以上尸卒食</hi>主人洗酌酳尸<lb/>
　賓羞肝　皆如儐禮　卒爵　主人拜　祝受尸爵<lb/>
　尸答拜　祝酌授尸　尸以酢主人　亦如儐　其<lb/>
<pb n="19b"/>
挼<hi>同堕</hi>祭其嘏　亦如儐　其獻祝與二佐食　其位<lb/>
其薦脀　皆如儐　主婦其洗獻于尸亦如儐<hi>以上酳尸一獻</hi>
主婦反　取籩于房中　執棗糗　坐設之　棗在稷<lb/>
南　糗在棗南　婦贊者執栗脯　主婦不興　受設<lb/>
之　栗在糗東　脯在棗東<hi>上篇正祭無此四籩據特牲禮亞獻薦兩籩則禮所應有賓尸者賓時設之而加盛此亞獻即薦之者以下無薦節也</hi>主婦興　反位　尸<lb/>
左執爵　取棗糗　祝取栗脯以授尸　尸兼祭于豆<lb/>
祭　祭酒　啐酒　次賓羞牢燔用俎　鹽在右　尸<lb/>
<pb n="20a"/>
兼取燔　擩于鹽　振祭　嚌之　祝受　加于肵<lb/>
卒爵　主婦拜　祝受尸爵　尸答拜　祝易爵洗酌<lb/>
　受尸　尸以酢主婦　主婦主人之北拜受爵　尸<lb/>
答拜　主婦反位　又拜<hi>俠拜</hi>上佐食挼<hi>同堕</hi>祭如儐　卒<lb/>
爵拜　尸答拜　主婦獻祝　其酌如儐　拜坐受爵<lb/>
　主婦主人之北答拜　宰夫薦棗糗　坐設棗于菹<lb/>
西　糗在棗南<hi>主婦設之</hi>祝左執爵　取棗糗　祭于豆祭<lb/>
　祭酒　啐酒　次賓羞燔　如尸禮　卒爵　主婦<lb/>
<pb n="20b"/>
受爵　酌獻二佐食　亦如儐　主婦受爵　以入于<lb/>
房<hi>房無篚以爵入者將酌致主人  以上亞獻</hi>賓長洗爵　獻于尸　尸拜<lb/>
受　賓尸西北面答拜　爵止　主婦洗于房中　酌<lb/>
致于生人　主人拜受　主婦户西北面拜送爵　司<lb/>
宫設席　主婦薦韭菹醢　坐設于席前　菹在北方<lb/>
　婦贊者執棗糗以從　主婦不興　受設棗于菹北<lb/>
　糗在棗西　佐食設俎　臂　脊　脅　肺　皆牢<lb/>
　膚三　魚一　腊臂<hi>亦用左</hi>主人左執爵　右取菹<lb/>
<pb n="21a"/>
㨎于鹽　祭于豆間　遂祭籩　奠爵　興取牢肺<lb/>
坐絶祭　嚌之　興加于俎　坐挩手　祭酒　執爵<lb/>
以興　坐卒爵拜　主婦答拜　受爵　酌以酢<hi>更爵</hi>戸<lb/>
内北面拜　主人答拜　卒爵拜　主人答拜　主婦<lb/>
以爵入于房　尸作止爵　祭酒　卒爵　賓拜　祝<lb/>
受爵　尸答拜　祝酌授尸　賓拜受爵　尸拜送<lb/>
坐祭遂飲　卒爵拜　尸答拜　獻祝及二佐食　洗<lb/>
致爵于主人　主人席上拜受爵　賓北面答拜　坐<lb/>
<pb n="21b"/>
祭遂飲　卒爵拜　賓答拜　受爵　酌致爵于主婦<lb/>
<hi>易爵</hi>主婦北堂　司宫設席東面　主婦席北東面拜受<lb/>
爵　賓西面答拜　婦贊者薦韭菹醢　菹在南方<lb/>
婦人贊者執棗糗　授婦贊者　婦贊者不興　受設<lb/>
棗于菹南　糗在棗東　佐食設俎于豆東　羊臑<lb/>
豕折<hi>不言所折畧之</hi>羊脊　脅　祭肺一　膚一　魚一　腊<lb/>
臑　主婦升筵坐　左執爵　右取菹　㨎于醢祭之<lb/>
　祭籩　奠爵　興取肺　坐絶祭　嚌之　興加于<lb/>
<pb n="22a"/>
俎　坐挩手　祭酒　執爵興　筵北東面立卒爵拜<lb/>
　賓答拜　賓受爵　易爵于篚　洗酌　酢于主人<lb/>
　戸西北面拜　主人答拜　卒爵拜　主人答拜<lb/>
賓以爵降　奠于篚<hi>以上三獻之終始</hi>乃羞　宰夫羞房中之<lb/>
羞　司士羞庶羞于尸祝主人主婦　内羞在右　庶<lb/>
羞在左<hi>以上羞</hi>主人降拜衆賓　洗獻衆賓　其薦脀<lb/>
其位　其酬酢　皆如儐禮　主人洗　獻兄弟與内<lb/>
賓與私人　皆如儐禮　其位　其薦脀　皆如儐禮<lb/>
<pb n="22b"/>
　卒乃羞于賓兄弟内賓及私人辯　賓長獻于尸<hi>加爵</hi>
尸酢　獻祝致酢　賓以爵降　實于篚<hi>以下當有賓及長兄弟兩階相酬及賓弟子兄弟弟子舉觶徧旅諸節文不具爾</hi>賓兄弟交錯其酬　無筭<lb/>
爵<hi>以上獻酬及無筭爵案旅酬禮雖簡于賓尸然經文太畧當合特牲及賓尸二禮相叅而得之</hi>利洗<lb/>
爵　獻于尸　尸酢　獻祝　祝受　祭酒　啐酒<lb/>
奠之　主人出　立于阼階上西面　祝出立于西階<lb/>
上東面　祝告于主人曰利成　祝入　主人降　立<lb/>
于阼階東西面　尸謖　祝前　尸從　遂出于廟門<lb/>
<pb n="23a"/>
　祝反　復位于室中<hi>主人亦入室矣</hi>祝命佐食徹尸俎　佐<lb/>
食乃徹尸俎于廟門外　有司受　歸之　徹阼薦俎<lb/>
　乃𧃊　如儐　卒𧃊有司官徹饋　饌于室中西北<lb/>
隅南面　如饋之設　右几　厞用席　納一尊於室<lb/>
中<hi>說詳士虞禮</hi>司宫埽祭<hi>豆間之祭埽而埋之</hi>主人出　立于阼階上<lb/>
西面　祝執其俎以出　立于西階上東面　司宫闔<lb/>
牖戸　祝告利成<hi>兩告利成者先為事尸禮畢告之以終立尸之意後則改饌室中告之以終尸末入祝饗之意也又先告以為主人降立之節再告以為主人送賓之節制禮之義其周密如此</hi>乃<lb/>
<pb n="23b"/>
執俎以出于廟門外　有司受　歸之　衆賓出　主<lb/>
人拜送于廟門外　乃反　婦人乃徹<hi>婦贊者也凡不歸者皆徹之或當與族人燕也有司本可徹因下徹室中之饌故并徹之</hi>徹室中之饌<hi>室中事本婦人所掌祭時助祭久衆惟贊主婦而已此助祭者俱出故仍以婦人徹之  以上禮終諸雜儀右第七章不賓尸之禮凡七節一尸卒食二酳尸一獻三亞獻四三獻之終始五羞六獻酬及無筭爵七禮終諸雜儀</hi>
　<lb/>
　<lb/>
　儀禮章句卷十七<lb/>
</p>
<p>
</p>
  </div>
</body>
</text>
</TEI>
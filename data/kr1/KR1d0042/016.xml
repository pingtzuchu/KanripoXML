<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儀禮章句卷十六</head> <lb/>
    <p>
<pb n="1a"/>
欽定四庫全書<lb/>
　儀禮章句卷十六<lb/>
　　　　　　　　　　　　　　　同知吳廷華撰<lb/>
　少牢饋食禮第十六<hi>牢閑所以養牲牲易軼閑之故曰牢少牢羊豕也謂之少者殺</hi>
　<hi>于太牢也曲禮士以羊豕則天子之士時祭于祖禰之禮諸侯之卿大夫亦如之鄭目録則第以為諸侯</hi>
　<hi>之卿大夫也下有賓尸不賓之别其不賓尸者或限于分或以事阻俱未可知鄭則以賓尸為上大夫不</hi>
　<hi>賓尸為下大夫也並存之此于五禮屬吉禮當第一第十六説非詳士冠禮</hi>
少牢饋食之禮日用丁巳<hi>音紀皆内事以柔日乙丁己辛癸  是言丁巳如下丁亥<pb n="1b"/>之類隨舉言之不言乙者或以乙為柔日之首臣子分卑不敢用與  注以此為諏日又謂丁寧自改變取其令名據易甲庚先後固皆有令名也</hi>筮旬有一日　筮于廟門之外　主人朝服　西面<lb/>
于門東　史朝服<hi>周官太史小史不掌筮此筮人曰史則筮人又名史公有司也太史職云大祭祀與執事卜日敖氏云周官筮人有史二人即此竊謂彼府史掌文書而己未必能筮</hi>左執筮　右抽上韇<lb/>
兼與筮執之　東面受命于主人　主人曰孝孫某　來日丁<lb/>
亥<hi>不贊命文畧也丁未必亥隨舉一日言之擇日之末以示謙抑與</hi>用薦歳事于皇祖伯某<hi>伯某其字言伯以槩仲叔也不曰某子其與告請有别與</hi>以某妃配某氏<hi>妃妻也某妃如元妃之類合食曰配又言某氏者妃姓如姜氏子氏之類若曰以某妃某氏配也</hi>尚饗　史曰諾　西面于<lb/>
<pb n="2a"/>
門西　抽下韇<hi>抽筮出韇</hi>左執筮　右兼執韇以擊筮<hi>以韇擊筮若聞之者然</hi>遂述命<hi>下兼命筮及述命此第/言述命重主人命也</hi>曰假爾大<hi>曲禮作泰</hi>
筮有常<hi>不言為日略也假借也泰尊之之辭常言吉凶有常可馮信也此命筮也</hi>孝孫某<lb/>
來日丁亥　用薦<hi>本作為</hi>歳事于皇祖伯某<hi>用謂用此日祭也</hi>以<lb/>
某妃配某氏　尚饗<hi>此述命</hi>乃釋韇　立筮　卦者在左<lb/>
坐　卦以木　卒筮　乃書卦于木　示主人　乃退<lb/>
占　吉則史韇筮<hi>藏餘筮于韇也</hi>史兼執筮與卦以告于主人<lb/>
　占曰從<hi>所謂筮從也蓋求吉得吉之義</hi>乃官戒<hi>筮日即戒為有十日齊且備具也官戒戒<pb n="2b"/>諸官謂某官戒某人以某事如下所云也</hi>宗人命滌<hi>謂溉濯祭器掃除宗廟凡應致潔者皆命之</hi>
宰命為酒<hi>不言牲文省</hi>乃退　若不吉則及逺日又筮日如<lb/>
初<hi>逺日旬外一日也此與士冠禮本日又筮者别</hi>宿<hi>前祭一日筮尸及宿後又宿諸官也  以上筮日及戒宿</hi>前宿一日宿戒尸<hi>前祭二日也未筮先宿則凡孫行可為尸者皆宿之也</hi>明日<lb/>
朝筮尸<hi>宿尸之明日也</hi>如筮日之儀<hi>儀石經作禮</hi>命曰孝孫某　來<lb/>
日丁亥　用薦歲事于皇祖伯某　以某妃配某氏<lb/>
以某之某為尸　尚饗　筮卦占如初<hi>嫌筮儀或别故重言之</hi>吉<lb/>
則乃遂宿尸　祝擯<hi>此下當與特牲禮同其畧者相㕘乃備</hi>主人再拜稽<lb/>
<pb n="3a"/>
首　祝告曰孝孫某　來日丁亥　用薦歲事于皇祖<lb/>
伯某　以某妃配某氏<hi>特牲卒曰筮子為某尸占曰吉</hi>敢宿　尸拜許<lb/>
諾<hi>拜而許之禮隆于特牲</hi>主人又再拜稽首　主人退　尸送<lb/>
揖不拜<hi>尸揖送亦隆于特牲也</hi>若不吉則遂改筮尸<hi>曰遂則即日筮也  以上筮尸及宿</hi>既宿尸　反為期于廟門之外　主人門東南面<lb/>
<hi>亦朝服</hi>宗人朝服北面　曰請祭期　主人曰比<hi>毗志反</hi>於<lb/>
子<hi>比次也子宗人謂比次早晏在宗人也</hi>宗人曰旦明行事<hi>比次而請于主人也</hi>主<lb/>
人曰諾　乃退<hi>亦當有告節節以上為期右第一章祭前之禮凡三  一筮日及戒宿二筮尸<pb n="3b"/>及宿三為期</hi>明日<hi>祭日</hi>主人朝服　即位于廟門之外　東方<lb/>
南面<hi>將視殺及濯</hi>宰宗人西面北上　牲北首東上<hi>豕魚腊皆在上羊</hi>司馬刲羊<hi>刲殺/也</hi>司士擊豕<hi>擊亦殺也奉周官司馬奉馬牲司士  犬牲據此則司馬兼奉羊司寇兼奉豕天官注謂司空奉豕其不然與</hi>宗人告備　乃退　雍人<lb/>
摡鼎匕俎于雍爨<hi>摡同溉</hi>雍爨在門東南北上<hi>上羊爨</hi>廩人<lb/>
摡甑甗匕與敦于廩爨<hi>周官廩人掌九穀司徒之屬也其職曰大祭祀共接盛則饎其職也甑甗皆陶器用以温物並受一石二斗八升甑有底匕穿鄭氏衆曰甗無底林氏考工圖謂底虚如隔子然則似無底也下篇燅尸俎其以此與</hi>廩爨在雍爨之北<hi>兩爨第言溉據下言羹定則溉<pb n="4a"/>畢即炊矣</hi>司宫溉豆籩勺爵觚觶几洗篚于東堂下<hi>合溉乃分設之</hi>
勺爵觚觶實于篚　卒摡　饌豆籩與篚于房中　放<lb/>
于西方<hi>放至也放于西則東上豆也</hi>設洗于阼階東南　當東榮<hi>不言以堂深可知濯以上視殺及</hi>羮定　雍人陳鼎五　三鼎在羊鑊之<lb/>
西<hi>三鼎羊及魚腊也魚腊各有爨此在羊鑊之西則魚腊之鑊近于羊矣注曰魚腊從羊膚從豕</hi>二鼎<lb/>
在豕鑊之西<hi>豕及膚也</hi>司馬升羊右胖<hi>升于/鼎</hi>髀不升<hi>近竅賤也</hi>肩<lb/>
　臂　臑　膊　骼　正脊一　脡脊一　横脊一<lb/>
短脅一　正脅一　代脅一<hi>凡十一體合六體二骨為十七</hi>皆二骨以<lb/>
<pb n="4b"/>
並<hi>今文皆為併之脊脅骨多六體各取二骨併  以多為貴也</hi>腸三　胃三　舉肺<lb/>
一<hi>尸所食</hi>祭肺三<hi>尸一主人主婦受酢各一</hi>實于一鼎　司士升豕右<lb/>
胖　髀不升　肩　臂　臑　膊　骼　正脊一　脡<lb/>
脊一　横脊一　短脅一　正脅一　代脅一　皆二<lb/>
骨以並　舉肺一　祭肺三<hi>豕無腸胃君子不食溷腴</hi>實于一鼎<lb/>
雍人倫膚九<hi>倫擇也</hi>實于一鼎　司士又升魚腊　魚十<lb/>
有五而鼎<hi>據此則司士又掌魚腊也</hi>腊一純而鼎<hi>純全也據下五飯舉腊肩則亦體解但左右胖全脀爾</hi>腊用麋<hi>鹿/子</hi>卒脀<hi>同升</hi>皆設扄幂　乃舉　陳鼎<lb/>
<pb n="5a"/>
于庿門之外　東方北面北上　司宮尊兩甒于房戸<lb/>
之間同棜<hi>棜亦禁也兩甒同棜略也注云若不為神戒以無足也</hi>皆有幂　甒有<lb/>
𤣥酒　司宮設罍水于洗東　有枓<hi>音主類枓以㪺水蓋勺  取象于斗與挹酒者等</hi>設篚于洗西　南肆　改饌豆籩于房中南面<lb/>
　如饋之設　實豆籩之實　小祝設槃匜與簞巾于<lb/>
西階東<hi>為尸盥禮以上陳器右第二章祭日羮定前後陳設之  凡二節一視殺及濯二實鼎及陳器</hi>
主人朝服　即位于阼階東　西面　司宮筵于奥<hi>奥之北</hi>祝設几于筵上右之　主人出迎鼎<hi>迎則不/親舉也</hi>除鼏<hi>示親<pb n="5b"/>之</hi>士盥<hi>外洗</hi>舉鼎　主人先入　司宮取二勺于篚　洗<lb/>
之　兼執以升　乃啓二尊之蓋幂　奠于棜上　加<lb/>
二勺于二尊覆之南枋　鼎序入<hi>下篇司馬舉羊鼎餘則司士舉之</hi>雍<lb/>
正執一匕以從　雍府執四匕以從<hi>雍府未詳其府史之府與又執四匕五鼎當五匕也</hi>司士合執二俎以從　司士贊者二人皆合執<lb/>
二俎　以相從入<hi>五鼎五爼又一肵爼為六爼</hi>陳鼎于東方　當序<lb/>
南　于洗西　皆西面北上　膚為下<hi>加也</hi>匕皆加于鼎<lb/>
　東枋　爼皆設于鼎西　西肆　肵爼在羊爼之北<lb/>
<pb n="6a"/>
　亦西肆<hi>一爼而曰西肆則爼有上下識記而上東</hi>宗人遣賓就主人<hi>就于阼階主人不匕曰就者明親臨之</hi>皆盥于洗<hi>内/洗</hi>長<hi>丁丈/反</hi>朼<hi>古文作匕繼賓長先次賓  之主人不匕</hi>佐食上利升牢<hi>利即佐食也長為上次為下佐食上利猶言上佐食也牢羊豕</hi>心<lb/>
舌載于肵俎　心皆安下切上午割勿没<hi>安平也切本使平也切上切末也没絶也餘詳特牲記</hi>其載于肵俎　末在上<hi>此特牲記所謂立本平故可立也</hi>舌皆切本末亦午割勿没<hi>此不言安則不必平也</hi>其載於肵横<lb/>
之<hi>舌不立也</hi>皆如初<hi>皆皆/羊豕</hi>為之于爨也<hi>前升鼎不言心舌嫌不在爨故特明之此䝉上皆字謂皆亨于爨也</hi>佐食遷肵爼于阼階西西縮　乃反　佐<lb/>
<pb n="6b"/>
食二人　上利升羊　載右胖　髀不升　肩　臂<lb/>
臑　膊　骼　正脊一　脡脊一　横脊一　短脅一<lb/>
　正脅一　代脅一　皆二骨以並　腸三　胃三<lb/>
長皆及俎拒<hi>同距下長及距則  垂也</hi>舉肺一長終肺　祭肺三皆<lb/>
切<hi>不長</hi>肩臂臑膊骼在兩端<hi>此及下言在俎之次以牲體之前後為上下也</hi>脊脅<lb/>
肺肩在上<hi>上端爼之左端也此承上文據在上者言之肩膊與脊脅陳俱在上此第言肩膊賤故略之也不言腸胃敖氏云在肺下也</hi>下利升豕　其載如羊　無腸胃<lb/>
體其<hi>疑衍</hi>載于俎皆進下<hi>體者合言二俎之骨體蓋横載也進下謂以毎體之下鄉神其<pb n="7a"/>載則鄉俎之右也主人進腠腠是本此進下下則末也</hi>司士三人升魚腊膚　魚<lb/>
用鮒十有五而俎　縮載　右首　進腴<hi>腹腴也生人進鰭牲横載由東而西此縮載則由南而北執爼左端進之則首在右也曰進腴則載時魚寢左腴在西也</hi>腊一純<lb/>
而俎　亦進下　肩在上<hi>此言肩在上則牲亦如之據此則縮執爼也</hi>膚九<lb/>
而俎　亦横載革順<hi>亦亦骨體也言革則膚不去皮也順謂以膚革相次作行列而載不錯雜也入右第三章鼎  升爼</hi>卒脀<hi>不言徹鼎文省</hi>祝盥于洗　升自西階<lb/>
主人盥　升自阼階　祝先入南面　主人從戸内西<lb/>
面　主婦被錫<hi>依注作髲鬄</hi>衣侈袂<hi>髲鬄周禮所謂次也編髪為之首服之尊者此<pb n="7b"/>亦綃衣侈袂者袂本尺二寸三分益一得尺八寸</hi>薦自東房　韭菹醓醢<hi>周官朝事八豆之二饋食用之禮盛</hi>坐奠于筵前<hi>疏韭菹在南醓醢在北</hi>主婦贊者一人<lb/>
亦被錫衣侈袂<hi>贊者亦宗婦與</hi>執葵菹蠃<hi>今文/作蝸</hi>醢以授主婦<hi>饋食之豆也</hi>主婦不興<hi>不興則贊者入戸授也</hi>遂受　陪設于東　韭菹<lb/>
在南　葵菹在北<hi>此皆在上兩豆之東二菹乃分南北則葵菹在醓醢東蠃醢在韭菹東如四隅二菹二醢各邪鄉為南北注所謂䋫也</hi>主婦興　入于房　佐食上利<lb/>
執羊俎　下利執豕俎　司士三人執魚腊膚俎　序<lb/>
升自西階　相從入　設俎　羊在豆東<hi>當蠃醢</hi>豕亞其<lb/>
<pb n="8a"/>
北　魚在羊東　腊在豕東　特膚當俎北端<hi>腊俎北</hi>主<lb/>
婦自東房執一金敦黍有蓋<hi>金敦敦飾以金者</hi>坐設于羊俎之<lb/>
南　婦贊者執敦稷以授主婦<hi>不言執敦黍文省</hi>主婦興受<lb/>
坐設于魚俎南　又興受贊者敦黍　坐設于稷南<lb/>
又興受贊者敦稷　坐設于黍南<hi>四敦亦䋫也</hi>敦皆南首<hi>敦以龜飾故有首</hi>主婦興　入于房　祝酌奠<hi>酌而奠之</hi>遂命佐食啓<lb/>
㑹　佐食啓㑹　蓋二以重　設于敦南<hi>各敦之南</hi>主人西<lb/>
面　祝在左　主人再拜稽首　祝祝　曰孝孫某<lb/>
<pb n="8b"/>
敢用柔毛剛鬛　嘉薦普淖　用薦歲事于皇祖伯某<lb/>
　以某妃配某氏　尚饗<hi>此所謂饗也餘詳士虞禮</hi>主人又再拜稽<lb/>
首<hi>右第四章室中陳設及饗</hi>祝出　迎尸于廟門之外　主人降<lb/>
立于阼階東西面　祝先入門右<hi>至西階下待延尸</hi>尸入門左<lb/>
　宗<hi>上當有一字</hi>人奉<hi>芳勇/反</hi>槃　東面于庭南<hi>近門</hi>一宗人奉<lb/>
匜水　西面于槃東<hi>與奉槃者相鄉</hi>一宗人奉簞巾　南面于<lb/>
槃北<hi>在上兩宗人之中尸北面盥故鄉之</hi>乃沃尸盥于槃上　卒盥　坐<lb/>
奠簞<hi>奉簞巾者</hi>取巾興　振之三　以授尸　坐取簞　興<lb/>
<pb n="9a"/>
<hi>以上七字依石經補入</hi>以受尸巾　祝延尸　尸升自西階　入<lb/>
　祝從　主人升自阼階<hi>祝升即升也</hi>祝先入　主人從<lb/>
尸升筵　祝主人西面立于戸内<hi>鄉尸</hi>祝在左　祝主人<lb/>
皆拜妥尸<hi>西面</hi>尸不言<hi>象/神</hi>尸答拜　遂坐　祝反南面<hi>將詔尸及佐食故西進近席北南鄉也牲注謂未有事果爾則當于戸外南面如特  禮矣</hi>尸取韭菹<lb/>
辯㨎<hi>同擩</hi>于三豆<hi>㨎必于醢四豆惟醓醢蠃/醢則三豆者二豆之悮</hi>祭于豆間<hi>此擩祭也亦命之説詳士虞禮不注謂此各肅其職不命竊以詔禮所以致慎  必問其肅否也</hi>上佐食<lb/>
取黍稷于四敦<hi>特牲禮祝命爾此言取亦其命也不言命墮祭文省</hi>下佐食取牢<lb/>
<pb n="9b"/>
一切肺于爼<hi>牢尸牢切肺即刌肺也羊豕各一言一則羊刌肺矣</hi>以授上佐食<lb/>
上佐食兼與黍以授尸　尸受同<hi>本作同受依石經改正</hi>祭于豆<lb/>
祭<hi>豆祭所祭豆實之處即豆間也</hi>上佐食舉尸牢肺正脊以授尸<hi>特牲所謂舉肺脊</hi>上佐食爾上敦黍于筵上右之<hi>上敦金敦獨爾之尊也右之便于取</hi>
主人羞肵俎　升自阼階　置于膚北<hi>亦特</hi>上佐食羞兩<lb/>
鉶<hi>為下之目</hi>取一羊鉶于房中　坐設于韭菹之南<hi>近席與初兩豆一列</hi>下佐食又取一豕鉶于房中以從　上佐食受　坐<lb/>
設于羊鉶之南<hi>一列</hi>皆芼　皆有柶　尸扱以柶祭羊鉶<lb/>
<pb n="10a"/>
<hi>亦祭于豆祭</hi>遂以祭豕鉶　嘗羊鉶<hi>豕不言嘗/次牲略之</hi>食舉<hi>舉肺脊也將飯先食以道之</hi>三飯　上佐食舉尸牢幹　尸受　振祭　嚌<lb/>
之　佐食受　加于肵　上佐食羞胾兩瓦豆　有醢<lb/>
亦用瓦豆<hi>兩醢</hi>設于薦豆之北<hi>注亦䋫羊胾在南豕胾在北以四薦豆凖之亦作四隅胾與胾醢與醢邪相鄉羊胾則在醓醢之北也</hi>尸又食<hi>四飯</hi>食胾　上佐食舉<lb/>
尸一魚<hi>尸爼之魚也下腊同</hi>尸受　振祭　嚌之　佐食受　加<lb/>
于肵横之　又食<hi>五飯</hi>上佐食舉尸腊肩　尸受　振祭<lb/>
　嚌之　上佐食受　加于肵　又食<hi>六飯</hi>上佐食舉尸<lb/>
<pb n="10b"/>
牢骼　如初<hi>如舉幹</hi>又食<hi>七飯</hi>尸告飽　祝西面于主人之<lb/>
南獨侑　不拜　侑曰皇尸未實<hi>實飽也</hi>侑<hi>又言侑固勸之</hi>尸又<lb/>
食<hi>八飯</hi>上佐食舉尸牢肩　尸受　振祭　嚌之　佐食<lb/>
受　加于肵　尸不飯　告飽　祝西面于主人之南<lb/>
　主人不言拜侑<hi>祝言而不拜主人拜而不言親疎之别也</hi>尸又三飯<hi>十一飯</hi>
上佐食受尸牢肺正脊<hi>至是始受則十一飯並執之矣</hi>加于肵<hi>右第五章迎尸正祭十一飯之祭</hi>主人降　洗爵　升　北面酌酒　乃酳尸<lb/>
　尸拜受　主人拜送　尸祭酒　啐酒　賓長羞牢<lb/>
<pb n="11a"/>
肝　用俎　縮執俎<hi>執右亷</hi>肝亦縮　進末<hi>本在後</hi>鹽在右<lb/>
<hi>肝右也亦在俎</hi>尸左執爵　右兼取肝　㨎于俎鹽　振祭<lb/>
嚌之　加于菹豆<hi>韭菹豆也葵菹則逺矣</hi>卒爵　主人拜<hi>亦相拜如特牲</hi>
祝受尸爵　尸答拜<hi>以上主人酳尸一獻</hi>祝酌　授<hi>本作受</hi>尸　尸<lb/>
醋主人　主人拜受爵　尸答拜　主人西面奠爵<lb/>
又拜<hi>受酢俠拜禮盛</hi>上佐食取四敦黍稷　下佐食取牢一切<lb/>
肺<hi>以墮祭也取之尸俎</hi>以授上佐食　上佐食以綏<hi>同/墮</hi>祭<hi>亦擩于醢以授主人</hi>主人左執爵　右受佐食<hi>受墮祭</hi>坐祭之　又祭酒以<lb/>
<pb n="11b"/>
興　遂啐酒　祝與二佐食皆出　盥于洗<hi>將贊祝嘏而洗新之</hi>
入　二佐食各取黍于一敦　上佐食兼受<hi>兼受下佐食者</hi>摶<lb/>
之以授尸　尸執以命祝　卒命祝　祝受以東　北<lb/>
面于戸西<hi>近鄉主人</hi>以嘏于主人　曰皇尸命工祝　承致<lb/>
多福無疆于女<hi>音汝下並同</hi>孝孫<hi>承傳/也</hi>來<hi>注讀/作釐</hi>女孝孫<hi>釐賜也</hi>
使女受禄于天　宜稼于田<hi>年豐則禮洽也</hi>眉壽萬年　勿替<lb/>
引之<hi>替廢引長也</hi>主人坐奠爵　興再拜稽首　興受黍<lb/>
坐振祭　嚌之　詩懐之　實于左袂　挂于季指<lb/>
<pb n="12a"/>
執爵以興<hi>坐而興矣復坐者進坐受黍乃反坐也</hi>坐卒爵　執爵以興<lb/>
坐奠爵拜　尸答拜　執爵以興出　宰夫以籩受嗇<lb/>
黍　主人嘗之　納諸内<hi>納于房人以上尸酢主  及嘏</hi>主人獻祝<lb/>
設席南面　祝拜于席上坐受<hi>南面</hi>主人西面答拜　薦<lb/>
兩豆菹醢<hi>注葵菹蠃醢疏饋食禮當用饋食之豆也</hi>佐食設俎牢髀<hi>不言尻則殊也</hi>
横脊一　短脅一<hi>三者皆下體禮殺也</hi>腸一　胃一　膚三　魚<lb/>
一横之　腊兩髀屬于尻<hi>苦刀反腊兩髀左右皆升此羊豕魚  共俎也尻脊骨盡處兩股間所謂髖也于竅尤近連屬于尻不殊之尤賤也</hi>祝取菹㨎于醢　祭于豆<lb/>
<pb n="12b"/>
間　祝祭爼　祭酒　啐酒　肝牢從<hi>杭氏云肝牢當作牢肝</hi>祝<lb/>
取肝㨎于鹽　振祭　嚌之　不興　加于俎　卒爵<lb/>
興　主人酌　獻上佐食　上佐食戸内牖東北面拜<lb/>
　坐受爵<hi>與祝相鄉</hi>主人西面答拜　佐食祭酒　卒爵拜<lb/>
　坐授爵興　爼設于兩階之間<hi>爼不入室又無席略之</hi>其俎折<lb/>
一膚<hi>又略</hi>主人又獻下佐食亦如之　其脀亦設于階間<lb/>
西上<hi>脀亦俎也上上佐食</hi>亦折一膚<hi>以上主人獻祝及佐食</hi>有司贊者取爵<lb/>
于篚以升　授主婦贊者于房中　婦贊者受　以授<lb/>
<pb n="13a"/>
主婦　主婦洗于房中　出酌　入戸　西面拜獻尸<lb/>
　尸拜受　主婦主人之北西面拜送爵　尸祭酒<lb/>
卒爵　主婦拜　祝受尸爵　尸答拜<hi>以上主婦亞獻尸</hi>易爵<lb/>
　洗酌授尸<hi>祝也</hi>主婦拜受爵　尸答拜　上佐食挼<hi>同墮</hi>
祭<hi>亦授之也</hi>主婦西面于主人之北受祭　祭之　其挼祭<lb/>
如主人之禮　不嘏　卒爵拜　尸答拜<hi>以上尸酢主婦</hi>主婦<lb/>
以爵出<hi>入房</hi>贊者受　易爵于篚　以授主婦于房中<lb/>
主婦洗酌　獻祝　祝拜　坐受爵　主婦答拜于主<lb/>
<pb n="13b"/>
人之北　卒爵　不興坐授主婦　主婦受　酌　獻<lb/>
上佐食于戸内　佐食北面拜　坐受爵　主婦西面<lb/>
答拜　祭酒　卒爵　坐授主婦　主婦獻下佐食亦<lb/>
如之　主婦受爵　以入于房<hi>以上主婦獻祝及佐食</hi>賓長洗爵<lb/>
　獻于尸<hi>三獻</hi>尸拜受爵　賓戸<hi>本作尸</hi>西北面拜送爵<lb/>
尸祭酒　卒爵　賓拜<hi>不止爵將賓尸也不賓則止</hi>祝受尸爵　尸<lb/>
答拜<hi>以上賓長三獻尸</hi>祝酌　授尸　賓拜受爵　尸拜送爵<lb/>
　賓坐奠爵　遂拜　執爵以興　坐祭遂飲　卒爵<lb/>
<pb n="14a"/>
　執爵以興　坐奠爵拜　尸答拜<hi>以上尸酢賓長</hi>賓酌　獻<lb/>
祝　祝拜坐受爵　賓北面答拜　祝祭酒　啐酒<lb/>
奠爵于其筵前<hi>不卒爵者祭事將畢示醉也  以上賓長獻祝</hi>主人出　立于<lb/>
阼階上西面　祝出　立于西階上東面　祝告曰利<lb/>
成<hi>相鄉告也</hi>祝入　尸謖　主人降　立于阼階東西面<hi>階下</hi>
祝先　尸從　遂出于廟門<hi>賓則尸入于次十以上尸出右第六章凡  節一主人酳尸二尸酢主人三主人獻祝及佐食四主婦亞獻尸五尸酢主婦六主婦獻祝及佐食七賓長三獻尸八尸酢賓長九賓長獻祝十尸出</hi>祝反　復位于室中　主人亦入于室<lb/>
<pb n="14b"/>
　復位　祝命佐食徹肵俎　降　設于堂下阼階南<lb/>
<hi>不歸尸俎祝佐食亦不徹俎又無西北隅之饌以將賔尸也</hi>司宫設對席<hi>四人二席</hi>乃四<lb/>
人𧃊<hi>𧃊同餕</hi>上佐食盥　升　下佐食對之<hi>上佐食東面下佐食西面</hi>
賓長二人備<hi>備四人𧃊隆于特牲也亦東西對</hi>司士進一敦黍于上佐<lb/>
食　又進一敦黍于下佐食<hi>進敦黍厚執事也賓食俎上者而已</hi>皆右之<lb/>
于席上<hi>東面者在南西面者在北</hi>資黍于羊俎兩端<hi>資减也减置于羊俎兩端則一賓長在上佐食之南一賓長在下佐食之北南也</hi>兩下是𧃊<hi>兩賓長為下𧃊也</hi>司士乃<lb/>
辯舉　𧃊皆祭黍祭舉<hi>司士徧舉遂徧祭之</hi>主人西面三拜𧃊者<lb/>
<pb n="15a"/>
　𧃊者奠舉于俎　皆答拜　皆反<hi>曰反則違其位拜也</hi>取舉<lb/>
司士舉一鉶于上𧃊　又進一鉶于次𧃊　又進二豆<lb/>
湆于兩下<hi>瓦豆也</hi>乃皆食食舉　卒食　主人洗一爵升<lb/>
　酌以授上𧃊<hi>曰授禮殺也</hi>贊者洗三爵　酌　主人受于<lb/>
戸内　以授次𧃊<hi>下𧃊在焉</hi>若是以辯　皆不拜受爵　主<lb/>
人西面三拜𧃊者　𧃊者奠爵皆答拜　皆祭酒　卒<lb/>
爵奠爵皆拜　主人答一拜　𧃊者三人興出　上𧃊<lb/>
止<hi>將嘏</hi>主人受上𧃊爵　酌以醋于戸内　西面坐奠爵<lb/>
<pb n="15b"/>
拜　上𧃊答拜　坐祭酒啐酒　上𧃊親嘏　曰主人<lb/>
受祭之福　胡夀保建家室<hi>上𧃊又嘏盛于特牲不授黍則視尸為殺矣</hi>主<lb/>
人興　坐奠爵拜　執爵以興　坐卒爵拜　上𧃊答<lb/>
拜　上𧃊興出　主人送　乃退<hi>右第七章餕而禮終</hi>
　<lb/>
　<lb/>
　<lb/>
　儀禮章句卷十六<lb/>
</p>
<p>
</p>
  </div>
</body>
</text>
</TEI>
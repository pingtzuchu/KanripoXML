<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儀禮章句卷六</head> <lb/>
    <p>
<pb n="1a"/>
欽定四庫全書<lb/>
　儀禮章句卷六<lb/>
　　　　　　　　　　　　　同知吳廷華撰<lb/>
　燕禮第六<hi>燕安也飲酒以安之也人君逮下之禮有三曰饗尚儀節不飲不食曰食主食曰燕</hi>
　<hi>主飲燕有四等卿大夫有王事之勞一飲四方聘使二聘使還國三君無事而飲四皆用此禮至大射先</hi>
　<hi>行燕禮彼經自詳之又飲酒有坐燕之禮但一節而已惟此獨得燕名于五禮屬嘉禮當第十三第六説</hi>
　<hi>非詳士冠禮未案經言公是鄭所謂諸侯之禮也然天子燕禮亦  嘗不以此準之又此與鄉飲酒及大</hi>
　<hi>射獻酬諸節略同彼此詳略參看可也</hi>
<pb n="1b"/>
燕禮小臣戒與<hi>音預</hi>者<hi>與與飲者周禮小臣上士太僕之屬王燕飲太僕相小臣掌小賔客饗食大事相太僕此小臣戒亦相太僕之事也  以上戒</hi>膳宰具官饌于寢東<hi>膳宰即膳夫成以太宰之屬故謂之宰與其職掌膳羞所饌牲與脯醢之屬具備也官饌各官所饌寢東寢堂之東具之以待設也</hi>樂人縣<hi>同懸天樂人者周禮眂瞭掌太師之縣其人也  子宫縣諸侯軒縣大射詳之國君無故不徹縣言縣者為燕新之</hi>設洗篚于阼階東南當東霤<hi>諸經第言設洗此兼言篚者為下目也東霤近東榮亦南北以堂深</hi>罍水在東　篚在洗西　南肆<lb/>
　設膳篚在其北西面<hi>膳即膳夫之膳其篚饌君象觚尊之異其文也篚曰面其以識記與少牢下篇司宫設洗</hi>司宫尊于東楹之西<hi>周禮無司宫疑司尊彞之屬東楹之西者<pb n="2a"/>惟君面尊也</hi>兩方壺<hi>方壺卿大夫士/之尊散尊也</hi>左𤣥酒南上<hi>左者西面南為左上𤣥酒也</hi>公尊瓦大<hi>音/泰</hi>兩有豐<hi>瓦太即太尊所謂太古之瓦尊明堂位曰有虞氏之尊此膳尊也瓦太有豐則方壺亦有禁也尊皆南上則瓦太亦在方壺之南大射膳尊兩甒在南不言𤣥酒可知</hi>
幂用綌若錫<hi>今文作緆使大射綴諸箭十五升布抽其半治其布  滑易曰錫用綌若錫冬夏異也他尊亦有幂用綌而已</hi>在尊南南上<hi>尊南瓦大之南南上𤣥酒之幂也在尊南未用也</hi>尊<lb/>
士旅食于門西<hi>旅衆也周禮旅下士在三等士中此言士旅食者疑宫正所掌之士庶子無禄給稍食故曰食此經有庶子或率之來觀禮與注云此庶人在官者</hi>兩圜壺<hi>言兩則皆有𤣥酒也尊皆不言勺可知</hi>司宫筵賔于户西東上　無加席也<hi>大射為祭祀重賔故<pb n="2b"/>有加席燕則殺矣</hi>射人告具<hi>其如上所云也燕不必射而用射人者以其相卿大夫之儀者也</hi>
小臣設公席于阼階上西鄉　設加席<hi>周禮諸侯酢席莞筵紛純加繅席畫純宰夫為主人而公位于階者宰夫主獻而已仍以公為主也  以上陳設案此二節當在告其之上以其亦在其中也</hi>公升<hi>本在阼/階東</hi>即位于席西鄉<hi>升席自北方</hi>小臣納卿<lb/>
大夫<hi>納以公命命之入也其位朝位也不言士文省</hi>卿大夫皆入門右<hi>臣禮</hi>北面<lb/>
東上　士立于西方　東面北上<hi>士入門右乃西就位也</hi>祝史立<lb/>
于門東<hi>亦門右</hi>北面東上<hi>在卿大夫西統于門祝史左右王故特表之</hi>小臣師<lb/>
一人在東堂下南面<hi>小臣師小臣正之佐太僕之屬也司士之位太僕在路門左南面與<pb n="3a"/>此東堂下等</hi>士旅食者立于門西東上<hi>門西則在士南矣</hi>公降　立<lb/>
于阼階之東南南鄉<hi>為揖卿大夫降也</hi>爾<hi>同/邇</hi>卿卿西面北上<hi>爾近謂揖之使近也大射言揖此言爾相兼乃備也西面北上謂由門右少進于北轉而西面也</hi>爾大夫<lb/>
大夫皆少進<hi>卿言面大夫言進互文也注云大夫猶北面  以上面位</hi>射人請賔<hi>大射儀大射正擯擯者請賔此則射人擯也大射始終稱擯者此則始終稱射人文異爾請者命由君出也</hi>公<lb/>
曰命某為賔<hi>聘使則介為賔羣臣則大夫為賔某其名也</hi>射人命賔　賔少<lb/>
進禮辭<hi>進進而北面也</hi>反命　又命之　賔再拜稽首許諾<hi>稽留也稽首謂先以兩手拱近地及頭至手又引頭至地稽留久之拜禮之至重者</hi>射人反命　賔<lb/>
<pb n="3b"/>
出立于門外東面<hi>出立待納賔之命也</hi>公揖卿大夫　乃升就席<lb/>
<hi>揖而后升謙也案燕禮燕羣臣為多故此經從其多者言之若燕聘使則請賔在戒前賔至公迎于大門之外也餘以類推可知矣  以上立賔</hi>小臣自阼階下北面請執幂者與羞<lb/>
膳者<hi>尊皆有幂賔至徹之不必執此執幂者蓋為瓦太請之重之也羞進也膳即膳篚之膳謂薦俎及庶羞進于公與賔者凡請皆以重其事  注謂方圖壺無幂悮</hi>乃命執幂者<hi>以公命命之</hi>執<lb/>
幂者升自西階　立于尊南　北面東上<hi>尊南瓦太之南上𤣥酒幂東上統于君也</hi>膳宰請羞于諸公卿者<hi>小臣膳宰分請之尊卑之等也  以上命執事右第一章燕前之禮凡五節一戒二陳設三面位四立賔五命執事</hi>射人納賔<hi>射人為擯也立賔矣<pb n="4a"/>用擯納之異于諸大夫</hi>賔入及庭<hi>不言主人/迎可知</hi>公降一等揖之<hi>賔入門而左與主人相揖讓公不為主揖之而已大射言賔辟此略爾</hi>公升就席<hi>以主人將行禮不參之</hi>
賔升自西階　主人亦升自西階<hi>主人膳夫也臣不敢與君亢禮故以之代為獻主也</hi>賔右北面至再拜<hi>至再拜拜至也升自西階拜于賔右辟正主也後凡與主人禮異者倣此</hi>賔答再拜<hi>以上/賔入</hi>主人降洗<hi>主人升降皆西階篚在堂下不言取爵文省以下鄉飲酒已詁者不贅</hi>洗南西北面<hi>洗南則北面矣兼言西者為賔降也</hi>賔降階西<lb/>
東面<hi>不東北面辟正主禮也</hi>主人辭降　賔對　主人北面盥<lb/>
坐取觚<hi>古文觚皆作觶</hi>洗<hi>觚爵屬受二升不/用爵與正主異也</hi>賔少進辭洗<hi>少進猶東<pb n="4b"/>面也</hi>主人坐奠觚于篚　興對　賔反位<hi>位降位</hi>主人卒洗<lb/>
　賔揖乃升　主人升　賔拜洗　主人賔右奠觚答<lb/>
拜　降盥　賔降　主人辭　賔對　卒盥　賔揖升<lb/>
　主人升　坐取觚<hi>取取賔右所奠觚</hi>執幂者舉幂<hi>此言舉幂則升時已加于尊</hi>主人酌膳<hi>尊西/東面</hi>執幂者反幂<hi>反幂覆幂也</hi>主人筵前獻<lb/>
賔<hi>西北面</hi>賔西階上拜　筵前受爵<hi>東面受之觚亦曰爵散文通也</hi>反位<lb/>
　主人賔右拜送爵　膳宰薦脯醢<hi>此所謂羞膳者也大射宰胥薦脯醢則此膳宰亦宰胥下記薦與羞者小膳宰是也下同</hi>賔升筵<hi>自西/升</hi>膳宰設折俎<hi>俎實<pb n="5a"/>當與鄉飲酒同</hi>賔坐　左執爵　右祭脯醢　奠爵于薦右<lb/>
興取肺　坐絶祭嚌之　興加于俎　坐捝手　執爵<lb/>
遂祭酒　興席末坐啐酒　降席　坐奠爵拜　告㫖<lb/>
　執爵興　主人答拜　賔西階上北面坐卒爵　興<lb/>
　坐奠爵遂拜　主人答拜<hi>以上主人獻賔</hi>賔以虚爵降<hi>降洗不更爵</hi>主人降　賔洗南坐奠觚<hi>奠觚言坐/則立盥也</hi>少進　辭降<hi>西面</hi>
主人東面對　賔坐取觚奠于篚下　盥洗　主人辭<lb/>
洗　賔坐奠觚于篚　興對　卒洗　及階揖升　主<lb/>
<pb n="5b"/>
人升　拜洗如賔禮　賔降盥　主人降　賔辭降<lb/>
卒盥　揖升　酌膳　執幂如初　以酢主人于西階<lb/>
上<hi>西南面</hi>主人北面拜受爵　賔主人之左拜送爵<hi>主人之左亦異于正主</hi>主人坐祭<hi>不言薦下獻大夫乃薦異于正主也坐西階上坐也祭祭酒也</hi>不啐<lb/>
酒<hi>凡不者皆辟正主</hi>不拜酒<hi>即告㫖之拜分而二者一拜一告也大射不言告㫖</hi>不告㫖<lb/>
　遂卒爵興　坐奠爵拜　執爵興　賔答拜　主人<lb/>
不崇酒<hi>不崇酒則亦不拜也</hi>以虗爵降奠于篚<hi>不奠于序端下獻公須更爵也</hi>賔<lb/>
降立于西階西<hi>獻畢即降君在堂也</hi>射人升賔<hi>升賔優之不言命可知</hi>賔升<lb/>
<pb n="6a"/>
　立于序内東面<hi>曰序内則進于序端矣  以上賔酢主人</hi>主人盥<hi>不言降盥上已降也</hi>洗象觚<hi>象觚觚以/象骨飾也</hi>升實之　東北面獻于公<hi>西面酌訖由楹南至公席前故東北面也</hi>公拜受爵　主人降自西階　阼階下北<lb/>
面拜送爵<hi>凡拜下皆臣禮也</hi>士薦脯醢<hi>士即膳宰也薦不言自左房文略凡異者君尊變于賔</hi>膳宰設折俎<hi>公俎未閒當與卿/飲酒主人俎同</hi>升自西階<hi>嫌升阼階</hi>公<lb/>
祭如賔禮　膳宰贊授肺<hi>授祭尊君也</hi>不拜酒　立卒爵<lb/>
坐奠爵拜　執爵興　主人答拜　升受爵以降<hi>言升受則答拜降也</hi>奠于膳篚<hi>以上主/人獻公</hi>更爵洗升<hi>更爵不敢襲至尊也自酢不敢當君酢也<pb n="6b"/>亦洗為君酢致潔也</hi>酌膳酒以降<hi>酌膳者正獻酢皆用膳成公意也</hi>酢于阼階下<lb/>
　北面坐奠爵再拜稽首<hi>亦拜者如公酢也</hi>公答再拜　主人<lb/>
坐祭遂卒爵<hi>祭遂卒爵則諸節皆略矣不言坐奠爵省文</hi>再拜稽首　公答<lb/>
再拜　主人奠爵于篚<hi>以上主人自酢</hi>主人盥洗　升媵<hi>今文作媵敖氏云當作騰</hi>觚于賔<hi>註云媵送也讀或為揚揚舉也案酢後有酬禮此即酬也酬不于賔酢之後又謂之媵者以非正主若舉觶者然不用觶者示盛也</hi>酌散<hi>膳正尊故方壺謂之散</hi>西階上坐<lb/>
奠爵拜賔　賔降筵北面答拜<hi>上賔立序内以後無升筵事此言降筵疑衍</hi>
主人坐祭遂飲　賔辭<hi>辭辭其代君行酒也</hi>卒爵拜　賔答拜<lb/>
<pb n="7a"/>
主人降洗　賔降　主人辭降　賔辭洗　卒洗揖升<lb/>
　不拜洗　主人酌膳　賔西階上拜　受爵于筵前<lb/>
　反位　主人拜送爵　賔升席坐　祭酒　遂奠于<lb/>
薦東<hi>遂者因坐而奠不北面也薦東者酬爵不舉也</hi>主人降復位<hi>位阼階下西面位</hi>賔<lb/>
降筵西東南面立<hi>不立于序内其位彌尊其禮彌殺一張一弛是之類與  以上主人酬賔右第二章正獻禮凡五節一主人獻賔二賔酢主人三主人獻公四主人自酢五主人酬賔</hi>小臣自<lb/>
阼階下請媵爵者<hi>媵進也為旅酬請也未樂賔先媵爵為旅酬者燕主飲也</hi>公命長<lb/>
<hi>長下大夫之年長者請不言下大夫以常職可知也</hi>小臣作下大夫二人媵爵<hi>作作<pb n="7b"/>之于西面北上之位也</hi>媵爵者阼階下皆北面再拜稽首<hi>拜拜公命也</hi>
公答再拜　媵爵者立于洗南西面北上　序進　盥<lb/>
洗角觶<hi>角觶爵屬制如散受四升飾以角故名</hi>升自西階<hi>升不言序亦序也</hi>序進<lb/>
酌散　交于楹北<hi>楹北西楹之北長者先進酌其次待于階上先者既酌後者即進往來相交各在其左也</hi>降<hi>西/階</hi>阼階下<hi>自西階適阼階下也</hi>皆奠觶　再拜稽首<lb/>
執觶興　公答再拜　媵爵者皆坐祭　遂卒觶興<lb/>
坐奠觶　再拜稽首　執觶興　公答再拜　媵爵者<lb/>
執觶待于洗南<hi>待待致爵之命也須奠觶更爵洗故待于洗南</hi>小臣請致者<hi>致送<pb n="8a"/>詣也公命長而小臣遂作二大夫其為定法可知致一致二則惟公意也故請之</hi>若君命皆致<lb/>
<hi>若者無定之辭</hi>則序進　奠觶于篚　阼階下皆再拜稽首<hi>皆致故二人並拜命也</hi>公答再拜　媵爵者洗象觶<hi>象觶即象觚君所飲也</hi>升<lb/>
實之<hi>酌膳</hi>序進坐　奠于薦南北上<hi>西面南為左將舉而奠于左者不敢必君之舉也實觶前不言序進後不言交是接踵至尊先後酌膳以人進奠皆右還北上者其長所奠也</hi>降阼<lb/>
階下<hi>降自西階適阼階下</hi>皆再拜稽首送觶<hi>舉觶不于賔而于公者公舉之也此先拜送下文凡與常法異者皆君禮也</hi>公答再拜<hi>以上媵爵于公為旅酬之始</hi>公坐取大<lb/>
夫所媵觶興　以酬賔<hi>此公舉旅于賔公不為獻主而主道不可以不伸故酬賔于旅<pb n="8b"/>酬之始也凡酬者必就其階此不言階下言賔進受虚爵則即于席上酬之膳夫為獻主而公為舉旅者正獻則分嚴酬則情洽也</hi>賔降西階下再拜稽首　公命小臣辭　賔<lb/>
升成拜<hi>凡下拜或將拜未拜或拜而未畢拜聞命即升拜禮俱未成也故升而成拜其未畢拜者復再拜稽首與未拜者同後兩升拜亦應言成文不具耳受酬先拜尊君也</hi>公坐奠觶　答再<lb/>
拜　執觶興　立卒觶　賔下拜　小臣辭　賔升再<lb/>
拜稽首　公坐奠觶　答再拜　執觶興　賔進受虗<lb/>
爵<hi>上公卒爵主人在階下故曰升自西階此賔在堂故曰進蓋由西階上東進也</hi>降奠于篚<hi>膳篚公以上  酬賔</hi>易觶洗<hi>尊爵不襲故易别篚/之觶易爵猶更爵也</hi>公有命則不易<hi>有命<pb n="9a"/>者優之</hi>不洗<hi>君尊不洗嫌若/不以為潔也</hi>反升酌膳觶<hi>反者方適洗易觶因命乃反也為君酌臣禮也自飲酌膳公意也敖氏云觶衍文</hi>下拜　小臣辭　賔升再拜<lb/>
稽首<hi>不言執觶興文省</hi>公答再拜　賔以旅酬于西階上<hi>以以君之酬爵也大射賔告于擯者請旅諸臣擯者告于公公許</hi>射人作大夫長升受旅<hi>大夫長卿也</hi>賔大夫之右坐<hi>此應北面右則東也</hi>奠觶拜　執觶興　大<lb/>
夫答拜　賔坐祭立飲　卒觶不拜　若膳觶也則降<lb/>
更觶洗<hi>膳觶膳篚之觶據上不易觶則大夫之觶即上象觶蓋膳觶也曰若則或有不用象觶者矣賔有命故不易大夫未有命故易之  注謂卿尊故更觶未然</hi>升實散　大夫拜受<lb/>
<pb n="9b"/>
賔拜送<hi>于此旅大夫者大夫猶衆賔也故因賔及之不繼賔獻之者燕不立衆賔故大夫與公卿序獻也</hi>大夫辯受酬如受賔酬之禮<hi>大夫受酬于大夫故曰如受賔酬受賔酬者其長也大夫受酬即降復位</hi>不祭　卒受者以虚觶降奠于篚<hi>以上賔舉旅以徧</hi>主人洗　升實散　獻卿于西階上<hi>燕義賔舉旅行酬而後獻卿是也蓋卿在遵者之席則猶之遵也故舉觶後獻之</hi>司宫兼卷重席<hi>重席即加席曰兼卷則諸卿異席也席本卷因設以明之</hi>設于賔左東上<hi>賔左遵者位也設則布之矣</hi>卿升拜<lb/>
受觚　主人拜送觚　卿辭重席　司宫徹之<hi>辟君也</hi>乃<lb/>
薦脯醢<hi>卿大夫無俎禮殺于大射也</hi>卿升席坐　左執爵　右祭脯<lb/>
<pb n="10a"/>
醢　遂祭酒　不啐酒　降席　西階上北面坐卒爵<lb/>
興　坐奠爵拜　執爵興　主人答拜受爵　卿降復<lb/>
位<hi>獻畢即降命升乃升臣禮然也不酢者辟正獻</hi>辯獻卿　主人以虚爵降奠<lb/>
于篚<hi>今文無此三字</hi>射人乃升卿　卿皆升就席　若有諸公<lb/>
則先卿獻之<hi>獻諸公于此亦遵者之禮也</hi>如獻卿之禮　席于阼階<lb/>
西北面東上<hi>席于阼階西者諸公不與卿並故于近君之地特設席以表尊也不于西階上者不敢干正禮也</hi>無加席<hi>卿設加席而去之諸公尤尊疑于君故并不設也  以上主人獻卿</hi>小臣<lb/>
又請媵爵者<hi>公舉媵觶者三上酬賔一下若賔若長一笙入之先公又舉奠觶一上媵止二爵故<pb n="10b"/>又請</hi>二大夫媵爵如初<hi>此言如初則請致以下可知</hi>請致者　若命者<lb/>
致<hi>止用三爵故不皆致也</hi>則媵爵者奠觶于篚　一人待于洗南<lb/>
<hi>一人不致者待者待致畢皆拜也</hi>長致　致者阼階下再拜稽首　公<lb/>
答再拜　洗象觶　升實之　坐奠于薦南<hi>論先後之序則此觶當在南觶之南今經第曰薦南則在公所取酬賔北觶之處也</hi>降　與立于洗南者二<lb/>
人皆再拜稽首送觶<hi>拜干阼降下不致亦拜者初並受君命宜終之</hi>公答再拜<lb/>
<hi>以上再媵爵</hi>公又行一爵<hi>行舉奠以行酬也一爵所媵南觶也</hi>若賔若長唯公<lb/>
所酬<hi>此旅在獻大夫之前則長當以公卿之年長者言末又言大夫者卿亦大夫也或因卿而及大夫與<pb n="11a"/>賔已受酬此獻長可矣又兼言賔者或加禮也</hi>以旅于西階上如初<hi>酬賔則賔轉而酬長酬長則長轉而酬賔乃及其次以辯也初謂公始酬賔</hi>大夫卒受者以虚觶降奠<lb/>
于篚<hi>以上公為卿舉旅以徧</hi>主人洗　升獻大夫于西階上<hi>燕義卿舉旅行酬而後獻大夫是也大夫不繼卿獻之者公方伸主道于卿故于此獻之</hi>大夫升　拜受<lb/>
觚　主人拜送觚　大夫坐祭<hi>祭祭酒也</hi>立卒爵　不拜既<lb/>
爵　主人受爵　大夫降復位　胥薦主人于洗北西<lb/>
面<hi>此與薦大夫一時並行之禮也膳夫士也與大夫並薦者以其為獻主異之</hi>脯醢無脀<hi>音升俎脀俎實無脀則無俎也卿大夫皆無  于此言之者嫌賔主敵或有俎也</hi>辯獻大夫　遂<lb/>
<pb n="11b"/>
薦之<hi>羞庶羞乃祭下于卿</hi>繼賔以西東上<hi>大夫席繼賔以西者大夫猶衆賔也</hi>卒射<lb/>
人乃升大夫　大夫皆升就席<hi>以上獻大夫右第三章旅酬禮凡七節一媵爵二公酬賔三賔舉旅四獻卿五再媵爵六為卿舉旅七獻大夫其為大夫舉旅及獻士二節一别見于樂賔節中一别見于徹俎之後作經者參錯之文也</hi>席工于西階上少東　樂正先<lb/>
升　北面立于其西　小臣納工<hi>獻畢即納工者急于樂賔也</hi>工四<lb/>
人<hi>工四人燕禮殺于大射也</hi>二瑟　小臣左何瑟<hi>相工用小臣亦與周禮異或眂瞭卑不入君所故小臣代之相與</hi>面鼔　執越　内弦　右手相　入升<lb/>
自西階　北面東上坐　小臣坐　授瑟　乃降<hi>以上工入</hi>
<pb n="12a"/>
工歌鹿鳴四牡皇皇者華<hi>以上工歌</hi>卒歌　主人洗升<hi>洗而獻工者太師則為之洗大射有太師此及笙皆不言太師而言洗義可知矣餘則不親洗  疏謂不辨太師與羣工皆洗鄉飲酒記不洗者不祭此衆工皆祭故知皆洗竊案洗者親洗不洗者不親洗有代之洗者故皆祭也疏悮</hi>獻工　工不興左瑟　一人拜受爵　主人西階上<lb/>
拜送爵　薦脯醢　使人相祭　卒爵不拜　主人受<lb/>
爵　衆工不拜受爵　坐祭　遂卒爵<hi>古文曰卒爵不拜</hi>辯有<lb/>
脯醢不祭　主人受爵　降奠于篚<hi>以上獻工</hi>公又舉奠觶<lb/>
<hi>觶再媵之觶</hi>唯公所賜<hi>賜亦酬也不言所賜之人據燕義大夫舉旅行酬而後獻士此在獻士之<pb n="12b"/>前則為大夫舉旅也大射云惟公所賜若賔若長</hi>以旅于西階上如初<hi>初謂上兩舉觶也正歌未備即舉旅者燕主飲簡以上公三舉觶此疑在設工席之前錯  于此也</hi>卒笙入立于<lb/>
縣中　奏南陔白華華黍<hi>以上笙奏</hi>主人洗　升獻笙于西<lb/>
階上　一人拜　盡階不升堂受爵降　主人拜送爵<lb/>
　階前坐祭　立卒爵　不拜既爵　升授主人　衆<lb/>
笙不拜受爵　降坐祭　立卒爵　辯有脯醢不祭<hi>以上獻笙</hi>乃間　歌魚麗笙由庚　歌南有嘉魚笙崇丘　歌<lb/>
南山有臺笙由儀　遂歌鄉樂　周南闗雎葛覃卷耳<lb/>
<pb n="13a"/>
　召南鵲巢采蘩采蘋<hi>此亦合樂而謂之歌明所歌為鄉樂也</hi>大師告于<lb/>
<hi>本無于依石經補入</hi>樂正曰正歌備<hi>太師上工也無太師則工之長告</hi>樂正由楹<lb/>
内<hi>自工西而東由楹内者楹南有工也</hi>東楹之東告于公<hi>東楹之東公席在焉告亦北面不告于賔者公在堂也</hi>乃降復位<hi>以上間歌而樂備右第四章樂賔凡六節一工歌二獻工三公三舉觶四笙奏五獻笙六間歌而樂備</hi>射人自阼階下請立司正<hi>公不自作司正者君禮别于鄉鄉飲賔介皆年少學士飲酒易致愆儀故立司正于旅始此卿大夫士皆老成始旅尚可自持故立司正于後也</hi>公許　射人遂為司正<hi>鄉飲酒禮相為司正此射人相禮故因其請而命之</hi>司正洗角觶　南面坐奠于中庭<hi>鄉射執觶升此奠乃升者君在<pb n="13b"/>堂將奉命不敢以罰爵鄉君也</hi>升東楹之東受命　西階上北面命卿<lb/>
大夫君曰以我安卿大夫<hi>君曰云云者舉君命命之也以我安卿大夫者謂以我命安之不言賔者賔亦大夫也</hi>皆對曰諾敢不安　司正降自西階南<lb/>
面　坐取觶　升酌散　降南面坐奠觶　右還北面<lb/>
少立<hi>右觶西南面者從觶西如階西階也</hi>坐取觶興　坐不祭卒觶奠之<lb/>
　興再拜稽首　左還南面坐<hi>左觶東北面者由觶東對君也  疏云右還者右手鄉外而西則左還者左手鄉外而西俱在觶西也</hi>取觶洗　南面反奠于其<lb/>
所<hi>反復其故所也  以上立司正</hi>升自西階　東楹之東請徹俎降<hi>鄉射<pb n="14a"/>北面告于公鄉飲請坐于賔賔辭以爼主人請徹爼鄉飲請坐乃徹爼此不請坐則安兼坐矣故安賔即徹亦因賔辭而請之也</hi>公許告于賔<hi>公許乃降告于賔耳今叙公許于降後謂以公許告賔也</hi>賔<lb/>
北面取俎以出　膳宰徹公俎<hi>公尊也</hi>降自阼階以東<hi>降自阼階者賔以君在故親徹此亦若君親徹然</hi>卿大夫皆降東面北上<hi>卿大夫無俎降者從賔也東面北上以升降在西階便其復升也  以上徹俎</hi>賔反入　及卿大夫皆<lb/>
説屨　升就席　公以賔及卿大夫皆坐乃安<hi>即席未坐故公以之坐也安猶燕也</hi>羞庶羞　大夫祭薦<hi>大夫至是祭薦不敢同于卿也</hi>司正升<lb/>
受命　皆命君曰無不醉<hi>皆命命賔與卿大夫</hi>賔及卿大夫皆興<lb/>
<pb n="14b"/>
　對曰諾敢不醉　皆反坐<hi>反者興而對乃還坐也  以上坐燕</hi>主人洗<lb/>
　升獻士于西階上　士長升拜受觶<hi>此所謂大夫舉旅行酬而後獻士也曰士長升見其他不升</hi>主人拜送觶　士坐祭立飲　不拜既<lb/>
爵　其他不拜　坐祭立飲　乃薦司正<hi>言薦則獻可知</hi>與射<lb/>
人一人<hi>射人為司正矣言司正復言射人則有兩射人也不言膳宰可知</hi>司士一人<hi>周禮司士掌朝儀之位其位宜在庭</hi>執幂二人<hi>位在堂上近階間故就此獻之</hi>立于觶南東<lb/>
上<hi>觶南因司正以為位也東上由司正而西周官射人司士皆下大夫其貳有士此與士並薦則皆其貳也下祝史亦如之侯註云天子射人司士皆下大夫諸  則上士此無攷</hi>辯獻士　士既獻<lb/>
<pb n="15a"/>
者立于東方西面北上<hi>士位本在西方東面北上既獻易位于東方西面北上在卿大夫降位之南薦亦于其位司正以下則仍在觶南也</hi>乃薦士<hi>薦必于其位故待立于東方之後乃薦之疑辯獻至此十八字  在乃薦司正之上</hi>祝史小臣師亦就其位而薦之<hi>祝史以下仍在入門時之位不易者常執事于寢之位不可易也</hi>主人就旅食之尊而獻<lb/>
之<hi>就旅食尊賤也北面酌南鄉獻之于尊南不洗</hi>旅食不拜受爵　坐祭立飲<lb/>
<hi>以上獻士因及諸執事右第五章安賔及終獻凡四節一立司正二徹俎三坐燕四獻士因及諸執事</hi>若<lb/>
射<hi>大射射在立司正之後彼先行燕禮此燕而用鄉射之禮則非大射之燕矣</hi>則大射正為<lb/>
司射<hi>周禮無大射正其亦射人之類與</hi>如鄉射之禮<hi>如者謂自有司請射至釋獲者退算<pb n="15b"/>蓋儀節之似射者其執事則别也故右第六章言射為或然之節非燕禮之常也  獨為一章</hi>賔降洗<lb/>
升　媵觶<hi>本作觶依註作觶</hi>于公<hi>賔主獻酬不敢與君亢禮但公既酬賔不可無以答之又不敢以大夫媵公之爵酬公故于旅酬之末媵公因為士舉旅也不曰酬而曰媵臣禮也</hi>酌散下拜<lb/>
　公降一等　小臣辭　賔升再拜稽首　公答再拜<lb/>
　賔坐祭　卒爵<hi>卒爵于上者將飲亦降承命乃升故飲于上也</hi>再拜稽首<lb/>
公答再拜　賔降洗象觶　升　酌膳　坐奠于薦南<lb/>
　降拜　小臣辭<hi>公亦降</hi>賔升成拜　公答再拜　賔反<lb/>
位<hi>以上賔媵爵</hi>公坐取賔所媵觶興　唯公所賜<hi>賜不言其人據燕義<pb n="16a"/>士舉旅行酬而後獻庶子此在獻庶子上則為士舉旅也但卒受者為大夫則仍自賔卿大夫以及士也</hi>受<lb/>
者如初受酬之禮　降更爵洗　升酌膳　下拜　小<lb/>
臣辭　升成拜　公答拜　乃就席坐行之<hi>坐而行酒安也執爵者行之</hi>有執爵者　唯受于公者拜<hi>受于公者固拜矣復言者明此外皆不拜也公不拜略也</hi>司正命執爵者<hi>此命執爵轉命大夫卒受者</hi>爵辯卒受者興<lb/>
以酬士<hi>此即命辭</hi>大夫卒受者以爵興　西階上酬士　士<lb/>
升　大夫奠爵拜　士答拜　大夫立卒爵不拜　實<lb/>
之　士拜受　大夫拜送　士旅于西階上　辯<hi>旅食皆及</hi>
<pb n="16b"/>
士旅酌<hi>士西階上無席則不坐行也旅酌者以次自酌相酬無執爵者所謂徧也  以上酬士</hi>卒<lb/>
　主人洗升自西階　獻庶子于阼階上<hi>庶子即周禮諸子也庶子亦在阼者以教公族與宫正聨事也</hi>如獻士之禮　辯　降洗　遂獻左<lb/>
右正與内小臣皆于阼階上<hi>内小臣周禮以奄士為之掌宫中之使令者左右正未詳以内小臣凖之則亦内官故從君在阼至是乃獻也  註以左右正為樂正僕人正存疑</hi>如獻庶<lb/>
子之禮<hi>以上獻庶子諸人右第七章旅酬之終凡三節一賔媵觶二為士舉旅三獻庶子諸人</hi>無<lb/>
算爵　士也有執膳爵者　有執散爵者<hi>兩爵並行公飲膳餘飲散</hi>
執膳爵者酌以進公　公不拜受　執散爵者酌以之<lb/>
<pb n="17a"/>
公命所賜<hi>之往也之公命所賜就所賜者之席也謂賔及卿大夫</hi>所賜者興受爵<lb/>
　降席下　奠爵再拜稽首<hi>不降拜禮殺</hi>公答拜　受賜爵<lb/>
者以爵就席坐　公卒爵　然後飲<hi>不敢先公飲臣禮也</hi>執膳爵<lb/>
者受公爵　酌反奠之<hi>公既卒爵矣又奠之備公飲</hi>受賜爵者興<lb/>
授執散爵　執散爵者乃酌　行之　唯受爵于公者<lb/>
拜<hi>以上公舉旅于卿大夫</hi>卒受爵者興<hi>卒受爵者謂卿大夫之末</hi>以酬士于西<lb/>
階上　士升　大夫不拜　乃飲　實爵　士不拜受<lb/>
爵　大夫就席　士旅酌亦如之<hi>如之如旅酬也士以上大夫舉旅于</hi>
<pb n="17b"/>
公有命徹幂<hi>徹幂者期盡酒也</hi>則卿大夫皆降<hi>士亦降</hi>西階下北<lb/>
面東上　再拜稽首<hi>拜拜公之命也上兩命不拜此獨拜者恩益渥也不言賔與請坐周</hi>
公命小臣辭<hi>辭不升拜者醉尤謹于禮也</hi>公答再拜　大夫皆辟<hi>此言辟則凡君拜皆辟也</hi>遂升反坐　士終旅于上如初<hi>大夫反席士自卒之也以上徹幂終旅</hi>無算樂<hi>以上無/算樂</hi>宵則庶子執燭于阼階上<hi>燕至于宵則恩情洽矣未爇曰燋已爇曰燭以荆為之蓋古無麻燭以火炬照夜所謂荆燋也燭有在地者有手執之者執燭天子諸侯禮也大燭在地又曰燎庶子亦執燭與宫正聨事也</hi>司宫執燭于西階上<lb/>
　甸人執大燭于庭<hi>庭中宜在地亦曰執者持之防在地者之傾也與執燭少異</hi>閽<lb/>
<pb n="18a"/>
人為大燭于門外<hi>門外地廣不必持為之而已司宫掌宫甸人共薪蒸閽人司門故因其職用之燭以上設</hi>賔醉　北面坐取其薦脯以降<hi>凡飲食之禮薦為重取之榮君賜也</hi>奏陔　賔所執脯以賜鐘人於門内霤<hi>奏九夏用鐘鼓以脯賜鐘人者以其為己之行節且以廣君恵也霤在門内之中曰内霤則外亦有霤也于内霤賜之則鐘人事畢將出矣</hi>遂出　卿大夫皆出　公不送<hi>不送待臣之禮然也聘使則送之以上賔出右第八章無算爵禮終凡六節一公舉旅于卿大夫二大夫舉旅於士三徹幂終旅四無算樂五設燭六賔出</hi>公與客燕<hi>客聘/使也</hi>曰寡君有不腆之酒<hi>擯者述君命于賔也腆善也言不腆謙辭</hi>以請吾子之與寡君須臾焉<hi>須臾者言相與飲酒共此須臾也不<pb n="18b"/>曰終日辭令然也</hi>使某也以請<hi>某擯/者名</hi>對曰寡君君之私也<hi>此賔答辭下一請一對皆準此私言邦交之成也</hi>君無所辱賜于使臣<hi>賜賜之燕君恩下逮近于屈故曰辱無所謂無所用之蓋辭之之辭</hi>臣敢辭　寡君固曰不腆<hi>擯又請</hi>使<lb/>
某固以請　寡君君之私也<hi>賔又對</hi>君無所辱賜于使臣<lb/>
　臣敢固辭　寡君固曰不腆<hi>擯三請</hi>使某固以請　某<lb/>
固辭不得命<hi>某聘使名</hi>敢不從<hi>三請乃許/賔禮然也</hi>致命<hi>致命謂親相見致君命則上六辭皆擯介傳命也</hi>曰寡君使某　有不腆之酒　以請吾子<lb/>
之與寡君須臾焉　君貺寡君多矣　又辱賜于使臣<lb/>
<pb n="19a"/>
　臣敢拜賜命<hi>貺猶賜也辭右第九章補</hi>
　記燕朝服於寢<hi>朝服𤣥冠𤣥端緇帶素韠黑屨也</hi>其牲狗也<hi>石經在東方下</hi>
　亨于門外東方　若與四方之賔燕　則公迎之于<lb/>
　大門内<hi>迎于門内與公食大夫等</hi>揖讓升　賔為苟敬席于阼階<lb/>
　之西北面<hi>饗禮君為獻主故賔為賔燕膳夫為獻主非賔之敵故介為賔而席賔于此與上經</hi>
　<hi>諸公同曰苟者蓋主人謙辭謂其敬特苟且爾</hi>有脀　不嚌肺　不啐酒<lb/>
　其介為賔　無膳尊　無膳爵<hi>無膳尊及爵降尊以就卑也</hi>與卿<lb/>
　燕　則大夫為賔<hi>卿不為賔嫌也</hi>與大夫燕　亦大夫為賔<lb/>
<pb n="19b"/>
　　羞膳者與執幂者皆士也　羞卿者　小膳宰也<lb/>
　<hi>小膳宰其膳夫之屬與</hi>若以樂納賔　則賔及庭奏肆夏<hi>肆夏亦九</hi>
　<hi>夏之一注云今亡吕叔玉云時邁也曰奏曰闋其節也以夏為節尊賔也</hi>賔拜酒主人答<lb/>
　拜而樂闋　公拜受爵而奏肆夏　公卒爵　主人<lb/>
　升　受爵以下而樂闋　升歌鹿鳴　下管新宫<hi>新宫</hi>
　<hi>未詳註云小雅逸篇奏或云新宫謂宫之子聲四清聲之一也蓋以子聲  南陔白華華黍也子聲作于</hi>
　<hi>十二律之後故曰新存參</hi>笙入三成<hi>新宫用管將終則和以笙而樂成也三成三終也</hi>遂<lb/>
　合鄉樂<hi>言遂則無間歌也</hi>若舞則勺<hi>勺周頌篇蓋告成大武之樂歌舞而奏之以象</hi>
<pb n="20a"/>
　<hi>功也此與經文小異當别為一禮</hi>唯公與賔有俎<hi>對卿大夫無俎也</hi>獻公曰<lb/>
　臣敢奏爵以聽命<hi>奏進也聴命不敢必公受之</hi>凡公所辭<hi>辭辭之而升也</hi>
　皆栗階<hi>栗蹙也謂越等急趨君命也</hi>凡栗階不過二等　凡公所<lb/>
　酬　既拜請旅侍臣<hi>侍臣公卿大夫士也請旅不專惠也</hi>凡薦與羞者<lb/>
　小膳宰也<hi>羞庶羞内羞</hi>有内羞<hi>房中之羞羞豆羞籩也詳天官</hi>君與射則<lb/>
　為下射　袒朱襦　樂作而后就物<hi>樂奏騶虞以為節</hi>小臣<lb/>
　以巾授矢　稍屬<hi>稍屬稍與發矢時相連</hi>不以樂志<hi>志與識記之識同言</hi>
　<hi>不以樂之節為識而必欲應之也</hi>既發則小臣受弓<hi>大射受弓以大射正此以小臣</hi>
<pb n="20b"/>
　<hi>禮之别也</hi>以授弓人　上射退于物一笴　既發　則答<lb/>
　君而俟　若飲君　燕則夾爵　君在　大夫射則<lb/>
　肉袒<hi>疑悮</hi>若與四方之賔燕　媵爵曰臣受賜矣　臣<lb/>
　請贊執爵者<hi>贊執爵謂媵蓋以臣禮自處也</hi>相者對曰吾子無自辱<lb/>
　焉<hi>相亦公命</hi>有房中之樂<lb/>
　<lb/>
　<lb/>
　儀禮章句卷六<lb/>
</p>
<p>
</p>
  </div>
</body>
</text>
</TEI>
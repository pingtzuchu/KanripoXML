<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儀禮章句卷十四</head> <lb/>
    <p>
<pb n="1a"/>
欽定四庫全書<lb/>
　儀禮章句卷十四<lb/>
　　　　　　　　　　　　　　　同知吳廷華撰<lb/>
　士虞禮第十四<hi>虞安也父母之喪既葬反哭日中而虞于殯宫蓋骨肉歸于土精氣無所</hi>
　<hi>不之孝子為其彷徨故祭而安之檀弓所謂既葬而虞不忍一日離也未葬奠而不祭至是以虞易奠立</hi>
　<hi>尸有几筵而禮節大備于五禮屬凶禮當第七第十四説非詳王冠禮○或云虞度也反哭時主人由廟</hi>
　<hi>而寢婦人由室而堂于彼于此有虞度之義祭必求神此其始也故以名之存之以備一説</hi>
士虞禮特豕饋食<hi>饋歸也食穀食祭祀之節始用鬱鬯以降神曰祼迎牲告殺薦血腥曰朝<pb n="1b"/>事薦熟曰饋食既食酳尸則有加豆籩羞豆籩士大夫不祼及告殺故祭皆以饋食始特豕一豕也一豕禮殺不筮日葬日祭也</hi>側亨于廟門外之右東面<hi>側特也一豕故曰側廟門寢門殯宫亦謂之廟者殯雖啟而喪祭于此即鬼神所在也亨于爨用鑊右西也不于門東者異于吉不視殺喪禮畧也不言爨可知○注以側亨為亨一胖蓋以其升左不升右也竊案吉祭正俎用右餘俎用左鼎雖有升有不升要無不亨于鑊若右胖不亨則餘此腥者何為特牲注以側為一牲是也</hi>魚腊爨亞之北上<hi>爨竈也亞謂次于豕鑊北上者豕最北魚次之腊又次之○疏謂魚腊次于豕北悞</hi>饎爨在東壁西面<hi>炊黍稷曰饎亦上黍東壁見士冠禮據特牲禮主婦視餼爨于西堂下則爨與東西堂相當也此在東凡皆異于吉</hi>設洗于西階西南<hi>亦當西榮南北以堂深</hi>水在洗西　篚<lb/>
在東　尊于室中北墉下　當户<hi>户在室東南尊在室東北也</hi>两甒<lb/>
<pb n="2a"/>
醴酒　酒在東<hi>上醴○案雜記暢臼以掬杵以梧注謂喪祭所用此無鬯則士禮不用也</hi>無<lb/>
禁<hi>喪中不待禁也</hi>幂用絺布<hi>絺布絺亦布也○疏絺以葛布以麻此並言則麻葛雜也存㕘</hi>加<lb/>
勺<hi>加于尊</hi>南枋<hi>便于/酌也</hi>素几葦席在西序下<hi>素几無飾下階下當序也</hi>苴<lb/>
<hi>子徐反</hi>刌<hi>七本/反</hi>茅長五寸<hi>菹以藉祭所謂藉用白茅也刌切也斷也</hi>束之　實<lb/>
于篚　饌于西坫上　饌兩豆菹醢于西楹之東<hi>東陳</hi>醢<lb/>
在西<hi>菹則東矣南面取之得左菹右醢便其西面設之南菹而北醢也此尸豆也下記豆實葵菹蠃醢從獻豆同</hi>一鉶亞之<hi>菹/東</hi>從獻豆兩亞之<hi>從獻豆從主人獻祝之豆亞之在鉶東疏云在鉶東北菹北醢南</hi>四籩亞之北上<hi>從主婦獻尸祝者下記籩棗蒸栗擇四則各二也北<pb n="2b"/>上者疏云醢東栗栗北棗棗東棗棗南栗東西自為二行不東陳與初兩豆别也北上兼豆言</hi>饌黍稷<lb/>
二敦于階間<hi>兩敦之間堂下也</hi>西上<hi>上/黍</hi>藉用葦席<hi>敖氏云藉敦不應用席席字因上葦席而衍也特牲禮藉用萑</hi>匜水錯于槃中南流<hi>此近門為尸盥也不言罍及洗者匜之用如罍槃之用如洗</hi>在西階之南　簞巾<hi>簞以盛巾</hi>在其東　陳<lb/>
三鼎于門外之右<hi>門西</hi>北面北上<hi>上豕</hi>設扃幂　匕俎在西<lb/>
塾之西<hi>統于鼎</hi>羞燔俎在内西塾上南順<hi>曰羞以非正俎也燔炙肉也不言肝文不具南順由北而南肝在北便其先取也○注南順于南面取縮執之便也肝俎在燔東存㕘○右第一章饌具</hi>主人及兄弟如葬服<hi>既夕將啟丈夫髽散帶垂主人及兄弟皆然其他各如成<pb n="3a"/>服以尚未變除也</hi>賔執事者如弔服<hi>賔執事謂賔來執事者如下祝佐食之屬弔服者本無服也其服疑衰素冠麻絰帶也</hi>皆即位于門外如朝夕臨位<hi>臨哭也士喪禮臨位丈夫門外西面北上外兄弟在其南南上賔繼之北上</hi>婦人及内兄弟服<hi>亦如葬服</hi>
即位于堂亦如之<hi>臨位在堂南上蓋阼階上如斂時位也</hi>祝免澡葛絰帶<lb/>
<hi>祝亦執事者當弔服而從重以免者啟時免對主人葬服此與主人同在室接神亦當以免對葬服也帶又輕于弔服者注云一輕一重互相凖也○注以祝為所親蓋據小記緦小功卒哭則免言之恐祝未必皆緦小功也又注云治葛為首絰及帶恐免無首絰也</hi>布席于室中東面右几<hi>席几前饌于西序下者右几神席南上也</hi>降出<hi>即門外位</hi>及宗人即位于門西東面南上<lb/>
<pb n="3b"/>
<hi>宗人私臣曾子問士祭不足則取于兄弟大功以下者服當如主人服位當東面北上此南上者或因祝而易與○以上門外位</hi>宗人告有司具　遂請拜賔如臨<hi>請請之主人如者旁三</hi>入門哭　婦人哭<hi>亦如/臨</hi>主人即位于堂<hi>如反哭升自西階東面</hi>
衆主人及兄弟賔即位于西方<hi>反哭所謂堂下東面北上也</hi>如反哭<lb/>
位　祝入門左北面<hi>不與執事同位接神尊也</hi>宗人西階前北面<hi>當詔禮故近主人下記主人在室則宗人升户外北面○以上門内位右第二章面位凡二節一門外位一門内位</hi>
祝盥　升取苴<hi>不言篚則不用篚也</hi>降洗之　升入設于几東席<lb/>
上<hi>几東几外也</hi>東縮<hi>縮從也東陳/束處在西</hi>降　洗觶　升<hi>將/奠</hi>止哭<hi>有事</hi>
<pb n="4a"/>
主人倚杖入<hi>北旋倚于西序乃轉而東北入室也喪小記虞杖不以入室</hi>祝從在左<lb/>
西面<hi>主人同面左其南也</hi>贊薦菹醢　醢在北<hi>特牲禮主婦薦此不薦則喪禮亞獻外不執事也贊亦私臣</hi>佐食及執事盥<hi>舉者門内盥/異于奠也</hi>出舉<hi>舉鼎也特牲禮主賔親舉此喪禮異也</hi>長在左<hi>鼎北面西為左</hi>鼎入　設于西階前　東<lb/>
面北上　匕俎從設<hi>各從其俎○案雜記匕以桑長三尺或曰五尺畢用桑長三尺刻其柄與末注以為喪祭所用則此亦當有畢特牲禮注謂祔練祥用之</hi>左人抽扃鼏<hi>鼏亦言抽因扃及之也</hi>匕<hi>執匕匕/之東面</hi>佐食及右人載<hi>北面</hi>卒　朼者逆退復位<lb/>
<hi>三匕故曰逆位在門外</hi>俎入設于豆東<hi>菹東魚/外也</hi>魚亞之<hi>今文無之○豕東</hi>
<pb n="4b"/>
腊特<hi>豕魚二俎之北亦醢東也</hi>贊設二敦于俎南<hi>豕南黍魚南稷</hi>黍其東稷<lb/>
　設一鉶于豆南<hi>菜羮也在菹南</hi>佐食出　立于戸西<hi>今文無于戸西○饌已也</hi>贊者徹鼎<hi>反于/門外</hi>祝酌醴<hi>北/面</hi>命佐食啟㑹<hi>尊南南面</hi>佐食<lb/>
許諾　啟㑹　郤于敦南　復位<hi>戸西</hi>祝奠觶于鉶南<hi>二祼奠而不飲依神也此無祼而奠者以神無所不之始疑于其位以奠以饗以祭皆所以奠之</hi>復位<hi>由南面命佐食之位復位于主人之左也○以上陳設</hi>主人再拜稽首<hi>拜食/具</hi>祝饗<hi>既奠依神遂祝而饗之以申主人致祭之意庻幾鬼神來饗然後立尸以象之○案注以此為隂厭篇末改饌西北隅為陽厭四明萬氏曰祭殤無尸曰厭隂厭以祭子之殤陽厭以祭凡殤曾子問甚明非指祭祖禰尸未入之<pb n="5a"/>始與尸既出之終且厭之為言飫也祭方始而奠祝安能遽飽又陽厭當室之白此雖在西北隅而厞用席且闔戸于陽厭之義不符其説是也特存之以明注説之誤</hi>命佐食祭<hi>命祝祭于苴謂為神祭食也亦南面</hi>佐食許諾　鉤袒<hi>注謂之擐衣蓋捲衣以露臂也</hi>取黍稷祭于苴三<lb/>
<hi>别于尸下同三者安神不一而足也</hi>取膚祭<hi>下記膚/祭三</hi>祭如初<hi>如謂祭于苴三</hi>祝取<lb/>
奠觶祭亦如之　不盡<hi>祭醴有未盡</hi>益反奠之<hi>更酌于尊而益之反謂自尊所還奠于鉶南也</hi>主人再拜稽首<hi>既祭又/拜也</hi>祝祝<hi>之又反/下並同</hi>卒<hi>祝祝者祝釋孝子饗辭也此饗辭下記所謂哀子某圭為而哀薦之饗是也前云饗此云祝者饗以行其禮祝則釋其辭也○注以下記顯相云云為此饗辭悞説詳下記</hi>主人拜如初<hi>亦再拜稽首饗之拜凡三</hi>哭<lb/>
<pb n="5b"/>
出復位<hi>以上饗神○右第三章祭前之禮凡二節一陳設二饗神</hi>祝迎尸<hi>檀弓既封主人贈而祝宿虞尸則先宿之此則至而迎之也此初立尸宜筮于卜日之後文畧爾尸主也孝子之祭不見親之形狀故立尸以主之尸于死者孫行也主人不迎尸亦全乎君全乎子之義少牢禮祝出迎尸于廟門之外主人降立于阼階東西面</hi>一人衰絰奉篚哭從尸<hi>一人主人兄弟大功以上者故衰絰而不免篚以實牲醴祭畢奉以出亦吉祭歸俎之意下注此猶吉祭之肵俎是也</hi>尸入門<hi>少牢禮祝先入門右尸入門左注云既則後尸</hi>丈夫踊　婦人踊<hi>踊之序也/宗人詔之</hi>淳尸盥<hi>淳沃也謂沃盥者以匜水沃尸而盥也尸北面其儀下記詳之</hi>宗人授巾<hi>少牢禮宗人坐奠簞取巾振之三以授尸</hi>尸及階　祝延尸<hi>延進也祝在尸後至/是進而延之謂升之</hi>尸升<hi>少牢禮尸<pb n="6a"/>升自西階</hi>宗人詔踊如初<hi>自始死至此無宗人詔踊事而曰如初則尸入門亦詔踊可知○案哀至而踊何待于詔尸入門及升乃詔者蓋尸入及升衘哀者有必踊之勢但踊則舉止失常恐其厭于尸而不踊如入戸哭止之例也故詔以遂之</hi>尸入戸<hi>少牢禮祝先/入主人從</hi>踊如初<hi>亦詔也</hi>
哭止<hi>詔止之尊者入宜静也此云哭止則上哭且踊也</hi>婦人入于房<hi>婦人祭則在房喪則在堂上在堂尸入哭踊喪禮之常也此將祭有事于房故入不但辟執事者而已</hi>主人及祝拜<lb/>
妥尸<hi>妥安坐也拜以安之</hi>尸拜遂坐<hi>少牢尸不言尸答拜遂坐案父子無答拜節尸象父而答拜則仍别于父其升自西階而不于阼義可知矣特牲禮尸即席坐乃拜妥尸此未坐先拜妥者喪祭别也○以上迎尸</hi>從者錯篚于尸左席上<hi>從奉篚者設篚于席便其實也不于右者右有几</hi>
<pb n="6b"/>
立于其北<hi>席北近篚</hi>尸取奠<hi>將祭醴也先取奠亦/天子諸侯先祼之義</hi>左執之<hi>右手將取菹</hi>取菹擩于醢　祭于豆間<hi>此擩祭也亦命之</hi>祝命佐食墮<lb/>
<hi>許恚反讀如墮三都之墮</hi>祭<hi>命佐食使相之墮墮下也手舉之鄉下祭之故謂之墮○案尸有擩祭墮祭皆祝詔之特牲第言命擩祭此特言命墮祭少牢皆不言命要之皆命也文有詳畧耳注則擩皆作墮也</hi>佐<lb/>
食取黍稷肺祭授尸<hi>凡逺于尸者皆取而授之尊之也燕禮公祭膳宰贊授肺肺祭祭肺也下肺脊則舉肺也</hi>尸祭之<hi>祭黍稷肺/此墮祭也</hi>祭奠<hi>先執後/祭尊之</hi>祝祝<hi>此亦饗食也經不言饗言祝則釋下記哀子某哀顯相之辭也○疏以辭為哀子某圭為云云悮</hi>主人拜如初<lb/>
<hi>如上祝祝亦再拜稽首為祝拜也尸不答拜者答人事祝神事也</hi>尸嘗醴奠之<hi>啐不必入口嘗<pb n="7a"/>則辨味矣</hi>佐食舉肺脊授尸　尸受　振祭<hi>先肺後脊也不言擩文省案太祝注云不食者擩則祭之將食者既擩必振乃祭蓋以將食者醢不可過多必振去之乃祭而嚌之也上菹不言振則不食故也</hi>嚌之<hi>肺食之主脊正體之貴者/先㗖之所以道食通氣也</hi>左手執之<hi>右手將祭鉶</hi>祝命佐食邇敦<hi>謂舉而/近尸也</hi>佐食舉黍錯于席上<hi>設于尸側所謂邇也特牲禮並邇黍稷此第言黍黍下疑脫稷字敖氏云喪禮異也</hi>尸祭鉶嘗鉶<hi>右手也少牢禮尸扱以柶祭羊鉶</hi>泰羮湇自門入　設于鉶南<hi>上鉶祝奠觶于鉶南則南有觶此設湇于鉶南則又在觶南也注云觶北留空處以待湇</hi>胾四豆設于左<hi>胾切肉庶羞也豆左醢豆之北也加豆故别設之庻羞惟用胾喪禮畧也</hi>尸飯播餘于篚<hi>古飯黍不以箸則用<pb n="7b"/>手也一口為一飯故播其餘始飯如此九飯可知</hi>三飯<hi>符晚反下並同○三飯禮一成也</hi>佐食<lb/>
舉幹<hi>特牲注幹長脅也敖氏云即正脅胳脅骨體連肉飯間食之以安食氣也不言授尸可知每三飯一舉見盛而有節也</hi>尸受　振祭<hi>亦擩而/振之</hi>嚌之　實于篚<hi>不言獸幹喪禮畧也</hi>又三飯　舉胳<hi>音各或作骼○又三飯/禮再成也胳下脛骨</hi>祭如初<hi>亦嚌之實于篚</hi>佐食舉魚腊　實于篚<hi>魚腊不授而遂實之畧也腊獸胳也説詳特牲禮</hi>又<lb/>
三飯<hi>禮三成也</hi>舉肩祭如初<hi>始于脅終于肩貴者後也</hi>舉魚腊俎俎釋三<lb/>
个<hi>釋遺也个猶枚也為改饌西北隅遺之也不言牲體者牲七體已舉脊脅胳肩四者惟臂臑肫三者在俎也</hi>尸卒食<hi>九飯/畢也</hi>佐食受肺脊<hi>肺脊至是始受則九飯皆執之也或實時奠于豆此<pb n="8a"/>乃舉而授之</hi>實于篚　反黍如初設<hi>上佐食舉黍錯于席上此乃反之故位○以上尸九飯右第四章正祭凡二節一迎尸一九飯</hi>主人洗廢爵<hi>爵無足者服重不敢用成器也</hi>酌<lb/>
酒酳<hi>以淺反又土刃反</hi>尸<hi>此獻也曰酳者示饋食不主飲以安食氣而已</hi>尸拜　受爵<lb/>
　主人北面答拜<hi>吉祭酳尸主人答拜西面此言北面喪禮異爾</hi>尸祭酒嘗之<lb/>
　賔長以肝從<hi>肝炙肝也詩或燔或炙從從爵也</hi>實于俎　縮<hi>從也進柢鄉西</hi>
右鹽<hi>左肝右鹽自執者言也</hi>尸左執爵　右取肝　擩鹽　振祭<lb/>
　嚌之　加于俎<hi>豕俎</hi>賔降　反俎于西塾　復位　尸<lb/>
卒爵　祝受　不相爵<hi>相爵者特牲禮祝曰送爵皇尸卒爵蓋相拜之辭亦謂之相爵<pb n="8b"/>也</hi>主人拜<hi>先拜/尊尸</hi>尸答拜<hi>以上主/人酳尸</hi>祝酌授尸<hi>此亦廢爵祝不言洗文畧</hi>
尸以醋<hi>醋同酢</hi>主人　主人拜　受爵　尸答拜　主人<lb/>
坐祭<hi>西面</hi>卒爵拜　尸答拜<hi>以上尸/酢主人</hi>筵祝南面<hi>祝相尸尊故設席以獻之南面則北墉下也祝席未聞據尸席用葦則祝亦如之矣</hi>主人獻祝　祝拜　坐<lb/>
受爵<hi>此受授皆坐則尸亦坐也</hi>主人答拜<hi>俱當北面拜如佐食</hi>薦菹醢　設俎<lb/>
　祝左執爵　祭薦　奠爵　興取肺　坐祭　嚌之<lb/>
　興加于俎<hi>不授肺别于尸</hi>祭酒嘗之　肝從　祝取肝　擩<lb/>
鹽<hi>今文無擩鹽</hi>振祭　嚌之　加于俎　卒爵拜　主人答<lb/>
<pb n="9a"/>
拜　祝坐授主人<hi>將獻佐食坐授爵文畧也</hi>主人酌　獻佐食<hi>佐食亦相尸者故並得獻而禮殺于祝據下言出則亦室中獻矣</hi>佐食北面拜坐受爵<hi>位如特牲</hi>
主人答拜　佐食祭酒　卒爵拜　主人答拜　受爵<lb/>
　出實于篚<hi>西階西南</hi>升堂復位<hi>堂上位○以上主人獻祝及佐食</hi>主婦洗<lb/>
足爵于房中<hi>爵固有足曰足爵者對廢爵言之蓋素爵也主婦得用足爵者哀輕于主人據此則房中有洗上經畧也昏禮婦洗在北堂直室東隅篚在東</hi>酌亞獻尸<hi>房中未聞有酒尊據少牢主婦洗于房中出酌則酌室中之尊也</hi>如主人儀<hi>拜受/及送</hi>自反兩籩棗栗<hi>反徃復也謂獻畢自反堂上取籩不使宗婦者喪禮畧</hi>設于㑹南　棗在西<hi>黍㑹之南上棗棗美<pb n="9b"/>于栗也</hi>尸祭籩　祭酒　如初<hi>謂主/人獻</hi>賔以燔從　如初<hi>如肝</hi>
尸祭燔　卒爵如初<hi>婦拜尸答獻以上主婦亞  尸</hi>酌獻祝　籩燔從<lb/>
　獻佐食皆如初<hi>主人儀</hi>以虚爵入于房<hi>亦受爵也祝以上主婦獻  及佐食</hi>賔長洗繶爵<hi>口足間有篆者所謂飾也/賔始有飾則主婦無飾也</hi>三獻<hi>三承亞言三獻不用兄弟兄弟統于主人也不以上嗣上嗣須舉奠此雖不舉奠而禮不可越也</hi>燔從　如初<lb/>
儀<hi>主人儀○以上賔長三獻右第五章卒食三獻凡六節一主人酳尸二尸酢主人三主人獻祝及佐食四主婦亞獻五主婦獻祝及佐食六賔長三獻</hi>婦人復位<hi>阼階上位/尸將出也</hi>祝出戸<hi>出者將告主人主人在堂上位也</hi>西面告利成<hi>利養也成畢也言養禮畢也告主人而不告尸嫌促<pb n="10a"/>其出也</hi>主人哭<hi>祭畢神/將去也</hi>皆哭<hi>丈夫婦人從主人/○以上告利成</hi>祝入<hi>尸將起也</hi>
尸謖<hi>所六反○謖起也成禮當退不待告也</hi>從者奉篚　哭如初<hi>初謂初入哭從尸奉篚猶歸俎也</hi>祝前<hi>道之</hi>尸出戸　踊如初　降堂　踊如初<lb/>
　出門亦如之<hi>三言如明尸自出戸至門踊不絶也○以上尸出</hi>祝反　入徹<lb/>
<hi>鄉師注苴既祭則束而去之</hi>設于西北隅<hi>屋漏/也</hi>如其設也<hi>如東面之設</hi>几<lb/>
在南<hi>如其設則几亦南矣又言之者此無尸恐几易其所也</hi>厞<hi>扶未反/又音非</hi>用席<hi>厞隱也此即喪禮徹斂奠于序西南之義蓋祖禰所饗不忍遽徹且冀其常歆于此也喪禮神未安故由室而堂而序此神已安于室中故改饌不出室必改饌者示禮之有終必西北隅者席東面以北為下象神降由下便其歆也</hi>
<pb n="10b"/>
祝薦席徹入于房<hi>薦謂脯醢</hi>祝自執其俎出　贊闔牖戸<hi>以上改饌</hi>主人降　賔出　主人出門　哭止　皆復位<hi>門外位</hi>
宗人告事畢　賔出　主人送<hi>大門外</hi>拜稽顙<hi>主人仍就次○以上禮畢右第六章祭後諸雜儀凡四節一祝告利成二尸出三改饌四禮畢</hi>
　記虞沐浴不櫛<hi>沐浴為祭致潔也櫛則近于飾矣期以外櫛</hi>陳牲于廟門<lb/>
　外<hi>亦門右</hi>北首西上寢右<hi>左胖當升/也腊用棜</hi>日中而行事<hi>祭當質明</hi>
　<hi>行事初虞在朝葬反哭之後故用日中再虞三虞則仍用質明</hi>殺于廟<hi>今文無廟</hi>門西<lb/>
　主人不視<hi>喪禮畧</hi>豚解<hi>解左右肩髀脅及脊為七體而已熟乃體解升于鼎</hi>羮飪<lb/>
<pb n="11a"/>
　　升左肩<hi>先肩者周人貴肩</hi>臂　臑<hi>肩脚也/近前跗</hi>肫<hi>當作膞音粕股骨也</hi>骼<lb/>
　<hi>同胳</hi>脊<hi>脊在上無左右三分之前為正中為脡後/為横此七體則合三為一也○注云正脊</hi>脅<hi>脅亦</hi>
　<hi>三分前為代中為長後為短此亦當合三為一○注云正脅長脅</hi>離肺<hi>舉肺</hi>膚祭三<lb/>
　取諸左膉<hi>音益古文作股</hi>上<hi>膉脰/肉也</hi>肺祭一　實于上鼎<hi>不言髀不</hi>
　<hi>升于腊見之</hi>升魚鱄鮒九　實于中鼎　升腊左胖<hi>體同牲</hi>
　髀不升<hi>股也不升近竅賤也</hi>實于下鼎<hi>三鼎實並減于特牲畧也</hi>皆設扃鼏<lb/>
　陳之<hi>復言扃鼏者明先設後陳也</hi>載猶進柢<hi>猶猶士喪禮也彼經小斂豚進柢大斂腊</hi>
　<hi>進柢則牲及腊皆然也</hi>魚進鬐　祝俎　髀　脰　脊　脅<lb/>
<pb n="11b"/>
　離肺　陳于階間敦東<hi>經二敦初在階間西上則此繼敦而東</hi>淳尸盥<lb/>
　　執槃西面　執匜東面　執巾在其北東面　宗<lb/>
　人授巾南面<hi>少牢執事者皆宗人也彼執巾者即授巾此亦宜然記説若為兩人者蓋為南</hi>
　<hi>面記且以明三執事皆宗人非謂執與授者各一人也曰南面授則尸北面盥矣</hi>主人在室<lb/>
　<hi>從尸入</hi>則宗人升　戸外北面<hi>宗人詔禮恒近主人經主人升堂宗人在西階</hi>
　<hi>北面主人入室經不言宗人此特明之</hi>佐食無事<hi>每事畢時</hi>則出戸負依南<lb/>
　面<hi>室中窄隘祝每事畢輒出經已屢言之此特詳其面位也士不應有依曰依者或以其為設依之地</hi>
　<hi>故亦以依言之</hi>鉶芼用苦若薇<hi>公食大夫太牢故詳牛羊豕之芼此祭用豕乃言薇先言</hi>
<pb n="12a"/>
　<hi>苦者以類及之</hi>有滑<hi>和以葵/荁也</hi>夏用葵<hi>夏秋生/者滑</hi>冬用荁<hi>音丸○冬春乾</hi>
　<hi>者滑</hi>有柶　豆實葵菹　菹以西蠃醢<hi>此據始設于東楹之西者醢在</hi>
　<hi>西也若正設則醢在北</hi>籩棗蒸栗擇　尸入　祝從尸　尸坐<lb/>
　不説屨<hi>燕禮脱屨在無算爵之前所謂安燕也祭禮有無算爵而不説屨少儀所謂凡祭于室中</hi>
　<hi>堂上無説屨是也此言不説正以明其非燕注則以為不敢惰也</hi>尸謖　祝前鄉尸<lb/>
　<hi>道尸先以鄉之為節也</hi>還<hi>既鄉尸轉身還以將出户也</hi>出戸　又鄉尸　還<lb/>
　　過主人<hi>主人在西階不言及階者以主人為鄉尸之節也</hi>又鄉尸<hi>主人不送尸恐</hi>
　<hi>過之相為禮故特鄉尸道之使徑過也</hi>還<hi>將降階故還也</hi>降階　又鄉尸　降<lb/>
<pb n="12b"/>
　階<hi>上祝降此尸降也</hi>還<hi>尸降必鄉之防顛躓也尸既降乃還至門矣</hi>及門如出戸<lb/>
　<hi>亦鄉尸</hi>尸出　祝反　入門左北面復位<hi>復初入門位事畢也</hi>然<lb/>
　後宗人詔降<hi>詔主人</hi>尸服卒者之上服<hi>士以弁服為上○注謂弁服祭</hi>
　<hi>于君此當如特牲𤣥端存㕘</hi>男男尸<hi>孫/行</hi>女女尸<hi>孫婦/行</hi>必使異姓<hi>女孫</hi>
　<hi>雖親不得承祖母之重故用婦婦異姓也此專指女尸言之</hi>不使賤者<hi>庶孫之妾之類亦不</hi>
　<hi>傳重也</hi>無尸<hi>謂無孫列可使/者殤亦無尸</hi>則禮及薦饌皆如初<hi>禮謂衣服</hi>
　<hi>面位升降薦菹醢也饌尊俎之屬初謂祝祝以上</hi>既饗<hi>祝饗/也</hi>祭于苴<hi>佐食所祭</hi>祝<lb/>
　祝卒<hi>無尸故無迎尸以後禮也</hi>不綏<hi>同/挼</hi>祭　無泰羮湇胾從獻<hi>尸入</hi>
<pb n="13a"/>
　<hi>始于擩祭終于賔獻此合始終以槩其餘也無尸故盡去之</hi>主人哭<hi>祝祝卒之哭也</hi>出復<lb/>
　位　祝闔牖戸降<hi>無尸并無西北隅之設</hi>復位于門西<hi>初入門位</hi>男<lb/>
　女拾踊三<hi>拾更也三者主人踊婦人踊賔踊也</hi>如食間<hi>闔戸如尸一食九飯之頃也</hi>
　祝升<hi>由門西</hi>止哭　聲三<hi>詳既/夕</hi>啟戸<hi>祝啟/之</hi>主人入<hi>親者先如</hi>
　<hi>將見之</hi>祝從啟牖鄉<hi>許亮反○牖先闔後啟以出入由戸也牖一名鄉所謂塞鄉墐户也</hi>
　如初<hi>上無啟牖之文則如初者謂上主人入祝從在左也</hi>主人哭出復位<hi>堂上位</hi>
　卒徹　祝佐食降復<hi>本脱復字</hi>位<hi>祝門西北面佐食西方</hi>宗人詔降<lb/>
　如初　始虞用柔日<hi>甲丙戊庚壬為剛乙丁己辛癸為柔曲禮外事以剛日内事以</hi>
<pb n="13b"/>
　<hi>柔日祭祀内事也用柔日于通幽隂宜也據此則葬亦用柔日矣</hi>曰哀子某　哀顯<lb/>
　相<hi>顯明也相助也主人之外衆主人皆助主人祭者也喪祭稱哀故與主人並曰哀助祭不名畧也</hi>
　夙興夜處不寧<hi>悲思之至無時自安</hi>敢用絜<hi>同/潔</hi>牲剛鬛<hi>敢冒昧之辭絜</hi>
　<hi>牲致潔之牲也曲禮豕曰剛鬛</hi>香<hi>本又/作薌</hi>合<hi>曲禮黍曰薌合蓋黍熟則粘聚不散其氣又香也○</hi>
　<hi>案此當在普淖下與明齊類陳注云大夫士于黍稷合言普淖而已此言香合記者悮爾黍不得在薦上</hi>
　<hi>疏謂先設菹醢後設黍也存㕘</hi>嘉薦<hi>菹/醢</hi>普淖<hi>注普大也淖和也蓋指黍言若然則普淖為香</hi>
　<hi>合明齊之目也</hi>明齊<hi>今文作粢○曲禮稷曰/明粢蓋與薌合並陳也</hi>溲<hi>今文/作醙</hi>酒<hi>溲疑醴字</hi>
　<hi>之訛蓋醴有清有糟糟同醙今文或因醴訛醙鄭本又訛醙為溲爾○案注以此合上明齊為句云明齊</hi>
<pb n="14a"/>
　<hi>新水也言以清水溲釀此酒也郊特牲云明水涚齊疏云謂以新水漬麴乃溲釀此酒竊謂如其説則明</hi>
　<hi>特明水齊則五齊也乃合此二者為新水則牽合矣又水之涗齊止以清之涗既不可謂之釀齊亦不可</hi>
　<hi>混之酒疏漬麴説則又逺矣自香合至此注皆曲為彌縫但記文本悞並存以備㕘</hi>哀薦祫事<lb/>
　<hi>注始虞謂之祫主欲祫先祖也以與先祖合為安○注説非不似但此本虞祭當如下再虞之辭曰哀薦</hi>
　<hi>虞事安有始祭不言虞反言祫至再祭始言虞事之理此應在以其班祔之下蓋祔辭錯簡于此爾</hi>適<lb/>
　爾皇祖某甫<hi>爾謂死者皇大也祖者祔必于祖廟也某甫祖字注云告之以適皇祖所以安</hi>
　<hi>之○案始虞而言適其義亦不過如注説而已義終未順也此亦祔祖之辭重出于此耳</hi>饗<hi>敖氏云以</hi>
　<hi>祔祭之辭例之當云尚饗謂庶幾饗之爾</hi>再虞皆如初<hi>如初用柔日以下皆字包三虞言</hi>
<pb n="14b"/>
　曰哀薦虞事　三虞<hi>句○謂柔日以下皆如初也</hi>卒哭他用剛日<lb/>
　<hi>謂惟卒哭用剛日他别也謂于柔日之外别用剛日也蓋卒哭之明日即祔祔祭重于卒哭當用柔日故</hi>
　<hi>卒哭不得不用剛日也○案鄭氏合三虞卒哭作句謂其皆用剛日又以他為不及時而𦵏者其説支離</hi>
　<hi>故正之</hi>亦如初　曰哀薦成事<hi>虞祭成于三卒哭亦哭寢之禮成也</hi>獻畢<lb/>
　<hi>卒哭之卒食三獻也</hi>未徹乃餞<hi>送行之祭以旦將祔于祖故餞之</hi>尊兩甒于廟<lb/>
　門外之右少南<hi>祖廟在東而餞于門西尊尸如其即次之位而東鄉也少南者以北將有</hi>
　<hi>事也</hi>水尊在酒西<hi>水尊𤣥酒也在酒西西上也與吉禮同者惟此</hi>勺北枋　洗<lb/>
　在尊東南<hi>與尊並在門西○注謂在門之左若然則當言門不必言尊矣</hi>水在洗東<lb/>
<pb n="15a"/>
　　篚在西　饌籩豆脯四脡<hi>古文作挺○飲酒禮五脡此四脡者彼兼祭之</hi>
　<hi>半膱也此亦應有祭文省爾</hi>有乾肉折俎<hi>見士/冠禮</hi>二尹縮<hi>尹正也折其正體用</hi>
　<hi>二方而已</hi>祭半尹<hi>上言縮則此横/于上加脯也</hi>在西塾<hi>籩豆折俎</hi>尸出　執<lb/>
　几從<hi>素几</hi>席從<hi>葦席也不言/篚從可知</hi>尸出門右南面<hi>注謂俟設席按席從</hi>
　<hi>出即設何必俟據下設席後必衆皆即位乃即席則尤非俟設席之謂矣</hi>席設于尊西北<lb/>
　東面<hi>東鄉將東適也</hi>几在南<hi>右几亦/錯篚</hi>賔出　復位<hi>如初位</hi>主人<lb/>
　出　即位于門東少南<hi>視哭位少南下于尸也</hi>婦人出　即位<lb/>
　于主人之北<hi>餞故婦人亦出又主婦須亞獻也其位統于主人</hi>皆西面哭不<lb/>
<pb n="15b"/>
　止<hi>鄉尸</hi>尸即席坐帷　主人不哭<hi>出門哭將行禮乃不哭</hi>洗廢爵<lb/>
　　酌獻尸　尸拜受<hi>東面</hi>主人拜送<hi>北面</hi>哭復位　薦脯<lb/>
　醢　設俎于薦東<hi>折俎也</hi>朐<hi>其俱/反</hi>在南<hi>伸曰脡屈曰朐上記脯既曰脡</hi>
　<hi>則此屈者乾肉也二尹縮而朐在南則一伸一屈也</hi>尸左執爵　取脯擩醢祭<lb/>
　之　佐食授嚌<hi>嚌當作祭蓋乾肉之祭半尹也</hi>尸授<hi>當作受</hi>振祭　嚌<lb/>
　　反之<hi>授佐食還加于俎</hi>祭酒　卒爵　奠于南方<hi>禮有終</hi>主<lb/>
　人及兄弟踊　婦人亦如之　主婦洗足爵　亞獻<lb/>
　　如主人儀　無從<hi>主人獻亦無從特于如中明之</hi>踊如初　賔長<lb/>
<pb n="16a"/>
　洗繶爵　三獻　如亞獻　踊如初　佐食取俎<lb/>
　實于篚　尸謖　從者奉篚　哭從之　祝前　哭<lb/>
　者皆從　及大門内<hi>送不出大門以廟在大門内也</hi>踊如初　尸出<lb/>
　門　哭者止　賔出　主人送拜稽顙　主婦亦拜<lb/>
　賔<hi>女賔</hi>丈夫説絰帶于廟門外<hi>除首絰易要絰以葛也間傳男子何為除乎首</hi>
　<hi>也男子重首服有變除者重輕之節亦以齊斬之布疏麤數月即敝不能乆服也</hi>入徹主人<lb/>
　不與<hi>主人不親徹不能徹也</hi>婦人説首絰不説帶<hi>首絰除麻易葛惟帶不易</hi>
　<hi>至小祥除之間傳云婦人重帶</hi>無尸則不餞　猶出几席設如初<lb/>
<pb n="16b"/>
　拾踊三　哭止　告事畢<hi>此言告則上餞者可知</hi>賔出<hi>以上七字監本</hi>
　<hi>脱今依石經補入</hi>死三日而殯<hi>此又從始死言之蓋别一記也</hi>三月而葬<lb/>
　遂卒哭<hi>士禮也雜記士三月而葬是月也卒哭大夫三月而葬五月而卒哭</hi>將旦而袝<lb/>
　則薦<hi>言將以明日之旦祔也此自卒哭之夕言之薦與餞同謂餞于卒哭之夕注則以餞為卒哭之</hi>
　<hi>祭也</hi>卒辭曰哀子某　來日某隮祔爾于爾皇祖某甫<lb/>
　<hi>來日某又自稱名見親祭也隮升也孫入祖廟故曰升</hi>尚饗　女子曰皇祖妣<lb/>
　某氏<hi>女孫未嫁死或被出皆從食于祖妣</hi>婦曰孫婦于皇祖姑某氏<hi>謂隮</hi>
　<hi>祔爾孫婦某氏于皇祖姑某氏也</hi>其他辭一也　饗辭曰哀子某圭<lb/>
<pb n="17a"/>
　為而哀薦之饗<hi>饗辭尸未入所釋辭也圭潔也虞及卒哭同</hi>明日以其班<lb/>
　祔<hi>卒哭之明日也班謂昭祔昭穆祔穆也祔已主復于寢既除喪而後遷廟○案注云練而後遷廟穀</hi>
　<hi>梁傳所謂作主壊廟有時日于練焉可也朱子以為太速但據彼疏云作主在十三月壊廟在三年喪畢</hi>
　<hi>傳以此主終入廟事相繼故連及之非謂其同時也其説甚明鄭誤解傳説耳又案疏云大夫士無木主</hi>
　<hi>以幣主其神此許慎鄭康成説也徐氏邈據左傳孔悝反祏説為大夫士有木主之証許氏駁之以悝之</hi>
　<hi>祏出于時君所賜汪氏畹以許説為無據是也要之有廟自當有主以幣主神説雖本之曾子問然彼乃</hi>
　<hi>使者之權禮非士大夫廟祀之大法也</hi>沐浴櫛搔<hi>音/爪</hi>翦<hi>謂祔時也虞沐浴而不櫛此又</hi>
　<hi>漸輕也</hi>用專膚為折俎取諸脰膉<hi>音益○專猶厚也膉即脰又肥也蓋取脰</hi>
<pb n="17b"/>
　<hi>肉之肥者○案注謂此主婦以下俎竊謂膚用專蓋孝養之意其為尸俎無疑</hi>其他如饋食<lb/>
　<hi>特牲禮也</hi>用嗣尸<hi>喪事畧自虞至/祔筮一尸而已</hi>曰孝子某孝顯相<hi>此祔辭不</hi>
　<hi>稱哀哀漸減也</hi>夙興夜處　小心畏忌不惰　其身不寧<lb/>
　用尹祭<hi>脯也</hi>嘉薦普淖　普薦溲<hi>當依今文為醙</hi>酒　適爾皇<lb/>
　祖某甫<hi>對死者之辭</hi>以隮祔爾孫某甫<hi>對皇祖之辭</hi>尚饗　朞<lb/>
　而小祥<hi>期之祭名也喪未畢而稱祥不幾于幸其死乎蓋祥者變異之兆所謂烖祥是也親死已</hi>
　<hi>期時物一變孝子因變而祭以安之再祭時物又變祭亦如之此從孝子愛日之心發其遇變之懼制禮</hi>
　<hi>者其義甚深説經家第以吉祥目之何未之思耶</hi>曰薦此常<hi>古文/作祥</hi>事<hi>常謂禮之常</hi>
<pb n="18a"/>
　又朞而大祥<hi>時一變猶小再變則大也</hi>曰薦此祥事　中月而禫<lb/>
　<hi>禫同澹謂哀之殺也注中間也與大祥間一月凡二十七月朱子云二十五月祥後便禫當如王肅于是</hi>
　<hi>月之説為順今從鄭氏説雖是禮疑從厚然未為當○案二十五月之説皆自中月二字啟之諸家但争</hi>
　<hi>此兩月之期而不思三年之實之安在非是記作之俑哉朱子謂儀禮記多出自漢人信然</hi>是月<lb/>
　也吉祭猶未配<hi>吉祭四時之常祭也曰吉者對喪祭言也吉祭祭其廟必以某妃配特牲</hi>
　<hi>祝辭所云是也此未配者為父祔而母先卒者言之蓋死者初祔其神尚未安生者初除喪餘哀尚在不</hi>
　<hi>敢純用吉禮也</hi>
　<lb/>
<pb n="18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儀禮章句卷十四<lb/>
</p>
<p>
</p>
  </div>
</body>
</text>
</TEI>
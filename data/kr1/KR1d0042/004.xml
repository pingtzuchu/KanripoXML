<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儀禮章句卷四</head> <lb/>
    <p>
<pb n="1a"/>
欽定四庫全書<lb/>
　儀禮章句卷四<lb/>
　　　　　　　　　　　　　同知呉廷華撰<lb/>
　鄉飲酒禮第四<hi>鄉在王城外近郊逺郊百里之内天子六鄉諸侯三其地有州黨族閭比</hi>
　<hi>其官有鄉老鄉大夫州長黨正族師閭胥比長鄉大夫三年賔賢能行此禮凡養老諸飲酒禮皆用之于</hi>
　<hi>五禮屬嘉禮當第十五第四說非詳士冠禮○此經與鄉射異同之處相參乃備</hi>
鄉飲酒之禮主人就先生而謀賔介<hi>主人鄉大夫先生鄉先生詳士冠禮就者尊之賔介處士賢者賢者為賔其次為介又其次為衆賔賔介皆賢其判甚微故須謀鄉先生則知之有<pb n="1b"/>素也不言衆賔者以攷于平日不待謀也此見古人取士之慎○以上謀賔介</hi>主人戒賔賔拜<lb/>
辱<hi>謂屈辱至已門也鄉射賔出迎再拜</hi>主人答拜　乃請賔<hi>請請命也告以賔賢之意請其許</hi>賔禮辭許　主人再拜　賔答拜　主人退　賔<lb/>
拜辱<hi>鄉射賔送再拜此亦送也曰拜辱者拜其辱賔已故異其文也</hi>介亦如之<hi>如戒賔則亦親戒也疏云衆賔使人戒之○以上戒賔</hi>乃席賔主人介衆賔之席<hi>席敷席也賔户牖之間南靣主人阼階上西靣介西階上東靣衆賔賔西南靣或東靣○案此明言衆賔注云衆賔之長三人未然</hi>皆不屬焉<hi>皆獨坐不相屬尊之○此與戒當異日注云夙興往戒歸而敷席則以同日言之</hi>
尊兩壺于房户間<hi>壺尊屬鄉射尊于賔席之東</hi>斯禁<hi>大夫斯禁詳士冠禮</hi>有𤣥<lb/>
<pb n="2a"/>
酒在西　設篚于禁南東肆<hi>肆陳也謂由西而東楊氏圖篚爵三觶一</hi>加二<lb/>
勺于兩壺　設洗于阼階東南　南北以堂深　東西<lb/>
當東榮　水在洗東　篚在洗西南肆<hi>楊氏圗篚觶四○以上陳設不言縣文不具</hi>羹定<hi>肉曰羹定猶熟也</hi>主人速賔　賔拜辱　主人答<lb/>
拜還　賔拜辱<hi>羮定乃宿異于冠鄉射主賔朝服此亦兩拜辱者初拜與戒賔時同後又拜其親速也</hi>介亦如之　賔及衆賔皆從之<hi>言衆賔從則介可知○以上速賔右第一章飲前之儀凡四節一謀二戒三陳設四速賔</hi>主人一相<hi>相主人之擯傳命者</hi>迎于門<lb/>
外<hi>鄉飲酒義主人拜迎賔于庠門之外</hi>再拜賔<hi>西靣/拜迎</hi>賔答拜　拜介<hi>不言再則<pb n="2b"/>一拜</hi>介答拜　揖衆賔<hi>差卑禮宜異也拜介揖衆賔當西南靣以介在賔南衆賔在介南也</hi>
主人揖先入<hi>與賔揖</hi>賔厭<hi>一涉反今/文作揖</hi>介入門左<hi>推手曰揖引手曰厭謂以手向身引之入者以西為左</hi>介厭衆賔入　衆賔皆入門左北上<lb/>
<hi>鄉射東靣北上</hi>主人與賔三揖至于階　三讓　主人升<hi>三讓而後主人先升是先讓于賔乃道之也鄉射主人升一等賔升</hi>賔升<hi>第言賔升者介及衆賔在門左俟獻賔後乃升也</hi>主人阼階上當楣北面再拜<hi>拜至</hi>賔西階上當楣北<lb/>
面答拜<hi>東西相鄉也鄉射北靣答再拜○以上迎賔</hi>主人坐取爵于篚降洗<lb/>
<hi>將獻賔也鄉射取爵于上篚</hi>賔降<hi>從主人也立西階西當西序東靣</hi>主人坐奠爵于<lb/>
<pb n="3a"/>
階前辭<hi>重以已事煩賔也鄉射主人西靣坐奠爵興辭降</hi>賔對<hi>少進東靣</hi>主人坐取<lb/>
爵興　適洗南面坐奠爵于篚下<hi>篚下謂篚南蓋篚南肆則北上南下也主人在篚北乃于篚南奠之威儀多也</hi>盥洗<hi>有沃盥者盥手乃洗爵致潔也此已盥而將洗</hi>賔進東<lb/>
北靣辭洗<hi>進南行直洗西南東北靣邪鄉之必辭者致潔禮重也或曰直洗西南又東進直洗南乃北靣鄉之亦一說也</hi>主人坐奠爵于篚興對<hi>前既奠爵矣此復奠者盥後已取爵將洗也南靣對</hi>賔復位<hi>初降/位</hi>當西序東靣<hi>初降無文此特明之</hi>主人坐取爵<lb/>
　沃洗者西北面<hi>沃洗以枓㪺水而沃手特牲註云沃注也此主人之羣吏也不言沃盥上已沃盥此特洗也西北靣邪向主人</hi>卒洗　主人壹揖壹讓升<hi>與賔俱升也</hi>賔<lb/>
<pb n="3b"/>
拜洗　主人坐奠爵遂拜<hi>奠阼階上</hi>降盥<hi>復盥者拜者手至地為坋汚鄉射賔西階上北靣拜洗主人阼階上北靣奠爵遂答拜○坋音憤塵也</hi>賔降　主人辭　賔<lb/>
對　復位當西序<hi>辭乃復位則此賔降已越初降之位因主人辭乃復初位也</hi>卒盥<lb/>
揖讓升<hi>鄉射一揖一讓升</hi>賔西階上疑立<hi>待主人實爵</hi>主人坐取爵<lb/>
<hi>奠阼階上之爵</hi>實之<hi>以勺挹于尊/而注之爵也</hi>賔之席前西北面<hi>自房户間實爵轉南西折北鄉席曰西北靣則亦邪鄉也</hi>獻賔<hi>獻進也賔立西階上而獻于席前者席以尊賔</hi>賔西階<lb/>
上拜<hi>鄉射賔西階上北靣拜</hi>主人少退<hi>少退逡/巡避之</hi>賔進<hi>由階上進也主人亦進</hi>
受爵以復位<hi>東南靣受之鄉射受爵于席前位西階上位</hi>主人阼階上拜送<lb/>
<pb n="4a"/>
爵　賔少退　薦脯醢<hi>薦進相進之</hi>賔升席自西方<hi>升必中席人道尚東升當由東今由西者東有尊○儀禮之席皆與曲禮西上南上之例異</hi>乃設折爼<hi>下記賔俎脊脇肩肺</hi>主人阼階東疑立<hi>東階上之東</hi>賔坐　左執爵　祭脯<lb/>
醢<hi>鄉射右祭脯醢</hi>奠爵于薦西<hi>奠將舉者/于右也</hi>興右手取肺<hi>脯醢在席前近俎在脯醢之南逺故興取之</hi>郤左手<hi>郤縮也右手取肺則伸/左手則縮而執本也</hi>執本<hi>本肺大端</hi>坐弗繚<hi>音了○繚祭以手縮肺本至末絶之大夫禮也賔以士禮自居故弗繚</hi>右絶末<lb/>
以祭<hi>直絶之士禮絶祭也</hi>尚左手<hi>尚上也左手在/上明肺之末垂</hi>嚌之<hi>右手在下絶末以授口嘗之</hi>興加于爼　坐捝手<hi>挩拭也事/佩有挩巾</hi>遂祭酒<hi>鄉射挩手執爵遂祭<pb n="4b"/>酒</hi>興席末坐啐酒<hi>筵東上末在/西亦南靣坐</hi>降席<hi>席西</hi>坐奠爵拜告㫖<lb/>
<hi>美也</hi>執爵興<hi>適西/階上</hi>主人阼階上答拜<hi>凡答拜必少辟</hi>賔西階上北<lb/>
靣坐卒爵<hi>卒盡也於此盡酒者與筵末啐酒之意同蓋不敢居賔禮謙也</hi>興坐奠爵遂<lb/>
拜<hi>卒爵不即奠必興而後坐奠者更端以示敬也古人坐跪皆兩膝着地反其蹠而坐于其上曰坐反其蹠伸腰及股而不坐曰跪故古坐跪通也拜必先跪此坐而曰遂拜則坐者跪也餘倣此</hi>執爵興<hi>將降洗</hi>主人阼階上答拜<hi>以上主/人獻賔</hi>賔降洗<hi>將酢主人此不易爵鄉射賔以虚爵降</hi>主人降<hi>從賔降也立阼階/東西靣當東序</hi>賔坐奠爵興辭<hi>鄉射賔西階前東靣坐奠爵</hi>主人對　賔坐取爵　適洗南北面<hi>此北靣者由碑南東適洗<pb n="5a"/>在洗南也不南靣者恐背主人鄉射北靣坐奠爵于篚下興盥洗</hi>主人阼階東南靣辭<lb/>
洗<hi>主人阼階少東洗在阼階東南南靣鄉賔也</hi>賔坐奠爵于篚　興對<hi>北靣少西</hi>
主人復阼階東西靣<hi>言復則辭時由阼階東少進也</hi>賔東<hi>句○洗在篚東賔初在篚南對訖乃少東就洗南也</hi>北靣盥坐取爵卒洗<hi>不言沃/可知</hi>揖讓如初<hi>初謂獻賔</hi>升主人拜洗　賔答拜　興降盥　如主人禮<hi>上主人降盥以下</hi>賔實爵<hi>鄉射賔/升實爵</hi>主人之席前東南靣酢主人<hi>主人席阼階上賔自房户間來故東南靣鄉之酢報其獻也</hi>主人阼階上拜　賔少退<lb/>
主人進受爵復位　賔西階上拜送爵　薦脯醢　主<lb/>
<pb n="5b"/>
人升席自北方<hi>升當由上此升自北方則與介席俱北上也</hi>設折爼<hi>下不言賔立可知</hi>祭如賔禮<hi>祭兼薦及酒言言祭/則其餘亦如之矣</hi>不告㫖<hi>已物亦不啐</hi>自席<lb/>
前適阼階上北靣坐<hi>主人降當由席南曰席前者謂由北方降席從席前至階上威儀多也</hi>卒爵興　坐奠爵遂拜　執爵興　賔西階上答拜<lb/>
<hi>鄉射賔西階上北靣答拜</hi>主人坐奠爵于序端<hi>東序端不于篚者將獻介不易爵</hi>阼<lb/>
階上北靣再拜崇酒<hi>又言阼階上以别于序端也崇敬也主人之酒實之者賔敬賔故拜也</hi>賔西階上答拜<hi>鄉射賔西階上答再拜○以上阼主人</hi>主人坐取觶于<lb/>
篚<hi>將酬賔受三升曰觶此用觶者惟獻用爵篚上篚也</hi>降洗　賔降　主人辭降<lb/>
<pb n="6a"/>
<hi>鄉射主人奠觶辭降賔對</hi>賔不辭洗<hi>以其將自飲也</hi>立當西序東靣　卒洗<lb/>
揖讓升　賔西階上疑立<hi>待主人自飲</hi>主人實觶酬賔<hi>酬道飲也</hi>
阼階上北靣坐奠觶遂拜　執觶興<hi>將坐祭矣又興者賔將拜必少退</hi>
賔西階上答拜<hi>鄉射西階上北靣答拜</hi>坐祭遂飲　卒觶興　坐<lb/>
奠觶遂拜　執觶興　賔西階上答拜　主人降洗<lb/>
賔降辭如獻禮<hi>獻禮主人辭降賔辭洗也</hi>升不拜洗<hi>禮殺于獻</hi>賔西階上<lb/>
立<hi>亦疑立下並同</hi>主人實觶賔之席前北靣　賔西階上拜<lb/>
主人少退　卒拜　進坐奠觶于薦西<hi>賔已拜主人奠觶不親授禮殺<pb n="6b"/>也</hi>賔辭<hi>已拜復辭辭其親奠也/奠殺于授辭者重更端</hi>坐取觶復位<hi>辭于席前復于階上主人將拜辟之</hi>主人阼階上拜送　賔北靣坐<hi>又進坐于席前</hi>奠觶于<lb/>
薦東<hi>酬爵不舉不盡人之歡也</hi>復位<hi>階/上</hi>主人揖降<hi>將獻/介</hi>賔降<hi>謙不敢獨居堂故從降</hi>立于階西<hi>階下/之西</hi>當序東靣<hi>以上主人酬賔</hi>主人以介揖讓<lb/>
升<hi>以與也介及衆賔並在門内之西至是乃揖介升蓋自阼階東南行近門西靣與介相當乃揖也</hi>拜<lb/>
如賔禮　主人坐取爵于東序端<hi>上酢畢所奠爵</hi>降洗　介降<lb/>
　主人辭降　介辭洗　如賔禮　升不拜洗<hi>介禮殺也</hi>介<lb/>
西階上立　主人實爵　介之席前西南靣獻介<hi>介席西階<pb n="7a"/>上東靣主人自東北來故西南靣</hi>介西階上北靣拜　主人少退　介<lb/>
進北靣受爵復位　主人介右北靣<hi>今文無北靣</hi>拜送爵<lb/>
介少退<hi>北靣以東為右主人拜于介右降尊就卑亦禮之殺</hi>主人立于西階東<lb/>
薦脯醢　介升席自北方<hi>升降與主人同</hi>設折爼　祭如賔禮<lb/>
　不嚌肺　不啐酒　不告㫖<hi>凡不者下于賔</hi>自南方降席<hi>適西階上</hi>北靣坐卒爵興　坐奠爵遂拜　執爵興　主人介<lb/>
右答拜<hi>以上獻介</hi>介降洗<hi>將酢/主人</hi>主人復阼階　降辭如初<hi>辭洗也如初謂賔酢</hi>卒洗主人盥<hi>賔親酌以酢介卑下賔不敢酌酢而主人為之酌故盥盥者尊介也</hi>
<pb n="7b"/>
介揖讓升　授主人爵于兩楹之間<hi>迓受</hi>介西階上立<lb/>
主人實爵　酢于西階上　介右坐奠爵遂拜執爵興<lb/>
　介答拜　主人坐祭遂飲卒爵興<hi>凡言遂者其禮畧</hi>坐奠爵<lb/>
遂拜執爵興　介答拜　主人坐奠爵于西楹南<hi>猶序端也奠此將獻衆賔</hi>介右再拜崇酒　介答拜<hi>介主人拜皆北靣</hi>主人復阼<lb/>
階　揖降<hi>主人先降</hi>介降立于賔南<hi>以上介酢主人</hi>主人西南靣三<lb/>
拜衆賔<hi>曰西南靣則即在阼階東遥鄉拜之三拜示徧也</hi>衆賔皆答壹拜<hi>一拜不備禮大夫尊故也特牲禮答士再拜以下凡與上異者皆禮之殺</hi>主人揖升坐取爵于西<lb/>
<pb n="8a"/>
楹下<hi>下南也即介酢畢所奠爵</hi>降洗<hi>記云衆賔之長一人辭洗</hi>升實爵　于西階<lb/>
上獻衆賔<hi>不獻于其位</hi>衆賔之長升<hi>年長/者升</hi>拜受者三人<hi>衆賔多矣三人見之節也</hi>拜主人拜送<hi>拜送當在/右如介</hi>坐祭立飲<hi>即席坐祭乃飲于西階上</hi>
不拜既爵<hi>既卒也下記立卒爵者不拜既爵</hi>授主人爵<hi>一爵將以次獻也亦立授</hi>降<lb/>
復位<hi>復門西之位待賔介同升</hi>衆賔獻則不拜受爵<hi>衆賔三人以下升受而不拜主人亦不拜送禮又殺于介</hi>坐祭立飲<hi>立飲受爵如三人以次降復位</hi>每一人獻則薦<lb/>
諸其席<hi>謂三人</hi>衆賔辯<hi>今文辯/皆作徧</hi>有脯醢<hi>亦獻于其席上衆賔席在堂上賔西○注云位在堂下未然</hi>主人以爵降奠于篚<hi>下篚奠不復用鄉射主人以虚爵降衆賔<pb n="8b"/>不酢禮畧也</hi>揖讓升<hi>主人先升</hi>賔厭介升　介厭衆賔升　衆賔<lb/>
序升即席<hi>賔介以次相厭衆賔又自相序將旅酬也○以上獻衆賔及就席</hi>一人洗<hi>一人主人賛者主人使之取觶于下篚洗</hi>升舉觶于賔<hi>發酒端也</hi>實觶西階上坐<lb/>
奠觶遂拜　執觶興　賔席末答拜　坐祭遂飲卒觶<lb/>
興　坐奠觶遂拜　執觶興　賔答拜　降洗升實觶<lb/>
　立于西階上　賔拜　進坐<hi>進席前坐</hi>奠觶于薦西<hi>奠觶不授卑也與上主人殺禮不同</hi>賔辭<hi>辭親/奠</hi>坐受以興<hi>曰受者若親授也興者為舉觶者拜將少退也</hi>舉觶者西階上拜送　賔坐奠觶于其所<hi>其所上舉觶者奠觶<pb n="9a"/>之所也後立司正乃取以酬主人</hi>舉觶者降<hi>事已案鄉射大夫入在舉觶者降後此經附篇末○以上舉觶為旅酬之始右第二章正獻之禮凡七節一迎賔二獻賔三賔酢主人四獻介五介酢六獻衆賔及就席七舉觶蓋正獻禮之餘節也</hi>設席于堂廉<hi>邊隅曰㢘堂四靣皆有之此在西階東</hi>東<lb/>
上<hi>北靣以西為上此賔在堂中故東上近賔與凡席異也鄉射席于西階上少東</hi>工四人<hi>大夫制</hi>
二瑟<hi>二瑟則歌者二人也</hi>瑟先<hi>樂貴人聲瑟先者尊歌者為之先道也坐則歌先</hi>相者二<lb/>
人<hi>凡工瞽矇也故有相以弟子為之每工一人曰二人者據何瑟者言也</hi>皆左何<hi>音/賀</hi>瑟<hi>擔于肩</hi>後首<hi>後肩後/首瑟首</hi>挎<hi>音/枯</hi>越<hi>越瑟孔挎持也謂以左巨擘承下廉三指入孔持之深入曰挎淺曰執</hi>内弦<hi>弦在内則/側擔也</hi>右手相<hi>左何瑟故也/歌者則徒相</hi>樂正先升<hi>疑即<pb n="9b"/>大司樂主樂事故先升</hi>立于西階東<hi>工/西</hi>工入<hi>入門</hi>升自西階北靣坐<lb/>
　相者東靣坐<hi>授坐不立也</hi>遂授瑟乃降<hi>降在西近其事</hi>工歌鹿鳴<lb/>
四牡皇皇者華<hi>鹿鳴燕嘉賔四牡勞使臣皇華遣使臣皆小雅篇所謂宵雅肄三小雅燕饗之樂也疏云皆歌其類敖氏云皆取其得用者歌之不言瑟瑟依歌  以上工歌</hi>卒歌　主人獻<lb/>
工<hi>鄉射主人取爵于上篚獻工燕禮主人洗升獻工于西階之上</hi>工左瑟<hi>置瑟于西北靣以西為左也空其右便于事坐者先歌後瑟獻亦如之此先言瑟者以歌者無事此則有左瑟之事也</hi>一人拜<lb/>
<hi>四人中之年長者先獻之</hi>不興受爵<hi>凡言不殺禮也</hi>主人阼階上拜送爵<lb/>
薦脯醢　使人相祭<hi>人即相者也祭謂酒及薦</hi>工飲不拜既爵<hi>禮殺</hi>授<lb/>
<pb n="10a"/>
主人爵　衆工則不拜受爵<hi>禮乂殺</hi>祭飲辯有脯醢不祭<lb/>
<hi>輕于酒也</hi>大<hi>音/太</hi>師則為之洗<hi>大師工之長四人中或有之為之洗明其餘不洗也不洗亦祭者或使人洗不親洗也</hi>賔介降<hi>洗必降故從降言賔介降則工不降也</hi>主人辭降<lb/>
工不辭洗<hi>工太師鄉射記既獻奠爵于下篚○以上獻工</hi>笙入<hi>笙吹笙者也周禮春官有笙師笙先設于堂下此吹者入也</hi>堂下磬南北靣立<hi>磬亦先設于階間笙在其南笙磬同音從其類也磬不言工可知</hi>樂南陔白華華黍<hi>樂以笙吹詩為樂也三詩皆小雅篇詩序南陔孝子相戒以養白華孝子之潔白華黍時和年豐注云皆有其義而亡其辭朱子曰六笙詩有聲無辭</hi>主<lb/>
人獻之于西階上　一人拜<hi>年長者</hi>盡階不升堂受爵<hi>盡階<pb n="10b"/>升二等也三等則升堂矣不升堂則在階上也</hi>主人拜送爵<hi>亦盡堂不降階</hi>階前坐祭<lb/>
立飲　不拜既爵　升授主人爵　衆笙則不拜受爵<lb/>
<hi>三笙一和則四人也</hi>坐祭立飲　辯有脯醢不祭<hi>亦授爵鄉射主人以虛爵降奠于篚○以上獻笙</hi>乃間<hi>去聲○間更叠也</hi>歌魚麗笙由庚　歌南有嘉<lb/>
魚笙崇丘　歌南山有臺笙由儀<hi>六詩皆小雅篇詩序魚麗美萬物盛多也由庚萬物得由其道也南有嘉魚太平之君子至誠樂與賢者共之也崇丘萬物得極其髙大也南山有臺樂得賢也由儀萬物之生各得其宜也朱子集傳三歌燕饗通用之樂歌三笙詩見上○以上間</hi>乃合樂<lb/>
<hi>歌樂八音並作</hi>周南闗雎葛覃卷耳　召南鵲巢采蘩采蘋<hi>周南<pb n="11a"/>召南國風篇周初分岐周地為旦奭采邑旦曰周奭曰召南南方諸侯之國也周公采文王之世風化所及民俗之詩為房中樂其得之國中者雜以南國之詩曰周南得之南國者曰召南以周公為政于王國召公巡行于南國也詩序關雎言后妃之德葛覃言后妃之職卷耳言后妃之志鵲巢言國君夫人之德采蘩言國君夫人不失職采蘋言卿大夫妻能循法度朱子集傳關雎言文王得聖女葛覃成絺綌而賦其事卷耳后妃思君子餘與詩序畧同蓋樂之卒章也</hi>工告于樂正曰正歌備<hi>工其長也所奏皆風雅故曰正歌笙間合皆三終故曰備苐曰歌者重人聲也</hi>樂正告于賔　乃降<hi>事畢也降立西階下○以上合樂右第三章樂賔凡六節一歌二獻工三笙四獻笙五間六合而樂備</hi>主人降席<lb/>
自南方<hi>為立司正降也必降命之者重其事南方降由上也</hi>側降<hi>側獨也主人獨降賔不降</hi>作<lb/>
<pb n="11b"/>
相為司正<hi>作使也正禮既成將留賔恐有懈惰故立司正為之監相即下記主人賛者之類其位當近主人則阼階東也主人就其位作之</hi>司正禮辭許諾　主人拜<hi>鄉射主人再拜</hi>
司正答拜　主人升復席　司正洗觶<hi>安賔先洗示所有事也</hi>升<lb/>
自西階　阼階上北靣受命于主人<hi>鄉射司正升自西階由楹内適阼階</hi>
主人曰請安于賔<hi>安安燕行正禮勞至是請安留之也不言介衆賔可知</hi>司正告<lb/>
于賔　賔禮辭許<hi>主人優賔故辭</hi>司正告于主人　主人阼階<lb/>
上再拜　賔西階上答拜<hi>鄉射賔西階上答再拜並北靣</hi>司正立于楹<lb/>
間以相拜<hi>相拜當于楹間少南禮凡拜皆有相此其例也</hi>皆揖復席<hi>賔主拜時皆離席也</hi>
<pb n="12a"/>
司正實觶　降自西階　階間北靣坐奠觶<hi>兩階之間東西之節言階則碑北也</hi>退共少立<hi>共手而立帥以正也立于觶南所以表其位</hi>坐取觶不祭<lb/>
遂飲<hi>禮殺</hi>卒觶興　坐奠觶遂拜<hi>初奠觶不拜無所受也卒觶乃拜成禮也鄉射進坐取觶興反坐不祭遂卒觶此階間之位有二一奠觶位一立位觶位少北立位少南故有進退諸節</hi>執<lb/>
觶興<hi>俗本有盥字</hi>洗北靣坐<hi>便于/監也</hi>奠觶于其所<hi>前奠觶位也既飲又洗而奠之者杜舉為罰觶先自飲以率之乃奠以待行罰也</hi>退立于觶南<hi>以上立司正鄉射此下入射節</hi>賔北靣坐取爼西之觶<hi>一人舉觶所奠易薦西曰爼西者爼在薦南爼西猶薦西也</hi>阼階上北靣酬主人　主人降席　立于賔東<hi>旅酬同階<pb n="12b"/>又卒觶不拜禮殺也</hi>賔坐奠觶遂拜　執觶興　主人答拜　不<lb/>
祭立飲　不拜卒觶　不洗實觶　東南靣授主人<lb/>
主人阼階上拜　賔少退　主人受觶　賔拜送于主<lb/>
人之西<hi>郷射賔主人之西北面拜送</hi>賔揖復席<hi>初起旅酬○以上賔酬主人</hi>主人<lb/>
西階上酬介<hi>以所受酬觶酬之西南面</hi>介降席自南方　立于主人<lb/>
之西　如賔酬主人之禮<hi>賔坐取觶以下</hi>主人揖復席<hi>以上主人酬介</hi>
司正升相旅　曰某子受酬<hi>衆賔之長某其姓也姓同以伯仲又同以字凡受酬皆告此舉其例爾</hi>受酬者降席　司正退立于序端東靣<hi>西序端也<pb n="13a"/>辟酬者東面便于相</hi>受酬者自介右<hi>上主人酬介介在西北面以西為左也此介酬衆賔衆賔乃自介右者衆賔尊介故異于介之受酬○以上介酬衆賔</hi>衆受酬者受自左<hi>此衆賔相酬尊卑等故亦受之自左</hi>拜興飲皆如賔酬主人之禮　辯卒受者<lb/>
以觶降坐奠于篚<hi>衆賔之末鄉射徧遂酬在下者贊者不與又敖氏云卒受者無所酬乃自飲于上以觶奠于篚</hi>司正降復位<hi>觶南位○以上衆相酬右第四章旅酬之禮先一人舉觶一節别入正獻條下此凡五節一立司正二賔酬主人三主人酬介四介酬衆賔五衆賔相酬而酬禮畢</hi>使二<lb/>
人舉觶于賔介<hi>此猶燕禮之媵爵也二人亦主人贊者主人使之將燕賔為無筭爵也飲賔及介故使二人</hi>洗升實觶　于兩階上皆坐奠觶遂拜　執觶<lb/>
<pb n="13b"/>
興　賔介席末答拜　皆坐祭遂飲<hi>亦自飲如一人</hi>卒觶興坐<lb/>
奠觶遂拜　執觶興　賔介席末答拜　逆降<hi>後升者先降</hi>
洗升實觶　皆立于西階上<hi>北面</hi>賔介皆拜　皆進　薦<lb/>
西奠之<hi>二人並進一奠于賔之薦西一奠于介之薦南</hi>賔辭坐取觶以興　介<lb/>
則薦南奠之　介坐受以興<hi>薦南者介東面以南為右猶賔之薦西也賔言取介言受互文也介亦辭與賔同</hi>退<hi>西階上</hi>皆拜送　降　賔介奠于其所<lb/>
<hi>其所賔薦西介薦南也奠未舉無筭爵乃舉○以上二人舉觶</hi>司正升自西階　受命<lb/>
于主人　主人曰請坐于賔<hi>盛禮俱成賔主倦矣請坐將以賔燕也</hi>賔辭<lb/>
<pb n="14a"/>
以爼<hi>司正述命而賔辭蓋燕則禮殺不敢當盛饌也</hi>主人請徹爼<hi>鄉射賔辭以爼反命于主人主人曰請徹爼</hi>賔許<hi>司正述命賔許之</hi>司正降　階前命弟子俟徹<lb/>
爼<hi>階西階弟子學中少者</hi>司正升　立于席<hi>石經作序</hi>端　賔降席北<lb/>
靣<hi>將徹故降</hi>主人降席　阼階上北靣　介降席　西階上<lb/>
北靣　遵者降　席東南靣<hi>遵謂孤卿大夫居此鄉或别鄉來觀禮者下所云是也謂之遵者謂可遵法也南面異于賔</hi>賔取爼　還授司正<hi>北面向席取爼轉南面授之</hi>司正以降　賔從之　主人取爼　還授弟子　弟<lb/>
子以降自西階　主人降自阼階　介取爼　還授弟<lb/>
<pb n="14b"/>
子　弟子以降　介從之　若有諸公大夫<hi>王朝則三公侯國則公置孤一人曰公者孤貳公在國亦稱公也曰諸容有致仕居鄉者</hi>則使人受<hi>石經作授</hi>爼如<lb/>
賔禮<hi>鄉射弟子以大夫爼出授從者則此使人亦弟子也</hi>衆賔皆降<hi>衆賔無爼亦降者將説屨也鄉射賔降立于階西東面主人降阼階東西面立大夫降立于賔南介衆賔降立于大夫之南○以上徹爼</hi>
説<hi>音脱</hi>屨<hi>為安燕也必脱于下/者屨賤不空居堂</hi>揖讓如初升坐乃羞<hi>羞豆謂内羞庶羞蓋胾醢之屬燕設㗖具所以案酒</hi>無算爵<hi>筭數也爵行無數醉而止其儀郷射詳之</hi>無算<lb/>
樂<hi>或間或合盡歡而止</hi>賔出<hi>介及衆/賔從出</hi>奏陔<hi>陔陔夏九夏之一也陔之為言戒也以陔為節明無失禮鐘師疏云奏九夏皆歌于堂上堂下鐘鼓應之</hi>主人送于門外再拜<hi>以上坐燕<pb n="15a"/>而終于無算爵右第五章燕賔之禮凡三節一二人舉觶二徹爼三坐燕而終于無算爵</hi>賔若有遵<lb/>
者諸公大夫<hi>雖來觀禮亦賔之類故謂之賔若有有無不定之辭大夫中下大夫</hi>則既一<lb/>
人舉觶乃入<hi>不敢干正禮也</hi>席于賔東<hi>尊東也尊之/不與鄉人齒</hi>公三重<hi>席一領為一重</hi>大夫再重　公如<hi>讀/若</hi>大夫入<hi>如及也</hi>主人降　賔介<lb/>
降　衆賔皆降　復初位<hi>階下位</hi>主人迎<hi>迎不言門外蓋既入主人乃降迎于門内異于賔</hi>揖讓升　公升如賔禮　辭一席<hi>謙自同于大夫</hi>使<lb/>
一人去之　大夫則如介禮　有諸公則辭加席　委<lb/>
于席端　主人不徹　無諸公　則大夫辭加席　主<lb/>
<pb n="15b"/>
人對　不去加席<hi>公辭則去之大夫則不去者再重去一與凡席等無以表尊也遵者獻酬之儀郷射詳之○以上補遵者入之禮</hi>明日賔服<hi>今文/有服</hi>鄉服以拜賜<hi>鄉服疑即儒行所謂其服也鄉蓋章甫逢掖之類註則以為即朝服也</hi>主人如賔服以拜辱<hi>拜賜拜辱賔主俱未見也</hi>主人釋<hi>古文/作舍</hi>服<hi>更𤣥端將息司正也  以上賔主相拜</hi>乃息司<lb/>
正<hi>息勞也禮事既成勞諸贊者獨言司正長也為賔</hi>無介<hi>禮畧也無介則諸贊者為衆賔</hi>不殺<lb/>
<hi>用宿儲者不殺則無爼也或用乾肉折之</hi>薦脯醢　羞唯所有<hi>凡宿儲可為羞者</hi>徵<lb/>
唯所欲<hi>徴召也所欲凡知交可隨意召之</hi>以告于先生君子可也<hi>告請也可者召否唯所欲也敖氏云不言請告之而已</hi>賔介不與<hi>禮不/可凟</hi>鄉樂唯欲<hi>燕禮遂歌<pb n="16a"/>鄉樂蓋周南召南六篇也曰鄉樂者其以二南及風為邦國之詩與注則曰此鄉大夫之樂也唯欲者不從其正也○以上息司正右第六章補遵者入及飲酒明日事共三節一遵者入二賔主相拜三息司正</hi>
　記鄉朝服而謀賔介<hi>鄉鄉人謂鄉大夫也經不言服故特明之</hi>皆使能<hi>使令</hi>
　<hi>也能諳于禮者</hi>不宿戒<hi>宿戒再戒先戒而又宿戒也經賔介皆戒而又宿此曰使又曰不宿戒則</hi>
　<hi>擯及主人贊者之屬使能故可以不宿戒也</hi>蒲筵緇布純<hi>之閏反純緣也</hi>　尊綌<lb/>
　幂<hi>綌葛之粗者幂覆尊巾</hi>賔至徹之<hi>示有/事</hi>其牲狗也<hi>用狗義未詳注云取</hi>
　<hi>擇人存參</hi>亨<hi>同/烹</hi>于堂東北<hi>堂下東壁之北祖/陽氣所自始也</hi>獻用爵<hi>爵尊不䙝</hi>
　<hi>用之</hi>其他用觶　薦脯五挺<hi>本亦作脡猶膱也鄉射記祭半膱膱長尺二寸半則</hi>
<pb n="16b"/>
　<hi>六寸也</hi>横祭于其上<hi>祭所祭脯也横者殊之于人則為縮也祭横則五挺皆縮可知</hi>出<lb/>
　自左房<hi>東房也凡饌皆在焉</hi>爼由東壁<hi>亨處載之不言鼎則無鼎也</hi>自西階<lb/>
　升　賔爼脊脅肩肺<hi>脊在背脊旁為脅</hi>主人爼脊脅臂肺<hi>臂為</hi>
　<hi>肩脚亦曰臑○臑乃到反</hi>介爼脊脅胳<hi>音格今文作骼石經/曰肫胳朱子刪肫</hi>肺<hi>胳後</hi>
　<hi>脛骨凡牲前脛骨三肩臂臑也後脛骨二膞胳也尊者用貴骨賤者用賤骨前貴于後也大夫當用臑肫</hi>
　<hi>○肫同膞音純股骨也</hi>肺皆離　皆右體　進腠<hi>腠理皮膚之間進腠則前</hi>
　<hi>其本也</hi>以爵拜者不徒作<hi>謂拜既爵徒空也作起也不徒作謂必酢</hi>坐卒爵<lb/>
　者拜既爵　立卒爵者不拜既爵<hi>如衆賔之長是也惟工不從此禮</hi>
<pb n="17a"/>
　凡奠者于左<hi>謂不飲者于左不欲其相妨也</hi>將舉于右<hi>便也</hi>衆賔之長<lb/>
　一人辭洗<hi>一人三人中之長者餘則雖為之洗亦不辭</hi>如賔禮<hi>主人坐取爵於篚以</hi>
　<hi>下</hi>立者東靣北上<hi>謂降/立時</hi>若有北靣者則東上<hi>賢者衆寡無常</hi>
　<hi>少則北上統于堂多則北上之外又有東上者統于門</hi>樂正與立者皆薦以齒<lb/>
　<hi>立者謂贊者之屬言薦以明飲也樂正位西階東蓋薦于其位也</hi>凡舉爵三作而不<lb/>
　徒爵<hi>三作謂獻賔獻大夫獻工不徒爵謂皆有薦</hi>樂作大夫不入<hi>後樂賔也</hi>獻<lb/>
　工與笙　取爵于上篚　既獻奠于下篚<hi>獻工異器敬也獻大</hi>
　<hi>夫亦然鄉射主人以爵降洗獻大夫是也上篚三爵獻賔及大夫與工</hi>其笙則獻諸西<lb/>
<pb n="17b"/>
　階上<hi>古文無上○經已詳之此疑衍注云此為主人拜送爵記也然拜送亦見于經</hi>磬階間<lb/>
　縮霤<hi>霤承霤縮直也謂直前霤東西之中也</hi>北靣鼓之<hi>鼓擊也北面則在磬南矣</hi>主<lb/>
　人介凡升席自北方降自南方　司正既舉觶而薦<lb/>
　諸其位<hi>無獻因其舉觶而薦于階間之位也</hi>凡旅不洗<hi>經舉觶為旅酬之始則一人洗</hi>
　<hi>後俱不洗禮殺也</hi>不洗者不祭<hi>不/潔</hi>既旅士不入<hi>亦謂觀禮者既旅則將燕</hi>
　<hi>矣不入後正禮也</hi>徹爼　賔介遵者之爼受者以降　遂出<lb/>
　授從<hi>才用反</hi>者　主人之爼以東<hi>經于徹爼直言降無出文故記之以東藏</hi>
　<hi>于東方</hi>樂正命奏陔　賔出至于階陔作<hi>此明命工之人及奏陔之</hi>
<pb n="18a"/>
　<hi>節也</hi>若有諸公則大夫於主人之北西靣<hi>諸公尊莫與並也北上統</hi>
　<hi>于公</hi>主人之贊者西靣北上<hi>北上統/于堂</hi>不與<hi>謂不獻賔興禮重酬及衆</hi>
　<hi>賔而止故在下者不與</hi>無算爵然後與<lb/>
　<lb/>
　<lb/>
　<lb/>
　<lb/>
　<lb/>
<pb n="18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儀禮章句卷四<lb/>
</p>
<p>
</p>
  </div>
</body>
</text>
</TEI>
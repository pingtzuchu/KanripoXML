<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儀禮章句卷八</head> <lb/>
    <p>
<pb n="1a"/>
欽定四庫全書<lb/>
　儀禮章句卷八<lb/>
　　　　　　　　　　　　　同知吳廷華撰<lb/>
　聘禮第八<hi>諸侯使大夫問于諸侯曰聘經云小聘曰問故注謂大問曰聘也比年小聘三年大</hi>
　<hi>聘大聘使卿小聘使大夫禮有隆殺其節皆準諸此聘屬賔禮當第九第八説非詳士冠禮</hi>
聘禮君與卿圖事<hi>圖謀也謀聘事及可使者也聘事謀于治朝君南面卿大夫西面北上士東面北上</hi>遂命使者<hi>遂者因事之辭大聘使卿變卿言使者以所事名之重聘事也</hi>使者再<lb/>
拜稽首辭<hi>重其事</hi>君不許　乃退<hi>退者受命者必進也</hi>既圖事　戒<lb/>
<pb n="1b"/>
上介亦如之<hi>戒上介言既圖事者明上介亦在所圖中也如謂再拜以下</hi>宰命司馬<lb/>
戒衆介<hi>宰冡宰貳君事者也衆介者士士屬司馬故命戒之夏官司士掌作士適四方使為介是也使尊故特言命衆介卑故君不親命也</hi>衆介皆逆命不辭<hi>逆迎也逆命而受之不辭卑也</hi>宰<lb/>
書幣<hi>幣享幣宰制國用故書之使具</hi>命宰夫官具<hi>宰夫宰之考官具衆執事各備其所宜具也使以上命  具幣</hi>及期　夕幣<hi>期先行一日之夕也夕莫夕也夕幣者夕而陳幣</hi>使者<lb/>
朝服<hi>朝服而視之重聘事也朝服𤣥冠緇帶素韠言使者其他可知</hi>帥衆介夕<hi>衆介兼上介言</hi>
管<hi>舘同</hi>人布幕于寢門外<hi>舘人掌次舍帷幕者布幕以藉幣不敢䙝也寢門外寢門之左也</hi>官陳幣<hi>官有司也不陳玉者重器/不暴于外故行時授之</hi>皮北首西上<hi>皮馬皆謂<pb n="2a"/>之幣四皮執皮者以齒為上下</hi>加其奉于左皮上<hi>奉所奉以致命下文束帛𤣥纁是也左皮北首以西為左也</hi>馬則北面<hi>言則者/容用皮</hi>奠幣于其前<hi>前者幣在馬北也</hi>使<lb/>
者北面　衆介立于其左東上<hi>衆介在使者之西上介近賔此在幕南便于視幣也</hi>卿大夫在幕東　西面北上　宰入　告具于君<lb/>
君朝服　出門左　南鄉　史讀書<hi>史太史也書即宰所書太史掌禮書故使讀之當北面</hi>展幣<hi>展猶校録也展幣者備具/之官視之者載幣之官也</hi>宰執書<hi>史讀訖授書于宰</hi>告備具于君<hi>先曰具後曰備具/事以次而詳也</hi>授使者<hi>授書</hi>使者受<lb/>
書　授上介　公揖入　官載其幣<hi>官有司從行者載載于車</hi>舍于<lb/>
<pb n="2b"/>
朝<hi>公幣不當入私家故舎于朝待旦而行</hi>上介視載者<hi>載者訃數入載上介執當以視之亦重其事賔先出上介視畢乃與衆介俱出</hi>所受書以行<hi>以書入載隨行者便于展幣也  以上夕幣</hi>厥明<hi>行日/正旦</hi>賔朝服<hi>變使者言/賔尊異之</hi>釋幣于禰<hi>釋舍也舍而奠之父廟曰禰天子諸侯出告祖禰大夫告禰而已父在則告于父之禰也</hi>有司筵几于室中<hi>釋奠禮輕亦設洗盥几筵如祭有司家臣也</hi>祝先入<hi>祝習于神/故先之</hi>主人從入<hi>變使者言主人廟巾之常稱也</hi>主人在右<hi>右祝/之北</hi>再拜　祝告<hi>禰主東鄉告者西鄉告告行也</hi>又<lb/>
再拜　釋幣制𤣥纁束<hi>制廣狹長短之法幣長丈八尺廣二尺二寸十卷曰束</hi>奠<lb/>
于几下　出<hi>出户少立示有俟于神</hi>主人立于戸東　祝立于牖<lb/>
<pb n="3a"/>
西　又入　取幣降　卷幣實于笲<hi>此曰卷則前不卷矣</hi>埋于西<lb/>
階東<hi>埋用器若藏之然西階東曽子問所謂藏諸兩階間也</hi>又釋幣于行<hi>行道路之神大夫五祀行其一也常祀在冬出則釋幣禮殺也月令注云行在廟門外之西為軷壤厚二尺廣五尺輪四尺北面設主于軷上奠于主案彼據䘮禮故以廟門言若常位當在大門之西</hi>遂受命<hi>受命于朝賔須介來往受命此云遂受命則介已釋幣俟于門矣</hi>上介釋幣亦如之<hi>衆介可知以上釋幣</hi>
上介及衆介俟于使者之門外<hi>介不入門者不敢干釋幣之禮也</hi>使者<lb/>
載旜<hi>通帛曰旜旗屬也孤卿建旒曰載者載于車上示所有事猶未張也</hi>帥以受命于朝<lb/>
<hi>帥帥介也待命于外門之外言朝者謂朝門非謂諸侯外門外之外朝也</hi>君朝服南鄉<hi>朝服亦重<pb n="3b"/>其事言君則他可知</hi>卿大夫西面北上　君使卿進使者<hi>先于大門外君進之乃入受命在治朝與命使同</hi>使者入　及衆介隨入　北面東上<lb/>
<hi>東上上賔也</hi>君揖使者進之<hi>進之/使近</hi>上介立于其左<hi>左賔西也</hi>接聞<lb/>
命<hi>接續也繼賔聞之以備遺忘</hi>賈<hi>音/價</hi>人西面坐<hi>賈當即玉府之屬賈八人是也命圭重器典瑞掌之而取自賈人者以其知物價能辨玉之真偽也</hi>啓櫝　取圭<hi>圭命圭公桓圭九寸侯信圭伯躬圭皆七寸子男則蒲璧榖璧皆五寸也聘則執以通信事畢則還之</hi>垂繅<hi>繅圭飾木版韋衣以藉圭者曰藉繫圭于版使不墮者曰組垂其餘以為飾曰繅垂繅者文屈繅者質賈人垂繅者示飾之全也</hi>
不起而授宰<hi>授圭不起賤不為禮也宰貳君故代君授受</hi>宰執圭　屈繅<hi>屈繅<pb n="4a"/>者明主君誠信之心不尚飾也</hi>自公左授使者<hi>自公左賛幣自左也</hi>使者受圭同<lb/>
面<hi>宰君左西面賔亦轉而同面在宰之左</hi>垂繅以受命<hi>垂繅者示全而受且聘事尚文也上命出使之命則此正聘時所致之命也</hi>既述命<hi>述者循君之言重失悮也蓋宰述君命以命之</hi>同<lb/>
面授上介　上介受圭　屈繅<hi>屈繅嫌于使也</hi>出授賈人<hi>賈人從行者受圭亦當垂繅以騐其飾文省爾</hi>衆介不從<hi>出授非衆介/事故不從</hi>受享<hi>享獻也既聘又享之</hi>束帛加璧<hi>享玉有加聘則圭璋特</hi>受夫人之聘璋　享𤣥纁束<lb/>
帛加琮<hi>璧圜象天故以享君琮方象地故以享夫人璋半圭夫人用之蓋陽全隂半之義典瑞瑑圭璋璧琮以頫聘蓋圻鄂瑑起皆八寸與玉瑞不同故用以享小行人六幣璧以帛琮以錦此不用錦則彼天子禮<pb n="4b"/>也夕幣時已加其拳于皮上此特因陳玉而連言之</hi>皆如初<hi>如初謂受圭  以上受命</hi>遂行<lb/>
舍于郊<hi>舍止舍君言不宿于家故遂行舍者以臨行有釋幣受命等節出國門有祖祭飲酒肆幣之事約已終日故止宿也然注以舎為脫舍朝服未</hi>斂旜<hi>未有事也將以上就道右第一章  聘之儀凡四節一命使具幣二夕幣三釋幣四受命五就道</hi>若過邦<hi>道所值之邦非所聘國也</hi>至于竟<lb/>
　使次介假道<hi>不敢直徑睦隣之禮也使次介者上介貳賔誓衆也</hi>束帛將命于<lb/>
朝曰請帥<hi>凡有言用束帛無庭實將猶致也帥猶道也不言假道者過客不諳當出何道無可措辭請道已所當由則所假之道在其中矣</hi>奠幣<hi>不親/授受</hi>下大夫取以入告<hi>取取幣</hi>
出許　遂受幣<hi>曰遂者幣本為行禮非為求許今不以許道受幣特以辭讓不得命遂受之</hi>
<pb n="5a"/>
餼之以其禮<hi>賜人以牲生曰餼詳下歸壅餼以其禮者以其爵為等殺也</hi>上賔太牢<lb/>
<hi>言上尊之太牢牛羊豕注云上介亦太牢並以束帛致</hi>積唯芻禾<hi>積道路之積注云上賔禾十車芻二十車疏云上介無之</hi>介皆有餼<hi>注云羣介無/帛牽羊焉</hi>士帥<hi>士彼邦道路之宮帥道之</hi>
沒其竟<hi>沒盡也道以上假</hi>誓于其竟<hi>次介假道時即止而誓戒之恐士衆于所假道中暴掠犯禮也</hi>賔南面<hi>専威/信也</hi>上介西面<hi>貳/賔</hi>衆介北面東上<hi>鄉賔聽誓也言衆介以概其餘</hi>史讀書<hi>書誓書大吏掌/執法亦在西</hi>司馬執筴<hi>同策司卿行旅從  馬主軍法故執䇿以示罰</hi>立于其後<hi>左史後者見書在而法/隨之  以上假道誓衆</hi>未入竟<hi>竟所聘國之竟未入者及竟而未入</hi>壹肄<hi>習聘享之/禮重失悞</hi>為壝壇<hi>壝以垂反一以癸反  封土曰<pb n="5b"/>壇起土為壝無成又無尺數象壇而已</hi>畫階<hi>亦象之/而已</hi>帷其北無宫<hi>帷有所鄉依也無宫者不畫外垣禮所不及也</hi>朝服<hi>威儀繋于朝/服故服之</hi>無主<hi>不立主尊也</hi>無執也<lb/>
<hi>玉重器不輕執也</hi>介皆與<hi>音/預</hi>北面西上<hi>下介皆入門右北面西上此習聘也如下正聘所云</hi>習享　士執庭實<hi>士士介庭實必執之者皮有攝張之節也</hi>習夫人之聘<lb/>
享亦如之　習公事<hi>聘享</hi>不習私事<hi>私覿私面之事  以上習儀</hi>及竟<lb/>
<hi>將入</hi>張旜<hi>張謂使人維之以/縷示事在此國</hi>誓<hi>義同所/過邦</hi>乃謁闗人<hi>謁告也古者竟上四面有闗周禮司闗每闗下士二人</hi>闗人問從者幾人<hi>從才用反幾居豈反  欲知聘問且當共委積之具闗人卑不敢斥言尊者故以從者為辭</hi>以介對<hi>聘義上公之使者七介侯伯之<pb n="6a"/>使者五介子男之使者三介几從者亦有定數也介尊于羣從故以為對</hi>君使士請事<hi>君得闗人告使士迎勞之小行人諸侯入王則郊勞是也仍請事者慎也</hi>遂以入竟<hi>因道之諸以上竟上  雜儀</hi>入竟　斂旜<hi>去國尚逺/未有事</hi>乃展<hi>展/幣</hi>布幕<hi>亦管人</hi>賔朝服<lb/>
立于幕東西面<hi>異于夕幣之位</hi>介皆北面東上　賈人北面坐<lb/>
拭圭<hi>賈人北面以賔西面故也拭圭亦潔之</hi>遂執展之<hi>執而視之興告在</hi>上介北<lb/>
面視之<hi>賈人在前進而視之告賔下仝</hi>退復位　退圭<hi>圭尊不陳之</hi>陳皮北<lb/>
首西上<hi>亦官陳之</hi>又拭璧展之　會諸其幣<hi>所奉也古文曰陳幣北首</hi>加<lb/>
于左皮上　上介視之退<hi>賔在而兩言上介視之者尊卑之體然也</hi>馬則幕<lb/>
<pb n="6b"/>
南北面　奠幣于其前　展夫人之聘享亦如之　賈<lb/>
人告于上介<hi>注賈人掌玉則告者聘璋也</hi>上介告于賔<hi>上介不視貶于君聘</hi>有<lb/>
司展羣幣以告<hi>私覿及大夫之幣有司載幣者自展自告  以上入竟再展幣</hi>及郊<hi>逺郊去國百里注云逺郊上公五十里侯伯三十里子男十里</hi>又展如初　及館<hi>舍也謂逺郊候館遺人五十里有市市有候館</hi>展幣于賈人之館如初<hi>環人訝士皆當見賔于館又或主君加禮有逺郊之勞並須受于館故就賈人之館展之便疾也且見賔從不一館矣此三展  以上入竟三展幣</hi>賔至于近郊<hi>近郊半/逺郊</hi>張旜<hi>近國將有事</hi>君使下大夫請行<lb/>
反<hi>知其來聘矣又請行者或兼聘他國須先往也先士後大夫後卿禮之序也</hi>君使卿朝服<lb/>
<pb n="7a"/>
<hi>此言朝服見請者之不然</hi>用束帛勞<hi>止舍門外使彌/尊禮彌備也</hi>上介出請<hi>出門西北面亦朝服</hi>入告<hi>北/面</hi>賔禮辭<hi>傳命一/辭而許</hi>迎于舍門之外<hi>賔介皆朝服</hi>再<lb/>
拜<hi>重拜君命之辱</hi>勞者不答拜<hi>為君使不/敢當其禮</hi>賔揖先入<hi>道之介隨入</hi>受<lb/>
于舍門内<hi>司儀職曰諸公之臣相為國客郊勞三辭拜辱三讓登聽命又曰凡侯伯子男之臣其儀亦如之此乃云禮辭又云受于舎門内與彼經不同豈舎無堂故止受于庭與</hi>勞者奉幣入<lb/>
東面致命<hi>對賔西面</hi>賔北面聽命<hi>北面聽命者/若君在然</hi>還少退<hi>衆降拜</hi>
再拜稽首　受幣　勞者出<hi>止舎門外不拜送欲儐之</hi>授老幣<hi>老家臣之長</hi>出迎勞者<hi>儐之受命後不即儐者不敢以臣事亂君命</hi>勞者禮辭　賔揖<lb/>
<pb n="7b"/>
先入　勞者從之　乗<hi>去聲</hi>皮設<hi>儐者在庭此設于門内也張攝之節詳下經物四曰乗皮注云麋鹿皮</hi>賔用束錦儐勞者<hi>言儐者賔在館如家以來者為賔也上有乗皮而第言錦錦者賔禮皮則君禮也</hi>勞者再拜稽首受賔再拜稽首送幣<lb/>
<hi>受送拜皆北面</hi>勞者揖皮出<hi>東面揖執皮者若親受之從者訝受皮</hi>乃退　賔送<lb/>
再拜<hi>以上近郊請勞</hi>夫人使下大夫勞以二竹簠方<hi>簠或作簋  簠外圓内方此如簠而方則外亦方若作簋則内亦方也使下大夫降于君</hi>𤣥被<hi>表也</hi>纁裏　有蓋<lb/>
　其實棗蒸栗擇<hi>選擇</hi>兼執之以進<hi>兼兩也右手執棗左手執栗</hi>賔受<lb/>
棗<hi>勞者先以右手授棗</hi>大夫二手授栗<hi>右手授棗訖即兩手共授栗受授不游手慎也</hi>賔<lb/>
<pb n="8a"/>
之受如初禮<hi>卿勞</hi>儐之如初　下大夫勞者遂以賔入<hi>入國注云賔不拜送四右第二章在道之儀凡七節一假道二誓衆三習儀  竟上諸雜儀五入竟三展幣六近郊請勞七夫人勞</hi>至于朝<hi>外門之外</hi>主人曰不腆先君之祧既拚以俟<lb/>
矣<hi>拚方問反不主人者公也擯出請入告出釋此辭言至即受之  敢久稽賔也腆善也拚謂洒掃遷主曰祧主諸侯遷主藏于始祖廟太廟尊不敢斥言故以祧為辭非始祖廟可名祧也俟俟賔</hi>賔曰俟間<lb/>
<hi>入廟必齋戒沐浴且不欲奄卒主人也  以上至朝</hi>大夫帥至于館　卿致館<hi>致所以安之</hi>賔迎再拜　卿致命<hi>以束帛致亦東面</hi>賔再拜稽首　卿<lb/>
退　賔送再拜<hi>卿不俟設飱者非其職也有案司儀諸公之臣相為國客郊勞者  儐致館如<pb n="8b"/>初儀則亦有儐矣此經不言儐故彼注以為無儐然與彼如初之義不合</hi>宰夫朝服設飱<hi>食不備禮曰飱宰夫掌牢禮飱牽故設之公館設于堂私館設于廟朝服尊賔也不言致命文省</hi>飪一牢<lb/>
<hi>飪孰者</hi>在西<hi>新至尚/孰也</hi>鼎九<hi>正鼎也鼎實如饔/餼陳設亦如之</hi>羞鼎三<hi>陪鼎也三者膷臐膮</hi>腥一牢　在東　鼎七<hi>此庭中/之饌也</hi>堂上之饌八<hi>注八豆八簋六鉶兩簠八壺</hi>西夾六<hi>西夾室在西堂之後西房之西在西夾者廟中尊西也東無之殺于饔餼六者注云六豆六簋四鉶兩簠六壺曰八曰六以豆為主也</hi>門外米禾皆二<hi>一作一</hi>十<lb/>
車<hi>皆視死牢牢十車米陳門東禾陳門西</hi>薪芻倍禾<hi>各四十車</hi>上介飪一牢<lb/>
在西　鼎七　差鼎三　堂上之饌六<hi>言堂則西夾無</hi>門外米<lb/>
<pb n="9a"/>
禾皆十車　薪芻倍禾　衆介皆少牢<hi>亦飪在西鼎五羊豕腸胃魚腊堂上之饌四豆四簋兩鉶四壺無簠二以上致舘設飱右第三章初至儀凡三節一至朝  致舘三設飱</hi>厥<lb/>
明訝賔于舘<hi>迓以君命迎賔也記云卿大夫訝大夫士訝士皆有訝</hi>賔皮弁聘<hi>皮弁示敬</hi>至于朝　賔入于次<hi>次在大門外之西以帷為之入以待事也介亦在焉</hi>乃陳<lb/>
幣<hi>有司陳于廟門外其節與展幣同</hi>卿為上擯<hi>擯主國之君所使出接賔傳命者聘儀介紹而傳命君子于其所敬不敢質敬之至也公國五人侯伯四人子男三人多寡視主君此三人者以子男為率也</hi>
大夫為承擯　士為紹擯<hi>承紹皆繼也謂相繼也</hi>擯者出請事<hi>既知其所為來之事復請之者賔當與主君為禮恐其謙不敢斥尊者故問以啓之案旅擯傳辭之禮公在大門内<pb n="9b"/>南面上擯在公南承擯紹擯以次而南俱西面紹擯負棖賔大門外北面介在賔北次介末介以次而北東面賔主相去五十步次介負棖與紹擯對公命請事則上擯傳之承擯承擯傳之紹擯紹擯傳之末介末介傳之次介次介傳之上介以達于賔賔對亦如之使案大行人注主旅擯不傳辭說此注因謂上擯揖賔  前對語乃告于公愚謂擯以賔語告公獨非傳辭乎且不傳辭何必旅擯</hi>公皮弁　迎賔于大<lb/>
門内<hi>公不出大門降于待其君</hi>大夫納賔<hi>延之進此上擯也曰大夫者卿亦大夫注云賔主皆裼</hi>賔入門左<hi>賔在西入門以西為左賔位也玉藻曰公事自闑西介隨入俱北面鴈行</hi>公再<lb/>
拜<hi>東面拜鄰國之辱命也</hi>賔<hi>本作客依/石經改</hi>辟不答拜<hi>不敢當其禮</hi>公揖入<lb/>
<hi>揖入揖賔入廟也賔位門西廟在外門内之東公位在東揖賔使東並行至廟賔少退</hi>每門每曲<lb/>
<pb n="10a"/>
揖<hi>諸侯三門臯應路臯為大門廟在應門外之東朱子曰入門曲而東東有閤門又曲而北有都宫門乃至祖廟門所謂每門每曲也廟案疏云諸侯五廟太祖廟居中二昭居東二穆居西  皆别門兩邊有牆中央通門由西至祖廟隔牆三門亦三是以每門皆有曲其制未聞</hi>及廟門　公揖入<hi>先入道之擯皆隨入</hi>立于中庭<hi>公待賔/于此</hi>賔立接西塾<hi>待事也西塾門外西堂接近也東面介以次立</hi>几筵既設<hi>聘在廟故設以依神設者司宫也注云在扆前蒲筵繢純右雕几</hi>擯者<lb/>
出請命<hi>請賔行正聘禮爾曰請命尊之</hi>賈人東面坐啓櫝取圭<hi>卿陳幣時俟于此至是啓之</hi>垂繅　不起而授上介<hi>不竟授賔/尊卑之節</hi>上介不襲<hi>受圭不襲嫌于賔</hi>執圭屈繅　授賔<hi>授受皆/同面</hi>賔襲<hi>裼者袒外服見裼衣尚文飾也<pb n="10b"/>襲則掩之</hi>執圭<hi>執圭禮盛而又盡飾則誠敬掩矣故執龜玉襲玉藻所謂充美也繅亦屈</hi>擯者入<lb/>
告<hi>請命將入賔已執圭故以告公也</hi>出辭玉<hi>圭重贄故以公命辭亦禮辭也</hi>納賔　賔<lb/>
入門左　介皆入門左　北面西上<hi>介止于此以待事不升</hi>三揖<lb/>
<hi>時公迎于門内霤賔入門而西公將曲而東皆揖當階皆曲而北又揖當碑又揖</hi>至于階三讓<lb/>
<hi>讓升</hi>公升二等<hi>先賔升二等/階亦以道之</hi>賔升　西楹西東面<hi>與主君相鄉致君命也</hi>擯者退中庭<hi>公親受命不用擯也于此言退則曏隨公升矣中庭近堂</hi>賔致命<lb/>
<hi>其君之命</hi>公左還北鄉<hi>左手向外迴身北面乃/拜命也北面者尊之</hi>擯者進<hi>釋拜貺之辭于賔且相公拜不言升則在阼階下之西也</hi>公當楣再拜<hi>左還將拜當擯者進而遂拜也此言<pb n="11a"/>當楣則立時可知</hi>賔三退負序<hi>三者不一之辭不辟/者以將進授圭也</hi>公側<hi>獨也無贊尊其事也</hi>襲<hi>將受玉故以充美為敬如賔服  注襲于隠序坫之間可也</hi>受玉于中堂與<lb/>
東楹之間<hi>中堂東西當兩楹之中曰與東楹之間蓋中堂之東東楹之西二者之間也疏云兩楹之間賔主共之今更侵東半間蓋賔急于趨事故越堂之中而近公</hi>擯者退　負東塾而<lb/>
立<hi>内東塾也無事逺于中庭</hi>賔降　介逆出<hi>賔將出迎之下/賔出則俱出矣</hi>賔出<hi>聘事畢</hi>公側授<hi>本作/受</hi>宰玉<hi>宰在堂下之位至于升受于序端亦無賛授宰者宰之屬受藏之府也</hi>裼<hi>免上衣見裼衣見美也/此言裼則迎賔時可知</hi>降立<hi>中庭待事  以上聘</hi>擯者出請<lb/>
<hi>請者不必賔事之有無</hi>賔裼<hi>此言裼則至朝時可知</hi>奉束帛加璧　享　擯<lb/>
<pb n="11b"/>
者入告　出許<hi>許受之</hi>庭實　皮則攝之<hi>皮虎豹之皮云則者容用馬攝之者右手并執前兩足左手并執後兩足下記云庭實隨入左先</hi>毛在内<hi>兩足相鄉得并毛在内不欲豫見其文也</hi>内攝之<hi>兩手/相向</hi>入設也<hi>設者有司亦參分庭一在南如昏禮</hi>賔入門<lb/>
左　揖讓如初　升致命　張皮<hi>釋外足并内足之内見文也</hi>公再<lb/>
拜　受幣<hi>賔不言拜送文畧</hi>士受皮者自後右客<hi>士有司由客後居其左客右者北面以東為右也既受客遂出</hi>賔出<hi>享/畢</hi>當之<hi>當對/也</hi>坐攝之<hi>賔出時士受皮者在庭故對賔攝之如受于賔</hi>公側授<hi>本作/受</hi>宰幣<hi>公言受幣則/皮不親授也</hi>皮如入<hi>内攝</hi>
右首而東<hi>執禽左首此右首變于生  以上享</hi>聘于夫人　用璋　享用<lb/>
<pb n="12a"/>
琮　如初禮<hi>如者公立中庭以下此公代受之</hi>若有言則以束帛<hi>下記詳之</hi>
如享禮<hi>有言節同享禮無玉及庭實</hi>擯者出請事<hi>事之/畢否</hi>賔告事畢<hi>聘享公事畢也及以上聘享夫人  有言</hi>賔奉束錦以請覿<hi>不用羔者摰為初見禮此聘時已見公故覿不用摰用錦者如聘後有享以達外臣之意也不束帛嫌如正享也</hi>擯者入告　出<lb/>
辭<hi>容醴賔後行之</hi>請醴賔　賔禮辭聽命<hi>許之</hi>擯者入告　宰夫<lb/>
徹几改筵<hi>更布之</hi>公出<hi>出廟/門</hi>迎賔以入<hi>迎之于大門内下所謂如初也又迎者更端以示敬也惟疏謂上公禮故不出此私禮故出恐主君  為敵國之君出外門也</hi>揖讓如初<lb/>
　公升<hi>今文無升</hi>側受几于序端<hi>東/序</hi>宰夫内拂几三<hi>向尊者皆内拂</hi>
<pb n="12b"/>
奉兩端以進<hi>奉几兩端以公將中攝之也</hi>公東南鄉外拂几三卒<hi>宰夫自東南來故相鄉受几遂外拂之以賔在西也</hi>振袂<hi>右袂拂几又/振以去塵也</hi>中攝之<hi>受時已然</hi>
進<hi>西進</hi>西鄉　擯者告<hi>以公授几/告于賔</hi>賔進<hi>自階上進</hi>迓受几于筵<lb/>
前<hi>迓迎也東鄉迎受之執兩端</hi>東面俟<hi>不設而俟將辟拜</hi>公壹拜送　賔以<lb/>
几辟　北面設几<hi>左几</hi>不降<hi>臣禮拜于下此不降外臣之禮又别也  注云主人禮未成故不降未然</hi>階上答再拜稽首<hi>進設几乃/退而拜也</hi>宰夫實觶以醴<hi>下記禮尊于東廂瓦太一有豐凡醴不自酌故士冠禮云賛者側酌醴  注云君尊不自酌未然</hi>加柶于<lb/>
觶　面枋<hi>士冠禮訝受故贊面葉此側受同面故面枋</hi>公側受醴<hi>側旁也公西面宰夫<pb n="13a"/>東來從公側授受</hi>賔不降壹拜<hi>壹拜義未詳注云/醴質以少為貴</hi>進<hi>白階上進</hi>筵前<lb/>
受醴　復位<hi>階上</hi>公拜送醴　宰夫薦邊豆脯醢　賔升<lb/>
筵　擯者退負東塾<hi>相拜在堂此退者以庭實將設當降而相幣也負東塾者以馬將入中庭也</hi>賔祭脯醢　以柶祭醴三　庭實設<hi>乗馬也在庭設之享以皮故不復用皮此侑幣也</hi>降筵北面<hi>降西/階上</hi>以柶兼諸觶<hi>柶朱建兼并于軌觶之手以將啐也</hi>尚<hi>同/上</hi>擸<hi>擸葉也葉在/上則執柄也</hi>坐啐醴　公用束帛<hi>庭實以束帛致也宰執之自東來公未受立而俟</hi>建柶　北面奠于薦東　擯者進相<lb/>
幣<hi>階前</hi>賔降辭幣<hi>不敢當/賔禮</hi>公降一等辭<hi>辭降也兩辭皆擯者傳之</hi>栗階<lb/>
<pb n="13b"/>
升<hi>栗階連步趨君命尚疾也</hi>聽命<hi>聽者/從也</hi>降拜<hi>將拜/受</hi>公辭<hi>命擯者辭降拜辭亦降一等</hi>升再拜稽首　受幣當東楹北面<hi>臣禮也公先升受幣于宰俟賔受之當楹西面</hi>退東面俟<hi>退将降因公拜轉東逡巡若有所俟</hi>公壹拜　賔降也公<lb/>
再拜<hi>公方拜即降者不敢當君之盛禮也</hi>賔軌左馬以出<hi>示親受也左奉幣右牽之左者北面以西為左也餘二馬主人牽者牽而從之</hi>上介受賔幣<hi>束/帛</hi>從者訝受馬<hi>從者士介故與上介分受之  以上醴賔</hi>賔覿　奉束錦<hi>别于/帛</hi>總乗馬<hi>總八轡牽之親之敬也</hi>二人贊<hi>有司居馬/間扣馬</hi>入門右<hi>私事自闑右</hi>北面奠幣　再<lb/>
拜稽首<hi>臣禮也奠幣于地授馬于賛者乃拜也</hi>擯者辭<hi>辭其以/臣禮見</hi>賔出<hi>事畢</hi>擯<lb/>
<pb n="14a"/>
者坐取幣出　有司二人牽馬以從<hi>主人有司也初受馬于賛此並出將還之</hi>出門<hi>門東</hi>西面于東塾南　擯者請受　賔禮辭　聽<lb/>
命<hi>從之賔受幣賛者受馬</hi>牽馬右之<hi>右手牽之/使馬在右</hi>入設<hi>賔禮庭實先設</hi>賔奉<lb/>
幣入門左　介皆入門左西上<hi>介從入客禮也</hi>公揖讓如初<lb/>
升　公北面再拜<hi>前以公事入故不為賔拜此乃為賔拜辱也</hi>賔三退反還<lb/>
負序<hi>反還者自東面反而西及序又還而負序東面也</hi>振幣<hi>絜之敬也</hi>進　授　當<lb/>
東楹北面<hi>公東面受之文畧也</hi>士受馬者自前還牽者後適其右<lb/>
受<hi>自由也自前還後者謂士自南來北至牽者之前又自北還南從其左至牽者之後故曰還適其右受者<pb n="14b"/>牽者右手牽馬馬在其右故從其後之右受之不受于前之右者恐驚馬也</hi>牽馬者自前西<lb/>
乃出<hi>受者尚在其後之右故自前牽者西上三馬在其東故自前之西出也出出廟門</hi>賔降階<lb/>
東拜送<hi>西階下之東鄉主君也</hi>君辭<hi>以方受幣在手故未降</hi>拜也　君降一<lb/>
等辭<hi>一辭而賔猶拜故降等再辭于賔有加禮也</hi>擯者曰寡君從子<hi>謂方從之辭降</hi>
雖將拜起也<hi>謂起而升階儀禮辭多脱闕士冠及相見禮外此其僅存者</hi>栗階升<lb/>
公西鄉　賔階上再拜稽首　公少退<hi>主人禮</hi>賔降出<lb/>
公側授<hi>本作受</hi>宰幣　馬出<hi>以上/賔覿</hi>公降立<hi>阼階</hi>擯者出請<lb/>
上介奉束錦　士介四人皆奉玉錦束<hi>無皮玉字疑衍注云玉錦錦文<pb n="15a"/>纎辱者</hi>請覲　擯者入告　出許　上介奉幣　儷皮二<lb/>
人贊<hi>皮麋鹿皮用皮變于賔贊執之不言士介其無皮與</hi>皆入門右東上<hi>皆皆上介及士介也</hi>奠幣皆再拜稽首<hi>亦臣/禮</hi>擯者辭介逆出<hi>後者先出</hi>擯者<lb/>
執上幣<hi>上上介</hi>士執衆幣<hi>衆衆/介</hi>有司二人舉皮從其幣<hi>上幣</hi>
出請受<hi>將請猶未請也</hi>委皮南面<hi>擯者既出有司乃委皮南面立</hi>執幣者西面<lb/>
北上<hi>幣不委</hi>擯者請受<hi>請于上介/及衆介也</hi>介禮辭聽命<hi>上介許之士介則終不許也</hi>皆進　訝受其幣　上介奉幣　皮先　入<hi>古文重入</hi>
門左奠皮<hi>奠之仍不敢授也介隨入</hi>公再拜<hi>拜于中庭/介卑于賔</hi>介振幣<hi>上介</hi>自<lb/>
<pb n="15b"/>
皮西進<hi>自西進東當公乃東進授之</hi>北面授幣　退復位<hi>聘時入門之位</hi>再<lb/>
拜稽首送幣　介出　宰自公左受幣<hi>不側受禮殺</hi>有司二<lb/>
人坐舉皮以東　擯者又納士介<hi>出道之入</hi>士介入門右<lb/>
奠幣再拜稽首<hi>初奠時雖隨上介聽命然分又卑于上介終不敢以客禮見也</hi>擯者辭<lb/>
　介逆出　擯者執上幣<hi>上謂士介之尊者</hi>以出<hi>不言餘幣未出也</hi>禮<lb/>
請受<hi>初既總請矣此又請曰禮者謂執當受之禮以請也案注云一請受而聽之非</hi>賔固辭<hi>曰賔者士介亦賔也初隨上介禮辭此終辭不受故曰固注云賔代辭固衍文</hi>公答再拜<hi>此拜受也曰答者介先拜送也士已出遥答之</hi>擯者出<hi>擯者初以賔辭入告此又出也門中爾而曰出則闕外也</hi>立<lb/>
<pb n="16a"/>
于中門以相拜<hi>介在外公在内故于其間相之尚執幣</hi>士介皆辟　士三<lb/>
人東上坐取幣立<hi>士主國之士取幣將授宰夫立者俟擯者以上幣來</hi>擯者進<hi>北進</hi>
宰夫受幣于中庭以東<hi>宰夫受于擯及士士介又卑也</hi>執幣者序從之<lb/>
<hi>初受于擯餘三人以次來一一受之  以上介覿</hi>擯者出請　賔告事畢　擯<lb/>
者入告　公出送賔<hi>出廟門送之</hi>及大門内公問君<hi>曏方行禮禮畢送賔尚須揖讓故及初迎處乃問之所謂君無恙也</hi>賔對　公再拜<hi>慶之賔亦辟</hi>公問<lb/>
大夫　賔對　公勞賔<hi>道路勤勞</hi>賔再拜稽首　公答拜<lb/>
公勞介　介皆再拜稽首　公答拜　賔出　公再拜<lb/>
<pb n="16b"/>
送　賔不顧　賔請有事于大夫<hi>告于擯使請之不言問嫌與小聘同也不言卿卿亦大夫也</hi>公禮辭許<hi>以上送賔右第四章正聘儀凡七節一聘二享三聘享夫人及有言四禮賔五賔覿六介覿七送賔</hi>賔即館　卿大夫勞賔　賔不見<hi>公事未畢也上介釋辭辭之</hi>大夫奠鴈再拜<hi>不言卿奠羔可知非注謂卿亦奠鴈恐</hi>上介受<lb/>
　勞上介亦如之　君使卿韋弁歸<hi>今文或為饋</hi>饔餼五牢<lb/>
<hi>韋弁兵服不應用于此禮書曰即皮弁也或然殺曰饔兼飪與腥言饔盛而餼殺也五者饔三牢餼二牢此賔之牢也</hi>上介請事　賔朝服禮辭<hi>朝服臨饌皮弁拜命禮之差也  注謂朝服以示不受愚謂禮辭一辭非不受也何必以朝服示之</hi>有司入陳<hi>有司膳夫之屬陳之重其事</hi>饔<lb/>
<pb n="17a"/>
　飪一牢　鼎九　設于西階前<hi>賔升之處當少西</hi>陪鼎當内<lb/>
廉<hi>鼎三内廉兩階間近西堂廉也在階前之南與正鼎對陳二列當之以辟堂塗不統于正鼎</hi>東面<lb/>
北上<hi>牛鼎</hi>上當碑南陳<hi>碑以麗牲及識日景以石為之設于中庭上當碑則十二鼎俱在中庭之南</hi>牛　羊　豕　魚<hi>下言鮮則/此薧也</hi>腊<hi>田獸之肉析而乾之</hi>腸胃同<lb/>
鼎<hi>牛羊腸胃皆出于腹故同鼎</hi>膚<hi>燖者有膚豕肉下于腸胃者彼出自牛羊也</hi>鮮魚　鮮<lb/>
腊<hi>析而末乾</hi>設扄　鼏　膷<hi>音香無牛臛也/肉羮  菜曰臛</hi>臐<hi>許云反羊臛也</hi>　膮<lb/>
<hi>許堯反鼎豕臛也三者陪  之實</hi>蓋陪牛羊豕　腥二牢　鼎二七<hi>牢各七</hi>無鮮魚鮮腊　設于阼階前　西面　南陳如飪鼎<lb/>
<pb n="17b"/>
二列　堂上八豆　設于户西<hi>室户西則中堂也</hi>西陳　皆二<lb/>
以竝　東上　韭菹<hi>凡菹切之四寸柔之以醯而成醯人七菹韭其一也</hi>其南醓<lb/>
醢<hi>注云醓肉汁也又云肉醤凡臡醢皆用肉此名醓者詩大雅疏以肉汁獨多故名此醢人七醢之一也</hi>
屈<hi>案疏云屈謂韭菹南醓醢西昌本昌本西麋臡麋臡西菁菹菁菹北鹿臡鹿臡東葵菹葵菹東蝸醢此本公食大夫注言之按醢人朝事之豆韭菹醓醢昌本麋臡菁菹鹿臡茆菹麋臡此經所載二豆既與醢人合則八豆即朝事之豆是則所謂饔爾不應舍茆菹麋臡而易以饋食之葵菹蝸醢也又醢人菹醢兩兩相對彼注以為氣味相成今韭菹而下醓醢屈而南菁菹而下鹿臡又屈而北且醓醢至菁菹則自東而西鹿臡而下又屈之自西而東是所謂屈也至菹醢互陳不相比屬則屈而又錯矣</hi>八簋繼之<hi>繼而西下同</hi>黍<lb/>
<pb n="18a"/>
其南稷<hi>黍稷各四南北為列</hi>錯<hi>此亦東上錯者黍/與稷交互而西也</hi>六鉶繼之<hi>又西鉶羮器以金為之似鼎可芼有菜曰羮</hi>牛以西羊豕　豕南牛　以東羊豕<lb/>
<hi>自東而西又屈而南而東與八豆同</hi>兩簠繼之　粱在北<hi>稻在南簠不繼簋者稻粱加也</hi>
八壺<hi>壺受一石玉藻曰酒清白八者清白各四也</hi>設于西序　北上　二以<lb/>
並南陳<hi>上白也酒不統于豆酳也</hi>西夾六豆　設于西墉下　北上<lb/>
　韭菹其東醓醢屈<hi>同上特無茆菹麋臡易南北為東西爾屈者韭菹東醓醢又東昌本南麋臡麋臡西菁菹菁菹南麋臡</hi>六簋繼之<hi>繼而南下同</hi>黍其東稷錯　四<lb/>
鉶繼之　牛以南羊　羊東豕　豕以北牛　兩簠繼<lb/>
<pb n="18b"/>
之　粱在西　皆二以並　南陳　六壺　西上　二<lb/>
以並東陳　饌于東方亦如之<hi>東夾</hi>西北上<hi>設于東墉下西西陳也</hi>
壺東上西陳　醯醢百罋<hi>醯醢也罋以瓦</hi>夾碑<hi>在鼎之中</hi>十以為列<lb/>
<hi>東西各五列</hi>醯在東<hi>醯穀陽也/醢肉隂也</hi>餼二牢<hi>生/牢</hi>陳于門西<hi>門内</hi>北面<lb/>
東上　牛以西羊豕<hi>牛羊手牽之豕束之寢右</hi>豕西牛羊豕　米百<lb/>
筥<hi>筥竹器圓此米之精鑿者與門外米不同</hi>筥半斛<hi>十斗/曰斛</hi>設于中庭<hi>中庭有罋夾碑此在碑南</hi>十以為列　北上<hi>毎列一色無上下曰北上則上黍横陳之</hi>黍粱稻皆<lb/>
二行　稷四行　門外米三十車<hi>死牢三也</hi>車秉有<hi>同又</hi>五籔<lb/>
<pb n="19a"/>
<hi>音速又十六斗曰籔十籔曰秉秉  五籔則二十四斛也</hi>設于門東<hi>車北輈下同</hi>為三列<lb/>
<hi>列十車</hi>東陳<hi>自門而東/東西為列</hi>禾三十車　車三秅<hi>丁故反又疾加反  四百秉為秅三之則千二百秉秉把也與上秉字别</hi>設于門西西陳<hi>亦三列</hi>薪芻倍禾<lb/>
<hi>各六十車</hi>賔皮弁　迎大夫于外門外再拜<hi>大夫卿也再拜拜主君命也</hi>
大夫不答拜　揖入<hi>俱入</hi>及廟門<hi>曰廟則私館也</hi>賔揖入　大夫<lb/>
奉束帛<hi>執以致命</hi>入三揖　皆行<hi>皆並/也</hi>至于階讓<hi>古文曰三讓</hi>大<lb/>
夫先升一等<hi>奉命而來賔不先道</hi>賔從　升堂　北面聽命<hi>阼階上</hi>
大夫東面致命　賔降階西　再拜稽首　拜餼亦如<lb/>
<pb n="19b"/>
之<hi>同命殊拜重君之賜也  此疑在升成拜之後</hi>大夫辭　升成拜　受幣堂<lb/>
中西北面<hi>受于堂中曰西者大夫在西賔至堂中又少西急趨君命也北面受則南面授重君命也</hi>
大夫降出　賔降　授老幣<hi>以上致命</hi>出迎大夫　大天禮<lb/>
辭許　入揖讓如初　賔升一等<hi>賔禮道之</hi>大夫從　升堂<lb/>
<hi>皆拜</hi>庭實設　馬乗　賔降堂　受老束錦<hi>致/幣</hi>大夫止<hi>不從降使之餘尊也</hi>賔奉幣西面　大夫東面　賔致幣<hi>不言命非君命也</hi>
大夫對<hi>曰對則致幣有辭也</hi>北面當楣再拜稽首<hi>尊賔</hi>受幣于楹間<lb/>
南面<hi>受者南面則致者北面尊太夫奉命來也</hi>退東面俟　賔再拜稽首送<lb/>
<pb n="20a"/>
幣<hi>亦北面</hi>大夫降　執左馬以出　賔送于外門外再拜<lb/>
　明日賔拜于朝<hi>掌訝道之大門外</hi>拜饔與餼<hi>亦殊拜</hi>皆再拜稽<lb/>
首<hi>亦皮弁服餼以上歸賔饔</hi>上介饔餼三牢<hi>賔介異舘</hi>飪一牢在西<lb/>
鼎七　羞鼎三　腥一牢在東　鼎七　堂上之饌六<lb/>
<hi>賔西夾之數</hi>西夾亦如之　筥及罋如上賔　餼一牢　門<lb/>
外米禾視死牢　牢十車<hi>各二十車</hi>薪芻倍禾　凡其實與<lb/>
陳如上賔　下大夫韋弁用束帛致之<hi>下大夫禮殺于賔</hi>上介<lb/>
韋弁以受　如賔禮<hi>皮弁出迎以下</hi>儐之兩馬束錦　士介四<lb/>
<pb n="20b"/>
人　皆餼太牢<hi>無饔</hi>米百筥　設于門外<hi>牢米不八門畧之</hi>宰夫<lb/>
朝服牽牛以致之<hi>無幣</hi>士介朝服北面再拜稽首　受<lb/>
無儐<hi>明日上介及士介亦各服受之之服從賔拜于朝  以上歸介饔餼右第五章歸饔餼凡二節一賔二介</hi>賔朝服問卿　卿受于祖廟<hi>卿三廟祖廟太祖廟也受問于廟亦以重其事</hi>
下大夫擯<hi>無士擯者急見之</hi>擯者出請事　大夫朝服迎于外<lb/>
門外　再拜<hi>拜君命之辱</hi>賔不答拜揖　大夫先入<hi>俱揖</hi>每門<lb/>
每曲揖<hi>說見上</hi>及廟門　大夫揖入<hi>不几筵辟君</hi>擯者請命<lb/>
庭實設四皮　賔奉束帛入　三揖　皆行　至于階<lb/>
<pb n="21a"/>
讓<hi>古文曰三讓</hi>賔升一等　大夫從　升堂　北面聽命<lb/>
賔東面致命<hi>君命也</hi>大夫降階西<hi>阼皆</hi>再拜稽首　賔辭<lb/>
升成拜　受幣堂中西北面<hi>堂中之西</hi>賔降出　大夫降<lb/>
授老幣　無儐<hi>以上問卿</hi>擯者出請事　賔面<hi>見也不言覿辟君禮</hi>如<lb/>
覿幣　賔奉幣　庭實從<hi>不先設辟君</hi>入門右<hi>雖敵也猶謙若降等</hi>大<lb/>
夫辭　賔遂左　庭實設　揖讓如初　大夫升一等<lb/>
<hi>道之</hi>賔從之　大夫西面　賔稱面<hi>稱舉也舉願見之辭</hi>大夫對<lb/>
北面當楣再拜　受幣于楹間南面　退西面立　賔<lb/>
<pb n="21b"/>
當楣再拜送幣　降出　大夫降　授老幣<hi>以上賔面</hi>擯者<lb/>
出請事　上介特面　幣如覿　介奉幣<hi>上介不致命奉幣而已</hi>
皮二人贊<hi>儷皮</hi>入門右　奠幣再拜<hi>本降/等也</hi>大夫辭<hi>命擯辭</hi>擯<lb/>
者反幣　庭實設　介奉幣入　大夫揖讓如初　介<lb/>
升　大夫再拜　受　介降拜　大夫降辭　介升再<lb/>
拜送幣　擯者出請　衆介面　如覿幣　入門右<lb/>
奠幣皆再拜　大夫辭　介逆出　擯者執上幣出<lb/>
禮請受　賔辭<hi>士介尤卑故終不敢以賔禮見與覿君同</hi>大夫答再拜　擯<lb/>
<pb n="22a"/>
者執上幣　立于門中以相拜　士介皆辟　老授擯<lb/>
者幣于中庭<hi>上幣</hi>士三人坐取羣幣以從之<hi>以上介面</hi>擯者出<lb/>
請事　賔出　大夫送于外門外再拜　賔不顧　擯<lb/>
者退　大夫拜辱<hi>以上介面</hi>下大夫嘗使至者幣及之<hi>亦問且覿曰及之則賔不親問上介問之而已</hi>上介朝服三介問下大夫<hi>下經小聘曰問其禮如為介三介蓋下大夫聘為且介問則為賔故減一介而用三介此問大夫遂因之所謂三介即賔之士介也</hi>
下大夫如卿受幣之禮　其面如賔面于卿之禮　大<lb/>
夫若不見<hi>有故</hi>君使大夫各以其爵為之受<hi>賔以君命問大夫故主君<pb n="22b"/>應之如此各以其爵稱也</hi>如主人受幣禮　不拜<hi>代受故禮殺也右以上問下大夫第六章問大夫凡四節一問卿二賔面三介面四問下大夫</hi>夕夫人使下大夫韋弁<lb/>
歸<hi>今文作饋下並同</hi>禮<hi>夕問大夫之夕此周官所謂致飲于賔客之禮也無牢禮又與君異日下君也</hi>
堂上籩豆六<hi>籩豆各六實未詳其天官加羞所用與屈陳之</hi>設于户東<hi>以上皆辟君饌位下君也</hi>西上　二以並　東陳　壺<hi>注云六壺視豆也</hi>設于東序<lb/>
北上　二以並　南陳　醙黍清<hi>說文曹作<graphic n="KR1311" url="https://raw.githubusercontent.com/kanripo/KR-Gaiji/master/images/KR1311.png" mimeType="image/png"/>集韻䤇古作□又籀文糟作□是䤇糟通也内則稻黍粱三醴各有清糟此言黍則黍醴也不言醴者醴即清糟之總名也此應六壺清糟皆二壺則止四壺矣據周官后夫人致飲皆有醫酏内則三醴之下又云或以酏為醴黍酏注謂釀粥為醴則<pb n="23a"/>清糟之外又有黍粥别為二壺故六壺與無醫殺也謂案注以醙為白酒謂稻黍粱皆有清白三酒六壺竊此致飲恐不可以酒言之又經明言黍似不當兼言稻粱也</hi>皆兩壺　大夫以束帛<lb/>
致之　賔如受饔之禮　儐之乗馬束錦　上介四豆<lb/>
四籩四壺<hi>無酏</hi>受之如賔禮<hi>不及士介</hi>儐之兩馬束錦　明日<lb/>
賔拜禮于朝<hi>介從之饋以上夫人  禮</hi>大夫餼賔太牢　米八筐<hi>竹器方曰筐下記凡餼大夫黍粱稷筐五斛注黍粱各二筐稷四筐二以並南陳其陳設未詳  注云在門外牲陳于後存參</hi>賔迎再拜　老牽牛以致之　賔再拜稽首　受<lb/>
　老退　賔再拜送　上介亦如之　衆介皆少牢<lb/>
<pb n="23b"/>
米六筐<hi>未詳或黍粱稷各二筐也注云無粱存參</hi>皆士牽羊以致之<hi>以上大夫致餼</hi>
公于賔壹食<hi>音嗣</hi>再饗<hi>待賔及養老之禮三曰饗曰食曰燕儀禮燕禮公食大夫禮其存者饗禮獨亡王制疏崔氏云饗體薦而不食爵盈而不飲依尊卑為獻取數畢其大畧而已據公食大夫禮設洗如饗則三者儀節大槩相似而少異也據掌客天子于子男一饗一食此視天子之待子男者又有加矣據周官皆先饗此在食後注謂互相先後存參</hi>燕與羞俶獻無常數<hi>羞禽羞謂鶉鷃之屬内則詳之俶始也謂四時新物無常數由恩意也聘義謂之時賜</hi>賔介皆明日拜于朝<hi>食饗賔介為介從與食饗故從拜于朝</hi>上介壹食壹饗<hi>又特食饗之尊上介也壹饗殺也</hi>若<lb/>
不親食<hi>公有疾及他故不能親也</hi>使大夫各以其爵朝服　致之以<lb/>
<pb n="24a"/>
侑幣<hi>侑食之幣上禮賔束帛乗馬其準也</hi>如致饔　無儐　致饗以酬幣<lb/>
<hi>酬賔勸酒之幣饗有酬故别曰酬其實即侑幣也</hi>亦如之<hi>以上主君饗食等儀</hi>大夫于賔<lb/>
壹饗壹食<hi>賔問覿如其君故饗食亦如其君而少殺</hi>上介若食若饗<hi>二者用其一又殺也</hi>若不親饗　則公作大夫致之以酬幣<hi>受與致皆曰公見其非私交也</hi>致食以侑幣<hi>以上大夫食饗夫右第七章聘後饋饗諸禮凡四節一  人歸禮二大夫致餼三主君食饗等禮四大夫食饗</hi>君使卿皮弁還玉于館<hi>玉聘圭也重器故不受卿皮弁亦以重其事</hi>賔皮弁襲　迎于外門外不拜<hi>將去禮/殺也</hi>帥<hi>古文作率</hi>
大夫以入<hi>帥道之</hi>大夫升自西階鉤楹<hi>執重器且將南面故由楹内也</hi>賔<lb/>
<pb n="24b"/>
自碑内聽命<hi>聽命于下敬也</hi>升自西階<hi>與主人/禮别</hi>自左南面<hi>南面以東為左</hi>受圭<hi>並受/慎也</hi>退負右房而立<hi>南面以西為右受玉退立示鄭重也大夫降矣</hi>大<lb/>
夫降中庭<hi>言中庭者為賔降節也</hi>賔降自碑内東面<hi>不送大夫以事未畢且須授玉也</hi>授上介于阼階東<hi>上介位也此授玉後即授賈人藏之儥矣</hi>上介出請<lb/>
<hi>請而入告</hi>賔迎大夫還璋如初入<hi>初謂還圭以上還玉</hi>　賔裼迎大夫<lb/>
　賄用束紡<hi>賄與人財也紡紡絲為之以遺聘君為加幣</hi>禮玉<hi>禮禮聘君所以報享也玉用璧琮亦如享</hi>束帛　乗皮　皆如還玉禮　大夫出　賔送<lb/>
不拜<hi>以上報享</hi>公館賔<hi>賔行之先一日親存送之以賔將去致殷勤且謝聘君之意也公朝服</hi>
<pb n="25a"/>
賔辟<hi>不敢當主人之見已敬也不見而曰辟者君至門外而不見若辟者然</hi>上介聽命<hi>亦出外車前聽之</hi>聘享　夫人之聘享　問大夫　送賔　公皆<lb/>
再拜<hi>送賔時惟問大夫不言拜餘俱見上此總結之  此錯簡當在正禮畢賔不顧之後</hi>公退<lb/>
賔從請命于朝<hi>此拜主君之舘已也曰請命不敢斥尊者之意</hi>公辭<hi>辭其拜</hi>賔退<lb/>
<hi>以上賔舘</hi>賔三拜乗禽于朝訝聽之<hi>行之正旦總拜之乗禽乗行羣處之禽與乗皮之乗别據掌客君言乗禽上介言禽獻則乗禽即禽獻也細物必拜重君賜也  以上拜禮</hi>遂行<lb/>
舍于郊　公使卿贈如覿幣<hi>贈賔</hi>受于舎門外<hi>不入門又無儐禮殺也</hi>如受勞禮　無儐　使下大夫贈上介亦如之　使<lb/>
<pb n="25b"/>
士贈衆介如其覿幣　大夫親贈如其面幣<hi>大夫贈賔</hi>無儐<lb/>
　贈上介亦如之　使人贈衆介如其面幣　士送至<lb/>
于竟<hi>以上贈送右第八章將行之禮凡四節一還玉二報享三舘賔四贈送</hi>使者歸　及<lb/>
郊<hi>未入竟</hi>請反命<hi>在外有日請而/後反臣禮然也</hi>朝服載旜<hi>將入竟朝服為將禳也</hi>
禳乃入<hi>此入竟也禳祭名蓋禳之以郤灾咎也行道日久恐罹不祥故為此祭</hi>乃入<hi>入國也</hi>
陳幣于朝<hi>報贈諸幣也亦布幕如夕幣</hi>西上　上賔之公幣私幣皆<lb/>
陳<hi>公幣君之幣私幣卿大夫之幣賔尊故皆陳之</hi>上介公幣陳　他介皆否<hi>士介也介卑以次漸畧其所受幣亦載以造朝但不陳不告爾</hi>束帛各加其庭實皮左<hi>庭實<pb n="26a"/>馬及皮也各加者各隨其庭實而加于其上也皮左則馬右與夕幣微别注謂不加于皮上也</hi>公南鄉<lb/>
<hi>亦宰告公出朝服南鄉</hi>卿進使者　使者執圭　垂繅北面<hi>如受時執圭必襲悞疏以為裼</hi>上介執璋　屈繅<hi>亦不敢同于賔</hi>立于其左　反<lb/>
命　曰以君命聘于某君<hi>某國名</hi>某君受幣于某宫　某<lb/>
君再拜　以享某君　某君再拜<hi>明不辱命</hi>宰自公左受玉<lb/>
<hi>亦同面</hi>受上介璋　致命亦如之<hi>致命反命也夫人之聘亦賔事而上介為之致者明賔介並命且見君與夫人之别也注致命曰以君命聘於某君夫人某君再拜以享于某君夫人某君再拜</hi>執賄幣以告　曰某君使某子賄<hi>某子賄者姓也此賔告</hi>授宰<lb/>
<pb n="26b"/>
　禮玉亦如之<hi>注告曰某君使某子禮宰受之</hi>執禮幣<hi>主君郊勞初禮賔之幣也言則執此以實之</hi>以盡言賜禮<hi>由勞至贈之幣不勝軌軌初幣而以次數之即始以槩終也</hi>公<lb/>
曰然<hi>諾之</hi>而不善乎<hi>而汝也呼/而善之</hi>授上介幣<hi>將拜故授之</hi>再拜稽<lb/>
首<hi>拜公之嘉命也</hi>公答再拜　私幣不告<hi>陳之可也告則瀆矣</hi>君勞之<lb/>
再拜稽首　君答再拜　若有獻<hi>下記云既覿賔若私獻奉獻將命蓋珍異之物在覿幣之外時彼君亦有私獻報賔賔歸乃獻之已君亦無私交之義也</hi>則曰某君之賜<lb/>
也<hi>特賜也故别言之</hi>君其以賜乎<hi>不必當君所須故以别賜臣下言之</hi>上介徒以<lb/>
公賜告<hi>徒空也謂不執畧于賔也上介之幣如饔餼之束帛之類</hi>如上賔之禮　君<lb/>
<pb n="27a"/>
勞之　再拜稽首　君答拜　勞士介亦如之<hi>士介不告賜君即勞之畧也</hi>君使宰賜使者幣　使者再拜稽首<hi>諸禮幣本彼國賜賔之物故仍賜之陳者臣之禮賜者君之恵也</hi>賜介<hi>曰介則不特上介矣士介不陳不告亦言賜者報幣有數也</hi>介皆再拜稽首　乃退<hi>俱退</hi>介皆送至于使者之門<lb/>
<hi>貴有終也</hi>乃退　揖<hi>揖/别</hi>使者拜其辱<hi>辱為介也以上反命</hi>　釋幣于門<lb/>
<hi>祀門設主于門左樞出言行入言門者反其居也</hi>乃至于禰　筵几于室　薦<lb/>
脯醢<hi>行釋幣歸釋奠畧出而謹入也</hi>觴酒陳<hi>此主人一獻也/曰陳者畧其禮</hi>席于阼<hi>酢主人不于室者異于正祭</hi>薦脯醢<hi>酢禮/成</hi>三獻<hi>室老亞獻/士三獻</hi>一人舉爵<hi>將獻<pb n="27b"/>從者也不用觶亦異于祭</hi>獻從者<hi>從者家臣從行者也主人/所以舉爵獻之勞之也</hi>行酬<hi>以次相酬至于徧</hi>乃出　上介至亦如之<hi>以上歸視之禮右第九章歸國之禮凡二節一反命二祀典</hi>聘遭䘮<hi>主國君/死也</hi>入竟則遂也<hi>闗人未告則反否則遂入</hi>不郊<lb/>
勞<hi>子未君也</hi>不筵几<hi>致命委幣于殯而已子不為之主也不筵几者初䘮不忍異于生故象生時所設不别設几筵也不受于太廟者子未入廟無主也</hi>不禮賔<hi>䘮故/有禮</hi>主人畢歸禮<hi>如飱饔餼饗食燕之屬朝夕之資不可廢也</hi>賔惟饔餼之受<hi>亦受飱省文也受之以資朝夕而已饗食燕則不受也</hi>不賄　不禮玉　不贈<hi>並以䘮殺</hi>遭夫人世子之<lb/>
䘮　君不受<hi>不以凶即吉也</hi>使大夫受于廟<hi>大夫卿也</hi>其他如遭君<lb/>
<pb n="28a"/>
䘮　遭䘮<hi>即上三者之䘮</hi>將命于大夫<hi>擯者</hi>主人長衣練冠以受<lb/>
<hi>大夫攝主人也長衣與深衣同制惟袖長素純為異練冠小祥之冠也大夫為君斬衰夫人世子齊衰比去衰易冠不以純凶接純吉也此蓋以補上文所不及  以上遭往國䘮</hi>聘君若薨于後<hi>遣使後薨</hi>
入竟則遂<hi>未入則反奔</hi>赴者未至<hi>赴告也使者已得告其赴主君者尚未至也</hi>則<lb/>
哭于巷<hi>館之巷門末為位故哭于此</hi>衰于館<hi>不可以凶服出也其聘享之事吉服自若蓋主國未得赴故不敢純凶也</hi>受禮<hi>謂饔餼飱</hi>不受饗食　赴者至則衰而出<lb/>
<hi>案入竟則遂而嘉禮又不可以凶服臨之此出當以自館至朝言若入而行事則當長衣練冠與攝主同</hi>惟<lb/>
稍受之<hi>稍廩食也食不可廢故受之</hi>歸　執圭　復命于殯<hi>如君在堂</hi>升<lb/>
<pb n="28b"/>
自西階　不升堂　子即位<hi>哭位</hi>不哭<hi>有告事宜清静也</hi>辯復命<lb/>
如聘<hi>如君在之反命也惟無勞為異</hi>子臣皆哭<hi>臣亦在阼階下西面哭位皆哭者痛君之不親受也</hi>與介入北鄉哭<hi>反命亦北鄉此云入者行奔䘮禮進而近殯也新至故與朝夕哭位不同</hi>
出袒括髮　<hi>髮詳士䘮禮奔䘮哭盡哀祖髮在内比出者臣位不在内</hi>入門右即位<lb/>
踊<hi>位哭位奔䘮云降東序即位西鄉哭成踊彼子禮與此異也又奔䘮云襲絰于序東絞帶反位此亦然但異共處所爾䘮以上遭聘君</hi>若有私䘮<hi>父母/之䘮</hi>則哭于館　衰而居<hi>不敢以私䘮自聞于主國也衰者奔䘮云若未得行則成服而後行行聘享禮則使上介攝之不敢以凶服干君之嘉禮也弁注云行禮皮  存㕘</hi>不饗食<hi>亦受稍/如前</hi>歸　使衆介先<hi>先君命也據比<pb n="29a"/>則入國亦使上介反命也乃注云徐行與奔䘮不合又云反命  歸存叅</hi>衰而從之<hi>奔䘮日行百里父母之䘮見星而行見星而舍聘使則徐行也今使者從之則衆介之行亦疾矣入國既不可以衰服見君又不可易服而往使上介率衆介反命可也此以上私䘮經不言介之私䘮大槩亦準諸</hi>賔入竟而<lb/>
死遂也<hi>入竟則聘事已聞于主君不可以一人而廢邦交之命也</hi>主人為之具而殯<lb/>
<hi>主人主國之君具自始死至殯所當用斂按疏云斂于棺而已按經明言殯則不止于  矣</hi>介攝其<lb/>
命<hi>代為致命以介按聞命也</hi>君弔　介為主人<hi>介與賔並命于君縱有臣子姻親不為主也</hi>主人歸禮幣　必以用<hi>䘮服所需介則如故</hi>介受賔禮無辭也<lb/>
<hi>受賔已之禮不辭者以反命當陳之也</hi>不饗食<hi>為䘮主故也受饔餼而已</hi>歸　介復命<lb/>
<pb n="29b"/>
　柩止于門外<hi>外門之外</hi>介卒復命<hi>卒畢/也</hi>出　奉柩送之<hi>終之</hi>
君弔卒殯<hi>視殯畢乃去</hi>若大夫介卒亦如之　士介死　為<lb/>
之棺斂之<hi>不言殯亦殯也</hi>君不弔焉<hi>士/卑</hi>若賔死　未將命<hi>俟間之後</hi>
則既斂于棺　造于朝<hi>體死者奉命之心也</hi>介將命　若介死<hi>士介</hi>
歸復命　惟上介造于朝<hi>士介卑不接聞命一人死餘不反命可也</hi>若介死<lb/>
　雖士介　賔既復命往<hi>已為之長又同事之義不忍恝也</hi>卒殯乃歸<lb/>
<hi>以上賔介死</hi>小聘曰問　不享　有獻　不及夫人　主人<lb/>
不筵几　不禮　面不升<hi>覿也曰面畧之</hi>不郊勞　其禮如為<lb/>
<pb n="30a"/>
介三介<hi>禮饔餼之屬掌客凡諸侯卿大夫士為國客則如其介之禮謂從君為介之禮也此注以如介為聘之上介則與彼别矣二以上小聘右第十章言禮之變凡五節一主國之䘮  聘君之䘮三私䘮四賔介死五小聘</hi>
　記久無事則聘焉<hi>注事謂盟㑹之屬儀案疏以此為周禮之殷聘據聘  及王制並言</hi>
　<hi>比言小聘三年大聘又大行人凡諸侯之邦交嵗相問也殷相聘也世相朝也嵗間嵗也殷中也如元年</hi>
　<hi>聘三年問四年又聘六年又問四年之聘恰在兩問之中故彼注以殷為中也但聘既有定期何論有事</hi>
　<hi>無事此語疑末世之事如大行人疏所引春秋左氏傳魯自襄二十年聘齊及昭九年孟僖子乃如齊殷</hi>
　<hi>聘蓋相隔二十一年是則所謂久無事者非古制亦不得謂之中也</hi>若有故　則卒聘<lb/>
<pb n="30b"/>
　束帛加書將命　百名以上書于策<hi>名書文今謂之字䇿簡也以竹</hi>
　<hi>為之一片謂之簡編連謂之策服注左氏云古文篆書一簡八字此百字以上故不曰簡而曰䇿</hi>不<lb/>
　及百名書于方<hi>方板也以木為之不編連不及百字則一板書盡也</hi>主人使人<lb/>
　與客讀諸門外<hi>主人主君也自讀畢又讀于門外者使其臣與容至治事之所議之也讀</hi>
　<hi>者内史也故案注謂在内人稠不能審悉  不讀於内未確</hi>客將歸　使大夫以<lb/>
　其束帛反命于館<hi>為書報之亦以束帛加于書</hi>明日君館之<hi>行之前二</hi>
　<hi>日報書明日即館賔書問尚疾也</hi>既受行<hi>受命將行</hi>出遂見宰問幾月之<lb/>
　資<hi>古作齎行資行用也此使者未知所聘道路逺近故問抑  用之給否亦所當訃也  注謂君臣謀</hi>
<pb n="31a"/>
　<hi>宻使者不知故問之竊謂經言君與卿圖事使者卿也則知之審矣</hi>使者既受行　日<lb/>
　朝同位<hi>同位他卿也日朝者别之且問道已經詩所謂咨諏咨度也古同輩亦得曰朝  案注疏</hi>
　<hi>謂每日朝君時與介同位于經義似尚未合</hi>出祖<hi>祖行祭之名既出國門乃祭先行者</hi>釋軷<lb/>
　<hi>軷軷壤也制見上經釋釋奠于軷也案上經釋幣于行在門左疏所謂平日適道路之神也此則疏以為</hi>
　<hi>山行道路之神故其祭不同</hi>祭酒脯　乃飲酒于其側<hi>飲酒蓋受阼之義處</hi>
　<hi>者亦于此餞之</hi>所以朝天子　圭與繅皆九寸<hi>此以公之桓圭槩五瑞之</hi>
　<hi>玉也用采韋布衣板以承玉曰藉以采組繫圭于藉垂其餘曰繅九寸者繅與圭等也藉亦九寸</hi>剡<lb/>
　上寸半<hi>左右各剡上寸半圭首鋭也</hi>厚半寸　博三寸　繅三采<lb/>
<pb n="31b"/>
　六等朱白蒼<hi>毎色二行故采三而等六此與雜記賛大行說同但璧圜五寸不剡則此惟據</hi>
　<hi>圭言之</hi>問諸侯<hi>問亦/聘也</hi>朱緑繅八寸<hi>二色而已此享禮瑑圭璋璧琮之繅故與</hi>
　<hi>玉皆八寸圭案諸侯朝于天子及自相朝并使大夫聘並用命  又諸侯享于諸侯天子並用瑑圭璋此</hi>
　<hi>命圭言朝天子瑑圭言問諸侯互相備也</hi>皆𤣥纁繫長<hi>直亮/反</hi>尺絢組<hi>此承上二</hi>
　<hi>者言繫謂絢組繫圭于藉者也雜采成文曰絢即𤣥纁二色雜以成文也長尺則繫之固矣繅謂繫之餘</hi>
　<hi>故可垂可屈也明案注疏訓繅藉組繋多未分  故易之如此</hi>問夫人之幣　俟于<lb/>
　郊<hi>注宰夫載之待于郊不于朝付之者辟君禮也</hi>為肆<hi>肆陳列也必陳列之者不夕也</hi>又齎<lb/>
　皮馬<hi>齎載以行也經第言皮此有馬者庭實非皮則馬也幣言肆此言齎互文  案此幣當與君禮</hi>
<pb n="32a"/>
　<hi>並陳于朝即曰辟君别陳之可矣俟于郊其去私交幾何姑依注解之而存此以備一說</hi>辭無常<lb/>
　<hi>使者受命不受辭命有定辭無定也</hi>孫而說<hi>孫音遜說音悦常孫順也説和也辭命無  以順說</hi>
　<hi>為主</hi>辭多則史<hi>文勝質/則史</hi>少則不達<hi>孫說之中又戒此二者</hi>辭苟足<lb/>
　以達<hi>孫說而又能達也</hi>義之至也<hi>言于應事之宜為極至也</hi>辭曰非禮也<lb/>
　敢<hi>辭辭不受也敢不敢也</hi>對曰非禮也敢<hi>辭答疏謂皆賔介語蓋主國或有非分之</hi>
　<hi>賜則辭之固以請乃答之也</hi>卿館于大夫　大夫館于士　士館<lb/>
　于工商<hi>此私館也或賔多公館不足則館于私館也不館于敵者卿尊不應館于其家故以次皆</hi>
　<hi>降一等為館也工商則庶人在官者與于注謂館于其廟按廟非館賔之地如經受饔餼  此則可</hi>管<lb/>
<pb n="32b"/>
　人為客三日具沐<hi>管人掌客館者沐浴髮也</hi>五日具浴<hi>沐浴以致潔三日五</hi>
　<hi>日其節也</hi>飱不致賔不拜<hi>凡不者注謂草次饌具/案主君之恵何論重輕</hi>　　　<hi>輕也而沐浴</hi>
　<hi>食矣又何惜此拜乎此疑有悞或云此反言以見致飱之必拜爾或然</hi>沐浴而食之<hi>致潔</hi>
　<hi>尊主君之賜也</hi>卿大夫訝<hi>訝朝覲聘問之日所使訝賔者經訝賔于館是也降一等者以須道</hi>
　<hi>之</hi>大夫士訝　士皆有訝<hi>亦士也此掌訝經文蓋卿大夫為之而掌訝主其事</hi>
　<hi>也</hi>賔即館　訝將公命<hi>此掌訝也將奉也所奉之命掌訝職所謂次于舍門外待</hi>
　<hi>事于客足也</hi>又見之以其摯<hi>奉命待事故見之以摰者相見之禮然也</hi>賔既將<lb/>
　公事<hi>聘享問正禮畢也</hi>復見訝以其摯<hi>禮尚往來</hi>凡四器者唯其<lb/>
<pb n="33a"/>
　所寶以聘可也<hi>四器注謂圭璋璧琮蓋小行六幣之四享幣也享而曰聘因聘而享也曰</hi>
　<hi>所寶見享之厚也聘用命圭一圭而已不得云惟其所寶</hi>宗人授次<hi>聘日門外之次宗人掌宗</hi>
　<hi>廟不掌次以受聘于廟故凡事主之蓋掌次供之此乃授之也</hi>次以帷　少退于君<lb/>
　之次<hi>君之次者兩君相朝聘君亦有次也此無聘君之次蓋以相朝時設次之地言</hi>上介執<lb/>
　圭如重<hi>如不克也</hi>授賔　賔入門皇<hi>莊盛/之</hi>升堂讓<hi>後升</hi>將授<lb/>
　志趨<hi>授圭也趨向也謂隨玉所向蓋一心于重器之義  注以志為念謂審行步存叅</hi>授如<lb/>
　争承<hi>承接也謂如與人争接取物重失墜也</hi>下如送<hi>謂聘禮畢而降君不送敬如君送也</hi>
　君還而後退<hi>君初鄉之及還授宰玉乃退重勞君也</hi>下階　發氣怡焉<lb/>
<pb n="33b"/>
　<hi>發舒也升堂屏氣至是舒之怡和也論語降一等逞顔色怡怡如也</hi>再三舉足又趨<hi>沒階</hi>
　<hi>當趨以示敬必再三舉足自安定乃趨者慎也曰又則入時亦趨矣</hi>及門正焉<hi>容色復故</hi>執<lb/>
　圭　入門鞠躬焉<hi>鞠曲也屈也謂曲身而行</hi>如恐失之<hi>物有失墜必曲身䕶</hi>
　<hi>之故取象焉</hi>及享發氣焉盈容<hi>享圭達情故氣為之舒容所謂享禮有容色也盈盛</hi>
　<hi>也</hi>衆介北面蹌焉<hi>謂從入門左北面/時也蹌容貌舒揚</hi>私覿愉愉焉<hi>容貌</hi>
　<hi>和敬甚于享</hi>出如舒鴈<hi>舒鴈鵝也如之謂威/儀自然而有行列也</hi>皇且行<hi>承入門皇</hi>
　<hi>而言執玉之儀</hi>入門主敬　升堂主慎<hi>敬則必慎升則又加謹也</hi>凡庭實<lb/>
　隨入<hi>不並行也不先設之者臣禮也</hi>左先<hi>皮馬西上入門以西為左則上者先也</hi>皮馬<lb/>
<pb n="34a"/>
　相間可也<hi>間代也或皮或馬相代也</hi>賔之幣惟馬出<hi>當入廐也</hi>其餘皆<lb/>
　東<hi>藏在東</hi>多貨則傷于徳<hi>貨以凡幣言徳誠敬之徳也邦交誠敬為主貨多則掩其</hi>
　<hi>誠敬故曰傷</hi>幣美則沒禮<hi>幣以束帛言禮禮意幣美則足掩其禮意也</hi>賄在聘<lb/>
　于<hi>依注作為</hi>賄<hi>賄財也惟聘禮言/賄餘則謂之財</hi>凡執玉無藉者襲<hi>藉為束帛</hi>
　<hi>加璧主于文故裼無藉謂圭璋特達無加幣主于質故襲如聘時賔襲執圭  案三禮注多以垂繅為無</hi>
　<hi>藉屈繅為有藉悞也</hi>禮不拜至<hi>賔以君命來非自至故不拜此聘時也若私覿則拜</hi>醴尊<lb/>
　于東箱<hi>箱同廂謂東序</hi>瓦大<hi>音/太</hi>一<hi>瓦太/尊賔</hi>有豐　薦脯五職<hi>詳鄉</hi>
　<hi>飲酒禮下同</hi>祭半膱横之<hi>横于/上</hi>祭醴再扱<hi>義詳/士冠</hi>始扱<hi>以柶扱醴</hi>
<pb n="34b"/>
　<hi>而祭</hi>一祭　卒再祭　主人之庭實<hi>謂馬</hi>則主人遂以出<lb/>
　<hi>經禮賔畢賔執左馬出注謂餘三馬主人牽馬者從出此所謂遂以出也</hi>賔之士訝受之<lb/>
　<hi>經從者訝受馬</hi>既覿　賔若私獻<hi>既覿後/所獻者</hi>奉獻將命<hi>雖己物猶以君</hi>
　<hi>命將之不敢私也</hi>擯者入告　出禮辭　賔東面坐　奠獻<lb/>
　　再拜稽首<hi>由東面轉北面再拜</hi>擯者東面坐取獻　舉以入<lb/>
　告　出禮請受　賔固辭　公答再拜　儐者立于<lb/>
　閾外以相拜<hi>亦中門</hi>賔辟<hi>與上經介覿禮同</hi>擯者授宰夫于中<lb/>
　庭　若兄弟之國則問夫人<hi>承上文言之問猶獻也</hi>若君不見<lb/>
<pb n="35a"/>
　<hi>與經不親饗食義同</hi>使大夫受<hi>亦/卿</hi>自下聴命<hi>賔將君命故堂下聴之</hi>自西<lb/>
　階升　受　負右房而<hi>今文無而</hi>立<hi>近西序/南面</hi>賔降亦降<hi>此儀</hi>
　<hi>如還玉惟賔大夫易處爾</hi>不禮<hi>辟正/主</hi>幣之所及<hi>此謂下大夫言及有不及者上大夫</hi>
　<hi>無不及下大夫惟嘗使至者及之</hi>皆勞<hi>在朝聞賔請有事于已故必先申主人之意也得聞者賔</hi>
　<hi>請固曰某子某子</hi>不釋服<hi>朝服也退朝即往不待釋服言其速也</hi>賜饔　惟羮<lb/>
　飪<hi>飪一牢也祭先榮其賜也肉汁有菜曰羮此六鉶也飪不止于羮舉此以示其概下云如饋食故用</hi>
　<hi>飪若用腥則朝事未盛也問案疏云大夫士無木主以幣帛主其神此據曽子  天子諸侯將出必以幣</hi>
　<hi>帛告廟遂奉以出言之據左氏傳孔悝反祏于西圃則有主矣又上經釋幣即埋之未聞奉之以出也</hi>
<pb n="35b"/>
　筮一尸　若昭若穆<hi>祭昭則昭祭穆則穆據此則賔以子弟行也</hi>僕為祝<lb/>
　<hi>祝不出故以僕攝之</hi>祝曰孝孫某<hi>祖廟/之稱</hi>孝子某<hi>禰廟之稱</hi>薦嘉禮于<lb/>
　皇祖某甫　皇考某子　如饋食之禮<hi>不言少牢者以用太牢</hi>
　假器于大夫<hi>聘不以祭器行歸罋鼎俎又用器不可以祭故假之于大夫以其分相等也</hi>
　朌<hi>音班</hi>肉及廋<hi>所求/反</hi>車<hi>此頒胙也夏官廋人掌養馬春官巾車掌車頒肉及之則其上</hi>
　<hi>可知矣</hi>聘日致饔　明日問大夫<hi>古文曰問夫人</hi>夕夫人歸禮<lb/>
　　既致饔　旬而稍<hi>十日為旬賔留十日為正或有故或主國留之則致廩食以資</hi>
　<hi>朝夕</hi>宰夫始歸乗禽<hi>以為/羞</hi>日如其饔餼之數<hi>日五雙</hi>士中<lb/>
<pb n="36a"/>
　曰則二雙<hi>中間也問日二雙不日一雙者一雙不足為禮也</hi>凡獻<hi>謂禽</hi>執一雙<lb/>
　<hi>以將命</hi>委其餘于面<hi>前/也</hi>禽羞俶獻比<hi>比倣也謂其數等</hi>歸大禮<lb/>
　之日<hi>饔餼大禮</hi>既受饔餼　請觀<hi>觀宗廟之美百官之富請請于公</hi>訝帥<lb/>
　之　自下門入<hi>下門其偏隅有門如闈門與</hi>各以其爵　朝服<hi>朝服</hi>
　<hi>以觀敬也禮注此宜在凡致  下</hi>士無饔<hi>歸餼/而已</hi>無饔者無儐<hi>禮未盛</hi>大<lb/>
　夫不敢辭　君初為之辭矣<hi>此二句宜在問大夫下</hi>凡致禮皆<lb/>
　用其饗之加籩豆<hi>此掌客所謂大夫致禮即上經夕歸禮堂上籩豆六是也籩人加籩</hi>
　<hi>蓤芡栗脯蓤芡栗脯醢人加豆芹菹兎醢深蒲醓醢箈菹鴈醢筍菹魚醢此諸侯禮故用六與夫人致禮</hi>
<pb n="36b"/>
　<hi>同無牢惟用饗禮之籩豆故云曰凡曰皆謂凡聘皆然也  案注云致禮謂君不親饗以酬幣致其禮也</hi>
　<hi>加籩豆謂其實也亦實于罋筐竊謂經言致饗此言致禮不當混而為一且饗有牢不應第言籩豆況記</hi>
　<hi>明言用饗之加籩豆則其非致饗明矣又況上經夫人致禮第有籩豆本與此記合乎</hi>無饗者<lb/>
　無饗禮<hi>謂士介</hi>凡餼<hi>餼賔/介</hi>大夫黍粱稷<hi>大夫餼之視君餼殺其一</hi>筐<lb/>
　五斛<hi>君用筥器多而小此大夫用筐器寡而大畧也</hi>既將公事　賔請歸<hi>問大</hi>
　<hi>夫畢即請必請者謙不敢自専也主國則留之</hi>凡賔拜于朝訝聴之<hi>拜賜也稍不拜</hi>
　燕則上介為賔　賔為苟敬<hi>詳燕禮記</hi>宰夫獻<hi>為主人代公獻</hi>無<lb/>
　行則重賄反幣<hi>無行謂専聘此國無他往也反幣經所謂禮玉束帛乗皮也凡聘皆然重</hi>
<pb n="37a"/>
　<hi>賄者聘君之意専不可無以答之且使者亦以得禮多為榮也</hi>曰子以君命在寡君<lb/>
　<hi>子謂賔經聘時賔致命公左還將拜擯者乃釋此辭在存也謂存問</hi>寡君拜君命之辱<lb/>
　　君以社稷故<hi>小君與君同主社稷故並聘享之</hi>在寡小君拜<hi>拜者所謂</hi>
　<hi>寡君拜君命之辱也此聘享夫人擯者賛拜之辭也</hi>又拜送<hi>注云此當承上君館之下其辭蓋曰</hi>
　<hi>子將有行寡君敢拜送</hi>君貺寡君延及二三老拜<hi>此賛拜問大夫之辭貺賜</hi>
　<hi>也老謂大夫曰君貺延及則賔稱君命以請也經不言拜據此賛辭則拜矣</hi>賔于館堂楹<lb/>
　間　釋四皮束帛<hi>以酬主人公館私館皆然</hi>賔不致<hi>無君命可致近于私交而</hi>
　<hi>館人又不可不酬故變于常禮如此</hi>主人不拜<hi>兩言不為其難于授受故權而行之如此</hi>大<lb/>
<pb n="37b"/>
　夫來使無罪饗之<hi>罪謂失禮之大者饗謂親饗之國客不可以法懲故以饗不饗示之</hi>
　<hi>意然不饗者亦仍以幣致之也聘義使者聘而悞主君不親饗食所以愧厲之則其辭不云君有故也</hi>
　過則餼之<hi>過失禮之小亦致饗也而曰餼則生致其牢禮視致饗為殺矣  案聘君遣使必慎</hi>
　<hi>擇而命之豈有獲罪于主國之理曰罪曰過不過行禮之悞爾注謂有罪則執非古法也</hi>其介為<lb/>
　介<hi>注饗賔有介尊賔行敵禮也</hi>有大客後至<hi>大國/之使</hi>則先客<hi>先至者當先畢</hi>
　<hi>之</hi>不饗食<hi>不/親</hi>致之<hi>尊卑不當/並行禮也</hi>唯大聘有几筵<hi>謂受聘享時小</hi>
　<hi>聘受于朝不為神位殺也</hi>十斗曰斛<hi>斛籔秉皆量也</hi>十六斗曰籔　十籔<lb/>
　曰秉<hi>十斛</hi>　二百四十斗<hi>此上經一車之米數也車秉有五籔其數如此此疑有脫</hi>
<pb n="38a"/>
　<hi>闕</hi>四秉曰筥<hi>刈禾盈把曰秉詩彼有遺秉是也與十籔之秉别萊陽有刈稻聚把名為筥者</hi>
　<hi>此匹秉之謂也</hi>十筥曰稯<hi>音總古文作椶  四十秉也</hi>十稯曰秅　四百<lb/>
　秉為一秅<hi>經車禾三秅則千二百秉三百筥三十稯也</hi>
　<lb/>
　<lb/>
　<lb/>
　<lb/>
　<lb/>
<pb n="38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儀禮章句卷八<lb/>
</p>
<p>
</p>
  </div>
</body>
</text>
</TEI>
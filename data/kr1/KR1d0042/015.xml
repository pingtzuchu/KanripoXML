<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儀禮章句卷十五</head> <lb/>
    <p>
<pb n="1a"/>
欽定四庫全書<lb/>
　儀禮章句卷十五<lb/>
　　　　　　　　　　　　　　同知吳廷華撰<lb/>
　特牲饋食禮第十五<hi>曲禮士以羊豕下經少牢饋食禮是也注以此為諸侯之士祭</hi>
　<hi>祖禰之禮盖由曲禮少牢之士降等而推理或然也士禮第有四時之祭則時祭矣鄭因經不言歳事及</hi>
　<hi>某妃配謂為禫月之吉祭但據兩筮辭並言適其皇祖又似祔餞及遷廟之辭錯簡于此外此則皆時祭</hi>
　<hi>之節也其與少牢禮詳畧異同之處則分之所以殊爾祭於五禮屬吉禮當第三十五説非詳士冠禮○</hi>
　<hi>經文有與士虞禮同者不復注</hi>
<pb n="1b"/>
特牲饋食之禮不諏日<hi>諏謀也諏日之禮不見於他經據注則以少牢禮日用丁巳語為與有司諏日于廟門也</hi>及筮日<hi>筮于廟門以下詳士冠禮</hi>主人冠端𤣥　即位于門<lb/>
外西面　子姓兄弟<hi>子姓子孫也</hi>如主人之服立于主人之南<lb/>
西面北上　有司羣執事如兄弟服　東靣北上　席于<lb/>
門中闑西閾外　筮人取筮于西塾執之　東面受命于<lb/>
主人　宰自主人之左贊命<hi>士冠禮宰自右贊命此言左疑誤疏云為神求吉故變于常禮不知士冠筮日亦為神求吉也</hi>命曰孝孫某筮來日某　諏此某事<lb/>
適其皇祖某子<hi>某子祖字此錯簡之文篇首詳之下同</hi>尚饗<hi>筮必言饗葢饗則其吉可知</hi>
<pb n="2a"/>
筮者許諾　還即席　西面坐　卦者在左　卒筮　寫<lb/>
卦　筮者執以示主人　主人受視　反之　筮者還<lb/>
東面　長<hi>丁丈反</hi>占<hi>長謂年長士冠言旅者廣其占此言長者專其責</hi>卒告于主人<lb/>
占曰吉　若不吉　則筮逺日　如初儀　宗人告事畢<lb/>
<hi>以上筮日</hi>前期三日之朝<hi>祭前三日質明中間一日</hi>筮尸如求日之儀　命<lb/>
筮曰孝孫某諏此某事　適其皇祖某子　筮某之某為<lb/>
<hi>上某尸父字下某尸名謂某之子某連言其親庶幾神馮依之</hi>尚饗<hi>以上/筮尸</hi>乃宿尸<hi>筮尸時尸亦在子姓之列乃宿之者尊之不敢苟也</hi>主人立于尸外門外　子姓兄弟立于<lb/>
<pb n="2b"/>
主人之後北面東上<hi>子姓兄弟並往敬之至也此北靣則主人亦北面矣葢擬其南面臨已也</hi>
尸如主人服<hi>主人不言服當仍筮日服也</hi>出門左西面<hi>不敢南面當尊西面在主位而已</hi>主人辟<hi>同避○敬故變位也自北面轉/東面爾曰辟者易位若辟之</hi>皆東面北上<hi>皆皆子姓兄弟</hi>主人再拜<hi>先拜/尊尸</hi>尸答拜　宗人擯辭如初<hi>初筮日筮尸之辭</hi>
卒曰筮子為某尸占曰吉敢宿<hi>某或祖或禰而已不稱名及字也</hi>祝許<lb/>
諾致命<hi>以擯辭致命于尸</hi>尸許諾　主人再拜稽首　尸入<hi>既許則體尊故不答拜遂入</hi>主人退<hi>以上宿尸</hi>宿賓　賓如主人服　出門<lb/>
左西面再拜<hi>賓先拜降于尸</hi>主人東面答再拜　宗人擯　曰<lb/>
<pb n="3a"/>
某薦歳事<hi>時祭每歳行之故曰歳事</hi>吾子將涖之敢宿<hi>士冠禮宿賓辭同但彼是已戒之賓此未戒亦云然者賓職在助祭歳以為常也</hi>賓曰某敢不敬從　主人<lb/>
再拜　賓答拜　主人退　賓拜送<hi>不言衆賓可知○以上宿賓右第一章祭前筮及宿之禮凡四節一筮日二筮尸三宿尸四宿賓</hi>厥明夕<hi>筮尸之明夕祭前一日之夕也</hi>
陳鼎于門外<hi>廟門之東</hi>北靣北上　有鼏<hi>不言扄可知</hi>棜在其南<lb/>
南順<hi>棜以實獸上有四周無足長四尺廣二尺四寸深五寸餘同饌棜</hi>實獸于其上東<lb/>
首<hi>獸腊也士腊用兎牲此鮮腊也</hi>牲在其西<hi>豕生不/在棜</hi>北首東足<hi>尚右也</hi>設<lb/>
洗于阼階東南　壺禁在東序<hi>東序堂上近序之地也禁詳士冠等禮</hi>豆<lb/>
<pb n="3b"/>
籩鉶在東房南上<hi>上豆</hi>几席兩敦在西堂<hi>西堂西夾室之前堂注云西堂近南○以上陳設不言俎及尸之盥具文省</hi>主人及子姓兄弟即位于門東<lb/>
　如初<hi>初筮日位</hi>賓及衆賓即位于門西東靣北上　宗人<lb/>
祝立于賓西北東面南上<hi>退于賓</hi>主人再拜　賓再答拜<lb/>
　三拜衆賓　衆賓答再拜<hi>郷飲酒禮主人三拜衆賓衆賓皆答一拜再拜疑悞</hi>
主人揖入<hi>先入</hi>兄弟從<hi>先賓從主人也</hi>賓及衆賓從即位于堂下<lb/>
　如外位<hi>門外</hi>宗人升自西階　視壺濯<hi>濯溉/也</hi>及豆籩<hi>以上所陳皆濯舉三者以槩其餘也</hi>反降東北靣告濯具<hi>告主人也主人阼階下西靣具備也<pb n="4a"/>告濯即告潔也不言告潔潔或有不具也○注云言濯具不言潔以有几席盖以几席不在洗内也竊謂几席亦當潔且可濯註説太曲</hi>賓出　主人出　皆復外位<hi>門外視牲</hi>宗人視<lb/>
牲　告充<hi>充肥腯也</hi>雍正作豕<hi>雍正疑内外饔之長作作之起周禮庖人職云豕望視而交睫腥故作以視其目必作之者豕縛則寢也注謂作之視聲氣疏謂有疾則聲氣不和也</hi>宗人舉<lb/>
獸尾告備<hi>腊也士用兎兎尾短蓋併其身舉之而示以尾也牲須豢養故告充以見人事之誠兎獲諸野以上殺為斷惟取其備而已必以尾告者即小以見大也</hi>舉鼎鼏吿潔<hi>鼎亦濯以在門外故别言之○以上省具</hi>請期　曰羮飪　告事畢　賓出　主人拜<lb/>
送<hi>以上為期右第二章省具及為期</hi>夙興　主人服如初<hi>初謂筮日</hi>立于門<lb/>
<pb n="4b"/>
外東方<hi>本作房</hi>南靣<hi>先即門外位者/以須視殺也</hi>視側殺<hi>猶士虞禮側亨也</hi>主<lb/>
婦視饎<hi>古文作禧周禮作<graphic n="KR1066" url="https://raw.githubusercontent.com/kanripo/KR-Gaiji/master/images/KR1066.png" mimeType="image/png"/>炊也</hi>爨于西堂下<hi>在西壁○注云宗婦為之</hi>亨于門<lb/>
外東方<hi>亨煮也煮豕魚腊以鑊各一竈周禮亨人掌鼎鑊是也</hi>西面北上　羮飪<lb/>
　實鼎　陳于門外如初<hi>由鑊以實于鼎也此又言陳則舉鼎就爨既實復陳之門外</hi>尊于戸東<hi>本在東序此/乃實而設之</hi>𤣥酒在西<hi>在西上𤣥酒也不言禁及幂省文</hi>
實豆籩鉶　陳于房中如初<hi>東房</hi>執事之俎<hi>執事謂祝以下記詳之</hi>
陳于階間<hi>省具時俎應在爨所既實乃入而陳之</hi>二列北上<hi>二以為列則上者祝及佐食之俎如下獻爵之次也亦鼏此不言鼎則升于俎者惟尸俎之實也注云主人主婦之俎亦存焉</hi>盛兩<lb/>
<pb n="5a"/>
敦　陳于西堂　藉用萑<hi>盛且加藉乃復陳之</hi>几席陳于西堂如<lb/>
初<hi>復言陳者因諸器而連及之也</hi>尸盥匜水實于槃中　簞巾<hi>實巾于簞</hi>在<lb/>
門内之右<hi>據下尸入門左即盥則此在門内之左也言右者彼自入者言則西為左此自廟制言則西為右也○注云統於門左似與下尸盥之節不合</hi>祝筵几于室中東靣<hi>自西堂設于此以上省具時已陳復言之者以加實及易置也</hi>主婦纚笄宵衣<hi>纚而戴笄其常服爾𤣥綃衣猶男子之𤣥端則入廟之服也</hi>立于房中東靣<hi>東房</hi>主人及賓兄弟羣執<lb/>
事即位于門外如初<hi>初謂視具下並同</hi>宗人吿有司具　主人<lb/>
拜賓如初　揖入即位如初　佐食北靣立于中庭<hi>立宗<pb n="5b"/>人之西○右第三章質明陳設面位之節</hi>主人及祝升　祝先入　主人從<lb/>
　西靣于戸内　主婦盥于房中<hi>内洗見士昏禮</hi>薦兩豆　葵<lb/>
菹蝸醢醢在北<hi>席前之左北醢南菹</hi>宗人遣佐食及執事盥出<hi>助主賓舉鼎</hi>主人降及賓盥出<hi>出舉鼎也少牢/則迎而不親舉</hi>主人在右<hi>鼎北靣以東為右尚右也</hi>及佐食舉牲鼎<hi>佐食在左與主人對主人舉牲鼎重正俎也</hi>賓長在<lb/>
右<hi>舉魚腊二鼎也據此則賓長不止一人矣</hi>及執事舉魚腊鼎<hi>執事/在左</hi>除鼏<hi>主人及賓也除鼏于外與䘮祭别</hi>宗人執畢先入<hi>牲體由鑊升于鼎俎皆用匕以畢助之備失脱且以指揮陳設也畢狀如义以其似畢星名焉刋末及柄葉博三寸中鏤去一寸柄長二尺四寸漆柄末及兩<pb n="6a"/>葉皆朱其材據下記注以匕用棘心謂畢亦用棘也</hi>當阼階南靣<hi>鼎北</hi>鼎西面錯<lb/>
右人抽扄<hi>牲鼎則主人魚腊則賓長也</hi>委于鼎北<hi>鼎西面以北為右故就近委之</hi>贊<lb/>
者錯俎加匕<hi>贊者執俎及匕從鼎入俎錯鼎西加匕東柄與少牢同</hi>乃朼<hi>右人南靣匕佐食北靣載之宗人指使于旁</hi>佐食升肵俎<hi>肵音祈○心舌之俎也肵敬也此主人自羞且當歸尸故特升之</hi>鼏之設于阼階西<hi>各俎每載訖皆鼏以待事也俎鼏未聞疑如籩巾而廣</hi>
卒載<hi>所載下記詳之</hi>加匕去鼎<hi>加加于鼎也宗人亦以畢加之矣去徹也</hi>主人升入<lb/>
復位<hi>室中西靣位也為舉鼎降事畢乃復</hi>俎入　設于豆東<hi>牲在菹東</hi>魚次<lb/>
腊特于俎北<hi>魚次牲東腊在魚北西當醢</hi>主婦設兩敦黍稷于俎南<lb/>
<pb n="6b"/>
西上<hi>房中無敦其宗婦取之西堂者與俎南者黍在西當牲俎稷在東當魚俎也</hi>及兩鉶芼<lb/>
設于豆南南陳<hi>此鉶當菹豆之南南鉶又以次而南席前豆鉶各二四以為列左豆而右鉶也</hi>
祝洗酌奠<hi>洗所奠觶則已祭又益之也</hi>奠于鉶南<hi>又言奠明其地也</hi>遂命佐<lb/>
食啟㑹　佐食啟㑹　郤于敦南　出立于戸<hi>石經有户字本脱</hi>西南靣　主人再拜稽首　祝在左<hi>為主人釋辭于神也</hi>卒祝<lb/>
　主人再拜稽首<hi>不言饗可知○右第四章奠觶饗</hi>祝迎尸于門外<hi>不拜者代主人迎之不敢與尊者為禮也</hi>主人降　立于阼階東　尸入門左<lb/>
北面盥　宗人授巾<hi>據少牢授巾即執巾者</hi>尸至于階　祝延尸<lb/>
<pb n="7a"/>
　尸升入　祝先　主人從　尸即席　坐　主人拜<lb/>
妥尸　尸答拜　執奠<hi>祝所奠鉶南之觶也</hi>祝饗<hi>猶尸未入時之饗盖釋辭于尸也</hi>主人拜如初　祝命挼<hi>同擩説/詳士虞</hi>祭<hi>詔尸</hi>尸左執觶　右<lb/>
取菹㨎<hi>擩同</hi>于醢<hi>㨎染也</hi>祭于豆間　佐食取黍稷肺祭授<lb/>
尸<hi>此授墮祭亦祝命之説詳士虞</hi>尸祭之<hi>墮/祭</hi>祭酒<hi>言酒與喪祭别</hi>啐酒　告㫖<lb/>
　主人拜<hi>尸告㫖故拜也</hi>尸奠觶答拜　祭鉶嘗之　吿㫖<hi>鉶亦吿㫖以其調和</hi>主人拜　尸答拜　祝命爾敦　佐食爾黍稷<lb/>
于席上<hi>便尸食也</hi>設太羮湇于醢北<hi>上蝸醢之北</hi>舉肺脊以授尸<lb/>
<pb n="7b"/>
<hi>肺舉肺也舉胃肺脊則脊亦稱舉矣盖正脊也</hi>尸受　振祭　嚌之　左執之<lb/>
<hi>士虞禮嚌而不食故奠之此執者將食之也</hi>乃食<hi>食黍/稷也</hi>食舉<hi>舉謂肺脊</hi>主人羞肵<lb/>
俎于腊北<hi>西當湇</hi>尸三飯　吿飽　祝侑<hi>勸也</hi>主人拜　佐<lb/>
食舉幹　尸受　振祭　嚌之　佐食受　加于肵俎<lb/>
<hi>肵俎當歸尸故併加之</hi>舉獸幹<hi>腊體數與牲同下記腊如牲骨是也</hi>魚一　亦如之<lb/>
<hi>如謂加于肵也下並同</hi>尸實舉于菹豆<hi>食畢就近奠之飯畢乃加于肵俎</hi>佐食羞<lb/>
庶羞　四豆設于左南上有醢<hi>四豆注以為膮炙胾醢左湇北也南上近湇為上上膮也餘以次而北四以並</hi>尸又三飯<hi>六飯</hi>吿飽　祝侑之如初　舉<lb/>
<pb n="8a"/>
骼及獸魚如初<hi>此及下第言獸不言何體據上牲及獸並舉幹則此亦並舉骼下並舉肩魚則一而已</hi>尸又三飯<hi>九飯</hi>告飽　祝侑之如初　舉肩及獸魚<lb/>
如初　佐食盛肵俎<hi>取牲魚腊三鼎之餘盛之將歸尸俎也</hi>俎釋三个<hi>據記尸俎十一體魚十有五此牲俎已舉正脊正脅骼肩尚餘臂臑肫正脊長脅各一骨及横脊短脅共七體腊脊未舉餘亦如之則餘八體也魚舉其三尚餘十二據注牲腊俎釋脊脅各一骨及臑魚則三頭也餘設西北隅</hi>
舉肺脊加于肵俎<hi>上奠于菹豆者</hi>反黍稷于其所<hi>飯時移席上此乃反之○右第五章正祭九飯之即</hi>主人洗角<hi>此燕禮所謂角觶也或以角為觥觥罸爵不以獻也據記言二爵則此當用爵角疑悞</hi>升酌<hi>不言降于升見之</hi>酳尸　尸拜　受　主人<lb/>
<pb n="8b"/>
拜送　尸祭酒　啐酒　賓長<hi>古文無長</hi>以肝從　尸左執<lb/>
角　右取肝㨎于鹽　振祭　嚌之　加于菹豆<hi>禮畢當加于肵</hi>卒角　祝受尸角　曰送爵皇尸卒爵<hi>告主人言所送爵尸已卒爵以詔拜也</hi>主人拜　尸答拜<hi>以上主人酳尸一獻也</hi>祝酌　授尸<lb/>
尸以醋<hi>古文醋作酢</hi>主人　主人拜　受爵　尸拜送<hi>無爼者嫌同于尸也致爵乃設之主婦亦然</hi>主人退<hi>執角反/西南位</hi>佐食授挼祭<hi>未設薦葢取口俎之脯醢授而祭之也下主婦同</hi>主人坐<hi>無席禮畧也</hi>左執角　受祭祭之<lb/>
<hi>右手受而祭之</hi>祭酒　啐酒　進聽嘏<hi>古雅反○進謂赴尸席前受福曰嘏嘏長也大<pb n="9a"/>也聽待也</hi>佐食摶黍授祝　祝授尸　尸受以菹豆<hi>奠黍于豆便于執授則去豆也</hi>執以親嘏主人<hi>辭未聞當與少牢禮無大異也</hi>主人左執角<lb/>
再拜稽首　受<hi>右手受黍</hi>復位　詩懷之<hi>敖氏云詩敬慎之意如内則所謂詩負注詩承也謂主人納而懷之二説相叅乃備</hi>實于左袂<hi>受時暫奉之懐然後實之袖右手實故在左袖也</hi>挂于季指<hi>左小指鉤之防失墜且便卒角也</hi>卒角拜　尸答拜<lb/>
主人出　寫嗇于房<hi>寫釋也嗇即黍房東房也</hi>祝以籩受<hi>重之○以上尸酢主人</hi>筵祝南靣<hi>主人自房還乃筵而獻之</hi>主人酌　獻祝　祝拜　受<lb/>
角　主人拜送　設菹醢俎　祝左執角　祭豆<hi>菹醢</hi>興<lb/>
<pb n="9b"/>
取肺　坐祭　嚌之　興加于俎　坐祭酒　啐酒<lb/>
以肝從<hi>賓也</hi>祝左執角　右取肝㨎于鹽　振祭　嚌之<lb/>
　加于俎　卒角拜　主人答拜　受角<hi>以上獻祝</hi>酌　獻<lb/>
佐食　佐食北靣拜　受角　主人拜送<hi>不言豆俎者上經執事之俎陳于階間下注云獻佐食無從其薦俎則獻兄弟時以齒設之</hi>佐食坐祭　卒角拜<lb/>
<hi>無從</hi>主人答拜　受角　降反于篚　升入復位<hi>以上獻佐食</hi>
主婦洗爵于房　酌　亞獻尸<hi>酌不言房則酌于室遂獻之也</hi>尸拜<lb/>
受　主婦北靣拜送<hi>在主人北北靣拜别于主人</hi>宗婦執兩籩戸外<lb/>
<pb n="10a"/>
坐<hi>宗婦宗人之主禮者據下記兩籩棗蒸栗擇坐當作跽</hi>主婦受　設于敦南<hi>棗在黍南栗在稷南</hi>祝贊籩祭　尸受祭之<hi>祭于豆間</hi>祭酒　啐酒　兄<lb/>
弟長以燔從　尸受　振祭　嚌之　反之<hi>反于羞燔者</hi>羞<lb/>
燔者受　加于肵　出　尸卒爵　祝受爵　命送如<lb/>
初<hi>上祝曰送爵皇尸卒爵所謂命送也以為拜節</hi>酢如主人儀<hi>祝酌尸酢拜受之節同惟易爵及不嘏異○注云不易爵辟内子竊謂此内外之防似不得因辟而廢○以上主婦亞獻</hi>主婦適房<lb/>
南靣<hi>無席與主人同</hi>佐食挼祭<hi>代主婦祭也</hi>主婦左執爵　右撫祭<lb/>
<hi>祭在豆間撫之如親祭然</hi>祭酒　啐酒　入卒爵<hi>入室明親受恵也</hi>如主人<lb/>
<pb n="10b"/>
儀<hi>以上尸酢主婦</hi>獻祝　籩燔從<hi>燔不用/俎殺也</hi>如初儀<hi>亦如主人儀</hi>及佐<lb/>
食如初<hi>獻也</hi>卒以爵入于房<hi>以上主婦獻祝及佐食</hi>賓三獻如初<lb/>
燔從如初　爵止<hi>尸奠而未舉蓋三獻禮成當均神恵故待之及主人主婦交相致爵發獻酢之端三獻遂作止爵然後卒爵以樂神恵之徧也○以上賓三獻右第六章卒食三獻凡八節一主人酳尸二尸酢主人三主人獻祝四主人獻佐食五主婦亞獻六尸酢主婦七主婦獻祝佐食八賓三獻爵止</hi>席<lb/>
于戸内<hi>主人西靣此主婦致敬之意與受酢異也</hi>主婦洗爵　酌　致爵于<lb/>
主人<hi>亦獻也言獻似非夫婦一體之意曰致則以主人之酒致之主人而已亦席不言入可知</hi>主人<lb/>
拜　受爵　主婦拜送爵　宗婦贊豆如初<hi>不言籩籩竹豆也初<pb n="11a"/>謂亞獻</hi>主婦受　設兩豆兩籩<hi>敖氏云其豆菹在北其籩棗在菹北栗在西案記宗婦北堂北上則不止一宗婦故得贊兩豆籩也</hi>俎入設<hi>執事設之在豆西</hi>主人左執爵<lb/>
　祭薦　宗人贊祭<hi>授籩祭</hi>奠爵　興取肺<hi>曰取則不授也</hi>坐絶<lb/>
祭　嚌之　興加于俎　坐捝手　祭酒　啐酒　肝<lb/>
從　左執爵　取肝㨎于鹽　坐振祭嚌之<hi>曰坐則取時興也</hi>
宗人受　加于俎　燔亦如之<hi>一酌而備再從與尸等見惠之均也</hi>興席<lb/>
末坐　卒爵拜　主婦答拜　受爵　酌　酢<hi>以下皆自酢辟尸也祭統夫婦酢必易爵此文不具</hi>左執爵拜　主人答拜　坐祭　立<lb/>
<pb n="11b"/>
飲　卒爵拜　主人答拜　主婦出　反于房　主人<lb/>
降　洗　酌　致爵于主婦<hi>入房致之亦曰致者因主婦也</hi>席于房中<lb/>
南靣　主婦拜受爵　主人西面答拜<hi>主婦當北靣</hi>宗婦薦<lb/>
豆俎<hi>亦兩豆籩</hi>從獻<hi>肝/燔</hi>皆如主人<hi>如致爵于主人</hi>主人更爵　酌<lb/>
酢<hi>自酢</hi>卒爵　降　實爵于篚　入復位<hi>以上主人主婦致爵</hi>三獻<lb/>
作止爵<hi>賓也曰三獻者以事名之作起也舊説曰客入北面曰皇尸請舉爵</hi>尸卒爵<hi>賓不拜畧也</hi>酢<hi>尸酢/賓</hi>酌<hi>賓/也</hi>獻祝及佐食<hi>前爵止于此獻之</hi>洗爵　酌　致<lb/>
于主人主婦<hi>主婦亦更爵</hi>燔從<hi>不言肝則肝盡也</hi>皆如初　更爵<lb/>
<pb n="12a"/>
酢于主人<hi>為主人自酢也方獻主婦故易爵亦為主婦酢言主人以槩之也</hi>卒復位<hi>以上賓作止爵及獻祝佐食等</hi>主人降　阼階西靣拜賓如初　洗　賓<lb/>
辭洗　卒洗　揖讓升　酌　西階上獻賓　賓北靣<lb/>
拜　受爵　主人在右答拜<hi>同靣</hi>薦脯醢　設折俎　賓<lb/>
左執爵　祭豆　奠爵　興取肺　坐絶祭　嚌之<lb/>
興加于俎　坐挩手　祭酒　卒爵拜　主人答拜<lb/>
受爵　酌　酢　奠爵拜　賓答拜　主人坐祭　卒<lb/>
爵拜　賓答拜　揖執祭以降<hi>祭脯也</hi>西靣奠于其位<lb/>
<pb n="12b"/>
位如初<hi>堂下東靣北上</hi>薦俎從設<hi>有司執之以從</hi>衆賓升　拜　受爵<lb/>
　坐祭　立飲<hi>立飲降于賓賤不備禮也鄉飲酒記立卒爵者不拜既爵</hi>薦俎設于<lb/>
其位辯<hi>每獻一人則設之位在賓南</hi>主人備答拜焉<hi>答受爵之拜也此當在坐祭上</hi>
降　實爵于篚<hi>衆實不酢也言實爵明曏備受爵也○以上主人獻賓衆</hi>尊兩壺于<lb/>
阼階東<hi>為旅酬設之此兄弟之尊</hi>加勺南枋　西方亦如之<hi>此賓之尊東西設尊廣神恵也</hi>主人洗觶　酌于西方之尊　西階前北靣酬<lb/>
賓　賓在左　主人奠觶拜　賓答拜　主人坐祭<lb/>
卒觶拜　賓答拜　主人洗觶　賓辭　主人對　卒<lb/>
<pb n="13a"/>
洗　酌　西靣　賓北靣拜　主人奠觶于薦北　賓<lb/>
坐取觶　還東靣拜<hi>由北靣還也賓拜亦奠觶卒拜復執觶文省爾</hi>主人答拜<lb/>
　賓奠觶于薦南　揖復位<hi>以上主人酬賓開旅酬之端</hi>主人洗爵<lb/>
　獻長兄弟于阼階上如賓儀<hi>酌東尊儀謂獻賓</hi>洗獻衆<hi>本脱衆字</hi>
兄弟如衆賓儀<hi>以上獻兄弟</hi>洗獻内兄弟于房中<hi>内兄弟姑姊妹及内賓宗婦也房中尊見下記不殊其長婦人畧也</hi>如獻衆兄弟之儀　主人西靣<lb/>
答拜<hi>言答拜則内兄弟皆拜受爵也少牢下篇主人洗獻内賓于房中南靣拜受爵</hi>更爵酢<lb/>
卒爵　降　實爵于篚　入復位<hi>以上獻兄弟右第七章徧獻以為旅酬之<pb n="13b"/>始均神恵也凡六節一主人主婦致爵二賓作止爵及獻祝佐食等三主人酬賓衆四主人酬賓五主人獻兄弟六主人獻内兄弟</hi>長兄弟洗觚為加爵<hi>大夫士三獻而禮成増之則曰加變爵用觚則酒亦有加矣</hi>如初儀<hi>如三/獻</hi>不及佐食<hi>加爵禮畧不言祝不及可知</hi>洗致如<lb/>
初無從<hi>致謂主人主婦○以上長兄弟為加爵</hi>衆賓長為加爵如初　爵<lb/>
止<hi>為旅酬止也○以上衆賓長為加爵</hi>嗣舉奠<hi>主人適子也謂將舉奠實未舉也詩箋天子諸侯適子亦獻爵此舉奠以存獻意而已</hi>盥入　北靣再拜稽首　尸執奠<hi>親舉奠授之下又親舉肝優之也</hi>進受　復位<hi>拜位在主人北少退文王世子上嗣受爵此雖士子其為嗣一也</hi>祭酒　啐酒　尸舉肝　舉奠左執觶　再拜<lb/>
<pb n="14a"/>
稽首<hi>舉奠嗣也以事名之</hi>進受肝　復位　坐食肝　卒觶拜<lb/>
尸備答拜焉<hi>凡三答拜</hi>舉奠洗　酌　入　尸拜　受　舉<lb/>
奠答拜<hi>不言拜送異于獻</hi>尸祭酒　啐酒　奠之　舉奠出<lb/>
復位<hi>以上嗣舉奠右第八章獻尸之加禮凡三節一長兄弟為加爵二衆賓長為加爵四嗣舉奠</hi>兄<lb/>
弟弟子洗　酌于東方之尊<hi>兄弟弟子兄弟子也獻長兄弟故酌東尊</hi>阼階<lb/>
前北靣舉觶于長兄弟<hi>其父及伯叔也</hi>如主人酬賓儀<hi>此與上主人酬賓之爵對亦以開旅酬之端也○以上弟子舉觶</hi>宗人告祭脀<hi>脀俎也衆賓及兄弟内賓凡設俎而未祭者皆告之使祭以成禮以將旅酬恐無及也</hi>乃羞<hi>案少牢禮正祭及賓尸兩有羞不實亦然<pb n="14b"/>則此亦當與少牢宰夫羞房中之羞于尸侑主人主婦者等此注謂自祝至内賓無内羞未然○以上祭脀及羞</hi>賓坐取觶<hi>主人所奠</hi>阼階前北靣酬長兄弟　長兄弟在<lb/>
右<hi>尊賓</hi>賓奠觶拜　長兄弟答拜　賓立卒觶　酌于其<lb/>
尊<hi>長兄弟尊也謂東尊</hi>東靣立<hi>郷所酬將授之因拜故辟而立非立以待拜也</hi>長兄弟拜<lb/>
<hi>北靣</hi>受觶　賓北靣答拜　揖復位　長兄弟西階前北<lb/>
靣<hi>舉賓酬觶西酬衆賓東西錯也</hi>衆賓長自<hi>石經有/自本脱</hi>左受旅如初<hi>在長兄弟左賓禮也初謂賓酬長兄弟</hi>長兄弟卒觶　酌于其尊<hi>西尊賓尊也</hi>西靣<lb/>
立　受旅者拜　受　長兄弟北靣答拜　揖復位<lb/>
<pb n="15a"/>
衆賓及衆兄弟交錯以辯<hi>二黨互酬以至于徧</hi>皆如初儀　為加<lb/>
爵者作止爵<hi>衆賓長也作請尸卒爵自酢</hi>如長兄弟之儀<hi>案長兄弟無作止爵事此當是衆賓長之悞</hi>長兄弟酬賓<hi>賓觶既徧乃取弟子所奠以酬賓亦交錯以徧</hi>如賓<lb/>
酬兄弟之儀　以辯　卒受者實觶于篚<hi>以上旅酬此當有内賓旅酬之節記詳而經畧爾無算爵亦然</hi>賓弟子及兄弟弟子洗各酌于其尊<lb/>
<hi>賓西尊兄弟東尊</hi>中庭北靣西上<hi>中庭者各于其階南北之中也衆子衆上其少長者</hi>舉<lb/>
觶于其長　奠觶拜　長皆答拜　舉觶者祭　卒觶<lb/>
拜　長皆答拜<hi>以上十一字監夲無今依石經補入</hi>舉觶者洗　各酌于<lb/>
<pb n="15b"/>
其尊　復初位<hi>初位中庭位也洗酌皆違其位酌畢乃復</hi>長皆拜　舉觶者<lb/>
皆奠觶于薦右<hi>今文曰奠于薦右</hi>長皆執以興　舉觶者皆復<lb/>
位答拜<hi>上復位後又進奠觶此又復位也答拜者以長皆拜也</hi>長皆奠觶于其所<lb/>
<hi>奠之將衆相酬也</hi>皆揖其弟子　弟子皆復其位<hi>違位答拜故又言復</hi>爵<lb/>
皆無算<hi>承上旅酬言但旅酬惟兩觶交錯以徧而已此則偏後又舉以醉為度是無算也以下當有賓及長兄弟以次各舉其弟子所舉觶交錯以徧文省爾○以上無算爵右第九章廣神恵之事其主人酬賓節别入第七章此凡四節一弟子舉觶二祭脀及羞三旅酬四無算爵</hi>利洗散<hi>佐食也曰利者利養也佐食主養至此乃名之者利養成也利亦獻者酒以安食氣養必佐以酒也又室中執事惟祝及利奠以祝始故<pb n="16a"/>獻以利終也</hi>獻于尸<hi>此亦加爾曰獻者利卑/不敢與為加爵者等也</hi>酢　及祝<hi>獻祝</hi>如<lb/>
初儀　降實散于篚<hi>以上利獻尸</hi>主人出立于戸外西南<hi>事尸禮畢也南當依敖本作靣</hi>祝東靣告利成<hi>户外之西告利養/成也為尸出之節</hi>尸謖<hi>起也</hi>
祝前　主人降　祝反　及主人入復位<hi>復室中位者當徹俎</hi>命<lb/>
佐食徹尸俎<hi>肵俎</hi>俎出于廟門<hi>佐食以俎出廟門有司受而歸之尸○以上尸出</hi>
徹庶羞　設于西序下<hi>尊神之餘故設之未即去或將與族人燕</hi>筵對席<hi>設席席則尸席不改設也</hi>佐食分簋鉶<hi>分簋及鉶則其餘皆共之</hi>宗人遣舉奠及長<lb/>
兄弟盥<hi>舉奠嗣子也盥以將餕致潔也</hi>立于西階下　東靣北上<hi>待事也在<pb n="16b"/>西階下者父在阼也嗣繼體為重故長兄弟亦從之</hi>祝命嘗食𧃊<hi>古文作餕于峻反下並同</hi>者<lb/>
<hi>食祭之餘曰𧃊命嘗食𧃊者謂命𧃊者嘗食也祭餘不敢言食嘗之而已文王世子上食登𧃊其禮一也</hi>舉<lb/>
奠許諾<hi>長兄弟亦如之</hi>升入東面<hi>尸席此/上𧃊也</hi>長兄弟對之<hi>西面此下𧃊也</hi>
皆坐　佐食授舉<hi>脊肺折也不設俎授之而已</hi>各一膚<hi>尸俎三膚此用其二其一膚則將改設也膚未分此從俎分之</hi>主人四面再拜<hi>舊説主人拜于下𧃊席南</hi>祝曰𧃊<lb/>
有以<hi>如字</hi>也<hi>以如何其久也必有以也之以言先祖有徳以享此祭𧃊者亦當思其所以也蓋祝釋辭以戒之</hi>兩𧃊奠舉于俎許諾<hi>不言膚則膚未授也</hi>皆答拜　若是者<lb/>
三<hi>丁寧之切</hi>皆取舉祭食祭舉乃食<hi>左取脊肺右祭黍稷又左祭舉乃食黍稷</hi>祭<lb/>
<pb n="17a"/>
鉶食舉<hi>及祭鉶遂食舉正祭尸祭鉶嘗之乃食黍稷此食乃祭鉶注所謂禮殺也</hi>卒食　主<lb/>
人降　洗爵<hi>將酳𧃊</hi>宰贊一爵<hi>二𧃊故主人自洗一爵宰洗一爵贊之</hi>主人<lb/>
升酌　酳上𧃊　上𧃊拜　受爵　主人答拜　酳下<lb/>
𧃊亦如之<hi>舊説主人北面授下𧃊爵</hi>主人拜<hi>亦在下𧃊席南</hi>祝曰酳有與也<lb/>
如初儀<hi>與如諸侯以禮相與之與戒嗣子當與長兄弟等相與以奉先祖之舊澤也如初許諾也</hi>兩<lb/>
𧃊執爵拜　祭酒　卒爵拜　主人答拜　兩𧃊皆降<lb/>
　實爵于篚　上𧃊洗爵　升　酌　酢主人　主人<lb/>
拜受爵　上𧃊即位坐答拜　主人坐祭　卒爵拜<lb/>
<pb n="17b"/>
上𧃊答拜　受爵　降　實于篚　主人出立于戸外<lb/>
<hi>諸本皆作内與出字不合今依舊本改外</hi>西面<hi>以上𧃊○案主人父也舉奠子也此父子相拜者三而父之先拜者二古無是禮敖氏繼公以事𧃊如事尸解之其説不倫不足深辨今崑山徐氏疑為解舉奠者之悞竊謂舉奠之為嗣子文王世子上嗣登𧃊説確有明証不可謂解者之悞或曰其悞在未審皆答拜答字為衍文因以其拜為答主人遂以主人之拜為拜兩𧃊爾據少牢主人三拜𧃊者此無文則父不拜子可知又戒辭曰𧃊有以酳有與其説直而嚴其戒如彼其拜如此其節不稱且即拜而戒之何妨親為之説而必委其事于祝委其事于祝則神事而非人事矣神事當拜神乃不拜神而拜其子有是理乎據鄭氏謂主在奥尸在其北奥室之西南隅神之所在也又據注所載舊説謂主人拜于下𧃊之南上𧃊在尸位與下𧃊對則在下𧃊之南<pb n="18a"/>者亦在上𧃊之南雖曰西面實郷奥而不郷上𧃊則其拜非拜神而何戒之而必拜神者示禀命于神也禀命于神而戒之聞者有不許諾而拜者乎則兩𧃊之拜亦所以拜神之戒何答之可言且即據下酳有與也之下言兩𧃊拜而不言答則此答字之為衍文明矣又或曰父子無獻酢之禮此經乃有酳酢者亦解者悞爾士冠禮父禮子則賓攝之燕禮君飲臣則膳宰攝之此經宰贊一爵即彼二經攝主之例也據少牢贊者洗三爵主人受于户内此宰贊一爵不言主人受則宰自代主人酳上𧃊可知宰代主人酳上𧃊則亦代主人受酢更可知矣宰代主人而直謂之主人者燕禮大射膳宰稱主人之例也其答卒爵拜亦言主人則主人自答下𧃊而宰之答上𧃊從可知矣但主人之文雜出故解者易悞爾其説如此愚案經文本可疑二説畧近姑並存之以備叅</hi>祝命徹阼俎豆籩設于東序下<hi>主人俎也命命佐食下謂東序端</hi>祝<lb/>
<pb n="18b"/>
執其俎以出　東面于戸西<hi>自徹其俎</hi>宗婦徹祝豆籩　入<lb/>
于房<hi>豆籩不歸入于房將以之燕</hi>徹主婦薦俎<hi>宗婦相主婦故徹其俎○以上徹俎</hi>佐<lb/>
食徹尸薦俎敦　設于西北隅<hi>此屋漏也</hi>凡在南　厞用筵<lb/>
　納一尊<hi>室無尊故也言尊則爵在矣</hi>佐食闔牖户降　祝吿利成<lb/>
<hi>又告為降之節也</hi>降出　主人降即位<hi>階下</hi>宗人告事畢　賓出<lb/>
　主人送于門外再拜　佐食徹阼俎<hi>自束序端徹之</hi>堂下俎<lb/>
畢出<hi>實及兄弟諸俎各設于其位者○以上改饌而禮畢右第十章祭禮之終凡五節一利獻尸二尸出三𧃊四徹俎五改饌</hi>
<pb n="19a"/>
　記特牲饋食其服皆朝服　𤣥冠　緇帶　緇韠<hi>見士</hi>
　<hi>冠禮下同</hi>尸祝佐食𤣥端　𤣥裳黃裳雜裳可也　皆爵<lb/>
　韠<hi>注謂與主人同服蓋因記不言主人經第于筮日言主人冠端𤣥也存叅</hi>設洗　南北<lb/>
　以堂深　東西當東榮　水在洗東　篚在洗西<lb/>
　南順　實二爵<hi>為主婦易爵又三獻爵止主婦又致爵于主人也</hi>二觚<hi>長兄弟洗</hi>
　<hi>觚為加爵因致主人及主婦須易觚也</hi>四觶<hi>奠觶一主人酬賓奠于薦南未舉二兄弟弟子舉觶</hi>
　<hi>于其長三其四則疏謂衆賓長為加爵爵止者也</hi>一角<hi>主人/酳尸</hi>一散<hi>利所獻</hi>壺棜<lb/>
　禁　饌于東序南順<hi>上經已見此為棜及南順言大夫用棜士用禁此合棜禁言之</hi>
<pb n="19b"/>
　<hi>則禁亦名棜也</hi>覆兩壺焉　蓋在南<hi>未實故去蓋覆之以盝水也</hi>明日卒<lb/>
　奠冪用綌<hi>設壺在祭前夕故以祭日為明日卒奠謂實之並奠于其所也乃用冪</hi>即位<lb/>
　而徹之<hi>尸即位也</hi>加勺　籩巾以綌也纁裏　棗烝栗擇<lb/>
　　鉶芼用苦若薇皆有滑夏葵冬荁<hi>苦苦菜滑調和之名荁堇屬乾</hi>
　<hi>之冬滑于葵此無羊亦用苦則芼可隨用也</hi>棘心匕刻<hi>棘心木名刻鏤之注謂刻龍頭也</hi>
　牲爨在廟門外東南<hi>經已見之此增南字為魚腊爨之凖也</hi>魚腊爨在<lb/>
　其南　皆西面　饎爨在西壁<hi>經所謂西堂下也</hi>肵俎心舌<lb/>
　皆去本　末午割之<hi>午謂中央從横割之勿絶中央少許</hi>實于牲鼎<lb/>
<pb n="20a"/>
　載心立舌縮俎<hi>少牢心安下謂平割其下故可立載也又少牢舌言横此言縮者于俎為</hi>
　<hi>横于人為縮彼經所謂進下也</hi>賓與長兄弟之薦自東房其餘在東<lb/>
　堂<hi>經不言賓及長兄弟之薦所自來又堂東無籩豆故明之</hi>沃尸盥者一人<hi>此與下為</hi>
　<hi>目謂每事一人也</hi>奉槃者東面　執匜者西面淳沃執巾者<lb/>
　在匜北<hi>淳沃謂稍注之匜北執匜者之北也少牢皆宗人為之</hi>宗人東面取巾<lb/>
　振之三<hi>去塵敬也</hi>南面授尸　卒執巾者受<hi>據此則授巾與執巾為二</hi>
　<hi>人合上三人共五人多于少牢禮二人疑悞或云以少牢禮凖之則當以執匜者西面淳沃為句蓋一人</hi>
　<hi>也宗人即執巾者儀禮例多變稱其實一人爾其説是也</hi>尸入主人及賓皆辟位<lb/>
<pb n="20b"/>
　<hi>主人不迎故辟賓從之言賓則他可知矣</hi>出亦如之　嗣舉奠　佐食設<lb/>
　豆鹽<hi>為將食肝</hi>位食當事則戸外南面<hi>如太羮庶羞之屬皆戸外南面受之</hi>
　<hi>入設于席前也○注以當事為有事而未至未然</hi>無事則中庭北面　凡祝<lb/>
　呼<hi>命也</hi>佐食許諾　宗人獻與旅齒于衆賓<hi>宗人私臣而與衆賓</hi>
　<hi>齒掌宗廟尊也</hi>佐食于旅齒于兄弟<hi>佐食亦私臣重其利養也</hi>尊兩壺于<lb/>
　房中西牖<hi>當作墉</hi>下南上<hi>為婦人設内尊也</hi>内賓立于其北<lb/>
　東面南上　宗婦北堂　東面北上　主婦及内賓<lb/>
　宗婦亦旅西面<hi>旅旅酬也其儀與男子同無算爵亦然西面異于獻獻南面</hi>宗婦<lb/>
<pb n="21a"/>
　賛薦者執以坐于户外　授主婦<hi>凡賛皆然薦其一也</hi>尸卒食<lb/>
　而祭饎爨饔爨<hi>注以尸享祭竈有功也宗婦祭饎爨亨人祭饔爨用黍肉而已無籩豆俎</hi>
　<hi>禮器燔燎于爨夫爨者老婦之祭盛于盆尊于瓶</hi>賓從尸<hi>上言辟矣此又曰從者辟因主人辟</hi>
　<hi>後又從之以存送尸之意而已</hi>俎出廟門乃反位<hi>俎出則尸去逺矣故反也</hi>尸俎<lb/>
　　右肩<hi>以下皆右</hi>臂　臑　肫<hi>當作/膊</hi>胳　正脊二骨<hi>正祭用一</hi>
　<hi>𧃊又折其一</hi>横脊<hi>無脡/脊</hi>長脅二骨　短脅<hi>無代脅此九體重用其二為十</hi>
　<hi>一曰二骨則皆折也下同</hi>膚三<hi>𧃊二改/饌一</hi>離肺一<hi>舉肺/也</hi>刌<hi>今文作切</hi>肺三<lb/>
　<hi>祭肺也尸主人主婦各一</hi>魚十有五<hi>水物取數于月少牢禮亦然則尊卑等也</hi>腊如牲<lb/>
<pb n="21b"/>
　骨　祝俎　脾<hi>同髀</hi>脡脊二骨　脅二骨<hi>疏代脅此三體重用其二</hi>
　<hi>為五</hi>膚一　離肺一　阼俎　臂　正脊二骨　横脊<lb/>
　　長脅二骨　短脅<hi>五體重用其二為七殺于尸與降殺以兩者别主婦同</hi>膚<lb/>
　一　離肺一　主婦俎　觳折<hi>此當阼俎之臂也士䘮禮以觳為足跗跗</hi>
　<hi>足趾在獸則後蹄也佐食俎有觳折此其分與</hi>其餘如阼俎<hi>脊脅膚肺</hi>佐食俎<lb/>
　觳折脊　脅<hi>注三體卑者從正疏擇牢正體餘骨折分用之</hi>膚一　離肺一<lb/>
　　賓骼<hi>注左骼也賓不用尊體故用其全</hi>長兄弟及宗人折<hi>不言所折畧也</hi>
　其餘如佐食俎<hi>脊脅</hi>衆賓及衆兄弟内賓宗婦若有公<lb/>
<pb n="22a"/>
　有司<hi>賓執事者</hi>私臣<hi>家臣或/𨽻子弟</hi>皆殽脀<hi>同升○骨有肉曰殽所折骨直破折餘體</hi>
　<hi>可殽者升之俎又畧也</hi>膚一　離肺一　公有司門西北面東<lb/>
　上　獻次衆賓　私臣門東北面西上<hi>此皆以近門為上也○案</hi>
　<hi>公有司賓也據經賓及衆賓即位于門西東面北上堂下之位亦如之此記不知何指也</hi>獻次兄<lb/>
　弟　升受降飲<hi>據經獻皆由賓以及兄弟與此獻次同</hi>
　<lb/>
　<lb/>
　<lb/>
<pb n="22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儀禮章句卷十五<lb/>
</p>
<p>
</p>
  </div>
</body>
</text>
</TEI>
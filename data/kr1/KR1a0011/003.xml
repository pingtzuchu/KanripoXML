<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>易數鈎隠圖卷下</head>
    <p>
<pb n="1a"/>
欽定四庫全書<lb/>
　易數鈎隠圖卷下　　　　宋　劉牧　撰<lb/>
　　　河圖第四十九<lb/>
　<lb/>
　<lb/>
　<lb/>
　<lb/>
　<lb/>
<pb n="1b"/>
以五為主六八為足二四為肩左三右七戴九履一<lb/>
<pb n="2a"/>
</p>
<p>
<pb n="3a"/>
</p>
<p>
<pb n="4a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="4b"/>
或問曰洛書云一曰水二曰火三曰木四曰金五曰土<lb/>
則與龍圖五行之數之位不偶者何也答曰此謂陳其<lb/>
生數也且雖則陳其生數乃是已交之數也下篇分土<lb/>
王四季則備其成數矣且夫洛書九疇惟出於五行之<lb/>
數故先陳其已交之生數然後以土數足之乃可見其<lb/>
成數也<lb/>
<pb n="5a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="5b"/>
天一地六地二天七天三地八地四天九天五地十合<lb/>
而生水火木金土十日者剛日也相生者金生水水生<lb/>
木木生火火生土土生金也相尅者金尅木木尅土土<lb/>
尅水水尅火火尅金也<lb/>
<pb n="6a"/>
　　　龍圖龜書論上<lb/>
易曰河出圖洛出書聖人則之春秋緯云河以通乾出<lb/>
天苞洛以流坤吐地符河龍圖發洛龜書感河圖有九<lb/>
篇洛書有六篇書正義曰洛書九類各有文字即是書<lb/>
也而云天乃錫禹如此天與禹者即是洛書也漢五行<lb/>
志劉歆以為伏犧繼天而王河出圖則而畫八卦是也<lb/>
禹治洪水錫洛書法而陳洪範是也穎達共為此説龜<lb/>
負洛書經无其事中候及諸緯多説黄帝堯舜禹湯文<lb/>
<pb n="6b"/>
武受圖書之事皆云龍負圖龜負書緯候之書不知誰<lb/>
著通人討覈以為偽起哀平者也前漢之末始有此書<lb/>
不知起誰氏也以前學者必相傳此説故孔氏以九類<lb/>
是神龜負文而出列於背有數從一而至於九見其文<lb/>
遂因而第之以九類也陳而行之所以常道得其次叙<lb/>
也言禹第之者以天神言語必當簡要不應曲有次第<lb/>
丁寧若此故以禹次而第之也然大禹既得九類常道<lb/>
始有次叙未有洛書之前常道所以不亂者世有澆淳<lb/>
<pb n="7a"/>
教有疎宻三皇以前无文亦治何止无洛書也但既得<lb/>
九類以後<hi>闕</hi>　法而行之則治違之則亂也且不知洛<lb/>
書本文計天言簡要必无次第之數上傳云禹因而次<lb/>
之則孔氏以第是禹之所為初一曰等二十八字必是<lb/>
禹加之也其敬用農用等三十八字大劉及顧氏以為<lb/>
龜負也小劉以為敬用等亦禹所第叙其龜文惟有二<lb/>
十字並无明據未知孰是故兩存焉耳詳夫衆賢之論<lb/>
多背經書之㫖觀其大法凡九類蓋以禹叙洛書因而<lb/>
<pb n="7b"/>
第之遂著成法則是非神龜負書出於大禹之時也何<lb/>
以明其然略試論之箕子曰在昔鯀陻洪水汨陳其五<lb/>
行帝乃震怒不畀洪範九疇彝倫攸斁鯀則殛死禹乃<lb/>
嗣興天乃錫禹洪範九疇彝倫攸叙則不載神龜負圖<lb/>
之事惟孔氏注稱天興禹洛書神龜負文而出列於背<lb/>
有數至九也諸儒更演載天書言語字數之説後乃還<lb/>
相祖述遂以禹親受洛書而陳九類且經无載圖書之<lb/>
事惟易繫辭云河出圖洛出書聖人則之此蓋仲尼以<lb/>
<pb n="8a"/>
作易而云也則知河圖洛書出於犧皇之世矣乃是古<lb/>
者河出龍圖洛出龜書犧皇<hi>闕</hi>　畫八卦因而重之為<lb/>
六十四卦<hi>闕</hi>
　　　　　　　　文王作卦辭周公作爻辭仲尼輔<lb/>
之十翼易道始明觀今龍圖其位有九四象八卦皆所<lb/>
包韞且其圖縱横皆合天地自然之數則非後人能假<lb/>
偽而設之也夫龍圖呈卦非聖人不能畫之卦含萬象<lb/>
非聖人不能明之以此而觀則洛出書非出大禹之時<lb/>
<pb n="8b"/>
也書云天錫禹九疇者蓋是天生聖德於禹誠明洛書<lb/>
之義因第而次之垂範後世也今河圖相傳於前代其<lb/>
數自一至九包四象八卦之義而兼五行之數洛書則<lb/>
惟五行生成之數也然犧皇但畫卦以垂教則五行之<lb/>
數未顯故禹更陳五行而顯九類也今諸儒以禹受洛<lb/>
書書載天神言語陳列字數實非通論天何言哉聖人<lb/>
則之必不然也或曰未可敢質於經且堯任九子各主<lb/>
其一九疇之數九子之職也至農用八政司空司徒之<lb/>
<pb n="9a"/>
官唐虞世設之矣協用五紀羲氏和氏已正之矣斯則<lb/>
非俟禹受洛書之後設其官也且夫天垂象見吉凶聖<lb/>
人象之河出圖洛出書聖人則之天象則<hi>闕</hi>
　<lb/>
　<lb/>
　　　　　　　　　　　　　雖韞其義非至聖不<lb/>
能明之<hi>闕</hi>　河圖洛書非犧皇不能畫之卦合其象非<lb/>
文王不能伸之爻象之興非周公不能著之故仲尼曰<lb/>
<pb n="9b"/>
文王既没文不在兹乎又曰天生德於予則知天生睿<lb/>
哲於聖人黙究乎幽賾是謂錫之也故仲虺之誥曰天<lb/>
乃錫王勇智表正萬邦之謂也且孔氏以箕子稱天乃<lb/>
錫禹九疇便謂之洛出龜書則不思聖人云河出圖洛<lb/>
出書在作易之前也又唐法九疇唐虞之前已行之矣<lb/>
而云禹受洛書之後始有常道次叙不曰誣之者乎<lb/>
　　　論下<lb/>
春秋緯曰洛書六篇孔氏云洛書神龜負文而出列於<lb/>
<pb n="10a"/>
背有數一至九今代之所傳龜書惟總五行生成之數<lb/>
未知孰是略試論之春秋緯言洛書六篇則與五行九<lb/>
疇之數不偶亦未明其義孔氏云洛書有數一至九謂<lb/>
書之九疇自一五行至五福六極之數也且書之九疇<lb/>
惟五行是包天地自然之數餘八法皆是禹參酌天時<lb/>
人事類之耳則非龜所負之文也今詳洪範五行傳凡<lb/>
言災異必推五行為之宗又若鯀无聖德汩陳五行是<lb/>
以彝倫攸斁則知五行是天垂自然之數其文負於神<lb/>
<pb n="10b"/>
龜餘八法皆大禹引而伸之猶龍圖止負四象八純之<lb/>
卦餘重卦六十四皆伏犧仰觀俯察象其物宜伸之以<lb/>
爻象也况乎五行包自然之性八卦韞自然之象聖人<lb/>
更為之變易各以類分而觀吉凶矣若今世之所傳者<lb/>
龜書不為妄也尚或疑焉者試精之於問答或問曰且<lb/>
云圖書皆出於犧皇之世則九疇亦陳於犧皇之代不<lb/>
當言禹第而次之也答曰河圖八卦垂其象也故可以<lb/>
盡陳其位洛書五行含其性也必以文字分其類伏犧<lb/>
<pb n="11a"/>
之世世質民淳文字未作故九疇莫得而傳也但申其<lb/>
數耳至大禹聖人遂演成九類垂為世範九疇自禹而<lb/>
始也或問曰既云龍圖兼五行則五行已具於龍圖矣<lb/>
不應更用龜書也答曰雖兼五行有中位而无土數唯<lb/>
四十有五是有其象而未著其形也唯四象八卦之義<lb/>
耳龜書乃具五行生成之數五十有五矣易者包象與<lb/>
器故聖人資圖書而作之也或問曰書云天乃錫禹洪<lb/>
範九疇必洛書今臆説破之无乃<hi>闕</hi>　　答曰仲尼稱<lb/>
<pb n="11b"/>
河出圖洛出書於宓犧畫易之前不當云出夏禹之世<lb/>
也如曰不然是洛書復出於夏禹之時矣誠如是禹之<lb/>
前无九疇也又何以堯典之九法坦然明白乎哉問曰<lb/>
今書世之傳者龍圖龜書經所不載緯候之書蔑聞其<lb/>
義誠誕説也曰龍圖龜書雖不載之於經亦前賢迭相<lb/>
傳授也然而數與象合位將卦偶不盈不縮符於自然<lb/>
非人智所能設之也况乎古今隂陽之書靡不宗之至<lb/>
於通神明之德與天地之理應如影響豈曰妄乎<lb/>
<pb n="12a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　易數鈎隠圖卷下<lb/>
</p>
<p>
</p>
  </div>
</body>
</text>
</TEI>
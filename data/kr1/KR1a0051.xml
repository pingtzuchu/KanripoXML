<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Title</title>
            </titleStmt>
            <publicationStmt>
                <p>Information about publication or distribution</p>
            </publicationStmt>
            <sourceDesc>
                <p>Information about the source</p>
            </sourceDesc>
        </fileDesc>
    </teiHeader>
    <text>
        <body>
            <div>
                <head>易通</head>
    <p>
<pb n="1a"/>欽定四庫全書　　　　　經部一<lb/>
　易通　　　　　　　　　易類<lb/>
　　提要<lb/>
　　　　<hi>臣</hi>等謹案易通六卷宋趙以夫撰以夫字用<lb/>
　　　　父宋宗室子居于長樂登嘉定十年進士厯<lb/>
　　　　官資政殿學士閩書稱以夫著易通莆田黄<lb/>
　　　　績相與上下其論則是書實績所參定以夫<lb/>
　　　　自序皆自稱臣末有不敢自秘將以進于上<lb/>
<pb n="1b"/>　　　　庶幾仰禆聖學緝熈之萬一云云則擬進之<lb/>
　　　　本也胡一桂云易通六卷或問類例圖象朱<lb/>
　　　　彞尊經義考曰宋志十卷又注曰聚樂堂書<lb/>
　　　　目作六卷葢宋志連或問類例圖象言之聚<lb/>
　　　　樂堂本則惟有易通此本亦止六卷而無或<lb/>
　　　　問類例圖象其自靜樂堂本傳寫歟其書大<lb/>
　　　　旨在以不易變易二義明人事動靜之準故<lb/>
　　　　其説曰奇偶七八也交重九六也卦畫七八<lb/>
<pb n="2a"/>　　　　不易也爻畫九六變易也卦雖不易而中有<lb/>
　　　　變易是謂之亨爻雖變易而中有不易是謂<lb/>
　　　　之貞洪範占用二貞悔貞即靜也悔即動也<lb/>
　　　　故靜吉動凶則勿用動吉靜凶則不處動靜<lb/>
　　　　皆吉則隨遇而皆可動靜皆凶則無所逃于<lb/>
　　　　天地之間于聖人作易之旨可謂深切著明<lb/>
　　　　矣乾隆四十二年二月恭校上<lb/>
　　　　　　　總纂官<hi>臣</hi>紀昀<hi>臣</hi>陸錫熊<hi>臣</hi>孫士毅<lb/>
<pb n="2b"/>　　　　　　　總　校　官　<hi>臣</hi>　陸　費　墀<lb/>
<pb n="3a"/>易通序<lb/>
易變易也而有所謂不易者存天地之大萬物之多要<lb/>
不過乎動静兩端而已一動一静造化之所以周流而<lb/>
无窮也卦六十四文王彖之首以元亨利貞之文爻三<lb/>
百八十四周公繫之緫以用九用六之說夫竒耦七八<lb/>
也交重九六也卦畫七八不易也爻書九六變易也卦<lb/>
雖不易而中有變易是之謂亨爻雖變易而中有不易<lb/>
是之謂貞聖人作易所以盡天地萬物之理而示人以<lb/>
<pb n="3b"/>趨吉避凶之方孰有外於亨貞者乎洪範占用二貞悔<lb/>
貞郎静也悔郎動也故静吉而動凶則勿用動吉而静<lb/>
凶則不處動静皆吉則隨遇而皆可動静皆凶則無所<lb/>
逃於天地之間此聖人所以樂天知命而不憂也臣幼<lb/>
學之年受易於師渉閲三紀猶憒如也辛丑居閒盡置<lb/>
傳註觀象玩辭豁然悟曰吾夫子之心其文王周公之<lb/>
心乎何所言無毫髪之殊也文王既沒文不在兹乎甚<lb/>
矣吾衰也乆矣吾不復夢見周公夫子之歎蓋歎易也<lb/>
<pb n="4a"/>又曰下學而上達知我者其天乎是當時群弟子已未<lb/>
足以知聖人矣臣生後夫子千七百餘載豈敢自異於<lb/>
儒先以為獨能探三聖人作易之㣲㫖第以參稽卦爻<lb/>
徃來俱通如是而亨貞如是而悔吝如是而吉凶无咎<lb/>
若象若數理無不合此臣所以自信其愚也丙午之夏<lb/>
書成名之曰易通不敢自祕将以進于上庶㡬仰禆聖<lb/>
學緝熈之萬一云臣以夫謹序<lb/>
</p>

  </div>
            <div>
                <head>易通卷一</head>
    <p>
<pb n="1a"/>欽定四庫全書<lb/>
　易通卷一　　　　　　宋　趙以夫　撰<lb/>
䷀<hi>乾下乾上</hi>乾元亨利貞初九潜龍勿用九二見龍在田<lb/>
利見大人九三君子終日乾乾夕惕若厲无咎九四或<lb/>
躍在淵无咎九五飛龍在天利見大人上九亢龍有悔<lb/>
用九見群龍无首吉彖曰大哉乾元萬物資始乃統天<lb/>
雲行雨施品物流形大明終始六位時成時乘六龍以<lb/>
御天乾道變化各正性命保合太和乃利貞首出庶物<lb/>
<pb n="1b"/>萬國咸寧<lb/>
　乾為天天猶形也乾猶神也神所以使其形者也凡<lb/>
　物囿於有形必有无形者運於其間坤之於地義亦<lb/>
　如此雷風水火山澤莫不皆然釋彖贊乾曰大哉乾<lb/>
　之大也不惟萬物資乾以始天為群物之祖所以運<lb/>
　而无積者乾之所以為也故曰乃統天乾天道也主<lb/>
　爻在五元亨者五用而柔於卦為大有三四五互兊<lb/>
　澤之氣上於天行而為雲施而為雨品物賦形生意<lb/>
<pb n="2a"/>　流動離為日日為大明行乎天上終而復始乾之變<lb/>
　體也利貞者五守正不用六畫皆竒初為子二為寅<lb/>
　三為辰四為午五為申上為戌六陽之氣周流六位<lb/>
　四時以成龍陽物也六陽六龍也時而乘之以御乎<lb/>
　天中有主宰旋轉不窮乾之本體也變則雲雨大明<lb/>
　之象可得而見不變則雲雨大明之象隠乎其中何<lb/>
　者乾數九坤數六六藏於九天包地外也内卦三位<lb/>
　耦居竒中外卦三位竒居耦中乾具坎離也天降時<lb/>
<pb n="2b"/>　雨山川出雲風霆流形庶物露生日之行也有晝有<lb/>
　夜景長而夏景短而冬一寒二暑徃來不息以日言<lb/>
　之則晝夜成以嵗言之則寒暑成子寅辰午申戌為<lb/>
　陽未己卯丑亥酉為隂言陽不言隂乾兼乎坤也天<lb/>
　之大也誰其統之天之行也誰其御之此言天之助<lb/>
　用皆本乎乾也乾不可得而名自其一隂一陽變化<lb/>
　者而求之强名之曰道是道流行充塞宇宙人得之<lb/>
　以為人物得之以為物所賦者為命所受者為性隂<lb/>
<pb n="3a"/>　陽沖和之氣各全其所有一成而不易變化則為亨保<lb/>
　合則為貞此言人物之賦受皆本乎乾也人為萬物<lb/>
　之靈聖人者出類拔萃民物之宗主也首出庶物萬<lb/>
　國咸寧蓋言聖人與天為一順天徳而出寧日月照<lb/>
　而四時行雲行而雨施維天之命於穆不已文王之<lb/>
　徳之純純亦不已其是之謂歟元亨者大亨也利貞<lb/>
　者利於正也凡卦辭元亨利貞並言者皆主爻兼正<lb/>
　變二義也亨為變貞為不變<lb/>
<pb n="3b"/>象曰天行健君子以自強不息<lb/>
　健於平聲為乾乾之義健也象不言乾而言健者乾<lb/>
　不可名也天行一日一周周而復始健之至也卦本<lb/>
　三竒重三為六變動存焉是之謂行君子法之自強<lb/>
　即天行也不息即健也<lb/>
潛龍勿用陽在下也<lb/>
　一陽始生其位則子在乎水中?龍之象初陽在下<lb/>
　不可以用用則為姤小人道也<lb/>
<pb n="4a"/>見龍在田徳施普也<lb/>
　二用而柔變乾為離五之陽為龍二由下而觀五故<lb/>
　曰見龍居地之位故曰在田上應大徳之君故曰利<lb/>
　見大人同人于野指此爻也徳施普者君子同乎人<lb/>
　也<lb/>
終日乾乾反復道也<lb/>
　三用而柔變乾為兊於卦為履兊西方夕也互離日<lb/>
　也復還其剛則无互體上下皆乾故曰君子終日乾<lb/>
<pb n="4b"/>　乾夕惕若也反復道者不失其本然之剛也為履則<lb/>
　危知其危而不變焉何咎之有惕者悔之義也訟惕<lb/>
　小畜惕出夬惕號義同<lb/>
或躍在淵進無咎也<lb/>
　四以剛居隂位雖不當猶是純乾或用而柔於卦為<lb/>
　小畜二三四互兊為澤有躍而在淵之象與五合志<lb/>
　是為有孚則其進也何咎之有<lb/>
飛龍在天大人造也<lb/>
<pb n="5a"/>　五以剛居陽君道之正用之而柔變乾為離於卦為<lb/>
　大有陽為龍變則飛矣五天位故曰飛龍在天柔得<lb/>
　尊位大中指此爻也君位離明天下利見造作也乾<lb/>
　以五為主彖具亨貞二義爻但言亨<lb/>
亢龍有悔盈不可乆也<lb/>
　以剛居上下无其應所以為亢用之而柔於卦為夬<lb/>
　悔變也陽為盈盈不可乆能无變乎<lb/>
用九天徳不可為首也<lb/>
<pb n="5b"/>　九用而八老陽變為少隂蓋諸卦百九十二陽爻之<lb/>
　通例也九為剛用則為柔高明柔克天之徳也陽為<lb/>
　首變則不為首矣乾六爻皆剛不可為首變之乃吉<lb/>
　體剛而用柔也蔡墨以見群龍无首為乾之坤得其<lb/>
　義矣<lb/>
䷁<hi>坤下坤上</hi>坤元亨利牝馬之貞君子有攸徃先迷後得<lb/>
主利西南得朋東北喪朋安貞吉彖曰至哉坤元萬物<lb/>
資生乃順承天坤厚載物徳合无疆含𢎞光大品物咸<lb/>
<pb n="6a"/>亨牝馬地類行地无疆柔順利貞君子攸行先迷失道<lb/>
後順得常西南得朋乃與類行東比喪朋乃終有慶安<lb/>
貞之吉應地无疆<lb/>
　天其運乎乾之所為也地其處乎坤之所為也乾坤<lb/>
　其天地之主宰邪積氣成天其大无方積形成地其<lb/>
　大有至釋彖贊坤曰至哉坤之大所以異乎乾也萬<lb/>
　物負隂抱陽資乾以始資坤以生乾以健行坤以順<lb/>
　應故曰乃順承天載華嶽振河海若人若物周徧宇<lb/>
<pb n="6b"/>　宙无不持載坤之博厚也博厚高明同乎悠乆所以<lb/>
　與乾合徳而无疆也坤地道也主爻在二元亨者二<lb/>
　用而剛於卦為師下體變坤為坎坎為月月受日光<lb/>
　隂能承陽含𢎞光大也天氣下降陽生地中二三四<lb/>
　互震震者萬物之所自出生意萌達而條暢品物咸<lb/>
　亨也坤之變體也利貞者二守正不用牝馬之貞猶<lb/>
　言女貞以物喻之則為牝牡以人言之則為男女也<lb/>
　乾為馬坤為牝馬馬取其行静中有動也静雖有動<lb/>
<pb n="7a"/>　而失主於柔順以順為正坤之本體也君子有攸徃<lb/>
　者指六三變也先迷者上下皆坤西南坤方以隂比隂<lb/>
　於義未光故迷而失道失陽之應也後得主者三用<lb/>
　而剛下體為艮東北艮方以隂從陽有為之倡故順<lb/>
　而得常得陽之主也西南雖失道而得隂之朋以類<lb/>
　相從乃與偕行東北雖喪朋而得陽之配勞謙有終<lb/>
　乃能獲慶故皆以利言也二言牝馬之貞守柔為正<lb/>
　也三言安貞守剛為正也以剛居陽得當為安以艮<lb/>
<pb n="7b"/>　應坤得配為吉徳合无疆者地之合乎天也行地无<lb/>
　疆者坤之行乎地也應地无疆者君子之應乎地也<lb/>
　釋彖三言无疆天地人之道備矣<lb/>
象曰地勢坤君子以厚徳載物<lb/>
　坤取地勢猶乾言天行地勢愈積愈厚本乎自然順<lb/>
　之至也卦本三耦重三為六上下具焉是之謂勢君<lb/>
　子法坤之厚以厚其徳積愈厚而載愈重猶地之无<lb/>
　不持載也<lb/>
<pb n="8a"/>初六履霜堅氷至象曰履霜堅氷隂始凝也馴致其道<lb/>
至堅氷也<lb/>
　初為足隂在下履霜之象霜始凝結以漸而積必至<lb/>
　堅氷理之常也聖人於乾之初言勿用者恐其為姤<lb/>
　也於坤之初言堅氷至者憂其不能為復也魏志初<lb/>
　六履霜隂始凝也又郭京徐氏本皆无堅氷二字<lb/>
六二直方大不習无不利象曰六二之動直以方也不<lb/>
習无不利地道光也<lb/>
<pb n="8b"/>　二以柔居隂臣道之正釋彖所謂柔順利貞此也至<lb/>
　静而徳方坤之本體用之而剛則為直直以方者直<lb/>
　自方出由方而直也静而動動而生陽陽為大故曰<lb/>
　直方大習重也不習者不為重坤也地道光者陽明<lb/>
　之發見如此於卦為師臣之用剛在師為吉无不利<lb/>
　者剛中而應二五皆利也彖言亨貞二義爻但言亨<lb/>
六三含章可貞或從王事无成有終象曰含章可貞以<lb/>
時發也或從王事知光大也<lb/>
<pb n="9a"/>　剛柔相文為章三守正不用含章也可者非終於不<lb/>
　用有時而發也通變之謂事或用而剛以從王事於<lb/>
　卦為謙謙尊而光知光大也无成不必守剛但言坤<lb/>
　也有終不還其柔但為謙也為坤則與類行為謙則<lb/>
　終有慶彖之義也主爻在二彖辭又取三何哉盖二<lb/>
　用為師行師乃吉三用為謙止而能順无震主之威<lb/>
　有服民之徳坤艮皆土當位有應也此爻亦兼亨貞<lb/>
　二義<lb/>
<pb n="9b"/>六四括嚢无咎无譽象曰括嚢无咎慎不害也<lb/>
　四用而剛於卦為豫上迫乎五疑忌易生則有咎矣<lb/>
　一陽為衆隂所宗則有譽矣括嚢者戒其勿用也隂<lb/>
　為虚嚢既括則其中虚守柔敬謹不至於害何咎之<lb/>
　有然時當純隂四不為剛而為柔位雖當而志未行<lb/>
　何譽之有<lb/>
六五黄裳元吉象曰黄裳元吉文在中也<lb/>
　五用而剛於卦為比坤為裳黄者文也五者中也以<lb/>
<pb n="10a"/>　剛文柔故曰黄裳上下應之是以元吉<lb/>
上六龍戰于野其血𤣥黄象曰龍戰于野其道窮也<lb/>
　上用而剛於卦為剥隂極陽來勢所必争陽為龍地<lb/>
　上為野龍戰于野之象隂為血坤位西南為黒土居<lb/>
　中央為黄隂為陽所傷其血𤣥黄之象坤道既窮不<lb/>
　容不變也<lb/>
用六利永貞象曰用六永貞以大終也<lb/>
　用六而七老隂變為少陽盖諸卦百九十二隂爻之<lb/>
<pb n="10b"/>　通例也六為柔用則為剛沉潜剛克地之徳也隂為<lb/>
　小陽為永為大坤六爻皆柔守剛為貞乃其所利以<lb/>
　大終者體柔而用剛也二用之利繫於乾坤之後者<lb/>
　以全卦之體言之也若推之諸爻或吉或不吉或利<lb/>
　或不利則有貞悔諸例隨爻取義各不同也<lb/>
䷂<hi>震下坎上</hi>屯元亨利貞勿用有攸徃利建侯彖曰屯剛<lb/>
柔始交而難生動乎險中大亨貞雷雨之動滿盈天造<lb/>
草昧宜建侯而不寧<lb/>
<pb n="11a"/>　屯自艮來以初為主下艮以三之剛易初之柔而為<lb/>
　震上艮以上之剛易五之柔而為坎初三相易為剛<lb/>
　柔始交止變險為難生動乎險中未能出險也大亨<lb/>
　貞者夫子以變正二義釋元亨利貞也於此而大亨<lb/>
　則於卦為比屯之變體也於此而貞但守其剛不可<lb/>
　用之而有所徃屯之本體也言雖亨而為比不若但<lb/>
　守其為屯也震剛居初雷動於先坎剛居五雨動於<lb/>
　後雷先於雨所以為屯鬰結未解是為滿盈天造草<lb/>
<pb n="11b"/>　昧者世道方屯泯泯棼棼莫適攸主當此之時有徳<lb/>
　在下者宜建之以為侯不皇寧處庶可康屯濟難亦<lb/>
　猶雲雷紛紜終必沛然而下則萬物昭蘇矣草始創<lb/>
　也昧未明也震為侯國語貞屯悔豫皆利建侯皆指<lb/>
　震之陽爻為侯也<lb/>
象曰雲雷屯君子以經綸<lb/>
　雷動而雲合欲雨未雨其象為屯草昧之時君子圖<lb/>
　維萬事將以濟屯綸者合衆絲而爲之猶緯也經緯<lb/>
<pb n="12a"/>　織綜乃成布帛猶雲雷交錯乃致雨澤也<lb/>
初九磐桓利居貞利建侯象曰雖磐桓志行正也以貴<lb/>
下賤大得民也<lb/>
　磐石也桓柱也一剛在下磐之象震為木桓之象當<lb/>
　屯之時初之君子雖不為柔以比乎五然剛自二來<lb/>
　為主於下其志得行所宜守正利居貞也陽貴隂賤<lb/>
　以陽下隂上互坤為衆大得乎民利建侯也大陽也<lb/>
六二屯如邅如乘馬班如匪冦婚媾女子貞不字十年<lb/>
<pb n="12b"/>乃字象曰六二之難乘剛也十年乃字反常也<lb/>
　屯如邅如者屯結邅囘有所牽制也乘馬班如者四<lb/>
　隂不動如乘馬之分列不行也初以剛居下為卦之<lb/>
　主衆隂若可從之二近乎初顧乃不易所守者以與<lb/>
　五為正應也正應為婚媾初雖得民二視之則㓂也<lb/>
　若不為初所迫則與五親矣守柔為正女子貞也始<lb/>
　雖不字終配乎五為十年乃字十年天道小變初剛<lb/>
　若變於卦為比二五既孚乃復其常无乘剛之難矣<lb/>
<pb n="13a"/>　為比則下卦坤坤数十字育也<lb/>
六三即鹿无虞惟入于林中君子幾不如舍往吝象曰<lb/>
即鹿无虞以從禽也君子舍之往吝窮也<lb/>
　初陽動於下為禽震為決躁鹿之象也初居下而得<lb/>
　民五居君位三不從五則從初然初與三非應猶即<lb/>
　鹿而无虞人惟入於林中不知所之也震為木互艮<lb/>
　為山山中有木林之象君子見幾不如舍之用之而<lb/>
　剛於卦為既濟則當位有應矣宜往而吝安得不窮<lb/>
<pb n="13b"/>六四乘馬班如求婚媾往吉无不利象曰求而往明也<lb/>
　當屯之時四居近君之位比乎五而不從乎初故亦<lb/>
　乘馬班如然與初相應為婚媾終不能止初之求四<lb/>
　之志在乎君初求而不得亦往而為柔以孚乎五然<lb/>
　後四之心始明於卦為比安得不吉无不利者四與<lb/>
　初皆利也<lb/>
九五屯其膏小貞吉大貞㓙象曰屯其膏施未光也<lb/>
　坎為水膏也雲雷方屯膏澤不下施未光也卦本艮<lb/>
<pb n="14a"/>　下卦變震上艮未變猶是頥體剛居艮上衆柔由之<lb/>
　而得養上施光也六五守柔為正順以從上是為小<lb/>
　貞之吉易而為屯九五雖守剛為正而䧟乎險中初<lb/>
　乃得民於下是為大貞之㓙此爻當位有應而以㓙<lb/>
　言者蓋當屯之時非可以常時論聖人憂患斯世之<lb/>
　心於此可見<lb/>
上六乘馬班如泣血漣如象曰泣血漣如何可長也<lb/>
　上比乎五而逺於初故亦乗馬班如上之志雖在乎<lb/>
<pb n="14b"/>　君而初剛在下屯難未平故泣血漣如然五以剛居<lb/>
　尊初當變而為柔當此之時上之柔可以比乎五之<lb/>
　剛何泣血之有故象以何可長也斷之四馬為乘卦<lb/>
　之四隂爻皆馬也六三取其變故不言馬凢卦陰爻<lb/>
　有馬之象坤牝馬屯乘馬賁白馬是也左傳班馬注<lb/>
　以為分者分列不行之義也<lb/>
䷕<hi>坎下艮上</hi>䝉亨匪我求童䝉童䝉求我初筮告再三瀆<lb/>
瀆則不告利貞彖曰䝉山下有險險而止䝉䝉亨以亨<lb/>
<pb n="15a"/>行時中也匪我求童䝉童䝉求我志應也初筮告以剛<lb/>
中也再三瀆瀆則不告瀆䝉也䝉以養正聖功也<lb/>
　䝉自震來以二為主下震以初之剛易二之柔而為<lb/>
　坎上震以四之剛易上之柔而為艮艮為止坎為險<lb/>
　坎水自艮山而出險而猶止其泉未達蒙之時也䝉<lb/>
　亨以亨行者初剛既變行而居二於時為中也二為<lb/>
　我五為童䝉以下求上當然之理也然當䝉之時柔<lb/>
　當求剛无剛而求柔之理今五䝉而二剛非二求於<lb/>
<pb n="15b"/>　五乃五之志求於二而二應之也故曰童䝉求我匪<lb/>
　我求童䝉筮法先得内卦為初筮再得外卦為原筮<lb/>
　初筮變震為坎以剛居二且在兩柔之中剛可以告<lb/>
　柔故曰初筮告再筮若又變震為坎則五復為剛上<lb/>
　下相敵志既不應何可以告是為三瀆故上卦不為<lb/>
　坎而為艮二五交孚則不瀆矣利貞者二為主爻守<lb/>
　正不變也能養其正艮止於上也剛中者人心固有<lb/>
　之天養於其䝉則溥博淵泉而時出之至聖之功基<lb/>
<pb n="16a"/>　於是矣凢亨字繫於卦名之下皆指來卦言也凢言<lb/>
　三多於應爻取義<lb/>
象曰山下出泉䝉君子以果行育徳<lb/>
　山下之泉自巖穴而出止而未行䝉之象也果行猶<lb/>
　泉之始達育徳猶山之畜泉<lb/>
初六發䝉利用刑人用說桎梏以往吝象曰利用刑人<lb/>
以正法也<lb/>
　初柔居坎險之下䝉也耦為趾互震之木加於趾上<lb/>
<pb n="16b"/>　桎梏也初用而剛發䝉也決去其柔刑人也初耦既<lb/>
　變行而有應雖有桎梏亦無所施説桎梏也守剛得<lb/>
　當是謂正法以往者柔往則利乃不知往所謂吝也<lb/>
九二包䝉吉納婦吉子克家象曰子克家剛柔接也<lb/>
　二以剛中為䝉之主陽能包隂包䝉也五柔二剛以<lb/>
　剛接柔納婦也二者皆吉互震為長子克家之象也<lb/>
　恒之六五亦以五為婦二為夫也<lb/>
六三勿用取女見金夫不有躬无攸利象曰勿用取女<lb/>
<pb n="17a"/>行不順也<lb/>
　三以柔居陽位既不當下復乘剛女而若是何以取<lb/>
　為金夫指二也舍正應而從邪配不有其躬也何利<lb/>
　之有䝉本震下震變坎以剛居二六三乘之乃有見<lb/>
　金夫之象上震變艮六三應之乃有取女之象行不<lb/>
　順者言上不當用而為剛也故戒以勿用<lb/>
六四困䝉吝象曰困䝉之吝獨逺實也<lb/>
　以柔居隂雖為得位然當䝉之時无陽剛以發之則<lb/>
<pb n="17b"/>　困矣吝不知變也陽為實六四一爻乘承比應皆隂<lb/>
　故曰獨逺實也<lb/>
六五童䝉吉象曰童䝉之吉順以巽也<lb/>
　艮為少男五以柔居中童䝉也用之而剛於卦為渙<lb/>
　王居无咎變艮為巽四以柔順乎五五以剛巽乎四<lb/>
　君臣相孚各當其位則為童䝉之吉矣<lb/>
上九擊䝉不利為冦利禦冦象曰利用禦冦上下順也<lb/>
　䝉以二之剛為主上復以剛分其権是為冦也用之<lb/>
<pb n="18a"/>　而柔於卦為師擊去其䝉是禦㓂也不用則不利用<lb/>
　之則利上下順者變艮為坤上下五隂皆順從乎二<lb/>
　也䝉有二義天機未發寂然不動䝉之正也物欲所<lb/>
　蔽冥然罔覺䝉之昏也<lb/>
䷄<hi>乾下坎上</hi>需有孚光亨貞吉利渉大川彖曰需須也險<lb/>
在前也剛健而不陷其義不困窮矣需有孚光亨貞吉<lb/>
位乎天位以正中也利渉大川徃有功也<lb/>
　需自大壮來以五為主需者須待之義乾剛在下坎<lb/>
<pb n="18b"/>　險在前三陽自下而升未可遽進需之本體也有孚<lb/>
　者二用而柔則為既濟健體既變上與五孚不䧟乎<lb/>
　險安有困窮之理光亨者乾用而離離為日也所以<lb/>
　有孚以其能亨需之變體也以本體言之五居天位<lb/>
　守剛為貞是謂正中其吉宜也以變體言之二剛既<lb/>
　徃坎離交矣上下同心以濟天下之險難何功之不<lb/>
　可成故曰利渉大川也<lb/>
象曰雲上于天需君子以飲食宴樂<lb/>
<pb n="19a"/>　雲升天上萬物有雨澤之望君居人上天下亦望其<lb/>
　生養而安佚之人君能慰天下之望則可以享四海<lb/>
　九州之奉所謂後天下之樂而樂也<lb/>
初九需于郊利用恒无咎象曰需于郊不犯難行也利<lb/>
用恒无咎未失常也<lb/>
　郊在兊澤之上指四也初用而柔失四之應為需于<lb/>
　郊四居險下初與之敵犯乎難也若欲不犯乎難則<lb/>
　必復還其剛所謂行也柔既利用剛斯有應為得其<lb/>
<pb n="19b"/>　常何咎之有<lb/>
九二需于沙小有言終吉象曰需于沙衍在中也雖小<lb/>
有言以吉終也<lb/>
　坎中為沙二用而柔上與五孚為三所間不容不需<lb/>
　離體中虛其心寛平可以待時衍在中也進而遇間<lb/>
　不能不小有言然當位而應三何能間之終獲吉也<lb/>
九三需于泥致㓂至象曰需于泥災在外也自我致冦<lb/>
敬慎不敗也<lb/>
<pb n="20a"/>　上入坎窞為泥三用而柔失上之應需于泥也兩柔<lb/>
　相敵災在外也冦戎之來我實致之若能守剛不用<lb/>
　敬而又謹本與上應冦從何來又安至敗<lb/>
六四需于血出自穴象曰需于血順以聼也<lb/>
　需本大壮四五相易以柔變剛隂為血需于血也居<lb/>
　當其位故能順以聼之隂耦中虛有穴之象用之而<lb/>
　剛坎險既變出自穴也夫變此爻雖為臀无膚而繼<lb/>
　之以牽羊悔亡者但宜為需而不可為夬也<lb/>
<pb n="20b"/>九五需于酒食貞吉象曰酒食貞吉以中正也<lb/>
　坎為水酒食之象五位剛中為需之主天下之人待<lb/>
　之以養者也守正乃吉此爻於彖兼亨貞二義爻但<lb/>
　為貞<lb/>
上六入于穴有不速之客三人來敬之終吉象曰不速<lb/>
之客來敬之終吉雖不當位未大失也<lb/>
　上守柔不用入于穴也然三陽在下遲遲而進勢不<lb/>
　可遏而上獨與三為應未免有危用之而剛變坎為<lb/>
<pb n="21a"/>　巽恭敬以待之終可獲吉以剛居隂雖不當位未為<lb/>
　大失也<lb/>
䷅<hi>坎下乾上</hi>訟有孚窒惕中吉終凶利見大人不利涉大<lb/>
川彖曰訟上剛下險險而健訟訟有孚窒惕中吉剛來<lb/>
而得中也終凶訟不可成也利見大人尚中正也不利<lb/>
涉大川入于淵也<lb/>
　訟自遯來以二為主訟有相違之義乾剛在上坎險<lb/>
　在下中互離為言險健相值而有言所以成訟訟之<lb/>
<pb n="21b"/>　本體也二用而柔變險為順上應乎五是謂有孚二<lb/>
　五剛敵窒也動而有悔惕也所以有孚以其因窒而<lb/>
　惕故不克訟訟之變體也以本體言之二之剛自三<lb/>
　來居位得中非不為吉然以卑抗尊終必有凶故曰<lb/>
　訟不可成也以變體言之五為大人二以柔應尚乎<lb/>
　中正何利如之若不能變則剛處險中上無其應為<lb/>
　入于淵故曰不利涉大川也<lb/>
象曰天與水違行訟君子以作事謀始<lb/>
<pb n="22a"/>　天一生水其本同也天運而上水流而下其行相違<lb/>
　訟之象也人之相與其初未有不同分與毫釐天淵<lb/>
　迴隔君子作事可不謀其始哉坎水為智互離為言<lb/>
　謀也<lb/>
初六不永所事小有言終吉象曰不永所事訟不可長<lb/>
也雖小有言其辯明也<lb/>
　永剛也事變也不永所事不變為剛以敵乎四盖知<lb/>
　訟之不可長也當訟之時以柔居下為二所間不能<lb/>
<pb n="22b"/>　不小有言然有應在上其辯自明終獲吉也四互離<lb/>
　為言為明<lb/>
九二不克訟歸而逋其邑人三百户无𤯝象曰不克訟<lb/>
歸逋竄也自下訟上患至掇也<lb/>
　二五剛敵本自成訟二用而柔反成相應不能訟矣<lb/>
　始敵而終避變險為順復其本位歸而逋也坤為邑<lb/>
　三隂為三百户下不敢言上而順避之可以自全與<lb/>
　其邑人皆免於災是以无𤯝不然以卑抗尊災患之<lb/>
<pb n="23a"/>　至乃其自取彖言有孚窒惕此爻也<lb/>
六三食舊徳貞厲終吉或從王事无成象曰食舊徳從<lb/>
上吉也<lb/>
　三本與上應是上有舊徳於三也隂資陽以為養是<lb/>
　三食上之徳也位雖不當所宜守正若變為姤則危<lb/>
　矣知其危而不變焉終可獲吉順以從上也或用而<lb/>
　剛以從王事位雖得當而无其應何能免咎无成者<lb/>
　戒其不必守剛而不易也<lb/>
<pb n="23b"/>九四不克訟復即命渝安貞吉象曰復即命渝安貞不<lb/>
失也<lb/>
　四與初應本不能訟用之而柔反即五以聽命渝其<lb/>
　本志雖失乎初之應然能守柔為貞安以從君不失<lb/>
　臣道斯可獲吉於卦為渙涣有丘匪夷所思此爻之<lb/>
　變也<lb/>
九五訟元吉象曰訟元吉以中正也<lb/>
　五為聼訟之主其徳剛健居中守正是以元吉二雖<lb/>
<pb n="24a"/>　敵應中變為柔以從之彖所謂利見大人此也<lb/>
上九或錫之鞶帶終朝三褫之象曰以訟受服亦不足<lb/>
敬也<lb/>
　上與三本相應或用而柔變乾為兊雨柔相值所以<lb/>
　成訟上當位而三不當位以下訟上故上勝而三負<lb/>
　錫之鞶帶上受五之服也剛而為柔鞶帶之象天而<lb/>
　為澤錫命之象兊西為夕終朝也於卦為困之臲卼<lb/>
　復還其剛是以三褫褫解也盖以訟得服不足以起<lb/>
<pb n="24b"/>　人之敬故愧而自解之以見人之訟雖勝亦耻未有<lb/>
　不悔者也<lb/>
䷆<hi>坎下坤上</hi>師貞丈人吉无咎彖曰師衆也貞正也能以<lb/>
衆正可以王矣剛中而應行險而順以此毒天下而民<lb/>
從之吉又何咎矣<lb/>
　師自復來以二為主二之陽在中衆隂順之於外大<lb/>
　將統軍之象坎位北方將主殺伐坤在其前南征也<lb/>
　升之用見大人南征吉者用而為師也五隂耦立有<lb/>
<pb n="25a"/>　五人為伍五旅為師之象丈人者長於衆人者也師<lb/>
　有丈人以主之不宜變為柔也坤為衆二守正能以<lb/>
　正用衆則可以為王者之師矣剛居坎中上應乎五<lb/>
　坎為險坤為順兵凶器戰危事險也以至仁伐不仁<lb/>
　順也驅民於鋒鏑之下疑若毒之矣而民從之者順<lb/>
　民心之所欲也行師本有咎受君之任權有所歸動<lb/>
　罔不吉可以免咎矣丈人子夏傳作大人<lb/>
象曰地中有水師君子以容民畜衆<lb/>
<pb n="25b"/>　地中有水藏至險於至順之中不動如地流轉如水<lb/>
　師之象也水由地中行地所以容水振河海而不洩<lb/>
　地所以畜水比閭族黨州鄉以容其民伍兩卒旅師<lb/>
　軍以畜其衆君子體師之象如此<lb/>
初六師出以律否臧凶象曰師出以律失律凶也<lb/>
　律紀律也師行必從帥然後有律以隂從陽初不可<lb/>
　變也否則用之而剛於卦為臨二陽浸長上與四應<lb/>
　雖若善矣然用之行師是一師而二主安得不凶知<lb/>
<pb n="26a"/>　荘子曰有帥而不從臨孰甚焉果遇必敗彘子尸之<lb/>
九二在師中吉无咎王三錫命象曰在師中吉承天寵<lb/>
也王三錫命懐萬邦也<lb/>
　二以陽剛為師之主所謂丈人也在師之中而獲吉<lb/>
　者五能假之以權委任既專事功乃立何天之寵又<lb/>
　安有咎王三錫命者一命受服二命受爵三命受車<lb/>
　馬五歴三爻而應乎二也坤為衆為國緫師得人衆<lb/>
　安國寧王命之錫豈私於二哉錫命者五以兵權屬<lb/>
<pb n="26b"/>　之二故五為柔而二為剛也<lb/>
六三師或輿尸凶象曰師或輿尸大无功也<lb/>
　二為師之主三以柔從之升用見大人指此爻也或<lb/>
　用而剛則師有二主是為輿尸節制不一安得有功<lb/>
　所以凶也輿衆也尸主也大陽也<lb/>
六四師左次无咎象曰左次无咎未失常也<lb/>
　師尚右左次者置之不用之地四既不用下雖无應<lb/>
　然以柔從二其於常道亦未為失何咎之有當位為<lb/>
<pb n="27a"/>　坎<lb/>
六五田有禽利執言无咎長子帥師弟子輿尸貞凶象<lb/>
曰長子帥師以中行也弟子輿尸使不當也<lb/>
　五用而剛於卦為坎上下皆坎未免敵應二居地上<lb/>
　為田坎中之陽為禽五當位二不當位卑而抗尊於<lb/>
　理為逆則五執辭伐罪於勢為利何咎之有互艮言<lb/>
　也若五不用但以兵權屬之二互震為長子在師中<lb/>
　吉以中行也苟復使他爻為剛以分二之權則是弟<lb/>
<pb n="27b"/>　子輿尸不能成功使不當者非將之罪也五雖守正<lb/>
　不用而用他爻亦不免凶<lb/>
上六大君有命開國承家小人勿用象曰大君有命以<lb/>
正功也小人勿用必亂邦也<lb/>
　五曰利執言上曰大君有命是變師為比矣行師之<lb/>
　時則以權假諸人功成之後則總權歸諸己開國為<lb/>
　諸侯承家為大夫正其功而賞之也上當守柔從五<lb/>
　變則為後夫凶亂之道也故戒以勿用<lb/>
<pb n="28a"/>䷇<hi>坤下坎上</hi>比吉原筮元永貞无咎不寧方來後夫凶彖<lb/>
曰比吉也比輔也下順從也原筮元永貞无咎以剛中<lb/>
也不寧方來上下應也後夫凶其道窮也<lb/>
　比自剥來以五為主剛居天位為衆所輔是之謂比<lb/>
　下皆順從是以獲吉凡卦以内卦為初筮外卦為原<lb/>
　筮䝉本震以初之剛易二之柔故曰初筮比本剥以<lb/>
　上之剛易五之柔故曰原筮二卦之彖皆言以剛中<lb/>
　者以剛居二五具在兩柔之中也元永貞者五為卦<lb/>
<pb n="28b"/>　之主守剛為正當位有應吉又何咎不寧方來者比<lb/>
　既有主天下之民林林揔揔不能自安方且即我而<lb/>
　求安一陽居尊上下五隂皆來應之也後夫者夫陽<lb/>
　也上居卦外為後若用而剛則不比乎五其道既窮<lb/>
　安得不凶原再也原廟原蠶皆再義也<lb/>
象曰地上有水比先王以建萬國親諸侯<lb/>
　地上之水支流必入於江河江河必朝宗于海諸侯<lb/>
　者萬國之君也率土之濱莫非王臣以厥臣達王惟<lb/>
<pb n="29a"/>　邦君建萬國親諸侯所以合比之勢也大象舉先王<lb/>
　者七比豫觀噬嗑復无妄渙是皆古先王之事聖人<lb/>
　設象稽之以為騐者也<lb/>
初六有孚比之无咎有孚盈缶終來有它吉象曰比之<lb/>
初六有它吉也<lb/>
　諸卦多以應爻為孚此卦以五為主諸爻皆徃比之<lb/>
　為孚也初在卦下同衆隂以比乎五何咎之有用之<lb/>
　而剛於卦為屯陽為盈坤土為缶變坤為震虛而實<lb/>
<pb n="29b"/>　之盈缶之象初既為陽四來應之是亦有孚則吉不<lb/>
　在比而在屯矣故曰終來有它吉屯之初九利建侯<lb/>
　大得民者即此爻之用也它之一辭聖人為世變慮<lb/>
　深矣<lb/>
六二比之自内貞吉象曰比之自内不自失也<lb/>
　二以柔居隂與五相應自内比外守正則吉若用而<lb/>
　剛是自失其本然之柔而與五為敵矣<lb/>
六三比之匪人象曰比之匪人不亦傷乎<lb/>
<pb n="30a"/>　三用而剛於卦為蹇當比之時群隂皆應乎五三獨<lb/>
　變剛使上之柔下比乎我所謂比之匪人蹇之不利<lb/>
　東北正此爻也<lb/>
六四外比之貞吉象曰外比於賢以從上也<lb/>
　五在四外四上比五守正則吉五位剛中賢君也萃<lb/>
　之利見大人亨者用為比也<lb/>
九五顯比王用三驅失前禽邑人不誡吉象曰顯比之<lb/>
吉位正中也舍逆取順失前禽也邑人不誡上使中也<lb/>
<pb n="30b"/>　五居天位守正得中其徳剛明天下從之顯比之象<lb/>
　也用三驅者虞人萊田百步而為一表凡為三表毎<lb/>
　驅至表而止驅之至三獵事乃畢二居地上為田故<lb/>
　取田獵之義師以剛居二為逆比以柔居二為順師<lb/>
　之五變柔為剛於卦為坎二五剛敵則為田有禽比<lb/>
　之五以剛居尊二但守其柔則為田无禽反師為比<lb/>
　是舍逆取順无復有禽在前矣坤為邑二在坤中邑<lb/>
　人也本與五孚不勞告誡惟上所使其吉宜也<lb/>
<pb n="31a"/>上六比之无首凶象曰比之无首无所終也<lb/>
　比之者上以柔比乎五也无首者不可為陽也用之<lb/>
　而剛則為後夫故聖人戒以无之一字知其終之必<lb/>
　凶也<lb/>
䷈<hi>乾下巽上</hi>小畜亨宻雲不雨自我西郊彖曰小畜柔得<lb/>
位而上下應之曰小畜健而巽剛中而志行乃亨宻雲<lb/>
不雨尚徃也自我西郊施未行也<lb/>
　小畜自夬來以四為主未為小畜猶是大有五柔居<lb/>
<pb n="31b"/>　尊上下皆應乎五易而為小畜四柔得位上下皆應<lb/>
　乎四隂小陽大以小畜大故曰小畜乾之三陽自下<lb/>
　而進巽以一隂當乎其前下健上巽所以能畜五剛<lb/>
　居中柔來居四臣比乎君其志得行故曰乃亨宻雲<lb/>
　不雨者二三四互兊在乾之上澤之氣上於天隂雲<lb/>
　欲雨巽為風自兊方而來吹使離之也變為純乾則<lb/>
　天徳周流矣自我西郊者凡風起自北東南皆能有<lb/>
　雨惟正西則无雨縱有㣲雨不能潤物尚徃者宜變<lb/>
<pb n="32a"/>　小畜為乾也施未行者不當易大有為小畜也文王<lb/>
　三分天下有其二顯于西土而澤未及乎天下其小<lb/>
　畜之時乎凡一隂之卦皆言變小畜有當變之義而<lb/>
　不言者文王有君民之大徳而懐事君之小心聖人<lb/>
　之情見乎辭也自我指四主爻也<lb/>
象曰風行天上小畜君子以懿文徳<lb/>
　風行天上因雲乃見其聚也為章于天其散也太虛<lb/>
　清明聚而必散故曰小畜君子和順積中而英華發<lb/>
<pb n="32b"/>　外是特見其小者耳若夫大徳周流與天為一則不<lb/>
　可得而形容矣<lb/>
初九復自道何其咎吉象曰復自道其義吉也<lb/>
　初以剛居陽為當其位復自道者不變其本然之剛<lb/>
　也上與四應何咎之有理應吉也巽變小畜利武人<lb/>
　之貞此爻也<lb/>
九二牽復吉象曰牽復在中亦不自失也<lb/>
　二用而柔於卦為家人利女貞此爻也牽柔道也柔<lb/>
<pb n="33a"/>　自外來復其本位得中而應所以為吉不自失者初<lb/>
　既當位二亦不失其本然之柔也<lb/>
九三輿說輻夫妻反目象曰夫妻反目不能正室也<lb/>
　離為輿三在互離之下輻也變剛為柔說輻也與上<lb/>
　相應為夫妻夫柔妻剛必至反目不能正室者三上<lb/>
　俱不當位也於卦為中孚肖離有目之象<lb/>
六四有孚血去惕出无咎象曰有孚惕出上合志也<lb/>
　四柔五剛是為有孚即彖所謂剛應而志行也隂為<lb/>
<pb n="33b"/>　血悔為惕四五相易復還大有則血去惕出矣上合<lb/>
　志者柔得尊位而剛應之何咎之有<lb/>
九五有孚攣如富以其鄰象曰有孚攣如不獨富也<lb/>
　五剛四柔君臣相孚固結而不可解攣如也巽為手<lb/>
　為䋲攣如之象陽為富與四為鄰隂受陽之施則四<lb/>
　變柔為剛於卦為純乾不獨五之富也於四而言變<lb/>
　為大有於五而言變為乾皆以君位為主也<lb/>
上九既雨既處尚徳載婦貞厲月㡬望君子征凶象曰<lb/>
<pb n="34a"/>既雨既處徳積載也君子征凶有所疑也<lb/>
　上用而柔變巽為坎既雨也以柔居隂得其所安既<lb/>
　處也徳指剛爻言也三五皆剛徳積也上配三乘五<lb/>
　尚而復載也三四五互離為車柔在其上載婦也貞<lb/>
　厲者守剛為貞變則必危知其危則不變矣以本體<lb/>
　言之巽納辛為生魄明不盈月㡬望也陽為君子雖<lb/>
　不當位未為大失徃而為柔則居可疑之地其凶宜<lb/>
　也<lb/>
<pb n="34b"/>䷉<hi>兊下乾上</hi>履虎尾不咥人亨彖曰履柔履剛也説而應<lb/>
乎乾是以履虎尾不咥人亨剛中正履帝位而不疚光<lb/>
明也<lb/>
　履自姤來以三為主未為履時猶是同人同人以柔<lb/>
　居二有五之應履以柔居三履四之剛上卦乾三陽<lb/>
　為寅虎之相也上為首則四為尾三履其後其體既<lb/>
　柔位復不當必為所噬履之本體也下兊為説以說<lb/>
　應乾則將變為純乾同體皆剛又復誰噬履虎尾不<lb/>
<pb n="35a"/>　咥人而繫之以亨者履之變體也既變為乾九五剛<lb/>
　中守正尊履帝位而不疚者无六三之隂間於其中<lb/>
　六爻皆剛渾然天體所以光明也<lb/>
象曰上天下澤履君子以辯上下定民志<lb/>
　上天下澤何取乎履大澤浩渺與天相連若无上下<lb/>
　之分實有天淵之間君之於民雖同類也而上下之<lb/>
　分截然如天淵之不可紊若非明辯則莫知所尊民<lb/>
　志何自而定禮所以别嫌明㣲而使民各安其分也<lb/>
<pb n="35b"/>　互離居上下之間故曰辯<lb/>
初九素履徃无咎象曰素履之徃獨行願也<lb/>
　初爻為足不變其本然之剛素履也用之而柔則剛<lb/>
　徃矣上與四應何咎之有獨行願者居履之初變而<lb/>
　有孚其志行矣<lb/>
九二履道坦坦幽人貞吉象曰幽人貞吉中不自亂也<lb/>
　二用而柔上與五應无妄之不耕穫不菑畬者此爻<lb/>
　也變兑為震震為大塗以柔居隂當位而安履道坦<lb/>
<pb n="36a"/>　坦也幽人貞者守柔為正也柔應乎剛既得中道而<lb/>
　不能自亂所以為吉<lb/>
六三眇能視跛能履履虎尾咥人凶武人為于大君象<lb/>
曰𦕈能視不足以有明也跛能履不足以與行也咥人<lb/>
之凶位不當也武人為于大君志剛也<lb/>
　三以柔居陽近闚乎四視失其當𦕈之象也隨四之<lb/>
　剛履失其當跛之象也𦕈而視何足為明跛而履何<lb/>
　足以行盖變姤為履居既失位所以取咥人之凶用<lb/>
<pb n="36b"/>　之而剛是謂武人大君者五剛居尊也五之君欲率<lb/>
　衆剛以決三之柔三以説應乾志順乎剛則將變為<lb/>
　純乾是為大君而用武也彖言不咥人亨指此爻之<lb/>
　變也為去聲<lb/>
九四履虎尾愬愬終吉象曰愬愬終吉志行也<lb/>
　四居乾之下為虎尾失位无應三履其後未見其吉<lb/>
　用之而柔變乾為巽二三四互震愬愬者巽順震懼<lb/>
　之貎於卦為中孚與五相合行而得志所以終吉<lb/>
<pb n="37a"/>九五夬履貞厲象曰夬履貞厲位正當也<lb/>
　夬決也九五之君率衆剛以決六三之柔所冝守剛<lb/>
　為貞若變為睽則危知其危而不變焉三之柔終決<lb/>
　去而為純乾則履帝位而不疚矣位正當者以剛居<lb/>
　陽也<lb/>
上九視履考祥其旋元吉象曰元吉在上大有慶也<lb/>
　眇能視跛能履三也上與之應於視履之間考其休<lb/>
　祥則知三之必凶反觀諸身以剛居上有自然之元<lb/>
<pb n="37b"/>　吉旋反也大陽也為陽不變則有慶變則為兊之未<lb/>
　光矣<lb/>
　<lb/>
　<lb/>
　<lb/>
　<lb/>
　<lb/>
　易通卷一<lb/>
</p>

  </div>
            <div>
                <head>易通卷二</head>
    <p>
<pb n="1a"/>欽定四庫全書<lb/>
　易通卷二　　　　　　宋　趙以夫　撰<lb/>
䷊<hi>乾下坤上</hi>泰小徃大來吉亨彖曰泰小徃大來吉亨則<lb/>
是大地交而萬物通也上下交而其志同也内陽而外<lb/>
隂内健而外順内君子而外小人君子道長小人道消<lb/>
也<lb/>
　泰自坤來以三為主未為泰時猶是臨體六三為隂<lb/>
　小也既變為泰九三為陽大也隂消陽長小徃大來<lb/>
<pb n="1b"/>　也當位而應所以為吉臨進而泰是之謂亨天本居<lb/>
　上地本居下今天氣下降地氣上騰四可與三通而<lb/>
　為出乎震三可與四通而為說乎兊天地交而萬物<lb/>
　通也五居君位宜剛而柔降心以接其臣二居臣位<lb/>
　宜柔而剛直道以事其君上下交而其志同也三陽<lb/>
　為寅春氣既應轉嚴凝而為温厚而内陽而外隂天<lb/>
　道之泰也三為主爻互震木在坤土之中生意條達<lb/>
　内健而外順地道之泰也君子在内陽剛日進小人<lb/>
<pb n="2a"/>　在外隂柔日退君子道長小人道消人道之泰也則<lb/>
　是云者因小徃大來之義以明三才雖異而陽進隂<lb/>
　退之吉則同也凡亨字繋於卦名之下皆指來卦而<lb/>
　言泰之亨繫於小徃大來吉之下何也蓋小徃大來<lb/>
　正言來卦之義文王於泰之彖辭發其例孔子又於<lb/>
　賁之釋彖申言之曰柔來而文剛故亨他卦可以類<lb/>
　推矣<lb/>
象曰天地交泰后以財成天地之道輔相天地之宜以<lb/>
<pb n="2b"/>左右民<lb/>
　天之氣下交乎地地之氣上交乎天所以為泰泰者<lb/>
　通也乾下坤上互震兊於中爻日中星鳥以殷仲春<lb/>
　宵中星虚以殷仲秋隂陽適平无過不及財成天地<lb/>
　之道也寅賓出日平秩東作寅餞納日平秩西成春<lb/>
　耕秋歛咸遂其生輔相天地之宜也春則厥民析秋<lb/>
　則厥民夷正之直之輔之翼之以左右民也泰為孟<lb/>
　春而震兊居一卦之中寅為嵗首而卯酉在二分之<lb/>
<pb n="3a"/>　月聖人因天地交泰而發明財成輔相左右之義也<lb/>
初九拔茅茹以其彚征吉象曰拔茅征吉志在外也<lb/>
　初用而柔茅柔草也茹茅之膚也地中生木柔以時<lb/>
　升秀拔而出也然初當泰長之時不宜為柔彚者三<lb/>
　陽同類也征者復還其剛則柔徃矣當位有應何吉<lb/>
　如之志在外者心乎四之孚也升之初六允升大吉<lb/>
　用為此爻也茅茹與蘆茹竹茹義同<lb/>
九二包荒用馮河不遐遺朋亡得尚于中行象曰包荒<lb/>
<pb n="3b"/>得尚于中行以光大也<lb/>
　當泰之時乾陽在下坤隂在上坤地廣袤有荒之象<lb/>
　天包乎地包荒也二居乾中用之而柔互坎在前馮<lb/>
　河之象失五之應則遐遺矣失陽之類則朋亡矣復<lb/>
　還其剛則遐不遺朋不亡六五之君乃以柔應之得<lb/>
　尚于中行也光大者以陽爻言為泰而不為明夷也<lb/>
九三无平不陂无徃不復艱貞无咎勿恤其孚于食有<lb/>
福象曰无徃不復天地際也<lb/>
<pb n="4a"/>　三以剛居陽當位平也若用而柔安者必危无平不<lb/>
　陂也三既為陽小者徃矣若又為隂盈者必虚无徃<lb/>
　不復也惟艱難守正則可免咎勿恤不必憂也其孚<lb/>
　上應之也隂資陽以為養于食有福也三與四天地<lb/>
　之際也隂陽消長當於其際觀之<lb/>
六四翩翩不富以其鄰不戒以孚象曰翩翩不富皆失<lb/>
實也不戒以孚中心願也<lb/>
　陽為富為實上三爻皆隂有翩翩不富皆失實之象<lb/>
<pb n="4b"/>　五與四為剛則上迫乎隂柔之五故鄰戒之今不為<lb/>
　剛而但為柔則鄰不戒之矣下有初之應而上不為<lb/>
　君所忌中心願者五之志得也<lb/>
六五帝乙歸妹以祉元吉象曰以祉元吉中以行願也<lb/>
　五互震二互兊震為長男兊為少女歸妹之象然五<lb/>
　柔二剛於位未當五君位也用之而剛四以柔上配<lb/>
　之帝乙歸妹也隂承乎陽受君之福以祉也得中而<lb/>
　行適其所願吉孰大焉帝乙商之賢君也<lb/>
<pb n="5a"/>上六城復于隍勿用師自邑告命貞吝象曰城復于隍<lb/>
其命亂也<lb/>
　上用而剛變坤為艮山在地之上城也二三四互兊<lb/>
　澤在山之下城復于隍也當泰之時三陽在内上當<lb/>
　順以從之今乃變爲剛以與之敵失位无應其命既<lb/>
　亂勢何能乆猶城之危必復于隍也上本坤為衆師<lb/>
　也居卦之外邑也勿用師自邑告命者上自告其邑<lb/>
　人但當為柔以孚乎三不可為剛以臨乎五也貞吝<lb/>
<pb n="5b"/>　者守剛為正不還其柔吝也<lb/>
䷋<hi>坤下乾上</hi>否之匪人不利君子貞大徃小來彖曰否之<lb/>
匪人不利君子貞大徃小來則是天地不交而萬物不<lb/>
通也上下不交而天下无邦也内隂而外陽内柔而外剛<lb/>
内小人而外君子小人道長君子道消也<lb/>
　否自乾來以三為主未為否時猶是遯體九三為陽<lb/>
　大也既變為否六三為隂小也陽消隂長大徃小來<lb/>
　也否之時用非其人不利於君子之守正者盖變剛<lb/>
<pb n="6a"/>　為柔則小人用事三之君子不能安其位矣天穹然<lb/>
　於上地隤然於下天氣不降地氣不騰四不得與三<lb/>
　通而不能齊乎巽三不得與四通而不能成乎艮天<lb/>
　地不交而萬物不通也剛不下交<hi>闕</hi>
<pb n="7a"/>　<lb/>
　<lb/>
初六㧞茅茹以其彚貞吉亨象曰㧞茅貞吉志在君也<lb/>
　初柔在下故亦曰茅以其彚三隂同類也貞吉不變<lb/>
　而吉也志在君者九五休否之主在上初欲從之也<lb/>
　亨者用之而剛於卦為无妄剛自外來而為主於内<lb/>
　此爻也<lb/>
六二包承小人吉大人否亨象曰大人否亨不亂羣也<lb/>
<pb n="7b"/>　五以剛下包乎二二以柔上承乎五故曰包承小人<lb/>
　隂也不變則為柔而與五應故吉大人陽也變則為<lb/>
　剛而與五敵故否亨者復還其柔則三隂同類各得<lb/>
　其應所謂不亂羣也<lb/>
六三包羞象曰包羞位不當也<lb/>
　二為否之主連羣隂而進將以剥乎陽然三陽在上<lb/>
　其朋尚盛三居不當位為陽所包亦可羞也此言小<lb/>
　人引類以傾君子君子居高位方且包容之彼小人<lb/>
<pb n="8a"/>　者宜自知所愧哉若用而剛則居當其位為遯之畜<lb/>
　臣妾吉矣<lb/>
九四有命无咎疇離祉象曰有命无咎志行也<lb/>
　四用而柔於卦為觀當否之時四居大臣之位播告<lb/>
　王命達於在下之羣隂其志得行何咎之有群隂亦<lb/>
　上朋乎四以觀中正之君並受其福疇有離乎祉之<lb/>
　外者疇誰也離違也祉福也<lb/>
九五休否大人吉其亡其亡繫于苞桑象曰大人之吉<lb/>
<pb n="8b"/>位正當也<lb/>
　休美也五剛居尊守正不變於位為當能新美天下<lb/>
　之否為大人則吉也用之而柔變乾為離中虚於木<lb/>
　為科上槁槁桑中空上有方苞之條桑本柔木方苞<lb/>
　之桑尤其柔者也當否之時以剛居上猶恐未能休<lb/>
　否况復變而為柔下无其應安得不危其亡其亡重<lb/>
　言喪邦之易猶方苞之桑而繫以為固何可乆也<lb/>
上九傾否先否後喜象曰否終則傾何可長也<lb/>
<pb n="9a"/>　上用而柔變乾為兊於卦為萃否極則傾无終否之<lb/>
　理順以從五則轉否而喜矣當否之時五為大人上<lb/>
　豈宜長守其剛而不知變也<lb/>
䷌<hi>離下乾上</hi>同人于野亨利涉大川利君子貞彖曰同人<lb/>
柔得位得中而應乎乾曰同人同人曰同人于野亨利<lb/>
涉大川乾行也文明以健中正而應君子正也唯君子<lb/>
爲能通天下之志<lb/>
　同人自姤來以二為主二以柔居隂得位得中上應<lb/>
<pb n="9b"/>　乎五五居乾體之中乾天也天生烝民賦形肖貌均<lb/>
　氣同體故曰同人同人曰者申言天人无間之義也<lb/>
　二爻為地地上為野亨者二用而剛變為純乾人與<lb/>
　天一同人之變體也二復為柔在地之位居離之中<lb/>
　離中虚有舟之象二三四互巽為風舟而得風涉川<lb/>
　則利下乾變離是謂乾行君臣同心何向不濟離為<lb/>
　文明乾為健文明則粲然相接健則純亦不已五以<lb/>
　剛居中守正不變下與二應利君子貞也君子得同<lb/>
<pb n="10a"/>　人之道已與人一於天下之志无所不通凡欲夀欲<lb/>
　富欲安欲逸者皆有以適其願非君子孰能之同人<lb/>
　之本體也<lb/>
象曰天與火同人君子以類族辨物<lb/>
　天居上火炎上人首居上自然之同也中國夷狄類<lb/>
　族不同而首之居上則同譬諸草木雖有區别而生<lb/>
　意向上莫不皆同君子以人之類族而辨乎物則可<lb/>
　以知大同之道矣<lb/>
<pb n="10b"/>初九同人于門无咎象曰出門同人又誰咎也<lb/>
　初用而柔變離為艮艮為門關四在其上初與之應<lb/>
　出門同人何咎之有<lb/>
六二同人于宗吝象曰同人于宗吝道也<lb/>
　二用而剛六爻皆陽同於其宗是為純乾不還其柔<lb/>
　雖謂之吝揆之於道則當然也<lb/>
九三伏戎于莽升其高陵三嵗不興象曰伏戎于莽敵<lb/>
剛也三嵗不興安行也<lb/>
<pb n="11a"/>　離為戈兵戎也三互巽為木莽也伏戎于莽與上非<lb/>
　應剛相敵也若用而柔於卦為无妄互艮為山髙陵<lb/>
　也升其高陵與上相應至三嵗之乆而㓂戎不興不<lb/>
　為敵而為同矣安行者行將安之言不可復還為剛<lb/>
　也无妄六三邑人之災變為同人也<lb/>
九四乗其墉弗克攻吉象曰乗其墉義弗克也其吉則<lb/>
困而反則也<lb/>
　下卦離中虚外堅有墉之象四乗其上與初為敵初<lb/>
<pb n="11b"/>　當位而四不當位則其困在四矣用之而柔弗與初<lb/>
　敵上順乎五所以為吉是謂困而反則也<lb/>
九五同人先號咷而後笑大師克相遇象曰同人之先<lb/>
以中直也大師相遇言相克也<lb/>
　同人之先為姤二五居中以剛相直是以號咷姤之<lb/>
　後為同人五剛二柔相孚而喜是以笑也以剛敵剛<lb/>
　大師相克也以柔應剛大師相遇也相克故號咷相<lb/>
　遇故笑不言其始之異為可悲无以見其終之同為<lb/>
<pb n="12a"/>　可喜彖言中正而應此爻也<lb/>
上九同人于郊无悔象曰同人于郊志未得也<lb/>
　上用而柔變乾為兊兊為澤郊在澤外近比乎五同<lb/>
　人于郊也无悔者當位有應不必復還其剛也志未<lb/>
　得者本不相應其心不快是以貴乎變也<lb/>
䷍<hi>乾下離上</hi>大有元亨彖曰大有柔得尊位大中而上下<lb/>
應之曰大有其徳剛健而文明應乎天而時行是以元<lb/>
亨<lb/>
<pb n="12b"/>　大有自夬來以五為主柔得尊位大中者五君位居<lb/>
　衆陽之中也上下五剛應乎一柔所有者大也下乾<lb/>
　上離内剛健而外文明大有之本體也上爻為天五<lb/>
　以柔順之應乎天也五用而剛乃純乎天與時偕行<lb/>
　大有之變體也卦无它辭惟言元亨者人君以柔制<lb/>
　剛雖可以有天下非所以運天下必用為純乾乃得<lb/>
　君道之正故曰是以元亨也<lb/>
象曰火在天上大有君子以遏惡揚善順天休命<lb/>
<pb n="13a"/>　離在乾上大明當天物无不照大有之義也陽主善<lb/>
　隂主惡火在天上則陽盛而隂消矣人君以明居上<lb/>
　凡天下之善惡皆无所遁善者顯揚之惡者遏止之<lb/>
　上天之命不過如此代天而行是謂順天之休命也<lb/>
初九无交害匪咎艱則无咎象曰大有初九无交害也<lb/>
　初用而柔應四為交而戒以无交者大有之時柔得<lb/>
　尊位初乃用九不從乎五必至於害匪咎者本非有<lb/>
　咎變柔以交四則為害而有咎矣惟當艱以守之上<lb/>
<pb n="13b"/>　孚乎五則可免咎故鼎之初欲變為大有也<lb/>
九二大車以載有攸徃无咎象曰大車以載積中不敗<lb/>
也<lb/>
　二用而柔變乾為離離為車上下皆離大車以載也<lb/>
　復還其剛則柔徃矣虛而實之是有物以積乎車之<lb/>
　中上與五應守剛不敗何咎之有<lb/>
九三公用亨于天子小人弗克象曰公用亨于天子小<lb/>
人害也<lb/>
<pb n="14a"/>　卦本夬五上相易而為大有五為君位是公用亨于<lb/>
　天子也五以柔居尊三為臣位但當同衆剛以應乎<lb/>
　五若用而柔是為暌之小人適以害治必不能從乎<lb/>
　君矣暌小事吉亦欲用為大有也凡爻辭言公者皆<lb/>
　指五也<lb/>
九四匪其彭无咎象曰匪其彭无咎明辯晢也<lb/>
　四用而柔於卦為大畜當大有之時諸爻皆以剛應<lb/>
　乎五四獨不然何也盖四居大臣之位衆剛並進上<lb/>
<pb n="14b"/>　迫乎五其勢太盛彭盛也匪其彭者勿居其盛然後<lb/>
　免咎也明哲保身其四之謂歟<lb/>
六五厥孚交如威如吉象曰厥孚交如信以發志也威<lb/>
如之吉易而无備也<lb/>
　柔得尊位大中而上下應之厥孚交如也厥孚者指<lb/>
　諸爻交孚乎五以諸爻之信而發五之志也然世當<lb/>
　大有治極文明寛裕温柔雖足以有容非發强剛毅<lb/>
　不足以有執五用而剛於卦為乾剛健中正當位而<lb/>
<pb n="15a"/>　安威權自出有不可犯之勢何以備為威如之吉也<lb/>
　彖辭所謂元亨者此也易中言易者三皆指當位也<lb/>
上九自天祐之吉无不利象曰大有上吉自天祐也<lb/>
　卦本夬五剛上柔易為大有上天位也五君位也柔<lb/>
　從乎剛君之尊天也上孚乎五天之祐君也是謂上<lb/>
　吉皇天眷命奄有四海為天下君何不利之有<lb/>
䷎<hi>艮下坤上</hi>謙亨君子有終彖曰謙亨天道下濟而光明<lb/>
地道卑而上行天道虧盈而益謙地道變盈而流謙鬼<lb/>
<pb n="15b"/>神害盈而福謙人道惡盈而好謙謙尊而光卑而不可<lb/>
踰君子之終也<lb/>
　謙自復來以三為主未為謙時猶是師體師以剛居<lb/>
　二行師乃吉謙以剛居三勞而有終故坤之彖曰元<lb/>
　亨者二用為師也又曰君子有攸徃者三用為謙也<lb/>
　亨者指來卦言也確然在上天也一陽退而居三為<lb/>
　艮互坎天道下濟而光明也隤然在下地也一陽進而<lb/>
　居三變震為艮地道卑而上行也一陽在上為剝今<lb/>
<pb n="16a"/>　乃上為隂而三為陽虧盈而益謙也一陽在下為復<lb/>
　今乃初為隂而三為陽變盈而流謙也三互坎為月<lb/>
　月之魄至坤而盡鬼也月之明自震而生神也萬物<lb/>
　終始乎艮艮為下弦明魄中分兼鬼神之義艮在坤<lb/>
　上盈不可乆艮在坤下勞而有終鬼神害盈而福謙<lb/>
　也以剛居四於卦為豫未免致疑以剛居三於卦為<lb/>
　謙可以獲吉人道惡盈而好謙也三在艮之上尊而<lb/>
　光也三在坤之下卑而不可踰也君子之終止乎剛<lb/>
<pb n="16b"/>　也坤之君子攸行乃終有慶用為謙也<lb/>
象曰地中有山謙君子以裒多益寡稱物平施<lb/>
　地中有山髙而處下謙之象也以已下人而不自高<lb/>
　以善與人而不自有取己之有餘以増人之不足稱<lb/>
　物而施適平而止謙之道上坤下艮互坎於中水中<lb/>
　之山也天下之平无過乎水平者水停之盛稱物之<lb/>
　則也陽為施<lb/>
初六謙謙君子用涉大川吉象曰謙謙君子卑以自牧<lb/>
<pb n="17a"/>也<lb/>
　三在坤下卑而不可踰也初用而剛又在其下卑遜<lb/>
　自守謙而益謙君子之徳也互坎在前當位而應吉<lb/>
　之道也<lb/>
六二鳴謙貞吉象曰鳴謙貞吉中心得也<lb/>
　二用而剛於卦為升陽能倡鳴謙也守剛為貞五以<lb/>
　柔應之中心相孚得其所願其吉宜也<lb/>
九三勞謙君子有終吉象曰勞謙君子萬民服也<lb/>
<pb n="17b"/>　三為卦之主以剛居陽屈於三隂之下謙而不憚其<lb/>
　勞也互體坎為勞卦謙至於勞人之所難惟君子秉<lb/>
　心之剛乃能終乆不變所以吉也一陽五隂上下從<lb/>
　之萬民服也<lb/>
六四无不利撝謙象曰无不利撝謙不違則也<lb/>
　四以柔居隂於位為當雖无初之應而下宗乎三无<lb/>
　不利者三四皆利也撝字從手以柔接剛有撝之義<lb/>
　不違則者能守柔以從乎三不為剛以迫乎五也小<lb/>
<pb n="18a"/>　過九四勿用永貞者欲其變為謙也<lb/>
六五不富以其鄰利用侵伐无不利象曰利用侵伐征<lb/>
不服也<lb/>
　陽為富不富不為陽也四與上五之鄰也不富以其<lb/>
　鄰者五但為柔而四上亦不為剛皆從乎三也利用<lb/>
　侵伐者五用而剛居當其位權自上出三終變為柔<lb/>
　以從之於卦為比所謂大蹇朋來是也不服者指三<lb/>
　為剛以敵五也所以征之无不利者上宜為剛三宜<lb/>
<pb n="18b"/>　為柔也<lb/>
上六鳴謙利用行師征邑國象曰鳴謙志未得也可用<lb/>
行師征邑國也<lb/>
　上用而剛於卦為艮陽能倡鳴謙也上下敵應志未<lb/>
　得也利用者復還其柔以三為主則可行師矣一剛<lb/>
　五柔有師之義邑國坤也<lb/>
䷏<hi>坤下震上</hi>豫利建侯行師彖曰豫剛應而志行順以動<lb/>
豫豫順以動故天地如之而况建侯行師乎天地以順<lb/>
<pb n="19a"/>動故日月不過而四時不忒聖人以順動則刑罰清而<lb/>
民服豫之時義大矣哉<lb/>
　豫自剥來以四為主未為豫時猶是比體四五相易<lb/>
　君臣交孚其志得行坤順而震動以順而動所以為<lb/>
　豫一陽天氣也動乎地上生意流行萬物發育和之<lb/>
　至也震為侯坤為衆一陽統五隂利建侯行師也以<lb/>
　和致和天地且不能違而况於人乎天秉陽地秉隂<lb/>
　播五行於四時和而后月生互坎為月受日之光三<lb/>
<pb n="19b"/>　日生明載魄於庚震納庚也月窮為晦蔵明於乙坤<lb/>
　納乙也日月不過而四時不忒也震為威在坤上互<lb/>
　艮於中威止於上衆止於下刑罰清而民服也時當<lb/>
　春和推廣天地好生之徳此豫之時義所以為大也<lb/>
象曰雷出地奮豫先王以作樂崇徳殷薦之上帝以配<lb/>
祖考<lb/>
　震雷出於坤地之上奮而有聲驚蟄之候勾萌甲拆<lb/>
　萬物和暢豫之象也震為聲樂也互坎為黄鍾黄鍾<lb/>
<pb n="20a"/>　下生林鍾林鍾上生太蔟坤在下互艮在其上也黄<lb/>
　鍾天統林鍾地統太蔟人統三統相通律吕諧和樂<lb/>
　之成也美盛徳之形容以其成功告於神明萬物本<lb/>
　乎天人本乎祖所以郊祀明堂以祖考配上帝也帝<lb/>
　出乎震艮為門闕宗廟之象<lb/>
初六鳴豫凶象曰初六鳴豫志窮凶也<lb/>
　初用而剛於卦為震陽能倡鳴豫也上下敵應其志<lb/>
　則窮凶可知已<lb/>
<pb n="20b"/>六二介于石不終日貞吉象曰不終日貞吉以中正也<lb/>
　二用而剛處險之中屹然不移介于石也互離為日<lb/>
　復還其柔離體既變不終日也當豫之時四以一剛<lb/>
　為卦之主上下應之二居中守正所以獲吉解之利<lb/>
　西南者用為此爻也<lb/>
六三盱豫悔遲有悔象曰盱豫有悔位不當也<lb/>
　盱仰視也三无上之應而視四以為豫悔遲者遲囘<lb/>
　熟視而不即變也位既不當是以貴乎有悔若用而<lb/>
<pb n="21a"/>　剛於卦為小過則當位有應矣<lb/>
九四由豫大有得勿疑朋盍簮象曰由豫大有得志大<lb/>
行也<lb/>
　四居大臣之位為豫之主四方大和由我而致剛應<lb/>
　志行大有得也然位迫乎五權盛衆從易以致疑若<lb/>
　以社稷為心勿以致疑何事不濟伊周之事業是已<lb/>
　衆柔為髪一剛貫其中髪之有簮也安有髪之柔順<lb/>
　而不從簮乎處豫之時與坤不同若坤之四則不敢<lb/>
<pb n="21b"/>　用為豫也<lb/>
六五貞疾恒不死象曰六五貞疾乗剛也恒不死中未<lb/>
亡也<lb/>
　五以柔乗四之剛威權下移守貞不用君弱臣强所<lb/>
　以為疾卦本比五剛得中有應為恒四為柔以從之<lb/>
　君臣分義亘萬古而常存故曰不死言比不宜易為<lb/>
　豫也<lb/>
上六㝠豫成有渝无咎象曰冥豫在上何可長也<lb/>
<pb n="22a"/>　豫有二義和而不流豫之順也耽樂忘返豫之冥也<lb/>
　上處卦之終隂極而冥一成不變又安能乆有渝者<lb/>
　變也用之而剛於卦為晉明出地上何咎之有<lb/>
䷐<hi>震下兊上</hi>隨元亨利貞无咎彖曰隨剛來而下柔動而<lb/>
說隨大亨貞无咎而天下隨時隨時之義大矣哉<lb/>
　隨自否來以初為主當否之世上下不交而天下无<lb/>
　邦今上九之剛下居乎初以貴下賤此動彼恱隨之<lb/>
　義也元亨者初用而柔於卦為萃人心皆聚乎五隨<lb/>
<pb n="22b"/>　之變體也利貞者初守正不用猶屯卦之利建侯人<lb/>
　心皆歸乎初隨之本體也變與不變皆可无咎天難<lb/>
　諶命靡常民罔常懐懐于有仁天下隨時也不寧惟<lb/>
　是天地之盈虚萬物之榮悴人之行止動静皆不能<lb/>
　違乎時其義豈不大哉<lb/>
象曰澤中有雷隨君子以嚮晦入宴息<lb/>
　兊為正秋秋分之候雷乃收聲隨時而静也澤中有<lb/>
　雷雷蔵於澤也兊西為夕故曰嚮晦震動而艮止之<lb/>
<pb n="23a"/>　故曰入宴息君子夜以安身亦隨時之義也<lb/>
初九官有渝貞吉出門交有功象曰官有渝從正吉也<lb/>
出門交有功不失也<lb/>
　官主也渝變也官有渝者言初為隨之主變而應四<lb/>
　不若守正為吉也用之而柔必舍四而孚五五在互<lb/>
　艮門闕之上出門而交也志在乎君可以有功雖不<lb/>
　當位亦未為失彖言元亨利貞此爻用不用皆可也<lb/>
六二係小子失丈夫象曰係小子弗兼與也<lb/>
<pb n="23b"/>　小子初也丈夫五也二與五孚若不係于初則失五<lb/>
　之應二者不可得兼故聖人以弗兼與戒之此與屯<lb/>
　六二匪冦婚媾同義<lb/>
六三係丈夫失小子隨有求得利居貞象曰係丈夫志<lb/>
舍下也<lb/>
　丈夫五也小子初也三與初五皆不相應然五居君<lb/>
　位宜從五而舍初故曰志舍下也以隂隨陽以臣求<lb/>
　君不失其道所以為得守貞不用何利如之<lb/>
<pb n="24a"/>九四隨有獲貞凶有孚在道以明何咎象曰隨有獲其<lb/>
義凶也有孚在道明功也<lb/>
　隂隨陽者也當隨之時初為卦主五居君位二與三<lb/>
　不隨初則隨五今四近乎五守剛為正而使二三隨<lb/>
　之固有獲矣豈為臣之義乎其凶宜也用之而柔於<lb/>
　卦為屯應初比五均曰有孚然以道言之臣當承君<lb/>
　舍初比五心跡昭明道之所存功所由立初交五曰<lb/>
　有功既為不失四孚五曰明功又復何咎<lb/>
<pb n="24b"/>九五孚于嘉吉象曰孚于嘉吉位正中也<lb/>
　婚日嘉禮亦曰嘉耦當隨之時五剛居中守正不變<lb/>
　則二之柔不隨初而隨五為孚于嘉得其所配是以<lb/>
　吉也<lb/>
上六拘係之乃從維之王用亨于西山象曰拘係之上<lb/>
窮也<lb/>
　易言文王之事多取兊體西山岐山西郊皆兊方文<lb/>
　王顯于西土也拘係之羑里時也復使為伯乃從維<lb/>
<pb n="25a"/>　之也上處隨之極下无其應惟當順以從君王用亨<lb/>
　于西山者卦本否亨而為隨變乾為兊乃有西山之<lb/>
　象王五也上變剛為柔是王用之也當否之時上下<lb/>
　不交上乃為柔以從乎五此文王事殷之心也<lb/>
䷑<hi>巽下艮上</hi>蠱元亨利涉大川先甲三日後甲三日彖曰<lb/>
蠱剛上而柔下巽而止蠱蠱元亨而天下治也利涉大<lb/>
川徃有事也先甲三日後甲三日終則有始天行也<lb/>
　蠱自泰來以上為主乾初九之剛上而為艮坤上六<lb/>
<pb n="25b"/>　之柔下而為巽泰通之餘己安已治下巽而莫予違<lb/>
　上止而不復有為世道所以頽壞而不可振起蠱之<lb/>
　本體也元亨者初用而剛作而新之天下乃治於卦<lb/>
　為大畜互震木於兊澤之上是謂涉川徃而有為何<lb/>
　向不濟蠱之變體也主爻在上而言初爻之變何也<lb/>
　盖變泰為蠱剛徃居上而初乃為柔則失位无應必<lb/>
　再變為大畜則其蠱亨矣乾納甲巽納辛方其為泰<lb/>
　下體乾也初爻甲子二爻甲寅三爻甲辰先甲三日<lb/>
<pb n="26a"/>　也變泰為蠱下體巽也則納辛矣今又變蠱為大畜下<lb/>
　體仍乾乾復納甲後甲三日也終則有始循環不窮<lb/>
　是謂天行泰極而蠱蠱則壞矣能亨其蠱斯可致治<lb/>
　天運推移窮則必變人君所宜觀象也<lb/>
象曰山下有風蠱君子以振民育徳<lb/>
　風之洞穴多在大山深下之處風之作也怒號震動<lb/>
　草木禽獸皆為之不寧其所以蠱壞於山者可知風<lb/>
　俗之蠱有教化以鼓動之所以振民也人心之蠱有<lb/>
<pb n="26b"/>　理義以涵養之所以育徳也下巽為風振民之象上<lb/>
　艮為山育徳之象<lb/>
初六幹父之蠱有子考无咎厲終吉象曰幹父之蠱意<lb/>
承考也<lb/>
　卦本泰下乾為父初九之剛上而為艮父徃矣考也<lb/>
　變乾為巽父之蠱也用之而剛幹父之蠱也巽復為<lb/>
　乾則考可以免咎矣復還其柔則為蠱而危故大畜<lb/>
　之初九曰有厲利己有厲者變為蠱也知其危而不<lb/>
<pb n="27a"/>　變焉則當位有應可保終吉矣父之在也而幹其蠱<lb/>
　可以幾諌父之没也而幹其蠱承之以意而已即繼<lb/>
　志述事之義也<lb/>
九二幹母之蠱不可貞象曰幹母之蠱得中道也<lb/>
　卦本泰上坤為母變坤為艮母之蠱也五以柔居尊<lb/>
　二以剛應之幹母之蠱也剛柔相孚乃得中道不可<lb/>
　貞者幹母之蠱與幹父之蠱不同不宜專以剛為尚<lb/>
　又當柔行巽入置母於无過之地可也此爻當貞而<lb/>
<pb n="27b"/>　戒以不可貞者慮其過乎剛也<lb/>
九三幹父之蠱小有悔无大咎象曰幹父之蠱終无咎<lb/>
也<lb/>
　上之剛自乾而來父也三以剛居陽雖能幹蠱然與<lb/>
　上相直未免過剛非事父㡬諫有隠无犯之道小有<lb/>
　悔者用柔以濟之終可以无大過矣<lb/>
六四裕父之蠱徃見吝象曰裕父之蠱徃未得也<lb/>
　上為父諸爻皆以剛幹其蠱四以柔居隂非能幹者<lb/>
<pb n="28a"/>　也當蠱壞之時以寛柔之道為正救之方裕父之蠱<lb/>
　也用之而剛則柔徃矣於卦為鼎而曰見吝何也剛<lb/>
　不當位上迫乎五不可得而徃安得不吝是此爻不<lb/>
　宜變也<lb/>
六五幹父之蠱用譽象曰幹父用譽承以徳也<lb/>
　上為父五用而剛幹父之蠱也於卦為巽守貞則吉<lb/>
　用譽者變為剛則有譽也承以徳者上既為剛五復<lb/>
　為剛以從之也<lb/>
<pb n="28b"/>上九不事王侯高尚其事象曰不事王侯志可則也<lb/>
　王侯王公王臣皆臣也事變也以剛居上不變為柔<lb/>
　以應乎三不事王侯也卦本泰剛自外來而為主於<lb/>
　上不變焉高尚其事也賢者處世道蠱壞之極超然<lb/>
　高蹈不屈道以求合而五之君能守柔以尊之豈非<lb/>
　以其志之可則哉通變之謂事聖人借不事之辭以<lb/>
　明不可變之義<lb/>
䷒<hi>兊下坤上</hi>臨元亨利貞至于八月有凶彖曰臨剛浸而<lb/>
<pb n="29a"/>長說而順剛中而應大亨以正天之道也至于八月有<lb/>
凶消不乆也<lb/>
　臨自坤來以二為主二陽浸長四隂漸消由内臨外<lb/>
　故謂之臨下兊為說上坤為順二以剛居中應乎五<lb/>
　之柔說而能順内外相孚臨之為義无過乎此剛中<lb/>
　而應指二五言也元亨者二用而柔臨之變體也利<lb/>
　貞者二剛不變臨之本體也大亨雖吉而必以正者<lb/>
　剛貴乎長有成乾之勢天道之當然也至于八月有<lb/>
<pb n="29b"/>　凶者一陽始於復二陽臨以至六陽而為乾陽極矣<lb/>
　一隂生於下為姤二隂遯一爻當一月自復至遯為<lb/>
　八月聖人於二陽之方長而預言二隂之必至蓋盛<lb/>
　必有衰長必有消自然之理也一陽於辰為子二陽<lb/>
　為丑二隂為未自丑至未歴時尚乆而曰消不乆者<lb/>
　戒辭也日陽也月隂也復卦言陽之復故以日言臨<lb/>
　卦言隂之反故以月言臨有二義自内臨外謂之臨自<lb/>
　上臨下亦謂之臨故彖象分言之觀之義亦然<lb/>
<pb n="30a"/>象曰澤上有地臨君子以教思无窮容保民无疆<lb/>
　澤能容水地在澤上下臨乎澤故謂之臨兊曰講習<lb/>
　漸潤之益其思无窮坤曰厚載包涵之廣其容无疆<lb/>
　君子臨民以道豈徒以勢位哉<lb/>
初九咸臨貞吉象曰咸臨貞吉志行正也<lb/>
　初與四應隂陽相感故曰咸臨卦自坤來初剛當位<lb/>
　其志得行守正不變所以吉也<lb/>
九二咸臨吉无不利象曰咸臨吉无不利未順命也<lb/>
<pb n="30b"/>　二應乎五亦曰咸臨无不利者剛中而應二五皆利<lb/>
　也當二陽方長之時為君子者所宜引類而進以道<lb/>
　正君未可徒順上之命以為容恱也未順命者二剛<lb/>
　而五柔也彖兼亨貞二義爻但言貞<lb/>
六三甘臨无攸利既憂之无咎象曰甘臨位不當也既<lb/>
憂之咎不長也<lb/>
　三以柔居陽位既不當下乗二剛說以從之是謂甘<lb/>
　臨何利之有既憂之則柔用而剛於卦為泰可免咎<lb/>
<pb n="31a"/>　矣<lb/>
六四至臨无咎象曰至臨无咎位當也<lb/>
　四柔不變於位為當爻居坤之下兊之上臨之切近<lb/>
　者也故曰至臨與初相應何咎之有<lb/>
六五知臨大君之宜吉象曰大君之宜行中之謂也<lb/>
　五用而剛變坤為坎坎水為知聦明叡知足以有臨<lb/>
　與四相孚大君之宜也於卦為節行而得中所以為<lb/>
　吉<lb/>
<pb n="31b"/>上六敦臨吉无咎象曰敦臨之吉志在内也<lb/>
　上用而剛於卦為損變坤為艮敦之義也内孚乎五<lb/>
　吉又何咎凡卦坤變艮艮變坤皆以敦言厚而加厚<lb/>
　也<lb/>
䷓<hi>坤下巽上</hi>觀盥而不薦有孚顒若彖曰大觀在上順而<lb/>
巽中正以觀天下觀盥而不薦有孚顒若下觀而化也<lb/>
觀天之神道而四時不忒聖人以神道設教而天下服<lb/>
矣<lb/>
<pb n="32a"/>　觀自乾來以四為主大觀在上指九五而言下恭順<lb/>
　而仰望乎上上謙巽而俯察乎下五以陽明位四隂<lb/>
　之上居中守正以觀天下觀之義也巽為風風無形<lb/>
　而能鼓舞萬物故易中言神與廟多取象焉巽為手<lb/>
　王入太室盥手執爵酌鬯於地主祭者之事也執事<lb/>
　薦饌獻腥獻熟助祭者之職也四與五皆巽體同一<lb/>
　祭祀之事然四雖卦主臣道也特助祭而薦者耳交<lb/>
　神明之道當於祭主乎觀之所觀在五而不在四故<lb/>
<pb n="32b"/>　曰觀盥而不薦四比於五為孚率下之三隂同觀乎<lb/>
　五有顒然瞻仰之象故曰有孚顒若下觀而化也天<lb/>
　之神道風之所為也聖人之神道設教命之所為也教<lb/>
　命行乎四方猶風之行乎四時也風應候而至則四<lb/>
　時不忒敎命當於人心則天下服矣坤西南互艮東<lb/>
　比四時也凡觀字皆平聲惟大觀去聲<lb/>
象曰風行地上觀先王以省方觀民設敎<lb/>
　風本無迹行乎地上所加者偃所觸者動人皆見之<lb/>
<pb n="33a"/>　矣方民坤象也教巽象也周省四方觀察民俗而為<lb/>
　之設教君子之徳風也<lb/>
初六童觀小人无咎君子吝象曰初六童觀小人道也<lb/>
　初在羣隂之下而仰觀乎五童觀也以隂宗陽亦可<lb/>
　無咎然居既失位志復卑下是特小人之道若用而<lb/>
　剛於卦為益其道大光則轉而為君子既為君子則<lb/>
　吝於復還其柔矣<lb/>
六二闚觀利女貞象曰闚觀女貞亦可醜也<lb/>
<pb n="33b"/>　大觀在上二五相應而言闚觀何也坤為闔户二居<lb/>
　羣隂之中獨由户隙以闚五是妾婦之道也雖利亦<lb/>
　醜<lb/>
六三觀我生進退象曰觀我生進退未失道也<lb/>
　我生我之身也三用而剛於卦為漸有四之孚是我<lb/>
　身為人所觀者也然大觀在上為三者但當守柔以<lb/>
　觀五進而為剛不若退而為柔則不失從君之道矣<lb/>
六四觀國之光利用賓于王象曰觀國之光尚賓也<lb/>
<pb n="34a"/>　五居君位在坤之上坤為國陽為光四以柔從五觀<lb/>
　國之光也古者諸侯入見于王王以賔禮之忘勢而<lb/>
　尚賢樂只君子邦家之光陽為主則隂為賔利用者<lb/>
　卦本否四用而柔則為五之賔矣<lb/>
九五觀我生君子无咎象曰觀我生觀民也<lb/>
　觀我生者五之君子守剛在上為天下之所觀何咎<lb/>
　之有象言觀民者君子之道本諸身徴諸民即彖所<lb/>
　謂中正以觀天下也<lb/>
<pb n="34b"/>上九觀其生君子无咎象曰觀其生志未平也<lb/>
　上用而柔於卦為比觀其生者觀五之身也順以從<lb/>
　君亦可免咎志未平者當觀之時衆隂皆觀乎五上<lb/>
　守剛不比則為後夫於心終有未安是以貴乎變也<lb/>
　<lb/>
　<lb/>
　<lb/>
　易通卷二<lb/>
</p>

  </div>
            <div>
                <head>易通卷三</head>
    <p>
<pb n="1a"/>欽定四庫全書<lb/>
　易通卷三　　　　　　　宋　趙以夫　撰<lb/>
䷔<hi>震下離上</hi>噬嗑亨利用獄彖曰頥中有物曰噬嗑噬嗑<lb/>
而亨剛柔分動而明雷電合而章柔得中而上行雖不<lb/>
當位利用獄也<lb/>
　噬嗑自否來以五為主凡卦皆以象人之身惟頥之<lb/>
　六畫象口而噬嗑則象頥中有物也頥肖離中虚外<lb/>
　堅獄也人之有罪麗于刑獄亦頥中之物也齧而合<lb/>
<pb n="1b"/>　之故曰噬嗑亨者指來卦言也剛柔分者分五之剛<lb/>
　以居初分初之柔以居五也動而明者動於内而明<lb/>
　於外也合而章者雷以震之電以燭之威明並用也<lb/>
　柔來居五得中上行位雖不當用獄則利尚仁與明<lb/>
　也全卦雖象乎口以人身論之則初爻為趾而上爻<lb/>
　為耳也<lb/>
象曰雷電噬嗑先王以明罰勑法<lb/>
　雷電皆至豐又曰雷電噬嗑大象无重複亦无倒置<lb/>
<pb n="2a"/>　者按石經作電雷噬嗑疑此文互也豐折獄致刑威<lb/>
　明兩盡也噬嗑明罰勑法明於上以威乎下也轟轟<lb/>
　熊熊天之動威不善者聞之而警君之用獄明示其<lb/>
　罰勑正其法不善者見之而懼所以取噬嗑之義也<lb/>
　明法離象勑法震象<lb/>
初九屨校滅趾无咎象曰屨校滅趾不行也<lb/>
　卦本否初耦為趾剛自五來下居乎初為震之木加<lb/>
　於其上屨校滅趾之象自失其應又將誰咎然四為<lb/>
<pb n="2b"/>　噬嗑之間初又不宜為柔以應之不行者不變也邦<lb/>
　無道求免於刑戮苟苟合焉則非君子矣<lb/>
六二噬膚滅鼻无咎象曰噬膚滅鼻乘剛也<lb/>
　九四為頥中之物諸爻言噬者齧乎四也卦本否五為<lb/>
　竒而在上鼻也易而為噬嗑剛來居初則五變竒為<lb/>
　耦而鼻滅矣二噬四之否而上失五之應下乗初之<lb/>
　剛安能免咎若用而剛則為之遇主于巷矣陽為膚<lb/>
　隂為血<lb/>
<pb n="3a"/>六三噬腊肉遇毒小吝无咎象曰遇毒位不當也<lb/>
　四互艮為黔喙之属腊肉也頥中有物指此也三以<lb/>
　柔居陽於位不當不能齧而合之故遇其毒柔牽於<lb/>
　位而不知變焉是謂小吝无所歸咎若用而剛則居<lb/>
　當其位而无四之歸矣<lb/>
九四噬乾胏得金矢利艱貞吉象曰利艱貞吉未光也<lb/>
　胏肉之帶骨者四互坎為豕離日烜之乾胏也一剛<lb/>
　貫乎衆柔之中得金矢之象以剛居四為頥之間上<lb/>
<pb n="3b"/>　下皆欲齧而去之用之而柔於卦為頥始既失位變<lb/>
　乃得當可謂艱矣守柔為貞則為顛頥之吉未光者<lb/>
　不為陽也諸爻言噬噬乎四也而四亦言噬何也正<lb/>
　猶履卦六三履四之剛九四為三所履皆言履虎尾<lb/>
　義與此同<lb/>
六五噬乾肉得黄金貞厲无咎象曰貞厲無咎得當也<lb/>
　乾肉亦指四也離為牛為日解牛而烜之以日乾肉<lb/>
　也五用而剛於卦為无妄則无四之間矣黄中也金<lb/>
<pb n="4a"/>　剛也得黄金者噬而得之也貞者守剛為正也不能<lb/>
　守剛為四所間則危矣知其危而不還其柔則可无<lb/>
　咎當位有應也<lb/>
上九何校滅耳凶象曰何校滅耳聦不明也<lb/>
　上為首以離之木加之於首有罪者用械之象没其<lb/>
　兩耳不能聽也五以柔居尊而上以剛臨之不畏其<lb/>
　鄰安得不凶位既不當而昧於變通之道是謂不明<lb/>
　趾與耳皆耦為竒則滅矣<lb/>
<pb n="4b"/>䷕<hi>離下艮上</hi>賁亨小利有攸徃彖曰賁亨柔來而文剛故<lb/>
亨分剛上而文柔故小利有攸徃天文也文明以止人<lb/>
文也觀乎天文以察時變觀乎人文以化成天下<lb/>
　賁自泰來以二為主柔本在上降而居二柔來而文<lb/>
　剛故亨亨者指來卦而言賁之本體也剛本在二升<lb/>
　而居上分剛上而文柔故小利有攸徃隂為小二用<lb/>
　六小徃則大來上與五應何利如之於卦為大畜賁<lb/>
　之變體也方其為賁離自乾來及為大畜離復成乾<lb/>
<pb n="5a"/>　乾天之上互震與兊日生於東朝彩煥發日没於西<lb/>
　夜光陸離所謂天文者如此通晝夜之道知幽明之<lb/>
　故時變之所由察也不變而但為賁離以麗之艮以<lb/>
　止之君臣尊卑男女内外粲然有文禮為之節所謂<lb/>
　人文者如此聖人嚮明而治天下之所由化成也天<lb/>
　人皆有自然之文聖人觀象所以通變而神化也<lb/>
象曰山下有火賁君子以明庶政无敢折獄<lb/>
　艮為山山下有火互震於中日將出之時也東方未<lb/>
<pb n="5b"/>　明光華已爛賁之象也聖人南面聼政用其明也離<lb/>
　為獄折獄非明不可而曰无敢者離明於内艮止於<lb/>
　外所宜審克不可輕於用其明也剛柔得中所以為<lb/>
　賁<lb/>
初九賁其趾舍車而徒象曰舍車而徒義弗乘也<lb/>
　趾耦而在下以剛居之賁其趾也離為車艮為徑路<lb/>
　初用而柔變離為艮舍車而徒也初剛四柔當位有<lb/>
　應而爻言變何也盖四雖應初而乘三之剛於義未<lb/>
<pb n="6a"/>　安不若初變為柔為艮其趾則各止其所而无咎矣<lb/>
六二賁其須象曰賁其須與上興也<lb/>
　初為趾二反為須何也蓋五乃輔頰之位以柔居之<lb/>
　須之象也二用而剛徃合乎五賁其須也動而得應與<lb/>
　上興也彖言小利有攸徃此爻也壮于頄解而拇皆<lb/>
　於應爻取義<lb/>
九三賁如濡如永貞吉象曰永貞之吉終莫之陵也<lb/>
　三用而柔應上之剛剛柔相錯賁如也以柔變剛濡<lb/>
<pb n="6b"/>　如也居失其位是為頥之貞凶永貞者以剛自守雖<lb/>
　與上為敵而三當其位上終不得而陵之所以吉也<lb/>
　易中言濡皆指隂爻<lb/>
六四賁如皤如白馬翰如匪冦婚媾象曰六四當位疑<lb/>
也匪冦婚媾終无尤也<lb/>
　四之柔應乎初之剛賁如也以柔居隂其質本白皤<lb/>
　如也震為大塗於馬為馵足為的顙馳騁康荘如飛<lb/>
　如翰白馬翰如之象四與初應婚媾也乘三之剛冦<lb/>
<pb n="7a"/>　也若不為三所間則與初親也匪冦婚媾也居雖當<lb/>
　位下乗乎剛未免可疑待三之變竟配乎初何尤之<lb/>
　有此爻亦以不變言變則為離之哭如矣<lb/>
六五賁于丘園束帛戔戔吝終吉象曰六五之吉有喜<lb/>
也<lb/>
　二居地之上艮山震木之下丘園也五用而剛下應<lb/>
　六二之柔陳菲幣帛以禮聘之賁于丘園也變艮為<lb/>
　巽巽為䋲互離為絲下體復離束帛戔戔之象吝者<lb/>
<pb n="7b"/>　不復還其柔也終吉者當位有應其喜宜也<lb/>
上九白賁无咎象曰白賁无咎上得志也<lb/>
　卦本㤗隂為白剛上文柔白而賁之也雖無三之應<lb/>
　而有五之孚其志得行何咎之有<lb/>
䷖<hi>坤下艮上</hi>剥不利有攸往彖曰剥剥也柔變剛也不利<lb/>
有攸往小人長也順而止之觀象也君子尚消息盈虚<lb/>
天行也<lb/>
　剥自乾來以柔長之卦言之主當在五然卦五隂而<lb/>
<pb n="8a"/>　一陽則一陽為之主矣故剥以上為主也乾純剛也<lb/>
　柔之變剛從下而上姤遯否觀皆然至五隂則陽剛<lb/>
　將盡故卦以剥名也一剛在五柔之上譬朝多小人<lb/>
　而一君子尚居高位挽囘世變猶庶㡬焉若輕於引<lb/>
　去則通國皆小人國非其國矣故曰不利有攸徃小<lb/>
　人長也下坤順也小人之進其勢為順上艮止也君<lb/>
　子屹然不動以止其進故曰順而止之觀象也然剥<lb/>
　之極必至純隂一君子安能止衆小人之進聖人惓<lb/>
<pb n="8b"/>　惓於君子所以為世道計也陽為盈變則虛矣消於<lb/>
　剥之上息於復之下天道運行終則有始君子尚其<lb/>
　變夫豈終窮於剥哉<lb/>
象曰山附於地剥上以厚下安宅<lb/>
　山在地上何取乎剥高山其頺下附於地乃有剥象<lb/>
　君居民上損己以益民下既厚則上安其居矣厚下<lb/>
　坤也安宅艮也艮為門闕有宅之象<lb/>
初六剥牀以足蔑貞凶象曰剥牀以足以滅下也<lb/>
<pb n="9a"/>　牀巽木也此卦无巽體而初二四三爻皆以牀言者<lb/>
　卦本乾體隂剥於下而巽體已具故為牀也牀者安<lb/>
　居之位牀既剥則當藉之以足足剛物也今乃不能<lb/>
　蔑也是守正不變而凶矣以滅下者言无足也若用<lb/>
　為頥則吉矣<lb/>
六二剥牀以辨蔑貞凶象曰剥牀以辨未有與也<lb/>
　辨牀簀也牀既剥則當藉之以辨辨剛物也今乃不<lb/>
　能蔑也守正而凶與初同義未有與者上无應也若<lb/>
<pb n="9b"/>　用為䝉則吉矣<lb/>
六三剥之无咎象曰剥之无咎失上下也<lb/>
　剥自乾來以柔變剛自下而上故諸爻皆具巽體巽<lb/>
　為牀初二四皆言剥牀而三獨不言牀何也盖三剥<lb/>
　則下體為坤於卦為否上下不交則无牀之象矣剥<lb/>
　而至此又復誰咎故象但以失上下言之<lb/>
六四剥牀以膚凶象曰剥牀以膚切近災也<lb/>
　初在牀之下下剥則藉之以足二在牀之中中剥則藉<lb/>
<pb n="10a"/>　之以辨四在牀之上上既剥矣顧以膚就之不凶何<lb/>
　待四用而剛切近乎五君弱臣强災及其身矣晉九<lb/>
　四鼫鼠此爻之變也<lb/>
六五貫魚以宫人寵无不利象曰以宫人寵終无尤也<lb/>
　五用而剛於卦為觀中正以觀天下止終變為柔以<lb/>
　從之魚隂物也宫人隂類也五以一剛居五柔之中<lb/>
　有貫魚之象君位得當群隂順從以便嬖使令之道<lb/>
　待之而不使與乎威福之柄以宫人寵也五既為剛<lb/>
<pb n="10b"/>　上復為柔君剛臣柔兩盡其道无所不利何尤之有<lb/>
　若上剛不變則為比之後夫凶矣<lb/>
上九碩果不食君子得輿小人剥廬象曰君子得輿民<lb/>
所載也小人剥廬終不可用也<lb/>
　乾為木果艮之陽即乾之陽也果之碩大者不食則<lb/>
　猶在木杪一陽在上之巽生生之意已寓於其中君<lb/>
　子以一陽居羣隂之上為得輿坤為輿自五而下皆<lb/>
　坤體也故曰民所載也艮為門闕廬之象也若用而<lb/>
<pb n="11a"/>　柔變陽為隂則廬為小人剥矣豈安宅之道邪是以<lb/>
　終不可用也<lb/>
䷗<hi>震下坤上</hi>復亨出入无疾朋來无咎反復其道七日來<lb/>
復利有攸徃象曰復亨剛反動而以順行是以出入无<lb/>
疾朋來无咎反復其道七日來復天行也利有攸徃剛<lb/>
長也復其見天地之心乎<lb/>
　復自坤來以初為主陽剥盡為坤坤純隂也陽無終<lb/>
　窮之理窮則必復剛反於下所以為亨震動也坤順<lb/>
<pb n="11b"/>　也動而以順循循而進莫之能遏變坤為復行也出<lb/>
　入者隂出而陽入當位而安何疾之有朋來者五隂<lb/>
　為朋皆宗乎初何咎之有乾六陽之卦也一隂生於<lb/>
　下為姤二隂遯三隂否四隂觀五隂剥六隂坤反於<lb/>
　下而復為陽自姤至復為七至所謂天行也自其為<lb/>
　坤初爻隂也隂徃陽來然後為復剛長不已以至成<lb/>
　乾何不利之有一陽天氣也動於地中生生之機實<lb/>
　原於此故曰復其見天地之心乎<lb/>
<pb n="12a"/>象曰雷在地中復先王以至日閉闗商旅不行后不省<lb/>
方<lb/>
　雷陽氣也陽氣濳萌於地中至隂肅肅生意已還故<lb/>
　謂之復於時為冬至内卦震為足為大塗外卦坤為<lb/>
　闔户為方坤在震上故至日閉闗商旅不行后不省<lb/>
　方動以静養也<lb/>
初九不逺復无祇悔元吉象曰不逺之復以修身也<lb/>
　卦本坤一剛始萌得其本位不逺之復也修身之道<lb/>
<pb n="12b"/>　莫切於此當位有應不至於變无祇悔也衆隂朋來<lb/>
　而宗乎初吉莫大焉<lb/>
六二休復吉象曰休復之吉以下仁也<lb/>
　二用而剛於卦為臨一陽復於下為仁二亦為陽與<lb/>
　初同徳可謂美矣徳不孤必有鄰安得不吉<lb/>
六三頻復厲无咎象曰頻復之厲義无咎也<lb/>
　三用而剛是之謂復於卦為明夷志乃大得此爻也<lb/>
　既變矣而又不變進退无常是之謂頻失位无應危<lb/>
<pb n="13a"/>　也知其危而但守其剛揆之於理可以免咎<lb/>
六四中行獨復象曰中行獨復以從道也<lb/>
　四居五柔之中用之而剛行也初四皆剛未免敵應一陽<lb/>
　生於下為獨復四不宜變但守柔以從之所謂以從道也<lb/>
六五敦復无悔象曰敦復无悔中以自考也<lb/>
　五用而剛下互艮體敦者坤變為艮厚而益厚也无<lb/>
　悔者不必復還其柔也中以自考者威權已出下皆<lb/>
　順從自成其功也於卦為屯大貞則凶而此爻乃變<lb/>
<pb n="13b"/>　為剛何也盖當屯之時初以剛居下而得民五雖守<lb/>
　剛而亦凶當復之時五為剛以居上初當為柔以從<lb/>
　五則於卦為比矣<lb/>
上六迷復凶有災𤯝用行師終有大敗以其國君凶至<lb/>
于十年不克征象曰迷復之凶反君道也<lb/>
　上處隂之窮迷也用之而剛也迷而復也五以柔居<lb/>
　尊上以剛臨之君柔臣剛是謂反道安得不凶天災<lb/>
　人眚之必有者也用行師者卦一剛五柔皆具帥體<lb/>
<pb n="14a"/>　復之主在初上又為剛是一師二主五之君不得制<lb/>
　之必至大敗俱受其凶至于十年不克征者乆而无<lb/>
　功也坤数十變艮為坤是為十年順以從初宜吉矣<lb/>
　而曰不克征何也盖上逺于初兵難遥制與師之剛<lb/>
　中而應不同也此爻變則為頥頥乃以吉言者蓋頥<lb/>
　五上相易有尚賢之義此卦上變剛以臨五所以凶<lb/>
　也<lb/>
䷘<hi>震下乾上</hi>无妄元亨利貞匪正有眚不利有攸徃彖曰<lb/>
<pb n="14b"/>无妄剛自外來而為主於内動而健剛中而應大亨以<lb/>
正天之命也其匪正有眚不利有攸徃无妄之徃何之<lb/>
矣天命不祐行矣哉<lb/>
　无妄自遯來以初為主未為无妄猶是訟體剛本在<lb/>
　二下而居初剛自外來而為主於内也下震上乾動<lb/>
　而健也五與二孚剛中而應也初用而柔大亨也復<lb/>
　還其剛以正也震之一陽即乾之剛天之命也元亨<lb/>
　利貞指主爻也其匪正有眚指二也二以柔居隂上<lb/>
<pb n="15a"/>　應乎五若不能守正而輕變焉於卦為履則災眚之<lb/>
　來理所必至不利有攸徃者二不宜變也變則徃矣<lb/>
　何之者徃即安之也五居天位五不我應是謂天命不<lb/>
　祐其可行矣哉此以卦體言无妄也以人道言之剛<lb/>
　自外來而為主于内天命之謂性也動而健率性之<lb/>
　謂道也剛中而應陟降左右天且弗違也大亨以正<lb/>
　動以天静以天也其匪正有眚福善禍淫天道也不<lb/>
　利有攸徃安其天也无妄者誠也誠者天之道至誠<lb/>
<pb n="15b"/>　不息與天同運不誠則妄動與天違其何以行之哉<lb/>
象曰天下雷行物與无妄先王以茂對時育萬物<lb/>
　震雷一動勾萌甲拆時至氣應氣至物應无妄之義<lb/>
　也大哉聖人之道洋洋乎發育萬物峻極于天天之<lb/>
　生物不違乎時至誠賛化亦不違乎時聖人與天同<lb/>
　一无妄也<lb/>
初九无妄徃吉象曰无妄之徃得志也<lb/>
　无妄之初剛自外來而為主於内此爻也用之而柔<lb/>
<pb n="16a"/>　志在乎君徃而得應何吉如之初為无妄之主兼亨<lb/>
　貞二義<lb/>
六二不耕穫不菑畬則利有攸徃象曰不耕穫未富也<lb/>
　二用而剛於卦為履居地之上為田田有耕穫菑畬<lb/>
　之義陽為富耕穫菑畬所以為富者也復還其柔則<lb/>
　剛利於徃為不耕獲不菑畬也隂雖未富然當位而<lb/>
　應一循乎天理之自然為履道坦坦之吉矣<lb/>
六三无妄之災或繫之牛行人之得邑人之災象曰行<lb/>
<pb n="16b"/>人得牛邑人災也<lb/>
　三與上應順乎天命无妄也用之而剛與上相敵災<lb/>
　也變震為離離為牛指二言也互巽為䋲繫也三以<lb/>
　剛繫二之柔在二為同人于野是行人之得也在三<lb/>
　為伏戎于莽是邑人之災也言此爻亦不宜變也<lb/>
九四可貞无咎象曰可貞无咎固有之也<lb/>
　四居乾體之下互艮之上雖失位无應而能安乎天<lb/>
　不失為无妄也可之為言非終於守貞而不用也若<lb/>
<pb n="17a"/>　用而柔於卦為益當位有應可以无咎理固然也<lb/>
九五无妄之疾勿藥有喜象曰无妄之藥不可試也<lb/>
　五以剛居陽當位有應純乎天理至誠无妄也用之<lb/>
　而柔乾體變則妄矣於卦為噬嗑頥中有物以為之<lb/>
　間疾也疾則試之以藥藥所以還其剛也不變而全<lb/>
　其本然之天則未嘗有疾何以藥為下與二孚有喜<lb/>
　也<lb/>
上九无妄行有眚无攸利象曰无妄之行窮之災也<lb/>
<pb n="17b"/>　上處无妄之純純乎天者也用之而柔於卦為隨上窮<lb/>
　而下无應徃必有災无所利也<lb/>
䷙<hi>乾下艮上</hi>大畜利貞不家食吉利涉大川彖曰大畜剛<lb/>
健篤實輝光日新其徳剛上而尚賢能止健大正也不<lb/>
家食吉養賢也利涉大川應乎天也<lb/>
　大畜自大壯來以上為主未為大畜猶是需體剛居<lb/>
　坎中所以為需剛居艮上所以能畜乾徳剛健艮徳<lb/>
　篤實陽自五而進乎上其道光明輝光日新也剛本<lb/>
<pb n="18a"/>　居五柔本居上今乃上為剛而五為柔忘勢尚賢君<lb/>
　之徳也艮一剛止乾之健守剛為貞是為大正上與<lb/>
　五孚志不在内不家食也君能養賢安得不吉利涉<lb/>
　大川者一剛在震木兊澤之上乗木舟虚與頥中孚<lb/>
　同上爻為天五以柔順之為應乎天剛柔交孚何向<lb/>
　不濟易中五剛上柔相易者四卦大有鼎皆取尊天<lb/>
　之義頥取尊賢之義惟大畜兼天與賢言之<lb/>
象曰天在山中大畜君子以多識前言徃行以畜其徳<lb/>
<pb n="18b"/>　乾居下體其卦有八惟天在山中若无實象其義何<lb/>
　取今夫山一卷石之多及其廣大草木生之禽獸居<lb/>
　之寳藏興焉蓋天秉陽萬物秉天之氣以生自出乎<lb/>
　震陽氣發達歴四時而終乎艮歸根復命陽氣蓄藏<lb/>
　積之也厚則其生也无窮天之氣藴於山中大有畜<lb/>
　之也前聖之言徃哲之行多學而識之君子所以畜<lb/>
　其徳也互震足兊口於中爻有言行畜徳之象<lb/>
初九有厲利己象曰有厲利己不犯災也<lb/>
<pb n="19a"/>　初用而柔於卦為蠱上无其應可謂危矣危則有災<lb/>
　必至之理利己者不如己之復還其剛自然无災蠱<lb/>
　之初爻未免有厲用為大畜則終吉矣<lb/>
九二輿説輹象曰輿説輹中无尤也<lb/>
　二用而柔於卦為賁互坎為輿多眚二在輿下説輹<lb/>
　而不可行也若能乆中不失其應何尤之有賁小利<lb/>
　有攸徃正欲變為大畜也<lb/>
九三良馬逐利艱貞曰閑輿衞利有攸徃象曰利有攸<lb/>
<pb n="19b"/>徃上合志也<lb/>
　三居乾體為良馬變而從上有逐之象失位求應未<lb/>
　見其可但當復還其剛然後得當守剛不變為利艱<lb/>
　貞曰閑輿衞三不自變而告上曰上之剛利於徃而<lb/>
　為柔變為坤輿閑習輿衛以從乎我則當位有應是<lb/>
　上能變剛以合三之志也於三爻而言上變者蓋三<lb/>
　用為損不若上用為泰也<lb/>
六四童牛之牿元吉象曰六四元吉有喜也<lb/>
<pb n="20a"/>　四用而剛變艮為離離中一隂為牛指五言也暌之<lb/>
　三其牛掣互離也无妄之三或繫之牛變震為離也<lb/>
　牿閑牛之牢指四言也於卦為大有元吉也離畜牝<lb/>
　牛吉亦用為大有也<lb/>
六五豶豕之牙吉象曰六五之吉有慶也<lb/>
　五用而剛變艮為巽巽下一隂為豕指四言也姤之<lb/>
　初為豕申孚之四為豚皆巽體也牙繫豕之杙也牿<lb/>
　者閑之於後牙者繫之於前六畜之中馬屬陽牛豕<lb/>
<pb n="20b"/>　屬隂童牛未角豶豕去勢畜之易者也如牿與牙有<lb/>
　止之義焉四五相孚有喜有慶同乎吉也<lb/>
上九何天之衢亨象曰何天之衢道大行也<lb/>
　上為天用之而柔艮山變為坤天地之衢也天本不<lb/>
　可階而升今何為若衢然上爻亨故也上剛既徃是<lb/>
　謂大行於卦為泰三陽自下而進賢者得路也彖但<lb/>
　言貞爻乃言亨故加何字為發問之辭<lb/>
䷚<hi>震下艮上</hi>頥貞吉觀頥自求口實彖曰頥貞吉養正則<lb/>
<pb n="21a"/>吉也觀頥觀其所養也自求口實觀其自養也天地養<lb/>
萬物聖人養賢以及萬民頥之時大矣哉<lb/>
　頥自坎來以初為主下坎以二之剛易初之柔而為<lb/>
　震上坎以五之剛易上之柔而為艮貞吉初守正不<lb/>
　變也初雖當位然震體居下易至於動艮止於上能<lb/>
　養其正所以吉也二陽在外四隂居中外實中虛頥<lb/>
　之象也凡隂皆求養於陽陽在上則能養人在下則<lb/>
　為自養觀上九之所以養人觀頥也觀初九之所以<lb/>
<pb n="21b"/>　養己自求口實也一陽在上天也一陽在初地也萬<lb/>
　物非陽不養地承天之陽含𢎞光大品物咸亨也聖<lb/>
　人五也賢上也五上相易尚賢之義互坤為衆萬民<lb/>
　之象君能養賢然後萬民得其養天地之於物聖人<lb/>
　之於民同此理也然養之道尤貴以時春生秋成冬<lb/>
　裘夏葛天地聖人不能為也頥之大不曰義不曰用<lb/>
　而曰時者有㫖哉<lb/>
象曰山下有雷頥君子以慎言語節飲食<lb/>
<pb n="22a"/>　艮止于上震動于下頥之上止下動實似之雷動物<lb/>
　也止乎山之下所以養其動也言語飲食取其動慎<lb/>
　與節取其止出乎口者必慎所以養徳入乎口者必<lb/>
　節所以養生君子法頥之象如此<lb/>
初九舍爾靈龜觀我朶頥㓙象曰觀我朶頥亦不足貴<lb/>
也<lb/>
　頥卦肖離有龜之象靈龜伏息足以自養初用而柔<lb/>
　於卦為剥舍爾靈龜也朶頥者張而在上也下剛既<lb/>
<pb n="22b"/>　變失其自養之道而仰觀上九之朶頥人皆賤之矣<lb/>
　失位无應宜其㓙也凡卦於本爻不變為我變則它<lb/>
　爻為我而本爻反為爾矣與中孚九二之例同<lb/>
六二顛頥拂經于丘頥征凶象曰六二征凶行失類也<lb/>
　陽所以養隂者也上為由頥衆隂皆由上而得養上<lb/>
　雖非二應亦俯而養之所謂顛頥也以柔居隂經也<lb/>
　以剛居隂是為拂經二用而剛則不受上之養上艮<lb/>
　為丘所謂拂經于丘頥也征而必凶者行則失隂之<lb/>
<pb n="23a"/>　類也損九二利貞者不宜過損也頥變為損而反凶<lb/>
　者與上相違也義各不同<lb/>
六三拂頥貞凶十年勿用无攸利象曰十年勿用道大<lb/>
悖也<lb/>
　上為頥之主三食上之徳乃以拂頥言何也三以柔<lb/>
　居陽上以剛居隂皆不當位失養之道守柔為貞何<lb/>
　能免凶道大悖者三不為剛於理逆也終於勿用必<lb/>
　无所利十年言其久也互坤数十<lb/>
<pb n="23b"/>六四顛頥吉虎視耽耽其欲逐逐无咎象曰顛頥之吉<lb/>
上施光也<lb/>
　二與四皆藉上之養皆曰顛而四以吉言者受上之<lb/>
　施為獨光以柔居隂又有初之應與二不同也用之<lb/>
　而剛互艮寅為虎離為目虎視耽耽也於卦為噬嗑<lb/>
　頥中有物齧之使合有虎負嵎夫人皆思所以去之<lb/>
　其欲逐逐也失位无應自取其災又将誰咎其欲指<lb/>
　他爻也與觀其生其人天且劓之例同<lb/>
<pb n="24a"/>六五拂經居貞吉不可涉大川象曰居貞之吉順以從<lb/>
上也<lb/>
　卦本坎以剛居陽經也易而為頥以柔居陽是為拂<lb/>
　經然柔得尊位剛上尚賢守柔為貞順以從上安得<lb/>
　不吉不可渉大川者以非剛也<lb/>
上九由頥厲吉利渉大川象曰由頥厲吉大有慶也<lb/>
　由頥者以剛居上衆隂皆由我而得養也用之而柔<lb/>
　安得不危知其危而不變焉則吉矣陽為大君臣相<lb/>
<pb n="24b"/>　得為大有慶也頥外堅中虗有舟之象利渉大川與<lb/>
　中孚同以剛得衆何向不濟有渉川之義焉彖言養<lb/>
　賢及民指此爻也<lb/>
䷛<hi>巽下兊上</hi>大過棟橈利有攸往亨象曰大過大者過也<lb/>
棟橈本末弱也剛過而中巽而說行利有攸往乃亨大<lb/>
過之時大矣哉<lb/>
　大過自離來以初為主下離以二之柔易初之剛而<lb/>
　為㢲上離以五之柔易上之剛而為兊二隂四陽陽<lb/>
<pb n="25a"/>　過於隂大者過也卦之全體取象於棟初為棟之本<lb/>
　上為棟之末本末俱弱其橈可知初之剛過而居乎<lb/>
　二上之剛過而居乎五二五皆中故曰剛過而中巽<lb/>
　柔居下惟說之從以此而行何能有立大過之本體<lb/>
　也利有攸往者初用而剛小者往矣於卦為夬何利<lb/>
　如之乃亨者大過之變體也大過之時陽盛隂衰進<lb/>
　而不已則為夬為乾豈不大哉<lb/>
象曰澤滅木大過君子以獨立不懼遯世无悶<lb/>
<pb n="25b"/>　上兌下巽澤高於木大過之象君子臨患難而不奪<lb/>
　何懼之有處阨窮而不憫何悶之有獨立不懼象木<lb/>
　之植遯世无悶象澤之說<lb/>
初六藉用白茅无咎象曰藉用白茅柔在下也<lb/>
　四剛在上棟也一柔在下彖所謂本弱者此也卦本<lb/>
　離柔自二而居乎初藉用白茅也本弱必藉之以剛<lb/>
　今乃用茅茅柔物也何足以藉其橈必矣无所歸咎<lb/>
　茅巽下一隂也隂為白<lb/>
<pb n="26a"/>九二枯楊生稊老夫得其女妻无不利象曰老夫女妻<lb/>
過以相與也<lb/>
　楊澤木也為澤所浸則枯矣巽在兌下故取象焉二<lb/>
　用而柔變巽為艮互體仍巽木生土中艮當丑寅之<lb/>
　間生稊之時也稊者新生之芽蘖也老夫五也女妻二<lb/>
　也老陽遇少隂雖過以相與而有生育之道猶枯楊而<lb/>
　能生稊也无不利者於卦為咸當位有應二五皆利也<lb/>
九三棟橈凶象曰棟橈之凶不可以有輔也<lb/>
<pb n="26b"/>　四陽為棟本末既弱三用而柔復中斷之非橈而何<lb/>
　不可以有輔者言欲扶持之而不可是以凶也<lb/>
九四棟隆吉有它吝象曰棟隆之吉不橈乎下也<lb/>
　四陽為棟隆而不撓其吉可知有它者用之而柔亦<lb/>
　猶三之中斷也以柔居隂雖為當位下无其應不能<lb/>
　復還其剛吝也<lb/>
九五枯楊生華老婦得其士夫无咎无譽象曰枯楊生<lb/>
華何可久也老婦士夫亦可醜也<lb/>
<pb n="27a"/>　五用而柔變兊為震互體仍兊木在澤上震當卯辰<lb/>
　之間生華之時也老婦五也士夫二也老隂遇少陽<lb/>
　既不可乆安有成實之理猶枯楊之生華也隂陽得<lb/>
　配何咎之有老婦少夫何譽之有於卦為恒婦人吉<lb/>
　夫子凶其可配哉<lb/>
上六過涉滅頂凶无咎象曰過涉之凶不可咎也<lb/>
　卦本離剛居上為首頂也變離為兊兊為澤柔自五<lb/>
　而進乎上是過涉而滅頂也以全卦之義論之為棟<lb/>
<pb n="27b"/>　橈末弱宜其凶矣然而不可咎之者蓋當位有應順<lb/>
　以從君猶愈於變而為姤之上窮也<lb/>
䷜<hi>坎下坎上</hi>習坎有孚維心亨行有尚彖曰習坎重險也<lb/>
水流而不盈行險而不失其信維心亨乃以剛中也行<lb/>
有尚徃有功也天險不可升也地險山川丘陵也王公<lb/>
設險以守其國險之時用大矣哉<lb/>
　坎自坤來以中為主坎險也上下皆險是之謂重八<lb/>
　卦之中獨坎言習天一生水隂中函陽故坎為月魄<lb/>
<pb n="28a"/>　受日光均四獸也而北為龜蛇均五蔵也而腎獨有<lb/>
　二坎之本體也二五皆剛上下敵應變其一爻然後<lb/>
　有孚陽爲盈五用而柔上坎既變水流而不盈矣下<lb/>
　坎雖險不失其信行險而順也維心亨者五心位心<lb/>
　既亨則孚乎下二乃得以剛中而上應也行有尚者<lb/>
　五剛既往下配乎二於卦為師在師中吉所以有功<lb/>
　坎之變體也以本體言之坎之在上者為天險有不<lb/>
　可階而升之象坎之在下者為地險坎為水互艮為<lb/>
<pb n="28b"/>　山有山川丘陵之象以變體言之坎為險坤為國二<lb/>
　為王公師之丈人也總兵師以衛社禝有設險守國<lb/>
　之義當險之時用而為師豈不大哉王公王者之公<lb/>
　與王侯王臣同義<lb/>
象曰水洊至習坎君子以常徳行習教事<lb/>
　源泉混混不舍晝夜水洊至也常徳行學不厭也習<lb/>
　教事教不倦也皆於習上起義中爻互震艮震動艮<lb/>
　止徳行常矣震為聲艮為言教事習矣<lb/>
<pb n="29a"/>初六習坎入于坎窞凶象曰習坎入坎失道凶也<lb/>
　重險謂之習坎初居坎穴之下入于坎窞失位无應<lb/>
　安得不凶若用而剛於卦為節則不出户庭无咎於<lb/>
　道不失矣<lb/>
九二坎有險求小得象曰求小得未出中也<lb/>
　二居險中上下敵應若五為柔以應之則二求小而<lb/>
　得矣未出中者二剛得中可以勿變彖曰有孚維心<lb/>
　亨即其義也<lb/>
<pb n="29b"/>六三來之坎坎險且枕入于坎窞勿用象曰來之坎坎<lb/>
終無功也<lb/>
　三以柔居陽失位无應位之剛由下而進故曰來之<lb/>
　坎坎險既在前退復㨿險故曰險且枕三乘二之剛<lb/>
　居坎之穴故曰入于坎窞然而勿用者蓋二剛不變<lb/>
　三以柔乘剛終於无功必二變為比而後可故三寕<lb/>
　勿用而需二之變也<lb/>
六四樽酒簋貳用缶納約自牖終无咎象曰樽酒簋貳<lb/>
<pb n="30a"/>剛柔際也<lb/>
　坎為水酒之象五竒居中也震為竹中虚簋之象三<lb/>
　四皆耦也三四同比乎五以耦從竒剛柔交際一樽<lb/>
　之酒而簋貳之也四用而剛於卦為困互離中虛缶<lb/>
　與牖之象也下與初孚納約也為二所間故自牖以<lb/>
　通其情雖不當位而終於无咎者以有與也牖非所<lb/>
　由之正而室之所以受明也與遇主于巷之義同<lb/>
九五坎不盈祇既平无咎象曰坎不盈中未大也<lb/>
<pb n="30b"/>　陽為盈為大坎不盈者五用而柔也中未大者不為<lb/>
　陽也彖所謂維心亨者此爻也祇既平者但守其剛<lb/>
　當位為安是之謂平二終變為柔以從之何咎之有<lb/>
　既曰不盈而又曰平者言五變為師不若二變為比<lb/>
　也<lb/>
上六係用徽纆寘于叢棘三嵗不得凶象曰上六失道<lb/>
凶三嵗也<lb/>
　係用不變也徽纆叢棘刑獄之具坎爲法律故有此<lb/>
<pb n="31a"/>　象係用徽纆牽於柔也寘于叢棘柔乘剛也上處重<lb/>
　險之極下无其應是謂失道所以有凶三嵗者歴三<lb/>
　爻也若用而為渙則逺害矣<lb/>
䷝<hi>離下離上</hi>離利貞亨畜牝牛吉彖曰離麗也日月麗乎<lb/>
天百榖草木麗乎土重明以麗乎正乃化成天下柔麗<lb/>
乎中正故亨是以畜牝牛吉也<lb/>
　離自乾來以中為主離麗也一隂附乎二陽之間曰<lb/>
　麗五居天位離之在上者為日月麗乎天之象月為<lb/>
<pb n="31b"/>　日光故兼言之二居地位離之在下者為百榖草木麗<lb/>
　乎土之象二互巽百榖草木也離納已土也五君位<lb/>
　也居上離之中為重明守柔不變為麗乎正以明繼<lb/>
　明恭己面南無為而治乃化成天下離之本體也然<lb/>
　二五之柔皆麗中正上下敵應則二不容於不變故<lb/>
　亨者下體變離為乾於卦為大有一隂畜於五陽之<lb/>
　中離為牝牛也大畜六四童牛之牿亦為大有其義<lb/>
　則同離之變體也它卦多言亨利貞而此卦獨言利<lb/>
<pb n="32a"/>　貞亨者盖取卦之變體而非以來卦言也<lb/>
象曰明兩作離大人以繼明照于四方<lb/>
　天无二日明兩作者今日復明日也人君以後明繼<lb/>
　前明尊居人上光被四表猶大明當天无逺不照也<lb/>
　凡卦以九五為大人離六五亦為大人者蓋自乾來<lb/>
　也<lb/>
初九履錯然敬之无咎象曰履錯之敬以辟咎也<lb/>
　初居卦之下為足錯鑪也離為戈兵履錯之象懼傷<lb/>
<pb n="32b"/>　其足若履錯然用之而柔變離為艮艮止也止而敬<lb/>
　謹斯可免咎若旅之初用而為離則以𤨏𤨏取災矣<lb/>
六二黄離元吉象曰黄離元吉得中道也<lb/>
　二用而剛於卦為大有上與五應剛柔相孚為得中<lb/>
　道以麗乎君所以元吉黄中也<lb/>
九三日<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>之離不鼓缶而歌則大耊之嗟凶象曰日<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>
之離何可乆也<lb/>
　三用而柔下明既終是為日<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>之離居位不當何可<lb/>
<pb n="33a"/>　以乆離中虚為缶鼓缶而歌指本體言也三變則互<lb/>
　艮為終下震為聲大耊之嗟也於卦為噬嗑之遇毒<lb/>
　安得不凶日之夕矣不能自樂以安其天徒自嗟耳<lb/>
　我有鐘鼓弗鼓弗考其是之謂歟<lb/>
九四突如其來如焚如死如棄如象曰突如其來如无<lb/>
所容也<lb/>
　五以柔居尊四以剛迫之突如其來如也處此危地<lb/>
　将何所容君位離明臣弗自戢焚如也失位死如也<lb/>
<pb n="33b"/>　无與棄如也下互巽為木在二火之間火出木燼焚<lb/>
　如死如棄如之象<lb/>
六五出涕沱若戚嗟若吉象曰六五之吉離王公也<lb/>
　離為目互兊為澤出涕沱若也兊為口戚嗟若也同<lb/>
　人以无應為號咷得應為笑此爻變則為同人而爻<lb/>
　无變辭何也蓋人主嗣位之初承考繼業且悲且憂<lb/>
　豈以得位為樂但當守柔恭黙而已六二之臣終變<lb/>
　為剛以從之於卦爲大有所以吉也二爲王公同衆<lb/>
<pb n="34a"/>　剛以從乎五五居尊位托於王公之上柔麗乎剛也<lb/>
上九王用出征有嘉折首獲匪其醜无咎象曰王用出<lb/>
征以正邦也<lb/>
　五柔居尊王也上以剛臨之有負固不服之象用之<lb/>
　而柔則剛動而徃是王用之也上為首變竒為耦折<lb/>
　其首也既不爲首則當位而應有嘉也醜類也上不<lb/>
　為柔匪五之類也變則獲之矣變離為震震為侯國<lb/>
　安於為柔以正邦也凡易中言出言征皆取變義<lb/>
<pb n="34b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　易通卷三<lb/>
</p>

  </div>
            <div>
                <head>易通卷四</head>
    <p>
<pb n="1a"/>欽定四庫全書<lb/>
　易通卷四　　　　　　　宋　趙以夫　撰<lb/>
䷞<hi>艮下兊上</hi>咸亨利貞取女吉彖曰咸感也柔上而剛下<lb/>
二氣感應以相與止而説男下女是以亨利貞取女吉<lb/>
也天地感而萬物化生聖人感人心而天下和平觀其<lb/>
所感而天地萬物之情可見矣<lb/>
　咸自否來以三為主隂陽交孚感之義也柔自内徃<lb/>
　而居乎上剛自外來而居乎三柔上剛下所以為亨<lb/>
<pb n="1b"/>　艮為少男兊為少女二氣感應以相與也九三艮之<lb/>
　陽上六兊之隂男女之位皆當居之而安歡然相愛<lb/>
　止而説也陽下交於隂而成和男下女也三惟不變<lb/>
　斯與上孚是以亨利貞取女吉也下本坤上本乾三<lb/>
　上相易天地感也始乎艮齊乎巽説乎兊萬物化生<lb/>
　也五君二民中正而應聖人感人心也下艮互巽在<lb/>
　乾之下巽順則和艮止則平天下和平也寂然不動<lb/>
　性也感而遂通情也於其感而觀之天地萬物皆不<lb/>
<pb n="2a"/>　外乎是矣<lb/>
象曰山上有澤咸君子以虚受人<lb/>
　澤居乎山之下而氣蒸乎山之上巖谷竅穴雲生其<lb/>
　中山澤通氣咸之象也山之中虚故於氣无所不納<lb/>
　君子之心虛故於人无所不容咸之義也<lb/>
初六咸其拇象曰咸其拇志在外也<lb/>
　拇者足之大指初以耦居下拇也上應乎四志在外<lb/>
　也四剛初柔以柔應剛不失其為感之道也<lb/>
<pb n="2b"/>六二咸其腓凶居吉象曰雖凶居吉順不害也<lb/>
　腓脛腨也腨形如卧魚之腹在股之下不能自舉隨<lb/>
　股而動者也三為咸之主二比之若腓之附股然二<lb/>
　本有五之應乃近隨乎三失其所感於理為逆安得<lb/>
　不凶惟當守正順以從五則吉而无害矣<lb/>
九三咸其股執其隨徃吝象曰咸其股亦不處也志在<lb/>
隨人所執下也<lb/>
　三用而柔變竒為耦有股之象居本當位可處而亦<lb/>
<pb n="3a"/>　不處乃以一柔隨二剛之後所執卑下利可知矣柔<lb/>
　宜徃而吝遂至於此徃則无咎矣或以三為主彖言<lb/>
　利貞此爻不宜變也<lb/>
九四貞吉悔亡憧憧徃來朋從爾思象曰貞吉悔亡未<lb/>
感害也憧憧徃來未光大也<lb/>
　諸爻皆言咸四獨不言者不求感也守剛為貞自可<lb/>
　獲吉悔亡者不輕變也未感害者寂然不動何害之<lb/>
　有若以其失位徃而為柔復以其无應來而為剛或<lb/>
<pb n="3b"/>　徃或來憧憧靡定不能安於為剛必至變而為柔於<lb/>
　卦為蹇上負五下乗三中无所主膠膠擾擾祇自惑<lb/>
　耳未光大者不為陽也朋從爾思者不變則互乾三<lb/>
　陽為朋初以柔應之從爾之思也<lb/>
九五咸其脢无悔象曰咸其脢志末也<lb/>
　兊之上爻為口脢居口之下胷鬲之間與心同位不<lb/>
　曰心而曰脢者剛中以正寂然不動不求感於人而<lb/>
　人自感之上為卦之末志末者五與上孚心口相應<lb/>
<pb n="4a"/>　也无悔者不宜變也五居心位而四言朋從爾思何<lb/>
　也蓋以六爻象人之身四也猶姤之三為臀夬之四<lb/>
　亦為臀咸之三為股明夷之二亦為股也<lb/>
上六咸其輔頰舌象曰咸其輔頰舌滕口説也<lb/>
　兊為口輔頰舌皆口也上以柔比五之剛是之謂輔<lb/>
　然本與三應未免有疑欲明其心能无言乎是以滕<lb/>
　口説也<lb/>
䷟<hi>巽下震上</hi>恒亨无咎利貞利有攸徃彖曰恒乆也剛上<lb/>
<pb n="4b"/>而柔下雷風相與巽而動剛柔皆應恒恒亨无咎利貞<lb/>
乆於其道也天地之道恒乆而不已也利有攸徃終則<lb/>
有始也日月得天而能乆照四時變化而能乆成聖人<lb/>
乆於其道而天下化成觀其所恒而天地萬物之情可<lb/>
見矣<lb/>
　恒自泰來以四為主剛本在初上而居四柔本在四<lb/>
　下而居初剛上柔下所以為亨震以長男位乎外巽<lb/>
　以長女位乎内内外有别何咎之有雷陽氣也風隂<lb/>
<pb n="5a"/>　氣也陽倡而隂和雷風相與不相悖也内巽而外震<lb/>
　順乎理而動也方其為泰剛柔本應亨而為恒其應<lb/>
　亦同剛柔皆應也乆於其道主爻不變利貞也天地<lb/>
　所以能長乆者隂陽不差歳時无易此恒之本體也<lb/>
　利有攸徃指初也下體本乾變乾為巽初柔失位用<lb/>
　之而剛巽復為乾柔徃剛來終則有始於卦為大壮<lb/>
　剛健以動何利如之此恒之變體也以本體言之日<lb/>
　出於震月生於兊在互體乾天之上日徃則月來月<lb/>
<pb n="5b"/>　徃則日來日月得天而能乆照也震兊居春秋之中<lb/>
　巽乾居夏冬之孟寒徃則暑來暑徃則寒來四時變<lb/>
　化而能乆成也天徳而出寧日月照而四時行若晝<lb/>
　夜之有經聖人乆於其道也巽在互乾之下為風為<lb/>
　命令天下化成也天地之大萬物之多自其情之動<lb/>
　者而觀之一闔一闢出機入機不恒能如是乎<lb/>
象曰雷風恒君子以立不易方<lb/>
　雷風鼓舞若不可測然發聲於春收聲於秋雷之恒<lb/>
<pb n="6a"/>　也上震為東互兊為西方也天有八風行乎四時風<lb/>
　之恒也下巽東南互乾西北方也君子素其位而行<lb/>
　不願乎其外處世之變不更所守君子之恒也<lb/>
初六浚恒貞凶无攸利象曰浚恒之凶始求深也<lb/>
　卦本泰柔居四為當位易而居初入乎三陽之下是<lb/>
　謂浚恒自卑其身以應乎四始求深也女而下男安<lb/>
　得不凶守柔為貞必无所利大壮用為此爻則其孚<lb/>
　窮矣彖言利貞而繼以利有攸徃者指初爻當變也<lb/>
<pb n="6b"/>九二悔亡象曰九二悔亡能乆中也<lb/>
　悔亡者二以剛居隂雖不當位不可輕變也能守其<lb/>
　剛上與五應居中而能乆常道也若用而柔雖為當<lb/>
　位然无五之應而隨二剛之後則非恒矣<lb/>
九三不恒其徳或承之羞貞吝象曰不恒其徳无所容<lb/>
也<lb/>
　初浚恒五恒其徳皆不變三不恒其徳上振恒皆變<lb/>
　也三用而柔於卦為解居二坎之中進退皆險故无<lb/>
<pb n="7a"/>　所容二承其下亦以為羞故解之三曰負且乗致冦<lb/>
　至也貞吝者守柔為正居既失位上又无應不能復<lb/>
　還其剛吝也還其剛則為恒其徳矣<lb/>
九四田无禽象曰乆非其位安得禽也<lb/>
　初為田雖應乎四而不為剛无禽也與比九五失前<lb/>
　禽義同初以柔居陽既失其位遂為浚恒之凶又安<lb/>
　得禽哉明泰不宜易而為恒也<lb/>
六五恒其徳貞婦人吉夫子凶象曰婦人貞吉從一而<lb/>
<pb n="7b"/>終也夫子制義從婦凶也<lb/>
　恒其徳剛柔應也貞不變也六五老婦九二士夫大<lb/>
　過變為此爻其義同也夫一而已婦人守正從之終<lb/>
　身安得不吉制事以義夫子也惟婦是從安得不凶<lb/>
　蓋柔居五而剛居二婦上於夫故設此戒<lb/>
上六振恒凶象曰振恒在上大无功也<lb/>
　上用而剛變震為離振動也失位无應安得不凶大<lb/>
　无功者為陽則无功也於卦為鼎而上九乃以吉言<lb/>
<pb n="8a"/>　者蓋鼎卦五上相易有亨帝之義此卦上六變為剛<lb/>
　以臨五所以凶也<lb/>
䷠<hi>艮下乾上</hi>遯亨小利貞彖曰遯亨遯而亨也剛當位而<lb/>
應與時行也小利貞浸而長也遯之時義大矣哉<lb/>
　遯自乾來以二為主未為遯時猶是姤體剛徃柔來<lb/>
　遯而亨也方其為姤九五剛居中正雖為當位而下<lb/>
　无其應及其為遯二用而柔乃孚乎五時之當行不<lb/>
　可違也小利貞者二柔浸長得位得時不宜復變也<lb/>
<pb n="8b"/>　由二言之固得臣道之正由卦言之則為二隂漸進<lb/>
　君子見㡬而作之時也當遯則遯適時之宜其義豈<lb/>
　不大哉<lb/>
象曰天下有山遯君子以逺小人不惡而嚴<lb/>
　天之與山勢本遼絶山雖崒然而起似有陵上之意<lb/>
　而天穹然蓋高自不可干遯之義也彼小人者近之<lb/>
　則不遜逺之則怨惟君子為能處之上乾為君子下<lb/>
　艮二隂為小人互巽於中巽而止之有不惡而嚴之<lb/>
<pb n="9a"/>　象<lb/>
初六遯尾厲勿用有攸徃象曰遯尾之厲不徃何災也<lb/>
　初用而剛變耦為竒尾也失四之應安得不危勿用<lb/>
　有攸徃者言但守其柔不可用之而有所徃柔既不<lb/>
　變上與四孚又何災焉<lb/>
六二執之用黄牛之革莫之勝説象曰執用黄牛固志<lb/>
也<lb/>
　二柔得位利於守正執之也卦自姤來下體本巽用<lb/>
<pb n="9b"/>　而為艮艮土居丑黄牛也柔來變剛革也心與五孚<lb/>
　固志也莫之勝説者君臣交際不勝其喜也<lb/>
九三係遯有疾厲畜臣妾吉象曰係遯之厲有疾憊也<lb/>
畜臣妾吉不可大事也<lb/>
　三用而柔牽於上之應係遯也居位不當於卦為否<lb/>
　上下不交有疾而危安得不憊惟當以剛自守下止<lb/>
　二隂畜之以臣妾之道然後獲吉不可大事者剛不<lb/>
　宜變也艮為閽寺臣妾之象凡言遯者皆剛變而徃<lb/>
<pb n="10a"/>　也<lb/>
九四好遯君子吉小人否象曰君子好遯小人否也<lb/>
　陽為君子四不用也下與初應中心相好所以為吉<lb/>
　隂為小人用而柔也失初之應所以為否遯指初也<lb/>
九五嘉遯貞吉象曰嘉遯貞吉以正志也<lb/>
　嘉昏禮也五剛二柔有孚于嘉之義守正不變志與<lb/>
　之合何吉如之釋彖言剛當位而應此爻也遯指二<lb/>
　也<lb/>
<pb n="10b"/>上九肥遯无不利象曰肥遯无不利无所疑也<lb/>
　乾體剛健肥也上用而柔則肥遯矣於卦為咸居當<lb/>
　其位順以從君何疑之有无不利者上與五皆利也<lb/>
䷡<hi>乾下震上</hi>大壮利貞彖曰大壮大者壮也剛以動故壮<lb/>
大壮利貞大者正也正大而天地之情可見矣<lb/>
　大壮自坤來以四為主未為大壮猶是泰體六四用<lb/>
　之而剛乾剛震動剛以動故壮也陽為大主爻守貞<lb/>
　不變大者正也守之以正則陽剛益大内卦乾外卦<lb/>
<pb n="11a"/>　本坤乾一索於坤而得震由静而動大本於正也天<lb/>
　地之情於此可見矣<lb/>
象曰雷在天上大壮君子以非禮弗履<lb/>
　四陽為大壮時當中春雷乃發聲逺邇皆聞其壮可<lb/>
　知先期而震則為小過君子浩然之氣剛大以直其<lb/>
　動以天然後為壮苟非禮而履則猶雷之非時而震<lb/>
　又何足以為壮乎<lb/>
初九壮于趾征凶有孚象曰壮于趾其孚窮也<lb/>
<pb n="11b"/>　趾耦而在下初以剛居之壮于趾也用之而柔征也<lb/>
　於位不當何能免凶上與四孚雖有其應然當大壮<lb/>
　之初豈宜變剛為柔若必欲其孚則窮矣此浚恒所<lb/>
　以貞凶也凡言壮者剛也明夷渙之馬壮夬之壮于<lb/>
　頄皆變柔為剛也<lb/>
九二貞吉象曰九二之吉以中也<lb/>
　二剛得中上應乎五守正不用所以吉也<lb/>
九三小人用壮君子用罔貞厲羝羊觸藩羸其角象曰<lb/>
<pb n="12a"/>小人用壮君子罔也<lb/>
　三變剛為柔小人用壮也守剛不變君子用罔也貞<lb/>
　者守剛為正也若不能守於卦為歸妹之征凶危也<lb/>
　知其危則不變矣羝羊觸藩羸其角此形容小人用<lb/>
　壮之状變乾為兊羊也變竒為耦角也四以剛居兊<lb/>
　上為藩羊欲進而藩當其前是以羸角<lb/>
九四貞吉悔亡藩決不羸壮于大輿之輹象曰藩決不<lb/>
羸尚徃也<lb/>
<pb n="12b"/>　四為大壮之主守貞則吉悔亡者不輕變也三用九<lb/>
　則變乾為兊兊為羊四當其前為藩三但守其剛四用<lb/>
　而柔藩雖決去无羊角之可羸矣然當四陽壮盛之<lb/>
　時豈宜用而為柔尚徃者所貴復還其剛也坤為大<lb/>
　輿輹者輪下之木變坤為震壮于大輿之輹也<lb/>
六五喪羊于易无悔象曰喪羊于易位不當也<lb/>
　五互兊為羊變柔為剛喪羊也舍危即安于易也以<lb/>
　柔居陽位本不當是以貴乎變也无悔者於卦為夬<lb/>
<pb n="13a"/>　不可復還其柔也<lb/>
上六羝羊觸藩不能退不能遂无攸利艱則吉象曰不<lb/>
能退不能遂不詳也艱則吉咎不長也<lb/>
　上用而剛藩也五互兊為羊由下而進有觸藩之象<lb/>
　藩為羊所觸反為柔而不及不能退也但為剛則无<lb/>
　成不能遂也兩皆不能何利之有皆由自不詳審而<lb/>
　輕於變所以致此艱則吉者惟當於艱難之中復還<lb/>
　其柔斯可免咎當位有應何吉如之<lb/>
<pb n="13b"/>䷢<hi>坤下離上</hi>晉康侯用錫馬蕃庶晝日三接彖曰晉進也<lb/>
明出地上順而麗乎大明柔進而上行是以康侯用錫<lb/>
馬蕃庶晝日三接也<lb/>
　晉自觀來以五為主方其為觀柔本在四進而居五<lb/>
　所謂晉也離為日大明也下體坤上體離明出地上<lb/>
　也下卦三隂同附乎五順而麗乎大明也柔進居五<lb/>
　是謂上行晉之本體也柔雖居尊而下无其應必三<lb/>
　隂俱變於卦為大有然後上下應之也康安也侯四<lb/>
<pb n="14a"/>　也用變也錫予也馬蕃庶乾之三陽也四為大臣位<lb/>
　既不當在所當變然變則為剥小人長矣故五之君<lb/>
　安四之侯俾之勿變而使下三隂皆用為剛以從乎<lb/>
　四則是四之侯得三剛以為之助者皆五以蕃庶之<lb/>
　馬錫之也五居離明之中而孚其志於下之三剛焉<lb/>
　故曰晝日三接鼎之變體也是以云者推言四不可<lb/>
　變而下三爻可變也釋彖言柔進而上行者三晉與<lb/>
　鼎睽皆用為大有也<lb/>
<pb n="14b"/>象曰明出地上晉君子以自昭明徳<lb/>
　日之體本明雖入地中其明固存出乎地上其明益<lb/>
　著非有二明也明徳者已之所固有特患人自晦之<lb/>
　耳大學之道在明明徳自明也由脩身齊家以至治<lb/>
　國平天下皆明徳之著見者也乾曰自强晉曰自昭<lb/>
　皆自己求之也<lb/>
初六晉如摧如貞吉罔孚裕无咎象曰晉如摧如獨行<lb/>
正也裕无咎未受命也<lb/>
<pb n="15a"/>　初用而剛以從乎五晉如也與四相敵摧如也守剛<lb/>
　為正貞吉也初先諸爻而變焉獨行也罔孚者戒其<lb/>
　勿應乎四也安於其位不受四之命而麗乎君豈不<lb/>
　綽綽然有餘裕哉何咎之有<lb/>
六二晉如愁如貞吉受兹介福于其王母象曰受兹介<lb/>
福以中正也<lb/>
　二用而剛以應乎五晉如也為四所間愁如也守剛<lb/>
　為正貞吉也五以柔居尊王母也二以剛居中實受<lb/>
<pb n="15b"/>　其福上與五孚于其王母也介大也<lb/>
六三衆允悔亡象曰衆允之志上行也<lb/>
　當晉之時五柔上行群隂之志皆欲變為剛以應之<lb/>
　三亦為剛是謂衆允悔亡者不可復還其柔也釋彖<lb/>
　所謂晝日三接者下三爻皆當變也<lb/>
九四晉如鼫鼠貞厲象曰鼫鼠貞厲位不當也<lb/>
　四以剛居大臣之位上孚乎五晉如也若專權擅利<lb/>
　貪而不顧鼫鼠也貞者守剛不變也位既不當又戒<lb/>
<pb n="16a"/>　以勿變何也蓋變則於卦為剥何能免危為大臣而<lb/>
　處權利之地戒之哉鼫與碩同互艮為鼠<lb/>
六五悔亡失得勿恤徃吉无不利象曰失得勿恤徃有<lb/>
慶也<lb/>
　悔亡不可輕變也失者下三爻皆柔不應乎五也得<lb/>
　者下三爻用為剛以應乎五也勿恤者君位離明天<lb/>
　下利見失得在彼於五何憂徃者三柔既徃於卦為<lb/>
　大有厥孚交如吉无不利彖言晝日三接正指此也<lb/>
<pb n="16b"/>上九晉其角維用伐邑厲吉无咎貞吝象曰維用伐邑<lb/>
道未光也<lb/>
　上用而柔變竒為耦有角之象於卦為豫利用行師<lb/>
　有伐邑之象一剛五柔有師之義維可用之伐邑然<lb/>
　於豫為㝠其道未光可謂危矣知其危而不變焉則<lb/>
　明出地上吉又何咎守柔為貞不還其剛是之謂吝<lb/>
䷣<hi>離下坤上</hi>明夷利艱貞彖曰明入地中明夷内文明而<lb/>
外柔順以䝉大難文王以之利艱貞晦其明也内難而<lb/>
<pb n="17a"/>能正其志箕子以之<lb/>
　明夷自臨來以二為主離在坤下為明入地中明傷<lb/>
　之象也内文明而外柔順離内坤外也䝉大難者二<lb/>
　在互坎之下也三分天下有其二以服事殷囚於羑<lb/>
　里文王之事也於艱難之中守正不變處明以晦文<lb/>
　王之心也内難而能正其志指五而言紂不明厥徳<lb/>
　失為君之道猶日没於地内難之象能正其志而不<lb/>
　少變焉箕子也明夷一卦其當文王與紂之事邪<lb/>
<pb n="17b"/>象曰明入地中明夷君子以涖衆用晦而明<lb/>
　日没於西入乎地中日生於東出乎地上入則必出<lb/>
　晦則必明君子涖衆而用晦所以為用明之地坤為<lb/>
　衆為晦離為明<lb/>
初九明夷于飛垂其翼君子于行三日不食有攸徃主<lb/>
人有言象曰君子于行義不食也<lb/>
　内卦離為飛鳥初用而柔則垂其翼而不能飛矣復<lb/>
　還其剛君子于行也離為日數三三日也三在互坎<lb/>
<pb n="18a"/>　之中為酒食初不從三而食者柔有攸徃也主人指<lb/>
　武王也此伯夷義不食周粟之事也離為言主人雖<lb/>
　有言初之君子不暇顧也<lb/>
六二明夷夷于左股用拯馬壮吉象曰六二之吉順以<lb/>
則也<lb/>
　二居限之下趾之上為股離為戈兵傷于左股也用<lb/>
　之而剛上與五應以剛濟柔所謂用拯方其未用互<lb/>
　坎為馬以剛易柔所謂馬壮於卦為泰得尚中行所<lb/>
<pb n="18b"/>　以為吉順帝之則文王以之彖言利艱貞守柔不變<lb/>
　文王自明其心也爻言用拯馬壮吉用柔為剛周公<lb/>
　明時之當變也<lb/>
九三明夷于南狩得其大首不可疾貞象曰南狩之志<lb/>
乃大得也<lb/>
　三居互坎之中坤當其前有師象坎居北坤西南有<lb/>
　南狩象以剛居上為大首今乃上為柔而三為剛是<lb/>
　其大首為三所得矣守貞不變隂不能害之不可疾<lb/>
<pb n="19a"/>　也上體坤隂晦之極大明將升人心背昏而就明武<lb/>
　王以之<lb/>
六四入于左腹獲明夷之心于出門庭象曰入于左腹<lb/>
獲心意也<lb/>
　坤為腹入于左腹四不用也以柔居隂雖為當位然<lb/>
　明夷之君難與有為四為近臣蓋得其心意矣用之<lb/>
　而剛變坤為震坤闔户也震動也户闔而動于出門<lb/>
　庭也㣲子以肺附之親知紂之不可諌而去之也<lb/>
<pb n="19b"/>六五箕子之明夷利貞象曰箕子之貞明不可息也<lb/>
　五君位也聖人不繫之紂而繫以箕子蓋為殷諱此<lb/>
　變例也當殷之末世箕子為同姓之卿諌而不從自<lb/>
　處於晦内難而能正其志也不可息者消其明也盡<lb/>
　臣之道是為箕子之貞<lb/>
上六不明晦初登于天後入于地象曰初登于天照四<lb/>
國也後入于地失則也<lb/>
　明夷與晉反對晉明出地上明夷明入地中晉為明<lb/>
<pb n="20a"/>　明夷為不明初登于天晉也後入于地明夷也此爻<lb/>
　言紂不明厥徳誕罔顯于天也知文王以順則而興<lb/>
　則知紂以失則而亡矣晉離日在上下坤西南互艮<lb/>
　東北照四國也<lb/>
䷤<hi>離下巽上</hi>家人利女貞彖曰家人女正位乎内男正位<lb/>
乎外男女正天地之大義也家人有嚴君焉父母之謂<lb/>
也父父子子兄兄弟弟夫夫婦婦而家道正正家而天<lb/>
下定矣<lb/>
<pb n="20b"/>　家人自兊來以二為主下兊以三之柔易二之剛而<lb/>
　為離上兊以上之柔易四之剛而為巽下卦為内上<lb/>
　卦為外六二以柔居隂女正位乎内也九五以剛居<lb/>
　陽男正位乎外也利女貞主爻守正不宜變也天秉<lb/>
　陽居上地秉隂居下天地大義不過如此家人有嚴<lb/>
　君者五為父四為母父母一家之尊居上卦也父子<lb/>
　夫婦皆指二五以尊卑言之也五為兄四為弟三為<lb/>
　兄二為弟以大小言之也各順其序各盡其道而家<lb/>
<pb n="21a"/>　道正正家而天下定為九五王假有家言之也<lb/>
象曰風自火出家人君子以言有物而行有恒<lb/>
　内卦離外卦巽巽風自離火而出内明而外巽所以<lb/>
　明人倫而風天下家人之象也離為言言發於内巽<lb/>
　風有行之義行見於外二居離中有五之應言必顧<lb/>
　行有物也四居巽下有初之應行之顧言有恒也言<lb/>
　行相應而不相違脩身齊家之道也<lb/>
初九閑有家悔亡象曰閑有家志未變也<lb/>
<pb n="21b"/>　離外堅中虚有家之象二為家人之主初以剛居其<lb/>
　下得防閑之道謹其始也悔亡者當位有應何以變<lb/>
　為若變為柔則防閑缺矣故象以志未變言之<lb/>
六二无攸遂在中饋貞吉象曰六二貞吉順以巽也<lb/>
　婦人從夫者也故无遂事惟酒食是議婦人之事也<lb/>
　二居離中互坎為酒食在中饋之象貞吉守正不變<lb/>
　則吉也五居巽體二以柔順從之故曰順以巽也<lb/>
九三家人嗃嗃悔厲吉婦子嘻嘻終吝象曰家人嗃嗃<lb/>
<pb n="22a"/>未失也婦子嘻嘻失家節也<lb/>
　家人以九五為嚴父嗃嗃之象也悔變也三變剛為<lb/>
　柔為嗃嗃而悔也悔而失位不能无厲而能同二四<lb/>
　之柔上從乎五於卦為益安得不吉何失之有三若<lb/>
　不用則以一剛䧟二柔之中无上之應而相比以為<lb/>
　悦婦子嘻嘻之象也終於執吝而不知悔焉家節之<lb/>
　失莫大於此<lb/>
六四富家大吉象曰富家大吉順在位也<lb/>
<pb n="22b"/>　四以柔居隂母道也五以剛居陽父道也陽為富而<lb/>
　隂比之富其家也五居尊位四能順從吉孰大焉<lb/>
九五王假有家勿恤吉象曰王假有家交相愛也<lb/>
　剛居尊位下應乎二為王假有家假大也家二也家<lb/>
　既齊矣推而大之天下之人莫不親其親子其子交<lb/>
　相歡愛何憂之有其吉宜也<lb/>
上九有孚威如終吉象曰威如之吉反身之謂也<lb/>
　家人以五為尊剛復居上家之相也用之而柔應三<lb/>
<pb n="23a"/>　比五均曰有孚然家相之道以嚴為尚不宜為柔也<lb/>
　但還其剛是謂威如復其本體反身之謂終於不變<lb/>
　所以獲吉故既濟之濡其首厲者欲用為剛也<lb/>
䷥<hi>兊下離上</hi>睽小事吉彖曰睽火動而上澤動而下二女<lb/>
同居其志不同行説而麗乎明柔進而上行得中而應<lb/>
乎剛是以小事吉天地睽而其事同也男女睽而其志<lb/>
通也萬物睽而其事類也睽之時用大矣哉<lb/>
　睽自巽來以三為主下巽以初之柔易三之剛而為<lb/>
<pb n="23b"/>　兊上巽以四之柔易五之剛而為離離柔居五火動<lb/>
　而上兊柔居三澤動而下火性炎上水性趨下火澤<lb/>
　之睽也方其為巽巽長女上下皆巽二女同居也二<lb/>
　柔相直无配合之理其志不同也下巽變兊上巽變<lb/>
　離行也下兊上離以説麗明五柔得中進而上行下<lb/>
　應乎剛睽之本體也是以小事吉者隂為小變為事<lb/>
　柔居乎三為卦之主位既不當不容不變用之而剛<lb/>
　於卦為大有柔得尊位大中而上下應之所以為吉<lb/>
<pb n="24a"/>　睽之變體也天地男女萬物皆不外乎隂陽方其為<lb/>
　睽則隂陽間隔及為大有則睽者合矣以天地言之<lb/>
　天位乎上地二生火火性炎上所以同者以三之變<lb/>
　也以男女言之二五相孚各得其志所以通者以三<lb/>
　之變也以萬物言之大明當天萬物相見所以類者<lb/>
　亦三之變也睽之時而得為大有者以其能用也凡<lb/>
　卦之變大有者皆稱吉鼎元吉亨初用六也黄離元<lb/>
　吉二用六也睽小事吉三用六也大畜童牛之牿元<lb/>
<pb n="24b"/>　吉四用六也<lb/>
象曰上火下澤睽君子以同而異<lb/>
　離兊皆隂卦而火炎上澤潤下同而異之象君子周<lb/>
　而不比和而不同群而不黨蓋取諸此也<lb/>
初九悔亡喪馬勿逐自復見惡人无咎象曰見惡人以<lb/>
辟咎也<lb/>
　悔亡初不變也四在互坎之中為美脊之馬若用而<lb/>
　柔則喪馬矣勿逐者初不可徃而為柔也自復者四<lb/>
<pb n="25a"/>　當變剛為柔復其本位也四為睽之間是謂惡人今<lb/>
　不為敵而為應初雖見之何咎之有<lb/>
九二遇主于巷无咎象曰遇主于巷未失道也<lb/>
　二五相應為四所間未免委曲以通其情五君位主<lb/>
　也離中虚巷也二以剛遇五之柔遇主于巷君臣同<lb/>
　心不失其相與之道以此去間何咎之有<lb/>
六三見輿曳其牛掣其人天且劓无初有終象曰見輿<lb/>
曳位不當也无初有終遇剛也<lb/>
<pb n="25b"/>　三居互離之中為輿為牛曳者乗二之剛後有所繋<lb/>
　輿不得行掣者負四之剛前有所制牛不得進以其<lb/>
　居不當位也五與三皆柔上與二皆剛頥之象也頥<lb/>
　中有物當齧而去之五之厥宗噬膚同噬乎四也其<lb/>
　人指四也天指上也所以為睽皆四之故人力雖不<lb/>
　能加天且劓之矣四守剛不變則為睽之間无初也<lb/>
　四變剛為柔則无睽之間有終也在上則為遇雨在<lb/>
　三則為遇剛而三上相應矣<lb/>
<pb n="26a"/>九四睽孤遇元夫交孚厲无咎象曰交孚无咎志行也<lb/>
　四與初不相應為孤用之而柔交孚乎初為遇元夫<lb/>
　睽孤故危知其危則不還其剛何咎之有孚者四之<lb/>
　志變而有應則志行矣<lb/>
六五悔亡厥宗噬膚徃何咎象曰厥宗噬膚徃有慶也<lb/>
　悔亡者五與二應不可輕變也自二至上頥中有物<lb/>
　之象厥宗指三也五與三為宗同噬乎四之膚齧而<lb/>
　合之間者去矣四剛既徃上下皆應則不為睽何咎<lb/>
<pb n="26b"/>　之有慶也<lb/>
上九睽孤見豕負塗載鬼一車先張之弧後説之弧匪<lb/>
冦婚媾徃遇雨則吉象曰遇雨之吉羣疑亡也<lb/>
　上本與三應為不孤為四所間失三之應則孤矣豕<lb/>
　與鬼指四也塗與車指三也四居互坎之中為豕下<lb/>
　兊為澤豕在澤中故見其負塗坎北方幽隂鬼之所<lb/>
　舍互離為車在坎之下有載鬼一車之象坎為弓弧<lb/>
　也先張之弧四以剛敵上也後説之弧四變剛為柔<lb/>
<pb n="27a"/>　也向非四為之冦則上與三婚媾矣徃遇雨則吉者<lb/>
　四之冦既徃然後三上相親无有間之者三在兊澤<lb/>
　之上雨也凡所以致睽之疑皆四之剛實為之四不<lb/>
　為剛則羣疑皆亡是為遇雨之吉也<lb/>
䷦<hi>艮下坎上</hi>蹇利西南不利東北利見大人貞吉彖曰蹇<lb/>
難也險在前也見險而能止知矣哉蹇利西南徃得中<lb/>
也不利東北其道窮也利見大人徃有功也當位貞吉<lb/>
以正邦也蹇之時用大矣哉<lb/>
<pb n="27b"/>　蹇自震來以三為主下震以初之剛易三之柔而為<lb/>
　艮上震以四之剛易五之柔而為坎所以為蹇者三<lb/>
　也水在山上流行艱阻非蹇而何屯蹇皆謂之難者<lb/>
　坎險俱當其前也艮在其後互離於中見險能止不<lb/>
　䧟於險是之謂知蹇之本體也三用而柔於卦為比<lb/>
　下卦變艮為坤利西南不利東北蹇之變體也為比<lb/>
　則无三之間二五相應徃得中也為蹇則水勢趨下<lb/>
　而山止之其道窮也以變體言之五為大人不寧方<lb/>
<pb n="28a"/>　來上下皆應徃有功也以剛居陽守貞而吉萬國建<lb/>
　而諸侯親以正邦也當蹇之時用而為比豈不大哉<lb/>
象曰山上有水蹇君子以反身脩徳<lb/>
　山上有水澗谷之泉也土石礙之不能流行其象為<lb/>
　蹇行有不得反求諸己君子見險而能止也反身取<lb/>
　艮之背脩徳取坎之心<lb/>
初六徃蹇來譽象曰徃蹇來譽宜待也<lb/>
　蹇之所以為蹇者以三也故諸爻皆欲去之初以柔<lb/>
<pb n="28b"/>　孚乎五為三所間何能有譽徃蹇者宜待三徃而為<lb/>
　柔則上比乎五為有譽矣<lb/>
六二王臣蹇蹇匪躬之故象曰王臣蹇蹇終無尤也<lb/>
　五為大人二為王臣處重坎之下故曰蹇蹇上應乎<lb/>
　五志在乎君遑恤其躬雖捐軀犯難終无怨尤六二<lb/>
　其忠臣哉<lb/>
九三徃蹇來反象曰徃蹇來反内喜之也<lb/>
　三爻用九剛徃而柔來蹇體變矣於卦為比蹇自震<lb/>
<pb n="29a"/>　來三本柔也今復為柔所謂反也内喜者下卦為内<lb/>
　初二皆隂喜其引類以比於君也利西南不利東北<lb/>
　指此爻也<lb/>
六四徃蹇來連象曰徃蹇來連當位實也<lb/>
　四為大臣欲連羣隂以比乎君而下乗三之剛為其<lb/>
　所間徃蹇者三剛既徃則衆柔皆比乎五是謂來連<lb/>
　五以剛居中當位實也陽為實<lb/>
九五大蹇朋來象曰大蹇朋來以中節也<lb/>
<pb n="29b"/>　五以剛居尊為大諸爻皆當從之三以剛為卦之蹇<lb/>
　亦大也物莫能兩大必三用而柔則向之為蹇者皆<lb/>
　同衆柔以宗乎剛故曰大蹇朋來於卦為比不寧方<lb/>
　來一剛制衆柔也剛而得中故能節之五不變而言<lb/>
　三變者彖所謂利見大人貞吉也凡五隂一陽之卦<lb/>
　皆取朋來之義復曰朋來豫曰朋盍簮解變為師曰<lb/>
　朋至斯孚其義同也<lb/>
上六徃蹇來碩吉利見大人象曰徃蹇來碩志在内也<lb/>
<pb n="30a"/>利見大人以從貴也<lb/>
　上欲比五有三之應安能無疑徃蹇者必三徃而為<lb/>
　柔則上下皆宗乎五之剛來碩也志在乎内安得不<lb/>
　吉利見大人者言三既變則上但當守柔以比乎君<lb/>
　是謂從貴若上復為剛則為比之後夫凶爻言徃蹇<lb/>
　來碩者指三之變也又言利見大人者戒上之勿變<lb/>
　也<lb/>
䷧<hi>坎下震上</hi>解利西南无所徃其來復吉有攸徃夙吉彖<lb/>
<pb n="30b"/>曰解險以動動而免乎險解解利西南徃得衆也其來<lb/>
復吉乃得中也有攸徃夙吉徃有功也天地解而雷雨<lb/>
作雷雨作而百果草木皆甲坼解之時大矣哉<lb/>
　解自艮來以二為主下艮以三之剛易二之柔而為<lb/>
　坎上艮以上之剛易四之柔而為震下坎為險上震<lb/>
　為動險以動者先險而後動也動而免乎險者動出<lb/>
　乎險也動乎險中則為屯動乎險外則為解利西南<lb/>
　者坤為西南為衆二用而柔變坎為坤於卦為豫利<lb/>
<pb n="31a"/>　建侯行師徃得衆也无所徃者二不變也剛自三來<lb/>
　為卦之主復也剛應乎五得中而吉解之本體也有<lb/>
　攸徃者二既變也以柔居隂不失其初夙也隂宗乎<lb/>
　四有功而吉解之變體也以本體言之坎為雨震為<lb/>
　雷時當驚蟄雷雨作焉乾為木果震坎艮皆得乾之<lb/>
　一陽故剥之上艮為碩果此卦之震坎為百果也震<lb/>
　為草木為蕃鮮百果草木皆甲坼天地之解也故曰<lb/>
　解之時大矣哉<lb/>
<pb n="31b"/>象曰雷雨作解君子以赦過宥罪<lb/>
　雷行於未雨之先為屯雷動於既雨之後為解雷者<lb/>
　天之威雨者天之澤威中有澤刑獄之有赦宥也過<lb/>
　誤者赦而不問有罪者宥而從輕君子所以推廣天<lb/>
　地之仁心也<lb/>
初六无咎象曰剛柔之際義无咎也<lb/>
　初以柔居陽位本不當疑若有咎然上與四應剛柔<lb/>
　交際理應免咎歸妹所謂吉相承者用為此爻也<lb/>
<pb n="32a"/>九二田獲三狐得黄矢貞吉象曰九二貞吉得中道也<lb/>
　二居地上為田三伏於坎之宂為狐二為解之主上<lb/>
　與五應三以隂柔介乎其間必射而獲之則三變為<lb/>
　剛狐去而矢得矣與射雉一矢亡之義同貞吉者二<lb/>
　守剛為貞孚五之柔為得中道所以為吉未濟以三<lb/>
　為狐亦居二坎之中也<lb/>
六三負且乗致冦至貞吝象曰負且乗亦可醜也自我<lb/>
致戎又誰咎也<lb/>
<pb n="32b"/>　内卦坎上復互坎三以隂柔居二險之中為解之間<lb/>
　上負四下乗二上下皆陽剛君子一小人處於其間<lb/>
　豈不可醜與上相敵冦戎之至已實致之又将誰咎<lb/>
　貞吝者守柔為正居既失位上又无應不知變焉吝<lb/>
　也<lb/>
九四解而拇朋至斯孚象曰解而拇未當位也<lb/>
　拇者足之大指謂初也初之柔本應乎四四以剛居<lb/>
　隂於位未當又為二所間志欲合而足不隨汝之拇<lb/>
<pb n="33a"/>　解矣必用而柔於卦為師九二以剛居中為師之主<lb/>
　衆柔之朋俱至四乃得與初同孚乎二故師之六四<lb/>
　曰師左次无咎者不可用而為解也<lb/>
六五君子維有解吉有孚于小人象曰君子有解小人<lb/>
退也<lb/>
　五用而剛於卦為困履剛中之位以解天下之難維<lb/>
　君子能之二自變為柔以孚乎五則小人退聽險難<lb/>
　既平其吉宜也困之九五利用亨祀正指二之變也<lb/>
<pb n="33b"/>上六公用射隼于高墉之上獲之無不利象曰公用射<lb/>
隼以解悖也<lb/>
　二五相應三介其間二指三為狐居坎穴也五指三<lb/>
　為隼居離中也故二與五皆欲射而獲之五公也離<lb/>
　中虚外堅墉也五在高墉之上變三之柔為剛悖者<lb/>
　解矣是公用之也上既得應亦无不利<lb/>
䷨<hi>兊下艮上</hi>損有孚元吉无咎可貞利有攸徃曷之用二<lb/>
簋可用享彖曰損損下益上其道上行損而有孚元吉<lb/>
<pb n="34a"/>无咎可貞利有攸徃曷之用二簋可用享二簋應有時<lb/>
損剛益柔有時損益盈虚與時偕行<lb/>
　損自泰來以上為主方其為泰三剛上柔本自當位<lb/>
　今乃損下之剛益上之柔雖曰其道上行而位俱不<lb/>
　當所以為損然有五之柔能順乎上之剛損而有孚<lb/>
　也君臣相得是以元吉何咎之有損之本體也上為<lb/>
　卦主亦可守貞必變為臨居位乃當此上剛所以利<lb/>
　於徃損之變體也曷之用者上既曰貞而又曰徃然<lb/>
<pb n="34b"/>　則如之何其用之上苟不用則五用而剛可也於卦<lb/>
　為中孚五在互震之上震為竹簋之象也五陽為實<lb/>
　三四皆隂為虚虚以承實簋之用也剛柔交孚誠通<lb/>
　意接可用享也為中孚則三四之柔皆從乎五二簋<lb/>
　應有時也為損則三剛上柔易位而處損剛益柔有<lb/>
　時也蓋三四之從五與損下而益上皆非常道故並<lb/>
　以有時言之損而為柔益而為剛盈而為陽虚而為<lb/>
　隂適時之宜與之偕行雖聖人不能違乎時也<lb/>
<pb n="35a"/>象曰山下有澤損君子以懲忿窒慾<lb/>
　澤在山之下氣通山之上山潤則澤减損之義也兊<lb/>
　説也有慾之象互坤其上静以制之於未然窒慾也<lb/>
　互震動也有忿之象艮在其上止而戒之於已然懲<lb/>
　忿也忿慾累徳故君子損之又損<lb/>
初九已事遄徃无咎酌損之象曰已事遄徃尚合志也<lb/>
　已事者剛既變為柔也失位无應安能無咎遄徃者<lb/>
　其柔速去復還為剛志與四合何咎之有酌損者參<lb/>
<pb n="35b"/>　時之宜不可輕變也<lb/>
九二利貞征凶弗損益之象曰九二利貞中以為志也<lb/>
　二與五應守正則利變則必凶弗損者言不可為柔<lb/>
　益之者言但當為剛中以為志者言二五之心以中<lb/>
　相與也<lb/>
六三三人行則損一人一人行則得其友象曰一人行<lb/>
三則疑也<lb/>
　卦本泰泰自坤來三陽由下而升三人行也分三之<lb/>
<pb n="36a"/>　剛以居上損一人也剛既上行五柔孚之得其友也<lb/>
　上既得友不應乎三三位不當復乗乎剛何能免疑<lb/>
六四損其疾使遄有喜无咎象曰損其疾亦可喜也<lb/>
　四用而剛於卦為睽間乎其中是謂惡人疾也欲損<lb/>
　其疾必使速還其柔則相應而有喜矣何咎之有<lb/>
六五或益之十朋之龜弗克違元吉象曰六五元吉自<lb/>
上祐也<lb/>
　五之柔本與二應或用而剛是益之也於卦為中孚<lb/>
<pb n="36b"/>　具離之體離為龜兩龜為朋損益皆變為龜是朋也<lb/>
　中孚三四之柔皆從乎五之剛二五為十十朋之龜<lb/>
　也信由乎中龜卜恊從弗克違也五之心孚乎三四<lb/>
　自上祐下所以元吉即信及豚魚之義也<lb/>
上九弗損益之无咎貞吉利有攸徃得臣无家象曰弗<lb/>
損益之大得志也<lb/>
　弗損不用為柔也益之但為剛也剛為卦主有五之<lb/>
　應大得志也无咎貞吉彖辭之義也利有攸徃剛徃<lb/>
<pb n="37a"/>　柔來亦利也五柔上剛於理未順上用而柔不失其<lb/>
　道故曰得臣无三之應志不在内故曰无家彖言可<lb/>
　貞而繼以利有攸徃者此爻也<lb/>
䷩<hi>震下巽上</hi>益利有攸徃利涉大川彖曰益損上益下民<lb/>
説无疆自上下下其道大光利有攸徃中正有慶利涉<lb/>
大川木道乃行益動而巽日進无疆天施地生其益无<lb/>
方凡益之道與時偕行<lb/>
　益自否來以初為主剛本在四退而居初損乾之剛<lb/>
<pb n="37b"/>　益坤之柔坤為民而在下為地而无疆民既得益其<lb/>
　説可知陽為大為光以貴下賤為主於内其道大光<lb/>
　也利有攸徃者指來卦言也方其為否上下不交變<lb/>
　而為益則四柔得位上同乎五五剛中正然後有慶<lb/>
　益之本體也利涉大川者二用而剛下震變兊互體<lb/>
　仍震木道乃行於卦為中孚乘木舟虚益之變體也<lb/>
　二非相易之爻而言變者何也蓋初為益之主在下<lb/>
　而得民二本應五而乘初之剛不容不變故損益皆<lb/>
<pb n="38a"/>　變中孚也以本體言之動以從乎上上巽以接乎下<lb/>
　以剛易柔是之謂益一陽在下勢必浸長日進无疆<lb/>
　也乾陽居初天氣下降坤隂居四地氣上騰天施地<lb/>
　生也隂陽交際品物咸亨其益无方也時之當益雖<lb/>
　天地不能違與時偕行也損兼損益而言而益獨言<lb/>
　凡益之道者蓋能損上益下則但見其益矣<lb/>
象曰風雷益君子以見善則遷有過則改<lb/>
　動萬物者莫疾乎雷撓萬物者莫疾乎風雷震於先<lb/>
<pb n="38b"/>　風隨其後鼓之舞之生意不窮是之謂益陽自内生<lb/>
　為善隂自内生為過卦本否以柔居初為不當位過<lb/>
　也變否為益剛自外來而為主於内見善則遷也柔<lb/>
　自内徃而得位乎外有過則改也雷以動之見善勇<lb/>
　為風以散之改過不吝君子之所以益其徳者如此<lb/>
初九利用為大作元吉无咎象曰元吉无咎下不厚事<lb/>
也<lb/>
　大陽也作動也卦本否剛自四來而居乎初利用為<lb/>
<pb n="39a"/>　大作也當位而應為益之主吉又何咎下為初厚為<lb/>
　坤事為變下不厚事言初不變為坤也<lb/>
六二或益之十朋之龜弗克違永貞吉王用享于帝吉<lb/>
象曰或益之自外來也<lb/>
　二用而剛或益之也以剛易柔自外來也於卦為中<lb/>
　孚十朋之龜與損同義永貞者守剛為正也雖不應<lb/>
　乎五而無乘剛之疑所以為吉王用享于帝者復還<lb/>
　其柔志不在初而在乎君五為王上為帝籲俊尊上<lb/>
<pb n="39b"/>　帝所以吉也爻兩言吉用與不用皆可也<lb/>
六三益之用凶事无咎有孚中行告公用圭象曰益用<lb/>
凶事固有之也<lb/>
　三用而剛變震為離上復互離離為戈兵凶事也爻<lb/>
　本有應用之則无應而凶何所歸咎理固然也復還<lb/>
　其柔得中而行斯與五孚圭者達信於君也土主信<lb/>
　互坤土也告公用圭者以朝覲㑹同之禮告之公也<lb/>
　此爻變則為凶禮復其柔則為賓禮孚與不孚之間<lb/>
<pb n="40a"/>　耳<lb/>
六四中行告公從利用為依遷國象曰告公從以益志<lb/>
也<lb/>
　卦本否四之剛下而居初中行也當否之時上下不<lb/>
　交而天下無邦既變為益六四大臣告于公上從民<lb/>
　之志用初之剛建以為侯依其遷國下既獲益利莫<lb/>
　大焉坤為國震為侯變坤為震遷國也以剛易柔民<lb/>
　説無疆益志也<lb/>
<pb n="40b"/>九五有孚惠心勿問元吉有孚惠我徳象曰有孚惠心<lb/>
勿問之矣惠我徳大得志也<lb/>
　有孚惠心者五居心位四以柔順乎五也勿問元吉<lb/>
　者自然相孚不勞告誡吉莫大焉彖言中正有慶此<lb/>
　也有孚惠我徳者二以柔順乎五也君臣同心於上<lb/>
　則下之人亦順承其君之徳而君之志得行矣<lb/>
上九莫益之或擊之立心勿恒凶象曰莫益之偏辭也<lb/>
或擊之自外來也<lb/>
<pb n="41a"/>　剛為益柔為損莫益之者不可守剛也或擊之者上<lb/>
　守剛不變則柔自外來攻而變之也五居心位立心<lb/>
　者以五為主上徃從之也剛柔相應為恒勿恒者上<lb/>
　不可為剛以應乎三也失位求應安能免凶益者人<lb/>
　之所欲而戒以莫益其辭雖偏然志在乎君其理則<lb/>
　正也<lb/>
　<lb/>
　<lb/>
<pb n="41b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　易通卷四<lb/>
</p>

  </div>
            <div>
                <head>易通卷五</head>
    <p>
<pb n="1a"/>欽定四庫全書<lb/>
　易通卷五　　　　　　　宋　趙以夫　撰<lb/>
䷪<hi>乾下兊正</hi>夬揚于王庭孚號有厲告自邑不利即戎利<lb/>
有攸徃彖曰夬決也剛決柔也健而說決而和揚于王<lb/>
庭柔乘五剛也孚號有厲其危乃光也告自邑不利即<lb/>
戎所尚乃窮也利有攸徃剛長乃終也<lb/>
　夬自坤來以剛長之卦言之主當在五然卦五陽而<lb/>
　一隂則一隂為之主矣故夬以上為主也坤純隂也<lb/>
<pb n="1b"/>　剛之決柔從下而上復臨泰大壮皆然至五陽則隂<lb/>
　柔将盡故卦以夬言也乾健而兊說明決之道必以<lb/>
　和為貴也五王庭也朝多君子一小人揚揚然于其<lb/>
　上柔乘五剛也孚號者上孚五之號令也有厲者懐<lb/>
　危懼之心也一隂在上是小人而居高位能從君之<lb/>
　令以知戒乃可化為君子之光矣告自邑者上自告<lb/>
　其邑曰衆剛之來勢莫能禦若不退聼是與之戰所<lb/>
　尚必窮何利之有兊為口有告之象為刑殺有戎之<lb/>
<pb n="2a"/>　象利有攸徃者隂利於徃也隂徃則陽來必盡變為<lb/>
　純乾則剛長乃終也聖人於夬言利有攸徃蓋欲其<lb/>
　為純陽於剥言不利有攸徃蓋不欲其為純隂扶陽<lb/>
　抑隂之意也<lb/>
象曰澤上於天夬君子以施禄及下居徳則忌<lb/>
　澤之氣上於天有必決之勢君子在上天位天禄與<lb/>
　賢者共所謂我有好爵吾與爾靡之也若自居其徳<lb/>
　而人不䝉其施此為人上者所忌也澤之下流有施<lb/>
<pb n="2b"/>　禄象澤之上壅有居徳象故聖人勸且戒之<lb/>
初九壮于前趾徃不勝為咎象曰不勝而徃咎也<lb/>
　趾耦而在下初以剛居之壮于前趾也若用而柔於<lb/>
　卦為大過則剛徃矣雖與四應然本弱居下何能勝<lb/>
　任所以為咎故大過之彖曰利有攸徃欲變為夬也<lb/>
九二惕號莫夜有戎勿恤象曰有戎勿恤得中道也<lb/>
　二以剛居隂同衆君子以決一小人而失位无應未<lb/>
　免有憂用之而柔憂而能改惕也二五相孚自上告<lb/>
<pb n="3a"/>　命號也兊西方離在其下日入于西莫夜之象上居<lb/>
　兊之極為戎離為戈兵有五之應可以禦之始既能<lb/>
　懼變而得中則可勿憂矣<lb/>
九三壮于頄有凶君子夬夬獨行遇雨若濡有愠无咎<lb/>
象曰君子夬夬終无咎也<lb/>
　頄面顴也初為趾四為臀三反曰頄何也盖上居兊<lb/>
　之終輔頰頄也壮于頄者言上當變柔為剛也有凶<lb/>
　者戒上之不冝守柔也當夬之時衆剛同決一柔君<lb/>
<pb n="3b"/>　子夬夬也兊為澤三獨與上應行而遇雨也雖若為<lb/>
　雨所濡然與君子為徒義形於色不牽於應終於決<lb/>
　上之柔而去之於卦為純乾則三可无咎矣<lb/>
九四臀无膚其行次且牽羊悔亡聞言不信象曰其行次<lb/>
且位不當也聞言不信聰不明也<lb/>
　以六爻象人之身上為首初為趾則三四為臀四用<lb/>
　而柔陽為隂所剥臀无膚也其行次且者當夬之時<lb/>
　四之君子方同衆剛以決一柔豈肯自變為柔是以<lb/>
<pb n="4a"/>　足将進而不果也然居不當位下復无應未見其可<lb/>
　故戒之曰牽羊悔亡牽羊者二三四互兊為羊悔亡<lb/>
　者安於為柔而不變也今乃聞人之言恬不之信其<lb/>
　不明甚矣離為言變耦為竒則離體失而耳滅矣聰<lb/>
　不明矣<lb/>
九五莧陸夬夬中行无咎象曰中行无咎中未光也<lb/>
　莧者馬齒莧陸者商陸二物皆生於卑濕之地澤草<lb/>
　也指上六而言五以剛居陽下同四剛以決一柔一<lb/>
<pb n="4b"/>　柔孤立於上何能乆存夬之又夬勢所必去也若用<lb/>
　而柔是為中行雖有其應然變陽為隂於道未光居<lb/>
　不當位又将誰咎五但守其剛則上終變其柔於卦<lb/>
　為純乾矣<lb/>
上六无號終有凶象曰无號之凶終不可長也<lb/>
　彖言孚號者上信五之號令變柔為剛也爻言无號<lb/>
　者上不有五之號令以柔乘剛也終於不變有凶必<lb/>
　矣不可長者非乆必為剛所決也<lb/>
<pb n="5a"/>䷫<hi>巽下乾上</hi>姤女壮勿用取女彖曰姤遇也柔遇剛也勿<lb/>
用取女不可與長也天地相遇品物咸章也剛遇中正<lb/>
天下大行也姤之時義大矣哉<lb/>
　姤自乾來以初為主下體巽為長女五陽在上一隂<lb/>
　生於其下以柔遇剛姤之本體也女曰壮者柔當變<lb/>
　為剛也初與四應初為女四為夫女既失位何以取<lb/>
　為勿用者不當用乾為姤也聖人不與隂道之長必<lb/>
　欲還為純乾姤之變體也六陽已極一隂生焉天地<lb/>
<pb n="5b"/>　相遇也於時為夏至南方文明萬物相見品物咸章<lb/>
　也隂道既萌有浸長之勢剛與之遇易至於變今二<lb/>
　居中守正屹然不移巽在乾下一隂不可以乆必将<lb/>
　徃而為剛故曰天下大行也姤之時義如是易為君<lb/>
　子謀豈不大哉<lb/>
象曰天下有風姤后以施命誥四方<lb/>
　天下有風者風自天而下與萬物相遇故謂之姤人<lb/>
　君施命令誥之四方亦猶是也天之風能鼓舞乎萬<lb/>
<pb n="6a"/>　物君之號令能鼓舞乎萬民四方乾西北巽東南也<lb/>
初六繫于金柅貞吉有攸徃見凶羸豕孚蹢躅象曰繫<lb/>
于金柅柔道牽也<lb/>
　初用而剛變巽為乾乾為金一剛在下止柔之進繫<lb/>
　于金柅也柅止輪木也柔道易牽守剛為貞以止其<lb/>
　長何吉如之乾初九?龍勿用恐其為姤也若復為<lb/>
　柔陽徃隂來必見其凶巽為繩為豕羸豕也一柔長<lb/>
　於下五剛扼其上豕雖被羸然有四之孚必至蹢躅<lb/>
<pb n="6b"/>　以求進聖人於初隂之萌其丁寧告戒如此所以為<lb/>
　君子謀也復之彖言利有攸徃者卦自坤來宜變為<lb/>
　復也姤之初言有攸徃見凶者卦自乾來不宜變為<lb/>
　姤也<lb/>
九二包有魚无咎不利賓象曰包有魚義不及賓也<lb/>
　初隂魚也二以剛軋之有包之象以陽包隂何咎之<lb/>
　有然姤五月之卦也律中㽔賓此時隂為主陽為賓<lb/>
　雖可暫止其進而隂道浸長終當不利於陽以理推<lb/>
<pb n="7a"/>　之譬若有魚焉得而食諸故曰義不及賓也<lb/>
九三臀无膚其行次且厲无大咎象曰其行次且行未<lb/>
牽也<lb/>
　臀无膚其行次且義與夬同當姤之時三雖无應而<lb/>
　居當其位豈肯自變為柔是以足将進而不果也牽<lb/>
　柔道也行未牽者未變為柔也然一隂自下而長三<lb/>
　安得而不危此訟之九三所以貞厲者不可變為姤<lb/>
　也知其危而不變焉則為順以從上之吉而不至為<lb/>
<pb n="7b"/>　大之有咎也<lb/>
九四包无魚起凶象曰无魚之凶逺民也<lb/>
　陽能包隂初隂為魚二不用故包有魚四用而柔故<lb/>
　包无魚起凶者動則凶也初為民四與初本相應變<lb/>
　則逺矣<lb/>
九五以杞包瓜含章有隕自天象曰九五含章中正也<lb/>
有隕自天志不舍命也<lb/>
　五以剛居上杞也初以柔居下瓜也陽能包隂杞剛<lb/>
<pb n="8a"/>　而瓜柔有包之象得中守正含章也五居天位一柔<lb/>
　在五剛之下于其方萌而止絶之有隕自天也當姤<lb/>
　之時柔來變剛有命存焉九五之君以剛制柔行吾<lb/>
　之志不委於命處姤之道也<lb/>
上九姤其角吝无咎象曰姤其角上窮吝也<lb/>
　上用而柔變竒為耦有角之象於卦為大過之末弱<lb/>
　不還其剛雖謂之吝然而无咎者當位有應順以從<lb/>
　君也盖以剛居上已亢而窮所以吝於還也<lb/>
<pb n="8b"/>䷬<hi>坤下兊上</hi>萃亨王假有廟利見大人亨利貞用大牲吉<lb/>
利有攸徃彖曰萃聚也順以說剛中而應故聚也王假<lb/>
有廟致孝享也利見大人亨聚以正也用大牲吉利有<lb/>
攸徃順天命也觀其所聚而天地萬物之情可見矣<lb/>
　萃自觀來以上為主未為萃時猶是晉體晉以柔居<lb/>
　五失位无應變則為否必下坤俱變於卦為大有故<lb/>
　曰晝日三接萃以剛居五上既為柔以從之四乃為<lb/>
　剛以敵乎五故上不用而四用也卦有二亨萃亨者<lb/>
<pb n="9a"/>　指來卦言也利見大人亨者變萃為比也萃者柔聚<lb/>
　乎剛也下之順從以上之說五之剛中有二之應宜<lb/>
　其聚也五王也互巽為風神也王者大立宗廟致孝<lb/>
　鬼神以起人心之敬萃之本體也四用而柔于卦為<lb/>
　比合群隂以附顯比之君利見大人亨也五守貞不<lb/>
　變聚以正也六牲之中惟牛為大用大牲吉利有攸<lb/>
　徃者下體本坤四剛既徃互體仍坤坤為牛祭而受<lb/>
　福吉无不利五居天位諸爻從之是謂順天之命萃<lb/>
<pb n="9b"/>　之變體也天地之大萬物之衆雖若不齊其聚則一<lb/>
　陽者群隂之所聚君者臣民之所聚祀者人心之所<lb/>
　聚於其所聚而觀之可以見其情矣<lb/>
象曰澤上于地萃君子以除戎器戒不虞<lb/>
　澤水之所鍾澤上於地盈而易決互艮於中為隄以<lb/>
　防之所以保其萃也地大民衆情偽相感禍亂易生<lb/>
　詰治戎兵亦所以保其萃也兊為金為殺巽為工除<lb/>
　戎器也艮為止坤為衆兊口告戒止衆於下戒不虞<lb/>
<pb n="10a"/>　也<lb/>
初六有孚不終乃亂乃萃若號一握為笑勿恤徃无咎<lb/>
象曰乃亂乃萃其志亂也<lb/>
　初以柔應五為有孚為四所間則孚不終矣乃亂乃<lb/>
　萃者既惑於四又欲從乎五其心不寧有悲號之象<lb/>
　若四變其剛而五揔其權則同衆柔以比乎五遂轉<lb/>
　號為笑矣勿恤者四雖間五初不必憂待其徃而為<lb/>
　柔於卦為比則為有孚比之无咎矣<lb/>
<pb n="10b"/>六二引吉无咎孚乃利用禴象曰引吉无咎中未變也<lb/>
　引者柔道牽也二柔得中當位有應未變而吉又何<lb/>
　咎焉然當萃之時二與五孚為四所間利用禴者必<lb/>
　四用而柔然後二之誠意可以上通乎五也禴薄祭<lb/>
　五居坎中有薦明水之象<lb/>
六三萃如嗟如无攸利徃无咎小吝象曰徃无咎上巽<lb/>
也<lb/>
　五為大人諸爻之所萃也三當從乎五萃如也為四<lb/>
<pb n="11a"/>　所間嗟如也既萃復嗟无所利矣徃无咎者四剛既<lb/>
　徃於卦為比則三可以免咎矣上巽者上互巽體四<lb/>
　剛失位居三之上所宜變也小吝者三但為柔不可<lb/>
　輕變也<lb/>
九四大吉无咎象曰大吉无咎位不當也<lb/>
　四以剛居隂於位不當不能无咎用之而柔於卦為<lb/>
　比順以從上吉莫大焉斯可免咎卦所謂利見大人<lb/>
　亨指此爻也<lb/>
<pb n="11b"/>九五萃有位无咎匪孚元永貞悔亡象曰萃有位志未<lb/>
光也<lb/>
　五用而柔於卦為豫威權下移徒有其位變陽為隂<lb/>
　其志未光失位无應又将誰咎匪孚者不為柔以孚<lb/>
　乎四也元永貞者爻本為剛但守其正則當位有應<lb/>
　矣悔亡者何以變為也<lb/>
上六齎咨涕洟无咎象曰齎咨涕洟未安上也<lb/>
　當萃之時諸爻皆以柔從乎五而四獨為剛初曰號<lb/>
<pb n="12a"/>　三曰嗟上曰齎咨涕洟皆以四之故四若不變上之<lb/>
　心終有未安是以愁泣然順以從君何咎之有<lb/>
䷭<hi>巽下坤上</hi>升元亨用見大人勿恤南征吉彖曰柔以時<lb/>
升巽而順剛中而應是以大亨用見大人勿恤有慶也<lb/>
南征吉志行也<lb/>
　升自臨來以初為主未為升時猶是明夷明夷以柔<lb/>
　居二文王以之故利艱貞升以剛居二初既為柔以<lb/>
　順之三乃為剛以軋乎二故初不用而三用與萃變<lb/>
<pb n="12b"/>　為比之例同柔自三而居二復自二而居初隂降則<lb/>
　陽升以其時也内巽外順以漸而升升之本體也二<lb/>
　剛得中有五之應是以大亨者三用而柔合群隂以<lb/>
　從乎二為師之丈人吉用見大人也徃而得應何憂<lb/>
　之有坎位北方坤在其前南面而征得行吾志所以<lb/>
　為吉升之變體也它卦大人皆指九五升與困則以<lb/>
　二為大人指在下之君子也<lb/>
象曰地中生木升君子以順徳積小以高大<lb/>
<pb n="13a"/>　巽木生於坤地之下自萌蘖而拱把自拱把而合抱<lb/>
　升而不已其勢順也民之秉彛好是懿徳率性而行<lb/>
　是之謂順自細行而累以成高自小善而積以至大<lb/>
　升之義也順徳坤地之象積小以高大巽木之象<lb/>
初六允升大吉象曰允升大吉上合志也<lb/>
　初用而剛於卦為泰上與四孚其志相信君子道長<lb/>
　吉孰大焉<lb/>
九二孚乃利用禴无咎象曰九二之孚有喜也<lb/>
<pb n="13b"/>　當升之時二與五孚為三所間利用禴者必三用而<lb/>
　柔然後五之誠意可以下通乎二也君臣相孚喜又<lb/>
　何咎二居坎中禴也萃用四為比升用三為師然後<lb/>
　二五孚也故兩卦之二爻於利用上皆加乃字<lb/>
九三升虚邑象曰升虚邑无所疑也<lb/>
　三用而柔於卦為師隂為虚坤為邑二以剛中為師<lb/>
　之主鼓行而前莫之能禦升彼虚邑也同衆隂以從<lb/>
　乎二尚何疑焉卦辭用見大人指此爻也<lb/>
<pb n="14a"/>六四王用亨于岐山吉无咎象曰王用亨于岐山順事<lb/>
也<lb/>
　兊西方岐山也卦本明夷三五不相應五君位王也<lb/>
　亨而為升則二變柔為剛是王用之也二三四互兊<lb/>
　乃有岐山之象五既得二之應為四之臣但當安於<lb/>
　為柔而不敢為剛以迫乎五盡臣之道吉又何咎事<lb/>
　為變順事者順其已變而不自變也此爻不言升昭<lb/>
　文王之心也<lb/>
<pb n="14b"/>六五貞吉升階象曰貞吉升階大得志也<lb/>
　五守柔為貞下應乎二君臣相孚有喜而吉用之而<lb/>
　剛於卦為井上體本坤坤為土階也五以剛居尊位<lb/>
　乎天位升階之象大得志者五既為剛四以柔輔之<lb/>
　得行其志於天下也<lb/>
上六冥升利于不息之貞象曰冥升在上消不富也<lb/>
　陽進為升以隂居上冥升也消不富者隂不為陽也<lb/>
　不息者消也守柔為貞當位有應何利如之<lb/>
<pb n="15a"/>䷮<hi>坎下兊上</hi>困亨貞大人吉无咎有言不信彖曰困剛揜<lb/>
也險以說困而不失其所亨其唯君子乎貞大人吉以<lb/>
剛中也有言不信尚口乃窮也<lb/>
　困自否來以二為主一剛䧟二柔之中剛為柔所揜<lb/>
　也下坎上兊處險以說也剛本在上不交為否亨而<lb/>
　居二无應為困然不失其所亨者剛來而得中也善<lb/>
　處困者其唯君子乎大人即二之君子也上雖无應<lb/>
　而能守貞不變安乎天命素貧賤行乎貧賤素患難<lb/>
<pb n="15b"/>　行乎患難不以其道得之不去也以剛居中於義為<lb/>
　吉何咎之有有言不信者二互離為言與五不相孚<lb/>
　口說徒尚其窮可知黙黙自守其處困之道歟<lb/>
象曰澤无水困君子以致命遂志<lb/>
　澤所以瀦水今水在澤下則澤涸而无水所謂困也<lb/>
　委命於天成吾之志拘羑里而演易厄陳蔡而弦歌<lb/>
　君子處困之道也巽為命互巽於外致命也坎為心<lb/>
　守貞於内遂志也<lb/>
<pb n="16a"/>初六臀困于株木入于幽谷三嵗不覿象曰入于幽谷<lb/>
幽不明也<lb/>
　臀指四也株木指二也二居坎中於木為堅多心也<lb/>
　初本應四為二所間乃用而剛使四失其應焉臀困<lb/>
　于株木也初處兊之下入于幽谷閉而不通歴三嵗<lb/>
　之乆亦無所覿皆由不能守柔而輕於變所以致此<lb/>
　還其柔則為和兊之吉矣<lb/>
九二困于酒食朱紱方來利用享祀征凶无咎象曰困<lb/>
<pb n="16b"/>于酒食中有慶也<lb/>
　坎為酒食剛䧟柔中而无其應困于酒食之象互離<lb/>
　為朱為絲朱紱之象當困之時上雖有朱紱之命而<lb/>
　未逮乎下方來之義也二用而柔得中而應然後有<lb/>
　慶于卦為萃剛柔相孚以之享祀何利如之征凶者<lb/>
　若復為剛則柔徃矣失位无應安得不凶又将誰咎<lb/>
六三困于石據于蒺藜入于其宫不見其妻凶象曰據<lb/>
于蒺藜乘剛也入于其宫不見其妻不祥也<lb/>
<pb n="17a"/>　二之剛石也坎為叢棘蒺藜也三乘其上而无應困<lb/>
　于石據于蒺藜也互離中虚有宫之象三變則與上<lb/>
　相應為夫妻不變則无應是不見其妻也不祥莫大<lb/>
　焉大過九三棟橈凶變為此爻也<lb/>
九四來徐徐困于金車吝有終象曰來徐徐志在卞也<lb/>
雖不當位有與也<lb/>
　四應乎初志本在下為二所間故初之來徐徐二剛<lb/>
　為金互離為車金車也若以二之間輕變為柔失初<lb/>
<pb n="17b"/>　之應則為困于金車矣但守其剛是之謂吝雖不當<lb/>
　位而有終者初四剛柔相與二終不得而間之也<lb/>
九五劓刖困于赤紱乃徐有說利用祭祀象曰劓刖志<lb/>
未得也乃徐有說以中直也利用祭祀受福也<lb/>
　卦本否上竒鼻也二耦足也二上相易而為困上變<lb/>
　竒為耦有劓之象二變耦為竒有刖之象兊為赤互<lb/>
　離為絲赤紱也五剛居尊操刑賞之柄二不孚五所<lb/>
　以刑用而賞未行困于赤紱也五失二之應志既未<lb/>
<pb n="18a"/>　得二乃緩於從五以中相直徐有說也若能變困為<lb/>
　萃王假有廟祭而受福何利如之<lb/>
上六困于葛藟于臲卼曰動悔有悔征吉象曰困于葛<lb/>
藟未當也動悔有悔吉行也<lb/>
　一柔居互巽之上柔為蔓草蔓延木末下无其應困<lb/>
　于葛藟也下坎為險巽木在坎險之上危而不安于<lb/>
　臲卼也于者指三不當位而上為所困也曰動悔者<lb/>
　上不自變而告三曰三之柔當變也若能有悔行而<lb/>
<pb n="18b"/>　為剛則當位而應何吉如之於上爻而言三變者盖<lb/>
　上用為訟不若三用為大過也<lb/>
䷯<hi>巽下坎上</hi>井改邑不改井无喪无得徃來井井汔至亦<lb/>
未繘井羸其瓶凶彖曰巽乎水而上水井井養而不窮<lb/>
也改邑不改井乃以剛中也汔至亦未繘井未有功也<lb/>
羸其瓶是以凶也<lb/>
　井自泰來以五為主巽入乎水而水上行溥博淵泉<lb/>
　而時出之井養而不窮也上本坤坤為邑初五相易<lb/>
<pb n="19a"/>　變坤為坎改邑也坎水為井五剛得中守正不變不<lb/>
　改井也方其為泰剛居乎初本自得位及其為井剛<lb/>
　居乎五亦非失位无喪无得也剛徃居五柔來居初<lb/>
　徃者得水而上來者求水於下徃來井井此井之本<lb/>
　體也汔至者井以上出為功五雖㡬至而未離坎中<lb/>
　繘猶未收何能有功若用而柔瓶亡水竭是以有凶<lb/>
　此井之變體也變而有凶故貴於不改下巽為繩繘<lb/>
　也五互離中虚瓶也離體既變瓶挂而不能出羸也<lb/>
<pb n="19b"/>象曰木上有水井君子以勞民勸相<lb/>
　木性上水性下水隨木以升木得水以生津潤上行<lb/>
　井之象也五為君初為民卦本泰柔自上而下以順<lb/>
　乎初勞民也剛自下而上以益乎五勸相也无君子<lb/>
　莫治野人无野人莫養君子君撫乎民民助乎君古<lb/>
　者井田之制或取諸此<lb/>
初六井泥不食舊井无禽象曰井泥不食下也舊井无<lb/>
禽時舎也<lb/>
<pb n="20a"/>　二三四互兊初處其下為澤之底其水泥濁不可以<lb/>
　食非惟不為人所取禽亦不至矣以柔居下井泥不<lb/>
　食也不變為剛舊井无禽也无四之應為時所舍也<lb/>
九二井谷射鮒甕敝漏象曰井谷射鮒无與也<lb/>
　二居互兊之下井谷也巽下一隂為魚鮒也二比乎<lb/>
　初猶井谷之泉所趨者下惟射注於鮒魚也五互離<lb/>
　為甕甕所以汲也二失五之與則无上出之功是甕<lb/>
　敝而水漏也若用而柔則當位有應為蹇之无尤矣<lb/>
<pb n="20b"/>九三井渫不食為我心惻可用汲王明並受其福象曰<lb/>
井渫不食行惻也求王明受福也<lb/>
　卦木泰九三于食有福上食三之福也易而為井上<lb/>
　之柔孚乎五而不應乎三井雖渫治无有食之者五<lb/>
　為主爻居心位為我心惻者三為五變也行變也惻<lb/>
　者戚戚然之貎可用汲者用之而柔有五之剛自上<lb/>
　而汲之也求王明者五以剛居陽三徃從之也並受<lb/>
　其福者三與四皆受五之福也於卦為坎故坎之三<lb/>
<pb n="21a"/>　曰入于坎窞勿用也凡言我心皆指五爻<lb/>
六四井甃无咎象曰井甃无咎修井也<lb/>
　卦本泰初四正應易而為井初剛既變則四失其應<lb/>
　矣初言井泥不食是井之中有缺壞之象此爻言井<lb/>
　甃者必使初復還其剛變耦為竒有修甃之義各當<lb/>
　其位何咎之有<lb/>
九五井冽寒泉食象曰寒泉之食中正也<lb/>
　五為井之主坎居北方是為寒泉冽清澈也人仰以<lb/>
<pb n="21b"/>　食有四之孚也居中守正則利澤施四海矣<lb/>
上六井收勿幕有孚元吉象曰元吉在上大成也<lb/>
　井口在上汲出於井收繘之功不可幕也井道所以<lb/>
　大成者以上有五孚是以元吉若變耦為竒則幕而<lb/>
　不可汲矣<lb/>
䷰<hi>離下兊上</hi>革已日乃孚元亨利貞悔亡彖曰革水火相<lb/>
息二女同居其志不相得曰革已日乃孚革而信之文<lb/>
明以說大亨以正革而當其悔乃亡天地革而四時成<lb/>
<pb n="22a"/>湯武革命順乎天而應乎人革之時大矣哉<lb/>
　革自巽來以二為主下巽以初之柔易二之剛而為<lb/>
　離上巽以四之柔易上之剛而為兊離為火兊為澤<lb/>
　水必得火火必得水水火不相射乃能生息也方其<lb/>
　為巽巽長女上下皆巽二女同居也二柔相直无配<lb/>
　合之理其志不相得也既變為革柔來居二上與五<lb/>
　應下離納己已日乃孚也革而信之君臣相孚治道<lb/>
　一新天下大和文明以説也二用而剛於卦為夬元<lb/>
<pb n="22b"/>　亨也守柔不變利貞也故曰大亨以正二本不當位<lb/>
　與初相易於位既當其悔乃亡言雖亨而為夬不若<lb/>
　但為革也下互巽連已六陽極於己天也上互乾連<lb/>
　亥六隂極於亥地也巽位東南春夏之交乾位西北<lb/>
　秋冬之交暑徃則寒來寒徃則暑來天地革而四時<lb/>
　成也離為戈兵兊為殺湯武以征伐取天下也巽為<lb/>
　命上下皆變革命也五為天二以柔從之順乎天也<lb/>
　二為民五以剛孚之應乎人也時之當革雖天地聖<lb/>
<pb n="23a"/>　人不能違故曰大矣哉<lb/>
象曰澤中有火革君子以治歴明時<lb/>
　兊澤也於時為秋離火也於時為夏火本克金今火<lb/>
　藏於澤之中夏徃秋來革之義也兊為巫史治歴之<lb/>
　象離為日中明時之象互乾為天日躔行天没于兊<lb/>
　方晝夜分焉一日之革也秋金生冬水冬水生春木<lb/>
　春木生夏火夏火克秋金金王則火廢寒暑分焉一<lb/>
　嵗之革也日行周天嵗差甚㣲積之乆則差始見故<lb/>
<pb n="23b"/>　歴法不能无更取諸革也<lb/>
初九鞏用黄牛之革象曰鞏用黄牛不可以有為也<lb/>
　初用而柔變離為艮艮土居丑黄牛也以柔變剛革<lb/>
　也於卦為咸有四之應其志膠固而不可解鞏也爻<lb/>
　本无應不可有為是以貴乎用也<lb/>
六二已日乃革之征吉无咎象曰已日乃革之行有嘉<lb/>
也<lb/>
　二居離中已日也用之而剛於卦為夬乃革之也征<lb/>
<pb n="24a"/>　者復還其柔則上與五孚行而有嘉吉又何咎易中<lb/>
　言嘉皆指當位有應彖言亨貞繼以悔亡指此爻也<lb/>
九三征凶貞厲革言三就有孚象曰革言三就又何之<lb/>
矣<lb/>
　三用而柔失位无應行而必凶貞者守剛為正也不<lb/>
　能守剛於卦為隨則危矣革欲其信於人故六爻皆<lb/>
　取其孚三與上孚二與五孚初與四本不應必改命<lb/>
　而後孚爻言有孚者三内卦至三爻而成離為言三<lb/>
<pb n="24b"/>　就者革至三而成孚也革止於孚又何徃焉<lb/>
九四悔亡有孚改命吉象曰改命之吉信志也<lb/>
　四用而柔於卦為既濟應初乘三未免有疑戒以悔<lb/>
　亡言不可輕變也有孚指應爻也言四但守其剛則<lb/>
　初自變為柔以孚乎四改命而吉也於卦為咸是為<lb/>
　信志故咸之四亦曰貞吉悔亡<lb/>
九五大人虎變未占有孚象曰大人虎變其文炳也<lb/>
　三陽寅属虎履以上乾為虎乾三陽也頥變噬嗑互<lb/>
<pb n="25a"/>　艮為虎艮連寅也兊西方白虎也乾兊皆虎天文尾<lb/>
　火虎箕水豹虎陽而豹隂也五居互乾之上用之而<lb/>
　柔變乾為兊大人虎變也上居兊之終用之而剛變<lb/>
　兊為乾君子豹變也未占有孚者未變之前與二相<lb/>
　孚順乎天而應乎人此爻也<lb/>
上六君子豹變小人革面征凶居貞吉象曰君子豹變<lb/>
其文蔚也小人革面順以從君也<lb/>
　五本剛以柔文之其文炳也上本柔以剛文之其文<lb/>
<pb n="25b"/>　蔚也虎之文顯煥豹之文深宻炳與蔚之辨也上用<lb/>
　而剛剛為君子然其志未得征而必凶不用而但守<lb/>
　其柔柔為小人雖心與三孚而能革面以順五猶<lb/>
　知從君之義所以居貞而吉五上二爻皆以文言者<lb/>
　五用為豐上用為同人其文雖可觀實皆失位无應<lb/>
　也<lb/>
䷱<hi>巽下離上</hi>鼎元吉亨彖曰鼎象也以木巽火亨飪也聖<lb/>
人亨以享上帝而大亨以養聖賢巽而耳目聦明柔進<lb/>
<pb n="26a"/>而上行得中而應乎剛是以元亨<lb/>
　鼎自兊來以初為主下兊以三之柔易初之剛而為<lb/>
　巽上兊以上之柔易五之剛而為離鼎象也初耦為<lb/>
　足二三四皆竒為腹五耦為耳上竒為鉉巽木入于<lb/>
　離火然後成亨飪之功上帝指上九一爻聖賢指九<lb/>
　二九三九四三爻天道尚質故特牲可以享上帝人<lb/>
　事尚文非備物不足以養聖賢巽下離上離為目五<lb/>
　為鼎耳一五相應視聼皆順耳目聦明也五柔得中<lb/>
<pb n="26b"/>　進而上行下應乎剛鼎之本體也是以元亨者柔居<lb/>
　乎初為卦之主位既不當不容不變用之而剛於卦<lb/>
　為大有柔得尊位大中而上下應之所以為吉鼎之<lb/>
　變體也鼎變上卦之兊為離暌晉俱變上卦之巽為<lb/>
　離故三彖之釋皆曰柔進而上行也<lb/>
象曰木上有火鼎君子以正位凝命<lb/>
　以木巽火中有兊乾之金可以亨飪鼎之象也上離<lb/>
　下巽互乾於中天位天命也鼎為神器天所以畀聖<lb/>
<pb n="27a"/>　人聖人正位凝命所以承天意也鼎有端正凝定之<lb/>
　義<lb/>
初六鼎顛趾利出否得妾以其子无咎象曰鼎顛趾未<lb/>
悖也利出否以從貴也<lb/>
　初用而剛變耦為竒五之耦反為足而居上顛趾之<lb/>
　象也處鼎之初未施亨飪傾去故穢滌而潔之出否<lb/>
　之象也妾柔也賤也子剛也貴也以剛易柔得妾以<lb/>
　其子之象也推陳致新何悖之有由賤致貴何咎之<lb/>
<pb n="27b"/>　有<lb/>
九二鼎有實我仇有疾不我能即吉象曰鼎有實慎所<lb/>
之也我仇有疾終无尤也<lb/>
　陽為實剛居二也慎所之戒輕變也我仇初為二之<lb/>
　匹也有疾柔失位也不我能即不能就乎二也鼎本<lb/>
　兊下變巽上變離二之剛既應乎五之柔則初之柔<lb/>
　不能順乎二之剛既不我能即終當用為剛以從乎<lb/>
　五則二可獲吉何尤之有<lb/>
<pb n="28a"/>九三鼎耳革其行塞雉膏不食方雨虧悔終吉象曰鼎<lb/>
耳革失其義也<lb/>
　五為耳在鼎之上貫之以鉉乃可以舉三鼎腹也變<lb/>
　竒為耦是於鼎腹復加兩耳則中窒而不可貫其行<lb/>
　塞也革而不當失鼎之義矣互離為雉互坎為膏於<lb/>
　卦為未濟火上水下无以成亨飪之功雉膏不食也<lb/>
　坎為雨巽變而坎則方雨而有悔復還為剛則不成<lb/>
　悔而終歸於吉矣<lb/>
<pb n="28b"/>九四鼎折足覆公餗其形渥凶象曰覆公餗信如何也<lb/>
　初居鼎之下為足四居鼎之中為餗鼎折足言初變<lb/>
　也覆公餗言四變也初變柔為剛於卦為大有四但<lb/>
　當同衆剛以應乎五而乃自變為柔以應乎初則不<lb/>
　與五孚如之何其取信也公指五也公之餗既覆則<lb/>
　鼎之形為餗所沾渥安得不凶渥與濡同皆隂也<lb/>
六五鼎黄耳金鉉利貞象曰鼎黄耳中以為實也<lb/>
　五得中為黄耦為耳鼎黄且也用之而剛一剛貫乎<lb/>
<pb n="29a"/>　鼎耳之中金鉉也耳耦而虚鉉以竒而實之既當其<lb/>
　位守剛為正則利也<lb/>
上九鼎玉鉉大吉无不利象曰玉鉉在上剛柔節也<lb/>
　鉉居鼎之上貫耳以舉鼎者也上曰玉鉉以本體言<lb/>
　也五曰金鉉以變體言也玉者取其和而有節之義<lb/>
　上剛五柔相須以濟吉莫大焉无不利者上與五皆<lb/>
　利也<lb/>
䷲<hi>震下震上</hi>震亨震來虩虩笑言啞啞震驚百里不喪匕<lb/>
<pb n="29b"/>鬯彖曰震亨震來虩虩恐致福也笑言啞啞後有則也<lb/>
震驚百里驚逺而懼邇也出可以守宗廟社稷以為祭<lb/>
主也<lb/>
　震自坤來亨也以初為主震來者剛來變初之柔上<lb/>
　下皆震其聲虩虩天威可畏能恐懼則福可致震之<lb/>
　本體也初用而柔於卦為豫下震變坤動者静矣震<lb/>
　驚之餘肅然戒謹笑者言者啞啞然弗敢肆其聲所<lb/>
　以敬天之怒也後有則者未變則兩剛相直既變則<lb/>
<pb n="30a"/>　隂陽交孚震之變體也雷之威及於百里下坤為邑<lb/>
　百里邑國也逺指初邇指三初為柔以應乎四逺者<lb/>
　驚矣三守柔以承乎四邇者懼矣震為長子出而居<lb/>
　儲貳之位則可以守宗廟社稷匕以登鼎實鬯以通<lb/>
　神明不喪匕鬯能主祭也震為木匕也為草鬯也互<lb/>
　艮為門闕為土石宗廟社稷也<lb/>
象曰洊雷震君子以恐懼修省<lb/>
　洊雷者震而又震也君子既恐懼矣又修省焉正法<lb/>
<pb n="30b"/>　洊雷之義徒恐懼而不修省不足以進徳<lb/>
初九震來虩虩後笑言啞啞吉象曰震來虩虩恐致福<lb/>
也笑言啞啞後有則也<lb/>
　全卦之義主在此爻前卦為震後卦為豫故爻辭加<lb/>
　一後字以明其吉上與四應故曰有則<lb/>
六二震來厲億喪貝躋于九陵勿逐七日得象曰震來<lb/>
厲乘剛也<lb/>
　二以柔居隂雖為當位而剛來居初二乃乘之安得<lb/>
<pb n="31a"/>　不厲厲則必變然於卦為歸妹未見其可陽為大億<lb/>
　也為富貝也皆初也億喪貝者初變剛為柔也初既<lb/>
　變則於卦為豫豫主在四二三四為九互艮為陵二<lb/>
　但守柔以從乎四躋于九陵也勿逐復還其柔也七<lb/>
　日得七日復得本爻也於二而言初變者盖二用為<lb/>
　歸妹不若初用為豫也<lb/>
六三震蘇蘇震行无眚象曰震蘇蘇位不當也<lb/>
　三无上之應既不能俯而即乎初又不能仰而隨乎<lb/>
<pb n="31b"/>　四神氣緩㪚蘇蘇然莫知適從盖以柔居陽於位不<lb/>
　當也震行者用之而剛於卦為豐當位有應可无眚<lb/>
　矣此爻與豫六三義同豫以四為主三猶有悔則震<lb/>
　之三其當變宜也<lb/>
九四震遂泥象曰震遂泥未光也<lb/>
　四在互坎之中用之而柔上震變坤於卦為復雷在<lb/>
　地中遂泥之象也未光者不為陽也<lb/>
六五震徃來厲億无喪有事象曰震徃來厲危行也其<lb/>
<pb n="32a"/>事在中大无喪也<lb/>
　五柔四剛君弱臣强必四徃而為柔五乃可安若四<lb/>
　來而為剛五乘其上何能免厲危行者厲則必變也<lb/>
　用之而剛於卦為隨則孚于嘉矣億大也无喪不變<lb/>
　也指四言也有事變也指五言也五居中而必變者<lb/>
　以四為剛而迫乎五也<lb/>
上六震索索視矍矍征凶震不于其躬于其鄰无咎婚<lb/>
媾有言象曰震索索中未得也雖凶无咎畏鄰戒也<lb/>
<pb n="32b"/>　上用而剛居失其位神氣銷㪚震索索也下求其應<lb/>
　顧瞻徊徨視矍矍也五柔居尊上以剛臨之威權自<lb/>
　己出與五不相得行而必凶也震動也躬者上之本<lb/>
　體也鄰者五與上為鄰也上不宜變五當用而為剛<lb/>
　故曰震不于其躬于其鄰也上為剛則有震主之疑<lb/>
　故鄰戒之為柔則知所畏鄰不戒之矣何咎之有上<lb/>
　若不還其柔雖與三應為婚媾而四間其中未免有<lb/>
　言聖人深謂上六之不可變也如此離為言<lb/>
<pb n="33a"/>䷳<hi>艮下艮上</hi>艮其背不獲其身行其庭不見其人无咎彖<lb/>
曰艮止也時止則止時行則行動静不失其時其道光<lb/>
明艮其止止其所也上下敵應不相與也是以不獲其<lb/>
身行其庭不見其人无咎也<lb/>
　艮自坤來以上為主艮與咸對皆以喻人之身咸其<lb/>
　面也艮其背也艮為山山止而不動艮之本體也上<lb/>
　用而柔於卦為謙變艮為坤不獲其身矣艮之變體<lb/>
　也坤為土有庭之象互震足為動坤在其前行其庭<lb/>
<pb n="33b"/>　也上九已變不見其人也不見則為應而不為敵何<lb/>
　咎之有時止則止釋艮其背時行則行釋不獲其身上<lb/>
　變為動不變為静行止動静各惟其時為艮為謙其<lb/>
　道皆光明也艮其止止當作背以止其所釋艮盖言<lb/>
　静也不變則上下二剛皆不相與應反為敵不能无<lb/>
　咎是以用之乃可免咎也<lb/>
象曰兼山艮君子以思不出其位<lb/>
　兩山並立各止其所艮之義也三互坎為心互震為<lb/>
<pb n="34a"/>　動心之動為思處二艮之中得位无應心有所止故<lb/>
　曰思不出其位若交於物而引之則莫知其鄉矣<lb/>
初六艮其趾无咎利永貞象曰艮其趾未失正也<lb/>
　初耦為趾賁之舍車而徒用為此爻也雖失位无應<lb/>
　然人之處卑貴乎知止不失其正可以免咎用之而<lb/>
　剛當位有應為賁其趾守剛為貞何不利之有是用<lb/>
　與不用皆可也<lb/>
六二艮其腓不拯其隨其心不快象曰不拯其隨未退<lb/>
<pb n="34b"/>聼也<lb/>
　二居趾之上限之下為腓艮其腓者止不變也不拯<lb/>
　者不用為剛以濟乎五之柔也其隨者惟守其柔以<lb/>
　隨乎三之剛也隂雖隨陽終非正應是以未能退聽<lb/>
　而忘乎動也其心不快五居心位二不為應而為敵<lb/>
　是以不快也<lb/>
九三艮其限列其夤厲薫心象曰艮其限危薫心也<lb/>
　限腰也背之上下以腰為限艮其限者三不變也用<lb/>
<pb n="35a"/>　之而柔於卦為剥是其夤列而為兩上薫於心安得<lb/>
　不危五心位也三若不變則夤不至於列而心不至<lb/>
　於薫矣夤者腰膂夾脊肉也<lb/>
六四艮其身无咎象曰艮其身止諸躬也<lb/>
　四在限之上身也居既當位下雖无應止而不動何<lb/>
　咎之有躬即身也傴背為躬躬者見背而不見面也<lb/>
　變則為旅之未得位矣<lb/>
六五艮其輔言有序悔亡象曰良其輔以中正也<lb/>
<pb n="35b"/>　五用而剛四以柔比之二以柔應之輔之義也互離<lb/>
　為口輔之象也得中守正艮其輔也離為言言出乎<lb/>
　身加乎民上剛下柔有序而不亂悔亡者變而當位<lb/>
　有應不必復還其柔也<lb/>
上九敦艮吉象曰敦艮之吉以厚終也<lb/>
　上用而柔變艮為坤坤厚也於卦為謙君子有終所以<lb/>
　吉也<lb/>
䷴<hi>艮下巽上</hi>漸女歸吉利貞彖曰漸之進也女歸吉也進<lb/>
<pb n="36a"/>得位徃有功也進以正可以正邦也其位剛得中也止<lb/>
而巽動不窮也<lb/>
　漸自否來以三為主剛本在四退而居三柔本在三<lb/>
　進而居四九三艮之陽六四巽之隂以隂配陽以男<lb/>
　下女婦人謂嫁曰歸故曰漸之進也女歸吉也漸與<lb/>
　家人同特初爻異耳柔進得位徃而有功者家人之<lb/>
　富家大吉也柔進以正可以正邦者家道正而天下<lb/>
　定也三剛得位在卦之中利於守貞女歸而吉者此<lb/>
<pb n="36b"/>　也艮下巽上内止外巽齊家之道也天地不交為否<lb/>
　則窮三四相易用而為漸則不窮也漸卦六爻皆以<lb/>
　鴻取義者鴻隨陽之鳥寒氣復則自北而南其來必<lb/>
　以漸或失其匹終身孤飛有貞女不從二夫之象故<lb/>
　昏禮奠雁也孟春鴻雁歸卦氣属艮漸之内卦艮也<lb/>
　離為飛鳥在互坎之上鴻之象也<lb/>
象曰山上有木漸君子以居賢徳善俗<lb/>
　山勢由趾而至于巔木附山成林亦自下而至于上<lb/>
<pb n="37a"/>　望之者但見其以漸而高故卦以漸名也四居當其<lb/>
　位婦徳之最賢者關睢后妃之徳所以風天下而正<lb/>
　夫婦始于閨門終于四海善俗之化自近至逺亦以<lb/>
　漸而成也<lb/>
初六鴻漸于干小子厲有言无咎象曰小子之厲義无<lb/>
咎也<lb/>
　干者水之湄初在互坎之下用之而剛有四之應鴻<lb/>
　漸于干也初隂居下小子也失位无應厲也厲則必<lb/>
<pb n="37b"/>　變於卦為家人上孚乎四而三間之有言也然而无<lb/>
　咎者三終不得而間之其免於咎理固然也離為言<lb/>
六二鴻漸于磐飲食衎衎吉象曰飲食衎衎不素飽也<lb/>
　二居艮之中互坎之下為鴻漸于磐磐者水湄之石<lb/>
　也坎為酒食和樂衎衎其吉宜也不素飽者得中而<lb/>
　應受天之禄不空餐也家人六二在中饋與此爻義<lb/>
　同<lb/>
九三鴻漸于陸夫征不復婦孕不育凶利禦冦象曰夫<lb/>
<pb n="38a"/>征不復離羣醜也婦孕不育失其道也利用禦冦順相<lb/>
保也<lb/>
　三用而柔艮山變為坤地陸也卦本否九四之剛下<lb/>
　而居三為卦之主與四相比為夫婦夫征不復者九<lb/>
　三變則徃而不反三陽為羣離其羣類則陽為隂勝<lb/>
　矣婦孕者四以三為夫有孕字之道不育者三變則<lb/>
　夫徃失生育之道所以凶也利用禦冦者復還其剛<lb/>
　則上以剛敵之為冦也三互離為戈兵居得其位足<lb/>
<pb n="38b"/>　以禦之順相保者上之冦不吾勝則夫婦始得順其<lb/>
　道而相保矣<lb/>
六四鴻漸于木或得其桷无咎象曰或得其桷順以巽<lb/>
也<lb/>
　四居巽之下艮之上鴻始則遵渚次而磐又次而陸<lb/>
　决起而飛介于山林之間漸于木也漸之成卦以巽<lb/>
　之一隂配艮之一陽為夫婦女歸吉也或得其桷者<lb/>
　用之而剛復在互巽之上桶乃横平之柯變耦為竒<lb/>
<pb n="39a"/>　桷也得其桷則庶乎可安與初相應亦不失相配之<lb/>
　義下順上巽何咎之有於卦為遯君子吉用與不用<lb/>
　皆可也<lb/>
九五鴻漸于陵婦三嵗不孕終莫之勝吉象曰終莫之<lb/>
勝吉得所願也<lb/>
　五用而柔變巽為艮艮山為陵以柔從上鴻漸于陵<lb/>
　也本與二應有夫婦之義變則陽為隂所勝失其配<lb/>
　耦无生育之理所以不孕三嵗者歴三爻也復還其<lb/>
<pb n="39b"/>　剛則隂終莫能勝之二五相孚得其所願所以吉也<lb/>
　卦以巽為女艮為男爻以五為夫二為婦取義不同<lb/>
上九鴻漸于陸其羽可用為儀吉象曰其羽可用為儀<lb/>
吉不可亂也<lb/>
　陸以六爻恊韻考之當作逵上用而柔變巽為坎上<lb/>
　爻為天坎為雲雲之衢逵也羽者鴻之翼也鴻鴈于<lb/>
　飛肅肅其羽先後有序未甞少亂可以為儀賢者居<lb/>
　高位盍知所則哉當位有應何吉如之<lb/>
<pb n="40a"/>䷶<hi>兊下震上</hi>歸妹征凶无攸利彖曰歸妹天地之大義也<lb/>
天地不交而萬物不興歸妹人之終始也説以動所歸<lb/>
妹也征凶位不當也无攸利柔乘剛也<lb/>
　歸妹自泰來以四為主兊為少女震為長男男長於<lb/>
　女故曰歸妹男位乎外女位乎内天地之大義也下<lb/>
　卦本乾上卦本坤三四相易互坎離於中爻離下坎<lb/>
　上隂陽之交也震春兊秋離南坎北天地以時而交<lb/>
　萬物以時而興反是則陽愆隂伏萬物无以遂其生<lb/>
<pb n="40b"/>　矣人道始於夫婦終於父母由乾坤而為震兊終則<lb/>
　有始也女而下男說以動之所歸者妹也征者指來<lb/>
　卦言也四以剛居隂於位不當安得不凶三以柔配<lb/>
　四下復乘剛女貳其行必无所利聖人之為人倫戒<lb/>
　其㫖深矣<lb/>
象曰澤上有雷歸妹君子以永終知敝<lb/>
　仲秋之月雷始收聲水始涸今雷震於兊澤之上互<lb/>
　坎之雨復盈於澤隂陽失時勢豈能乆夫婦義當偕<lb/>
<pb n="41a"/>　老而老少不齊敝所必至君子将以永其終而知其<lb/>
　敝則有所不為矣<lb/>
初九歸妹以娣跛能履征吉象曰歸妹以娣以恒也跛<lb/>
能履吉相承也<lb/>
　初用而柔上從乎四歸妹以娣也禮夫婦有兄弟之<lb/>
　義娣即妹也歸妹為卦名曰娣者變文以書也初與<lb/>
　四應乃理之常以恒也然柔不能立有跛之象隨二<lb/>
　之剛有履之象跛而能履何足與行盖舍四從二行<lb/>
<pb n="41b"/>　不順也相承者初之柔但承乎四二之剛但承乎五<lb/>
　剛柔相承各得其配則行而獲吉矣<lb/>
九二𦕈能視利幽人之貞象曰利幽人之貞未變常也<lb/>
　二居互離之下剛不當位有眇之象近闚乎三有視<lb/>
　之象𦕈而能視何足有明盖舍五比三合不以正必<lb/>
　无攸利用之而柔隂為幽人上雖无應而守柔為貞<lb/>
　其於常道亦未為失<lb/>
六三歸妹以須反歸以娣象曰歸妹以須未當也<lb/>
<pb n="42a"/>　須賤妾之稱兊為妾以柔居陽為不當位歸妹以須<lb/>
　者以妾為妻也反者歸妹反則為漸也歸以娣者以<lb/>
　柔居四女歸吉也各當其位夫婦之正也<lb/>
九四歸妹愆期遲歸有時象曰愆期之志有待而行也<lb/>
　歸妹成卦以震之一陽配兑之一隂為夫婦四用而<lb/>
　柔與三不耦為愆期也遲歸有時者四之柔應乎初<lb/>
　之剛必待其求然後有行各當其位亦夫婦之正也<lb/>
六五帝乙歸妹其君之袂不如其娣之袂良月㡬望吉<lb/>
<pb n="42b"/>象曰帝乙歸妹不如其娣之袂良也其位在中以貴行<lb/>
也<lb/>
　五以柔居尊位有帝乙之象以全卦論之下兑上震<lb/>
　長男取少女有歸妹之象卦自泰來泰六五亦言帝<lb/>
　乙歸妹者中爻互震兊也五君也二娣也上下交接<lb/>
　有袂之象五柔而二剛是君之袂反不如其娣之袂<lb/>
　良亦已瀆矣用之而剛於卦為兊居雖當位而下无<lb/>
　其應不若上卦變震為巽月㡬望者指巽體也於卦<lb/>
<pb n="43a"/>　為中孚三四之柔皆從乎五所以獲吉故中孚之四<lb/>
　亦曰月㡬望也陽為貴以貴行者五居位中用而為<lb/>
　剛也晉之下卦變坤為乾巽之下卦變巽為震此三爻<lb/>
　變例也<lb/>
上六女承筐无實士刲羊无血无攸利象曰上六无實<lb/>
承虚筐也<lb/>
　上體震為竹筐之象无實者不為陽也三女也與上<lb/>
　不相應承虚筐也上用而剛士也於卦為睽上離為<lb/>
<pb n="43b"/>　兵下兊為羊隂為血雖與三應而四間之猶刲羊而<lb/>
　血不可得也歸妹人之終始今筐无實羊无血是夫<lb/>
　婦皆不足以承祭祀无攸利者變與不變皆无所利<lb/>
　也<lb/>
　<lb/>
　<lb/>
　<lb/>
　易通卷五<lb/>
</p>

  </div>
            <div>
                <head>易通卷六</head>
    <p>
<pb n="1a"/>欽定四庫全書<lb/>
　易通卷六　　　　　　　宋　趙以夫　撰<lb/>
䷶<hi>離下震上</hi>豐亨王假之勿憂宜日中彖曰豐大也明以<lb/>
動故豐王假之尚大也勿憂宜日中宜照天下也日中<lb/>
則<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>月盈則食天地盈虚與時消息而况於人乎况於<lb/>
鬼神乎<lb/>
　豐自泰來以二為主二四相易所以為亨泰極而豐<lb/>
　是之謂大離明也震動也明以動者如日之升輝光<lb/>
<pb n="1b"/>　發越豐之本體也王五也假大也五以柔居尊而四<lb/>
　以剛迫之安能無憂五用而剛所尚者大則勿憂矣<lb/>
　離為日二居離中五與之應宜日中也三四五互乾<lb/>
　為天日躔行天照臨下土豐之變體也以本體言之<lb/>
　天下之理盛必有衰離為日中互兊為西<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>之象也<lb/>
　互巽為月㡬望食之象也上本坤下本乾剛柔相推<lb/>
　盈者消而虚者息不能違乎時也震一陽生於下明<lb/>
　則為人也巽一隂生於下幽則為鬼神也隂陽消長<lb/>
<pb n="2a"/>　相為始終如環无端聖人於豐卦發明天地之大運<lb/>
　而斷以勿憂宜日中之一辭其意深矣<lb/>
象曰雷電皆至豐君子以折獄致刑<lb/>
　萬物出乎震相見乎離自春至夏豐之時也雷電皆<lb/>
　至雨澤隨之槁者蘇仆者起長茂繁滋豐之象也離<lb/>
　中虚獄也震為殺刑也明在内折獄而得中也威在<lb/>
　外致刑而不用也獄无遁情則民莫敢犯而刑錯矣<lb/>
　此治世之所以為豐也<lb/>
<pb n="2b"/>初九遇其配主雖旬无咎徃有尚象曰雖旬无咎過旬<lb/>
災也<lb/>
　初用而柔於卦為小過上與四合遇其配主也旬均<lb/>
　也下艮上震其数皆七旬也其數雖均而得无咎者<lb/>
　徃而有應也若不用而但為剛下離數八上震數七<lb/>
　是為過旬兩剛相敵安得不災小過飛鳥以凶變為<lb/>
　此爻也<lb/>
六二豐其蔀日中見斗往得疑疾有孚發若吉象曰有<lb/>
<pb n="3a"/>孚發若信以發志也<lb/>
　卦本泰二之剛往而居四兩爻皆言豐其蔀者下離<lb/>
　為日四以剛蔽其上也震數七斗之象下離上震日<lb/>
　中見斗也往指來卦而言二五不孚故得疑疾五用<lb/>
　而剛下孚乎二則宜日中而不見斗矣信以發志者<lb/>
　以五之信發二之志其言宜也<lb/>
九三豐其沛日中見沬折其右肱无咎象曰豐其沛不<lb/>
可大事也折其右肱終不可用也<lb/>
<pb n="3b"/>　三用而柔離體既變於卦為震中互坎雨豐其沛也<lb/>
　日中而雨不見日而見沬沬者言被面如靧也不可<lb/>
　大事者言陽不宜變也三本互巽為手用則折其右<lb/>
　肱失位无應又将誰咎是以終不可用也<lb/>
九四豐其蔀日中見斗遇其夷主吉象曰豐其蔀位不<lb/>
當也日中見斗幽不明也遇其夷主吉行也<lb/>
　四之義與二同以剛居隂下蔽離日幽不明也用之<lb/>
　而柔與初相應遇其夷主也自下遇上曰配自上遇<lb/>
<pb n="4a"/>　下曰夷當位有應安得不吉行者剛往也變震為坤<lb/>
　則不見斗矣<lb/>
六五來章有慶譽吉象曰六五之吉有慶也<lb/>
　五用而剛下與二應剛柔相文是謂來章於卦為革<lb/>
　文明以説有慶有譽其吉宜也<lb/>
上六豐其屋蔀其家闚其户閴其无人三嵗不覿凶象<lb/>
曰豐其屋天際翔也闚其户閴其无人自藏也<lb/>
　上用而剛於卦為重離離中虚屋與家之象上離為<lb/>
<pb n="4b"/>　屋下離為家當豐之極以剛居上亢然自大豐其屋<lb/>
　也三既為剛上復為剛以窒之蔀其家也以上視下<lb/>
　闚其户也失三之應閴其无人也三本應上而上乃<lb/>
　輕於變焉自為閉藏閲三嵗之乆終於不覿其凶可<lb/>
　知歴三爻三嵗也上爻為天離為飛鳥天際翔也<lb/>
䷷<hi>艮下離上</hi>旅小亨旅貞吉彖曰柔得中乎外而順乎剛<lb/>
止而麗乎明是以小亨旅貞吉也旅之時義大矣哉<lb/>
　旅自否來以五為主柔自三而進乎五在外卦之中<lb/>
<pb n="5a"/>　於位未當何能乆居既順乎剛亦将變離為乾小者<lb/>
　亨也於卦為遯下應乎二旅之變體也艮止於下離<lb/>
　明於上三守正不變以麗乎五旅之本體也五亨三<lb/>
　貞皆可獲吉是以云者合二體而言之也旅者違其<lb/>
　國去其家而託身於它人者也或行或止各惟其時<lb/>
　此旅之時義所以為大不寜惟是凡寄形於天地之<lb/>
　間者莫非旅也<lb/>
象曰山上有火旅君子以明慎用刑而不留獄<lb/>
<pb n="5b"/>　山上有火日也互兊為西日薄西山明不可乆旅之<lb/>
　義也百姓有罪麗于囹圄君子用刑惟明惟謹明則<lb/>
　無遁形謹則無濫罰明謹既進斷决隨之聖人取象<lb/>
　於旅正恐其留獄也刑既用則獄不留矣明取離慎<lb/>
　取艮不留取旅之義<lb/>
初六旅𤨏𤨏斯其所取災象曰旅𤨏𤨏志窮災也<lb/>
　初用而剛居卦之下上無其應旅之卑困而不得志<lb/>
　者也詩曰𤨏兮尾兮流離之子是也爻本有應變而<lb/>
<pb n="6a"/>　遂窮災患之來乃其自取<lb/>
六二旅即次懐其資得童僕貞象曰得童僕貞終无尤<lb/>
也<lb/>
　次行者之所舍二以柔居隂安於其位旅即次也然<lb/>
　上无其應以柔隨二剛之後未見其可用之而剛於<lb/>
　卦為鼎陽為富懐其資也初以柔從之貴能役賤得<lb/>
　童僕也位雖不當何尤之有故鼎九二之象亦以終<lb/>
　无尤言之<lb/>
<pb n="6b"/>九三旅焚其次喪其童僕貞厲象曰旅焚其次亦以傷<lb/>
矣以旅與下其義喪也<lb/>
　三以剛居陽於位為當旅之次也初二皆柔童僕也<lb/>
　三用而柔則次焚而童僕喪是可傷也貞者守剛為<lb/>
　正也不能守剛則失位而危矣盖當旅之時但當止<lb/>
　而麗乎明顧乃下與二柔為比以理言之其喪宜也<lb/>
　三互巽在離之下以木巽火巽體變則焚矣<lb/>
九四旅于處得其資斧我心不快象曰旅于處未得位<lb/>
<pb n="7a"/>也得其資斧心未快也<lb/>
　旅于處不變也陽為富資也剛能斷斧也當旅之時<lb/>
　四以剛居隂於位未得上迫乎五五之心是以不快<lb/>
　必四變為艮之止諸躬然後可以无咎五為主爻故<lb/>
　曰我心<lb/>
六五射雉一矢亡終以譽命象曰終以譽命上逮也<lb/>
　離雉也中剛矢也五用而剛離體既變射一矢而雉<lb/>
　亡之象也五剛二柔當位而應自上逮下終以譽命<lb/>
<pb n="7b"/>　也彖言旅小亨此爻也諸爻皆言旅五君位不可以<lb/>
　旅言也<lb/>
上九鳥焚其巢旅人先笑後號咷喪牛于易凶象曰以<lb/>
旅在上其義焚也喪牛于易終莫之聞也<lb/>
　離為鳥於木為科上槁巢也火自巽木而出焚其巢<lb/>
　則離體變矣盖旅人在高位處非其據於義當變旅<lb/>
　之先為否上雖失位猶有三之應是以笑否之後為<lb/>
　旅既失三之應復以剛臨五是以號咷故戒之曰喪<lb/>
<pb n="8a"/>　牛于易凶喪牛者變離也于易者即安也舍其利而<lb/>
　安是圖也彼旅人者貪得而不知喪處險而不求易<lb/>
　雖加告戒若罔聞知其凶宜哉<lb/>
䷸<hi>巽下巽上</hi>巽小亨利有攸徃利見大人彖曰重巽以申<lb/>
命剛巽乎中正而志行柔皆順乎剛是以小亨利有攸<lb/>
徃利見大人<lb/>
　巽自乾來以初為主上下皆巽是之謂重柔在其下<lb/>
　剛能令之是之謂命申取重義二五皆剛巽乎中位<lb/>
<pb n="8b"/>　守正不變其志得行者初為柔以順乎二四為柔以<lb/>
　順乎五巽之本體也然上下皆柔未免敵應是以小<lb/>
　亨者初用而剛於卦為小畜柔既往矣當位有應故<lb/>
　曰利有攸徃四比乎五有孚攣如故曰利見大人巽<lb/>
　之變體也<lb/>
象曰隨風巽君子以申命行事<lb/>
　風者天之號令前倡後和相隨而至巽之象也人君<lb/>
　将以行其政事於四方故命令之出必諄複申述然<lb/>
<pb n="9a"/>　後天下信而從之巽之義也觀之設教渙之大號姤<lb/>
　之施命亦然<lb/>
初六進退利武人之貞象曰進退志疑也利武人之貞<lb/>
志治也<lb/>
　初用而剛又欲不用柔不能決已進復退其心疑也<lb/>
　利武人之貞守剛為正也當位有應心與四孚志治<lb/>
　也彖言小亨此爻也<lb/>
九二巽在牀下用史巫紛若吉无咎象曰紛若之吉得<lb/>
<pb n="9b"/>中也<lb/>
　巽為木牀也牀者人之所安也二以剛居隂於位不<lb/>
　當失其所安有在牀下之象上巽為神史巫所以事<lb/>
　神者也二用而柔以柔道接乎五用史巫也剛柔交<lb/>
　錯紛若也得中而應吉又何咎<lb/>
九三頻巽吝象曰頻巽之吝志窮也<lb/>
　三用而柔巽之義也於卦為渙志在外此爻也既變<lb/>
　矣而又不變進退无常是之謂頻徒安其位而不知<lb/>
<pb n="10a"/>　求應所以為吝兩剛相直安得不窮<lb/>
六四悔亡田獲三品象曰田獲三品有功也<lb/>
　四以柔居隂為當位悔亡者不可輕變也初在地之<lb/>
　位為田初變為剛以從乎四田而獲禽也竒數三三<lb/>
　品也於卦為小畜柔得位而上下應之宜有功也於<lb/>
　此爻而言初變者正彖之義也<lb/>
九五貞吉悔亡无不利无初有終先庚三日後庚三日<lb/>
吉象曰九五之吉位正中也<lb/>
<pb n="10b"/>　五居天位守正在中悔亡不輕變也无不利者上巽<lb/>
　宜正下巽宜變也无初有終者未變則上下敵應既<lb/>
　變則剛柔皆孚也震納庚初爻庚子二爻庚寅三爻<lb/>
　庚辰先庚三日也下體未變震伏於巽之下故曰无<lb/>
　初下體既變則反巽為震後庚三日故曰有終於卦<lb/>
　為益則勿問元吉矣<lb/>
上九巽在牀下喪其資斧貞凶象曰巽在牀下上窮也<lb/>
喪其資斧正乎凶也<lb/>
<pb n="11a"/>　上以剛居隂於位不當失其所安巽在牀下與二同<lb/>
　也陽為富資也剛能斷斧也當巽之窮所當用之而<lb/>
　柔喪其資斧則當位有應為井之有孚元吉其可守<lb/>
　剛而不變乎其凶宜也<lb/>
䷹<hi>兊下兊下</hi>兊亨利貞彖曰兊說也剛中而柔外說以利<lb/>
貞是以順乎天而應乎人說以先民民忘其勞說以犯<lb/>
難民忘其死說之大民勸矣哉<lb/>
　兊自乾來亨也以上為主二五以剛居中三上以柔<lb/>
<pb n="11b"/>　居外柔皆比剛為說三上皆不變為利貞兊之本體<lb/>
　也然上下皆柔未免敵應故變必其來卦之一爻然<lb/>
　後卦有其主上用而剛變兊為乾上天位三人位三<lb/>
　以柔順乎上上以剛應乎三上順天而下應人兊之<lb/>
　變體也以本體言之兊之在上者為君兊之在下者<lb/>
　為民以佚道使民雖勞不怨民忘其勞也以生道殺<lb/>
　民雖死不怨殺者民忘其死也說道之大至此民不<lb/>
　期勸而自勸矣彖辭不言變文王自明其心也夫子<lb/>
<pb n="12a"/>　釋彖乃繋以是以之辭明卦之變體者盖言武王卒<lb/>
　文王之功也又申以先民犯難之義明卦之本體者<lb/>
　盖言文王顯于西土經始勿亟庶民子來王赫斯怒<lb/>
　爰整其旅人心歸之可以王矣猶終其身事殷而不<lb/>
　變此周之所以為盛徳歟<lb/>
象曰麗澤兊君子以朋友講習<lb/>
　二澤相麗日漸月潤有相資益之義學而時習之不<lb/>
　亦悦乎有朋自逺方來不亦樂乎兊為口兩兑胥説<lb/>
<pb n="12b"/>　有講習之象<lb/>
初九和兊吉象曰和兊之吉行未疑也<lb/>
　初用而柔上與四應以和為説行而得吉又何疑焉<lb/>
九二孚兊吉悔亡象曰孚兊之吉信志也<lb/>
　二用而柔上與五應相孚以心何吉如之悔亡者當<lb/>
　位有應不可復還為剛也<lb/>
六三來兊凶象曰來兊之凶位不當也<lb/>
　三以柔居陽於位不當上无其應安得不凶來兊者<lb/>
<pb n="13a"/>　兊自乾來也若變為夬則為君子夬夬之无咎矣<lb/>
九四商兊未寧介疾有喜象曰九四之喜有慶也<lb/>
　商者度其可用與不可用四居二兊之間互巽為不<lb/>
　果欲不用而但為兊又欲用而為節所以未寧疾者<lb/>
　失位无應也喜者得位有應也疾與喜一介之分疾<lb/>
　徃則喜來上與五孚有慶宜也<lb/>
九五孚于剥有厲象曰孚於剥位正當也<lb/>
　孚者剛柔相應也剥者柔變剛也五以剛居陽於位<lb/>
<pb n="13b"/>　為當守正不變則二當變柔以從乎五故曰孚于剥<lb/>
　若五不能守正用之而柔以從乎二則失位而危矣<lb/>
　有厲戒辭也<lb/>
上六引兊象曰上六引兊未光也<lb/>
　柔道牽為引上為主爻守柔不變彖言利貞者此也<lb/>
　為隂則未光變則於卦為履元吉在上其道光矣而<lb/>
　爻不言變者明文王之心也<lb/>
䷺<hi>坎下巽上</hi>渙亨王假有廟利渉大川利貞彖曰渙亨剛<lb/>
<pb n="14a"/>來而不窮柔得位乎外而上同王假有廟王乃在中也<lb/>
利涉大川乘木有功也<lb/>
　渙自否來以二為主二四相易所以為亨否則窮矣<lb/>
　剛來居二不窮也四以柔居隂得位乎外上比乎五<lb/>
　王五也假大也上巽為風神也互艮為門闕廟也王<lb/>
　者既大立宗廟以安祖考四之大臣相予肆視然後<lb/>
　入于太室親行祼禮故曰乃在申也震木得風行乎<lb/>
　水上利涉大川也五在互震之上與四相孚共濟險<lb/>
<pb n="14b"/>　難乘木有功也利貞指五而言萃之假廟取其一人<lb/>
　心之天渙之假廟取其開人心之天<lb/>
象曰風行水上渙先王以亨于帝立廟<lb/>
　方其為否閉塞成冬巽為風坎為水風自艮方而來<lb/>
　水泉浮動凍結融解渙之義也上下不交天理湮晦<lb/>
　亨否而渙人心開明亨于上帝配以祖考尊尊而親<lb/>
　親誰獨无是心哉先王所以示化天下則凡顓蒙而<lb/>
　蔽固者皆渙然氷釋矣上爻為天帝也互艮廟也五<lb/>
<pb n="15a"/>　君位介乎二者之間亨帝立廟也<lb/>
初六用拯馬壯吉象曰初六之吉順也<lb/>
　初用而剛上與四應以剛濟柔用拯也方其未用下<lb/>
　坎為馬以剛易柔馬壯也當位有應是之謂順所以<lb/>
　獲吉<lb/>
九二渙奔其机悔亡象曰渙奔其机得願也<lb/>
　二用而柔於卦為觀五居巽木之中王者憑几之象<lb/>
　二趨而應之奔其机也悔亡者當位有應既得所願<lb/>
<pb n="15b"/>　不可復還為剛也<lb/>
六三渙其躬无悔象曰渙其躬志在外也<lb/>
　三用而剛失上之應不與五孚惟知有己躬之謂也<lb/>
　復還其柔與五相孚志在乎外去其有己之私渙其<lb/>
　躬也无悔者雖不當位不可輕變變則為巽之志窮<lb/>
　矣<lb/>
六四渙其羣元吉渙有丘匪夷所思象曰渙其羣元吉<lb/>
光大也<lb/>
<pb n="16a"/>　四用而剛變巽為乾三陽為羣雖有初之應然於位<lb/>
　不當復還其柔渙其羣也上同乎五是以元吉光大<lb/>
　者指五言也五互艮為丘故曰渙有丘志不在初故<lb/>
　曰匪夷所思<lb/>
九五渙汗其大號渙王居无咎象曰王居无咎正位也<lb/>
　巽為風為號令五在巽體之中陽為大大號也用之<lb/>
　而柔㪚其號令於四方所謂渙汗也令出惟行不惟<lb/>
　反猶膚之有汗也與二相應則令孚于下矣復還其<lb/>
<pb n="16b"/>　剛居尊守正王乃在中百神爾主矣何咎之有卦辭<lb/>
　所謂王假有廟此爻也<lb/>
上九渙其血去逖出无咎象曰渙其血逺害也<lb/>
　上用而柔變巽為坎隂為血失道而凶安能無咎復<lb/>
　還其剛渙出血也去逺出險何咎之有故象以逺害<lb/>
　言之<lb/>
䷻<hi>兊下坎上</hi>節亨苦節不可貞彖曰節亨剛柔分而剛得<lb/>
中苦節不可貞其道窮也説以行險當位以節中正以<lb/>
<pb n="17a"/>通天地節而四時成節以制度不傷財不害民<lb/>
　節自泰來以五為主柔本在五分而居三剛本在三<lb/>
　分而居五五剛居尊四柔比之亨而得中節之本體<lb/>
　也苦節指三言也柔來居三失位无應其道既窮是<lb/>
　之謂苦不可貞者三不宜守柔為正也用而為需則<lb/>
　不窮矣節之變體也以本體言之下兊為説上坎為<lb/>
　險說以行險節之義也九五之君為節之主當位以<lb/>
　節也居中守正有孚攣如中正以通也陽自乾徃隂<lb/>
<pb n="17b"/>　自坤來中互震艮萬物出震成艮天地節而四時成<lb/>
　也損三之剛以益乎五損下益上宜若傷財而害民<lb/>
　然五剛得中取民有制節以制度也上之取民中而<lb/>
　不過民之奉上説而順從不傷財不害民也<lb/>
象曰澤上有水節君子以制數度議徳行<lb/>
　澤上有水易至泛溢艮山在中以為之防節之象也<lb/>
　卦本泰損三益五乃以節名何也世當泰盛之餘取<lb/>
　諸下以奉上者易至無藝故賢君立為中正之法俾<lb/>
<pb n="18a"/>　萬民惟正之供什一以定供賦九式以均財用動守<lb/>
　法度惟恐有過徳失行則為傷財害民矣内以謀度<lb/>
　諸心外以咨訪諸人皆議也上坎互艮制數度也下<lb/>
　兊互震議徳行也<lb/>
初九不出户庭无咎象曰不出户庭知通塞也<lb/>
　三四五互艮為門闕初與二皆位艮之下初守剛不<lb/>
　變不出户庭也知通塞者不變則有應為通變則无<lb/>
　應為塞初知此理而不變焉是以無咎<lb/>
<pb n="18b"/>九二不出門庭凶象曰不出門庭失時極也<lb/>
　二在艮闕之下守剛不變不出門庭也无五之應又<lb/>
　不當位失時而窮安得不凶<lb/>
六三不節若則嗟若无咎象曰不節之嗟又誰咎也<lb/>
　三用而剛於卦為需節若與上相應剛柔節也不節<lb/>
　若不用也居不當位又無其應徒然自嗟又將誰咎<lb/>
　兊為口嗟之象也<lb/>
六四安節亨象曰安節之亨承上道也<lb/>
<pb n="19a"/>　卦本泰亨而為節剛自三而居乎五四以柔比之守<lb/>
　而不變安其節之亨也雖與初應志舍乎下以從乎<lb/>
　君故曰承上道也<lb/>
九五甘節吉徃有尚象曰甘節之吉居位中也<lb/>
　五剛當位近於四符甘節之吉也卦本泰剛來居五<lb/>
　行而得配徃有尚也釋彖所謂當位以節中正以通<lb/>
　者此爻也<lb/>
上六苦節貞凶悔亡象曰苦節貞凶其道窮也<lb/>
<pb n="19b"/>　卦本泰三五相易而為節五與四孚是之謂甘三无<lb/>
　上應是之謂苦豈惟三哉上无三應其道亦窮苦則<lb/>
　一也守正必凶而又戒以悔亡者上柔當位不可輕<lb/>
　變也三既失位所宜變剛以應上也於此爻而言悔<lb/>
　亡盖上變為中孚不若三變為需也<lb/>
䷼<hi>兊下巽上</hi>中孚豚魚吉利涉大川利貞彖曰中孚柔在<lb/>
内而剛得中說而巽孚乃化邦也豚魚吉信及豚魚也<lb/>
利涉大川乘木舟虚也中孚以利貞乃應乎天也<lb/>
<pb n="20a"/>　中孚自離來以三為主下離以二之柔易三之剛而<lb/>
　為兊上離以五之柔易四之剛而為巽二柔皆在剛<lb/>
　之内二剛皆得位之中下説以順乎五上巽以應乎<lb/>
　三信由乎中是之謂孚三四互震為諸侯五以君臨<lb/>
　之乃化邦也巽下一隂為豚兊上一隂為魚五以陽<lb/>
　感之信及豚魚也隂受陽施安得不吉震木巽風行<lb/>
　乎兊澤外堅中虚有舟之象五乘其上涉大川也共<lb/>
　濟險難何所不利三為主爻守柔不變與四同心以<lb/>
<pb n="20b"/>　從乎五五為天位乃應乎天也損變中孚則二簋可<lb/>
　用亨井變習坎則王明並受其福皆以三四之柔從<lb/>
　五之剛故也<lb/>
象曰澤上有風中孚君子以議獄緩死<lb/>
　澤上有風風入乎水風㣲則波生風厲則浪作有感<lb/>
　斯應中孚之義也兊為正秋風自西起肅殺之氣也<lb/>
　故司冦為秋官巽為號令兊為澤當用刑之時而有<lb/>
　施澤之令議獄緩死也獄成而孚輸而孚求以盡人<lb/>
<pb n="21a"/>　之心而使之无憾也兊為口議也巽為不果緩也<lb/>
初九虞吉有它不燕象曰初九虞吉志未變也<lb/>
　虞者安樂之謂初處於下當位有應安而不變何吉<lb/>
　如之有它則用之而柔於卦為渙失四之應其能安<lb/>
　乎知其不可變故象以志未變言之虞燕皆取兊說<lb/>
　之義<lb/>
九二鳴鶴在隂其子和之我有好爵吾與爾靡之象曰<lb/>
其子和之中心願也<lb/>
<pb n="21b"/>　五互艮一陽在二隂之上艮為黔喙鳴鶴也二用而<lb/>
　柔上應乎五其子和之者陽倡而隂和也我五也爾<lb/>
　二也君臣相孚天位天禄與賢者共中心願者五以<lb/>
　誠感乎二也<lb/>
六三得敵或鼓或罷或泣或歌象曰或鼓或罷位不當<lb/>
也<lb/>
　三用而剛與上為敵或鼓而前用也或罷而止不用也<lb/>
　或泣而悲用而无應也或歌而喜不用而有應也位<lb/>
<pb n="22a"/>　既不當則可以變而彖言利貞何也全卦之義三與<lb/>
　五孚守正則利應乎天也逐爻之義三與上應位俱<lb/>
　不當所以小畜用為此爻則夫妻反目也<lb/>
六四月㡬望馬匹亡无咎象曰馬匹亡絶類上也<lb/>
　巽納辛為生魄月㡬望巽不用也用則為乾矣馬乾<lb/>
　剛也匹儔類也馬匹亡者不用為剛絶其類也但守<lb/>
　其柔上與五孚何咎之有<lb/>
九五有孚攣如无咎象曰有孚攣如位正當也<lb/>
<pb n="22b"/>　此爻與小畜皆以五孚四上體巽為手為繩故爻辭<lb/>
　皆曰攣如攣者親宻而固結之義居位守正既得其<lb/>
　當又與四孚何咎之有<lb/>
上九翰音登于天貞凶象曰翰音登于天何可長也<lb/>
　巽為雞上居中孚之極故曰翰音登于天雖下與三<lb/>
　應然居失其位猶雞雖能鳴安能登于天也信不由<lb/>
　中何可以乆不變必凶變為柔以孚乎五可也<lb/>
䷽<hi>艮下震上</hi>小過亨利貞可小事不可大事飛鳥遺之音<lb/>
<pb n="23a"/>不宜上宜下大吉彖曰小過小者過而亨也過以利貞<lb/>
與時行也柔得中是以小事吉也剛失位而不中是以<lb/>
不可大事也有飛鳥之象焉飛鳥遺之音不宜上宜下<lb/>
大吉上逆而下順也<lb/>
　小過自坎來以三為主下坎以二之剛易三之柔而<lb/>
　為艮上坎以五之剛易四之柔而為震二剛在柔之<lb/>
　内二柔得位之中柔過乎剛小者過而亨也利貞者<lb/>
　三為主爻利於守正也來卦二為剛而三為柔今柔<lb/>
<pb n="23b"/>　來居二剛徃居三各當其位與時偕行也柔得中指<lb/>
　五也可小事者五之柔可變為剛則於卦為咸是以<lb/>
　吉也剛失位而不中指四也不可大事者盖五已為<lb/>
　剛若四之剛復變為柔則於卦為蹇是以不可也飛<lb/>
　鳥之象二陽為腹四隂為翼上震為聲下艮為黔喙<lb/>
　鳥飛而遺之音陽倡則隂和倡者在上和者在下於<lb/>
　勢為順反是則逆矣聖人取此象以明二五之變不<lb/>
　變五以柔居陽為逆不宜乎上故當變二以柔居隂<lb/>
<pb n="24a"/>　為順宜乎下故不當變五剛二柔上下交孚吉孰大<lb/>
　焉<lb/>
象曰山下有雷小過君子以行過乎恭喪過乎哀用過<lb/>
乎儉<lb/>
　雷之發聲當在仲春大壯四陽之卦乃其時也今山<lb/>
　上有雷在艮震之交先驚蟄而發故曰小過歴法卦<lb/>
　氣小過在立春候行以恭為主喪以哀為主用以儉<lb/>
　為主三者惟恐其不及雖㣲有過焉不害也上震為<lb/>
<pb n="24b"/>　足行也互巽恭也萬物終乎艮喪也震為號哀也巽<lb/>
　為利市用也艮為止儉也<lb/>
初六飛鳥以凶象曰飛鳥以凶不可如何也<lb/>
　小過六畫有鳥衡飛之象四隂為左右翼初變則又<lb/>
　翼不可飛矣以用也用之則凶如之何而可也<lb/>
六二過其祖遇其妣不及其君遇其臣无咎象曰不及<lb/>
其君臣不可過也<lb/>
　卦本坎坎以乾為父則乾於小過為祖也二用而剛<lb/>
<pb n="25a"/>　互三四為乾過其祖也妣者祖之配指五也於卦為<lb/>
　恒隂上陽下其理則逆大過九五亦變為恒而曰老<lb/>
　婦士夫之可醜也故二但當守其柔在五則可變為<lb/>
　剛以應之是二不及其君而五遇其臣也於卦為咸<lb/>
　陽上隂下其理則順大過九二亦變為咸而曰老夫<lb/>
　女妻之相與也君柔臣剛是謂過之臣柔君剛是謂<lb/>
　不及臣承君者也不敢過焉何咎之有彖言不宜上<lb/>
　宜下正謂此也<lb/>
<pb n="25b"/>九三弗過防之從或戕之凶象曰從或戕之凶如何也<lb/>
　弗過者不為隂也防之者防隂之為害也若用而柔<lb/>
　以從乎四之剛則三上皆柔必至相敵上當位而三<lb/>
　失位則三為上所勝凶所必至其如之何<lb/>
九四无咎弗過遇之往厲必戒勿用永貞象曰弗過遇<lb/>
之位不當也往厲必戒終不可長也<lb/>
　卦本坎四以柔居隂本自當位易而為小過以剛居<lb/>
　隂上迫乎五又復誰咎弗過者不為隂也遇之者與<lb/>
<pb n="26a"/>　初遇也位既不當宜往而為柔也所以宜徃者五柔<lb/>
　四剛未免有危必當戒也不可長者不宜乆為剛也<lb/>
　勿用永貞者不可守剛以正也彖言剛失位而不中<lb/>
　是以不可大事而爻乃言變何也盖彖先言五之變<lb/>
　既變為咸則四不宜復變爻言必變者五但為柔則<lb/>
　四不宜為剛也<lb/>
六五宻雲不雨自我西郊公弋取彼在穴象曰密雲不<lb/>
雨已上也<lb/>
<pb n="26b"/>　卦本坎五居天位坎水在上无不雨之理易而為小<lb/>
　過下坎變艮上坎變震三四五互兊澤氣雖升有密<lb/>
　雲之象然而不雨者互巽之風自兊方而來吹使離<lb/>
　之也已上者隂先於陽是以不雨也自我西郊者兊<lb/>
　為西五在互兊之上也用之而剛下應乎二二處艮<lb/>
　山之中有穴居之象自公取之猶弋者之獲禽是聘<lb/>
　巖穴之賢以為用而後澤及於下也彖言可小事此<lb/>
　爻也自我西郊與小畜義同以柔居五而不敢為剛<lb/>
<pb n="27a"/>　者文王之心也以剛變柔於卦為咸感人心而天下和<lb/>
　平者武王之事也周公繫辭所以兩存其義也<lb/>
上六弗遇過之飛鳥離之凶是謂災眚象曰弗遇過之<lb/>
已亢也<lb/>
　上用而剛弗與三遇是為過之於象為飛鳥之左翼<lb/>
　變則不可飛矣變震為離離麗也不惟不可飛又離<lb/>
　于罔以剛居上下无其應已亢而凶天災人眚之畢<lb/>
　至者也於卦為旅故旅之上亦曰鳥焚其巢者當變為<lb/>
<pb n="27b"/>　小過也<lb/>
䷾<hi>離下坎上</hi>既濟亨小利貞初吉終亂彖曰既濟亨小者<lb/>
亨也利貞剛柔正而位當也初吉柔得中也終止則亂<lb/>
其道窮也<lb/>
　既濟自泰來以二為主二五相易亨也二守柔不變<lb/>
　小利貞也彖但言亨而釋彖言小者亨何也盖柔本<lb/>
　居五下而居二為卦之主也彖但言小利貞而釋彖<lb/>
　兼言剛柔何也盖已為既濟則剛柔各當其位皆宜<lb/>
<pb n="28a"/>　守正也此變例以發明彖辭未盡之㫖也初吉者二<lb/>
　得中而應也終亂者上但為柔止而不變配三乘五<lb/>
　其道則窮所以亂也<lb/>
象曰水在火上既濟君子以思患而豫防之<lb/>
　水潤下火炎上今水在火上坎離交<hi>闕</hi>為既濟也天下<lb/>
　不能无患當<hi>闕</hi>　　　　患離火在下患也而互坎<lb/>
　之水防<hi>闕</hi>　　在中患也而上坎之水防之中爻復<lb/>
　互離<hi>闕</hi>　　　之象焉豫之義也坎離之中皆為心<lb/>
<pb n="28b"/>　思之義<lb/>
初九曵其輪濡其尾无咎象曰曳其輪義无咎也<lb/>
　離為車剛在其下輪也初為竒尾也用之而柔則輪<lb/>
　曳而尾濡矣變則失位无應自取其咎理固然也<lb/>
六二婦喪其茀勿逐七日得象曰七日得以中道也<lb/>
　離為車為中女茀所以蔽車者也五下應二以陽蔽<lb/>
　隂茀之義也二用而剛變離為乾失五之應是為婦<lb/>
　喪其茀復還其柔七日而得本爻是為勿逐七日得<lb/>
<pb n="29a"/>　彖言初吉柔得中者此爻也<lb/>
九三高宗伐鬼方三年克之小人勿用象曰三年克之<lb/>
憊也<lb/>
　三以剛居陽本與上應用之而柔反<hi>闕</hi>　　坎位乎<lb/>
　北幽隂之地上在坎之外鬼方也五君位高宗也三<lb/>
　承五之命代夷狄之小國至三年之乆求以勝之可<lb/>
　謂勞矣當既濟之時中國盛强小夷在外不治可也<lb/>
　變而為<hi>闕</hi>　　　　　　高宗伐鬼方之事豈有屯<lb/>
<pb n="29b"/>　<hi>闕</hi>　　　　　　而能制夷狄於外者乎勿<hi>闕</hi>
　　可變為隂也三年歴三爻也<lb/>
六四繻有衣袽終日戒象曰終日戒有所疑也<lb/>
　繻者繒<hi>闕</hi>也衣袽者繒<hi>闕</hi>　　　　剛柔相文繻也<lb/>
　初本應四衣之舊者也故曰繻有衣袽為三所間未<lb/>
　免有疑既有所疑是以當戒舎初孚五則三不得而<lb/>
　間之四居互離之中離體不變終日之象離為絲繻<lb/>
　之象<lb/>
<pb n="30a"/>九五東鄰殺牛不如西鄰之禴祭實受其福象曰東鄰<lb/>
殺牛不如西鄰之時也實受其福吉大來也<lb/>
　五用而柔於卦為明夷明夷之君紂也既濟之君文<lb/>
　王也變則坤為牛用大牲之象也不變則坎為水薦<lb/>
　明水之象也殺牛至豐禴祭至薄紂之殺牛不如文<lb/>
　王之禴祭殷東而周西也天已厭殷牲牷肥腯惟曰<lb/>
　不亨帝方眷周潢汙行潦<hi>闕</hi>　　神曰實曰大曰福<lb/>
　曰吉皆指坎中之陽也皇天無親惟徳是輔不在物<lb/>
<pb n="30b"/>　也易之興也其當殷之末世周之盛徳邪<lb/>
上六濡其首厲象曰濡其首厲何可乆也<lb/>
　<hi>闕</hi>
　<lb/>
　<lb/>
　<lb/>
䷿<hi>坎下離上</hi>未濟亨小狐汔濟濡其尾无攸利彖曰未濟<lb/>
亨柔得中也小狐汔濟未出中也濡其尾无攸利不續<lb/>
<pb n="31a"/>終也雖不當位剛柔應也<lb/>
　未濟自否來以五為主二之柔進而居五得中而應<lb/>
　所以為亨小狐指三也三處二坎<hi>闕</hi>　　狐在下坎<lb/>
　之上汔可以濟互坎當其前未能出<hi>闕</hi>而濟險也尾<lb/>
　指初也初在坎下為濡其尾既不克濟何利之有上<lb/>
　爻為終若以初之柔續於上剛之後於卦為既濟則<lb/>
　利矣今乃不然不續終也二以剛居陰五以柔居陽<lb/>
　位雖不當而有其應是坎離不交之中有不能不交<lb/>
<pb n="31b"/>　者存處未濟之時未<hi>闕</hi>不可濟之理易道之无終窮<lb/>
　也如此哉<lb/>
象曰火在水上未濟君子以慎辨物居方<lb/>
　水就濕火就燥坎離不交未濟之象水火二物南北<lb/>
　二方其位已定何待於辨中爻互體又復水火<hi>闕</hi>
　　坎離易位<hi>闕</hi>
初六濡其尾吝象曰濡其尾亦不知極也<lb/>
　<hi>闕</hi>
<pb n="32a"/>　<lb/>
　<lb/>
　<lb/>
九二曵其輪貞吉象曰九二貞吉中以行正也<lb/>
　二以剛居互離之下輪也用之而柔曵其輪也失五<lb/>
　之應其何以行貞吉者但守其剛<hi>闕</hi>　　中不失其<lb/>
　正所以吉也<lb/>
六三未濟征凶利渉大川象曰未濟征凶位不當也<lb/>
<pb n="32b"/>　卦自否來六三曰包羞而此爻以征凶言者盖以柔<lb/>
　居陽位本不當復變而為未濟處二坎之中上負四<lb/>
　下乗二前後皆險安得不凶若用而剛於卦為鼎重<lb/>
　險皆平則為渉川之利矣<lb/>
九四貞吉悔亡震用伐鬼方三年有賞于大國象曰貞<lb/>
吉悔亡志行也<lb/>
　四居不當位而云貞吉悔亡者何也卦本否二之柔<lb/>
　行而居五四之志在乎君不宜變也變則為困<hi>闕</hi>之吝<lb/>
<pb n="33a"/>　<hi>闕</hi>
　<lb/>
　<lb/>
　<lb/>
六五貞吉无悔君子之光有孚吉象曰君子之光其暉<lb/>
吉也<lb/>
　卦本否易為未濟五不當位而言貞吉无悔者時當<lb/>
　未濟五之君但宜守柔二四上<hi>闕</hi>臣<hi>闕</hi>　剛輔之陽<lb/>
<pb n="33b"/>　為君子君子之光指三剛爻<hi>闕</hi>　　交孚安得不吉<lb/>
上九有孚于飲酒无咎濡其首有孚失是象曰飲酒濡<lb/>
首亦不知節也<lb/>
　坎為酒指二也四互坎亦酒也五資二四之剛飲酒<lb/>
　者也上應乎五孚于飲酒者也何咎之有若用而柔<lb/>
　變竒為耦濡其首也本與五孚變<hi>闕</hi>失是剛柔相濟<lb/>
　是為有節苟不與五孚<hi>闕</hi>　不知節矣<lb/>
　易通卷六<lb/>
</p>

  </div>
        </body>
    </text>
</TEI>
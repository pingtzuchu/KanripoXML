<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>仲氏易卷十八</head> <lb/>
    <p>
<pb n="1a"/>
欽定四庫全書<lb/>
　仲氏易卷十八<lb/>
　　　　　　　　　　翰林院檢討毛竒齡撰<lb/>
䷧<hi>坎下震上</hi>　四易卦<lb/>
　　易　臨䷒<hi>初往四來</hi>　　　<hi>小/過</hi>䷽<hi>三來二往</hi>
　　<hi>又易</hi>　升䷭<hi>三往/四求</hi>　　　萃䷬<hi>五來二往</hi>
　<hi>虞氐易以臨初之四為解本義謂卦自升來三往居四皆推易之法</hi>
解利西南无所往其來復吉有攸往夙吉<lb/>
<pb n="1b"/>
彖曰解險以動動而免乎險解解利西南往得衆也<hi>李鼎祚本此下有无所往三字</hi>其來復吉乃得中也有攸往夙吉往有功<lb/>
也天地解而雷雨作雷雨作而百果草木皆<hi>鄭𤣥讀懈坼也</hi>甲<lb/>
坼<hi>馬融鄭𤣥陸績本俱作宅鄭註皮曰甲根曰宅宅居也</hi>解之時大矣哉<lb/>
　反乎蹇則解矣上震下坎動出乎險而免乎險則謂<lb/>
　之解第蹇以艮位東北而利西南今坎位正北震位<lb/>
　正東而亦云利西南者非謂東北之不利也<hi>故無不利東北</hi>
　<hi>語</hi>但蹇難初解創痍未復則必藉長養之地以休息<lb/>
<pb n="2a"/>
　之夫致養者莫如坤而坤位西南則蹇之利西南者<lb/>
　以其行而解之利西南者又以其養也葢坤衆也養<lb/>
　則得衆得衆則不可以不往顧推易之法各有往來<lb/>
　蹇不利于往而利于來以險在前也解則不然可以<lb/>
　來而亦可以往來吉往亦吉浸假无所往而必來也<lb/>
　耶則其來也復也復則吉也浸假有所往而不來也<lb/>
　耶則其往也夙也夙則又吉也<hi>此但述卦詞下發彖傳</hi>故小過<lb/>
　以三剛而來居二中萃以五剛而亦來居二中是來<lb/>
<pb n="2b"/>
　也然而解之剛來而得坎中者祗以復夫蹇之剛往<lb/>
　而得坎中者也惟復也乃得中也臨以初剛往居四<lb/>
　而成震升以三剛往居四而亦成震皆往也然而解<lb/>
　之出乎震而動有功者<hi>震動有功</hi>實早具乎蹇之以倒震<lb/>
　而成艮功者也<hi>蹇下艮倒震艮為成功</hi>惟夙也乃有功也原夫<lb/>
　序卦之法以畫反對則解為蹇之反而以卦反對則<lb/>
　解又為屯之反<hi>水雷屯與雷水解反</hi>屯不云乎雷雨之動滿盈<lb/>
　雨在雷上草木句曲而成屯今天地解而雷雨作雨<lb/>
<pb n="3a"/>
　在雷下則水澤解散百果草木皆甲坼雖蹇難已解<lb/>
　無藉于用然此時何時而尚得以往來細故小視之<lb/>
　哉<hi>不曰時用大而曰時大可見</hi>
象曰雷雨作解君子以赦過宥<hi>京房本作尤</hi>罪<lb/>
　赦過宥罪即解難也<lb/>
初九无咎象曰剛柔之際義无咎也<lb/>
　解之初尚未解也而即曰无咎曰有解之者也夫解<lb/>
　在兩剛二與四也而四之剛従初往初之柔従四來<lb/>
<pb n="3b"/>
　祗剛柔往來之際而解生焉葢初四相應者其位而<lb/>
　剛柔相易者乃其義也義何咎焉<lb/>
九二田獲三狐得黄矢貞吉象曰九二貞吉得中道也<lb/>
　此解之主也二四以坎震兩剛出乎險而為之解而<lb/>
　二位地道之上地上為田則田者固二之所有事也<lb/>
　乃二當萃時居互艮之初在小過時居下艮之中其<lb/>
　在臨時則又居倒艮之三艮為狐狼此狐也然而為<lb/>
　初為中為三則三狐也自推易為坎而三狐盡亡是<lb/>
<pb n="4a"/>
　三狐皆為我獲然且二四互離離為矢而二以離初<lb/>
　而居離位之中<hi>下卦離位</hi>中為黄離則又為黄矢以黄矢<lb/>
　而射三狐三狐既獲矢將焉往是矢本我有而一若<lb/>
　得狐而並得之其解難之功有如此彖之所為得中<lb/>
　者得此而已<hi>諸註坎為狐無據且三又不合季本以田禮三殺當之則未聞三殺之禮皆殺</hi>
　<hi>狐者程朱傳義俱指二隂則六五獨免亦屬不倫若易或易捷解専指六三則一爻獨當三狐亦未允合</hi>
　<hi>其他亦知艮為狐狼而不得推易則又何處得艮耶長夜漫漫至今始旦此亦其一也</hi>
六三負且乗致宼至貞吝象曰負且乗亦可醜也自我<lb/>
<pb n="4b"/>
致戎又誰咎也<lb/>
　三以隂柔處兩剛之間上以剛與四<hi>以升之三剛而與之四</hi>而<lb/>
　反承四剛如負然下以剛與二<hi>以小過三剛而與之二</hi>而反乗<lb/>
　二剛如乗然世有以肩背負荷而乗車輿者乎則寇<lb/>
　之奪之非利之乃醜之也醜之誰咎焉坎為輿為寇<lb/>
　為盜三前後皆坎故象如此此所當解去者<lb/>
九四解而拇<hi>荀氏易作母</hi>朋至斯孚象曰解而拇未當位也<lb/>
　四亦解主也推臨之初剛升之三剛而盡踞而成震<lb/>
<pb n="5a"/>
　之初震為足初則其足之拇也<hi>足將指</hi>夫蹇難以震動<lb/>
　而解解而能動則必自汝拇始矣且夫二與四位不<lb/>
　同而其解同也四之遜于二者徒未當位而要其解<lb/>
　則一也向蹇五與三同濟蹇而謂之朋來今四與二<lb/>
　同解難而即謂之朋至兩相助則兩相合焉斯非坎<lb/>
　與離交實有以孚信之不至此<hi>蹇之三五倒之即解之二四也  二四為</hi>
　<hi>互離</hi>
六五君子維有解吉有孚于小人象曰君子有解小人<lb/>
<pb n="5b"/>
退也<lb/>
　五藉二四以為解而二則與五相易者也以相易者<lb/>
　而且為之應則其相維繫為何如者夫君子解之小<lb/>
　人孚之而五則従而並有之有解亦有孚斯豈特而<lb/>
　拇之解與朋至之孚已哉<lb/>
上六公用射隼于髙墉之上獲之无不利象曰公用射<lb/>
隼以解悖也<lb/>
　乃以解之至而羣隂之聴命者皆能解焉夫解之六<lb/>
<pb n="6a"/>
　爻自二至五皆與四卦有移易而上獨不然此巋然<lb/>
　自峙者也公也尊者也當夫初為地道本地親下則<lb/>
　為田為獸而今以轉上而為天道本天親上則為射<lb/>
　為飛鳥此固解難之各至者乃以離鳥夾兩剛之間<lb/>
　<hi>離為飛鳥見前</hi>如髙墉然而公用互坎之矢射髙墉之隼以<lb/>
　為離在我後有似乎悖我也者而因而獲之攻逆解<lb/>
　悖何計利鈍夫蹇難方平所貴休養而驅除難者猶<lb/>
　且倉皇振動以解之其攸往而夙吉如此故曰蹇以<lb/>
<pb n="6b"/>
　往蹇而解不止以來解也<lb/>
䷨<hi>兌下艮上</hi>　子母易卦<lb/>
　　易　泰䷊<hi>三往上來</hi>　<hi>又/易</hi>　益䷩<hi>五來二往</hi>
損有孚元吉无咎可貞利有攸往曷之用二簋<hi>蜀才本作軌字聲之誤</hi>可用享<lb/>
彖曰損損下益上其道上行損而有孚元吉无咎可貞<lb/>
利有攸往曷之用二簋可用享二簋應有時損剛益柔<lb/>
有時損益盈虛與時偕行<lb/>
<pb n="7a"/>
　夫艮與兌而何以謂之損哉原推易之法文王有之<lb/>
　伏羲未嘗有之也其因重命名或取卦義<hi>如山在地下得謙義</hi>
　<hi>類</hi>或取卦象<hi>如山與雷合得頥象類</hi>未嘗移卦畫而上下之也<lb/>
　惟此損益兩卦則于象于義俱無所取而獨取卦畫<lb/>
　上下移易焉而為之定名一若伏羲畫卦早于名六<lb/>
　十四卦時示移易之意而文王演辭則始従而盡發<lb/>
　之故文王于乾坤之後閱十卦而至泰否<hi>十者天地生成之全</hi>
　<hi>數</hi>咸恒之後亦閱十卦而至損益上下二經兩相對<lb/>
<pb n="7b"/>
　易然且上經十卦合得陽畫三十隂畫三十<hi>三十者天地生</hi>
　<hi>成之積數五十去天五三十増天五</hi>使隂陽均等而後泰否以三隂三<lb/>
　陽開聚散之門下經十卦亦合得陽畫三十隂畫三<lb/>
　十使爻畫齊一而後損益以一子一母立推易之準<lb/>
　<hi>子母説見前</hi>而為爻詞者若猶恐後人稍昧其説乃獨于<lb/>
　六三一爻明指三畫曰所謂損者損此三畫之一也<lb/>
　又明指一畫曰所謂推移者亦止移此一畫以為上<lb/>
　下之交也<hi>三交上曰得友上交三曰得臣</hi>而至于夫子為傳則又明<lb/>
<pb n="8a"/>
　示上下惟懼舛貿于損曰其道上行言移而之上于<lb/>
　益曰自上下下言移而之下其于推易一法致意如<lb/>
　此故漢儒自荀爽<hi>九家易曰損泰乾之三以居上</hi>蜀才<hi>謂本泰卦坤之上六下降</hi>
　<hi>乾三乾之九三上升坤六</hi>虞翻<hi>泰初之上損下以益上也</hi>諸易皆明言従泰卦<lb/>
　三畫移為上畫而名之為損至益卦亦然是以唐後<lb/>
　諸儒自李鼎祚<hi>易解</hi>後至宋儒朱子本義指定其説<hi>本義</hi>
　<hi>云損下卦上畫之陽益上卦上畫之隂又云下卦本乾而損上爻以益坤三人行而損一人也一陽上而</hi>
　<hi>一隂下一人行而得其友也</hi>而元明以後凡為易説者類百家皆<lb/>
<pb n="8b"/>
　不敢有所同異即不信變易如程氏伊川亦云下兌<lb/>
　之成兌由六三之變也上艮之成艮自上九之變也<lb/>
　三本剛而成柔上本柔而成剛其諄諄再三且有然<lb/>
　者是故損下益上損乾三而益坤上也然而懼其朘<lb/>
　于民也其道上行進下剛而易上柔也然而慮其行<lb/>
　之亟也是必上下相信體大離之孚以合其志<hi>離坎皆為</hi>
　<hi>志為孚</hi>而後乾元之吉可以无咎且必守其正固協互<lb/>
　坤之貞以慎其出而後互震之行可以攸往則其所<lb/>
<pb n="9a"/>
　以損之者于何用之夫以下之奉上者比之諸臣之<lb/>
　享君古者享禮陳簋以八簋為盛四簋為中二簋為<lb/>
　簡乃以供獻之禮而此之陳簋已為至薄而又取陳<lb/>
　簋之至簡者以當之問曰曷可用曰即二簋可以用<lb/>
　矣然二簋亦何可遽用以時用可矣是以損有時益<lb/>
　有時損剛益柔有時夫損剛者損盈也益柔即益虚<lb/>
　也此不特損卦然也即以益卦言之其盈虚損益上<lb/>
　行下行亦何者不與時偕而謂損獨無時哉孔子讀<lb/>
<pb n="9b"/>
　易至損益喟然而嘆子夏避席而問答曰夫自損者<lb/>
　益自益者缺吾是以嘆也此皆與雜卦盛衰之始有<lb/>
　相發者<hi>又淮南子引孔子讀易至損益喟然而嘆曰或欲利之適足以害之或欲害之適足以利</hi>
　<hi>之利害禍福之門不可不察</hi>震為盂為木為竹而合之成簋二者<lb/>
　初與二兩陽數也至若下兌口食上艮門闕而致互<lb/>
　坤之養于其間其享禮之象明切如此<lb/>
象曰山下有澤損君子以懲<hi>古文作徴陸徳明云止也鄭𤣥劉瓛云清也皆與懲同史記荆舒是徴可驗惟蜀才本作撜與拯同誤</hi>忿窒<hi>鄭劉本俱作懫云止也孟喜本作恎義同惟陸<pb n="10a"/>績本作瘠不可解</hi>欲<hi>孟本作浴聲誤</hi>
　夫内乾剛忿易六三而成兌説是懲之也外坤柔欲<lb/>
　易上九而成艮止是窒之也<hi>又艮為少男故多忿兌為少女故多欲</hi>
初九已<hi>虞翻本作祀别一義不同</hi>事遄<hi>荀爽本作顓誤</hi>往无咎酌損之象曰<lb/>
己事遄往尚合志也<lb/>
　夫卦之名祗以三與上相易而三為損下上為益上<lb/>
　則上與三為卦主而諸爻無與然而初與二則皆在<lb/>
　所損之列以皆下也四與五則皆在所益之列以皆<lb/>
<pb n="10b"/>
　上也況初尤下之下者顧勿謂下可損也夫下之奉<lb/>
　上特故事耳急公之誼分所固有而速于往應即已<lb/>
　无咎若夫損則未可遽也如酌然嚌之啐之審其深<lb/>
　淺而裁啜之葢享之用簋以其薄而享之需酌又恐<lb/>
　其厚也此上志也<lb/>
九二利貞征凶弗損益之象曰九二利貞中以為志也<lb/>
　二則近損矣三損則二将及矣故守正<hi>貞也</hi>則利遄往<lb/>
　<hi>征也</hi>則凶此其勢有弗可損者不惟弗損即二従五易<lb/>
<pb n="11a"/>
　<hi>益以五剛易二柔</hi>似乎益之而亦弗可益葢益之則必有従<lb/>
　而損之者故曰益尚不可況損乎夫上下相孚亦各<lb/>
　有志徒事驩虞為小補而朘民實多非中也即非志<lb/>
　也九二従益卦九五所易故曰益之非汎設語貞正<lb/>
　也猶正供也禹貢厥賦貞<lb/>
六三三人行則損一人一人行則得其友象曰一人行<lb/>
三則疑也<lb/>
　此損之實也三人行三陽進也損一人一陽移也一<lb/>
<pb n="11b"/>
　人行三獨升也得其友獲上應也其推易之法如此<lb/>
　若夫三陽並行疑于無隂三隂並峙又疑于無陽自<lb/>
　一陽既動而偶形成焉象曰一則得傳曰三則疑非<lb/>
　合觀焉能知之三居互震之中為行為足為大塗故<lb/>
　有行人之象來註不識推易止曉反易故以益下三<lb/>
　爻反于損之上三爻為三人行則不特損下三爻反<lb/>
　于益之上三爻亦當為三人行即六十四卦三十二<lb/>
　對何一非下反上上反下者三爻上行當不止此一<lb/>
<pb n="12a"/>
　卦矣且其以一人行為六三往上而居四夫三四皆<lb/>
　隂居上居下何従見之祗强解反易而不顧情理何<lb/>
　也<lb/>
六四損其疾使遄有喜无咎象曰損其疾亦可喜也<lb/>
　四與五皆受益之地益又何損夫以無損者而觀其<lb/>
　損則其所損必其所不喜而必欲去者則惟疾而已<lb/>
　夫四與初應初既遄往則四以遄使報之<hi>説文往來數曰遄</hi>
　離者坎之反坎有心疾而今以大離反坎而去疾得<lb/>
<pb n="12b"/>
　喜則是惟弗損損豈有咎乎<lb/>
六五或益之十朋之龜弗克違元吉象曰六五元吉自<lb/>
上祐也<lb/>
　此則有益之者然不知其誰益之也且益亦匪利也<lb/>
　天下有得之不為富而損之不見傷者則莫若納錫<lb/>
　之龜<hi>見禹貢九江納錫大龜</hi>夫龜棄于地得而獻之雖實之為<lb/>
　十朋亦龜耳非其利也然弗之却也弗求弗却一似<lb/>
　鬼神所錫自天祐之者此在民不費而在上不貪彖<lb/>
<pb n="13a"/>
　之所謂元吉者非與夫下之所損止于二簋為宴享<lb/>
　之需而上之所益不過一龜為卜筮之用其取予之<lb/>
　正而不過如此五在益卦則二與五易然損五益二<lb/>
　此于五非益而亦曰益者以互坤叠隂如龜甲然雖<lb/>
　所損在陽而叠隂相餉隣于納龜故曰此所益者龜<lb/>
　也又卦象離為龜而升艮之門闕之間則正宗廟所<lb/>
　蔵者漢食貨志元龜長尺二寸直二千一百六十為<lb/>
　大貝十朋註兩貝為朋言直重也但兩貝係新莽所<lb/>
<pb n="13b"/>
　定在古則五貝為一朋直五十貝為尤重若鄭康成<lb/>
　引爾雅説謂龜有十名則十龜非十朋矣非是<hi>爾雅十龜</hi>
　<hi>為神龜靈龜攝龜寳龜文龜筮龜山龜澤龜水龜火龜</hi>
上九弗損益之无咎貞吉利有攸往得臣无家象曰弗<lb/>
損益之大得志也<lb/>
　損以三上為卦主而上尤受益之主也三既損其剛<lb/>
　以與之上而上即以柔應之則不惟弗損抑又何益<lb/>
　彖之所謂无咎貞吉而利有攸往者則惟此爻能當<lb/>
<pb n="14a"/>
　之葢三以所損為所得則所得者友也並行者也上<lb/>
　以所益為所得則所得者臣也奉我者也夫臣各有<lb/>
　家既已得臣則天下之家皆其家雖剛柔相應隣于<lb/>
　家室而視若無有如此則不謂之大得志不可矣彖<lb/>
　言有孚即爻言志也皆大離中合之象但初九合志<lb/>
　九二中志上九大得志皆以志歸陽其重泰三陽如<lb/>
　此<lb/>
䷩<hi>震下巽上</hi>　子母易卦<lb/>
<pb n="14b"/>
　　易　否䷋<hi>三來初往</hi>　<hi>又/易</hi>　損䷨<hi>二往五來</hi>
益利有攸往利涉大川<lb/>
彖曰益損上益下民説无疆自上下下其道大光利有<lb/>
攸往中正有慶利涉大川木<hi>程頥傳本謂木乃益字之誤為益道大行或以為上巽下震為木道非也則以私臆改經文妄之甚矣</hi>道乃行益動而巽日進无疆<lb/>
天施地生其益无方凡益之道與時偕行<lb/>
　損泰之三畫以益之上謂之損損否之四畫以益之<lb/>
　下即謂之益夫同有損益而一名損一名益者雖曰<lb/>
<pb n="15a"/>
　損泰將成否益否又將成泰然亦以下不可損損民<lb/>
　以益君則雖益而亦名損上不可益益民而損君則<lb/>
　雖損而亦名益理固然也<hi>向秀曰明王之道志在恵下故取下謂之損與下謂</hi>
　<hi>之益是也</hi>第益従外至而反曰利有攸往者夫四剛之従<lb/>
　外至者來也然而初柔之従内出者即為往也<hi>攸往従來</hi>
　<hi>不解</hi>往而利則即隂上行而亦謂之往即偏于為下而<lb/>
　亦謂之中與正況夫來之利則更有不可言者<hi>此利涉之</hi>
　<hi>利</hi>夫卦位之在内者坎也<hi>一二三</hi>否以純坤而見坎則<lb/>
<pb n="15b"/>
　大川也<hi>否内純隂則坎見説見前</hi>乃四剛之來特涉大川以成震<lb/>
　而初柔之往亦遂涉大川以成巽巽木震木皆為木<lb/>
　道則自此一來而方春布徳木道乃行其為涉川之<lb/>
　所利方未既也<hi>利涉川亦従來未解</hi>故彖傳曰損上益下猶之<lb/>
　損下益上也而升損兌二之畫以見倒兌是兌多悅<lb/>
　亦多也自上下下猶之其道上行也而降否乾四之<lb/>
　畫以體大離是離大光亦大也若夫巽順震動天施<lb/>
　地生<hi>蘇軾曰天施乾為巽也地生坤為震也</hi>則在損行已有時而況乎<lb/>
<pb n="16a"/>
　益焉此卦推易則正従否來移上之初凡蜀才干寳<lb/>
　虞翻荀爽輩皆知之即本義亦云損上卦初畫之陽<lb/>
　益下卦初畫之隂自上卦而下于下卦之下其言歴<lb/>
　然若兼従損來則子母推易他人不解耳餘見損卦<lb/>
象曰風雷益君子以見善則遷有過則改<lb/>
　遷改二義本推易之法以推遷改易即推易二字也<lb/>
　損上四而可以益下是所遷者善矣益初畫而無損<lb/>
　于上則所改者無過矣<lb/>
<pb n="16b"/>
初九利用為大作元吉无咎象曰元吉无咎下不厚事<lb/>
也<lb/>
　夫上之益下不必真有所予也夫予下何㡬而使下<lb/>
　自益則無盡故自益之道莫如農事彼夫耕植方興<lb/>
　即謂之作猶書曰東作是也耕植具舉即謂之大作<lb/>
　猶史曰大興農功是也葢初二皆地道而初又民位<lb/>
　則正小民力地之際子不云乎神農氏作斲木為耜<lb/>
　揉木為耒耒耜之利以教天下葢取諸益則在周易<lb/>
<pb n="17a"/>
　未演時亦即于益象見農事焉<hi>此説易最闗係處觀漢儒皆以此爻為耕</hi>
　<hi>植可驗後儒胡指臆度妄以大事當之夫下不厚事而大事也乎</hi>況初為震剛震于<lb/>
　卦為稼<hi>其于稼也為反生</hi>于方為春<hi>東/方</hi>于時為三月<hi>三月卦</hi>而<lb/>
　以全象言則坤土在中前巽入而後震動有如耒耜<lb/>
　且以震巽之木大離之牛而耕之三坤之土間艮手<lb/>
　持耒<hi>互艮</hi>震足動耜進退田間<hi>巽為進退</hi>無非耕象而初以<lb/>
　震剛當之則彖所謂自上下而利攸往此其利也不<lb/>
　然康功田功本無艱重可以為大作而不可以謂厚<lb/>
<pb n="17b"/>
　事葢不竭民力而大有功上之益下者益是而已<hi>或以</hi>
　<hi>厚事為厚事上是増一上字矣不通</hi>
六二或益之十朋之龜弗克違永貞吉王用享于帝吉<lb/>
象曰或益之自外來也<lb/>
　益之二即損之五也其位同其所益亦同然而十朋<lb/>
　之龜在下錫上本為無益之物而以上益下則元龜<lb/>
　敷錫夫亦賚予之最尊者也第二自五來<hi>損二剛易五柔</hi>叠<lb/>
　隂相餉而二即報之以兌剛一若推兌牲而上享之<lb/>
<pb n="18a"/>
　者<hi>兌羊為牲</hi>葢農功大作則卜郊祈穀無非享祀況五出<lb/>
　下震則又為出震之帝而二以坤國而進享之享従<lb/>
　内出則益自外至也虞翻謂二為帝五為王以出震<lb/>
　在二爻也不知出震在二故二能享帝不必二即帝<lb/>
　也此與隨之兌西在上故上稱享于西山不必上自<lb/>
　為西山正同<lb/>
六三益之用凶事旡咎有孚中行告公用<hi>王肅本有桓字謬</hi>圭<lb/>
象曰益用凶事固有之也<lb/>
<pb n="18b"/>
　三亦在所益者第三本多凶<hi>繫詞</hi>而又處三坤之中與<lb/>
　穿土交陷而成凶象者正相合焉<hi>説文凶字象地穿而交陷其中</hi>夫<lb/>
　民飢為凶孟子曰河内凶周官凶事即荒政也<hi>周禮以委</hi>
　<hi>積待凶荒以荒禮哀凶札</hi>但凶事用圭凡王者憂凶之禮出鎮圭<lb/>
　以致王命使恤凶之地或去其征或弛其政<hi>周禮珍圭以徴</hi>
　<hi>守以恤凶荒註珍作鎮王使人徴諸侯憂凶荒則授之以致王命焉</hi>此即益下之最變<lb/>
　而最厚者故曰益之何用用凶事也凶事必信民而<lb/>
　三在大離之中則有孚者也況以分卦言之則二五<lb/>
<pb n="19a"/>
　稱中行<hi>三畫之中</hi>泰之二<hi>九二得尚/乎中行</hi>夬之五<hi>九五莧陸夬夬中行无咎</hi>
　是也以合卦言之則三與四稱中行<hi>六畫之中</hi>此之三復<lb/>
　之四<hi>六四中行獨復</hi>是也以必信之凶事而奉信圭以作信<lb/>
　使<hi>禮曰大夫執圭而使所以申信也又君用圭以通信</hi>則此所稱中行者或亦<lb/>
　周官之所稱大行者乎乃坤土之國多連諸公震雷<lb/>
　之鳴用申布告秉坤艮重土之圭<hi>互坤上兌為重土圭象</hi>行巽<lb/>
　上風行之令此固以上益下所自有者而有何咎焉<lb/>
六四中行告公従利用為依遷國象曰告公従以益志<lb/>
<pb n="19b"/>
也<lb/>
　此正以推易為卦辭者也夫推移者遷也易之為道<lb/>
　也屢遷而四以否之坤柔遷而為益之巽柔而此巽<lb/>
　柔者然且仍居之坤土之間是遷者國<hi>否之下坤為國</hi>所遷<lb/>
　者亦國<hi>益之互坤亦為國</hi>専以遷國為益下者也夫殷王五<lb/>
　遷無非為民向使遷之而民不以為利則告在民也<lb/>
　乃遷之而實與下為有益則所告又在君也今四與<lb/>
　三處卦中同為中行<hi>説見前爻</hi>則已有告君之責乃不敢<lb/>
<pb n="20a"/>
　斥言告君而姑告君之従者曰告公従以巽順坤亦<lb/>
　順皆従也然而遷國何利其所用以為利者非依也<lb/>
　乎周之東遷晉鄭是依<hi>見左傳</hi>今以柔居上將必有依<lb/>
　之為剛者初是也初本四所來亦四所應以所來之<lb/>
　方而居之所應之地則向之以四易初者下之所従<lb/>
　益而今之以初應四者又上之所由依也夫損無可<lb/>
　損則損其疾益無可益則益其志今志在益民而以<lb/>
　遷國者益之一若徒告公而益以志者葢大離中孚<lb/>
<pb n="20b"/>
　其為信為志毎如此<lb/>
九五有孚恵心勿問元吉有孚恵我徳象曰有孚恵心<lb/>
勿問之矣恵我徳大得志也<lb/>
　大離本為孚為心為志而以巽剛而降順命<hi>巽為順為命</hi>
　凡受我益者無不有孚信而順其心<hi>恵亦順也</hi>無庸問矣<lb/>
　顧其有孚信而順之者徒心也與哉夫上之與下為<lb/>
　損益者分也下之與上為投報者其徳也今五以柔<lb/>
　與之二而二即以剛上之五兩易而兩無所怨情深<lb/>
<pb n="21a"/>
　矣是豈止有孚而恵心也乎其恵我也以徳矣損曰<lb/>
　大得志益亦曰大得志亦以為上下相益君人之志<lb/>
　也而乃今而大得之<lb/>
上九莫益之或擊之立心勿恒凶象曰莫益之偏<hi>孟喜本李鼎祚本俱作徧虞翻曰徧周布也則直另一字矣</hi>辭也或擊之自外來也<lb/>
　此不益之戒也上乗剛踞剛而無以益下則下誰為<lb/>
　益之者夫下之受益者震也震主擊無以益之則或<lb/>
　將擊之矣且下之恵心每視乎上之立心原夫轉易<lb/>
<pb n="21b"/>
　之法<hi>見卷首</hi>以益與損對者就卦畫言也若以卦名則<lb/>
　風雷之益當以對夫雷風之恒夫雷風為恒則反之<lb/>
　而非不恒乎此無論上卦體巽巽為進退已原有不<lb/>
　恒之象而即以卦名推之風雷盡而不恒見是上之<lb/>
　與下者無恒産而上之自立者遂無恒心上之自立<lb/>
　者既無恒心而責下之有恵心也能乎夫有孚在中<lb/>
　偏即不及上之不孚以其偏也下之無恵心亦以其<lb/>
　偏也若夫擊則不敢斥言下也故或之乃或之而反<lb/>
<pb n="22a"/>
　曰自外來一似過欲避下而反佯指一在外者非也<lb/>
　夫上已盡矣何有于外<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　仲氏易卷十八<lb/>
</p>
<p>
</p>
  </div>
</body>
</text>
</TEI>
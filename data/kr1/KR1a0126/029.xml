<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>仲氏易卷二十九</head> <lb/>
    <p>
<pb n="1a"/>
欽定四庫全書<lb/>
　仲氏易卷二十九<lb/>
　　　　　　　　　翰林院檢討毛竒齡撰<lb/>
繋辭下傳<lb/>
八卦成列象在其中矣因而重之爻在其中矣剛柔相<lb/>
推變在其中矣繋辭焉而命<hi>孟喜本作明</hi>之動在其中矣吉<lb/>
凶悔吝者生乎動者也剛柔者立本者也變通者趣時者<lb/>
也吉凶者貞勝<hi>姚信本作稱</hi>者也天地之道貞觀者也日月<lb/>
<pb n="1b"/>
之道貞明者也天下之動貞夫一者也夫乾確<hi>説文作寉</hi>然<lb/>
示人易矣夫坤隤<hi>孟喜本作退董陸姚本俱作安</hi>然示人簡矣爻也者<lb/>
效此者也象也者像此者也爻象動乎内吉凶見乎外<lb/>
功業見乎變聖人之情見乎辭<lb/>
　此皆就上傳而複賛之其分上下以是也八卦成列<lb/>
　則不止乾坤定也而彖象生焉<hi>彖者言乎象者也</hi>因而重之<lb/>
　<hi>謂因純卦而加重卦于其上如純乾重乾為乾純乾重坤為泰類宋儒以陳氏先天圗為畫卦因重次第</hi>
　<hi>大謬詳見卷首及四象生八卦下若重卦亦自伏義始漢晉説易俱然惟鄭康成淳于俊屬之大禹司馬</hi>
<pb n="2a"/>
　<hi>遷揚雄皇甫謐屬之文王則皆不可據觀𫝊中因而字則正指伏羲他可不辨耳</hi>不止畫卦<lb/>
　有卑髙也<hi>純卦用畫重卦不用畫</hi>而爻象在其中焉<hi>有重卦始有六爻</hi>
　于是推移之以見變化向所謂剛柔相推而變化生<lb/>
　者此是也此推易也于是以推易為繋辭而吉凶悔<lb/>
　吝動于中向所謂設卦觀象繋辭焉以明吉凶者此<lb/>
　是也此繋辭也然則吉凶悔吝皆生乎繫辭之動而<lb/>
　剛柔相推為之本焉其以推易為變通而占以趣吉<lb/>
　以繋辭為吉凶悔吝而占以正乎其勝<hi>貞勝即貞吉言正乎吉也</hi>
<pb n="2b"/>
　<hi>韓康伯云貞者正也</hi>是即所謂觀天觀地日月著明與夫見天<lb/>
　下之動而歸本于一隂一陽者而皆有以貞之是乾<lb/>
　坤一易簡而天下之理得有如是者<hi>乾剛故確然坤卑故隤然</hi>占<lb/>
　之爻象不過其法是者耳動乎内見乎外者耳焉能<lb/>
　與推易之變聖人之繋辭争功業較情僞哉<lb/>
天地之大徳曰生聖人之大寳<hi>孟喜本作保</hi>曰位何以守位<lb/>
曰仁<hi>陸徳明釋文作人宋作偽古本從之致朱氏本義以後多改人字誤甚</hi>何以聚人曰<lb/>
財理財正辭禁民為非曰義<hi>吳澄疑天地之大徳至此與上文不相屬而龍氏仁<pb n="3a"/>夫則曰此五句恐是他經誤入者季本作四同遂以後将叛者三十七字移置此下另作一章何無忌憚至此</hi>
古者包<hi>一作庖</hi>犧<hi>一本作羲孟喜京房本作戲</hi>氏之王天下也仰則觀<lb/>
象於天俯則觀法於地觀鳥獸之文與地<hi>王昭素謂與地之間多有天字按司馬貞史記補引此亦無天字</hi>之宜近取諸身逺取諸物於是始<lb/>
作八卦以通神明之徳以類萬物之情作結繩而為網<lb/>
罟以佃<hi>一作田</hi>以漁<hi>一作魚</hi>盖取諸離包犧氏没神農氏作<lb/>
斲木為耜揉木為耒<hi>陸徳明云一本揉木為之耒耨非</hi>耒耨之利以教<lb/>
天下盖取諸益日中為市致天下之民聚天下之貨交<lb/>
<pb n="3b"/>
易而退各得其所盖取諸噬嗑神農氏没黄帝堯舜氏<lb/>
作通其變使民不倦神而化之使民宜之易窮則變變<lb/>
則通<hi>一本無此三字</hi>通則久是以自天祐<hi>一作佑</hi>之吉无不利黄<lb/>
帝堯舜垂衣裳而天下治盖取諸乾坤刳<hi>陸徳明本作桍</hi>木為<lb/>
舟剡<hi>陸本作掞</hi>木為楫<hi>鄭本李氏本作檝下同</hi>舟楫之利以濟不通致<lb/>
逺以利天下<hi>一本無致逺六字</hi>盖取諸渙服<hi>説文作犕</hi>牛乘馬引重<lb/>
致逺以利天下<hi>一本無以利四字</hi>盖取諸隨重門擊柝<hi>説文作柝</hi>以<lb/>
待暴<hi>鄭本作<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    </hi>客盖取諸豫斷木為杵掘地為臼臼杵之利<lb/>
<pb n="4a"/>
萬民以濟盖取諸小過弦木為弧剡木為矢弧矢之利<lb/>
以威天下盖取諸睽上古穴居而野處後世聖人易之<lb/>
以宫室上棟下宇以待風雨盖取諸大壯古之葬者厚<lb/>
衣之以薪葬之中野不封不樹喪期无數後世聖人易<lb/>
之以棺槨盖取諸大過上古結繩而治後世聖人易之<lb/>
以書契百官以治萬民以察盖取諸夬<lb/>
　第揲筮之法則既已詳言之矣乃即以制器而尚象<lb/>
　者觀之不曰乾大生坤廣生乎此大徳也不曰貴賤<lb/>
<pb n="4b"/>
　以位列貴賤者存乎位乎此大寳也乃王天下者以<lb/>
　顯仁守位以富有聚人以道義之門理財正辭禁民<lb/>
　為非則制器要焉而要皆本于庖犧之作易然則制<lb/>
　器之取象于易匪一端也即罟猶然也佃畋同離有<lb/>
　兩目而中爻以巽繩牽之如網罟然耜者犁之入土<lb/>
　者也耒即耜柄以曲木為之益上巽下震中為艮坤<lb/>
　巽木入坤土而前動以艮手後動以震足是耕象也<lb/>
　益初爻以農事為辭此是也古有三市朝與夕與日<lb/>
<pb n="5a"/>
　中而日中為盛故言市者多該之噬嗑上離下震即<lb/>
　日中之動也翟𤣥曰市井交易為飲食之道故以為<lb/>
　義<hi>合沙鄭氏曰十三卦始離次益次噬嗑所取者食貨而已洪範三八政一食二貨</hi>黄帝堯<lb/>
　舜並稱者孔穎達曰略舉五帝之終始而少皥顓頊<lb/>
　帝嚳皆在其間焉徐仲山曰後世聖人概指五帝言<lb/>
　是也盖典禮文物至五帝始備故孔子曰後世雖有<lb/>
　作者虞舜為弗可及矣當時垂作㑹之衣絺繡之裳<lb/>
　而天下治單指虞舜并不及黄堯可驗通變以制作<lb/>
<pb n="5b"/>
　言然皆本之易故仍以易之通變實之乾為衣坤為<lb/>
　裳<hi>見九家易</hi>刳木使空剡木使鋭渙上巽下坎以木乘水<lb/>
　行舟之象故彖曰利涉大川𫝊曰乘木有功以此水<lb/>
　有舟楫陸有牛馬可以行天下矣隨兑上震下兑蔵<lb/>
　坤牛震行乾馬<hi>以兑為坤之終震為乾之始也</hi>而艮手震足俱隨之<lb/>
　<hi>互艮</hi>隨與豫雖尚象而義亦具焉盖牛馬可相隨擊柝<lb/>
　宜豫戒此卦義卦象可並觀者九家易曰豫上震下<lb/>
　坤中有互艮而從外視震復為倒艮兩艮對合則重<lb/>
<pb n="6a"/>
　門之象也鄭康成又曰艮為門震日所出亦為門故<lb/>
　重門若擊柝則震木而艮手持之三五為坎坎為盜<lb/>
　即暴客也待暴客與威天下則皆有禁民為非之意<lb/>
　杵臼與小過無象而虞氏謂艮下震上下止而上動<lb/>
　為杵臼之義然震仰盂似臼故震象嘗稱缶而艮為<lb/>
　倒震亦臼也若通象作臼則中二陽其杵耳張弦于<lb/>
　木則為弧剡木鋭頭則為矢睽上離下兑而又互坎<lb/>
　離坎為弧離為矢至其義則亦以睽違而取威伏焉<lb/>
<pb n="6b"/>
　棟屋脊檁也宇櫩也考工記棟尊而宇卑則吐水疾<lb/>
　而霤逺是也大壯上震下乾風雨動于上而棟宇承<lb/>
　之如乾之健此亦無象而取義者古葬以薪裹尸如<lb/>
　衣然不封土為墳不植木為識居喪之期無日月之<lb/>
　數後始易之以中棺外槨或曰禮有虞氏瓦棺夏后<lb/>
　氏堲周殷人棺槨則有虞夏后皆用陶埴而殷始用<lb/>
　木謂之棺槨以棺槨非有虞以前事殊不知用瓦用<lb/>
　木帝王或殊若其名棺槨則黄虞早有之觀其瓦棺<lb/>
<pb n="7a"/>
　亦名棺可驗也若其取象大過者虞仲翔謂巽為木<lb/>
　為入處兑為口乾為人木而有口乾人入處棺槨之<lb/>
　象若康成云初六在巽體巽為木上六位在己巳當<lb/>
　巽位<hi>東南已位</hi>巽又為木兩木在外以夾四陽有似棺槨<lb/>
　俱為近理結繩而治者相事大小結繩以為約事大<lb/>
　大其繩事小小其繩各執一端以相考信<hi>見史記與鄭氏九家</hi>
　<hi>易説蔡虚齋謂另有記號何據</hi>後易以書契則以刀筆畫木簡為文<lb/>
　字之書凡言有不能記并書識之刻木為一二三四<lb/>
<pb n="7b"/>
　之畫而中分其半予者執左取者執右以為合約之<lb/>
　契其取象夬者以義言則夬者決也可決事也以象<lb/>
　言則兑為口乾為言而用乾兑之金以刻木其五爻<lb/>
　比列有似乎契畫然者<lb/>
是故易者象也象也者像<hi>孟京虞董姚本俱作象</hi>也彖者材也爻<lb/>
也者效天下之動者也是故吉凶生而悔吝著也<lb/>
　是故易之尚象不止制器為然也材者材度一卦之<lb/>
　義也<hi>楊慎云彖者茅犀之名以犀能知幾故云蘇氏傳云爻者折俎也六爻排連有折俎象</hi>
<pb n="8a"/>
陽卦多隂隂卦多陽其故何也陽卦竒隂卦耦其徳行<lb/>
何也陽一君而二民君子之道也隂二君而一民小人<lb/>
之道也<lb/>
　此後雜論卦爻而總歸之推易屬辭之意<hi>崔憬曰陽卦多隂謂</hi>
　<hi>震坎艮一陽而二隂也隂卦多陽謂巽離兑一隂而二陽也虞翻曰陽卦一陽故竒隂卦二隂故耦也王</hi>
　<hi>氏易是曰徳行謂卦爻之有義理者故以一君二民與二君一民較觀之陽為君隂為民若仲長統傳引</hi>
　<hi>此作一君二臣二君一臣註陽為君隂為臣</hi>
易曰憧憧往來朋從爾思子曰天下何思何慮天下同<lb/>
<pb n="8b"/>
歸而殊塗一致而百慮天下何思何慮日往則月來月<lb/>
往則日來日月相推而明生焉寒往則暑來暑往則寒<lb/>
來寒暑相推而嵗成焉往者屈也來者信<hi>韋昭云古伸字</hi>也屈<lb/>
信相感而利生焉尺蠖之屈以求信也龍蛇<hi>陸徳明本作蛇李氏易解同</hi>之蟄以存身也精義入神以致用也利用安身以<lb/>
崇徳也過此以往未之或知也窮神知化徳之盛也<lb/>
　此下十一節亦文言之脱于此者<hi>吳澄本竟刪之矣  李氏易解曰蠖</hi>
　<hi>屈行蟲郭璞曰蝍<graphic n="KR2104" url="https://raw.githubusercontent.com/kanripo/KR-Gaiji/master/images/KR2104.png" mimeType="image/png"/>也所仲氏曰此亦推易法也又曰此言無  用憧憧也</hi>
<pb n="9a"/>
易曰困于石據于蒺藜<hi>一作黎</hi>入于其宫不見其妻凶子<lb/>
曰非所困而困焉名必辱非所據而據焉身必危既辱<lb/>
且危死期<hi>陸徳明本作其</hi>将至妻其可得見邪<lb/>
　虞仲翔以咸三之二為陽名之辱亦推易法<lb/>
易曰公用射隼于髙墉之上獲之无不利子曰隼者禽<lb/>
也弓矢者器也射之者人也君子蔵器于身待時而動<lb/>
何不利之有動而不括是以出而有獲語成器而動者<lb/>
也<lb/>
<pb n="9b"/>
　括者矢受弦處書曰往省括于度則釋是也動而不<lb/>
　括謂雖動而不築矢于弦以明蔵器于身待時而動<lb/>
　意從來誤解語言也<lb/>
子曰小人不耻不仁不畏不義不見利不勸<hi>舉正作動誤勸與懲對待文也</hi>不威不懲小懲而大誡此小人之福也易曰屨校<lb/>
滅趾无咎此之謂也<lb/>
善不積不足以成名惡不積不足以滅身小人以小善<lb/>
為無益而弗為也以小惡為无傷而弗去也故惡積而<lb/>
<pb n="10a"/>
不可掩罪大而不可解易曰何校滅耳凶<lb/>
子曰危者安其位者也亡者保其存者也亂者有其治<lb/>
者也是故君子安而不忘危存而不忘亡治而不忘亂<lb/>
是以身安而國家可保也易曰其亡其亡繋于苞桑<lb/>
子曰徳薄而位尊知小而謀大力小而任重鮮<hi>陸徳明本作尠</hi>
不及矣易曰鼎折足覆公餗其形渥凶言不勝其任也<lb/>
子曰知幾其神乎君子上交不諂下交不凟其知幾乎<lb/>
幾者動之微吉<hi>漢書引此有凶字</hi>之先見者也君子見幾而作<lb/>
<pb n="10b"/>
不俟終日易曰介于石不終日貞吉介如石焉寧用終<lb/>
日斷可識矣君子知微知彰知柔知剛萬夫之望<lb/>
　此皆斷節取義者與本卦辭義不必同<lb/>
子曰顔氏之子其殆庶幾乎有不善未嘗不知知之未<lb/>
嘗復行也易曰不逺復无祇悔元吉<lb/>
天地絪緼<hi>一本作氤氲説文作壹㚃李氏易解緼作紜</hi>萬物化醇男女搆<hi>鄭氏本作覯云合也</hi>精萬物化生易曰三人行則損一人一人行則<lb/>
得其友言致一也<lb/>
<pb n="11a"/>
　一則得三則疑所以取象于偶也<lb/>
子曰君子安其身而後動易其心而後語定其交而後<lb/>
求君子修此三者故全也危以動則民不與<hi>舉正作輔</hi>也懼<lb/>
以語則民不應也无交而求則民不與也莫之與則傷<lb/>
之者至矣易曰莫益之或擊之立心勿恒凶<lb/>
子曰乾坤其易之門<hi>一本又有户字</hi>邪乾陽物也坤隂物也隂<lb/>
陽合徳而剛柔有體以體天地之撰以通神明之徳其<lb/>
稱名也雜而不越<hi>説文作<graphic n="KR2781" url="https://raw.githubusercontent.com/kanripo/KR-Gaiji/master/images/KR2781.png" mimeType="image/png"/>
                    </hi>於稽其類其衰世之意邪夫易<lb/>
<pb n="11b"/>
彰往而察來而微顯闡幽<hi>朱氏本義云當作顯微而闡幽此臆度之説</hi>開而<lb/>
當<hi>何氏訂詁以此句</hi>名<hi>李氏易解/以此斷節</hi>辨物正<hi>訂詁以此句</hi>言斷辭則備<lb/>
矣其稱名也小其取類也大其㫖逺其辭文其言曲而<lb/>
中其事肆而隠因貳<hi>鄭康成云貳當為式</hi>以濟民行以明失得之<lb/>
報<lb/>
　此重提屬辭之意而切指之夫所謂物者非他即隂<lb/>
　陽也<hi>觀此則以情向事物註方物者謬矣</hi>隂陽諸名分于衆卦中雖若<lb/>
　錯雜而究不越乎二者<hi>名祇以隂陽言若指卦爻之名則羲易非周易矣于下衰</hi>
<pb n="12a"/>
　<hi>世之意何居若汎言名象則又與稱名當名不合</hi>惟恐類聚之分隂陽互争<lb/>
　則君子小人錯處未免衰世有憂患耳彰往察來微<lb/>
　顯<hi>微者顯之</hi>闡幽當名辨物<hi>當名則辨物益信名為隂陽兩物與下文稱名取類同義</hi>
　<hi>類亦物也</hi>正言斷辭各以二字成章開者開隂陽也稱名<lb/>
　取類即辨物㫖逺辭文言中事隠即斷辭貳疑也疑<lb/>
　則卜失得即吉凶此句以筮言應上吉凶生而悔吝<lb/>
　著句<lb/>
易之興也其於中古乎作易者其有憂患乎是故履徳<lb/>
<pb n="12b"/>
之基也謙徳之柄也復徳之本也恒徳之固也損徳之<lb/>
修<hi>馬融本作循</hi>也益徳之裕也困徳之辨也井徳之地也巽<lb/>
徳之制也履和而至謙尊而光復小而辨於物恒雜而<lb/>
不厭損先難而後易益長裕而不設困窮而通井居其<lb/>
所而遷巽稱而隠履以和行謙以制禮復以自知恒以<lb/>
一徳損以逺害益以興利困以寡怨井以辨義巽以行<lb/>
權<lb/>
　處憂患者莫備于易故以易卦九徳翻覆言之辨别<lb/>
<pb n="13a"/>
　也鄭康成曰君子固窮小人窮則濫徳于是别也徳<lb/>
　之地者井為行徳之地也復小而辨于物者虞翻曰<lb/>
　陽始見故曰小乾陽物坤隂物也以乾居坤而能别<lb/>
　故辨于物據此則凡繋傳言物未有不指隂陽者此<lb/>
　亦一証也恒雜而不厭者荀爽曰夫婦雖錯居不厭<lb/>
　之道也長裕不設謂天施地生其益無方也居其所<lb/>
　而遷韓康伯曰改邑不改井井所居不移而能遷其<lb/>
　施也巽稱而隠崔憬曰巽能申命行事是稱揚也隂<lb/>
<pb n="13b"/>
　助徳化是微隠也<hi>九卦依次列上經三下經六亦偶然録及不必有意宋儒多狡獪之</hi>
　<hi>説謂上經自乾至履九卦下經自恒至損益亦九卦自履至謙五卦自益至困井亦五卦自謙至復九卦</hi>
　<hi>自井至巽亦九卦自復至恒八卦自巽至乾亦八卦可謂巧合矣但上經首乾下經何以不首咸若謂恒</hi>
　<hi>卦見録故首恒則乾未嘗見録也若謂乾為卦始與遞數不同則上之自復至恒遞數冇八卦下之自巽</hi>
　<hi>至履遞數當有十七卦矣何為復至乾作八數乎此皆徒亂人意者勿理可也</hi>
易之為書也不可逺為道也屢遷變動不居周流六虚上<lb/>
下无常剛柔相易不可為典要唯變所適其出入以度<lb/>
外内使知懼又明於憂患與故无有師保如臨父母初<lb/>
<pb n="14a"/>
率其辭而揆其方既有典常苟非其人道不虚行<lb/>
　此重提推易而切指之夫易之為書其辭雖賾其名<lb/>
　雖雜然求之豈在逺哉祇一遷焉盡之矣遷者移也<lb/>
　即推也易之所以為推即易之所以為易故又曰向<lb/>
　所謂剛柔相推者非他即相易也特其義難明其事<lb/>
　肆而隠其道則黙而成之不言而信所謂書不盡言<lb/>
　言不盡意不可顯然作典則立要㑹耳然亦有度焉<lb/>
　前所云稽其物類若有憂患者苟能明于其故而因<lb/>
<pb n="14b"/>
　屬辭而揆其方則類聚羣分各有法度吾固曰神明<lb/>
　黙成亦存乎其人爾豈虚行哉<hi>六虚六爻之位也以隨所變易原無意必</hi>
　<hi>故曰虚</hi>
易之為書也原始要終以為質也六爻相雜唯其時物<lb/>
也其初難知其上易知本末也初辭擬之卒成之終若<lb/>
夫雜物撰<hi>鄭氏本作算</hi>徳辨是與非則非其中爻不備噫亦<lb/>
要存亡吉凶則居可知矣知者觀其彖辭則思過半矣<lb/>
<hi>易學四同以噫字至此二十三字移置其剛勝邪之後</hi>二與四同功而異位其善<lb/>
<pb n="15a"/>
不同二多譽四多懼近也<hi>郭京舉正謂王弼註懼近也誤将近也二字作經案京所據謂是韓康伯王弼原本今王註已無懼近也句而康伯所註仍有四近于君故多懼語則直是經文豈可妄為誑誕如是</hi>柔之為道不利逺者其要无咎其用柔中也三<lb/>
與五同功而異位三多凶五多功貴賤之等也其柔危<lb/>
其剛勝耶<lb/>
　乃重提彖爻而切指之原始要終此以全卦言即彖<lb/>
　也若夫六爻則向所云陽物隂物以時上下者而特<lb/>
　取其相雜之爻以為初上中爻之分彼初上二爻本<lb/>
<pb n="15b"/>
　末易曉不難屬辭惟此六爻相雜之時物較徳行而<lb/>
　辨是非則非去初上二爻而單取中四爻觀之其法<lb/>
　仍未備也<hi>徐仲山曰觀非中不備語則必别有事于中而其法始周不然初上未嘗云已備而</hi>
　<hi>曰非是不備誰云六爻止初上乎</hi>盖上下六爻但具兩正而中四則<lb/>
　又兼互體之用<hi>兩卦分上下而中四交互又成兩卦</hi>所謂雜物猶是隂<lb/>
　陽之為物而雜其中焉故以卦爻本辭言原有互辭<lb/>
　如坤坎為師則中互坤震其在六五曰長子帥師長<lb/>
　子者震也<hi>二四互震為長子五與二應故五辭及之</hi>坤艮為謙則中互震<lb/>
<pb n="16a"/>
　坎其在初六曰用涉大川大川者坎也<hi>二四五坎為大川二在初</hi>
　<hi>前故初爻及之爻辭如此甚多不可枚舉此二條出何氏訂詀  漢儒多闡互卦兹不載</hi>以史氏<lb/>
　占辭言亦有互辭如左傳陳敬仲筮初生得觀之否<lb/>
　觀為巽坤否為乾坤而觀上否下皆有互艮則太史<lb/>
　占曰風為天于上上山也有山之材而照之以天光<lb/>
　所謂山指艮也國語晉文筮反國得屯之豫屯為坎<lb/>
　震豫為震坤而屯互艮坤豫互坎艮則司空季子曰<lb/>
　泉源以資之土厚而樂其實所謂泉源者指艮<hi>杜註屯豫</hi>
<pb n="16b"/>
　<hi>皆有互艮水在山為泉原</hi>所謂土厚者指坤也<hi>坤土也屯厚也豫樂也屯無坤而曰</hi>
　<hi>土厚以屯有互坤也</hi>則夫互卦一法在文周爻辭與周太史占<lb/>
　辭均有之故夫子于中爻于二四同功三五同功明<lb/>
　明切指而王弼淺陋不用互卦遂使後世行王學者<lb/>
　反謂易學無互體妄矣<hi>時鍾㑹亦有無互卦論此漢學将變之始</hi>故夫子<lb/>
　又云果善觀易則就居<hi>見前</hi>觀彖亦庶有得而無如中<lb/>
　爻雜物必不可冺也二與四本兩卦界隔而同其功<lb/>
　用即互也若祇論其位則雖同功而亦有異二每多<lb/>
<pb n="17a"/>
　譽四每多懼以四近五也<hi>五君位近則懼</hi>雖隂柔倚上不利<lb/>
　于逺而二要无咎者以其中也三與五亦然三多凶<lb/>
　五多功位實使之但多凶之中柔則益危意者剛或<lb/>
　較勝耳<hi>觀此則王學所云以隂柔處剛位而凶者非本解矣</hi>
易之為書也廣大悉備有天道焉有人道焉有地道焉<lb/>
兼三才而兩之故六六者非他也三才之道也道有變<lb/>
動故曰爻爻有等故曰物物相雜故曰文文不當故吉<lb/>
凶生焉<lb/>
<pb n="17b"/>
　故初上中爻不止初上二爻與中四爻有分也盖就<lb/>
　三畫純卦言之則謂之參天以六畫重卦言之則謂<lb/>
　之兩地而要之祇天人地三者分屬其間如三畫卦<lb/>
　則初地二人三天六畫卦則初二地三四人五上天<lb/>
　此謂之三才之道即吾前所云三極是也然而以是<lb/>
　為爻則仍本之分聚之物與推遷之文惟推遷而不<lb/>
　相當然後吉凶以生<lb/>
易之興也其當殷之末世周之盛徳邪當文王與紂<lb/>
<pb n="18a"/>
之事耶是故其辭危危者使平易者使傾其道甚大百<lb/>
物不廢懼以終始其要无咎此之謂易之道也<lb/>
　吾前所謂易興于中古則殷周之際也前所謂作易<lb/>
　有憂患則文與紂之事也前所謂易在屢遷内外知<lb/>
　懼平陂不常而安傾有故則推易屬辭之道本如是<lb/>
　也<lb/>
夫乾天下之至健也徳行恒易以知險夫坤天下之至<lb/>
順也徳行恒簡以知阻能説諸心能研諸侯之<hi>本義以侯之二<pb n="18b"/>字為衍文</hi>慮定天下之吉凶成天下之亹亹者是故變化云<lb/>
為吉事有祥象事知器占事知来天地設位聖人成能<lb/>
人謀鬼謀百姓與能八卦以象告爻彖以情言剛柔雜<lb/>
居而吉凶可見矣變動以利言吉凶以情遷是故愛惡<lb/>
相攻而吉凶生逺近相取而悔吝生情僞相感而利害<lb/>
生凡易之情近而不相得則凶或害之悔且吝将叛者<lb/>
其辭慚中心疑者其辭枝吉人之辭寡躁人之辭多誣<lb/>
善之辭其辭㳺失其守者其辭屈<lb/>
<pb n="19a"/>
　是何也則以乾坤二物示易示簡以易簡而知險阻<lb/>
　樂天不憂无思遂通貞變化而生亹亹者祇此吉凶<lb/>
　與制器尚象卜筮尚占之三事所謂引伸觸類而天<lb/>
　下之能事畢者而要皆以剛柔雜居之推易與言情<lb/>
　告象之繋辭盡之則此繋辭者豈止生情生僞生利<lb/>
　害悔吝已哉即以凡為辭者觀之其雜居變動言情<lb/>
　告象者往往如是而況于繫辭諸侯之慮即天下之<lb/>
　慮與前後天下字相應謂諸國也愛惡逺近情僞俱<lb/>
<pb n="19b"/>
　指推易言愛惡猶言宜不宜也逺近所移之位也情<lb/>
　僞虚實也虚者實之謂之情實者虚之謂之僞凡此<lb/>
　皆移易之法故曰凡易之情近即移就之謂則凶句<lb/>
　或害之又句韓康伯註情近不相得在則凶句下<lb/>
　<lb/>
　<lb/>
　<lb/>
　仲氏易卷二十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>仲氏易</head>
    <p>
<pb n="1a"/>
欽定四庫全書　　　　　經部一<lb/>
　仲氏易　　　　　　　　易類<lb/>
　　提要<lb/>
　　　　<hi>臣</hi>等謹案仲氏易三十卷<lb/>
　　　國朝毛竒齡撰竒齡一名甡字大可號秋晴一<lb/>
　　　　曰初晴又以郡望稱西河蕭山人康熙己未<lb/>
　　　　以廩監生<lb/>
　召試博學鴻詞授翰林院檢討初竒齡之兄錫齡邃<lb/>
<pb n="1b"/>
　　　　于易而未著書惟時時口授其子文輝後竒<lb/>
　　　　齡乞假歸里錫齡已卒乃摭文輝所聞者以<lb/>
　　　　己意潤飾之而成是書或傳竒齡假歸之後<lb/>
　　　　僦居杭州一日著一卦凡六十四日而書成<lb/>
　　　　雖以其兄為辭實即竒齡所自解以理斷之<lb/>
　　　　或當然也大㫖謂易兼五義一曰變易一曰<lb/>
　　　　交易是為伏羲之易猶前人之所知一曰反<lb/>
　　　　易謂相其順逆審其向背而反觀之如屯轉<lb/>
<pb n="2a"/>
　　　　為蒙咸轉為恒之類一曰對易謂比其隂陽<lb/>
　　　　絜其剛柔而對觀之如上經需訟與下經晉<lb/>
　　　　明夷對上經同人大有與下經夬姤對之類<lb/>
　　　　一曰移易謂審其分聚計其往來而推移上<lb/>
　　　　下之如泰為陰陽類聚之卦移三爻為上爻<lb/>
　　　　三陽往而上陰來則為損否為陽陰類聚之<lb/>
　　　　卦移四爻為初爻四陽來而初陰往則為益<lb/>
　　　　之類是為文王周公之易實漢晉以來所未<lb/>
<pb n="2b"/>
　　　　知故以序卦為用反易以分篇為用對易以<lb/>
　　　　演易繫詞為用移易其言甚辨雖不免牽合<lb/>
　　　　附會以詞求勝之失而大致引據古人不同<lb/>
　　　　于冥心臆測純用空言遂謂能契畫前之易<lb/>
　　　　者是亦可備一家之説也乾隆四十四年四<lb/>
　　　　月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>尚書七篇解義卷一</head> <lb/>
    <p>
<pb n="1a"/>
欽定四庫全書<lb/>
　尚書七篇解義卷一<lb/>
　　　　　　　　　　　　大學士李光地撰<lb/>
　堯典<lb/>
曰若稽古帝堯曰放勲欽明文思安安允恭克讓光被<lb/>
四表格于上下<lb/>
　　古者無謚放勲重華皆頌其德美之稱故孟子屈<lb/>
　　原皆引為堯舜之號若禹臯則文命允廸皆屬下<lb/>
<pb n="1b"/>
　　文讀之亦道德美而辭繁耳欽在内明則敬之通<lb/>
　　也文在外思則文之理也此以備於身者言也恭<lb/>
　　者欽之發讓者文之實此以接於物者言也曰安<lb/>
　　安曰允曰克所謂性之者也光者德之光也施於<lb/>
　　民物故曰四表曰被動乎天地故曰上下曰格<lb/>
克明俊德以親九族九族既睦平章百姓百姓昭明協<lb/>
和萬邦黎民於變時雍<lb/>
　　上節皆明俊德之事也此乃言其身修而家齊國<lb/>
<pb n="2a"/>
　　治天下平之事至是而後畢放勲之義也<lb/>
乃命羲和欽若昊天厯𧰼日月星辰敬授人時<lb/>
　　以上統其德業言之以下乃摘其行政用人之大<lb/>
　　者順天授時政之大本也欽敬一也對天言則曰<lb/>
　　欽對民言則曰敬<lb/>
分命羲仲宅嵎夷曰𤾉谷寅賓出日平秩東作日中星<lb/>
鳥以殷仲春厥民析鳥獸孳尾<lb/>
　　此下析言羲和四子之職宅嵎夷則九州之極東<lb/>
<pb n="2b"/>
　　處故識其晷景以定中國之日出時也尤以春分<lb/>
　　之朝為重故因司春令四時之政莫大於民事末<lb/>
　　及於人物之變者對時順育亦有政焉故也言鳥<lb/>
　　獸不及草木者統於東作西成之類尊五穀以槩<lb/>
　　其餘也<lb/>
申命羲叔宅南交平秩南訛敬致日永星火以正仲夏<lb/>
厥民因鳥獸希革<lb/>
　　南交九州之極南處識其晷景以定中國之日北<lb/>
<pb n="3a"/>
　　也上言賓下言餞在平秩之前此言敬致在平秩<lb/>
　　之後蓋厯日月而迎送之雖以二分為凖然測騐<lb/>
　　早晚時刻四時同法惟致午中之景則二至者厯<lb/>
　　之元也二至正而厯本定矣故四時皆測而周官<lb/>
　　惟曰冬夏致日者以此二者尤以夏至為重日中<lb/>
　　者夏之屬也冬之屬宵中則無景之可候矣故於<lb/>
　　此言敬致下冬不曰宵永而曰日短蓋亦主於日<lb/>
　　以相參騐不言敬致一蒙前義二以夏為主也大<lb/>
<pb n="3b"/>
　　司徒土圭之法亦云夏至之景略冬至者又以此<lb/>
　　自漢以下始專論冬至與聖人之意異及嵗分之<lb/>
　　説起又但以冬至之日日行疾度遂減嵗分豈知<lb/>
　　若以夏至舒度推之則嵗分之減者反増也其故<lb/>
　　則在最高卑有動移自古以來未正在冬夏至之<lb/>
　　日及元作厯時恰正今則又過之矣若此之𩔖皆<lb/>
　　須參二至以酌其中豈可以一隅論乎<lb/>
分命和仲宅西曰昧谷寅餞納日平秩西成宵中星虚<lb/>
<pb n="4a"/>
以殷仲秋厥民夷鳥獸毛毨<lb/>
　　西者九州之極西處識其晷景以定中國之日入<lb/>
　　時也蓋極東日出於土中為早極西日入於土中<lb/>
　　為後<lb/>
申命和叔宅朔方曰幽都平在朔易日短星昴以正仲<lb/>
冬厥民隩鳥獸氄毛<lb/>
　　朔方九州之極北處識其晷景以定中國之日南<lb/>
　　也蓋地極南則夏至日極北地極北則冬至日極<lb/>
<pb n="4b"/>
　　南日極北者極暑而二至晝夜長短之刻少日極<lb/>
　　南者極寒而二至晝夜長短之刻多也推厯者因<lb/>
　　初昏中昴知冬至日在虚今冬至日在箕計差五<lb/>
　　十餘度故厯代有嵗差之説今厯謂非天嵗有差<lb/>
　　乃恒星有行度耳其説以宗動之天無形亘古平<lb/>
　　運恒星之天與七政齊右移但微而難覺大率六<lb/>
　　十七年而差一度也<lb/>
帝曰咨汝羲曁和朞三百有六旬有六日以閏月定四<lb/>
<pb n="5a"/>
時成嵗允釐百工庶績咸熙<lb/>
　　以上所命厯𧰼日星之事此又總而命之蓋厯𧰼<lb/>
　　月辰之事也日星陽也月辰陰也日紀於星而成<lb/>
　　歲故司寒燠啓閉之候而陽功興焉月㑹於辰而<lb/>
　　成月故動山川風雨之氣而陰事統焉月佐日以<lb/>
　　成歲功故其法不可以相離也如上分職四時明<lb/>
　　矣驗以日星而可知矣惟朔望二弦與平氣不相<lb/>
　　應故十二月不盡周天之氣是時未定而歲未成<lb/>
<pb n="5b"/>
　　也於是考月辰之㑹次以月𨽻時而置閏以追之<lb/>
　　則四時定而歲成矣百工理而庶績熙者即上文<lb/>
　　民事之成也傳曰歸餘於終事則不悖此之謂也<lb/>
帝曰疇咨若時登庸放齊曰𦙍子朱啓明帝曰吁嚚訟<lb/>
可乎<lb/>
　　人見為啓明帝見為嚚訟禹目之以傲者此也此<lb/>
　　正恭讓之反故帝弗用也案作厯授時應是初年<lb/>
　　之事自此至舉舜則皆末年事也中間数十載豈<lb/>
<pb n="6a"/>
　　無一事而皆不書則是庶績咸熙無為而理夫子<lb/>
　　所謂蕩蕩無名者信矣<lb/>
帝曰疇咨若予采驩兜曰都共工方鳩僝功帝曰吁靜<lb/>
言庸違𧰼恭滔天<lb/>
　　靜言庸違者言美而事則刺乖象恭滔天者貎恭<lb/>
　　而心則侈肆滔天或是慆心因下有滔天而誤也<lb/>
帝曰咨四岳湯湯洪水方割蕩蕩懐山襄陵浩浩滔天<lb/>
下民其咨有能俾乂僉曰於鯀哉帝曰吁咈哉方命圯<lb/>
<pb n="6b"/>
族岳曰异哉試可乃已帝曰徃欽哉九載績用弗成<lb/>
　　知其不可而用之者鯀在時有能名也績用弗成<lb/>
　　應在舜攝位之後此究言之耳史者見堯已辨在<lb/>
　　廷三凶之奸至舜而始正其罪<lb/>
帝曰咨四岳朕在位七十載汝能庸命巽朕位岳曰否<lb/>
德忝帝位曰明明揚側陋師錫帝曰有鰥在下曰虞舜<lb/>
帝曰俞予聞如何岳曰瞽子父頑母嚚𧰼傲克諧以孝<lb/>
烝烝又不格姦帝曰我其試哉女于時觀厥刑于二女<lb/>
<pb n="7a"/>
釐降二女于媯汭嬪于虞帝曰欽哉<lb/>
　　將遜以天下不論其才而以行舉故孟子曰堯舜<lb/>
　　之道孝弟而已矣四岳以舜之孝弟聞堯猶謂其<lb/>
　　未有妻室故也而降之二女以試之傳曰孝衰於<lb/>
　　妻子孟子曰有妻子則慕妻子詩小雅言兄弟之<lb/>
　　愛以妻子好合為先大雅言刑于寡妻至于兄弟<lb/>
　　蓋未見不弟而能孝不孚於妻子而能弟者惟聖<lb/>
　　人察於人倫故於此盡心焉<lb/>
<pb n="7b"/>
　舜典<lb/>
曰若稽古帝舜曰重華協于帝濬哲文明温恭允塞𤣥<lb/>
德升聞乃命以位<lb/>
　　濬哲文明亦言存諸心者温恭允塞亦言著諸身<lb/>
　　者然濬之深而哲文之盛而明則外者備矣温而<lb/>
　　本於恭信而出於實則内者形矣<lb/>
愼徽五典五典克從納于百揆百揆時叙賔于四門四<lb/>
門穆穆納于大麓烈風雷雨弗迷<lb/>
<pb n="8a"/>
　　五典克從則齊家之效百揆時叙則治國之徵四<lb/>
　　門穆穆則又足以平天下之驗也與堯典之義同<lb/>
　　烈風雷雨弗迷者因適有是事見舜之事天者如<lb/>
　　事親威怒之加敬而不失其度是孝之成也<lb/>
帝曰格汝舜詢事考言乃言底可績三載汝陟帝位舜<lb/>
讓于德弗嗣<lb/>
　　于德弗嗣其讓之辭也猶言朕德㒺克<lb/>
正月上日受終于文祖<lb/>
<pb n="8b"/>
　　舜於是始居攝也<lb/>
在璿璣玉衡以齊七政<lb/>
　　璣機也轉動之名也以璿飾璣象天之器衡簫也<lb/>
　　以玉為簫窺天之用也七政日月五星也此亦堯<lb/>
　　首欽天授時之意然堯厯𧰼者日月星辰耳未及<lb/>
　　五緯蓋至舜而法加密也○璿璣如後世蓋天渾<lb/>
　　天之𩔖蓋天之術以為天如蓋笠地如覆槃北極<lb/>
　　居中日月遶而行之不言南極者闕於所不見其<lb/>
<pb n="9a"/>
　　又曰天如倚蓋則就中國言之也渾天之說則所<lb/>
　　謂如卵裹黄是也自漢以來皆尊渾而黜蓋然周<lb/>
　　髀周公遺書也言形則渾為肖言法則蓋為詳何<lb/>
　　則以覆槃𧰼地中高四隤明地圓體也惟體圓故<lb/>
　　變動不居朝莫時刻與東西遷寒暑之候極乃南<lb/>
　　北相反其半年晝夜一歲再熟之說皆疑異不經<lb/>
　　而其故乃察於今日渾天雖有卵黄之喻然傳者<lb/>
　　猶以平體言地故意為萬里同晷者有之今日蓋<lb/>
<pb n="9b"/>
　　合渾蓋而通之其理斯得矣七政之行不齊而一<lb/>
　　政之行又自不齊故日則有贏縮月五星則有遲<lb/>
　　疾而五星且有留退虞周推步之法不可聞已後<lb/>
　　代考測但据視行以分段目亦至今日而始明其<lb/>
　　故其說曰七政皆終古平行也因有高卑遠近而<lb/>
　　生遲疾皆視行也天以圓而運七政逐天亦以圓<lb/>
　　而運喻之丸珠之隨盤皆自作廻環之勢非逕行<lb/>
　　也故因行而生輪因輪而生高下遠近仰而視之<lb/>
<pb n="10a"/>
　　贏縮遲疾以至留退皆由於此矣然日者從天其<lb/>
　　輪一而已月五星從天又從日故有隨天之輪又<lb/>
　　有逐日之輪兩者相加然後高下之視徑遲疾之<lb/>
　　視差一一可以籌策運算而坐致之蓋雖古所未<lb/>
　　講而其理不誣羲和復生其必有取焉<lb/>
肆𩔖于上帝禋于六宗望于山川徧于羣神<lb/>
　　首上帝次以六宗者在天之屬也繼山川次以羣<lb/>
　　神者在地之屬也<lb/>
<pb n="10b"/>
輯五瑞既月乃日覲四岳羣牧班瑞于羣后<lb/>
　　言朝覲之事也乃日讀斷言以次輯瑞至于既月<lb/>
　　則來者齊矣乃擇日以覲之而班瑞焉<lb/>
歲二月東巡守至于岱宗柴望秩于山川肆覲東后協<lb/>
時月正日同律度量衡修五禮五玉三帛二生一死贄<lb/>
如五器卒乃復五月南巡守至于南岳如岱禮八月西<lb/>
巡守至于西岳如初十有一月朔巡守至于北岳如西<lb/>
禮歸格于藝祖用特<lb/>
<pb n="11a"/>
　　言巡守之事也<lb/>
五載一巡守羣后四朝敷奏以言明試以功車服以庸<lb/>
　　總前朝覲巡守兩事言之為之常期定制<lb/>
肇十有二州封十有二山濬川<lb/>
　　舜居攝之初鯀猶治水也績用弗成故舜殛之而<lb/>
　　興禹焉此言攝政而經理地域之事與前齊七政<lb/>
　　者相首尾中間則有祭祀朝覲巡守蓋三才之序<lb/>
　　也州數與禹貢不同者說者謂古分九州舜增設<lb/>
<pb n="11b"/>
　　三州故曰肇然幽并營者徒以冀極塞而青跨海<lb/>
　　形勢濶絶作牧分治殆如國有附庸之𩔖雖有州<lb/>
　　名仍統於冀青故後禹成功作貢亦止於九而其<lb/>
　　言則曰州十有二師也蔡傳從孔説謂在禹治水<lb/>
　　之後者非是禹既九山刋旅九川滌源尚有未封<lb/>
　　未濬者乎<lb/>
𧰼以典刑流宥五刑鞭作官刑扑作教刑金作贖刑眚<lb/>
災肆赦怙終賊刑欽哉欽哉惟刑之恤哉<lb/>
<pb n="12a"/>
　　朱子曰𧰼刑者五刑國之常刑也其可矜者則以<lb/>
　　流宥之鞭扑官府學校之刑也其可矜者則金以<lb/>
　　贖之過誤不幸者縱赦有恃不悛者加刑所以權<lb/>
　　衡於五者之内欽愼哀恤之意則常流通於七者<lb/>
　　之中愚案末二語史者贊舜之仁也<lb/>
流共工於幽州放驩兜於崇山竄三苗於三危殛鯀于<lb/>
羽山四罪而天下咸服<lb/>
　　系四罪於明刑之後者見四凶之惡舜猶流而宥<lb/>
<pb n="12b"/>
　　之蓋在朝有議親議貴之禮蠻夷則憫其荒忽而<lb/>
　　無知也抑共驩伯鯀不能辨則舜不能舉四凶不<lb/>
　　能去則二十二人者不能登舜者繼堯之志而已<lb/>
　　此又二典相形之意<lb/>
二十有八載帝乃殂落百姓如喪考妣三載四海遏密<lb/>
八音<lb/>
　　如喪考妣遏密八音皆言人情自然非以禮令之<lb/>
　　也<lb/>
<pb n="13a"/>
月正元日舜格于文祖<lb/>
　　月正元日猶正月上日也因居攝嗣位而變文耳<lb/>
詢于四岳闢四門明四目達四聰<lb/>
　　詢四岳親大臣也闢四門來賢俊也明目達聰通<lb/>
　　民情也此在攝時已然但彼則稱堯命此乃以新<lb/>
　　君之政行之<lb/>
咨十有二牧曰食哉惟時柔遠能邇惇德允元而難壬<lb/>
人蠻夷率服<lb/>
<pb n="13b"/>
　　不以威致而以德來曰柔相習而相得曰能惇者<lb/>
　　重其行允者知其心難者使無所售其惡而道自<lb/>
　　消也<lb/>
舜曰咨四岳有能奮庸熙帝之載使宅百揆亮采惠疇<lb/>
僉曰伯禹作司空帝曰俞咨禹汝平水土惟時懋哉禹<lb/>
拜稽首讓于稷契曁臯陶帝曰俞汝徃哉<lb/>
　　始即位故猶稱舜下乃稱帝則别于堯矣已成之<lb/>
　　功曰載日為之績曰采熙帝之載廣堯之功也亮<lb/>
<pb n="14a"/>
　　采者佐上事惠疇者順同列也曰汝徃而不曰諧<lb/>
　　曰欽知之有素也餘蔡傳說備<lb/>
帝曰棄黎民阻飢汝后稷播時百穀<lb/>
帝曰契百姓不親五品不遜汝作司徒敬敷五教在寬<lb/>
　　人倫明於上小民親於下百姓之不親由於五品<lb/>
　　之不順故當敬敷五教以順之而又當寛裕優游<lb/>
　　使之自得其性也<lb/>
帝曰臯陶蠻夷猾夏宼賊姦宄汝作士五刑有服五服<lb/>
<pb n="14b"/>
三就五流有宅五宅三居惟明克允<lb/>
　　臯陶士師所司者典刑流宥而已不及鞭扑也以<lb/>
　　上三官皆其舊職故因禹讓而申命之盖教以繼<lb/>
　　養刑以弼教皆事之最大而當先者<lb/>
帝曰疇若予工僉曰垂哉帝曰俞咨垂汝共工垂拜稽<lb/>
首讓于殳斨曁伯與帝曰俞徃哉汝諧<lb/>
帝曰疇若予上下草木鳥獸僉曰益哉帝曰俞咨益汝<lb/>
作朕虞益拜稽首讓于朱虎熊羆帝曰俞徃哉汝諧<lb/>
<pb n="15a"/>
　　養教備則及於器用之事人民安則及於動植之<lb/>
　　倫舊蓋亦有是職而求其人以舉之如咨百揆之<lb/>
　　例也百揆職重故咨四岳此則疇咨而已堯於登<lb/>
　　庸若采曰疇咨治水巽位則咨四岳亦此例也益<lb/>
　　前佐禹平山林矣猶未嘗專其事也<lb/>
帝曰咨四岳有能典朕三禮僉曰伯夷帝曰俞咨伯汝<lb/>
作秩宗夙夜惟寅直哉惟清伯拜稽首讓于夔龍帝曰<lb/>
俞徃欽哉<lb/>
<pb n="15b"/>
　　典禮至大故咨四岳與百揆同而有訓命及欽哉<lb/>
　　之戒也敬以直内而清明在躬則可以交於神明<lb/>
　　矣<lb/>
帝曰夔命汝典樂教胄子直而温寛而栗剛而無虐簡<lb/>
而無傲詩言志歌永言聲依永律和聲八音克諧無相<lb/>
奪倫神人以和夔曰於予擊石拊石百獸率舞<lb/>
　　因夷之讓知夔龍皆優於禮樂文辭者故不咨而<lb/>
　　命與稷契同但彼申命而此初命也樂者樂也人<lb/>
<pb n="16a"/>
　　樂則詠歌舞蹈自不能已聖人因以為教學校雖<lb/>
　　有四術而以此名官焉蓋要其性情心術之至德<lb/>
　　行之歸孔子所謂成於樂者是也詩樂二者實相<lb/>
　　首尾言成文謂之詩詩𤼵口謂之歌歌成調謂之<lb/>
　　聲聲有節謂之律四者皆根於志志有喜怒哀樂<lb/>
　　之變故詩以敘述之歌以𤼵揚之至於聲别為五<lb/>
　　而喜怒哀樂之變彰矣凡聲聞之而洪大深厚者<lb/>
　　宫也激揚哀厲者商也流動和暢者角也奮起疾<lb/>
<pb n="16b"/>
　　速者徴也纎委清切者羽也樂記配以人倫管子<lb/>
　　擬以物𩔖皆言其似者也宫於行為土於常為信<lb/>
　　五聲之主也其曰商角徵羽自水逆而數之以統<lb/>
　　於土洪範一二三四五之序也其曰徵商羽角自<lb/>
　　禮順而生之以歸於仁月令春夏秋冬之序也故<lb/>
　　此五者聲音之成性術之變盡於此矣及乎清濁<lb/>
　　高下律以紀之又調之節也調有高下故律之調<lb/>
　　各有十二而終於六十節有高下故調之律又各<lb/>
<pb n="17a"/>
　　有五而亦終於六十孔子所謂五聲六律十二管<lb/>
　　還相為宫可謂盡之矣今言五聲者略於調而詳<lb/>
　　於節則忘其本已古之律度和鈞既不可見律吕<lb/>
　　之說後世棼然然案此經求之則律者樂之成而<lb/>
　　非其本也樂之本志是已養志之方直温寛栗之<lb/>
　　𩔖是已養之之成樂將自得律亦自辨何直為此<lb/>
　　棼棼哉其制數於經無見萌蘗於管呂諸書至朱<lb/>
　　子蔡氏新書古今同異略具然候氣之法不可用<lb/>
<pb n="17b"/>
　　也其曰長短異而圍徑同者驗以樂器亦多不合<lb/>
　　蓋必比例均而後出聲和惟琴弦一線則全半比<lb/>
　　例均也故和他器則或中廣而非一線故其比例<lb/>
　　有四倍者有八倍者徒以積實全半求之聲必不<lb/>
　　比蔡邕孟康之說圍逐長變是或一道也宜兩存<lb/>
　　之以俟知者<lb/>
帝曰龍朕堲䜛説殄行震驚朕師命汝作納言夙夜出<lb/>
納朕命惟允<lb/>
<pb n="18a"/>
　　申命行事政之樞機此職修則號令無不當邪侫<lb/>
　　無所容隱微無所壅可以取成百官而彰信兆民<lb/>
　　矣此詢岳闢門明目達聰之要惇德允元而難壬<lb/>
　　人之方也朕命曰出納凡自上下自下上者皆是<lb/>
帝曰咨汝二十有二人欽哉惟時亮天功<lb/>
三載考績三考黜陟幽明庶績咸熙分北三苗<lb/>
　　總前十二牧九官而申命之考績亦通内外而言<lb/>
　　天子考岳牧之倫又使之各考其屬也在位無凶<lb/>
<pb n="18b"/>
　　人則庶績咸熙矣所餘者三苗耳旣格之後亦就<lb/>
　　分北也前云竄去其頑者此言分北安其順者<lb/>
舜生三十徵庸三十在位五十載陟方乃死<lb/>
　　舜巡守而崩之事見於傳記多矣先儒謂南巡不<lb/>
　　得言陟者非也方謂方岳耳考制度於四岳無嫌<lb/>
　　言陟也<lb/>
　大禹謨<lb/>
　　案書别古今文者書本百篇方秦焚經伏生壁藏<lb/>
<pb n="19a"/>
　　之及漢初禁除求之纔得二十八篇以教授齊魯<lb/>
　　間文帝遣晁錯從受焉然錯不識科斗而生不通<lb/>
　　隷字以口相傳齊語多難曉者錯用意屬讀而已<lb/>
　　後武帝時孔壁書出百篇雖具而科斗亦無知者<lb/>
　　以伏生書參對求之又得二十餘篇錯受經後定<lb/>
　　為隷書故曰今文孔壁書則三代六書之體可見<lb/>
　　故曰古文前儒疑今文多詰屈而古文盡平易或<lb/>
　　曰自伏晁授受時因音語譌也然武帝時猶可据<lb/>
<pb n="19b"/>
　　此以得餘篇反不能追正其譌乎或曰辭命之文<lb/>
　　雅馴告諭通俗則用時語然兩體固有相雜者猶<lb/>
　　不可通也意自參校孔壁書時遇不可讀即未免<lb/>
　　刪添其後又久秘不出更東漢至晉書始萌芽傳<lb/>
　　者私竊竄一二字復恐不免矣以此古文從順者<lb/>
　　多伏生書則自前漢而立學官無敢改者艱易之<lb/>
　　原蓋出於此淺者縁此盡訾古文非真書如此謨<lb/>
　　其首也宋元儒倡之近學者尤加甚果哉其疑古<lb/>
<pb n="20a"/>
　　也○此謨雜記禹益臯陶前後之言以終於禹受<lb/>
　　命非一時也舊説相連處多故今分段釋之<lb/>
曰若稽古大禹曰文命敷于四海祗承于帝曰后克艱<lb/>
厥后臣克艱厥臣政乃乂黎民敏德帝曰俞允若兹嘉<lb/>
言罔攸伏野無遺賢萬邦咸寧稽于衆舍己從人不虐<lb/>
無告不廢困窮惟帝時克益曰都帝德廣運乃聖乃神<lb/>
乃武乃文皇天眷命奄有四海為天下君<lb/>
　　此言禹治水之後聲教四訖還朝而宅百揆因敬<lb/>
<pb n="20b"/>
　　承於帝而陳謨也君臣克艱以為心則政治而民<lb/>
　　勸矣允若兹者言信乎若汝所言也善言日聞賢<lb/>
　　士咸用而後萬邦可安然非易事也必也稽于衆<lb/>
　　斯言者不隱舍己從人斯賢樂為用不虐無告不<lb/>
　　廢困窮斯邦無不安矣此其明揚側陋無己之心<lb/>
　　哀矜鰥寡猶病之意誠所謂克艱者而惟帝克之<lb/>
　　而已益因而極贊帝堯之德可見其一時君臣皆<lb/>
　　以堯之心為心師其德而述其事也<lb/>
<pb n="21a"/>
禹曰惠迪吉從逆凶惟影響益曰吁戒哉儆戒無虞罔<lb/>
失法度罔遊于逸罔淫于樂任賢勿貳去邪勿疑疑謀<lb/>
勿成百志惟熙罔違道以干百姓之譽罔咈百姓以從<lb/>
己之欲無怠無荒四夷來王<lb/>
　　此又禹益他日之言也惠順也迪蹈也順對逆蹈<lb/>
　　對從錯文也言順道則吉逆理則凶吉凶自為有<lb/>
　　如影響益因推廣其意儆戒無虞四句言持身也<lb/>
　　任賢勿貳二句言用人也疑謀勿成二句言斷事<lb/>
<pb n="21b"/>
　　也罔違道二句言治民也能修身則能用人能用<lb/>
　　人則能制事能制事則知所以治民矣百志惟熙<lb/>
　　凡事皆欲其光明洞達坦然而無疑也始之以儆<lb/>
　　戒無虞惕於心者也終之以無怠無荒勉於事者<lb/>
　　也<lb/>
禹曰於帝念哉德惟善政政在養民水火金木土穀惟<lb/>
修正德利用厚生惟和九功惟敘九敘惟歌戒之用休<lb/>
董之用威勸之以九歌俾勿壊帝曰俞地平天成六府<lb/>
<pb n="22a"/>
三事允治萬世永賴時乃功<lb/>
　　此又禹與帝他日之言也德必有見於善政政則<lb/>
　　莫大於養民六府以為經三事以為緯皆所謂養<lb/>
　　民之政是九功也以德行政則政理而九功惟敘<lb/>
　　矣以政養民則民悦而九敘惟歌矣至於此尤當<lb/>
　　戒之董之而終以勸之戒者曉之於先董者匡之<lb/>
　　於繼勸者卒乃使之懽欣鼔舞而入於善也盖行<lb/>
　　政以德為本及乎政之行於民也亦將使民徧德<lb/>
<pb n="22b"/>
　　而已故六府統於三事而三事先乎正德民非攸<lb/>
　　好德而能受五福者未之有也前曰九敘惟歌民<lb/>
　　之所以為風也後曰勸之以九歌上之所以為化<lb/>
　　也二者相須而大樂作矣帝然禹言而歸功焉美<lb/>
　　其成而相與勉為萬世之事業也<lb/>
帝曰格汝禹朕宅帝位三十有三載耄期倦于勤汝惟<lb/>
不怠總朕師禹曰朕德罔克民不依臯陶邁種德德乃<lb/>
降黎民懐之帝念哉念兹在兹釋兹在兹名言兹在兹<lb/>
<pb n="23a"/>
允出兹在兹惟帝念功<lb/>
　　此紀舜始命禹攝位之事也禹讓臯陶而反覆極<lb/>
　　言之蓋總師至重舜禹共為籌度思其可者固在<lb/>
　　於此舍而他求復在於此稱説而名言之固在於<lb/>
　　此保任而實舉之亦在於此也<lb/>
帝曰臯陶惟兹臣庶罔或干予正汝作士明于五刑以<lb/>
弼五教期于予治刑期于無刑民協于中時乃功懋哉<lb/>
臯陶曰帝德罔愆臨下以簡御衆以寛罰弗及嗣賞延<lb/>
<pb n="23b"/>
于世宥過無大刑故無小罪疑惟輕功疑惟重與其殺<lb/>
不辜寧失不經好生之德洽于民心兹用不犯于有司<lb/>
帝曰俾予從欲以治四方風動惟乃之休<lb/>
　　此因𩔖記帝與臯陶之言未必在禹讓之時也堯<lb/>
　　之先苗民亂德淫刑多矣至堯舜而罰弗及嗣夏<lb/>
　　商之間又少變矣故甘誓湯誓猶有孥戮之言及<lb/>
　　文王之治岐也罪人不孥實修堯舜之政今考周<lb/>
　　書無曰孥戮者文王開之也其可謂至德也已矣<lb/>
<pb n="24a"/>
　　過則宥之疑則輕之此所宥所輕之中將來或有<lb/>
　　失之出者而聖人不以為悔慮其殺一不辜故也<lb/>
帝曰來禹洚水儆予成允成功惟汝賢克勤于邦克儉<lb/>
于家不自滿假惟汝賢汝惟不矜天下莫與汝爭能汝<lb/>
惟不伐天下莫與汝爭功予懋乃德嘉乃丕績天之厯<lb/>
數在汝躬汝終陟元后人心惟危道心惟微惟精惟一<lb/>
允執厥中無稽之言勿聽弗詢之謀勿庸可愛非君可<lb/>
畏非民衆非元后何戴后非衆罔與守邦欽哉愼乃有<lb/>
<pb n="24b"/>
位敬修其可願四海困窮天禄永終惟口出好興戎朕<lb/>
言不再禹曰枚卜功臣惟吉之從帝曰禹官占惟先蔽<lb/>
志昆命于元龜朕志先定詢謀僉同鬼神其依龜筮協<lb/>
從卜不習吉禹拜稽首固辭帝曰毋惟汝諧<lb/>
　　此記舜再命禹攝位之事而因傳以心法治法魯<lb/>
　　論以為卽堯命舜者也有人則有心而道具焉一<lb/>
　　而已矣然人者形也心者神也道者性也妙合以<lb/>
　　凝而精粗本末分矣形有迹性無𧰼心之神明則<lb/>
<pb n="25a"/>
　　出入有無之間而兼體之者也自其因形以𤼵則<lb/>
　　曰人心口鼻耳目四肢之欲是也自其根性而生<lb/>
　　則曰道心仁義禮智之良是也形交於物而引於<lb/>
　　物故我為物役則危矣性本於天而命於天故人<lb/>
　　與天逺則微矣精者察其機辨人心所以差之介<lb/>
　　一者存其誠保道心所自具之眞也中者理之極<lb/>
　　致易所謂天德天則者也存而體之則立天下之<lb/>
　　大本察而由之則成天下之大經惟精惟一即所<lb/>
<pb n="25b"/>
　　以執其中者非精一之外别有執中之事也稽者<lb/>
　　稽於古詢者詢於今道者人心之所同然無古今<lb/>
　　一也故有精一之學又當稽詢而審處之中庸所<lb/>
　　謂好問好察執其兩端用其中於民者舜之事也<lb/>
　　可愛者君以其衆所戴也可畏者民為其邦所以<lb/>
　　守也可願即可愛也敬修其可愛者則衆惟元后<lb/>
　之戴矣若民困窮則天禄将去邦誰與守可畏孰甚<lb/>
　　焉夫聖人之愛民出自道心之至仁非懼其天禄<lb/>
<pb n="26a"/>
　　之去而後為之也然聖人者吉凶與民同患不言<lb/>
　　及吉凶禍福之幾則聞者無所儆戒知者聞之反<lb/>
　　之於身而自求多福焉不知者聞之屑屑於防患<lb/>
　　猜物權詐兵刑將由此起故帝云我言亦止於是<lb/>
　　矣不必諄諄也<lb/>
正月朔旦受命于神宗率百官若帝之初<lb/>
　　後世稱曰神堯故神宗為堯廟<lb/>
帝曰咨禹惟時有苗弗率汝徂征禹乃㑹羣后誓于師<lb/>
<pb n="26b"/>
曰濟濟有衆咸聽朕命蠢兹有苗昏迷不恭侮慢自賢<lb/>
反道敗德君子在野小人在位民棄不保天降之咎肆<lb/>
予以爾衆士奉辭伐罪爾尚一乃心力其克有勲三旬<lb/>
苗民逆命益賛于禹曰惟德動天無遠弗届滿招損謙<lb/>
受益時乃天道帝初于歴山徃于田日號泣于旻天于<lb/>
父母負罪引慝祗載見瞽瞍夔夔齊慄瞽亦允若至諴<lb/>
惑神矧兹有苗禹拜昌言曰俞班師振旅帝乃誕敷文<lb/>
德舞干羽于兩階七旬有苗格<lb/>
<pb n="27a"/>
　　此記禹既攝位而奉命征苗之事案典謨之終皆<lb/>
　　以苗為言則有苗唐虞之大患也益之意蓋以為<lb/>
　　天將釋此以為外懼而使吾君臣修德焉必以力<lb/>
　　服非天意也舜遇父母兄弟之極窮由後觀之乃<lb/>
　　所以玉成乎舜之德故益引之以為今日之苗亦<lb/>
　　修德之助盍反諸吾德之未至歟此不足憂也考<lb/>
　　之後世或遇亂危而引咎省躬則其興也勃焉然<lb/>
　　後知聖賢之言垂訓遠矣<lb/>
<pb n="27b"/>
　臯陶謨<lb/>
　　二典記行事之始終禹謨記言亦前後更端非一<lb/>
　　時之言也惟臯陶謨似禹臯一時答問於帝前者<lb/>
　　𧰼山陸氏曰臯陶謨洪範傳道之書<lb/>
曰若稽古臯陶曰允迪厥德謨明弼諧禹曰俞如何臯<lb/>
陶曰都愼厥身修思永惇叙九族庶明勵翼邇可遠在<lb/>
兹禹拜昌言曰俞<lb/>
　　人君信蹈其德則聽言者審而於臣下之所謀無<lb/>
<pb n="28a"/>
　　不明信任者專而於臣下之所弼無不諧此為治<lb/>
　　之要也又因禹之問而申其意謂迪德之道在乎<lb/>
　　愼修其身而所慮者遠二者蓋持敬謹幾之學也<lb/>
　　德之見於行者自親者始不順乎親不信乎朋友<lb/>
　　矣身修家齊然後謀無不明而在位皆羣哲弼無<lb/>
　　不諧而羣哲皆勉輔不出宫庭而天下治者由此<lb/>
　　道也<lb/>
臯陶曰都在知人在安民禹曰吁咸若時惟帝其難之<lb/>
<pb n="28b"/>
知人則哲能官人安民則惠黎民懐之能哲而惠何憂<lb/>
乎驩兜何遷乎有苗何畏乎巧言令色孔壬<lb/>
　　臯陶又申前意謂謀無不明則能知人矣弼無不<lb/>
　　諧則能安民矣禹於是感乎其道之難蓋明偶有<lb/>
　　所不周則知人或失誠偶有所未至則安民或乖<lb/>
　　雖帝堯其猶病諸不敢自以為能也使帝於是而<lb/>
　　不難之則當日何以猶憂乎驩兜猶遷乎有苗而<lb/>
　　懼其民之不安乎何以猶畏乎巧言令色孔壬而<lb/>
<pb n="29a"/>
　　懼其人之不知乎<lb/>
臯陶曰都亦行有九德亦言其人有德乃言曰載采采<lb/>
禹曰何臯陶曰寛而栗柔而立愿而恭亂而敬擾而毅<lb/>
直而温簡而廉剛而塞彊而義彰厥有常吉哉<lb/>
　　臯陶言知人雖難然不離乎迪德以知之亦者蒙<lb/>
　　上之辭言不徒聽其言亦觀其行而已矣蓋徒聽<lb/>
　　其言則巧言令色孔壬誠可畏也取人以身而觀<lb/>
　　其行則人安廋哉故知人者亦曰人之行有九德<lb/>
<pb n="29b"/>
　　耳亦曰其人有德然後使之事其事耳禹問九德<lb/>
　　之目而臯陶悉數之亂者能治事也擾者能馴物<lb/>
　　也剛以體質言彊以𤼵用言前五德於柔中見其<lb/>
　　剛後四德於剛中見其柔也有是九德之行又必<lb/>
　　著其有恒而不變乃稱吉士也<lb/>
日宣三德夙夜浚明有家日嚴祗敬六德亮采有邦翕<lb/>
受敷施九德咸事俊乂在官百僚師師百工惟時撫于<lb/>
五辰庶績其凝<lb/>
<pb n="30a"/>
　　旣數九德之目因言使之采采之道有三德則可<lb/>
　　以為大夫矣有六德則可以為諸侯矣九德咸用<lb/>
　　則百僚相師百職無廢順時育物而功成焉此所<lb/>
　　以適於安民之路也<lb/>
無教逸欲有邦兢兢業業一日二日萬幾無曠庶官天<lb/>
工人其代之<lb/>
　　言既以德知人又當上下勉為德以終之事乃可<lb/>
　　舉民乃可安無教逸欲有邦者心法也以一日二<lb/>
<pb n="30b"/>
　　日之間幾之動者有萬近而公私邪正遠而興廢<lb/>
　　存亡不可不謹也無曠庶官者治法也以人君奉<lb/>
　　若天道一官廢則天道於是而不行矣不可不修<lb/>
　　也<lb/>
天敘有典勑我五典五惇哉天秩有禮自我五禮有庸<lb/>
哉同寅協恭和衷哉天命有德五服五章哉天討有罪<lb/>
五刑五用哉政事懋哉懋哉<lb/>
　　天叙天秩天命天討皆所謂天工也厚人倫而以<lb/>
<pb n="31a"/>
　　禮等殺之所謂道之以德齊之以禮也顯有德而<lb/>
　　以刑弼輔之所謂道之以政齊之以刑也皆治法<lb/>
　　也然行德禮者在乎恭敬以協於中施政刑者在<lb/>
　　乎勤愼以要於當治法歸乎心法也<lb/>
天聰明自我民聰明天明畏自我民明威達於上下敬<lb/>
哉有土<lb/>
　　典禮者天之所以牖民天聰明也然於民之良知<lb/>
　　良能驗之而已矣命討者天之所以鑒民天明畏<lb/>
<pb n="31b"/>
　　也然於民之善善惡惡徵之而已矣此天人無間<lb/>
　　之理達乎上下者也故順天道則民安矣雖曰惠<lb/>
　　乃黎民懐之然至有罪如驩兜有苗者討之何非<lb/>
　　安民之事而又何相悖之有乎<lb/>
臯陶曰朕言惠可底行禹曰俞乃言底可績臯陶曰予<lb/>
未有知思曰贊贊襄哉<lb/>
　　日贊贊襄者日日贊之又贊以成其治也知人安<lb/>
　　民禹之難之為其道之難盡也故臯陶稱天以矢<lb/>
<pb n="32a"/>
　　之任天工者簡在帝心者也行天叙天秩天命天<lb/>
　　討者順帝之則者也患乎身之不修德之不迪無<lb/>
　　以奉承天意不患乎人之難知民之難安也此窮<lb/>
　　本極源之論<lb/>
　益稷<lb/>
　　蔡傳説是蓋篇名益稷更無謨字可知即臯陶謨<lb/>
　　之分也<lb/>
帝曰來禹汝亦昌言禹拜曰都帝予何言予思日孜孜<lb/>
<pb n="32b"/>
臯陶曰吁如何禹曰洪水滔天浩浩懷山襄陵下民昬<lb/>
墊予乘四載隨山刋木暨益奏庶鮮食予決九川距四<lb/>
海濬畎澮距川暨稷播奏庶艱食鮮食懋遷有無化居<lb/>
烝民乃粒萬邦作乂臯陶曰俞師汝昌言<lb/>
　　帝命禹昌言禹謂臯陶之言已盡我無可言也惟<lb/>
　　思孜孜勤事而已臯陶非不知其勤事之實而又<lb/>
　　問之者欲禹具述本末更知其所以經理之要聖<lb/>
　　人之虚也洪水泛濫道皆不通乘四事者以隨山<lb/>
<pb n="33a"/>
　　而相水勢刋木而通道路此其始事也斯時也地<lb/>
　　未可耕民未能相徃來教之以鳥獸魚鼈為食而<lb/>
　　已既乃先從下流疏通使九川皆入於海孟子所<lb/>
　　謂掘地而注之海者此其繼事也於是復從上流<lb/>
　　浚治使畎澮皆入於川孟子所謂水由地中行而<lb/>
　　歸於江淮河漢者此其終事也至是則地漸可耕<lb/>
　　民相來徃教以稼穡艱難之利而以鮮食佐之猶<lb/>
　　謂未足也使之勤遷其所居貨以其有者易其無<lb/>
<pb n="33b"/>
　　者衣用咸充然後民得一意耕作而萬邦治矣化<lb/>
　　即貨古字通爾案禹治水之要無出於數言者故<lb/>
　　禹貢首言隨山刋木定高山大川及乎施功自兖<lb/>
　　青徐揚始而迄於荆豫梁雍焉勤勞八載而皆行<lb/>
　　所無事此所以謂大智也抑觀禹所言及孟子所<lb/>
　　述水土之平益稷實終始之史者雖以文繁離篇<lb/>
　　其亦表而出之之意歟<lb/>
禹曰都帝愼乃在位帝曰俞禹曰安汝止惟幾惟康其<lb/>
<pb n="34a"/>
弼直惟動丕應徯志以昭受上帝天其申命用休帝曰<lb/>
吁臣哉鄰哉鄰哉臣哉禹曰俞<lb/>
　　此禹他日之言非蒙上義蓋惟俞為然其言之辭<lb/>
　　餘如都於吁皆𤼵語都者有所善而欲陳之不與<lb/>
　　俞𩔖也愼帝位者必先定其志正其心所謂安汝<lb/>
　　止也然後惟幾而慮之也周惟康而處之也當又<lb/>
　　必資於輔弼之直又必凡動皆順民心而答其徯<lb/>
　　望之志如此以明受天命則命必申重而休美矣<lb/>
<pb n="34b"/>
　　禹之斯言蓋括臯陶前謨之㫖申為帝誦之者故<lb/>
　　帝已黙契於心而惟摘其弼直之言而歎詠之鄰<lb/>
　　者親睦之意<lb/>
帝曰臣作朕股肱耳目予欲左右有民汝翼予欲宣力<lb/>
四方汝為予欲觀古人之𧰼日月星辰山龍華蟲作㑹<lb/>
宗彞藻火粉米黼黻絺繡以五采彰施于五色作服汝<lb/>
明予欲聞六律五聲八音在治忽以出納五言汝聽予<lb/>
違汝弼汝無面從退有後言欽四鄰庶頑䜛説若不在<lb/>
<pb n="35a"/>
時侯以明之撻以記之書用識哉欲並生哉工以納言<lb/>
時而颺之格則承之庸之否則威之禹曰俞哉帝光天<lb/>
之下至于海隅蒼生萬邦黎獻共惟帝臣惟帝時舉敷<lb/>
納以言明庶以功車服以庸誰敢不讓敢不敬應帝不<lb/>
時敷同日奏罔功無若丹朱傲惟慢遊是好傲虐是作<lb/>
罔晝夜頟頟罔水行舟朋淫于家用殄厥世予創若時<lb/>
娶于塗山辛壬癸甲啓<graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>
                    <graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>而泣予弗子惟荒度土功<lb/>
弼成五服至于五千州十有二師外薄四海咸建五長<lb/>
<pb n="35b"/>
各迪有功苗頑弗即工帝其念哉帝曰迪朕德時乃工<lb/>
惟叙臯陶方祗厥敘方施𧰼刑惟明<lb/>
　　此雖蒙臣鄰之意然亦他日之言也翼為以股肱<lb/>
　　言明聽以耳目言左右有民易所謂左右民也宣<lb/>
　　力詩所謂奔走禦侮者也十二章之衣别為五服<lb/>
　　將以承祭祀辨上下命有德賜有功欲其明之者<lb/>
　　以此非責以夏采染人之事也六律以節五聲五<lb/>
　　聲以被八音五言者五聲所歌奏之言則詩是也<lb/>
<pb n="36a"/>
　　治忽猶治亂也察治亂以出納五言即陳詩以觀<lb/>
　　民風之事也舜欲為安内治外制禮作樂之事責<lb/>
　　臣下之助成之而又申以弼直之意欽四鄰者面<lb/>
　　從背議四鄰將有非之者詩云亦云可使怨及朋<lb/>
　　友不可不畏也頑䜛所謂䜛説殄行者也工官也<lb/>
　　設納言之官以稽之又時而宣揚告戒之因以加<lb/>
　　賞罰焉案左右有民而宣力四方即禹稷契臯陶<lb/>
　　垂益等之職觀𧰼作服其大者用之郊社宗廟即<lb/>
<pb n="36b"/>
　　夷之職六律五聲八音即夔之職慮有䜛説殄行<lb/>
　　而為之納言又即龍之職也帝約命官之意而申<lb/>
　　明之者如此禹然其言而猶欲帝以用賢修德為<lb/>
　　本蓋舉直則不仁者遠矣身修則人治矣讓者興<lb/>
　　於禮敬應者勉於事言修身而直以丹朱為戒蓋<lb/>
　　惟聖罔念作狂不嫌於引喻非倫也禹又言己亦<lb/>
　　懲於舟朱之惡而勤勞於外者如此然苗猶頑不<lb/>
　　即工蓋亦己德之未至耳欲帝之思念之也五服<lb/>
<pb n="37a"/>
　　五千説見禹貢十二師即十二牧也九州為正幽<lb/>
　　并營為附舜典總言之禹貢則以正者統之也五<lb/>
　　長五方蠻夷之君長也帝言汝之功既足以導朕<lb/>
　　德矣臯陶又敬承其功而明刑以弼教是二人者<lb/>
　　真弼直之臣矣嘉納其言而深許之也<lb/>
夔曰戛擊鳴球搏拊琴瑟以詠祖考來格虞賓在位羣<lb/>
后德讓下管鼗鼔合止柷敔笙鏞以閒鳥獸蹌蹌簫韶<lb/>
九成鳳凰來儀夔曰於予擊石拊石百獸率舞庶尹允<lb/>
<pb n="37b"/>
諧<lb/>
　　此兩記夔言以見舜治之成也案周禮樂有四節<lb/>
　　始而升歌則此搏拊琴瑟以詠是也次而笙入則<lb/>
　　此下管是也三而閒歌則此笙鏞以閒是也終而<lb/>
　　合樂則此簫韶九成是也第二節輕者以笙儀禮<lb/>
　　鄉飲酒燕射工歌鹿鳴四牡皇皇者華笙南陔白<lb/>
　　華華黍是也重者以管禮記升歌清廟下而管𧰼<lb/>
　　是也此舜宗廟重樂故云下管也笙鏞皆鐘磬之<lb/>
<pb n="38a"/>
　　名與歌聲相應者曰鏞鐘鏞磬與笙聲相應者曰<lb/>
　　笙鐘笙磬第三節之樂歌奏迭作故曰笙鏞以閒<lb/>
　　也知簫韶九成為合樂者凡樂將終而後舞入簫<lb/>
　　韶舜舞也舜舞有九成猶武舞有六成樂記孔子<lb/>
　　告賔牟賈者可見<lb/>
帝庸作歌曰勑天之命惟時惟幾乃歌曰股肱喜哉元<lb/>
首起哉百工熙哉臯陶拜手稽首颺言曰念哉率作興<lb/>
事愼乃憲欽哉屢省乃成欽哉乃賡載歌曰元首明哉<lb/>
<pb n="38b"/>
股肱良哉庶事康哉又歌曰元首叢脞哉股肱惰哉萬<lb/>
事墮哉帝拜曰俞徃欽哉<lb/>
　　此記有虞君臣唱和交儆以見聖人之心純亦不<lb/>
　　已聖人之治所其無逸也惟時者敬心之常存惟<lb/>
　　幾者謹事於方動二者所以勑天之命也舜警其<lb/>
　　臣故先股肱臯陶警其君故先元首臯陶言為君<lb/>
　　者率之於先守之於繼省之於後則大要舉而下<lb/>
　　無遁情矣所謂明也若智欲徧物事必攸兼是之<lb/>
<pb n="39a"/>
　　為叢脞此似明而非明臣下反為之退諉萬事反<lb/>
　　以之廢壊矣夫叢脞者將以作勤而興事也而其<lb/>
　　效乃相反故荀卿曰主好要則百事詳主好詳則<lb/>
　　百事荒仲弓言居敬行簡而夫子然之又曰無為<lb/>
　　而治者其舜也與夫何為哉恭己正南面而已矣<lb/>
　　程子謂堯舜心法至今在者此也<lb/>
　<lb/>
　<lb/>
<pb n="39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　尚書七篇解義卷一<lb/>
</p>
<p>
</p>
  </div>
</body>
</text>
</TEI>
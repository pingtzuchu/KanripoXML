<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>絜齋家塾書鈔卷十</head>
    <p>
<pb n="1a"/>
欽定四庫全書<lb/>
　絜齋家塾書鈔卷十　　　　宋　袁燮　撰<lb/>
西旅獻獒太保作旅獒<lb/>
　西西戎之國也旅庭實旅百也言西戎之國來貢庭<lb/>
　實旅百之中有獒也書言西旅底貢厥獒而孔子序<lb/>
　書筆之曰獻蓋所謂貢者如禹貢所言貢賦皆服食<lb/>
　器用有用之物獒豈用物乎非用物而貢之是逺夷<lb/>
　以此媚中國也故聖人易貢為獻其意深矣<lb/>
<pb n="1b"/>
旅獒<lb/>
惟克商遂通道于九夷八蠻西旅厎貢厥獒大保乃作<lb/>
旅獒用訓于王曰嗚呼明王愼徳四夷咸賔無有逺邇<lb/>
畢獻方物惟服食噐用王乃昭徳之致于異姓之邦無<lb/>
替厥服分寳玉于伯叔之國時庸展親<lb/>
　服食噐用之物此人生日用所不可闕者故諸侯所<lb/>
　貢于天子者惟此王乃分之異姓之邦昭吾徳之所<lb/>
　致而使其無替服事天子之心以其寳玉則分之伯<lb/>
<pb n="2a"/>
　叔之國而展親親之義夫分寳玉于同姓非厚于同<lb/>
　姓而薄于異姓也義有親踈循而行之乃所以為公<lb/>
　也人之親其兄之子必異于親其鄰之赤子王者待<lb/>
　諸侯亦猶是爾使其待同姓異姓混然無别則天下<lb/>
　亦安有是理哉<lb/>
人不易物惟徳其物徳盛不狎侮狎侮君子罔以盡人<lb/>
心狎侮小人罔以盡其力<lb/>
　易一音如字一音以豉反二說皆通若作輕易之易<lb/>
<pb n="2b"/>
　則以為我以物與人而人不輕易物者以徳寓于其<lb/>
　間也徳盛之人不狎侮人人亦不狎侮我道理固如<lb/>
　此然作易字說意味又覺好易變易也言人所以不<lb/>
　為物所移易蓋有徳在焉故也如服食噐用豈能移<lb/>
　人今獒之為物不過以供耳目之好則在我必將為<lb/>
　所轉移豈可受乎一獒之受雖若細事然便是狎侮<lb/>
　何者方其受之是不敬也既是不敬非狎侮乎狎侮<lb/>
　君子則人必不盡心狎侮小人則人必不盡力言狎<lb/>
<pb n="3a"/>
　侮無時而可用也<lb/>
不役耳目百度惟貞玩人喪徳玩物喪志志以道寧言<lb/>
以道接<lb/>
　大抵人當有以宰制耳目不可為耳目所使吾心有<lb/>
　主宰而不為耳目所役則百度皆正矣今獒之受是<lb/>
　悅吾耳目也是耳目足以役心而心反聼命于耳目<lb/>
　也心失其權而耳目役之此其害豈淺淺哉人心最<lb/>
　易于玩而最不可有所玩方其玩人之時在我者必<lb/>
<pb n="3b"/>
　輕狂徳何在焉故喪徳為物所引玩好無厭則吾之<lb/>
　志不過于區區之物其志小矣故喪志合於道理則<lb/>
　此心泰然故志以道而寧言不妄𤼵則無有間斷故<lb/>
　言以道而接不然合於道之時常少不合於道之時<lb/>
　常多豈能相接而無間耶<lb/>
不作無益害有益功乃成不貴異物賤用物民乃足犬<lb/>
馬非其土性不畜珍禽竒獸不育于國不寳逺物則逺<lb/>
人格所寶惟賢則邇人安<lb/>
<pb n="4a"/>
　大抵人之一心不能以两用作無益必害有益貴異<lb/>
　物必賤用物不寶逺物逺人便格所寶惟賢則邇人<lb/>
　便安孟子所謂二者不可得兼舎魚而取熊掌者也<lb/>
嗚呼夙夜罔或不勤不矜細行終累大徳為山九仞功<lb/>
虧一簣允廸兹生民保厥居惟乃世王<lb/>
　聖人之所以為聖只是一個勤詩言文王既勤止纔<lb/>
　不勤便有間斷纔間斷便有過失古人未嘗一念之<lb/>
　不勤如農夫之勤於稼穡如學者之勤於讀書是謂<lb/>
<pb n="4b"/>
　之勤九仞之山欠了一簣便不成這山十分功夫欠<lb/>
　了一分豈能至於聖然非謂足此一簣便住足此一<lb/>
　分便了若有此心便非聖人之心蓋大略言功夫不<lb/>
　可有毫釐之不到爾掘井九仞為山九仞古人皆以<lb/>
　九言陽數至九而終舉成數也能行我之所言則生<lb/>
　民皆安其居世世王天下矣讀旅獒一書須思一獒<lb/>
　之受亦未甚害而召公於此便作書以規戒之何故<lb/>
　此是三代王佐格心之業在後世則無矣後世若有<lb/>
<pb n="5a"/>
　此事視之不以為急三代王佐格君之非豈容一毫<lb/>
　之不至哉何則古人為善帷日不足戰戰兢兢如臨<lb/>
　深履薄猶懼有失何敢玩耳目之好夙夜罔或不勤<lb/>
　今獒之受是不勤也夫事未有不生於微而成於著<lb/>
　今雖受一獒而耳目之欲滋熾好之不已其害豈小<lb/>
　自古人主窮奢極侈竭天下之財以奉一人至於敗<lb/>
　國亡家者皆生於其微也所以召公汲汲於此截斷<lb/>
　了又况人主之情方經營締建之初未有不知戒懼<lb/>
<pb n="5b"/>
　當治定功成之後鮮不萌怠惰之心晉武帝平呉之<lb/>
　後掖庭殆至萬人唐憲宗平淮西之後便興土木二<lb/>
　君皆一時之英主只為功成而怠所以皆不克終今<lb/>
　武王既通道於九夷八蠻天下大治玩易之心易起<lb/>
　召公安得不深切慮之哉<lb/>
武王有疾周公作金縢<hi>案袁氏此條解永樂大典原闕</hi>
金縢<lb/>
既克商二年王有疾弗豫二公曰我其為王穆卜周公<lb/>
<pb n="6a"/>
曰未可以戚我先王公乃自以為功為三壇同墠為壇<lb/>
於南方北靣周公立焉植璧秉珪乃告太王王季文王<lb/>
史乃册祝曰惟爾元孫某遘厲虐疾若爾三王是有丕<lb/>
子之責於天以旦代某之身予仁若考能多材多藝能<lb/>
事鬼神乃元孫不若旦多材多藝不能事鬼神乃命於<lb/>
帝庭敷佑四方用能定爾子孫於下地四方之民罔不<lb/>
祗畏嗚呼無墜天之降寶命我先王亦永有依歸<lb/>
　武王既克商二年天下甫定人心猶未安根本猶未<lb/>
<pb n="6b"/>
　固而虐疾如此不幸而崩則王業殆哉此周公所以<lb/>
　不勝其憂思以身代其死也二公之心與周公之心<lb/>
　不同故惟欲穆卜之夫武王之不可死二公固見之<lb/>
　明矣然惟欲穆卜則不過見其吉㐫豈能轉移此事<lb/>
　周公之心直是篤切所以不愛其身而欲代武王之<lb/>
　死自以為功言其身任此事也觀其祝册之辭至誠<lb/>
　懇到周公之心何如哉武王尚在則天命不墜而先<lb/>
　王亦永有依歸否則天命去之而先王亦失其所依<lb/>
<pb n="7a"/>
　矣<lb/>
今我即命於元龜爾之許我我其以璧與珪歸俟爾命<lb/>
爾不許我我乃屏璧與珪<lb/>
　屏璧與珪言其不復事鬼神也武王茍䘮社稷宗廟<lb/>
　存亡皆未可知而又何能事鬼神乎<lb/>
乃卜三龜一習吉啓籥見書乃并是吉公曰體王其罔<lb/>
害予小子新命于三王惟永終是圖兹攸俟能念予一<lb/>
人公歸乃納册于金縢之匱中王翼日乃瘳<lb/>
<pb n="7b"/>
　夫周公今日以代死之言告於先王而翼日武王之<lb/>
　疾果然便瘳信哉至誠之道其感動之捷如此至誠<lb/>
　可以動金石而况先王乎故曰至誠而不動者未之<lb/>
　有也不誠未有能動者也誠則此心純一更無他念<lb/>
　自然通乎鬼神今人所以不能感動皆縁不誠之故<lb/>
　念慮紛擾胷中雜然其能感動乎<lb/>
武王既䘮管叔及其羣弟乃流言於國曰公將不利於<lb/>
孺子周公乃告二公曰我之弗辟我無以告我先王周<lb/>
<pb n="8a"/>
公居東二年則罪人斯得于後公乃為詩以貽王名之<lb/>
曰鴟鴞王亦未敢誚公秋大熟未穫天大雷電以風禾<lb/>
盡偃大木斯㧞邦人大恐王與大夫盡弁以啓金縢之<lb/>
書乃得周公所自以為功代武王之說二公及王乃問<lb/>
諸史與百執事對曰信噫公命我勿敢言王執書以泣<lb/>
曰其勿穆卜昔公勤勞王家惟予沖人弗及知今天動<lb/>
威以彰周公之徳惟朕小子其新逆我國家禮亦宜之<lb/>
王出郊天乃雨反風禾則盡起二公命邦人凡大木所<lb/>
<pb n="8b"/>
偃盡起而築之嵗則大熟<lb/>
　辟法也流言四出宗廟社稷又將不可保故周公東<lb/>
　征誅管蔡而天下始安東山之詩是也或以辟為避<lb/>
　不知周公之誅管蔡義所當誅也周公何心哉乃致<lb/>
　辟管叔于商可見矣夫宰相而敢乆於在外其中有<lb/>
　人故也後世惟諸葛孔明累歳出師亦以有費禕董<lb/>
　允之徒其國多賢者故爾王亦未敢誚公蓋周公之<lb/>
　形迹似可疑管叔之流言似可信其心不能無疑然<lb/>
<pb n="9a"/>
　又見周公之忠所以雖疑而未敢誚公也方成王疑<lb/>
　周公則天大雷電以風禾盡偃大木斯㧞及成王之<lb/>
　疑一旦消釋則天乃雨反風禾盡起學者觀此可以<lb/>
　見天人一致之理直是明白直是切近人多說天道<lb/>
　逺觀此事天道果逺乎近乎人主一念慮之間而其<lb/>
　報應有反掌之易以是知天即人也人即天也天大<lb/>
　雷電以風何自而來哉成王之心也天乃兩反風又<lb/>
　何自而至哉亦成王之心也洪範咎徴以為蒙恒風<lb/>
<pb n="9b"/>
　若方成王疑周公此心昬蒙故有大雷電以風之應<lb/>
　及得金縢之書前日之疑渙然氷釋執書以泣且謂<lb/>
　其無俟於卜焉蓋深見周公之心且不有其身况欲<lb/>
　為天子乎成王之心既復而天變亦隨即消弭欲觀<lb/>
　天人相與之際觀諸此而昭然矣嘗觀太甲悔過至<lb/>
　於拜伊尹而有予小子不明於徳自底不類之言成<lb/>
　王得書執之以泣而謂其無俟於卜自迎周公出郊<lb/>
　以幣帛告天而謝前日之過觀其辭氣懇惻至於如<lb/>
<pb n="10a"/>
　此若二君者可謂此心之復者矣<lb/>
武王崩三監及淮夷叛周公相成王將黜殷作大誥<lb/>
　三監管叔蔡叔霍叔也武王誅紂立武庚於朝歌而<lb/>
　使三人者監之王制所謂天子使其大夫為三監監<lb/>
　於方伯之國國三人是也武王崩三監挾武庚淮夷<lb/>
　以叛不言武庚倡為亂首者三監也觀金縢所言管<lb/>
　叔及其羣弟乃流言於國曰公將不利於孺子可見<lb/>
　其所以叛者乃疑周公也然監武庚者既叛則武庚<lb/>
<pb n="10b"/>
　固不言可知矣下文將黜殷一句可見向者武王雖<lb/>
　殺紂然立武庚以續商後殷命猶未絶焉至此而其<lb/>
　命始絶矣觀此一書則周公前日所以欲代武王之<lb/>
　死如此苦切者其意愈更分明夫武王有疾既瘳之<lb/>
　後在位當不下數年而武王甫崩三監便叛况當克<lb/>
　商二年若不幸而不救周家之社稷宗廟存亡未可<lb/>
　知也周公安得而不苦切惟其苦切之至所以能通<lb/>
　乎神明夫伐三監如此等事皆是非常之事處非常<lb/>
<pb n="11a"/>
　之事天下之至難也讀此一篇便當觀古人所以處<lb/>
　天下之大變者大扺君子之於天下無適無莫義之<lb/>
　與比周公之於兄弟其親愛至矣然至於叛亂以危<lb/>
　社稷則義又在國家蓋義無定形如權衡然只觀其<lb/>
　輕重三監之叛國家之義為重而兄弟之義為輕此<lb/>
　周公所以決然為之不疑而行也若夫太宗之殺建<lb/>
　成則又不與此同何者三監之叛罪莫大焉建成非<lb/>
　有大罪太宗烏得而殺夫天下固宜為太宗所有使<lb/>
<pb n="11b"/>
　建成能如呉太伯東海王疆則可以保全太宗無此<lb/>
　失矣太宗不可與周公並論也大抵聖人任天下之<lb/>
　重只觀道理如何道理所當為則為之天下謗議皆<lb/>
　所不恤觀周公七年攝政何事不慎及羣叔流言便<lb/>
　出征伐更不顧天下之議已更不自有其身如此方<lb/>
　是宰相大臣方可以立天下之大事方見聖人之心<lb/>
　若如後世宰相大臣畏首畏尾蓄縮顧忌而不敢為<lb/>
　固可以免天下之疑矣然國家何賴焉<lb/>
<pb n="12a"/>
大誥<lb/>
王若曰猷大誥爾多邦越爾御事弗弔天降割于我家<lb/>
不少延洪惟我幼沖人嗣無疆大歴服弗造哲迪民康<lb/>
矧曰其有能格知天命<lb/>
　夫舉天下之大事須使人人皆曉然知朝廷之意有<lb/>
　一不知天下皆將羣起而事未可知矣所以周公不<lb/>
　惟大誥爾多邦雖諸侯之臣亦無不誥焉所以使四<lb/>
　海九州之人曉然皆知吾所以征伐之意也夫此書<lb/>
<pb n="12b"/>
　皆周公之所作而以王若曰為言者體成王之意以<lb/>
　作誥也然成王疑周公者也觀其居東二年罪人既<lb/>
　得公以鴟鴞貽王王亦未敢誚公其疑至此猶未釋<lb/>
　疑周公則以三監為是矣周公乃奉其意以伐之何<lb/>
　哉曰此探成王之本心而言之也大抵有非心有本<lb/>
　心不欲伐三監者成王之非心也欲伐之者成王之<lb/>
　本心也觀成王因天大雷電以風之變而能釋然無<lb/>
　疑深知周公之忠是本心之復也則論其本心豈不<lb/>
<pb n="13a"/>
　以三監為當討乎此周公所以不顧其非心而奉其<lb/>
　本心以伐之也<lb/>
已予惟小子若渉淵水予惟徃求朕攸濟敷賁敷前人<lb/>
受命兹不忘大功<lb/>
　夫當禍亂之起正猶渉淵水然更無津涯言其如此<lb/>
　可畏然如此之難而我今日又不可不徃故曰予惟<lb/>
　徃求朕攸濟所以示其决然必徃之意也此兩句無<lb/>
　一句不得不知反復思慮冒然輕易而為之固不可<lb/>
<pb n="13b"/>
　也然徒畏縮不求必濟之道亦不可故兩者並用方<lb/>
　能有濟敷大也賁飾也蓋為人子孫不可只守先王<lb/>
　之基業須當有以増廣而敷大之當是時周之王業<lb/>
　固已定矣天命固已安矣而周公猶不肯如是而遂<lb/>
　止曰敷者欲其恢張之也曰賁者欲其藩飾之也蓋<lb/>
　為人子孫之道必如是方可觀君奭欲告歸而周公<lb/>
　以為我式克至於今日休我咸成文王功於不怠丕<lb/>
　冒海隅出日罔不率俾夫文王之功安有不成者然<lb/>
<pb n="14a"/>
　周公猶欲勉勉不怠以成其功必至於際天所覆極<lb/>
　地所載凢有血氣者莫不尊親嗚呼聖人之心可見<lb/>
　矣其後成王撫萬邦廵侯甸四征弗庭綏厥兆民六<lb/>
　服羣辟罔不承徳制禮作樂郁郁乎極其盛果能踐<lb/>
　履周公之言者矣後世繼體守成之君只縁不知這<lb/>
　道理使其誠知此理則豈敢惑於聲色豈敢沉湎於<lb/>
　酒豈敢盤於逰畋惟其不知所以且苟安目前而前<lb/>
　人之功卒不能廣而大之也豈為人後嗣之道哉<lb/>
<pb n="14b"/>
予不敢閉于天降威用寧王遺我大寶龜紹天明即命<lb/>
曰有大艱于西土西土人亦不静越兹蠢殷小腆誕敢<lb/>
紀其敘天降威知我國有疵民不康曰予復反鄙我周<lb/>
邦<lb/>
　三監之伐所以奉行天討天既降威我安敢閉而不<lb/>
　用乎神龜者國之寶鎮吉凶禍福將於是乎占焉紹<lb/>
　天明者繼天之明也天之明命見於龜卜即命者即<lb/>
　於是而命也只㸔繇辭所謂有大艱於西土西土人<lb/>
<pb n="15a"/>
　亦不静之言這便是命及兹而果然蠢動信如龜卜所<lb/>
　言武庚有一國不過小腆爾今誕敢紀其既亡之敘因<lb/>
　天降威於我武王之崩知我國有疵民皆不康静曰予<lb/>
　其復先王之業反以周邦為鄙武庚桀惡若是而可以<lb/>
　不征乎<lb/>
今蠢今翼日民獻有十夫予翼以于敉寜武圖功我有大<lb/>
事休朕卜并吉肆予告我友邦君越尹氏庶士御事曰予<lb/>
得吉卜予惟以爾庶邦于伐殷逋播臣爾庶邦君越庶士<lb/>
<pb n="15b"/>
御事罔不反曰艱大民不静亦惟在王宫邦君室越予<lb/>
小子考翼不可征王害不違卜<lb/>
　今日四國蠢動而明日有十夫來告成王周公以為四<lb/>
　國當伐輔翼我之有為撫安武王所圖之功寜武即寜<lb/>
　王也謂武王也賢者之心既歸而我又卜并吉想當時<lb/>
　因四國之蠢動又曽卜之鬼神以為此事將如之何而<lb/>
　卜無不吉是鬼神之心又以為然矣賢者之心既歸鬼<lb/>
　神之心又從我乃播告爾友邦冢君及其臣相與伐此<lb/>
<pb n="16a"/>
　逋播不軌者是舉也可謂至當爾反曰兹事艱大不可<lb/>
　輕𤼵民之不静乃在王宫及邦君室由已實致之當反<lb/>
　求諸已不可専於責人又曰汝小子當考已之翼敬卜<lb/>
　雖曰吉而理不當徃王何不違卜而勿徃乎夫愛人不<lb/>
　親反其仁治人不治反其智禮人不答反其敬行有不<lb/>
　得者皆反求諸已自反之說誠人主所當念者然有當<lb/>
　自反之時亦有不當自反之時四國蠢動將以危吾宗<lb/>
　廟社稷而猶自反是乃腐儒不知通變之論也譬如兄<lb/>
<pb n="16b"/>
　考乃有友伐厥子而曰我且當自反不速救之其可乎<lb/>
　雖使在我未有以致之亦不必自反矣古人舉事只㸔<lb/>
　吾心如何吾心以為當然便為之好言語好議論都用<lb/>
　不着此古人之舉事所以過於後世也<lb/>
肆予沖人永思艱曰嗚呼允蠢鰥寡哀哉予造天役遺<lb/>
大投艱于朕身越予沖人不卬自恤義爾邦君越爾多<lb/>
士尹氏御事綏予曰無毖于恤不可不成乃寧考圖功<lb/>
　考翼不可征之言雖不可用然吾聞汝等之言亦嘗<lb/>
<pb n="17a"/>
　再三深思兹事之難矣允蠢者信其蠢動也四國蠢<lb/>
　動師旅一興惟鰥寡之人為可哀古人最念這鰥寡<lb/>
　詩云哿矣富人哀此㷀獨文王𤼵政施仁必先斯四<lb/>
　者蓋此等人最可念也然予造天役奉天以有為而<lb/>
　投大艱於朕身我亦不暇自恤其身茍可為民身且<lb/>
　不恤則三監其可不伐乎邦君御事前日雖以為在<lb/>
　王宫邦君室成王周公委曲開𨗳今亦以為當伐而<lb/>
　綏寕我曰毋毖其憂不可不自奮以成寜考所圖之<lb/>
<pb n="17b"/>
　功其言甚合於義故曰義爾邦君<lb/>
已予惟小子不敢替上帝命天休于寜王興我小邦周<lb/>
寧王惟卜用克綏受兹命今天其相民矧亦惟卜用<lb/>
　邦君御事雖能綏我而猶恐其心有所未喻故又反<lb/>
　覆開𨗳之以為我寧王所以興亦只惟卜是用今禍<lb/>
　亂之作乃天所以相我况我之卜又無有不吉其可<lb/>
　不往乎<lb/>
嗚呼天明畏弼我丕丕基王曰爾惟舊人爾丕克逺省<lb/>
<pb n="18a"/>
爾知寧王若勤哉天閟毖我成功所予不敢不極卒寧<lb/>
王圖事<lb/>
　上文既曰今天其相民此又曰弼我丕丕基夫自常<lb/>
　情視之武王不幸而有疾周公有代死之言而疾瘳<lb/>
　未幾武王又崩三監武庚淮夷相挾以叛骨肉兄弟<lb/>
　之間自為反逆天意於周家似不相向而成王周公<lb/>
　乃以為此天所以相我也此天所以弼我丕丕基也<lb/>
　這非是聖人如何見得漢人有言禍亂之作天所以<lb/>
<pb n="18b"/>
　開聖人也大抵國家無事中外乂安未必非天所以<lb/>
　稔其毒敵國外患侵陵擾攘未必非天所以開其治<lb/>
　考之古今之變如是者多矣虢公驟勝而晉人以為<lb/>
　是天奪其鍳而益其疾晉師勝楚而范文子以為憂<lb/>
　蓋國家盛强徃徃未必是福若有患難有禍亂則志<lb/>
　氣益强政治自修乃天所以輔之也故曰入則無法<lb/>
　家拂士出則無敵國外患者國恒亡然後知生於憂<lb/>
　患而死於安樂也由此觀之則人主處天下治安之<lb/>
<pb n="19a"/>
　時不可以自恃當禍亂正作之時亦不可以自沮爾<lb/>
　邦君御事皆嘗服事武王皆國家之舊人亦能逺省<lb/>
　亦知寧王所以勤勞於天下者乎以寧王之勤如此<lb/>
　天命豈止於此而遂絶則知周之王業必未便替我<lb/>
　所以見得三監之叛乃天所以弼我也勤之一字是<lb/>
　武王所以造周家基業之根本古人只是一箇勤予<lb/>
　小子夙夜祗懼召公旅獒之作亦告之以夙夜罔或<lb/>
　不勤詩稱文王既勤止古人之勤非後世之所謂勤<lb/>
<pb n="19b"/>
　也後世所謂勤不過了得些事古人直是無一念間<lb/>
　斷所以徳為聖人亦只是一箇勤字天閟毖我成功<lb/>
　所謂閟毖大畧是戒懼之意言今日禍亂之作天所<lb/>
　以與我成功之處也<lb/>
肆予大化誘我友邦君天棐忱辭其考我民予曷其不<lb/>
于前寧人圖功攸終<lb/>
　凡人此心至誠則𤼵於言者亦無非忱辭忱辭之人<lb/>
　天之所輔相者也何以知天之棐忱辭考之我民可<lb/>
<pb n="20a"/>
　見矣且當時成王周公所以見得是今天其相民見<lb/>
　得是弼我丕丕基他如何知得只是考之於民蓋當<lb/>
　時只是三監武庚淮夷叛亂天下之心其愛戴周家<lb/>
　為如何只觀武王用兵華夏蠻貊罔不率俾不期而<lb/>
　㑹孟津者八百諸侯人心如此歸周也民之所欲天<lb/>
　必從之人心既歸周天其不輔我乎似此一句是成<lb/>
　王周公所以伐三監之根本<lb/>
天亦惟用勤毖我民若有疾予曷敢不于前寧人攸受<lb/>
<pb n="20b"/>
休畢<lb/>
　今日四國之叛非特毖我一人亦必毖吾民焉人疾<lb/>
　在身必思所以去之四國之危社稷正猶疾之在身<lb/>
　也其可不去乎此皆是懼邦君御事猶有未喻故反<lb/>
　覆開𨗳如此<lb/>
王曰若昔朕其逝朕言艱日思<lb/>
　我之心自以為當徃知其艱難反覆思之所以勇徃<lb/>
　如此也成王言此欲使邦君御事知此舉之非輕動<lb/>
<pb n="21a"/>
　也歟<lb/>
若考作室既厎法厥子乃弗肯堂矧肯構厥父葘厥子<lb/>
乃弗肯播矧肯穫厥考翼其肯曰予有後弗棄基<lb/>
　成王周公思所以與邦君御事相與圖成者蓋將為<lb/>
　深逺不㧞之計非特伐三監而已今此舉不我從則<lb/>
　他日深逺不㧞之計尚有望於爾乎既弗肯堂况於<lb/>
　肯構既弗肯播况於肯穫觀此一叚便見得古之人<lb/>
　君所以與諸侯及諸侯之臣必相期至於千萬年不<lb/>
<pb n="21b"/>
　㧞之地其意深且逺矣<lb/>
肆予曷敢不越卬敉寧王大命<lb/>
　越於也卬我也豈可不於我而敉安寧王之大命言<lb/>
　寧王大命不可使至我而絶也此便見得聖人自任<lb/>
　天下之重處<lb/>
若兄考乃有友伐厥子民養其勸弗救<lb/>
　友喻三監也子喻周家也民養喻邦君御事也為人<lb/>
　父兄有友伐厥子而民養坐視弗救則必加刑罰焉<lb/>
<pb n="22a"/>
　今三監蠢動危我社稷爾為臣子而弗之救曽民養<lb/>
　之尚不若乎此處是成王周公將道理至明白者以<lb/>
　觧其疑破其昏而使之曉然見此理之所在蓋當時<lb/>
　邦君御事所以不肯從成王伐三監只為其心疑疑<lb/>
　故昏何則彼見周家得天下未幾不幸而武王病又<lb/>
　未幾而武王崩而兄弟骨肉之間自相離叛蓋以為<lb/>
　周家之天命未可知也正當危疑之際所以此心皆<lb/>
　昏蔽而不知天理之所在周公將此等言語曉喻之<lb/>
<pb n="22b"/>
　彼反而思之以為友伐厥子民養弗救吾必將加罪<lb/>
　責於民養今爾為人臣坐視國家之難而不救可乎<lb/>
　至此前日之昏蔽皆釋然矣此處見得人心本自分<lb/>
　明又見得聖賢善於開諭人心如此<lb/>
王曰嗚呼肆哉爾庶邦君越爾御事爽邦由哲亦惟十<lb/>
人迪知上帝命越天棐忱爾時罔敢易法矧今天降戾<lb/>
于周邦惟大艱人誕鄰胥伐于厥室爾亦不知天命不<lb/>
易<lb/>
<pb n="23a"/>
　開爽邦家必明哲之人能之迪者蹈也蹈者行也曰<lb/>
　迪知上帝命曰迪知天威皆真知之而異乎常人之<lb/>
　所謂知故謂迪知想像泰山之髙者是臆度之知也<lb/>
　足親歴之親見其所以為髙是謂迪知上帝之命至<lb/>
　為難知而十人能知之此其所以謂之迪知越天棐<lb/>
　忱言三監未為亂之時也豈謂天前日則棐忱今日<lb/>
　則否乎今日亦是棐忱但措辭之法固如是耳爾于<lb/>
　是時猶且罔易法况今天降戾于周邦爾正宜協力<lb/>
<pb n="23b"/>
　以奬王室而乃勸而弗救其可乎是爾不知天命之<lb/>
　不易也當時邦君御事所以不肯伐三監只縁疑周<lb/>
　家之天命未必永不知天命固斷然不易矣天命最<lb/>
　難知當時見得天命不易者惟是十人<lb/>
予永念曰天惟喪殷若穡夫予曷敢不終朕畝天亦惟<lb/>
休于前寧人予曷其極卜敢弗于從<lb/>
　武王殺紂立武庚殷之天命猶未絶也至今商始喪<lb/>
　矣武王克商猶農夫之耕此畝予可不與之竟乎極<lb/>
<pb n="24a"/>
　卜者卜之極于善者也予可不惟善之是從乎<lb/>
率寧人有指疆土矧今卜并吉肆朕誕以爾東征天命<lb/>
不僭卜陳惟若兹<lb/>
　指指意也當武王克商普天之下莫非王土使他人<lb/>
　得以據之而不全有所覆豈寧王之指意乎我今日<lb/>
　所以必徃道理既已如此何况我之卜并吉可不徃<lb/>
　乎大凡為人子孫受前人全盛之天下茍為他人所<lb/>
　據而不能全而覆之失為子孫之道矣武王全有天<lb/>
<pb n="24b"/>
　下今三監叛亂周公便肯已乎卜陳惟若兹言卜之<lb/>
　道如是而已也讀大誥一篇須㸔三監叛亂周公東<lb/>
　征三年罪人斯得何故處天下大變而所為必成如<lb/>
　此只詳味此書便可見矣這卜極有深意蓋邦君御<lb/>
　事見武王崩三監叛皆疑周家之天命未必能永周<lb/>
　公以為吾卜之鬼神而卜并吉矣是天意灼然可知<lb/>
　天命斷然不易矣又况今日四國蠢動而明日有十<lb/>
　夫予翼天意尤更可見所以此一篇書多說卜又說<lb/>
<pb n="25a"/>
　十夫蓋以此而破當時人心之疑使之釋然知天命<lb/>
　之在我也聖賢言語真切當一句是一句若泛泛說<lb/>
　一篇如何感動得人觀此處便見得古人所以處天<lb/>
　下之事而能必于有成者不特此也如盤庚之遷都<lb/>
　須㸔他如何終于遷得成如周家之安商民須㸔他<lb/>
　如何撫循之使之帖然不動能如此㸔便是經歴也<lb/>
　然于此又可以觀古今之變且後世朝廷卒然有非<lb/>
　常之變若使人主諄諄而告之以為吾卜之鬼神而<lb/>
<pb n="25b"/>
　吉爾不可不徃人誰我信而古人如此說人皆信之<lb/>
　何哉此却是在平日有工夫蓋古之時上下之間此<lb/>
　心相孚上有言焉人無敢不信後世上下相疑平日<lb/>
　不曽做得工夫一旦如何以空言動得人然人心依<lb/>
　舊自在亦未常有不可感動者唐徳宗奉天之禍可<lb/>
　謂極矣然一下罪已之詔而武夫悍卒無不流涕人<lb/>
　心亦何嘗不可感動哉<lb/>
成王既黜殷命殺武庚命微子啟代殷後作微子之命<lb/>
<pb n="26a"/>
　微子帝乙之元子當立者實微子也帝乙未即位之<lb/>
　前生微子帝乙即位之後生紂以紂為后之子故立<lb/>
　之紂既滅而立武庚紂之子也武庚既滅則理當立<lb/>
　微子昔者堯有天下丹朱不肖而遜於舜及舜既為<lb/>
　天子則以朱為虞賔書所謂虞賔在位是也舜既以<lb/>
　堯之後為賔有夏氏亦必以虞氏之後為賔矣至周<lb/>
　而以虞夏商之後為三恪左氏所謂封之於陳以備<lb/>
　三恪是也恪之為言敬也不敢以臣禮待之也此書<lb/>
<pb n="26b"/>
　命微子亦曰作賔於王家蓋以賔客之禮待之也觀<lb/>
　此處便見古人於先代之後未嘗滅絶自漢以下此<lb/>
　事不復有矣魏晉以來名為受禪而實奪之其子孫<lb/>
　宗族殄滅無復遺類而尚望其尊禮之乎古今世變<lb/>
　於此可考矣三代聖王之心於此可見矣<lb/>
微子之命<lb/>
王若曰猷殷王元子惟稽古崇徳象賢統承先王修其<lb/>
禮物作賔于王家與國咸休永世無窮<lb/>
<pb n="27a"/>
　紂得罪於天武王奉天討以伐之紂雖絶滅而自成<lb/>
　湯以下賢聖之君豈可以不祀此其所以命微子代<lb/>
　殷後也修其禮物者使之用商家之禮物如禮樂皆<lb/>
　自用商家一代之制<lb/>
嗚呼乃祖成湯克齊聖廣淵皇天眷佑誕受厥命撫民<lb/>
以寛除其邪虐功加于時徳垂後裔<lb/>
　此一篇書有四事焉一則當㸔三代聖王所以重其<lb/>
　先代之後之意二則當㸔成湯之徳三則當㸔微子<lb/>
<pb n="27b"/>
　之賢四則當㸔成王所以命微子者此一叚是說成<lb/>
　湯之徳也撫民以寛一句當從東萊之說雖曰商人<lb/>
　尊而不親先罰而後賞若少過於尊嚴然一代治體<lb/>
　畢竟寛大蓋立國之體未有不寛者也彼其少過於<lb/>
　尊嚴雖與周家之忠厚不相似然大畧依舊只是寛<lb/>
　所謂寛非曰委靡不振只是一箇寛大仲虺稱湯自<lb/>
　說克寛克仁彰信兆民蓋可見矣<lb/>
爾惟踐修厥猷舊有令聞恪慎克孝肅恭神人予嘉乃<lb/>
<pb n="28a"/>
徳曰篤不忘上帝時歆下民祗協<lb/>
　此是稱微子之賢恪謹克孝肅恭神人深味此二句<lb/>
　微子可謂賢矣想其為人必是一嚴恭儼恪至誠篤<lb/>
　實之人有一毫之馳散乎有一毫之懈怠乎可謂不<lb/>
　失其本心者矣曰篤不忘信乎其篤厚而不可忘人<lb/>
　之徳貴乎厚誰無此徳積之不厚亦何足貴<lb/>
庸建爾于上公尹兹東夏欽哉徃敷乃訓慎乃服命率<lb/>
由典常以蕃王室𢎞乃烈祖律乃有民永綏厥位毗予<lb/>
<pb n="28b"/>
一人世世享徳萬邦作式俾我有周無斁嗚呼徃哉惟<lb/>
休無替朕命<lb/>
　此是成王所以命微子者蓋為上公之道當如此也<lb/>
　徃敷乃訓𢎞乃烈祖曰敷曰𢎞如此等字皆當詳味<lb/>
　蓋人君有命不但只遵守其所言而已又當廣而敷<lb/>
　之前人之徳亦不但只持循勿失而已又當廓而大<lb/>
　之夫微子商之後正處危疑之間而成王乃以成湯<lb/>
　事命之曰𢎞乃烈祖曰萬邦作式是使之復為成湯<lb/>
<pb n="29a"/>
　之事業也蓋古人之心不與後世相似吾心以為當<lb/>
　然當說便說更無疑忌在後世肯如此說乎於此可<lb/>
　以見古人之心亦可以觀古今之變<lb/>
唐叔得禾異畝同穎獻諸天子王命唐叔歸周公于東<lb/>
作歸禾周公既得命禾旅天子之命作嘉禾<lb/>
　天地間只是一箇和氣嘉禾之生和氣之所致也當<lb/>
　成王啟金縢之書前日疑周公之心消散無餘而本<lb/>
　心卓然著明當是時成王之心與周公之心一也所<lb/>
<pb n="29b"/>
　以異畝同穎分明是君臣間一徳一心之所感召揚<lb/>
　子雲曰泰和其在唐虞成周乎觀書及詩温温乎其<lb/>
　和可知也觀夫百獸率舞鳯凰來儀與唐叔得禾異<lb/>
　畝同穎祥瑞至此真所謂和之至歟<lb/>
成王既伐管叔蔡叔以殷餘民封康叔作康誥酒誥梓材<lb/>
　武王既滅紂封武庚於朝歌朝歌紂國都之内也及<lb/>
　武庚為亂既殺之乃以朝歌之民凡其强家大族遷<lb/>
　之于洛使之近周家之都邑服周家之教化所謂毖<lb/>
<pb n="30a"/>
　殷頑民遷于洛邑密邇王室式化厥訓是也而其餘<lb/>
　民之不遷者封康叔于衛以治之學者讀此處當觀<lb/>
　古聖賢所以經綸斯世斡旋造化之妙易窮則變變<lb/>
　則通天下事到窮處豈可不知通變且如當初武庚<lb/>
　既是紂之子安得不封之以續商後管叔蔡叔既是<lb/>
　周家骨肉安得不信而用之然到得他叛亂以危王<lb/>
　室則如之何可以不知通變之道所以周公於此毖<lb/>
　殷頑民遷于洛邑而又不復立商之後于朝歌乃國<lb/>
<pb n="30b"/>
　微子於宋而其餘民則使吾家之子孫治之蓋微子<lb/>
　雖不至於為武庚然萬一有挾之以為亂者豈不可<lb/>
　慮哉是以周公變而通之其慮事深逺矣使當時不<lb/>
　遷其民固不可遷其民而復立商之後於朝歌亦不<lb/>
　可封康叔一事而命書至於三篇蓋商民染紂之惡<lb/>
　習深入骨髓豈易撫循所以不得不如此委曲詳切<lb/>
　言之<lb/>
康誥<lb/>
<pb n="31a"/>
惟三月哉生魄周公初基作新大邑于東國洛四方民<lb/>
大和會侯甸男邦采衛百工播民和見士于周周公咸<lb/>
勤乃洪大誥治<lb/>
　此一叚說者多以為脫簡其實不然此事正與封康<lb/>
　叔一事脉絡相貫當時雖命康叔而心在洛邑商之<lb/>
　民既遷于此而吾於是乎命焉不特告康叔亦使商<lb/>
　民聞之曉然知上意所在周公之意正是如此則作<lb/>
　書者正當叙此一叚如何是脱簡乎侯甸男邦采衛<lb/>
<pb n="31b"/>
　間邦字于其中者以言九服之諸侯無有不至也不<lb/>
　可得而盡見故所見者惟士焉咸勤者咸勞來之也<lb/>
王若曰孟侯朕其弟小子封惟乃丕顯考文王克明徳<lb/>
慎罰不敢侮鰥寡庸庸祗祗威威顯民用肇造我區夏<lb/>
越我一二邦以修我西土惟時怙冒聞于上帝帝休天<lb/>
乃大命文王殪戎殷誕受厥命越厥邦厥民惟時敘乃<lb/>
寡兄勗肆汝小子封在兹東土<lb/>
　此書周公奉成王之命以告康叔也曰王者謂成王<lb/>
<pb n="32a"/>
　也曰孟侯朕其弟者周公自言也成王扵康叔當稱<lb/>
　為叔父今周公奉王命以告而稱弟蓋雖出於王命<lb/>
　然周公自言却無縁以叔父稱也以人情觀之可見<lb/>
　矣丕顯者有光也詩大明言文王有明徳這箇明徳<lb/>
　人皆有之方其此心之存必有些光輝但甚微爾聖<lb/>
　人之光明直是極於大所謂光於四方顯於西土堯<lb/>
　之光宅天下舜之光天之下皆丕顯也明徳慎罰不<lb/>
　敢侮鰥寡這是周公舉文王之心說與康叔明徳皆<lb/>
<pb n="32b"/>
　丕顯之意慎罰者於刑罰之用直是無一毫之或忽<lb/>
　此其恭敬慈仁之心為何如哉庸庸祗祗威威此六<lb/>
　字須當仔細㸔庸其所當庸祗其所當祗威其所當<lb/>
　威㸔來甚易其實此事最易得差且如所謂庸庸者<lb/>
　必是有十分之徳然後予之以十分官爵有九分之<lb/>
　徳然後予之以九分官爵徳與位稱而無一毫之差<lb/>
　方是庸庸若有十分之徳而予之以九分官爵這便<lb/>
　不是庸庸爾祗祗者如鬼神如父兄尊長如賢者皆<lb/>
<pb n="33a"/>
　所當敬當敬而不敬豈是祗祗有當用威之時當威<lb/>
　而不威豈是威威曰庸庸祗祗威威措辭如此蓋須<lb/>
　是恰好相對始得有一毫差錯便不是了初不髙逺<lb/>
　只是當如此便如此即是道理當如此而不如此即<lb/>
　悖於理矣惟文王能順於理所以其道大顯於天下<lb/>
　為天下君天之所覆地之所載凢有血氣莫不尊親<lb/>
　其尊顯如何哉用肇造我區夏越我一二邦以修言<lb/>
　其艱難積累之勤如此也當紂在上文王之肇造區<lb/>
<pb n="33b"/>
　夏直是難皆漸漸自一二邦做起怙冒者西土之人<lb/>
　怙恃文王也革商者武王今稱文王而曰殪戎殷蓋<lb/>
　當文王之時三分天下有其二其實商命於此已絶<lb/>
　矣在太王已言居岐之陽實始翦商况又歴王季文<lb/>
　王三分天下歸紂者一而已天命獨不在周乎寡兄<lb/>
　以為武王固順但前盛稱文王如此尊顯不應稱武<lb/>
　王只說寡兄勗三字於此未安只以為周公自稱古<lb/>
　人不嫌於自稱我有這工夫便自言之亦何嫌之有<lb/>
<pb n="34a"/>
　這箇却不是矜伐况命其弟乎何嫌於自稱也勗者<lb/>
　勉也言文王如此積累之艱難我又輔佐文王勤勞<lb/>
　如此以得有天下而汝今日小子封得在東土言此<lb/>
　者欲康叔之知所自來也大凡人安享現成莫患於<lb/>
　不知所自康叔今日據孟侯之尊享富貴之奉可不<lb/>
　知其所自耶周公言此所以警康叔者切矣此意學<lb/>
　者當諷誦而玩味之孟侯諸侯之長方伯連帥之國<lb/>
　也觀旄丘詩序言衛不能修方伯連帥之職黎之臣<lb/>
<pb n="34b"/>
　子以責於衛其國蓋侯伯之國也<lb/>
王曰嗚呼封汝念哉今民将在祗遹乃文考紹聞衣徳<lb/>
言徃敷求于殷先哲王用保乂民汝丕逺惟商耉成人<lb/>
宅心知訓别求聞由古先哲王用康保民𢎞于天若徳<lb/>
裕乃身不廢在王命<lb/>
　祗遹者敬述文王之所為也紹接續也衣佩服也言<lb/>
　不徒聞之於耳必佩服於身如衣服之未嘗少離焉<lb/>
　曰祗遹曰紹曰衣其間有工夫能紹聞衣徳言方是<lb/>
<pb n="35a"/>
　祗遹乃文考處聞與徳言在文王者紹與衣在我者<lb/>
　文王既有所聞矣我又從而接續之是之謂紹孔子<lb/>
　曰朝聞道夕死可矣實有所得謂之聞今人誰不有<lb/>
　耳而實未嘗有聞入於耳而不得於心非聞也文王<lb/>
　有此徳我又須當佩服之佩服者不徒聞而知之便<lb/>
　以為已也夫能祇遹文王如是亦足矣而以為未也<lb/>
　又必徃敷求於殷先哲王所以康乂民者猶以為未<lb/>
　也又必逺惟商耉成人所以宅心知訓者猶以為未<lb/>
<pb n="35b"/>
　也又必别求聞由古先哲王則是上自伏羲神農黄<lb/>
　帝堯舜禹湯無所徃而不取也既求之又聞之又由<lb/>
　而行之是之謂求聞由讀此一叚須仔細玩味古人<lb/>
　所以無所不取之意孟子稱舜以為自耕稼陶漁至<lb/>
　於帝無非取諸人者若如常人之見只是祗遹乃文<lb/>
　考亦自了得而周公之言深切如此蓋不若是不可<lb/>
　以治民古人内而修身外而建功立業若逺若近皆<lb/>
　無所徃而不取如此方纔至當方纔契勘得是後世<lb/>
<pb n="36a"/>
　茍簡滅裂安能望古人之治古人之治光明雋偉乆<lb/>
　而無弊後世之治卑汚蹇淺毫無足觀分於此而已<lb/>
　矣學者為學亦當如是此周公於此做工夫故舉以<lb/>
　誥康叔以上所言者皆𢎞於天也天天徳也有是天<lb/>
　徳須當從而𢎞之𢎞者恢洪而廣大之也子曰人能𢎞<lb/>
　道非道𢎞人孟子論人皆有是四端以為知皆擴而<lb/>
　充之也若火之始然泉之始逹茍能充之足以保四<lb/>
　海曽子論孝以為置之而塞乎天地溥之而横乎四<lb/>
<pb n="36b"/>
　海施諸後世而無朝夕推而放諸四海而凖皆𢎞乎<lb/>
　天之意也欲識此理但觀中庸所言今夫天斯昭昭之<lb/>
　多及其無窮也日月星辰繫焉萬物覆焉今夫地一<lb/>
　撮土之多及其廣厚載華岳而不重振河海而不洩<lb/>
　萬物載焉今夫山一卷石之多及其廣大草木生之<lb/>
　禽獸居之寳藏興焉今夫水一勺之多及其不測黿<lb/>
　鼉蛟龍魚鼈生焉貨財殖焉知此則知所謂𢎞於天<lb/>
　矣順我之徳至於沛然有餘於身是之謂裕裕者言<lb/>
<pb n="37a"/>
　其充足飽滿綽綽然有餘裕也曰𢎞曰裕此等字皆<lb/>
　當仔細玩味大抵欲出而有為於世須是在我者有<lb/>
　餘方能有所建立古人全盡此道特時出而用之耳<lb/>
　其所用者蓋不能加毫末也如此方纔不廢王命不<lb/>
　然皆是廢王命也<lb/>
王曰嗚呼小子封恫瘝乃身敬哉天畏棐忱民情大可<lb/>
見小人難保徃盡乃心無康好逸豫乃其乂民我聞曰<lb/>
怨不在大亦不在小惠不惠懋不懋<lb/>
<pb n="37b"/>
　恫痛也瘝疾也言當常如疾痛之在身也且康叔以<lb/>
　孟侯之尊處富貴之位豈使之逸豫以自奉其一已<lb/>
　哉位愈尊而責愈重諸侯之所取法下民之所視傚<lb/>
　也恐恐然常若抱疾痛於其身此意豈可少忘哉嗚<lb/>
　呼非周公何以言之深切如此天雖明可畏而忱誠<lb/>
　之人天必輔之民情雖大可見而難保莫甚焉以言<lb/>
　民之難保甚於天之可畏也常人但知小人難保而<lb/>
　已今周公直以為民之難保甚於天之可畏其言尤<lb/>
<pb n="38a"/>
　深切焉論至於此如何不是恫瘝乃身徃盡乃心即<lb/>
　𢎞於天也人有此心不可不盡無康好逸豫即恫瘝<lb/>
　乃身也盡心竭力而逸豫之念不萌如此方可以治<lb/>
　民矣故曰乃其乂民不在大亦不在小言怨之大固<lb/>
　不可怨之小亦不可無小無大皆不可也孔子告仲<lb/>
　弓曰在邦無怨在家無怨人豈可有怨於人哉况為<lb/>
　一國之君至於民皆怨其上是豈小事夫民之怨心<lb/>
　易萌所謂夏暑雨小民惟曰怨咨冬祁寒小民亦惟<lb/>
<pb n="38b"/>
　曰怨咨厥惟艱哉古人惟恐民有一毫怨其上之心<lb/>
　故曰小人怨汝詈汝則皇自敬徳蓋深知夫怨之必<lb/>
　有也怨豈在明不見是圖太康之所以失邦亦只是<lb/>
　結怨於民其初怨之亦小日復一日怨之愈大是以<lb/>
　卒至於黎民咸貳吁可不懼哉惠不惠者常人之所<lb/>
　不加惠吾從而惠之也懋不懋者常人至此不加勉<lb/>
　吾愈知所自勉也人所不惠者惠之人所不勉者勉<lb/>
　之果能此道矣豈復有怨於人故惠不惠懋不懋此<lb/>
<pb n="39a"/>
　止怨之道也<lb/>
已汝惟小子乃服惟𢎞王應保殷民亦惟助王宅天命<lb/>
作新民<lb/>
　此指康叔以所服之事也人莫不有所服上自天子<lb/>
　之尊下至一介之士皆有所服之事則為諸侯者所<lb/>
　服果何事哉𢎞王應保殷命民助王宅天命斯其所<lb/>
　服也應如丕應徯志之應民以懐保之道望於我我<lb/>
　能應民心而保之是王之心也汝當𢎞而大之𢎞之<lb/>
<pb n="39b"/>
　一字其意甚逺不止於此而遂已更欲恢而廣之所<lb/>
　謂𢎞於天是也周家之安危治亂係於商民康叔若<lb/>
　能撫安商民不惟衛國可治王室亦有賴焉商民安<lb/>
　則周家之天命亦可以常治而不亂常安而不危矣<lb/>
　所謂宅也夫康叔所治者衛國爾而周家之安危去<lb/>
　就繫焉則其責豈不甚重而其所服之事豈不甚難<lb/>
　也哉此成王所以明指而告之也<lb/>
王曰嗚呼封敬明乃罰人有小罪非眚乃惟終自作不<lb/>
<pb n="40a"/>
典式爾有厥罪小乃不可不殺乃有大罪非終乃惟𤯝<lb/>
災適爾既道極厥辜時乃不可殺<lb/>
　怙終者雖小必刑過眚者雖大必赦所謂眚災肆赦<lb/>
　怙終賊刑是也此是唐虞三代之用刑異於後世之<lb/>
　用刑矣後世之用刑也不過觀其迹古人之用刑也<lb/>
　必深察其情後世罪大者加之大刑罪小者加之小<lb/>
　刑其情之所在未嘗深究也古人原情定罪固有入<lb/>
　於大辟之刑而情非怙終則從而赦之者亦有所犯<lb/>
<pb n="40b"/>
　不至於死而情非過眚則從而殺之者故曰此唐虞<lb/>
　三代之用刑非後世之用刑也且唐虞三代之盛四<lb/>
　方風動民協於中陶冶天下人人有士君子之行彼<lb/>
　果何道以致之只觀其用刑一事便可見矣過眚者<lb/>
　雖大必赦則人誰敢不遷善逺罪怙終者雖小必刑<lb/>
　則天下誰敢故意為惡所以能使民協於中只是此<lb/>
　道理人皆言古人尚寛不知此乃至嚴處觀其人有<lb/>
　小罪非眚自作不典又自以為合於法度雖是小罪<lb/>
<pb n="41a"/>
　不可不殺非嚴而何至寛之中固有至嚴者存也後<lb/>
　世嚴者皆非真嚴只如漢宣帝明帝非不嚴也然當<lb/>
　時怙終為惡而刑反不加者何可勝計烏得為嚴古<lb/>
　人之嚴所謂真嚴者也至於所犯罪大若幾不可恕<lb/>
　矣而深究其情實非怙終適然冒法乃在可宥雖然<lb/>
　既道極厥辜又須有這一句方可極厥辜者極其罪<lb/>
　也既明正其罪矣而察其真情實是過眚然後從而<lb/>
　赦之不然下之人並縁為姦凡有罪者孰不以為眚<lb/>
<pb n="41b"/>
　災而求幸免乎故必有此一句乃可<lb/>
王曰嗚呼封有敘時乃大明服惟民其勑懋和若有疾<lb/>
惟民其畢棄咎若保赤子惟民其康乂<lb/>
　敘倫敘也天下事豈能逃這倫敘吕刑曰惟齊非齊<lb/>
　有倫有要所謂倫即此敘也臯陶方祗厥敘方施象<lb/>
　刑惟明臯陶用刑亦只是一箇次敘何謂敘罪大者<lb/>
　加之大刑罪小者加之小刑此敘也罪大而眚災者<lb/>
　赦之罪小而怙終者殺之亦敘也用刑有序則能大<lb/>
<pb n="42a"/>
　明其所服服如上刑適輕下服下刑適重上服之服<lb/>
　勑懋和者民皆相戒相勉以為和順而無有乖爭悖<lb/>
　亂之風也不得己而用刑常如疾痛在身急欲去之<lb/>
　吾設心如是民其肯犯我乎凡有過咎將畢棄之亦<lb/>
　如疾痛之在身欲其速去矣古人用刑分明如疾痛<lb/>
　之在身蓋以刑待天下豈是美事曽子曰上失其道<lb/>
　民散乆矣如得其情則哀矜而勿喜曽子哀矜勿喜<lb/>
　之意即此所謂若有疾之意也大學曰若保赤子心<lb/>
<pb n="42b"/>
　誠求之雖不中不逺矣赤子口不能言而慈母能知<lb/>
　其所欲心誠求之故也故曰民不求其所欲而得之<lb/>
　之謂信民無求於上而上能求其民可謂信矣康叔<lb/>
　保養斯民必如慈母之保赤子可也必曰若保赤子<lb/>
　以言其愛民之篤切懇至如此夫然後民無有不康<lb/>
　乂者也此三句一節時乃大明服亦未見刑之為不<lb/>
　美至於若有疾則深以刑為不得已而去之惟恐不<lb/>
　速至於若保赤子則刑將措而不用矣成王之望康<lb/>
<pb n="43a"/>
　叔豈不甚深<lb/>
非汝封刑人殺人無或刑人殺人非汝封又曰劓刵人<lb/>
無或劓刵人<lb/>
　康叔擅一國之生殺則夫刑人殺人者非汝封乎然<lb/>
　猶有刑殺不足貴也至於無或刑人殺人又非汝封<lb/>
　乎劓刵人汝封也至於無或劓刵人亦汝封也不言<lb/>
　非汝封省文也劓刵刑之輕者雖刑之輕者亦以無<lb/>
　為貴有虞之治好生之徳洽於民心兹用不犯於有<lb/>
<pb n="43b"/>
　司成康之時刑措四十年不用蓋猶有刑罰終非盛<lb/>
　世之美事措刑不用方是致治之極教化之行至於<lb/>
　比屋可封人人有士君子之行雖有刑將安所施哉<lb/>
王曰外事汝陳時臬司師兹殷罰有倫<lb/>
　如上所言告之既悉矣然此外更有事焉故謂之外<lb/>
　事陳列也斷獄之際凡臬司皆陳列於此如周官所<lb/>
　謂羣士司刑皆在欲其合衆論不專於一已之見也<lb/>
　師兹殷罰有倫有倫即所謂有敘也師兹殷罰此意<lb/>
<pb n="44a"/>
　思甚好康叔為周之諸侯固當用周罰今乃使之惟<lb/>
　商之罰是師蓋商周之刑罰大畧固同然一旦以周<lb/>
　之刑罰治之則終扞格而難入以殷罰治之則皆其<lb/>
　耳目之所習熟者於是乎民心安矣此可見古人為<lb/>
　政知變通處若膠固不通遽律之以我周家之刑法<lb/>
　固無有不可者而民蓋亦擾矣古者有九州之戎便<lb/>
　以戎索治之左氏所謂疆以戎索是也無他正欲其<lb/>
　安且便爾所以為治不可不知變通膠柱調瑟其可<lb/>
<pb n="44b"/>
　得而調哉<lb/>
又曰要囚服念五六日至於旬時丕蔽要囚<lb/>
　要囚獄辭之已成者獄辭雖已成然不可便輕斷須<lb/>
　當反覆思念之此處可以深見古人之心且念之五<lb/>
　六日亦足矣而猶以為未也必至於旬日以旬日為<lb/>
　未也甚者至於一時之乆焉其詳審謹重有如此者<lb/>
　則刑罰之用安得有錯此所以民協於中也此成王<lb/>
　周公之心也曽子曰上失其道民散乆矣如得其情<lb/>
<pb n="45a"/>
　則哀矜而勿喜深味服念五六日至於旬時之言其<lb/>
　哀矜惻怛愛民之心為何如哉學者玩誦此處以想<lb/>
　像成王周公之用心古聖王用心端的處於此見之<lb/>
　矣<lb/>
王曰汝陳時臬事罰蔽殷彞用其義刑義殺勿庸以次<lb/>
汝封乃汝盡遜曰時敘惟曰未有遜事<lb/>
　臬事謂刑罰之事也罰蔽殷彝即師兹殷罰有倫之<lb/>
　意義者理所當然也凡有刑殺皆當觀其理之何如<lb/>
<pb n="45b"/>
　不可以已與乎其間也次就也不可遷就汝之意古<lb/>
　人治天下皆只是順行乎義理之當然未嘗以已參<lb/>
　焉所謂巍巍乎舜禹之有天下而不與也先說臬司<lb/>
　後說臬事臬司刑法之官也臬事刑法之事也此便<lb/>
　見古人任人不專任法處吕刑多說得人亦是此意<lb/>
　後世只縁任法而不任人所以胥吏得執其權順於<lb/>
　理之謂遜無所不順之謂盡遜能如上之所言可謂<lb/>
　盡遜矣可謂得其敘矣然不可以為足也必當常若<lb/>
<pb n="46a"/>
　未有遜焉此處皆可以見古人之心且如成王周公<lb/>
　之告康叔既如是其詳且悉矣而猶以為未也又曰<lb/>
　此外更有事焉既使之陳時臬司又使之陳時臬事<lb/>
　又使之服念五六日至於旬時可謂盡遜而方且告<lb/>
　之以惟曰未有遜事蓋纔說道如此而止即是有其<lb/>
　善喪厥善矜其能喪厥功維天之命於穆不已蓋曰<lb/>
　天之所以為天也於乎不顯文王之徳之純蓋曰文<lb/>
　王之所以為文也只這可已而不已便是聖人茍有<lb/>
<pb n="46b"/>
　一毫自滿之念豈古人之心也哉<lb/>
巳汝惟小子未其有若汝封之心朕心朕徳惟乃知<lb/>
　周公謂我遍察舉朝之臣無有若爾用心之善者大<lb/>
　抵古人用人未論他外靣如何且要他心術端正康<lb/>
　叔少年小子而成王周公便使之為方伯連帥居諸<lb/>
　侯之長正縁察其心術之正爾深味此一句康叔之<lb/>
　為人何如哉真所謂仰不媿於天俯不怍於人者也<lb/>
　惟其心如是所以朕心朕徳惟汝知之<lb/>
<pb n="47a"/>
凡民自得罪寇攘姦宄殺越人于貨暋不畏死罔弗憝<lb/>
王曰封元惡大憝矧惟不孝不友子弗祗服厥父事大<lb/>
傷厥考心于父不能字厥子乃疾厥子于弟弗念天顯<lb/>
乃弗克恭厥兄兄亦不念鞠子哀大不友于弟惟弔兹<lb/>
不于我政人得罪天惟與我民彝大泯亂曰乃其速由<lb/>
文王作罰刑兹無赦不率大戛<lb/>
　殺越人于貨者衆罔不憝之况不孝不友之人乎雖<lb/>
　然元惡之人殺之而已父子兄弟之間無絶法也子<lb/>
<pb n="47b"/>
　弗孝而罪其子弟弗共而罪其弟則父子兄弟之間<lb/>
　終身不可復合矣此事闗繫教化教化不明至於民<lb/>
　彝泯亂此乃我為政之人有罪而致此方當自反之<lb/>
　不暇而又何罪云乎哉若以其有罪便以文王之罰<lb/>
　刑之是不率其常也戛常也文王之罰固無不善矣<lb/>
　然民彝之泯亂却不可便用刑治之此處亦可見古<lb/>
　人之變通處周官八刑有不孝之刑不弟之刑此固<lb/>
　國家之常法然以為常法而便以其罪罪之豈不大<lb/>
<pb n="48a"/>
　傷父子兄弟之情大壊天下之風俗哉王制曰凡聼<lb/>
　五刑之訟必原父子之親立君臣之義以權之又曰<lb/>
　凡制五刑必即天倫孔子為魯司㓂有父子訟者拘<lb/>
　之三月其父請止季孫以為言孔子曰三軍大敗不<lb/>
　可斬也獄犴不治不可刑也罪不在民故也骨肉親<lb/>
　戚之刑豈與其他事相似拘之三月而父子之天性<lb/>
　終不可泯滅所以其父請止從而赦之則父子復合<lb/>
　矣<lb/>
<pb n="48b"/>
矧惟外庶子訓人惟厥正人越小臣諸節乃别播敷造<lb/>
民大譽弗念弗庸瘝厥君時乃引惡惟朕憝巳汝乃其<lb/>
速由兹義率殺亦惟君惟長不能厥家人越厥小臣外<lb/>
正惟威惟虐大放王命乃非徳用乂汝亦罔不克敬典<lb/>
乃由裕民惟文王之敬忌乃裕民曰我惟有及則予一<lb/>
人以懌<lb/>
　庶子訓人之官如周官諸子之官是也正人小臣諸<lb/>
　節此衛國之臣僚如或不遵國君之號令而别有所<lb/>
<pb n="49a"/>
　播敷以要民譽之歸己弗庸其君而病其君所以致此<lb/>
　者皆汝君長不能朕實憝之而汝乃速由兹義率殺<lb/>
　不知汝為君長不能安厥家人此汝當自反者而可<lb/>
　遽以刑殺加諸人哉小臣外正並為威虐大放王命<lb/>
　亦汝非徳用乂之故不可以罪人也自凡民自得罪<lb/>
　至此凡三節㓂攘姦宄殺越人於貨如此者固衆之<lb/>
　所憝也至於父子兄弟之間不孝不慈不友不恭則<lb/>
　事闗風俗民彝泯亂此又甚於㓂攘姦宄然民彝泯<lb/>
<pb n="49b"/>
　亂固是風俗不美至於臣下敢自為號令要求美名<lb/>
　惟威惟虐大放王命則紀綱蕩然矣尚可為國乎此<lb/>
　又闗係之至大者也故曰矧惟不孝不友又曰矧惟<lb/>
　外庶子訓人觀二矧字可見矣然父子兄弟之不睦<lb/>
　不可便以文王之罰刑之臣下之不遵教令亦不可<lb/>
　便由兹義率殺既不可加之刑然則當如何曰汝亦<lb/>
　罔不克敬典乃由裕民惟文王之敬忌乃裕民曰我<lb/>
　惟有及則予一人以懌此康叔之所當盡心也典常<lb/>
<pb n="50a"/>
　道也敬此常道以寛裕其民優而柔之厭而飫之漸<lb/>
　摩撫育使斯民日入於善而不自知此所謂裕也文<lb/>
　王所敬者徳所忌者刑忌言其畏忌也文王雖作為<lb/>
　刑罰曷嘗敢輕用哉康叔而能取法於文王之敬忌<lb/>
　務徳而不務刑則有以慰我一人之心而我其有懌<lb/>
　矣今觀周公告康叔文王之罰則欲其不用文王之<lb/>
　敬忌則欲其取法焉熟味此處可以識治道矣後世<lb/>
　言遵祖宗之法者皆以為祖宗法令明具吾從而遵<lb/>
<pb n="50b"/>
　用之今於文王之罰周公則欲康叔勿用焉此便見<lb/>
　古人為政與後世不同處若一以法令從事不孝不<lb/>
　恭者有刑造民大譽者有刑惟威惟虐者有刑亦整<lb/>
　齊矣然有甚意思故曰道之以政齊之以刑民免而<lb/>
　無耻道之以徳齊之以禮有耻且格亦必有徳禮以<lb/>
　感動之可也政刑其可専用哉<lb/>
王曰封爽惟民廸吉康我時其惟殷先哲王徳用康乂<lb/>
民作求矧今民罔迪不適不迪則罔政在厥邦<lb/>
<pb n="51a"/>
　爽明也有以𨗳之則民皆吉康此理之至明者也我<lb/>
　今亦惟取法於殷先哲王之徳用康乂斯民以作天<lb/>
　下之求汝康叔今所治者商民可不惟商先哲王之<lb/>
　是式乎故曰徃敷求於殷先哲王又曰汝丕逺惟商<lb/>
　耉成人宅心知訓又曰罰蔽殷彝又曰師兹殷罰有<lb/>
　倫諄諄以商為言者蓋紂自無道而絶滅商先王豈<lb/>
　可不知取法哉成王周公既惟殷先哲王徳用康乂<lb/>
　民康叔又可不知所取法乎民之良心無不可感動<lb/>
<pb n="51b"/>
　者有以𨗳迪之則必歸於道矣罔迪不適者有之無<lb/>
　有迪而不適者也茍為國家而不知𨗳民為務其為<lb/>
　無政也大矣<lb/>
王曰封予帷不可不監告汝徳之說于罰之行<lb/>
　監監觀也周監於二代郁郁乎文哉監於先王成憲<lb/>
　其永無愆古人凡事皆有所監觀其得其失其是其<lb/>
　非皆以前人為監則豈復有所過差監之一字不可<lb/>
　輕㸔是心不存安能監觀不能監觀便是我之私意<lb/>
<pb n="52a"/>
　以之立政立事有多少病痛夫所謂監者固非規規<lb/>
　然求合於前人也隨時損益固亦有之或有未善亦<lb/>
　必更改但當常惺惺着以㸔前代之治亂得失如此<lb/>
　叅而用之方可以無過矣告汝徳之說於罰之行所<lb/>
　謂徳之說即罰之行是也大抵刑罰有行有不行罰<lb/>
　施於上而人心皆服此罰之行也罰施於上而人心<lb/>
　或有不服是罰之不行也罰之行由吾有徳以為之<lb/>
　本也罰之不行由吾徳之不足故也夫有徳以為之<lb/>
<pb n="52b"/>
　本輕重各當人心咸服非罰之行乎罰一人而千萬<lb/>
　人懼非罰之行乎教化所漸民將不犯於有司非罰<lb/>
　之行乎後世非無刑罰而人心未必皆帖然服從此<lb/>
　無徳以寓乎其間也<lb/>
今惟民不静未戾厥心迪屢未同爽惟天其罰殛我我<lb/>
其不怨惟厥罪無在大亦無在多矧曰其尚顯聞于天<lb/>
　民心未有所止戾屢迪之而未至於大同蓋或有為<lb/>
　善或有為惡未到這大同田地夫人主代天司牧使<lb/>
<pb n="53a"/>
　天下皆勿失其性是人主之職分也有一人未入於<lb/>
　善便是曠司牧之職吾代天司牧而至於曠其職焉<lb/>
　失天之心矣失天之心天必罰殛我我亦何敢怨哉<lb/>
　成王周公言此所以深警康叔也謂我尚如此爾康<lb/>
　叔當如之何是必前日沉湎之俗與夫强暴不識道<lb/>
　理風俗翕然丕變無一人之不化則上有以合天之<lb/>
　心而衛國可保矣不然失天之心天必罰殛之而國<lb/>
　豈其國乎觀此處便見古聖賢求所以自盡其職分<lb/>
<pb n="53b"/>
　不敢有毫釐之不到如此且所謂迪屢未同又非民<lb/>
　皆狃於惡習不過未至於翕然大同爾而古人便以<lb/>
　為天其罰殛我蓋見得這道理甚明所謂代天司牧<lb/>
　專在使之勿失其性茍不自盡其職天安不得罰殛<lb/>
　之後世為天下者皆不知此理彼固以為便有未到<lb/>
　亦未至於如何使其明見此理豈容有一人不歸於<lb/>
　善者乎罰無在大亦無在多言其不可有毫釐之罪<lb/>
　也易曰小人以小善為無益而勿為也以小惡為無<lb/>
<pb n="54a"/>
　傷而弗去也大抵善最不可以為小而弗為惡最不<lb/>
　可以為小而不去且方其為善雖若甚小然當是時<lb/>
　此心即千古聖賢之心方其為惡雖若甚小然當是<lb/>
　時便是有罪但省察為善之時此心如何為惡之時<lb/>
　此心又如何則可見其不在大與多矣不在大雖小<lb/>
　亦不可也不在多雖少亦不可也小罪且不可有况<lb/>
　於職分之不盡而顯聞于天者其罪為大天安得不<lb/>
　罰殛之乎嗚呼成王畏天之心可謂至矣其所以警<lb/>
<pb n="54b"/>
　康叔者可謂切矣<lb/>
王曰嗚呼封敬哉無作怨勿用非謀非彝蔽時忱丕則<lb/>
敏徳用康乃心顧乃徳逺乃猷裕乃以民寧不汝瑕殄<lb/>
　蔽斷也誠信之道斷然在所必行也後世之人雖心<lb/>
　知善之在所當為然徃徃病於無斷所以徳之不進<lb/>
　實由於此月攘一雞以待來年然後已此無斷者也<lb/>
　當為便為既無疑惑更無等待是之謂蔽敏徳者日<lb/>
　進無疆之意也夫欲速則不逹其進銳者其退速事<lb/>
<pb n="55a"/>
　固戒夫欲速也然敏徳與欲速不同又况丕則敏徳<lb/>
　丕者大也既大能勉於進徳如何㑹退人之所以進<lb/>
　銳退速非丕則敏徳也一時勇於為善而非有忠信<lb/>
　誠慤之心以守之所以其終必退若是大能敏於進<lb/>
　徳則其規模已大安得有退速之患哉學者須㸔蔽<lb/>
　字與這丕字不是區區寸進寸益進時直是進此所<lb/>
　謂丕周公告康叔一篇之書綱領處只在這兩句能<lb/>
　如此則用此道以康乃心顧乃徳逺乃猷康安也如<lb/>
<pb n="55b"/>
　所謂安汝止宅厥心是也外物不足以動摇其心安<lb/>
　然不擾此之謂康顧顧省也常常循省常常照管惟<lb/>
　恐吾身有一毫之失正如明目以視之此之謂顧逺<lb/>
　乃猷者謂長乆無窮之規模不止於僅了目前而已<lb/>
　也這許多皆綽然有餘裕民始寧矣裕如若徳裕乃<lb/>
　身之裕觧已見前康叔果能盡之豈有可瑕疵亦豈<lb/>
　復至於殄滅也哉<lb/>
王曰嗚呼肆汝小子封惟命不于常汝念哉無我殄享<lb/>
<pb n="56a"/>
明乃服命高乃聴用康乂民<lb/>
　上帝之命何常之有汝康叔須當念之無殄絶其享<lb/>
　上之義明其所當服行之事也前所謂已汝惟小子<lb/>
　乃服惟𢎞王應保殷民是也人之聼不可卑汚聽徳<lb/>
　惟聰必有徳之言方可聽聽無稽之言聴䜛謟靣諛<lb/>
　之言則其聽卑矣故聽不可以不高如此而後能康<lb/>
　乂民矣<lb/>
王若曰徃哉封勿替敬典聽朕告汝乃以殷民世享<lb/>
<pb n="56b"/>
　前告之以汝亦罔不克敬典故此告之以勿替典常<lb/>
　道也道不可須臾離一日替敬典之心是離乎道也<lb/>
　離乎道何以為人乃以殷民世享世世享有衛國也<lb/>
　享之一字富貴亦在其中然不特富貴雖處貧賤亦<lb/>
　有可享者顔子簞瓢陋卷不改其樂享孰大焉此天<lb/>
　爵良貴富貴特外物爾<lb/>
</p>
<p>
</p>
  </div>
</body>
</text>
</TEI>
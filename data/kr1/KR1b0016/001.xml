<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>絜齋家塾書鈔卷一</head>
    <p>
<pb n="1a"/>
欽定四庫全書<lb/>
　絜齋家塾書鈔卷一　　　　　宋　袁燮　撰<lb/>
虞書<lb/>
昔在帝堯聰明文思光宅天下将遜于位讓于虞舜作<lb/>
堯典<lb/>
　堯有聰明文思之徳所以光宅天下聰明不是尋常<lb/>
　小小智慧此心虛明洞逹無一毫人欲之私這是聰<lb/>
　明今人舉事多不中理善言過於耳而不能領畧至<lb/>
<pb n="1b"/>
　於君子小人之際不能别識皆不聰明之故惟其聰<lb/>
　明則所為者無復有失所聽者罔非徳言而人之情<lb/>
　偽亦不能逃焉今人聾者謂之不聰盲者謂之不明<lb/>
　何則謂其閉塞而不通也聖人此心之聰明固非止<lb/>
　於耳目之聰明然舉此亦可見惟其聰明所以發見<lb/>
　於外者粲然有文如威儀如言語以至於禮樂法度<lb/>
　皆是文不曰思而曰思<hi>去聲</hi>聖人難說思也思有悠遠<lb/>
　深沈之意只有文而無思不得有思而無文亦不得也<lb/>
<pb n="2a"/>
　有此四徳安得不光宅天下今以身體之吾一身之<lb/>
　輝光所及者能幾何居一家中未必能及一家况一<lb/>
　鄉乎未必能及一鄉况一國乎未必能及一國况天<lb/>
　下乎此無他只縁在我者未盡平日有許多過失故<lb/>
　其輝光不能及遠<lb/>
堯典<lb/>
曰若稽古帝堯曰放勲欽明文思安安允恭克讓光被<lb/>
四表格于上下<lb/>
<pb n="2b"/>
　若稽古不必言堯考古但史臣考之於古有如堯者<lb/>
　放勲者依倣前人之勲也有成功者謂之勲古人所<lb/>
　為多矣吾擇其成績顯然昭著者倣之是謂放勲放<lb/>
　勲或以為堯名非也堯舜禹當為名何以言之曰格<lb/>
　汝舜曰格汝禹舜禹既名則堯亦名也古人不諱名<lb/>
　孟子引放勲曰或者其號與欽明文思即聰明文思<lb/>
　去聰字只説明字便見聰明本是一箇分析不得曰<lb/>
　欽者言其皆自敬中來也徳雖至於聖人然臨深履<lb/>
<pb n="3a"/>
　薄之念何嘗一日敢忘斯須不敬便有過失甚可畏<lb/>
　也安安者安而又安也謂之安其所當安却無甚意<lb/>
　味仁者安仁或安而行之恭而安古人多説這安字<lb/>
　徳盛仁熟終日周旋不出於規矩凖繩之内而無一<lb/>
　毫辛苦勉强之意夫是之謂安一安字不足盡之故<lb/>
　又加一安字<lb/>
克明俊徳以親九族九族既睦平章百姓百姓昭明協<lb/>
和萬邦黎民於變時雍<lb/>
<pb n="3b"/>
　自欽明文思至格于上下此是治之大本自克明俊<lb/>
　徳至黎民於變時雍此是治道之大體俊徳只是我<lb/>
　之徳俊有俊敏之意今人俊爽者謂之俊聖人固非<lb/>
　尋常所謂俊爽然其日進無疆處是俊欽明文思安<lb/>
　安允恭克讓這許多皆是克明俊徳但作文之法欲<lb/>
　説下靣事故須先説此句治道大體自身而及於家<lb/>
　自家而及於國自國而及於天下身不脩不可以齊<lb/>
　家家不齊不可以治國國不治不可以平天下本末<lb/>
<pb n="4a"/>
　先後之體秩然有序大學一篇可見矣又當子細看<lb/>
　克明字既睦字昭明字克者能也必實能明俊徳方<lb/>
　可以親九族九族自髙祖至𤣥孫是也如言妻二族<lb/>
　母三族似不然親九族裏靣煞有事如立宗法辨昭<lb/>
　穆服紀燕飲之類其禮既備然後九族可親我去親<lb/>
　九族必待九族一齊既睦了方能平章百姓百姓者<lb/>
　百官族姓也平當也章分明也徳大者在上徳小者<lb/>
　在下賢者在位能者在職一一皆處置令平當分明<lb/>
<pb n="4b"/>
　此是平章百姓昭明亦只是一箇分明須是百姓既<lb/>
　昭明了方能協和萬邦黎民翕然大變矣<lb/>
乃命羲和欽若昊天厯象日月星辰敬授人時<lb/>
　揚子雲曰羲近重和近黎義和既重黎之後為司天<lb/>
　地之官分明以羲和為天地之官以四子為四時之<lb/>
　官朝廷大臣不出此六官此便是周之六卿自古如<lb/>
　此甘誓之戰乃召六卿在夏時已然可見也四子所<lb/>
　主者各一時凡屬於天者皆羲氏所掌凡屬于地者<lb/>
<pb n="5a"/>
　皆和氏所掌也天下萬事何者非天地便如周家六<lb/>
　卿雖云各有所主要之天地官所屬者分外較大六<lb/>
　官無非是理㑹民設官分職以為民極民之外復有<lb/>
　何事所以謂之敬授人時若人時不定何以使人趨<lb/>
　時赴功然欲敬授人時須先理㑹厯象厯以筭數象<lb/>
　以參厯既無差矣然後可以頒厯於天下所謂敬授<lb/>
　人時古人於此事甚重舜初即位便在璿璣玉衡以<lb/>
　齊七政義和湎淫𦙍侯至舉六師征之何故如此之<lb/>
<pb n="5b"/>
　重只縁事事重民故也滕文公問為國孟子首答以<lb/>
　民事不可緩立為君師使之享崇高富貴之極果為<lb/>
　何事無非為民而已自後世此等官皆輕者不以民<lb/>
　事為重也司馬子長言先人以為文史星厯近乎卜<lb/>
　祝之間固主上所戲弄倡優畜之流俗之所輕也在<lb/>
　漢時已如此矣<lb/>
分命羲仲宅嵎夷曰暘谷寅賓出日平秩東作日中星<lb/>
鳥以殷仲春厥民析鳥獸孳尾申命羲叔宅南交平秩<lb/>
<pb n="6a"/>
南訛敬致日永星火以正仲夏厥民因鳥獸希革分命<lb/>
和仲宅西曰昧谷寅餞納日平秩西成宵中星虛以殷<lb/>
仲秋厥民夷鳥獸毛毨申命和叔宅朔方曰幽都平在<lb/>
朔昜日短星昴以正仲冬厥民隩鳥獸氄毛<lb/>
　宅嵎夷南交昧谷幽都者皆非常在其所也此皆王<lb/>
　朝大臣自在朝廷輔佐人主特設一局於彼時為徃<lb/>
　來耳萬物皆相見南方之卦也故曰南交羲仲言東<lb/>
　方羲叔言南方和仲言西方和叔言北方四時之事<lb/>
<pb n="6b"/>
　四子各主一方非謂專於此一方也凡四方春間之<lb/>
　事皆羲仲掌之凡四方夏間之事皆羲叔掌之和仲<lb/>
　和叔莫不皆然若謂專掌一方只羲仲平秩東作而<lb/>
　他三方皆不與聞則他處春間事将誰尸之耶但羲<lb/>
　仲所主者春春屬東故言東羲叔所主者夏夏屬南<lb/>
　故言南耳和仲和叔皆然也如出日納日日日有之<lb/>
　便如今厯家所謂日出何處入何處此皆日日當理<lb/>
　㑹四子通掌之特因日出於東日入於西故賓餞見<lb/>
<pb n="7a"/>
　於羲和二子非謂餘二子皆不與知也寅賓出日不<lb/>
　必説日出於東方則羲仲徃彼處迎之寅饑納日不<lb/>
　必説日入於西方則和仲就彼處送之葢當日出時<lb/>
　自有合理㑹底事日入時亦然敬致者言日至於中<lb/>
　則羲叔敬以致日中之事周禮有致日致月是也曰<lb/>
　賔曰饑便見天人本是一致分明以人道事之古人<lb/>
　為政且要均平只如授田視其地力之髙下而為多<lb/>
　寡之數直是均平不特此一事凡事皆然葢所以定<lb/>
<pb n="7b"/>
　民志者如此先後緩急秩然不亂是之謂秩三時皆<lb/>
　言平秩獨冬言平在者在察也葢當冬之末是一歳<lb/>
　之終亦一歳之始正是隂陽交錯之際豈可不察日<lb/>
　中宵中均之為晝夜在春言日在秋言宵者因隂陽<lb/>
　之異隨時而異其名也觀此則賓饑等事不獨主一<lb/>
　方而言從可知矣鳥火虛昴皆是分至之昏見於南<lb/>
　方以數筭之如春分星鳥當見則是日之昏乃見焉<lb/>
　厥民析者謂分析而在田也想羲仲於此必督促勸<lb/>
<pb n="8a"/>
　勉敢有不勤必加之以罰或有疾患或有喪禍皆作<lb/>
　道理處之使分析於田畝而無一人敢惰然後可謂<lb/>
　之析因者因乎春而不變也春耕夏耘耕固不可怠勤<lb/>
　於耕而怠於耘則稂莠將為嘉榖之患善者無自而<lb/>
　伸矣故因乎春之時亦使分析在田有一毫之異不<lb/>
　可謂之因夷者至秋而少暇夷訓平亦訓昜隩者冬<lb/>
　月無事可以入此室處也言民而便及鳥獸所謂仁<lb/>
　民而愛物<lb/>
<pb n="8b"/>
帝曰咨汝羲暨和朞三百有六旬有六日以閏月定四<lb/>
時成歳允釐百工庻績咸熙<lb/>
　前靣既命羲和以厯象授人時此又使之考察餘分<lb/>
　以明置閏之法葢一歳十二月三十日正三百六十<lb/>
　日餘六日六小月又餘六日是一歳餘十二日三歳<lb/>
　餘三十六日以三十日為一閏又兩年餘二十四日<lb/>
　凑前所餘六日為一閏故三年一閏五年再閏如此<lb/>
　然後四時始定歳功始成百工皆得趨時赴功庻績<lb/>
<pb n="9a"/>
　莫不光明釐理也熙光明也大抵事須是隨時做經<lb/>
　曰百工惟時又曰食哉惟時又曰欽哉惟時亮天工<lb/>
　若是不置閏以歸其餘則四時皆不得其正天下事<lb/>
　顛倒錯亂百工何由而理庻績何由而熙履端於始<lb/>
　舉正於中歸餘於終日既有餘無所頓放自然是用<lb/>
　置閏天地無全功置閏之法分明是聖人在這裏裁<lb/>
　成天地之道輔相天地之宜似乎專是人事然亦天<lb/>
　理之自然斗指兩辰之間便知其為閏以此見亦非<lb/>
<pb n="9b"/>
　聖人以私意為之也凢讀二典不可将作後世看後<lb/>
　世視此等事多以為緩而不切唐虞之時兹事甚重<lb/>
　葢四時不定則庻功不成利害非小只看月令無一<lb/>
　事不順天時聖人安得不以為急乎<lb/>
帝曰疇咨若時登庸放齊曰𦙍子朱啟明帝曰吁嚚訟<lb/>
可乎帝曰疇咨若予采驩兜曰都共工方鳩僝功帝曰<lb/>
吁静言庸違象恭滔天帝曰咨四岳湯湯洪水方割蕩<lb/>
蕩懷山襄陵浩浩滔天下民其咨有能俾乂僉曰於鯀<lb/>
<pb n="10a"/>
哉帝曰吁咈哉方命圯族岳曰异哉試可乃己帝曰徃<lb/>
欽哉九載績用弗成<lb/>
　此時字即上文以閏月定四時成歳之時聖人之心<lb/>
　最以時為重前既命天地四時之官使之各任其職<lb/>
　矣聖人之心猶以為未又咨詢于衆言誰有能順天<lb/>
　時者吾将登而用之登庸之職不是小事分明是有<lb/>
　六卿又求三公啟明者開爽也𦙍子共工在當時皆<lb/>
　是一箇開爽明曉能辦集事功底人便如鯀亦是㑹<lb/>
<pb n="10b"/>
　做者但放齊稱朱為啟明堯則見其嚚訟言不忠信<lb/>
　為嚚好與物競為訟既是嚚訟豈能順天時乎驩兜言<lb/>
　共工方鳩僝功堯則見其庸違滔天衆人舉鯀為可<lb/>
　用堯則知其方命圯族静言庸違者静則能言用則<lb/>
　違之也象恭滔天者外為足恭其中實滔天也方命<lb/>
　是逆命圯族敗壞族類也葢聖人觀人不惑其跡而<lb/>
　深察其心衆人但見其外開爽明曉能辦集事功遂<lb/>
　以為可用聖人動燭心術之㣲然後悉知其病而見<lb/>
<pb n="11a"/>
　其有不可用也知人一事是君道最大者既能知人<lb/>
　更復何慮但他人之心腹肝膽皆欲灼見而深知焉<lb/>
　此豈昜事𦙍子共工與鯀又是最難看者看得破方<lb/>
　見得堯之所以聖後世人主所以不知人只為惑于<lb/>
　其外耳雖然堯知丹朱共工之不可用遂棄之而不<lb/>
　疑至于鯀既知方命圯族然猶從衆人之議而用之<lb/>
　何哉盖治水之任又與登庸若采二事不同既有羲<lb/>
　和四子若時之任少緩亦不甚害便是若采亦未可<lb/>
<pb n="11b"/>
　暫闕惟洪水之患在當時為害最大且舍鯀之外别<lb/>
　無可任其責者衆人既以為試可乃已堯亦只得用<lb/>
　之而堯所以命之者不過一欽字葢人之過失為不<lb/>
　善只是不能敬鯀雖方命圮族茍能持之以敬則前<lb/>
　日過失皆可使之風休氷釋水亦可治曰徃欽哉言<lb/>
　其自此以徃不可不敬也使鯀誠能佩服堯之言何<lb/>
　至于九載績用弗成乎<lb/>
帝曰咨四岳朕在位七十載汝能庸命㢲朕位岳曰否<lb/>
<pb n="12a"/>
徳忝帝位曰明明揚側陋師錫帝曰有鰥在下曰虞舜<lb/>
帝曰俞予聞如何岳曰瞽子父頑母嚚象傲克諧以孝<lb/>
烝烝乂不格姦帝曰我其試哉女于時觀厥刑于二女<lb/>
釐降二女于媯汭嬪于虞帝曰欽哉<lb/>
　虞舜側微堯聞之聰明則堯固深知舜而天位之遜<lb/>
　葢屬意於舜也然舜隠於耕稼陶漁一旦授之天位<lb/>
　亦難故遜于四岳曰汝能庸命㢲朕位前輩以為求<lb/>
　能庸命者将巽朕位亦不必如此說四岳堯朝之大<lb/>
<pb n="12b"/>
　臣葢一時之賢也自可任天下之重堯欲遜位既未<lb/>
　有人自然先於四岳若謂堯固知四岳决不敢當姑<lb/>
　試巽焉堯之意却不如此四岳既謂否徳忝帝位堯<lb/>
　乃使之明揚側陋之人於是衆人翕然舉舜瞽子父<lb/>
　頑母嚚象傲克諧以孝諧之一字最要看大抵處天<lb/>
　倫之間使麤不得須是由細宻工夫在裏靣調停諧<lb/>
　和工夫既到自然感格葢處父子兄弟間與外靣事<lb/>
　不同外靣做事果决有才力者皆能為之父子兄弟<lb/>
<pb n="13a"/>
　間所有果决才力都使不着舜在頑嚚傲弟之間此<lb/>
　心不敢有一毫放逸只看諧之一字是多少工夫後<lb/>
　伯益言曰祗載見瞽瞍䕫䕫齊栗瞽亦允若孟子曰<lb/>
　人恱之好色富貴無足以解其憂者惟順於父母可以<lb/>
　解憂若使舜有一毫麤心如何能感格記曰父母有<lb/>
　過下氣怡色柔聲以諌又曰孝子之有深愛者必有<lb/>
　和氣有和氣者必有愉色有愉色者必有惋容觀諧<lb/>
　之一事想見舜處頑嚚之間所謂下氣怡色柔聲所<lb/>
<pb n="13b"/>
　謂和氣愉色惋容無所不用其至若是常人處此必<lb/>
　将歸過於父母兄弟以為頑嚚傲慢不可訓化而有<lb/>
　忿疾之心舜都無這一㸃心此心不特舜有之人皆<lb/>
　有之所謂孩提之童無不知愛其親者葢降𠂻而生<lb/>
　此正是人秉彞之良心但人有此心不能保養孩提<lb/>
　之童所以愛其親如此之切者本心之良未喪而得<lb/>
　于天者全也後來外物汨之是以良心昏塞舜之所<lb/>
　以為聖只是不失其良心而已故曰大人者不失其<lb/>
<pb n="14a"/>
　赤子之心者也四岳舉舜而惟言其閨門間事可謂<lb/>
　能舉人矣帝曰我其試哉女于時觀厥刑于二女堯<lb/>
　謂舜處父母兄弟間雖如此未見其處夫婦間如何<lb/>
　故試之以二女所謂歴試諸難此是第一件事二女<lb/>
　雖云堯所自出畢竟是天子之女舜乃實一匹夫而<lb/>
　舜能使二女忘了為天子女底驕貴釐降于媯汭釐<lb/>
　者理也降者降心以相從也嬪于虞者盡婦道于有<lb/>
　虞氏也所以能釐降所以能使之嬪于虞只縁舜之<lb/>
<pb n="14b"/>
　心便是前日克諧以孝之心舜之心不曾被妻變易<lb/>
　了若使舜此心變動定不能感動二女夫觀其處父母<lb/>
　兄弟之間既是能如此克諧以孝觀其處夫婦之間<lb/>
　又能釐降二女如此是樸實有工夫矣是果可以授<lb/>
　天位帝曰欽哉言其所以能如此只是一箇欽字今<lb/>
　觀堯之用人放齊舉嗣子朱啟明堯以其嚚訟而不<lb/>
　用驩兜舉共工方鳩僝功堯以其静言庸違象恭滔天<lb/>
　而不用四岳舉鯀堯以為方命圯族至於師錫帝以<lb/>
<pb n="15a"/>
　舜堯便曰我其試哉畧不疑而遂信之觀其取舍用<lb/>
　否堯果何意大抵常人之觀人也觀其外聖人之觀<lb/>
　人也察其心丹朱之啟明今之所謂明敏者是也共<lb/>
　工之方鳩僝功今之所謂能辦事者是也衆人觀其<lb/>
　外似若可喜聖人察其心實不可用至如舜之兢兢<lb/>
　業業盡誠於閨門之間堯却遽授以天下大抵外靣<lb/>
　事皆可偽為惟閨門之間不容一毫之偽如啟明如<lb/>
　鳩功皆可外為以欺人至篤實處却未見得處父子<lb/>
<pb n="15b"/>
　兄弟間非此心無一毫放逸樸實頭有工夫者如何<lb/>
　做得今讀堯典一篇雖有許多事然其綱領不過有<lb/>
　二曰脩已曰用人而已自欽明文思至黎民於變時<lb/>
　雍是説堯之條已自乃命羲和至終篇是説堯之用<lb/>
　人必是果然如此欽明文思允恭克遜方才是脩已<lb/>
　必是賢不肖之情偽灼然如辯黒白方才是用人内<lb/>
　而脩已外而用人二者既盡治道大端復有何事人<lb/>
　主之脩已當如堯之脩已人主之用人當如堯之用<lb/>
<pb n="16a"/>
　人葢這箇方才是樸實頭處<lb/>
虞舜側微堯聞之聰明将使嗣位歴試諸難作舜典<lb/>
　側者遠也微者賤也孟子曰舜生於諸馮遷於負夏<lb/>
　卒於鳴條東夷之人也既説東夷則可謂僻逺又曰<lb/>
　自耕稼陶漁以至為帝既説耕稼陶漁則可見其微<lb/>
　賤夫以舜如此僻遠微賤而堯聞其聰明且夫士大<lb/>
　夫在近者人主猶不得而知之至於遠者人主必無<lb/>
　自而知士大夫且爾况側微之人乎舜處深山之中<lb/>
<pb n="16b"/>
　堯居九重之上而其聰明堯寔聞之此處便當思量<lb/>
　堯何以知舜舜何以取知於堯此無他只縁堯之聰<lb/>
　明與舜之聰明同惟堯有此聰明是以舜雖在下實<lb/>
　聞知之惟舜聰明與堯一般是以雖處側微而其徳<lb/>
　上逹於九重若使二聖人聰明有一毫不同必無由<lb/>
　而聞聰明二字不可不子細思量此心之中六通四<lb/>
　闢無一些障蔽這是聰明堯舜二典之所謂聰明即<lb/>
　論語之所謂仁仁與聰明若不相似然其實一也四<lb/>
<pb n="17a"/>
　肢偏痺謂之不仁此心有毫釐窒礙便是不仁便是<lb/>
　不聰明孔門學者急於求仁求仁所以求聰明也此<lb/>
　是學問最親切處今當詳玩如何是聰明然舜雖是<lb/>
　如此聰明堯雖是如此知舜至於将授以天下必先<lb/>
　歴試諸難觀厥刑於二女已試之矣曰我其試哉可<lb/>
　見此是第一件難事堯猶以為未又徧以天下難事<lb/>
　皆試之慎徽五典以下是也孔子序書下一難字見<lb/>
　其衆人所謂難者皆做了則其易者可見矣<lb/>
<pb n="17b"/>
舜典<lb/>
曰若稽古帝舜曰重華協於帝濬哲文明温恭允塞𤣥<lb/>
徳升聞乃命以位<lb/>
　華者光華也舜之華即堯之光也重華是明兩作離<lb/>
　之意堯有此光華舜亦有此光華故與帝相合無間<lb/>
　今試以身體之聖人何故有此光華而衆人何獨無<lb/>
　此光華人受天地之中以生既有此秉彞良心便有<lb/>
　此光華但𣺌乎其小耳更為物欲所蔽昏塞之者<lb/>
<pb n="18a"/>
　多矣要之本來光華自在惟聖人功夫既到胷中無<lb/>
　一毫蔽塞見諸政事一一皆當道理皆合人心舉天<lb/>
　下皆尊仰之皆稱頌之是以其光華充塞天地今須<lb/>
　是将他發見於政事處㸔方見他光華彌滿宇宙處<lb/>
　濬是常常去疏濬不使有一毫障塞如濬川之濬哲<lb/>
　者智也人豈可以無智禹之治水只是一箇智所謂<lb/>
　智若禹之行水中庸曰舜其大智也歟舜好問而好<lb/>
　察邇言隠惡而揚善執其兩端用其中于民其斯以<lb/>
<pb n="18b"/>
　為舜乎人皆曰予知驅而納諸罟擭䧟穽之中而莫<lb/>
　之知避也人皆曰予知擇乎中庸而不能期月守也<lb/>
　學者但玩味中庸説舜大知處如何是知則可以見<lb/>
　得這哲字文是粲然有文可觀只如這一文字須是<lb/>
　子細思索如何是文如所謂仁義禮智根於心其生<lb/>
　色也賥然見於靣盎於背施於四體如所謂美在其<lb/>
　中而暢於四肢發於事業夫是之謂文今人有文者<lb/>
　能幾何縱有之而亦甚微色相雜謂之文周禮亦言<lb/>
<pb n="19a"/>
　青與赤謂之文古人多説這文字稱堯曰煥乎其有<lb/>
　文章言夫子曰文章可得而聞記言文王之所以為<lb/>
　文也純亦不已棫樸一詩詩人美文王而比之以天<lb/>
　之雲漢其詩曰倬彼雲漢為章于天可見其文矣昜<lb/>
　又曰内文明而外柔順葢剛健文明之徳這箇斷少<lb/>
　不得明者髙明也𤣥有妙意老氏曰𤣥之又𤣥衆妙<lb/>
　之門荘老言語雖差然畢竟下一𤣥字亦是聖人神<lb/>
　妙不可測處於堯言俊徳於舜言𤣥徳一也孟子曰<lb/>
<pb n="19b"/>
　大而化之之謂聖聖而不可知之謂神孟子之神字即<lb/>
　舜典之𤣥字伯益言堯之徳亦説乃聖乃神乃武乃<lb/>
　文至於變化無方不可測識方是聖人之盛今業一<lb/>
　藝之精者猶能造微妙處如奕秋之奕輪扁之輪痀<lb/>
　瘻之承蜩皆造於神况聖人日夜在這裏理㑹做人<lb/>
　舜之所以諧頑嚚友傲弟是做多少工夫他直至於<lb/>
　神妙不可測處所以能感化嚚與做烝烝於乂徳若<lb/>
　未至於神何以受得堯之天下<lb/>
<pb n="20a"/>
慎徽五典五典克從納于百揆百揆時敘賔于四門四<lb/>
門穆穆納于大麓烈風雷雨弗迷<lb/>
　自此以下歴試諸難之事孟子曰使契為司徒教以人<lb/>
　倫父子有親君臣有義夫婦有别長幼有序朋友有信<lb/>
　此是五典徽者美也粲然其可觀也從者順也各順其<lb/>
　道也君得其所以為君臣得其所以為臣父子夫婦長<lb/>
　幼朋友莫不各順其理而無咈戾故曰從若夫君侵臣之<lb/>
　職臣僣君之權父子夫婦長㓜朋友一乖其理非從也<lb/>
<pb n="20b"/>
　謂之慎徽舜在這裡大做有工夫使天下之為君臣<lb/>
　父子夫婦長幼朋友者皆盡其道而粲然可觀是謂<lb/>
　慎徽典常也萬世常行而不可昜故曰典今觀堯之<lb/>
　試舜亦自有次第方其取舜也以其能諧頑嚚友傲<lb/>
　弟也既又試之二女觀其處夫婦之間舜既能釐降<lb/>
　二女矣於此歴試又以徽五典為首聖人脩身把這<lb/>
　箇做本朝廷用人亦把這箇做急何故視此事為最<lb/>
　急之務只緣天下之理不出乎人倫人之所以異于<lb/>
<pb n="21a"/>
　禽獸者以其有此倫也今試思之日用周旋只在人<lb/>
　倫裏靣舍着人倫更有甚事釋氏之教所以得罪於<lb/>
　吾儒者正謂其絶滅天倫也自絶滅其天倫而以塗<lb/>
　之人勸法眷天下豈有是理哉此孟子所謂夷子二<lb/>
　本也雖然舜所以能使五典克從只是一箇感化今<lb/>
　人處家庭間猶有難處者况於天下今謂之五典克<lb/>
　從是天下之為君臣父子夫婦長㓜朋友者皆順其<lb/>
　道也此豈是昜事必是在我無毫髪欠缺處然後方<lb/>
<pb n="21b"/>
　能感化得如此葢此非與尋常仕宦出來做些少事<lb/>
　相似欲做些少事有才智者皆能為之惟此事才智<lb/>
　都使不着五常之道舜既自盡於己而天下無不克<lb/>
　從故曰瞽瞍底豫而天下之為父子者定此之謂歟<lb/>
　納于百揆百揆宰相之任也以道而揆度百事故謂<lb/>
　之道揆三公之官不累以事惟以道揆於上而已時<lb/>
　敘老事事皆有次序也當先者先當後者後秩然不<lb/>
　亂賔於四門使之接見四方諸侯諸侯感舜之徳莫<lb/>
<pb n="22a"/>
　不穆穆而和納于大麓使之主祭也古者因山而祭<lb/>
　禮所謂因名山升中于天也烈風雷雨弗迷者所謂<lb/>
　春無凄風秋無苦雨之類是也迷是迷錯且如怒號<lb/>
　之風惟冬宜有之春夏之烈風非迷乎雷乃收聲之<lb/>
　後雷風發作亦迷也洪範八庻徴曰雨曰暘曰燠曰<lb/>
　寒曰風曰時五者來備各以其敘既備而敘夫是之<lb/>
　謂時洪範之時字即舜典弗迷字蘓氏以為弗迷乃<lb/>
　舜弗迷却似不然説風雨以時這意思自儘好此許<lb/>
<pb n="22b"/>
　多皆是感化且如百揆時敘豈是事事去理㑹宰相<lb/>
　以道揆於上而有法定於下者皆趨時赴功百僚師<lb/>
　師百工惟時無先時而為者亦無後時而不為者無<lb/>
　當先而後者亦無當後而先者此全是感化在我者<lb/>
　徳盛仁熟不待瞻其顔色望其容貎而人自感動所<lb/>
　以不特明而為人可感雖鬼神之幽亦無不格焉曰<lb/>
　乃言底可績五典克從百揆時敘四門穆穆烈風雷<lb/>
　雨弗迷皆其成績也若如蘇氏謂舜自弗迷則烈風<lb/>
<pb n="23a"/>
　雷雨弗迷可言績乎<lb/>
帝曰格汝舜詢事考言乃言底可績三載汝陟帝位舜<lb/>
讓于徳弗嗣<lb/>
　堯之於舜始也試之以二女既又試之以諸難而舜<lb/>
　徧歴諸事皆有成績故曰乃言底可績舜在堯之前<lb/>
　必須時有謨猷特不見於書耳聽其所言既説得是<lb/>
　考其所行又不違於所言可以陟帝位矣唐虞用人<lb/>
　之法也大抵能言者常多而言之底可績者常少共<lb/>
<pb n="23b"/>
　工以静言庸違所以不用後世用人只縁但聽他説<lb/>
　後便用是以多敗事言茍可取固在所用但未可大用<lb/>
　耳必是卓然有成功方可大用雖舜之聖亦俟其言<lb/>
　之底績然後始陟帝位然則豈徒空言而已哉<lb/>
正月上日受終于文祖<lb/>
　受終者堯受終也文祖者堯之祖廟也堯将禪位于<lb/>
　舜故受終于文祖之廟以為君臨天下許多時節至<lb/>
　于今日方保得徹頭徹後可以無憾自古人主有終<lb/>
<pb n="24a"/>
　者極鮮靡不有初鮮克有終甚矣有終之難也唐可<lb/>
　稱者三君明皇憲宗皆不克其終自古人君豈惟不<lb/>
　克厥終在位稍久便異于始唐太宗踐阼未幾鄭公<lb/>
　已有十漸不克終之戒堯至于此方敢説有始有卒<lb/>
　嗚呼難哉方其受終也意必告之曰此皆宗廟之力<lb/>
　也自有許多事辭特不見於此耳<lb/>
在璿璣玉衡以齊七政<lb/>
　璿璣玉衡正天文之器也璿璣畫其象而以玉衡望<lb/>
<pb n="24b"/>
　之七政日月五星也在璿璣玉衡所以治厯明時亦<lb/>
　所以觀天文而察時變璣衡之日月星辰乃一定而<lb/>
　不變者天之日月星辰却有時乎變以璣衡而騐諸<lb/>
　天有一毫不合便是災異便是人主失徳之所致人<lb/>
　主于此便當惕然内顧恐懼修省以答天心以消變<lb/>
　異也大抵天人本只是一件物事故人君失徳天變<lb/>
　隨應非天變也我先自變也在天許多祥善便由在<lb/>
　我有許多善政在天許多變異便由在我許多過失三<lb/>
<pb n="25a"/>
　光全寒暑平我實為之也日月薄蝕星辰失行我實<lb/>
　先變也此無他只縁天人本是一理今須是曉得真<lb/>
　是一理始得<lb/>
肆類于上帝禋于六宗望于山川徧于羣神<lb/>
　肆遂也舜在璿璣玉衡以齊七政既無變矣然後始<lb/>
　敢舉祭祀之禮為天地百神之主若使觀乎天文有<lb/>
　一毫不合天意定不敢祭何故不敢此當思之經曰<lb/>
　自成湯至於帝乙罔不明徳恤祀又曰予冲子夙夜<lb/>
<pb n="25b"/>
　毖祀古人於祭祀甚重人主朝夕從事惟以此為務<lb/>
　觀乎天文而有變動則是在我者未能無愧何以交<lb/>
　乎神明雖致崇極以祀之神亦不我饗也惟此心無<lb/>
　一毫之愧仰足以當乎天心然後始敢交乎神明為<lb/>
　天地百神之主史臣下一肆字寫出大舜之心<lb/>
輯五瑞既月乃日覲四岳羣牧班瑞于羣后<lb/>
　輯之為言集也新天子即位五等諸侯皆納其寳踰<lb/>
　月而後班還之便如今節帥始蒞事僚屬皆納其印<lb/>
<pb n="26a"/>
　記相似既月而後班則此一月之内必大加詢訪考察<lb/>
　方其始來見也與之講論敷奏以言即可見矣而一月<lb/>
　之内詢訪考察其政治之得失才徳之髙下必實是一<lb/>
　箇人足以君國子民者然後歸其瑞如其不然定不復<lb/>
　班夫諸侯之所以君其國者以其有此寳也執之足以<lb/>
　君其國一旦失之何以君國然則諸侯於此誰敢不益<lb/>
　自勉學者讀書觀在璿璣玉衡以齊七政肆類於上帝<lb/>
　當想大舜之心是如何觀輯五瑞亦當想當時諸侯<lb/>
<pb n="26b"/>
　之心是如何想諸侯必惕然内懼惟恐其有所不逮矣<lb/>
嵗二月東巡守至于岱宗柴望秩于山川肆覲東后協<lb/>
時月正日同律度量衡脩五禮五玉三帛二生一死贄<lb/>
如五器卒乃復<lb/>
　前靣是諸侯朝天子此是天子廵守諸侯岱宗泰山<lb/>
　也柴焚柴而祭也廵守方岳亦必且先祭天望秋于<lb/>
　山川望于山川也此即是肆類于上帝等事前内事<lb/>
　此外事也協時月正日時謂春夏秋冬四時也月十<lb/>
<pb n="27a"/>
　二月也度量衡皆起於律律同則度量衡皆同矣律<lb/>
　起於黍以黍之長短而為度以黍之多寡而為量以<lb/>
　黍之輕重而為衡自唐以後律既亡所謂度量衡者<lb/>
　皆意為之而亦叅差不齊矣夫諸侯禀命於天子所<lb/>
　謂時月日度量衡不容有毫釐之異故當廵守之際<lb/>
　而協之正之同之凡此者所以一人心也此即春秋<lb/>
　大一統之義六合同風九州共貫也若使天下諸侯<lb/>
　各自為正朔各自為度量衡則國異政家殊俗變風<lb/>
<pb n="27b"/>
　變雅之所由作也天無二日民無二王家無二主尊<lb/>
　無二上茍國自為政則所謂尊者不勝其多矣協時<lb/>
　月正日同律度量衡古人此意甚深遠其所以廵守<lb/>
　無非是理㑹事故曰天子適諸侯曰廵守廵守者廵<lb/>
　所守也諸侯朝於天子曰述職述職者述所職也無<lb/>
　非事者甚麽不是理㑹事五禮吉凶軍賔嘉是也五<lb/>
　玉公執桓圭侯執信圭伯執躬圭子執穀璧男執蒲<lb/>
　璧是也三帛諸侯世子執纁公之孤執𤣥附庸之君<lb/>
<pb n="28a"/>
　執黄二生卿執羔大夫執鴈一死士執雉是也以為<lb/>
　贄故曰贄與之整頓教他皆合道理故曰修修五禮<lb/>
　當絶句如五器卒乃復五器即五玉也已事而還之<lb/>
　也三帛二生一死則不復焉諸侯執此寳然後可以<lb/>
　治其國故卒乃復此固是一義然讀古人書不可専<lb/>
　於一義記曰已事而還圭璋此輕財重禮之義也雖<lb/>
　是諸侯欲執之以君其國然輕財重禮之義亦在其<lb/>
　中<lb/>
<pb n="28b"/>
五月南廵守至于南岳如岱禮八月西廵守至于西岳<lb/>
如初十有一月朔廵守至于北岳如西禮歸格于藝祖<lb/>
用特<lb/>
　藝祖文祖也天下事皆有本萬物本乎天人本乎祖出<lb/>
　則奉藝祖之命而出反則告焉道理亦當如此這箇<lb/>
　道理亦只是日用底道理<lb/>
五載一廵守羣后四朝敷奏以言明試以功車服以庸<lb/>
　四年之内五服諸侯來朝皆徧至五載則天子廵徧<lb/>
<pb n="29a"/>
　四岳所謂諸侯來朝亦非同時聖人縁人情而制禮<lb/>
　隨其道里之逺近亦有一年一朝者亦有間歲三歲<lb/>
　一朝者所以四時之見各異其名周禮侯服歲一見<lb/>
　甸服二歲一見男服三歲一見虞周之制雖不同然<lb/>
　亦見其來朝之時各自不同也但言四年之内五服<lb/>
　皆徧無有不來朝者耳夫以五年之内諸侯既皆朝<lb/>
　於天子天子又廵守諸侯王者諸侯常常相見政治<lb/>
　之得失人材之優劣民情之幽隠皆得悉考而周知<lb/>
<pb n="29b"/>
　焉閭閻隠微無不逹于九重後世諸侯朝天子之禮<lb/>
　猶不廢至天子廵守之制則全無矣古之人君甚勞<lb/>
　後世惟秦始皇漢武帝徃來廵守然不過極耳目之<lb/>
　觀而已大抵古之廵守為民也後世之廵守悦已也<lb/>
　所謂車服以庸非謂至此而始錫之以車服也既為<lb/>
　諸侯君臨一國豈有不乗車亦豈有無其服者此所<lb/>
　謂車服以庸乃記所謂有功徳于民者加地進律是<lb/>
　也車服如周禮言夏篆夏縵鷩冕毳冕之類因其所<lb/>
<pb n="30a"/>
　言考其所行確然有成功者從而加寵命焉如子男<lb/>
　則升為侯伯侯伯則升而為公是謂車服以庸却非<lb/>
　始錫之也<lb/>
肇十有二州封十有二山濬川<lb/>
　九州而肇為十二此葢因禹治水見州有太大者隔<lb/>
　絶之逺耳目有所不及故分為十二而更建三州牧<lb/>
　焉庻幾地近而民皆被其澤是當時肇之之意也十<lb/>
　二山者十二川之山也川者十二州之川也封如周<lb/>
<pb n="30b"/>
　禮所謂厲禁官司有職掌不得非時入焉故謂之封<lb/>
　山澤之利古人與民共之此非奪民之利而歸于官<lb/>
　也奪民之利固不可茍蕩然無禁亦不可孟子曰不<lb/>
　違農時穀不可勝食也數罟不入洿池魚鼈不可勝食<lb/>
　也斧斤以時入山林材木不可勝用也論材木之用<lb/>
　而與穀與魚鼈並言葢此皆是民生所日用者其所<lb/>
　以至于不可勝用亦縁斬伐以時故也古者木不中<lb/>
　殺不鬻于市草木黄落然後入山林其所以封植培<lb/>
<pb n="31a"/>
　養之者如此濬者䟽濬也必須是常常䟽濬則無壅<lb/>
　塞之患農田可資之以灌溉商旅可資之以往來稍<lb/>
　不䟽濬便壅遏而不通矣今看二典但将後世並看<lb/>
　後世如山川之類皆不曽去理㑹只如河渠壅塞旱<lb/>
　無所蓄水無所泄才有水旱農田便被其害至于舟<lb/>
　楫不通商旅不至皆是不曾䟽濬之故為害甚不小<lb/>
　由此觀之則唐虞之際以此事為至急之務者其意<lb/>
　豈不甚深哉大抵後世以為緩而不切者古人視之<lb/>
<pb n="31b"/>
　為甚急<lb/>
象以典刑流宥五刑鞭作官刑扑作教刑金作贖刑眚<lb/>
災肆赦怙終賊刑欽哉欽哉惟刑之恤哉流共工于幽<lb/>
洲放驩兜于崇山竄三苖于三危殛鯀于羽山四罪而<lb/>
天下咸服<lb/>
　象以典刑者象其所犯之罪而加之刑也言刑之與<lb/>
　罪正相當也昜曰象也者像此者也象有似之義其<lb/>
　罪大者加之重典罪小者加之平典罪輕者加之輕<lb/>
<pb n="32a"/>
　典刑與罪對無毫釐之差故謂之象以典刑後世用<lb/>
　刑多是過差何嘗與罪相對纔是過差便至於有罪<lb/>
　者幸免無辜者濫及刑非其罪非象也難以常行非<lb/>
　典也惟是恰好相當無毫釐之差故謂之象可以萬<lb/>
　世常行故謂之典流宥五刑有疑者罪疑惟輕故為<lb/>
　流以宥之鞭作官刑官刑謂庻人在官者府史胥徒之<lb/>
　類是也既是庻人在官必是才智過於凡民與田野<lb/>
　間庻人不同故不施肉刑而以鞭代之扑作教刑扑<lb/>
<pb n="32b"/>
　者榎楚也扑又與鞭不同金作贖刑使之輸金以贖<lb/>
　罪也眚災肆赦怙終賊刑無目者謂之眚言小民無<lb/>
　知誤觸刑憲非其本情有如眚者如此者直赦之至于<lb/>
　怙終者為惡不悛誠不可赦然後加之以刑前靣象<lb/>
　以典刑亦未曾用至於此則有所不赦矣欽哉欽哉<lb/>
　惟刑之恤哉史臣嘆舜之於刑如此其憂恤恤者憂<lb/>
　也流竄放殛此事本在舜攝位之初渉日已久而載<lb/>
　於此者葢史臣因論舜欽恤刑章故綴此事於後以<lb/>
<pb n="33a"/>
　明其四罪而天下咸服者正以其憂恤之所致也此<lb/>
　作文之法也何以知在攝位之初只看十二州可見<lb/>
　禹治水方分為十二鯀殛而禹興則肇十二州時鯀<lb/>
　之死已久矣而今序於下以是知其在攝位之初也<lb/>
　今讀二典舜典比堯典加詳如廵守如朝覲如用刑<lb/>
　皆在於舜典豈堯之時無廵守朝覲之制而刑罰有<lb/>
　不用哉葢至舜而始備故載於此耳如唐虞之時豈<lb/>
　無貢賦而貢賦之制見於禹貢者纎細曲折至禹而<lb/>
<pb n="33b"/>
　始大備故也凢讀書皆當如此看<lb/>
二十有八載帝乃殂落百姓如喪考妣三載四海遏宻<lb/>
八音<lb/>
　舜攝位二十八載而堯乃殂落堯曰殂落舜曰陟方<lb/>
　後世人主亦曰崩此皆不與死字相似檀弓載子張<lb/>
　死召申祥而語之曰君子曰終小人曰死吾今日其<lb/>
　庻幾乎言庻幾其可謂之終也衆人皆只是死聖人<lb/>
　則否三載四海遏宻八音非有所禁制而不敢也生<lb/>
<pb n="34a"/>
　乎其心而自有所不忍也今且謂堯何故使如此學<lb/>
　者便當如此致思此無他只縁堯平日治天下見於<lb/>
　𤼵號施令立綱陳紀事事物物皆契人心吾之所為<lb/>
　既有契於人心故人心自無時而能忘非不能忘堯<lb/>
　也不能自忘其心也孟子曰以力服人者非心服也<lb/>
　力不贍也以徳服人者中心悦而誠服也如七十子<lb/>
　之服孔子也葢縁孔子一言一動皆合乎人心求其<lb/>
　毫釐之失而不可得故七十子直是中心悦而誠服<lb/>
<pb n="34b"/>
　堯舜之治天下亦是如此後世雖有賢主亦是非相半<lb/>
　是則人斯服焉非則人皆得以指而議之矣若是堯<lb/>
　舜之時安得有一事之不是安得有一人議其毫釐<lb/>
　之失既如此宜其深結乎人心雖久而不忘也若是<lb/>
　結之以區區之惠一時間固感我惠盡則㤀之厚者<lb/>
　稍久亦㤀之矣若事事契合人心却不解㤀葢縁我<lb/>
　所做底便是他底心<lb/>
月正元日舜格于文祖<lb/>
<pb n="35a"/>
　三年之喪既畢舜乃至文祖之廟而告焉這三年中<lb/>
　舜皆不做事孔子曰何必髙宗古之人皆然君薨百<lb/>
　官總已以聽冡宰唐虞之時雖未必有冡宰然亦是<lb/>
　當時大臣如四岳百揆之類曰三載四海可見格於<lb/>
　文祖在三年喪畢之後三年皆不紀事可見其無所<lb/>
　施為也孟子曰堯崩舜避堯之子於南河之南想三<lb/>
　年之内舜必曾避丹朱<lb/>
詢于四岳闢四門明四目逹四聰<lb/>
<pb n="35b"/>
　四岳朝廷之大臣舜初即位首咨詢焉闢四門者開闢<lb/>
　四方之門使民間之利病人才之隠伏嘉謀善論皆<lb/>
　得上逹旁通而無礙也明四目逹四聰者廣四方之<lb/>
　視聽使凢有聰明者無不來告合衆人之聰明以為<lb/>
　一人之聰明也前乎此舜尚攝位至此則舜始君天<lb/>
　下矣此是君天下第一件事昜以天地交為泰不交<lb/>
　為否觀否泰二卦可見此是至急之務上下不通情<lb/>
　意隔絶閭閻隠微無由上逹人才逸遺無由上聞休<lb/>
<pb n="36a"/>
　戚利害皆不得知焉此豈小事闢四門有公聽並觀<lb/>
　之意魏鄭公有言凢人主所以明兼聽所以暗偏聽<lb/>
　也人主最不可偏聽惟近習小人是聽是信而不能<lb/>
　公聽並觀利害不淺故闢四門者兼聽也曰闢四門<lb/>
　足矣而又曰明四目逹四聰葢只是我闢四門猶未<lb/>
　見得天下皆來告至於明四目逹四聰則天下之有<lb/>
　聰明者無隠焉這真箇是上下相通不與後世初即<lb/>
　位下求言之詔徒為文具而未嘗求其實者侔矣若<lb/>
<pb n="36b"/>
　如後世之文具有聰明亦未必來告<lb/>
咨十有二牧曰食哉惟時柔遠能邇惇徳允元而難任<lb/>
人蠻夷率服<lb/>
　二帝三王治道之隆無他故焉識其先後之序而已<lb/>
　後世治道不如古亦無他故焉失其先後之序而已<lb/>
　聖人豈不知禮樂教化為治之急務而顧以民食為<lb/>
　首者衣食既足然後教化禮樂可興先後之序如此<lb/>
　也孟子所以告時君首之以不違農時文景務在養<lb/>
<pb n="37a"/>
　民至於稽古禮文之事猶多闕焉漢之賢君亦深燭<lb/>
　此理不然則所謂救死惟恐不贍奚暇治禮義哉今<lb/>
　觀舜嗣位之始先之以求言次之以民食其所先者<lb/>
　惟此二事治道綱領可識矣惟時者古人最以時為<lb/>
　重觀堯典一篇可見曰食哉惟時舉其綱也其間條<lb/>
　目如耕耘收歛不失其期析因夷隩不愆其素如用<lb/>
　之不妨其時趨之必盡其道皆在其中矣柔遠能邇<lb/>
　柔者懷柔也遠人不服則修文徳以來之懷之以徳<lb/>
<pb n="37b"/>
　以革其傲慢悖戾之心是之謂柔惇徳允元用賢人<lb/>
　也而難任人逺小人也難者阻抑間阻之艱其進也<lb/>
　十二牧葢州牧侯伯總帥諸侯於外者王制建國之<lb/>
　制五國以為屬屬有長十國以為連連有帥三十國<lb/>
　以為卒卒有正二百一十國以為州州有伯雖與唐<lb/>
　虞之制不同然唐虞稽古建官惟百内有百揆四岳<lb/>
　外有州牧侯伯則十二牧葢諸侯之長也夫既為諸<lb/>
　侯之長則一州諸侯之賢不肖為州牧者皆得以黜<lb/>
<pb n="38a"/>
　陟而進退之後世帥臣亦古州牧之任是以一路官<lb/>
　吏賢者得以論薦不賢者得以按劾以今凖古則知<lb/>
　古亦然也但後世帥權甚輕帥臣之權輕根於監司<lb/>
　之權重也古者天子使其大夫為三監監於方伯之<lb/>
　國國三人亦是監司之意然其權要不至太重宋之<lb/>
　盛時止有轉運使提刑提舉皆未有也自王荆公用<lb/>
　事監司之權始重於是州縣之間知有監司而不知<lb/>
　有按撫然按撫猶得以進退一路之賢不肖則其權<lb/>
<pb n="38b"/>
　猶在也十二牧得以進退諸侯諸侯亦各得以進退<lb/>
　其屬自下而上遞相統屬亦猶今監司帥臣得舉<lb/>
　賢劾不肖而郡守自得以按察一郡之僚屬也然十<lb/>
　二牧不特進退一州之諸侯其下亦有許多官吏夫<lb/>
　為州牧既能使民皆足衣食能使賢者得志不肖者<lb/>
　不得以茍容一州之内何患其不治所以蠻夷率服<lb/>
　者葢彼雖蠻夷然良心根于固有見上之政治無一<lb/>
　毫之失如此夫安得而不心服蠻夷非如後世之夷<lb/>
<pb n="39a"/>
　狄古者自有九州之戎觀禹貢可見冀州天子之都<lb/>
　而曰島夷皮服舜居深山之中戎狄之與居正冀州<lb/>
　之地也以此知十二州皆與蠻夷相接<lb/>
舜曰咨四岳有能奮庸熈帝之載使宅百揆亮采惠疇<lb/>
僉曰伯禹作司空帝曰俞咨禹汝平水土惟時懋哉禹拜<lb/>
稽首讓于稷契暨臯陶帝曰俞汝徃哉<lb/>
　唐虞之時百揆是宰相之任舜攝位二十八載雖曰<lb/>
　有君道然其實攝也今既陟帝位矣然後乃求百揆<lb/>
<pb n="39b"/>
　而用焉名曰百揆以言其揆度百事也帝之載者帝<lb/>
　之事也熈者廣也帝堯作則垂憲以貽於後惟能恢<lb/>
　洪而光大之然後其事始日熈於一日矣然欲熙帝<lb/>
　之載非亮采惠疇者莫之能亮明也采事也惠順也<lb/>
　疇僚屬也宰相於天下事雖不當以身親之然不可<lb/>
　不心曉焉茍一委之人而此心懵然不明其故何以<lb/>
　揆度百事内則洞燭天下之大政外則總帥天下之<lb/>
　百官宰相為百官之長則百官皆其屬也所謂統百<lb/>
<pb n="40a"/>
　官事也惠者使之皆相順也封殖善類斥逐小人則<lb/>
　其疇始惠矣葢宰相不可不明天下事而亦非一人<lb/>
　之所能自為必有頼於僚屬翊賛焉傅説所謂旁招<lb/>
　俊乂列於庻位此宰相之職也吾心既曉然於天下<lb/>
　之事又得僚屬相與協力豈不足以宅百揆豈不足以<lb/>
　熈帝之載乎僉曰伯禹作司空司空掌水土之官也<lb/>
　禹平水土故為司空帝曰咨禹汝平水土惟時懋哉<lb/>
　使居百揆之任而領司空之官也時者是也懋者勉<lb/>
<pb n="40b"/>
　也言今日宅百揆當如平水土之懋也禹所以治水<lb/>
　只是一箇懋字禹之所以懋異乎常人之所謂懋當<lb/>
　其治水之時此心更無一毫之間斷八年于外三過<lb/>
　其門而不入啟呱呱而泣予弗子只此觀之可見當<lb/>
　時禹之心專只是理㑹治水無有間斷可見其所以<lb/>
　懋矣但人有此心方患難未平徃徃知所自勉及治<lb/>
　定功成則此心昜得散便㤀了前日許多艱難舜命<lb/>
　禹宅百揆使其移前日治水之心宅百揆則何患不<lb/>
<pb n="41a"/>
　能熈帝之載禹之懋即帝舜之所謂奮庸也奮者起<lb/>
　也庸者用也居宰相之任必須奮發筞厲振作興起<lb/>
　用力出來做豈可有一毫怠惰最是舜能指㸃禹之<lb/>
　心以為前日治水之時只是一箇懋今但能即以此<lb/>
　心宅百揆足矣此心汝之所自有也聖人話言不與<lb/>
　常人類其所以命禹真是能指㸃得禹之心大抵人<lb/>
　有此心多是不能推孟子曰古之人所以大過人者<lb/>
　無他焉善推其所為而已矣詩云刑于寡妻至于兄<lb/>
<pb n="41b"/>
　弟以御于家邦言舉斯心加諸彼而已矣以刑于寡<lb/>
　妻之心處兄弟之心御家邦只是舉這裏箇加在那<lb/>
　邊舜命禹以惟時懋哉是使之舉治水之心加諸宅<lb/>
　百揆也其戒諭臣下如此豈與後世相似乎帝曰俞<lb/>
　汝徃哉葢當時朝廷大臣亦無出禹之右者宅百揆<lb/>
　之任須還是禹始得<lb/>
帝曰棄黎民阻飢汝后稷播時百穀<lb/>
　伯禹治水時暨稷播奏庻艱食鮮食則稷之播百榖<lb/>
<pb n="42a"/>
　為已久矣今始命之者未必是初命或者舜既嗣位<lb/>
　從而申命之歟此處皆難深考食者生民之大命雖<lb/>
　曰十二牧各自理㑹食哉惟時然朝廷專設一官總<lb/>
　其綱於上天下有一人不得食皆后稷之責也其任<lb/>
　重矣在後世大司農之職猶專設一司况唐虞時乎<lb/>
　但後世所謂司農惟以辦財賦為任以古者養民之<lb/>
　官移而為國失古意矣播時百榖其中煞有事如周<lb/>
　禮六遂諸官所謂授之田野教之稼穡趨其耕耨行<lb/>
<pb n="42b"/>
　其秩序必如此方能播時百榖播之一字最不昜㸔<lb/>
　若只說是播種有何難者奚必后稷能之播者布也<lb/>
　布之天下使皆勤於播種也思文一詩頌后稷之配<lb/>
　天其辭曰思文后稷克配彼天粒我烝民莫匪爾極<lb/>
　貽我來牟帝命率育無此疆爾界陳常于時夏都無<lb/>
　疆界之殊陳這播種之道於天下謂之克配彼天言<lb/>
　其所被如天之無不覆也此豈昜事學者當深味播<lb/>
　之一辭<lb/>
<pb n="43a"/>
帝曰契百姓不親五品不遜汝作司徒敬敷五教在寛<lb/>
　此未必是初命民以食為本播時百榖既使之足食<lb/>
　矣然所謂天生民而立之君使司牧之勿使失性者<lb/>
　豈徒食之衣之而已哉要必能保養其良心方無愧<lb/>
　於司牧之責所以保養其良心豈有他道不過即其<lb/>
　人倫之間教之而已五品亦只是五典敬敷五教在<lb/>
　寛敷五教最不可不敬戰戰兢兢如執玉如捧盈此<lb/>
　所謂敬也以舜之聖猶曰慎徽五典舜之慎字即此<lb/>
<pb n="43b"/>
　所謂敬字一毫之不敬在我者既自有過失何以施<lb/>
　教於人然敬以為主又須寛以待之葢人倫之間不<lb/>
　與其他事相似辦一件事便是果决傷於速些亦不甚<lb/>
　害若是敷五教茍欲速焉則必反至於相傷自麄言<lb/>
　之子不孝弟不悌朝廷峻刑罰以治之寧不甚快然<lb/>
　他父子兄弟之間反不可相處是欲速者乃所以離其<lb/>
　天屬之親也孔子為司㓂有父子訟者拘之三月葢<lb/>
　最是此事要𦂳不得是故敬以為主寛以待之作司<lb/>
<pb n="44a"/>
　徒之法也夫當唐虞極治之朝而猶有所謂黎民阻<lb/>
　飢百姓不親五品不遜者何哉葢聖人治天下常若<lb/>
　不足未嘗見天下之治後世只縁是都不管所以見<lb/>
　其無事聖人視天下有一人不順其理便自以為不<lb/>
　足何嘗敢自以為治鳯凰來儀百獸率舞之後猶且<lb/>
　勅天之命惟時惟幾此心未嘗少息也至誠無息天<lb/>
　行健君子以自强不息天之所以為天以其自古至<lb/>
　今運行不已也聖人之所以為聖亦只是一箇不息<lb/>
<pb n="44b"/>
　才有一毫自己之心便是息便不是聖人矣聖人只<lb/>
　這一箇不息便是聖人之心更把甚麽做聖人禹之<lb/>
　戒舜曰無若丹朱傲惟慢遊是好不是禹故意如此<lb/>
　責難以舜之聖有一些自慢便是丹朱這有甚恠異<lb/>
　東坡謂舜豈有是哉却不如此<lb/>
帝曰臯陶蠻夷猾夏寇賊姦宄汝作士五刑有服五服<lb/>
三就五流有宅五宅三居惟明克允<lb/>
　㸔二典都不與後世相似蠻夷猾夏寇賊姦宄是甚<lb/>
<pb n="45a"/>
　次第事而舜只命臯陶明刑葢只消一箇臯陶明刑<lb/>
　便自了得所謂蠻夷猾夏亦非必如後世之蠻夷但<lb/>
　遠方之人敢來中夏作過耳五刑有服言墨劓剕宫<lb/>
　辟之五刑其罪各有所服也當劓者服劓刑當墨者<lb/>
　服墨刑如此等類是之謂服必其罪足以服此刑必<lb/>
　我有以服之而彼無不服焉斯可謂之服矣若當輕<lb/>
　者重當重者輕皆失其實彼雖服此刑然而非心服<lb/>
　也何以為服惟刑當其罪無毫釐之差則彼被其刑<lb/>
<pb n="45b"/>
　者自反於心知吾所自取之也其誰不心服乎五流<lb/>
　有宅所謂流宥五刑也亦須是輕重皆當方可以言<lb/>
　宅三就三居先儒以為輕重與輕重之中遠近與遠<lb/>
　近之中似亦無甚意既有五等之别則是三者在其<lb/>
　中矣此有用不盡之意雖有五服而所用者止於三<lb/>
　就雖有五宅而所用者止於三居盖刑罰但設于此曷嘗<lb/>
　一一用得盡成周之時刑措四十餘年不用漢文時<lb/>
　亦謂幾致刑措况於隆古盛時安得用刑之盡乎若<lb/>
<pb n="46a"/>
　謂五服五宅皆用得盡尚得謂之唐虞之盛乎大畧<lb/>
　五分中只用得三分惟明克允允者當也惟明然後<lb/>
　能當須是在我者直是清明方才輕重小大不至於<lb/>
　差可以言允矣命禹只一箇懋字命棄只一箇播字<lb/>
　命契只一箇敬字命皋陶只一箇明字子細玩味這㡬<lb/>
　箇字<lb/>
帝曰疇若予工僉曰垂哉帝曰俞咨垂汝共工垂拜稽<lb/>
首讓于殳斨暨伯與帝曰俞徃哉汝諧<lb/>
<pb n="46b"/>
　疇衆也唐虞用人與後世不同用一人焉必採之公<lb/>
　論所與則其人之賢可知矣然後從而用之此其與<lb/>
　天下為公之意安得一毫私意介乎其間自後世攬<lb/>
　權之説興人主舉事始欲皆自已出唐虞之時但務<lb/>
　吾事之歸於是而已攬權之説未之聞也放齊舉𦙍<lb/>
　子朱堯以其嚚訟而不用驩兜舉共工堯以其静言<lb/>
　庸違而不用至僉言舉鯀堯雖知其方命圯族然且<lb/>
　用之是何堯果於前二人而獨依違於一鯀也然則<lb/>
<pb n="47a"/>
　聖人與天下為公之意葢可識矣𦙍子共工特放齊<lb/>
　驩兜舉之鯀乃僉言所舉者夫既出於衆人之公堯<lb/>
　安得而不用聖人之心至公無私可想而見若順也<lb/>
　工百工也彼百工之事皆順道理是謂若予工前乎<lb/>
　此則是職也共工實為之舜既流共工乃始更求其<lb/>
　能若予工者夫以百工之事而特設一官欲知兹事<lb/>
　之重觀周禮考工記可見國有六職百工與居一焉<lb/>
　輪輿弓廬匠車梓築冶鳬㮚叚桃函鮑韗韋裘畫繢<lb/>
<pb n="47b"/>
　鍾筐㡛玉楖雕矢磬以至於陶旊皆是百工之事皆<lb/>
　日用所不可一日闕者故曰百工之事皆聖人之作<lb/>
　也昜言斵木為耜揉木為耒刳木為舟剡木為楫無<lb/>
　非聖人為之夫如此安得而不重孟子曰一人之身<lb/>
　而百工之所為備今夫手之所用身之所被目之所視<lb/>
　耳之所聽皆百工之為也日用之間無非百工但由<lb/>
　之而不知耳既是關民生之日用宜其事之重也抑<lb/>
　又有甚重者月令所謂母或作為滛巧以蕩上心物<lb/>
<pb n="48a"/>
　勒工名以攷其成功有不當必行其罪至於上關君<lb/>
　心豈可不順道理聖人必欲使之若者正緣是關係<lb/>
　人心共敬也敬以行其事也<lb/>
帝曰疇若予上下草木鳥獸僉曰益哉帝曰俞咨益汝<lb/>
作朕虞益拜稽首讓于朱虎熊羆帝曰俞徃哉汝諧<lb/>
　孟子曰親親而仁民仁民而愛物盈于天地間皆天<lb/>
　地所生也然中間却無這一箇聖人不得中庸曰能<lb/>
　盡其性則能盡人之性能盡人之性則能盡物之性<lb/>
<pb n="48b"/>
　能盡物之性則可以賛天地之化育若予上下草木<lb/>
　鳥獸皆所以盡物之性而賛天地化育也當堯之時<lb/>
　洪水未平汎濫於天下草木暢茂禽獸繁殖五<lb/>
　穀不登禽獸偪人獸蹄鳥跡之道交于中國當此<lb/>
　時也草木鳥獸其若乎其不若乎若非聖人為天<lb/>
　地萬物之主與人區處則顛倒錯亂萬物必不得其<lb/>
　所必不能遂其性矣夫草木暢茂禽獸繁殖此非物<lb/>
　之本性也物之本性本不然但上無人區處所以如<lb/>
<pb n="49a"/>
　此虞衡之官既設物之性始遂矣所謂若予上下草<lb/>
　木鳥獸其中煞有事如斧斤以時入山林數罟不入<lb/>
　洿池必如此然後草木鳥獸方可若但看周禮虞衡<lb/>
　之官為之厲禁則可以知虞衡之政矣上下山澤也<lb/>
　若亦順也<lb/>
帝曰咨四岳有能典朕三禮僉曰伯夷帝曰俞咨伯汝<lb/>
作秩宗夙夜惟寅直哉惟清伯拜稽首讓于䕫龍帝曰<lb/>
俞徃欽哉<lb/>
<pb n="49b"/>
　咨四岳又非疇咨之比四岳大臣也事大體重首咨<lb/>
　諸朝廷之大臣三禮天地人之禮也秩宗者秩之為<lb/>
　言次序宗之為言宗主謂作朕禮之宗主也周禮大<lb/>
　宗伯是也注言郊廟之禮其說失之偏郊廟亦在其<lb/>
　中但不止此耳夙夜惟寅直哉惟清寅敬也自早至<lb/>
　夜無一念而不敬惟敬故直惟直故清直者正直也<lb/>
　人之本心其實正直如坦途然安有一毫私曲然人<lb/>
　有許多偏私有許多邪念千機萬械紛紛擾擾者何<lb/>
<pb n="50a"/>
　故只縁是不敬使其戰戰兢兢如臨深淵如履薄冰<lb/>
　此念常不敢失當是之時安有一毫邪念非直而何<lb/>
　伊川謂主一無適之謂敬尹和靖後來方曉得謂入<lb/>
　神祠中此心不曾散失不曾散失處便是主一主一<lb/>
　便是直直則清記云清明在躬志氣如神人豈可不<lb/>
　清明然茍不能敬以直内則方寸擾擾胷中蔽塞何<lb/>
　以能清直則心無私曲表裏洞然徹底如此清故曰<lb/>
　惟敬故直惟直故清能此三者可以典禮矣夫典禮<lb/>
<pb n="50b"/>
　之職不與他事相似才智勇力都使不着須是敬乃<lb/>
　可少有不敬則以之秩禮當輕者重當重者輕當小<lb/>
　者大當大者小顛倒錯亂失其序矣敬則此心清明<lb/>
　譬如明鑑然妍醜皆不能逃故秩宗之職以此心為<lb/>
　主徃欽哉亦非是徃哉汝諧之比欽者直是當敬飲<lb/>
　字即是這寅字<lb/>
帝曰䕫命汝典樂教胄子直而温寛而栗剛而無虐簡<lb/>
而無傲詩言志歌永言聲依永律和聲八音克諧無相<lb/>
<pb n="51a"/>
奪倫神人以和䕫曰於予擊石拊石百獸率舞<lb/>
　胄子自世子以下至卿大夫子弟古者天子之子亦<lb/>
　齒于學記曰世子齒于學又曰天子之元子士也天<lb/>
　下無生而貴者夫以天子之子而只得比士葢不要<lb/>
　他便尊貴了此意甚好古人教國子甚留意成周教<lb/>
　養之法甚悉而舜亦特設一官以教之所以如此重<lb/>
　者葢古人欲使之世其家周公封於魯其後則伯禽<lb/>
　為魯侯太公封於齊其後則伋為齊侯舉此二者可<lb/>
<pb n="51b"/>
　見公卿大夫之子弟因欲以世其家也既欲世其家<lb/>
　則安可不教葢公卿大夫之子弟不與寒畯相似東<lb/>
　坡王仲義真賛論之詳矣古人用人多是胄子成周<lb/>
　之時仕於王朝者皆周召毛畢之子孫也将欲用之<lb/>
　故必先教之然其所以教子者必以樂葢感人以樂<lb/>
　不與言語同言語之入人也淺樂之動盪鼓舞其<lb/>
　入人也深古者學校中多作樂商之學曰瞽宗瞽宗<lb/>
　樂也而以名其學言作樂於中也直而温寛而栗剛<lb/>
<pb n="52a"/>
　而無虐簡而無傲大抵人之性雖一而人之氣禀各<lb/>
　不同夫受天地之中以生此性安有二然其禀山川<lb/>
　之氣與夫時日之殊則氣質不能無偏北方土厚水<lb/>
　深其為人也多沉厚南方土薄水淺其為人也多輕<lb/>
　浮此可見山川之氣不同如此教也者長善救失矯<lb/>
　揉而歸于中也若使直而不溫寛而不栗剛而至于<lb/>
　虐簡而至于傲則失其所以為中矣惟能揉其偏而<lb/>
　歸于中然後得本性而不失天之所以與我者<lb/>
<pb n="52b"/>
帝曰龍朕堲䜛説殄行震驚朕師命汝作納言夙夜出<lb/>
納朕命惟允<lb/>
　殄絶也䜛説之人自殄絶其行言無行也納言喉舌<lb/>
　之官也詩所謂出納王命王之喉舌是也在後世為<lb/>
　給舍即古納言之官出納朕命者上之命令其當乎<lb/>
　從而宣布之其不當乎從而繳駁之宣布者謂之出<lb/>
　繳駁者謂之納惟允者戒納言之官言其不可不誠<lb/>
　信也夫纔説殄行震驚朕師亦甚可畏矣然䜛説之<lb/>
<pb n="53a"/>
　人敢來人主之側肆言而無憚者皆人主命令不謹<lb/>
　之故若使上命令稍有不當納言之官便從而繳駁<lb/>
　之上所為無一不是則誰敢為讒言且如人主用一人<lb/>
　焉或非所當用為納言者敢與人主力争必是當用<lb/>
　然後用之則其所用皆公論之所與者也夫孰敢譖<lb/>
　之若用之不當則䜛言從此興矣故雖以人主之尊<lb/>
　不可自以為是使命令在於必行乃所以來䜛賊之<lb/>
　口也其害豈小哉後世有給事中納言之官亦不廢<lb/>
<pb n="53b"/>
　但任是職者未必惟其人所謂惟允却無這一字古<lb/>
　人此職甚重所以列之九官之中重其任也九官未<lb/>
　必一一是新命如臯陶明刑后稷播穀后䕫典樂其<lb/>
　來舊矣或者舜既即位從而申命之使復居是職或<lb/>
　者當時偶缺此九官舜始命之皆不可得而詳考殳<lb/>
　斨伯與朱虎熊羆在當時必須見用但舜只命此九<lb/>
　官者葢九者任莫重焉務莫急焉人主執要故擇<lb/>
　其急者命之也且天下之大自此九者外復有何事<lb/>
<pb n="54a"/>
　自百揆而下播種者有人敷教者有人明刑者有人<lb/>
　掌山澤者有人典禮樂者有人至於納言之官又有<lb/>
　其人天下大政其綱紀舉於此矣其本末備於此矣<lb/>
　故識朝廷政事之大者當於此乎觀之<lb/>
帝曰咨汝二十有二人欽哉惟時亮天功三載考績三<lb/>
考黜陟幽明庻績咸熈<lb/>
　二十有二人如注家所謂九官十二牧四岳合為二<lb/>
　十二也惟時者使之皆及時也即百工惟時之意記<lb/>
<pb n="54b"/>
　曰當其可之謂時疾徐先後當為則為是謂當其可<lb/>
　是之謂時亮天功者言設官分職皆是天理皆是代<lb/>
　天非人主以私意為之在天有此理在人有此事故<lb/>
　朝廷有此職豈是人為後世設官不合天理者多矣<lb/>
　或出於一事之創立或出於人主之私意只是樞宻<lb/>
　使乃五代時以宦官為之今乃為朝廷之執政大者<lb/>
　尚爾况其小者乎亮明也書中多有此字曰亮采惠<lb/>
　疇曰亮采有邦曰寅亮天地皆是明之意葢居天位<lb/>
<pb n="55a"/>
　治天職必要此心清明然後知其為天功而不敢慢<lb/>
　稍有怠惰稍有暗昧則此心蔽塞何以亮天功此二<lb/>
　句是舜戒敕二十二人三載考績以下乃史臣之言<lb/>
　也績者功績也確乎其有成功謂之績只以九官言<lb/>
　如明刑則須到民恊于中如典樂則須到百獸率舞<lb/>
　似此之類皆各因其職而成功三年則考其功績三<lb/>
　考則行黜陟焉古者用人必遲之以久惟久則其謀<lb/>
　慮精詳其規畫端審其所為者皆悠遠之事業以鯀<lb/>
<pb n="55b"/>
　之治水至九載績用弗成然後黜之九年之内且教<lb/>
　他做後世用人多傷於速故居官者其所為方有頭<lb/>
　緒而已去矣大抵責效茍速則人才亦不能以有為子<lb/>
　産之從政一年民欲殺之三年而民歌之若使如後<lb/>
　世用人則民之欲殺之也子産必見黜矣只㸔宋文<lb/>
　帝時居官者以六期為任故元嘉之治人皆稱之及<lb/>
　其後以三期為任便謂元嘉之政衰矣本朝太祖之<lb/>
　任邊将遠者至三十餘年所以使人精思極慮為悠<lb/>
<pb n="56a"/>
　久之計也唐虞之法何止九載如臯陶之明刑后稷<lb/>
　之播種伯夷之典禮后䕫之典樂皆終其身焉所謂<lb/>
　黜陟者就此一職之中而遷之也如宋邢邴為學官<lb/>
　但只就學官遷轉其官日遷而職不變庻績咸熈熈<lb/>
　之一字不可不詳玩如熈字此皆是唐虞時節字熈<lb/>
　光大也廣不足以盡之有能奮庸熈載只下一熈字<lb/>
　以堯之事而猶更欲其熈焉葢不可如此便住了若<lb/>
　當時庻績有些少欠缺有些少不到非熈也後世人<lb/>
<pb n="56b"/>
　主每慮夫吾用之不足也財之不豐也殊不知庻績<lb/>
　咸熈則無一事之不備矣此所以為唐虞治道之極<lb/>
　盛也<lb/>
分北三苖<lb/>
　北讀作南北之北三苖國在南是今重湖之地所以<lb/>
　有洞庭彭蠡之湖葢依其險阻昜以為亂舜分其民<lb/>
　處於此焉前既遷其君今則遷其民此最是一箇教<lb/>
　人之法殊厥井疆旌别淑慝所以作其愧耻之心也<lb/>
<pb n="57a"/>
　大抵北方土厚水深南方土薄水淺故北方之人多<lb/>
　沉厚南方之人多輕揚舜所以分三苖於北者葢桑<lb/>
　麻沃野之地雖欲為亂亦不可得<lb/>
舜生三十徴庸三十在位五十載陟方乃死<lb/>
　史臣總敘上文以結之陟方義與殂落同<lb/>
帝釐下土方設居方别生分類作汨作九共九篇稾飫<lb/>
　釐理也言其經理下土也謂之下土葢是四方幽隠<lb/>
　處堯舜之時去太古之風未遠其間天下事未盡處<lb/>
<pb n="57b"/>
　與不整齊處要不能無舜一旦出而與之經理焉方<lb/>
　設居方如建諸侯之類也别生分類别其所生分其<lb/>
　族類所謂天子建徳因生以賜姓是也<lb/>
</p>
<p>
</p>
  </div>
</body>
</text>
</TEI>
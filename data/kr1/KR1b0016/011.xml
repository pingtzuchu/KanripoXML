<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>絜齋家塾書鈔卷十一</head>
    <p>
<pb n="1a"/>
欽定四庫全書<lb/>
　絜齋家塾書鈔卷十一　　　宋　袁燮　撰<lb/>
酒誥<lb/>
　讀酒誥一書須看飲酒不過一事周公何故專作一<lb/>
　書周公之為此所以重其事也盖方紂在上天下皆<lb/>
　化為沈湎之俗今將痛革其弊此豈易事若雜於他<lb/>
　篇之中則言之不力所以專作一書反覆詳明事理<lb/>
　都盡其用意深矣古之善治國家者正猶良醫之善<lb/>
<pb n="1b"/>
　用藥人之病也或在表或在裏良醫者察脉觀色灼<lb/>
　知其病之所在然後投方七之劑藥與病對而人無<lb/>
　不愈矣善治國者亦然須知其病之所在方有下手<lb/>
　處周公灼然見當時之俗只在沈湎見之既明故直<lb/>
　截只來理㑹他這事所以一篇之書反覆深切如此<lb/>
王若曰明大命于妹邦乃穆考文王肇國在西土厥誥<lb/>
毖庶邦庶士越少正御事朝夕曰祀兹酒<lb/>
　妹邦紂之國都康叔之所治者也文王為方伯故能<lb/>
<pb n="2a"/>
　誥庶邦及於庶士少正御事朝夕諄諄而誥之使之<lb/>
　毋得非時飲酒惟因祭祀而後可飲焉大抵古人飲<lb/>
　酒自有時節盖一切禁之則是絶人之情而不可以<lb/>
　通行於天下非道也然茍非時而飲沈湎是務則足<lb/>
　以喪徳亦豈可哉所以惟祭祀則有酒惟燕饗則有<lb/>
　酒祭祀而飲酒所以受福而飲酒焉非酒也飲福也<lb/>
　若非祭祀非燕饗古人何嘗非時而飲詩所謂醉酒<lb/>
　飽徳人人有士君子之行鄉黨稱孔子唯酒無量不<lb/>
<pb n="2b"/>
　及亂亦惟其時而已故詩曰𤼵彼有的以祈爾爵而<lb/>
　記以為祈求也求中以辭爵也酒者所以養老也所<lb/>
　以養病也求中以辭者辭養也盖將以養老養病而<lb/>
　豈常用之物耶<lb/>
惟天降命肇我民惟元祀天降威我民用大亂喪德亦<lb/>
罔非酒惟行越小大邦用喪亦罔非酒惟辜<lb/>
　夫所以制為酒醴亦只為祭祀之故盖神明藏於杳<lb/>
　冥非酒則無以達吾心初非使人縱其私慾也天所<lb/>
<pb n="3a"/>
　以降威於民皆自我民惟酒之行大亂喪徳之故至<lb/>
　於大小邦用喪亦罔非惟酒之辜曰罔非者盖言小<lb/>
　而喪其身大而喪其國徃徃由酒所致也此是周公<lb/>
　自説這道理以告康叔<lb/>
文王誥教小子有正有事無彝酒越庶國飲惟祀德將<lb/>
無醉惟曰我民迪小子惟土物愛厥心臧聰聽祖考之<lb/>
彝訓越小大德小子惟一<lb/>
　此又述文王之事也誥教小子有正有事不得常常<lb/>
<pb n="3b"/>
　飲酒至於庶國其得飲之時亦惟因祭祀然又須以<lb/>
　德將之方能無醉夫既因祭祀得飲而又將之以德<lb/>
　不至於醉古人於酒致其嚴如此盖雖因祭而飲茍<lb/>
　至於醉亦豈可哉我民迪小子盖使庶民皆訓迪其<lb/>
　小子惟土物是愛而外此無他念焉則其心善矣觀<lb/>
　此處須看文王所以教當時之人詳悉如此上自庶<lb/>
　邦庶國與夫庶士少正御事下及小子與夫庶民之<lb/>
　小子皆一一教他毋得沈湎于酒盖深見夫酒之為<lb/>
<pb n="4a"/>
　害故其委曲詳盡如此周公之心即文王之心也學<lb/>
　者讀酒誥須看古人無所不教之意上自諸侯之士<lb/>
　大夫下及於民無徃不教焉不特卑者在所教尊者<lb/>
　亦有教不特賤者在所教貴者亦有教是故致治之<lb/>
　極至於人人有士君子之行所由來逺矣聰聽祖考<lb/>
　之彝訓小大之德皆歸於一記曰小德川流大徳敦<lb/>
　化語曰大德不踰閑小德出入可也德固自有小大<lb/>
　至於惟一則是小徳大徳一齊好了一者純一而不<lb/>
<pb n="4b"/>
　變也小大之徳皆歸于一則其不湎於酒可知矣惟<lb/>
　酒是務則私慾紛亂一何在焉至於惟一自然不至<lb/>
　有沈湎之患所謂一即是這臧字自土物之外他無<lb/>
　外慕焉非一而何<lb/>
妹土嗣爾股肱純其藝黍稷奔走事厥考厥長肇牽車<lb/>
牛逺服賈用孝養厥父母厥父母慶自洗腆致用酒庶<lb/>
士有正越庶伯君子其爾典聽朕教爾大克羞耉惟君<lb/>
爾乃飲食醉飽丕惟曰爾克永觀省作稽中德爾尚克<lb/>
<pb n="5a"/>
羞饋祀爾乃自介用逸兹乃允惟王正事之臣兹亦惟<lb/>
天若元德永不忘在王家<lb/>
　此一段有三項自妹土嗣爾股肱純至自洗腆致用<lb/>
　酒是説庶民自庶士有正至爾乃飲食醉飽是說士<lb/>
　大夫自丕惟曰至永不忘在王家是說康叔為民者<lb/>
　必竭其股肱之力接續不怠近則藝黍稷逺則為商<lb/>
　賈用孝養父母至於父母皆喜悅然後可以飲酒矣<lb/>
　為士大夫者必須進其德於老成為國老成之人以<lb/>
<pb n="5b"/>
　是事君然後可以飲食醉飽矣為康叔者亦必常自<lb/>
　觀省檢點此身凡有所為舉足動步皆稽考中徳則<lb/>
　庶幾能奉祀然後可以用逸矣盖人各有職子得本<lb/>
　職則少自逸以無害不然職分之未能盡而可惟酒<lb/>
　是務哉夫為諸侯而能奉祀亦甚難矣必能保其社<lb/>
　稷然後始能奉祭祀康叔茍自檢其身至於可以羞<lb/>
　饋祀兹乃信為王正事之臣矣天亦將順其徳永永<lb/>
　不忘在王家矣到得如此是甚次第盖康叔為諸侯<lb/>
<pb n="6a"/>
　將以革商人沈湎之俗必須自律其身可也其身正<lb/>
　不令而行其身不正雖令不從已則不治何以治人<lb/>
王曰封我西土棐徂邦君御事小子尚克用文王教不<lb/>
腆于酒故我至于今克受殷之命<lb/>
　所謂文王誥教小子非特庶民之小子也諸侯卿大<lb/>
　夫士之子皆在其中凡為小子者爾𤼵然後禁則扞<lb/>
　格而不勝時過然後學則勤苦而難成自幼而教之<lb/>
　庶其易入也成湯三風十愆具訓于䝉士周家之教<lb/>
<pb n="6b"/>
　國子皆此意也所謂我民迪小子却是説庶民使民<lb/>
　自訓迪其小子此之所言御事小子亦通上下言之<lb/>
　也言我文王昔在西土之時自邦君御事至於小子<lb/>
　無徃不輔助之徂者言其已徃也棐者輔助也棐上<lb/>
　下通稱惟御事厥棐有恭是下輔其上也至於天棐<lb/>
　忱辭則天固輔吾民矣人生於天地之間須得上之<lb/>
　人輔助方能有立孟子舉放勲曰輔之翼之是也文<lb/>
　王輔助昔之邦君御事小子而當時為邦君御事小<lb/>
<pb n="7a"/>
　子者皆克用文王之教不厚於酒故我今日所以克<lb/>
　受殷之命而有天下者皆由文王昔日誥教之所致<lb/>
　歸其功於文王也夫人主受天之命其事亦大矣而<lb/>
　周公乃獨歸之於不腆于酒周公豈欺我哉學者於<lb/>
　此須當致思知不腆于酒乃所以克受天命則知腆<lb/>
　于酒者天命安得不絶滅故曰天降威我民用大亂喪<lb/>
　徳亦罔非酒惟行越小大邦用喪亦罔非酒惟辜小<lb/>
　而喪一身大而喪其國皆由酒之故盖人只是這一<lb/>
<pb n="7b"/>
　心此心既昬安能有為且如人主為天下君羣下之<lb/>
　所視傚茍惟酒是務沈湎不已喪國亡家常必由之<lb/>
　周公之言豈可不鑒<lb/>
王曰封我聞惟曰在昔殷先哲王迪畏天顯小民經徳<lb/>
秉哲自成湯咸至于帝乙成王畏相惟御事厥棐有恭<lb/>
不敢自暇自逸矧曰其敢崇飲越在外服侯甸男衛邦<lb/>
伯越在内服百僚庶尹惟亞惟服宗工越百姓里居罔<lb/>
敢湎于酒不惟不敢亦不暇惟助成王德顯越尹人祗<lb/>
<pb n="8a"/>
辟<hi>案此節註永樂大典原闕</hi>
我聞亦惟曰在今後嗣王酣身厥命罔顯于民祗保越<lb/>
怨不易誕惟厥縱淫泆于非彝用燕喪威儀民罔不䀌<lb/>
傷心惟荒腆于酒不惟自息乃逸厥心疾很不克畏死<lb/>
辜在商邑越殷國滅無罹弗惟德馨香祀登聞于天誕<lb/>
惟民怨庶羣自酒腥聞在上故天降喪于殷罔愛于殷<lb/>
惟逸天非虐惟民自速辜<lb/>
　民怨弗恤分明守之不肯變易古人兢兢焉求民之<lb/>
<pb n="8b"/>
　無怨而紂乃保其怨安得而不亡厥心疾很者大凡<lb/>
　酣酒之人自是多疾很辜在商邑可見染紂之惡者<lb/>
　只在商邑惟逸者言天之所以降喪于殷只為他安<lb/>
　逸之故<lb/>
王曰封予不惟若兹多誥古人有言曰人無於水監當<lb/>
於民監今惟殷墜厥命我其可不大監撫于時<lb/>
　人之監水但能見其妍醜若在民上看却可以見安<lb/>
　危得失今殷墜厥命我是以大監于殷古人皆有所<lb/>
<pb n="9a"/>
　監殷監于夏周又監于殷所謂監于先王成憲予惟<lb/>
　不可不監是也<lb/>
予惟曰汝劼毖殷獻臣侯甸男衛矧太史友内史友越<lb/>
獻臣百宗工矧惟爾事服休服采矧惟若疇圻父薄違<lb/>
農父若保宏父定辟矧汝剛制于酒<lb/>
　毖者敬畏也劼者堅固也人不可無敬畏而敬畏之<lb/>
　心又須貴乎堅固今人有過失而德不進皆縁無所<lb/>
　敬畏之故若常能戰戰兢兢如臨深淵如履薄冰則<lb/>
<pb n="9b"/>
　心何由而馳散徳何由而不進過失何為而生周公<lb/>
　以劼毖二字告康叔此是教康叔律身行已至親切<lb/>
　處且康叔宅衛將以丕變商人沈湎之俗則當先自<lb/>
　正其身將以自正其身則豈可不常懷敬畏之念誠<lb/>
　能畏敬方見兢兢業業凛然若不終日何縁去解湎<lb/>
　于酒不然此心一放不能自律其身何以治人然則<lb/>
　所當敬畏者何如下所言是也妹土之中殷賢臣盖<lb/>
　多有之汝其可以不畏汝為諸侯之長居方伯連帥<lb/>
<pb n="10a"/>
　之職凡侯甸男衛之諸侯皆服屬於爾者也皆觀瞻<lb/>
　於爾者也一德之失一事之非彼皆得而議之而其<lb/>
　心不服矣汝其可以不畏嗚呼康叔而知夫責任之<lb/>
　重如此所謂劼毖之心如何而可忘哉然不特此况<lb/>
　汝之國又有太史内史於汝有賓友之道内史在周<lb/>
　禮甚重以中大夫為之太史掌六典八灋八則冢宰<lb/>
　之貳也諸侯之國亦有之此皆汝之賓友又可不畏<lb/>
　乎前言殷獻臣盖殷家之獻臣也此言獻臣百宗工<lb/>
<pb n="10b"/>
　衛國之獻臣也亦不特衛國康叔既為諸侯之長凡<lb/>
　他國賢者皆在其中服休在上之臣服采在下之臣<lb/>
　皆服事於爾者圻父農父宏父此又汝國之三卿圻<lb/>
　父薄伐愆違司馬之官也農父司徒之官也宏父司<lb/>
　空之官也皆汝之疇類自獻臣百宗工服休服采之<lb/>
　臣與夫三卿亦當無不敬畏之此是周公教康叔做<lb/>
　工夫至深切處自上至下自小至大無所徃而不敬<lb/>
　夫若是豈復有一念之自肆古人工夫直是精密今<lb/>
<pb n="11a"/>
　人讀酒誥不過以為周公教康叔區處這許多商民<lb/>
　之沈湎爾孰知所以教康叔做工夫處乃在於此學<lb/>
　者所當潛心玩索也矧汝剛制于酒酒大慾也天下<lb/>
　惟有剛德者為能勝人慾夫人至於外物所誘心不<lb/>
　能役物而反役於外物者無他不剛故也剛制于酒<lb/>
　此是康叔職事康叔果欲剛制于酒可不敬乎惟敬<lb/>
　則剛剛則不為酒所動矣雖然所謂剛又非徒勇於<lb/>
　外之謂也撫劔疾視以為天下莫我當此特血氣耳<lb/>
<pb n="11b"/>
　血氣之剛外雖甚盛一旦誘之以聲色與夫紛華盛<lb/>
　麗未有不動者剛安在哉<lb/>
厥或誥曰羣飲汝勿佚盡執拘以歸于周予其殺又惟<lb/>
殷之迪諸臣惟工乃湎于酒勿庸殺之姑惟敎之有斯<lb/>
明享乃不用我敎辭惟我一人弗恤弗蠲乃事時同于<lb/>
殺<lb/>
　羣飲之俗最不可不治盖相聚成黨彼此以血氣相<lb/>
　尚惟羣飲之為貴其害有不可勝言者所以不赦之<lb/>
<pb n="12a"/>
　當執拘以歸于周我其殺之此亦未是果然殺曰予<lb/>
　其殺可見康叔以孟侯之尊生殺自專何必歸之于<lb/>
　周特言有如是者我其當殺之爾又惟殷之迪諸臣<lb/>
　惟工於殷家之舊臣若湎于酒却不可殺當且教之<lb/>
　如此方明享國之道至於敎之不從却同于殺此亦<lb/>
　非是果殺之也將以聳動商人使之知所畏懼其言<lb/>
　不得不如是爾<lb/>
王曰封汝典聽朕毖勿辯乃司民湎于酒<lb/>
<pb n="12b"/>
　此書中多說這毖字毖者敬畏之謂也明辯乃司使<lb/>
　之秩然有倫整然有叙紀綱修整是之謂辯爾不能<lb/>
　辯乃司則民皆湎于酒矣此是周公告康叔臨終又<lb/>
　將此二字聳動之言商民有一人湎于酒皆是爾身<lb/>
　上事則康叔所以自盡其職分者當如何<lb/>
梓材<hi>案袁氏梓材篇解永樂大典原闕</hi>
成王在豐欲宅洛邑使召公先相宅作召誥<lb/>
　宅洛之舉盖以洛邑天下之至中也上可以應天道<lb/>
<pb n="13a"/>
　下可以便四方諸侯之朝貢當時實未嘗遷於洛但為<lb/>
　行都使徃來其中平居則在鎬京或朝㑹諸侯則至<lb/>
　于洛此意甚好唐自太宗以下明皇以上建都長安<lb/>
　而徃來于東都盖深得周召營洛之遺意也然周召<lb/>
　營洛而不遂都于洛者何故盖洛邑雖天地之中而<lb/>
　論其形勢則不若鎬京鎬京與關中壤地相接關中<lb/>
　天下之至險所謂其以下兵於諸侯譬猶居髙屋之<lb/>
　上建瓴水也自古建都莫如關中漢唐所以強盛只<lb/>
<pb n="13b"/>
　為據得關中形勢之地爾惟宋朝都汴形勢無足恃<lb/>
　遂以兵為險而養兵之害不可勝言至仁宗末年國<lb/>
　用匱乏英宗之立已有變更之意然不四年而升遐<lb/>
　神廟踐阼輔以荆公於是新法等事皆因養兵之故<lb/>
　財用不足所以至此太祖常幸洛陽見其山川盛麗<lb/>
　曽有留都之意使其當時果能都洛豈復用養兵然<lb/>
　當時太祖都汴猶有榆塞方田之險足以限戎馬之<lb/>
　來自後盡伐榆木方田亦壞於是敵人蕩然無所禁<lb/>
<pb n="14a"/>
　矣<lb/>
召誥<lb/>
惟二月既望越六日乙未王朝步自周則至于豐惟太<lb/>
保先周公相宅越若來三月惟丙午朏越三日戊申太<lb/>
保朝至于洛卜宅厥既得卜則經營越三日庚戌太保<lb/>
乃以庶殷攻位于洛汭越五日甲寅位成若翼日乙夘<lb/>
周公朝至于洛則達觀于新邑營越三日丁巳用牲于<lb/>
郊牛二越翼日戊午乃社于新邑牛一羊一豕一越七<lb/>
<pb n="14b"/>
日甲子周公乃朝用書命庶殷侯甸男邦伯厥旣命殷<lb/>
庶庶殷丕作<lb/>
　周鎬京也文王都豐至武王遷於鎬京鎬京去豐二<lb/>
　十五里朝𤼵而暮至豐乃文武之廟在焉成王欲營<lb/>
　洛故至于豐告廟也古者作大事則必卜經營者如<lb/>
　何處為朝何處為市宗廟在何所社稷在何所所謂<lb/>
　經之營之是也攻位者治其位也水北曰汭五日而<lb/>
　位成所謂庶民攻之不日成之者歟然亦未必屋宇<lb/>
<pb n="15a"/>
　皆完具但其規模定爾太保經營其纎悉周公特總<lb/>
　其大綱故位既成周公特至洛觀焉用牲於郊祭天<lb/>
　也社于新邑祭地也庶殷自妹邦遷於洛者侯甸男<lb/>
　邦伯盖古者王朝作大事則諸侯之國皆遣人來助<lb/>
　役周公以書命庶殷而庶殷鼓舞踴躍以趨事赴功<lb/>
　故謂之丕作言庶殷且丕作則周人可知矣如前所<lb/>
　謂太保乃以庶殷攻位于洛汭皆舉殷以見周也夫<lb/>
　以妹土之民周家一旦遷之於洛使其離鄉井逺墳<lb/>
<pb n="15b"/>
　墓而乍到新邑凡室廬器用之類皆未便宐必相與<lb/>
　咨嗟以怨其上今朝廷有大役而彼皆竭力盡心無<lb/>
　一人有異志此果何道以致之這般處景象要看在<lb/>
　後世無此等事大抵人心亦不難感只看在我所以<lb/>
　區處其事者如何以聖賢之道徳固已足以丕變人<lb/>
　心於不言之表况古者作事凡人稍衆便以軍法從<lb/>
　事盖不如是不能整齊周禮以軍禮同邦國而曰大<lb/>
　役之禮任衆也所謂五兩足旅軍師其法皆與軍禮<lb/>
<pb n="16a"/>
　同如凡起徒役無過一家一人之類想當時必皆用<lb/>
　此法特書中不詳言爾觀此處亦可以考古人之役<lb/>
　法<lb/>
太保乃以庶邦冢君出取幣乃復入錫周公曰拜手稽<lb/>
首旅王若公誥告庶殷越自乃御事<lb/>
　此一段諸儒之説多不同東萊以為周公欲歸召公<lb/>
　取天下諸侯贄見幣物獻之周公與召公之戒一併<lb/>
　轉達于王其説信美矣然以禮觀之亦恐未必然此<lb/>
<pb n="16b"/>
　只是成王曽來洛召公面陳此戒謂營洛大事也召<lb/>
　公既先相宅周公又達觀于新邑營其後成王又必<lb/>
　來看一次不應國家舉此大事而王者不親來觀東<lb/>
　萊之意盖謂序書只言成王在豐使召公先相宅不<lb/>
　曾在洛然不可如此論當時孔子序書豈能一一具<lb/>
　載亦只舉其大綱爾且如仲虺之誥序不過曰湯歸<lb/>
　自夏至于大坰仲虺作誥未嘗說成湯有慙徳也若<lb/>
　無此篇書何以知因有慙徳而作只以洛誥觀之召<lb/>
<pb n="17a"/>
　公既相宅周公徃營成周使來告卜序只以為使來<lb/>
　告卜爾然自王拜手稽首以下皆周公成王面相答<lb/>
　問之言序亦何嘗及此哉然則洛誥所謂使來告卜<lb/>
　只到伻來以圖及獻卜召誥所謂使召公先相宅只<lb/>
　到庶殷丕作自是以下皆成王在洛召公親對成王<lb/>
　告戒無可疑者又况古人告戒人主非如後世作一<lb/>
　篇書進之於君不是當面親説如太甲三篇說命三<lb/>
　篇皆言於人主之前史官編之成書爾便如立政等<lb/>
<pb n="17b"/>
　書也只是面説觀其中嘗有周公曰嗚呼之言如此<lb/>
　則史官之辭也盖惟是當面陳說方能感動若使召<lb/>
　公作書達之於王則何縁稱成王為沖子然則成王<lb/>
　在洛斷可知矣旅王若公庭實旅王之旅也陳列幣<lb/>
　帛以旅王併及周公焉夫旅王而及公分明待周公<lb/>
　以王者之禮盖當時周召雖一等是大臣然周公事<lb/>
　體自别觀其朝諸侯於明堂之位抱成王以朝諸侯<lb/>
　與夫朕復子明辟惟周公誕保文武受命七年當時<lb/>
<pb n="18a"/>
　攝政七年分明有王者之象所以流言有不利於孺<lb/>
　子等語若使形迹無可疑安得如此説只觀號為周<lb/>
　公便可見周國號也不敢以為一國之公而係之以<lb/>
　周明其為天下之公也是以旅王而及公盖與王者<lb/>
　敵體矣誥告庶殷越自乃御事御事只是治事之臣<lb/>
　後所言王先服殷御事可見盖這許多言語亦欲衆<lb/>
　人皆聞之也<lb/>
嗚呼皇天上帝改厥元子兹大國殷之命惟王受命無<lb/>
<pb n="18b"/>
疆惟休亦無疆惟恤嗚呼曷其奈何弗敬<lb/>
　殷王天之元子也今天不以殷為子而以周為子今<lb/>
　日之天命即前日大國殷之命也惟王受命無疆惟<lb/>
　休亦無疆惟恤試觀此處玩其辭氣以想其用心古<lb/>
　大臣所以感動人主者為如何夫當成王承文武積<lb/>
　累之業營建洛邑四方民大和㑹致治之美無以復<lb/>
　加可謂有無邊無限之休也然亦有無邊無限之憂<lb/>
　百姓有過在予一人盖聖人此心真以天下為憂而<lb/>
<pb n="19a"/>
　不以位為樂也夫享崇髙富貴之極豈使之自安逸<lb/>
　其身有大安逸其富貴即有大艱難大煩惱隨之後<lb/>
　世人主但知其為無疆之休矣不知其為無疆之恤<lb/>
　也既是責任如此之重則安可以不敬曰曷其奈何<lb/>
　弗敬言其茍念及此如之何而可以不敬也言之懇<lb/>
　切如此<lb/>
天旣遐終大邦殷之命兹殷多先哲王在天越厥後王<lb/>
後民兹服厥命厥終智藏瘝在夫知保抱攜持厥婦子<lb/>
<pb n="19b"/>
以哀籲天徂厥亡出執嗚呼天亦哀于四方民其眷命<lb/>
用懋王其疾敬德<lb/>
　天雖終殷之命然自成湯之下諸先哲王其英靈猶<lb/>
　在天詩所謂三后在天是也越後王後民言其後以<lb/>
　服厥命厥終是說紂忠智之士隠藏不出而在位者<lb/>
　無非瘝病之人所謂君子在野小人在位民皆攜持<lb/>
　出亡而紂又執之使之在此受其殘虐天憫吾民如<lb/>
　此亦甚哀矣今眷命用懋王可不疾敬徳乎精神全<lb/>
<pb n="20a"/>
　在疾字上更無等待更無遲疑只今便下手觀此一<lb/>
　字古人言語直是各别<lb/>
相古先民有夏天迪從子保面稽天若今時既墜厥命<lb/>
今相有殷天迪格保面稽天若今時旣墜厥命今沖子<lb/>
嗣則無遺壽耉曰其稽我古人之徳矧曰其有能稽謀<lb/>
自天嗚呼有王雖小元子哉其丕能諴于小民今休<lb/>
　有夏傳子故天從之保之面稽天若考天之意向而<lb/>
　順之也天迪格保盖言以誠意格天天從而保之此<lb/>
<pb n="20b"/>
　是形容疾敬徳之意天迪從子保天迪格保是天嚮<lb/>
　我之意也故夏商之君必考天意之所嚮而順之今<lb/>
　之眷命用懋猶前日之天迪從子保天迪格保也則<lb/>
　王之疾敬徳亦當如夏商之君面稽天若可也夏商<lb/>
　之君其能順天之意如此其後猶墜厥命今王不能<lb/>
　疾敬徳竊恐天命又轉而之他然則王當如之何亦<lb/>
　曰無遺壽耉而已矣壽耉之人能稽古人之徳又能<lb/>
　稽謀自天是可違乎稽謀自天即面稽天若之意也<lb/>
<pb n="21a"/>
　今須看召公告成王以敬徳何故須首先説無遺壽<lb/>
　耉這便見古人告君一句是一句如良醫用藥直是<lb/>
　下得的當且向者成王疑周公其不能敬信壽耉也<lb/>
　亦甚矣於壽耉之人而遺之何有乎敬徳當時不特<lb/>
　周公如毛畢之徒皆文武舊臣國家元老成王若能<lb/>
　聽信此等人安得而不敬厥德告之以敬德又下一<lb/>
　疾字至言所謂敬徳者則又首及無遺壽耉其的當<lb/>
　如此王今年雖尚幼然既居天子之位任了這般職<lb/>
<pb n="21b"/>
　事如何却說得小故召公說與成王王不可以我為<lb/>
　小今為天子矣須是大能以誠信之道感動其民使<lb/>
　只今便休始得看這丕字與今字古人告君直是與<lb/>
　後世不同盖些少誠信亦不能感動要須無一念之<lb/>
　不誠無一事之不誠大能以誠信動其民使目下便<lb/>
　見這休乃可此即疾敬徳之意也<lb/>
王不敢後用顧畏于民碞王來紹上帝自服于土中<lb/>
　觀此數句尤見得成王至洛分明言王不敢以此事<lb/>
<pb n="22a"/>
　為緩畏民之險來紹上帝服于土中看不敢二字分<lb/>
　明是說成王孰謂成王未嘗至洛耶觀其語意自是<lb/>
　可見古人直是見民之險所謂若蹈虎尾涉于春冰<lb/>
　懍乎若朽索之馭六馬後世但見一人之尊巍然在<lb/>
　于民上孰以民為可畏殊不知稍有失徳民心去之<lb/>
　豈不甚險乎<lb/>
旦曰其作大邑其自時配皇天毖祀于上下其自時中<lb/>
乂王厥有成命治民今休<lb/>
<pb n="22b"/>
　此是召公既說了周公又答召公之言正如禹臯陶<lb/>
　陳謨於帝舜之前更進互說或者以為召公舉周公<lb/>
　之言告成王君前臣名故稱旦曰亦不必如此說以<lb/>
　人情觀之召公在周公面前縁何稱周公名然不言<lb/>
　周公曰而稱旦曰者此史官筆之也盖前面旅王若<lb/>
　公分明待周公以王者之禮故史官於此稱旦曰所<lb/>
　以嚴君臣之大分而周公不敢當幣之禮盡歸之成<lb/>
　王用供王祈天永命則旦曰之言亦史官探周公之<lb/>
<pb n="23a"/>
　意而書之也夫洛邑之作召公以為王來紹上帝周<lb/>
　公以為其自時配皇天盖此國家之大事也所以繼<lb/>
　天而出治者實在於此以大臣望其君而欲至於配<lb/>
　天徳此其規模廣大豈與後世人臣比哉毖祀者謹<lb/>
　祭祀之禮也洛邑天下之至中故曰自時中乂成命<lb/>
　無一毫虧欠之謂也昊天成命二后受之在文武時<lb/>
　天命故無有不成者也然成王茍恃其成而小忽焉<lb/>
　則已成者其可常保乎故君奭曰我式克至于今日<lb/>
<pb n="23b"/>
　休我咸成文王功于不怠文王之功夫安有不成者<lb/>
　而今也方思所以成其功于不怠盖古人之心不敢<lb/>
　自足如此<lb/>
王先服殷御事比介于我有周御事節性惟日其邁王<lb/>
敬作所不可不敬德<lb/>
　周公之營洛邑正縁商之臣民日夜漸染惡習不能<lb/>
　自新故遷之於洛使之逺去沈湎之邦而密邇周家<lb/>
　之教化盖所以變移其耳目洗滌其心志也周公經<lb/>
<pb n="24a"/>
　理商民可謂得其道矣此是周公之本意故又明以<lb/>
　告成王先服殷之御事使與我周御事親比而無間<lb/>
　焉盖不鄙夷之斥絶之而納之於君子長者之域使<lb/>
　之薰蒸陶冶日改月化而不自知昔者舜之分北三<lb/>
　苗正是此意所以三苗終於從此盖處之得其道矣<lb/>
　節性者使之就䂓矩凖繩而不流於不善也夫性無<lb/>
　不善焉得㑹流然無䂓矩凖繩則外物遷染亦能引<lb/>
　而去之性猶水也節猶水之有隄防也水雖無有不<lb/>
<pb n="24b"/>
　下然隄防陵遲則必至於潰決性雖無有不善茍不<lb/>
　知節其不蕩然無制乎然却非撙節此性性豈可撙<lb/>
　節哉惟日其邁者日進於髙明逺大之域也雖然這<lb/>
　箇根本又全在成王之身要須當以敬為所所猶居<lb/>
　也如君子所其無逸為人君止於仁居天下之廣居<lb/>
　皆是此意造次顛沛之間不曽暫離這敬是之謂得<lb/>
　其所既曰敬作所又曰不可不敬徳言辭懇切再三<lb/>
　丁寧之也三代大臣告君之言自是深切如曰曷其<lb/>
<pb n="25a"/>
　奈何弗敬如曰不可不敬徳一等是這許多言語而<lb/>
　古人分外深切自漢以後說正當道理者有之矣辭<lb/>
　氣懇切如三代王佐者則難得也<lb/>
我不可不監于有夏亦不可不監于有殷我不敢知曰<lb/>
有夏服天命惟有歷年我不敢知曰不其延惟不敬厥<lb/>
徳乃早墜厥命我不敢知曰有殷受天命惟有歷年我<lb/>
不敢知曰不其延惟不敬厥徳乃早墜厥命今王嗣受<lb/>
厥命我亦惟兹二國命嗣若功<lb/>
<pb n="25b"/>
　我不可不監言其湏當監也夏商之享國長乆與夫<lb/>
　後來之墜厥命我都不敢知我之所知者惟敬徳則<lb/>
　能受天命惟不敬徳則墜厥命爾在天者吾不得而<lb/>
　知所可知者在人言以不敬徳而墜厥命則前日以<lb/>
　敬徳而受命可知矣今須看不敢知惟不敬徳處夫<lb/>
　周公豈不知天命周公不能不自知乃是不敢知盖<lb/>
　天命未易知也規規然取必於天則所以自修者闕<lb/>
　矣故周公謂夏商之或長或短或興或亡我都不知<lb/>
<pb n="26a"/>
　是如何但知其前日能敬厥徳後王不能敬厥徳敬<lb/>
　徳則天命歸之否則天命去之所謂自求多福所謂<lb/>
　禍福無不自已求之者初不計他事後世不知自盡<lb/>
　諸已而妄欲言天命天命豈易言哉孔子罕言命至<lb/>
　五十方知天命若但計較其在天者不亦失其本乎<lb/>
　周公既歷陳夏商享國修短之由乃以為今王嗣受<lb/>
　厥命則監觀其前代當如之何我亦惟兹二國命嗣<lb/>
　續其功大抵功業湏當嗣續之嗣之為言常常接續<lb/>
<pb n="26b"/>
　更無間斷也<lb/>
王乃初服嗚呼若生子罔不在厥初生自貽哲命今天<lb/>
其命哲命吉凶命歴年知今我初服宅新邑肆惟王<lb/>
其疾敬德王其德之用祈天永命<lb/>
　方未營洛之前周公總天下之政成王猶未親政也<lb/>
　至今日成王方臨政分明是方為君周公謂王今初<lb/>
　服厥命如人之初生子人之生子須是自幼而教習<lb/>
　之則耳目漸染後來不至於扞格而難入王者之治<lb/>
<pb n="27a"/>
　天下亦須從即位之始頭腦便教端正始得其初既<lb/>
　正則其後將日進於髙明光大之域矣哲命者明哲<lb/>
　之人天必命之此不在天而實在我故曰自貽所謂<lb/>
　自求多福是也今天其命哲命亦有吉凶亦可以歷<lb/>
　年乆逺夫既言命哲命歷年而間吉凶於其中何哉<lb/>
　盖天命至無常所謂受命無疆惟休亦無疆惟恤有<lb/>
　無窮之喜便有無窮之憂享天下之至樂便任天下<lb/>
　之至難雖曰命哲命歷年然敬德則天命便吉否則<lb/>
<pb n="27b"/>
　天命便凶或吉或凶何常之有今我營洛邑做此般<lb/>
　大事天必知之所謂上帝臨女無貳爾心當武王與<lb/>
　紂戰之時上帝分明監臨于上則今日營建都邑正<lb/>
　是上帝臨女之時上帝分明開着眼在上看王當如<lb/>
　之何須疾敬徳更不容少緩可也王能惟徳之用則<lb/>
　可以祈天永命矣<lb/>
其惟王勿以小民淫用非彞亦敢殄戮用乂民若有功<lb/>
其惟王位在德元小民乃惟刑用于天下越王顯上下<lb/>
<pb n="28a"/>
勤恤其曰我受天命丕若有夏歷年式勿替有殷歷年<lb/>
欲王以小民受天永命<lb/>
　此是說商民言王不可以民小之故遂用非法以治<lb/>
　之至行威虐殄戮斯民王居莫大之位則亦當有莫<lb/>
　大之德位為天下之至尊則徳亦與位同其尊所謂<lb/>
　王位在德元也能如此則民皆刑用於天下矣若以<lb/>
　刑罰治之民却未必刑用以徳先之則民自莫不取<lb/>
　法如刑罰之不敢犯焉所謂道之以政齊之以刑民<lb/>
<pb n="28b"/>
　免而無恥道之以徳齊之以禮有恥且格民皆用刑<lb/>
　王者之徳愈光顯於天下矣今湏是君臣上下一齊<lb/>
　勤恤始得若一邊勤恤不濟得事譬如一家湏父子<lb/>
　兄弟同心共力一家方㑹治周公此言盖言今只是<lb/>
　臣下勤恤亦不濟事湏是上下皆知以勤恤為心乃<lb/>
　可欲王以小民受天永命此一句最要看夫受天永<lb/>
　命而歸之於小民之身盖能治得這小民天命便歸<lb/>
　之不能治得這小民天命便去之所係豈不甚大言<lb/>
<pb n="29a"/>
　小民者甚言其至微至弱不足道也然王不可以其<lb/>
　至微至弱而忽之受天永命全在他身上此等議論<lb/>
　後世不復聞矣<lb/>
拜手稽首曰予小臣敢以王之讎民百君子越友民保<lb/>
受王威命明德王末有成命王亦顯我非敢勤惟恭奉<lb/>
幣用供王能祈天永命<lb/>
　周既革商則視商民盖讎也然商民之中亦有賢人<lb/>
　故謂之百君子友民謂周之民也周公自任其責以<lb/>
<pb n="29b"/>
　為我當以商周之民保受王之威命明徳此亦王先<lb/>
　服殷御事比介于我有周御事之意合商周而為一<lb/>
　也召公以幣旅王而并及周公周公以為我不敢當<lb/>
　此禮也故盡以其幣歸之於王用供王祈天永命幣<lb/>
　帛盖禮神之物也史臣所以書旦曰其亦探周公之<lb/>
　微意歟此一篇書既略不及成王來洛之意不以為<lb/>
　成王曽來亦可但自太保乃以庶邦冢君而下分明<lb/>
　是召公在成王前説既非成王來洛則必是以告卜<lb/>
<pb n="30a"/>
　而書中大半是成王周公相問答之言此周公後來<lb/>
　歸于宗周而言也洛誥既然召誥何為獨不然<lb/>
召公既相宅周公徃營成周使來告卜作洛誥<hi>案袁氏此條解永樂大典原闕</hi>
洛誥<lb/>
周公拜手稽首曰朕復子明辟王如弗敢及天基命定<lb/>
命予乃𦙍保大相東土其基作民明辟予惟乙夘朝至<lb/>
于洛師我卜河朔黎水我乃卜澗水東瀍水西惟洛食<lb/>
<pb n="30b"/>
我又卜瀍水東亦惟洛食伻來以圖及獻卜<lb/>
　復辟之事說者皆引說復于王有復于王者為證謂<lb/>
　周公以明君之道復之于王有失然後有復成王未<lb/>
　嘗不為君既不曾失何復之有其言信美矣然觀其<lb/>
　辭氣則未必然復辟只是復辟初不必如此囘護况<lb/>
　周公既無取天下之心何必曲為之說書曰惟周公<lb/>
　誕保文武受命惟七年方成王㓜沖周公攝政天下<lb/>
　事權皆在周公之手至今而成王壯矣然後以人君<lb/>
<pb n="31a"/>
　之政事歸之于王只如此而已夫何可疑况此書中<lb/>
　自甚分明如曰予小子其退即辟于周如曰亂為四<lb/>
　方新辟成王之為君乆矣至此乃始謂之新辟盖前<lb/>
　日雖為王政事却自周公出今日周公既歸政政事<lb/>
　始自成王出分明是為新君也由此觀之則復辟之<lb/>
　言何獨不信却非是成王前日未為君成王之為王<lb/>
　固乆矣但攝政七年之際事權在周公今始以人君<lb/>
　之政事歸之於王故謂之復辟爾如後世霍光相宣<lb/>
<pb n="31b"/>
　帝宣帝既壯光稽首歸政君臣之分亦未嘗不明而<lb/>
　况周公大聖其處此有道矣孔安國註以為復還明<lb/>
　君之政此語甚好營洛邑大事本不當出于周召周<lb/>
　公以為我看成王意思一如弗敢及天命之初基定<lb/>
　這天命營邑則天命定矣我看成王不敢擔當此事<lb/>
　故我繼太保而大相東土今王自此以後始為天下<lb/>
　之明君矣觀此一句復辟之事豈不甚分明此是周<lb/>
　公復辟之辭洛師師者衆也卜洛之事所以既於河<lb/>
<pb n="32a"/>
　朔黎水卜之又於澗水東瀍水西卜之又於瀍水東<lb/>
　卜之如此委曲周旋者盖雖只是這一片地然建都<lb/>
　之所宗廟朝廷之位却要的當故不敢輕如此卜必<lb/>
　先以墨畫龜然後灼之灼之而兆見此食也灼之而<lb/>
　其兆不見則不食矣<lb/>
王拜手稽首曰公不敢不敬天之休來相宅其作周匹<lb/>
休公既定宅伻來來視予卜休恒吉我二人共貞公其<lb/>
以予萬億年敬天之休拜手稽首誨言<lb/>
<pb n="32b"/>
　此是成王辭周公之復辟以為我不敢當此事須得<lb/>
　你同共理㑹乃可故曰我二人共正我與周公當億<lb/>
　萬年敬天之休觀此一句成王到這裏甚次第逺大<lb/>
　直是要與周公相期於萬億年其規模之宏逺如此<lb/>
　拜手稽首誨言致敬盡禮以謝周公之教誨也古者<lb/>
　人君於臣下皆有拜禮舜拜臯陶禹亦拜臯陶太甲<lb/>
　拜伊尹成王拜周公此是唐虞三代時事不可把後<lb/>
　世看古者君臣之間只是朋友若太甲之於伊尹成<lb/>
<pb n="33a"/>
　王之於周公又不止於朋友皆以父師之禮待之舜<lb/>
　之於臯陶分明待之以朋友之道所以一聞他嘉謀<lb/>
　善論便至於下拜何嘗儼然自尊見得我是人君若<lb/>
　見得我尊為人君有這一念便不是唐虞三代聖人<lb/>
　之心在後世此等事皆不可得而見矣孟子曰故將<lb/>
　大有為之君必有所不召之臣湏是有不召之臣方<lb/>
　能大有為於天下後世如漢髙祖四皓便不能致叔<lb/>
　孫通制禮采秦儀尊君卑臣者為之如何望他以三<lb/>
<pb n="33b"/>
　代事業髙祖且爾其他何望世道日衰則人主日尊<lb/>
　臣下日卑今湏思量古人何故直至於以人君之髙<lb/>
　下臣下之拜盖縁他好善篤切一聞其言不知不覺<lb/>
　下拜他亦不自知其所以然也<lb/>
周公曰王肇稱殷禮祀于新邑咸秩無文予齊百工伻<lb/>
從王于周予惟曰庶有事今王即命曰記功宗以功作<lb/>
元祀惟命曰汝受命篤弼丕視功載乃汝其悉自教工<lb/>
孺子其朋孺子其朋其徃無若火始燄燄厥攸灼敘弗<lb/>
<pb n="34a"/>
其絶厥若彝及撫事如予惟以在周工徃新邑伻嚮即<lb/>
有僚明作有功惇大成裕汝永有辭<lb/>
　殷大也王今舉大禮祀于新邑雖祀典之不載者亦<lb/>
　不可不祭此處要仔細看後世這事都錯了古人茍<lb/>
　有功於民茍有神靈者無所不祭焉這意思極好甚<lb/>
　次第廣大齊者整齊也周公言我一　一整齊百工皆<lb/>
　賢人君子無一小人厠迹於其間故謂之齊我整齊<lb/>
　百工使從王于周豈徒然哉盖庶幾欲治其政事云<lb/>
<pb n="34b"/>
　爾今王即命言成王曽有號令以為當記功之尊者<lb/>
　以其功而作大祀古者祭祀先王功臣皆與焉所謂<lb/>
　兹予大享于先王爾祖其從與享之凡有功者銘書<lb/>
　于王之太常祭于大烝是也又曾專命周公汝當篤<lb/>
　所以輔弼我者王之此意甚美矣然前日雖有是意<lb/>
　而今日則有不然者我大視汝所載之功乃有出於<lb/>
　左右近習之私而其所載容有不當者是爾所自敎<lb/>
　之工得以參預於其間也夫人主當以天下之才為<lb/>
<pb n="35a"/>
　天下之用其所任用當用天下之所欲者豈可私於<lb/>
　左右之臣後世如齊桓公之竪刁易牙開方漢元帝<lb/>
　之𢎞恭石顯晉武帝之荀朂馮紞皆私人也此皆人<lb/>
　主朝夕之所親近故世主徃徃溺焉寵之禄位聽其<lb/>
　計畫為害有未易勝言者周公所以懇切以此戒成<lb/>
　王謂爾之朋儔皆便僻使令之臣至載録功臣有出<lb/>
　於左右之私意這便是爾之朋黨自今絶之猶易為<lb/>
　力失今不治若火之始燃雖燄燄之微其所焚灼以<lb/>
<pb n="35b"/>
　敘而進將至於不可絶豈不大可慮哉周公之意可<lb/>
　謂深切矣厥若彝彝常道也周公言成王若彝撫事<lb/>
　茍欲如我則當用周工周工盖前日周公之所齊者<lb/>
　也此是朝廷公當之人非王之私人以是人而分布<lb/>
　於官僚為六卿者有六卿之職為大夫者有大夫之<lb/>
　職各即乃僚各勤乃事使之踴躍奮發興事造業而<lb/>
　無怠惰委靡之習是之謂明作有功雖然明作有功<lb/>
　未可已也要必至於惇厚寛裕乃可明作有功不過<lb/>
<pb n="36a"/>
　能理繁治劇有能有為而已若夫寛大宏裕則進於<lb/>
　徳矣有才而不進於徳區區徒能辦事亦何足貴哉<lb/>
　惟夫二者兼盡用人如此則成王之聲聞傳於無窮<lb/>
　矣<lb/>
公曰已汝惟沖子惟終汝其敬識百辟享亦識其有不<lb/>
享享多儀儀不及物惟曰不享惟不役志于享凡民惟<lb/>
曰不享惟事其爽侮<lb/>
　大抵人君徒有其始不足貴要湏徹頭徹尾如一始<lb/>
<pb n="36b"/>
　得成王始親政事能委任周公能凡事皆合道理可<lb/>
　謂有其始矣然須思量圖惟厥終可也諸侯之事上<lb/>
　有享上者亦有不享者汝湏當敬識之敬識者惟敬<lb/>
　故能識也不敢怠惰不敢放弛則此心清明自然不<lb/>
　惑所謂享與不享却不在物之厚薄惟在其禮儀如<lb/>
　何物雖有餘禮儀不足惟曰不享盖誠意不存而徒<lb/>
　庭實旅百備物豐腆以是為享上與不享何異哉成<lb/>
　王幼沖之君也於此處不能無惑周公深懼其視諸<lb/>
<pb n="37a"/>
　侯之享上惟在於物而不察其禮儀則天下諸侯皆<lb/>
　將唯物是用而禮儀不足其為君心之害莫大於此<lb/>
　故勤勤懇懇以為汝湏當敬識百辟之享與不享威<lb/>
　儀不及於物是猶不享爾嗚呼周公之為成王心術<lb/>
　慮何其深切若是哉如前靣孺子其朋與此間敬識<lb/>
　百辟享皆是周公正君心處享上之說延及本朝為<lb/>
　害不小自王荆公倡為此說以為諸侯皆當享天子<lb/>
　後來花石綱等事至於窮天下之力皆荆公之說倡<lb/>
<pb n="37b"/>
　之其害豈淺所以周公懇切於此使成王知夫享與<lb/>
　不享不在於物之厚薄也<lb/>
乃惟孺子頒朕不暇聽朕教汝于棐民彝汝乃是不蘉<lb/>
乃時惟不永哉篤敘乃正父罔不若予不敢廢乃命<lb/>
　古人治天下直是不暇朝夕汲汲豈復有頃刻之暇<lb/>
　周公以為汝當分我之所不暇言當與我共其憂勤<lb/>
　也此亦是復辟之意我之所敎誨汝者皆輔民常性<lb/>
　之道汝當敬聽之汝若不勉却恐其功不永正父武<lb/>
<pb n="38a"/>
　王也武王之徳汝當存勤篤之心以次序而行之罔<lb/>
　不若予之言則我亦不敢廢乃命矣此書自周公曰<lb/>
　王肇稱殷禮以下皆是周公歸于宗周面告成王之<lb/>
　辭盖周公在成周使人告卜既來復命之後周公歸<lb/>
　于宗周於是以此告之成王書序略不及此盖變體<lb/>
　也召誥之序不言成王歸洛亦是變體惟此二書之<lb/>
　序與他不同<lb/>
汝徃敬哉兹予其明農哉彼裕我民無逺用戾<lb/>
<pb n="38b"/>
　君道莫大於敬敬則無失徳今人所以有過失皆縁<lb/>
　不敬之故何謂敬戰戰兢兢如臨深履薄此所謂敬<lb/>
　也周公告成王敬哉只是教成王兢業茲予其明農<lb/>
　哉此周公欲告歸也言我當退休田里講明農事不<lb/>
　復與聞國政敬以裕民則汝成王之責也無逺用戾<lb/>
　言當無所不及不可於逺者而或有違戾也<lb/>
王若曰公明保予沖子公稱丕顯德以予小子揚文武<lb/>
烈奉答天命和恒四方民居師惇宗將禮稱秩元祀咸<lb/>
<pb n="39a"/>
秩無文惟公德明光于上下勤施于四方旁作穆穆迓<lb/>
衡不迷文武勤敎予沖子夙夜毖祀<lb/>
　周公有告歸之意故成王不許其去而留之此乃成<lb/>
　王畱周公之辭公舉大明之德以我小子揚文武之<lb/>
　烈今須看這稱字與這揚字皆振作舉揚之意文武<lb/>
　之烈何嘗不在然又湏有人舉而揚之始得所謂以<lb/>
　覲文王之耿光以揚武王之大烈中庸亦曰文武之<lb/>
　道布在方冊其人存則其政舉揚即舉之意也天之<lb/>
<pb n="39b"/>
　命即文武之烈能揚文武之烈即所以奉答天命惟<lb/>
　公徳明光于上下勤施於四方旁作穆穆迓衡觀此<lb/>
　數句成王可謂深知周公矣周公心術之微皆被成<lb/>
　王見得後說出來如此大明之徳足以昭假天地甚<lb/>
　次第光明俊偉而無一毫厭倦之心方且勤施于四<lb/>
　方觀勤之一字周公之心何如哉所謂昔公勤勞王<lb/>
　家古之為宰相大臣者是直勤勤不已孟子形容此<lb/>
　意而曰周公思兼三王以施四事其有不合者仰而<lb/>
<pb n="40a"/>
　思之夜以繼日幸而得之坐以待旦夫有所不合則<lb/>
　日夜以思忽然得之坐以待旦便欲出做其勤為如<lb/>
　何後世為宰相大臣者只是不勤國勢之微弱民生<lb/>
　之未安賢才之隠伏皆置而不問天下安得平治所<lb/>
　謂勤却不是躬親簿書期㑹斷獄聽訟之間以是為<lb/>
　勤也謂之施于四方盖施其事於天下使四海無不<lb/>
　被其澤宰相職業要當如是匹夫匹婦有不與被堯<lb/>
　舜之澤若已推而納之溝中伊尹之相業也勤施于<lb/>
<pb n="40b"/>
　四方旁作穆穆迓衡周公之相業也為宰相大臣要<lb/>
　必如是方可旁作穆穆者作起天下和順輯睦之心<lb/>
　也迓迎也衡平也周公之心明徳雖足以昭假天地<lb/>
　而常若未至不敢自以為是天下雖已大治而常若<lb/>
　未足不敢自以為太平故謂之迓衡言不見其既已<lb/>
　太平若方有太平之象從而迓之譬如人之未見則<lb/>
　迎之若既見何迓之有周公之所謂迓衡正是此意<lb/>
　不迷文武勤敎者文武亦不過只是一箇勤詩稱文<lb/>
<pb n="41a"/>
　王既勤止召公戒武王夙夜罔或不勤古之為天下<lb/>
　者其次第勤勤不已周公之心即文武之心也嗚呼<lb/>
　成王以幼沖之資嗣守大位而能知文武之心能知<lb/>
　周公之心皆不出一箇勤字觀成王稱文武周公之<lb/>
　勤如此則成王之勤可知矣方前日丕視功載乃汝<lb/>
　其悉自敎工猶有私心焉至此敬受周公之敎見於<lb/>
　辭氣者如此前日之私心雪消冰釋豈復有一毫存<lb/>
　於胷中耶予沖子夙夜毖祀者言我小子只是恭己<lb/>
<pb n="41b"/>
　於上求所以奉祭祀而已大抵人君為天地宗廟百<lb/>
　神之主莫大於奉祭祀能奉祭祀君道無餘藴矣且<lb/>
　如人主誠知吾之職分莫大於奉祭祀豈復有一念<lb/>
　之不兢業有一毫之少放肆又豈敢信用左右之言<lb/>
　而所載之功或有不當者是以古之人主早夜兢業<lb/>
　不敢少有怠惰少有障蔽惟求所以能奉祭祀焉爾<lb/>
　成王日夜得周公周旋左右啟迪開𤼵此心清明無<lb/>
　一毫之蔽塞是以深見得人君職業有在於是故其<lb/>
<pb n="42a"/>
　言之的切如此成王之意盖以為我但能恭己在上<lb/>
　敬承祭祀至于施其澤于四方使四海無一夫失所<lb/>
　者則周公之責也<lb/>
王曰公功棐迪篤罔不若時王曰公予小子其退即辟<lb/>
于周命公後四方迪亂未定于宗禮亦未克敉公功迪<lb/>
將其後監我士師工誕保文武受命亂為四輔王曰公<lb/>
定予徃已公功肅將祗歡公無困哉我惟無斁其康事<lb/>
公勿替刑四方其世享<lb/>
<pb n="42b"/>
　成王又言公輔迪我之篤厚罔不如此我今自此退<lb/>
　後當即辟于周而命公之後于魯公却留以輔我盖<lb/>
　不許周公之去而許周公以復辟也夫成王至此方<lb/>
　以為即辟孰謂復辟之說非還政事於成王乎觀此<lb/>
　處可見成王處事之妙夫不許周公之復辟是不遂<lb/>
　周公之意也許周公之去則左右無人失所倚仗尤<lb/>
　不可也今許其復辟任天下之大政於己而仍使周<lb/>
　公留以輔助焉既不失己之助又不違公之意舍此<lb/>
<pb n="43a"/>
　之外更復有何策乎若非成王心地清明豈能處事<lb/>
　之妙如此公無困我言公若去則我其困矣康民之<lb/>
　事我不敢有厭斁觀無斁二字成王至誠不息之心<lb/>
　為如何公勿替刑公不可替其義刑當留以輔我也<lb/>
周公拜手稽首曰王命予來承保乃文祖受命民越乃<lb/>
光烈考武王𢎞朕恭孺子來相宅其大惇典殷獻民亂<lb/>
為四方新辟作周恭先曰其自時中乂萬邦咸休惟王<lb/>
有成績予旦以多子越御事篤前人成烈答其師作周<lb/>
<pb n="43b"/>
孚先考朕昭子刑乃單文祖徳<lb/>
　恭先者以恭敬之徳先天下也孚先者使天下皆信<lb/>
　之以誠信先天下也周公於成王言恭於己言孚盖<lb/>
　人主處九重之上據崇髙富貴之極莫難於恭而為<lb/>
　宰相大臣必湏舉天下皆信服乃可考朕昭子刑刑<lb/>
　即公勿替刑之刑也言我之所示以典刑皆文王之<lb/>
　徳也<lb/>
伻來毖殷乃命寧予以秬鬯二卣曰明禋拜手稽首休<lb/>
<pb n="44a"/>
享予不敢宿則禋于文王武王惠篤敘無有遘自疾萬<lb/>
年厭于乃德殷乃引考王伻殷乃承敘萬年其永觀朕<lb/>
子懷德<lb/>
　秬鬯祭宗廟社稷之所用也成王以秬鬯二卣遺周<lb/>
　公用安寧周公之心分明待之如神明尊之至也古<lb/>
　者大饗之禮皆如宗廟之禮則以二卣寧周公不為<lb/>
　過矣曰明禋拜手稽首休享此使者之辭使者之來<lb/>
　成王拜以送之也周公不敢當此禮故即以禋于文<lb/>
<pb n="44b"/>
　王武王惠篤敘以下祝辭也<lb/>
戊辰王在新邑烝祭歲文王騂牛一武王騂牛一王命<lb/>
作冊逸祝冊惟告周公其後王賓殺禋咸格王入太室<lb/>
祼王命周公後作冊逸誥在十有二月惟周公誕保文<lb/>
武受命惟七年<lb/>
　此一篇書自周公拜手稽首曰朕復子明辟至拜手<lb/>
　稽首誨言是成王在宗周周公在成周使來告卜之<lb/>
　辭卜洛者召公周公實未嘗卜而曰我卜河朔黎水<lb/>
<pb n="45a"/>
　者召公之卜也自周公曰王肇稱殷禮以下是周公<lb/>
　使來告卜之後歸于宗周面告成王之辭使成王來<lb/>
　洛邑做這許多事也如曰王肇稱殷禮祀于新邑如<lb/>
　曰汝徃敬哉如曰孺子來相宅如曰徃新邑伻嚮即<lb/>
　有僚皆是使成王徃兹新邑也至戊辰王在新邑則<lb/>
　成王即來洛邑遂祭于文武之廟因以冊命魯侯也<lb/>
　此書之節次盖如此方周公有明農之言分明有退<lb/>
　歸之意至成王苦留之周公見其意之誠篤又見其<lb/>
<pb n="45b"/>
　即辟于周命公後處之得其當如此於是復為成王<lb/>
　留觀其告王以作周恭先而自勉以作周孚先則與<lb/>
　前日兹予其明農之言不同矣是周公復留以輔成<lb/>
　王也誕保文武受命惟七年自此以上皆攝政七年<lb/>
　間之事也<lb/>
</p>
<p>
</p>
  </div>
</body>
</text>
</TEI>
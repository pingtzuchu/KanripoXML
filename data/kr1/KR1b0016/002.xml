<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>絜齋家塾書鈔卷二</head>
    <p>
<pb n="1a"/>
欽定四庫全書<lb/>
　絜齋家塾書鈔卷二　　　　宋　袁燮　撰<lb/>
臯陶矢厥謨禹成厥功帝舜申之作大禹臯陶謨益稷<lb/>
　堯舜曰典大禹臯陶曰謨典者道之常行者也謨者<lb/>
　言之至嘉者也典即謨謨即典本一也臯陶大略是<lb/>
　論思獻納之官禹則專理㑹平水土臯陶雖是作士<lb/>
　然畢竟自在朝廷朝夕於人主之側可以啟沃人主<lb/>
　正如今刑部雖云掌刑畢竟是論思獻納之官也惟<lb/>
<pb n="1b"/>
　臯陶多所獻納故言謨禹却専於平水土理㑹地平<lb/>
　天成底事故言功矢陳也展盡底藴更無一毫隱匿<lb/>
　不盡之意謂之矢純全備具更無一毫虧遺不到之<lb/>
　處謂之成若使臯陶之謨猶有懐而不盡禹之功猶<lb/>
　有毫釐欠闕不可以言矢不可以言成申重也臯陶<lb/>
　所以能矢厥謨禹所以能成厥功皆縁是有一帝舜<lb/>
　在上方謨之未矢功之未成所以能使之矢且成者<lb/>
　帝舜也及謨已矢矣功已成矣帝舜之心猶不已焉<lb/>
<pb n="2a"/>
　故謂之申申者重複不已之意聖人只是一箇不已<lb/>
　即這不已處便是聖人唐虞之道天也維天之命於<lb/>
　穆不已唐虞之道所以極盛亦惟不已而已欲觀帝<lb/>
　舜申之處合三篇觀之便可見益稷帝曰來禹汝亦<lb/>
　昌言直至終篇猶是臯陶賡歌此可見其申之處三<lb/>
　篇本合而為一所以孔子序書將此二句并敘三篇<lb/>
　到底方才見得當子細看箇申字<lb/>
大禹謨<lb/>
<pb n="2b"/>
曰若稽古大禹曰文命敷於四海祗承于帝<lb/>
　文命文徳教命大畧只是聲教敷于四海者言其聲<lb/>
　教迤于四海之逺也故人多說這四海二字中國居<lb/>
　其中環四方皆海也極天地之所覆載可謂至逺矣<lb/>
　而聲教無不及焉古人非虚言也如奄有四海盖實<lb/>
　有此事曰敷于四海則實無不及也觀此如何不與<lb/>
　天合徳中庸曰聲名洋溢于中國施及蠻貊舟車所<lb/>
　至人力所通天之所覆地之所載日月所照霜露所<lb/>
<pb n="3a"/>
　墜凡有血氣莫不尊親故曰配天但子細玩味此數<lb/>
　句可見敷于四海處可見其治之蕩蕩巍巍處承繼<lb/>
　也禹之徳與堯舜之徳脗合無間所以能繼承二帝<lb/>
　之統若使其道有一毫不相似中間畧曽間斷不可<lb/>
　以言承矣<lb/>
曰后克艱厥后臣克艱厥臣政乃乂黎民敏徳<lb/>
　孔子曰為君難為臣不易孟子曰欲為君盡君道欲<lb/>
　為臣盡臣道君臣皆欲盡其道此是第一件難事須<lb/>
<pb n="3b"/>
　是知其為難臨深履薄之念斯須不忘庶幾能盡其<lb/>
　道稍以為易而忽之則不知其難將見君不君臣不<lb/>
　臣矣君臣克艱於上則朝廷政事無不修舉故謂之<lb/>
　政乃乂羣黎百姓徧為爾徳故謂之黎民敏徳這乂<lb/>
　字與敏字便是這艱字在我者少有放漫政事便有<lb/>
　欠闕黎民便有怠心敏不特是速有黽勉不己之意<lb/>
　速亦在其中矣天生民而立之君使司牧之勿使失<lb/>
　性盖所謂司牧之責非但衣之食之而已孟子養生<lb/>
<pb n="4a"/>
　䘮死無憾只是王道之始須是天下皆敏於徳皆為<lb/>
　善人君子方可以無愧於君師之任唐虞之時比屋<lb/>
　可封成周之治人有士君子之行必如此則君臣之道<lb/>
　盡矣若使朝廷政事有不修舉羣黎百姓有不徧為爾<lb/>
　徳君何取於君臣何取於臣君臣之間兩失其道矣<lb/>
　嗚呼斯其所以為難也<lb/>
帝曰俞允若兹嘉言罔攸伏野無遺賢萬邦咸寧稽于<lb/>
衆舍已從人不虐無告不廢困窮惟帝時克<lb/>
<pb n="4b"/>
　帝舜平日在克艱上做工夫今一聞禹之言有㑹於<lb/>
　心曰允若兹信其如此也於是舉堯所以克艱者言<lb/>
　之嘉言罔攸伏者忠嘉之言悉上達而無有隱伏也<lb/>
　後世天下有嘉謀嘉猷而不得上達者何限今觀此<lb/>
　一句須當思何故能如此必是人主中心好之然後<lb/>
　在彼方能無隱孟子曰夫茍好善則四海之内皆將<lb/>
　輕千里而來告之以善夫茍不好善則人將曰訑訑<lb/>
　予既已知之矣訑訑之聲音顔色拒人於千里之外<lb/>
<pb n="5a"/>
　士止於千里之外則讒諂面諛之人至若是人主好<lb/>
　讒佞惡忠直則天下之人何苦而犯人主之所惡哉<lb/>
　堯所以能使之罔攸伏這裏大有工夫惟嘉言無有<lb/>
　伏則在野無一賢之遺此皆不是容易的事惟如此<lb/>
　方是唐虞之時天生賢固欲人君用之也以天下之<lb/>
　賢為天下之用所以萬邦無一不寧人主不能用賢<lb/>
　則不能用天下既不能用天下何以能使萬邦之咸<lb/>
　寧嘉言罔攸伏是忠嘉之言無一人之隱伏也野無<lb/>
<pb n="5b"/>
　遺賢是田野之間無一賢之或遺也萬邦咸寧是天<lb/>
　下之大無一民之不得其所也此豈非是唐虞盛時<lb/>
　雖然嘉言既無伏矣野既無遺賢矣猶且稽詢於衆<lb/>
　舍己之能從人之長萬邦既咸寧矣猶且不虐無告<lb/>
　不廢困窮非帝堯之心孰能如此故曰惟帝時克以<lb/>
　言堯確然能盡此道也自嘉言罔攸伏至不廢困窮<lb/>
　皆是堯克艱䖏<lb/>
益曰都帝徳廣運乃聖乃神乃武乃文皇天眷命奄有<lb/>
<pb n="6a"/>
四海為天下君<lb/>
　廣大也運行也言其廣大運行也變化無方謂之聖<lb/>
　聖而至於神妙不可測謂之神凡𤼵强剛毅皆武也<lb/>
　寛裕温柔皆文也戡定禍亂此是武禮樂文章此是<lb/>
　文但不止此耳廣運二字便是克艱二字既如此廣<lb/>
　大而又運行不已所謂聖人只是不已看嘉言罔攸<lb/>
　伏野無遺賢之後猶且稽於衆舍己從人萬邦咸寧<lb/>
　之後猶且不虐無告不廢困窮此所謂不已也惟其<lb/>
<pb n="6b"/>
　不已故聖神武文溥博淵泉而時出之不可以一徳<lb/>
　名凡人可以一徳名者皆由其功夫之有息也栁下<lb/>
　惠之和伯夷之清便可名之以清和若是孔子聖之<lb/>
　時如何定名得今夫天有四時春和而夏暑秋凉而<lb/>
　冬寒皆可以一字名之若夫元氣之運行𤼵而為春<lb/>
　夏秋冬夫何可以定名也此所謂聖之時也中庸論<lb/>
　天下之至聖聰明睿知足以有臨也寛裕温柔足以<lb/>
　有容也𤼵强剛毅足以有執也齋莊中正足以有敬<lb/>
<pb n="7a"/>
　也文理宻察足以有别也即堯之乃聖乃神乃武乃<lb/>
　文也夫君子未至於聖人猶且不器而况聖人乎然<lb/>
　其所以如此自不已中来若其運行稍有時而息便<lb/>
　偏倚而不全便淺狹而易窺惟其運行不息而聖徳<lb/>
　之盛如此所以皇天眷命奄有四海而君之舜禹益<lb/>
　之言皆只是反覆講明君道禹曰克艱克艱君道也<lb/>
　舜曰惟帝時克克盡君道也益又曰為天下君亦謂<lb/>
　如此而後可以君天下也夫天下戴之以為君享崇<lb/>
<pb n="7b"/>
　髙富貴之極此豈易事要須盡其道乃可自三代以<lb/>
　後人主鮮有知君道者其間欲治之主亦不過知得<lb/>
　三五分若是真箇知得必是堯舜三代可也讀書當<lb/>
　識綱領如讀此處便當理㑹得如何是君道<lb/>
禹曰惠迪吉從逆凶惟影響<lb/>
　惠迪者順此道也從逆者逆此道者也大凡順這道<lb/>
　理便吉逆這道理便凶帝徳廣運乃聖乃神乃武乃<lb/>
　文能行此道所謂惠迪也皇天眷命奄有四海為天<lb/>
<pb n="8a"/>
　下君非吉而何所謂道不過只是眼前底道理聖神<lb/>
　武文皆其所當然者順是而行吉孰大焉有形便有<lb/>
　影有聲便有響形即影也聲即響也惠迪即吉從逆<lb/>
　即凶也試反而思之凡有所為無不順道當是之時<lb/>
　其心安其體泰所謂心廣體胖非吉而何如此則鬼<lb/>
　神亦享之天命亦歸之凡有所為皆逆此道當是之時<lb/>
　仰有所愧俯有所怍非凶而何如此鬼神亦不汝饗<lb/>
　天命亦不汝眷由是知順道之時吉已具焉從逆之<lb/>
<pb n="8b"/>
　時凶己萌焉皆吾之所以自取非由外求也<lb/>
益曰吁戒哉儆戒無虞罔失法度罔逰于逸罔淫于樂<lb/>
任賢勿貳去邪勿疑疑謀勿成百志惟熈罔違道以干<lb/>
百姓之譽罔咈百姓以從己之欲無怠無荒四夷來王<lb/>
　虞度也方四方未寧民生未安必反覆虞度何以寧<lb/>
　四方何以安民生及中國既治邊鄙寧謐則是無可<lb/>
　虞度之事當此之時此心最易得不警戒雖是聖人<lb/>
　朝夕警戒不怠然畢竟時節不同此心猶恐因時而<lb/>
<pb n="9a"/>
　變故處無虞之世常常如有事之日戰戰兢兢如臨<lb/>
　深淵如履薄冰如此則庶乎其治之可保也盖治亂<lb/>
　相生而無常方其治時所謂亂者已伏於此觀易泰<lb/>
　否二卦天地交而萬物通可謂泰之極矣然上六便<lb/>
　有城復于隍之戒至否之九五休否是休息天下之<lb/>
　否以循致於泰也然便有其亡其亡繫於苞桑之戒<lb/>
　聖人防患未然之意深矣自古當治安之時而危亂<lb/>
　之萌已兆者甚多漢宣帝渭上之朝見於甘露之三<lb/>
<pb n="9b"/>
　年而是年也元后得幸於太子實生成帝則是王氏<lb/>
　之簒漢已兆於極盛之日矣即此一事看無虞之世<lb/>
　豈可以不警戒警戒之念不忘則法度自不至於失<lb/>
　墜自一身而言動容周旋中禮一身之法度也由天<lb/>
　下而言紀綱文物天下之法度也一身之法度即天<lb/>
　下之法度也吾身之法度茍顛倒錯亂則天下之法<lb/>
　度亦顛倒錯亂矣法度二字不可輕看古人言容止<lb/>
　可度又曰嚴恭寅畏天命自度只如一身須當終日<lb/>
<pb n="10a"/>
　於規矩準繩之中視聽言動一或非禮便失其法度<lb/>
　孔子七十而從心所欲不踰矩不踰矩即罔失法度<lb/>
　也古人盤盂有戒几杖有銘不曽頃刻自放於法度<lb/>
　之外終日只在法度裏面行一身之法度猶不可失<lb/>
　况於天下乎罔遊于逸罔淫于樂逸安逸也樂歡晏<lb/>
　也遊於逸者貪於逸而忘返也淫於樂者過於樂而<lb/>
　無節也豈能無安逸之時亦豈能無歡樂之時然却<lb/>
　不可游不可淫逸與樂非美事也茍不至於過則亦<lb/>
<pb n="10b"/>
　不害其為法度流而忘返便是失法度也任賢勿貳<lb/>
　言知其為賢則當斷然任之也去邪勿疑言知其為<lb/>
　邪則當斷然去之也夫賢之與邪猶黒之與白本有<lb/>
　定論賢者顯然當任邪者昭然當去初心本自明這<lb/>
　貳與疑皆是後來如此勿之一字言其不可貳不可<lb/>
　疑也疑謀勿成亦是此意大抵人心本自明有不善<lb/>
　未嘗不知知之未嘗不疑茍有所疑便當勿成人惟<lb/>
　用心不剛停蓄於此所以成其疑謀者多矣這疑處<lb/>
<pb n="11a"/>
　便是人之初心初心至明成之則必有後悔百志惟<lb/>
　熈心之所徃謂之志熈者光明也天下同歸而殊塗<lb/>
　一致而百慮心只是一箇心然其心之所之却不一<lb/>
　疑謀勿成則百志安得而不光明乎罔違道以干百<lb/>
　姓之譽罔咈百姓以從已之欲此二句是既不欲失<lb/>
　已又不欲失人内不失已外不失人所謂合内外之<lb/>
　道也所謂忠恕一貫之道也夫懼百姓之不我譽而<lb/>
　欲要其譽於是違道以從人違道則失已矣或者但<lb/>
<pb n="11b"/>
　欲吾事之濟不恤民之利害不顧天下之便與否一<lb/>
　切為之此是咈百姓咈百姓則失人矣已固不可失<lb/>
　人亦不可失也這箇要須區處使之兩盡然後可後<lb/>
　世舉事所以為之而不成者皆縁不達此二句且以<lb/>
　一事明之朝廷欲省官省兵道理所當省也理所當<lb/>
　省而欲于人之譽依違不决豈不違道茍又一切省<lb/>
　之不顧人情則又必至於咈人故善處天下事者必<lb/>
　於此有所處既不違道又不咈人果明此理何事不<lb/>
<pb n="12a"/>
　可為無怠無荒四夷來王怠是怠惰荒是荒唐無怠<lb/>
　無荒即警戒之謂也人主不敢怠荒則雖逺夷之人<lb/>
　孰不慕義而來王乎舜生三十徵庸三十在位至今<lb/>
　日又不知其在位幾年矣意舜是時春秋已甚髙而<lb/>
　伯益之戒如此至教之以無怠無荒盖雖是聖人稍<lb/>
　不警戒便有過失此心不可頃刻放失也今觀益之<lb/>
　稱堯曰帝徳廣運乃聖乃神乃武乃文皇天眷命奄<lb/>
　有四海為天下君玩其辭氣尊之如天至於戒舜不<lb/>
<pb n="12b"/>
　啻如戒一中才庸主然道只是一箇道理堯之聖神<lb/>
　文武先原是儆戒中來儆戒不怠行之也久習之也<lb/>
　熟所謂聖神文武已在是矣是故求道初不在髙逺<lb/>
　只在眼前一部論語只是眼前道理所謂固有神妙<lb/>
　不可測處然却不可於這上面求躬行於其至易至<lb/>
　近者求焉則所謂神妙不可測者當得之矣<lb/>
禹曰於帝念哉徳惟善政政在養民水火金木土穀惟<lb/>
修正徳利用厚生惟和九功惟敘九敘惟歌戒之用休<lb/>
<pb n="13a"/>
董之用威勸之以九歌俾勿壊帝曰俞地平天成六府<lb/>
三事允治萬世永賴時乃功<lb/>
　念者念念不忘也書中多說此字曰苗頑弗即工帝<lb/>
　其念哉曰念兹在兹皆不忘之謂也且修身之道要<lb/>
　須是能念然後其徳日進人主治天下亦須念念不<lb/>
　忘天下然後天下始治稍有怠荒便不能念才能念<lb/>
　則所謂逸遊怠荒這許多事自然是無古之人主造<lb/>
　次顛沛無頃刻不在天下所謂念只是要勿忘了徳<lb/>
<pb n="13b"/>
　惟善政人主之治天下皆政也然必根源於徳方是<lb/>
　善政只是外面做事有不本於徳者未足言善政也<lb/>
　所謂善政只在養民養之一字意味甚深長使天下<lb/>
　皆在生育之中如天地之養物且萬物盈於宇宙間<lb/>
　皆天地養之之功也聖人之治天下無一物不得其<lb/>
　所亦猶天地之於萬物然匹夫匹婦鰥寡孤獨有一<lb/>
　人不能自遂不可以言養易曰聖人養賢以及萬民<lb/>
　學者須當致思如何是聖人養民處予之以粟帛結<lb/>
<pb n="14a"/>
　之以恩惠未足為養也養民廣大之時須還是唐虞<lb/>
　三代漢之文景賜田租勸農桑亦可謂養民矣然猶<lb/>
　未盡得聖人養民之道要之亦賢於後世所以只說<lb/>
　文景務在養民文景而下便說這一字不得武帝窮<lb/>
　兵黷武可以謂之養乎宣帝嚴刑峻法可以謂之養<lb/>
　乎後世人主孰不治民然未嘗養也水火金木土穀<lb/>
　惟修以下是養民之事此六者皆生民之所日用須<lb/>
　是聖人在上與之理㑹故曰惟修水火金木土穀惟<lb/>
<pb n="14b"/>
　修此只舉其綱領其中條目則至纎至悉觀周禮一<lb/>
　書可見如溝洫澮川與夫以豬畜水以防止水以溝<lb/>
　蕩水以遂均水以列舍水以澮冩水之類皆是理㑹<lb/>
　水事如季春出火季秋納火之類皆是理㑹火事如<lb/>
　築冶鳬㮚叚桃之工是理㑹金底事輪輿弓廬匠車<lb/>
　梓之工與夫山虞林衡所當斬伐厲禁是理㑹木底<lb/>
　事如土㑹辨五地之物生土宜辨十二土之名物土<lb/>
　均辨五物九等制天下之地征土化物地相宜而為<lb/>
<pb n="15a"/>
　之種皆理㑹土之事也如六遂之官趨耕耨簡稼器<lb/>
　修稼政廩人掌九穀之數倉人掌粟入之藏司稼掌<lb/>
　巡邦野之稼則是理㑹穀之事水火金木土穀此六<lb/>
　府天地間之所自有也而修之則在聖人正徳利用<lb/>
　厚生此三事亦民性之所自有也而和之則在聖人<lb/>
　正徳者是使之皆為正直之歸不至於放僻邪侈也<lb/>
　利用是順利之謂應人接物皆應得是凡所施為皆<lb/>
　做得是夫安得而不利茍於應接之間有所不當舉<lb/>
<pb n="15b"/>
　事之間有所未安則必有悔吝非可以言利也厚生<lb/>
　者生不特是其形生善心常不冺没是謂之生克綏<lb/>
　先王之禄永底烝民之生此豈食之衣之能全其身<lb/>
　於天地之間而已哉飽食暧衣逸居而無教雖生無<lb/>
　以異於死若以為生止於養其形則水火金木土穀<lb/>
　所以生之者亦足以矣何必又說正徳利用厚生人<lb/>
　未嘗不生也須是能厚其生始得惟和者薫烝陶冶<lb/>
　使之日入於善而不自知是之謂和九功者言其皆<lb/>
<pb n="16a"/>
　底於成績也六府三事有一些欠闕有一些不修不<lb/>
　和不可以言功九者皆備而底於有成是之謂功九<lb/>
　者之功至於惟敘所以形於歌謡不能自已夫民之<lb/>
　歌此非可以勉强為也要須是出於其心之自然孟<lb/>
　子所謂樂則生矣生則惡可已也惡可已則不知足<lb/>
　之蹈之手之舞之也成康之時頌聲作於下闗雎作<lb/>
　於上什一天下之中正也什一行而頌聲作矣只是<lb/>
　唐虞三代之時有此在後世則罕聞矣只觀行葦既<lb/>
<pb n="16b"/>
　醉諸詩真所謂治世之音康衢之歌曰立我烝民莫<lb/>
　匪爾極此皆懽忻恱懌之情𤼵見於詠歌謳吟之際<lb/>
　此極不易得惟漢至文景盖庶幾焉所謂六七十翁<lb/>
　嬉戯如小兒狀本朝咸平景徳間亦有這氣象必至<lb/>
　於民形於歌謡方是九功敘處戒之用休董之用威<lb/>
　休近於賞威近於刑不賞刑而曰休威言賞罰則無<lb/>
　甚味言休威則其意深長也畢竟治天下賞罰亦不<lb/>
　可廢欲民之知所趨豈可無賞欲民之知所避豈可<lb/>
<pb n="17a"/>
　無刑戒之用休使之有所慕而知所自勉也董之用<lb/>
　威使之有所恐懼也這箇自是無不得但有前面許<lb/>
　多方才可用賞刑無前一節便說賞刑非所謂正徳<lb/>
　也雖然此二句言於前固不可言於後而無下面勸<lb/>
　之以九歌一句亦非所謂正徳也此九歌即民間之<lb/>
　九歌也古者採民言而寓於樂即民間之歌謡而播<lb/>
　之樂章還以勸之今三百五篇或出於小夫賤隸婦<lb/>
　人女子皆是塗歌里詠孟子曰仁言不如仁聲之入<lb/>
<pb n="17b"/>
　人深也勸之以歌不與言語相似若使人主諄諄然<lb/>
　以言語勸人未必能感動勸之以九歌所以鼓舞動<lb/>
　盪深入其心術之㣲也今之歌曲非正聲也然亦足<lb/>
　以淪人之肌膚浹人之骨髓况先王中正之音乎有<lb/>
　這許多然後九功可以不壞俾者使也所以使九功<lb/>
　之勿壞也唐虞三代之時只是一箇勿壞所以禹首<lb/>
　𤼵語曰帝念哉言其當念念不忘使之至於久逺而<lb/>
　不壞也才不致念便有欠闕便是壞也六府三事無<lb/>
<pb n="18a"/>
　一之不修不和至於秩然有序歌聲並作而又戒之<lb/>
　董之勸之必至於久而不壞如此方是徳政方是養<lb/>
　民養民之事備於此矣觀此一章想像當時之民生<lb/>
　長於泰和之中其氣象如何哉想夫仰事俯育之具<lb/>
　皆充足有餘無復有憾不特衣食充足而已而又人<lb/>
　人有士君子之行歌謡之音洋洋盈耳所謂歎息愁<lb/>
　恨之聲無有也養民之功至於如此寧復有一毫之<lb/>
　虧乎拱把之桐梓人苟欲生之皆知所以養之者後<lb/>
<pb n="18b"/>
　世所以不如古只縁欠這一字且如水火金木土穀<lb/>
　何嘗去理㑹只以穀之一事言之如惰農不服田畝<lb/>
　耕耘收斂不及其時水利之不修灌溉無所資上之<lb/>
　人未嘗為之整頓區處也帝曰俞地平天成六府三<lb/>
　事允治萬世永賴時乃功先言地而後言天者洪水<lb/>
　為患地不平則天亦不成水患既平然後萬物始得<lb/>
　生養而天道成焉故先地而後天也允治者信乎其<lb/>
　治也六府三事固是天地間之所自有民性中之所<lb/>
<pb n="19a"/>
　自具然所以修所以和皆禹實為之耳且以當時湯<lb/>
　湯浩浩之勢下民有昬墊之憂生養之具安在正徳<lb/>
　利用厚生又安有焉自禹出然後六府三事始治故<lb/>
　曰㣲禹吾其魚乎吾與子弁冕端委於今日萬世之<lb/>
　下安居而暇食優游以生死皆禹之功也向使洪水<lb/>
　之患無禹治之安得復見今日乎所以謂之萬世永<lb/>
　賴如此方可以言功故曰禹成厥功功業必至若是<lb/>
　可以與天地參矣<lb/>
<pb n="19b"/>
帝曰格汝禹朕宅帝位三十有三載耄期倦于勤汝惟<lb/>
不怠總朕師禹曰朕徳罔克民不依臯陶邁種德徳乃<lb/>
降黎民懐之帝念哉念兹在兹釋兹在兹名言兹在兹<lb/>
允出兹在兹惟帝念功<lb/>
　舜生三十徵庸三十在位至是宅帝位又三十三載<lb/>
　是九十三嵗也古之帝王必享髙壽也工夫既到有<lb/>
　可延年之理後世所以少得髙夀盖縁平日失所養<lb/>
　私喜怒妄念慮所以戕其生者多矣倦勤非志氣之<lb/>
<pb n="20a"/>
　倦乃血氣之倦也大抵有志氣有血氣此二者不可<lb/>
　不明辨無老無少者志氣也少而壯老而衰者血氣<lb/>
　也聖人之志氣雖至老不倦然筋力形體有不可勉<lb/>
　强者故雖聖人其血氣老而必衰舜之血氣較諸常<lb/>
　人已大故不倦年至九十猶尊臨天下日酬萬幾豈<lb/>
　非血氣之異常而能之乎但至于耄期雖欲勉强有<lb/>
　不可得者若論舜此心則何嘗少倦此事須要講之<lb/>
　至精不可認血氣為志氣舜倦于勤而禹却能不怠<lb/>
<pb n="20b"/>
　勤之一字不可輕看詩稱文王既勤止召公戒成王<lb/>
　夙夜罔或不勤且君道之尊不躬親庶政而所勤者<lb/>
　果何事學者要當思而得之盖縁此心不可一念不<lb/>
　存兢兢業業一日二日萬幾要須常常兢業造次必<lb/>
　於是顛沛必於是人一能之已百之人十能之已千<lb/>
　之是之謂勤勤則其徳日進聖人之所以為聖人勤<lb/>
　而已矣今日有過失皆縁不勤之故禹亦只是一個<lb/>
　不怠所謂克勤於邦曰朕徳罔克觀此四字便見禹<lb/>
<pb n="21a"/>
　不怠處便見得大禹之心且禹之功業可謂極矣四<lb/>
　隩既宅九山刋旅九州滌源四海㑹同六府孔修地<lb/>
　平天成六府三事允治萬世永賴有如此功業而禹<lb/>
　之心常若不足以為吾之所成者功而已矣而非徳也<lb/>
　外面雖有如此功業至於切身利害處却尚有欠吾<lb/>
　之徳罔克誠不如臯陶之邁種民之依我誠不如懐<lb/>
　臯陶禹平日此心常以此不足故見之於言如此此<lb/>
　是禹心腹腎腸間說話諷誦此數句豈不足以見禹<lb/>
<pb n="21b"/>
　之心非惟足以見禹之心亦足以見臯陶之心彼其<lb/>
　孜孜種徳所以用工者深矣帝念哉言其不可忘臯<lb/>
　陶也舜固非忘臯陶者然今總朕師之任不及臯陶<lb/>
　而及已是帝未念臯陶也<lb/>
帝曰臯陶惟兹臣庶罔或干予正汝作士明于五刑以<lb/>
弼五教期于予治刑期于無刑民協于中時乃功懋哉<lb/>
　罔或干予正言天下無人干我之正道也明于五刑<lb/>
　以弼五教聖人之治天下不過只是五教五教即所<lb/>
<pb n="22a"/>
　謂父子有親君臣有義夫婦有别長幼有序朋友有<lb/>
　信也成周之法亦有不孝之刑不婣之刑不睦之刑<lb/>
　盖日用之間不出此五者何徃而非君臣父子夫婦<lb/>
　長㓜朋友是以聖人之教以此為急故五刑之用亦<lb/>
　惟以弼五教而已期于予治刑期于無刑此兩期字<lb/>
　不可不詳玩可以見得臯陶之心期于予治是期使<lb/>
　天下至於大治也刑期于無刑是不特茍了職事必<lb/>
　欲至於無刑也猶有刑焉是天下猶有不善之人也<lb/>
<pb n="22b"/>
　天下猶有不善是明刑之責也人莫不有所期如射<lb/>
　者期中於的所期髙者其至必髙所期逺者其至必<lb/>
　逺茍無所期則亦終於卑汚蹇淺而已觀期之一字<lb/>
　想見一夫不獲臯陶必曰時予之辜惟其心足以風<lb/>
　動天下民協于中能使天下皆為皇極之民用刑之<lb/>
　效顧如此其大歟民受天地之中以生人心皆有此<lb/>
　中也有事於此少過焉皆知其為過少不及焉皆知<lb/>
　其為不及必至於至中不偏的當恰好然後人心始<lb/>
<pb n="23a"/>
　無憾不特賢者智者為然愚鄙小人亦然不特士大<lb/>
　夫為然工商走卒亦然此可見人心皆有此中也民<lb/>
　協于中者舉天下皆歸于中皆為皇極之民也夫臯<lb/>
　陶以明刑為職耳何以能使民協于中此無他只縁<lb/>
　臯陶之刑既協于中所以能使民協于中彼其用刑<lb/>
　之際此心清明如明鑑然斟酌審諦輕者從輕重者<lb/>
　從重毫釐之不差夫如是民安得不協于中臯陶之<lb/>
　刑非後世之刑也後世之刑有罪者幸免無辜者濫<lb/>
<pb n="23b"/>
　及臯陶之刑何獨有罪無罪之不誤而已直是更無<lb/>
　一毫之差彼其邁種徳徳乃降黎民懐之只是用刑<lb/>
　之所致吾是以知臯陶之刑非後世之刑也懋勉也<lb/>
　便只是勤與不怠<lb/>
臯陶曰帝徳罔愆臨下以簡御衆以寛罰弗及嗣賞延<lb/>
于世宥過無大刑故無小罪疑惟輕功疑惟重與其殺<lb/>
不辜寧失不經好生之徳洽于民心兹用不犯于有司<lb/>
帝曰俾予從欲以治四方風動惟乃之休<lb/>
<pb n="24a"/>
　愆過也罔愆者言其無一毫之過也看此二字當思<lb/>
　舜何以能罔愆又當思常人何以多過愆觀其兢兢<lb/>
　業業無怠無荒一聞大禹克艱之言便從而俞之曰<lb/>
　允若兹舜所以躬行者如此而伯益之徒至有罔遊<lb/>
　于逸罔滛于樂之戒如此安得有過差大抵纔能兢<lb/>
　業不怠荒便自是罔愆纔不兢業纔怠荒便有過失<lb/>
　知常人以怠荒不兢業而有過則知舜之所以罔愆<lb/>
　其本在臨下以簡御衆以寛簡簡要也寛寛大也簡<lb/>
<pb n="24b"/>
　要君上之道君臨萬邦茍不知執要是自同於臣下<lb/>
　失為上之體矣以上臨下居君上之位其道必簡臯<lb/>
　陶戒舜曰元首叢脞哉叢脛者不簡之謂也文王罔<lb/>
　攸兼於庶獄庶慎此文王之簡子曰雍也可使南面<lb/>
　仲弓問子桑伯子子曰可也簡知簡之可以南面則<lb/>
　知君上之道貴乎簡也明矣此等皆不可輕看如臨<lb/>
　下以簡此四字是萬世君上之大端周公立政一書<lb/>
　專是此一句後世人主皆失之好詳漢唐賢君如宣<lb/>
<pb n="25a"/>
　帝猶五日以聽事太宗猶兼行將相事賢君尚爾况<lb/>
　於秦皇之衡石程書乎况於隋文之衛士𫝊飱乎荀<lb/>
　卿有言主好要則百事詳主好詳則百事荒人主豈<lb/>
　可不知簡要之道宰相猶不親細務而况天子乎罔<lb/>
　愆者本也臨下以簡御衆以寛皆罔愆之所自出也<lb/>
　仲弓曰居敬而行簡以臨其民不亦可乎居敬即罔<lb/>
　愆也臨下以簡即所謂行簡也御衆以寛當寛大不<lb/>
　要促迫廣大優游使天下皆在吾生育之中日入於<lb/>
<pb n="25b"/>
　善而不自知茍促迫之則民雖欲為善難矣故寛以<lb/>
　養之克寛克仁撫民以寛古人多說這寛字後世惟<lb/>
　漢髙稱寛大長者古人之寛非後世之寛也後世之<lb/>
　寛多失之縱弛古人只是一個寛大曰御衆以寛者<lb/>
　如御馬然操縱皆在我若是縱弛豈所謂御乎簡亦<lb/>
　非簡略簡略則失之於不周宻簡略之簡非真簡也<lb/>
　縱弛之寛非真寛也纔是罔愆既得此大本則見於<lb/>
　臨下之時自然真是簡見於御衆之際自然真是寛<lb/>
<pb n="26a"/>
　罰弗及嗣賞延于世罪疑惟輕功疑惟重與其殺不<lb/>
　辜寧失不經大抵賞雖過無害罰則不可少過賞罰<lb/>
　一也何故賞可過而罰不可過盖賞是仁恩一向罰<lb/>
　是殺戮一向大略二者皆不可過必不得已寧過於<lb/>
　賞無過於罰此是聖人忠厚之心諷誦此數句聖人<lb/>
　之心當於此處觀焉見得聖人之心如此則吾之存<lb/>
　心亦當如此才不忠厚才是刻薄便非聖人之心雖<lb/>
　然與其殺不辜寧失不經可謂極于寛矣至於刑故<lb/>
<pb n="26b"/>
　無小乃毅然有所不可犯此非徒嚴也盖亦所以正<lb/>
　人心何者一時有過此特其誤爾於心術未有害也<lb/>
　至於故情犯罪其罪雖小然心術却有病天生民而<lb/>
　立之君使司牧之勿使失性為人君者盖將以存人<lb/>
　心之本然者也既是心術之病豈可以不刑是故罪<lb/>
　雖小而斷然刑之有所不恕中庸曰舜其大知也歟<lb/>
　執其兩端用其中於民宥過無大刑故無小方其寛<lb/>
　也雖大必有及其嚴也雖毫釐之間亦必察此所謂<lb/>
<pb n="27a"/>
　兩端也觀此便見聖人之時中處觀舜與臯陶之問<lb/>
　答須要知君無臣不得臣無君不得人君雖有此欲<lb/>
　然無臣下輔佐何以達於天下至於人臣若非人君<lb/>
　主張亦無可為之理所以禹臯陶不得舜自以為己<lb/>
　之憂人主之憂只憂此耳盖此等未得吾一人亦不<lb/>
　能自治其天下至於自古人臣不遇明聖之君則亦<lb/>
　終身不出若出來亦須輔佐其君使至於罔愆之地<lb/>
　如太甲之不賢伊尹盡心輔翼必使至於克終允徳<lb/>
<pb n="27b"/>
　盖不如是不足與有為也舜稱臯陶民協于中為時<lb/>
　乃功臯陶復歸於舜以為帝徳罔愆之所致舜猶以<lb/>
　為俾予從欲以治汝之休也反覆玩誦而君臣相須<lb/>
　之義見矣<lb/>
帝曰來禹洚水儆予成允成功惟汝賢克勤于邦克儉<lb/>
于家不自滿假惟汝賢汝惟不矜天下莫與汝爭能汝<lb/>
惟不伐天下莫與汝爭功予懋乃徳嘉乃丕績天之厯<lb/>
數在汝躬汝終陟元后<lb/>
<pb n="28a"/>
　孟子曰洚水者洪水也水之本性初不如是今至於<lb/>
　汎濫衝溢浩浩滔天為民之害者此必我之所以感<lb/>
　召者有未是也故舜以為儆予分明是天以此警戒<lb/>
　人主大凡災異皆非外物皆是這裏物事日月剥蝕<lb/>
　星辰失行水旱為災如此之類莫非有以感召之一<lb/>
　毫欠闕災異隨應此無他只縁天人本是一致何<lb/>
　以見天人本一致只縁此心無天人之殊天得此心<lb/>
　而為天地得此心而為地人得此心而為人今但為<lb/>
<pb n="28b"/>
　形體所隔遂見有如此差别試静而思之所謂形<lb/>
　體者安在我之形體猶是無有而又何有天人之異<lb/>
　乎此可見天人本一也惟其心之本一故人主失徳<lb/>
　則讁見于天堯舜之世固無失徳感召災異之理然<lb/>
　天象示變在我自當惕然警戒恐懼修省必是我有<lb/>
　未是所以致此也義理之學至㣲不可有毫釐之隔<lb/>
　如天人一致之理必須洞然通徹直無疑可也成允<lb/>
　成功允者信也禹所以能治水只是一箇誠信他人<lb/>
<pb n="29a"/>
　但見禹成治水之功惟舜能知禹之成功皆自成允<lb/>
　中來若使禹之心有一毫不誠便有私意才有私意<lb/>
　便不能順水之性禹既能成允是以能成功六府三<lb/>
　事允治萬世永賴九山刋旅九川滌源九澤既陂四<lb/>
　海㑹同六府孔修庶土交正東漸于海西被于流沙<lb/>
　朔南暨聲教訖于四海可謂成矣所謂禹成厥功有<lb/>
　禹之功方當得一成字功業未至於禹不可以言成<lb/>
　克勤于邦克儉于家欲曉此二句當觀孔子禹吾無<lb/>
<pb n="29b"/>
　間然一段孔子曰禹吾無間然矣菲飲食而致孝乎<lb/>
　鬼神惡衣服而致美乎黻冕卑宫室而盡力乎溝洫<lb/>
　禹吾無間然矣間者間隙也無間者言其更無間隙<lb/>
　可尋觀其奉已之際如此其薄至於為國家事鬼神<lb/>
　則如此其厚這便是君子之時中若使吾薄於奉已<lb/>
　而為國家事鬼神亦從薄焉非也若使吾厚於外而<lb/>
　奉已亦從厚焉亦非也惟宜薄者既薄而當厚者又<lb/>
　厚犁焉有當於人心尚何間之可尋曉得這幾句便<lb/>
<pb n="30a"/>
　曉得克勤于邦克儉于家二句誰不愛其子禹則啟<lb/>
　呱呱而泣而弗子誰不愛其家禹則三過其門而不<lb/>
　入禹非有心焉也切於為民心専在治水忘其為家<lb/>
　與子也其心如此可謂勤矣為國之念若是其勤至<lb/>
　于處家則菲飲食惡衣服卑宫室其儉又有如是者<lb/>
　此可以見得大禹之心大禹之心惟夫子知之此處<lb/>
　皆是萬世不易之至理不自滿假假大也言其不自<lb/>
　滿不自大也不矜不伐注家以為自賢曰矜自能曰<lb/>
<pb n="30b"/>
　伐大畧矜近賢伐近功要之只是自誇耀自尊大之<lb/>
　意禹有如此莫大功業而此心尚慊然不自足這便<lb/>
　是聖人之心讀書且當識聖人之心如啟呱呱而泣<lb/>
　予弗子此所謂聖人之心也不自滿假不矜不伐此<lb/>
　所謂聖人之心也學者須於此處常常涵泳使油然<lb/>
　自得則聖人之心當見矣予懋乃徳嘉乃丕績言禹<lb/>
　之徳勉勉不已故曰懋乃徳禹之功至嘉故曰嘉乃<lb/>
　丕績丕績者大功也所謂成允成功也功即徳徳即<lb/>
<pb n="31a"/>
　功也功與徳本不可分成己處便是徳成物處便是<lb/>
　功成允所以成己也成功所以成物也能成己即能<lb/>
　成物矣如正心誠意便能治國平天下此豈二物自<lb/>
　後世功徳始分所以有功徳兼隆之論只縁有功者<lb/>
　未必有徳有徳者未必有功故有此等議論三代以<lb/>
　前無此議論言功徳兼隆功徳之衰也天之厯數在<lb/>
　汝躬汝終陟元后且舜何以知天之厯數在禹舜亦<lb/>
　只以人事觀之父以𫝊子固萬世不易之道然舜之<lb/>
<pb n="31b"/>
　子却不肖而當時大臣如禹者有如此大功業民皆<lb/>
　尊仰之天意可知矣盖人心天心一而已矣<lb/>
人心惟危道心惟微惟精惟一允執厥中<lb/>
　凡是人便有這心所謂人心道心者良心也人心危<lb/>
　而難安道心㣲而難明所謂道心只是此心之識道<lb/>
　理者人心日與物接則易為物所誘孟子所謂物交<lb/>
　物則引之而已矣或動於喜怒或牽於富貴或移於<lb/>
　聲色安得而不危然方其喜怒之萌反而以道理觀<lb/>
<pb n="32a"/>
　之其當喜耶不當喜耶當怒耶不當怒耶方其聲色<lb/>
　之接反而以道理觀之其當好耶不當好耶是非美<lb/>
　惡昭然甚明所以知此是非美惡者誰歟此正吾之<lb/>
　本心此所謂道心也只是道心隠㣲不著人心既危<lb/>
　道心又㣲然則當如之何惟精惟一者此聖人之所<lb/>
　以用功也精是精細一是純一十分子細不敢一毫<lb/>
　忽畧是之謂精聖賢工夫直是精宻今人所以有過<lb/>
　不精故也中庸曰天地之道可一言而盡也其為物<lb/>
<pb n="32b"/>
　不貳天地之所以為天地只是純一不貳所謂一者<lb/>
　有一毫之私意有一毫之人慾便不是一惟精惟一<lb/>
　則人心必不至於危道心亦不至於㣲中道之大於<lb/>
　是可固執而勿失矣欲見得㣲精處當觀古人兢兢<lb/>
　業業如臨深淵如履薄氷其精如此愛其子者人之<lb/>
　常情禹心専於治水至忘其子焉其一如此<lb/>
無稽之言勿聽弗訽之謀勿庸<lb/>
　稽稽考也訽詢謀也有所證據者謂之稽廣詢於人<lb/>
<pb n="33a"/>
　曽經商量者謂之詢言而無所稽考豈可用謀而未<lb/>
　嘗廣詢於人豈可庸此二句是萬世聽言用人之大<lb/>
　法後世人主孰不聽言孰不用謀然其間不審至於<lb/>
　敗事者多矣舜親曽經歴過見此理也明所以舉而<lb/>
　告焉<lb/>
可愛非君可畏非民衆非元后何戴后非衆罔與守邦<lb/>
　前既言聽言用謀之道此又論敬民之道皆是天下<lb/>
　之大事舜禹授受以此大事分付之使知君道之大<lb/>
<pb n="33b"/>
　務有在於此何以知君之可愛衆非元后則無所戴<lb/>
　焉君豈不可愛乎何以知民之可畏后非衆罔與守<lb/>
　邦民豈不可畏乎觀此數語須知是唐虞時節說話<lb/>
　至於三代猶有此等言語三代以後便不肯如此說<lb/>
　矣且至尊莫如君至卑莫如民貴為萬乗貴為天子<lb/>
　富有四海之内下視斯民之㣲何可同日語今乃比<lb/>
　而言之衆非元后何戴后非衆罔與守邦若敵體然<lb/>
　盖以勢位論固有尊卑之殊以利害言君民等耳民<lb/>
<pb n="34a"/>
　固不可無君君亦不可無民自後世為勢位所惑遂<lb/>
　見君尊民卑才見民卑便有輕視天下之心才有輕<lb/>
　視天下之心便是危亡之機也孟子曰民為貴社稷<lb/>
　次之君為輕周官司冦獻民數於王王拜而受之古<lb/>
　人敬民何至如此盖彼不為勢位所惑深知君臣相<lb/>
　須之理見之也明是以畏之也至伊尹告太甲曰民<lb/>
　非后罔克胥匡以生后非民罔以辟四方伊尹亦深<lb/>
　見此理所以並而言之深知民之可畏須還是堯舜<lb/>
<pb n="34b"/>
　三代之時漢唐治世猶有遺意是以一女子之言能<lb/>
　除肉刑之法君民猶未甚隔絶也降及後世君臣之<lb/>
　問且不相接况於民乎所以閭閻疾苦上之人皆莫<lb/>
　之知<lb/>
欽哉慎乃有位敬修其可願<lb/>
　以天下相授受其命告之辭不過只是欽哉字慎字<lb/>
　敬字盖為天下君非是易事要須以欽哉為主修其<lb/>
　可願人莫不有所願願為善者人之所同然也然須<lb/>
<pb n="35a"/>
　修其可願則方能得其所願茍莫知修所願何從而<lb/>
　得願哉孟子所謂可欲之謂善是也且人孰不願為<lb/>
　聖人願為聖人之心良心也然必去做聖人之事聖<lb/>
　人方可至未嘗躬行豈能成聖萬無是理此所以貴<lb/>
　乎修也<lb/>
四海困窮天禄永終<lb/>
　舜耄期倦于勤精力至此衰矣雖欲勉强而不可得<lb/>
　人主纔倦勤則四海便困窮舜倦于勤而禹却有大<lb/>
<pb n="35b"/>
　功之徳此便是天之厯數在禹便是舜之天禄至此<lb/>
　而終聖人亦只以理而推之耳<lb/>
惟口出好興戎朕言不再<lb/>
　觀於此言可見聖人之謹言如此言行君子之樞機<lb/>
　樞機之𤼵榮辱之主也言語君子之所以動天地可<lb/>
　不謹乎口能出好亦能興戎一言之失則足以興兵<lb/>
　戎此豈可不謹聖人言語未嘗有一辭之妄𤼵惟其<lb/>
　見之也明故其言之也公後世人主有知言之不可<lb/>
<pb n="36a"/>
　輕者亦不過曰言語不可不謹耳孰謂其可以興戎<lb/>
　舜直至謂兵戎之興在乎言語之間以見其致謹如<lb/>
　此後世人主言之輕𤼵至於召兵戎者有之矣<lb/>
禹曰枚卜功臣惟吉之從帝曰禹官占惟先蔽志昆命<lb/>
于元龜朕志先定詢謀僉同鬼神其依龜筮協從卜不<lb/>
習吉禹拜稽首固辭帝曰毋惟汝諧正月朔旦受命于<lb/>
神宗率百官若帝之初<lb/>
　官占惟先蔽志此一句是萬世卜筮之大法我之志<lb/>
<pb n="36b"/>
　先定然後可謀之鬼神我之志不定而謀於鬼神亦<lb/>
　不相應吉凶亦未必的實後世卜筮皆是志不先定<lb/>
　疑惑無所决從而卜筮此所以吉凶禍福皆不的當<lb/>
　也洪範曰汝則有大疑謀及乃心謀及卿士庶人也<lb/>
　鬼神其依龜筮協從所謂謀及卜筮也謀之於心謀<lb/>
　之於人方可謀之鬼神謀之於心不謀之於人猶不<lb/>
　可謀之鬼神况乎志不先定而欲卜筮烏可哉卜不<lb/>
　習吉既吉則不再卜不敢瀆也讀書只欲曉頭項如<lb/>
<pb n="37a"/>
　此一段要知萬世卜筮之大法神宗堯也<lb/>
帝曰咨禹惟時有苖弗率汝徂征禹乃㑹羣后誓于師<lb/>
曰濟濟有衆咸聽朕命蠢兹有苗昏迷不恭侮慢自賢<lb/>
反道敗徳君子在野小人在位民棄不保天降之咎肆<lb/>
予以爾衆士奉辭伐罪爾尚一乃心力其克有勲三旬<lb/>
苗民逆命益贊于禹曰惟徳動天無逺弗届滿招損謙<lb/>
受益時乃天道帝初于歴山徃于田日號泣于旻天于<lb/>
父母負罪引慝祗載見瞽瞍䕫䕫齊慄瞽亦允若至諴<lb/>
<pb n="37b"/>
感神矧兹有苗禹拜昌言曰俞班師振旅帝乃誕敷文<lb/>
徳舞干羽于兩階七旬有苗格<lb/>
　禹雖受命於神宗然舜在上禹只是攝孟子曰堯老<lb/>
　而舜攝也舜既攝堯位則禹亦只是攝舜位所以征<lb/>
　苗之命仍出於舜而苗既不服誕敷文徳實舜為之<lb/>
　盖堯舜相授受不如後世之禪位便不與其事所謂<lb/>
　攝未是正為天子但攝行天子事爾理當如此天無<lb/>
　二日民無二王天下安有二主哉前此固嘗竄三苗<lb/>
<pb n="38a"/>
　於三危矣又嘗分北三苗矣既誅其君赦其民以示<lb/>
　激勸復分其族類以示旌别之法至此而猶弗率故<lb/>
　不得不用六師以征之夫以二聖授受之初未遑他<lb/>
　務而首為征苗之舉似非所急不知盖所以除天下<lb/>
　之害也然又須看他既竄三苗又分北三苗猶有未<lb/>
　率者然後始加之以兵茍未嘗教而遽征之豈聖人<lb/>
　之心哉禹乃㑹羣后誓于師觀禹之誓須合甘誓湯<lb/>
　誓泰誓牧誓費誓諸誓告之書觀之可以觀世變君<lb/>
<pb n="38b"/>
　子在野小人在位民棄不保禹所以數有苗之罪不<lb/>
　過如此爾尚一乃心力其克有勲禹所以誓師之辭<lb/>
　亦不過如此至於甘誓便不同用命賞于祖弗用命<lb/>
　戮于社予則孥戮汝禹之誓未嘗有此辭也成湯數<lb/>
　桀之罪只湯誓一篇武王數紂之罪至泰誓三篇牧<lb/>
　誓一篇至於費誓戈矛弓矢器械糗糧莫不悉數焉<lb/>
　又加詳矣聖人之心雖無異然時自有不同風氣一<lb/>
　日開一日故曰可以觀世變矣禹數有苗之罪雖不<lb/>
<pb n="39a"/>
　過數語然君子在野小人在位既不能用君子而去<lb/>
　小人民棄不保又不愛民舉此二事罪何逃焉天心<lb/>
　愛民棄民而不保天所以降之咎也聖人深知有苗<lb/>
　之罪天之所不赦故以六師加之此所謂天討也三<lb/>
　旬苗民逆命益贊于禹曰惟徳動天無逺弗届滿招<lb/>
　損謙受益時乃天道所謂滿招損謙受益只是說徳<lb/>
　泛觀天下萬物之理未有滿而不損謙而不益者以<lb/>
　器貯水滿則必溢虚則能容有一毫自滿之心徳何<lb/>
<pb n="39b"/>
　由而能進不惟不進反有損焉惟謙謙然常若不足<lb/>
　斯能有所受而加益曰時乃天道言天之道理盖如<lb/>
　此也知損盈益謙為天道則知徳之盛者必能動天<lb/>
　益贊禹之意謂苗不當便興征伐但當内自修徳徳<lb/>
　至於感動上蒼何逺而不格乎詩曰太平之君子能<lb/>
　持盈守成神祇祖考安樂之也天下惟盈成之餘最<lb/>
　難持守當舜之時承累世接續之盛内外寧謐民人<lb/>
　阜繁所謂垂拱視天民之阜此其時也時方盈盛易<lb/>
<pb n="40a"/>
　於自滿有一毫自滿之心便非天道帝在歴山所以<lb/>
　能祗載見瞽瞍瞽亦允若只縁是謙而不滿且舜前<lb/>
　日何以能感動瞽瞍今却不能感動有苗盖前日是<lb/>
　處父子之間既無可去之理只得自勉今以君而視<lb/>
　民民之不服便以為民之罪才自視為是而謂民有<lb/>
　罪焉此便自滿之謂也方其日號泣于旻天于父母<lb/>
　負罪引慝之時此心為何如號泣于旻天孟子所謂<lb/>
　父母之不我愛於我何哉是也自負其罪引慝歸已<lb/>
<pb n="40b"/>
　但見己之未是不見父母之有過孜孜自勉祗敬之<lb/>
　心發於䕫䕫齋栗之容雖瞽瞍之無道亦允若焉下<lb/>
　一亦字盖言瞽瞍是天下之至無道至頑嚚者亦可<lb/>
　感動至諴感神而况於有苗乎盖此心之良人所固<lb/>
　有愛其子者人之常情瞽瞍日夜以殺舜為事良心<lb/>
　若幾於泯没然感動之至猶解允若良心未始不存也<lb/>
　有苗雖傲然不服不知禮義不知君臣上下之分特<lb/>
　其此心昏迷而然耳要其本然之良未嘗泯没夫安<lb/>
<pb n="41a"/>
　有不可感動之理故禹一聞益之贊不覺下拜振旅<lb/>
　而還舜一見禹班師於是大敷文徳當其大敷文徳<lb/>
　不特不為征伐之事亦且無征伐之念班師振旅禹<lb/>
　無一毫自滿之心誕敷文徳舜無一毫自滿之心讀<lb/>
　帝乃誕敷文徳舞干羽于兩階之句此心即前日負<lb/>
　罪引慝祗載見瞽瞍之心此心既復所以七旬而苗<lb/>
　民自格焉果無事乎兵刑可也天下果無不可感動<lb/>
　之心也禹受舜命而徂征聞益言而班師不疑舜見<lb/>
<pb n="41b"/>
　禹班師亦不罪禹之違命方且誕敷文徳此等氣象<lb/>
　惟唐虞之時為然<lb/>
</p>
<p>
</p>
  </div>
</body>
</text>
</TEI>
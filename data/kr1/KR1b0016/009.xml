<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>絜齋家塾書鈔卷九</head>
    <p>
<pb n="1a"/>
欽定四庫全書<lb/>
　絜齋家塾書鈔卷九　　　　宋　袁燮　撰<lb/>
武王勝殷殺受立武庚以箕子歸作洪範<lb/>
　觀孟子聞誅一夫紂之言武王之殺受也明矣湯武<lb/>
　之征伐只是誅其君而弔其民武王既殺受而復立<lb/>
　受之子蓋受得罪於民所以誅之非吾貪其土也利<lb/>
　其人民則復立其子而自歸於國都何敢遂以為已<lb/>
　有哉及武王既還天下之心自不能捨武王爾以箕<lb/>
<pb n="1b"/>
　子歸歸于豐也注家以為歸于鎬京疑未必然蓋當<lb/>
　武王初定天下時猶未有鎬京也<lb/>
洪範<lb/>
惟十有三祀王訪于箕子王乃言曰嗚呼箕子惟天陰<lb/>
騭下民相協厥居我不知其彞倫攸敘<lb/>
　十有三祀武王之十三年也惟十有三年武王伐殷<lb/>
　既殺受立武庚故以箕子歸而訪洪範焉商曰祀周<lb/>
　曰年今此以祀書者蓋此書箕子之所作也箕子之<lb/>
<pb n="2a"/>
　所作則猶商書也故從其本稱也曰十三者記武王<lb/>
　之十三年曰祀者記商家之所稱也此一句蓋兼商<lb/>
　周而言謂純于商則天命已墜矣純于周則此書固<lb/>
　箕子之書箕子未嘗臣周也純于商固不可純于周<lb/>
　亦不可曰十有三祀兼商周而言其意深矣此事甚<lb/>
　重武王不敢輕問故謂之王乃言曰箕子不敢輕答<lb/>
　故謂之箕子乃言曰乃之一字慎重之意也武王謂<lb/>
　人禀天地英靈之氣獨超于萬物此蓋㝠㝠之中陰<lb/>
<pb n="2b"/>
　有以升之也騭之為言升也獸聚則爭今人羣居族<lb/>
　處歡欣和協常理秩然而不至于亂此必有所以然<lb/>
　者韓昌黎所謂夫鳥俛而啄仰而四顧夫獸深居而<lb/>
　簡出懼物之為已害也猶且不脫焉弱之肉强之食<lb/>
　今吾與文暢安居而暇食優游以生死與禽獸異者<lb/>
　寧可不知所自邪其所謂自即其所以然者也武王<lb/>
　謂我察乎人之羣居而不至于亂而不知其所以敘<lb/>
　者何自而然武王亦可謂善問矣此理未嘗不在天<lb/>
<pb n="3a"/>
　下常人懵而不察武王獨能察焉思而疑疑而問斯<lb/>
　所以為聖人歟<lb/>
箕子乃言曰我聞在昔鯀陻洪水汨陳其五行帝乃震<lb/>
怒不畀洪範九疇彝倫攸斁鯀則殛死禹乃嗣興天乃<lb/>
錫禹洪範九疇彝倫攸敘<lb/>
　洪水之害只縁河水泛濫而為龍門壺口所阻所以<lb/>
　衝蕩而不可制鯀不殺水之勢乃為之隄防以阻遏<lb/>
　之不知水勢之横豈隄防之所能障哉故謂之陻洪<lb/>
<pb n="3b"/>
　水鯀所以九載績用弗成專是一陻字天一生水水<lb/>
　既不得其道則五行皆汨亂矣天於是震怒不以洪<lb/>
　範九疇畀之此彝倫之所以斁也然以帝堯在上彝<lb/>
　倫何至於斁而箕子之言若此何哉蓋嘗觀孟子而<lb/>
　後知箕子之言不為過也孟子曰當堯之時天下猶<lb/>
　未平洪水横流泛濫于天下草木暢茂禽獸繁殖五<lb/>
　穀不登禽獸逼人獸蹄鳥迹之道交於中國堯以是<lb/>
　始舉舜敷治益烈山澤而焚之禹疏九河后稷教民<lb/>
<pb n="4a"/>
　稼穡契為司徒教以人倫然後天下方治平由此觀<lb/>
　之則知方堯舜之時亦未是大治時節彝倫真箇是<lb/>
　斁所謂百姓不親五品不遜蠻夷猾夏冦賊奸宄舜<lb/>
　固以此為憂矣至大禹嗣興天乃以九疇錫之而彝<lb/>
　倫攸敘焉且天又未嘗諄諄然命之何以知其錫禹<lb/>
　又何以知其不畀於鯀蓋嘗觀孔子之論曰鳯鳥不<lb/>
　至河不出圖吾已矣夫蓋嘆周家之不復興也孔子<lb/>
　以河圖不出而知周之不復興則知天下將治必有<lb/>
<pb n="4b"/>
　禎祥鯀不能治水之性汨陳五行而洛書不出所以<lb/>
　彝倫斁禹行其所無事洛書出焉此便是天錫之此<lb/>
　彝倫之所以敘也龍負圖龜負書從古有是說蓋神<lb/>
　龜負文而出列於背有數從一而至九此蓋興隆之<lb/>
　兆也而世儒多不之信是殆不然只觀孔子嘆河不<lb/>
　出圖吾已矣夫易言河出圖洛出書則豈容不信耶<lb/>
　魏時亦有石出於水中而具二十八宿與八卦之文<lb/>
　當時以為嘉瑞是知天下將治必復解出但衆人不<lb/>
<pb n="5a"/>
　識聖人獨能識爾八卦虛中九疇建中所謂河圖洛<lb/>
　書相為經緯八卦九章相為表裏也且夫彝倫攸敘<lb/>
　不過君臣父子兄弟夫婦五典秩然不亂吉凶軍賓<lb/>
　嘉五禮整然有倫便是彝倫之所敘武王豈不知此<lb/>
　而𤼵為是問者蓋武王深思其故必有所以然大抵<lb/>
　聖人見與常人不同常人之見淺聖人之見深曰我<lb/>
　不知其彝倫攸敘深味攸之一字蓋窮其所以然之<lb/>
　故也箕子具列九疇蓋答武王攸敘之問言彞倫之<lb/>
<pb n="5b"/>
　所以敘由洛書之出也大抵我之所為順乎天理無<lb/>
　一毫私意介乎其間則我之心即天之心所以天亦<lb/>
　畀之我之所為不循乎自然之理則我之心非天之<lb/>
　心矣此天所以不畀洪範九疇也<lb/>
初一曰五行次二曰敬用五事次三曰農用八政次四<lb/>
曰協用五紀次五曰建用皇極次六曰乂用三德次七<lb/>
曰明用稽疑次八曰念用庶徵次九曰嚮用五福威用<lb/>
六極<lb/>
<pb n="6a"/>
　九疇其初不過有其數便如八卦其初只是許多畫<lb/>
　聖人因數以知其義知其義而遂有其文自初一曰<lb/>
　五行以下蓋九疇之義也故曰皇極之敷言是彝是<lb/>
　訓于帝其訓天何嘗有言哉然而聖人之心即天之<lb/>
　心故其言即天之訓也九疇以五行為首者五行萬<lb/>
　物之祖也天下萬事孰能逃此五行只如人日用之<lb/>
　間亦無這金木水火土不得特人由之而不知爾以<lb/>
　其周流而不息故謂之行且如東屬木西屬金南屬<lb/>
<pb n="6b"/>
　火北屬水土分旺四季天地温厚之氣始於東北而<lb/>
　盛於東南天地嚴凝之氣始於西南而盛於西北東<lb/>
　南陽也西北陰也所謂五行不出於陰陽二字總而<lb/>
　為陰陽散而為五行一陰一陽之謂道陰陽合而道<lb/>
　存乎其中矣天下萬事孰有外於陰陽者乎此五行<lb/>
　之所以首於九疇也在天則為五行在人則為五事<lb/>
　人之五事亦本於五行貎木也言金也視火也聽水<lb/>
　也思土也具是五行所以有此貎言視聽思故曰人<lb/>
<pb n="7a"/>
　也者五行之秀氣也鍾五行之秀氣所以為人不然<lb/>
　此身且無有况於他乎五事言用者蓋人皆有此五<lb/>
　事而未嘗用用之為言舉而用之也敬用者能敬而<lb/>
　後能用也貎能敬則恭言能敬則無口過視聽能敬<lb/>
　則不至於非理思能敬則不至於邪思妄念故以敬<lb/>
　為主學者欲識敬字請觀曾子戰戰兢兢如臨深淵<lb/>
　如履薄氷之言想像臨深履薄之時此心何如哉吾<lb/>
　知其無一毫之襍也此即伊川之所謂主一者是也<lb/>
<pb n="7b"/>
　茍能持是心而不散五事其有不能用者乎八政以<lb/>
　食為首衣食不足奚暇治禮義故曰農用八政先治<lb/>
　農事而後可以用八政也五事所以修其身八政所<lb/>
　以見於治能修身而後可以立政矣人事既盡而後<lb/>
　可以合於天和同天人之際故次四曰協用五紀協<lb/>
　者合也和也言其與天和合而無間也五行為萬物<lb/>
　之祖故居其一皇極所以統攝九疇故居其中皇大<lb/>
　也極中也惟大而後能中指一室而言則有一室之<lb/>
<pb n="8a"/>
　中居於室之側中安在哉故曰極其大而後中可求<lb/>
　指其中而後大可有建者立也昭然揭此道於上使<lb/>
　天下皆取中焉故謂之建已不自立何以立人乂者<lb/>
　治也出而治天下須當有此三德正直剛柔隨時而<lb/>
　用皇極者其體也三德其用也至於沈潛剛克高明<lb/>
　柔克則亦歸於中而已矣自敬用五事至乂用三德<lb/>
　如此可謂盡矣然人不能無疑有疑焉必詢之於人<lb/>
　稽之於卜筮欲稽疑須是吾之此心昭然至明然後<lb/>
<pb n="8b"/>
　能斷然無疑故曰明用稽疑又須考之徵驗大抵天<lb/>
　地人一理在人有此事則在天有此徵故考之休咎<lb/>
　以觀吾之得失念者念念在此而不忘毋使至于咎<lb/>
　徵之見也嚮慕也嚮此而去則五福會焉威畏也畏<lb/>
　之而不敢犯則六極逺焉大抵福極只在人向背如<lb/>
　何向則得之背則不得也譬如適燕者必北適越者<lb/>
　必南茍迷其途不順所向而往焉豈能幸而致哉次<lb/>
　八次九二疇皆是說效驗處八疇皆言用而五行不<lb/>
<pb n="9a"/>
　言者五行所以用是八疇者也古人於五行甚重啓<lb/>
　興有扈之師數其罪曰威侮五行謂不知以此為重<lb/>
　也<lb/>
一五行一曰水二曰火三曰木四曰金五曰土水曰潤<lb/>
下火曰炎上木曰曲直金曰從革土爰稼穡<lb/>
　此五行之德也水之所以為水以其能潤下也火之<lb/>
　所以為火以其能炎上也其他皆然潤下以灌溉言<lb/>
　炎上以熟物言或曲或直所以成木從革者所謂惟<lb/>
<pb n="9b"/>
　冶者之所鑄革變革也五行皆定言之獨土以稼穡<lb/>
　言者土之功甚大不止於稼穡爰於也於稼穡而見<lb/>
　而土之德固不盡於此也<lb/>
潤下作鹹炎上作苦曲直作酸從革作辛稼穡作甘<lb/>
　此五行之𤼵於五味者也因其潤下所以作出鹹大<lb/>
　抵物之下者則其味自然鹹今河海之水可見也因<lb/>
　其曲直而有其實因其實而其味酸此曲直之所以<lb/>
　作酸也凡木之味其初皆酸夫五行與五味若判然<lb/>
<pb n="10a"/>
　不同而箕子言於此者蓋明夫五行之生養斯人若<lb/>
　是之大也人非五味何以生養特人由之而不知爾<lb/>
二五事一曰貎二曰言三曰視四曰聽五曰思<lb/>
　人之生也先具是貎漸長而能言能視能聽又長而<lb/>
　能思五事本於五行而其敘與五行不同者自人生<lb/>
　言之也<lb/>
貎曰恭言曰從視曰明聽曰聰思曰睿<lb/>
　此五事之德也莊敬之謂恭不恭非貎也順理之謂<lb/>
<pb n="10b"/>
　從不從非言也視貴乎明聽貴乎聰聰明則是非邪正<lb/>
　瞭然不惑不聰不明於視聽乎何有睿通也心無邪<lb/>
　思而理無不通是之謂睿思而不睿不可以為思矣<lb/>
　管子曰思之又思之思之不得鬼神猶將通之非鬼<lb/>
　神之通也精誠之極也此語甚佳<lb/>
恭作肅從作乂明作晢聰作謀睿作聖<lb/>
　所謂作者非有意為之蓋自然而然貎恭則自然莊<lb/>
　肅儼然有可畏者言從則自然辨治内足以治已外<lb/>
<pb n="11a"/>
　亦足以治人明則自然知人故作哲聰則自然詳審<lb/>
　是非故作謀若夫睿則無不通也無所不通非聖而<lb/>
　何學者觀睿作聖一句可以知夫聖人之道不逺於<lb/>
　我矣且人之生也孰不具是五事能從事于此而後<lb/>
　聖人可為人皆可以為堯舜孟子豈欺我哉形色天<lb/>
　性也惟聖人可以踐形人之有五事此其形也然惟<lb/>
　聖人能朝夕從事焉故謂之踐如貎則必恭言則必<lb/>
　從視聽則必聰明思則必睿此所謂踐形也書之所<lb/>
<pb n="11b"/>
　謂事即孟子之所謂踐也<lb/>
三八政一曰食二曰貨三曰祀四曰司空五曰司徒六<lb/>
曰司冦七曰賓八曰師<lb/>
　政者國家之大事孔子曰其事也如有政雖不吾以<lb/>
　吾其與聞之大抵小者事也大者政也學者欲識國<lb/>
　家之大政請觀此一疇是謂之政而其目有八詳味<lb/>
　是八者而後知古人之所謂政者蓋如此民以食為<lb/>
　天救死不贍奚暇治禮義故一曰食舜咨十二牧亦<lb/>
<pb n="12a"/>
　首言食哉惟時要須使天下之食沛然有餘如孟子<lb/>
　所謂聖人治天下使菽粟如水火不違農時穀不可<lb/>
　勝食到此方是為國家古人於民食甚重只觀以此<lb/>
　為首便可見紀綱法度豈不是政然不先於彼而先<lb/>
　於此者食之不足雖有紀綱法度亦無所施也其間<lb/>
　經畫區處條目固非一端此之所言特舉其大綱爾<lb/>
　民食既足然貨賄不通亦無以相資故次以貨如金<lb/>
　銀如布帛皆貨也懋遷有無化居烝民乃粒有無既<lb/>
<pb n="12b"/>
　通然後烝民始得粒食貨亦豈非急務哉食足貨通<lb/>
　人事備矣於是理會祭祀自國家言之則天神地祇<lb/>
　自民間言之則各祭其先與户竈之類大抵讀書只<lb/>
　以古人言語可疑者從而致思則自然見得且如八<lb/>
　政其三何故便說此蓋祭祀乃人心之所敬者也既<lb/>
　是人心之所敬則豈可以為緩哉司空執度度地居<lb/>
　民山川沮澤其在周官司空掌邦土居四民時地利<lb/>
　則居民者司空之職也蓋食足貨通又須要他各安<lb/>
<pb n="13a"/>
　其居區處經畫使之是當使之穩便使之各得其地<lb/>
　利居民之職然也古者居民不與後世相似古者士<lb/>
　農工商未嘗雜處室廬小大必有其制死徙無出鄉<lb/>
　則有遷徙者亦必以告其上也豈如後世混然雜處<lb/>
　高卑小大任其所為遷徙移易任其自東自西也哉<lb/>
　食貨既通矣居處既安矣然後設司徒之官以教之<lb/>
　蓋飽食煖衣逸居無教則近於禽獸此豈可少緩哉<lb/>
　使契為司徒教以人倫父子有親君臣有義夫婦有<lb/>
<pb n="13b"/>
　别長㓜有序朋友有信此特言其大者爾其所以教<lb/>
　者固非一端也只觀周禮大司徒之職六鄉六遂其<lb/>
　間事事皆備無非教也只以讀法一事觀之其所以<lb/>
　諄諄誨爾民者何如其深切哉國家法常常宣布於<lb/>
　民間使之皆曉然有見於中如此民安得不入於善<lb/>
　放勲曰勞之來之匡之直之輔之翼之使自得之又<lb/>
　從而振德之熟味此處聖人深切教民之意可見矣<lb/>
　雖然聖人教民固甚委曲然教有所不行於是乎不<lb/>
<pb n="14a"/>
　可無刑故七曰司冦未嘗教而先之以刑固不可也<lb/>
　教之不率而刑罰加焉則刑之者固所以教之也蓋<lb/>
　使之有所聳動有所畏慕俾天下之民人人有士君<lb/>
　子之行而無放僻邪侈之心者為有司冦之官以警<lb/>
　之也賓者賓客也自國言之則諸侯朝聘燕饗自民<lb/>
　間言之則親戚朋友之相往來人道之所以相親上<lb/>
　下之所以相敬為其有此此亦天下之大事故七曰<lb/>
　賓師師旅也或者以為師以道得民之師蓋古者兵<lb/>
<pb n="14b"/>
　刑一道既有司冦則兵固在其中矣是不然司冦掌<lb/>
　刑司馬掌兵各有其職師即大司馬之職也若以為<lb/>
　兵刑一道則聖人設官有司冦足矣而何以司馬為<lb/>
　哉夫國之大事在祀與戎師旅之設所以衞國家征<lb/>
　不庭者此豈小事然序於八政之末何哉蓋其次序<lb/>
　當然也聖人之治天下先之以教教之不從然後以<lb/>
　刑加之刑之不服然後以師旅討之姦慝暴亂不過<lb/>
　只是刑必有大罪然後始興師至於興師是豈得已<lb/>
<pb n="15a"/>
　故序之於後者明其非所當先也非曰事之小而後<lb/>
　之也學者讀書不過欲識頭項然後觸類而長而在<lb/>
　我者日積矣且如讀三八政一疇便知得古人之所<lb/>
　謂政元來是如此此所貴乎學問也只以食貨言之<lb/>
　古人理會天下之食貨後世所理會不過只是國家<lb/>
　之財賦蓋古人以公天下為心後世不過私其在我<lb/>
　此安危理亂之所由分也<lb/>
四五紀一曰歲二曰月三曰日四曰星辰五曰厯數<lb/>
<pb n="15b"/>
　歳歲星也月一月一周天日一歲一周天星二十八<lb/>
　宿也辰十二辰也此其在天者厯數以步占之此其<lb/>
　在人者紀之為言紀綱也言此五者天之紀綱也歳<lb/>
　月日星辰雖天之自然然無厯數步占之亦不得故<lb/>
　曰協用五紀協之為言合也天人合而後五紀成也<lb/>
　所謂厯象日月星辰正是此意學者欲知五紀之不<lb/>
　可忽只以堯典一篇及月令一書觀之便可見其間<lb/>
　一歳之所為國家之政教民事之纖悉皆因乎天時<lb/>
<pb n="16a"/>
　如之何而可忽也<lb/>
五皇極皇建其有極斂時五福用敷錫厥庶民惟時厥<lb/>
庶民于汝極錫汝保極<lb/>
　皇者大也極者中也惟大而後可以求中倚於一偏<lb/>
　一曲中安在哉其道中故其數中而其位亦居中而<lb/>
　貫上下焉是中也人皆有之今夫愚鄙小人有事於<lb/>
　此毫釐之過毫釐之不及彼皆知之或輕或重或是<lb/>
　或非彼皆知之所以知之者誰歟為其有是心也是<lb/>
<pb n="16b"/>
　心也即所謂中也故曰惟皇上帝降衷于下民又曰<lb/>
　民受天地之中以生以是知人皆有是中也但人雖<lb/>
　有是中而所以昭然揭之於上俾天下皆取中者則<lb/>
　有頼於人君焉故民之衷雖降自天而若有常性克<lb/>
　綏厥猷者人君也人雖為萬物之靈而作民父母者<lb/>
　乃聰明之元后也所謂建其有極建立也君不建極<lb/>
　天下何所取則君建極於上則福皆會焉是福也非<lb/>
　自外至也所謂自求多福也大抵人茍為善自然是<lb/>
<pb n="17a"/>
　享福蓋不妄用則富之福得矣不傷生則壽之福得<lb/>
　矣胸中泰然非康寧而何所好者德也非攸好德而<lb/>
　何死必得其正非考終命而何考終命非特是有壽<lb/>
　世固有壽考而死非其道者非可以言考終命也故<lb/>
　為善而得福理所灼然雖其間有參差然大體無有<lb/>
　不獲福者回之夭跖之壽特一二事爾造化之大豈<lb/>
　可以一二事論哉君建極於上而有以集福於上天<lb/>
　下皆歸於中而亦全是五福焉是誰與之也君與之<lb/>
<pb n="17b"/>
　也故曰用敷錫厥庶民福本不可以錫人然自人君<lb/>
　建中以為民之儀表天下皆為中道之歸而皆獲享<lb/>
　其福則福固可以錫人矣唐虞之世黎民於變時雍<lb/>
　比屋可封人人有士君子之行滿天下皆歸於中道<lb/>
　此無他君建極於上而有以立其本爾錫者上下之<lb/>
　通稱君以福錫民民皆保有此極罔敢失墜用是以<lb/>
　報荅其君民有以報其上亦錫也故曰錫汝保極淫<lb/>
　朋比德皆是人私僻之心至於舉天下無有淫朋比<lb/>
<pb n="18a"/>
　德之人皆人君作極之騐也學者觀皇極一篇須㸔<lb/>
　他未嘗說皇極底道理而首論君民者何故正以不<lb/>
　如是不足以為皇極惟其貫上下而無間斯其所以<lb/>
　為皇極也蓋天下之道惟其可以通行而無礙者方<lb/>
　是道不足以行於天下非道也茍在我自以為是而<lb/>
　施之於人則拂烏在其為皇極哉蓋皇極之道無不<lb/>
　可以道行於天下不可以通行於天下是必在我者<lb/>
　未盡也倚於偏曲而未至於大中也中庸曰天命之<lb/>
<pb n="18b"/>
　謂性率性之謂道修道之謂教所謂天命之謂性率<lb/>
　性之謂道即皇建其有極也所謂修道之謂教即敷<lb/>
　錫厥庶民錫汝保極也又曰中也者天下之大本也<lb/>
　和也者天下之達道也所謂天下之大本即皇建其<lb/>
　有極所謂天下之達道即敷錫厥庶民錫汝保極也<lb/>
　蓋喜怒哀樂未𤼵謂之中𤼵而皆中節謂之和以是<lb/>
　中而建之用通行於天下故謂之達道謂之中庸達<lb/>
　者通也庸者用也信哉大中之道貫君民而無二理<lb/>
<pb n="19a"/>
　也嗚呼不如是何以為皇極乎箕子首及乎君民之<lb/>
　論蓋以是為可𤼵明皇極之道而已矣<lb/>
凡厥庶民無有淫朋人無有比德惟皇作極<hi>案袁氏此節解永樂大典原闕</hi>
凡厥庶民有猷有為有守汝則念之<lb/>
　猷謀猷也為能為也守操守也庶民之中有此等人<lb/>
　人君皆當念之念者念念不忘之謂念之則能用之<lb/>
　矣後世士大夫之賢者人主猶未必能念而皇極之<lb/>
<pb n="19b"/>
　世念及於庶民之㣲凡天下毫髪絲粟之才上之人<lb/>
　無有不知知之無有不念者斯其所以為極治之世<lb/>
　也斯其所以為皇極之君也觀此一句所謂錫福者<lb/>
　孰大焉<lb/>
不協于極不罹于咎皇則受之而康而色曰予攸好德<lb/>
汝則錫之福時人斯其惟皇之極<lb/>
　雖未能合于中道而未嘗有過似此等人當以恢洪<lb/>
　之量而兼容並受之川澤納污山藪藏疾人主為天<lb/>
<pb n="20a"/>
　下豈可無江海之量以兼受天下哉方其受之必當<lb/>
　康而顔色蓋訑訑之聲音顔色拒人於千里之外不<lb/>
　能康而色則人皆將畏懼而不敢與我親矣凡人心<lb/>
　所存不掩於顔色之間顔色之未和必存於中者有<lb/>
　忿戾之心也彼言所好在於德我便當錫之福所謂<lb/>
　錫之福却不但是庸以車服錫以爵位能容納之誘<lb/>
　進之即所謂錫之福也既能大其度量以受之又能<lb/>
　和其顔色以接之而所好在德吾則錫之以福夫如<lb/>
<pb n="20b"/>
　是前日未恊于極之人今皆歸大中之道故曰時人<lb/>
　斯其惟皇之極<lb/>
無虐㷀獨而畏高明<lb/>
　凡人之患易得因其在人者而轉移其在我者且如<lb/>
　㷀獨之與高明均是人也而人之見㷀獨者必慢虐<lb/>
　之見高明者必畏憚之是為外物所轉也若論道理<lb/>
　公卿大夫吾所當敬卑困無聊之人亦吾所不可忽<lb/>
　者而安可因其在彼而轉移其在我者哉為彼所轉<lb/>
<pb n="21a"/>
　則在我者已不定矣這便是我之私意便是我之偏<lb/>
　處既失之偏烏在其為皇極也哉此事以心體之自<lb/>
　可見因其勢位崇高而畏之因其卑困煢獨而虐之<lb/>
　是只論其外而都不顧是非反之於心其果合於理<lb/>
　乎既不合於理非私心而何非偏曲而何詩曰不侮<lb/>
　鰥寡不畏强禦即是此意<lb/>
人之有能有為使羞其行而邦其昌<lb/>
　言有能有為而繼之以使羞其行是則所謂有能有<lb/>
<pb n="21b"/>
　為者非區區小有才者也必其德行操履過人者也<lb/>
　高辛氏有才子八人而其所謂才者曰齊聖廣淵明<lb/>
　允篤誠顓頊氏有才子八人而其所謂才者曰忠肅<lb/>
　恭懿宣慈惠和古人之才非後世之才也有能有為<lb/>
　而又德行可取則其才非止於足以辦一事效一職<lb/>
　而已進是以用之邦家將日進於昌大故曰而邦其<lb/>
　昌昌之為言亦非治效僅見於目前而已<lb/>
凡厥正人既富方穀汝弗能使有好于而家時人斯其<lb/>
<pb n="22a"/>
辜于其無好德汝雖錫之福其作汝用咎<lb/>
　富之為言多也穀之為言實也正人既富而又有確<lb/>
　然可用之實人君必當使之相好焉好者親愛之謂<lb/>
　也古之人主其與天下之賢者直是相親相愛所謂<lb/>
　臣哉鄰哉是也正人而不能與之相好反入于罪戾<lb/>
　矣蓋人主纔不與之相好則小人得以譖之而賢者<lb/>
　不能安於朝廷之上蒙被惡名放廢田野如後漢之<lb/>
　黨錮非時人斯其辜乎後世忠臣良士人主不能親<lb/>
<pb n="22b"/>
　用而反使入于罪戾者蓋不可勝數矣至於無好德<lb/>
　之人汝却錫之以福却是作汝用咎也夫皇極之主<lb/>
　要當兼容並受雖非賢人君子亦當包含容養之豈<lb/>
　可有所决擇而今也無好德之人錫之以福則反以<lb/>
　為作汝用咎何哉蓋天下事只觀其理之是非賢者<lb/>
　則當用不賢者則當去順理而行何嘗不廣大懼其<lb/>
　不廣大也而無别於賢否莫不兼容之這便是私心<lb/>
　既有私心烏在其為廣大烏在其為皇極也哉然則<lb/>
<pb n="23a"/>
　皇極之道非泛然無所决擇之謂也<lb/>
無偏無陂遵王之義無有作好遵王之道無有作惡遵<lb/>
王之路無偏無黨王道蕩蕩無黨無偏王道平平無反<lb/>
無側王道正直<lb/>
　此是古人指示人以皇極之道最深切處蓋所謂皇<lb/>
　極者非在乎他求能去其為皇極之害者斯已矣能<lb/>
　去其不善則其所謂善者自存初無待乎外求也孟<lb/>
　子曰無為其所不為無欲其所不欲如斯而已矣蓋<lb/>
<pb n="23b"/>
　只這箇便是道無偏無陂便能遵王之義無有作好<lb/>
　便能遵王之道無有作惡便能遵王之路無偏無黨<lb/>
　王道即蕩蕩無黨無偏王道即平平無反無側王道<lb/>
　即正直去其害而其善者見成在此君子之論皇極<lb/>
　何如是之精㣲也哉反覆言之不過歌詠皇極之道<lb/>
　而已<lb/>
會其有極歸其有極<lb/>
　舉天下之人無智愚無賢不肖皆有此極舉天下事<lb/>
<pb n="24a"/>
　事物物無小大無精粗無本末皆有此極極滿天下<lb/>
　要當有以會之然後能歸於一如諸侯之朝會天子<lb/>
　如百川之會于海是之謂會人主不能會其有極則<lb/>
　是天下各自有這中豈能使之歸于一哉<lb/>
曰皇極之敷言是彝是訓于帝其訓凡厥庶民極之敷<lb/>
言是訓是行以近天子之光曰天子作民父母以為天<lb/>
下王<lb/>
　洛書之出因天地有此自然之數聖人因其數而明<lb/>
<pb n="24b"/>
　其義焉以我胷中之所欲言𤼵而為九疇聖人亦自<lb/>
　不知其所以然也此雖聖人作之而實本於天故曰<lb/>
　于帝其訓蓋天有此理聖人有此言是言也即天之<lb/>
　言也非人以私意為之也這箇自著不得一毫私意<lb/>
　凡厥庶民因極之敷言而能加力行之功則與人主<lb/>
　輝光皆相接故曰以近天子之光人主能使庶民皆<lb/>
　近天子之光所謂作民父母為天下王者孰大於是<lb/>
　曰之為言非庶民之言也蓋所以𤼵明聖人莫大之<lb/>
<pb n="25a"/>
　德也這箇光人人皆有之無以蔽之則其光斯著如<lb/>
　日月焉不為雲霧所蔽則自然有光如明鑑焉不為<lb/>
　塵垢所蔽則自然有光人能去其所以為皇極之害<lb/>
　者無有偏黨好惡之私則輝光𤼵越豈自外至哉學<lb/>
　者讀皇極一篇須看他常說庶民便見皇極之道所<lb/>
　以貫通上下處蓋通上下只是一箇道理有猷有為<lb/>
　有守此是已有成底人人君當念念不忘思所以用<lb/>
　之不恊極不罹咎此是未有成底人人君亦當大其<lb/>
<pb n="25b"/>
　度量而受之蓋天生賢俊固欲人主用之以治天下<lb/>
　所謂代天司牧無急於此者不能念不能受則人材<lb/>
　無所歸必至於奔放四出其患害有未易言者只以<lb/>
　後世觀之如戰國之世上之人無有任其容養收拾<lb/>
　之責者所以天下材智之士皆奔赴於四公子之門<lb/>
　食客動至數千人唐末五代之亂亦縁無能用者是<lb/>
　以皆隱於釋老之學以是知人材無所歸其害至此<lb/>
　此皇極之主所以収拾天下之材不敢或有遺也皇<lb/>
<pb n="26a"/>
　極一篇學者所當潛心只看他八疇居於終始而皇<lb/>
　極獨位于中何所不統如都邑據天下之中四方諸<lb/>
　侯皆朝會于此天下舟車皆輻輳于此皇極居於中<lb/>
　而天下之義理會焉所謂會其有極是也作民父母<lb/>
　不是易事能作民父母者舍唐虞三代無有盡此者<lb/>
　矣使天下皆不失此性皆為大中至正之歸如此方<lb/>
　是作民父母觀表記所言有父之尊有母之親如此<lb/>
　而後可以為父母矣其於夏商周皆有所不足而謂<lb/>
<pb n="26b"/>
　後世不可及者獨歸諸虞舜則能盡此道者豈不甚<lb/>
　難矣哉<lb/>
六三德一曰正直二曰剛克三曰柔克平康正直彊弗<lb/>
友剛克燮友柔克沈潛剛克高明柔克惟辟作福惟辟<lb/>
作威惟辟玉食臣無有作福作威玉食臣之有作福作<lb/>
威玉食其害于而家凶于而國人用側頗僻民用僭忒<lb/>
　有皇極之道出而見之於治則有是三德三德即皇<lb/>
　極也一曰正直即所謂王道正直也克勝也時乎平<lb/>
<pb n="27a"/>
　康則用正直之道以治之時乎彊弗友則剛不得不<lb/>
　勝時乎燮友則柔不得不勝所謂彊弗友剛克豈全<lb/>
　無柔哉特用剛稍勝柔固在其中所謂燮友柔克豈<lb/>
　全無剛哉特用柔稍勝剛固在其中也此是論治人<lb/>
　沉潛剛克高明柔克此是論治已我之資質沉潛則<lb/>
　當以剛勝之沉潛而不剛將流為委靡矣我之資質<lb/>
　高明則當以柔勝之高明而不柔將流為高亢矣夫<lb/>
　其治天下也彊弗友則用剛而治已也沉潛則勝之<lb/>
<pb n="27b"/>
　以剛治天下也燮友則用柔而治已也高明則勝之<lb/>
　以柔宜若相反然而其理一爾此聖人變通之妙也<lb/>
　因說剛柔故論及君臣之道大抵君天道也臣地道<lb/>
　也天道貴乎剛地道貴乎柔惟陽剛者人君之道故<lb/>
　威福玉食人君皆專之惟陰柔者人臣之道故威福<lb/>
　玉食臣下皆無所預大抵為君當知君道為臣富知<lb/>
　臣道君而不剛失其所以為君臣而不柔失其所以<lb/>
　為臣自古彊臣擅命僭竊威福皆在上無陽剛之德<lb/>
<pb n="28a"/>
　故也<lb/>
七稽疑擇建立卜筮人乃命卜筮曰雨曰霽曰蒙曰驛<lb/>
曰克曰貞曰悔凡七卜五占用二衍忒立時人作卜筮<lb/>
三人占則從二人之言汝則有大疑謀及乃心謀及卿<lb/>
士謀及庶人謀及卜筮汝則從龜從筮從卿士從庶民<lb/>
從是之謂大同身其康彊子孫其逢吉汝則從龜從筮<lb/>
從卿士逆庶民逆吉卿士從龜從筮從汝則逆庶民逆<lb/>
吉庶民從龜從筮從汝則逆卿士逆吉汝則從龜從筮<lb/>
<pb n="28b"/>
逆卿士逆庶民逆作内吉作外凶龜筮共違于人用靜<lb/>
吉用作凶<lb/>
　讀稽疑一篇須當知天下事不能無所疑有所疑不<lb/>
　可無所稽考易言以斷天下之疑蓋疑慮不决蘊畜<lb/>
　於中而無所稽考既欲為又欲不為則事終無由而<lb/>
　立事既不立其害豈小故必稽之於人神然后能剖<lb/>
　判得我之所疑后世舉事者其始亦不能無所疑也<lb/>
　然無所稽考卒之當為者不為不當為者乃為之當<lb/>
<pb n="29a"/>
　為而不為則失事機不當為而為之則失人心且如<lb/>
　趙武靈王之胡服騎射商鞅之變法苻堅之伐晉似<lb/>
　此之類其始之不從者亦多矣然數君者皆斷以己<lb/>
　意而必於欲為故終於致敗亂者有之湯武之征伐<lb/>
　盤庚之遷都成王之伐三監其初天下不免疑但聖<lb/>
　人稽考得是所以事皆有成后世舉事多要說無可<lb/>
　疑者此大計利害聖人之心不然天下事固有不必<lb/>
　疑者然亦豈能皆無所疑纔說道無可疑便不是兢<lb/>
<pb n="29b"/>
　業便不是聖人之心所謂聖人者無他只一箇不住<lb/>
　這便是聖人朝夕勉勉常自見其不足而安敢以為<lb/>
　無所疑也稽考固不止於卜筮謀及乃心謀及卿士<lb/>
　謀及庶人而豈止卜筮哉然以卜筮為首者蓋人猶<lb/>
　有私慮至卜筮則純乎天矣夫龜之與蓍草其初皆<lb/>
　物之至靈者故雖至枯骨朽草而所謂靈者自不可<lb/>
　冺没此卜筮之法所以有取於此也卜筮非易事茍<lb/>
　非其人何以交於神明故須擇建立卜筮人只觀周<lb/>
<pb n="30a"/>
　禮掌卜一官其事甚重必其人之至誠純一無邪思<lb/>
　妄念者然后與神明為一而可以交乎神明茍胷中<lb/>
　紛然在我者與神明已有間矣而何以卜筮哉雨霽<lb/>
　蒙驛克此五者見之於卜者也曰貞曰悔此二者見<lb/>
　之於筮者也所謂卜五占用二也忒差忒也一畫之<lb/>
　差則一卦必有變要須能推衍之人時人者指上文<lb/>
　言也雨霽蒙驛克貞悔是七者極未易識而差忒者<lb/>
　亦未易推衍必能於此而后可以作卜筮故曰時人<lb/>
<pb n="30b"/>
　深味時人二字其人當如何哉有一毫之邪思妄念<lb/>
　有一毫之不純不粹則不可以作卜筮矣古者卜筮<lb/>
　皆用三人乃卜三龜是也是三人者雖皆賢人其言<lb/>
　雖皆可聽然善當從衆故三人占則從二人之言大<lb/>
　同二字不可輕看内而在已外而在人幽而至於鬼<lb/>
　神無有不合者焉是謂大同唐虞三代之所為極盛<lb/>
　蓋以此也夫至於無所不合則其心如何𤼵之於身<lb/>
　自然康寧施及子孫自然逢吉蓋吉不足以盡之矣<lb/>
<pb n="31a"/>
　其下猶有不從者則以吉言之大抵稽疑以卜筮為<lb/>
　主故人雖逆而龜筮皆從無害其為吉龜筮之中有<lb/>
　一逆焉作内雖吉作外則凶苦龜筮共違于人靜則<lb/>
　猶可動則凶矣雖然謀及乃心而後謀及卿士庶民<lb/>
　而后謀及卜筮則雖以卜筮為主而尤必當先斷自<lb/>
　已也已志不定何以卜筮舜曰官占惟先蔽志昆命<lb/>
　于元龜斯蓋萬世卜筮之法歟<lb/>
八庶徵曰雨曰暘曰燠曰寒曰風曰時五者來備各以<lb/>
<pb n="31b"/>
其敘庶草蕃廡一極備凶一極無凶曰休徵曰肅時雨<lb/>
若曰乂時暘若曰晢時燠苦曰謀時寒若曰聖時風若<lb/>
曰咎徵曰狂恒雨若曰僭恒暘若曰豫恒燠若曰急恒<lb/>
寒若曰蒙恒風若曰王省惟歳卿士惟月師尹惟日歳<lb/>
月日時無易百穀用成乂用明俊民用章家用平康日<lb/>
月歲時旣易百穀用不成乂用昏不明俊民用㣲家用<lb/>
不寧庶民惟星星有好風星有好雨日月之行則有冬<lb/>
有夏月之從星則以風雨<lb/>
<pb n="32a"/>
　庶徵一疇是以其在天者徵其在人者一歳之中五<lb/>
　者皆來備無有欠闕而又各有次序則庶草蕃廡矣<lb/>
　所謂敘者如夏而燠冬而寒春而雨秋而風所謂春<lb/>
　無凄風夏無苦雨是也五者來備而又有其序此和<lb/>
　之至也故庶草無有不蕃廡者蓋天地間只是一氣<lb/>
　在我者有至和之氣則足以感至和之氣言庶草繁<lb/>
　廡是天下人民無有不得其所者矣山川草木鳥獸<lb/>
　魚鼈無有不遂其性者矣氣和則形和形和則聲和<lb/>
<pb n="32b"/>
　聲和則天地之和應天地萬物豈二氣也哉則極備<lb/>
　者言其過甚也極無者言其不至也此皆失其敘故<lb/>
　二者皆凶天地氤氲之氣釀而成雨人方其儼然莊<lb/>
　肅精神収斂有似乎天氣醖釀之時故時雨順之乂<lb/>
　治也辦治之謂乂凡事皆辦治正猶天地開霽日月<lb/>
　烜赫之時故時暘順之晢近乎乂燠亦近乎暘然其<lb/>
　間自有不同大抵柔暗一向皆屬陰明哲一向皆屬<lb/>
　陽纔是明哲自然時燠順之人之謀慮必須深沉猶<lb/>
<pb n="33a"/>
　寒氣揫斂故君能謀則時寒順之聖無所不通風亦<lb/>
　無所不通聖則化而無迹風亦無迹故君能聖則時<lb/>
　風順之至於為人輕狂猶乆雨之漂蕩故常雨應之<lb/>
　凡事僭忒猶亢陽之可畏故常暘應之耽於逸豫柔<lb/>
　懦不立則常燠應之躁暴傷急則常寒應之昏暗蒙<lb/>
　昧如大風不已天地為之昏暗故常風應之詩所謂<lb/>
　終風且曀是也觀成王疑周公天大雷電以風蒙恒<lb/>
　風若豈不甚昭然其可驗也哉大抵天地人只是一<lb/>
<pb n="33b"/>
　箇道理今人隔於蕞爾之形骸遂見我與天地不相<lb/>
　似不知本只是一理肅乂哲謀聖即雨暘寒燠風雨<lb/>
　暘寒燠風即肅乂哲謀聖在我者即在天者在天者<lb/>
　即在我者但在人則謂之肅乂哲謀聖在天則謂之<lb/>
　雨暘寒燠風其實一也學者須深知天地萬物本是<lb/>
　一體始為得也王省惟歳以下亦是庶徵在天者與<lb/>
　在人者元只一般非庶徵乎後世見其與上不類遂<lb/>
　移而附於五紀此甚不然不知亦只庶徵也王省惟<lb/>
<pb n="34a"/>
　歳猶一歳之統四時也卿士惟月猶一月之統三十<lb/>
　日師尹惟日猶一日之統十二辰也比其一定之序<lb/>
　不可易者君則為君臣則為臣大者則為大小者則<lb/>
　為小是謂無易唐虞三代天下所以大治只為盡得<lb/>
　歳月日時無易一句大抵君有君道臣有臣道大臣<lb/>
　有大臣之職小臣有小臣之職君而為臣之事不可<lb/>
　也大臣而為小臣之事不可也後世此處皆顛倒錯<lb/>
　亂以唐太宗之英主而兼行將相事豈君道乎賈誼<lb/>
<pb n="34b"/>
　言於漢文帝大臣特以簿書不報期會之間以為大<lb/>
　故則是大臣而為小臣之事者天地間之氣不過逆<lb/>
　與順而已尊卑上下秩然有序則為順其分一易則<lb/>
　為逆順氣成象則百穀用成逆氣成象則百穀用不<lb/>
　成天下治平之時則賢者皆出而為國家用故俊民<lb/>
　用章不然則賢者皆隱伏而不出故俊民用㣲庶民<lb/>
　衆多以其衆多言之故曰星月離于箕風揚沙矣月<lb/>
　離于畢俾滂沱矣從古有是說此亦只是氣類相感<lb/>
<pb n="35a"/>
　月行至箕星躔度與箕星氣類相感故風月行至畢<lb/>
　星躔度與畢星氣類相感故雨日月運行以成歳功<lb/>
　月從星之所好猶卿士輔王之成治必當成人之所<lb/>
　欲也夫月豈規規於從星而卿士亦豈可有意於從<lb/>
　民欲哉氣類相感風雨應之卿士從民欲亦只視其<lb/>
　理之當如何爾自王省惟歳以下上面當看歲日月<lb/>
　時無易一句下面當看月之從星則以風雨一句這<lb/>
　兩句是綱領處箕子以庶徵一疇之後而丁寧從星<lb/>
<pb n="35b"/>
　之言其意深矣卿士王朝之大臣亦當朝夕開𨗳人<lb/>
　主使主從民欲可也此皆是說庶徴在天者如此而<lb/>
　在我者不然豈所以為徵驗乎<lb/>
九五福一曰壽二曰富三曰康寧四曰攸好德五曰考<lb/>
終命六極一曰凶短折二曰疾三曰憂四曰貧五曰惡<lb/>
六曰弱<lb/>
　洪範次八次九二疇皆是說效驗嚮用五福威用六<lb/>
　極自五行以下順是則為五福人不可以不嚮反是<lb/>
<pb n="36a"/>
　則為六極人不可以不畏嚮之則得是五福矣畏之<lb/>
　則不入于六極矣後世人多要說天命以為貴賤貧<lb/>
　富壽夭皆是定命存焉不知天命豈易言也哉天命<lb/>
　固不可謂之無然亦只在人如何人事茍盡則命雖<lb/>
　當貧賤亦有可轉移之理人事不盡命雖當富壽亦<lb/>
　有不與命相應者學者但當自做工夫不可只言天<lb/>
　命人生于世亦須能全是五福享是五福乃可但只<lb/>
　富壽而不康寧富壽康寧皆備而不好德不考終命<lb/>
<pb n="36b"/>
　非可以言全也凶短折則與壽相反矣貧則與富相<lb/>
　反矣惡者為人凶德也弱者為人柔弱也惡者不能<lb/>
　為善弱者為善無力故皆在于六極焉五福不言貴<lb/>
　貴在外者也非人力所能為也繫辭曰易有太極是<lb/>
　生兩儀兩儀生四象四象生八卦河圖洛書相為經<lb/>
　緯八卦九章相為表裏八卦生于太極則九疇亦生<lb/>
　于太極也所以八疇居外而皇極獨居其中八疇皆<lb/>
　以數言而皇極獨不以數言蓋滿天下事事物物無<lb/>
<pb n="37a"/>
　非是皇極何可以數言哉便是九疇亦只是這箇道<lb/>
　理皇極九疇之主也五行非此何以周流於天下五<lb/>
　事非此何以各得其則八政五紀以下皆此道也故<lb/>
　曰安得皇極之主與之敘九疇哉<lb/>
</p>
<p>
</p>
  </div>
</body>
</text>
</TEI>
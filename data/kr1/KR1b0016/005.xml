<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>絜齋家塾書鈔卷五</head>
    <p>
<pb n="1a"/>
欽定四庫全書<lb/>
　絜齋家塾書鈔卷五　　　　宋　袁燮　撰<lb/>
商書<lb/>
湯誓<hi>案袁氏湯誓篇觧永樂大典原闕</hi>
仲虺之誥<hi>案袁氏仲虺之誥篇解永樂大典原闕</hi>
湯既黜夏命復歸於亳作湯誥<lb/>
　謂之黜夏命則既革夏命而為商矣湯于此遂踐天<lb/>
　子位可也而且復歸于亳何哉此可見三代之得天<lb/>
<pb n="1b"/>
　下與後世不同其所以得天下葢天下環向而歸之<lb/>
　吾無一毫利心焉使吾退歸于亳而人心皆歸吾不<lb/>
　得已而踐其位不然雖終處于亳吾又何求焉後世<lb/>
　所謂受禅者皆是誅其君而便居其宫恐恐然惟懼<lb/>
　天下之不己有也只復歸於亳四字便見是三代得<lb/>
　天下處<lb/>
湯誥<lb/>
王歸自克夏至於亳誕告萬方王曰嗟爾萬方有衆明<lb/>
<pb n="2a"/>
聽予一人誥惟皇上帝降衷于下民若有恒性克綏厥<lb/>
猷惟后<lb/>
　衷之義與中同皆只是人心天下之至中者人心也<lb/>
　是中也天得之而為天人得之而為人初非是兩箇<lb/>
　謂之降衷則是在天者降而在民下民之衷即上帝<lb/>
　之衷也以此觀之人之性如何不是善天道降而在<lb/>
　人初不曽分孟子所以謂人皆可以為堯舜所以謂<lb/>
　人之性善只緣見得這箇道理分明成湯誕告之首<lb/>
<pb n="2b"/>
　發為此言所以使萬方有衆咸知良心善性吾所固<lb/>
　有咸知吾心之衷與上帝一般其警人也切矣然民<lb/>
　雖有此衷而所以順其常性使之安厥道者則有頼<lb/>
　於君若有常性其中煞有事此心荒怠則不能順賢<lb/>
　知隱伏則不能順朝廷無善政良法美意不逹於天<lb/>
　下皆莫能順其常性要須盡此數者而後能司牧斯<lb/>
　民使不失其性人主之職業於是無虧焉堯舜三代<lb/>
　治天下皆所以順天下之常性也後世人主知其職<lb/>
<pb n="3a"/>
　業者甚寡不知尊居九重之上備享四海九州之奉<lb/>
　極天下之富貴者果為何事哉無非欲以保養天下<lb/>
　之性而已矣故若有恒性克綏厥猷是乃人主之職<lb/>
　業所謂亶聰明作元后元后作民父母所謂天生民<lb/>
　而立之君使司牧之勿使失性人主職事舍此無有<lb/>
　大焉者成湯誕告萬方之言首及於此正以人主别<lb/>
　無職事也學者讀此數句當知人主職業在此<lb/>
夏王滅德作威以敷虐於爾萬方百姓爾萬方百姓罹<lb/>
<pb n="3b"/>
其凶害弗忍荼毒並告無辜于上下神祇天道福善禍<lb/>
淫降災于夏以彰厥罪肆台小子將天命明威不敢赦<lb/>
敢用𤣥牡敢昭告于上天神后請罪有夏聿求元聖與<lb/>
之戮力以與爾有衆請命上天孚佑下民罪人黜伏<hi>案袁氏此條解永樂大典原闕</hi>
天命弗僭賁若草木兆民允殖俾予一人輯寧爾邦家<lb/>
　天命弗僭差顯然如草木焉草木之栽者天從而培<lb/>
　之其傾者天從而覆之人事為本天命特因人事如<lb/>
<pb n="4a"/>
　何爾獨以草木言者其理顯然可見故謂之賁賁者<lb/>
　昭然分明之謂也既以草木形容天命又以兆民形<lb/>
　容草木惟天惠民惟辟奉天人主無職事能安民者<lb/>
　是乃人主之職事也人主能封殖兆民猶草木之栽<lb/>
　者也天命亦予之不能封殖兆民猶草木之傾者也<lb/>
　天命雖欲予之而不可得桀不能封殖兆民所以天<lb/>
　覆亡之湯能封殖兆民所以天眷佑之天民之理貫<lb/>
　通知民則知天矣曰俾予一人輯寧爾邦家觀俾之<lb/>
<pb n="4b"/>
　一字則知成湯能封殖兆民是以天使之輯寧爾邦<lb/>
　家也<lb/>
兹朕未知獲戾于上下慄慄危懼若將隕于深淵<lb/>
　今日之舉雖因乎天命人心然亦未知獲戾乎上下<lb/>
　乎否乎方且慄慄危懼何敢自以為是此可以觀聖<lb/>
　人之心<lb/>
凡我造邦無從匪彝無即慆淫各守爾典以承天休<lb/>
　謂之凢我造邦則非獨自謂也天下諸侯昔夏而今<lb/>
<pb n="5a"/>
　商則造邦自此始矣邦家新造其可從匪彝而即慆<lb/>
　淫乎匪彝者不常也慆淫者淫荒淫虐之類是也其<lb/>
　道可以萬世常行者謂之典所謂各守爾典不必外<lb/>
　求無從匪彝無即慆淫即所謂典也且如匪彝是不<lb/>
　常既是不常可謂之典乎荒淫肆虐可謂之典乎若<lb/>
　能不從匪彝不即慆淫所謂萬世常行之道又豈外<lb/>
　是何者不善者去則善者自存既無過失則所謂天<lb/>
　然好者固無恙也故人欲為善不必外求無許多不<lb/>
<pb n="5b"/>
　好處有這許多好處即是善無偏無黨無黨無偏即<lb/>
　王道蕩蕩平平也無從匪彝無即慆淫即所謂典也<lb/>
　外此尚何求所謂典者哉能各守爾典便能承天休<lb/>
　欲知此理分明但以此心體之方其有常之時此心<lb/>
　為如何方其不常之時此心又如何有常之時則其<lb/>
　心安其體泰仰無愧俯無作所謂坦蕩蕩者是也天<lb/>
　休有加於此者乎不常之時其心則不安其體則不<lb/>
　泰仰有愧於天俯有怍於人所謂長戚戚者是也天<lb/>
<pb n="6a"/>
　休安在哉却不但是得其位得其禄得其名得其夀<lb/>
　方謂之天休天休固不外此但亦先盡此心之休天<lb/>
　方能與之休也所謂栽者培之傾者覆之即此理爾<lb/>
　無從匪彝無即慆淫這便是典各守爾典這便是天<lb/>
　休<lb/>
爾有善朕弗敢蔽罪當朕躬弗敢自赦惟簡在上帝之<lb/>
心其爾萬方有罪在予一人予一人有罪無以爾萬方<lb/>
嗚呼尚克時忱乃亦有終<lb/>
<pb n="6b"/>
　論語堯曰一篇將堯舜禹湯文武至精至要處叙在<lb/>
　前面數語此是二帝三王精㣲藴奥叙之于堯曰篇<lb/>
　以為論語之終其記堯舜禹不過執中一語成湯則<lb/>
　取其朕躬有罪無以爾萬方萬方有罪罪在朕躬數<lb/>
　句武王亦取其百姓有過在予一人之言此盖是二<lb/>
　帝三王心地事今試涵詠諷誦因其遺言以求聖人<lb/>
　之心他人有罪則以為我實致之所以責人之輕如<lb/>
　此予一人有罪則不敢以咎人所以自責之重如此<lb/>
<pb n="7a"/>
　其心為何如哉天下事未有不在我者愛人不親反<lb/>
　其仁治人不治反其知禮人不答反其敬行有不得<lb/>
　者皆反求諸己小人怨汝詈汝則皇自敬德厥愆曰<lb/>
　朕之愆萬方有罪皆上無以感化之故而豈可不自<lb/>
　責乎曰爾有善朕弗敢蔽罪當朕躬不敢自赦此告<lb/>
　諸侯也下言萬方則合天下而告之其意則一爾惟<lb/>
　簡在上帝之心聽天心之所擇也吾之所言皆理之<lb/>
　不可易者汝能時忱則於此有終夫成湯方革夏為<lb/>
<pb n="7b"/>
　商天下諸侯皆於此新造邦天下民庶皆於此更始<lb/>
　苟能信成湯之言豈惟今日有始而已於是乎可以<lb/>
　有終也讀此一篇書須當合仲虺之誥看方成湯之<lb/>
　有慙德也深悔前日之舉以為非是豈敢出來承當<lb/>
　仲虺深知此心之不可一日有所以歸至大坰中塗<lb/>
　作書稱賛成湯盛德以為此乃天命人心之所在非<lb/>
　吾一人之私意也於是成湯之慙方始釋然方敢出<lb/>
　來承當此事方敢自以前日之舉為當然故作書誕<lb/>
<pb n="8a"/>
　告萬方歴言夏桀之無道以為天命弗僣差我能封<lb/>
　殖兆民所以上天俾我一人輯寧爾邦家今日之心<lb/>
　非前日有慙德之心矣若非仲虺能解釋其慙疑湯<lb/>
　方自悔其不當為而豈敢明告天下以吾之所當為<lb/>
　乎然仲虺當時作書雖所以解其慙而亦不忘於告<lb/>
　戒曰志自滿九族乃離曰謂人莫己若者亡曰自用<lb/>
　則小直是警之以危亡之言謂吾君若以為人莫己<lb/>
　若則宗廟社稷必至絶滅其嚴厲切直如此所以成<lb/>
<pb n="8b"/>
　湯誕告萬方雖出來承當此事而方且以為兹朕未<lb/>
　知獲戾于上下慄慄危懼若將隕于深淵其心如此<lb/>
　是自滿乎是謂人莫己若者乎是自用乎此可以識<lb/>
　聖人心術之精㣲矣若誕告萬方之後而泰然自足<lb/>
　自以為是便是滿假更非聖人之心玩味兹朕未知<lb/>
　獲戾于上下慄慄危懼之言想像成湯之心為何如<lb/>
　哉仲虺稱賛成湯盛德之後戒其自用自滿成湯誕<lb/>
　告萬方之後有慄慄危懼之言二書本末實相表裏<lb/>
<pb n="9a"/>
　讀此二書既可以見古王佐格心之業又可以見古<lb/>
　哲王存心之道<lb/>
成湯既沒太甲元年伊尹作伊訓肆命徂后<lb/>
　太甲太丁之子湯之嫡孫也太丁未立而死仲壬外<lb/>
　丙其年尚㓜故二人不立而立太甲所謂外丙二年<lb/>
　仲壬四年特嵗數爾二人寔未嘗立也天下正統當<lb/>
　傳于嫡按檀弓仲子舍其孫而立其子子㳺問諸孔<lb/>
　子子曰否立孫葢子死而傳之嫡孫此正統也河南<lb/>
<pb n="9b"/>
　邵氏敘歴代紀年無所謂外丙仲壬者以其非嫡故<lb/>
　不立而二年四年特嵗數耳<lb/>
伊訓<hi>案袁氏伊訓篇解永樂大典原闕</hi>
太甲既立不明伊尹放諸桐三年復歸于亳思庸伊尹<lb/>
作太甲三篇<lb/>
　太甲其初亦非不明曰既立不明則其初固自明也<lb/>
　要之人之本心何嘗不明有以昏之耳太甲之初未<lb/>
　履崇髙富貴之位未有物以昏蔽其心其本然之明<lb/>
<pb n="10a"/>
　固自若也及既為天子一旦享崇髙富貴之極與前<lb/>
　日大不同矣斯其所以不明也伊尹使太甲居于桐<lb/>
　宫本非是放盖其意以為居于深宫之中日與婦人<lb/>
　女子相處凡所以熒惑其耳目感移其心志者要非<lb/>
　一端而止雖欲悔過亦不可得遷之桐宫逺紛華靡<lb/>
　麗之習而宻邇先王其訓庶乎惡念消釋而善心易<lb/>
　生伊尹之意盖深矣然桐宫在國都之外臣子而擯<lb/>
　君于逺不可以為訓故聖人筆之曰放所以著伊尹<lb/>
<pb n="10b"/>
　之過也<lb/>
太甲上<lb/>
惟嗣王不惠于阿衡伊尹作書曰先王顧諟天之明命<lb/>
以承上下神祇社稷宗廟罔不祗肅天監厥德用集大<lb/>
命撫綏萬方惟尹躬克左右厥辟宅師肆嗣王丕承基<lb/>
緒<lb/>
　阿訓倚衡訓平尊伊尹之稱也自成湯以來尊敬伊<lb/>
　尹故稱為阿衡盖言我之所倚也不專以臣下待之<lb/>
<pb n="11a"/>
　武王得太公亦謂之尚父分明待之如父母也曰阿<lb/>
　衡曰尚父皆是三代時事在後世則不聞矣雖或有<lb/>
　之亦未必出於中心之誠然諟是也顧諟者常常顧<lb/>
　省也着精彩勤省察如所謂言顧行行顧言如所謂<lb/>
　顧乃德人主于天命須當常常顧省稍有失德天命<lb/>
　去之是豈可頃刻不顧省乎栽者培之傾者覆之苟<lb/>
　不自修德天雖欲與之休命亦不可得此其所以貴<lb/>
　於顧諟也承上下神祇社稷宗廟奉祭祀也人主之<lb/>
<pb n="11b"/>
　職莫大於奉祀能奉祭祀便是有道之君何者當其<lb/>
　奉祭祀之時此心祗肅無一毫邪念無一毫馳散豈<lb/>
　非是有道之君乎書稱自成湯至于帝乙罔不明德<lb/>
　恤祀成王亦言予冲子夙夜毖祀而召公之誥亦謂<lb/>
　毖祀于上下盖此是人君第一件事敬承祭祀乃所<lb/>
　以存吾心讀此一句須當知君道之最大者此也成<lb/>
　湯之心又不但正當奉祀時為然祭祀特其間一事<lb/>
　爾成湯之心盖常如在上下神祇社稷宗廟之左右<lb/>
<pb n="12a"/>
　常見上下神祇社稷宗廟在吾目前所謂立則見其<lb/>
　參於前在輿則見其倚於衡所謂文王陟降在帝左<lb/>
　右夫何敢有一毫不敬之心乎這箇罔不祗肅便是<lb/>
　顧諟天命處罔不者無所處而不敬也左右厥辟宅<lb/>
　師伊尹言我常在成湯之左右輔翼賛襄所以能宅<lb/>
　天下之衆肆者遂也伊尹説嗣王丕承基緒一句最<lb/>
　是警太甲深切處蓋言今日坐享此治安無事之天<lb/>
　下不可不念其所從來也惟成湯顧諟天命如此罔<lb/>
<pb n="12b"/>
　不祗肅如此我克左右厥辟宅師如此我與成湯艱<lb/>
　難辛苦以基王業是以王遂得丕承基緒王可不念<lb/>
　其所從來乎成王告康叔所謂乃寡兄朂肆汝小子<lb/>
　封在兹東土即此意也<lb/>
惟尹躬先見于西邑夏自周有終相亦惟終其後嗣王<lb/>
罔克有終相亦罔終嗣王戒哉<lb/>
　周如孟子所謂周于德者純全無虧之謂也為山九<lb/>
　仭功虧一簣做得九分一分未盡非所謂周也惟周<lb/>
<pb n="13a"/>
　則能有終如太甲其初有明德既立而不明可以謂<lb/>
　之周乎為善不周是有始而無終也可以謂之終乎<lb/>
　君有終則臣有終君罔終則臣亦罔終天下惟君與<lb/>
　相爾然為人臣者未嘗不視其君主信則臣忠元首<lb/>
　明則股肱良端本澄源盖在上也夫忠臣事君固不<lb/>
　以君罔終而遂不克終然人君苟有失德則人臣亦<lb/>
　不能以自全盖君臣之義自不終爾如太甲不明使<lb/>
　伊尹有放君之過所以有罔終之慮也<lb/>
<pb n="13b"/>
祗爾厥辟辟不辟忝厥祖王惟庸罔念聞<lb/>
　伊尹言此是警太甲最深切處謂王今為君矣不與<lb/>
　前日相似前日處於宫中不過是一王者之子孫爾<lb/>
　今為天下君此豈小事唐太宗謂朕昔為秦王為一<lb/>
　府之主今為天子為四海之主既為四海之主如何<lb/>
　與在下時同此是伊尹告太甲以君道周公告成王<lb/>
　曰告嗣天子王矣又曰孺子王矣皆所以深警之也<lb/>
伊尹乃言曰先王昧爽丕顯坐以待旦旁求俊彦啟迪<lb/>
<pb n="14a"/>
後人無越厥命以自覆<lb/>
　昧暗也爽明也昧爽者天將明而未明之時也當昧<lb/>
　爽之時此心洞然大明見得成湯之心夙夜清明如<lb/>
　此所謂平旦之氣所謂存其夜氣坐以待旦欲出而<lb/>
　治天下也盖念念天下雖寢寐亦不忘也伊尹言昧<lb/>
　爽二字極有深意若使沉湎于酒親近女色當昧爽<lb/>
　之時方且昏蔽何能丕顯太甲欲敗度縱敗禮料度<lb/>
　昧爽之時必不能丕顯成湯所以如此亦不是自然<lb/>
<pb n="14b"/>
　而然這箇大段有工夫只觀不邇聲色豈有一毫物<lb/>
　欲得以昏蔽其心乎這便是成湯朝夕工夫處旁求<lb/>
　者無所往而不求也觀旁求二字想見成湯之朝允<lb/>
　布列在位無非俊乂之才也<lb/>
慎乃儉德惟懐永圖若虞機張往省括于度則釋欽厥<lb/>
止率乃祖攸行惟朕以懌萬世有辭<lb/>
　儉德兩字是伊尹説太甲病處太甲欲敗度縱敗禮<lb/>
　其不儉甚矣故伊尹使之收斂慎乃儉德思古明王<lb/>
<pb n="15a"/>
　交於萬物有道自奉養有節焉人主所以自奉養者<lb/>
　豈可不節儉人主又不與常人同彼其享四海九州<lb/>
　之奉意之所欲無不可者往往易得適情縱意茍不<lb/>
　自為檢束嚴其防閑則恣其心之所欲何所不至大<lb/>
　抵創業之君躬履艱難所以能恭儉守成之主坐享<lb/>
　治安往往易得侈靡伊尹告太甲以儉德既切中太<lb/>
　甲之病矣又於上加一慎字盖使之常懐臨深履薄<lb/>
　之念保䕶此儉德也惟懐永圖言其所圖謀處當為<lb/>
<pb n="15b"/>
　深長計不可只理㑹區區目前大抵人多只是理㑹<lb/>
　目前不曽為悠乆之計慮且如人主享崇髙富貴之<lb/>
　極適情縱欲何所不可欲聲色則聲色在前欲貨利<lb/>
　則貨利便有所以欲無不遂求無不得其一時間亦<lb/>
　可以為樂矣然不思後日之事吾之心術因此而蠱<lb/>
　惑朝廷綱紀由此而廢壊天下將日趨於亂亡此豈<lb/>
　所以為永圖也哉太甲欲敗度縱敗禮只縁求目前<lb/>
　之快活不曽思量後来自古淫荒之君皆只是求快<lb/>
<pb n="16a"/>
　活於目前且如唐明皇使其思後日有覆亡之禍則<lb/>
　何至此極哉今觀伊尹告太甲不可輕看他如良醫<lb/>
　察脉灼見其病源一句是一服藥若虞機張往省括<lb/>
　于度則釋此兩句猶更親切省之一字其義甚深太<lb/>
　甲欲敗度縱敗禮只緣念慮之起不曽省察觀欲敗<lb/>
　度縱敗禮兩句想見如近女色好遊畋私喜怒妄賞<lb/>
　賜親用便僻側媚之人似此類皆有之使其念慮之<lb/>
　萌從而省察女色果可近乎賞賜果可妄乎便僻側<lb/>
<pb n="16b"/>
　媚果可親用乎是數者果合於法度乎合於法度則<lb/>
　可為既不合於法度却豈可冒而為之虞人張機省<lb/>
　括于度而釋則可以必中不然百發而百敗矣止者<lb/>
　人頓放此身之處也大學曰為人君止於仁為人臣<lb/>
　止於敬為人子止於孝為人父止於慈與國人交止<lb/>
　於信詩云緜蠻黄鳥止於丘隅子曰於止知其所止<lb/>
　可以人而不如鳥乎人莫不有所止這箇所止不可<lb/>
　不欽欽則得其所止矣太甲置其身於欲縱之中欲<lb/>
<pb n="17a"/>
　與縱豈所止之處乎此無他不欽故也人之所止豈<lb/>
　可不審在止於至善善則其所止也仁人之安宅義<lb/>
　人之正路仁與義則其所止也太甲欲欽厥止亦不<lb/>
　必他求率乃祖攸行足矣乃祖昧爽丕顯今吾乃如<lb/>
　此昬迷乃祖不邇聲色今吾乃以欲而敗度豈所謂<lb/>
　率乃祖之攸行乎能率循成湯之所行則得其所止<lb/>
　者矣王若能欽厥止率乃祖之攸行則我之心庶乎<lb/>
　懌懌之一字見得伊尹憂國愛君之心深切如此彼<lb/>
<pb n="17b"/>
　見太甲欲敗度縱敗禮湯之典刑己自顛覆啇家基<lb/>
　緒盖岌岌然其心之憂頃刻不能以自安惟得太甲<lb/>
　悔過遷善伊尹之心始懌觀此一句便見得伊尹之<lb/>
　心予弗克俾厥后為堯舜其心愧耻若撻於市此伊<lb/>
　尹之心也萬世有辭者其聲聞之逺直至萬世之下<lb/>
　稱賛無窮也古人事業不但只了目前直是要到萬<lb/>
　世之下莫不稱賛周公告成王曰惇大成裕汝永有<lb/>
　辭康王命畢公亦曰公其惟時成周建無窮之基亦<lb/>
<pb n="18a"/>
　有無窮之聞聲聞至于萬世這方纔是且如伊尹當<lb/>
　時輔導太甲功烈巍巍如此故其至今日皆稱頌之<lb/>
　若使有些少建立一時之稱譽亦有之矣何以能乆<lb/>
　讀惟朕以懌一句見得古人憂國愛君之忠如此讀<lb/>
　萬世有辭一句又見得古人所期逺大如此<lb/>
王未克變伊尹曰兹乃不義習與性成予弗狎于弗順<lb/>
營于桐宫密邇先王其訓無俾世迷王徂桐宫居憂克<lb/>
終允徳<lb/>
<pb n="18b"/>
　王未克變又不與王惟庸罔念聞同王惟庸罔念聞是<lb/>
　漠然若無所聞也王未克變則亦省矣彼聞伊尹之訓<lb/>
　自反諸心先王昧爽丕顯而我乃如此昬荒先王旁求<lb/>
　俊彦而我乃親近小人儉德所當謹也而我乃適情縱<lb/>
　意法度不可失也而我乃以欲敗度言中其病安得<lb/>
　不省但天理不足以勝其私慾兩者交戰欲為善乎則<lb/>
　人欲熾盛不能盡克欲為不善乎則聞伊尹之訓如此<lb/>
　知善之不可不為既不肯為不善又未能决意為善此<lb/>
<pb n="19a"/>
　所謂王未克變正交戰之時也伊尹謂事至此亦别<lb/>
　無所處只得處于岑寂孤静之地使之逺去耳目之<lb/>
　紛華所謂無俾世迷盖塵世中最能迷惑得人今人<lb/>
　自有生來為塵世所汨直斲䘮至今日伊尹見得太<lb/>
　甲為世所迷所以遷于桐宫使之與世俗相逺故王<lb/>
　徂桐宫居憂却能克終允徳向也王未克變至遷于<lb/>
　桐宫於是乎變矣孟子形容得好曰自怨自艾於桐<lb/>
　處仁遷義怨者怨此身也艾者常如灼艾也其所以<lb/>
<pb n="19b"/>
　怨艾又不因他人皆是自如此處仁遷義則得其所<lb/>
　止矣只看居處二字他之居憂直是居憂古人居憂<lb/>
　不與後世同古人居憂直是不易所以孟子謂養生<lb/>
　者不足以當大事惟送死可以當大事今天子之禮<lb/>
　雖不可得而見以儀禮士䘮禮推之豈易事也哉謂<lb/>
　之王徂桐宫居憂則是真實盡得居䘮之禮也允德<lb/>
　二字未易輕看允者實也朴實頭是有所得也所謂<lb/>
　惟天下至誠是也太甲當時雖敗度敗禮然外面亦<lb/>
<pb n="20a"/>
　自縁飾者非允德也今焉悔過遷善方纔真實是有<lb/>
　德故謂之允德自古人主有允德者極少雖曰為善<lb/>
　而或出於好名或出于矯偽皆不可謂之允德習與<lb/>
　性成人之所習最不可不謹盖習之既熟却與性一<lb/>
　般此豈不利害太甲之欲敗度縱敗禮非性也習也<lb/>
　人性本善欲與縱豈人之性也哉但太甲習得熟了<lb/>
　欲變而不能則與性無異何謂性不可磨滅者是也<lb/>
　窮天地亘古今此性只如此何嘗磨滅着是性到得<lb/>
<pb n="20b"/>
　為惡既深亦磨滅不得則與性同此所謂習與性成<lb/>
　者也且如乍見孺子入井皆有怵惕惻隐之心不待<lb/>
　思量計較是心倐然而起這箇是性至於見淫聲美<lb/>
　色此心便喜為人所犯此心便怒亦不待思量計較<lb/>
　而發可以謂之性乎此所謂習與性成者也由此觀<lb/>
　之人之所習豈可不謹後世霍光廢昌邑王欲比伊<lb/>
　尹不知此豈可同日語哉伊尹輔導太甲能使克終<lb/>
　允德霍光則便從而廢之豈可與伊尹並光所以猶<lb/>
<pb n="21a"/>
　可恕者其本心忠義也若論君臣之大義君豈可廢<lb/>
　也哉三代王佐幹甚麽事太甲壊得狼狽如此後來<lb/>
　終始為商家之賢君此豈易及也後世莫説霍光且<lb/>
　如諸葛孔明非不賢也輔相蜀主只能終其身孔明<lb/>
　一死劉禪至於見擒此無他只縁渠工夫未到伊尹<lb/>
　力量是甚次第<lb/>
太甲中<lb/>
惟三祀十有二月朔伊尹以冕服奉嗣王歸于亳作書<lb/>
<pb n="21b"/>
曰民非后罔克胥匡以生后非民罔以辟四方<lb/>
　君民一體也民固不可無君君亦不可無民天下之<lb/>
　民所以安居而暇食優㳺以生死果誰之力乎人君<lb/>
　為之也是民無君固不能相養也然民惟邦本本固<lb/>
　邦寧君而無民豈能獨立于上耶太甲前日所以欲<lb/>
　敗度縱敗禮為其不知此理而已彼自處於崇髙富<lb/>
　貴意之所欲無有不遂惟見民不可以無我而我何<lb/>
　頼於民也是以適情縱欲無復畏忌使其深知此理<lb/>
<pb n="22a"/>
　其敢自肆乎何者一人自肆於上則人心必離人心<lb/>
　既離則人主勢不能以獨立苟念及此豈能荒於聲<lb/>
　色豈敢盤于逰畋豈敢親近小人豈敢沉湎于酒三<lb/>
　代聖王所以兢兢業業不敢有一毫自肆正以深見<lb/>
　此理以為吾稍不戒懼而民心去矣民心既去而吾<lb/>
　何以辟四方耶太甲前日不見此理所以敢於自恣<lb/>
　今既悔過良心復矣然伊尹猶懼其未堅故告之以<lb/>
　此使太甲知君民一體之義則雖欲自恣亦豈敢乎<lb/>
<pb n="22b"/>
　斯言也所以固太甲已復之良心也如此等句皆是<lb/>
　三代時節言語在後世不如此説後世以崇髙富貴<lb/>
　自處但見生殺予奪操制在我惟曰民不可無君而<lb/>
　孰知君不可無民三代聖王但見君民一體忘其君<lb/>
　之為尊民之為卑豈敢自處於崇髙富貴下視斯民<lb/>
　為可忽也夫是之謂三代聖人之心<lb/>
皇天眷佑有商俾嗣王克終厥德實萬世無疆之休<lb/>
　伊尹謂王今日所以悔過乃成湯之德在民未泯皇<lb/>
<pb n="23a"/>
　天眷佑我商家故使嗣王克終厥德是乃天意也今<lb/>
　幸而克終厥德可不愈知勉乎哉皆是懼太甲此心<lb/>
　始復尚未堅固所以此書無非堅固太甲之心使其<lb/>
　前日之欲縱更不復再起玩其辭氣盖可見也<lb/>
王拜手稽首曰予小子不明于德自厎不類欲敗度縱<lb/>
敗禮以速戾于厥躬天作孽猶可違自作孽不可逭既<lb/>
往背師保之訓弗克于厥初尚頼匡救之德圖惟厥終<lb/>
　予小子不明于德此太甲自言其過失之由也人有<lb/>
<pb n="23b"/>
　過失皆只是昏此心常明何縁有過且當過失之起<lb/>
　試自省察是心果明乎果不明乎知過生於不明則<lb/>
　知太甲所以欲敗度縱敗禮者由其昏也人皆有此<lb/>
　禮度禮度者䂓矩繩墨是也容止可觀進退可度凢<lb/>
　所為合於法度者此度也有繩約而不可踰越者此<lb/>
　禮也一身之禮度豈可不謹守欲縱之心日滋則禮<lb/>
　度敗矣目之欲色耳之欲聲口之欲味四肢之欲安<lb/>
　逸此皆欲也既是有欲則適情縱意不當為者皆為<lb/>
<pb n="24a"/>
　之矣何以能合法度縱是恣縱此心既要放肆縱逸<lb/>
　何以能遵於禮非禮勿視非禮勿聼非禮勿言非禮<lb/>
　勿動如此而後禮度不失太甲用功至深所以見得<lb/>
　前日之過皆在於欲縱也天作孽猶可違如日月薄<lb/>
　蝕星辰失行之類皆在天者也吾能修德則天變可<lb/>
　消故猶可逃避自作孽不可逭若自作了不善如物<lb/>
　為汚穢所染湔洗不去雖後改悔自新而前日不善<lb/>
　之名其可泯没乎此其所以不可逭也此是太甲悔<lb/>
<pb n="24b"/>
　過之切知前日之過皆是自為之今既無可柰何矣<lb/>
　幸而今日之悔尚頼爾匡救之德庶其有終矣大抵<lb/>
　人雖能悔過然往往工夫便住了太甲既悔過之後<lb/>
　其心進進不已惟終之是圖觀尚頼二字可見其無<lb/>
　窮之心也嗚呼若太甲之悔過真所謂悔過者歟王<lb/>
　拜手稽首以人君之尊而下拜其臣且自言予小子<lb/>
　不明于德自厎不類欲敗度縱敗禮以速戾于厥躬<lb/>
　又言天作孽猶可違自作孽不可逭又言既往背師<lb/>
<pb n="25a"/>
　保之訓弗克於厥初尚頼匡救之德圖維厥終欲識<lb/>
　三代哲王之心觀此處可見今人何曽如太甲之悔<lb/>
　過彼其怨艾之切辭㫖甚哀而本心之良卓然分明<lb/>
　矣向也居于桐宫雖已克終允德猶懼其未堅固也<lb/>
　故伊尹告以君民一體之義告以皇天眷佑有商俾<lb/>
　嗣王克終厥德使太甲既復之心堅固不㧞今焉太<lb/>
　甲尚頼匡救圖惟厥終則果能不負伊尹之所望也<lb/>
伊尹拜手稽首曰脩厥身允德協于下惟明后先王子<lb/>
<pb n="25b"/>
惠困窮民服厥命罔有不悦並其有邦厥鄰乃曰徯我<lb/>
后后來無罰王懋乃德視乃烈祖無時豫怠<lb/>
　三代王佐格心之業與漢唐以來宰相不同且看太<lb/>
　甲既悔過之後伊尹又如何告以修厥身謂爾之一<lb/>
　身不可不常常修治大抵心不待修身不可不修盖<lb/>
　身是一物也器之闕壊須修治之其器始全身有不<lb/>
　善修則其善全矣伊尹謂爾之心雖是已復爾之身<lb/>
　有病痛處更當修之下一修字分明如器之壊補之<lb/>
<pb n="26a"/>
　使全允德協于下允德者實有所得也凢人之德若<lb/>
　是外面縁飾作些好事有所為而然者皆不可言允<lb/>
　允是確實真箇自得太甲之悔過可謂允德矣既非<lb/>
　因他人而然又非有所為而然真實自有所得伊尹<lb/>
　謂此誠爾之允德也然須至協于下方可為明后協<lb/>
　者合也翕然皆合天下之心天下皆稱頌之如此而<lb/>
　後謂之允德矣若未能協于下何以為允德此是伊<lb/>
　尹又進太甲一歩於是即先王所以協于下者告之<lb/>
<pb n="26b"/>
　謂先王視困窮之人愛之分明如子民服其教命無<lb/>
　有不悦者有邦厥鄰皆徯望之即孟子所謂湯一征<lb/>
　自葛始天下信之東面而征西夷怨南面而征北狄<lb/>
　怨奚為後我民之望之若大旱之望雨也四海之内<lb/>
　皆曰非富天下也為匹夫匹婦復讐也孟子説一遍<lb/>
　仲虺亦曽説一遍且一箇方伯出來用兵冝天下皆<lb/>
　疑之今而惟恐其來之後天下之於湯是信耶是不<lb/>
　信耶孟子推明其本只是一箇信字到得天下信之<lb/>
<pb n="27a"/>
　如此方纔是允德協于下處王其可不自勉乎懋如<lb/>
　所謂方懋厥德視乃厥祖不可頃刻豫怠豫是逸豫<lb/>
　怠是怠惰人須常常勤勉豈可有一毫豫怠召公告<lb/>
　武王夙夜罔或不勤詩稱文王既勤止太甲前日之<lb/>
　過豫怠之故也今既履至尊之位茍豫怠之念一萌<lb/>
　則前日欲縱之心便起可不懼哉<lb/>
奉先思孝接下思恭<lb/>
　奉先思孝接下思恭如君子有九思視思明聽思聰<lb/>
<pb n="27b"/>
　色思温言思忠似此之類思者心也心之官則思盖<lb/>
　此心常存<lb/>
視逺惟明聽德惟聰朕承王之休無斁<lb/>
　此告太甲以真聰明也亶聰明作元后元后作民父<lb/>
　母人君之德莫大於聰明後世之君察乎簿書期㑹<lb/>
　之細揣度人之所難知如漢明帝唐宣宗之徒自以<lb/>
　為聰明矣然吾觀其人知識不逺闇於大體果可謂<lb/>
　之明乎忠言善教誨之諄諄聽之藐藐便佞之言則<lb/>
<pb n="28a"/>
　悦而欲聞之如是者果可謂之聰乎所以視逺聽德<lb/>
　始可以為聰明揚子云敢問大聰明曰惟天惟聰惟<lb/>
　天惟明聰明自有大小視逺聽德此大聰明也王進<lb/>
　德之心無斁則吾承王之休亦無斁矣所謂在彼無<lb/>
　惡在此無斁二字更當玩味<lb/>
太甲下<lb/>
伊尹申誥于王曰嗚呼唯天無親克敬惟親民罔常懐<lb/>
懐于有仁鬼神無常享享于克誠<lb/>
<pb n="28b"/>
　自修厥身允德協于下是伊尹答太甲之言然伊尹<lb/>
　猶恐其既復之良心未甚牢固故又從而申誥之當<lb/>
　太甲悔過之後事天必敬撫民必仁奉鬼神必誠方<lb/>
　是時天亦親之民亦懐之鬼神亦享之矣此心一有<lb/>
　懈怠天即不親民即不懐鬼神即不享所以謂之無<lb/>
　親謂之罔常謂之無常欲其深明此理常存此心也<lb/>
　敬仁誠此三字當仔細思索伊川言主一之謂敬無<lb/>
　適之謂一方其此心無一毫之馳散無一毫之夾雜<lb/>
<pb n="29a"/>
　既不思量此又不思量彼此是主一此是無適此所<lb/>
　謂敬也戰戰兢兢如臨深淵如履薄冰當臨深履薄<lb/>
　之時此心有一毫之馳散乎以此觀之則敬之道見<lb/>
　矣纔是能敬天即親之盖方其致敬此心即天心也<lb/>
　天安得而不親仁是識痛癢處前軰所謂癢痾疾痛<lb/>
　舉切吾身此兩句論仁最親切孟子以乍見孺子入<lb/>
　井皆有怵惕惻隱之心為仁之端自此而充之舉天<lb/>
　下皆與吾為一體則仁道盡矣後世人主所以賦歛<lb/>
<pb n="29b"/>
　重刑罰峻撫民不仁者豈有他哉不能與天下為一<lb/>
　體而已若是癢痾疾痛舉切吾身則仁政自然逹於<lb/>
　天下吾撫民以仁而民有不愛戴依歸者乎誠即成<lb/>
　也中庸所謂誠者非自成已而已也所以成物也至<lb/>
　誠不雜純全無虧是謂之誠誠則與鬼神為一所以<lb/>
　鬼神享之中庸曰鬼神之為德其至矣乎視之而不<lb/>
　見聽之而不聞體物而不可遺使天下之人齋明盛<lb/>
　服以承祭祀洋洋乎如在其上如在其左右夫既不<lb/>
<pb n="30a"/>
　可得而聞見而能使天下敬之如此正以其德之盛<lb/>
　也謂之無物而有物謂之有物而實無物是謂體物<lb/>
　而不可遺人至於誠則此心即鬼神之心也安得而<lb/>
　不我享鬼神是天地間至精之氣易曰精氣為物逰<lb/>
　魂為變是故知鬼神之情狀記曰氣也者神之盛也<lb/>
　魄也者鬼之盛也合鬼與神教之至也衆生必死死<lb/>
　必歸土此之謂鬼骨肉斃於下隂為野土其氣發揚<lb/>
　於上為昭明焄蒿悽愴此百物之精也神之著也因<lb/>
<pb n="30b"/>
　物之精制為之極明命鬼神以為黔首則百衆以畏<lb/>
　萬民以服熟味此語而所謂鬼神者可識矣事天以<lb/>
　敬為主故言敬撫民以仁為主故言仁奉鬼神以誠<lb/>
　為主故言誠民與鬼神豈不當敬各隨所主而言爾<lb/>
　然義亦相通<lb/>
天位艱哉德惟治否德亂<lb/>
　仁敬誠是三者即所謂德也天下治亂在予一人居<lb/>
　天位者豈易事乎古之人君所以不以位為樂知其<lb/>
<pb n="31a"/>
　艱故也不明之君但見履崇髙富貴之極享四海九<lb/>
　州之奉耳聽備聲目視備色口嘗備味遂以位為可<lb/>
　樂不知有德則居其位而天下治否德則天下由之<lb/>
　而亂豈不甚可畏也哉太甲良心雖已復稍有懈怠<lb/>
　天民鬼神之心去之易治為亂如反覆手如之何而<lb/>
　可以位為樂乎<lb/>
與治同道罔不興與亂同事罔不亡終始慎厥與惟明<lb/>
明后<lb/>
<pb n="31b"/>
　亂不可以言道故謂之事如荒于聲色盤于逰畋皆<lb/>
　事也治亂只觀其所與如何這箇所與須當致謹且<lb/>
　如人主誰不知與治同道則興與亂同事則亡然每<lb/>
　至於失其所與者不知謹故也周宣王三代之賢君<lb/>
　也觀詩所載始而美宣王未㡬而規宣王未㡬而刺<lb/>
　宣王矣唐明皇與憲宗初皆英明之主一時功烈豈<lb/>
　不赫然其後明皇有播遷之變憲宗有簒弑之禍只<lb/>
　以此三君觀之所與豈可不謹其初以為我縱有些<lb/>
<pb n="32a"/>
　少逸樂宴安亦未害事不知此即與亂同事也卒至<lb/>
　於狼狽不可收拾此皆不謹之故能終始慎厥與則<lb/>
　明而又明故曰惟明明后不特為明后而已徹頭徹<lb/>
　後更無遺憾所以謂之明明若其初為善後不克終<lb/>
　則不可謂之明明矣古人多説明明二字明明天子<lb/>
　令聞不已百官脩輔厥后惟明明皆明而又明也<lb/>
先王惟時懋敬厥德克配上帝今王嗣有令緒尚監兹<lb/>
哉<lb/>
<pb n="32b"/>
　自强不息之謂懋兢兢業業之謂敬能懋敬厥德則<lb/>
　此心即上帝之心也我與上帝為一故謂之克配上<lb/>
　帝惟皇上帝降衷于下民舉四海九州之人此心皆<lb/>
　天心也然人與天如此其相逺何哉不能懋敬故也<lb/>
　此心雖本來與上帝同不能懋敬則與上帝不啻有<lb/>
　千萬里之逺矣讀書至此豈可不知我之心便是上<lb/>
　帝之心我能懋敬厥德便與天為一天人豈有二理<lb/>
　也哉<lb/>
<pb n="33a"/>
若升髙必自下若陟遐必自邇<lb/>
　此告太甲以真實做工夫處且當從下與邇䖏做不<lb/>
　要棄卑近而慕髙逺自一身言之則心為近身為逺<lb/>
　未能正心何以修身自家言之則身為近家為逺未<lb/>
　能修身何以齊家推而上之未能齊家何以治國何<lb/>
　以平天下二帝三王其道德其功業所以巍巍若此<lb/>
　且看他從那裏做去克明俊德然後始能親九族九<lb/>
　族既睦然後平章百姓百姓昭明然後協和萬邦至<lb/>
<pb n="33b"/>
　於黎民於變時雍此不易之序也齊桓公九合諸侯<lb/>
　不以兵車非無功也然所以止於霸者只為不從下<lb/>
　與邇處做去内嬖如夫人者六人只此一事其荒淫<lb/>
　如此而徒夸耀於外果何益哉所以桓公一死五公<lb/>
　子爭立齊國大亂漢武帝上嘉唐虞下悼桀紂所慕<lb/>
　非不髙也然驕奢從欲巫蠱之禍至父子不相保唐<lb/>
　太宗冠帶百蠻不可謂無功然閨門之内慙德多矣<lb/>
　再傳而後唐室中絶此皆是無根之潢潦朝滿而夕<lb/>
<pb n="34a"/>
　除要須盈科而後進方是豈可獵等也此是伊尹告<lb/>
　太甲治道之大本自下而上一級升一級不患不髙<lb/>
　自邇而去一歩逺一歩不患不逺不然徒慕髙逺果<lb/>
　可以髙逺也哉王伯之所以異三代漢唐之所以不<lb/>
　同皆在此<lb/>
無輕民事惟難無安厥位惟危<lb/>
　太甲悔過之後欲縱消盡良心著明前日為昏昏之<lb/>
　君今日為聰明之君矣然方其前日昏昏則是非利<lb/>
<pb n="34b"/>
　害罔或識别而已今日之聰明却恐恃此而有輕忽<lb/>
　天下之意伊尹懼其有輕心也故告之以無輕民事<lb/>
　惟難天生民而立之君使司牧之所以立君專為民<lb/>
　事既欲富之又欲教之其中多少事豈可輕也撫我<lb/>
　則后虐我則讎其心至無常又豈可輕也古者獻民<lb/>
　數於王王拜而受之其不輕而重也如此學者須當<lb/>
　識得如何是民事則知其所以不輕者矣無安厥位<lb/>
　惟危亦恐太甲謂悔過之後位己安矣所以警之以<lb/>
<pb n="35a"/>
　惟危之言前日欲敗度縱敗禮則為伊尹所放今日<lb/>
　雖既復厥辟稍或怠慢則天位亦未可保如之何而<lb/>
　可以位為安也易曰天地之大德曰生聖人之大寳<lb/>
　曰位所以名其位為大寳盖以言其重如此後世人<lb/>
　主皆不識得這位不知處四海九州之上極其尊崇<lb/>
　此豈易居也哉前曰天位艱哉咸有一德之書又言<lb/>
　常厥德保厥位厥德匪常九有以亡伊尹拳拳之意<lb/>
　惟恐太甲以位為既安故言其危而難保如此夫以<lb/>
<pb n="35b"/>
　太甲悔過之後懼其恃聰明之資而忽民事也則告<lb/>
　之以無輕民事惟難懼其以既安而不知戒懼也則<lb/>
　告之以無安厥位惟危味此二句以求伊尹之深意<lb/>
　三代王佐格心之業夫豈後世所能及哉<lb/>
慎終于始<lb/>
　言慎厥終當常如其始又言欲終之謹須自始而謹<lb/>
　之可也大意徹頭徹後皆當致謹爾<lb/>
有言逆于汝心必求諸道有言遜于汝志必求諸非道<lb/>
<pb n="36a"/>
　有言逆于汝心亦有非道者但大槩合道理者多故<lb/>
　當求之道有言遜于汝志亦有合道者但大概拂道<lb/>
　理者多故當求之非道大凢人主不與常人同彼其<lb/>
　操富貴生殺之柄天下之人誰肯舍富貴而就刑戮<lb/>
　以骨鯁之言犯人主之怒者所以言遜吾志者常多<lb/>
　言逆吾志者常少人主聽言之際有逆吾耳者其心<lb/>
　必不悦當其不悦之時試反而以道觀之果合於道<lb/>
　豈可以其逆耳而不受也有遜吾志者其心必喜當<lb/>
<pb n="36b"/>
　其喜時試以非道觀之果不合於道豈可以遜志而<lb/>
　受也伊尹之意大槩言人主不可一日聽信遜志之<lb/>
　言一日疎逺忠讜之論謂之必求諸道言其不可不<lb/>
　求諸道也謂之必求諸非道言其不可不求諸非道<lb/>
　也當其聞逆耳之言不暇思之曰其亦有非道者乎<lb/>
　當便去道理中尋當其聞遜志之言亦不暇思之曰<lb/>
　其亦有合於道者乎便當去非道中尋須看兩箇必<lb/>
　字甚有力伊尹斷而言之欲使太甲知㢲順之言决<lb/>
<pb n="37a"/>
　不可聽此最是聽言之要法<lb/>
嗚呼弗慮胡獲弗為胡成<lb/>
　太甲今日悔過思慮之功也想其居于桐宫日夜以<lb/>
　思之自知底于罪戾而為伊尹所放自知其不足以<lb/>
　繼成湯之德反覆思慮以為此身將如之何也思之<lb/>
　既切所以能有所得觀其悔過之言前日驕矜虚大<lb/>
　之氣一毫無有而温恭謙抑之意粹然可掬非本心<lb/>
　之復卓然有所得者豈能如是乎然太甲之所得固<lb/>
<pb n="37b"/>
　深矣前日因思慮之切而得其本然之心今日又須<lb/>
　用力去做方能有成耻有其辭而無其德耻有其德<lb/>
　而無其行躬行君子則吾未之有得知至至之可與<lb/>
　㡬也知終終之可與存義也得之於心須當體之於<lb/>
　身為者朴實頭去做這事躬行踐履之謂也太甲前<lb/>
　日非思慮之切何以能獲今日非力行之功何以有<lb/>
　成伊尹既美其能有所得復勉其見於躬行也人若<lb/>
　欲有所得須當致思思曰睿睿作聖管子曰思之又<lb/>
<pb n="38a"/>
　思反覆致思自然是通猶駕扁舟於江湖之間皷棹<lb/>
　不已終至於岸念兹在兹日夜思之則吾之本心昭<lb/>
　乎其分明矣雖然躬行踐履之功不加雖有所得何<lb/>
　以有成孟子曰為長者折枝是不為也非不能也又<lb/>
　曰夫徐行者豈人所不能哉所不為也何以異於是<lb/>
　亦為之而已矣熟味孟子之所謂為者則得伊尹之<lb/>
　意矣自古人主有所見者亦有之然往往不見於有<lb/>
　為如漢武帝嘉唐虞樂商周雖不如太甲所得之深<lb/>
<pb n="38b"/>
　然亦豈無所見者但却不曽真實做此事所以董仲<lb/>
　舒勸之以尊所聞行所知皆勉其有為也<lb/>
一人元良萬邦以貞<lb/>
　元者善之長也是萬善之宗春秋謂一為元人之首<lb/>
　亦謂之元首皆取其第一之義也人主之名與位為<lb/>
　天下之宗主位與德俱極其尊是之謂元召公告成<lb/>
　王其惟王位在德元易中亦多要説這元字其位至無<lb/>
　敵於天下其德亦足以先天下此所以為元也才是<lb/>
<pb n="39a"/>
　元自是良一人元良則萬邦以貞所謂一正君而國<lb/>
　定矣<lb/>
君罔以辯言亂舊政臣罔以寵利居成功邦其永孚于<lb/>
休<lb/>
　利口覆邦家古今之通患盖利口辯舌其言若有理<lb/>
　是以人主多為所惑變亂舊章常必由之莫論其他<lb/>
　只如王荆公當時謂之賢人君子然亦只是口辯前<lb/>
　輩謂其議論人主之前出入古今貫穿經史是以神<lb/>
<pb n="39b"/>
　宗聽信之卒至於盡改祖宗法度可見辯言之足以<lb/>
　亂政也太甲今日悔過之後不患其為淫辭邪説所<lb/>
　汨亂而所謂辯言巧言之若有理者却恐為其所惑<lb/>
　伊尹慮之於未然所以告之以此既言君罔以辯言<lb/>
　亂舊政繼之以臣罔以寵利居成功君臣之道也伊<lb/>
　尹將告歸是以有此語大抵人臣功成之後最不可<lb/>
　貪寵利而不知退况是伊尹是做了甚麽事今既復<lb/>
　辟豈可一朝居所以急用去不特伊尹人臣成功之<lb/>
<pb n="40a"/>
　後自是不可居後世如范蠡平吴覇越之後即泛舟<lb/>
　五湖張子房佐漢髙帝定天下之後即從赤松子遊<lb/>
　如李泌當肅宗時纔成功便引身而退陳五不可而<lb/>
　曰殺臣者非陛下乃五不可也如此等人皆是識道<lb/>
　理者盖以寵利居成功非所以自全不能自全亦非<lb/>
　所以全其君韓信成功不退既不能自保其首領又<lb/>
　使髙帝有殺戮功臣之名霍光功成不退既自取赤<lb/>
　族之禍又使宣帝有少恩之失所謂非所以自全亦<lb/>
<pb n="40b"/>
　非所以全其君也君既不以辯言亂舊政臣又不以<lb/>
　寵利居成功邦家之休信乎其永乆而無窮也此皆<lb/>
　伊尹慮太甲有許多病故先以告之<lb/>
伊尹作咸有一德<lb/>
　此書是伊尹將告歸恐太甲進德之心不能始終如<lb/>
　一故留此書以遺之欲其有所持循也人皆有此一<lb/>
　德論其本然之初純一不雜何二三之有自耳目有<lb/>
　知以來日就斵䘮所以紛紛乎其二三且如太甲未<lb/>
<pb n="41a"/>
　敗度敗禮之前此心只如此而已所謂一也此心本<lb/>
　何曽有欲與縱而太甲乃以欲而敗度以縱而敗禮<lb/>
　則此心不一矣後來既悔過前日之一於是乎復觀<lb/>
　其悔過之辭當是時安有一毫之他念哉孟子極本<lb/>
　窮源以為人之性善人性之無不善猶水之無不下<lb/>
　也今夫有事於此是者人皆知其為是非者人皆知<lb/>
　其為非不特賢人君子為然雖愚鄙小人亦莫不然<lb/>
　所以知此是非善惡者誰歟由吾心之本一也此心<lb/>
<pb n="41b"/>
　本一于善本無不善者介乎其間纔有不善便是二<lb/>
　三所謂二三一固未嘗亡也惟既有善又有不善故<lb/>
　謂之二三爾一者謂之德未至於一而二三焉非所<lb/>
　以為德也孟子謂大人者不失其赤子之心者也赤子<lb/>
　之心至純一而不雜也有之為言實有諸已之謂也<lb/>
　記曰德者得於身者也未能有已何以為德君臣皆<lb/>
　有此一德是之謂咸<lb/>
咸有一德<lb/>
<pb n="42a"/>
伊尹既復政厥辟將告歸乃陳戒于徳曰嗚呼天難諶<lb/>
命靡常常厥徳保厥位厥徳匪常九有以亡<lb/>
　常厥徳者常即一也<lb/>
夏王弗克庸徳慢神虐民皇天弗保監于萬方啟迪有<lb/>
命眷求一德俾作神主惟尹躬暨湯咸有一德克享天<lb/>
心受天明命以有九有之師爰革夏正非天私我有商<lb/>
惟天佑于一德非商求于下民惟民歸于一德<lb/>
　弗克庸徳則不能有一德者也監于萬方如詩所謂<lb/>
<pb n="42b"/>
　監觀四方求民之莫之意惟尹躬暨湯咸有此一德<lb/>
　欲知伊尹之德但觀其在畎畆之中一介不以與人<lb/>
　一介不以取諸人於取與之間毫釐有所必計其為<lb/>
　一如何東征西怨南征北怨若非湯與伊尹咸有一<lb/>
　德天下何以信之如此咸有一德則此心即天心也<lb/>
　與天為一一物不留是以享天下之至樂故謂之克<lb/>
　享人皆有此天心而不能享之君子坦蕩蕩則享者<lb/>
　也小人長戚戚則不能享者也古之人是甚次第自<lb/>
<pb n="43a"/>
　得其樂不特堯舜禹湯文武得志行乎中國方得其<lb/>
　樂只如顔子窮而在下天下之至樂無以加焉茍能<lb/>
　有此一德則居于窮閻屋漏之下而有王公大人之<lb/>
　貴其所謂享者孰大於是哉天得一以清地得一以<lb/>
　寧人得一以靈天之所以為天一而已矣吾德既一<lb/>
　則此心即天心也所以天亦佑之天視自我民視天<lb/>
　聽自我民聽天下之至靈而不可欺者人心也吾德<lb/>
　既一則此心有以合人之心故民亦歸之使其欲敗<lb/>
<pb n="43b"/>
　度縱敗禮此心不一如是天心其有不去人心其有<lb/>
　不離者哉<lb/>
德惟一動罔不吉德二三動罔不凶惟吉凶不僭在人<lb/>
惟天降災祥在德<lb/>
　未動之先有此一德則凢所施無有不善者上合於<lb/>
　天心下合於人心天歸之人歸之何往而不吉哉罔<lb/>
　不吉如所謂罔不休言其無一事之不吉也茍惟二<lb/>
　三其德何所為而不凶乎<lb/>
<pb n="44a"/>
今嗣王新服厥命惟新厥德終始惟一時乃日新<lb/>
　德之新如物之新德之不新如物之弊者人之德須<lb/>
　當使之常新惟一則新矣今須先識得這一則新自<lb/>
　在其中乍見孺子入井皆有怵惕惻隐之心此心不<lb/>
　期而發此之謂一纔是内交於孺子之父母要譽于<lb/>
　鄉黨朋友惡其聲而然這便二三一是天理二三是<lb/>
　人欲大抵天理自是純一終始能保守此一則亦終<lb/>
　始常如此之新湯之盤銘曰茍日新日日新又日新<lb/>
<pb n="44b"/>
　者無時不新也<lb/>
任官惟賢才左右惟其人臣為上為德為下為民其難<lb/>
其慎惟和惟一<lb/>
　自時乃日新以上此告太甲自一其德也自任官惟<lb/>
　賢才以下此告太甲擇一德之人也既自一其德而<lb/>
　又擇其人此所謂咸有一德也有一德之君而無一<lb/>
　德之臣則輔成君德者闕其任矣成湯既有此德又<lb/>
　得伊尹為之輔惟尹躬暨湯咸有一德所以能克享<lb/>
<pb n="45a"/>
　天心受天明命今太甲可不自求一德之人惟其人<lb/>
　盖又重於賢才朝夕在人主左右涵養氣質薰陶德<lb/>
　性非卓然是一箇人不可也然大約皆是有一德者<lb/>
　欲求一德之人但觀其此心所為如何此心在上則<lb/>
　欲輔成君德在下則欲澤及下民所為者不過欲使<lb/>
　是君為堯舜之君使是民為堯舜之民自致君澤民<lb/>
　之外更無他念此心如此其一乎其二三乎若既欲<lb/>
　致君澤民又欲貪戀爵禄又欲沽取名譽又欲為一<lb/>
<pb n="45b"/>
　身一家計所謂二三其德用是人而置之人主左右<lb/>
　豈不反為君心之蠱哉其難其慎言擇其人當難之<lb/>
　謹之十分仔細伊尹着力説此㡬句此乃人主觀人<lb/>
　最要之法惟和惟一和非迎順其君之謂迎順其君<lb/>
　是同也非和也君臣同德精神交孚無有間隔此之<lb/>
　謂和若其德不同如何得和唐虞三代君臣之際可<lb/>
　謂和矣<lb/>
德無常師主善為師善無常主協於克一<lb/>
<pb n="46a"/>
　凡得於心者皆德也何者不是德伊尹恐只説德而<lb/>
　太甲泛然無所適從故謂德無常師主善者惟師善<lb/>
　亦無常主何者不是善協于克一真所謂善也鷄鳴<lb/>
　而起孳孳為善者舜之徒也鷄鳴而起孳孳為利者<lb/>
　跖之徒也欲知舜與跖之分無他利與善之間也前<lb/>
　輩謂利與善之間言其相去甚㣲盖亦有為善而出<lb/>
　於利者故善無常主須是協于克一所謂一者所謂<lb/>
　乍見孺子入井怵惕惻隐之心不期而起是也是一<lb/>
<pb n="46b"/>
　也非專一之謂荀子多要説這一字然只説得專一<lb/>
　專一則是有終始這箇一字是本根之一識得本根<lb/>
　之一方纔下得專一工夫未得我之本心徒然有意<lb/>
　為善仡仡專一以守之亦未必是也人之本心有一<lb/>
　而無二又安得有三<lb/>
俾萬姓咸曰大哉王言又曰一哉王心克綏先王之禄<lb/>
永厎烝民之生<lb/>
　王言之大本乎王心之一也人主號令天下其言要<lb/>
<pb n="47a"/>
　須極於廣大欲知大小之不同但將秦漢以來詔令<lb/>
　與典謨訓誥誓命之書觀之則可見矣只如漢家詔<lb/>
　令自是與三代時不同此無他聖人之言發於此心<lb/>
　後世之言皆逐於末流則其廣狹大小固自不同也<lb/>
　大抵人之言語其發必有本於心雖外欲為廣大亦<lb/>
　不可得是故惟其此心之一則其中不雜言語自是<lb/>
　廣大心有二三則其中紛然言語必有不當於理者<lb/>
　既不當理而豈能大乎至於萬姓皆因王言之大見<lb/>
<pb n="47b"/>
　吾心之一則先王之禄可以常安而不危矣烝民之<lb/>
　生可以永乆而無窮矣言之大本乎此心之一也克<lb/>
　綏先王之禄永厎烝民之生亦以此心之一也盖先<lb/>
　王所以有此禄一而已矣斯民所以有此生一而已<lb/>
　矣生非特其形生此是伊尹告太甲以一德効驗處<lb/>
　須到得萬姓之衆皆稱頌之又須至於克綏先王之<lb/>
　禄永厎烝民之生方見吾之所以為一者未至於此<lb/>
　必吾德之有二三也易曰觀我生觀民也觀其在彼<lb/>
<pb n="48a"/>
　可以驗其在此至於克綏先王之禄永厎烝民之生<lb/>
　一德之効顧不大歟<lb/>
嗚呼七世之廟可以觀德萬夫之長可以觀政<lb/>
　此告太甲泛觀博取以益其德大抵人之進德處固<lb/>
　自不一觀乎七世之廟見其有功有德宗廟享之也<lb/>
　可以進德觀乎萬夫之長其為政無一毫之不善也<lb/>
　可以進德凢耳之所聞目之所見無非是我進德處<lb/>
　如此則吾德之進其可量哉讀咸有一德之書須看<lb/>
<pb n="48b"/>
　伊尹説這一德方纔見得分明且伊尹既説惟尹躬<lb/>
　暨湯咸有一德是言君臣之間須當有此一德也又<lb/>
　言終始惟一時乃日新是惟一然後新也又説任官<lb/>
　惟賢才左右惟其人是人君左右前後當無非一德<lb/>
　之人也然又懼其所謂一者未分曉故自德而推之<lb/>
　於善自善而推之於一則所謂一者可知矣又極其<lb/>
　効驗必使萬姓咸曰大哉王言又曰一哉王心至於<lb/>
　克綏先王之禄永底烝民之生方是吾德一處又使<lb/>
<pb n="49a"/>
　之泛觀博覽無所往不致其觀以進厥德伊尹之為<lb/>
　太甲慮何其詳且盡歟<lb/>
后非民罔使民非后罔事無自廣以狹人匹夫匹婦不<lb/>
獲自盡民主罔與成厥功<lb/>
　君民本一體相須之義初無尊卑之殊茍見己之為<lb/>
　尊民之為卑便是此心不一處何者當其見己之為<lb/>
　尊民之為卑其心必侈然自大吾之本心初未嘗有<lb/>
　侈然自大也本心未嘗有而外加益焉非不一乎太<lb/>
<pb n="49b"/>
　甲今日既悔過遷善之後在我者已光明廣大却恐<lb/>
　有自廣而狹人之心纔有此心便是二三故伊尹拳<lb/>
　拳於此所以使君民一體之義不可以侈然自大也<lb/>
　大抵人之好處便是病處民主罔與成厥功與者與<lb/>
　民也人主欲成功須與民共之天下匹夫匹婦不得<lb/>
　自盡則誰與成功乎<lb/>
沃丁既𦵏伊尹于亳咎單遂訓伊尹事作沃丁<lb/>
　沃丁太甲子伊尹既死咎單遂即伊尹之事所以事<lb/>
<pb n="50a"/>
　成湯事太甲者作為一書欲使沃丁常不忘伊尹之<lb/>
　事也<lb/>
伊陟相太戊亳有祥桑榖共生于朝伊陟賛于巫咸作<lb/>
咸乂四篇太戊賛于伊陟作伊陟原命<lb/>
　朝廷天子臨涖百官百官尊事天子之處而桑穀生<lb/>
　焉宫室將空之兆也有此大異宜必有危亡之變然<lb/>
　其君臣之間交相警如此故雖有其象而無其應此<lb/>
　商家之興所以未艾也贊如益贊于禹伊陟贊于巫<lb/>
<pb n="50b"/>
　咸臣下自相警戒也太戊贊于伊陟君臣交相警戒<lb/>
　也伊陟伊尹之子<lb/>
</p>
<p>
</p>
  </div>
</body>
</text>
</TEI>
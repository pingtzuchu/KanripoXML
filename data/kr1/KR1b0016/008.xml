<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>絜齊家塾書鈔卷八</head>
    <p>
<pb n="1a"/>
欽定四庫全書<lb/>
　絜齊家塾書鈔卷八　　　　宋　袁燮　撰<lb/>
周書<lb/>
惟十有一年武王伐殷一月戊午師渡孟津作泰誓三<lb/>
篇<lb/>
　序稱十一年書稱十三年前後之説者多矣或以為<lb/>
　兩處必有一誤或以為觀兵於十一年要之觀兵者<lb/>
　為是以爾友邦冢君觀政於商書中所言如此豈非<lb/>
<pb n="1b"/>
　觀兵之事武王猶庶㡬紂知悔也而紂畧無悛改之<lb/>
　心方且安然而居所謂惟紂罔有悛心乃夷居是也<lb/>
　此武王所以有孟津之誓也伐紂雖在十三年然當<lb/>
　其觀兵之時伐商之心盖始於此所以孔子定為十<lb/>
　一年春秋之法也一月戊午此即十三年之一月孔<lb/>
　子書法甚嚴觀書一月便可見不曰正月而曰一月<lb/>
　正者正也是時無王不得為正故不稱正而稱一其<lb/>
　嚴如此則十有一年豈得不嚴乎十一年者武王之<lb/>
<pb n="2a"/>
　十一年也古者國君即位則稱元年雖稟天子正朔<lb/>
　而其國自有元年矣如春秋隠公自有隠公之元桓<lb/>
　公自有桓公之元若使諸侯不得稱元年則春秋之<lb/>
　作孔子自當以周之正朔為本矣何以書魯之年如<lb/>
　注家之説以為周自虞芮質厥成諸侯並附以為受<lb/>
　命之年至九年而文王卒武王三年服畢謂之十一<lb/>
　年此却不然紂在上文王豈有自稱王之理此特武<lb/>
　王即位之十一年爾如退以示弱之語亦不然是以<lb/>
<pb n="2b"/>
　後世之心量度古聖人之心也其解一月戊午謂十<lb/>
　三年正月更與諸侯期而共討紂此却是<lb/>
泰誓上<lb/>
惟十有三年春大㑹于孟津王曰嗟我友邦冢君越我<lb/>
御事庶士明聽誓惟天地萬物父母惟人萬物之靈亶<lb/>
聰明作元后元后作民父母<lb/>
　孟津河側之地是時猶未渡河次篇則既渡河紂都<lb/>
　于河北渡河則逼近國都矣是時武王尚未為主故<lb/>
<pb n="3a"/>
　謂諸侯為友邦惟天地萬物父母惟人萬物之靈亶<lb/>
　聰明作元后元后作民父母此是說人君之職分桀<lb/>
　紂之所以失天下為其不知此道理也湯武之所以<lb/>
　征伐為其知此道理也萬物盈於宇宙之間皆天地<lb/>
　之所生人亦天地間一物爾而惟人最靈大抵稟氣<lb/>
　之全者則為人稟氣之偏者則為物惟全故明惟偏<lb/>
　故昏靈者言其有所知也然至於聰明則又不止於<lb/>
　靈人孰不靈雖小夫賤隷所謂靈者固自在然盡得<lb/>
<pb n="3b"/>
　這靈方纔是聰明有此靈而不能盡之豈能至於聰<lb/>
　明也惟亶聰明之人方可作元后方可為民父母盖<lb/>
　吾之徳髙出乎天下之表所以能父母斯民茍我與<lb/>
　衆人等其何以為民父母乎聰明二字不可不㸔目<lb/>
　視而耳聽此耳目之聰明也此心之聰明亦當如視<lb/>
　聽之審然至於為不義有過失則何異無目之人自<lb/>
　投䧟阱之中乎此非其本若是也不能盡此靈故也<lb/>
　今夫天斯昭昭之多及其無窮也日月星辰繫焉萬<lb/>
<pb n="4a"/>
　物覆焉今夫地一撮土之多及其廣厚載華岳而不<lb/>
　重振河海而不洩萬物載焉人之有此靈猶天之昭<lb/>
　昭之多地之一撮土之多水之一勺山之一拳石也<lb/>
　然須至於無窮處始得故曰凡有四端於我者知皆<lb/>
　擴而充之矣茍能充之足以保四海茍不充之不足<lb/>
　以保妻子有此萌蘖要必能充而盡之故人君之聰<lb/>
　明不可以不養也以堯舜之聖而猶兢兢業業堯舜<lb/>
　何為而兢業也所以養其聰明也以成湯之聖而不<lb/>
<pb n="4b"/>
　邇聲色不殖貨利成湯何為而不邇不殖也懼其昏<lb/>
　此聰明也故親近端人正士黜逺䜛佞小人不敢有<lb/>
　邪思妄念不敢有嗜慾宴逸皆所以養其聰明也惟<lb/>
　天生民有欲無主乃亂惟天生聰明時乂以欲與聰<lb/>
　明對言有欲則不聰明也盖有欲則昏安得聰明雖<lb/>
　然所謂聰明有小有大一事一物之聰明是察慧也<lb/>
　非聰明也且漢宣帝魏明帝非不聰明也宣帝之智<lb/>
　何所不知然至於趙盖韓楊之誅果可謂之聰明乎<lb/>
<pb n="5a"/>
　使其聰明則若此忠直之臣豈可加戮明帝日晏坐<lb/>
　朝幽枉必達然至於用刑慘酷天性褊急當其慘酷<lb/>
　褊急之時所謂聰明者果安在哉此皆非所謂亶聰<lb/>
　明者也亶之為言信也實也確然能盡得聰明之徳<lb/>
　故謂之亶桀紂之所以大亂只為不聰明之故人主<lb/>
　不聰不明天下安得治故武王舉此以數紂之罪而<lb/>
　湯誓亦曰惟皇上帝降衷于下民若有恒性克綏厥<lb/>
　猷惟后皆所以言人君之職分也<lb/>
<pb n="5b"/>
今商王受弗敬上天降災下民沈湎冒色敢行暴虐罪<lb/>
人以族官人以世惟宫室臺榭陂池侈服以殘害于爾<lb/>
萬姓焚炙忠良刳剔孕婦皇天震怒命我文考肅將天<lb/>
威大勲未集肆予小子𤼵以爾友邦冢君觀政于商惟<lb/>
受罔有悛心乃夷居弗事上帝神祇遺厥先宗廟弗祀<lb/>
犧性粢盛既于凶盜乃曰吾有民有命罔懲其侮<lb/>
　弗敬上天此一句是紂萬病之根源人主居億兆之<lb/>
　上其大於君者惟天而已莫大於天而猶不知敬焉<lb/>
<pb n="6a"/>
　則於其他乎何有雖然武王數紂之罪如沈湎冒色<lb/>
　敢行暴虐焚炙忠良刳剔孕婦之類固其罪之不可<lb/>
　逃者至於官人以世亦以為罪而併數之何哉盖此<lb/>
　事雖若不甚計利害而實有大利害何則只論其世<lb/>
　而賢不肖皆不論矣但是父為此官則子繼之孫又<lb/>
　繼之賢乎不肖皆不問也人主治天下至於賢不肖<lb/>
　無辨天下將若之何一則是沈湎冒色昬迷而不知<lb/>
　一則是怠惰茍且不復加意此其所以為罪也詳觀<lb/>
<pb n="6b"/>
　武王所以數紂之罪夫紂其初亦豈意至此哉只縁<lb/>
　一味沉湎于酒荒淫女色是以昬迷其聰明雖紂亦<lb/>
　有所不自知也今須㸔許多節次方纔見紂所以不<lb/>
　可為者且如皇天震怒命我文考肅將天威當時如<lb/>
　伐崇乗黎之類皆黨紂為惡者而征伐加焉紂亦可<lb/>
　以悟矣而曽不知懼至於武王以爾友邦冢君觀政<lb/>
　于商其勢甚迫矣而紂罔有悛心亦且安然而居至<lb/>
　於犧牲粢盛既于凶盜以宗廟之祭物而敢盜之所<lb/>
<pb n="7a"/>
　以侮其上者亦甚矣而方以為吾有民有命略不懲<lb/>
　戒既是如此其何望乎弗事上帝神祇遺厥先宗廟<lb/>
　弗祀人主茍不理㑹祭祀何以治天下自成湯至于<lb/>
　帝乙罔不明徳恤祀試思敬承祭祀此心如何不理<lb/>
　㑹祭祀其心又如何則可見矣<lb/>
天佑下民作之君作之師惟其克相上帝寵綏四方有<lb/>
罪無罪予曷敢有越厥志<lb/>
　以臣伐君安得謂之無罪救民水火非有利天下之<lb/>
<pb n="7b"/>
　心又安得謂之有罪武王以為謂之有罪乎吾不知<lb/>
　也謂之無罪乎吾不知也有罪無罪我皆不暇知我<lb/>
　惟行吾志而已矣志者吾之本心也古人舉事皆先<lb/>
　定其志其志一定順而行之罔敢越焉故武王伐紂<lb/>
　舉此心以伐之也曷敢有越厥志惟湯武之征伐為<lb/>
　然漢髙帝以匹夫得天下猶庶幾焉魏晉而下欺人<lb/>
　孤兒寡婦以得天下者反求其本心果若是乎湯武<lb/>
　之征伐皆斷之以吾心若初心如此而所為則不然<lb/>
<pb n="8a"/>
　是為越厥志也<lb/>
同力度徳同徳度義受有臣億萬惟億萬心予有臣三<lb/>
千惟一心商罪貫盈天命誅之予弗順天厥罪惟鈞<lb/>
　武王言吾今日之舉非茍然也吾之所以反覆籌度<lb/>
　之者盖至矣既度其力又度其徳又度其義三者皆<lb/>
　勝而後可一不偹焉便不能成事今受雖有億萬人<lb/>
　而人各有心我之三千人皆只一心其形雖衆其實<lb/>
　甚寡則力與徳勝矣力與徳既勝又須當度其義理<lb/>
<pb n="8b"/>
　之如何今商罪貫盈天命誅之則義又所當為也夫<lb/>
　義精㣲而難明自常人度之以臣伐君謂之不義可<lb/>
　也然紂以逆天理之故所以天命誅之今我不奉行<lb/>
　天罰則是我逆天理也紂不順天而得罪我不順天<lb/>
　其罪將與之均所以伐紂之舉非吾之私意也義所<lb/>
　當然也夫伐紂似為不義而武王乃若是觀之則知<lb/>
　武王之察之也熟矣受之人億萬心周之人惟一心<lb/>
　學者須當致思紂何故致得人心如此武王又何故<lb/>
<pb n="9a"/>
　能使人心如此只縁我之心一則人之心亦一我之<lb/>
　心不一則人之心亦不一徳惟一動罔不吉徳二三<lb/>
　動罔不凶我所為合於義義理人心之所同然也自<lb/>
　然是一心所為不合於義則一人謗之一人毁之欲<lb/>
　其一心得乎<lb/>
予小子夙夜祗懼受命文考類於上帝宜于冢土以爾<lb/>
有衆底天之罰<lb/>
　武王伐紂豈輕易哉盖有不得已焉爾湯曰慄慄危<lb/>
<pb n="9b"/>
　懼武王曰夙夜祗懼犯天下不韙之名為此征伐之<lb/>
　舉是誠可懼也觀受命文考一句則知伐商者實文<lb/>
　王之心也後世以私意小智妄測度聖人遂以湯武<lb/>
　之事而每致疑焉其實堯舜之揖遜湯武之征伐易<lb/>
　地則皆然武王之伐商即文王事商之心也使文王<lb/>
　當武王之時則亦取之矣只縁當文王時紂未甚無<lb/>
　道所以三分天下有二以服事商然而武王之伐乃<lb/>
　受文考之命爾東坡武王論以為武王觀兵孟津而<lb/>
<pb n="10a"/>
　歸紂若改立君武王之待亦若是而已矣其言非不<lb/>
　美然而天下豈有此理以臣伐君而尚有北面事其<lb/>
　子孫者乎魏晉而下固有避簒弑之名而為受禪之<lb/>
　舉者然其後終不能兩立若是湯武不可伐只是不<lb/>
　伐若理所當伐只得革命非吾有利天下之心也理<lb/>
　所當然也類者祭天之名宜者祭地之名徳與天似<lb/>
　謂之類徳與地合謂之宜吾今日之舉既是受命文<lb/>
　考及祭上帝而又類於上帝矣祭冡土而又宜於冢<lb/>
<pb n="10b"/>
　土矣於是以爾有衆底天之罰盖天罰所宜加吾特<lb/>
　從而致之故謂之底<lb/>
天矜于民民之所欲天必從之爾尚弼予一人永清四<lb/>
海時哉弗可失<lb/>
　天視自我民視天聴自我民聴天人只是一箇道理<lb/>
　天即民也民之心即天之心也天未嘗不矜憐下民<lb/>
　今民皆去商而歸周則天必從之矣後世用兵只是<lb/>
　一時間掃除天下之亂古人用兵不止一時所謂永<lb/>
<pb n="11a"/>
　清四海自今以往四海盖永永清静以至無窮也時<lb/>
　哉弗可失非曰及紂無道乗此時汲汲而取之如功<lb/>
　利者之説晉武取孫皓以為呉人改立君則難圖矣<lb/>
　此是後世之心聖人之心不如此天下事皆自有時<lb/>
　理所當為而為即時也理當為而不為則謂之失時<lb/>
　湯放桀武王伐紂時也此盖時之大者也夏葛冬裘<lb/>
　渴飲飢食此時之小者也然而一道也古之聖人不<lb/>
　先時不後時時乎未至雖欲為之不可得時乎已至<lb/>
<pb n="11b"/>
　雖欲不為亦不可得矣文王三分天下有二以服事<lb/>
　商時也武王大㑹孟津為此征伐之舉亦時也觀孟<lb/>
　津之誓不期而㑹者八百國武王又未嘗號令與人<lb/>
　期約而人心翕然如此則其時豈可失哉時便只是<lb/>
　這道理易所謂時義者也禹稷三過其門不入顔子<lb/>
　居於陋巷亦只是時學者當精講之<lb/>
泰誓中<lb/>
惟戊午王次于河朔羣后以師畢㑹王乃徇師而誓曰<lb/>
<pb n="12a"/>
嗚呼西土有衆咸聽朕言我聞吉人為善惟日不足凶<lb/>
人為不善亦惟日不足今商王受力行無度播棄犂老<lb/>
昵比罪人淫酗肆虐臣下化之朋家作仇脅權相滅無<lb/>
辜籲天穢徳彰聞惟天惠民惟辟奉天有夏桀弗克若<lb/>
天流毒下國天乃佑命成湯降黜夏命惟受罪浮于桀<lb/>
剥喪元良賊虐諫輔謂已有天命謂敬不足行謂祭無<lb/>
益謂暴無傷厥監惟不逺在彼夏王天其以予乂民朕<lb/>
夢協朕卜襲于休祥戎商必克受有億兆夷人離心離<lb/>
<pb n="12b"/>
徳予有亂臣十人同心同徳雖有周親不如仁人<lb/>
　紂都河北越孟津而北則次于河朔上篇總而告之<lb/>
　及于友邦冢君中下篇所告特西土爾盖西土人素<lb/>
　服吾之號令整齊其在我者則他人不必告吉人凶<lb/>
　人相去甚逺吉人是十分好人凶人是十分惡人故其<lb/>
　為善也猛為惡也猛若是不上不下之人為善也無<lb/>
　力為惡也無力惟日不足者言其常覺日之不足也<lb/>
　吉人勇於為善惟日不足凶人勇於為惡亦惟日不<lb/>
<pb n="13a"/>
　足紂所謂凶人為惡亦惟日不足者也觀力行二字<lb/>
　便是日不足之意便見紂所以不可為者使紂為惡<lb/>
　未至如此之甚則猶可救藥惟其為惡之力惟日不<lb/>
　足無可復救者所以不得不為征伐之舉也使紂移<lb/>
　其為惡之力而為善誰能當之惟天惠民惟辟奉天<lb/>
　此是説人主職分即前所謂亶聰明作元后元后作<lb/>
　民父母惟其克相上帝寵綏四方之意也朕夢協朕<lb/>
　卜夢與卜皆善也國家將興必有禎祥國家將亡必<lb/>
<pb n="13b"/>
　有妖孽見乎蓍龜動乎四體禍福將至善必先知之<lb/>
　不善必先知之故至誠如神夢寐之吉所謂動乎四<lb/>
　體也卜筮之吉所謂見乎蓍龜也盖聖人與天為一<lb/>
　所以先知之夢寐之間自有興王之象受有億兆夷<lb/>
　人夷等也皆言是平平底人治亂之謂亂此亦只是<lb/>
　紂有人億萬惟億萬心予有臣三千惟一心之意前總<lb/>
　言三千之衆此只説十人此是武王同心徳者周公<lb/>
　伐三監亦有十夫予翼盖舉天下大事無此等治亂<lb/>
<pb n="14a"/>
　之才如何了得周親㣲子㣲仲王子比干之徒也紂<lb/>
　雖有周親而不能用吾有仁人而能用之此商之所<lb/>
　以不敵也夫有周親不能用而所用者乃夷人賢者<lb/>
　皆不與之同心同徳不亡何待<lb/>
天視自我民視天聽自我民聽百姓有過在予一人今<lb/>
朕必往<lb/>
　百姓有過在予一人即所謂一人横行於天下武王<lb/>
　耻之也天之生斯民也使先知覺後知使先覺覺後<lb/>
<pb n="14b"/>
　覺思天下之民匹夫匹婦有不被堯舜之澤者如已<lb/>
　推而納之溝中伊尹王者之佐其自任者猶如此况<lb/>
　於武王聖人以其身任天下之重百姓有過皆一人<lb/>
　之責也今紂在上率天下以暴而民從之民之為惡<lb/>
　者盖衆矣則今豈得而逃其責哉然則武王之伐紂<lb/>
　也所以脱民於罪戾也天視自我民視天聽自我民<lb/>
　聽武王何為而知天之滅紂以民心而知之也觀民<lb/>
　心不歸商而歸周則天命之不歸商而歸周可知也<lb/>
<pb n="15a"/>
我武惟揚侵于之疆取彼凶殘我伐用張于湯有光<lb/>
　欲觀三代用兵請㸔數句誅其君而弔其民此三代<lb/>
　用兵之法也所謂取彼凶殘特誅其為惡之甚者爾<lb/>
　後世用兵無罪而死者何限非殱厥渠魁之義也<lb/>
朂哉夫子罔或無畏寧執非敵百姓懍懍若崩厥角嗚<lb/>
呼乃一徳一心立定厥功惟克永世<lb/>
　用兵天下至難之事也稍不戒謹便致敗辱豈可忽<lb/>
　哉所以寧懐非敵之憂不可無所畏憚一徳一心者<lb/>
<pb n="15b"/>
　盖用兵須是心徳之一乃可有一人心徳之不一三<lb/>
　軍之士便皆觧體觀後世用兵以心徳不一而致敗<lb/>
　禍者則聖人必嚴於誓師其慮逺矣紂所以致敗只<lb/>
　縁心徳不一觀前徒倒戈攻于後以北可見<lb/>
泰誓下<lb/>
時厥明王乃大巡六師明誓衆士王曰嗚呼我西土君<lb/>
子天有顯道厥類惟彰今商王受狎侮五常荒怠弗敬<lb/>
自絶于天結怨于民斮朝渉之脛剖賢人之心作威殺<lb/>
<pb n="16a"/>
戮毒痡四海崇信姦回放黜師保屏棄典刑囚奴正士<lb/>
郊社不修宗廟不享作竒技淫巧以悦婦人上帝弗順<lb/>
祝降時喪爾其孜孜奉予一人恭行天罰<lb/>
　此是將交兵故又從而誓之武王之誓一則是欲明<lb/>
　吾所以用兵之意一則是欲勉軍士之心其數紂之<lb/>
　罪則又欲明紂之所以得罪於天不可不伐者也爾<lb/>
　其孜孜奉予一人恭行天罰孜孜二字有無窮之意<lb/>
　欲其勉勉不已也武王之師不是専尚勇敢勇則固<lb/>
<pb n="16b"/>
　當勇矣然其心不孜孜則勇特一時而不能繼豈必<lb/>
　勝之道哉故必戒之以孜孜惟孜孜所以恭行天罰<lb/>
　祝降時喪祝斷也言天之喪商盖斷然也湯武之征<lb/>
　伐以桀紂既斷然得罪于天其䘮無疑然後用兵焉<lb/>
　若有一分尚可救豈敢便用兵也<lb/>
古人有言曰撫我則后虐我則讐獨夫受洪惟作威乃<lb/>
汝世讐樹徳務滋除惡務本肆予小子誕以爾衆士殄<lb/>
殲乃讐爾衆士其尚迪果毅以登乃辟功多有厚賞不<lb/>
<pb n="17a"/>
迪有顯戮<lb/>
　紂在上嚴刑峻法重賦厚歛所以虐民者多矣故曰<lb/>
　乃汝世讐尚迪果毅迪蹈也凢書中言迪皆訓蹈蹈<lb/>
　者踐履之謂也若心知其當果毅而不能行何以為<lb/>
　迪㸔泰誓三篇須當㸔他次第節目三篇之書至此<lb/>
　方説賞罰盖未用兵之時無用賞罰到交兵之際賞<lb/>
　罰不可不嚴驅三軍冒矢石之下不有厚賞誰肯向<lb/>
　前不有顯戮誰不退避湯之征桀曰予則孥戮汝罔<lb/>
<pb n="17b"/>
　有攸赦亦此意也<lb/>
嗚呼惟我文考若日月之照臨光于四方顯于西土惟<lb/>
我有周誕受多方予克受非予武惟朕文考無罪受克<lb/>
予非朕文考有罪惟予小子無良<lb/>
　文王有光顯之徳自當誕受天命我今日伐紂而勝<lb/>
　則是我文考之力若伐而不勝却無預我文考事乃<lb/>
　予一人之不善也以武王伐紂安有不勝之理然萬<lb/>
　一不勝則是予一人無良汝軍之衆其可不自勉而<lb/>
<pb n="18a"/>
　使吾逭無良之責哉<lb/>
武王戎車三百兩虎賁三百人與受戰于牧野作牧誓<lb/>
　古者兵車一乗甲士三人歩卒七十二人其外又有<lb/>
　守衣装者十人樵子五人汲子五人炊子五人總為<lb/>
　百人三百兩則三萬人也注家只舉歩卒之數以為<lb/>
　凡二萬一千人失之矣於三萬人之外又有虎賁三<lb/>
　百人所謂如虎如貔如熊如羆直是有力如虎者也<lb/>
　此是人主左右之人觀立政所言王左右常伯常任<lb/>
<pb n="18b"/>
　凖人綴衣虎賁則其為左右之人也明矣<lb/>
牧誓<lb/>
時甲子昧爽王朝至于商郊牧野乃誓王左杕黄鉞右<lb/>
秉白旄以麾曰逖矣西土之人王曰嗟我友邦冡君御<lb/>
事司徒司馬司空亞旅師氏千夫長百夫長及庸蜀羌<lb/>
髳㣲盧彭濮人稱爾戈比爾干立爾矛予其誓<lb/>
　三軍之衆由中軍之指麾或進或退或左或右皆視<lb/>
　中軍而為之逖逺也逺矣西土之人勞來之也有邦<lb/>
<pb n="19a"/>
　冢君諸侯也司徒司馬司空三卿也天子六軍故六<lb/>
　卿大國三軍故三卿次國二軍則二卿小國一軍則<lb/>
　一卿爾亞謂亞於三卿者旅衆也此又亞者之旅也<lb/>
　行軍之法即井田之法五人為伍五伍為两四两為<lb/>
　一卒一百人則有為之長者就十長之中又擇一人<lb/>
　為千夫之長此即比閭族黨之法而推之爾泰誓上<lb/>
　一篇兼告友邦冢君中下二篇只及西土至此則雖<lb/>
　庸蜀羌髳㣲盧彭濮小國之諸侯亦并誓焉盖陳于<lb/>
<pb n="19b"/>
　牧野两軍交鋒萬民所係其中有一人不齊心并力<lb/>
　便足以致敗此豈小事哉所以須着都用誓<lb/>
王曰古人有言曰牝雞無晨牝雞之晨惟家之索今商<lb/>
王受惟婦言是用昬棄厥肆祀弗答昬棄厥遺王父母<lb/>
弟不迪乃惟四方之多罪逋逃是崇是長是信是使是<lb/>
以為大夫卿士俾暴虐于百姓以姦宄于商邑今予𤼵<lb/>
惟恭行天之罰<lb/>
　此言商王専是淫于女色大抵人心不過昬與明爾<lb/>
<pb n="20a"/>
　清心寡欲則此心常明邇于聲色則此心安得不昬<lb/>
　商王既惟婦言是用故到處皆昬棄肆祀而弗答亦<lb/>
　昬也遺王父母弟而不迪亦昬也所以都下一昬字<lb/>
今日之事不愆于六歩七歩乃止齊焉夫子朂哉不愆<lb/>
于四伐五伐六伐七伐乃止齊焉<lb/>
　古者五尺為歩不過六歩便止而齊焉伐刺擊也或<lb/>
　四伐或五伐或六伐或七伐止而齊焉所以如此者<lb/>
　欲其嚴整故也盖行列部伍不可少亂少亂便足以<lb/>
<pb n="20b"/>
　致敗古人用兵只是不可敗纔不可敗便是勝也又<lb/>
　隊伍中或一人被傷必須一人補之所以須用常常<lb/>
　整齊<lb/>
朂哉夫子尚桓桓如虎如貔如熊如羆于商郊弗迓克<lb/>
奔以役西土朂哉夫子爾所弗朂其于爾躬有戮<lb/>
　迓迎擊也言紂之衆有來奔我者勿迎擊之恐勞役<lb/>
　我西土之人也斯言一出亦所以使敵人知其奔來<lb/>
　者吾善待之其于爾躬有戮觀此一句便可以見周<lb/>
<pb n="21a"/>
　家損益二代處甘誓言予則孥戮汝湯誓亦言孥戮<lb/>
　至此乃只戮及其身孥戮者終失之太嚴戮及其身<lb/>
　者方纔是固非武王勝于湯也時節到此方纔區處<lb/>
　得盡故曰周監於二代郁郁乎文哉吾從周只此一<lb/>
　事亦可見今觀泰誓三篇牧誓一篇以武王伐商而<lb/>
　誓其師者凡四焉此處學者須當子細㸔且以武王<lb/>
　所言觀之紂之惡可謂貫盈天地之所不容天下人<lb/>
　心皆離商而歸周以武王伐之不啻如秋風之掃枯<lb/>
<pb n="21b"/>
　葉髙屋之建瓴水甚易為力也而武王之誓諄諄如<lb/>
　此且其言曰爾其孜孜奉予一人恭行天罰又曰朂<lb/>
　哉夫子罔或無畏寧執非敵百姓凜凜若崩厥角又<lb/>
　曰不愆于六歩七歩乃止齊焉不愆于四伐五伐六<lb/>
　伐七伐乃止齊焉其戒謹恐懼之心至于如此武王<lb/>
　豈私憂過計哉於此可以見武王用兵之心驅三軍<lb/>
　之衆冒矢石之下此豈易事若以為易而輕之有簡<lb/>
　忽輕易之心便非聖人之心兢兢如臨深履薄此特<lb/>
<pb n="22a"/>
　見于用兵之間爾有一毫簡忽慢易之心如何能致<lb/>
　勝紂之所以得罪于天只縁不敬武王恭行天罰茍<lb/>
　有不敬之心則與紂一般何以勝紂哉故曰暴虎馮<lb/>
　河死而無悔者吾不與也必也臨事而懼好謀而成<lb/>
　者也子之所慎齋戰疾觀武王之誓所謂臨事而懼<lb/>
　者歟<lb/>
武王伐殷往伐歸獸識其政事作武成<lb/>
　無一毫虧欠之謂成武成者言其武功無一毫之虧<lb/>
<pb n="22b"/>
　欠也自秦漢以後用兵者皆不足以言成以漢髙祖<lb/>
　而尚為流矢所中㡬死烏在其為成也哉觀其與項<lb/>
　羽戰敗者數矣纔敗便不可謂之成武王之始用兵<lb/>
　也紂率其旅若林而前徒倒戈攻于後以北更不勞<lb/>
　餘力及其既伐紂也庶邦冢君暨百工受命于周無<lb/>
　一人敢有異意而偃武修文歸馬放牛又非務為窮<lb/>
　兵黷武也是果成乎果有虧欠乎古人凡事皆要到<lb/>
　成處内而正心修身外而治國平天下不至於成不<lb/>
<pb n="23a"/>
　已也如孔子之聖必至於集大成大禹之治水必至<lb/>
　於九州攸同四隩既宅九山刋旅九川滌源九澤既<lb/>
　陂四海㑹同六府孔修方謂之成允成功有毫釐不<lb/>
　到處非可以為成矣往伐言其始往之時也歸獸言<lb/>
　其既歸之事也識記也武成之作所以記武王之政<lb/>
　事也注家謂記識商家善教以為法此亦在其中書<lb/>
　言乃反商政政由舊盖反紂之暴政用商先王之仁<lb/>
　政所謂惇信明義崇徳報功皆商先王之舊政武王<lb/>
<pb n="23b"/>
　舉而行之故謂之記識殷家善教以為法亦可<lb/>
武成<lb/>
惟一月壬辰旁死魄越翼日癸巳王朝歩自周于征伐<lb/>
商厥四月哉生明王來自商至於豐乃偃武修文歸馬<lb/>
于華山之陽放牛于桃林之野示天下弗服<lb/>
　朔旦月死至初三日生明旁死魄初二日也言其旁<lb/>
　近死魄之日也越翼日癸巳即哉生明不曰哉生明<lb/>
　而以癸巳書者下既有哉生明故上變文作史之法<lb/>
<pb n="24a"/>
　也其實武王伐商自正月初三日往伐至四月初三<lb/>
　日歸于豐實以初三日往而先曰一月壬辰旁死魄<lb/>
　下始於癸巳書者記識法也文王都豐武王既誅紂<lb/>
　復歸於舊都猶湯既黜夏命復歸于亳也偃武修文<lb/>
　之事此特言其略其詳見樂記天生五材民並用之<lb/>
　廢一不可誰能去兵天下雖已定武王豈能盡棄兵<lb/>
　而不復用乎曰武王之為此也所以安天下反側之<lb/>
　心也方紂在上不特紂為惡當時之黨紂為惡者衆<lb/>
<pb n="24b"/>
　矣武王既已誅紂茍猶窮兵而不已焉則人心疑疑<lb/>
　則禍亂豈有既耶故武王以此示天下使天下曉然<lb/>
　知吾之不復用兵也武王果盡屏而去之哉記曰倒<lb/>
　載干戈包之以虎皮包而蔵之一旦有急固可取而<lb/>
　用之也曰歸馬放牛歸而放之及其欲用固未嘗不<lb/>
　在也特欲以偃武修文之意示天下惟此意不能自<lb/>
　明故為倒載干戈歸馬放牛之事以此意示之爾觀<lb/>
　其示天下弗服之語則可見矣唐穆宗時蕭俛段文<lb/>
<pb n="25a"/>
　昌以两河底定武不可黷乃偃革尚文謂之銷兵既<lb/>
　而强盜蜂起召募烏合卒以取敗是皆膠於古人之<lb/>
　陳言而不深知古人之意也武王之偃武修文非如<lb/>
　蕭段輩盡銷而去之也<lb/>
丁未祀于周廟邦甸侯衛駿奔走執豆籩越三日庚戌<lb/>
柴望大告武成既生魄庶邦冢君暨百工受命于周<lb/>
　邦甸侯衛而不及男采者舉上下以包其中也駿奔<lb/>
　走執豆籩言其皆來助祭也所謂殷士膚敏祼將于<lb/>
<pb n="25b"/>
　京是也焚柴告天望祭山川而大告武成猶所謂至<lb/>
　于岱宗柴望秩于山川是也既生魄四月卜六日也<lb/>
　上自庶邦冢君下及百工皆受周之命令前乎此猶<lb/>
　商家之臣至是皆受周家之命令則為諸侯者皆為<lb/>
　周家之諸侯為百工者皆為周家之百工矣至於此<lb/>
　武功其尚有一毫之不成乎湯武之征伐不道誅其<lb/>
　君弔其民盖彼大無道天下之所不容人民之所不<lb/>
　與故奉天命因人心從而伐之既誅其君矣吾之責<lb/>
<pb n="26a"/>
　盡矣然後復歸于舊都故既黜夏而歸于亳武王既<lb/>
　伐紂而歸于豐豈有一毫利其土地人民之心哉自<lb/>
　秦漢以後破人之國都便據而有之自立為天子湯<lb/>
　武之征伐曷嘗如此湯歸于亳而天下之心自不舍<lb/>
　湯武王歸于豐而天下之心自不舍武王今觀武王<lb/>
　歸豐之後邦甸侯衛駿奔走執豆籩庶邦冢君暨百<lb/>
　工受命于周武王非有命令也非有期約也而天下<lb/>
　自翕然戴之以為君既是天下自歸吾然後不得已<lb/>
<pb n="26b"/>
　而起因而命令之爾所謂感而後應廹而後動不得<lb/>
　已而後起聖人真箇是不得已而為之其征伐也非<lb/>
　有意征伐也其為天子也非有意為天子也茍有一<lb/>
　毫私意於其間豈足為聖人也哉是故堯舜之揖遜<lb/>
　湯武之征伐其揆則一盖同歸於無私心焉爾學者<lb/>
　讀書非徒欲以觀聖人之事固將以求聖人之心如<lb/>
　復歸于亳自商至于豐㸔此處便可以識得湯武之<lb/>
　心<lb/>
<pb n="27a"/>
王若曰嗚呼羣后惟先王建邦啓土公劉克篤前烈至<lb/>
于大王肇基王迹王季其勤王家我文考文王克成厥<lb/>
勲誕膺天命以撫方夏大邦畏其力小邦懷其德惟九<lb/>
年大統未集予小子其承厥志<lb/>
　三代之王皆積徳而後興商自契而至成湯有天下<lb/>
　周自稷而至武王有天下其所積累皆非一日大抵<lb/>
　積累而興與匹夫崛起者不同自漢以後皆是崛起<lb/>
　者烏有所謂積累之素哉武王言此盖謂我周家之<lb/>
<pb n="27b"/>
　積徳其所由來久矣先王后稷也后稷稱王追王也<lb/>
　追王太王亶父王季歴文王昌不以卑臨尊也詩言<lb/>
　𤣥王桓撥謂契契既稱王稷安得不稱王周家建邦<lb/>
　啓土始於后稷故從而追王之至公劉則克篤前烈<lb/>
　至太王則王業於是乎肇基矣觀其去邠之日邠人<lb/>
　曰仁人也不可失也從之者如歸市則人心已是歸<lb/>
　周觀其迺立臯門臯門有伉迺立應門應門將將則<lb/>
　規模廣大已有王者氣象所以伐商雖是武王而曰<lb/>
<pb n="28a"/>
　居岐之陽實始剪商盖當大王時天命固已有去商<lb/>
　歸周之漸矣此所謂肇基王迹也王季勤勞於王家<lb/>
　至文王而其功始成强大之邦非國勢强盛兵威振<lb/>
　耀不足以致其服從故曰畏其力而徳固在其中也<lb/>
　小邦則不必說力故以懐其徳言非謂待大邦則専<lb/>
　以力而無事乎徳也文王九十七乃終彼其受命而<lb/>
　為諸侯當已五六十年而謂之九年何哉或者以為<lb/>
　文王受命稱王九年天無二日民無二王紂既在上<lb/>
<pb n="28b"/>
　文王安有自稱王之理此俗儒之論理决不然然則<lb/>
　曷謂九年盖方文王之初年紂亦未大無道及其後<lb/>
　也天下之心皆去紂而歸文王觀虞芮質成則當時<lb/>
　朝覲者謳歌者獄訟者皆不之紂而之文王所謂三<lb/>
　分天下有其二豈天下分裂而據有其二哉近紂而<lb/>
　廹於其威力者固不得已而從紂其他二分紂之號<lb/>
　令已自不行了天下人心莫不歸之文王如是者盖<lb/>
　九年矣故曰惟九年大統未集誕膺天命以撫方夏<lb/>
<pb n="29a"/>
　大抵聖人之觀天命亦只自人心而占之天視自我<lb/>
　民視天聽自我民聽民心既歸天命可知今人心皆<lb/>
　去紂而歸文王此所以為文王之誕膺天命也<lb/>
底商之罪告于皇天后土所過名山大川曰惟有道曽<lb/>
孫周王𤼵將有大正于商今商王受無道暴殄天物害<lb/>
虐烝民為天下逋逃主萃淵藪予小子既獲仁人敢祗<lb/>
承上帝以遏亂略華夏蠻貊罔不率俾恭天成命肆予<lb/>
東征綏厥士女惟其士女篚厥𤣥黄昭我周王天体震<lb/>
<pb n="29b"/>
動用附我大邑周惟爾有神尚克相予以濟兆民無作<lb/>
神羞<lb/>
　大抵聖人之舉事茍無歉於吾心則質之天地鬼神<lb/>
　而不愧不怍且如後世之用兵者皆只是貪其土地<lb/>
　利其人民以為己私爾既有此心却如何可以對越<lb/>
　上帝湯之伐夏也曰予小子履敢用𤣥牡敢昭告于<lb/>
　上天神后請罪有夏武王之伐商也亦徧告皇天后<lb/>
　土名山大川使聖人有一毫私意則如何敢對天地<lb/>
<pb n="30a"/>
　鬼神言之無愧學者觀此可以知湯武用兵果非有<lb/>
　富天下之心矣華夏蠻貊罔不率俾與夫惟其士女<lb/>
　篚厥𤣥黄此皆非後世所有之事且以武王之為是<lb/>
　舉不期而㑹孟津者八百國雖庸蜀羌髳㣲盧彭濮<lb/>
　遐方小國莫不畢至後世用兵有此事乎雖有從者<lb/>
　皆只是强迫脅之然亦豈能使華夏蠻貊無不率俾<lb/>
　獨漢髙帝之起北貊燕人來致梟騎助漢猶有古意<lb/>
　自時厥後則無有矣耀兵以臨人之國都宜其驚惶<lb/>
<pb n="30b"/>
　失措奔走逃避之不暇而篚厥𤣥黄以昭我周王之<lb/>
　徳所謂民之望之若大旱之望雨也簞食壺漿以迎<lb/>
　王師後世用兵有此事乎獨漢髙帝寛仁大度父老<lb/>
　争持牛酒獻享軍士自此以後則又無矣觀華夏蠻<lb/>
　貊罔不率俾惟其士女篚厥𤣥黄這方是天討方是<lb/>
　王師夫人心之服至於如此可謂至矣常人於此誰<lb/>
　不有侈然自大之心而武王方且不敢以為足曰惟<lb/>
　爾有神尚克相予以濟兆民無作神羞以為我今告<lb/>
<pb n="31a"/>
　天地神祇而行我若不勝神亦預有辱焉兢兢然若<lb/>
　有所不足者詳味此處便可以見聖人之心若有一<lb/>
　毫侈然自大之念非聖人之心也此一段與前所言<lb/>
　歸馬放牛之事若不相類然此乃武王告羣后之時<lb/>
　述其前日用兵之事以為吾前日所以告天地山川<lb/>
　之辭如此而説書者以其不類從而移易焉失之矣<lb/>
既戊午師逾孟津癸亥陳于商郊俟天休命甲子昧爽<lb/>
受率其旅若林㑹于牧野罔有敵于我師前徒倒戈攻<lb/>
<pb n="31b"/>
于後以北血流漂杵一戎衣天下大定<lb/>
　自無作神羞以上是述當時告天地山川之辭自此<lb/>
　以下是説當時用兵之事陳于商郊在國都之外也<lb/>
　武王陳兵于商郊受帥如林之旅來牧野㑹戰無有<lb/>
　與武王敵者反倒戈自攻其後孟子所謂信能行此<lb/>
　五者則鄰國之民仰之若父母矣帥其子弟攻其父<lb/>
　母自生民以來未有能濟者也紂之衆視紂如仇讎<lb/>
　而視武王如父母天下豈有帥其子弟攻其父母者<lb/>
<pb n="32a"/>
　乎此其所以前徒倒戈攻于後以北也此其所以血<lb/>
　流漂杵也孟子曰盡信書則不如無書吾於武成取<lb/>
　二三䇿而已以至仁伐至不仁而何其血之流杵也<lb/>
　若是三代用兵斷無此事但此書所言非武王之師<lb/>
　攻紂乃紂之衆自倒戈而致此也孟子之意深恐人<lb/>
　把作武王㸔了所以如此説若把作武王㸔則此書<lb/>
　斷不可信既是紂之衆自倒戈以攻則確然可信也<lb/>
　夫用兵以征伐而能使敵人自攻真王者之師哉武<lb/>
<pb n="32b"/>
　王誓師之辭曰受有人億萬惟億萬心予有人三千<lb/>
　惟一心又曰受有億兆夷人離心離徳予有亂臣十<lb/>
　人同心同徳紂帥如林之旅可謂衆矣然眼前雖㸔<lb/>
　見如此之衆其實人各有心既是心腹腎膓各自不<lb/>
　同却如何可用學者須當㸔武王何故能使天下為<lb/>
　一心紂何故致得人各有心此無他只縁武王做得<lb/>
　是紂做得不是理義人心之所同然吾之所為合於<lb/>
　理義則感得天下理義之心可使之為一在我者無<lb/>
<pb n="33a"/>
　理無義而何以一天下之心哉此處當精思武王先<lb/>
　為觀兵之舉後復與紂戰而曰一戎衣天下大定者<lb/>
　盖其始雖觀兵實未嘗用後方與紂戰于牧野此所<lb/>
　謂一戎衣也<lb/>
乃反商政政由舊釋箕子囚封比干墓式商容閭散鹿<lb/>
臺之財𤼵鉅橋之粟大賚于四海而萬姓悦服列爵惟<lb/>
五分土惟三建官惟賢位事惟能重民五教惟食䘮祭<lb/>
惇信明義崇徳報功垂拱而天下治<lb/>
<pb n="33b"/>
　武王既㓕商初未嘗自為政事但只去紂之政反而<lb/>
　復歸商先王之善政而已盖商先王之政即堯舜之<lb/>
　政也紂悖而違之武王反而復之夫何求哉自釋箕<lb/>
　子囚以下所謂商之舊政不過如此賢者所當尊用<lb/>
　紂或囚之或殺之或棄之武王則釋其囚封其墓式<lb/>
　其閭貨財所當與天下共者紂斂而藏之以奉一己<lb/>
　武王則散之𤼵之皆所以反商政而由其舊也散財<lb/>
　𤼵粟之事當時固嘗散𤼵矣然所散𤼵止及其近者<lb/>
<pb n="34a"/>
　何以及逺當時必是於租賦蠲除了蠲除租賦固所<lb/>
　以予之也觀大賚于四海一句可見若是只散𤼵得<lb/>
　國都之内如何能賚四海公侯伯子男五等之爵百<lb/>
　里七十里五十里三者封國之制也建官惟賢位事<lb/>
　惟能即孟子所謂尊賢使能賢者在位能者在職周<lb/>
　禮所謂使民興賢出使長之使民興能入使治之古<lb/>
　者賢能嚴其辨盖天下賢有徳之人未必能辦事而<lb/>
　才能足以集事者又未必皆有徳所以古人两者兼<lb/>
<pb n="34b"/>
　用未嘗偏廢焉後世人才難得皆此處錯了只求其<lb/>
　正當而有才能者未必用或只取其才能而正當者<lb/>
　又棄而不録皆失之矣五教即君臣父子夫婦朋友<lb/>
　人之所以為人以其有是倫也人倫一日不明則與<lb/>
　禽獸無異所以武王重之食與䘮祭亦其所重者也<lb/>
　民以食為命䘮以謹終祭以追逺烏可不重大抵天<lb/>
　下之所輕重視朝廷如何朝廷以為重則天下亦以<lb/>
　為重朝廷以為輕則天下亦以為輕惇信者凡朝廷<lb/>
<pb n="35a"/>
　政令之類皆欲其有信故須當厚之義是正當道理<lb/>
　凡事豈可不合道理吾能使之皆合道理顯然昭著<lb/>
　于天下民皆目擊心喻是之謂明有徳者雖未必能<lb/>
　有功然朝廷倚以為重故當尊崇之有功者則隨其<lb/>
　大小而報答之此皆是商政武王遵而勿易所以垂<lb/>
　衣拱手不動聲色而措天下於大治也今觀前徒倒<lb/>
　戈攻于後以北須思量何故能如此觀垂拱而天下<lb/>
　治又須思量何故能如此此皆非後世所有之事後<lb/>
<pb n="35b"/>
　世用兵帥其人民驅之鋒鏑之下皆是出于勉强安<lb/>
　有敵國之人自倒戈以相攻者乎後世治天下者勞<lb/>
　其筋骨役其心智猶日不給况能垂衣拱手而天下<lb/>
　自治乎然古人所以如此亦非有他術只如釋箕子<lb/>
　囚以下茍能行此則天下自然歸於治豈復勞餘力<lb/>
　尊禮賢者散發財粟布于九服之内者皆賢諸侯列<lb/>
　于百執事者皆有才有徳而又重民五教與食䘮祭<lb/>
　信義則惇明之功徳則崇報之天下雖欲不治得乎<lb/>
<pb n="36a"/>
　學者讀此可以觀武王之初政矣後世人主誠能力<lb/>
　行此道天下亦何患不治堯舜之恭已正南面無為<lb/>
　而天下治亦不過此理而已矣<lb/>
</p>
<p>
</p>
  </div>
</body>
</text>
</TEI>
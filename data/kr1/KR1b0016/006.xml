<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>絜齋家塾書鈔卷六</head>
    <p>
<pb n="1a"/>
欽定四庫全書<lb/>
　絜齋家塾書鈔卷六　　　　宋　袁燮　撰<lb/>
盤庚五遷將治亳殷民咨胥怨作盤庚三篇<lb/>
　自契至于成湯八遷自成湯至于盤庚又五遷矣亳<lb/>
　邑商家之故都是時耿邑以河為患故盤庚復欲遷<lb/>
　于亳焉民咨胥怨亦勢之自然平日安居于此田園<lb/>
　室廬在此生生之計又莫不在此一旦使之捨而他<lb/>
　適田園室廬必須再為之經理生生之計百事不便<lb/>
<pb n="1b"/>
　而其徃也道途之間又有䟦渉之勞有搬運之費以<lb/>
　人情度之其所願乎其所不願乎雖使賢者亦不免<lb/>
　憚其役則民之胥怨是亦宜矣然河水衝决都邑圯<lb/>
　壞何以立國雖欲不遷不可得也夫既不可不遷而<lb/>
　民又不願遷然則當如之何盤庚于此只得委曲開<lb/>
　導使臣民之心曉然知其所以不可不遷者則既不<lb/>
　阻吾之事而又不大拂人之情内不失己外不失人<lb/>
　此兩全之道也大凡人主欲有為于天下須使人已<lb/>
<pb n="2a"/>
　兩全然後為貴世間有一等人但欲民之我譽違道<lb/>
　以狥人之情或者又以為惟務吾事之濟而已理所<lb/>
　當為于人言可以無恤二者皆非也罔違道以千百<lb/>
　姓之譽罔咈百姓以從己之欲欲讀盤庚之書當以<lb/>
　此觀之漢唐以來雖有河患而未嘗遷都商家何以<lb/>
　遷之屢也蓋漢都闗中去河逺光武都洛陽去河亦<lb/>
　逺所以河雖為患而不及都邑至本朝都汴正在大<lb/>
　河之中所以日夜湏用防隄商家河患既是衝壊都<lb/>
<pb n="2b"/>
　邑則安得而不遷然有商之君豈不能擇一水患不<lb/>
　至之處建都而自契以來數數者何故蓋逺去則不<lb/>
　勝其勞當時之遷亦只在近處河水衝溢所以常被<lb/>
　其害也<lb/>
盤庚上<lb/>
盤庚遷于殷民不適有居率籲衆慼出矢言曰我王來<lb/>
既爰宅于兹重我民無盡劉不能胥匡以生卜稽曰其<lb/>
如台<lb/>
<pb n="3a"/>
　民不適有居盤庚欲遷而民不肯徃也以萬乗之主<lb/>
　欲有所為而天下之民自不肯去由此觀之人主之<lb/>
　勢豈可恃哉所以孟子謂民為貴社稷次之君為輕<lb/>
　籲呼也慼憂也矢直也其直如矢故謂之矢言呼衆<lb/>
　人而以直言告之謂自我王祖乙以來爰居於此此<lb/>
　者指耿邑而言也當時耿邑圮壊祖乙亦曾要遷而<lb/>
　當時之民亦嘗不從自常情論之上有所為而民不<lb/>
　從盡䖍劉之可也祖乙重民不忍遽加䖍劉所以隠<lb/>
<pb n="3b"/>
　忍在此然民之不能胥匡以生則甚矣水患如此都<lb/>
　邑圮壞民皆靡衣偷食朝不及夕而又何暇相匡正<lb/>
　得其生生之道哉民既不能胥匡以生故我今日不<lb/>
　得不遷我嘗稽之於卜又皆盡如我之意故曰其如<lb/>
　台此一句不可輕看謂之其如台蓋盤庚之心既自<lb/>
　曉然見其不可不遷我之志先定然後謀之鬼神鬼<lb/>
　神與我合則其當遷明矣所謂官占惟先蔽志昆命<lb/>
　于元龜朕志先定詢謀僉同鬼神其依龜筮協從如<lb/>
<pb n="4a"/>
　當時舜欲以天下授禹舜志先定矣故從而卜焉則<lb/>
　龜筮協從盤庚之遷都亦其志先定故稽之龜筞則<lb/>
　如我之心古人卜筮不與後世同後世皆是疑似不<lb/>
　能自决故决之于鬼神不知龜䇿之心即我之心也<lb/>
　我之心不定則彼之吉凶亦安得而定所以其吉凶<lb/>
　皆不可信卜稽曰其如台此两句萬世卜筮之大法<lb/>
　也<lb/>
先王有服恪謹天命兹猶不常寧不常厥邑于今五邦<lb/>
<pb n="4b"/>
今不承于古罔知天之斷命矧曰其克從先王之烈<lb/>
　有服者有此天下也嗣無疆大歴服可見先王恪謹<lb/>
　天命兢兢業業如此宜乎災變之可弭也而猶不常<lb/>
　寧則不能常厥邑至于今蓋五邦矣我之德未能如<lb/>
　先王我安知得上天斷然之命又况其能從先王之<lb/>
　功烈乎故我不得不承于古今日之遷盖所以承于<lb/>
　古也<lb/>
若顛木之有由蘖天其永我命于兹新邑紹復先王之<lb/>
<pb n="5a"/>
大業底綏四方<lb/>
　木雖已顛而猶有萌蘖則木有復生之理盤庚謂今<lb/>
　日之事勢正與此類耿邑圯壞如木之已顛者然當<lb/>
　其圮壞之餘却有興復之理惟盤庚知之故曰天其<lb/>
　永我命于兹新邑蓋謂遷于新邑天命將永乆也天<lb/>
　下之生乆矣一治一亂治極生亂亂極生治當其天<lb/>
　下之極治而危亡之端萌焉當其天下之極亂而治<lb/>
　安之兆見焉故曰禍亂之作天所以開聖人也盤庚<lb/>
<pb n="5b"/>
　之時雖不至禍亂然耿邑圮壞紀綱不立人心頽靡<lb/>
　遷于新邑再整頓綱紀再討頭理會却是復興之道<lb/>
　蓋不好中乃是好也大抵人心乆安一旦遷動其精<lb/>
　神自是各别<lb/>
盤庚斆于民由乃在位以常舊服正法度曰無或敢伏<lb/>
小人之攸箴<lb/>
　上有所為令之不從宜逼迫之强其必我聽也而盤<lb/>
　庚乃大不然方且委曲開道使其心曉然見是非之<lb/>
<pb n="6a"/>
　理只此一斆字便見得三代聖人所以忠厚處大抵<lb/>
　天下之事有是非有利害理所當遷不可不遷此是<lb/>
　非也以為生生之計在此憚於動移此利害也凡事<lb/>
　只當論是非不當論利害蓋是者為利非者為害是<lb/>
　非之中固自有利害之實當時之人惟蔽於目前區<lb/>
　區之利害而不見其利害之實故不肯遷盤庚委曲<lb/>
　開道使之知夫遷則利不遷則害所以使利害之實<lb/>
　曉然於其心由乃在位自有位始也當時所以不肯<lb/>
<pb n="6b"/>
　遷非民之罪皆只是在位之人蓋民之利害小在位<lb/>
　之人利害大彼富貴之家生生之計莫不在此根本<lb/>
　深固一旦他適必不樂從盤庚深得其要故斆于民<lb/>
　而始于在位之人前日恪恭乃職一心以事其上今<lb/>
　而上有所為傲然不從且鼓率其民肆為怨讟果可<lb/>
　謂之舊服乎以臣從君此法度之正也今而傲上從<lb/>
　康略無畏憚果可謂之法度乎故盤庚使之終始一<lb/>
　心常如舊日之事而正其法度也曰無或敢伏小人<lb/>
<pb n="7a"/>
　之攸箴戒在位之人不得隠伏小人之言也夫盤庚<lb/>
　欲遷民咨胥怨今盤庚不見其為怨而見其為箴蓋<lb/>
　民之有言謂上之所為非也此便是箴戒我處但其<lb/>
　蔽於利害箴得不是爾吾今使在位之人無得隠伏<lb/>
　凡有所言皆得以達於上然後因其所言與之商量<lb/>
　則可以解其蔽而開其心茍隠伏而不得上達却如<lb/>
　何開道得他自常情觀之浮言胥動正所以沮吾欲<lb/>
　為之心宜不欲聞其言也今乃反使之無伏焉蓋聖<lb/>
<pb n="7b"/>
　賢舉事必欲斯民曉然於心欣然樂從故使之皆得<lb/>
　以陳其利害然後於是而開𨗳諭告之不然雖强其<lb/>
　必我從亦豈出於其心之樂為也哉若夫商鞅之徒<lb/>
　則必曰民可與樂成難與慮始論至德者不和於俗<lb/>
　成大功者不謀於衆一切有所不頋矣三代聖賢豈<lb/>
　如此哉夫民不從上令不逼迫之而委曲教告之胥<lb/>
　動浮言不抑遏之而使無伏焉可見聖賢舉事與後<lb/>
　世不同古人所以凡有所為而無不成者只縁得其<lb/>
<pb n="8a"/>
　要領且如盤庚之遷被他如此詳說民便樂從等閑<lb/>
　遷了若不得要領安能如此只觀由乃在位一句便<lb/>
　見其所以能有成處<lb/>
王命衆悉至于庭王若曰格汝衆予告汝訓汝猷黜乃<lb/>
心無傲從康<lb/>
　王命衆悉至于庭羣臣庶民皆使之來也只看此一<lb/>
　句分明如一家之中同共商量汝猷黜乃心黜其傲<lb/>
　上從康之心也此一句尤見盤庚說得親切處夫上<lb/>
<pb n="8b"/>
　有所為而為臣民者胥動浮言敢于不從是傲慢也<lb/>
　懷土自安便目前之小利忘他日之大患是從康也<lb/>
　盤庚謂汝且黜了這傲與從康之心聽我之說臣民<lb/>
　之衆一聞斯言聳然知君命之可畏傲上之心無有<lb/>
　也灼然知懷土重遷之為害従康之心無有也既黜<lb/>
　傲上從康之心則是非利害之實豈不明白也哉盤<lb/>
　庚如此説分明如良醫用藥藥與病對方攻得他病<lb/>
　去嗚呼斯其所以為賢聖之君也歟<lb/>
<pb n="9a"/>
古我先王亦惟圖任舊人共政王播告之修不匿厥指<lb/>
王用丕欽罔有逸言民用丕變今汝聒聒起信險膚予<lb/>
弗知乃所訟非予自荒兹德惟汝含德不惕予一人予<lb/>
若觀火予亦拙謀作乃逸<hi>案袁氏此節解永樂大典原闕</hi>
若網在綱有條而不紊若農服田力穡乃亦有秋汝克<lb/>
黜乃心施實德于民至于婚友丕乃敢大言汝有積德<lb/>
乃不畏戎毒於逺邇惰農自安不昬作勞不服田畆越<lb/>
其罔有黍稷<lb/>
<pb n="9b"/>
　此是告羣臣之言自君臣而言則君者臣之綱也自<lb/>
　臣民而言則臣者民之綱也君既為臣之綱上有命<lb/>
　令其可不從臣既為民之綱爾不我從又何以倡率<lb/>
　其民故盤庚告以若網在綱使之深思夫所謂綱者<lb/>
　知君為我之綱則必有以從其上矣知我又為民之<lb/>
　綱則必有以率其下矣大抵此一篇書臣民皆在其<lb/>
　中所謂王命衆悉至於庭自羣臣以下若父老若庶<lb/>
　民無不在焉蓋古者臣於民不甚相逺觀周禮面三<lb/>
<pb n="10a"/>
　槐三公位焉州長衆庶在其後則民常與臣為一處<lb/>
　也盤庚前面說古我先王亦惟圖任舊人共政所以<lb/>
　民用丕變今汝乃反聒聒然起信險膚我不知汝所<lb/>
　訟者何事既如此告其民此又告臣下謂民之不從<lb/>
　皆是人臣之罪故若網在綱之喻既所以格其傲上<lb/>
　之心若農服田之喻又所以格其從康之心當時之<lb/>
　人所以不肯遷者其病只在這傲上從康盤庚深見<lb/>
　得他之病故使之黜去其為心害者則道理曉然然<lb/>
<pb n="10b"/>
　後從而諭之使遷則無不從矣大抵害心者不有所<lb/>
　黜則其善者無由得伸易曰頥中有物曰噬嗑噬嗑<lb/>
　而亨人心之有所蔽猶頥中之有物也茍非噬嗑安<lb/>
　得而亨盤庚所以後來終遷得成只縁他識得當時<lb/>
　之人底病痛破後世但知使民為善而不知先黜他<lb/>
　不好底心胷中既有所蔽如何良心解明此其事之<lb/>
　所以不能有成也盤庚前面既説汝猷黜乃心無傲<lb/>
　從康至此又說汝克黜乃心所黜者非他即傲上從<lb/>
<pb n="11a"/>
　康之心爾此黜字大有工夫須是直截棄捨無所吝<lb/>
　惜是之謂黜此非有勇者不能只此一黜字是多少<lb/>
　精神當時之人一聞此言所謂傲上從康之心皆無<lb/>
　有矣盤庚謂爾而今所謂愛民非真能愛民也須是<lb/>
　論實始得蓋當時羣臣所以胥動浮言者必曰遷徙<lb/>
　之勞道途之逺使爾民䟦渉險阻蒙犯霜露深可憫<lb/>
　念以此為愛民不知此皆是虛言非實德也若論實<lb/>
　豈可不遷爾能施實德於民至于親戚朋友皆論實<lb/>
<pb n="11b"/>
　商量我乃敢大言爾有積德若未能如此非積德也<lb/>
　蓋當時之人倡于浮言必以為我自有積徳都邑雖<lb/>
　圮壞我之積德自可以勝之殊不知天下惟實有是<lb/>
　理實有是事然後能有所積未能施實德于民却把<lb/>
　甚麽來積故盤庚謂汝能施實德於民至于㛰友實<lb/>
　為此事然後可謂之有積德矣茍無所畏懼大毒於<lb/>
　逺近辟如惰農自安其能有黍稷乎蓋當時所以不<lb/>
　肯遷只是怠惰茍安而已夫平日安居于此一旦遷<lb/>
<pb n="12a"/>
　徙勞則勞矣然道理當遷如何不遷當時所見者利<lb/>
　害也盤庚所言者是非也<lb/>
汝不和吉言于百姓惟汝自生毒乃敗禍姦宄以自災<lb/>
于厥身乃既先惡于民乃奉其恫汝悔身何及<lb/>
　吉言吉祥之言也和吉言者謂汝當以吉善之言調<lb/>
　和百姓也今汝乃不能如此毋乃自生毒乎蓋當時<lb/>
　羣臣鼔率小民齟齬其上自以為利也自以為得䇿<lb/>
　也不知今日雖可茍安異日都邑圮壞民不安居亦<lb/>
<pb n="12b"/>
　將歸怨於爾以為由爾不使我遷所以致我今日狼<lb/>
　狽則是爾之所謂得䇿乃大不得䇿爾之所謂至安<lb/>
　乃天下之至危也故曰乃既先惡于民乃奉其恫不<lb/>
　能施實德于民而倡于浮言鼔率衆庶是先惡于民<lb/>
　也爾既先惡于民則民亦歸怨于爾非自奉其恫乎<lb/>
　盤庚言此所以醒覺羣臣之心者可謂深切著明矣<lb/>
相時憸民猶胥顧于箴言其發有逸口矧予制乃短長<lb/>
之命汝曷弗告朕而胥動以浮言恐沈于衆若火之燎<lb/>
<pb n="13a"/>
于原不可嚮邇其猶可撲滅則惟汝衆自作弗靖非予<lb/>
有咎<lb/>
　憸民者小民也小民聞箴戒之言猶能相顧忌而恐<lb/>
　有口過今我之言委曲如此而爾非我從曾小民之<lb/>
　不若乎况爾之命或長或短皆制於我爾不我從雖<lb/>
　殺之可也爾若以為不當遷自當來告于我却可通<lb/>
　共商量今乃不然而胥動以浮言鼔率小民齟齬其<lb/>
　上之畫䇿其勢則誠可畏矣然我欲撲滅了爾夫豈<lb/>
<pb n="13b"/>
　不可若火之燎于原雖不可近猶可撲滅天下豈有<lb/>
　不滅之火哉到得我撲滅了爾乃是爾自取之却不<lb/>
　可謂我不曽說觀此益可以見盤庚曲盡人情之意<lb/>
　大抵世間人不過兩等一等人如商鞅之徒但知行<lb/>
　一切之政一等人如宋襄公之徒號為行仁義之道<lb/>
　二者皆非也若如商鞅一切不顧上有所為必欲强<lb/>
　民之從一時之間固能立事矣而所謂寛大優游之<lb/>
　意何有焉然一於寛大優游而無森然不可犯者存<lb/>
<pb n="14a"/>
　乎其間則失之委靡民無所畏懼亦豈能立事所以<lb/>
　二者皆不得中道今觀盤庚遷都悉召其羣臣庶民<lb/>
　親至于天子之庭而為之反覆敷陳其利害開𨗳其<lb/>
　心術何敢以人君之尊自處亦可謂委曲詳盡矣然<lb/>
　雖委曲詳盡如此而初不失之柔弱其間言語自有<lb/>
　森然不可犯處若曰矧予制乃短長之命若曰其猶<lb/>
　可撲滅直以生殺之權聳動之不特如此又直謂<lb/>
　則惟汝衆自作弗靖非予有咎凛然可畏如此既不<lb/>
<pb n="14b"/>
　若商鞅之徒咈人從已無復寛大氣象又不若宋襄<lb/>
　之徒柔弱委靡不能有所建立其寛也温然如春其<lb/>
　嚴也肅然如冬既使人愛之又使人畏之如此方是<lb/>
　儒學方是王道純粹處欲識治體於此可見矣<lb/>
遲任有言曰人惟求舊噐非求舊惟新<lb/>
　盤庚遷都事體正合得此兩句與老成之人共事是<lb/>
　人惟求舊也舍舊都而遷新邑是噐惟其新也而當<lb/>
　時羣臣不從正與此两句相反人當求舊今也老成<lb/>
<pb n="15a"/>
　之人則侮慢之噐當求新今也懷土重遷不知圖新<lb/>
　之計故盤庚舉遲任之言以告之使之道理明白則<lb/>
　彼從而致思知人惟求舊之義果敢侮老成之人乎<lb/>
　知噐非求舊惟新之義果敢不從我而遷乎<lb/>
古我先王暨乃祖乃父胥及逸勤予敢動用非罰世選<lb/>
爾勞予不掩爾善兹予大享于先王爾祖其從與享之<lb/>
作福作災予亦不敢動用非德<lb/>
　盤庚言我先王與爾祖父同其安逸同其勤勞休戚<lb/>
<pb n="15b"/>
　一體譬猶一家惟爾子孫猶吾之子孫也我先王與<lb/>
　爾祖父如此我豈敢輕以刑罰加于汝身然今爾不<lb/>
　從我遷則不免施以刑罰我獨不念我先王所以與<lb/>
　爾祖父胥及逸勤者乎故曰予敢動用非罰盤庚直<lb/>
　是不敢也爾有戮力於王室者我皆選而用之無世<lb/>
　不然爾有善者我皆顯而揚之無敢掩隠蓋爾乃國<lb/>
　家之世臣我所以待爾者甚厚謂之世選言世世選<lb/>
　而用之也古之於世臣極留意孟子言所謂故國者<lb/>
<pb n="16a"/>
　非謂有喬木之謂也有世臣之謂也只觀成周教胄<lb/>
　子其法甚謹蓋世臣自與新進不同國家之本末源<lb/>
　流無不周知而又能盡忠以事其上故欲其世世相<lb/>
　接續祖父既賢子孫又繼之則國家常有恃矣此意<lb/>
　甚好讀此處可以想像先王忠厚之意不敢動用非<lb/>
　罰而有功勞者世選之忠厚如何哉大享于先王爾<lb/>
　祖其從與享之如後世之配享是也此意思尤更好<lb/>
　蓋有功於王室者直是不忘纔是享于宗廟便能作<lb/>
<pb n="16b"/>
　福作災此非盤庚姑為是說蓋實有此理也既能為<lb/>
　禍福我其敢動用非德乎嗚呼自常情觀之以萬乘<lb/>
　之尊凡先王之功臣皆吾臣也何懼其能為禍福而<lb/>
　盤庚乃恐其先世之臣作福作災而不敢動用非德<lb/>
　然則今日遷都之舉盤庚豈率爾而然爾臣可不從<lb/>
　哉<lb/>
予告汝于難若射之有志<lb/>
　我為遷都之舉直是難之勞民動衆豈是易事我今<lb/>
<pb n="17a"/>
　告汝于難我思之熟慮之審明見其不可不遷如射<lb/>
　之志於中的更無毫釐之差此一句可見盤庚遷都<lb/>
　直是計較得審細不特盤庚遷都二帝三王所以處<lb/>
　天下之事皆在此一句堯舜之揖譲湯武之征伐此<lb/>
　也曾子之去子思之守比干之死箕子之奴禹稷之<lb/>
　過門不入顔子之居于陋巷亦此也不特處事凡一<lb/>
　語一黙一動一静皆如射之中的更無毫釐之差<lb/>
汝無侮老成人無弱孤有幼各長于厥居勉出乃力聽<lb/>
<pb n="17b"/>
予一人之作猷<lb/>
　老成之人慮事深逺當時固欲盤庚之遷所不從者<lb/>
　新進之徒爾故盤庚使之無侮老成人都邑圮壞民<lb/>
　不寕居强有力者皆自能逃避被其害者惟鰥寡孤<lb/>
　獨幼弱之人爾所謂老弱轉于溝壑是也故盤庚使<lb/>
　之無弱孤與幼蓋今日汝不肯從我而遷異時都邑<lb/>
　圯壞孤幼罹毒乃汝虐之也各長于厥居者使之皆<lb/>
　思為長乆之計也今日憚目前之小勞雖得一時之<lb/>
<pb n="18a"/>
　安逸然豈長乆之道哉勉出乃力者人皆有此力但<lb/>
　茍安怠惰不知自勉故其力不出若能奮然自勉再<lb/>
　整頓精神起來則前日茍安怠惰之人轉而為强有<lb/>
　力之人矣此無他其力出故也能勉出乃力然後聽<lb/>
　予一人之作猷必深入于其心矣<lb/>
無有逺邇用罪伐厥死用德彰厥善<lb/>
　自羣臣而言則大臣為邇小臣為逺自臣民而言則<lb/>
　羣臣為邇小民為逺盤庚謂我不論逺近有罪者則<lb/>
<pb n="18b"/>
　必伐有德者則必彰顯之斯言一出誰不聳動蓋盤<lb/>
　庚恐當時羣臣或恃吾為大臣或恃吾為世臣故言<lb/>
　我之賞罰如天地之無私則羣臣之心於是乎失所<lb/>
　恃矣<lb/>
邦之臧惟汝衆邦之不臧惟予一人有佚罰<lb/>
　盤庚謂自今日既遷之後邦家因此而臧則皆由爾<lb/>
　之衆肯從我遷而致此也其或邦之不臧乃是我有<lb/>
　失德故致天下之罪非遷都之過也此言所以示其<lb/>
<pb n="19a"/>
　不可不遷之意蓋道理當遷只得遷其或遷而邦家<lb/>
　不臧乃我自有失德豈遷都之過耶在成湯則曰其<lb/>
　爾萬方有罪在予一人在武王則曰百姓有過在予<lb/>
　一人在盤庚則曰邦之不臧惟予一人有佚罰大抵<lb/>
　待人者常恕而待己者甚嚴二帝三王同此一心而<lb/>
　已盤庚之書其中雖有刑罰之語然至此發為斯言<lb/>
　此其所以為三王之粹也<lb/>
凡爾衆其惟致告自今至于後日各恭爾事齊乃位度<lb/>
<pb n="19b"/>
乃口罰及爾身弗可悔<lb/>
　當時聽盤庚之誥者悉至于庭之人爾而未及逺也<lb/>
　故使之致告焉致告者轉相告語使吾之意達于四<lb/>
　方萬里之逺也自今至于後者盤庚謂以前許多事<lb/>
　我皆不與爾理會繼自今日以徃湏當各恭乃事齊<lb/>
　乃位度乃口今汝傲上從康果恭乃事齊乃位乎胥<lb/>
　動浮言果度乃口乎自今日以後須盡革其舊可也<lb/>
　日之一字又盤庚之深意言當日日如此不可使有<lb/>
<pb n="20a"/>
　間斷若使今日雖能聽吾之言而他日私情復作又<lb/>
　將中變而不肯遷矣故使之日日如此所以使其工<lb/>
　夫接續無有間斷也只此一日字多少精神<lb/>
盤庚中<lb/>
盤庚作惟渉河以民遷乃話民之弗率誕告用亶其有<lb/>
衆咸造勿䙝在王庭<lb/>
　此書蓋盤庚既遷中道所作上篇大畧是告臣民亦<lb/>
　在其中此篇則大畧告民之辭居多蓋渉河既遷為<lb/>
<pb n="20b"/>
　之臣者固無慮其中變小民無常萬一背叛離散豈<lb/>
　不大可慮哉此盤庚是書之所以作也誕告者大告<lb/>
　也大布心腹使人皆信之也天子所止之處皆謂之<lb/>
　王庭此在道之王庭也小民咸造於庭而無有䙝慢<lb/>
　者焉觀咸造勿䙝四字便可以見先王之道不以君<lb/>
　尊自處鄙夷其民而使之皆至于天子之庭其親之<lb/>
　如是然雖親之而無有䙝慢則亦未嘗不尊其咸造<lb/>
　也薰然其和其勿䙝也肅然其嚴君民之情通達無<lb/>
<pb n="21a"/>
　間而君民之分亦未嘗不肅夫是之謂執其兩端一<lb/>
　於寛和而無凛然不可犯之意非也一於嚴肅而無<lb/>
　藹然相親之意亦非也惟咸造勿䙝二者合焉此先<lb/>
　王之道也<lb/>
盤庚乃登進厥民曰明聽朕言無荒失朕命<hi>案袁氏此節註大典原闕</hi>
嗚呼古我前后罔不惟民之承保后胥慼鮮以不浮于<lb/>
天時殷降大虐先王不懐厥攸作視民利用遷汝曷弗<lb/>
念我古后之聞承汝俾汝惟喜康共<lb/>
<pb n="21b"/>
　自下承上謂之承以君臨民而曰惟民之承先王之<lb/>
　敬民也如此使民如承大祭古先聖王所以待其民<lb/>
　者分明如下之承其上故曰民為貴社稷次之君為<lb/>
　輕周官獻民數於王王拜而受之只觀承之一字便<lb/>
　見得三代治體與後世不同君敬其民故民亦皆保<lb/>
　其上而同其憂慼焉鮮以不浮於天時者言大略皆<lb/>
　是順天時而遷也順流曰浮天降大虐於殷故先王<lb/>
　不敢懷居其所動作皆視民之利而遷也盤庚言此<lb/>
<pb n="22a"/>
　其意以為遷都之事使我先王未嘗有而吾創為此<lb/>
　則汝雖不從可也然自契至於成湯八遷自湯至於<lb/>
　今五遷矣何前日能為之而吾今日不可為也故曰<lb/>
　汝曷弗念我古后之聞盤庚此言最妙所以使其此<lb/>
　心渙然開釋也承汝俾汝即所謂惟民之承既曰惟<lb/>
　民之承又曰承汝俾汝說此兩承字盤庚又有深意<lb/>
　蓋盤庚恐當時之民以為吾以人主之尊而臨其民<lb/>
　驅逐之使他適故為此言以明吾之心不如此何者<lb/>
<pb n="22b"/>
　當遷而不遷至於都邑圯壞小民蕩析離居則是我<lb/>
　不以民為重褻慢之而然其為不敬大矣當遷而遷<lb/>
　目前雖若小勞乃是知民之為重敬之而不敢忽所<lb/>
　以如此盤庚渉河深恐當時民不諭其意故明以告<lb/>
　之使知吾今日之遷非以刑威驅之以至尊臨之乃<lb/>
　是敬汝欲汝與我共享熹康之福也嗚呼盤庚遷都<lb/>
　之本心著矣<lb/>
非汝有咎比于罰予若籲懐兹新邑亦惟汝故以丕從<lb/>
<pb n="23a"/>
厥志<lb/>
　盤庚謂吾所以遷非是汝有罪而罰汝亦非是我自<lb/>
　為一身皆是為汝之故都邑圯壞汝民將蕩析離居<lb/>
　故我所以須著用遷嗚呼當時之民以為盤庚自為<lb/>
　己計也斯言一出其心寧不為之聳動乎且天生民<lb/>
　而立君不過欲司牧下民人主舉事豈可自私其身<lb/>
　亦無非為民計以丕從厥志此一句尤當著力看蓋<lb/>
　民之本志也只要遷是非可否本心未嘗不明但一<lb/>
<pb n="23b"/>
　時為利害所蔽憚其道塗之阻遷徙之勞所以不從<lb/>
　盤庚深見其本心故直指言之以為汝之本心亦只<lb/>
　以為當遷吾今日之舉乃所以大從爾之志此一句<lb/>
　是盤庚遷都底骨髓盤庚所以遷其根本全在此前<lb/>
　乎此特未說爾至此說出愈更分明大抵天下之至<lb/>
　明者人之本心也今試以遷都之事問一愚鄙之人<lb/>
　其當遷乎其不當遷乎必以為當遷矣此豈非人之<lb/>
　本心本心雖明一時蔽於利害則往往昧於是非之<lb/>
<pb n="24a"/>
　理然其實自不可泯沒古之善興事者不從其一時<lb/>
　之情而從其本然之志非獨盤庚為然堯舜三代治<lb/>
　天下皆是從人心上做起初不曽外人心而他求此<lb/>
　一句闗係甚大學者所當潛心玩索也<lb/>
今予將試以汝遷安定厥邦<lb/>
　盤庚既已渉河則是民已從盤庚而遷矣然且曰將<lb/>
　試以汝遷何哉觀試之一字可見盤庚敬民之意蓋<lb/>
　誠不強廹民之必遷也遐想盤庚敬心分明如承大<lb/>
<pb n="24b"/>
　祭如朽索之馭六馬兢兢業業敬畏恐懼惟恐民心<lb/>
　中變而厥邦之不安何敢强民之從也哉當子細玩<lb/>
　味這試字<lb/>
汝不憂朕心之攸困乃咸大不宣乃心欽念以忱動予<lb/>
一人爾惟自鞠自苦若乗舟汝弗濟臭厥載<lb/>
　觀困之一字見盤庚謀遷之時其反覆思慮不是輕<lb/>
　舉蓋不遷則都邑圯壞民生昏墊王業不成遷之則<lb/>
　勞民動衆人心弗從䟦涉阻險勞費不一不遷既不<lb/>
<pb n="25a"/>
　可遷又重咈人情而民不我從又思量如何去告戒<lb/>
　他如何去感動他日夜思念至於憂困所謂困於心<lb/>
　衡於慮也觀此一字可以深見盤庚之心盤庚言我<lb/>
　之此舉其思之深慮之至矣汝乃不念我之所以困<lb/>
　者為誰如此反肆為胥怨以違上之命令其可乎宣<lb/>
　達也爾民皆有此心只被利害之私横乎胷次所以<lb/>
　本心不能宣達爾不宣達乃心敬念誠信以感動我<lb/>
　一人爾惟自取鞠苦爾傲上從康可謂不敬矣亦可<lb/>
<pb n="25b"/>
　謂不信矣鞠窮也今曰不遷則都邑圯壞老穉轉乎<lb/>
　溝壑非自取鞠苦乎譬如乗舟而弗終濟則其所載<lb/>
　必臭腐此又是盤庚委曲引喻使之曉然見利害之<lb/>
　實正當渉河之時故指舟以為喻<lb/>
爾忱不屬惟胥以沈不其或稽自怒曷瘳<lb/>
　這忱字即是欽念以忱人皆有此忱然須是相連屬<lb/>
　乃可今日既要遷明日又不要遷則是忱信之心渙<lb/>
　散而不相接續既不相接續事如何得成惟相率而<lb/>
<pb n="26a"/>
　沉溺爾盤庚當時欲遷斯民往往懷怨怒以咎其上<lb/>
　故又告之以不其或稽自怒曷瘳言人之怒只是為<lb/>
　私情所奪不曽子細契勘且如遷都一事爾試子細<lb/>
　稽察其利害是非以為遷是乎不遷是乎水患一至<lb/>
　民生不能自保則今日誠不可不遷也理所當遷吾<lb/>
　從而遷焉怨怒之心何自而生人所以有怨怒者正<lb/>
　縁是不曽稽察或問明道先生曰人要怒是如何先<lb/>
　生曰但當怒時量度道理當怒與不當怒怒自然是<lb/>
<pb n="26b"/>
　息即此理也<lb/>
汝不謀長以思乃災汝誕勸憂今其有今罔後汝何生<lb/>
在上<lb/>
　爾民所以不肯遷此皆不為長乆之計又不思不遷<lb/>
　之災若使為長乆之計則耿邑圯壞近在朝夕豈可<lb/>
　不遷若思蕩析離居轉徙溝壑其災害切身又安有<lb/>
　違上之命者爾今日皆不曽自去思量此是告他最<lb/>
　親切教他試自思量看盤庚告民一句是一服藥汝<lb/>
<pb n="27a"/>
　若不遷是不以逸樂相勸而以憂相勸也汝之意必<lb/>
　以為今日之遷有䟦涉之勞故苟安以祈目前之樂<lb/>
　殊不知今日雖有此逸樂他日水患之至尚安得享<lb/>
　此逸樂乎故曰今其有今罔後爾之不遷其害立至<lb/>
　雖欲久生在世何可得乎<lb/>
今予命汝一無起穢以自臭恐人倚乃身迂乃心予迓<lb/>
續乃命于天予豈汝威用奉畜汝衆<lb/>
　一即是前忱字盤庚深恐民心之中變復煥然而散<lb/>
<pb n="27b"/>
　故命之以一使其心常如今日則遷都之事庶㡬有<lb/>
　成若今日欲遷而明日不肯遷終始不如一也汝心<lb/>
　纔不一則是起汚穢以臭敗當日之遷亦不下數萬<lb/>
　人人纔衆則其間必有姦宄之人倚衆以為亂者故<lb/>
　曰恐人倚乃身言汝雖欲遷了又恐有人倚爾之身<lb/>
　而為亂可不謹哉迂乃心者爾之心本自正直又恐<lb/>
　有人將利害之私來蠱惑汝使不欲遷則正直之心<lb/>
　反為迂曲矣汝前日在耿邑㡬被水害汝之生理㡬<lb/>
<pb n="28a"/>
　絶矣我今日遷使之在安樂之地是我再接續爾之<lb/>
　命于天也我又非以威刑驅廹汝使之遷我之本意<lb/>
　正要畜養汝衆使汝得全其生爾<lb/>
予念我先神后之勞爾先予丕克羞爾用懷爾然失于<lb/>
政陳于兹髙后丕乃崇降罪疾曰曷虐朕民汝萬民乃<lb/>
不生生暨予一人猷同心先后丕降與汝罪疾曰曷不<lb/>
暨朕幼孫有比故有爽徳自上其罰汝汝罔能迪<lb/>
　此是告民謂我先神后亦曾勞爾之先而遷我所以<lb/>
<pb n="28b"/>
　進爾於此用懷來爾即王命衆悉至於庭之意也都<lb/>
　邑圯壞我若久於其地而不遷則髙后定降罪疾於<lb/>
　我何者我今日所有之民先王之民也水患將至而<lb/>
　不遷是我虐其民何所逃罪今我欲遷汝萬民乃不<lb/>
　與我同心先后明明在上自上罰汝汝何能迪乎迪者<lb/>
　道也言無辭也<lb/>
古我先后既勞乃祖乃父汝共作我畜民汝有戕則在<lb/>
乃心我先后綏乃祖乃父乃祖乃父乃斷棄汝不救乃<lb/>
<pb n="29a"/>
死兹予有亂政同位具乃貝玉乃祖乃父丕乃告我高后<lb/>
曰作丕刑于朕孫迪高后丕乃崇降弗祥<lb/>
　此是告臣在民言爾先在臣言乃祖乃父臣民之别<lb/>
　如此此亦與上章同義大畧言我若不遷我定受其<lb/>
　罰我欲遷而爾不從我遷則此罪罰却是爾當之夫<lb/>
　所謂我先后所謂乃祖乃父皆鬼神也盤庚何以知<lb/>
　其必降罪罰必降弗祥此無他以吾心而知之也吾<lb/>
　之心即鬼神之心也精氣為物遊魂為變是故知鬼<lb/>
<pb n="29b"/>
　神之情狀吾之精氣遊魂即鬼神之精氣遊魂也以<lb/>
　吾之心如此則知鬼神之心亦如此且都邑圯壊吾<lb/>
　心知其當遷當遷而不遷吾心知其為非也吾心既<lb/>
　知其為非則鬼神亦必以為非鬼神既以為非則安<lb/>
　有不降之罪罰者此無他只縁統是一箇道理盤庚<lb/>
　又不是且如此說灼然見得道理是如此然又須看<lb/>
　盤庚說這兩箇勞字曰予念我先神后之勞爾先又<lb/>
　曰古我先后既勞乃祖乃父所以下兩箇勞字者盤<lb/>
<pb n="30a"/>
　庚之意蓋謂我先后亦曽勞爾萬民羣臣以遷然當<lb/>
　日羣臣萬民皆不憚其勞苦從我而遷蓋以遷為是也<lb/>
　爾之先祖父既從我先神后以遷今日我欲遷爾乃<lb/>
　憚一時之勞而不我從爾先祖父以爾為是乎非乎<lb/>
　吾知其必以爾為非安得不降罪罰所以說這兩箇<lb/>
　勞字盤庚之意深矣我不遷則罰罪在我爾不從我<lb/>
　而遷則其罪罰在爾盤庚與臣民皆一等說這禍福<lb/>
　這意思甚好不謂人君之尊自有一等禍福臣民之<lb/>
<pb n="30b"/>
　卑又有一等禍福皆只是一體言之後世豈肯如此<lb/>
　說便見得這是三代之時聖賢之君說話<lb/>
嗚呼今予告汝不易永敬大恤無胥絶逺<lb/>
　不易謂斷然不易也永敬即無爾忱不屬之患今日<lb/>
　雖敬承我命明日汝儻又褻慢而不從果能永敬乎<lb/>
　大恤恤其大者也一時遷徙有䟦涉之勞此事之小<lb/>
　者也適兹新邑相與生生為無窮之計此事之大者<lb/>
　也爾當恤其大者毋恤其小者爾今雖遷若其中有<lb/>
<pb n="31a"/>
　一人萌背叛之心此便是相絶逺而不能相保以生<lb/>
　要須使之歡欣交通閭里相保故曰無胥絶逺<lb/>
汝分猷念以相從各設中于乃心<lb/>
　曰分曰各此兩字當子細看蓋當時之人浮言胥動<lb/>
　皆不曽自去思量但見上有倡為之說者則下之人<lb/>
　皆同聲和之以為遷之非是初未嘗反而思之盤庚<lb/>
　於是使之分念使之各設中焉各自反之於心今日<lb/>
　之遷果是耶非耶不可但随人浪說各自思量則道理<lb/>
<pb n="31b"/>
　自見夫中一也今而使之各設中蓋隨聲是非乃是<lb/>
　人各有心各設中焉到得道理至當處人心一而已<lb/>
　使之各設中乃所以使人心之一也嗚呼盤庚何以<lb/>
　深見斯人之病而用藥如此之切當哉蓋古者賢聖<lb/>
　之君其胷中無一毫之蔽所以深見得他人之心一<lb/>
　言一句皆切中人心之病若使其胷中先自蒙蔽何<lb/>
　以知得如此之深當時所以不從正縁隨聲是非不<lb/>
　曽各自思念惟盤庚此心明白所以灼然見得<lb/>
<pb n="32a"/>
乃有不吉不迪顛越不恭暫遇姦宄我乃劓殄滅之無<lb/>
遺育無俾易種于兹新邑<lb/>
　當時所以不肯遷只縁大家巨室各有寳貨深恐道<lb/>
　塗之間或遇姦宄致遭刼奪所以倡為浮言齟齬其<lb/>
　上盤庚深見得當時之病在兹故前面既說具乃貝<lb/>
　玉此又嚴暫遇姦宄之刑暫遇者卒然相遇即為姦<lb/>
　宄蓋當時豈能一一皆是好人小人惟利害是視何<lb/>
　所不至萬一道塗間或遇刼奪這便瓦解渙然離散<lb/>
<pb n="32b"/>
　如何遷得成所以其刑須著用大故嚴劓殄滅之無<lb/>
　遺直皆滅了更無遺類凛然有甚可畏者予則孥戮<lb/>
　此乃治軍之刑今而以孥戮之刑施之遷都之時雖<lb/>
　曰軍容不入國然這事非十分嚴不可此便見得古<lb/>
　人之善變不拘於常處盤庚之誥雖曰寛然嚴處直<lb/>
　是嚴葢不如此不能成事後世所以做事不成皆縁<lb/>
　是不知變古人處事通變不執直是與後世不同當<lb/>
　時固不曽用此刑但其號令不得不如此嚴號令既<lb/>
<pb n="33a"/>
　嚴則人知所畏避而不敢犯人既不敢犯則又曷常<lb/>
　果用之耶<lb/>
往哉生生今予將試以汝遷永建乃家<lb/>
　易曰生生之謂易生生二字不可不子細看内外精<lb/>
　粗皆在其中自能離圯壊之處適兹新邑得以安居<lb/>
　樂業室家相保此亦生然所謂生者不特是活在世<lb/>
　上永底烝民之生此之謂生豈徒具其形生而已哉<lb/>
　苟不明道理雖生無以異於死者如此說生又進一<lb/>
<pb n="33b"/>
　步若更向上說則為善而進進不已日新又新有無<lb/>
　窮之意焉此所謂生生也須知是若精若粗皆在其<lb/>
　中<lb/>
盤庚下<lb/>
盤庚既遷奠厥攸居乃正厥位綏爰有衆曰無戲怠懋<lb/>
建大命<lb/>
　古者建國前朝後市右社稷左宗廟今既遷矣此其<lb/>
　位不可亂故正之綏者安也民方新集凡事未便也<lb/>
<pb n="34a"/>
　室廬未便也器用未便也所授之田畝未嘗耕耨也<lb/>
　須是綏他使之至此如歸有今日安居之樂忘前日<lb/>
　遷徙之勞處新造未集之邦而無異於久處長安之<lb/>
　地閭里之間熙然如在春風和氣中則民皆樂其處<lb/>
　而無渙散之心矣觀綏之一字須當知其中有無限<lb/>
　事周官旅師致新甿之法使無征役以地之媺惡為<lb/>
　之等此下一綏字則其間如役使如授田皆與常時<lb/>
　不同特不詳言爾尚書與後世諸史不相似後世史<lb/>
<pb n="34b"/>
　書皆分明說了如尚書只下一箇字其中有無窮之<lb/>
　義且如乃正厥位只說一正字綏爰有衆只說一綏<lb/>
　字而其間自有許多條目所以學者讀尚書不可不<lb/>
　自思索也無戯怠使之不得嬉戯怠惰也當時臣民<lb/>
　所以不肯遷只縁從康之故盤庚方其未遷諄諄訓<lb/>
　誨若曰勉出乃力若曰若農服田力穡乃亦有秋若<lb/>
　曰惰農自安不昬作勞不服田畝越其罔有黍稷皆<lb/>
　所以黜其從康之心也今既遷矣又恐其此心復散<lb/>
<pb n="35a"/>
　不知為生生無窮之計故又以此言戒之此便見古<lb/>
　人不已處前日之戒懼其懐土重遷欲使之黽勉以<lb/>
　從事也今日之戒懼其既遷而怠欲使之孳孳不已<lb/>
　勤於為善也民生在勤勤則不匱戯怠之心豈可一<lb/>
　日有古之王天下者常置斯民於不得不勉之地故<lb/>
　書曰灼于四方罔不惟徳之勤又曰黎民敏徳堯舜<lb/>
　三代治天下常使斯民勤於徳盤庚既遷之後而猶<lb/>
　戒民以無戯怠其意深矣伊川易傳解卦説其來復<lb/>
<pb n="35b"/>
　吉以為既解其難而安平無事是無所徃也則當修<lb/>
　復治道正紀綱明法度進復先代明王之治是來復<lb/>
　也謂反正理也自古聖王救難定亂其始未暇遽為<lb/>
　也既安定則為可久可繼之治自漢而下亂既除則<lb/>
　不復有為姑隨時維持而已故不能成善治蓋不知<lb/>
　來復之義也此語甚佳學者須當看盤庚既遷之後<lb/>
　猶如此告戒便見古人不同處懋建大命即孟子所<lb/>
　謂夭夀不貳修身以俟之所以立命也<lb/>
<pb n="36a"/>
今予其敷心腹腎腸歷告爾百姓于朕志罔罪爾衆<lb/>
　或謂盤庚至此始言敷心腹腎腸則前日之所言其<lb/>
　不情乎此非知盤庚心者也盤庚三篇之言皆是敷<lb/>
　心腹腎腸也且盤庚所以遷又非以刑驅之又非以<lb/>
　智術籠絡之一味只是至誠感動若使其心腹腎腸<lb/>
　有一毫隠而不敷却何以感人動物以是知三篇之<lb/>
　書無非心腹腎腸之言所以言於此者蓋說罔罪爾<lb/>
　衆爾方前日未遷之時嘗有罪之之言若曰矧予制<lb/>
<pb n="36b"/>
　乃短長之命若曰我乃劓殄滅之盤庚深恐斯民既<lb/>
　遷之後猶懼有罪戾之及故明白以告之謂我今日<lb/>
　不復罪爾衆爾衆亦無可罪也民於此始安然無疑<lb/>
　矣<lb/>
爾無共怒協比䜛言予一人<lb/>
　前曰不其或稽自怒曷瘳此又曰爾無共怒所以多<lb/>
　說這怒字者蓋人情方去故即新則凡事皆不便則<lb/>
　必怨怨則必怒故盤庚使之無共怒無恊比䜛言予<lb/>
<pb n="37a"/>
　一人自常情觀之今既遷矣又何可怒亦何䜛言之<lb/>
　有然盤庚猶諄諄告戒者葢雖是既遷萬一動其怨<lb/>
　怒之心萬一有為䜛言鼓扇於中者則民將不安其<lb/>
　居豈不大可懼哉此盤庚之所不能已也夫既遷之<lb/>
　後而其言如此此處當著精神看<lb/>
古我先王將多于前功適于山用降我凶德嘉績于朕<lb/>
邦今我民用蕩析離居罔有定極<lb/>
　適於山既所以依險阻亦所以避水患凶德水患也<lb/>
<pb n="37b"/>
　降凶德謂居高而臨下也<lb/>
爾謂朕曷震動萬民以遷肆上帝將復我高祖之徳亂<lb/>
越我家<lb/>
　盤庚之遷一則耿邑圯壞民皆昬墊將以避水患一<lb/>
　則亦是天意將興復商家使之離此舊邑復亳都復<lb/>
　如成湯有為於天下使天下復為成湯之世此是兩<lb/>
　意何者耿邑之都亦已久矣今而圮壞分明是天誘<lb/>
　其衷欲復我高祖之德使我再討頭腦做大禍之中<lb/>
<pb n="38a"/>
　有大福存焉惟盤庚之心上與天通知得天意是如<lb/>
　此當時之人初不知前此盤庚亦嘗露其意矣曰若<lb/>
　顛木之有由蘖天其永我命于茲新邑但前此未遷<lb/>
　未可說破至此始明言之雖然亦是盤庚有志要出<lb/>
　來做所以見得使其無志豈能有成耶<lb/>
朕及篤敬恭承民命用永地于新邑<lb/>
　盤庚謂我亦非是以己意自為我嘗謀之篤敬之臣<lb/>
　而彼亦以為當遷也自古人主事雖出於己意亦須<lb/>
<pb n="38b"/>
　賴賢人輔助周公伐三監有十夫予翼人之有生或<lb/>
　禍或福或夭或夀皆有定命耿邑圯壊則民命皆絶<lb/>
　故我之遷乃所以使既絶之命復得以生蕩析離居<lb/>
　之民復得以安居樂業所謂予迓續乃命于天是也<lb/>
　承即罔不惟民之承底承字的知民之重君之輕故<lb/>
　以上而承下以貴而承賤忘其勢位之為尊崇也觀<lb/>
　此一字可以知三代聖人之道<lb/>
肆予沖人非廢厥謀弔由靈各非敢違卜用宏兹賁<lb/>
<pb n="39a"/>
　盤庚之遷人謂其不恤人言斷以己意而必為之也<lb/>
　不知盤庚所以謀諸人者蓋悉矣觀朕及篤敬與夫<lb/>
　非廢厥謀之言豈以己意而自為也哉論至徳者不<lb/>
　和於俗成大功者不謀於衆愚民可與樂成難與慮<lb/>
　始此乃戰國之時操一切之政者所為三代聖賢舉<lb/>
　事豈肯如此說洪範曰汝則有大疑謀及乃心謀及<lb/>
　卿士謀及庶人謀及卜筮數者無一不從是之謂大<lb/>
　同舉事必至於大同方是盤庚之遷反覆思慮所以<lb/>
<pb n="39b"/>
　謀及乃心者至矣朕及篤敬非廢厥謀所以謀於人<lb/>
　者<graphic n="KR0662" url="https://raw.githubusercontent.com/kanripo/KR-Gaiji/master/images/KR0662.png" mimeType="image/png"/>矣各非敢違卜則又謀及卜筮焉盤庚曷嘗敢<lb/>
　廢神人之謀而惟已是徇哉弔由靈靈者善也用其<lb/>
　謀之善者也宏與賁皆大之義恢張其廣大規模也<lb/>
　大抵為天下者其規模須當極於廣大管仲得君如<lb/>
　彼其専也行乎國政如彼其久也功烈如彼其卑也<lb/>
　且管仲非無九合諸侯一匡天下之功然功烈如彼<lb/>
　其卑若唐虞三代之治其廣大悠久與天地同量所<lb/>
<pb n="40a"/>
　謂用宏茲賁惟唐虞三代之時為然處圯壊之都邑<lb/>
　人情以為亦可苟安然非廣大悠逺之計盤庚所以<lb/>
　斷然遷于新邑蓋將再造王業為長久不拔之規也<lb/>
嗚呼邦伯師長百執事之人尚皆隠哉予其懋簡相爾<lb/>
念敬我衆<lb/>
　孟子曰王若隠其無罪又曰惻隠之心隠者若有物<lb/>
　隠于其中也聴吾之言而其中若有物隠焉則所入<lb/>
　者深矣若耳雖聽之而未嘗念其言未嘗有動於中<lb/>
<pb n="40b"/>
　豈所謂隠也哉簡者如所謂惟簡在上帝之心相者<lb/>
　如所謂佑賢輔徳之意簡言其不忘汝相言其輔助<lb/>
　汝也我勉力以簡相汝汝其可不念敬我衆乎<lb/>
朕不肩好貨敢恭生生鞠人謀人之保居敘欽<lb/>
　好貨之人吾所不任果敢以恭生生之理與夫能鞠<lb/>
　飬斯人謀人之保居使之安居樂業者吾其以次序<lb/>
　而敬用之功有大小故用之亦有次序也<lb/>
今我既羞告爾于朕志若否罔有弗欽<lb/>
<pb n="41a"/>
　羞進也進爾而以吾心之所若與否者明告之若否<lb/>
　即是好惡好貨者吾之所否者也敢恭生生鞠人謀<lb/>
　人之保居者吾之所若者也我明示以吾之所好惡<lb/>
　汝當無一事之不敬則好貨之念其敢或萌而生生<lb/>
　之理其敢有不恭乎<lb/>
無總于貨寳生生自庸式敷民德永肩一心<lb/>
　庸用也生生之理未嘗不在天下在人用之爾如有<lb/>
　物於此能用之則為我所用生生之理自古固存朝<lb/>
<pb n="41b"/>
　夕從事焉所謂庸也未嘗從事則此理與我判然二<lb/>
　物於我何有焉民皆有此德在上之人有以敷廣之<lb/>
　蓋德雖民所固有然良心善性至㣲而未著至小而<lb/>
　未大也在上位者有以啟迪教化之使㣲者日著小<lb/>
　者日大則民德廣矣一心之人吾其永任之所謂永<lb/>
　肩一心也盤庚之遷當時所以胥動浮言正縁在位<lb/>
　之人惟貨是顧所以憚於遷徙夫天下之事不過義<lb/>
　與利而已舜跖之分可謂逺矣亦不過在利與善之<lb/>
<pb n="42a"/>
　間惟利是視而不顧其義之所當然此當時人腹<lb/>
　心本根之疾豈可不與除去若今日既遷之後前日<lb/>
　好貨之心猶未盡除則豈能盡忠以事上乎盤庚深<lb/>
　見其病所以明示之以好惡使之皆從吾心之所若<lb/>
　也且人惟一心既欲為善又欲為利豈所謂一心也<lb/>
　哉盤庚所以告其臣大畧使之一心<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>泰泉鄉禮卷五</head>
    <p>
<pb n="1a"/>
欽定四庫全書<lb/>
　泰泉鄉禮卷五　　　　　　明　黄佐　撰<lb/>
　　鄉社<lb/>
　凡城郭坊廂以及鄉村毎百家立一社築土為壇樹<lb/>
　　以土所宜木以石為主立二牌位以祀五土五穀<lb/>
　　之神設社祝一人掌之　壇制宜量地廣狹務在<lb/>
　　方正廣則一丈二尺狹則六尺法地數也髙不過<lb/>
　　三尺陛各三級壇前濶不過六丈或倣州縣社稷<lb/>
<pb n="1b"/>
　　壇當北向繚以周垣四門紅油由北門入若地狹<lb/>
　　則隨宜止為一門木柵常扃鑰之石主長二尺五<lb/>
　　寸方一尺埋於壇南正中去壇二尺上露圎尖餘<lb/>
　　埋土中神牌二以木為之硃漆青字髙二尺二寸<lb/>
　　濶四寸五分厚九分座髙四寸五分濶八寸五分<lb/>
　　度用周尺一曰五土之神在左一曰五穀之神在<lb/>
　　右土者社也穀者稷也臨祭設扵壇以案卓盛頓<lb/>
　　祭畢藏之其案卓各一各髙一尺一寸濶一尺九<lb/>
<pb n="2a"/>
　　寸長二尺三寸壇前具架懸鼔以偹行事集衆以<lb/>
　　二祭禮神一曰祈二曰報以六號事神一曰告二<lb/>
　　曰禱三曰誓四曰罰五曰禳六曰會約正人等預<lb/>
　　行編定凡入約者毎嵗一人輪當會首　社祝督<lb/>
　　令社夫常川潔淨壇所祭器用牲桶二鍋五口牲<lb/>
　　匣二祝板一酒尊三各連幕酒勺一瓷<graphic n="KR0678" url="https://raw.githubusercontent.com/kanripo/KR-Gaiji/master/images/KR0678.png" mimeType="image/png"/>六瓷楪<lb/>
　　十二香鑪二盥盤一帨巾一主祭者有官則祭服<lb/>
　　或冠帶無官者如其服祭品富鄉用一羊一豕酒<lb/>
<pb n="2b"/>
　　果香燭楮錢隨俗從宜貧鄉不過三牲之類人各<lb/>
　　出銀二分貧者半分極貧者不必強之仍令與會<lb/>
　祈用仲春<lb/>
　　祭期用黄厯二月内社日<lb/>
　　儀注前祭一日會首及預祭之人各齋戒一日會<lb/>
　　首先遣執事者掃除壇所為瘞坎扵壇所之西北<lb/>
　　方深取足容物會首洗滌厨房鑊器以淨室為饌<lb/>
　　所至晚宰牲執事者以楪取毛血與祭器俱寘扵<lb/>
<pb n="3a"/>
　　饌所祭日未明執事者扵厨中烹牲社祝設五土<lb/>
　　五穀神位扵壇上五土居東五穀居西設讀祝位<lb/>
　　扵其後設引禮及諸執事人位又扵其後執事者<lb/>
　　扵饌所實祭品扵楪内解牲體寘扵二俎寘酒扵<lb/>
　　尊教讀書祝文扵紙祭品既備執事者各捧設扵<lb/>
　　神位前燃香明燭自會首以下各服常服盥手入<lb/>
　　就拜位立定執事者執壺扵尊中取酒立扵五土<lb/>
　　神位之左引禮者唱鞠躬拜興拜興平身會首<lb/>
<pb n="3b"/>
　　以下皆鞠躬拜興拜興平身執事者取毛血瘞扵<lb/>
　　坎中引禮者引會首詣五土神位前唱跪會首詣<lb/>
　　五土神位前跪舉<graphic n="KR0678" url="https://raw.githubusercontent.com/kanripo/KR-Gaiji/master/images/KR0678.png" mimeType="image/png"/>執壺者斟酒引禮者唱三祭<lb/>
　　酒會首三次傾酒少許扵地訖引禮者唱俯伏興<lb/>
　　平身執壺者詣五穀神位之右引禮者引會首詣<lb/>
　　五穀神位前唱跪會首詣五穀神位前跪舉<graphic n="KR0678" url="https://raw.githubusercontent.com/kanripo/KR-Gaiji/master/images/KR0678.png" mimeType="image/png"/>執<lb/>
　　壺者斟酒引禮者唱三祭酒會首三次傾酒少許<lb/>
　　扵地訖引禮者唱俯伏興平身引禮者唱詣讀祝<lb/>
<pb n="4a"/>
　　位引禮者取祝立於讀祝位之左會首詣讀祝位<lb/>
　　引禮者唱跪會首跪唱讀祝社祝跪讀祝文訖興<lb/>
　　寘祝扵案引禮者唱俯伏興平身會首俯伏興平<lb/>
　　身引禮者唱復位會首復位引禮者唱鞠躬拜興<lb/>
　　拜興平身會首以下皆鞠躬拜興拜興平身執事<lb/>
　　者徹祭品社祝取祝文焚瘞扵坎所禮畢飲行會<lb/>
　　飲讀誓文禮　祝文維某年某月某日某府州縣<lb/>
　　某鄉某里某人等謹致祭扵五土之神五穀之神<lb/>
<pb n="4b"/>
　　曰惟神參贊造化發育萬物凡我庶民悉賴生植<lb/>
　　時維仲春東作方興謹具牲醴恭伸祈祭伏願雨<lb/>
　　𤾉時若五穀豐登官賦足供民食充裕神其鑒之<lb/>
　　尚饗<lb/>
　報用仲秋<lb/>
　　祭期用黄厯八月内社日<lb/>
　　儀注同祈禮<lb/>
　　祭文同前惟改仲春東作方興作仲秋嵗事有成<lb/>
<pb n="5a"/>
　　恭伸祈祭作恭伸報祭<lb/>
　　凡春秋二祭當遵古人社祈年報賽之禮務在精<lb/>
　　誠不許扮神跳鬼以為盛會致使男女混雜有司<lb/>
　　察其違者罪之<lb/>
有事則告<lb/>
　凡立鄉約延教讀編保甲建社倉皆告於社<lb/>
　凡民自他境來初預鄉約保甲者謂之入社社祝以<lb/>
　　告告畢乃書其姓名於籍其有犯約之過不修之<lb/>
<pb n="5b"/>
　　過罰而不悛者逐之出社告亦如之告畢約正等<lb/>
　　公同約衆於籍除名<lb/>
　凡告社祝鳴鼓三通約衆皆至立於壇前社祝唱跪<lb/>
　　約正以下皆跪社祝抗聲告曰某年月日約正某<lb/>
　　等為某事敢告于神惟神聰明正直好善惡惡凡<lb/>
　　食此土之穀者孰不昭鑒尚冀黙相以底成功使<lb/>
　　善者受福惡者受殃無作神羞告畢約正以下皆<lb/>
　　再拜而出<lb/>
<pb n="6a"/>
有求則禱<lb/>
　凡迎時雨寧風旱弭灾兵逺罪疾為一鄉致福祥去<lb/>
　　痛苦者社祝必禱於社<lb/>
　凡禱雨先一日齋戒約正等禁鄉内屠宰黎明帥約<lb/>
　　衆詣社取齊社祝伐鼓十二聲用牲于社唱鞠躬<lb/>
　　再拜平身約正以下皆鞠躬再拜平身約正詣讀<lb/>
　　祝位跪社祝讀祝文曰維某月日鄉約正某等敢<lb/>
　　禱時雨于五土之神五榖之神皇皇上天照臨下<lb/>
<pb n="6b"/>
　　土集地之靈神降甘雨庶物羣生咸得其所惟神<lb/>
　　俯從民願某等不勝瞻望哀懇之至祝畢唱鞠躬<lb/>
　　再拜平身約正以下皆再拜而出次旱禱亦如之<lb/>
　　惟不用牲必得雨乃止若雨多求止雨則鳴鼓百<lb/>
　　聲用牲於社祝曰雨已太多五穀不和人民失養<lb/>
　　傷如之何社靈社靈幸為止雨調燮隂陽除民所<lb/>
　　苦禮亦如之謝得雨及雨止俱用牲於社<lb/>
　凡水火盜賊疾癘刑獄將至之時約正等令教讀直<lb/>
<pb n="7a"/>
　　述其事為祝文付社祝行禱禮害已不及乃用牲<lb/>
　　于社<lb/>
有疑則誓<lb/>
　凡鄉約誓于社已見第二卷若鄉老聴一鄉之訟户<lb/>
　　婚田土財貨交易等情不肯輸服與社倉出納保<lb/>
　　甲疑難之類皆要質于社而誓之<lb/>
　凡誓鳴鼓七聲社祝唱跪誓者皆跪社祝宣誓詞曰<lb/>
　　某人為某事若有某情敬誓于神甘受天殃遭瘟<lb/>
<pb n="7b"/>
　　招禍凶于其身覆宗絶嗣滅其家門惟神其照察<lb/>
　　之誓畢誓者三頓首而退<lb/>
　凡鄉俗有社生錢者謂衆人合錢或銀若干總其數<lb/>
　　告于神生此錢者出利息若干若此社神所與生<lb/>
　　也用通財有無以惠于無窮理亦可行社祝掌其<lb/>
　　數而誓之如前儀<lb/>
有過則罰<lb/>
　凡鄉約内有不修之過犯約之過及社學社倉保甲<lb/>
<pb n="8a"/>
　　諸人有犯者約正等督令什五之家公同甲總以<lb/>
　　其人拱立于社伐鼓十聲社祝唱跪犯者跪抗聲<lb/>
　　攻之曰某人有某過犯而不改罰贖汝罪入穀若<lb/>
　　干于社倉尚冀汝自今改於其徳神降之休犯者<lb/>
　　對曰某不肖少失教以辱先人以為族黨羞神將<lb/>
　　降殃昭受大戮今聞過願修身改之再拜而退既<lb/>
　　罰贖後五日不改約衆告于神逐之出社除名于<lb/>
　　籍若不肯罰贖與事情重者教讀及約正等呈與<lb/>
<pb n="8b"/>
　　聞于有司其不聞于有司以致事發覺者治罪連<lb/>
　　坐<lb/>
　凡童生小過當罰與小事當罰其人甘受者不必詣<lb/>
　　社行罰庶免凟神<lb/>
　凡鄉人放犬豕雞畜之属縱容男女䙝凟壇所及私<lb/>
　　停貨物者直月舉出執其人告于社量情罰之<lb/>
有患則禳<lb/>
　凡寺觀淫祠既廢修齋念經呪水書符師巫之徒終<lb/>
<pb n="9a"/>
　　不可化者難以誅戮若使其失所亦所不忍皆分<lb/>
　　遣各社充社夫令社祝掌之毎遇水旱癘疫為人<lb/>
　　患害之時使之行禳禮<lb/>
　凡亢旱請雨畧依倣董仲舒法約正以下齋戒三日<lb/>
　　以水日雩祭于社而請雨行禮如禱儀以土為龍<lb/>
　　身皆黒而尾白長九尺使丈夫八人小兒八人皆<lb/>
　　衣黑衣丈夫扛龍小兒讙呼曰烏龍頭白龍尾小<lb/>
　　童求雨天公喜自北而南又自南而北乃歸于社<lb/>
<pb n="9b"/>
　　息焉復取五蝦蟇錯置社之中掘池方五尺深一<lb/>
　　尺置水埋蝦蟇其中而閉之及雨則詣社行謝禮<lb/>
　　用牲若雨不止及大水則縈朱繩于社伐鼓攻之<lb/>
　　雨止水消謝如得雨儀<lb/>
　凡鬼有所歸乃不為厲每社内立厲壇一所以祭無<lb/>
　　祀鬼神毎嵗三祭皆先一日告于社約正主祭遵<lb/>
　　制以里長僉名于祝春用清明秋用七月十五日<lb/>
　　冬用十月一日俱行儺禮或十月不儺而移于臘<lb/>
<pb n="10a"/>
　　月謂之大儺<lb/>
　凡儺用狂夫一人䝉熊皮黄金四目鬼面𤣥衣朱裳<lb/>
　　執戈揚盾又編茅葦為長鞭黄冠一人執之擇童<lb/>
　　子年十嵗以上十二以下十二人或二十四人皆<lb/>
　　赤幘執桃木而噪入各人家室逐疫鳴鞭而出各<lb/>
　　家或用醋炭以送疫若臘月大儺黄冠倡童子和<lb/>
　　曰甲作食<graphic n="KR1223" url="https://raw.githubusercontent.com/kanripo/KR-Gaiji/master/images/KR1223.png" mimeType="image/png"/>胇胃食虎雄伯食魅<hi>句</hi>騰簡食不祥<lb/>
　　<hi>句</hi>攬諸食咎<hi>句/</hi>伯竒食夢<hi>句</hi>強梁祖明共食磔死<lb/>
<pb n="10b"/>
　　寄生<hi>句</hi>委隨食觀<hi>句/</hi>錯斷食巨<hi>句</hi>窮奇騰根共食<lb/>
　　蠱<hi>句</hi>凡使十二神追惡凶<hi>句</hi>赫汝軀拉汝幹節解<lb/>
　　汝肉抽汝肺腸汝不急去後者為糧此乃古禮雖<lb/>
　　孔子所不敢廢也後世此禮廢絶毎逢灾疾乃至<lb/>
　　禳星告斗作諸無益其傷民財甚矣故今合時制<lb/>
　　扵古以便民從俗<lb/>
　凡祭厲用牲酒米飯紙燭皆隨俗宜約正等務從儉<lb/>
　　致誠人出銀不過半分其貧不肯與者勿強祭徹<lb/>
<pb n="11a"/>
　　以分惠鄉之鰥寡孤獨社衆不必飲宴祭文曰某<lb/>
　　府州縣某鄉某里社里長某人承本縣裁旨欽奉<lb/>
　　皇帝聖旨普天之下后土之上無不有人無不有<lb/>
　　鬼神人鬼之道幽明雖殊其理則一故天下之廣<lb/>
　　兆民之衆必立君以主之君總其大又設官分職<lb/>
　　扵府州縣以各掌之各府州縣又扵每一百户内<lb/>
　　設一里長以細領之上下之職綱紀不紊此治人<lb/>
　　之法如此天子祭天地神祇及天下山川王國各<lb/>
<pb n="11b"/>
　　府州縣祭境内山川及祀典神祇庶民祭其祖先<lb/>
　　及里社土穀之神上下之禮各有等第此事神之<lb/>
　　禮如此尚念㝠㝠之中無祀鬼神昔為生民未知<lb/>
　　何故而没其間有遭兵刃而横傷者有死于水火<lb/>
　　盜賊者有被人取財而逼死者有被人強奪妻妾<lb/>
　　而死者有遭刑禍而負屈死者有天灾流行而疫<lb/>
　　死者有為猛獸毒蟲所害者有為饑餓凍死者有<lb/>
　　因戰鬭而隕身者有因危急而自縊者有因牆屋<lb/>
<pb n="12a"/>
　　傾頽而壓死者有死後無子孫者此等鬼魂或終<lb/>
　　於前代或殁於近世或兵戈擾攘流移於他鄉或<lb/>
　　人烟斷絶久缺其祭祀姓名泯没於一時祀典無<lb/>
　　聞而不載此等孤魂死無所依精魄未散結為隂<lb/>
　　靈或倚草附木或作妖為恠悲號於星月之下呻<lb/>
　　吟扵風雨之時凡遇人間節令心思陽世魂杳杳<lb/>
　　以無歸身墜沈淪意懸懸而望祭興言及此憐其<lb/>
　　慘悽故勅天下有司依時享祭在京有泰厲之祭<lb/>
<pb n="12b"/>
　　在王國有國厲之祭在各府州有郡厲之祭在各<lb/>
　　縣有邑厲之祭在一里有鄉厲之祭期扵神依人<lb/>
　　而血食人敬神而知禮仍命本處城隍以此主祭<lb/>
　　欽奉如此今某等不敢有違謹設壇於本里以三<lb/>
　　月清明七月十五日十月一日率領某人等百家<lb/>
　　聫絡於此置備羮飯殽物祭於本里無祀神鬼等<lb/>
　　衆靈其不昧依期来享凡我一里之中百家之内<lb/>
　　倘有忤逆不孝不敬六親者有奸盜詐偽不畏公<lb/>
<pb n="13a"/>
　　法者有拗曲作直欺壓良善者有躱避徭役靠損<lb/>
　　貧户者似此頑惡奸邪不良之徒神必報扵城隍<lb/>
　　發露其事使遭官府輕則笞決斷杖不為良民重<lb/>
　　則徒流絞斬不得生還鄉里若事未發露必遭隂<lb/>
　　譴使舉家盡染瘟疫六畜田蠶不利如有孝順父<lb/>
　　母和睦六親畏懼官府遵守理法不作非為良善<lb/>
　　正直之人神必達之城隍隂加䕶佑使其家道安<lb/>
　　和農事順序父母妻子保守鄉里如此則鬼神有<lb/>
<pb n="13b"/>
　　鑒察之明我民無諂諛之祭靈其無私永垂昭格<lb/>
　　尚享<lb/>
　凡禳火灾必扵臘月大儺之時畧倣古八蜡禮告於<lb/>
　　社祭先嗇及田神水神使人裝扮為獸面鳴鑼鼔<lb/>
　　而噪迎猫迎虎而享之祝辭曰土反其宅水歸其<lb/>
　　壑昆蟲無作草木歸其澤夫祀及水土則火不為<lb/>
　　灾鼔噪震動則陽氣勝隂故合儺蜡為一便民従<lb/>
　　儉也<lb/>
<pb n="14a"/>
有慶則會<lb/>
　凡春秋二祭畢就行會飲會中先令社祝讀抑強扶<lb/>
　　弱之誓其詞曰凡我同里之人各遵守禮法毋得<lb/>
　　恃強凌弱違者先共制之然後經官或貧無可贍<lb/>
　　周給其家三年不立不使與會其婚姻喪葬有乏<lb/>
　　隨力相助如不從衆及犯姦盜詐偽一切非為之<lb/>
　　人並不許入會讀誓詞畢長幼以次就坐盡歡而<lb/>
　　退務在恭敬神明和睦鄉里以厚風俗<lb/>
<pb n="14b"/>
　凡正月元夕為嵗始臘月大儺為嵗終亦許會飲于<lb/>
　　社教讀製相戒之詞以見無已太康之義或令童<lb/>
　　生歌七月之詩一闋或習士相見禮或行投壺禮<lb/>
　　或行鄉射禮務在雍容揖遜敦從古雅須用歌詠<lb/>
　　勸酬使人觀感不得酣唱邪曲演戲雜劇以導子<lb/>
　　弟未萌之欲若為貪圖口腹諠譁較論短長及科<lb/>
　　逼貧人財物者衆共斥之<lb/>
　鄉社之設正以明則禮樂幽則鬼神警動愚俗使興<lb/>
<pb n="15a"/>
　　起扵為善也有司宜加之意務令各鄉歡欣鼓舞<lb/>
　　以從事毋得督迫以致擾民若有勢要拆毁覇占<lb/>
　　約正人等須竭心力呈拒敢有阿怯詭合者神必<lb/>
　　殛之<lb/>
　　　右件出大明會典參以見行事例其間禮神事<lb/>
　　　神務宜扵鄉俗隨時參酌舉行<lb/>
　<lb/>
　<lb/>
<pb n="15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　泰泉鄉禮卷五<lb/>
</p>
<p>
</p>
  </div>
</body>
</text>
</TEI>
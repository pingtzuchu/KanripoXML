<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>㤗泉鄉禮</head>
    <p>
<pb n="1a"/>
欽定四庫全書　　　　經部四<lb/>
　㤗泉鄉禮　　　　　　禮類六<hi>雜禮書之屬</hi>
　　提要<lb/>
　　　<hi>臣</hi>等謹按泰泉鄉禮七卷明黄佐撰佐有樂典已<lb/>
　　　著録其學恪守程朱嘗與王守仁論知行合一之<lb/>
　　　　㫖數相辨難守仁亦稱其直諒然不以聚徒講<lb/>
　　　　學名故翛然於門户外焉是書乃其以廣西提<lb/>
　　　　　學僉事乞休家居時所著凡六卷首舉鄉禮<lb/>
<pb n="1b"/>
　　　　綱領以立教明倫敬身為主次則冠婚以下<lb/>
　　　　四禮皆略為條教第取其今世可行而又不<lb/>
　　　　倍戾於古者次舉五事曰鄉約鄉校社倉鄉<lb/>
　　　　社保甲皆深寓端本厚俗之意末以士相見<lb/>
　　　　禮及投壺鄉社禮别為一卷附之大抵皆簡<lb/>
　　　　明切要可見施行在明人著述中猶為有用<lb/>
　　　　之書視所補註之皇極經世支離曼衍敝精<lb/>
　　　　神於無用之地者有空言實事之分矣乾隆<lb/>
<pb n="2a"/>
　　　　四十二年十月恭校上<lb/>
　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　　總　校　官　<hi>臣</hi>　陸費墀<lb/>
<pb n="3a"/>
泰泉鄉禮原序<lb/>
夫道有隆汙俗由升降故俗者其効情者乎情者其効<lb/>
治者乎故曰人情者聖王之田也故禮以耕之義以種<lb/>
之學以耨之仁以聚之樂以安之故治隆而俗不庬也<lb/>
周秦之際其宇宙之大限乎徳色誶語賈生有遺戚矣<lb/>
間有興禮讓修教化於郡縣之中民亦翕然丕變其俗<lb/>
孟子曰乃若其情則可以為善矣斯非其明徵哉吾廣<lb/>
宫詹學士泰泉黄公咨嗟薄俗嘅然逖慕於古之遺治<lb/>
<pb n="3b"/>
昔在家食輯為鄉禮一書要在於敬身明倫講信修睦<lb/>
主鄉約以勵規勸而謹鄉校設社倉則豫教與養秩里<lb/>
社聫保甲則重祀與戎身心既淑禮樂備舉凡以約其<lb/>
情而治之使鄉之人習而行焉善俗其有㡬乎此公之<lb/>
志也是故約正以綱之教讀以紀之士大夫以帥之有<lb/>
司以表正而董治之斯所謂待人而行者乎香山令文<lb/>
岩鄧君見而嘆曰韙哉興化善治之道其必由此歟夫<lb/>
情比扵禮而鄉治矣俗成扵鄉而天下治矣不帥胡化<lb/>
<pb n="4a"/>
不令胡從我其責哉則造扵公而請焉曰之邑也公之<lb/>
鄉也公實帥之予小子匪表正之能敢不黽勉以承公<lb/>
後矧曰嗣必有興者乎既乃序其書而梓之葢廣徳心<lb/>
而公諸天下也謂何子鮤盍申識之鮤鄙人也何敢為<lb/>
佞然實幸其相與以有成且將以風乎治政者也夫古<lb/>
今人豈不相及哉君必勉之乃若普惠養之政息兼并<lb/>
之風使其富而可敎從之也輕則有孔孟之矩在君必<lb/>
能與天下之英熟圖之矣書曰邇可逺在兹其斯編之<lb/>
<pb n="4b"/>
謂與嘉靖己酉夏四月既望順徳何鮤撰<lb/>
詹事泰泉公先提督廣西學政所著鄉禮凡六卷兹又<lb/>
以士相見禮及投壺鄉射諸篇附之合七卷云先是書<lb/>
葢刻扵廣之藩司頒諸郡邑行矣彼都人士講明誦説<lb/>
見諸行事夫固有所感發興起以蹈道遷義哉香山内<lb/>
周邑井外接島夷四顧汪洋迥千里而孤懸海表焉其<lb/>
士民錯居阻險思奢儉之中厪耕織之務能知其所為<lb/>
已葢自昔為然若乃親親尊尊之制比閭族黨之交律<lb/>
<pb n="5a"/>
已教人之法周旋升降之文鐘鼓管絃之聲凡以反亷<lb/>
愧之節仁義之厚使人人回心向道日遷善逺罪而不<lb/>
自知顧在此而不在彼也夫民剛柔輕重遲速異齊繋<lb/>
水土之風氣故謂之風動静取舍唯上所好惡故謂之<lb/>
俗風俗淳厚風雨時節災害不生凡民知所自愛重犯<lb/>
法亡盜賊就地險逺和氣之應賢扵内郡斯所謂禮教<lb/>
素行政修民和之所致哉書曰光天之下至于海隅此<lb/>
言王者文命所敷無逺不届也在昔文王之徳其下化<lb/>
<pb n="5b"/>
之周南召南之詩作焉故論風俗茂美于周為盛聖天<lb/>
子端拱穆清化行海外則斯邑諸人士其扵禮樂教化<lb/>
政俗雍容之會亦維風可觀矣夫以文王之徳詩人繫<lb/>
之扵二南斯豈非周召之治哉今公以鄉禮名書行且<lb/>
達之天下而上致其君興太平成雅俗書曰始于家邦<lb/>
終于四海斯大臣輔相之事公以為何如遷不佞敬取<lb/>
是書重刻于香山之邑齋夫香山公桑梓在焉公用之<lb/>
於天下其次第則自斯始嘉靖己酉春二月之吉知香<lb/>
<pb n="6a"/>
山縣事閩鄧遷叙<lb/>
</p>
<p>
</p>
  </div>
</body>
</text>
</TEI>
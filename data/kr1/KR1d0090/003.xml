<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>泰泉鄉禮卷三</head>
    <p>
<pb n="1a"/>
欽定四庫全書<lb/>
　泰泉鄉禮卷三　　　　　明　黄佐　撰<lb/>
　　鄉校<lb/>
凡在城四隅大館統各社學以施鄉校之教子弟年八<lb/>
嵗至十有四者皆入學約正約副書為一籍父兄縦容<lb/>
不肯送學者有罰有司毎考送儒學肄業非由社學者<lb/>
不與　凡在城坊廂在鄉屯堡毎一社立一社學俱設<lb/>
　扵閭巷民居聚處不必拘定道里須擇寛大地基建<lb/>
<pb n="1b"/>
　之其制前為大門大門之左為東塾右為西塾中為<lb/>
　館堂後為寢環之以垣已經拆毁淫祠寺觀改建者<lb/>
　約正丈量界至畫圖送官若有名無實有司查出治<lb/>
　罪先年十一月約正約副沿門選擇俊秀子弟其有<lb/>
　殘疾及猥劣者勿強多則百餘名少則三四十名俱<lb/>
　序其年齒住居父兄籍貫以某為户書為一籍惟娼<lb/>
　優𨽻卒之家不與若縦容驕惰不肯送學者罰之書<lb/>
　扵過籍皆直月掌之一應事宜照教民榜行有司官<lb/>
<pb n="2a"/>
　吏里甲人等毋得干與攪擾<lb/>
衆共推擇學行兼備而端重有威者送有司考選以為<lb/>
教讀約正率錢具禮扵正月望後擇日開學預期遣人<lb/>
齎書聘之届期乃躬迎之　約正率錢凡有子弟願入<lb/>
　學者人各不過五十文多則紗一疋侑以羊酒少則<lb/>
　布一疋侑以鵞酒書式曰鄉侍生某姓名頓首啟碩<lb/>
　徳某先生道丈執事側聞先生學行純懿里閈欽仰<lb/>
　之日久矣古者士大夫居鄉則推尊以為父師子弟<lb/>
<pb n="2b"/>
　従之逰而孝弟忠信之俗興焉茲某擇某月日敢以<lb/>
　鄉校教事見屈葢欲一鄉童蒙觀感弗納扵邪啟其<lb/>
　聰明養之以正他日成人克遵名教是大有造扵某<lb/>
　也倘不遐棄則某榮幸之至敬因執事者以聞某年<lb/>
　月日某再拜啟擇子弟能供事者齎赴其家再拜敬<lb/>
　請教讀固辭復再拜以請俟諾乃復命除在城大館<lb/>
　外俱用儒士不許罷閑吏役及非儒流出身之官或<lb/>
　丁憂生員及因行止有虧黜退者其四方流寓扵此<lb/>
<pb n="3a"/>
　者蹤跡無常恐或梗化尤當精擇届期約正㑹各父<lb/>
　兄躬詣其家再拜迎之退乃各盛服候扵社學門外<lb/>
　諸生候而前至門讓主人入而右教讀入而左至階<lb/>
　讓主人升自東階教讀升自西階至堂讓主人東向<lb/>
　教讀西向行再拜禮師席南向主人各前布席席定<lb/>
　諸生行四拜禮以次獻茶具飯畢辭而退就館入便<lb/>
　室若有司備禮延聘在城大館亦令附近鄉約約正<lb/>
　帥各父兄主其事<lb/>
<pb n="3b"/>
直月扵前一日列諸生長少之序掛扵門内東西兩壁<lb/>
質明生徒至依序立扵兩階下約正約副入與教讀誓<lb/>
戒社祝致辭出乃就坐開館　館堂設先聖位約正約<lb/>
　副入與教讀上香行四拜禮畢社祝抗聲致辭曰凡<lb/>
　預此㑹者以孝弟忠信為本其不順扵父母不友扵<lb/>
　兄弟不睦扵宗族不誠扵朋友言行相反文過遂非<lb/>
　者不在此位教讀拱手應曰諾社祝復抗聲致辭曰<lb/>
　凡預此㑹者以立教明倫敬身為本其聞善不相告<lb/>
<pb n="4a"/>
　聞惡不相警禮俗不相交患難不相恤陽善隂惡二<lb/>
　三其徳者不在此位約正約副皆拱手應曰諾謹受<lb/>
　教相與揖遜而出俟先生就坐諸生以次執事賛禮<lb/>
　乃升堂侍教其未冠者従俗總角已冠者平頭巾服<lb/>
　絹布青圓領或直領不許用紵絲紗羅及違制服色<lb/>
　出入不許騶従輿馬侍扵先生雖富貴冬毋爐夏毋<lb/>
　扇坐毋用脚凳坐必依齒序若有貴賤相逺者亦當<lb/>
　更處以存大體若先生起居及客至俱一體執事<lb/>
<pb n="4b"/>
施教以六行六事六藝而日敬敷之一曰早學二曰午<lb/>
學三曰晚學約衆日輪篤實老成者二人平旦坐左右<lb/>
塾以序出入食後復至日夕亦如之<lb/>
　六行一曰孝二曰弟三曰謹四曰信五曰愛衆六曰<lb/>
　親仁六事一曰洒二曰掃三曰應四曰對五曰進六<lb/>
　曰退六藝一曰禮二曰樂三曰射四曰御五曰書六<lb/>
　曰數俱詳見小學古訓<lb/>
平旦施早學之教誦書正句讀　凡館堂設雲板平旦<lb/>
<pb n="5a"/>
　教讀出就位擊雲板三聲生入立兩階下㸃洒掃先<lb/>
　以序入其餘軒舍以役人代之洒掃畢復降階立原<lb/>
　位觀其執事恭謹者錄之怠忽者教而責之次輪賛<lb/>
　禮者二人先升堂正揖分班立先生之前唱序立諸<lb/>
　生以序兩班升堂正立唱揖分班圜揖就位静聲端<lb/>
　立良久以觀徳容命執事者擊雲板命坐以次序坐<lb/>
　務使従容嚴静良久命擊雲板命十人一班依齒序<lb/>
　出就先生位前正立量其少長以小學古訓直白教<lb/>
<pb n="5b"/>
　之使力行扵身如曰君子便教之曰能學成好人便<lb/>
　為君子不學成好人便為小人如曰舒遲便教之曰<lb/>
　一行一動不須急遽輕佻務要従容和緩其温凊定<lb/>
　省之類亦教之曰汝果能如此以禮待汝不能如此<lb/>
　痛責不恕他如職分所能知能行者皆倣此令其口<lb/>
　誦以上口為節乃命復位誦讀務貴熟不貴多如資<lb/>
　性能記千字以上者只讀六七百字不得盡其聰明<lb/>
　年小者只教一二句而止勿強其多記或用孝經三<lb/>
<pb n="6a"/>
　字經不許先用千字文百家姓幼學詩神童酒詩吏<lb/>
　家文移等書以次讀大學中庸論語孟子然後治經<lb/>
　句讀少差必一一正之退食擊雲板各以班出揖而<lb/>
　退出館後察其有疾行先長及傲慢鄉里者責而教<lb/>
　之<lb/>
食後施午學之教歌詩或書數　凡復午學升堂如平<lb/>
　旦儀就位立聴雲板命坐不必作對句用顔魯公字<lb/>
　體㸃畫照洪武正韻楷書詩經鹿鳴菁莪闗睢四牡<lb/>
<pb n="6b"/>
　伐木棠棣蓼莪采繁采蘋南山有䑓緇衣淇奥抑諸<lb/>
　篇有闗係可歌者各一篇或古體律詩絶句情性正<lb/>
　音律和者各二篇毋得用金榜富貴等語亦十人一<lb/>
　班教以六書法如象形諧聲之類若年小則教以認<lb/>
　字必先其易者或書早學口誦者示之各寫倣書顔<lb/>
　字一章令端坐直筆正書務寛緩整肅而有壯氣其<lb/>
　有傾敧粗弱者責而教之先生品評既畢領回就位<lb/>
　將所書風雅及古體律詩絶句或正音或越吟各讀<lb/>
<pb n="7a"/>
　成誦退食擊雲板如早學儀自後五日一次歌詩免<lb/>
　寫字令善歌者為倡與衆同歌既成聲毎班十人歌<lb/>
　扵先生之前用鐘鼓其餘簫笙琴瑟之類以漸教而<lb/>
　和之未升歌者俱端坐静聴歌畢者復位其聲容温<lb/>
　雅和平者賞之如躁俗悲淫者責而教之或五日一<lb/>
　次學算數亦免寫字年稍長者教以九章算法年小<lb/>
者以四方上下自一至十或自甲至癸或自子至亥等<lb/>
　數授之<lb/>
<pb n="7b"/>
日夕施晚學之教温書習禮儀　凡復晚學如儀就位<lb/>
　良久擊雲板命習禮毎班十人出先生位前東西向<lb/>
　立東先出位北面立長東少西揖再拜畢復位西揖<lb/>
　拜如儀退先生坐觀其容體恭敬舒遲者賞之鄙倍<lb/>
　者責而教之如有善拜揖者免習仍教以子事父母<lb/>
　禮如定省之類習禮畢各就位温習早學所讀書自<lb/>
　後五日一次教以朱子小學及日記故事内古人嘉<lb/>
　言善行一段如黄香扇枕陸績懐橘之類直白說之<lb/>
<pb n="8a"/>
　令其静黙諦聴抵暮擊雲板直日者徹先生書席如<lb/>
　儀揖退諸生夜歸仍在燈下講誦當日所教即以所<lb/>
　教之事事親事長處事接物先生與各父兄常常訪<lb/>
　察如有徒能講誦不能力行者責而教之若冠禮昏<lb/>
　禮祭禮射禮鄉飲酒禮士相見禮投壺禮皆用采色<lb/>
　繪扵壁為圖指示之<lb/>
諸生若有過失師友隨事規正毋使終陷扵惡　諸生<lb/>
　過失小者為師者宜端坐相對終日不與之語以冀<lb/>
<pb n="8b"/>
　其改乃止若居家得罪父兄骨肉或出外得罪鄉黨<lb/>
　朋友或自己所為有失即當直告扵先生朋友求知<lb/>
　已過不宜以不善之禍自害其身<lb/>
毎月朔望先一日晚設先聖牌位香案質明教讀帥諸<lb/>
生行禮畢乃放假教以静坐月終類杳逃學者姓名具<lb/>
帖聞扵直月　朔望拜先聖畢徹神位拜先生分班相<lb/>
　拜而退是日放假教之静坐以求放心若遇鄉約㑹<lb/>
　日拜畢仍留供事用次日放假或扵放假日演習諸<lb/>
<pb n="9a"/>
　禮或聴審音樂或倣釋奠之樂以舞勺或做干戚之<lb/>
　制以舞象務養其耳目血脈使温醇恭敬不至拘迫<lb/>
　彼必樂扵聽従而無嬉戲逃避之事若四時之祭及<lb/>
　髙曾祖考忌日預期給假若無故而逃學一次罰誦<lb/>
　書二百遍二次加朴撻罰紙十張三次撻罰如前仍<lb/>
　罰其父兄其有好酒博奕逸逰驕縱者不帥教而悖<lb/>
　逆非毁及干犯彛倫者重治之不改則送有司問罪<lb/>
在城丁多有暇者以是為常鄉村務農丁少照例毎年<lb/>
<pb n="9b"/>
十月初開學臘月終罷各父兄務隆待師之禮　嵗晚<lb/>
　罷館父兄帥子拜送各申待師之敬四時無事不許<lb/>
　輕至社學求師請對其束脩務従俗加厚在城大館<lb/>
　官給銀二十兩有司以禮待送在鄉則約正等率各<lb/>
　父兄出穀及菜錢若待之不以禮及有始無終者必<lb/>
　罰<lb/>
為師者崇四術以教諸生鄉約㑹日則舉行焉<lb/>
　一曰書　凡社學置籖筒鄉約㑹日講書一章須有<lb/>
<pb n="10a"/>
　　闗風化者先生講畢抽籖諸生以次出講俱用正<lb/>
　　音約衆端坐拱聴毋得詰問譏笑若講小學日記<lb/>
　　故事亦如之若律令大誥教民榜則許諸人請益<lb/>
　二曰詩　凡社學置文公家禮禮器祭器如三加緇<lb/>
　　布等冠香案祝版酒注盃盤之類并楷書四禮條<lb/>
　　約揭扵壁鄉約㑹日行冠昏等禮畢許各父兄質<lb/>
　　問教讀逐一講解喪禮難習有喪來問者宜考究<lb/>
　　示之<lb/>
<pb n="10b"/>
　四曰樂　凡社學置樂器備八音畧如釋奠之數鄉<lb/>
　　約㑹日或擊魯薛鼓之半以習投壺或擊魯薛鼓<lb/>
　　之全以習射儀或習彈琴或習吹笙或審音扵言<lb/>
　　如宫舌居中商口開張之類或審音扵聴如凡聴<lb/>
　　宫如牛鳴竇中凡聴商如離羣羊之類或調聲詩<lb/>
　　以比琴瑟或講究律吕大指皆可如有年長不習<lb/>
　　舉業願來學樂歌詩者許與諸生同事<lb/>
凡諸生有善者直月書扵善籍父兄名下待祭社㑹鄉<lb/>
<pb n="11a"/>
老約衆共以三物推舉之一曰性行二曰經義三曰才<lb/>
能有司取入儒學則具以名聞中選多者免為師之人<lb/>
雜泛差徭生員則優以廩膳既入儒學而以學荒行虧<lb/>
見黜者罪其師<lb/>
　　　右件出明道程子文集東萊吕氏學規及見行<lb/>
　　　禮部學政參用崑山魏氏泰和歐陽氏社學條<lb/>
　　　約而潤色之倘肯遵行必能正風俗得賢才而<lb/>
　　　唐虞三代之治因可復也在城大館器用有司<lb/>
<pb n="11b"/>
　　　宜各措辦若閭巷荒僻不能盡如制者亦宜竊<lb/>
　　　取其意務行扵鄉使風化有所禆益<lb/>
教讀任一鄉風化與約正等公選扵衆推年髙有徳者<lb/>
毎里一人類送在城四隅大館轉聞有司㸃作該圖鄉<lb/>
老使専一在鄉聴訟管倉别無可推則約正約副内一<lb/>
人為之又選其次者一二十人為衆鄉老開館之日楷<lb/>
書諭俗六條勸民二事及四禮條件皆正句讀使之傳<lb/>
寫各分投勸諭深山窮谷必至務多方以化導之諭俗<lb/>
<pb n="12a"/>
六條一曰教子弟以興禮義二曰禁火化以厚人倫三<lb/>
曰闢異端以崇正道四曰敦朴儉以保家業五曰息爭<lb/>
訟以免刑罪六曰化愚頑以息盜賊勸民二事一曰勸<lb/>
農二曰勸孝<lb/>
　諭俗文<lb/>
　　某府州縣某處社學為諭俗事遵奉欽差巡撫<lb/>
　　巡按分守分巡提學道各上司明文除遵依外<lb/>
　　竊以人才之賢否係扵風俗風俗之美惡在扵<lb/>
<pb n="12b"/>
　　漸摩近見得本省係古南越地稱鄒魯民雜華<lb/>
　　夷文獻固有源流淫邪尚當洗滌與其治於為<lb/>
　　惡之後不若化於未惡之先況民秉彛本乎天<lb/>
　　性好善惡惡皆出自然奈何閭閻有便安之習<lb/>
　　教化無切實之功相染為風遂成弊俗苟不<lb/>
　　曉諭丁寧何以轉移變化上司深愛爾民做<lb/>
　　好人幹好事孝順父母尊敬長上和睦鄉里<lb/>
　　教訓子孫守本分業為太平民不犯刑條何<lb/>
<pb n="13a"/>
　　等快活不致禍敗何等安康今乃愚信邪奸<lb/>
　　好訟强凌弱衆暴寡淫侈耗財放縦敗家傷倫<lb/>
　　亂俗有傷風教今上司欽奉勅諭興復民間社<lb/>
　　學訓教童蒙以為育才之本其民間一切故弊<lb/>
　　有碍勅例教法者悉行禁約區處合先曉諭汝<lb/>
　　四民毋得有違違者送官問罪定不敢恕所有<lb/>
　　諭目禁約開示於後<lb/>
　　教弟子以興禮義<lb/>
<pb n="13b"/>
　　　　民生有欲非教不善方今聖明在上禮樂<lb/>
　　　　大興茲欲一道徳同風俗必當後刑罰先<lb/>
　　　　教化然學有大小始終今社學之設所以<lb/>
　　　　正其始於先於是教以大人之學斯可成其<lb/>
　　　　終於後凡為父兄者如有子弟年六七嵗至<lb/>
　　　　十四嵗未冠者俱要送入社學社學之教不<lb/>
　　　　専於念書對句務要教其愛親敬長隆師親<lb/>
　　　　友習禮樂養性情守教法禁逰逸逺玩好戒<lb/>
<pb n="14a"/>
　　　　驕縦如此教之斯可變化氣質為大學之基<lb/>
　　　　本今人空教子弟念書對對念得對得固是<lb/>
　　　　子弟聰明但不知子弟情性何如氣質何如<lb/>
　　　　事親何如交友何如手不執洒掃之事身不<lb/>
　　　　習趨事之勞耳不聞正樂目不見正禮隨子<lb/>
　　　　弟自家資質做去多有率意妄行習與性成<lb/>
　　　　惡人同歸者也至扵入大學之時氣習已深<lb/>
　　　　不復自知其非所以陷扵一偏而不能有成<lb/>
<pb n="14b"/>
　　　　者衆矣其間有能成者亦資質之美而已故<lb/>
　　　　聖人有曰十室之邑必有忠信如丘者焉不<lb/>
　　　　如丘之好學也立學之後不論文武貧富之<lb/>
　　　　家皆一體遵依社學教條毋得違悖<lb/>
　　　一立學之後汝四民如有能従教化朴實尚義<lb/>
　　　　好詩好禮善處彛倫能和鄉里篤教子孫足<lb/>
　　　　為一鄉敬信者許里中老而有徳者告扵社<lb/>
　　　　學之師訪問得實書扵揚善簿内以待上司<lb/>
<pb n="15a"/>
　　　　查考以禮褒勸<lb/>
　　　一父兄如有故違不送子弟入社學者上司定<lb/>
　　　　行提問坐罪<lb/>
　　禁火化以厚人倫<lb/>
　　　　孝順父母是我太祖髙皇帝親口教詔汝<lb/>
　　　　民第一件好事父母當初生我愛我如金<lb/>
　　　　玉痛我如肺肝子一有病祈天禱地問卜<lb/>
　　　　求醫廢寢忘飡惟恐子身不安子或湯爛<lb/>
<pb n="15b"/>
　　　　火傷即撫胸涕淚愛子之心人人如此為<lb/>
　　　　人子者以父母愛我痛我之心去愛痛父<lb/>
　　　　母何患不能孝順乎今於父母生時觸怒<lb/>
　　　　得罪可殺可剮父母死日即火燒路棄可痛<lb/>
　　　　可傷此固久安之陋習亦由有等師巫謬彰<lb/>
　　　　邪説惑亂民心以西天為極樂火化為歸仙<lb/>
　　　　不知西天是夷鬼之地父母何居火化乃炮<lb/>
　　　　烙之刑父母何罪不思愛痛深恩顧乃以讐<lb/>
<pb n="16a"/>
　　　　報徳既煎熬其骨肉必飄散其神魂日後雖<lb/>
　　　　有思親之時祭之不享哀之無益禽獸同歸<lb/>
　　　　天人共怒家道凶亡子孫衰替皆本扵此自<lb/>
　　　　今以後切須聴我教誨生時盡心孝順死後<lb/>
　　　　隨力𦵏理葬者藏也欲人不得見也貧者穴<lb/>
　　　　土藏棺存禮而已不許輕信風水禍福之說<lb/>
　　　　及興發某房之說停藏父母至數十年不𦵏<lb/>
　　　　以致屍棺暴露鴉飡狗食傷害天和變生瘟<lb/>
<pb n="16b"/>
　　　　疫惜哉痛哉曉諭明白聴者省之<lb/>
　　　一民間有義舉助喪及周恤患難孤幼者里人<lb/>
　　　　當報扵社學師書扵簿内待上司查賞褒勸<lb/>
　　　一未𦵏者限一月𦵏畢違者里甲隣人族長呈<lb/>
　　　　送本縣問罪如過限不呈上司訪出一體治<lb/>
　　　　罪<lb/>
　　闢異端以崇正道<lb/>
　　　　禁止師巫邪術律有明條今有等愚民自稱<lb/>
<pb n="17a"/>
　　　　師長火居道士及師公師婆聖子之類大<lb/>
　　　　開壇場假畫地獄私造科書偽𫝊佛曲揺<lb/>
　　　　惑四民交通婦女或燒香而施茶或降神<lb/>
　　　　而跳鬼脩齋則動費銀錢設醮必喧騰閭<lb/>
　　　　巷暗損民財明違國法甚至妖言怪術蠱<lb/>
　　　　毒採生興鬼道以亂皇風奪民心以妨正<lb/>
　　　　教弊固成於舊習法實在所難容爾等<lb/>
　　　　愚昧小民不知死生有命富貴在天且如<lb/>
<pb n="17b"/>
　　　　師巫之家亦有災禍病死既是敬奉鬼神何<lb/>
　　　　以不能救䕶士夫之家不祀外鬼邪神多有<lb/>
　　　　富貴福夀若說求神可以祈福免禍則貧者<lb/>
　　　　盡死富者長生此理甚明人所易曉今我皇<lb/>
　　　　上一新政化大啟文風淫祠既毁邪術當除<lb/>
　　　　汝四民合行遵守庶人祭先祖之禮毋得因<lb/>
　　　　仍弊習取罪招刑<lb/>
　　　一禁約之後師長火居道士師公師婆聖子尼<lb/>
<pb n="18a"/>
　　　　姑及無牒僧道各項邪術人等各赴府縣自<lb/>
　　　　首各歸原籍别求生理買賣故違者上司定<lb/>
　　　　行拿問如律<lb/>
　　　一民家只許奉祀祖宗神主如有私自奉祀外<lb/>
　　　　神隠藏邪術者上司訪出問罪決不輕恕<lb/>
　　敦朴儉以保家業<lb/>
　　　　夫四民之家有千金之産者有一金之産者<lb/>
　　　　奢者以千金而不足儉者以一金而有餘何<lb/>
<pb n="18b"/>
　　　　也奢者勉强隨人妄用無節口好肥身好懶<lb/>
　　　　驕淫奸盜由此而至所以雖有千金亦必至<lb/>
　　　　扵窮困儉者隨分守己節用省事減嗜慾務<lb/>
　　　　勤儉循理避禍不至喪敗所以一金之家反<lb/>
　　　　能長久而不困窮今之四民毎毎聘禮則虚<lb/>
　　　　張儀物嫁女則多耀奩粧設酒則將無作有<lb/>
　　　　鬭勝則借假為真只取一時好看不思日後<lb/>
　　　　有無此愚偽之俗禍敗之機也何不反奢従<lb/>
<pb n="19a"/>
　　　　儉以圖長久受用不致眼下窮忙古人云人<lb/>
　　　　能咬得菜根則百事可做此言極有理願爾<lb/>
　　　　民思之念之無貽僣侈之罪<lb/>
　　　一頒行四禮條件各宜遵行違者許人告首送<lb/>
　　　　上司治罪<lb/>
　　　一民間酒店賣酒假以賣酒為名實乃淫人取<lb/>
　　　　利大傷風化違者上司定行訪拿治罪<lb/>
　　　一服色居室婚喪祭𦵏有違國朝禮制者送官<lb/>
<pb n="19b"/>
　　　　治罪<lb/>
　　　一為父兄者有宴㑹如元宵俗節皆不許用淫<lb/>
　　　　樂琵琶三弦喉管畨笛等音以導引子弟未<lb/>
　　　　萌之欲致乖正教違者拿送上司治罪其習<lb/>
　　　　琴瑟笙簫古樂器者聴<lb/>
　　　一不許造唱淫曲搬演厯代帝王訕謗古今違<lb/>
　　　　者上司定行拿問<lb/>
　　息争訟以免刑罪<lb/>
<pb n="20a"/>
　　　　近來風俗多好詞訟其故何也民不被教喪<lb/>
　　　　失良心故也隂險詭詐是殺身之藥貪利害<lb/>
　　　　人是斬身之刀强梁者不得好死教唆者到<lb/>
　　　　底傷身賭博淫行者終身破敗剛忿不忍者<lb/>
　　　　多致官司今特與爾民約凡有父子兄弟夫<lb/>
　　　　婦不相親睦及争財異業以至飲酒博奕打<lb/>
　　　　隣罵里教唆賭博奸淫盜惡謀為不善打㸃<lb/>
　　　　誆騙等項以毎月朔望兩日相㑹里人扵里<lb/>
<pb n="20b"/>
　　　　社中有過失者許自陳說或族長隣人陳說<lb/>
　　　　如小事有不平者衆人勸戒處置事闗大惡<lb/>
　　　　者衆人明言責救如有不従擇老者數人同<lb/>
　　　　至其家責勸如再不従許地方隣人同族長<lb/>
　　　　赴各該衙門呈治如有互相容隠不行勸責<lb/>
　　　　呈治者事發之日拿送上司治罪<lb/>
　　　一里中如有能改過自新變惡為善以循禮教<lb/>
　　　　者許里中老而有徳者告扵社學之師訪問<lb/>
<pb n="21a"/>
　　　　的實書於改過簿内以待上司查賞<lb/>
　　化愚頑以息盜賊<lb/>
　　　　近來各處地方往往為盜刦掠良民方今上<lb/>
　　　　司留心教化爾民切宜體悉且為盜一事未<lb/>
　　　　必盡是爾民之罪亦由平日養之無道教之<lb/>
　　　　無術禮義不聞良心䘮失田疇旱潦而不知<lb/>
　　　　賦役繁苛而不恤飢寒迫身不顧亷恥但求<lb/>
　　　　一時之活不顧後日之誅於是惡染鄉閭財<lb/>
<pb n="21b"/>
　　　　動親戚强者得利富者坐分善者無依弱者<lb/>
　　　　必死遂成大盜流毒四方其間弊病難以悉<lb/>
　　　　舉今爾民於無事之時善心有時發見即當<lb/>
　　　　自家思量我如此做賊固不勞耕作不煩税<lb/>
　　　　役可以足食足衣且厯觀昔時為盜之家今<lb/>
　　　　尚有㡬家得存不至絶滅者乎况且如今聖<lb/>
　　　　明在上天下太平何不乗時歸化萬一不然<lb/>
　　　　未免家散人亡縦使逃去别方亦是一生百<lb/>
<pb n="22a"/>
　　　　死肉膏草野骨餧狗猪終為無祀之鬼父母<lb/>
　　　　妻子奔亡祖宗産業丢棄到此時節計拙心<lb/>
　　　　回要做好人亦做不得豈不恨㦲若爾民自<lb/>
　　　　謂實有勇力死亦不怕此便是至愚至蠢者<lb/>
　　　　也千日殺人一朝必敗豈有做賊而能長久<lb/>
　　　　者乎今吾深惜爾民樂於禍敗而不思求活<lb/>
　　　　所以誠心直説明白曉諭使爾民従此向化<lb/>
　　　　做箇好人取些安樂福夀豈不好過殺人為<lb/>
<pb n="22b"/>
　　　　盜東逃西避終遭刑戮者乎<lb/>
　　　一上司欽奉詔書有能遵體各歸原籍耕種者<lb/>
　　　　許爾自來聴教上司即與爾立社定鄉約使<lb/>
　　　　爾各安生理曉諭之後如有能先來聴教者<lb/>
　　　　上司定行重賞<lb/>
　勸農文<lb/>
　　某府州縣某處社學為勸農事遵奉欽差<lb/>
　　巡撫巡按分守分巡提學道各上司明文除遵依<lb/>
<pb n="23a"/>
　　外竊以民生之本在食足食之本在農農不力則<lb/>
　　不足以養養不贍則不足以教故先王之教其民<lb/>
　　也因天地之性順人物之生分土受田統之以鄉<lb/>
　　州黨族閭里而導之以孝友睦婣任恤故行不出<lb/>
　　倫理之外士不出畎畆之間漢書曰餘子遣入序<lb/>
　　室所謂餘子者父在則子餘兄在則弟餘故天下<lb/>
　　生員皆名弟子其職在入孝出弟而所以教之者<lb/>
　　在稼穡出作入息之期後世分教養為二故一登<lb/>
<pb n="23b"/>
　　講堂永恥民事有父兄荷蓑笠而子弟衣輕裘見<lb/>
　　達官貴人雖惡人必竦然起敬見胼手胝足雖至<lb/>
　　親而赧然愧之者是雖冠服如士人其孝友之實<lb/>
　　曽不如塗之人矣見奉禮部學政勘合凡入學生<lb/>
　　員必求子弟曽知稼穡有孝弟實行者取之仍查<lb/>
　　篤實父老以耕讀為事者量加賞勞以廣子弟孝<lb/>
　　友務本之心至扵興脩水利以便農民招徠流民<lb/>
　　以辟土地責令有司著實舉行違者治罪為此誠<lb/>
<pb n="24a"/>
　　恐鄉民不知勤務農業理合先行勸諭今録朱文<lb/>
　　公勸農條目開具於後<lb/>
　　　一大凡秋間收成之後須趂冬月以前便將户<lb/>
　　　　下所有田段一例犁翻凍冷酥脆至正月以<lb/>
　　　　後更多著遍數節次犁杷然後布種自然四<lb/>
　　　　泥深熟土肉肥厚種禾易長盛水難乾<lb/>
　　　一耕田之後春間須是揀選肥好田段多用糞<lb/>
　　　　壤拌和種子種出秧苗其造糞壤亦須秋冬<lb/>
<pb n="24b"/>
　　　　無事之時預先剗取土面草根曬曝燒灰旋<lb/>
　　　　用大糞拌和入種子在内然後撒種<lb/>
　　　一秧苗既長便須及時趂早栽插莫令遲緩過<lb/>
　　　　却時節<lb/>
　　　一禾苗既長稈草亦生須是放乾田水子細辨<lb/>
　　　　認逐一拔出踏在泥裏以培禾根其塍畔斜<lb/>
　　　　生茅草之屬亦須節次芟削取令净盡免得<lb/>
　　　　耗土力侵害田苗將來穀實必然繁盛堅好<lb/>
<pb n="25a"/>
　　　　山原陸地可種粟麥麻豆去處亦須趂時竭<lb/>
　　　　力耕種務盡地力庶㡬青黄未交之際有以<lb/>
　　　　接續飲食不至飢餓<lb/>
　　　一陂塘之利農事之本尤當協力興修趂未耕<lb/>
　　　　種之時各將自己田畆開濬陂塘修築圩岸<lb/>
　　　　毋至後時追悔莫及如有怠惰不趂時工作<lb/>
　　　　之人仰衆列狀申縣乞行懲戒如有工力浩<lb/>
　　　　瀚去處私下難以糾集即仰告縣官為修築<lb/>
<pb n="25b"/>
　　　　如官不即措置即告扵鄉約約正及鄉老别<lb/>
　　　　為區處<lb/>
　　　一桑麻之利衣服所資切須多種桑柘麻苧婦<lb/>
　　　　女勤力養蠶織紡造成布帛其桑木毎遇秋<lb/>
　　　　冬即將旁生拳曲小枝盡行斬削務令大枝<lb/>
　　　　氣脈全盛自然生葉厚大餧蠶有功<lb/>
　　　一本鄉貧民往往逃在他鄉者各家挨查招回<lb/>
　　　　及時耕種<lb/>
<pb n="26a"/>
　　　一喫酒穿衣甚妨農事若不係祭祖祭社凶吉<lb/>
　　　　聚㑹及造作屋舍之時俱不許喫酒其穿衣<lb/>
　　　　俱不許長袍大衫<lb/>
　　　一大凡農桑之務不過前項數條然鄉土風俗<lb/>
　　　　亦自有不同去處尚恐體訪有所未盡更宜<lb/>
　　　　廣詢博訪謹守力行只可過扵勤勞不可失<lb/>
　　　　之怠惰傳曰民生在勤勤則不匱經曰惰農<lb/>
　　　　自安不昬作勞不服田畆越其罔有黍稷此<lb/>
<pb n="26b"/>
　　　　皆聖賢垂訓明白凡厥庶民切宜遵守<lb/>
　　　右件榜文勸諭民間各請體悉前件事理父兄<lb/>
　　　教誨子弟子弟遵承教誨務熟本業耕耘收斂<lb/>
　　　以養父母勿得惰逰賭博喫酒穿衣妨廢農桑<lb/>
　　　庶㡬衣食給足禮義興行感召和平共躋仁夀<lb/>
　勸孝文<lb/>
　　某府州縣某處社學為勸孝事遵奉欽差巡<lb/>
　　撫巡按分守分巡提學道各上司明文除遵依<lb/>
<pb n="27a"/>
　　外竊以五刑之屬三千而罪莫大扵不孝父母之<lb/>
　　心本於慈愛子孫忤逆者不欲聞之官何也富貴<lb/>
　　者恐貽羞門户貧賤者亦望其回心反哺故皆含<lb/>
　　容隠受然父母吞聲飲恨之際不覺怨氣有感是<lb/>
　　以世之不孝者或斃於雷或死於疫後世衰弱都<lb/>
　　受天刑嗚呼王法可幸免天誅不可逃為人子者<lb/>
　　可不孝乎為此誠恐村峒俚民及猺獞等未能知<lb/>
　　悉理合先行勸諭毎朔望誓於里社有不孝者明<lb/>
<pb n="27b"/>
　　神誅殛今録勸孝文一道開具扵後<lb/>
　　孝經曰用天之道因地之利謹身節用以養父母<lb/>
　　此庶人之孝也此孝經乃聖人所作我太祖髙<lb/>
　　皇帝教訓庶民孝順父母亦不過此意也凡各村<lb/>
　　峒俚人猺獞俱係庶民你毎到春来便耕田夏<lb/>
　　来便耘田秋熟及時收割禾稻冬閉及時修整<lb/>
　　屋舍早起便幹家事晚睡莫出村鄉都看天時<lb/>
　　幹爾生計此便是用天之道髙田種早低田種<lb/>
<pb n="28a"/>
　　晚隨地所宜栽種果菜硬泥築作垣牆軟泥燒<lb/>
　　作磚瓦鋤得深濶砌作魚塘此便是因地之利<lb/>
　　又念我身父母所生十月懐胎三年乳哺被人<lb/>
　　殺害可惜父母負了深恩得忍且忍莫要打人<lb/>
　　人亦打爾得休且休莫要殺人殺人人亦殺爾<lb/>
　　常在家中莫出外去此便是謹身財物難得常<lb/>
　　要愛惜食足充口不須貪味衣足蔽體不須奢<lb/>
　　華莫喜飲酒飲多失事莫喜賭博好賭敗家此<lb/>
<pb n="28b"/>
　　便是節用毎日早起帶子弟向父母前作一揖<lb/>
　　送上新茶一鍾早飯午飯晚飯都請父母上坐<lb/>
　　與妻子旁邊看照飲食父母夜睡先去床前看<lb/>
　　一看毎出門與父母説知作一揖歸來亦作一<lb/>
　　揖如無父母早起即去隂靈神座前作一揖有<lb/>
　　茶有飯都去供養如在生前一般如父母要作<lb/>
　　歹事小心勸諫你能謹身便不憂惱著父母能<lb/>
　　節用便不飢寒著父母能此二者即是孝順故<lb/>
<pb n="29a"/>
　　曰以養父母此庶人之孝也如不肯孝順父母不<lb/>
　　犯王法便遭天刑我念古人詩與你聴古人詩云<lb/>
　　世有不孝子浮生空碌碌不念父母恩何殊生枯<lb/>
　　木百骸未成人十月居母腹兒身將欲生母身如<lb/>
　　殺戮父為母悲辛妻對夫啼哭一日見兒面性命<lb/>
　　喜再續母卧濕床席兒眠乾裀褥兒睡正安穏母<lb/>
　　不敢伸縮全身在臭穢不暇思沐浴乳哺經三年<lb/>
　　汗血計㡬斛病痛百千般求神與占卜出入必追<lb/>
<pb n="29b"/>
　　隨飲食従所欲一旦得好妻魚水情和睦父母責<lb/>
　　一言含嗔怒雙目妻或罵百句陪笑不為辱父母<lb/>
　　歸泉下兄弟分財穀不念父母骸焚燒𦵏山谷世<lb/>
　　間如此人不異禽與畜慈烏能反哺羊羔猶跪足<lb/>
　　天地雖廣大不容忤逆族早早悔前非莫待天誅<lb/>
　　戮<lb/>
　　　已上四件各用紙接續寫去四禮條件一張諭<lb/>
　　　俗文一張以諭四民勸農文一張専諭耕户之<lb/>
<pb n="30a"/>
　　　民勸孝文一張一諭俚峒蠻民<hi>俚音黎第四禮條件見  一卷</hi>
毎月約衆輪坐東西塾者稽考教讀善惡以聞扵直月<lb/>
善者衆共加禮惡小則鄉約㑹日面戒勵之情重則公<lb/>
同里排及本鄉在學生員共糾舉而斥之徇私妄言教<lb/>
讀過惡者有司各提問治罪　教讀為一方師表宜衣<lb/>
　冠不離扵身言笑俱不可苟亦不可奴顔婢膝趨承<lb/>
　一應官司下同𨽻卒若有等自談聖賢行如狗彘或<lb/>
　隂受財賄唆寫詞訟或恃官長禮貌挟此凌人或因<lb/>
<pb n="30b"/>
　師生名分動輒需索稍不如意立致訟端或因鄉黨<lb/>
　私忿編排鄙俚詩謡黒夜匿名竄貼玷人徳行或因<lb/>
　生徒不従勉强邀致不顧朋友情分鄉黨非笑凡此<lb/>
　不惟不能化人而反賊夫人之子如有此等約正約<lb/>
　副本圖老人以衆斥去之若來自異鄉者一體驅遣<lb/>
　情重送官究問另選端謹之人代替若互相容隠及<lb/>
　誣揑不以實事發俱各重究若教讀過惡小而可恕<lb/>
　者量罰其束脩銀穀入社倉備賑<lb/>
<pb n="31a"/>
教讀常用勸諭鄉民毋妄興詞訟惟聴命鄉老亦毋得<lb/>
輙以故違鄉約赴官司告擾其有能化導一鄉成俗者<lb/>
約正約副等公舉其善呈聞有司待以殊禮非生員及<lb/>
無官者遇例給與冠帶<lb/>
　　　右件出朱子大全西山真氏文集及見行禮部<lb/>
　　　學政崑山魏氏社學榜文莆田鄭氏社規其有<lb/>
　　　不盡合鄉俗者許教讀言扵有司潤澤之務在<lb/>
　　　可行勿為虚文已也<lb/>
<pb n="31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　泰泉鄉禮卷三<lb/>
</p>
<p>
</p>
  </div>
</body>
</text>
</TEI>
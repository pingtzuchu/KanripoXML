<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>泰泉鄉禮卷二</head>
    <p>
<pb n="1a"/>
欽定四庫全書<lb/>
　泰泉鄉禮卷二　　　　　　明　黄佐　撰<lb/>
　　鄉約<lb/>
凡鄉之約四一曰徳業相勸二曰過失相䂓三曰禮俗<lb/>
相交四曰患難相恤<lb/>
　衆推一人有齒徳者為約正有學行者二人副之約<lb/>
　中月輪一人為直月　約正副不與直月之數　約<lb/>
　正總理期㑹告諭約副賛相禮儀輔佐約正直月掌<lb/>
<pb n="1b"/>
　走報幹辦<lb/>
　置三籍凡願入約者書扵一籍徳業可觀者書扵一<lb/>
　籍過失可規者書扵一籍直月掌之月終則以告扵<lb/>
　約正而授扵其次<lb/>
徳業相勸<lb/>
　徳謂孝扵父母友扵兄弟肅扵閨門和扵親黨言必<lb/>
　忠信行必篤敬見善必行聞過必改之類<lb/>
　業謂讀書治田營家濟物興利除害居官舉職凡明<lb/>
<pb n="2a"/>
　倫敬身者皆是如禮樂射御書數之類皆可為之非<lb/>
　此之類皆為無益<lb/>
　　　右件徳業同約之人各自進修互相勸勉㑹集<lb/>
　　　之日相舉其能者書扵籍以警勵其不能者<lb/>
過失相規<lb/>
　過失謂犯義之過六犯約之過四不修之過五<lb/>
　　　犯義之過<lb/>
　一曰酗博鬭訟　酗謂縦酒喧競博謂賭博財物鬬<lb/>
<pb n="2b"/>
　　謂鬭毆罵詈訟謂告人罪惡意在害人誣賴争訴<lb/>
　　得已不己者若事干負累及為人侵損而訴之者<lb/>
　　非<lb/>
　二曰行止踰違　踰禮違法衆惡皆是<lb/>
　三曰行不恭遜　侮慢齒徳者持人長短者恃強凌<lb/>
　　人者知過不改聞諫愈甚者<lb/>
　四曰言不忠信　為人謀事陷人扵惡或與人要約<lb/>
　　退即背之或妄說事端熒惑衆聴者<lb/>
<pb n="3a"/>
　五曰造言誣毁　誣人過惡以無為有以小為大面<lb/>
　　是背非或作嘲咏匿名文書及發揚人之隠無狀<lb/>
　　可求及喜談人之舊過者<lb/>
　六曰營私太甚　與人交易傷扵掊克者専務進取<lb/>
　　不恤餘事者無故而好干求假貸者受人寄托而<lb/>
　　有所欺者<lb/>
　　　犯約之過<lb/>
　一曰徳業不相勸二曰過失不相規三曰禮俗不相<lb/>
<pb n="3b"/>
　　交四曰患難不相恤<lb/>
　　　不修之過<lb/>
　一曰交非其人　所交不限士庶但凶惡及逰惰無<lb/>
　　行衆所不齒者而已朝夕與之逰處則為非其人<lb/>
　　若不得已而暫往還者非<lb/>
　二曰逰戲怠惰　逰謂無故出入及謁見人上務閒<lb/>
　　適者戲笑無度及意在侵侮或馳馬擊鞠與雖不<lb/>
　　賭財物而鋪牌演戲奕棋雙陸玩㺯骨董雅好彈<lb/>
<pb n="4a"/>
　　唱廣收花石獵養禽鳥作諸無益者怠惰謂不修<lb/>
　　事業及家事不治門庭不潔者<lb/>
　三曰動作無儀　謂進退太疏野及不恭者不當言<lb/>
　　而言及當言而不言者衣冠太華飾及全不完整<lb/>
　　者不衣冠而入街市者<lb/>
　四曰臨事不恪　主事廢亡期㑹後時臨事怠惰者<lb/>
　五曰用度不節　謂不計家之有無過為侈費者不<lb/>
　　能安貧而非道營求者<lb/>
<pb n="4b"/>
　　　右件過失同約之人各自省察互相規戒小則<lb/>
　　　宻規之大則衆戒之不聴則㑹集之日直月以<lb/>
　　　告扵約正約正以義理誨諭之謝過請改則書<lb/>
　　　扵籍以俟三犯則行罰其争辯不服與終不能<lb/>
　　　改者皆聴其出約<lb/>
禮俗相交<lb/>
　禮俗之交一曰尊幼輩行二曰造請拜揖三曰請召<lb/>
　送迎四曰慶弔贈遺<lb/>
<pb n="5a"/>
　　　尊幼輩行<lb/>
　一曰尊者　謂長扵已三十嵗以上在父行者<lb/>
　一曰長者　謂長扵已十嵗以上在兄行者<lb/>
　三曰敵者　謂年上下不滿十嵗者長者謂稍長少<lb/>
　　者謂稍少<lb/>
　四曰少者　謂少扵已十嵗以下者<lb/>
　五曰幼者　謂少扵已二十嵗以下者<lb/>
　　　造請拜揖<hi>凡三條</hi>
<pb n="5b"/>
　一曰凡少者幼者扵尊者長者嵗首冬至四孟月朔<lb/>
　辭見賀謝皆為禮見　皆具名帖用白紙摺幅楷書<lb/>
　　少者曰侍生姓名再拜幼者曰晚侍生姓名頓首<lb/>
　　拜或作學生契家子或姻戚則作忝眷或作拜謝<lb/>
　　拜賀隨宜服色有官則冠帶諸生則儒巾襕衫餘<lb/>
　　人角巾青直領辭見謂久出而歸則見逺適將行<lb/>
　　則辭出入不及一月者否賀謝謂已有賀事當謝<lb/>
　　人有慶事如夀且生子陞官受封起第之類則往<lb/>
<pb n="6a"/>
　　賀之凡當行禮而有恙故皆先使人白之或遇雨<lb/>
　　雪則尊長先使人喻止來者<lb/>
　此外候問起居質疑白事及赴請召皆為燕見　服<lb/>
　深衣涼衫皆可尊長令免即去之<lb/>
　尊者受謁不報　嵗首冬至具名令子弟報之如其<lb/>
　　服<lb/>
　長者嵗首冬至具名帖報之如其服餘令子弟以已<lb/>
　名帖代行凡敵者嵗首冬至辭見賀謝相往還　用<lb/>
<pb n="6b"/>
　箋紙一小片書其上曰侍生姓名拜稍不敵則書友<lb/>
　生知生鄉生辱交之類服色同上<lb/>
　凡尊者長者無事而至少者幼者之家唯所服　通<lb/>
　　名而敵者或用老拙老友之類或不通名可也敵<lb/>
　　者燕見亦然<lb/>
　二曰凡見尊者長者門外下馬俟扵外次乃通名<lb/>
　　凡往見將入門必問主人食否有他客否有他幹<lb/>
　　否度無所妨乃命展刺有妨則少俟或且退後皆<lb/>
<pb n="7a"/>
　　倣此若年少居顯官而乗轎者亦如之<lb/>
　主人使將命者先出迎客客趨入至廡間主人出降<lb/>
　階客趨進主人揖之升堂禮見再拜而後坐燕見不<lb/>
　拜　旅見則旅拜少者幼者自為一列幼者拜則跪<lb/>
　　而扶之少者拜則跪扶而荅其半若尊者長者齒<lb/>
　　徳殊絶則少者幼者堅請納拜尊者許則立而受<lb/>
　　之長者許則跪而扶之拜訖則揖而退主人命之<lb/>
　　坐則致謝訖揖而坐若稍敵則相對行再拜禮凡<lb/>
<pb n="7b"/>
　　稱呼尊長曰老先生敵者相謂曰先生扵少者則<lb/>
　　字之幼者則名之若異爵尊長曰老大人敵者少<lb/>
　　者曰大人<lb/>
　退　凡相見主人語終不更端則告退或主人有倦<lb/>
　　色或方幹事而有所俟者則告退可也後皆倣此<lb/>
　主人送至廡下則三辭許則揖而退出大門乃上馬<lb/>
　不許則従其命　若送至大門讓尊長先已必隨行<lb/>
　　在後毋得相並<lb/>
<pb n="8a"/>
　凡見敵者門外下馬使人通名俟扵廡下或㕔側禮<lb/>
　見則再拜　稍少者先拜旅見則特拜<lb/>
　退則主人請就階上馬　徒行則主人送扵門外凡<lb/>
　少者以下則先遣人通名主人具衣冠以俟客入門<lb/>
　下馬則趨出迎揖升堂來報禮則再拜謝　客止之<lb/>
　　則止<lb/>
　退則就階上馬　客徒行則迎扵大門之外送亦如<lb/>
　　之仍隨其行數步揖之則止望其行逺乃敢入<lb/>
<pb n="8b"/>
　三曰凡遇尊長扵道皆徒行則趨進揖尊長與之言<lb/>
　則對否則立扵道側以俟尊長已過乃揖而行或皆<lb/>
　乗馬扵尊者則迴避之扵長者則立馬道側揖之俟<lb/>
　過乃揖而行若己徒行而尊長乗馬則迴避之　凡<lb/>
　己徒行遇所識乗轎者皆倣此<lb/>
　若己乗馬而尊長徒行望見則下馬前揖己避亦然<lb/>
　過既逺乃上馬若尊長令上馬則固辭遇敵者皆乗<lb/>
　馬則分道相揖而過彼徒行而不及避則下馬揖之<lb/>
<pb n="9a"/>
　過則上馬遇少者以下皆乗馬彼不及避則揖之而<lb/>
　過或欲下則固辭之彼徒行不及避則下馬揖之<lb/>
　若扵幼者則不必下可也<lb/>
　　　請召迎送<hi>凡四條</hi>
　一曰凡請尊長飲食親往投書　諾則拜之辭則止<lb/>
　既許赴至日黎明復遣子弟迎之既至明日親往拜<lb/>
　辱若専召他客則不可兼召尊長如禮薄則不必書<lb/>
　召敵者以書簡明日交使相謝召少者以書列客目<lb/>
<pb n="9b"/>
　明日客親往謝主人赴尊長召若有衆客則約之同<lb/>
　往始見則拜其見召主人辭則止明日人親拜若主<lb/>
　人預辭則書簡謝之非専召不拜赴敵者召始見則<lb/>
　揖謝之明日具名帖謝之赴少者召始見以言謝之<lb/>
　明日傳言致謝<lb/>
　二曰凡聚㑹皆鄉人則坐以齒非士類則否若有親<lb/>
　則别序若有他客有爵者則坐以爵不相妨者猶以<lb/>
　齒若有異爵雖鄉人亦不以齒　異爵謂命士大夫<lb/>
<pb n="10a"/>
　　以上及京堂官皆是雖鄉人不敢與之序齒以尊<lb/>
　　貴故也若主人之族有異爵屬卑幼者亦勿與席<lb/>
　　或别席以禮之<lb/>
　若特請召或迎勞出餞皆以専召者為上客餘為衆<lb/>
　賔坐如常儀如婚禮則姻家為上客皆不以齒爵為<lb/>
　序　凡一命齒扵鄉再命齒扵族三命而不齒惟祭<lb/>
　　畢而燕雖有三命不踰父兄古禮也非専召毋及<lb/>
　　異爵以全尊尊之義<lb/>
<pb n="10b"/>
　三曰凡燕集初坐别設卓子扵兩楹間置酒盃扵其<lb/>
　上主人降席立扵卓東西向上客亦降席立扵卓西<lb/>
　東向主人取杯親洗上客辭主人洗畢置盃卓子上<lb/>
　親執注酌酒以注授執事者相揖再讓客西向主人<lb/>
　東向遂執杯以獻上客上客受之復注酒以讓主人<lb/>
　主人復舉杯獻客客受之置卓子上再拜興取酒東<lb/>
　向跪祭興徧告飲扵同席者遂飲以杯授賛者遂拜<lb/>
　主人荅拜　若少者以下為客則主人舉酒先祭飲<lb/>
<pb n="11a"/>
　　畢而拜主人受之若上客先不拜而飲主人勿強<lb/>
　　此謂従俗<lb/>
　上客酢主人如前儀主人乃獻衆賔命賛者取衆賔<lb/>
　酒杯一一親洗之衆賔合詞以辭主人執注酌酒以<lb/>
　次獻衆賔衆賔各受杯以授賛者各置扵席前若主<lb/>
　人是尊長則衆賔固辭洗及執注賛者酌酒旅揖自<lb/>
　置扵席前若是少者以下皆揖而跪飲主人止之則<lb/>
　立飲飲遍乃就坐　若衆賔中有齒爵特異者則特<lb/>
<pb n="11b"/>
　　獻如上客之儀不酢<lb/>
　若婚㑹姻家為上客則雖少亦荅其拜　以上禮兼<lb/>
　　酌古今而行之如俗所謂三寳杯諸類皆宜革去<lb/>
　四曰凡有逺出逺歸者則送迎之少者幼者不過五<lb/>
　里敵者不過三里各期㑹扵一處拜揖如禮有飲食<lb/>
　則就飲食之少者以下俟其既歸又至其家省之<lb/>
　　　慶弔贈遺<hi>凡五條</hi>
　一曰同約有吉事則慶之　冠子生子預登第進官<lb/>
<pb n="12a"/>
　　之屬皆可賀婚禮雖曰不賀然禮有曰賀娶妻者<lb/>
　　盖但以物助其賔客之費而已<lb/>
　有凶事則弔之　喪𦵏水火之類<lb/>
　每家只家長一人與同約者俱往其書問亦如之若<lb/>
　家長有故或與所慶弔者不相接則其次者當之<lb/>
　二曰凡慶禮如常儀有贈物　用幣帛酒食果實之<lb/>
　　類衆議量力定數多不過二三千少至一二百如<lb/>
　　情分厚薄不同則従其厚薄<lb/>
<pb n="12b"/>
　或其家力有不足則同約為之借助器用及為營幹<lb/>
　三曰凡弔禮聞其初喪<hi>聞同約䘮</hi>未易服則率同約者深<lb/>
　衣而往哭弔之　凡弔尊者則為首者致辭而旅拜<lb/>
　　敵者以下則不拜主人拜則荅之少者以下則扶<lb/>
　　之不識生者則不弔不識死者則不哭<lb/>
　且助其凡百經營之事主人既成服則相率素巾素<lb/>
　襕衫素帶<hi>皆以白生紗絹為之</hi>具酒果食物而往奠之　死者<lb/>
　　是敵者以上則拜而奠以下則奠而不拜主人不<lb/>
<pb n="13a"/>
　　易服則亦不易服主人不哭則亦不哭情重則雖<lb/>
　　主人不變不哭亦變而哭之賻儀用錢帛衆議其<lb/>
　　數如慶禮<lb/>
　及𦵏又相率致賵俟發引則素服而送之　賵如賻<lb/>
　　禮或以酒食犒其役夫及為之幹事<lb/>
　及卒哭及小祥及大祥皆常服弔之<lb/>
　四曰凡喪家不可具酒食衣服以俟弔客弔客亦不<lb/>
　可受<lb/>
<pb n="13b"/>
　五曰凡聞所知之喪或逺不能往則遣使致奠就外<lb/>
　次衣弔服再拜而送之　惟至親篤友為然<lb/>
　過期年則不哭情重則哭其墓<lb/>
　　　右禮俗相交之事直月主之有期日者為之期<lb/>
　　　日當糾集者督其違慢凡不如約者以告扵約<lb/>
　　　正而詰之且書扵籍<lb/>
患難相恤<lb/>
　　　患難之事<lb/>
<pb n="14a"/>
　一曰水火　小則使人救之甚則親往多率人救且<lb/>
　　弔之<lb/>
　二曰盜賊　近者同力追捕有力者為告之官司其<lb/>
　　家貧則為之助出募賞<lb/>
　三曰疾病　小則遣人問之甚則為訪醫藥貧則助<lb/>
　　其養疾之費<lb/>
　四曰死喪　闕人則助其幹辦乏財則賻贈借貸<lb/>
　五曰孤弱　孤遺無依者若能自贍則為區處稽其<lb/>
<pb n="14b"/>
　　出納或聞扵官司或擇人教之及為之求婚姻貧<lb/>
　　者協力濟之無令失所若有侵欺之者衆人力為<lb/>
　　之辦理若稍長而放逸不檢亦防察約束之毋令<lb/>
　　陷扵不義<lb/>
　六曰誣枉　有為人誣枉過惡不能自申者勢可以<lb/>
　　聞扵官府則為言之有方畧可以救解則為解之<lb/>
　　或其家困而失所者衆共以財濟之<lb/>
　七曰貧乏　有安貧守分而生計大不足者衆以財<lb/>
<pb n="15a"/>
　　濟之或為之假貸置産以嵗月償之<lb/>
　　　右患難相恤之事凡有當救恤者其家告扵約<lb/>
　　　長急則同約之近者為之告約正命直月徧告<lb/>
　　　之且為之糾集而程督之凡同約者財物器用<lb/>
　　　車馬人僕皆有無相假若不急之用及有所妨<lb/>
　　　者則不必借可借而不借及踰期不還及損壊<lb/>
　　　借物者論如犯約之過書扵籍鄰里或有緩急<lb/>
　　　雖非同約而先聞知者亦當救助或不能救助<lb/>
<pb n="15b"/>
　　　則為之告扵同約而謀之有能如此者則亦書<lb/>
　　　其善扵籍以告鄉人以上四條本出朱子損益<lb/>
　　　藍田吕氏鄉約今取瓊山邱氏儀節以通扵今<lb/>
　　　而又為約儀如左方<lb/>
　凡預約者月朔皆㑹朔日有故則前期三日别定<lb/>
　　一日直月報㑹者將㑹則先一日洒掃里社設香<lb/>
　　案立戒諭牌扵其上若春秋二仲月改用祭社日<lb/>
　　以便行禮或社未建設先聖神位扵鄉校正堂以<lb/>
<pb n="16a"/>
　　便行禮<lb/>
　直月率錢具食　入約人衆毎一人不過一十文人<lb/>
　　少則隨宜増之毋過五十文孟月朔具果酒三行<lb/>
　　飯食一㑹餘月則去酒果或直設飯或米粉麵食<lb/>
　　亦可<lb/>
　㑹日夙興約正約副直月先率宗族皆衣冠俟扵鄉<lb/>
　校同約者如其服而至　有故則先一日使人告扵<lb/>
　　直月同約之家子弟及在鄉校童生雖未能入籍<lb/>
<pb n="16b"/>
　　亦許隨衆序拜未能序拜亦許侍立觀禮但不與<lb/>
　　飲食之㑹或别率錢畧設㸃心别處<lb/>
　里社鳴鼓三通約衆既集以齒為序立於門外東向<lb/>
　北上約正以下西向南上教讀不與約正與齒最尊<lb/>
　者正相向揖迎入門至庭中北面皆再拜　行禮以<lb/>
　　約正與約副直月三人列扵左以次而東約衆尊<lb/>
　　者長者列扵右以次而西少者幼者従尊者長者<lb/>
　　之後社祝立扵香案之東賛鞠躬拜興拜興平身<lb/>
<pb n="17a"/>
　約正升堂上香降與在位者皆再拜　社祝賛詣香<lb/>
　　案前約正升自阼階上香降賛鞠躬拜興拜興平<lb/>
　　身<lb/>
　乃誓扵神社祝抗聲以誓約正以下皆跪聴應命畢<lb/>
　皆再拜乃出　社祝揚言曰約正某等敢率同約者<lb/>
　　誓扵里社之神自今以後凡我同約之人祗奉戒<lb/>
　　諭孝順父母尊敬長上和睦鄉里教訓子孫各安<lb/>
　　生理毋作非為遵行四禮條件毋背鄉約齊心合<lb/>
<pb n="17b"/>
　　徳同歸扵善若有二三其心陽善隂惡者神明誅<lb/>
　　殛衆荅曰若有二三其心陽善隂惡者神明誅殛<lb/>
　　社祝賛俯伏興拜興拜興平身<lb/>
　詣鄉校俟扵外次約正以下皆東向立教讀出迎西<lb/>
　向立與約正三揖約正以下三讓乃入教讀約正三<lb/>
　揖三讓升堂同約者皆従之　教讀升自阼階約正<lb/>
　以下及同約者升自西階若無里社則教讀迎入誓<lb/>
　扵先聖如前儀<lb/>
<pb n="18a"/>
　皆北面立約正揖教讀東上南面立教讀就位皆再<lb/>
　拜教讀立扵位約正少進西向立約副直月社祝次<lb/>
　其右少退直月引尊者東向南上長者西向南上<lb/>
　　皆以約正之年推之後倣此西向者其位在約正<lb/>
　　之右少進餘人如故若鄉校正堂設神位則以北<lb/>
　　面為尊序次如前儀<lb/>
　約正再拜凡在位者皆再拜　此拜尊者社祝不必<lb/>
　　賛禮後倣此<lb/>
<pb n="18b"/>
　尊者受禮如儀　惟以約正之年為受禮之節若約<lb/>
　　正是尊者則長者以下皆如少者儀可以類推<lb/>
　退北壁下南面東上立直月引長者東面如初禮退<lb/>
　則立扵尊者之西東上　此拜長者拜時惟尊者不<lb/>
　　拜<lb/>
　直月又引稍長者東向南上約正與在位者皆再拜<lb/>
　稍長者荅拜退立扵西序東向北上　此拜稍長者<lb/>
　　拜時尊者長者不拜<lb/>
<pb n="19a"/>
　直月又引稍少者東面北上拜約正約正荅之稍少<lb/>
　者退立扵稍長者之南直月以次引少者東北向西<lb/>
　北上拜約正約正受禮如儀拜者復位又引幼者亦<lb/>
　如之既畢揖各就次　同列來講禮者拜扵西序如<lb/>
　　初以上禮若冬日晷短或従簡便惟東西序齒相<lb/>
　　向再拜<lb/>
　頃之約正揖就坐　教讀正坐稍東南向約正坐堂<lb/>
　　東南向約中年最尊者坐堂西南向約副直月次<lb/>
<pb n="19b"/>
　　約正之東南向西上社祝次之餘人以齒為序東<lb/>
　　西相向以北為上若有異爵者則坐扵尊者之西<lb/>
　　南向東上若鄉校正堂設神位則以南為上異爵<lb/>
　　者東北向西上<lb/>
　直月抗聲讀約一過教讀推說其意未達者許其質<lb/>
　問扵是約中有善者衆推之有過者直月糾之約正<lb/>
　詢其實狀扵衆無異辭乃命直月書之　能行四禮<lb/>
　　者亦附扵善籍違者附扵過籍<lb/>
<pb n="20a"/>
　直月遂讀記善籍曰某能為某善能改某過能行四<lb/>
　禮使人人若此風俗焉有不厚凡我同約當取以為<lb/>
　法　或能使其族人為某善改某過行四禮則易其<lb/>
　　辭<lb/>
　善者興直月亦興揖善者善者對曰某實無所有乃<lb/>
　勞過奬敢不加勉約正帥同約者北面序立再拜善<lb/>
　者退居末位荅拜　或酌酒則先善者善者向尊長<lb/>
　　三讓乃飲<lb/>
<pb n="20b"/>
　復位命執事者以記過籍徧呈在坐各黙觀一過三<lb/>
　犯不改待他日誓扵里社鳴鼓罰之毋得輒揚其過<lb/>
　　過者不服聴其出籍有大惡則言扵有司懲之<lb/>
　既畢乃食食畢少休復㑹扵堂上鳴講鼓說書若歌<lb/>
　詩或習禮射皆以鍾鼓為節　教讀說書一章或講<lb/>
　　切要故事皆鳴鼓三聲若童生歌詩習冠昏祭三<lb/>
　　禮及習鄉射禮皆鍾以宣之鼓以節之以聳衆觀<lb/>
　　聴<lb/>
<pb n="21a"/>
　講論従容書丹而退　講論須有益之事毋得喧競<lb/>
　　失儀言非所宜言及揚人過惡違者直月糾而書<lb/>
　　之事既畢扵入約籍中姓名各押字扵其下謂之<lb/>
　　書丹書丹畢教讀送至大門之外揖讓而退<lb/>
　凡約正約副正本如士大夫立教明倫敬身以為鄉<lb/>
　人取法出入道路見者拱立避路致敬毋得狎侮凌<lb/>
　犯違者直月糾而書之　若能化行一鄉有司延至<lb/>
　　後堂待以殊禮為特設位帥各鄉約正約副拜之<lb/>
<pb n="21b"/>
　　仍用花紅羊酒旌奬遇例先給與冠帶<lb/>
　<lb/>
　<lb/>
　<lb/>
　<lb/>
　<lb/>
　<lb/>
　泰泉鄉禮卷二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>泰泉鄉禮卷一</head>
    <p>
<pb n="1a"/>
欽定四庫全書<lb/>
　泰泉鄉禮卷一　　　　　明　黄佐　撰<lb/>
　　鄉禮綱領<lb/>
凡鄉禮綱領在士大夫表率宗族鄉人申明四禮而力<lb/>
行之以賛成有司教化其本原有三一曰立教二曰明<lb/>
倫三曰敬身<lb/>
　鄉士大夫㑹同志者擇月吉齋戒具衣冠相率以正<lb/>
　本三事相砥勵申明四禮條件誓于神明在城誓于<lb/>
<pb n="1b"/>
　城隍在鄉則里社可也<lb/>
立教以家達鄉其目三<lb/>
　一曰小學之教　凡小兒八嵗以上出就外傅従學<lb/>
　　鄉校或延師家塾教以正容體齊顔色順辭令務<lb/>
　　在朴厚醇謹事事循規蹈矩必先孝弟内事父母<lb/>
　　外事師長侍立終日不命之坐不敢坐平居雖甚<lb/>
　　熱在父母長者之側不得去巾襪縛絝衣服惟謹<lb/>
　　行歩出入毋得入茶酒店肆市井里巷之語鄭衛<lb/>
<pb n="2a"/>
　　之音毋經扵耳不正之書非禮之色毋經扵目其<lb/>
　　或有納扵邪者罰其父兄<lb/>
　二曰大學之教　凡子弟十有五嵗以上者入庠序<lb/>
　　肄業教以言行相顧収其放心以學顔子之所學<lb/>
　　言温而氣和扵怒時遽忘其怒而觀理之是非則<lb/>
　　怒漸可以至於不遷過而能悔又不憚改則過漸<lb/>
　　可以至扵不貳雖質魯未通文字者亦以是教之<lb/>
　　使日漸脱去凡近以逰髙明近世淺薄以謔浪笑<lb/>
<pb n="2b"/>
　　傲漫無圭角而相歡狎者為好人以輕俊獧躁詩<lb/>
　　酒豪放妄自髙大者為豪傑以讀書數千卷髙才<lb/>
　　能文章凌忽尊長眼空古今者為大才以縦談名<lb/>
　　理未及躬行誚罵程朱自立門户者為道學茲四<lb/>
　　等始以要名終不足齒縦能售其奸以得志竟成<lb/>
　　何等人物吾黨所宜切戒其有子弟庸鄙私縦家<lb/>
　　人挟勢為虐取利肥家者衆共罰之事發到官毋<lb/>
　　得營救<lb/>
<pb n="3a"/>
　三曰鄉里之教　凡士大夫居鄉宜依古禮尊者為<lb/>
　　父師長者為少師與閭里之人相約而告諭之曰<lb/>
　　凡我鄉人父慈子孝兄友弟恭夫和婦順毋以妾<lb/>
　　為妻毋以下犯上毋以強凌弱毋以富欺貧毋以<lb/>
　　小忿而害大義毋以新怨而傷舊恩善相勸勉惡<lb/>
　　相規戒患難相恤婚喪相助出入相友疾病相扶<lb/>
　　持小心以奉官法勤謹以辦糧役毋學賭博毋好<lb/>
　　争訟毋藏奸惡毋幸人災毋揚人短毋責人不備<lb/>
<pb n="3b"/>
　　事従儉朴毋奢靡以敗俗母論財而失婚期毋居<lb/>
　　喪而設酒肉毋溺風水而久停柩毋信妖巫作佛<lb/>
　　事而忍心火化仍各用心修立社學教子弟以孝<lb/>
　　弟忠信之行使毋流扵惡所有鄉約四禮條件各<lb/>
　　宜遵守其有阻撓不行者許教讀呈官問究<lb/>
明倫以親及疎其目五<lb/>
　一曰崇孝敬　凡居家務盡孝養必薄扵自奉而厚<lb/>
　　扵事親又推事親之心以厚扵追逺家必有廟廟<lb/>
<pb n="4a"/>
　　必有主月朔必薦新時祭用仲月冬至祭始祖立<lb/>
　　春祭先祖季秋祭禰忌日遷主祭扵正寢或隨俗<lb/>
　　扵春秋仲月望日兼祭祖禰事死之禮必厚扵事<lb/>
　　生者廟主之制同堂異室則左昭右穆同堂不異<lb/>
　　室者依家禮以右為上其有嗣續不明隂育異姓<lb/>
　　者衆共罰之<lb/>
　二曰存忠愛　凡士大夫居鄉雖致仕必明吉月朝<lb/>
　　服而朝之義正旦冬至等節相率盛服向北行慶<lb/>
<pb n="4b"/>
　　賀禮如儀其有議朝廷利害得失及居是邦而非<lb/>
　　其大夫者必罰<lb/>
　三曰廣親睦　凡創家者必立宗法大宗一統小宗<lb/>
　　四别子為祖以嫡承嫡百代不絶是曰大宗大宗<lb/>
　　之庶子皆為小宗小宗有四五世則遷己身庶也<lb/>
　　宗禰宗己父庶也宗祖宗己祖庶也宗曾祖宗己<lb/>
　　曽祖庶也宗髙祖宗己髙祖庶也則遷而惟宗大<lb/>
　　宗大宗絶則族人以支子後之凡祭主扵宗子其<lb/>
<pb n="5a"/>
　　餘庶子雖貴且富皆不敢祭惟以上牲祭扵宗子<lb/>
　　之家宗子死族中雖無服者亦齊衰三月祭畢而<lb/>
　　合族以食朞而齊衰者一年四㑹食大功以下世<lb/>
　　降一等異居者必同財有餘則歸之宗不足則資<lb/>
　　之宗族大事繁則立司貨司書各一人宗子愚幼<lb/>
　　則立家相以攝之各修族譜以敦親睦或有骨肉<lb/>
　　争訟者衆共罰之若肯同居共爨者衆相褒勸<lb/>
　四曰正内則　凡禮必謹夫婦男女必有别妻妾必<lb/>
<pb n="5b"/>
　　有序宫室必辨外内男子毋得晝寢扵内婦女毋<lb/>
　　得踰閾雖奴婢亦必動遵禮度其有貞節婦女衆<lb/>
　　共歌揚以為閨門之勸以聞于有司<lb/>
　五曰篤交誼　凡徳業相勸過失相規禮俗相交患<lb/>
　　難相恤詳見鄉約<lb/>
敬身以中制外其目四<lb/>
　一曰篤敬以操行　凡讀書講學必以治心養性為<lb/>
　　本寡嗜欲薄滋味正其衣冠攝其威儀以為民望<lb/>
<pb n="6a"/>
　　聴琴賦詩之外聲伎演戲博奕竒玩之類及世利<lb/>
　　紛華一切屏絶其有非僻傲惰者衆共罰之<lb/>
　二曰忠信以慎言　凡出言必主忠信毋得夸誑相<lb/>
　　約共行四禮條件有始従終背隂為陽掩與凡不<lb/>
　　能踐言者衆共罰之<lb/>
　三曰節儉以利用　凡一年之用置簿開算糧役之<lb/>
　　外所有若干以十分均之留三分為水旱不測之<lb/>
　　備一分為祭祀之用六分分作十二月之用若閏<lb/>
<pb n="6b"/>
　　則分作十三月之用取一月合用之數約為三十<lb/>
　　分日用其一凡茶飯魚肉賔客酒漿子孫紙筆束<lb/>
　　修及幹事奴僕等費皆取諸其間可餘而不可盡<lb/>
　　用至七分為得中不及五分為太嗇其所餘者别<lb/>
　　置簿収管以為冬夏裘葛修葺牆屋醫藥喪𦵏及<lb/>
　　弔喪問疾時節饋送毋得奢侈侵過次日之用一<lb/>
　　日侵過無時可補便有窘匱之漸宜一味節嗇免<lb/>
　　至于求親舊出息通借以招恥辱若速客置酒當<lb/>
<pb n="7a"/>
　　知㑹數而禮勤物薄而情厚之義酒或七行或十<lb/>
　　行量洪者不過十二行而止果五品殽五品羮三<lb/>
　　品割胾二品器用甆漆雖親戚上客一以為凖其<lb/>
　　有過用多品者衆共罰之元夕上已端午中秋重<lb/>
　　陽臘日立為六㑹相與燕逰山水以宣樂意果殽<lb/>
　　宜視待客為殺<lb/>
　四曰寜静以安身　凡居鄉閉户端坐自覺胸次悠<lb/>
　　然與造物㳺故聖人主静君子慎動不得已乃可<lb/>
<pb n="7b"/>
　　一出語所謂非公事未嘗至扵偃之室古人何等<lb/>
　　自重若與有司往來自有常禮毋得私謁自取譏<lb/>
　　議違者衆共罰之<lb/>
　　　右三件本朱子小學參以陸氏家制吕氏宗法<lb/>
　　　而損益之違者宜各相糾不悛書扵鄉約過籍<lb/>
　　　以行罰<lb/>
既正本原乃行四禮以人户田産厚薄别為三等田十<lb/>
頃以上者為上户五頃至九頃者為中户一頃至四頃<lb/>
<pb n="8a"/>
者為下户商賈之家較其所積多寡凖是為差無財産<lb/>
者通為一等随其厚薄定為品節俾各遵守必先躬行<lb/>
以為宗族鄉里表率又扵各鄉推擇約正約副以主之<lb/>
毎月朔望鄉校教讀講明以示鄉約之衆衆有違犯責<lb/>
在約正約副約正約副有過貴在教讀容情不舉者許<lb/>
里排㑹同在學生員羣糾之有司懲之<lb/>
四禮<hi>俱依文公家禮此乃條件</hi>
　一曰冠<hi>凡四條</hi>
<pb n="8b"/>
　　凡冠禮士大夫延有徳之賔行扵家鄉人行扵鄉<lb/>
　　校以教讀為賔衣服之美惡酒食饗賔之豐儉以<lb/>
　　上中下户為差等下户不可越中中不可越上<lb/>
　　凡子弟未冠者不得以字行冠而字之毋得犯古<lb/>
　　聖賢及先世之諱<lb/>
　　凡月朔各鄉教讀以子弟之始冠者見有司有司<lb/>
　　誨以成人之道<lb/>
　　凡謝賔束帛不必如古人之數上户絹一疋中户<lb/>
<pb n="9a"/>
　　布一疋下户帕一方<lb/>
　二曰昏<hi>凡十五條</hi>
　　凡昏禮古有問名納采納吉納徴請期親迎六節<lb/>
　　今隨俗省畧惟行納采納徴請期親迎<lb/>
　　凡男女婚嫁以時男子未及十六女子未及十四<lb/>
　　成昏者謂之先時男子二十五以上女子二十以<lb/>
　　上未成昏者謂之過時先時者夭過時者病皆不<lb/>
　　能順隂陽交際以保合太和鄉約正及鄉校師宜<lb/>
<pb n="9b"/>
　　時加省諭<lb/>
　　凡納采用酒牲梹榔果品隨俗上户通訃所費銀<lb/>
　　不過三兩中户所費不過二兩下户所費不過一<lb/>
　　兩<lb/>
　　凡納徴用釵幣酒牲梹榔隨俗上户通計所費銀<lb/>
　　不過十五兩中户所費不過十兩下户所費不過<lb/>
　　五兩近日納采納徴者止用細茶一盒納釵物其<lb/>
　　中尤為簡便可以通行其送禮之人非隔水路者<lb/>
<pb n="10a"/>
　　毋得多與銅錢下程惟待以酒飯<lb/>
　　凡請期不分上中下户惟遣使通書而已禮物不<lb/>
　　用<lb/>
　　凡親迎不許用鼓吹雜劇送迎交餽其有隔水路<lb/>
　　而用裝綵大船銅鼓儀仗陸路用蒲燈花筒爆仗<lb/>
　　等項者罪之<lb/>
　　凡納采納徴請期其書如女氏女氏復書禮也鄉<lb/>
　　俗疊用三緘扵親迎之日貯之銀筒以往鄙俚之<lb/>
<pb n="10b"/>
　　甚今悉依家禮改正<lb/>
　　凡親迎鄙俗先一夕燕其子子必據尊席而坐謂<lb/>
　　之漸老宴所宜痛革今後止依父醮子之禮命之<lb/>
　　孤子惟告扵廟受命扵母其女家先一夕燕女聚<lb/>
　　親戚唱鄉歌謂之歌堂今亦革去惟母醮女如禮<lb/>
　　凡壻至奠鴈畢主人酌之酒而勞之幣此俗已久<lb/>
　　革若壻以次日見女之父母設燕者聴或壻所居<lb/>
　　去女家有三五日路程者許隨俗候女轎出門即<lb/>
<pb n="11a"/>
　　見女之父母女之父母惟致幣扵壻不必設宴<lb/>
　　凡女服首飾衣裙隨俗但不許用違禁之物上户<lb/>
　　通計所費銀不過三十兩資裝器物之費半之中<lb/>
　　户所費不過二十兩資裝器物之費半之下户所<lb/>
　　費不過十兩資裝器物之費半之其僣用珠冠命<lb/>
　　服金銀器皿者有罪上户女従者一人男僮一人<lb/>
　　中户以下女従一人無者勿强<lb/>
　　凡婦見舅姑用幣餘皆不用明義分也鄉俗見諸<lb/>
<pb n="11b"/>
　　親有帛婦不見外姓别男女也鄉俗例見異姓諸<lb/>
　　親及鄉黨無所分别今悉正之惟見同姓尊長親<lb/>
　　迎後三日七日及遇俗節女氏使人扵壻家用米<lb/>
　　麪㸃心上户四品每品不過二盒中户四品每品<lb/>
　　不過一盒下户惟用茶果亦不過四品每品不過<lb/>
　　一斤凡此所以撙節財用勿為無益之費自取窘<lb/>
　　匱<lb/>
　　凡昏禮不得用樂賀昏非禮宜更賀為助禮物隨<lb/>
<pb n="12a"/>
　　宜<lb/>
　　凡三等人户之下聘用酒一埕鵞二隻各布二疋<lb/>
　　茶一盒婦荆釵布裙見舅姑而已貧不能其者約<lb/>
　　正約副率閭里科少錢以助之勿令失時<lb/>
　　凡媒妁為人議婚須通達二家之情待其許諾毋<lb/>
　　得饒舌欺誑但求成事以貽他日之悔事𤼵罪媒<lb/>
　　妁謝媒妁之禮上户銀不過一兩中户五錢下户<lb/>
　　一錢其有溺隂陽年月不肯成昏及論財者罪其<lb/>
<pb n="12b"/>
　　父母<lb/>
　　凡生女多懼貧難嫁自行淹溺訪出將父母送官<lb/>
　　懲治如律近聞有等村民自殺其女以免費奩飾<lb/>
　　此風漸不可長教讀及約正約副宜早諭之<lb/>
　三曰喪<hi>凡九條</hi>
　　凡居喪要以哀戚襄事為主不許匿喪成昏弔賔<lb/>
　　至不許用幣不許設酒食惟自逺至者為具素食<lb/>
　　不用酒孝子不許易凶為吉赴他人酒席鄉俗有<lb/>
<pb n="13a"/>
　　旬七㑹飲及𦵏有山頭等酒㑹皆深為害義犯者<lb/>
　　有罪<lb/>
　　凡喪事不得用樂及送殯用鼓吹雜劇紙幡紙鬼<lb/>
　　等物違者罪之<lb/>
　　凡居喪始惟食粥蔬素不得飲酒食肉寢處扵内<lb/>
　　大祥後禫而後飲醴酒食乾肉有能盡禮者衆共<lb/>
　　覈實以凴旌奬<lb/>
　　凡停柩踰年不𦵏及溺扵風水兄弟相推託不𦵏<lb/>
<pb n="13b"/>
　　者各行戒諭違者罪之<lb/>
　　凡致奠上户用猪羊各一所費銀不過三兩中户<lb/>
　　用猪一所費銀不過二兩下户用五牲所費不過<lb/>
　　一兩不能具者惟炙雞絮酒盡哀亦可僣用牛馬<lb/>
　　者罪之<lb/>
　　凡三等人户之下𦵏用薄棺不許焚屍貧不能𦵏<lb/>
　　者約正約副率閭里科少錢以助之毋令暴露<lb/>
　　凡𦵏依家禮用灰隔不必用椁棺内毋得用金銀<lb/>
<pb n="14a"/>
　　錢帛<lb/>
　　凡火化者忍心害理宜送官嚴懲子孫依律死罪<lb/>
　　工人各行重治<lb/>
　　凡𦵏埋宜依族瘞之禮左昭右穆不得淆亂其有<lb/>
　　乗時强占他人墳地送官懲治<lb/>
　四曰祭<hi>凡四條</hi>
　　凡祭禮所以報本追逺不可不重近世多不行四<lb/>
　　時之祭惟扵忌日設祭前期不齊臨祭無儀祭畢<lb/>
<pb n="14b"/>
　　請客飲酒皆非禮也今宜悉依朱子家禮上户立<lb/>
　　祠中户以下就正寢設韜櫝奉祀嵗時朔望如禮<lb/>
　　凡祖禰逮事者忌日有終身之喪是日素服不飲<lb/>
　　酒食肉居宿扵外曽祖以上不逮事者服淺淡衣<lb/>
　　服禮視祖禰逮事者為殺<lb/>
　　凡時祭屬吉禮上户有祭田者祭畢歸胙扵教讀<lb/>
　　及約正約副<lb/>
　　凡上户准古禮庶士得祭門户井竈中霤<hi>即中宫土地神</hi>
<pb n="15a"/>
　　是為五祀有疾病惟禱於祠堂及五祀或里社中<lb/>
　　户下户惟禱於祠堂里社不許設醮禳星聴信巫<lb/>
　　覡違者罪之<lb/>
　　　右四禮條件多遵白沙陳氏與寜都丁氏所定<lb/>
　　　參以義門鄭氏家範而損益之其有官爵者宜<lb/>
　　　遵洪武禮制不在此例<lb/>
既行四禮有司乃酌五事以綜各鄉之政化教養及祀<lb/>
與戎而遥制之一曰鄉約以司鄉之政事二曰鄉校以<lb/>
<pb n="15b"/>
司鄉之教事三曰社倉以司鄉之養事四曰鄉社以司<lb/>
鄉之祀事五曰保甲以司鄉之戎事鄉約之衆即編為<lb/>
保甲鄉校之後立為社倉其左為鄉社各擇有學行者<lb/>
為鄉校教讀有司聘之月朔教讀申明鄉約於鄉校違<lb/>
約者罰於社入榖於倉約正約副則鄉人自推聰明誠<lb/>
信為衆所服者為之有司不與<lb/>
　凡行鄉約立社倉祭鄉社編保甲有司俱毋得差人<lb/>
　㸃查稽考以致紛擾約正約副姓名亦勿遽聞於有<lb/>
<pb n="16a"/>
　司葢在官則易為吏胥所持<lb/>
各鄉教讀待約正約副率鄉人行四禮舉五事各有成<lb/>
績乃舉其尤最者往在城四隅社學隨地方報姓名以<lb/>
聞於有司有司覈實乃延見賜坐啜茶而旌賞之免其<lb/>
雜泛差役其有好為異論鼓衆非毁禮義不率教之人<lb/>
亦以姓名聞於有司有司嚴懲治之如有變警各鄉教<lb/>
讀使約正約副報聞亦如之<lb/>
　凡在城四隅社學視各鄉校為重宜延聘致仕教<lb/>
<pb n="16b"/>
　官及監生生員學行尤著者以為教讀每隅各一<lb/>
　人各鄉自東路入者臧否警變東隅教讀掌之自<lb/>
　南路入者南隅教讀掌之西隅北隅亦然有司欲見<lb/>
　則帥之入見古人咨四岳闢四門以明目達聰意亦<lb/>
　如此朱子保伍法於縣郭置隅官四人以制諸鄉<lb/>
　近寜都丁氏令新㑹亦置四鄉鄉老以統衆鄉都老<lb/>
　皆此法也<lb/>
有司與同僚各以四事自勉而為民去其十害<lb/>
<pb n="17a"/>
　四事<lb/>
　　一曰律已以亷　凡為政者萬分亷潔止是小善<lb/>
　　一㸃貪汚便為大惡不亷之吏如蒙不潔雖有他<lb/>
　　美莫能自贖故以此為四事之首<lb/>
　　二曰撫民以仁　凡為政者當體天地生萬物之<lb/>
　　心與父母保赤子之心有一毫之慘刻非仁也有<lb/>
　　一毫之忿疾亦非仁也<lb/>
　　三曰存心以公　凡為政者不聞諸葛公之言乎<lb/>
<pb n="17b"/>
　　吾心如秤不能為人作輕重傳曰公生明私意一<lb/>
　　萌則是非易位欲事之當理不可得也<lb/>
　　四曰涖事以勤　凡當官者一日不勤下必有受<lb/>
　　其弊者古之聖賢猶且日昃不食坐以待旦况其<lb/>
　　餘乎今之世有勤扵吏事者反以鄙俗目之而詩<lb/>
　　酒逰宴則謂之風流<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>雅此政之所以多疵民之<lb/>
　　所以受害也不可不戒<lb/>
　十害<lb/>
<pb n="18a"/>
　　一曰斷獄不公　獄者民之大命豈可少有私曲<lb/>
　　二曰聴訟不審　訟有虛有實聴之不審則實者<lb/>
　　反虚虚者反實矣其可苟哉朱子曰今世官府惟<lb/>
　　以苟且逐旋挨去為事挨得過時且過曲直在前<lb/>
　　只不理㑹庶㡬民自不來以此為止訟之道民有<lb/>
　　寃抑無處伸訴只得忍遏遂以為無訟此尤當戒<lb/>
　　也<lb/>
　　三曰淹延囚繫　一夫在囚舉室廢業囹圄之苦<lb/>
<pb n="18b"/>
　　度日如嵗其可淹久乎<lb/>
　　四曰慘酷用刑　刑者不獲已而用之人之體膚<lb/>
　　即己之體膚也何忍以慘酷加之今為吏者好以<lb/>
　　喜怒用刑甚者或以闗節用刑刑以代天糾罪豈<lb/>
　　逞忿行私之具㢤不可不戒<lb/>
　　五曰泛濫提解　一夫被提舉家皇擾出官費用<lb/>
　　貧者不免舉債甚至破家其可泛濫乎動輙以一<lb/>
　　干人犯提解者宜省<lb/>
<pb n="19a"/>
　　六曰招引告訐　告訐乃敗俗亂化之原有犯者<lb/>
　　自當痛治何可勾引出告示召人告首隂私罪犯<lb/>
　　有此實為非法<lb/>
　　七曰重疊催科　稅出扵田一嵗一收豈宜再稅<lb/>
　　懵扵政者稅已輸而註不銷必再追重納而後已<lb/>
　　亦有今日收訖被其隱匿明日復追收者破家蕩<lb/>
　　産鬻妻賣子往往由之<lb/>
　　八曰科罰取財　民間自輸稅之外一毫不當妄<lb/>
<pb n="19b"/>
　　取今有司科罰多收紙價與夫非法科斂者皆民<lb/>
　　之深害也不可不革<lb/>
　　九曰縦吏下鄉　鄉村小民畏吏如虎縦吏下鄉<lb/>
　　猶縦虎出柙也皂𨽻防夫快手尤當禁戢<lb/>
　　十曰低價買物　物同則價同豈有公私之異今<lb/>
　　有所謂舖行者毎官司買物視民價率減十之二<lb/>
　　三或不即還候久絶望甚至白取民何以堪<lb/>
月朔教讀帥約正約副之賢者以次往見有司有司賜<lb/>
<pb n="20a"/>
坐啜茶問各鄉風俗及民疾苦禮教行否四事未能十<lb/>
害未屏皆許直言無隠言有可用者必加褒奬<lb/>
　　　右件出西山真氏政經參以朱子政訓而附註<lb/>
　　　之以為官箴鄉士大夫既能倡之而有司又能<lb/>
　　　自盡如此而四禮不行鄉約以下五事不舉者<lb/>
　　　未之有也願相與朂焉<lb/>
　<lb/>
　<lb/>
<pb n="20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　泰泉鄉禮卷一<lb/>
</p>
<p>
</p>
  </div>
</body>
</text>
</TEI>
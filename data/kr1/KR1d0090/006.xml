<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>泰泉鄉禮卷六</head>
    <p>
<pb n="1a"/>
欽定四庫全書<lb/>
　泰泉鄉禮卷六　　　　　　明　黄佐　撰<lb/>
　　保甲<lb/>
　凡一社之内一家為一牌十牌為一甲甲有總十甲<lb/>
　　為一保保有長為保長者専一倡率甲總防禦盜<lb/>
　　賊不許因而武斷鄉曲推選才行為衆所信服者<lb/>
　　充之或即以約正帶管　保甲本明道程子為晉<lb/>
　　城令時保伍法也其法量鄉里逺近為保伍使之<lb/>
<pb n="1b"/>
　　力役相助患難相卹奸偽無所容孤㷀老疾者責<lb/>
　　親黨使無失所行旅出扵其途者疾病皆有所養<lb/>
　　及王安石行保甲法則督民操練使自備衣甲器<lb/>
　　械天下始騷然矣故今以鄉約為主有可推選者<lb/>
　　立為保長如無其人即以約正為之長聫乎總總<lb/>
　　聫乎牌牌聫乎家大小相維善惡相核一社之内<lb/>
　　惡少自無所容一遇盜警保長統率各甲防截追<lb/>
　　捕其設置之費除粉牌所用者不多令一牌内十<lb/>
<pb n="2a"/>
　　家攢置外其扵鄉社前量行起立望臺土基亦令<lb/>
　　社夫自築或起更樓一座則量行葢造買辦鑼鼔<lb/>
　　及造册紙張之類俱約正約副與富家自備俱不<lb/>
　　許科擾扵民立法大要在扵保安良善消弭盜賊<lb/>
　　而已中間有愚昧妄自驚疑及隣鄉彼此平素不<lb/>
　　和者鄉先生及教讀等務委曲開諭之仍各給告<lb/>
　　示通知<lb/>
　凡立牌有三一曰戒諭二曰沿門三曰十家<lb/>
<pb n="2b"/>
　戒諭者置于社<lb/>
　一欽奉太祖髙皇帝戒諭立牌一面長一尺二寸廣<lb/>
　　如之大書六語于上置于鄉社或鄉校行鄉約則<lb/>
　　社祝讀之不必家至户到皆立此牌徒為文具<lb/>
　戒諭牌式<lb/>
　　　　　欽　　孝順父母　尊敬長上<lb/>
　　　　　奉　　和睦鄉里　教訓子孫<lb/>
　　　　　戒　　各安生理　莫作非為<lb/>
<pb n="3a"/>
　　　　　諭<lb/>
　沿門者登于冊<lb/>
　一各家俱用方尺紙牌照式明白書冩置門楣上以<lb/>
　　便鄉老查考約正約副公同保長人等造冊次第<lb/>
　　書之一様三本約正鄉老保長各執其一如約正<lb/>
　　即為保長則一様二本毎家之後量留半頁以備<lb/>
　　陸續開報<lb/>
　各家門面牌式<lb/>
<pb n="3b"/>
　　某府州縣某處某鄉社<hi>如寺觀庵院亦倣此</hi>
　　　一户某人<hi>係某衛所某官下舎餘或某總小旗甲下軍餘或某坊都某坊廂里長某</hi>
　　　　　　　<hi>下軍民匠竈等籍若係僧道亦倣此</hi>
　　　　男子㡬丁　某人<hi>係官吏</hi>某人<hi>作何生理</hi>
　　　　　某人<hi>在某處買賣</hi>某人<hi>係生/員</hi>某人<hi>有何手藝</hi>
　　　　　某人<hi>見當某役</hi>　某人<hi>有何殘廢疾</hi>
　　　　婦女㡬口<hi>無則不開</hi>
　　一田若干畆該糧若干石斗<lb/>
<pb n="4a"/>
　　一房屋門面幾間<hi>或自已置買或典賃某人屋住</hi>
　　一寄住客某人<hi>係某府州縣人某年月日来家典住或寄歇作何生理或在某衙門</hi>
　　　　　　　　<hi>幹某勾當或為人傭工陸續開報</hi>
　　一牛若干頭<lb/>
　　一馬若干匹<hi>已上三條無則不開</hi>
　　　右件除城内居人士夫羣聚禮義素明宜自有<lb/>
　　　處不必編牌或都會繁華人烟輳雜則酌而行<lb/>
　　　之城外不問闗廂鎮店不問軍衛有司不問庵<lb/>
<pb n="4b"/>
　　　堂寺觀不問深山窮谷通行開報冊除十嵗以<lb/>
　　　下小兒不報十嵗以上者俱上牌冊凡五丁出<lb/>
　　　一丁上十家牌輪當甲總葢取四人營運以治<lb/>
　　　内一人守望以治外之意也大家則析如有人<lb/>
　　　十丁則取二丁上牌有二十丁則取四丁上牌<lb/>
　　　五十丁則取五丁上牌小家則併如止有人三<lb/>
　　　四丁不足五丁者則相併之務足五丁之數保<lb/>
　　　長約正約副教讀鄉老社祝之家俱免輪當甲<lb/>
<pb n="5a"/>
　　　總其寺觀庵院或㳺僧抄化或住持道衆俱要<lb/>
　　　明開下落若在荒野園圃住居者則開係某人<lb/>
　　　産業一體上冊若冊内無名即係鄉約不取保<lb/>
　　　甲不容自外于王化者也衛屯營或獨設一地<lb/>
　　　或與民相攙俱不得紛更軍民一體編告正軍<lb/>
　　　并城操及跟某官常川役占者俱明白開除免<lb/>
　　　上十家牌輪當甲總與社相近者即附入社内<lb/>
　　　其各州縣及軍屯原設地方火甲營長等項俱<lb/>
<pb n="5b"/>
　　　仍舊以應承接逓及官府公事差遣其新編保<lb/>
　　　長之屬各鄉以聞于在城四大館轉達有司優<lb/>
　　　免身役毋致勞擾<lb/>
十家者輪于甲<lb/>
　一各家沿門開報小牌約正約副公同教讀編造成<lb/>
　　冊乃以十家為一甲共為一大牌每五丁抽一丁<lb/>
　　精壯者上牌輪當甲總十甲則為一保皆保長統<lb/>
　　領之各甲不立甲頭者所以防脅制侵擾之弊也<lb/>
<pb n="6a"/>
　　惟使之日相輪當甲總則無弊矣<lb/>
十家牌面式<lb/>
　某縣某坊鄉圖第㡬甲<lb/>
　　　上甲尾某人<lb/>
　　　本甲一户某人　男子幾丁某人輪當甲總<lb/>
　　　本甲一户某人　男子幾丁某人輪當甲總<lb/>
　　　本甲一户某人　男子幾丁某人輪當甲總<lb/>
　　　本甲一户某人　男子幾丁某人輪當甲總<lb/>
<pb n="6b"/>
　　　本甲一户某人　男子幾丁某人輪當甲總<lb/>
　　　本甲一户某人　男子幾丁某人輪當甲總<lb/>
　　　本甲一户某人　男子幾丁某人輪當甲總<lb/>
　　　本甲一户某人　男子幾丁某人輪當甲總<lb/>
　　　本甲一户某人　男子幾丁某人輪當甲總<lb/>
　　　本甲一户某人　男子幾丁某人輪當甲總<lb/>
　　　下甲頭某人<lb/>
　　　右件十家共置一大牌照式開冩日輪一家當<lb/>
<pb n="7a"/>
　　　甲總沿門曉諭因而審察各家動靜但有面目<lb/>
　　　生疎之人蹤跡可疑之事及違條約不聴勸諭<lb/>
　　　者即行報官究治或有隠匿十家連罪<lb/>
乃以八事糾察在社之民而勸懲之<lb/>
　一曰遵戒諭　甲内俱要父慈子孝兄友弟恭夫和<lb/>
　　婦順善相勸勉惡相規戒患難相恤出入相友小<lb/>
　　心以奉官法勤謹以辦國課皆仰遵聖製戒諭之<lb/>
　　意也但有不遵條約者務要互相勸導果不聴改<lb/>
<pb n="7b"/>
　　稟官罰治凡有水火盜賊俱要齊心併力救䕶<lb/>
　二曰慎宥罰　甲内但有平日習為奸盜及窩通賊<lb/>
　　黨容寄賊贓者同甲俱要首報在官許其改過自<lb/>
　　新凡遇警竊即於此輩中挨查但有隠匿甲内坐<lb/>
　　以知情重罪若有睹博無藉教唆健訟造言生事<lb/>
　　詐稱名目恃強凌弱受人投獻或燒香聚衆習為<lb/>
　　鬼教與私通外國透漏邊情而同甲不行勸阻及<lb/>
　　勸阻不聴而不稟告官司者悉重加罰治其稔惡<lb/>
<pb n="8a"/>
　　不改者即便捕送官司明正典刑違者約正約副<lb/>
　　保長一體連坐<lb/>
　三曰聨守望　甲内各家輪當甲總者俱要備器械<lb/>
　　置鑼鼓但有盜警一家擊鼓各家相連齊擊一巷<lb/>
　　擊鼓各巷相連齊擊但聞警鼓各家男婦大小俱<lb/>
　　執器械出於門首排立其丁壯上十家牌者遇有<lb/>
　　奔賊即要齊出併力截捕但有後期不赴者同甲<lb/>
　　舉告官司量加罰治其社前鑼鼓及懸於更樓者<lb/>
<pb n="8b"/>
　　聞盜發亂擊之旁村鄉社始聞者以一擊為莭次<lb/>
　　二次三俄頃之間聲布百里皆發丁壯上十家牌<lb/>
　　者嚴守險要故守望相連而盜賊無可逃也其或<lb/>
　　藩籬太分爾汝太别東隣被盜而西隣閉户南村<lb/>
　　殺人而北村袖手此家失盜而彼家接買此鄉捕<lb/>
　　捉而彼鄉窩隠者事宜宻報四隅大館以憑稟官<lb/>
　　懲治<lb/>
　四曰時操練　甲内遇有盜警保長約正人等㸃閘<lb/>
<pb n="9a"/>
　　壯丁上十家牌者各執戈㦸聴閱練鳴鑼擊鼓以<lb/>
　　操習之操必於早晨操已歸服舊業其不聴操練<lb/>
　　者必罰<lb/>
　五曰嚴約束　保内大小人家凡有故而出者須赴<lb/>
　　約正保長處報知返則告銷俱不得輕自出入敢<lb/>
　　有不告而出及朝在而夕遯者約正人等根究來<lb/>
　　歴果涉違法送官懲治<lb/>
　六曰稽去住　保内已經編造甲之後或有寄住客<lb/>
<pb n="9b"/>
　　商或有流移寓户或新近因飢荒各處逃來潛住<lb/>
　　者俱不必逐離不時扵冊内陸續開報年終一併<lb/>
　　通算計要見尚在者㡬人已去者幾人新來者㡬<lb/>
　　人但有面目生疎之人蹤跡可疑之事即便阻逐<lb/>
　　故縱者事發約正保長人等一體有罪<lb/>
　七曰恤困窮　保内如有殘廢病弱及貧薄無倚之<lb/>
　　人各責令親黨收養毋令失所如無親黨許編入<lb/>
　　有財力之家壯丁内夾帶如一牌夫下有四丁強<lb/>
<pb n="10a"/>
　　壯者即夾帶殘弱一人於内凡守望備警仍量存<lb/>
　　之不得需索帮補<lb/>
　八曰防行旅　保内常禁宵行夜逰每一更三點禁<lb/>
　　人行各於閭巷之間設為鹿角之類以斷行路仍<lb/>
　　擊木柝以傳更及五更三點放人行即除去之其<lb/>
　　有行旅止宿者除執節公使及官使或公差有明<lb/>
　　文者不察外如國有大故遙聞寇戎大喪恐有姦<lb/>
　　非則令合守閭巷如有過客異常雖單騎孤囊或<lb/>
<pb n="10b"/>
　　為僧道服飾變詐多端務使人不疑者決是盜賊<lb/>
　　量行擒捕送官懲治若無干碍之人偶來宿歇則<lb/>
　　道之出境或染疾病共養視之<lb/>
　凡保長統領牌甲其法甚約其治甚廣盖軍民之均<lb/>
　　編則紀綱之操縱可舉村社之詳明則公事之勾<lb/>
　　攝可據丁力之多寡則糧差之分派可執生理之<lb/>
　　虛實則行止之善否可稽牛馬之有無則賑濟之<lb/>
　　等第可别往来之稽驗則訟獄之曲直可憑正長<lb/>
<pb n="11a"/>
　　之得失則里老之公私可分盜賊之有無則鄉村<lb/>
　　之臧否可識彼此之聫絡則逃移之實數可查因<lb/>
　　是而修之裒其多而益其寡則徭役可均因是而<lb/>
　　修之連其伍而制其什則外侮可禦因是而修之<lb/>
　　警其薄而勸其厚則風俗可淳因是而修之導以<lb/>
　　徳而訓以學則禮樂可興小而一縣大而一州不<lb/>
　　必更立法制固已如指諸掌矣凡有司宜與四隅<lb/>
　　大館遙領鄉約著實舉行潤色而修舉之毋徒為<lb/>
<pb n="11b"/>
　　紙上虛言則治化可以不勞而致矣<lb/>
　凡有寇變各保彼此相援有司亦出兵助之或張威<lb/>
　　以挫其鋒或設伏以要其歸路務使以逸待勞不<lb/>
　　為所詐寇平之日有司必加重賞<lb/>
　凡立十家甲牌專為止息盜賊若使毎甲各自糾察<lb/>
　　甲内之人不得容留盜賊上甲如此下甲復如此<lb/>
　　城郭鄉村無不如此以至此縣如此彼縣如此逺<lb/>
　　近州縣無不如此則盜賊亦何自而生夫以一甲<lb/>
<pb n="12a"/>
　　之人而各自糾察十家之内為力甚易使一甲而<lb/>
　　容一賊十甲即容十賊百甲即容百賊千甲即容<lb/>
　　千賊矣衆賊至扵千百雖起一縣之兵而剿除之<lb/>
　　為力固己甚難今有司往往平日不嚴十家之法<lb/>
　　及至盜賊充斥却乃興師動衆欲扵某處屯兵某<lb/>
　　處截捕不治其本而治其末不為其易而為其難<lb/>
　　皆由平日怠忽因循未嘗思念及此也自今務令<lb/>
　　各甲各自糾察甲内有平日習為盜賊者除送官<lb/>
<pb n="12b"/>
　　外其或遇惡未稔尚可教戒者照依牌諭報名在<lb/>
　　官令其改化自新時加點名省諭甲總輪流沿門<lb/>
　　覺察如此則奸偽無所容而盜賊自可息矣<lb/>
　凡保甲所以不行者其弊端有三一曰壯丁上牌人<lb/>
　　懼僉名輾轉為軍甲可乙否不肯編造二曰保長<lb/>
　　約正人之善静無能者不喜承當或有喜功生事<lb/>
　　借此營私身有過惡借此掩覆則樂為之人心不<lb/>
　　服建立不成三曰盜賊之徒犯約之過有告報在<lb/>
<pb n="13a"/>
　　官他日報讐反陷不測若有司於編造之時明出<lb/>
　　告示破其疑惑有告報窩盜賭博非為等事給與<lb/>
　　執照則人必樂扵行矣若保甲巡防戒諭著有成<lb/>
　　効者縣官備禮親造其廬重加奬勵<lb/>
　　　右件出陽明王氏保甲條約參以大學衍義補<lb/>
　　　及保甲條件等書有司遙加領轄務以明道為<lb/>
　　　法王安石為戒毋得指此科罰點閘以致擾民<lb/>
　<lb/>
<pb n="13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　泰泉鄉禮卷六<lb/>
</p>
<p>
</p>
  </div>
</body>
</text>
</TEI>
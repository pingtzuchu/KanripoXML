<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周易注疏卷七考證</head>
    <p>
<pb n="1a"/>
　周易注疏卷七考證<lb/>
睽六三其人天且劓○<hi>臣良裘</hi>按自馬融以剠鑿其額<lb/>
　曰天爲訓諸家仍之然王注無明文也胡瑗曰天當<lb/>
　作而古文相𩔖傳寫之誤漢法髠其鬢髮曰而今按<lb/>
　說文而頰毛也漢書耏通作而注云罪不至髠也<lb/>
上九先張之弧後說之弧音義下弧夲亦作壺○<hi>臣清</hi>
　<hi>植</hi>按集解本亦作壺虞翻曰大腹有口壺之象也然<lb/>
　經文言張言說則作弧爲順<lb/>
<pb n="1b"/>
蹇象君子以反身修徳○郭京曰正身修徳誤作反字<lb/>
　若反君子之身便是小人之道遇難失正吉可得乎<lb/>
　<hi>臣良裘</hi>按反身之謂也語見家人象傳反求自反於<lb/>
　處蹇之義尤切京說未當<lb/>
六二注履中行義以存其上處蹇以此未見其尤也○<lb/>
　郭京曰以存其正正字誤作上字<hi>臣良裘</hi>按疏云五<lb/>
　居王位而在難中六二匡王室渉蹇濟蹇故曰蹇蹇<lb/>
　作上字合<lb/>
<pb n="2a"/>
九三往蹇來反○郭京曰往蹇來正正字誤作反字六<lb/>
　二疏云履正居中九三當位履正六四注得位履正<lb/>
　九五注居不失正據四節正字義足相明<hi>臣良裘</hi>按<lb/>
　反字之義注疏以爲得位程朱傳義以爲反就二隂<lb/>
　與象傳内喜之㫖尤浹京說亦未當<lb/>
解利西南无所往其來復吉○蔣悌生五經蠡測曰按<lb/>
　无所往三字非卦辭原文乃後人釋利西南義誤寫<lb/>
　入經中耳彖釋卦辭字字有著落豈有一句全不釋<lb/>
<pb n="2b"/>
　者知非原辭必矣<hi>臣良裘</hi>按彖傳不言无所往程子<lb/>
　以爲省文今考集解本往得衆也之下却有此三字<lb/>
　後人轉以彖傳有脫字而并疑卦辭也<lb/>
六三象自我致戎音義致戎夲又作致寇○<hi>臣清植</hi>按<lb/>
　繫辭傳曰負也者小人之事也乘也者君子之器也<lb/>
　小人而乘君子之器盜思奪之矣上慢下暴盜思伐<lb/>
　之矣葢以商販小人而得濫竊名器則人爭啓其儌<lb/>
　倖之心是奪之說也推其濫竊之由實因在上者慢<lb/>
<pb n="3a"/>
　其名器而褻越用之故使濫竊者得藉之以行其暴<lb/>
　如此則不逞之徒有所執辭而害且中於國家矣是<lb/>
　伐之說也象易致宼作致戎即盜思伐之之義作致<lb/>
　宼者非<lb/>
損象君子以懲忿窒欲○懲釋文本作徵釋云徵直升<lb/>
　反止也鄭云猶清也<hi>臣良裘</hi>按徵與懲通史記荆舒<lb/>
　是徴可驗<lb/>
六五注故人用其力事竭其功知者慮能明者慮䇿○<lb/>
<pb n="3b"/>
　郭京曰士竭其功士字誤作事字初論庶民二舉衆<lb/>
　士三用才智四任明遠是衆才之義<lb/>
益六三注壯不至亢不失中行○郭京曰信不失中脫<lb/>
　信字下誤增行字信字本爲有孚生義詳審自明考<lb/>
　郭京本此注與今本多不同故用凶事乃得旡咎也<lb/>
　無乃字足以告公而得用圭也也字作者字故曰中<lb/>
　行告公用圭也無中行二字<lb/>
夬象居徳則忌注忌禁也法明斷嚴不可以慢故居徳<lb/>
<pb n="4a"/>
　以明禁也○<hi>臣清植</hi>按王注葢以象傳則字爲明字<lb/>
　之誤也疏中釋無明文程傳曰王弼作明忌亦通可<lb/>
　補疏家之闕<lb/>
　<lb/>
　<lb/>
　<lb/>
　<lb/>
　<lb/>
<pb n="4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易注疏卷七考證<lb/>
</p>
<p>
</p>
  </div>
</body>
</text>
</TEI>
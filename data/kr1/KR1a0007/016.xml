<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易注疏卷三</head> <lb/>
    <p>
<pb n="1a"/>
欽定四庫全書<lb/>
　周易注疏卷三<lb/>
　　魏王弼注　唐陸德明音義　孔穎達疏<lb/>
　上經<hi>師</hi>　<hi>比/</hi>　<hi>小畜/</hi>　<hi>履/</hi>　<hi>泰/</hi>　<hi>否/</hi>　<hi>同人/</hi>　<hi>大有</hi>
                </p>
<div>
                    <head>師</head>
<p>䷆<hi>坎下坤上</hi>
師貞丈人吉无咎　丈人嚴莊之稱也爲師之正丈人<lb/>
乃吉也興役動衆无功罪也故吉乃无咎也音義<hi>師彖云衆也馬云二千五百人爲師坎宫歸魂卦貞丈人絶句丈人鄭云能以法度長於人稱尺證反</hi>疏<hi>正義曰師<pb n="1b"/>衆也貞正也丈人謂嚴莊尊重之人言爲師之正唯得嚴莊丈人監臨主領乃得吉无咎若不得丈人監臨之衆不畏懼不能齊衆必有咎害注正義曰興役動衆无功罪者監臨師衆當以威嚴則有功勞乃得无咎若其不以威嚴師必无功而𫉬其罪故云興役動衆无功罪也</hi>
彖曰師衆也貞正也能以衆正可以王矣剛中而應行<lb/>
險而順以此毒天下而民從之吉又何咎矣注毒猶役<lb/>
也音義<hi>王如字物歸往也徐又往況反毒徒篤反馬云治也</hi>疏<hi>正義曰師衆也貞正也能以衆正可以王矣者此釋師卦之名并明用師有功之義但師訓旣多或訓爲法或訓爲長恐此師名取法之與長故特明之師訓爲衆也貞爲正也貞之爲正其義已見於此復云貞正者欲見齊衆必須以正故訓貞爲正也與下<pb n="2a"/>文爲首引之勢故云能以衆正可以王矣剛中而應者剛中謂九二而應謂六五行險而順者行險謂下體坎也而順謂上體坤也若剛中而无應或有應而不剛中或行險而不柔順皆不可行師得吉也以此毒天下而民從之吉又何咎矣者毒猶役也若用此諸徳使役天下之衆人必從之以得其吉又何無功而咎責乎自剛中以下釋丈人吉无咎也言丈人能備此諸徳也</hi>
象曰地中有水師君子以容民畜衆音義<hi>畜敕六反聚也王肅許六反養也</hi>疏<hi>正義曰君子以容民畜衆者言君子法此師卦容納其民畜養其衆若爲人除害使衆得寧此則容民畜衆也又爲師之主雖尚威嚴當赦其小過不可純用威猛於軍師之中亦是容民畜衆之義所以象稱地中有水欲見地能包水水又衆大是容民畜衆之象若其不然或當云地在水上或云上地下水或云水<pb n="2b"/>上有地今云地中有水蓋取容畜之義也</hi>
初六師出以律否臧凶注爲師之始齊師者也齊衆以<lb/>
律失律則散故師出以律律不可失失律而臧何異於<lb/>
否失令有功法所不赦故師出不以律否臧皆凶象曰<lb/>
師出以律失律凶也音義<hi>否音鄙惡也注同馬鄭王肅方有反臧作郎反善也</hi>疏<lb/>
<hi>正義曰初六師出以律者律法也初六爲師之始是整齊師衆者也旣齊整師衆使師出之時當須以其法制整齊之故云師出以律也否臧凶者若其失律行師无問否之與臧皆爲凶也否謂破敗臧謂有功然否爲破敗卽是凶也何須更云否臧凶者本意所明雖臧亦凶臧文旣單故以否配之欲盛言臧凶不可單言故云否<pb n="3a"/>之與臧皆爲凶也象曰失律凶者釋師出以律之義言所以必須以律者以其失律則凶反經之文以明經義注正義曰爲師之始齊師者也者以師之初爻故云爲師之始在師之首先唱𤼵始是齊整師衆者也失律而臧何異於否者若棄失法律不奉法而行雖有功而臧何異於否也失令有功法所不赦者解何異於否之義令則法律也若失此法令雖有功勞軍法所不容赦故云何異於否然閫外之事將軍所裁臨事制宜不必皆依君命何得有功法所不赦者凡爲師之體理非一端量事制宜隨時進退此則將軍所制隨時施行若茍順私情故違君命犯律觸法則事不可赦耳</hi>
九二在師中吉无咎王三錫命注以剛居中而應於上<lb/>
在師而得其中者也承上之寵爲師之主任大役重无<lb/>
<pb n="3b"/>
功則凶故吉乃无咎也行師得吉莫善懐邦邦懐衆服<lb/>
錫莫重焉故乃得成命象曰在師中吉承天寵也王三<lb/>
錫命懐萬邦也音義<hi>錫星歴反徐音賜鄭本作賜寵如字鄭云光耀也王肅作龍云寵也</hi>
疏<hi>正義曰在師中吉者以剛居中而應於五是在師中吉也无咎者承上之寵爲師之主任大役重无功則凶故吉乃无咎王三錫命者以其有功故王三加錫命象曰承天寵者釋在師中吉之義也正謂承受五之恩寵故中吉也懐萬邦也者以其有功能招懐萬邦故被王三錫命也注正義曰在師而得中者觀注之意以在師中爲句其吉字屬下觀象之文在師中吉承天寵者則似吉字屬上此吉之一字上下兼該故注文屬下象文屬上但象畧其无咎之字故吉屬師中也故乃得成命者案曲禮云三賜不及車馬一命受爵再命受服三<pb n="4a"/>命受車馬三賜三命而尊之得成故乃得成命也</hi>
六三師或輿尸凶注以隂處陽以柔乘剛進則无應退<lb/>
无所守以此用師宜𫉬輿尸之凶象曰師或輿尸大无<lb/>
功也疏<hi>正義曰以陰處陽以柔乘剛進无所應退无所守以此用師或有輿尸之凶象曰大无功也者釋輿尸之義以其輿尸則大无功也注正義曰退无所守者倒退而下乘二之剛已又以陰居陽是退无所守</hi>
六四師左次无咎注得位而无應无應不可以行得位<lb/>
則可以處故左次之而无咎也行師之法欲右背高故<lb/>
左次之象曰左次无咎未失常也注雖不能有𫉬足以<lb/>
<pb n="4b"/>
不失其常也音義<hi>背音佩</hi>疏<hi>正義曰六四得位而无應无應不可以行得位則可以處故云師左次无咎故師在高險之左以次止則无凶咎也象曰未失常者釋无咎之義以其雖未有功未失常道注正義曰行師之法欲右背髙者此兵法也故漢書韓信云兵法欲右背山陵前左水澤</hi>
六五田有禽利執言无咎長子帥師弟子輿尸貞凶注<lb/>
處師之時柔得尊位陰不先唱柔不犯物犯而後應往<lb/>
必得直故田有禽也物先犯已故可以執言而无咎也<lb/>
柔非軍帥陰非剛武故不躬行必以授也授不得正則<lb/>
衆不從故長子帥師可也弟子之凶故其宜也象曰長<lb/>
<pb n="5a"/>
子帥師以中行也弟子輿尸使不當也音義<hi>禽徐本作擒長之文反注及下同軍帥之帥色類反</hi>疏<hi>正義曰田有禽利執言者柔得尊位陰不先唱柔不犯物犯而後應往必得直故往卽有功猶如田中有禽而來犯苖若往獵之則无咎過也人之脩田非禽之所犯王者守國非叛者所亂禽之犯苖則可獵取叛人亂國則可誅之此假他象以喻人事故利執言无咎已不直則有咎已今得直故可以執此言往問之而无咎也長子帥師弟子輿尸貞凶者以已是柔不可爲軍帥已又是陰身非剛武不可以親行故須役任長子弟子之等若任役長子則可以帥師若任用弟子則軍必破敗而輿尸是爲正之凶莊氏云長子謂九二徳長於人弟子謂六三徳劣於物今案象辭云長子帥師以中行也是九二居中也弟子輿尸使不當也謂六三失位也注正義曰往必得直者見犯乃行欲往征之則於理正直故云往必得直</hi>
<pb n="5b"/>
上六大君有命開國承家小人勿用注處師之極師之<lb/>
終也大君之命不失功也開國承家以寧邦也小人勿<lb/>
用非其道也象曰大君有命以正功也小人勿用必亂<lb/>
邦也疏<hi>正義曰大君有命者上六處師之極是師之終竞也大君謂天子也言天子爵命此上六若其功大使之開國爲諸侯若其功小使之承家爲卿大夫小人勿用者言開國承家須用君子勿用小人也象曰大君有命以正功也者正此上六之功也小人勿用必亂邦也者若用小人必亂邦國故不得用小人也</hi>
                    </p>
</div>
<div>
                    <head>比</head>
<p>䷇<hi>坤下坎上</hi>
比吉原筮元永貞无咎不寧方來後夫凶音義<hi>比毗志反卦内<pb n="6a"/>並同彖云輔也序卦云比也子夏𫝊云地得水而柔水得地而流故曰比徐又補履反坤宫歸魂卦</hi>疏<hi>正義曰比吉者謂能相親比而得其吉原筮元永貞无咎者欲相親比必能原窮其情筮決其意唯有元大永長貞正乃得无咎元永貞者謂兩相親比皆須永貞不寧方來者此是寧樂之時若能與人親比則不寧之方皆悉歸來後夫凶者夫語辭也親比貴速若及早而來人皆親已故在先者吉若在後而至者人或疎已親比不成故後夫凶或以夫爲丈夫謂後來之人也</hi>
彖曰比吉也比輔也下順從也原筮元永貞无咎以剛<lb/>
中也注處比之時將原筮以求无咎其唯元永貞乎夫<lb/>
羣黨相比而不以元永貞則凶邪之道也若不遇其主<lb/>
<pb n="6b"/>
則雖永貞而猶未足免於咎也使永貞而无咎者其唯<lb/>
九五乎不寧方來上下應也注上下无陽以分其民五<lb/>
獨處尊莫不歸之上下應之旣親且安安則不安者託<lb/>
焉故不寧方所以來上下應故也夫无者求有有者不<lb/>
求所與危者求安安者不求所保火有其炎寒者附之<lb/>
故已茍安焉則不寧之方皆來矣後夫凶其道窮也注<lb/>
將合和親而獨在後親成則誅是以凶也音義<hi>邪似嗟反求有本亦作求得炎于廉反</hi>疏<hi>正義曰比吉也者釋親比爲善言相親比而得吉也比輔也者釋比所以得吉<pb n="7a"/>由比者人來相輔助也下順從者在下之人順從於上是相輔助也謂衆陰順從九五也自此以上釋比名爲吉之義原筮元永貞无咎以剛中者釋原筮元永貞无咎之義所以得如此者以九五剛而處中故使比者皆得原筮元永貞无咎也不寧方來上下應者釋不寧方來之義以九五處中故上下羣陰皆來應之於此之時陰往比陽羣陰未得其所皆未寜也後夫凶其道窮者釋後夫凶他悉親比已獨後來比道窮困无人與親故其凶也此謂上六也注正義曰將原筮以求无咎其唯元永貞乎者原謂原窮比者根本筮謂筮決求比之情以求久長无咎其唯元永貞乎元大也永長也爲已有大長貞正乃能原筮相親比之情得久長而无咎謂彼此相親比也若不遇其主則雖永貞而猶未足免於咎者若不逢遇明主則彼此相求比者雖各懐永貞而猶未足免離於咎雖有永貞而无明主照察不被上知相親渉於朋黨故不免咎也使永貞而无咎者其唯九五<pb n="7b"/>乎者使比者得免咎保永貞久而无咎其唯九五乎以九五爲比之主剛而處中能識比者之情意故使比者得保永貞无凶咎也親成則誅者彼此相比皆速來爲親親道已成已獨在後而來衆則嫌其離貳所以被誅而凶也</hi>
象曰地上有水比先王以建萬國親諸侯注萬國以比<lb/>
建諸侯以比親疏<hi>正義曰建萬國親諸侯非諸侯以下之所爲故特云先王也建萬國謂割土而封建之親諸侯謂爵賞恩澤而親友之萬國據其境域故曰建也諸侯謂其君身故云親也地上有水猶域中有萬國使之各相親比猶地上有水流通相潤及物故云地上有水比也</hi>
初六有孚比之无咎有孚盈缶終來有它吉注處比之<lb/>
<pb n="8a"/>
始爲比之首者也夫以不信爲比之首則禍莫大焉故<lb/>
必有孚盈缶然後乃得免比之咎故曰有孚比之无咎<lb/>
也處比之首應不在一心无私吝則莫不比之著信立<lb/>
誠盈溢乎質素之器則物終來无衰竭也親乎天下著<lb/>
信盈缶應者豈一道而來故必有它吉也象曰比之初<lb/>
六有它吉也音義<hi>缶方有反瓦器也鄭云汲器也爾雅云盎謂之缶它敕多反本亦作他</hi>
疏<hi>正義曰有孚比之无咎者處比之始爲比之首若无誠信禍莫大焉必有誠信而相親比終始如一爲之誠信乃得无咎有孚盈缶終來有他吉者身處比之首應不在一心无私吝莫不比之有此孚信盈溢質素之<pb n="8b"/>缶以此待物物皆歸向從始至終尋常恒來非唯一人而已更有他人竝來而得吉故云終來有他吉也此假外象喻人事也注正義曰應不在一者初六无應是應不在一故心无私吝也若心有偏應卽私有愛吝也以應不在一故心无私吝也</hi>
六二比之自内貞吉注處比之時居中得位而繋應在<lb/>
五不能來它故得其自内貞吉而已象曰比之自内不<lb/>
自失也疏<hi>正義曰比之自内貞吉者居中得位係應在五不能使他悉來唯親比之道自在其内獨與五應但貞吉而已不如初六有他吉也象曰不自失者釋比之自内之義不自失其所應之偶故云比之自内不自失也</hi>
<pb n="9a"/>
六三比之匪人注四自外比二爲五應近不相得遠則<lb/>
无應所與比者皆非已親故曰比之匪人象曰比之匪<lb/>
人不亦傷乎音義<hi>匪非鬼反馬云非也王肅本作匪人凶</hi>疏<hi>正義曰比之匪人不亦傷乎者言六三所比皆非已親之人四自外比二爲五應近不相得遠又无應是所欲親比皆非其親是以悲傷也</hi>
六四外比之貞吉注外比於五履得其位比不失賢處<lb/>
不失位故貞吉也象曰外比於賢以從上也疏<hi>正義曰六四上比於五欲外比也居得其位比不失賢所以貞吉凡下體爲内上體爲外六四比五故云外比也象曰外比於<pb n="9b"/>賢以從上者九五居中得位故稱賢也五在四上四往比之是以從上也</hi>
九五顯比王用三驅失前禽邑人不誡吉注爲比之主<lb/>
而有應在二顯比者也比而顯之則所親者狹矣夫无<lb/>
私於物唯賢是與則去之與來皆无失也夫三驅之禮<lb/>
禽逆來趣已則舍之背已而走則射之愛於來而惡於<lb/>
去也故其所施常失前禽也以顯比而居王位用三驅<lb/>
之道者也故曰王用三驅失前禽也用其中正征討有<lb/>
常伐不加邑動必討叛邑人无虞故不誡也雖不得乎<lb/>
<pb n="10a"/>
大人之吉是顯比之吉也此可以爲上之使非爲上道<lb/>
也象曰顯比之吉位正中也舎逆取順失前禽也邑人<lb/>
不誡上使中也音義<hi>驅匡愚反徐云鄭作敺馬云三驅者一曰乾豆二曰賔客三曰君庖狹户夾反則舍之舎音赦又音捨背音佩射食亦反惡烏路反舎逆之舎音捨</hi>疏<hi>正義曰五應於二顯明比道不能普徧相親是比道狹也王用三驅失前禽者此假田獵之道以喻顯比之事凡三驅之禮禽向已者則舎之背已者則射之是失於前禽也顯比之道與已相應者則親之與己不相應者則疎之與三驅田獵愛來惡去相似故云王用三驅失前禽也言顯比之道似於此也邑人不誡吉者雖不能廣普親比於自已相親之處不妄加討罰所以已邑之人不須防誡而有吉也至於邑人不誡而爲吉非是大人𢎞闊之道不可爲大人<pb n="10b"/>之身但可爲大人之使象曰顯比之吉位正中者所以顯比得吉者以所居之位正而且中故云顯比之吉舎逆取順失前禽也者禽逆來向已者則舎之而不害禽順去背已而走者則射而取之是失前禽也邑人不誡上使中也者釋邑人不誡之義所以已邑之人不須防誡止由在上九五之使得其中正之人伐不加邑動必討叛不横加无罪止由在上使中也中謂九五也此九五雖不得爲王者之身堪爲王者之使以居中位故云上使中也注正義曰去之與來皆无失者若比道𢎞闊不偏私於物唯賢是親則背已去者與來向已者皆悉親附无所失也言去亦不失來亦不失夫三驅之禮者先儒皆云三度驅禽而射之也三度則已今亦從之去則射之褚氏諸儒皆以爲三面著人驅禽必加三面者禽唯有背已向已趣已故左右及於後皆有驅之愛於來而惡於去者來則舎之是愛於來也去則射之是惡於去也故其所施常失前禽者言獨比所應則所比爲<pb n="11a"/>失如三驅所施愛來憎去則失在前禽也用其中正征討有常伐不加邑動必討叛者此九五居中得正故云用其中正也心既中正不妄喜怒故征伐有常也所伐之事不加親已之邑興師動衆必欲討其叛逆五以其顯比親者伐所不加也叛者必欲征伐也云雖不得乎大人之吉是顯比之吉者以象云顯比之吉其比狹也若大人之吉則比道𢎞通也可以爲上之使非爲上之道者九五居上之位若爲行如此身雖爲王止可爲上使之人非是爲王之道故云非爲上之道</hi>
上六比之无首凶注无首後也處卦之終是後夫也親<lb/>
道已成无所與終爲時所棄宜其凶也象曰比之无首<lb/>
无所終也疏<hi>正義曰无首凶者謂无能爲頭首他人皆比已獨在後是親比於人无能爲頭首也<pb n="11b"/>他人皆比親道已成已獨在後衆人所棄宜其凶也象曰无所終者釋比之无首既不能爲比之初首被人所棄故无能與之共終也</hi>
                    </p>
</div>
<div>
                    <head>小畜</head>
<p>䷈<hi>乾下巽上</hi>
小畜亨注不能畜大止健剛志故行是以亨密雲不雨<lb/>
自我西郊音義<hi>畜本又作蓄同敕六反積也聚也卦内皆同鄭許六反養也巽宫一世卦</hi>疏<lb/>
<hi>正義曰小畜亨者但小有所畜唯畜九三而已初九九二猶剛健得行是以剛志上得亨通故云小畜亨也若大畜乾在於下艮在於上艮是陽卦又能止物能止此乾之剛健所畜者大故稱大畜此卦則巽在於上乾在於下巽是隂柔性又和順不能止畜在下之乾唯能畜止九三所畜狹小故云小畜密雲不雨者若陽之上升<pb n="12a"/>隂能畜止兩氣相薄則爲雨也今唯能畜止九三其氣被畜但爲密雲初九九二猶自上通所以不能爲雨也自我西郊者所聚密雲由在我之西郊去我旣遠潤澤不能行也但聚在西郊而已</hi>
彖曰小畜柔得位而上下應之曰小畜注謂六四也成<lb/>
卦之義在此爻也體无二陰以分其應故上下應之也<lb/>
旣得其位而上下應之三不能陵小畜之義健而巽剛<lb/>
中而志行乃亨密雲不雨尚往也自我西郊施未行也<lb/>
注小畜之勢足作密雲乃自我西郊未足以爲雨也何<lb/>
由知未能爲雨夫能爲雨者陽上薄陰陰能固之然後<lb/>
<pb n="12b"/>
烝而爲雨今不能制初九之復自道固九二之牽復九<lb/>
三更以不能復爲劣也下方尚往施豈得行故密雲而<lb/>
不能爲雨尚往故也何以明之夫陰能固之然後乃雨<lb/>
今上九獨能固九三之路故九三不可以進而輿說輻<lb/>
也能固其路而安於上故得旣雨旣處若四五皆能若<lb/>
上九之善畜則能雨明矣故舉一卦而論之能爲小畜<lb/>
密雲而已陰茍不足以固陽則雖復至盛密雲自我西<lb/>
郊故不能雨也雨之未下卽施之未行也彖全論一卦<lb/>
<pb n="13a"/>
之體故曰密雲不雨象各言一爻之德故曰旣雨旣處<lb/>
也音義<hi>施始䜴反注皆同陽上之上時掌反烝職譍反說吐活反下文并注並同說文解也輻音福雖復之復扶又反上九注同</hi>疏<hi>正義曰柔得位謂六四也以陰居陰故稱得位此卦唯有一陰上下諸陽皆來應之故曰小畜此釋小畜卦名也言此卦之畜六四唯畜其下九三初九九二猶不能擁畜而云上下應之者若細别而言小畜之義唯當畜止在下三陽猶不能畜盡但畜九三而已若大判而言之上下五陽總應六四故云上下應之其四雖應何妨總不能畜止剛健也健而巽剛中而志行乃亨者内旣剛健而外逢柔順剛𤼵於中不被摧抑而志意得行以此言之故剛健之志乃得亨通此釋亨也密雲不雨尚往者所以密雲不雨者不能畜止諸陽初九九二猶得上進陰陽氣通所以不雨釋密雲不雨也自我西郊施未行者釋自我西郊之<pb n="13b"/>義所以密雲不雨從我西郊而積聚者猶所施潤澤未得流行周徧故不覆國都但遠聚西郊也然雲在國都而不雨亦是施未行也必云在西郊者若在國都雨雖未落猶有覆䕃之施不得云施未行今言在西郊去施遠也注正義曰九三更以不能復爲劣者初九旣得復道九二可牽以𫉬復皆得剛健上通則是陰不能固陽而九三劣弱又不能自復則是陽不薄陰是以皆不雨也且小畜之義貴於上往而九三不能自復更爲劣弱故言九三更不能復爲劣也能固其路而安於上者謂上九能閉固九三之道路不被九三所陵得安於上所以旣雨旣處也故舉一卦而論之能爲小畜密雲而已者此明卦之與爻其義别也但卦總二象明上體不能閉固下體所以密雲不能爲雨爻則止明一爻之事上九能固九三所以上九而有雨也所以卦與爻其義異也諸卦多然若比卦云比吉上六則云比之无首凶也復卦云復亨上六云迷復凶也此皆卦之與爻義相違<pb n="14a"/>反它皆放此</hi>
象曰風行天上小畜君子以懿文德注未能行其施者<lb/>
故可以懿文徳而已疏<hi>正義曰君子以懿文徳者懿美也以於其時施未得行喻君子之人但修美文徳待時而𤼵風爲號令若風行天下則施附於物不得云施未行也今風在天上去物旣遠无所施及故曰風行天上凡大象君子所取之義或取二卦之象而法之者若地中有水師君子以容民畜衆取卦象包容之義若履卦象云上天下澤履君子以辯上下取上下尊卑之義如此之𩔖皆取二象君子法以爲行也或直取卦名因其卦義所有君子法之須合卦義行事者若訟卦云君子以作事謀始防其所訟之源不取天與水違行之象若小畜君子以懿文徳不取風行天上之象餘皆放此</hi>
<pb n="14b"/>
初九復自道何其咎吉注處乾之始以升巽初四爲已<lb/>
應不距已者也以陽升陰復自其道順而无違何所犯<lb/>
咎得義之吉象曰復自道其義吉也疏<hi>正義曰處乾之始以升巽初四爲已應以陽升陰反復於上自用已道四則順而无違於已无咎故云復自道何其咎吉象曰其義吉者以陽升陰以剛應柔其義於理吉也</hi>
九二牽復吉注處乾之中以升巽五五非畜極非固已<lb/>
者也雖不能若陰之不違可牽以𫉬復是以吉也象曰<lb/>
牽復在中亦不自失也疏<hi>正義曰牽謂牽連復謂反復二欲徃五五非止畜之極不<pb n="15a"/>閉固於已可自牽連反復於上而得吉也象曰牽復在中亦不自失者旣彊牽連而復在下卦之中以其得中不被閉固亦於已不自有失解牽復吉也</hi>
九三輿說輻夫妻反目注上爲畜盛不可牽征以斯而<lb/>
進故必說輻也已爲陽極上爲陰長畜於陰長不能自<lb/>
復方之夫妻反目之義也象曰夫妻反目不能正室也<lb/>
音義<hi>輿音餘輻音福本亦作輹音服馬云車下縛也鄭云伏菟長之丈反下同</hi>疏<hi>正義曰九三欲復而進上九固而止之不可以行故車輿說其輻夫妻反目者上九體巽爲長女之陰今九三之陽被長女閉固不能自復夫妻乖戾故反目相視象曰不能正室者釋夫妻反目之義以九三之夫不能正上九之室故反目也<pb n="15b"/>此假象以喻人事也</hi>
六四有孚血去惕出无咎注夫言血者陽犯陰也四乘<lb/>
於三近不相得三務於進而已隔之將懼侵克者也上<lb/>
亦惡三而能制焉志與上合共同斯誠三雖逼已而不<lb/>
能犯故得血去懼除保无咎也象曰有孚惕出上合志<lb/>
也音義<hi>血如字馬云當作恤憂也去起吕反注同惡烏路反履卦同</hi>疏<hi>正義曰六四居九三之上乘陵於三三旣務進而已固之懼三害已故有血也畏三侵陵故惕懼也但上九亦憎惡九三六四與上九同志共惡於三三不能害已故得其血去除其惕出散信能血去懼除乃得无咎象曰上合志者釋惕出之意所<pb n="16a"/>以惕出者由已與上九同合其志共惡於三也注正義曰夫言血者陽犯隂也者謂此卦言血陽犯隂也夫者𤼵語之端非是總凡之辭故需六四云需于血注云凡稱血者隂陽相傷也則稱血者非唯陽犯隂也</hi>
九五有孚攣如富以其鄰注處得尊位不疑於二來而<lb/>
不距二牽已攣不爲專固有孚攣如之謂也以陽居陽<lb/>
處實者也居盛處實而不專固富以其鄰者也象曰有<lb/>
孚攣如不獨富也音義<hi>攣力專反馬云連也徐又力轉反子夏𫝊作戀云思也</hi>疏<lb/>
<hi>正義曰有孚攣如者五居尊位不疑於二來而不距二旣牽挽而來已又攀攣而迎接志意合同不有專固相逼是有信而相牽攣也如語辭非義𩔖富以其鄰者五是陽爻卽必富實心不専固故能用富以與其鄰鄰謂<pb n="16b"/>二也象曰不獨富也者釋攣如之義所以攀攣於二者以其不獨自專固於富欲分與二也</hi>
上九旣雨旣處尚德載婦貞厲月幾望君子征凶注處<lb/>
小畜之極能畜者也陽不𫉬亨故旣雨也剛不能侵故<lb/>
旣處也體巽處上剛不敢犯尚德者也爲隂之長能畜<lb/>
剛健德積載者也婦制其夫臣制其君雖貞近危故曰<lb/>
婦貞厲也隂之盈盛莫盛於此故曰月幾望也滿而又<lb/>
進必失其道隂疑於陽必見戰伐雖復君子以征必凶<lb/>
故曰君子征凶象曰旣雨旣處德積載也君子征凶有<lb/>
<pb n="17a"/>
所疑也注夫處下可以征而无咎者唯泰也則然坤本<lb/>
體下又順而弱不能敵剛故可以全其𩔖征而吉也自<lb/>
此以往則其進各有難矣夫巽雖不能若艮之善畜猶<lb/>
不肯爲坤之順從也故可得少進不可盡陵也是以初<lb/>
九九二其復則可至於九三則輿說輻也夫大畜者畜<lb/>
之極也畜而不已畜極則通是以其畜之盛在於四五<lb/>
至于上九道乃大行小畜積極而後乃能畜是以四五<lb/>
可以進而上九說征之輻音義<hi>幾徐音祈又音機注同子夏𫝊作近唯泰也則<pb n="17b"/>然一本作然則讀卽以也字絶句難乃旦反盡津忍反</hi>疏<hi>正義曰旣雨旣處者九三欲進已能固之隂陽不通故已得其雨也旣處者三不能侵不憂危害故已得其處也尚徳載者體巽處上剛不敢犯爲隂之長能畜止剛健慕尚此徳之積聚而運載也故云尚徳載也言慕尚此道徳之積載也婦貞厲者上九制九三是婦制其夫臣制其君雖復貞正而近危厲也月㡬望者婦人之制夫猶如月在望時盛極以敵日也㡬辭也已從上釋故於此不復言也君子征凶者隂疑於陽必見戰伐雖復君子之行而亦凶也象曰旣雨旣處徳積載者釋旣雨旣處之義言所以得旣雨旣處者以上九道徳積聚可以運載使人慕尚故云既雨既處也君子征凶有所疑者釋君子征凶之義言所以征凶者隂氣盛滿被陽有所疑忌必見戰伐故征凶也注正義曰處小畜之極能畜者也者已處小畜盛極是閉畜者也陽不𫉬亨故旣雨也者陽若亨通則不雨也所以卦爻辭云小<pb n="18a"/>畜亨密雲不雨今九三之陽被上九所固不𫉬亨通故既雨也夫巽雖不能若艮之善畜者謂雖不能如大畜艮卦在上善畜下之乾也巽雖不能如艮之善畜故其畜小也猶不肯爲坤之順從者謂猶不肯如泰卦坤在於上順從乾也故可得少進者謂初九九二得前進也不可盡陵者九三欲陵上九被上九所固是不可得盡陵也畜而不已畜極則通是以其畜之盛在于四五至于上九道乃大行者此論大畜義也大畜畜而不已謂之大畜四爻五爻是畜之盛極而不休已畜極則通四五畜道既極至於上九无所可畜故上九道乃大行无所畜也小畜積極而後乃能畜者小畜之道既微積其終極至於上九乃能畜也謂畜九三也是以四五可以進者四雖畜初五雖畜二畜道既弱故初二可以進上九說征之輻者上九畜之積極故能說此九三征行之輻案九三但有說輻无征之文而王氏言上九說征之輻者輿之有輻可以征行九三爻有征義今輿輻既說<pb n="18b"/>則是說征之輻因上九征凶之文征則行也文雖不言於義必有言輻者鄭注云謂輿下縳木與軸相連鉤心之木是也子夏傳云軸車劇也</hi>
                    </p>
</div>
<div>
                    <head>履</head>
<p>䷉<hi>兌下乾上</hi>
履虎尾不咥人亨音義<hi>履利恥反禮也艮宫五世卦咥直結反齧也馬云齕</hi>疏<hi>正義曰履卦之義以六三爲主六三以隂柔履踐九二之剛履危者也猶如履虎尾為危之甚不咥人亨者以六三在兌體兌為和說而應乾剛雖履其危而不見害故得亨通猶若履虎尾不見咥齧于人此假物之象以喻人事</hi>
彖曰履柔履剛也說而應乎乾是以履虎尾不咥人亨<lb/>
<pb n="19a"/>
注凡彖者言乎一卦之所以爲主也成卦之體在六三<lb/>
也履虎尾者言其危也三爲履主以柔履剛履危者也<lb/>
履虎尾而不見咥者以其說而應乎乾也乾剛正之徳<lb/>
者也不以說行夫佞邪而以說應乎乾宜其履虎尾不<lb/>
見咥而亨剛中正履帝位而不疚光明也注言五之徳<lb/>
音義<hi>說音悅注及後同夫音扶下同邪似嗟反疚久又反馬云病也陸本作疾</hi>疏<hi>正義曰履柔履剛者言履卦之義是柔之履剛六三隂爻在九二陽爻之上故云柔履剛也履謂履踐也此釋履卦之義說而應乎乾是以履虎尾不咥人亨者釋不咥人亨之義六三在兌體兌為和說應於上九上九在乾體兌自和說應乎<pb n="19b"/>乾剛以說應剛无所見害是以履踐虎尾不咥害於人而得亨通也若以和說之行而應於隂柔則是邪佞之道由以說應於剛故得吉也剛中正履帝位者謂九五也以剛處中得其正位居九五之尊是剛中正履帝位也而不疚光明者能以剛中而居帝位不有疚病由徳之光明故也此一句贊明履卦徳義之美於經无所釋也</hi>
象曰上天下澤履君子以辯上下定民志疏<hi>正義曰天尊在上澤卑處下君子法此履卦之象以分辯上下尊卑以定正民之志意使尊卑有序也但此履卦名含二義若以爻言之則在上履踐於下六三履九二也若以二卦上下之象言之則履禮也在下以禮承事於上此象之所言取上下二卦卑承尊之義故云上天下澤履但易含萬象反覆取義不可定爲一體故也</hi>
<pb n="20a"/>
初九素履往无咎注處履之初爲履之始履道惡華故<lb/>
素乃无咎處履以素何往不從必獨行其願物无犯也<lb/>
象曰素履之往獨行願也疏<hi>正義曰處履之始而用質素故徃而无咎若不以質素則有咎也象曰獨行願者釋素履之往它人尚華已獨質素則何咎也故獨行所願則物无犯也</hi>
九二履道坦坦幽人貞吉注履道尚謙不憙處盈務在<lb/>
致誠惡夫外飾者也而二以陽處隂履於謙也居内履<lb/>
中隱顯同也履道之美於斯為盛故履道坦坦无險厄<lb/>
也在幽而貞宜其吉也象曰幽人貞吉中不自亂也音<lb/>
<pb n="20b"/>
義<hi>坦吐但反說文云安也廣雅云平也明也蒼頡篇云著也憙虛備反又音喜厄於革反又作戹</hi>疏<hi>正義曰履道坦坦者坦坦平易之貌九二以陽處隂履於謙退已能謙退故履道坦坦平易无險難也幽人貞吉者既无險難故在幽隱之人守正得吉象曰中不自亂者釋幽人貞吉以其居中不以危險而自亂也既能謙退幽居何有危險自亂之事注正義曰履道尚謙者言踐履之道貴尚謙退然後乃能踐物履又為禮故尚謙也居内履中隱顯同者履道尚謙不喜處盈然以陽處隂尚於謙徳居内履中以信為道不以居外為榮處内為屈若居在外亦能履中謙退隱之與顯在心齊等故曰隱顯同也在幽而貞宜其吉者以其在内卦之中故云在幽也謙而得中是貞正也在幽能行此正故曰宜其吉</hi>
六三眇能視跛能履履虎尾咥人凶武人爲于大君注<lb/>
<pb n="21a"/>
居履之時以陽處陽猶曰不謙而况以隂居陽以柔乘<lb/>
剛者乎故以此爲明眇目者也以此爲行跛足者也以<lb/>
此履危見咥者也志在剛健不脩所履欲以陵武於人<lb/>
爲于大君行未能免於凶而志存於五頑之甚也象曰<lb/>
眇能視不足以有明也跛能履不足以與行也咥人之<lb/>
凶位不當也武人爲于大君志剛也音義<hi>眇妙小反字書云盲也說文云小目跛波我反足跛也依字作破脩本又作循行未之行下孟反</hi>疏<hi>正義曰眇能視跛能履者居履之時當須謙退今六三以陰居陽而又失其位以此視物猶如眇目自為能視不足為明也以此履踐猶如跛<pb n="21b"/>足自為能履不足與之行也履虎尾咥人凶者以此履虎尾咥齧於人所以凶也武人為于大君者行此威武加陵於人欲自為於大君以六三之微欲行九五之志頑愚之甚象曰不足以有明者釋眇能視物目既隆眇假使能視无多明也不足以與行者解跛能履足既蹇跛假使能履行不能逺故云不足以與行也位不當者釋咥人之凶所以被咥見凶者緣居位不當謂以隂處陽也志剛者釋武人爲于大君所以陵武加人欲為大君以其志意剛猛以陰而處陽是志意剛也</hi>
九四履虎尾愬愬終吉注逼近至尊以陽承陽處多懼<lb/>
之地故曰履虎尾愬愬也然以陽居隂以謙爲本雖處<lb/>
危懼終𫉬其志故終吉也象曰愬愬終吉志行也音義<lb/>
<pb n="22a"/>
<hi>愬山革反子夏𫝊曰恐懼貌何休注公羊𫝊曰驚愕也馬本作虩音許逆反云恐懼也說文同廣雅曰懼也近附近之近</hi>疏<hi>正義曰履虎尾愬愬者逼近五之尊位是履虎尾近其危也以陽承陽處嫌隙之地故愬愬危懼也終吉者以陽居隂意能謙退故終得其吉也象曰志行者釋愬愬終吉初雖愬愬終得其吉以謙志得行故終吉也</hi>
九五夬履貞厲注得位處尊以剛決正故曰夬履貞厲<lb/>
也履道惡盈而五處尊是以危象曰夬履貞厲位正當<lb/>
也音義<hi>夬古快反</hi>疏<hi>正義曰夬履者夬者決也得位處尊以剛決正履道行正故夬履也貞厲者厲危也履道惡盈而五以陽居尊故危厲也象曰位正當者釋夬履貞厲之義所以夬履貞厲者以其位正當處<pb n="22b"/>在九五之位不得不決斷其理不得不有其貞厲以位居此地故也</hi>
上九視履考祥其旋元吉注禍福之祥生乎所履處履<lb/>
之極履道成矣故可視履而考祥也居極應說髙而不<lb/>
危是其旋也履道大成故元吉也象曰元吉在上大有<lb/>
慶也音義<hi>祥本亦作詳</hi>疏<hi>正義曰視履考祥者祥謂徴祥上九處履之極履道已成故視其所履之行善惡得失考其禍福之徴祥其旋元吉者旋謂旋反也上九處履之極下應兌說髙而不危是其不墜於禮而能旋反行之履道大成故元吉也象曰大有慶者解元吉在上之義既以元吉而在上九是大有福慶也以有福慶故在上元吉也</hi>
<pb n="23a"/>
                    </p>
</div>
<div>
                    <head>泰</head>
<p>䷊<hi>乾下坤上</hi>
泰小往大來吉亨音義<hi>泰如字大通也鄭云通也馬云大也坤宫三世卦</hi>疏<hi>正義曰隂去故小往陽長故大來以此吉而亨通此卦亨通之極而四徳不具者物既泰通多失其節故不得以為元始而利貞也所以象云財成輔相故四徳不具</hi>
彖曰泰小往大來吉亨則是天地交而萬物通也上下<lb/>
交而其志同也内陽而外陰内健而外順内君子而外<lb/>
小人君子道長小人道消也音義<hi>長之丈反</hi>疏<hi>正義曰泰小往大來吉亨則是天地交而萬物通者釋此卦小往大來吉亨名為泰也所以得名為泰者止由天地氣交而生養萬物物<pb n="23b"/>得大通故云泰也上下交而其志同者此以人事象天地之交上謂君也下謂臣也君臣交好故志意和同内陽而外隂内健而外順内健則内陽外順則外隂内陽外隂據其象内健外順明其性此說泰卦之徳也陰陽言爻健順言卦此就卦爻釋小往大來吉亨也内君子而外小人君子道長小人道消者更就人事之中釋小往大來吉亨也</hi>
象曰天地交泰后以財成天地之道輔相天地之宜以<lb/>
左右民注泰者物大通之時也上下大通則物失其節<lb/>
故財成而輔相以左右民也音義<hi>財音才徐才載反荀作裁相息亮反注同左音佐右音佑左右助也注同</hi>疏<hi>正義曰后以財成天地之道者由物皆通泰則上下失節后君也於此之<pb n="24a"/>時君當翦財成就天地之道輔相天地之宜者相助也當輔助天地所生之宜以左右民者左右助也以助養其人也天地之道者謂四時也冬寒夏暑春生秋殺之道若氣相交通則物失其節物失其節則冬温夏寒秋生春殺君當財節成就使寒暑得其常生殺依其節此天地自然之氣故云天地之道也天地之宜者謂天地所生之物各有其宜若大司徒云其動物植物及職方云揚州其貢宜稻麥雍州其貢宜黍稷若天氣大同則所宜相反故人君輔助天地所宜之物各安其性得其宜據物言之故稱宜也此卦言后者以不兼公卿大夫故不云君子也兼通諸侯故不得直言先王欲見天子諸侯俱是南面之君故特言后也</hi>
初九拔茅茹以其彚征吉注茅之爲物拔其根而相牽<lb/>
引者也茹相牽引之貌也三陽同志俱志在外初為𩔖<lb/>
<pb n="24b"/>
首已舉則從若茅茹也上順而應不爲違距進皆得志<lb/>
故以其𩔖征吉象曰拔茅征吉志在外也音義<hi>拔蒲八反茅卯交反鄭音苖茹汝據反牽引也鄭湛同王肅音如彚音胃𩔖也李于鬼反傅氏注云彚古偉字美也古文作<graphic n="KR2390" url="https://raw.githubusercontent.com/kanripo/KR-Gaiji/master/images/KR2390.png" mimeType="image/png"/>
                    董作夤出也鄭云勤也</hi>疏<hi>正義曰拔茅茹者初九欲往於上九二九三皆欲上行已去則從而似拔茅舉其根相牽茹也以其彚者彚類也以類相從征吉者征行也上坤而順下應於乾已去則納故征行而吉象曰志在外者釋拔茅征吉之義以其三陽志意皆在於外已行則從而似拔茅徃行而得吉此假外物以明義也</hi>
九二包荒用馮河不遐遺朋亡得尚于中行注體健居<lb/>
中而用乎泰能包含荒穢受納馮河者也用心𢎞大无<lb/>
<pb n="25a"/>
所遐棄故曰不遐遺也无私无偏存乎光大故曰朋亡<lb/>
也如此乃可以得尚于中行尚猶配也中行謂五象曰<lb/>
包荒得尚于中行以光大也音義<hi>荒本亦作㐬音同鄭注禮云穢也說文水廣也又大也鄭讀為康云虚也馮音憑注同穢於廢反</hi>疏<hi>正義曰包荒用馮河者體健居中而用乎泰能包含荒穢之物故云包荒也用馮河者无舟渡水馮陵于河是頑愚之人此九二能包含容受故曰用馮河也不遐遺者遐逺也遺棄也用心𢎞大无所疎逺棄遺於物朋亡者得中无偏所在皆納无私於朋黨之事亡无也故云朋亡也得尚于中行者中行謂六五也處中而行以九二所為如此尚配也得配六五之中也象曰以光大者釋得尚中行之義所以包荒得配此六五之中者以无私无偏存乎光大之道故此包荒皆假外物以<pb n="25b"/>明義也</hi>
九三无平不陂无往不復艱貞无咎勿恤其孚于食有<lb/>
福注乾本上也坤本下也而得泰者降與升也而三處<lb/>
天地之際將復其所處復其所處則上守其尊下守其<lb/>
卑是故无往而不復也无平而不陂也處天地之將閉<lb/>
平路之將陂時將大變世將大革而居不失其正動不<lb/>
失其應艱而能貞不失其義故无咎也信義誠著故不<lb/>
恤其孚而自明也故曰勿恤其孚于食有福也象曰无<lb/>
<pb n="26a"/>
往不復天地際也注天地將各分復之際音義<hi>陂彼偽反徐補寄反傾也注同又破何反偏也</hi>疏<hi>正義曰无平不陂者九三處天地相交之際將各分復其所處乾體初雖在下今將復歸於上坤體初雖在上今欲復歸於下是初始平者必將有險陂也初始徃者必將有反復也无有平而不陂无有徃而不復者猶若无在下者而不在上无在上者而不歸下也艱貞无咎者已居變革之世應有危殆只為已居得其正動有其應艱難貞正乃得无咎勿恤其孚于食有福者恤憂也孚信也信義先以誠著故不須憂其孚信也信義自明故於食禄之道自有福慶也象曰天地際者釋无徃不復之義而三處天地交際之處天體將上地體將下故徃者將復平者將陂注正義曰將復其所處者以泰卦乾體在下此九三將棄三而向四是將復其乾之上體所處也泰卦坤體在上此六四今將去四而歸向初復其坤體所處也處<pb n="26b"/>天地之將閉平路之将陂者天將處上地將處下閉而不通是天地之將閉也所以徃前通泰路無險難自今已后時既否閉路有傾危是平路之將陂也此因三之向四是下欲上也則上六將歸於下是上欲下也故云復其所處也信義誠著者以九三居不失正動不失應是信義誠著也故不恤其孚而自明者解于食有福以信義自明故飲食有福</hi>
六四翩翩不富以其鄰不戒以孚注乾樂上復坤樂下<lb/>
復四處坤首不固所居見命則退故曰翩翩也坤爻皆<lb/>
樂下已退則從故不待富而用其鄰也莫不與已同其<lb/>
志願故不待戒而自孚也象曰翩翩不富皆失實也不<lb/>
<pb n="27a"/>
戒以孚中心願也疏<hi>正義曰六四翩翩者四主坤首而欲下復見命則退故翩翩而下也不富以其鄰者以用也鄰謂五與上也今已下復衆隂<graphic n="KR0662" url="https://raw.githubusercontent.com/kanripo/KR-Gaiji/master/images/KR0662.png" mimeType="image/png"/>皆從之故不待財富而用其鄰不戒以孚者鄰皆從已共同志願不待戒告而自孚信以從已也象曰皆失實者解翩翩不富之義由衆隂皆失其本實所居之處今既見命翩翩樂動不待財富竝悉從之故云皆失實也不戒以孚中心願者解不戒以孚之義所以不待六四之戒告而六五上六皆已孚信者由中心皆願下復故不待戒而自孚也</hi>
六五帝乙歸妹以祉元吉注婦人謂嫁曰歸泰者隂陽<lb/>
交通之時也女處尊位履中居順降身應二感以相與<lb/>
用中行願不失其禮帝乙歸妹誠合斯義履順居中行<lb/>
<pb n="27b"/>
願以祉盡夫隂陽交配之宜故元吉也象曰以祉元吉<lb/>
中以行願也音義<hi>祉音耻一音敕子反又音止女處一作爻處夫音扶後皆放此以意求之</hi>
疏<hi>正義曰帝乙歸妹者女處尊位履中居順降身應二感以相與用其中情行其志願不失於禮爻備斯義者唯帝乙歸嫁于妹而能然也故作易者引此帝乙歸妹以明之也以祉元吉者履順居中得行志願以𫉬祉福盡夫隂陽交配之道故大吉也象曰中以行願者釋以祉元吉之義正由中順行其志願故得福而元吉也注正義曰婦人謂嫁曰歸隱二年公羊𫝊文也</hi>
上六城復于隍勿用師自邑告命貞吝注居泰上極各<lb/>
反所應泰道將滅上下不交卑不上承尊不下施是故<lb/>
<pb n="28a"/>
城復于隍卑道崩也勿用師不煩攻也自邑告命貞吝<lb/>
否道已成命不行也象曰城復于隍其命亂也音義<hi>隍音皇城塹也子夏作堭姚作湟應如字舊音應對之應上承之上時掌反施始䜴反否備鄙反</hi>疏<hi>正義曰城復于隍者居泰上極各反所應泰道將滅上下不交卑不上承尊不下施猶若城復于隍也子夏𫝊云隍是城下池也城之為體由基土培扶乃得為城今下不培扶城則損壊以此崩倒反復于隍猶君之為體由臣之輔翼今上下不交臣不扶君君道傾危故云城復于隍此假外象以喻人事勿用師者謂君道已傾不煩用師也自邑告命貞吝者否道已成物不順從唯於自已之邑而施告命下既不從故貞吝象曰其命亂者釋城復于隍之義若教命不亂臣當輔君猶土當扶城由其命錯亂下不奉上猶土不培城使復于隍故云其命亂也注<pb n="28b"/>正義曰卑道崩也者卑道向下不與上交故卑之道崩壊不承事於上也</hi>
                    </p>
</div>
<div>
                    <head>否</head>
<p>䷋<hi>坤下乾上</hi>
否之匪人不利君子貞大往小來音義<hi>否備鄙反卦内同閉也塞也乾宫三世卦</hi>疏<hi>正義曰否之匪人者言否閉之世非是人道交通之時故云匪人不利君子貞者由小人道長君子道消故不利君子為正也陽氣往而陰氣來故云大往小來陽主生息故稱大陰主消耗故稱小</hi>
彖曰否之匪人不利君子貞大往小來則是天地不交<lb/>
而萬物不通也上下不交而天下无邦也内陰而外陽<lb/>
内柔而外剛内小人而外君子小人道長君子道消也<lb/>
<pb n="29a"/>
音義<hi>長丁丈反</hi>疏<hi>正義曰上下不交而天下无邦者與泰卦反也泰卦云上下交而其志同此應云上下不交則其志不同也非但其志不同上下乖隔則邦國滅亡故變云天下无邦也内柔而外剛者欲取否塞之義故内至柔弱外禦剛彊所以否閉若欲取通泰之義則云内健外順各随義為文故此云剛柔不云健順</hi>
象曰天地不交否君子以儉德辟難不可榮以祿音義<lb/>
<hi>辟音避難乃旦反</hi>疏<hi>正義曰君子以儉徳辟難者言君子於此否塞之時以節儉為徳辟其危難不可榮華其身以居禄位此若據諸侯公卿言之辟其羣小之難不可重受官賞若據王者言之謂節儉為徳辟其隂陽厄運之難不可重自榮華而驕逸也</hi>
初六拔茅茹以其彚貞吉亨注居否之初處順之始爲<lb/>
<pb n="29b"/>
𩔖之首者也順非健也何可以征居否之時動則入邪<lb/>
三隂同道皆不可進故茅茹以類貞而不諂則吉亨象<lb/>
曰拔茅貞吉志在君也注志在於君故不茍進音義<hi>邪似嗟反諂敕檢反</hi>疏<hi>正義曰拔茅茹者以居否之初處順之始未可以動動則入邪不敢前進三隂皆然猶若拔茅牽連其根相茹也已若不進餘皆從之故云拔茅茹也以其彚者以其同𩔖共皆如此貞吉亨者守正而居志在於君乃得吉而亨通象曰志在君者釋拔茅貞吉之義所以居而守正者以其志意在君不敢懐諂茍進故得吉亨也此假外物以明人事</hi>
六二包承小人吉大人否亨注居否之世而得其位用<lb/>
<pb n="30a"/>
其至順包承於上小人路通内柔外剛大人否之其道<lb/>
乃亨象曰大人否亨不亂羣也音義<hi>亨許庚反</hi>疏<hi>正義曰包承者居否之世而得其位用其至順包承於上小人吉者否閉之時小人路通故於小人為吉也大人否亨者若大人用此包承之徳能否閉小人之吉其道乃亨象曰不亂羣者此釋所以大人否亨之意良由否閉小人防之以得其道小人雖盛不敢亂羣故言不亂羣也</hi>
六三包羞注俱用小道以承其上而位不當所以包羞<lb/>
也象曰包羞位不當也疏<hi>正義曰包羞者言羣隂俱用小人之道包承於上以失位不當所包承之事唯羞辱也</hi>
<pb n="30b"/>
九四有命无咎疇離祉注夫處否而不可以有命者以<lb/>
所應者小人也有命於小人則消君子之道者也今初<lb/>
志在君處乎窮下故可以有命无咎而疇麗福也疇謂<lb/>
初也象曰有命无咎志行也音義<hi>疇直留反鄭作古<graphic n="KR1319" url="https://raw.githubusercontent.com/kanripo/KR-Gaiji/master/images/KR1319.png" mimeType="image/png"/>字</hi>疏<hi>正義曰有命无咎者九四處否之時其隂爻皆是小人若有命於小人則君子道消也今初六志在於君守正不進處于窮下今九四有命命之故无咎疇離祉者疇謂疇匹謂初六也離麗也麗謂附著也言九四命初身既无咎初既被命附依祉福言初六得福也象曰志行者釋有命无咎之義所以九四有命得无咎者由初六志意得行守正而應於上故九四之命得无咎</hi>
<pb n="31a"/>
九五休否大人吉其亡其亡繋于苞桑注居尊得位能<lb/>
休否道者也施否於小人否之休也唯大人而後能然<lb/>
故曰大人吉也處君子道消之時已居尊位何可以安<lb/>
故心存將危乃得固也象曰大人之吉位正當也音義<lb/>
<hi>休虚虬反美也又許求反息也注同</hi>疏<hi>正義曰休否者休美也謂能行休美之事於否塞之時能施此否閉之道遏絶小人則是否之休美者也故云休否大人吉者唯大人乃能如此而得吉也若其凡人則不能其亡其亡繋于苞桑者在道消之世居於尊位而遏小人必近危難須恒自戒慎其意常懼其危亡言丁寧戒慎如此也繋于苞桑者苞本也凡物繋于桑之苞本則牢固也若能其亡其亡以自戒慎則有繋于苞桑之固无傾<pb n="31b"/>危也象曰位正當者釋大人吉之義言九五居尊得位正所以當遏絶小人得其吉注正義曰心存將危解其亡其亡之義身雖安静心意常存將有危難但念其亡其亡乃得固者即繋于苞桑也必云苞桑者取會韻之義又桑之為物其根衆也衆則牢固之義</hi>
上九傾否先否後喜注先傾後通故後喜也始以傾為<lb/>
否後得通乃喜象曰否終則傾何可長也疏<hi>正義曰處否之極否道已終此上九能傾毁其否故曰傾否也先否後喜者否道未傾之時是先否之道否道已傾之後其事得通故曰後有喜也象曰否終則傾何可長者釋傾否之義否道已終通道將至故否之終極則傾損其否何得長久故云何可長也</hi>
<pb n="32a"/>
                    </p>
</div>
  <div>
                    <head>同人</head>
<p>䷌<hi>離下乾上</hi>
同人于野亨利渉大川利君子貞音義<hi>同人和同也離宫歸魂卦</hi>疏<lb/>
<hi>正義曰同人謂和同於人于野亨者野是廣遠之處借其野名喻其廣逺言和同於人必須寛廣无所不同用心无私處非近狹逺至于野乃得亨通故云同人于野亨與人同心足以渉難故曰利渉大川也與人和同易渉邪僻故利君子貞也此利渉大川假物象以明人事</hi>
彖曰同人柔得位得中而應乎乾曰同人注二為同人<lb/>
之主同人曰同人于野亨利渉大川乾行也注所以乃<lb/>
能同人于野亨利渉大川非二之所能也是乾之所行<lb/>
<pb n="32b"/>
故特曰同人曰文明以健中正而應君子正也注行健<lb/>
不以武而以文明用之相應不以邪而以中正應之君<lb/>
子正也故曰利君子貞唯君子爲能通天下之志注君<lb/>
子以文明為德音義<hi>邪似嗟反</hi>疏<hi>正義曰同人柔得位得中而應乎乾曰同人者此釋所以能同於人之義柔得位得中者謂六二也上應九五是應於乾也同人曰同人于野亨利渉大川乾行者釋同人于野亨利渉大川之義所以能如此者由乾之所行也言乾能行此徳非六二之所能也故特云同人曰乃云同人于野亨與諸卦别也文明以健中正而應君子正者此釋君子貞也此以二象明之故云文明以健中正而應謂六二九五皆居中得正而又相應是君子之正道也故云君子正也若以威武而為健邪僻而<pb n="33a"/>相應則非君子之正也唯君子為能通天下之志者此更贊明君子貞正之義唯君子之人於同人之時能以正道通達天下之志故利君子之貞注正義曰故特曰同人曰者謂卦之彖辭𤼵首即疊卦名以釋其義則以例言之此𤼵首應云同人于野亨今此同人于野亨之上别云同人曰者是其義有異此同人卦名以六二為主故同人卦名繋屬六二故稱同人曰猶言同人卦曰也同人于野亨利渉大川雖是同人卦下之辭不關六二之義故更疊同人于野亨之文乃是乾之所行也君子以文明為徳者若非君子則用威武今卦之下體為離故彖云文明又云唯君子能通天下之志是君子用文明為徳也謂文理通明也</hi>
象曰天與火同人注天體於上而火炎上同人之義也<lb/>
君子以𩔖族辨物注君子小人各得所同音義<hi>炎上之上時掌<pb n="33b"/>反</hi>疏<hi>正義曰天體在上火又炎上取其性同故云天與火同人君子以𩔖族辨物者族聚也言君子法此同人以類而聚也辨物謂分辨事物各同其黨使自相同不間雜也</hi>
初九同人于門无咎注居同人之始爲同人之首者也<lb/>
无應於上心无繋吝通夫大同出門皆同故曰同人于<lb/>
門也出門同人誰與為咎象曰出門同人又誰咎也音<lb/>
義<hi>繋或作係本作黨係</hi>疏<hi>正義曰同人于門者居同人之首无應於上心无係吝含𢎞光大和同於人在於門外出門皆同故云无咎也象曰又誰咎者釋出門同人无咎之義言既心无係吝出門逢人皆同則誰與為過咎</hi>
<pb n="34a"/>
六二同人于宗吝注應在乎五唯同於主過主則否用<lb/>
心褊狹鄙吝之道象曰同人于宗吝道也音義<hi>否方有反又備鄙反褊必淺反狹戸夾反</hi>疏<hi>正義曰係應在五而和同於人在於宗族不能𢎞闊是鄙吝之道故象云吝道也</hi>
九三伏戎于莽升其高陵三歲不興注居同人之際履<lb/>
下卦之極不能包𢎞上下通夫大同物黨相分欲乖其<lb/>
道貪於所比據上之應其敵剛健非力所當故伏戎于<lb/>
莽不敢顯亢也升其高陵望不敢進量斯𫝑也三嵗不<lb/>
<pb n="34b"/>
能興者也三嵗不能興則五道亦以成矣安所行焉象<lb/>
曰伏戎于莽敵剛也三嵗不興安行也注安辭也音義<lb/>
<hi>莽莫蕩反王肅㝠黨反鄭云叢木也物或作朋比毗志反當如字量音良又音亮</hi>疏<hi>正義曰伏戎于莽者九三處下卦之極不能包𢎞上下通夫大同欲下據六二上與九五相爭也但九五剛健九三力不能敵故伏潛兵戎於草莽之中升其高陵三嵗不興者唯升高陵以望前敵量斯勢也縱令更經三嵗亦不能興起也象曰伏戎于莾敵剛者釋伏戎于莽之義以其當九五之剛不敢顯亢故伏戎于莽三嵗不興安行者釋三嵗不興之義雖經三嵗猶不能興起也安語辭也猶言何也既三嵗不興五道亦已成矣何可行也故云安行也此假外物以明人事注正義曰不能包𢎞上下通夫大同者初九出門皆同无所係著是包𢎞上下通夫大同今<pb n="35a"/>九三欲下據六二奪上之應是不能包𢎞也物黨相分者謂同人之時物各有黨𩔖而相分别也二則與五相親與三相分别也欲乖其道貪於所比據上之應者言此九三欲乖其同人之道不以類相從不知二之從五直以茍貪與二之比近而欲取之據上九五之應也</hi>
九四乘其墉弗克攻吉注處上攻下力能乘墉者也履<lb/>
非其位以與人爭二自五應三非犯已攻三求二尤而<lb/>
效之違義傷理衆所不與故雖乘墉而不克也不克則<lb/>
反反則得吉也不克乃反其所以得吉困而反則者也<lb/>
象曰乘其墉義弗克也其吉則困而反則也音義<hi>墉徐音容<pb n="35b"/>鄭作庸效下教反不克則反反則得吉也一本作反則得得則吉也</hi>疏<hi>正義曰乘其墉者履非其位與人鬬争與三争二欲攻於三既是上體力能顯亢故乘上高墉欲攻三也弗克攻吉者三欲求二其事已非四又效之以求其二違義傷理衆所不與雖復乘墉不能攻三也吉者既不能攻三能反自思愆以從法則故得吉也此爻亦假物象也象曰乘其墉義弗克也者釋不克之義所以乘墉攻三不能克者以其違義衆所不從故云義不克也其吉則困而反則者釋其吉之義所以得其吉者九四則以不克困苦而反歸其法則故得吉也</hi>
九五同人先號咷而後笑大師克相遇注彖曰柔得位<lb/>
得中而應乎乾曰同人然則體柔居中衆之所與執剛<lb/>
用直衆所未從故近隔乎二剛未𫉬厥志是以先號咷<lb/>
<pb n="36a"/>
也居中處尊戰必克勝故後笑也不能使物自歸而用<lb/>
其强直故必須大師克之然後相遇也象曰同人之先<lb/>
以中直也大師相遇言相克也音義<hi>號戸羔反咷道刀反號咷啼呼也</hi>
疏<hi>正義曰同人先號咷者五與二應用其剛直衆所未從故九五共二欲相和同九三九四與之競二也五未得二故志未和同於二故先號咷也而後笑者處得尊位戰必克勝故後笑也大師克相遇者不能使物自歸已用其剛直必以大師與三四戰克乃得與二相遇此爻假物象以明人事象曰同人之先以中直者解先號咷之意以其用中正剛直之道物所未從故先號咷也但象略號咷之字故直云同人之先以中直也大師相遇言相克者釋相遇之義所以必用大師乃䏻相遇者以其用大師與三四相伐而得克勝乃與二相遇故<pb n="36b"/>言相克也</hi>
上九同人于郊无悔注郊者外之極也處同人之時最<lb/>
在於外不𫉬同志而逺於内争故雖无悔吝亦未得其<lb/>
志象曰同人于郊志未得也注凡處同人而不泰焉則<lb/>
必用師矣不能大通則各私其黨而求利焉楚人亡弓<lb/>
不能忘楚愛國愈甚益為它災是以同人不𢎞剛健之<lb/>
爻皆至用師也音義<hi>逺袁萬反爭爭鬬之爭</hi>疏<hi>正義曰同人于郊者處同人之極最在於外雖欲同人人必疎己不𫉬所同其志未得然雖陽在於外逺於内之爭訟故无悔吝也象曰志未得者<pb n="37a"/>釋同人于郊之義同人在郊境逺處與人踈逺和同之志猶未得也注正義曰不𫉬同志者若彼此在内相同則𫉬其同志意也若己為郊境之人而與相同人未親已是不𫉬同志也逺於内争者以外而同不於室家之内是逺于内争也以逺内争故无悔吝以在外郊故未得志也凡處同人而不泰焉則必用師矣者王氏注意非止上九一爻乃總論同人一卦之義去初上而言二有同宗之吝三有伏戎之禍四有不克之困五有大師之患是處同人之世无大通之志則必用師矣楚人亡弓不能忘楚愛國愈甚益為它災者案孔子家語弟子好生篇云椘昭王出㳺亡烏號之弓左右請求之王曰楚人亡弓楚人得之又何求焉孔子聞之曰惜乎其志不大也不曰人亡弓人得之何必楚也昭王名軫哀六年呉伐陳楚救陳在城父卒此愛國而致它災也引此者證同人不𢎞皆至用師矣</hi>
<pb n="37b"/>
                    </p>
</div>
<div>
                    <head>大有</head>
<p>䷍<hi>乾下離上</hi>
大有元亨注不大通何由得大有乎大有則必元亨矣<lb/>
音義<hi>大有包容豐富之象乾宫歸魂卦</hi>疏<hi>正義曰大有元亨者柔處尊位羣陽並應能大所有故稱大有既能大有則其物大得亨通故云大有元亨</hi>
彖曰大有柔得尊位大中而上下應之曰大有注處尊<lb/>
以柔居中以大體无二隂以分其應上下應之靡所不<lb/>
納大有之義也其徳剛健而文明應乎天而時行是以<lb/>
元亨注徳應於天則行不失時矣剛健不滯文明不犯<lb/>
<pb n="38a"/>
應天則大時行无違是以元亨疏<hi>正義曰大有柔得尊位大中而上下應之曰大有者釋此卦稱大有之義大中者謂六五處大以中柔處尊位是其大也居上卦之内是其中也其徳剛健而文明應乎天而時行是以元亨者釋元亨之義剛健謂乾也文明謂離也應乎天而時行者禇氏莊氏云六五應九二九二在乾體故云應乎天也徳應於天則行不失時以時而行則萬物大得亨通故云是以元亨注正義曰剛健不滯者剛健則物不壅滯也文明不犯者文理明察則不犯於物也應天則大者䏻應於天則盛大也時行无違者以時而行物无違也以有此諸事故大通而元亨也</hi>
象曰火在天上大有君子以遏惡揚善順天休命注大<lb/>
有包容之象也故遏惡揚善成物之美順夫天徳休物<lb/>
<pb n="38b"/>
之命音義<hi>遏於葛反止也徐又音謁休虚虬反美也徐又許求反</hi>疏<hi>正義曰君子以遏惡揚善者大有包容之義故君子象之亦當包含遏匿其惡褎揚其善順奉天徳休美物之性命皆取含容之義也不云天在火下而云火在天上者天體高明火性炎上火是照耀之物而在於天上是光明之甚无所不照亦是包含之義又為揚善之理也</hi>
初九无交害匪咎艱則无咎注以夫剛健為大有之始<lb/>
不能履中滿而不溢率斯以徃後害必至其欲匪咎艱<lb/>
則无咎也象曰大有初九无交害也疏<hi>正義曰以夫剛健為大有之始不能履中謙退雖无交切之害久必有凶其欲匪咎能自艱難其志則得无咎故云无交害匪咎艱則无咎也<pb n="39a"/>注正義曰不能履中滿而不溢者以不在二位是不能履中在大有之初是盈滿身行剛健是溢也故云不能履中滿而不溢</hi>
九二大車以載注任重而不危有攸往无咎注健不違<lb/>
中爲五所任任重不危致遠不泥故可以往而无咎也<lb/>
象曰大車以載積中不敗也音義<hi>車王肅剛余反蜀本作輿泥乃計反</hi>疏<lb/>
<hi>正義曰大車以載者體是剛健而又居中身被委任其任重也能堪受其任不有傾危猶若大車以載物也此假外象以喻人事有攸徃无咎者堪當重任故有所徃无咎者以居失其位嫌有凶咎故云无咎也象曰積中不敗者釋大車以載之義物既積聚身有中和堪受所積之物聚在身上不至於敗也注正義曰任重而不危<pb n="39b"/>釋大車以載之意大車謂牛車也載物既多故云任重車材彊壯故不有傾危也</hi>
九三公用亨于天子小人弗克注處大有之時居下體<lb/>
之極乘剛健之上而履得其位與五同功威權之盛莫<lb/>
此過焉公用斯位乃得通乎天子之道也小人不克害<lb/>
可待也象曰公用亨于天子小人害也音義<hi>亨許庚反通也下同衆家竝香兩反京云獻也干云享宴也姚云享祀也</hi>疏<hi>正義曰公用亨于天子者九三處大有之時居下體之極乘剛健之上履得其位與五同功五為王位三既與之同功則威權之盛莫盛於此乃得通乎天子之道故云公用亨于天子小人弗克者小人徳劣不能勝其位必致禍害故云小人弗克也注正義曰與五同功者<pb n="40a"/>繋辭云三與五同功此云與五同功謂五為王位三既䏻與五之同功則威權與五相似故云威權之盛莫此過焉</hi>
九四匪其彭无咎注既失其位而上近至尊之威下比<lb/>
分權之臣其為懼也可謂危矣唯夫有聖知者乃能免<lb/>
斯咎也三雖至盛五不可舍能辯斯數專心承五常匪<lb/>
其旁則无咎矣旁謂三也象曰匪其彭无咎明辯晢也<lb/>
注明猶才也音義<hi>彭歩郎反子夏作旁干云彭亨驕滿貌王肅云壯也虞作尫姚云彭旁徐音同近如字亦附近之近比毗志反知音智舍音捨數色助反晢章舌反王廙作晰同音徐李之世反又作哲<pb n="40b"/>字鄭本作遰云讀如明星晢晢陸本作逝虞作折</hi>疏<hi>正義曰匪其彭无咎者匪非也彭旁也謂九三在九四之旁九四若䏻專心承五非取其旁九四言不用三也如此乃得无咎也既失其位上近至尊之威下比分權之臣可謂危矣能棄三歸五故得无咎也象曰明辯晢也者釋匪其彭无咎之義明猶才也九四所以能去其旁之九三者由九四才性辯而哲知能斟酌事宜故云明辯晢也</hi>
六五厥孚交如威如吉注居尊以柔處大以中无私於<lb/>
物上下應之信以𤼵志故其孚交如也夫不私於物物<lb/>
亦公焉不疑於物物亦誠焉既公且信何難何備不言<lb/>
而教行何為而不威如為大有之主而不以此道吉可<lb/>
<pb n="41a"/>
得乎象曰厥孚交如信以𤼵志也威如之吉易而无備<lb/>
也音義<hi>難依象宜如字一音乃旦反易以䜴反</hi>疏<hi>正義曰六五厥孚交如者厥其也孚信也交謂交接也如語辭也六五居尊以柔處大以中无私於物上下應之故其誠信物來交接故云厥孚交如也威如吉者威畏也既誠且信不言而教行所為之處人皆畏敬故云威如以用此道故得吉也象曰信以𤼵志者釋厥孚交如之義由已誠信𤼵起其志故上下應之與之交接也威如之吉易而无備者釋威如之吉之義所以威如得吉者以已不私於物唯行簡易无所防備物自畏之故云易而无備也</hi>
上九自天祐之吉无不利注大有豐富之世也處大有<lb/>
之上而不累於位志尚乎賢者也餘爻皆乘剛而已獨<lb/>
<pb n="41b"/>
乘柔順也五為信徳而已履焉履信之謂也雖不能體<lb/>
柔而以剛乘柔思順之義也履豐有之世而不以物累<lb/>
其心髙尚其志尚賢者也爻有三徳盡夫助道故繋辭<lb/>
具焉象曰大有上吉自天祐也音義<hi>祐音又累劣偽反下同盡津忍反繋音係</hi>疏<hi>正義曰釋所以大有上九而得吉者以有三徳從天已下悉皆祐之故云自天祐之注正義曰不累於位志尚乎賢者既居豐富之時應須以富有為累也既居无位之地不以富有縈心是不繋累於位既能清静髙潔是慕尚賢之行也爻有三徳者五為信徳而已履焉履信之謂是一也以剛乘柔思順之義是二也不以物累於心髙尚其志尚賢者是三也爻有三徳盡夫助道者天尚祐之則无物不祐故云盡夫助道也</hi>
<pb n="42a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易注疏卷三<lb/>
</p>
</div>
            </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易注疏卷七</head> <lb/>
    <p>
<pb n="1a"/>
欽定四庫全書<lb/>
　周易注疏卷七<lb/>
　　魏王弼注　唐陸德明音義　孔穎達疏<lb/>
　下經<hi>睽</hi>　<hi>蹇/</hi>　<hi>解/</hi>　<hi>損/</hi>　<hi>益/</hi>　<hi>夬</hi>
䷥<hi>兌下離上</hi>
睽小事吉音義<hi>睽苦圭反馬鄭王肅徐呂忱並音圭序卦云乖也雜卦云外也說文云目不相視也艮宮四世卦</hi>疏<hi>正義曰睽者乖異之名物情乖異不可大事大事謂興役動衆必須大同之世方可爲之小事謂飲食衣服不待衆力雖乖而可故曰小事吉也</hi>
<pb n="1b"/>
彖曰睽火動而上澤動而下二女同居其志不同行說<lb/>
而麗乎明柔進而上行得中而應乎剛是以小事吉注<lb/>
事皆相違害之道也何由得小事吉以有此三德也天<lb/>
地睽而其事同也男女睽而其志通也萬物睽而其事<lb/>
𩔖也睽之時用大矣哉注睽離之時非小人之所能用<lb/>
也音義<hi>上時掌反下上行同同行之行如字王肅遐孟反說音悦</hi>疏<hi>正義曰睽火動而上澤動而下二女同居其志不同行者此就二體釋卦名爲睽之義同而異者也水火二物共成烹飪理應相濟今火在上而炎上澤居下而潤下无相成之道所以爲乖中少二女共居一家理應同志各自出適志不同行所以爲異<pb n="2a"/>也說而麗乎明柔進而上行得中而應乎剛是以小事吉者此就二體及六五有應釋所以小事得吉說而麗乎明不爲邪僻柔進而上行所之在貴得中而應乎剛非爲全弱雖在乖違之時卦爻有此三德故可以行小事而𫉬吉也天地睽而其事同以下厯就天地男女萬物廣明睽義體乖而用合也天高地卑其體懸隔是天地睽也而生成品物其事則同也男女睽而其志通者男外女内分位有别是男女睽也而成家理事其志卽通也萬物殊形各自爲象是萬物睽也而均於生長其事卽𩔖故曰天地聧而其事同也男女聧而其志通也萬物睽而其事𩔖也睽之時用大矣哉旣明睽理合同之大又歎能用睽之人其德不小睽離之時能建其用使合其通理非大德之人則不可也故曰睽之時用大矣哉也</hi>
象曰上火下澤睽君子以同而異注同於通理異於職<lb/>
<pb n="2b"/>
事疏<hi>正義曰上火下澤睽者動而相背所以爲睽也君子以同而異者佐主治民其意則同各有司存職掌則異故曰君子以同而異也</hi>
初九悔亡喪馬勿逐自復見惡人无咎注處睽之初居<lb/>
下體之下无應獨立悔也與人合志故得悔亡馬者必<lb/>
顯之物處物之始乖而喪其馬物莫能同其私必相顯<lb/>
也故勿逐而自復也時方乖離而位乎窮下上无應可<lb/>
援下无權可恃顯德自異爲惡所害故見惡人乃得免<lb/>
咎也象曰見惡人以辟咎也音義<hi>喪息浪反注同復音服注同必顯一本作<pb n="3a"/>必𩔖下相顯亦然援于眷反下得援同又音袁辟音避</hi>疏<hi>正義曰悔亡者初九處睽離之初居下體之下无應獨立所以悔也四亦處下无應獨立不乖於已與已合志故得悔亡喪馬勿逐自復者時方睽離觸目乖阻馬之爲物難可隱藏時或失之不相容隱不須尋求𫝑必自復故曰喪馬勿逐自復也見惡人无咎者處於窮下上无其應无應則无以爲援窮下則无權可恃若標顯自異不能和光同塵則必爲惡人所害故曰見惡人无咎見謂遜接之也象曰以辟咎也者惡人不應與之相見而遜接之者以辟咎也</hi>
九二遇主于巷无咎注處睽失位將无所安然五亦失<lb/>
位俱求其黨出門同趣不期而遇故曰遇主于巷也處<lb/>
睽得援雖失其位未失道也象曰遇主于巷未失道也<lb/>
<pb n="3b"/>
音義<hi>巷戸絳反說文云里中道也廣雅云居也字書作衖</hi>疏<hi>正義曰遇主于巷无咎者九二處睽之時而失其位將无所安五亦失位與已同黨同趣相求不假遠渉而自相遇適在於巷言遇之不遠故曰遇主於巷主謂五也處睽得援咎悔可亡故无咎也象曰未失道者旣遇其主雖失其位亦未失道也</hi>
六三見輿曵其牛掣其人天且劓无初有終注凡物近<lb/>
而不相得則凶處睽之時履非其位以陰居陽以柔乘<lb/>
剛志在於上而不和於四二應於五則近而不相比故<lb/>
見輿曵輿曵者履非其位失所載也其牛掣者滯隔所<lb/>
在不𫉬進也其人天且劓者四從上取二從下取而應<lb/>
<pb n="4a"/>
在上九執志不回初雖受困終𫉬剛助象曰見輿曵位<lb/>
不當也无初有終遇剛也音義<hi>曵以制反掣昌逝反鄭作㸷云牛角皆踊曰㸷徐市制反說文作觢之世反云角一俯一仰子夏作契傳曰一角仰也苟作騎劉本從說文解依鄭天剠也馬云剠鑿其額曰天劓魚器反截鼻也王肅作臲臲魚一反比毗志反下同</hi>疏<hi>正義曰見輿曵其牛掣者處睽之時履非其位以陰居陽以柔乘剛志在上九不與四合二自應五又與已乖欲載其輿被曵失已所載也欲進其牛被牽滯膈所在不能得進也故曰見輿曵其牛掣也其人天且劓无初有終者剠額爲天截鼻爲劓旣處二四之間皆不相得其爲人也四從上刑之故剠其額二從下刑之又截其鼻故曰其人天且劓而應在上九執志不回初雖受困終獲剛助故曰无初有終象曰位不當者由位不當故輿被曵遇剛者由遇上九之剛<pb n="4b"/>所以有終也</hi>
九四睽孤遇元夫交孚厲无咎注无應獨處五自應二<lb/>
三與已睽故曰睽孤也初亦无應特立處睽之時俱在<lb/>
獨立同處體下同志者也而已失位比於三五皆與已<lb/>
乖處無所安故求其疇𩔖而自託焉故曰遇元夫也同<lb/>
志相得而无疑焉故曰交孚也雖在乖隔志故得行故<lb/>
雖危无咎象曰交孚无咎志行也音義<hi>夫如字</hi>疏<hi>正義曰元夫謂初九也處於卦始故云元也初四俱陽而言夫者蓋是丈夫之夫非夫婦之夫也</hi>
<pb n="5a"/>
六五悔亡厥宗噬膚往何咎注非位悔也有應故亡厥<lb/>
宗謂二也噬膚者齧柔也三雖比二二之所噬非妨已<lb/>
應者也以斯而往何咎之有往必合也象曰厥宗噬膚<lb/>
往有慶也音義<hi>噬市制反</hi>疏<hi>正義曰悔亡者失位悔也有應故悔亡也厥宗噬膚往何咎者宗主也謂二也噬膚謂噬三也三雖隔二二之所噬故曰厥宗噬膚也三是陰爻故以膚爲譬言柔脃也二旣噬三卽五可以往而无咎矣故曰往无咎象曰往有慶也者有慶之言善功被物爲物所賴也五雖居尊而不當位與二合德乃爲物所賴故曰往有慶也</hi>
上九睽孤見豕負塗載鬼一車先張之弧後說之弧匪<lb/>
<pb n="5b"/>
宼㛰媾往遇雨則吉注處睽之極睽道未通故曰睽孤<lb/>
已居炎極三處澤盛睽之極也以文明之極而觀至穢<lb/>
之物睽之甚也豕而負塗穢莫過焉至睽將合至殊將<lb/>
通恢詭譎怪道將爲一未至於洽先見殊怪故見豕負<lb/>
塗甚可穢也見鬼盈車吁可怪也先張之弧將攻害也<lb/>
後說之弧睽怪通也四剠其應故爲宼也睽志將通匪<lb/>
宼㛰媾往不失時睽疑亡也貴於遇雨和陰陽也陰陽<lb/>
旣和羣疑亡也象曰遇雨之吉羣疑亡也音義<hi>弧音胡弓也說<pb n="6a"/>吐活反注同一音始鋭反下弧本亦作壺京馬鄭王肅翟子𤣥作壺媾古豆反恢苦回反大也詭女委反異也戾也譎古穴反本亦作決詐也乖也吁况于反剠其京反本或作黥字</hi>疏<hi>正義曰睽孤者處睽之極睽道未通故曰睽孤也見豕負塗者火動而上澤動而下已居炎極三處澤盛睽之極也離爲文明澤爲卑穢以文明之極而觀至穢之物事同豕而負塗泥穢莫斯甚矣故曰見豕負塗載鬼一車先張之弧後說之弧者鬼魅盈車怪異之甚也至睽將合至殊將通未至於洽先見殊怪故又見載鬼一車載鬼不言見者爲豕上有見字也見怪若斯懼來害已故先張之弧將攻害也物極則反睽極則通故後說之弧不復攻也匪宼㛰媾者四剠其應故謂四爲宼暌志旣通匪能爲宼乃得與三爲㛰媾矣故曰匪宼㛰媾也往遇雨則吉者雨者陰陽交和之道也衆異併消无復疑阻往得和合則吉從之故曰往遇雨則吉象曰羣疑亡也者往與三合如雨之和向<pb n="6b"/>之見豕見鬼張弧之疑併消釋矣故曰羣疑亡也注正義曰恢詭譎怪道將爲一者莊子内篇齊物論曰无物不然无物不可故爲舉莛與楹厲與西施恢詭譎怪道通爲一郭象注云夫莛横而楹縱厲醜而西施好所謂齊者豈必齊形狀同規矩哉舉縱横好醜恢詭譎怪各然其所然各可其所可卽形雖萬殊而性本得同故曰道通爲一也莊子所言以明齊物故舉恢詭譎怪至異之物道通爲一得性則同王輔嗣用此文而改通爲將字者明物極則反聧極則通有似引詩斷章不必與本義同也</hi>
䷦<hi>艮下坎上</hi>
蹇利西南不利東北注西南地也東北山也以難之平<lb/>
則難解以難之山則道窮利見大人注往則濟也貞吉<lb/>
<pb n="7a"/>
注爻皆當位各履其正居難履正正邦之道也正道未<lb/>
否難由正濟故貞吉也遇難失正吉可得乎音義<hi>蹇紀免反彖及序卦皆云難也王肅徐紀偃反兌宫四世卦難乃旦反卦内及解卦皆同解音蟹上六注同否備鄙反</hi>
疏<hi>正義曰蹇難也有險在前畏而不進故稱爲蹇利西南不利東北者西南順位平易之方東北險位阻礙之所世道多難率物以適平易則蹇難可解若入於險阻則彌加擁塞去就之宜理須如此故曰蹇利西南不利東北也利見大人者能濟衆難惟有大德之人故曰利見大人貞吉者居難之時若不守正而行其邪道雖見大人亦不得吉故曰貞吉也</hi>
彖曰蹇難也險在前也見險而能止知矣哉蹇利西南<lb/>
<pb n="7b"/>
往得中也不利東北其道窮也利見大人往有功也當<lb/>
位貞吉以正邦也蹇之時用大矣哉注蹇難之時非小<lb/>
人之所能用也音義<hi>知音智初六注同中如字鄭云和也又張仲反王肅云中適也解卦彖同正邦荀陸本作正國爲漢朝諱</hi>疏<hi>正義曰蹇難也險在前也見險而能止知矣哉者釋卦名也蹇者有難而不進能止而不犯故就二體有險有止以釋蹇名坎在其外是險在前也有險在前所以爲難若冒險而行或罹其害艮居其内止而不往相時而動非知不能故曰見險而能止知矣哉也蹇利西南往得中也者之於平易救難之理故云往得中也不利東北其道窮者之於險阻更益其難其道彌窮故曰其道窮也利見大人往有功也者往見大人必能除難故曰往有功也當位貞吉以正邦也者二三四五爻皆當位所以得正而<pb n="8a"/>吉故曰當位貞吉也以正邦也者居難守正正邦之道故曰以正邦也蹇之時用大矣哉者能於蹇難之時建立其功用以濟世者非小人之所能故曰蹇之時用大矣哉也</hi>
象曰山上有水蹇注山上有水蹇難之象君子以反身<lb/>
脩德注除難莫若反身脩德疏<hi>正義曰山上有水蹇者山者是巖險水是阻難水積山上彌益危難故曰山上有水蹇君子以反身脩德者蹇難之時未可以進惟宜反求諸身自脩其德道成德立方能濟險故曰君子以反身脩德也陸績曰水在山上失流通之性故曰蹇通水流下今在山上不得下流蹇之象陸績又曰水本應山下今在山上終應反下故曰反身處難之世不可以行只可反自省察脩已德用乃除難君子通達道暢之時並濟天下處窮之時則獨善其身也</hi>
<pb n="8b"/>
初六往蹇來譽注處難之始居止之初獨見前識覩險<lb/>
而止以待其時知矣哉故往則遇蹇來則得譽象曰往<lb/>
蹇來譽宜待也音義<hi>宜待也張本作宜時也鄭本宜待時也</hi>疏<hi>正義曰往蹇來譽者初六處蹇之初往則遇難來則得譽初居艮始是能見險而止見險不往則是來而得譽故曰往蹇來譽象曰宜待者旣往則遇蹇宜止以待時也</hi>
六二王臣蹇蹇匪躬之故注處難之時履當其位居不<lb/>
失中以應於五不以五在難中私身遠害執心不回志<lb/>
匡王室者也故曰王臣蹇蹇匪躬之故履中行義以存<lb/>
<pb n="9a"/>
其上處蹇以此未見其尤也象曰王臣蹇蹇終无尤也<lb/>
音義<hi>遠袁萬反</hi>疏<hi>正義曰王臣蹇蹇匪躬之故者王謂五也臣謂二也九五居於王位而在難中六二是五之臣往應於五履正居中志匡王室能渉蹇難而往濟蹇故曰王臣蹇蹇也盡忠於君匪以私身之故而不往濟君故曰匪躬之故象曰終无尤者處難以斯豈有過尤也</hi>
九三往蹇來反注進則入險來則得位故曰往蹇來反<lb/>
爲下卦之主是内之所恃也象曰往蹇來反内喜之也<lb/>
音義<hi>喜如字徐許意反猶好也</hi>疏<hi>正義曰往蹇來反者九三與坎爲鄰進則入險故曰往蹇來則得位故曰來反象曰内喜之者内卦三爻惟九三一陽居二陰之上是内之所恃故云内喜之也</hi>
<pb n="9b"/>
六四往蹇來連注往則無應來則乘剛往來皆難故曰<lb/>
往蹇來連得位履正當其本實雖遇於難非妄所招也<lb/>
象曰往蹇來連當位實也音義<hi>連力善反馬云亦難也鄭如字遲久之意</hi>疏<lb/>
<hi>正義曰馬云連亦難也鄭云遲久之意六四往則无應來則乘剛往來皆難故曰往蹇來連也象曰當位實者明六四得位履正當其本實而往來遇難者乃數之所招非邪妄之所致也故曰當位實也</hi>
九五大蹇朋來注處難之時獨在險中難之大者也故<lb/>
曰大蹇然居不失正履不失中執德之長不改其節如<lb/>
此則同志者集而至矣故曰朋來也象曰大蹇朋來以<lb/>
<pb n="10a"/>
中節也音義<hi>長直良反</hi>疏<hi>正義曰九五處難之時獨在險中難之大者也故曰大蹇然得位履中不改其節如此則同志者自遠而來故曰朋來象曰以中節者得位居中不易其節故致朋來故云以中節也注正義曰同志者集而至矣者此以同志釋朋來之義鄭注論語云同門曰朋同志曰友此對文也通而言之同志亦是朋黨也</hi>
上六往蹇來碩吉利見大人注往則長難來則難終難<lb/>
終則衆難皆濟志大得矣故曰往蹇來碩吉險夷難解<lb/>
大道可興故曰利見大人也象曰往蹇來碩志在内也<lb/>
注有應在内往則失之來則志𫉬志在内也利見大人<lb/>
<pb n="10b"/>
以從貴也音義<hi>長之丈反</hi>疏<hi>正義曰碩大也上六難終之地不宜更有所往往則長難故曰往蹇也來則難終難終則衆難皆濟志大得矣故曰來碩吉也險夷難解大道可興宜見大人以𢎞道化故曰利見大人也象曰志在内也者有應在三是志在内也應既在内往則失之來則得之所以往則有蹇來則碩吉也以從貴者貴謂陽也以陰從陽故云以從貴也</hi>
䷧<hi>坎下震上</hi>
解利西南注西南衆也解難濟險利施於衆也亦不困<lb/>
于東北故不言不利東北也无所往其來復吉有攸往<lb/>
夙吉注未有善於解難而迷於處安也解之爲義解難<lb/>
<pb n="11a"/>
而濟厄者也无難可往以解來復則不失中有難而往<lb/>
則以速爲吉也无難則能復其中有難則能濟其厄也<lb/>
音義<hi>解音蟹序卦云緩也震宫二世卦解之爲義之解音蟹下以解來復同厄或作危</hi>疏<hi>正義曰解者卦名也然解有兩音一音佳買反一音諧買反解謂解難之初解謂旣解之後彖稱動而免乎險明非救難之時故先儒皆讀爲解序卦云物不可以終難故受之以解解者緩也然則解者險難解釋物情舒緩故爲解也解利西南者西南坤位坤是衆也施解於衆則所濟者𢎞故曰解利西南也无所往者上言解難濟險利施於衆此下明救難之時誡其可否若无難可往則以來復爲吉若有難可往則以速赴爲善故云无所往其來復吉有攸往夙吉設此誡者褚氏云世有无事求功故誡以无難宜靜亦有待敗乃救故誡以有難須速也</hi>
<pb n="11b"/>
彖曰解險以動動而免乎險解注動乎險外故謂之免<lb/>
免險則解故謂之解解利西南往得衆也其來復吉乃<lb/>
得中也有攸往夙吉往有功也天地解而雷雨作雷雨<lb/>
作而百果草木皆甲坼注天地否結則雷雨不作交通<lb/>
感散雷雨乃作也雷雨之作則險厄者亨否結者散故<lb/>
百果草木皆甲坼也解之時大矣哉注无所而不釋也<lb/>
難解之時非治難時故不言用體盡於解之名无有幽<lb/>
隱故不曰義音義<hi>解音蟹自此盡初六注皆同坼勑宅反說文云裂也廣雅云分也馬陸作<pb n="12a"/>宅云根也否備鄙反亨許庚反</hi>疏<hi>正義曰解險以動動而免乎險解者此就二體以釋卦名遇險不動无由解難動在險中亦未能免咎今動於險外即是免脱於險所以爲解也解利西南往得衆者解之爲義兼濟爲美往之西南得施解於衆所以爲利也其來復吉乃得中也者无難可解退守靜黙得理之中故云乃得中也有攸往夙吉往有功也者解難能速則不失其幾故往有功也天地解而雷雨作雷雨作而百果草木皆甲坼者此因震坎有雷雨之象以廣明解義天地解緩雷雨乃作雷雨既作百果草木皆孚甲開坼莫不解散也解之時大矣哉者結歎解之大也自天地至於草木无不有解豈非大哉</hi>
象曰雷雨作解君子以赦過宥罪音義<hi>宥音又京作尤</hi>疏<hi>正義曰赦謂放免過謂誤失宥謂寛宥罪謂故犯過輕則赦罪重則宥皆解緩之義也</hi>
<pb n="12b"/>
初六无咎注解者解也屯難盤結於是乎解也處蹇難<lb/>
始解之初在剛柔始散之際將赦罪厄以夷其險處此<lb/>
之時不煩於位而无咎也象曰剛柔之際義无咎也注<lb/>
或有過咎非其理也義猶理也疏<hi>正義曰夫險難未夷則賤弱者受害然則蹇難未解之時柔弱者不能无咎否結既釋之後剛強者不復陵暴初六處蹇難始解之初在剛柔始散之際雖以柔弱處无位之地逄此之時不慮有咎故曰初六无咎也象曰義无咎者義猶理也剛柔旣散理必无咎或有過咎非理之常也故曰義无咎也注正義曰或有過咎非其理也或本无此八字</hi>
九二田𫉬三狐得黃矢貞吉注狐者隱伏之物也剛中<lb/>
<pb n="13a"/>
而應爲五所任處於險中知險之情以斯解物能𫉬隱<lb/>
伏也故曰田𫉬三狐也黃理中之稱也矢直也田而𫉬<lb/>
三狐得乎理中之道不失枉直之實能全其正者也故<lb/>
曰田𫉬三狐得黃矢貞吉也象曰九二貞吉得中道也<lb/>
音義<hi>任而鴆反解佳買反稱尺證反枉紆往反</hi>疏<hi>正義曰田獲三狐者狐是隱伏之物三爲成數舉三言之搜𫉬備盡九二以剛居中而應於五爲五所任處於險中知險之情以斯解險无險不濟能獲隱伏如似田獵而𫉬窟中之狐故曰田𫉬三狐得黄矢貞吉者黄中之稱矢直也田而𫉬三狐得乎理中之道不失枉直之實能全其正者也故曰得黄矢貞吉也象曰得中道也者明九二位既不當所以得貞吉者由處於中得乎<pb n="13b"/>理中之道故也</hi>
六三負且乘致宼至貞吝注處非其位履非其正以附<lb/>
於四用夫柔邪以自媚者也乘二負四以容其身宼之<lb/>
來也自已所致雖幸而免正之所賤也象曰負且乘亦<lb/>
可醜也自我致戎又誰咎也音義<hi>乘如字王肅繩證反邪似嗟反致戎本又作致宼</hi>疏<hi>正義曰負且乘致宼至者六三失正无應下乘於二上附於四卽是用夫邪佞以自說媚者也乘者君子之器也負者小人之事也施之於人卽在車騎之上而負於物也故宼盜知其非已所有於是競欲奪之故曰負且乘致宼至也貞吝者負乘之人正其所鄙故曰貞吝也象曰亦可醜也者天下之醜多矣此是<pb n="14a"/>其一故曰亦可醜也自我致戎又誰咎也者言此宼難由已之招非是他人致此過咎故曰又誰咎也</hi>
九四解而拇朋至斯孚注失位不正而比於三故三得<lb/>
附之爲其拇也三爲之拇則失初之應故解其拇然後<lb/>
朋至而信矣象曰解而拇未當位也音義<hi>解佳買反注同拇茂后反陸云足大指王肅云手大指荀作母比毗志反</hi>疏<hi>正義曰解而拇朋至斯孚者而汝也拇足大指也履於不正與三相比三從下來附之如指之附足四有應在初若三爲之拇則失初之應故必解其拇然後朋至而信故曰解而拇朋至斯孚象曰未當位者四若當位履正卽三爲邪媚之身不得附之也旣三不得附四則无所解今須解拇由不當位也</hi>
<pb n="14b"/>
六五君子維有解吉有孚于小人注居尊履中而應乎<lb/>
剛可以有解而𫉬吉矣以君子之道解難釋險小人雖<lb/>
闇猶知服之而无怨矣故曰有孚于小人也象曰君子<lb/>
有解小人退也音義<hi>解音蟹注有解及象并下注爲解之極同解難之解佳買反</hi>疏<lb/>
<hi>正義曰君子維有解吉者六五居尊履中而應於剛是有君子之德君子當此之時可以解於險難維辭也有解於難所以𫉬吉故曰君子維有解吉也有孚于小人者以君子之道解難則小人皆信服之故曰有孚于小人也象曰君子有解小人退者小人謂作難者信君子之德故退而畏服之</hi>
上六公用射隼于髙墉之上𫉬之无不利注初爲四應<lb/>
<pb n="15a"/>
二爲五應三不應上失位負乘處下體之上故曰高墉<lb/>
墉非隼之所處髙非三之所履上六居動之上爲解之<lb/>
極將解荒悖而除穢亂者也故用射之極而後動成而<lb/>
後舉故必𫉬之而无不利也象曰公用射隼以解悖也<lb/>
音義<hi>射食亦反下注同隼茍尹反毛詩草木鳥獸疏云鷂墉音容馬云城也將解之解佳買反象同悖布内反象同</hi>疏<hi>正義曰隼者貪殘之鳥鸇鷂之屬墉牆也六三失位負乘不應於上即是罪釁之人故以譬於隼此借飛鳥爲喩而居下體之上其猶隼處高墉隼之爲鳥宜在山林集於人家髙墉必爲人所繳射以譬六三處於髙位必當被人所誅討上六居動之上爲解之極將解荒悖而除穢亂故用射之也極而後動成而後<pb n="15b"/>舉故必獲之而无不利故曰公用射隼于髙墉之上𫉬之无不利也公者臣之極上六以陰居上故謂之公也象曰解悖也者悖逆也六三失位負乘不應於上是悖逆之人也上六居動之上能除解六三之荒悖故云以解悖也</hi>
䷨<hi>兌下艮上</hi>
損有孚元吉无咎可貞利有攸往曷之用二簋可用享<lb/>
音義<hi>損孫本反虧減之義也又訓失序卦曰緩必有所失是也艮宮三世卦曷何葛反簋蜀才作軌享香兩反下同蜀才許庚反</hi>疏<hi>正義曰損者減損之名此卦明損下益上故謂之損損之爲義損下益上損剛益柔損下益上非補不足者也損剛益柔非長君子之道者也若不以誠信則渉諂諛而有過咎故必有孚然<pb n="16a"/>後大吉无咎可正而利有攸往矣故曰損有孚元吉无咎可貞利有攸往也先儒皆以无咎可貞各自爲義言旣吉而无咎則可以爲正準下王注彖辭云損下而不爲邪益上而不爲諂則何咎而可正然則王意以无咎可貞共成一義故莊氏云若行損有咎則須補過以正其失今行損用信則是无過可正故云无咎可貞竊謂莊氏之言得正㫖矣曷之用二簋可用享者明行損之禮貴夫誠信不在於豐旣行損以信何用豐爲二簋至約可用享祭矣故曰曷之用二簋可用享也</hi>
彖曰損損下益上其道上行注艮爲陽兌爲陰凡陰順<lb/>
於陽者也陽止於上陰說而順損下益上上行之義也<lb/>
損而有孚元吉无咎可貞利有攸往注損之爲道損下<lb/>
<pb n="16b"/>
益上損剛益柔也損下益上非補不足也損剛益柔非<lb/>
長君子之道也爲損而可以𫉬吉其唯有孚乎損而有<lb/>
孚則元吉无咎而可正利有攸往矣損剛益柔不以消<lb/>
剛損下益上不以盈上損剛而不爲邪益上而不爲諂<lb/>
則何咎而可正雖不能拯濟大難以斯有往物无距也<lb/>
曷之用注曷辭也曷之用言何用豐爲也二簋可用享<lb/>
注二簋質薄之器也行損以信雖二簋而可用享二簋<lb/>
應有時注至約之道不可常也損剛益柔有時注下不<lb/>
<pb n="17a"/>
敢剛貴於上行損剛益柔之謂也剛爲德長損之不可<lb/>
以爲常也損益盈虛與時偕行注自然之質各定其分<lb/>
短者不爲不足長者不爲有餘損益將何加焉非道之<lb/>
常故必與時偕行也音義<hi>上行之上時掌反凡上行皆同說音悅長之丈反下德長遂長同邪似嗟反拯拯救之拯難乃旦反應師如字舊應對之應偕音皆分扶問反</hi>疏<hi>正義曰損損下益上其道上行者此就二體釋卦名之義艮陽卦爲止兌陰卦爲說陽止於上陰說而順之是下自減損以奉於上上行之謂也損而有孚元吉无咎可貞利有攸往者卦有元吉已下等事由於有孚故加一而字則其義可見矣曷之用二簋可用享者舉經明之皆爲損而有孚故得如此二簋應有時者申明二簋之禮不可爲常二簋<pb n="17b"/>至約惟在損時應時行之非時不可也損剛益柔有時者明損下益上之道亦不可爲常損之所以能損下益上者以下不敢剛亢貴於奉上則是損於剛亢而益柔順也損剛者謂損兌之陽爻也益柔者謂益艮之陰爻也人之爲德須備剛柔就剛柔之中剛爲德長既爲德長不可恒減故損之有時損益盈虚與時偕行者盈虚者鳬足短而任性鶴脛長而自然此又云與時偕行者上既言損剛益柔不可常用此又汎明損益之事體非恒理自然之質各定其分鳬足非短鶴脛非長何須損我以益人虚此以盈彼但有時宜用故應時而行故曰損益盈虛與時偕行也</hi>
象曰山下有澤損注山下有澤損之象也君子以懲忿<lb/>
窒欲注可損之善莫善忿欲也音義<hi>忿芳粉反窒珍栗反徐得悉反鄭劉<pb n="18a"/>作懫懫止也孟作恎陸作<graphic n="KR3831" url="https://raw.githubusercontent.com/kanripo/KR-Gaiji/master/images/KR3831.png" mimeType="image/png"/>欲如字孟作浴</hi>疏<hi>正義曰山下有澤損君子以懲忿窒欲者澤在山下澤卑山髙似澤之自損以崇山之象也君子以法此損道以懲止忿怒窒塞情慾夫人之情也感物而動境有順逆故情有忿欲懲者息其既往窒者閉其將來忿欲皆有往來懲窒互文而相足也</hi>
初九已事遄往无咎酌損之注損之爲道損下益上損<lb/>
剛益柔以應其時者也居於下極損剛奉柔則不可以<lb/>
逸處損之始則不可以盈事已則往不敢宴安乃𫉬无<lb/>
咎也剛以奉柔雖免乎咎猶未親也故旣𫉬无咎復自<lb/>
酌損乃得合志也遄速也象曰已事遄往尚合志也注<lb/>
<pb n="18b"/>
尚合於志故速往也音義<hi>已音以本亦作以虞作祀遄市専反速也荀作顓復扶又反九二注同</hi>疏<hi>正義曰已事遄往无咎者已竞也遄速也損之爲道損下益上如人臣欲自損已奉上然各有職掌若廢事而往咎莫大焉若事已不往則爲傲慢竞事速往乃得无咎故曰已事遄往无咎也酌損之者剛勝則柔危以剛奉柔初未見親也故須酌而減損之乃得合志故曰酌損之象曰尚合志者尚庶幾也所以竟事速往庶幾與上合志也</hi>
九二利貞征凶弗損益之注柔不可全益剛不可全削<lb/>
下不可以无正初九已損剛以順柔九二履中而復損<lb/>
已以益柔則剝道成焉故不可遄往而利貞也進之於<lb/>
<pb n="19a"/>
柔則凶矣故曰征凶也故九二不損而務益以中爲志<lb/>
也象曰九二利貞中以爲志也疏<hi>正義曰利貞征凶弗損益之者柔不可以全益剛不可以全削下不可以无正初九已損剛以益柔爲順六四爲初六九二復損已以益六五爲六二則成剝卦矣故九二利以居而守正進之於柔則凶故曰利貞征凶也既征凶故九二不損己而務益故曰不損益之也象曰中以爲志者言九二所以能居而守貞不損益之良由居中以中爲志故損益得其節適也</hi>
六三三人行則損一人一人行則得其友注損之爲道<lb/>
損下益上其道上行三人謂自六三已上三陰也三陰<lb/>
竝行以承於上則上失其友内无其主名之曰益其實<lb/>
<pb n="19b"/>
乃損故天地相應乃得化醇男女匹配乃得化生陰陽<lb/>
不對生可得乎故六三獨行乃得其友三陰俱行則必<lb/>
疑矣象曰一人行三則疑也音義<hi>巳上之上時掌反醇尚春反</hi>疏<hi>正義曰三人行則損一人一人行則得其友者六三處損之時居於下體損之爲義其道上行三人謂自六三已上三陰上一人謂上九也下一人謂六三也夫隂陽相應萬物化醇男女匹配故能生育六三應於上九上有二隂六四六五也損道上行有相從之義若與二陰并已俱行雖欲益上九一人更使上九懷疑疑則失其適匹之義也名之曰益即不是減損其實損之也故曰三人行則損一人若六三一人獨行則上九納已無疑則得其友矣故曰一人行則得其友也象曰三則疑者言一人則可三人益加疑惑也</hi>
<pb n="20a"/>
六四損其疾使遄有喜无咎注履得其位以柔納剛能<lb/>
損其疾也疾何可久故速乃有喜損疾以離其咎有喜<lb/>
乃免故使速乃有喜有喜乃无咎也象曰損其疾亦可<lb/>
喜也音義<hi>離力智反</hi>疏<hi>正義曰損其疾使遄有喜无咎者疾者相思之疾也初九自損已遄往已以正道速納陰陽相㑹同志斯來无復企予之疾故曰損其疾疾何可久速乃有喜有喜乃无咎故曰使遄有喜无咎象曰亦可喜者詩曰亦既見止我心則降不亦有喜乎注正義曰速乃有喜有喜乃无咎者相感而久不相會則有勤望之憂故速乃有喜初九自損以益四四不速納則有失益之咎也故曰有喜乃无咎也</hi>
六五或益之十朋之龜弗克違元吉注以柔居尊而爲<lb/>
<pb n="20b"/>
損道江海處下百谷歸之履尊以損則或益之矣朋黨<lb/>
也龜者決疑之物也陰非先唱柔非自任尊以自居損<lb/>
以守之故人用其力事竭其功知者慮能明者慮策弗<lb/>
能違也則衆才之用盡矣𫉬益而得十朋之龜足以盡<lb/>
天人之助也象曰六五元吉自上祐也音義<hi>知音智以盡之盡津忍反祐音又本又作佑</hi>疏<hi>正義曰或益之十朋之龜弗克違元吉者六五居尊以柔而在乎損能自抑損者也居尊而能自抑損則天下莫不歸而益之故曰或益之也或者言有也言其不自益之有人來益之也朋者黨也龜者決疑之物也陰不先唱柔不自任尊以自居損以守之則人用其力事竭其功智者慮能明者慮<pb n="21a"/>策而不能違也朋至不違則羣才之用盡矣故曰十朋之龜弗克違也羣才畢用自尊委人天人竝助故曰元吉象曰自上祐者上謂天也故與自天祐之吉无不利義同也注正義曰朋黨也者馬鄭皆案爾雅云十朋之龜者一曰神龜二曰靈龜三曰攝龜四曰寳龜五曰文龜六曰筮龜七曰山龜八曰澤龜九曰水龜十曰火龜</hi>
上九弗損益之无咎貞吉利有攸往得臣无家注處損<lb/>
之終上无所奉損終反益剛德不損乃反益之而不憂<lb/>
於咎用正而吉不制於柔剛德遂長故曰弗損益之无<lb/>
咎貞吉利有攸往也居上乘柔處損之極尚夫剛德爲<lb/>
物所歸故曰得臣得臣則天下爲一故无家也象曰弗<lb/>
<pb n="21b"/>
損益之大得志也音義<hi>不制一本作下制長之丈反夫音扶</hi>疏<hi>正義曰弗損益之无咎貞吉者損之爲義損下益上上九處損之極上无所奉損終反益故曰弗損益之也既剛德不損乃反益之則不憂於咎用正而吉故曰无咎貞吉也利有攸往者不制於柔不使三陰俱進不疑其志剛德遂長故曰利有攸往也又能自守剛陽不爲柔之所制豈惟无咎貞吉而已所往亦无不利故曰利有攸往義兩存也得臣无家者居上乘柔處損之極尊夫剛德爲物所歸故曰得臣得臣則以天下爲一故曰无家无家者光宅天下无適一家也象曰大得志者剛德不損爲物所歸故大得志也</hi>
䷩<hi>震下巽上</hi>
益利有攸往利渉大川音義<hi>益增長之名又以𢎞裕爲義繫辭云益長裕而不設<pb n="22a"/>是也巽宮三世卦</hi>疏<hi>正義曰益者增足之名損上益下故謂之益下已有矣而上更益之明聖人利物之无已也損卦則損下益上益卦則損上益下得名皆就下而不據上者向秀云明王之道志在恵下故取下謂之損與下謂之益既上行惠下之道利益萬物動而无違何往不利故曰利有攸往以益渉難理絶險阻故曰利渉大川</hi>
彖曰益損上益下民說无疆注震陽也巽陰也巽非違<lb/>
震者也處上而巽不違於下損上益下之謂也自上下<lb/>
下其道大光利有攸往中正有慶注五處中正自上下<lb/>
下故有慶也以中正有慶之德有攸往也何適而不利<lb/>
<pb n="22b"/>
哉利渉大川木道乃行注木者以渉大川爲常而不溺<lb/>
者也以益渉難同乎木也益動而巽日進无疆天施地<lb/>
生其益无方注損上益下凡益之道與時偕行注益之<lb/>
爲用施未足也滿而益之害之道也故凡益之道與時<lb/>
偕行也音義<hi>說音悦疆居良反下同下下上遐嫁反下如字注同難乃旦反施始豉反</hi>疏<hi>正義曰益損上益下民說无疆者此就二體釋卦名之義柔巽在上剛動在下上巽不違於下損上益下之義也旣居上者能自損以益下則下民歡說无復疆限益卦所以名益者正以損上益下民說无疆者也自上下下其道大光利有攸往中正有慶者此就九五之爻釋利有攸往中正有慶也五處中正能自上下下則其道光大<pb n="23a"/>爲天下之所慶賴也以中正有慶之德故所往无不利焉益之所以利有攸往者正謂中正有慶故也利渉大川木道乃行者此取譬以釋利渉大川也木體輕浮以渉大川爲常而不溺也以益渉難如木道之渉川渉川无害方見益之爲利故云利渉大川木道乃行也益動而巽日進无疆者自此已下廣明益義前則就二體明損上益下以釋卦名以下有動求上能巽接是損上益下之義今就二體更明得益之方也若動而驕盈則被損无已若動而卑巽則進益无疆故曰益動而巽日進无疆天施地生其益无方者此就天地廣明益之大義也天施氣於地地受氣而化生亦是損上益下義也其施化之益无有方所故曰天施地生其益无方凡益之道與時偕行者雖施益无方不可恒用當應時行之故舉凡益總結之故曰凡益之道與時偕行也</hi>
象曰風雷益君子以見善則遷有過則改注遷善改過<lb/>
<pb n="23b"/>
益莫大焉疏<hi>正義曰風雷益君子以見善則遷有過則改者子夏傳云雷以動之風以散之萬物皆益孟僖亦與此同其意言必須雷動於前風散於後然後萬物皆益如二月啟蟄之後風以長物八月收聲之後風以殘物風之爲益其在雷後故曰風雷益也遷謂遷徙慕尚改謂改更懲止遷善改過益莫大焉故君子求益以見善則遷有過則改也六子之中竝有益物獨取風雷者何晏云取其最長可乆之義也</hi>
初九利用爲大作元吉无咎注處益之初居動之始體<lb/>
夫剛德以莅其事而之乎巽以斯大作必𫉬大功夫居<lb/>
下非厚事之地在卑非任重之處大作非小功所濟故<lb/>
元吉乃得无咎也象曰元吉无咎下不厚事也注時可<lb/>
<pb n="24a"/>
以大作而下不可以厚事得其時而无其處故元吉乃<lb/>
得无咎也音義<hi>之處之處昌預反下其處同</hi>疏<hi>正義曰利用爲大作元吉无咎者大作謂興作大事也初九處益之初居動之始有興作大事之端又體剛能幹應巽不違有堪建大功之德故曰利用爲大作也然有其才而无其位得其時而无其處雖有殊功人不與也時人不與則咎過生焉故必元吉乃得无咎故曰元吉无咎象曰下不厚事者厚事猶大事也</hi>
六二或益之十朋之龜弗克違永貞吉王用享于帝吉<lb/>
注以柔居中而得其位處内履中居益以沖益自外來<lb/>
不召自至不先不爲則朋龜獻策同於損卦六五之位<lb/>
<pb n="24b"/>
位不當尊故吉在永貞也帝者生物之主興益之宗出<lb/>
震而齊巽者也六二居益之中體柔當位而應於巽享<lb/>
帝之美在此時也象曰或益之自外來也音義<hi>享香兩反注同王廙許庚反</hi>疏<hi>正義曰或益之十朋之龜弗克違永貞吉王用享于帝吉者六二體柔居中當位應巽是居益而能用謙沖者也居益用謙則物自外來朋龜獻䇿弗能違也同於損卦六五之位故曰或益之十朋之龜弗克違也然位不當尊故永貞乃吉故曰永貞吉帝天也王用此時以享祭於帝明靈降福故曰王用享於帝吉也象曰自外來者明益之者從外自來不召而至也</hi>
六三益之用凶事无咎有孚中行告公用圭注以陰居<lb/>
<pb n="25a"/>
陽求益者也故曰益之益不外來已自爲之物所不與<lb/>
故在謙則戮救凶則免以陰居陽處下卦之上壯之甚<lb/>
也用救衰危物所恃也故用凶事乃得无咎也若能益<lb/>
不爲私志在救難壯不至亢不失中行以此告公國主<lb/>
所任也用圭之禮備此道矣故曰有孚中行告公用圭<lb/>
也公者臣之極也凡事足以施天下則稱王次天下之<lb/>
大者則稱公六三之才不足以告王足以告公而得用<lb/>
圭也故曰中行告公用圭也象曰益用凶事固有之也<lb/>
<pb n="25b"/>
注用施凶事乃得固有之也音義<hi>用圭王肅作用桓圭不爲之爲于僞反</hi>
疏<hi>正義曰益之用凶事无咎有孚中行告公用圭者六三以陰居陽不能謙退是求益者也故曰益之益不外來已自爲之物所不與若以謙道責之則理合誅戮若以救凶原之則情在可恕然此六三以陰居陽處下卦之上壯之甚也用此以救衰危則物之所恃所以用凶事而得免咎故曰益之用凶事无咎若能求益不爲私已志在救難爲壯不至亢極能適於時是有信實而得中行故曰有孚中行也用此有孚中行之德執圭以告於公公必任之以救衰危之事故曰告公用圭象曰固有之者明非爲救凶則不可求益施之凶事乃得固有其功也注正義曰六三之才不足以告王者告王者宜以文德爕理使天下人寧不當恒以救凶用志褊狹也</hi>
<pb n="26a"/>
六四中行告公從利用爲依遷國注居益之時處巽之<lb/>
始體柔當位在上應下卑不窮下髙不處亢位雖不中<lb/>
用中行者也以斯告公何有不從以斯依遷誰有不納<lb/>
也象曰告公從以益志也注志得益也音義<hi>不處本或作不屆</hi>
疏<hi>正義曰中行告公從利用爲依遷國者六四居益之時處巽之始體柔當位在上應下卑不窮下髙不處亢位雖不中用中行者也故曰中行也以此中行之德有事以告於公公必從之故曰告公從也用此道以依人而遷國者人无不納故曰利用爲依遷國也遷國國之大事明以中行雖有大事而无不利如周之東遷晉鄭焉依之義也象曰以益志者旣爲公所從其志得益也</hi>
<pb n="26b"/>
九五有孚惠心勿問元吉有孚惠我德注得位履尊爲<lb/>
益之主者也爲益之大莫大於信爲惠之大莫大於心<lb/>
因民所利而利之焉惠而不費惠心者也信以惠心盡<lb/>
物之願固不待問而元吉有孚惠我德也以誠惠物物<lb/>
亦應之故曰有孚惠我德也象曰有孚惠心勿問之矣<lb/>
惠我德大得志也音義<hi>費芳貴反盡津忍反</hi>疏<hi>正義曰有孚惠心勿問元吉有孚惠我德者九五得位處尊爲益之主兼𢎞德義以益物者也爲益之大莫大於信爲惠之大莫大於心因民所利而利之焉惠而不費惠心者也有惠有信盡物之願必𫉬元吉不待疑問故曰有孚惠心勿問元吉我旣以信<pb n="27a"/>惠被於物物亦以信惠歸於我故曰有孚惠我德也象曰大得志者天下皆以信惠歸我則可以得志於天下故曰大得志也</hi>
上九莫益之或擊之立心勿恒凶注處益之極過盈者<lb/>
也求益无已心无怕者也无厭之求人弗與也獨唱莫<lb/>
和是偏辭也人道惡盈怨者非一故曰或擊之也象曰<lb/>
莫益之偏辭也或擊之自外來也音義<hi>厭於鹽反和胡卧反惡烏路反偏音篇孟作徧云周匝也</hi>疏<hi>正義曰上九處益之極益之過甚者也求益无厭怨者非一故曰莫益之或擊之也勿猶无也求益无已是立心无恒者也无恒之人必凶咎之所集故曰立心勿恒凶象曰偏辭者此有求<pb n="27b"/>而彼不應是偏辭也自外來者怨者非一不待召也故曰自外來也</hi>
䷪<hi>乾下兌上</hi>
夬揚于王庭孚號有厲告自邑不利即戎利有攸往注<lb/>
夬與剝反者也剝以柔變剛至於剛幾盡夬以剛決柔<lb/>
如剝之消剛剛隕則君子道消柔消則小人道隕君子<lb/>
道消則剛正之德不可得直道而用刑罰之威不可得<lb/>
坦然而行揚于王庭其道公也音義<hi>夬古快反決也坤宮五世卦幾音祈坦他但反</hi>疏<hi>正義曰夬決也此陰消陽息之卦也陽長至五五陽共決一陰故名爲夬也揚于王庭者明行<pb n="28a"/>決斷之法夬以剛決柔施之於人則是君子決小人也王庭是百官所在之處以君子決小人故可以顯然𤼵揚決斷之事於王者之庭示公正而無私隠也故曰揚于王庭也孚號有厲者號號令也行決之法先須號令夬以剛決柔則是用明信之法而宣其號令如此即柔邪者危故曰孚號有厲也以剛制斷行令於邑可也若用剛即戎尚力取勝爲物所疾以此用師必有不利故曰告自邑不利即戎雖不利即戎然剛德不長則柔邪不消故陽爻宜有所往夬道乃成故曰利有攸往也</hi>
彖曰夬決也剛決柔也健而說決而和注健而說則決<lb/>
而和矣揚于王庭柔乘五剛也注剛德齊長一柔爲逆<lb/>
衆所同誅而无忌者也故可揚于王庭孚號有厲其危<lb/>
<pb n="28b"/>
乃光也注剛正明信以宣其令則柔邪者危故曰其危<lb/>
乃光也告自邑不利即戎所尚乃窮也注以剛斷制告<lb/>
令可也告自邑謂行令於邑也用剛即戎尚力取勝也<lb/>
尚力取勝物所同疾也利有攸往剛長乃終也注剛德<lb/>
愈長柔邪愈消故利有攸往道乃成也音義<hi>決徐古穴反說音悦注皆同長之丈反除上六象竝同邪似嗟反下同斷丁亂反注同</hi>疏<hi>正義曰夬決也剛決柔者此就爻釋卦名也健而說決而和者此就二體之義明決而能和乾健而兌說健則能決說則能和故曰決而和也揚于王庭柔乘五剛者此因一陰而居五陽之上釋行決之法以剛德齊長一柔爲逆衆所同誅誅而无忌也故曰<pb n="29a"/>揚于王庭言所以得顯然揚于王庭者只謂柔乘五剛也孚號有厲其危乃光者以明信而宣號令即柔邪者危厲危厲之理分明可見故曰其危乃光也告自邑不利即戎所尚乃窮者剛克之道不可常行若專用威猛以此即戎則便爲尚力取勝即是決而不和其道窮矣行決所以惟告自邑不利即戎者只謂所尚乃窮故也利有攸往剛長乃終者剛長柔消夬道乃成也</hi>
象曰澤上於天夬君子以施禄及下居德則忌注澤上<lb/>
於天夬之象也澤上於天必來下潤施祿及下之義也<lb/>
夬者明法而決斷之象也忌禁也法明斷嚴不可以慢<lb/>
故居德以明禁也明而能嚴嚴而能施健而能說決而<lb/>
<pb n="29b"/>
能和美之道也音義<hi>上時掌反注同施始䜴反注同</hi>疏<hi>正義曰澤上於天夬者澤性潤下雖復澤上於天決來下潤此事必然故是夬之象也君子以施禄及下居徳則忌者忌禁也夬有二義象則澤來潤下彖則明法決斷所以君子法此夬義威惠兼施雖復施禄及下其在身居德復須明其禁令合於健而能說決而能和故曰君子以施祿及下居德則忌也</hi>
初九壯于前趾往不勝爲咎注居健之初爲決之始宜<lb/>
審其䇿以行其事壯其前趾往而不勝宜其咎也象曰<lb/>
不勝而往咎也注不勝之理在往前也音義<hi>壯側亮反趾荀作止</hi>
疏<hi>正義曰初九居夬之初當須審其籌策然後乃往而體健處下徒欲果決壯健前進其趾以此而往必不<pb n="30a"/>克勝非夬之謀所以爲咎故曰初九壯于前趾往不勝爲咎也象曰不勝而往咎者經稱往不勝爲咎象云不勝而往咎翻其文者蓋暴虎馮河孔子所忌謬於用壯必无勝理孰知不勝果決而往所以致於咎過故注云不勝之理在往前也</hi>
九二惕號莫夜有戎勿恤注居健履中以斯決事能審<lb/>
已度而不疑者也故雖有惕懼號呼莫夜有戎不憂不<lb/>
惑故勿恤也象曰有戎勿恤得中道也音義<hi>惕勑歴反荀翟作錫云賜也號戸羔反注及下同鄭王廙音号莫音暮注同鄭如字云無也無夜非一夜呼火故反</hi>疏<hi>正義曰惕號莫夜有戎勿恤者九二體健居中能決其事而无疑惑者也雖復有人惕懼號呼語之云莫夜必有戎寇來<pb n="30b"/>害已能審已度不惑不憂故勿恤也象曰得中道者決事而得中道故不以有戎爲憂故云得中道也</hi>
九三壯于頄有凶君子夬夬獨行遇雨若濡有慍无咎<lb/>
注頄面權也謂上六也最處體上故曰權也剝之六三<lb/>
以應陽爲善夫剛長則君子道興陰盛則小人道長然<lb/>
則處陰長而助陽則善處剛長而助柔則凶矣夬爲剛<lb/>
長而三獨應上六助於小人是以凶也君子處之必能<lb/>
棄夫情累決之不疑故曰夬夬也若不與衆陽爲羣而<lb/>
獨行殊志應於小人則受其困焉遇雨若濡有恨而無<lb/>
<pb n="31a"/>
所咎也象曰君子夬夬終无咎也音義<hi>頄求龜反顴也又音求又丘倫反翟云面顴頰間骨也鄭作頯頯夾面也王肅音龜江氏音琴威反蜀才作仇濡而朱反慍紆運反恨也舊於問反權如字字書作顴棄本亦作去羌呂反累劣僞反</hi>疏<hi>正義曰壯于頄有凶者頄面權也謂上六也言九三處夬之時獨應上六助於小人是以凶也若剝之六三處隂長之時而應上是助陽爲善今九三處剛長之時獨助陰爲凶也君子夬夬者君子之人若於此時能棄其情累不受於應在於決斷而无滯是夬夬也獨行遇雨若濡有慍无咎者若不能決斷殊於衆陽應於小人則受濡濕其衣自爲怨恨无咎責於人故曰有慍无咎也象曰君子夬夬終无咎者衆陽決陰獨與上六相應是有咎也若能夬夬決之不疑則終无咎矣然則象云无咎自釋君子夬夬非經之无咎也</hi>
<pb n="31b"/>
九四臀无膚其行次且牽羊悔亡聞言不信注下剛而<lb/>
進非已所據必見侵食失其所安故臀无膚其行次且<lb/>
也羊者牴狠難移之物謂五也五爲夬主非下所侵若<lb/>
牽於五則可得悔亡而已剛亢不能納言自任所處聞<lb/>
言不信以斯而行凶可知矣象曰其行次且位不當也<lb/>
聞言不信聰不明也注同於噬嗑滅耳之凶音義<hi>臀徐徒敦反次本亦作赼或作<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>說文及鄭作趀同七私反注下同馬云郤行不前也說文倉卒也下卦放此且本亦作趄或作跙同七餘反注及下同馬云語助也王肅云赼趄行止之礙也下卦放此牽苦年反子夏作掔牴丁禮<pb n="32a"/>反本又作抵音同或作羝丁啼反狠胡懇反</hi>疏<hi>正義曰臀无膚其行次且者九四據下三陽位又不正下剛而進必見侵傷侵傷則居不得安若臀无膚矣次且行不前進也臀之无膚居既失安行亦不進故曰臀无膚其行次且也牽羊悔亡聞言不信者羊者牴狠難移之物謂五也居尊當位爲夬之主下不敢侵若牽於五則可得悔亡故曰牽羊悔亡然四亦是剛陽各亢所處雖復聞牽羊之言不肯信服事於五故曰聞言不信也象曰聰不明者聰聽也良由聴之不明故聞言不信也注正義曰同於噬嗑滅耳之凶者四既聞言不信不肯牽係於五則必被侵克致凶而經无凶文象稱聰不明者與噬嗑上九辭同彼以不明釋凶知此亦爲凶也</hi>
九五莧陸夬夬中行无咎注莧陸草之柔脃者也決之<lb/>
至易故曰夬夬也夬之爲義以剛決柔以君子除小人<lb/>
<pb n="32b"/>
者也而五處尊位最比小人躬自決者也以至尊而敵<lb/>
至賤雖其克勝未足多也處中而行足以免咎而已未<lb/>
足光也象曰中行无咎中未光也音義<hi>莧閑辯反三家音胡綀反一本作莞華板反陸如字馬鄭云莧陸商陸也宋衷云莧莧菜也陸商陸也虞云莧蕢也陸商也蜀才作睦睦親也通也脃七歳反易以豉反比毗志反</hi>疏<hi>正義曰莧陸夬夬中行无咎者莧陸草之柔脃者也夬之爲義以剛決柔以君子除小人者也五處尊位爲夬之主親決上六決之至易也如決莧草然故曰莧陸夬夬也但以至尊而敵於至賤雖其克勝不足貴也特以中行之故纔得无咎故曰中行无咎象曰中未光者雖復居中而行以其親決上六以尊敵卑未足以爲光大也注正義曰莧陸草之柔脃者子夏傳云莧陸木根草莖剛下柔上<pb n="33a"/>也馬融鄭𤣥王肅皆云莧陸一名商陸皆以莧陸爲一董遇云莧人莧也陸商陸也以莧陸爲二案注直云草之柔脃者亦以爲一同於子夏等也</hi>
上六无號終有凶注處夬之極小人在上君子道長衆<lb/>
所共棄故非號咷所能延也象曰无號之凶終不可長<lb/>
也音義<hi>咷徒刀反</hi>疏<hi>正義曰上六居夬之極以小人而居羣陽之上衆共棄也君子道長小人必凶非號咷所免故禁其號咷曰无號終有凶也象曰終不可長者長延也凶危若此非號咷所能延故曰終不可長也</hi>
　<lb/>
<pb n="33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易注疏卷七<lb/>
</p>
<p>
</p>
  </div>
</body>
</text>
</TEI>
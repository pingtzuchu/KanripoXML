<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周易注疏卷三考證</head>
    <p>
<pb n="1a"/>
　周易注疏卷三考證<lb/>
師卦辭丈人吉○崔憬曰子夏傳作大人李鼎祚云彖<lb/>
　云能以衆正可以王矣老子曰域中有四大而王居<lb/>
　其一焉作大人是也<hi>臣照</hi>按師卦之義成于九二為<lb/>
　衆所歸也夫在下位而爲衆所歸惟師乃可所爲閫<lb/>
　以外将軍制之人主不從中制也彖曰丈人爻曰長<lb/>
　子其義同也非丈人則三軍無所托命故丈人吉也<lb/>
　若易言大人者位尊者之通稱言君子者徳尊者之<lb/>
<pb n="1b"/>
　通稱言后者君也言先王者舉古聖君以爲後世法<lb/>
　也義各有取師稱丈人不可與大人混也子夏傳作<lb/>
　大人蓋亦傳寫之訛而李鼎祚從而爲之辭<lb/>
六四注疏漢書韓信云兵法欲右背山陵前左水澤○<lb/>
　<hi>臣良裘</hi>按此非韓信語云字上當有傳字<lb/>
六五田有禽利執言注物先犯己故可以執言而無咎<lb/>
　也○郭京曰利執之誤作利執言之字行書向下引<lb/>
　脚稍類言字轉寫仍誤言字無義理可安<hi>臣良裘</hi>按<lb/>
<pb n="2a"/>
　程傳云執言奉辭也文無不安<lb/>
比彖比吉也比輔也○郭京曰吉字下誤増也字凡彖<lb/>
　先舉<graphic n="KR2271" url="https://raw.githubusercontent.com/kanripo/KR-Gaiji/master/images/KR2271.png" mimeType="image/png"/>辭後以義結皆有也字<graphic n="KR2271" url="https://raw.githubusercontent.com/kanripo/KR-Gaiji/master/images/KR2271.png" mimeType="image/png"/>辭下並無也字<hi>臣</hi>
　<hi>清植</hi>按朱子亦云也字羡當作比吉比輔也下順從<lb/>
　也比輔也觧比字下順從也觧吉字與郭京之說正<lb/>
　同<lb/>
初六注以不信為比之首禍莫大焉故必有孚盈缶然<lb/>
　後乃得免比之咎○郭京曰此盈缶二字疑衍下文<lb/>
<pb n="2b"/>
　處比之首應不在一心無私吝則莫不比之著信立<lb/>
　誠盈溢乎質素之器等句方釋盈缶之義此處不應<lb/>
　有盈缶二字<lb/>
九五象舍逆取順失前禽也○郭京曰舍逆取順句誤<lb/>
　在失前禽上此小象第一第三句並先舉爻辭後以<lb/>
　義結中間一句獨先申義後舉爻辭三百八十三爻<lb/>
　並無此例<hi>臣清植</hi>按上文位正中也此曰失前禽也<lb/>
　以禽與中叶攷象傳内以禽字與東部字為韻者凡<lb/>
<pb n="3a"/>
　三見屯三爻象禽與窮叶此與中叶恒四爻象禽與<lb/>
　容叶吳棫韻補以禽為渠容切而引焦氏易林吉日<lb/>
　車攻田弋𫉬禽宣王飲酒以告嘉功之文為証疑自<lb/>
　漢以前有此音也<lb/>
履六三注志存於王頑之甚也○毛居正曰志存於五<lb/>
　五作王誤正義云以六三之微欲行九五之事解注<lb/>
　志存於五也紹興本興國軍本皆誤作王唯建安余<lb/>
　氏本作五彖辭履帝位而不疚注云言五之徳此為<lb/>
<pb n="3b"/>
　五字無疑<lb/>
泰九二包荒○包石經作苞象同<lb/>
九三象无往不復天地際也○釋文本作無平不陂<lb/>
六四翩翩○釋文本作篇篇釋云如字子夏傳作翩翩<lb/>
　向本同云輕舉貌古文作偏偏今本俱作翩翩蓋從<lb/>
　子夏傳本也<lb/>
象翩翩不富皆失實也○郭京曰皆反實也反誤作失<lb/>
　注云坤爻皆樂下復下是坤位本實之處義在翩翩<lb/>
<pb n="4a"/>
　反歸本實之地非失其本實也<hi>臣良裘</hi>按易義陰虚<lb/>
　陽實失實正解不富之義京言未當<lb/>
否象君子以儉徳辟難不可榮以祿○<hi>臣良裘</hi>按虞翻<lb/>
　本作不可營以禄云榮或作營又云儉或作險按後<lb/>
　漢書章懐注引易作險<lb/>
六二包承○包石經作苞下包羞同<lb/>
大有彖疏六五應九二九二在乾體故云應乎天也○<lb/>
　監本作六五應乾九二亦與五為體誤今依閣本改<lb/>
<pb n="4b"/>
象注遏惡揚善成物之美順夫天徳休物之命○監本<lb/>
　作遏惡揚善成物之性順天休命順物之命推尋文<lb/>
　義順夫天徳解順天二字休物之命解休命二字休<lb/>
　美也監本誤今依閣本改<lb/>
九三音義亨許庚反通也衆家並香兩反京云獻也干<lb/>
　云享宴也姚云享祀也○<hi>臣清植</hi>按此亨字注疏並<lb/>
　作亨通解朱子本義云春秋傳作亨古者亨通之亨<lb/>
　享獻之享烹餁之烹皆作亨字按亨通之作亨者元<lb/>
<pb n="5a"/>
　亨之𩔖是也享獻之作亨者此文之𩔖是也烹餁之<lb/>
　作亨者鼎彖傳聖人亨以享上帝而大亨以養聖賢<lb/>
　是也陸氏既以許庚反音作亨通之亨復云衆家並<lb/>
　香兩反音作享獻之享則其意似亦以享之義為長<lb/>
　矣今折中定本從朱子作享<lb/>
　<lb/>
　<lb/>
　<lb/>
<pb n="5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易注疏卷三考證<lb/>
</p>
<p>
</p>
  </div>
</body>
</text>
</TEI>
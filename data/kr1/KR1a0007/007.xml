<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易注解𫝊述人</head> <lb/>
    <p>
<pb n="1a"/>
欽定四庫全書<lb/>
　周易注解𫝊述人<lb/>
　　　唐國子博士兼太子中允贈齊州刺史吳縣開國男陸徳明録<lb/>
　　宓犧氏之王天下仰則觀於天文俯則察於地理<lb/>
　　觀鳥獸之文與地之宜近取諸身逺取諸物始畫<lb/>
　　八卦<hi>或云因河圖而畫八卦</hi>因而重之為六十四文王拘於<lb/>
　　羑里作卦辭周公作爻辭孔子作彖辭象辭文言<lb/>
　　繫辭説卦序卦雜卦謂之十翼班固曰孔子晚而<lb/>
<pb n="1b"/>
　　好易讀之韋編三絶而為之𫝊𫝊即十翼也<hi>先儒説重</hi>
　　<hi>卦及爻辭為十翼不同解見余所撰釋文</hi>自魯商瞿子木受易於孔子<lb/>
　　以授魯橋庇子庸子庸授江東馯<hi>戸旦反徐廣音寒</hi>臂子<lb/>
　　弓子弓授燕周醜子家子家授東武孫虞子乗子<lb/>
　　乗授齊田何子荘<hi>髙士𫝊云字荘漢書儒林𫝊云臨淄人</hi>及秦燔書<lb/>
　　易為卜筮之書獨不禁故𫝊授者不絶漢興田何<lb/>
　　以齊田徙杜陵號杜田生授東武王同子中及洛<lb/>
　　陽周王孫梁人丁寛<hi>字子襄事田何復從周王孫受古義作易説三萬言訓故</hi>
<pb n="2a"/>
　　<hi>舉大誼而已藝文志云易説八篇為梁孝王將軍</hi>齊服生<hi>劉向别録云齊人號服光</hi>皆<lb/>
　　著易𫝊漢初言易者本之田生同授淄川楊何<hi>字叔</hi>
　　<hi>一本作字叔元太中大夫</hi>寛授同郡碭田王孫王孫授施讎及<lb/>
　　孟喜梁丘賀由是有施孟梁丘之學焉施讎<hi>字長卿沛</hi>
　　<hi>人為博士</hi>𫝊易授張禹<hi>字子文河内軹人徙家蓮勺以論語授成帝官至丞相安昌侯</hi>
　　及琅邪魯伯<hi>會稽太守</hi>禹授淮陽彭宣<hi>字子佩大司空長平侯作易𫝊</hi>
　　及沛戴崇<hi>字子平少府作易傳</hi>伯授太山毛莫如<hi>字少路常山太守</hi>
　　及琅邪邴丹<hi>字曼容</hi>後漢劉昆<hi>字桓公陳留東昬人侍中𢎞農太守光禄</hi>
<pb n="2b"/>
　　<hi>勲</hi>受施氏易於沛人戴賓其子軼<hi>字君文官至宗正</hi>孟喜<lb/>
　　<hi>字長卿東海蘭陵人曲臺署長丞相掾</hi>父孟卿善為禮春秋孟卿以<lb/>
　　禮經多春秋煩雜乃使喜從田王孫受易喜為易<lb/>
　　章句授同郡白光<hi>字少子</hi>及沛翟牧<hi>字子況</hi>後漢洼丹<lb/>
　　<hi>字子玉南陽育陽人世傳孟氏易作易通論七篇官至大鴻臚</hi>觟陽鴻<hi>字孟孫中山人少府</hi>
　　任安<hi>字定祖廣漢緜竹人</hi>皆𫝊孟氏易梁丘賀<hi>字長翁琅邪諸人少府</hi>
　　本從太中大夫京房受易<hi>房淄川楊何弟子</hi>後更事田王<lb/>
　　孫𫝊子臨<hi>黄門郎少府</hi>臨𫝊五鹿充宗<hi>字君孟代郡人少府𤣥菟太守</hi>
<pb n="3a"/>
　　及琅邪王駿<hi>王吉子御史大夫</hi>充宗授平陵士孫張<hi>字仲方博</hi>
　　<hi>士揚州牧光禄大夫給事中家世𫝊業</hi>及沛鄧彭祖<hi>字長夏真定太守</hi>齊衡<lb/>
　　咸<hi>字長賓王莽講學大夫</hi>後漢苑升<hi>代郡人/博士</hi>𫝊梁丘易<hi>一本作𫝊</hi>
　　<hi>孟氏易</hi>以授京兆楊政<hi>字七行左/中郎將</hi>又潁川張興<hi>字君上太</hi>
　　<hi>子少傅</hi>𫝊梁丘易弟子著録且萬人子魴𫝊其業<hi>魴官</hi>
　　<hi>至張掖屬國都尉</hi>京房<hi>字君明東郡頓丘人本姓李推律自定為京至魏郡太守</hi>受易<lb/>
　　梁人焦延夀<hi>字延夀名贛</hi>延夀云嘗從孟喜問易㑹喜<lb/>
　　死房以延夀易即孟氏學翟牧白生不肯曰非也<lb/>
<pb n="3b"/>
　　延夀嘗曰得我術以亡身者京生也房為易章句<lb/>
　　説長於災異以授東海叚嘉<hi>漢書儒林𫝊作殷嘉</hi>及河東姚<lb/>
　　平河南乗𢎞<hi>一本作桑𢎞</hi>皆為郎博士由是前漢多京<lb/>
　　氏學後漢戴馮<hi>字次仲汝南平輿人侍中兼領虎賁中郎將</hi>孫期<hi>字仲竒濟</hi>
　　<hi>隂成武人兼治古文尚書不仕</hi>魏滿<hi>字叔牙南陽/人𢎞農太守</hi>竝𫝊之費直<hi>字長</hi>
　　<hi>翁東萊人單父令</hi>𫝊易授琅邪王璜<hi>字平仲又𫝊古文尚書</hi>為費氏<lb/>
　　學本以古字號古文易無章句徒以彖象繫辭文<lb/>
　　言解説上下經<hi>七録云直易章句四卷殘缺</hi>漢成帝時劉向典<lb/>
<pb n="4a"/>
　　校書考易説以為諸易家説皆祖田何楊叔元丁<lb/>
　　將軍大義畧同唯京氏為異向又以中古文易經<lb/>
　　校施孟梁丘三家之易經或脱去无咎悔亡唯費<lb/>
　　氏經與古文同范曄後漢書云京兆陳元<hi>字長孫司空南</hi>
　　<hi>閣祭酒兼𫝊左氏春秋</hi>扶風馬融<hi>字季長茂陵人南郡太守議郎為易𫝊又注尚書毛</hi>
　　<hi>詩禮記論語</hi>河南鄭衆<hi>字仲師大司農兼𫝊毛詩周禮左氏春秋</hi>北海鄭𤣥<lb/>
　　<hi>字康成髙宻人師事馬融大司農徴不至還家凡所注易尚書三禮論語尚書大𫝊五經中候箋毛</hi>
　　<hi>氏作毛詩譜駁許慎五經異議鍼何休左氏膏肓去公羊墨守起穀梁廢疾休見大慙</hi>潁川<lb/>
<pb n="4b"/>
　　荀爽<hi>字慈明官至司空為易言</hi>竝𫝊費氏易沛人髙相治易與<lb/>
　　費直同時其易亦無章句専説隂陽災異自言出<lb/>
　　丁將軍𫝊至相相授子康<hi>康以明易為郎</hi>及蘭陵母將永<lb/>
　　<hi>豫章都尉</hi>為髙氏學漢初立易楊氏博士宣帝復立施<lb/>
　　孟梁丘之易元帝又立京氏易費髙二家不得立<lb/>
　　民間𫝊之後漢費氏興而髙氏遂㣲永嘉之亂施<lb/>
　　氏梁丘之易亡孟京費之易人無𫝊者唯鄭康成<lb/>
　　王輔嗣所注行于世<hi>江左中興易唯置王氏博士太常茍崧奏請置鄭易博士</hi>
<pb n="5a"/>
　　<hi>詔許值王敦亂不果立</hi>而王氏為世所重今以王為主其繫<lb/>
　　辭巳下王不注相承以韓康伯注續之今亦用韓<lb/>
　　本<lb/>
　　子夏易𫝊三卷<hi>卜商字子夏衛人孔子弟子魏文侯師七畧云漢興韓嬰𫝊中經簿</hi>
　　<hi>録云丁寛所作張璠云或馯臂子弓所作薛虞記虞不詳何許人</hi>孟喜章句十卷<lb/>
　　<hi>無上經七録云又下經無旅至節無上繫</hi>京房章句十二卷<hi>七録云十卷録一卷</hi>
　　<hi>目</hi>費直章句四卷<hi>殘/缺</hi>馬融𫝊十卷<hi>七録云九卷</hi>荀爽注<lb/>
　　十卷<hi>七録云十一卷</hi>鄭𤣥注十卷<hi>録一卷七録云十二卷</hi>劉表章句<lb/>
<pb n="5b"/>
　　五卷<hi>字景升山陽髙平人後漢鎮南將軍荆州牧南城侯中經簿録云注易十卷七録云九卷</hi>
　　<hi>録一卷</hi>宋衷注九卷<hi>字仲子南陽章陵人後漢荆州五等從事七志七録云十卷</hi>
　　虞翻注十卷<hi>字仲翔㑹稽餘姚人後漢侍御史</hi>陸績述十三卷<hi>字公</hi>
　　<hi>紀吳郡吳人後漢偏將軍鬱林太守七志云録一卷</hi>董遇章句十二卷<hi>字季直𢎞</hi>
　　<hi>農華隂人魏侍中大司農七志七録竝云十卷</hi>王肅注十卷<hi>字子邕東海蘭陵人魏衛</hi>
　　<hi>將軍太常蘭陵景侯又注尚書禮容服論語孔子家語述毛詩注作聖證論難鄭𤣥</hi>王弼注<lb/>
　　七卷<hi>字輔嗣山陽髙平人魏尚書郎年二十四卒注易上下經六卷作易畧例一卷又注老子</hi>
　　<hi>七志云注易十卷</hi>姚信注十卷<hi>字徳祐七録云字元直吳興人吳太常卿七録云十</hi>
<pb n="6a"/>
　　<hi>二卷</hi>王廙注十二卷<hi>字世將琅邪臨沂人東晉荆州刺史贈驃騎將軍武陵康侯七</hi>
　　<hi>志七録云十卷</hi>張璠集解十二卷<hi>安定人東晉袐書郎參著作集二十二家解序</hi>
　　<hi>云依向秀本鍾㑹字士季穎川人魏鎮西將軍為易無互體論向秀字子期河内人晉散騎常侍為</hi>
　　<hi>易義庾運字𤣥度新野人官至尚書為易義一云易注應貞字吉甫汝南人晉散騎常侍為明易論</hi>
　　<hi>荀煇字景文潁川潁隂人晉太子中庶子為易義七志云注易十卷張輝字義元梁國人晉侍中平</hi>
　　<hi>陵亭侯為易義王宏字正宗弼之兄晉大司農贈太常為易義阮咸字仲容陳留人籍之兄子晉散</hi>
　　<hi>騎常侍始平太守為易義阮渾字長成籍之子晉太子中庶子馮翊太守為易義揚乂字𤣥舒汝南</hi>
　　<hi>人晉司徒左長史為易卦序論王濟字武子太原人晉河南尹為易義衛瓘字伯玉河東人晉太保</hi>
<pb n="6b"/>
　　<hi>蘭陵成侯為易義欒肇字水初太山人晉太保掾尚書郎為易論鄒湛字潤甫南陽新野人晉國子</hi>
　　<hi>祭酒為易統畧杜育字方叔襄城人國子祭酒為易義楊瓚不知何許人晉司徒右長史為易義張</hi>
　　<hi>軌字士彦安定人涼州刺史謚武公為易義宣舒字幼驥陳郡人晉宜城令為通知來藏往論邢融</hi>
　　<hi>裴藻許適楊藻四人不詳何人竝為易義七録云集二十八家七志云十卷</hi>干寳注十<lb/>
　　卷<hi>字令升新蔡人東晉散騎常侍領著作</hi>黄穎注十卷<hi>南海人晉廣州儒林從事</hi>
　　蜀才注十卷<hi>七録云不詳何人七志云是王弼後人案蜀李書云姓范名長生一名賢</hi>
　　<hi>隐居青城山自號蜀才李雄以為丞相</hi>尹濤注六卷<hi>不詳何人</hi>費元珪注<lb/>
　　九卷<hi>蜀人齊安西參軍</hi>荀爽九家集注十卷<hi>不知何人所集稱荀爽者</hi>
<pb n="7a"/>
　　<hi>以為主故也其序有荀爽京房馬融鄭𤣥宋衷虞翻陸績姚信翟子𤣥子𤣥不詳何人為易義注内</hi>
　　<hi>又有張氏朱氏竝不詳何人</hi>謝万<hi>字万石陳郡人/東晉豫州刺史</hi>韓伯<hi>字康伯潁川人</hi>
　　<hi>東晉太常卿</hi>袁悦之<hi>字元禮陳郡人東/晉驃騎諮議參軍</hi>桓𤣥<hi>字敬道譙國龍亢人</hi>
　　<hi>偽楚皇帝</hi>卞伯玉<hi>濟隂人宋東陽/太守黄門郎</hi>荀柔之<hi>潁川潁陰人宋奉朝請</hi>
　　徐爰<hi>字季玉琅邪人宋太中大夫</hi>顧懽<hi>字景怡或云字𤣥平吳郡人齊太學博士徴不</hi>
　　<hi>起</hi>眀僧紹<hi>字承烈平原人國/子博士徴不起</hi>劉瓛<hi>字子珪沛國人齊歩兵校尉不</hi>
　　<hi>拜諡貞簡先生七録云作繫辭義疏</hi>自謝万以下十人竝注繫辭為<lb/>
　　易音者三人<hi>王肅已見前李軌字𢎞範江夏人東晉祠部郎中都亭侯徐邈字仙民東</hi>
<pb n="7b"/>
　　<hi>莞人東晉中書侍郎太子前衛率</hi>
　　近代梁褚仲都陳周𢎞正<hi>𢎞正作老荘義疏官至尚書僕射諡簡子</hi>竝<lb/>
　　作易義此其知名者<lb/>
　<lb/>
　<lb/>
　<lb/>
　<lb/>
　周易注解𫝊述人<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易注疏卷十</head> <lb/>
    <p>
<pb n="1a"/>
欽定四庫全書<lb/>
　周易注疏卷十<lb/>
　　魏王弼注　唐陸德明音義　孔穎達疏<lb/>
　下經<hi>兌</hi>　<hi>渙/</hi>　<hi>節/</hi>　<hi>中孚/</hi>　<hi>小過/</hi>　<hi>既濟/</hi>　<hi>未濟</hi>
䷹<hi>兌下兌上</hi>
兌亨利貞音義<hi>兌徒外反悅也八純卦象澤</hi>疏<hi>正義曰兌說也說卦曰說萬物者莫說乎澤以兌是象澤之卦故以兌為名澤以潤生萬物所以萬物皆說施於人事猶人君以恩惠養民民莫不說也惠施民說所以為亨以說說物恐陷諂邪其利在於貞正故曰兌亨利貞</hi>
<pb n="1b"/>
彖曰兌說也剛中而柔外說以利貞注說而違剛則謟<lb/>
剛而違說則暴剛中而柔外所以說以利貞也剛中故<lb/>
利貞柔外故說亨是以順乎天而應乎人注天剛而不<lb/>
失說者也說以先民民忘其勞說以犯難民忘其死說<lb/>
之大民勸矣哉音義<hi>說音悅卦内竝同先西薦反又如字難乃旦反</hi>疏<hi>正義曰兌說也者訓卦名也剛中而柔外說以利貞者此就二五以剛居中上六六三以柔處外釋兌亨利貞之義也外雖柔說而内德剛正則不畏邪諂内雖剛正而外迹柔說則不憂侵暴只為剛中而柔外中外相濟故得說亨而利貞也是以應乎天而順乎人者廣明說義合於天人天為剛德而有柔克是剛而不失其說也今說以利貞是<pb n="2a"/>上順乎天也人心說於惠澤能以惠澤說人是下應乎人也說以先民民忘其勞以下歎美說之所致亦申明應人之法先以說豫撫民然後使之從事則民皆竭力忘其從事之勞故曰說以先民民忘其勞也說以犯難民忘其死者先以說豫勞民然後使之犯難則民皆授命忘其犯難之死故曰說以犯難民忘其死也施說於人所致如此豈非說義之大能使民勸勉矣哉故曰說之大民勸矣哉</hi>
象曰麗澤兌君子以朋友講習注麗猶連也施說之道<lb/>
莫盛於此音義<hi>麗如字連也鄭作離云猶倂也</hi>疏<hi>正義曰麗澤兌者麗猶連也兩澤相連潤說之盛故曰麗澤兌也君子以朋友講習者同門曰朋同志曰友朋友聚居講習道義相說之盛莫過於此也故君子象之以朋友講習也</hi>
<pb n="2b"/>
初九和兌吉注居兌之初應不在一无所黨係和兌之<lb/>
謂也說不在諂履斯而行未見有疑之者吉其宜矣象<lb/>
曰和兌之吉行未疑也疏<hi>正義曰初九居兌之初應不在一无所私說說之和也說物以和何往不吉故曰和兌吉也象曰行未疑者說不為諂履斯而行未見疑之者也所以得吉也</hi>
九二孚兌吉悔亡注說不失中有孚者也失位而說孚<lb/>
吉乃悔亡也象曰孚兌之吉信志也注其志信也疏<hi>正義曰九二說不失中有信者也說而有信則吉從之故曰孚兌吉也然履失其位有信而吉乃得亡悔故曰孚兌吉悔亡也象曰信志也者失位而得吉是其志信也</hi>
<pb n="3a"/>
六三來兌凶注以隂柔之質履非其位來求說者也非<lb/>
正而求說邪佞者也象曰來兌之凶位不當也疏<hi>正義曰三為陽位隂來居之是進來求說故言來兌而以不正來說佞邪之道故曰來兌凶也象曰位不當者由位不當所以致凶也</hi>
九四商兌未寧介疾有喜注商商量裁制之謂也介隔<lb/>
也三為佞說将近至尊故四以剛德裁而隔之匡内制<lb/>
外是以未寧也處於㡬近閑邪介疾宜其有喜也象曰<lb/>
九四之喜有慶也音義<hi>商如字商量也鄭云隐度也介音界隔也馬云大也将近附近<pb n="3b"/>之近</hi>疏<hi>正義曰商兌未寕者商商量裁制之謂也夫佞邪之人國之疾也三為佞說将近至尊故四以剛德裁而隔之使三不得進匡内制外未遑寧處故曰商兌未寧居近至尊防邪隔疾宜其有喜故曰介疾有喜象曰有慶者四能匡内制外介疾除邪此之為喜乃為至尊所善天下蒙頼故言有慶也</hi>
九五孚于剝有厲注比於上六而與相得處尊正之位<lb/>
不說信乎陽而說信乎隂孚于剝之義也剝之為義小<lb/>
人道長之謂象曰孚于剝位正當也注以正當之位信<lb/>
於小人而疏君子故曰位正當也音義<hi>比毗志反長之文反</hi>疏<hi>正義曰剝者小人道長消君子之正故謂小人為剝也九五處尊正之位下无其應比於上六與之相得是說信於<pb n="4a"/>小人故曰孚于剝信而成剝危之道也故曰有厲象曰位正當者以正當之位宜任君子而信小人故以當位責之也</hi>
上六引兌注以夫隂質最處說後静退者也故必見引<lb/>
然後乃說也象曰上六引兌未光也疏<hi>正義曰上六以隂柔之質最在兌後是自静退不同六三自進求說必須他人見引然後乃說故曰引兌也象曰未光也者雖免躁求之凶亦有後時之失所以經无吉文以其道未光故也</hi>
䷺<hi>坎下巽上</hi>
渙亨王假有廟利渉大川利貞音義<hi>渙呼亂反散也序卦云離也離宫五<pb n="4b"/>世卦假庚白反下同梁武帝音賈</hi>疏<hi>正義曰渙亨者渙卦名也序卦曰說而後散之故受之以渙然則渙者散釋之名雜卦曰渙離也此又渙是離散之號也盖渙之為義小人遭難離散奔迸而逃避也大德之人能於此時建功立德散難釋險故謂之為渙能釋險難所以為亨故曰渙亨王假有廟者王能渙難而亨可以至於建立宗廟故曰王假有廟也利渉大川者德洽神人可濟大難故曰利渉大川利貞者大難既散宜以正道而柔集之故曰利貞</hi>
象曰渙亨剛來而不窮柔得位乎外而上同注二以剛<lb/>
來居内而不窮於險四以柔得位乎外而與上同内剛<lb/>
而无險困之難外順而无違逆之乖是以亨利渉大川<lb/>
<pb n="5a"/>
利貞也凡剛得暢而无忌回之累柔履正而同志乎剛<lb/>
則皆亨利渉大川利貞也王假有廟王乃在中也注王<lb/>
乃在乎渙然之中故至有廟也利渉大川乗木有功也<lb/>
注乗木即渉難也木者專所以渉川也渉難而常用渙<lb/>
道必有功也音義<hi>而上之上如字又時掌反難乃旦反卦内同累劣偽反</hi>疏<hi>正義曰渙亨者疊經文畧舉名德也剛來而不窮柔得位乎外而上同者此就九二剛德居險六四得位從上釋所以能散釋險難而致亨通乃至利渉大川利貞等也二以剛德來居險中而不窮於險四以柔順得位於外而上與五同内剛无險困之難外柔无違逆之乖所以得散釋險難而通亨建立宗廟而祭享利渉大川而克濟利以<pb n="5b"/>正道而鳩民也王假有廟王乃在中者此重明渙時可以有廟之義險難未夷方勞經畧今在渙然之中故至於有廟也利渉大川乗木有功者重明用渙可以濟難之事乗木渉川必不沉溺以渙濟難必有成功故曰乗木有功也注正義曰凡剛得暢而无忌回之累者此還言九二居險不窮是剛得暢遂剛既得暢无復畏忌回邪之累也柔履正而同志乎剛者此還言六四得位履正同志乎五也剛德不暢柔不同剛何由得亨通而濟難利貞而不邪乎故言則皆亨利渉大川利貞也注於此言皆者凡有二意一則彖雖疊渙亨二字即以剛來而不窮柔得位乎外而上同釋之下别言王假有廟王乃在中利渉大川乗木有功恐剛來之言惟釋亨德不通在下二則先儒有以剛來不窮釋亨德柔得位乎外釋利貞故言皆以通之明剛柔皆釋亨以下至于利貞也乗木即渉難也者先儒皆以此卦坎下巽上以為乗木水上渉川之象故言乗木有功王不用象直取况喻<pb n="6a"/>之義故言此以序之也</hi>
象曰風行水上渙先王以享于帝立廟音義<hi>享香兩反</hi>疏<hi>正義曰風行水上渙者風行水上激動波濤散釋之象故曰風行水上渙先王以享于帝立廟者先王以渙然无難之時享于上帝以告太平建立宗廟以祭祖考故曰先王以享于帝立廟也</hi>
初六用拯馬壯吉注渙散也處散之初乖散未甚故可<lb/>
以逰行得其志而違於難也不在危劇而後乃逃竄故<lb/>
曰用拯馬壯吉象曰初六之吉順也注觀難而行不與<lb/>
險争故曰順也音義<hi>拯拯救之拯馬云舉也伏曼容云濟也王肅云拔也子夏作抍抍取<pb n="6b"/>也竄七亂反争争鬬之争</hi>疏<hi>正義曰初六處散之初乖散未甚可用馬以自拯拔而得壯吉也故曰用拯馬壯吉象曰初六之吉順也者觀難而行不與險争故曰順也</hi>
九二渙奔其机悔亡注机承物者也謂初也二俱无應<lb/>
與初相得而初得散道離散而奔得其所安故悔亡也<lb/>
象曰渙奔其机得願也音義<hi>机音凡</hi>疏<hi>正義曰渙奔其机者机承物者也初承於二謂初為机二俱无應與初相得而初得逺難之道今二散奔歸初故曰渙奔其机也悔亡者初得散道而二往歸之得其所安故悔亡也象曰得願者違難奔散願得所安奔初𫉬安是得其願也</hi>
六三渙其躬无悔注渙之為義内險而外安者也散躬<lb/>
<pb n="7a"/>
志外不固所守與剛合志故得无悔也象曰渙其躬志<lb/>
在外也疏<hi>正義曰渙其躬无悔者渙之為義内險外安六三内不比二而外應上九是不固所守能散其躬故得无悔故曰渙其躬无咎象曰志在外者釋六三所以能渙其躬者正為身在於内而應在上九是志意在外也</hi>
六四渙其羣元吉渙有丘匪夷所思注踰乎險難得位<lb/>
體巽與五合志内掌機密外宣化命者也故能散羣之<lb/>
險以光其道然處於卑順不可自專而為散之任猶有<lb/>
丘墟匪夷之慮雖得元吉所思不可忘也象曰渙其羣<lb/>
<pb n="7b"/>
元吉光大也音義<hi>有丘姚作有近匪夷荀作匪弟墟去魚反</hi>疏<hi>正義曰渙其羣者六四出在坎上已踰於險得位體巽與五合志内掌機密外宣化命者也能為羣物散其險害故曰渙其羣也元吉渙有丘匪夷所思者能散羣險則有大功故曰元吉然處上體之下不可自專而得位承尊憂責復重雖𫉬元吉猶宜於散難之中有丘墟未平之慮為其所思故曰渙有丘匪夷所思也象曰光大也者能散羣險而𫉬元吉是其道光大也</hi>
九五渙汗其大號渙王居无咎注處尊履正居巽之中<lb/>
散汗大號以盪險阨者也為渙之主唯王居之乃得无<lb/>
咎也象曰王居无咎正位也注正位不可以假人音義<lb/>
<pb n="8a"/>
<hi>汗下旦反盪徒黨反阨於隔反假古雅反</hi>疏<hi>正義曰渙汗其大號者人遇險阨驚怖而勞則汗從體出故以汗喻險阨也九五處尊履正在號今之中能行號令以散險阨者也故曰渙汗其大號也渙王居无咎者為渙之主名位不可假人惟王居之乃得无咎故曰渙王居无咎象曰正位者釋王居无咎之義以九五是王之正位若非王居之則有咎矣</hi>
上九渙其血去逖出无咎注逖逺也最逺於害不近侵<lb/>
克散其憂傷逺出者也散患於逺害之地誰將咎之哉<lb/>
象曰渙其血逺害也音義<hi>逖湯歴反去羌吕反最逺之逺袁萬反下於逺象逺害並同近附近之近</hi>疏<hi>正義曰渙其血去逖出者血傷也逖逺也上九處於卦上最逺於險不近侵害是能散其<pb n="8b"/>憂傷去而逖出者也故曰渙其血去逖出也无咎者散患於逺害之地誰将咎之矣故曰无咎象曰逺害者釋渙其血也是居逺害之地故也</hi>
䷻<hi>兌下坎上</hi>
節亨苦節不可貞音義<hi>節薦絜反止也明禮有制度之名一云分段支節之義坎宫一世卦</hi>疏<hi>正義曰節卦名也彖曰節以制度雜卦云節止也然則節者制度之名節止之義制事有節其道乃亨故曰節亨節須得中為節過苦傷於刻薄物所不堪不可復正故曰苦節不可貞也</hi>
彖曰節亨剛柔分而剛得中注坎陽而兌隂也陽上而<lb/>
隂下剛柔分也剛柔分而不亂剛得中而為制主節之<lb/>
<pb n="9a"/>
義也節之大者莫若剛柔分男女别也苦節不可貞其<lb/>
道窮也注為節過苦則物所不能堪也物不能堪則不<lb/>
可復正也說以行險當位以節中正以通注然後乃亨<lb/>
也无說而行險過中而為節則道窮也天地節而四時<lb/>
成節以制度不傷財不害民音義<hi>别彼列反復扶又反說音悅注同</hi>疏<lb/>
<hi>正義曰節亨剛柔分而剛得中者此就上下二體及二五剛中釋所以為節得亨之義也坎剛居上兌柔處下是剛柔分也剛柔分男女别節之大義也二五以剛居中為制之主所以得節節不違中所以得亨故曰節亨剛柔分而剛得中也苦節不可貞其道窮者為節過苦不可為正若以苦節為正則其道困窮故曰苦節不可<pb n="9b"/>貞其道窮也說以行險當位以節中正以通者上言苦節不可貞其道窮者正由為節不中則物所不說不可復正其道困窮故更就二體及四五當位重釋行節得亨之義以明苦節之窮也行險以說則為節得中當位以節則可以為正良由中而能正所以得通故曰中正以通此其所以為亨也天地節而四時成者此下就天地與人廣明節義天地以氣序為節使寒暑往來各以其序則四時之功成也王者以制度為節使川之有道役之有時則不傷財不害民也</hi>
象曰澤上有水節君子以制數度議德行音義<hi>上或作中今不用行下孟反下注同</hi>疏<hi>正義曰澤上有水節者水在澤中乃得其節故曰澤上有水節也君子以制數度議德行者數度謂尊卑禮命之多少德行謂人才堪任之優劣君子象節以制其禮數等差皆使有度議人之德<pb n="10a"/>行任用皆使得宜</hi>
初九不出户庭无咎注為節之初將整離散而立制度<lb/>
者也故明於通塞慮於險偽不出户庭慎密不失然後<lb/>
事濟而无咎也象曰不出户庭知通塞也疏<hi>正義曰初九處節之初将立制度宜其慎密不出户庭若不慎而泄則民情姦險應之以偽故慎密不出然後事濟而无咎故曰不出户庭无咎象曰知通塞者識時通塞所以不出也注正義曰将整離散而立制度者序卦云物不可以終離故受之以節此卦承渙之後初九居節之初故曰将整離散而立法度也</hi>
九二不出門庭凶注初已造之至二宜宣其制矣而故<lb/>
<pb n="10b"/>
匿之失時之極則遂廢矣故不出門庭則凶也象曰不出<lb/>
門庭凶失時極也音義<hi>匿女力反</hi>疏<hi>正義曰初巳制法至二宜宣若猶匿之則失時之極可施之事則遂廢矣不出門庭所以致凶故曰不出門庭凶象曰失時極者極中也應出不出失時之中所以為凶</hi>
六三不節若則嗟若无咎注若辭也以隂處陽以柔乗<lb/>
剛違節之道以至哀嗟自已所致无所怨咎故曰无咎<lb/>
也象曰不節之嗟又誰咎也音義<hi>怨紆萬反又紆元反</hi>疏<hi>正義曰節者制度之卦處節之時位不可失六三以隂處陽以柔乗剛失位驕逆違節之道禍将及巳以至哀嗟故曰不節若<pb n="11a"/>則嗟若也禍自已致无所怨咎故曰无咎象曰又誰咎者由巳不節自致禍災又欲怨咎誰乎</hi>
六四安節亨注得位而順不改其節而能亨者也承上<lb/>
以斯得其道也象曰安節之亨承上道也疏<hi>正義曰六四得位而上順於五是得節之道但能安行此節而不改變則何往不通故曰安節亨明六三以失位乗剛則失節而招咎六四以得位承陽故安節而致亨象曰承上道者以能承於上故不失其道也</hi>
九五甘節吉往有尚注當位居中為節之主不失其中<lb/>
不傷財不害民之謂也為節而不苦非甘而何術斯以<lb/>
往往有尚也象曰甘節之吉居位中也疏<hi>正義曰甘者不苦之名也<pb n="11b"/>九五居於尊位得正履中能以中正為節之主則當象曰節以制度不傷財不害民之謂也為節而无傷害則是不苦而甘所以得吉故曰甘節吉以此而行所往皆有嘉尚故曰往有尚也象曰居位中者以居尊位而得中故致甘節之吉也</hi>
上六苦節貞凶悔亡注過節之中以至亢極苦節者也<lb/>
以斯施人物所不堪正之凶也以斯修身行在无妄故<lb/>
得悔亡象曰苦節貞凶其道窮也疏<hi>正義曰上六處節之極過節之中節不能甘以至於苦故曰苦節也為節過苦物所不堪不可復正正之凶也故曰貞凶若以苦節施人則是正道之凶若以苦節修身則儉約无妄可得亡悔故曰悔亡也</hi>
<pb n="12a"/>
䷼<hi>兌下巽上</hi>
中孚豚魚吉利渉大川利貞音義<hi>孚芳夫仄信也艮宫逰魂卦豚徒尊仄黄作遯</hi>疏<hi>正義曰中孚豚魚吉者中孚卦名也信發於中謂之中孚魚者蟲之幽隐豚者獸之㣲賤人主内有誠信則雖微隐之物信皆及矣莫不得所而𫉬吉故曰豚魚吉也利渉大川利貞者㣲隐獲吉顯者可知既有誠信光被萬物萬物得宜以斯渉難何往不通故曰利渉大川信而不正凶邪之道故利在貞也</hi>
象曰中孚柔在内而剛得中說而巽孚注有上四德然<lb/>
後乃孚乃化邦也注信立而後邦乃化也柔在内而剛<lb/>
得中各當其所也剛得中則直而正柔在内則静而順<lb/>
<pb n="12b"/>
說而以巽則乖争不作如此則物无巧競敦實之行著<lb/>
而篤信發乎其中矣豚魚吉信及豚魚也注魚者蟲之<lb/>
隐者也豚者獸之㣲賤者也争競之道不興中信之德<lb/>
淳著則雖㣲隐之物信皆及之利渉大川乘木舟虛也<lb/>
注乗木於用舟之虚則終已无溺也用中孚以渉難若<lb/>
乗木舟虚也中孚以利貞乃應乎天也注盛之至也音<lb/>
義<hi>說音悅下注皆同争争鬬之争行下孟反難乃旦反</hi>疏<hi>正義曰中孚柔在内而剛得中說而巽孚者此就三四隂柔倂在兩體之内二五剛徳各處一卦之中及上下二體說而以巽釋此卦名為中孚之義也柔内<pb n="13a"/>剛中各當其所說而以巽乖争不作所以信發於内謂之中孚故曰柔在内而剛得中說而巽孚也乃化邦者誠信發於内則邦國化於外故曰乃化邦也豚魚吉信及豚魚者釋所以得吉由信及豚魚故也利渉大川乘木舟虚者釋渉川所以得利以中信而濟難若乗虚舟以渉川也中孚以利貞乃應乎天者釋中孚所以利貞者天徳剛正而氣序不差是正而信也今信不失正乃得應於天是中孚之盛故湏濟以利貞也</hi>
象曰澤上有風中孚君子以議獄緩死注信發於中雖<lb/>
過可亮疏<hi>正義曰澤上有風中孚者風行澤上无所不周其猶信之被物无所不至故曰澤上有風中孚君子以議獄緩死者中信之世必非故犯過失為辜情在可恕故君子以議其過失之獄緩捨當死之刑也</hi>
<pb n="13b"/>
初九虞吉有它不燕注虞猶專也為信之始而應在四<lb/>
得乎專吉者也志未能變繫心於一故有它不燕也象<lb/>
曰初九虞吉志未變也音義<hi>它音他燕音鸞</hi>疏<hi>正義曰虞猶專也燕安也初為信始應在于四得其專一之吉故曰虞吉既係心於一故更有它求不能與之共相燕安也故曰有它不燕也象曰志未變者所以得專一之吉以志未改變不更親於它也</hi>
九二鳴鶴在隂其子和之我有好爵吾與爾靡之注處<lb/>
内而居重隂之下而履不失中不徇於外任其真者也<lb/>
立誠篤志雖在闇昧物亦應焉故曰嗚鶴在隂其子和<lb/>
<pb n="14a"/>
之也不私權利唯德是與誠之至也故曰我有好爵與<lb/>
物散之象曰其子和之中心願也音義<hi>鶴户各反和胡卧反注及下同好如字王肅呼報反孟云好小也靡本又作縻同亡池反散也干同徐又武寄反又亡彼反韓詩云共也孟同埤蒼作縻云散也陸作䌕京作劘重直龍反徇似俊反</hi>疏<hi>正義曰鳴鶴在隂其子和之者九二體剛處於卦内又在三四重隂之下而履不失中是不徇於外自任其真者也處於幽昧而行不失信則聲聞於外為同𩔖之所應焉如鶴之鳴於幽逺則為其子所和故曰鳴鶴在隂其子和之也我有好爵吾與爾靡之者靡散也又无偏應是不私權利惟德是與若我有好爵吾願與爾賢者分散而共之故曰我有好爵吾與爾靡之象曰中心願者誠信之人願與同𩔖相應得誠信而應之是中心願也</hi>
<pb n="14b"/>
六三得敵或鼔或罷或泣或歌注三居少隂之上四居<lb/>
長隂之下對而不相比敵之謂也以隂居陽欲進者也<lb/>
欲進而閡敵故或鼔也四履正而承五非已所克故或<lb/>
罷也不勝而退懼見侵陵故或泣也四履乎順不與物<lb/>
挍退而不見害故或歌也不量其力進退无恒憊可知<lb/>
也象曰或鼔或罷位不當也音義<hi>罷如字王肅音皮徐扶波反少詩照反長之文反比毗志反閡五代反憊備拜反</hi>疏<hi>正義曰六三與四俱是隂爻相與為𩔖然三居少隂之上四居長隂之下各自有應對而不相比敵之謂也故曰得敵欲進礙四恐其害已故或鼔而攻之而四履正承尊非<pb n="15a"/>已所勝故或罷而退敗也不勝而退懼見侵陵故或泣而憂悲也四履于順不與物挍退不見害故或歌而歡樂也故曰或鼔或罷或泣或歌也曰位不當者所以或鼔或罷進退无恒者止為不當其位妄進故也</hi>
六四月㡬望馬匹亡无咎注居中孚之時處巽之始應<lb/>
說之初居正履順以承於五内毗元首外宣德化者也<lb/>
充乎隂德之盛故曰月㡬望馬匹亡者棄羣𩔖也若夫<lb/>
居盛德之位而與物挍其競争則失其所盛矣故曰絶<lb/>
𩔖而上履正承尊不與三争乃得无咎也象曰馬匹亡<lb/>
絶𩔖上也注𩔖謂三俱隂爻故曰𩔖也音義<hi>㡬音機又音祈京作<pb n="15b"/>近荀作既上時掌反象同</hi>疏<hi>正義曰月㡬望者六四居中孚之時處巽應說得位履順上承於五内毗元首外宣德化充乎隂德之盛如月之近望故曰月㡬望也馬匹亡无咎者三與已敵進來攻已已若與三挍戰則失其所盛故棄三之𩔖如馬之亡匹上承其五不與三争乃得无咎故曰馬匹亡无咎也象曰絶𩔖上者絶三之𩔖不與三争而上承於五也</hi>
九五有孚攣如无咎注攣如者繫其信之辭也處中誠<lb/>
以相交之時居尊位以為羣物之主信何可舍故有孚<lb/>
攣如乃得无咎也象曰有孚攣如位正當也音義<hi>攣力圓反廣雅云拲也舍音捨</hi>疏<hi>正義曰有孚攣如无咎者攣如者相牽繫不絶之名也五在信時定於尊位為羣物<pb n="16a"/>之主恒湏以中誠交物孚信何可暫舍故曰有孚攣如繫信不絶乃得无咎故曰有孚攣如无咎也象曰位正當者以其正當尊位故戒以繫信乃得无咎若直以陽得正位而无有繫信則招有咎之嫌也</hi>
上九翰音登于天貞凶注翰髙飛也飛音者音飛而實<lb/>
不從之謂也居卦之上處信之終信終則衰忠篤内䘮<lb/>
華美外揚故曰翰音登于天也翰音登天正亦滅矣象<lb/>
曰翰音登于天何可長也音義<hi>翰胡旦反䘮息浪反</hi>疏<hi>正義曰翰髙飛也飛音者音飛而實不從之謂也上九處信之終信終則衰也信衰則詐起而忠篤内䘮華美外揚若鳥之翰音登于天虛聲逺聞也故曰翰音登于天虚聲无實正之凶也故曰貞凶象曰何可長也者虚聲无實何可久長</hi>
<pb n="16b"/>
䷽<hi>艮下震上</hi>
小過亨利貞可小事不可大事飛鳥遺之音不宜上宜<lb/>
下大吉注飛鳥遺其音聲哀以求處上愈无所適下則<lb/>
得安愈上則愈窮莫若飛鳥也音義<hi>過古卧反義與大過同王肅云音戈兌宫逰魂卦遺如字上時掌反注同下不宜上之上同上六注亦同鄭如字謂君也</hi>疏<hi>正義曰小過亨者小過卦名也王於大過卦下注云音相過之過恐人作罪過之義故以音之然則小過之義亦與彼同也過之小事謂之小過即行過乎恭䘮過乎哀之例是也褚氏云謂小人之行小有過差君子為過厚之行以矯之也如晏子狐裘之比也此因小人有過差故君子為過厚之行非即以過差釋卦名彖曰小過小者過而亨言因過<pb n="17a"/>得亨明非罪過故王於大過音之明雖義兼罪過得名上在君子為過行也而周氏等不悟此理兼以罪過釋卦名失之逺矣過為小事道乃可通故曰小過亨也利貞者矯世勵俗利在歸正故曰利貞也可小事不可大事者時也小有過差惟可矯以小事不可正以大事故曰可小事不可大事也飛鳥遺之音不宜上宜下大吉者借喻以明過厚之行有吉有凶飛鳥遺其音聲哀以求處過上則愈无所適過下則不失其安以譬君子處過差之時爲過厚之行順而立之則吉逆而忤鱗則凶故曰飛鳥遺之音不宜上宜下大吉順則執卑守下逆則犯君陵上故以臣之逆順類鳥之上下也注正義曰飛鳥遺其音聲哀以求處者遺失也鳥之失聲必是窮廹未得安處論語曰鳥之将死其鳴也哀故知遺音即哀聲也</hi>
彖曰小過小者過而亨也注小者謂凡諸小事也過於<lb/>
<pb n="17b"/>
小事而通者也過以利貞與時行也注過而得以利貞<lb/>
應時宜也施過於恭儉利貞者也柔得中是以小事吉<lb/>
也剛失位而不中是以不可大事也注成大事者必在<lb/>
剛也柔而浸大剝之道也有飛鳥之象焉注不宜上宜<lb/>
下即飛鳥之象飛鳥遺之音不宜上宜下大吉上逆而<lb/>
下順也注上則乗剛逆也下則承陽順也施過於不順<lb/>
凶莫大焉施過於順過更變而為吉也音義<hi>浸子鴆反</hi>疏<hi>正義曰小過小者過而亨者此釋小過之名也并明小過有亨德之義過行小事謂之小過順時矯俗雖過而通故<pb n="18a"/>曰小者過而亨也過以利貞與時行者釋利貞之德由爲過行而得利貞然矯枉過正應時所宜不可常也故曰與時行也柔得中是以小事吉剛失位向不中是以不可大事者就六二六五以柔居中九四失位不中九三得位不中釋可小事不可大事之義柔順之人惟能行小事柔而得中是行小中時故曰小事吉也剛健之人乃能行大事失位不中是行大不中時故曰不可大事也有飛鳥之象者釋不取餘物爲况惟取飛鳥者以不宜上宜下有飛鳥之象故也飛鳥遺之音不宜上宜下大吉上逆而下順者此就六五乗九四之剛六二承九三之陽釋所以不宜上宜下大吉之義也上則乗剛而逆下則承陽而順故曰不宜上宜下大吉以上逆而下順也</hi>
象曰山上有雷小過君子以行過乎恭喪過乎哀用過<lb/>
<pb n="18b"/>
乎儉音義<hi>行下孟反</hi>疏<hi>正義曰雷之所出本出於地今出山上過其本所故曰小過小人過差失在慢易奢侈故君子矯之以行過乎恭喪遏乎哀用過乎儉也</hi>
初六飛鳥以凶注小過上逆下順初應在上卦進而之<lb/>
逆无所錯足飛鳥之凶也象曰飛鳥以凶不可如何也<lb/>
音義<hi>錯本又作措又作厝同七路反</hi>疏<hi>正義曰小過之義上逆下順而初應在上卦進而之逆同於飛鳥无所錯足故曰飛鳥以凶也象曰不可如何也者進而之逆孰知不可自取凶咎欲如何乎</hi>
六二過其祖遇其妣不及其君遇其臣无咎注過而得<lb/>
之謂之遇在小過而當位過而得之之謂也祖始也謂<lb/>
<pb n="19a"/>
初也妣者居内履中而正者也過初而履二位故曰過<lb/>
其祖而遇其妣過而不至於僭盡於臣位而已故曰不<lb/>
及其君遇其臣无咎象曰不及其君臣不可過也音義<lb/>
<hi>妣必履反僭子念反盡津忍反</hi>疏<hi>正義曰過而得之謂之遇六二在小過而當位是過而得之也祖始也謂初也妣者母之稱六二居内履中而正故謂之妣已過於初故曰過其祖也履得中正故口遇其妣也過不至於僭盡於臣位而已故曰不及其君遇其臣无咎象曰臣不可過者臣不可自過其位也</hi>
九三弗過防之從或戕之凶注小過之時大者不立故<lb/>
令小者得過也居下體之上以陽當位而不能先過防<lb/>
<pb n="19b"/>
之至令小者或過而復應而從焉其從之也則戕之凶<lb/>
至矣故曰弗過防之從或戕之凶也象曰從或戕之凶<lb/>
如何也音義<hi>戕徐在良反注同令力呈反下同先西薦反復扶又反卦未同</hi>疏<hi>止義曰弗過防之者小過之世大者不能立德故令小者得過九三居下體之上以陽當位不能先過為防至令小者或過上六小人最居髙顯而復應而從焉其從之也則有殘害之凶至矣故曰弗過防之從或戕之凶也春秋傳曰在内曰弑在外曰戕然則戕者皆殺害之謂也言或者不必之辭也謂為此行者有幸而免也象曰凶如何者從於小人果致凶禍将如何乎言不可如何也</hi>
九四无咎弗過遇之往厲必戒勿用永貞注雖體陽爻<lb/>
<pb n="20a"/>
而不居其位不為責主故得无咎也失位在下不能過<lb/>
者也以其不能過故得合於免咎之宜故曰弗過遇之<lb/>
夫晏安鴆毒不可懐也處於小過不寧之時而以陽居<lb/>
隂不能有所為者也以此自守免咎可也以斯攸往危<lb/>
之道也不交於物物亦弗與无援之助故危則必戒而<lb/>
已无所告救也沈沒怯弱自守而已以斯而處於羣小<lb/>
之中未足任者也故曰勿用永貞言不足用之於永貞<lb/>
象曰弗過遇之位不當也往厲必戒終不可長也音義<lb/>
<pb n="20b"/>
<hi>晏於諫反又音宴鴆除䕃反本亦作酖怯去業反</hi>疏<hi>正義曰居小過之世小人有過差之行須大德之人防使无過今九四雖體陽爻而不居其位不防之責責不在已故得无咎所以无其咎者以其失位在下不能為過厚之行故得遇於无咎之宜故曰无咎弗過遇之也既无能為自守則无咎有往則危厲故曰往厲不交於物物亦不與无援乏助故危則必自戒慎而已无所告救故曰必戒以斯而處於羣小之中未足委任不可用之以長行其正也故曰勿用永貞也象曰位不當者釋所以弗過而遇得免於咎者以其位不當故也終不可長者自身有危无所告救豈可任之長以為正也注正義曰夫宴安酖毒不可懐也者此春秋狄伐邢管仲勸齊侯救邢為此辭言宴安不救邢即酖鳥之毒不可懐而安之也</hi>
六五密雲不雨自我西郊公弋取彼在穴注小過小者<lb/>
<pb n="21a"/>
過於大也六得五位隂之盛也故密雲不雨至于西郊<lb/>
也夫雨者隂在於上而陽薄之而不得通則蒸而為雨<lb/>
今艮止於下而不交焉故不雨也是故小畜尚往而亨<lb/>
則不雨也小過陽不上交亦不雨也雖隂盛于上未能<lb/>
行其施也公者臣之極也五極隂盛故稱公也弋射也<lb/>
在穴者隠伏之物也小過者過小而難未大作猶在隐<lb/>
伏者也以隂質治小過能獲小過者也故曰公弋取彼<lb/>
在穴也除過之道不在取之是乃密雲未能雨也象曰<lb/>
<pb n="21b"/>
密雲不雨已上也注陽已上故止也音義<hi>弋餘職反蒸章勝反字又作烝或作媵字非畜本又作蓄同敕六反施始豉反難乃旦反已上並如字上又時掌反注同鄭作尚云庶幾也陽已上故止也本又作陽已上故少隂上少音多少之少</hi>疏<hi>正義曰密雲不雨自我西郊者小過者小者過於大也六得五位是小過於大隂之盛也隂盛於上而艮止之九三陽止於下是隂陽不交雖復至盛密雲至於西郊而不能為雨也施之於人是柔得過而處尊未能行其恩施廣其風化也故曰密雲不雨自我西郊也公弋取彼在穴者公者臣之極五極隂盛故稱公也小過之時為過猶小而難未大作猶在隱伏以小過之才治小過之失能獲小過在隐伏者有如公之弋獵取得在穴隐伏之獸也故曰公弋取彼在穴也象曰已上者釋所以密雲不雨也以艮之陽爻已上於一卦之上而成止故不上交而為雨也注正義曰除過之道不<pb n="22a"/>在取之是乃密雲未能雨也者雨者以喻德之惠化也除過差之道在於文德懐之使其自服弋而取之是尚威武尚威武即密雲不雨之義也</hi>
上六弗遇過之飛鳥離之凶是謂災眚注小人之過遂<lb/>
至上極過而不知限至於亢也過至於亢将何所遇飛<lb/>
而不已将何所託災自己致復何言哉象曰弗遇過之<lb/>
已亢也音義<hi>遇玉付反本多誤故詳之眚生領反</hi>疏<hi>正義曰上六處小過之極是小人之過遂至上極過而不知限至于亢者也過至于亢无所復遇故曰弗遇過之也以小人之身過而弗遇必遭羅綱其猶飛鳥飛而无託必離矰繳故曰飛鳥離之凶也過亢離凶是謂自災而致眚復何言哉故曰是謂災眚也象<pb n="22b"/>曰已亢者釋所以弗遇過之以其已在亢極之地故也</hi>
䷾<hi>離下坎上</hi>
既濟亨小利貞初吉終亂音義<hi>濟節既反下卦同鄭云既已也盡也濟度也坎宫三世卦亨小絶句以小連利貞者非</hi>疏<hi>正義曰既濟亨小利貞初吉終亂者濟者濟渡之名既者皆盡之稱萬事皆濟故以既濟為名既萬事皆濟若小者不通則有所未濟故曰既濟亨小也小者尚亨何况于大則大小剛柔各當其位皆得其所當此之時非正不利故曰利貞也但人皆不能居安思危慎終如始故戒以今日既濟之初雖皆獲吉若不進德修業至於終極則危亂及之故曰初吉終亂也</hi>
象曰既濟亨小者亨也注既濟者以皆濟為義者也小<lb/>
<pb n="23a"/>
者不遺乃為皆濟故舉小者以明既濟也利貞剛柔正<lb/>
而位當也注剛柔正而位當則邪不可以行矣故唯正<lb/>
乃利貞也初吉柔得中也終止則亂其道窮也注柔得<lb/>
中則小者亨也柔不得中則小者未亨小者未亨雖剛<lb/>
得正則為未既濟也故既濟之要在柔得中也以既濟<lb/>
為安者道極无進終唯有亂故曰初吉終亂不為自亂<lb/>
由止故亂故曰終止則亂也音義<hi>邪似嗟反下同</hi>疏<hi>正義曰既濟亨小者亨者此釋卦名德既濟之亨必小者皆亨也但舉小者則大者可知所以為既濟也具足為文當更有一小字<pb n="23b"/>但既疊經文略足以見故從省也利貞剛柔正而位當者此就二三四五竝皆得正以釋利貞也剛柔皆正則邪不可行故唯正乃利貞也初吉柔得中者此就六二以柔居中釋初吉也以柔小尚得其中則剛大之理皆獲其濟物无不濟所以為吉故曰初吉也終止則亂其道窮者此正釋戒若能進修不止則既濟无終既濟終亂由止故亂終止而亂則既濟之道窮矣故曰終止則亂其道窮也</hi>
象曰水在火上既濟君子以思患而豫防之注存不忘<lb/>
亡既濟不忘未濟也疏<hi>正義曰水在火上炊爨之象飲食以之而成性命以之而濟故曰水在火上既濟也但既濟之道初吉終亂故君子思其後患而豫防之</hi>
初九曵其輪濡其尾无咎注最處既濟之初始濟者也<lb/>
<pb n="24a"/>
始濟未渉於燥故輪曵而尾濡也雖未造易心无顧戀<lb/>
志棄難者也其於義也无所咎也象曰曵其輪義无咎<lb/>
也音義<hi>曵以制反濡音儒注同燥西早反造七報反易以䜴反難乃旦反卦末幷下卦同</hi>疏<hi>正義曰初九處既濟之初體剛居中是始欲濟渡也始濟未渉於燥故輪曵而尾濡故云曵其輪濡其尾也但志在棄難雖復曵輪濡尾其義不有咎故云无咎</hi>
六二婦喪其茀勿逐七日得注居中履正處文明之盛<lb/>
而應乎五隂之光盛者也然居初三之間而近不相得<lb/>
上不承三下不比初夫以光盛之隂處於二陽之間近<lb/>
<pb n="24b"/>
而不相得能无見侵乎故曰喪其茀也稱婦者以明自<lb/>
有夫而他人侵之也茀首飾也夫以中道執乎貞正而<lb/>
見侵者衆之所助也處既濟之時不容邪道者也時既<lb/>
明峻衆又助之竊之者逃竄而莫之歸矣量斯勢也不<lb/>
過七日不須已逐而自得也象曰七日得以中道也音<lb/>
義<hi>喪息浪反注皆同茀方拂反首飾也馬同干云馬髴也鄭云車蔽也子夏作髴荀作紱董作髢比毗志反</hi>
疏<hi>正義曰婦喪其茀勿逐七日得者茀者婦人之首飾也六二居中履正處文明之盛而應乎五隂之光盛者也然居初三之間而近不相得夫以光盛之隂處於二陽之間近而不相得能无見侵乎故曰婦喪其茀稱<pb n="25a"/>婦者以明自有夫而他人侵之也夫以中道執乎貞正而見侵者物之所助也處旣濟之時不容邪道者也時旣明峻衆又助之竊之者逃竄而莫之歸矣量斯勢也不過七日不須已逐而自得故曰勿逐七日得象曰以中道者釋不須追逐而自得者以執守中道故也</hi>
九三髙宗伐鬼方三年克之小人勿用注處既濟之時<lb/>
居文明之終履得其位是居衰末而能濟者也故高宗<lb/>
伐鬼方三年乃克也君子處之故能興也小人居之遂<lb/>
喪邦也象曰三年克之憊也音義<hi>鬼方蒼頡篇云鬼逺也憊備拜反鄭云劣弱也陸作備云當為憊困劣也</hi>疏<hi>正義曰高宗伐鬼方三年克之者高宗者殷王武丁之號也九三處旣濟<pb n="25b"/>之時居文明之終履得其位是居衰末而能濟者也高宗伐鬼方以中興殷道事同此爻故取譬焉高宗徳實文明而勢甚衰憊不能卽勝三年乃克故曰高宗伐鬼方三年克之也小人勿用者勢旣衰弱君子處之能建功立徳故興而復之小人居之日就危亂必喪邦也故曰小人勿用象曰憊也者以衰憊之故故三年乃克之</hi>
六四繻有衣袽終日戒注繻宜曰濡衣袽所以塞舟漏<lb/>
也履得其正而近不與三五相得夫有隙之棄舟而得<lb/>
濟者有衣袽也鄰於不親而得全者終日戒也象曰終<lb/>
日戒有所疑也音義<hi>繻而朱反鄭王肅云音須子夏作襦王廙同薛云古文作繻袽女居反絲袽也王肅音如說文作絮云緼也廣雅云絮塞也子夏作茹京作絮</hi>疏<hi>正義曰繻有衣袽終日戒者王<pb n="26a"/>注云繻宜曰濡衣袽所以塞舟漏者也六四處既濟之時履得其位而近不與三五相得如在舟而漏矣舟漏則濡濕所以得濟者有衣袽也鄰於不親而得全者終日戒也故曰繻有衣袽終日戒也象曰有所疑者釋所以終日戒以不與三五相得懼其侵克有所疑故也</hi>
九五東鄰殺牛不如西鄰之禴祭實受其福注牛祭之<lb/>
盛者禴祭之薄者居既濟之時而處尊位物皆濟矣将<lb/>
何為焉其所務者祭祀而已祭祀之盛莫盛修德故沼<lb/>
沚之毛蘋蘩之菜可羞於鬼神故黍稷非馨明德惟馨<lb/>
是以東鄰殺牛不如西鄰之禴祭實受其福也象曰東<lb/>
<pb n="26b"/>
鄰殺牛不如西鄰之時也注在於合時不在於豐也實<lb/>
受其福吉大來也音義<hi>禴羊畧反祭之薄者沼之紹反沚因止蘋音頻蘩音煩馨呼庭反</hi>疏<hi>正義曰牛祭之盛者也禴殷春祭之名祭之薄者也九五居既濟之時而處尊位物既濟矣将何爲焉其所務者祭祀而已祭祀之盛莫盛脩徳九五履正居中動不爲妄脩徳者也苟能脩德雖薄可饗假有東鄰不能脩徳雖復殺牛至盛不爲鬼神歆饗不如我西鄰禴祭雖薄能脩其徳故神明降福故曰東鄰殺牛不如西鄰之禴祭實受其福也象曰不如西鄰之時者神明饗徳能修德致敬合於祭祀之時雖薄降福故曰時也吉大來者非惟當身福流後世注正義曰沼沚之毛蘋蘩之菜可羞於鬼神者竝略左傳之文也在於合時者詩云威儀孔時言周王廟中羣臣助祭竝皆威儀肅敬甚得其時此合時之義亦當如彼也</hi>
<pb n="27a"/>
上六濡其首厲注處既濟之極既濟道窮則之於未濟<lb/>
之於未濟則首先犯焉過而不已則遇於難故濡其首<lb/>
也將沒不久危莫先焉象曰濡其首厲何可久也疏<hi>正義曰上六處既濟之極則反於未濟若反於未濟則首先犯焉若進而不已必遇於難故濡其首也既被濡首将沒不久危莫先焉故曰濡其首厲也象曰何可久者首既被濡身将陷沒何可久長者也</hi>
䷿<hi>坎下離上</hi>
未濟亨小狐汔濟濡其尾无攸利音義<hi>未濟離宫三世卦狐徐音胡汔許訖反說文云水涸也鄭云㡬也</hi>疏<hi>正義曰未濟亨者未濟者未能濟渡之名也未濟之時小才居位不<pb n="27b"/>能建功立德拔難濟險若能執柔用中委任賢哲則未濟有可濟之理所以得通故曰未濟亨小狐汔濟濡其尾无攸利者汔者将盡之名小才不能濟難事同小狐雖能渡水而无餘力必須水汔方可渉川未及登岸而濡其尾濟不免濡豈有所利故曰小狐汔濟濡其尾无攸利也</hi>
彖曰未濟亨柔得中也注以柔處中不違剛也能納剛<lb/>
健故得亨也小狐汔濟未出中也注小狐不能渉大川<lb/>
須汔然後乃能濟處未濟之時必剛健拔難然後乃能<lb/>
濟汔乃能濟未能出險之中濡其尾无攸利不續終也<lb/>
注小狐雖能渡而无餘力將濟而濡其尾力竭於斯不<lb/>
<pb n="28a"/>
能續終險難猶未足以濟也濟未濟者必有餘力也雖<lb/>
不當位剛柔應也注位不當故未濟剛柔應故可濟疏<lb/>
<hi>正義曰未濟亨柔得中者此就六五以柔居中下應九二釋未濟所以得亨柔而得中不違剛也與二相應納剛自輔故於未濟之時終得亨通也小狐汔濟未出中也者釋小狐渉川所以必須水汔乃濟以其力薄未能出險之中故也濡其尾无攸利不續終者濡尾力竭不能相續而終至於登岸所以无攸利也雖不當位剛柔應者重釋未濟之義凡言未者今日雖未濟後有可濟之理以其不當其位故即時未濟剛柔皆應足得相拯是有可濟之理故稱未濟不言不濟也</hi>
象曰火在水上未濟君子以慎辨物居方注辨物居方<lb/>
<pb n="28b"/>
令物各當其所也音義<hi>令力呈反</hi>疏<hi>正義曰火在水上未濟者火在水上不成烹飪未能濟物故曰火在水上未濟君子以慎辨物居方者君子見未濟之時剛柔失正故用慎為德辨别衆物各居其方使皆得安其所所以濟也</hi>
初六濡其尾吝注處未濟之初最居險下不可以濟者<lb/>
也而欲之其應進則溺身未濟之始始於既濟之上六<lb/>
也濡其首猶不反至於濡其尾不知紀極者也然以隂<lb/>
處下非為進亢遂其志者也困則能反故不曰凶事在<lb/>
己量而必困乃反頑亦甚矣故曰吝也象曰濡其尾亦<lb/>
<pb n="29a"/>
不知極也疏<hi>正義曰初六處未濟之初最居險下而欲上之其應進則溺身如小狐之渡川濡其尾也未濟之始始於旣濟之上六也既濟上六但云濡其首言始入於難未没其身此言濡其尾者進不知極已没其身也然以隂處下非為進亢遂其志者也困則能反故不曰凶不能豫照事之幾萌困而後反頑亦甚矣故曰吝也象曰亦不知極者未濟之初始於既濟之上六濡首而不知遂濡其尾故曰不知極也注正義曰不知紀極者春秋傳曰聚斂積實不知紀極謂之饕餮言无休已也</hi>
九二曵其輪貞吉注體剛履中而應於五五體隂柔應<lb/>
與而不自任者也居未濟之時處險難之中體剛中之<lb/>
質而見任與拯救危難經綸屯蹇者也用健拯難循難<lb/>
<pb n="29b"/>
在正而不違中故曵其輪貞吉也象曰九二貞吉中以<lb/>
行正也注位雖不正中以行正也音義<hi>綸本作論同音倫又魯門反屯張倫反蹇紀勉反循似遵反猶履也</hi>疏<hi>正義曰曵其輪貞吉者九二居未濟之時處險難之内體剛中之質以應於五五體隂柔委任於二令其濟難者也經綸屯蹇任重憂深故曰曵其輪曵其輪者言其勞也靖難在正然後得吉故曰曵其輪貞吉象曰中以行正者釋九二失位而稱貞吉者位雖不正以其居中故能行正也</hi>
六三未濟征凶利渉大川注以隂之質失位居險不能<lb/>
自濟者也以不正之身力不能自濟而求進焉喪其身<lb/>
也故曰征凶也二能拯難而已比之棄已委二載二而<lb/>
<pb n="30a"/>
行溺可得乎何憂未濟故曰利渉大川象曰未濟征凶<lb/>
位不當也音義<hi>喪息浪反己音紀比毗志反</hi>疏<hi>正義曰未濟征凶者六三以隂柔之質失位居險不能自濟者也身既不能自濟而欲自進求濟必喪其身故曰未濟征凶也利渉大川者二能拯難而已比之若能棄已委二則沒溺可免故曰利渉大川象曰位不當者以不當其位故有征則凶</hi>
九四貞吉悔亡震用伐鬼方三年有賞于大國注處未<lb/>
濟之時而出險難之上居文明之初體乎剛質以近至<lb/>
尊雖履非其位志在乎正則吉而悔亡矣其志得行靡<lb/>
禁其威故曰震用伐鬼方也伐鬼方者興衰之征也故<lb/>
<pb n="30b"/>
每至興衰而取義焉處文明之初始出於難其德未盛<lb/>
故曰三年也五居尊以柔體乎文明之盛不奪物功者<lb/>
也故以大國賞之也象曰貞吉悔亡志行也音義<hi>近附近之近</hi>疏<hi>正義曰貞吉悔亡者居未濟之時履失其位所以為悔但出險難之外居文明之初以剛健之質接近至尊志行其正正則貞吉而悔亡故曰貞吉悔亡正志既行靡禁其威故震發威怒用伐鬼方也然處文明之初始出於險其德未盛不能即勝故曰三年也五以順柔文明而居尊位不奪物功九四既克而還必得百里大國之賞故曰有賞於大國也象曰志行者釋九四失位而得貞吉悔亡者以其正志得行而終吉故也</hi>
六五貞吉无悔君子之光有孚吉注以柔居尊處文明<lb/>
<pb n="31a"/>
之盛為未濟之主故必正然後乃吉吉乃得无悔也夫<lb/>
以柔順文明之質居於尊位付與於能而不自役使武<lb/>
以文御剛以柔斯誠君子之光也付物以能而不疑也<lb/>
物則竭力功斯克矣故曰有孚吉象曰君子之光其暉<lb/>
吉也音義<hi>暉許歸反又作輝</hi>疏<hi>正義曰貞吉无悔者六五以柔居尊處文明之盛為未濟之主故必正然後乃吉吉乃得无悔故曰貞吉无悔也君子之光者以柔順文明之質居於尊位有應於二是能付物以能而不自役有君子之光華矣故曰君子之光也有孚吉者付物以能而无疑焉則物竭其誠功斯克矣故曰有孚吉也象曰其暉吉者言君子之德光暉著見然後乃得吉也</hi>
<pb n="31b"/>
上九有孚于飲酒无咎濡其首有孚失是注未濟之極<lb/>
則反於既濟既濟之道所任者當也所任者當則可信<lb/>
之无疑而已逸焉故曰有孚于飲酒无咎也以其能信<lb/>
於物故得逸豫而不憂於事之廢茍不憂於事之廢而<lb/>
耽於樂之甚則至于失節矣由於有孚失於是矣故曰<lb/>
濡其首有孚失是也象曰飲酒濡首亦不知節也音義<lb/>
<hi>耽丁南反樂音洛</hi>疏<hi>正義曰有孚于飲酒无咎者上九居未濟之極則反於既濟既濟之道則所任者當也所任者當則信之无疑故得自逸飲酒而己故曰有孚于飲酒无咎濡其首者既得自逸飲酒而不知其節<pb n="32a"/>則濡首之難還復及之故曰濡其首也有孚失是者言所以濡首之難及之者良由信任得人不憂事廢故失於是矣故曰有孚失是也象曰亦不知節者釋飲酒所以致濡首之難以其不知止節故也</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易注疏卷十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>乾隆序、詩、文</head>  <div> <head>御製重刻十三經序</head>
    <p>
<pb n="1a"/>
　御製重刻十三經序<lb/>
　班固氏曰六學者王教之典籍先聖所以明天道正人<lb/>
　倫致至治之成法也漢代以来儒者𫝊授或言五經或<lb/>
　言七經暨唐分三禮三𫝊則稱九經已又益孝經論語<lb/>
　爾雅刻石國子學宋儒復進孟子前眀因之而十三經<lb/>
　之名始立自宋易漢唐石刻之舊五經始有板本及明<lb/>
　南北監板行而箋疏𫝊義臚列具備學士家有其書𫝊<lb/>
　習彌廣顧訓詁繁則踳駁互見卷帙重則豕亥易訛或<lb/>
<pb n="1b"/>
　意晦於一言之舛或理乖於一字之謬校讎踈略疑悮<lb/>
　滋多承學之士無所取正我朝<lb/>
列祖相承右文稽古<lb/>
皇祖聖祖仁皇帝研精至道尊崇聖學五經具有成書頒<lb/>
　布海内朕披覽十三經注疏念其嵗月經乆梨棗日就<lb/>
　漫漶爰勅詞臣重加校正其於經文悮字以及𫝊注箋<lb/>
　疏之未協者叅互以求其是各為考證附於卷後不紊<lb/>
　舊觀刋成善本匪徒備金匱石室之藏而已書曰學於<lb/>
<pb n="2a"/>
古訓乃有𫉬𫝊曰經籍者聖哲之能事其教有適其用<lb/>
無窮朕咨采勅㡬實無審定之暇亦無鑒古之識而惟<lb/>
是緝熙遜志日就月將則有志焉而不敢不勉繼自今<lb/>
津逮既正於以窮道徳之閫奥嘉與海内學者篤志研<lb/>
經敦崇實學庶㡬經義眀而儒術正儒術正而人才昌<lb/>
恢先王之道以贊治化而宏逺猷有厚望焉<lb/>
乾隆十二年二月朔<lb/>
<pb n="3a"/>
    </p>
                </div>
<div>
                    <head>御製伏日讀易</head>
                    <p>
百舌已無聲三庚適初伏清晝如小年韋編静可讀風<lb/>
来蟬度響雨過花增馥物物注易簡奚待玩九六迴憶<lb/>
陽生時觀𧰼得来復<lb/>
<pb n="4a"/>
                    </p>
                </div>
<div>
                    <head>御製讀周易枯楊生稊辨詁</head>
                    <p>
易大過之九二曰枯楊生稊王弼注云楊之秀也孔頴<lb/>
達謂枯槁之楊更生少壯之稊取象顯而易見陸徳明<lb/>
經典釋文從之考夏小正云正月栁稊稊也者發孚也<lb/>
戴徳自釋其文確然可信足與弼注相發明且微獨王<lb/>
孔之說為然也唐以前諸儒講易者莫不然即鄭康成<lb/>
書作荑而解為木更生虞翻詁作穉而解為楊葉未舒<lb/>
辭雖小異義實不相逺也惟朱子本義以稊為梯且訓<lb/>
<pb n="4b"/>
為根謂榮於下者其說本之程𫝊而程子則舉劉琨勸<lb/>
進表發繁花於枯荑為證夫琨信筆為文無與易理然<lb/>
亦未明言根義而荑之訓又為草琨所謂枯荑安知非<lb/>
在彼而不在此其不足據審矣程朱之意不過以卦體<lb/>
二爻初隂在下遂以為下生根梯而於五爻老隂在上<lb/>
則以為上生華秀夫以二之比初為老夫得女妻五之<lb/>
比六為老婦得士夫可也若拘上下爻之象以根梯華<lb/>
秀分上下而言則不可朱子不又云乎榮於下則生于<lb/>
<pb n="5a"/>
上既曰生于上非秀而何矧植物之性其生莫不由根<lb/>
而幹而枝而芽蘖若舍稊秀而専言梯且訓為根則所<lb/>
云生於上者曷所指乎攷之朱震河上易𫝊曰二變而<lb/>
與初二成艮巽木在土下根也枯楊有根則其穉秀出<lb/>
稊穉出楊之秀也震未嘗不兼言根而引而至於稊則<lb/>
較程朱之說為賅舉矣間嘗綜爻之辭而覆按之生稊<lb/>
必當以弼注為正葢陽雖過而濟以隂故能成生發之<lb/>
功譬枯楊之生稊始孚秀而具生生不已之象猶老夫<lb/>
<pb n="5b"/>
得女妻之過以相與也故旡不利也五爻生華直當作<lb/>
華絮解陸佃埤雅云栁華一名絮是其義矣盖楊而至<lb/>
於華絮其生意已過自此以往將就衰落故不可乆也<lb/>
亦猶老婦得士夫之可醜也則以象辭釋爻辭其義自<lb/>
合即以卦體證爻象亦無弗合又何必泥程朱之曲解<lb/>
為梯乎但稊之為字雖今時所行大戴禮亦從木然詁<lb/>
解無異義或出刋寫之譌而張參五經文字則列稊于<lb/>
禾部唐國子學石經本漢鴻都之遺最為近古而木旁<lb/>
<pb n="6a"/>
之梯則說文廣韻並訓木階與發榮義無渉亦不可以<lb/>
不正<lb/>
</p>
  </div>
            </div>
</body>
</text>
</TEI>
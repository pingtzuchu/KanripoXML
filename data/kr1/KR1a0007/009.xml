<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易正義序</head> <lb/>
    <p>
<pb n="1a"/>
欽定四庫全書<lb/>
　周易正義序<lb/>
　　　唐國子祭酒上䕶軍曲阜縣開國子孔穎達奉勅撰<lb/>
　　夫易者象也爻者效也聖人有以仰觀俯察象天<lb/>
　　地而育羣品雲行雨施效四時以生萬物若用之<lb/>
　　以順則兩儀序而百物和若行之以逆則六位傾<lb/>
　　而五行亂故王者動必則天地之道不使一物失<lb/>
　　其性行必協隂陽之宜不使一物受其害故能彌<lb/>
<pb n="1b"/>
　　綸宇宙酬酢神眀宗社所以无窮風聲所以不朽<lb/>
　　非夫道極𤣥妙孰能與於此乎斯乃乾坤之大造<lb/>
　　生靈之所益也若夫龍出於河則八卦宣其象麟<lb/>
　　傷於澤則十翼彰其用業資九聖時歴三古及秦<lb/>
　　亡金鏡未墜斯文漢理珠囊重興儒雅其𫝊易者<lb/>
　　西都則有丁孟京田東都則有荀劉馬鄭大體更<lb/>
　　相祖述非有絶倫唯魏世王輔嗣之注獨冠古今<lb/>
　　所以江左諸儒竝𫝊其學河北學者罕能及之其<lb/>
<pb n="2a"/>
　　江南義疏十有餘家皆辭尚虚𤣥義多浮誕原夫<lb/>
　　易理難窮雖復𤣥之又𤣥至於垂範作則便是有<lb/>
　　而教有若論住内住外之空就能就所之説斯乃<lb/>
　　義渉於釋氏非為教於孔門也既背其本又違於<lb/>
　　注至若復卦云七日來復竝解云七日當為七月<lb/>
　　謂陽氣從五月建午而消至十一月建子始復所<lb/>
　　歴七辰故云七月今案輔嗣注云陽氣始剝盡至<lb/>
　　來復時凡七日則是陽氣剥盡之後凡經七日始<lb/>
<pb n="2b"/>
　　復但陽氣雖建午始消至建戌之月陽氣猶在何<lb/>
　　得稱七月來復故鄭康成引易緯之説建戌之月<lb/>
　　以陽氣既盡建亥之月純隂用事至建子之月陽<lb/>
　　氣始生隔此純隂一卦卦主六日七分舉其成數<lb/>
　　言之而云七日來復仲尼之緯分明輔嗣之注若<lb/>
　　此康成之説遺跡可尋輔嗣注之於前諸儒背之<lb/>
　　於後考其義理其可通乎又蠱卦云先甲三日後<lb/>
　　甲三日輔嗣注云甲者創制之令又若漢世之時<lb/>
<pb n="3a"/>
　　甲令乙令也輔嗣又云令洽乃誅故後之三日又<lb/>
　　巽卦云先庚三日後庚三日輔嗣注云申命令謂<lb/>
　　之庚輔嗣又云甲庚皆申命之謂也諸儒同於鄭<lb/>
　　氏之説以為甲者宣令之日先之三日而用辛也<lb/>
　　欲取改新之義後之三日而用丁也取其丁寧之<lb/>
　　義王氏注意本不如此而又不顧其注妄作異端<lb/>
　　今既奉勅刪定攷察其事必以仲尼為宗義理可<lb/>
　　詮先以輔嗣為本去其華而取其實欲使信而有<lb/>
<pb n="3b"/>
　　徴其文簡其理約寡而制衆變而能通仍恐鄙才<lb/>
　　短見意未周盡謹與朝散大夫行大學博士臣馬<lb/>
　　嘉運守大學助教臣趙乾叶等對共參議詳其可<lb/>
　　否至十六年又奉勅與前修疏人及給事郎守四<lb/>
　　門博士上騎都尉臣蘇徳融等對勅使趙𢎞智覆<lb/>
　　更詳審為之正義凡十有四卷庶望上禆聖道下<lb/>
　　益將來故序其大略附之卷首爾<lb/>
　周易正義序<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
周易正義<lb/>
　卷首<lb/>
　　自此下分為八段<lb/>
　　　第一論易之三名　　第二論重卦之人<lb/>
　　　第三論三代易名　　第四論卦辭爻辭誰作<lb/>
　　　第五論分上下二篇　第六論夫子十翼<lb/>
　　　第七論𫝊易之人　　第八論誰加經字<lb/>
　　第一論易之三名<lb/>
<pb n="1b"/>
　　正義曰夫易者變化之總名改換之殊稱自天地<lb/>
　　開闢隂陽運行寒暑迭來日月更出孚萌庶𩔖亭<lb/>
　　毒羣品新新不停生生相續莫非資變化之力換<lb/>
　　代之功然變化運行在隂陽二氣故聖人初畫八<lb/>
　　卦設剛柔兩畫象二氣也布以三位象三才也謂<lb/>
　　之為易取變化之義既義總變化而獨以易為名<lb/>
　　者易緯乾鑿度云易一名而含三義所謂易也變<lb/>
　　易也不易也又云易者其徳也光明四通簡易立<lb/>
<pb n="2a"/>
　　節天以爛眀日月星辰布設張列通精無門藏神<lb/>
　　無穴不煩不擾澹泊不失此其易也變易者其氣<lb/>
　　也天地不變不能通氣五行迭終四時更廢君臣<lb/>
　　取象變節相移能消者息必専者敗此其變易也<lb/>
　　不易者其位也天在上地在下君南面臣北面父<lb/>
　　坐子伏此其不易也鄭𤣥依此義作易贊及易論<lb/>
　　云易一名而含三義易簡一也變易二也不易三<lb/>
　　也故繫辭云乾坤其易之藴邪又云易之門戸邪<lb/>
<pb n="2b"/>
　　又云夫乾確然示人易矣夫坤隤然示人簡矣易<lb/>
　　則易知簡則易從此言其易簡之法則也又云為<lb/>
　　道也屢遷變動不居周流六虚上下無常剛柔相<lb/>
　　易不可為典要唯變所適此言順時變易出入移<lb/>
　　動者也又云天尊地卑乾坤定矣卑髙以陳貴賤<lb/>
　　位矣動静有常剛柔斷矣此言其張設布列不易<lb/>
　　者也崔覲劉貞簡等竝用此義云易者謂生生之<lb/>
　　徳有易簡之義不易者言天地定位不可相易變<lb/>
<pb n="3a"/>
　　易者謂生生之道變而相續皆以緯稱不煩不擾<lb/>
　　澹泊不失此眀是易簡之義無為之道故易者易<lb/>
　　也作難易之音而周簡子云易者易<hi>音亦</hi>也不易也<lb/>
　　變易也易者易代之名凡有无相代彼此相易皆<lb/>
　　是易義不易者常體之名有常有體无常无體是<lb/>
　　不易之義變易者相變改之名兩有相變此為變<lb/>
　　易張氏何氏竝用此義云易者換代之名待奪之<lb/>
　　義因於乾鑿度云易者其徳也或沒而不論或云<lb/>
<pb n="3b"/>
　　徳者得也萬法相形皆得相易不顧緯文不煩不<lb/>
　　擾之言所謂用其文而背其義何不思之甚故今<lb/>
　　之所用同鄭康成等易者易也音為難易之音義<lb/>
　　為簡易之義得緯文之本實也盖易之三義唯在<lb/>
　　於有然有從无出理則包无故乾鑿度云夫有形<lb/>
　　者生於无形則乾坤安從而生故有太易有太初<lb/>
　　有太始有太素太易者未見氣也太初者氣之始<lb/>
　　也太始者形之始也太素者質之始也氣形質具<lb/>
<pb n="4a"/>
　　而未相離謂之渾沌渾沌者言萬物相渾沌而未<lb/>
　　相離也視之不見聽之不聞循之不得故曰易也<lb/>
　　是知易理備包有無而易象唯在於有者盖以聖<lb/>
　　人作易本以垂教教之所備本備於有故繫辭云<lb/>
　　形而上者謂之道道即无也形而下者謂之器器<lb/>
　　即有也故以无言之存乎道體以有言之存乎器<lb/>
　　用以變化言之存乎其神以生成言之存乎其易<lb/>
　　以真言之存乎其性以邪言之存乎其情以氣言<lb/>
<pb n="4b"/>
　　之存乎隂陽以質言之存乎爻象以教言之存乎<lb/>
　　精義以人言之存乎景行此等是也且易者象也<lb/>
　　物无不可象也作易所以垂教者即乾鑿度云孔<lb/>
　　子曰上古之時人民無别羣物未殊未有衣食器<lb/>
　　用之利伏犧乃仰觀象於天俯觀法於地中觀萬<lb/>
　　物之宜於是始作八卦以通神明之徳以𩔖萬物<lb/>
　　之情故易者所以斷天地理人倫而眀王道是以<lb/>
　　畫八卦建五氣以立五常之行象法乾坤順隂陽<lb/>
<pb n="5a"/>
　　以正君臣父子夫婦之義度時制宜作為罔罟以<lb/>
　　佃以漁以贍民用於是人民乃治君親以尊臣子<lb/>
　　以順羣生和洽各安其性此其作易垂教之本意<lb/>
　　也<lb/>
　　第二論重卦之人<lb/>
　　繫辭云河出圗洛出書聖人則之又禮緯含文嘉<lb/>
　　曰伏犧徳合上下天應以鳥獸文章地應以河圖<lb/>
　　洛書伏犧則而象之乃作八卦故孔安國馬融王<lb/>
<pb n="5b"/>
　　肅姚信等竝云伏犧得河圖而作易是則伏犧雖<lb/>
　　得河圖復須仰觀俯察以相參正然後畫卦伏犧<lb/>
　　初畫八卦萬物之象皆在其中故繫辭曰八卦成<lb/>
　　列象在其中矣是也雖有萬物之象其萬物變通<lb/>
　　之理猶自未備故因其八卦而更重之卦有六爻<lb/>
　　遂重為六十四卦也繫辭曰因而重之爻在其中<lb/>
　　矣是也然重卦之人諸儒不同凡有四説王輔嗣<lb/>
　　等以為伏犧畫卦鄭𤣥之徒以為神農重卦孫盛<lb/>
<pb n="6a"/>
　　以為夏禹重卦史遷等以為文王重卦其言夏禹<lb/>
　　及文王重卦者案繫辭神農之時已有蓋取益與<lb/>
　　噬嗑以此論之不攻自破其言神農重卦亦未為<lb/>
　　得今以諸文騐之案説卦云昔者聖人之作易也<lb/>
　　幽賛於神明而生蓍凡言作者創造之謂也神農<lb/>
　　以後便是述脩不可謂之作也則幽賛用蓍謂伏<lb/>
　　犧矣故乾鑿度云垂皇策者犧上繫論用蓍云四<lb/>
　　營而成易十有八變而成卦既言聖人作易十八<lb/>
<pb n="6b"/>
　　變成卦眀用蓍在六爻之後非三畫之時伏犧用<lb/>
　　蓍即伏犧己重卦矣説卦又云昔者聖人之作易<lb/>
　　也將以順性命之理是以立天之道曰隂與陽立<lb/>
　　地之道曰柔與剛立人之道曰仁與義兼三才而<lb/>
　　兩之故易六畫而成卦旣言聖人作易兼三才而<lb/>
　　兩之又非神農始重卦矣又上繫云易有聖人之<lb/>
　　道四焉以言者尚其辭以動者尚其變以制器者<lb/>
　　尚其象以卜筮者尚其占此之四事皆在六爻之<lb/>
<pb n="7a"/>
　　後何者三畫之時未有彖繇不得有尚其辭因而<lb/>
　　重之始有變動三畫不動不得有尚其變揲蓍布<lb/>
　　爻方用之卜筮蓍起六爻之後三畫不得有尚其<lb/>
　　占自然中閒以制器者尚其象亦非三畫之時今<lb/>
　　伏犧結繩而為罔罟則是制器明伏犧已重卦矣<lb/>
　　又周禮小史掌三皇五帝之書明三皇巳有書也<lb/>
　　下繫云上古結繩而治後世聖人易之以書契蓋<lb/>
　　取諸夬既象夬卦而造書契伏犧有書契則有夬<lb/>
<pb n="7b"/>
　　卦矣故孔安國書序云古者伏犧氏之王天下也<lb/>
　　始畫八卦造書契以代結繩之政又曰伏犧神農<lb/>
　　黄帝之書謂之三墳是也又八卦小成爻象未備<lb/>
　　重三成六能事畢矣若言重卦起自神農其為功<lb/>
　　也豈比繫辭而巳哉何因易緯等數所歴三聖但<lb/>
　　云伏犧文王孔子竟不及神農明神農但有蓋取<lb/>
　　諸益不重卦矣故今依王輔嗣以伏犧既畫八卦<lb/>
　　即自重為六十四卦為得其實其重卦之意備在<lb/>
<pb n="8a"/>
　　説卦此不具敘伏犧之時道尚質素畫卦重爻足<lb/>
　　以垂法後代澆訛徳不如古爻象不足以為教故<lb/>
　　作繫辭以眀之<lb/>
　　第三論三代易名<lb/>
　　案周禮太卜三易云一曰連山二曰歸藏三曰周<lb/>
　　易杜子春云連山伏犧歸藏黄帝鄭𤣥易贊及易<lb/>
　　論云夏曰連山殷曰歸藏周曰周易鄭𤣥又釋云<lb/>
　　連山者象山之出雲連連不絶歸藏者萬物莫不<lb/>
<pb n="8b"/>
　　歸藏於其中周易者言易道周普无所不備鄭𤣥<lb/>
　　雖有此釋更无所據之文先儒因此遂為文質之<lb/>
　　義皆煩而無用今所不取案世譜等羣書神農一<lb/>
　　曰連山氏亦曰列山氏黄帝一曰歸藏氏既連山<lb/>
　　歸藏竝是代號則周易稱周取岐陽地名毛詩云<lb/>
　　周原膴膴是也又文王作易之時正在羑里周徳<lb/>
　　未興猶是殷世也故題周别於殷以此文王所演<lb/>
　　故謂之周易其猶周書周禮題周以别餘代故易<lb/>
<pb n="9a"/>
　　緯云因代以題周是也先儒又兼取鄭説云既指<lb/>
　　周代之名亦是普徧之義雖欲无所遐棄亦恐未<lb/>
　　可盡通其易題周因代以稱周是先儒更不别解<lb/>
　　唯皇甫謐云文王在羑里演六十四卦著七八九<lb/>
　　六之爻謂之周易以此文王安周字其繫辭之文<lb/>
　　連山歸藏无以言也<lb/>
　　第四論卦辭爻辭誰作<lb/>
　　其周易繫辭凡有二説一説所以卦辭爻辭竝是<lb/>
<pb n="9b"/>
　　文王所作知者案繫辭云易之興也其於中古乎<lb/>
　　作易者其有憂患乎又曰易之興也其當殷之末<lb/>
　　世周之盛徳邪當文王與紂之事邪又乾鑿度云<lb/>
　　垂皇策者犧卦道演徳者文成命者孔通卦騐又<lb/>
　　云蒼牙通靈昌之成孔演命眀道經準此諸文伏<lb/>
　　犧制卦文王繫辭孔子作十翼易歴三聖只謂此<lb/>
　　也故史遷云文王囚而演易即是作易者其有憂<lb/>
　　患乎鄭學之徒竝依此説也二以為騐爻辭多是<lb/>
<pb n="10a"/>
　　文王後事案升卦六四王用亨于岐山武王克殷<lb/>
　　之後始追號文王為王若爻辭是文王所制不應<lb/>
　　云王用亨于岐山又眀夷六五箕子之眀夷武王<lb/>
　　觀兵之後箕子始被囚奴文王不宜豫言箕子之<lb/>
　　明夷又既濟九五東鄰殺牛不如西鄰之禴祭説<lb/>
　　者皆云西鄰謂文王東鄰謂紂文武之時紂尚南<lb/>
　　面豈容自言巳徳受福勝殷又欲抗君之國遂言<lb/>
　　東西相鄰而巳又左𫝊韓宣子適魯見易象云吾<lb/>
<pb n="10b"/>
　　乃知周公之徳周公被流言之謗亦得為憂患也<lb/>
　　騐此諸説以為卦辭文王爻辭周公馬融陸績等<lb/>
　　竝同此説今依而用之所以只言三聖不數周公<lb/>
　　者以父統子業故也案禮稽命徴曰文王見禮壊<lb/>
　　樂崩道孤無主故設禮經三百威儀三千其三百<lb/>
　　三千即周公所制周官儀禮眀文王本有此意周<lb/>
　　公述而成之故繫之文王然則易之爻辭蓋亦是<lb/>
　　文王本意故易緯但言文王也<lb/>
<pb n="11a"/>
　　第五論分上下二篇<lb/>
　　案乾鑿度云孔子曰陽三隂四位之正也故易卦<lb/>
　　六十四分為上下而象隂陽也夫陽道純而竒故<lb/>
　　上篇三十所以象陽也隂道不純而偶故下篇三<lb/>
　　十四所以法隂也乾坤者隂陽之本始萬物之祖<lb/>
　　宗故為上篇之始而尊之也離為日坎為月日月<lb/>
　　之道隂陽之經所以始終萬物故以坎離為上篇<lb/>
　　之終也咸恒者男女之始夫婦之道也人道之興<lb/>
<pb n="11b"/>
　　必由夫婦所以奉承祖宗為天地之主故為下篇<lb/>
　　之始而貴之也既濟未濟為最終者所以眀戒慎<lb/>
　　而全王道也以此言之則上下二篇文王所定夫<lb/>
　　子作緯以釋其義也<lb/>
　　第六論夫子十翼<lb/>
　　其彖象等十翼之辭以為孔子所作先儒更无異<lb/>
　　論但數十翼亦有多家既文王易經本分為上下<lb/>
　　二篇則區域各别彖象釋卦亦當隨經而分故一<lb/>
<pb n="12a"/>
　　家數十翼云上彖一下彖二上象三下象四上繫<lb/>
　　五下繫六文言七説卦八序卦九雜卦十鄭學之<lb/>
　　徒竝同此説故今亦依之<lb/>
　　第七論𫝊易之人<lb/>
　　孔子既作十翼易道大眀自商瞿已後𫝊授不絶<lb/>
　　案儒林𫝊云商瞿子木本受易於孔子以授魯橋<lb/>
　　庇子庸子庸授江東馯臂子弓子弓授燕周醜子<lb/>
　　家子家授東武孫虞子乗子乗授齊田何子荘及<lb/>
<pb n="12b"/>
　　秦燔書易為卜筮之書獨得不禁故傳授者不絶<lb/>
　　漢興田何授東武王同子中及雒陽周王孫梁人<lb/>
　　丁寛齊服生皆著易傳數篇同授菑川楊何字叔<lb/>
　　元叔元𫝊京房京房𫝊梁丘賀賀授子臨臨授御<lb/>
　　史大夫王駿其後丁寛又别授田王孫孫授施犨<lb/>
　　犨授張禹禹授彭宣此前漢傳授大略之人也其<lb/>
　　後漢則有馬融荀爽鄭𤣥劉表虞翻陸績等及王<lb/>
　　輔嗣也<lb/>
<pb n="13a"/>
　　第八論誰加經字<lb/>
　　但子夏𫝊云雖分為上下二篇未有經字經字是<lb/>
　　後人所加不知起自誰始案前漢孟喜易本云分<lb/>
　　上下二經是孟喜之前巳題經字其篇題經字雖<lb/>
　　起於後其稱經之理則久在於前故禮記經解云<lb/>
　　絜靜精微易教也既在經解之篇是易有稱經之<lb/>
　　理案經解之篇備論六藝則詩書禮樂竝合稱經<lb/>
　　而孝經緯稱易建八卦序六十四卦轉成三百八<lb/>
<pb n="13b"/>
　　十四爻運機布度其氣轉易故稱經也但緯文鄙<lb/>
　　偽不可全信其八卦方位之所六爻上下之次七<lb/>
　　八九六之數内外承乗之象入經别釋此未具論<lb/>
　　也<lb/>
　<lb/>
　<lb/>
　<lb/>
　周易正義序<lb/>
</p>
<p>
</p>
  </div>
</body>
</text>
</TEI>
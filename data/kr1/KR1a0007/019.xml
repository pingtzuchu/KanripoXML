<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周易注疏卷四考證</head>
    <p>
<pb n="1a"/>
　周易注疏卷四考證<lb/>
謙象君子以裒多益寡○裒石經作褎<lb/>
九三注上承下綏○綏本或作接<lb/>
上六注未有居衆人之所惡而為動者所害○郭京曰<lb/>
　不字誤作而字<lb/>
豫初六象疏志窮凶者釋鳴豫之義而初時鳴豫後則<lb/>
　樂志窮盡故為凶也○推尋文義而字當是言字<lb/>
隨彖大亨貞无咎而天下隨時○郭京曰按大亨下脱<lb/>
<pb n="1b"/>
　利字驗注昭然釋文云大亨貞本又作大亨利貞依<lb/>
　卦辭似應有利字<lb/>
　音義天下隨時王肅作隨之隨時之義王肅本作隨<lb/>
　之時義○<hi>臣清植</hi>按時古與是通尚書是皆作時可<lb/>
　見隨時之時即是也言有大亨貞之徳而天下皆隨<lb/>
　於是也彖傳言時義者凡五卦此獨曰隨時之義縁<lb/>
　上有隨時之字而誤耳朱子本義依王肅本改正<lb/>
蠱彖先甲三日後甲三日終則有始天行也○<hi>臣良裘</hi>
<pb n="2a"/>
　按子夏傳曰先甲三日辛壬癸也後甲三日乙丙丁<lb/>
　也馬融曰甲在東方艮在東北故云先甲巽在東南<lb/>
　故云後甲説皆有據而義則未精至王弼以甲為創<lb/>
　制之令與蠱必有事之㫖合諸儒遂以甲為造令之<lb/>
　日謂前三日為辛取改新之義後三日為丁取丁寧<lb/>
　之義尤與謀始慎終之義足相發明與王注本無岐<lb/>
　㫖而孔穎達必以為妄作異端不可解也<lb/>
臨卦辭至于八月有凶○<hi>臣良裘</hi>按臨言八月復言七<lb/>
<pb n="2b"/>
　日月候卦氣説者紛然今按王弼此注本無明文孔<lb/>
　疏以小人道長君子道消乃否卦之辭遂取自丑至<lb/>
　申為八月此蜀才之説也王應麟曰臨所謂八月其<lb/>
　説有三一云自子至未為遯一云自丑至申為否一<lb/>
　云自寅至酉為觀復所謂七日其説亦有三一云卦<lb/>
　氣起中孚六日七分之後為復一謂過坤六位至復<lb/>
　為七日一謂五月隂生至十一月陽生歴七月善乎<lb/>
　陸振奇之言曰日陽象月隂象八少隂之數七少陽<lb/>
<pb n="3a"/>
　之數故隂來之期曰八月陽來之期曰七日<lb/>
六四注柔不失正則得无咎也○則本或作乃<lb/>
觀彖觀天之神道而四時不忒○石經神道下旁注日<lb/>
　月不過四字<lb/>
六二象疏此童觀闚觀皆讀為去聲也○<hi>臣清植</hi>按古<lb/>
　者門闕謂之觀以其髙大有以示人所謂兩觀者也<lb/>
　此卦二陽在上四隂在下有門闕之象故名觀而音<lb/>
　義曰觀官喚反示也然上既有以示人則下必仰而<lb/>
<pb n="3b"/>
　觀之是以朱子曰自上示下曰觀自下觀上曰觀故<lb/>
　卦名之觀去聲而六爻之觀皆平聲據此則疏説非<lb/>
　是且童觀闚觀之觀若訓去聲於義意亦無當<lb/>
六三象注三處進退之時以觀進退之幾未失道也○<lb/>
　監本誤以王注作孔疏依閣本訂正<lb/>
九五注觀民之俗以察己道又百姓有罪在余一人○<lb/>
　監本道譌作之余譌作於俱依閣本改正<lb/>
上九象注特處異地為衆所觀○監本譌作將處異地<lb/>
<pb n="4a"/>
　為衆觀依閣本改正<lb/>
賁卦辭小利有攸徃○郭京曰不利有攸徃誤作小字<lb/>
　彖及注同九二棄中和之道就亢極无位之地故疏<lb/>
　云九二棄善從惡凡棄善從惡豈有小利誤亦明矣<lb/>
　<hi>臣良裘</hi>按六二象曰賁其須與上興也上九象曰白<lb/>
　賁无咎上得志也分剛上而文柔其象如此棄善從<lb/>
　惡之説於義為儉<lb/>
彖天文也○郭京曰天文也上脱剛柔交錯一句朱子<lb/>
<pb n="4b"/>
　曰理或然也<hi>臣照</hi>按既濟彖曰既濟亨小則此賁彖<lb/>
　亦應作賁亨小蓋賁者文也禮儀三百威儀三千皆<lb/>
　文也陽大而隂小仁大而禮小質大而文小自然之<lb/>
　理也雜卦傳曰賁无色也言賁之本也本象曰君子<lb/>
　以明庶政无敢折獄即亨小之義也彖傳曰柔來而<lb/>
　文剛故亨分剛上而文柔故小柔來而文剛柔為剛<lb/>
　文則剛之本體得亨矣剛上文柔則唯小者乃可是<lb/>
　故柔來文剛為離明文之盛也剛上文柔為艮止賁<lb/>
<pb n="5a"/>
　之白也此亨小之義彖𫝊於二句中分著之者也下<lb/>
　文云利有攸往天文也天文自然而然非可勉强故<lb/>
　觀乎天文以察時變利有攸往也文眀以止人文也<lb/>
　人文雖極文明必知其所止乃不為無質之文故觀<lb/>
　乎人文以化成天下亦利有攸往也化成天下必在<lb/>
　亨小小者咸亨即成其大也然則郭京謂小字應作<lb/>
　不字天文也句上脱剛柔交錯四字者皆未為得也<lb/>
　<lb/>
<pb n="5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易注疏卷四考證<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周易注疏卷十一考證</head>
    <p>
<pb n="1a"/>
　周易注疏卷十一考證<lb/>
天尊地卑乾坤定矣注乾坤其易之門戸○釋文本無<lb/>
　戸字<lb/>
天下之理得而成位乎其中矣注成位况立象也○况<lb/>
　譌作至依古注本改<lb/>
　注疏故春秋云敎子以義方○推尋文義春秋下當<lb/>
　有𫝊字<lb/>
是故吉凶者失得之象也○集解本作得失之象也<lb/>
<pb n="1b"/>
三極之道也注三極三材也○材似當作才陸績曰此<lb/>
　三才極至之道也<lb/>
君子所居而安者易之序也○序集解本作象<lb/>
所樂而玩者爻之辭也○樂集解本作變虞翻曰舊作<lb/>
　樂字誤<lb/>
齊小大者存乎卦○小大集解本作大小<lb/>
辯吉凶者存乎辭注吉凶之狀見乎爻○集解本引韓<lb/>
　注作吉凶之狀存乎爻<lb/>
<pb n="2a"/>
故能彌綸天地之道○釋文本作天下之道<lb/>
俯以察於地理○以集解本作則<lb/>
　疏象謂卦下之辭總說乎一卦之象也○監本脫卦<lb/>
　下之辭總五字依舊本添<lb/>
一陰一陽之謂道注在陰為无陰陰以之生在陽為无<lb/>
　陽陽以之成○郭京本作在陰為旡陽陽以之生在<lb/>
　陽為旡陰陰以之成京之言曰聞諸師說十月純陰<lb/>
　用事是在陰為旡陽冬至一陽生是陽以之生也四<lb/>
<pb n="2b"/>
　月純陽用事是在陽為无陰夏至一陰生是陰以之<lb/>
　成也<hi>臣清植</hi>按韓注所謂在陰為旡陰在陽為旡陽<lb/>
　與周子通書動而無動靜而無静語意極相類動而<lb/>
　無動者不畸於動明有靜也靜而無靜者不畸於靜<lb/>
　明有動也此注言在陰為无陰明有陽也陽主生有<lb/>
　陽故陰以之而生也言在陽為无陽明有陰也陰主<lb/>
　成有陰故陽以之而成也正發明互根之妙以釋經<lb/>
　文兩一字之義郭京駁之非是<lb/>
<pb n="3a"/>
君子之道鮮矣注體斯道者不亦鮮矣○集解本引韓<lb/>
　注矣字下有乎字<lb/>
　音義鮮師說云盡也○毛居正曰師是人姓師氏易<lb/>
　說謂之師說作帥誤<hi>臣良裘</hi>按唐以前說易家師氏<lb/>
　無考惟于釋文則屢見之或陸德明聞之其師云爾<lb/>
鼓萬物而不與聖人同憂注未能全无以為體○本或<lb/>
　作不能至无以為體<lb/>
　又則有經營之迹也○迹釋文本作功釋云本亦无<lb/>
<pb n="3b"/>
　功字<lb/>
第六章疏明人擬議之事先慎其身在于慎言語同心<lb/>
　行動舉措守謙退勿驕盈保靜密勿貪非位凡有七<lb/>
　事故引七卦之義以證成之○<hi>臣良裘</hi>按此疏合七<lb/>
　事為言則七卦自應合為一章今分藉用白茅以下<lb/>
　為第七章殊不可解疏内動舉措動字當是重字<lb/>
初六藉用白茅无咎○<hi>臣良裘</hi>按陸德明于此釋云或<lb/>
　以此為别章今不用是釋文本此章合于上章也<lb/>
<pb n="4a"/>
　疏故尾皆稱易曰兩載易之爻辭也○尾字上似脫<lb/>
　首字兩字監本譌作而<lb/>
故再扐而後掛○掛京房本作卦謂再扐而後布卦<lb/>
二篇之策音義策初革反字亦作筴○<hi>臣清植</hi>按史記<lb/>
　封禪書黄帝得寳鼎神䇿於是迎日推䇿字作䇿儀<lb/>
　禮士冠禮筮人執莢禮記曲禮龜為卜筴為筮字作<lb/>
　筴盖䇿與筴古字通也<lb/>
子曰知變化之道其知神之所為乎○集解虞翻曰諸<lb/>
<pb n="4b"/>
　儒皆上子曰為章首而荀馬從之甚非<lb/>
以言者尚其辭○釋文本下三句無以字<lb/>
是以明於天之道而察於民之故○下於字集解本作<lb/>
　與<lb/>
備物致用立成器以為天下利○荀悅漢紀成器上有<lb/>
　象字<lb/>
莫大乎蓍龜○大釋文本作善<lb/>
是故夫象聖人有以見天下之賾○郭京曰是故下誤<lb/>
<pb n="5a"/>
　增夫象字此本第六章首於此引之為極天下之賾<lb/>
　者以下為引文驗第六章足見其誤<lb/>
黙而成之不言而信成乎德行○釋文本無之字<lb/>
　<lb/>
　<lb/>
　<lb/>
　<lb/>
　<lb/>
<pb n="5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易注疏卷十一考證<lb/>
</p>
<p>
</p>
  </div>
</body>
</text>
</TEI>
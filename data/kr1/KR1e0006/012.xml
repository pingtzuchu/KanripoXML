<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋公羊傳注疏卷十二<hi>起僖公二十二年盡三十三年</hi>
                </head> <lb/>
    <p>
<pb n="1a"/>
欽定四庫全書<lb/>
　春秋公羊傳注疏卷十二<hi>起僖公二十二年盡三十三年</hi>
　　漢何休學　　　　　　　唐陸德明音義<lb/>
二十有二年春公伐邾婁取須胊音義<hi>胊其俱反左氏作句</hi>
夏宋公衛侯許男滕子伐鄭<lb/>
秋八月丁未及邾婁人戰于升陘音義<hi>陘音刑</hi>
冬十有一月己巳朔宋公及楚人戰于泓宋師敗績<lb/>
　𫝊偏戰者日爾此其言朔何注据奚之戰不言朔疏<lb/>
<pb n="1b"/>
　<hi>注解云即桓十七年五月丙午及齊師戰于奚春秋説以為五月朔日也</hi>春秋辭繁而不<lb/>
　殺者正也注繁多也殺省也正得正道尤美音義<hi>殺所</hi>
　<hi>戒反省所景反</hi>何正爾宋公與楚人期戰于泓之陽注泓水<lb/>
　名水北曰陽楚人濟泓而来注濟渡有司復曰請迨<lb/>
　其未畢濟而擊之注迨及宋公曰不可吾聞之也君<lb/>
　子不厄人吾雖䘮國之餘注我雖前㡬為楚所䘮所<lb/>
　以得其餘民以為國喻褊弱音義<hi>䘮息浪反㡬音祈</hi>寡人不<lb/>
　忍行也既濟未畢陳有司復曰請迨其未畢陳而擊<lb/>
<pb n="2a"/>
　之宋公曰不可吾聞之也君子不鼓不成列注軍法<lb/>
　以鼔戰以金止不鼓不戰不成列未成陳也君子不<lb/>
　戰未成陳之師音義<hi>陳直覲反</hi>巳陳然後襄公鼓之宋師<lb/>
　大敗故君子大其不鼓不成列臨大事而不忘大禮<lb/>
　有君而無臣注言朔亦所以起有君而無臣惜其有<lb/>
　王德而無王佐也若襄公所行帝王之兵也有帝王<lb/>
　之君宜有帝王之臣有帝王之臣宜有帝王之民未<lb/>
　能醇粹而守其禮所以敗也音義<hi>王德于況反又如字下王佐同醇音</hi>
<pb n="2b"/>
　<hi>純粹雖遂反</hi>以為雖文王之戰亦不過此也注有似文王<lb/>
　伐崇陸戰當舉地舉水者大其不以水厄人也<lb/>
二十有三年春齊侯伐宋圍緡音義<hi>緡亡巾反</hi>
　𫝊邑不言圍此其言圍何疾重故也注疾痛也重故<lb/>
　喻若重故創矣襄公欲行覇守正履信屬為楚所敗<lb/>
　諸夏之君宜雜然助之反因其困而伐之痛與重故<lb/>
　創無異故言圍以惡其不仁也音義<hi>重直用反又直龍反創初良反</hi>
　<hi>下同屬音燭雜七合反又如字惡烏路反</hi>
<pb n="3a"/>
夏五月庚寅宋公慈父卒音義<hi>慈父左氏作兹父</hi>
　𫝊何以不書葬盈乎諱也注盈滿也相接足之辭也<lb/>
　襄公本以背殯不書其父葬至襄公身書葬則嫌霸<lb/>
　業不成所覆者薄故復使身不書葬明當以前諱除<lb/>
　背殯以後諱加微封内娶不去日略之者功覆之也<lb/>
　音義<hi>復扶又反去起吕反</hi>疏<hi>注襄公至背殯解云即九年春王三月丁丑宋公禦説卒𫝊云何以</hi>
　<hi>不書葬為襄公諱也彼注云襄公背殯出㑹宰周公有不子之惡後有征齊憂中國尊周室之心功足以</hi>
　<hi>除惡故諱不書葬是也○以後諱加微封解云謂以至功薄微故加而為之諱而封之其封字亦有下句</hi>
<pb n="3b"/>
　<hi>讀之非也○内娶至覆之也解云即下二十五年夏宋殺其大夫𫝊云何以不名宋三世無大夫三世内</hi>
　<hi>娶也彼注云三世謂慈父王臣處臼也内娶而責其去日者正以文七年夏四月宋公王臣卒注云不日</hi>
　<hi>者内娶略文十六年冬十一月宋人弑其君處臼彼注云不日者内娶略賤之然則三世内娶二人皆略</hi>
　<hi>此獨書日者眀是覆之</hi>
秋楚人伐陳<lb/>
冬十有一月把子卒注卒者桓公存王者後功尤美故<lb/>
為表異卒録之始見稱伯卒獨稱子者微弱為徐莒所<lb/>
脅不能死位春秋伯子男一也辭無所貶貶稱子者春<lb/>
<pb n="4a"/>
秋黜把不眀故以其一等貶之眀本非伯乃公也又因<lb/>
以見聖人子孫有誅無絶故貶不失爵也不名不日不<lb/>
書葬者從小國例也音義<hi>始見賢徧反</hi>疏<hi>注桓公存至録之解云正以所𫝊聞之世小國之卒未合書見故解之○始見稱伯解云即莊二十七年冬𫝊伯来朝是也○為徐莒所脅解云即十四年𫝊云曷為城把滅也孰滅之盖徐莒脅之是也○貶稱至不眀解云正以春秋之前周王舊有黙陟之法隠元年儀父稱字上十七年春英氏稱氏之類今杞公之爵雖為伯仍恐春秋之前周王黜之非為新周故曰不眀○故以其一等貶之解云謂伯之與子春秋合以為一而巳把君從伯至子乃是同事之内故云一等○眀本非伯乃公也解云正以一等貶之眀是王者之後本非伯爾莊二十七年把伯来朝之時所以不稱侯<pb n="4b"/>正欲此處以一等貶之故彼不稱侯也聖人子孫有誅無絶者若其有過但當誅責不合絶去其爵是以雖微弱見貶仍但従伯至子不失其爵矣○不名不日至例也解云謂所𫝊聞之世猶小國如此若其曹許之屬仍自書名書葬即上四年許男新臣卒秋葬許繆公彼注云得卒葬於所𫝊聞世者許大小次曹故卒少在曹後也</hi>
二十有四年春王正月<lb/>
夏狄伐鄭<lb/>
秋七月<lb/>
冬天王出居于鄭<lb/>
<pb n="5a"/>
　𫝊王者無外疏<hi>解云桓八年𫝊云女在其國稱女此其稱王后何王者無外其辭成矣是</hi>
　<hi>也</hi>此其言出何注据王子瑕奔晋不言出疏<hi>注解云即襄三</hi>
　<hi>十年王子瑕奔晋是也</hi>不能乎母也注不能事母罪莫大於不<lb/>
　孝故絶之言出也下無廢上之義得絶之者眀母得<lb/>
　廢之臣下得從母命疏<hi>注解云正以襄王之母於今仍在亦非繼母與左氏異也</hi>
　<hi>鄭氏發墨守云聖人制法必因其事非虚加之孟子曰夫人必自侮而後人侮之家必自毁而後人毁之</hi>
　<hi>國必自伐而後人伐之今襄王實不能孝道稱惠后之心令其寵専於子失教而亂作出居於鄭自絶于</hi>
　<hi>周故孔子因其自絶而書之公羊以母得廢之則左氏巳死矣是也襄王正是惠后所生非繼母又云失</hi>
<pb n="5b"/>
　<hi>教而亂作自絶於周從左氏鄭氏雜用三家不苟從一</hi>魯子曰是王也不能乎<lb/>
　母者其諸此之謂與注猶曰是王也無絶義不能事<lb/>
　母而見絶外者其諸謂此灼然異居不復供養者與<lb/>
　主書者録王者所居也音義<hi>與音餘復扶又反供九用反養餘亮反</hi>疏<lb/>
　<hi>注解云公羊以為此天王出居于鄭不事其母而自出居于鄭春秋惡其所為是以書出以絶之實非出</hi>
　<hi>奔故云灼然異居不復供養者與</hi>
晉侯夷吾卒注簒故不書葬眀當絶也不日月者失衆<lb/>
身死子見簒逐故略之猶薛伯定也疏<hi>注簒故不書眀當絶也解云正<pb n="6a"/>以惠公無立入之文於例去葬以絶之○不日月至略之解云大國之卒例書日月上十七年冬十有二月乙亥齊侯小白卒之類是也○猶薛伯定也解云即定十二年春薛伯定卒彼注云不日月者子無道當廢之而以為後未至三年失衆見弑危社稷宗廟禍端在定故略之然則惠公之子亦是不肖而以為後未期之間文公奪之是以不書日月</hi>
二十有五年春王正月丙午衛侯燬滅邢音義<hi>燬況委反</hi>
　𫝊衛侯燬何以名注据楚子滅蕭不名絶曷為絶之<lb/>
　注据俱滅人滅同姓也注絶先祖支體尤重故名甚<lb/>
　之也日者為魯憂内録之音義<hi>為于偽反下同</hi>疏<hi>解云曲禮下篇云滅</hi>
<pb n="6b"/>
　<hi>同姓名是也以此言之則知公羊何氏以為齊人滅莱楚滅隗晋滅下陽之屬皆非同姓是以不名耳注</hi>
　<hi>日者至録之解云凡滅例月即莊十年冬十月齊師滅譚之屬是而此書日也</hi>
夏四月癸酉衛侯燬卒<lb/>
宋蕩伯姬来逆婦<lb/>
　𫝊宋蕩伯姬者何疏<hi>解云欲言婦人而来逆婦欲言大夫而言伯姬故執不知問</hi>
　蕩氏之母也注蕩氏宋世大夫疏<hi>注解云正以稱蕩氏若崔氏尹氏之</hi>
　<hi>屬文同也</hi>其言来逆婦何注据莒慶言逆叔姬連来者嫌<lb/>
　内女為殺直来也疏<hi>注連来者解云弟子本意據莒慶逆叔姬難此逆婦之文宜云</hi>
<pb n="7a"/>
　<hi>其言逆婦何而連来言之者正以伯姬是内女嫌經言来逆婦為殺直来之恥非實逆婦是以連来問之</hi>
　<hi>似若上五年把伯姬来朝其子𫝊云其言来朝其子何彼注云連来者問為直来乎為下朝出之類其直</hi>
　<hi>来者即莊二十年冬把伯姬来𫝊云其言来何直来曰来彼注云直来無事而来也是也</hi>兄弟辭<lb/>
　也其稱婦何有姑之辭也注宋魯之間名結婚姻為<lb/>
　兄弟稱婦者見姑之辭以逆實文知不殺直来也主<lb/>
　書者無出道也音義<hi>見賢徧反</hi>疏<hi>其稱婦何解云𨼆二年𫝊云在塗稱婦今此非</hi>
　<hi>在塗而稱婦故難之不注者從省文可知也注宋魯至兄弟解云盖時猶然公羊子齊人而取宋魯間語</hi>
　<hi>者正以蕩伯姬来逆婦宋魯之事故取解之亦何傷○主書者無出道也解云言伯姬無逆婦之道是以</hi>
<pb n="7b"/>
　<hi>書而譏之</hi>
宋殺其大夫<lb/>
　𫝊何以不名注据宋殺其大夫山名宋三世無大夫<lb/>
　三世内娶也注三世謂慈父王臣處臼也内娶大夫<lb/>
　女也言無大夫者禮不臣妻之父母國内皆臣無娶<lb/>
　道故絶去大夫名正其義也外小惡正之者宋以内<lb/>
　娶故公族以弱妃黨益彊威權下流政分三門卒生<lb/>
　簒弑親親出奔疾其末故正其本音義<hi>去起吕反</hi>疏<hi>注三世至</hi>
<pb n="8a"/>
　<hi>處臼也解云即上二十三年夏宋公慈父卒文七年夏宋公王臣卒文十六年冬宋人弑其君處臼是也</hi>
　<hi>○外小惡正之者解云所𫝊聞之世外小惡不書故也威權下流謂君之威權下流于臣而臣下用之也</hi>
秋楚人圍陳納頓子于頓<lb/>
　𫝊何以不言遂注据楚子鄭人侵陳遂侵宋兩之也<lb/>
　注微者不別遂但别兩稱耳别之者惡國家不重民<lb/>
　命一出兵為兩事也納頓子書者前出奔當絶還入<lb/>
　為盜國當誅書楚納之與之同罪也主書者從楚納<lb/>
　之頓子出奔不書者小國例也不見挈者故君不可<lb/>
<pb n="8b"/>
　見挈於臣音義<hi>惡烏路反</hi>疏<hi>注頓子出奔至小國例也解云正以春秋之例小國出入</hi>
　<hi>不兩書桓十五年夏許叔入于許注云不書出時者略小國是例也○不見挈者故君不可見挈於臣解</hi>
　<hi>云案桓十有一年九月宋人執鄭祭仲突歸于鄭𫝊云突何以名挈乎祭仲也彼注云挈猶提挈也突當</hi>
　<hi>國本當言鄭突欲眀祭仲從宋人命提挈而納之故上繫於祭仲不繫國者使與外納同也案莊九年夏</hi>
　<hi>公伐齊納糾𫝊曰何以不稱公子彼注云据下言子糾知非當國本當去國見挈言公子糾此若作挈文</hi>
　<hi>宜言楚人納某甲于頓去其國爵以見挈于楚矣故君不可以見挈於臣</hi>
葬衛文公注不月者滅同姓故奪臣子恩也疏<hi>解云卒日葬月大國之常案桓十二年冬十一月丙戌衛侯晋卒十三年三月葬衛宣公之類是也</hi>
<pb n="9a"/>
冬十有二月癸亥公㑹衛子莒慶盟于洮注莒無大夫<lb/>
書莒慶者尊敬壻之義也洮内地公與未踰年君大夫<lb/>
盟不别得意雖在外猶不致也音義<hi>别彼列反</hi>疏<hi>注書莒至之義也解云即荘二十七年冬莒慶来逆叔姬𫝊云大夫越竟逆女非禮也是○公與至致也解云案莊六年注云公與二國以上出㑹盟得意致㑹不得意不致謂與諸侯㑹時然也今此衛子莒慶皆是卑者得意不得意亦可知故言不别得意耳今洮是内地但不合致假令在外亦不致之何者正以其與卑者㑹盟得意不假别之如定十二年冬公至自圍成成是孟氏之邑而書致彼注云天子不親征下土諸侯不親征叛邑公親圍成不能服不能以一國為家甚危若從佗國来故危録之是也</hi>
<pb n="9b"/>
二十有六年春王正月己未公㑹莒子衛甯遬盟于向<lb/>
音義<hi>遬音速向舒亮反</hi>
齊人侵我西鄙公追齊師至巂弗及音義<hi>巂户圭反又似兗反</hi>
　𫝊其言至巂弗及何注据公追戎于濟西不言所至<lb/>
　又不言弗及侈也注侈猶大也大公能却强齊之兵<lb/>
　弗者不之深者也言齊人畏公士卒精猛引師而去<lb/>
　之深逺不可得及故曰侈不直言大之者自為追唯<lb/>
　臣子得褒之耳不得與追戎同也言師者侈大公所<lb/>
<pb n="10a"/>
　追也國内兵不書而舉地者善公齊師去則止不逺<lb/>
　勞百姓過復取勝得用兵之節故詳録之音義<hi>侈昌爾反</hi>
　<hi>又昌者反大也卒子忽反自為于偽反下深為同</hi>疏<hi>注不直言至詳録之解云案莊十八年公追戎</hi>
　<hi>于濟西𫝊云此未有言伐者其言追何大其為中國追也此未有伐中國者則其言為中國追何大其未</hi>
　<hi>至而豫禦之也其言于濟西何大之也彼注云大公除害恩及濟西也言大者當有功賞也然則彼為諸</hi>
　<hi>侯追於王法當有功賞故得云大此則自為巳追但臣子得褒之故𫝊不言大以見義云言師者侈大公</hi>
　<hi>所追也者正以上言齊人侵我西鄙下言公追齊師與上文異故也</hi>
夏齊人伐我北鄙<lb/>
<pb n="10b"/>
衛人伐齊<lb/>
公子遂如楚乞師<lb/>
　𫝊乞師者何卑辭也曷為以外内同若辭注据春秋<lb/>
　尊魯疏<hi>乞者至若辭解云案成十六年夏晋侯使欒黶来乞師十七年秋晋侯使荀罃来乞師外</hi>
　<hi>亦言乞師也</hi>重師也注外内皆同卑其辭者深為與人者<lb/>
　重之曷為重師注据泓之戰不重師疏<hi>注解云上二十二年十有</hi>
　<hi>一月己巳朔宋公及楚人戰于泓宋師敗績𫝊云宋公與楚人期戰于泓之陽楚人濟泓而来有司復曰</hi>
　<hi>請迨其未畢濟而繫之宋公曰不可吾聞之也君子不厄人吾雖䘮國之餘寡人不忍行也既濟未畢陳</hi>
<pb n="11a"/>
　<hi>有司復曰請迨其未畢陳而繫之宋公曰不可吾聞之也君子不鼓不成列巳陳然後襄公鼓之宋師大</hi>
　<hi>敗故君子大其不鼓不成列臨大事而不忘大禮有君而無臣以為雖文王之戰亦不過此也然則宋公</hi>
　<hi>守古敗師而春秋善之也是其不重之文</hi>師出不正反戰不正勝也注不<lb/>
　正者不正自謂出當復反戰當必勝兵凶器戰危事<lb/>
　不得巳而用之爾乃以假人故重而不暇别外内也<lb/>
　稱師者正所乞名也乞師例時音義<hi>當復扶又反下同別外彼列反</hi>
　<hi>下同</hi>疏<hi>注戰當必勝解云以義言之此句亦宜云戰不正勝者不正自謂戰當必勝但何氏省文不復</hi>
　<hi>備言○乞師例時解云正以據文承夏下又成十三年春晉侯使郤錡来乞師之屬皆書時故也</hi>
<pb n="11b"/>
秋楚人滅隗以隗子歸注不月者略夷狄滅微國也不<lb/>
言獲者舉滅為重書以歸者惡不死位不名者所𫝊聞<lb/>
世見治始起責小國略但絶不誅之音義<hi>隗五罪反二𫝊作䕫惡烏路反下同𫝊直專反見賢遍反治直吏反</hi>疏<hi>注不月者略夷狄解云正以莊十年冬十月齊師滅譚十三年夏六月齊人滅遂之類皆書月故也○不名者至不誅之解云案上二十三年杞子卒之下注云又因以見聖人子孫有誅無絶故貶不失爵也以此言之似誅輕絶重此注云但絶不誅自相違者凡誅有二種一是誅責之誅若齒路馬有誅於子與何誅之類一是誅絶之誅似武王誅紂誅君之子不立之類然則上言有誅無絶聖人子孫但當誅責而巳不合絶去此言但絶不誅者謂所𫝊聞之世責小國略今此不書其名但欲絶去一<pb n="12a"/>身不聽為君不合誅滅其國哀七年八月己酉入邾婁以邾婁子益来𫝊云邾婁子益何以名絶之又莊十年以蔡侯獻舞歸傳曰蔡侯獻舞何以名絶之以此二文言絶之則似書名為絶之此注云不名者但絶而不誅又以不名為絶者盖以絶亦有二種一是絶去其身一是絶滅其國蔡侯獻舞大國之君不能死難為楚所獲春秋之義不與荆蠻得志于諸夏是以不得書獲故名蔡侯起其當合絶滅矣邾婁正當所見之世為魯所獲者秋之義内獲人皆諱不書故名邾婁子以起不死難當絶滅矣今此隗子既是微國復當𫝊聞之世若其書名恐如二君亦合絶滅故不名見責之略也但合一身絶去而巳</hi>
冬楚人伐宋圍緡<lb/>
　𫝊邑不言圍此其言圍何刺道用師也注時以師與<lb/>
<pb n="12b"/>
　魯未至又道用之於是惡其視百姓之命若草木不<lb/>
　仁之甚也稱人者楚未有大夫未得稱師楚自道用<lb/>
　之故從楚文疏<hi>解云案隠五年宋人伐鄭圍長葛之下𫝊云邑不言圍此其言圍何彼巳</hi>
　<hi>注云据伐于餘邱不言圍然則彼巳有注故此不復解耳注稱人至得稱師解云以文九年冬楚子使椒</hi>
　<hi>来聘彼𫝊云椒者何楚大夫也楚無大夫此何以書始有大夫也始有大夫則何以不氏許夷狄者不一</hi>
　<hi>而足也然則文九年始有大夫則知今時未有然上四年夏楚屈完来盟于師下二十八年夏楚殺其大</hi>
　<hi>夫得臣在椒来聘之前而有大夫者屈完之下𫝊云屈完者何楚大夫也何以不稱使尊屈完也曷為尊</hi>
　<hi>屈完以當桓公也注云增倍使若得其君以醇霸徳成王事也然則欲尊屈完使當桓公以醇霸德非常</hi>
<pb n="13a"/>
　<hi>事子玉之下注云楚無大夫言其大夫者欲起上楚人本當言子玉得臣所以詳録霸事○楚自道至楚</hi>
　<hi>文解云欲道下文公以楚師得稱楚師而此不得者以楚自道用之故從楚文也</hi>
公以楚師伐齊取榖注言以者行公意别魯兵也稱師<lb/>
者順上文疏<hi>注言以者行公意解云桓十四年冬宋人以齊人衛人蔡人陳人伐鄭𫝊云以者何行其意也彼注云以巳從人曰行言四國行宋意也</hi>公至自伐齊<lb/>
　𫝊此巳取榖矣何以致伐注据伐邾婁取叢不致未<lb/>
　得乎取榖也注未可謂得意於取榖曷為未得乎取<lb/>
　榖注据俱取邑曰患之起必自此始也注魯内虚而<lb/>
<pb n="13b"/>
　外乞師以犯强齊㑹齊侯昭卒晉文行霸幸而得免<lb/>
　孔子曰人之生也直罔之生也幸而免故雖得意猶<lb/>
　致伐也疏<hi>注魯内虚而外乞師解云言内虚者謂自無師○㑹齊侯昭卒解云即下二十七年</hi>
　<hi>齊侯昭卒是也○晉文行霸解云即二十八年侵曹伐衛敗楚師於城濮盟于踐土是也○故雖至伐也</hi>
　<hi>解云莊六年注云公與一國及獨出用兵得意不致不得意致伐然則此文公以楚師伐齊取榖是得意</hi>
　<hi>宜合不致今致伐作不得意之文以解之</hi>
二十七年春把子来朝注貶稱子者起其無禮不備故<lb/>
魯入之疏<hi>注解云把本公爵但春秋欲新周故宋而黜之稱伯即莊二十七年冬把伯来朝是也至<pb n="14a"/>二十三年經書把子卒者但以微弱為徐莒所脅不能死位故以其一等貶之見聖人子孫有誅無絶而已至於此經復稱子者起其無禮故左氏皆有魯入之文也</hi>
夏六月庚寅齊侯昭卒<lb/>
秋八月乙未葬齊孝公<lb/>
乙巳公子遂帥師入把注日者杞屬修禮朝魯雖無禮<lb/>
君子躬自厚而薄責於人不當乃入之故録責之音義<lb/>
<hi>屬音燭</hi>
冬楚人陳侯蔡侯鄭伯許男圍宋<lb/>
<pb n="14b"/>
　𫝊此楚子也其稱人何注据序諸侯之上貶曷為貶<lb/>
　注据圍鄭不貶為執宋公貶故終僖之篇貶也注古<lb/>
　者諸侯有難王者若方伯和平之後相犯復故罪楚<lb/>
　前執宋公僖公與共議釋之今復圍犯宋故貶因以<lb/>
　見義終僖之篇貶者言君子和平人當終身保也音<lb/>
　義<hi>為于偽反難乃旦反復扶又反見賢徧反</hi>疏<hi>注楚前執宋公解云即二十一年秋執宋公以伐宋</hi>
　<hi>十二月公㑹諸侯盟于薄釋宋公傳云執未有言釋之者此其釋之何公與議爾也彼注云善僖公能與</hi>
　<hi>楚議釋賢者之厄</hi>
<pb n="15a"/>
十有二月甲戌公㑹諸侯盟于宋注地以宋者起公解<lb/>
宋圍為此盟也宋得與盟則宋解可知也而公釋之見<lb/>
矣音義<hi>與音預</hi>
二十有八年春晉侯侵曹晉侯伐衛<lb/>
　𫝊曷為再言晉侯注据楚人圍陳納頓子于頓亦兩<lb/>
　事不再出楚人疏<hi>注解云在上二十五年秋也</hi>非兩之也然則何<lb/>
　以不言遂注据侵蔡遂伐楚言遂疏<hi>解云上二十五年頓子之下𫝊</hi>
　<hi>云何以不言遂兩之也注云微者不别遂但别兩稱耳别之者惡國家不重民命一出兵為兩事也以此</hi>
<pb n="15b"/>
　<hi>言之初發國即有兩伐之意注解云即上四年春王正月公㑹齊侯以下侵蔡蔡潰遂伐楚是也</hi>未<lb/>
　侵曹也未侵曹則其言侵曹何致其意也其意侵曹<lb/>
　則曷為伐衛晉侯將侵曹假塗于衛衛曰不可得則<lb/>
　固將伐之也注曹有罪晉文行霸征之衛壅遏不得<lb/>
　使義兵以時進故著言侵曹以致其意所以通賢者<lb/>
　之心不使壅塞也宋襄公伐齊月此不月者晉文公<lb/>
　功信未著且當修文徳未當深求於諸侯故不美也<lb/>
　音義<hi>壅於勇反又作雍同遏於曷反</hi>疏<hi>衛曰不至伐之也解云言衛不可得塗則固將先伐之其</hi>
<pb n="16a"/>
　<hi>意猶自欲得侵曹矣注曹有至征之解云言征之者謂伐而正之上討下之辭如上十八年𫝊云與襄公</hi>
　<hi>之征齊也</hi>
公子買戍衛不卒戍刺之<lb/>
　𫝊不卒戍者何疏<hi>解云欲言實戍乃有不卒戍之文欲言不戍而經書戍衛故執不知</hi>
　<hi>問</hi>不卒戍者内辭也不可使往也注即往當言戍衛<lb/>
　不卒不可使往則其言戍衛何注据言戍衛行文遂<lb/>
　公意也注使臣子不可使恥深故諱使若往不卒竟<lb/>
　事者眀臣不得壅塞君命刺之者何疏<hi>解云欲言不殺文言刺之</hi>
<pb n="16b"/>
　<hi>欲言實殺文不言殺故執不知問</hi>殺之也殺之則曷為謂之刺之内<lb/>
　諱殺大夫謂之刺之也注有罪無罪皆不得専殺故<lb/>
　諱殺言刺之不言刺公子買但言不卒戍刺之者起<lb/>
　為上事刺之也内殺大夫例有罪不日無罪日外殺<lb/>
　大夫皆時音義<hi>起為于偽反下為下卒為晋深為不為同</hi>疏<hi>注有罪至刺之也解云孟</hi>
　<hi>子言大夫者天子命之輔助其政諸侯不得専殺大失也然則孟子之文論有罪故此何氏云有罪無罪</hi>
　<hi>皆不得専殺也○内殺大至無罪日解云其有罪不日即此文是而不月者與上同月故也無罪日者成</hi>
　<hi>十六年冬十二月乙酉刺公子偃是也○外殺大夫皆時解云即上七年夏鄭殺其大夫申侯下三十年</hi>
<pb n="17a"/>
　<hi>秋衛殺其大夫元咺之類是也</hi>
楚人救衛<lb/>
三月丙午晉侯入曹執曹伯畀宋人音義<hi>畀宋必二反與也下同</hi>
　𫝊畀者何疏<hi>解云欲言是與文不言歸欲言非與畀者與義故執不知問</hi>與也其<lb/>
　言畀宋人何注据下執衛侯言歸之于京師疏<hi>注解云即</hi>
　<hi>下經云冬晋人執衛侯歸之于京師是也然則彼言歸于京師此言以畀宋人故難之</hi>與使聽<lb/>
　之也注與使聽其獄也時天王居于鄭晋文欲討楚<lb/>
　師以宋王者之後法度所存故因假使治之宋稱人<lb/>
<pb n="17b"/>
　者眀聽訟必師斷與其師衆共之音義<hi>斷丁亂反下當斷同</hi>曹<lb/>
　伯之罪何甚惡也其甚惡奈何不可以一罪言也注<lb/>
　曹伯數侵伐諸侯以自廣大𫝊曰晋侯執曹伯班其<lb/>
　所取侵地于諸侯是也齊桓既沒諸侯背叛無道者<lb/>
　非一晋與曹同姓恩恵當先施刑罰當後加起而征<lb/>
　之嫌其失義故著其甚惡者可知也以兵得不言獲<lb/>
　者晋文伯討不坐獲者故亦不責曹不死義兵日者<lb/>
　喜義兵得時入音義<hi>數所角反下數道同</hi>疏<hi>注𫝊曰晋侯至是也解云即下三十</hi>
<pb n="18a"/>
　<hi>一年春取濟西田之下𫝊云惡乎取之取之曹也此未有伐曹者則其言取之曹何晋侯執曹伯班其所</hi>
　<hi>取侵地于諸侯是也○恩恵當先施解云即堯典云九族既睦平章百姓是也○刑罰當後加解云即小</hi>
　<hi>司冦議親議賢之辟是也○故著其甚惡解云即執而言畀宋人使治其罪是也○晋文伯討解云即稱</hi>
　<hi>侯以執是也○不坐獲者解云謂諸侯言獲者皆是惡其檀獲是以上十五年獲晋侯之下𫝊云君獲不</hi>
　<hi>言師敗績也注云舉君獲為重也釋不書者以獲君為惡書者以惡見獲與獲人君者皆當絶也主書者</hi>
　<hi>従獲人例是其坐獲之文今晋侯伯討故不坐獲</hi>
夏四月己巳晉侯齊師宋師秦師及楚人戰于城濮楚<lb/>
師敗績音義<hi>濮音卜</hi>
<pb n="18b"/>
　𫝊此大戰也曷為使微者注据秦稱師録功知大戰<lb/>
　必不使微者楚雖無大夫齊桓行霸書屈完也疏<hi>注解</hi>
　<hi>云案文十二年秋秦伯使遂来聘𫝊云秦無大夫此何以書賢繆公也然則至文十二年秦始有大夫則</hi>
　<hi>知此時未合稱師今乃稱師録功故知大戰既是大戰則眀知必不應使微者云楚雖無大夫者文九年</hi>
　<hi>冬楚子使椒来聘𫝊云楚無大夫此何以書始有大夫也以此言之則知此時未有大夫故曰楚雖無大</hi>
　<hi>夫矣云齊桓行霸書屈完也者即上四年夏楚屈完来盟于師𫝊云屈完者何楚大夫也何以不稱使尊</hi>
　<hi>屈完也曷為尊屈完以當桓公也注云増倍使若得其君以醇霸徳成王事是也</hi>子玉得臣<lb/>
　也注以上敗績下殺得臣疏<hi>解云𫝊及注意似子玉為得臣之氏</hi>子玉<lb/>
<pb n="19a"/>
　得臣則其稱人何注据屈完當桓公稱名氏貶曷為<lb/>
　貶注据邲之戰林父不貶音義<hi>邲皮必反</hi>大夫不敵君也<lb/>
　注臣無敵君戰之義故絶正也秦稱師者助霸者征<lb/>
　伐克勝有功故褒進之齊桓先朝天子晉文先討夷<lb/>
　狄者晋文之時楚與争彊所遭遇異疏<hi>注齊桓先朝天子解云正</hi>
　<hi>以莊十三年冬柯之盟桓公之信著于天下豈不朝天子而得然乎但以外朝不書是以無經可指耳但</hi>
　<hi>何氏以理知之故言先朝天子言先者欲道至僖四年乃始服楚之意云所遭遇異者謂齊桓初霸之時</hi>
　<hi>楚未强大雖侵諸夏未能為霸者之害是以桓公養成其晦至僖四年乃往討而服之至晋文之時楚人</hi>
<pb n="19b"/>
　<hi>孔熾圍宋救衛與之争盛是以未暇朝王先討子玉矣時事不同故云所遭遇異矣</hi>
楚殺其大夫得臣注楚無大夫其言大夫者欲起上楚<lb/>
人本當言子玉得臣所以詳録霸事不氏者子玉得臣<lb/>
楚之驕蹇臣數道其君侵中國故貶眀當與君俱治也<lb/>
音義<hi>道音導</hi>
衛侯出奔楚注晋文逐之不書逐之者以王事逐之擇<lb/>
立其次無絶衛之心惡不如出奔重疏<hi>注擇立至奔重解云立叔武是也叔武衛侯之弟故曰其次耳惡不如出奔重者言文公逐人之惡少於衛侯出奔之罪</hi>
<pb n="20a"/>
五月癸丑公㑹晉侯齊侯宋公蔡侯鄭伯衛子莒子盟<lb/>
于踐土陳侯如㑹<lb/>
　𫝊其言如㑹何注据曹伯襄言㑹諸侯疏<hi>注解云即下文曹伯</hi>
　<hi>襄復歸于曹遂㑹諸侯圍許是也</hi>後㑹也注説與㑹伐宋同刺陳侯<lb/>
　不慕霸者反岐意于楚失信後㑹㑹不致者安信與<lb/>
　晉文也盟日者譎也衛稱子者起叔武本無即位之<lb/>
　意陳岐意於楚在二十七年音義<hi>譎古穴反</hi>疏<hi>注盟日者譎也解云</hi>
　<hi>正以春秋之例不信者日今而書日故解之而言譎者正以孔子謂之譎而不正故取其文○衛稱子至</hi>
<pb n="20b"/>
　<hi>之意解云衛侯為王伯所逐而立叔武叔武即是成君何不稱侯而作未踰年之君號欲起其本無即位</hi>
　<hi>之心故也無即位之心者即下云文公逐衛侯而立叔武叔武辭立而他人立則恐衛侯之不得反也故</hi>
　<hi>於是已立然後為踐土之㑹治反衛侯是也</hi>
公朝于王所<lb/>
　𫝊曷為不言公如京師注据三月公如京師天子在<lb/>
　是也天子在是則曷為不言天子在是注据狩于河<lb/>
　陽不與致天子也注時晋文公年老恐霸功不成故<lb/>
　上白天子曰諸侯不可卒致願王居踐土下謂諸侯<lb/>
<pb n="21a"/>
　曰天子在是不可不朝迫使正君臣眀王法雖非正<lb/>
　起時可與故書朝因正其義不書諸侯朝者外小惡<lb/>
　不書獨録内也不書如不言天王者從外正君臣所<lb/>
　以見文公之功音義<hi>卒七忽反下倉卒同見賢徧反下不見當見見其同</hi>疏<hi>注時</hi>
　<hi>晋至録内也解云皆春秋説文及史記文檀弓下篇云晋獻公之䘮秦穆公使人弔公子重耳且曰䘮亦</hi>
　<hi>不可久也時亦不可失也孺子其圖之鄭𤣥注云孺稚也孺子猶稚子則於僖九年獻公卒時仍謂之稚</hi>
　<hi>子今得稱云年老者正以禮記非正典何氏不醇取之云明王法雖非正起時可與者言明王之法雖以</hi>
　<hi>為非正欲見當時事勢不得不然是故遂書其朝云公朝于王所言因正其義者欲道臣無召君之義故</hi>
<pb n="21b"/>
　<hi>不言王之所在云不書至不書者正以諸侯朝王不在京師亦是其惡但非大惡當所𫝊聞之世見在不</hi>
　<hi>録之限是以特書公朝故𨼆元年公子益師卒之下何氏云於所𫝊聞世見治起於衰亂之中用心尚粗</hi>
　<hi>觕故内其國而外諸夏先詳内而後治外内小惡書外小惡不書是也○不書如不言至之功解云春秋</hi>
　<hi>之例内朝言如外来言朝今此魯侯不言如反言朝故云從外正君臣所以見文公之功也不言天王所</hi>
　<hi>以得正君臣見文公之功者以𨼆元年秋七月天王使宰咺来歸恵公仲子之賵下何氏云天王者時吳</hi>
　<hi>楚上僭稱王王者不能正而上自繫于天也春秋不正者因以廣是非然則稱王為正稱加天則非禮今</hi>
　<hi>此經書不言天王者亦是正君臣以見文公之功也</hi>
六月衛侯鄭自楚復歸于衛注言復歸者天子有命歸<lb/>
<pb n="22a"/>
之名者刺天子歸有罪也言自楚者為天子諱也天子<lb/>
所以陵遲者為善不賞為惡不誅衛侯出奔當絶叔武<lb/>
讓國不當復廢而反衛侯令殺叔武故使若從楚歸者<lb/>
復歸例皆時此月者為下卒出也音義<hi>復扶又反令力呈反下令自同</hi>
疏<hi>注言復歸至歸之解云春秋説文是以𫝊云然後為踐土之㑹治反衛侯何氏云叔武訟治於晋文公令白王者反衛侯使還國也天子有命歸而言復歸者正以衛侯出惡歸無惡故也何者正以衛侯初出之時晋文以王事逐之是其出惡及其歸國得天子之命是其歸無惡矣桓十五年傳曰復歸者出惡歸無惡是也○名者至罪也解云諸侯不生名若其生名皆欲絶之不以為諸侯是以莊十年蔡侯獻舞之下𫝊云蔡侯獻舞<pb n="22b"/>何以名絶也今此衛侯王事不供而為伯者所逐故當合絶但天子歸之失誅臣之義是以書名刺天子也○言自楚者為天子諱也解云正以自者有力之文故言自楚得為天子諱者若似自得楚力而歸然云復歸至出也者案桓十七年秋蔡季自陳歸于蔡下三十年秋衛侯鄭歸于衛之屬是歸書時也其復歸書時者即下冬衛元咺自晋復歸于衛之類是例合時而此月故知為他事出也</hi>
衛元咺出奔晉音義<hi>咺况阮反</hi>
陳侯𣢾卒注不書葬者為晋文諱行霸不務教人以孝<lb/>
陳有大䘮而彊㑹其孤故深為恥之宋襄亦背殯獨不<lb/>
為齊桓諱者時宋襄自㑹之卒不日者賤其岐意于楚<lb/>
<pb n="23a"/>
疏<hi>注卒不日者解云以大國之卒例書日已説于上</hi>
秋把伯姬来<lb/>
公子遂如齊<lb/>
冬公㑹晉侯齊侯宋公蔡侯鄭伯陳子莒子邾婁子秦<lb/>
人于温<lb/>
天王狩于河陽<lb/>
　𫝊狩不書此何以書注据常事也不與再致天子也<lb/>
　注一失禮尚愈再失禮重故深正其義使若天子自<lb/>
<pb n="23b"/>
　狩非致也魯子曰温近而踐土逺也注此魯子一説<lb/>
　也温近狩地故可言狩踐土逺狩地故不言狩也公<lb/>
　以再朝而日言之上説是疏<hi>解云近讀如附近之近逺為逺外之逺注公以</hi>
　<hi>至上説是解云正以上朝不日而下朝始日危録内再失禮則知此書狩者不與再致天子也故言上説</hi>
　<hi>是</hi>
壬申公朝于王所<lb/>
　𫝊其日何注据上朝不日録乎内也注危録内再失<lb/>
　禮將為有義者所惡不月而日者自是諸侯不繫天<lb/>
<pb n="24a"/>
　子若日不繫於月音義<hi>惡烏路反下惡衛同</hi>
晉人執衛侯歸之于京師<lb/>
　𫝊歸之于者何疏<hi>解云欲言伯執晋不稱侯欲言非伯而云歸之于京師似得伯執之</hi>
　<hi>義故執不知問</hi>歸于者何歸之于者罪巳定矣歸于者罪未<lb/>
　定也罪未定則何以得為伯討注此難成十五年晋<lb/>
　侯執曹伯歸于京師音義<hi>難乃旦反下方難同</hi>歸之于者執之<lb/>
　于天子之側者也罪定不定巳可知矣注歸之者決<lb/>
　絶之辭執于天子之側巳白天子罪定不定自在天<lb/>
<pb n="24b"/>
　子故言巳可知歸于者非執之于天子之側者也罪<lb/>
　定不定未可知也注未得白天子分别之者但欲眀<lb/>
　諸侯尊貴不得自相治當斷之于天子爾大惡雖未<lb/>
　可知執有罪當為伯討矣無罪而執人當貶稱人音<lb/>
　義<hi>别彼列反</hi>衛侯之罪何殺叔武也何以不書注据殺大<lb/>
　夫書為叔武諱也春秋為賢者諱何賢乎叔武注据<lb/>
　失兄意音義<hi>為于偽反</hi>讓國也其讓國奈何文公逐衛侯<lb/>
　而立叔武叔武辭立而他人立則恐衛侯之不得反<lb/>
<pb n="25a"/>
　也故於是巳立注故上稱子然後為踐土之㑹治反<lb/>
　衛侯注叔武訟治於晋文公令白王者反衛侯使還<lb/>
　國也叔武讓國見殺而為叔武諱殺者眀叔武治反<lb/>
　衛侯欲兄饗國故為去殺巳之罪所以起其功而重<lb/>
　衛侯之無道音義<hi>去起吕反</hi>衛侯得反曰叔武簒我元咺<lb/>
　争之曰叔武無罪終殺叔武元咺走而出此晉侯也<lb/>
　其稱人何注此以伯討而何貶者言歸之于伯討眀<lb/>
　知坐他事故更問之音義<hi>篡初患反</hi>疏<hi>注解云上四年齊人執陳袁濤塗之</hi>
<pb n="25b"/>
　<hi>下𫝊云此執有罪何以不得為伯討然則此𫝊宜云此執有罪何以不稱侯而云此晋侯也其稱人何問</hi>
　<hi>其貶者正以言歸之于者罪定巳可知即是伯討明矣知稱人更有所為故問其稱人之義</hi>貶曷<lb/>
　為貶注据他罪不見衛之禍文公為之也文公為之<lb/>
　奈何文公逐衛侯而立叔武使人兄弟相疑注春秋<lb/>
　許人臣者必使臣許人子者必使子文公惡衛侯大<lb/>
　深愛叔武大甚故使兄弟相疑音義<hi>大音泰</hi>放乎殺母<lb/>
　弟者文公為之也注文公本逐之非故致此禍也逐<lb/>
　之文不見故貶主書者以起文公逐之音義<hi>放甫往反</hi>疏<lb/>
<pb n="26a"/>
　<hi>注文公本逐之非解云上注文公以王事逐之而言非者雖王事不供罪不至逐而文公逐之疾惡大甚</hi>
　<hi>故以為非也案論語云人而不仁疾之巳甚亂也○以起文公逐之解云其主書者即文公執衛侯之事</hi>
　<hi>是也今執衛侯貶文公稱人見其失所是故貶以起文公遂之</hi>
衛元咺自晉復歸于衛<lb/>
　𫝊自者何有力焉者也注有力焉者有力于晋也言<lb/>
　恃晋有屬巳力以歸方難下意故於是發問音義<hi>屬音</hi>
　<hi>燭</hi>疏<hi>解云文公賢伯而有力於惡人似非其義故執不知問</hi>此執其君其言自<lb/>
　何注上元咺出奔晋而文公執衛侯知以元咺訴執<lb/>
<pb n="26b"/>
　之怪訴其君而助之為叔武争也注解文公助之意<lb/>
　以元咺為叔武争訴以為忠於巳而助之雖然臣無<lb/>
　訴君之義復於衛非也悖君臣之義故著言自眀不<lb/>
　當有力於惡人也言復歸者深為霸者恥之使若無<lb/>
　罪音義<hi>争争鬭之争下注同悖必内反</hi>
諸侯遂圍許<lb/>
曹伯襄復歸于曹<lb/>
遂㑹諸侯圍許注曹伯言復歸者天子歸之也名者與<lb/>
<pb n="27a"/>
衛侯鄭同義執歸不書書者名惡當見本無事不當言<lb/>
遂又不更舉曹伯者見其能悔過即時從霸者征伐也<lb/>
霸兵不月者刺文公不偃武修文以附疏倉卒欲服許<lb/>
卒不能降威信自是衰故不成其善音義<hi>降户江反</hi>疏<hi>曹伯襄復歸于曹解云夭子歸之以得天子之命其罪可以除故言復歸作入無惡之文矣上衛侯之下注云言復者天子有命歸之不言衛侯而此處著言曹伯者正以文承元咺復歸之下辨嫌也注執歸至言遂解云正以上二十一年宋公被執而歸經不書之故知執歸不書今書者其名之惡當須見之○又不更舉曹伯者解云謂何以不言曹伯遂㑹諸侯圍許正以言遂又不更舉曹伯皆是風疾之義故可以見悔過即時従霸者征伐也○<pb n="27b"/>欲服許至其善解云正以上文温之㑹許男不至是不慕霸者而從于楚故因而服之云卒不能降者正以二十九年春經書公至自圍許作不得意之文莊六年秋公至自伐衛之下𫝊云得意致㑹不得意致伐今此不致㑹知卒不能降也</hi>
二十有九年春介葛盧来音義<hi>介葛音戒國名</hi>
　𫝊介葛盧者何疏<hi>解云欲言諸侯文不言朝欲言大失文不書聘故執不知問</hi>夷<lb/>
　狄之君也何以不言朝注据諸侯来曰朝不能乎朝<lb/>
　也注不能升降揖讓也介者國也葛盧者名也進稱<lb/>
　名者能慕中國朝賢君眀當扶勉以禮義疏<hi>注進稱名者解</hi>
<pb n="28a"/>
　<hi>云正以下三十年秋介人侵蕭不名故知此稱名是其進</hi>
公至自圍許<lb/>
夏六月公㑹王人晉人宋人齊人陳人蔡人秦人盟于<lb/>
狄泉注文公圍許不能服自知威信不行故復上假王<lb/>
人以㑹諸侯年老志衰不能自致故諸侯亦使微者㑹<lb/>
之月者惡霸功之廢於是音義<hi>復扶又反年末同惡烏路反</hi>疏<hi>注月者至廢於是解云正以月非大信之辭也</hi>
秋大雨雹注夫人專愛之所生音義<hi>雨于付反雹歩角反</hi>
<pb n="28b"/>
冬介葛盧来注前公圍許不在故更来朝不稱字者一<lb/>
年再朝不中禮故不復進也音義<hi>中丁仲反</hi>
三十年春王正月<lb/>
夏狄侵齊<lb/>
秋衛殺其大夫元咺及公子瑕<lb/>
　𫝊衛侯未至其稱國以殺何注据歸在下道殺也注<lb/>
　時巳得天子命還國於道路遇而殺之坐之與至國<lb/>
　同故但稱國不復别也言及公子瑕者下大夫别尊<lb/>
<pb n="29a"/>
　卑音義<hi>復扶又反别彼列反</hi>
衛侯鄭歸于衛<lb/>
　𫝊此殺其大夫其言歸何注据未至而有専殺之惡<lb/>
　與入惡同疏<hi>其言歸何解云正以歸者是出入無惡也注與入惡同解云正以復入者出無</hi>
　<hi>惡入有惡今此衛侯未至而殺故宜與入惡同不合言歸故難之</hi>歸惡乎元咺也注<lb/>
　衛侯歸殺無惡則元咺之惡眀矣曷為歸惡乎元咺<lb/>
　注据師還疏<hi>注解云即莊八年秋師還𫝊云還者何善辭也此滅同姓何善爾非師之罪也</hi>
　<hi>彼注云眀君之使重在君然則彼魯公遣師滅同姓歸善于師而歸惡于公此衛侯即歸惡于元咺與彼</hi>
<pb n="29b"/>
　<hi>義違</hi>元咺之事君也君出則巳入注晋人執衛侯歸之<lb/>
　于京師元咺自晋復歸于衛恃晋力以歸是也疏<hi>注恃</hi>
　<hi>晉至是也解云即彼𫝊云自者何有力焉者也注云有力焉者有力于晋也言恃晋有屬𫝊力以歸是</hi>
　君入則巳出注衛侯鄭自楚復歸于衛元咺出奔晋<lb/>
　是也以為不臣也注故不従犯伯執為天子所還言<lb/>
　復歸從出入無惡言歸以見元咺有出入罪衛侯得<lb/>
　殺之所以専臣事君之義名者為殺叔武之惡天子<lb/>
　歸有罪也執歸不書主書者名惡當見音義<hi>見賢徧反為于</hi>
<pb n="30a"/>
　<hi>偽反</hi>
晉人秦人圍鄭<lb/>
介人侵蕭注稱人者侵中國故退之疏<hi>注解云正以上二十九年来朝稱名今不名故知此稱人者退之也</hi>
冬天王使宰周公来聘注與葵邱㑹同義疏<hi>注解云葵邱之㑹在上九年公㑹宰周公以下于葵邱彼注云宰猶治也三公之職號尊名也以加宰知其職大尊重當與天子參聽萬㡬而下為諸侯所㑹惡不勝任也此宰周公亦職大尊重當與天子參聽萬㡬而下聘諸侯惡不勝任故云與葵邱同義</hi>
<pb n="30b"/>
公子遂如京師遂如晉<lb/>
　𫝊大夫無遂事此其言遂何公不得為政爾注不從<lb/>
　公政令也時見使如京師而横生事撟君命聘晋故<lb/>
　疾其驕蹇自専當絶之不舉重者遂當有本音義<hi>撟居</hi>
　<hi>表反本又作矯</hi>疏<hi>大夫無遂事解云正以臣無自専之道也</hi>
三十有一年春取濟西田<lb/>
　𫝊惡乎取之注以不月與取運異知非内叛邑音義<lb/>
　<hi>惡音烏</hi>疏<hi>注解云昭元年三月取運𫝊云運者何内之邑也其言取之何不聽也注云不聽者叛也</hi>
<pb n="31a"/>
　<hi>不言叛者為内諱故書取以起之月者為内喜得之故書月也此不書月與彼異知非内之邑是以傳云</hi>
　<hi>惡乎取之猶言何處取之</hi>取之曹也曷為不言取之曹注据取叢<lb/>
　言邾婁田也諱取同姓之田也注同姓相貪利惡差<lb/>
　重恥差深音義<hi>差初賣反下同</hi>此未有伐曹者則其言取之<lb/>
　曹何注据伐同姓不諱即有兵當舉伐曹下日若甲<lb/>
　戌取須胊疏<hi>注即有兵至須胊解云即文七年春公伐邾婁三月甲戌取須胊𫝊云取邑不</hi>
　<hi>日此何以日内辭也使若他人然注云使若公春伐邾婁而去他人自以甲戌日取之</hi>晉侯執<lb/>
　曹伯班其所取侵地于諸侯也注班者布徧還之辭<lb/>
<pb n="31b"/>
　音義<hi>徧音遍下文同</hi>晉侯執曹伯班其所取侵地于諸侯則<lb/>
　何諱乎取同姓之田注据晋還之得為伯疏<hi>注解云即上二</hi>
　<hi>十八年三月丙午晋侯入曹執曹伯畀宋人是也何者稱侯以執伯討之文然此𫝊云晋侯執曹伯班其</hi>
　<hi>所取侵地于諸侯正指上二十八年執曹伯以畀宋人之文言晋還之者謂執曹伯而還諸侯之田矣</hi>
　久也注魯本為霸者所還當時不取久後有悔更緣<lb/>
　前語取之不應復得故當坐取邑<lb/>
公子遂如晉<lb/>
夏四月四卜郊不從乃免牲猶三望<lb/>
<pb n="32a"/>
　𫝊曷為或言三卜或言四卜三卜禮也四卜非禮也<lb/>
　三卜何以禮四卜何以非禮注据俱卜也疏<hi>曷為或言三卜</hi>
　<hi>解云即襄七年夏四月三卜郊不從乃免牲是也○三卜禮也解云案曲禮上篇云卜筮不過三是其舊</hi>
　<hi>典之遺存鄭𤣥云求吉不過三魯四卜郊春秋譏之是也三卜禮謂是魯禮若天子之郊則不卜以其常</hi>
　<hi>事但以魯郊非常是以卜之吉則為之凶則巳之</hi>求吉之道三注三卜吉凶<lb/>
　必有相竒者可以決疑故求吉必三卜音義<hi>竒居宜反</hi>疏<lb/>
　<hi>解云周禮大卜掌三王之龜易義亦通于此然三卜是禮理應不書襄七年三卜郊何以書正以魯人之</hi>
　<hi>郊博卜三正襄七年乃在周之四月以其不時是以書也</hi>禘嘗不卜郊何以卜注<lb/>
<pb n="32b"/>
　禘比祫為大嘗比四時祭為大故据之疏<hi>禘嘗不卜解云即僖</hi>
　<hi>八年秋七月禘于大廟桓十四年八月乙亥嘗之類皆不見卜筮之文故言此注禘比祫為大解云禘之</hi>
　<hi>與祫雖皆大祭但禘及功臣於祫則否故以禘為大是以文二年大事於大廟之下𫝊云五年而再殷祭</hi>
　<hi>彼注云謂三年祫五年禘禘所以異於祫者功臣皆祭也祫猶合也禘猶諦也審諦無所遺失盤庚曰兹</hi>
　<hi>予大享于先王爾祖其従與享之義亦通於此也○嘗比四時祭為大解云以此𫝊配禘禘既大於祫則</hi>
　<hi>知嘗大于四時且嘗是秋成萬物薦馨故以為盛也</hi>卜郊非禮也注禮天子不<lb/>
　卜郊疏<hi>注解云欲道天子之郊以其常事故不須卜魯郊非禮是以卜之異於禘嘗耳</hi>卜郊<lb/>
　何以非禮注据上言三卜禮疏<hi>解云弟子之意以為上言三卜是禮何言</hi>
<pb n="33a"/>
　<hi>卜郊非禮乎答者以為由魯郊非正故須卜何妨天子之郊不卜乎</hi>魯郊非禮也注以<lb/>
　魯郊非禮故卜爾昔武王既沒成王幼少周公居攝<lb/>
　行天子事制禮作樂致大平有王功周公薨成王以<lb/>
　王禮葬之命魯使郊以彰周公之德非正故卜三卜<lb/>
　吉則用之不吉則兔牲謂之郊者天人相與交接之<lb/>
　意也不言郊天者謙不敢斥尊音義<hi>少詩照反大平音泰王功于况</hi>
　<hi>反</hi>疏<hi>注謂之郊至意也解云何氏以為郊特牲云於郊故謂之郊禮記非正典故不從之○不言郊</hi>
　<hi>天者至斥尊解云欲道禘于大廟于莊公于武宫之屬皆斥尊言之若然乙亥嘗巳夘烝之屬又不斥言</hi>
<pb n="33b"/>
　<hi>者以是時祭于太廟小於禘故也</hi>魯郊何以非禮注据成公乃不郊<lb/>
　惡之音義<hi>惡烏路反下皆同</hi>天子祭天注郊者所以祭天也<lb/>
　天子所祭莫重於郊於南郊者就陽位也稾席𤣥酒<lb/>
　器用陶匏大珪不琢大羮不和為天至尊物不可悉<lb/>
　備故惟質以事之音義<hi>稾古老反匏白交反琢大摶反和户卧反為天于偽反下</hi>
　<hi>則為本為主為皆同</hi>疏<hi>注於南郊至以事之解云皆出禮記郊特牲彼文云郊之祭也大報天而主日</hi>
　<hi>也兆於南郊就陽位也又云莞簟之安而蒲越稾鞂之尚酒醴之美𤣥酒眀水之尚器用陶匏以象天地</hi>
　<hi>之性也大圭不琢美其質也大羮不和貴其質也鄭氏云眀水司烜以隂鑑所取於月之水也蒲越稾鞂</hi>
<pb n="34a"/>
　<hi>藉神席也而彼文又云祭天掃地而祭焉於其質而巳矣而云稾鞂神席者正謂對不為壇故言掃地不</hi>
　<hi>全無席</hi>諸侯祭土注土謂社也諸侯所祭莫重於社卿<lb/>
　大夫祭五祀士祭其先祖疏<hi>解云欲道魯郊為非禮之意也</hi>天子有<lb/>
　方望之事注方望謂郊時所望祭四方羣神日月星<lb/>
　辰風伯雨師五嶽四瀆及餘山川凡三十六所疏<hi>注解</hi>
　<hi>云舊説云四方羣神是為四也通日與月為六星是五星為十一也辰是十二辰為二十三風伯雨師為</hi>
　<hi>二十五五嶽為三十四瀆為三十四餘小山川為二是為三十六所</hi>無所不通注盡八<lb/>
　極之内天之所覆地之所載無所不至故得郊也諸<lb/>
<pb n="34b"/>
　侯山川有不在其封内者則不祭也注故魯郊非禮<lb/>
　也疏<hi>注解云正以其所主狭是以不得祭天地也</hi>曷為或言免牲或言免<lb/>
　牛免牲禮也注魯卜郊不吉免之禮卜郊不吉則為<lb/>
　牲作𤣥衣纁裳使有司𤣥端放之於南郊眀本為天<lb/>
　不敢留天牲疏<hi>或言免牛解云即成七年王正月鼷鼠食郊牛角改卜牛鼷鼠又食其角</hi>
　<hi>乃免牛是也</hi>免牛非禮也免牛何以非禮傷者曰牛注養<lb/>
　牲不謹敬致災傷天不饗用不得復為天牲故以本<lb/>
　牛名之非禮者非天牲不當復見免但當内自省責<lb/>
<pb n="35a"/>
　而巳音義<hi>復扶又反見賢徧反</hi>三望者何望祭也然則曷祭祭<lb/>
　大山河海曷為祭大山河海注据郊者主為祭天音<lb/>
　義<hi>大音泰本亦作泰下同</hi>疏<hi>三望者何解云欲言祭名文在免牲之下欲言非祭因郊天為之故</hi>
　<hi>執不知問</hi>山川有能潤于百里者天子秩而祭之注此皆<lb/>
　助天宣氣布功故祭天及之秩者随其大小尊卑髙<lb/>
　下所宜禮祭天牲角繭栗社稷宗廟角握六宗五嶽<lb/>
　四瀆角尺其餘山川視卿大夫天燎地瘞日月星辰<lb/>
　布山縣水沈風磔雨升燎者取俎上七體與其珪寳<lb/>
<pb n="35b"/>
　在辨中置於柴上燒之音義<hi>繭古典反燎力召反瘞於例反縣音𤣥磔陟百</hi>
　<hi>反</hi>疏<hi>注禮祭天至大夫解云皆王制與禮説文耳其餘山川視卿大夫者小山川之屬但牽牛而巳</hi>
　<hi>○天燎至雨升解云爾雅祭天曰燔柴者盖以燎柴而燔之故祭天為燔柴云地瘞者即爾雅云祭地曰</hi>
　<hi>瘞埋李廵曰祭地以玉埋地中瘞亦埋也云日月星辰布者即爾雅云祭星曰布孫氏云既祭布散於地</hi>
　<hi>位似星辰布列郭氏曰布散祭於地然則爾雅雖不言日月日月之義宜附於星故何氏連日月言之云</hi>
　<hi>山縣者爾雅云祭山曰庪縣郭氏云或庪或縣置之於山李氏曰祭山以黄玉及璧以庪置几上遥遥而</hi>
　<hi>眡之若縣故曰庪縣孫氏曰庪縣埋於山足曰庪埋於山上曰縣是也云水沈者即爾雅祭川曰浮沉孫</hi>
　<hi>氏曰置祭于水中或浮或沈故曰浮沈是也言風磔者即爾雅云祭風曰磔孫氏云既祭披磔其牲以風</hi>
<pb n="36a"/>
　<hi>散之李氏曰祭風以牲頭蹄及皮破之以祭故曰磔郭氏曰今俗當大道中磔狗云以止風此其象云雨</hi>
　<hi>升者無文何氏更有所見盖患其雨多祭使上升故祭雨曰升眀上水沈是祭川也○燎者取至燒之解</hi>
　<hi>云上天燎之文其七體者即少牢之肩臂臑肫胳正脊脡脊横脊短脅長脅代脅之屬也</hi>觸石而<lb/>
　出膚寸而合注側手為膚案指為寸言其觸石理而<lb/>
　出無有膚寸而不合音義<hi>膚方于反側手為膚按指為寸</hi>不崇朝而<lb/>
　徧雨乎天下者唯大山爾注崇重也不重朝言一朝<lb/>
　也音義<hi>崇朝如字注同雨于付反又如字崇重直龍反下同</hi>河海潤于千里注<lb/>
　亦能通氣致雨潤澤及于千里韓詩𫝊曰湯時大旱<lb/>
<pb n="36b"/>
　使人禱于山川是也郊望非一獨祭三者魯郊非禮<lb/>
　故獨祭其大者猶者何通可以巳也注巳止何以書<lb/>
　譏不郊而望祭也注譏尊者不食而卑者獨食書者<lb/>
　惡失禮也魯至是郊者僖公賢君欲尊眀其先祖之<lb/>
　功德不就廢之譏者春秋不見事不書皆従事舉可<lb/>
　知也不吉言不従者眀巳意汲汲欲郊而卜不從爾<lb/>
　所以見事鬼神當加精誠<lb/>
秋七月<lb/>
<pb n="37a"/>
冬把伯姬来求婦<lb/>
　𫝊其言来求婦何兄弟辭也其稱婦何有姑之辭也<lb/>
　注書者無出道也<lb/>
狄圍衛十有二月衛遷于帝邱注月者惡大國遷至小<lb/>
國城郭堅固人衆强遷徙畏人故惡之也<lb/>
三十有二年春王正月<lb/>
夏四月己丑鄭伯接卒注不書葬者殺大夫申侯也君<lb/>
殺大夫皆就葬别有罪無罪唯内無貶公之道不可去<lb/>
<pb n="37b"/>
葬故從殺時别之音義<hi>接二𫝊作捷别彼列反下同去起吕反</hi>疏<hi>注君殺至無罪解云正謂大夫有罪則書其君葬若其大夫無罪則去其君葬以見惡○唯内至别之解云正其别之者即有罪不日上二十八年春公子買戍衛不卒戍刺之是也若其無罪則書日即成十六年十有二月乙酉刺公子偃是也</hi>
衛人侵狄<lb/>
秋衛人及狄盟注不地者起因上侵就狄盟也復出衛<lb/>
人者嫌與内微者同也言及者時出不得狄君也稱人<lb/>
而言及則知狄盟者卑音義<hi>復扶又反</hi>
<pb n="38a"/>
冬十有二月己夘晉侯重耳卒音義<hi>重直龍反</hi>
三十有三年春王二月秦人入滑<lb/>
齊侯使國歸父来聘<lb/>
夏四月辛巳晉人及姜戎敗秦于殽音義<hi>殽本又作肴户爻反或户髙反</hi>
　𫝊其謂之秦何注据敗者稱師未得師稱人疏<hi>注解云即</hi>
　<hi>莊二十八年春王三月甲寅齊人伐衛衛人及齊人戰衛人敗績𫝊云敗者稱師衛何以不稱師何氏云</hi>
　<hi>据桓十三年己巳燕人戰敗績稱師𫝊云未得乎師也何氏云未得成列為師也然則燕人敗績稱師衛</hi>
<pb n="38b"/>
　<hi>人未得師稱人今此稱國故難之</hi>夷狄之也曷為夷狄之注据俱見<lb/>
　敗秦伯將襲鄭注輕行疾至不戒以入曰襲音義<hi>輕遣</hi>
　<hi>政反</hi>百里子與蹇叔子諫曰千里而襲人未有不亡者<lb/>
　也注行疾不假塗變必生道逺多險阻遭變必亡音<lb/>
　義<hi>蹇居輦反</hi>秦伯怒曰若爾之年者宰上之木拱矣注宰<lb/>
　冡也拱可以手對抱音義<hi>拱九勇反以手對抱</hi>疏<hi>注宰冡也解云正以穀梁</hi>
　<hi>傳云子之冡木巳拱矣范氏云拱合抱未知同異如何也</hi>爾曷知師出百里子與<lb/>
　蹇叔子送其子而戒之曰爾即死必於殽之嶔巖是<lb/>
<pb n="39a"/>
　文王之所辟風雨者也注其處險阻隘勢一人可要<lb/>
　百故文王過之驅馳常若辟風雨襲鄭所當由也音<lb/>
　義<hi>嶔苦銜反鄒深生褚詮之音上林賦竝同徐音欽韋昭漢書音義去瞻反又本或作廞同巖五銜反</hi>
　<hi>韋音嚴處昌慮反隘於賣反要一遥反傳要之同</hi>吾將尸爾焉注在牀曰尸<lb/>
　在棺曰柩子揖師而行注揖其父於師中介胄不拜<lb/>
　為其拜如蹲音義<hi>胄直又反為于偽反蹲音存</hi>疏<hi>注介胄不拜解云出曲禮上篇</hi>
　<hi>彼文蹲作蓌字少儀亦云介者不拜鄭注云軍中之拜肅拜是也</hi>百里子與蹇叔子<lb/>
　從其子而哭之秦伯怒曰爾曷為哭吾師對曰臣非<lb/>
<pb n="39b"/>
　敢哭君師哭臣之子也注言恐臣先死子不見臣故<lb/>
　先哭之弦髙者鄭商也注鄭商賈人音義<hi>賈音古</hi>遇之<lb/>
　殽矯以鄭伯之命而犒師焉注詐稱曰矯犒勞也見<lb/>
　其軍行非常不似君子恐見虜掠故生意矯君命勞<lb/>
　之音義<hi>矯居表反犒苦報反勞也勞力報反下同掠音亮</hi>或曰往矣或曰反<lb/>
　矣注軍中語也時以為鄭實使弦髙犒之或以為鄭<lb/>
　伯巳知將見襲必設備不如還或曰既出當遂往之<lb/>
　然而晉人與姜戎要之殽而擊之匹馬隻輪無反者<lb/>
<pb n="40a"/>
　注然然土議猶豫留往之頃也匹馬一馬也隻踦也<lb/>
　皆喩盡音義<hi>隻輪如字一夲又作易輪董仲舒云車皆不還故不得易輪轍隻踦居宜反一</hi>
　<hi>夲作易踦</hi>其言及姜戎何注据秦人白狄不言及吳子主<lb/>
　㑹也疏<hi>注吳子主㑹解云即黄池𫝊云吳何以稱子吳主㑹吳主㑹則曷為先言晋侯不與夷狄</hi>
　<hi>之主中國也</hi>姜戎微也注故絶言及稱人亦微者也何言<lb/>
　乎姜戎之微注据邢人狄人伐衛不言及先軫也注<lb/>
　先軫晋大夫也言姜戎微則知稱人者尊或曰襄公<lb/>
　親之注以既貶又危文公葬疏<hi>注解云即下經云癸巳葬晋文公是也何</hi>
<pb n="40b"/>
　<hi>者𨼆三年𫝊云當時而不日正也當時而日危不得葬也今此文公去年十二月薨至今年四月正宜合</hi>
　<hi>葬而書其日故云危文公葬</hi>襄公親之則其稱人何注据桓十三<lb/>
　年衛侯背殯用兵不稱人疏<hi>注解云即桓十三年二月公㑹紀侯鄭伯己巳</hi>
　<hi>及齊侯宋公衛侯燕人戰云云是也知彼衛侯背殯用兵者即以桓十二年十一月丙戌衛侯晋卒至十</hi>
　<hi>三年三月葬衛宣公然則三月乃葬先君二月而巳出戰故知背殯眀矣</hi>貶曷為貶注据<lb/>
　俱背殯用兵君在乎殯而用師危不得葬也注與衛<lb/>
　廹齊宋異故惡不子也音義<hi>惡烏路反下同</hi>疏<hi>注與衛至宋異解云即彼</hi>
　<hi>注云背殯用兵而月不危之者衛弱於齊宋不従亦有危故量力不責是也</hi>詐戰不曰此<lb/>
<pb n="41a"/>
　何以曰注据不言敗績外詐戰文也詐卒也齊人語<lb/>
　也音義<hi>卒七忽反</hi>盡也注惡晋不仁<lb/>
癸巳葬晉文公<lb/>
狄侵齊<lb/>
公伐邾婁取叢注取邑不致者得意可知例音義<hi>叢才工反二𫝊作取訾樓</hi>疏<hi>解云叢有作鄒字者注解云公與二國以上用兵之時得意致㑹不得意致伐若與一國及獨出用兵之時得意不致不得意致伐今此取邑例皆不致不别得意者既言取邑得意明矣何勞别之</hi>
秋公子遂率師伐邾婁<lb/>
<pb n="41b"/>
晉人敗狄于箕注不月者畧微者與夷狄也疏<hi>注解云以𨼆六年注云戰例時偏戰日詐戰月今此不月故解之</hi>
冬十月公如齊注月者善公念齊恩及子孫疏<hi>注解云正以朝聘例時故如此解而言念齊恩及子孫者正以十年春公如齊之下注云月者僖公本齊所立桓公德衰見叛獨能念恩朝事之故善録之十五年公如齊之下注云月者善公既能念恩尊事齊桓又合古五年一朝之義故録之今桓公既卒能復朝齊書月故以念恩及子孫解之</hi>
十有二月公至自齊<lb/>
乙巳公薨于小寢<lb/>
<pb n="42a"/>
霣霜不殺草李梅實音義<hi>霣于敏反</hi>
　𫝊何以書記異也何異爾不時也注周之十二月夏<lb/>
　之十月也易中孚記曰隂假陽威之應也早霣霜而<lb/>
　不殺萬物至當霣霜之時根生之物復榮不死斯陽<lb/>
　假與隂威隂威列索故陽自霣霜而反不能殺也此<lb/>
　祿去公室政在公子遂之應也音義<hi>復扶又反索息各反</hi>疏<hi>注隂</hi>
　<hi>威列索解云正謂隂威列見而散萬物矣</hi>
晉人陳人鄭人伐許<lb/>
<pb n="42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋公羊傳注疏卷十二<lb/>
<pb n="43a"/>
　春秋公羊傳卷十二考證<lb/>
冬十有一月己巳朔宋公及楚人戰于泓宋師敗績𫝊<lb/>
　文王之戰○<hi>臣照</hi>按兵凶器也戰危事也文王之師<lb/>
　有征無戰謂師至而彼巳服也既至于戰則必臨事<lb/>
　而懼好謀而成夫多殺敵師猶非文王之所願况置<lb/>
　我師于死地而多殺焉者乎<lb/>
把子卒注始見稱伯卒獨稱子者春秋黜把不眀又因<lb/>
　以見聖人子孫有誅無絶故貶不失爵也○<hi>臣召南</hi>
<pb n="43b"/>
　按此𫝊所無而何氏以意為説者也言春秋黜把為<lb/>
　伯理巳可疑又云貶不失爵則迂曲極矣<lb/>
二十有四年冬天王出居于鄭𫝊不能乎母也○權衡<lb/>
　曰公羊之説非也王者不孝宜去天以見義今不去<lb/>
　天知其非不孝也何休又云下無廢上之義得絶之<lb/>
　者眀母得廢之臣下得従母命嗚呼後世所以多廢<lb/>
　置之禍也不亦謬乎<hi>臣召南</hi>按嚴助上書武帝謝罪<lb/>
　稱春秋天王出居于鄭不能事母故絶之霍光處昌<lb/>
<pb n="44a"/>
　邑事即據此𫝊以行所謂春秋之義也但據事實則<lb/>
　全不然按左傳初甘昭公有寵于惠后惠后將立之<lb/>
　未及而卒昭公奔齊王復之杜注王子帶奔齊在十<lb/>
　二年復之在二十二年則恵后之卒又在王子帶奔<lb/>
　齊之先矣此時豈有恵后尚在而曰不能乎母乎公<lb/>
　羊家祗疑于書出之文故為此説耳<lb/>
宋殺其大夫𫝊宋三世無大夫三世内娶也注宋以内<lb/>
　娶故公族以弱妃黨益强○<hi>臣召南</hi>按三世内娶之<lb/>
<pb n="44b"/>
　説創於公羊漢宣帝時魏相因許伯奏封事言春秋<lb/>
　譏世卿惡宋三世無大夫即据此𫝊但以事實核之<lb/>
　則實不然宋桓公之夫人衛女也國風有河廣之詩<lb/>
　襄公之夫人王姬也後逐昭公而立文公此二世則<lb/>
　皆外娶矣且宋之患正在戴桓諸族世卿執政耳何<lb/>
　謂公族以弱乎外戚専權此自漢世之弊不可以言<lb/>
　宋也劉敞駁𫝊曰經書大夫是有大夫非無大夫可<lb/>
　謂當矣<lb/>
<pb n="45a"/>
公㑹衛子莒慶盟于洮注書莒慶者尊敬壻之義也○<lb/>
　劉敞曰推此言也觀之其妄可勝記乎<lb/>
　又疏但不合致○監本訛作位不合致今依閣本改<lb/>
　正<lb/>
晉侯侵曹晉侯伐衛𫝊未侵曹則其言侵曹何致其意<lb/>
　也○<hi>臣召南</hi>按公羊説經似深而實謬者此類是也<lb/>
　若未侵曹可書侵曹乎凡為史者未有書人之意以<lb/>
　為事况春秋千古之信史乎<lb/>
<pb n="45b"/>
公子買戍衛不卒戍刺之𫝊注有罪不日無罪日○<hi>臣</hi>
　<hi>浩</hi>按成十六年刺公子偃直書刺有罪當殺也買則<lb/>
　上言戍衛不卒戍眀不勝而還非其罪也何休以日<lb/>
　不日為例不亦末乎<lb/>
晉侯入曹執曹伯畀宋人𫝊曹伯之罪何甚惡也注曹<lb/>
　伯數侵伐諸侯以自廣大○<hi>臣召南</hi>按曹積弱久矣<lb/>
　何能侵伐諸侯以自廣大此誣説也従前𫝊謂曹無<lb/>
　大夫注謂曹不稱師曹何其弱此因下文有班曹地<lb/>
<pb n="46a"/>
　之事又謂曹數侵伐以自廣大又何强也<lb/>
公㑹晉侯齊侯宋公蔡侯鄭伯衛子莒子盟于踐土陳<lb/>
　侯如㑹傳後㑹也注刺陳侯不慕霸者○刺陳侯各<lb/>
　本俱訛作刺諸侯<hi>臣浩</hi>按此𫝊及注俱解陳侯如㑹<lb/>
　非泛言在㑹諸侯也今依閣本改正<lb/>
天王狩于河陽𫝊不與再致天子也注一失禮尚愈再<lb/>
　失禮重○劉敞曰𫝊語有理而不合經注語無理而<lb/>
　不可訓豈有以臣召君云一失尚愈乎一失尚愈者<lb/>
<pb n="46b"/>
　謂小德出入耳若顛倒君臣淆亂尊卑此罪之大者<lb/>
　尚云愈乎<lb/>
公㑹王人晋人宋人齊人陳人蔡人秦人盟于狄泉○<lb/>
　狄泉左氏經作翟泉<lb/>
　又注故諸侯亦使微者㑹之○<hi>臣召南</hi>按左傳此㑹<lb/>
　王子虎天子大夫狐偃公孫固國歸父轅濤塗小子<lb/>
　慭皆諸侯之卿非微者也何氏説公羊每事必言褒<lb/>
　貶獨此㑹又實以微者稱人意在與左氏立異耳<lb/>
<pb n="47a"/>
取濟西田傳諱取同姓之田也○劉敞曰𫝊非也諸侯<lb/>
　受封自有分矣後雖侵奪䘮失有王者作皆當還之<lb/>
　魯取巳物又縁霸王之命又何足諱哉<lb/>
四卜郊不從乃免牲猶三望𫝊魯郊非禮也○<hi>臣召南</hi>
　按凡春秋書郊皆非禮也於非禮中又有失禮此為<lb/>
　異耳公羊之説精於左氏<lb/>
　<lb/>
　<lb/>
<pb n="47b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋公羊傳卷十二考證<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋公羊傳注疏卷十四<hi>起文公十年盡十八年</hi>
                </head> <lb/>
    <p>
<pb n="1a"/>
欽定四庫全書<lb/>
　春秋公羊傳注疏卷十四<hi>起文公十年盡十八年</hi>
　　漢何休學　　　　　　唐陸徳明音義<lb/>
　文公<lb/>
十年春王三月辛卯臧孫辰卒<lb/>
夏秦伐晉注謂之秦者起令狐之戰敵均不敗晉先眛<lb/>
以師奔秦可以足矣而猶不知止故夷狄之<lb/>
楚殺其大夫宜申<lb/>
<pb n="1b"/>
自正月不雨至于秋七月注公子遂之所招<lb/>
及蘇子盟于女栗音義<hi>女音汝本亦作汝</hi>
冬狄侵宋<lb/>
楚子蔡侯次于屈貉注魯恐故書刺㣲弱也音義<hi>屈貉居勿反又音厥下音麥又戸各反二𫝊作厥貉</hi>
十有一年春楚子伐圈音義<hi>圈求阮反一音卷説文作圈字林臼萬反二𫝊作麇</hi>
夏叔彭生㑹晉郤缺于承匡<lb/>
秋曹伯來朝<lb/>
<pb n="2a"/>
公子遂如宋<lb/>
狄侵齊<lb/>
冬十月甲午叔孫得臣敗狄于鹹音義<hi>鹹音咸</hi>
　傳狄者何注以日嫌夷狄不能偏戰故問也疏<hi>注觧云正</hi>
　<hi>以春秋之例偏戰日詐戰月夷狄不能偏戰今而書日故執不知問</hi>長狄也注葢長百<lb/>
　尺疏<hi>注觧云何氏葢取關中記云秦始皇二十六年有長人十二見於臨洮身長百尺皆夷狄服天</hi>
　<hi>誡若曰勿大為夷狄行将滅其國始皇不知反喜是時初併六國以為瑞乃收天下兵器鑄作銅人十二</hi>
　<hi>象之是也其文榖梁左氏與此長短不同者不可強合</hi>兄弟三人注言相類如<lb/>
<pb n="2b"/>
　兄弟疏<hi>注觧云正以别之三國不相援助是以知其非親兄弟</hi>一者之齊一者<lb/>
　之魯一者之晉注不書者外異也疏<hi>注觧云案上文狄侵齊而云不</hi>
　<hi>書者葢以為侵齊之狄非此等也</hi>其之齊者王子成父殺之其之魯<lb/>
　者叔孫得臣殺之注經言敗殺不明故復云爾音義<lb/>
　<hi>復扶又反</hi>則未知其之晉者也其言敗何注据敗者内戦<lb/>
　文非殺一人也疏<hi>注觧云以春秋之義内魯為王王於諸侯無敵之義但當言戦戦則</hi>
　<hi>是内敗之文言敗某師則是内戰之文今敵其一人而言敗狄于鹹作内戰之經故難之</hi>大之也<lb/>
　注長狄之三國皆欲為君長大非一人所能討興師<lb/>
<pb n="3a"/>
　動衆然後殺之如大戰故就其事言敗疏<hi>注長狄至為君觧云</hi>
　<hi>正以各之一國故也何者雖非兄弟若不為君羣行亦得即長人十二見於臨洮是也</hi>其日何<lb/>
　注据日而言敗與公子友敗莒師于犂同非殺一人<lb/>
　文音義<hi>犂力知反又力兮反</hi>疏<hi>注觧云即僖元年冬十月壬午公子友帥師敗莒師于犂獲莒</hi>
　<hi>挐𫝊云莒人聞之曰吾已得子之賊矣以求賂于魯魯人不與為是興師而伐魯季子待之以偏戦是也</hi>
　大之也注如結日大戦其地何大之也注如大戦故<lb/>
　地何以書記異也注魯成就周道之封齊晉覇尊周<lb/>
　室之後長狄之操無羽翮之助别之三國皆欲為君<lb/>
<pb n="3b"/>
　此象周室衰禮義廢大人無輔佐有夷狄行事以三<lb/>
　成不可苟指一故自宣成以徃弑君二十八亡國四<lb/>
　十音義<hi>行下孟反</hi>疏<hi>注魯成就周道之封觧云正以周公相成王而致太平遂封于魯故云爾</hi>
　<hi>○齊晉至之後觧云正以晉文齊桓皆率諸侯尊事天子此是齊晉之君子孫故云爾○長狄至之助觧</hi>
　<hi>云謂執持此意也○事以三成觧云即長狄之三國共成其異是也言不可苟指一者明知其異亦不苟</hi>
　<hi>指一事而已○故自宣成至四十觧云案今春秋之經自宣成以下訖于哀十四年止有弑君二十亡國</hi>
　<hi>二十四則知此注誤也宜云弑君二十也八是衍字亡國二十四也作四十者錯也其弑君二十即宣二</hi>
　<hi>年趙盾弑其君夷獋四年歸生弑其君夷十年夏徴舒弑其君平國㐮二十五年崔杼弑其君光吳子謁</hi>
<pb n="4a"/>
　<hi>伐楚門于巢卒為巢人所弑二十六年衛寗喜弑其君剽二十九年閽弑吴子餘祭三十年蔡世子般弑</hi>
　<hi>其君固三十一年莒人弑其君密州昭八年陳招殺偃師十一年楚子䖍誘蔡侯般殺之十三年公子比</hi>
　<hi>弑其君䖍棄疾弑比十九年許世子止弑其君買二十三年吳殺胡子髠沈子楹二十七年吳弑其君僚</hi>
　<hi>定四年蔡殺沈子嘉十三年薛弑其君此哀六年齊陳乞弑其君舎之屬是也其滅國二十四者宣八年</hi>
　<hi>楚滅舒蓼十二年楚滅蕭十五年晉滅潞氏十六年滅甲氏及留吁成十七年楚滅舒庸㐮六年莒人滅</hi>
　<hi>鄫齊滅莱十年遂滅偪陽十三年取邿二十五年楚滅舒鳩昭四年遂滅厲八年楚滅陳十一年楚滅蔡</hi>
　<hi>十七年晉滅賁渾戎二十三年胡子髠沈子楹滅二十四年吳滅巢三十年吴滅徐定四年蔡滅沈六年</hi>
　<hi>鄭滅許十四年楚滅頓十五年楚滅胡哀八年宋滅曹之屬是其二十四也然則三國變異起自今年而</hi>
<pb n="4b"/>
　<hi>注者所以不言自今以後而言自宣成以徃者葢以文公之年已過半以後既不得其初故遺去其實楚</hi>
　<hi>人滅庸宋弑處臼莒弑庶其之屬皆由此禍耳或者弑君二十八亡國四十者春秋説文其間亦有經不</hi>
　<hi>書者故不同耳</hi>
十有二年春王正月盛伯來奔<lb/>
　傳盛伯者何疏<hi>觧云欲言諸侯不見存文欲言大夫而經書伯故執不知問</hi>失地<lb/>
　之君也何以不名兄弟辭也注與郜子同義月者前<lb/>
　為魯所滅今来見歸猶當加意厚遇之疏<hi>觧云桓七年夏穀伯</hi>
　<hi>綏鄧侯吾離来朝之下傳云皆何以名失地之君也是以此處見道失地之君即責云何以不名然則何</hi>
<pb n="5a"/>
　<hi>氏此䖏不言据穀鄧名者正以僖公二十年郜子来朝之下己注訖故也注與郜子同義觧云即僖二十</hi>
　<hi>年郜子来朝傳云郜子者何失地之君也何以不名兄弟辭也何氏云郜魯之同姓故不忍言其絶賤明</hi>
　<hi>當尊遇之異於穀鄧也書者喜内見歸是也然則言同義者謂尊遇兄弟異於他姓是以不忍言其名不</hi>
　<hi>謂朝奔之文相似○月者至遇之觧云正以穀鄧郜子之属皆書時此特書月故須觧也言前為魯所滅</hi>
　<hi>者即荘八年夏師及齊師圍成成降于齊師𫝊云成者何盛也盛則曷為謂之成諱滅同姓也是也</hi>
杞伯來朝<lb/>
二月庚子子叔姬卒注卒者許嫁疏<hi>注觧云舊本皆無此注且理亦不須疑衍字</hi>
<pb n="5b"/>
　傳此未適人何以卒疏<hi>觧云正以叔姬無所繫故知未適人也</hi>許嫁矣<lb/>
　婦人許嫁字而筓之死則以成人之喪治之其稱子<lb/>
　何注据伯姬卒亦許嫁不稱子疏<hi>注解云即僖九年秋七月乙酉伯姬</hi>
　<hi>卒是也</hi>貴也其貴奈何母弟也注不稱母妹而繫先君<lb/>
　言子者遠别也禮男子不絶婦人之手婦人不絶男<lb/>
　子之手音義<hi>笄古兮反别彼列反</hi>疏<hi>注禮男至之手觧云既夕禮及喪大記皆有此文</hi>
夏楚人圍巢<lb/>
秋滕子來朝<lb/>
<pb n="6a"/>
秦伯使遂來聘音義<hi>遂二𫝊作術</hi>疏<hi>觧云左氏穀梁皆作術字經亦有作術字者疑遂字誤</hi>
　傳遂者何疏<hi>觧云欲言微者書名見經欲言大夫不録其氏故執不知問</hi>秦大夫<lb/>
　也秦無大夫此何以書賢繆公也何賢乎繆公音義<lb/>
　<hi>繆音穆</hi>注据聘不足與大夫荆人来聘是也疏<hi>觧云荘二十三</hi>
　<hi>年夏荆人来聘𫝊云荆何以稱人始能聘也是也</hi>以為能變也其為能變奈<lb/>
　何惟諓諓善竫言注諓諓淺薄之貎竫猶撰也音義<lb/>
　<hi>諓諓徐在淺反又子淺反又音牋尚書作截淺薄貎也賈逵注外𫝊云巧言也竫在井反撰也本或作諞</hi>
<pb n="6b"/>
　<hi>皮勉反又必淺反本作譔七全反又仕勉反</hi>疏<hi>觧云謂其念有淺薄之善而撰其言也</hi>俾君<lb/>
　子易怠注俾使也易怠猶輕惰也音義<hi>俾必爾反注同使也易以</hi>
　<hi>豉反注同惰大臥反</hi>疏<hi>觧云能撰善言故謂之君子言使此君子易為輕惰何者自恃其善而欲慢人</hi>
　<hi>以自尊矣</hi>而况乎我多有之惟一介斷斷焉無他技注一<lb/>
　介猶一槩斷斷猶専一也他技竒巧異端也孔子曰<lb/>
　攻乎異端斯害也巳音義<hi>一介古拜反一介猶一槩也尚害音古賀反斷斷丁</hi>
　<hi>亂反専一也注同技其綺反槩古愛反奇其宜反本又作琦同</hi>疏<hi>而况至有之觧云我謂秦伯也言况</hi>
　<hi>於秦伯之懐其善言無算故曰多有之○惟一至他技觧云秦伯之善雖曰無算若思念之皆是一槩専</hi>
<pb n="7a"/>
　<hi>一之事更無竒巧異端之術言其醇粹其善無擇矣注斷斷至異端也觧云即鄭注大學云斷斷誠一之</hi>
　<hi>貌也他技異端之技也是與此合</hi>其心休休注休休美大貌音義<hi>休休</hi>
　<hi>許虬反美大貎</hi>能有容注能含容賢者逆耳之言是難也注<lb/>
　是難行也秦繆公自傷前不能用百里子蹇叔子之<lb/>
　言感而自變悔遂覇西戎故因其能聘中國善而與<lb/>
　之使有大夫子貢曰君子之過也如日月之食焉過<lb/>
　也人皆見之更也人皆仰之此之謂也疏<hi>注秦繆至之言觧云</hi>
　<hi>事在僖三十三年</hi>
<pb n="7b"/>
冬十有二月戊午晉人秦人戰于河曲<lb/>
　𫝊此偏戰也疏<hi>觧云以其書日故知之</hi>何以不言師敗績敵也<lb/>
　曷為以水地注以水地者謂以水曲折起地逺近所<lb/>
　在也据戦于泓不言曲音義<hi>折之設反</hi>疏<hi>注觧云即僖二十二年冬宋公</hi>
　<hi>及楚人戦于泓宋師敗績是也</hi>河曲疏矣河千里而一曲也注河曲<lb/>
　流以据地明故可以曲地因以起二國之君數興兵<lb/>
　相伐戰無己時故不言及不别曲直而地以河曲明<lb/>
　兩曲也音義<hi>數所角反不别彼列反下同</hi>
<pb n="8a"/>
季孫行父帥師城諸及運注言帥師者刺魯㣲弱臣下<lb/>
不可使邑久不修不敢徒行興師厲衆然後敢城之言<lb/>
及者别君邑臣邑也音義<hi>運二𫝊作鄆後皆同</hi>疏<hi>注帥師至城之解云如此注者正見𨼆七年夏城中丘之屬皆不言帥師故也言臣下不可使者即上八年公孫敖如京師不至復丙戌奔莒𫝊云不至復者何不至復者内辭也不可使徃也之屬是也○言及至邑也觧云正見昭五年莒牟夷以牟婁及防兹來奔彼𫝊云其言及防兹来奔何不以私邑累公邑也何氏云公邑君邑也私邑臣邑也累次也義不可使臣邑與公邑相次序故言及以絶之是也</hi>
十有三年春王正月<lb/>
<pb n="8b"/>
夏五月壬午陳侯朔卒注不書𦵏者盈為晉文諱也晉<lb/>
文雖覇㑹人孤以尊天子自補有餘故復盈為諱音義<lb/>
<hi>盈為于偽反下文盈為為周公皆同復扶又反</hi>疏<hi>注觧云盈者相接足之辭晉文於僖二十八年之時此朔之父陳侯欵夏六月卒至冬末未葬而晉文㑹諸侯於温經有陳子是強㑹人孤令失子行亦是文公恥之是以春秋遂卒竟不書欵𦵏深為文公諱也今若欵之子陳侯朔書𦵏則文公之悪還見是以此䖏須去朔𦵏使若陳國之君例不書𦵏然故言盈為晉文諱故僖二十八年夏陳侯欵卒之下注云不書𦵏者為晉文諱行覇不務教人以孝陳有大喪而彊㑹其孤故深為恥之是也</hi>
邾婁子蘧篨卒音義<hi>蘧其居反篨直居反</hi>
<pb n="9a"/>
自正月不雨至秋七月注公子遂所致<lb/>
世室屋壊音義<hi>世室二𫝊作大室</hi>
　傳世室者何疏<hi>解云欲言君寢於例不書欲言宗廟未有世室之名故執不知問</hi>魯<lb/>
　公之廟也注魯公周公子伯禽周公稱大廟魯公稱<lb/>
　世室羣公稱宫注少差異其下者所以尚尊周公音<lb/>
　義<hi>大音泰下同</hi>疏<hi>觧云周公稱大廟即僖八年禘于大廟文二年大事于大廟是也魯公稱世室</hi>
　<hi>即此經是也羣公稱宫即武宫煬宫之屬是也注觧云正以廟者尊卑達名鬼神所居之稱今此稱異其</hi>
　<hi>名知上尊周公故也</hi>此魯公之廟也曷為謂之世室世室猶世<lb/>
<pb n="9b"/>
　室也世世不毁也注魯公始封之君故不毁也疏<hi>觧云</hi>
　<hi>言謂之世室者猶世世室也</hi>周公何以稱大廟于魯注据魯公始<lb/>
　封也封魯公以為周公也注為周公故語在下周公<lb/>
　拜乎前魯拜乎後注始受封時拜于文王廟也尚書<lb/>
　曰用命賞于祖是也父子俱拜者明以周公之功封<lb/>
　魯公也疏<hi>注尚書至于祖觧云甘誓文也</hi>曰生以養周公注生以魯<lb/>
　國供養周公音義<hi>養餘亮反注皆同供九用反下同</hi>死以為周公主<lb/>
　注如周公死當以魯公為祭祀主加曰者成王始授<lb/>
<pb n="10a"/>
　其茅土之辭禮記明堂位曰封周公於曲阜地方七<lb/>
　百里革車千乗葢以為有王功故半天子也音義<hi>死以</hi>
　<hi>為如字注同乗䋲證反王于况反</hi>疏<hi>注加曰至之辭觧云即周書作洛篇曰封人社壝諸侯受命于</hi>
　<hi>周乃建大社于國中其壝東青土南赤土西白土北驪土中央釁以黃土將建諸侯鑿取其一靣之土包</hi>
　<hi>以黃土苴以白茅以為社之封孔氏云王者封五色土為社建諸侯則各割其方土與之使立社燾以黄</hi>
　<hi>土苴以白茅茅取其潔黄取其王者覆四方者是其茅土之文耳○葢以至子也觧云正以天子千里方</hi>
　<hi>百里者百周公七百里方百里者四十九大判言之故得言半天子矣</hi>然則周公之魯<lb/>
　乎曰不之魯也封魯公以為周公主然則周公曷為<lb/>
<pb n="10b"/>
　不之魯注据為周公者謂生以養周公死以為周公<lb/>
　主周公不之魯則不得供養為主欲天下之一乎周<lb/>
　也注周公聖人徳至重功至大東征則西國怨西征<lb/>
　則東國怨嫌之魯恐天下迴心趣鄉之故封伯禽命<lb/>
　使遥供養死則奔喪為主所以一天下之心于周室<lb/>
　音義<hi>鄉許亮反</hi>疏<hi>注東征至東國怨觧云僖四年𫝊文</hi>魯祭周公何以為牲<lb/>
　注据廟異也周公用白牡注白牡殷牡也周公死有<lb/>
　王禮謙不敢與文武同也不以夏黒牡者謙改周之<lb/>
<pb n="11a"/>
　文當以夏辟嫌也疏<hi>注觧云知黑牡為夏牲者出明堂位文正朔三而改改天正十</hi>
　<hi>一月者當以十三月為正故言當以夏矣</hi>魯公用騂犅注騂犅赤脊周牲<lb/>
　也魯公以諸侯不嫌故從周制以脊為差音義<hi>騂息營反</hi>
　<hi>犅音岡詩作剛騂犅赤脊也</hi>疏<hi>注觧云正以山脊曰岡故知騂犅為赤脊矣</hi>羣公不毛<lb/>
　注不毛不純色所以降于尊祖疏<hi>注觧云正以牲用純色祭祀之禮而</hi>
　<hi>言不毛故以降于尊祖觧之</hi>魯祭周公何以為盛注据牲異也音<lb/>
　義<hi>盛成政反又音成粢盛也在器曰盛</hi>周公盛注盛者新穀魯公燾注<lb/>
　燾者冒也故上以新也音義<hi>燾徒報反一本作濤音同冒也冒亡報反</hi>疏<lb/>
<pb n="11b"/>
　<hi>注解云正以燾詁為覆故也若似周書燾以黄土之類也然則言周公盛者謂新榖滿其器言魯公燾者</hi>
　<hi>謂下故上新裁可半平</hi>羣公廩注廩者連新於陳上財令半相<lb/>
　連爾此謂方祫祭之時序昭穆之差音義<hi>廩力甚反財令力呈</hi>
　<hi>反下同</hi>疏<hi>觧云廪謂全是故穀但在上少有新穀財得相連而已故謂之廪廪者希少之名是以鄭</hi>
　<hi>注云廩讀如羣公廩之廩者是也注此謂至之差觧云正以若其時祭粢食精鑿羣公之饌一何至此故</hi>
　<hi>知正是祫祭之時序昭穆之差所以降于尊祖故也</hi>世室屋壊何以書譏何譏<lb/>
　爾久不修也注簡忽久不以時修治至令壊敗故譏<lb/>
　之言屋者重宗廟詳録之以不務公室書月者知久<lb/>
<pb n="12a"/>
　不修當蒙上月疏<hi>注觧云當蒙上月者謂蒙上秋七月也不務公室月者即定二年冬</hi>
　<hi>十月新作雉門及兩觀𫝊云其言新作之何修大也修舊不書此何以書譏何譏爾不務乎公室何氏云</hi>
　<hi>務勉也不務公室亦可施於久不修亦可施於不務如公室之禮微辭也月者久也當即修之如諸侯禮</hi>
　<hi>是也然則彼久不修是以書月此亦久不修故知當蒙上月爾</hi>
冬公如晉衛侯㑹于沓音義<hi>沓徒合反</hi>
狄侵衛<lb/>
十有二月己丑公及晉侯盟還自晉鄭伯㑹公于斐音<lb/>
義<hi>斐本又作棐芳尾反</hi>
<pb n="12b"/>
　傳還者何疏<hi>解云正以不言至而言還異於常例故執不知問</hi>善辭也何善<lb/>
　爾徃黨衛侯㑹公于沓至得與晉侯盟反黨鄭伯㑹<lb/>
　公于斐故善之也注黨所也所猶時齊人語也文公<lb/>
　前扈之盟不見序後能救鄭之難不逆王者之求上<lb/>
　得尊尊之義下得解患之恩一出三為諸侯所榮故<lb/>
　加録於其還時皆深善之音義<hi>難乃旦反</hi>疏<hi>注文公至見序觧云即上</hi>
　<hi>七年秋公㑹諸侯晉大夫盟于扈𫝊云諸侯何以不序大夫何以不名公失序也是也○後能至之難觧</hi>
　<hi>云即上九年春楚人伐鄭公子遂㑹晉人宋人衛人許人救鄭是也○不逆王者之求觧云即上九年春</hi>
<pb n="13a"/>
　<hi>毛伯來求金經無不與之文是也○上得至之義觧云即不逆王者之求是也○下得至之恩觧云即公</hi>
　<hi>子遂救鄭是也</hi>
十有四年春王正月公至自晉注月者為臣子喜録上<lb/>
事音義<hi>為臣于偽反下為後故為同</hi>疏<hi>注觧云出上文也</hi>
邾婁人伐我南鄙<lb/>
叔彭生帥師伐邾婁<lb/>
夏五月乙亥齊侯潘卒注不書𦵏者潘立儲嗣不明乍<lb/>
欲立舎乍欲立商人至使臨𦵏更相簒弑故絶其身明<lb/>
<pb n="13b"/>
當更立其先君之次音義<hi>潘普干反更音庚下呉楚更同弑申志反下同</hi>疏<hi>注至使至簒弑觧云即下九月齊公子商人弑其君舎是其臨𦵏相簒弑之文</hi>
六月公會宋公陳侯衛侯鄭伯許男曹伯晉趙盾癸酉<lb/>
同盟于新城注盟下日者刺諸侯微弱信在趙盾音義<lb/>
<hi>盾徒本反</hi>疏<hi>注觧云言信任在於趙盾若如盟日定否趙盾制之然是以下日以近之</hi>
秋七月有星孛入于北斗<lb/>
　傳孛者何疏<hi>觧云欲言是星星名未有欲言非星録為星稱故執不知問</hi>彗星也<lb/>
　注狀如篲音義<hi>孛歩内反徐扶憒反</hi>其言入于北斗何注据大<lb/>
<pb n="14a"/>
　辰不言入又不言孛名疏<hi>注据大至言入解云即昭十七年冬有星孛于大辰</hi>
　<hi>是也○又不言孛名解云謂昭十七年直言于大辰不言所孛之星名今此言有星孛入于北斗故難之</hi>
　<hi>何者大辰非星名故也是以昭十七年𫝊云其言于大辰何彼注云据北斗言入于大辰非常名是也</hi>
　北斗有中也注中者魁中何以書記異也注孛者邪<lb/>
　亂之氣篲者掃故置新之象也北斗天之樞機玉衡<lb/>
　七政所出是時桓文迹息王者不能統政自是之後<lb/>
　齊晉並争吳楚更謀競行天子之事齊宋莒魯弑其<lb/>
　君而立之應音義<hi>爭爭鬭之爭</hi>疏<hi>注北斗至所出解云即堯典云在璿璣玉衡以</hi>
<pb n="14b"/>
　<hi>齊七政七政謂日月五星也○齊宋至之應觧云即下文九月齊公子商人弑其君舎十八年夏五月齊</hi>
　<hi>人弑其君商人是齊弑君事也十六年冬宋人弑其君處臼是宋弑其君事也十八年冬莒弑其君庻其</hi>
　<hi>是莒弑其君事也十八年冬十月子卒𫝊云子卒者孰謂謂子赤也何以不日𨼆之也何𨼆爾弑也弑則</hi>
　<hi>何以不日不忍言也者是魯弑其君事也</hi>
公至自會<lb/>
晉人納接葘于邾婁弗克納音義<hi>接葘在妾反又如字下側其反二𫝊作㨗葘</hi>
　傳納者何疏<hi>解云欲言得國下有不克之文欲言不得國納者入辭故執不知問</hi>入辭<lb/>
<pb n="15a"/>
　也其言弗克納何注据言于邾婁與納頓子于頓同<lb/>
　俱入國得立辭疏<hi>注觧云即僖二十五年秋楚人圍陳納頓子于頓是也此上言于邾</hi>
　<hi>婁是其得國下云弗克納自相違故難之</hi>大其弗克納也注克勝也鄭伯<lb/>
　以勝為惡此弗勝故為大疏<hi>注觧云即𨼆元年夏五月鄭伯克段于鄢𫝊云</hi>
　<hi>克之者何殺之也殺之則曷為謂之克大鄭伯之惡也曷為大鄭伯之惡母欲立之已殺之如勿與而巳</hi>
　<hi>矣注云克者詁為殺亦為能惡其能忍戾母而親殺之是也</hi>何大乎其弗克納注<lb/>
　据伐齊納子糾恥不能納疏<hi>注觧云即荘九年夏公伐齊納糾𫝊云納者何</hi>
　<hi>入辭也其言伐之何伐而言納者猶不能納也是也</hi>晉郤缺帥師革車八百乘<lb/>
<pb n="15b"/>
　以納接葘于邾婁力沛若有餘注沛有餘貌音義<hi>乘䋲</hi>
　<hi>證反沛若普貝反有餘貌</hi>而納之邾婁人言曰接葘晉出也貜且<lb/>
　齊出也注出外孫也音義<hi>貜且俱縛反下子餘反</hi>子以其指注<lb/>
　指手指疏<hi>觧云子謂郤缺言子以手指指麾于邾婁令使納接葘也</hi>則接菑也四<lb/>
　貜且也六注言俱不得天之正性疏<hi>注觧云地四生金于西方地六</hi>
　<hi>成水于北方皆非天數也言此者喻皆庶子矣貴則皆貴矣</hi>子以大國壓之注壓<lb/>
　服也服邾婁使從命音義<hi>壓於甲反又於輙反服也</hi>則未知齊晉<lb/>
　孰有之也注設齊復興兵来納貜且亦欲服邾婁使<lb/>
<pb n="16a"/>
　從命未知齊晉誰能使外孫有邾婁者音義<hi>齊復扶又反下</hi>
　<hi>同</hi>貴則皆貴矣注時邾婁再娶二子母尊同體敵疏<lb/>
　<hi>注解云葢皆是右媵之子或是左媵之子言非姪娣所生也舊云子以其指者言凡立子之法以其手指</hi>
　<hi>相似則接菑猶人之四指貜且猶人之六指皆異於人故曰俱不得天之正性也</hi>雖然貜且<lb/>
　也長注既兩不得正性又皆貴唯當以年長故立之<lb/>
　音義<hi>長丁丈反注同</hi>疏<hi>觧云雖皆不得正性但四不如六故長者宜立矣</hi>郤缺曰非<lb/>
　吾力不能納也義實不爾克也注如邾婁人言義不<lb/>
　可奪也故云爾引師而去之故君子大其弗克納也<lb/>
<pb n="16b"/>
　注大其不以己非奪人之是此晉郤缺也其稱人何<lb/>
　貶曷為貶注据趙鞅納蒯聵不貶疏<hi>注觧云即哀二年夏晉趙鞅帥</hi>
　<hi>師納衛世子蒯聵于戚是也</hi>不與大夫専廢置君也曷為不與注<lb/>
　据大其弗克納實與注弗克納是而文不與文曷為<lb/>
　不與大夫之義不得専廢置君也注不復發上無天<lb/>
　子下無方伯傳者諸侯本有錫命征伐憂天下之道<lb/>
　故明有亂義大夫不得専也接菑不繫邾婁者見挈<lb/>
　于郤缺也不氏者本當言邾婁接菑見當國也音義<lb/>
<pb n="17a"/>
　<hi>見挈賢徧反下音苦結反</hi>疏<hi>注不復至道故觧云欲道僖元年救邢城楚丘之經悉是實與而文不與</hi>
　<hi>文與此同其𫝊皆云上無天子下無方伯天下諸侯有相滅亡者力能救之則救之可也今此不復言之</hi>
　<hi>故云爾言諸侯本有錫命征伐憂天下之道故者正謂保伍連帥本有共相存恤之義是以上無天子下</hi>
　<hi>無方伯之時容有存恤之道是故異於大夫耳○明有至専也觧云言大夫若有専廢置君者即是亂義</hi>
　<hi>故曰明有亂義大夫不得専也正由大夫不得専廢置故也○接菑至缺也觧云据僖二十五年納頓子</hi>
　<hi>繫頓也○不氏者觧云据宣十一年納公孫甯儀行父于陳皆言氏也○本當至當國也觧云即𨼆元年</hi>
　<hi>𫝊云段者何鄭伯之弟也何以不稱弟當國也注云欲當國為之君故如其意使如國君氏上鄭所以見</hi>
　<hi>段之逆是也</hi>
<pb n="17b"/>
九月甲申公孫敖卒于齊注已絶卒之者為後齊脅魯<lb/>
歸其喪有恥故為内諱使若尚為大夫疏<hi>注觧云言已絶者即上八年公孫敖奔莒是也春秋之例大夫出奔之後即絶於大夫之位不復書其卒即公子慶父臧孫紇之屬是是以於此怪其書卒矣言為後齊脅魯歸其喪有恥者即下十五年夏齊人歸公孫敖之喪𫝊云何以不言来内辭也脅我而歸之是也</hi>
齊公子商人弑其君舎<lb/>
　𫝊此未踰年之君也其言弑其君舎何注据弑其君<lb/>
　之子奚齊也連名何之者弑成君未成君俱名問例<lb/>
<pb n="18a"/>
　所從也疏<hi>注觧云即僖九年冬晉里克弑其君之子奚齊𫝊云弑未踰年君之號是也</hi>已<lb/>
　立之已殺之注商人本正當立恐舎緣潘意為害故<lb/>
　先立而弑之疏<hi>注觧云正以弑舎不書日見不正遇禍則知商人本正明矣</hi>成死<lb/>
　者而賤生者也注惡商人懐詐無道故成舎之君號<lb/>
　以賤商人之所為不解名者言成君可知從成君不<lb/>
　日者與卓子同音義<hi>惡烏路反卓勅角反</hi>疏<hi>注從成君至子同觧云即僖十年春</hi>
　<hi>晉里克弑其君卓子彼下注云不日者不正遇禍終始惡明故畧之是也</hi>
宋子哀來奔<lb/>
<pb n="18b"/>
　傳宋子哀者何疏<hi>觧云欲言宋君經書子哀欲言大夫文不言氏故執不知問</hi>無<lb/>
　聞焉爾疏<hi>觧云即隠二年注云言無聞者春秋有改周受命之制孔子畏時逺害又知秦將燔</hi>
　<hi>詩書其説口授相𫝊至漢公羊氏及弟子胡母生等乃始記於竹帛故有所失也是也</hi>
冬單伯如齊齊人執單伯齊人執子叔姬<lb/>
　傳執者曷為或稱行人或不稱行人注此問諸侯相<lb/>
　執大夫所稱例稱行人而執者以其事執也注以其<lb/>
　所銜奉國事執之晉人執我行人叔孫舎是也疏<hi>注觧</hi>
　<hi>云即昭二十三年晉人執我行人叔孫舎是也</hi>不稱行人而執者以已執也<lb/>
<pb n="19a"/>
　注已者已大夫自以大夫之罪執之分别之者罪惡<lb/>
　各當歸其本音義<hi>别彼列反</hi>單伯之罪何道淫也惡乎淫<lb/>
　淫乎子叔姬注時子叔姬嫁當為齊夫人使單伯送<lb/>
　之音義<hi>惡音烏</hi>然則曷為不言齊人執單伯及子叔姬<lb/>
　注据夫人婦姜繫公子遂疏<hi>注觧云即宣元年三月遂以夫人婦姜至自齊</hi>
　<hi>是也</hi>内辭也使若異罪然注深諱使若各自以他事見<lb/>
　執者不書叔姬歸于齊者深諱以起道淫書單伯如<lb/>
　齊者起送叔姬也齊稱人者順諱文使若非伯討疏<lb/>
<pb n="19b"/>
　<hi>注不書至姬也觧云言此者欲决𨼆二年冬十月伯姬歸于紀之屬書歸也言深諱者正以子叔姬有罪</hi>
　<hi>故也言以起道淫者謂深諱不言其歸即是以起道淫之義何者若更為小事而見執何須諱其歸于齊</hi>
　<hi>今不言歸于齊而與單伯俱見執明其在道與單伯淫于歸事不醒醒矣或曰不書歸于齊者深諱其起</hi>
　<hi>道淫故也何者若言叔姬歸于齊齊人執單伯齊人執子叔姬即有道淫之理也○齊稱人至伯討觧云</hi>
　<hi>即僖四年夏齊人執袁濤塗之下𫝊云稱侯而執者伯討也稱人而執者非伯討也是也</hi>
十有五年春季孫行父如晉<lb/>
三月宋司馬華孫來盟注月者文公㣲弱大夫秉政宋<lb/>
亦蔽三世之黨二亂結盟故不與信辭不稱使者宋無<lb/>
<pb n="20a"/>
大夫官舉者見宋亂也録華孫者明惡二國非以月惡<lb/>
華孫也音義<hi>華户化反見賢徧反惡烏路反下皆同</hi>疏<hi>注月者至秉政觧云即公子遂是也○宋亦至之黨觧云即上九年𫝊云曷為皆官舉宋三世無大夫三世内娶也是也言為三世内娶之故三世妃黨皆強而為君之所蔽故云蔽于三世之黨矣○故不與信辭觧云正以春秋之例凢莅盟来盟例皆書時所以然者欲見王者當以至信先于天下故也是以桓十四年夏鄭伯使其弟語來盟注云時者從内為王義明王者當以至信先天下是也今而書月故言不與信辭耳○不稱使至大夫觧云正决鄭伯使其弟語来盟之文也○官舉至孫也觧云大夫之義例不官舉而此言司馬者正以見宋之亂是以詳録華孫明其書月不與信辭者不由華孫之故也</hi>
<pb n="20b"/>
夏曹伯來朝<lb/>
齊人歸公孫敖之喪<lb/>
　傳何以不言來注据齊人来歸子叔姬疏<hi>注觧云在此年十二</hi>
　<hi>月</hi>内辭也脅我而歸之筍將而來也注筍者竹箯一<lb/>
　名編輿齊魯以此名之曰筍將送也為叔姬淫惡魯<lb/>
　類故取其尸置編輿中𫝊送而來脅魯令受之故諱<lb/>
　不言來起其來有恥不可言来也不月者不以恩録<lb/>
　與子叔姬異音義<hi>筍音峻竹箯也将送也箯婢緜反一音歩賢反服䖍音編韋昭音如</hi>
<pb n="21a"/>
　<hi>頻反編必緜反一音篇郭璞音歩典反輿音餘為叔于偽反下父為子為若為實為同𫝊直専反令力呈</hi>
　<hi>反下同</hi>疏<hi>注故取其尸觧云謂取其死尸矣○不月至姬異觧云正以下十有二月齊人來歸子叔</hi>
　<hi>姬書月故也</hi>
六月辛丑朔日有食之鼓用牲于社注是後楚人滅庸<lb/>
宋人弑其君䖏臼齊人弑其君商人宣公弑子赤莒弑<lb/>
其君庶其疏<hi>注觧云楚人滅庸即下十六年秋楚人秦人巴人滅庸是也宋人弑䖏臼在十六年冬齊人弑商人在十八年夏五月宣公弑子赤即十八年冬子卒𫝊云子卒者孰謂謂子赤也何以不日𨼆之也何𨼆爾弑也者是也莒弑其君庶其在十八年冬</hi>
<pb n="21b"/>
單伯至自齊注大夫不致此致者喜患禍觧也不省去<lb/>
氏者淫當絶使若他單伯至也音義<hi>解戸買反省所景反</hi>疏<hi>注大夫不至禍觧也觧云正以内大夫出聘例不書至故也○不省至伯至也觧云正以昭十四年春𨼆如至自晉彼是被執而歸省去其氏今單伯存氏故觧之</hi>
晉郤缺帥師伐蔡戊申入蔡<lb/>
　傳入不言伐此其言伐何疏<hi>觧云荘十年師觧云爾故此弟子据而難之</hi>
　至之日也其日何注据甲寅齊人伐衛日伐也疏<hi>注觧</hi>
　<hi>云即荘二十八年春王三月甲寅齊人伐衛衛人及齊人戰衛人敗績是也</hi>至之日也注<lb/>
<pb n="22a"/>
　嫌至日伐不至日入故日入也主書與甲寅同義疏<lb/>
　<hi>注主書至同義觧云即彼云伐不日此何以日至之日也何氏云用兵之道當先至竟侵責之不服乃伐</hi>
　<hi>之今日至便以今日伐之故日以起其暴也是也然則今此郤缺亦今日至便以今日伐之故書日以起</hi>
　<hi>其暴也</hi>
秋齊人侵我西鄙<lb/>
季孫行父如晉<lb/>
冬十有一月諸侯盟于扈注不序不日者順上諱文使<lb/>
若扈之盟都不可得而知疏<hi>注觧云上七年秋八月公會諸侯晉大夫盟于扈𫝊<pb n="22b"/>云諸侯何以不序大夫何以不名公失序也公失序奈何諸侯不可使與公盟云云何氏云文公内則欲久喪而後不能喪娶逆祀外則貪利取邑為諸侯所薄賤不見序故深諱為不可知之辭不日者順諱為善文也然則此不序者為不可知之辭不日者順諱為善文也何者盟不日善文故也</hi>
十有二月齊人來歸子叔姬<lb/>
　𫝊其言來何注据齊人歸公孫敖之喪不言來閔之<lb/>
　也注閔傷其棄絶来歸此有罪何閔爾父母之於子<lb/>
　雖有罪猶若其不欲服罪然注孔子曰父為子𨼆子<lb/>
　為父𨼆直在其中矣所以崇父子之親也言齊人不<lb/>
<pb n="23a"/>
　以棄歸為文者令與敖同文相發明叔姬于文公為<lb/>
　姊妹言父母者時文公母在明孝子當申母恩也月<lb/>
　者閔録之從無罪例疏<hi>注所以至親也觧云即言来以閔之是也○言齊人至發</hi>
　<hi>明觧云若以棄歸為文即言子叔姬來歸不言齊人即宣十六年郯伯姬來歸之文是今言齊人來歸故</hi>
　<hi>謂之同文也言相發明者言敖為齊所惡而來歸之今此亦為齊人所歸之故曰相發明耳○時文至恩</hi>
　<hi>也觧云正以下十六年秋八月辛未夫人姜氏薨十七年夏𦵏我小君聖姜𫝊云聖姜者何文公之母也</hi>
　<hi>是○月者至罪例觧云正以棄歸之例有罪者時無罪者月故也其有罪者時即宣十六年秋郯伯姬来</hi>
　<hi>歸是也其無罪者月成五年春王正月把叔姬来歸之屬是也</hi>
<pb n="23b"/>
齊侯侵我西鄙遂伐曹入其郛音義<hi>郛芳夫反郭也</hi>
　傳郛者何疏<hi>觧云欲言城郭經無城郭之文欲言非城郭上文言入故執不知問</hi>恢郭<lb/>
　也注恢大也郭城外大郭音義<hi>恢郭苦回反大也</hi>入郛書乎<lb/>
　曰不書注圍不言入入郛是也疏<hi>觧云案諸舊本此𫝊之下悉皆無注</hi>
　<hi>有注云圍不言入入郛是也者衍字耳</hi>入郛不書此何以書動我也注<lb/>
　諱使若為同姓見入郛故動懼我也動我者何内辭<lb/>
　也其實我動焉爾注齊侵魯魯實為子叔姬故動懼<lb/>
　失操云爾鄉者不去幾亦入我郛故舉入郛以起魯<lb/>
<pb n="24a"/>
　恥且明兵之所鄉苟得其罪則莫敢不懼音義<hi>鄉許亮反</hi>
　<hi>幾音祈</hi>
十有六年春季孫行父會齊侯于陽穀齊侯弗及盟<lb/>
　傳其言弗及盟何注据序上會也連盟何者嫌据盟<lb/>
　疏<hi>注觧云据序上會何得弗及盟乎是以問之云嫌据盟者嫌直据盟問之</hi>不見與盟也<lb/>
　注與齊期盟為叔姬故中見簡賤不見與盟侮辱有<lb/>
　恥故諱使若行父會而去齊侯不及得與盟故言齊<lb/>
　侯弗及亦所以起齊侯不肯音義<hi>為于偽反</hi>疏<hi>注使若至與盟觧云</hi>
<pb n="24b"/>
　<hi>使若行父㑹齊侯于陽穀訖即棄之而去齊侯不及盟○亦所以起齊侯不肯觧云若直言不及盟文體</hi>
　<hi>已具足見不得盟矣而更言齊侯不及者欲道是時不肯盟者是齊侯也若直言季孫行父㑹齊侯于陽</hi>
　<hi>穀不及盟不妨行父不及無以見齊侯不肯矣</hi>
夏五月公四不視朔注視朔説在六年不舉不朝廟者<lb/>
禮月終于廟先受朝政乃朝明王教尊也朝廟禮也故<lb/>
以不視朔為重常以朔者始重也疏<hi>注視朔説在六年觧云即上六年注云禮諸侯受十二月朔政於天子藏于太祖廟每月朔朝廟使大夫南面奉天子命君北面而受之是也○不舉至為重觧云正以視朔之時必有朝廟之禮故上六年經云閏月不告月猶朝于廟是也今此經直言四不<pb n="25a"/>視朔不道不朝廟故觧之○常以至重也觧云言十二月之政令所以不在年初一受之而已必以月之朔日受之者重月之始故也</hi>
　𫝊公曷為四不視朔注据無事也公有疾也注以不<lb/>
　諱舉公知有疾公有疾乃復舉公是也音義<hi>復扶又反下同</hi>
　疏<hi>注公有至是也解云即昭二十三年冬公如晉至河公有疾乃復是也</hi>何言乎公有<lb/>
　疾不視朔注据有疾無惡也疏<hi>注觧云即昭二十三年𫝊云何言乎公有</hi>
　<hi>疾乃復殺恥也者是</hi>自是公無疾不視朔也注有疾無惡不當<lb/>
　書又不言有疾者欲起公自是無疾不視朔也疏<hi>注公</hi>
<pb n="25b"/>
　<hi>自至朔也觧云即鄭氏云魯自文公四不視朔視朔之禮已後遂廢者正取此文也</hi>然則曷為<lb/>
　不言公無疾不視朔有疾猶可言也無疾不可言也<lb/>
　注言無疾大惡不可言也是後公不復視朔政事委<lb/>
　任公子遂<lb/>
六月戊辰公子遂及齊侯盟于犀丘音義<hi>犀音西左氏作郪丘穀梁作師丘</hi>疏<hi>觧云正本作菑丘故賈氏公羊曰菑丘穀梁曰師丘是也今左氏經作郪字</hi>
秋八月辛未夫人姜氏薨<lb/>
毁泉臺<lb/>
<pb n="26a"/>
　傳泉臺者何疏<hi>觧云泉臺之名自前未有今而言毁故執不知問</hi>郎臺也注<lb/>
　荘公所築臺于郎以郎譏臨民之潄浣音義<hi>潄素侯反浣戸</hi>
　<hi>管反</hi>疏<hi>注觧云即荘三十一年春築臺于郎𫝊云何以書譏何譏爾臨民之所潄浣也是也然則何以</hi>
　<hi>知泉臺為郎臺正以彼𫝊云譏臨民之所潄浣書與此泉臺之義合故也</hi>郎臺則曷為謂<lb/>
　之泉臺未成為郎臺注未成時但以地名之既成為<lb/>
　泉臺注既成更以所置名之毁泉臺何以書譏何譏<lb/>
　爾築之譏毁之譏先祖為之已毁之不如勿居而已<lb/>
　矣注但當勿居令自毁懐不當故毁暴揚先祖之惡<lb/>
<pb n="26b"/>
　也築毁譏同知例皆時音義<hi>令力呈反暴歩卜反</hi>疏<hi>注觧云言築毁譏同</hi>
　<hi>者即上𫝊云築之譏毁之譏是也言知例皆時者正以此經文承月下恐䝉月故如此觧</hi>
楚人秦人巴人滅庸音義<hi>巴布加反</hi>
冬十有一月宋人弑其君處臼音義<hi>處臼二𫝊作杵臼</hi>
　傳弑君者曷為或稱名氏或不稱名氏大夫弑君稱<lb/>
　名氏賤者窮諸人注賤者謂士也士正自當稱人大<lb/>
　夫相殺稱人賤者窮諸盜注賤者窮諸人者言士先<lb/>
　自稱人今弑君亦稱人故曰窮諸人矣云賤者窮諸<lb/>
<pb n="27a"/>
　盜者言士之賤名不過於盜故也降大夫使稱人降<lb/>
　士使稱盜者所以别死刑有輕重也無尊上非聖人<lb/>
　不孝者斬首梟之無營上犯軍法者斬要殺人者刎<lb/>
　頭故重者録輕者畧也不日者内娶畧賤之音義<hi>别彼</hi>
　<hi>列反梟古堯反要一遥反刎亡粉反頭如字本又作脰音豆</hi>疏<hi>注故重至略也觧云謂大夫弑君罪</hi>
　<hi>重故稱名氏責之深若大夫相殺罪輕於犯君故降稱盗者義之輕然也○不日至賤之者已説于上</hi>
十有七年春晉人衛人陳人鄭人伐宋<lb/>
夏四月癸亥𦵏我小君聖姜音義<hi>聖姜二𫝊作聲姜</hi>
<pb n="27b"/>
　傳聖姜者何疏<hi>觧云欲言夫人諡異其夫號欲言為妾而卒𦵏竝書見故執不知問</hi>文<lb/>
　公之母也<lb/>
齊侯伐我西鄙<lb/>
六月癸未公及齊侯盟于穀<lb/>
諸侯會于扈<lb/>
秋公至自穀<lb/>
公子遂如齊<lb/>
十有八年春王二月丁丑公薨于臺下<lb/>
<pb n="28a"/>
秦伯罃卒注秦穆公也至此卒者因其賢音義<hi>伯罃乙耕反何云穆公也左氏穆公子康公</hi>疏<hi>注觧云正以秦是戎狄春秋外之徃前以来未録其卒今乃始書故以賢解之而左氏為康公者與此别穀梁無解</hi>
夏五月戊戌齊人弑其君商人注商人弑君賊復見者<lb/>
與大夫異齊人已君事之殺之且當坐弑君音義<hi>復扶又反下同見賢徧反</hi>疏<hi>注觧云春秋之義諸是弑君之賊皆不復見所以賤之是以宣六年書晉趙盾衛孫免侵陳𫝊云趙盾弑君此其復見何注云据宋督鄭歸生齊崔杼弑其君後不復見𫝊又云親弑君者趙穿也注云復見趙盾者欲起親弑者趙穿非盾是也今此商人於上十四年弑其君舎而復見者正以其為君故也與大<pb n="28b"/>夫異者齊人以君事之殺之宜當坐弑君然則商人弑其君舎而存之欲責臣子不討賊故也是以荘二十二年注云不與念母而譏忌省者本不事母則已不當忌省猶為商人責不討賊義亦通於此</hi>
六月癸酉𦵏我君文公<lb/>
秋公子遂叔孫得臣如齊注不舉重者譏魯猥使二大<lb/>
夫出虚國家廢政事重録内也疏<hi>注觧云書事舉重春秋之常今而悉舉故觧之穀梁傳云使舉上客而不稱介不正其同倫而相為介故列而數之也者亦是直舉重之義也而言重録内者正以外大夫未有竝見者於内唯有此經及定六年夏季孫斯仲孫何忌如晉之文故知正是重録内也</hi>
冬十月子卒<lb/>
<pb n="29a"/>
　傳子卒者孰謂謂子赤也何以不日注据子般卒日<lb/>
　𨼆之也何𨼆爾弑也弑則何以不日注据子般卒日<lb/>
　音義<hi>弑音試下及注同</hi>疏<hi>注觧云即荘三十二年冬十月乙未子般卒是也</hi>不忍言<lb/>
　也注所聞世臣子恩痛王父深厚故不忍言其日與<lb/>
　子般異疏<hi>注故不忍至般異觧云正以子般為所𫝊聞之世故也是以荘三十二年子般卒之</hi>
　<hi>下何氏云殺不去日見𨼆者降子赤也是</hi>
夫人姜氏歸于齊注歸者大歸也夫死子殺賊人立無<lb/>
所歸留故去也有去道書者重絶不復反疏<hi>注歸者大歸也觧云<pb n="29b"/>凡言大歸一出不反之辭若紀侯大去其國之類故言歸者大歸也○有去至復反觧云正以常事不書故也</hi>
季孫行父如齊<lb/>
莒弑其君庶其<lb/>
　傳稱國以弑何注据莒人弑其君密州疏<hi>注觧云即襄三十一</hi>
　<hi>年十有一月莒人弑其君密州是也</hi>稱國以弑者衆弑君之辭注一人<lb/>
　弑君國中人人盡喜故舉國以明失衆當坐絶也例<lb/>
　皆時者略之也疏<hi>注例皆至之也觧云謂是失衆而稱國以弑者皆書時以略之即定</hi>
　<hi>十三年冬薛弑其君比之屬是也若然昭二十七年夏四月吳弑其君僚亦是稱國而書月者彼非失衆</hi>
<pb n="30a"/>
　<hi>但以見弑之義故不書時賤之是以何氏云不書闔閭弑其君者為季子諱明季子不忍父子兄弟自相</hi>
　<hi>弑譲國闔閭欲其享之故為沒其罪也月者非失衆見弑故不略之者是也</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋公羊傳注疏巻十四<lb/>
<pb n="31a"/>
　春秋公羊傳卷十四考證<lb/>
盛伯來奔○盛伯左氏穀梁經作郕伯<lb/>
𫝊失地之君也注與郜子同義○劉敞曰郕本未亡公<lb/>
　羊強謂之亡此盛伯來奔魯公羊謂即荘公時所滅<lb/>
　者荘公至今七十餘嵗矣注曰與郜子同義亦可怪<lb/>
　也<lb/>
秦伯使遂來聘𫝊惟諓諓善竫言至能有容○<hi>臣召南</hi>
　按此𫝊引用秦誓而稍裁節注疏皆不以秦誓觧之<lb/>
<pb n="31b"/>
　何也惟諓諓善竫言俾君子易怠而况乎我多有之<lb/>
　即誓之惟截截善諞言俾君子易辭我皇多有之也<lb/>
　惟一介斷斷焉無他技其心休休能有容即誓之如<lb/>
　有一个臣斷斷猗無他伎其心休休焉其如有容也<lb/>
　公羊著竹帛時當漢初所見尚書本字句或異耳疏<lb/>
　於𫝊注之意全未發明其解一介斷斷謂即秦伯自<lb/>
　言誤矣又按秦穆公任好以文六年卒左氏可徵自<lb/>
　令狐以還皆康公事公羊家見經不書穆公之卒遂<lb/>
<pb n="32a"/>
　誤以此秦伯為穆公也<lb/>
晉人秦人戰于河曲𫝊河千里而一曲也○劉敞曰河<lb/>
　曲地名耳豈謂千里一曲乎若千里一曲悉可名之<lb/>
　河曲是三河之間無他地名直曰河曲而已不亦妄<lb/>
　乎何休云明兩曲益非也<lb/>
世室屋壊𫝊周公用白牡魯公用騂犅○白牡各本皆<lb/>
　誤作白牲<hi>臣浩</hi>按此𫝊据魯頌白牡騂剛之文也釋<lb/>
　文于騂犅注云詩作剛于白牲不注當是牲牡字形<lb/>
<pb n="32b"/>
　相類從來刋本誤耳明堂位亦曰牲用白牡今改正<lb/>
　<hi>臣召南</hi>按春秋繁露郊事對篇春秋曰魯祭周公用<lb/>
　白牡色白貴純也又曰成王使祭周公以白牡上不<lb/>
　得與天子同色下有異于諸侯尤足以証此文白牲<lb/>
　之訛<lb/>
晉人納接菑于邾婁𫝊晉郤缺帥師革車八百乗以納<lb/>
　接菑于邾婁○左傳作趙盾以諸侯之師八百乗納<lb/>
　接菑于邾與公羊異<lb/>
<pb n="33a"/>
單伯如齊齊人執單伯𫝊内辭也疏于歸事不醒醒矣<lb/>
　○此句必有錯誤各本皆同無可考証<lb/>
宋司馬華孫來盟注宋無大夫官舉者見宋亂也○劉<lb/>
　敞曰司馬即大夫之官華孫即大夫之名何謂無大<lb/>
　夫乎<hi>臣召南</hi>按華孫公族之大夫非戚黨也注尚以<lb/>
　為蔽於三世之黨是不可觧<lb/>
單伯至自齊疏正以昭十四年春𨼆如至自晉○各本<lb/>
　俱作意如非也公羊經自作𨼆如今照經文改正<lb/>
<pb n="33b"/>
諸侯盟于扈注不序不日者順上諱文○劉敞曰非也<lb/>
　扈地雖同文公之行有善惡惡自當貶善自當褒何<lb/>
　有貶其前會之惡遂舉地而諱之乎<lb/>
齊侯侵我西鄙遂伐曹入其郛𫝊入郛不書○劉敞曰<lb/>
　入郛殆矣勢不輕於圍豈得不書<lb/>
夏五月公四不視朔𫝊自是公無疾不視朔也○蘇轍<lb/>
　曰公羊言自是無疾不視朔也定哀之間子貢欲去<lb/>
　告朔之餼羊葢不復視朔矣此公羊所以為此言也<lb/>
<pb n="34a"/>
　然而五月書四不視朔則六月視朔矣視朔之廢非<lb/>
　始於此也<lb/>
齊侯伐我西鄙○左傳注西當為北葢經誤<lb/>
秦伯罃卒注秦穆公也至此卒者因其賢○<hi>臣召南</hi>按<lb/>
　左傳史記皆以罃為康公何休所以必解為穆公者<lb/>
　以前十二年秦伯使術來聘𫝊以為賢穆公又引秦<lb/>
　誓文以實之則公羊子己先以罃為穆公矣注謂因<lb/>
　其賢亦不可信春秋書外君之卒因赴而書不關於<lb/>
<pb n="34b"/>
　賢不賢也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋公羊傳卷十四考證<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋公羊傳注疏卷四<hi>起桓公元年盡六年</hi>
                </head> <lb/>
    <p>
<pb n="1a"/>
欽定四庫全書<lb/>
　春秋公羊傳注疏卷四<hi>起桓公元年盡六年</hi>
　　漢何休學　　　　　　　唐陸徳明音義<lb/>
　桓公<lb/>
元年春王正月公即位<lb/>
　傳繼弑君不言即位此其言即位何注据莊公不言<lb/>
　即位音義<hi>弑申志反注皆同二年放此</hi>疏<hi>解云莊元年𫝊云繼弑君子不言即位而此不</hi>
　<hi>言子者欲見桓無臣子之道不念其君父故也寧知不由桓非隠子故不言子者正見僖元年𫝊云公何</hi>
<pb n="1b"/>
　<hi>以不言即位繼弑君子不言即位此非子其稱子何臣子一例也正以僖是閔兄而言子故知桓公若有</hi>
　<hi>臣人之道言子矣注解云即莊元年經云元年春王正月不言公即位是也</hi>如其意也注<lb/>
　弑君欲即位故如其意以著其惡直而不顯諱而不<lb/>
　盈桓本貴當立所以為簒者隠權立桓北面君事隠<lb/>
　也即者就也先謁宗廟明繼祖也還之朝正君臣之<lb/>
　位也事畢而反凶服焉疏<hi>注直而至不盈解云繼弑君者無即位之文今此書</hi>
　<hi>其即位直是桓弑但不顯道其弑故曰直而不顯也言諱而不盈者桓之弑隠是為内諱而書其即位以</hi>
　<hi>見其弑不盈滿其諱文故曰諱而不盈也○先謁至服焉解云皆時王之禮也</hi>
<pb n="2a"/>
三月公㑹鄭伯于垂注桓公㑹皆月者危之也桓弑賢<lb/>
君簒慈兄専易朝宿之邑無王而行無仁義之心與人<lb/>
交接則有危也故為臣子憂之不致之者為下去上適<lb/>
足以起無王未足以見無王罪之深淺故復奪臣子辭<lb/>
成誅文也音義<hi>為臣于偽反下為下同去起呂反見賢遍反復扶又反下同</hi>疏<hi>注桓公至危之也解云即此文及下二年三月公㑹齊侯已下于稷三年春正月公㑹齊侯于嬴六年夏四月公㑹紀侯于成之屬是也而十年秋公㑹衛候于桃丘弗遇不書月者彼是公欲要衛侯衛侯不肯見公以非禮動見拒有耻是以不復見其危矣○不致至文也解云即下二年注云凡致者臣子喜其君父脱危而至今不致之若<pb n="2b"/>其受誅殺故曰奪臣子辭成誅文也</hi>
鄭伯以璧假許田<lb/>
　𫝊其言以璧假之何注据實假不當持璧也易之也<lb/>
　易之則其言假之何為恭也注為恭孫之辭使若暫<lb/>
　假借之辭音義<hi>孫音遜</hi>曷爲為恭注据取邑不為恭敬<lb/>
　辭疏<hi>注解云即哀八年齊人取讙及僤之屬是</hi>有天子存則諸侯不得専<lb/>
　地也許田者何注地皆不得専而此獨為恭辭疑非<lb/>
　凡邑故更問之魯朝宿之邑也諸侯時朝乎天子天<lb/>
<pb n="3a"/>
　子之郊諸侯皆有朝宿之邑焉注時朝者順四時而<lb/>
　朝也緣臣子之心莫不欲朝朝莫夕王者與諸侯别<lb/>
　治勢不得自専朝故即位比年使大夫小聘三年使<lb/>
　上卿大聘四年又使大夫小聘五年一朝王者亦貴<lb/>
　得天下之歡心以事其先王因助祭以述其職故分<lb/>
　四方諸侯為五部部有四輩輩主一時孝經曰四海<lb/>
　之内各以其職來助祭尚書曰羣后四朝敷奏以言<lb/>
　明試以功車服以庸是也宿者先誡之辭古者天子<lb/>
<pb n="3b"/>
　邦畿千里逺郊五百里諸侯至逺郊不敢便入必先<lb/>
　告至由如他國至竟而假途也皆所以防未然謹事<lb/>
　上之敬也王者以諸侯逺來朝亦加殷勤之禮以接<lb/>
　之為告至之頃當有所住止故賜邑於逺郊其實天<lb/>
　子地諸侯不得専也桓公無尊事天子之心専以朝<lb/>
　宿之邑與鄭背叛當誅故深諱使若暫假借之者不<lb/>
　舉假為重復舉上㑹者方諱言許田不舉㑹無以起<lb/>
　從魯假之也音義<hi>朝朝上如字下直遙反莫音暮治直吏反背音佩凡背叛之類皆放</hi>
<pb n="4a"/>
　<hi>此</hi>疏<hi>注故即位至小聘解云此孝經説文聘義亦云天子制諸侯比年小聘三年大聘相厲以禮也</hi>
　<hi>是與此合○五年一朝觧云虞書傳文○尚書曰至庸是也解云此虞書也言羣后四朝者謂諸侯順四</hi>
　<hi>時而朝也敷奏以言者謂諸侯來朝之時徧奏以言語也言明試以功者國功曰功謂明試以國事之功</hi>
　<hi>也言車服以庸者民功曰庸若欲賜車服之時以其治民之功為髙下矣○宿者先誡之辭解云宿可以</hi>
　<hi>轉訓為肅也是以祭統云先期旬有一日宮宰宿夫人夫人亦散齊七日致齊三日鄭注云宫宰守宮官</hi>
　<hi>也宿讀為肅肅猶戒也戒輕肅重是也</hi>此魯朝宿之邑也則曷為謂之<lb/>
　許田諱取周田也疏<hi>解云謂魯人諱取周田而専用之</hi>諱取周田則<lb/>
　曷為謂之許田繫之許也曷為繫之許近許也音義<lb/>
<pb n="4b"/>
　<hi>近附近之近</hi>疏<hi>解云魯頌云居常與許復周公之宇以此言之似魯國界内舊自有許何言近許而</hi>
　<hi>繫之許也彼注云常許魯南鄙西鄙此在王圻之内則非此許也</hi>此邑也其稱田何<lb/>
　田多邑少稱田邑多田少稱邑注分别之者古有分<lb/>
　土無分民明當察民多少課功德音義<hi>别彼列反</hi>疏<hi>解云田多</hi>
　<hi>邑少稱田者謂邑外之田多邑内家數少如此之時則稱田即此是也言邑多田少稱邑者謂邑内家數</hi>
　<hi>多而邑外之田頃畝少如此之時則稱邑即哀八年齊人取讙及僤是也注解云知古有分土無分民者</hi>
　<hi>正以詩云逝將去汝適彼樂土論語云四方之民襁負其子而至矣皆是樂就有德之義故也</hi>
夏四月丁未公及鄭伯盟于越音義<hi>越本亦作粤音同</hi>疏<hi>解云所以<pb n="5a"/>日者正以十年冬齊侯衛侯鄭伯來戰于郎相負故也</hi>
秋大水<lb/>
　𫝊何以書記災也注災傷二榖以上書災也經曰秋<lb/>
　大水無麥苖𫝊曰待無麥然後書無苖是也先是桓<lb/>
　簒隠百姓痛傷悲哀之心既蓄積而復専易朝宿之<lb/>
　邑隂逆而與怨氣并之所致音義<hi>上時掌反凡言以上皆放此蓄許六</hi>
　<hi>反</hi>疏<hi>注災傷至之邑解云自經曰以下皆是荘七年傳文也彼傳云曷為先言無麥而後言無苖一</hi>
　<hi>災不書待無麥然後書無苖彼注明君子云云至麥苖獨書者民食最重是也以此言之則知此經災傷</hi>
<pb n="5b"/>
　<hi>二榖以上故不書榖名直言大水而已而荘二十八年經云冬築微大無麥禾不兼言大水者𫝊云冬既</hi>
　<hi>見無麥禾矣曷為先言築微而後言無麥禾諱以凶年造邑也彼注云諱使若造邑而後無麥禾者惡愈</hi>
　<hi>甚也此蓋秋大水所傷就築微下但舉水則嫌冬水者是也○隂逆至所致解云隂逆者専易朝宿之邑</hi>
　<hi>是怨氣者百姓痛傷悲哀之心是也</hi>
冬十月<lb/>
二年春王正月戊申宋督弑其君與夷及其大夫孔父<lb/>
注賢者不名故孔父稱字督未命之大夫故國氏之疏<lb/>
<hi>解云此經之下亦有注云賢者不名故孔父稱字督未命之大夫故國氏之者但考諸舊本悉無此注且與注<pb n="6a"/>違則知有者衍文也</hi>
　𫝊及者何注以公夫人言及仲子微不得及君上下<lb/>
　大夫言及知君尊亦不得及臣故問之疏<hi>注以公夫人言及解</hi>
　<hi>云即僖十一年夏公及夫人姜氏㑹齊侯于陽榖是也○仲子至及君觧云隠元年秋天王使宰咺來歸</hi>
　<hi>恵公仲子之賵𫝊云何以不言及仲子仲子微也彼注云比夫人微故不得並及公是也○上下至問之</hi>
　<hi>解云哀六年夏齊國夏及髙張來奔是國夏上大夫髙張下大夫</hi>累也注累累從君<lb/>
　而死齊人語也弑君多矣舎此無累者乎曰有仇牧<lb/>
　荀息皆累也舎仇牧荀息無累者乎曰有注叔仲恵<lb/>
<pb n="6b"/>
　伯是也音義<hi>舎音捨下同</hi>疏<hi>解云仇牧之事在莊十二年秋荀息之事在僖十年春注</hi>
　<hi>解云應在文十八年但成十五年𫝊乃言之</hi>有則此何以書賢也何賢乎<lb/>
　孔父注据叔仲恵伯不賢疏<hi>注解云成十五年傳云叔仲恵伯傅子赤者也</hi>
　<hi>文公死子㓜公子遂謂叔仲恵伯曰君㓜如之何願與子慮之叔仲恵伯曰吾子相之老夫抱之何㓜君</hi>
　<hi>之有公子遂知其不可與謀退而殺叔仲恵伯弑子赤而立宣公彼注云殺叔仲恵伯不書者舉弑君為</hi>
　<hi>重叔仲恵伯事與荀息相類不得為累者有異也叔仲恵伯直先是殺爾不如苟息死之以此言之則叔</hi>
　<hi>仲恵伯不可與謀而見殺非衛君而死春秋不賢之是以不書故此注云叔仲恵伯不賢也</hi>孔父<lb/>
　可謂義形於色矣注以稱字見先君死音義<hi>見賢遍反下形</hi>
<pb n="7a"/>
　<hi>見目見斥見見恩並同先悉薦反</hi>疏<hi>解云孔父事君之正義形見於顔色矣</hi>其義形於<lb/>
　色奈何督將弑殤公孔父生而存則殤公不可得而<lb/>
　弑也故於是先攻孔父之家注大夫稱家父者字也<lb/>
　禮臣死君字之以君得字之知先攻孔父之家音義<lb/>
　<hi>殤式羊反</hi>疏<hi>注大夫稱家解云即定十二年孔子行乎季孫三月不違曰家不藏甲邑無百雉之城是</hi>
　<hi>也○父者字也解云榖梁傳文○禮臣至家解云臣死君不名之稱諡若字也者出玊藻文</hi>殤公<lb/>
　知孔父死己必死趨而救之皆死焉注趨走也𫝊道<lb/>
　此者明殤公知孔父賢而不䏻用故致此禍設使殤<lb/>
<pb n="7b"/>
　公不知孔父賢焉知孔父死已必死設使魯莊公不<lb/>
　知季子賢焉知以病召之皆患安存之時則輕廢之<lb/>
　急然後思之故常用不免音義<hi>焉於䖍反注同</hi>疏<hi>注設使至思之解云</hi>
　<hi>莊公三十二年𫝊云莊公病將死以病召季子季子至授之以國政曰寡人即不起此病吾將焉致乎魯</hi>
　<hi>國云云是也○故常用不免解云謂宋殤公不免死魯莊公不免亂</hi>孔父正色而立於<lb/>
　朝則人莫敢過而致難於其君者孔父可謂義形於<lb/>
　色矣注内有其義而外形見於顔色孔子曰君子正<lb/>
　其衣冠尊其瞻視儼然人望而畏之是也重道義形<lb/>
<pb n="8a"/>
　於色者君子樂道人之善言及者使上及其君若附<lb/>
　大國以名通明當封為附庸不絶其祀所以重社稷<lb/>
　之臣也督不氏者起馮當國不舉馮弑為重者繆公<lb/>
　廢子而反國得正故為之諱也不得為讓者死乃反<lb/>
　之非所以全其讓意也音義<hi>難乃旦反儼魚檢反本又作嚴重直用反故為</hi>
　<hi>于偽反𫝊為隠諱下注不為諱為後同</hi>疏<hi>注督不至諱也解云春秋之内當國不氏者無知州吁之</hi>
　<hi>屬是也今宋督實戴公之孫而不言公孫者正欲起其取國與溤故也○不得至意也解云昭二十年𫝊</hi>
　<hi>云何賢乎公子喜時讓國也昭三十一年𫝊云何賢乎叔術讓國也繆公之傳不言讓國者死乃反之非</hi>
<pb n="8b"/>
　<hi>所以全其譲意也</hi>
滕子來朝<lb/>
三月公㑹齊侯陳侯鄭伯于稷以成宋亂<lb/>
　傳内大惡諱此其目言之何注目見也斥見其惡言<lb/>
　成宋亂逺也所見異辭所聞異辭所傳聞異辭注所<lb/>
　以復發𫝊者益師以臣見恩此以君見恩嫌義異也<lb/>
　所見之世臣子恩其君父尤厚故多微辭是也所聞<lb/>
　之世恩王父少殺故立煬宫不日武宫日是也所𫝊<lb/>
<pb n="9a"/>
　聞之世恩髙祖曾祖又少殺故子赤卒不日子般卒<lb/>
　日是也音義<hi>𫝊直専反注𫝊聞及下注𫝊之皆同復扶又反下反復同殺所介反下同煬餘</hi>
　<hi>亮反舊始鄣反般音班</hi>疏<hi>注所以復發𫝊者觧云隠元年公子益師卒之下巳有𫝊故言復矣○益</hi>
　<hi>師至尤厚解云彼以臣之故欲見君恩之薄厚故曰以臣見恩也此以君之故欲見君恩之薄厚故曰以</hi>
　<hi>君見恩也○故多微辭解云定元年𫝊云定哀多微辭彼注云定公有王無正月不務公室䘮失國寳哀</hi>
　<hi>公有黄池之㑹擭麟故總言多是其定公有王無正月得為微辭者即定公元年𫝊云定何以無正月正</hi>
　<hi>月者正即位也定無正月者即位後也彼注云雖書即位於六月實當如荘公有正月今無正月者昭公</hi>
　<hi>出奔國當絶定公不得繼體奉正故諱為微辭使若即位在正月後故不書正月者是也其不務公室者</hi>
<pb n="9b"/>
　<hi>即定二年冬十月新作雉門及兩觀其言新作之何修大也脩舊不書此何以書譏何譏爾不務乎公室</hi>
　<hi>也彼注云務勉也不務公室亦可施於久不脩亦可施於不務如公室之禮微辭也者是也其䘮國寳得</hi>
　<hi>為微辭者定公八年盜竊寳玉大弓𫝊云寳者何璋判白彼注云不言璋言玊者起圭璧琮璜璋五玊盡</hi>
　<hi>亡之也𫝊獨言璋者所以郊事天尤重書大弓者使若都以國寳書微辭也謂之寳者世世保用之辭是</hi>
　<hi>也其黃池之㑹得為微辭者哀十三年公㑹晉侯及吳子于黃池𫝊云其言及吳子何㑹兩伯之辭也不</hi>
　<hi>與夷狄之主中國則曷為以㑹兩伯之辭言之重呉也曷為重呉吳在是則天下諸侯莫敢不至也彼注</hi>
　<hi>云不書諸侯者為微辭使若天下盡㑹之而魯侯䝉俗㑹之者惡愈甚也其獲麟得為微辭者哀十四年</hi>
　<hi>春西狩獲麟不言為漢之將興不言為周之將亡故得為微辭也○所聞至武宮日是也解云立煬宮不</hi>
<pb n="10a"/>
　<hi>日者即定元年九月立煬宫是也立武宫日者成十六年二月辛巳立武宫是也公羊之義失禮鬼神例</hi>
　<hi>日故言此○所傳至卒日是也解云子赤卒不日者文十八年冬十月子卒傳云何以不日隠之也何隠</hi>
　<hi>爾弑也弑則何以不日不忍言也注云所聞世臣子恩痛王父深厚故不忍言其日與子般異是也其子</hi>
　<hi>般卒日者荘三十二年冬十月乙未子般卒彼注云日者為臣子恩録之也殺不去日見隠者降子赤也</hi>
　<hi>者是</hi>隠亦逺矣曷爲為隠諱注据觀魚諱疏<hi>注解云隠五年春公</hi>
　<hi>觀魚于棠彼注云實譏張魚而言觀譏逺者耻公去南面之位下與百姓争利匹夫無異故諱使若以逺</hi>
　<hi>觀為譏者是也</hi>隠賢而桓賊也注宋公馮與督共弑君而立<lb/>
　諸侯㑹於稷欲共誅之受賂便還令宋亂遂成桓公<lb/>
<pb n="10b"/>
　本亦弑隠而立君子疾同類相養小人同惡相長故<lb/>
　賤不為諱也古者諸侯五國為屬屬有長二屬為連<lb/>
　連有帥三連為卒卒有正七卒為州州有伯也州中<lb/>
　有為無道者則長帥卒正伯當征之不征則與同惡<lb/>
　當春秋時天下散亂保伍壊敗雖不誅不為成亂今<lb/>
　責其成亂者疾其受賂也加以者辟直成亂也音義<lb/>
　<hi>令力呈反長丁丈反下同帥所類反下同卒子忽反下皆同</hi>疏<hi>注古者諸侯至有伯也解云王制及</hi>
　<hi>春秋説文○加以至亂也解云下十四年𫝊云以者何行其意也彼注云以己從人曰行言四國行宋意</hi>
<pb n="11a"/>
　<hi>也今此言以成宋亂者若言公為三國所以遂行其意而成宋亂非公本意故云加以者辟直成亂也</hi>
夏四月取郜大鼎于宋<lb/>
　傳此取之宋其謂之郜鼎何注据莒人伐杞取牟婁<lb/>
　後莒牟夷以牟婁來奔不繫杞也疏<hi>注解云隠四年莒人伐杞取牟</hi>
　<hi>婁昭五年莒牟夷以牟婁來奔是也</hi>器從名注從本主名名之地從主<lb/>
　人注從後所屬主人器何以從名地何以從主人注<lb/>
　据錯疏<hi>注解云二理相背違故謂之錯</hi>器之與人非有即爾注即就<lb/>
　也若曰取彼器與此人異國物凡人取異國物非就<lb/>
<pb n="11b"/>
　有取之者皆持以歸為有為後不可分明故正其本<lb/>
　名疏<hi>解云謂非有就而有之爾</hi>宋始以不義取之故謂之郜鼎注<lb/>
　宋始以不義取之不應得故主之謂之郜鼎如以義<lb/>
　應得當言取宋大鼎郜本所以有大鼎者周家以世<lb/>
　孝天瑞之鼎以助享祭諸侯有世孝者天子亦作鼎<lb/>
　以賜之禮祭天子九鼎諸侯七卿大夫五元士三也<lb/>
　疏<hi>宋始至取之解云謂滅郜取之也注如以義應得者解云謂若天賜之也○周家至享祭者解云謂</hi>
　<hi>殷衰之時鼎沒于泗水及武王克殷之後鼎乃出見故漢書云鼎於周出是也○禮祭至三也解云春秋</hi>
<pb n="12a"/>
　<hi>說文而膳夫云王日一舉鼎十有二物何氏不取也而士冠禮士喪禮皆一鼎者士冠士喪畧於正祭故</hi>
　<hi>也</hi>至乎地之與人則不然注凡取地皆就有之與器<lb/>
　異也俄而可以為其有矣注俄者謂須臾之間創得<lb/>
　之頃也諸侯土地各有封疆里數今日取之然後王<lb/>
　者起興滅國繼絶世反取邑不嫌不明故卒可使以<lb/>
　為其有不復追錄繫本主音義<hi>疆居良反</hi>然則為取可以<lb/>
　為其有乎注為取恣意辭也弟子未解故云爾音義<lb/>
　<hi>解音蟹</hi>曰否何者注何者將設事類之辭若楚王之妻<lb/>
<pb n="12b"/>
　媦無時焉可也注媦妹也引此為喻者明其終不可<lb/>
　名有也經不正者從可知省文也音義<hi>媦音胃妹也</hi>疏<hi>解云</hi>
　<hi>媦音于貴反以妹為妻終無可時似若器從今主之名地取便為己有亦無可時故言此也本更散亡難</hi>
　<hi>可指據未知此君名號云何注明其至有也解云若作名字言器不可從今主之名地不可作後主之有</hi>
　<hi>也考諸古本名作多字雖恣意取之亦不得多有也若如此解似覆上為取之義矣○經不至文也解云</hi>
　<hi>地不得為今主之有而經不繫本國以正之者從可知省文</hi>
戊申納于天廟音義<hi>大音泰下及注同</hi>
　𫝊何以書譏何譏爾遂亂受賂納于大廟非禮也注<lb/>
<pb n="13a"/>
　納者入辭也周公稱大廟所以必有廟者緣生時有<lb/>
　宫室也孝子三年喪畢思念其親故為之立宗廟以<lb/>
　鬼享之廟之為言貎也思想儀貎而事之故曰齊之<lb/>
　日思其居處思其笑語思其志意思其所樂思其所<lb/>
　嗜祭之日入室僾然必有見乎其位周旋出户肅然<lb/>
　必有聞乎其容聲出户而聽慨然必有聞乎其歎息<lb/>
　之聲孝子之至也質家右宗廟上親親文家右社稷<lb/>
　尚尊尊音義<hi>嗜市志反僾音愛又烏改反慨苦愛反</hi>疏<hi>注納者入辭也解云即荘九年</hi>
<pb n="13b"/>
　<hi>𫝊云納者何入辭也是也○故為至享之解云孝經文○故曰至所嗜解云皆祭義文也彼注云所嗜素</hi>
　<hi>所欲飲食是也○祭之至之聲解云亦祭義文彼注云周還出户謂薦設時也無尸者闔户若食間則有</hi>
　<hi>出户而聽之是也○質家至尊尊觧云春秋說文祭義篇末云建國之神位文家右社稷而左宗廟所謂</hi>
　<hi>一隅也</hi>
秋七月紀侯來朝注稱侯者天子將娶於紀與之奉宗<lb/>
廟𫝊之無窮重莫大焉故封之百里月者明當尊而不<lb/>
臣所以廣孝敬蓋以為天子得娶庶人女以其得専封<lb/>
也疏<hi>注稱侯至百里解云知天子將娶於紀者正以下八年冬遂逆王后於紀九年春紀季姜歸于京師<pb n="14a"/>之文也知其元非大國者正以隠二年紀子伯莒子盟于宻伯子並稱之故知此侯非本爵也知非暫得襃賞而已而知封之百里者正以自今以後恒稱侯故也即下六年夏公㑹紀侯于成十三年春公㑹紀侯鄭伯之屬是也○月者至孝敬解云凡朝例時以其尊而不臣故書月令與朝異○蓋以至封也解云此欲道諸侯不得専封是以不取于大夫以下即文四年夏逆婦姜于齊畧之也彼注云賤非所以奉宗廟故畧之是也</hi>
蔡侯鄭伯㑹於鄧<lb/>
　傳離不言㑹此其言㑹何注据齊侯鄭伯如紀二國<lb/>
　㑹曰離二人議各是其所是非其所非所道不同不<lb/>
　䏻决事定是非立善惡不足采取故謂之離㑹疏<hi>注据</hi>
<pb n="14b"/>
　<hi>齊至離㑹解云五年齊侯鄭伯如紀當時紀不與㑹是以齊侯鄭伯為離㑹也但離不言㑹故變言如矣</hi>
　蓋鄧與㑹爾注時因鄧都得與鄭㑹自三國以上言<lb/>
　㑹者重其少從多也䏻决事定是非立善惡尚書曰<lb/>
　三人議則從二人之言蓋取諸此音義<hi>與音預</hi>疏<hi>注尚書至</hi>
　<hi>之言解云洪範文</hi>
九月入杞<lb/>
公及戎盟于唐注不日者戎怨隠不反國善桓能自復<lb/>
翕然相親信<lb/>
<pb n="15a"/>
冬公至自唐注致者君子疾賢者失其所不肖者反以<lb/>
相親榮故與隠相違也明前隠與戎盟雖不信猶可安<lb/>
也今桓與戎盟雖信猶可危也所以深抑小人也凡致<lb/>
者臣子喜其君父脫危而至疏<hi>注故與隠相違也解云即隠二年秋八月公及戎盟于唐不書致是也○明前至安也解云隠公之盟書日故言不信也不書致故言猶可安○今桓至而至解云不日故為信書致故言危也</hi>
三年春正月公㑹齊侯于嬴注無王者以見桓公無王<lb/>
而行也二年有王者見始也十年有王者數之終也十<lb/>
<pb n="15b"/>
八年有王者桓公之終也明終始有王桓公無之爾不<lb/>
就元年見始者未無王也二月非周之正月所以復去<lb/>
之者明春秋之道亦通於三王非主假周以為漢制而<lb/>
巳音義<hi>嬴音盈見賢徧反下并年下以見同復扶又反下同去起呂反</hi>疏<hi>注二年至始也解云即二年春王正月戊申宋督弑其君與夷是也○十年至終也解云即十年春王正月庚申曹伯終生卒是○十八年至終也解云即十八年春王正月公㑹齊侯于濼是也○不就至始者解云元年春王正月初即位之時自知己篡戰懼畏討未敢無王是以春秋於正月之際不得見始須臾之後還復為惡擅易天子之田俄然無憚故至二年正月言王以見始○二月至三王解云即七年二月己亥焚咸丘十有三年春二月公㑹紀侯鄭伯<pb n="16a"/>云云十五年春二月天王使家父來求車之屬是也</hi>
夏齊侯衛侯胥命于蒲<lb/>
　傳胥命者何疏<hi>解云春秋上下更無胥命之文故執不知問</hi>相命也注胥<lb/>
　相也時盟不歃血但以命相誓音義<hi>歃本又作喢所洽反又所甲反</hi>
　疏<hi>注時盟至相誓解云亦相誓勅但不歃血而已故謂之盟也</hi>何言乎相命注据<lb/>
　盟亦相命不道也近正也注以不言盟也音義<hi>近附近之</hi>
　<hi>近下及注同</hi>此其為近正奈何古者不盟結言而退注善<lb/>
　其近正似於古而不相背故書以撥亂也音義<hi>背音佩</hi>
<pb n="16b"/>
　疏<hi>解云古者不盟而言近正雖不歃血口相誓勑不若古者結言而退故言近正而已</hi>
六月公㑹紀侯于盛音義<hi>盛音成</hi>
秋七月壬辰朔日有食之既<lb/>
　傳既者何疏<hi>解云與例不同故執不知問</hi>盡也注光明滅盡也是<lb/>
　後楚滅鄧榖上僭稱王故尤甚也楚滅鄧榖不書者<lb/>
　後治夷狄疏<hi>注是後楚滅鄧榖解云即下七年夏榖伯綏來朝鄧侯吾離來朝傳云皆何以</hi>
　<hi>名失地之君也是也○上僭稱王解云春秋説云桓三年秋七月壬辰朔日有食之既其後楚僭號稱王</hi>
　<hi>滅鄧榖政教陵遲是也</hi>
<pb n="17a"/>
公子翬如齊逆女<lb/>
九月齊侯送姜氏于讙音義<hi>讙呼官反</hi>
　傳何以書譏何譏爾諸侯越竟送女非禮也注以言<lb/>
　姜氏也禮送女父母不下堂姑姊妹不出門疏<hi>注以言姜</hi>
　<hi>氏也解云讙若齊也宜言齊侯送孟姜于讙今言姜氏故知越竟也○禮送至出門解云時王之禮</hi>此<lb/>
　入國矣何以不稱夫人注据讙魯地自我言齊注恕<lb/>
　己以及人也父母之於子雖為鄰國夫人猶曰吾姜<lb/>
　氏注所以崇父子之親從父母辭不言孟姜言姜氏<lb/>
<pb n="17b"/>
　者從魯辭起魯地疏<hi>猶曰吾姜氏解云若有言孟姜者孟為衍字也注從父至魯地</hi>
　<hi>解云孟姜者即詩云彼美孟姜正謂此也孟字亦有作季字者誤也</hi>
公㑹齊侯于讙夫人姜氏至自齊<lb/>
　傳翬何以不致注据遂以夫人婦姜至自齊致疏<hi>注解</hi>
　<hi>云在宣元年</hi>得見乎公矣注本所以致夫人者公不親迎<lb/>
　有危也翬當并致者翬親迎重在翬也上㑹讙時夫<lb/>
　人以得見公得禮失禮在公不復在翬兹不復致不<lb/>
　就讙上致者婦人危重故据都城乃致也月者為夫<lb/>
<pb n="18a"/>
　人至例危重之音義<hi>迎魚敬反下同為于偽反下同</hi>疏<hi>注不就至乃致解云若就</hi>
　<hi>讙致即鄉者至讙之時書之宜在公㑹齊侯于讙上○月者至重之解云即宣元年三月遂以夫人婦姜</hi>
　<hi>至自齊成十四年九月僑如以夫人婦姜氏至自齊是也</hi>
冬齊侯使其弟年來聘<lb/>
有年<lb/>
　傳有年何以書注方分别問大有年故不但言何以<lb/>
　書音義<hi>别彼列反</hi>以喜書也大有年何以書亦以喜書也<lb/>
　此其曰有年何僅有年也注僅猶劣也謂五榖多少<lb/>
<pb n="18b"/>
　皆有不能大成熟音義<hi>僅其靳反劣也</hi>疏<hi>注謂五至成熟解云舊本如是其榖</hi>
　<hi>下云皆有不䏻大成熟多少二字或衍文也若必字字解之多謂麥禾少謂豆之屬是事皆有但不能大</hi>
　<hi>熟也</hi>彼其曰大有年何注門宣十六年也大豐年也注<lb/>
　謂五榖皆大成熟僅有年亦足以當喜乎恃有年也<lb/>
　注恃賴也若桓公之行諸侯所當誅百姓所當叛而<lb/>
　又元年大水二年耗减民人將去國喪無日賴得五<lb/>
　榖皆有使百姓安土樂業故喜而書之所以見不肖<lb/>
　之君為國尤危又明為國家者不可不有年音義<hi>行下</hi>
<pb n="19a"/>
　<hi>孟反耗呼報反減佳斬反喪息浪反</hi>
四年春正月公狩于郎音義<hi>狩手又反冬獵也</hi>
　𫝊狩者何疏<hi>解云正以春而言狩故執不知問</hi>田狩也注田者蒐狩<lb/>
　之總名也古者肉食衣皮服捕禽獸故謂之田取獸<lb/>
　于田故曰狩易曰結繩網以田魚疏<hi>注田者蒐狩之總名也解云即</hi>
　<hi>尚書云文王不敢盤于逰田○古者至田魚解云此古者謂三皇之時也故禮運道三皇時云昔者先王</hi>
　<hi>未有火化食草木之實鳥獸之肉飲其血茹其毛未有麻絲衣其羽皮後聖有造然後脩火之利治其麻</hi>
　<hi>絲以為布帛以養生送死以事鬼神又下繫辭云黄帝堯舜垂衣裳而天下治彼注云始去羽毛故鄭注</hi>
<pb n="19b"/>
　<hi>易説云古者田漁而食之因衣其皮先知蔽前後知蔽後後王易之以布帛而猶存其蔽前者重古道不</hi>
　<hi>忘本以此言之則黄帝以後始有火化而去羽毛則此古者三皇時可知</hi>春曰苖注苖毛<lb/>
　也明當見物取未懐任者疏<hi>解云周禮春田謂之蒐何氏所不取</hi>秋曰<lb/>
　蒐注蒐簡擇也簡擇幼穉取其大者音義<hi>蒐本又作搜亦作廋</hi>
　<hi>所求反</hi>冬曰狩注狩猶獸也冬時禽獸長大遭獸可取<lb/>
　不以夏田者春秋制也以為飛鳥未去於巢走獸未<lb/>
　離於穴恐傷害於幼穉故於苑囿中取之音義<hi>長丁丈反</hi>
　<hi>年末同離力智反囿音又</hi>疏<hi>注不以至制也解云正以周禮四時皆田故也</hi>常事不書此<lb/>
<pb n="20a"/>
　何以書譏何譏爾逺也注以其地逺禮諸侯田狩不<lb/>
　過郊疏<hi>注解云十年冬齊侯衛侯鄭伯來戰于郎𫝊云郎者何吾近邑荘二十一年春築䑓于郎</hi>
　<hi>𫝊云何以書譏何譏爾臨民之所潄浣也以此言之則郎為近邑言逺也者盖以郎邑在郊内其屬地在</hi>
　<hi>郊外若據邑言之則為近若據地言之則為逺也故哀十一年左氏郊之戰檀弓謂之戰于郎也者是郎</hi>
　<hi>邑在郊内之證也則此言狩于郎者据郊外屬地言之故言逺是以此注云以其地逺禮諸侯田狩不過</hi>
　<hi>郊下五年大雩之下注云去國逺狩是也而舊云以其云大野逺故言逺者非</hi>諸侯曷為必<lb/>
　田狩注据有囿也疏<hi>注解云即成十八年築鹿囿之屬是也</hi>一曰乾豆<lb/>
　注一者第一之殺也自左膘射之逹於右髃中心死<lb/>
<pb n="20b"/>
　疾鮮潔故乾而豆之中薦於宗廟豆祭器名狀如鐙<lb/>
　天子二十有六諸公十有六諸侯十有二卿上大夫<lb/>
　八下大夫六士二音義<hi>膘毗小反又扶了反王倉云小腹兩邊肉説文云脅後髀</hi>
　<hi>前肉射食亦反下同髃本又作腢魚俱反又五苟反說文云肩前也字林云肩前兩乳骨也五口反中丁</hi>
　<hi>仲反下同鐙都鄧反又音登</hi>疏<hi>注自左至如鐙解云時王之禮古制無文○天子至士二解云自下</hi>
　<hi>大夫六以上禮器文也其士二者何氏差也案聘禮致饔餼于上大夫堂上八豆設于房西則知此皆堂</hi>
　<hi>上豆數也公食大夫禮曰宰夫自東房薦豆六設于醤東則食下大夫之禮而豆六則知食卿上大夫亦</hi>
　<hi>八明矣周禮公之豆四十侯伯之豆三十有二子男之豆二十有四者盖普言之</hi>二曰賓客<lb/>
<pb n="21a"/>
　注二者第二之殺也自左膘射之達於右脾逺心死<lb/>
　難故以為賓客音義<hi>逺于萬反</hi>疏<hi>解云言以為賓爼實為猶作也</hi>三曰充<lb/>
　君之庖注充備也庖廚也三者第三之殺也自左膘<lb/>
　射之達于右䯚中腸<graphic n="KR2075" url="https://raw.githubusercontent.com/kanripo/KR-Gaiji/master/images/KR2075.png" mimeType="image/png"/>汚泡死遲故以充君之庖廚<lb/>
　已有三牲必田狩者孝子之意以為已之所養不如<lb/>
　天地自然之牲逸豫肥美禽獸多則傷五榖因習兵<lb/>
　事又不空設故因以捕禽獸所以共承宗廟示不㤀<lb/>
　武備又因以為田除害狩例時此月者譏不時也周<lb/>
<pb n="21b"/>
　之正月夏之十一月陽氣始施鳥獸懐任草木萌牙<lb/>
　非所以養微音義<hi>庖歩苞反脾方爾反又歩啟反股外也本又作膘䯚羊紹反字林子</hi>
　<hi>小反一本作胘音賢泡普交反又百交反捕音歩本又作搏音博又音付共音恭為田于偽反下音同</hi>
　疏<hi>注狩例時解云即荘四年冬公及齊人狩于郜僖二十八年冬天王狩于河陽是也○此月者至養</hi>
　<hi>微解云在哀十四年孔子欲夏之孟冬以為田狩之月</hi>
夏天王使宰渠伯糾來聘音義<hi>糾□黝反</hi>
　𫝊宰渠伯糾者何疏<hi>解云欲言微者而經稱伯欲言尊卿連名言之故執不知問</hi>
　天子之大夫也其稱宰渠伯糾何注据劉巻卒氏采<lb/>
<pb n="22a"/>
　不名且字音義<hi>采七代反後同</hi>疏<hi>注解云在定四年也劉是其采卷是名也</hi>下大<lb/>
　夫也注天子下大夫繫官氏名且字繫官者卑不得<lb/>
　専官事也稱伯者上敬老也上敬老則民益孝上尊<lb/>
　齒則民益弟是以王者以父事三老兄事五更食之<lb/>
　於辟雝天子親袒而割牲執醬而餽執爵而酳冕而<lb/>
　總千率民之至也先王之所以治天下者有五貴有<lb/>
　徳為其近於道也貴臣為其近於君也貴老為其近<lb/>
　於父也敬長為其近於兄也慈幼為其近於子弟也<lb/>
<pb n="22b"/>
　禮君於臣而不名者有五諸父兄不名經曰王札子<lb/>
　是也詩曰王曰叔父是也上大夫不名祭伯是也盛<lb/>
　徳之士不名叔肸是也老臣不名宰渠伯糾是也下<lb/>
　去二時者桓公無王而行天子不能誅反下聘之故<lb/>
　為貶見其罪明不宜音義<hi>弟大計反更音庚食音嗣辟必亦反袒音但餽其愧</hi>
　<hi>反酳以刃反又士刃反近附近之近下同札側八反肸許乙反去起呂反見賢遍反</hi>疏<hi>注天子至且字</hi>
　<hi>解云言繫官以為氏渠是名糾是且字也○是以至之至也解云祭義云食三老五更於大學天子親袒</hi>
　<hi>而割牲執醤而饋執爵而酳冕而總干所以教諸侯之弟也鄭注云割牲制爼實也冕而總干親在舞位</hi>
<pb n="23a"/>
　<hi>以樂侑食也教諸侯之弟次事親起也樂記亦有此文○先王至弟也解云皆祭義文也○禮君至是也</hi>
　<hi>解云皆何氏之意故皆取經以當之○諸父至是也解云宣十五年王札子殺召伯毛伯𫝊云王札子者</hi>
　<hi>何長庶之號也注云天子之庶兄札者冠且字也禮天子庶兄冠而不名所以尊之是也○上大夫至是</hi>
　<hi>也解云𨼆元年祭伯來𫝊云祭伯者何天子之大夫也是也○盛徳至是也解云宣十七年公弟叔肸卒</hi>
　<hi>彼注云稱字者賢之宣公簒立叔肸不仕其朝不食其祿終身於貧賤故孔子曰篤信好學守死善道危</hi>
　<hi>邦不入亂邦不居天下有道則見無道則𨼆此之謂也是○老臣至不宜解云渠是其名而言不名者謂</hi>
　<hi>計其官爵之時實合氏官名而且字但以其年老故兼稱伯示有不名之義也故知之矣</hi>
五年春正月甲戌己丑陳侯鮑卒<lb/>
<pb n="23b"/>
　𫝊曷為以二日卒之㤜也注㤜者狂也齊人語音義<lb/>
　<hi>㤜呼述反狂也齊人語</hi>甲戌之日亡已丑之日死而得君子疑<lb/>
　焉故以二日卒之也注君子謂孔子也以二日卒之<lb/>
　者闕疑疏<hi>注解云正以哀十四年傳云君子曷為為春秋故也</hi>
夏齊侯鄭伯如紀<lb/>
　𫝊外相如不書此何以書注据蔡侯東國卒于楚不<lb/>
　言如也疏<hi>注解云在昭二十三年夏也案襄二十六年許男寗卒于楚在蔡侯之前而不據之</hi>
　<hi>者科取一以當之不以後見義或者正以蔡是大國齊之類故取之</hi>離不言㑹也注時<lb/>
<pb n="24a"/>
　紀不與㑹故略言如也春秋始録内小惡書内離㑹<lb/>
　略外小惡不書外離㑹至所聞之世著治升平内諸<lb/>
　夏而詳錄之乃書外離㑹嫌外離㑹常書故變文見<lb/>
　意以别嫌明疑音義<hi>與音預治直吏反見賢徧反下文注並同别彼列反</hi>疏<hi>注書</hi>
　<hi>内離㑹者解云即𨼆二年公㑹戎于潛是也○不書外離㑹者解云即此文變㑹言如是也○乃書外離</hi>
　<hi>會解云即宣十一年晉侯○狄于攅函是也○嫌外至明疑解云若不載此事以略言如則嫌所𫝊聞之</hi>
　<hi>世合書外離會但偶無之而已故曰嫌外離㑹常書也故書而變其文見所𫝊聞之世不書外離㑹之意</hi>
　<hi>故曰變文見意也所以别其嫌而明其疑故曰以别嫌明疑也</hi>
<pb n="24b"/>
天王使仍叔之子來聘<lb/>
　傳仍叔之子者何疏<hi>解云欲言大夫而文言之子欲言未仕而天王使之故執不知</hi>
　<hi>問</hi>天子之大夫也其稱仍叔之子何注据宰渠氏官<lb/>
　武氏子不稱官又不加之尹氏不稱子疏<hi>注据宰渠氏官解云</hi>
　<hi>即上四年夏天王使宰渠伯糾來聘是也○武氏至加之解云即𨼆三年秋武氏子來求<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>是也○尹氏</hi>
　<hi>不稱子解云即𨼆三年夏四月辛卯尹氏卒是也</hi>譏何譏爾譏父老子代從<lb/>
　政也注禮七十縣車致仕不言氏者起父在也加之<lb/>
　者起子辟一人音義<hi>縣音𤣥</hi>疏<hi>注禮七十縣輿致仕解云案春秋說文謂之縣</hi>
<pb n="25a"/>
　<hi>輿者淮南子曰日至於悲谷是謂晡時至于淵隅是謂髙舂至於連石是謂下舂至於悲泉爰止其女爰</hi>
　<hi>息其馬是謂縣輿舊説云日在縣輿一日之暮人年七十亦一世之暮而致其政事於君故曰縣輿致仕</hi>
　<hi>也亦有作車字者○不言至在也解云言仍氏子則與武氏子文同嫌亦無父故曰起父在○加之至一</hi>
　<hi>人解云若言仍叔子則與僖三十三年百里子與蹇叔子之類是一人故曰加之者起子辟一人</hi>
葬陳桓公注不月者責臣子也知君父有疾當營衛不<lb/>
謹而失之也𫝊曰葬生者之事疏<hi>注不月至之也解云正以卒日葬月乃是大國之例今書時故决之○𫝊曰至之事解云𨼆十一年𫝊文</hi>
城祝丘<lb/>
<pb n="25b"/>
秋蔡人衛人陳人從王伐鄭音義<hi>從如字又才用反𫝊及注同</hi>
　𫝊其言從王伐鄭何注据河陽舉王狩别出朝文文<lb/>
　不連王王師不道所加疏<hi>注据河至連王解云僖二十八年冬公㑹晉侯以下</hi>
　<hi>于温天王狩于河陽壬申公朝于王所彼舉王狩此不舉之彼則出公朝之文其文不連上王今言從王</hi>
　<hi>伐鄭經連王言之故難之或者上㑹于溫諸侯之文連王言之○王師不道所加解云成元年秋王師敗</hi>
　<hi>績于貿戎不道伐某今言伐鄭故難之</hi>從王正也注美其得正義也故<lb/>
　以從王征伐錄之蓋起時天子微弱諸侯背叛莫肯<lb/>
　從王者征伐以善三國之君獨能尊天子死莭稱人<lb/>
<pb n="26a"/>
　者刺王者也天下之君海内之主當秉綱撮要而親<lb/>
　自用兵故見其微弱僅能從微者不能從諸侯猶莒<lb/>
　稱人則從不疑也不使王者首兵者本不為王舉也<lb/>
　知實諸侯者以美得正音義<hi>撮七活反不為于偽反下所為與為六年同</hi>
　疏<hi>注猶莒至疑也解云即𨼆八年公及莒人盟于包來傳曰公曷為與微者盟稱人則從不疑也注云</hi>
　<hi>從者隨從也實莒子也言莒子則嫌公行微不肖諸侯不肯隨從公盟而公反隨從之故稱人則隨從公</hi>
　<hi>不疑矣是也○不使至得正解云若使王者首兵宜言王以蔡人衛人陳人伐鄭似若僖二十六年公以</hi>
　<hi>楚師伐齊取榖然</hi>
<pb n="26b"/>
大雩<lb/>
　傳大雩者何旱祭也注雩旱請雨祭名不解大者祭<lb/>
　言大雩大旱可知也君親之南郊以六事謝過自責<lb/>
　曰政不一與民失職與宫室崇與婦謁盛與苞苴行<lb/>
　與讒夫倡與使童男女各八人舞而呼雩故謂之雩<lb/>
　不地者常地也音義<hi>與音餘下同苴子餘反</hi>疏<hi>注君親之至倡與解云皆韓詩</hi>
　<hi>𫝊文政不一與謂政不専一出自權臣之門民失職與謂廢其農業宮室崇與謂若丹楹刻桷之屬婦謁</hi>
　<hi>盛與謂阿請亂國苞苴行與謂受人之餽政以賄成讒夫倡與謂若魯任鄭瞻○使童至之雩解云論語</hi>
<pb n="27a"/>
　<hi>云冠者五六人童子六七人與此異者彼言暮春者春服既成明魯人正雩故其數少復不言男女今此</hi>
　<hi>書見于經非正雩也凡修雩者皆為旱甚而作之故其數多又兼男女矣是以司巫職曰若國大旱則率</hi>
　<hi>巫以舞雩是也春秋説文冠者七八人童子八九人者盖是天子雩也○不地者常地也解云謂在魯城</hi>
　<hi>南沂水上</hi>然則何以不言旱注据日食鼔用牲于社疏<hi>注解</hi>
　<hi>云荘二十五年經彼舉日食乃言鼔用牲于社此不言旱直言大雩故据難之</hi>言雩則旱見<lb/>
　言旱則雩不見注從可知故省文也日食獨不省文<lb/>
　者與大水同禮若但言鼔用牲則不知其所為必見<lb/>
　雩者善其能戒懼天災應變求雨憂民之急也音義<lb/>
<pb n="27b"/>
　<hi>應應對之應下同</hi>疏<hi>注與大至急也解云諸言日食與大水皆鼔用牲也即荘二十五年秋大水鼔</hi>
　<hi>用牲于社是也</hi>何以書記災也注旱者政教不施之應先是<lb/>
　桓公無王行比為天子所聘得志益驕去國逺狩大<lb/>
　城祝丘故致此旱疏<hi>注比為天子所聘解云即荘四年夏天王使宰渠伯糾來聘是</hi>
　<hi>也○去國逺狩解云即四年春公狩于郎是也○大城祝丘解云在今年夏正以大崩壊敗然後發衆城</hi>
　<hi>之故曰大城</hi>
<graphic n="KR0977" url="https://raw.githubusercontent.com/kanripo/KR-Gaiji/master/images/KR0977.png" mimeType="image/png"/>音義<hi>
                        <graphic n="KR0977" url="https://raw.githubusercontent.com/kanripo/KR-Gaiji/master/images/KR0977.png" mimeType="image/png"/>音終本亦作<graphic n="KR0977" url="https://raw.githubusercontent.com/kanripo/KR-Gaiji/master/images/KR0977.png" mimeType="image/png"/>/説文<graphic n="KR0977" url="https://raw.githubusercontent.com/kanripo/KR-Gaiji/master/images/KR0977.png" mimeType="image/png"/>或螽字</hi>
　𫝊何以書記災也注<graphic n="KR0977" url="https://raw.githubusercontent.com/kanripo/KR-Gaiji/master/images/KR0977.png" mimeType="image/png"/>者煩擾之所生與上旱同説<lb/>
<pb n="28a"/>
冬州公如曹<lb/>
　傳外相如不書此何以書過我也注為六年化我張<lb/>
　本也傳不言化我者張本非再化也稱公者申其尊<lb/>
　起其慢責無禮音義<hi>過古禾反又古卧反</hi>疏<hi>注稱公至無禮解云天子三公稱公</hi>
　<hi>王者之後稱公州國非此二者必非是公但今過魯自尊若公故如其意書之曰公以起其無禮也但諸</hi>
　<hi>文不知本爵是何諸家之意左氏已具也</hi>
六年春正月寔來音義<hi>寔市力反</hi>
　傳實來者何疏<hi>解云不書其人而經言寔來故執不知問</hi>猶曰是人來也<lb/>
<pb n="28b"/>
　注猶曰是人來不録何等人之辭孰謂謂州公也注<lb/>
　以上如曹書曷為謂之寔來慢之也曷為慢之注据<lb/>
　葵丘之盟曰化我也注行過無禮謂之化齊人語也<lb/>
　諸侯相過至竟必假塗入都必朝所以崇禮讓絶慢<lb/>
　易戒不虞也今州公過魯都不朝魯是慢之為惡故<lb/>
　書寔來見其義也月者危錄之無禮之人不可備責<lb/>
　之音義<hi>易以䜴反見賢徧反下見無正同</hi>疏<hi>注据葵至盟日解云僖九年九月戊辰諸侯盟</hi>
　<hi>於葵丘𫝊云桓之盟不日此何以日危之也何危爾桓公震而矜之叛者九國震之者何猶曰振振然注</hi>
<pb n="29a"/>
　<hi>云亢陽之貌矜之者何猶曰莫若我也注云色自美大之貌然則桓公振矜慢人而書日危之本魯慢州</hi>
　<hi>公非敬逆之道是以据而難之○行過至義也解云今州公過魯而慢之𫝊云化我故知化我是行過無</hi>
　<hi>禮之言是以哀六年𫝊云陳乞曰常之母有魚菽之祭願諸大夫之化我也諸大夫皆曰諾於是皆之陳</hi>
　<hi>乞之家亦是行過無禮之事○月者至責之解云凡朝例時此不朝故書月以見危不書日以見其危者</hi>
　<hi>無禮之人不可備責故也</hi>
夏四月公㑹紀侯于成<lb/>
秋八月壬午大閲音義<hi>閲音悦</hi>
　傳大閲者何疏<hi>解云欲言習兵而不言狩欲言他事而經書大閲故執不知問</hi>簡車<lb/>
<pb n="29b"/>
　徒也注大簡閲兵車使可任用而習之音義<hi>任音壬</hi>何<lb/>
　以書蓋以罕書也注罕希也孔子曰以不教民戰是<lb/>
　謂棄之故比年簡徒謂之蒐三年簡車謂之大閲五<lb/>
　年大簡車徒謂之大蒐存不㤀亡安不忘危不地者<lb/>
　常地也蒐例時此日者桓既無文徳又忽忘武備故<lb/>
　尤危錄疏<hi>解云大閲之禮三年一為桓公忽忘武備過於三年是以書之注孔子至棄之解云</hi>
　<hi>何氏之意與鄭别○故比至之蒐解云即昭八年秋蒐于紅之屬是也○三年至大閲解云此文是也○</hi>
　<hi>五年至大蒐解云即定十四年大蒐于比蒲之屬是也知其年數者漢禮猶然○不地者常地也解云蓋</hi>
<pb n="30a"/>
　<hi>在郊内而賈注經云簡車馬于廟也者何氏不取○蒐例時解云昭八年秋蒐于紅定十四年夏大蒐于</hi>
　<hi>比蒲之屬是也○此日至危錄解云例合書時而乃書日故以為尤危錄也</hi>
蔡人殺陳佗音義<hi>佗大阿反</hi>
　傳陳佗者何疏<hi>解云欲言陳君經不書爵欲言大夫又不言氏故執不知問</hi>陳君<lb/>
　也注以躍卒不書葬也疏<hi>注解云十二年八月壬辰陳侯躍卒注云不書葬者</hi>
　<hi>佗子也佗不稱侯者嫌貶在名例不當絶故復去躍葬也是以昭十一年楚師滅蔡執蔡世子有以歸用</hi>
　<hi>之𫝊云此未踰年之君也其稱世子何不君靈公不成其子也不君靈公則曷為不成其子誅君之子不</hi>
　<hi>立以此言之正由陳佗不君而見絶故去其子葬是故以躍不書葬知佗是陳君若其不然不知陳侯躍</hi>
<pb n="30b"/>
　<hi>何以不書葬矣</hi>陳君則曷為謂之陳佗注据殺蔡侯般不言<lb/>
　蔡般音義<hi>般音班</hi>疏<hi>注解云昭十一年楚子虞誘蔡侯般殺之於申是也</hi>絶也注<lb/>
　絶者國當絶曷為絶之注据戕鄫子不絶音義<hi>戕在良反</hi>
　<hi>鄫才陵反</hi>疏<hi>注解云宣十八年邾婁人戕鄫子稱子而不名是也</hi>賤也其賤奈何外<lb/>
　淫也惡乎淫注惡乎猶於何也音義<hi>惡音烏注同</hi>淫乎蔡<lb/>
　蔡人殺之注蔡稱人者與使得討之故從討賊辭也<lb/>
　賤而去其爵者起其見卑賤猶律文立子姦母見乃<lb/>
　得殺之也不日不書葬者從賤文音義<hi>去起吕反</hi>疏<hi>注猶律至</hi>
<pb n="31a"/>
　<hi>之也解云猶言對子姦母也○不日至賤文解云陳佗是君而見弑例合書日即𨼆四年戊申衞州吁弑</hi>
　<hi>其君完之屬是也君被外國殺者不責臣子不討賊例合書葬即桓十八年葬我君桓公是也今不書日</hi>
　<hi>不書葬者從賤文故也</hi>
九月丁卯子同生<lb/>
　傳子同生者孰謂疏<hi>解云春秋之内魯侯多矣皆不書生今特書故問為誰</hi>謂<lb/>
　莊公也注以夫人言同非吾子音義<hi>嚴音莊本亦作莊案後漢諱莊</hi>
　<hi>改為嚴</hi>疏<hi>注解云即莊元年傳云夫人譖公于齊侯公曰同非吾子齊侯之子也者是也正以道公</hi>
　<hi>疑非己子則是其長子同既繫體是常故知莊公也</hi>何言乎子同生注据君存<lb/>
<pb n="31b"/>
　稱世子子般不言生疏<hi>注解云莊三十二年冬十月乙未子般卒傳云子卒云子</hi>
　<hi>卒此其稱子般卒何君存稱世子君薨稱子某既葬稱子踰年稱公是也</hi>喜有正也注喜<lb/>
　國有正嗣未有言喜有正者此其言喜有正何久無<lb/>
　正也子公羊子曰其諸以病桓與注其諸辭也本所<lb/>
　以書莊公生者感𨼆桓之禍生於無正故喜有正而<lb/>
　不以世子正稱書者明欲以正見無正疾惡桓公日<lb/>
　者喜錄之禮生與來日死與往日各取其所見日也<lb/>
　禮世子生三日卜士負之寢門外以桑弧蓬矢射天<lb/>
<pb n="32a"/>
　地四方明當有天地四方之事三月君名之大夫負<lb/>
　朝于廟以名徧告之音義<hi>桓與音餘稱尺證反惡烏路反射食亦反徧音遍</hi>
　疏<hi>注而不至桓公解云若以正稱書冝言世子同生也同實世子而不以正稱書之是其以正見無正</hi>
　<hi>之義桓由不正而簒弑故曰疾惡桓公也○日者至日也解云與由數也由生數來日故書丁卯而錄之</hi>
　<hi>凡人謂方至為來已過為往故云生與來日死與往日也鄭注曲禮上篇云生數來日謂成服杖以死明</hi>
　<hi>日數也死數往日謂殯斂以死日數也者與何氏異○禮世至告之解云皆出内則文也</hi>
冬紀侯來朝注朝聘例時<lb/>
　<lb/>
<pb n="32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋公羊傳注疏巻四<lb/>
<pb n="33a"/>
　春秋公羊傳卷四考證<lb/>
三月公㑹鄭伯于垂注桓公㑹皆月者危之也○<hi>臣召</hi>
　<hi>南</hi>按僖元年八月㑹檉十六年十二月㑹淮成二年<lb/>
　十一月㑹蜀襄十六年二月㑹溴梁皆㑹加月其他<lb/>
　因㑹而盟而伐者加月尤多安見桓㑹皆月之為危<lb/>
　之乎故知以日月為例皆臆説也<lb/>
鄭伯以璧假許田傳曷為為恭疏即哀八年齊人取讙<lb/>
　及僤之屬是○僤他本作闡非也此傳自作僤<lb/>
<pb n="33b"/>
傳魯朝宿之邑也注疏五年一朝解云虞書傳文○<hi>臣</hi>
　<hi>浩</hi>按比年一小聘三年一大聘五年一朝此王制文<lb/>
　也虞書孔傳並無此語必係從前傳寫之誤<lb/>
傳繫之許也○劉敞曰傳非也詩云居常與許復周公<lb/>
　之宇周公受封本有此許邑非孔子作春秋故繫之<lb/>
　許且邑地各自有名或曰許田或曰龜隂田據實而<lb/>
　書豈擅改易哉<hi>臣召南</hi>按疏云似魯國界内舊自有<lb/>
　許何言近許而繫之許已先劉氏疑傳之非且如經<lb/>
<pb n="34a"/>
　書築䑓于薛築䑓于秦亦是魯地名薛名秦耳豈繫<lb/>
　之薛及秦哉<lb/>
大水𫝊疏惡愈甚也○監本脱甚字今増<lb/>
宋督弑其君與夷及其大夫孔父𫝊孔父可謂義形於<lb/>
　色矣○<hi>臣召南</hi>按公羊賢孔父仇牧褒奬忠臣扶樹<lb/>
　名教其義長於左氏<lb/>
𫝊故於是先攻孔父之家注父者字也疏榖梁𫝊文○<lb/>
　<hi>臣召南</hi>按今本榖梁𫝊作父字諡也後人毎疑於父<lb/>
<pb n="34b"/>
　非諡諡字當是衍文觀於此疏可知榖梁本文原無<lb/>
　諡字也<lb/>
取郜大鼎于宋𫝊故謂之郜鼎注周家以世孝天瑞之<lb/>
　鼎以助享祭疏謂殷衰之時鼎沒于泗水及武王克<lb/>
　殷之後鼎乃出見○<hi>臣召南</hi>按注不過公羊家説即<lb/>
　吾邱夀王之對武帝所云周徳無所不通上天報應<lb/>
　鼎為周出云爾此鼎與九鼎無渉九鼎沒於泗水乃<lb/>
　周末秦初事非殷末也武王遷九鼎於洛邑非得之<lb/>
<pb n="35a"/>
　泗水也疏文牽合附㑹鄙俚如此<lb/>
納于太廟𫝊疏祭義篇末云建國之神位文家右社稷<lb/>
　而左宗廟○祭義原文無文家二字<lb/>
紀侯來朝○<hi>臣宗楷</hi>按左氏經作把侯傳云秋七月把<lb/>
　侯來朝不敬把侯歸乃謀伐之有九月入把之文公<lb/>
　羊亦書入把自是兩事左氏則合為一矣<lb/>
　又注稱侯者天子將娶于紀與之奉宗廟故封之百<lb/>
　里○<hi>臣召南</hi>按此義𫝊所不言而何休以意測者也<lb/>
<pb n="35b"/>
　休烏知紀之先不為侯爵乎此時周天子豈復能封<lb/>
　建侯國且紀地東逼萊夷西隣强齊南接邾莒又安<lb/>
　得有寛閒之地可開拓為百里也者休何所据而知<lb/>
　紀以王后之故進爵為侯乎又謂天子得娶庶人女<lb/>
　以其得専封此亦漢家故事后族以恩澤封侯非古<lb/>
　法也疏謂隠二年有紀子伯之文故知侯非本爵夫<lb/>
　紀子伯闕文也可為据乎<lb/>
蔡侯鄭伯㑹于鄧𫝊蓋鄧與㑹爾注尚書曰三人議則<lb/>
<pb n="36a"/>
　從二人之言○洪範本文作三人占則從二人之言<lb/>
春正月公㑹齊侯于嬴注無王者以見桓公無王而行<lb/>
　也○<hi>臣召南</hi>按自有此注而桓無王之説遂不可解<lb/>
　矣然公羊子既不言何以創為此説推檢二百四十<lb/>
　二年中無王者多矣實不止一桓也<lb/>
公狩于郎𫝊疏後聖有造○禮運原文作後聖有作<lb/>
𫝊冬曰狩注不以夏田者春秋制也○<hi>臣召南</hi>按左𫝊<lb/>
　謂春蒐夏苖秋獮冬狩與周禮合榖梁謂春曰田夏<lb/>
<pb n="36b"/>
　曰苖秋曰蒐冬曰狩名目稍殊然其為四時之田一<lb/>
　也公羊則謂春苖秋蒐冬狩而夏時獨闕劉敞曰何<lb/>
　休言春秋之制非也禮記王制亦復闕夏盖王制出<lb/>
　自漢時諸儒皆承公羊之謬不足為據也此論甚確<lb/>
夏天王使宰渠伯糾來聘𫝊下大夫也注下去二時者<lb/>
　桓公無王而行天子不能誅反下聘之故為貶○劉<lb/>
　敞曰注非也史有闕遺日月者仲尼皆不私益之日<lb/>
　月無足見義而益之似不信故不為也<lb/>
<pb n="37a"/>
五年春正月甲戌己丑陳侯鮑卒𫝊曷為以二日卒之<lb/>
　㤜也○趙匡曰左氏云再赴豈有正當禍亂之時而<lb/>
　暇競使人赴告哉經文甲戌下當記陳佗作亂之事<lb/>
　全簡脱之耳孫復曰闕文也未有以二日卒者也二<lb/>
　説得之<lb/>
天王使仍叔之子來聘𫝊何譏爾疏至於淵隅○淮南<lb/>
　子本文作淵虞<lb/>
大雩𫝊何以書注先是桓公無王行○<hi>臣召南</hi>按前後<lb/>
<pb n="37b"/>
　文勢應作無王而行各本俱脱而字耳<lb/>
蔡人殺陳佗𫝊陳君也疏正由陳佗不君而見絶故去<lb/>
　其子葬○<hi>臣召南</hi>按若以父之惡而貶其子之終則<lb/>
　宣王當因厲而不入周廟蔡仲當因叔而不稱蔡侯<lb/>
　矣有是理乎<lb/>
　<lb/>
　<lb/>
　春秋公羊傳卷四考證<lb/>
</p>
<p>
</p>
  </div>
</body>
</text>
</TEI>
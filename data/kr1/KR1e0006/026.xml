<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋公羊傳注疏卷二十六<hi>起定公六年盡十五年</hi>
                </head> <lb/>
    <p>
<pb n="1a"/>
欽定四庫全書<lb/>
　春秋公羊傳注疏卷二十六<hi>起定公六年盡十五年</hi>
　　漢何休學　　　　　　　唐陸徳眀音義<lb/>
六年春王正月癸亥鄭游遬帥師滅許以許男斯歸<lb/>
二月公侵鄭注月者内有彊臣之讎不能討而外結怨<lb/>
故危之公至自侵鄭<lb/>
夏季孫斯仲孫何忌如晉<lb/>
秋晉人執宋行人樂祁犂<lb/>
<pb n="1b"/>
冬城中城<lb/>
季孫斯仲孫忌帥師圍運疏<hi>仲孫忌解云古本無何字有者誤也穀梁及賈經皆無何字又哀十三年經云晋魏多帥師侵衛𫝊云此晋魏曼多也曷為謂之晋魏多譏二名二名非禮也以此言之則此經無何明矣而賈氏云公羊曰仲孫何忌者葢誤</hi>
　𫝊此仲孫何忌也曷為謂之仲孫忌譏二名二名非<lb/>
　禮也注為其難諱也一字為名令難言而易諱所以<lb/>
　長臣子之敬不逼下也春秋定哀之間文致大平欲<lb/>
　見王者治定無所復為譏唯有二名故譏之此春秋<lb/>
<pb n="2a"/>
　之制也音義<hi>為其于僞反令力呈反易以豉反長丁丈反大音泰見賢徧反治直吏反復扶</hi>
　<hi>又反</hi>疏<hi>此仲至孫忌解云正決上文夏仲孫何忌如晋之文也注解云難言者謂言難著既不言君父</hi>
　<hi>之名即是臣子之敬故曰長臣子之敬也動不違禮為下之易故曰不逼下也云春秋定哀之間文致大</hi>
　<hi>平者實不太平但作大平文而已故曰文致太平也案春秋說昭公亦為所見之世而此注偏指定哀為</hi>
　<hi>太平者正以昭公之時未譏二名故也云唯有二名故譏之者文王之臣散宜生孔子門人宓不齊之屬</hi>
　<hi>皆親事聖人而以二字為名者謂依古禮若似堯名放勛舜名重華禹名文命宣王之興名子為宫湼之</hi>
　<hi>屬是也但孔子作春秋欲改古禮為後王之法是以譏其二名故注即言此春秋之制也然則𫝊云二名</hi>
　<hi>非禮者謂非新王禮不謂非古禮也</hi>
<pb n="2b"/>
七年春王正月<lb/>
夏四月<lb/>
秋齊侯鄭伯盟于鹹音義<hi>鹹音咸</hi>
齊人執衛行人北宫結以侵衛<lb/>
齊侯衛侯盟于沙澤<lb/>
大雩注先是公侵鄭城中城季孫斯仲孫忌如晋圍運<lb/>
費重不恤民之應音義<hi>費芳味反下同</hi>疏<hi>注解云先是公侵鄭即上六年二月公侵鄭是也云城中城者即上六年冬城中城是也云季孫斯仲孫忌如晋者在上六年夏而於城中城之下言之<pb n="3a"/>者葢遂重者先言之故也云圍運者即上六年冬季孫斯仲孫何忌圍運是</hi>
齊國夏帥師伐我西鄙<lb/>
九月大雩注承前費重不恤民又重之以齊師伐我我<lb/>
自救之役音義<hi>重直用反</hi>
冬十月<lb/>
八年春王正月公侵齊公至自侵齊疏<hi>春王正月公侵齊觧云侵伐例時而此月者正以内有強臣之讎而外犯彊齊故危之○公至自侵齊解云以例言之不䝉上月矣</hi>
二月公侵齊三月公至自侵齊注出入月者内有彊臣<lb/>
<pb n="3b"/>
之讎外犯彊齊再出尤危於侵鄭故知入亦當䝉上月<lb/>
疏<hi>注解云正以春秋之例有雖在月下而不䝉月者故賈氏云還至不月為曹伯卒月是也故何氏分疏之云此定公侵齊所以出入月者正以内有强臣之讎不能討而外犯強齊頻煩再出尤危於六年侵鄭之時故知其入亦當䝉月也上六年二月公侵鄭彼注云月者内有強臣之讎不能討而外結怨故危之也下經始云公至自侵鄭則知何氏以為至不䝉月故此決云再出尤危於侵鄭故知入亦當䝉月也</hi>
曹伯露卒<lb/>
夏齊國夏帥師伐我西鄙<lb/>
公㑹晉師于瓦公至自瓦注此晋趙鞅之師也但言晋<lb/>
<pb n="4a"/>
師者君不㑹大夫之辭也公㑹大夫不別得意雖得意<lb/>
不致此致者諱公為大夫所㑹故使若得意者音義<hi>别彼列反</hi>疏<hi>注解云正以下經云晋趙鞅帥師侵鄭遂侵衛故知此言公㑹晋師是趙鞅之師矣宣元年秋趙盾帥師救陳宋公以下㑹晋師于棐林伐鄭𫝊云此晋趙盾之師曷為不言趙盾之師君不㑹大夫之辭也今此文勢與彼正同故此何氏取彼𫝊文以解之荘六年𫝊注云公與二國以上出㑹盟得意致㑹不得意不致公與一國出㑹盟得意致地不得意不致然則公與諸侯尊同體敵莫肯相下故須别之見其得意與否若與大夫盟㑹之時尊卑異等得意可知何勞别之乎故僖二十五年冬公㑹衛子莒慶盟于洮何氏云洮内地公與未踰年君大夫盟不别得意雖在外猶不致也是云此致者諱公為大夫所㑹故使若得意者正以公與一國<pb n="4b"/>出㑹盟得意致地不得意不致今此書致故云使若得意者</hi>
秋七月戊辰陳侯柳卒<lb/>
晉趙鞅帥師侵鄭遂侵衛<lb/>
葬曹竫公音義<hi>竫才井反本亦作靖</hi>
九月葬陳懐公<lb/>
季孫斯仲孫何忌帥師侵衛<lb/>
冬衛侯鄭伯盟于曲濮音義<hi>濮音卜</hi>
從祀先公<lb/>
<pb n="5a"/>
　𫝊從祀者何疏<hi>解云欲言其祭經無宫廟之文欲言非祭謂之從祀故執不知問</hi>順<lb/>
　祀也注復文公之逆祀文公逆祀去者三人注諌不<lb/>
　從而去之疏<hi>解云謂文二年八月丁夘大事于大廟躋僖公𫝊云躋者何升也何言乎升僖</hi>
　<hi>公譏何譏爾逆祀也其逆祀奈何先禰而後祖也是也</hi>定公順祀叛者五人注<lb/>
　諫不以禮而去曰叛去與叛皆不書者微也不書禘<lb/>
　者後祫亦順非獨禘也言祀者無己長乆之辭不言<lb/>
　僖公者閔公亦得其順疏<hi>注觧云謂諫君全不以禮不從之而去者謂之叛也</hi>
　<hi>何氏之意以為三年一祫五年一禘謂諸侯始封之年禘祫竝作之但夏禘則不礿秋祫則不當而已一</hi>
<pb n="5b"/>
　<hi>祫一禘隨次而下其間三五參差亦有禘祫同年時矣若其有䘮正可於䘮廢其祫禘之年仍自乘上而</hi>
　<hi>數之即僖八年禘于大廟之時禘祫同年矣至文二年大事于大廟之下𫝊云大事者何大祫也何氏云</hi>
　<hi>從僖八年禘數之知為大祫是從僖八年禘祫同年數之即文二年為祫年文五年為禘祫同年又隨次</hi>
　<hi>而數之至今定八年亦禘祫同年矣凡為祭之法先重而後輕禘大於祫固當先之則知此言從祀先公</hi>
　<hi>者是禘明矣故云不書禘者後祫亦順非獨禘也若然既言是禘理宜在夏而在冬下者失之矣桓八年</hi>
　<hi>𫝊云春曰祠何氏云祠猶食也猶繼嗣也春物始生孝子思親繼嗣而食之故曰祠因以別死生然則此</hi>
　<hi>經何以不言從祭先公或言大事于先公而言祀者見其相嗣不已長乆常然故云言祀者無已長乆之</hi>
　<hi>辭閔二年夏五月乙酉吉禘于荘公僖八年秋七月禘于大廟文二年八月丁夘大事于大廟之文皆道</hi>
<pb n="6a"/>
　<hi>其人今此經文所以不言從祀僖公而言先公者正以閔公亦得其順是以不得特指之</hi>
盜竊寳玉大弓<lb/>
　𫝊盜者孰謂注微而竊大可怪故問之疏<hi>注觧云哀四年𫝊云</hi>
　<hi>弑君賤者窮諸人此其稱盜以弑何賤乎賤者也然則盜是微賤之稱寳玉大弓國之重寳故云微而竊</hi>
　<hi>大也</hi>謂陽虎也陽虎者曷為者也季氏之宰也注季氏<lb/>
　之陪臣為政者疏<hi>注觧云季氏之宰於國為陪臣而為政于魯故曰為政也</hi>季氏<lb/>
　之宰則微者也惡乎得國寳而竊之陽虎專季氏季<lb/>
　氏專魯國陽虎拘季孫注季氏逐昭公之後取其寳<lb/>
<pb n="6b"/>
　玉蔵於其家陽虎拘季孫奪其寳玉季孫取玉不書<lb/>
　者舉逐君為重音義<hi>惡音烏</hi>疏<hi>注季氏逐昭公觧云在昭二十五年秋</hi>孟<lb/>
　氏與叔孫氏迭而食之睋而鋟其板注以爪刻其饋<lb/>
　斂板音義<hi>迭大結反注同食音嗣下注迭食同睋五多反下同鋟本又作鐵七亷反又且審反</hi>
　<hi>以爪刻饋斂板也本或作毁誤</hi>疏<hi>注觧云謂以指爪刻其饋器之上歛蔵衣物之板謂葢板也</hi>曰<lb/>
　某月某日將殺我于蒲圃音義<hi>圃本又作甫同布古反又音布</hi>力能<lb/>
　救我則於是注於是時至乎日若時而出臨南者陽<lb/>
　虎之出也御之注為季孫御疏<hi>解云至乎日若時謂至于某日如約之時</hi>
<pb n="7a"/>
　<hi>也以此言之則知上文云某月某日宜亦言其時但𫝊家省去之至此乃言若時以刻日也姊妹之子謂</hi>
　<hi>之出葢是虎之外生也或云從其家出而仕于公亦不妨下季氏云世世有子是矣</hi>於其乗焉<lb/>
　季孫謂臨南曰以季氏之世世有子注言我季氏累<lb/>
　世有女以為臣音義<hi>乘繩證反下皆同女音汝</hi>疏<hi>解云於其乘焉者謂於其上車</hi>
　<hi>之時矣</hi>子可以不免我死乎注以義責之臨南曰有力<lb/>
　不足臣何敢不勉陽越者陽虎之從弟也為右注為<lb/>
　季孫車右實衛之音義<hi>從才用反下同</hi>疏<hi>注觧云謂守衛季孫不令走</hi>諸<lb/>
　陽之從者車數十乘音義<hi>數所主反</hi>至于孟衢注孟氏衢<lb/>
<pb n="7b"/>
　四逹可以横去疏<hi>注解云即釋宫四逹謂之衢李廵云四逹各有所至曰衢孫氏曰交</hi>
　<hi>通四出是也</hi>臨南投䇿而墜之注䇿馬棰也見二家迭食<lb/>
　之欲將季孫由孟氏免之恐陽越不聽故詐投策欲<lb/>
　使下車音義<hi>墜直類反棰章蘂反</hi>陽越下取策臨南駷馬注棰<lb/>
　馬衘走音義<hi>駷本又作<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>字書無此字相承用之素動反</hi>而由乎孟氏陽<lb/>
　虎從而射之矢著于莊門注荘門孟氏所入門名言<lb/>
　幾中季氏賴門閉故著門音義<hi>射食亦反著直略反注同荘本或作嚴亦</hi>
　<hi>音荘幾音祈中于仲反</hi>然而甲起於琴如注甲公歛處父所帥<lb/>
<pb n="8a"/>
　也琴如地名二家知出期故於是時起兵疏<hi>注甲公至帥也</hi>
　<hi>解云即下𫝊云既駕公歛處父帥師而至是也○二家至起兵解云即上𫝊云力能救我則於是是也</hi>
　弑不成郤反舍于郊皆說然息注說解舍然猶如音<lb/>
　義<hi>弑音試下同郤去略反夲又作却說夲又作稅始銳反又他㑹反注同說解舍也然猶如也</hi>疏<lb/>
　<hi>解云正以季孫於陽虎為君故謂之弑也郤反舍于郊者謂上文陽虎從而射之時逐之郷孟氏今而還</hi>
　<hi>去舍於郊故曰卻反舍于郊不謂元從郊來</hi>或曰弑千乘之主注時季氏<lb/>
　邑至於千乘而不克舍此可乎注嫌其近而無所依<lb/>
　陽虎曰夫孺子得國而已注得免專國家而已如丈<lb/>
<pb n="8b"/>
　夫何注如猶奈也丈夫大人稱也音義<hi>稱尺證反</hi>睋而曰<lb/>
　彼哉彼哉注望見公歛處父師而曰彼哉彼哉再言<lb/>
　之者切遽意音義<hi>遽其慮反</hi>趣駕注使疾駕音義<hi>趣七欲反一音</hi>
　<hi>七住反</hi>既駕公歛處父帥師而至注公歛處父孟氏叔<lb/>
　孫氏將兵之将疏<hi>注解云左氏以為孟氏家臣</hi>慬然後得免音義<lb/>
　<hi>慬其靳反</hi>自是走之晋寳者何疏<hi>解云欲言貴物微者竊之欲言賤物又在弓玉</hi>
　<hi>之上故執不知問</hi>璋判白注判半也半珪曰璋白蔵天子青<lb/>
　蔵諸侯魯得郊天故錫以白不言璋言玉者起珪璧<lb/>
<pb n="9a"/>
　琮璜璋五玉盡亡之也𫝊獨言璋者所以郊事天尤<lb/>
　重詩云奉璋峨峨髦士攸宜是也禮珪以朝璧以聘<lb/>
　琮以發兵璜以發衆璋以徴召音義<hi>璋音章琮在宗反璜音黄峨五</hi>
　<hi>多反夲又作娥髦音毛</hi>疏<hi>注半珪曰璋解云釋器無文云白蔵天子青蔵諸侯春秋説文云不言璋</hi>
　<hi>言玉者起珪璧琮璜璋五玉盡亡之也者正以玉為縂名故也○詩云至徴召解云言文王祭皇天上帝</hi>
　<hi>時在助祭者奉此半珪之璋其儀容峨峨盛荘矣盡是俊士之所宜利何氏與鄭同云禮珪以朝璧以聘</hi>
　<hi>琮以發兵璜以發衆璋以徴召者時王之禮也</hi>弓繡質注質拊也言大者力<lb/>
　千斤音義<hi>拊芳甫反又芳于反</hi>疏<hi>注解云千斤之文何氏有所見家語云三十斤為鈞謂之</hi>
<pb n="9b"/>
　<hi>石然則千斤之弓其力八石三斗有餘故左傳云可以威不軌戒不虞也</hi>龜青純注純緣<lb/>
　也謂緣甲<graphic n="KR0971" url="https://raw.githubusercontent.com/kanripo/KR-Gaiji/master/images/KR0971.png" mimeType="image/png"/>也千歲之龜青髯眀于吉凶易曰定天<lb/>
　下之吉凶成天下之亹亹者莫善乎蓍龜經不言龜<lb/>
　者以先知從寳省文謂之寳者世世保用之辭此皆<lb/>
　魯始封之錫不言取而言竊者正名也定公從季孫<lb/>
　假馬孔子曰君之於臣有取無假而君臣之義立主<lb/>
　書者定公失政權移陪臣拘其尊卿䘮其寳玉無以<lb/>
　合信天子交質諸侯當絶之不書拘季孫者舉五玉<lb/>
<pb n="10a"/>
　為重書大弓者使若都以國寳書微辭也音義<hi>純之閏反</hi>
　<hi>注同緣悦絹反下同<graphic n="KR0971" url="https://raw.githubusercontent.com/kanripo/KR-Gaiji/master/images/KR0971.png" mimeType="image/png"/>而占反/亹亡匪反蓍音尸喪息浪反</hi>疏<hi>注千歳之龜青<graphic n="KR0971" url="https://raw.githubusercontent.com/kanripo/KR-Gaiji/master/images/KR0971.png" mimeType="image/png"/>解云以時事知之</hi>
　<hi>也○易曰至蓍龜解云此皆上繫辭文也今易夲善作大字為異彼注云凡天下之善惡及沒沒之衆事</hi>
　<hi>皆成定之言其廣大無不包也○經不言龜至微辭也解云弓繡質龜青純然則此等皆喪之而經言大</hi>
　<hi>弓特不言龜者正以禮器郊特牲陳幣之時云龜為前列先知也以其先知故得從寳省文然則龜非珠</hi>
　<hi>玉而得從寳省文者以其能定吉凶可以世世保而用之故注云謂之寳者世世保用之辭云此皆魯始</hi>
　<hi>封之錫者左傳定四年具有其文也云不言取而言竊者正名也者正所以不言盜取而言竊者盜是卑</hi>
　<hi>賤之稱是以不得言取也竊者是其正名是以即引家語以證之定公從季孫假馬孔子曰君之於臣有</hi>
<pb n="10b"/>
　<hi>取無假而君臣之義立者家語文云無以合信天子交質諸侯當絶之者即上注云珪以朝璧以聘今珪</hi>
　<hi>璧盡亡故言此也云書大弓者使若都以國寳書微辭也者言大弓與龜皆可保用所以龜得從寳省文</hi>
　<hi>而特書大弓不省文使若都以國寳書作微辭之義何者經言盜竊寳玉大弓若似所謂寳玉者即大弓</hi>
　<hi>是言可世世傳保而金玉之然故得為微辭也</hi>
九年春王正月<lb/>
夏四月戊申鄭伯囆卒音義<hi>囆勑邁反左氏作蠆</hi>
得寳玉大弓<lb/>
　𫝊何以書國寳也喪之書得之書注微辭也使若都<lb/>
<pb n="11a"/>
　以重國寳故書不以罪定公者其寳失之當坐得之<lb/>
　當除以竊寳不月知得例不䝉上音義<hi>喪息浪反</hi>疏<hi>注解云寳</hi>
　<hi>玉大弓者乃是周公初封之時受賜於周之物而必蔵之魯者欲使世世子孫無㤀於周而定公失之季</hi>
　<hi>氏奪之皆當合絶而上文直言盜竊寳玉大弓此文直云得寳玉大弓𫝊云何以書國寳也得之書喪之</hi>
　<hi>書不見貶之者正言作微辭使若都以重國寳之故而書之文更無刺譏之義也然則此言微辭者仍與</hi>
　<hi>上文共為一事以上元年定哀多微辭之下何氏直數喪失國寳而已上文之下有注云無以合信天子</hi>
　<hi>交質諸侯當絶今此寜知不復闕絶之者正以得之當除故也杜氏云弓玉魯之分器得之足以為榮失</hi>
　<hi>之足以為辱故重而書之義亦通於此云以竊寳不月云云者即上八年經云冬衛侯鄭伯盟于曲濮從</hi>
<pb n="11b"/>
　<hi>祀先公盗竊寳玉大弓是也則知今雖文承四月之下不䝉上月明矣</hi>
六月葬鄭獻公<lb/>
秋齊侯衛侯次于五氏注欲伐魯也善魯能郤難早故<lb/>
書次而去音義<hi>郤難起略反下乃旦反郤亦作却</hi>疏<hi>注解云知欲伐魯者正以直書其次上下更無起文乃與荘十年夏六月齊師宗師次于郎公敗宗師于乘丘之文同故知正欲伐魯也故彼𫝊云其言次于郎何伐也我能敗之故言次也是也彼注云此解夲所以不言伐言次意也二國纔止次未成於伐魯即能敗宋師齊師罷而去故不言伐言次也明國君當強折衝當逺魯微弱深見犯至于近邑頼能速勝之故云爾所以強内者是其書次云欲伐魯善其郤難早之文其餘見言次不欲伐魯者皆自有起文即次聶北<pb n="12a"/>救邢伐楚次于陘之屬是也</hi>
秦伯卒<lb/>
冬葬秦哀公<lb/>
十年春王三月及齊平注月者頰谷之㑹齊侯欲執定<lb/>
公故不易音義<hi>易以䜴反下同</hi>疏<hi>注解云下十一年冬及鄭平叔還如鄭蒞盟則知平例書時而有月者皆見義矣而言不易者即荘十三年冬公㑹齊侯盟于柯𫝊云何以不日易也何氏云易猶佼易也相親信無後患之辭然則此書月者頰谷之㑹齊侯欲執定公故不易宣十五年夏五月宋人及楚人平之下何氏云月者專平不易昭七年春王正月暨齊平何氏云月者刺内暨暨也者皆與鄉解合</hi>
<pb n="12b"/>
夏公㑹齊侯于頰谷公至自頰谷音義<hi>頰古恊反左氏作夾谷</hi>注<lb/>
上平為頰谷之㑹不易故月致地者頰谷之㑹齊侯作<lb/>
侏儒之樂欲以執定公孔子曰匹夫而熒惑於諸侯者<lb/>
誅於是誅侏儒首足異處齊侯大懼曲節從敎得意故<lb/>
致也音義<hi>滎音螢一音于瓊反處昌慮反</hi>疏<hi>注解云荘六年何注云公與一國出㑹盟得意致地不得意不致即桓二年秋公及戎盟于唐冬公至自唐隠二年秋八月庚辰公及戎盟于唐之屬是也今此上平為頰谷之㑹不易故月即此平不得意也而致地者正以初雖見脅終竟得意故也云頰谷之㑹至曲節從教家語及晏子春秋文也</hi>
<pb n="13a"/>
晉趙鞅帥師圍衛<lb/>
齊人來歸運讙龜隂田<lb/>
　𫝊齊人曷為來歸運讙龜隂田注据齊嘗取魯邑疏<lb/>
　<hi>注解云即宣元年六月齊人取濟西田哀八年夏齊人取讙及僤之文是也</hi>孔子行乎季<lb/>
　孫三月不違注孔子仕魯政事行乎季孫三月之中<lb/>
　不見違過是違之也不言政行乎定公者政在季氏<lb/>
　之家疏<hi>解云孔子家語亦有此言若以家語言之孔子今年從邑宰為司空既為大夫故有行於</hi>
　<hi>季孫之義</hi>齊人為是來歸之注齊侯自頰谷㑹歸謂晏子<lb/>
<pb n="13b"/>
　曰寡人或過於魯侯如之何晏子曰君子謝過以質<lb/>
　小人謝以文齊嘗侵魯四邑請皆還之歸濟西田不<lb/>
　言來此其言來者已絶魯不應復得故從外來常文<lb/>
　與齊人來歸衛寳同夫子雖欲不受定公貪而受之<lb/>
　此違之驗音義<hi>為于僞反復扶又反</hi>疏<hi>注齊侯至還之解云皆晏子春秋及家語孔子</hi>
　<hi>世家之文其四邑者蓋運也讙也龜也隂也邑而言田者桓元年𫝊云田多邑少稱田然則此等皆是土</hi>
　<hi>地頃畝多邑内人民少故稱田龜亦是邑非山名賈服異若欲同于賈服即云上二邑邑内人民多故舉</hi>
　<hi>邑名龜隂言田者龜是山名直得田而不得邑而言侵魯四邑請皆歸之者謂雖有此請齊君不全許是</hi>
<pb n="14a"/>
　<hi>以但得三邑而已蓋非何氏之意○歸濟至寳同解云宣十年齊人歸我濟西田者是其不言來之文也</hi>
　<hi>言已絶魯不應復得者即彼𫝊云齊已取之矣其言我何未絶於我也曷為未絶于我齊已言取之矣注</hi>
　<hi>云齊已言語許取之其實未之齊也注云其人民貢賦尚屬於魯實未歸於齊不言來者明不從齊來不</hi>
　<hi>當坐取邑然則彼以未絶於魯魯猶合得之眀其不從齊來齊人不當坐取邑故不言來此言來者入齊</hi>
　<hi>已乆絶于魯不應復得之故言來從外來常文也言魯不應復得者止以不能保守先君世邑而失之故</hi>
　<hi>也言與齊人來歸衛寳同者即荘六年冬齊人來歸衛寳是也○夫子至之驗解云知夫子雖欲不受者</hi>
　<hi>正以四邑屬齊年嵗淹乆已絶于魯魯不應得頰谷之㑹討殺侏儒威劫齊侯方始歸之雖曰獲田君子</hi>
　<hi>不貴故知孔子之意不欲受也若然荘十三年曺子手劔而劫桓公是以齊人歸我汶陽之田何氏云劫</hi>
<pb n="14b"/>
　<hi>桓公取汶陽田不書者諱行詐劫人也然則此亦威劫齊侯而得田邑與彼不異而書不諱者正以曺子</hi>
　<hi>夲意行劫以求汶陽之田君子恥其所為故不書也今在頰谷之㑹孔子相儀正欲兩君揖譲行盟㑹之</hi>
　<hi>禮但齊為不道熒惑魯侯而欲執之孔子誅之手足異䖏齊侯内懼歸其四邑以謝焉於其夲情實非劫</hi>
　<hi>詐書而不諱不亦宜乎言此違之驗者欲對上𫝊云孔子行乎季孫三月不違文也</hi>
叔孫州仇仲孫何忌帥師圍郈音義<hi>郈音后</hi>
秋叔孫州仇仲孫何忌帥師圍費疏<hi>解云帥師圍費者左傳穀梁此費字皆為郈但公羊正本作費字與二家異賈氏不云公羊曰費者盖文不備或所見異也</hi>
宋樂世心出奔曹疏<hi>解云宋樂世心者世字亦作泄字者故賈氏言焉左氏穀梁作大字</hi>
<pb n="15a"/>
宋公子池出奔陳注池左氏作地<lb/>
冬齊侯衛侯鄭游遬㑹于鞌疏<hi>解云㑹于鞌者左氏穀梁作安甫賈氏不云公羊曰鞌者亦是文不備穀梁經甫亦有作浦字者</hi>
叔孫州仇如齊<lb/>
宋公之弟辰暨宋仲佗石彄出奔陳注復出宋者惡仲<lb/>
佗悉欲帥國人去故舉國言之公子池樂世心石彄從<lb/>
之皆是也辰言暨者明仲佗強與俱出也三大夫出不<lb/>
月者舉國危亦見矣音義<hi>暨其器反佗大多反彄苦侯反惡仲烏路反強其丈反見<pb n="15b"/>賢徧反</hi>疏<hi>注解云如此注者正决昭二十年冬十月宋華亥向寗華定出奔陳不重言宋向寗也云公子池樂世心石彄從之皆是也者下十一年經文也云辰言暨者眀仲佗強與俱出也者正以隠元年𫝊云暨猶暨暨也及我欲之暨不得已也然則弟辰是時事不獲已而從去故曰眀仲佗強與俱出也知非辰強之者正以荘三十二年公子牙昭元年招之屬以其有罪皆去弟以貶之今不去弟故知仲佗強之矣春秋之例外大夫出奔悉書時即襄二十一年秋晋欒盈出奔楚二十八年冬齊慶封來奔之屬是其衆出奔者於國尤危故書月即昭二十年冬十月宋華亥向寗華定出奔陳何氏云月者危三大夫同時出奔将為國家患明當防之是也然則彼以三大夫同出奔是以書月以見危此亦三大夫同出不月者正以舉國見其欲率國人去其危亦見矣是以不勞書月以見危也</hi>
<pb n="16a"/>
十有一年春宋公之弟辰及仲佗石彄公子池自陳入<lb/>
于蕭以叛注不復言宋仲佗者本舉國已明矣辰言及<lb/>
者後汲汲當坐重音義<hi>復扶又反</hi>疏<hi>注本舉至坐重解云謂奔時舉言宋仲佗是其欲率國人去已眀矣是以此經不復言宋也云辰言及者後汲汲當坐重者正以隠元年𫝊云及猶汲汲及我欲之故知辰言及者是其汲汲也而言後汲汲者欲言初出之時事不獲已未汲汲也言當重者惡其母弟之親而汲汲於叛故當合坐重於疏者</hi>
夏四月<lb/>
秋宋樂世心自曹入于蕭注不言叛者從叛臣叛可知<lb/>
<pb n="16b"/>
疏<hi>注解云決上經自陳入于蕭以叛文也</hi>
冬及鄭平<lb/>
叔還如鄭蒞盟音義<hi>叔還音旋</hi>
十有二年春薛伯定卒注不日月者子無道當廢之而<lb/>
以為後未至三年失衆見殺危社稷宗廟禍端在定故<lb/>
畧之音義<hi>殺音弑</hi>疏<hi>注解云今責日月者正以所見之世小國之卒例書日月即昭三十一年夏四月丁巳薛伯穀卒之屬是也今不具日月故解之言子未三年失衆見弑者即下十三年冬薛弑其君比是也春秋之例稱國以弑者失衆見弑之辭故文十八年冬莒弑其君庶其𫝊云稱國以弑者衆弑君之辭何<pb n="17a"/>氏云一人弑君國中人人盡喜故舉國以明失衆當坐絶也例皆時者略之也故此作注云未至三年失衆見弑也云禍端在定定字亦有作在是字者今解從定也</hi>
夏葬薛襄公<lb/>
叔孫州仇帥師墮郈音義<hi>墮許規反下同</hi>
衛公孟彄帥師伐曹<lb/>
季孫斯仲孫何忌帥師墮費<lb/>
　𫝊曷為帥師墮郈帥師墮費注据城費疏<hi>注解云即襄七年城</hi>
　<hi>費是也然則彼時城費今乃墮之似於義反故以為難</hi>孔子行乎季孫三月不<lb/>
<pb n="17b"/>
　違曰家不蔵甲邑無百雉之城於是帥師墮郈帥師<lb/>
　墮費注郈叔孫氏所食邑費季氏所食邑二大夫宰<lb/>
　吏數叛患之以問孔子孔子曰陪臣執國命采長數<lb/>
　叛者坐邑有城池之固家有甲兵之蔵故也季氏說<lb/>
　其言而墮之故君子時然後言人不厭其言書者善<lb/>
　定公任大聖復古制弱臣勢也不書去甲者舉墮城<lb/>
　為重音義<hi>數所角反下同采七代反長丁丈反說音悦厭於艶反去起吕反</hi>疏<hi>解云案上</hi>
　<hi>十年齊人來歸邑之下𫝊云孔子行乎季孫三月不違以此言之三月之外違之明矣故上有注云定公</hi>
<pb n="18a"/>
　<hi>貪而受之此違之驗然則三月之後必似違之今此𫝊文復言之者盖不違有二何者案如家語定十年</hi>
　<hi>之時孔子從邑宰為司空十一年又從司空為司冦然則為司空之時能別五土之宜咸得其所為季孫</hi>
　<hi>所重是以三月不違也齊人遂懼來歸四邑矣及作司冦之時攝行相事設法而用之國無姧民在朝七</hi>
　<hi>日誅亂政大夫少正卯戮於兩觀之下尸諸朝三日政化大行季孫重之復不違三月是以此𫝊文言其</hi>
　<hi>事矣考之左氏則邑無百雉之城者亦据侯伯大都而言之若與之異則魯凡邑皆然也注二大夫宰吏</hi>
　<hi>數叛患之者解云即上十年夏叔孫州仇仲孫何忌帥師圍郈秋叔孫州仇仲孫何忌帥師圍費之屬是</hi>
　<hi>也郈費二邑相因言之故謂之數耳○以問至墮之解云春秋說及史記皆有此言云故君子時然後言</hi>
　<hi>人不厭其言者論語文也云不書去甲者舉墮城為重者正以𫝊云家不蔵甲邑無百雉之城眀其竝從</hi>
<pb n="18b"/>
　<hi>二事而特舉墮城不書去家之甲者舉重故也必知去甲亦合書者正以成元年三月作丘甲書之於經</hi>
　<hi>眀知去甲亦合書矣</hi>雉者何疏<hi>解云正以𫝊言邑無百雉之城經典未有其事須知雉之度數</hi>
　<hi>故執不知問</hi>五板而堵注八尺曰板堵凢四十尺音義<hi>堵丁</hi>
　<hi>古反</hi>疏<hi>注八尺曰版堵者解云韓詩外𫝊文</hi>五堵而雉注二百尺百雉而<lb/>
　城注二萬尺凡周十一里三十三歩二尺公侯之制<lb/>
　也禮天子千雉蓋受百雉之城十伯七十雉子男五<lb/>
　十雉天子周城諸侯軒城軒城者缺南面以受過也<lb/>
　疏<hi>注解云公侯方百雉春秋說文也古者六尺為歩三百歩為里計一里有千八百尺十里即有萬八</hi>
<pb n="19a"/>
　<hi>千尺更以一里三十三歩二尺為二千尺通前為二萬尺也故云二萬尺凡周十一里三十三歩二尺也</hi>
　<hi>云禮天子千雉者春秋說文也云蓋受百雉之城十者謂公侯於天子十取一之義似若孟子與司馬法</hi>
　<hi>云天子囿方百里公侯十里是十取一之文也云伯七十雉子男五十雉者春秋說文天子周城諸侯軒</hi>
　<hi>城者春秋說文云缺其南面以受過也者正以諸侯軒縣闕南方則知軒城亦宜然案舊古城無如此者</hi>
　<hi>蓋但孔子設法如是後代之人不能盡用故也或者但不設射垣以備守故曰缺其南面以受過不妨仍</hi>
　<hi>有城</hi>
秋大雩注不能事事信用孔子聖澤廢疏<hi>注解云竝謂三月之後違之</hi>
<pb n="19b"/>
冬十月癸亥公㑹晉侯盟于黄<lb/>
十有一月丙寅朔日有食之注是後薛弑其君比晉荀<lb/>
寅士吉射入于朝歌以叛音義<hi>射食亦反又食夜反朝歌如字</hi>疏<hi>注解云在十三年冬云晉荀寅士吉射入于朝歌以叛者亦在十三年冬案晉荀寅士吉射叛在弑比之前而後言之者正以弑君之變重故先取以應之</hi>
公至自黄<lb/>
十有二月公圍成公至自圍成注成仲孫氏邑圍成月<lb/>
又致者天子不親征下士諸侯不親征叛邑公親圍成<lb/>
<pb n="20a"/>
不能服不能以一國為家甚危若從他國來故危録之<lb/>
疏<hi>注解云春秋義圍例書時即宣十二年春楚子圍鄭之文是今此書月故解之荘二十七年注云凡公出在外致在内不致今此在内而致故須解之云天子不親征下士者即公羊説云一國叛王自征之若四國皆叛安得四王而征也者是其義也若然桓五年秋蔡人衛人陳人從王伐鄭𫝊云其言從王伐鄭何從王正也彼注云美其得正義也故以從王征伐録之然則天子不親征下士而美之者直是美諸侯之得正猶自不言桓王伐鄭之善故彼注又云蓋起時天子㣲弱諸侯背叛不肯從王者征伐以善三國之君獨能尊天子死節稱人者刺王者也天下之君海内之主當秉綱撮要而親自用兵故見其㣲弱僅能從微者不能從諸侯猶莒稱人則從不疑也是書序曰啓與有扈戰于甘之野作甘誓其經曰大戰于甘乃召六卿者何氏以為啓非至<pb n="20b"/>徳之主是以親征有扈非春秋所美豈害其義也云諸侯不親征叛邑者正以諸侯於天子亦宜以國為家猶如天子之有天下也而不能全服親自征之故為非禮而為春秋所刺也</hi>
十有三年春齊侯衛侯次于垂瑕音義<hi>瑕如字又音加二𫝊作垂葭</hi>
夏築蛇淵囿疏<hi>解云成十八年秋築鹿囿𫝊云何以書譏何譏爾有囿矣又為也彼注云刺奢泰妨民也然則彼有成說故此處不復解之</hi>
大蒐于比蒲音義<hi>比音毗</hi>疏<hi>解云桓六年注云五年大簡車徒謂之大蒐是也所以書者即昭八年秋蒐于紅之下𫝊云蒐者何簡車徒也何以書蓋以罕書也但彼已解訖故此處不復論之</hi>
衛公孟彄帥師伐曹<lb/>
<pb n="21a"/>
秋晉趙鞅入于晉陽以叛<lb/>
冬晉荀寅及士吉射入于朝歌以叛<lb/>
晉趙鞅歸于晉<lb/>
　𫝊此叛也其言歸何注据叛與出入惡同疏<hi>注解云桓十五</hi>
　<hi>年𫝊例云復歸者出惡歸無惡復入者出無惡入有惡入者出入有惡歸者出入無惡然則書叛者出入</hi>
　<hi>惡同不宜書歸作出入無惡之文故難之</hi>以地正國也注軍以井田立數<lb/>
　故言以地疏<hi>注解云假令天子六軍方伯二軍之屬皆以井田多少計出其數故曰軍以井</hi>
　<hi>田立數也今趙鞅以此井田之兵逐君側之惡人故云以地正國也</hi>其以地正國奈何<lb/>
<pb n="21b"/>
　晉趙鞅取晉陽之甲以逐荀寅與士吉射荀寅與士<lb/>
　吉射者曷為者也君側之惡人也此逐君側之惡人<lb/>
　曷為以叛言之無君命也注無君命者操兵鄉國故<lb/>
　初謂之叛後知其意欲逐君側之惡人故錄其釋兵<lb/>
　書歸赦之君子誅意不誅事晉陽之甲者趙簡子之<lb/>
　邑以邑中甲逐之音義<hi>操七曹反鄉許亮反</hi>疏<hi>注解云君子之人探端知緒但</hi>
　<hi>誅其意若輕而難原不誅其事若重而可恕以趙鞅意實非逆但以持兵鄉國為罪是以春秋書歸以舍</hi>
　<hi>之故曰誅意不誅事也</hi>
<pb n="22a"/>
薛弑其君比<lb/>
十有四年春衛公叔戍來奔<lb/>
晉趙陽出奔宋疏<hi>晉趙陽解云穀梁與此同左氏作衛趙陽字也</hi>
三月辛巳楚公子結陳公子佗人帥師滅頓以頓子牄<lb/>
歸音義<hi>佗大河反二𫝊作公孫佗人牄七良反二𫝊作牂</hi>注不別以歸何國者<lb/>
明楚陳以滅人為重頓子以不死位為重音義<hi>别彼列反</hi>疏<lb/>
<hi>頓子牄解云左氏穀梁皆作頓子牂字賈氏不注文不備注解云正以上四年滅沈以沈子嘉歸六年以許男斯歸之屬其上文皆直一國大夫而已是以其經直言以歸不假分別今此經上載二國其下直言以歸而已<pb n="22b"/>似非詳備之義是以解之云明楚陳以滅人為重者正以二國之卿擅相滅獲其過已深假言歸楚不足輕陳之罪假言歸陳不足減楚之惡故曰眀楚陳以滅人為重云頓子以不死位為重者諸侯之禮當合死位頓子不死其過已深何假書言歸于某乎故云頓子以不死位為重也</hi>
夏衛北宫結來奔<lb/>
五月於越敗吳于醉李注月者為下卒出音義<hi>醉李本又作檇音同為于偽反</hi>疏<hi>注解云隠六年有注云戰例時偏戰日詐戰月不日者鄭詐之然則諸侯之例詐戰者月今此兩夷相敗文宜略於諸夏而經書月故知為下卒文出矣</hi>
吳子光卒<lb/>
<pb n="23a"/>
公㑹齊侯衛侯于堅音義<hi>堅如字本又作掔音牽左氏作牽</hi>
公至自㑹<lb/>
秋齊侯宋公會于洮音義<hi>洮他刀反</hi>
天王使石尚來歸脤音義<hi>脤市軫反</hi>
　𫝊石尚者何疏<hi>解云欲言大夫單名無字欲言微者名氏俱見故執不知問</hi>天子<lb/>
　之士也注天子上士以名氏通疏<hi>注解云𫝊直云天子之士而知上士</hi>
　<hi>者何氏以為春秋之例天子上士以名氏通中士以官錄下士略稱人今此經書其名氏故知之何氏意</hi>
　<hi>必知例然者正以𫝊云石尚者何天子之士隠元年𫝊云宰者何官也咺者何名也曷為以官氏宰士也</hi>
<pb n="23b"/>
　<hi>僖八年𫝊云王人者何微者也曷為序乎諸侯之上先王命也然則以此三處之𫝊言之則知單名繼官</hi>
　<hi>不以名氏通單稱王人云者不以名見故隱元年注云天子之上士以名氏通中士以官録下士略稱人</hi>
　<hi>是也</hi>脤者何疏<hi>解云欲言天子賜之祭肉不見魯侯助祭之文欲言脤非祭肉不應逺來歸之</hi>
　<hi>故執不知問</hi>俎實也注實俎肉也疏<hi>解云俎實也者謂以肉填實於爼上故注</hi>
　<hi>云實俎肉也猶言實俎之肉也</hi>腥曰脤熟曰燔注禮諸侯朝天子助<lb/>
　祭於宗廟然後受爼實時魯不助祭而歸之故書以<lb/>
　譏之音義<hi>燔本亦作膰又作繙音煩</hi>疏<hi>注解云正以魯無朝聘天子之處而書歸脤以譏之</hi>
　<hi>則知助祭于宗廟者有受爼實之禮矣論語云祭于公不宿肉者義亦通於此宗伯以脤膰之禮親兄弟</hi>
<pb n="24a"/>
　<hi>之國似不通於異姓者何氏所不取</hi>
衛世子蒯聵出奔宋音義<hi>蒯苦怪反聵五怪反</hi>注主書者子雖見<lb/>
逐無去父之義疏<hi>注解云父子天倫無相去之義子若大為惡逆人倫之所不容乃可竄之深宫閽人固守若小小無道當安處之隨宜罪譴令其克改寧有逐之佗國為宗廟羞且子之事父雖其見逐止可起敬起孝號泣而諫之諫若不入悦則復諫自不避殺如舜與宜咎之徒寧有去父之義乎今太子以小小無道衛侯惡而逐之父無殺已之意太子懟而去之論其二三上下俱失衛侯逐子非為父之道太子去父失為子之義今主書此經者一則譏衛侯之無恩一則甚太子之不孝故曰子雖見逐無去父之義若其父大為無道如獻公幽王之類若不廻避必當殺已如此之時寕得陷父於惡是以申生不去失至孝之名宜咎奔<pb n="24b"/>申無刺譏之典但衛侯爾時無殺子之意是以蒯聵出奔書氏譏之耳</hi>
衛公孟彄出奔鄭<lb/>
宋公之弟辰自蕭來奔疏<hi>解云上十年出奔陳十一年春自陳入于蕭以叛至此乃自蕭來奔矣</hi>
大蒐于比蒲注譏亟也音義<hi>亟去冀反</hi>疏<hi>注解云大蒐之禮五年一為若數于此則書而譏亟也若緩于此則書而譏罕上十三年夏已大蒐于比蒲今始一年復行此禮故曰譏亟也</hi>
邾婁子來會公注書者非邾婁子會人於都也如入人<lb/>
都當脩朝禮古者諸侯將朝天子必先㑹閒隙之地考<lb/>
<pb n="25a"/>
徳行一刑法講禮義正文章習事天子之儀尊京師重<lb/>
法度恐過誤言公者不受于廟音義<hi>閒隙音閑下去逆反</hi>疏<hi>注解云曲禮下篇云諸侯相見於隙地曰會今乃會人于都故書而非之云如入人都當脩朝禮者即桓六年注云諸侯相過至竟必假塗入都必朝所以崇禮讓絶慢易戒不虞也是其義也云古者諸侯將朝天子必先㑹于閒隙之地者出曲禮也云考徳行一刑法者謂考校其徳行齊一其刑法也云講禮義者謂習其禮儀也云言公者不受于廟者隠七年夏齊侯使其弟年來聘之下注云不言聘公者禮聘受之於廟孝子謙不敢以已當之歸美於先君且重賓也隠十一年春滕侯薛侯來朝之下注云不言朝公者禮朝受之於大廟與聘同義荘二十三年夏公及齊侯遇於穀蕭叔朝公𫝊云其言朝公何公在外也彼注云時公受朝於外故言朝公惡公不受<pb n="25b"/>於廟然則受朝之禮禮當在廟孝子歸美於先君不敢以已當之若不於廟則言公即蕭叔朝公是也今此㑹禮不在廟魯侯受之於外故言來會公矣言公者不受于廟也</hi>
城莒父及霄注去冬者是嵗蓋孔子由大司冦攝相事<lb/>
政化大行粥羔肫者不飾男女異路道無拾遺齊懼北<lb/>
面事魯饋女樂以間之定公聽季桓子受之三日不朝<lb/>
當坐滛故貶之歸女樂不書者本以滛受之故深諱其<lb/>
本文三日不朝孔子行魯人皆知孔子所以去附嫌近<lb/>
害雖可書猶不書或說無冬者坐受女樂令聖人去冬<lb/>
<pb n="26a"/>
隂臣之象也音義<hi>父音甫去起吕反相息亮反粥羊六反間間厠之間近附近之近</hi>疏<lb/>
<hi>注解云隱六年𫝊云春秋編年四時具然後為年今此無冬四時不具故須解之云是歳蓋孔子由大司㓂攝相事者即家語始誅編云孔子為魯大司冦攝行相事有喜色是也魯之司㓂云大者蓋以無司㓂之卿是以大夫亦名大也魯有司空卿孔子為司空不言大者是其一隅也若以家語言之即定九年始為邑宰十年為司空十一年為大司㓂從大司冦攝行相事之時年月不明故此注云蓋也云政化大行粥羔豚者不飾男女異路道無拾遺者皆是家語相魯篇文也言不飾者舊說云魯前之時粥羔豚者皆以彩物飾之自孔子為相此事乃正故曰粥羔豚者不飾也云齊懼北靣事魯饋女樂以間之定公聽季桓子受之三日不朝者出孔子世家案彼云定公十四年孔子年五十六由大司㓂攝行相事云云齊人聞而懼曰孔子為政必霸霸則吾地<pb n="26b"/>近焉我之為先并矣盍致地焉犁鋤曰請先嘗沮之沮之而不可則致地庸遲乎於是選齊國中女子好者八十人皆衣文衣而舞康樂文馬三十駟遺魯君陳女樂馬於魯城南髙門外季桓子微服徃觀再三將受乃語魯侯為周道游徃觀終日怠於政事子路曰夫子可以行矣孔子曰魯今且郊如致膰乎大夫則吾猶可以止桓子卒受齊女樂三日不聽政郊又不致膰爼於大夫孔子遂行宿乎屯而師已送曰夫子則非罪孔子曰吾歌可夫歌曰彼婦人之口可以出走云云是也云當坐滛故貶之者推㝷古禮無女樂之文魯人受之故當坐滛泆之惡既有滛泆之惡去冬以見之其晉悼公受女樂二八而為霸者左氏之事何氏所不取不得難此矣云魯人皆知孔子所以去者謂皆知魯公受女樂有滛泆之惡所以孔子去之云附嫌近害雖可書猶不書者正以其獲麟之後得端門之命而制春秋乃自因之即云已之本出由饋女樂之故魯國之人悉知所由若其<pb n="27a"/>書之即是附於嫌疑近於禍患是以雖非國家之諱依例可書于經孔子亦不書之故曰附嫌近害雖可書猶不書孔子自書春秋而貶去冬失謙遜之心違辟害之義蓋不脩春秋已無冬字孔子因之遂存不改以為王者之法宜用聖臣故曰如有用我者朞月則可三年乃有成是也又春秋之說口授相𫝊逹於漢時乃著竹帛去一冬字何傷之有</hi>
十有五年春王正月邾婁子來朝<lb/>
鼷䑕食郊牛牛死改卜牛音義<hi>鼷音兮</hi>
　𫝊曷為不言其所食注据食角疏<hi>注解云即成七年春王正月鼷䑕食</hi>
　<hi>郊牛角改卜牛鼷䑕又食其角乃免牛是也</hi>漫也注漫者徧食其身災不<lb/>
<pb n="27b"/>
　敬也不舉牛死為重復舉食者内災甚矣録内不言<lb/>
　火是也音義<hi>漫亡半反猶徧也徧音遍復扶又反下同</hi>疏<hi>注災不敬也解云言所以災其</hi>
　<hi>郊牛者正以魯人不敬故也云不舉牛死為重云云者春秋之義悉皆舉重食死竝書故觧之食在死</hi>
　<hi>前而言復者正以食輕於死故對重以為復矣云内録不言火是也者即襄九年春宋火𫝊云大者曰災</hi>
　<hi>小者曰火然則内何以不言火内不言火者甚之也何氏云春秋以内為天下法動則當先自克責故小</hi>
　<hi>有火如大有災也</hi>
二月辛丑楚子滅胡以胡子豹歸疏<hi>解云僖二十六年秋楚人滅隗何氏云不月者略夷狄滅微國也昭三十年冬十二月吳滅徐何氏云至此乃月者所見世始録夷狄滅小國也然<pb n="28a"/>則此亦所見世夷狄滅小國而書日者上四年夏四月庚辰蔡公孫歸生滅沈之下注云日者定哀滅例日定公承黜君之後有強臣之讎故有滅則危懼之為定公戒是也</hi>
夏五月辛亥郊<lb/>
　𫝊曷為以夏五月郊注据魯郊正當卜春三正也又<lb/>
　養牲不過三月疏<hi>注解云即成十七年𫝊云然則郊曷用郊用正月上辛何氏云魯郊</hi>
　<hi>𫝊卜春三月言正月者因見百王正所當用也僖三十一年注云武王既沒成王㓜小周公居攝行天子</hi>
　<hi>事制禮作樂致太平有王功周公薨成王以王禮葬之命魯使郊以彰周公之徳非正故卜三卜吉則用</hi>
　<hi>之不吉則免牲者是以魯郊𫝊卜春三正之之義也何氏必知然者正以哀元年穀梁𫝊云郊自正月至</hi>
<pb n="28b"/>
　<hi>于三月郊之時夏四月郊不時五月郊不時之文也宣二年𫝊云帝牲在于滌三月彼注云滌宫名養帝</hi>
　<hi>牲三牢之處也謂之滌者取其蕩滌潔清三牢者各主一月取三月一時足以充其天牲是也</hi>三卜<lb/>
　之運也注運轉也已卜春三正不吉復轉卜夏三月<lb/>
　周五月得二吉故五月郊也易曰再三瀆瀆則不告<lb/>
　不得其事雖吉猶不當為也不舉卜者從可知疏<hi>注解</hi>
　<hi>云復轉卜夏三月猶言轉卜夏之正也必知得吉者正以經有郊文故也若其不吉宜言乃免牲或言乃</hi>
　<hi>免牛乃不郊矣知其二吉者正以僖三十一年𫝊云三卜禮也三卜何以禮求吉之道三彼注云三卜吉</hi>
　<hi>凶必有相竒者可以决疑故求吉必三卜也是其得二吉乃可為事之義今此五月而郊故知得二吉也</hi>
<pb n="29a"/>
　<hi>云易曰再三瀆瀆則不告者䝉卦彖辭云䝉亨匪我求童䝉童䝉求我初筮告再三瀆瀆則不告利貞鄭</hi>
　<hi>氏云䝉者䝉䝉物初生形是其未開著之名也人㓜稚曰童亨者陽也互體震而得中嘉會禮通陽自動</hi>
　<hi>其中徳於地道之上萬物應之而萌芽生教授之師取象焉脩道藝於其室而童蒙者求為之弟子非已</hi>
　<hi>乎求之也弟子初問則告之以事義不思其三隅相况以反解而筮者此勤師而功寡學者之災也瀆筮</hi>
　<hi>則不復告欲令思而得之亦所以利義而幹事者也引之者欲道魯人瀆卜故五月非郊之月而得吉兆</hi>
　<hi>是龜靈厭之不復告其所圖之吉凶故也然則卦象之義乃是弟子請問師之事義故言筮以况之今此</hi>
　<hi>乃卜也而引者龜筮道同亦何傷乎云不得其事者謂不得其事之宜即五月郊天是也云雖吉猶不當</hi>
　<hi>為也者謂吉凶㑹以事之善惡為本郊非其月雖吉亦不得為何者正以靈龜厭之不復告其吉凶故也</hi>
<pb n="29b"/>
　<hi>云不舉卜者從可知者正以僖三十一年夏四月四卜郊不從云云舉卜今此直言五月辛亥郊不舉卜</hi>
　<hi>者正以言郊則知卜吉明矣故曰從可知</hi>
壬申公薨于高寢疏<hi>解云說在荘三十二年</hi>
鄭軒達帥師伐宋音義<hi>軒達左氏作罕逹</hi>
齊侯衛侯次于蘧篨音義<hi>蘧篨具居反下直居反</hi>疏<hi>解云左氏作蘧挐字賈氏無說文不備也上九年齊侯衛侯次于五氏注云欲伐魯也善魯能却難早故書次而去然則今此亦然故省文不注而賈氏云欲救宋善恤鄰也者蓋與何氏異或者九年之次以其無起文故解為欲伐魯今此上有軒達伐宋之文下即云齊侯衛侯次于蘧篨此則知欲救宋明矣不注之者從可知省文</hi>
<pb n="30a"/>
　踰年君之禮稱諡者方當踰年稱夫人曾子問曰竝<lb/>
　有喪則如之何何先何後孔子曰葬先輕而後重其<lb/>
　奠也其虞也先重而後輕禮也疏<hi>注解云未踰年之君禮則無諡今此</hi>
　<hi>定姒如未踰年君之禮而稱諡者正以方當踰年稱夫人故也案禮曽子問曰竝有喪如之何何先何後</hi>
　<hi>注云竝謂父母若親同者同月死孔子曰葬先輕而後重其奠也先重而後輕云云其虞也先重而後輕</hi>
　<hi>禮也今此何氏總而引之是以直云其奠也其虞也而已引之者欲道定公五月薨定姒七月卒非其竝</hi>
　<hi>有喪禮是以先葬定公後葬定姒若其同月當定姒先葬矣</hi>
冬城漆音義<hi>漆音七</hi>
<pb n="30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋公羊𫝊注疏卷二十六<lb/>
<pb n="31a"/>
　春秋公羊𫝊卷二十六考證<lb/>
季孫斯仲孫忌帥師圍運𫝊二名非禮也注為其難諱<lb/>
　也○<hi>臣召南</hi>按二名有何可譏古人二名者甚多不<lb/>
　始於春秋時也且有二名不偏諱之法亦何難諱劉<lb/>
　敞曰孔子之母名徴在言徴不言在言在不言徴自<lb/>
　孔子不偏諱况其他乎夫已不能諱二名反譏人之<lb/>
　二名豈理也哉吕祖謙曰不曰仲孫何忌脱文無疑<lb/>
　也<lb/>
<pb n="31b"/>
　又疏宣王之興名子為宫湼之屬○<hi>臣浩</hi>按宫湼即<lb/>
　幽王名各夲俱作宫皇誤也今依周夲紀改正<lb/>
齊侯衛侯盟于沙澤○左穀經無澤字<lb/>
盜竊寳玉大弓𫝊弓繡質疏故左𫝊云可以威不軌戒<lb/>
　不虞也○<hi>臣召南</hi>按左𫝊並無此文解大弓惟昭二<lb/>
　十七年有云兵之設乆矣所以威不軌而昭文徳也<lb/>
　不知疏何以割裂引之<lb/>
𫝊龜青純注世世保用之辭○保字監夲誤作寳今依<lb/>
<pb n="32a"/>
　疏文改正<lb/>
　又注䘮其寳玉○監夲誤作五玉今依汲古閣夲改<lb/>
　正<lb/>
　又疏左𫝊定四年具有其文也○<hi>臣召南</hi>按左𫝊祝<lb/>
　駝所説夏后氏之璜即寳玉也封父之繁弱即大弓<lb/>
　也公羊家不知左𫝊故有璋判白云云之說穀梁云<lb/>
　寳玉者封圭也大弓者武王之戎弓也周公受賜藏<lb/>
　之魯其說視公羊較是然俱不如左𫝊為得其實<lb/>
<pb n="32b"/>
及齊平疏皆見義矣○推㝷文義此句疑有脫誤<lb/>
齊人來歸運讙龜隂田𫝊注歸濟西田不言來此其言<lb/>
　來者已絶魯不應復得夫子雖欲不受定公貪而受<lb/>
　之○<hi>臣召南</hi>按此何休曲說也夲魯故地見奪於齊<lb/>
　今不用兵戈慕義來還此極美之事也何乃云已絶<lb/>
　不應復得乎何乃云定公貪而受之乎<lb/>
　又疏不當坐取邑○監夲脱坐字今増<lb/>
宋公子池出奔陳注池左氏作地○<hi>臣召南</hi>按何氏注<lb/>
<pb n="33a"/>
　前後並不援引左氏其於經文同異亦並不以二𫝊<lb/>
　互証此注五字乃陸氏釋文後人誤刋以為注耳因<lb/>
　舊夲並同存說於此<lb/>
宋公之弟辰暨宋仲佗石彄出奔陳注辰言暨者眀仲<lb/>
　佗強與俱出也○劉敞曰若如休所言辰罪為輕何<lb/>
　故反序上乎又何為明年入于蕭而書及乎<lb/>
季孫斯仲孫何忌帥師墮費𫝊百雉而城注諸侯軒城<lb/>
　軒城者缺南面以受過也○<hi>臣召南</hi>按城之制以里<lb/>
<pb n="33b"/>
　數丈尺為大小之差耳豈有缺一面而可云城者乎<lb/>
　何休即樂懸以例城然則大夫當判城矣疏以為孔<lb/>
　子設法如此皆妄說也<lb/>
公會晉侯盟于黄○左穀經作齊侯<lb/>
晉趙陽出奔宋○<hi>臣浩</hi>按左𫝊則趙陽是公叔戍之黨<lb/>
　經文作衛趙陽是也二𫝊作晉趙陽是陽為鞅之族<lb/>
　人矣<lb/>
三月辛巳楚公子結陳公孫佗人帥師滅頓以頓子牂<lb/>
<pb n="34a"/>
　歸○三月左榖經作二月公孫佗人孫字左𫝊作子<lb/>
衛世子蒯聵出奔宋注主書者子雖見逐無去父之義<lb/>
　○劉敞曰此不逹於變者也諸侯以國為家四境之<lb/>
　内力能專制之若蒯聵不去為靈公所殺則䧟父於<lb/>
　大惡矣今奉身逃竄收小惡於已也豈春秋所惡哉<lb/>
城莒父及霄注去冬者是歳蓋孔子攝相事政化大行<lb/>
　齊懼北面事魯饋女樂以間之定公聽季桓子受之<lb/>
　三日不朝故貶之○<hi>臣召南</hi>按何休以受女樂為去<lb/>
<pb n="34b"/>
　冬之說妄矣杜預注左𫝊云此年無冬史闕文是也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋公羊𫝊卷二十六考證<lb/>
</p>
<p>
</p>
  </div>
</body>
</text>
</TEI>
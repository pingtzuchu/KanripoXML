<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋公羊傳注疏卷二十一<hi>起襄公二十五年盡三十一年</hi>
                </head> <lb/>
    <p>
<pb n="1a"/>
欽定四庫全書<lb/>
　春秋公羊傳注疏卷二十一<hi>起襄公二十五年盡三十一年</hi>
　　漢何休學　　　　　　　唐陸徳明音義<lb/>
二十有五年春齊崔杼帥師伐我北鄙<lb/>
夏五月乙亥齊崔杼弑其君光<lb/>
公㑹晉侯宋公衞侯鄭伯曹伯莒子邾婁子滕子薛伯<lb/>
把伯小邾婁子于陳儀<lb/>
六月壬子鄭公孫舍之帥師入陳注日者陳鄭俱楚之<lb/>
<pb n="1b"/>
與國今鄭背楚入陳明中國當憂助鄭以離楚弱陳故<lb/>
為中國憂録之音義<hi>背音佩為于偽反</hi>疏<hi>注解云正以公羊之義入例書時傷害多者乃始書月即成七年秋呉入州來隠二年夏五月莒人入向之屬是今此書日故為憂録之故也言陳鄭楚之與國者正以宣十一年夏楚子陳侯鄭伯盟于辰陵之文也</hi>
秋八月己巳諸侯同盟于重邱注㑹盟再出不舉重者<lb/>
起諸侯欲誅崔杼故詳録之音義<hi>重直龍反</hi>疏<hi>注解云正以文十四年夏公㑹宋公以下同盟于新城舉盟以為重不言㑹于某今㑹盟並舉故須解之僖九年公㑹宰周公以下于葵邱之下注云㑹盟一事不舉重者時宰周公不與盟也昭十三年平邱之下注云不舉重者起諸侯欲討棄疾<pb n="2a"/>故詳録之與此同</hi>
公至自㑹<lb/>
衞侯入于陳儀<lb/>
　傳陳儀者何疏<hi>解云欲言是國衛侯入于欲言其邑不繫于衛故執不知問</hi>衛之<lb/>
　邑也曷為不言入于衛注据與鄭突入櫟同音義<hi>櫟力</hi>
　<hi>狄反</hi>疏<hi>注解云桓十五年秋九月鄭伯突入于櫟櫟者何鄭之邑曷為不言入于鄭注云据齊陽生立</hi>
　<hi>陳乞家言入于齊今此亦据哀公六年齊陽生之事與之同故云据與鄭突入櫟同矣哀六年傳云景公</hi>
　<hi>死而舍立陳乞使人迎陽生于諸其家諸大夫不得已皆逡廵北面再拜稽首而君之爾然則陽生實入</hi>
<pb n="2b"/>
　<hi>陳乞家而言入于齊今衛侯入于陳儀不言入于衛是以据而難之然則陽生入于陳乞之家在國都之</hi>
　<hi>内故言入于齊陳儀非國都故不得言入于衛</hi>諼君以弑也注以先言入后<lb/>
　言弑也時衛侯為剽所簒逐不能以義自復詐願居<lb/>
　是邑為剽臣然后候間伺便使甯喜弑之君子恥其<lb/>
　所為故就為臣以諼君惡之未得國言入者起詐簒<lb/>
　従此始音義<hi>諼况元反弑音試注同后年放此伺便音司下婢面反惡烏路反</hi>疏<hi>注解</hi>
　<hi>云先言入后言弑者謂今言入二十六年弑剽是也云時衛侯為剽所簒逐者初見簒逐在十四年今仍</hi>
　<hi>未復故言時也云然后候間伺便使甯喜弑之者在下二十六年春云故就為臣以諼君惡之者謂就其</hi>
<pb n="3a"/>
　<hi>君之文以惡之云未得國言入者云云欲言小白陽生之屬得國乃言入</hi>
楚屈建帥師滅舒鳩音義<hi>屈居勿反</hi>
冬鄭公孫囆帥師伐陳<lb/>
十有二月呉子謁伐楚門于巢卒音義<hi>謁左氏作遏</hi>疏<hi>呉子謁亦有一夲作遏字者</hi>
　傳門于巢卒者何疏<hi>解云欲言好死舉門于巢卒欲言其殺卒非殺之稱故執不知</hi>
　<hi>問</hi>入門乎巢而卒也入門乎巢而卒者何疏<hi>解云雖加入字</hi>
　<hi>仍未分明故更以不知問之</hi>入巢之門而卒也注以先言門后言<lb/>
<pb n="3b"/>
　于巢呉子欲伐楚過巢不假塗卒暴入巢門門者以<lb/>
　為欲犯巢而射殺之君子不怨所不知故與巢得殺<lb/>
　之使若呉為自死文所以彊守禦也書伐者明持兵<lb/>
　入門乃得殺之音義<hi>卒暴七忽反射食亦反</hi>疏<hi>注解云先言門后言于巢者正</hi>
　<hi>以先入其門巢人乃殺故言門于巢卒傳云入巢之門而卒也者解入于巢而卒</hi>呉子謁何<lb/>
　以名注据諸侯伐人不名傷而反未至乎舍而卒也<lb/>
　注以名卒間無事知以傷辜死還就張本文伐名知<lb/>
　傷而反卒繫巢知未還至舍巢不坐殺復見辜者辜<lb/>
<pb n="4a"/>
　内當以弑君論之辜外當以傷君論之音義<hi>復扶又反</hi>疏<lb/>
　<hi>解云上七年傳云鄭伯髠原何以名傷而反未至乎舍而卒也已是辜傳也今復發之者正以彼是臣傷</hi>
　<hi>其君今此異國因其異故復發之注解云正以伐楚而書名門于巢而言卒其間更無事知以傷之故傷</hi>
　<hi>辜而死是以還就于伐而書其名為卒張夲文云伐名知傷而反卒繫巢知未還至舍者正以名者卒爵</hi>
　<hi>之稱今于伐己名知其見傷而反也其卒之時仍繫巢言之故知於被傷還未至于舍止之處而卒也云</hi>
　<hi>巢不坐殺復見辜者上注云與巢得殺是巢不坐殺也言復見辜者對上七年言之故言復也云辜内當</hi>
　<hi>云云者上注云與巢得殺之今見辜者正以過國假塗賔客之謙謹重門設守主人之恒備今呉人無禮</hi>
　<hi>凌暴巢國若不與殺開衰世諸侯使得縦横巢無禦備而殺人之君若今舍之又脱漏其罪是以何氏進</hi>
<pb n="4b"/>
　<hi>退見之若以殺論巢君合絶若以傷論貶黜而已云云之說在上七年</hi>
二十有六年春王二月辛卯衛甯喜弑其君剽注甯喜<lb/>
為衛侯衎弑剽不舉衎弑剽者諼成于喜音義<hi>剽匹妙反為于偽反下文為惡曷為同</hi>疏<hi>注解云甯喜為衎弑剽下二十七年傳文云不舉衎弑剽者諼成于喜者言喜若為衎弑剽春秋舉重宜書衎弑今書喜者正由諼成于喜故也是以下二十七年傳曰甯殖死喜立為大夫使人謂獻公曰黜公者非甯氏也孫氏為之吾欲納公何如是諼詐成于喜之文也</hi>
衛孫林父入于戚以叛注衎盜國林父未君事衎言叛<lb/>
者林父本逐衎衎入故叛衎得誅之猶定公得誅季氏<lb/>
<pb n="5a"/>
故正之云爾疏<hi>注解云正以凡言叛者臣盜土之辭故如此解云林父本逐衎者在十四年也云猶定公得誅季氏者昔林父逐衎衎得誅之季氏不逐定公而定公得誅季氏者正以昭公是父父子一體榮辱同之季氏逐昭公故與定公得誅之也知如此者正以定公元年霣霜殺菽何氏云周十月夏八月㣲霜用事未可殺菽菽者少類為稼強季氏象也是時定公喜於得位而不念父黜逐之恥反為滛祀立煬宫故天示以當早誅季氏是也</hi>
甲午衛侯衎復歸于衛<lb/>
　傳此諼君以弑也其言復歸何注据齊陽生至陳乞<lb/>
　家時書入于齊不書復歸復歸者入無惡文疏<hi>注解云即</hi>
<pb n="5b"/>
　<hi>哀六年秋齊陽生入于齊傳云景公死而舍立陳乞使人迎陽生于諸其家諸大夫不得已皆再拜稽首</hi>
　<hi>而君之爾是也云復歸者入無惡文者即桓十五年傳云復歸者出惡歸無惡是也</hi>惡剽也注<lb/>
　主惡剽衛侯入無惡則剽惡明矣音義<hi>惡剽烏路反注及下惡剽</hi>
　<hi>以惡并下注故惡反惡惡輕無惡皆同</hi>曷為惡剽注据齊陽生不書歸<lb/>
　惡舍剽之立於是未有說也注凡簒立皆縁親親也<lb/>
　剽以公孫立於是位尤非其次故衛人未有説喜由<lb/>
　此得成諼禍故惡以為戒也簒重不書反惡此者因<lb/>
　重不得書故得惡輕亦欲以見重音義<hi>有説音悦注同以見賢徧</hi>
<pb n="6a"/>
　<hi>反下出見同</hi>疏<hi>注解云凡簒立皆縁親親者正以有繼及之道故也云剽以公孫立於是位尤非其</hi>
　<hi>次故衛人未有説者若以昭穆言之逺於公子故曰尤非其次也昭穆既逺復無賢徳是以衛未有説之</hi>
　<hi>也</hi>然則曷為不言剽之立注据衛人立晉疏<hi>注在隠四年</hi>
　不言剽之立者以惡衛侯也注欲起衛侯失衆出奔<lb/>
　故不書剽立剽立無惡則衛侯惡明矣日者起甯氏<lb/>
　復納之故出入同文也甯喜弑君而衛侯歸則甯氏<lb/>
　納之明矣以歸出奔俱日知出納之者同衛侯歸而<lb/>
　孫氏叛孫氏本與甯氏共逐之亦可知也名者起盜<lb/>
<pb n="6b"/>
　國盜國明則復歸為惡剽出見矣音義<hi>復納扶又反</hi>疏<hi>注解</hi>
　<hi>云日者起甯氏復納之正以春秋之例歸與復歸例皆時即僖二十八年夏六月衛侯鄭自楚復歸于衛</hi>
　<hi>何氏云復歸例皆時此月者為下卒出也是也今此書日故須解之云故出入同文也者即十四年夏四</hi>
　<hi>月己未衛侯衎出奔齊今此復日故曰同文也云盜國明至見矣者正以復歸者出有惡入無惡故得為</hi>
　<hi>惡剽之文何者衎既盜國寕得無惡而入言復歸知更有所見</hi>
夏晉侯使荀呉來聘<lb/>
公㑹晉人鄭良霄宋人曹人于澶淵<lb/>
秋宋公殺其世子痤注痤有罪故平公書葬音義<hi>痤在禾反</hi>
<pb n="7a"/>
疏<hi>注解云春秋之例君殺無罪大夫及枉殺世子者皆不書葬以明其合絶是以申生無罪不書獻公之葬至昭十一年經云叔弓如宋葬宋平公者正以痤有罪故也若隠元年鄭伯克段于鄢以其有罪故去弟痤今若有罪仍言世子者正以叚有當國之罪重故如其意貶去其弟使如國君氏上鄭所以見叚之惡逆矣今痤之罪㣲不足去世子但是合罪之科故得存其葬矣</hi>
晉人執衛甯喜<lb/>
　傳此執有罪何以不得為伯討注据甯喜弑君者稱<lb/>
　人而執非伯討疏<hi>注解云稱人而執非伯討者僖四年傳文也</hi>不以其罪<lb/>
　執之也注明不得以為功當坐執人<lb/>
<pb n="7b"/>
八月壬午許男甯卒于楚音義<hi>甯乃定反</hi>
冬楚子蔡侯陳侯伐鄭<lb/>
葬許靈公<lb/>
二十有七年春齊侯使慶封來聘<lb/>
夏叔孫豹㑹晉趙武楚屈建蔡公孫歸生衛石惡陳孔<lb/>
瑗鄭良霄許人曹人于宋音義<hi>孔瑗二傳作孔奐</hi>
衛殺其大夫甯喜衛侯之弟鱄出奔晉音義<hi>鱄市轉反又音專一音直轉反</hi>
<pb n="8a"/>
　傳衛殺其大夫甯喜則衛侯之弟鱄曷為出奔晉注<lb/>
　据與射姑同音義<hi>射音亦又音夜</hi>疏<hi>注解云即文六年晉殺其大夫陽處父狐射姑</hi>
　<hi>出奔狄傳云晉殺其大夫陽處父則狐射姑曷為出奔彼注云据蔡殺其大夫公子燮蔡公子履出奔楚</hi>
　<hi>此非同姓恐見及然則今此亦据公子履出奔之事與射姑同故言据與射姑同矣其公子履之事在上</hi>
　<hi>二十年秋</hi>為殺甯喜出奔也曷為為殺甯喜出奔注据非<lb/>
　同姓音義<hi>為殺于偽反下為殺為我為衛注深為皆同</hi>衛甯殖與孫林父<lb/>
　逐衛侯而立公孫剽甯殖病將死謂喜曰黜公者非<lb/>
　吾意也孫氏為之注黜猶出逐音義<hi>黜勑律反下文注同</hi>我即<lb/>
<pb n="8b"/>
　死女能固納公乎注固猶必也喜者殖子殖本與孫<lb/>
　氏共立剽而孫氏獨得其權故有此言音義<hi>女音汝</hi>喜<lb/>
　曰諾甯殖死喜立為大夫使人謂獻公曰黜公者非<lb/>
　甯氏也孫氏為之吾欲納公何如獻公曰子茍納我<lb/>
　吾請與子盟注盟者欲堅固喜意喜曰無所用盟注<lb/>
　時喜見獻公多詐欲使公子鱄保之故辭不肯盟曰<lb/>
　臣納君義也無用為盟矣請使公子鱄約之注喜素<lb/>
　信鱄以為鱄能保獻公獻公謂公子鱄曰甯氏將納<lb/>
<pb n="9a"/>
　我吾欲與之盟其言曰無所用盟請使公子鱄約之<lb/>
　子固為我與之約矣公子鱄辭曰夫負羈縶注縶馬<lb/>
　絆也音義<hi>羈縶本又作□下陟立反馬絆也絆音半</hi>執鈇鑕從君東西南<lb/>
　北則是臣僕庶孽之事也注僕從者庶孽衆賤子猶<lb/>
　樹之有孽生音義<hi>鈇音甫又方于反鑕之實反從君才用反又如字注同孽魚列反又</hi>
　<hi>五割反注及下同</hi>疏<hi>執鈇鑕者似若司弓矢云甲革椹鑕之類</hi>若夫約言為信則<lb/>
　非臣僕庶孽之所敢與也注鱄見獻公多詐不敢保<lb/>
　音義<hi>與音預</hi>獻公怒曰黜我者非甯氏與孫氏凡在爾<lb/>
<pb n="9b"/>
　注欲以此語迫従令必約之音義<hi>令力呈反</hi>公子鱄不得<lb/>
　已而與之約己約歸至殺甯喜注獻公歸至國背約<lb/>
　殺甯喜音義<hi>背音佩下同</hi>公子鱄絜其妻子而去之注慙<lb/>
　恚不能保獻公音義<hi>絜苦結反恚一睡反</hi>將濟于河攜其妻子<lb/>
　注攜猶提也而與之盟注恐乘舟有風波之害己意<lb/>
　不得展故將濟豫與之盟曰茍有履衛地食衛粟者<lb/>
　昩雉彼視注昩割也時割雉以為盟猶曰視彼割雉<lb/>
　負此盟則如彼矣傳極道此者見獻公無信刺鱄兄<lb/>
<pb n="10a"/>
　為彊臣所逐既不能救又移心事剽背為姦約獻公<lb/>
　雖復因喜得反誅之小負未為大惡而深以自絶所<lb/>
　謂守小信而㤀大義拘小介而失大忠不為君漏言<lb/>
　者即漏言當坐殺大夫不得以正葬正葬明喜有罪<lb/>
　音義<hi>昩舊音刎亡粉反一音末又音蔑割也見獻賢徧反下見此同復扶又反介音界</hi>疏<hi>注解</hi>
　<hi>云獻公之入甯喜之由背賢弟之約殺所恃之人應為大惡而言小負者正以甯氏殺逐两君累世同惡</hi>
　<hi>雖納舊君未足掩其前罪今獻公違約殺之故謂之小負何氏必知小負者正以下二十九年秋葬衛獻</hi>
　<hi>公若殺無罪大夫例不書葬而獻公書葬甯喜有罪明矣喜既有罪則殺之者罪輕其罪既輕謂之小負</hi>
<pb n="10b"/>
　<hi>不亦宜乎君漏言者即文六年傳云射姑殺則其稱國以殺何君漏言也是也然則君漏言者即坐殺大</hi>
　<hi>夫故當去其葬而文六年晉襄公由漏言以殺處父而經書公子遂如晉葬襄公者正以彼經殺在葬後</hi>
　<hi>是以不得去其君葬矣</hi>
秋七月辛巳豹及諸侯之大夫盟于宋<lb/>
　傳曷為再言豹注据盟于首戴不再出公疏<hi>注解云即僖五</hi>
　<hi>年夏公及齊侯宋公以下㑹王世子于首戴秋八月諸侯盟于首戴是也</hi>殆諸侯也注殆<lb/>
　危也危諸侯故再出豹懼錄之曷為殆諸侯注据首<lb/>
　戴不殆為衛石惡在是也曰惡人之徒在是矣注衛<lb/>
<pb n="11a"/>
　侯衎不信而使惡臣石惡來故深為諸侯危懼其將<lb/>
　負約為禍原先見此者衎負鱄殺喜得書葬嫌於義<lb/>
　絶可欲起其小負㑹盟再出不舉重者方再出豹也<lb/>
　石惡惡者下出奔是也疏<hi>注㑹盟再出解云正以文十四年夏公㑹宋公以下</hi>
　<hi>同盟于新城舉盟以為重不言㑹于某今此㑹盟並舉故須解之</hi>
冬十有二月乙亥朔日有食之注是后閽殺呉子餘祭<lb/>
蔡世子般弑其君莒人弑其君之應音義<hi>閽殺音昏下音弑二十九年同祭側界反</hi>疏<hi>注解云即下二十九年夏五月閽弒呉子餘祭三十年夏四月蔡世子般弑其君固三十<pb n="11b"/>一年冬十月莒人弑其君宻州是也</hi>
二十有八年春無冰注豹羯為政之所致疏<hi>注解云成元年無冰之下注云尚書曰舒恒燠若易京房傳曰當寒而温倒置也是時成公幼少季孫行父專權而委任之所致即其義也而偏指豹羯者正以數年以來專見豹羯之事不見季孫見經明是時豹羯用事故也即上二十三年叔孫豹帥師救晉次于雍渝二寸四年叔孫豹如晉仲孫羯帥師侵齊二十七年夏叔孫豹㑹晉趙武以下于宋案下文秋仲孫羯如晉二十九年夏仲孫羯㑹晉荀盈以下城把之屬是也</hi>
夏衛石惡出奔晉<lb/>
邾婁子來朝<lb/>
<pb n="12a"/>
秋八月大雩注公方乆如楚先是豫賦于民之所致疏<lb/>
<hi>注解云即下十一月公如楚二十九年夏五月公至自楚是也</hi>
仲孫羯如晉<lb/>
冬齊慶封來奔<lb/>
十有一月公如楚注如楚皆月者危公朝夷狄也疏<hi>注解云如楚皆月者即此及昭七年三月公如楚皆月之屬是也</hi>
十有二月甲寅天王崩注靈王<lb/>
乙未楚子昭卒注乙未與甲寅相去四十二日蓋閏月<lb/>
<pb n="12b"/>
也葬以閏數卒不書閏者正取期月明期三年之喪始<lb/>
死得以閏数非死月不得数閏音義<hi>閏數所主反下同期居其反又作期</hi>
疏<hi>注解云哀五年閠月葬齊景公傳云閏不書此何以書注云据楚子昭卒不書閏傳云䘮以閏數也注云謂䘮服大功以下諸䘮當以閏月為數傳又云䘮曷為以閏數注云据卒不書閏傳云䘮數畧也注云畧猶殺也以月數恩殺故并閏數然則大功以下以月為數故得數之故此注云葬以閏數云卒不書閏者正取期月者以其取期月故不得書閏矣何者以閏非正月故也以此言之明期三年之䘮始死在閏月得數之何者正以閏月者前月之餘故得繼前月言之若閏不在始死之月則不得數之何者期三年皆以年計若通閏數之則不滿期三年故也</hi>
<pb n="13a"/>
二十有九年春王正月公在楚<lb/>
　傳何言乎公在楚注据成十一年正月公在晉不書<lb/>
　疏<hi>注解云即成十年秋七月公如晉十一年春王三月公至自晉則知正月之時公在晉明矣</hi>正<lb/>
　月以存君也注正月嵗終而復始臣子喜其君父與<lb/>
　嵗終而復始執贄存之故言在在晉不書在楚書者<lb/>
　惡襄公乆在夷狄為臣子危録之音義<hi>復扶又反惡烏路反下惡</hi>
　<hi>以同為臣于偽反下故為為季子傳凡為同</hi>疏<hi>注解云公在國時恒以嵗首存之今君在楚不得行</hi>
　<hi>此事故書其所在云在晉不書云云者即成十一年是也若然案昭三十一年三十二年皆云春王正月</hi>
<pb n="13b"/>
　<hi>公在乾侯何言在晉不書者昭三十年注云閔公運潰無尺土之居逺在乾侯故以存君書明臣子當憂</hi>
　<hi>納之然則閔公失國逺在晉地是以書之仍非常例也</hi>
夏五月公至自楚<lb/>
庚午衛侯衎卒<lb/>
閽弑呉子餘祭<lb/>
　傳閽者何疏<hi>解云欲言其臣閽非臣稱欲言非臣而得弑呉子故執不知問</hi>門人也<lb/>
　注守門人號刑人也注以刑為閽古者肉刑墨劓臏<lb/>
　宫與大辟而五孔子曰三皇設言民不違五帝畫象<lb/>
<pb n="14a"/>
　世順機三王肉刑揆漸加應世黠巧姦偽多音義<hi>劓魚</hi>
　<hi>器反臏毗忍反辟婢亦反畫音獲應應對之應黠閑八反</hi>疏<hi>注解云何氏所以必言古者肉刑者正以</hi>
　<hi>漢文帝感女子之訴恕倉公之罪除肉刑之制故指肉刑為古者矣知五刑為此等者正以元命包云墨</hi>
　<hi>劓辟之屬各千臏辟之屬五百宫辟之屬三百大辟之屬二百列為五刑罪次三千是也案周禮司刑職</hi>
　<hi>云墨罪五百劓罪五百刖罪五百宫罪五百大辟五百凡二千五百與此違者鄭駮異義云臯陶改臏為</hi>
　<hi>剕呂刑有剕周改剕為刖然則司刑職周刑也孔子為春秋採摘古制是以元命包之文與司刑名異條</hi>
　<hi>目不同云孔子曰三皇設言民不違五帝畫象世順機三王肉刑揆漸加應世黠巧姦偽多者孝經説文</hi>
　<hi>言三皇之時天下醇粹其若設言民無違者是以不勞制刑故曰三皇設言民無違也其五帝之時犂庶</hi>
<pb n="14b"/>
　<hi>已薄故設象刑以示其恥當世之人順而從之機而疾之矣故曰五帝畫象世順機也畫猶設也其象刑</hi>
　<hi>者即唐傳云唐虞之象刑上刑赭衣不純注云純縁也時人尚徳義犯刑者但易之衣服自為大恥中刑</hi>
　<hi>雜屨屨履也下刑墨幪幪巾也使不得冠飾周禮罷民亦然上刑易三中刑易二下刑易一輕重之差以</hi>
　<hi>居州里而民恥之是也三王之時劣薄已甚故作肉刑以威恐之言三王必為重刑者正揆度其世以漸</hi>
　<hi>欲加而重之故曰揆漸加也當時之人應其時世而為黠巧作姦偽者彌多于夲用此之故須為重刑也</hi>
　<hi>云云之説備在孝經疏</hi>刑人則曷為謂之閽注据非刑人名刑<lb/>
　人非其人也注以刑人為閽非其人故變盜言閽疏<lb/>
　<hi>注解云曲禮上篇云刑人不在君側鄭注云為怨恨為害祭統云古者不使刑人守門然則刑人不合為</hi>
<pb n="15a"/>
　<hi>閽故曰以刑人為閽非其人也刑人弑君正合書盜故哀四年盜弑蔡侯申之下傳云弑君賤者窮諸人</hi>
　<hi>此其稱盜以弑何賤乎賤者也賤乎賤者孰謂謂罪人也是其刑人弑君正合稱盜之文是以此注云故</hi>
　<hi>變盜言閽</hi>君子不近刑人近刑人則輕死之道也音義<hi>近附</hi>
　<hi>近之近</hi>注刑人不自頼而用作閽由之出入卒為所殺<lb/>
　故以為戒不言其君者公家不畜士庶不友放之逺<lb/>
　地欲去聽所之故不繫國不繫國故不言其君疏<hi>注解</hi>
　<hi>云猶言不自重似若世人名輕賤之物云非可頼也又云公家不畜士庶不友放之逺地欲去聽所之者</hi>
　<hi>出禮記王制文注故不至其君者言故不繫國者謂不言呉閽也既不繫國則絶君臣之義故不言弑其</hi>
<pb n="15b"/>
　<hi>君矣</hi>
仲孫羯㑹晉荀盈齊髙止宋華定衛世叔齊鄭公孫段<lb/>
曹人莒人邾婁人滕人薛人小邾婁人城把注書者把<lb/>
時㣲善能成王者後疏<hi>衛世叔齊解云左氏經作大叔儀</hi>
晉侯使士鞅來聘音義<hi>鞅於丈反</hi>
把子來盟注貶稱子者㣲弱不能自城危社稷宗廟當<lb/>
坐善諸侯城之復貶者諸侯自閔而城之非杞能以善<lb/>
道致諸侯疏<hi>注解云把是王者之後實為公但春秋之義假魯為王新周故宋黜把為伯是以莊<pb n="16a"/>二十七年冬把伯來朝注云把夏後不稱公者春秋黜把新周而故宋以春秋當新王然則把之常爵正合稱伯而稱子者㣲弱不能自城危社稷宗廟當坐故也云云之説在僖二十三年</hi>
呉子使札來聘音義<hi>札側八反</hi>
　傳呉無君無大夫此何以有君有大夫注据向之㑹<lb/>
　稱國疏<hi>注解云即上十四年季孫宿叔老㑹晉士匄以下㑹呉于向是也</hi>賢季子也<lb/>
　何賢乎季子注据聘不足賢而使賢有君有大夫荆<lb/>
　人來聘是也疏<hi>注荆人來聘解云即莊二十三年夏荆人來聘是也然則彼亦來聘而但</hi>
　<hi>稱人則知來聘之功不足褒美今得加文故恠之</hi>讓國也其讓國奈何謁也<lb/>
<pb n="16b"/>
　餘祭也夷昩也與季子同母者四注與并也并季子<lb/>
　四人季子弱而才兄弟皆愛之同欲立之以為君謁<lb/>
　曰今若是迮而與季子國注迮起也倉卒意音義<hi>迮子</hi>
　<hi>各反起也卒七忽反</hi>季子猶不受也請無與子而與弟弟兄迭<lb/>
　為君注迭猶更也音義<hi>迭大結反更也更音庚</hi>而致國乎季子<lb/>
　皆曰諾故諸為君者皆輕死為勇疏<hi>解云言其或輕其死或為勇事</hi>
　<hi>即餘祭不逺刑人謁為巢門所殺是也</hi>飲食必祝注祝因祭祝也論語<lb/>
　曰雖疏食菜羮瓜祭是也音義<hi>祝之又反又之六反注同疏食音嗣</hi>疏<lb/>
<pb n="17a"/>
　<hi>注解云論語鄉黨文言雖疏食菜羮及瓜質薄之物亦必祭其所先君子有事不㤀本也引之者證飲食</hi>
　<hi>有祭之義呉子因此祭而得自祝也</hi>曰天茍有呉國注猶曰天誠欲有<lb/>
　呉國當與賢弟疏<hi>注解云言天誠有呉而不滅之我當將國以與賢弟也</hi>尚速<lb/>
　有悔於予身注尚猶努力速疾也悔咎予我也欲急<lb/>
　致國于季子意疏<hi>解云案成十七年左氏傳云晉士燮祈死下何氏作膏肓難之曰休</hi>
　<hi>以為人生有三命有夀命以保度有隨命以督行有遭命以摘暴未聞死可祈也昔周公之隆天不出妖</hi>
　<hi>地不出孽隂陽和調災害不生武王有疾周公植璧秉珪願以身代武王疾愈周公不夭由此言之死不</hi>
　<hi>可請偶自天祿欲盡矣非果死今左氏以為果死因著其事以為信然於義左氏為短然則今此謁等亦</hi>
<pb n="17b"/>
　<hi>自祈死而得難左氏者公羊此事直見謁等愛其友弟致國無由精誠之至而願早卒遂㤀死不可祈之</hi>
　<hi>義矣猶如周公代死子路請禱之類豈言謁等祈得死乎而謁及餘祭之死或入巢之門或閽人所殺抑</hi>
　<hi>亦事非天眷也豈如左氏以果死為信然故得難之然則季子仁者知兄如此何不早去而令三君遇咎</hi>
　<hi>自悔者蓋謁等但為密謀季子不知是以未去耳</hi>故謁也死餘祭也立注故<lb/>
　迭為君疏<hi>解云謁也死在上二十五年餘祭也立在上二十六年</hi>餘祭也死夷<lb/>
　昩也立夷昩也死則國宜之季子者也季子使而亡<lb/>
　焉僚者長庶也即之音義<hi>使所吏反下同僚力雕反長丁丈反下注同</hi>注<lb/>
　縁兄弟相繼而即位所以不書僚簒者縁季子之心<lb/>
<pb n="18a"/>
　惡以己之是揚兄之非故為之諱所以起至而君之<lb/>
　疏<hi>解云餘祭也死在今年夏夷昩也立在明年夷昩也死在昭十五年春</hi>季子使而反<lb/>
　至而君之爾注不為讓國者僚己得國無讓也疏<hi>解云</hi>
　<hi>季子使而反至而君之爾者在昭十五年</hi>闔廬曰音義<hi>闔戸臘反廬力居反</hi>先君之<lb/>
　所以不與子國而與弟者凡為季子故也疏<hi>解云三君皆爾</hi>
　<hi>故言凡凡者非一之辭</hi>將從先君之命與則國宜之季子者也<lb/>
　如不從先君之命與則我宜立者也僚焉得為君乎<lb/>
　於是使專諸刺僚注闔廬謁之長子光專諸膳宰僚<lb/>
<pb n="18b"/>
　耆炙魚因進魚而刺之音義<hi>命與音餘下同焉於䖍反本又作惡音烏刺七</hi>
　<hi>賜反又七亦反注同耆市志反</hi>疏<hi>注解云闔廬謁之長子光者正以上云則我宜立故也云專諸膳宰</hi>
　<hi>僚耆炙魚因進魚而刺之者呉語文</hi>而致國乎季子季子不受曰爾殺<lb/>
　吾君吾受爾國是吾與爾為簒也爾殺吾兄吾又殺<lb/>
　爾是父子兄弟相殺終身無己也注兄弟相殺者謂<lb/>
　闔廬為季子殺僚音義<hi>爾殺申志反注殺僚同簒初患反</hi>去之延陵<lb/>
　注延陵呉下邑禮公子無去國之義故不越竟疏<hi>解云</hi>
　<hi>自闔廬以下至去之延陵皆在昭二十七年</hi>終身不入呉國注不入呉朝<lb/>
<pb n="19a"/>
　既不忍討闔廬義不可留事疏<hi>注解云正以延陵者竟内之邑而言不入</hi>
　<hi>呉國故以朝廷解之</hi>故君子以其不受為義以其不殺為仁注<lb/>
　故大其能去以其不以貧賤茍止故推二事與之疏<lb/>
　<hi>注解云言由其能去之故君子與之</hi>賢季子則呉何以有君有大夫注<lb/>
　据其本不賢其君以季子為臣則宜有君者也注方<lb/>
　以季子賢許使有臣有大夫故宜有君札者何疏<hi>解云</hi>
　<hi>欲言其名違賢者例欲言其字仍不足其氏故執不知問</hi>呉季子之名也春秋賢<lb/>
　者不名此何以名許夷狄者不壹而足也注故降字<lb/>
<pb n="19b"/>
　而名疏<hi>解云壹而足者即莊二十五年春陳侯使汝叔來聘是也</hi>季子者所賢也<lb/>
　曷為不足乎季子許人臣者必使臣許人子者必使<lb/>
　子也注縁臣子尊榮莫不欲與君父共之字季子則<lb/>
　逺其君夷狄常例離君父辭故不足以隆父子之親<lb/>
　厚君臣之義季子讓在殺僚後豫於此賢之者移諱<lb/>
　于闔廬不可以見讓故復因聘起其事音義<hi>逺于萬反見賢</hi>
　<hi>徧反</hi>疏<hi>注解云殺僚在昭二十七年夏言移諱于闔廬者移却季子讓國之文諱去闔廬之殺是以不</hi>
　<hi>得見其譲矣故彼注云不書闔廬弑其君者為季子諱明季子不忍父子兄弟自相殺讓國闔廬欲其享</hi>
<pb n="20a"/>
　<hi>之故為没其罪也是也</hi>
秋九月葬衛獻公<lb/>
齊髙止出奔北燕音義<hi>燕音烟</hi>
冬仲孫羯如晉<lb/>
三十年春王正月楚子使薳頗來聘注月者公數如晉<lb/>
希見荅今見聘故喜録之音義<hi>薳于委反頗音皮又音彼一音普何反一本作跛者音同二傳作薳能數所角反</hi>疏<hi>注解云文當言如晉是若有作如楚字者誤也言數如晉者即上三年春公如晉四年冬公如晉八年春公如晉十二年冬公如晉二十一年春公如晉之屬是也在位之間五朝<pb n="20b"/>于晉故言數也言希見荅者上十二年夏晉侯使士彭來聘二十九年夏晉侯使士鞅來聘是也魯侯五朝而晉人再荅故謂之希二十八年公一如楚楚亦一報故喜録之也案上元年晉侯使荀罃來聘而解之言希者以其公如晉之前非荅公之事故也</hi>
夏四月蔡世子般弑其君固注不日者深為中國隠痛<lb/>
有子弑父之禍故不忍言其日音義<hi>般音班深為于偽反下為伯不為為中國同</hi>疏<hi>注解云欲道文元年冬十月丁未楚世子商臣弑其君髠以其是夷狄忍言其日也</hi>
五月甲午宋災伯姬卒注伯姬守禮含悲極思之所生<lb/>
外災例時此日者為伯姬卒日音義<hi>思息吏反</hi>疏<hi>注解云外災例時即<pb n="21a"/>莊十一年秋宋大水莊二十年夏齊大災上九年春宋火之屬是也而昭九年夏四月陳火書月者正以楚人強暴行詐枉滅君子閔之故特月矣故彼注云月者閔之是也而昭十八年夏五月壬午宋衞陳鄭災而書日者正以四國同日而俱災四國者天下象若曰無天下云爾故日之然則此不合日而日自為伯姬卒故日若然即魯女之卒例合書日而莊四年三月紀伯姬卒不日者彼夏六月乙丑齊侯葬紀伯姬何氏云卒不日葬日者魯本宜葬之故移恩録文於葬是也以此言之則知莊二十九年冬十有二月紀叔姬卒三十年八月癸亥葬紀叔姬亦是魯本宜葬之故移恩録文與葬也</hi>
天王殺其弟年夫注王者得專殺書者惡失親親也未<lb/>
三年不去王者方惡不思慕而殺弟不與子行也不從<lb/>
<pb n="21b"/>
直稱君者舉重也莒殺意恢以失子行録設但殺弟不<lb/>
能書是也不為諱者年夫有罪音義<hi>年音佞又如字二傳作佞夫惡失烏路反下皆同去起呂反行下孟反下子行其行同</hi>疏<hi>注解云諸侯之義不得專殺大夫若大夫有罪而殺之者皆惡于專殺是以書見今此天王也自得專殺若殺大夫宜不書之書者以其未王而殺母弟失親親故惡而書也○文九年毛伯來求金之下傳云何以不稱使當喪未君也踰年矣何以謂之未君即位矣而未稱王也未稱王何以知其即位以諸侯之踰年即位亦知天子之踰年即位也注云俱繼體其禮不得異以天子三年然後稱王亦知諸侯於其封内三年稱子也然則靈王之崩在二十八年十有二月則於此時未三年也末合稱王而稱王者責其在父服之内方當思慕而已而殺其母弟非人子之義是以直稱天王不與其子行<pb n="22a"/>也而昭二十二年夏四月景王崩至二十三年秋七月天王居于狄泉亦未三年而稱天王者彼傳云此未三年其稱天王何著有天子也何氏云時庶孽並簒天王失位徙居㣲弱甚故急著正其號明天下當救其難而事之是也○僖五年春晉侯殺其世子申生傳云曷為直稱晉侯以殺殺世子母弟直稱君者甚之也注云甚之者甚惡殺親親也春秋公子貫於先若唯世子與母弟以今君録親親也今舍國體直稱君知以親親賁之然則殺世子母弟者皆直稱君甚之今經云天王殺其弟年夫者寕知不是直稱爵之例而知天王者乃是不與子行者正以其在父服之内而不思思慕反殺先君之于以此為重故知義然云莒殺意恢以失子行録者即昭十四年冬莒殺其公子意恢注云莒無大夫書殺公子者未踰年而殺其君之子不孝尤甚故重而録之稱氏者明君之子是也云設但殺弟不能書是也者正以莒殺意恢以其在喪内故書而責之則知天王殺弟<pb n="22b"/>若不在喪不書矣若諸侯之義不得專殺大夫而言莒殺意恢在喪内乃書者正以意恢直莒子之弟不為大夫故也今此王者自得專殺若不在䘮内何勞書乎故云設但殺弟不能書是也云不為諱者年夫有罪者春秋之義雖言黜罔而王魯乃實天子服内殺弟是甚惡何故不為尊者諱因年夫有罪則王者之惡稍輕是以春秋不復諱矣</hi>
王子瑕奔晉注稱王子者惡天子重失親親音義<hi>重直用反又直勇反</hi>疏<hi>注解云正以文元年天王使叔服來㑹葬注云叔服王子虎也不繫王者不以親疏録也今此王子瑕言王子者正惡天王重失親親故也</hi>
秋七月叔弓如宋葬宋共姬音義<hi>共音恭</hi>
<pb n="23a"/>
　傳外夫人不書葬此何以書隠之也何隠爾宋災伯<lb/>
　姬卒焉注説在下也其稱諡何注据葬紀伯姬不言<lb/>
　諡疏<hi>注解云即莊四年齊侯葬紀伯姬是也然則宋伯姬得稱諡者以其賢故也則紀伯姬不言諡</hi>
　<hi>者不賢明矣若然案隠七年春王三月叔姬歸于紀何氏云叔姬者伯姬之媵也媵賤書者後為嫡終有</hi>
　<hi>賢行紀侯為齊所滅能處隠約全竟婦道故重錄之然則紀叔姬亦有賢行而莊三十年葬紀叔姬之經</hi>
　<hi>不云諡者蓋以劣於宋伯姬故不得與之同文何者能處隠約全竟婦道豈同守節盡誠逮火而死乎</hi>
　賢也何賢爾宋災伯姬存焉有司復曰火至矣請出<lb/>
　伯姬曰不可吾聞之也婦人夜出注謂有事宗廟不<lb/>
<pb n="23b"/>
　見傅母不下堂注禮后夫人必有傅母所以輔正其<lb/>
　行衞其身也選老大夫為傅選老大夫妻為母音義<lb/>
　<hi>傅母如字又武侯反本又作姆同</hi>疏<hi>注解云春秋説文作時王之禮</hi>傅至矣母未至<lb/>
　也逮乎火而死注故賢而録其諡疏<hi>解云逮乎火而死者為火所逮</hi>
　<hi>環而死也</hi>
鄭良霄出奔許自許入于鄭鄭人殺良霄<lb/>
冬十月葬蔡景公<lb/>
　傳賊未討何以書葬君子辭也注君子為中國諱使<lb/>
<pb n="24a"/>
　若加弑月者弑父比髠原恥尤重故足諱辭音義<hi>弑音</hi>
　<hi>試下同</hi>疏<hi>注解云凡君弑者雖賊未討亦書其君葬故昭十九年夏五月戊辰許世子止弑其君買</hi>
　<hi>冬葬許悼公傳云賊未討何以書葬不成于弑也○弑父比髠云云者解云即上七年冬十二月鄭伯髠</hi>
　<hi>原如㑹未見諸侯丙戌卒于操傳云諸侯卒其封内不地此何以地隠之也何隠爾弑也孰弑之其大夫</hi>
　<hi>弑之曷為不言其大夫弑之為中國諱也八年夏葬鄭僖公傳云賊未討何以書葬為中國諱也何氏云</hi>
　<hi>探順事上使若無賊然不月者本實當去葬責臣子故不足也然則案彼髠原為大夫所弑雖為中國諱</hi>
　<hi>而書其葬猶責不足其文今此蔡侯為子所弑比於髠原為恥尤重是以足其諱辭備書時月也</hi>
晉人齊人宋人衛人鄭人曹人莒人邾婁人滕人薛人<lb/>
<pb n="24b"/>
把人小邾婁人㑹于澶淵宋災故<lb/>
　傳宋災故者何諸侯㑹于澶淵凡為宋災故也㑹未<lb/>
　有言其所為者此言所為何音義<hi>凡為于偽反下及注所為同</hi>疏<lb/>
　<hi>解云上下諸㑹不録所為唯此特書故執不知問</hi>錄伯姬也注重録伯姬之<lb/>
　賢為諸侯所閔憂諸侯相聚注聚斂也相聚斂財物<lb/>
　而更宋之所喪注更復也如今俗名解浣衣復之為<lb/>
　更衣音義<hi>更音庚又古孟反復也償也喪息浪反下注同浣戸管反</hi>曰死者不可<lb/>
　復生爾財復矣注復者如故時諸侯共償復其所喪<lb/>
<pb n="25a"/>
　音義<hi>復扶又反償常亮反</hi>此大事也曷為使㣲者注据詳録所<lb/>
　為故卿也卿則其稱人何貶曷為貶注据善事也卿<lb/>
　不得憂諸侯也注時雖各諸侯使之恩實從卿發故<lb/>
　貶起其事明大夫之義得憂内不得憂外所以抑臣<lb/>
　道也宋憂内并貶者非救危亡禁作福也疏<hi>注時雖至其事</hi>
　<hi>解云以此言之若恩従君發而使大夫行之雖其非正罪不至貶也○明大至臣道解云在禮家施不及</hi>
　<hi>國而言得憂内者正謂救危亡之時助君憂内不謂自專行之以此言之若助君憂内以救危之時雖恩</hi>
　<hi>發大夫不合譏○宋憂至福也解云言宋雖遭災未至於滅而恩發於大夫外求鄰國近乎作福是以禁</hi>
<pb n="25b"/>
　<hi>之洪範云惟辟作福惟辟作威今乃大夫行之故云禁作福也</hi>
三十有一年春王正月<lb/>
夏六月辛巳公薨于楚宫注公朝楚好其宫歸而作之<lb/>
故名之云爾作不書者見者不復見音義<hi>好呼報反見者賢徧反下同</hi>疏<hi>注解云正以上言公如楚公至自楚下言公薨于楚宫故云朝楚好其宫歸而作之故名楚宫○哀公三年夏五月辛卯桓宫僖宫災傳云此皆毁廟也其言災何復立也曷為不言其復立春秋見者不復見也何氏云謂内所改作也哀自立之善惡獨在哀故得省文然則言見者不復見謂春秋之義諸是内所改作者但隨其重處一過見之而已其餘輕處不復見之所以然者正以哀自作之還於哀上災之善惡獨在於哀故<pb n="26a"/>得省文矣今此作楚宫亦是㐮自作之還復㐮自薨之善惡獨在於襄故得省文故引彼傳云見者不復見也以此言之則知成六年立武宫昭十五年有事于武宫亦是内所改作而重見者正以成公立之至昭乃有事立之祭之者異故不得省文</hi>
秋九月癸巳子野卒<lb/>
己亥仲孫羯卒<lb/>
冬十月滕子來㑹葬注此書者與叔服同義疏<hi>注解云文九年春天王使叔服來㑹葬傳云其言來㑹葬何㑹葬禮也何氏云常事書者文公不肖諸侯莫肯㑹之故書天子之厚以起諸侯之薄然則今此㑹葬亦是常禮而書之者亦是襄公不肖諸侯莫肯㑹之故書滕子之厚以起<pb n="26b"/>諸侯之薄故云與叔服同義矣</hi>
癸酉葬我君襄公<lb/>
十有一月莒人弑其君密州注莒子納去疾及展立莒<lb/>
子廢之展因國人攻莒子殺之去疾奔齊稱人以弑者<lb/>
莒無大夫密州為君惡民所賤故稱國以弑之<lb/>
　<lb/>
　<lb/>
　春秋公羊傳注疏卷二十一<lb/>
<pb n="27a"/>
　春秋公羊傳卷二十一考證<lb/>
諸侯同盟于重邱注起諸侯欲誅崔杼故詳録之○<hi>臣</hi>
　<hi>召南</hi>按劉敞曰是後遂無誅杼之事則此妄説也按<lb/>
　左傳夷儀之㑹晉夲欲伐齊齊人以莊公説且賂之<lb/>
　晉遂按兵則重邱之同盟正是受賂而黨于崔杼耳<lb/>
　注近於誣<lb/>
衛侯入于陳儀傳注不能以義自復詐願居是邑為剽<lb/>
　臣○劉敞曰傳非也衎雖失位非剽臣也剽雖得國<lb/>
<pb n="27b"/>
　非衎君也春秋豈得謂衎為諼君乎哉何休又謂衎<lb/>
　不能自復遂詐為剽臣此非人情何有此事哉入於<lb/>
　陳儀者猶突入於櫟公在鄆耳不須多疑而更紛紛<lb/>
　也<lb/>
宋公殺其世子痤注痤有罪故平公書葬○劉敞曰痤<lb/>
　稱世子無惡明矣且凡葬者臣子之事也君弑不討<lb/>
　賊不書葬者以為無臣子故不書耳今以誅大夫之<lb/>
　故故去其葬謂誅大夫與弑君等乎且凡君殺母弟<lb/>
<pb n="28a"/>
　世子則直稱君殺大夫則稱國所以貶之甚明矣何<lb/>
　頼於葬不葬乎<lb/>
豹及諸侯之大夫盟于宋傳為衞石惡在是也曰惡人<lb/>
　之徒在是矣○<hi>臣召南</hi>按此傳甚陋就令石惡是大<lb/>
　惡人亦不能危殆諸侯況以其名惡即謂之惡人乎<lb/>
　王應麟困學紀聞曰以石惡為惡人劉原父非之曰<lb/>
　董賢可謂賢乎又以仲孫何忌為譏二名新莾之制<lb/>
　盖出於此<lb/>
<pb n="28b"/>
秋八月大雩注先是豫賦於民之所致○<hi>臣浩</hi>按經傳<lb/>
　皆無此事何休以意言之耳<lb/>
閽弑呉子餘祭傳君子不近刑人疏故不至其君者○<lb/>
　推尋文義至字似當作言<lb/>
呉子使札來聘傳尚速有悔于予身疏案成十七年左<lb/>
　氏傳云晉士燮祈死下何氏作膏肓難之○<hi>臣召南</hi>
　按漢儒黨同伐異即此一事可以盡破其説夫謁餘<lb/>
　祭夷昩之飲食必祝何異于晉士燮魯叔孫婼之祈<lb/>
<pb n="29a"/>
　禱乎精誠所感鬼神相之其義一也休知難左氏而<lb/>
　不難公羊疏家又為之曲解皆虚費辭者也<lb/>
葬宋共姬疏莊三十年葬紀叔姬之經不云諡者盖以<lb/>
　劣於宋伯姬○<hi>臣宗萬</hi>按紀叔姬能處隠約全竟婦<lb/>
　道不得謂劣於宋伯姬經於葬不書諡者國滅耳非<lb/>
　有諡而不書也疏乃強分優劣失之鑿矣<lb/>
　<lb/>
　<lb/>
<pb n="29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋公羊傳卷二十一考證<lb/>
</p>
<p>
</p>
  </div>
</body>
</text>
</TEI>
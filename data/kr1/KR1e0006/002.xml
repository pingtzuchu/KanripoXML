<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋公羊傳注疏卷二<hi>起隱公二年盡四年</hi>
                </head> <lb/>
    <p>
<pb n="1a"/>
欽定四庫全書<lb/>
　春秋公羊傳注疏卷二<hi>起隱公二年盡四年</hi>
　　漢何休學　　　　　　　唐陸德明音義<lb/>
二年春公會戎于潛注凡書會者惡其虛内務恃外好<lb/>
也古者諸侯非朝時不得踰竟所傳聞之世外離會不<lb/>
書書内離會者春秋王魯明當先自持正躬自厚而薄<lb/>
責於人故略外也王者不治夷狄錄戎者來者勿拒去<lb/>
者勿追東方曰夷南方曰蠻西方曰戎北方曰狄朝聘<lb/>
<pb n="1b"/>
會盟例皆時音義<hi>惡烏路反好呼報反朝直遥反凡此字不音者皆同踰竟音境今本多即作璄字更不音傳直專反年末相傳同</hi>疏<hi>注凡書㑹者至外好也解云以其非自求多福之兼故也○古者諸侯至踰境解云案曲禮下云諸侯相見於隙地曰會故定十四年注云古者諸侯將朝天子必先會閑隙之地以此言之則會合於禮言會為惡之非朝時不得踰竟者正以春秋之會非為天子而作之故得然解○王者不治至勿追解云言當是所傳聞之世王者草創夷狄有罪不暇治之即先書晉滅下陽末書楚滅穀鄧是也而此經録戎者來者勿拒故也○東方曰夷至曰狄解云下曲禮及王制皆有此文○朝聘至皆時解云朝書時者即文十五年夏曹伯來朝昭十七年春小邾子來朝之類是也其聘書時者即文四年秋衞侯使甯俞來聘文六年夏季孫行父如陳之屬是也其會書時者即莊十三年春齊侯宋人以下會於北杏十四年冬<pb n="2a"/>單伯會齊侯宋公以下于鄄之屬是也盟書時者即莊十三年冬公會齊侯盟于柯之屬是也其有書日月者皆别著義即不信者日小信者月之屬是也</hi>
夏五月莒人入向音義<hi>莒音舉向舒亮反國名</hi>
　傳入者何疏<hi>解云侵伐戰圍入皆是用兵之文而不言帥師故執不知問</hi>得而不<lb/>
　居也注入者以兵入也巳得其國而不居故云爾凡<lb/>
　書兵者正不得也外内深淺皆舉之者因重兵害衆<lb/>
　兵動則搆怨結禍更相報償伏尸流血無巳時諸侯<lb/>
　擅興兵不為大惡者保伍連帥本有用兵征伐之道<lb/>
<pb n="2b"/>
　魯入把不諱是也入例時傷害多則月音義<hi>更音庚償時亮</hi>
　<hi>反擅市戰反</hi>疏<hi>注凡書兵至得也解云言春秋之内凡書兵事者皆欲言正之道其理不合然○諸</hi>
　<hi>侯至是也解云保伍連帥者即禮記王制云五國為屬屬有長二屬為連連有帥是也言本有用兵征伐</hi>
　<hi>之道者謂禮五國為屬屬有長二屬為連連有帥三連為卒卒有正七卒為州州有伯若州内有無道者</hi>
　<hi>則長帥正伯當征之若其不征則與同惡故曰有征伐之道知非大惡者正以春秋之義内大惡皆諱不</hi>
　<hi>書而魯入把者即僖二十七年秋公子遂帥師入把者是也若然禮云諸侯賜弓矢然後専征伐而保伍</hi>
　<hi>連帥得有征伐之道謂隨州伯故也○入例至則月解云入例時者即成七年秋吴入州來定五年夏於</hi>
　<hi>越入吳之屬是也傷害多則月者此文及僖三十三年春王二月秦人入滑是也若然僖二十七年秋八</hi>
<pb n="3a"/>
　<hi>月乙巳公子遂帥師入把而書日者彼注云日者把屬脩禮朝魯雖無禮君子躬自厚而薄責於人不當</hi>
　<hi>乃入之故錄責之者是其不引者以此求之</hi>
無駭帥師入極音義<hi>駭户楷反</hi>
　傳無駭者何疏<hi>解云欲言是君經不書爵欲言大夫又復無氏故執不知問</hi>展無<lb/>
　駭也何以不氏注据公子遂帥師入把氏公子也疏<lb/>
　<hi>注解云在僖二十七年秋</hi>貶注貶猶損也音義<hi>貶彼撿反損也</hi>曷爲貶注<lb/>
　据公子遂俱用兵入把不貶也疏<hi>注解云欲決隱入年庚寅我入邴非</hi>
　<hi>用兵故也</hi>疾始滅也注以下終其身不氏知貶疾始滅非<lb/>
<pb n="3b"/>
　但起入為滅疏<hi>注解云即下八年無駭卒傳曰何以不氏疾始滅也故終其身不氏然則</hi>
　<hi>若直欲起此入為滅止應此經貶之而巳不應終身貶之故知并欲起其疾始滅也</hi>始滅昉於<lb/>
　此乎注昉適也齊人語据傳言撥亂世音義<hi>昉甫往反適也</hi>
　疏<hi>注昉適也齊人語解云胡母生齊人故知之若鄭譜云然則詩之道放于此乎之類○据傳言撥亂</hi>
　<hi>世解云哀十四年傳云君子曷為爲春秋撥亂世反諸正莫近于春秋是也既言作春秋治亂世明知往</hi>
　<hi>前相滅非一矣而此經為疾始滅是以據而難之</hi>前此矣注前此者在春秋<lb/>
　前謂宋滅郜是也音義<hi>郜古報反</hi>疏<hi>注解云桓二年夏四月取郜大鼎于宋傳</hi>
　<hi>云此取之宋其謂之郜鼎何器從名彼注云從本主名名之宋始以不義取之故謂之郜鼎是也然則宋</hi>
<pb n="4a"/>
　<hi>滅郜在春秋前故如此解</hi>前此則曷為始乎此託始焉爾注焉爾<lb/>
　猶於是也曷為託始焉爾注据戰伐不言託始疏<hi>注解</hi>
　<hi>云隱二年鄭人伐衛桓十年齊侯衞侯鄭伯來戰于郎傳皆不言託始焉爾故難之而注先言戰者直漫</hi>
　<hi>據春秋上下戰伐之事而已故意及則言不為次第矣</hi>春秋之始也注春秋託<lb/>
　王者始起所當誅也言疾始滅者諸滅復見不復貶<lb/>
　皆從此取法所以省文也音義<hi>復扶又反下不復同見音賢徧反</hi>疏<lb/>
　<hi>注言疾始至省文也解云諸滅復見不復貶即定四年蔡公孫歸姓帥師滅沈定六年鄭游遫帥師滅許</hi>
　<hi>之屬是也</hi>此滅也其言入何注据齊師滅譚不言入疏<hi>注解</hi>
<pb n="4b"/>
　<hi>云在莊十年</hi>内大惡諱也注明魯臣子當為君父諱滅例<lb/>
　月不復出月者與上同月當案下例當蒙上月日不<lb/>
　音義<hi>為于偽反下為後背隱同</hi>疏<hi>注滅例月至同月解云莊十年冬十月齊師滅譚莊十三年夏</hi>
　<hi>六月齊人滅遂之屬是也○當案下至日不解云元年祭伯來之下巳有此注而復言之者正以彼月為</hi>
　<hi>下公子益師卒其祭伯來奔不䝉月今此夏五月二事皆䝉之嫌其異故重發之</hi>
秋八月庚辰公及戎盟于唐注後不相犯日者為後背<lb/>
隱而善桓能自復為唐之盟音義<hi>背音佩</hi>疏<hi>解云春秋之例不信者日故後不相犯日者言為後背隱而善桓能自復為唐之盟者即桓二年秋九月公及戎盟于唐是也言背隱者<pb n="5a"/>桓是弑君之賊而與桓盟是背隱之義矣言善桓能自復者戎與桓同好相隨繼其所能故善其得國矣若左氏之義以極是戎國都案此經傳及注似非一物而舊解曰以為戎能自復者非也</hi>
九月紀履緰來逆女音義<hi>緰音須左氏為裂繻</hi>
　傳紀履緰者何疏<hi>解云不書爵又不言使君臣不明故執不知問</hi>紀大夫也<lb/>
　注以逆女不稱使知為大夫疏<hi>注解云正以桓三年秋公子翬如齊逆女</hi>
　<hi>之屬皆是大夫為君逆女而文皆不言使今此履緰逆女不言使故知是大夫或者使為爵字誤也</hi>何<lb/>
　以不稱使注据宋公使公孫壽來納幣稱使疏<hi>注解云在</hi>
　<hi>成八年夏</hi>婚禮不稱主人注為養廉遠恥也疏<hi>注謂養成其廉遠其</hi>
<pb n="5b"/>
　<hi>慙恥也</hi>然則曷稱稱諸父兄師友宋公使公孫壽來納<lb/>
　幣則其稱主人何辭窮也辭窮者何無母也注禮有<lb/>
　母母當命諸父兄師友稱諸父兄師友以行宋公無<lb/>
　母莫使命之辭窮故自命之自命之則不得不稱使<lb/>
　疏<hi>解云弟子未解辭窮之義故執不知問注禮有母至師友解云即昏禮記云言子無父母命之是也</hi>
　<hi>○稱諸父至以行解云謂使者稱之而文不言使者以其非君故也○宋公至稱使解云即昏禮記云親</hi>
　<hi>皆沒巳躬命之是也</hi>然則紀有母乎曰有注以不稱使知有母<lb/>
　有則何以不稱母注据非主人何不稱母通使文母<lb/>
<pb n="6a"/>
　不通也注禮婦人無外事但得命諸父兄師友稱諸<lb/>
　父兄師友以行耳母命不得達故不得稱母通使文<lb/>
　所以遠别也音義<hi>别彼列反</hi>外逆女不書此何以書注据<lb/>
　伯姬歸于宋不書逆人疏<hi>注解云在成九年春</hi>譏注譏猶譴也<lb/>
　音義<hi>譴遣戰反</hi>何譏爾譏始不親迎也注禮所以必親迎<lb/>
　者所以示男先女也於廟者告本也夏后氏逆於庭<lb/>
　殷人逆於堂周人逆於戸音義<hi>迎魚敬反注及下同先悉薦反</hi>疏<hi>注禮</hi>
　<hi>所至先女也解云出昏義文○於廟者至於户解云即書傳云夏后氏逆於廟庭殷人逆於堂周人逆於</hi>
<pb n="6b"/>
　<hi>户者是也</hi>始不親迎昉於此乎前此矣注以惠公妃匹不<lb/>
　正不嫌無前也音義<hi>妃音配又芳非反</hi>疏<hi>注解云不以正妃匹者是不重昏姻</hi>
　<hi>之禮故知往前宜有不親迎之事矣</hi>前此則曷為始乎此託始焉爾注<lb/>
　焉爾猶於是也曷為託始焉爾注据納幣不託始春<lb/>
　秋之始也注春秋正夫婦之始也夫婦正則父子親<lb/>
　父子親則君臣和君臣和則天下治故夫婦者人道<lb/>
　之始王教之端内逆女常書外逆女但疾始不常書<lb/>
　者明當先自正躬自厚而薄責於人故略外也音義<lb/>
<pb n="7a"/>
　<hi>治直吏反</hi>疏<hi>注夫婦正至之端解云昏義鄭注云言子受氣性純則孝孝則忠是也○内逆女常書者</hi>
　<hi>即桓三年公子翬宣元年公子遂成十四年叔孫僑如之属是也</hi>女曷為或稱女或<lb/>
　稱婦或稱夫人女在其國稱女注未離父母之辭紀<lb/>
　履緰來逆女是也音義<hi>離力智反下注同</hi>在塗稱婦注在塗<lb/>
　見夫服從之辭公子結媵陳人之婦是也疏<hi>解云女曷為或</hi>
　<hi>稱女者即此經是也或稱婦者莊十九年陳人之婦是也注在塗見至之辭解云案僖二十五年宣元年</hi>
　<hi>傳皆云其稱婦者何有姑之辭也者兼二義故也何者在塗稱婦者服從之辭其至國猶稱婦者對姑生</hi>
　<hi>稱也</hi>入國稱夫人注入國則尊尊有臣子之辭夫人姜<lb/>
<pb n="7b"/>
　氏入是也紀無大夫書紀履緰者重婚禮也月者不<lb/>
　親迎例月重録之親迎例時疏<hi>注入國至入是也解云在莊二十四年秋</hi>
　<hi>是也○月者至例時解云不親迎例月者即此文及桓三年秋七月公子翬宣元年正月公子遂之屬是</hi>
　<hi>也其親迎時者即莊二十四年夏公如齊逆女莊二十七年冬莒慶來逆叔姬之屬是也有不如此者别</hi>
　<hi>見義即文四年夏逆婦姜成十四年秋叔孫僑如之屬是也當文自有解不能逆説也</hi>
冬十月伯姬歸于紀<lb/>
　傳伯姬者何疏<hi>解云欲言内女於紀言歸欲言外女文無所繫故執不知問</hi>内女<lb/>
　也注以無所繫也不稱公子者婦人外成不得獨繫<lb/>
<pb n="8a"/>
　父母疏<hi>注不稱公至父母解云正以莊元年傳云羣公子之舍則巳卑矣明有得稱公子之道故</hi>
　<hi>注者決之</hi>其言歸何注据去父母國也婦人謂嫁曰歸注<lb/>
　婦人生以父母為家嫁以夫為家故謂嫁曰歸明有<lb/>
　二歸之道書者父母恩録之也禮男之將取三日不<lb/>
　舉樂思嗣親也女之將嫁三夜不息燭思相離也内<lb/>
　女歸例月恩錄之音義<hi>取七住反</hi>疏<hi>注婦人生至為家解云謂始生時○明有</hi>
　<hi>二歸之道也解云即此伯姬歸于紀宣十六年秋郯伯姬來歸之屬是也○禮男之至女將嫁解云皆出</hi>
　<hi>禮記曾子問○内女歸至録之解云即此文冬十月隱七年三月叔姬歸于紀成九年二月伯姬歸于宋</hi>
<pb n="8b"/>
　<hi>之屬是也</hi>
紀子伯莒子盟于密音義<hi>紀子伯左氏作子帛</hi>
　傳紀子伯者何疏<hi>解云欲言紀君經不稱侯欲言大夫復叙人君之上故執不知問</hi>
　無聞焉爾注言無聞者春秋有改周受命之制孔子<lb/>
　畏時遠害又知秦將燔詩書其説口授相傳至漢公<lb/>
　羊氏及弟子胡毋生等乃始記于竹帛故有所失也<lb/>
　音義<hi>遠于萬反燔扶元反毋音無</hi>
十有二月乙卯夫人子氏薨<lb/>
<pb n="9a"/>
　傳夫人子氏者何疏<hi>解云欲言魯之夫人終無葬處弟子未識故執不知問</hi>隱<lb/>
　公之母也注以不書葬疏<hi>注解云今隱公欲表巳讓故宜屈卑其母不成夫人</hi>
　<hi>之禮是以見其不書葬知其是隱公母也</hi>何以不書葬注据姒氏書葬音<lb/>
　義<hi>姒音似</hi>疏<hi>注解云即定十五年九月辛巳葬定姒是也彼定姒之子哀公者未踰年之君也其</hi>
　<hi>母亦得書葬今隱公雖欲讓桓不作成君應比未踰年之君今其母不書葬故據而難之</hi>成公意<lb/>
　也何成乎公之意注据已去即位音義<hi>去起吕反</hi>子將不<lb/>
　終為君故母亦不終為夫人也注時隱公卑屈其母<lb/>
　不以夫人禮葬之以妾禮葬之以卑下桓母無終為<lb/>
<pb n="9b"/>
　君之心得事之宜故善而不書葬所以起其意而成<lb/>
　其賢子者姓也夫人以姓配號義與仲子同書薨者<lb/>
　為隱公恩錄痛之也日者恩錄之公夫人皆同例也<lb/>
　音義<hi>下遐嫁反</hi>疏<hi>注子者至子同解云上文仲子之下而注云仲字子姓婦人以姓配字不忘本</hi>
　<hi>國示不適同姓今此稱姓者亦是示不適同姓之義故云義與仲子同其不稱字之義乃自異故注云以</hi>
　<hi>姓配號號即夫人是也</hi>
鄭人伐衞注書者與入向同侵伐圍入例皆時疏<hi>注書者與入向同解云即上注云凡書兵者正不得也外内深淺皆舉之者因重兵害衆是也○侵伐圍入例皆書時解<pb n="10a"/>云其侵伐書時者即僖二十八年春晉侯侵曹晉侯伐衛之屬是也入例時者巳説於上而注言此者正以文承日月之下故須解之</hi>
三年春王二月注二月三月皆有王者二月殷之正月<lb/>
也三月夏之正月也王者存二王之後使統其正朔服<lb/>
其服色行其禮樂所以尊先聖通三統師法之義恭讓<lb/>
之禮於是可得而觀之疏<hi>注二月至王者解云二月有王即此是三月有王者即定元年王三月之屬是也○使統其正朔解云統者始也謂各使以其當代之正朔為始也○所以尊至觀之解云春秋黜把而言通三統者黜杞為魯也通三王之正者為師法之義</hi>
<pb n="10b"/>
己巳日有食之<lb/>
　傳何以書注諸言何以書者問主書疏<hi>注解云至此乃解之者正</hi>
　<hi>以有所据下言何以書者還在据彼難此之例故不得然解也即上二年傳云外逆女不書此何以書是</hi>
　<hi>也今此直言何以書上無所据則是問主書故如此解</hi>記異也注異者非常可<lb/>
　恠先事而至者是後衞州吁弑其君完諸侯初僭魯<lb/>
　隱係獲公子翬進諂謀音義<hi>弑申志反下弑其君同翬許韋反諂勑檢反</hi>
　疏<hi>注是後衞至完解云在四年春○諸侯初僭解云下五年秋初獻六羽傳云何以書譏何譏爾譏始</hi>
　<hi>僭諸公也始僭諸公昉於此乎前此矣前此則曷為始乎此僭諸公猶可言也僭天子不可言也是也○</hi>
<pb n="11a"/>
　<hi>魯隱係獲者解云即下六年春鄭人來輸平傳云狐壤之戰隱公獲焉是也○公子至諂謀解云下四年</hi>
　<hi>秋翬帥師及宋公以下伐鄭傳云公子翬諂乎隱公謂隱公曰百姓安子諸侯說子盍終為君矣是也此</hi>
　<hi>等諸事皆是隂陽之象故取之日食</hi>日食則曷為或日或不日或言朔<lb/>
　或不言朔曰某月某日朔日有食之者食正朔也注<lb/>
　桓三年秋七月壬辰朔日有食之是也此象君行外<lb/>
　彊内虚是故日月之行無遲疾食不失正朔也疏<hi>日食</hi>
　<hi>則曷為或日者解云即此是也或不日者莊十八年三月日有食之是也或言朔者桓三年秋七月壬辰</hi>
　<hi>朔日有食之是也注此象君至朔也解云外彊者謂外有威嚴其民臣望而畏之内虛者虚心以受物正</hi>
<pb n="11b"/>
　<hi>得為君之道故食不失正朔也祭義云虛中以治之鄭注云虚中言不兼念餘事是也</hi>其或日<lb/>
　或不日或失之前或失之後失之前者朔在前也注<lb/>
　謂二日食己巳日有食之是也此象君行暴急外見<lb/>
　畏故日行疾月行遲過朔乃食失正朔於前也失之<lb/>
　後者朔在後也注謂晦日食莊公十八年三月日有<lb/>
　食之是也此象君行懦弱見陵故日行遲月行疾未<lb/>
　至朔而食失正朔於後也不言月食者其形不可得<lb/>
　而覩也故疑言日有食之孔子曰多聞闕疑愼言其<lb/>
<pb n="12a"/>
　餘則寡尤不傳天下異者從王錄内可知也音義<hi>懦乃</hi>
　<hi>亂反又乃卧反</hi>疏<hi>注不傳至可知也解云正以僖十四年沙鹿崩成五年梁山崩傳皆云何以書記異</hi>
　<hi>也外異不書此何以書為天下記異也今無此傳故須解之也彼不從王内錄者以其皆在晉竟内故也</hi>
三月庚戌天王崩注平王也疏<hi>注解云知者以本紀當之故也</hi>
　傳何以不書葬注据書葬桓王疏<hi>注解云即莊三年五月葬桓王是也</hi>
　天子記崩不記葬必其時也注至尊無所屈也諸侯<lb/>
　記卒記葬有天子存注存在不得必其時也注設有<lb/>
　王后崩當越紼而奔喪不得必其時故恩錄之音義<lb/>
<pb n="12b"/>
　<hi>紼音弗</hi>疏<hi>注設有至奔喪解云何氏以意言之不言天子崩者舉輕以明重故也</hi>曷為或<lb/>
　言崩或言薨天子曰崩注大毁壞之辭諸侯曰薨注<lb/>
　小毁壞之辭大夫曰卒注卒猶終也士曰不祿注不<lb/>
　禄無禄也皆所以别尊卑也葬不别者從恩殺略也<lb/>
　書崩者為天下恩痛王者也記諸侯卒𦵏者王者亦<lb/>
　當加之以恩禮故為恩録音義<hi>别彼列反下同殺所界反為于偽反下故</hi>
　<hi>為主為傳為同</hi>
夏四月辛卯尹氏卒音義<hi>尹氏左氏作君氏</hi>
<pb n="13a"/>
　傳尹氏者何疏<hi>解云欲言諸侯不言國爵欲言外臣而書其卒欲言内臣内無尹氏故執</hi>
　<hi>不知問</hi>天子之大夫也注以尹氏立王子朝也音義<hi>朝如</hi>
　<hi>字</hi>疏<hi>注解云在昭二十三年</hi>其稱尹氏何注据宰渠氏官劉卷<lb/>
　卒名音義<hi>卷音權</hi>疏<hi>注据宰渠氏官解云即桓四年夏天王使宰渠伯糾來聘是○劉卷</hi>
　<hi>卒名解云在定四年秋</hi>貶曷為貶注据俱卒也疏<hi>注解云据劉卷言之</hi>譏<lb/>
　世卿注世卿者父死子繼也貶去名者氏者起其世<lb/>
　也若曰世世尹氏也音義<hi>去起吕反</hi>世卿非禮也注禮公<lb/>
　卿大夫士皆選賢而用之卿大夫任重職大不當世<lb/>
<pb n="13b"/>
　為其秉政久恩德廣大小人居之必奪君之威權故<lb/>
　尹氏世立王子朝齊崔氏世弑其君光君子疾其末<lb/>
　則正其本見譏於卒者亦不可造次無故驅逐必因<lb/>
　其過卒絶之明君案見勞授賞則衆譽不能進無功<lb/>
　案見惡行誅則衆讒不能退無罪音義<hi>見賢徧反下同造七報反</hi>
　疏<hi>解云詩序云古之仕者世禄也於賢者言之也注齊崔至君光解云崔氏世者即宣十年齊崔氏出</hi>
　<hi>奔衞傳云崔氏者何齊大夫也其稱崔氏何貶曷為貶譏世卿世卿非禮也者是也言弑其君光者在襄</hi>
　<hi>二十五年夏○君子疾其末解云即襄二十五年與昭二十三年是也○則正其本者解云即此及宣十</hi>
<pb n="14a"/>
　<hi>年是也○見譏至絶之解云必因過卒絶之者過即崔氏出奔衛尹氏立王子朝是也卒即此文是也若</hi>
　<hi>然尹氏立王子朝還言尹氏而崔杼弑其君光不復言崔氏者正以大夫弑君例稱其名故也○明君至</hi>
　<hi>無功解云衆譽者若共工鯀等迭相為譽之類是也○案見惡至無罪解云謂君有明徳案見惡行誅則</hi>
　<hi>刑不濫也故雖衆讒亦不能退黜無罪之善人也舊云言不能退無罪者謂不能退使無罪非也</hi>外<lb/>
　大夫不卒此何以卒注据原仲不卒疏<hi>注解云即莊二十七年秋</hi>
　<hi>公子友如陳葬原仲而經不書原仲之卒是也</hi>天王崩諸侯之主也注時天<lb/>
　王崩魯隱往奔喪尹氏主儐贊諸侯與隱交接而卒<lb/>
　恩隆於王者則加禮錄之故為隱恩錄痛之日者恩<lb/>
<pb n="14b"/>
　錄之明當有恩禮疏<hi>解云魯隱奔喪而不書者蓋以得其常故也若遣大夫往則書</hi>
　<hi>之即文九年二月叔孫得臣如京師辛丑𦵏襄王是也彼傳云王者不書葬此何以書不及時書過時書</hi>
　<hi>彼注云重錄失時我有往者則書彼注云謂使大夫往也惡文公不自往故書葬以起大夫之會是也注</hi>
　<hi>恩隆至錄之解云言隱公恩隆於王者則加禮錄其儐贊之人也</hi>
秋武氏子來求賻<lb/>
　傳武氏子者何疏<hi>解云欲言王臣不言王使欲言諸侯之臣文無繫國故執不知問</hi>
　天子之大夫也其稱武氏子何注据宰渠氏官仍叔<lb/>
　不稱氏尹氏不稱子疏<hi>注据宰渠氏官解云即桓四年夏天王使宰渠伯糾來聘</hi>
<pb n="15a"/>
　<hi>是也○仍叔不稱氏解云即桓五年天王使仍叔之子來聘是也</hi>譏何譏爾父卒子<lb/>
　未命也注時雖世大夫緣孝子之心不忍便當父位<lb/>
　故順古先試一年乃命於宗廟武氏子父新死末命<lb/>
　而便為大夫薄父子之恩故稱氏言子見未命以譏<lb/>
　之疏<hi>注時雖世大夫解云知者正見尹氏之屬故也○緣孝至宗廟解云知如此者正以此經譏父</hi>
　<hi>卒子未命而便為大夫故也</hi>何以不稱使注据南季稱使疏<hi>注解云即</hi>
　<hi>下九年春天王使南季來聘是也</hi>當喪未君也注當喪謂天子也未<lb/>
　君者未三年也未可居君位稱使也故絶正其義與<lb/>
<pb n="15b"/>
　毛伯同疏<hi>注解云即文九年春毛伯來求金傳云何以不稱使當喪未君也踰年矣何以謂之</hi>
　<hi>未君以天子三年然後稱王緣臣民之心不可一日無君故踰年即位緣孝子之心即三年不忍當是故</hi>
　<hi>三年乃稱王命使大夫矣</hi>武氏子來求賻何以書注不但言何以<lb/>
　書者嫌以主覆問上所以說二事不問求賻音義<hi>寢芳</hi>
　<hi>服反</hi>疏<hi>注解云上二事者即父卒子未命當喪未君是也嫌言父卒子未命何以書當喪末君何以書</hi>
　<hi>故須連言之</hi>譏何譏爾喪事無求求賻非禮也注主為求<lb/>
　賻書也禮本為有財者制有則送之無則致哀而已<lb/>
　不當求求則皇皇傷孝子之心疏<hi>注主為求賻書也解云嫌為上二事</hi>
<pb n="16a"/>
　<hi>書故也○求則傷孝子之心解云言制禮本意所以喪事無求者恐傷孝子之心故也何者正以孝子本</hi>
　<hi>意無心求矣</hi>蓋通于下注云爾者嫌天子財多不當求下<lb/>
　財少可求故明皆不當求之疏<hi>解云蓋詁為皆若似蓋云歸哉之類或者</hi>
　<hi>不受於師故疑之</hi>
八月庚辰宋公和卒注不言薨者春秋王魯死當有王<lb/>
文聖人之為文辭孫順不可言崩故貶外言卒所以褒<lb/>
内也宋稱公者殷後也王者封二王後地方百里爵稱<lb/>
公客待之而不臣也詩云有客宿宿有客信信是也音<lb/>
<pb n="16b"/>
義<hi>孫音遜</hi>疏<hi>注故貶至内也解云魯得尊名不與外諸侯同文即是尊魯為王之義</hi>
冬十有二月齊侯鄭伯盟于石門<lb/>
癸未葬宋繆公音義<hi>宋繆公音穆左氏作穆凡此後倣此</hi>
　傳葬者曷為或日或不日不及時而日渴葬也注不<lb/>
　及時不及五月也禮天子七月而葬同軌畢至諸侯<lb/>
　五月而葬同盟至大夫三月而葬同位至士踰月外<lb/>
　姻至孔子曰葬於北方北首三代之達禮也之幽之<lb/>
　故也渴喻急也乙未葬齊孝公是也音義<hi>首手又反</hi>疏<hi>注禮</hi>
<pb n="17a"/>
　<hi>天子至姻至解云皆隱元年左傳文○孔子至故也解云檀弓下篇文云孔子曰之下無禮字○渴喻至</hi>
　<hi>是也解云即僖二十七年六月庚寅齊侯昭卒八月乙未葬齊孝公是也而言渴葬者謂更無他事但孜</hi>
　<hi>孜於葬故不待五月矣</hi>不及時而不日慢葬也注慢薄不能以<lb/>
　禮葬也八月葬蔡宣公是也疏<hi>注慢薄至葬也解云即下八年夏六月己</hi>
　<hi>亥蔡侯考父卒○八月至是也解云言但自慢薄不依禮故不待五月也</hi>過時而日隱之<lb/>
　也注隱痛也痛賢君不得以時葬丁亥葬齊桓公是<lb/>
　也疏<hi>注解云即僖十七年冬十二月乙亥齊侯小白卒十八年秋八月丁亥葬齊桓公是也</hi>過<lb/>
　時而不日謂之不能葬也注解緩不能以時葬夏四<lb/>
<pb n="17b"/>
　月葬衛桓公是也音義<hi>解古邂反又古賣反</hi>疏<hi>注解云即下四年二月戊申衞</hi>
　<hi>州吁弑其君完至五年夏四月葬衞桓公是也</hi>當時而不日正也注六月葬<lb/>
　陳惠公是也音義<hi>當丁浪反又如字下同</hi>疏<hi>注解云即定四年二月癸巳陳侯吳</hi>
　<hi>卒六月葬陳惠公是也</hi>當時而日危不得葬也疏<hi>解云即此年八月宋公和</hi>
　<hi>卒十二月癸未𦵏宋繆公是也而注不言之者以下有問不注可知也</hi>此當時何危爾<lb/>
　宣公謂繆公曰以吾愛與夷則不若愛女以為社稷<lb/>
　宗廟主則與夷不若女盍終為君矣注與夷者宣公<lb/>
　之子繆公者宣公之弟音義<hi>與夷如字又音餘凡人名字及地名之類皆倣</hi>
<pb n="18a"/>
　<hi>首音假借字則時復重出愛女音汝下及注同盍戸臘反四年傳同</hi>疏<hi>解云若如也言吾愛於與夷則</hi>
　<hi>不止如女而已言其甚也云以為社稷宗廟主則與夷不若女者言不如女道其不賢云盍終為君矣者</hi>
　<hi>何不遂為君不聽其反讓</hi>宣公死繆公立繆公逐其二子莊公馮<lb/>
　與左師勃注左師官勃名也音義<hi>馮皮氷反</hi>曰爾為吾子<lb/>
　生毋相見死毋相哭注所以遠絶之音義<hi>毋音無</hi>與夷<lb/>
　復曰注復報先君之所為不與臣國而納國乎君者<lb/>
　以君可以為社稷宗廟主也今君逐君之二子而將<lb/>
　致國乎與夷此非先君之意也且使子而可逐則先<lb/>
<pb n="18b"/>
　君其逐臣矣繆公曰先君之不爾逐可知矣注爾女<lb/>
　也可知者欲使我反國吾立乎此攝也注暫攝行君<lb/>
　事不得傳與子也謙辭音義<hi>傳與直專反下音與</hi>終致國乎與<lb/>
　夷莊公馮弑與夷注馮與督共弑殤公在桓二年危<lb/>
　之於此者死乃反國非至賢之君不能不爭也音義<lb/>
　<hi>弑音試注同爭爭鬬之爭</hi>疏<hi>注馮與至二年解云即桓二年春王正月戊申宋督弑其君與夷及其大</hi>
　<hi>夫孔父是也○死乃至爭也解云至賢之君謂受國者正以與夷不賢故終見篡矣</hi>故君子大<lb/>
　居正注明修法守正最計之要者疏<hi>解云言由是之故君子之人大</hi>
<pb n="19a"/>
　<hi>其適子居正不勞違禮而讓庶也</hi>宋之禍宣公為之也注言死而讓<lb/>
　開爭原也繆公亦死而讓得為功者反正也外小惡<lb/>
　不書錄渴隱者明諸侯卒王者當加恩意憂勞其國<lb/>
　所以哀死閔患也疏<hi>注言死而至原也解云言後人見其死乃讓已疑非誠心至意</hi>
　<hi>是以還讓其子終致後禍故曰開爭原也○繆公至反正也解云其繆公之功即桓二年馮弑君是也○</hi>
　<hi>所以哀死閔患也解云哀死者即慢之屬是也閔患者隱之是也</hi>
四年春王二月莒人伐杞取牟婁音義<hi>牟茂侯反</hi>
　傳牟婁者何疏<hi>解云外相取邑例所不書疑非凡取故執不知問</hi>把之邑也<lb/>
<pb n="19b"/>
　注以上有伐把外取邑不書此何以書注据楚子伐<lb/>
　宋取彭城不書疏<hi>注解云即襄元年傳曰魚石走之楚楚為之伐宋取彭城以封魚石</hi>
　<hi>者是也</hi>疾始取邑也注外小惡不書以外見疾始著取<lb/>
　邑以自廣大比於貪利差為重故先治之也内取邑<lb/>
　常書外但疾始不常書者義與上逆女同不傳託始<lb/>
　者前此有滅不嫌無取邑當託始明故省文也取邑<lb/>
　例時音義<hi>見賢徧反年末見衆同差初賣反</hi>疏<hi>注内取邑常書者解云即下十年取郜防</hi>
　<hi>昭三十二年取闞之屬是也○義與上逆女同解云即上注云内逆女常書外逆女但疾始不常書者明</hi>
<pb n="20a"/>
　<hi>當先自正躬自厚而薄責於人故略外是也○不傳託始者解云何故不發傳云取邑昉於此乎前此矣</hi>
　<hi>前此則曷為始於此託始焉爾曷為託始焉爾春秋之始也凡不託始之義有四一則見其經而不託始</hi>
　<hi>即上二年彼注云据戰伐不言託始納幣不託始之類是也二則其大惡不可託始即五年初獻六羽之</hi>
　<hi>下傳云始僭諸公昉於此乎前此矣前此則曷為始於此僭諸公猶可言僭天子不可言彼注云傳云爾</hi>
　<hi>者解不託始也三則省文不假託始即此是也四則無可託始即桓七年焚咸丘之下注云傳不託始者</hi>
　<hi>前此未有無所託也是也○取邑例時解云即下六年冬宋人取長葛之屬是然則取牟婁雖在月下不</hi>
　<hi>䝉上月也</hi>
戊申衞州吁弑其君完音義<hi>弑申志反弑字從式殺字從殳不同也君父言弑積<pb n="20b"/>漸之名也臣子云殺卑賤之意也字多亂故時復音之可知則不重出也完音丸</hi>
　傳曷為以國氏注据齊公子商人弑其君舍氏公子<lb/>
　疏<hi>注解云在文十四年秋也商人所以得稱公子者正以商人次正當立其罪差輕故也</hi>當國<lb/>
　也注與段同義日者從外赴辭以賊聞例疏<hi>注與段同義者</hi>
　<hi>解云即上元年注云欲當國為君故如其意使如國君氏引鄭所以見段之凶逆是也○日者至聞例解</hi>
　<hi>云公羊之例合書則書不待赴告而言從外赴辭者謂其君被弑此君之臣即以其日赴於天子諸侯望</hi>
　<hi>天子諸侯早來救已是以春秋悉皆書日故云日者從外赴辭也言以賊聞例者言以賊弑君聞於天子</hi>
　<hi>諸侯例日如此故下八年傳云卒何以日而葬不日卒赴何氏云赴天子也緣天下閔傷欲其知之義亦</hi>
<pb n="21a"/>
　<hi>通乎此</hi>
夏公及宋公遇于清<lb/>
　傳遇者何疏<hi>解云欲言冬見其文曰夏欲言會聚又不言會故執不知問</hi>不期也<lb/>
　一君出一君要之也注古者有遇禮為朝天子若朝<lb/>
　罷時卒相遇于塗近者為主遠者為賓稱先君以相<lb/>
　接所以崇禮讓絶慢易也當春秋時出入無度禍亂<lb/>
　姦宄多在不虞無故卒然相要小人將以生心故重<lb/>
　而書之所以防禍原也言及者起公要之明非常遇<lb/>
<pb n="21b"/>
　也地者重錄之遇例時音義<hi>要一遥反注同易以䜴反</hi>疏<hi>注言及者至遇</hi>
　<hi>也解云正以及者汲汲之文故也其常遇者即朝天子罷朝之時相遇于塗是也○遇例時解云即隱八</hi>
　<hi>年春宋公衞侯遇于垂莊三十年冬公及齊侯遇于魯濟及此之屬皆是而僖十四年夏六月季姬及鄫</hi>
　<hi>子遇于防書月者彼注云甚惡内是也</hi>
宋公陳侯蔡人衞人伐鄭<lb/>
秋翬帥師會宋公陳侯蔡人衞人伐鄭<lb/>
　傳翬者何疏<hi>解云無公子故執不知問</hi>公子翬也注以入桓稱公<lb/>
　子疏<hi>注解云即桓三年秋公子翬如齊逆女是也</hi>何以不稱公子貶曷為<lb/>
<pb n="22a"/>
　貶注据叔老會鄭伯伐許不貶疏<hi>注解云在襄十六年夏</hi>與弑<lb/>
　公也注弑者殺也臣弑君之辭以終隱之篇貶知與<lb/>
　弑公也音義<hi>與音預下及注同</hi>疏<hi>注解云即此及十年夏翬帥師會齊人鄭人伐宋傳</hi>
　<hi>云此公子翬也何以不稱公子貶曷為貶隱之罪人也故終隱之篇貶也是也</hi>其與弑公奈<lb/>
　何公子翬諂乎隱公注諂猶佞也謂隱公曰百姓安<lb/>
　子諸侯說子盍終為君矣隱公曰否注否不也音義<lb/>
　<hi>説音悦</hi>吾使脩塗裘吾將老焉注塗裘者邑名也將老<lb/>
　焉者將辟桓居之以自終也故南面之君勢不可復<lb/>
<pb n="22b"/>
　為臣故云爾不以成公意者隱本為桓守國國邑皆<lb/>
　桓之有不當取以自為也音義<hi>辟音避今本多即作避字後不更音復扶</hi>
　<hi>又反本為于偽反下自為傳吾為皆同</hi>疏<hi>注不以成至為电解云上元年傳云公何以不言即位成</hi>
　<hi>公意也此傳言營塗裘何以不書成公意也言隱非正君直為他守國而巳邑非巳有不當擅取之取之</hi>
　<hi>非是以不得作成公意解也</hi>公子翬恐若其言聞乎桓於是謂桓<lb/>
　曰吾為子口隱矣注口猶口語相發動也疏<hi>注解云語讀如</hi>
　<hi>子語魯大師之語</hi>隱曰吾不反也桓曰然則奈何曰請作難<lb/>
　注難兵難也音義<hi>難乃旦反注同</hi>弑隱公注諡者傳家所加<lb/>
<pb n="23a"/>
　疏<hi>注解云死諡周道也今始請弑已言隱公者公羊子從後加之所以至此乃注者嫌是傳語故明之</hi>
　於鍾巫之祭焉弑隱公也注鍾者地名也巫者事鬼<lb/>
　神禱解以治病請福者也男曰覡女曰巫傳道此者<lb/>
　以起滛祀之無福音義<hi>禱丁老反或丁報反下古賣反又古買反覡戸狄反</hi>疏<lb/>
　<hi>注男曰覡女曰巫解云楚語文也○傳道至無福解云直言弑隱公義勢巳盡而必言於鍾巫之祭焉者</hi>
　<hi>以起淫祀之無福故也</hi>
九月衞人殺州吁于濮音義<hi>濮音卜一音剝</hi>
　傳其稱人何注据晉殺大夫里克俱弑君賊不稱人<lb/>
<pb n="23b"/>
　疏<hi>注解云在僖十年夏</hi>討賊之辭也注討者除也明國中人人<lb/>
　得討之所以廣忠孝之路書者善之也討賊例時此<lb/>
　月者久之也疏<hi>注討賊例至久之也解云討賊例時者莊九年春齊人殺無知是也桓六</hi>
　<hi>年秋八月蔡人殺陳佗亦書月者與此同也</hi>
冬十有二月衞人立晉<lb/>
　傳晉者何疏<hi>解云欲言次正而文言立欲言非正而舉衆立之故執不知問</hi>公子晉<lb/>
　也注以下有衛侯晉卒又言立疏<hi>注解云以有衞侯晉卒則知此文衞</hi>
　<hi>人立晋者是先君之子今始立之為君矣又言立者簒文知非正大子故知公子矣衞侯晉卒在桓十二</hi>
<pb n="24a"/>
　<hi>年冬</hi>立者何立者不宜立也注諸侯立不言立此獨言<lb/>
　立明不宜立之辭疏<hi>解云諸侯之立例所不書今特言立故執不知問</hi>其稱<lb/>
　人何注据尹氏立王子朝也疏<hi>注解云在昭二十三年秋</hi>衆立之<lb/>
　之辭也注晉得衆國中人人欲立之然則孰立之石<lb/>
　碏立之石碏立之則其稱人何注据尹氏立王子朝<lb/>
　不稱人音義<hi>碏七略反一音七洛反</hi>衆之所欲立也衆雖欲立<lb/>
　之其立之非也注凡立君為衆衆皆欲立之嫌得立<lb/>
　無惡故使稱人見衆言立也明下無廢上之義聽衆<lb/>
<pb n="24b"/>
　立之簒也不刺嗣子失位者時未當喪典主得權重<lb/>
　也月者大國簒例月小國時立納入皆為簒卒日葬<lb/>
　月達於春秋為大國例主書從受位也音義<hi>簒初患反</hi>疏<lb/>
　<hi>注不刺至權重也解云刺桓公嗣子失位者即不書晉之立矣故襄十四年衛侯衎出奔齊襄二十六年</hi>
　<hi>傳云曷為不言剽之立不言剽之立者以惡衞侯也彼注云欲起衞侯失衆出奔故不書剽立剽立無惡</hi>
　<hi>則衞侯惡明矣今書晉立則不刺嗣子可知○月者至國時解云大國簒例月者即此文冬十二月衞人</hi>
　<hi>立晉莊六年夏六月衞侯朔入于衛哀六年秋七月齊陽生入于齊之屬是也而莊九年夏齊小白入于</hi>
　<hi>齊不月者彼注云不月者移惡于魯也其小國時者即僖二十五年秋楚人圍陳納頓子于頓昭元年秋</hi>
<pb n="25a"/>
　<hi>莒去疾自齊入于莒之屬是也○立納入皆為簒解云立為簒者此文衞人立晉昭二十三年尹氏立王</hi>
　<hi>子朝之屬是也其納為簒者納頓子于頓及文十四年晉人納㨗葘之屬是也其入為簒者小白陽生之</hi>
　<hi>屬是也○卒日至大國例解云隱八年夏六月己亥蔡侯考父卒秋八月葬宣公之屬是也○主書從受</hi>
　<hi>位也解云衞主惡晉之從立矣</hi>
　<lb/>
　<lb/>
　<lb/>
　<lb/>
<pb n="25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋公羊傳注疏巻二<lb/>
<pb n="26a"/>
　春秋公羊傳卷二考證<lb/>
無駭帥師入極傳無駭者何展無駭也何以不氏貶○<lb/>
　<hi>臣召南</hi>按左氏無駭旣卒始賜氏族其生前自不當<lb/>
　追加以展字非聖人貶之而去其氏也<lb/>
傳始滅昉於此乎○劉敞曰春秋之初先王餘法猶存<lb/>
　諸侯僭佚猶鮮故魯卿執政多再命翬俠無駭是也<lb/>
　公羊不知見無駭無氏因謂貶之又惡貶之過例因<lb/>
　謂入者滅也此求其義不得而強為之辭者也<lb/>
<pb n="26b"/>
傳春秋之始也注春秋託王者始起○<hi>臣浩</hi>按春秋之<lb/>
　始不過謂此書之始耳何氏謂託王者始起亦妄矣<lb/>
紀履緰來逆女傳婚禮不稱主人○劉敞曰傳言婚禮<lb/>
　不稱主人非也禮國君求昏之辭曰請君之玉女與<lb/>
　寡人共有宗廟之事豈非主人乎<hi>臣召南</hi>按傳亦言<lb/>
　宋公使公孫壽來納幣為辭窮者稱主人矣劉不得<lb/>
　以此難公羊也顧紀有母旣不得稱設使宋公有母<lb/>
　當亦不得稱矣舉矛刺盾知難免也<lb/>
<pb n="27a"/>
紀子伯莒子盟于密傳紀子伯者何無聞焉爾注孔子<lb/>
　畏時遠害又知秦將燔詩書云云○<hi>臣宗楷</hi>按程子<lb/>
　曰闕文也當云紀子某伯莒子盟于密如何氏説則<lb/>
　誣聖人矣<lb/>
夫人子氏薨傳隱公之母也○<hi>臣召南</hi>按子氏一也左<lb/>
　氏以爲桓公之母穀梁以為隱公之妻公羊以為隱<lb/>
　公之母三傳不同如此<lb/>
三年春王二月注二月三月皆有王者二月殷之正月<lb/>
<pb n="27b"/>
　也三月夏之正月也王者存二王之後使統其正朔<lb/>
　云云○<hi>臣照</hi>按春秋書法凡正月無事則書王二月<lb/>
　二月無事則書王三月以見天下正朔必禀於天子<lb/>
　云爾何休所言皆曲說也<hi>臣召南</hi>按此義傳所不言<lb/>
　而何休自以已意測度者也夫旣以魯當新王矣又<lb/>
　曰通三統存二王之後是三王也又經書天王傳以<lb/>
　春王為文王是五王也是何聖人作經於一王之天<lb/>
　下五之哉妄矣<lb/>
<pb n="28a"/>
己巳日有食之傳其或日或不日○劉敞曰日月有詳<lb/>
　畧皆史文也聖人所不得改之人事有善惡史文不<lb/>
　實聖人則正之耳春秋並不以日月為例<lb/>
尹氏卒傳天子之大夫也<hi>○臣浩</hi>按左氏經作君氏故<lb/>
　以為隱公之母公穀經作尹氏故以為天子大夫<hi>臣</hi>
　<hi>召南</hi>按公穀言譏世卿其義長於左氏<lb/>
宋公和卒注春秋王魯貶外言卒所以褒内也○<hi>臣召</hi>
　<hi>南</hi>按外侯書卒于本國之君書薨此自當時國史之<lb/>
<pb n="28b"/>
　例如以宋言之則其史書魯侯之終也必曰魯侯某<lb/>
　卒矣何有於王魯紛紛之曲說也哉<lb/>
莒人伐把取牟婁傳外取邑不書此何以書○劉敞曰<lb/>
　公羊不知他國取邑有赴有不赴赴者書不赴者不<lb/>
　書也<lb/>
翬帥師會宋公陳侯蔡人衞人伐鄭傳何以不稱公子<lb/>
　貶○劉敞曰當此之時翬未作逆也可得貶乎且公<lb/>
　羊於仲遂卒不於弑時貶者曰於文則無罪於子則<lb/>
<pb n="29a"/>
　無年是明不貶人於無罪也今乃貶翬於無罪之時<lb/>
　乎<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋公羊傳巻二考證<lb/>
</p>
<p>
</p>
  </div>
</body>
</text>
</TEI>
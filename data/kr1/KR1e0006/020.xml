<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋公羊傳注疏卷二十<hi>起襄公十二年盡二十四年</hi>
                </head> <lb/>
    <p>
<pb n="1a"/>
欽定四庫全書<lb/>
　春秋公羊傳注疏卷二十<hi>起襄公十二年盡二十四年</hi>
　　漢何休學　　　　　　　唐陸徳明音義<lb/>
十有二年春王正月莒人伐我東鄙圍台音義<hi>台他來反又音臺</hi>
　傳邑不言圍疏<hi>解云隠五年冬宋人伐鄭圍長葛傳云邑不言圍注云据伐於餘丘不言</hi>
　<hi>圍也今此不注者從彼可知矣</hi>此其言圍何伐而言圍者取邑之辭<lb/>
　也伐而不言圍者非取邑之辭也注外取邑有嘉惡<lb/>
<pb n="1b"/>
　當書不直言取邑者深恥中國之無信也前九年伐<lb/>
　得鄭同盟于戲楚伐鄭不救卒為鄭所背中國以弱<lb/>
　蠻荆以强兵革亟作蕭魚之㑹服鄭最難不務長和<lb/>
　親復相貪犯故諱而言圍以起之月者加責之音義<lb/>
　<hi>背音佩亟去冀反難乃旦反長丁丈反</hi>疏<hi>注觧云凡外取魯邑有所嘉有所惡皆當書見昭二十五</hi>
　<hi>年冬齊侯取運傳云外取邑不書此何以書為公取之也彼注云為公取運以居公善其憂内故書者是</hi>
　<hi>其有嘉而書也宣元年六月齊人取濟西田𫝊云外取邑不書此何以書所以賂齊也曷為賂齊為弑子</hi>
　<hi>赤之賂也注云子赤齊外孫宣公簒弑之恐為齊所誅為是賂之故諱使若齊自取之者月者惡内甚於</hi>
<pb n="2a"/>
　<hi>邾婁子益者是其有惡書也故言外取邑有嘉惡當書也然則外取魯邑有所嘉有所惡當書取今亦有</hi>
　<hi>所惡所以不直言取邑而言圍者深恥中國之無信故也云前九年伐得鄭知九年伐得鄭者以上言公</hi>
　<hi>㑹晋侯以下即言同盟于戲是其伐得之也言楚伐鄭不救者即下文楚子伐鄭經無救鄭之文是也言</hi>
　<hi>卒為鄭所背者即十年夏楚公子貞鄭公孫輙帥師伐宋是其背諸夏之文云兵革亟作者即前年注云</hi>
　<hi>三年之中五起兵是也云蕭魚之㑹服鄭最難者正以三年之中五起兵然後得之直㑹于蕭魚蕭魚鄭</hi>
　<hi>人與㑹而已經無同盟之文故知服鄭最難矣云故諱而言圍以起之者不直言取而諱之言圍作無所</hi>
　<hi>嘉惡之文者欲以起禍深不可言故也知此莒人伐我東鄙圍台之經為文者正以此𫝊作常文釋之云</hi>
　<hi>伐而言圍者取邑之辭也伐而不言圍者非取邑之辭也下十五年夏齊侯伐我北鄙圍成十七年秋齊</hi>
<pb n="2b"/>
　<hi>侯伐我北鄙圍洮齊髙厚帥師伐我北鄙圍防之屬皆從此文而不釋故知常文明矣若此是義之經至</hi>
　<hi>齊髙厚之下傳當觧之云月者加責之者欲道下十七年秋齊侯伐我北鄙圍洮及髙厚圍防之屬皆不</hi>
　<hi>書月故知此特月加而責之故也而十五年圍成之下注云俱犯蕭魚此不月十二年月者疾始可知者</hi>
　<hi>正以去此勢近故令從此義十七年者差逺故不復觧之</hi>
季孫宿帥師救台遂入運注入運者討叛也封内兵書<lb/>
者為遂舉討叛惡遂者得而不取與不討同故言入起<lb/>
其事疏<hi>注觧云昭元年三月取運運者何内之邑也其言取之何不聽也何氏云不聼者叛也不言叛者為内諱故書取以起之然則運者是内邑而季孫入之故知討叛也○春秋之義封内之兵例所不書即定<pb n="3a"/>八年傳云公斂處父帥師而至經不書之是也今書救台與入運者為惡季孫之遂是以舉之○春秋之義大夫出竟有可以安社禝利國家者専之可也然則討叛之事可以容其專之而惡其遂者正以得而不取與不討莫異知得而不取者正以經書入故也是以隠二年夏莒人入向之下𫝊云入者何得而不居也案下注云季孫宿遂取鄆以自益其邑然則此言得而不取者謂雖得運不取以入國家非謂全不取也言故書入起其事者以起其不取運以入國家之事也</hi>
　傳大夫無遂事此其言遂何公不得為政爾注時公<lb/>
　㣲弱政教不行故季孫宿遂取鄆而自益其邑疏<hi>觧云</hi>
　<hi>荘公十九年公子結之下已𤼵此傳今此復言之者嫌討叛不惡遂故明之注觧云遂者専事之辭言季</hi>
<pb n="3b"/>
　<hi>孫自専取鄆故言遂取鄆也知以自益其邑者正以討叛邑而不入國家故知以自益其邑也</hi>
夏晋侯使士彭來聘疏<hi>觧云考諸正本皆作士魴字若作士彭者誤矣</hi>
秋九月吳子乗卒注至此卒者與中國㑹同夲在楚後<lb/>
賢季子因始卒其父是後亦欲見其迭為君卒皆不日<lb/>
吴逺于楚音義<hi>迭大結反</hi>疏<hi>注觧云案宣十八年秋楚子旅卒而吴至是乃書卒者正以其與中國㑹同本在楚後是以春秋略之不書卒但因季子之賢乃始卒其父矣僖十九年冬㑹陳人蔡人楚人鄭人盟于齊二十一年春宋人齊人楚人盟于鹿上秋宋公楚子陳侯以下㑹于霍成十五年冬叔孫僑如㑹晋士燮以下㑹吴于鍾離然則於𫝊聞之世楚人數與中國㑹同至所聞之世吴人乃㑹故云與中國㑹同本<pb n="4a"/>在楚後也知賢季子乃始卒其父者正以吴子乗不慕諸夏會大晚理宜略之今得書卒問其有因是以二十九年夏吴子使札来聘之下傳云吳無君無大夫此何以有君有大夫賢季子也何賢乎季子讓國也賢季子則吳何以有君有大夫以季子為臣則國冝有君者也札者何吴季子之名也春秋賢者不名此何以名許夷狄者不壹而足也季子者所賢也曷為不足乎季子許人臣者必使臣許人子者必使子也彼注云縁臣子尊榮莫不欲與君父共之故不足乎季子所以隆父子之親也以此言之則知由賢季子卒其父也○今書其父卒亦欲見其四子迭為君之義故也襄二十九年傳云其讓國奈何謁也餘祭也夷昧也與季子同母者四季子弱而才兄弟皆愛之同欲立之以為君謁曰今若是迮而與季子國季子猶不受也請無與子而與弟弟兄迭為君而致國乎季子皆曰諾故諸為君者皆輕死為勇飲食必祝是其迭為君之事○言皆不日者即此文<pb n="4b"/>書九月下二十五年冬十二月吳子謁伐楚門于巢卒昭十五年春王正月吳子夷昧卒之屬故云卒皆不日也言吳逺於楚者正以宣十八年秋七月甲戌楚子旅卒下十三年秋九月庚辰楚子審卒之屬皆書日故決之也凡為人冝道接而生恩楚邇於諸夏數㑹同親而邇近之故書其日吳側海隅而與諸夏罕接故皆不日以見其逺也</hi>
冬楚公子貞帥師侵宋<lb/>
公如晉<lb/>
十有三年春公至自晉<lb/>
夏取詩音義<hi>詩二𫝊作邿</hi>疏<hi>觧云正本皆作邿字有作詩字者誤</hi>
<pb n="5a"/>
　傳詩者何疏<hi>觧云欲言其國曽來未有欲言其邑文不繫國故執不知問</hi>邾婁之<lb/>
　邑也曷為不繫乎邾婁諱亟也注諱背蕭魚之㑹亟<lb/>
　音義<hi>亟去冀反注同背音佩</hi>疏<hi>注觧云正以上十一年蕭魚之㑹邾婁在其間故如此觧</hi>
秋九月庚辰楚子審卒<lb/>
冬城防<lb/>
十有四年春王正月季孫宿叔老㑹晉士匄齊人宋人<lb/>
衛人鄭公孫囆曹人莒人邾婁人滕人薛人把人小邾<lb/>
婁人㑹吳于向注月者危刺諸侯委任大夫交㑹彊夷<lb/>
<pb n="5b"/>
臣日以彊三年之後君若綴流然音義<hi>囆勅邁反二傳作蠆向舒亮反綴流知鋭反又作丁税反一本作贅旒</hi>疏<hi>注觧云即下十六年春三月公㑹晉侯以下于溴梁戊寅大夫盟傳云諸侯皆在是其言大夫盟何信在大夫也何言乎信在大夫徧刺天下之大夫也曷為徧刺天下之大夫君若贅旒然彼注云旒旂旒贅繫屬之辭以旂旒喻者為下所執持東西者也</hi>
二月乙未朔日有食之注是後衛侯為彊臣所逐出奔<lb/>
溴梁之盟信在大夫疏<hi>注觧云彊臣謂孫甯矣云溴梁之盟信在大夫者在下十六年春郷已引之訖</hi>
夏四月叔孫豹㑹晋荀偃齊人宋人衛北宫結鄭公孫<lb/>
<pb n="6a"/>
囆曹人莒人邾婁人滕人薛人把人小邾婁人伐秦疏<lb/>
<hi>觧云舊本作荀偃若作荀罃者誤</hi>
己未衛侯衎出奔齊注曰者為孫氏甯氏所逐後甯氏<lb/>
復納之者同當相起故獨日也不書孫甯逐君者舉君<lb/>
絶為重見逐説在二十七年音義<hi>復扶又反</hi>疏<hi>注觧云凡諸侯出奔之例大國書月重乖離之禍小國書時即桓十五年五月鄭伯突出奔蔡昭三年冬北燕伯欵出奔齊之屬是也今此書日故須觧之為孫氏甯氏所逐者下二十七年傳云衛甯殖與孫林父逐衛侯而立公孫剽是也知後甯氏復納者亦彼傳文甯殖已死其子甯喜納之也云出納之者同當相起故獨日也者欲見其出納之者同故<pb n="6b"/>出入皆書見其一家之事其入書日之經即下二十六年二月甲午衛侯衎復歸于衛是也云舉君絶為重者謂書衎之名見其當絶不合為諸侯云見逐説在二十七年者謂下二十七年夏衛侯之弟鱄出奔晋之下傳具道見逐之由也</hi>
莒人侵我東鄙<lb/>
秋楚公子貞帥師伐吳<lb/>
冬季孫宿㑹晉士匄宋華閲衛孫林父鄭公孫囆莒人<lb/>
邾婁人于戚音義<hi>閲音悦</hi>
十有五年春宋公使向戌來聘音義<hi>戌音恤</hi>二月己亥及<lb/>
<pb n="7a"/>
向戌盟于劉<lb/>
劉夏逆王后于齊音義<hi>夏戸雅反</hi>
　傳劉夏者何疏<hi>觧云欲言王臣文不言爵欲言諸侯臣而逆王后故執不知問</hi>天子<lb/>
　之大夫也劉者何疏<hi>觧云欲言官名經典未有欲言非官與宰咺文相値故執不知</hi>
　<hi>問</hi>邑也其稱劉何注据宰渠伯糾繫官疏<hi>注觧云宰渠伯糾繫</hi>
　<hi>官者即桓四年夏天王使宰渠伯糾来聘是也</hi>以邑氏也注諸侯入為天子<lb/>
　大夫不得氏國稱本爵故以所受采邑氏稱子所謂<lb/>
　采者不得有其土地人民采取其租税爾禮記王制<lb/>
<pb n="7b"/>
　曰天子三公之田視公侯卿視伯大夫視子男元士<lb/>
　視附庸稱子者參見義顧為天子大夫亦可以見諸<lb/>
　侯不生名亦可以見爵亦可以見大夫稱傳曰天子<lb/>
　大夫是也不稱劉子而名者禮逆王后當使三公故<lb/>
　貶去大夫明非禮也音義<hi>采十代反下謂采同租税子奴反下舒鋭反見義賢</hi>
　<hi>徧反下同大夫稱尺證反去起呂反</hi>疏<hi>注觧云知劉夏是諸侯入為天子大夫者正以卒葬竝書即定</hi>
　<hi>四年秋七月劉卷卒葬劉文公是也若直為大夫者假令書卒不録其葬即文三年夏五月王子虎卒經</hi>
　<hi>無葬文是也言不得氏國稱本爵者謂不得氏本國不得稱本爵也其本國本爵今史文無記不可以指</hi>
<pb n="8a"/>
　<hi>知也言故以所受采邑氏稱子者即劉子尹子單子之屬是也言其常文然不謂此經得稱子矣○公羊</hi>
　<hi>之義天子圻内不封諸侯故如此觧即引王制以證之與左氏榖梁之義異若然案王制下文云天子之</hi>
　<hi>縣内方百里之國九七十里之國二十有一五十之國六十有三凡九十三國名山大澤不以朌其餘以</hi>
　<hi>祿士以為閒田鄭氏云大國九者三公之田三為有致仕者副之為六也其餘三待封王之子弟次國二</hi>
　<hi>十一者卿之田六亦為有致仕者副之為十二又三為三孤之田其餘六亦待封王之子弟小國六十三</hi>
　<hi>大夫之田二十七亦為有致仕者副之為五十四其餘九亦以待封王之子弟三孤之田不副者以其無</hi>
　<hi>職佐公論道耳雖其致仕猶可即而謀焉以此言之天子圻内九十三國言天子圻内不封諸侯者謂采</hi>
　<hi>地以為國比圻外諸侯田自采取其税租而已不得取即有其人民身沒之後子孫不世不得以諸侯難</hi>
<pb n="8b"/>
　<hi>之○參讀為二三之三也言凡諸侯入為天子大夫所以稱子者三種見義何者正欲顧其為天子大夫</hi>
　<hi>其稱子所以得三見義者一則可以見諸侯不生名故曰子一則可以見其本爵何者是圻外諸侯容其</hi>
　<hi>稱爵雖不得正稱其本爵亦得稱子以見之一則可以見大夫稱故曰參見義也言傳曰天子大夫是也</hi>
　<hi>者即上傳云劉夏者何天子之大夫也是也○桓八年冬十月祭公来遂逆王后于紀傳云祭公者何天</hi>
　<hi>子之三公也何氏云婚禮成於五先納采問名納吉納徵請期然後親迎時王者遣祭公来使魯為媒可</hi>
　<hi>則因用魯往迎之不復成禮疾王者不重妃匹逆天下之母若逆婢妾將謂海内何哉故譏之其注并引</hi>
　<hi>親迎言之則知何氏以為天子親迎是以異義公羊説云天子至庶人皆親迎所以重婚禮也者是何此</hi>
　<hi>注云禮逆王后當使三公者盖謂有故之時或者何氏此注云禮逆王后當使三公即知何氏之意以為</hi>
<pb n="9a"/>
　<hi>不親迎與桓八年注云婚禮成於五云云然後親迎者欲道士婚禮親迎之前仍有此五禮于時王者不</hi>
　<hi>行不謂觧天子親迎也又言疾王者不重妃匹云云者正謂疾時王不行五禮不謂責親迎而異義公羊</hi>
　<hi>説云天子親迎者彼是章句家説非何氏之意也云故貶去大夫明非禮也者謂子是大夫之稱今貶而</hi>
　<hi>去之故曰貶去大夫也去其大夫正稱非禮明矣故云貶去大夫明非禮也</hi>外逆女不書<lb/>
　此何以書過我也注明魯當共送迎之禮音義<hi>過古禾反</hi>
　<hi>共音恭</hi>
夏齊侯伐我北鄙圍成注俱犯蕭魚此不月十二年月<lb/>
者疾始可知疏<hi>注觧云即十二年三月莒人伐我東鄙圍台𫝊云邑不言圍此其言圍何伐而<pb n="9b"/>言圍者取邑之辭也彼注云不直言取邑者深恥中國之無信也前九年伐得鄭同盟于戲楚伐鄭不救卒為鄭所背中國以弱蠻荆以强兵革亟作蕭魚之㑹服鄭最難不務長和親復相貪犯故諱而言圍以起之月者加責之然則今齊侯伐我北鄙圍成者亦是取邑之辭但深耻諸夏之無信故言圍以起之然則齊侯不務長和親復相貪犯背蕭魚約而特不月者疾始可知也</hi>公救成至遇<lb/>
　𫝊其言至遇何注据季孫宿救台不言所至疏<hi>注觧云即</hi>
　<hi>上十二年春季孫宿帥師救台遂入運是也</hi>不敢進也注兵不敵不敢進<lb/>
　也不言止次如公次于郎以刺之者量力不責重民<lb/>
　也故與至巂同文封内兵書者為不進張本音義<hi>巂戸</hi>
<pb n="10a"/>
　<hi>圭反又囚兖反為于偽反</hi>疏<hi>注觧云荘三年公次于郎傳云其言次于郎何刺欲救紀而後不能也彼</hi>
　<hi>注云惡公既救人辟難道還故書其止次以起之是也正以此量力不責之則知荘公三年者力能救之</hi>
　<hi>而不敢救故刺之云故與至巂同文者僖二十六年春公追齊師至巂弗及是也然則彼言至巂此言至</hi>
　<hi>過故言與至巂同文彼下注云國内兵不書而舉地者善公齊師去則止不逺勞百姓過復取勝得用兵</hi>
　<hi>之節故詳録之即襄公知力不能敵不忍戰殺其民至遇則止亦得用兵之冝故與之同文○定八年傳</hi>
　<hi>云公斂處父帥師而至經不書之則知封内之兵例不書也今此公救成亦是封内之兵書之者正為至</hi>
　<hi>遇張本也至遇者是不進之文故言此也</hi>
季孫宿叔孫豹帥師城成郛音義<hi>郛芳夫反</hi>
<pb n="10b"/>
秋八月丁巳日有食之注是後溴梁之盟信在大夫齊<lb/>
蔡莒吳衛之禍徧滿天下疏<hi>注觧云溴梁之盟在下十六年春齊蔡云云者下二十五年夏五月乙亥齊崔杼弑其君光冬十二月吳子謁伐楚門于巢卒二十六年春二月辛卯衛甯喜弑其君剽二十九年夏五月閽弑吴子餘祭三十年夏四月蔡世子般弑其君固三十一年冬十有一月莒人弑其君密州事不次者意及則言不必見義也</hi>
邾婁人伐我南鄙<lb/>
冬十有一月癸亥晉侯周卒音義<hi>周一本作雕</hi>
十有六年春王正月葬晉悼公<lb/>
<pb n="11a"/>
三月公㑹晋侯宋公衛侯鄭伯曹伯莒子邾婁子薛伯<lb/>
把伯小邾婁子于溴梁音義<hi>溴本又作臭古闃反</hi>疏<hi>觧云爾雅釋地云梁莫大于溴梁孫氏曰梁水橋也音義云湨水出河内軹縣東南至温入河是也</hi>戊寅大夫盟<lb/>
　傳諸侯皆在是其言大夫盟何注据葵邱之盟諸侯<lb/>
　皆在有大夫不言大夫盟疏<hi>注觧云葵邱之盟在僖九年其經云夏公㑹宰</hi>
　<hi>周公齊侯宋子以下于葵邱九月戊辰諸侯盟于葵邱案彼經傳云不見有大夫之盟文唯有僖十五年</hi>
　<hi>三月公㑹齊侯宋公以下盟于牡邱遂次于匡公孫敖率師及諸侯之大夫救徐然則牡邱之盟即有大</hi>
　<hi>夫可知此注云葵邱之盟者誤也冝為牡邱字矣信在大夫也者言其信任在于大夫</hi>信在大<lb/>
<pb n="11b"/>
　夫也注故書大夫盟不言諸侯之大夫者起信在大<lb/>
　夫疏<hi>注不言諸侯之大夫者起信在大夫觧云欲決上三年鷄澤之㑹經云及諸侯之大夫也</hi>何<lb/>
　言乎信在大夫注据上三年戊寅不起疏<hi>注觧云即上三年鷄</hi>
　<hi>澤之㑹經云戊寅叔孫豹及諸侯之大夫及陳袁僑盟連言諸侯是其不起之文而言上戊寅不起者欲</hi>
　<hi>道今此戊寅起之二經皆言戊寅故得相對為上下也</hi>徧刺天下之大夫也曷<lb/>
　為徧刺天下之大夫注据戊寅不刺之音義<hi>徧刺音遍下及</hi>
　<hi>下注同</hi>疏<hi>注觧云不復言上戊寅者上已言之從可知省文</hi>君若贅旒然注旒<lb/>
　旂旒贅繫屬之辭若今俗名就壻為贅壻矣以旂旒<lb/>
<pb n="12a"/>
　喻者為下所執持東西旒者其數名禮記玉藻曰天<lb/>
　子旂十有二旒諸侯九卿大夫七士五不言諸侯之<lb/>
　大夫者明所刺者非但㑹上大夫并徧刺天下之大<lb/>
　夫不殊内大夫者欲一其文見惡同也至此所以徧<lb/>
　刺之者蕭魚之㑹服鄭最難諸侯勞倦莫肯復出而<lb/>
　大夫常行三委于臣而君遂失權大夫故得信在故<lb/>
　孔子曰唯器與名不可以假人不重出地者與三年<lb/>
　雞澤大夫盟同義音義<hi>贅章鋭反本又作綴丁衛反又丁劣反繫屬也旒音留本</hi>
<pb n="12b"/>
　<hi>又作流旌旂之旒屬音燭見惡賢徧反難乃旦反復扶又反重直用反</hi>疏<hi>注贅壻觧云亦是妻所持</hi>
　<hi>挈故名之云爾○禮記玉藻觧云案今禮記玉藻即無此文唯禮説稽命徴及含文嘉皆云天子旗九刃</hi>
　<hi>十二旒曵地諸侯七刃九旒齊軫卿大夫五刃七旒齊較士三刃五旒齊首而言玉藻誤也云不言至大</hi>
　<hi>夫者注已云不言諸侯之大夫者起信在大夫今又言此者謂不言諸侯之大夫有兩種之義非但起信</hi>
　<hi>在大夫明徧刺天下之大夫也云不殊内大夫者欲一其文見惡同也者欲道上三年雞澤之㑹殊叔孫</hi>
　<hi>豹不一其文者非唯彼大夫之過豹惡亦可見故也云諸侯勞倦莫肯復出而大夫常行三委于臣而君</hi>
　<hi>遂失權大夫故得信在者謂上十一年蕭魚之㑹以來十四年春季孫宿叔老㑹晋士匄以下于向夏叔</hi>
　<hi>孫豹㑹晋荀偃以下伐秦冬季孫宿㑹晋士匄以下于戚之屬是諸侯不出大夫常行也云故孔子曰唯</hi>
<pb n="13a"/>
　<hi>器與名不可以假人者家語文成二年左𫝊亦有此言云不重出地者與三年雞澤大夫盟同義者即上</hi>
　<hi>注云不重出地有諸侯在臣繫君故因上地是也</hi>
晉人執莒子邾婁子以歸注錄以歸者甚惡晋有罪無<lb/>
罪皆當歸京師不得自治之音義<hi>惡烏路反</hi>疏<hi>注觧云稱人以執非伯討已是晋之惡也復言以歸不决於天子又是其惡故其録以歸者甚惡晋矣</hi>
齊侯伐我北鄙<lb/>
夏公至自㑹<lb/>
五月甲子地震注是時溴梁之盟政在臣下其後叛臣<lb/>
<pb n="13b"/>
二弑君五楚滅舒鳩齊侯襲莒乖離出奔兵事最甚疏<lb/>
<hi>注觧云叛臣二者即下二十三年夏晋欒盈復入于晋入于曲沃二十六年春衛孫林父入于戚以叛是也云弑君五者即下二十五年夏齊崔杼弑其君光二十六年春衛甯喜弑其君剽二十九年夏閽弑吳子餘祭三十年夏蔡世子般弑其君固三十一年冬莒人弑其君密州之屬是也云楚滅舒鳩者即下二十五年秋楚屈建帥師滅舒鳩是也云齊侯襲莒者在下二十三年冬云乖離出奔者即下十七年宋華臣出奔陳二十年蔡公子履陳侯之弟光出奔楚之屬也</hi>
叔老㑹鄭伯晉荀偃衛甯殖宋人伐許疏<hi>觧云正本作荀偃若有作荀罃者誤矣</hi>
<pb n="14a"/>
秋齊侯伐我北鄙圍成<lb/>
大雩注先是伐許齊侯圍成動民之應<lb/>
冬叔孫豹如晉<lb/>
十有七年春王二月庚午邾婁子瞷卒音義<hi>瞷音閑或下姧反左氏作牼</hi>
宋人伐陳<lb/>
夏衛石買帥師伐曹<lb/>
秋齊侯伐我北鄙圍洮音義<hi>洮他刀反左氏作桃</hi>
<pb n="14b"/>
齊高厚帥師伐我北鄙圍防<lb/>
九月大雩注比年仍見圍不暇恤民之應<lb/>
宋華臣出奔陳<lb/>
冬邾婁人伐我南鄙<lb/>
十有八年春白狄來<lb/>
　𫝊白狄者何疏<hi>觧云欲言其君經不書朝欲言其臣不見名氏故執不知問</hi>夷狄<lb/>
　之君也何以不言朝不能朝也音義<hi>朝直遙反下同</hi>
夏晉人執衛行人石買<lb/>
<pb n="15a"/>
秋齊師伐我北鄙<lb/>
冬十月公㑹晉侯宋公衛侯鄭伯曹伯莒子邾婁子滕<lb/>
子薛伯把伯小邾婁子同圍齊曹伯負芻卒于師<lb/>
楚公子午帥師伐鄭<lb/>
十有九年春王正月諸侯盟于祝阿注下有執不日者<lb/>
善同伐齊故褒與信辭音義<hi>祝阿二𫝊作祝柯</hi>疏<hi>注觧云公羊之義不信者日今上文同盟下即執邾婁子是為不信而不日者褒與信辭故也</hi>晋人執邾婁子<lb/>
公至自伐齊<lb/>
<pb n="15b"/>
　傳此同圍齊也何以致伐注据諸侯圍許致圍疏<hi>注觧</hi>
　<hi>云即僖二十八年冬諸侯遂圍許二十九年公至自圍許是也</hi>未圍齊也注故致伐<lb/>
　起未圍齊則其言圍齊何抑齊也曷為抑齊注据侵<lb/>
　蔡伐楚猶不抑疏<hi>注觧云即僖四年春王正月公㑹齊侯以下侵蔡蔡潰遂伐楚是也</hi>
　<hi>言猶不抑者正以楚為彊夷數害諸侯論其淺深甚於齊矣猶不抑之故以為難也</hi>為其亟伐<lb/>
　也或曰為其驕蹇使其世子處乎諸侯之上也注以<lb/>
　下葬略或説是也亟伐者并數爾加圍者明當從滅<lb/>
　死二等奪其爵土音義<hi>為于偽反下同亟去冀反注同驕紀撟反本又作憍蹇紀</hi>
<pb n="16a"/>
　<hi>輦反并必政反數所主反下數年同</hi>疏<hi>或曰至上也觧云即上十一年夏公㑹晉侯以下伐鄭之時齊</hi>
　<hi>世子光在於莒子之上之屬是也注觧云下葬略者即下文冬葬齊靈公注云不月者抑其父嫌子可得</hi>
　<hi>無過故奪臣子恩明光代父從政處諸侯之上不孝也者是正以葬是生者之事故略其父葬得惡其子</hi>
　<hi>則知或説近其義也云亟伐者并數爾者即上圍成圍洮圍防之屬故言并數爾必如此觧者正以宣九</hi>
　<hi>年秋取根牟傳云根牟者何邾婁之邑也曷為不繫乎邾婁諱亟也注云亟疾也屬有小君之喪邾婁子</hi>
　<hi>来加禮未期而取其邑故諱不繫邾婁也然則彼言亟者謂上有小君薨邾婁子來加禮於魯未期而伐</hi>
　<hi>取邑背信大疾故云亟今此直是頻擊伐魯故云亟故須觧云亟伐者并數爾以别彼文○加圍者据未</hi>
　<hi>圍而言圍故謂之加也莊十年𫝊云觕者曰侵精者曰伐戰不言伐圍不言戰入不言圍滅不言入書其</hi>
<pb n="16b"/>
　<hi>重者然則用兵之道滅為最甚入次之圍次之今加言圍䡖於滅入二等明不合死但合黜爵滅土耳</hi>
取邾婁田自漷水音義<hi>漷火虢反徐音郭</hi>
　𫝊其言自漷水何注据齊人取濟西田不言自濟水<lb/>
　音義<hi>濟子禮反</hi>疏<hi>注觧云即宣元年夏六月齊人取濟西田是也</hi>以漷為竟也何<lb/>
　言乎以漷為竟注据取邑未嘗道竟界漷移也注魯<lb/>
　本與邾婁以漷為竟漷移入邾婁界魯隨而有之諸<lb/>
　侯土地本有度數不得隨水隨水有之當坐取邑故<lb/>
　云爾疏<hi>觧云漷移而經不書者外異故也然則𫝊每言外異不書者亦据此文也</hi>
<pb n="17a"/>
季孫宿如晋<lb/>
葬曹成公<lb/>
夏衛孫林父帥師伐齊<lb/>
秋七月辛卯齊侯瑗卒音義<hi>瑗于眷反一音環二傳作環</hi>疏<hi>觧云左氏榖梁作環字也</hi>
晋士匄帥師侵齊至榖聞齊侯卒乃還<lb/>
　𫝊還者何疏<hi>觧云欲言其善而廢君命欲言其惡還是善辭故執不知問</hi>善辭也<lb/>
　何善爾大其不伐喪也此受命乎君而伐齊則何大<lb/>
<pb n="17b"/>
　乎其不伐喪注据公子買戍衛不卒戍言戍衛遂公<lb/>
　意疏<hi>注觧云即僖二十八年春公子買戍衛不卒戍刺之傳云不卒戍者何不卒戍者内辭也不可</hi>
　<hi>使往也不可使往則其言戌衛何遂公意也彼注云使臣子不可使恥深故諱使若往不卒竟事者明臣</hi>
　<hi>不得壅塞君命是也然則公子買不可使往而經書戍衛以遂公意以明臣子不得壅塞君命今此士匄</hi>
　<hi>不行君命而經大之故以為難也</hi>大夫以君命出進退在大夫也注<lb/>
　禮兵不從中御外臨事制冝當敵為師唯義所在士<lb/>
　匄聞齊侯卒引師而去恩動孝子之心義服諸侯之<lb/>
　君是後兵寢數年故起時善之言乃者士匄有難重<lb/>
<pb n="18a"/>
　廢君命之心故見之言至榖者未侵齊也言聞者在<lb/>
　竟外舉侵者張本音義<hi>難乃旦反見賢徧反</hi>疏<hi>注觧云司馬法云閫外之事将</hi>
　<hi>軍裁之故云禮用兵之道不得國中制御于外也凡為將軍之法必須臨事制冝謂専進退也當其敵之</hi>
　<hi>强弱而為師以禦之唯不為非義而已故言唯義所在而老子云將軍有廟勝之䇿者謂未行之時先謀</hi>
　<hi>於廟授之斧鉞令有勝功也既授之斧鉞之後明即自専之義裁其可否故是其冝也云恩動孝子之心</hi>
　<hi>義服諸侯之君者哀痛其喪是其恩故曰恩動孝子之心依禮而行是其義故曰義服諸侯之君也云是</hi>
　<hi>後兵寢數年者謂自此以後兵事寢伏數年不起至二十三年秋齊侯伐衛遂伐晋二十四年冬楚子蔡</hi>
　<hi>侯陳侯許男伐鄭者始有兵起也案明年仲孫遬帥師伐邾婁亦是兵而言數年者正以魯與邾婁竟界</hi>
<pb n="18b"/>
　<hi>相近數相冐犯非齊晋之事故得然觧也云故起時善之者正以士匄此事實依古禮但時莫能然特以</hi>
　<hi>為善故云起時善之云言乃者士匄有難重廢君命之心故見之者正以宣八年傳云乃者何難也今又</hi>
　<hi>言乃故以重難觧之而言重者正以乃難於而故彼註云言乃者内而深言而者外而淺故此云重難也</hi>
　<hi>云言至榖者未侵齊也者上十五年夏公救陳至遇傳云其言至遇何不敢進也然則彼言至者不進之</hi>
　<hi>文今至榖即聞其喪明其未行侵故云言至榖者未侵齊也云言聞者在竟外者正以古禮庶人為君齊</hi>
　<hi>衷三月若其入竟即舉而知之何道聞乎故如此觧也云舉侵者張本者若如上説本未入齊但在竟外</hi>
　<hi>聞喪而言侵者為下張本耳</hi>
八月丙辰仲孫蔑卒<lb/>
<pb n="19a"/>
齊殺其大夫髙厚<lb/>
鄭殺其大夫公子喜音義<hi>喜二𫝊作嘉</hi>疏<hi>觧云左氏榖梁作公子嘉也</hi>
冬葬齊靈公注不月者抑其父嫌子可得無過故奪臣<lb/>
子恩明光代父從政䖏諸侯之上不孝也䟽<hi>注觧云正以卒日葬月終于春秋為大國之例今葬不書月故須觧之言抑其父者即上十九年𫝊云未圍齊則其言圍齊何抑齊也曷為抑齊為其亟伐也或曰為其驕蹇使其世子處乎諸侯之上也是也言嫌子可得無過者正以明王之制父子兄弟罪不相及故也故奪臣子恩者正以葬是生者之事故畧其父葬不書其月可以奪臣子恩也言明光代父從政處諸侯之上不孝也者正以孝子之道見父母不義之事不合從父之命處其人君之上焉得<pb n="19b"/>為孝乎故去其父葬月以見之</hi>
城西郛注言西郛者据都城録道東西<lb/>
叔孫豹㑹晋士匄于柯音義<hi>柯古河反</hi>
城武城<lb/>
二十年春王正月辛亥仲孫遬㑹莒人盟于向音義<hi>遬音速</hi>
夏六月庚申公㑹晋侯齊侯宋公衛侯鄭伯曹伯莒子<lb/>
邾婁子滕子薛伯把伯小邾婁子盟于澶淵音義<hi>澶市然反</hi>
<pb n="20a"/>
秋公至自㑹<lb/>
仲孫遬帥師伐邾婁<lb/>
蔡殺其大夫公子燮<lb/>
蔡公子履出奔楚<lb/>
陳侯之弟光出奔楚注為二慶所譖還在二十三年音<lb/>
義<hi>弟光左氏𫝊作弟黄</hi>疏<hi>注觧云即下二十三年經云陳殺其大夫慶虎及慶寅陳侯之弟光自楚歸于陳注云前為二慶所譖出奔楚楚人治其罪陳人誅二慶反光故言歸宋大夫山譖華元貶之而今此不貶者殺二慶而光歸譖光可知者即其義也</hi>
<pb n="20b"/>
叔老如齊<lb/>
冬十月丙辰朔日有食之注自溴梁之盟臣恣日甚故<lb/>
比年日食疏<hi>注觧云即上十六年溴梁之盟信在大夫以来臣之放恣日日甚矣言比年日食即下二十一年秋九月庚戌朔日有食之冬十月庚辰朔日有食之二十三年春王二月癸酉日有食之是也</hi>
季孫宿如宋<lb/>
二十有一年春王正月公如晋注月者溴梁之盟後中<lb/>
國方乖離善公獨能與大國疏<hi>注觧云正以朝聘例時故如此觧</hi>
邾婁庶其以漆閭邱來奔音義<hi>漆音七閭力於反</hi>
<pb n="21a"/>
　傳邾婁庶其者何疏<hi>觧云欲言其君經不書爵欲言其大夫邾婁無大夫故執不知</hi>
　<hi>問</hi>邾婁大夫也邾婁無大夫此何以書注据快無氏<lb/>
　音義<hi>快苦夬反</hi>疏<hi>注觧云即昭二十七年冬邾婁快來奔是其無氏即不合書見之義問者見快</hi>
　<hi>不書氏知邾婁無大夫既無大夫何以特書庶其乎故難之然案下二十三年夏邾婁鼻我來奔何故不</hi>
　<hi>据鼻我而要以据快者正以鼻我以二字為稱嫌鼻我為字若其据之於義不明故如此注也</hi>重地<lb/>
　也注惡受叛臣邑故重而書之不言叛者舉地言奔<lb/>
　則魯坐受與庶其叛兩明故省文也音義<hi>惡烏路反</hi>
夏公至自晋<lb/>
<pb n="21b"/>
秋晋欒盈出奔楚<lb/>
九月庚戌朔日有食之<lb/>
冬十月庚辰朔日有食之<lb/>
曹伯來朝<lb/>
公㑹晋侯齊侯宋公衛侯鄭伯曹伯莒子邾婁子于商<lb/>
任音義<hi>任音壬</hi>
　𫝊十有一月庚子孔子生注時歳在己卯音義<hi>庚子孔子</hi>
　<hi>生𫝊文上有十月庚辰此亦十月也一本作十一月庚子又本無此句</hi>疏<hi>解云左氏經無此言則公</hi>
<pb n="22a"/>
　<hi>羊師從後記之注觧云何氏自有長厯不得以左氏難之</hi>
二十有二年春王正月公至自㑹注月者危公前彊隨<lb/>
漷有邾婁地又受其叛臣邑而今與㑹不於上㑹月者<lb/>
與日食同月不得復見音義<hi>與音預見賢遍反</hi>疏<hi>注月者危公觧云正以凡致例時故如此觧云前彊隨漷有邾婁地者即上十九年春取邾婁田自漷水是也云又受其叛臣邑者即上二十一年春邾婁庶其以漆閭丘來奔是也云不於上㑹云云者言所以不於上商任㑹時書月以見危者正以與上冬十月庚辰朔日有食之同在十月不得見此義是以於此危</hi>
夏四月<lb/>
<pb n="22b"/>
秋七月辛酉叔老卒<lb/>
冬公㑹晋侯齊侯宋公衞侯鄭伯曹伯莒子邾婁子滕<lb/>
子薛伯把伯小邾婁子于沙隨公至自㑹<lb/>
楚殺其大夫公子追舒<lb/>
二十有三年春王二月癸酉朔日有食之<lb/>
三月己巳把伯匄卒音義<hi>匄古害反</hi>
夏邾婁鼻我来奔音義<hi>鼻我二𫝊作畀我</hi>
　傳邾婁鼻我者何邾婁大夫也邾婁無大夫此何以<lb/>
<pb n="23a"/>
　書以近書也注以奔無他義知以治近升平書也所<lb/>
　𫝊聞世見治始起外諸夏録大略小大國有大夫小<lb/>
　國略稱人所聞之世内諸夏治小如大廩廩近升平<lb/>
　故小國有大夫治之漸也見於邾婁者自近始也獨<lb/>
　舉一國者時亂實未有大夫治亂不失其實故取足<lb/>
　張法而已音義<hi>以治直吏反下見治治之漸同近升平附近之近下近升同𫝊直専反見</hi>
　<hi>治賢徧反下同</hi>疏<hi>邾婁鼻我者何觧云已觧於工○以近書也以其治近於升平故復畫之注觧云荘</hi>
　<hi>二十四年冬曹羈出奔之下𫝊云曹無大夫此何以書賢也何賢乎曹羈三諫不從遂去之故君子以為</hi>
<pb n="23b"/>
　<hi>得君臣之義也然則曹覊得諫義是以書之上二十一年邾庶其之奔𫝊云邾婁無大夫此何以書重地</hi>
　<hi>也昭五年夏莒牟夷以牟婁及防兹宋奔傳云此何以書重地也然則庶其牟夷皆以重地故書悉非常</hi>
　<hi>例今此鼻我無三諫之善無盗上之惡直奔而已更無它義而得書見知以治近升平之故也云見於邾</hi>
　<hi>婁者自近始也者正以地接于魯故先治之也云治亂不失其實故取足張法而已者言孔子作春秋欲</hi>
　<hi>以撥亂世多舉小國悉有大夫則恐文害其理故曰治亂不失其實也今鼻我更無他義而得書見明其</hi>
　<hi>張三世之法故曰取足張法而已</hi>
葬把孝公<lb/>
陳殺其大夫慶虎及慶寅<lb/>
<pb n="24a"/>
陳侯之弟光自楚歸于陳注前為二慶所譖出奔楚楚<lb/>
人治其罪陳人誅二慶反光故言歸宋大夫山譖華元<lb/>
貶此不貶者殺二慶而光歸譖光可知音義<hi>譖側鴆反</hi>疏<hi>注觧云在上二十年秋云故言歸者正以歸者出入無惡之文故也云宋大夫山譖華元貶者即成十五年秋宋華元出奔晉宋華元自晉歸于宋宋殺其大夫山何氏云不氏者見殺在華元歸後嫌直自見殺者故貶之明以譖華元故今此殺二慶之後光乃歸歸者出入無惡之文則知譖光明矣</hi>
晉欒盈復入于晉入于曲沃音義<hi>復扶又反注同</hi>
　傳曲沃者何疏<hi>觧云欲言晋邑理當舉重欲言非晋邑繫晋言之故執不知問</hi>晋之<lb/>
<pb n="24b"/>
　邑也其言入于晉入于曲沃何注据當舉重欒盈將<lb/>
　入晉晉人不納由乎曲沃而入也注欒盈本欲入晋<lb/>
　簒大夫位晋人不納更入於曲沃得其士衆以入晋<lb/>
　國曲沃大夫當坐故復言入簒大夫位例時疏<hi>注觧云復</hi>
　<hi>入者出無惡之文故知其入欲有所簒也不直言入又無叛文故知不簒君位也其惡之文不繫於簒君</hi>
　<hi>故知止欲簒大夫也云曲沃大夫當坐故復言入也正以入者出入惡之文而入于曲沃故知從晋郷曲</hi>
　<hi>沃之時有罪明矣曲沃大夫受納有罪之人故云當坐春秋欲見此義故不舉重復書入於曲沃矣云簒</hi>
　<hi>大夫位例時者正以經書夏故知例時昭二十一年夏宋華亥向甯華定自陳入于宋南里以畔定十一</hi>
<pb n="25a"/>
　<hi>年秋宋樂世心自曹入于蕭之屬皆是也</hi>
秋齊侯伐衛遂伐晋八月叔孫豹帥師救晋次于雍渝<lb/>
音義<hi>渝羊朱反左氏作榆</hi>
　傳曷為先言救而後言次注据次于聶北救邢音義<lb/>
　<hi>聶女輒反</hi>疏<hi>注觧云即僖元年春齊師宋師曹師次于聶北救邢是也</hi>先通君命也注<lb/>
　惡其不遂君命而専止次故先通君命言救音義<hi>惡烏</hi>
　<hi>路反</hi>
己卯仲孫遬卒<lb/>
<pb n="25b"/>
冬十月乙亥臧孫紇出奔邾婁音義<hi>紇恨𤼵反</hi>
晋人殺欒盈<lb/>
　𫝊曷為不言殺其大夫注据簒得大夫之位疏<hi>注觧云正</hi>
　<hi>以夏已入晋冬乃殺之𫝊又云曷為不言殺其大夫故知簒得大夫之位矣</hi>非其大夫也<lb/>
　注明非君所置不得為大夫無大夫文而殺之稱人<lb/>
　者從討賊辭大其除亂也疏<hi>注觧云公羊之例大大自相殺稱人即文九年</hi>
　<hi>晋人殺其大夫先都之屬是今無大夫之文稱人者欲從衛人殺州吁齊人殺無知之屬是討賊之辭故</hi>
　<hi>也實非簒而作討賊之辭者大其除亂也</hi>
<pb n="26a"/>
齊侯襲莒<lb/>
二十有四年春叔孫豹如晋<lb/>
仲孫羯帥師侵齊音義<hi>仲孫羯本又作褐亦作偈同居羯反</hi>
夏楚子伐吳<lb/>
秋七月甲子朔日有食之既注是後楚滅舒鳩齊崔杼<lb/>
衛甯喜弑其君疏<hi>注觧云二十五年秋楚屈建帥師滅舒鳩二十五年夏齊崔杼弑其君光二十六年春衛甯喜弑其君剽是也</hi>
齊崔杼帥師伐莒<lb/>
<pb n="26b"/>
大水注前此叔孫豹救晋仲孫羯侵齊比興師衆民怨<lb/>
之所生也<lb/>
八月癸巳朔日有食之注與甲子同疏<hi>注觧云在上七月也</hi>
公㑹晋侯宋公衞侯鄭伯曹伯莒子邾婁子滕子薛伯<lb/>
把伯小邾婁子于陳儀注陳儀二傳作夷儀二十五年<lb/>
同疏<hi>陳儀左氏與榖梁作夷儀</hi>
冬楚子蔡侯陳侯許男伐鄭<lb/>
公至自㑹<lb/>
<pb n="27a"/>
陳咸冝咎出奔楚音義<hi>咸本又作鍼其亷反咎其九反</hi>
叔孫豹如京師<lb/>
大饑注有死傷曰大饑無死傷曰饑疏<hi>注觧云正以諸經直言饑此加大故也</hi>
　<lb/>
　<lb/>
　<lb/>
　<lb/>
<pb n="27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋公羊傳注疏卷二十<lb/>
<pb n="28a"/>
　春秋公羊傳卷二十考證<lb/>
莒人伐我東鄙圍台𫝊伐而言圍者取邑之辭也○劉<lb/>
　敞曰𫝊非也伐一事也圍一事也取一事也三者不<lb/>
　相亂明矣而猶云云不亦惑乎此下有季孫宿帥師<lb/>
　救台即莒人既取之尚何救乎<lb/>
　又疏圍台之經為文者○此句不可觧疑有脫誤各<lb/>
　本皆同無可考正<lb/>
劉夏逆王后于齊疏欲言非官與宰咺文相值○推尋<lb/>
<pb n="28b"/>
　文義相値似應作相似<lb/>
公至自伐齊𫝊未圍齊也○劉敞曰非也若諸侯實未<lb/>
　嘗圍齊者春秋何得書之乎且春秋記事之書非記<lb/>
　意之書也豈得探意以為事乎<lb/>
傳為其亟伐也疏邾婁子來加禮於魯○監本脱子字<lb/>
　今依閣本添補<lb/>
取邾婁田自漷水𫝊漷移也○<hi>臣召南</hi>按左傳次于泗<lb/>
　上疆我田取邾田自漷水歸之於我是魯人以力奪<lb/>
<pb n="29a"/>
　取之耳傳謂漷移説近於誣劉敞曰若魯以漷自移<lb/>
　而取田春秋乃坐其君以盜地乎此論甚確<lb/>
晋士匄帥師侵齊至榖聞齊侯卒乃還𫝊大夫以君命<lb/>
　出進退在大夫也注禮兵不從中御外○<hi>臣召南</hi>按<lb/>
　公羊之例大夫無遂事又曰大夫出竟有可以安社<lb/>
　稷利國家則専之可也又曰大夫以君命出進退在<lb/>
　大夫也説各不同惟董子繁露觧極明白曰春秋固<lb/>
　有常義又有應變無遂事者謂平生安寧也專之可<lb/>
<pb n="29b"/>
　者謂危除患也進退在大夫者率用兵也可謂善説<lb/>
　經傳又按蘇轍曰將在軍君命有所不受有善而專<lb/>
　之君與有焉必君命而後可則安用將矣可謂善説<lb/>
　此𫝊<lb/>
　又注恩動孝子之心義服諸侯之君○<hi>臣照</hi>按蕭望<lb/>
　之言春秋晋士匄帥師侵齊聞齊侯卒引師而還君<lb/>
　子大其不伐喪以為恩足以服孝子誼足以動諸侯<lb/>
　是何氏注所本也又監本脱義字以疏文証之義字<lb/>
<pb n="30a"/>
　必不可省今從汲古閣本添補<lb/>
邾婁庶其以漆閭邱來奔𫝊邾婁無大夫此何以書○<lb/>
　劉敞曰𫝊非也其曰重地是也假令賤者竊邑来奔<lb/>
　不可但云邾人故須著見其名示有所勸懲也<lb/>
公㑹晋侯齊侯宋公衛侯鄭伯曹伯莒子邾婁子于商<lb/>
　任傳十有一月庚子孔子生○<hi>臣召南</hi>按左傳記孔<lb/>
　子之卒而公羊榖梁則記孔子之生但所記亦㣲不<lb/>
　同榖梁但云庚子孔子生蒙上十月十月書庚辰朔<lb/>
<pb n="30b"/>
　則庚子是十月廿一日也公羊作十一月庚子十一<lb/>
　月當有庚戌庚申庚午必不得有庚子故陸氏釋文<lb/>
　云此亦十月也史記魯世家則曰襄公二十二年孔<lb/>
　子生正義云生在周靈王二十一年也孔子世家亦<lb/>
　同索隠云公羊傳襄公二十一年十有一月庚子孔<lb/>
　子生今以為二十二年盖以周正十一月屬明年故<lb/>
　誤也後序孔子卒云七十二歳毎少一歳也按公榖<lb/>
　是孔門弟子所𫝊于孔子生日當無不確以十月冝<lb/>
<pb n="31a"/>
　有庚子言之則公羊所云十一月者一字或是衍文<lb/>
　<hi>臣宗萬</hi>按羅璧辨孔子生年月日引五行書謂生於<lb/>
　庚戌年二月二十三庚子引孔氏家譜祖庭廣記謂<lb/>
　生於魯襄二十二年十月二十七日庚子與公榖俱<lb/>
　不合五行書固不足信家譜所𫝊當别有據附誌於<lb/>
　此<lb/>
　又注時歳在己卯○<hi>臣召南</hi>按是歳實在己酉不知<lb/>
　何氏何以言歳在己卯疏謂何氏自有長歴不得以<lb/>
<pb n="31b"/>
　左氏難之知何氏竟以是歳為己卯矣<hi>臣宗萬</hi>按古<lb/>
　文卯作<graphic n="KR2279" url="https://raw.githubusercontent.com/kanripo/KR-Gaiji/master/images/KR2279.png" mimeType="image/png"/>酉作丣字形相類故何氏誤以己酉為己<lb/>
　卯非何氏自有長歴也<lb/>
公㑹晋侯齊侯宋公衛侯鄭伯曹伯莒子邾婁子滕子<lb/>
　薛伯把伯小邾婁子于沙隨公至自㑹○左氏經無<lb/>
　滕子公榖經皆有滕字<lb/>
邾婁鼻我來奔傳以近書也○劉敞曰此文過飾非之<lb/>
　辭非要言也<lb/>
<pb n="32a"/>
陳咸冝咎出奔楚○<hi>臣浩</hi>按冝咎自是鍼子之後左氏<lb/>
　經作鍼是也但釋文于經下既曰咸本又作鍼則公<lb/>
　羊經舊作咸字矣<lb/>
　<lb/>
　<lb/>
　<lb/>
　<lb/>
　<lb/>
<pb n="32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋公羊傳卷二十考證<lb/>
</p>
<p>
</p>
  </div>
</body>
</text>
</TEI>
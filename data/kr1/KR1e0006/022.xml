<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋公羊傳注疏卷二十二<hi>起昭公元年盡十二年</hi>
                </head> <lb/>
    <p>
<pb n="1a"/>
欽定四庫全書<lb/>
　春秋公羊傳注疏卷二十二<hi>起昭公元年盡十二年</hi>
　　漢何休學　　　　　　　唐陸徳明音義<lb/>
　昭公<lb/>
元年春王正月公即位<lb/>
叔孫豹㑹晉趙武楚公子圍齊國酌宋向戌衛石惡陳<lb/>
公子招蔡公孫歸生鄭軒虎許人曹人于漷注戍惡皆<lb/>
與君同名不正之者正之當貶貶之嫌觸大惡方譏二<lb/>
<pb n="1b"/>
名為諱義當正亦可知音義<hi>國酌二傳作國弱招上遙反軒虎軒依字許言反舊音罕二傳作罕虎漷音郭又音虢左氏作虢穀梁作郭</hi>疏<hi>解云齊國酌亦有作國弱者注解云下七年秋衛侯惡卒十年冬宋公戍卒知向戌石惡皆與君同名也然則君臣者父子之倫寜有同名之理今二子與君同名乃是不可之甚而春秋不正之者若正之當去其氏或貶稱人若其去氏嫌如宋督宋山齊無知之屬若其稱人嫌如襄三十年澶淵之大夫有作福之大惡由兹進退不得正之然則君臣同名不軌之甚得不為大惡者正以名者父之所置己父未必為今君之臣已或先世子而生君子既孤禮有不更名之義是以春秋謂之小惡曲禮下篇云不敢與世子同名鄭注云其先之生則亦不改義亦通於此以此言之則知無駭入極之屬自是大惡故去其氏俠卒翬溺㑹齊師之屬未命大夫正合無氏須辟嫌故○定六年冬季孫斯仲孫忌帥<pb n="2a"/>師圍運傳云此仲孫何忌也曷為謂之仲孫忌譏二名二名非禮也何氏云為其難諱也一字為名令難言而易諱所以長臣子之敬不逼下也春秋定哀之間文致太平欲見王者治定無所復為譏唯有二名故譏之此春秋之制也然則所見之世文致太平二名者小過猶尚譏之况名不辟君乃小惡之大者乎當須正之亦可知矣總三世言之昭為太平之首所以不譏二名而定哀之問乃譏之者盖欲析而言之未當孔子之身故也云云之説在定六年</hi>
　傳此陳侯之弟招也何以不稱弟注据八年稱弟疏<lb/>
　<hi>注解云即八年經云春陳侯之弟招殺陳世子偃師是</hi>貶曷爲貶注据八年殺<lb/>
　偃師猶不貶為殺世子偃師貶曰陳侯之弟招殺陳<lb/>
<pb n="2b"/>
　世子偃師大夫相殺稱人此其稱名氏以殺何注難<lb/>
　八年事音義<hi>爲于偽反下注為内為仕皆同難乃旦反二年注同</hi>疏<hi>解云先舉八年經文</hi>
　<hi>然後難之○大夫相殺稱人文十六年宋人弑其君處臼之下師解故此弟子取而難之</hi>言將自<lb/>
　是弑君也注明其欲弑君故令與弑君而立者同文<lb/>
　孔瑗弑君本謀在招音義<hi>令力呈反</hi>疏<hi>解云世子者君之副貳今而殺之明</hi>
　<hi>其從是以後有弑君之心故稱其名氏不作两下相殺辭矣注解云两下相殺例自稱人今欲明自是弑</hi>
　<hi>君故與文十四年齊公子商人弑其君舍文同矣若然大夫相殺稱人而宣十五年王札子殺召伯毛伯</hi>
　<hi>亦是大夫相殺而不稱人殺者彼注云大夫相殺不稱人者正之諸侯大夫顧弑君重故降稱人王者至</hi>
<pb n="3a"/>
　<hi>尊不得顧是也案昭八年春陳侯之弟招殺陳世子偃師夏四月辛丑陳侯溺卒竟無孔瑗弑君之文而</hi>
　<hi>知孔瑗弑君者正以八年下文冬十月壬午楚師滅陳執陳公子招放之於越殺陳孔瑗葬陳哀公當爾</hi>
　<hi>之時楚人託討於陳招殺世子但適放之而已孔瑗見殺明其弑君故也是以九年陳火之下傳云滅人</hi>
　<hi>之國執人之罪人殺人之賊葬人之君以此言之知孔瑗為弑君賊矣而經不書孔瑗弑君者本為招弑</hi>
　<hi>當舉招為重也但始有其計不成為弑陳侯溺卒者但自卒耳何氏之意見招作弑君之文故知本謀在</hi>
　<hi>招也本謀在招則招當為首而楚人所以不殺招但放之者盖楚失其意或陳招歸罪於孔瑗是以但罪</hi>
　<hi>於孔瑗而招但罪其殺世子之愆遂免弑君之咎春秋體其事故於殺世子經書其名氏矣</hi>今將<lb/>
　爾詞曷為與親弑者同疏<hi>解云言招但與孔瑗為謀首而将欲弑陳侯爾而經</hi>
<pb n="3b"/>
　<hi>曷為書招名氏乃與親弑者同文乎</hi>君親無將將而必誅焉然則曷為<lb/>
　不於其弑焉貶注据未弑也疏<hi>注解云据今仍未弑而已貶去其弟曷為</hi>
　<hi>不於八年殺世子時貶之乎</hi>以親者弑然後其罪惡甚春秋不待<lb/>
　貶絶而罪惡見者不貶絶以見罪惡也注招殺偃師<lb/>
　是也音義<hi>見者賢徧反下同</hi>疏<hi>解云𫝊言此者欲道八年之時罪惡大甚不假貶絶也云</hi>
　<hi>春秋不待貶絶而罪惡見者云云者解之而言春秋者欲道上下通例如此不為此文</hi>貶絶然<lb/>
　後罪惡見者貶絶以見罪惡也注招稱公子及楚人<lb/>
　討夏徴舒貶皆是也疏<hi>注解云招稱公子此文是也及楚人討夏徴舒貶即宣十</hi>
<pb n="4a"/>
　<hi>一年冬十月楚人殺陳夏徴舒傳云此楚子也其稱人何貶曷為貶不與外討是也</hi>今招之罪<lb/>
　已重矣曷為復貶乎此音義<hi>復扶又反</hi>注据棄疾不豫貶<lb/>
　疏<hi>解云此今謂八年之時言八年殺世子之時将有弑君之意即是其罪已重矣何不逐其重處而貶</hi>
　<hi>之曷爲又復豫貶於此注解云下十一年夏楚公子棄疾帥師圍蔡至十三年夏楚公子棄疾弑公子比</hi>
　<hi>與招殺偃師無異棄疾於圍蔡之時不豫貶此則貶之故以爲難也</hi>著招之有罪也何<lb/>
　著乎招之有罪注据棄疾不著言楚之託乎討招以<lb/>
　滅陳也注起楚託討招以滅陳意也所以起之者八<lb/>
　年先言滅後言執託討招不明故豫貶於此明楚先<lb/>
<pb n="4b"/>
　以正罪討招乃滅陳也疏<hi>注解云八年經云冬十月壬午楚師滅陳執陳公子</hi>
　<hi>招放之於越殺陳孔瑗葬陳哀公是其先言滅後言執之事也言託討招不明者正以若其託討宜先執</hi>
　<hi>後滅今乃先言滅後言執是託討不明楚先以正罪討招乃滅陳也而八年經先書滅者彼注云託義不</hi>
　<hi>先書者夲懐滅心然則楚人夲懐滅人之心故先書滅而宣十一年冬十月楚人殺陳夏徴舒丁亥楚子</hi>
　<hi>入陳先書討賊乃言入陳者荘王討賊之後始有利陳國之意故後書入也</hi>
三月取運<lb/>
　傳運者何疏<hi>解云欲言内邑而經書取欲言外邑文無所繫故執不知問</hi>内之邑<lb/>
　也其言取之何注据自魯之有不聽也注不聽者叛<lb/>
<pb n="5a"/>
　也不言叛者爲内諱故書取以起之不先以文徳來<lb/>
　之而便以兵取之當與外取邑同罪故書取月者爲<lb/>
　内喜得之疏<hi>注解云月者為内喜得之正以僖三十一年春取濟西田不書月故知此月者</hi>
　<hi>以其是内之叛邑喜討得之故也是以彼注云以不月者與取運異知非内叛邑故言取是也</hi>
夏秦伯之弟鍼出奔晉音義<hi>鍼其亷反</hi>
　傳秦無大夫此何以書疏<hi>解云秦無大夫者正以文十二年秋秦伯使遂來聘</hi>
　<hi>𫝊云秦無大夫此何以書賢繆公也何賢乎繆公其爲能變然則秦處西戎罕接諸夏賢于繆公始有大</hi>
　<hi>夫自爾以來常多格化春秋漏之無大夫名氐今得書見是以据而問之</hi>仕諸晉也注爲<lb/>
<pb n="5b"/>
　仕之扵晉書曷為仕諸晉注据國地足以禄之有千<lb/>
　乘之國注十井為一乘公侯封方百里凡千乘伯四<lb/>
　百九十乘子男二百五十乘時秦侵伐自廣大故曰<lb/>
　千乘音義<hi>乘繩證反注同</hi>疏<hi>注解云公侯封方百里凡千乘約王制文連言侯者据有功者</hi>
　<hi>言之云伯四百九十乘者正以王制云伯七十里故也云時秦侵伐自廣大故曰千乘者正以此伯故也</hi>
　而不能容其母弟故君子謂之出奔也注弟賢當任<lb/>
　用之不肖當安處之乃仕之他國與逐之無異故云<lb/>
　爾<lb/>
<pb n="6a"/>
六月丁巳邾婁子華卒<lb/>
晉荀呉帥師敗狄于大原音義<hi>大原音秦下同</hi>疏<hi>解云案左氏作大鹵字穀梁與此同</hi>
　傳此大鹵也曷為謂之大原注据讀言大原也音義<lb/>
　<hi>鹵力古反</hi>疏<hi>解云案古史文及夷狄之人皆謂之大鹵而今經與師讀皆謂之大原故難之注解云時</hi>
　<hi>公羊子亦讀言大原也</hi>地物從中國注以中國形名言之所以<lb/>
　曉中國教殊俗也疏<hi>解云言所以今經與師讀皆言大原者正以地與諸物之名皆</hi>
　<hi>須從諸夏名之故也注解云謂諸夏之稱皆従地之形勢為名此地形勢髙大而廣平故謂之大原云所</hi>
<pb n="6b"/>
　<hi>以曉中國教殊俗也者本史及夷狄皆謂之大鹵而今經與師讀必謂之大原者正以曉中國之人教有</hi>
　<hi>殊俗之義故也</hi>邑人名從主人注邑人名自夷狄所名也不<lb/>
　若地物有形名可得正故從夷狄辭言之疏<hi>解云此主人謂</hi>
　<hi>夷狄也言大原人道云之時從其夷秋皆謂之大鹵故注云邑人名自夷狄所名也注解云諸夏地物有</hi>
　<hi>形名言之夷狄之俗不如諸夏之地物有形勢之名也可得正者猶言可能正是故本史及邑人止從夷</hi>
　<hi>狄辭言之謂之大鹵也</hi>原者何疏<hi>解云春秋之文既同明是廣大之義原鹵名異未有分別</hi>
　<hi>之言故以不知問之</hi>上平曰原下平曰隰注分别之者地勢各<lb/>
　有所生原宜粟隰宜麥當教民所宜因以制貢賊音<lb/>
<pb n="7a"/>
　義<hi>隰音習别彼列反</hi>疏<hi>解云釋地云廣平曰原李氏云廣平謂土地寛博而平正者名原然則此</hi>
　<hi>言上平者盖欲對隰言之故謂之上平其實與爾雅廣平不異釋地云下溼曰隰李氏云下溼謂土地窊</hi>
　<hi>下但當名為隰然則此言下平者正欲對上平言之仍與溼不異</hi>
秋莒去疾自齊入于莒<lb/>
莒展出奔呉注主書去疾者重簒也莒無大夫書展者<lb/>
起與去疾爭簒當國出奔言自齊者當坐有力也皆不<lb/>
氏者當國也不從莒無大夫去氏者莒殺意恢稱公子<lb/>
簒重不嫌本不當氏音義<hi>去起呂反</hi>疏<hi>注解云莒無大夫在荘二十七年傳文云<pb n="7b"/>當國出奔者正以㐮三十一年冬莒人弑其君密州今言去疾之入入者出入惡之文而文不氏故知出時為當國也既是當國正合書入而言自齊者刺齊有力矣其出奔不書者春秋之義微者出入不兩書故也云皆不氏者當國也者正以隠元年鄭伯克段于鄢之下傳云何以不稱弟當國也則此等不言公子者是當國之文注不従莒云云者下十四年冬莒殺其公子意恢何氏云莒無大夫書殺公子者子未踰年而殺其君之子不孝大甚故重録之稱氏者明君之子也然則莒為小國大夫名氏例不録見假有録者名氏不具即莒慶之屬無氏是也今此去疾之徒寜知不爾彊云當國故不當氏者正以莒殺意恢重而録氏今邪庻竝簒其事非輕固宜重而録之但欲當國為君故如其意使惡逆見也然則意恢事重故稱公子今亦篡重明其未貶之時亦合稱氏故云簒重不嫌夲不當氏也</hi>
<pb n="8a"/>
叔弓帥師疆運田音義<hi>疆居良反下司</hi>
　傳疆運田者何疏<hi>解云欲言正界而經書帥師欲言侵伐而道疆運故執不知問</hi>與<lb/>
　莒為竟也注疆竟也與莒是正竟界若言城中丘疏<lb/>
　<hi>解云若言與莒人造作竟界注解云隱七年夏城中丘傳云何以書以重書也何氏云以功重故書當稍</hi>
　<hi>稍補完之至令大崩弛壊敗然後發衆城之猥苦百姓空虛國家故言城明其功重與始作無異則彼若</hi>
　<hi>稍稍補完則輕而不書至扵功重故書而刺之今此魯若徃前之時少侵即正則輕而不書至扵大損而</hi>
　<hi>興師發衆乃能正之明其功重與始取無異故若城中丘</hi>與莒為竟則曷爲帥師<lb/>
　而徃注据非侵伐畏莒也注畏莒有賊臣亂子而興<lb/>
<pb n="8b"/>
　師與之正竟刺魯微弱失操煩擾百姓疏<hi>注解云襄三十一年</hi>
　<hi>莒人弑其君密州是為賊臣而二子争篡是為亂子魯人見其賊亂恐其轉侵是以興兵與之正竟賊亂</hi>
　<hi>之人自救無暇焉能轉侵乎故云㣲弱失操煩擾百姓也</hi>
葬邾婁悼公<lb/>
冬十有一月己酉楚子卷卒音義<hi>巻音權左氏作麇</hi>疏<hi>解云左氏作麇字二小傳本亦有作麇字者</hi>
楚公子比出奔晉注辟内難也疏<hi>注解云正以更無他事於君薨之際而出奔故知止應辟内難故也</hi>
<pb n="9a"/>
二年春晉侯使韓起來聘<lb/>
夏叔弓如晉<lb/>
秋鄭殺其大夫公孫黑<lb/>
冬公如晉至河乃復<lb/>
　傳其言至河乃復何注据公如晉次于乾侯而還言<lb/>
　至自乾侯不言至乾侯乃復疏<hi>注解云即下二十八年春公如晉次于乾</hi>
　<hi>侯二十九年春公至自乾侯是也</hi>不敢進也注乃難辭也時聞晉欲<lb/>
　執之不敢徃君子榮見與恥見距故諱使若至河河<lb/>
<pb n="9b"/>
　水有難而反音義<hi>難奴旦反下同</hi>疏<hi>注解云乃難辭也者宣八年傳文云故諱使若</hi>
　<hi>至河河水有難而反者若如川之滿不可㳺也然</hi>
季孫宿如晉<lb/>
三年春王正月丁未滕子泉卒疏<hi>解云滕子泉卒左氏穀梁作原字</hi>
夏叔弓如滕<lb/>
五月葬滕成公注月者襄公上葬諸侯莫肯加禮獨滕<lb/>
子來㑹葬故恩録之明公當自行不當遣大夫失禮尤<lb/>
重以責内疏<hi>注解云卒月葬時者小國之常典下六年夏葬杞文公之屬是也今而書月故以為<pb n="10a"/>恩録之言襄公上葬者謂上文葬㐮公時也言諸侯莫肯加禮獨滕子來㑹葬者即㐮三十一年夏公薨于楚宫冬十月滕子來㑹葬癸酉葬我君㐮公是也○公羊之義鄰國諸侯及鄰國夫人喪皆公自㑹葬故異義公羊説云㐮公三十年叔弓如宋葬共姬議公不自行是也然則凢平諸侯之葬公猶自行况其加禮於己者乎故言失禮尤重以責内也</hi>
秋小邾婁子來朝<lb/>
八月大雩注先是公季孫宿比如晉<lb/>
冬大雨雹注為季氏音義<hi>雨于付反雹歩角反爲于僞反</hi>
北燕伯款出奔齊注名者所見世著治大平責小國詳<lb/>
<pb n="10b"/>
録出奔當誅音義<hi>治直吏反大音泰</hi>疏<hi>注解云春秋之義有三世異辭入所見之世小國出奔而書其名故知義然也即荘十年譚子奔莒僖五年弦子奔黄十年溫子奔衛成十二年周公出奔晉之屬皆不名至扵此文北燕伯款下三十年冬徐子章禹出奔楚之属皆書其名是也言出奔當誅者謂太平之世民皆有禮况扵諸侯不死社稷而棄國出奔當合誅滅矣</hi>
四年春王正月大雨雪注爲季氏音義<hi>雨于付反左氏作大雨雹為于僞反下文及注爲齊誅竝同</hi>疏<hi>解云案正本皆作雹字左氏經亦作雹字故賈氏云穀梁作大雨雪今此若有作雪字者誤也</hi>
夏楚子蔡侯陳侯鄭伯許男徐子滕子頓子胡子沈子<lb/>
<pb n="11a"/>
小邾婁子宋世子佐淮夷㑹于申注不殊淮夷者楚子<lb/>
主㑹行義故君子不殊其類所以順楚而病中國疏<hi>注解云内諸夏外夷狄者春秋之常典而不殊淮夷者正以此㑹楚子為主㑹行義其行義者即下文為齊誅是也故君子不殊其類者君子謂孔子孔子作春秋不殊楚之類孔子之意所以然者正欲順楚之事而病諸夏之衰㣲何者言楚夷狄尚能行義以相榮顯况扵諸夏反不能然故得病之若然春秋之式傳聞之世内其國外諸夏所聞之世内諸夏外夷狄所見之世治致太平録夷狄則不殊淮夷固其宜也何得此注云由楚子主㑹行義君子不殊其類者正以等是太平亦有麤細昭當其父非己時事定哀之世乃醇粹也是以定六年仲孫忌之下何氏云春秋定哀之間文致大平故見王者治定無所復為譏唯有二名故譏之是也然則淮夷始見<pb n="11b"/>安行無禮是以此經更無進稱未當定哀之間仍合外限但由楚子主㑹故得不殊是以何氏更為立義矣</hi>
楚子執徐子<lb/>
秋七月楚子蔡侯陳侯許男頓子胡子沈子淮夷伐呉<lb/>
執齊慶封殺之<lb/>
　傳此伐呉也其言執齊慶封何為齊誅也注故繫之<lb/>
　齊其爲齊誅奈何慶封走之呉注以襄公二十八年<lb/>
　奔魯自是走之呉不書者以絶于齊在魯不復為大<lb/>
　夫賤故不復録之音義<hi>復扶又反</hi>疏<hi>注解云以㐮公二十八年奔魯即彼云冬</hi>
<pb n="12a"/>
　<hi>齊慶封來奔是也</hi>呉封之於防注不書入防者使防繫呉嫌<lb/>
　犯呉也去呉嫌齊邑也音義<hi>去起呂反</hi>疏<hi>注解云案如此經上言伐呉則</hi>
　<hi>犯呉之文已著何得注云使防繫呉嫌犯呉也正以慶封徃前己封扵防為小國矣但諸侯之義不得專</hi>
　<hi>封是以春秋奪言伐呉矣實言之非伐呉矣今日此經若言入防則更成上伐吳之文實伐呉則為犯呉</hi>
　<hi>若直言入防執齊慶封殺之則恐防是齊邑是以進退不得作文也</hi>然則曷為不言伐<lb/>
　防注据防己為國不與諸侯專封也注故奪言伐呉<lb/>
　慶封之罪何脅齊君而亂齊國也注道為齊誅意也<lb/>
　稱侯而執者伯討也月者善義兵疏<hi>注解云稱侯而執者伯討也者</hi>
<pb n="12b"/>
　<hi>僖四年傳文上下更無稱爵以執大夫之事唯此一經可以當之故何氏言焉若然案如此經不重出楚</hi>
　<hi>子以為伯討之義僖二十一年秋宋公楚子陳侯以下㑹扵霍執宋公以伐宋𫝊云曷為不言楚子執之</hi>
　<hi>不與夷狄之執中國者正以此經楚子為㑹主而序於上下言執慶封殺之可以因上文不勞重出也既</hi>
　<hi>得因上文即是稱爵以執之故知為伯討案霍之經宋公序上乃次楚子下言執宋公明知不得因上文</hi>
　<hi>矣既不因上文而不更出楚子不與夷狄之執諸夏故也云月者善義兵也者正以侵伐例時故也</hi>
遂滅厲注荘王滅蕭日此不日者靈王非賢責之略音<lb/>
義<hi>厲如字又音賴左氏作賴</hi>疏<hi>解云遂滅厲有作賴字者注解云宣十二年冬十有二月戊寅楚子滅蕭彼注云日者屬上有王言今反滅人故深責之是也然則以靈王非賢故責之略還依常例書月若似莊十年<pb n="13a"/>冬十月齊師滅譚之屬是</hi>
九月取鄫<lb/>
　傳其言取之何注据國言滅疏<hi>注解云即滅譚滅遂之屬是也</hi>滅之<lb/>
　也滅之則其言取之何内大惡諱也注因鄫上有滅<lb/>
　文故使若取内邑疏<hi>解云隱二年無駭入極之下傳云此滅也其言入何内大惡諱</hi>
　<hi>也今又重發之者正以入取之文不同故也注解云直言取鄫言上有滅文者即㐮六年秋莒人滅鄫是</hi>
　<hi>也内取邑直言取者上元年三月取運之属是也言上有滅鄫之文鄫不復為國因此之故遂直言取若</hi>
　<hi>似内自取邑然則襄六年之時鄫已見滅今而言取者彼直取後乎莒非兵滅是以魯人今得取之以此</hi>
<pb n="13b"/>
　<hi>言之則無駭入極不言取者正以極上無滅文故也</hi>
冬十有二月乙卯叔孫豹卒<lb/>
五年春王正月舍中軍音義<hi>舍音捨下及注同</hi>疏<hi>解云㐮十一年時扵司馬之下為之置中卿之官令助司馬為軍将添前司徒司空之属為三軍踰王制故于彼經云作三軍以譏之今還依古禮舍司馬不復令作將軍故曰舍中軍</hi>
　傳舍中軍者何疏<hi>解云欲言非禮實如王制欲言是禮不應復書之故執不知問</hi>復<lb/>
　古也注善復古也疏<hi>解云正以魯為州故正合二軍今舍僭從禮故曰復古是以隱</hi>
　<hi>五年注云方伯二師是也注解云言舍僭從禮正是常事而書之者正以當時皆僭獨自能抑從禮善其</hi>
<pb n="14a"/>
　<hi>復古是以書之故云善復古也</hi>然則曷為不言三卿注据上言作三<lb/>
　軍等問不言軍云卿者上師解言三卿因以為難音<lb/>
　義<hi>難乃旦反下同</hi>疏<hi>注解云弟子之意見上文㐮十一年時云道作三軍今日舍之應言舍三軍而</hi>
　<hi>言舍中軍與上文異故難之㐮十一年傳云三軍者何三卿也然則今於此問何故不云曷為不言舍三</hi>
　<hi>軍而言卿者正以上文㐮十一年時師解以為三軍者何三卿也是以弟子因而難之云曷為不言舍三</hi>
　<hi>卿</hi>五亦有中三亦有中注此乃解上作三軍時意作<lb/>
　時益中軍不可言中軍者五亦有中三亦有中不知<lb/>
　何中也今此据上作三軍不言中則益三之中舍三<lb/>
<pb n="14b"/>
　之中皆可知也弟子本据上言作三難下中不言三<lb/>
　也如師解言本益中故下言舍中為其将復据下中<lb/>
　難上不言中故解上以解下如此則下不言三亦可<lb/>
　知也不言卿者欲同上下文以相起傳不足以解之<lb/>
　者以上解下文當同亦可知月者善録之音義<hi>爲于僞反</hi>
　<hi>復扶又反</hi>疏<hi>解云㐮十一年時益司馬之職更令将軍正是作中而不言作中軍者正以五亦有中三</hi>
　<hi>亦有中若言作中軍嫌是五之中故變言作三軍若欲實而言之正是作中軍故至舍時云道中軍矣注</hi>
　<hi>解云此乃解上作三軍時意者上謂㐮十一年時也云作時益中軍者謂于司馬之下置中卿今助司馬</hi>
<pb n="15a"/>
　<hi>將軍添前二軍為三軍故曰作時益中軍也云今此据上作三軍不言中云三者今此公羊子据上作三</hi>
　<hi>軍時不言中之意故言五亦有中三亦有中也如此則上益三之中下舍三之中皆可知矣何者上言作</hi>
　<hi>三軍下言舍中軍則非五之中亦明矣云弟子本据上言作三難下中不言三也者即此傳云然則曷為</hi>
　<hi>不言舍三卿是也如詁為若若公羊答之云本益三之中故言含中即恐弟子難之云今舍時言中軍作</hi>
　<hi>時曷為不言作中軍若其如此即是守文不察疑惑門人非師訓之道故公羊子解上以解下何者解上</hi>
　<hi>作時實是中軍但有嫌疑不得言中遂變言三軍即是解此下文舍中軍不得言三之意故云解上以解</hi>
　<hi>下如此言之即下文不言三軍昭然可解故云亦可知云不言卿者欲同上下文以相起者正實而言之</hi>
　<hi>正是舍去司馬之職中卿之官何以不言舍中卿而言舍中軍者正以㐮十一年時云作三軍故欲同其</hi>
<pb n="15b"/>
　<hi>文相起為一物傳不足以解之者傳若足解之宜云前此作三軍之時不言中者五亦有中三亦有中此</hi>
　<hi>舍三軍不言三者正以前三非正稱故舍時不得言三今此傳文少故言傳不足解之也欲以上解下者</hi>
　<hi>以作時文在上故傳特解之上文既解訖下文不言三之意當同上義亦可知云月者善録之者謂善其</hi>
　<hi>復古而詳録之也</hi>
楚殺其大夫屈申<lb/>
公如晉<lb/>
夏莒牟夷以牟婁及防兹來奔<lb/>
　傳莒牟夷者何疏<hi>解云欲言莒君經不言子欲言大夫莒無大夫故執不知問</hi>莒<lb/>
<pb n="16a"/>
　大夫也莒無大夫此何以書重地也其言及防兹來<lb/>
　奔何注据漆閭丘不言及高張言及疏<hi>注解云言漆閭丘不言及</hi>
　<hi>者即襄二十一年春邾婁庻其以漆閭丘來奔是也高張言及者即哀六年夏齊國夏即高張來奔是也</hi>
　<hi>正以地邑無及文上下大夫乃言及與此防兹之義違故難之何者人之尊卑自有差等故可以言及地</hi>
　<hi>邑無尊卑之義恐其不得言及也</hi>不以私邑累公邑也注公邑君邑<lb/>
　也私邑臣邑也累次也義不可使臣邑與君邑相次<lb/>
　序故言及以絶之<lb/>
秋七月公至自晉<lb/>
<pb n="16b"/>
戊辰叔弓帥師敗莒師于濆泉音義<hi>濆扶粉反濆泉涌泉也左氏作蚡泉榖梁作賁泉</hi>
　傳濆泉者何疏<hi>解云欲言地名以泉名之欲言是水戰於其處故執不知問</hi>直泉<lb/>
　也疏<hi>解云謂此泉直上而出</hi>直泉者何疏<hi>解云欲言涌地不應言直欲言土地仍謂</hi>
　<hi>之泉故執不知問</hi>涌泉也注葢戰而涌為異也不傳異者外<lb/>
　異不書此象公在晉臣下專受莒叛臣地以興兵戰<lb/>
　鬭百姓悲怨歎息氣逆之所致故因以著戰處欲明<lb/>
　天之與人相報應之義音義<hi>處曷慮反應應對之應</hi>疏<hi>注解云盖戰而</hi>
<pb n="17a"/>
　<hi>涌為異也者似榖洛鬬之事也春秋之義外異不書即襄十九年不書漷移之屬是今此濆泉為異故不</hi>
　<hi>録經既不録傳無由發之經若書之𫝊宜云何以書為天下記異似若僖十四年沙鹿崩之傳矣云此象</hi>
　<hi>公在晉云云者公在晉者即上春公如晉是也臣下專受莒叛臣地者即經書夏莒年夷以下云云來奔</hi>
　<hi>在秋七月公至自晉之上是也以興兵戰鬬者即此戰敗于濆泉是正以敗者内戰之文故也上註云外</hi>
　<hi>異今此云魯人悲怨致之者正以濆泉在莒魯界上二國結怨方戰扵此應而為異何以不然天人相報</hi>
　<hi>應之義疏具僖三年</hi>
秦伯卒<lb/>
　傳何以不名注据諸侯名秦者夷也匿嫡之名也注<lb/>
<pb n="17b"/>
　嫡子生不以名令扵四竟擇勇猛者而立之音義<hi>嫡丁</hi>
　<hi>歴反注及下同</hi>疏<hi>注解云即内則云夫告宰名宰辯告諸男名書曰某年某月某日某生而藏之宰告</hi>
　<hi>閭史書為二其一藏諸閭府其一獻諸州史州史獻諸州伯州伯命藏諸州府是其以名令扵四竟之義</hi>
　<hi>也其擇勇猛者而立之者正以夷狄之人不尚文德故也</hi>其名何注据秦伯嬰稻<lb/>
　名疏<hi>注解云文十八年春秦伯罃卒宣四年春秦伯稻卒是也然則文十八年經作罃字今此嬰字</hi>
　<hi>者誤也寜知非彼誤者正以文十八年秦伯罃卒之下賈氏云穀梁傳云秦伯偃不道公羊曰嬰知公羊</hi>
　<hi>與左氏同皆作罃字矣注獨嬰稱以嫡得立之者嬰字亦誤宜為罃字矣</hi>嫡得之也注獨<lb/>
　嬰稻以嫡得立之<lb/>
<pb n="18a"/>
冬楚子蔡侯陳侯許男頓子沈子徐人越人伐吳注呉<lb/>
未服慶封之罪故也越稱人者俱助義兵意進扵淮夷<lb/>
故加人以進之義兵不月者進越為義兵明故省文疏<lb/>
<hi>注解云即工四年秋七月楚子蔡侯陳侯許男頓子胡子沈子淮夷伐呉彼注云月者善義兵然則上文淮夷雖助義兵其意不進故不稱淮人今稱人故以進解之云義兵不月者進越為義兵明故省文者正以侵伐例時義兵則詳録故上四年秋七月楚子以下伐呉注云月者善義兵是也今此亦為義兵而不書月故如此解</hi>
六年春王正月杞伯益姑卒注不日者行微弱故略之<lb/>
上城杞已貶復卒略之者入所見世責小國詳始録内<lb/>
<pb n="18b"/>
行也諸侯内行小失不可勝書故於終略責之見其義<lb/>
音義<hi>復扶又反内行下孟反下同勝音升見其賢遍反</hi>疏<hi>注解云不日者正以襄二十三年春三月己巳杞伯匄卒彼已書日今而言月故解之上城杞已貶者謂襄二十九年夏仲孫羯㑹晉茍盈齊高止宋華定以下城杞把子來盟注云貶稱子者㣲弱不能自城危杜稷宗廟當坐是也律云一人有数罪則以重者坐之然則亦不再加而卒復略之者正以此是入所見之世責小國詳始録其内行故也諸侯内行小失寜可備盡但當卒時略之而已言不可勝書者言小行非一不可勝負不可具書猶如序云不可勝記之類也何氏必此解者正以徃前經𫝊不見杞伯之惡而經略之知内行有失也</hi>
葬秦景公<lb/>
<pb n="19a"/>
夏季孫宿如晉<lb/>
葬把文公<lb/>
宋華合比出奔衛音義<hi>比如字又毗志反</hi>
秋九月大雩注先是季孫宿如晉是後叔弓與公比如<lb/>
楚有豫賦斂之煩也音義<hi>斂力驗反或無此字</hi>疏<hi>注解云文當如是言先是季孫宿如晉即下文夏季孫宿如晉是也言是後叔弓與公比如楚者即下文冬叔弓如楚七年三月公如楚故謂之比也二年事皆在後故云有豫賦之煩也亦有一本云叔弓如齊者誤</hi>
楚薳頗帥師伐呉疏<hi>解云楚薳頗左氏穀梁作薳罷字</hi>
<pb n="19b"/>
冬叔弓如楚<lb/>
齊侯伐北燕<lb/>
七年春王正月暨齊平注書者善録内也不出主名者<lb/>
君相與平國中皆安故以舉國體言之月者刺内暨暨<lb/>
也時魯方結婚於吳外慕强楚故不汲汲扵齊音義<hi>暨其器反</hi>疏<hi>注解云書者善録内也正以平為善事今而書之故云善録内也月者刺内暨暨正以定十一年冬及鄭平則知例書時也今此書月故如此解也隱元年傳云及猶汲汲暨猶暨暨也及我欲之暨不得已然則暨暨是不獲己然後為之平是善事而不汲汲故書月以刺之故云月者刺内暨暨矣下十年冬注云去冬者<pb n="20a"/>葢昭公娶呉孟子之年故貶之然則十年不書冬者是其方結婚于呉之事其外慕强楚者即上文叔弓如楚下文公如楚之属是也正以文不言及故云不汲汲扵齊矣</hi>
三月公如楚<lb/>
叔孫舍如齊莅盟音義<hi>叔孫舍二傳作婼</hi>
夏四月甲辰朔日有食之注是後楚滅陳蔡楚弑其君<lb/>
䖍于乾谿疏<hi>注解云是後楚滅陳蔡即八年冬十月壬午楚師滅陳是也及下十一年十有一月丁酉楚師滅蔡是也云楚弑其君扵乾谿者即下十三年夏四月楚公子比自晉歸扵楚弑其君於乾谿是也</hi>
秋八月戊辰衛侯惡卒<lb/>
<pb n="20b"/>
九月公至自楚<lb/>
冬十有一月癸未季孫宿卒<lb/>
十有二月癸亥葬衛襄公注當時而日者世子輒有惡<lb/>
疾不早廢之臨死乃命臣下廢之自下廢上鮮不為亂<lb/>
故危録之音義<hi>當丁浪反又如字鮮息淺反</hi>疏<hi>注解云隠三年傳云當時而日危不得葬也今此衛侯八月卒至此正五月而經書癸亥故言危録之言世子輙有惡疾者即下二十年秋盗殺衛侯之兄輙傳云母兄稱兄兄何以不立有惡疾也是矣知其不早廢臨死乃命臣下廢之者正以危録其葬故也其若不然更無危事不知衛侯葬何以書日乎言危録之者以其有危故録其日也</hi>
<pb n="21a"/>
八年春陳侯之弟招殺陳世子偃師注説在元年變其<lb/>
言陳者起招致楚滅陳自此始故重舉國音義<hi>重直用反年末同</hi>疏<hi>注解云説在元年者即元年傳云大夫相殺稱人此其稱名氏以殺何言將自是弑君也今将爾詞曷為與親弑者同君親無將將而必誅之屬是也春秋之義大夫相殺稱人言其即莊二十二年春陳人殺其公子禦㓂下陳人殺其大夫公子遇文九年晉人殺其大夫先都之屬今變兩下之例言殺陳世子者起招致楚滅陳自此始是以重舉陳矣</hi>
夏四月辛丑陳侯溺卒音義<hi>溺乃狄反</hi>
叔弓如晉<lb/>
<pb n="21b"/>
楚人執陳行人干徴師殺之<lb/>
陳公子留出奔鄭<lb/>
秋蒐于紅音義<hi>蒐所留反本亦作□</hi>
　傳蒐者何疏<hi>解云正以常事不書今此見經故軌不知問</hi>簡車徒也注徒<lb/>
　衆何以書盖以罕書也注説在桓六年疏<hi>注解云桓六年秋八</hi>
　<hi>月壬午大閲傳云大閲者何簡車徒也何以書盖以罕書也注云罕希也孔子曰以不敎民戰是謂棄之</hi>
　<hi>故比年簡徒謂之蒐三年簡車謂之大閱五年大簡車徒謂之大蒐存不㤀亡安不㤀危不地者常地也</hi>
　<hi>蒐例時此日者桓既無文徳又忽㤀武備故尤危録然則爲蒐之法比年作之今此不然故云以罕書</hi>
<pb n="22a"/>
陳人殺其大夫公子過音義<hi>過音戈</hi>
大雩注先是公如楚半年乃歸費多賦重所致音義<hi>費芳味反</hi>疏<hi>注解云即去年三月公如楚九月公至自楚是也</hi>
冬十月壬午楚師滅陳執陳公子招放之于越殺陳孔<lb/>
瑗疏<hi>解云殺陳孔瑗左傳穀梁作奐</hi>
葬陳哀公注日者疾詐諼滅人也不舉滅為重復書三<lb/>
事言執者疾諼託義故列見之託義不先書者本懐滅<lb/>
心重舉陳者上已言滅不復重舉無以明音義<hi>諼况元反復書<pb n="22b"/>扶又反下同見賢徧反</hi>疏<hi>注解云春秋之義滅例書月即荘十年冬十月齊師滅譚十三年夏六月齊人滅遂之屬是也上四年秋七月楚子滅厲之下注云荘王滅蕭日此不日者靈王非賢責之略是以還依常例書月矣今而日者疾詐諼滅人故也春秋之義舉滅為重是以襄六年齊侯滅萊之下何氏云不書殺萊君者舉國滅為重是也今不舉滅為重故須辨之言復書三事言軌者謂復書三事又言執者以疾其詐諼託義故須列而見之三事放招殺瑗葬哀公是宣十一年冬十月楚人殺陳夏徴舒丁亥楚子入陳然則彼乃楚子行義先書其殺今此楚子亦是託義討賊書在滅後者見本懐滅心故也成二年秋七月齊侯使國佐如師己酉及國佐盟于袁婁不重舉齊此重舉陳者上已言楚師滅陳若不復舉陳無以明其是陳人矣</hi>
九年春叔弓㑹楚子于陳注陳已滅復見者從地名録<lb/>
<pb n="23a"/>
猶宋郜以邑録不舉小地者顧後當存音義<hi>復見扶又反下同下賢徧反</hi>疏<hi>注解云郜者是文王之子春秋前宋人滅之至隱十年夏六月壬戌公敗宋師扵管辛未取郜辛巳取防是也云不舉小地顧後當存者言陳是總號當是㑹時未必在其國都所以不舉小地而舉陳者正以楚人暴滅春秋欲閔陳而存之故還舉其大號而言也其存陳者即下經夏四月陳火是也</hi>
許遷于夷<lb/>
夏四月陳火疏<hi>解云陳火左氏作災字穀梁與此同</hi>
　傳陳已滅矣其言陳火何注据災異為有國者戒疏<lb/>
　<hi>解云所以不言外災不書此何以書之義者正以解言存陳故書其火則外災得書之義亦見矣</hi>存<lb/>
<pb n="23b"/>
　陳也注陳已滅復火者死灰復燃之象也此天意欲<lb/>
　存之故從有國記災疏<hi>注解云即考異郵云陳火之類未當誅絶天曉其君死灰</hi>
　<hi>更燃之意是也</hi>曰存陳悕矣注書火存陳者若曰陳為天所<lb/>
　存悲之音義<hi>悕音希悲也</hi>疏<hi>解云悕謂悲也公羊子曰陳為天所存者天悲痛之故也</hi>
　曷為存陳注据災非一天意曷為悲陳而存之疏<hi>注解</hi>
　<hi>云弟子之意以為春秋之内書災者非止一處而已矣意曷為正于此災之上悲陳而存之乎</hi>滅人<lb/>
　之國執人之罪人注罪人招也殺人之賊注孔瑗弑<lb/>
　君賊也葬人之君若是則陳存悕矣注楚為無道託<lb/>
<pb n="24a"/>
　討賊行義陳臣子辟門虛心待之而滅其國若是則<lb/>
　天存之者悲之也不書孔瑗弑君者本為招弑當舉<lb/>
　招為重方不與楚討賊故没招正賊文以將與上貶<lb/>
　起之月者閔之音義<hi>辟婢亦反開也本為于偽反</hi>疏<hi>注解云案如上文則孔瑗</hi>
　<hi>與招本謀弑君而責其弑文者正以君親無將將而必誅故言當舉招為重言故没招正賊文者謂不扵</hi>
　<hi>討處貶招見其有弑君之罪矣言以將與上貶起之者上貶謂元年稱公子傳云此陳侯之弟招何以不</hi>
　<hi>稱弟貶是也云月者閔之者正以外災例時即襄元年春宋火之屬是今而書月故言閔之</hi>
秋仲孫貜如齊音義<hi>貜俱縳反又居碧反</hi>
<pb n="24b"/>
冬築郎囿音義<hi>囿音又</hi>
十年春王正月<lb/>
夏晉欒施來奔音義<hi>晉欒施左氏作齊欒施</hi>
秋七月季孫隱如叔弓仲孫貜帥師伐莒音義<hi>隱如左氏作意如</hi>
戊子晉侯彪卒音義<hi>彪彼虬反</hi>
九月叔孫舍如晉<lb/>
葬晉平公<lb/>
<pb n="25a"/>
十有二月甲子宋公戌卒注去冬者盖昭公取呉孟子<lb/>
之年故貶之音義<hi>宋戌讀左傳者音成何云向戌與君同名則宜音恤去起呂反</hi>疏<hi>注解云正以禮記論語皆有昭公取于呉謂之呉孟子之文但不指其取之年歳今無冬更無佗罪可指是以何氏以意當之以無正文故言蓋也取呉孟子所以不書者諱取同姓故也賈服以為刺不登臺視氣范氏以為不書冬甯所未詳</hi>
十有一年春王正月叔弓如宋<lb/>
葬宋平公<lb/>
夏四月丁巳楚子䖍誘蔡侯般殺之于申<lb/>
<pb n="25b"/>
　傳楚子䖍何以名注据誘戎曼子不名音義<hi>曼音蠻</hi>疏<lb/>
　<hi>注解云即昭十六年春楚子誘戎曼子殺之是也</hi>絶曷為絶之注据俱誘之<lb/>
　為其誘討也注使不自知而死故加誘音義<hi>爲于僞反</hi>疏<lb/>
　<hi>注解云即左氏𫝊云醉而殺之是也</hi>此討賊也注蔡侯般弑父而立疏<lb/>
　<hi>注解云即㐮三十年夏四月蔡世子般弑其君固是也</hi>雖誘之則曷為絶之注<lb/>
　据與荘王外討晉文譎尊音義<hi>譎古宂反</hi>疏<hi>注解云荘王外討者即宣</hi>
　<hi>十一年冬十月楚人殺陳夏徵舒傳云此楚子也其稱人何貶曷為貶不與外討也曷為不與實與而文</hi>
　<hi>不與文曷為不與諸侯之義不得專討也諸侯之義不得專討則其曰實與之何上無天子下無方伯天</hi>
<pb n="26a"/>
　<hi>下諸侯有為無道者臣弑君子弑父力能討之則討之可也者是其實與莊王外討之文也云晉文譎尊</hi>
　<hi>者即僖二十八年五月癸丑公㑹晉侯以下盟于踐土公朝于王所傳云曷為不言公如京師天子在是</hi>
　<hi>也曷為不言天子在是不與致天子也注云時晉文公年老恐霸功不成故上白天子曰諸侯不可卒致</hi>
　<hi>願王居踐土下謂諸侯曰天子在是不可不朝廹使正君臣明王法雖非正起時可與故書朝因正其義</hi>
　<hi>所以見文公之功是也</hi>懐惡而討不義君子不予也注内懐利<lb/>
　國之心而外託討賊故不與其討賊而責其誘詐也<lb/>
　地者起以好㑹誘之音義<hi>好呼報反</hi>疏<hi>注解云正以昭十六年楚子誘戎曼</hi>
　<hi>子殺之不書地今言于申故解之</hi>
<pb n="26b"/>
楚公子棄疾帥師圍蔡<lb/>
五月甲申夫人歸氏薨<lb/>
大蒐于比蒲音義<hi>比音毗</hi>
　傳大蒐者何疏<hi>解云欲言常事而經加大欲言非常事蒐是常獵之名故執不知問</hi>簡<lb/>
　車徒也何以書蓋以罕書也注説在桓六年疏<hi>注解云即</hi>
　<hi>桓六年秋八月壬午大閲傳云大閱者何簡車徒何以書盖以罕書也注云罕希也孔子曰以不教民戰</hi>
　<hi>是謂棄之故比年簡徒謂之蒐三年簡車謂之大閱五年大簡車徒謂之大蒐存不忘亡安不㤀危然則</hi>
　<hi>大蒐之法五年一為今此不然故曰以罕書也上八年蒐于紅之下何氏云説在桓六年今復指之者正</hi>
<pb n="27a"/>
　<hi>以蒐與大蒐希数實異禮亦不同是以不得相因各指其所在</hi>
仲孫貜㑹邾婁子盟于侵羊注不日者盖諱喪盟使若<lb/>
議結善事音義<hi>侵羊二傳作祲祥</hi>疏<hi>解云侵羊穀梁傳作祲祥字服氏注引者直作詳無侵字皆是所見異也注解云上文五月夫人歸氏薧君居喪居喪而與人盟至十三年秋平丘之㑹邾婁子與晉為議不容公盟而執季孫理宜書日見其不信而不書口者正以身居大丧而不以為憂是内惡可諱之限故為信辭使若此盟方欲議論結其善事然</hi>
秋季孫隱如㑹晉韓起齊國酌宋華亥衛北宮佗鄭軒<lb/>
虎曹人杞人于屈銀音義<hi>佗大河反屈銀竝如字二傳作厥憗</hi>疏<hi>解云齊國酌者<pb n="27b"/>賈氏作酌字與此同服氏及穀梁皆作齊國弱字也屈銀左氏穀梁作厥憗字</hi>
九月己亥葬我小君齊歸<lb/>
　傳齊歸者何疏<hi>解云欲言夫人初至不録欲言其妾薨葬具書故執不知問</hi>昭公<lb/>
　之母也注歸氏胡女襄公嫡夫人音義<hi>嫡丁歴反</hi>疏<hi>注解云皆</hi>
　<hi>史記文而初至不書者蓋為世子時娶之然則沙隨之㑹㐮公始生而成公之時已娶夫人者案公羊上</hi>
　<hi>下竟無幼少之文則何氏不信左氏故也</hi>
冬十有一月丁酉楚師滅蔡執蔡世子有以歸用之<lb/>
　傳此未踰年之君也其稱世子何注据陳子也疏<hi>注解</hi>
<pb n="28a"/>
　<hi>云即僖二十八年冬公㑹晉侯齊侯宋公蔡侯鄭伯陳子以下于溫是也</hi>不君靈公不成<lb/>
　其子也注靈公即般也不君不與靈公坐弑父誅不<lb/>
　得為君也不成其子不成有得稱子繼父也上不與<lb/>
　楚誘討嫌有不當絶故正之云耳疏<hi>解云靈公弑父而立弑父之人</hi>
　<hi>人倫所不容今而見誅正是其宜是以春秋不與靈公為君也故曰不君靈公也荘三十二年傳云君存</hi>
　<hi>稱世子君薨稱子某既葬稱子踰年稱公然則稱子者嗣君之稱春秋之義既不與靈公得為成君故亦</hi>
　<hi>不成其子有得為嗣君以繼其父故曰不成其子也注靈公至誅者解云即㐮三十年夏四月蔡世子般</hi>
　<hi>弑其君固上四月楚子䖍誘蔡侯般殺之于申是也云上不與楚誘討者即上𫝊云曷為絶之為其誘討</hi>
<pb n="28b"/>
　<hi>也此討賊也雖誘之則曷為絶之懐惡而討不義故君子不與是</hi>不君靈公則曷為<lb/>
　不成其子注据惡惡止其身誅君之子不立注雖不<lb/>
　與楚誘討其惡坐弑父誅當以誅君論之故云爾言<lb/>
　執者時楚託義滅之疏<hi>注解云若不君靈公而以誅君論之何故上四年申之㑹</hi>
　<hi>及伐呉之經上文楚子誘殺之時皆稱其爵者凡貶刺之例正可於一事之上足見其惡而已寕可文文</hi>
　<hi>皆貶似若莊四年冬公及齊人狩于郜傳云前此者有事矣後此者有事矣則曷為獨於此譏擇其重者</hi>
　<hi>而譏焉莫重乎其與讎狩也其餘從同是也春秋之義舉滅國以為重其餘輕者皆從略是以㐮六年注</hi>
　<hi>云不書殺萊君者舉滅國為重是今并書其孰者正以楚人託義滅之故見其義也似若上八年注云不</hi>
<pb n="29a"/>
　<hi>舉滅為重復書三事言執者疾諼託義故列見之是也楚既託義執用蔡之世子以滅其國當先書其餘</hi>
　<hi>似若宣十一年冬十月楚人殺陳夏徴舒丁亥楚子入陳然今乃先書滅蔡者起其本懐滅心故也是以</hi>
　<hi>八年注云託義不先書者本懐滅心故是也</hi>非怒也無繼也注父誅子當<lb/>
　絶疏<hi>解云荘四年𫝊云今紀無罪此非怒與何氏云怒遷怒齊人語此非怒其先祖遷之于子孫與</hi>
　<hi>然則齊人謂遷怒為怒也言今不成有為子者非由惡其父遷怒其子孫但由靈公大逆理無繼嗣矣是</hi>
　<hi>以注父誅子當絶也其非字有作悲字者誤也</hi>惡乎用之用之防也其用之<lb/>
　防奈何葢以築防也注持其足以頭築防惡不以道<lb/>
　孔子曰人而不仁疾之已甚亂也日者疾諼滅人音<lb/>
<pb n="29b"/>
　義<hi>惡乎音烏惡不烏路反</hi>疏<hi>注解云日者疾諼滅人正以几滅例月即荘十年冬十月齊師滅諱</hi>
　<hi>上四年秋七月遂滅厲之屬是也今而書日者疾詐諼故也</hi>
十有二年春齊髙偃帥師納北燕伯于陽<lb/>
　傳伯于陽者何注即納上伯款非犯父命不當言于<lb/>
　陽又㣲國出入不兩書伯不當再出故斷三字問之<lb/>
　音義<hi>斷丁管反又丁亂反</hi>疏<hi>注解云納上伯款者即上三年冬北燕伯款出奔齊是也其犯父命</hi>
　<hi>而見納言于邑者即哀二年夏晉趙鞅帥師納術世子蒯聵于成傳云成者何衛之邑也曷為不言入于</hi>
　<hi>衛父有子子不得有父也注云明其父得有子而廢之子不得有父之所有故奪其國文正其義也者是</hi>
<pb n="30a"/>
　<hi>也然則今此納北燕伯于陽若是納上伯欵即非犯父之命者正以出奔稱伯木似蒯聵稱世子故也是</hi>
　<hi>以何氏於款之上連伯言之見非犯人之命云又微國出入不兩書者僖二十五年秋楚人圍陳納頓子</hi>
　<hi>于頓何以不言逐雨之也注云頓子出奔不書者小國例也是也</hi>公子陽生也子曰<lb/>
　我乃知之矣注子謂孔子乃乃是歳也時孔子年二<lb/>
　十三具知其事後作春秋案史記知公誤為伯子誤<lb/>
　為于陽在生刋滅闕音義<hi>刋苦干反</hi>在側者曰子苟知之<lb/>
　何以不革曰如爾所不知何注如猶奈也猶曰奈女<lb/>
　所不知何寜可强更之乎此夫子欲為後人法不欲<lb/>
<pb n="30b"/>
　令人妄億錯子絶四毋意毋必毋固毋我音義<hi>女音汝强</hi>
　<hi>其丈反令力呈反下令楚同億於力反錯七故反或七各反字或作措</hi>疏<hi>注解云孔子云當是嵗時</hi>
　<hi>我已年立具見其事奈汝在側之徒不見之何故曰奈汝所不知何也孔子雖知伯于陽者是公子陽生</hi>
　<hi>但在側之徒皆不委曲若改之謂已苟出心肺故曰寕可强更之乎荘七年星霣如雨之下傳云不修春</hi>
　<hi>秋曰雨星不及地尺而復君子修之曰星霣如雨何氏云明其狀似雨耳不當言雨星不言尺者霣則為</hi>
　<hi>異不以尺寸録之然孔子修春秋大有改之處而特此文不改之者欲示後人重其舊事似劉公即君與</hi>
　<hi>為不上禮之類也故曰夫子欲為後人法不欲人妄億措也億措者億謂有所儗度措者置也置意於言</hi>
　<hi>也不欲令人妄儗度不欲令人妄置意於言矣若儗度而中之者無傷即柴也其來乎由也其死矣之類</hi>
<pb n="31a"/>
　<hi>是也若億措而妄者正得學者不思之義也則學而不思則罔之類是也云子絶四者備於鄭注引之者</hi>
　<hi>欲道無事億措乃孔子所絶是以修春秋而有其義矣</hi>春秋之信史也其序則<lb/>
　齊桓晉文注唯齊桓晉文㑹能以徳優劣國大小相<lb/>
　次序疏<hi>注解云謂其盛時事也及其衰末亦不醇粹是以僖十三年鹹之㑹許男序于曹伯之上</hi>
　<hi>而何氏於僖四年許男新臣卒葬許穆公之下注云得卒葬於所傳聞世者許大小次曹故卒少在曹後</hi>
　<hi>者是鹹之㑹當桓末年許在曹上非其次序之事也</hi>其㑹則主㑹者為之也注<lb/>
　非齊桓晉文則如主㑹者為之雖優劣大小相越不<lb/>
　改更信史也其詞則丘有罪焉爾注丘孔子名其貶<lb/>
<pb n="31b"/>
　絶譏刺之辭有所失者是丘之罪聖人徳盛尚謙故<lb/>
　自名爾主書者惡納簒也不書所簒出奔者㣲國雖<lb/>
　未踰年君猶不録不足陽下言于北燕者史文也北<lb/>
　燕本在上從史文也音義<hi>惡納烏路反</hi>疏<hi>注解云即春秋説云孔子作春</hi>
　<hi>秋一萬八千字九月而書成以授游夏之徒游夏之徒不能改一字是也云主書者惡納篡也者正以春</hi>
　<hi>秋之義立納入皆為篡辭且上有伯款出奔齊之文知今納宜是簒人也○正以上三年之末伯款出奔</hi>
　<hi>遙歴十許年計應有君矣陽生簒之宜書其出今不書者㣲國之君被簒而出走者皆略而不書之假令</hi>
　<hi>非被簒但是㣲國未踰年之君卒猶不書况乎被簒出奔寜不略之乎何氏所以必將未踰年君約之者</hi>
<pb n="32a"/>
　<hi>正以所見之世微國成君之出例皆録之故也即伯款之徒是也○若足其文宜云齊高偃帥師納北燕</hi>
　<hi>公子陽生于北燕今陽生之下不言北燕者正以史之本文陽生之上有北燕字因而從之不及改順文</hi>
三月壬申鄭伯嘉卒<lb/>
夏宋公使華定來聘<lb/>
公如晉至河乃復<lb/>
五月葬鄭簡公<lb/>
楚殺其大夫成然音義<hi>成然左氏作成熊榖梁作成䖍字</hi>
秋七月<lb/>
<pb n="32b"/>
冬十月公子整出奔齊音義<hi>整之領反或作憖魚覲反</hi>
楚子伐徐<lb/>
晉伐鮮虞注謂之晉者中國以無義故為夷狄所强今<lb/>
楚行詐滅陳蔡諸夏懼然去而與晉㑹于屈銀不因以<lb/>
大綏諸侯先之以博愛而先伐同姓從親親起欲以立<lb/>
威行霸故狄之疏<hi>注解云諸夏之稱連國稱爵今單言晉作夷狄之號故須解之言中國無義故為夷狄所彊者即㐮七年鄭伯髠原之下傳云曷爲不言其大夫弑之為中國諱也曷為爲中國諱鄭伯将㑹諸侯于鄬其大夫諫曰中國不足歸也則不若與楚鄭伯不可其大夫曰以中國為義即伐我喪以中國<pb n="33a"/>爲强則不若楚於是弑之何氏云禍由中國無義故深諱使若自卒之属是中國無義之文也言遂爲夷狄所彊也者即四年夏楚子以下㑹于申執齊慶封殺之之屬是也云今楚行詐滅陳蔡者即昭八年滅陳十一年滅蔡是也今楚行詐者即托義討招瑗托義討蔡般是也言諸夏懼然去而與晉㑹于屈銀者即上十一年秋季孫隱如㑹晉韓起以下于屈銀是也言先伐同姓者正以鮮虞姬姓故也</hi>
　<lb/>
　<lb/>
　<lb/>
　<lb/>
<pb n="33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋公羊傳注疏巻二十二<lb/>
<pb n="34a"/>
　春秋公羊傳卷二十二考證<lb/>
叔孫豹㑹漷疏知向戌石惡皆與君同名也○石惡監<lb/>
　本作齊惡考左氏榖梁經作齊惡公羊經自作石惡<lb/>
　今改正<lb/>
傳此陳侯之弟招也何以不稱弟貶曷為貶為殺世子<lb/>
　偃師貶○劉敞曰傳以母弟稱弟故云爾不知母弟<lb/>
　可以稱弟而不可以常稱也且招之罪在殺世子偃<lb/>
　師不在㑹虢聖人褒貶各於其事豈有逆其未然之<lb/>
<pb n="34b"/>
　事探其將然之罪以為貶哉<lb/>
取運傳内之邑也○<hi>臣召南</hi>按鄆邑有二一在西界昭<lb/>
　公居鄆是也一在東界與莒相接先儒謂是莒之附<lb/>
　庸魯時時與莒爭褒十二年季孫宿救台遂入鄆與<lb/>
　此取鄆是也公羊於後文叔弓帥師疆運田亦曰與<lb/>
　莒為境<lb/>
秦伯之弟鍼出奔晉𫝊有千乘之國疏正以此伯故也<lb/>
　○<hi>臣浩</hi>按閣本作正以稱伯故也疑監本於此字下<lb/>
<pb n="35a"/>
　脱稱字閣本於稱字上脱此字<lb/>
葬滕成公注明公當自行不當遣大夫○<hi>臣召南</hi>按諸<lb/>
　侯於隣國未有親行送葬之禮滕子之㑹葬襄公明<lb/>
　是非禮何得以此譏魯君乎魯於齊桓晉文皆未親<lb/>
　㑹其葬何况諸國何休之言未足為定論也<lb/>
秋七月楚子伐呉執齊慶封殺之傳慶封之罪何注稱<lb/>
　侯而執者伯討也月者善義兵○<hi>臣召南</hi>按楚靈王<lb/>
　以賊殺賊不成伯討而經書以伯討之文何也其義<lb/>
<pb n="35b"/>
　見於繁露繁露云楚荘王殺陳夏徴舒春秋貶其文<lb/>
　不予專討靈王殺齊慶封直稱楚子何也曰荘王之<lb/>
　行賢而徴舒之罪重以賢君討重罪若不貶孰知其<lb/>
　非正經春秋常於其嫌得者見其不得也是故齊桓<lb/>
　不予專封晉文不予致王也今諸侯不得專討固己<lb/>
　明矣而慶封之罪未有所見也故稱楚子以伯討之<lb/>
　著其罪之宜死以為天下大禁曰人臣貶主之位亂<lb/>
　國之臣雖不簒殺其罪皆宜死也<lb/>
<pb n="36a"/>
舍中軍傳復古也○<hi>臣浩</hi>按果是復古則為國以禮公<lb/>
　室不致卑弱私家不致强盛矣豈知作三軍與舍中<lb/>
　軍皆季孫宿專擅之奸謀深計乎故凡春秋事實莫<lb/>
　詳於左氏公榖二家皆据文意測云爾<lb/>
　又疏正以魯為州故正合二軍○<hi>臣召南</hi>按以文義<lb/>
　推之公羊家謂方伯三軍州牧二軍則此疏當作正<lb/>
　以魯為州牧合二軍也牧故字形相近而訛耳因各<lb/>
　本皆同存説於此<lb/>
<pb n="36b"/>
叔弓帥師敗莒師于濆泉傳涌泉也○劉敞曰此地名<lb/>
　耳豈謂戰而泉湧乎<lb/>
秦伯卒傳何以不名匿嫡之名也○<hi>臣召南</hi>按匿嫡之<lb/>
　名此必無之事也春秋中諸侯之卒失其名者多矣<lb/>
　宿男滕子豈亦匿嫡之名乎<lb/>
杞伯益姑卒疏上城杞己貶者○各本俱脱杞字今据<lb/>
　注文添補<lb/>
秋九月大雩注有豫賦斂之煩也○各本俱脱歛字今<lb/>
<pb n="37a"/>
　據音義添補<lb/>
秋蒐于紅傳何以書葢以罕書也○<hi>臣宗楷</hi>按左傳疏<lb/>
　注劉賈穎云蒐于紅不言大者言公大失權在三家<lb/>
　也十一年蒐於比蒲經書大蒐復云書大者言大衆<lb/>
　盡在三家隨文造意以非例為例不復知其自違也<lb/>
　陸鉉翁高閎皆本此以言三家挾兵脇上車徒日衆<lb/>
　釋經甚當公羊皆謂以罕而書陋矣<lb/>
陳火傳存陳也注此天意欲存之○劉敞曰此自聖人<lb/>
<pb n="37b"/>
　欲存之故録耳安知天意乎<lb/>
十有二月甲子宋公戌卒注去冬者葢昭公取呉孟子<lb/>
　之年故貶之<hi>○臣召南</hi>按何休求去冬之義而不得<lb/>
　遂以取呉孟子實之夫取同姓與去冬有何相渉范<lb/>
　寗解榖梁直云未詳何其慎也<lb/>
葬我小君齊歸注歸氏襄公嫡夫人疏史記文○<hi>臣召</hi>
　<hi>南</hi>按魯世家但云魯人立齊歸之子稠為君是為昭<lb/>
　公不云齊歸襄公嫡夫人也且其上文書太子卒下<lb/>
<pb n="38a"/>
　文引穆叔言稠非嫡嗣則齊歸為襄公妾明矣又按<lb/>
　疏云初至不書者盖為世子時娶之尤為舛繆襄公<lb/>
　初立時年才三歳九年始冠左傳史記符合自古豈<lb/>
　有孩提而婚娶者乎且公羊於成公十六年尚云君<lb/>
　幼疏又以襄公為世子時娶齊歸皆妄説耳<lb/>
齊高偃帥師納北燕伯于陽𫝊公子陽生也子曰我乃<lb/>
　知之矣在側者曰子苟知之何以不革曰如爾所不<lb/>
　知何○劉敞曰傳非也百二十國寳書豈皆如此殘<lb/>
<pb n="38b"/>
　闕乎何為不莗其所云云皆誣聖人也<lb/>
𫝊在側者曰疏似劉公即君與為不上禮之類也○此<lb/>
　句難解疑有脱誤但各本並同<lb/>
　<lb/>
　<lb/>
　<lb/>
　<lb/>
　春秋公羊傳巻二十二考證<lb/>
</p>
<p>
</p>
  </div>
</body>
</text>
</TEI>
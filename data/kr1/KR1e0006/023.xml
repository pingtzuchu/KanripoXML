<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋公羊傳注疏卷二十三<hi>起昭公十三年盡二十二年</hi>
                </head> <lb/>
    <p>
<pb n="1a"/>
欽定四庫全書<lb/>
　春秋公羊傳注疏卷二十三<hi>起昭公十三年盡二十二年</hi>
　　漢何休學　　　　　　　唐陸徳明音義<lb/>
十有三年春叔弓帥師圍費音義<hi>費音秘</hi>
夏四月楚公子比自晉歸于楚弑其君䖍于乾谿音義<lb/>
<hi>谿苦兮反</hi>
　傳此弑其君其言歸何注据齊陽生入惡不言歸疏<lb/>
　<hi>觧云正以歸者出入無惡之文今君弑而言歸故難之注觧云即哀六年秋七月齊陽生入于齊是也其</hi>
<pb n="1b"/>
　<hi>陽生入惡者先詐致諸大夫立於陳乞之家自是往弑舍是也</hi>歸無惡於弑立也疏<lb/>
　<hi>觧云弑謂䖍也言所以書其歸者正于弑䖍之時比無惡</hi>歸無惡於弑立者何疏<lb/>
　<hi>觧云正据經書弑其君䖍曷為言無惡故問之</hi>靈王為無道作乾谿之臺三<lb/>
　年不成楚公子棄疾脅比而立之然後令于乾谿之<lb/>
　役曰比已立矣後歸者不得復其田里衆罷而去之<lb/>
　靈王經而死音義<hi>罷音皮</hi>注時棄疾詐告比得晉力可<lb/>
　以歸至而脅立之比之義宜效死不立而立君因自<lb/>
　經故加弑也言歸者謂其本無弑君而立之意加弑<lb/>
<pb n="2a"/>
　責之爾不日者惡靈王無道封内地者起禍所由因<lb/>
　以為戒音義<hi>惡烏路反</hi>疏<hi>觧云經者謂懸縊而死也若申生雉經及論語云豈若匹夫匹</hi>
　<hi>婦之為諒也自經於溝瀆者是也故何氏云君因自經注觧云正以經書自晉故得為有力之義故如此</hi>
　<hi>觧云比之義宜效死不立者下傳文云言歸者明其本無弑君而立之意加弑責之爾者桓十五年傳曰</hi>
　<hi>歸者出入無惡故云本無弑君而立之意言加弑責之者謂責其不效死而立矣云不日者惡靈王無道</hi>
　<hi>者正以宣二年秋七月乙丑晉趙盾弑其君夷獋四年夏六月乙酉鄭公子歸生弑其君夷則春秋之義</hi>
　<hi>不問加弑與否例皆書日今而不日故觧之云封内地者起禍所由因為戒者正以下二十五年宋公佐</hi>
　<hi>卒于曲棘傳云曲棘者何宋之邑諸侯卒其封内不地此何以地憂内也注云時宋公聞昭公見逐欲憂</hi>
<pb n="2b"/>
　<hi>納之至曲棘而卒故恩録之然則諸侯卒其封内例不地今此靈王見弑乾谿之由是以書地以起之故</hi>
　<hi>曰起禍所由因以為戒也</hi>
楚公子棄疾弑公子比<lb/>
　傳比已立矣其稱公子何注据齊公子商人弑其君<lb/>
　舎疏<hi>注觧云在文十四年九月彼傳云此未踰年之君也其言弑其君舎何已立之已殺之成死者</hi>
　<hi>而賤生者也注云惡商人懐詐無道故成舎之君號以賤商人之所為然則彼未踰年君而見弑稱成君</hi>
　<hi>今此亦為未踰年君見弑稱公子故据而難之所以不据僖九年晉里克弑其君之子奚齊者正以取成</hi>
　<hi>君之號以難公子義强于君之子之文故也</hi>其意不當也注据上傳知其<lb/>
<pb n="3a"/>
　脅疏<hi>注觧云即上傳云楚公子棄疾脅比而立之是也</hi>其意不當則曷為加<lb/>
　弑焉爾注据王子朝不貶音義<hi>朝如字</hi>疏<hi>注觧云即二十三年秋尹</hi>
　<hi>氏立王子朝注云貶言尹氏者著世卿之權尹氏貶子朝不貶者年未滿十嵗未知欲富貴不當坐明罪</hi>
　<hi>在尹氏然則子朝之意與比相似子朝不貶而比加弑故難之</hi>比之義宜乎效死不<lb/>
　立疏<hi>觧云即守死善道若王子閭之類也</hi>大夫相殺稱人此其稱名氏<lb/>
　以弑何注据經言弑公子比也疏<hi>觧云大夫相殺稱人即文十六年冬</hi>
　<hi>宋人弑其君處臼之下傳云大夫弑君稱名氏賤者窮諸人注云賤者謂士也士正自當稱人大夫相殺</hi>
　<hi>稱人賤者窮諸盗注云降大夫使稱人降士使稱盗者所以别死刑有輕重也然則文十六年師有成觧</hi>
<pb n="3b"/>
　<hi>故此弟子取而難之注觧云經言弑公子比即是兩下相殺之文而稱棄疾名氏是以據而難之</hi>言<lb/>
　將自是為君也注故使與弑君而立者同文也不言<lb/>
　其者比實已立嫌觸實公子棄疾即楚子居也疏<hi>觧云</hi>
　<hi>謂棄疾從是殺比之後遂代比為君矣注觧云同文也即文十四年秋九月齊公子商人弑其君舎是也</hi>
　<hi>莊二十二年春陳人殺其公子禦寇注云書者殺君之子重也下十四年冬莒殺其公子意恢然則彼一</hi>
　<hi>公子見殺言其今公子比實已立訖若言殺其公子比則嫌觸彼二公子文故曰嫌觸實公子云棄疾即</hi>
　<hi>楚子居也者即下二十六年秋楚子居卒是也</hi>
秋公㑹劉子晉侯齊侯宋公衛侯鄭伯曹伯莒子邾婁<lb/>
<pb n="4a"/>
子滕子薛伯杞伯小邾婁子于平丘八月甲戌同盟于<lb/>
平丘注不舉重者起諸侯欲討棄疾故詳録之不言劉<lb/>
子及諸侯者間無異事可知矣疏<hi>注觧云文十四年六月公㑹宋公以下同盟于新城然則彼亦是二事舉盟為重不言㑹于某今㑹盟竝舉故須觧之故云諸侯欲討棄疾以上有棄疾弑君之事下傳有諸侯遂亂之言故知於間詳録此㑹欲討之矣春秋之義㑹盟咸有而間隔事者則重言諸侯即定公四年三月公㑹劉子晉侯以下于召陵侵楚夏四月蔡公孫歸姓帥師滅沈以沈子嘉歸殺之五月公及諸侯盟于浩油然則彼由間有隔事劉子不與盟是以重出諸侯今則間無隔事劉子復與盟是以不勞重出劉子及諸侯見其可知矣</hi>公不與盟音義<hi>與音預注二不肯與及下文不與焉注公不與<pb n="4b"/>不宜與皆同</hi>晉人執季孫隠如以歸公至自㑹<lb/>
　傳公不與盟者何疏<hi>觧云正以盟㑹詳録即為善事而公不與盟於義似違故執不</hi>
　<hi>知問</hi>公不見與盟也注時晉主㑹疑公如楚不肯與公<lb/>
　盟故諱使若公自不肯與盟疏<hi>注觧云須言時晉主㑹者正以此㑹劉子</hi>
　<hi>在其間故須辯之知非劉子主㑹者正以當時天子微弱故也知疑公如楚不肯與公盟者正以上七年</hi>
　<hi>三月公如楚九月公至自楚之文十一年公如晉至河乃復是其見疑不得入晉故也</hi>公不見<lb/>
　與盟大夫執何以致㑹注据得意乃致㑹疏<hi>注觧云即荘六</hi>
　<hi>年注云公與二國以上出㑹盟得意致㑹不得意不致今此平丘之經亦是公與二國以上出㑹盟之事</hi>
<pb n="5a"/>
　<hi>故言据得意乃致㑹也若欲伯事言之即哀十三年夏公㑹晉侯及吳子于黄池公至自㑹是也</hi>不<lb/>
　恥也曷為不恥注据扈之㑹公失序恥之疏<hi>注觧云即文七</hi>
　<hi>年秋八月公㑹諸侯晉大夫盟于扈𫝊云諸侯何以不序大夫何以不名公失序也公失序奈何諸侯不</hi>
　<hi>可使與公盟眣晉大夫使與公盟也何氏云為諸侯所薄賤不見序故深諱為不可知之辭是也</hi>諸<lb/>
　侯遂亂反陳蔡君子不恥不與焉注時諸侯將征棄<lb/>
　疾棄疾乃封陳蔡之君使説諸侯諸侯從陳蔡之君<lb/>
　言還反不復討楚楚亂遂成故云爾公不與盟不書<lb/>
　成楚亂者時不受賂也諸侯實不與公盟而言公不<lb/>
<pb n="5b"/>
　與盟者遂亂雖見與公猶不宜與也故因為公張義<lb/>
　音義<hi>復扶又反為公于偽反</hi>疏<hi>注棄疾封陳蔡之君觧云即下文是也○公不至賂也觧云春</hi>
　<hi>秋之義諱内惡故隠五年春公觀魚于棠傳云何以書譏何譏爾逺也何氏云實譏張魚而言觀譏逺者</hi>
　<hi>恥公去南面之位下與百姓争利匹夫無異故諱使若以逺觀為譏也然則公若與盟即成楚亂便是内</hi>
　<hi>惡例諱不書今公不與盟不書楚亂者正以時不受賂是以不得書其成亂矣桓二年春公㑹齊侯陳侯</hi>
　<hi>鄭伯于稷以成宋亂夏四月取郜大鼎于宋戊申納于大廟傳云何以書譏何譏爾遂亂受賂納于大廟</hi>
　<hi>非禮也然則彼以受賂之故書其成宋亂今不受賂是以不書成楚亂決之春秋之義為内諱大惡而桓</hi>
　<hi>公受賂而成宋亂不為之諱者彼注云宋公馮與督共弑君而立諸侯㑹于稷欲共誅之受賂便還令宋</hi>
<pb n="6a"/>
　<hi>亂遂成桓公本亦弑隠而立君子疾同類相養小人同惡相長故賤不為諱也者是也○諸侯至張義觧</hi>
　<hi>云上注云故諱使若公自不肯與之盟今又言此者正以諸侯遂亂是以魯侯不肯與之盟然則上下二</hi>
　<hi>注彌縫為義非别觧云因為公張義者謂書公不與盟者非直為國諱因見諸侯遂亂大惡公亦不宜與</hi>
　<hi>故言因公為張義也</hi>
蔡侯廬歸于蔡陳侯吳歸于陳音義<hi>廬力吳反</hi>
　傳此皆滅國也其言歸何注据歸者有國辭疏<hi>注觧云即</hi>
　<hi>僖三十年秋衛侯鄭歸于衛之屬是也</hi>不與諸侯專封也注故使若有<lb/>
　國自歸者也名者專受其封當誅書者因以起楚封<lb/>
<pb n="6b"/>
　之所以能起之者上有存陳文陳見滅無君無所責<lb/>
　又蔡本以簒見殺但不成其子不絶其國即諸侯存<lb/>
　之當有文實也疏<hi>觧云宜言不與楚專封而云不與諸侯專封者宣十一年傳云此楚</hi>
　<hi>子也其稱人何諸侯之義不得專討也是楚得言諸侯之義矣而舊云楚子初無封陳蔡之意但畏諸侯</hi>
　<hi>之誅遂許封陳蔡之子孫陳蔡為之請于諸侯諸侯止不伐楚楚乃封陳蔡然則陳蔡得封本由諸侯故</hi>
　<hi>傳言諸侯以明之也無疑焉注名者至當誅觧云諸侯之式不合生名今陳蔡之君既以稱爵而書名者</hi>
　<hi>正以諸侯之封宜受于天子而受國于楚故名之見當誅討不合為諸侯矣○書者至實也觧云言主書</hi>
　<hi>此事者非直惡陳蔡之君不受天子之命亦因以起楚封之所以能起楚之封者正以上九年夏四月陳</hi>
<pb n="7a"/>
　<hi>火𫝊云陳已滅矣其言陳火何存陳也注云陳已滅復火者死灰復燃之象也此天意欲存之故從有國</hi>
　<hi>記灾故曰上有存陳文也言陳見滅無君無所責者正以陳國已滅無君可責而火之者天意作死灰復</hi>
　<hi>燃之象見陳國合存之意言蔡本以簒見殺者即㐮三十年夏四月蔡世子般弑其君固至上十一年夏</hi>
　<hi>四月丁巳楚子䖍誘蔡侯般殺之于申是也言但不成其子者即上十一年冬十有一月楚師滅蔡執蔡</hi>
　<hi>世子有以歸用之傳云未踰年之君其稱世子何不君靈公不成其子是也子者嗣君之稱謂不成其子</hi>
　<hi>有得稱嗣君以繼其父矣言不絶其國者正以書滅是也何者僖五年晉人執虞公之下傳云虞已滅矣</hi>
　<hi>其言執之何不與滅也曷為不與滅滅者亡國之善辭注云言王者起當存之故為善辭也傳云滅者上</hi>
　<hi>下同力者也注云言滅者臣子與君戮力一心共死之辭是也然則何氏言此者欲道陳蔡皆舊有國二</hi>
<pb n="7b"/>
　<hi>君之子復先在楚楚人封之因遂反國故得言歸非謂上㑹諸侯墠地封之若是上㑹諸侯墠地封之當</hi>
　<hi>如救邢城楚丘之屬傳亦有文實之文若作文實之文宜云城陳蔡傳云孰城之諸侯城之曷為不言諸</hi>
　<hi>侯城之不與諸侯專封曷為不與實與而文不與文曷為不與諸侯之義不得專封諸侯之義不得專封</hi>
　<hi>則其曰實與之何上無天子下無方伯天下諸侯有相滅亡者力能存之則存之可也</hi>
冬十月葬蔡靈公注書葬者經不與楚討嫌本可責復<lb/>
讎故書葬明當從誅君論之不得責臣子疏<hi>注觧云隠十一年傳云然則何以不書葬春秋君弑賊不討不書葬以為無臣子也然則靈公上十一年為楚誘殺未見復讎之文而書其葬者正以上十一年經不與楚討若不書其葬即嫌可以責蔡臣子無復讎之義是以書葬靈公本弑<pb n="8a"/>父而立當從誅君論之不得責臣子復讎於楚矣言經不與楚討者即上十一年傳云楚子䖍何以不名絶也曷為絶之為其誘討也此討賊雖誘之曷為絶之懐惡而討不義君子不與是也</hi>
公如晉至河乃復<lb/>
吳滅州来注不日者畧兩夷疏<hi>注觧云上四年秋七月遂滅厲注云莊王滅蕭日此不日者靈王非賢責之略然則吳子夷昧兄弟共謀譲位季子即為賢者而反滅人宜亦書日以責之而不日者正以兩夷相滅故畧之考諸舊本日亦有作月字者若作月字當云春秋上下滅例書月即莊十年冬十月齊師滅譚十三年夏六月齊人滅遂之屬是今此不月畧兩夷故也是以下三十年十二月吳滅徐之下注云至此乃月者所見世始録夷狄滅小國也不從上州来巢見義者因有出奔可責是也以此言之則知此<pb n="8b"/>文無月明矣文承十月之下而言無月者謂不在十月内也然則為日字者誤云云之説在三十年</hi>
十有四年春隠如至自晉<lb/>
三月曹伯滕卒<lb/>
夏四月<lb/>
秋葬曹武公<lb/>
八月莒子去疾卒音義<hi>去起吕反</hi>注入昭公卒不日不書葬<lb/>
者本簒故因不序疏<hi>注觧云春秋之義所傳聞之世略於小國不書其卒至所聞之世乃始書之即文十三年邾婁子蘧篨卒之徒是也至所見之世文致大平書小國而録之卒月葬時即下二十八<pb n="9a"/>年秋七月癸巳滕子甯卒冬葬滕悼公之屬是也今此莒君入昭公所見之世宜令卒日葬時而不卒日復不書其葬者正由其本是簒人故因畧之不序其卒日亦不序其葬矣其本簒者即上元年秋莒去疾自齊入于莒是也然則春秋之義簒明者例書其葬即衛晉鄭突齊小白陽生之徒是今此去疾於上元年秋亦有自齊入于莒之文即是簒明例合書葬但以本簒故因不序然則入昭公所見之世小國之卒例合書日而上三月曹伯滕卒亦不日者莊二十三年冬十一月曹伯射姑卒之下何氏云曹伯逹於春秋當卒月葬時也如卒日葬月嫌與大國同故復卒不日入所聞世可日不復日然則曹伯終生於桓十年時以春秋敬老重恩之故而得卒日葬月以為大平是以入所見之世雖例可日亦不復日是故上文上曹伯不書日矣</hi>
冬莒殺其公子意恢音義<hi>恢苦回反</hi>莒無大夫書殺公子者<lb/>
<pb n="9b"/>
未踰年而殺其君之子不孝尤甚故重而録之稱氏者<lb/>
明君之子疏<hi>注觧云莒無大夫莊二十七年傳文小國大夫假令得見皆不書氏即莒慶之徒是也今兼書公子者欲明其是君之子故也若言莒殺意恢無以明嗣子不孝</hi>
十有五年春王正月吳子夷昧卒音義<hi>昧音末本亦作末</hi>
二月癸酉有事于武宫籥入叔弓卒去樂卒事音義<hi>籥羊畧反去起吕反注去籥及下文去樂同</hi>
　傳其言去樂卒事何注据入者言萬去籥言名不言<lb/>
　卒事疏<hi>注觧云即宣八年夏六月辛巳有事于大廟仲遂卒于垂壬午猶繹萬入去籥是也然則</hi>
<pb n="10a"/>
　<hi>彼乃入者言萬此則入者言籥彼則去籥言名此則漫言去樂而已彼又不言卒事與此異是故弟子据</hi>
　<hi>而難之</hi>禮也注以加録卒事即非禮但當言去樂而已<lb/>
　若去籥矣總言樂者明悉去也君有事于廟聞大夫<lb/>
　之喪去樂注恩痛不忍舉卒事注畢竟祭事大夫聞<lb/>
　君之喪攝主而往注主謂已主祭者臣聞君之喪義<lb/>
　不可以不即行故使兄弟若宗人攝行主事而往不<lb/>
　廢祭者古禮也古有分土無分民大夫不世已父未<lb/>
　必為今君臣也孝經曰資于事父以事君而敬同疏<lb/>
<pb n="10b"/>
　<hi>注觧云主謂已主祭者謂已於廟内主其祭事者矣云古有分土無分民知如此者正以詩云誓將去汝</hi>
　<hi>適彼樂土論語云四方之民襁負其子而至矣之言故也云大夫不世者謂凡平大夫也不得以有功徳</hi>
　<hi>大夫難之何氏之意以資為取言取事父之道以事君所以得然者而敬同故也以此言之則何氏觧孝</hi>
　<hi>經與鄭稱同與康成異矣云云之説在孝經疏</hi>大夫聞大夫之喪尸事畢而<lb/>
　往注賔尸事畢而往也日者為卒日音義<hi>為于偽反</hi>疏<hi>注賔</hi>
　<hi>尸至往也觧云正以禮大夫祭謂之賔尸故也云日者為卒日者正以春秋之義失禮鬼神例日今非失</hi>
　<hi>禮知日為卒</hi>
夏蔡昭吳奔鄭音義<hi>昭吳左氏作朝吳</hi>注不言出者始封名言<lb/>
<pb n="11a"/>
歸嫌與天子歸有罪同故奪其有國之辭明專封疏<hi>觧云左氏榖梁皆言朝吳出奔鄭今此作昭吳字又不言出者所見之文異按左氏榖梁皆以朝吳為蔡大夫則知此昭吳亦為蔡大夫矣而舊觧以昭吳為蔡侯廬之字者似非何氏之意注觧云今此昭吳出奔鄭不言出者正以其君始封之時名書歸即上十三年蔡侯廬歸于蔡是也云嫌與天子歸有罪同者謂書名言歸者乃與天子歸有罪之文近相似故以為嫌何者僖公二十八年夏六月衛侯鄭自楚復歸于衛注云言復歸者刺天子歸有罪矣冬曹伯襄復歸于曹注云曹伯言復歸者天子歸之名者與衛侯鄭同義然則天子歸有罪者書名言歸向上蔡侯廬歸于蔡亦有罪歸故言嫌與天子歸有罪同非謂確然相似言故奪其有國之辭者正以天子之歸有所嫌故奪其昭吳有國之辭不言其出矣云明專封者欲明其蔡侯為楚所專封矣吳既受諸侯<pb n="11b"/>之專封不合有國故不言大夫之出奪其國文以見之</hi>
六月丁巳朔日有食之注并十七年食盖與孛于大辰<lb/>
同占疏<hi>注觧云謂此文日有食之并十七年夏六月甲戌朔日有食之皆與十七年有星孛于大辰同占也其占者則孛大辰之下注云是後周分為二天下兩主宋南里以亡是也</hi>
秋晉荀吳帥師伐鮮虞<lb/>
冬公如晉<lb/>
十有六年春齊侯伐徐<lb/>
楚子誘戎曼子殺之音義<hi>曼音蠻又音萬二傳作戎蠻哀四年同</hi>
<pb n="12a"/>
　傳楚子何以不名注据誘蔡侯名疏<hi>注觧云即上十一年夏楚子䖍</hi>
　<hi>誘蔡侯般殺之于申是也</hi>夷狄相誘君子不疾也曷為不疾注据<lb/>
　俱誘也若不疾乃疾之也注以為固當常然者乃所<lb/>
　以為惡也顧以無知薄責之戎曼稱子者入昭公見<lb/>
　王道太平百蠻貢職夷狄皆進至其爵不日者本不<lb/>
　卒不地者畧也音義<hi>見賢遍反</hi>疏<hi>注觧云上四年申之㑹伐吳再見淮夷五年冬</hi>
　<hi>越人伐吳一見越人所見之世而不進之者君子因事見義故也何者淮夷與越盖遣大夫㑹此是君因</hi>
　<hi>可進而進之且昭公之時文致太平實不治定但可張法而已寜可文皆進乎上十一年夏四月丁巳楚</hi>
<pb n="12b"/>
　<hi>子䖍誘蔡侯般殺之于申書其丁巳今亦誘殺而不日者正以戎曼乃是夷狄之内最為微國雖於太平</hi>
　<hi>之世亦不合卒是故春秋因畧之不書其日矣云不地者畧也者正以蔡侯誘殺經書于申今此不地故</hi>
　<hi>言畧也</hi>
夏公至自晉<lb/>
秋八月己亥晉侯夷卒<lb/>
九月大雩注先是公数如晉音義<hi>數音朔</hi>
季孫隠如如晉<lb/>
冬十月葬晉昭公<lb/>
<pb n="13a"/>
十有七年春小邾婁子来朝<lb/>
夏六月甲戌朔日有食之<lb/>
秋郯子来朝<lb/>
八月晉荀吳帥師滅賁渾戎音義<hi>賁渾音六下戸門反</hi>
冬有星孛于大辰音義<hi>孛音佩</hi>
　傳孛者何彗星也注三孛皆𤼵問者或言入或言于<lb/>
　或言方嫌為孛異猶問録之音義<hi>彗息遂反又囚嵗反</hi>疏<hi>觧云欲言</hi>
　<hi>星名星名未有孛欲言非星録為星稱故執不知問注觧云言三孛皆𤼵問者即文十四年秋七月有星</hi>
<pb n="13b"/>
　<hi>孛入于北斗傳云孛者何彗星也其言入于北斗何北斗有中也何以書記異也哀十三年冬十有一月</hi>
　<hi>有星孛于東方傳云孛者何彗星也其言于東方何見于旦也何以書記異也并此三處皆言孛者何故</hi>
　<hi>言三孛皆𤼵問也所以三處皆問之者正以文十四年經言入于北斗此經言于大辰哀十三年經言于</hi>
　<hi>東方三文甚異即嫌為孛之不同是以處處猶𤼵問而詳録之故云或言入或言于或言方嫌為孛異猶</hi>
　<hi>問録之</hi>其言于大辰何注据北斗言入于大辰非常名<lb/>
　疏<hi>注觧云正以此經不言入直言于此據入而難之云大辰非常名者正以東七宿皆謂之辰故曰大</hi>
　<hi>辰非七宿之常名而經舉之因以為難也</hi>在大辰也大辰者何疏<hi>觧云正以大辰</hi>
　<hi>之名非一而已不知何者故執不知問</hi>大火也注大火謂心疏<hi>注觧云左氏傳</hi>
<pb n="14a"/>
　<hi>心為大火是也而釋天云栁鶉火者正以栁在南方亦可為出火之候故也不謂心星非大火然則爾雅</hi>
　<hi>不言心為大火者文不備也</hi>大火為大辰伐為大辰注伐謂參伐<lb/>
　也大火與伐天所以示民時早晚天下所取正故謂<lb/>
　之大辰辰時也音義<hi>參所林反</hi>疏<hi>觧云即釋天云大火謂之大辰李氏云大火蒼</hi>
　<hi>龍宿之心以候四時故曰大辰孫氏郭氏云大火心也在中最明故時候主焉是也注觧云正以伐在參</hi>
　<hi>傍與參連體而六星故言伐謂參伐伐與參為一候故也</hi>北辰亦為大辰注北辰<lb/>
　北極天之中也常居其所迷惑不知東西者須視北<lb/>
　辰以别心伐所在故加亦亦者兩相須之意音義<hi>别彼</hi>
<pb n="14b"/>
　<hi>列反</hi>疏<hi>注觧云即釋天云北極謂之北辰李氏云北極天心居北方正四時謂之北辰孫氏郭氏曰北</hi>
　<hi>極天之中以正四時謂之北辰是也云天中也者以天面言之故也然則謂之極者取於居中之義矣而</hi>
　<hi>春秋説云北者髙也極者藏也言大一之星髙居深藏故名北極也者與先儒説違其何氏兩觧乎云常</hi>
　<hi>居其所者謂常居紫微宫所矣</hi>何以書記異也注心者天子明堂布<lb/>
　政之宫亦為孛彗者邪亂之氣掃故置新之象是後<lb/>
　周分為二天下兩主宋南里以亡音義<hi>邪似嗟反</hi>疏<hi>注心者至</hi>
　<hi>之宫觧云春秋説文星經亦云云亦為孛者亦如北斗為彗所孛矣言周分為二天下兩主者謂敬王在</hi>
　<hi>成周王猛居王城故下二十二年秋劉子單子以王猛入于王城傳云王城者何西周也何氏云時居王</hi>
<pb n="15a"/>
　<hi>城邑自號西周王經又言冬十月王子猛卒二十三年秋尹氏立王子朝然則王猛卒後子朝復簒恒與</hi>
　<hi>敬王處据相拒故云周分為二天下兩主也是以運斗樞云星孛賊起守大辰於五堂亂兵填門三王争</hi>
　<hi>周以分是也然則彼有三王争者通前後言之今此云周分為二天下兩主者正以子猛子朝之簒是一</hi>
　<hi>也言宋南里以亡者即下二十一年夏宋華亥向寜華定自陳入于宋南里以畔是也</hi>
楚人及吳戰于長岸<lb/>
　傳詐戰不言戰此其言戰何注据於越敗吳于醉李<lb/>
　音義<hi>醉音擕本或作檇</hi>疏<hi>觧云經文言戰而傳以詐戰問之者正以夷狄質薄不能結日偏戰</hi>
　<hi>今此兩夷而言戰故以詐戰難之注觧云於越敗吳于醉李在定十四年夏也彼此皆是兩夷無言戰之</hi>
<pb n="15b"/>
　<hi>經是以据而難之</hi>敵也注俱無勝負不可言敗故言戰也不<lb/>
　月者畧兩夷疏<hi>注觧云正以春秋之例偏戰者日詐戰者月今此詐戰而不月故言畧兩</hi>
　<hi>夷</hi>
十有八年春王三月曹伯須卒<lb/>
夏五月壬午宋衛陳鄭災<lb/>
　傳何以書記異也何異爾異其同日而俱災也外異<lb/>
　不書此何以書為天下記異也注詩云其儀不忒正<lb/>
　是四國四國天下象也是後王室亂諸侯莫肯救故<lb/>
<pb n="16a"/>
　天應以同日俱災若曰無天下云爾音義<hi>為于偽反忒他得反</hi>
　<hi>應應對之應</hi>疏<hi>觧云經言災者以其焚宗廟朝廷故也傳云異者正以四國同日而俱災注觧云正</hi>
　<hi>以四國得為四方之國故得謂之天下象是後王室亂諸侯莫肯救即下二十二年夏六月王室亂傳云</hi>
　<hi>何言乎王室亂注云据天子之居稱京師言不及外也注云宫謂之室刺周室之微弱邪庶竝簒無一諸</hi>
　<hi>侯之助匹夫之救如一家之亂也故變京師言王室不為天子諱者方責天下不救之者是王室亂諸侯</hi>
　<hi>莫肯救之事也</hi>
六月邾婁人入鄅音義<hi>鄅音禹又音矩</hi>
秋葬曹平公<lb/>
<pb n="16b"/>
冬許遷于白羽<lb/>
十有九年春宋公伐邾婁<lb/>
夏五月戊辰許世子止弑其君買注蔡世子般弑父不<lb/>
忍日此日者加弑爾非實弑也疏<hi>注觧云即襄三十年夏四月蔡世子般弑其君固何氏云不日者深為中國隠痛有子弑父之禍故不忍言其日是也然則許亦中國而言日者正以加弑非實弑故也知加弑者下傳備文若夷狄弑父則忍言其日者即文元年冬十月丁未楚世子商臣弑其君髠彼注云日者夷狄子弑父忍言其日是也</hi>
已卯地震注季氏稍盛宋南里以叛王室大亂諸侯莫<lb/>
<pb n="17a"/>
肯救晉人圍郊吳勝雞父尹氏立王子朝之應疏<hi>注觧云謂稍稍盛也往前時豹羯為政自上十二年夏公如晉至河乃復十三年平丘之㑹公不與盟以来季孫隠如數見經至二十五年逐出昭公矣云宋南里以叛者在二十一年夏云晉人圍郊者在下二十三年也彼傳云郊者何天子之邑也曷為不繫于周不與伐天子也是也云吳勝雞父者即下二十三年秋七月戊辰吳敗頓胡沈蔡陳許之師于雞父是也云尹氏立王子朝者即下二十三年秋尹氏立王子朝是也</hi>
秋齊髙𤼵帥師伐莒<lb/>
冬葬許悼公<lb/>
　傳賊未討何以書葬疏<hi>鮮云正以隠十一年傳云春秋君弑賊不討不書葬以為</hi>
<pb n="17b"/>
　<hi>無臣子也然則師有觧爾故此弟子据而難之</hi>不成于弑也曷為不成于弑<lb/>
　注据將而誅之音義<hi>于弑音試下于弑加弑皆同</hi>止進藥而藥殺<lb/>
　也注時悼公病止進藥悼公飲藥而死止進藥而藥<lb/>
　殺則曷為加弑焉爾注据意善也譏子道之不盡也<lb/>
　其譏子道之不盡奈何曰樂正子春之視疾也注樂<lb/>
　正子春曾子弟子以孝名聞疏<hi>注觧云祭義云樂正子春下堂而傷其足</hi>
　<hi>数月不出猶有憂色門弟子云云子春曰吾聞諸曽子曾子聞諸夫子曰天之所生地之所養唯人為大</hi>
　<hi>父母全而生之子全而歸之可謂孝矣云云今予忘孝之道予是以有憂色云云是也</hi>復加一<lb/>
<pb n="18a"/>
　飯則脱然愈復損一飯則脱然愈復加一衣則脱然<lb/>
　愈復損一衣則脱然愈注脱然疾除貌也言消息得<lb/>
　其節音義<hi>復加扶又反下同飯扶晚反下同</hi>疏<hi>觧云言子春視疾之時消息得其節觀其</hi>
　<hi>顔色力少如可時更加一飯以與之其病者脱然加愈若觀其顔色力少如弱時則復損一飯以與之則</hi>
　<hi>其病者脱然加愈又觀其顔色力似寒時則復加一衣以與之則病者脱然又加愈又觀其顔色力似如</hi>
　<hi>煖時則復損一衣以與之則病者脱然而愈</hi>止進藥而藥殺是以君子加<lb/>
　弑焉爾注失其消息多少之宜曰許世子止弑其君<lb/>
　買是君子之聽止也注聽治止罪葬許悼公是君子<lb/>
<pb n="18b"/>
　之赦止也注原止進藥本欲愈父之病無害父之意<lb/>
　故赦之赦止者免止之罪辭也注明止但得免罪不<lb/>
　得繼父后許男斯代立無惡文是也疏<hi>注觧云正以此傳但有赦</hi>
　<hi>止之文而無善止之處故知但得免罪而已無嗣父之義矣云許男斯代立無惡文是也者正以自此以</hi>
　<hi>后不見許男卒葬之文唯有定六年春王正月癸亥鄭游遫帥師滅許以許男斯歸是也言無惡文者正</hi>
　<hi>以不見立入之文故也若止宜立而斯簒之春秋之義應作簒文以惡斯矣似若隠四年衛桓見弑嗣子</hi>
　<hi>宜立而宣簒之經書立晉以為惡晉之文也</hi>
二十年春王正月<lb/>
<pb n="19a"/>
夏曹公孫㑹自鄸出奔宋音義<hi>鄸音䝉又亡忠反又亡貢反一音亡増反</hi>
　傳奔未有言自者此其言自何注据始出奔未有言<lb/>
　自者與宋華亥入宋南里復出奔異音義<hi>者此舊於此下有比</hi>
　<hi>者非復扶又反</hi>疏<hi>注觧云謂始𤼵國出未有言自者故云爾云與宋華亥入宋南里復出奔異者即下</hi>
　<hi>文冬十月宋華亥向寕華定出奔陳二十一年夏宋華亥向寜華定自陳入于宋南里以叛二十二年春</hi>
　<hi>宋華亥向寜華定自宋南里出奔楚是也而言異者正以華亥之徒奔而入叛邑之處乃始出奔故得言</hi>
　<hi>自今㑹始出故云異矣</hi>畔也注時㑹盜鄸以奔宋畔則曷為不<lb/>
　言其畔注言叛者當言以畔如邾婁庶其疏<hi>注觧云若其作</hi>
<pb n="19b"/>
　<hi>叛文當言公孫㑹以鄸出奔宋如似襄二十一年邾婁庶其以漆閭丘来奔之類也</hi>為公子喜<lb/>
　時之後諱也春秋為賢者諱注諱使若從鄸出奔者<lb/>
　故與自南里同文音義<hi>為公子于偽反下為賢為㑹為之諱同</hi>何賢乎<lb/>
　公子喜時注据喜時不書疏<hi>注觧云正以曹羈叔肸春秋賢之者皆書見經</hi>
　<hi>即莊二十四年冬曹羈出奔陳宣十七年冬公弟叔肸卒之文是也今此喜時既不書見非所賢矣則何</hi>
　<hi>賢乎喜時故難之</hi>讓國也其讓國奈何曹伯廬卒于師注在<lb/>
　成十三年則未知公子喜時從與注喜時曹伯廬弟<lb/>
　音義<hi>從與才用反下音餘下從與同</hi>疏<hi>注觧云而賈服以為廬之庶子者盖所見本異也</hi>公<lb/>
<pb n="20a"/>
　子負芻從與注負芻喜時庶兄或為主于國或為主<lb/>
　于師注古者諸侯師出世子率輿守國次宜為君者<lb/>
　持棺絮從所以備不虞或時疾病相代行本史文不<lb/>
　具故傳疑之音義<hi>絮女居反説文曰絮緼也一曰敝絮也</hi>疏<hi>注古者至不虞觧云</hi>
　<hi>春秋説文言率輿守國者輿衆也謂率衆以守國也左氏春秋傳云大子之法君行則守是也其次宜為</hi>
　<hi>君者謂若大子母弟也言持棺絮從者棺者椑也即禮云以椑從之文是也絮謂新緜即禮記云屬纊以</hi>
　<hi>俟絶氣之文是也云或時疾病相代行者正以曹伯無子喜時其母弟也當守國公子負芻者庶兄也禮</hi>
　<hi>當從君但或時負芻疾而喜時代之行今傳不言者正以史文不具故也</hi>公子喜時見公<lb/>
<pb n="20b"/>
　子負芻之當主也逡廵而退賢公子喜時則曷為為<lb/>
　㑹諱君子之善善也長惡惡也短惡惡止其身注不<lb/>
　遷怒也音義<hi>逡七旬反惡惡竝如字一讀上烏路反下同</hi>疏<hi>觧云當依正禮喜時守國</hi>
　<hi>則負芻當主者在薨之處當主而来若其疾病求代行則負芻當主也者在國而當主矣</hi>善善及<lb/>
　子孫賢者子孫故君子為之諱也注君子不使行善<lb/>
　者有後患故以喜時之讓除㑹之叛不通鄸為國如<lb/>
　通濫者喜時本正當立有明王興當還國明叔術功<lb/>
　惡相除裁足通濫爾音義<hi>濫力甘反又力暫反</hi>疏<hi>注觧云昭三十一年冬黑</hi>
<pb n="21a"/>
　<hi>弓以濫来奔𫝊云文何以無邾婁注云据讀言邾婁通濫也注云通濫為國故使無所繫曷為通濫賢者</hi>
　<hi>子孫宜有地也賢者孰謂謂叔術也何賢乎叔術讓國也云云然則今若通鄸為國宜云夏公孫㑹以鄸</hi>
　<hi>出奔宋傳云文何以無曹通鄸也曷為通鄸賢者子孫宜有地也賢者孰謂謂喜時也何賢乎喜時讓國</hi>
　<hi>也云云今不如此者正以喜時本正當立若有明王興興滅國繼絶世之時當令還其國則不宜通鄸邑</hi>
　<hi>以為小國而已以此言之明叔術以讓國之功除其妻嫂殺顔之惡裁足通濫邑以為小國而已不足以</hi>
　<hi>得邾婁也</hi>
秋盜殺衛侯之兄輒音義<hi>輒左氏作縶</hi>
　傳母兄稱兄兄何以不立注据立嫡以長音義<hi>嫡丁歴反</hi>
<pb n="21b"/>
　<hi>長丁文反</hi>疏<hi>注觧云即隠元年傳曰隠長又賢何以不宜立立嫡以長不以賢立子以貴不以長之文</hi>
　<hi>是也</hi>有疾也何疾爾惡疾也注惡疾謂瘖聾肓癘秃跛<lb/>
　傴不逮人倫之屬也書者惡衛侯兄有疾不憐傷厚<lb/>
　遇營衛不固至令見殺失親親也公子不言之兄弟<lb/>
　言之者敵體辭嫌於尊卑不明故加之以絶之所以<lb/>
　正名也音義<hi>瘖於今反聾路工反癘力世反又力大反秃吐木反跛布可反傴於矩反惡烏</hi>
　<hi>路反令力呈反</hi>疏<hi>注失親親也觧云失親親之道也</hi>
冬十月宋華亥向甯華定出奔陳音義<hi>向甯二傳作向寜</hi>注月<lb/>
<pb n="22a"/>
者危三大夫同時出奔將為國家患明當防之疏<hi>注觧云春秋之義大夫出奔例皆書時即成七年冬衛孫林父出奔晉襄二十八年夏衛石惡出奔晉冬齊慶封来奔之屬是也今此書月故須觧之言將為國家患者即下文入于宋南里以畔是也若言三大夫同時出奔然後乃月按莊十二年冬十月宋萬出奔陳一大夫也亦書月者使與大國君出奔同明彊禦之甚是也</hi>
十有一月辛卯蔡侯廬卒<lb/>
二十有一年春王二月葬蔡平公<lb/>
夏晉侯使士鞅来聘<lb/>
宋華亥向甯華定自陳入于宋南里以畔疏<hi>觧云左氏榖梁皆作<pb n="22b"/>南里字而賈氏云榖梁曰南鄙盖所見異也</hi>
　傳宋南里者何疏<hi>觧云欲言其邑而繫宋言之與蕭例異欲言非邑入之而叛與蕭相</hi>
　<hi>似故執不知問</hi>若曰因諸者然注因諸者齊故刑人之地公<lb/>
　羊子齊人故以齊喻也宋樂世心自曹入于蕭不言<lb/>
　宋南里者畧叛臣從刑人于國家尤危故重舉國音<lb/>
　義<hi>重直用反</hi>疏<hi>注因諸齊故刑人之地觧云舊説云即博物志云周曰囹圄齊曰因諸是也○宋樂</hi>
　<hi>至言宋觧云即定十一年秋宋樂世心自曹入于蕭注云不言叛者從叛臣叛可知者是也何氏特引此</hi>
　<hi>事者正以自外而入與此相似而不繫宋故須觧之</hi>
<pb n="23a"/>
秋七月壬午朔日有食之注是後周有簒禍疏<hi>注觧云在明年</hi>
八月乙亥叔痤卒音義<hi>痤在禾反左氏作叔輒</hi>疏<hi>叔痤觧云左氏榖梁作叔輒</hi>
冬蔡侯朱出奔楚注出奔者為東國所簒也大國奔例<lb/>
月此時者惡背中國而與楚故畧之音義<hi>惡烏路反背音佩</hi>疏<lb/>
<hi>蔡侯朱觧云左氏與此同榖梁作蔡侯東注出奔者為東國所簒也觧云知此者正以二十三年夏六月蔡侯東國卒于楚故也簒不書者東國之下自有注説○大國奔例月者即桓十六年十一月衛侯朔出奔齊之徒是也言惡背中國而與楚者即奔楚是也</hi>
公如晉至河乃復<lb/>
<pb n="23b"/>
二十有二年春齊侯伐莒<lb/>
宋華亥向甯華定自宋南里出奔楚注前出奔已絶賤<lb/>
復録者以故大夫專勢入南里犯君而出當誅也言自<lb/>
者别從國去音義<hi>復扶又反别從彼列反下同</hi>疏<hi>注觧云在上二十年冬也春秋之例大夫奔之後其位已絶即襄二十八年冬齊慶封来奔其後因魯奔吳經不書之是也今此書者正以專勢入南里犯君而出起其當誅故也云言自者别從國去者謂言自宋南里者欲别於宋萬出奔陳之文從國都而去者故也</hi>
大蒐于昌姦音義<hi>蒐所求反本亦作廋昌姦二傳作昌間</hi>
<pb n="24a"/>
夏四月乙丑天王崩<lb/>
六月叔鞅如京師<lb/>
葬景王<lb/>
王室亂注謂王猛之事疏<hi>注觧云即下文秋劉子單子以王猛入于王城是也不言子朝者子朝于時簒事未成故也</hi>
　傳何言乎王室亂注据天子之居稱京師天王入于<lb/>
　成周天王出居于鄭不言亂疏<hi>注觧云桓九年紀季姜歸于京師京師者</hi>
　<hi>何天子之居也京者何大也師者何衆也天子之居必以衆大之辭言之是也云天王入于成周者即下</hi>
<pb n="24b"/>
　<hi>二十六年冬十月天王入于成周是也以上二事以觧傳文何言乎王室亂之意云天王出居于鄭不言</hi>
　<hi>亂者即僖二十四年冬天王出居于鄭是也</hi>言不及外也注宫謂之室刺<lb/>
　周室之微邪庶竝簒無一諸侯之助匹夫之救如一<lb/>
　家之亂也故變京師言王室不言成周言王室者正<lb/>
　王以責諸侯也傳不事事悉觧者言不及外外當責<lb/>
　之故正王可知也不為天子諱者方責天下不救之<lb/>
　音義<hi>邪似嗟反</hi>疏<hi>注觧云宫謂之室爾雅文云邪庶竝簒者正以子猛子朝皆非正適故謂之邪</hi>
　<hi>庶也共簒敬王故謂之竝簒時子朝簒事未成而言竝簒者欲見尹氏之徒已有立之之意也云無一諸</hi>
<pb n="25a"/>
　<hi>侯之助匹夫之救者正以變京師言王室故知如此云不言成周言王室者正王以責諸侯也者公羊之</hi>
　<hi>義以成周是正居既不言京師亂何故不言成周亂而言王室亂者又欲正其王號以責諸侯不救之謂</hi>
　<hi>敬王為王矣其若不然景王之崩至今期年其嗣子在喪得云王室乎云傳不事事悉觧者傳若事悉觧</hi>
　<hi>宜云不言京師言王室者刺周家之微也如一家之亂而已責諸侯不救急著天王之號今不爾者正以</hi>
　<hi>言不及外之文足兼此等之意是故不復費辭耳云言不及外即是外邊諸侯之當責之可知由是之故</hi>
　<hi>須著言王責諸侯之不救也故曰皆可知云注不為天子諱者方責天下不救之者閔二年傳云曷為外</hi>
　<hi>之春秋為尊者諱然則春秋之義為尊者諱今天子微弱不能討亂失國之刑而不為諱者方責天下不</hi>
　<hi>救之是以不得不見者矣</hi>
<pb n="25b"/>
劉子單子以王猛居于皇<lb/>
　傳其稱王猛何注据未踰年巳葬當稱子疏<hi>注觧云正以莊</hi>
　<hi>三十二年傳云既葬稱子踰年稱公故也言巳葬者即上文葬景王是也</hi>當國也注時欲<lb/>
　當王者位故稱王猛見當國也録居者事所見也不<lb/>
　舉猛為重者時猛尚幼以二子為計勢故加以以者<lb/>
　行二子意辭也二子不舉重者尊同權等音義<hi>見當賢徧</hi>
　<hi>反下同</hi>疏<hi>注觧云正以言王傾國受師似當國之人鄭段之徒矣云録居者事所見也者正以當國</hi>
　<hi>之人未成為王理宜畧之而録其居者春秋刺其簒逆若不書云王猛居于皇則其當國之事無由見故</hi>
<pb n="26a"/>
　<hi>曰録居者事所見也云不舉猛為重者春秋之徒悉皆舉重是以下二十三年秋天王居于狄泉之經不</hi>
　<hi>言其大夫以之今不舉重故如此觧也云以者行二子意辭也者正以桓十四年宋人以齊人衛人蔡人</hi>
　<hi>陳人伐鄭以者何行其意也何氏云以已從人曰行言四國行宋意是也</hi>
秋劉子單子以王猛入于王城<lb/>
　傳王城者何疏<hi>觧云欲言正居文無成周之稱欲言非正居王猛入之故執不知問</hi>西<lb/>
　周也注時居王城邑自號西周王其言入何注据非<lb/>
　成周疏<hi>注觧云正以公羊之義以成周為正居故言此矣是以二十六年冬十月天王入于成周</hi>
　<hi>是也</hi>簒辭也注時雖不入成周已得京師地半稱王置<lb/>
<pb n="26b"/>
　官自號西周故從簒辭言入起其事也不言西周者<lb/>
　正之無二京師也不月者本無此國無可與别輕重<lb/>
　也疏<hi>注觧云正以春秋之義立納入皆為簒辭故此謂入為簒辭矣春秋之義大國之簒例合書月</hi>
　<hi>即隠四年冬十二月衛人立晉之徒是何者以其禍大故也小國例時以其禍小矣即昭元年秋莒去疾</hi>
　<hi>自齊入于莒之文是今此入王城之邑而簒天子計其禍咎實如大國之例而不月者正以本無可與别</hi>
　<hi>輕重之義是以時之也</hi>
冬十月王子猛卒<lb/>
　傳此未踰年之君也其稱王子猛卒何注据子卒不<lb/>
<pb n="27a"/>
　言名外未踰年君不當卒疏<hi>注觧云据子卒不言名即文十八年冬十月子</hi>
　<hi>卒是也云外未踰年君不當卒者正以春秋上下無其事故也而僖九年冬晉里克弑其君之子奚齊書</hi>
　<hi>者彼乃見殺非此之類也而言外者正以内之子般子野之徒皆書之故也</hi>不與當也不<lb/>
　與當者不與當父死子繼兄死弟及之辭也注春秋<lb/>
　簒成者皆與使當君之父死子繼兄死弟及者簒所<lb/>
　緣得位成為君辭也猛未悉得京師未得成王又外<lb/>
　未踰年君三者皆不當卒卒又名者非與使當成為<lb/>
　君也嫌上入無成周文非簒辭故從得位卒明其為<lb/>
<pb n="27b"/>
　簒也月者方以得位明事故從外未踰年君例疏<hi>注春</hi>
　<hi>秋至辭也觧云即公及齊侯盟于柯齊侯小白卒之徒是也○猛未悉得京師即從篡不成巳是不當卒</hi>
　<hi>也假令得作外踰年君尚自不得書其卒况未成外踰年君實不得書其卒言二者不當卒矣既不合卒</hi>
　<hi>今書其名非欲成其為君但嫌上經入于王城之時無成周之文恐其非簒辭故從其得位而書其卒正</hi>
　<hi>欲明為篡故也篡既不成理宜畧之而書其月者春秋方書其卒若得位然以明其篡事故曰方以得位</hi>
　<hi>明事也言故從外未踰年君例者即僖九年冬晉里克弑其君之子奚齊何氏云弑未踰年君例當月不</hi>
　<hi>月者不正遇禍終始惡明故畧之今此書月從未踰年君例矣</hi>
十有二月癸酉朔日有食之注是後晉人圍郊犯天子<lb/>
<pb n="28a"/>
邑<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋公羊傳注疏巻二十三<lb/>
<pb n="29a"/>
　春秋公羊傳卷二十三考證<lb/>
蔡侯廬歸于蔡陳侯吳歸于陳傳不與諸侯專封也注<lb/>
　名者專受其封當誅書者因以起楚封之○<hi>臣召南</hi>
　按傳不與專封猶榖梁之言不與楚滅也此義甚正<lb/>
　至陳蔡已滅而復其君自合書名何注以書名為貶<lb/>
　陳蔡則鑿矣<lb/>
有事于武宫籥入叔弓卒去樂卒事傳禮也○啖助曰<lb/>
　宗廟大事大夫卒小事以禮言之應待祭畢又禮記<lb/>
<pb n="29b"/>
　稱衛侯曰栁莊者非寡人之臣也社稷之臣也如其<lb/>
　卒雖當祭必告據此足明常禮不當告矣<lb/>
　又疏則何氏觧孝經與鄭稱同與康成異矣○<hi>臣浩</hi>
　按疏所言鄭即指康成乃云與鄭稱同與康成異不<lb/>
　可觧也疑此二句有訛誤<lb/>
蔡昭吳奔鄭注故奪其有國之辭○<hi>臣召南</hi>按注乖僻<lb/>
　不可觧劉敞曰以昭吳為蔡侯之身耶蔡侯始歸名<lb/>
　廬後卒名廬此不得謂之昭吳也以昭吳為蔡大夫<lb/>
<pb n="30a"/>
　耶國非大夫之有奈何於大夫之身奪有國之辭哉<lb/>
　其論甚明<lb/>
晉荀吳帥師滅賁渾戎○左氏經作陸渾之戎有之字<lb/>
　榖梁經亦作陸渾戎無之字<lb/>
有星孛于大辰傳大辰者何大火也疏然則爾雅不言<lb/>
　心為大火者文不備也○<hi>臣召南</hi>按爾雅釋天明云<lb/>
　大辰房心尾也大火謂之大辰何謂文不備乎<lb/>
傳伐為大辰注伐謂參伐也疏正以伐在參傍與參連<lb/>
<pb n="30b"/>
　體而六星○<hi>臣召南</hi>按參宿中横三星其外左右肩<lb/>
　左右足四星又中横三星之傍有三星下垂曰伐是<lb/>
　伐與參連體而九星也天官書曰參為白虎三星直<lb/>
　者是為衡石下有三星兑曰罰為斬艾事其外四星<lb/>
　左右肩股是其証也此疏謂與參連體而六星疑是<lb/>
　字畫之誤但詩綢繆毛傳曰三星參也又周禮熊旂<lb/>
　六旒以象伐則此疏不為無據矣<lb/>
傳記異也疏二十三年秋尹氏立王子朝○<hi>臣宗萬</hi>按<lb/>
<pb n="31a"/>
　尹氏立王子朝在昭二十三年秋舊本訛作二十二<lb/>
　年今改正<lb/>
曹公孫㑹自鄸出奔宋傳為公子喜時之後諱也○劉<lb/>
　敞曰傳非也春秋之義善惡各以其事進退之何有<lb/>
　賢其祖而遂諱其子孫之惡乎且所諱過小猶之可<lb/>
　也大惡至叛君專地而猶為之諱乎是管蔡不誅於<lb/>
　周也何休又云有明王作喜時當還國亦非也<lb/>
傳善善及子孫○<hi>臣浩</hi>按公羊此傳劉敞極駁其非胡<lb/>
<pb n="31b"/>
　安國又力主其説大率善善長惡惡短自是經義但<lb/>
　書自鄸出奔宋亦未嘗没其罪也公子喜時即左傳<lb/>
　所謂子臧也<lb/>
劉子單子以王猛居于皇傳當國也○劉敞曰非也王<lb/>
　猛乃王矣未踰年是以不可稱天王而又不可以諸<lb/>
　侯例稱子也如冠王於子則又與他王子相亂故稱<lb/>
　王繫猛者明是王者在喪之常稱可無疑也殷人作<lb/>
　書以君名篇明不諱也周人以諱事神死則諱之生<lb/>
<pb n="32a"/>
　亦不諱也如猛不正春秋可言居乎<hi>臣召南</hi>按公羊<lb/>
　家總坐事實不明不知王猛是敬王之兄于次當立<lb/>
　又不知是年王室之亂即是子朝作亂但見經文于<lb/>
　王猛書入書卒即謂王猛不當立耳<lb/>
劉子單子以王猛入于王城傳王城者何西周也○<hi>臣</hi>
　<hi>召南</hi>按二十六年冬十月天王入于成周傳曰成周<lb/>
　者何東周也正與此文相對盖周八百年東西周之<lb/>
　名凡三變初言東西周者以鎬洛對言鎬為西也此<lb/>
<pb n="32b"/>
　後言東西周以王城成周對言王城為西也戰國後<lb/>
　言東西周以河南鞏對言河南為西也<lb/>
傳簒辭也○劉敞曰下書天王入于成周亦可謂簒乎<lb/>
　<lb/>
　<lb/>
　<lb/>
　<lb/>
　春秋公羊傳卷二十三考證<lb/>
</p>
<p>
</p>
  </div>
</body>
</text>
</TEI>
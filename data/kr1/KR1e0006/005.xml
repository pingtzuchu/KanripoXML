<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋公羊傳注疏卷五<hi>起桓公七年盡十八年</hi>
                </head> <lb/>
    <p>
<pb n="1a"/>
欽定四庫全書<lb/>
　春秋公羊傳注疏卷五<hi>起桓公七年盡十八年</hi>
　　漢何休學　　　　　　　唐陸徳眀音義<lb/>
七年春二月己亥焚咸丘<lb/>
　𫝊焚之者何疏<hi>解云咸丘是邑而反焚之故執不知問</hi>樵之也注樵薪<lb/>
　也以樵燒之故因謂之樵之樵之齊人語音義<hi>樵似遥反</hi>
　<hi>薪也</hi>樵之者何疏<hi>解云雖言焚言樵仍非攻邑之義故執不知問</hi>以火攻也何<lb/>
　言乎以火攻注据戰伐不道所用兵音義<hi>攻音貢又如字下同</hi>
<pb n="1b"/>
　疾始以火攻也注征伐之道不過用兵服則可以退<lb/>
　不服則可以進火之盛炎水之盛衝雖欲服罪不可<lb/>
　復禁故疾其暴而不仁也𫝊不託始者前此未有無<lb/>
　所託也音義<hi>復扶又反</hi>咸丘者何疏<hi>解云欲言是國經典未有欲言非國文無</hi>
　<hi>所繫故執不知問</hi>邾婁之邑也曷為不繫乎邾婁注据郱鄑<lb/>
　郚繫紀音義<hi>郱歩丁反鄑子斯反一音晉郚咅吾</hi>疏<hi>注解云莊元年冬齊師遷紀郱鄑郚</hi>
　<hi>是</hi>國之也注欲使如國故無所繫加之者辟寔國也<lb/>
　曷為國之注据郱鄑郚不國君存焉爾注所以起邾<lb/>
<pb n="2a"/>
　婁君在咸丘邑眀臣子當赴其難與在國等也日者<lb/>
　重錄以火攻也音義<hi>難乃旦反</hi>疏<hi>注日者至攻也解云正以侵伐例時即隱七年</hi>
　<hi>秋公伐邾婁之屬是也故决之</hi>
夏榖伯綏來朝鄧侯吾離來朝<lb/>
　𫝊皆何以名注据滕薛不名也疏<hi>注解云即隱十一年春滕侯薛侯來</hi>
　<hi>朝是也</hi>失地之君也疏<hi>解云即曲禮下云諸侯失地名是</hi>其稱侯朝何<lb/>
　注据以賤也貴者無後待之以初也注榖鄧本與魯<lb/>
　同貴為諸侯今失爵亡土来朝託寄也義不可卑故<lb/>
<pb n="2b"/>
　眀當待之如初所謂故舊不遺則民不偷無後者施<lb/>
　於所奔國也獨妻得配夫託衣食於公家子孫當受<lb/>
　田而耕故云爾下去二時者桓公以火攻人君故貶<lb/>
　眀大惡不月者失地君朝惡人輕也名者見不世也<lb/>
　音義<hi>偷他侯反本又作媮去起吕反見賢徧反</hi>疏<hi>注無後至大惡解云知如此者正以郊特牲云</hi>
　<hi>諸侯不臣寓公故古者寓公不繼世彼注云寓寄也寄公之子非賢者世不足尊也是其義又云繼世以</hi>
　<hi>立諸侯象賢也注云賢者子孫恒䏻法其先父徳行○不月至輕也解云朝例時春秋常典即文十五年</hi>
　<hi>夏曹伯來朝是也而此責其月者以文十二年春王正月盛伯來奔𫝊云盛伯者何失地之君彼書月見</hi>
<pb n="3a"/>
　<hi>其奔重宜厚遇之此不月者朝惡人輕故也僖二十年夏郜子來朝僖公非惡人而不月者正以朝輕于</hi>
　<hi>奔故也然則此注因桓惡人故言此若其不然正宜直云失地之君來朝輕矣○名者見不世也解云郜</hi>
　<hi>子盛伯皆不名者兄弟故也</hi>
八年春正月己夘烝音義<hi>烝之承反冬祭也</hi>
　𫝊烝者何疏<hi>解云欲言宗廟之祭而文無所繫欲言祭天天無烝名故執不知問</hi>冬祭<lb/>
　也春曰祠注薦尚韭卵祠猶食也猶繼嗣也春物始<lb/>
　生孝子思親繼嗣而食之故曰祠因以别死生音義<lb/>
　<hi>祠嗣絲反卵力管反食音飼别彼列反</hi>夏曰礿注薦尚麥魚始熟可礿<lb/>
<pb n="3b"/>
　故曰礿音義<hi>礿音予若反本又作禴同</hi>疏<hi>注薦尚韭卵又注薦尚麥至曰礿解云王制云</hi>
　<hi>春薦韭夏薦麥秋薦黍冬薦稻韭以卵麥以魚黍以肫稻以鴈</hi>秋曰嘗注薦尚黍肫<lb/>
　嘗者先辭也秋穀成者非一黍先熟可得薦故曰嘗<lb/>
　冬曰烝注薦尚稻鴈烝衆也氣盛貌冬萬物畢成所<lb/>
　薦衆多芬芳備具故曰烝無牲而祭謂之薦天子四<lb/>
　祭四薦諸侯三祭三薦大夫士再祭再薦祭於室求<lb/>
　之於幽祭於堂求之於眀祭於祊求之於逺皆孝子<lb/>
　博求之意也大夫求諸眀士求諸幽尊卑之差也殷<lb/>
<pb n="4a"/>
　人先求諸眀周人先求諸幽質文之義也禮天子諸<lb/>
　侯卿大夫牛羊豕凡三牲曰大牢天子元士諸侯之<lb/>
　卿大夫羊豕凡二牲曰少牢諸侯之士特豕天子之<lb/>
　牲角搔諸侯角尺卿大夫索牛音義<hi>祊必庚反少詩照反索所百反</hi>
　疏<hi>注無牲至之薦解云謂無牛羊豕之牲也而中霤禮云祭五祀于廟用牲不尸皆薦于奥何以薦用</hi>
　<hi>牲彼謂正祭之時先薦于奥仍自無牲其正祭五祀乃用牲有尸耳○天子至差也解云皆時王之禮中</hi>
　<hi>霤禮亦然○殷人至義也解云即郊特牲云殷人先求諸陽周人先求諸隂是也○禮天至大牢解云皆</hi>
　<hi>時王之禮也○天子至索牛解云皆指祭宗廟之牲也仍不妨王制云祭天地之牛角繭栗賔客之牛角</hi>
<pb n="4b"/>
　<hi>尺之文也</hi>常事不書此何以書譏何譏爾譏亟也注亟數<lb/>
　也屬十二月已烝今復烝也不異烝祭名而言烝者<lb/>
　取冬祭所薦衆多可以包四時之物音義<hi>亟去冀反數也注及</hi>
　<hi>下同數所角反屬十音燭下同今復扶又反下同</hi>疏<hi>注屬十至烝也解云烝者冬祭之名眀去年十</hi>
　<hi>二月已有烝但得常不書今正月復作烝故言亟○不異至之物解云烝者冬時祭名前已作訖今宜易</hi>
　<hi>名而猶言烝故說之也</hi>亟則黷黷則不敬注黷渫黷也音義<hi>黷徒</hi>
　<hi>木反渫息列反</hi>君子之祭也敬而不黷注君子生則敬養死<lb/>
　則敬享故将祭宫室既修牆屋既繕百物既備序其<lb/>
<pb n="5a"/>
　禮樂具其百官散齊七日致齊三日夫婦齊戒沐浴<lb/>
　盛服君牽牲夫人奠酒君親獻尸夫人薦豆卿大夫<lb/>
　相君命婦相夫人洞洞乎屬屬乎如弗勝如將失之<lb/>
　濟濟乎致其敬也愉愉乎盡其忠也勿勿乎其欲饗<lb/>
　之也文王之祭事死如事生孝子之至也音義<hi>養餘亮反</hi>
　<hi>㪚素旦反齊側皆反相息亮反洞大董反勝音升濟子禮反又似兮反愉羊朱反勿如字</hi>疏<hi>注君子至</hi>
　<hi>敬享解云祭義文也彼鄭注云享猶祭也○故將祭至百官解云皆出祭義何氏差約言之也○散齊七</hi>
　<hi>日解云即祭統云故散齊七日以定之注云定者定其志意也定其志意者謂齊之日不御不樂不弔是</hi>
<pb n="5b"/>
　<hi>也○致齊三日解云即祭統云致齊三日以齊之是致齊者即鄭氏云致之言至致謂深也審也之屬是</hi>
　<hi>也○夫婦至奠酒解云案今祭義酒作盎字鄭注云奠盎設盎齊之罇盖所見異或何休以義引之不取</hi>
　<hi>正文○君親至如事生解云皆出祭義唯孝子之至一句注者之言也</hi>疏則怠怠則忘<lb/>
　注怠解音義<hi>疏音疎下注同解古賣反</hi>士不及兹四者則冬不裘<lb/>
　夏不葛注禮本下為士制兹此也四者四時祭也疏<lb/>
　數之節靡所折中是故君子合諸天道感四時物而<lb/>
　思親也祭必於夏之孟月者取其見新物之月也裘<lb/>
　葛者禦寒暑之美服士有公事不得及此四時祭者<lb/>
<pb n="6a"/>
　則不敢美其衣服盖思念親之至也故孔子曰吾不<lb/>
　與祭如不祭音義<hi>折中之設反下丁仲反御寒魚吕反又如字不與音預</hi>疏<hi>注禮</hi>
　<hi>夲下為士制者即士喪禮士虞士相見之屬是也言此者欲道庶人無禮篇故傳家偏舉言之即曲禮上</hi>
　<hi>篇禮不下庶人鄭注云為其遽於事且不䏻備物義亦通於此</hi>
天王使家父來聘注家采地父字也天子中大夫氏采<lb/>
故稱字不稱伯仲也疏<hi>注解云上大夫稱伯仲者即祭伯南季之屬是也次大夫不稱伯仲者即此是也下大夫稱官氏名且字者即宰渠伯糾是也</hi>
夏五月丁丑烝<lb/>
<pb n="6b"/>
　𫝊何以書譏亟也注與上祀同為亟也疏<hi>注解云周之三月乃</hi>
　<hi>是夏之孟月自有春祠之禮今周之五月乃夏之三月也猶與上祠同在一時而復為烝故曰與上祀同</hi>
　<hi>為亟也</hi>
秋伐邾婁<lb/>
冬十月雨雪音義<hi>雨于付反</hi>
　𫝊何以書記異也何異爾不時也注周之十月夏之<lb/>
　八月未當雨雪此隂氣大盛兵象也是後有郎師龍<lb/>
　門之戰□血尤深音義<hi>□古流字</hi>疏<hi>注解云郎師即下十年齊侯衛侯鄭伯來</hi>
<pb n="7a"/>
　<hi>戰于郎是也其龍門之戰者即下十三年公㑹紀侯鄭伯己巳及齊侯宋公衛侯燕人戰云云是也春秋</hi>
　<hi>說云龍門之戰民死傷者滿溝故此注云□血尤深也</hi>
祭公來遂逆王后于紀音義<hi>祭側介反後祭仲祭叔放此</hi>
　傳祭公者何疏<hi>解云欲言諸侯而逆王后欲言大夫而經文言公故執不知問</hi>天子<lb/>
　之三公也注天子置三公九卿二十七大夫八十一<lb/>
　元士凡百二十官下應十二子祭者采也天子三公<lb/>
　氏采稱爵音義<hi>應應對之應</hi>疏<hi>注天子至采也解云春秋説云立三台以為三公北</hi>
　<hi>斗九星為九卿二十七大夫内宿部衛之列八十一紀以為元士凡百二十官焉下應十二子宋氏云十</hi>
<pb n="7b"/>
　<hi>二次上為星下為山川也此言天子立百二十官者非直上紀星數亦下應十二辰故曰下應十二子也</hi>
　<hi>○三公氐采稱爵者解云即祭公周公是也上大夫即例稱伯仲字即祭伯南季榮叔之屬是也次大夫</hi>
　<hi>不稱伯仲字即家父之屬是也下大夫繫官氏名且字即宰渠伯糾是也上士名氏通石尚是也次士以</hi>
　<hi>官錄即宰咺是下士略稱人公㑹王人于洮是也其劉子單子之屬不稱字而稱子者謂諸侯入為天子</hi>
　<hi>大夫故設文非王臣之常稱若然祭公周公官爵適等而僖九年夏公㑹宰周公特加宰者彼𫝊云宰周</hi>
　<hi>公何天子之為政者也注云宰猶大也三公之職號尊名以加宰知其職大尊重當與天子參聴萬機而</hi>
　<hi>下為諸侯所㑹惡不勝任故加宰仍非常稱也</hi>何以不稱使注据宰周公稱<lb/>
　使疏<hi>注解云即僖三十年天王使宰周公來聘是也而稱宰者義與九年同</hi>婚禮不稱<lb/>
<pb n="8a"/>
　主人注時王者有母也遂者何生事也注生猶造也<lb/>
　専事之辭大夫無遂事此其言遂何注据待君命然<lb/>
　後卒大夫也疏<hi>注解云成十七年十一月壬申公孫嬰齊卒于貍軫𫝊云非此月日也曷</hi>
　<hi>為以此月日卒之待君命然後卒大夫曷為待君命然後卒大夫前此者嬰齊走之晉公㑹晉侯将執公</hi>
　<hi>嬰齊為公請公許之反為大夫歸至於貍軫而卒無君命不敢卒大夫公至曰吾固許之反為大夫然後</hi>
　<hi>卒之者是也</hi>成使乎我也注以上來無事知遂成使于我<lb/>
　音義<hi>使所吏反注及下同</hi>其成使乎我奈何使我為媒可則因<lb/>
　用是往逆矣注婚禮成於五先納采問名納吉納徵<lb/>
<pb n="8b"/>
　請期然後親迎時王者遣祭公來使魯為媒可則因<lb/>
　用魯往迎之不復成禮疾王者不重妃匹逆天下之<lb/>
　母若逆婢妾將謂海内何哉故譏之不言如紀者辟<lb/>
　有外文音義<hi>媒亡盃反請音情又七井反迎魚敬反妃匹音配絶句</hi>疏<hi>注不言至外文</hi>
　<hi>解云外相如者例所不錄言如紀即外相如故曰辟有外文也</hi>女在其國稱女此其<lb/>
　稱王后何王者無外其辭成矣疏<hi>女在其國稱女者解云即隱二年紀</hi>
　<hi>履緰来逆女上三年公子翬如齊逆女之屬是也</hi>
九年春紀季姜歸于京師<lb/>
<pb n="9a"/>
　𫝊其辭成矣則其稱紀季姜何自我言紀父母之於<lb/>
　子雖為天王后猶曰吾季姜注眀子尊不加於父母<lb/>
　京師者何疏<hi>解云欲言天子之居而文不言王欲言凡國而為王后所歸故執不知問</hi>天<lb/>
　子之居也注以季姜言歸京者何大也師者何衆也<lb/>
　疏<hi>解云京師之名理須訓解故分而問之</hi>天子之居必以衆大之辭言<lb/>
　之注地方千里周城千雉宫室官府制度廣大四方<lb/>
　各以其職來貢莫不備具所以必自有地者治自近<lb/>
　始故據土與諸侯分職而聽其政焉即春秋所謂内<lb/>
<pb n="9b"/>
　治其國也書季姜歸者眀魯為媒當有送迎之禮音<lb/>
　義<hi>治直吏反</hi>疏<hi>注地方千里解云即詩云邦圻千里是也○周城千雉解云在定十二年○即春至</hi>
　<hi>之禮解云春秋據魯為王故内魯若周公制禮内京師然也</hi>
夏四月<lb/>
秋七月<lb/>
冬曹伯使其世子射姑來朝音義<hi>射音亦</hi>
　𫝊諸侯來曰朝此世子也其言朝何注据臣子一例<lb/>
　當言聘疏<hi>諸侯来曰朝解云隱十一年師解云爾故此弟子執而難之注解云僖元年𫝊文</hi>
<pb n="10a"/>
　春秋有譏父老子代從政者則未知其在齊與在曹<lb/>
　與注在齊者世子光也時曹伯年老有疾使世子行<lb/>
　聘禮恐卑故使自代朝雖非禮有尊厚魯之心𫝊見<lb/>
　下卒葬詳錄故序經意依違之也小國無大夫所以<lb/>
　書者重惡世子之不孝甚音義<hi>齊與音餘絶句下同惡烏路反</hi>疏<hi>注在</hi>
　<hi>齊至先也解云即襄九年冬公㑹晉侯已下齊世子光滕子薛伯小邾婁子伐鄭十一年公㑹晉侯已下</hi>
　<hi>齊世子光莒子邾婁子云云伐鄭是也○時曹至之心解云正以十年春卒今又世子代其朝故知其疾</hi>
　<hi>也○𫝊見至詳録解云即十年王正月庚申曹伯終生卒夏五月葬曹桓公是也○故序至孝甚解云世</hi>
<pb n="10b"/>
　<hi>子代朝眀亦合譏世子序諸侯之上眀亦合譏而𫝊云未知在齊曹者正以其卒葬詳録故依違之不信</hi>
　<hi>言耳</hi>
十年春王正月庚申曹伯終生卒<lb/>
夏五月葬曹桓公注小國始卒當卒月葬時而卒日葬<lb/>
月者曹伯年老使世子來朝春秋敬老重恩故為魯恩<lb/>
錄之尤深疏<hi>注解云所𫝊聞之世未錄小國卒葬所聞之世乃始書之其書之也卒月葬時文九年秋八月曹伯襄卒冬葬曹共公者是也今卒日葬月者正以敬老重恩故也云云之說當文皆自有解</hi>
秋公㑹衛侯于桃丘弗遇<lb/>
<pb n="11a"/>
　𫝊㑹者何期辭也其言弗遇何疏<hi>解云經既書㑹作聚集之名尋言弗</hi>
　<hi>遇是未見之稱故執不知問</hi>公不見要也注時實桓公欲要見衛<lb/>
　侯衛侯不肎見公以非禮動見拒有恥故諱使若㑹<lb/>
　而不相遇言弗遇者起公要之也弗者不之深也起<lb/>
　公見拒深𫝊言公不見要者順經諱文音義<hi>要一遥反注同</hi>
冬十有二月丙午齊侯衛侯鄭伯來戰于郎<lb/>
　𫝊郎者何疏<hi>解云欲言是邑戰於其内欲言非邑經有城郎之文故執不知問</hi>吾近<lb/>
　邑也注以言來也疏<hi>注解云凡言来者鄉内之辭今經言来故知近邑也而僖四年</hi>
<pb n="11b"/>
　<hi>楚屈完來盟于師是時在召陵而言來者据師道楚故得言來</hi>吾近邑則其言來戰<lb/>
　于郎何注据齊師宋師次于郎不言來公敗宋師不<lb/>
　言戰龍門之戰不舉地也疏<hi>注据齊師至不言來解云在莊十年○公敗至</hi>
　<hi>不言戰解云隱十年公敗宋師于菅莊十年公敗宋師于乘丘莊十一年公敗宋師于鄑凡有三經言隱</hi>
　<hi>十年以當之○龍門至地也解云即下十三年春公㑹紀侯鄭伯己巳及齊侯宋公衛侯燕人戰云云依</hi>
　<hi>春秋説云是龍門之戰而不言戰于龍門是也</hi>近也惡乎近近乎國也注地<lb/>
　而言來者眀近都城㡬與圍無異不解戰者從下説<lb/>
　可知音義<hi>惡音烏㡬音祈</hi>疏<hi>解云近讀如附近之近國讀如圍言兵圍都城相近故言近乎</hi>
<pb n="12a"/>
　<hi>圍也考諸古夲圍皆作國字而舊解以國為圍</hi>此偏戰也何以不言師敗績<lb/>
　注据十三年師敗績偏一面也結日定地各居一面<lb/>
　鳴鼓而戰不相詐疏<hi>注据十至敗績解云即龍門之戰齊師宋師衛師燕師敗績是</hi>
　<hi>也</hi>内不言戰言戰乃敗矣注春秋託王於魯戰者敵<lb/>
　文也王者兵不與諸侯敵戰乃其已敗之文故不復<lb/>
　言師敗績魯不復出主名者兵近都城眀舉國無大<lb/>
　小當戮力拒之音義<hi>復扶又反下同戮音六又力彫反字亦作勠</hi>
十有一年春正月齊人衞人鄭人盟于惡曹注月者桓<lb/>
<pb n="12b"/>
公行惡諸侯所當誅屬上三國來戰于郎今復使微者<lb/>
盟故為魯懼危錄之音義<hi>行下孟反屬音燭復扶又反為于偽反</hi>䟽<hi>注解云正以微者盟例合時今而書月故須解之</hi>
夏五月癸未鄭伯寤生卒音義<hi>寤吾故反</hi>
秋七月葬鄭莊公注莊公殺段所以書葬者段當國本<lb/>
當從討賊辭不得與殺大夫同例疏<hi>注解云春秋之例君殺無罪大夫皆去其葬即成十年晉侯獳卒注云不書葬者殺大夫趙同等是今段有罪故莊公書葬也然則此言不得與殺大夫同例者謂不得與殺無罪大夫同例耳</hi>
<pb n="13a"/>
九月宋人執鄭祭仲<lb/>
　𫝊祭仲者何疏<hi>解云欲言無罪聴脅立篡欲言有罪襃而稱字故執不知問</hi>鄭相<lb/>
　也注不言大夫者欲見持國重音義<hi>相息亮反見賢徧反下同</hi>何<lb/>
　以不名賢也何賢乎祭仲注据身執君出不䏻防難<lb/>
　音義<hi>難乃旦反下同</hi>以為知權也注權者稱也所以别輕重<lb/>
　喻祭仲知國重君輕君子以存國除逐君之罪雖不<lb/>
　能防其難罪不足而功有餘故得為賢也不引度量<lb/>
　者取其平實以無私音義<hi>稱尺證反别彼列反</hi>其為知權奈何<lb/>
<pb n="13b"/>
　古者鄭國處于留先鄭伯有善于鄶公者通乎夫人<lb/>
　以取其國而遷鄭焉注遷鄭都於鄶也音義<hi>鄶古外反</hi>而<lb/>
　野留注野鄙也𫝊本上事者解宋所以得執祭仲因<lb/>
　以為戒莊公死已葬祭仲將往省于留塗出于宋宋<lb/>
　人執之注宋人宋莊公也謂之曰為我出忽而立突<lb/>
　注突宋外甥音義<hi>為于偽反下注為突非能為突為賂為突歸為承同</hi>祭仲不<lb/>
　從其言則君必死國必亡注祭仲死而忽旋為突所<lb/>
　驅逐而出奔經不書忽奔見微弱甚是時宋強而鄭<lb/>
<pb n="14a"/>
　弱祭仲探宋莊公本弑君而立非䏻為突將以為賂<lb/>
　動守死不聴令自入見國無拒難者必乘便将滅鄭<lb/>
　故深慮其大者也音義<hi>令力呈反下同便婢面反</hi>疏<hi>注祭仲死至弱甚解云下</hi>
　<hi>十五年秋九月鄭伯突入于櫟𫝊云櫟者何鄭之邑曷為不言入于鄭末言爾曷為末言爾祭仲亡矣然</hi>
　<hi>則曷為不言忽之出奔言忽為君之微也祭仲存則存矣祭仲亡則亡矣者是○祭仲探宋莊公本弑君</hi>
　<hi>而立者在桓二年</hi>從其言則君可以生易死國可以存易亡<lb/>
　少遼緩之注宋當従突求賂鄭守正不與則突外乖<lb/>
　於宋内不行於臣下遼假緩之疏<hi>君可以生易死解云謂易去死也○</hi>
<pb n="14b"/>
　<hi>國可以存易亡解云易去亡也</hi>則突可故出而忽可故反是不可得<lb/>
　則病注使突有賢才是計不可得行則已病逐君之<lb/>
　罪疏<hi>則突可故出解云突可以此之故出之也○而忽可故反解云言忽可以此之故而反之也○</hi>
　<hi>是不可得則病解云言已終䏻出突而反忽則為權之成若不䏻如是乃為其病矣</hi>然後有鄭<lb/>
　國注已雖病逐君之罪討出突然後䏻保有鄭國稱<lb/>
　愈於國之亡疏<hi>然後有鄭國解云言突有賢才已計不行雖然仍須勉力討之令忽有國</hi>
　<hi>雖費功力猶愈於國之亡也</hi>古人之有權者祭仲之權是也注古<lb/>
　人謂伊尹也湯孫大甲驕蹇亂徳諸侯有叛志伊尹<lb/>
<pb n="15a"/>
　放之桐宫令自思過三年而復成湯之道前雖有逐<lb/>
　君之負后有安天下之功猶祭仲逐君存鄭之權是<lb/>
　也音義<hi>大音泰</hi>疏<hi>注古人至之道/解云出書序</hi>權者何疏<hi>解云欲言正逐君立</hi>
　<hi>庶欲言不正今又言權故執不知問</hi>權者反於經然後有善者也權之<lb/>
　所設舎死亡無所設注設施也舍置也如置死亡之<lb/>
　事不得施疏<hi>長義云若令臣子得行則閍君臣之道啓篡弑之路解云權之設所以扶危濟</hi>
　<hi>溺舍死亡無所設也若使君父臨溺河井寧不執其髪乎是其義也</hi>行權有道自貶損<lb/>
　以行權注身蒙逐君之惡以存鄭是也不害人以行<lb/>
<pb n="15b"/>
　權注已納突不害忽是也殺人以自生亡人以自存<lb/>
　君子不為也注祭仲死則忽死忽死則鄭亡生者乃<lb/>
　所以生忽存鄭非苟殺忽以自生亡鄭以自存反覆<lb/>
　道此者皆所以解上死亡不施於己宋不稱公者脅<lb/>
　鄭之篡首惡當誅非伯執也祭仲不稱行人者時不<lb/>
　銜君命出使但往省留耳執例時此月者為突歸鄭<lb/>
　奪正鄭伯出奔音義<hi>覆芳服反使所吏反</hi>疏<hi>注皆所至於己解云言上辟死辟亡</hi>
　<hi>皆為忽故也○宋不至執也解云決成十五年晉侯執曹伯歸于京師稱爵也即僖四年傳云稱侯而執</hi>
<pb n="16a"/>
　<hi>者伯討也稱人而執者非伯討是也○祭仲至留耳解云决定六年秋晉人執宋行人樂祁犁之屬稱行</hi>
　<hi>人也○執例時者解云即祁犁言秋是也而僖十九年六月己酉邾婁人執鄶子用之而書日者彼注云</hi>
　<hi>日者魯不䏻防正其女以至於此眀當痛其女禍而自責之然則凡執例時而在日月下者皆當文有解</hi>
突歸于鄭<lb/>
　傳突何以名注据忽復歸于鄭俱祭仲所納繫國稱<lb/>
　世子不但名也疏<hi>注解云即十五年鄭世子忽復歸于鄭是</hi>挈乎祭仲也<lb/>
　注挈猶提挈也突當國本當言鄭突欲眀祭仲從宋<lb/>
　人命提挈而納之故上繫於祭仲不繫國者使與外<lb/>
<pb n="16b"/>
　納同也時祭仲勢可殺突以除忽害而立之者忽内<lb/>
　未䏻懐保其民外未䏻結款諸侯如殺之則宋軍強<lb/>
　乗其弱滅鄭不可救故少遼緩之音義<hi>挈苦結反提挈也</hi>疏<lb/>
　<hi>注欲眀至同也解云言與外納同者即繫祭仲言于鄭是也言似僖二十五年楚人圍陳納頓子于頓文</hi>
　<hi>十四年晉人納接菑于邾婁之屬是也</hi>其言歸何注据小白言入疏<hi>注解</hi>
　<hi>云即莊九年齊小白入于齊是也</hi>順祭仲也注順其計策與使行權<lb/>
　故使無惡疏<hi>注解云下十五年𫝊例云歸者出入無惡故言此</hi>
鄭忽出奔衞<lb/>
<pb n="17a"/>
　傳忽何以名注据宋子既葬稱子疏<hi>注解云僖九年三月宋公禦說</hi>
　<hi>卒夏公㑹宰周公齊侯宋子已下盟于葵丘是也若然案彼經文宋公禦説三月卒夏則公㑹宋子于葵</hi>
　<hi>丘計應未葬故注云宋未葬不稱子某者出㑹諸侯非居尸柩前故不名也此云宋子既葬稱子者謂以</hi>
　<hi>其非居尸柩之前故時已葬之稱而單言子况此鄭忽之父久已葬訖而反名故難之</hi>春秋伯<lb/>
　子男一也辭無所貶注春秋改周之文從殷之質合<lb/>
　伯子男為一一辭無所貶皆從子夷狄進爵稱子是<lb/>
　也忽稱子則與諸侯改伯從子辭同於成君無所貶<lb/>
　損故名也名者緣君薨有降既葬名義也此非罪貶<lb/>
<pb n="17b"/>
　也君子不奪人之親故使不離子行也王者起所以<lb/>
　必改質文者為承衰亂救人之失也天道夲下親親<lb/>
　而質省地道敬上尊尊而文煩故王者始起先本天<lb/>
　道以治天下質而親親及其衰敝其失也親親而不<lb/>
　尊故后王起法地道以治天下文而尊尊及其衰敝<lb/>
　其失也尊尊而不親故復反之於質也質家爵三等<lb/>
　者法天之有三光也文家爵五等者法地之有五行<lb/>
　也合三從子者制由中也音義<hi>省所景反</hi>疏<hi>注夷狄至名也解云襄二</hi>
<pb n="18a"/>
　<hi>十九年吴子使札來聘哀十三年公㑹晉侯及吴子于黄池之屬是也○名者至義也解云言君薨稱子</hi>
　<hi>某既葬稱子者正以旣葬稍殺故不得名也然則初薨所以名者降於既葬也今鄭忽書名者緣君薨而</hi>
　<hi>名之義也○天道本下親親而質省者已下至反之於質皆出於樂說文○質家爵三等法天之有三光</hi>
　<hi>也已下皆春秋說文也</hi>
柔㑹宋公陳侯蔡叔盟于折音義<hi>折之設反又時設反一夲作析思歴反</hi>
　傳柔者何疏<hi>解云欲言大夫經不言氏欲言微者而書其名故執不知問</hi>吾大夫<lb/>
　之未命者也注以俠卒也輒發傳者無氏嫌貶也所<lb/>
　以不卒柔者深薄桓公不與有恩禮於大夫也盟不<lb/>
<pb n="18b"/>
　日者未命大夫盟㑹用兵上不及大夫下重於士罰<lb/>
　疑從輕故責之略蔡侯稱叔者不能防正其姑姊妹<lb/>
　使淫於陳佗故貶在字例疏<hi>注以侠卒也解云隱九年春侠卒傳云侠者何</hi>
　<hi>吾大夫之未命者也彼注云以無氏而卒之也然則此亦無氏而書見故知未命之大夫也○輒發至貶</hi>
　<hi>也解云凡内大夫不書氏有二義若未命大夫亦無氏而此與侠是也貶者亦無氏即無駭與翬之屬是</hi>
　<hi>也故此注云無氏嫌貶也○所以至夫也解云欲道侠之卒當隱公之世故得書之○盟不至之略解云</hi>
　<hi>春秋之例不信者日下十二年及鄭師伐宋丁未戰于宋是其違信矣不日者正以未命大夫故責之略</hi>
　<hi>也○蔡稱至字例解云正以隠八年蔡侯考父卒故有其姑姊妹淫於陳侯佗之事在上六年</hi>
<pb n="19a"/>
公㑹宋公于夫童音義<hi>夫音扶童音鍾又如字左氏作夫鍾</hi>
冬十有二月公㑹宋公于闞音義<hi>闞口暫反</hi>
十有二年春正月<lb/>
夏六月壬寅公㑹紀侯莒子盟于毆蛇音義<hi>毆丘于反又音曲侯反蛇音移又音池左氏作曲池</hi>
秋七月丁亥公㑹宋公燕人盟于穀丘音義<hi>燕音胭</hi>
八月壬辰陳侯躍卒注不書葬者佗子也佗不稱侯者<lb/>
嫌貶在名例不當絶故復去躍葬也音義<hi>躍予若反佗大何反復扶<pb n="19b"/>又反下同去起吕反</hi>
公㑹宋公于郯音義<hi>郯音談二傳作虚</hi>
冬十有一月公㑹宋公于龜<lb/>
丙戌公㑹鄭伯盟于武父音義<hi>父音甫</hi>
丙戌衞侯晉卒注不蒙上日者春秋獨晉書立記卒耳<lb/>
當蒙上日與不嫌異於篡例故復出日眀同疏<hi>注解云春秋之例篡不眀者至卒時合去日以略之即僖二十四年冬晉侯夷吾卒襄十八年冬十月曹伯負芻卒于師之屬是也若其篡眀有立入之文者不嫌非篡故不勞去日即僖十七年冬十二月乙亥齊侯小白卒莊二十一年<pb n="20a"/>夏五月辛酉鄭伯突卒之屬是也今此衛侯晉亦𨼆四年有立文不嫌非篡當日若不重言丙戌則嫌不蒙上日以其篡故略之是以重言丙戌以眀嫌也而言獨晉書立者鄭突齊小白皆上有入文不言立故言獨</hi>
十有二月及鄭師伐宋丁未戰于宋<lb/>
　𫝊戰不言伐此其言伐何辟嫌也惡乎嫌嫌與鄭人<lb/>
　戰也注時宋主名不出不言伐則嫌内微者與鄭人<lb/>
　戰于宋地故舉伐以眀之宋不出主名者兵攻都城<lb/>
　與郎同義音義<hi>惡音烏十三年𫝊同</hi>疏<hi>注宋不至同義解云上十年來戰于郎注云魯</hi>
　<hi>不復出主名者兵近都城眀舉國無大小當戮力拒之是也</hi>此偏戰也何以不言<lb/>
<pb n="20b"/>
　師敗績内不言戰言戰乃敗矣疏<hi>解云上十年郎戰之下已有此𫝊今</hi>
　<hi>復發之者上經來戰于魯此則往戰于宋嫌其異故眀之</hi>
十有三年春二月公㑹紀侯鄭伯己巳及齊侯宋公衞<lb/>
侯燕人戰齊師宋師衞師燕師敗績<lb/>
　𫝊曷為後日注据鞌之戰先書日音義<hi>鞌音安</hi>疏<hi>注解云成</hi>
　<hi>二年六月祭酉云云及齊侯戰于鞌是也</hi>恃外也其恃外奈何得紀侯鄭<lb/>
　伯然後能為日也注得紀侯鄭伯之助然後乃能結<lb/>
　戰日以勝君子不掩人之功不蔽人之善故後日以<lb/>
<pb n="21a"/>
　眀之音義<hi>勝詩證反蔽必婢反</hi>内不言戰此其言戰何注据公<lb/>
　敗宋師于菅音義<hi>菅古顔反</hi>疏<hi>注解云在𨼆十年</hi>從外也注從外<lb/>
　諸侯相與戰例曷為從外注据戰于宋不從外言敗<lb/>
　績疏<hi>注解云即上十二年也于時有鄭人不書敗績之文矣</hi>恃外故從外也注<lb/>
　眀當歸功於紀鄭故從紀鄭言戰何以不地注据在<lb/>
　下句疏<hi>注解云即下云郎亦近矣郎何以地</hi>近也惡乎近近乎圍郎亦<lb/>
　近矣郎何以地郎猶可以地也注郎雖近猶尚可言<lb/>
　其䖏今親戰龍門兵攻城池尤危故恥之績功也非<lb/>
<pb n="21b"/>
　義不戰故以功言之不言功者取其積聚師衆有尊<lb/>
　卑上下次第行伍必出萬死而不奔此故以自敗為<lb/>
　文眀當坐也燕戰稱人敗績稱師者重敗也戰少而<lb/>
　敗多言及者眀見伐者為主故得汲汲敗勝之文音<lb/>
　義<hi>處昌慮反行戸郎反</hi>疏<hi>郎猶可以地也解云即上十年齊侯衛侯鄭伯来戰于郎是也注郎雖至</hi>
　<hi>其處解云謂郎雖在郊内仍非攻城猶可以舉其地○今親至恥之解云春秋説云龍門之戰民死傷者</hi>
　<hi>滿溝也者主說此經故知之○績功至不戰解云凡書兵者正得奉王命伐無禮乃有戰事故言非義不</hi>
　<hi>戰○必出萬死解云若武王萬民致死而定天下之類○燕戰至敗也解云盖師不盡戰故言戰少敗時</hi>
<pb n="22a"/>
　<hi>悉走故言敗多而莊二十八年齊人伐衛衞人及齊人戰衞人敗績𫝊即据此經云敗者稱師衛何以不</hi>
　<hi>稱師未得乎師也彼注云未得成列為師也詐戰不言戰言戰者衛未有罪方欲使衛主齊見直文也者</hi>
　<hi>是</hi>
三月葬衞宣公注背殯用兵而月不危之者衛弱於齊<lb/>
宋不從亦有危故量力不責也音義<hi>背音佩后背殯皆放此</hi>疏<hi>注解云𨼆三年𫝊云當時而不日正也當時而日危不得葬也然則衞宣公去年十一月卒至今年三月正當五月之際而又背殯用兵宜書日以見危而不日者正以量力不責故也</hi>
夏大水注為龍門之戰死傷者衆民悲哀之所致音義<lb/>
<pb n="22b"/>
<hi>為于偽反</hi>
秋七月<lb/>
冬十月<lb/>
十有四年春正月公㑹鄭伯于曹<lb/>
無氷<lb/>
　𫝊何以書記異也注周之正月夏之十一月法當堅<lb/>
　氷無氷者温也此夫人淫泆隂而陽行之所致音義<lb/>
　<hi>泆音逸行下孟反</hi>
<pb n="23a"/>
夏五鄭伯使其弟語來盟<lb/>
　𫝊夏五者何疏<hi>解云正以文異常例故執不知問</hi>無聞焉爾注來盟<lb/>
　者聘而盟也不言聘者舉重也内不出主名者主國<lb/>
　也莅盟可知莅盟來盟例皆時時者從内為主義眀<lb/>
　王者當以至信先天下音義<hi>莅音利又音類下同</hi>疏<hi>注莅盟至天下解云</hi>
　<hi>其莅盟書時者僖三年冬公子友如齊莅盟定十一年冬叔還如鄭莅盟之屬是也其來盟書時者宣七</hi>
　<hi>年春衛侯使孫良夫来盟之屬是也而文十五年春三月宋司馬華孫來盟書月彼注云月者文公微弱</hi>
　<hi>大夫秉政宋亦蔽于三世之黨二亂結盟故不與信辭是也然則來盟之例例不言月而此言夏五師所</hi>
<pb n="23b"/>
　<hi>不說何氏以五字或衍文故如此解</hi>
秋八月壬申御廩災音義<hi>廩力甚反</hi>
　𫝊御廩者何疏<hi>解云欲言宫室而文言御廪欲言倉庫今被災之於義不強故執不知問</hi>
　粢盛委之所藏也注黍稷曰粢在器曰盛委積也御<lb/>
　者謂御用于宗廟廩者釋治榖名禮天子親耕東田<lb/>
　千畝諸侯百畝后夫人親西郊采桑以共粢盛祭服<lb/>
　躬行孝道以先天下音義<hi>粢音咨盛音成委于鬼反注同積子賜反共音恭</hi>
　疏<hi>注廩者釋治穀名解云謂廩之言藻之義故也○禮天至天下解云皆出祭義之文</hi>御廩災<lb/>
<pb n="24a"/>
　何以書疏<hi>御廪災何以書者嫌覆問上粢盛委之所藏故不但言何以書</hi>記災也注<lb/>
　火自出燒之曰災先是龍門之戰死傷者衆桓無惻<lb/>
　痛於民之心不重宗廟之尊逆天危先祖鬼神不饗<lb/>
　故天應以災御廩音義<hi>應應對之應</hi>疏<hi>注火自至曰災解云公羊之例内悉</hi>
　<hi>言災而復言火自出燒之者入春秋始有此災欲通人火不書之義也</hi>
乙亥嘗<lb/>
　𫝊常事不書此何以書譏何譏爾譏嘗也注譏新有<lb/>
　御廩災而嘗之曰猶嘗乎注難曰四時之祭不可廢<lb/>
<pb n="24b"/>
　則無猶嘗乎音義<hi>難乃旦反</hi>御廩災不如勿嘗而已矣注<lb/>
　當廢一時祭自責以奉天災也知不以不時者書本<lb/>
　不當嘗也疏<hi>注知不至嘗也解云周之八月非夏之孟秋而反為嘗故以不時言之</hi>
冬十有二月丁巳齊侯祿父卒<lb/>
宋人以齊人衞人蔡人陳人伐鄭<lb/>
　傳以者何疏<hi>解云正以宋非強國而以齊衛故執不知問</hi>行其音心也注以<lb/>
　已從人曰行言四國行宋意也宋前納突求賂突背<lb/>
　恩伐宋故宋結四國伐之四國本不起兵當分别之<lb/>
<pb n="25a"/>
　故加以也宋恃四國乃伐鄭四國當與宋同罪非為<lb/>
　四國見輕重音義<hi>背音佩别彼列反見賢遍反</hi>疏<hi>注宋前納突求賂解云上十一</hi>
　<hi>年宋人執鄭祭仲突歸于鄭是○突背恩伐宋者解云上十二年及鄭師伐宋丁未戰于宋是也</hi>
十有五年春二月天王使家父來求車<lb/>
　𫝊何以書譏何譏爾王者無求求車非禮也注王者<lb/>
　千里畿内租稅足以共費四方各以其職來貢足以<lb/>
　尊榮當以至㢘無為率先天下不當求求則諸侯貪<lb/>
　大夫鄙士庶盗竊求例時此月者桓行惡不䏻誅反<lb/>
<pb n="25b"/>
　從求之故獨月音義<hi>共音恭費芳味反行下孟反下行惡同</hi>疏<hi>解云𨼆三年武</hi>
　<hi>氏子來求賻之下𫝊云何以書譏何譏爾喪事無求求賻非禮也然則彼已有𫝊而重發之者正以彼云</hi>
　<hi>喪事無求恐此吉時得求故眀之○諸侯至盗竊解云相對為優劣之稱也○求例時解云隠三年秋武</hi>
　<hi>氏子求賻文九年春毛伯來求金之屬是也</hi>
三月乙未天王崩注桓王也<lb/>
夏四月己巳葬齊僖公注當時而日者背殯伐鄭危之<lb/>
疏<hi>注解云去年十二月齊侯卒至今年四月是為當時𫝊三年𫝊云當時而不日正也當時而日危不得葬今此書日故曰危也其背殯伐鄭者即去年冬十二月宋人以齊人已下伐鄭是</hi>
<pb n="26a"/>
五月鄭伯突出奔蔡<lb/>
　𫝊突何以名注据衛侯出奔楚不名不連爵問之者<lb/>
　并問上己名今復名故使文相顧音義<hi>復扶又反下注故復及𫝊</hi>
　<hi>文復入并注下不復皆同</hi>疏<hi>注据衛至不名解云在僖二十八年夏○不連爵問之者解云正以下十</hi>
　<hi>六年𫝊云衛侯朔何以名哀八年𫝊云曹伯陽何以名故決之○并問至相顧解云欲言十一年已書名</hi>
　<hi>故言復也</hi>奪正也注眀祭仲得出之故復於此名著其奪<lb/>
　正不以失衆録也月者大國奔例月重乖離之禍小<lb/>
　國例時也疏<hi>注著其至錄也解云決襄十四年夏四月己未衛侯衎出奔齊之屬書其名者</hi>
<pb n="26b"/>
　<hi>為失衆錄之故也○月者至之禍解云下十六年十一月衛侯朔出奔齊及此書五月之屬皆是○小國</hi>
　<hi>例時解云昭三年冬北燕伯款出奔齊之屬是也</hi>
鄭世子忽復歸于鄭<lb/>
　𫝊其稱世子何注据上出奔不稱世子疏<hi>注解云上十一年鄭</hi>
　<hi>忽出奔衛是也</hi>復正也注欲言鄭忽則嫌其出奔還入與當<lb/>
　國同文反更成上鄭忽為當國故使稱世子眀復正<lb/>
　以效祭仲之權所以解上非當國也疏<hi>注欲言至復正解云莊九</hi>
　<hi>年夏齊小白入于齊𫝊云曷為以國氏當國也者是也○以效祭仲之權解云即上十一年𫝊云而忽可</hi>
<pb n="27a"/>
　<hi>故反是也</hi>曷為或言歸或言復歸復歸者出惡歸無惡復<lb/>
　入者出無惡入有惡入者出入惡歸者出入無惡注<lb/>
　皆於還入乃别之者入國犯命禍重也忽未成君出<lb/>
　奔不應絶出惡者不如死之榮也入無惡者出不應<lb/>
　絶則還入不應盜國音義<hi>别彼列反</hi>疏<hi>曷為或言歸解云僖三十年衛侯鄭</hi>
　<hi>歸于衛之屬是○或言復歸解云此經是也○復入者至有惡解云襄二十三年晉欒盈復入于晉之屬</hi>
　<hi>是也○入者出入惡解云下文許叔入于許鄭伯突入于櫟之屬是也</hi>
許叔入于許注稱叔者春秋前失爵在字例也入者出<lb/>
<pb n="27b"/>
入惡眀當誅也不書出時者略小國疏<hi>注稱叔至字例解云正以莊十六年同盟于幽經書許男故也○不書至小國解云正以上文忽與突出入並書故</hi>
公㑹齊侯于鄗音義<hi>鄗戸老反又火各反左𫝊作艾榖梁作蒿</hi>
邾婁人牟人葛人來朝<lb/>
　𫝊皆何以稱人注据言朝也疏<hi>注解云正以隱十一年𫝊云諸侯來曰朝</hi>
　夷狄之也注桓公行惡而三人俱朝事之三人為衆<lb/>
　衆足責故夷狄之<lb/>
秋九月鄭伯突入于櫟音義<hi>櫟力狄反一音匹沃反</hi>
<pb n="28a"/>
　𫝊櫟者何疏<hi>解云欲言國都不言鄭欲言入于鄭復言櫟邑故執不知問</hi>鄭之邑<lb/>
　曷為不言入于鄭注据齊陽生立陳乞家言入于齊<lb/>
　疏<hi>注解云在哀六年彼𫝊云景公死而舎立陳乞迎陽生于諸其家諸大夫不得已皆逡廵北面再拜</hi>
　<hi>稽首而君之爾然則陽生實入于陳乞家而言入于齊今突入于櫟而不言于鄭故難之</hi>末言爾<lb/>
　注末者淺也解不言入國意曷為末言爾注据俱篡<lb/>
　也祭仲亡矣注亡死亡也祭仲亡則鄭國易得故眀<lb/>
　入邑則忽危矣不須乃入國也所以效君必死國必<lb/>
　亡矣音義<hi>易以䜴反</hi>然則曷為不言忽之出奔注据上言<lb/>
<pb n="28b"/>
　出奔也言忽為君之微也祭仲存則存矣祭仲亡則<lb/>
　亡矣注言忽微弱甚於鴻毛僅若匹夫之出耳故不<lb/>
　復錄皆所以終祭仲之言解不虚設危險之嫌疏<hi>注皆</hi>
　<hi>所至之言解云上云祭仲亡則亡矣者所以效十一年君必死國必亡之文今此𫝊云言忽為君之微也</hi>
　<hi>已下者可以終十一年國可以存易亡之文故言皆所以終祭仲之言也十一年雖不出祭仲之口但𫝊</hi>
　<hi>家為祭仲而為此辭故得云祭仲之言也○解不至之嫌解云權者危險之事祭仲比来欲為君存國非</hi>
　<hi>徒然也但國内凡人嫌其虚設故作經𫝊以解之故曰解不虚設危險之嫌</hi>
冬十有一月公㑹齊侯宋公衞侯陳侯于侈伐鄭注月<lb/>
<pb n="29a"/>
者善諸侯征突善錄義兵也不舉伐為重者用兵重於<lb/>
㑹嫌月為桓伐有危舉不為義兵錄故復錄㑹音義<hi>侈昌氏反一𫝊作袲為桓于偽反下同</hi>疏<hi>注解云正以𨼆七年秋公伐邾婁之屬則言征伐例時而此書月故決之</hi>
十有六年春正月公㑹宋公蔡侯衛侯于曹<lb/>
夏四月公㑹宋公衞侯陳侯蔡侯伐鄭<lb/>
秋七月公至自伐鄭注致者善桓公能疾惡同類比與<lb/>
諸侯行義兵伐鄭致例時此月者善其比與善行義故<lb/>
<pb n="29b"/>
以致復加月也音義<hi>復扶又反</hi>疏<hi>注致者至伐鄭解云桓是篡賊動作有危今能疾篡脱危而至故致之○致例時解云即上二年冬公至自唐之屬是</hi>
冬城向音義<hi>向式亮反</hi>
十有一月衛侯朔出奔齊<lb/>
　𫝊衛侯朔何以名注据衛侯出奔楚不名疏<hi>解云嫌問出奔</hi>
　<hi>之屬何以名故復連句問之注解云在僖二十八年</hi>絶曷為絶之注据俱奔也<lb/>
　得罪于天子也其得罪于天子奈何見使守衛朔注<lb/>
　朔十二月朔政事也月所以朝廟告朔是也而不能<lb/>
<pb n="30a"/>
　使衞小衆注時天子使發小衆不能使行越在岱隂<lb/>
　齊注越猶走也岱岱宗泰山也山北曰隂先言岱隂<lb/>
　後言齊者眀名山大澤不以封諸侯以為天地自然<lb/>
　之利非人力所能加故當與百姓共之傳著朔在岱<lb/>
　隂者眀天子當及是時未能交連五國之兵早誅之<lb/>
　疏<hi>注眀天子至誅之解云其五國者莊五年冬公㑹齊人宋人陳人蔡人伐衛是</hi>屬負兹舎<lb/>
　不即罪爾注屬託也天子有疾稱不豫諸侯稱負兹<lb/>
　大夫稱犬馬士稱負薪舎止也託疾止不就罪音義<lb/>
<pb n="30b"/>
　<hi>屬負兹音燭注同屬託也諸侯有疾稱負兹言朔託有疾</hi>疏<hi>注天子至負薪解云皆漢禮之名豫詁為</hi>
　<hi>樂諸侯言負兹者謂負事繁多故致疾大夫言犬馬者代人勞苦行役逺方故致疾士稱負薪者祿薄不</hi>
　<hi>足代耕故致疾</hi>
十有七年春正月丙辰公㑹齊侯紀侯盟于黄<lb/>
二月丙午公及邾婁儀父盟于趡注本失爵在名例中<lb/>
朝桓公稱人今此不名者盖以為儀父最先與隱公盟<lb/>
眀元功之臣有誅而無絶音義<hi>趡翠癸反</hi>疏<hi>注本失至在名例解云正以𨼆元年得褒乃書字故也○中朝至名者解云即上十五年邾婁人牟人葛人來朝是○盖以至之臣解云𨼆元<pb n="31a"/>年公及邾婁儀父盟于眛是也○有誅而無絶解云有誅者十五年稱人是責之無絶者今還其字無絶其功故也</hi>
五月丙午及齊師戰于奚注夏者陽也月者隂也去夏<lb/>
者眀夫人不繫於公也此戰盖由桓公曰同非吾子云<lb/>
爾音義<hi>去起吕反下同</hi>疏<hi>注此戰至云爾解云莊元年傳云公曰同非吾子是然則夫人姜氏三年至魯六年九月莊公乃生桓公何云同非吾子盖夫人譖之也或云盖在齊之日已共私通魯侯知之悼恨之言爾</hi>
六月丁丑蔡侯封人卒<lb/>
<pb n="31b"/>
秋八月蔡季自陳歸于蔡注稱字者蔡侯封人無子季<lb/>
次當立封人欲立獻舞而疾害季季辟之陳封人死歸<lb/>
反奔喪思慕三年卒無怨心故賢而字之出奔不書者<lb/>
方以起季奔喪歸故使若非出奔歸不稱弟者見季不<lb/>
受父兄之尊起宜為天子大夫天子大夫不得與諸侯<lb/>
親通故魯季子紀季皆去其氏唯卒以恩錄親季友叔<lb/>
肸卒是也疏<hi>注魯季至其氏解云即閔元年季子來歸莊三年紀季以酅入于齊是也○唯卒至是也解云即僖十六年公子季友卒宣十七年公弟叔肸卒是也</hi>
<pb n="32a"/>
癸巳葬蔡桓侯注稱侯者亦奪臣子辭也有賢弟而不<lb/>
能任用反疾害之而立獻舞國㡬并於蠻荆故賢季抑<lb/>
桓稱侯所以起其事音義<hi>㡬音祁并必政反又如字</hi>疏<hi>注解云正以諸侯之葬皆稱公故決之</hi>
及宋人衛人伐邾婁<lb/>
冬十月朔日有食之注是後夫人譖公為齊侯所誘殺<lb/>
去日者著桓行惡故深為内懼其將見殺無日音義<hi>行下孟反為于偽反</hi>疏<hi>注去日至無日解云若以隠三年傳言之即某月某日朔日有食之者食正朔若言某月<pb n="32b"/>某日日有食之者謂二日食也若言某月日有食之者謂食在晦也今此言朔而不書日故此解之</hi>
十有八年春王正月公㑹齊侯于濼音義<hi>濼郎沃反又音洛説文云匹沃反</hi>公夫人姜氏遂如齊<lb/>
　傳公何以不言及夫人注据公及夫人㑹齊侯于陽<lb/>
　榖疏<hi>注解云在僖十一年</hi>夫人外也注若言夫人已為公所絶<lb/>
　外也疏<hi>注解云欲言不假言及是外之意</hi>夫人外者何内辭也注内<lb/>
　為公諱辭音義<hi>為于偽反</hi>其實夫人外公也注時夫人淫<lb/>
　於齊侯而譖公故云爾言遂者起夫人本與公出㑹<lb/>
<pb n="33a"/>
　齊侯于濼故得并言遂如齊不書夫人㑹書夫人遂<lb/>
　者眀遂在夫人齊侯誘公使遂如齊以夫人譖公故<lb/>
　音義<hi>譖側鴆反下同</hi>
夏四月丙子公薨于齊注不書齊誘殺公者深諱恥也<lb/>
地者在外為大國所殺於國此危國重故不暇隠也疏<lb/>
<hi>注不書至恥也解云如此注者正決昭十一年楚子䖍誘蔡侯般殺之于申之文也○地者至隠也解云魯侯被殺例不舉地故𨼆公閔公直言薨而已今此言齊故如此解</hi>丁酉公之喪至自齊注<lb/>
凡公薨外致日者危痛之外多窮厄伐喪内多乘便而<lb/>
<pb n="33b"/>
起不可不戒慎加之者喪者死之通辭也本以别死生<lb/>
不以眀貴賤非配公之稱故加之以絶音義<hi>便婢面反别彼列反稱尺證反</hi>疏<hi>注凡公至痛之解云即此及定元年夏六月癸亥公之喪至自乾侯之屬是也</hi>
秋七月<lb/>
冬十有二月己丑葬我君桓公<lb/>
　𫝊賊未討何以書葬注据隠公也讐在外也讐在外<lb/>
　則何以書葬注据俱讐也君子辭也注時齊强魯弱<lb/>
　不可立得報故君子量力且假使書葬於可復讐而<lb/>
<pb n="34a"/>
　不復乃責之諱與齊狩是也桓者諡禮生有爵死有<lb/>
　諡所以勸善懲惡也禮諸侯薨天子諡之卿大夫受<lb/>
　諡於君唯天子稱天以誅之盖以為祖祭乃諡丁酉<lb/>
　公之喪至自齊丁巳葬我君定公雨不克葬戊午日<lb/>
　下昃乃克葬是也以公配諡者終有臣子之辭上葬<lb/>
　日者起生者之事也且眀王者當遣使者與諸侯共<lb/>
　㑹之加我君者錄内也猶君薨地也音義<hi>懲直升反使所吏反</hi>
　疏<hi>注諱與齊狩是也解云荘四年冬公及齊人狩于郜公曷為與微者狩齊侯也齊侯則其稱人何諱</hi>
<pb n="34b"/>
　<hi>與讐狩是也○禮諸至誄之解云即曾子問曰賤不誄貴㓜不誄長禮也鄭注云誄累也累列生時行迹</hi>
　<hi>讀之以作諡諡當由尊者成又云唯天子稱天以誄之注云以其無尊焉又云諸侯相誅非禮也是也○</hi>
　<hi>盖以至是也解云所以知祖祭乃諡者正以公之喪至自齊未有諡丁巳葬我君定公欲葬遇雨不得葬</hi>
　<hi>經書定公故知宜是作祖祭時為之也禮記檀弓下篇云公叔文子卒其子戍請諡於君云日月有時将</hi>
　<hi>葬矣請所以易其名者義亦通於此○上葬至地也解云考諸古本皆無上字衍文隠三年𫝊過時而日</hi>
　<hi>隠之注云隠痛賢君不得以時葬丁亥葬齊桓公是也然則此君四月薨至于今十二月亦是過時而日</hi>
　<hi>者亦是痛其賢君不得以時葬非其辭真故曰起生者之事言其非為臣子矣或者上葬為此上文之葬</hi>
　<hi>若昭三年葬滕成公之下注云月者襄公上葬諸侯莫肯加禮獨滕子來㑹葬故恩錄之之類也</hi>
<pb n="35a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋公羊傳注疏卷五<lb/>
<pb n="36a"/>
　春秋公羊傳卷五考證<lb/>
焚咸邱𫝊邾婁之邑也○劉敞曰公羊凡經所書内取<lb/>
　邑苟不繫國悉歸之邾婁又曰經但言焚咸邱而無<lb/>
　兵戈之意安知不以火田乎<hi>臣浩</hi>按莊二年慶父伐<lb/>
　於餘邱公羊亦以為邾婁之邑君存焉爾凡無國名<lb/>
　之邑悉繫之邾婁誠如劉敞所譏<lb/>
夏穀伯綏來朝鄧侯吾離來朝𫝊失地之君也○劉敞<lb/>
　曰若實失地何故稱朝春秋不以禮假人如之何以<lb/>
<pb n="36b"/>
　奔為朝也又諸侯失地者不必名温子絃子譚子是<lb/>
　也何休謂名者見不世也彼三君者亦嘗世乎<lb/>
𫝊其稱侯朝何注下去二時者桓公以火攻人君故貶<lb/>
　眀大惡○<hi>臣召南</hi>按桓公四年七年經皆闕秋冬二<lb/>
　時十七年五月不書夏何氏強為之說於義實不可<lb/>
　通如昭十年無冬定十四年無冬皆闕文耳<lb/>
己卯烝𫝊烝者何疏欲言宗廟之祭一段○監本誤刋<lb/>
　於夏曰礿注下今改正<lb/>
<pb n="37a"/>
紀季姜歸于京師𫝊其辭成矣則其稱紀季姜何○顧<lb/>
　炎武曰從逆者而言謂之王后從歸者而言謂之季<lb/>
　姜此自然之文也猶詩言為韓姞相攸左傳言息媯<lb/>
　将歸過蔡皆未嫁而冠以夫國之號此臨文之不得<lb/>
　不然公羊以為王者無外其辭成矣又以為父母之<lb/>
　於子雖為王后猶曰吾季姜説經雖巧非聖人之意<lb/>
　矣今將曰逆季姜於紀則初學之士亦知其不通又<lb/>
　將曰王后歸于京師則王后者誰之女歟公羊子盖<lb/>
<pb n="37b"/>
　拘于在國稱女之例而不知文固有倒之而順者也<lb/>
葬鄭莊公注莊公殺段所以書葬者段當國本當從討<lb/>
　賊辭○<hi>臣召南</hi>按經因史文凡來赴者書卒魯使人<lb/>
　㑹其葬者書葬非有褒貶之例不然鄭寤生拒王命<lb/>
　射王肩取許國罪大惡極不止克段一事也何注毎<lb/>
　於卒葬致詳不惟誣經無誣𫝊矣<lb/>
宋人執鄭祭仲𫝊何賢乎祭仲以為知權也○<hi>臣召南</hi>
　按公羊之傷義害教莫如此𫝊漢賈逵謂祭仲之屬<lb/>
<pb n="38a"/>
　左氏義深於君父公羊多任于權變普范甯亦曰公<lb/>
　羊以祭仲廢君為行權是神器可得而闚也王應麟<lb/>
　困學紀聞曰若祭仲者董卓司馬師孫綝桓温之徒<lb/>
　也其可褒乎皆切中其病<lb/>
𫝊權者反於經然後有善者也○程子曰漢儒以反經<lb/>
　合道為權故有權變權術之論皆非也<lb/>
鄭忽出奔衞𫝊春秋伯子男一也○顧炎武曰𫝊文簡<lb/>
　而難曉李因篤云春秋之法天子三公稱公王者之<lb/>
<pb n="38b"/>
　後稱公其餘大國稱侯小國稱伯子男是則公侯為<lb/>
　一等伯子男為一等也故子産曰鄭伯男也遭喪未<lb/>
　踰年之君公侯皆稱子如宋子衛子陳子之類是也<lb/>
　以其等夲貴於伯子男故降而稱子今鄭伯爵也伯<lb/>
　與子男為一等下此更無所降不得不降而書名名<lb/>
　非貶忽之辭故曰辭無所貶也<hi>臣宗楷</hi>按鄭忽不爵<lb/>
　而書名以未免喪不稱君也觀僖公九年經書里克<lb/>
　殺其君之子奚齊其義可見何氏謂春秋改周之文<lb/>
<pb n="39a"/>
　從殷之質曲說悖理則劉氏權衡嘗糾其謬矣<lb/>
春二月公㑹紀侯鄭伯己巳及齊侯宋公衞侯燕人戰<lb/>
　𫝊近也注今親戰龍門兵攻城池尤危○<hi>臣召南</hi>按<lb/>
　左𫝊無戰龍門之說公羊家言之耳漢書五行志桓<lb/>
　十四年八月御廩災董仲舒以為先是四國共伐魯<lb/>
　大破之於龍門注引韋昭曰魯郭門也<lb/>
鄭世子忽復歸于鄭𫝊曷為或言歸注不如死之榮也<lb/>
　○劉敞曰何休以死責忽尤非也公羊許祭仲知權<lb/>
<pb n="39b"/>
　能以生易死今又責忽之不死不亦惑哉<lb/>
　又注則還入不應盜國○此句難解疏又無說疑有<lb/>
　錯誤<lb/>
許叔入于許注稱叔者春秋前失爵在字例也○<hi>臣召</hi>
　<hi>南</hi>按公羊家必不肯信左氏故慿空臆斷以為春秋<lb/>
　前失爵于邾儀父亦然<lb/>
鄭伯突入于櫟𫝊曷為不言入于鄭末言爾○劉敞曰<lb/>
　非也實入于櫟未入于鄭豈得言鄭哉衛侯入于夷<lb/>
<pb n="40a"/>
　儀蒯聵入于戚公居于鄆皆一例也<lb/>
公及邾婁儀父盟于趡注今此不名者盖以為儀父㝡<lb/>
　先與隠公盟眀元功之臣有誅而無絶○劉敞曰若<lb/>
　元功之臣有誅無絶則滕侯薛侯未嘗有罪一褒之<lb/>
　後便黜稱伯子何也<lb/>
五月丙午及齊師戰于奚注去夏者眀夫人不繫于公<lb/>
　也○<hi>臣召南</hi>按左氏穀梁經五月上皆有夏字公羊<lb/>
　經無何氏遂造為夫人不繫於公之説惑已如何氏<lb/>
<pb n="40b"/>
　說春秋時二百四十二年中豈有可存之春夏秋冬<lb/>
　乎<lb/>
葬蔡桓侯注稱侯者亦奪臣子辭也有賢弟而不能任<lb/>
　用反疾害之而立獻舞國㡬并于蠻荆○劉敞曰注<lb/>
　非也春秋時禍亂有甚於封人者未聞奪也<lb/>
冬十月朔日有食之注去日者著桓行惡○<hi>臣宗楷</hi>按<lb/>
　書朔不書日趙匡陳傅良皆以為闕文注曲說也<lb/>
葬我君桓公𫝊疏日月有時將葬矣○監夲脱將字今<lb/>
<pb n="41a"/>
　依檀弓夲文添補<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋公羊傳卷五考證<lb/>
</p>
<p>
</p>
  </div>
</body>
</text>
</TEI>
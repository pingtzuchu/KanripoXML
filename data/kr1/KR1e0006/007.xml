<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋公羊傳注疏卷七<hi>起荘公八年盡十七年</hi>
                </head> <lb/>
    <p>
<pb n="1a"/>
欽定四庫全書<lb/>
　春秋公羊傳注疏卷七<hi>起荘公八年盡十七年</hi>
　　漢何休學　　　　　　　唐陸德明音義<lb/>
八年春王正月師次于郞以俟陳人蔡人<lb/>
　傳次不言俟此其言俟何注据次于陘俟屈完不書<lb/>
　俟音義<hi>屈居勿反</hi>疏<hi>注解云卽僖四年經云遂伐楚次于陘傳云其言次于陘何有俟也孰俟</hi>
　<hi>俟屈完也是也然則彼但録其次而不書俟與此異故據之</hi>託不得巳也注師出<lb/>
　本爲下滅盛與陳蔡屬與魯伐衞同心又國遠故因<lb/>
<pb n="1b"/>
　假以諱滅同姓託待二國爲留辭主所以辟下言及<lb/>
　也加以者辟實俟陳蔡稱人者略以外國辭稱人微<lb/>
　之音義<hi>本爲于僞反屬音燭</hi>疏<hi>注陳蔡至伐衛解云卽前經云公㑹齊人宋人陳人蔡人伐衞</hi>
　<hi>是也○同心又國逺解云欲對齊宋雖亦同心而近魯是以不得託待齊宋○所以辟下言及也解云卽</hi>
　<hi>經下云夏師及齊師圍成是也凡言及者汲汲之辭若此時已出師其間更無所待卽下文言及乃至汲</hi>
　<hi>汲之甚者便是魯人欲得滅同姓孜孜之深是以託待陳蔡以辟之○加以者辟實俟解云若其實俟宜</hi>
　<hi>但云師次于郎俟陳人蔡人而已何須言以乎今言以俟陳人蔡人明更有由以乃始俟之故言加以者</hi>
　<hi>辟實俟也</hi>
<pb n="2a"/>
甲午祠兵音義<hi>祠音辭祭也左氏作治兵傳及注同</hi>
　傳祠兵者何疏<hi>解云凡出師之禮皆有祠兵之事而此特書故執不知問</hi>出曰祠<lb/>
　兵注禮兵不徒使故將出兵必祠於近郊陳兵習戰<lb/>
　殺牲饗士卒音義<hi>卒子忽反</hi>疏<hi>解云何氏之意以爲祠兵有二義也一則祠其兵器</hi>
　<hi>二則殺牲享士卒故曰祠兵矣注禮兵至近郊解云時王之禮也</hi>入曰振旅注五百<lb/>
　人曰旅疏<hi>注解云大司馬叙官文</hi>其禮一也皆習戰也注言與<lb/>
　祠兵禮如一將出不嫌不習故以祠兵言之將入嫌<lb/>
　於廢之故以振訊士衆言之互相見也祠兵壯者在<lb/>
<pb n="2b"/>
　前難在前振旅壯者在後復長㓜且衞後也音義<hi>訊音</hi>
　<hi>信又音峻本亦作迅見賢徧反下同難乃旦反長丁丈反</hi>何言乎祠兵注据不書<lb/>
　疏<hi>注解云今此書之而言据不書者正謂他處皆不書卽例不書矣而此書之者是以致難</hi>爲久<lb/>
　也注爲久稽留之辭疏<hi>注解云爲猶作言作久稽留之辭矣</hi>曷爲爲久<lb/>
　注据取長葛久之疏<hi>注解云隱五年冬宋人伐鄭圍長葛六年冬宋人取長葛傳云</hi>
　<hi>外取邑不書此何以書久也是然則彼所以書者譏其久今以祠兵者爲久稽留之辭似於義反故難之</hi>
　吾將以甲午之日然後祠兵於是注諱爲久留辭使<lb/>
　若無欲滅同姓之意因見出竟明盛非内邑也疏<hi>注因</hi>
<pb n="3a"/>
　<hi>見至邑也解云出曰祠兵卽爾雅出曰治兵之文也今書祠兵卽是出竟之義則知下言圍成者非内邑</hi>
　<hi>明矣</hi>
夏師及齊師圍成成降于齊師音義<hi>成如字二傳作郕降戶江反傳及下注皆同</hi>
　傳成者何疏<hi>解云成爲内邑孟氏所有而與齊圍之故執不知問</hi>盛也注以上<lb/>
　有祠兵下有盛伯來奔疏<hi>注解云文十二年春王正月盛伯來奔傳云盛伯者</hi>
　<hi>何失地之君也何以不名兄弟辭也是也</hi>盛則曷爲謂之成諱滅同姓也<lb/>
　注因魯有成邑同聲相似故云爾疏<hi>注解云定十二年十有二月公</hi>
<pb n="3b"/>
　<hi>圍成者是魯有成邑之文</hi>曷爲不言降吾師注据戰於宋不言歸<lb/>
　鄭疏<hi>注解云桓公十二年十有二月及鄭師伐宋丁未戰于宋是也彼則不言宋歸于鄭此言成降</hi>
　<hi>于齊師故難之其歸字有作敗字者誤也</hi>辟之也注辟滅同姓言圍者使<lb/>
　若魯圍之而去成自從後降於齊師也降者自伏之<lb/>
　文所以醇歸於齊言及者起魯實欲滅之不月者順<lb/>
　諱文不書盛伯出奔深諱之疏<hi>注言及者至滅之解云以及者汲汲之文</hi>
　<hi>故也○不月者順諱文解云凡滅例月卽莊十年冬十月齊師滅譚莊十三年夏六月齊人滅遂之屬是</hi>
　<hi>也今此亦滅而不書月者順諱文使若不滅矣○不書至諱之解云如此注者正欲決莊十年冬十月齊</hi>
<pb n="4a"/>
　<hi>師滅譚譚子奔莒之屬書其出奔也今成被滅至文十二年春乃書盛伯來奔於所傳聞世不言所奔者</hi>
　<hi>深諱故也</hi>
秋師還<lb/>
　傳還者何疏<hi>解云欲言其惡還是善辭欲言其善實滅同姓故執不知問</hi>善辭也<lb/>
　此滅同姓何善爾病之也注慰勞其罷病音義<hi>勞力報反</hi>
　<hi>下同罷音皮下同</hi>曰師病矣曷爲病之注据師出皆罷病曷<lb/>
　爲獨勞此病也非師之罪也注明君之使重在君因<lb/>
　解非師自汲汲疏<hi>注明君至在君解云所以慰勞師之罷病者明君之滅同姓非師之</hi>
<pb n="4b"/>
　<hi>罪其重在于君也○因解非師自汲汲解云正以及者汲汲之辭故也</hi>
冬十有一月癸未齊無知弑其君諸兒注諸兒襄公也<lb/>
無知公子夷仲年之子襄公從弟音義<hi>兒如字一音五兮反從才用反</hi>
九年春齊人殺無知<lb/>
公及齊大夫盟于曁音義<hi>曁其器反左氏作蔇</hi>
　傳公曷爲與大夫盟注据與髙傒盟諱不言公疏<hi>注解</hi>
　<hi>云莊二十二年秋七月丙申及齊髙傒盟于防傳云齊髙傒者何貴大夫也曷爲就吾微者而盟公也公</hi>
　<hi>則曷爲不言公諱與大夫盟也者是</hi>齊無君也然則何以不名注据髙<lb/>
<pb n="5a"/>
　傒名爲其諱與大夫盟也使若衆然注鄰國之臣猶<lb/>
　吾臣也君之於臣當告從命行而反歃血約誓故諱<lb/>
　使若悉得齊諸大夫約束之者愈也不月者是時齊<lb/>
　以無知之難小白奔莒子糾奔魯齊迎子糾欲立之<lb/>
　魯不與而與之盟齊爲是更迎小白然後乃伐齊欲<lb/>
　納子糾不能納故深諱使若信者也不致者魯地也<lb/>
　子糾出奔不書者本未命爲嗣賤故不錄之音義<hi>爲其</hi>
　<hi>于僞反注爲是及下注實爲魯爲同歃所洽反又所甲反難乃旦反</hi>疏<hi>注不月至信者也解云公羊之</hi>
<pb n="5b"/>
　<hi>例大信時小信月不信日經今不月使若信者謂若大信也不謂月非信辭也○不致者魯地也解云正</hi>
　<hi>決桓二年秋公及戎盟于唐冬公至自唐之文也若然定十二年十有二月公至自圍成然則成是内邑</hi>
　<hi>而書致者彼注云成仲孫氏邑圍成月又致者天子不親征下士諸侯不親征叛邑公親圍成不能服不</hi>
　<hi>能以一國爲家甚危若從他國來故危録之是也○子糾至録之解云如此注者正決桓十一年鄭忽出</hi>
　<hi>奔衞書之故也子糾出奔魯宜言來奔而言出奔者据齊言之亦無傷矣</hi>
夏公伐齊納糾音義<hi>納糾左氏經亦作納子糾</hi>疏<hi>解云無子字者與左氏經異</hi>
　傳納者何疏<hi>解云欲言得國下有齊人取殺之文欲言不得國納者入辭故執不知問</hi>入<lb/>
　辭也其言伐之何注据晉人納㨗菑于邾婁不言伐<lb/>
<pb n="6a"/>
　疏<hi>解云案隱七年冬戎伐凡伯于楚丘以歸傳云此聘也其言伐之何彼注云加之者辟問輕重兩舉</hi>
　<hi>之然則此傳非問輕重兩舉而亦言之下十年傳云觕者曰侵精者曰伐戰不言伐圍不言戰入不言圍</hi>
　<hi>滅不言入書其重者也然則侵伐戰圍入滅數者相對是其輕重之名今以納問伐直据納接菑不言伐</hi>
　<hi>而已實非輕重兩舉故得言之矣注解云卽文十四年經云晉人納接菑于邾婁是也</hi>伐而言<lb/>
　納者猶不能納也注伐者非入國辭故云爾疏<hi>注解云下</hi>
　<hi>十年傳云觕者曰侵精者曰伐然則伐者雖重於侵仍非入國之義是以此經兼舉其伐見不能納矣</hi>
　糾者何疏<hi>解云欲言己臣納於他國欲言齊臣文不繼齊故執不知問</hi>公子糾也<lb/>
　何以不稱公子注据下言子糾知非當國本當去國<lb/>
<pb n="6b"/>
　見挈言公子糾音義<hi>去起呂反下去國同</hi>疏<hi>注解云下經云九月齊人取子糾殺</hi>
　<hi>之傳云其稱子糾何貴也其貴奈何宜爲君者也彼注云故以君薨稱子其言之者著其宜爲君則下經</hi>
　<hi>言子見其貴則知此經單言糾者非當國之辭旣不作當國之辭故今宜但去國言公子糾見挈於魯侯</hi>
　<hi>而已是以問其名不稱公子</hi>君前臣名也注春秋别嫌明疑嫌當<lb/>
　爲齊君在魯君前不爲臣禮公子無去國道臣異國<lb/>
　義故去公子見臣於魯也納不致者言伐得意不得<lb/>
　意可知猶遇弗遇例也不月者非納簒辭音義<hi>别彼列反</hi>
　<hi>見賢徧反</hi>疏<hi>注禮公至國義解云然則禮有三諫不從待放去者其異姓之臣乎公子者同姓之臣本</hi>
<pb n="7a"/>
　<hi>無去國之義矣○納不至可知解云上六年注云公與一國及獨出用兵得意不致不得意致伐今此納</hi>
　<hi>糾而不入亦是不得意而不言公至自伐齊者謂此經旣言公伐齊納糾言伐者不得意明矣何勞致伐</hi>
　<hi>見不得意乎故云納不致者言伐得意不得意可知矣○猶遇弗遇例也解云上六年注云公與一國出</hi>
　<hi>會盟得意致地不得意不致然則春秋之内亦有遇禮所以不致地以見得意者正以經書亦有遇弗遇</hi>
　<hi>之文則知書遇得意明矣何勞致地以見之乎則知隱四年夏公及宋公遇於清言遇得意可知桓十年</hi>
　<hi>秋公會衞侯于桃丘不遇不得意明矣故云猶遇弗遇例也○不月至簒辭解云隱四年冬十有二月衞</hi>
　<hi>人立晉注云月者大國簒例月小國時立納入皆爲簒然則莊六年夏六月衞侯朔入于衞哀六年秋七</hi>
　<hi>月齊陽生入于齊之屬皆是也今此亦書納而不月者子糾次正宜立非簒故也非簒而言納者納者入</hi>
<pb n="7b"/>
　<hi>辭子糾不得國魯公之由是以書伐納見其伐而不能納以刺魯侯矣</hi>
齊小白入于齊<lb/>
　傳曷爲以國氏注据宋公子地自陳入于蕭氏公子<lb/>
　也疏<hi>注解云卽定十一年春宋公之弟辰及仲佗石彄公子地自陳入于蕭以叛是也</hi>當國<lb/>
　也注當國故先氏國也不月者移惡于魯也疏<hi>注不月至</hi>
　<hi>魯也解云正以大國簒例月故言此矣而言移惡于魯者正以小白成簒實由魯人不早送子糾故也</hi>
　其言入何簒辭也疏<hi>解云据桓十七年秋八月蔡季自陳歸于蔡不言入今言入故</hi>
　<hi>難之注不言者文不悉也</hi>
<pb n="8a"/>
秋七月丁酉葬齊襄公疏<hi>解云隱三年傳曰過時而日隱之也彼注云隱痛也痛賢君不得以時葬則襄公去年十一月見殺至今年秋七月整九月也而書日葬之明是痛賢君不得以時葬故也而注不言之者從可知省文也其襄公之賢見於上四年</hi>
八月庚申及齊師戰于乾時我師敗績<lb/>
　傳内不言敗此其言敗何注据郞之戰疏<hi>注解云桓十年冬十</hi>
　<hi>有二月丙午齊侯衞侯鄭伯來戰于郞傳云此偏戰也何以不言師敗績内不言戰言戰乃敗矣然則彼</hi>
　<hi>文師有成解故此弟子据而難之</hi>伐敗也注自誇大其伐而取敗音<lb/>
　義<hi>誇苦𤓰反本又作夸下同</hi>曷爲伐敗注据内不言敗績曷爲自<lb/>
<pb n="8b"/>
　誇大其伐而取敗復讎也注復讎以死敗爲榮故錄<lb/>
　之高齊襄賢仇牧是也疏<hi>注高齊襄解云卽上四年夏紀侯大去其國傳云曷</hi>
　<hi>爲不言齊滅之爲襄公諱也春秋爲賢者諱何賢乎襄公復讎也襄公將復讎乎紀卜之曰師喪分焉寡</hi>
　<hi>人死之不爲不吉也者是高齊侯復讎以死敗爲榮之事矣注賢仇牧是也者卽下十二年秋宋萬弑其</hi>
　<hi>君接及其大夫仇牧傳云何以書賢也何賢乎仇牧仇牧可謂不畏彊禦矣其不畏彊禦奈何云云萬怒</hi>
　<hi>搏閔公絶其脰仇牧聞君弑趨而至遇之於門手劒而叱之萬臂椴仇牧碎其首齒著乎門闔仇牧可謂</hi>
　<hi>不畏彊禦矣是賢仇牧復讎以死敗爲榮之義</hi>此復讎乎大國曷爲使微者<lb/>
　注据納子糾公猶自行卽大夫當有名氏疏<hi>注卽大夫當有</hi>
<pb n="9a"/>
　<hi>名氏解云公羊之義以大夫得見名氏謂士爲微故言此</hi>公也注如上据知爲公<lb/>
　公則曷爲不言公不與公復讎也曷爲不與公復讎<lb/>
　注据諱與讎狩疏<hi>注解云即上四年冬公及齊人狩于郜傳云公曷爲與微者狩齊侯</hi>
　<hi>也齊侯則其稱人何諱與讎狩也然則公與讎人狩則以爲不書而諱之今乃復讎于齊宜以爲善而反</hi>
　<hi>不與故難之</hi>復讎者在下也注時實不能爲納子糾伐齊<lb/>
　諸大夫以為不如以復讎伐之於是以復讎伐之非<lb/>
　誠心至意故不與也書敗者起託義戰不致者有敗<lb/>
　文得意不得意可知例疏<hi>注書敗起託義解云春秋之例内不言戰言戰乃敗</hi>
<pb n="9b"/>
　<hi>今乃經上文云戰于乾時即内敗明矣而又言我師敗績者起託以敗為榮故也○戰不至知例解云六</hi>
　<hi>年不得意致伐之下注云公與一國及獨出用兵得意不致不得意致伐今此亦不得意合致伐而不致</hi>
　<hi>伐者既有我師敗績之文不得意明矣故言可知例</hi>
九月齊人取子糾殺之<lb/>
　傳其取之何注据楚人殺陳夏徴舒不言取執齊慶<lb/>
　封殺之言執也音義<hi>夏戶雅反</hi>疏<hi>注据楚至言取解云宣十一年冬十月楚人殺</hi>
　<hi>陳夏徴舒是也○執齊至執也解云即昭四年秋七月楚子蔡侯陳侯以下伐吳執齊慶封殺之是也</hi>
　内辭也脅我使我殺之也注以下浚洙知其脅也以<lb/>
<pb n="10a"/>
　稱人共國辭知使魯殺之時小白得國與鮑叔牙圖<lb/>
　國政故鮑叔薦管仲召忽曰使彼國得賢己國之患<lb/>
　也乃脅魯使殺子糾求管仲召忽魯惶恐殺子糾歸<lb/>
　管仲召忽死之故深諱使若齊自取殺之音義<hi>邵忽本又</hi>
　<hi>作召上照反恐丘勇反</hi>疏<hi>注以稱至殺之解云謂不言齊鮑叔取子糾殺之而言齊人則知一人之</hi>
　<hi>號二國共有一人之號既二國共有則知齊魯皆有殺子糾之惡明矣是以注者約之○時小白至取殺</hi>
　<hi>之解云皆世家及齊語之事</hi>其稱子糾何注据不立也疏<hi>注解云正以下</hi>
　<hi>三十二年冬十月乙未子般卒傳云君存稱世子君薨稱子某然則子糾者嗣君之稱今竟不立得言子</hi>
<pb n="10b"/>
　<hi>糾故難之</hi>貴也其貴奈何宜爲君者也注故以君薨稱子<lb/>
　某言之者著其宜爲君明魯為齊殺之皆當坐弑君<lb/>
　因解上納言糾皆不爲簒所以理嫌疑也月者從未<lb/>
　踰年君例主書者從齊取也音義<hi>坐才卧反後當坐之類皆放此</hi>疏<lb/>
　<hi>注故以君至言之解云取三十二年傳文○明魯至弑君解云魯所以當坐弑君即榖梁傳云十室之邑</hi>
　<hi>可以逃難百室之邑可以隱死以千乘之魯而不能存子糾以公病矣是○因解至嫌疑解云此經若不</hi>
　<hi>言子糾上納言糾有當國之嫌後人疑其簒矣今作嗣君之稱則知上經單言糾作君前臣名之故也故</hi>
　<hi>言所以理嫌疑也○月者從未踰年君例解云隱公四年春王二月戊申衞州吁弑其君完注云日者從</hi>
<pb n="11a"/>
　<hi>外赴辭以賊聞例然則弑成君者例皆書日即宣二年秋九月乙丑晉趙盾弑其君夷獋宣四年夏六月</hi>
　<hi>乙酉鄭公子歸生弑其君夷之屬是也今此子糾見弑而書月故知從未踰年君例若然僖九年冬晉里</hi>
　<hi>克弑其君之子奚齊傳云其言弑其君之子奚齊何弑未踰年君之號也所以不月者彼注云弑未踰年</hi>
　<hi>君例當月不月者不正遇禍終始惡明故略之是也若然僖十年春正月晉里克弑其君卓子及其大夫</hi>
　<hi>荀息其踰年而不日者彼注云不日者不正遇禍終始惡明故略之是也鄉來所述皆是外諸侯之例若</hi>
　<hi>其内例則異于此是以莊三十二年冬十月乙未子般卒文十八年十月子卒皆是未踰年之君而日或</hi>
　<hi>月者彼自作三家之義云云之説已寫于上○主書者從齊取也解云言主書此事者正欲從而罪齊但</hi>
　<hi>因見魯之惡耳</hi>
<pb n="11b"/>
冬浚洙音義<hi>浚思俊反深也洙音珠水名</hi>
　傳洙者何疏<hi>解云欲言城邑而無營築之文欲言小水更無比例故執不知問</hi>水也<lb/>
　注以言浚也疏<hi>注解云正以與尚書浚畎澮之文同故知水名</hi>浚之者何疏<lb/>
　<hi>解云正以洙是舊水今始言浚故執不知問</hi>深之也曷爲深之注据本非<lb/>
　人功所為疏<hi>注解云正言畎澮之屬是人功為之故也</hi>畏齊也注洙在魯<lb/>
　北齊所由來曷爲畏齊也注据伐敗也疏<hi>注解云即上傳云内</hi>
　<hi>不言敗此其言敗何伐敗也注云自誇大其伐而取敗是也</hi>辭役子糾也注時魯<lb/>
　新見脅畏齊浚之微弱耻甚故諱使若辭不肯殺子<lb/>
<pb n="12a"/>
　糾也齊自取殺之畏齊怒為備亦所以起上脅也疏<lb/>
　<hi>注亦所以起上脅也解云言今此畏齊者由前被脅而殺子糾因兹失操遂深洙水矣</hi>
十年春王正月公敗齊師于長勺音義<hi>勺時灼反</hi>
二月公侵宋<lb/>
　傳曷爲或言侵或言伐疏<hi>解云即此文公侵宋及上九年夏公伐齊納糾之屬</hi>
　<hi>是</hi>觕者曰侵注觕麤也將兵至竟以過侵責之服則<lb/>
　引兵而去用意尚麤音義<hi>觕七奴反又才古反</hi>疏<hi>注以過侵責之解云以其</hi>
　<hi>犯過而侵責之</hi>精者曰伐注精猶精密也侵責之不服推兵<lb/>
<pb n="12b"/>
　入竟伐擊之益深用意稍精密疏<hi>注侵責至益深解云推猶舉也言淺</hi>
　<hi>侵不服則更舉兵深入其竟而伐擊之益深於前</hi>戰不言伐注舉戰為重黎<lb/>
　戰是也合兵血刃曰戰圍不言戰注舉圍為重楚子<lb/>
　圍鄭是也以兵守城曰圍入不言圍注舉入為重晉<lb/>
　侯入曹執曹伯是也得而不居曰入滅不言入注舉<lb/>
　滅為重齊滅萊是也取其國曰滅書其重者也注明<lb/>
　當以重者罪之猶律一人有數罪以重者論之月者<lb/>
　屬北敗彊齊之兵南侵彊宋南北有難復連禍於大<lb/>
<pb n="13a"/>
　國故危之音義<hi>數所主反屬音燭</hi>疏<hi>注月者至危之解云以侵伐例時即上九年夏</hi>
　<hi>公伐齊之屬是也今書月故如此解是以穀梁傳曰侵例時此其月何也乃深其怨於齊又退侵宋以衆</hi>
　<hi>其敵惡之故謹而月之是也</hi>
三月宋人遷宿<lb/>
　傳遷之者何疏<hi>解云欲言其遷不言于某欲言不遷經書遷宿故執不知問</hi>不通<lb/>
　也注以其不通所遷之地疏<hi>注解云正以不言于某知非實遷矣</hi>以地<lb/>
　還之也注還繞也解上不通也不通反為遷者宋本<lb/>
　欲遷宿君取其國不知宿之不肯邪宋逆詐邪先繞<lb/>
<pb n="13b"/>
　取其地使不得通四方宿窮從宋求遷故得言遷疏<lb/>
　<hi>注宋逆詐邪解云謂宋人逆慮其不服預詐而遷之○宿窮從宋求遷解云謂宿君服去矣</hi>子沈<lb/>
　子曰不通者蓋因而臣之也注以宋稱人也宿不得<lb/>
　通四方宿君遷宋因臣有之不復以兵攻取故從國<lb/>
　辭稱人也月者遷取王封當與滅人同罪書者宋當<lb/>
　坐滅人宿不能死社稷當絶也主書者從宋也音義<lb/>
　<hi>復扶又反</hi>疏<hi>注故從國至人也解云端拱取宿不煩兵武人人皆欲故以國辭稱人矣○月者至絶也</hi>
　<hi>解云春秋之例大國之遷例月即僖三十一年十有二月衞遷于帝丘小國時者即昭九年春許遷于夷</hi>
<pb n="14a"/>
　<hi>之屬是也今此宿是小國宋人遷之而反書月故云月者遷取王封當與滅人同罪也其滅國書月即下</hi>
　<hi>冬十月齊師滅譚十三年夏六月齊人滅遂之屬是也若然案僖元年夏六月邢遷於陳儀邢是小國而</hi>
　<hi>書月者彼注云遷例大國月重煩勞也小國時此小國月者霸者所助城故與大國同是也○主書者從</hi>
　<hi>宋也解云言主書此事者正欲從而罪宋遷取王封但因見宿君不死社稷之惡耳</hi>
夏六月齊師宋師次于郎公敗宋師于乘丘音義<hi>乘繩證反</hi>
　傳其言次于郎何注据齊國書伐我不言次敗不言<lb/>
　乘丘疏<hi>注据齊至言次解云即哀十一年春齊國書帥師伐我是也敗不言乘丘解云正以敗言</hi>
　<hi>乗丘反次在郎於義似乖故難之</hi>伐也注時伐魯故書次郎魯地伐<lb/>
<pb n="14b"/>
　則其言次何注据齊國書伐我不言次齊與伐而不<lb/>
　與戰故言伐也注此道本所以當言伐意也齊與伐<lb/>
　而不與戰伐兵得成敗當言伐也音義<hi>與音預下及注同</hi>疏<lb/>
　<hi>齊與伐至言伐也解云若齊本與宋共伐而但不與戰故有書其伐耳</hi>我能敗之故言<lb/>
　次也注此解本所以不言伐言次意也二國纔止次<lb/>
　未成於伐魯即能敗宋師齊師罷去故不言伐言次<lb/>
　也明國君當彊折衝當遠魯㣲弱深見犯至於近邑<lb/>
　賴能速勝之故云爾所以彊内且明臣子當將順其<lb/>
<pb n="15a"/>
　羙匡救其惡音義<hi>折之設反衝昌容反</hi>疏<hi>注折衝當遠解云折服衝禦之心當遠也</hi>
　<hi>○至於近邑解云即桓十年傳云郎者何吾近邑是也○將順至其惡解云孝經及襄十四年左氏傳文</hi>
　<hi>也言為臣子之法宜行君父之義順君父之羙即此上注云頼能速勝之是也若見君父之惡當正而救</hi>
　<hi>之即上注云魯微弱深見犯至於近邑是也</hi>
秋九月荆敗蔡師于莘以蔡侯獻舞歸音義<hi>莘所巾反</hi>
　傳荆者何疏<hi>解云欲言是國由來未有欲言非國而敗蔡師故執不知問</hi>州名也<lb/>
　注州謂九州冀兖青徐揚荆豫梁雍音義<hi>雍於用反</hi>疏<hi>注解</hi>
　<hi>云案禹貢冀州既載鄭注云載之言事事謂作徒設也兩河間曰冀州不書其界者時帝都之使若廣大</hi>
<pb n="15b"/>
　<hi>然濟河惟兖州鄭注云兖州之界在此兩河間海岱惟青州鄭注云今青州界自海至岱東岳曰岱山海</hi>
　<hi>岱及淮惟徐州鄭注云徐州界又南至淮水淮海惟揚州鄭注云揚州界自淮而南至海以東也荆及衡</hi>
　<hi>陽惟荆州鄭注云荆州界自荆山南至衡山之南荆河惟豫州鄭注云豫州界自荆山而北至河華陽黑</hi>
　<hi>水惟梁州鄭注云梁州界自華山之南至于黑水也黑水西河惟雍州鄭注云雍州界至黑水而東至西</hi>
　<hi>河也然則何氏此注九州之名及次第皆依禹貢之州界不敢依職方與爾雅何者正以禹貢為正典故</hi>
　<hi>也案爾雅釋地云兩河間曰冀州李廵云兩河間其氣性相近故曰冀州冀近也河南曰豫州孫氏郭氏</hi>
　<hi>皆云自東河至西河之南曰豫州李廵曰河南其氣著宻厥性安舒故曰豫豫舒也河西曰雝州李氏云</hi>
　<hi>其氣蔽壅受性急凶故曰雝雝壅塞也漢南曰荆州其氣慘剛禀性强梁故曰荆荆强也江南曰揚州李</hi>
<pb n="16a"/>
　<hi>氏云江南其氣慘勁厥性輕揚故曰揚州也孫氏郭氏曰自江至南海也濟河間曰兖州李氏云濟河間</hi>
　<hi>其氣専質厥性信謹故曰兖州兖信也燕曰幽州李氏云燕其意氣惡厥性僄疾故曰幽幽惡也孫氏郭</hi>
　<hi>氏曰自易水至北狄也齊曰營州李氏曰齊其氣清舒受性平均故曰營營平也今為青州孫氏郭氏曰</hi>
　<hi>自岱東至海濟東曰徐州李氏曰濟東至海其氣寛舒稟性安徐徐舒也孫氏郭氏曰濟東至海也然則</hi>
　<hi>爾雅九州有幽營無梁青蓋是殷制故與禹貢不同案今禹貢則有梁青無幽營蓋是夏之法矣其舜改</hi>
　<hi>九州而置十二者則幽并及益是案周禮職方氏云東南曰揚州正南曰荆州河南曰豫州正東曰青州</hi>
　<hi>河東曰兖州西曰雍州東北曰幽州河内曰冀州正北曰并州然則周禮有青幽并也若對爾雅則有青</hi>
　<hi>并無徐營若對禹貢則有幽并無徐梁矣但職方周法何氏不取故此注不依之耳</hi>州不若國<lb/>
<pb n="16b"/>
　國不若氏氏不若人人不若名名不若字字不若子<lb/>
　注皆取精詳錄也爵最尊春秋假行事以見王法聖<lb/>
　人為文辭孫順善善惡惡不可正言其罪因周本有<lb/>
　奪爵稱國氏人名字之科故加州文備七等以進退<lb/>
　之若自記事者書人姓名主人習其讀而問其傳則<lb/>
　未知已之有罪焉爾猶此類也音義<hi>見賢徧反孫音遜惡惡竝如字</hi>
　<hi>一讀上烏路反𫝊直専反</hi>疏<hi>州不若國解云言荆不如言楚○國不若氏解云言楚不如言潞氏甲氏</hi>
　<hi>○氏不若人解云言潞氏不如言楚人○人不若名解云言楚人不如言介葛盧○名不若字解云言介</hi>
<pb n="17a"/>
　<hi>葛盧不如言邾婁儀父○字不若子解云言邾婁儀父不如言楚子吳子注皆取精詳錄也解云正以貴</hi>
　<hi>重為詳錄輕賤為略之也○春秋至王法解云即孔子曰我欲託諸空言不如載諸行事是也○善善至</hi>
　<hi>其罪解云若其善善可正言其羙但以惡惡不可正言其罪若正言其罪則非孫順之義故此何氏偏以</hi>
　<hi>其罪言之若其備文宜云不可正言其善惡矣○因周至之科解云即隱元年注邾婁儀父云稱字所以</hi>
　<hi>得為褒者春秋前失爵在名例之屬是也○故加州至姓名解云所以必備七等之法者正以北斗七星</hi>
　<hi>主賞罰示法春秋者賞罰之書故則之故説題辭曰北斗七星有政春秋亦以七等宣化運斗樞曰春秋</hi>
　<hi>設七等之文以貶絶錄行應斗屈伸是也○主人至焉爾解云定元年傳文彼注云此假設而言之主人</hi>
　<hi>謂定哀也習其經而讀之問其傳解詁則未知已之有罪於是是也</hi>蔡侯獻舞何以名<lb/>
<pb n="17b"/>
　注据獲晉侯不名疏<hi>注解云僖十五年晉侯及秦伯戰于韓獲晉侯是也</hi>絶曷<lb/>
　爲絶之注据晉侯不名絶疏<hi>解云禮諸侯不主名則書名者絶之不以為諸</hi>
　<hi>侯也</hi>獲也注獲得也戰而為敵所得獻舞不言獲故名<lb/>
　以起之曷爲不言其獲注据晉侯言獲也不與夷狄<lb/>
　之獲中國也注與凡伯同義夷狄謂楚不言楚言荆<lb/>
　者楚彊而近中國卒暴責之則恐為害深故進之以<lb/>
　漸從此七等之極始也音義<hi>近附近之近卒七忽反</hi>疏<hi>解云秦亦夷狄</hi>
　<hi>而得獲晉侯者非眞故也是以爵得稱伯居舊土耳注與凡伯同義解云即隱七年注云中國者禮義之</hi>
<pb n="18a"/>
　<hi>國也執者治文也君子不使無禮義制治有禮義故絶不言執正之言伐也所以降夷狄尊天子為順辭</hi>
　<hi>然則此亦獲者治文君子不使無禮義制治有禮義故絶不言獲正之所以降夷狄尊中國為順辭矣故</hi>
　<hi>云與凡伯同義然則彼已有傳此復𤼵之者彼是天子大夫此則諸侯嫌其異故同之○夷狄至極始也</hi>
　<hi>解云注言此者欲道楚屬荆州吳屬揚州所以抑楚言荆不抑吳言揚者正以楚近中國恐為中國之害</hi>
　<hi>故欲進之以漸先從卑稱進之若先得貴名而後退之則恐害於諸夏故也運斗樞曰抑楚言荆不使蠻</hi>
　<hi>方獲諸夏者義亦通於此戴氏云荆楚一物義能相發吳揚異訓故不得州名也者與何氏異穀梁傳曰</hi>
　<hi>荆者楚也何為謂之荆狄之也何為狄之聖人立必後至天子弱必先叛故曰荆狄之也與此異不得合</hi>
　<hi>也</hi>
<pb n="18b"/>
冬十月齊師滅譚譚子奔莒音義<hi>譚徒南反</hi>
　傳何以不言出注据衞侯出奔也疏<hi>注解云即僖二十八年衞侯出</hi>
　<hi>奔楚襄十四年衞侯衎出奔齊之屬是也注者欲据二人故不道所奔國也</hi>國已滅矣無<lb/>
　所出也注别於有國出奔者孔子曰君子於其言無<lb/>
　所苟而已矣月者惡不死位也音義<hi>别彼列反惡烏路反</hi>
十有一年春王正月<lb/>
夏五月戊寅公敗宋師于鄑音義<hi>鄑子斯反</hi>
秋宋大水<lb/>
<pb n="19a"/>
　傳何以書記災也外災不書此何以書注据漷移不<lb/>
　書音義<hi>漷火虢反又音郭</hi>疏<hi>注解云即襄十九年取邾婁田自漷水傳云其言自漷水何以</hi>
　<hi>漷為竟也何言乎以漷為竟漷移也注云魯本與邾婁以漷為竟漷移入邾婁界魯隨而有之者是也</hi>
　及我也注時魯亦有水災書魯則宋災不見兩舉則<lb/>
　煩文不省故詭例書外以見内也先是二國比興兵<lb/>
　相敗百姓同怨而俱災故明天人相與報應之際甚<lb/>
　可畏之音義<hi>見賢徧反下同省所景反應應對之應</hi>疏<hi>注時魯至内也解云案襄九年</hi>
　<hi>春宋火傳云外災不書此何以書為王者之後記災與此異者正以此言大水水者流通之道可以及兩</hi>
<pb n="19b"/>
　<hi>國故得書外以明内矣彼是火災無及内之理而得書見明為王者之後記災故也若然襄十九年傳云</hi>
　<hi>漷移也亦是水災何不書邾婁大水以見及内者彼直移入邾婁竟内故魯隨而侵之實不及魯寧得類</hi>
　<hi>此○先是二國比興兵相敗解云即上所云公敗宋師于鄑十年夏公敗宋師于乗丘之屬是也</hi>
冬王姬歸于齊<lb/>
　傳何以書過我也注時王者嫁女於齊塗過魯明當<lb/>
　有送迎之禮在塗不稱婦者王者無外故從在國辭<lb/>
　音義<hi>過古禾反</hi>疏<hi>注在塗至國辭解云正以隱二年傳云女在其國稱女在塗稱婦入國稱夫人</hi>
　<hi>此在塗而不稱婦故如此注也云王者無外者桓八年傳云女在其國稱女此其稱王后何王者無外其</hi>
<pb n="20a"/>
　<hi>辭成矣是也</hi>
十有二年春王三月紀叔姬歸于<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>
　傳其言歸于<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>何注据國滅來歸不書<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>非紀國而<lb/>
　言歸疏<hi>注据國至不書解云即上四年紀侯大去其國不書叔姬來歸是也叔姬來歸所以不書</hi>
　<hi>者江熙云叔姬來歸不書非歸寧且非大歸是也然則紀國之滅在莊四年至此乃歸<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>者江熙云叔姬</hi>
　<hi>守節積有年矣季雖有<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>入于齊不敢懐二然襄公豺狼未可闇信桓公既立徳行方宣於天下是以叔</hi>
　<hi>姬歸于酅魯喜其女得申其志也○酅非紀國而言歸解云謂非國都今又屬齊如此注者意決隱七年</hi>
　<hi>叔姬歸于紀之經矣</hi>隱之也何隱爾其國亡矣徒歸于叔爾也<lb/>
<pb n="20b"/>
　注叔者紀季也婦人謂夫之弟為叔來歸不書書歸<lb/>
　<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>者痛其國滅無所歸也<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>不繫齊者時齊聽後五<lb/>
　廟故國之起有五廟存也月者恩錄之疏<hi>注婦人至為叔解云</hi>
　<hi>爾雅文即曲禮上篇云嫂叔不通問是也○<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>不至廟存也解云如此注者正欲決昭二十一年宋華亥</hi>
　<hi>等自陳入于宋南里以叛之文矣○月者恩錄之解云即上元年注云内女歸例月外女不月者聖人探</hi>
　<hi>人情以制恩實不如魯女然則内女之歸皆書月者悉為恩錄故也是以此注云月者恩錄之</hi>
夏四月<lb/>
秋八月甲午宋萬弑其君接及其大夫仇牧音義<hi>接左氏作<pb n="21a"/>捷仇音求牧音木</hi>疏<hi>解云正本皆作接字故賈氏云公羊榖梁曰接是也</hi>
　傳及者何疏<hi>解云尊卑灼然而言及以殊之故執不知問</hi>累也弑君多矣<lb/>
　舍此無累者乎音義<hi>舍音捨下舍孔父同</hi>孔父荀息皆累也疏<lb/>
　<hi>解云孔父之累在桓二年荀息之累在僖十年</hi>舍孔父荀息無累者乎曰有<lb/>
　注復反覆發傳者樂道人之善也孔子曰益者三樂<lb/>
　損者三樂樂節禮樂樂道人之善樂多賢友益矣樂<lb/>
　驕樂樂佚遊樂宴樂損矣音義<hi>復扶又反年末同覆芳服反驕樂音洛下</hi>
　<hi>宴樂同</hi>疏<hi>曰有解云欲指文公十八年叔仲惠伯被殺之事注復反至之善也解云謂桓二年已有</hi>
<pb n="21b"/>
　<hi>此傳矣○孔子曰至損矣解云樂皆是發心之樂唯有禮下一樂是禮樂之樂耳言樂節禮樂者言樂得</hi>
　<hi>禮樂之節言樂道人之善者謂口道之道言樂佚遊者樂欲遊從言樂宴樂者樂欲安樂而好内矣</hi>有<lb/>
　則此何以書賢也何賢乎仇牧注据與孔父同也疏<lb/>
　<hi>注解云案桓二年傳云何賢乎孔父彼注云据叔仲惠伯不賢今此傳云何賢乎仇牧者亦與孔父同据</hi>
　<hi>故言据與孔父同</hi>仇牧可謂不畏彊禦矣注以下錄萬出奔<lb/>
　月也禦禁也言力彊不可禁也音義<hi>禦魚呂反</hi>疏<hi>注解云即下文</hi>
　<hi>冬十月宋萬出奔陳注云月者使與大國君奔同例明彊禦也是</hi>其不畏彊禦奈何<lb/>
　萬嘗與莊公戰注莊公即魯莊公戰者乘丘時疏<hi>注解</hi>
<pb n="22a"/>
　<hi>云即上十年公敗宋師于乗丘是也</hi>獲乎莊公莊公歸散舍諸宫中注<lb/>
　散放也舍止也獲不書者士也疏<hi>注獲不書者士也者解云公羊之例</hi>
　<hi>大夫見經故也</hi>數月然後歸之歸反爲大夫於宋與閔公博<lb/>
　注傳本道此者極其禍生於博戲相慢易也音義<hi>數所</hi>
　<hi>主反博如字戲名也字書作<graphic n="KR2170" url="https://raw.githubusercontent.com/kanripo/KR-Gaiji/master/images/KR2170.png" mimeType="image/png"/>易以䜴反</hi>疏<hi>解云歸而反國乃爲大夫於宋矣</hi>婦人皆在<lb/>
　側萬曰甚矣魯侯之淑注淑善魯侯之美也注羙好<lb/>
　天下諸侯宜爲君者唯魯侯爾注萬見婦人皆在側<lb/>
　故訐閔公以此言言閔公不如魯侯羙好音義<hi>訐九列反</hi>
<pb n="22b"/>
　<hi>九謁反一音九刈反又一本作揭其例去列二反</hi>閔公矜此婦人注色自羙<lb/>
　大於此婦人妬其言顧曰此虜也注顧謂側婦人曰<lb/>
　此萬也虜執虜也音義<hi>妬丁故反</hi>爾虜焉故注爾女也謂<lb/>
　萬也更向萬曰女嘗執虜於魯侯故稱譽爾音義<hi>女音</hi>
　<hi>汝下同譽音餘又音預</hi>魯侯之美惡乎至注惡乎至猶何所至<lb/>
　音義<hi>惡音烏注同</hi>萬怒搏閔公絶其脰注脰頸也齊人語<lb/>
　音義<hi>搏音博脰音豆頸也</hi>仇牧聞君弑趨而至遇之于門手劔<lb/>
　而叱之注手劒持技劒叱罵之音義<hi>叱昌實反</hi>萬臂摋仇<lb/>
<pb n="23a"/>
　牧碎其首注側手曰摋首頭音義<hi>臂必賜反本又作辟婢亦反摋素葛</hi>
　<hi>反又素結反側手擊也</hi>齒著乎門闔注闔扇音義<hi>著直略反闔戸臘反門扇</hi>
　<hi>也</hi>仇牧可謂不畏彊禦矣注猶乳犬攫虎伏雞搏貍<lb/>
　精誠之至也爭博弑君而以當國言之者重錄彊禦<lb/>
　之賊禍不可測明當防其重者急誅之音義<hi>乳如住反攫俱</hi>
　<hi>縛反又九碧反一本作搏又音付伏扶六反貍力之反</hi>疏<hi>注猶乳至之至也解云言仇牧知力不敵</hi>
　<hi>而有討心亦有精誠之至也似若產乳之犬不憚猛虎伏雞愛子投命敵貍之類故比之○爭博弑至急</hi>
　<hi>誅之解云當國者即言宋萬是也故隱四年衞州吁弑其君完傳云曷爲以國氏當國也者是也</hi>
<pb n="23b"/>
冬十月宋萬出奔陳注萬弑君所以復見者重錄彊禦<lb/>
之賊明當急誅之也月者使與大國君奔同例明彊禦<lb/>
也音義<hi>見賢徧反</hi>疏<hi>注萬弑至之也解云欲道春秋上下皆是弑君之賊皆不重見即宋督鄭歸生齊崔杼之屬是也而宋萬趙盾之屬復見者當文皆有注更不勞重説○月者至禦也解云春秋之例云大國君奔皆悉書月即桓十六年十有一月衞侯朔出奔齊之屬是也今此大夫而書月者明彊禦之甚故也若然昭二十年冬十月宋華亥向寗華定出奔陳亦是大夫而書月彼注云月者危三大夫同時出奔將為國家患明當防之是也而范氏此處注云宋久不討賊致令得奔故謹而月之也者與何氏别</hi>
十有三年春齊侯宋人陳人蔡人邾婁人㑹于北杏注<lb/>
<pb n="24a"/>
齊桓行霸約束諸侯尊天子故爲此會也桓公時未爲<lb/>
諸侯所信鄉故使微者會也桓公不辭微者欲以卑下<lb/>
諸侯遂成霸功也音義<hi>鄉許亮反下遐嫁反</hi>疏<hi>注解云言未為諸侯所信任而歸鄉之是以諸侯皆使微者會即宋人陳人之屬是也</hi>
夏六月齊人滅遂注不會北杏故也不諱者桓公行霸<lb/>
不任文徳而尚武力又功未足以除惡疏<hi>注不諱者至武力解云春秋爲賢者諱而不諱者正以不任文徳而尚武力故也其武力者即此滅遂是也繁露云論功則桓兄文弟論徳則文兄桓弟是也而論語云齊桓公九合諸侯不以兵車之力謂自此以後○又功未足以除惡解云春秋<pb n="24b"/>褒貶皆以功過相除計桓公之立雖有北杏之會前有簒逆滅譚之非論其功不足而惡有餘故不爲諱也而言未者欲道其九合之後功足以除惡也</hi>
秋七月<lb/>
冬公會齊侯盟于柯音義<hi>柯音歌</hi>
　傳何以不日注据唐之盟日疏<hi>注解云即隱二年秋八月庚辰公及戎盟</hi>
　<hi>于唐是也</hi>易也注易猶佼易也相親信無後患之辭音義<lb/>
　<hi>易以䜴反注及下同佼古卯反</hi>其易奈何桓之盟不日其會不致信<lb/>
　之也疏<hi>解云謂桓公諸會皆如是也以不日爲信者公羊之例不信者日故也以不致為信者凡</hi>
<pb n="25a"/>
　<hi>致者臣子喜其君父脱危而至其會無危故以不致爲信也</hi>其不日何以始乎此<lb/>
　莊公將會乎桓曹子進曰君之意何如注進前也曹<lb/>
　子見莊將會有慙色故問之疏<hi>注曹子至慙色解云注者之意也</hi>莊<lb/>
　公曰寡人之生則不若死矣注自傷與齊爲讎不能<lb/>
　復也伐齊納糾不能納反復爲齊所脅而殺之音義<lb/>
　<hi>復扶又反下同</hi>疏<hi>注自傷至復也解云桓十八年公薨于齊莊九年及齊師戰于乾時我師敗績是也</hi>
　<hi>○伐齊納糾不能納解云即上九年夏公伐齊納糾傳曰伐而言納者猶不能納也是也○反復至殺之</hi>
　<hi>解云即上九年齊人取子糾殺之是也</hi>曹子曰然則君請當其君臣請<lb/>
<pb n="25b"/>
　當其臣注當猶敵也將劫之辭莊公曰諾於是會乎<lb/>
　桓莊公升壇注土基三尺土階三等曰壇會必有壇<lb/>
　者爲升降揖讓稱先君以相接所以長其敬音義<hi>壇大</hi>
　<hi>丹反長丁丈反</hi>疏<hi>注土基至曰壇解云時王之禮也必為三等者正以公為上等侯為次等伯子男為</hi>
　<hi>下等故也○稱先君以相接解云即四年傳云古者諸侯必有㑹聚之事相朝聘之道號辭必稱先君以</hi>
　<hi>相接是也</hi>曹子手劒而從之注從隨也隨莊公上壇造桓<lb/>
　公前而脅之曹子本謀當其臣更當其君者見莊有<lb/>
　不能之色音義<hi>上時掌反造桓七報反下同</hi>疏<hi>注曹子至之色解云亦注者之意也</hi>
<pb n="26a"/>
　管子進曰君何求乎注管子管仲也君謂莊公也桓<lb/>
　公卒愕不能應故管子進爲此言音義<hi>卒七忽反愕五各反應應</hi>
　<hi>對之應爲于僞反下爲殺同</hi>疏<hi>注桓公至此言解云正以劫桓公而管子對故也</hi>曹子曰<lb/>
　注莊公亦造次不知所言故任曹子疏<hi>注解云正以問莊公而曹</hi>
　<hi>子對故言此</hi>城壞壓竟注齊數侵魯取邑以喻侵深也音<lb/>
　義<hi>壓於甲反又於輙反數所角反</hi>疏<hi>解云謂齊比來攻魯城令至壊敗抑壓魯竟以為已物也</hi>君<lb/>
　不圖與注君謂齊桓公圖計也猶曰君不當計侵魯<lb/>
　太甚音義<hi>與音餘</hi>管子曰然則君將何求注所侵邑非<lb/>
<pb n="26b"/>
　一欲求何者疏<hi>解云意欲少還而已</hi>曹子曰願請汶陽之田注<lb/>
　欲復魯竟疏<hi>解云舉其大畔言之欲盡取之故注云欲復魯竟矣</hi>管子顧曰君<lb/>
　許諾注諸侯死國不死邑故可許諾疏<hi>注解云即曲禮下篇云國</hi>
　<hi>君去其國止之曰若之何去社稷矣是無去國之文不言若之何去田邑故知不死邑也</hi>桓公曰<lb/>
　諾曹子請盟桓公下與之盟注下壇與曹子定約盟<lb/>
　誓莊公也必下壇者爲殺牲不潔又盟本非禮故不<lb/>
　于壇上也疏<hi>注下壇至莊公也解云猶言定約束其盟誓莊公也○必下至不潔解云不字</hi>
　<hi>亦作清字者○又盟本非禮解云即桓三年傳云古者不盟結言而退是也</hi>已盟曹子摽<lb/>
<pb n="27a"/>
　劒而去之注摽辟也時曹子端劒守桓公已盟乃摽<lb/>
　劒置地與桓公相去離故云爾音義<hi>摽普交反辟也辟劒置地劉兆</hi>
　<hi>云辟捐也辟也婢亦反下同離力智反</hi>疏<hi>注時曹至云爾解云端猶始也言曹子從始持劒而守桓</hi>
　<hi>公矣及其盟訖乃摽劒而置于地乃與桓公相去離者釋傳云而去之之文</hi>要盟可犯注<lb/>
　臣約其君曰要彊見要脅而盟爾故云可犯音義<hi>要一</hi>
　<hi>遥反</hi>而桓公不欺曹子可讎注以臣劫君罪可讎而桓<lb/>
　公不怨桓公之信著乎天下自柯之盟始焉注諸侯<lb/>
　猶是翕然信鄉服從再會于鄄同盟于幽遂成霸功<lb/>
<pb n="27b"/>
　故云爾劫桓公取汶陽田不書者諱行詐劫人也疏<lb/>
　<hi>注再㑹于鄄解云即下十四年冬及十五年春比會于鄄是也○同盟于幽解云即下十六年冬同盟于</hi>
　<hi>幽是也○劫桓至劫人也解云正以成二年書取汶陽之田故也</hi>
十有四年春齊人陳人曹人伐宋<lb/>
夏單伯會伐宋<lb/>
　傳其言會伐宋何注据伐國不殊會曹伯襄言會諸<lb/>
　侯疏<hi>注据伐國不殊會解云與上諸侯俱是伐宋事不殊異何勞别生會文乎故難之○曹伯至諸</hi>
　<hi>侯解云即僖二十八年冬曹伯襄復歸于曹遂會諸侯圍許是也</hi>後會也注本期而<lb/>
<pb n="28a"/>
　後故但舉會書者刺其不信因以分别功惡有深淺<lb/>
　也從義兵而後者功薄從不義兵而後者惡淺音義<lb/>
　<hi>别彼列反</hi>疏<hi>注本期至舉㑹解云若其不後宜言單伯會齊人陳人曹人伐宋如下文單伯㑹齊侯宋</hi>
　<hi>公衞侯鄭伯于鄄之文○從義兵至功薄解云即此是○從不義至惡淺解云無經可㨿但言理當然也</hi>
秋七月荆入蔡<lb/>
冬單伯會齊侯宋公衞侯鄭伯于鄄音義<hi>鄄本亦作甄規因反</hi>
十有五年春齊侯宋公陳侯衞侯鄭伯會于鄄<lb/>
夏夫人姜氏如齊疏<hi>解云復與桓通也</hi>
<pb n="28b"/>
秋宋人齊人邾婁人伐兒音義<hi>兒音郳</hi>疏<hi>解云范氏云宋主兵故序齊上也班序上下以國大小為次征伐則以主兵為先春秋之常也</hi>
鄭人侵宋<lb/>
冬十月<lb/>
十有六年春王正月<lb/>
夏宋人齊人衞人伐鄭<lb/>
秋荆伐鄭<lb/>
冬十有二月公會齊侯宋公陳侯衞侯鄭伯許男曹伯<lb/>
<pb n="29a"/>
滑伯滕子同盟于幽音義<hi>滑于八反</hi>
　傳同盟者何疏<hi>解云欲言同善不見褒賞之文欲言同惡復無刺譏之處故執不知問</hi>
　同欲也注同心欲盟也同心爲善善必成同心爲惡<lb/>
　惡必成故重而言同心也<lb/>
邾婁子克卒注小國未嘗卒而卒者爲慕霸者有尊天<lb/>
子之心行進也不日始與霸者未如𤨏𤨏卒在二十八<lb/>
年音義<hi>爲于僞反瑣息果反</hi>疏<hi>注小國至進也解云正以所𫝊聞之世未錄小國卒葬故也○不日至八年解云即二十八年經云夏四月丁未邾婁子瑣卒注云日者附從霸者朝天子行進是也然則此亦行<pb n="29b"/>進而不日者但始與霸者有尊天子之心未朝天子故也其始與霸者之事即上十三年春齊侯宋人陳人邾婁人會于北杏是也</hi>
十有七年春齊人執鄭瞻音義<hi>瞻二傳作詹</hi>
　傳鄭瞻者何疏<hi>解云欲言尊卿名氏不具欲言微者書名見經故執不知問</hi>鄭之<lb/>
　微者也注以無氏也此鄭之微者何言乎齊人執之<lb/>
　注据獲宋萬不書者不坐獲微者今書齊稱人坐執<lb/>
　文疏<hi>注解云上十二年傳云萬嘗與莊公戰獲乎荘公注云獲不書者士也然則以獲微者不罪坐</hi>
　<hi>故不書今書齊稱人作坐執之文故難之</hi>書甚佞也注爲甚佞故書惡之<lb/>
<pb n="30a"/>
　所以輕坐執人也然不得爲伯討者事未得行罪未<lb/>
　成也孔子曰放鄭聲遠佞人罪未成者伯當遠之而<lb/>
　已音義<hi>爲甚于僞反惡烏路反下惡之皆同遠于萬反下同</hi>疏<hi>注不得爲至未成也解云僖四</hi>
　<hi>年傳云執者曷爲或稱侯或稱人稱侯而執者伯討也稱人而執者非伯討也今稱人而執故云不得爲</hi>
　<hi>伯討矣○孔子曰至佞人解云論語文案樂記魏文侯問子夏曰敢問溺音何從出也子夏對曰鄭音好</hi>
　<hi>濫淫志宋音燕女溺志衞音趨數煩志齊音敖辟喬志此四者皆淫於色而害於徳是以祭祀弗用也然</hi>
　<hi>則四國皆有淫聲蓋逐甚者言之故許氏云鄭詩二十一篇說婦人者十九此之謂也或何氏云鄭聲淫</hi>
　<hi>與服君同皆謂鄭重其手而音淫過非鄭國之鄭也</hi>
<pb n="30b"/>
夏齊人瀸于遂音義<hi>瀸子亷反二傳作殲</hi>
　傳瀸者何疏<hi>解云正以異於常例故執不知問</hi>瀸積也衆殺戍者也<lb/>
　注瀸者死文瀸之為死積死非一之辭故曰瀸積衆<lb/>
　多也以兵守之曰戍齊人滅遂遂民不安欲去齊强<lb/>
　戍之遂人共以藥投其所飲食水中多殺之古者有<lb/>
　分土無分民齊戍之非也遂不當坐也故使齊爲自<lb/>
　積死文也稱人者衆辭也不書戍將帥者封内之兵<lb/>
　故不書音義<hi>積本又作漬强其丈反將帥子匠反下所類反</hi>疏<hi>注瀸者至衆多也解云即</hi>
<pb n="31a"/>
　<hi>曲禮下篇云羽鳥曰降四足曰漬鄭注云異於人也降落也漬謂相瀸汙而死是也○齊人滅遂解云在</hi>
　<hi>上十三年○古者有分土無分民解云說在桓元年注文也</hi>
秋鄭瞻自齊逃來<lb/>
　傳何以書書甚佞也曰佞人來矣佞人來矣注重言<lb/>
　來者道經主書者若傳云爾蓋痛魯知而受之信其<lb/>
　計策以取齊淫女丹楹刻桷卒爲後敗也加逃者抑<lb/>
　之也所以抑之者上執稱人嫌惡未明繫鄭者明行<lb/>
　當本於鄉里也子貢問曰鄉人皆好之何如子曰未<lb/>
<pb n="31b"/>
　可鄉人皆惡之何如子曰未可不若鄉人之善者善<lb/>
　之鄉人之惡者惡之音義<hi>重直用反行下孟反</hi>疏<hi>注重言至云爾解云經所</hi>
　<hi>以主書此事者正惡佞人之來恐其作禍矣○蓋痛魯知而受之解云春秋痛傷魯人知其佞人惡而受</hi>
　<hi>之○信其計至淫女解云即下二十四年夏公如齊逆女秋夫人姜氏入是也知取齊淫女是鄭瞻之計</hi>
　<hi>者春秋說文云○丹楹刻桷解云即下二十三年秋丹桓宫楹二十四年春刻桓宫桷是也○卒爲後敗</hi>
　<hi>也解云即淫二叔殺二嗣子是也○加逃者抑之也解云謂逃是碎事不應見經而見逃于經者抑之故</hi>
　<hi>也或者子哀慶封之屬皆言奔今此加逃故決之○上執至未明解云謂稱人爲坐執文非伯討之義故</hi>
　<hi>也○子貢至惡之解云一鄉之人皆好此人此人何如子曰未可即以爲善何者此人或者行與衆同或</hi>
<pb n="32a"/>
　<hi>朋黨矣子貢又曰若一鄉之人皆惡此人此人何如子曰未可即以爲惡也何者此人或者行與衆異或</hi>
　<hi>孤特矣不若鄉人之善行者善之惡行者惡之與善人同復與惡人異道理勝于前故知是實善云云之</hi>
　<hi>說備于鄭注</hi>
冬多麋音義<hi>麋亡悲反</hi>
　傳何以書記異也注麋之爲言猶迷也象魯爲鄭瞻<lb/>
　所迷惑也言多者以多爲異也疏<hi>注象魯至惑也解云感精符文○言</hi>
　<hi>多至異也解云魯舊有麋但今乃多耳</hi>
　<lb/>
<pb n="32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋公羊傳注疏卷七<lb/>
<pb n="33a"/>
　春秋公羊傳卷七考證<lb/>
師次于郎以俟陳人蔡人傳託不得已也注託待二國<lb/>
　爲留辭主○<hi>臣浩</hi>按此句難解疑有錯誤其意言魯<lb/>
　師之出本與齊共約滅盛而滅同姓當諱因假託於<lb/>
　待陳人蔡人故留次于郎以俟之耳<lb/>
甲午祠兵傳吾將以甲午之日注明盛非内邑也○<hi>臣</hi>
　<hi>召南</hi>按明字各本俱誤作盟字非也讀下文師及齊<lb/>
　師圍成傳成者何盛也便知其說今改正<lb/>
<pb n="33b"/>
師及齊師圍成傳諱滅同姓也○劉敞曰傳非也實共<lb/>
　圍盛改謂之成實滅其國改謂之降實降于魯又獨<lb/>
　言齊皆非聖人之文也聖人諱國惡亦諱其可諱者<lb/>
　而已如改白爲黑改已曰人何以傳世哉<lb/>
公伐齊納糾傳納者何入辭也○劉敞曰傳非也納辭<lb/>
　耳入不入未可知也又謂伐而言納者猶不能納亦<lb/>
　非也有伐而納者有圍而納者有未嘗伐與圍而納<lb/>
　者各据實書之耳又謂君前臣名非也糾本非魯臣<lb/>
<pb n="34a"/>
　何以責君前臣名乎且稱公子糾又可謂非君前臣<lb/>
　名乎<lb/>
及齊師戰于乾時我師敗績傳復讐也○劉敞曰若魯<lb/>
　實以伐讐而戰者春秋不宜不言公<hi>臣召南</hi>按是戰<lb/>
　實爲助糾爭國劉氏說是也但公羊此義猶有關於<lb/>
　名教<lb/>
齊人取子糾殺之傳其稱子糾何貴也其貴奈何宜爲<lb/>
　君者也○<hi>臣召南</hi>按史記齊世家襄公次弟糾其母<lb/>
<pb n="34b"/>
　魯女也次弟小白其母衞女是糾爲兄小白爲弟可<lb/>
　爲此傳之証<lb/>
公侵宋傳戰不言伐注舉戰爲重黎戰是也○<hi>臣召南</hi>
　按各本俱同疑黎戰當是來戰之訛即桓十年冬齊<lb/>
　衞鄭來戰于郎是也戰不言伐傳于桓十二年及鄭<lb/>
　師伐宋丁未戰于宋已發傳矣存説于此<lb/>
齊師宋師次于郎公敗宋師于乘邱傳故言次也注二<lb/>
　國纔止次未成於伐○劉敞曰不知二國之師進至<lb/>
<pb n="35a"/>
　于乗邱而我能敗之耶抑亦退至乗邱而我能敗之<lb/>
　耶今推傳注意是自郎進至乗邱也然則郎非近邑<lb/>
　桓十年來戰于郎何以謂之近於圍耶彼時至郎則<lb/>
　恐見圍此時至郎則猶未成于敗郎一地也何二三<lb/>
　乃爾乎<lb/>
荆敗蔡師于莘以蔡侯獻舞歸傳荆者何州名也○<hi>臣</hi>
　<hi>召南</hi>按劉敞春秋權衡深言以州名楚之妄引詩奮<lb/>
　伐荆楚爲証且云徐在徐州不聞以州名之則徐猶<lb/>
<pb n="35b"/>
　荆也其論甚確<lb/>
　又疏漢南曰荆州其氣慘剛○<hi>臣召南</hi>按荆州之下<lb/>
　應有李氏曰漢南五字此疏引爾雅釋地各州皆然<lb/>
　此不當脱也但各本皆同存説于此<lb/>
　又疏若對爾雅則有青并無徐營若對禹貢則有幽<lb/>
　并無徐梁○監本作長青并長幽并非也今依周禮<lb/>
　職方疏改正<lb/>
宋大水傳及我也注時魯亦有水災書魯則宋災不見<lb/>
<pb n="36a"/>
　○<hi>臣召南</hi>按春秋之法詳内畧外若魯有水災無緣<lb/>
　不書大水也此書宋大水承宋人來告耳二傳不取<lb/>
　赴告之説故徃徃創爲異論<lb/>
公會齊侯盟于柯傳曹子手劍而從之○王應麟困學<lb/>
　紀聞曰左氏載曹劌問戰諫觀社藹然儒者之言公<lb/>
　羊乃有盟柯之事太史公遂以曹沬列刺客之首春<lb/>
　秋初尚未有此習也<hi>臣召南</hi>按曹子刼盟左傳國語<lb/>
　皆無其事太史公依公羊説於齊魯世家並載又爲<lb/>
<pb n="36b"/>
　刺客列傳以記其詳後人疑此事本屬烏有但荀子<lb/>
　大儒其王制篇曰桓公刼於魯莊則此説之傳乆矣<lb/>
單伯會伐宋傳其言會伐宋何疏据伐國不殊會○監<lb/>
　本脱會字今增<lb/>
宋人齊人邾婁人伐兒音義兒音郳○<hi>臣浩</hi>按左氏經<lb/>
　作伐郳郳即小邾前五年秋書郳黎來來朝者也推<lb/>
　尋文勢兒音郳之下似當有左氏經作郳五字<lb/>
公會齊侯宋公陳侯衞侯鄭伯許男曹伯滑伯滕子同<lb/>
<pb n="37a"/>
　盟于幽○<hi>臣召南</hi>按左氏及穀梁經皆無公字音義<lb/>
　未及注<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋公羊傳巻七考證<lb/>
</p>
<p>
</p>
  </div>
</body>
</text>
</TEI>
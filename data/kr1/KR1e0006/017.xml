<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋公羊傳注疏卷十七<hi>起成公元年盡十年</hi>
                </head> <lb/>
    <p>
<pb n="1a"/>
欽定四庫全書<lb/>
　春秋公羊傳注疏卷十七<hi>起成公元年盡十年</hi>
　　漢何休學　　　　　　　唐陸徳明音義<lb/>
　成公<lb/>
元年春王正月公即位<lb/>
二月辛酉葬我君宣公<lb/>
無冰注周二月夏十二月尚書曰舒恒燠若易京房傳<lb/>
曰當寒而温倒賞也是時成公幼少季孫行父專權而<lb/>
<pb n="1b"/>
委任之所致音義<hi>舒如字緩也尚書作豫燠本又作與於六反煖也少詩召反</hi>疏<hi>注尚書至燠若觧云洪範文舒遲也恒常也若順也言人君舉事太舒則有常燠之咎氣來順之是也○易京至所致觧云凡為賞罰宜出君門而臣下行之故曰倒賞也是以洪範云唯辟作福唯辟作威唯辟玉食鄭氏云此凡君抑臣之言也作福專慶賞作威專刑罰玉食備珍羙又云臣之有作福作威玉食其害于而家凶于而國鄭氏云害于汝家福去室凶于汝國亂下民是也然則是時成公㓜少季孫專政是以無冰矣桓十四年無冰之下何氏云此夫人滛泆陰而陽行之所致襄二十八年無冰之下何氏云豹羯為政之所致皆與此注合</hi>
三月作丘甲<lb/>
　傳何以書譏何譏爾譏始丘使也注四井為邑四邑<lb/>
<pb n="2a"/>
　爲丘甲鎧也譏始使丘民作鎧也古者有四民一曰<lb/>
　德能居位曰士二曰辟土殖糓曰農三曰巧心勞手<lb/>
　以成器物曰工四曰通財粥貨曰商四民不相兼然<lb/>
　後財用足月者重錄之音義<hi>鎧苦代反辟婢亦反粥羊六反</hi>疏<hi>解云譏始</hi>
　<hi>丘使也者謂不辨能否以丘責甲故譏之矣注四井至爲丘解云司馬法文周禮經亦然○四民之言出</hi>
　<hi>齊語也德能居位曰士者卽彼云處士就閒宴是也辟土殖糓曰農者卽彼云處農就田野是也巧心勞</hi>
　<hi>手以成器物曰工者卽彼云處工就官府是也通財粥貨曰商者卽彼云處商就市井是也云月者重錄</hi>
　<hi>之者欲道宣十五年秋初税畝哀十二年春用田賦皆書時今書月故如此解</hi>
<pb n="2b"/>
夏臧孫許及晉侯盟于赤棘注時者謀結鞌之戰不相<lb/>
負也後爲晉所執不日者執在三年外㝷舊盟後非此<lb/>
盟所能保疏<hi>注時者至負也觧云正以春秋之義大信者書時故也鞌之戰在下二年○後爲至能保解云春秋之義不信者日故如此注也言後爲晉所執者卽下十六年九月晉人執季孫行父舍之於招丘是也言執在三年外尋舊盟後者卽下三年冬十有一月晉侯使荀庚來聘丙午及荀庚盟傳云此聘也其言盟何聘而言盟者㝷舊盟也是</hi>
秋王師敗績于貿戎音義<hi>貿音茂一音茅左氏作茅戎</hi>
　傳孰敗之蓋晉敗之注以晉比侵栁圍郊知王師討<lb/>
<pb n="3a"/>
　晉而敗之疏<hi>注解云宣元年冬晉趙穿帥師侵桞𫝊云桞者何天子之邑也曷爲不繫乎周</hi>
　<hi>不與伐天子也者是晉侵桞之事昭二十三年春晉人圍郊傳云郊者何天子之邑也曷爲不繫于周不</hi>
　<hi>與伐天子也者是晉人圍郊之事然則圍郊之事超在此經之後得如此明義者正以徃前晉人侵桞已</hi>
　<hi>犯天子至於在後圍郊復犯天子二經之間天子敗績据上下更無餘國犯王之處故知正是天子討晉</hi>
　<hi>而爲所敗故如此解</hi>或曰貿戎敗之注以地貿戎故疏<hi>注解云蓋晉侯</hi>
　<hi>不臣知王討之逆徃敗之亦何傷</hi>然則曷爲不言晉敗之注据侵栁<lb/>
　圍郊言晉王者無敵莫敢當也注正其義使若王自<lb/>
　敗于貿戎莫敢當敵敗之也不日月者深正之使若<lb/>
<pb n="3b"/>
　不戰疏<hi>解云春秋之義託魯為王而使舊王無敵者見任爲王寧可㑹奪正可時時内魯見義而</hi>
　<hi>已注不日至不戰解云正以春秋之例偏戰者日詐戰者月故如此解</hi>
冬十月<lb/>
二年春齊侯伐我北鄙<lb/>
夏四月丙戌衞孫良夫帥師及齊師戰于新築衞師敗<lb/>
績音義<hi>築音竹</hi>
六月癸酉季孫行父臧孫許叔孫僑如公孫嬰齊帥師<lb/>
㑹晉郤克衞孫良夫曹公子手及齊侯戰于鞌齊師敗<lb/>
<pb n="4a"/>
績音義<hi>公子手一本作午左氏作首鞌音安</hi>
　傳曹無大夫公子手何以書注据羈無氏疏<hi>注解云即荘二</hi>
　<hi>十四年冬曹羈出奔陳𫝊曰曹羈者何曹大夫也注云以小國知無氏爲大夫然則曹爲小國例無大夫</hi>
　<hi>假有須見者仍名氏不具以此言之則是不合有大夫之限故傳云曹無大夫公子手何以書</hi>憂内<lb/>
　也注春秋託王于魯因假以見王法明諸侯有能從<lb/>
　王者征伐不義克勝有功當褒之故與大夫大夫敵<lb/>
　君不貶者隨從王者大夫得敵諸侯也不從内言敗<lb/>
　之者君子不掩人之功故從外言戰也魯舉四大夫<lb/>
<pb n="4b"/>
　不舉重者惡内多虚國家悉出用兵重録内也音義<lb/>
　<hi>以見賢徧反年末注同惡烏路反</hi>疏<hi>注大夫至侯也觧云欲決僖二十八年夏晉侯以下及楚人戰</hi>
　<hi>于城濮楚師敗績傳云此大戰也曷爲使㣲者子玉得臣也子玉得臣則其稱人何貶曷爲貶大夫不敵</hi>
　<hi>君也注云臣無敵君戰之義故絶正也然則彼是大夫敵君故貶之此不貶者隨從王者大夫有得敵諸</hi>
　<hi>侯之義故也以此言之即知宣十二年晉荀林父序于楚子之上爲惡者時無王者大夫故也○不從至</hi>
　<hi>戰也觧云桓十年冬齊侯衛侯鄭伯來戰于郎𫝊云此偏戰也何以不言師敗績内不言戰言戰乃敗矣</hi>
　<hi>注云春秋託王于魯戰者敵文也王者兵不與諸侯敵戰乃其已敗之文故不復言師敗績矣然則此戰</hi>
　<hi>之内有魯大夫若從魯為文宜直云季孫行父以下敗齊師于鞌而已但以君子不掩人功故從外為文</hi>
<pb n="5a"/>
　<hi>言戰于鞌齊師敗績耳何氏必如此解者正以桓十三年春二月公㑹紀侯鄭伯已已及齊侯宋公衛侯</hi>
　<hi>燕人戰齊師宋師衞師燕師敗績傳云内不言戰此其言戰何從外也曷為從外恃外故從外也何氏云</hi>
　<hi>明當歸功乎紀鄭言戰然則此亦歸功于晉衞不掩其功故從外言戰也</hi>
秋七月齊侯使國佐如師己酉及國佐盟于袁婁<lb/>
　傳君不使乎大夫此其行使乎大夫何注据髙子來<lb/>
　盟魯無君不稱使不從王者大夫稱使者實晉郤克<lb/>
　爲主經先晉傳舉郤克是也音義<hi>使所吏反注同</hi>疏<hi>注解云卽閔二</hi>
　<hi>年齊高子來盟傳云何以不稱使我無君也何氏云時閔公弑僖公未立故正其義明君臣無相適之道</hi>
<pb n="5b"/>
　<hi>也春秋謹於别尊卑理嫌疑故絶去使文以起事張例則所謂君不行使乎大夫也者是經先晉謂未戰</hi>
　<hi>之時經已言及晉侯盟于赤棘是也云傳舉郤克是也者卽下傳云師還齊侯晉郤克投㦸逡巡再拜稽</hi>
　<hi>首馬前之屬是也或者言先晉正謂㑹晉郤克是也何者序四大夫乃言㑹晉郤克則似郤克先在是而</hi>
　<hi>四大夫徃㑹之是爲先晉之文猶如宣元年宋公陳侯以下㑹晉師于棐林伐鄭然</hi>佚獲也注<lb/>
　佚獲者已獲而逃亡也當絶賤使與大夫敵體以起<lb/>
　之君獲不言師敗績等起不去師敗績者辟内敗文<lb/>
　音義<hi>佚音逸下同一本作失去起呂反</hi>疏<hi>注解云言君獲不言師敗績者卽僖十五年冬晉侯</hi>
　<hi>及秦伯戰于韓獲晉侯傳云此偏戰也何以不言師敗績君獲不言師敗績也注云舉君獲爲重也是也</hi>
<pb n="6a"/>
　<hi>然則君若被獲則不言師敗績今此經等欲起見齊侯被獲何不去師敗績以見之而書使乎大夫以起</hi>
　<hi>之者正欲辟内敗之文故也何者春秋王魯内不言戰言戰乃敗若直言季孫行父以下及齊侯戰于鞌</hi>
　<hi>不言齊師敗績則是内敗之文</hi>其佚獲奈何師還齊侯注還繞音義<lb/>
　<hi>還音環注同</hi>晉郤克投㦸逡巡再拜稽首馬前音義<hi>逡七巡反</hi>
　疏<hi>觧云禮介者不拜而郤克再拜者蓋齊師已敗行賓命之禮投㦸之後得再拜矣若當戰之時将軍</hi>
　<hi>有不可犯之色寧有拜乎故表記曰君子衰絰則有哀色端冕則有敬色甲胄則有不可辱之色鄭注云</hi>
　<hi>言色稱其服也是</hi>逢丑父者頃公之車右也注人君驂乗有<lb/>
　車右有御者音義<hi>頃音傾乗䋲證反</hi>面目與頃分相似衣服<lb/>
<pb n="6b"/>
　與頃公相似注禮皮弁以征故言衣服相似頃公有<lb/>
　負晉魯之心故特選丑父備急欲以自代疏<hi>注解云禮皮弁</hi>
　<hi>以征時王之禮卽昭二十五年注云皮弁以征不義是也韓詩傳亦有此文○頃公有負晉魯之心卽下</hi>
　<hi>傳云前此者晉郤克與臧孫許同時而聘于齊則客或跛或眇於是使跛者迓跛者眇者迓眇者是也</hi>
　代頃公當左注升車象陽陽道尚左故人君居左臣<lb/>
　居右音義<hi>尚時亮反</hi>使頃公取飲頃公操飲而至注不知<lb/>
　頃公將欲堅敵意邪勢未得去邪音義<hi>操七刀反持也</hi>曰革<lb/>
　取清者注革更也軍中人多水泉濁欲使遠取清者<lb/>
<pb n="7a"/>
　因亡去頃公用是佚而不反注不書獲者内大惡諱<lb/>
　疏<hi>注解云獲人君故爲大惡是以諱而不書也若獲大夫則當書之是以荘十二年𫝊云萬嘗與荘公</hi>
　<hi>戰獲乎荘公數月然後歸之何氏云獲不書者士也然則萬若大夫書之明矣</hi>逢丑父曰吾<lb/>
　賴社稷之神靈吾君已免矣郤克曰欺三軍者其法<lb/>
　奈何注顧問執法者曰法斮注斮斬音義<hi>斮荘畧反人仕畧反</hi>
　<hi>斬也</hi>疏<hi>解云釋器云魚曰斮之樊光云斮斫也又説文云斮斬也故此何氏亦云斮斬也</hi>於是<lb/>
　斮逢丑父注丑父死君不賢之者經有使乎大夫於<lb/>
　王法頃公當絶如賢丑父是賞人之臣絶其君也若<lb/>
<pb n="7b"/>
　以丑父故不絶頃公是開諸侯戰不能死難也如以<lb/>
　衰世無絶頃公者自齊所當善爾非王法所當貴音<lb/>
　義<hi>難乃旦反</hi>疏<hi>注解云言若以丑父故不絶頃公似若襄二十九年呉子使札來聘傳曰呉無君無</hi>
　<hi>大夫此何以有君有大夫賢季子也何賢乎季子讓國也賢季子則賢君許使臣有大夫故宜有君矣今</hi>
　<hi>若以丑父賢以為齊國宜有君而不絶頃公卽開諸侯不死社稷丑父權以免齊侯是以齊人得善之但</hi>
　<hi>春秋為王法是以不得貴耳而公羊説觧疑論皆譏丑父者非何氏意不足為妨</hi>己酉及齊<lb/>
　國佐盟于袁婁曷爲不盟于師而盟于袁婁注据國<lb/>
　佐如師前此者晉郤克與臧孫許同時而聘于齊注<lb/>
<pb n="8a"/>
　不書恥之疏<hi>注解云謂魯使尊卿聘齊爲所侮戲假藉大國而雪其恥是以不書如齊恥之</hi>
　<hi>矣其郤克不書者自從外相如之例注臧孫許眇也者正以當聘之時無有内魯之義晉爲大國郤克宜</hi>
　<hi>先而魯宜後𫝊先言或跛故知眇者是臧孫許矣或曰一本云臧孫許跛舊解𫝊言客或跛或眇据魯序</hi>
　<hi>上者非也案此一句注宜在不書恥之下今定本無疑脱誤也</hi>蕭同姪子者齊君之<lb/>
　母也注蕭同國名姪子者蕭同君姪娣之子嫁於齊<lb/>
　生頃公音義<hi>姪大結反又文乙反</hi>踊于棓而闚客注踊上也凡<lb/>
　無髙下有絶加躡板曰棓齊人語音義<hi>踊音勇上也棓普口反又</hi>
　<hi>歩侯反髙下有絶加躡板曰棓闕去規反本又作窺上時掌反躡女輒反</hi>疏<hi>注觧云無髙下猶言莫問</hi>
<pb n="8b"/>
　<hi>髙下但當有縣絶而加躡板者皆曰棓矣</hi>則客或跛或𦕈於是使跛者迓<lb/>
　跛者使眇者迓眇者注迓迎卿主迎者也聘禮賓至<lb/>
　大夫率至于館卿致館宰夫朝服致飱腍厥明訝于<lb/>
　館音義<hi>跛布可反眇亡小反迓本又作訝五嫁反迎也飱音孫腍而審反</hi>疏<hi>注解云皆聘禮</hi>
　<hi>文</hi>二大夫出相與踦閭而語注閭當道門閉一扇開<lb/>
　一扇一人在外一人在内曰踦閭将别恨爲齊所侮<lb/>
　戲謀伐之而不欲使人聽之音義<hi>踦居倚反踦足也又音於綺反初義</hi>
　<hi>反</hi>移日然後相去齊人皆曰患之起必自此始注知<lb/>
<pb n="9a"/>
　必爲國家憂明芻蕘之言不可廢且起頃公不覺寤<lb/>
　音義<hi>芻初俱反蕘如遙反</hi>二大夫歸相與率師爲鞌之戰齊師<lb/>
　大敗齊侯使國佐如師注恠師勝猶不解徃問之郤<lb/>
　克曰與我紀侯之甗注齊襄公滅紀所得甗邑其土<lb/>
　肥饒欲得之或説甗玉甑音義<hi>甗音言又魚輦反又音彦邑也</hi>疏<hi>注解</hi>
　<hi>云㐮公滅紀者卽莊四年夏紀侯大去其國是也正以繋紀侯言之故知紀邑而或説云甗玉甑者蓋以</hi>
　<hi>左傳云賂以紀甗玉磬又別言與地明甗是器名非地故以玉甑解之</hi>反魯衞之侵地<lb/>
　使耕者東畝注使耕者東西如晉地疏<hi>注解云葢晉地谷川宜東</hi>
<pb n="9b"/>
　<hi>畝者多故言此是以下𫝊云使耕者束畝是則土齊也何氏云則晉悉以齊爲土地是不可行者是其晉</hi>
　<hi>地東畝之義也舊云如者徃也使齊東西其畝徃來於晉地易非公羊意也</hi>且以蕭同姪<lb/>
　子爲質注見侮戲本由蕭同姪子音義<hi>質音致下注及下同</hi>則<lb/>
　吾舍子矣國佐曰與我紀侯之甗請諾反魯衞之侵<lb/>
　地請諾使耕者東畝是則土齊也注則晉悉以齊為<lb/>
　土地是不可行疏<hi>是則土齊也解云亦有一本云是則土齊曰不可也者</hi>蕭同<lb/>
　姪子者齊君之母也齊君之母猶晉君之母也不可<lb/>
　注言至尊不可爲質請戰注如欲使耕者東西畝質<lb/>
<pb n="10a"/>
　齊君之母當請戰壹戰不勝請再再戰不勝請三注<lb/>
　言齊雖敗尚可三戰三戰不勝則齊國盡子之有也<lb/>
　何必以蕭同姪子爲質揖而去之郤克眣魯衞之使<lb/>
　使以其辭而爲之請注郤克恥傷其威故使魯衞大<lb/>
　夫以國佐辭爲國佐請音義<hi>眣音舜又丑乙反又逹結反之使所吏反爲之</hi>
　<hi>于僞反注皆同</hi>然後許之逮于袁婁而與之盟注逮及也追<lb/>
　及國佐于袁婁也傳極道此者本禍所由生因錄國<lb/>
　佐受命不受辭義可拒則拒可許則許一言使四國<lb/>
<pb n="10b"/>
　大夫汲追與之盟疏<hi>注解云其受命不受辭者即荘十九年傳云聘禮大夫受命不</hi>
　<hi>受辭是也</hi>
八月壬午宋公鮑卒音義<hi>鮑白卯反</hi>
庚寅衞侯遬卒音義<hi>遬音速</hi>
取汶陽田音義<hi>汶音問</hi>
　傳汶陽田者何疏<hi>解云欲言是國曽來未有欲言非國乃與取邾婁田同文故執不知</hi>
　<hi>問</hi>鞌之賂也注以國佐言反魯衛之侵地請諾本所<lb/>
　侵地非一總繫汶陽者省文也不言取之齊者恥内<lb/>
<pb n="11a"/>
　乗勝脅齊求賂得邑故諱使若非齊邑疏<hi>注本所至文也觧云</hi>
　<hi>知侵非一者正以下三年秋叔孫僑如率師圍棘傳云棘者何汶陽之不服邑也以此言之則知汶陽大</hi>
　<hi>畔之名明矣○不言至齊邑觧云決㐮十九年春取邾婁田自漷水繫邾婁言之故也</hi>
冬楚師鄭師侵衞<lb/>
十有一月公㑹楚公子嬰齊于蜀<lb/>
丙申公及楚人秦人宋人陳人衞人鄭人齊人曹人邾<lb/>
婁人薛人鄫人盟于蜀疏<hi>解云亦有一本無齊人者脱也</hi>
　傳此楚公子嬰齊也其稱人何注据㑹而盟一處知<lb/>
<pb n="11b"/>
　一人也音義<hi>處昌慮反</hi>得壹貶焉爾注得壹貶者獨此一<lb/>
　事得具見其惡故貶之爾不然則當没公也如齊高<lb/>
　傒矣不没公者明不主爲公故也上㑹不序諸侯大<lb/>
　夫者嬰齊楚專政驕蹇臣也數道其君率諸侯侵中<lb/>
　國故獨先舉於上乃貶之明本在嬰齊當先誅其本<lb/>
　乃及其末音義<hi>數道所角反下音導</hi>疏<hi>觧云得一貶焉爾者正以於此處得一貶焉爾</hi>
　<hi>注不然至傒矣解云即荘二十二年秋及齊髙傒盟于防𫝊云公則曷爲不言公諱與大夫盟也是○不</hi>
　<hi>没公至故也解云言髙傒本意敵公故恥之今嬰齊者止自立性驕蹇不主爲公是以春秋不没公以見</hi>
<pb n="12a"/>
　<hi>之矣○數道至侵中國解云即宣十四年秋楚子圍宋十五年夏宋人及楚人平上文冬楚師鄭師侵衛</hi>
　<hi>之屬是也以其非一故謂之數也</hi>
三年春王正月公㑹晉侯宋公衞侯曹伯伐鄭<lb/>
辛亥葬衞繆公音義<hi>繆音穆</hi>
二月公至自伐鄭疏<hi>觧云荘公六年傳云得意致㑹不得意致伐何氏云此謂公與二國以上也然則此言公至自伐鄭者不得意故也荘六年注云皆例時今此書二月者爲下甲子出也</hi>
甲子新宮災三日哭<lb/>
　傳新宫者何疏<hi>解云欲言宫廟未有新宫之名欲言非廟言宫舉災故執不知問</hi>宣<lb/>
<pb n="12b"/>
　公之宫也注以無新宫知宣公之宫廟疏<hi>注解云以無新宫知</hi>
　<hi>宣公之宫廟者正以春秋上下無新公宫則知此言新宫者正是其父宣公之宫以其至近被災故謂之</hi>
　<hi>新宫災</hi>宣宫則曷爲謂之新宮不忍言也注親之精神<lb/>
　所依而災孝子隠痛不忍正言也謂之新宫者因新<lb/>
　入宫易其西北角示昭穆相繼代有所改更也疏<hi>注解</hi>
　<hi>云即榖梁傳云壊廟之道易檐可也者是易其西北角之檐也乎故爾雅釋宮云西北隅謂之屋漏是也</hi>
　<hi>孫氏曰當室之日光所漏入也者與何氏别</hi>其言三日哭何注据桓僖宫<lb/>
　災不言三日哭疏<hi>注解云即下哀三年夏辛夘桓宫僖宫災是也</hi>廟災三日<lb/>
<pb n="13a"/>
　哭禮也注善得禮痛傷鬼神無所依歸故君臣素縞<lb/>
　哭之音義<hi>縞古老反</hi>疏<hi>注觧云即檀弓下曰有焚其先人之室則三日哭鄭氏云謂人燒其</hi>
　<hi>宗廟哭者哀精神之有虧傷故此注云善得禮痛傷鬼神無所依歸是也云故君臣素縞哭之者謂著素</hi>
　<hi>衣縞冠哭之</hi>新宫災何以書記災也注此象宣公簒立當<lb/>
　誅絶不宜列昭穆成公幼少臣威大重結怨彊齊將<lb/>
　不得久承宗廟之應音義<hi>少詩召反下同大音泰一音他賀反</hi>疏<hi>注解云案</hi>
　<hi>桓公亦篡立不災其宫者蓋以桓母右媵次第宜立隠公攝位乆不還天示其變隠猶不覺是以隠九年</hi>
　<hi>三月癸酉大雨震電何氏云周之三月夏之正月雨當冰雪雜下雷當聞於地中電未可見而大雨震電</hi>
<pb n="13b"/>
　<hi>此陽氣大失其節猶隠公乆居位不反於桓失其宜也然則桓正宜立隠是左媵之子据位失宜而桓弑</hi>
　<hi>之雖曰簒君其罪差輕是以不災其廟豈若宣公以庶篡適其子失政将不得久承宗廟之應故災其宫</hi>
　<hi>矣而哀三年五月辛夘桓宫僖宫災者彼是已毁後復立之是不宜立故天災之不謂怒其篡隠也</hi>
乙亥葬宋文公<lb/>
夏公如晉<lb/>
鄭公子去疾率師伐許音義<hi>去起吕反</hi>
公至自晉<lb/>
秋叔孫僑如率師圍棘<lb/>
<pb n="14a"/>
　傳棘者何疏<hi>解云欲言内邑不應圍之欲言外邑不繋於國故執不知問</hi>汶陽之<lb/>
　不服邑也注棘人初未服於魯疏<hi>注解云言初未服者欲言終服於魯</hi>
　<hi>矣知終服者正以汶陽田者大畔之名棘者乃是其小邑上二年經取汶陽田以知盡得之但有不服之</hi>
　<hi>意故魯圍之若然公羊之義以圍者爲不克之文若其得之而言圍者正謂當時未克何妨終得之乎</hi>
　其言圍之何注据國内兵不舉疏<hi>注解云即定八年𫝊云公斂處父帥</hi>
　<hi>師而至經不書之是也</hi>不聽也注不聽者叛也不言叛者爲内<lb/>
　諱故書圍以起之不先以文德來之而便以兵圍之<lb/>
　當與圍外邑同罪故言圍也得曰取不得曰圍音義<lb/>
<pb n="14b"/>
　<hi>爲于僞反</hi>疏<hi>注解云當與圍外邑同罪者欲道國内之兵本自不書而此書者惡其失所令與圍外邑</hi>
　<hi>同矣○取者是得文故言得曰取也即上文取汶陽田及哀九年春宋皇瑗帥師取鄭師于雍丘之屬是</hi>
　<hi>也故傳云其言取之何易也其易奈何詐之也何氏云詐謂陷阱竒伏之類也其不得曰圍者即定四年</hi>
　<hi>楚人圍蔡之屬是也正以圍而去者非克之故也</hi>
大雩注成公幼少大臣秉政變亂政教先是作丘甲爲<lb/>
鞌之戰伐鄭圍棘不恤民之所生疏<hi>注解云作丘甲者在上元年云爲鞌之戰者在上二年云伐鄭者在正月也云圍棘者在上文秋也</hi>
晉郤克衞孫良夫伐將咎如音義<hi>咎音古刀反</hi>疏<hi>伐将咎如者左氏将<pb n="15a"/>作廧字</hi>
冬十有一月晉侯使荀庚來聘<lb/>
衞侯使孫良夫來聘<lb/>
丙午及荀庚盟<lb/>
丁未及孫良夫盟<lb/>
　傳此聘也其言盟何注据不舉重嫌生事故此以輕<lb/>
　問重也疏<hi>注解云春秋之義舉重略輕即荘十年𫝊戰不言伐圍不言戰入不言圍㓕不言入</hi>
　<hi>書其重者也是也今聘盟両受命書故云据不舉重云嫌生事者嫌是荀庚初受君命但聘而已至及於</hi>
<pb n="15b"/>
　<hi>魯生事而盟故曰嫌生事矣云故此以輕問重也者聘輕而盟重即此傳云此聘也其言盟何是也</hi>聘<lb/>
　而言盟者㝷舊盟也注㝷猶尋繹也以不舉重連聘<lb/>
　而言之知㝷繹舊故約誓也書者惡之詩曰君子屡<lb/>
　盟亂是用長二國旣脩禮相聘不能相親信反復相<lb/>
　疑故舉聘以非之音義<hi>繹音亦惡烏路反下同屢力住反長丁丈反復扶又反</hi>
　疏<hi>注解云若其特結約誓當但舉重即文十五年三月宋司馬華孫來盟宣七年春衛侯使孫良夫來</hi>
　<hi>盟之屬皆因聘而為之不言聘而言盟故知特結盟此則言聘又言盟故知非特結盟而尋繹舊事盟矣</hi>
　<hi>故𫝊云聘而言盟者尋舊盟也</hi>
<pb n="16a"/>
鄭伐許注謂之鄭者惡鄭㐮公與楚同心数侵伐諸夏<lb/>
自此之後中國盟㑹無已兵革數起夷狄比周爲黨故<lb/>
夷狄之音義<hi>數所角反下同此毗志反</hi>
四年春宋公使華元來聘<lb/>
三月壬申鄭伯堅卒音義<hi>伯堅苦刃反本或作臤</hi>疏<hi>觧云左氏作堅字榖梁作賢字今定本亦作堅字</hi>
杞伯來朝<lb/>
夏四月甲寅臧孫許卒<lb/>
<pb n="16b"/>
公如晉<lb/>
葬鄭㐮公<lb/>
秋公至自晉<lb/>
冬城運<lb/>
鄭伯伐許注未踰年君稱伯者時樂成君位親自伐許<lb/>
故如其意以著其惡疏<hi>注解云正以荘三十二年傳云君存稱世子君薨稱子某既葬稱子踰年稱公即僖二十五年夏衛侯燬卒秋葬衛文公冬衛子莒慶盟于洮是也今此鄭伯未踰年而已稱伯故如此注矣</hi>
<pb n="17a"/>
五年春王正月把叔姬來歸注始歸不書與郯伯姬同<lb/>
疏<hi>注解云即宣十六年秋郯伯姬來歸何氏云嫁不書者爲媵也來歸書者後爲嫡也棄歸例有罪時無罪月也然則今書月者無罪之文矣</hi>
仲孫蔑如宋<lb/>
夏叔孫僑如㑹晉荀秀于榖音義<hi>荀秀左氏作荀首</hi>
梁山崩<lb/>
　傳梁山者何疏<hi>解云欲言晉山文不繫晉欲言魯物見在晉竟故執不知問</hi>河上<lb/>
　之山也梁山崩何以書記異也何異爾大也何大爾<lb/>
<pb n="17b"/>
　梁山崩壅河三日不㳅注故不日以起之不書壅河<lb/>
　者舉崩大爲重音義<hi>壅於勇反㳅音流</hi>疏<hi>注故不日以起之解云謂起其三日</hi>
　<hi>不㳅也則但一日不可不書日矣若無所起例當書日即僖十四年秋八月辛邜沙鹿崩是也</hi>外異<lb/>
　不書此何以書爲天下記異也注山者陽精德澤所<lb/>
　由生君之象河者四瀆所以通道中國與王道同記<lb/>
　山崩壅河者此象諸侯失勢王道絶大夫擅恣爲海<lb/>
　内害自是之後六十年之中弑君十四亡國三十二<lb/>
　故溴梁之盟徧刺天下之大夫疏<hi>解云外異不書者正以文十一年長</hi>
<pb n="18a"/>
　<hi>狄之齊晉不書故也注解云釋水云江河淮濟爲四瀆四瀆者𤼵源注海者也○壅河不書而言記壅河</hi>
　<hi>者正以不書日以起壅河三日不㳅之義故亦謂之記壅河矣○自是之後至亡國三十二春秋説文若</hi>
　<hi>對經數之從今以後訖於六十年則不及於此數何者自今以後盡昭十六年弑君止有十亡國止有九</hi>
　<hi>即襄二十五年齊崔杼弑其君光吳子門于巢爲巢人所弑二十六年衞寗喜弑其君剽二十九年閽弑</hi>
　<hi>吳子餘祭三十年蔡世子般弑其君固三十一年莒人弑其君密州昭公八年陳招殺偃師十一年楚子</hi>
　<hi>殺蔡侯般十三年楚公子比弑其君䖍楚公子棄疾弑公子比是六十年弑君但十矣其亡國止有九者</hi>
　<hi>成十七年楚滅舒庸襄六年莒人滅鄫齊侯滅萊十年遂滅偪陽十三年取詩二十五年楚滅舒樢昭四</hi>
　<hi>年遂滅厲八年楚滅陳十三年滅蔡是九也然則春秋書逐其可書者矣説文舉者悉言之是以多少異</hi>
<pb n="18b"/>
　<hi>爾或者此注誤也○襄十六年春公㑹晉侯宋公以下于溴梁戊寅大夫盟傳云諸侯皆在是其言大夫</hi>
　<hi>盟何信在大夫也何言乎信在大夫徧刺天下之大夫也曷爲徧刺天下之大夫君若贅旒然何氏云旒</hi>
　<hi>旂旒贅繫屬之辭以旂旒喻者爲下所執持東西是矣</hi>
秋大水注先是旣有丘甲鞌棘之役又重以城鄆民怨<lb/>
之所生音義<hi>重直用反</hi>疏<hi>注解云作丘甲在元年三月鞌之師在二年夏叔孫僑如圍棘在三年秋城運在四年冬</hi>
冬十有一月己酉天王崩注定王<lb/>
十有二月己丑公㑹晉侯齊侯宋公衞侯鄭伯曹伯邾<lb/>
<pb n="19a"/>
婁子把伯同盟于蟲牢注約備强楚音義<hi>蟲直弓反牢力刀反</hi>
六年春王正月公至自㑹注月者前魯大夫獲齊侯今<lb/>
親相見故危之疏<hi>注解云諸致例時即桓二年冬公至自唐僖二十六年冬公至自伐齊哀十三年秋公至自㑹之屬是也今此書月故解之也言前魯大夫獲齊侯者即上二年鞌戰時也言今親相見者即上五年冬公㑹晉侯齊侯以下于蟲牢是也</hi>
二月辛巳立武宫<lb/>
　傳武宫者何疏<hi>解云春秋之内未有武公之文而立武宫故執不知問</hi>武公之<lb/>
　宫也注在春秋前立者何疏<hi>解云置廟是常而乃書立故執不知問</hi>立<lb/>
<pb n="19b"/>
　者不宜立也疏<hi>解云亦有直云不宜立無在上立者二字也</hi>立武宫非禮<lb/>
　也注禮天子諸侯立五廟受命始封之君立一廟至<lb/>
　於子孫過高祖不得復立廟周家祖有功宗有德立<lb/>
　后稷文武廟至於子孫自高祖已下而七廟天子卿<lb/>
　大夫三廟元士二廟諸侯之卿大夫比元士二廟諸<lb/>
　侯之士一廟立武宫者蓋時衰多廢人事而好求福<lb/>
　於鬼神故重而書之臧孫許伐齊有功故立武宫音<lb/>
　義<hi>復扶又反好呼報反</hi>疏<hi>注天子諸侯立五廟至元士二廟觧云皆出祭法也其文云天下有王分</hi>
<pb n="20a"/>
　<hi>地建國注云建國封諸侯也置都立邑注云置都立邑爲卿大夫采地及賜士有功者之地設廟祧壇墠</hi>
　<hi>而祭之注云廟之言貌也宗廟者先祖之尊貌也祧之言超也超上去意也封土曰壇除地曰墠書曰三</hi>
　<hi>壇同墠乃為親踈多少之數是故王立七廟一壇一墠曰考廟曰王考廟曰皇考廟曰顯考廟曰祖考廟</hi>
　<hi>皆月祭之注云王皇皆君也顯明也祖始也名先人以君明始者所以尊本之意也有二祧享嘗乃止注</hi>
　<hi>云享嘗謂四時之祭諸侯立五廟一壇一墠曰考廟曰王考廟曰皇考廟皆月祭之顯考廟祖考廟享嘗</hi>
　<hi>乃止大夫立三廟二壇曰考廟曰王考廟曰皇考廟享嘗乃止顯考祖考無廟有禱焉爲壇祭之適士二</hi>
　<hi>廟一壇曰考廟曰王考廟享嘗乃止顯考無廟有禱馬爲壇祭之注云適士上士也此適士云顯考無廟</hi>
　<hi>非也當爲皇考字之誤官師一廟曰考廟王考無廟而祭之庶士庶人無廟注云官師中士下士庶士府</hi>
<pb n="20b"/>
　<hi>史之屬然則此注云禮天子諸侯立五廟者据正禮通諸上代而言之祭法云王立七廟者据周言之耳</hi>
　<hi>祭法云大夫立三廟適士二廟者皆据天子大夫士也云諸侯之卿大夫比元士者更無正文何氏以意</hi>
　<hi>當之○諸侯之士一廟禮説文云而鄭注王制云士一廟者謂諸侯之中士名曰官師者上士二廟也與</hi>
　<hi>何氏異○案明堂位云武公之廟武世室然則謂之世室者世世不毁也而此𫝊及注譏其立者明堂位</hi>
　<hi>之作在此文之後記人見武公之廟已立欲成魯之善故言此非實然故彼下即云魯之君臣未嘗相弑</hi>
　<hi>也鄭注云春秋時魯三君弑而云君臣未嘗相殺亦近誣矣○臧孫許伐齊有功正以伐齊之由本起臧</hi>
　<hi>孫故也</hi>
取鄟音義<hi>鄟市轉反又音專</hi>
<pb n="21a"/>
　傳鄟者何疏<hi>解云欲言是國曽來未有欲言是邑文無所繫故執不知問</hi>邾婁之<lb/>
　邑也曷爲不繫于邾婁諱亟也注諱魯背信亟也屬<lb/>
　相與爲蟲牢之盟旋取其邑故使若非蟲牢人矣音<lb/>
　義<hi>亟去異反注同背音佩屬音燭</hi>疏<hi>注屬相至其邑解云即上五年冬公曽晉侯齊侯以下同盟于</hi>
　<hi>蟲牢是也○故使若非蟲牢人矣觧云謂所取之邑非同盟者之物然也</hi>
衞孫良夫率師侵宋<lb/>
夏六月邾婁子來朝<lb/>
公孫嬰齊如晉<lb/>
<pb n="21b"/>
壬申鄭伯費卒注不書葬者爲中國諱蟲牢之盟約備<lb/>
彊楚楚伐鄭喪不能救晉又侵之故去葬使若非伐喪<lb/>
音義<hi>費音祕爲于僞反去起吕反</hi>疏<hi>注楚伐至侵之解云即下文秋楚公子嬰齊帥師伐鄭冬晉欒書帥師侵鄭是也</hi>
秋仲孫蔑叔孫僑如率師侵宋<lb/>
楚公子嬰齊率師伐鄭<lb/>
冬季孫行父如晉<lb/>
晉欒書率師侵鄭<lb/>
<pb n="22a"/>
七年春王正月鼷䑕食郊牛角改卜牛鼷䑕又食其角<lb/>
乃免牛注鼷䑕者䑕中之微者角生上指逆之象易京<lb/>
房傳曰祭天不慎鼷䑕食郊牛角書又食者重錄魯不<lb/>
覺寤重有災也不重言牛獨重言䑕者言角牛可知食<lb/>
牛者未必故䑕故重言䑕音義<hi>鼷音兮重有直用反下同</hi>疏<hi>注角生上指逆之象觧云言角在牡體之上指于天亦是上逆之象○書又食者至有災也解云重讀如煩重之重也異義公羊説云鼷鼠初食牛角咎在有司又有咎在人君取已有災而不云改更者義通于此若然改卜牛之徒皆言改而荘三年夏五月葬桓王𫝊云此未有言崩者何以書葬蓋改葬經何故不言改者蓋改卜牛之徒皆有所<pb n="22b"/>由故得言改其葬桓王者上未有經是以無由言之</hi>
呉伐郯注呉國見者罕與中國交至升平乃見故因始<lb/>
見以漸進音義<hi>郯音談見者賢徧反下同</hi>疏<hi>注解云正以荘十年秋荆敗蔡師于莘𫝊云荆者何州名也州不若國國不若氏云云何氏不言楚言荆者楚强而近中國卒暴責之則恐爲害深故進之以漸從此七等之極始也然則吳楚相敵亦宜言揚當以揚州言之而經言吳者正以罕與中國交至今升平之世乃始見經故因其始見于升平故經直以漸進之</hi>
夏五月曹伯來朝<lb/>
不郊猶三望<lb/>
<pb n="23a"/>
秋楚公子嬰齊率師伐鄭公㑹晉侯齊侯宋公衞侯曹<lb/>
伯莒子邾婁子把伯救鄭八月戊辰同盟于馬陵公至<lb/>
自㑹<lb/>
呉入州來<lb/>
冬大雩注先是公㑹諸侯救鄭承前不恤民之所致疏<lb/>
<hi>注承前至所致解云即上三年大雩之下注云成公幼少大臣秉政先是作丘甲爲鞌之戰伐鄭圍棘不恤民之所生是也</hi>
衞孫林父出奔晉<lb/>
<pb n="23b"/>
八年春晉侯使韓穿來言汶陽之田歸之于齊<lb/>
　傳來言者何疏<hi>解云語言見經於例未有今而書之故執不知問</hi>内辭也脅<lb/>
　我使我歸之也注以此經加之知見使卽聞晉語自<lb/>
　歸之但當言歸疏<hi>注解云其自歸言歸者哀八年夏歸邾婁子益于邾婁注云善魯能</hi>
　<hi>悔過歸之然則若自歸當言歸汶陽之田于齊今乃如此作文而又言之則知被晉使之非其本情</hi>曷<lb/>
　爲使我歸之注据本魯邑疏<hi>注解云正以荘十三年曹子劫齊俟反其所取</hi>
　<hi>侵地之時管子曰然則君何求曹子曰願請汶陽之田又上二年傳曰反魯衛之侵地之下其經云取汶</hi>
　<hi>陽田以此言之汶陽之田本是魯物明矣</hi>鞌之戰齊師大敗齊侯歸弔死<lb/>
<pb n="24a"/>
　視疾七年不飲酒不食肉晉侯聞之曰嘻奈何使人<lb/>
　之君七年不飲酒不食肉請皆反其所取侵地注晉<lb/>
　侯聞齊侯悔過自責高其義畏其德使諸侯還鞌之<lb/>
　所喪邑魯見使卑有恥故諱不言使者因兩爲其義<lb/>
　諸侯不得相奪土地晉適可來議語之魯宜聞義自<lb/>
　歸之爾不得使也主書者善晉之義齊音義<hi>嘻許其反喪息</hi>
　<hi>浪反語魚據反</hi>
晉欒書帥師侵蔡<lb/>
<pb n="24b"/>
公孫嬰齊如莒<lb/>
宋公使華元來聘<lb/>
夏宋公使公孫壽來納幣<lb/>
　傳納幣不書此何以書注据紀履緰來逆女不書納<lb/>
　幣音義<hi>緰音須</hi>疏<hi>注解云隱二年九月紀履緰來逆女是也</hi>錄伯姬也注伯<lb/>
　姬守節逮火而死賢故詳錄其禮所以殊於衆女疏<lb/>
　<hi>注解云即襄三十年夏五月甲午宋災伯姬卒秋七月叔弓如宋葬共姬傳云外夫人不書葬此何以書</hi>
　<hi>隠之也何隠爾宋災伯姬卒焉其稱諡何賢也何賢爾宋災伯姬存焉有司復曰火至矣請出伯姬曰不</hi>
<pb n="25a"/>
　<hi>可吾聞之也婦人夜出不見傳母不下堂傅至矣母未至也逮乎火而死是也</hi>
晉殺其大夫趙同趙括音義<hi>括古活反</hi>
秋七月天子使召伯來錫公命<lb/>
　傳其稱天子何注据天王使毛伯來錫文公命不稱<lb/>
　天子疏<hi>注解云即文元年夏四月天王使毛伯來錫公命是也</hi>元年春王正月<lb/>
　正也注正者文不變也疏<hi>解云据始言之其實二年三年以下之經皆如是</hi>
　其餘皆通矣注其餘謂不繫于元年者或言王或言<lb/>
　天王或言天子皆相通矣以見刺譏是非也王者號<lb/>
<pb n="25b"/>
　也徳合元者稱皇孔子曰皇象元逍遙術無文字德<lb/>
　明諡德合天者稱帝河洛受瑞可放仁義合者稱王<lb/>
　符瑞應天下歸往天子者爵稱也聖人受命皆天所<lb/>
　生故謂之天子此錫命稱天子者爲王者長愛幼少<lb/>
　之義欲進勉幼君當勞來與賢師良傅如父教子不<lb/>
　當賜也月者例也爲魯喜錄之音義<hi>見賢徧反應應對之應爵稱尺</hi>
　<hi>證反爲王于僞反下爲魯爲下同少詩召反勞來力報反下力代反</hi>疏<hi>注其餘謂不繫于元年解云何</hi>
　<hi>氏亦順𫝊文是以獨言元年矣○或言王解云即荘元年冬王使榮叔來錫桓公命文公五年春王使榮</hi>
<pb n="26a"/>
　<hi>叔歸含且賵三月王使召伯來㑹葬之屬是也○或言天王觧云隠元年秋七月天王使宰咺來歸惠公</hi>
　<hi>仲子之賵之屬是也○或言天子解云此文是也荘元年榮叔之下何氏注云不言天王者桓行實惡而</hi>
　<hi>乃追錫之尢悖天道故云爾文五年榮叔之下注云去天者含者臣子職以至尊行至卑事失尊之義也</hi>
　<hi>召伯之下何氏云去天者不及事刺比失喪禮也隠元年宰咺之下何氏云言天王者時吳楚上僭稱王</hi>
　<hi>王者不能正而上繋於天也春秋不正者因以廣是非然則王是舊名天王者春秋時稱耳但春秋見當</hi>
　<hi>時之王皆繫于天是以逐本不追正見莫是非何者若單稱王者是其舊號若繫于天者明非古禮矣作</hi>
　<hi>春秋旣不追正遂以天王作其常稱是以春秋之内不言天者皆悉觧之見其失所此注云皆相通矣以</hi>
　<hi>見刺譏是非也言皆相通矣者此三者皆是上之通稱但以天王者得當時之言王與天子者皆有所刺</hi>
<pb n="26b"/>
　<hi>故曰以見刺譏是非也○王者號也解云言正是當時天子之號也○徳合元者稱皇解云謂元氣是總</hi>
　<hi>三氣之名是故其徳與之相合者謂之皇皇者美大之名○孔子曰皇象至明諡觧云皆春秋説文宋氏</hi>
　<hi>云言皇之徳象合元矣逍遥猶勤動行其徳術未有文字之教其徳盛明者爲其諡矣○徳合天者至可</hi>
　<hi>放解云天者二儀分散以後之稱故其徳與之相合者謂之帝帝者諦也言審諦如天矣當爾之時河出</hi>
　<hi>圖洛出書可以受而行之則施于天下故曰河洛受瑞可放耳○仁義合者稱王至歸往解云二儀既分</hi>
　<hi>人乃生焉人之行也正直為本行合於仁義者謂之王行合人道者符瑞應之而爲天下所歸往耳是以</hi>
　<hi>王字通於三才得爲歸往之義○天子者爵稱也解云案辨名記云天子無爵而言天子爲爵稱者言爵</hi>
　<hi>者醮也所以醮盡其材天子有聖徳居無極之尊位謂之爵稱亦何傷而云天子無爵者謂無如諸侯以</hi>
<pb n="27a"/>
　<hi>下九命之爵豈謂無尊美之爵乎禮記郊特牲云古者生無爵死無諡天子有諡有爵明矣○此錫命稱</hi>
　<hi>天子至不當賜也解云如此注者決文元年天王使毛伯來錫公命言天王矣彼注云主書者惡天子也</hi>
　<hi>古者三載考續三考黜陟幽明文公新即位功未足施而錫之非也然則文公初受命而未有功而王錫</hi>
　<hi>之故見非也但文公年長故稱天王今成公幼少當須如父教子未當錫也是以爲之張義而言天子矣</hi>
　<hi>○月者例也解云正以此經書月故知例月然外來朝聘皆例書時天王錫命而書月魯人喜得王命而</hi>
　<hi>詳錄之故也然則荘元年錫桓公命文元年錫文公命雖承上日不䝉上日亦可知矣</hi>
冬十月癸卯把叔姬卒注棄而日卒者爲下脅把歸其<lb/>
喪張本文使若尚爲把夫人疏<hi>注解云外夫人之卒經例書日即襄三十年夏<pb n="27b"/>五月甲午宋災伯姬卒何氏云外災例時此日者爲伯姬卒日是也今此已棄而書日故解之其棄者即上五年春王正月杞叔姬來歸是也爲下脅把歸其喪即下九年春杞伯來逆叔姬之喪以歸傳曰脅而歸之是也</hi>
晉侯使士燮來聘<lb/>
叔孫僑如㑹晉士燮齊人邾婁人伐郯<lb/>
衞人來媵音義<hi>媵以證反又䋲證反</hi>
　傳媵不書此何以書注据逆女不書媵也言來媵者<lb/>
　禮君不求媵諸侯自媵夫人疏<hi>注据逆女不書媵解云蓋通内外言之何</hi>
　<hi>者隠二年紀履緰來逆女桓三年公子翬如齊逆女之屬皆不書媵故也</hi>錄伯姬也注伯<lb/>
<pb n="28a"/>
　姬以賢聞諸侯諸侯爭欲媵之故善而詳錄之媵例<lb/>
　時疏<hi>註解云媵例特者即下九年夏晉人來媵荘十九年秋公子結媵陳人之婦于鄄之屬是也然</hi>
　<hi>則此經文承日月之下不䝉日月明矣</hi>
九年春王正月把伯來逆叔姬之喪以歸<lb/>
　傳把伯曷爲來逆叔姬之喪以歸注据已棄也内辭<lb/>
　也脅而歸之也注言以歸者與忿怒執人同辭而不<lb/>
　得專其本意知其爲脅也已棄而脅歸其喪悖義恥<lb/>
　深惡重故使若把伯自來逆之音義<hi>悖布内反</hi>疏<hi>注解云言忿怒</hi>
<pb n="28b"/>
　<hi>執人同辭者即襄十六年春晉人執莒子邾婁子以歸昭十三年秋晉人執季孫意如以歸之屬是也○</hi>
　<hi>而不得專其本意者正以以者行其意之辭故也是以桓十四年冬宋人以齊人衛人蔡人陳人伐鄭傳</hi>
　<hi>云以者何行其意何氏云以已從人曰行言四國行宋意今叔姬之喪言以歸不得專其本意明知杞伯</hi>
　<hi>有忿怒是以知其被脅耳言知其爲脅者爲讀如子爲衛君乎之爲也</hi>
公㑹晉侯齊侯宋公衞侯鄭伯曹伯莒子把伯同盟于<lb/>
蒲注不日者已得鄭盟當以備楚而不以罪執之旋使<lb/>
離叛楚緣隙潰莒不能救禍由中國無信故諱為信辭<lb/>
使若莒潰非盟失信所以甚中國因與下潰日相起疏<lb/>
<pb n="29a"/>
<hi>注解云正以春秋之義不信者日故以不日為信辭矣言已得鄭盟者即此盟有鄭伯也當以備楚者正以楚人數爲諸夏之患故也○而不以罪執之者即下文秋晉人執鄭伯是也正以僖四年傳曰稱侯而執者伯討也稱人而執者非伯討也今經稱人故曰不以罪執矣○旋使離叛者即其下文云晉欒書帥師伐鄭是也○楚緣隙潰莒者即下文冬楚公子嬰齊帥師伐莒庚申莒潰是也言楚人緣其有不和之隙來伐莒而潰之故曰緣隙潰莒矣知不能救者正見以下遂無救人故也○所以其中國者謂其作信辭也所以甚惡中國之無信矣○因與下潰日相起者其言因非正爲之辭矣言此盟不日非直甚中國之與信亦因欲起其下潰書日者乃是中國無信同盟不相救至爲夷狄所潰矣言相者而事相共之辭則下潰書日亦起此盟之不信矣</hi>
公至自會<lb/>
<pb n="29b"/>
二月伯姬歸于宋<lb/>
夏季孫行父如宋致女<lb/>
　傳未有言致女者疏<hi>解云謂春秋無此經也</hi>此其言致女何錄<lb/>
　伯姬也注古者婦人三月而後廟見稱婦擇日而祭<lb/>
　於禰成婦之義也父母使大夫操禮而致之必三月<lb/>
　者取一時足以别貞信貞信著然後成婦禮書者與<lb/>
　上納幣同義所以彰其潔且為父母安榮之言女者<lb/>
　謙不敢自成禮婦人未廟見而死歸葬於女氏之黨<lb/>
<pb n="30a"/>
　音義<hi>廟見賢徧反下同操七刀反别彼列反且爲于僞反</hi>疏<hi>注古者婦人至之義也解云此皆曾</hi>
　<hi>子問文也其文云孔子曰取婦之家三日不舉樂思嗣親也三月而廟見稱來婦也擇日而祭于禰成婦</hi>
　<hi>之義也鄭注云謂舅姑没者也必祭成婦義者婦有共養之禮猶舅姑存時盥饋特豚於室是也○書者</hi>
　<hi>與上納幣同義即上八年夏宋公使公孫夀來納幣傳云納幣不書此何以書錄伯姬也注云伯姬守節</hi>
　<hi>逮火而死賢故詳錄其禮所以殊於衆女是也今此書其致女者義亦然故云書者與上納幣同義○重</hi>
　<hi>得父母之命乃行婦道故曰所以彰其潔也其女當夫非禮不動光照九族父母得安故曰榮之○禮婦</hi>
　<hi>人未至氏之黨曽子問文也其文云曽子口女未廟見而死則如之何孔子曰不遷於祖不祔於皇姑壻</hi>
　<hi>不杖不菲不次歸葬于女氏之黨示未成婦也鄭氏云遷朝廟也壻雖不備喪禮猶爲之服齊衰是也</hi>
<pb n="30b"/>
晉人來媵<lb/>
　傳媵不書此何以書錄伯姬也注義與上同復𤼵傳<lb/>
　者樂道人之善音義<hi>復扶又反</hi>疏<hi>注解云義與上同謂亦與上致女皆同書納幣</hi>
　<hi>矣</hi>
秋七月丙子齊侯無野卒<lb/>
晉人執鄭伯<lb/>
晉欒書帥師伐鄭<lb/>
冬十有一月葬齊頃公<lb/>
<pb n="31a"/>
楚公子嬰齊帥師伐莒庚申莒潰注日者錄責中國無<lb/>
信同盟不能相救至爲夷狄所潰音義<hi>潰戸内反</hi>疏<hi>注解云正以凡潰例月卽僖四年春王正月蔡潰文三年春王正月沈潰之屬是也今而書日故如此解</hi>
楚人入運<lb/>
秦人白狄伐晉<lb/>
鄭人圍許<lb/>
城中城<lb/>
十年春衞侯之弟黑背率師侵鄭<lb/>
<pb n="31b"/>
夏四月五卜郊不從乃不郊<lb/>
　傳其言乃不郊何注据上不郊不言乃僖公不從言<lb/>
　免牲也疏<hi>注解云据上不郊不言乃即上七年夏不郊猶三望是也僖公不從言免牲僖三十</hi>
　<hi>一年夏四卜郊不從乃免牲猶三望是也</hi>不免牲故言乃不郊也注不免<lb/>
　牲當㘴盜天牲失事天之道故諱使若重難不得郊<lb/>
　音義<hi>難乃旦反</hi>疏<hi>注解云宣八年𫝊云而者何難也乃者何難也曷爲或言而或言乃乃難乎而</hi>
　<hi>也何氏云言乃者内而深言而者外而淺下昃日昳久故言乃然則乃者難之深今經云乃不郊故云使</hi>
　<hi>若重難不得郊也重難之義皆出於乃字</hi>
<pb n="32a"/>
五月公㑹晉侯齊侯宋公衞侯曹伯伐鄭注不致者成<lb/>
公數卜郊不從怨懟故不免牲不但不免牲而已故奪<lb/>
臣子辭以起之音義<hi>數所角反懟直内反</hi>疏<hi>注解云荘六年傳云得意致㑹不得意致伐注云此謂公與二國以上也然則此經公㑹晉侯宋公以下伐鄭亦是二國以上若得意宜致㑹不得意宜致伐今全不致故如此解也言成公數卜郊不從者即此上文五卜郊不從是也五卜郊卜之多者故言數云不但不免牲而已者謂成公意卒竟而不復郊知如此者正以不免牲上文已有説今此仍不致故知更有罪也○故奪臣乎辭以起之謂不致也奪其臣子之辭以起見其罪矣所以不致得謂之奪臣子辭者桓二年注云凡致者臣子喜其君父脱危而至今不書至似若不得脱危然故曰奪臣子辭也桓元年注云不致之者爲<pb n="32b"/>下去上適足以起無王未足以見無王罪之深淺故復奪臣子辭成誅文也者義亦通于此</hi>
齊人來媵<lb/>
　傳媵不書此何以書錄伯姬也三國來媵非禮也曷<lb/>
　爲皆以錄伯姬之辭言之婦人以衆多爲侈也注侈<lb/>
　大也朝廷侈於妬上婦人侈於妬下伯姬以至賢爲<lb/>
　三國所爭媵故侈大其能容之唯天子取十二女音<lb/>
　義<hi>侈昌氏反大也妬丁故反取七住反本或作娶</hi>疏<hi>注解云朝廷侈於妬上言妬其有賢才而居於</hi>
　<hi>已上位者是朝廷侈之妬也○婦人侈於妬下言不能容衆妾而妬惡之者是婦人妬也○故侈大其能</hi>
<pb n="33a"/>
　<hi>容之考諸舊本大上無侈字○唯天子取十二女保乾圖文孔子爲後王非古禮也</hi>
丙午晉侯獳卒注不書葬者殺大夫趙同等音義<hi>獳乃侯反</hi>
疏<hi>注觧云春秋之義君殺無罪大夫例不書其葬見其合絶之是以僖九年晉侯詭諸卒何氏云不書葬者殺世子也是也其殺趙同等即上八年晉殺其大夫趙同趙括是也</hi>
秋七月<lb/>
公如晉注如晉者冬也去冬者惡成公前旣怨懟不免<lb/>
牲今復如晉過郊乃反遂怨懟無事天之意當絶之音<lb/>
義<hi>去起吕反惡烏路反復扶又反</hi>疏<hi>注觧云謂明年三月公至自晉是過郊乃反是其無事天之意當合<pb n="33b"/>絶之不可爲魯侯矣</hi>
　<lb/>
　<lb/>
　<lb/>
　<lb/>
　<lb/>
　<lb/>
　春秋公羊傳注疏卷十七<lb/>
<pb n="34a"/>
　春秋公羊傳卷十七考證<lb/>
無冰注周二月夏十二月○監本作周正月今改正<lb/>
　又注當寒而溫倒賞也○倒字監本誤作例今改正<lb/>
王師敗績于貿戎傳葢晉敗之○<hi>臣召南</hi>按貿戎與王<lb/>
　師戰此事實也以王師自敗爲文此書法也若實晉<lb/>
　人經可易爲貿戎乎此則二傳之穿鑿也<lb/>
季孫行父臧孫許叔孫僑如公孫嬰齊帥師㑹晉郤克<lb/>
　衞孫良夫曹公子手及齊侯戰于鞌傳注隨從王者<lb/>
<pb n="34b"/>
　大夫得敵諸侯也○<hi>臣照</hi>按何氏凡以託王于魯爲<lb/>
　説支離附㑹必不可通邲之戰魯不與焉經書晉荀<lb/>
　林父及楚子亦是隨從王者之大夫得敵君乎<lb/>
傳晉郤克與臧孫許同時而聘于齊○聘齊事左傳糓<lb/>
　梁俱作季孫行父非臧孫許<lb/>
梁山崩傳梁山者何河上之山也○<hi>臣召南</hi>按各本俱<lb/>
　作江上之山非也果爾下文何以云壅河三日不流<lb/>
　乎今改正<lb/>
<pb n="35a"/>
立武宮傳武宫者何武公之宮也注在春秋前○<hi>臣浩</hi>
　按魯世家周公子魯公魯公子考公考公弟煬公煬<lb/>
　公子幽公幽公弟魏公魏公子厲公厲公弟獻公獻<lb/>
　公子真公真公弟武公當周宣王之世也<lb/>
　又疏臧孫許伐齊有功○<hi>臣召南</hi>按鞌之戰晉魯大<lb/>
　夫以一笑之故𤼵憤興兵主兵者郤克及季孫行父<lb/>
　則此立武宫亦行父柄國自誇其功非臧孫許為之<lb/>
　也何氏所以必指臧孫許者以前傳言臧孫許與郤<lb/>
<pb n="35b"/>
　克同時聘齊也<lb/>
取鄟傳邾婁之邑也○<hi>臣召南</hi>按穀梁以鄟為國是也<lb/>
　公羊於取地槪以邾婁之邑觧之然則自隠公至此<lb/>
　取邑多矣邾婁有幾百里之地乎小國時時失邑而<lb/>
　猶不亡又何説也<lb/>
晉欒書帥師侵鄭○左穀經皆作救鄭<lb/>
八年春晉侯使韓穿來言汶陽之田歸之于齊傳脅我<lb/>
　使我歸之也○孫復曰汶陽之田齊所侵魯地也故<lb/>
<pb n="36a"/>
　二年用師于齊以取之晉侯使韓穿來言歸之於齊<lb/>
　非正也魯之土地天子所封非晉侯可得制故書以<lb/>
　惡之<lb/>
衞人來媵傳錄伯姬也○程子曰媵小事不書伯姬之<lb/>
　嫁諸侯皆來媵之故書以見其賢女子之賢尚聞於<lb/>
　諸侯况君子乎<lb/>
五卜郊不從乃不郊傳不免牲注當坐盜天牲失事天<lb/>
　之道○劉敞曰傳意是也何休注非<lb/>
<pb n="36b"/>
公㑹晉侯齊侯宋公衞侯曹伯伐鄭注不致者成公數<lb/>
　卜郊不從怨懟故不免牲不但不免牲而已故奪臣<lb/>
　子辭以起之○<hi>臣召南</hi>按卜郊不從與㑹伐鄭並無<lb/>
　干渉返國不致自是史闕文耳魯郊上僭天子非禮<lb/>
　也卜郊不從遂不郊正是得禮何乃以為罪乎<lb/>
　又疏桓元年注云不致之者○<hi>臣浩</hi>按監本此句下<lb/>
　有至而凡三字誤也今依桓元年注原文添為下去<lb/>
　上適足以起無王未足以見無王罪之深淺故復共<lb/>
<pb n="37a"/>
　二十二字文義始明<lb/>
公如晉注如晉者冬也去冬者惡成公前既怨懟不免<lb/>
　牲今復如晉過郊乃反遂怨懟無事天之意當絶之<lb/>
　○<hi>臣照</hi>按成公如晋事大國不得已也公雖至愚豈<lb/>
　有卜郊不從而怨天之理怨天而如晉以避郊期豈<lb/>
　清狂不慧如晋惠之流耶何氏慿空穿鑿莫此為甚<lb/>
　<lb/>
　<lb/>
<pb n="37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋公羊傳卷十七考證<lb/>
</p>
<p>
</p>
  </div>
</body>
</text>
</TEI>
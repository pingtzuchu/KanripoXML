<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>今文孝經序</head> <lb/>
    <p>
<pb n="1a"/>
欽定四庫全書　　　　經部六<lb/>
　古文孝經指解　　　　孝經類<lb/>
　　提要<lb/>
　　　　<hi>臣</hi>等謹按古文孝經指解一卷宋司馬光撰范祖禹又<lb/>
　　　　續為之説宋中興藝文志曰自唐明皇時排毁古<lb/>
　　　　文以閨門一章為鄙俗而古文遂廢<hi>按此説舛錯辨己見孝經</hi>
　　　　<hi>正義條下</hi>至司馬光始取古文為指解又范祖禹進<lb/>
　　　　孝經説劄子曰仁宗朝司馬光在館閣為古<lb/>
<pb n="1b"/>
　　　　文指解表上之臣妄以所見又為之説書録<lb/>
　　　　解題載光書祖禹書各一卷此本不知誰所<lb/>
　　　　併殆以二書相因而作故合編也王應麟玉<lb/>
　　　　海載光書進于至和元年時為殿中丞直秘<lb/>
　　　　閣與祖禹説小異然光集所載進表稱嘗撰<lb/>
　　　　古文孝經指解皇祐中獻于仁宗皇帝竊慮<lb/>
　　　　嵗久不存今繕冩為一卷進上云云則祖禹<lb/>
　　　　所説者初進之本耳孝經今文古文自隋志<lb/>
<pb n="2a"/>
　　　　所載王劭劉炫以来即紛紛聚訟至唐而劉<lb/>
　　　　知幾主古文司馬貞主今文其彼此駁議唐<lb/>
　　　　㑹要具載其詞至今説經之家亦多逓相左<lb/>
　　　　右然所争者不過字句之間觀光後古文而<lb/>
　　　　句下乃備載唐元宗今文之註使二本南轅<lb/>
　　　　北轍可移今文之註以註古文乎宋黄震日<lb/>
　　　　鈔有曰按孝經一爾古文今文特所傳微有<lb/>
　　　　不同如首章今文云仲尼居曽子侍古文則<lb/>
<pb n="2b"/>
　　　　云仲尼閒居曽子侍坐今文云子曰先王有<lb/>
　　　　至徳要道古文則曰子曰參先王有至徳要<lb/>
　　　　道今文云夫孝徳之本也教之所由生也古<lb/>
　　　　文則曰夫孝徳之本教之所由生文之或増<lb/>
　　　　或减不過如此于大義固無不同至于分章<lb/>
　　　　之多寡今文三才章其政不嚴而治與先王<lb/>
　　　　見教之可以化民通為一章古文則分為二<lb/>
　　　　章今文聖治章第九其所因者本也與父子<lb/>
<pb n="3a"/>
　　　　之道天性通為一章古文則分為二章不愛<lb/>
　　　　其親而愛他人者古文又分為一章章句之<lb/>
　　　　分合率不過如此于大義亦無不同古文又<lb/>
　　　　云閨門之内具禮矣乎嚴父嚴兄妻子臣妾<lb/>
　　　　猶百姓徒役也此二十二字今文全無之而<lb/>
　　　　古文自為一章與前之分章者三共増為二<lb/>
　　　　十二所異者又不過如是非今文與古文各<lb/>
　　　　為一書也其説可為持平光所解及祖禹所<lb/>
<pb n="3b"/>
　　　　説讀者觀其宏㫖以求天經地義之原足矣<lb/>
　　　　其今文古文之争直謂賢者之過可也胡爌<lb/>
　　　　拾遺録嘗譏祖禹所説以光註言之不通也<lb/>
　　　　句誤為經文今証以朱子刋誤爌説信然然<lb/>
　　　　亦非大義所係今姑仍原本録之而附胡爌<lb/>
　　　　説以糾其失焉乾隆四十一年五月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="4a"/>
欽定四庫全書<lb/>
　今文孝經序<lb/>
　　唐　　𤣥　　宗　　皇　　帝　　撰<lb/>
朕聞上古其風朴略雖因心之孝已萌而資敬之禮猶<lb/>
簡及乎仁義既有親譽益著聖人知孝之可以教人也<lb/>
故因嚴以教敬因親以教愛於是以順移忠之道昭矣<lb/>
立身揚名之義彰矣子曰吾志在春秋行在孝經是知<lb/>
孝者徳之本歟經曰昔者明王之以孝治天下也不敢<lb/>
<pb n="4b"/>
遺小國之臣而况於公侯伯子男乎朕嘗三復斯言景<lb/>
行先哲雖無徳教加於百姓庶幾廣愛刑于四海嗟乎<lb/>
夫子沒而微言絶異端起而大義乖况冺絶於秦得之<lb/>
者皆煨燼之末濫觴於漢傳之者皆糟粕之餘故魯史<lb/>
春秋學開五傳國風雅頌分為四詩去聖逾逺源流益<lb/>
别近觀孝經舊注蹖駮尤甚至於迹相祖述殆且百家<lb/>
業擅專門猶將十室希升堂者必自開户牖攀逸駕者<lb/>
必騁殊軌轍是以道隠小成言隠浮偽且傳以通經為<lb/>
<pb n="5a"/>
義義以必當為主至當歸一精義無二安得不翦其繁<lb/>
蕪而撮其樞要也韋昭王肅先儒之領袖虞翻劉邵抑<lb/>
又次焉劉炫明安國之本陸澄譏康成之注在理或當<lb/>
何必求人今故特舉六家之異同㑹五經之㫖趣約文<lb/>
敷暢義則昭然經分注錯理亦條貫寫之琬琰庶有補<lb/>
於將來且夫子談經志取垂訓雖五孝之用則别而百<lb/>
行之源不殊是以一章之中凡有數句一句之内意有<lb/>
兼明具載則文繁略之又義闕今存於疏用廣𤼵揮<lb/>
<pb n="6a"/>
　古文孝經指解序<lb/>
　　朝奉郎守殿中丞充集賢挍理史館檢討臣司馬光上進<lb/>
聖人言則為經動則為法故孔子與曽參論孝而門人<lb/>
書之謂之孝經及傳授滋乆章句寖差孔氏之人畏其<lb/>
流蕩失真故取其先世定本雜虞夏商周之書及論語<lb/>
藏諸壁中苟使人或知之則旋踵散失故雖子孫不以<lb/>
告也遭秦滅學天下之書掃地無遺漢興河間人顔芝<lb/>
之子得孝經十八章儒者相與傳之是為今文及魯共<lb/>
<pb n="6b"/>
王壞孔子宅而古文始出凡二十二章當是之時今文<lb/>
之學已盛故古文排根不得列於學官獨孔安國及後<lb/>
漢馬融為之傳諸儒黨同疾異信偽疑真是以歴載累<lb/>
百而孤學沉厭人無知者隋開皇中祕書學生王逸於<lb/>
陳人處得之河間劉炫為之作稽疑一篇將以興墜起<lb/>
廢而時人已多譏笑之者及唐明皇開元中詔議孔鄭<lb/>
二家劉知幾以為宜行孔廢鄭於是諸儒爭難蠭起卒<lb/>
行鄭學及明皇自注遂用十八章為定先儒皆以為孔<lb/>
<pb n="7a"/>
氏避秦禁而藏書臣竊疑其不然何則秦科斗之書廢<lb/>
絶已乆又始皇三十四年始下焚書之今距漢興纔七<lb/>
年耳孔氏子孫豈容悉無知者必待共王然後乃出盖<lb/>
始藏之時去聖未逺其書最真與夫他國之人轉相傳<lb/>
授歴世踈逺者誠不侔矣且孝經與尚書俱出壁中今<lb/>
人皆知尚書之真而疑孝經之偽是何異信膾之可啗<lb/>
而疑炙之不可食也嗟乎真偽之明皦若日月而歴世<lb/>
爭論不能自伸雖其中異同不多然要為得正此學者<lb/>
<pb n="7b"/>
所當重惜也前世中孝經多者五十餘家少者亦不減<lb/>
十家今祕閣所藏止有鄭氏明皇及古文三家而已其<lb/>
古文有經無傳案孔安國以古文時無通者故以𨽻體<lb/>
冩尚書而傳之然則論語孝經不得獨用古文此盖後<lb/>
世好事者用孔氏傳本更以古文寫之其文則非其語<lb/>
則是也夫聖人之經高深幽逺固非一人所能獨了是<lb/>
以前世並存百家之説使明者擇焉所以廣思慮重經<lb/>
術也臣愚雖不足以度越前人之胷臆窺望先聖之藩<lb/>
<pb n="8a"/>
籬至於時有所見亦各言爾志之義是敢輙以𨽻寫古<lb/>
文為之指解其今文舊注有未盡者引而伸之其不合<lb/>
者易而去之亦未知此之為是而彼之為非然經猶的<lb/>
也一人射之不若衆人射之其為取中多矣臣不敢避<lb/>
狂僭之罪而庶幾於先王之道萬一有所補焉<lb/>
<pb n="9a"/>
　古文孝經説序<lb/>
　　修實録檢討官承議郎祕書省著作郎兼侍講臣范祖禹上進<lb/>
古文孝經二十二章與尚書論語同出於孔氏壁中歴<lb/>
世諸儒疑眩莫能明故不列於學官今文十八章自唐<lb/>
明皇為之注遂行於世二書雖大同而小異然得其真<lb/>
者古文也臣今竊以古為據而申之以訓説雖不足以<lb/>
明先王之道庶幾有萬一之補焉臣謹上<lb/>
</p>
<p>
</p>
  </div>
</body>
</text>
</TEI>
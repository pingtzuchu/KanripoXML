<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儀禮述註卷十五</head> <lb/>
    <p>
<pb n="1a"/>
欽定四庫全書<lb/>
　儀禮述註卷十五<lb/>
　　　　　　　　　　　安溪　李光坡　撰<lb/>
　　特牲饋食禮第十五<lb/>
　　　鄭目錄云諸侯之士祭祖禰非天子之士○疏<lb/>
　　　曰曲禮曰大夫以索牛士以羊豕彼天子大夫<lb/>
　　　士此儀禮特牲少牢諸侯大夫士也經直云適<lb/>
　　　其皇祖某子不云考鄭云祖禰者祭法云適士<lb/>
<pb n="1b"/>
　　　二廟官師一廟官師謂中下之士祖禰共廟亦<lb/>
　　　兼祭祖故祖禰俱言也若祭無問一廟二廟皆<lb/>
　　　先祭祖後祭禰祭無問尊卑廟數多少皆同日<lb/>
　　　而祭畢以此及少牢惟筮一日明不别日祭也<lb/>
特牲饋食之禮○不諏日<lb/>
　註曰祭祀自孰始曰饋食饋食者食道也諏謀也士<lb/>
　賤職䙝時至事暇可以祭則筮其日矣不如少牢大<lb/>
　夫先與有司于廟門諏丁巳之日○疏曰云自孰始<lb/>
<pb n="2a"/>
　者天子諸侯饋孰已前仍有灌鬯朝踐饋獻之事也<lb/>
及筮日主人冠端𤣥即位于門外西面<lb/>
　註曰冠端𤣥𤣥冠𤣥端下言𤣥者𤣥冠有不𤣥端者<lb/>
　門謂廟門○疏曰不𤣥端則朝服一冠冠兩服也<lb/>
子姓兄弟如主人之服立于主人之南西面北上<lb/>
　註曰所祭者之子孫言子姓者子之所生小宗祭而<lb/>
　兄弟皆來與焉宗子祭則族人皆侍○疏曰姓之言<lb/>
　生也小宗謂繼禰者五世則遷宗子謂繼别為大宗<lb/>
<pb n="2b"/>
　者若據小宗有服者若據大宗兼有絶服者也<lb/>
有司羣執事如兄弟服東面北上<lb/>
　註曰士之屬吏也<lb/>
席于門中闃西閾外<lb/>
　註曰為筮人設之也<lb/>
筮人取筮于西塾執之東面受命于主人<lb/>
　註曰筮人官名也筮問也取其所用問神明者謂蓍<lb/>
　也○疏曰凢卜筮實問于鬼神謂卜用龜龜知生數<lb/>
<pb n="3a"/>
　一二三四五之神筮用蓍蓍知成數七八九六之神<lb/>
宰自主人之左賛命命曰孝孫某筮來日某諏此某事<lb/>
適其皇祖某子尚饗<lb/>
　註曰宰羣吏之長自由也賛佐也達也賛命由左者<lb/>
　為神求變也士祭曰嵗事此言某事又不言妃者容<lb/>
　大祥之後禫月之吉祭皇君也言君祖者尊之也某<lb/>
　子者祖宗也伯子仲子也尚庶幾也<lb/>
筮者許諾還即席西面坐卦者在左卒筮寫卦筮者執<lb/>
<pb n="3b"/>
以示宗人<lb/>
　註曰士之筮者坐蓍短由便卦者主人畫地識爻爻<lb/>
　備以方寫之○疏曰牢禮立筮三正記云天子蓍長<lb/>
　九尺諸侯七大夫五士三<lb/>
主人受視反之<lb/>
　註曰反還<lb/>
筮者還東面長占卒告于主人占曰吉<lb/>
　註曰長占以其年之長幼旅占之<lb/>
<pb n="4a"/>
若不吉則筮逺日如初儀<lb/>
　註曰逺日旬之外日○疏曰曲禮云旬之内曰近某<lb/>
　日旬之外曰逺某日吉禮先近日假令孟月先于孟<lb/>
　月上旬内筮不吉乃用中旬之内更筮不吉更于下<lb/>
　旬内筮不吉即止大夫以上先于前月下旬筮來月<lb/>
　之上旬不吉又于上旬筮中旬不吉又于中旬筮下<lb/>
　旬又不吉即止今云旬之外日者謂上旬不吉更于<lb/>
　上旬外筮中旬非如大夫以上旬前為旬外也○張子<lb/>
<pb n="4b"/>
　曰祭之筮日若再不吉則止諏日而祭更不筮據儀<lb/>
　禮唯有筮逺日之文不云三筮筮日之禮只是二筮<lb/>
　先筮近日後筮逺日不從則直諏用下旬逺日蓋亦<lb/>
　足以致于鬼神之意矣<lb/>
宗人告事畢<lb/>
前期三日之朝筮尸如求日之儀命筮曰孝孫某諏此<lb/>
某事適其皇祖某子筮某之某為尸尚饗<lb/>
　註曰三日者容宿賓視濯也某之某者字尸父而名<lb/>
<pb n="5a"/>
　尸連言其親庶幾其憑依之也大夫士以孫之倫為<lb/>
　尸○疏曰云字尸父者曲禮為人子者祭祀不為尸<lb/>
　注尸卜筮無父者然則卒不稱名故知是字對父故<lb/>
　為名大夫士以孫之倫為尸皆取無爵者無問成人<lb/>
　與幼皆得為之曽子問曰祭成喪者必有尸尸必以<lb/>
　孫孫幼則使人抱之是也若天子諸侯雖用孫之倫<lb/>
　取卿大夫有爵者為之故鳬鷖詩祭尸之等皆言公<lb/>
　尸<lb/>
<pb n="5b"/>
乃宿尸<lb/>
　註曰宿讀為肅肅進也進之者使知祭日當來○疏<lb/>
　曰乃緩辭則與筮尸别日矣<lb/>
主人立于尸外門外子姓兄弟立于主人之後北面東<lb/>
上<lb/>
　註曰不東面者來不為賓客子姓立于主人之後上<lb/>
　當其後○疏曰尸者父象也主人有子道故北面子<lb/>
　姓兄弟北面陪主人後東頭為上者不得過主人故<lb/>
<pb n="6a"/>
　為上者當主人之後也<lb/>
尸如主人服出門左西面<lb/>
　註曰不敢南面當尊<lb/>
主人辟皆東面北上<lb/>
　註曰順尸<lb/>
主人再拜尸答拜<lb/>
　註曰主人先拜尊尸<lb/>
宗人擯辭如初卒曰筮子為某尸占曰吉敢宿<lb/>
<pb n="6b"/>
　註曰宗人擯者釋主人之辭如初者如宰賛命筮尸<lb/>
　之辭卒曰者著其辭所易也<lb/>
祝許諾致命<lb/>
　註曰受宗人辭許之傳命于尸始宗人祝北面至於<lb/>
　傳命皆西面受命東面釋之<lb/>
尸許諾主人再拜稽首<lb/>
　註曰其許亦宗人受于祝而告主人<lb/>
尸入主人退<lb/>
<pb n="7a"/>
　註曰相揖而去尸不拜送尸尊○疏曰知有相揖者<lb/>
　約少牢云尸送揖不拜也但彼有送文大夫尊也<lb/>
宿賓<lb/>
　註曰宿尸與宿賓中無厥明之文則二者同日明矣<lb/>
賓如主人服出門左西面再拜主人東面荅再拜宗人<lb/>
擯曰某薦嵗事吾子將涖之敢宿<lb/>
　註曰薦進也涖臨也言吾子將臨之知賓在有司中<lb/>
　今特肅之尊賓耳○疏曰此宿屬吏内一人為備三<lb/>
<pb n="7b"/>
　獻賓之事也知賓在有司中者以上無戒文今宿之<lb/>
　云吾子將涖之明知賓在有司内可知按前文有司<lb/>
　羣執事如兄弟服東面北上鄭云士之屬吏此云賓<lb/>
　在有司内則賓是士之屬吏可知特宿之者將使為<lb/>
　賓也<lb/>
賓曰某敢不敬從主人再拜賓答拜主人退賓拜送<lb/>
厥明夕陳鼎于門外北面北上有鼏<lb/>
　註曰厥其也宿賓之明日夕門外北面當門也<lb/>
<pb n="8a"/>
棜在其南南順實獸于其上東首<lb/>
　註曰順猶從也棜之制如今大木轝矣上有四周下<lb/>
　無足獸腊也<lb/>
牲在其西北首東足<lb/>
　註曰其西棜西也東足者尚右也牲不用棜以其生<lb/>
設洗于阼階東南壺禁在東序豆籩鉶在東房南上几<lb/>
席兩敦在西堂<lb/>
　註曰東房房中之東當夾北西堂西夾之前近南耳<lb/>
<pb n="8b"/>
　○疏曰大夫士直有東房西室若言房則東房矣今<lb/>
　此經特言東房明房内近東邊故云東房也夾室半<lb/>
　以南為之以壁外相望則當夾北也夾室在房近南<lb/>
　東故云房中之東當夾北也西堂者按爾雅註夾室<lb/>
　前堂謂之廂此在西堂在西廂故云西夾之前近南<lb/>
　也<lb/>
主人及子姓兄弟即位于門東如初<lb/>
　註曰初筮位也<lb/>
<pb n="9a"/>
賓及衆賓即位于門西東面北上<lb/>
　註曰不䝉如初者以宰在而宗人祝不在○疏曰宰<lb/>
　前筮時在門東賛主人辭今在門西同行<lb/>
宗人祝立于賓西北東面南上<lb/>
　註曰事彌至位彌異宗人祝于祭宜近廟<lb/>
王人再拜賓答再拜三拜衆賓衆賓答再拜<lb/>
　註曰衆賓再拜者士賤旅之得備禮也○疏曰有司<lb/>
　徹主人三拜衆賓皆答一拜卿大夫尊賓賤純臣經<lb/>
<pb n="9b"/>
　云皆答一拜明人人從上至下皆一一獨答拜以其<lb/>
　純故也所以不再拜者避國公故也此士賓莫問多<lb/>
　少皆得一時再拜者以其士賤衆賓得致禮故也<lb/>
主人揖入兄弟從賓及衆賓從即位于堂下如外位<lb/>
　註曰為親濯也<lb/>
宗人升自西階視壺濯及豆籩反降東北面告濯具<lb/>
　註曰濯溉也不言敦鉶者省文也東北面告縁賓意<lb/>
　欲聞也言濯具不言潔以有几席○疏曰几席不洗<lb/>
<pb n="10a"/>
　者告具而已<lb/>
賓出主人出皆復外位<lb/>
　註曰為視牲也<lb/>
宗人視牲告充饔正作豕<lb/>
　註曰充猶肥也饔正官名也北面以䇿動作豕視聲<lb/>
　氣○疏曰聲氣不和即是疾病不堪祭祀<lb/>
宗人舉獸尾告備舉鼎鼏告潔<lb/>
　註曰備具<lb/>
<pb n="10b"/>
請期曰羮飪<lb/>
　註曰肉謂之羮飪熟也謂明日質明時而曰肉熟重<lb/>
　豫勞賓宗人既得期西北面告賓有司<lb/>
告事畢賓出主人拜送<lb/>
夙興主人服如初立于門外東方南面視側殺<lb/>
　註曰夙早也興起也主人服如初則其餘有不𤣥端<lb/>
　者側殺殺一牲也○疏曰有同服者有着朝服者側<lb/>
　猶特也<lb/>
<pb n="11a"/>
主婦視饎㸑于西堂下<lb/>
　註曰炊黍稷曰饎宗婦為之㸑竈也西堂下者堂之<lb/>
　西下也近西壁南齊坫<lb/>
亨于門外東方西面北上<lb/>
　註曰亨煮也煮豕魚腊以鑊各一㸑詩云誰能烹魚<lb/>
　溉之釜鬵<lb/>
羮飪實鼎陳于門外如初<lb/>
　註曰初視濯也<lb/>
<pb n="11b"/>
尊于户東𤣥酒在西<lb/>
　註曰户東室户東𤣥酒在西尚之凡尊酌者在左○<lb/>
　疏曰左為上尊是以鄉飲酒鄉射皆𤣥酒在西尊酒<lb/>
　在東若燕禮大射唯君西尊不從此義也<lb/>
實豆籩鉶陳于房中如初<lb/>
　註曰如初者取而實之既而反之<lb/>
執事之俎陳于階間二列北上<lb/>
　註曰執事謂有司及兄弟二列者因其位在東西祝<lb/>
<pb n="12a"/>
　主人主婦之俎亦存焉不升鼎者異于神○疏曰士<lb/>
　虞記祝俎陳于階間敦東彼虞不致爵故不見主人<lb/>
　主婦俎明此吉祭有致爵主人主婦陳于階間可知<lb/>
　以主婦亦是執事之人也<lb/>
盛兩敦陳于西堂藉用萑几席陳于西堂如初<lb/>
　註曰盛黍稷者宗婦也萑細葦<lb/>
尸盥匜水實于槃中簞巾在門内之右<lb/>
　註曰設盥水及巾尸尊不就洗又不揮門内之右象<lb/>
<pb n="12b"/>
　洗在東統于門東西上凡鄉内以入為左右鄉外以<lb/>
　出為左右○疏曰揮振去水使手乾門右據鄉内以<lb/>
　入為右者<lb/>
祝筵几于室中東面<lb/>
　註曰為神敷席也至此使祝接神○疏曰前未有使<lb/>
　祝之文<lb/>
主婦纚笄宵衣立于房中南面<lb/>
　註曰主婦主人之妻雖姑存猶使之主祭祀纚笄首<lb/>
<pb n="13a"/>
　服宵綺屬也此衣染之以黑其繒本名曰宵詩有素<lb/>
　衣朱宵記有𤣥宵衣凡婦人助祭者同服也内則曰<lb/>
　舅没則姑老冡婦所祭祀賓客毎事必請于姑○疏<lb/>
　曰引詩者證宵引玉藻者證𤣥<lb/>
主人及賓兄弟羣執事即位于門外如初宗人告有司<lb/>
具<lb/>
　註曰具猶辦也<lb/>
主人拜賓如初揖入即位如初<lb/>
<pb n="13b"/>
　註曰初視濯也<lb/>
佐食北面立于中庭<lb/>
　註曰佐食賓佐尸食者立于宗人之西○疏曰士虞<lb/>
　禮云主人及兄弟賓即位于西方如反哭位又云宗<lb/>
　人西階前北面註云當詔主人此特牲吉禮主人行<lb/>
　事阼階宗人亦在阼階南擯主人佐食北面于中庭<lb/>
　明在宗人之西可知<lb/>
主人及祝升祝先入主人從西面于户内<lb/>
<pb n="14a"/>
　註曰祝先入接神宜在前也少牢饋食禮曰祝盥于<lb/>
　洗升自西階主人盥升自阼階祝先入南面<lb/>
主婦盥于房中薦兩豆葵菹蝸醢醢在北<lb/>
　註曰主婦盥盥于内洗昏禮婦洗在北堂直室東隅<lb/>
宗人遣佐食及執事盥出<lb/>
　註曰命之盥出當助主人及賓舉鼎<lb/>
主人降及賓盥出主人在右及佐食舉牲鼎賓長在右<lb/>
及執事舉魚腊鼎除鼏<lb/>
<pb n="14b"/>
　註曰及與也主人在右統于東主人與佐食者尊賓<lb/>
　不載少牢饋食禮魚用鮒腊用麋士腊用兔○疏曰<lb/>
　東為右人西為左人入時左人在鼎後又盡載牲體<lb/>
　于俎又設俎于神坐前賓主當相對為左右以賓尊<lb/>
　不載牲體故使佐食對主人使賓為右人而使執事<lb/>
　在左而載<lb/>
宗人執畢先入當阼階南面<lb/>
　註曰畢狀如叉蓋為其似畢星取名焉主人親舉宗<lb/>
<pb n="15a"/>
　人則執畢道之既錯又以畢臨匕載備失脫也雜記<lb/>
　曰朼用桑長三尺畢用桑三尺刋其本與末朼畢同<lb/>
　材明矣今此朼用棘心則畢亦用棘心舊說云畢似<lb/>
　御他神物神物惡桑叉則少牢饋食及虞無叉何哉<lb/>
　此無叉者乃主人不親舉耳少牢大夫祭不親舉虞<lb/>
　喪祭也主人未執事祔練祥執事用桑叉自此純吉<lb/>
　用棘心叉<lb/>
鼎西面錯右人抽扄委于鼎北<lb/>
<pb n="15b"/>
　註曰右人謂主人及二賓既錯皆西面俟也<lb/>
賛者錯俎加匕<lb/>
　註曰賛者執俎及匕從鼎入者其錯俎東縮加匕東<lb/>
　枋既則退而左人北面也<lb/>
乃朼<lb/>
　註曰右人也尊者于事指使可矣左人載之<lb/>
佐食升肵俎鼏之設于阼階西<lb/>
　註曰肵謂心舌之俎也郊特牲曰肵之為言敬也言<lb/>
<pb n="16a"/>
　主人之所以敬尸之俎<lb/>
卒載加匕于鼎<lb/>
　註曰卒已也已載畢亦加焉<lb/>
主人升入復位俎入設于豆東魚次腊特于俎北<lb/>
　註曰入設俎載者腊特饌要方也凡饌必方者明食<lb/>
　味人之性所以正<lb/>
主婦設兩敦黍稷于俎南西上及兩鉶芼設于豆南南<lb/>
陳<lb/>
<pb n="16b"/>
　註曰宗婦不賛敦鉶者以其少可親之芼菜也<lb/>
祝洗酌奠奠于鉶南遂命佐食啟㑹佐食啓㑹卻于敦<lb/>
南出立于户西南面<lb/>
　註曰酌奠奠其爵觶也少牢饋食禮啓㑹乃奠之<lb/>
主人再拜稽首祝在左<lb/>
　註曰稽首服之甚者祝在左當為主人釋辭于神也<lb/>
　祝祝曰孝孫某敢用剛鬛嘉薦普淖用薦某事于皇<lb/>
　祖某子尚饗<lb/>
<pb n="17a"/>
卒祝主人再拜稽首<lb/>
祝迎尸于門外<lb/>
　註曰尸自外來代主人接之就其次而請不拜不敢<lb/>
　與尊者為禮周禮掌次凢祭祀張尸次<lb/>
主人降立于阼階東<lb/>
　註曰主人不迎尸成尸尊尸所祭者之尊也祖之尸<lb/>
　則主人乃宗祖禰之尸則主人乃父道事神之禮廟<lb/>
　中而已出迎則為厭○疏曰祭統云君迎牲而不迎<lb/>
<pb n="17b"/>
　尸别嫌也尸在廟門外則疑于臣在廟中則全于君<lb/>
　君在廟門外疑于君入廟門則全于臣全于子<lb/>
尸入門左北面盥宗人授巾<lb/>
　註曰侍盥者執其器就之執簞者不授巾賤也宗人<lb/>
　授巾庭長尊少牢饋食禮曰祝先入門右尸入門左<lb/>
尸至于階祝延尸尸升入祝先主人從<lb/>
　註曰延進在後詔侑曰延禮器謂詔侑武方者也少<lb/>
　牢饋食禮曰尸升自西階入祝從主人升自阼階祝<lb/>
<pb n="18a"/>
　先入主人從<lb/>
尸即席坐主人拜妥尸<lb/>
　註曰妥安坐也<lb/>
尸答拜執奠祝饗主人拜如初<lb/>
　註曰饗勸強之也其辭取于士虞記則宜云孝孫某<lb/>
　圭為孝薦之饗舊說云明薦之<lb/>
祝命挼祭尸左執觶右取菹㨎于醢祭于豆間<lb/>
　註曰命詔尸也挼祭祭神食也士虞禮古文曰祝命<lb/>
<pb n="18b"/>
　佐食墮祭周禮曰既祭則藏其墮墮與挼讀同耳今<lb/>
　文改挼皆為綏古文此皆為挼祭也㨎醢者染于醢<lb/>
　○疏曰祭神食者向者陰厭厭飫神今尸祭訖當食<lb/>
　神餘也<lb/>
佐食取黍稷肺祭授尸尸祭之祭酒啐酒告㫖主人拜<lb/>
尸奠觶答拜<lb/>
　註曰肺祭刌肺也㫖美也祭酒穀味之芬芳者齊敬<lb/>
　共之惟恐不美告之以美達其心明神亨之<lb/>
<pb n="19a"/>
祭鉶嘗之告㫖主人拜尸答拜<lb/>
　註曰鉶肉味之有菜和者曲禮曰客絮羹主人辭不<lb/>
　能烹<lb/>
祝命爾敦佐食爾黍稷于席上<lb/>
　註曰爾近也近之便尸之食也<lb/>
設大羹湆于醢北<lb/>
　註曰大羹湆煮肉汁也不和貴其質設之所以敬尸<lb/>
　也不祭不嚌大羮不為神非盛者也士虞禮曰大羹<lb/>
<pb n="19b"/>
　湆自門入○疏曰公食昏禮大羹湆皆在薦右此在<lb/>
　左者神禮變于生人士虞禮設于鉶南在右與生人<lb/>
　同有不忍異于生故也云不為神者陰飫時未設尸<lb/>
　來始設為尸故士虞記云無尸則不挼祭無太羮湆<lb/>
　胾從獻<lb/>
舉肺脊以授尸尸受振祭嚌之左執之<lb/>
　註曰肺氣之主也脊正體之貴者先食啗之所以道<lb/>
　食通氣<lb/>
<pb n="20a"/>
乃食食舉<lb/>
　註曰舉言食者明凡解體皆連肉○疏曰乃食謂食<lb/>
　肺云食舉謂骨體正脊<lb/>
主人羞肵俎于腊北<lb/>
　註曰肵俎主于尸主人親羞敬也神俎不親設者貴<lb/>
　得賓客以神事其先○疏曰肵俎尸入乃設之故知<lb/>
　主于尸<lb/>
尸三飯告飽祝侑主人拜<lb/>
<pb n="20b"/>
　註曰三飯告飽禮一成也侑勸也或曰又勸之使又<lb/>
　食少牢饋食禮侑辭曰皇尸未實侑也<lb/>
佐食舉幹尸受振祭嚌之佐食受加于肵俎舉獸幹魚<lb/>
一亦如之<lb/>
　註曰幹長脅也獸腊其體數與牲同<lb/>
尸實舉于菹豆<lb/>
　註曰為將食庶羞舉謂肺脊<lb/>
佐食羞庶羞四豆設于左南上有醢<lb/>
<pb n="21a"/>
　註曰庶衆也衆羞以豕肉所以為異味四豆者膮炙<lb/>
　胾醢南上者以膮炙為上以有醢不得䋫也○疏曰<lb/>
　公食大夫禮牛炙南醢牛胾西醢䋫之次也此惟一<lb/>
　醢不得與胾炙相對相對之法炙在南醢在北胾在<lb/>
　北醢在南如此見得䋫<lb/>
尸又三飯告飽祝侑之如初<lb/>
　註曰禮再成也<lb/>
舉骼及獸魚如初尸又三飯告飽祝侑之如初<lb/>
<pb n="21b"/>
　註曰禮三成獸魚如初者獸骼魚一也<lb/>
舉肩及獸魚如初<lb/>
　註曰不復飯食三三者士之禮大成也舉先正脊後<lb/>
　肩自上而卻下䋫而前終始之次也○疏曰先舉正<lb/>
　脊自上也次舉脅即卻也後舉骼即下䋫也終舉肩<lb/>
　即前也前者牲體之始後者牲體之終<lb/>
佐食盛肵俎俎釋三个<lb/>
　註曰佐食取牲魚腊之餘盛于肵俎將以歸尸俎釋<lb/>
<pb n="22a"/>
　三个為改饌于西北隅遺之所釋者牲腊則正脊一<lb/>
　骨長脅一骨及臑也魚則三頭而已个猶枚也○疏<lb/>
　曰案下記云尸俎右肩臂臑肫胳正脊二骨横脊長<lb/>
　脅二骨短脅○楊氏曰前已舉四體外今宜盛臂肫<lb/>
　横脊短脅故知所釋者惟此耳<lb/>
舉肺脊加于肵俎反黍稷于其所<lb/>
　註曰尸授佐食佐食受而加之反之也肺脊初在菹<lb/>
　豆<lb/>
<pb n="22b"/>
主人洗角升酌酳尸<lb/>
　註曰酳猶衍也是獻尸也謂之酳者尸既卒食又却<lb/>
　頤衍養樂之不用爵者下大夫也因父子之道質而<lb/>
　用角角加人事畧者○疏曰不用爵次當用觚而用<lb/>
　角者因無臣助祭父子相養之道是質云人事畧得<lb/>
　用功少也<lb/>
尸拜受主人拜送尸祭酒啐酒賓長以肝從<lb/>
　註曰肝肝炙也○疏曰亦當如少牢用俎鹽在右<lb/>
<pb n="23a"/>
尸左執角右取肝㨎于鹽振祭嚌之加于菹豆卒角祝<lb/>
受尸角曰送爵皇尸卒爵主人拜尸答拜<lb/>
　註曰曰送爵者節主人拜<lb/>
祝酌授尸尸以醋主人<lb/>
　註曰醋報也祝酌不洗尸不親酌尊尸也古文醋作<lb/>
　酢<lb/>
主人拜受角尸拜送主人退佐食授挼祭<lb/>
　註曰退者進受爵反位尸將嘏主人佐食授之挼祭<lb/>
<pb n="23b"/>
　亦使祭尸食也其授祭亦取黍稷肺祭<lb/>
主人坐左執角受祭祭之祭酒啐酒進聴嘏<lb/>
　註曰聴猶待也受福曰嘏嘏長也大也待尸授之以<lb/>
　長大之福也<lb/>
佐食摶黍授祝祝授尸尸受以菹豆執以親嘏主人<lb/>
　註曰獨用黍者食之主其辭則少牢饋食禮有焉○<lb/>
　疏曰少牢尸不親嘏者大夫尸尊又大夫禮文此親<lb/>
　嘏者士尸卑禮質故也<lb/>
<pb n="24a"/>
主人左執角再拜稽首受復位詩懐之實于左袂挂于<lb/>
季指卒角拜尸答拜<lb/>
　註曰詩猶承也謂奉納之懐中季小也實于左袂挂<lb/>
　祛以小指者便卒角也少牢饋食禮曰興受黍坐振<lb/>
　祭嚌之<lb/>
主人出寫嗇于房祝以籩受<lb/>
　註曰變黍言嗇因事託戒欲其重稼嗇嗇者農力之<lb/>
　成功<lb/>
<pb n="24b"/>
筵祝南面<lb/>
　註曰主人自房還時<lb/>
主人酌獻祝祝拜受角主人拜送設菹醢俎<lb/>
　註曰行神恵也先獻祝以接神尊之菹醢皆主婦設<lb/>
　之佐食設俎○疏曰佐食接尸祝接神故先獻前獻<lb/>
　尸時菹醢主婦設之亞獻及致爵于主人籩豆亦皆<lb/>
　主婦設之則此設菹醢亦主婦可知少牢主人獻祝<lb/>
　佐食設俎故此亦佐食設俎可知<lb/>
<pb n="25a"/>
祝左執角祭豆興取肺坐祭嚌之興加于俎坐祭酒啐<lb/>
酒以肝從祝左執角右取肝㨎于鹽振祭嚌之加于俎<lb/>
卒角拜主人答拜受角酌獻佐食佐食北面拜受角<lb/>
主人拜送佐食坐祭卒角拜主人答拜受角降反于篚<lb/>
升入復位<lb/>
　疏曰獻佐食不言俎者上經云執事之俎陳于階間<lb/>
　二列北上鄭注執事謂有司以佐食亦在有司内者<lb/>
　下記有佐食俎也又下經賓長獻節注云凡獻佐食<lb/>
<pb n="25b"/>
　皆無從其薦俎獻兄弟以齒設之<lb/>
主婦洗爵于房酌亞獻尸<lb/>
　註曰亞次也次猶二主婦二獻不夾拜者士妻儀蕳<lb/>
　耳<lb/>
尸拜受主婦北面拜送<lb/>
　註曰北面拜者辟内子也大夫之妻拜于主人北西<lb/>
　面○疏曰少牢西面拜注不北面辟人君夫人然則<lb/>
　士妻賤不嫌得與人君夫人同也<lb/>
<pb n="26a"/>
宗婦執兩籩户外坐主婦受設于敦南<lb/>
　註曰兩籩棗栗棗在西<lb/>
祝賛籩祭尸受祭之祭酒啐酒<lb/>
　註曰籩祭棗栗之祭也其祭之亦于豆祭<lb/>
兄弟長以燔從尸受振祭嚌之反之<lb/>
　註曰燔炙肉也○疏曰反之者謂反燔于長兄弟<lb/>
羞燔者受加于肵出<lb/>
　註曰出者俟後事也○疏曰云俟後事者謂俟主婦<lb/>
<pb n="26b"/>
　獻祝之時更當羞燔于祝知者約上文主人獻尸云<lb/>
　賓長以肝從至獻祝時但云以肝從不言其人明亦<lb/>
　賓長可知此下文主婦獻祝籩燔從如初儀明獻祝<lb/>
　時亦長兄弟羞燔可知<lb/>
尸卒爵祝受爵命送如初<lb/>
　註曰送者送卒爵<lb/>
酢如主人儀<lb/>
　註曰尸酢主婦知主人儀者自祝酌至尸拜送如酢<lb/>
<pb n="27a"/>
　主人也不易爵辟内子<lb/>
主婦適房南面佐食挼祭主婦左執爵右撫祭祭酒啐<lb/>
酒入卒爵如主人儀<lb/>
　註曰撫挼祭示親祭佐食不授而祭于地亦儀簡也<lb/>
　入室卒爵于尊者前成禮明受恵<lb/>
獻祝籩燔從如初儀及佐食如初卒以爵入于房<lb/>
　註曰及佐食如初如其獻佐食則拜主人之北西面<lb/>
　也○疏曰佐食北面拜受主婦不宜同面拜送故與<lb/>
<pb n="27b"/>
　内子同<lb/>
賓三獻如初燔從如初爵止<lb/>
　註曰初亞獻也尸止爵者三獻禮成欲神恵之均于<lb/>
　室中是以奠而待之○疏曰待均者謂尸得三獻祝<lb/>
　與佐食亦得二獻主人主婦各得一酢而已待主人<lb/>
　主婦致爵乃均也此一科之内乃有十一爵賓獻尸<lb/>
　一也主婦致爵于主人二也主人酢主婦三也主人<lb/>
　致爵主婦四也主婦酢主人五也尸舉奠爵酢賓長<lb/>
<pb n="28a"/>
　六也賓長獻祝七也又獻佐食八也賓又致爵于主<lb/>
　人九也又致爵于主婦十也賓獻主人酢十一也<lb/>
席于户内<lb/>
　註曰為主人鋪之西面席自房來<lb/>
主婦洗爵酌致爵于主人主人拜受爵主婦拜送爵<lb/>
　註曰主婦拜拜于北面也○疏曰約有司儐尸于堂<lb/>
　主婦致爵于主人主人致爵于主婦北面于阼階上<lb/>
　答拜是也<lb/>
<pb n="28b"/>
宗婦賛豆如初主婦受設兩豆兩籩<lb/>
　註曰初賛亞獻也主婦薦兩豆籩東面也<lb/>
俎入設<lb/>
　註曰佐食設之○疏曰有司下大夫不儐尸者主婦<lb/>
　致爵于主人待佐食設俎彼室内行事與士禮畧同<lb/>
　故知佐食設之也<lb/>
主人左執爵祭薦宗人賛祭奠爵興取肺坐絶祭嚌之<lb/>
興加于俎坐挩手祭酒啐酒<lb/>
<pb n="29a"/>
　註曰絶肺祭之者以離肺長也少儀曰牛羊之肺離<lb/>
　而不提心豕亦然挩拭也挩手者為絶肺染汚也刌<lb/>
　肺不挩手<lb/>
肝從左執爵取肝㨎于鹽坐振祭嚌之宗人受加于俎<lb/>
燔亦如之興席末坐卒爵拜<lb/>
　註曰于席末坐卒爵敬也一酌而備再從而次之亦<lb/>
　均<lb/>
主婦答拜受爵酌醋左執爵拜主人答拜坐祭立飲卒<lb/>
<pb n="29b"/>
爵拜主人答拜○主婦出房于房主人降洗酌致爵于<lb/>
主婦席于房中南面主婦拜受爵主人西面答拜宗婦<lb/>
薦豆俎從獻皆如主人主人更爵酌醋卒爵降實爵于<lb/>
篚入復位<lb/>
　註曰主人更爵自醋男子不承婦人爵也祭統曰夫<lb/>
　婦相授受不相襲處酢必易爵明夫婦之别○疏曰<lb/>
　案下記設洗篚在洗西實二爵此賓長所獻爵尸奠<lb/>
　之未舉其篚唯有一爵得云易者上主婦亞獻洗爵<lb/>
<pb n="30a"/>
　于房中則房中有爵又主婦獻祝及佐食訖以爵入<lb/>
　于房後主婦致爵于主人還是房内爵後主人致爵<lb/>
　于主婦者是下篚之爵主婦飲訖實于房中之篚主<lb/>
　人更取房内之爵以酌酢酢訖奠于下篚云主人更<lb/>
　爵者謂酌酢爵與房内爵相更<lb/>
三獻作止爵<lb/>
　註曰賓也謂三獻者以事命之作起也舊說云賓入<lb/>
　户北面曰皇尸請舉爵<lb/>
<pb n="30b"/>
尸卒爵酢酌獻及佐食<lb/>
　楊氏曰上文賓三獻尸止爵不舉故未得獻祝與佐<lb/>
　食待主人主婦致爵與醋神恵已均賓乃作止爵尸<lb/>
　卒爵酢賓賓遂獻祝及佐食事之序也<lb/>
洗爵酌致于主人主婦燔從皆如初更爵酢于主人卒<lb/>
復位<lb/>
　註曰洗乃致爵為異事新之燔從皆如初者如亞獻<lb/>
　及主人主婦致爵也凡獻佐食皆無從其薦俎獻兄<lb/>
<pb n="31a"/>
　弟以齒設之賓更爵自酢亦不承婦人爵○疏曰案<lb/>
　下篇不儐尸洗爵致于主人註云以承佐食賤新之<lb/>
　此云為異事新之異事則是承賤承賤後則事異言<lb/>
　雖不同理則一也燔從如初則無肝從皆者謂主人<lb/>
　主婦嫌獻佐食亦然故云凡獻佐食皆無從下記云<lb/>
　佐食于旅也齒于兄弟故薦俎亦與兄弟同時設之<lb/>
主人降阼階西面拜賓如初洗<lb/>
　註曰拜賓而洗爵為將獻之如初如視濯時主人再<lb/>
<pb n="31b"/>
　拜賓答拜三拜衆賓衆賓答再拜者<lb/>
賓辭洗卒洗揖讓升酌西階上獻賓賓北面拜受爵主<lb/>
人在右答拜<lb/>
　註曰就賓拜者此禮不主于尊也賓卑則不專階主<lb/>
　人在右統于其位○疏曰所尊者謂尸也又賓是士<lb/>
　家有司<lb/>
薦脯醢設折俎<lb/>
　註曰凡節解者皆曰折俎不言其體畧云折俎非貴<lb/>
<pb n="32a"/>
　體也上賓骼衆賓儀公有司設之○疏曰有司徹注<lb/>
　儀者尊體盡儀度餘骨可用而用之<lb/>
賓左執爵祭豆奠爵興取肺坐絶祭嚌之興加于俎坐<lb/>
挩手祭酒卒爵拜主人答拜受爵酌酢奠爵拜賓答拜<lb/>
　註曰主人酌自酢者賓不敢敵主人主人達其意<lb/>
主人坐祭卒爵拜賓答拜揖執祭以降西面奠于其位<lb/>
位如初薦俎從設<lb/>
　註曰位如初復其位東面少牢饋食禮宰夫執薦以<lb/>
<pb n="32b"/>
　從設于祭東司士執俎以從設于薦東是則皆公有<lb/>
　司為之與<lb/>
衆賓升拜受爵坐祭立飲薦俎設于其位辯主人備答<lb/>
拜焉降實爵于篚<lb/>
　註曰衆賓立飲賤不備禮鄉飲酒記曰立卒爵者不<lb/>
　拜既爵備盡盡人之答拜<lb/>
尊兩壺于阼階東加勺南枋西方亦如之<lb/>
　註曰為酧賓及兄弟行神恵不酌上尊卑異之就其<lb/>
<pb n="33a"/>
　位尊之兩壺皆酒優之先尊東方示恵由近禮運曰<lb/>
　澄酒在下<lb/>
主人洗觶酌于西方之尊西階前北面酬賓賓在左<lb/>
　註曰先酌西方者尊賓之義<lb/>
主人奠觶拜賓答拜主人坐祭卒觶拜賓答拜主人洗<lb/>
觶賓辭主人對卒洗酌西面賓北面拜<lb/>
　註曰西面者鄉賓位立于西階之前賓所答拜之東<lb/>
　北<lb/>
<pb n="33b"/>
主人奠觶于薦北<lb/>
　註曰奠觶于薦左非為其不舉行神恵不可同于飲<lb/>
　酒○疏曰以其神恵右不舉生人飲酒左不舉今行<lb/>
　神恵不可同于飲酒故奠于左與生人相變下文奠<lb/>
　觶于薦南明將舉以初在北飲酒將舉奠于薦南便<lb/>
　其復舉<lb/>
賓坐取觶還東面拜主人答拜賓奠觶于薦南揖復位<lb/>
　註曰還東面就其位薦西奠觶薦南明將舉<lb/>
<pb n="34a"/>
主人洗爵獻長兄弟于阼階上如賓儀<lb/>
　註曰酬賓乃獻長兄弟者獻之禮成子酬先成賓禮<lb/>
　此主人之義亦有薦脀設于位私人為之歟○疏曰<lb/>
　如賓儀則長兄弟初受獻于阼階上時亦薦脯醢設<lb/>
　折俎于阼上祭訖乃執以降設於下位皆當如賓儀<lb/>
洗獻衆兄弟如衆賓儀<lb/>
　註曰獻卑而必為之洗者顯神恵此言如衆賓儀則<lb/>
　知獻衆賓洗明矣○楊氏曰如西階獻衆賓儀坐祭<lb/>
<pb n="34b"/>
　立飲薦俎設于其位辯<lb/>
洗獻内兄弟于房中如獻衆兄弟之儀<lb/>
　註曰内兄弟内賓宗婦也如衆兄弟如其拜受坐祭<lb/>
　立飲設薦俎于其位而立内賓其位在房中之尊北<lb/>
　不殊其長畧婦人也有司徹曰主人洗獻内賓于房<lb/>
　中南面拜受爵<lb/>
主人西面答拜更爵酢卒爵降實爵于篚入復位<lb/>
　註曰爵便乃自酢以初不殊其長也内賓之長亦南<lb/>
<pb n="35a"/>
　面答拜○疏曰對上賓與長兄弟不待獻衆賓衆兄<lb/>
　弟徧主人先自酢也<lb/>
長兄弟洗觚為加爵如初儀不及佐食洗致如初無從<lb/>
　註曰大夫士三獻而禮成多之為加也不及佐食無<lb/>
　從殺也致致于主人主婦○疏曰如初儀如三獻之<lb/>
　儀但三獻十一爵此唯有六爵洗觚獻尸一也尸酢<lb/>
　二也獻祝三也致爵于主人四也于主婦五也受主<lb/>
　人酢六也<lb/>
<pb n="35b"/>
衆賓長為加爵如初爵止<lb/>
　註曰尸爵止者欲神恵之均于在庭○疏曰已得三<lb/>
　獻又别受加爵故停之使庭行旅酬<lb/>
嗣舉奠盥入北面再拜稽首<lb/>
　註曰嗣主人將為後者舉猶飲也使嗣子飲奠者將<lb/>
　傳重累之者大夫之嗣子不舉奠辟諸侯○疏曰不<lb/>
　言適而言將為後者欲見無適長立庶子及同宗為<lb/>
　後皆是奠者即上文祝酌奠奠于鉶南是也<lb/>
<pb n="36a"/>
尸執奠進受復位祭酒啐酒尸舉肝舉奠左執觶再拜<lb/>
稽首進受肝復位坐食肝卒觶拜尸備答拜焉<lb/>
　註曰食肝受尊者賜不敢餘也備猶盡也毎拜答之<lb/>
　以尊者與卑者為禮畧其文耳○疏曰食若不盡直<lb/>
　云嚌之而已此云食肝明不敢餘也<lb/>
舉奠洗酌入尸拜受舉奠答拜尸祭酒啐酒奠之舉奠<lb/>
出復位<lb/>
　註曰啐之者答其欲酢已也奠之者復神之奠觶嗣<lb/>
<pb n="36b"/>
　齒于子姓凡非主人升降自西階<lb/>
兄弟弟子洗酌于東方之尊阼階前北面舉觶于長兄<lb/>
弟如主人酬賓儀<lb/>
　註曰弟子後生也<lb/>
宗人告祭脀<lb/>
　註曰脀俎也所告者衆賓衆兄弟内賓也獻時設薦<lb/>
　俎于其位至此禮又殺告之祭使成禮也其祭皆離<lb/>
　肺不言祭豆可知<lb/>
<pb n="37a"/>
乃羞<lb/>
　註曰羞庶羞也下尸胾醢豆而已此所羞者自祝主<lb/>
　人至于内賓無内羞○疏曰尸四豆膮炙胾醢此祝<lb/>
　以下降于尸故云胾醢豆而已又下記云公有司獻次<lb/>
　衆賓私臣獻次兄弟則内賓亦及之是以少牢下篇<lb/>
　云薦羞庶羞于賓兄弟内賓及私人不賓尸亦云乃<lb/>
　羞于賓兄弟内賓及私人辯是也若然少牢與有司<lb/>
　徹儐尸與不儐尸庶羞與房中羞皆與尸佐食及祝<lb/>
<pb n="37b"/>
　主人主婦皆同時羞之者彼上下大夫禮尊故得與<lb/>
　尸同時羞此士禮卑故不得與尸同也尸尊尚無内<lb/>
　羞祝卑故無内羞<lb/>
賓坐取觶<lb/>
　註曰薦南奠觶○楊氏曰此即主人酬賓之觶<lb/>
阼階前北面酬長兄弟長兄弟在右<lb/>
　註曰特牲之禮堂下行旅酬無算爵並在室中者不<lb/>
　與旅酬之事上大夫儐尸與旅酬不與無算爵之事<lb/>
<pb n="38a"/>
　故别使二人舉觶于尸侑尸侑得舉為旅酬徧及堂<lb/>
　下尸與旅酬者以其儐尸在堂禮殺故也若下大夫<lb/>
　不儐尸者堂下無旅酬直行無算爵于堂下而已尸<lb/>
　則不與之所以下大夫無旅酬直有無算爵者以其<lb/>
　禮尸于室中辟國君堂下不設尊故無旅酬直行無<lb/>
　算爵而已<lb/>
賓奠觶拜長兄弟答拜賓立卒觶酌于其尊東面立長<lb/>
兄弟拜受觶賓北面答拜揖復位<lb/>
<pb n="38b"/>
　註曰其尊長兄弟尊也此受酬者拜亦北面○疏曰以<lb/>
　其旅酬無算爵以飲者酌已尊酬人之時酌彼尊是<lb/>
　各自其酒<lb/>
長兄弟西階前北面衆賓長自左受旅如初<lb/>
　註曰旅行也受行酬也初賓酬長兄弟<lb/>
長兄弟卒觶酌于其尊西面立受旅者拜受長兄弟北<lb/>
面答拜揖復位衆賓及衆兄弟交錯以辯皆如初儀<lb/>
　註曰交錯猶言東西<lb/>
<pb n="39a"/>
為加爵者作止爵如長兄弟之儀<lb/>
　註曰于旅酬之間言作止爵明禮殺並作○疏曰此<lb/>
　決上文三獻爵止待室中致爵訖乃作止爵此旅酬<lb/>
　未訖作止爵故云並作<lb/>
長兄弟酬賓如賓酬兄弟之儀以辯卒受者實觶于篚<lb/>
　註曰長兄弟酬賓亦坐取其奠觶此不言交錯以辯<lb/>
　賓之酬不言卒受者實觶于篚明其相報禮終于此<lb/>
　其文省○疏曰奠觶即上弟子舉觶于其長是也賓<lb/>
<pb n="39b"/>
　舉奠觶于長兄弟行旅酬盡皆徧長兄弟舉觶于賓<lb/>
　行旅酬亦皆徧交錯省文<lb/>
賓弟子及兄弟弟子洗<lb/>
　註曰自此論二觶並行無算爵之事<lb/>
各酌于其尊中庭北面西上舉觶于其長奠觶拜長皆<lb/>
答拜舉觶者祭卒觶拜長皆答拜舉觶者洗各酌于其<lb/>
尊復初位長皆拜舉觶者皆奠觶于薦右<lb/>
　註曰奠觶進奠之于薦右非神恵也○疏曰同于生<lb/>
<pb n="40a"/>
　人飲酒舉者奠于薦右也中庸旅酬下為上所以逮<lb/>
　賤<lb/>
長皆執以興舉觶者皆復位答拜長皆奠觶于其所皆<lb/>
揖其弟子弟子皆復其位<lb/>
　註曰復其位者東西面位弟子舉觶于其長所以序<lb/>
　長幼教孝弟也凢堂下拜亦皆北面○疏曰上既言<lb/>
　皆復位答拜此復重云復位則上文其位復在庭初<lb/>
　舉北面位此重言復位者當復東西面位可知云凢<lb/>
<pb n="40b"/>
　者賓以下至于私人拜受送皆北面故云凡也<lb/>
爵皆無算<lb/>
　註曰算數也賓取觶酬兄弟之黨長兄弟取觶酬賓<lb/>
　之黨唯已所欲亦交錯以辯無次第之數因今接㑹<lb/>
　使之交恩定好優勸之<lb/>
利洗散獻于尸酢及祝如初儀降實散于篚<lb/>
　註曰利佐食也言利以今進酒也更言獻者以利侍<lb/>
　尸禮將終宜一進酒嫌于加酒亦當三也不致爵禮<lb/>
<pb n="41a"/>
　又殺也○疏曰上文設俎啓㑹爾敦之時以黍稷為<lb/>
　食故名佐食今進以酒酒所以供養故名利利即養<lb/>
　也<lb/>
主人出立于户外西面<lb/>
　註曰事尸禮畢<lb/>
祝東面告利成<lb/>
　註曰利猶養也供養之禮成不言禮畢于尸間之嫌<lb/>
尸謖祝前主人降<lb/>
<pb n="41b"/>
　註曰謖起也前猶導也少牢饋食禮曰祝入尸謖主<lb/>
　人降立于阼階東西面祝先尸從遂出于廟門前尸<lb/>
　之儀士虞禮備矣<lb/>
祝反及主人入復位命佐食徹尸俎俎出于廟門<lb/>
　註曰俎所以載肵俎少牢禮曰有司受歸之<lb/>
徹庶羞設于西序下<lb/>
　註曰為將餕去之庶羞主為尸非神饌也尚書傳曰<lb/>
　宗室有事族人皆侍終日大宗已侍于賓奠然後燕<lb/>
<pb n="42a"/>
　私燕私者何也已而與族人飲也此徹庶羞置西序<lb/>
　下者為將以燕飲與然則自尸祝至于兄弟之庶羞<lb/>
　宗子以與族人燕飲于堂内賓宗婦之庶羞主婦以<lb/>
　燕飲于房○疏曰楚茨鐘鼓送尸下云備言燕私鄭<lb/>
　注祭祀畢歸賓客之俎同姓則留與之燕所以尊賓<lb/>
　客親骨肉也<lb/>
筵對席佐食分簋鉶<lb/>
　註曰為將餕分之也分簋者分敦黍于㑹為有對也<lb/>
<pb n="42b"/>
　敦有虞氏之器也周制士用之變敦言簋容同姓之<lb/>
　士得從周制耳祭統曰餕者祭之末也不可不知也<lb/>
　是故古之人有言曰善終者如始餕其是已是故古<lb/>
　之君子曰尸亦餕鬼神之餘也恵術也可以觀政矣<lb/>
宗人遣舉奠及長兄弟盥立于西階下東面北上祝命<lb/>
嘗食𧃊者舉奠許諾升入東面長兄弟對之皆坐佐食<lb/>
授舉各一膚<lb/>
　註曰命告也士使嗣子及兄弟𧃊其恵不過族親也<lb/>
<pb n="43a"/>
　古文𧃊皆作餕○疏曰此決少牢餕及異姓<lb/>
主人西面再拜祝曰𧃊有以也兩𧃊奠舉于俎許諾皆<lb/>
答拜<lb/>
　註曰以讀如何其久也必有以也之以祝告𧃊釋辭<lb/>
　以戒之言女𧃊于此當有所以也以先祖有徳而享<lb/>
　于此祭其坐𧃊其餘亦當以之也少牢饋食不拜者<lb/>
　非親昵也舊說曰主人拜下𧃊席南○疏曰少牢有<lb/>
　二賓長是非親昵<lb/>
<pb n="43b"/>
若是者三<lb/>
　註曰丁寧戒之<lb/>
皆取舉祭食祭舉乃食祭鉶食舉<lb/>
　註曰食乃祭鉶禮殺○疏曰正祭時尸祭鉶乃爾黍<lb/>
卒食主人降洗爵宰賛一爵主人升酌酳上𧃊上𧃊拜<lb/>
受爵主人答拜酳下𧃊亦如之<lb/>
　註曰少牢饋食禮曰賛者洗三爵酌主人受于户内<lb/>
　以授次𧃊舊說云主人北面授下𧃊爵<lb/>
<pb n="44a"/>
主人拜祝曰酳有與也如初儀<lb/>
　註曰主人復拜為戒也與讀如諸侯以禮相與之與<lb/>
　言女酳此當有所與也與者與兄弟也既知似先祖<lb/>
　之徳亦當與女兄弟謂教化之<lb/>
兩𧃊執爵拜<lb/>
　註曰答主人也<lb/>
祭酒卒爵拜主人答拜兩𧃊皆降實爵于篚上𧃊洗爵<lb/>
升酌酢主人主人拜受爵<lb/>
<pb n="44b"/>
　註曰下𧃊復兄弟位不復升也<lb/>
上𧃊即位坐答拜<lb/>
　註曰既授爵户内乃就坐<lb/>
主人坐祭卒爵拜上𧃊答拜受爵降實于篚主人出立<lb/>
于户外西面<lb/>
　註曰事餕者禮畢<lb/>
祝命徹阼俎豆籩設于東序下<lb/>
　註曰命命佐食阼俎主人之俎宗婦不徹豆籩徹禮<lb/>
<pb n="45a"/>
　畧各有為而已設于東序下亦將燕也○疏曰豆籩<lb/>
　宗婦賛設之佐食設俎理應佐食還自徹俎宗婦徹<lb/>
　豆籩以徹禮畧故宗婦豆籩命佐食并徹之各有為<lb/>
　而已者謂宗婦徹祝俎豆籩佐食徹阼俎豆籩是各<lb/>
　自有為何必依前所設之時也<lb/>
祝執其俎以出東面于户西<lb/>
　註曰俟告利成少牢下篇曰祝告利成乃執俎以出<lb/>
宗婦徹祝豆籩入于房徹主婦薦俎<lb/>
<pb n="45b"/>
　註曰宗婦既並徹徹其卑者士虞禮曰祝薦席徹入<lb/>
　于房○疏曰宗婦不徹主人豆籩而徹祝豆籩入房<lb/>
　者為主婦將用之為燕祝接神尸之類宜行神恵故<lb/>
　主人以薦羞并祝庶羞燕宗人于堂主婦以祝籩豆<lb/>
　燕内賓于房<lb/>
佐食徹尸薦俎敦設于西北隅几在南厞用筵納一尊<lb/>
佐食闔牖户降<lb/>
　註曰厞隠也不知神之所在或諸逺人乎尸謖而改<lb/>
<pb n="46a"/>
　饌為幽闇庶其饗之所以為厭飫少牢饋食禮曰南<lb/>
　面如饋之設也所謂當室之白陽厭也則尸未入之<lb/>
　前為陰厭矣曽子問曰殤不備祭何謂陰厭陽厭也<lb/>
　○疏曰當室之白謂西北隅得户之明者也奥中不<lb/>
　得户明故名陰厭○楊氏曰案釋宫云西南隅謂之<lb/>
　奥西北隅謂之屋漏注奥者隠奥屋漏者當室之白<lb/>
　日光所漏入也<lb/>
祝告利成降出主人降即位宗人告事畢賓出主人送<lb/>
<pb n="46b"/>
于門外再拜<lb/>
　註曰拜送賓也凡去者不答拜<lb/>
佐食徹阼俎堂下俎畢出<lb/>
　註曰記俎出節兄弟及衆賓自徹而出唯賓俎有司<lb/>
　徹歸之尊賓也○疏曰賓出主人送明賓不自徹若<lb/>
　助君祭必自徹其俎<lb/>
記特牲饋食其服皆朝服𤣥冠緇帶緇韠<lb/>
　註曰于祭服此也皆者謂賓及兄弟筮日筮尸視濯<lb/>
<pb n="47a"/>
　亦𤣥端至祭而朝服朝服者諸侯之臣與其君日視<lb/>
　朝之服大夫以祭今賓兄弟縁孝子欲得嘉賓尊客<lb/>
　以祀其祖禰故服之緇韠者下大夫之臣夙興主人<lb/>
　服如初則固𤣥端<lb/>
唯尸祝佐食𤣥端𤣥裳黃裳雜裳可也皆爵韠<lb/>
　註曰與主人同服𤣥裳上士也黄裳中士雜裳下士<lb/>
設洗南北以堂深東西當東榮<lb/>
　註曰榮屋翼也<lb/>
<pb n="47b"/>
水在洗東<lb/>
　註曰祖天地之左海<lb/>
篚在洗西南順實二爵二觚四觶一角一散<lb/>
　註曰順從也言南從統于堂也二爵者為賓獻爵止<lb/>
　主婦當致也二觚長兄弟酌衆賓長為加爵二人班<lb/>
　同迎接並也四觶一酌奠其三長兄弟酬賓卒受者<lb/>
　與賓弟子兄弟弟子舉觶于其長禮殺事相接禮器<lb/>
　曰貴者獻以爵賤者獻以散尊者舉觶卑者舉角舊<lb/>
<pb n="48a"/>
　說云爵一升觚二升觶三升角四升散五升<lb/>
壺棜禁饌于東序南順覆兩壺焉蓋在南明日卒奠幂<lb/>
用綌即位而徹之加勺<lb/>
　註曰覆壺者盝瀝水且為其不宜塵幂用綌以其堅<lb/>
　潔禁言棜者祭尚厭飫得與大夫同器不為神戒也<lb/>
　○疏曰大夫用棜士用禁大夫尊以厭飫為名士卑<lb/>
　以禁戒為稱又無足曰棜有足曰禁鄉飲酒鄉射非<lb/>
　祭禮雖大夫去足猶存禁名至祭則去足為棜禁不<lb/>
<pb n="48b"/>
　為神戒也○楊氏曰卒奠酌奠于鉶南時即位尸即<lb/>
　席坐時<lb/>
籩巾以綌也纁裏棗烝栗擇<lb/>
　註曰籩有巾者果實之物多皮核優尊者可烝裹之<lb/>
　也烝擇互文舊說云纁裏者皆𤣥被<lb/>
鉶芼用苦若薇皆有滑夏葵冬荁<lb/>
　註曰苦苦荼也荁堇屬乾之冬滑于葵詩云周原膴<lb/>
　膴堇荼如飴○疏曰云冬滑于葵明冬不用葵而用<lb/>
<pb n="49a"/>
　荁<lb/>
棘心匕刻<lb/>
　註曰刻若今龍頭<lb/>
牲爨在廟門外東南魚腊爨在其南皆西面饎爨在西<lb/>
壁<lb/>
　註曰饎炊也西壁者堂之西牆下舊說云南北直屋<lb/>
　梠稷在南<lb/>
肵俎心舌皆去本末午割之實于牲鼎<lb/>
<pb n="49b"/>
　註曰午割從横割之亦勿沒立縮順其性心舌知食<lb/>
　味者欲尸之饗此祭是以進之○疏曰亦者亦少牢<lb/>
　文謂四面皆鄉中央割之不絶中央少許謂之勿沒<lb/>
賓與長兄弟之薦自東房其餘在東堂<lb/>
　註曰東堂東夾之前近南<lb/>
沃尸盥者一人奉槃者東面執匜者西面淳沃執巾者<lb/>
在匜北<lb/>
　註曰匜北執匜之北亦西面毎事各一人淳沃稍注<lb/>
<pb n="50a"/>
　之<lb/>
宗人東面取巾振之三南面授尸卒執巾者受<lb/>
　註曰宗人代授巾庭長尊<lb/>
尸入主人及賓皆辟位出亦如之<lb/>
　註曰辟位逡巡<lb/>
嗣舉奠佐食設豆鹽<lb/>
　註曰肝宜鹽也<lb/>
佐食當事則户外南面無事則中庭北面<lb/>
<pb n="50b"/>
　註曰當事將有事而未至<lb/>
凢祝呼佐食許諾<lb/>
　註曰呼猶命也<lb/>
宗人獻與旅齒于衆賓<lb/>
　註曰尊庭長齒從其長幼之序<lb/>
佐食于旅齒于兄弟<lb/>
尊兩壺于房中西墉下南上<lb/>
　註曰為婦人旅也其尊之節亞西方○疏曰設尊亞<lb/>
<pb n="51a"/>
　次西方<lb/>
内賓立于其北東面南上宗婦北堂東面北上<lb/>
　註曰二者所謂内兄弟内賓姑姊妹也宗婦族人之<lb/>
　婦其夫屬于所祭為子孫或南上或北上宗婦宜統<lb/>
　于主婦主婦南面北堂中房而北○疏曰内賓姑姊<lb/>
　妹賓客之類南上自取曲禮云東鄉西鄉以南方為<lb/>
　上宗婦雖東鄉取統于主婦故北上主婦南面故也<lb/>
主婦及内賓宗婦亦旅西面<lb/>
<pb n="51b"/>
　註曰西面者異于獻也男子獻于堂上旅子堂下婦<lb/>
　人獻于南面旅于西面内賓象衆賓宗婦象兄弟其<lb/>
　節與其儀男子也主婦酬内賓之長酌奠于薦左内<lb/>
　賓之長坐取奠于右宗婦之娣婦舉觶于其姒婦亦<lb/>
　如之内賓之長坐取奠觶酬宗婦之姒交錯以辯宗<lb/>
　婦之姒亦取奠觶酬内賓之長交錯以辯内賓之少<lb/>
　者宗婦之娣婦各舉奠于其長並行交錯無算其拜<lb/>
　及飲者皆西面主婦之東南<lb/>
<pb n="52a"/>
主婦賛薦者執以坐于户外授主婦<lb/>
尸卒食而祭饎爨雍㸑<lb/>
　註曰雍熟肉以尸享祭竈有功也舊說云宗婦祭饎<lb/>
　㸑亨者祭雍㸑用黍肉而已無籩豆俎禮器曰燔燎<lb/>
　于㸑夫㸑者老婦之祭盛于盆尊于瓶○疏曰老婦<lb/>
　先炊者也盆瓶炊器也<lb/>
賓從尸俎出廟門乃反位<lb/>
　註曰賓從尸送尸也士之助祭終其事也俎尸俎也<lb/>
<pb n="52b"/>
　賓既送尸復入反位者宜與主人為禮乃去之<lb/>
尸俎右肩臂臑肫胳正脊二骨横脊長脅二骨短脅<lb/>
　註曰尸俎神俎也士之正祭禮九體貶于大夫有并<lb/>
　骨二亦得十一之名合少牢之體數此所謂放而不<lb/>
　致者凢俎實之數竒脊無中脅無前貶于尊者不貶<lb/>
　正脊不奪正也正脊二骨長脅二骨者將舉于尸尸<lb/>
　食未飽不欲空神俎○疏曰放而不致禮器注致至<lb/>
　也<lb/>
<pb n="53a"/>
膚三<lb/>
　註曰為𧃊用二厭飫一也<lb/>
離肺一<lb/>
　註曰離猶㨒也小而長午割之亦不提心謂之舉肺<lb/>
刌肺三<lb/>
　註曰為尸主人主婦祭<lb/>
魚十有五<lb/>
　註曰魚水物以頭枚數陰中之物取數于月十有五<lb/>
<pb n="53b"/>
　日而盈少牢饋食禮亦云十有五而俎尊卑同此所<lb/>
　謂經而等也<lb/>
腊如牲骨<lb/>
　註曰不但言體以有一骨二骨者<lb/>
祝俎脾脡脊二骨脇二骨<lb/>
　註曰凡接于神及尸者俎不過牲三體以特牲約加<lb/>
　其可併者二亦得竒名少牢饋食禮羊豕各三體○<lb/>
　疏曰脇二骨謂代脇接神者謂祝與佐食佐食尸未<lb/>
<pb n="54a"/>
　入為神設俎郤㑹祝酌奠于鉶南故曰接神也接尸<lb/>
　者賓為三獻長兄弟為加爵尸盥宗人授巾皆是與<lb/>
　尸相接也知皆三體者下佐食俎觳折脊脇也賓骼<lb/>
　長兄弟及宗人折其餘如佐食俎故知皆三體也衆<lb/>
　賓之長亦有加爵接于尸亦應三體下文但言兄弟<lb/>
　及宗人而衆賓長亦在焉可知加其可併者二骨者<lb/>
　是尊祝也佐食已下卑無加故下註云卑者從正是<lb/>
　也少牢二牲故祝俎無加者直三體<lb/>
<pb n="54b"/>
膚一離肺一<lb/>
阼俎臂正脊二骨橫脊長脇二骨短脇<lb/>
　註曰主人尊欲其體得祝之加數五體不加其可併<lb/>
　者二亦得竒名臂左體臂<lb/>
膚一離肺一<lb/>
主婦俎觳折<lb/>
　註曰觳後足折分後右足以為佐食俎不分左臑折<lb/>
　辟大夫妻○疏曰少牢主婦用左臑此士妻辟之不<lb/>
<pb n="55a"/>
　用左臑用後右足不用後左足左足大卑故也<lb/>
其餘如阼俎<lb/>
　註曰餘謂脊脇膚肺<lb/>
佐食俎觳折脊脅<lb/>
　註曰三體卑者從正<lb/>
膚一離肺一<lb/>
賓骼長兄弟及宗人折其餘如佐食俎<lb/>
　註曰骼左骼也賓俎全體尊賓不用尊體為其已甚<lb/>
<pb n="55b"/>
　卑而全之其宜可也長兄弟及宗人折不言所分畧<lb/>
　之<lb/>
衆賓及衆兄弟内賓宗婦若有公有司私臣皆殽脀<lb/>
　註曰又畧此所折骨直破折餘體可殽者升之俎一<lb/>
　而已不備三者賤祭禮接神者貴凡骨有肉曰殽公<lb/>
　有司亦士之屬命于君者也私臣自已所辟除者○<lb/>
　疏曰云又畧者上文長兄弟及宗人直言折不言所<lb/>
　折骨體已是畧此又不言折而言殽脀是又畧也接<lb/>
<pb n="56a"/>
　神謂長兄弟及宗人以上俎皆三皆有嚌肺衆賓以<lb/>
　下不接神尸賤無獻也宗人雖不接神執巾以授尸<lb/>
　亦接尸也<lb/>
膚一離肺一<lb/>
公有司門西北面東上獻次衆賓私臣門東北面西上<lb/>
獻次兄弟升受降飲<lb/>
　註曰獻在後者賤也祭祀有上事者貴之亦皆與旅<lb/>
　○疏曰擇取公有司可執事者門外在有司羣執事<lb/>
<pb n="56b"/>
　中入門列在東面為衆賓餘者在門西位不執事者<lb/>
　賤于執事者故曰有上事者貴之宗人獻與旅齒于<lb/>
　衆賓則公有司為之佐食于旅齒于兄弟則私臣之<lb/>
　中擇為之但賓俎公有司設之兄弟脀私人為之然<lb/>
　則公有司私臣薦俎皆使徒𨽻為之與<lb/>
　<lb/>
　<lb/>
　儀禮述註卷十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儀禮述註卷十六</head> <lb/>
    <p>
<pb n="1a"/>
欽定四庫全書<lb/>
　儀禮述註卷十六<lb/>
　　　　　　　　　　　安溪　李光坡　撰<lb/>
　　少牢饋食禮第十六<lb/>
　　　鄭目録云諸侯之卿大夫祭其祖禰於廟之禮<lb/>
　　　羊豕曰少牢○疏曰鄭知諸侯之卿大夫者曲<lb/>
　　　下云大夫以索牛用夫牢是天子卿大夫明此<lb/>
　　　用少牢為諸侯之卿大夫可知賔尸是卿不賔<lb/>
<pb n="1b"/>
　　　尸為下大夫為異也<lb/>
少牢饋食之禮<lb/>
　註曰禮將祭祀必先擇牲繫於牢而芻之羊豕曰少<lb/>
　牢諸侯之卿大夫祭宗廟之牲○疏曰特牲不言牢<lb/>
　但非一牲即得牢稱三牲具為大牢<lb/>
日用丁巳<lb/>
　註曰内事用柔日必丁巳取其令名自丁寧自變改<lb/>
　皆為謹敬必先諏此日明日乃筮<lb/>
<pb n="2a"/>
筮旬有一日<lb/>
　註曰旬十日也以先月下旬之已筮來月上旬之已<lb/>
筮於廟門之外主人朝服西面于門東史朝服左執筮<lb/>
右抽上韇兼與筮執之東面受命于主人<lb/>
　註曰史家臣主筮事者<lb/>
主人曰孝孫某來日丁亥用薦歳事于皇祖伯某以某<lb/>
妃配某氏尚饗<lb/>
　註曰丁未丁亥也直舉一日以言之耳禘于太廟禮<lb/>
<pb n="2b"/>
　曰日用丁亥不得丁亥則己亥辛亥亦用之無則苟<lb/>
　有亥焉可也薦進也進歳時之祭事也皇君也伯某<lb/>
　其字也大夫或因字為諡春秋傳曰魯無駭卒請諡<lb/>
　與族公命之以字為展氏是也某仲叔季亦曰仲某<lb/>
　叔某季某某妃某妻也合食曰配某氏若言姜氏子氏<lb/>
　也尚庶幾饗歆也○劉敞曰丁巳丁亥皆取於丁所<lb/>
　以取丁者以先庚三日後甲三日也郊卜辛社卜甲<lb/>
　宗廟卜丁無取於亥○楊氏曰上文日用丁巳注云<lb/>
<pb n="3a"/>
　取其令名自丁寧自變改謂十干丁日巳日也如丁<lb/>
　亥己亥之類是也下文來日丁亥亦舉一端以明之<lb/>
　耳注家乃云不得丁亥則己亥辛亥無則苟有亥焉<lb/>
　可也此則不論十干之丁巳而専取十二支之亥以<lb/>
　為解其失經文之意逺矣<lb/>
史曰諾西面于門西抽下韥左執筮右兼執韥以擊筮<lb/>
　註曰將問吉凶焉故擊之以動其神易曰蓍之德圓<lb/>
　而神<lb/>
<pb n="3b"/>
遂述命曰假爾太筮有常孝孫某來日丁亥用薦歳事<lb/>
于皇祖伯某以某妃配某氏尚饗<lb/>
　註曰述循也重以主人辭告筮也假借也言因蓍之<lb/>
　靈以問之常吉凶之占繇○疏曰云遂述命者史既<lb/>
　受主人命乃右還向閾外西面遂述上主人之辭謂<lb/>
　之述命訖乃連言曰假爾大筮有常此是即席西面<lb/>
　命筮與述命同為一辭者對士喪禮卜葬日云不述命<lb/>
　若述命即與即席西面命龜異鄭云述命命龜異龜<lb/>
<pb n="4a"/>
　重威儀多也對此少牢述命命筮同筮輕威儀少<lb/>
乃釋韇立筮<lb/>
　註曰卿大夫之蓍長五尺立筮由便○疏曰云卿大<lb/>
　夫之蓍長五尺者大戴禮三正記皆有此文立筮由<lb/>
　便對士之蓍三尺坐筮為便若諸侯蓍七尺天子蓍<lb/>
　九尺立筮可知<lb/>
卦者在左坐卦以木卒筮乃書卦于木示主人乃退占<lb/>
　註曰卦者史之屬也卦以木者每一爻畫地以識之<lb/>
<pb n="4b"/>
　六爻備書于板史受以示主人退占東面旅占之<lb/>
吉則史韇筮史兼執筮與卦告于主人占曰從<lb/>
　註曰從者求吉得吉之言<lb/>
乃官戒宗人命滌宰命為酒乃退<lb/>
　註曰官戒戒諸官也當共祭祀事者使之具其物且<lb/>
　齊也滌溉濯祭器掃除宗廟○疏曰筮日即齊故云<lb/>
　乃不云厥明也<lb/>
若不吉則及逺日又筮日如初<lb/>
<pb n="5a"/>
　註曰及至也逺日後丁若後巳<lb/>
宿<lb/>
　註曰宿讀為肅肅進也大夫尊儀亦多筮日既戒諸<lb/>
　官以齊戒矣至前祭一日又戒以進之使知祭日當<lb/>
　來<lb/>
前宿一日宿戒尸<lb/>
　註曰皆肅諸官之日又先肅尸者重所用為尸者又<lb/>
　為將筮<lb/>
<pb n="5b"/>
明日朝服筮尸如筮日之儀命曰孝孫某來日丁亥用<lb/>
薦歳事于皇祖伯某以某妃配某氏以某之某為尸尚<lb/>
饗筮卦占如初<lb/>
　註曰某之某者字尸父而名尸也字尸父尊鬼神也<lb/>
　不前期三日筮尸者大夫下人君祭之朝乃視濯與<lb/>
　士異○疏曰天子諸侯前期十日卜得吉日則戒諸<lb/>
　官散齊至前祭三日卜尸得吉又戒宿諸官使之致<lb/>
　齊士卑不嫌故得與人君同三日筮尸但下人君不<lb/>
<pb n="6a"/>
　得散齊七日耳大夫尊不敢與人君同直散齊九日<lb/>
　前祭一日筮尸并宿諸官致齊<lb/>
吉則乃遂宿尸祝擯<lb/>
　註曰筮吉又遂肅尸重尸也既肅尸乃肅諸官及執<lb/>
　事者祝為擯者尸神象○疏曰云既肅尸乃肅諸官<lb/>
　及執事者此重解上文宿是此宿尸後事置於上文<lb/>
　者彼為前宿一日宿戒尸之事故云其實當在此重<lb/>
　宿尸之後也<lb/>
<pb n="6b"/>
主人再拜稽首祝告曰孝孫某來日丁亥用薦歳事于<lb/>
皇祖伯某以某妃配某氏敢宿<lb/>
　註曰告尸以主人為此事來肅<lb/>
尸拜許諾主人又再拜稽首主人退尸送揖不拜<lb/>
　註曰尸不拜者尸尊<lb/>
若不吉則遂改筮尸<lb/>
　註曰即改筮之不及逺日<lb/>
既宿尸反為期于廟門之外<lb/>
<pb n="7a"/>
　註曰為期肅諸官而皆至定祭早晏之期為期亦夕<lb/>
　時也言既肅尸反為期明大夫尊肅尸而已其為賔<lb/>
　及執事者使人肅之<lb/>
主人門東南面宗人朝服北面曰請祭期主人曰比於<lb/>
子<lb/>
　註曰比次早晏在於子也主人不西面者大夫尊於<lb/>
　諸官有君道也為期亦唯尸不來也<lb/>
宗人曰旦明行事主人曰諾乃退<lb/>
<pb n="7b"/>
　註曰旦明旦日質明<lb/>
明日主人朝服即位于廟門之外東方南面宰宗人西<lb/>
面北上牲北首東上司馬刲羊司士擊豕宗人告備乃<lb/>
退<lb/>
　註曰刲擊皆謂殺之此實既省告備乃殺之文互者<lb/>
　省也尚書傳曰羊屬火豕屬水○疏曰特牲視牲與<lb/>
　視殺别日今少宰不言視牲直言刲擊吿備乃退者<lb/>
　省文此大夫禮視牲告充即刲擊殺之下人君士卑<lb/>
<pb n="8a"/>
　不嫌故異日矣諸侯禮殺于門内此大夫與特牲士<lb/>
　皆殺于門外者辟人君<lb/>
雍人摡鼎七俎于雍爨雍爨在門東南北上<lb/>
　註曰雍人掌割亨之事者爨竈也在門東南統於主<lb/>
　人北上羊豕魚腊皆有竈竈西有鑊凡摡者皆陳之<lb/>
　而後告潔<lb/>
廩人摡甑甗匕與敦于廪爨廪爨在雍爨之北<lb/>
　註曰廩人掌米入之藏者甗如甑一孔匕所以匕黍<lb/>
<pb n="8b"/>
　稷也<lb/>
司宫摡豆籩勺爵觚觶几洗篚于東堂下勺爵觚觶實<lb/>
于篚卒摡饌豆籩與篚于房中放于西方設洗于阼階<lb/>
東南當東榮<lb/>
　註曰放猶依也大夫攝官司宫兼掌祭器也○疏曰<lb/>
　下文司宫筵神席於奥此又掌豆籩之等故鄭云攝<lb/>
　官<lb/>
羮定雍人陳鼎五三鼎在羊鑊之西二鼎在豕鑊之西<lb/>
<pb n="9a"/>
　註曰魚腊從羊膚從豕統於牲<lb/>
司馬升羊右胖髀不升肩臂臑膊骼正脊一脡脊一横<lb/>
脊一短脅一正脅一代脅一皆二骨以並腸三胃三舉<lb/>
肺一祭肺三實于一鼎<lb/>
　註曰升猶上也上右胖周所貴也髀不升近竅賤也<lb/>
　肩臂臑肱骨也膊骼股骨脊從前為正脅旁中為正<lb/>
　脊先前脅先後屈而反猶器之䋫也並併也脊脅骨<lb/>
　多六體各取二骨併之以多為貴舉肺一尸食所先<lb/>
<pb n="9b"/>
　舉也祭肺三為尸主人主婦<lb/>
司士升豕右胖髀不升肩臂臑膊骼正脊一脡脊一横<lb/>
脊一短脅一正脅一代脅一皆二骨以並舉肺一祭肺<lb/>
三實于一鼎<lb/>
　註曰豕無腸胃君子不食溷腴<lb/>
雍人倫膚九實于一鼎<lb/>
　註曰倫擇也膚脅革肉擇之取美者<lb/>
司士又升魚腊魚十有五而鼎腊一純而鼎腊用麋<lb/>
<pb n="10a"/>
　註曰司士又升副倅者合升左右胖曰純純猶全也<lb/>
　○疏曰司士三人此明是副倅非升豕者<lb/>
卒脀皆設扄鼐乃舉陳鼎于廟門之外東方北面北上<lb/>
　註曰北面北上鄉内相隨<lb/>
司宫尊兩甒于房户之間同棜皆有幂甒有𤣥酒<lb/>
　註曰房户之間房西室户東也棜無足禁者酒戒也<lb/>
　大夫去足改名優尊者若不為之戒然<lb/>
司宫設罍水于洗東有枓設篚于洗西南肆<lb/>
<pb n="10b"/>
　註曰枓㪺水器也凡設水用罍沃盥用枓禮在此也○<lb/>
　疏曰士冠直言水在洗東士昬鄉飲酒特牲器亦云<lb/>
　然皆不言罍器亦不云有枓燕禮大射雖云罍水又<lb/>
　不言有枓故鄭云凡此等設水用罍沃盥用枓其禮<lb/>
　具在此<lb/>
改饌豆籩于房中南面如饋之設實豆籩之實<lb/>
　註曰改更也為實之更之威儀多也如饋之設如其<lb/>
　陳之左右也饋設東面○疏曰前司宫饌豆籩放於<lb/>
<pb n="11a"/>
　西方今欲實之乃設豆籩於房中南面如饋之禮東<lb/>
　面設者然特牲士禮視濯時豆籩鉶在東房至實豆<lb/>
　籩時直云豆籩鉶陳於房中如初是其不改豆籩之<lb/>
　處因而實之是士禮威儀畧也<lb/>
小祝設槃匜與簞巾于西階東<lb/>
　註曰為尸將盥<lb/>
主人朝服即位于阼階東西面<lb/>
　註曰為將祭也<lb/>
<pb n="11b"/>
司宫筵于奥祝設几于筵上右之<lb/>
　註曰布陳神坐也室中西南隅謂之奥席東面近南<lb/>
　為右<lb/>
主人出迎鼎除鼐士盥舉鼎主人先入<lb/>
　註曰道之也主人不盥不舉<lb/>
司宫取二勺于篚洗之兼執以升乃啟二尊之盖幂奠<lb/>
于棜上加二勺于二尊覆之南柄<lb/>
　註曰二尊兩甒也<lb/>
<pb n="12a"/>
鼎序入雍正執一匕以從雍府執四匕以從司士合執<lb/>
二俎以從司士賛者二人皆合執二俎以相從入<lb/>
　註曰相助<lb/>
陳鼎于東方當序南于洗西皆西面北上膚為下匕皆<lb/>
加于鼎東枋<lb/>
　註曰膚為下以其加也南于洗西陳於洗西南○疏<lb/>
　曰膚者豕之實前陳鼎在門外時未有俎據鼎所陳<lb/>
　則膚在魚上今將載於爼設之最在後故須分别之<lb/>
<pb n="12b"/>
　也加者以羊無别爼而豕有膚爼故謂之加<lb/>
俎皆設于鼎西西肆肵俎在羊俎之北亦西肆<lb/>
　註曰肵爼在北將先載也異其設故不當鼎<lb/>
宗人遣賔就主人皆盥于洗長朼<lb/>
　註曰長朼者長賔先次賔後也主人不朼言就主人<lb/>
　者明親臨之<lb/>
佐食上利升牢心舌載于肵俎心皆安下切上午割勿<lb/>
沒其載于肵俎末在上舌皆切本末亦午割勿沒其載<lb/>
<pb n="13a"/>
于肵横之皆如初為之于爨也<lb/>
　註曰牢羊豕也安平也平割其下於載便也凡割本<lb/>
　末食必正也午割使可絶也勿沒為其分散也肵之<lb/>
　為言敬也所以敬尸也周禮祭尚肺事尸尚心舌心<lb/>
　舌知滋味<lb/>
佐食遷肵爼于阼階西西縮乃反佐食二人上利升羊<lb/>
載右胖髀不升肩臂臑膊骼正脊一脡脊一横脊一短<lb/>
脅一正脅一代脅一皆二骨以並腸三胃三長皆及俎<lb/>
<pb n="13b"/>
拒舉肺一長終肺祭肺三皆切肩臂臑膊骼在兩端脊<lb/>
脅肺肩在上<lb/>
　註曰升之以尊卑載之以體次各有宜也拒讀為介<lb/>
　距之距爼距脛中當横節凡牲體之數及載備於此<lb/>
　○疏曰在雞足曰距在爼則爼足中央横者也云凡<lb/>
　牲體之數及載備於此者案此經節折前體肩臂臑<lb/>
　兩相為六後體膊胳兩相為四短脅正脅代脅兩相<lb/>
　為六脊有三總為十九體唯不數觳二通之為二十<lb/>
<pb n="14a"/>
　一體二觳正祭不薦於神尸故不言是牲體之數備<lb/>
　於此<lb/>
下利升豕其載如羊無腸胃體其載于俎皆進下<lb/>
　註曰進下變於食生也所以交於神明不敢以食道<lb/>
　敬之至也鄉飲酒禮進腠羊次其體豕言進下互相<lb/>
　見○疏曰公食鄉飲酒牲體皆進腠腠是本是食生<lb/>
　人之法此言進末末為終謂骨之終食鬼神法<lb/>
司士三人升魚腊膚魚用鮒十有五而俎縮載右首進<lb/>
<pb n="14b"/>
腴<lb/>
　註曰右首進腴亦變於食生也有司載魚横之少儀<lb/>
　曰羞濡魚者進尾○疏曰生人死人皆右首鬼神進<lb/>
　腴者是氣之所聚生人進鰭者鰭是脊生人尚味也<lb/>
　引有司少儀者欲見正祭與儐尸載魚禮異又與生<lb/>
　人食禮不同有司徹進首是上大夫繹祭儐尸之禮<lb/>
　有乾魚横於俎宜進其首則少儀羞濡魚者是天子<lb/>
　諸侯繹祭可知以其天子諸侯繹祭乾濕皆有乾魚<lb/>
<pb n="15a"/>
　則進首鮮魚則進尾<lb/>
腊一純而俎亦進下肩在上<lb/>
　註曰如羊豕凡腊之體載禮在此<lb/>
膚九而俎亦横載革順<lb/>
　註曰列載於爼令其皮相順亦者亦其骨體○疏曰<lb/>
　上牲體横載文不明故舉膚亦横載以明之此膚言<lb/>
　横則上羊豕骨體亦横載可知也<lb/>
卒脀祝盥于洗升自西階主人盥升自阼階祝先入南<lb/>
<pb n="15b"/>
面主人從户内西面<lb/>
　註曰將納祭也<lb/>
主婦被錫衣移袂薦自東房韭菹醓醢坐奠于筵前主<lb/>
婦贊者一人亦被錫衣移袂執葵菹嬴醢以授主婦主<lb/>
婦不興遂受陪設于東韭菹在南葵菹在北主婦興入<lb/>
于房<lb/>
　註曰被錫讀為髲鬄古者或剔賤者刑者之髪以被<lb/>
　婦人之紒為飾因名髲鬄焉此周禮所謂次也不纚<lb/>
<pb n="16a"/>
　笄者大夫妻尊亦衣綃衣而侈其袂耳侈者盖半士<lb/>
　妻之袂以益之衣三尺三寸袪尺八寸韭菹醓醢朝<lb/>
　事之豆也而饋食用之豐大夫禮葵菹在䋫○疏曰<lb/>
　追師注次次第髪長短為之云贊一人亦被錫則其<lb/>
　餘當與士妻同纚笄綃衣士妻與婦人助祭皆綃衣<lb/>
　服窮則同也云半士妻之袂以益之者士妻之袂二<lb/>
　尺二寸袪尺二寸三分益一故袂三尺三寸袪尺八<lb/>
　寸也醢人職朝事之豆彼天子八豆今取二豆饋食<lb/>
<pb n="16b"/>
　豐大夫也若葵菹蠃醢天子饋食之豆以當其節故<lb/>
　不須言之韭菹在南醓醢在北次東葵菹在北蠃醢<lb/>
　在南是其䋫也<lb/>
佐食上利執羊俎下利執豕俎司士三人執魚腊膚俎<lb/>
序升自西階相從入設俎羊在豆東豕亞其北魚在羊<lb/>
東腊在豕東特膚當俎北端<lb/>
　註曰相助也<lb/>
主婦自東房執一金敦黍有盖坐設于羊俎之南婦贊<lb/>
<pb n="17a"/>
者執敦稷以授主婦主婦興受坐設于魚爼南又興受<lb/>
贊者敦黍坐設于稷南又興受贊者敦稷坐設于黍南<lb/>
敦皆南首主婦興入于房<lb/>
　註曰敦有首者尊者器飾也飾盖象龜周之禮飾器<lb/>
　各以其類龜有上下甲<lb/>
祝酌奠遂命佐食啟㑹佐食啟㑹盖二以重設于敦南<lb/>
　註曰酌奠酌酒為神奠之後酌者酒尊要成也特牲<lb/>
　饋食禮曰祝洗酌奠奠于鉶南重累之<lb/>
<pb n="17b"/>
主人西面祝在左主人再拜稽首祝祝曰孝孫某敢用<lb/>
柔毛剛鬛嘉薦普淖用薦歳事于皇祖伯某以某妃配<lb/>
某氏尚饗主人又再拜稽首<lb/>
　註曰羊曰柔毛豕曰剛鬛嘉薦菹醢也普淖黍稷也<lb/>
　普大也淖和也徳能大和乃有黍稷春秋傳曰奉粢<lb/>
　以告曰潔粢豐盛謂其三時不害而民和年豐也<lb/>
祝出迎尸於廟門之外主人降立于阼階東西面祝先<lb/>
入門右尸入門左<lb/>
<pb n="18a"/>
　註曰主人不出迎尸伸尊也特牲饋食禮曰尸入主<lb/>
　人及賔皆辟位出亦如之祝入門右者辟尸盥也既<lb/>
　則後尸<lb/>
宗人奉槃東面于庭南一宗人奉匜水西面于槃東一<lb/>
宗人奉簞巾南面于槃北乃沃尸盥于槃上卒盥坐奠<lb/>
簞取巾興振之三以授尸坐取簞興以授尸巾<lb/>
　註曰庭南沒霤○疏曰庭南者於庭近南是沒盡門<lb/>
　屋霤近門而盥也<lb/>
<pb n="18b"/>
祝延尸尸升自西階入祝從<lb/>
　註曰由後詔相之曰延延進也周禮曰大祝相尸禮<lb/>
　祝從從尸升自西階<lb/>
主人升自阼階祝先入主人從<lb/>
　註曰祝接神先入宜也<lb/>
尸升筵祝主人西面立于户内祝在左<lb/>
　註曰主人由祝後而居右尊也祝從尸尸即席乃郤<lb/>
　居主人左<lb/>
<pb n="19a"/>
祝主人皆拜妥尸尸不言尸答拜遂坐<lb/>
　註曰拜妥尸拜之使安坐也尸自此答拜遂坐而卒<lb/>
　食其問有不啐奠不嘗鉶不告㫖大夫之禮尸彌尊<lb/>
　也不告㫖者為初亦不饗所謂曲而殺○疏曰不嘗<lb/>
　鉶謂不嘗豕鉶饗者圭為而孝薦之饗大夫尊嫌與<lb/>
　人君同士賤不嫌也<lb/>
祝反南面<lb/>
　註曰未有事也墮祭爾敦官各肅其職不命<lb/>
<pb n="19b"/>
尸取韭菹辯㨎于三豆祭于豆間上佐食取黍稷于四<lb/>
敦下佐食取牢一切肺于爼以授上佐食上佐食兼與<lb/>
黍以授尸尸受同祭于豆祭<lb/>
　註曰牢羊豕也同合也合祭於爼豆之祭也黍稷之<lb/>
　祭為墮祭將食神餘尊之而祭之○楊氏曰切肺祭<lb/>
　肺也三取其一也爼豆當作菹豆<lb/>
上佐食舉尸牢肺正脊以授尸上佐食爾上敦黍于筵<lb/>
上右之<lb/>
<pb n="20a"/>
　註曰爾近也或曰移也右之便尸食也重言上佐食明<lb/>
　更起不相因○楊氏曰賈疏授尸下有尸受祭肺四字<lb/>
王人羞肵爼升自阼階置於膚北<lb/>
　註曰羞進也肵敬也親進之主人敬尸之加<lb/>
上佐食羞兩鉶取一羊鉶于房中坐設于韭菹之南下<lb/>
佐食又取一豕鉶于房中以從上佐食受坐設于羊鉶<lb/>
之南皆芼皆有柶尸扱以柶祭羊鉶遂以祭豕鉶嘗羊<lb/>
鉶<lb/>
<pb n="20b"/>
　註曰芼菜也羊用苦豕用薇皆有滑<lb/>
食舉<lb/>
　註曰舉牢肺正脊也先食啗之以為道也<lb/>
三飯<lb/>
　註曰食以黍<lb/>
上佐食舉尸牢幹尸受振祭嚌之佐食受加于肵<lb/>
　註曰幹正脇也<lb/>
上佐食羞胾兩瓦豆有醢亦用瓦豆設于薦豆之北<lb/>
<pb n="21a"/>
　註曰設于薦豆之北以其加也四豆亦䋫羊胾在南<lb/>
　豕胾在北無臐膮者尚牲不尚味<lb/>
尸又食食胾上佐食舉尸一魚尸受振祭嚌之佐食受<lb/>
加于肵横之<lb/>
　註曰又復也或言食或言飯食大名小數曰飯魚横<lb/>
　之者異於肉<lb/>
又食上佐食舉尸腊肩尸受振祭嚌之上佐食受加于<lb/>
肵<lb/>
<pb n="21b"/>
　註曰腊魚皆一舉者少牢二牲畧之腊必舉肩以肩<lb/>
　為終也别舉魚腊崇威儀○疏曰特牲獸魚常一時<lb/>
　同舉<lb/>
又食上佐食舉尸牢骼如初<lb/>
　註曰如舉幹也<lb/>
又食<lb/>
　註曰不舉者卿大夫之禮不過五舉須侑尸○疏曰云<lb/>
　五舉者舉牢肺一也又舉牢幹二也又舉一魚三也<lb/>
<pb n="22a"/>
　又舉腊肩四也又舉牢骼五也是卿大夫之禮五舉<lb/>
　也<lb/>
尸告飽祝西面于主人之南獨侑不拜侑曰皇尸未實<lb/>
侑<lb/>
　註曰侑勸也祝獨勸者更則尸飽實猶飽也祝既侑<lb/>
　復反南面<lb/>
尸又食上佐食舉尸牢肩尸受振祭嚌之佐食受加于<lb/>
肵<lb/>
<pb n="22b"/>
　註曰四舉牢體始於正脊終於肩尊於終始<lb/>
尸不飯吿飽祝西面于主人之南<lb/>
　註曰祝當贊主人辭<lb/>
主人不言拜侑<lb/>
　註曰祝言而不拜主人不言而拜親踈之宜<lb/>
尸又三飯<lb/>
　註曰為祝一飯為主人三飯尊卑之差凡十一飯下<lb/>
　人君也<lb/>
<pb n="23a"/>
上佐食受尸牢肺正脊加于肵<lb/>
　註曰言受者尸授之也尸受牢幹而實舉于菹豆食<lb/>
　畢操以授佐食焉○疏曰上文初食舉謂正脊與牢<lb/>
　肺不言置舉之所此郤本初食約特牲舉肺脊其時<lb/>
　尸實舉于菹豆食尸食畢尸乃於菹豆上取而授上<lb/>
　佐食上佐食受而加於肵<lb/>
主人降洗爵升北面酌酒乃酳尸尸拜受主人拜<lb/>
　註曰酳猶羨也既食之而又飲之所以樂之<lb/>
<pb n="23b"/>
尸祭酒啐酒賔長羞牢肝用爼縮執爼肝亦縮進末鹽<lb/>
在右<lb/>
　註曰羞進也縮從也鹽在肝右便尸㨎之○疏曰鹽<lb/>
　在肝右據賔長西面手執而言尸東面若至尸前鹽<lb/>
　在尸之左尸以右手取肝鄉左㨎之是其便也<lb/>
尸左執爵右兼取肝㨎于爼鹽振祭嚌之加于菹豆卒<lb/>
爵主人拜祝受尸爵尸答拜<lb/>
　註曰兼兼羊豕<lb/>
<pb n="24a"/>
祝酌授尸尸醋主人主人拜受爵尸答拜主人西面奠<lb/>
爵又拜<lb/>
　註曰主人受酢酒俠爵拜彌尊尸<lb/>
上佐食取四敦黍稷下佐食取牢一切肺以授上佐食<lb/>
上佐食以綏祭<lb/>
　註曰綏或作挼挼讀為墮將受嘏亦尊尸餘而祭之<lb/>
主人左執爵右受佐食坐祭之又祭酒不興遂啐酒<lb/>
　註曰右受佐食右手受墮於佐食也至此言坐祭之<lb/>
<pb n="24b"/>
　者明尸與主人為禮也尸恒坐有事則起主人恒立<lb/>
　有事則坐○疏曰禮器周坐尸曲禮坐如尸立如齊<lb/>
　注齊謂祭祀時<lb/>
祝與二佐食皆出盥于洗入二佐食各取黍于一敦上<lb/>
佐食兼受摶之以授尸尸執以命祝<lb/>
　註曰命祝以嘏辭<lb/>
卒命祝祝受以東北面于户西以嘏于主人曰皇尸命<lb/>
工祝承致多福無疆于女孝孫來女孝孫使女受禄于<lb/>
<pb n="25a"/>
天宜稼于田眉壽萬年勿替引之<lb/>
　註曰嘏大也予主人以大福工官也承猶傳也來讀<lb/>
　曰釐釐賜也耕種曰稼勿猶無也替廢也引長也言<lb/>
　無廢止時長如是也<lb/>
主人坐奠爵興再拜稽首興受黍坐振祭嚌之詩懷之<lb/>
實于左袂挂于季指執爵以興坐卒爵執爵以興坐奠<lb/>
爵拜尸答拜執爵以興出宰夫以籩受嗇黍主人嘗之<lb/>
納諸内<lb/>
<pb n="25b"/>
　註曰詩猶承也實於左袂便右手也季猶小也出出<lb/>
　户也宰夫掌飲食之事者收歛曰嗇明豐年乃有黍<lb/>
　稷也復嘗之者重之至也納猶入也<lb/>
主人獻祝設席南面祝拜于席上坐受<lb/>
　註曰室中迫狹<lb/>
主人西面答拜<lb/>
　註曰不言拜送下尸<lb/>
薦兩豆菹醢<lb/>
<pb n="26a"/>
　註曰葵菹蠃醢<lb/>
佐食設爼牢髀横脊一短脇一腸一胃一膚三魚一横<lb/>
之腊兩髀屬于尻<lb/>
　註曰皆升下體祝賤也魚横者四物共爼殊之也腊<lb/>
　兩髀屬于尻尤賤不殊○疏曰髀短脅横脊皆羊豕<lb/>
　之下體四物者羊豕魚腊也腊用左右胖故有兩髀<lb/>
　尻在中<lb/>
祝取菹㨎于醢祭于豆間祝祭爼<lb/>
<pb n="26b"/>
　註曰大夫祝爼無肺祭用膚逺下尸不嚌之膚不盛<lb/>
　○疏曰特牲祝爼有離肺無祭肺今俱無是逺下尸<lb/>
　無肺故不嚌<lb/>
祭酒啐肝肝牢從祝取肝㨎于鹽振嚌嚌之不興加于<lb/>
爼卒爵興<lb/>
　註曰亦如佐食授爵乃興不拜既爵大夫祝賤也○<lb/>
　疏曰此決特牲祝卒角拜主人答拜士卑故祝不賤<lb/>
主人酌獻上佐食上佐食户内牖東北面拜坐受爵主<lb/>
<pb n="27a"/>
人西面答拜佐食祭酒卒爵拜坐授爵興<lb/>
　註曰不啐而卒爵者大夫之佐食賤禮畧<lb/>
爼設于兩階之間其爼折一膚<lb/>
　註曰佐食不得成禮於室中折者擇取牢正體餘骨<lb/>
　折分用之有脀而無薦亦逺下尸<lb/>
主人又獻下佐食亦如之其脀亦設于階間西上亦折<lb/>
一膚<lb/>
　註曰上佐食既獻則出就其爼特牲記曰佐食無事<lb/>
<pb n="27b"/>
　則中庭北面謂此時<lb/>
有司贊者取爵于篚以升授主婦贊者于房户<lb/>
　註曰男女不相因特牲饋食禮曰佐食卒角主人受<lb/>
　角降反于篚○疏曰内則非祭非喪不相授器其相<lb/>
　授則女受以篚其無篚則皆坐奠之而後取之此經<lb/>
　雖不言受以篚及奠於地之事亦當然也<lb/>
婦贊者受以授主婦主婦洗于房中出酌入户西面拜<lb/>
獻尸<lb/>
<pb n="28a"/>
　註曰入户西面拜由便也不北面者辟人君夫人也<lb/>
　拜而後獻者當俠拜也昬禮曰婦洗在北堂直室東<lb/>
　隅○疏曰特牲主婦北面拜註云北面拜者辟内子<lb/>
　也則士士妻卑不嫌得北面與人君夫人同也<lb/>
尸拜受主婦主人之北西面拜送爵<lb/>
　註曰拜於主人之北西面婦人位在内此拜於北則<lb/>
　上拜於南矣由便也<lb/>
尸祭酒卒爵主婦拜祝受尸爵尸答拜易爵洗酌授尸<lb/>
<pb n="28b"/>
　註曰祝出易爵男女不同爵<lb/>
主婦拜受爵尸答拜上佐食綏祭主婦西面于主人之北<lb/>
受祭祭之其綏祭如主人之禮不嘏卒爵拜尸答拜<lb/>
　註曰不嘏夫婦一體綏亦當作挼<lb/>
主婦以爵出贊者受<lb/>
　註曰賛者有司賛者也<lb/>
易爵于篚以授主婦于房中<lb/>
　註曰易爵亦以授婦賛者婦賛者受房户外入授主婦<lb/>
<pb n="29a"/>
主婦洗酌獻祝祝拜坐受爵主婦答拜于主人之北卒<lb/>
爵不興坐授主婦<lb/>
　註曰不俠拜下尸也<lb/>
主婦受酌獻上佐食于户内佐食北面拜坐受爵主婦<lb/>
西面答拜祭酒卒爵坐授主婦○主婦獻下佐食亦如<lb/>
之主婦受爵以入于房<lb/>
　註曰不言拜於主人之北可知也爵奠于内篚<lb/>
賔長洗爵獻于尸尸拜受爵賔户西北面拜送爵尸祭<lb/>
<pb n="29b"/>
酒卒爵賔拜祝受尸爵尸答拜○祝酌授尸賔拜受爵<lb/>
尸拜送爵賔坐奠爵遂拜執爵以興坐祭遂飲卒爵執<lb/>
爵以興坐奠爵拜尸答拜○賔酌獻祝祝拜坐受爵賔<lb/>
北面答拜祝祭酒啐酒奠爵于其筵前<lb/>
　註曰啐酒而不卒爵祭事畢示醉也不獻佐食將儐尸<lb/>
　禮殺○疏曰特牲賔長獻爵止時夫婦致爵此大夫<lb/>
　禮或有儐尸者致爵在儐尸之上故不致爵爵不止<lb/>
　也若然有司徹尸作止爵主婦致爵於主人主人不<lb/>
<pb n="30a"/>
　酢主婦又不致爵于主婦下大夫不儐尸賔獻尸止<lb/>
　爵主婦致爵于主人酢主婦主人不致于主婦特牲<lb/>
　主人與主婦交相致爵參差不同者此以尊卑為差<lb/>
　降之數故有異也上大夫得儐尸故致爵上辟人君<lb/>
　下大夫不儐尸故増酢主婦而已士卑不嫌與君同<lb/>
　故致爵具也<lb/>
主人出立于阼階上西面祝出立于西階上東面祝告<lb/>
曰利成<lb/>
<pb n="30b"/>
　註曰利猶養也成畢也孝子之養禮畢<lb/>
祝入尸謖主人降立于阼階東西面<lb/>
　註曰謖起也謖或作休<lb/>
祝先尸從遂出于廟門<lb/>
　註曰事尸之禮訖於門外<lb/>
祝反復位于室中主人亦入于室復位祝命佐食徹肵<lb/>
爼降設于堂下阼階南<lb/>
　註曰徹肵爼不出門將儐尸也肵爼而以儐尸者其<lb/>
<pb n="31a"/>
　本為不反魚肉耳不云尸爼未歸尸○疏曰曲禮謂<lb/>
　食時魚肉不反爼故尸食亦加肵爼今儐尸將更食<lb/>
　魚肉儐尸訖併後加者歸之<lb/>
司宫設對席乃四人𧃊<lb/>
　註曰大夫禮四人𧃊明恵大也<lb/>
上佐食盥升下佐食對之賔長二人備<lb/>
　註曰備四人餕也二餕亦盥升○疏曰不謂東西相<lb/>
　對直取上佐食東面下佐食西面為對以其下佐食<lb/>
<pb n="31b"/>
　西面近北故不得東西相當也云賔長二人備者亦不<lb/>
　東西相當以其一賔長在上佐食之北一賔長在下佐<lb/>
　食之南是亦不東西相當也故云備不言對也<lb/>
司士進一敦黍于上佐食又進一敦黍于下佐食皆右<lb/>
之于席上<lb/>
　註曰右之者東面在南西面在北<lb/>
資黍于羊俎兩端兩下是餕<lb/>
　註曰資猶減也減置於羊爼兩端則一賔長在上佐<lb/>
<pb n="32a"/>
　食之北一賔長在下佐食之南○疏曰兩下者據<lb/>
　二賔長地道尊右故二佐食皆在右必知上佐食東<lb/>
　面近南下佐食西而近北者以其尸東而近南今尸<lb/>
　起上佐食居尸坐處明知位次如此<lb/>
司士乃辯舉𧃊者皆祭黍祭舉<lb/>
　註曰舉舉膚○疏曰以尸舉肺下尸當舉膚是以特<lb/>
　牲云佐食授餕者各一膚明此大夫禮亦舉膚也<lb/>
主人西面三拜𧃊者𧃊者奠舉于爼皆答拜皆反取舉<lb/>
<pb n="32b"/>
　註曰三拜旅之示徧也言反者拜時或去其席在東<lb/>
　面席者東面拜在西面席者皆南面拜<lb/>
司士進一鉶于上𧃊又進一鉶于次𧃊又進二豆湇于<lb/>
兩下乃皆食食舉<lb/>
　註曰湆肉汁也○疏曰神坐止有羊豕二鉶故更羞<lb/>
　二豆湆從門外鑊中來<lb/>
卒食主人洗一爵升酌以授上𧃊賛者洗三爵酌主人<lb/>
受于户内以授次𧃊若是以辯皆不拜受爵主人西面<lb/>
<pb n="33a"/>
三拜𧃊者𧃊者奠爵皆答拜皆祭酒卒爵奠爵皆拜主<lb/>
人答壹拜<lb/>
　註曰不拜受爵者大夫餕者賤也答一拜畧也<lb/>
𧃊者三人興出<lb/>
　註曰出降實爵于篚反賔位<lb/>
上𧃊止主人受上𧃊爵酌以醋于户内西面坐奠爵拜<lb/>
上𧃊答拜坐祭酒啐酒<lb/>
　註曰主人自酢者上𧃊獨止當尸位尊不酌也○疏<lb/>
<pb n="33b"/>
　曰不酌者將嘏主人在尸位不可親酌<lb/>
上𧃊親嘏曰主人受祭之福胡壽保建家室<lb/>
　註曰親嘏不使祝授之亦以黍<lb/>
主人興坐奠爵拜執爵以興坐卒爵拜上𧃊答拜上𧃊<lb/>
興出主人送乃退<lb/>
　註曰送佐食不拜賤<lb/>
　<lb/>
　儀禮述註卷十六<lb/>
</p>
<p>
</p>
  </div>
</body>
</text>
</TEI>
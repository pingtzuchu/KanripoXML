<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儀禮述註卷四</head> <lb/>
    <p>
<pb n="1a"/>
欽定四庫全書<lb/>
　儀禮述註卷四<lb/>
　　　　　　　　　　　安溪　李光坡　撰<lb/>
　　鄉飲酒禮第四<lb/>
　　　鄭目録云諸侯之鄉大夫三年大比獻賢者能<lb/>
　　　者於其君以禮賔之與之飲酒○疏曰知是諸<lb/>
　　　侯之鄉大夫者案春官小胥云凡縣鐘磬半為<lb/>
　　　堵全為肆註云鐘磬者編縣二八十六枚而在<lb/>
<pb n="1b"/>
　　　一簴謂之堵鐘一堵磬一堵謂之肆半之者謂<lb/>
　　　諸侯之卿大夫士也諸侯之卿大夫半天子之<lb/>
　　　卿大夫西縣鐘東縣磬士亦半天子之士縣磬<lb/>
　　　而已今此下帷縣磬而無鐘故以為諸侯鄉大<lb/>
　　　夫也若然大夫亦應鐘磬俱有而直有磬者鄭<lb/>
　　　云賔鄉人之賢者從士禮也若然天子鄉大夫<lb/>
　　　賔賢能從士禮亦鐘磬俱有不獨磬也凡鄉飲<lb/>
　　　酒之禮其名有四此賔賢能一也六十者坐五<lb/>
<pb n="2a"/>
　　　十者立侍是黨正蜡祭飲酒二也州長春秋習<lb/>
　　　射於序先行鄉飲酒三也鄉飲酒義又有鄉大<lb/>
　　　夫士飲國中賢者用鄉飲酒四也其王制云習<lb/>
　　　射尚功習鄉尚齒即是州長黨正飲酒法<lb/>
鄉飲酒之禮○主人就先生而謀賔介<lb/>
　註曰主人謂諸侯之鄉大夫也先生鄉中致士者賔<lb/>
　介處士賢者周禮大司徒以鄉三物教萬民而賔興<lb/>
　之及三年大比而興賢者能者鄉老及鄉大夫帥其<lb/>
<pb n="2b"/>
　吏與其衆寡以禮禮賔之厥明獻賢能之書於王是<lb/>
　禮乃三年正月而一行也諸侯之鄉大夫貢士於其<lb/>
　君葢如此云古者年七十而致仕老於鄉里大夫名<lb/>
　曰父師士名曰少師而教學焉恒知鄉人之賢者是<lb/>
　以大夫就而謀之賢者為賔其次為介又其次為衆<lb/>
　賔而與之飲酒是亦將獻之以禮禮賔之也今郡國<lb/>
　十月行此飲酒禮以黨正每歳邦索鬼神而祭祀則<lb/>
　以禮屬民而飲酒於序以正齒位之説然此篇無正<lb/>
<pb n="3a"/>
　齒位之事焉凡鄉黨飲酒必於民聚之時欲其見化<lb/>
　知尚賢尊長也孟子曰天下有達尊三爵也徳也齒<lb/>
　也○疏曰若據鄉貢一人其介與衆賔不貢之矣但<lb/>
　立介與衆賔輔賔行鄉飲酒之禮待後年還以貢之<lb/>
　耳案射義諸侯歳獻貢士注大國三人次國二人小<lb/>
　國一人大國三鄉次國二鄉小國一鄉所貢之士與<lb/>
　鄉同則鄉送一人至君所其國有遂數亦同其鄉并<lb/>
　有公邑采地皆有賢能貢之而貢士與鄉數同不言<lb/>
<pb n="3b"/>
　遂與公邑采地所貢者葢當鄉送一人至君所君又<lb/>
　總校徳之大小取以貢之縱取鄉外仍准鄉數為定<lb/>
　鄉大夫雖行飲酒禮賔之於其君簡訖仍更行飲酒<lb/>
　禮賔之于王黨正正齒位之禮六十者坐五十者立<lb/>
　侍六十者三豆七十者四豆八十者五豆九十者六<lb/>
　豆年長者在上是正齒位之法也漢時十月飲酒禮<lb/>
　取黨正之文此篇則無黨正正齒位法也民聚之時<lb/>
　謂大比大蜡之時尚賢據此篇鄉飲酒尊長據黨正<lb/>
<pb n="4a"/>
　鄉飲酒也但黨正飲酒以鄉大夫臨觀行禮或鄉大<lb/>
　夫居此黨内則亦名鄉飲酒也引孟子者以證鄉大<lb/>
　夫飲酒是尚徳也黨正飲酒尚齒也爵於此無所當<lb/>
　連引之耳或曰賔若有遵之一章即尚爵之義也<lb/>
主人戒賔賔拜辱主人答拜乃請賔賔禮辭許主人再<lb/>
拜賔答拜主人退賔拜辱<lb/>
　註曰戒告也拜辱出拜其自屈辱至已門也請告以<lb/>
　其所為來之事不固辭者素所有志○朱先生曰學<lb/>
<pb n="4b"/>
　成行脩進仕於朝上以致君下以澤民此士之素所<lb/>
　有志也<lb/>
介亦如之<lb/>
　註曰如戒賔也○疏曰不言衆賔衆賔徳劣但謀介<lb/>
　時亦當謀之故上註兼言其次為衆賔至於戒速之<lb/>
　日必當遣人戒速使知但略而不言故下云賔及衆<lb/>
　賔皆從之<lb/>
乃席賔主人介<lb/>
<pb n="5a"/>
　註曰賔席牖前南面主人席阼階上西面介席西階<lb/>
　上東面<lb/>
衆賔之席皆不屬焉<lb/>
　註曰席衆賔於賔席之西不屬者不相續也皆獨坐<lb/>
　明其徳各特<lb/>
尊兩壺於房户間斯禁有𤣥酒在西設篚於禁南東肆<lb/>
加二勺於兩壺<lb/>
　註曰斯禁禁切地無足者𤣥酒在西上也肆陳也<lb/>
<pb n="5b"/>
　疏曰言東肆以頭首為記從西向東為肆則大頭在<lb/>
　西也<lb/>
設洗於阼階東南南北以堂深東西當東榮水在洗東<lb/>
篚在洗西南肆<lb/>
　註曰榮屋翼○疏曰堂深謂從堂亷北至房屋之壁<lb/>
　堂下洗北去堂逺近深淺取於堂上深淺假令堂深<lb/>
　三丈洗亦去堂三丈以此為度<lb/>
羮定<lb/>
<pb n="6a"/>
　註曰肉謂之羮定猶孰也<lb/>
主人速賔賔拜辱主人答拜還<lb/>
　註曰速召也還猶退也<lb/>
賔拜辱<lb/>
　疏曰聘禮云賔至近郊使下大夫至賔館遂以賔入<lb/>
　公食禮使大夫戒賔賔皆不拜送遂從之鄭注云不<lb/>
　拜送者為從之不終事皆不拜送此獨拜送者亦是<lb/>
　鄉大夫尊賔卑又擬貢故特拜辱而送之異於餘者<lb/>
<pb n="6b"/>
介亦如之賔及衆賔皆從之<lb/>
　註曰從猶隨也言及衆賔介亦在其中<lb/>
主人一相迎於門外再拜賔賔答拜拜介介答拜<lb/>
　註曰相主人之吏擯贊𫝊命者<lb/>
揖衆賔<lb/>
　註曰差益卑也拜介揖衆賔皆西南面<lb/>
主人揖先入<lb/>
　註曰揖揖賔也先入門而西面<lb/>
<pb n="7a"/>
賔厭介入門左介厭衆賔入衆賔皆入門左北上<lb/>
　註曰皆入門西東面推手曰揖引手曰厭○疏曰引<lb/>
　手曰厭者以手向身引之<lb/>
主人與賔三揖至於階三讓主人升賔升主人阼階上<lb/>
當楣北面再拜賔西階上當楣北面答拜<lb/>
　註曰三揖者將進揖當陳揖當碑揖楣前梁也○疏<lb/>
　曰楣前梁對後梁為室户上<lb/>
主人坐取爵于篚降洗<lb/>
<pb n="7b"/>
　註曰將獻賔<lb/>
賔降<lb/>
　註曰從主人<lb/>
主人坐奠爵于階前辭賔對主人坐取爵興適洗南面<lb/>
坐奠爵于篚下盥洗<lb/>
　註曰已盥乃洗爵致潔敬也<lb/>
賔進東北面辭洗<lb/>
　註曰必進東行示情○疏曰言東北面則位南於洗<lb/>
<pb n="8a"/>
　矣是其賔初降立至於洗南東鄉至主人洗爵乃東<lb/>
　行故此得北面辭洗也示情者賔進前就主人示謙<lb/>
　下主人之情也<lb/>
主人坐奠爵於篚興對賔復位當西序東面<lb/>
　註曰始降位在此<lb/>
主人坐取爵沃洗者西北面<lb/>
　註曰沃洗主人之羣吏<lb/>
卒洗主人壹揖壹讓升<lb/>
<pb n="8b"/>
　疏曰鄉射云主人卒洗一揖一讓以賔升是俱升也<lb/>
　上文主人先升賔乃升者以初至之時賔客之道進<lb/>
　宜難故主人升導之至此以辭讓訖故略威儀而俱<lb/>
　升也<lb/>
賔拜洗主人坐奠爵遂拜降盥<lb/>
　註曰復盥為手坋汙<lb/>
賔降主人辭賔對復位當西序卒盥揖讓升賔西階上<lb/>
疑立<lb/>
<pb n="9a"/>
　註曰疑正立自定之貌<lb/>
主人坐取爵實之賔之席前西北面獻賔<lb/>
　疏曰賔在西階北面將就席受故西北面向其席也<lb/>
賔西階上拜主人少退賔進受爵以復位<lb/>
　註曰復西階上位<lb/>
主人阼階上拜送爵賔少退薦脯醢<lb/>
　註曰薦進也進之者主人有司<lb/>
賔升席自西方<lb/>
<pb n="9b"/>
　註曰升由下也升必中席○疏曰案曲禮云席南鄉<lb/>
　北鄉以西方為上今升席自西方云升由下者以賔<lb/>
　統於主人以東方為上故以西方為升由下也<lb/>
乃設折俎<lb/>
　註曰牲體枝解節折在俎<lb/>
主人阼階東疑立賔坐左執爵祭脯醢<lb/>
　註曰坐坐於席祭脯醢者以右手<lb/>
奠爵于薦西興右手取肺郤左手執本坐弗繚右絶末<lb/>
<pb n="10a"/>
以祭尚左手嚌之興加于俎<lb/>
　註曰肺離之本端厚大者繚猶紾也尚左手者明垂<lb/>
　紾之乃絶其末嚌嘗也○疏曰奠爵于薦右者為取<lb/>
　肺奠之將舉故奠于右記云取俎進俎不坐是以取<lb/>
　時奠爵興至加于俎又興也本謂根本肺之大端此<lb/>
　鄉飲酒大夫禮故云繚祭鄉射士禮云絶祭但云繚<lb/>
　必兼絶言絶不得兼繚也周禮大祝辨九祭七曰絶<lb/>
　祭八曰繚祭注云繚祭以手從肺本循之至于末乃<lb/>
<pb n="10b"/>
　絶以祭絶祭不循其末直絶以祭二祭本同禮多者<lb/>
　繚之禮略者絶則祭之云嚌嘗也者嚌至齒則嘗之<lb/>
　也<lb/>
坐捝手遂祭酒興席末坐啐酒降席坐奠爵拜告㫖執<lb/>
爵興主人阼階上答拜<lb/>
　註曰捝拭也降席席西也<lb/>
賔西階上北面坐卒爵興坐奠爵遂拜執爵興主人阼<lb/>
階上答拜<lb/>
<pb n="11a"/>
　註曰卒盡也於此盡酒者明此席非專為飲酒起<lb/>
　疏曰此席非專為飲酒起為賔賢能起故不在席盡<lb/>
　爵於此西階上卒之<lb/>
賔降洗<lb/>
　註曰將酢主人<lb/>
主人降<lb/>
　註曰降立阼階東西面<lb/>
賔坐奠爵興辭<lb/>
<pb n="11b"/>
　註曰西階前也<lb/>
主人對賔坐取爵適洗南北面主人阼階東南面辭洗<lb/>
賔坐奠爵于篚興對主人復阼階東西面賔東北面盥<lb/>
坐取爵卒洗揖讓如初升主人拜洗賔答拜興降盥如<lb/>
主人禮賔實爵主人之席前東南面酢主人主人阼階<lb/>
上拜賔少退主人進受爵復位賔西階上拜送爵薦脯<lb/>
醢主人升席自北方設折俎祭如賔禮<lb/>
　註曰祭者祭薦俎及酒亦嚌啐○疏曰鄉射賔盥訖<lb/>
<pb n="12a"/>
　將洗主人乃辭洗禮之常也此將賔舉之故未盥而<lb/>
　辭洗以重之也<lb/>
不告㫖<lb/>
　註曰酒已物也<lb/>
自席前適阼階上北面坐卒爵興坐奠爵遂拜執爵興<lb/>
賔西階上答拜<lb/>
　註曰自席前者啐酒席末因從北方降由便也○疏<lb/>
　曰曲禮席東鄉西鄉以南方為上南鄉北鄉以西方<lb/>
<pb n="12b"/>
　為上凡升席必由下降由上今主人當降自南方以<lb/>
　卒酒於席末遂因從席北頭降又從北向南北面拜<lb/>
　是由便也<lb/>
主人坐奠爵于序端阼階上北面再拜崇酒賔西階上<lb/>
答拜<lb/>
　註曰東西牆謂之序崇充也言酒惡相充實○疏曰<lb/>
　賔告㫖甘主人之味故啐則拜之主人謝賔以酒惡<lb/>
　相充實故飲訖乃拜<lb/>
<pb n="13a"/>
主人坐取觶于篚降洗賔降主人辭降賔不辭洗立當<lb/>
西序東面<lb/>
　註曰不辭洗者以其將自飲<lb/>
卒洗揖讓升賔西階上疑立主人實觶酬賔阼階上北<lb/>
面坐奠觶遂拜執觶興賔西階上答拜<lb/>
　註曰酬勸酒也酬之言周忠信為周<lb/>
坐祭遂飲卒觶興坐奠觶遂拜執觶興賔西階上答拜<lb/>
主人降洗賔降辭如獻禮升不拜洗<lb/>
<pb n="13b"/>
　註曰不拜洗殺於獻○疏曰辭如獻禮者主人辭賔<lb/>
　降賔辭主人為已洗爵此與獻賔時同<lb/>
賔西階上立主人實觶賔之席前北面賔西階上拜主<lb/>
人少退卒拜進坐奠觶于薦西<lb/>
　註曰賔已拜主人奠其觶<lb/>
賔辭坐取觶復位主人阼階上拜送賔北面坐奠觶于<lb/>
薦東復位<lb/>
　註曰酬酒不舉君子不盡人之歡不竭人之忠以全<lb/>
<pb n="14a"/>
　交也<lb/>
主人揖降賔降立于階西當序東面<lb/>
　註曰主人將與介為禮賔謙不敢居堂上<lb/>
主人以介揖讓升拜如賔禮主人坐取爵于東序端降<lb/>
洗介降主人辭降介辭洗如賔禮升不拜洗<lb/>
　註曰介禮殺也○疏曰主人與賔三揖至階之時介<lb/>
　與衆賔亦隨至西階下東面今此文云揖讓升如賔<lb/>
　禮則唯于升堂時相讓無庭中三揖之事矣升堂而<lb/>
<pb n="14b"/>
　云拜者謂拜至亦如賔矣<lb/>
介西階上立<lb/>
　註曰不言疑者省文<lb/>
主人實爵介之席前西南面獻介介西階上北面拜主<lb/>
人少退介進北面受爵復位主人介右北面拜送爵介<lb/>
少退<lb/>
　註曰主人拜于介右降尊以就卑也<lb/>
主人立于西階東薦脯醢介升席自北方設折俎祭如<lb/>
<pb n="15a"/>
賔禮不嚌肺不啐酒不告㫖自南方降席北面坐卒爵<lb/>
興坐奠爵遂拜執爵興主人介右答拜<lb/>
　註曰不啐嚌下賔<lb/>
介降洗主人復阼階降辭如初<lb/>
　註曰如賔酢之時○疏曰云如初者如賔酢主人之<lb/>
　時介辭主人從已降主人辭介為已洗也<lb/>
卒洗主人盥<lb/>
　註曰盥者當為介酌○疏曰此主人自飲而盥者尊<lb/>
<pb n="15b"/>
　介也<lb/>
介揖讓升授主人爵于兩楹之間<lb/>
　註曰就尊南授之介不自酌下賔酒者賔主共之○<lb/>
　疏曰知兩楹間是尊南者以上云尊於房户之間房<lb/>
　户間當兩楹之北也<lb/>
介西階上立主人實爵酢于西階上介右坐奠爵遂拜<lb/>
執爵興介答拜主人坐祭遂飲卒爵興坐奠爵遂拜執<lb/>
爵興介答拜主人坐奠爵于西楹南<lb/>
<pb n="16a"/>
　註曰以爵獻衆賔<lb/>
介右再拜崇酒介答拜主人復阼階揖降介降立于賔<lb/>
南<lb/>
主人西南面三拜衆賔衆賔皆答壹拜<lb/>
　註曰不升拜賤也<lb/>
主人揖升坐取爵于西楹下降洗升實爵于西階上獻<lb/>
衆賔衆賔之長升拜受者三人<lb/>
　疏曰云主人揖升者從三人為首一一揖之而升也<lb/>
<pb n="16b"/>
　云降洗升實爵者以下不更言洗則以下因此不復<lb/>
　洗矣云拜受者三人則堂下衆賔不拜受矣<lb/>
主人拜送<lb/>
　註曰於衆賔右<lb/>
坐祭立飲不拜既爵授主人爵降復位<lb/>
　註曰既卒也卒爵不拜立飲立授賤者禮簡<lb/>
衆賔獻則不拜受爵坐祭立飲<lb/>
　註曰次三人以下也不拜禮彌簡<lb/>
<pb n="17a"/>
每一人獻則薦諸其席<lb/>
　註曰謂三人也<lb/>
衆賔辯有脯醢<lb/>
　註曰亦每獻薦於其位位在下今文辯皆作偏○疏<lb/>
　曰以其言堂下立侍不合有席故不言席而云位在<lb/>
　下也不言其數者鄉人有學識者皆來觀禮皆入飲<lb/>
　酒之内是以鄉射云旅酬堂上辯卒受者興以旅在<lb/>
　下者明衆賔在堂下也<lb/>
<pb n="17b"/>
主人以爵降奠于篚<lb/>
揖讓升賔厭介升介厭衆賔升衆賔序升即席<lb/>
　註曰序次也即就也<lb/>
一人洗升舉觶於賔<lb/>
　註曰一人主人之吏𤼵酒端曰舉<lb/>
實觶西階上坐奠觶遂拜執觶興賔席末答拜坐祭遂<lb/>
飲卒觶興坐奠觶遂拜執觶興賔答拜降洗升實觶立<lb/>
於西階上賔拜<lb/>
<pb n="18a"/>
　註曰賔拜拜將受觶○疏曰云賔席末答拜者謂於<lb/>
　席西南面非謂席上近西為末以其無席上拜法也<lb/>
　已下賔拜皆然<lb/>
進坐奠觶於薦西賔辭坐受以興<lb/>
　註曰舉觶不授下主人也言坐受者明行事相接若<lb/>
　親受謙也○疏曰若於人手相接受則名為受不於<lb/>
　人取之不得言受今於地取之而言受者以主人奠<lb/>
　之賔取之而無隔絶雖於地若手受之也<lb/>
<pb n="18b"/>
舉觶者西階上拜送賔坐奠觶於其所<lb/>
　註曰所薦西也<lb/>
舉觶者降<lb/>
　註曰事已<lb/>
設席於堂亷東上<lb/>
　註曰為工布席也側邊曰亷燕禮曰席工於西階上<lb/>
　少東樂正先升北面此言樂正先升立於西階東則<lb/>
　工席在階東<lb/>
<pb n="19a"/>
工四人二瑟瑟先相者二人皆左何瑟後首挎越内弦<lb/>
右手相<lb/>
　註曰四人大夫制也二瑟二人鼔瑟則二人歌也瑟<lb/>
　先者將入序在前也相扶工也衆賔之少者為之每<lb/>
　工一人鄉射禮曰弟子相工如初入天子相工使視<lb/>
　瞭者凡工瞽矇也故有扶之者師冕見及階子曰階<lb/>
　也及席子曰席也固相師之道後首者變於君也挎<lb/>
　持也相瑟者則為之持瑟其相歌者徒相也越瑟下<lb/>
<pb n="19b"/>
　孔也内弦側擔之者○疏曰工四人二人瑟相二人<lb/>
　則工二人歌雖不言相亦二人可知以空手無事故<lb/>
　不言也燕禮云小臣在何瑟面鼓注云燕尚樂可鼓<lb/>
　者在前也此不面鼓是變於君也<lb/>
樂正先升立於西階東<lb/>
　註曰正長也<lb/>
工入升自西階北面坐相者東面坐遂授瑟乃降<lb/>
　註曰降立於西方近其事○疏曰鄉射云樂正適西<lb/>
<pb n="20a"/>
　方命弟子贊工遷樂故知西方是近其事也<lb/>
工歌鹿鳴四牡皇皇者華<lb/>
　註曰三者皆小雅篇也鹿鳴君與臣下及四方之賔<lb/>
　燕講道修政之樂歌也此采其已有㫖酒以召嘉賔嘉<lb/>
　賔既來視我以善道又樂嘉賔有孔昭之明徳可則<lb/>
　傚也四牡君勞使臣之來樂歌也此采其勤苦王事<lb/>
　念將父母懐歸傷悲忠孝之至以勞賔也皇皇者華<lb/>
　君遣使臣之樂歌也此采其更是勞苦自以為不及<lb/>
<pb n="20b"/>
　欲諮謀於賢知而以自光明也○朱先生曰鹿鳴謂<lb/>
　今口燕飲之事所以道達主人之誠意而美嘉賔之<lb/>
　徳也四牡言其去家而仕於朝辭親而從王事於此<lb/>
　乎始也皇皇者華言其將為君使而賦政於外也學<lb/>
　記曰宵雅肄三官其始也正謂此也葢此三詩先王<lb/>
　所制以為燕飲之樂用之鄉人用之邦國各取其象<lb/>
　而歌之也<lb/>
卒歌主人獻工<lb/>
<pb n="21a"/>
　註曰鄉射禮曰取爵於上篚獻工<lb/>
工左瑟一人拜不興受爵主人阼階上拜送爵<lb/>
　註曰一人工之長也凡工賤不為之洗<lb/>
薦脯醢使人相祭<lb/>
　註曰使人相者相其祭酒祭薦<lb/>
工飲不拜既爵授主人爵<lb/>
　註曰坐授之<lb/>
衆工則不拜受爵祭飲辯有脯醢不祭<lb/>
<pb n="21b"/>
　註曰祭飲獻酒重無不祭也○疏曰下記云凡旅不<lb/>
　洗不洗者不祭註云敬禮殺也不甚潔也此衆工亦<lb/>
　不洗而祭故云獻酒重無不祭也<lb/>
大師則為之洗賔介降主人辭降工不辭洗<lb/>
　註曰大夫若君賜之樂謂之大師則為之洗尊之也<lb/>
　賔介降從主人也工大師也上既言獻工矣乃言大<lb/>
　師者大師或瑟或歌也其獻之瑟則先歌則後<lb/>
笙入堂下磬南北面立樂南陔白華華黍<lb/>
<pb n="22a"/>
　註曰笙吹笙者也以笙吹此詩以為樂也南陔白華<lb/>
　華黍小雅篇也今亡其義未聞昔周之興也周公制<lb/>
　禮作樂采時世之詩以為樂歌所以通情相風切也<lb/>
　其有此篇明矣後世衰微幽厲尤甚禮樂之書稍稍<lb/>
　廢棄孔子曰吾自衛反魯然後樂正雅頌各得其所<lb/>
　謂當時在者而復重雜亂者也惡能存其亡者乎且<lb/>
　正考父校商之名頌十二篇于周大師歸以祀其先<lb/>
　王至孔子二百年之間五篇而已此其信也○劉敞<lb/>
<pb n="22b"/>
　曰此三篇皆笙詩也小序云有其義而亡其辭亡謂<lb/>
　本無非亡逸之亡也鄉飲酒禮鼓瑟而歌鹿鳴四牡<lb/>
　皇皇者華然後笙入堂下磬南北面立樂南陔白華<lb/>
　華黍燕禮亦鼓瑟歌鹿鳴四牡皇皇者華然後笙入<lb/>
　立於縣中奏南陔白華華黍南陔以下今無以考其<lb/>
　名篇之義然曰笙曰樂曰奏而不言歌則有聲而無<lb/>
　詞明矣下由庚崇丘由儀放此<lb/>
主人獻之於西階上一人拜盡階不升堂受爵主人拜<lb/>
<pb n="23a"/>
送爵階前坐祭立飲不拜既爵升授主人爵<lb/>
　註曰一人笙之長者也笙三人和一人凡四人鄉射<lb/>
　禮曰笙一人拜于下○疏曰一人拜者謂在地拜<lb/>
衆笙則不拜受爵坐祭立飲辯有脯醢不祭<lb/>
　註曰亦受爵於西階上薦之皆於其位磬南<lb/>
乃間歌魚麗笙由庚歌南有嘉魚笙崇丘歌南山有臺<lb/>
笙由儀<lb/>
　註曰間代也謂一歌則一吹六者皆小雅篇也魚麗<lb/>
<pb n="23b"/>
　言太平年豐物多也此采其物多酒㫖所以優賔也<lb/>
　南有嘉魚言太平君子有酒樂與賢者共之也此采<lb/>
　其能以禮下賢者賢者纍蔓而歸之與之燕樂也南<lb/>
　山有臺言太平之治以賢者為本此采其愛友賢者<lb/>
　為邦家之基民之父母既欲其身之夀考又欲其名<lb/>
　徳之長也由庚崇丘由儀今亡其義未聞○疏曰堂<lb/>
　下吹笙堂上升歌間代而作故謂之乃間也<lb/>
乃合樂周南闗雎葛覃卷耳召南鵲巢采蘩采蘋<lb/>
<pb n="24a"/>
　註曰合樂者謂歌樂與衆聲俱作也周南召南國風<lb/>
　篇也王后國君夫人房中之樂歌也闗雎言后妃之<lb/>
　徳葛覃言后妃之職卷耳言后妃之志鵲巢言國君<lb/>
　夫人之徳采蘩言國君夫人不失職采蘋言卿大夫<lb/>
　之妻能循其法度昔大王王季居於岐山之陽躬行<lb/>
　召南之教以興王業及文王而行周南之教以受命<lb/>
　大雅云刑于寡妻至于兄弟以御于家邦謂此也其<lb/>
　始一國耳文王作邑于豐以故地為卿士之采地乃<lb/>
<pb n="24b"/>
　分為二國周周公所食召召公所食于時文王三分<lb/>
　天下有其二徳化被於南土是以其詩有仁賢之風<lb/>
　者屬之召南焉有聖人之風者屬之周南焉夫婦之<lb/>
　道生民之本王政之端此六篇者其教之原也故國<lb/>
　君與其臣下及四方之賔燕用之合樂也鄉樂者風<lb/>
　也小雅為諸侯之樂大雅頌為天子之樂鄉飲酒升<lb/>
　歌小雅禮盛者可以進取也燕合鄉樂禮輕者可以<lb/>
　逮下也春秋𫝊曰肆夏繁遏渠天子所以享元侯也<lb/>
<pb n="25a"/>
　文王大明緜兩君相見之樂也然則諸侯相與燕升<lb/>
　歌大雅合小雅天子與次國小國之君燕亦如之與<lb/>
　大國之君燕升歌頌合大雅其笙間之篇未聞○疏<lb/>
　曰歌樂衆聲俱作者謂堂上有歌瑟堂下有笙磬合<lb/>
　奏此詩也○朱先生曰二南之分注疏説未安唯程<lb/>
　子曰以周公主内治故以畿内之詩言文王太姒之<lb/>
　化者屬之周南以召公掌諸侯故以畿外之詩言列<lb/>
　國諸侯大夫之室家者屬之召南此為得之謂之南<lb/>
<pb n="25b"/>
　者言其化自岐雍之間被於江漢之域自北而南也<lb/>
　詩曰以雅以南即謂此也<lb/>
工告於樂正曰正歌備樂正告於賔乃降<lb/>
　註曰樂正降者以正歌備無事也降立西階東北面<lb/>
　○疏曰以其上堂時在西階之東北面知降堂下亦<lb/>
　然在笙磬之西亦得監堂下之樂知位在此也<lb/>
主人降席自南方<lb/>
　註曰不由北方由便○疏曰主人之席南上升由下<lb/>
<pb n="26a"/>
　降由上是其常而言由便者解禮所以升由下降由<lb/>
　上者是由便也<lb/>
側降<lb/>
　註曰賔介不從○疏曰側特也賔介不從故言側<lb/>
作相為司正司正禮辭許諾主人拜司正答拜<lb/>
　註曰作使也禮樂之正既成將留賔為有懈惰立司<lb/>
　正以監之拜拜其許<lb/>
主人升復席<lb/>
<pb n="26b"/>
司正洗觶升自西階阼階上北面受命於主人主人曰<lb/>
請安於賔司正告於賔賔禮辭許<lb/>
　註曰為賔欲去留之告賔於西階<lb/>
司正告於主人主人阼階上再拜賔西階上答拜司正<lb/>
立於楹間以相拜皆揖復席<lb/>
　註曰再拜拜賔許也司正既以賔許告主人遂立楹<lb/>
　間以相拜賔主人既拜揖就席<lb/>
司正實觶降自西階階間北面坐奠觶退共少立<lb/>
<pb n="27a"/>
　註曰階間北面東西節也其南北當中庭共拱手也<lb/>
　少立自正慎其位也已帥而正孰敢不正燕禮曰右<lb/>
　還北面<lb/>
坐取觶不祭遂飲卒觶興坐奠觶遂拜執觶興盥洗北<lb/>
面坐奠觶於其所退立於觶南<lb/>
　註曰洗觶奠之示潔敬立於其南以察衆○疏曰據<lb/>
　鄉射大射皆不云盥此有盥字者誤合刪去<lb/>
賔北面坐取俎西之觶阼階上北面酬主人主人降席<lb/>
<pb n="27b"/>
立於賔東<lb/>
　註曰初起旅酬也凡旅酬者少長以齒終於沃盥者<lb/>
　皆弟長而無遺矣○疏曰前一人舉觶奠於薦右今<lb/>
　取為旅酬記云主人之贊者西面北上不與與及也<lb/>
　言不及獻酒則旅酬亦不與矣旅酬所以酬正獻也<lb/>
　記又云無算爵然後與此旅酬得終於沃洗者鄭解<lb/>
　酬之大法故連引無算爵旅酬而言終沃洗也其實<lb/>
　此時未及沃洗也<lb/>
<pb n="28a"/>
賔坐奠觶遂拜執觶興主人答拜不祭立飲不拜卒觶<lb/>
不洗實觶東南面授主人<lb/>
　註曰賔立飲卒觶因更酌以鄉主人將授<lb/>
主人阼階上拜賔少退主人受觶賔拜送於主人之西<lb/>
　註曰旅酬同階禮殺<lb/>
賔揖復席<lb/>
　註曰酬主人訖<lb/>
主人西階上酬介介降席自南方立於主人之西如賔<lb/>
<pb n="28b"/>
酬主人之禮主人揖復席<lb/>
　註曰其酌實觶西南面授介自此以下旅酬酌者亦<lb/>
　如之<lb/>
司正升相旅曰某子受酬受酬者降席<lb/>
　註曰旅序也於是介酬衆賔衆賔又以次序相酬某<lb/>
　者衆賔姓也同姓則以伯仲别之又同則以其序别<lb/>
　之<lb/>
司正退立於序端東面<lb/>
<pb n="29a"/>
　註曰辟受酬者又便其贊上贊下也始升相西階西<lb/>
　北面<lb/>
受酬者自介右<lb/>
　註曰由介東也尊介使不失故位○疏曰北面以東<lb/>
　為右故云由介東也凡授受之法者授由其右受由<lb/>
　其左此受介酬者應自介左而自介右者介位在西<lb/>
　故云尊介使不失故位也<lb/>
衆受酬者受自左<lb/>
<pb n="29b"/>
　註曰後將受酬者皆由西變於介也○疏曰言衆受<lb/>
　酬者謂上衆賔之内為首者一人自介右受之自第<lb/>
　二以下并堂下衆賔皆自左受之言變於介者即是<lb/>
　授受之常法也<lb/>
拜興飲皆如賔酬主人之禮<lb/>
　註曰嫌賔以下異也<lb/>
辯卒受者以觶降坐奠於篚<lb/>
　註曰辯辯衆賔之在下者鄉射禮曰辯遂酬在下者<lb/>
<pb n="30a"/>
　皆升受酬於西階上<lb/>
司正降復位<lb/>
　註曰觶南之位<lb/>
使二人舉觶於賔介洗升實觶於西階上皆坐奠觶遂<lb/>
拜執觶興賔介席末答拜皆坐祭遂飲卒觶興坐奠觶<lb/>
遂拜執觶興賔介席末答拜<lb/>
　註曰二人亦主人之吏若有大夫則舉觶于賔與大<lb/>
　夫燕禮曰媵爵者立于洗南西面北上序進盥洗○<lb/>
<pb n="30b"/>
　疏曰若有大夫則舉觶于賔與大夫者以其大夫尊<lb/>
　於介故也<lb/>
逆降洗升實觶皆立于西階上賔介皆拜<lb/>
　註曰於席末拜○疏曰賔在席西南面介在席南東<lb/>
　面<lb/>
皆進薦西奠之賔辭坐取觶以興介則薦南奠之介坐<lb/>
受以興退皆拜送降賔介奠于其所<lb/>
　註曰賔言取介言受尊卑異文<lb/>
<pb n="31a"/>
司正升自西階受命於主人主人曰請坐於賔賔辭以<lb/>
俎<lb/>
　註曰至此盛禮俱成酒清肴乾賔主百拜强有力者<lb/>
　猶倦焉張而不弛弛而不張非文武之道請坐者將<lb/>
　以賔燕也俎者肴之貴者辭之者不敢以禮殺當貴<lb/>
　者○疏曰燕禮司正奠觶于中庭請徹俎而坐此禮<lb/>
　司正監旅訖二人舉觶後將行無算爵始請坐于賔<lb/>
　燕禮司正之前云二人致爵三舉旅得爵多故司正<lb/>
<pb n="31b"/>
　奠時即坐燕此禮由來未行旅酬故使二人舉觶徹<lb/>
　俎後乃坐也<lb/>
主人請徹俎賔許<lb/>
　註曰亦司正𫝊請告之<lb/>
司正降階前命弟子俟徹俎<lb/>
　註曰西階前也弟于賔之少者俎者主人之吏設之<lb/>
　使弟子俟徹者明徹俎賔之義<lb/>
司正升立於席端<lb/>
<pb n="32a"/>
　註曰待事<lb/>
賔降席北面主人降席阼階上北面介降席西階上北<lb/>
面遵者降席席東南面<lb/>
　註曰皆立相須徹俎也遵者謂此鄉之人仕至大夫<lb/>
　者也今來助主人樂賔主人所榮而遵法者也因以<lb/>
　為名或有無來不來用時事耳<lb/>
賔取俎還授司正司正以降賔從之主人取俎還授弟<lb/>
子弟子以降自西階主人降自阼階介取俎還授弟子<lb/>
<pb n="32b"/>
弟子以降介從之若有諸公大夫則使人受俎如賔禮<lb/>
衆賔皆降<lb/>
　註曰取俎者皆鄉其席既授弟子皆降復初入之位<lb/>
說屨揖讓如初升坐<lb/>
　註曰說屨者為安燕當坐也必説於下者屨賤不宜<lb/>
　居堂說屨主人先左賔先右<lb/>
乃羞<lb/>
　註曰羞進也所進者狗胾醢也鄉設骨體所以致敬<lb/>
<pb n="33a"/>
　也今進羞所以盡愛也敬之愛之所以厚賢也○疏<lb/>
　曰下記云其牲狗禮記又云薦羞不踰牲則所羞者<lb/>
　狗胾也但醢是舊作之物諸經又不見以狗作醢則<lb/>
　胾必狗也醢則當兼有餘牲也<lb/>
無算爵<lb/>
　註曰算數也賔主燕飲爵行無數醉而止也鄉射禮<lb/>
　曰使二人舉觶于賔與大夫又曰執觶者洗升實觶<lb/>
　反奠于賔與大夫皆是○楊氏曰鄉飲酒禮無算爵<lb/>
<pb n="33b"/>
　其文略注疏引鄉射無算爵以釋之按鄉射無算爵<lb/>
　賔與大夫不興取奠觶飲卒觶不拜執觶者受觶遂<lb/>
　實之賔觶以之主人大夫之觶衆賔長受而錯皆不<lb/>
　拜注錯者實主人之觶以之次賔實賔長之觶以之<lb/>
　次大夫此鄉飲酒禮亦同但鄉射有賔無介鄉飲酒<lb/>
　有賔有介當實賔之觶以之主人實大夫之觶以之<lb/>
　介及其交錯而行也當實主人之觶以之衆賔長實<lb/>
　介之觶以之次大夫又實衆賔長之觶以之第三位<lb/>
<pb n="34a"/>
　次大夫實次大夫之觶以之第二位次賔長如此交<lb/>
　錯以辯卒受者興以旅在下者于西階上及其辯也<lb/>
　執觶者洗升實觶反奠于賔與大夫所以復奠之者<lb/>
　燕以飲酒為歡醉乃止此所以為無算爵也<lb/>
無算樂<lb/>
　註曰燕樂亦無數或間或合盡歡而止也春秋襄二<lb/>
　十九年吳公子札來聘請觀于周樂此國君之無算<lb/>
　也<lb/>
<pb n="34b"/>
賔出奏陔<lb/>
　註曰陔陔夏也陔之言戒也終日燕飲酒罷以陔為<lb/>
　節明無失禮也周禮鍾師以鍾鼓奏九夏是奏陔夏<lb/>
　則有鍾鼔矣鍾鼔者天子諸侯備用之大夫士鼔而<lb/>
　已葢建于阼階之西南鼔鄉射禮曰賔興樂正命奏<lb/>
　陔賔降及階陔作賔出衆賔皆出<lb/>
主人送于門外再拜<lb/>
　註曰門東西面拜也賔介不答拜禮有終也<lb/>
<pb n="35a"/>
賔若有遵者諸公大夫則既一人舉觶乃入<lb/>
　註曰不干主人正禮也遵者諸公大夫也謂之賔者<lb/>
　同從外來耳大國有孤四命謂之公<lb/>
席於賔東公三重大夫再重<lb/>
　註曰席此二者於賔東尊之不與鄉人齒也天子之<lb/>
　國三命者不齒於諸侯之國爵為大夫則不齒矣不<lb/>
　言遵者遵者亦卿大夫<lb/>
公如大夫入主人降賔介降衆賔皆降復初位主人迎<lb/>
<pb n="35b"/>
揖讓升公升如賔禮辭一席使一人去之<lb/>
　註曰主人迎之于門内也辭一席謙自同于大夫<lb/>
大夫則如介禮有諸公則辭加席委于席端主人不徹<lb/>
無諸公則大夫辭加席主人對不去加席<lb/>
　註曰加席上席也大夫席再重<lb/>
明日賔服鄉服以拜賜<lb/>
　註曰拜賜謝恩惠鄉服昨日與鄉大夫飲酒之朝服<lb/>
　也不言朝服未服以朝也○疏曰此賔言鄉服其鄉<lb/>
<pb n="36a"/>
　射賔言朝服不同者按鄉射以公士為賔謂在朝者<lb/>
　朝服是其常此賔鄉人子弟未仕雖著朝服仍以鄉<lb/>
　服言之故也<lb/>
主人如賔服以拜辱<lb/>
　註曰拜賔復自屈辱也鄉射禮曰賔朝服以拜賜於<lb/>
　門外主人不見如賔服遂從之拜辱於門外乃退○<lb/>
　疏曰彼此賔主皆不相見造門外拜謝而已<lb/>
主人釋服<lb/>
<pb n="36b"/>
　註曰釋朝服更服𤣥端也<lb/>
乃息司正<lb/>
　註曰息勞也勞賜昨日贊執事者獨云司正司正庭<lb/>
　長也<lb/>
無介<lb/>
　註曰勞禮略也司正為賔<lb/>
不殺<lb/>
　註曰市買若因所有可也不殺則無俎<lb/>
<pb n="37a"/>
薦脯醢<lb/>
　註曰羞同也○疏曰與正行飲酒同<lb/>
羞唯所有<lb/>
　註曰在有何物<lb/>
徴唯所欲<lb/>
　註曰徵召也○疏曰昨日正行飲酒不得喚親友故<lb/>
　今禮食之餘可别召知友也<lb/>
以告于先生君子可也<lb/>
<pb n="37b"/>
　註曰告請也先生不以筋力為禮於是可以來君子<lb/>
　國中有盛徳者可者召不召唯所欲<lb/>
賔介不與<lb/>
　註曰禮瀆則䙝<lb/>
鄉樂唯欲<lb/>
　註曰鄉樂周南召南六篇之中唯所欲作不從次也<lb/>
　不歌鹿鳴魚麗者辟國君也<lb/>
記鄉朝服而謀賔介皆使能不宿戒<lb/>
<pb n="38a"/>
　註曰鄉鄉人謂鄉大夫也朝服冠𤣥端緇帶素韠白<lb/>
　屨再戒為宿戒禮將有事先戒而後宿戒<lb/>
蒲筵緇布純<lb/>
　註曰筵席也純縁也<lb/>
尊綌冪賔至徹之<lb/>
　註曰綌葛也冪覆尊巾<lb/>
其牲狗也<lb/>
　註曰狗取擇人<lb/>
<pb n="38b"/>
亨于堂東北<lb/>
　註曰祖陽氣之所始也陽氣主養<lb/>
獻用爵其他用觶<lb/>
　註曰爵尊不䙝用之○楊氏曰上篚在禁南東肆下<lb/>
　篚在洗西南肆上篚爵三觶一獻賔獻遵獻工皆異<lb/>
　爵三也主人取觶降洗以酬賔一也下篚之觶四一<lb/>
　人舉觶為旅酬始一也司正舉觶二也二人舉觶為<lb/>
　無算爵始四也<lb/>
<pb n="39a"/>
薦脯五挺横祭于其上出自左房<lb/>
　註曰挺猶膱也鄉射禮曰祭半膱膱長尺有二寸左<lb/>
　在東陽也陽主養房饌陳處也冠禮之饌脯醢南上<lb/>
　曲禮曰以脯脩置者左朐右末○疏曰此横祭于其<lb/>
　上者於脯為横於人為縮其挺有五通祭者六<lb/>
俎由東壁自西階升<lb/>
　註曰亨狗既孰載乏俎饌於東方○疏曰亨狗於東<lb/>
　方孰乃載之於俎饌陳於東壁既饌於東方恐由東<lb/>
<pb n="39b"/>
　階升故記辯之云自西階升也<lb/>
賔俎脊脅肩肺主人俎眷脅臂肺介俎脊脅胳肺肺皆<lb/>
離皆右體進腠<lb/>
　註曰凡牲前脛骨三肩臂臑也後脛骨二膊胳也尊<lb/>
　者俎尊骨卑者俎卑骨祭統曰凡為俎者以骨為上<lb/>
　骨有貴賤凡前貴後賤離猶㨒也腠理也進理謂前<lb/>
　其本也今文胳作骼○疏曰此序體賔用肩主人用<lb/>
　臂介用骼前貴于後也其間有臑肫在而介不用者<lb/>
<pb n="40a"/>
　葢以大夫俎故此闕焉○朱先生曰肫字釋文無音<lb/>
　疏又云有臑肫而介不用明本無此字也合刪<lb/>
以爵拜者不徒作<lb/>
　註曰作起也言拜既爵者不徒起起必酢主人<lb/>
坐卒爵者拜既爵立卒爵者不拜既爵<lb/>
　註曰降殺各從其宜不使相錯唯工不從此禮○疏<lb/>
　曰以其工無目故不使立卒爵唯坐卒爵不拜既爵<lb/>
　與立卒爵者同<lb/>
<pb n="40b"/>
凡奠者於左<lb/>
　註曰不飲者不欲其妨○疏曰謂主人酬賔之觶主<lb/>
　人奠於薦右客不盡主人之歡奠之於左是不欲其<lb/>
　妨後奠爵也<lb/>
將舉於右<lb/>
　註曰便也○疏曰謂若上文一人舉觶為旅酬使二<lb/>
　人舉觶為無算爵始皆奠於右<lb/>
衆賔之長一人辭洗如賔禮<lb/>
<pb n="41a"/>
　註曰於三人之中復差有尊者餘二人雖為之洗不<lb/>
　敢辭其下不洗<lb/>
立者東面北上若有北面者則東上<lb/>
　註曰賢者衆寡無常也或統於堂或統於門○疏曰<lb/>
　此謂堂下立者鄉人賢者或多或少若少則東面北<lb/>
　上統於堂也若多東面立不盡即門西北面東上統<lb/>
　於門也<lb/>
樂正與立者皆薦以齒<lb/>
<pb n="41b"/>
　註曰謂其飲之次也尊樂正同於賔黨不言飲而言<lb/>
　薦以明飲也既飲皆薦於其位樂正位西階東北面<lb/>
凡舉爵三作而不徒爵<lb/>
　註曰謂獻賔獻大夫獻工皆有薦<lb/>
樂作大夫不入<lb/>
　註曰後樂賢也<lb/>
獻工與笙取爵于上篚既獻奠于下篚<lb/>
　註曰明其異器敬也如是則獻大夫亦然上篚三爵<lb/>
<pb n="42a"/>
　○疏曰獻賔獻衆賔訖降奠于篚是其上篚一爵也<lb/>
　獻工與笙既獻奠于下篚是上篚二爵也又鄉射禮<lb/>
　云主人以爵降洗獻大夫此篇亦有大夫故知上篚<lb/>
　有三爵也<lb/>
其笙則獻諸西階上<lb/>
　註曰謂主人拜送爵也於工拜于阼階上者以其坐<lb/>
　於西階東也○疏曰以工坐於西階東主人不得西<lb/>
　階上拜送爵故也此笙在西階獻於西階上嫌亦阼<lb/>
<pb n="42b"/>
　階拜送故此明之也<lb/>
磬階間縮霤北面鼓之<lb/>
　註曰縮從也霤以東西為從鼓猶擊也大夫而特縣<lb/>
　方賔鄉人之賢者從士禮也射則磬在東○疏曰磬<lb/>
　階間者在堂下兩階之間東西節也縮從也上當堂<lb/>
　之南霤南北節也凡東西為横南北為從南霤則以<lb/>
　東西為從謂之縮霤○楊氏曰春官小胥正樂縣之<lb/>
　位王宫縣諸侯軒縣卿大夫判縣士特縣宫縣四面<lb/>
<pb n="43a"/>
　象宫室軒縣三面去南面辟王也判縣判左右二面<lb/>
　又去北面特縣縣於東方或於階間而已凡鍾磬編<lb/>
　縣二八十六枚而在一虞謂之堵鍾一堵磬一堵謂<lb/>
　之肆所謂卿大夫判縣者天子之卿大夫判縣左右<lb/>
　二肆鍾磬各二堵也士特縣一肆鍾磬各一堵也諸<lb/>
　侯之卿大夫半天子之卿大夫判縣一肆西鍾東磬<lb/>
　各一堵也諸侯之士半天子之士縣磬一堵而已射<lb/>
　則避射位故鄉射磬在東鄉飲則在階間縮霤也鄉<lb/>
<pb n="43b"/>
　飲諸侯之大夫禮以其賔鄉人之賢者從士禮也<lb/>
主人介凡升席自北方降自南方<lb/>
　註曰席南上升由下降由上由便<lb/>
司正既舉觶而薦諸其位<lb/>
　註曰司正主人之屬也無獻因其舉觶而薦之○疏<lb/>
　曰下文云主人之贊者西面北上不與無算爵然後<lb/>
　與是其無獻也故因舉觶薦諸其位<lb/>
凡旅不洗<lb/>
<pb n="44a"/>
　註曰敬禮殺也<lb/>
不洗者不祭<lb/>
　註曰不甚潔也<lb/>
既旅士不入<lb/>
　註曰後正禮也既旅則將燕矣<lb/>
徹俎賔介遵者之俎受者以降遂出授從者<lb/>
　註曰送之<lb/>
主人之俎以東<lb/>
<pb n="44b"/>
　註曰藏於東方<lb/>
樂正命奏陔賔出至于階陔作<lb/>
若有諸公則大夫於主人之北西面<lb/>
　註曰其西面者北上統於公<lb/>
主人之贊者西面北上不與<lb/>
　註曰贊佐也謂主人之屬佐助主人禮事徹鼏沃盥<lb/>
　設薦俎者西面北上統於堂也與及也不及謂不獻<lb/>
　酒<lb/>
<pb n="45a"/>
無算爵然後與<lb/>
　註曰燕乃及之<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="45b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儀禮述註卷四<lb/>
</p>
<p>
</p>
  </div>
</body>
</text>
</TEI>
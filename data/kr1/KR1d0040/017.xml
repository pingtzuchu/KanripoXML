<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儀禮述註卷十七</head> <lb/>
    <p>
<pb n="1a"/>
欽定四庫全書<lb/>
　儀禮述註卷十七<lb/>
　　　　　　　　　　　安溪　李光坡　撰<lb/>
　　有司徹第十七<lb/>
　　　鄭目録云少牢之下篇也上大夫既祭儐尸於<lb/>
　　　堂之禮若下大夫祭畢禮尸於室中無别行儐<lb/>
　　　尸於堂之事天子諸侯之祭明日而繹<lb/>
有司徹<lb/>
<pb n="1b"/>
　註曰徹室中之饋及祝佐食之爼卿大夫既祭而賔<lb/>
　尸禮崇也賔尸則不設饌西北隅以此薦爼之陳有<lb/>
　祭象而亦足以厭飫神天子諸侯明祭於祊而繹<lb/>
　春秋傳曰辛巳有事於太廟仲遂卒于垂壬午猶繹<lb/>
　是也爾雅曰繹又祭<lb/>
埽堂<lb/>
　註曰為賔尸新之少儀曰汎埽曰埽埽席前曰拚<lb/>
司宫攝酒<lb/>
<pb n="2a"/>
　註曰更洗益整頓之○疏曰洗當作撓因前正祭之<lb/>
　酒更撓擾添益整新之也<lb/>
乃燅尸俎<lb/>
　註曰燅温也温尸爼於爨肵亦温焉獨言温尸爼則<lb/>
　祝與佐食不與賔尸之禮古文燅皆作尋記或作燖<lb/>
　春秋傳曰若可燖也亦可寒也<lb/>
卒燅乃升羊豕魚三鼎無腊與膚乃設扄鼏陳鼎于門<lb/>
外如初<lb/>
<pb n="2b"/>
　註曰腊為庶羞膚從豕去其鼎者賔尸之禮殺於初<lb/>
　如初者如廟門之外東方北面北上○疏曰下載不<lb/>
　見腊體明從庶羞可知下載體時膚猶在豕鼎不為<lb/>
　庶羞可知<lb/>
乃議侑於賔以異姓<lb/>
　註曰議猶擇也擇賔之賢者可以侑尸必用異姓廣<lb/>
　敬也是時主人及賔有司己復内位<lb/>
宗人戒侑<lb/>
<pb n="3a"/>
　註曰戒猶告也南面告於其位戒曰請子為侑○疏<lb/>
　曰賔位在門東北面<lb/>
侑出俟于廟門之外<lb/>
　註曰俟待也待於次當與尸更入主人興禮事尸極<lb/>
　敬心也<lb/>
司宫筵于户西南面<lb/>
　註曰為尸席也<lb/>
又筵于西序東面<lb/>
<pb n="3b"/>
　註曰為侑席也<lb/>
尸與侑北面于廟門之外西上<lb/>
　註曰言與殊尊卑北面者賔尸而尸益卑西上統於<lb/>
　賔客○疏曰北面執臣道<lb/>
主人出迎尸宗人擯<lb/>
　註曰賔客尸而迎之主人益尊擯賛○疏曰宿尸祝<lb/>
　擯此宗人擯正祭主人不迎尸以申尸之尊此迎之<lb/>
主人拜尸答拜主人又拜侑侑答拜主人揖先入門右<lb/>
<pb n="4a"/>
　註曰道尸<lb/>
尸入門左侑從亦左揖乃讓<lb/>
　註曰没霤相揖至階又讓<lb/>
主人先升自阼階尸侑升自西階西楹西北面東上<lb/>
　註曰東上統於其席○疏曰以其賔席以東為上故<lb/>
　也<lb/>
主人東楹東北面拜至尸答拜主人又拜侑侑答拜<lb/>
　註曰拜至喜之<lb/>
<pb n="4b"/>
乃舉<lb/>
　註曰舉舉鼎也舉者不盥殺也<lb/>
司馬舉羊鼎司士舉豕鼎舉魚鼎以入陳鼎如初<lb/>
　註曰如初如阼階下西面北上<lb/>
雍正執一匕以從雍府執二匕以從司士合執二俎以<lb/>
從司士贊者亦合執二俎以從匕皆加于鼎東枋二俎<lb/>
設于羊鼎西西縮二俎皆設于二鼎西亦西縮<lb/>
　註曰雍正羣史掌辨體名肉物者府其屬凡三匕鼎<lb/>
<pb n="5a"/>
　一匕四爼為尸侑主人主婦其二爼設于豕鼎魚鼎<lb/>
　之西陳之宜具也<lb/>
雍人合執二俎陳于羊俎西並皆西縮覆二疏匕于其<lb/>
上皆縮俎西枋<lb/>
　註曰並併也其南爼司馬以羞羊匕湆羊肉湆其北<lb/>
　爼司士以羞豕匕湆豕肉湆豕脀湆魚疏匕匕柄有<lb/>
　刻飾者○疏曰匕湆謂無肉直汁以其在匕湆也肉<lb/>
　湆者直是肉從湆中來實無汁此二爼為益送之爼<lb/>
<pb n="5b"/>
主人降受宰几尸侑降主人辭尸對<lb/>
　註曰几所以坐安體周禮太宰掌賛玉几玉爵<lb/>
宰授几主人受二手横執几揖尸<lb/>
　註曰獨揖尸几禮主於尸<lb/>
主人升尸侑升復位<lb/>
　註曰位阼階賔階上位<lb/>
主人西面左手執几縮之以右袂推拂几三二手横執<lb/>
几進授尸于筵前<lb/>
<pb n="6a"/>
　註曰衣袖謂之袂推拂去塵示新<lb/>
尸進二手受于手間<lb/>
　註曰手從手間謙也<lb/>
主人退尸還几縮之右手執外亷北面奠于筵上左之<lb/>
南縮不坐<lb/>
　註曰左之者異於鬼神生人陽長左鬼神隂長右不<lb/>
　坐奠之者几輕○疏曰尸横受之將欲縱設於席故<lb/>
　還之使縮<lb/>
<pb n="6b"/>
主人東楹東北面拜<lb/>
　註曰拜送几也<lb/>
尸復位尸與侑皆北面答拜<lb/>
　註曰侑拜者從於尸<lb/>
主人降洗尸侑降尸辭洗主人對卒洗揖主人升尸侑<lb/>
升尸西楹西北面拜洗主人東楹東北面奠爵答拜降<lb/>
盥尸侑降主人辭尸對卒盥主人揖升尸侑升主人坐<lb/>
取爵酌獻尸尸北面拜受爵主人東楹東北面拜送爵<lb/>
<pb n="7a"/>
　註曰降盥者為土汚手不可酌<lb/>
主婦自東房薦韭菹醢坐奠于筵前菹在西方婦贊者<lb/>
執昌菹醢以授主婦主婦不興受陪設于南昌在東方<lb/>
興取籩于房䵄蕡坐設于豆西當外列䵄在東方婦賛<lb/>
者執白黒以授主婦主婦不興受設于初籩之南白在西<lb/>
方興退<lb/>
　註曰昌昌本也韭菹醓醢昌本麋臡䵄熬麥也蕡熬<lb/>
　枲實也白熬稻黒熬黍此皆朝事之豆籩大夫無朝<lb/>
<pb n="7b"/>
　事而用之賔尸亦豐大夫之禮主婦取籩興者以饌<lb/>
　異親之當外列辟鉶也退退入房也○疏曰若正祭<lb/>
　則先薦後獻若繹祭則先獻後薦故祭義云君獻尸<lb/>
　夫人薦豆鄭註云謂繹日也則此儐尸禮與天子諸<lb/>
　侯繹祭同籩人朝事之籩䵄蕡白黒醢人朝事之豆<lb/>
　韭菹醓醢昌本麋臡有骨為臡無骨為醢<lb/>
乃升<lb/>
　註曰升牲體于爼也<lb/>
<pb n="8a"/>
司馬朼羊亦司馬載載右體肩臂肫骼臑正脊一脡脊<lb/>
一横脊一短脅一正脅一代脅一腸一胃一祭肺一載<lb/>
于一俎<lb/>
　註曰言燅尸爼復序體者明所舉肩骼存焉亦著脊<lb/>
　脇皆一骨也臑在下者折分之以為肉湆貶也一爼<lb/>
　謂司士所設羊鼎西第一爼○疏曰上篇載牲體十<lb/>
　一脊脅皆加竝骨二尸食特舉脊肩骼在於肵爼上<lb/>
　文直言燅尸爼嫌所舉在肵者不在故復序其體所<lb/>
<pb n="8b"/>
　舉肩骼則存焉脊脅雖舉以其二以並今脊脅載一<lb/>
　骨在正爼一骨在湆爼故鄭云亦著脊脅皆一骨也<lb/>
　第一爼者此爼在侑爼之南故下文註侑爼云羊鼎<lb/>
　西之北爼也鄭君知尸爼在南見羊肉湆爼在豕爼<lb/>
　之南羊尊豕卑明尸爼在侑爼之南<lb/>
羊肉湆臑折正脊一正脅一腸一胃一嚌肺一載于南<lb/>
俎<lb/>
　註曰肉湆肉在汁中者以増爼實為尸加也必為臑<lb/>
<pb n="9a"/>
　折上所折分者嚌肺離肺也南爼雍人所設在南者<lb/>
　此以下十二爼俟時而載於此厯說之耳○疏曰凡<lb/>
　牲體皆出汁不言湆又下豕脀亦出于汁皆不言湆<lb/>
　此特得湆名者特牲少牢正祭升牲體於鼎時皆無匕<lb/>
　湆今此升牲體於尸前匕湆亦升焉故得湆名以在<lb/>
　爼實無汁故進羊肉湆必先進羊匕湆見此湆為肉<lb/>
　而有故在羊肉湆前進之使尸嘗之豕亦有匕湆不<lb/>
　名肉湆而名豕脀者互見為文言脀者見在爼無汁<lb/>
<pb n="9b"/>
　言肉湆者見在鼎内時有汁也湆魚者魚前無進匕<lb/>
　湆故先言湆以明魚在湆可知通十二爼其四爼尸<lb/>
　侑主人主婦載羊體爼皆為正爼其餘八爼雍人所<lb/>
　執二爼益送往還有八其實止二爼也<lb/>
司士朼豕亦司士載亦右體肩臂肫骼臑正脊一脡脊<lb/>
一横脊一短脇一正脅一代脅一膚五嚌肺一載于一<lb/>
俎<lb/>
　註曰臑在下者順羊也且謂雍人所設在北者○疏<lb/>
<pb n="10a"/>
　曰豕脀不折臑臑亦在下順上文豕無正爼<lb/>
侑爼羊左肩左肫正脊一脇一腸一胃一切肺一載于<lb/>
一爼侑爼豕左肩折正脊一脅一膚一切肺一載于一<lb/>
爼<lb/>
　註曰侑爼用左體侑賤其羊爼過三體有肫尊之加<lb/>
　也豕左肩折折分為長兄弟爼也切肺亦祭肺互言<lb/>
　之耳無羊湆下尸也豕又祭肺不嚌肺不備禮爼司<lb/>
　士所設羊鼎西之北爼也豕爼與尸同○疏曰鼎爼<lb/>
<pb n="10b"/>
　數竒今有四故云加<lb/>
阼爼羊肺一祭肺一載于一爼羊肉湆臂一脊一脅一<lb/>
腸一胃一嚌肺一載于一爼豕脀臂一脊一脇一膚三<lb/>
嚌肺三載于一爼<lb/>
　註曰阼爼主人爼無體逺下尸也以肺代之肺尊也<lb/>
　加羊肉湆而有體崇尸恵亦尊主人臂左臂也侑用<lb/>
　肩主人用臂下之也不言左臂者大夫尊空其文也<lb/>
　降於侑羊體一而増豕膚三有所屈有所伸亦所謂<lb/>
<pb n="11a"/>
　順而摭也阼爼司士所設豕鼎西爼也其湆爼與尸<lb/>
　爼同豕爼又與尸豕爼同<lb/>
主婦俎羊左臑脊一脅一腸一胃一膚一嚌羊肺一載<lb/>
于一俎<lb/>
　註曰無豕體而有膚以主人無羊體不敢備也無祭<lb/>
　肺有嚌肺亦下侑也祭肺尊言嚌羊肺者文承膚下<lb/>
　嫌也膚在羊肺上則羊豕之體名同相亞也其爼司<lb/>
　士所設在魚鼎西者<lb/>
<pb n="11b"/>
司士朼魚亦司士載尸俎五魚横載之侑主人皆一魚<lb/>
亦横載之皆加膴祭于其上<lb/>
　註曰横載之者異於牲體彌變於神膴讀如殷哻之<lb/>
　哻刳魚時割其腹以為大臠也可用祭也其爼又與<lb/>
　尸豕爼同○疏曰牲體皆横載鬼進下生人進腠今<lb/>
　進腠從生人禮魚皆縮載右首於爼為縮於尸為横<lb/>
　祭進腴生人進鰭今横載於人為縮不與正祭同又<lb/>
　與生人異○楊氏曰主人獻尸羞羊爼及主婦獻尸<lb/>
<pb n="12a"/>
　始羞豕脀及賔作三獻之爵始羞湆魚爼今並述於<lb/>
　主人獻尸之時者以載爼事同一類故以類相從庶<lb/>
　使易見也不惟此也主人獻侑羞羊爼主婦獻侑奠<lb/>
　豕脀又尸酢主人羞阼羊爼主婦致爵于主人始羞<lb/>
　豕脀又主婦羊爼亦尸酢主婦始用之今並述於主<lb/>
　人獻尸之下者亦欲以類相從也鄭注云此以下十<lb/>
　一爼俟時而載於此厯說之爾蓋謂此也<lb/>
卒升<lb/>
<pb n="12b"/>
　註曰卒已也已載尸羊爼<lb/>
賔長設羊俎于豆南賔降尸升筵自西方坐左執爵右<lb/>
取韭菹㨎于三豆祭于豆間尸取䵄蕡宰夫賛者取白<lb/>
魚以授尸尸受兼祭于豆祭<lb/>
　註曰賔長上賔<lb/>
雍人授次賔疏匕與俎受于鼎西左手執俎左亷縮之<lb/>
郤右手執匕枋縮于俎上以東面受于羊鼎之西司馬<lb/>
在羊鼎之東二手執挑匕枋以挹湆注于疏匕若是者<lb/>
<pb n="13a"/>
三<lb/>
　註曰挑謂之㰱讀如或舂或抭之抭字或作挑者秦<lb/>
　人語也此二匕者皆有淺升狀如飯槮挑長枋可以<lb/>
　抒物於器中者注猶寫也○疏曰淺升對常勺升深<lb/>
　也<lb/>
尸興左執爵右取肺坐祭之祭酒興左執爵<lb/>
　註曰肺羊祭肺<lb/>
次賔縮執匕俎以升若是以授尸尸郤手受匕枋坐祭<lb/>
<pb n="13b"/>
嚌之興覆手以授賔賔亦覆手以受縮匕于俎上以降<lb/>
　註曰嚌湆者明湆肉加耳嘗之以其汁尚味○疏曰<lb/>
　此匕湆似大羮案特牲大羮不祭不嚌以不為神非<lb/>
　盛此嚌之者明肉湆加先進其汁而嘗之尚味故也<lb/>
　以湆肉加在鼎有汁在爼無汁故以匕進汁<lb/>
尸席末坐啐酒興坐奠爵拜告㫖執爵以興主人北面<lb/>
于東楹東答拜<lb/>
　註曰㫖美也拜告酒美答主人意<lb/>
<pb n="14a"/>
司馬羞羊肉湇縮執俎尸坐奠爵興取肺坐絶祭嚌之<lb/>
興反加于俎司馬縮奠俎于羊湇俎南乃載于羊俎卒<lb/>
載俎縮執俎以降<lb/>
　註曰絶祭絶肺末以祭周禮曰絶祭湇使次賔肉使<lb/>
　司馬大夫禮多崇敬也○楊氏曰按正爼皆横執横<lb/>
　奠加爼皆縮執縮奠羊湇爼湇字衍<lb/>
尸坐執爵以興次賔羞羊燔縮執俎縮一燔于俎上鹽<lb/>
在右尸左執爵受燔㨎于鹽坐振祭嚌之興加于羊俎<lb/>
<pb n="14b"/>
賔縮執俎以降<lb/>
　註曰燔炙<lb/>
尸降筵北面于西楹西坐卒爵執爵以興坐奠爵拜執<lb/>
爵以興主人北面于東楹東答拜主人受爵尸升筵立<lb/>
于筵末<lb/>
　疏曰獻尸有五節主人獻酒并主婦設籩豆一也賔<lb/>
　長設爼二也次賔羞羊匕湆三也司馬羞羊肉湆四<lb/>
　也次賔羞羊燔五也<lb/>
<pb n="15a"/>
主人酌獻侑侑西楹西北面拜受爵主人在其右北面<lb/>
答拜<lb/>
　註曰不洗者俱獻間無事也主人就右者賤不専階<lb/>
　○疏曰以獻尸訖即獻侑中間無别酧酢之事也然<lb/>
　爵從卑者來向尊雖無事亦洗<lb/>
主婦薦韭菹醢坐奠于筵前醢在南方婦贊者執二籩<lb/>
䵄蕡以授主婦主婦不興受之奠䵄于醢南蕡在䵄東<lb/>
主婦入于房<lb/>
<pb n="15b"/>
　註曰醢在南方者立侑為尸使正饌統焉○疏曰凡<lb/>
　設菹常在右便其㨎今菹在醢北者以其立侑以輔<lb/>
　尸故菹在北統於尸也<lb/>
侑升筵自北方司馬横埶羊爼以升設于豆東侑坐左<lb/>
執爵右取菹㨎于醢祭于豆間又取䵄蕡同祭于豆祭<lb/>
興左執爵右取肺坐祭之祭酒興左執爵次賔羞羊燔<lb/>
如尸禮侑降筵自北方北面于西楹西坐卒爵執爵以<lb/>
興坐奠爵拜主人答拜<lb/>
<pb n="16a"/>
　註曰答拜拜于侑之右○疏曰此節有三事主婦薦<lb/>
　籩豆一也司馬羞羊爼二也次賔羞羊燔三也侑降<lb/>
　於尸二等無羊匕湆又無肉湆<lb/>
尸受侑爵降洗侑降立于西階西東面主人降自阼階<lb/>
辭洗尸坐奠爵于篚興對卒洗主人升尸升自西階主<lb/>
人拜洗尸北面于西楹西坐奠爵答拜降盥主人降尸<lb/>
辭主人對卒盥主人升尸升坐取爵酌<lb/>
　註曰酌者將酢主人○疏曰特牲少牢主人獻尸尸<lb/>
<pb n="16b"/>
　即酢主人此特獻侑乃酢尸卑達主人之意也<lb/>
司宫設席于東序西面<lb/>
　疏曰特牲少牢皆致爵乃設席此賔尸受酢即設者<lb/>
　主人益尊<lb/>
主人東楹東北面拜受爵尸西楹西北面答拜主婦薦<lb/>
韭菹醢坐奠于筵前菹在北方婦賛者執二籩䵄蕡主<lb/>
婦不興受設䵄于菹西北蕡在䵄西主人升筵自北方<lb/>
主婦入于房<lb/>
<pb n="17a"/>
　註曰設籩于菹西北亦辟鉶<lb/>
長賔設羊俎于豆西主人坐左執爵祭豆籩如侑之祭<lb/>
興左執爵右取肺坐祭之祭酒興次賔羞匕湆如尸禮<lb/>
席末坐啐酒執爵以興司馬羞羊肉湆縮執爼主人坐<lb/>
奠爵于左興受肺坐絶祭嚌之興反加于湆俎司馬縮<lb/>
奠湆俎于羊俎西乃載之卒載縮執虛俎以降<lb/>
　註曰奠爵于左者神恵變於常也言受肺者明有授<lb/>
　言虛爼者羊湆爼訖於此虛不復用○疏曰此雍人<lb/>
<pb n="17b"/>
　所陳羊爼西在南不復用此爼見下次賔羞羊燔於<lb/>
　主人用北之豕爼用豕爼羞羊燔禮殺也<lb/>
主人坐取爵以興次賔羞燔<lb/>
　疏曰燔即羊燔主人與尸侑皆用羊體主婦獻尸以<lb/>
　後悉用豕體賔長獻尸後悉用魚從是以知之<lb/>
主人受如尸禮主人降筵自北方北面于阼階上坐卒<lb/>
爵執爵以興坐奠爵拜執爵以興尸西楹西答拜主人<lb/>
坐奠爵於東序南<lb/>
<pb n="18a"/>
　註曰不降奠爵於篚急崇酒<lb/>
侑升尸侑皆北面于西楹西<lb/>
　註曰見主人不反位知將與已為禮<lb/>
主人北面于東楹東再拜崇酒<lb/>
　註曰崇充也拜謝尸侑以酒薄充滿<lb/>
尸侑皆答再拜主人及尸侑皆升就筵<lb/>
　疏曰此亦有五節尊主人故與尸同<lb/>
司宫取爵于篚以授婦贊者于房東以授主婦<lb/>
<pb n="18b"/>
　註曰房東房户外之東<lb/>
主婦洗爵于房中出實爵尊南西面拜獻尸尸拜于筵<lb/>
上受<lb/>
　註曰尊南西面拜由便也○疏曰賔主獻酢無在筵<lb/>
　上受法今筵上受者以婦人所獻故尸不與行賔主<lb/>
　之禮故不得各就其階若然少牢主人祝拜于席上<lb/>
　坐受者註云室内迫狹故拜筵上與此禮異<lb/>
主婦西面于主人之席北拜送爵入于房取一羊鉶坐<lb/>
<pb n="19a"/>
奠于韭菹西主婦贊者執豕鉶以從主婦不興受設于<lb/>
羊鉶之西興入于房取糗與腶脩執以出坐設之糗在<lb/>
蕡西脩在白西興立于主人席北西面<lb/>
　註曰飲酒而有鉶者祭之餘鉶無黍稷殺也糗糗餌<lb/>
　也腶脩擣肉之脯<lb/>
尸坐左執爵祭糗脩同祭于豆祭以羊鉶之柶挹羊鉶<lb/>
遂以挹豕鉶祭于豆祭祭酒次賔羞豕匕湆如羊匕湆<lb/>
之禮尸坐啐酒左執爵嘗上鉶執爵以興坐奠爵拜主<lb/>
<pb n="19b"/>
婦答拜執爵以興司士羞豕脀尸坐奠爵興受如羊肉<lb/>
湆之禮坐取爵興次賔羞豕燔尸左執爵受燔如羊燔<lb/>
之禮坐卒爵拜答婦答拜受爵<lb/>
　疏曰上文主人獻節凡有三爵有主人獻尸獻侑并<lb/>
　受酢此主婦獻内凡有四節主婦獻尸一也獻侑二<lb/>
　也致爵於主人三也受尸酢四也下文賔長為三獻<lb/>
　爵止故與主婦亞獻同亞獻凡五節設兩鉶一也設<lb/>
　糗脩二也次賔羞豕匕湆三也司士羞豕脀四也次<lb/>
<pb n="20a"/>
　賔羞豕燔五也<lb/>
酌獻侑侑拜受爵主婦主人之北西面答拜<lb/>
　註曰酌獻者主婦<lb/>
主婦羞糗脩坐奠糗于䵄南脩在蕡南侑坐左執爵取<lb/>
糗脩兼祭于豆祭司士縮執豕脀以升侑興取肺坐祭<lb/>
之司士縮奠豕脀于羊爼之東載于羊爼卒乃縮執爼<lb/>
以降侑興<lb/>
　註曰豕脀無湆於侑禮殺○疏曰案上下文尸與侑<lb/>
<pb n="20b"/>
　及主人主婦俱是正爼皆横執爼以升又横設於席<lb/>
　前若益送之爼皆縮執之又縮於席前今司士所羞<lb/>
　豕脀是益送之爼縮執是其常而言縮執者以其文<lb/>
　承上主人獻侑時無羊肉湆故主婦獻侑司士羞豕<lb/>
　脀不得相如是以經特著縮執爼見異於諸正俎○<lb/>
　坡謂上下文尸主人主婦設正爼皆無横文惟侑正<lb/>
　爼言司馬横執恐誤以為侑禮異益送之爼亦横之<lb/>
　可知故特著縮執以見侑正爼横則凡正爼皆横上<lb/>
<pb n="21a"/>
　下益爼皆縮侑益爼亦縮文理互足為義<lb/>
次賔羞豕燔侑受如尸禮坐卒爵拜主婦答拜受爵<lb/>
　註曰降於尸二等無鉶羮與豕匕湆<lb/>
酌以致于主人主人筵上拜受爵主婦北面于阼階上<lb/>
答拜<lb/>
　註曰主婦易位拜于阼階上辟併敬○疏曰前主婦<lb/>
　獻尸侑拜送於主人北今致爵於主人拜於階上者<lb/>
　辟併敬主人與尸侑故易位也特牲三獻爵止乃致<lb/>
<pb n="21b"/>
　爵此未三獻已致爵者以上篇已有獻於尸故此不<lb/>
　待三獻又見儐尸禮殺故早致<lb/>
主婦設二鉶與糗脩如尸禮主人共祭糗脩祭鉶祭酒<lb/>
受豕匕湆拜啐酒皆如尸禮嘗鉶不拜<lb/>
　註曰主人如尸禮尊也其異者不告旨○疏曰前獻<lb/>
　尸啐酒不拜拜在嘗鉶下或此拜字衍<lb/>
其受豕脀受豕燔亦如尸禮坐卒爵拜主婦北面答拜<lb/>
受爵<lb/>
<pb n="22a"/>
　疏曰此亦有五節行事與尸同<lb/>
尸降筵受主婦爵以降<lb/>
　註曰將酢主婦<lb/>
主人降侑降主婦入于房主人立于洗東北西面侑東<lb/>
面于西階西南<lb/>
　註曰俟尸洗<lb/>
尸易爵于篚盥洗爵<lb/>
　註曰易爵者男女不相襲爵<lb/>
<pb n="22b"/>
主人揖尸侑<lb/>
　註曰將升<lb/>
主人升尸升自西階侑從主人北面立于東楹東侑西<lb/>
楹西北面立<lb/>
　註曰俟尸酌<lb/>
尸酌主婦出于房西面拜受爵尸北面于侑東答拜主<lb/>
婦入于房司宫設席于房中南面主婦立于席西<lb/>
　註曰設席者主婦尊○疏曰賔長以下皆無設席之文<lb/>
<pb n="23a"/>
婦贊者薦韭菹醢坐奠于筵前菹在西方婦人贊者執<lb/>
䵄蕡以授婦贊者婦贊者不興受設䵄于菹西蕡在䵄<lb/>
南<lb/>
　註曰婦人賛者宗婦之少者○疏曰大夫贊非一人<lb/>
　贊主婦及長婦故云宗婦少者<lb/>
主婦升筵司馬設羊爼于豆南主婦坐左執爵右取菹<lb/>
㨎于醢祭于豆間又取䵄蕡兼祭于豆祭主婦奠爵興<lb/>
取肺坐絶祭嚌之興加于俎坐挩手祭酒啐酒<lb/>
<pb n="23b"/>
　註曰捝手者于帨帨佩巾内則曰婦人亦左佩紛帨<lb/>
次賔羞羊燔主婦興受燔如主人之禮主婦執爵以出<lb/>
于房西面于主人席北立卒爵執爵拜尸西楹西北面<lb/>
答拜主婦入立于房尸主人及侑皆就筵<lb/>
　註曰出房立卒爵宜向尊不坐者變於主人也執爵<lb/>
　拜變于男子也○疏曰此科内從酢有三婦賛者設<lb/>
　豆籩一也司馬設羊爼二也次賔羞羊燔三也主婦<lb/>
　與侑同主人與尸同<lb/>
<pb n="24a"/>
上賔洗爵以升酌獻尸尸拜受爵賔西楹西北面拜送<lb/>
爵尸奠爵于薦左賔降<lb/>
　註曰上賔賔長也謂之上賔以將獻異之或謂之長<lb/>
　賔奠爵爵止也○疏曰尸不舉者以三獻訖正禮終<lb/>
　欲使神恵均於庭徧得獻乃舉之故下文主人獻及<lb/>
　衆賔以下訖乃作止爵若然特牲及下大夫尸在室<lb/>
　内始行三獻未行致爵尸奠爵欲得神恵均于室此<lb/>
　擯尸之禮室内已行三獻至此儐尸夫婦又已行致<lb/>
<pb n="24b"/>
　爵訖儐尸又在堂故爵止者欲得神恵均於庭與正<lb/>
　祭者異<lb/>
主人降洗爵尸侑降主人奠爵于篚辭尸對卒洗揖尸<lb/>
升侑不升<lb/>
　註曰侑不升尸禮益殺不從<lb/>
主人實爵酬尸東楹東北面坐奠爵拜尸西楹西北面<lb/>
答拜坐祭遂飲卒爵拜尸答拜降洗尸降辭主人奠爵<lb/>
于篚對卒洗主人升尸升主人實爵尸拜受爵主人反<lb/>
<pb n="25a"/>
位答拜尸北面坐奠爵于薦左<lb/>
　註曰降洗者主人○疏曰此主人酬尸尸奠於薦左<lb/>
　者不舉案下經二人舉觶於尸侑侑奠觶於右註云<lb/>
　奠於右者不舉也神恵右不舉變於飲酒與此不同<lb/>
　者特牲及下不儐尸皆無酧尸之事此特有之由儐<lb/>
　尸如與賔客飲酒然故有酬異於神恵故奠於左也<lb/>
尸侑主人皆升筵<lb/>
乃羞宰夫羞房中之羞于尸侑主人主婦皆右之司士<lb/>
<pb n="25b"/>
羞庶羞于尸侑主人主婦皆左之<lb/>
　註曰二羞所以盡歡心房中之羞其籩則糗餌粉餈<lb/>
　其豆則酏食糝食庶羞羊臐豕膮皆有胾醢房中之<lb/>
　羞内羞也内羞在右隂也庶羞在左陽也○疏曰房<lb/>
　中之羞其籩是周禮籩人職云羞籩之實其豆則醢<lb/>
　人職云羞豆之實公食大夫牲皆臛及炙胾此直云<lb/>
　臐胾不言炙者彼是禮禮故庶羞並陳此飲酒之禮<lb/>
　燔炙前已從獻故止有臐胾而已内羞是榖物故云<lb/>
<pb n="26a"/>
　隂庶羞是牲物故云陽<lb/>
主人降南面拜衆賔于門東三拜衆賔門東北面皆答<lb/>
壹拜<lb/>
　註曰拜于門東明少南就之也言三拜者衆賔賤旅<lb/>
　之也衆賔一拜賤也卿大夫尊賔賤純臣也位在門<lb/>
　東<lb/>
主人洗爵長賔辭主人奠爵于篚興對卒洗升酌獻賔<lb/>
于西階上長賔升拜受爵主人在其右北面答拜宰夫<lb/>
<pb n="26b"/>
自東房薦脯醢醢在西司士設爼于豆北羊骼一腸一<lb/>
胃一切肺一膚一<lb/>
　註曰羊骼羊左骼上賔一體賤也薦與設爼者既則<lb/>
　俟于西序端○疏曰鄉飲酒司正升相受酧者降席<lb/>
　司正退立于序端然則先事既設後事未至其退立<lb/>
　之位當在于序端知此不降者下文賔執祭以降宰<lb/>
　夫執薦以從司士執爼以從無升文明此不降退立<lb/>
　于序端可知<lb/>
<pb n="27a"/>
賔坐左執爵右取脯㨎于醢祭之執爵興取肺坐祭之<lb/>
祭酒遂飲卒爵執以興坐奠爵拜執爵以興主人答拜<lb/>
受爵賔坐取祭以降西面坐委于西階西南<lb/>
　註曰成祭於上尊賔也取祭以降反下位也反下位<lb/>
　而在西階西南已獻尊之祭脯肺○疏曰凡言反位<lb/>
　者或反初位或上下位異亦為反此則初位在門東<lb/>
　今得獻反在西階南與主人相對已獻尊之故也若<lb/>
　燕禮士得獻位于東方亦是尊之者也<lb/>
<pb n="27b"/>
宰夫執薦以從設于祭東司士執俎以從設于薦束<lb/>
衆賔長升拜受爵主人答拜坐祭立飲卒爵不拜既爵<lb/>
　註曰既盡也長賔升者以次第升受獻言衆賔長拜<lb/>
　則其餘不拜<lb/>
宰夫贊主人酌若是以辯<lb/>
　註曰主人毎獻一人奠空爵于棜宰夫酌授於尊南<lb/>
辯受爵其薦脯醢與脀設于其位其位繼上賔而南皆<lb/>
東面其脀體儀也<lb/>
<pb n="28a"/>
　註曰徧獻乃薦畧之亦宰夫薦司士脀用儀者尊體<lb/>
　盡儀度餘骨可用而用之尊者用尊體卑者用卑體<lb/>
　而已亦有切肺膚<lb/>
乃升長賔主人酌酢于長賔西階上北面賔在左<lb/>
　註曰主人酌自酢序賔意賔卑不敢酢○疏曰特牲<lb/>
　獻長賔訖即酢此主人益尊先自達其意<lb/>
主人坐奠爵拜執爵以興賔答拜坐祭遂飲卒爵執爵<lb/>
以興坐奠爵拜賔答拜賔降<lb/>
<pb n="28b"/>
　註曰降反位<lb/>
宰夫洗觶以升主人受酌降酧長賔于西階南北面賔<lb/>
在左主人坐奠爵拜賔答拜坐祭遂飲卒爵拜賔答拜<lb/>
　註曰宰夫授主人觶則受其虛爵奠于篚<lb/>
主人洗賔辭主人坐奠爵于篚對卒洗升酌降復位賔<lb/>
拜受爵主人拜送爵賔西面坐奠爵于薦左<lb/>
　疏曰奠薦左者後舉之為無算爵也<lb/>
主人洗升酌獻兄弟于阼階上兄弟之長升拜受爵主<lb/>
<pb n="29a"/>
人在其右答拜坐祭立飲不拜既爵皆若是以辯<lb/>
　註曰兄弟長幼立飲賤不别大夫之賔尊於兄弟宰<lb/>
　夫不贊酌者兄弟以親昵來不以官待之○疏曰上<lb/>
　文大夫賔貴使宰夫賛酌今兄弟酌不使宰夫賛酌<lb/>
　者為兄弟是親昵不以官待之故兄弟雖賤於賔不<lb/>
　得使人賛酌而親之也<lb/>
辯受爵其位在洗東西面北上升受爵其薦脀設于其<lb/>
位<lb/>
<pb n="29b"/>
　註曰亦辯獻乃薦既云辯矣復言升受爵者為衆兄<lb/>
　弟言也衆兄弟升不拜受爵先著其位于上乃後云<lb/>
　薦脀設於其位明位初在是也位不繼于主人而云<lb/>
　洗東卑不統於尊此薦脀皆使私人○疏曰上賔拜<lb/>
　受爵又拜既爵衆賔及長兄弟拜受爵不拜既爵衆<lb/>
　又弟又不拜受爵是其差也○坡謂升受爵是設薦<lb/>
　脀者所用為節言當升受爵之時則設薦脀於其位<lb/>
　耳衆兄弟亦拜受爵辨見獻私人節<lb/>
<pb n="30a"/>
先生之脀折脅一膚一<lb/>
　註曰先生長兄弟折豕左肩之折<lb/>
其衆儀也<lb/>
主人洗獻内賔于房中南面拜受爵主人南面于其右<lb/>
答拜<lb/>
　註曰内賔姑姊妹及宗婦獻于主婦之席東主人不<lb/>
　西面尊不與為賔主禮也南面於其右主人之位恒<lb/>
　左人<lb/>
<pb n="30b"/>
坐祭立飲不拜既爵若是以辯亦有薦脀<lb/>
　註曰亦設薦脀於其位特牲饋食禮記曰内賔立于<lb/>
　房中西墉下東面南上宗婦北堂東面北上<lb/>
主人降洗升獻私人于阼階上拜于下升受主人答其<lb/>
長拜乃降坐祭立飲不拜既爵若是以辯宰夫賛主人<lb/>
爵主人於其羣私人不答拜其位繼兄弟之南亦北上<lb/>
亦有薦脀<lb/>
　註曰私人家臣已所自謁除也大夫言私人明不純<lb/>
<pb n="31a"/>
　臣也士言私臣明有君之道北上不敢専其位亦有<lb/>
　薦脀初亦北面在衆賔之後耳言繼者以爵既獻為<lb/>
　文凡獻位定○疏曰謂除者謁請於君除其課役以<lb/>
　補任為之大夫尊近於君故屈名私人士卑不嫌也<lb/>
　云凡獻位定是獻以前非定位也未獻時在衆賔後<lb/>
　特牲記云門東北面是也○坡謂云主人於羣私人<lb/>
　不答拜則羣私人亦拜受不但其長拜受而已推之<lb/>
　則上衆賔衆兄弟亦當拜受主人亦答拜注似未攷<lb/>
<pb n="31b"/>
主人就筵<lb/>
尸作三獻之爵<lb/>
　註曰上賔所獻爵不言三獻作之者賔尸而尸益卑<lb/>
　可以自舉<lb/>
司士羞湆魚縮執俎以升尸取膴祭之祭酒卒爵<lb/>
　註曰不羞魚匕湆畧小味也羊有正爼羞匕湆肉湆<lb/>
　豕無正爼魚無匕湆隆汚之殺<lb/>
司士縮奠俎于羊俎南横載于羊俎卒乃縮執俎以降<lb/>
<pb n="32a"/>
尸奠爵拜三獻北面答拜受爵○酌獻侑侑拜受三獻<lb/>
北面答拜司馬羞湆魚一如尸禮卒爵拜三獻答拜受<lb/>
爵<lb/>
　註曰司馬羞湆魚變於尸<lb/>
酌致主人主人拜受爵三獻東楹東北面答拜<lb/>
　註曰賔拜於東楹東以主人拜受於席就之<lb/>
司士羞一湆魚如尸禮卒爵拜三獻答拜受爵○尸降<lb/>
筵受三獻爵酌以酢之<lb/>
<pb n="32b"/>
　註曰既致主人尸乃酢之遂賔意<lb/>
三獻西楹西北面拜受爵尸在其右以授之尸升筵南<lb/>
面答拜坐祭遂飲卒爵拜尸答拜執爵以降實于篚○<lb/>
二人洗觶升實爵西楹西北面東上坐奠爵拜執爵以<lb/>
興尸侑答拜坐祭遂飲卒爵執爵以興坐奠爵拜尸侑<lb/>
答拜皆降<lb/>
　註曰三獻而禮小成使二人舉爵序殷勤於尸侑○<lb/>
　疏曰鄉飲酒鄉射特牲皆一人舉觶為旅酬始二人<lb/>
<pb n="33a"/>
　舉觶為無算爵始今以二人為旅酬始者此賔尸别<lb/>
　一禮與彼不同其初時主人酬尸尸奠之侑未得酬<lb/>
　故使二人舉觶侑乃奠而不舉尸則執觶以酬主人<lb/>
　主人酬侑侑酬長賔如是以辯<lb/>
洗升酌反位尸侑皆拜受爵舉觶者皆拜送侑奠觶于<lb/>
右<lb/>
　註曰奠于右者不舉也神恵右不舉變於飲酒<lb/>
尸遂執觶以興北面于阼階上酬主人主人在右<lb/>
<pb n="33b"/>
　註曰尸拜於阼階上酬禮殺<lb/>
坐奠爵拜主人答拜不祭立飲卒爵不拜既爵酌就于<lb/>
阼階上酬主人<lb/>
　註曰言就者主人立待之<lb/>
主人拜受爵尸拜送<lb/>
　註曰酬不奠者急酬侑也<lb/>
尸就筵主人以酬侑于西楹西侑在左坐奠爵拜執<lb/>
爵興侑答拜不祭立飲卒爵不拜既爵酌復位侑拜受<lb/>
<pb n="34a"/>
主人拜送<lb/>
　註曰言酌復位明授於西階上<lb/>
主人復筵乃升長賔侑酬之如主人之禮<lb/>
　註曰遂旅也言升長賔則有賛呼之<lb/>
至于衆賔遂及兄弟亦如之皆飲于上<lb/>
　註曰上西階上<lb/>
遂及私人拜受者升受下飲<lb/>
　註曰私人之長拜于下升受兄弟之爵下飲之<lb/>
<pb n="34b"/>
卒爵升酌以之其位相酬辯<lb/>
　註曰其位兄弟南位亦拜受拜送升酌由西階<lb/>
卒飲者實爵于篚<lb/>
　註曰未受酬者雖無所旅猶飲○疏曰此私人未受<lb/>
　酬者彼雖無人可旅猶自飲之訖乃實爵于篚以其<lb/>
　酒是前人所酬不可不飲故也<lb/>
乃羞庶羞于賔兄弟内賔及私人<lb/>
　註曰無房中之羞賤也此羞同時羞則酌房中亦旅<lb/>
<pb n="35a"/>
　其始主婦舉觶於内賔遂及宗婦○疏曰内賔羞在<lb/>
　私人之上私人得旅酬則房中内賔亦旅可知<lb/>
兄弟之後生者舉觶于其長<lb/>
　註曰後主者年少也<lb/>
洗升酌降北面立于阼階南長在左坐奠爵拜執爵以<lb/>
興長答拜<lb/>
　註曰長在左辟主人<lb/>
坐祭遂飲卒爵執爵以興坐奠爵拜執爵以興長答拜<lb/>
<pb n="35b"/>
洗升酌降長拜受於其位舉爵者東面答拜爵止<lb/>
　註曰拜受答拜不北面者儐尸禮殺長賔言奠兄弟<lb/>
　言止互相發明相待也○疏曰上文主人酬賔賔奠<lb/>
　爵于薦左與此爵止相待俱時舉行下文交錯其酬<lb/>
　爵無算是也依次第不交錯為旅酬<lb/>
賔長獻于尸如初無湆爵不止<lb/>
　註曰如初如其獻侑酌致主人受尸酢也無湆爵不<lb/>
　止别不如初者不使兄弟不稱加爵大夫尊也不用<lb/>
<pb n="36a"/>
　觚大夫尊者也○疏曰賔長者賔之長次上賔者非<lb/>
　即上賔也前上賔獻有湆魚從今無前上賔獻尸亦<lb/>
　止爵待堂下獻衆賔畢乃作止爵今尸不止爵即飲<lb/>
　特牲長兄弟洗觚為加爵又衆賔長為加爵此尊大<lb/>
　夫言獻者若三獻之外更容有獻也用爵爵尊於觚<lb/>
賔一人舉爵于尸如初亦遂之於下<lb/>
　註曰一人次賔長者如初如二人洗觶之為也遂之<lb/>
　於下者遂及賔兄弟下至於私人是言遂之于下<lb/>
<pb n="36b"/>
　上言無湆爵不止互相發明○疏曰此更為旅酬如<lb/>
　上旅酬之事<lb/>
賔及兄弟交錯其酬皆遂及私人爵無算<lb/>
　註曰算數也長賔取觶酬兄弟之黨長兄弟取觶酬<lb/>
　賔之黨唯己所欲無有次第之數也○疏曰長賔取<lb/>
　觶者是主人酬賔觶長兄弟取觶者是後生舉于其<lb/>
　長之觶<lb/>
尸出侑從主人送于廟門之外拜尸不顧<lb/>
<pb n="37a"/>
　註曰拜送之<lb/>
拜侑與長賔亦如之衆賔從<lb/>
　註曰從者不拜送也<lb/>
司士歸尸侑之俎<lb/>
　註曰尸侑尊送其家<lb/>
主人退<lb/>
　註曰反於寢也<lb/>
有司徹<lb/>
<pb n="37b"/>
　註曰徹堂上下之薦爼也外賔尸雖堂上婦人不徹<lb/>
　○疏曰堂上有尸侑之薦爼堂下有賔及兄弟之薦<lb/>
　爼皆徹之也此篇首云有司徹别無婦人也下大夫<lb/>
　有司饌陽厭婦人徹之註云外内相兼禮殺此户外<lb/>
　儐尸亦禮殺嫌婦人亦徹之故云雖堂上婦人不徹<lb/>
　婦人必不徹者異於下大夫也堂上賔尸猶如堂内<lb/>
　之陽厭<lb/>
若不賔尸<lb/>
<pb n="38a"/>
　註曰不賔尸謂下大夫也其牲物則同不得備其禮<lb/>
　耳舊説云謂大夫有疾病攝昆弟祭曾子問曰攝主<lb/>
　不厭祭不旅不假不綏祭不配布奠于賔賔奠而不<lb/>
　舉而此備有似失之矣○疏曰不備禮謂儐尸之禮<lb/>
　厭祭陽厭也假讀為嘏<lb/>
則祝侑亦如之<lb/>
　註曰謂尸七飯時○疏曰上篇尸食七飯告飽祝獨<lb/>
　侑不拜曰皇尸未實侑是也此以前皆與上大夫同<lb/>
<pb n="38b"/>
　以後以此續之<lb/>
尸食<lb/>
　註曰八飯<lb/>
乃盛爼臑臂肫脡脊横脊短脅代脅皆牢<lb/>
　註曰盛者盛于肵爼也此七體羊豕其脊脅皆取一<lb/>
　體也與所舉正脊幹骼凡十矣肩未舉既舉而爼猶<lb/>
　有六體焉○疏曰特牲尸食訖乃盛今八飯即盛大<lb/>
　夫禮與士相變先言臑從下起不言肩肩未舉不言<lb/>
<pb n="39a"/>
　正脊長脇骼已舉在爼有司徹不盛爼者更無所用<lb/>
　全以歸尸故也三脊三脅皆取一骨盛於肵各有一<lb/>
　骨在爼以備陽厭故猶有六體<lb/>
魚七<lb/>
　註曰盛半也魚十有五而爼其一已舉必盛半者魚<lb/>
　無足翼於牲象脊脇而已○疏曰牲脊脇亦盛半<lb/>
腊辯無髀<lb/>
　註曰亦盛半也所盛者右體也脊屬焉言無髀者云<lb/>
<pb n="39b"/>
　一純而爼嫌有之○疏曰下經乃摭于魚腊爼爼釋<lb/>
　三个明不盡盛腊在魚下明盛半與魚同牲用右知<lb/>
　此亦盛右體腊脊不折右右三脇并脊為七通肩臂<lb/>
　等十為十七體肩既舉爼惟有十六在言盛半明脊<lb/>
　屬焉兩髀在祝爼明無髀○楊氏曰辯者盖辯盛右<lb/>
　體也盛半脊屬則左脛五體并三脅八體耳<lb/>
卒盛乃舉牢肩尸受振祭嚌之佐食受加于肵<lb/>
　註曰舉匕<lb/>
<pb n="40a"/>
佐食取一爼于堂下以入奠于羊爼東<lb/>
　註曰不言魚爼東主于尊○疏曰少牢魚在羊東今<lb/>
　摭魚腊宜在魚爼東<lb/>
乃摭于魚腊爼爼釋三个其餘皆取之實于一爼以出<lb/>
　註曰箇猶枚也魚摭四枚腊摭五枚其所釋者腊則<lb/>
　短脅正脅代脇魚三枚而已<lb/>
祝主人之魚腊取于是<lb/>
　註曰祝主人主婦爼之魚腊取于此者大夫之禮文<lb/>
<pb n="40b"/>
　待神餘也三者各取一魚其腊主人臂主婦臑祝則<lb/>
　胳也與此皆於鼎側更載焉不言主婦未聞○疏曰<lb/>
　特牲祝主人主婦皆無腊上大夫儐尸腊為庶羞不<lb/>
　載於爼與此異此下大夫待神餘故祝主人主婦皆<lb/>
　有腊主人臂主婦臑見下經祝用骼無正文故云與以<lb/>
　疑之云更載者摭時共在一爼設時各異爼故知更<lb/>
　載云鼎側不復升鼎也不言主婦轉寫脱耳<lb/>
尸不飯告飽主人拜侑不言尸又三飯<lb/>
<pb n="41a"/>
　註曰凡十一飯士九飯大夫十一飯其餘有十三飯<lb/>
　十五飯○疏曰士大夫既不分命數則諸侯同十三<lb/>
　飯天子十五飯可知<lb/>
佐食受牢舉如儐<lb/>
　註曰舉肺脊○疏曰自此盡薦脀皆如賔禮論主人<lb/>
　獻尸祝及佐食之事此主人獻有五節主人獻尸一<lb/>
　也酢主人二也獻祝三也獻上佐食四也獻下佐食<lb/>
　五也○楊氏曰以上舉者先已舉在爼盛者方盛于<lb/>
<pb n="41b"/>
　爼未舉者卒盛乃舉摭者取為祝主人主婦之爼釋<lb/>
　者備陽厭于西北隅<lb/>
主人洗酌酳尸賔羞肝皆如儐禮卒爵主人拜祝受尸<lb/>
爵尸答拜祝酌授尸尸以醋主人亦如擯其綏祭其<lb/>
嘏亦如儐<lb/>
　註曰肝牢肝也綏皆當作桵桵讀為藏其墮之墮<lb/>
其獻祝與二佐食其位其薦脀皆如儐<lb/>
主婦其洗獻于尸亦如儐<lb/>
<pb n="42a"/>
　註曰自尸侑不飯告飽至此與儐同者在上篇<lb/>
主婦反取籩于房中執棗糗坐設之棗在稷南糗在棗<lb/>
南<lb/>
　疏曰此設籩繼在少牢隂厭神饌也<lb/>
婦贊者執栗脯主婦不興受設之栗在糗東脯在棗東<lb/>
主婦興反位<lb/>
　註曰棗饋食之籩糗羞籩之實雜用之下賔尸也栗<lb/>
　脯加籩之實也反位反主人之北拜送爵位○疏曰<lb/>
<pb n="42b"/>
　籩人饋食之籩棗栗桃乾<graphic n="KR2176" url="https://raw.githubusercontent.com/kanripo/KR-Gaiji/master/images/KR2176.png" mimeType="image/png"/>榛實羞籩之實糗餌粉<lb/>
　餈加籩之實菱芡栗脯上儐尸朝事之籩羞籩之實<lb/>
　不雜也又賔尸主婦亞獻直有脯脩二籩此有四籩<lb/>
　者彼主人獻尸主婦設䵄蕡白黒故至主婦直設二<lb/>
　籩通六籩此主人初獻無籩則主婦四籩猶少兩籩<lb/>
尸左執爵取棗糗祝取栗脯以授尸尸兼祭于豆祭祭<lb/>
酒啐酒次賔羞牢燔用爼鹽在右尸兼取燔㨎于鹽振<lb/>
祭嚌之祝受加于肵卒爵主婦拜祝受尸爵尸答拜<lb/>
<pb n="43a"/>
　註曰自主婦反籩至祝受加于肵此異于儐○疏曰<lb/>
　上篇主婦但有獻而已無籩燔從之事此篇首儐尸<lb/>
　主婦亞獻尸乃有籩餌之事其物又異唯糗同耳故<lb/>
　云此異于儐也<lb/>
祝易爵洗酌授尸尸以醋主婦主婦主人之北拜受爵<lb/>
尸答拜主婦反位又拜上佐食綏祭如儐卒爵拜尸答<lb/>
拜<lb/>
　註曰主婦夾爵拜為不賔尸降崇敬○疏曰特牲主<lb/>
<pb n="43b"/>
　婦不夾爵拜上篇主婦夾爵拜此下大夫宜與士妻<lb/>
　同為不賔尸降崇敬故夾爵拜<lb/>
主婦獻祝其酌如儐拜坐受爵主婦主人之北答拜<lb/>
　註曰自尸卒爵至此亦與儐同者亦在上篇<lb/>
宰夫薦棗糗坐設棗于菹西糗在棗南祝左執爵取棗<lb/>
糗祭于豆祭祭酒啐酒次賔羞燔如尸禮卒爵<lb/>
　註曰内子不薦籩祝賤使官可也自宰夫薦至賔羞<lb/>
　燔亦異于儐○疏曰特牲主婦設籩少牢無籩燔從<lb/>
<pb n="44a"/>
主婦受爵酌獻二位食亦如儐主婦受爵以入于房<lb/>
　疏曰獻數與主人同惟不受嘏為異<lb/>
賔長洗爵獻于尸尸拜受賔户西北面答拜爵止<lb/>
　註曰尸止爵者以三獻禮成欲神恵之均於室中是<lb/>
　以奠而待之○疏曰少牢賔獻與此篇首賔長獻皆<lb/>
　云拜送此言答拜者下大夫也拜送重答拜輕<lb/>
主婦洗于房中酌致于主人主人拜受主婦户西北面<lb/>
拜送爵司宫設席<lb/>
<pb n="44b"/>
　註曰受拜乃設席變於士也○疏曰上大夫受致不<lb/>
　酢下大夫受致又酢不致士受致自致是上大夫尊<lb/>
　辟君下大夫與士卑不嫌與君同<lb/>
主婦薦韭菹醢坐設于席前菹在北方婦贊者執棗糗<lb/>
以從主婦不興受設棗于菹北糗在棗西佐食設俎臂<lb/>
脊脅肺皆牢膚三魚一腊臂<lb/>
　註曰臂左臂也特牲五體此三者以其牢與腊臂而<lb/>
　七牢腊俱臂亦所謂腊如牲體○疏曰牢謂羊豕也<lb/>
<pb n="45a"/>
　既羊豕臂脊脅俱有是六也通腊臂而七是以牲體<lb/>
　唯有三也<lb/>
主人左執爵右取菹㨎于醢祭于豆間遂祭籩奠爵興<lb/>
取牢肺坐絶祭嚌之興加于爼坐挩手祭酒執爵以興<lb/>
坐卒爵拜<lb/>
　註曰無從者變於士也亦所謂順而摭也○疏曰特<lb/>
　牲主婦致爵於主人肝燔並從此無從故云變於士<lb/>
　也<lb/>
<pb n="45b"/>
主婦答拜受爵酌以醋户内北面拜<lb/>
　註曰自酢不更爵殺<lb/>
主人答拜卒爵拜主人答拜主婦以爵入于房<lb/>
　楊氏曰自主人酳尸以後其節卒與特牲禮同但主<lb/>
　人不致爵于主婦為異<lb/>
尸作止爵祭酒卒爵賔拜祝受爵尸答拜<lb/>
　註曰作止爵乃祭酒亦變於士自爵止至作止爵亦<lb/>
　異於儐○疏曰特牲祭酒訖乃止爵者以經云燔從<lb/>
<pb n="46a"/>
　如初乃云爵止鄭云初亞獻也亞獻時祭酒訖乃始<lb/>
　燔從則三獻燔從如初始云爵止明是祭酒既訖乃<lb/>
　始止爵今大夫作止爵乃祭酒故云變於士賔尸止<lb/>
　爵在致爵後其作之在獻私人後<lb/>
祝酌授尸賔拜受爵尸拜送坐祭遂飲卒爵拜尸答拜<lb/>
○獻祝及二佐食○洗致爵于主人<lb/>
　註曰洗致爵者以承佐食賤新之<lb/>
主人席上拜受爵賔北面答拜坐祭遂飲卒爵拜賔答<lb/>
<pb n="46b"/>
拜受爵○酌致爵于主婦主婦北堂司宫設席東面<lb/>
　註曰北堂中房以北東面者變於士妻賔尸不變者<lb/>
　賔尸禮異矣内子東面則宗婦南面西上内賔自若<lb/>
　東面南上○疏曰宗婦位繼於主婦今主婦准特牲<lb/>
　在宗婦位易處則宗婦位亦易處在主婦位南面西<lb/>
　上可知<lb/>
主婦席北東面拜受爵賔西面答拜<lb/>
　註曰席北東面者北為下○疏曰曲禮東鄉西鄉以<lb/>
<pb n="47a"/>
　南方為上<lb/>
婦贊者薦韭菹醢菹在南方婦人贊者執棗糗授婦贊<lb/>
者婦贊者不興受設棗于菹南糗在棗東<lb/>
　註曰婦人賛者宗婦之弟婦也<lb/>
佐食設爼于豆東羊臑豕折羊脊脅祭肺一膚一魚一<lb/>
腊臑<lb/>
　註曰豕折豕折骨也不言所折畧之特牲主婦觳折<lb/>
　豕無脊脅下主人羊豕四體與腊臑而五○疏曰主<lb/>
<pb n="47b"/>
　人七體<lb/>
主婦升筵坐左執爵右取菹㨎于鹽祭之祭籩奠爵興<lb/>
取肺坐絶祭嚌之興加于爼坐挩手祭酒執爵興筵北<lb/>
東面立卒爵拜<lb/>
　註曰立飲拜既爵者變於丈夫<lb/>
賔答拜賔受爵○易爵于篚洗酌酢于主人户西北面<lb/>
拜主人答拜卒爵拜主人答拜賔以爵降奠于篚<lb/>
　註曰賔獻及二佐食至此亦異於賔○疏曰少牢及<lb/>
<pb n="48a"/>
　祝而止<lb/>
乃羞宰夫羞房中之羞司士羞庶羞于尸祝主人主婦<lb/>
内羞在右庶羞在左<lb/>
　疏曰此節凡有十爵獻尸一也主婦致爵於主人二<lb/>
　也主人酢主婦三也尸作止爵訖酢賔長四也賔獻<lb/>
　祝五也獻上佐食六也獻下佐食七也致爵主人八<lb/>
　也致爵主婦九也受主人酢十也<lb/>
主人降拜衆賔洗獻衆賔其薦脀其位其酬醋皆如儐<lb/>
<pb n="48b"/>
禮　主人洗獻兄弟與内賔與私人皆如儐禮其位其<lb/>
薦脀皆如儐禮○卒乃羞于賔兄弟内賔及私人辯<lb/>
　註曰自乃羞至私人之薦脀此亦與儐同者在此篇<lb/>
　不儐尸則祝猶侑耳卒已也乃羞者羞庶羞<lb/>
賔長獻于尸尸醋獻祝致醋賔以爵降實于篚<lb/>
　註曰致謂致爵于主人主婦不言如初者爵不止又<lb/>
　不及佐食○疏曰上賔長已獻訖此是次賔長為加<lb/>
　爵也<lb/>
<pb n="49a"/>
賔兄弟交錯其酬無算爵<lb/>
　註曰此亦與儐同者在此篇○疏曰此堂下兄弟及賔<lb/>
　行無算爵似上大夫無旅酬故云與儐同若兼有旅<lb/>
　酬不得言同案特牲尸在室内亦不與旅酬之事而<lb/>
　堂下賔及兄弟行旅酬又使弟子二人舉觶為無算<lb/>
　爵者下大夫雖無儐尸之禮堂下亦與神靈共尊不<lb/>
　敢與人君之禮同既與神靈共尊故闕旅酬直行無<lb/>
　算爵而已特牲堂下得獻之後興神别尊故旅酬無<lb/>
<pb n="49b"/>
　算爵並皆行之士賤不嫌與君同故得禮備也<lb/>
利洗爵獻于尸尸醋獻祝祝受祭酒啐酒奠之<lb/>
　註曰利獻不及主人殺也此亦異於賔○疏曰此佐<lb/>
　食為加爵云殺者賔長加爵及主又云異者少牢無<lb/>
　利獻儐尸佐食又不與也<lb/>
主人出立于阼階上西面祝出立于西階上東面祝告<lb/>
于主人曰利成祝入主人降立于阼階東西面尸謖祝<lb/>
前尸後遂出于廟門<lb/>
<pb n="50a"/>
祝反復位于室中祝命佐食徹尸俎佐食乃出尸俎于<lb/>
廟門外有司受歸之俎徹阼薦<lb/>
　註曰自主人出至此與賔雜者也先𧃊徹主人薦爼<lb/>
　者變于士特牲饋食禮曰徹阼爼豆籩設于東序下<lb/>
　○疏曰雜謂有同有不同見少牢<lb/>
乃𧃊如儐<lb/>
　註曰謂上篇自宫設對席至上餕興出也<lb/>
卒𧃊有司官徹饋饌于室中西北隅南面如饋之設右<lb/>
<pb n="50b"/>
几厞用席<lb/>
　註曰官徹饋者司馬司士舉爼宰夫取敦及豆此於<lb/>
　尸謖改饌當室之白孝子不知神之所庶其饗之于<lb/>
　此所以為厭飫不令婦人改徹饌敦豆變於始也尚<lb/>
　使官也佐食不舉羊豕爼親饌尊也厞隠也○疏曰<lb/>
　宰夫多主主婦之事敦豆本主婦設之今云官徹明<lb/>
　宰夫為之故云變於始<lb/>
納一尊于室中<lb/>
<pb n="51a"/>
　註曰陽厭殺無𤣥酒<lb/>
司宫埽祭<lb/>
　註曰埽豆間之祭舊說云埋之西階東○疏曰引舊<lb/>
　說者案曾子問凡幣帛皮圭為主命埋之階間此豆<lb/>
　間之祭舊說埋之西階東以神位在西故近西階<lb/>
主人出立于阼階上西面祝執其俎以出立于西階上<lb/>
東面司宫闔牖户<lb/>
　註曰閉牖與户為鬼神或者欲幽闇<lb/>
<pb n="51b"/>
祝告利成乃執俎以出于廟門外有司受歸之衆賔出<lb/>
主人拜送于廟門外乃反<lb/>
　註曰拜送賔者亦拜送其長不言長賔者下大夫無<lb/>
　尊賔也○疏曰賔尸特拜送侑與長賔即此云拜送<lb/>
　者拜送其長可知<lb/>
婦人乃徹<lb/>
　註曰徹祝之薦及房中薦爼不使有司者下上大夫<lb/>
　之禮○疏曰上大夫祭畢將儐尸有司徹賔尸禮終<lb/>
<pb n="52a"/>
　亦有司徹今婦人徹故云下上大夫之禮也<lb/>
徹室中之饌<lb/>
　註曰有司饌之婦人徹之外内相兼禮殺<lb/>
　<lb/>
　<lb/>
　<lb/>
　<lb/>
　<lb/>
<pb n="52b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儀禮述註卷十七<lb/>
</p>
<p>
</p>
  </div>
</body>
</text>
</TEI>
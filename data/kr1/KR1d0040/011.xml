<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儀禮述註卷十一</head> <lb/>
    <p>
<pb n="1a"/>
欽定四庫全書<lb/>
　儀禮述註卷十一<lb/>
　　　　　　　　　　　安溪　李光坡　撰<lb/>
　　䘮服第十一<lb/>
　　子夏𫝊<lb/>
　鄭目錄云天子以下死而相䘮衣服年月親疏<lb/>
　隆殺之禮不忍言死而言䘮䘮者棄亡之辭若全存<lb/>
　居於彼焉已亡之耳○疏曰䘮服之制成服之後宜<lb/>
<pb n="1b"/>
　在士䘮始死之下今在士䘮之上者以䘮服總包尊<lb/>
　卑上下不專據士故在上案䘮服上下十有一章從<lb/>
　斬至緦麻升數有異斬有正義不同為父以三升為<lb/>
　正為君以三升半為義其冠同六升三年齊衰惟有<lb/>
　正服四升冠七升繼母慈母雖是義以配父故與因<lb/>
　母同是以畧為節有正而已杖朞齊衰有正而已父<lb/>
　在為母與為妻同正服齊衰五升冠八升不杖齊衰<lb/>
　期章有正有義正則五升冠八升義則六升冠九升<lb/>
<pb n="2a"/>
　齊衰三月章皆義服齊衰六升冠九升曽祖父母計<lb/>
　是正服但正服合以小功以尊其祖不服小功而服<lb/>
　齊衰非本服故同義服也殤大功有義有降為夫之<lb/>
　昆弟之長子殤是義其餘皆降服也降服衰七升冠<lb/>
　十升義服衰九升冠十一升大功章有降有正有義<lb/>
　姑姊妹出適之等是降婦人為夫之族類為義自餘<lb/>
　皆正衰冠如上釋也繐衰惟有義服四升半皆冠七<lb/>
　升以諸侯大夫為天子故同義服也殤小功有降有<lb/>
<pb n="2b"/>
　義婦人於夫之族類是義自餘皆降服降則衰冠同<lb/>
　十升義則衰冠同十二升小功亦有降有正有義如<lb/>
　前釋緦麻亦有降有正有義皆如上陳但衰冠同十<lb/>
　五升抽去半而已𫝊曰者不知是誰人所作人皆云<lb/>
　子夏案公羊高是子夏弟子公羊𫝊有云者何何以<lb/>
　曷為孰謂之等今此𫝊亦云者何何以孰謂曷為等<lb/>
　之問師徒相習語勢相連以弟子郤本前師此𫝊得<lb/>
　為子夏所作是以師師相𫝊蓋不虚也其𫝊内更云<lb/>
<pb n="3a"/>
　𫝊者是子夏引他舊𫝊以證已意一十七篇獨為䘮<lb/>
　服作𫝊者總包天子以下五服差等六術精麤變除<lb/>
　之數既繁出入正殤交互恐讀者不能悉解其義是<lb/>
　以特為𫝊解<lb/>
䘮服○斬衰裳苴絰杖絞帶冠繩纓菅屨者<lb/>
　註曰者者明為下出也凡服上曰衰下曰裳麻在首<lb/>
　在腰皆曰絰絰之言實也明孝子有忠實之心首絰<lb/>
　象緇布冠之缺項要絰象大帶又有絞帶象革帶齊<lb/>
<pb n="3b"/>
　衰以下用布○疏曰不言裁割而言斬者取痛甚之<lb/>
　意雜記縣子曰三年之䘮如斬期之䘮如剡云苴絰<lb/>
　杖絞帶者以一苴目此三事謂苴麻為首絰要絰又<lb/>
　以苴竹為杖苴麻為絞帶絞帶與要絰象大帶革帶<lb/>
　二者同在要要絰既苴明絞帶同用苴可知云冠繩<lb/>
　纓者以六升布為冠又屈一條繩為武垂下為纓冠<lb/>
　在首退在帶下者以衰用布三升冠六升冠既加飾<lb/>
　又齊衰冠纓用布則知此繩纓不用苴麻用枲麻故<lb/>
<pb n="4a"/>
　退冠在下也菅草也詩云白華菅兮鄭云白華已漚<lb/>
　為菅已下諸章並見年月唯此不言三年者表其痛<lb/>
　極莫甚於斬也服下出者字明臣子為君父等所出<lb/>
　也此一經為次若此者以先䘮而後服故服在䘮下<lb/>
　又先斬後乃為衰裳故斬文在衰裳之上絰杖絞帶<lb/>
　俱蒙於苴故苴又在前經中絰有二事仍以首絰為<lb/>
　主故絰文在上杖者各齊其心故在絞帶之前冠纓<lb/>
　雖加于首以其不蒙於苴故退文在下屨乃服中之<lb/>
<pb n="4b"/>
　賤者最後為宜聖人作文倫次然<lb/>
𫝊曰斬者何不緝也苴絰者麻之有蕡者也苴絰大搹<lb/>
左本在下去五分一以為帶齊衰之絰斬衰之帶也去<lb/>
五分一以為帶大功之絰齊衰之帶也去五分一以為<lb/>
帶小功之絰大功之帶也去五分一以為帶緦麻之絰<lb/>
小功之帶也去五分一以為帶苴杖竹也削杖桐也杖<lb/>
各齊其心皆下本杖者何爵也無爵而杖者何擔主也<lb/>
非主而杖者何輔病也童子何以不杖不能病也婦人<lb/>
<pb n="5a"/>
何以不杖亦不能病也<lb/>
　註曰盈手曰搹搹扼也中人之扼圍九寸以五分一<lb/>
　為殺者象五服之數也爵謂天子諸侯卿大夫士也<lb/>
　無爵謂庶人也擔猶假也無爵假之以杖尊其為主<lb/>
　也非主謂衆子也○疏曰枲是䧺麻蕡是子麻以色<lb/>
　言之謂之苴以實言之謂之蕡云苴絰大搹左本在<lb/>
　下者本謂麻根下是内此對為母右本在上云苴杖<lb/>
　竹也削杖桐也為父所以杖竹者父者子之天竹圓<lb/>
<pb n="5b"/>
　亦象天竹又外内有節象子為父亦有外内之痛又<lb/>
　竹能貫四時而不改子之哀痛亦經寒温而不改故<lb/>
　用竹也為母杖桐者桐之言同内心同之於父外無<lb/>
　節象家無二尊屈於父為之齊衰經時而有變又<lb/>
　削之使方象地也此雖不言杖之麤細案䘮服小記<lb/>
　云絰殺五分而去一杖大如絰鄭注云如要絰也如<lb/>
　要絰者以杖從心已下與要絰同處云杖各齊其心<lb/>
　者杖所以扶病病從心起故杖之髙下以心為斷也<lb/>
<pb n="6a"/>
絞帶者繩帶也冠繩纓條屬右縫冠六升外畢鍛而勿<lb/>
灰衰三升菅屨者菅菲也外納<lb/>
　註曰屬猶着也通屈一條繩為武垂下為纓著之冠<lb/>
　也布八十縷為升升字當為登登成也今之禮皆以<lb/>
　登為升俗誤已行乆矣雜記曰䘮冠條屬以别吉㐫<lb/>
　三年之練冠亦條屬右縫小功以下左縫外畢者冠<lb/>
　前後屈而出縫於武也○疏曰以絞麻為繩作帶故<lb/>
　曰絞帶王肅以為絞帶如要絰焉鄭不言當依王義<lb/>
<pb n="6b"/>
　但絰帶至虞後變麻服葛絞帶虞後雖不言所變案<lb/>
　公士衆臣為君服布帶又齊衰以下亦布帶則絞帶<lb/>
　虞後變麻服布於義可也引雜記者證條屬是䘮冠<lb/>
　若吉冠則纓武異材䘮冠則纓武同材將一條繩從<lb/>
　額上約之至項後交過两相各至耳於武綴之各垂<lb/>
　於頤下結之右縫者其冠三辟積鄉右為之從隂也<lb/>
　外畢者冠廣二寸落頂前後两頭皆在武下鄉外出<lb/>
　反屈之縫於武而為之两頭縫畢鄉外故云外畢外<lb/>
<pb n="7a"/>
　納者鄭注士䘮禮云納收餘也<lb/>
居倚廬寢苫枕塊哭晝夜無時歠粥朝一溢米夕一溢<lb/>
米寢不脱絰帶既虞翦屏拄楣寢有席食疏食飲水朝<lb/>
一哭夕一哭而已既練舍外寢始食菜果飯素食哭無時<lb/>
　註曰二十两曰溢為米一升二十四分升之一楣謂<lb/>
　之梁拄楣所謂梁闇疏猶麤也舍外寢於中門之外<lb/>
　屋下壘墼為之不塗墍所謂堊室也素猶故也謂復<lb/>
　平生時食也斬衰不書受月者天子諸侯卿大夫士<lb/>
<pb n="7b"/>
　虞卒哭異數○疏曰居倚廬孝子所居在門外東壁<lb/>
　倚木為廬既夕記云居倚廬鄭注云倚木為廬在中<lb/>
　門外東方北户䘮大記云婦人不居廬此經專據男<lb/>
　子生文在中門外者哀親之在外寢苫者哀親之在<lb/>
　草也絰帶不脱則衰裳不脱可知既虞寢有席脱可<lb/>
　也云既虞翦屏拄楣者士虞禮既葬反日中而虞鄭<lb/>
　注士䘮三虞三虞之後乃改舊廬西鄉開户翦去户<lb/>
　旁两廂屏之餘草拄楣者前梁謂之楣楣下两頭竪<lb/>
<pb n="8a"/>
　柱施梁乃夾户傍之屏也既虞之後卒去廬中無時<lb/>
　之哭唯有阼階下朝一哭夕一哭既練之後無朝夕<lb/>
　哭唯有堊室中或十日或五日思憶則哭知一溢之<lb/>
　數若此者依算法百二十斤曰石推之也梁闇即諒<lb/>
　隂也云斬衰不書受月者云云凡䘮服所以表哀哀<lb/>
　有盛時殺時服乃隨哀以降殺故初服麤至葬後練<lb/>
　後大祥後漸細加飾是以冠為受斬衰裳三升冠六<lb/>
　升既葬後以其冠為受衰裳六升冠七升小祥又以<lb/>
<pb n="8b"/>
　其冠為受衰裳七升冠八升自餘齊衰以下受服之<lb/>
　時差降可知<lb/>
父○𫝊曰為父何以斬衰也父至尊也<lb/>
　疏曰父是一家之尊<lb/>
諸侯為天子○𫝊曰天子至尊也<lb/>
　疏曰天子至尊同於父也<lb/>
君○𫝊曰君至尊也<lb/>
　註曰天子諸侯及卿大夫有地者皆曰君○疏曰案<lb/>
<pb n="9a"/>
　周禮載師云家邑任稍地小都任縣地大都任疆地<lb/>
　是天子卿大夫有地者若魯國季孫氏有費邑叔孫<lb/>
　氏有郈邑孟孫氏有郕邑晉國三家亦皆有韓趙魏<lb/>
　之邑是諸侯卿大夫有地者皆曰君士無臣雖有地<lb/>
　不得君稱故僕𨽻等為其長弔服加麻不服斬也<lb/>
父為長子○𫝊曰何以三年也正體於上又乃將所𫝊<lb/>
重也庶子不得為長子三年不繼祖也<lb/>
　註曰此言為父後者然後為長子三年重其當先祖<lb/>
<pb n="9b"/>
　之正體又以其將代已為宗廟主也庶子者為父後<lb/>
　者之弟也○疏曰為父後者之弟不得為長子三年<lb/>
　此鄭據初而言其實繼父祖身三世長子四世乃得<lb/>
　三年也雖承重不得三年有四種一則正體不得𫝊<lb/>
　重謂適子有廢疾不堪主宗廟也二則𫝊重非正體<lb/>
　庶孫為後是也三則體而不正立庶子為後是也四<lb/>
　則正而不體立適孫為後是也<lb/>
為人後者○𫝊曰何以三年也受重者必以尊服服之<lb/>
<pb n="10a"/>
何如而可為之後同宗則可為之後何如而可以為人<lb/>
後支子可也為所後者之祖父母妻妻之父母昆弟昆<lb/>
弟之子若子<lb/>
　註曰若子者為所為後之親如親子○疏曰雷氏云<lb/>
　此文當云為人後者為所後之父闕此五字者以其<lb/>
　所後之父或早卒今所後其人不定或後祖父或後<lb/>
　曽髙祖故闕之見所後不定故也同宗則可為之後<lb/>
　者以其大宗子當收聚族人非同宗則不可謂同承<lb/>
<pb n="10b"/>
　别子之後一宗之内若别宗同姓亦不可以其收族<lb/>
　故也云支子可也者以其他家適子當家自為小宗<lb/>
　小宗當收歛五服之内亦不可闕則適子不得後也<lb/>
　故取支子支子則第二以下庶子也死者祖父母則<lb/>
　為後者曽祖父母齊衰三月也妻即為後者之母也<lb/>
　妻之父母妻之昆弟妻之昆弟之子於為後者為外<lb/>
　祖父母及舅與内兄弟皆如親子為之著服也𫝊舉<lb/>
　疏以見親言外以包内骨肉親者如親子可知<lb/>
<pb n="11a"/>
妻為夫○𫝊曰夫至尊也<lb/>
　疏曰夫至尊者雖是體敵齊等夫是妻之尊敬以其<lb/>
　在家天父出則天夫是其男尊女卑之義故同之於<lb/>
　君父也<lb/>
妾為君○𫝊曰君至尊也<lb/>
　註曰妾謂夫為君者不得體之加尊之也雖士亦然<lb/>
女子子在室為父<lb/>
　註曰女子子者子女也别於男子也<lb/>
<pb n="11b"/>
布總箭笄髽衰三年<lb/>
　註曰此妻妾女子子䘮服之異於男子者總束髪謂<lb/>
　之總總者既束其本又總其末箭笄篠竹也髽露紒<lb/>
　也猶男子之括髪斬衰括髪以麻則髽亦用麻以麻<lb/>
　者自項以前交於額上郤繞紒而著縿頭焉小記曰<lb/>
　男子冠而婦人笄男子免而婦人髽凡服上曰衰下<lb/>
　曰裳此但言衰不言裳婦人不殊裳衰如男子衰下<lb/>
　如深衣深衣則衰無帶下又無衽○疏曰至此始言<lb/>
<pb n="12a"/>
　三年者此三者並終三年始除之云衰下如深衣者<lb/>
　如其十二幅縫齊倍要也連裳於衣故不湏帶下以<lb/>
　掩裳上際縫合前後两邉不開故不湏衽以掩裳交<lb/>
　際也<lb/>
𫝊曰總六升長六寸箭笄長尺吉笄尺二寸<lb/>
　註曰總六升者首飾象冠數長六寸謂出紒後所垂<lb/>
　為飾也○疏曰云箭笄長尺吉笄尺二寸者此斬之<lb/>
　笄用箭下記云女子子適人為父母婦為舅姑用惡<lb/>
<pb n="12b"/>
　笄鄭以為榛木為笄則檀弓南宫縚之妻之姑之䘮<lb/>
　云蓋榛以為笄是也吉時大夫士之妻用象天子諸<lb/>
　侯之后夫人用玉為笄今於䘮中唯有箭笄及榛二<lb/>
　者若言寸數亦不過此二等以其斬䘮尺吉笄尺二<lb/>
　寸檀弓南宫縚之妻為姑榛以為笄亦云一尺則大<lb/>
　功以下不得更容差降鄭注云笄所以卷髪既直同<lb/>
　卷髪故五服畧為一節皆用一尺而已是以女子為<lb/>
　父母既用榛笄卒哭之後折吉笄之首歸於夫家以<lb/>
<pb n="13a"/>
　榛笄之外無差降故用吉笄上云男子冠女笄此女<lb/>
　子總用布當男子冠用布之處故同六升以同首飾<lb/>
　故也鄭以六寸據垂之者此斬衰六寸南宫縚妻為<lb/>
　姑總八寸以下雖無文大功當與齊同八寸緦麻小<lb/>
　功同一尺吉總當尺二寸與笄同也<lb/>
子嫁反在父之室為父三年<lb/>
　註曰謂遭䘮後而出者始服齊衰期出而虞則受以<lb/>
　三年之䘮受既虞而出則小祥亦如之既除䘮而出<lb/>
<pb n="13b"/>
　則已凡女行於大夫以上曰嫁行於士庶人曰適人<lb/>
　○疏曰云出而虞則受以三年之䘮受者若不被出<lb/>
　則虞後以其冠為受嫁女在室為父五升衰裳八升<lb/>
　總今未虞而出是出而乃虞虞後受服與在家兄弟<lb/>
　同受斬衰斬衰初死三升衰裳六升冠既葬以其冠<lb/>
　為受受衰六升冠七升此被出之女亦受衰裳六升<lb/>
　總七升與在室之女同云既虞而出則小祥亦如之<lb/>
　者未虞以前未被出至虞後受以出嫁之受以八升<lb/>
<pb n="14a"/>
　衰裳九升總今既虞後乃被出至家又與在室女同<lb/>
　至小祥練祭在室之女受衰七升總八升此被出之<lb/>
　女與之同以其嫁女為父母期至小祥已除矣除服<lb/>
　後乃被出不復為父母著服若天子之女嫁於諸侯<lb/>
　諸侯之女嫁於大夫出嫁為夫斬仍為父母不降知<lb/>
　者以其外宗内宗及與諸侯為兄弟者為君皆斬明<lb/>
　知女雖出嫁反為君不降<lb/>
公士大夫之衆臣為其君布帶繩屨<lb/>
<pb n="14b"/>
　註曰士卿士也公卿大夫厭於天子諸侯故降其衆<lb/>
　臣布帶繩屨貴臣得伸不奪其正○疏曰云士卿士<lb/>
　也者以其在公之下大夫之上當卿位也典命大國<lb/>
　立孤一人諸侯無公以孤為公降其衆臣布帶繩屨<lb/>
　二事其餘服杖冠絰則如常也其布帶則與齊衰同<lb/>
　其繩屨則與大功等也貴臣得伸依上文絞帶菅屨<lb/>
　也<lb/>
𫝊曰公卿大夫室老士貴臣其餘皆衆臣也君謂有地<lb/>
<pb n="15a"/>
者也衆臣杖不以即位近臣君服斯服矣繩屨者繩菲<lb/>
也<lb/>
　註曰家老家相也士邑宰也近臣閽寺之屬君嗣君<lb/>
　也斯此也近臣從君䘮服無所降也繩菲今時不借<lb/>
　也○疏曰公卿大夫或有地或無地衆臣為之皆有<lb/>
　杖但無地公卿大夫其君卑衆臣皆得以杖與嗣君<lb/>
　同即阼階下朝夕哭位若有地公卿大夫其君尊衆<lb/>
　臣雖杖不得與嗣君同即哭位下君故也漢時謂屨<lb/>
<pb n="15b"/>
　為不借也<lb/>
　　正服衰三升冠六升○既葬以其冠為受衰六升冠七升<lb/>
　　　父　父為長子　為人後　女子子在室為父母布總<lb/>
　　　箭笄髽三年　妻為夫　妾為君　子嫁反在父之室<lb/>
　　　為父三年<lb/>
　　義服衰三升半冠同六升○既葬以其冠為受衰六<lb/>
　　升冠七升<lb/>
　　　諸侯為天子君公士大夫之衆臣為其君布帶繩屨<lb/>
<pb n="16a"/>
疏衰裳齊牡麻絰冠布纓削杖布帶疏屨三年者<lb/>
　註曰疏猶麤也○疏曰斬衰先言斬齊衰後言齊者<lb/>
　一以見哀之淺深一以見造衣之先後牡麻絰者斬<lb/>
　衰絰不言麻此齊衰絰見麻者彼有杖杖亦苴故不<lb/>
　得言麻此絰文孤不兼杖故得言麻也布纓亦如上<lb/>
　繩纓以一條為武垂下為纓也布帶者亦象革帶以<lb/>
　七升布為之此即下章帶縁各視其冠是也齊斬不言<lb/>
　布此纓帶言布者以對斬衰纓帶用繩故此湏言用<lb/>
<pb n="16b"/>
　布之事也<lb/>
𫝊曰齊者何緝也牡麻者何枲麻也牡麻絰右本在上<lb/>
冠者沽功也疏屨者藨蒯之菲也<lb/>
　註曰沽猶麤也冠尊加其麤麤功大功也齊衰不書<lb/>
　受月者亦天子諸侯卿大夫士虞卒哭異數○疏曰<lb/>
　云牡麻絰右本在上者上章為父左本在下者陽統<lb/>
　於内别此為母隂統於外故右本在上作冠用沽功<lb/>
　者衰裳升數恒少冠之升數恒多冠在首尊既冠從<lb/>
<pb n="17a"/>
　首尊故加飾而升數恒多也斬冠六升不言功者六<lb/>
　升雖是齊之末未得沽稱故不見人功此三年齊冠<lb/>
　七升初入大功之境故言沽功始見人功沽麤之義<lb/>
　故云麤功見人功麤大不精者也藨是草名蒯亦草<lb/>
　類<lb/>
父卒則為母<lb/>
　註曰尊得伸也○疏曰云則者欲見父卒三年之内<lb/>
　而母卒仍服期父服除後遭䘮者乃得伸<lb/>
<pb n="17b"/>
繼母如母○𫝊曰繼母何以如母繼母之配父與因母<lb/>
同故孝子不敢殊也<lb/>
　註曰因猶親也○疏曰繼母配父即是牉合之義故<lb/>
　孝子不敢殊異之也<lb/>
慈母如母○𫝊曰慈母者何也𫝊曰妾之無子者妾子<lb/>
之無母者父命妾曰女以為子命子曰女以為母若是<lb/>
則生養之終其身如母死則䘮之三年如母貴父之命<lb/>
也<lb/>
<pb n="18a"/>
　註曰此謂大夫士之妾也不命則亦服庶母慈己之<lb/>
　服可也大夫之妾子父在為母大功則士之妾子為<lb/>
　母期矣父卒則皆得伸也<lb/>
母為長子<lb/>
　疏曰長子卑故在母下但母為長子在齊衰以子為<lb/>
　母服齊衰母為之不得過於子為已故亦齊衰也若<lb/>
　然長子與衆子為母父在期子為母有降屈之義父<lb/>
　母為長子本為先祖之正體無厭降之義故不得以<lb/>
<pb n="18b"/>
　父在屈至期明母為長子不問夫之在否也<lb/>
𫝊曰何以三年也父之所不降母亦不敢降也<lb/>
　註曰不敢降者不敢以已尊降祖禰之正體<lb/>
　　降服衰四升冠七升○既葬以其冠為受衰七升<lb/>
　　冠八升<lb/>
　　　父卒則為母授此降服乃降斬衰而為齊衰也<lb/>
　　　賈疏曰家無二尊屈於父為之齊衰　繼母如<lb/>
　　　母　慈母如母<lb/>
<pb n="19a"/>
　　正服衰五升冠八升○既葬以其冠為受衰八升<lb/>
　　冠九升<lb/>
　　　母為長子　妾為君之長子<lb/>
疏衰裳齊牡麻絰冠布纓削杖布帶疏屨期者<lb/>
　疏曰此章與前章惟期一字異以期與三年懸絶疑<lb/>
　服制不同故湏重列七服下章不言還依此所陳惟<lb/>
　言不杖及麻屨異者此章雖止一期而<graphic n="KR0941" url="https://raw.githubusercontent.com/kanripo/KR-Gaiji/master/images/KR0941.png" mimeType="image/png"/>杖俱有案<lb/>
　下雜記云十一月而練十三月而祥十五月而<graphic n="KR0941" url="https://raw.githubusercontent.com/kanripo/KR-Gaiji/master/images/KR0941.png" mimeType="image/png"/>注<lb/>
<pb n="19b"/>
　云此謂父在為母母之與父恩愛本同為父所厭屈<lb/>
　而至期是以雖屈猶伸禫杖也妻雖義合妻乃天夫<lb/>
　為夫斬衰為妻報以禫杖但以夫尊妻卑故齊斬有<lb/>
　異<lb/>
𫝊曰問者曰何冠也曰齊衰大功冠其受也緦麻小功<lb/>
冠其衰也帶縁各視其冠<lb/>
　註曰問之者斬衰有三其冠同今齊衰有四章不知<lb/>
　其冠之異同爾縁如深衣之縁○疏曰降服齊衰四<lb/>
<pb n="20a"/>
　升冠七升既葬以其冠為受衰七升冠八升正服齊<lb/>
　衰五升冠八升既葬以其冠為受衰八升冠九升義<lb/>
　服齊衰六升冠九升既葬以其冠為受受服衰九升<lb/>
　冠十升降服大功衰七升冠十升既葬以其冠為受<lb/>
　受衰十升冠十一升正服大功衰八升冠十升既葬<lb/>
　以其冠為受受衰十升冠十一升義服大功衰九升<lb/>
　冠十一升既葬以其冠為受受衰十一升冠十二升<lb/>
　以其初死冠升皆與既葬衰升同故云冠其受也小<lb/>
<pb n="20b"/>
　功緦麻冠皆與衰升數同故云冠其衰也帶縁各視其<lb/>
　冠者帶謂布帶象革帶者縁謂䘮服之内中衣縁用<lb/>
　布縁之二者之布升數多少視猶比也各比其冠也<lb/>
　問齊衰之冠因答大功與緦麻小功并帶縁也<lb/>
父在為母○𫝊曰何以期也屈也至尊在不敢伸其私<lb/>
尊也父必三年然後娶達子之志也<lb/>
　疏曰子於母屈而期心䘮猶三年故父雖為妻期而<lb/>
　除然必三年乃娶者通達子之心䘮之志故也左氏<lb/>
<pb n="21a"/>
　𫝊晉叔向云一嵗王有三年之䘮二據大子與穆后<lb/>
　天子為后亦期而云三年䘮者據達子之志而言三<lb/>
　年也<lb/>
妻○𫝊曰為妻何以期也妻至親也<lb/>
　註曰適子父在則為妻不杖以父為之主也服問曰<lb/>
　君所主夫人妻大子適婦父在子為妻以杖即位謂<lb/>
　庶子<lb/>
出妻之子為母○𫝊曰出妻之子為母朞則為外祖父<lb/>
<pb n="21b"/>
母無服𫝊曰絶族無施服親者屬<lb/>
　註曰在旁而及曰施親者屬母子無絶道○疏曰又<lb/>
　云𫝊曰者子夏引舊𫝊證成已義云絶族者嫁來承<lb/>
　奉宗廟與族相連綴今出則與族絶無施服者旁及<lb/>
　為施以母與族絶即無旁及之服也云親者屬者舊<lb/>
　𫝊解母被出猶為之服也<lb/>
出妻之子為父後者則為出母無服𫝊曰與尊者為一<lb/>
體不敢服其私親也<lb/>
<pb n="22a"/>
　疏曰父已與母無親子獨親之故云私親<lb/>
父卒繼母嫁從為之服報<lb/>
　疏曰云父卒繼母嫁者欲見此母為父已服斬衰三<lb/>
　年恩意之極故子為之一期得伸禫杖但以不生己<lb/>
　父卒改嫁故降於己母雖父卒後不伸三年一期而<lb/>
　已<lb/>
𫝊曰何以期也貴終也<lb/>
　註曰嘗為母子貴終其恩○楊氏曰通典宋崔凱云<lb/>
<pb n="22b"/>
　父卒繼母嫁從為之服報鄭云嘗為母子貴終其恩<lb/>
　也王肅云從乎繼母而寄育則為服不從則不服凱<lb/>
　以為出妻之子謂母及父卒繼母嫁從與之服報皆<lb/>
　謂庶子耳為父後者皆不服也𫝊云與尊者為一體<lb/>
　不敢服其私親也庾蔚之謂王順經文鄭附𫝊説王<lb/>
　即情所安於𫝊亦無礙既嫁則與宗廟絶為父後者<lb/>
　安可以廢祖祀而服之乎○坡謂假如為父後者從<lb/>
　乎繼母而寄育服乎不服乎<lb/>
<pb n="23a"/>
　　降服衰四升冠七升○既葬以其冠為受衰七升<lb/>
　　冠八升<lb/>
　　　父在為母<lb/>
　　正服衰五升冠八升○既葬以其冠為受衰八升<lb/>
　　冠九升<lb/>
　　　妻　出妻之子為母　父卒繼母嫁從為之服<lb/>
　　　報<lb/>
不杖麻屨者<lb/>
<pb n="23b"/>
　疏曰此不杖章輕於上禫杖故次之又云此章與上<lb/>
　章雖杖與不杖不同其正服衰五升冠八升則不異<lb/>
　也○楊氏曰以此例推之其降服衰四升而冠七升<lb/>
　亦不異也<lb/>
祖父母<lb/>
　疏曰此章有降有正有義服之本制若為父期祖合<lb/>
　大功為父母加隆至三年祖亦加隆至期<lb/>
𫝊曰何以期也至尊也<lb/>
<pb n="24a"/>
世父母叔父母<lb/>
　疏曰世叔既卑於祖故次之伯言世者欲見繼世為<lb/>
　昆弟之子亦期不言報者以昆弟之子猶子若言報<lb/>
　為疏故不言報也<lb/>
𫝊曰世父叔父何以期也與尊者一體也然則昆弟之<lb/>
子何以亦期也旁尊也不足以加尊焉故報之也父子<lb/>
一體也夫妻一體也昆弟一體也故父子者首足也夫<lb/>
妻牉合也昆弟四體也故昆弟之義無分然而有分者<lb/>
<pb n="24b"/>
則辟子之私也子不私其父則不成為子故有東宫有<lb/>
西宫有南宫有北宫異居而同財有餘則歸之宗不足<lb/>
則資之宗世母叔母何以亦期也以名服也<lb/>
　註曰宗者世父為小宗典宗事者也資取也為姑在<lb/>
　室亦如之○疏曰以名服也者二母是路人以來配<lb/>
　世叔父則生母名既有母名則當隨世叔而服之<lb/>
大夫之適子為妻<lb/>
　疏曰云大夫之適子為妻在此不杖章則上杖章為<lb/>
<pb n="25a"/>
　妻者是庶子為妻父沒後適子亦為妻杖亦在彼章<lb/>
　也<lb/>
𫝊曰何以期也父之所不降子亦不敢降也何以不降<lb/>
也父在則為妻不杖<lb/>
　註曰大夫不以尊降適婦者重適也降有四品君大夫<lb/>
　以尊降公子大夫之子以厭降公之昆弟以旁尊降<lb/>
　為人後者女子子嫁者以出降○疏曰此適子為妻<lb/>
　通貴賤今不云長子通上下而云適子唯據大夫者<lb/>
<pb n="25b"/>
　以五十始爵為降服之始嫌降適婦其子亦降故明<lb/>
　舉大夫不降天子諸侯雖尊不降可知<lb/>
昆弟<lb/>
　註曰昆兄也為姊妹在室亦如之<lb/>
為衆子<lb/>
　註曰衆子者長子之弟及妾子女子在室亦如之士<lb/>
　謂之衆子未能逺别也大夫則謂之庻子降之為大<lb/>
　功天子國君不服之<lb/>
<pb n="26a"/>
昆弟之子○𫝊曰何以期也報之也<lb/>
　註曰檀弓曰䘮服兄弟之子猶子也蓋引而進之<lb/>
大夫之庶子為適昆弟○𫝊曰何以期也父之所不降<lb/>
子亦不敢降也<lb/>
　註曰大夫雖尊不敢降其適重之也適子為庶昆弟<lb/>
　庶昆弟相為亦如大夫為之○疏曰如大夫為之皆<lb/>
　大功也<lb/>
適孫<lb/>
<pb n="26b"/>
　疏曰此謂適子死其適孫承重者<lb/>
𫝊曰何以期也不敢降其適也有適子者無適孫孫婦<lb/>
亦如之<lb/>
　註曰周之道適子死則立嫡孫是適孫將上為祖後<lb/>
　者也長子在則皆為庶孫耳孫婦亦如之適婦在亦<lb/>
　為庶孫之婦凡父於將為後者非長子皆期也○疏<lb/>
　曰云凡父至皆期也者案䘮服小記云適婦不為舅<lb/>
　後者則姑為之小功註云謂夫有廢疾他故若死而<lb/>
<pb n="27a"/>
　無子不受重者小功庶婦之服也凡父母於子舅姑<lb/>
　於婦將不𫝊重於適及將𫝊重者非適服之皆如衆<lb/>
　子庶婦也若然長子為父斬父亦為斬適孫承重為<lb/>
　祖斬祖為之期不報之斬者父子一體本有三年之<lb/>
　情故特為祖斬祖為孫本非一體但以報期故不得<lb/>
　斬也<lb/>
為人後者為其父母報○𫝊曰何以期也不貳斬也何<lb/>
以不貳斬也持重於大宗者降其小宗也為人後者孰<lb/>
<pb n="27b"/>
後後大宗也曷為後大宗大宗者尊之統也禽獸知母<lb/>
而不知父野人曰父母何算焉都邑之士則知尊禰矣<lb/>
大夫及學士則知尊祖矣諸侯及其大祖天子及其始<lb/>
祖之所自出尊者尊統上卑者尊統下大宗者尊之統<lb/>
也大宗者收族者也不可以絶故族人以支子後大宗也<lb/>
適子不得後大宗<lb/>
　註曰上猶逺也下猶近也收族者謂别親疎序昭穆<lb/>
　大𫝊曰繫之以姓而弗别綴之以食而弗殊雖百世<lb/>
<pb n="28a"/>
　婚姻不通者周道然也○疏曰大宗有一小宗有四<lb/>
　大宗一者别子之子適者為諸弟來宗之即謂之大<lb/>
　宗自此以下適適相承謂之百世不遷之宗五服之<lb/>
　内親者月算如邦人五服之外皆來宗之為之齊衰<lb/>
　齊衰三月章為宗子之母妻是也小宗有四者謂大<lb/>
　宗之後生者謂别子之弟小記注云别子之世長子<lb/>
　兄弟宗之第二已下長者親弟來宗之為繼禰小宗更<lb/>
　一世長者非直有親昆弟又從父昆弟亦來宗之為<lb/>
<pb n="28b"/>
　繼祖小宗更一世長者非直有親昆弟從父昆弟又<lb/>
　有從祖昆弟來宗之為繼曽祖小宗更一世長者非<lb/>
　直有親昆弟從父昆弟從祖昆弟來宗之又有從曽<lb/>
　祖昆弟來宗之為繼髙祖小宗也更一世絶服不復<lb/>
　來事以彼自事五服内繼髙祖已下者也四者皆是<lb/>
　小宗則家家皆有兄弟相事長者之小宗雖家家盡<lb/>
　有小宗仍世事繼髙祖以下之小宗也是以上𫝊云<lb/>
　有餘則歸之宗亦謂當家之長為小宗者也禽獸所<lb/>
<pb n="29a"/>
　生唯知隨母不知隨父國外野人稍逺政化不知分<lb/>
　别父母尊卑也都邑之士謂在朝并城郭之士民知<lb/>
　義理者大夫及學士則謂鄉庠序及國之大學小學<lb/>
　之學士雖未有官爵以其習知四術閑知六藝知祖<lb/>
　義父仁之理故敬父遂尊祖得與大夫之貴同也諸<lb/>
　侯及其大祖天子及其始祖皆是爵尊者其徳所及<lb/>
　逺也大宗子統領百世而不遷又上祭大祖而不易<lb/>
　是尊統逺小宗子唯統五服之内是尊統近云大宗<lb/>
<pb n="29b"/>
　者尊之統也又云大宗者收族是大宗統逺之事也<lb/>
女子子適人者為其父母昆弟之為父後者○𫝊曰為<lb/>
父何以期也婦人不貳斬也婦人不貳斬者何也婦人<lb/>
有三從之義無專用之道故未嫁從父既嫁從夫夫死<lb/>
從子故父者子之天也夫者妻之天也婦人不貳斬者<lb/>
猶曰不貳天也婦人不能貳尊也為昆弟之為父後者<lb/>
何以亦期也婦人雖在外必有歸宗曰小宗故服期也<lb/>
　註曰從者從其教令歸宗者父雖卒猶自歸宗其為<lb/>
<pb n="30a"/>
　父後服重者不自絶於其族類也曰小宗者言是乃<lb/>
　小宗也小宗明非一也小宗有四丈夫婦人之于小<lb/>
　宗各如其親之服避大宗○疏曰若父母在嫁女自<lb/>
　當歸寧父母何湏歸宗子𫝊言婦人雖在外必歸宗<lb/>
　明是據父母卒者若然天子諸侯夫人父母卒不得<lb/>
　歸宗以其人君絶宗故許穆夫人賦載馳是也云各<lb/>
　如其親之服者謂各如五服尊卑服之無所加减云<lb/>
　避大宗者大宗則齊衰三月云丈夫婦人五服外皆<lb/>
<pb n="30b"/>
　齊衰三月五服内月算如邦人亦皆齊衰無大功小<lb/>
　功緦麻故云避大宗也<lb/>
繼父同居者○𫝊曰何以期也𫝊曰夫死妻穉子幼子<lb/>
無大功之親與之適人而所適者亦無大功之親所適<lb/>
者以其貨財為之築宫廟嵗時使之祀焉妻不敢與焉<lb/>
若是則繼父之道也同居則服齊衰期異居則服齊衰<lb/>
三月必嘗同居然後為異居未嘗同居則不為異居<lb/>
　註曰妻穉謂年未滿五十子幼謂年十五已下子無<lb/>
<pb n="31a"/>
　大功之親謂同財者也為之築宫室於家門之外神<lb/>
　不歆非族妻不敢與焉恩雖至親族已絶矣夫不可<lb/>
　二此以恩服爾未嘗同居則不服之○疏曰三者若<lb/>
　闕一事則為異居假令前三者皆具其後或繼父有子<lb/>
　即是繼父有大功内親則為異居矣如此則為之齊<lb/>
　衰三月而已若初與母往繼父家時或繼父有大功<lb/>
　内親或已有大功内親或繼父不為已築宫廟三者<lb/>
　一事闕雖同在繼父家亦名不同居繼父全不服之<lb/>
<pb n="31b"/>
　矣<lb/>
為夫之君○𫝊曰何以期也從服也<lb/>
　疏曰從服者以夫為君斬故妻從之服期也但臣之<lb/>
　妻皆禀命於君之夫人不從服小君者欲明夫人命<lb/>
　亦由君來故臣妻於夫人無服也<lb/>
姑姊妹女女子適人無主者姑姊妹報<lb/>
　疏曰女子子出適大功反為父母自然猶期不湏言<lb/>
　報姑對姪姊妹對兄弟出適反為姪與兄弟大功姪<lb/>
<pb n="32a"/>
　與兄弟為之降至大功今還相為期故言報也<lb/>
𫝊曰無主者謂其無祭主者也何以期也為其無祭主<lb/>
故也<lb/>
　疏曰無主者無夫復無子而不嫁姪與兄弟及父母<lb/>
　不忍降之也若然除此之外餘人為之服者仍依出<lb/>
　降之服而不服加以恩疎故也<lb/>
為君之父母妻長子祖父母○𫝊曰何以期也從服也<lb/>
父母長子君服斬妻則小君也父卒然後為祖後者服<lb/>
<pb n="32b"/>
斬<lb/>
　註曰此為君矣而有父若祖之䘮者謂始封之君也<lb/>
　若是繼體之君則其父若祖有廢疾不立父卒者父<lb/>
　為君之孫宜嗣位而早卒今君受國於曽祖○疏曰<lb/>
　云父母長子君服斬者欲見臣從君服期君之母當<lb/>
　齊衰而言斬者以母亦有三年之服故并言之云妻<lb/>
　則小君也者欲見臣為小君期是常非從服之例云<lb/>
　父卒然後為祖後者服斬者𫝊解經臣為君之祖父<lb/>
<pb n="33a"/>
　母服期若君在則為君之祖父母從服期云此為君<lb/>
　矣而有祖若父之䘮者謂始封之君也始封之君非<lb/>
　繼體容有祖父不為君而死君為之斬臣亦從服期<lb/>
　也若是繼體則是父若祖合立為廢疾不立已當立<lb/>
　是受國於曽祖又云父卒者此解𫝊之父卒耳若今<lb/>
　君受國於祖祖薨則羣臣為之斬何得從服期故鄭<lb/>
　以新君受國於曽祖若然曽祖為君薨羣臣自當服<lb/>
　斬若君之祖薨君為之服斬臣從服期也趙商問已<lb/>
<pb n="33b"/>
　為諸侯父有廢疾不任國政不任䘮事而為其祖服<lb/>
　制度之宜年月之斷云何答曰父卒為祖後者三年<lb/>
　斬何疑趙商又問父卒為祖後者三年已聞命矣所<lb/>
　問者父在為祖如何欲言三年則父在欲言期復無<lb/>
　主斬杖之宜主䘮之制未知所定答曰天子諸侯之<lb/>
　䘮皆斬衰無期彼志與此注相兼乃具也○坡謂尚<lb/>
　有一疑若初為天子及始封諸侯而有曽祖考三世<lb/>
　存後曽祖卒祖無廢疾能持䘮君豈有代服斬之理<lb/>
<pb n="34a"/>
　似亦齊衰三月爾祖卒父無廢疾服斬則君亦服期<lb/>
　而已所謂天子諸侯之䘮皆斬衰無朞尚未知所定<lb/>
　至羣臣惟君所服服於君之曽祖從服齊衰三月於<lb/>
　祖從服朞亦不是過也存以俟攷<lb/>
妾為女君<lb/>
　疏曰妾接也接事適妻故妾稱適妻為女君也<lb/>
𫝊曰何以期也妾之事女君與婦之事舅姑等<lb/>
　註曰女君適妻也女君於妾無服報之則重降之則<lb/>
<pb n="34b"/>
　嫌○疏曰婦之事舅姑亦期故云等但並后匹嫡傾<lb/>
　覆之階故抑之雖或姪娣使如子之妻與婦事舅姑<lb/>
　同也諸經傳無女君服妾之文故云無服云報之則<lb/>
　重降之則嫌者還報以期無尊卑降殺則太重若降<lb/>
　之大功小功則似舅姑為嫡婦庶婦之嫌故使女君<lb/>
　為妾無服也<lb/>
婦為舅姑○𫝊曰何以期也從服也<lb/>
夫之昆弟之子<lb/>
<pb n="35a"/>
　註曰男女皆是<lb/>
𫝊曰何以期也報之也<lb/>
　疏曰二母與子本是路人為配二父而有母名為之<lb/>
　服期故二母報子還服期<lb/>
公妾大夫之妾為其子○𫝊曰何以期也妾不得體君<lb/>
為其子得遂也<lb/>
　疏曰諸侯絶旁期為衆子無服大夫降一等為衆子<lb/>
　大功其妻體君皆從夫而降之至於二妾賤皆不得<lb/>
<pb n="35b"/>
　體君君不厭妾故自為其子得伸遂而服期也<lb/>
女子子為祖父母○𫝊曰何以期也不敢降其祖也<lb/>
　註曰經似在室𫝊似已嫁明雖有出道猶不降○疏<lb/>
　曰祖父母正期也已嫁之女可降旁親祖父母正期<lb/>
　故不敢降也知經似在室者以其直云女子子無嫁<lb/>
　文云𫝊似已嫁者以其言不敢則有敢者<lb/>
大夫之子為世父母叔父母子昆弟昆弟之子姑姊妹<lb/>
女子子無主者為大夫命婦者唯子不報<lb/>
<pb n="36a"/>
　註曰命者加爵服之名自士至上公凡九等君命其<lb/>
　夫則后夫人亦命其妻矣此所為者凡六命夫六命<lb/>
　婦○疏曰言皆服期年之服六命夫謂世父一也叔<lb/>
　父二也子三也昆四也弟五也昆弟之子六也六命<lb/>
　婦者世母一也叔母二也姑三也姊四也妹五也女<lb/>
　子子六也大夫尊降旁親一等此皆降至大功作大<lb/>
　夫與己尊同故不降還服期若姑姊妹女子子出嫁<lb/>
　大功適士又降至小功今嫁大夫雖降至大功為無<lb/>
<pb n="36b"/>
　祭主哀憐之不忍降還服期也<lb/>
𫝊曰大夫者其男子之為大夫者也命婦其婦人之為<lb/>
大夫妻者也無主者命婦之無祭主者也何以言唯子<lb/>
不報也女子子適人者為其父母期故言不報也言其<lb/>
餘皆報也何以期也父之所不降子亦不敢降也大<lb/>
夫曷為不降命婦也夫尊於朝妻貴於室矣<lb/>
　註曰無主者命婦之無祭主謂姑姊妹女子子也唯<lb/>
　子不報男女同不報爾𫝊唯據女子子似失之矣大<lb/>
<pb n="37a"/>
　夫曷為不降命婦據大夫於姑姊妹女子子既已出<lb/>
　降大功其適士者又以尊降在小功也夫尊於朝與<lb/>
　己同婦貴於室從夫爵也○疏曰無祭主謂姑姊妹<lb/>
　女子子者以世母叔母無主有主皆為之期故唯據<lb/>
　此四人○坡謂報者如姑姊妹出嫁姪兄弟降服大<lb/>
　功而姑姊妹亦為服大功此大夫之子為姑姊妹服<lb/>
　期故姑姊妹亦報以期如上文姑姊妹女子子適人<lb/>
　無主者姑姊妹報是也經云唯子不報𫝊解父母於<lb/>
<pb n="37b"/>
　女子出嫁大功今乃為服期嫌女子為父母期是報<lb/>
　父母為已服期故特明之曰凡女子子適人者皆為<lb/>
　其父母期不可以言報也其餘若姑姊妹之相與服<lb/>
　皆相報也註以𫝊為失疏似指父母報子言恐皆非<lb/>
　𫝊意<lb/>
大夫為祖父母適孫為士者○傳曰何以期也大夫不<lb/>
敢降其祖與適也<lb/>
　註曰不敢降其祖與適則可降其旁親也<lb/>
<pb n="38a"/>
公妾以及士妾為其父母<lb/>
　疏曰云公謂五等諸侯皆有八妾士謂一妻一妾孤<lb/>
　卿大夫妾不言之者舉其極尊卑中可知<lb/>
傳曰何以期也妾不得體君得為其父母遂也<lb/>
　註曰然則女君有以尊降其父母者與春秋之義雖<lb/>
　尊為天王后猶曰吾季姜是言子尊不加於父母此<lb/>
　傳似誤矣禮妾從女君而服其黨服是嫌不自服其<lb/>
　父母故以明之○疏曰所引禮見雜記云女君死則<lb/>
<pb n="38b"/>
　妾為女君之黨服鄭以傳為誤故自解之然傳意以<lb/>
　公子為君厭為己母不在五服又為己母黨無服公<lb/>
　妾既不得體君君不厭故妾為父母得伸遂而服期<lb/>
　也<lb/>
　　降服衰四升冠七升○既葬以其冠為受衰七升<lb/>
　　冠八升<lb/>
　　　為人後者為其父母服報　女子子適人者為<lb/>
　　　其父母　公妾以及士妾為其父母<lb/>
<pb n="39a"/>
　　正服衰五升冠八升○既葬以其冠為受衰八升<lb/>
　　冠九升<lb/>
　　　祖父母　適孫　世父母叔父母　昆弟　衆<lb/>
　　　子　昆弟之子　公妾大夫之妾為其子<lb/>
　　不降正○降則為大功惟不降故在正服<lb/>
　　　大夫之適子為妻　大夫之庶子為適昆弟<lb/>
　　　女子子適人者為其昆弟之為父後者　姑姊<lb/>
　　　妹女子子適人無主者姑姊妹報　女子子為<lb/>
<pb n="39b"/>
　　　祖父母　大夫之子為世父母叔父母子昆弟<lb/>
　　　昆弟之子姑姊妹女子子無主者為大夫命婦<lb/>
　　　者唯子不報　大夫為祖父母適孫為士者<lb/>
　　義服衰六升冠九升○既葬以其冠為受衰九升<lb/>
　　冠十升<lb/>
　　　繼父同居者　為夫之君　為君之父母妻長<lb/>
　　　子祖父母　妾為女君　婦為舅姑　夫之昆<lb/>
　　　弟之子<lb/>
<pb n="40a"/>
疏衰裳齊牡麻絰無受者<lb/>
　註曰無受者服是服而除不以輕服受之不著月數<lb/>
　者天子諸侯葬異月也小記曰齊衰三月與大功同<lb/>
　者繩屨○疏曰上皆言冠帶此及下傳大功皆不言<lb/>
　冠帶者以其輕故畧之至正大功言冠見其正猶不<lb/>
　言帶緦麻又直言緦麻餘又畧之若然禮記云齊衰<lb/>
　居堊室者據期故譙周亦云齊衰三月不居堊室天<lb/>
　子七月葬諸侯五月葬為之齊衰者皆三月藏其服<lb/>
<pb n="40b"/>
　至葬更服之葬後乃除<lb/>
寄公為所寓○傳曰寄公者何也失地之君也何以為<lb/>
所寓服齊衰三月也言與民同也<lb/>
　註曰諸侯五月而葬而服齊衰三月者三月而藏其<lb/>
　服至葬又更服之既葬而除之<lb/>
丈夫婦人為宗子宗子之母妻<lb/>
　註曰婦人女子子在室及嫁歸宗者也宗子繼别之<lb/>
　後百世不遷所謂大宗也<lb/>
<pb n="41a"/>
傳曰何以服齊衰三月也尊祖也尊祖故敬宗敬宗者<lb/>
尊祖之義也宗子之母在則不為宗子之妻服也<lb/>
　疏曰宗子母在年未七十母自與祭母死宗人為之<lb/>
　服宗子母七十已上則宗子妻得與祭宗人乃為宗<lb/>
　子妻服也必為宗子母妻服者以宗子燕㑹族人於<lb/>
　堂其母妻亦燕食族人之婦於房皆序以昭穆故族<lb/>
　人為之服也<lb/>
為舊君君之母妻○傳曰為舊君者孰謂也仕焉而已<lb/>
<pb n="41b"/>
者也何以服齊衰三月也言與民同也君之母妻則小<lb/>
君也<lb/>
　註曰仕焉而已者謂老若有廢疾而致仕者也為小<lb/>
　君服者恩深於民○疏曰此經上下臣為舊君有二<lb/>
　故發問云仕焉而已者傳意以下為舊君是待放之<lb/>
　臣以此為致仕之臣也云何以服齊衰三月者怪其<lb/>
　舊服斬衰今服三月也言與民同也者以本義合今<lb/>
　義以斷故抑之使與民同也下文庶人為國君無小<lb/>
<pb n="42a"/>
　君是恩淺也此服小君是恩深於民也<lb/>
庶人為國君<lb/>
　註曰不言民而言庶人庶人或有在官者天子畿内<lb/>
　之民服天子亦如之○疏曰云庶人在官者謂府史<lb/>
　胥徒經言庶人兼在官者而言之云天子畿内之民<lb/>
　亦如之者以其畿外上公五百里侯四百里已下其民<lb/>
　皆服君三月則畿内千里專屬天子亦如諸侯之境<lb/>
　内也<lb/>
<pb n="42b"/>
大夫在外其妻長子為舊國君<lb/>
　註曰在外待放已去者○疏曰此大夫在外不言為<lb/>
　本君服與不服者雜記云違諸侯之大夫不反服違<lb/>
　大夫之諸侯不反服以其尊卑不敵尊卑敵乃反服<lb/>
　此大夫已去不言服者是其君尊卑不敵不反服者<lb/>
　也<lb/>
傳曰何以服齊衰三月也妻言與民同也長子言未去<lb/>
也<lb/>
<pb n="43a"/>
　註曰妻雖從夫而出古者大夫不外娶婦人歸宗往<lb/>
　來猶民也春秋傳曰大夫越境逆女非禮君臣有合<lb/>
　離之義長子去可以無服○疏曰妻本從夫服君今<lb/>
　夫已絶妻不合服而服之長子本為君斬者亦大夫<lb/>
　之子得行大夫禮從父而服之今父已絶於君亦不<lb/>
　當服矣而皆服齊衰三月故發問也<lb/>
繼父不同居者<lb/>
　註曰嘗同居今不同○疏曰無傳者已於期章釋了<lb/>
<pb n="43b"/>
　是以不言也<lb/>
曽祖父母<lb/>
　疏曰此經直云曽祖不言髙祖案族祖父以髙祖之<lb/>
　孫而緦麻則髙祖有服明矣故此注兼髙祖而説也<lb/>
　經不言者見其同服可知<lb/>
傳曰何以齊衰三月也小功者兄弟之服也不敢以兄<lb/>
弟之服服至尊也<lb/>
　註曰正言小功者服之數盡於五則髙祖宜緦麻曽<lb/>
<pb n="44a"/>
　祖宜小功也據祖期則曽祖宜大功髙祖宜小功也<lb/>
　髙祖曽祖皆有小功之差則曽孫𤣥孫為之服同也<lb/>
　重其衰麻尊尊也减其日月恩殺也○疏曰三年問<lb/>
　云何以至期也曰至親以期斷又云然則何以三年<lb/>
　也曰加隆焉爾也是本為父母期而加隆至三年若<lb/>
　謂為父期則為祖宜大功曽祖宜小功髙祖宜緦麻<lb/>
　若為父加隆三年則為祖宜期曽祖宜大功髙祖宜<lb/>
　小功是髙祖曽祖皆有小功之差也曽祖中既兼有<lb/>
<pb n="44b"/>
　髙祖是以兼云曽孫𤣥孫服同也○朱先生曰沈存<lb/>
　中云髙祖齊衰三月不特四世祖為然自四世以上<lb/>
　凡逮事皆當衰麻三月髙祖蓋通稱耳<lb/>
大夫為宗子<lb/>
　疏曰宗子既不降母妻不降可知<lb/>
傳曰何以服齊衰三月也大夫不敢降其宗也<lb/>
舊君<lb/>
　註曰大夫待放未去者<lb/>
<pb n="45a"/>
傳曰大夫為舊君何以服齊衰三月也大夫去君埽其<lb/>
宗廟故服齊衰三月也言與民同也何大夫之謂乎言<lb/>
其以道去君而猶未絶也<lb/>
　註曰以道去君為三諫不從待放於郊未絶者言爵<lb/>
　禄尚有列於朝出入有詔於國妻子自若民也○疏<lb/>
　曰三諫不從在境待放得環則還得玦則去如此者<lb/>
　謂之以道去君有罪放逐為非道去君大夫去君埽<lb/>
　其宗廟詔使宗族祭祀雖去猶為舊君服若君不使<lb/>
<pb n="45b"/>
　埽其宗廟是得玦而去則不服矣不言士者此主為<lb/>
　待放未絶大夫有此法士無待放之法不言公卿及<lb/>
　孤者詩云三事大夫則三公亦號大夫<lb/>
曽祖父母為士者如衆人○傳曰何以齊衰三月也大<lb/>
夫不敢降其祖也<lb/>
女子子嫁者未嫁者為曽祖父母○傳曰嫁者其嫁於大<lb/>
夫者也未嫁者其成人而未嫁者也何以服齊衰三月<lb/>
不敢降其祖也<lb/>
<pb n="46a"/>
　註曰言嫁於大夫者明雖尊猶不降也成人謂年二<lb/>
　十已笄醴者也此著不降明有所降<lb/>
　　義服衰六升冠九升無受<lb/>
　　　曽祖父母　曽祖父母為士者如衆人　女子<lb/>
　　　子嫁者未嫁者為曽祖父母<lb/>
　　衰冠無受同前<lb/>
　　　大夫婦人為宗子宗子之母妻　大夫為宗子<lb/>
　　　　記宗子孤為殤大功衰小功衰皆三月親則<lb/>
<pb n="46b"/>
　　　月算如邦人<lb/>
　　衰冠無受同前<lb/>
　　　寄公為所寓　庶人為國君　為舊君君之母<lb/>
　　　妻　大夫在外其妻長子為舊國君　舊君<lb/>
　　衰冠無受同前<lb/>
　　　繼父不同居者<lb/>
大功布衰裳牡麻絰無受者<lb/>
　註曰大功布者其鍛治之功麤沽之○疏曰本服齊<lb/>
<pb n="47a"/>
　衰斬為殤死降在大功故在正大功之上義齊衰之<lb/>
　下也斬疏皆不言布與功至此經始言布體與人功<lb/>
　斬衰冠六升不加灰此七升言鍛治可以加灰矣但<lb/>
　麤沽而已言大功者用功麤大小功者用功細小<lb/>
子女子子之長殤中殤<lb/>
　註曰殤者男女未冠笄而死可殤者女子子許嫁不<lb/>
　為殤也○疏曰子女子子在章首者父母於子哀痛<lb/>
　情深故在前<lb/>
<pb n="47b"/>
傳曰何以大功也未成人也何以無受也䘮成人者其<lb/>
文縟䘮未成人者其文不縟故殤之絰不樛垂蓋未成<lb/>
人也年十九至十六為長殤十五至十二為中殤十一<lb/>
至八嵗為下殤不滿八嵗以下為無服之殤無服之殤<lb/>
以日易月以日易月之殤殤而無服故子生三月則父<lb/>
名之死則哭之未名則不哭也<lb/>
　註曰不樛垂者不絞其帶之垂者雜記曰大功以上<lb/>
　散帶以日易月謂生一月者哭之一日也殤而無服<lb/>
<pb n="48a"/>
　者哭之而已為昆弟之子女子子亦如之凡言子者<lb/>
　可以兼男女又云女子子者殊之以子闗適庶也○<lb/>
　坡謂以日易月鄭云生一月者哭之一日馬王以為<lb/>
　以哭之日易服之月如期親則旬有三日哭案經云<lb/>
　云生三月父名死方哭之則生一月哭之一日者漏<lb/>
　於是矣馬王似較□<lb/>
叔父之長殤中殤○姑姊妹之長殤中殤○昆弟之長<lb/>
殤中殤○夫之昆弟之子女子子之長殤中殤○適孫<lb/>
<pb n="48b"/>
之長殤中殤○大夫之庶子為適昆弟之長殤中殤○<lb/>
公為適子之長殤中殤○大夫為適子之長殤中殤<lb/>
　註曰公君也諸侯大夫不降適殤者重適也天子亦<lb/>
　如之○疏曰自叔父至大夫庶子為適昆弟之長殤<lb/>
　中殤皆是成人齊衰期長殤中殤殤降一等在大功<lb/>
　故於此總見之又皆尊卑為前後次第作文也云公<lb/>
　為適子大夫為適子皆是正統成人斬衰今為殤死<lb/>
　不得著代故入大功特言適子者天子諸侯於庶子<lb/>
<pb n="49a"/>
　則絶而無服大夫於庶子降一等故不言也<lb/>
其長殤皆九月纓絰其中殤七月不纓絰<lb/>
　註曰絰有纓者為其重也自大功以上絰有纓以一<lb/>
　條繩為之小功以下絰無纓也○疏曰五服之正無<lb/>
　七月之服唯此大功中殤有之五服諸文唯有冠纓<lb/>
　不見絰纓鄭檢此經長殤有纓法則知成人大功已<lb/>
　上絰有纓明矣知一條繩為之者見斬衰冠纓繩通<lb/>
　屈一條繩為武垂下為纓故知此絰之纓亦通屈一<lb/>
<pb n="49b"/>
　條屬之絰垂下為纓可知小功已下絰無纓也者亦<lb/>
　以此經中殤七月絰無纓明小功五月以下絰無纓<lb/>
　可知<lb/>
大功布衰裳牡麻絰纓布帶三月受以小功衰即葛九<lb/>
月者<lb/>
　註曰受猶承也凡天子諸侯卿大夫既虞士卒哭而<lb/>
　受服正言三月者天子諸侯無大功主於大夫士也<lb/>
　此雖有君為姑姊妹女子子嫁於國君者非内䘮也<lb/>
<pb n="50a"/>
　疏曰天子七月而葬諸侯五月而葬虞而受服然經<lb/>
　正言三月者主於大夫士三月葬者云非内䘮也者<lb/>
　彼國自以五月葬後服此諸侯為之自以三月受服<lb/>
　同於大夫士故云主於大夫士也<lb/>
傳曰大功布九升小功布十一升<lb/>
　註曰此受之下也以發傳者明受盡於此也又受麻<lb/>
　絰以葛絰間傳曰大功之葛與小功之麻同○疏曰<lb/>
　此章有降有正有義降則衰七升冠十升正則衰八<lb/>
<pb n="50b"/>
　升冠亦十升義則衰十升冠十一升十升者降小功<lb/>
　十一升者正小功傳直言義大功之受故鄭云此受<lb/>
　之下也據受之下發傳者明受盡於此義服大功也<lb/>
　以其大功至葬唯有變麻服葛因故衰無受服之法<lb/>
　故傳據義大功而言也云又受麻絰以葛絰者言受<lb/>
　衰麻俱受而傳惟發衰不言受麻以葛故鄭解之也<lb/>
　引間傳者證經大功既葬變麻為葛五分去一大小<lb/>
　與小功初死同也<lb/>
<pb n="51a"/>
姑姊妹女子子適人者○傳曰何以大功也出也<lb/>
　註曰出必降之者蓋有受我而厚之者○疏曰檀弓<lb/>
　曰姑姊妹之薄也蓋有受我而厚之者也是於彼厚<lb/>
　夫自為之禫杖朞故於此薄為之大功<lb/>
從父昆弟<lb/>
　註曰世父叔父之子也其姊妹在室亦如之○疏曰<lb/>
　世叔父與祖為一體又與己父為一體縁親以致服<lb/>
　故云從也<lb/>
<pb n="51b"/>
為人後者為其昆弟○傳曰何以大功也為人後者降<lb/>
其昆弟也<lb/>
庶孫<lb/>
　註曰男女皆是○疏曰庶孫從父而服祖期故祖從<lb/>
　子而服其孫大功降一等<lb/>
適婦<lb/>
　註曰適婦適子之妻○疏曰其婦從夫而服其舅姑<lb/>
　期其舅姑從子而服其婦大功降一等者也<lb/>
<pb n="52a"/>
傳曰何以大功也不降其適也<lb/>
　疏曰加於庶婦一等<lb/>
女子子適人者為衆昆弟<lb/>
　註曰父在則同父沒乃為父後者服期也<lb/>
姪丈夫婦人報<lb/>
　註曰為姪男女服同<lb/>
傳曰姪者何也謂吾姑者吾謂之姪<lb/>
　疏曰名唯對姑生稱若對世叔唯得言昆弟之子不<lb/>
<pb n="52b"/>
　得姪名也<lb/>
夫之祖父母世父母叔父母○傳曰何以大功也從服<lb/>
也夫之昆弟何以無服也其夫屬乎父道者妻皆母道<lb/>
也其夫屬乎子道者妻皆婦道也謂弟之妻婦者是嫂<lb/>
亦可謂之母乎故名者人治之大者也可無慎乎<lb/>
　註曰道猶行也謂弟之妻為婦者卑逺之故謂之婦<lb/>
　嫂者尊嚴之稱嫂猶叟也叟老人稱也是為序男女<lb/>
　之别爾若已以母婦之服服兄弟之妻以舅子之服<lb/>
<pb n="53a"/>
　服已則是亂昭穆之序也○疏曰若然夫之祖父母<lb/>
　世父母為此妻著何服也案下緦麻章云婦為夫之<lb/>
　諸祖父母報鄭註謂夫所服小功者則此夫所服朞<lb/>
　不服報王肅以為父為衆子朞妻小功為兄弟之子<lb/>
　朞其妻亦小功以其兄弟之子猶子引而進之進同<lb/>
　己子明妻同可知○朱先生曰今案𫝊意本謂弟妻<lb/>
　不得為婦兄妻不得為母故反言以明之曰若謂弟<lb/>
　妻為婦則是兄妻亦可謂之母矣而可乎言其不可<lb/>
<pb n="53b"/>
　爾非謂卑逺弟妻而正謂之婦也注疏皆誤<lb/>
大夫為世父母叔父母子昆弟昆弟之子為士者<lb/>
　註曰子謂庶子○疏曰大夫為此八者本期今以為<lb/>
　士故降至大功<lb/>
傳曰何以大功也尊不同也尊同則得服其親服<lb/>
　註曰尊同謂亦為大夫者親服期<lb/>
公之庶昆弟大夫之庶子為母妻昆弟<lb/>
　註曰公之庶昆弟則父卒也大夫之庶子則父在也<lb/>
<pb n="54a"/>
　其或為母謂妾子也○疏曰云公子是父在今繼兄<lb/>
　而言昆弟故知父卒也若公子父在為母妻在五服<lb/>
　之外今父卒故服大功也云大夫之庶子則父在也<lb/>
　者以其繼父而言又大夫卒子為母妻得伸其本服<lb/>
　今但大功故知父在也云其或為母謂妾子也者以<lb/>
　適妻君大夫自不降其子皆得伸今在大功明妾子<lb/>
　自為己母也<lb/>
傳曰何以大功也先君餘尊之所厭不得過大功也大<lb/>
<pb n="54b"/>
夫之庶子則從乎大夫而降也父之所不降子亦不敢<lb/>
降也<lb/>
　註曰言從乎大夫而降則於父卒如國人也昆弟庶<lb/>
　昆弟也舊讀昆弟在下其於厭降之義宜蒙此𫝊也<lb/>
　是以上而同之父所不降謂適也○疏曰公之庶昆<lb/>
　弟以其父在為母妻厭在五服外公卒猶為餘尊之<lb/>
　所厭不得過大功其大夫之子據父在有厭從於大<lb/>
　夫降一等大夫若卒則得伸無餘尊之厭也云昆弟<lb/>
<pb n="55a"/>
　庶昆弟者若適則在父之所不降之中故知庶昆弟<lb/>
　也父以尊降庶子則庻亦厭而為昆弟大功<lb/>
皆為其從父昆弟之為大夫者<lb/>
　註曰皆者言其互相為服尊同則不相降其為士者<lb/>
　降在小功適子為之亦如之○疏曰承上文公之庶<lb/>
　昆弟大夫之庶子之下則是上二人也以其二人為<lb/>
　父所厭降親今此從父昆弟為大夫故此二人不降<lb/>
　而服大功依本服也鄭云互相為服者以彼此同是<lb/>
<pb n="55b"/>
　從父昆弟相為著服故云皆是互見之義故也<lb/>
為夫之昆弟之婦人子適人者<lb/>
　註曰婦人子者女子子也不言女子子因出見恩疏<lb/>
　○疏曰此謂世叔母為之服在家期出嫁大功<lb/>
大夫之妾為君之庶子<lb/>
　註曰下𫝊曰妾為君之黨服得與女君同指為此也<lb/>
　妾為君之長子亦三年自為其子期異於女君也士<lb/>
　之妾為君之衆子亦期<lb/>
<pb n="56a"/>
女子子嫁者未嫁者為世父母叔父母姑姊妹<lb/>
　註曰舊讀合大夫之妾為君之庶子女子子嫁者未<lb/>
　嫁者言大夫之妾為此三人之服也○疏曰此是女<lb/>
　子子逆降旁親知逆降者此經云嫁者為世父已下<lb/>
　出降大功自是常法更言未嫁者亦為世父已下非<lb/>
　未嫁逆降而何舊讀乃馬融輩如此鄭以為非故下<lb/>
　注破之也<lb/>
傳曰嫁者其嫁於大夫者也未嫁者成人而未嫁者也<lb/>
<pb n="56b"/>
何以大功也妾為君之黨服得與女君同下言為世父<lb/>
母叔父母姑姊妹者謂妾自服其私親也<lb/>
　註曰此不辭即實為妾遂自服其私親當言其以明<lb/>
　之齊衰三月章曰女子子嫁者未嫁者為曽祖父母經<lb/>
　與此同足以明之矣傳曰何以大功也妾為君之黨<lb/>
　服得與女君同文爛在下爾女子子成人者有出道<lb/>
　降旁親及將出者明當及時也○疏曰何以大功至<lb/>
　女君同當在上為君之庶子下誤在此下言至私親<lb/>
<pb n="57a"/>
　也非子夏自著必是鄭君置之欲分别舊讀者意而<lb/>
　以注破之故云不辭○朱先生曰疏言十一字是鄭<lb/>
　所置今詳此十一字中包為世至姊妹十字若無上<lb/>
　下文即無所屬未詳其説可更攷之又曰此叚自鄭<lb/>
　注時已疑傳文之誤今考女子子適人者為父母及<lb/>
　昆弟之為父後者已見於齊衰期章為衆兄弟又見<lb/>
　於此大功章唯伯叔父母姑姊妹之服無文而獨見<lb/>
　於此則當從鄭注之説無疑矣○坡謂朱子有一處<lb/>
<pb n="57b"/>
　言舊讀得傳意鄭改傳文似牽强又未見妾為己之<lb/>
　私親本當服期者合著何服坡意妾在家亦女子子<lb/>
　也則服其朞服私親亦逆降可知包在條中矣鄭注<lb/>
　不易<lb/>
大夫大夫之妻大夫之子公之昆弟為姑姊妹女子子<lb/>
嫁於大夫者<lb/>
　疏曰大夫大夫妻大夫之子公之昆弟四等人尊卑<lb/>
　同皆降旁親姑姊已下一等大功又以出降當小功<lb/>
<pb n="58a"/>
　但嫁於大夫尊同無尊降有出降故皆大功也<lb/>
君為姑姊妹女子子嫁於國君者○傳曰何以大功也<lb/>
尊同也尊同則得服其親服諸侯之子稱公子公子不<lb/>
得禰先君公子之子稱公孫公孫不得祖諸侯此自卑<lb/>
别於尊者也若公子之子孫有封為國君者則世世祖<lb/>
是人也不祖公子此自尊别於卑者也是故始封之君<lb/>
不臣諸父昆弟封君之子不臣諸父而臣昆弟封君之<lb/>
孫盡臣諸父昆弟故君之所為服子亦不敢不服也君<lb/>
<pb n="58b"/>
之所不服子亦不敢服也<lb/>
　註曰不得禰不得祖者不得立其廟而祭之也卿大<lb/>
　夫已下祭其祖禰則世世祖是人不得祖公子者後<lb/>
　世為君者祖此受封之君不得祀别子也公子若在<lb/>
　高祖以下則如其親服後世遷之乃毁其廟耳因國<lb/>
　君以尊降其親故終説此義云○疏曰云公子若在<lb/>
　髙祖以下則如其親服者此解始封君得立五廟者<lb/>
　大祖一廟與髙祖已下四廟今始封君後世乃不毁<lb/>
<pb n="59a"/>
　其廟為大祖於此始封君未有大祖廟唯有髙祖以<lb/>
　下四廟則公子為别子者得入四廟之限始封君死<lb/>
　其子立即以父為禰廟前髙祖者為髙祖之父當遷<lb/>
　之又至四世之後始封君為髙祖父當遷之時轉為<lb/>
　大祖通四廟為五廟定制也故云後世遷之乃毁其<lb/>
　廟也○楊氏曰自卑别於尊是以子孫之卑自别於祖<lb/>
　之尊此義為是自尊别於卑乃以子孫之尊自别於<lb/>
　祖之卑此説於理有害而鄭注遂以為因國君以尊<lb/>
<pb n="59b"/>
　降其親而説此義則又愈非禮意盖國君以尊降其<lb/>
　親謂降其旁親其正統之服不降祖服期曽祖髙祖<lb/>
　齊衰三月是未嘗降其祖也鄭注盖惑於自尊别卑<lb/>
　之説乃以封君之不祖公子為以尊降其親而不知<lb/>
　公子為别子繼别為宗謂之大宗百世不遷大宗或<lb/>
　無後則為之立後世世不絶而常以公子為祖矣若<lb/>
　公子之子孫有封為國君者則後世子孫只得祖封<lb/>
　君而不得祖公子以紊其别子之宗非是以封君之<lb/>
<pb n="60a"/>
　尊别於公子之卑而不祖之也○坡謂楊氏此論封<lb/>
　君是公子支庶則别為公子立宗而自為祖可也若<lb/>
　封君是公子之繼别還世世祖公子乎抑如注疏言<lb/>
　親盡則毁乎皆未可執一以相訾也古者不降上下<lb/>
　各以其親至周方増尊貴降絶之禮子夏尊卑之言<lb/>
　是論位非論分何失之有要之周禮尚爵太重似非<lb/>
　至義目見子孫貴倨妄自尊大無復念徳本始之意<lb/>
　記譏周文之敝賊而蔽者此類謂與<lb/>
<pb n="60b"/>
　　降服衰七升冠十升○既葬以其冠為受衰十升<lb/>
　　冠十一升<lb/>
　　　姑姊妹女子子適人者　女子子適人者為衆<lb/>
　　　昆弟　為人後者為其昆弟　女子子嫁者未<lb/>
　　　嫁者為世父母叔父母姑姊妹　大夫為世父<lb/>
　　　母叔父母子昆弟昆弟之子為士者　公之庶<lb/>
　　　昆弟大夫之庶子為母妻昆弟<lb/>
　　正服衰八升冠十升○既葬以其冠為受衰十升<lb/>
<pb n="61a"/>
　　冠十一升<lb/>
　　　從父昆弟　庶孫　適婦　姪丈夫婦人報<lb/>
　　　大夫之妾為君之庶子<lb/>
　　正不降<lb/>
　　　君為姑姊妹女子子嫁於國君者　大夫大夫<lb/>
　　　之妻大夫之子公之昆弟為姑姊妹女子子嫁<lb/>
　　　於大夫者　公之庶昆弟大夫之庶子皆為其<lb/>
　　　從父昆弟之為大夫者<lb/>
<pb n="61b"/>
　　義服衰九升冠十一升○既葬以其冠為受衰十<lb/>
　　一升冠十二升<lb/>
　　　夫之祖父母世父母叔父母　為夫之昆弟之<lb/>
　　　婦人子適人者<lb/>
繐衰裳牡麻絰既葬除之者<lb/>
　疏曰繐衰縷雖如小功升數又少故在小功上也此<lb/>
　不言帶屨者以其傳言小功之繐也則帶屨亦同小<lb/>
　功可知<lb/>
<pb n="62a"/>
傳曰繐衰者何以小功之繐也<lb/>
　註曰治其縷如小功而成布四升半細其縷者以恩<lb/>
　輕也升數少者以服至尊也凡布細而疏者謂之繐<lb/>
　今南陽有鄧繐<lb/>
諸侯之大夫為天子<lb/>
　疏曰此經直云大夫則大夫中有孤卿以其小聘使<lb/>
　下大夫大聘或使孤或使卿也故大行人云諸侯之<lb/>
　孤以皮帛繼子男<lb/>
<pb n="62b"/>
傳曰何以繐衰也諸侯之大夫以時接見乎天子<lb/>
　註曰以時㑹見於天子而服之則其士庶民不服可<lb/>
　知<lb/>
小功布衰裳澡麻帶絰五月者<lb/>
　註曰澡者治去莩垢不絶其本也小記曰下殤小功<lb/>
　帶澡麻不絶其本屈而反以報之○疏曰大功已上<lb/>
　絰帶有本小功以下絰帶皆斷本此有下殤小功帶<lb/>
　不絶本故帶進於絰上以見重引小記者欲見下殤<lb/>
<pb n="63a"/>
　小功中有本是齊衰之䘮故特言下殤若大功下殤<lb/>
　則入緦麻云屈而反以報之者謂先以一股麻不絶<lb/>
　本者為一條展之為繩報合也以一頭屈而反向上<lb/>
　合之乃絞垂必屈而反以合者見其重故也<lb/>
叔父之下殤○適孫之下殤○昆弟之下殤○大夫庶<lb/>
子為適昆弟之下殤○為姑姊妹女子子之下殤<lb/>
　疏曰以上八人皆是成人期長殤中殤大功已在上<lb/>
　殤大功章此下殤小功故在此章<lb/>
<pb n="63b"/>
為人後者為其昆弟從父昆弟之長殤<lb/>
　疏曰此本大功長殤中殤則小功從父昆弟情本輕<lb/>
　故在出降昆弟後<lb/>
傳曰問者曰中殤何以不見也大功之殤中從上小功<lb/>
之殤中從下<lb/>
　註曰問者據從父昆弟之下殤在緦麻也大功小功<lb/>
　皆謂其成人也大功之殤中從上則齊衰之殤亦中<lb/>
　從上也此主為丈夫之為殤者服也凡不見者以此<lb/>
<pb n="64a"/>
　求之也○疏曰鄭云問者據從父昆弟之下殤在緦<lb/>
　麻也者以其緦麻章見從父昆弟之下殤此章見從<lb/>
　父昆弟之長殤唯中殤不見也此云大功之殤中從<lb/>
　上小功之殤中從下緦麻章云齊衰之殤中從上大<lb/>
　功之殤中從下兩文相反故鄭注以彼謂婦人為夫<lb/>
　之族類此謂丈夫為殤者服也<lb/>
為夫之叔父之長殤<lb/>
　註曰不見中殤者中從下也○疏曰夫之叔父義服<lb/>
<pb n="64b"/>
　故次在此成人大功故長殤降一等在小功云不見<lb/>
　中殤者中從下也者下傳云大功之殤中從下主謂<lb/>
　此婦人為夫之黨類故知中殤下在緦麻也<lb/>
昆弟之子女子子夫之昆弟之子女子子之下殤<lb/>
　疏曰此皆成人為之齊衰期長中殤在大功故下殤<lb/>
　在此小功也<lb/>
為姪庶孫丈夫婦人之長殤<lb/>
　疏曰謂姑為姪成人大功長殤在此不言中殤中從<lb/>
<pb n="65a"/>
　上庶孫者祖為之大功長殤中殤亦在此皆不言男<lb/>
　子女子而言婦人丈夫是見恩疏之義也<lb/>
大夫公之昆弟大夫之子為其昆弟庶子姑姊妹女子<lb/>
子之長殤<lb/>
　註曰公之昆弟不言庶者此無服無所見也大夫之<lb/>
　子不言庶者關適子亦服此殤也云公之昆弟為庶<lb/>
　子之長殤則知公之昆弟猶大夫○疏曰謂此三人<lb/>
　為此六種人成人以尊降至大功故長殤小功中亦<lb/>
<pb n="65b"/>
　從上<lb/>
大夫之妾為庶子之長殤<lb/>
　註曰君之庶子○疏曰妾為君之庶子成人在大功<lb/>
　章今長殤降一等在此云君之庶子者若適長則成<lb/>
　人隨女君三年長殤亦大功<lb/>
　　降服衰十升冠升同無受<lb/>
　　　叔父之下殤　適孫之下殤　昆弟之下殤<lb/>
　　　大夫庶子為適昆弟之下殤　為姑姊妹女子<lb/>
<pb n="66a"/>
　　　子之下殤　為人後者為其昆弟從父昆弟之<lb/>
　　　長殤　昆弟之子女子子夫之昆弟之子女子<lb/>
　　　子之下殤　為姪庶孫丈夫婦人之長殤　大<lb/>
　　　夫公之昆弟大夫之子為其昆弟庶子姑姊妹<lb/>
　　　女子子之長殤<lb/>
　　降義服<lb/>
　　　為夫之叔父之長殤　大夫之妾為庶子之長殤<lb/>
小功布衰裳牡麻絰即葛五月者<lb/>
<pb n="66b"/>
　註曰即就也小功輕三月變麻因故衰以就葛絰帶<lb/>
　而五月也間傳曰小功之葛與緦之麻同舊説小功<lb/>
　以下吉屨無絇也<lb/>
從祖祖父母從祖父母報<lb/>
　註曰祖父之昆弟之親○疏曰從祖祖父母是曽祖<lb/>
　之子祖之兄弟從祖父母者是從祖祖父之子父之<lb/>
　從父昆弟之親<lb/>
從祖昆弟<lb/>
<pb n="67a"/>
　註曰父之從父昆弟之子○疏曰此是從祖父之子<lb/>
　故鄭云父之從父昆弟之子已之再從兄弟以上三<lb/>
　者為三小功也<lb/>
從父姊妹<lb/>
　註曰父之昆弟之女○疏曰此謂從父姊妹在家大<lb/>
　功出適小功不言出適與在室姊妹既逆降宗族亦<lb/>
　逆降報之故不辨在室及出嫁也<lb/>
孫適人者<lb/>
<pb n="67b"/>
　註曰女孫在室亦大功也<lb/>
為人後者為姊妹適人者<lb/>
　註曰不言姑者舉其親者而恩輕者降可知<lb/>
為外祖父母○傳曰何以小功也以尊加也<lb/>
　疏曰外親之服不過緦以祖是尊名故加至小功<lb/>
從母丈夫婦人報<lb/>
　註曰從母母之姊妹○疏曰丈夫婦人者異姓無出<lb/>
　入降是皆成人長大為號兩相為服故曰報<lb/>
<pb n="68a"/>
傳曰何以小功也以名加也外親之服皆緦也<lb/>
　註曰外親異姓正服不過緦丈夫姊妹之子男女同<lb/>
　○疏曰云以名加也者以有母名故加至小功<lb/>
夫之姑姊妹娣姒婦報<lb/>
　疏曰夫之姑姊妹夫為之期妻降一等出嫁小功因<lb/>
　恩疏畧從降故在室及嫁同小功<lb/>
傳曰娣姒婦者弟長也何以小功也以為相與居室中<lb/>
則生小功之親焉<lb/>
<pb n="68b"/>
　註曰娣姒婦者兄弟之妻相名也長婦謂穉婦為娣<lb/>
　婦娣婦謂長婦為姒婦○疏曰長是其年長假令弟<lb/>
　妻年大稱之曰姒兄妻年小稱之曰娣是以左氏傳<lb/>
　穆姜是宣公夫人大婦也聲伯之母是宣公弟叔肸<lb/>
　之妻小婦也聲伯之母不聘穆姜云吾不以妾為姒<lb/>
　是據二婦年大小為娣姒不據夫年為大小也<lb/>
大夫大夫之子公之昆弟為從父昆弟庶孫姑姊妹女<lb/>
子子適士者<lb/>
<pb n="69a"/>
　註曰從父昆弟及庻孫亦謂為士者○疏曰從父昆弟<lb/>
　庶孫本大功此三等以尊降入小功姑姊妹女子本<lb/>
　期此三等出降入大功若適士又降一等入小功也<lb/>
大夫之妾為庶子適人者<lb/>
　註曰君之庶子女子子也庶女子子在室大功其嫁<lb/>
　於大夫亦大功○疏曰此云適人者謂士<lb/>
庶婦<lb/>
　註曰夫將不受重者○疏曰小記注云世子有廢疾<lb/>
<pb n="69b"/>
　不可立而庶子立其舅姑皆為其婦小功則亦兼此<lb/>
　婦也<lb/>
君母之父母從母<lb/>
　註曰君母父之適妻也從母君母之姊妹<lb/>
傳曰何以小功也君母在則不敢不從服君母不在則<lb/>
不服<lb/>
　註曰不敢不服者恩實輕也凡庶子於君母如適子<lb/>
　○疏曰若然君母在既為君母父母其己之父母或<lb/>
<pb n="70a"/>
　亦兼服之若馬氏義君母不在乃可伸矣<lb/>
君子子為庶母慈己者<lb/>
　註曰君子子大夫及公子之適妻子○疏曰禮之通<lb/>
　例云君子與貴人皆據大夫已上公子尊卑比大夫<lb/>
　故鄭據而言又國君之子為慈母無服士又不得稱<lb/>
　君子亦復自養子無三母具故知此二人而已<lb/>
傳曰君子子者貴人之子也為庶母何以小功也以慈<lb/>
已加也<lb/>
<pb n="70b"/>
　註曰云君子子者父在也父没則不服之矣以慈己<lb/>
　加則君子子亦以士禮為庶母緦也内則曰異於孺<lb/>
　子室於宫中擇於諸母與可者必求其寛裕慈惠温<lb/>
　良恭敬慎而寡言者使為子師其次為慈母其次為<lb/>
　保母皆居子室他人無事不往又曰大夫之子有食<lb/>
　母庶母慈己者此之謂也其不慈己則緦可知矣不<lb/>
　言師保慈母居中服之可知也國君世子生卜士之<lb/>
　妻大夫之妾使食子三年而出見於公宫則劬非慈<lb/>
<pb n="71a"/>
　母也士之妻自養其子<lb/>
　　降服衰十升冠升同即葛五月無受<lb/>
　　　孫適人者　為人後者為其姊妹適人者　大<lb/>
　　　夫大夫之子公之昆弟為從父昆弟庶孫姑姊<lb/>
　　　妹女子子適士者　大夫之妾為庶子適人者<lb/>
　　正服衰十一升冠升同即葛五月無受<lb/>
　　　從祖祖父母　從祖父母　從祖昆弟　從父<lb/>
　　　姊妹　外祖父母　從母丈夫婦人報　庶婦<lb/>
<pb n="71b"/>
　　　　君母之父母從母　君子子為庶母慈己者<lb/>
　　義服衰十二升冠升同即葛五月無受<lb/>
　　　夫之姑姊妹娣姒婦報<lb/>
緦麻三月者<lb/>
　註曰緦麻布衰裳而麻絰帶也不言衰絰畧輕服省<lb/>
　文○疏曰以緦如絲者為衰裳又以澡治孚垢之麻<lb/>
　為絰帶故曰緦麻緦則絲也古之絲緦字通用故作<lb/>
　緦字<lb/>
<pb n="72a"/>
傳曰緦者十五升抽其半有事其縷無事其布曰緦<lb/>
　註曰謂之緦者治其縷細如絲也抽去也雜記曰緦<lb/>
　冠繰纓○疏曰縷麤細與朝服十五升同縷數則半<lb/>
　之冠與衰同用緦布但以灰繰治布為纓<lb/>
族曽祖父母○族祖父母○族父母○族昆弟<lb/>
　註曰族曽祖父者曽祖昆弟之親也族祖父者亦髙<lb/>
　祖之孫則髙祖有服明矣○疏曰云族曽祖父者己<lb/>
　之曽祖親兄弟也云族祖父母者族曽祖父母之子<lb/>
<pb n="72b"/>
　己之祖父從父昆弟也云族父母者族祖父母之子<lb/>
　已之父從祖昆弟也云族昆弟者族父母之子己之<lb/>
　三從兄弟皆名為族族屬也骨肉相連屬以其親盡<lb/>
　恐相疏故以族言之此即大傳云四世而緦服之窮<lb/>
　也名為四緦麻○又曰與己同出髙祖上至髙祖為<lb/>
　四世旁亦四世旁四世有服髙祖有服明矣鄭言此<lb/>
　者齊衰三月章直見曽祖父母不言髙祖以為無服<lb/>
　故鄭從下鄉上推之髙祖有服可知春秋傳曰同族<lb/>
<pb n="73a"/>
　於禰廟杜預云謂髙祖以下<lb/>
庶孫之婦<lb/>
　疏曰適子之婦大功庶子之婦小功適孫之婦小功<lb/>
　庶孫之婦緦是其差也<lb/>
庶孫之中殤<lb/>
　註曰庶孫者成人大功其殤中從上此當為下殤言<lb/>
　中殤者字之誤耳<lb/>
從祖姑姊妹適人者報<lb/>
<pb n="73b"/>
　疏曰本服小功是以降一等在緦<lb/>
從祖父從祖昆弟之長殤<lb/>
　註曰不言中殤中從下○疏曰本服小功以長殤降<lb/>
　一等<lb/>
外孫<lb/>
　註曰女子子之子○疏曰以女出外適而生故云外<lb/>
　孫<lb/>
從父昆弟姪之下殤<lb/>
<pb n="74a"/>
　疏曰成人大功長中殤小功故下殤在此章也<lb/>
夫之叔父之中殤下殤<lb/>
　疏曰成人大功長殤小功中下殤在此<lb/>
從母之長殤報<lb/>
　疏曰從母者母之姊妹成人小功故長殤在此中下<lb/>
　之殤無服<lb/>
庶子為父後者為其母<lb/>
　疏曰此為無冡適惟有妾子父死庶子承後為其母<lb/>
<pb n="74b"/>
　緦也<lb/>
傳曰何以緦也傳曰與尊者為一體不敢服其私親也<lb/>
然則何以服緦也有死於宫中者則為之三月不舉祭<lb/>
因是以服緦也<lb/>
　註曰君卒庶子為母大功大夫卒庶子為母三年士<lb/>
　雖在庶子為母皆如衆人○疏曰君卒庶子為母大<lb/>
　功者大功章云公之庶昆弟為其母是也以其先君<lb/>
　在公子為母在五服外先君卒則是今君庶昆弟為<lb/>
<pb n="75a"/>
　其母大功先君餘尊之所厭不得過大功云大夫卒<lb/>
　庶子為母三年者以其父在大功大功章云大夫之<lb/>
　庶子為母是也父卒無餘尊所厭故伸三年士雖在<lb/>
　庶子為母皆如衆人者士卑無厭故也鄭并言大夫<lb/>
　士之庶子者欲見不承後者如此服若承後者則皆<lb/>
　緦故并言之若天子諸侯庶子承後為其母所服云<lb/>
　何案曽子問云古者天子練冠以燕居鄭云謂庶子<lb/>
　王為其母無服案服問云君之母非夫人則羣臣無<lb/>
<pb n="75b"/>
　服惟近臣及僕驂乘從服惟君所服服也注云妾先<lb/>
　君所不服也禮庶子為後為其母緦言惟君所服伸<lb/>
　君也春秋之義有以小君服之者時若小君在則益<lb/>
　不可據曽子問所云據小君在則練冠五服外服問<lb/>
　所云據小君没後其庶子為得伸故鄭云伸君是以<lb/>
　引春秋之義母以子貴若然天子諸侯禮同與大夫<lb/>
　士禮有異也<lb/>
士為庶母○傳曰何以緦也以名服也大夫以上為庶<lb/>
<pb n="76a"/>
母無服<lb/>
貴臣貴妾<lb/>
　註曰此為公士大夫之君殊其臣妾貴賤而為之服<lb/>
　貴臣室老士也貴妾娣姪也天子諸侯降其臣妾無<lb/>
　服士卑無臣則士妾又賤不足殊有子則為之緦無<lb/>
　子則已○疏曰斬衰章注云室老家相也士邑宰也<lb/>
　○坡謂大夫不服己之庶母而自服其臣妾其流之<lb/>
　弊所以有三命而名諸父者坡所未詳<lb/>
<pb n="76b"/>
傳曰何以緦也以其貴也<lb/>
乳母<lb/>
　註曰謂養子者有他故賤者代之慈己<lb/>
傳曰何以緦也以名服也<lb/>
從祖昆弟之子<lb/>
　註曰族父母為之服○疏曰再從兄弟之子呼己為<lb/>
　族父母<lb/>
曽孫<lb/>
<pb n="77a"/>
　註曰孫之子○疏曰據曽祖為之緦不言𤣥孫者此<lb/>
　亦如齊衰三月章直見曽祖不言髙祖以其曽孫𤣥<lb/>
　孫為曽髙同曽髙亦為曽孫𤣥孫同故二章皆畧不<lb/>
　言髙祖𤣥孫也<lb/>
父之姑<lb/>
　註曰歸孫為祖父之姊妹○疏曰爾雅云女子謂昆<lb/>
　弟之子為姪謂姪之子為歸孫<lb/>
從母昆弟○傳曰何以緦也以名服也<lb/>
<pb n="77b"/>
　疏曰因從母有母名而服其子也<lb/>
甥<lb/>
　註曰姊妹之子<lb/>
傳曰甥者何也謂吾舅者吾謂之甥何以緦也報之也<lb/>
　疏曰甥既服舅以緦舅亦為甥以緦<lb/>
壻<lb/>
　註曰女子之夫也<lb/>
妻之父母○傳曰何以緦從服也<lb/>
<pb n="78a"/>
　註曰從於妻而服之<lb/>
姑之子<lb/>
　註曰外兄弟也○疏曰姑是内人以出外而生故曰<lb/>
　外兄弟<lb/>
傳曰何以緦報之也<lb/>
舅<lb/>
　註曰母之兄弟<lb/>
傳曰何以緦從服也<lb/>
<pb n="78b"/>
　註曰從於母而服之<lb/>
舅之子<lb/>
　註曰内兄弟也<lb/>
傳曰何以緦從服也<lb/>
夫之姑姊妹之長殤<lb/>
　疏曰夫之姑姊妹成人婦為之小功長殤降一等故<lb/>
　緦<lb/>
夫之諸祖父母報<lb/>
<pb n="79a"/>
　註曰諸祖父者夫之所為小功從祖祖父母外祖父<lb/>
　母或曰曽祖父母曽祖於曽孫之婦無服而云報乎<lb/>
　曽祖父母正服小功妻從服緦<lb/>
君母之昆弟○傳曰何以緦從服也<lb/>
　註曰從於君母而服之君母卒則不服<lb/>
從父昆弟之子之長殤○昆弟之孫之長殤<lb/>
　註曰此二人本小功故長殤在緦麻中下殤無服<lb/>
為夫之從父昆弟之妻○傳曰何以緦也以為相與同<lb/>
<pb n="79b"/>
室則生緦之親焉<lb/>
　註曰降於親娣姒故緦也<lb/>
長殤中殤降一等下殤降二等齊衰之䘮中從上大功<lb/>
之殤中從下<lb/>
　註曰此主謂妻為夫之親服也凡不見者以此求之<lb/>
　○疏曰大功有同室同財之義故云相與同室生緦<lb/>
　之親焉云長殤中殤降一等以下乃是婦人為夫之<lb/>
　族殤服法雖文承上男子為殤之下要為下婦人而<lb/>
<pb n="80a"/>
　發也云長殤中殤降一等者據下齊衰中殤從上在<lb/>
　大功也下殤降二等者亦是齊衰下殤在小功者也<lb/>
　　降服衰十五升抽其半冠升同無受<lb/>
　　　庶孫之中殤　從祖父從祖昆弟之長殤　從<lb/>
　　　父昆弟之子之長殤　昆弟之孫之長殤　從<lb/>
　　　父昆弟姪之下殤　從母之長殤報　從祖姑<lb/>
　　　姊妹適人者報<lb/>
　　降義服<lb/>
<pb n="80b"/>
　　　夫之叔父之中殤下殤　夫之姑姊妹之長殤<lb/>
　　正服衰冠無受與降報同<lb/>
　　　族曽祖父母　族祖父母　族父母　族昆弟<lb/>
　　　　庶孫之婦　外孫　甥　壻　庶子為父後<lb/>
　　　者為其母　妻之父母　士為庶母　姑之子<lb/>
　　　　乳母　舅　從祖昆弟之子　舅之子　曽<lb/>
　　　孫　君母之昆弟　父之姑　從母昆弟<lb/>
　　義服衰冠無受與降服同<lb/>
<pb n="81a"/>
　　　夫之諸祖父母報　為夫之從父昆弟之妻<lb/>
　　　貴臣貴妾<lb/>
記公子為其母練冠麻麻衣縓縁為其妻縓冠葛絰帶<lb/>
麻衣縓縁皆既葬除之<lb/>
　註曰公子君之庶子也其或為母謂妾子也麻者緦<lb/>
　麻之絰帶也此麻衣者如小功布深衣為不制衰裳<lb/>
　變也詩云麻衣如雪縓淺絳也一染謂之縓練冠而<lb/>
　麻衣縓縁三年練之受飾也檀弓曰練練衣黄裏縓<lb/>
<pb n="81b"/>
　縁諸侯之妾子厭於父為母不得伸權為制此服不<lb/>
　奪其恩也為妻縓冠葛絰帶妻輕○疏曰以練布為<lb/>
　冠以麻為絰帶麻衣謂白布深衣縓縁以縓色繒與<lb/>
　深衣為領縁皆既葬除之與緦麻所除同也鄭知此<lb/>
　麻衣如小功布深衣者案士之妾子父在為母期大<lb/>
　夫之妾子父在為母大功則諸侯妾子父在小功是<lb/>
　其差次故知此當小功布也諸侯尊絶朞已下無服<lb/>
　公子被厭不合為母服不奪其母子之恩故五服之<lb/>
<pb n="82a"/>
　外權與制此服必服麻衣縓縁者麻衣大祥受服縓<lb/>
　縁練之受飾雖抑猶容有三年之哀故也<lb/>
傳曰何以不在五服之中也君之所不服子亦不敢服<lb/>
也君之所為服子亦不敢不服也<lb/>
　註曰君之所不服謂妾與庶婦也君之所為服謂夫<lb/>
　人與適婦也諸侯之妾貴者視卿賤者視大夫皆三<lb/>
　月而葬<lb/>
大夫公之昆弟大夫之子於兄弟降一等<lb/>
<pb n="82b"/>
　註曰兄弟猶言親族也凡不見者以此求之也○疏<lb/>
　曰大夫以尊降公之昆弟以旁尊降大夫之子以厭<lb/>
　降<lb/>
為人後者於兄弟降一等報於所為後之兄弟之子若<lb/>
子<lb/>
　註曰言報者嫌其為宗子不降○疏曰嫌其為宗子<lb/>
　不降者以其出降本親又宗子尊重恐本親為宗子<lb/>
　有不降服之嫌故云報以明之<lb/>
<pb n="83a"/>
兄弟皆在他邦加一等不及知父母與兄弟居加一等<lb/>
　註曰皆在他邦謂行仕出遊若避仇不及知父母父<lb/>
　母早卒○疏曰共在他國一死一不死相愍不得辭<lb/>
　親眷父母早卒兄弟共居而死當愍其孤幼相育故<lb/>
　皆加一等<lb/>
傳曰何如則可為之兄弟傳曰小功以下為兄弟<lb/>
　註曰於此發兄弟傳者嫌大功以上又加也大功以<lb/>
　上若皆在他國則親自親矣若不及知父母則固同<lb/>
<pb n="83b"/>
　財矣○疏曰小功已下為兄弟者加一等大功以上<lb/>
　不可復加也云親自親矣固同財矣者皆明恩自隆<lb/>
　重不可復加之義<lb/>
朋友皆在他邦袒免歸則已<lb/>
　註曰謂服無親者當為之主每至袒時則袒袒則去<lb/>
　冠代之以免舊説云以為免象冠廣一寸已猶止也<lb/>
　歸有主則止也主若幼少則未止小記曰大功者主<lb/>
　人之䘮有三年者則必為之再祭朋友虞祔而已○<lb/>
<pb n="84a"/>
　疏曰朋友義合故云無親袒時謂小歛訖投冠括髪<lb/>
　時引小記者證朋友為主之義子幼不能為主大功<lb/>
　為主者為之再祭謂練祥朋友輕為之虞祔而已以<lb/>
　其又無大功已下之親此朋友自外來及在家朋皆<lb/>
　得為主虞祔乃去<lb/>
朋友麻<lb/>
　註曰朋友雖無親有同道之恩相為服緦之絰帶檀<lb/>
　弓曰羣居則絰出則否其服弔服也周禮曰凡弔當<lb/>
<pb n="84b"/>
　事則弁絰服弁絰者如爵弁而素加環絰也其服有<lb/>
　三錫衰也緦麻也疑衰也王為三公六卿錫衰為諸<lb/>
　侯緦衰為大夫士疑衰諸侯及卿大夫亦以錫衰為<lb/>
　弔服當事則弁絰否則皮弁辟天子也士以緦衰為<lb/>
　䘮服其弔服則疑衰也其弁絰皮弁之時則如卿大<lb/>
　夫然又改其裳以素辟諸侯也朋友之相為服即士<lb/>
　弔服疑衰素裳庶人不爵弁則其弔服素冠委貌○<lb/>
　疏曰知緦之絰帶者以其緦是五服之輕為朋友之<lb/>
<pb n="85a"/>
　絰帶約與之等環絰者以一股麻為骨又以一股麻<lb/>
　為繩纒之如環然謂之環絰加於素弁之上云庶人<lb/>
　冠素委貌不言其服其服則白布深衣庶人之常服<lb/>
　又尊卑始死未成服已前服之故庶人得為弔服也<lb/>
君之所為兄弟服室老降一等<lb/>
　註曰公士大夫之君○疏曰天子諸侯絶期今言為<lb/>
　兄弟服明是公士大夫之君於旁親降一等者<lb/>
夫之所為兄弟服妻降一等<lb/>
<pb n="85b"/>
　坡謂註無解疏以為從母猶非倫近年萬季野據以<lb/>
　為㛐叔有服之証坡意小功章夫之姑姊妹夫為期<lb/>
　妻降一等出嫁小功因恩疏畧從降故在室及嫁小<lb/>
　功同然則兄弟蓋指姊妹女兄弟也季野失檢當再<lb/>
　詳之<lb/>
庶子為後者為其外祖父母從母舅無服不為後如邦<lb/>
人<lb/>
　疏曰以其與尊者為一體既不得服所出母是以母<lb/>
<pb n="86a"/>
　黨皆不服之<lb/>
宗子孤為殤大功衰小功衰皆三月親則月算如邦人<lb/>
　註曰言孤有不孤者不孤則族人不為殤服服之也<lb/>
　不孤謂父有廢疾若年七十而老子代主宗事者也<lb/>
　孤為殤長殤中殤大功衰下殤小功衰皆如殤服而<lb/>
　三月謂與宗子絶屬者也親謂在五屬之内算數也<lb/>
　月數如邦人者與宗子有期之親者成人服之齊衰<lb/>
　期長殤大功衰九月中殤大功衰七月下殤小功衰<lb/>
<pb n="86b"/>
　五月有大功之親者成人服之齊衰三月卒哭受以<lb/>
　大功衰九月其長殤中殤大功衰五月下殤小功衰<lb/>
　三月有小功之親者成人服之齊衰三月卒哭受以<lb/>
　小功衰五月其殤與絶屬者同有緦麻之親者成人<lb/>
　及殤皆與絶屬者同○疏曰云大功衰小功衰者以<lb/>
　其成人齊衰故長殤中殤皆在大功衰下殤在小功<lb/>
　衰也云皆三月者以其衰雖降月本三月法一時不<lb/>
　可更服故還依本三月也自大功親以下盡小功親<lb/>
<pb n="87a"/>
　以上成人月數雖依本皆服齊衰者以其屬絶者猶<lb/>
　服齊衰三月明親者無問大功小功緦麻皆齊衰者<lb/>
　既皆齊衰故三月既葬受服乃始受以大功衰小功<lb/>
　衰也至於小功親已下殤與絶屬者同者以其成人<lb/>
　小功五月殤即入三月故與絶屬者為宗子齊衰三<lb/>
　月緦麻親亦三月是以成人及殤死皆與絶屬者同<lb/>
　也<lb/>
改葬緦<lb/>
<pb n="87b"/>
　註曰謂墳墓以他故崩壊將亡失尸柩者也改葬者<lb/>
　明棺物毁敗改設之如葬時也其奠如大歛從廟之<lb/>
　廟從墓之墓禮宜同也服緦者臣為君也子為父也<lb/>
　妻為夫也必服緦者親見尸柩不可以無服緦三月<lb/>
　而除之○疏曰鄭言三等舉痛極者而言父為長子<lb/>
　子為母亦與此同也○問改葬朱先生曰湏告廟而<lb/>
　後告墓方啟墓以葬葬畢奠而歸又不必出主祭告<lb/>
　時卻出主於寢<lb/>
<pb n="88a"/>
童子當室緦<lb/>
　註曰童子未冠之稱也當室者承父後承家事者為<lb/>
　家主與族人為禮於有親者雖恩不至不可以無服<lb/>
　也○疏曰有親者則族内四緦麻以來皆是也不在<lb/>
　緦章者若在緦章則外内俱報此當室童子直與族<lb/>
　人為禮有此服不及外親故不在緦章而在此記也<lb/>
傳曰不當室則無緦服也<lb/>
凡妾為私兄弟如邦人<lb/>
<pb n="88b"/>
　註曰嫌厭降之也私兄弟目其族親也女君有以尊<lb/>
　降其兄弟者謂士之女為大夫妻與大夫之女為諸<lb/>
　侯夫人諸侯之女為天王后者父卒昆弟之為父後<lb/>
　者宗子亦不敢降也○疏曰妾言凡者總天子已下<lb/>
　至士故凡以該之也<lb/>
大夫弔於命婦錫衰命婦弔於大夫亦錫衰<lb/>
　註曰弔於命婦命婦死也弔於大夫大夫死也小記<lb/>
　曰諸侯弔必皮弁錫衰服問曰公為卿大夫錫衰以<lb/>
<pb n="89a"/>
　居出亦如之當事則弁絰大夫相為亦然為其妻往<lb/>
　則服之出則否○疏曰引小記者以記人直言身上衰<lb/>
　不言首服故引小記也言諸侯弔必皮弁者言諸侯<lb/>
　不言君謂諸侯因朝弔異國之臣著皮弁錫衰雖成<lb/>
　服後亦不弁絰也<lb/>
傳曰錫者何也麻之有錫者也錫者十五升抽其半無<lb/>
事其縷有事其布曰錫<lb/>
　註曰謂之錫者治其布使之滑易也錫者不治其縷<lb/>
<pb n="89b"/>
　哀在内也緦者不治其布哀在外也公及卿大夫弔<lb/>
　士雖當事皮弁錫衰而已士之相弔則如朋友服疑<lb/>
　衰素裳凡婦人相弔吉笄無首素總○疏曰上文命<lb/>
　婦弔於大夫錫衰未解首服至此乃解之<lb/>
女子子適人者為其父母婦為舅姑惡笄有首以髽卒<lb/>
哭子折笄首以笄布總<lb/>
　疏曰婦人以飾事人是以雖居䘮内不可盡去修容<lb/>
　故使惡笄而有首至卒哭女子子哀殺歸于夫氏故<lb/>
<pb n="90a"/>
　折吉笄之首而著布總也其總斬衰已六升長六寸<lb/>
　正服齊衰冠八升則正齊衰總亦八升是以總長八<lb/>
　寸笄總與斬衰長短為差但笄不可更變折其首總<lb/>
　可更變宜從大功總十升之布總也<lb/>
傳曰笄有首者惡笄之有首也惡笄者櫛笄也折笄首<lb/>
者折吉笄之首也吉笄者象笄也何以言子折笄首而<lb/>
不言婦終之也<lb/>
　註曰櫛笄者以櫛之木為笄或曰榛笄有首者若今<lb/>
<pb n="90b"/>
　時刻鏤摘頭矣卒哭而䘮之大事畢女子子可以歸<lb/>
　於夫家而著吉笄折其首者為其大飾也吉笄尊變<lb/>
　其尊者婦人之義也據在夫家宜言婦終之者終子<lb/>
　道於父母之恩○坡謂上言女為父母婦為舅姑下<lb/>
　只言子折笄首而不言婦是婦惡笄以終䘮也註謂<lb/>
　女子據在夫家稱婦未詳<lb/>
妾為女君君之長子惡笄有首布總<lb/>
凡衰外削幅裳内削幅幅三袧<lb/>
<pb n="91a"/>
　註曰削猶殺也大古冠布衣布先知為上外殺其幅<lb/>
　以便體也後知為下内殺其幅稍有飾也後世聖人<lb/>
　易之以此為䘮服袧者謂辟兩側空中央也祭服朝<lb/>
　服辟積無數凡裳前三幅後四幅也○疏曰云衰外<lb/>
　削幅者謂縫之邉幅向内云幅三袧者據裳而言用<lb/>
　布七幅幅二尺二寸兩畔各去一寸為削幅則二七<lb/>
　十四丈四尺若不辟積其腰中則束身不得就故一<lb/>
　幅布凡三處屈之<lb/>
<pb n="91b"/>
若齊裳内衰外<lb/>
　註曰齊緝也緝裳者内展之緝衰者外展之<lb/>
負廣出於適寸<lb/>
　註曰負在背上者也適辟領也負出於辟領外旁一<lb/>
　寸○疏曰以一方布置於背上上畔縫著領下畔垂<lb/>
　放之以在背上故得負名出於辟領外旁一寸總尺<lb/>
　八寸也<lb/>
適博四寸出於衰<lb/>
<pb n="92a"/>
　註曰博廣也辟領廣四寸則與闊中八寸也兩之為<lb/>
　尺六寸也出於衰者旁出衰外不著寸數者可知也<lb/>
　○疏曰衰謂胷前衰也云辟領廣四寸者項之兩相<lb/>
　向外各廣四寸云則與闊中八寸者謂兩身當縫中<lb/>
　央總闊八寸一邉有四寸并辟領四寸為八寸云兩<lb/>
　之為尺六寸者一相闊與辟領八寸故合兩之總一<lb/>
　尺六寸云旁出衰外者以兩旁辟領向前望衰之外<lb/>
　也衰廣四寸辟領横廣總尺六寸除中央四寸當衰<lb/>
<pb n="92b"/>
　衰外兩旁各出衰六寸<lb/>
衰長六寸博四寸<lb/>
　註曰廣袤當心也前有衰後有負板左右有辟領孝<lb/>
　子哀戚無所不在○疏曰袤長也綴於外衿之上故<lb/>
　得廣長當心<lb/>
衣帶下尺<lb/>
　註曰衣帶下尺者要也廣尺足以掩裳上際也<lb/>
衽二尺有五寸<lb/>
<pb n="93a"/>
　註曰衽所以掩裳際者上正一尺燕尾二尺五寸凡<lb/>
　用布三尺五寸○疏曰云上進一尺者取布三尺五<lb/>
　寸廣一幅留上一尺為正正者正方不破之言也一<lb/>
　尺之下從一畔旁入六寸乃邪向下一畔一尺五寸<lb/>
　去下畔亦六寸横斷之留下一尺為正如是則用布<lb/>
　三尺五寸得兩條衽衽各二尺五寸兩條共用三尺<lb/>
　五寸也兩旁皆綴於衣垂之向下掩裳兩相下際不<lb/>
　合之處<lb/>
<pb n="93b"/>
袂屬幅<lb/>
　註曰屬猶連也連謂不削○疏曰謂整幅二尺二寸<lb/>
　凡用布為衣物皆去邉幅一寸為縫殺今此屬連其<lb/>
　幅則不削去其邉幅取整幅為袂必不削幅者欲取<lb/>
　與下文衣二尺二寸同縱横皆二尺二寸正方者也<lb/>
衣二尺有二寸<lb/>
　註曰此謂袂中也言衣者明與身參齊二尺二寸其<lb/>
　袖足以容中人之肱也衣自領至腰二尺二寸倍之<lb/>
<pb n="94a"/>
　四尺四寸加辟領八寸而又倍之凡衣用布一丈有<lb/>
　四寸○疏曰身即衣也兩旁袖與中央身三事下畔<lb/>
　皆等故云參齊<lb/>
袪尺二寸<lb/>
　註曰袪袖口也尺二寸足以容中人之併兩手也吉<lb/>
　時拱尚左手䘮時拱尚右手○疏曰云袪袖口也則<lb/>
　袂末接袂者也云尺二寸者據複攝而言圍之則二<lb/>
　尺四寸也○楊氏曰記云衣二尺有二寸蓋指衣身<lb/>
<pb n="94b"/>
　自領至要之長而言之也用布八尺八寸中斷以分<lb/>
　左右為四尺四寸者二又取四尺四寸者二中摺以<lb/>
　分前後為二尺二寸者四此即㝷常度衣身之常法<lb/>
　也合二尺二寸者四疊為四重從一角當領處四寸<lb/>
　下取方裁入四寸乃記所謂適博四寸注疏所謂辟<lb/>
　領四寸是也按鄭注云適辟領也則兩物即一物也<lb/>
　今記曰適注疏又曰辟領何為而異其名也辟猶攝<lb/>
　也以衣當領裁入四寸處反攝向外加兩肩上故曰<lb/>
<pb n="95a"/>
　辟領即疏所謂兩相向外各四寸是也左右有辟領<lb/>
　以明孝子哀戚無所不在故曰適即疏所謂指適縁<lb/>
　於父母不兼念餘事是也既辟領四寸加兩肩上以<lb/>
　為左右適故後之左右各有四寸虛處當脊而相並<lb/>
　謂之闊中前之左右各有四寸虛處近胷而相對亦<lb/>
　謂之闊中乃疏所謂闊中八寸是也此是衣身所用<lb/>
　布之數與裁之法也注又云加辟領八寸而又倍之<lb/>
　者謂别用布一尺六寸以塞前後之闊中也布一條<lb/>
<pb n="95b"/>
　縱長一尺六寸横闊八寸又縱摺而中分之其下一<lb/>
　半裁斷左右兩端各四寸除去不用只留中間八寸<lb/>
　以加後之闊中元裁辟各四寸而塞其缺當脊相並<lb/>
　處此所謂加辟領八寸是也其上一半全一尺六寸<lb/>
　不裁以布之中間從項上分左右對摺向前垂下以<lb/>
　加於前之闊中與元裁斷處近胸相並處相接以為<lb/>
　左右領也夫下一半加於後之闊中者用布八寸而<lb/>
　上一半從項而下以加前之闊中者又倍之而為一<lb/>
<pb n="96a"/>
　尺六寸焉此所謂而又倍之者是也此則衣領所用<lb/>
　之布與裁之之法也古者衣服吉凶異制故衰服領<lb/>
　與吉服領不同而其制如此也注又云凡用布一丈<lb/>
　四寸者衣身八尺八寸衣領一尺六寸合為一丈四<lb/>
　寸也是此用布正數又當少寛其布以為針縫之用<lb/>
　然此即衣身與衣領之用若負衰裳下及兩衽又在<lb/>
　此數之外矣但領必有袷此布何從出乎曰衣領用<lb/>
　布闊八寸而長一尺六寸古者布幅闊二尺二寸除<lb/>
<pb n="96b"/>
　衣領用布闊八寸之外更餘闊一尺四寸而長一尺<lb/>
　六寸可以分作三條於袷而適足無餘歉也云袂二<lb/>
　尺二寸而袪乃尺二寸者縫合其下一尺大留上一<lb/>
　尺二寸以為袖口也云衣帶下尺者衣身二尺二寸<lb/>
　僅至腰而止無以掩裳下際故於衣帶之下用縱布<lb/>
　一尺上屬於衣横繞於腰則以腰之闊狹為凖所以<lb/>
　掩裳上際而後綴兩衽於其旁也○又曰注云前有<lb/>
　衰後有負版左右有辟領孝子哀戚之心無所不在<lb/>
<pb n="97a"/>
　惟子為父母用之此外皆不用<lb/>
衰三升三升有半其冠六升以其冠為受受冠七升<lb/>
　註曰衰斬衰或曰三升半者義服也其冠六升齊衰<lb/>
　之下也斬衰正服變而受之此服也三升三升半其<lb/>
　受冠皆同以服至尊宜少差也○疏曰受冠七升者<lb/>
　據至虞變麻服葛時更以初死之冠六升布為衰更<lb/>
　以七升布為冠云六升齊衰之下也者齊服之降服<lb/>
　四升正服五升義服六升以其六升是義服故云下<lb/>
<pb n="97b"/>
　也<lb/>
齊衰四升其冠七升以其冠為受受冠八升<lb/>
　註曰言受以大功之上也此謂為母服也齊衰正服<lb/>
　五升其冠八升義服六升其冠九升亦以其冠為受<lb/>
　凡不著之者服之首主於父母○疏曰此據父卒為<lb/>
　母齊衰三年而言也云言受以大功之上也者以其<lb/>
　降服大功衰七升正服大功衰八升故云大功之上<lb/>
　云此為每服者據父卒為母而言若父在為母在正<lb/>
<pb n="98a"/>
　服齊衰前已解訖<lb/>
繐衰四升有半其冠八升<lb/>
　註曰此諸侯之大夫為天子繐衰服在小功之上者<lb/>
　欲著其縷之精麤也升數在齊衰之中者不敢以兄<lb/>
　弟之服服至尊也○疏曰據升數合在杖期上以其<lb/>
　升數雖少以縷精麤與小功同不得在杖朞上故在<lb/>
　小功之上也<lb/>
大功八升若九升小功十升若十一升<lb/>
<pb n="98b"/>
　註曰此以小功受大功之差也不言七升者主於受<lb/>
　服欲其文相值言服降而在大功者衰七升正服衰<lb/>
　八升其冠皆十升義服九升其冠十一升亦皆以其<lb/>
　冠為受也斬衰受之已下大功受之以正者重者輕<lb/>
　之輕者從禮聖人之意然也其降在小功者衰十升<lb/>
　正服衰十一升義服衰十二升皆以即葛及緦麻無<lb/>
　受也此大功不言受者其章既著之○疏曰云此以<lb/>
　小功受大功之差也者以此二小功衰受二大功之<lb/>
<pb n="99a"/>
　冠為衰二大功初死冠還用二小功之衰故轉相受<lb/>
　也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="99b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儀禮述註卷十一<lb/>
</p>
<p>
</p>
  </div>
</body>
</text>
</TEI>
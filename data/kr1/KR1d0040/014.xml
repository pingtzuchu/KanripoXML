<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儀禮述註卷十四</head> <lb/>
    <p>
<pb n="1a"/>
欽定四庫全書<lb/>
　儀禮述註卷十四<lb/>
　　　　　　　　　　　安溪　李光坡　撰<lb/>
　　士虞禮第十四<lb/>
　　　鄭目録云虞猶安也士既葬其父母迎精而反<lb/>
　　　日中祭之於殯宫以安之○疏曰案此經及記<lb/>
　　　皆云廟目錄云祭之於殯宫者廟則殯宫也故<lb/>
　　　鄭註士喪禮凡宫有鬼神曰廟以其虞卒哭在<lb/>
<pb n="1b"/>
　　　寢袝虞於寢祔於祖廟是也<lb/>
士虞禮○特豕饋食<lb/>
　註曰饋猶歸也○疏曰左氏云卜日曰牲此葬日虞<lb/>
　無卜牲之禮故指豕體而言<lb/>
側亨於廟門外之右東面<lb/>
　註曰側亨亨一胖也亨於㸑用鑊不於門東未可以<lb/>
　吉也是日也以虞易奠祔而以吉祭易喪祭鬼神所<lb/>
　在則曰廟尊言之○疏曰吉禮皆全左右胖不云側<lb/>
<pb n="2a"/>
　虞不致爵無主人主婦及賓以下之俎故惟亨一胖<lb/>
　也<lb/>
魚腊㸑亞之北上<lb/>
　註曰㸑竈<lb/>
饎㸑在東壁西面<lb/>
　註曰炊黍稷曰饎饎北上上齊於屋宇於虞有亨饎<lb/>
　之㸑彌吉○疏曰特牲云視饎㸑於西堂下宗婦主<lb/>
　之在西方今在東亦反吉也宇屋梠<lb/>
<pb n="2b"/>
設洗於西階西南水在洗西篚在東<lb/>
　註曰反吉也亦當西榮南北以堂深<lb/>
尊于室中北墉下當户兩甒醴酒酒在東無禁幂用絺<lb/>
布加勺南枋<lb/>
　註曰酒在東上醴也絺布葛屬○疏曰吉禮𤣥酒在<lb/>
　酒上今以喪祭禮無𤣥酒則醴代𤣥酒在上故云上<lb/>
　醴也<lb/>
素几葦席在西序下<lb/>
<pb n="3a"/>
　註曰有几始鬼神也<lb/>
苴刌茅長五寸束之實於篚饌于西坫上<lb/>
　註曰苴猶藉也<lb/>
饌兩豆菹醢于西楹之東醢在西一鉶亞之<lb/>
　註曰醢在西南面取之得左取菹右取醢便其設之<lb/>
　○疏曰亞之者菹以東也<lb/>
從獻豆兩亞之四籩亞之北上<lb/>
　註曰豆從主人獻祝籩從主婦獻尸祝北上菹與棗<lb/>
<pb n="3b"/>
　不東陳别於正○疏曰云北上是不從鉶東為次宜<lb/>
　於鉶東北以北為上向南陳之東北菹為首次南醢<lb/>
　醢東栗栗北棗棗東棗棗南栗故云北上菹與棗也<lb/>
饌黍稷二敦于階間西上藉用葦席<lb/>
　註曰藉猶薦也○楊氏曰虞敦藉用葦席特牲敦藉<lb/>
　用萑注萑細葦<lb/>
匜水錯于槃中南流在西階之南簞巾在其東<lb/>
　註曰流匜吐水口也<lb/>
<pb n="4a"/>
陳三鼎于門外之右北面北上設扄鼏<lb/>
　註曰門外之右門西也<lb/>
匕俎在西塾之西<lb/>
　註曰不饌于塾上統於鼎也塾有西者是室南鄉<lb/>
羞燔俎在内西塾上南順<lb/>
　註曰南順於南面取縮執之便也肝俎在燔東<lb/>
主人及兄弟如葬服賓執事者如弔服皆即位於門外<lb/>
如朝夕臨位婦人及内兄弟服即位于堂亦如之<lb/>
<pb n="4b"/>
　註曰葬服者既夕曰丈夫髽散帶垂也賓執事者賓<lb/>
　客來執事也○疏曰丈夫髽散帶垂者始虞與葬服<lb/>
　同三虞皆同至卒哭卒去無時之哭則依其喪服乃<lb/>
　變麻服葛也<lb/>
祝免澡葛絰帶布席於室中東面右几降出及宗人即<lb/>
位于門西東面南上<lb/>
　註曰祝亦執事免者祭祀之禮祝所親也澡治也治<lb/>
　葛以為首絰及帶接神宜變也然則士之屬官為其<lb/>
<pb n="5a"/>
　長弔服加麻矣至於既卒哭主人變服則除右几於<lb/>
　席近南也<lb/>
宗人吿有司具遂請拜賓如臨入門哭婦人哭<lb/>
　註曰臨朝夕哭<lb/>
主人即位于堂衆主人及兄弟賓即位于西方如反哭<lb/>
位<lb/>
　註曰既夕曰乃反哭入門升自西階東面衆主人堂<lb/>
　下東面北上此則異於朝夕<lb/>
<pb n="5b"/>
祝入門左北面<lb/>
　註曰不與執事同位接神尊也○疏曰執事即上兄<lb/>
　弟賓<lb/>
宗人西階前北面<lb/>
　註曰當詔主人及賓之事<lb/>
祝盥升取苴降洗之升入設于几東席上東縮降洗觶<lb/>
升止哭<lb/>
　註曰縮從也<lb/>
<pb n="6a"/>
主人倚杖入祝從在左西面<lb/>
　註曰主人北旋倚杖西序乃入喪服小記曰虞杖不<lb/>
　入於室祔杖不升於堂然則練杖不入於門明矣<lb/>
賛薦菹醢醢在北<lb/>
　註曰主婦不薦齊斬之服不執事也曽子問曰士祭<lb/>
　不足則取於兄弟大功以下者○疏曰此齊斬不執<lb/>
　事唯為今時至于尸入之後亦執事兩籩棗栗設于<lb/>
　㑹南至于祔祭雖陰厭亦主婦薦主人自執事也知<lb/>
<pb n="6b"/>
　者下記云其他如饋食<lb/>
佐食及執事盥出舉長在左<lb/>
　註曰舉舉鼎也長在左西方位也凢事宗人詔之<lb/>
鼎入設于西階前東面北上匕俎從設左人抽扄鼏匕<lb/>
佐食及右人載<lb/>
　註曰載載於俎佐食載則亦在右矣<lb/>
卒朼者逆退復位<lb/>
　註曰復賓位也<lb/>
<pb n="7a"/>
俎入設於豆東魚亞之腊特<lb/>
　註曰亞次也<lb/>
賛設二敦于俎南黍其東稷<lb/>
　註曰簋實尊黍也<lb/>
設一鉶于豆南<lb/>
　註曰鉶菜羮也<lb/>
佐食出立于户西<lb/>
　註曰饌已也<lb/>
<pb n="7b"/>
賛者徹鼎<lb/>
　註曰反於門外<lb/>
祝酌醴命佐食啓㑹佐食許諾啓㑹卻于敦南復位<lb/>
　註曰㑹合也謂敦蓋也復位出立于户西<lb/>
祝奠觶于鉶南復位主人再拜稽首<lb/>
　註曰復位復主人之左<lb/>
祝饗命佐食祭<lb/>
　註曰饗告神饗此祭祭于苴也饗神辭記所謂哀子<lb/>
<pb n="8a"/>
　某哀顯相夙興夜處不寧下至適爾皇祖某甫尚饗<lb/>
　是也○疏曰此文饗神引記者是陰厭饗神辭下文<lb/>
　迎尸上釋孝子辭者經記無文按少牢迎尸祝孝子<lb/>
　辭云孝孫某敢用柔毛剛鬛嘉薦普淖用薦嵗事于<lb/>
　皇祖伯某以某妃配某氏尚饗此是釋孝子辭此迎<lb/>
　尸上釋孝子辭宜與彼同但稱哀為異其迎尸後祝<lb/>
　辭者即下記饗辭云哀子某圭為而哀薦之饗鄭註<lb/>
　云饗辭勸強尸之辭也<lb/>
<pb n="8b"/>
佐食許諾鈎袒取黍稷祭于苴三取膚祭祭如初取奠<lb/>
觶祭亦如之不盡益反奠之主人再拜稽首<lb/>
　註曰鈎袒如今檈衣也苴所以藉祭也孝子始將納<lb/>
　尸以事其親為神疑於其位設苴以定之耳或曰苴<lb/>
　主道也則特牲少牢當有主象而無可乎○疏曰擐<lb/>
　衣以露臂<lb/>
祝祝卒主人拜如初哭出復位<lb/>
　註曰祝祝者釋孝子祭辭<lb/>
<pb n="9a"/>
祝迎尸一人衰絰奉篚哭從尸<lb/>
　註曰尸主也孝子之祭不見親之形象心無所繫立<lb/>
　尸而主意焉一人主人兄弟檀弓曰既封主人贈而<lb/>
　祝宿虞尸<lb/>
尸入門丈夫踊婦人踊<lb/>
　註曰踊不同文者有先後也尸入主人不降者喪事<lb/>
　主哀不主敬<lb/>
淳尸盥宗人授巾<lb/>
<pb n="9b"/>
　註曰淳沃也沃尸盥者賓執事者也○疏曰特牲設<lb/>
　尸盥在門内之右注云尸尊不就洗門内之右象洗<lb/>
　在東此虞禮反吉祭故在西階東少牢禮異於士禮<lb/>
　故尸盥在西階東與此虞禮同也<lb/>
尸及階祝延尸<lb/>
　註曰延進也告之以升○疏曰特牲注云在後詔侑<lb/>
　曰延雜記云尸謖祝前鄉尸故禮器云詔侑無方<lb/>
尸升宗人詔踊如初<lb/>
<pb n="10a"/>
　註曰言詔踊如初則凢踊宗人詔之<lb/>
尸入户踊如初哭止<lb/>
　註曰哭止尊尸<lb/>
婦人入于房<lb/>
　註曰辟執事者<lb/>
主人及祝拜妥尸尸拜遂坐<lb/>
　註曰妥安坐也<lb/>
從者錯篚于尸左席上立于其北<lb/>
<pb n="10b"/>
　註曰北席北也<lb/>
尸取奠左執之取菹擩于醢祭于豆間祝命佐食墮祭<lb/>
　註曰下祭曰墮墮之猶言墮下也周禮曰既祭則藏<lb/>
　其墮謂此也齊魯之間謂祭為墮○疏曰凢祭皆手<lb/>
　舉之向下祭之故云下祭曰墮周禮文見守祧<lb/>
佐食取黍稷肺祭授尸尸祭之祭奠祝祝主人拜如初<lb/>
尸嘗醴奠之<lb/>
　註曰如初亦祝祝卒乃再拜稽首<lb/>
<pb n="11a"/>
佐食舉肺脊授尸尸受振祭嚌之左手執之<lb/>
　註曰右手將有事也尸食之時亦奠肺脊于豆○疏<lb/>
　曰特牲舉肺脊在邇敦後吉㐫相變也○坡謂舉肺<lb/>
　脊在邇敦前與特牲異與少牢同恐亦是加一等用<lb/>
　大夫禮如遣奠五鼎然<lb/>
祝命佐食邇敦佐食舉黍錯于席上<lb/>
　註曰邇近也<lb/>
尸祭鉶嘗鉶<lb/>
<pb n="11b"/>
　註曰右手也少牢曰以柶祭羊鉶遂以祭豕鉶嘗羊<lb/>
　鉶<lb/>
泰羮湆自門入設于鉶南胾四豆設于左<lb/>
　註曰博異味也湆肉汁也胾切肉也○疏曰左者正<lb/>
　豆之左<lb/>
尸飯播餘于篚<lb/>
　註曰不反餘也古者飯用手吉時播餘于㑹<lb/>
三飯佐食舉幹尸受振祭嚌之實于篚<lb/>
<pb n="12a"/>
　註曰飯間啗肉安食氣<lb/>
又三飯舉胳祭如初佐食舉魚腊實于篚<lb/>
　註曰尸不受魚腊以喪不備味<lb/>
又三飯舉肩祭如初<lb/>
　註曰後舉肩者貴要成也○疏曰祭統曰周人貴肩<lb/>
　故云貴者要成也<lb/>
舉魚腊俎俎釋三个<lb/>
　註曰釋猶遺也遺之者君子不盡人之歡不竭人之<lb/>
<pb n="12b"/>
　忠个猶枚也此腊亦七體如其牲也○疏曰上舉脊<lb/>
　幹胳肩惟有臂臑肫三者故此經直云魚腊而已按<lb/>
　特牲釋三个注云謂改饌於西北隅遺之與此註不<lb/>
　同者此註亦有改饌之義又兼有此不盡歡忠之禮<lb/>
尸卒食佐食受肺脊實于篚反黍如初設<lb/>
　註曰九飯而已士禮也篚猶吉祭之有肵俎○疏曰<lb/>
　少牢十一飯諸侯十三天子十五肵俎見特牲少牢<lb/>
主人洗廢爵酌酒酳尸尸拜受爵主人北面答拜尸祭<lb/>
<pb n="13a"/>
酒嘗之<lb/>
　註曰爵無足曰廢爵酳安食也主人北面以酳酢變<lb/>
　吉也凢異者皆變吉○疏曰特牲少牢尸拜受主人<lb/>
　西面拜送與此北面相反變吉也<lb/>
賓長以肝從實于俎縮右鹽<lb/>
　註曰縮從也從實肝炙於俎也喪祭進柢右鹽于俎<lb/>
　近北便尸取之也縮執俎言右鹽則肝鹽併也<lb/>
尸左執爵右取肝擩鹽振祭嚌之加于俎賓降反俎于<lb/>
<pb n="13b"/>
西塾復位<lb/>
　註曰取肝右手也加于俎從其牲體也以喪不志于<lb/>
　味○疏曰特牲少牢尸嚌肝訖加菹豆以近身此逺<lb/>
　加於俎以同牲體<lb/>
尸卒爵祝受不相爵主人拜尸答拜<lb/>
　註曰不相爵喪祭於禮畧相爵者特牲曰送爵皇尸<lb/>
　卒爵<lb/>
祝酌授尸尸以醋主人主人拜受爵尸答拜<lb/>
<pb n="14a"/>
　註曰醋報○楊氏曰授尸醋主人亦北面拜受坐祭<lb/>
　卒爵及主人獻祝之時乃反西面位<lb/>
主人坐祭卒爵拜尸答拜<lb/>
筵祝南面<lb/>
　註曰祝接神尊也筵用萑席○疏曰祝先得獻尊也<lb/>
主人獻祝祝拜坐受爵主人答拜<lb/>
　註曰獻祝因反西面位<lb/>
薦菹醢設俎祝左執爵祭薦奠爵興取肺坐祭嚌之與<lb/>
<pb n="14b"/>
加于俎祭酒甞之肝從祝取肝擩鹽振祭嚌之加于俎<lb/>
卒爵拜主人答拜祝坐授主人<lb/>
主人酌獻佐食佐食北面拜坐受爵主人答拜佐食祭<lb/>
酒卒爵拜主人答拜受爵出實于篚升堂復位<lb/>
　註曰篚在庭不復入事已也亦因取杖乃東面立<lb/>
主婦洗足爵子房中酌亞獻尸如主人儀<lb/>
　註曰爵有足輕者飾也昏禮曰内洗在北堂直室東<lb/>
　隅<lb/>
<pb n="15a"/>
自反兩籩棗栗設于㑹南棗在西<lb/>
　註曰尚棗棗美○疏曰特牲宗婦執兩籩主婦受設<lb/>
　此主婦自反者以喪尚縱縱反吉故然上主人獻使<lb/>
　賛薦葅醢齊斬不執事此亞獻已所有事故自薦<lb/>
尸祭籩祭酒如初賓以燔從如初尸祭燔卒爵如初酌<lb/>
獻祝籩燔從獻佐食皆如初以虚爵入于房<lb/>
　註曰初主人儀<lb/>
賓長洗繶爵<lb/>
<pb n="15b"/>
　註曰繶爵口足之間有篆又彌飾<lb/>
三獻燔從如初儀婦人復位<lb/>
　註曰復堂上西面位事已尸將出當哭踊<lb/>
祝出户西面告利成主人哭<lb/>
　註曰西面告告主人也利猶養也成畢也言養禮畢<lb/>
　也不言養禮畢於尸間嫌○疏曰即于尸中間有嫌<lb/>
　諷去之<lb/>
皆哭<lb/>
<pb n="16a"/>
　註曰丈夫婦人於主人哭斯哭矣<lb/>
祝入尸謖<lb/>
　註曰謖起也祝入而無事尸則知起矣不告尸者無<lb/>
　遣尊者之道<lb/>
從者奉篚哭如初<lb/>
　註曰初哭從尸<lb/>
祝前尸出户踊如初降堂踊如初出門亦如之<lb/>
　註曰前道也如初者出如入降如升三者之節悲哀<lb/>
<pb n="16b"/>
　同<lb/>
祝反入徹設于西北隅如其設也几在南厞用席<lb/>
　註曰改設饌者不知鬼神之節改設之庶幾歆饗所<lb/>
　以為厭飫也几在南變古文明東面不南面漸也厞<lb/>
　隠也子厞隠之處從其幽闇○疏曰上文陰厭時右<lb/>
　几今云几在南明其同必變古文者少牢大夫禮陽<lb/>
　厭時南面亦几在右此言右几則嫌與大夫同故云<lb/>
　明東面也特牲改饌几在南與此同今示向吉有漸<lb/>
<pb n="17a"/>
　故與吉祭同厞用席以席為障使之隠也<lb/>
祝薦席徹入于房祝自執其俎出<lb/>
　註曰徹薦席者執事者祝薦席則初自房來<lb/>
賛闔牖户<lb/>
　註曰鬼神尚居幽闇或者逺人乎賛佐食者<lb/>
主人降賓出<lb/>
　註曰宗人詔主人降賓則出廟門<lb/>
主人出門哭止皆復位<lb/>
<pb n="17b"/>
　註曰門外未入位<lb/>
宗人告事畢賓出主人送拜稽顙<lb/>
　註曰送拜者門于大門外也賓執事者皆去即徹室<lb/>
　中之饌者兄弟也○疏曰上文云復位是未出大門<lb/>
　此云送拜是大門外可知<lb/>
記虞沐浴不櫛<lb/>
　註曰沐浴者將祭自潔清不櫛未在于飾也唯三年<lb/>
　之喪不櫛期以下櫛可也<lb/>
<pb n="18a"/>
陳牲于廟門外北首西上寢右<lb/>
　註曰言牲腊在其中西上變吉寢右者當升左胖也<lb/>
　腊用棜檀弓曰既反哭主人與有司視虞牲○疏曰<lb/>
　唯有一豕而云西上明兼兔腊也少牢禮二牲東上<lb/>
　特牲禮牲尚右今皆反吉<lb/>
日中而行事<lb/>
　註曰朝葬日中而虞君子舉事必用辰正也再虞三<lb/>
　虞皆質明<lb/>
<pb n="18b"/>
殺于廟門西主人不視豚解<lb/>
　註曰主人視牲不視殺凢為喪事畧也豚解解前後<lb/>
　脛脊脅而已熟乃體解升于鼎也<lb/>
羮飪升左肩臂臑肫骼脊脅離肺膚祭三取諸左膉上<lb/>
肺祭一實于上鼎<lb/>
　註曰肉謂之羮飪孰也脊脅正脊正脅也喪祭畧七<lb/>
　體耳離肺舉肺也少牢饋食禮曰舉肺一長終肺祭<lb/>
　肺三皆刌膉脰肉也○疏曰特牲尸俎十一體<lb/>
<pb n="19a"/>
升魚鱄鮒九實于中鼎<lb/>
　註曰差減之○疏曰特牲魚十有五<lb/>
升腊左胖髀不升實于下鼎<lb/>
　註曰腊亦七體牲之類○疏曰特牲記云腊如牲骨<lb/>
皆設扄鼏陳之<lb/>
　註曰嫌既陳乃設扄鼏也<lb/>
載猶進柢魚進鬐<lb/>
　註曰猶猶士喪既夕言未可以吉也柢本也鬐脊也<lb/>
<pb n="19b"/>
　○疏曰云與吉反則明與生人同士喪禮小歛云進<lb/>
　柢註云柢本也進本者未異于生也至大歛載魚左<lb/>
　首進鬐腊進柢註云亦未異于生也又葬奠云如初<lb/>
　皆未異于生<lb/>
祝俎髀脰脊脅離肺陳于階間敦東<lb/>
　註曰不升于鼎賤也統于敦明神恵也祭以離肺下<lb/>
　尸<lb/>
淳尸盥執槃西面執匜東面執巾在其北東面宗人授<lb/>
<pb n="20a"/>
巾南面<lb/>
　註曰槃以盛棄水為淺汚人也執巾不授巾卑也<lb/>
主人在室則宗人升户外北面<lb/>
　註曰當詔主人室事<lb/>
佐食無事則出户負依南面<lb/>
　註曰室中尊不空立户牖之間謂之依<lb/>
鉶芼用苦若薇有滑夏用葵冬用荁有柶<lb/>
　註曰苦苦荼也荁堇類也乾則滑夏秋用生葵冬春<lb/>
<pb n="20b"/>
　用乾荁○疏曰公食記牛藿羊苦豕薇各用其一一<lb/>
　牲者容兼用其二<lb/>
豆實葵菹菹以西蠃醢籩棗烝栗擇<lb/>
　註曰棗烝栗擇則菹刌也棗烝栗擇則豆不楬籩有<lb/>
　縢也○疏曰大歛用毼豆兩其實葵菹芋兩籩無縢<lb/>
　栗不擇至此乃云棗烝栗擇則菹亦切矣豆籩有飾<lb/>
　可知<lb/>
尸入祝從尸<lb/>
<pb n="21a"/>
　註曰祝在主人前也嫌如初時主人倚杖入祝從之<lb/>
　初時主人之心尚若親存宜自親之今既接神祝當<lb/>
　詔侑尸也○疏曰上經陰厭時主人先祝入户至此<lb/>
　迎尸祝在主人前先後有異故記人明之尸神象故<lb/>
　云接神<lb/>
尸坐不說屨<lb/>
　註曰侍神不敢燕惰<lb/>
尸謖祝前鄉尸<lb/>
<pb n="21b"/>
　註曰祝道尸必先鄉之為之節<lb/>
還出户又鄉尸還過主人又鄉尸還降階又鄉尸<lb/>
　註曰過主人則西階上不言及階明主人見尸有踧<lb/>
　踖之敬○疏曰出户降階及門皆指物而言主人在<lb/>
　西階上不言西階而言主人欲見敬<lb/>
降階還及門如出户<lb/>
　註曰及至也言還至門明其間無節也降階如升時<lb/>
　將出門如出户時皆還鄉尸每將還必有辟退之容<lb/>
<pb n="22a"/>
　凡前尸之禮儀在此<lb/>
尸出<lb/>
祝反入門左北面復位然後宗人詔降<lb/>
尸服卒者之上服<lb/>
　註曰上服者如特牲士𤣥端也不以爵弁服為上者<lb/>
　祭於君之服非所以自配鬼神士之妻則宵衣耳<lb/>
男男尸女女尸必使異姓不使賤者<lb/>
　註曰異姓婦也賤者謂庶孫之妾也尸配尊者必使<lb/>
<pb n="22b"/>
　適也○疏曰尸須得孫列者女尸先使適孫妻無則<lb/>
　適孫妾又無乃使庶孫妻即不得使庶之妾是賤之<lb/>
　極者喪祭自禫以前男女别尸皆異几祭於廟同几<lb/>
　精氣合少牢吉祭云某妃配是男女共尸<lb/>
無尸則禮及薦饌皆如初<lb/>
　註曰無尸謂無孫列可使者也殤亦是也禮謂衣服<lb/>
　即位升降○疏曰曽子問曰祭成喪者必有尸明殤<lb/>
　死無尸可知<lb/>
<pb n="23a"/>
既饗祭于苴祝祝卒<lb/>
　註曰記異者之節<lb/>
不綏祭無太羮湆胾從獻<lb/>
　註曰不綏言獻記終始也事尸之禮始于綏祭終于<lb/>
　從獻綏當為墮○疏曰從獻用燔也無尸闕此四事<lb/>
　守祧隋字為正取減為義<lb/>
主人哭出復位<lb/>
　註曰於祝祝卒<lb/>
<pb n="23b"/>
祝闔牖户降復位于門西<lb/>
　註曰門西北面位也<lb/>
男女拾踊三<lb/>
　註曰拾更也三更踊○疏曰凡言更踊者主人踊主<lb/>
　婦踊賓乃踊三者三為拾也<lb/>
如食間<lb/>
　註曰隠之如尸一食九飯之頃也<lb/>
祝升止哭聲三啓户<lb/>
<pb n="24a"/>
　註曰聲者噫歆也將啓户覺驚神也<lb/>
主人入<lb/>
　註曰親之<lb/>
祝從啓牖鄉如初<lb/>
　註曰牖先闔後啓扇在内也鄉牖一名也如初者主<lb/>
　人入祝從在左○疏曰詩塞鄉墐户注北出牖也語<lb/>
　異義同亦是牖<lb/>
主人哭出復位<lb/>
<pb n="24b"/>
　註曰堂上位也<lb/>
卒徹祝佐食降復位<lb/>
　註曰祝復門西北面位佐食復西方位不復設西北<lb/>
　隅者重閉牖户䙝也○疏曰佐食即賓復西方位可<lb/>
　知<lb/>
宗人詔降如初<lb/>
　註曰初賛闔牖户宗人詔主人降<lb/>
始虞用柔日<lb/>
<pb n="25a"/>
　註曰葬之日日中虞欲安之柔日陰陰取其靜<lb/>
曰哀子某哀顯相夙興夜處不寧<lb/>
　註曰曰辭也祝祝之辭也喪祭稱哀顯相助祭者也<lb/>
　顯明也相助也詩云肅雍顯相不寧悲思不安<lb/>
敢用絜牲剛鬛<lb/>
　註曰敢昧冒之辭豕曰剛鬛<lb/>
香合<lb/>
　註曰黍也大夫士於黍稷之號合言普淖而已此言<lb/>
<pb n="25b"/>
　香合蓋記者誤耳辭次黍又不得在薦上○疏曰曲<lb/>
　禮所云黍稷别號者是人君法特牲少牢黍稷合言<lb/>
　普淖此别號黍為香合下特號稷為普淖故知記誤<lb/>
　也依設薦法先設菹醢次設俎後設黍稷今黍在嘉<lb/>
　薦之上此亦記者之誤故鄭非之也<lb/>
嘉薦普淖<lb/>
　註曰嘉薦菹醢也普淖黍稷也普大也淖和也徳能<lb/>
　大和乃有黍稷故以為號云<lb/>
<pb n="26a"/>
明齊溲酒<lb/>
　註曰明齊新水也言以新水溲釀此酒也郊特牲曰<lb/>
　明水涗齊貴新也<lb/>
哀薦祫事<lb/>
　註曰始虞謂之祫事者主欲其祫先祖也以與先祖<lb/>
　合為安<lb/>
適爾皇祖某甫<lb/>
　註曰爾女也女死者告之以適皇祖所以安之也皇<lb/>
<pb n="26b"/>
　君也某甫皇祖字也若言尼甫<lb/>
饗<lb/>
　註曰勸强之也<lb/>
再虞皆如初曰哀薦虞事<lb/>
　註曰丁日葬則已日再虞其祝辭異者一言耳<lb/>
三虞卒哭他用剛日亦如初曰哀薦成事<lb/>
　註曰當祔于祖廟為神安于此後虞改用剛日剛日<lb/>
　陽也陽取其動也士則庚日三虞壬日卒哭其祝辭<lb/>
<pb n="27a"/>
　異者亦一言耳他謂不及時而葬者喪服小記曰報<lb/>
　葬者報虞三月而後卒哭然則虞卒哭之間有祭事<lb/>
　者亦用剛日其祭無名謂之他者假設言之文不在<lb/>
　卒哭上者以其非常也今正者自相亞也檀弓曰葬<lb/>
　日中而虞弗忍一日離也是日也以虞易奠卒哭曰<lb/>
　成事是日也以吉祭易喪祭明日祔於祖父如是虞<lb/>
　為喪祭卒哭為吉祭○疏曰云他謂不及時而葬者<lb/>
　謂有故及家貧不及三月因三日殯日即葬于國北<lb/>
<pb n="27b"/>
　小記註云報讀為赴疾之赴謂不待三月喪因殯日<lb/>
　虞所以安神以送形而往迎魂而反而須安之故疾<lb/>
　虞三月而後卒哭者謂卒去無時之哭鄭云卒哭待<lb/>
　哀殺故至三月待尋常葬後乃為卒哭祭也<lb/>
獻畢未徹乃餞<lb/>
　註曰卒哭之祭既三獻也餞送行者之酒詩云出宿<lb/>
　于泲飲餞于禰尸旦將始祔于皇祖是以餞送之○<lb/>
　疏曰三虞不餞尸者以其三虞與卒哭同在寢祔則<lb/>
<pb n="28a"/>
　在廟以明旦當入廟以其易處鄉尊所故特有餞送<lb/>
　尸之禮也<lb/>
尊兩甒于廟門外之右少南水尊在酒西勺北枋<lb/>
　註曰少南將有事于北有𤣥酒即吉也此在西尚㐫<lb/>
　也言水者喪質無鼏不久陳<lb/>
洗在尊東南水在洗東篚在西<lb/>
　註曰在門之左又少南<lb/>
饌籩豆脯四脡<lb/>
<pb n="28b"/>
　註曰酒宜脯也<lb/>
有乾肉折俎二尹縮祭半尹在西塾<lb/>
　註曰乾肉牲體之脯也如今涼州鳥翅矣折以為俎<lb/>
　實優尸也尹正也雖其折之必使正縮從也<lb/>
尸出執几從席從<lb/>
　註曰祝入亦告利成入前尸尸乃出几席素几葦席<lb/>
　也以几席從執事也<lb/>
尸出門右南面<lb/>
<pb n="29a"/>
　註曰俟設席也<lb/>
席設于尊西北東面几在南賓出復位<lb/>
　註曰將入臨之位士喪禮賓繼兄弟北上門東北面<lb/>
　西上門西北面東上西方東面北上<lb/>
主人出即位于門東少南婦人出即位于主人之北皆<lb/>
西面哭不止<lb/>
　註曰婦人出者重餞尸○疏曰婦人有事自堂及房<lb/>
　而已今出寢門外<lb/>
<pb n="29b"/>
尸即席坐唯主人不哭洗廢爵酌獻尸尸拜受主人拜<lb/>
送哭復位薦脯醢設俎于薦東朐在南<lb/>
　註曰朐脯及乾肉之屈也屈者在南變于吉○疏曰<lb/>
　曲禮曰以脯修置者左朐右末注屈中曰胊吉時屈<lb/>
　者在左今尸東面而云在南則是㐫禮屈者在右<lb/>
尸左執爵取脯擩醢祭之佐食授嚌<lb/>
　註曰授乾肉之祭<lb/>
尸受振祭嚌反之祭酒卒爵奠于南方<lb/>
<pb n="30a"/>
　註曰反之反于佐食佐食反之于俎尸奠爵禮有終<lb/>
　○疏曰上經云三獻尸皆有酢今餞尸三獻皆不酢<lb/>
　而奠之是為禮有終謂若主人拜送賓不答拜亦是<lb/>
　禮有終也<lb/>
主人及兄弟踊婦人亦如之主婦洗足爵亞獻如主人<lb/>
儀無從踊如初賓長洗繶爵三獻如亞獻踊如初佐食<lb/>
取俎實于篚尸謖從者奉篚哭從之祝前哭者皆從及<lb/>
大門内踊如初<lb/>
<pb n="30b"/>
　註曰男女從尸男由左女由右及至也從尸不出大<lb/>
　門者由廟門外無事尸之禮也○疏曰正祭在廟廟<lb/>
　門外無事尸之禮今餞尸在寢門外則大門外無事<lb/>
　尸之禮鄭舉正祭况之<lb/>
尸出門哭者止<lb/>
　註曰以餞于外大門猶廟門○疏曰以餞于寢門以<lb/>
　大門為限似事尸在廟門為限故知<lb/>
賓出主人送拜稽顙<lb/>
<pb n="31a"/>
　註曰送賓拜于大門外<lb/>
主婦亦拜賓<lb/>
　註曰女賓也不言出不言送拜之于闈門之内闈門<lb/>
　如今東西掖門<lb/>
丈夫說絰帶于廟門外<lb/>
　註曰既卒哭當變麻受之以葛也夕日則服葛者為<lb/>
　祔期○疏曰喪服注云大夫以上虞而受服士卒哭<lb/>
　而受服士亦約此文而言也明旦為祔夕期之時變<lb/>
<pb n="31b"/>
　之因為祔期使賓知變節也<lb/>
入徹主人不與<lb/>
　註曰入徹者兄弟大功以下言主人不與則知丈夫<lb/>
　婦人在其中<lb/>
婦人說首絰不說帶<lb/>
　註曰不說帶齊斬婦人帶不變也婦人少變而重帶<lb/>
　帶下體之上也大功小功者葛帶時亦不說者未可<lb/>
　以輕文變于主婦之質至祔葛帶以即位檀弓曰婦<lb/>
<pb n="32a"/>
　人不葛帶○疏曰小記云齊衰帶惡笄以終喪鄭云<lb/>
　有除無變舉齊衰則斬衰帶不變可知齊斬帶不變<lb/>
　則大功以下變可知男子既葬首絰腰帶俱變男子<lb/>
　陽多變婦人既葬直變首絰不變帶故云少變也男<lb/>
　子陽重首首在上體婦人陰重腰腰是下體以重下<lb/>
　體故帶不變也云時亦不說者未可以輕文變於主<lb/>
　婦之質者變是文不變是質知大功以下夕時未變<lb/>
　麻服葛者以其與主婦同在廟門外主婦不變大功<lb/>
<pb n="32b"/>
　以下亦不變若然夕時不變夕後入室可以變故至<lb/>
　祔旦以葛帶即位也引檀弓者亦證齊衰婦人不葛<lb/>
　帶之事<lb/>
無尸則不餞猶出几席設如初拾踊三<lb/>
　註曰以餞尸者本為送神也丈夫婦人亦從几席而<lb/>
　出古文席為筵<lb/>
哭止告事畢賓出<lb/>
死三日而殯三月而𦵏遂卒哭<lb/>
<pb n="33a"/>
　註曰謂士也雜記曰大夫三月而葬五月而卒哭諸<lb/>
　侯五月而葬七月而卒哭此記更從死起異人之間<lb/>
　其義或殊<lb/>
將旦而祔則薦<lb/>
　註曰薦謂卒哭之祭<lb/>
卒辭曰哀子某來日某隮祔爾于爾皇祖某甫尚饗<lb/>
　註曰卒辭卒哭之祝辭隮升也尚庶幾也不稱饌明<lb/>
　主為告祔也<lb/>
<pb n="33b"/>
女子曰皇祖妣某氏<lb/>
　註曰女孫祔于祖母○疏曰此女子謂女未嫁而死<lb/>
　或出而歸或未廟見而死歸葬女氏之家既葬祔于<lb/>
　祖母也<lb/>
婦曰孫婦于皇祖姑某氏<lb/>
　註曰不言爾曰孫婦差疏也<lb/>
其他辭一也<lb/>
　註曰來日某隮祔尚饗<lb/>
<pb n="34a"/>
饗辭曰哀子某圭為而哀薦之饗<lb/>
　註曰饗辭勸强尸之辭也圭潔也詩曰吉圭為饎凡<lb/>
　吉祭饗尸曰孝子○疏曰特牲禮迎尸入室尸即席<lb/>
　坐主人拜妥尸尸答拜執奠祝饗鄭云勸強之也其<lb/>
　辭引此士虞記則宜云孝孫某圭為孝薦之饗<lb/>
明日以其班祔<lb/>
　註曰卒哭之明日也班次也喪服小記曰祔必以其<lb/>
　昭穆亡則中一以上凢祔己復于寢如既祫主反其<lb/>
<pb n="34b"/>
　廟練而後遷廟○疏曰小記解中猶間也一以上祖<lb/>
　又祖孫祔祖為正若無祖則祔于髙祖祔己復于寢<lb/>
　若大夫士無木主以幣主其神天子諸侯有木主者<lb/>
　以主祔祭訖主反于寢如祫祭訖主反廟相似糓梁<lb/>
　作僖公主傳云於練焉壞廟易檐可也改塗可也是<lb/>
　練而遷廟也左氏云卒哭而祔祔而作主特祀于主<lb/>
　蒸嘗祭于廟服注特祀在寢三年喪畢遭蒸嘗乃于<lb/>
　廟此不與鄭義同鄭意謂唯祔與練祭在廟祭訖主<lb/>
<pb n="35a"/>
　反于寢其大祥與禫祭其主自然在寢祭之禫月逢<lb/>
　四時吉祭即得在廟但未配而已又鄭注𤣥鳥詩君<lb/>
　喪三年畢更有特禘<lb/>
沐浴櫛搔翦<lb/>
　註曰彌自飾也搔當為爪<lb/>
用專膚為折俎取諸脰膉<lb/>
　註曰專猶厚也折俎謂主婦以下俎也體盡人多折<lb/>
　骨以為之今以脰膉貶于純吉古文脰膉為頭嗌○<lb/>
<pb n="35b"/>
　疏曰特牲記云主婦俎觳折佐食俎觳折少牢云主<lb/>
　婦俎擩折<lb/>
其他如饋食<lb/>
　註曰如特牲饋食之事或云以左胖虞右胖祔今此<lb/>
　如饋食則尸俎肵俎皆有肩臂豈復用虞臂乎其不<lb/>
　然明矣○疏曰虞不致爵則夫婦無俎矣上文有俎<lb/>
　則祔時夫婦致爵以祔時變麻服葛其辭稱孝夫婦<lb/>
　致爵與特牲同故云如特牲饋食之事也特牲饋食<lb/>
<pb n="36a"/>
　禮尸俎用右胖解之主人俎左臂豈得復取虞時左<lb/>
　臂用之乎<lb/>
用嗣尸<lb/>
　註曰虞祔尚質未暇筮尸○疏曰從虞至祔惟用一<lb/>
　尸而已<lb/>
曰孝子某孝顯相夙興夜處小心畏忌不惰其身不寧<lb/>
　註曰稱孝者吉祭○疏曰按檀弓虞為喪祭卒哭以<lb/>
　後為吉祭<lb/>
<pb n="36b"/>
用尹祭<lb/>
　註曰尹祭脯也大夫士祭無云脯者今不言牲號而<lb/>
　云尹祭亦記者誤矣○疏曰曲禮脯曰尹祭是天子<lb/>
　諸侯禮<lb/>
嘉薦普淖普薦溲酒<lb/>
　註曰普薦鉶羮不稱牲記其異者○疏曰虞禮及特<lb/>
　牲皆云祝酌奠于鉶南則鉶在酒前而設此亦普薦<lb/>
　在酒上故知也但虞禮一鉶此云饋食則與特牲同<lb/>
<pb n="37a"/>
　二鉶故云普薦也<lb/>
適爾皇祖某甫以隮祔爾孫某甫尚饗<lb/>
　註曰欲其祔合兩告之曽子問曰天子崩國君薨則<lb/>
　祝取羣廟之主而藏諸祖廟禮也卒哭成事而後主<lb/>
　各反其廟然則士之皇祖於卒哭亦反其廟無主則<lb/>
　反廟之禮未聞以其幣告之乎<lb/>
朞而小祥<lb/>
　註曰小祥祭名祥吉也檀弓曰歸祥肉<lb/>
<pb n="37b"/>
曰薦此常事<lb/>
　註曰祝辭之異者言常者朞而祭禮也○疏曰虞祔<lb/>
　之祭非常此一期天氣變易孝子思之而祭是其常<lb/>
　事<lb/>
又朞而大祥曰薦此祥事<lb/>
　註曰又復也○疏曰變言祥事亦是常事也<lb/>
中月而禫<lb/>
　註曰中猶間也禫祭名也與大祥間一月自喪至此<lb/>
<pb n="38a"/>
　凢二十七月禫之言澹澹然平安意也<lb/>
是月也吉祭猶未配<lb/>
　註曰是月是禫月也當四時之祭月則祭猶未以某<lb/>
　妃配某氏哀未忘也少牢饋食禮祝祝曰孝孫某敢<lb/>
　用柔毛剛鬛嘉薦普淖用薦嵗事于皇祖伯某以某<lb/>
　妃配某氏尚饗○疏曰謂是禫月得禫祭仍在寢此<lb/>
　月當四時吉祭之月則從四時祭于廟而猶未得以<lb/>
　某妃配哀未忘若喪中然也<lb/>
<pb n="38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儀禮述註卷十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儀禮述註卷八</head> <lb/>
    <p>
<pb n="1a"/>
欽定四庫全書<lb/>
　儀禮述註卷八<lb/>
　　　　　　　　　　　　安溪　李光坡　撰<lb/>
　　聘禮第八<lb/>
　　　鄭目錄云大問曰聘諸侯相於及無事使卿相問之<lb/>
　　　禮也小聘使大夫周禮諸侯邦交歲相問殷相<lb/>
　　　聘世相朝○疏曰大問曰聘小聘曰問此聘禮<lb/>
　　　是侯伯之卿大聘以經云五介又云及竟張旜<lb/>
<pb n="1b"/>
　　　孤卿建旜周公作經互見為義此見侯伯之卿<lb/>
　　　大聘玉人云瑑圭璋八寸璧琮八寸以覜聘上<lb/>
　　　公之臣公食大夫俎實云倫膚七據子男之臣<lb/>
　　　是各舉一邊而言明五等俱有是其互見為義也<lb/>
聘禮○君與卿圖事<lb/>
　註曰圖謀也謀聘故及可使者謀事者必因朝其位<lb/>
　君南面卿西面大夫北面士東面<lb/>
遂命使者<lb/>
<pb n="2a"/>
　註曰聘使卿<lb/>
使者再拜稽首辭<lb/>
　註曰辭以不敏<lb/>
君不許乃退<lb/>
　註曰退反位也受命者必進<lb/>
既圖事戒上介亦如之<lb/>
　註曰已謀事乃命上介難於使者易於介<lb/>
宰命司馬戒衆介衆介皆逆命不辭<lb/>
<pb n="2b"/>
　註曰宰上卿貳君事者諸侯謂司徒為宰衆介者士也士<lb/>
　屬司馬周禮司馬之屬司士掌作士適四方使為介逆猶<lb/>
　受也○疏曰天子有六卿天地四時之官諸侯兼官但有<lb/>
　三卿地官司徒兼冢宰夏官司馬兼春官冬官司空兼秋<lb/>
　官是以左傳杜洩云季孫為司徒叔孫為司馬孟孫為司空<lb/>
宰書幣<lb/>
　註曰書聘所用幣多少也<lb/>
命宰夫官具<lb/>
<pb n="3a"/>
　註曰宰夫宰之屬也命之使衆官具幣及所宜齎<lb/>
及期夕幣<lb/>
　註曰夕幣先行之日夕陳幣而視之重聘也<lb/>
使者朝服帥衆介夕<lb/>
　註曰視其事<lb/>
管人布幕於寢門外<lb/>
　註曰管猶館也管人謂掌次舍帷幕者也布幕以承<lb/>
　幣寝門外朝也○䟽曰寢門外朝也者謂路門外即<lb/>
<pb n="3b"/>
　正朝之處也<lb/>
官陳幣皮北首西上加其奉於左皮上馬則北面奠幣<lb/>
於其前<lb/>
　註曰奉所奉以致命謂束帛及𤣥纁也馬言則者此<lb/>
　享主用皮或時用馬馬入則在幕南皮馬皆乘○疏<lb/>
　曰束帛加璧以享君𤣥纁加琮以享夫人鄭不言璧<lb/>
　琮者璧琮不陳厥明乃授之也<lb/>
使者北面衆介立於其左東上<lb/>
<pb n="4a"/>
　註曰既受行同位也位在幕南<lb/>
卿大夫在幕東西面北上<lb/>
　註曰大夫西面辟使者○疏曰此謂處者大夫常北<lb/>
　面今與卿同西面故云辟使者<lb/>
宰入告具於君君朝服出門左南鄉<lb/>
　註曰入告入路門而告<lb/>
史讀書展幣<lb/>
　註曰展猶校錄也史幕東西面讀書賈人坐撫其幣<lb/>
<pb n="4b"/>
　每者曰在必西面者欲君與使者俱見之也○疏曰<lb/>
　若然賈人當在幕西東面撫之亦欲使君與賔俱見<lb/>
　之也<lb/>
宰執書告備具於君授使者使者受書授上介<lb/>
　註曰使展幣畢以書還授宰宰既告傋以授使者其<lb/>
　受授皆北面○疏曰三者皆北面向君故也<lb/>
公揖入<lb/>
　註曰揖禮羣臣<lb/>
<pb n="5a"/>
官載其幣舍於朝<lb/>
　註曰待旦行也○疏曰此云官謂官人從賔行者與<lb/>
　前官陳幣者異<lb/>
上介視載者<lb/>
　註曰監其安處之畢乃出<lb/>
所受書以行<lb/>
　註曰為當復展<lb/>
厥明賔朝服釋幣於禰<lb/>
<pb n="5b"/>
　註曰告為君使也賔使者謂之賔尊之也天子諸侯<lb/>
　将出告羣廟大夫告禰而已凡釋幣設洗盥如祭<lb/>
　疏曰下記云筮一尸若昭若穆容父在父在則祭祖<lb/>
　父卒則祭禰然則初行時若父在則釋幣於祖廟也<lb/>
　但奉幣湏潔當有洗以盥手其設洗法見士冠禮篚<lb/>
　在洗西<lb/>
有司筵几於室中祝先入主人從入主人在右再拜祝<lb/>
告又再拜<lb/>
<pb n="6a"/>
　註曰更云主人者廟中之稱也祝告告以主人将行<lb/>
釋幣制𤣥纁束奠於几下出<lb/>
　註曰祝釋之也凡物十曰束𤣥纁之率𤣥居三纁居<lb/>
　二朝貢禮云純四只制丈八尺○疏曰𤣥三纁二率<lb/>
　皆如此也純謂幅之廣狹制謂舒之長短周禮趙商<lb/>
　問只長八寸四八三十二幅廣三尺二寸大廣非其<lb/>
　度鄭答云古積畫誤為四當為三三咫則二尺四寸<lb/>
　矣雜記云納幣一束束五兩兩五尋然則毎卷二丈<lb/>
<pb n="6b"/>
　若作制幣者毎卷丈八尺為制合卷為匹也<lb/>
主人立於户東祝立於牖西又入取幣降卷幣實於笲<lb/>
埋於西階東<lb/>
　註曰又入者祝也埋幣必盛以器若藏然<lb/>
又釋幣於行<lb/>
　註曰告将行也行者之先其古人之名未聞天子諸<lb/>
　侯有常祀在冬大夫三祀曰門曰行曰厲䘮禮有毁<lb/>
　宗躐行出於大門則行神之位在廟門外西方不言<lb/>
<pb n="7a"/>
　埋幣可知也今時民春秋祭祀有行神古之遺禮乎<lb/>
　○疏曰常祀在冬月令祀行是也大夫雖有行無常<lb/>
　祀因行使始出有告禮而已然此謂平治道路之神<lb/>
　至於出城又有軷祭祭山川之神喻無險難也祭山<lb/>
　川之神有軷壇此祭行神亦當有軷壤月令祭行注<lb/>
　為軷壇厚二寸廣五尺輪四尺是也<lb/>
遂受命<lb/>
　註曰言遂者明自是出不復入<lb/>
<pb n="7b"/>
上介釋幣亦如之<lb/>
　註曰如其於襧與行<lb/>
上介及衆介俟於使者之門外<lb/>
　註日俟待也待於門外東面北上<lb/>
使者載旜帥以受命於朝<lb/>
　註曰旜旌旗屬也載之者所以表識其事也周禮曰<lb/>
　通帛為旜又曰孤卿建旜至於朝門使者北面東上<lb/>
　○疏曰諸侯三門臯應路路門外有常朝位下文君<lb/>
<pb n="8a"/>
　臣皆朝列位乃使卿進使者使者乃入至朝即此朝<lb/>
　門者臯門外矣通帛謂通體盡用赤無他物之飾<lb/>
　赤周正色孤卿建者以其不畫異物奉王之政教而已<lb/>
君朝服南鄉卿大夫西面北上君使卿進使者使者入<lb/>
及衆介隨入北面東上君揖使者進之上介立於其左<lb/>
接聞命<lb/>
　註曰進之者有命宜相近也接猶續也<lb/>
賈人西面坐啟櫝取圭垂繅不起而授宰<lb/>
<pb n="8b"/>
　註曰賈人在官知物價者繅所以藉圭也其或拜則<lb/>
　奠於其上○䟽曰繅有二種一者以木為中幹以韋<lb/>
　衣之天子五采公侯伯三采子男二采采為再行奠<lb/>
　玊於上此則無垂繅屈繅之事下記云若組絢為之<lb/>
　者所以繫玉於韋版使不失墜此乃有屈垂之法則<lb/>
　此經所云者是也<lb/>
宰執圭屈繅自公左授使者<lb/>
　註曰屈繅者歛之禮以相變為敬也自公左賛幣之<lb/>
<pb n="9a"/>
　義○疏曰曲禮曰詔辭自右賛幣自左<lb/>
使者受圭同面垂繅以受命<lb/>
　註曰同面者宰就使者北面並授之既授之而君出<lb/>
　命矣凡授受者授由其右受由其左<lb/>
既述命同面授上介<lb/>
　註曰述命者循君之言重失誤<lb/>
上介受圭屈繅出受賈人衆介不從<lb/>
　註曰賈人将行者在門外北面<lb/>
<pb n="9b"/>
受享束帛加璧受夫人之聘璋享𤣥纁束帛加琮皆如<lb/>
初<lb/>
　註曰享獻也既聘又獻所以厚恩惠也帛今之璧色<lb/>
　繒也夫人亦有聘享以其與己同體為國小君也其<lb/>
　聘用璋取其半圭也君享用璧夫人用琮天地配合<lb/>
　之象也圭璋特逹瑞也璧琮有加往徳也周禮曰瑑<lb/>
　圭璋璧琮以覜聘○疏曰前已受聘君圭此受享君<lb/>
　束帛加璧又受聘夫人璋又受享夫人琮前陳聘不<lb/>
<pb n="10a"/>
　陳圭璧琮是以至此始言而復連言束帛𤣥纁以其<lb/>
　是相配之物也璧色繒謂帛色放璧色但未知此璧<lb/>
　用何色耳特逹謂不加束帛璧琮有加往致其徳也<lb/>
　此聘賔不用君所執圭璋其出聘圭璋璧琮則瑑之<lb/>
　而已無桓信躬蒲糓之文又所執皆降其君一等<lb/>
遂行舍於郊<lb/>
　註曰於此脱舍衣服乃即道也曲禮曰凡為君使者<lb/>
　已受命君言不宿於家○疏曰自朝服告禰至受<lb/>
<pb n="10b"/>
　命衣服未改至此脱朝服服深衣而行<lb/>
歛旜<lb/>
若過邦至於竟使次介假道束帛将命於朝曰請帥奠<lb/>
幣<lb/>
　註曰至竟而假道諸侯以國為家不敢直徑也将猶<lb/>
　奉也帥猶道也請道道路所當由<lb/>
下大夫取以入告出許遂受幣<lb/>
　註曰言遂者明受其幣非為許故也容其辭讓不得<lb/>
<pb n="11a"/>
　命也<lb/>
餼之以其禮上賔太牢積唯芻禾介皆有餼<lb/>
　註曰凡賜人以牲生曰餼餼猶禀也給也以其禮者<lb/>
　尊卑有常差也常差者上賔上介牲用大牢羣介用<lb/>
　少牢米皆百筥牲陳于門内之西北面米設于中庭<lb/>
　上賔上介致之以束帛羣介則牽羊焉上賔有禾十<lb/>
　車芻二十車禾以秣馬<lb/>
士帥没其竟<lb/>
<pb n="11b"/>
　註曰没盡<lb/>
誓于其竟賔南面上介西面衆介北面東上史讀書司<lb/>
馬執筴立于其後<lb/>
　註曰此使次介假道正而誓也賔南面専威信也史<lb/>
　於衆介之前北面讀書以勅告士衆為其犯禮暴掠<lb/>
　也禮君行師從卿行旅從司馬主軍法者執策示罰<lb/>
未入竟壹肄<lb/>
　註曰謂於所聘之國竟也肄習也習聘之威儀重失<lb/>
<pb n="12a"/>
　誤<lb/>
為壝壇畫階帷其北無宫<lb/>
　註曰壝土象壇也帷其北宜有所鄉依也無宫不壝<lb/>
　土畫外垣也<lb/>
朝服無主無執也<lb/>
　註曰不立主人主人尊也不執玉不敢䙝也徒習其<lb/>
　威儀而已<lb/>
介皆與北面西上<lb/>
<pb n="12b"/>
　註曰入門左之位也○疏曰但習入廟聘享揖遜升<lb/>
　降布幣授玉之禮是以直云北面西上之位也云入<lb/>
　門左之位者下文云賔入門左介皆入門左北面西<lb/>
　上是也<lb/>
習享士執庭實<lb/>
　註曰士士介也庭實必執之者皮則有攝張之節<lb/>
習夫人之聘享亦如之習公事不習私事<lb/>
　註曰公事致命者也○疏曰私事者謂私覿於君私<lb/>
<pb n="13a"/>
　面於卿大夫<lb/>
及竟張旜誓<lb/>
　註曰張旜明事在此國也張旜謂使人維之○䟽曰<lb/>
　按節服氏六人維王之太常鄭云維之以縷太常十<lb/>
　二旒一人維持二旒也諸侯則四人不依命數大夫<lb/>
　無文或一人或二人<lb/>
乃謁關人<lb/>
　註曰謁告也古者竟上為闗以譏異服識異言<lb/>
<pb n="13b"/>
闗人問從者幾人<lb/>
　註曰為有司當供委積之具○疏曰卿行旅從一黨<lb/>
　之人大夫小聘當一旅之人百人也少曰委多曰積<lb/>
以介對<lb/>
　註曰以所與受命者對謙也上公之使者七介侯伯<lb/>
　五介子男三介<lb/>
君使士請事遂以入竟<lb/>
　註曰遂以入因道之○疏曰君得闗人告即知為聘<lb/>
<pb n="14a"/>
　來而云使士請事君子不必人故知而猶問也<lb/>
入竟歛旜乃展<lb/>
　註曰復校錄幣重其事歛旜變於始入<lb/>
布幕賔朝服立於幕東西面<lb/>
　註曰西面者由是臣道異於前誓時也<lb/>
介皆北面東上賈人北面坐拭圭遂執展之<lb/>
　註曰持之而立告在<lb/>
上介北面視之退復位<lb/>
<pb n="14b"/>
　註曰言退復位則視圭進違位<lb/>
退圭<lb/>
　註曰圭璋尊不陳之<lb/>
陳皮北首西上又拭璧展之㑹諸其幣加于左皮上上<lb/>
介視之退<lb/>
　註曰㑹合也<lb/>
馬則幕南北面奠幣于其前<lb/>
　註曰前當前幕上<lb/>
<pb n="15a"/>
展夫人之聘享亦如之賈人告于上介告于賔<lb/>
　註曰展夫人聘享上介不視貶於君也賈人既拭璋琮<lb/>
　南面告子上介上介於是東面以告于賔<lb/>
有司展羣幣以告<lb/>
　註曰羣幣私覿及大夫者有司載幣者自展告<lb/>
及郊又展如初<lb/>
　註曰逺郊也天子百里上公五十侯伯三十子男十<lb/>
　近郊各半之<lb/>
<pb n="15b"/>
及館展幣於賈人之館如初<lb/>
　註曰館舎也逺郊之内有候館可以少休止沐浴展<lb/>
　幣不于賔館者為主國之人有勞問己者就焉便疾<lb/>
　也○疏曰周禮遺人十里有廬三十里有宿五十里<lb/>
　市市有候館畿内道路皆有候館<lb/>
賔至于近郊張旜君使下大夫請行反君使卿朝服用<lb/>
束帛勞<lb/>
　註曰請行問所之也雖知之謙不必也士請事大夫請<lb/>
<pb n="16a"/>
　行卿勞彌尊賔也其服皆朝服<lb/>
上介出請入告賔禮辭迎于舍門之外再拜<lb/>
　註曰出請入門西面請所以來事也入告入北面告<lb/>
　賔也每所及至皆有舎其有來者皆出請入告于此<lb/>
　言之者賔彌尊事彌錄○疏曰此時賔當在賔館阼<lb/>
　階西面故上介北面告賔前士請事大夫請行亦當<lb/>
　出請入告於此始言之者先士次大夫後卿以是先<lb/>
　卑後尊今復見此言故云賔彌尊事彌錄也<lb/>
<pb n="16b"/>
勞者不答拜<lb/>
　註曰凡為人使不當其禮<lb/>
賔揖先入受于舍門内<lb/>
　註曰不受于堂此主于侯伯之臣也公之臣受勞於<lb/>
　堂○疏曰案司儀諸公之臣相為國客及大夫郊勞<lb/>
　三辭拜辱三讓登聴命<lb/>
勞者奉幣入東面致命<lb/>
　註曰東面向賔<lb/>
<pb n="17a"/>
賔北面聴命還少退再拜稽首受幣勞者出<lb/>
　註曰北面聴命若君南面然少退象降拜○疏曰歸<lb/>
　饔餼時堂上北面受幣此在庭亦當北面訝受幣勞<lb/>
　者南面可知也<lb/>
授老幣<lb/>
　註曰老賔之臣<lb/>
出迎勞者<lb/>
　註曰欲儐之<lb/>
<pb n="17b"/>
勞者禮辭賔揖先入勞者從之乘皮設<lb/>
　註曰設於門内也物四曰乘皮麋鹿皮也○疏曰庭實當<lb/>
　三分庭一在南設之今以儐勞者在庭故設於門内也<lb/>
賔用束錦儐勞者<lb/>
　註曰言儐者賔在公館如家之義亦以來者為賔<lb/>
勞者再拜稽首受<lb/>
　註曰稽首尊國賔也<lb/>
賔再拜稽首送幣<lb/>
<pb n="18a"/>
　註曰受送拜皆北面衆階上<lb/>
勞者揖皮出乃退賔送再拜<lb/>
　註曰揖皮出東面揖執皮者而出<lb/>
夫人使下大夫勞以二竹簠方𤣥被纁裏有葢<lb/>
　註曰竹簠方者器名也以竹為之狀如簋而方<lb/>
　疏曰簋皆用木而圓受斗二升此則用竹而方故云<lb/>
　如簋而方<lb/>
其實棗蒸栗擇兼執之以進<lb/>
<pb n="18b"/>
　註曰兼猶兩也右手執棗左手執栗<lb/>
賔受棗大夫二手授栗<lb/>
　註曰受授不㳺手慎之也<lb/>
賔之受如初禮<lb/>
　註曰如卿勞之儀<lb/>
儐之如初下大夫勞者遂以賔入<lb/>
　註曰出以束錦授從者因東面釋辭請導之以入然<lb/>
　則賔送不拜○疏曰賔送不拜謂若公食大夫使人<lb/>
<pb n="19a"/>
　戒賔不拜送遂從之其類也覲禮大夫勞侯氏侯氏即<lb/>
　從大夫入拜送大夫天子使尊故雖從亦拜送與此異<lb/>
至于朝主人曰不腆先君之祧既拚以俟矣<lb/>
　註曰賔至外門下大夫入告出釋此辭主人者公也<lb/>
　不言公而言主人主人接賔之辭明至欲受之不敢<lb/>
　稽賔也腆猶善也遷主所在曰祧周禮天子七廟文<lb/>
　武為祧諸侯五廟則祧始祖也是亦廟也言祧者祧<lb/>
　尊而廟親待賔客者上尊者○䟽曰守祧掌守先王<lb/>
<pb n="19b"/>
　先公之廟祧鄭注云廟謂太祖之廟及三昭三穆遷<lb/>
　主所藏曰祧先公之遷主藏於后稷之廟先王之遷<lb/>
　主藏於文武之廟祧之言超也超上去不毁之也天<lb/>
　子有二祧以藏遷主諸侯無二祧遷主藏於太祖廟<lb/>
　故此名太祖廟為祧也下文迎賔及廟門受賔聘享<lb/>
　皆在廟是於太祖廟受聘享以尊之若享食則於禰<lb/>
　廟燕又在寝彌相親也此鄭義若孔君王肅則以髙<lb/>
　祖之父及祖為二祧非鄭義也<lb/>
<pb n="20a"/>
賔曰俟間<lb/>
　註曰賔之意不欲奄卒主人也且以道路悠逺欲沐<lb/>
　浴齋戒俟間未敢聞命<lb/>
大夫帥至于館卿致館<lb/>
　註曰致至也賔至此館主人以上卿禮致之所以安<lb/>
　之也○䟽曰按覲禮天子賜舎註云王使人以命致<lb/>
　館無禮謂無束帛此云以上卿禮明有束帛致可知<lb/>
　若然有禮則稱致覲禮不稱致無禮故也案司儀云<lb/>
<pb n="20b"/>
　諸公相為賔主君郊勞云三辭拜受拜受謂拜受幣<lb/>
　又云致館亦如之亦是有幣可知○朱先生曰此致<lb/>
　止謂致館耳注䟽皆以為兼致飱非是<lb/>
賔迎再拜卿致命賔再拜稽首卿退賔送再拜<lb/>
宰夫朝服設飱<lb/>
　註曰食不備禮曰飱○䟽曰饔餼則生腥飪皆具而<lb/>
　又多餘物飱則惟腥飪而已餘物又少<lb/>
飪一牢在西鼎九羞鼎三腥一牢在東鼎七<lb/>
<pb n="21a"/>
　註曰中庭之饌也飪孰也孰在西腥在東象春秋也<lb/>
　鼎西九東七凡其鼎實與其陳如陳饔餼羞鼎則陪<lb/>
　鼎也以其實言之則曰羞以其陳言之則曰陪<lb/>
　曰中庭之饌對下文是堂上及門之饌也<lb/>
堂上之饌八西夾六<lb/>
　註曰八六者豆數也凡饌以豆為本堂上八豆八簋<lb/>
　六鉶兩簠八壺西夾六豆六簋四鉶兩簠六壺其實<lb/>
　與其陳亦如饔餼<lb/>
<pb n="21b"/>
門外米禾皆二十車<lb/>
　註曰禾槀實并刈者也諸侯之禮車米視生牢禾視<lb/>
　死牢牢十車大夫之禮皆視死牢而已雖有生牢不<lb/>
　取數焉米陳門東禾陳門西<lb/>
薪芻倍禾<lb/>
　註曰各四十車凡此所陳皆如饔餼<lb/>
上介飪一牢在西鼎七羞鼎三堂上之饌六門外米禾<lb/>
皆十車薪芻倍禾<lb/>
<pb n="22a"/>
　註曰西鼎七無鮮魚鮮腊<lb/>
衆介皆少牢<lb/>
　註曰亦飪在西鼎五羊豕腸胃魚腊堂上之饌四豆<lb/>
　四簋兩鉶四壺無簋○䟽曰知鼎五者以賔九上介<lb/>
　七衆介當五降殺以兩又約少牢五鼎此亦少牢故<lb/>
　知亦五鼎也<lb/>
厥明訝賔於館<lb/>
　註曰此訝下大夫也以君命迎賔謂之訝訝迎也亦<lb/>
<pb n="22b"/>
　皮弁<lb/>
賔皮弁聘至於朝賔入於次<lb/>
　註曰服皮弁者朝聘主相尊敬諸侯視朔皮弁服入<lb/>
　於次俟辨也次在大門外之西以帷為之<lb/>
乃陳幣<lb/>
　註曰有司入於主國廟門外以布幕陳幣如展幣焉<lb/>
　圭璋賈人執櫝而俟<lb/>
卿為上擯大夫為承擯士為紹擯擯者出請事<lb/>
<pb n="23a"/>
　註曰擯謂主國之君所使出接賔者也紹繼也其位<lb/>
　相承繼而出也主君公也則擯者五人侯伯也則擯<lb/>
　者四人子男也則擯者三人聘義曰介紹而𫝊命君<lb/>
　子於所尊不敢質敬之至也既知其所為來之事復<lb/>
　請之者賔來當與主君為禮為其謙不敢斥尊者啟<lb/>
　發以進之於是時賔出次直闑西北面上擯在闑東<lb/>
　閾外西面其相去也公之使者七十歩侯伯之使者<lb/>
　五十歩子男之使者三十歩此旅擯耳不𫝊命上介<lb/>
<pb n="23b"/>
　在賔西北東面承擯在上擯東南西面各自次序而<lb/>
　下末介末擯旁相去三丈六尺上擯之請事進南面<lb/>
　揖賔俱前賔至末介上擯至末擯亦相去三丈六尺<lb/>
　止揖而請事還入告于公天子諸侯朝覲乃命介紹<lb/>
　𫝊命耳其儀各鄉本受命反面𫝊而下及末則鄉受<lb/>
　之反面𫝊而上又受命𫝊而下亦如之此三丈六尺<lb/>
　者門容二轍參个旁加各一歩也○疏曰上擯西面<lb/>
　者向君也旅擯見司儀云各自次序而下者賔介自<lb/>
<pb n="24a"/>
　南向北為序主人之擯自北向南為序也進南面揖<lb/>
　賔俱前者謂上擯入向公前北面受命復出南面遥<lb/>
　揖賔使前而漸南行賔至末介北東面上擯至末擯<lb/>
　南西面止揖者俱立定乃揖也各鄉本受命者非一<lb/>
　時之事先上擯入受命出𫝊與承擯承擯𫝊與末擯<lb/>
　此是𫝊而下末介向末擯邉受命𫝊與次介次介𫝊<lb/>
　與上介上介𫝊與賔是𫝊而上云又受命𫝊而下者<lb/>
　此乃發賔傳向主君一如前發主君𫝊而向下如此<lb/>
<pb n="24b"/>
　三迴為交擯三辭二轍三个者轍廣八尺參个三八<lb/>
　二十四門容二丈四尺傍加各一歩者此無正文但<lb/>
　人之進退周旋不過再舉足一歩故門傍各空一歩<lb/>
　丈二添二丈四尺為三丈六尺<lb/>
公皮弁迎賔於大門内大夫納賔<lb/>
　註曰公不出大門降於待其君也大夫上擯也於是<lb/>
　賔主人皆裼○疏曰此未執玊正是文飾之時故皆<lb/>
　裼<lb/>
<pb n="25a"/>
賔入門左<lb/>
　註曰内賔位也衆介隨入北面西上少退擯者亦入<lb/>
　門而右北面東上上擯進相君○䟽曰此注亦多約<lb/>
　下入廟行聘享文<lb/>
公再拜<lb/>
　註曰南面拜迎<lb/>
賔辟不答拜<lb/>
　註曰辟君逡遁不敢當其禮<lb/>
<pb n="25b"/>
公揖入每門每曲揖<lb/>
　註曰凡君與賔入門賔必後君介及擯者隨之並而<lb/>
　鴈行既入則或左或右相去如初玊藻曰君入門介<lb/>
　拂闑大夫中棖與闑之間士介拂棖賔入不中門不<lb/>
　履閾此賔謂聘卿大夫也門中門之正也不敢與君<lb/>
　並由之敬也介與擯者鴈行卑不踰尊者之迹亦敬<lb/>
　也賔之介猶主人之擯○䟽曰諸侯三門臯應路則<lb/>
　應門為中門左宗廟右社稷入大門東行即至廟門<lb/>
<pb n="26a"/>
　其間得有每門者諸侯有五廟太祖之廟居中二昭<lb/>
　居東二穆居西廟皆别門門外兩邉皆有南北隔牆<lb/>
　隔牆中夾通門若然祖廟已西隔墻有三則閤門亦<lb/>
　有三東行經三門乃至太祖廟門中則相逼入門則<lb/>
　相逺是以每門皆有曲有曲即相揖所引玉藻君入<lb/>
　門至拂棖彼鄭注云此謂兩君相見也君若迎聘客<lb/>
　擯者亦然下句言賔始是聘客闑居中棖謂門兩傍<lb/>
　長木所謂門楔也故君與賔及上擯上介拂闑末介<lb/>
<pb n="26b"/>
　末擯拂棖而次介次擯由棖闑之間○朱先生曰案<lb/>
　江都集禮廟制諸侯立廟宜在中門外之左右者宗<lb/>
　廟之制外為都宫内各有寢廟别有門垣太祖在北<lb/>
　左昭右穆以次而南與此䟽之説不同未知孰是門<lb/>
　闑之説與玊藻注䟽亦不同<lb/>
及廟門公揖入立于中庭<lb/>
　註曰公先入省内事也立于中庭以俟賔不復出如<lb/>
　此得君行一臣行二於禮可矣公迎賔大門内卿大<lb/>
<pb n="27a"/>
　夫以下入廟門俟之○疏曰省内事如曲禮主人請<lb/>
　入為席之類初命迎賔於館之時卿大夫士固在朝<lb/>
　及君在大門内時不以無事亂者事當於廟中在位矣<lb/>
賔立接西塾<lb/>
　註曰接猶近也已與主君交禮將有出命俟之於此介<lb/>
　在幣南北面西上上擯亦隨公入門東東上少進於士<lb/>
几筵既設擯者出請命<lb/>
　註曰有几筵者以其廟受宜依神也賔至廟門司空<lb/>
<pb n="27b"/>
　乃於依前設之神尊不豫事也席西上上擯待而出<lb/>
　請受賔所以來之命重停賔也至此言命事彌至言<lb/>
　彌信也周禮諸侯祭祀席蒲筵繢純右彫几<lb/>
賈人東面坐啓櫝取圭垂繅不起而授上介<lb/>
　註曰賈人鄉入陳幣東面俟於此受圭不起賤不與<lb/>
　為禮也不言裼襲者賤不裼也繅有組繫也<lb/>
上介不襲執圭屈繅授賔<lb/>
　註曰上介北面受圭進西面授賔不襲者以盛禮不在<lb/>
<pb n="28a"/>
　於己也屈繅并持之也曲禮曰執玉其有藉者則裼<lb/>
　無藉者則襲<lb/>
賔襲執圭<lb/>
　註曰執圭盛禮而又盡飾為其相蔽敬也玉藻曰服<lb/>
　之襲也充美也是故尸襲執玉龜襲也○疏曰臣於<lb/>
　君所合裼以盡飾今既執圭以瑞為敬若又盡飾而<lb/>
　裼則掩蔽執玉之敬故不得裼也充猶覆也<lb/>
擯者入告出辭玊<lb/>
<pb n="28b"/>
　註曰擯者上擯也入告公以賔執圭将致其聘命圭<lb/>
　贄之重者辭之亦所以尊讓也<lb/>
納賔賔入門左<lb/>
　註曰公事自闑西<lb/>
介皆入門左北面西上<lb/>
　註曰隨賔入也介無事止於此<lb/>
三揖<lb/>
　註曰君與賔也入門将曲揖既曲北面又揖當碑揖<lb/>
<pb n="29a"/>
　疏曰公已入立中庭而云入門者謂賔入門及北面<lb/>
　公皆向賔揖之再揖訖公乃北行當碑乃得賔主相<lb/>
　向揖是以得君行一臣行二<lb/>
至於階三讓<lb/>
　註曰讓升<lb/>
公升二等<lb/>
　註曰先賔升二等亦欲君行一臣行二<lb/>
賔升西楹西東面<lb/>
<pb n="29b"/>
　註曰與主君相向<lb/>
擯者退中庭<lb/>
　註曰鄉公所立處退者以公宜親受賔命不用擯相<lb/>
　也<lb/>
賔致命公左還北鄉<lb/>
　註曰當拜<lb/>
擯者進<lb/>
　註曰進阼階西釋辭於賔相公拜也<lb/>
<pb n="30a"/>
公當楣再拜<lb/>
　註曰拜貺也貺恵賜也楣謂之梁<lb/>
賔三退負序<lb/>
　註曰三退三逡遁也<lb/>
公側襲受玉於中堂與東楹之間<lb/>
　註曰側猶獨也言獨見其尊賔也它日公有事必有<lb/>
　賛為之者凡襲於隠者公序坫之間可知也中堂南<lb/>
　北之中也入堂深尊賔事也東楹之間亦以君行一<lb/>
<pb n="30b"/>
　臣行二<lb/>
擯者退負東塾而立賔降介逆出賔出公側授宰玉<lb/>
　註曰使藏之授於序端<lb/>
裼降立<lb/>
　註曰裼者免上衣見裼衣凡當盛禮者以充美為敬<lb/>
　非盛禮者以見美為敬禮尚相變也玉藻曰裘之裼<lb/>
　也見美也又曰麛裘青豻裒絞衣以裼之論語曰素<lb/>
　衣麋裘皮弁時或素衣其裘同可知也裘者為温表<lb/>
<pb n="31a"/>
　之為其䙝也寒暑之服冬則裘夏則葛凡䄠裼者左<lb/>
　降立俟享也亦於中庭○䟽曰凡服四時不同假令<lb/>
　冬有裘襯身襌衫又有襦袴襦袴之上有裘裘上有<lb/>
　裼衣裼衣之上又有上服皮弁祭服之等若夏則以<lb/>
　絺綌絺綌之上則有中衣中衣之上復有上服皮弁<lb/>
　祭服之等若春秋二時則衣袷褶袷褶之上加以中<lb/>
　衣中衣之上加以上服也<lb/>
擯者出請<lb/>
<pb n="31b"/>
　註曰不必賔事之有無<lb/>
賔裼奉束帛加璧享擯者入告出許<lb/>
　註曰許受之<lb/>
庭實皮則攝之毛在内内攝之入設也<lb/>
　註曰皮虎豹之皮攝之者右手并執前足左手并執<lb/>
　後足毛在内不欲文之豫見也内攝之者兩手相嚮<lb/>
　也入設亦參分庭一在南言則者或以馬也凡君於<lb/>
　臣臣於君麋鹿皮可也<lb/>
<pb n="32a"/>
賔入門左揖讓如初升致命張皮<lb/>
　註曰張者釋外足見文也<lb/>
公再拜受幣士受皮者自後右客<lb/>
　註曰自由也從東方來由客後西居其左受皮也執<lb/>
　皮者既授亦自前西而出<lb/>
賔出當之坐攝之<lb/>
　註曰象受於賔<lb/>
公側受宰幣皮如入右首而東<lb/>
<pb n="32b"/>
　註曰如入左在前皮右首者變於生也<lb/>
聘於夫人用璋享用琮如初禮<lb/>
　註曰如公立於中庭以下<lb/>
若有言則以束帛如享禮<lb/>
　註曰有言有所告請若有所問也記曰有故則束帛<lb/>
　加書以将命春秋臧孫辰告糴於齊公子遂如楚乞<lb/>
　師晉侯使韓穿來言汶陽之田皆是也無庭實也<lb/>
擯者出請事賔告事畢<lb/>
<pb n="33a"/>
　註曰公事畢<lb/>
賔奉束錦以請覿<lb/>
　註曰覿見也卿将公事是欲交其歡敬也不用羔因<lb/>
　使而見非特來○疏曰卿将公事者聘享是也此行<lb/>
　私禮為交歡敬也卿初仕見已君及卿皆見以羔若<lb/>
　諸侯相朝其臣從君亦得執羔見主君左𫝊公㑹晉<lb/>
　師於瓦范獻子執羔即其事也<lb/>
擯者入告出辭<lb/>
<pb n="33b"/>
　註曰客有大禮未有以待之○疏曰大禮謂聘享未<lb/>
　有以待之謂未禮賔故止客請覿而先行賔禮也<lb/>
請禮賔賔禮辭聴命擯者入告<lb/>
　註曰告賔許也<lb/>
宰夫徹几改筵<lb/>
　註曰将禮賔徹神几改神席更布也賔席東上公食<lb/>
　大夫禮曰蒲筵常緇布純加萑席尋𤣥帛純此筵上<lb/>
　下大夫也周禮曰筵國賔於牖前莞筵紛純加繅席<lb/>
<pb n="34a"/>
　畫純左彤几者則是筵孤也孤彤几卿大夫其漆几<lb/>
　與○疏曰賔席東上對前為神而西上也司几筵有<lb/>
　五几從上向下序之大子素几諸侯彫几孤彤几卿<lb/>
　大夫漆几下有素几䘮事所用<lb/>
公出迎賔以入揖讓如初<lb/>
　註曰公出迎者己之禮更端也○疏曰前聘享俱是<lb/>
　公禮故聘訖而享公不出迎此禮賔是私禮故更端<lb/>
　而出迎也<lb/>
<pb n="34b"/>
公升側受几於序端宰夫内拂几三奉兩端以進<lb/>
　註曰内拂几不欲塵坋尊者以進自東箱來授君<lb/>
　疏曰按覲禮几俟於東箱<lb/>
公東南鄉外拂几三卒振袂中攝之進西鄉<lb/>
　註曰進就賔也○疏曰宰夫奉几兩端故公中攝之<lb/>
　擬賔用兩手在公手外取之故也<lb/>
擯者告<lb/>
　註曰告賔以公授几<lb/>
<pb n="35a"/>
賔進訝受几於筵前東面俟<lb/>
　註曰未設也<lb/>
公壹拜送<lb/>
　註曰公尊也<lb/>
賔以几辟<lb/>
　註曰辟位逡遁<lb/>
北面設几不降階上答再拜稽首<lb/>
　註曰不降以主人禮未成也凡賔左几○疏曰鄉飲酒<lb/>
<pb n="35b"/>
　義云啐酒成禮也啐酒為禮成此説為主為啐酒今<lb/>
　未啐醴故云禮未成也云凡賔左几者對神右几<lb/>
宰夫實觶以醴加柶於觶面枋<lb/>
　註曰酌以授君也君不自酌尊也宰夫亦洗升實觶<lb/>
　以醴自東箱來不面擸不訝受也○疏曰授几時從<lb/>
　下面升東箱取几進以授君今亦從下升東箱酌醴<lb/>
　進以授君故亦云不訝受也者公西面向君宰夫自<lb/>
　東箱來在公傍側並授與公是以下文公側受醴不<lb/>
<pb n="36a"/>
　訝受故不面擸也<lb/>
公側受醴<lb/>
　註曰将以敬賔<lb/>
賔不降壹拜進筵前受醴復位公拜送醴<lb/>
　註曰賔一拜者醴質以少為貴○疏曰賔上下皆再<lb/>
　拜稽首獨此一拜故鄭據大古云醴質無𤣥酒故一<lb/>
　拜以少為貴<lb/>
宰夫薦籩豆脯醢賔升筵擯者退負東塾<lb/>
<pb n="36b"/>
　註曰事未畢擯者不退中庭以有宰夫也○疏曰有<lb/>
　宰夫相則已無事若無宰夫則在中庭矣<lb/>
賔祭脯醢以柶祭醴三庭實設<lb/>
　註曰庭實乘馬<lb/>
降筵北面以柶兼諸觶尚擸坐啐醴<lb/>
　註曰降筵就階上○疏曰以右手之柶并於左兩手<lb/>
　奉觶就階上者以鄉飲酒獻酢卒爵各於其階明此<lb/>
　亦在西階之上<lb/>
<pb n="37a"/>
公用束帛<lb/>
　註曰致幣也言用尊於下也亦受之於序端<lb/>
建柶北面奠於薦東擯者進相幣<lb/>
　註曰賛以辭<lb/>
賔降辭幣<lb/>
　註曰不敢當公禮也<lb/>
公降一等辭<lb/>
　註曰辭賔降也<lb/>
<pb n="37b"/>
栗階升聼命<lb/>
　註曰栗階趨君命尚疾不連歩<lb/>
降拜<lb/>
　註曰拜受<lb/>
公辭<lb/>
　註曰不降一等殺也<lb/>
升再拜稽首受幣當東楹北面<lb/>
　註曰亦訝受而北面者禮主於己巳臣也○疏曰前<lb/>
<pb n="38a"/>
　行聘享時賔東面主君西面訝授受以奉君命故不<lb/>
　北面此以主君禮己己臣也故北面受異聘享時<lb/>
退東面俟<lb/>
　註曰俟君拜也不北面者謙若不敢當階然<lb/>
公壹拜賔降也公再拜<lb/>
　註曰不俟公再拜者不敢當公之盛也公再拜者事<lb/>
　畢成禮也<lb/>
賔執左馬以出<lb/>
<pb n="38b"/>
　註曰靮尊者禮宜親之也效馬者并左右授受之餘<lb/>
　三馬主人牽者從出也<lb/>
上介受賔幣從者訝受馬<lb/>
　註曰從者士介○楊氏曰聘禮既授玉授享幣則聘<lb/>
　使之禮畢矣於是徹几改筵以禮賔焉前設几筵者<lb/>
　為席受聘禮宜依神也今徹几改筵所以禮賔也神<lb/>
　席當室前之中故注䟽以扆前為據賔席在西北故<lb/>
　注以筵國賔於牖前為據賔席在牖前其義何居乎<lb/>
<pb n="39a"/>
　地道尚右故牖前西北之位家鄉國皆以為重士冠<lb/>
　禮子筵于户西上昏禮婦席于户牖間鄉飲席于牖<lb/>
　前鄉射賔席在於户牖之處周禮筵國賔於牖前其<lb/>
　名不同皆不越乎此位也但天子諸侯與大夫士室<lb/>
　房之制不同故牖前亦少不同義詳見於鄉飲酒禮<lb/>
　此禮賔之初有三節受几也受醴也受幣也三者公<lb/>
　親受于序端而後授賔恭之至也設几主為啐醴故<lb/>
　受几受醴皆於筵前禮莫重於幣故受幣當東楹前<lb/>
<pb n="39b"/>
　行聘享時賔東面主君西面訝授受以賔奉君命不<lb/>
　北面此以主君禮賔賔臣也故受幣北面<lb/>
賔覿奉束錦總乘馬二人賛入門右北面奠幣再拜稽<lb/>
首<lb/>
　註曰不請不辭鄉時已請也覿用束錦辟享幣也驄<lb/>
　者總八轡牽之賛者居馬間扣馬也入門而右私事<lb/>
　自闑右奠幣再拜以臣禮見也賛者賈人之屬介特<lb/>
　覿也○䟽曰二人賛者各居兩馬間各用左右手手<lb/>
<pb n="40a"/>
　扣一匹<lb/>
擯者辭<lb/>
　註曰辭其臣<lb/>
賔出<lb/>
　註曰事畢<lb/>
擯者坐取幣出有司二人牽馬以從出門西面於東塾<lb/>
南<lb/>
　註曰将還之也賛者有司受馬乃出凡取幣於庭北<lb/>
<pb n="40b"/>
　面○疏曰賔出之時賛扣馬者未得出待人受馬乃<lb/>
　得出所以然者幣可奠之於地其馬不可散置<lb/>
擯者請受<lb/>
　註曰請以客禮受之<lb/>
賔禮辭聴命<lb/>
　註曰賔受其幣賛者受馬<lb/>
牽馬右之入設<lb/>
　註曰庭實先設客禮也右之欲人居馬左任右手便<lb/>
<pb n="41a"/>
　也於是牽馬者四人事得申也曲禮曰效馬效羊者<lb/>
　右牽之<lb/>
賔奉幣入門左介皆入門左西上<lb/>
　註曰以客禮入可從介<lb/>
公揖讓如初升公北面再拜<lb/>
　註曰公再拜者以其初以臣禮見新之也<lb/>
賔三退反還負序<lb/>
　註曰反還者不敢與授圭同<lb/>
<pb n="41b"/>
振幣進授當東楹北面<lb/>
　註曰不言君受畧之也<lb/>
士受馬者自前還牽者後適其右受<lb/>
　註曰自由也適牽者之右而受之也此亦並授者不<lb/>
　自前左由便也便其已授而去也受馬自前變於受<lb/>
　皮<lb/>
牽馬者自前西乃出<lb/>
　註曰自由也○疏曰四馬並北面牽馬者皆在馬西<lb/>
<pb n="42a"/>
　士既受馬其最西頭者便即出門不須由馬之前其<lb/>
　次東三匹者皆由西於馬前而出故云牽馬者自前<lb/>
　西乃出據三人而言也<lb/>
賔降階東拜送君辭<lb/>
　註曰拜送幣於階東以君在堂鄉之<lb/>
拜也君降一等辭<lb/>
　註曰君乃辭之而賔猶拜敬也<lb/>
擯者曰寡君從子雖将拜起也<lb/>
<pb n="42b"/>
　註曰此禮固多有辭矣未有著之者是其志而煥乎<lb/>
　未敢明説○疏曰惟此及公食皆著其辭煥然可見<lb/>
　又云未敢明説者謂餘辭固可以類推但疑事無質<lb/>
　故上注每云其辭未聞也<lb/>
栗階升公西鄉賔階上再拜稽首<lb/>
　註曰成拜<lb/>
公少退<lb/>
　註曰為敬<lb/>
<pb n="43a"/>
賔降出公側授宰幣馬出<lb/>
　註曰廟中宜清<lb/>
公降立<lb/>
擯者出請上介奉幣錦士介四人皆奉玉錦束請覿<lb/>
　註曰玉錦錦之文纎縟者也禮有以少文為貴者後<lb/>
　言束辭之便也<lb/>
擯者入告出許上介奉幣儷皮二人賛<lb/>
　註曰儷猶兩也上介用皮變於賔也皮麋鹿皮○疏<lb/>
<pb n="43b"/>
　曰賔用馬今介用皮故云變也<lb/>
皆入門右東上奠幣皆再拜稽首<lb/>
　註曰皆者皆衆介也賔者奠皮出<lb/>
擯者辭<lb/>
　註曰亦辭其臣<lb/>
介逆出<lb/>
　註曰亦事畢也<lb/>
擯者執上幣士執衆幣有司二人舉皮從其幣出請受<lb/>
<pb n="44a"/>
　註曰請受請於上介也擯者先即西面位請之釋辭<lb/>
　之時執衆幣者隨立門中而俟○疏曰隨如昏禮約<lb/>
　徴執皮隨入之隨<lb/>
委皮南面<lb/>
　註曰擯者既釋辭執衆幣者進即位有司乃得委之<lb/>
　南面便其復入也委皮當門○疏曰皮入右首右先故<lb/>
　南面横委於門中當門北上執皮者北面受之而乃<lb/>
　入便也<lb/>
<pb n="44b"/>
執幣者西面北上擯者請受<lb/>
　註曰請於上介也上言其次此言其位互約文也<lb/>
　疏曰此言西面北上則上當有北面東上之文下云<lb/>
　士介覿幣時士三人東上坐取幣立是也此宜有士<lb/>
　執衆幣立於西面之文如是者互文也言約者雖互<lb/>
　見其文文猶不備上當言擯者執幣士四人北面東<lb/>
　上坐取幣從有司二人坐舉皮從其幣出隨立於門<lb/>
　中擯者出門西面於東塾南請受士執幣者進立擯<lb/>
<pb n="45a"/>
　南西面北上執皮者南面委皮於門中北上如是乃<lb/>
　為文備也<lb/>
介禮辭聴命皆進訝受其幣<lb/>
　註曰言皆者嫌擯者一一授之<lb/>
上介奉幣皮先入門左奠皮<lb/>
　註曰皮先者介隨執皮者而入也入門左介至揖位<lb/>
　而立執皮者奠皮以有不敢授之義○疏曰賔覿時<lb/>
　入門左公揖讓升賔至此待揖而後進明此介亦至<lb/>
<pb n="45b"/>
　揖位而立<lb/>
公再拜<lb/>
　註曰拜中庭也不受於堂介賤也○疏曰上云降立<lb/>
　别無更進退之文知在中庭<lb/>
介振幣自皮西進北面授幣退復位再拜稽首送幣<lb/>
　註曰進者北行參分庭一而東行當君乃復北行也<lb/>
　○疏曰介初在揖位若在中庭奠皮近西故介發揖<lb/>
　位自皮西北出三分一乃東行北面當君乃北行至君<lb/>
<pb n="46a"/>
　所乃授幣<lb/>
介出宰自公左受幣<lb/>
　註曰不側受介禮輕○疏曰宰自公左受即是側不<lb/>
　云側者當有賛者於公受轉授宰<lb/>
有司二人坐舉皮以東<lb/>
擯者又納士介<lb/>
　註曰納者出道入也<lb/>
士介入門右奠幣再拜稽首<lb/>
<pb n="46b"/>
　註曰終不敢以客禮見<lb/>
擯者辭介逆出擯者執上幣以出禮請受賔固辭<lb/>
　註曰禮請受者一請而聼之也賔為之辭士介賤不<lb/>
　敢以言通於主君固衍字當如面大夫也○疏曰案<lb/>
　下士介面大夫時擯者即上幣出禮請受賔辭無固<lb/>
　字故知此固衍字<lb/>
公答再拜擯者出立於門中以相拜<lb/>
　註曰擯者以賔辭入告遂立門中閾外西面公乃遥<lb/>
<pb n="47a"/>
　答拜也相者賛告之<lb/>
士介皆辟<lb/>
　註曰逡遁也<lb/>
士三人東上坐取幣立<lb/>
　註曰俟擯者執上幣來也<lb/>
擯者進<lb/>
　註曰就公所也<lb/>
宰夫受幣於中庭以東<lb/>
<pb n="47b"/>
　註曰使宰夫受於士士介幣輕受之於公左賔幣公<lb/>
　側受宰上介幣宰受於公左士介幣宰夫受於士敬<lb/>
　之差<lb/>
執幣者序從之<lb/>
　註曰序從者以宰夫當一一受之<lb/>
擯者出請賔告事畢<lb/>
　註曰賔既告事畢衆介逆道賔而出也○疏曰逆道<lb/>
　者介為首賔為尾也知必逆出者上經聘訖下經聘<lb/>
<pb n="48a"/>
　夫人私覿皆介逆出此亦當然也<lb/>
擯者入告公出送賔<lb/>
　註曰公出衆賔亦逆道上擯及賔並行間亦六歩<lb/>
及大門内公問君<lb/>
　註曰卿以公禮将事無由問也賔至始入門之位北<lb/>
　面将揖而出衆介亦在其右少退西上於此可以問<lb/>
　君居處何如序殷勤也時承擯紹擯亦於門東北面<lb/>
　東上上擯往來𫝊君命南面蘧伯玉使人於孔子孔<lb/>
<pb n="48b"/>
　子問曰夫子何為此公問君之類也○朱先生曰所<lb/>
　引論語非聘事意畧相類耳<lb/>
賔對公再拜<lb/>
　註曰拜其無恙公拜賔亦辟<lb/>
公問大夫賔對公勞賔賔再拜稽首公答拜<lb/>
　註曰勞以道路之勤<lb/>
公勞介介皆再拜稽首公答拜賔出公再拜送賔不顧<lb/>
　註曰公既拜客趨辟君命上擯送擯出反告以不顧<lb/>
<pb n="49a"/>
　於此君可以反路寢矣論語説孔子之行曰賔退必<lb/>
　復命曰賔不顧矣○楊氏曰案司儀諸公之臣相為<lb/>
　國客出及中門之外問君客再拜對君拜客辟而對<lb/>
　君問大夫客對君勞客客再拜稽首君答拜趨辟注<lb/>
　云中門之外即大門之内也問君曰君不恙乎對曰<lb/>
　使臣之來寡君命臣於庭大夫曰二三子不恙乎對<lb/>
　曰寡君命使臣於庭二三子皆在勞客曰道路悠悠<lb/>
　客甚勞勞介則曰二三子甚勞客再拜對者為敬慎<lb/>
<pb n="49b"/>
　也<lb/>
賔請有事於大夫<lb/>
　註曰請問問卿也上擯送賔出賓東面而請之擯者<lb/>
　反命因告之○疏曰從朝以來行聘享行禮賔之事<lb/>
　事已煩矣今日即請未可即行故云反命因告之告<lb/>
　之使知而已<lb/>
公禮辭許賔即館<lb/>
卿大夫勞賔賔不見<lb/>
<pb n="50a"/>
　註曰以已公事未行上介以賔辭辭之<lb/>
大夫奠鴈再拜上介受<lb/>
　註曰不言卿卿與大夫同執鴈下見於國君周禮凡<lb/>
　諸侯之卿見朝君皆執羔<lb/>
勞上介亦如之<lb/>
君使卿韋弁歸饔餼五牢<lb/>
　註曰變皮弁服韋弁敬也韋弁韎韋之弁兵服也而<lb/>
　服之者皮韋同類取相近耳其服葢韎布以為衣而<lb/>
<pb n="50b"/>
　素裳牲殺曰饔生曰餼○疏曰取相近耳者有毛則<lb/>
　曰皮去毛熟治則曰韋本是一物有毛無毛為異故<lb/>
　云取相近耳鄭注司服云韋弁以韎韋為弁又以為<lb/>
　衣裳今此云以韎布為衣而素裳全與兵服異者鄭<lb/>
　以意量之此為賔館於大夫士之廟既為入廟之服<lb/>
　不可純如兵服故為韎布為衣而素裳鄭志兵服與<lb/>
　皮弁同白舄故以素裳解之<lb/>
上介請事賔朝服禮辭<lb/>
<pb n="51a"/>
　註曰朝服示不受也受之當以尊服<lb/>
有司入陳<lb/>
　註曰入賔所館之廟陳其積<lb/>
饔<lb/>
　註曰謂飪以腥<lb/>
飪一牢鼎九設於西階前陪鼎當内亷東面北上當碑<lb/>
南陳牛羊豕魚腊腸胃同鼎膚鮮魚鮮腊設扃鼏膷臐<lb/>
膮葢陪牛羊豕<lb/>
<pb n="51b"/>
　註曰陪鼎三牲臛膷臐膮陪之庶羞加也當内亷辟<lb/>
　堂塗也腸胃次腊以其出牛羊也膚豕肉也唯臊者<lb/>
　有膚此饌先陳其位復言其次重大禮詳其事也宫<lb/>
　必有碑所以識日景引隂裼也凡碑引物者宗廟則<lb/>
　麗牲焉以取毛血其材宫廟以石窆用木○疏曰案<lb/>
　公食大夫庶羞非正饌故在正鼎後而言加也君子<lb/>
　不食圂膄犬豕曰圂故牛羊有腸胃而無膚豕則有<lb/>
　膚而無腸胃也○朱先生曰引隂陽引字疑當作别<lb/>
<pb n="52a"/>
　○楊氏曰腸胃同鼎謂牛羊腸胃同一鼎不異其牛<lb/>
　羊膄賤也<lb/>
腥二牢鼎二七無鮮魚鮮脂設於阼階前西面南陳如<lb/>
飪鼎二列<lb/>
　註曰有腥者所以優賔也<lb/>
堂上八豆設於户西西陳皆二以並東上韭菹其南醓<lb/>
醢屈<lb/>
　註曰户室户也東上變於親食賔也醓醢汁也屈猶<lb/>
<pb n="52b"/>
　錯也○疏曰醓醢西昌本昌本西麋臡麋臡西菁菹<lb/>
　菁菹北鹿臡鹿臡東葵菹葵菹東蝸醢煱醢東韭菹<lb/>
　周禮天官醢人朝事豆八菁菹鹿臡仍有茒菹麏臡<lb/>
　不取而取饋食葵菹蝸醢者案少牢正祭用韭菹醓<lb/>
　醢葵菹蝸醢朝事饋食之豆兼用之明此賔上大<lb/>
　大夫亦兼用朝事饋食之豆以充八豆可知案公食<lb/>
　大夫公親食賔云宰夫自東房薦豆六設於醬東西<lb/>
　上此云東上是變於親食賔也<lb/>
<pb n="53a"/>
八簋繼之黍其南稷錯<lb/>
　註曰黍在北○疏曰繼豆以西陳之次第亦與豆同<lb/>
　亦間雜<lb/>
六鉶繼之牛以西羊豕豕南牛以東羊豕<lb/>
　註曰鉶羮器也<lb/>
兩簠繼之粱在北<lb/>
　註曰簠不次簋者粱稻加也凡饌屈錯要相變<lb/>
八壺設於西序北上二以並南陳<lb/>
<pb n="53b"/>
　註曰壺酒尊也酒葢稻酒粱酒不錯者酒不以雜錯<lb/>
　為味○疏曰此陳饔餼堂上及東西夾簋有二十簠<lb/>
　六上文設飱時與此堂上及西夾其對則簋十四簠<lb/>
　四案掌客設飱公侯伯子男簋同十二公簠十侯伯<lb/>
　簠八子男六又皆陳饔餼其死牢如飱之陳如何此<lb/>
　中飱之簠數及饔餼之簠數皆多於君者彼是君禮<lb/>
　自上下為差此乃臣禮或多或少自是一法不可以<lb/>
　彼相並又此中致饔餼於賔醓醢百罋未百筥周禮<lb/>
<pb n="54a"/>
　上公罋筥百二十侯伯罋筥百子男罋筥八十子男<lb/>
　少於此卿大夫禮禮或損之而益此其類也<lb/>
西夾六豆設於西牖下北上韭菹其東醓醢屈六簋繼<lb/>
之黍其東稷錯四鉶繼之牛以南羊羊東豕豕以北牛<lb/>
兩簠繼之粱在西皆二以並南陳六壺西上二以並東<lb/>
陳<lb/>
　註曰東陳在北牖下統於豆○疏曰六豆者先設韭<lb/>
　菹其東醓醢又其東昌本南麋臡西菁菹又西鹿<lb/>
<pb n="54b"/>
　臡<lb/>
饌於東方亦如之<lb/>
　註曰東方東夾室<lb/>
西北上<lb/>
　註曰亦韭菹其東醓醢<lb/>
壺東上西陳<lb/>
　註曰亦在北墉下統於豆<lb/>
醓醢百罋夾碑十以為列醯在東<lb/>
<pb n="55a"/>
　註曰夾碑在鼎之中央也醯在東醯糓陽也醢陰也<lb/>
　○疏曰罋瓦器其容亦葢一觳瓬人云簋實一觳又<lb/>
　云豆實三而成觳四升曰豆則罋與簋同受斗二升<lb/>
　也<lb/>
餼二牢陳於門西北面東上牛以西羊豕豕西牛羊豕<lb/>
　註曰餼生牛羊右手牽之豕束之寢右亦居其左<lb/>
　疏曰寢右者西足也當升左胖也<lb/>
米百筥筥半斛設於中庭十以為列北上黍梁稻皆二<lb/>
<pb n="55b"/>
行稷四行<lb/>
　註曰庭實固當庭中言當中庭者南北之中也東西<lb/>
　為列列當醯醢南亦相變也此言中庭則設碑近如<lb/>
　堂深也○疏曰享時庭實三分庭一在南此更言中<lb/>
　庭明南北之中也行列横陳黍兩行在北次果次稻<lb/>
　次稷不用稻為上者稻梁是加黍稷是正故為上下<lb/>
　端言碑近而堂深者醯醢夾碑南陳令百筥在南北之<lb/>
　中則碑近北可知<lb/>
<pb n="56a"/>
門外米三十車車秉有五籔設於門東為三列東陳<lb/>
　註曰大夫之禮米禾皆視牢牢秉籔數名也兼有<lb/>
　五籔二十四斛也籔讀若不數之數○疏曰飪腥共<lb/>
　三牢故米禾視之十斗曰斛十六斗曰籔十籔曰秉<lb/>
　是二十四斛<lb/>
禾三十車車三秅設於門西西陳<lb/>
　註曰秅數名也三秅千二百秉<lb/>
薪蒭倍禾<lb/>
<pb n="56b"/>
　註曰倍禾以其用多也薪從米芻從禾四者之車皆<lb/>
　陳北輈凡此所以厚重禮也聘義曰古之用財不能<lb/>
　均如此然而用財如此其厚者言盡之於禮也盡之<lb/>
　於禮則内君臣不相陵而外不相侵故天子制之而<lb/>
　諸侯務焉耳○疏曰薪可以炊㸑故從米芻可以食<lb/>
　馬故從禾<lb/>
賔皮弁迎大夫於外門外再拜大夫不答拜<lb/>
　註曰大夫使者卿也<lb/>
<pb n="57a"/>
揖入及廟門賔揖入<lb/>
　註曰賔與使者揖而入使者止執者賔俟之於門内<lb/>
　謙也古者天子適諸侯必舍於太祖廟諸侯行舎於<lb/>
　諸公廟大夫行舍於大夫廟○疏曰門内宁下也下<lb/>
　賔問卿大夫揖入註云入者省内事也既而俟於宁下<lb/>
　是也諸公大國之孤也無孤之國諸侯舍於卿廟也<lb/>
大夫奉束帛<lb/>
　註曰執其所以将命<lb/>
<pb n="57b"/>
入三揖皆行<lb/>
　註曰皆猶並也使者尊不後主人○疏曰主人即賔<lb/>
　也<lb/>
至於階讓大夫先升一等<lb/>
　註曰讓不言三不成三也凡升者主人讓於客三敵<lb/>
　者則客三辭主人乃許升亦道賔之義也使者尊主<lb/>
　人三讓則許升矣今使者三讓則是主人四讓也公雖<lb/>
　尊亦三讓乃許升不可以不下主人也古文曰三讓<lb/>
<pb n="58a"/>
　註曰賔三讓大夫即升無三辭則不成三也大夫奉<lb/>
　君命歸饔餼故先升一等<lb/>
賔從升堂北面聽命<lb/>
　註曰北面於階上也<lb/>
大夫東面致命賔降階西再拜稽首拜餼亦如之<lb/>
　註曰大夫以束帛同致饔餼也賔殊拜之敬也重君<lb/>
　之禮也<lb/>
大夫辭升成拜<lb/>
<pb n="58b"/>
　註曰尊賔<lb/>
受幣堂中西北面<lb/>
　註曰趨主君命也堂中西中央之西<lb/>
大夫降出賔降授老幣<lb/>
　註曰老家臣也<lb/>
出迎大夫<lb/>
　註曰賔出迎欲儐之<lb/>
大夫禮辭許入揖讓如初賔升一等大夫從升堂<lb/>
<pb n="59a"/>
　註曰賔先升敵也皆北面○疏曰前大夫奉君命歸<lb/>
　饔餼故先升一等今賔私儐使者無君命體敵故賔<lb/>
　先升在館如主人之儀故也<lb/>
庭實設馬乗<lb/>
　註曰乗四馬也<lb/>
賔降堂受老束錦大夫止<lb/>
　註曰止不降使之餘尊<lb/>
賔奉幣西面大夫東西賔致幣<lb/>
<pb n="59b"/>
　註曰不言致命非君命也<lb/>
大夫對北面當楣再拜稽首<lb/>
　註曰稽首尊君客也致對有辭也<lb/>
受幣於楹間南面退東面俟<lb/>
　註曰賔北面授尊君之使○疏曰賔不西面並授而<lb/>
　云賔北面授者凡敵體授受之義授由其右受由其<lb/>
　左今尊君之使是以大夫南面賔北面<lb/>
賔再拜稽首送幣大夫降執左馬以出<lb/>
<pb n="60a"/>
　註曰出廟門從者亦訝受之<lb/>
賔受於外門外再拜<lb/>
明日賔拜於朝辭饔與餼皆再拜稽首<lb/>
　註曰拜謝主君之恩惠於大門外周禮曰凡賔客之<lb/>
　治令訝聽之内拜亦皮弁服<lb/>
上介饔餼三牢飪一牢在西鼎七羞鼎三<lb/>
　註曰無鮮魚鮮腊也賔介皆異館<lb/>
腥一牢在東鼎七堂上之饌六<lb/>
<pb n="60b"/>
　註曰六者賔西夾之數<lb/>
西夾亦如之筥及罋如上賔<lb/>
　註曰凡所不貶者尊介也<lb/>
餼一牢門外米禾視死牢牢十車薪芻倍禾凡其實與<lb/>
陳如上賔<lb/>
　註曰凡凡飪以下<lb/>
下大夫韋弁用束帛致之上介韋弁以受如賔禮<lb/>
　註曰介不皮弁不敢純如賔也<lb/>
<pb n="61a"/>
儐之兩馬束錦<lb/>
　註曰此下大夫使者受上介之儐禮如卿使者受賔<lb/>
　儐禮堂庭同<lb/>
士介四人皆餼大牢米百筥設於門外<lb/>
　註曰牢米不入門畧之也米設當門亦下為列北上<lb/>
　牢在其南西上<lb/>
宰夫朝服牽牛以致之<lb/>
　註曰執紖牽之東面致命朝服無束帛亦累之士介<lb/>
<pb n="61b"/>
　西面拜迎○疏曰上賔與上介米禾皆視死牢且有<lb/>
　芻薪米禾此士直有生餼無死牢則無芻薪米禾矣<lb/>
士介朝服北面再拜稽首受<lb/>
　註曰受於牢東拜自牢後道宰夫右受由前東面授<lb/>
　從者<lb/>
無擯<lb/>
　註曰既受拜送之矣明日衆介亦各如其受之服從<lb/>
　賔拜於朝<lb/>
<pb n="62a"/>
賔朝服問卿<lb/>
　註曰不皮弁别於主君卿每國三人<lb/>
卿受於祖廟<lb/>
　註曰重賔禮也祖王父也○疏曰大夫三廟有别子<lb/>
　者立太祖廟非别子者并立曽祖廟王父即祖廟也<lb/>
　今不受於太祖及曽祖廟而受於祖廟者以其天子<lb/>
　受於文王廟諸侯受於太祖廟大夫下君故受於王<lb/>
　父廟<lb/>
<pb n="62b"/>
下大夫擯<lb/>
　註曰無士擯者既接於君所急見之<lb/>
擯者出請事大夫朝服迎於外門外再拜賔不答拜揖<lb/>
大夫先入每門毎曲揖及廟門大夫揖入<lb/>
　註曰入者省内事也既而俟於宁也○疏曰宁門屋<lb/>
　宁也上文君俟於庭此大夫俟於宁者下君也<lb/>
擯者請命<lb/>
　註曰亦從入而出請不几筵辟君也<lb/>
<pb n="63a"/>
庭實設四皮<lb/>
　註曰麋鹿皮也<lb/>
賔奉束帛入三揖皆行至於階讓<lb/>
　註曰皆猶並也<lb/>
賔升一等大夫從升堂北面聽命<lb/>
　註曰賔先升使者尊<lb/>
賔東面致命<lb/>
　註曰致其君命<lb/>
<pb n="63b"/>
大夫降階西再拜稽首賔辭升成拜受幣堂中西北<lb/>
面<lb/>
　註曰於堂中央之西受幣趨聘君之命<lb/>
賔降出大夫降授老幣無擯<lb/>
　註曰不擯賔辟君也<lb/>
擯者出請事賔面如覿幣<lb/>
　註曰面亦見也其謂之面威儀質也<lb/>
賔奉幣庭實從<lb/>
<pb n="64a"/>
　註曰庭實四馬<lb/>
入門右大夫辭<lb/>
　註曰大夫於賔入自階下辭迎之<lb/>
賔遂左<lb/>
　註曰見私事也雖敵賔猶謙入門右為若降等然曲<lb/>
　禮曰客若降等則就主人之階主人固辭於客然後<lb/>
　客復就西階<lb/>
庭實設揖讓如初<lb/>
<pb n="64b"/>
　註曰大夫至庭中旋並行○疏曰廻旋與賔揖而並<lb/>
　行比出言如初者大夫不出門唯有庭中一揖至碑<lb/>
　又揖再揖而已<lb/>
大夫升一等賔從之<lb/>
　註曰大夫先升道賔<lb/>
大夫西面命賔稱面<lb/>
　註曰稱舉也舉相見之辭以相接<lb/>
大夫對北面當楣再拜受幣於楹間南面退西面立<lb/>
<pb n="65a"/>
　註曰受幣楹開敵也賔亦振幣進北面授○疏曰大<lb/>
　夫南面賔北面尊大夫故訝接<lb/>
賔當楣再拜送幣降出大夫降授老幣<lb/>
擯者出請事上介特面幣如覿介奉幣<lb/>
　註曰特面者異於主君士介不從而入也君尊衆介<lb/>
　始覿不自别也上賔則衆介皆從之○疏曰介初覿<lb/>
　主君之時不敢自尊别與衆介同執幣而入今私面<lb/>
　於鄰國卿不與衆介同而特行禮焉云上賔則衆介<lb/>
<pb n="65b"/>
　皆從之者上介言特面則賔問卿與私面介皆從可<lb/>
　知<lb/>
皮二人賛<lb/>
　註曰亦儷皮也<lb/>
入門右奠幣再拜<lb/>
　註曰降等也<lb/>
大夫辭<lb/>
　註曰於辭上介則出<lb/>
<pb n="66a"/>
擯者反幣<lb/>
　註曰出還於上介也<lb/>
庭實設介奉幣入大夫揖讓如初<lb/>
　註曰大夫亦先升一等<lb/>
介升大夫再拜受<lb/>
　註曰亦於楹間南面而受<lb/>
介降拜大夫降辭介升再拜送幣<lb/>
　註曰介既送幣降出也大夫亦授老幣<lb/>
<pb n="66b"/>
擯者出請衆介面如覿幣入門右奠幣皆再拜大夫辭<lb/>
介逆出擯者執上幣出禮請受賔辭<lb/>
　註曰賔亦為士介辭<lb/>
大夫答再拜擯者執上幣立於門中以相拜士介皆辟<lb/>
老受擯者幣於中庭士三人坐取羣幣以從之<lb/>
擯者出請事<lb/>
賔出大夫送於外門外再拜賔不顧擯者退大夫拜辱<lb/>
　註曰拜送也<lb/>
<pb n="67a"/>
下大夫嘗使至者幣及之<lb/>
　註曰嘗使至已國則以幣問之也君子不忘舊<lb/>
上介朝服三介問下大夫下大夫如卿受幣之禮<lb/>
　註曰上介下介下大夫使之禮也○疏曰儗人必於<lb/>
　其倫問下大夫還使上介是各於其爵易以相尊敬<lb/>
　者也<lb/>
其面如賔面於卿之禮<lb/>
大夫若不見<lb/>
<pb n="67b"/>
　註曰有故也○疏曰有故者或有病疾或有哀慘不<lb/>
　得受其問禮<lb/>
君使大夫各以其爵為之受如主人受幣禮不拜<lb/>
　註曰各以其爵主人卿也則使卿大夫也則使大夫<lb/>
　不拜代受之耳不當主人禮也<lb/>
夕夫人使下大夫韋弁歸禮<lb/>
　註曰夕問卿之夕也使下大夫下君也君使之云夫<lb/>
　人者以致辭當稱寡小君<lb/>
<pb n="68a"/>
堂上籩豆六設於户東西上二以並東陳<lb/>
　註曰籩豆六者下君禮也臣設於尸東又辟饌位也<lb/>
　其設脯其南醢屈六籩六豆○疏曰辟君饌位自室<lb/>
　戸東為首二以並東陳先於北設脯即於脯南設醢<lb/>
　又於醢東設脯以次屈而陳之皆如上也<lb/>
壺設於東序北上以並南陳醙黍清皆兩壺<lb/>
　註曰醙白酒也凡酒稻為上黍次之粱次之皆有清<lb/>
　白以黍間清白者互相備明三酒六壺也先言醙白<lb/>
<pb n="68b"/>
　酒尊先設之○疏曰其設壺於東序自北向南而陳<lb/>
　稻黍粱皆二壺並之而陳也上言白明黍粱皆有白<lb/>
　下言清明稻黍亦有清於清白中言黍明醙即是稻<lb/>
　清即是粱也<lb/>
大夫以束帛致之<lb/>
　註曰致夫人命也此禮無牢下朝君也<lb/>
賔如受饔之禮儐之乘馬束錦<lb/>
上介四豆四籩四壺受之如賔禮<lb/>
<pb n="69a"/>
　註曰四壺無稻酒也<lb/>
儐之兩馬束錦明日賔拜禮於朝<lb/>
　註曰於是乃言賔拜明介從拜也○疏曰於上介受<lb/>
　禮後始言賔拜明介從拜可知也<lb/>
大夫餼賔大牢米八筐<lb/>
　註曰其陳於門外黍梁各二筐稷四筐二以並南陳<lb/>
　無稻牲陳於後東上不饌於堂庭辟君也○疏曰經<lb/>
　無牢米入門之文故明是門外可知與君餼士介同<lb/>
<pb n="69b"/>
　案掌客鄰國之君來朝卿皆見以羔膳太牢侯伯子<lb/>
　男膳特牛彼又無筐米此侯伯之臣得用太牢有筐<lb/>
　米者彼為君禮此是臣禮各自為差降不得以彼難<lb/>
　此<lb/>
賔迎再拜老牽牛以致之賔再拜稽首受老退賔再拜<lb/>
送<lb/>
　註曰老室老<lb/>
上介亦如之衆介皆少牢米六筐皆士牽羊以致之<lb/>
<pb n="70a"/>
　註曰米六筐者又無粱也○疏曰士邑宰<lb/>
公於賔壹食再饗<lb/>
　註曰饗謂亨大牢以飲賔也公食大夫禮日設洗如<lb/>
　饗則饗與食互相先後也○疏曰公侯伯子男大聘<lb/>
　使卿主君一食再饗小聘使大夫則主君一食一饗<lb/>
　若然案掌客子男一食一饗子男之卿再饗多於君<lb/>
　者以其君臣各自相望不得以君決臣也食禮無酒<lb/>
　饗禮有酒故以飲賔言之此經先言食後言饗則食<lb/>
<pb n="70b"/>
　在饗前公食言設洗如饗禮則饗在食前<lb/>
燕與羞俶獻無常數<lb/>
　註曰羞謂禽羞鴈鶩之屬成熟煎和也俶始也始獻<lb/>
　四時新物<lb/>
賔介皆明日拜於朝上介壹食壹饗<lb/>
　註曰饗食賔介為介從饗獻矣復特饗之客之也<lb/>
若不親食使大夫各以其爵朝服致之以侑幣如致饔<lb/>
無儐<lb/>
<pb n="71a"/>
　註曰君不親食謂有疾及他故必致之不廢其禮致<lb/>
　之必使同班敵者易以相親敬致禮於卿使卿致禮<lb/>
　於大夫使大夫非必命數也無儐以已本宜徃○疏<lb/>
　曰饔餼之等不宜召賔故君使人致禮賔則儐使者<lb/>
　此饗食之禮主君無故合速賔之來就主君入廟賔<lb/>
　無儐禮今主君有故生致於賔亦無儐故云本宜往<lb/>
致饗以酬幣亦如之<lb/>
　註曰酬幣享禮酬賔勸酒之幣也所用未開也禮幣<lb/>
<pb n="71b"/>
　束帛乗馬亦不是過也禮器曰琥璜爵蓋天子酬諸<lb/>
　侯<lb/>
大夫於賔壹饗壹食上介若食若饗<lb/>
若不親饗則公作大夫致之以酬幣致食以侑幣<lb/>
　註曰作使也大夫有故君必使其同爵者為之致之<lb/>
　列國之賔來榮辱之事君臣同之○疏曰此直言饗<lb/>
　食不言燕其實亦有也昭二年左傳云韓宣子來聘<lb/>
　宴於季氏傳無譏文明鄰國大夫有相燕之法<lb/>
<pb n="72a"/>
君使卿皮弁還玉於館<lb/>
　註曰玉圭也君子於玉比徳焉以之聘重禮也還之<lb/>
　者徳不可取於人相切厲之義也皮弁者始以此服<lb/>
　受之不敢不終也<lb/>
賔皮弁襲迎於外門外不拜帥大夫以入<lb/>
　註曰迎之不拜示將去不純為主也帥道也○疏曰<lb/>
　上歸饔餼時賔拜迎<lb/>
大夫升自西階鉤楹<lb/>
<pb n="72b"/>
　註曰鉤楹由楹内將南面致命致命不東面以賔在<lb/>
　下也必言鉤楹者賔在下嫌楹外也○疏曰上歸饔<lb/>
　餼時大夫東面致命行聘時賔亦東面致命初行聘<lb/>
　時在堂上楹内故今嫌在楹外也<lb/>
賔自碑内聽命升自西階自左南面受圭退負右房而<lb/>
立<lb/>
　註曰聽命於下敬也自左南面右大夫且並受也必<lb/>
　並受者若卿君前耳退為大夫降逡遁○疏曰賔受<lb/>
<pb n="73a"/>
　受禮時公用束帛賔西階上聽命歸饔餼時賔阼階<lb/>
　上聽命此時於下聽命故云敬也本國君前受圭璋<lb/>
　時北面並受今還南面並受面位不同並受不異故<lb/>
　云若卿君前退為大夫降逡遁者以大夫降為之逡<lb/>
　遁而退因即負右房南面而立大夫士直有東房西<lb/>
　室天子諸侯左右房今或不在大夫廟而含於正客<lb/>
　館故有右房也○朱先生曰或舍於大夫廟中則當<lb/>
　退於堂之西北負室牖而立<lb/>
<pb n="73b"/>
大夫降中庭實降自碑内東面受上介於阼階東<lb/>
　註曰大夫降出言中庭者為賔降節也授於阼階東<lb/>
　者欲親見賈人藏之也賔還阼階下西面立<lb/>
上介出請賔迎大夫還璋如初入<lb/>
　註曰出請請事於外以入告也賔雖將去出入猶東<lb/>
　唯升堂猶西階凡介之位未有改也○疏曰明介猶<lb/>
　在東方故上文授上介於阼階東也<lb/>
賔禓迎大夫賄用束紡<lb/>
<pb n="74a"/>
　註曰賄予人財之言也紡紡絲為之今之縳也所以<lb/>
　遺聘君相厚之至也○疏曰此未知何用之財不應<lb/>
　在禮玉之上下有禮玉束帛報聘君之享物欲厚禮<lb/>
　於彼故特加此紡是以鄭云厚之至也周禮内司服<lb/>
　注素紗今之白縳<lb/>
禮玉束帛乗皮皆如還玉禮<lb/>
　註曰禮禮聘君也所以報享也亦言玉璧可知也<lb/>
　疏曰上文聘賔行享之時束帛加璧束錦加琮今報<lb/>
<pb n="74b"/>
　享亦有璧琮致之<lb/>
大夫出賔送不拜<lb/>
公館賔<lb/>
　註曰為賔將去親存送之厚殷勤且謝聘君之意也<lb/>
　公朝服<lb/>
賔辟<lb/>
　註曰不敢受主國君見已於此館也此亦不見言辟<lb/>
　者君在廟門敬也凡君有事於諸臣之家車造廟門<lb/>
<pb n="75a"/>
　乃下○疏曰如卿大夫勞賔禮故云亦公食記云賔<lb/>
　之乗車在大門外又曲禮云客車不入大門以此言<lb/>
　之君車入大門矣大夫士有兩門入門東行則是廟<lb/>
　門矣既至廟門湏與賔行禮故云造廟門乃下也<lb/>
上介聽命<lb/>
　註曰聽命於廟門中西面如相拜然也擯者毎賛君<lb/>
　辭則曰敢不承命告於寡君之老<lb/>
聘享夫人之聘享問大夫送賔公皆再拜<lb/>
<pb n="75b"/>
　註曰拜此四事公東面拜擯者北面<lb/>
公退賔從請命於朝<lb/>
　註曰賔從者實為拜主君之館已也言請命者以己<lb/>
　不見不敢斥尊者之意<lb/>
公辭賔退<lb/>
　註曰辭其拜也退還館裝駕為旦將發也周禮曰賔<lb/>
　從拜辱於朝明日客拜禮賜遂行<lb/>
賔三拜乘禽於朝訝聽之<lb/>
<pb n="76a"/>
　註曰發去乃拜乗禽明已受賜大小無不識<lb/>
遂行舍於郊<lb/>
　註曰始發且宿近郊<lb/>
公使卿贈如覿幣<lb/>
　註曰贈送也<lb/>
受於舍門外如受勞禮無儐<lb/>
　註曰不入無儐明去而宜有已也如受勞禮以贈勞<lb/>
　同節○疏曰歸饔餼則入設而有儐矣<lb/>
<pb n="76b"/>
使下大夫贈上介亦如之使士贈衆介如其覿幣大夫<lb/>
親贈如其面幣無儐贈上介亦如之使人贈衆介如其<lb/>
面幣<lb/>
士送至於竟<lb/>
使者歸及郊請反命<lb/>
　註曰郊近郊也告郊人使請反命於君也必請之者<lb/>
　以已久在外嫌有罪惡不可以入春秋時鄭伯惡其<lb/>
　大夫髙克使之將兵逐而不納此蓋請而不得入<lb/>
<pb n="77a"/>
朝服再旜<lb/>
　註曰行時税舍於此郊今還至此正其故行服以俟<lb/>
　君命敬也<lb/>
禳乃入<lb/>
　註曰禳祭名也為行道累厯不祥禳之以除災凶<lb/>
乃入陳幣於朝西上上賔之公幣私幣皆陳上介公幣<lb/>
陳他介皆否<lb/>
　註曰皆否者公幣私幣皆不陳此幣使者及介所得<lb/>
<pb n="77b"/>
　於彼國君卿大夫之贈賜也其或陳或不陳詳尊而<lb/>
　畧卑也其陳之及卿大夫處者待之如夕幣其禮於<lb/>
　君者不陳上賔使者公幣君之賜也私幣卿大夫之<lb/>
　幣也他介士介也言他容衆從者○疏曰賔之公幣<lb/>
　有八郊勞幣一也禮賔幣二也致饔餼三也夫人歸<lb/>
　禮幣四也侑食幣五也再饗幣六也夕幣七也贈侑<lb/>
　幣八也皆用束錦故曰公幣賔之私幣畧十有九主<lb/>
　國三卿五大夫皆一食有侑幣饗有酬幣皆用束錦<lb/>
<pb n="78a"/>
　則是十有六又有三卿郊贈則十有九其上介公幣<lb/>
　則有五致饔餼一也夫人致禮幣二也侑食幣三也<lb/>
　饗酬幣四也郊贈幣五也降於賔者以其上介無郊<lb/>
　勞幣入無禮賔幣又闕一饗幣故賔八上介五也上<lb/>
　介私幣有十一主國三卿五大夫或饗或食不備要<lb/>
　有其一則其幣八也又三卿皆有郊贈如其面幣通<lb/>
　前則十一也若然聘君以幣問卿而其卿不見報聘<lb/>
　君之幣者以其尊卑不敵若報之嫌其敵體故也○<lb/>
<pb n="78b"/>
　坡謂疏於卿致館云有束帛致之則此夕幣似指致<lb/>
　館之幣何以名夕也對下厥明知致館或在夕也<lb/>
束帛各加其庭實皮左<lb/>
　註曰不加於其皮上榮其多也<lb/>
公南鄉鄉進使者使者執圭垂繅北面上介執璋屈繅<lb/>
立於其左<lb/>
　註曰此主於反命士介亦隨入並立東上<lb/>
反命曰以君命聘於某君某君受幣於某宫某君再拜<lb/>
<pb n="79a"/>
以享某君某君再拜宰自公左受玉<lb/>
　註曰亦於使者之東同面並受也不右使者由使也<lb/>
受上介璋致命亦如之執賄幣以告曰某君使某子賄<lb/>
授宰<lb/>
　註曰某子若言髙子國子凡賜者所當以告君者上<lb/>
　介取以授之賄幣在外也<lb/>
禮玉亦如之<lb/>
　註曰亦執束帛加璧也告曰某君使某子禮宰受之<lb/>
<pb n="79b"/>
　士隨自後左士介受乗皮如初上介出取玉束帛士<lb/>
　介後取皮也○疏曰士隨自後謂自士介後其在東<lb/>
　上者不湏云自後其餘三人皆後乃得左之必左士<lb/>
　介者取向東藏之便故也享時賔奉束帛加璧是介<lb/>
　取以授賔明士介從取皮可知<lb/>
執禮幣以盡言賜禮<lb/>
　註曰禮幣主國君初禮賔之幣也以盡言賜禮謂自<lb/>
　此至於贈<lb/>
<pb n="80a"/>
公曰然而不善乎<lb/>
　註曰善其能使於四方<lb/>
授上介幣再拜稽首<lb/>
　註曰拜公言也<lb/>
公答再拜私幣不告君勞之<lb/>
　註曰勞之以道路勤苦<lb/>
再拜稽首君答再拜若有獻則曰某君之賜也君其以<lb/>
賜乎上介徒以公賜告<lb/>
<pb n="80b"/>
　註曰徒謂空手不執其幣<lb/>
如上賔之禮君勞之再拜稽首君答拜勞士介亦如之<lb/>
　註曰士介四人旅答壹拜又賤也○疏曰君勞上介<lb/>
　上介再拜稽首君答拜不言再拜則君答上介一拜<lb/>
　矣勞士亦如之不言皆則總答一拜矣答賔再拜答<lb/>
　上介一拜介已賤矣士介四人共答一拜故云又賤<lb/>
　也曲禮云君於士不答拜此以其新行反命而勞苦<lb/>
　之故異於常也<lb/>
<pb n="81a"/>
君使宰賜使者幣使者再拜稽首<lb/>
　註曰以所陳幣賜之也禮臣子人賜之而必獻之君<lb/>
　父不敢自私服也君父因以予之則拜受之如更受<lb/>
　賜也既拜宰以上幣授之<lb/>
賜介介皆再拜稽首<lb/>
　註曰士介之幣皆載以造朝不陳之耳與上介同受<lb/>
　賜命俱拜既拜宰亦以上幣授上介<lb/>
乃退介皆送至於使者之門<lb/>
<pb n="81b"/>
　註曰将行俟於門反又送於門與尊長出入之禮也<lb/>
乃退揖<lb/>
　註曰揖别也<lb/>
使者拜其辱<lb/>
　註曰隨謝之也再拜上介三拜士介<lb/>
釋幣於門<lb/>
　註曰門大門也主於闑布席於闑西閾外東面設洗<lb/>
　於門外東方其餘如初于禰時出于行入于門不兩<lb/>
<pb n="82a"/>
　告告所先見也<lb/>
乃至於禰筵几於室薦脯醢<lb/>
　註曰告反也薦進也<lb/>
觴酒陳<lb/>
　註曰主人酌進奠一獻也言陳者將復有次也先薦<lb/>
　後酌祭禮也行釋幣反釋奠畧出謹入○疏曰不言<lb/>
　奠而言陳以其下仍有室老及士獻以備三獻故言<lb/>
　陳陳有次第之言也<lb/>
<pb n="82b"/>
席於阼<lb/>
　註曰為酢主人也酢主人者祝取爵酌不酢於室異<lb/>
　於祭○疏曰特牲少牢皆於室内户東西面受酢此<lb/>
　乃於外行來告反故在酢不在室祭時有尸尸飲卒<lb/>
　爵以尸爵酢主人人此告祭無尸故别取爵酢主人<lb/>
　亦異也<lb/>
薦脯醢<lb/>
　註曰成酢禮也○疏曰特牲少牢主人受酢時皆席<lb/>
<pb n="83a"/>
　於戸内有薦俎此雖無俎亦薦脯醢於主人之前以<lb/>
　成酢禮也<lb/>
三獻<lb/>
　註曰室老亞獻士三獻也每獻奠輙取爵酌主人自<lb/>
　酢也○疏曰正祭有尸三獻皆獻尸訖尸酢主人主<lb/>
　婦賔長今此無尸皆自酢獨云主人者主人為首正<lb/>
　故舉前以包後<lb/>
一人舉爵<lb/>
<pb n="83b"/>
　註曰三獻禮成更起酒也主人奠之未舉也<lb/>
獻從者<lb/>
　註曰家臣從行者也主人獻之勞之也皆升飲酒於<lb/>
　西階上<lb/>
行酬乃出<lb/>
　註曰主人舉奠酬從者下辯室老亦與焉<lb/>
上介至亦如之<lb/>
聘遭䘮入竟則遂也<lb/>
<pb n="84a"/>
　註曰遭喪主國君薨也入竟則遂國君以國為體士既<lb/>
　請事已入竟矣關人未告則反<lb/>
不郊勞<lb/>
　註曰子未君也<lb/>
不筵几<lb/>
　註曰致命不於廟就尸柩於殯宫又不神之<lb/>
不禮賔<lb/>
　註曰䘮降事也<lb/>
<pb n="84b"/>
主人畢歸禮<lb/>
　註曰賔所飲食不可廢也禮謂饔餼饗食<lb/>
賔唯饔餼之受<lb/>
　註曰受正不受加也<lb/>
不賄不禮玉不贈<lb/>
　註曰喪殺禮為之不備<lb/>
遭夫人世子之䘮君不受使大夫受於廟其他如遭君<lb/>
䘮<lb/>
<pb n="85a"/>
　註曰夫人世子死君為喪主使大夫受聘禮不以凶<lb/>
　接吉也其他謂所降<lb/>
遭喪將命於大夫主人長衣練冠以受<lb/>
　註曰遭喪謂主國君薨夫人世子死也此三者皆大<lb/>
　夫攝主人長衣素純布衣也去衰易冠不以純凶接<lb/>
　純吉也吉時在裏為中衣中衣長衣繼皆掩尺表之<lb/>
　曰深衣純袂寸半耳君䘮不言使大夫受子未君無<lb/>
　使臣義也<lb/>
<pb n="85b"/>
聘君若薨於後入竟則遂<lb/>
　註曰既接於主國君也<lb/>
赴者未至則哭於巷衰於館<lb/>
　註曰未至謂赴告主國君者也哭於巷者哭于巷門<lb/>
　未可為位也衰於館未可以凶服出見人其聘享之<lb/>
　事自若吉也<lb/>
受禮<lb/>
　註曰受饔餼也<lb/>
<pb n="86a"/>
不受饗食<lb/>
　註曰亦不受加<lb/>
赴者至則衰而出<lb/>
　註曰禮為鄰國闕於是可以凶服將事也○疏曰凶<lb/>
　服將事者謂主人所歸禮則賔可以凶服受之其正<lb/>
　行聘享則著吉服矣故雜記云執玉不麻是也<lb/>
唯稍受之<lb/>
　註曰稍禀食也○疏曰從者多不可闕以其稍稍給<lb/>
<pb n="86b"/>
　之故謂米禀為稍<lb/>
歸執圭復命於殯升自西階不升堂<lb/>
　註曰復命於殯者臣子之於君父存亡同<lb/>
子即位不哭<lb/>
　註曰将有告請之事宜清净也不言世子者君薨也<lb/>
　諸臣待之亦皆如朝夕哭位<lb/>
辯復命如聘<lb/>
　註曰自陳幣至於上介以公賜告無勞<lb/>
<pb n="87a"/>
子臣皆哭<lb/>
　註曰使者既復命子與羣臣皆哭<lb/>
與介入北鄉哭<lb/>
　註曰北鄉哭新至别於朝夕<lb/>
出袒括髪<lb/>
　註曰悲哀變於外臣也○疏曰案奔䘮云至於家入<lb/>
　門左升自西階東面哭括髪袒於殯東是於内者子<lb/>
　故也此使者出門袒括髪變於外者臣故也<lb/>
<pb n="87b"/>
入門右即位踊<lb/>
　註曰從臣位自哭至踊如奔䘮禮○疏曰案奔䘮云<lb/>
　袒括髪於西階東即位踊襲絰於序東此門外袒括<lb/>
　髪入門右即位踊亦當襲絰於序東故鄭云自哭至<lb/>
　踊如奔䘮禮也<lb/>
若有私䘮則哭於館衰而居不饗食<lb/>
　註曰私䘮謂其父母也哭於館衰而居不敢以私䘮<lb/>
　自聞于主國凶服於君之吉使春秋傳曰大夫以君<lb/>
<pb n="88a"/>
　命出聞䘮徐行而不反○疏曰服衰居館行聘享則<lb/>
　吉服<lb/>
歸使衆介先衰而從之<lb/>
　註曰已有齊斬之服不忍顯然趍於往來其在道路<lb/>
　使介居前歸又請反命已猶徐行隨之君納之乃朝<lb/>
　服既反命出公門釋服哭而歸其他如奔䘮之禮吉<lb/>
　時道路深衣○疏曰朝服反命出門去朝服還服吉<lb/>
　時深衣三日成服乃去之<lb/>
<pb n="88b"/>
賔入竟而死遂也主人為之具而殯<lb/>
　註曰具謂始死至殯所當用<lb/>
介攝其命<lb/>
　註曰為致聘享之禮也初時上介接聞命<lb/>
君弔介為主人<lb/>
　註曰雖有臣子親姻猶不為主人以介與賔並命於<lb/>
　君尊也○疏曰古者賔聘家臣適子皆從行是以延<lb/>
　陵季子聘於齊其子死葬於嬴博之間<lb/>
<pb n="89a"/>
主人歸禮幣必以用<lb/>
　註曰當中奠贈諸䘮具之用不必如賔禮○疏曰當<lb/>
　中奠贈者解經中小歛大歛之用諸䘮具之用者具<lb/>
　為襲與小歛大歛解經幣云不必如賔禮者不必如<lb/>
　致飱饔之禮束紡皮帛之類不堪䘮者之用故也<lb/>
介受賔禮無辭也<lb/>
　註曰介受主國賔已之禮無所辭也以其當陳之以<lb/>
　反命也有賔䘮嫌其辭之<lb/>
<pb n="89b"/>
不饗食歸介復命柩止於門外<lb/>
　註曰門外大門外也必以柩造朝達其忠也<lb/>
介卒復命出奉柩送之君弔卒殯<lb/>
　註曰卒殯成節乃去○疏曰卒復命謂復命訖殯䘮<lb/>
　之大節卒殯而後君與介乃去<lb/>
若大夫介卒亦如之<lb/>
　註曰不言上介者小聘上介士也<lb/>
士介死為之棺歛之<lb/>
<pb n="90a"/>
　註曰不具他衣物也自以時服也<lb/>
君不弔焉<lb/>
　註曰主國君使人弔不親往<lb/>
若賔死未將命則既歛於棺造於朝介將命<lb/>
　註曰未將命謂俟間之後也以柩造朝以已至朝志<lb/>
　在達君命<lb/>
若介死歸復命唯上介造於朝若介死雖士介賔既復<lb/>
命往卒殯乃歸<lb/>
<pb n="90b"/>
　註曰往謂送柩<lb/>
小聘曰問不享有獻不及夫人主人不筵几不禮面不<lb/>
升不郊勞<lb/>
　註曰記貶於聘所以為小也獻私獻也面猶覿也○<lb/>
　疏曰不享者謂不以束帛加璧獻國所有不禮者聘<lb/>
　訖不以齊酒禮賔面不升者謂私覿庭中受之不升<lb/>
　堂<lb/>
其禮如為介三介<lb/>
<pb n="91a"/>
　註曰如為介如為大聘上介○疏曰其禮如為介如<lb/>
　上文卿聘之時為介者所得之禮也三介者行禮唯<lb/>
　有三介<lb/>
記久無事則聘焉<lb/>
　註曰事謂盟㑹之屬<lb/>
若有故則卒聘束帛加書將命百名以上書於策不及<lb/>
百名書於方<lb/>
　註曰故謂災患及時事相告請也名書文也今謂之<lb/>
<pb n="91b"/>
　字策簡也方版也○疏曰簡據一片策是衆簡相連<lb/>
主人使人與客讀諸門外<lb/>
　註曰受其意既聘享賔出而讀之讀之不於内者人<lb/>
　稠處嚴不得審悉主人國君也人内史也書必璽之<lb/>
客將歸使大夫以其束帛反命於館<lb/>
　註曰為書報也○疏曰為此書報上有故之事<lb/>
明日君館之<lb/>
　註曰既報館之書問尚疾○疏曰昨日為書報之今<lb/>
<pb n="92a"/>
　日始就館送客故云書問尚疾<lb/>
既受行出遂見宰問㡬日之資<lb/>
　註曰資行用也君臣謀宻未知所之逺近○朱先生<lb/>
　曰言與宰計度資費之多寡也注言未知所之非是<lb/>
使者既受行日朝同位<lb/>
出祖釋軷祭酒脯乃飲酒於其側<lb/>
　註曰祖始也既受聘享之禮行出國門止陳車騎釋<lb/>
　酒脯之奠於軷為行始也詩傳曰軷道祭也道路以<lb/>
<pb n="92b"/>
　險阻為難是以委土為山或伏牲具上使者為軷祭<lb/>
　酒脯祈告也卿大夫處者於是餞之飲酒於其側禮<lb/>
　畢乗車轢之而遂行舍於近郊矣其牲犬羊可也○<lb/>
　疏曰凡道路之神有二在國内釋幣於行者謂平適<lb/>
　道路之神出國門釋奠於軷者謂山行道路之神云<lb/>
　或伏牲其上者周禮犬人掌供犬牲伏瘞亦如之詩<lb/>
　云取羝以軷犬羊用其一未必並用人君有牲大夫<lb/>
　無牲直用酒脯<lb/>
<pb n="93a"/>
所以朝天子圭與繅皆九寸剡上寸半厚半寸博三寸<lb/>
繅三采六等朱白蒼<lb/>
　註曰圭所執以為瑞節也剡上象天圓地方也雜采<lb/>
　曰繅以韋衣木板飭以三色再就所以薦玉重慎也<lb/>
　九寸上公之圭也○疏曰周禮大宗伯云以玉作六<lb/>
　瑞亦云王執鎮圭云云是以其圭為瑞又案周禮掌<lb/>
　節有玉節之節即是節與瑞别矣今此云瑞節但連<lb/>
　言節者案節不得言瑞瑞亦皆節信故連言節也雜<lb/>
<pb n="93b"/>
　記云圭剡上左右各寸半尊卑同之唯長短依命數<lb/>
　不同凡言繅者皆象水草之文天子五采公伯三采<lb/>
　子男二采木板大小如玉○朱先生曰按雜記疏引<lb/>
　此謂云三采六等朱白蒼朱白蒼重云朱白蒼是一<lb/>
　采謂二等相間而為六等也今按上記只有朱白蒼<lb/>
　三字而此所引乃重有之不知何時傳寫之誤失此<lb/>
　三字又云諸侯三采則六等頫聘二采則四等天子<lb/>
　五采則十等其説詳明并著於此<lb/>
<pb n="94a"/>
問諸侯朱綠繅八寸<lb/>
　註曰二等再就降於天子也<lb/>
皆𤣥纁繫長尺絢組<lb/>
　註曰采成文曰絢繫無事則以繫玉因以為飭皆用<lb/>
　五采組上以𤣥下以絳為地<lb/>
問大夫之幣俟于郊為肆又齎皮馬<lb/>
　註曰肆猶陳列也齎猶付也使者既受命宰夫載問<lb/>
　大夫之禮待於郊陳之為行列至則以付之也使者<lb/>
<pb n="94b"/>
　初行舍於近郊幣云肆馬云齎因其宜亦互文也不<lb/>
　於朝付之者辟君禮也必陳列之者不夕也<lb/>
辭無常孫而説<lb/>
　註曰孫順也大夫使受命不受辭辭必順且説<lb/>
辭多則史少則不達<lb/>
　註曰史謂策祝<lb/>
辭苟足以達義之至也<lb/>
辭曰非禮也敢對曰非禮也敢<lb/>
<pb n="95a"/>
　註曰辭辭不受也對答問也二者皆卒曰敢言不敢<lb/>
　也○疏曰辭謂賔辭主人答謂賔答主人介則在傍<lb/>
　曰非禮也敢○朱先生曰今本下句末有辭字注無<lb/>
　復出辭字張淳識誤曰以注疏考之當减經以還注<lb/>
　今從之<lb/>
卿館於大夫大夫館於士士館於工商<lb/>
　註曰館者必於廟不館於敵者之廟為大尊也自官<lb/>
　師以上有廟有寢工商則寢而已○疏曰曽子問云<lb/>
<pb n="95b"/>
　公館與公所為曰公館鄭注云公館若今縣官宫也<lb/>
　彼是正客館若朝聘使少則皆於正客館若使多則<lb/>
　有在大夫廟○朱先生曰按疏引曽子問之文如此<lb/>
　而下經還玉賔負右房而立是不必於廟也明矣當<lb/>
　從疏説<lb/>
管人為客三日具沐五日具浴<lb/>
　註曰管人掌客館者也客謂使者下及士介也<lb/>
飱不致<lb/>
<pb n="96a"/>
　註曰不以束帛致命草次饌飱具輕<lb/>
賔不拜<lb/>
　註曰以不致命<lb/>
沐浴而食之<lb/>
　註曰自潔清尊主國君賜也記此重者沐浴可知陸<lb/>
　佃曰飱不致者設之而已<lb/>
卿大夫訝大夫士訝士皆有訝<lb/>
　註曰卿使者大夫上介也士衆介也訝主國迎待賔<lb/>
<pb n="96b"/>
　者○疏曰大聘使卿主人使大夫訝小聘使大夫主<lb/>
　人使士訝謂初行聘及享食燕皆迎之<lb/>
賔即館訝將公命<lb/>
　註曰使已迎待之命○疏曰掌訝職云賔入館次於<lb/>
　舍門外待事於客注云次如今官府門外更衣處待<lb/>
　事于客通其所求索将公命有事通傳於君<lb/>
又見之以其摯<lb/>
　註曰又復也復以私禮見者訝將舍于賔館之外宜<lb/>
<pb n="97a"/>
　相親也大夫訝者執鴈士訝者執雉<lb/>
賔既將公事復見訝以其摯<lb/>
　註曰既已也公事聘享問大夫復報也使者及上介<lb/>
　執鴈羣介報雉各以見其訝○疏曰訝者卿以摯私<lb/>
　見已今還私以摯報見之知使者及上介同執鴈不<lb/>
　執羔者見上文主國卿大夫勞賔同用鴈故知各以<lb/>
　見其訝者謂使者見大夫之訝者上介見士之訝者<lb/>
　士介亦見士訝者<lb/>
<pb n="97b"/>
凡四器者唯其所寳以聘可也<lb/>
　註曰言國獨以此為寳也四器謂圭璋璧琮<lb/>
宗人授次次以帷少退於君之次<lb/>
　註曰主國之門外諸侯及卿大夫之所使者次位皆<lb/>
　有常處○疏曰上公九十步侯伯七十步子男五十<lb/>
　步使其臣聘使大聘小聘又各降二等其次皆依其<lb/>
　步數就西方而置之未行禮之時止於其中將行禮<lb/>
　乃出○朱先生曰案周禮幕人掌相㑹共惟幕掌次<lb/>
<pb n="98a"/>
　掌張幕此宗人字恐誤<lb/>
上介執圭如重授賔<lb/>
　註曰此在主君廟門外上介屈繅授賔之容<lb/>
賔入門皇升堂讓將授志趨<lb/>
　註曰皇自莊盛也讓謂舉手平衡也志猶念也念趨<lb/>
　謂審行步也孔子之執圭鞠躬如也如不勝上如揖<lb/>
　下如授勃如戰色足蹜蹜如有循<lb/>
授如争承下如送君還而後退<lb/>
<pb n="98b"/>
　註曰授玉之時如與人争接取物恐失隊也聘享毎<lb/>
　訖君實不送而賔之敬如君送然退謂出廟門要行<lb/>
　後事非出大門也<lb/>
下階發氣怡焉再三舉足又趨<lb/>
　註曰發氣舍息也再三舉足自安定乃復趨也至此<lb/>
　云舉足則志趨卷豚而行也孔子升堂鞠躬如也屏<lb/>
　氣似不息者出降一等逞顔色怡怡如也沒階趨進<lb/>
　翼如也○疏曰云至此舉足則志趨卷豚而行也者<lb/>
<pb n="99a"/>
　是釋志趨為徐趨此舉足為疾趨也○朱先生曰趨<lb/>
　進進字衍卷轉也豚之言若有循義見曲禮<lb/>
及門正焉<lb/>
　註曰容色復故此皆心變見於威儀<lb/>
執圭入門鞠恭焉如恐失之<lb/>
　註曰記異説也<lb/>
及享發氣焉盈容<lb/>
　註曰發氣舍氣也孔子之於享禮有容色<lb/>
<pb n="99b"/>
衆介北面蹌焉<lb/>
　註曰容貎舒掦○疏曰此謂賔行聘衆介從入門左<lb/>
　北面曲禮云大夫齊齊士蹌蹌<lb/>
私覿愉愉焉<lb/>
　註曰容貎和敬○疏曰享時盈容舒於聘時之戰色<lb/>
　私覿又舒於盈容<lb/>
出如舒鴈<lb/>
　註曰威儀自然而有行列舒鴈鵝也○疏曰出廟門<lb/>
<pb n="100a"/>
　之外又舒於愉愉也<lb/>
皇且行入門主敬升堂主慎<lb/>
　註曰復記執玉異説<lb/>
凡庭實隨入左先皮馬相間可也<lb/>
　註曰隨入不並行也間猶代也土物有宜君子不以<lb/>
　所無為禮畜獸同類可以相代○疏曰云左先者以<lb/>
　皮馬以四為禮北面以西頭為上故左先入陳也<lb/>
賔之幣唯馬出從<lb/>
<pb n="100b"/>
　註曰馬出從從廐也餘物皆東藏之内府○疏曰若<lb/>
　有皮之國用皮則不出亦從餘物東藏也<lb/>
多貨則傷於徳<lb/>
　註曰貨天地所化生謂玉也君子於玉比徳焉朝聘<lb/>
　之禮以為瑞節重禮也多之則是主於貨傷敗其為<lb/>
　徳<lb/>
幣美則沒禮<lb/>
　註曰幣人所造成以自覆幣謂束帛也愛之斯欲衣<lb/>
<pb n="101a"/>
　食之君子之情也是以享用幣所以副忠信美之則<lb/>
　是主於幣而禮之本意不見也<lb/>
賄在聘於賄<lb/>
　註曰於讀曰為言當視賔之聘禮而為之財也若苟<lb/>
　豐之是又傷財也<lb/>
凡執玉無藉者襲<lb/>
　註曰藉謂繅也繅所以緼藉玉○疏曰凡繅藉有二<lb/>
　種若以木為中幹施五采三采者此繅常有不得云<lb/>
<pb n="101b"/>
　無藉今此云無藉者襲據尺絢組繅藉而言○陳詳<lb/>
　道曰玉有以繅為之藉有以束帛為之藉有藉則裼<lb/>
　無藉則襲特施於束帛而已聘則賔襲執圭公襲受<lb/>
　玉及享則賔裼奉束帛加璧蓋聘特用玉而其禮嚴<lb/>
　享藉以帛而其禮殺此襲裼所以不同先儒以垂繅<lb/>
　為有藉屈繅為無藉非也○陸佃曰無藉君圭璋特<lb/>
　是也經言繅又别言藉則藉非繅著矣藉若帛錦之<lb/>
　類所云公降襲受玉於中堂此無藉之玉也即束帛<lb/>
<pb n="102a"/>
　加璧裼矣○楊氏曰案繅有二種賈疏已詳然言繅<lb/>
　又言藉者承玉繫玉二種皆承藉玉之義故言藉也<lb/>
　但藉字又有一義曲禮云執玉其有藉者則裼無藉<lb/>
　者則襲所謂無藉謂圭璋特達不加束帛當執圭璋<lb/>
　之時其人則襲也所謂有藉者謂璧琮加於束帛之<lb/>
　當執璧琮之時其人則裼也曲禮所云專指圭璋特<lb/>
　而襲璧琮加束帛而裼一條言之先儒乃以執圭而<lb/>
　垂繅焉有藉執圭而屈繅為無藉此則不然當以陳<lb/>
<pb n="102b"/>
　氏陸氏之説為是竊詳經文裼襲是一事垂繅屈繅<lb/>
　又别是一事不容混合為一説蓋圭聘禮之重也主<lb/>
　賔受玉於中堂與東楹之間禮之正也方其授於賈<lb/>
　人授於上介皆擬行之禮及賛禮者之事故辨垂屈<lb/>
　以彰其文主賔受玉於中堂與東楹之間為禮之正<lb/>
　故辨裼襲以致其敬及歸反命又於君前以垂屈為<lb/>
　文而不以裼襲為禮豈非玉為聘禮設反命亦非禮<lb/>
　之正乎兩義不同各有其宜<lb/>
<pb n="103a"/>
禮不拜至<lb/>
　註曰以賔不於是始至○疏曰前者請行禮賔言俟<lb/>
　間故今不是始至也<lb/>
醴尊於東箱瓦大一有豐<lb/>
　註曰瓦大瓦尊豐承尊器如豆而卑<lb/>
薦脯五膱祭半膱横之<lb/>
　註曰膱脯如版然者或謂之脡皆取直貎焉<lb/>
祭醴再扱始扱一祭卒再祭<lb/>
<pb n="103b"/>
　卒謂後扱<lb/>
主人之庭實則主人遂以出賔之士訝受之<lb/>
　註曰此謂餘三馬也左馬賔執以出矣士士介從者<lb/>
　○疏曰賔執左馬以出三馬在後主人從者牽之遂<lb/>
　從賔以出於門外賔之士介迎受之<lb/>
既覿賔若私獻奉獻將命<lb/>
　註曰時有珍異之物或賔奉之所以自序尊敬也猶<lb/>
　以君命致之<lb/>
<pb n="104a"/>
擯者入告出禮辭<lb/>
　註曰辭其獻也<lb/>
賔東面坐奠獻再拜稽首<lb/>
　註曰送獻不入者奉物禮也<lb/>
擯者東面坐取獻舉以入告出禮請受<lb/>
　註曰東面坐取獻者以宜並受也其取之由賔南而<lb/>
　自後右客也○疏曰擯者從門東適南方西行於賔<lb/>
　北東面坐取幣入告於君及出一請於賔而受之擯<lb/>
<pb n="104b"/>
　者與賔敵故云宜並受也<lb/>
賔固辭公答再拜<lb/>
　註曰拜受於賔也固亦衍字<lb/>
擯者立於閾外以相拜賔辟<lb/>
　註曰相賛也<lb/>
擯者授宰夫於中庭<lb/>
　註曰東藏之既乃介覿<lb/>
若兄弟之國則問夫人<lb/>
<pb n="105a"/>
　註曰兄弟謂同姓若婚姻甥舅有親者問猶遺也謂<lb/>
　獻也不言獻者變於君也非兄弟獻不及夫人<lb/>
若君不見<lb/>
　註曰君有疾若他故不見使者<lb/>
使大夫受<lb/>
　註曰受聘享也大夫上卿也<lb/>
自下聼命自西階升受負右房而立賔降亦降<lb/>
　註曰此儀如還圭然而賔大夫易處耳○疏曰彼賔<lb/>
<pb n="105b"/>
　自大夫左受之此大夫於賔左受之此為易處耳<lb/>
不禮<lb/>
　註曰辟正主也<lb/>
幣之所及皆勞不釋服<lb/>
　註曰以與賔接於君所賔又請有事於已不可以不<lb/>
　速也所不及者下大夫未嘗使者也不勞者以先是<lb/>
　賔請有事於已同類既聞彼為禮所及則已往有歉<lb/>
　也所以知及不及者賔請有事固曰某子某子<lb/>
<pb n="106a"/>
賜饔唯羮飪筮一尸若昭若穆<lb/>
　註曰羮飪謂飪一牢也肉謂之羮唯是祭其先大禮<lb/>
　之盛者也筮尸若昭若穆容父在父在則祭祖父卒<lb/>
　則祭禰腥餼不祭則士介不祭也○疏曰古者天子<lb/>
　諸侯行載廟木主大夫雖無木主亦以幣帛主其神<lb/>
　是以受主國饔餼故筮尸祭然後食之<lb/>
僕為祝祝曰孝孫某孝子某薦嘉禮於皇祖某甫皇考<lb/>
某子<lb/>
<pb n="106b"/>
　註曰僕為祝者大夫之臣攝官也○疏曰大夫使僕<lb/>
　攝祝則本無祝官<lb/>
如饋食之禮<lb/>
　註曰如少牢饋食之禮不言少牢今以大牢也○疏<lb/>
　曰少牢禮有尊俎籩豆鼎敦之數陳設之儀陰厭陽<lb/>
　厭之禮九飯三獻之法上大夫又有正祭於室儐尸<lb/>
　於堂此等皆宜有之至於致爵加爵及獻兄弟弟子<lb/>
　等固當畧之矣<lb/>
<pb n="107a"/>
假器於大夫<lb/>
　註曰不敢以君之器為祭器<lb/>
朌肉及庾車<lb/>
　註曰朌猶賦也廋庾人也車巾車也二人掌視車馬<lb/>
　之官也賦及之明辯也○疏曰此謂祭訖歸胙所及<lb/>
　庾人巾車見周禮<lb/>
聘日致饔明日問大夫<lb/>
　註曰不以殘日問人崇敬也<lb/>
<pb n="107b"/>
夕夫人歸禮<lb/>
　註曰與君異日下之也<lb/>
既致饔旬而稍宰夫始歸乗禽日如其饔餼之數<lb/>
　註曰稍禀食也乗謂乗行之禽也謂雁鶩之屬○疏<lb/>
　曰賔客之道十日為正行聘禮既訖合歸一旬之後<lb/>
　或逢凶變或主人留之不得時反即有稍禮<lb/>
士中日則二雙<lb/>
　註曰中猶間也<lb/>
<pb n="108a"/>
凡獻執一雙委其餘於面<lb/>
　註曰執一雙以將命也面前也其受之也上介受以<lb/>
　入告之士舉其餘從之賔不辭拜受於庭上介執之<lb/>
　以相拜於門中乃入授○上介受亦如之士介拜受<lb/>
　於門外<lb/>
禽羞俶獻比<lb/>
　註曰比放也其致之禮如乗禽也禽羞謂成熟有成<lb/>
　和者俶獻四時珍美新物也俶始也言其始可獻也<lb/>
<pb n="108b"/>
　聘義謂之時賜<lb/>
歸大禮之日既受饔餼請觀<lb/>
　註曰聘於是國欲見宗廟之好百官之富若尤尊大<lb/>
　之焉<lb/>
訝帥之自下門入<lb/>
　註曰帥猶道也自下門外入遊觀非正也<lb/>
各以其爵朝服<lb/>
　註曰此句宜在凡致禮下<lb/>
<pb n="109a"/>
士無饔無饔者無儐<lb/>
　註曰謂歸餼也<lb/>
大夫不敢辭君初為之辭矣<lb/>
　註曰此句宜在明日問大夫之下○疏曰賔聘享訖<lb/>
　出大門請有事於大夫君禮辭許是君初為之辭故<lb/>
　卿不辭也<lb/>
凡致禮皆用其饗之加籩豆<lb/>
　註曰其其賔與上介也加籩豆謂其實也亦實於罋<lb/>
<pb n="109b"/>
　筐饗禮今亡<lb/>
無饔者無饗禮<lb/>
　註曰士介無享禮<lb/>
凡餼大夫黍粱稷筐五斛<lb/>
　註曰謂大夫餼賔上介也器寡而大畧○疏曰君歸<lb/>
　饔餼於賔與大夫介筥米小而多者是尊者所致以<lb/>
　多器為榮今大夫致禮於賔介器寡而大是畧之於<lb/>
　卑也<lb/>
<pb n="110a"/>
既將公事賔請歸<lb/>
　註曰事畢請歸不敢自專謙也<lb/>
凡賔拜於朝訝聼之<lb/>
　註曰拜拜賜也<lb/>
燕則上介為賔賔為苟敬<lb/>
　註曰饗食君親為主尊賔也燕私樂之禮崇恩殺敬<lb/>
　也賔不欲主君復舉禮事禮已於是辭為賔君聽之<lb/>
　從諸公之席命為苟敬苟敬者主人所以小敬也更<lb/>
<pb n="110b"/>
　降迎其介以為賔亦大夫也雖為賔猶卑於君君則<lb/>
　不與亢禮也主人所以致敬者自敵以上○疏曰阼<lb/>
　階西近主為位諸公坐位故云小敬對户牖南面為<lb/>
　大敬<lb/>
宰夫獻<lb/>
　註曰為主人代公獻<lb/>
無行則重賄反幣<lb/>
　註曰無行謂獨來復無所之也必重其賄與反幣者<lb/>
<pb n="111a"/>
　使者歸以得禮多為榮所以盈聘君之意也反幣謂<lb/>
　禮玉束帛乗皮所以報聘君之享禮也昔秦康公使<lb/>
　西乞術聘於魯辭孫而説襄仲曰不有君子其能國<lb/>
　乎厚賄之此謂重賄反幣者也<lb/>
曰子以君命在寡君寡君拜君命之辱<lb/>
　註曰此賛君拜聘享辭也在存也○疏曰此及下三<lb/>
　經即上經云公館賔賔辟上介聼命聘享夫人之聘<lb/>
　享問大夫送賔公皆再拜註云拜此四事彼見其拜<lb/>
<pb n="111b"/>
　此見其賛辭也<lb/>
君以社稷故在寡小君拜<lb/>
　註曰此賛拜夫人聘享辭也言君以社稷故者夫人<lb/>
　與君體敵不敢當其惠也其卒亦曰寡君拜命之辱<lb/>
又拜送<lb/>
　註曰拜送賔也其辭蓋云子將有行寡君敢拜送此<lb/>
　宜承上君館之下<lb/>
君貺寡君延及二三老拜<lb/>
<pb n="112a"/>
　註曰此賛拜問大夫之辭貺賜也大夫曰老<lb/>
賔於館堂楹間釋四皮束帛賔不致主人不拜<lb/>
　註曰賔將遂去是館留禮以禮主人所以謝之不致<lb/>
　不拜不以將别崇新敬也<lb/>
大夫來使無罪饗之<lb/>
　註曰樂與嘉賔為禮<lb/>
過則餼之<lb/>
　註曰餼之生致其牢禮也其致之辭不云君之有故<lb/>
<pb n="112b"/>
　耳聘義曰使者聘而誤主君不親饗食所以愧厲之<lb/>
　也不言罪者罪将執之<lb/>
其介為介<lb/>
　註曰饗賔有介者賔尊行敵禮也<lb/>
有大客後至則先客不饗食致之<lb/>
　註曰卑不與尊齊禮<lb/>
唯大聘有几筵<lb/>
　註曰謂受聘享時也小聘輕雖受於廟不為神位<lb/>
<pb n="113a"/>
十斗曰斛十六斗曰籔十籔曰秉<lb/>
　註曰秉十六斛今江淮之開量名有為籔者今八籔<lb/>
　為逾<lb/>
二百四十斗<lb/>
　註曰謂一車之米秉有五籔<lb/>
四秉曰筥<lb/>
　註曰此秉謂刈禾盈手之秉也筥穧名也若今萊陽<lb/>
　之間刈稻聚把有名為筥者詩云彼有遺秉又云此<lb/>
<pb n="113b"/>
　有不歛穧<lb/>
十筥曰稯十稯曰秅四百秉為一秅<lb/>
　註曰一車之禾三秅為千二百秉三百筥三十稯也<lb/>
　古文稯作緵<lb/>
　<lb/>
　<lb/>
　<lb/>
　儀禮述註卷八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儀禮述註卷十</head> <lb/>
    <p>
<pb n="1a"/>
欽定四庫全書<lb/>
　儀禮述註卷十<lb/>
　　　　　　　　　　　安溪　李光坡　撰<lb/>
　　覲禮第十<lb/>
　鄭目錄云覲見也諸侯秋見天子之禮春見曰<lb/>
　朝夏見曰宗秋見曰覲冬見曰遇朝宗禮備覲遇禮<lb/>
　省是以享獻不見焉三時禮亡惟此存耳○疏曰案<lb/>
　曲禮下云天子當扆而立諸侯北面而見天子曰覲<lb/>
<pb n="1b"/>
　天子當宁而立諸公東面諸侯西面曰朝鄭注諸侯<lb/>
　春見曰朝受摰於朝受享於廟生氣文也秋見曰覲<lb/>
　一受之於廟殺氣質也朝者位於内朝而序進覲者<lb/>
　位于廟門外而序入王南面立於扆宁而受焉夏宗<lb/>
　依春冬遇依秋春秋時齊侯唁魯昭公以遇禮相見<lb/>
　取易畧也覲禮今存朝宗遇禮今亡享謂朝覲而行<lb/>
　三享獻謂二享後行私覿私覿後即有私獻獻其珍<lb/>
　異之物<lb/>
<pb n="2a"/>
覲禮○至于郊<lb/>
　註曰郊謂近郊去王城五十里<lb/>
王使人皮弁用璧勞侯氏亦皮弁迎于帷門之外再拜<lb/>
　註曰小行人職曰凡諸侯入王則逆勞于畿則郊勞<lb/>
　者大行人也皮弁者天子之朝朝服也璧無束帛者<lb/>
　天子之玉尊也不言諸侯言侯氏者明國殊舍異禮<lb/>
　不凡之也郊舍狹寡為帷宫而受勞掌舍職曰為帷<lb/>
　宫設旌門○疏曰案大行人上公三勞侯伯再勞子<lb/>
<pb n="2b"/>
　男一勞蓋五等同有畿勞侯伯又加逺郊勞上公又<lb/>
　加逺郊勞此據上公而言五十里有市市有館或來<lb/>
　者多館舍狹寡故為帷宫<lb/>
使者不答拜遂執玉三揖至于階使者不讓先升侯氏<lb/>
升聽命降再拜稽首遂升受玉<lb/>
　註曰不答拜者為人使不當其禮也不讓先升奉王<lb/>
　命尊也升者升壇使者東面致命侯氏東階上西向<lb/>
　聽之<lb/>
<pb n="3a"/>
使者左還而立侯氏還璧使者受侯氏降再拜稽首使<lb/>
者乃出<lb/>
　註曰左還還南面示將去也立者見侯氏將有事於<lb/>
　已俟之也還玉重禮<lb/>
侯氏乃止使者使者乃入侯氏與之讓升侯氏先升授<lb/>
几侯氏拜送几使者設几答拜<lb/>
　註曰侯氏先升賓禮統焉几者安賓所以崇優厚也<lb/>
　上介出止使者則已布席也○楊氏曰案凢布席設<lb/>
<pb n="3b"/>
　几皆在西北位此帷宫恐亦當然帷宫無堂可升升<lb/>
　者壇也左氏傳子産相鄭伯以如楚舍不為壇注云<lb/>
　至敵國郊除地封土為壇以受郊勞是也又宣十八<lb/>
　年子家壇帷復命於介謂之壇帷是壇亦帷其旁非<lb/>
　特為帷宫而已設几則必有席盖几席相將無席何<lb/>
　以設几故鄭注云上介出止使者則已布席太宰贊<lb/>
　玉几注云立而設几優尊者此使者亦不坐而設几<lb/>
　故注云几者安賓所以崇優厚<lb/>
<pb n="4a"/>
侯氏用束帛乗馬儐使者使者再拜受侯氏再拜送幣<lb/>
　註曰儐使者所以致尊敬也拜者各於其階<lb/>
使者降以左驂出侯氏送于門外再拜侯氏遂從之<lb/>
　註曰騑馬曰驂左驂設在西者其餘三馬侯氏之士<lb/>
　遂以出授使者之從者於外從之者遂隨使者以至<lb/>
　朝<lb/>
天子賜舍<lb/>
　註曰以其新至道路勞苦未受其禮且使即安也賜<lb/>
<pb n="4b"/>
　舍猶致館也所使者司空與小行人為承擯○疏曰<lb/>
　司空主營城郭宫室館亦宫室之事故知所使者司<lb/>
　空也但司空亡無正文故云與以疑之知小行人為<lb/>
　承擯者案小行人及郊勞眂館將幣為承而擯是其<lb/>
　義也<lb/>
曰伯父女順命于王所賜伯父舍<lb/>
　註曰此使者致館辭<lb/>
侯氏再拜稽首<lb/>
<pb n="5a"/>
　註曰受館<lb/>
儐之束帛乗馬<lb/>
　註曰王使人以命致館無禮猶儐之者尊王使也侯<lb/>
　氏受館于外既則儐使者於内○疏曰案聘禮大夫<lb/>
　帥至館卿致館而云賓迎再拜卿退賓送再拜則聘<lb/>
　禮致館不在外此不見大夫帥至館即云天子賜舍<lb/>
　是侯氏受舍于外可知與聘禮異也<lb/>
天子使大夫戒曰某日伯父帥乃初事<lb/>
<pb n="5b"/>
　註曰大夫者卿為訝者也掌訝職曰凡訝者賓客至<lb/>
　而往詔相其事戒猶告也告使順循其事也初猶故<lb/>
　也<lb/>
侯氏再拜稽首<lb/>
　註曰受覲日也<lb/>
諸侯前朝皆受舎于朝同姓西面北上異姓東面北上<lb/>
　註曰言諸侯者明來朝者衆矣顧其入覲不得並耳<lb/>
　受舍于朝受次于文王廟門之外聘禮曰宗人授次<lb/>
<pb n="6a"/>
　次以帷少退于君之次則是次也言舍者尊舍也天<lb/>
　子使掌次為之諸侯上介先朝受焉此覲也言朝者<lb/>
　覲遇之禮雖簡其來之心猶若朝也分别同姓異姓<lb/>
　受之將有先後也春秋傳曰寡人若朝于薛不敢與<lb/>
　諸任齒則周禮先同姓○疏曰知在文王廟門外者<lb/>
　案聘禮云不腆先君之祧既拚以俟則諸侯待朝聘<lb/>
　之賓皆在太祖廟諸侯無二祧遷主所藏皆在始祖<lb/>
　廟故以始祖為祧案天子待覲遇亦當在祧祭法云天<lb/>
<pb n="6b"/>
　子七廟有二祧穆之遷主藏于文王廟昭之遷主藏<lb/>
　於武王廟今不在武王廟而在文王廟者父尊而子<lb/>
　卑故知在文王廟也若然先公木主藏于后稷廟受<lb/>
　覲遇不在后稷廟者后稷生非王故不宜在也<lb/>
侯氏裨冕釋幣于禰<lb/>
　註曰將覲質明時也裨冕者衣裨衣而冠冕也裨之<lb/>
　為言埤也天子六服大裘為上其次為裨以事尊卑<lb/>
　服之而諸侯亦服焉上公衮無升龍諸伯鷩子男毳<lb/>
<pb n="7a"/>
　孤絺卿大夫𤣥此差司服所掌也禰謂行主遷主矣<lb/>
　而云禰親之也釋幣者吿將覲也其釋幣如聘大夫<lb/>
　將受命釋幣于禰之禮既則祝藏其幣歸則埋之于<lb/>
　祧西階之東○疏曰天子吉服有九言六服者據六<lb/>
　冕而言以大裘為上無埤義衮冕以下皆為禆諸侯<lb/>
　唯不得有大裘上公衮冕以下故云此差司服所掌<lb/>
乗墨車載龍旂弧韣乃朝以瑞玉有繅<lb/>
　註曰墨車大夫制也乗之者入天子之國車服不可<lb/>
<pb n="7b"/>
　盡同也交龍為旂諸侯之所建弧所以張縿之弓也<lb/>
　弓衣曰韣瑞玉謂公桓圭侯信圭伯躬圭子榖璧男<lb/>
　蒲璧繅所以藉玉以葦衣木廣袤各如其玉之大小<lb/>
　以朱白蒼為六色○疏曰墨車大夫制也下記文偏<lb/>
　駕不入王門偏駕金輅象輅等是也既不入王門舍<lb/>
　於客館乗此墨車以朝也爾雅説旌旗正幅為縿故<lb/>
　以此弧弓張縿之两幅故云張縿之弓也<lb/>
天子設斧依于户牖之間左右几<lb/>
<pb n="8a"/>
　註曰依如今綈素屛風也有繡斧文所以示威也斧<lb/>
　謂之黼几玉几也左右者優至尊也其席莞席紛純<lb/>
　加繅席畫純加次席黼純<lb/>
天子衮冕負斧依<lb/>
　註曰衮衣者禆之上也繢之繡之為九章其龍天子<lb/>
　有升龍有降龍衣此衣而冠冕南鄉而立以俟諸侯<lb/>
　見○疏曰自衮冕至𤣥冕五者皆禆衣故云禆之上<lb/>
　也<lb/>
<pb n="8b"/>
嗇夫承命告于天子<lb/>
　註曰嗇夫盖司空之屬也為末擯承命於侯氏下介<lb/>
　𫝊而上上擯以告天子天子見公擯者五人見侯伯<lb/>
　擯者四人見子男擯者三人皆宗伯為上擯春秋傳<lb/>
　曰嗇夫馳○疏曰皆宗伯為上擯者案其職云朝覲<lb/>
　㑹同則為上相若四時常朝則小行人為承擯故其<lb/>
　職云將幣為承而擯此文嗇夫為末擯若子男三擯<lb/>
　此則足矣若侯伯四擯别増一士若上公五擯更别<lb/>
<pb n="9a"/>
　増二士若時㑹殷同則肆師為承擯故肆師職云大<lb/>
　朝覲佐擯鄭引𫝊者欲見嗇夫是卑官得為末擯之<lb/>
　意<lb/>
天子曰非他伯父實來予一人嘉之伯父其入予一人<lb/>
將受之<lb/>
　註曰言非他者親之辭嘉之者美之辭也上擯又𫝊<lb/>
　此而下至嗇夫侯氏之下介受之𫝊而上上介以告<lb/>
　其君君乃許入○疏曰伯父其入不云迎之覲禮天<lb/>
<pb n="9b"/>
　子不下堂而見諸侯故無迎法<lb/>
侯氏入門右坐奠圭再拜稽首<lb/>
　註曰入門而右執臣道不敢由賓客位也卑者見尊<lb/>
　奠摰而不授<lb/>
擯者謁<lb/>
　註曰謁猶告也上擯告以天子前辭欲親受之如賓<lb/>
　客也其辭所易者曰伯父其升<lb/>
侯氏坐取圭升致命王受之玉侯氏降階東北面再拜<lb/>
<pb n="10a"/>
稽首擯者延之曰升升成拜乃出<lb/>
　註曰擯者請之侯氏坐取圭則遂左降拜稽首送玉<lb/>
　也從後詔禮曰延延進也○疏曰侯氏得擯者之吿<lb/>
　坐取圭即言升致命無出門之文明知遂向門左從<lb/>
　左堂塗升自西階致命也<lb/>
四享皆束帛加璧庭實唯國所有<lb/>
　註曰四當為三古書作三四或皆積畫此篇又多四<lb/>
　字字相似由此誤也大行人職曰諸侯廟中將幣皆<lb/>
<pb n="10b"/>
　三享其禮差又無取于四也初享或用馬或用虎豹<lb/>
　之皮其次享三牲魚腊籩豆之實龜也金也丹漆絲<lb/>
　纊竹箭也其餘無常貨此地物非一國所能有唯所<lb/>
　有分為三享皆以璧帛致之○疏曰云皆以璧帛致之<lb/>
　者三享在庭分為三段一度致之據三享皆有璧帛而<lb/>
　言非謂三度致之為皆也<lb/>
奉束帛匹馬卓上九馬隨之中庭西上奠幣再拜稽首<lb/>
　註曰卓讀如卓王孫之卓卓猶的也以素的一馬以<lb/>
<pb n="11a"/>
　為上書其國名後當識其何産也馬必十匹者不敢<lb/>
　斥王之乗用成數敬也<lb/>
擯者曰予一人將受之<lb/>
　註曰亦言王欲親受之<lb/>
侯氏升致命王撫玉侯氏降自西階東面授宰幣西階<lb/>
前再拜稽首以馬出授人九馬隨之<lb/>
　註曰王之受玉撫之而已輕財也以馬出随侯氏出<lb/>
　授王人於外也王不使人受馬者至於享王之尊益<lb/>
<pb n="11b"/>
　君侯氏之卑益臣○疏曰聘禮享君尚有幣問卿大<lb/>
　夫此諸侯覲享天子訖亦當有幣問公卿大夫左𫝊<lb/>
　曰戎朝于周發幣于公卿是諸侯朝天子有幣及卿<lb/>
　大夫之事也<lb/>
事畢<lb/>
　註曰三享訖<lb/>
乃右肉袒于廟門之東乃入門右北面立告聽事<lb/>
　註曰右肉袒者刑宜施于右也凡以禮事者左袒入<lb/>
<pb n="12a"/>
　更從右者臣益純也告聽事者告王以國所用為罪<lb/>
　之事也易曰折其右肱旡咎○疏曰國所用為罪之<lb/>
　事加得字解之當云告王以國所用為者有得罪之<lb/>
　事<lb/>
擯者謁諸天子天子辭于侯氏曰伯父無事歸寧乃邦<lb/>
　註曰謁告寧安也乃猶女也<lb/>
侯氏再拜稽首出自屏南適門西遂入門左北面立王<lb/>
勞之再拜稽首擯者延之曰升升成拜降出<lb/>
<pb n="12b"/>
　註曰王辭之不即左者當出隱于屏而襲之也天子<lb/>
　外屏勞之勞其道勞也<lb/>
天子賜侯氏以車服迎于外門外再拜<lb/>
　註曰賜車者同姓以金輅異姓以象輅服則衮也鷩<lb/>
　也毳也<lb/>
路先設西上路下四亞之重賜無數在車南<lb/>
　註曰路謂車也凡君所乗車曰路路下四謂乗馬也<lb/>
　亞之次車而東也詩云君子來朝何錫予之雖無予<lb/>
<pb n="13a"/>
　之路車乗馬又何予之𤣥衮及黼重猶善也所加賜<lb/>
　善物多少由恩也春秋傳曰重錦三十两○疏曰路<lb/>
　大也君之居以大為名是以云路寢路門之等引左<lb/>
　氏重錦以證重賜也<lb/>
諸公奉篋服加命書于其上升自西階東面大史是右<lb/>
　註曰言諸公者王同時分命之而使賜侯氏也右讀<lb/>
　如周公右王之右是右者始隨入於升東面乃居其<lb/>
　右○疏曰諸侯來覲者衆各停一館故命諸公分往<lb/>
<pb n="13b"/>
　賜之<lb/>
侯氏升西面立大史述命<lb/>
　註曰讀王命書也<lb/>
侯氏降两階之間北面再拜稽首<lb/>
　註曰受命<lb/>
升成拜<lb/>
　註曰大史辭之降也春秋傳曰且有後命以伯舅耄<lb/>
　老母下拜此辭之類<lb/>
<pb n="14a"/>
大史加書于服上侯氏受<lb/>
　註曰受篋服<lb/>
使者出侯氏送再拜儐使者諸公賜服者束帛四馬儐<lb/>
大史亦如之<lb/>
　註曰既言拜送乃言儐使者以勞有成禮畧而遂言<lb/>
　○疏曰其實儐使者在拜送前必以之儐後畧言者<lb/>
　以儐有成禮可依故後畧言案上篇以來毎有儐禮<lb/>
　皆是成篇之法是成禮也<lb/>
<pb n="14b"/>
同姓大國則曰伯父其異姓則曰伯舅同姓小邦則曰<lb/>
叔父其異姓小邦則曰叔舅<lb/>
　註曰據此禮云伯父同姓大邦而言<lb/>
饗禮乃歸<lb/>
　註曰禮謂食燕也王或不親以其禮幣致之畧言享<lb/>
　禮互文也掌客職曰上公三享三食三燕侯伯再享<lb/>
　再食再燕子男一享一食一燕○疏曰案聘禮及諸<lb/>
　文皆單言享無曰禮鄭故引掌客五等享食燕俱有<lb/>
<pb n="15a"/>
　知禮為食燕也若不親則皆以幣致之<lb/>
諸侯覲于天子為宫方三百步四門壇十有二㝷深四<lb/>
尺加方明于其上<lb/>
　註曰四時朝覲受之于廟此謂時㑹殷同也宫謂壝<lb/>
　土為埒以象墻壁也為宫者於國外春㑹同則于東<lb/>
　方夏㑹同則于南方秋㑹同則于西方冬㑹同則于<lb/>
　北方八尺曰㝷十有二㝷則方九十六尺也深謂髙<lb/>
　也從上曰深司儀職曰為壇三成成猶重也三重者<lb/>
<pb n="15b"/>
　自下差之為三等而上有堂焉堂上方二丈四尺上<lb/>
　等中等下等毎面十二尺方明者上下四方神明之<lb/>
　象也上下四方之神者所謂明神也㑹同而盟明神<lb/>
　監之則謂之天之司盟有象者猶宗廟之有主乎王<lb/>
　廵狩至于方嶽之下諸侯㑹之亦為此宫以見之司<lb/>
　儀職曰將㑹諸侯則命為壇三成宫房一門詔王儀<lb/>
　南鄉見諸侯也○疏曰合木為上下四方故名方此<lb/>
　則神明之象故名明秋官司職曰北面詔明神故曰<lb/>
<pb n="16a"/>
　所謂明神也天之司盟即左氏襄十一年𫝊司慎司<lb/>
　盟是也<lb/>
方明者木也方四尺設六色東方青南方赤西方白北<lb/>
方黑上𤣥下黄設六玉上圭下璧南方璋西方琥北方<lb/>
璜東方圭<lb/>
　註曰六色象其神六玉以禮之上宜以蒼璧下宜以<lb/>
　黄琮而不以者則上下之神非天地之至貴者也設<lb/>
　玉者刻其木而著之<lb/>
<pb n="16b"/>
上介皆奉其君之旂置于宫尚左公侯伯子男皆就其<lb/>
旂而立<lb/>
　註曰置于宫者建之豫為其君見王之位也諸公中<lb/>
　階之前北面東上諸侯東階之東西面北上諸伯西<lb/>
　階之西東面北上諸子門東北面東上諸男門西北<lb/>
　面東上尚左者建旂公東上侯先伯伯先子子先男<lb/>
　而位皆上東方也諸侯入壝門或左或右各就其旂<lb/>
　而立王降階南鄉見之三揖土揖庶姓時揖異姓天<lb/>
<pb n="17a"/>
　揖同姓見揖位乃定○疏曰中階之前以下皆朝事<lb/>
　儀明堂位文以朝事儀論㑹同之事明堂位周公朝<lb/>
　諸侯于明堂不在宗廟皆與此同也云或左或右者<lb/>
　謂二伯帥之入如康王應門左右是也<lb/>
四𫝊擯<lb/>
　註曰王既揖五者升壇設擯升諸侯以㑹同之禮其<lb/>
　奠瑞玉及享幣公拜於上等侯伯於中等子男於下<lb/>
　等擯者每延之升堂致命王受玉撫玉降拜於下等<lb/>
<pb n="17b"/>
　及請事勞皆如覲禮是以記之覲云四𫝊擯者毎一<lb/>
　位畢擯者以告乃更陳列而升其次公也侯也伯也<lb/>
　各一位子男俠門而俱東上亦一位也至庭乃設擯<lb/>
　則諸侯初入王門王官之伯帥之耳○疏曰三等拜<lb/>
　禮皆司儀職文受玉謂朝撫玉謂享子男共一位故<lb/>
　設擯四<lb/>
天子乗龍載大旂象日月升龍降龍出拜日于東門之<lb/>
外反祀方明<lb/>
<pb n="18a"/>
　註曰此謂㑹同以春者也馬八尺以上曰龍大旂大<lb/>
　常也王建大常縿首畫日月其下及旒交畫升龍降<lb/>
　龍朝事儀曰天子冕而執鎮圭尺有二寸繅藉尺有八<lb/>
　寸搢大圭乗大路建大常十有二旒樊纓十有二就<lb/>
　貳車十有二乗帥諸侯而朝日於東郊所以教尊尊<lb/>
　也退而朝諸侯由此二者言之已祀方明乃以㑹同<lb/>
　之禮見諸侯也凡㑹同者不恊而盟司盟職曰凡邦<lb/>
　國有疑㑹同則掌其盟約之載書及其禮儀北面詔<lb/>
<pb n="18b"/>
　明神既盟則藏之言北面詔明神則明神有象也象<lb/>
　者其方明乎及盟時又加于壇上乃以載辭告焉詛<lb/>
　祝掌其祝號○疏曰此四門之禮乃將見諸侯先禮<lb/>
　日月山川也禮既畢乃祀方明於壇祀方明禮畢遂<lb/>
　去方明於下天子乃升壇與諸侯相見朝禮既畢乃<lb/>
　更加方明於壇與諸侯行盟誓之禮若邦國無疑王<lb/>
　帥諸侯朝日而已無祀方明之事<lb/>
禮日於南門外禮月與四凟於北門外禮山川邱陵於西<lb/>
<pb n="19a"/>
門外<lb/>
　註曰此謂㑹同以夏秋冬者也變拜言禮者容祀也<lb/>
　禮月於北郊者月太隂之精以為地神也盟神必云<lb/>
　日月山川焉者尚著明也詩曰謂予不信有如皦日<lb/>
　春秋傳曰縱子忘之山川神祗其忘諸乎此皆用盟<lb/>
　神為信也<lb/>
祭天燔柴祭山邱陵升祭川沈祭地瘞<lb/>
　註曰升沈必就祭者也就祭則是謂王廵狩及諸侯<lb/>
<pb n="19b"/>
　之盟祭也其盟掲其著明者燔柴升沈瘞祭禮終矣<lb/>
　備矣郊特牲曰郊之祭也迎長日之至也大報天而<lb/>
　主日也宗伯職曰以實柴祀日月星辰則燔柴祭天<lb/>
　謂祭日也柴謂祭日則祭地瘞者祭月也日月而云<lb/>
　天地靈之也王制曰王廵狩至于岱宗柴是王廵狩<lb/>
　之盟其神主日也春秋傳曰晉文公為踐土之盟而<lb/>
　𫝊云山川之神是諸侯之盟其神主山川也月者太<lb/>
　隂之精上為天使臣道莫貴焉是王官之伯㑹諸侯<lb/>
<pb n="20a"/>
　而盟其神主月與○疏曰上論天子在國行㑹同之<lb/>
　事此據廵狩于四岳各隨方而祭之以為盟主也<lb/>
記几俟于東廂<lb/>
　註曰王即席乃設之也東廂東夾之前相翔待事之<lb/>
　處<lb/>
偏駕不入王門<lb/>
　註曰在旁與己同曰偏同姓金路異姓象路四衞革<lb/>
　路蕃國木路駕之與王同謂之偏偏駕不入王門乗<lb/>
<pb n="20b"/>
　墨車以朝是也偏駕之車舍之於館歟○疏曰周禮<lb/>
　巾車掌王五路玉路以祀不賜諸侯金路以賓同姓<lb/>
　以封象路以朝異姓以封革路以即戎以封四衞木<lb/>
　路以田以封蕃國此五路者天子所乗為正四路者<lb/>
　諸侯乗之為偏是據諸侯在旁與王同為偏<lb/>
奠圭于繅上<lb/>
　註曰謂釋于地也<lb/>
　儀禮述註卷十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儀禮述註卷七</head> <lb/>
    <p>
<pb n="1a"/>
欽定四庫全書<lb/>
　儀禮述註卷七<lb/>
　　　　　　　　　　　　安溪　李光坡　撰<lb/>
　　大射儀第七<lb/>
　　　鄭目録云名曰大射者諸侯將有祭祀之事與<lb/>
　　　其羣臣射以觀其禮數中者得與於祭不數中<lb/>
　　　者不得與於祭於五禮屬嘉禮<lb/>
大射之儀<lb/>
<pb n="1b"/>
　疏曰不言禮言儀者以射禮盛威儀多故以儀言之<lb/>
君有命戒射<lb/>
　註曰將有祭祀之事當射宰告於君君乃命之言君<lb/>
　有命政教宜由尊者<lb/>
宰戒百官有事於射者<lb/>
　註曰宰於天子冢宰治官卿也作大事則掌以君命<lb/>
　戒於百官○疏曰諸侯兼官無冡宰以司徒兼之故<lb/>
　聘禮注云宰上卿貳君事者也諸侯謂司徒為宰是也<lb/>
<pb n="2a"/>
射人戒諸公卿大夫射<lb/>
司士戒士射與贊者<lb/>
　註曰射人掌以射法治射儀司士掌國中之士治凡<lb/>
　其戒命皆司馬之屬也殊戒公卿大夫與士辨貴賤<lb/>
　也贊佐也謂士佐執事不射者○疏曰上文宰官尊<lb/>
　總戒此射人司士色别重戒之謂若天官冡宰戒百<lb/>
　官宗伯大司冦之等重戒也此所云戒者謂祭前旬有<lb/>
　一日知者祭統云先期旬有一日宫宰宿夫人夫人<lb/>
<pb n="2b"/>
　亦散齋七日致齋三日又太宰云前期十日帥執事而<lb/>
　卜曰遂戒注云前期前所諏之日也若然則卜及戒<lb/>
　皆在旬有一日矣<lb/>
前射三日宰夫戒宰及司馬射人宿視滌<lb/>
　註曰宰夫冡宰之屬掌百官之徵令者司馬於天<lb/>
　子政官之卿凡大射則合其六耦滌謂溉器掃除射<lb/>
　宫<lb/>
司馬命量人量侯道與所設乏以貍步大侯九十參七<lb/>
<pb n="3a"/>
十干五十設乏各去其侯西十北十<lb/>
　註曰量人司馬之屬掌量道巷塗數者侯謂所射<lb/>
　布也尊者射之以威不寧侯卑者射之以求為侯量<lb/>
　侯道謂去堂逺近也容謂之乏所以為獲者之禦矢<lb/>
　貍之伺物每舉足者止視逺近為發必中也是以量<lb/>
　侯道取象焉鄉射記曰侯道五十弓考工記曰弓之<lb/>
　下制六尺則此貍步六尺明矣大侯熊侯謂之大者<lb/>
　與天子熊侯同參讀為糝糝雜也雜侯者豹鵠而麋<lb/>
<pb n="3b"/>
　飾下天子大夫也干讀為豻豻侯者豻鵠豻飾也大<lb/>
　夫將祭於已射麋侯士無臣祭不射○疏曰熊侯而<lb/>
　謂之大者言畿外諸侯亦得用三侯其數上同於天<lb/>
　子而非畿内諸侯所可此故於熊侯加大以别之然<lb/>
　不嫌於偪上者天子三侯則虎侯熊侯豹侯諸侯不<lb/>
　得用虎侯而以熊侯糝侯豻侯為三侯若畿内則但<lb/>
　有熊侯豹侯此其所以别也云豹鵠而麋飾下天子<lb/>
　大夫也者司裘云卿大夫則共麋侯此則豹皮為鵠<lb/>
<pb n="4a"/>
　以麋飾其側不用純麋是下天子大夫也豻鄭注豻<lb/>
　侯者豻鵠豻飾亦取㨗黠意大夫得置家臣故將祭<lb/>
　得大射擇士士卑無臣故祭不得射也<lb/>
遂命量人巾車張三侯大侯之崇見鵠於參參見鵠於<lb/>
干干不及地武不繫左下綱設乏西十北十凡乏用革<lb/>
　註曰巾車於天子宗伯之屬掌装衣車者亦使張侯<lb/>
　侯巾類崇髙也髙必見鵠鵠所射之主鵠之言較較<lb/>
　直也射者所以直己志或曰鵠鳥名射之難中中之<lb/>
<pb n="4b"/>
　為俊是以取名淮南子曰鴻鵠知來然則所云正者<lb/>
　正也亦鳥名齊魯之間名題肩為正正鵠皆鳥之㨗<lb/>
　黠者考工記曰梓人為侯廣與崇方叁分其廣而<lb/>
　鵠居一焉則大侯之鵠方六尺糝侯之鵠方四尺六<lb/>
　寸大半寸豻侯之鵠方三尺三寸少半寸及至也武<lb/>
　迹也中人之足長尺二寸以豻侯計之糝侯去地一<lb/>
　丈五寸少半寸大侯去地二丈二尺五寸少半寸凡<lb/>
　侯北面西方謂之左前射三日張侯設乏欲使有事<lb/>
<pb n="5a"/>
　者豫志焉○疏曰卿射云乏參侯道居侯黨之一西<lb/>
　五歩注云此乏去侯北十丈西三丈此經云西十北<lb/>
　十則西與北皆六丈不得為三分居侯黨之一者以<lb/>
　其三侯入堂湥故也西亦六丈者以三侯恐矢揚<lb/>
　傷人與一侯亦異也三侯之下總云西十北十則<lb/>
　其乏皆西十北十矣侯之廣狹取度於侯道大侯<lb/>
　道九十弓弓取二寸二九十八侯中丈八尺三寸其<lb/>
　侯而鵠居一故知鵠六尺也參侯干侯亦以侯道弓<lb/>
<pb n="5b"/>
　數及弓取二寸推之大侯中丈八尺鵠方六尺參侯<lb/>
　中丈四尺鵠方四尺六寸大半寸干侯中一丈鵠方<lb/>
　三尺三寸少半寸凡言大半寸者二分寸之二少半<lb/>
　寸者三分寸之一<lb/>
樂人宿縣于阼階東笙磬西面其南笙鐘其南鑮皆南<lb/>
陳<lb/>
　註曰笙猶生也東為陽中萬物以生是以東方鐘磬<lb/>
　謂之笙皆編而縣之周禮曰凡縣鐘磬半為堵<lb/>
<pb n="6a"/>
　全為肆有鐘有磬為全鑮如鐘而大奏樂以鼓鑮為<lb/>
　節<lb/>
建鼓在阼階西南鼓應鼙在其東南鼓<lb/>
　註曰建猶樹也以水貫而載之樹之跗也南鼓謂所<lb/>
　伐面也應鼙應朔鼙也先鼙朔鼙應鼙應之鼙<lb/>
　小鼔也在東便其先擊小後擊大也鼓不在東縣南<lb/>
　為君也○疏曰為君者决下一建鼓在其南東鼓者<lb/>
　為賔復不在東縣北者取順君面故也<lb/>
<pb n="6b"/>
西階之西頌磬東面其南鐘其南鑮皆南陳一建鼓在<lb/>
其南東鼓朔鼙在其北<lb/>
　註曰言成功曰頌西為陰中萬物之所成是以四<lb/>
　方鐘磬謂之頌朔始也奏樂先擊西鼙樂為賔所由<lb/>
　來也鐘不言頌鼙不言東鼓義同省文也古文頌為<lb/>
　庸<lb/>
一建鼓在西階之東南面<lb/>
　註曰言面者國君於其羣臣備三面爾無鐘磬有鼓<lb/>
<pb n="7a"/>
　而已其為諸侯則軒縣○疏曰國君合有三面為辟<lb/>
　射位又與羣臣射闕北面無鐘磬鑮直有一建鼓而<lb/>
　已故不言南鼓而言南面也若與諸侯饗燕之類則<lb/>
　依諸侯軒縣三面皆有鼓與鐘磬鑮<lb/>
簜在建鼓之間<lb/>
　註曰簜竹也謂笙簫之屬倚於堂○疏曰下云乃<lb/>
　管新宫注云管為吹簜則此簜管也<lb/>
鼗倚于頌磬西紘<lb/>
<pb n="7b"/>
　註曰鼗如鼓而小有柄賔至摇之以奏樂也紘編磬<lb/>
　繩也設鼗於磬西倚於紘也<lb/>
厥明司宫尊于東楹之西兩方壺膳尊兩甒在南<lb/>
有豐冪用錫若絺綴諸箭葢幂加勺又反之皆𤣥尊<lb/>
酒在北<lb/>
　註曰膳尊君尊也後陳之尊之也豐以承尊也幂覆<lb/>
　尊巾也錫細布也絺細葛也箭篠也為冪葢卷辟綴<lb/>
　於篠横之也又反之為覆勺也皆𤣥尊二者皆有𤣥<lb/>
<pb n="8a"/>
　酒之尊重本也酒在北尊統於君南為上也唯君面<lb/>
　尊言專惠也○疏曰唯君面尊謂君燕臣子專其恩<lb/>
　惠故尊鼻向君<lb/>
尊士旅食于西鑮之南北面兩圜壺<lb/>
　註曰旅衆也士衆食未得正禄謂庶人在官者圜壺<lb/>
　變於方也賤無𤣥酒<lb/>
又尊于大侯之乏東北兩壺獻酒<lb/>
　註曰為𨽻僕人巾車糝侯豻侯之獲者獻讀為沙沙<lb/>
<pb n="8b"/>
　酒濁特泲之必摩沙者也兩壺皆沙酒郊特牲曰汁<lb/>
　獻涗于醆酒服不之尊俟時而陳於南統於侯皆東<lb/>
　面○疏曰云特泲之必摩沙者也者此解名沙酒之<lb/>
　意引郊特牲者此以五齊中取醆酒盎齊泲鬱鬯之<lb/>
　事也獻沙也泲鬱鬯之時和盎齊以手摩沙出其香<lb/>
　汁涗清也泲之使清也此為𨽻僕以下卑賤之人而獻<lb/>
　鬱鬯者此所得獻皆因祭侯謂侯之神故用鬱鬯也<lb/>
設洗于阼階東南罍水在東篚在洗西南陳設膳篚在<lb/>
<pb n="9a"/>
其北西面又設洗于獲者之尊西北水在洗北篚在南<lb/>
東陳<lb/>
　註曰無爵因服不也有篚為奠虚爵也服不之洗亦<lb/>
　俟時而陳於其南<lb/>
小臣設公席於阼階上西鄉司宫設賔席于户西南面<lb/>
有加席卿席賔東東上小卿賔西東上大夫繼而東上<lb/>
若有東面者則北上席工于西階之東東上諸公阼階<lb/>
西北面東上<lb/>
<pb n="9b"/>
　註曰唯賔及公席布之也其餘樹之于位後耳小卿<lb/>
　命於其君者也席于賔西射禮辨貴賤也諸公大國<lb/>
　有孤卿一人與君論道亦不典職如公矣<lb/>
官饌<lb/>
　註曰百官各饌其所當供之物<lb/>
羹定<lb/>
　註曰烹肉熟也射義曰諸侯之射也必先行燕禮燕<lb/>
　禮牲用狗<lb/>
<pb n="10a"/>
射人告具于公公升即位于席西鄉小臣師納諸<lb/>
公卿大夫諸公卿大夫皆入門右北面東上士西<lb/>
方東面北上大夫在干侯之東北北面東上士旅<lb/>
食者在士南北面東上小臣師従者在東堂下南<lb/>
面西上<lb/>
　註曰大夫在干侯東北旅食者在士南為有侯入庭<lb/>
　湥也○疏曰燕禮士旅食者立于門西東上此不繼<lb/>
　門而在士南繼士者為有侯故入庭湥也<lb/>
<pb n="10b"/>
公降立于阼階之東南南鄉小臣師詔揖諸公卿大<lb/>
夫諸公卿大夫西面北上揖大夫大夫皆少進<lb/>
　註曰詔告也變爾言揖亦以其入庭深也上言大夫<lb/>
　誤衍耳○疏曰燕禮言爾以其近門去君逺而言爾<lb/>
　爾近也移也揖之使移近此入庭深故不言爾而言<lb/>
　揖揖之而已不須移近之也<lb/>
大射正擯<lb/>
　註曰大射正射人之長<lb/>
<pb n="11a"/>
擯者請賔公曰命某為賔<lb/>
　註曰某大夫名<lb/>
擯者命賔賔少進禮辭<lb/>
　註曰命賔者東面南顧辭辭以不敏<lb/>
反命<lb/>
　註曰以賔之辭告於君<lb/>
又命之賔再拜稽首受命<lb/>
　註曰又復<lb/>
<pb n="11b"/>
擯者反命賔出立于門外北面公揖卿大夫升就席小<lb/>
臣自阼階下北面請執冪者與羞膳者<lb/>
　註曰請士可使執君兩甒之冪及羞脯醢庶羞于君<lb/>
　者方圜壺獻無冪<lb/>
乃命執冪者執冪者升自西階立于尊南北面東<lb/>
上<lb/>
　註曰命者於西階前以公命命之東上執𤣥尊之冪<lb/>
　為上羞膳者従而東由堂東升自北階立于房中西<lb/>
<pb n="12a"/>
　面南上不言命者不升堂略之<lb/>
膳宰請羞于諸公卿者<lb/>
　註曰膳宰請者異於君也<lb/>
擯者納賔賔及庭公降一等揖賔賔辟<lb/>
　註曰及至也辟逡遁不敢當盛<lb/>
公升即席<lb/>
　註曰以賔將與主人為禮不參之<lb/>
奏肆夏<lb/>
<pb n="12b"/>
　註曰肆夏樂章名今亡吕叔玉云肆夏時邁也時邁<lb/>
　者太平巡守祭山川之樂歌其詩曰明昭有周式序<lb/>
　在位又曰我求懿徳肆于時夏奏此以延賔其著宣<lb/>
　王徳勸賢與周禮曰賔出入奏肆夏<lb/>
賔升自西階主人從之賔右北面至再拜賔答再拜<lb/>
　註曰主人宰夫也又掌賔客之獻飲食君於臣雖為<lb/>
　賔不親獻以其莫敢亢禮<lb/>
主人降洗洗南西北面<lb/>
<pb n="13a"/>
　註曰賔將從降卿之不於洗北辟正主<lb/>
賔降階西東面主人辭降賔對主人北面盥坐取觚洗<lb/>
賔少進辭洗主人坐奠觚于篚興對賔反位<lb/>
　註曰賔少進者所辭異宜違其位也獻不用爵辟正<lb/>
　主<lb/>
主人卒洗賔揖乃升<lb/>
　註曰賔每先升揖之<lb/>
主人升賔拜洗主人賔右奠觚答拜降盥賔降主人<lb/>
<pb n="13b"/>
辭降賔對卒盥賔揖升主人升坐取觚<lb/>
　註曰取觚將就瓦甒酌膳<lb/>
執冪者舉冪主人酌膳執冪者蓋冪酌者加勺又反<lb/>
之<lb/>
　註曰反之覆勺<lb/>
筵前獻賔賔西階上拜受爵于筵前反位主人賔右<lb/>
拜送爵<lb/>
　註曰賔既拜于筵前受爵退復位<lb/>
<pb n="14a"/>
宰胥薦脯□<lb/>
　註曰宰胥宰官之吏也不使膳宰薦不主於飲酒<lb/>
　變於燕<lb/>
賔升筵庶子設折爼<lb/>
　註曰庶子司馬之屬掌正六牲之體者也鄉射記曰<lb/>
　賔爼脊脅肩肺不使膳宰設爼為射變於燕<lb/>
賔坐左執觚右祭脯醢奠爵于薦右興取肺坐絶祭<lb/>
嚌之興加于爼坐捝手執爵遂祭酒興席末坐啐酒<lb/>
<pb n="14b"/>
降席坐奠爵拜告㫖執爵興主人答拜<lb/>
　註曰降席席西也㫖美也<lb/>
樂闋<lb/>
　註曰闋止也樂止者尊賔之禮盛於上也○疏曰燕<lb/>
　禮記亦云賔及庭奏肆夏賔拜酒主人答拜而樂闋<lb/>
　亦據啐酒時按郊特牲賔入大門而奏肆夏又曰卒<lb/>
　爵而樂闋不同者彼註謂朝聘者故卒爵而樂闋此<lb/>
　燕已臣子法故啐酒而樂闋也<lb/>
<pb n="15a"/>
賔西階上北面坐卒爵興坐奠爵拜執爵興主人答<lb/>
拜<lb/>
賔以虚爵降<lb/>
　註曰既卒爵將酢也<lb/>
主人降賔洗南西北面坐奠觚少進辭降主人西階西<lb/>
東面少進對賔坐取觚奠于篚下盥洗<lb/>
　註曰篚下篚南<lb/>
主人辭洗賔坐奠觚于篚興對卒洗及階揖升主人升<lb/>
<pb n="15b"/>
拜洗如賔禮賔降盥主人降賔辭降卒盥揖升酌膳執<lb/>
冪如初以酢主人于西階上主人北面拜受爵賔主人<lb/>
之左拜送爵<lb/>
　註曰賔南面授爵乃於左拜凡授爵鄉所受者<lb/>
主人坐祭不啐酒<lb/>
　註曰辟正主也未薦者臣也<lb/>
不拜酒<lb/>
　註曰主人之義燕禮曰不拜酒不告㫖<lb/>
<pb n="16a"/>
遂卒爵興坐奠爵拜執爵興賔答拜主人不崇酒以虚<lb/>
爵降奠于篚<lb/>
　註曰不崇酒辟正君也崇充也謂謝酒惡相充實<lb/>
賔降立于西階西東面<lb/>
　註曰既受獻矣不敢安盛<lb/>
擯者以命升賔賔升立於西序東面<lb/>
　註曰命公命也東西牆謂之序<lb/>
主人盥洗象觚升酌膳東北面獻于公<lb/>
<pb n="16b"/>
　註曰象觚觚有象骨飾也取象觚東面不言實之變<lb/>
　於燕<lb/>
公拜受爵乃奏肆夏<lb/>
　註曰言乃者其節異於賔○疏曰言異者賔及庭奏<lb/>
　此君受爵乃奏是其節異故也云乃者緩辭也<lb/>
主人降自西階阼階下北面拜送爵宰胥薦脯□由<lb/>
左房庶子設折俎升自西階<lb/>
　註曰自由也左房東房也人君左右房鄉射記曰主<lb/>
<pb n="17a"/>
　人俎脊脅臂肺也<lb/>
公祭如賔禮庶子贊授肺不拜酒立卒爵坐奠爵拜<lb/>
執爵興<lb/>
　註曰凡異者君尊變於賔○疏曰言異者使庶子授<lb/>
　肺不拜酒立卒爵之等皆異於賔也<lb/>
主人答拜樂闋升受爵降奠于篚<lb/>
更爵洗升酌散以降酢于阼階下北面坐奠爵再拜<lb/>
稽首公答拜<lb/>
<pb n="17b"/>
　註曰更易也易爵不敢襲至尊<lb/>
主人坐祭遂卒爵興坐奠爵再拜稽首公答拜主人奠<lb/>
爵于篚<lb/>
主人盥洗升媵觚于賔酌散西階上坐奠爵拜賔西<lb/>
階上北面答拜<lb/>
　註曰媵送也散方壺之酒也<lb/>
主人坐祭遂飲賔辭卒爵興坐奠爵拜執爵興<lb/>
賔答拜<lb/>
<pb n="18a"/>
　註曰辭者辭某代君行酒不立飲也比於正主酬<lb/>
　也<lb/>
主人降洗賔降主人辭降賔辭洗卒洗賔揖升不<lb/>
拜洗<lb/>
　註曰不拜洗酬而禮殺也<lb/>
主人酌膳賔西階上拜受爵于筵前反位主人拜送爵<lb/>
賔升席坐祭酒遂奠于薦東<lb/>
　註曰遂者因坐而奠之不北面也奠之者酬不舉<lb/>
<pb n="18b"/>
　也<lb/>
主人降復位賔降筵西東南面立<lb/>
　註曰賔不立于序内位彌尊<lb/>
小臣自阼階下請媵爵者公命長<lb/>
　註曰命之使選於長幼之中也卿則尊士則卑<lb/>
小臣作下大夫二人媵爵<lb/>
　註曰作使<lb/>
媵爵者阼階下皆北面再拜稽首公答拜<lb/>
<pb n="19a"/>
　註曰再拜稽首拜君命<lb/>
媵爵者立于洗南西面北上序進盥洗角觶升自西階<lb/>
序進酌散交于楹北降適阼階下皆奠觶再拜稽首執<lb/>
觶興公答拜<lb/>
　註曰序次第也猶代也先者既酌右還而反與後酌<lb/>
　者交於西楹北相左俟於西階上乃降徃來以右為<lb/>
　上<lb/>
媵爵者皆坐祭遂卒觶興坐奠觶再拜稽首執觶興<lb/>
<pb n="19b"/>
公答再拜媵爵者執觶待於洗南<lb/>
　註曰待待君命<lb/>
小臣請致者<lb/>
　註曰請君使一人與二人與不必君命<lb/>
若命皆致則序進奠觶于篚阼階下皆北面再拜稽<lb/>
首公答拜媵爵者洗象觶升實之序進坐奠于薦南北<lb/>
上降適阼階下皆再拜稽首送觶公答拜<lb/>
　註曰既酌而代進往來由尊北交於東楹北亦相左<lb/>
<pb n="20a"/>
　奠於薦南不敢必君舉<lb/>
媵爵者皆退反位<lb/>
　註曰反門右北面位<lb/>
公坐取大夫所媵觶興以酬賔賔降西階下再拜稽<lb/>
首小臣正辭賔升成拜<lb/>
　註曰公起酬賔於西階降尊以就卑也正長也小臣<lb/>
　長辭變於燕升成拜復再拜稽首先時君辭之於禮<lb/>
　若未成然○疏曰燕禮直使小臣辭亦是燕主歡此<lb/>
<pb n="20b"/>
　射禮辨尊卑故使小臣長辭<lb/>
公坐奠觶答拜執觶興公卒觶賔下拜小臣正辭賔<lb/>
升再拜稽首<lb/>
　註曰不言成拜者為拜故下實未拜也下不就拜禮<lb/>
　也下亦降也發端言降拜因上事言下拜○疏曰自<lb/>
　此已下皆云公答拜不言再拜燕禮皆言公答再拜<lb/>
　不同者燕主歡不用尊卑故公拜皆再拜此射禮<lb/>
　主辨尊卑故直云答拜答一拜此一拜者正禮也經<lb/>
<pb n="21a"/>
　云公卒觶賔下拜者公尊不拜既爵賔降拜若為君<lb/>
　拜既爵也<lb/>
公坐奠觶答拜執觶興賔進受虚觶降奠于篚易觶<lb/>
興洗<lb/>
　註曰賔進以臣道也君受虗爵君不親酌凡爵不相<lb/>
　襲者於尊者言更自敵以下言易更作新易有故之<lb/>
　辭也不言公酬賔於西階上及公反位尊君空其文<lb/>
　也<lb/>
<pb n="21b"/>
公有命則不易不洗反升酌膳下拜小臣正辭賔升再<lb/>
拜稽首公答拜<lb/>
　註曰不易君義也不洗臣禮也<lb/>
賔告于擯者請旅諸臣擯者告於公公許<lb/>
　註曰旅序也賔欲以次序勸諸臣酒<lb/>
賔以旅大夫于西階上擯者作大夫長升受旅<lb/>
　註曰作使也使之以長幼之次先孤卿後大夫<lb/>
賔大夫之右坐奠觶拜執觶興大夫答拜賔坐祭立<lb/>
<pb n="22a"/>
卒觶不拜若膳觶也則降更觶洗升實散大夫拜受賔<lb/>
拜送遂就席大夫辯受酬如受賔酬之禮不祭酒卒受<lb/>
者以虚觶降奠于篚復位<lb/>
主人洗觚升實散獻卿於西階上司宫兼卷重席設於<lb/>
賔左東上<lb/>
　註曰上文設席之下註謂唯賔及公席布之其餘樹<lb/>
　之於位後至獻卿乃布之則此云兼卷者不謂至是<lb/>
　始巻之直是鋪設之時兼卷而設之也<lb/>
<pb n="22b"/>
卿升拜受觚主人拜送觚卿辭重席司宫徹之<lb/>
　註曰徹猶去也重席雖非加猶為其重累辭之<lb/>
　辟君<lb/>
乃薦脯醢卿升席庶子設折俎<lb/>
　註曰卿折俎未聞葢用脊脅臑折肺卿有俎者<lb/>
　射禮尊○疏曰未聞者以燕禮卿無俎鄉射記<lb/>
　云賔俎脊脅肩肺主人俎脊脅臂肺又獲者之<lb/>
　俎折脊脅肺臑彼註云臑若膊胳觳之折以大<lb/>
<pb n="23a"/>
　夫之餘體以此言之則此賔俎亦用脊脅肩肺<lb/>
　君俎亦脊脅臂肺前體有肩臂臑後體有膞胳<lb/>
　觳尊卑以次用之故卿宜用臑若有公公用臑<lb/>
　卿宜用膞也<lb/>
卿坐左執爵右祭脯醢奠爵于薦右興取肺坐絶<lb/>
祭不嚌肺興加于爼坐捝手取爵遂祭酒執爵興降<lb/>
席西階上北面坐卒爵興坐奠爵拜執爵興<lb/>
　註曰陳酒肴君之惠也不嚌啐亦自貶於君<lb/>
<pb n="23b"/>
主人答拜受爵卿降復位<lb/>
　註曰復西面位不酢辟君<lb/>
辯獻卿主人以虚爵降奠于篚擯者升卿卿皆升就席<lb/>
若有諸公則先卿獻之如獻卿之禮席于阼階西北面<lb/>
東上無加席<lb/>
　註曰公孤也席之北面為大尊屈之也亦因阼階上<lb/>
　近君近君則親寵苟敬私昵之坐<lb/>
小臣又請媵爵者二大夫媵爵如初請致者若命長致<lb/>
<pb n="24a"/>
則媵爵者奠觶于篚<lb/>
　註曰命長致者使長者一人致也公或時未能舉自<lb/>
　優暇<lb/>
一人待於洗南<lb/>
　註曰不致者<lb/>
長致者阼階下再拜稽首公答拜<lb/>
　註曰再拜稽首拜君命<lb/>
洗象觶升實之坐奠于薦南降與立于洗南者二人皆<lb/>
<pb n="24b"/>
再拜稽首送觶公答拜<lb/>
　註曰奠于薦南先媵者上觶之處也二人皆拜如初<lb/>
　共勸君飲之<lb/>
公又行一爵若賔若長唯公所賜<lb/>
　註曰一爵先媵者之下觶也若賔若長禮殺也長孤<lb/>
　卿之尊者也於是言賜射禮明尊卑<lb/>
以旅于西階上如初<lb/>
　註曰賜賔則以酬長賜長則以酬賔大夫長升受旅<lb/>
<pb n="25a"/>
　以辯<lb/>
大夫卒受者以虚觶降奠于篚<lb/>
主人洗觚升獻大夫于西階上大夫升拜受觚主人拜<lb/>
送觚大夫坐祭立卒爵不拜既爵主人受爵大夫降復<lb/>
位<lb/>
　註曰既盡也大夫卒爵不拜賤不備禮<lb/>
胥薦主人于洗北西面脯□無脀<lb/>
　註曰胥宰官之吏主人下大夫也先大夫薦之尊之<lb/>
<pb n="25b"/>
　也不薦於上辟正主脀爼實<lb/>
辯獻大夫遂薦之繼賔以西東上若有東面者則北上<lb/>
卒擯者升大夫大夫皆升就席<lb/>
　註曰辯獻乃薦略賤也亦獻後布席也○疏曰獻辯<lb/>
　擯者乃總升之就席就席訖乃薦之<lb/>
乃席工于西階上少東小臣納工工六人四瑟<lb/>
　註曰工謂瞽矇善歌諷誦詩者六人大師少師各一<lb/>
　人上工四人四瑟者禮大樂衆也<lb/>
<pb n="26a"/>
僕人正徒相大師僕人師相少師僕人士相上工<lb/>
　註曰徒空手也僕人正僕人之長師其佐也士其吏<lb/>
　也天子視瞭相工諸侯兼官是以僕人掌之大師少<lb/>
　師工之長也凡國之瞽矇正焉杜蒯曰曠也大師也<lb/>
　於是分别工及相者射禮明貴賤○疏曰正為長師<lb/>
　為衆故僕人正為長師為佐士在僕人之下故知僕<lb/>
　人之吏<lb/>
相者皆左何瑟後首内弦挎越右手相<lb/>
<pb n="26b"/>
　註曰謂相上工者後首主於射略於樂也内弦挎越<lb/>
　以右手相工由便也越瑟下孔所以發越其聲者也<lb/>
後者徒相入<lb/>
　註曰謂相大師少師者也上列官之尊卑此言先後<lb/>
　之位亦所以明貴賤凡相者以上出入<lb/>
小樂正從之<lb/>
　註曰從大師也後升者變於燕也小樂正於天子樂<lb/>
　師也○疏曰燕禮樂正先升又不使小樂正者彼主<lb/>
<pb n="27a"/>
　於樂此則略於樂也<lb/>
升自西階北面東上<lb/>
　註曰工六人<lb/>
坐授瑟乃降<lb/>
　註曰相者也降立于西縣之北<lb/>
小樂正立於西階東<lb/>
　註曰不統於工明工雖衆位猶在此<lb/>
乃歌鹿鳴三終<lb/>
<pb n="27b"/>
　註曰歌鹿鳴三終而不歌四牡皇皇者華主於講<lb/>
　道略於勞苦與諮事<lb/>
主人洗升實爵獻工工不興左瑟<lb/>
　註曰洗爵獻工辟正主也獻不用觚工賤異之工不<lb/>
　興不能備禮左瑟便其右<lb/>
一人拜受爵<lb/>
　註曰謂大師也言一人者工賤同之也工拜於<lb/>
　席<lb/>
<pb n="28a"/>
主人西階上拜送爵薦脯醢使人相祭<lb/>
　註曰使人相者相其祭薦祭酒<lb/>
卒爵不拜主人受虚爵衆工不拜受爵坐祭遂卒爵<lb/>
辯有脯醢不祭主人受爵降奠于篚復位大師及少師<lb/>
上工皆降立于鼓北羣工陪于後<lb/>
　註曰鼓北西縣之北也言鼓北者與鼓齊面餘長在<lb/>
　後也羣工陪於後三人為列也考工記曰鼓人為皋<lb/>
　陶長六尺有六寸○疏曰下文大師少師始遷向東<lb/>
<pb n="28b"/>
　明此降者在西縣之北可知云鼓北者案前列樂縣<lb/>
　之時鼓在鑮南今不言在鐘磬之北遥繼鼓而言之<lb/>
　者欲取形大又面向東工亦面向東故遥取鼓面也言<lb/>
　餘長在後者欲見鼓長六尺六寸工面與鼓面齊鼓<lb/>
　有餘長在人後<lb/>
乃管新宫三終<lb/>
　註曰管謂吹簜以播新宫之樂其篇亡其義未聞笙<lb/>
　従工而入既管不獻略下樂也立于東縣之中○疏<lb/>
<pb n="29a"/>
　曰此云管上云簜故鄭合為一事解之笙従工而入<lb/>
　者按燕禮有笙入之文此上下不見笙入故知笙従<lb/>
　工而入也已解簜為管復云笙者燕禮記云下<lb/>
　管新宫笙入三成則吹管者亦吹笙故兼言笙<lb/>
　欲見笙管相將也云立于東縣之中者燕禮笙入<lb/>
　立于縣中則於此縣而言北辟射位故知立于東<lb/>
　縣之中也<lb/>
卒管大師及少師上工皆東坫之東南西面北上坐<lb/>
<pb n="29b"/>
　註曰不言縣北統於堂也於是時大樂正還北面立<lb/>
　於其南○疏曰不言去堂逺近當如鄉射遷工阼階<lb/>
　下之東南堂前三笴西面北上<lb/>
擯者自阼階下請立司正<lb/>
　註曰君將留羣臣而射宜更立司正以監之察儀法<lb/>
　也<lb/>
公許擯者遂為司正<lb/>
　註曰君許其請因命用之不易之者俱相禮其事同<lb/>
<pb n="30a"/>
　也<lb/>
司正適洗洗角觶南面坐奠于中庭<lb/>
　註曰奠觶者著其位以顯其事威儀多也<lb/>
升東楹之東受命於公西階上北面命賔諸公卿大夫<lb/>
公曰以我安<lb/>
　註曰以我安者君意慇懃欲留之以我故安也<lb/>
賔諸公卿大夫皆對曰諾敢不安司正降自西階南面<lb/>
坐取觶升酌散降南面坐奠觶<lb/>
<pb n="30b"/>
　註曰奠於中庭故處<lb/>
興右還北面少立坐取觶興坐不祭卒觶奠之興再<lb/>
拜稽首左還南面坐取觶洗南面反奠於其所北面立<lb/>
　疏曰皆所以自昭明於衆也將於觶南北面則右還<lb/>
　於觶北南面則左還如是得從觶西往來也必從觶<lb/>
　西往來者為君在阼不背之也<lb/>
司射適次袒决遂執弓挾乘矢於弓外見鏃於弣右巨<lb/>
指鈎弦<lb/>
<pb n="31a"/>
　註曰司射射人也次若今時更衣處張幃席為之耦<lb/>
　次在洗東南袒左免衣也决猶闓也以象骨為之著<lb/>
　右巨指所以鈎弦而闓之遂射韝也以朱韋為之著<lb/>
　左臂所以遂弦也方持弦矢曰挾乗矢四矢弣弓把<lb/>
　也見鎡焉順其射也右巨指右手大擘以鈎弦弦在<lb/>
　旁挾由便也○疏曰云司射射人也者按燕禮射人<lb/>
　告具又云射人納賔又云射人遂為司正則射人司<lb/>
　正一人也又云乃薦司正與射人一人又曰若射則<lb/>
<pb n="31b"/>
　大射正為司射註大射正射人之長此篇云射人告<lb/>
　具又曰大射正擯自此以後皆止云擯擯者遂為司<lb/>
　正則此篇司正與大射正為一人也下云公就物大<lb/>
　射正執弓註云大射正舍司正親其職乃薦司正註<lb/>
　云司正大射正是也云耦次在洗東南者按鄉射記<lb/>
　設楅南北當洗此下云三耦出次西行拾取矢又當<lb/>
　北行向楅則次在洗東南矣云方持弦矢曰挾者以<lb/>
　矢横為方<lb/>
<pb n="32a"/>
自阼階前曰為政請射<lb/>
　註曰為政謂司馬也司馬政官主射禮<lb/>
遂告曰大夫與大夫士御於大夫<lb/>
　註曰因告選三耦於君御猶侍也大夫與大夫為耦<lb/>
　不足則士侍於大夫與為耦也<lb/>
遂適西階前東面右顧<lb/>
　疏曰有司則前文司士戒士射與贊者註云謂士佐<lb/>
　執事不射者是也鄉射西階前西面命弟子納射器<lb/>
<pb n="32b"/>
　此言東面者君在阼宜向之右顧者以其有司是士<lb/>
　士在西階南東面是以右顧向之<lb/>
命有司納射器射器皆入君之弓矢適東堂賔之弓矢<lb/>
與中籌豐皆止於西堂下衆弓矢不挾總衆弓矢楅皆<lb/>
適次而俟<lb/>
　註曰中閭中算器也籌算也豐可奠射爵者衆弓矢<lb/>
　三耦及卿大夫以下弓矢也司射矢亦止西堂下衆<lb/>
　弓矢不挾則納公與賔弓矢者挾之楅承矢器<lb/>
<pb n="33a"/>
　疏曰司射矢亦止西堂下者下文云司射卒誘射遂<lb/>
　適堂西改取一个挾之是也若然司射有矢無弓在<lb/>
　堂西有弓者誤或則據司射將獻釋獲者適階西去<lb/>
　扑適堂西釋弓脱决拾是時弓在西堂下也<lb/>
工人士與梓人升自北階兩楹之間疏數容弓若丹若<lb/>
墨度尺而午射正莅之<lb/>
　註曰工人士梓人皆司空之屬能正方圜者一從一<lb/>
　横曰午謂畫物也射正司射之長<lb/>
<pb n="33b"/>
卒畫自北階下司宫掃所畫物自北階下<lb/>
　註曰埽物重射事也工人士梓人司宫位在北堂下<lb/>
　疏曰位在北堂下雖無正文南方不見有位其人升<lb/>
　降自北階明位在西堂下<lb/>
太史俟於所設中之西東面以聽政<lb/>
　註曰中未設也太史俟焉將有事也鄉射禮曰設中<lb/>
　南當楅西當西序東面<lb/>
司射西面誓之曰公射大侯大夫射參士射干射者<lb/>
<pb n="34a"/>
非其侯中之不獲卑者與尊者為耦不異侯大史許諾<lb/>
遂比三耦<lb/>
　註曰比選次之也不言面者大夫在門右北面士西<lb/>
　方東面○疏曰天子大射賔射六耦三侯畿内諸侯<lb/>
　則二侯四耦畿外諸侯大射賔射皆三侯三耦但諸<lb/>
　侯畿外畿内各有一申一屈故畿外三侯逺尊得申<lb/>
　與天子同三耦則屈畿内二侯近尊則屈四耦則申<lb/>
　若燕射則天子諸侯例同三耦一侯而已以其燕私<lb/>
<pb n="34b"/>
　屈也若卿大夫士例同一侯三耦<lb/>
三耦俟於次北西面北上司射命上射曰其御於子命<lb/>
下射曰子與某子射卒遂命三耦取弓矢于次<lb/>
　註曰取弓矢不拾者次中隠蔽處<lb/>
司射入于次搢三挾一个出於次西面揖當階北面<lb/>
揖及階揖升堂揖當物北面揖及物揖由下物少退<lb/>
誘射<lb/>
　註曰搢扱也挾一个挾於弦也个猶枚也由下物而<lb/>
<pb n="35a"/>
　少退謙也誘猶教也夫子循循然善誘人○疏<lb/>
　曰射人誘射與鄉射同但鄉射往階西取弓矢此<lb/>
　則入次取弓矢為異然此云入次搢三挾一个則已<lb/>
　前皆挾乗矢不改鄉射亦然<lb/>
射三侯將乗矢始射干又射參大侯再發<lb/>
　註曰將行也行四矢象有事於四方詩云四矢反兮<lb/>
　以御亂兮<lb/>
卒射北面揖<lb/>
<pb n="35b"/>
　註曰揖於當物之處不南面者為不背卿○疏曰卿<lb/>
　射南面揖者彼尊東或公或卿大夫位同不<lb/>
　别故司射不特尊之此大射辨尊卑尊東唯有天子<lb/>
　命卿其餘小卿及大夫皆賔西故特尊之不背之也<lb/>
及階揖降如升射之儀遂適堂西改取一个挾之<lb/>
　註曰改更也不射而挾矢示有事也<lb/>
遂取扑搢之以立于所設中之西南東面<lb/>
　註曰扑所以撻犯教者也於是言立著位也鄉射記<lb/>
<pb n="36a"/>
　曰司射之弓矢與扑倚於西階之西○疏曰鄉射三<lb/>
　耦立於司射西南東面北上大射三耦俟於次北西<lb/>
　面北上<lb/>
司馬師命負侯者執旌以負侯<lb/>
　註曰司馬師正之佐也欲令射者見侯與旌深志於<lb/>
　侯中也負侯獲者也天子服不氏下士一人徒四人<lb/>
　掌以旌居乏待獲析羽為旌○疏曰引天子服不氏<lb/>
　為獲者明諸侯亦當然也<lb/>
<pb n="36b"/>
負侯者皆適侯執旌負侯而俟司射適次作上耦射<lb/>
　註曰作使也<lb/>
司射反位上耦出次西面揖進上射在左並行當階北<lb/>
面揖及階揖上射先升三等下射従之中等<lb/>
　註曰上射在左便射位也中猶間也○疏曰鄉射<lb/>
　亦云上射在左不云便射位者彼東面位上射<lb/>
　在北故在左不取便射位之義此次北西面位上<lb/>
　射在北居右故上射須在左以其發位並行及升<lb/>
<pb n="37a"/>
　北面就物位皆言居左履物南面上射乃在右故云<lb/>
　上射在左便射位也<lb/>
上射升堂少左下射升上射揖並行<lb/>
　註曰並併也併東行<lb/>
皆當其物北面揖及物揖皆左足履物還視侯中合足<lb/>
而俟<lb/>
　註曰視侯中各視其侯之中大夫耦則視參中參中<lb/>
　十四尺士耦則視干中干中十尺<lb/>
<pb n="37b"/>
司馬正適次袒决遂執弓右挾之出升自西階適下物<lb/>
立於物間左執弣右執簫南揚弓命去侯<lb/>
　註曰司馬正政官之屬簫弓末揚弓者執下末揚<lb/>
　猶舉也適下物由上射後東過也命去侯者將射當<lb/>
　獲也鄉射禮曰西南面立於物間○疏曰按天子有<lb/>
　大司馬卿一人小司馬中大夫二人此雖諸侯禮亦<lb/>
　應有小司馬號為司馬正也<lb/>
負侯皆許諾以宫趨直西及乏南又諾以啇至乏聲止<lb/>
<pb n="38a"/>
　註曰宫為君商為臣其聲和相生也鄉射記曰獲者<lb/>
　執旌許諾○疏曰宫數八十一啇數七十二彈宫則<lb/>
　啇應故云聲和也<lb/>
授獲者退立于西方獲者興共而俟<lb/>
　註曰大侯服不氏負侯徒一人居乏相代而獲參侯<lb/>
　干侯徒負侯居乏不相代鄉射禮曰獲者執旌許諾<lb/>
　聲不絶以至於乏坐東面偃旌興而俟<lb/>
司馬正出於下射之南還其後降自西階遂適次釋<lb/>
<pb n="38b"/>
弓説决拾襲反位<lb/>
　註曰拾遂也鄉射禮曰司馬反位立于司射之南<lb/>
司射進與司馬正交于階前相左由堂下西階之東<lb/>
北面視上射命曰毋射獲毋獵獲上射揖司射退反<lb/>
位<lb/>
　註曰射獲矢中乏也従旁為獵<lb/>
乃射上射既發挾矢而後下射射拾發以將乗矢<lb/>
　註曰拾更也將行也<lb/>
<pb n="39a"/>
獲者坐而獲<lb/>
　註曰坐言獲也<lb/>
舉旌以宫偃旌以啇<lb/>
　註曰等言獲也<lb/>
獲而未釋獲<lb/>
　註曰但言獲未釋獲<lb/>
卒射右挾之北面揖揖如升射<lb/>
　註曰右挾之右手挾弦<lb/>
<pb n="39b"/>
上射降三等下射少右從之中等並行上射於左與升<lb/>
射者相左交于階前相揖適次釋弓説决拾襲反位<lb/>
　註曰上射於左由下射階上少右乃降待之言襲者<lb/>
　凡射皆袒○疏曰云上射降三等者諸侯階有七等<lb/>
　言三等者欲明下射中等是降一等之上下下射過向西<lb/>
　畔由右故上射至地待之乃得二人並行上射于<lb/>
　左也<lb/>
三耦卒射亦如之<lb/>
<pb n="40a"/>
司射去扑倚於階西適阼階下北面告于公曰三耦卒<lb/>
射反搢扑反位<lb/>
司馬正袒决遂執弓右挾之出與司射交于階前相<lb/>
左<lb/>
　註曰出出於次也袒時亦適次○疏曰凡袒襲皆於<lb/>
　隠處鄉射無次司馬適堂西袒執弓矢不在位此大<lb/>
　射有次明入次袒不在位可知<lb/>
升自西階自右物之後立於物間西南面揖弓命取矢<lb/>
<pb n="40b"/>
　註曰揖推之<lb/>
負侯許諾如初去侯皆執旌以負其侯而俟<lb/>
　註曰俟小臣取矢以旌指教之<lb/>
司馬正降自西階北面命設楅<lb/>
　註曰此出于下射之南還其後而降之<lb/>
小臣師設楅司馬正東面以弓為畢<lb/>
　註曰畢所以教助執事者鄉射記曰乃設楅于中庭<lb/>
　南當洗東肆<lb/>
<pb n="41a"/>
既設楅司馬正適次釋弓説决拾襲反位小臣坐委矢<lb/>
于楅北括司馬師坐乘之<lb/>
　註曰乗四數之<lb/>
若矢不備則司馬正又袒執弓升命取矢如初曰取<lb/>
矢不索乃復求矢加于楅卒司馬正進坐左右撫之興<lb/>
反位<lb/>
　註曰左右撫分上下射此坐皆北面<lb/>
司射適西階西倚扑升自西階東面請射于公<lb/>
<pb n="41b"/>
　註曰倚扑者將即君前不敢佩刑器也升堂者欲諸<lb/>
　公卿大夫辯聞也<lb/>
公許遂適西階上命賔御于公諸公卿則以耦告于上<lb/>
大夫則降即位而後告<lb/>
　註曰告諸公卿於堂上尊之也<lb/>
司射自西階上北面告于大夫曰請降司射先降搢扑<lb/>
反位大夫從之降適次立于三耦之南西面北上<lb/>
　註曰適次由次前而北西面立○疏曰上云司射<lb/>
<pb n="42a"/>
　等適次謂入次中此適次者大夫降自西階東<lb/>
　行適次所過向堂東西面立因過次為適次非<lb/>
　入次也<lb/>
司射東面于大夫之西北耦大夫與大夫命上射曰某<lb/>
御於子命下射曰子與某子射卒遂比衆耦<lb/>
　註曰衆耦士也<lb/>
衆耦立于大夫之南西面北上若有士與大夫為耦則<lb/>
以大夫之耦為上<lb/>
<pb n="42b"/>
　註曰為上居羣士之土<lb/>
命大夫之耦曰子與某子射告於大夫曰某御於子<lb/>
　註曰士雖為上射其辭猶尊大夫<lb/>
命衆耦如命三耦之辭諸公卿皆未降<lb/>
　註曰言未降者見其志在射<lb/>
遂命三耦各與其耦拾取矢皆袒决遂執弓右挾之<lb/>
　註曰此命入次之事也司射既命而反位不言之者<lb/>
　上射出當作取矢事未訖○疏曰司射命訖當反<lb/>
<pb n="43a"/>
　位不言者以其三耦入次出乃當作取矢待作取<lb/>
　矢即是事未訖故不言反位也仍未知令入次之<lb/>
　後未出之間且在西方位且在階下位二者雖無<lb/>
　文以事緩急言之三耦入次出則作之宜在階下<lb/>
　於義可也<lb/>
一耦出西面揖當楅北面揖及楅揖<lb/>
　註曰三耦同入次其出也一上射出西面立司射作<lb/>
　之乃揖行也當楅楅正南之東西<lb/>
<pb n="43b"/>
上射東面下射西面上射揖進坐横弓卻手自弓下<lb/>
取一个兼諸弣興順羽且左還毋周反面揖<lb/>
　註曰横弓者南□弓也卻手自弓下取矢者以左手<lb/>
　在弓表右手從裏取之便也兼并也并矢於弣當<lb/>
　順羽既又當執弦順羽者手放而下備不整理也左<lb/>
　還反其位母周右還而反東面也君在阼還周則下<lb/>
　射將背之○疏曰上射左還已還背君而據下射<lb/>
　而言者上射去君逺故據下射而言以其下射若又<lb/>
<pb n="44a"/>
　還周為背君若左還向東覆即右還西面是不背君<lb/>
　周即背故也<lb/>
下射進坐横弓覆手自弓上取一个兼諸弣興順羽<lb/>
且左還毋周反面揖<lb/>
　註曰横弓亦南踣弓也人東西向以南北為横覆手<lb/>
　自弓上取矢以左手在弓裏右手從表取之便也<lb/>
既拾取矢梱之<lb/>
　註曰梱等之也<lb/>
<pb n="44b"/>
兼挾乗矢皆内還南面揖<lb/>
　註曰内還者上射左下射右不皆右還亦以君在阼<lb/>
　嫌下射故左還而背之也上以陽為内下以陰為内<lb/>
　因其宜可也<lb/>
適楅南皆左還北面揖搢三挾一个<lb/>
　註曰楅南鄉當楅之位也<lb/>
揖以耦左還上射於左<lb/>
　註曰以猶與也言以者耦之事成於此意相人耦也<lb/>
<pb n="45a"/>
　上射轉居左便其反位也上射少北乃東面<lb/>
　疏曰云上射轉居左便其反位也者位在次北西面<lb/>
　是以上射居左至次北右還西面便也<lb/>
退者與進者相左相揖還退釋弓矢于次説决拾襲反位<lb/>
二耦拾取矢亦如之後者遂取誘射之矢兼乗矢而取<lb/>
之以授有司于次中皆襲反位<lb/>
　註曰有司納射器因留主授受之<lb/>
司射作射如初一耦揖升如初司馬命去侯負侯許<lb/>
<pb n="45b"/>
諾如初司馬降釋弓反位司射猶挾一个去扑與司馬<lb/>
交于階前適阼階下北面請釋獲于公公許反搢朴遂命<lb/>
釋獲者設中以弓為畢北面<lb/>
　註曰北面立于所設中之南當視之也鄉射禮曰設<lb/>
　中南當楅西當西序<lb/>
太史釋獲小臣師執中先首坐設之東面退太史實八<lb/>
算于中横委其餘于中西興共而俟<lb/>
　註曰先猶前也命大史而小臣師設之國君官多也<lb/>
<pb n="46a"/>
　小臣私退反東堂下位鄉射記曰横委其餘于中西南<lb/>
　末○疏曰鄉射臣禮官少釋獲者自執中設之尚使<lb/>
　人執算況國君官多大史不自執中豈得自執算<lb/>
　眀亦使人執之<lb/>
司射西面命曰中離維綱揚觸梱復公則釋獲衆則不<lb/>
與<lb/>
　註曰離猶過也獵也侯有上下綱其邪制躬舌之<lb/>
　角者為維或曰維當為絹絹綱耳揚觸者謂矢中<lb/>
<pb n="46b"/>
　他物揚而觸侯也梱復謂矢至侯不著而還復復<lb/>
　反也公則釋獲優君也衆當中鵠而著○疏曰離<lb/>
　維綱離猶過也獵也謂矢過獵因著維與綱也維<lb/>
　者謂上躬上舌下躬下舌兩頭皆有角以小繩綴<lb/>
　角而繫之於綱綱者上綱下綱皆出舌八尺亦用<lb/>
　繩為之所以繫侯於植者然則綱與維皆用繩為<lb/>
　之故矢或離綱或離維也或曰維當為絹絹耳者<lb/>
　鄭更為一義謂非是綴角之繩乃止下綱之耳<lb/>
<pb n="47a"/>
　也<lb/>
唯公所中中三侯皆獲<lb/>
　註曰值中一侯則釋獲<lb/>
釋獲者命小史小史命獲者<lb/>
　註曰傳告服不使知此司射所命<lb/>
司射遂進由堂下北面上視上射命曰不貫不釋上射<lb/>
揖司射退反位<lb/>
　註曰貫猶中也射不中鵠不釋算<lb/>
<pb n="47b"/>
釋獲者坐取中之八算改實八算<lb/>
　註曰執所取算<lb/>
乃射若中則釋獲者每一个釋一算上射於右下射於<lb/>
左若有餘算則反委之<lb/>
　註曰委餘算禮貴異<lb/>
又取中之八算改實八算于中興執而俟三耦卒射<lb/>
賔降取弓矢于堂西<lb/>
　註曰不敢與君並俟告取之以升俟君事畢<lb/>
<pb n="48a"/>
　疏曰君得告乃取弓矢賔不敢與君並俟告也然此<lb/>
　但取之以俟不即袒决遂者去射時逺故不即袒<lb/>
諸公卿則適次繼三耦以南<lb/>
　註曰言繼三耦明在大夫北<lb/>
公將射則司馬師命負侯皆執其旌以負其侯而俟<lb/>
　註曰君尊若始焉<lb/>
司馬師反位𨽻僕人埽侯道<lb/>
　註曰新之<lb/>
<pb n="48b"/>
司射去扑適阼階下告射於公公許適西階東告于<lb/>
賔<lb/>
　註曰告當射也<lb/>
遂搢扑反位小射正一人取公之决拾于東坫上一小<lb/>
射正授弓拂弓皆以俟於東堂<lb/>
　註曰授弓當授大射正拂弓去塵○疏曰大射正一<lb/>
　人為上司射次之司射或謂之小射正但大射正與<lb/>
　司射各一人小射正不止一人此既云小射正一人<lb/>
<pb n="49a"/>
　又云一小射正則小射正二人也<lb/>
公將射則賔降適堂西袒决遂執弓搢三挾一个升自<lb/>
西階先待於物北北一笴東面立<lb/>
　註曰不敢與君併笴矢幹東面立鄉君也○疏曰前<lb/>
　文賔降無升堂之文但文不具其實即升矣是以<lb/>
　此文云賔降<lb/>
司馬升命去侯如初還右乃降釋弓反位<lb/>
　註曰還右還君之右也猶出下射之南還其後也<lb/>
<pb n="49b"/>
公就物小射正奉决拾以笥大射正執弓皆以從於物<lb/>
　註曰笥萑葦器大射正舍司正親其職<lb/>
小射正坐奠笥於物南遂拂以巾取决興贊設决朱極<lb/>
三<lb/>
　註曰極猶放也所以韜指利放弦也以朱韋為之三<lb/>
　者食指將指無名指無極放弦契於此指多則痛小<lb/>
　指短不用<lb/>
小臣正贊袒公袒朱襦卒袒小臣正退俟於東堂小射<lb/>
<pb n="50a"/>
正又坐取拾興贊設拾以笥退奠於坫上復位<lb/>
　註曰既袒乃設拾拾當以韛𥜗上<lb/>
大射正執弓以袂順左右隈上再下壹左執弣右執簫<lb/>
以授公公親揉之<lb/>
　註曰順放之也隈弓淵也揉宛之觀其安危也<lb/>
小臣師以巾内拂矢而授矢于公稍屬<lb/>
　註曰内拂恐塵及君也稍屬不搢矢<lb/>
大射正立于公後以矢行告于公<lb/>
<pb n="50b"/>
　註曰若不中使君當知而改其度<lb/>
下曰留上曰揚左右曰方<lb/>
　註曰留不至也揚過去也方出旁也<lb/>
公既發大射正受弓而俟拾發以將乗矢<lb/>
　註曰公下射也而先發不留尊也<lb/>
公卒射小臣師以巾退反位大射正受弓<lb/>
　註曰受弓以授有司於東堂<lb/>
小射正以笥受决拾退奠于坫上復位大射正退反司<lb/>
<pb n="51a"/>
正之位小臣正贊襲公還而後賔降釋弓于堂西反位<lb/>
于階西東面<lb/>
　註曰階西東面賔降位<lb/>
公即席司正以命升賔賔升復筵而后卿大夫繼射<lb/>
諸公卿取弓矢于次中袒决遂執弓搢三挾一个出西<lb/>
面揖揖如三耦升射卒射降如三耦適次釋弓説决拾<lb/>
襲反位衆皆繼射釋獲皆如初<lb/>
　註曰諸公卿言取弓矢衆言釋獲互言也<lb/>
<pb n="51b"/>
卒射釋獲者遂以所執餘獲適阼階下北面告於公曰<lb/>
左右卒射<lb/>
　楊氏曰此後注多與鄉射同更不重出其不同者著<lb/>
　之<lb/>
反位坐委餘獲于中西興共而俟<lb/>
司馬袒執弓升命取矢如初負侯許諾以旌負侯如初<lb/>
司馬降釋弓如初小臣委矢于楅如初<lb/>
　註曰司馬司馬正於是司馬師亦坐乗矢<lb/>
<pb n="52a"/>
賔諸公卿大夫之矢皆異束之以茅卒正坐左右撫之<lb/>
進束反位<lb/>
　註曰異束大夫矢尊殊之也正司馬正也進前也又<lb/>
　言束整結之示親也○疏曰公卿皆異束但大夫或<lb/>
　與士耦則士矢不束大夫束之故特言大夫尊殊之<lb/>
　也<lb/>
賔之矢則以授矢人于西堂下<lb/>
　註曰是言矢人則納射器之有司各以其器名官職<lb/>
<pb n="52b"/>
　不言君矢小臣以授矢人于東堂下可知<lb/>
司馬釋弓反位而后卿大夫升就席<lb/>
　註曰此言其升前小臣委矢于楅○疏曰據上文則<lb/>
　升席當在司馬釋弓之後小臣委矢之前故注言其<lb/>
　次苐也<lb/>
司射適階西釋弓去扑襲進由中東立于中南北面視算<lb/>
釋獲者東面於中西坐先數右獲二算為純一純以取實于<lb/>
左手十純則縮而委之每委異之有餘純則横諸下一<lb/>
<pb n="53a"/>
算為竒竒則又縮諸純下興自前適左東面坐坐兼歛<lb/>
算實于左手一純以委十則異之其餘如右獲司射<lb/>
復位釋獲者遂進取賢獲執之由阼階下北面告于公<lb/>
若右勝則曰右賢於左若左勝則曰左賢於右以純數<lb/>
告若有竒者亦曰竒若左右鈞則左右各執一算以告<lb/>
曰左右鈞還復位坐兼歛算實八算于中委其餘于<lb/>
中西興共而俟<lb/>
司射命設豐司宫士奉豐由西階升北面坐設于西楹<lb/>
<pb n="53b"/>
西降復位勝者之弟子洗觶升酌散南面坐奠于豐<lb/>
上降反位<lb/>
　註曰弟子其少者也不授者射爵猶罰爵略之○<lb/>
　疏曰按獻酬之爵皆手授也罰爵不手授此飲射爵<lb/>
　亦不手授故云猶罰爵略之也若然士以下飲罰爵<lb/>
　者取於豐大夫已上皆手授尊之其三耦之内雖大<lb/>
　夫亦取於豐者以其作三耦與衆耦同事不復殊<lb/>
　之<lb/>
<pb n="54a"/>
司射袒執弓挾一个搢朴東面于三耦之西命三耦<lb/>
及衆射者勝者皆袒决遂執張弓<lb/>
　註曰執張弓言能用之也<lb/>
不勝者皆襲説决拾卻左手右加弛弓於其上遂以執<lb/>
弣<lb/>
　註曰固襲説决拾矣復言之者起勝者也不勝者執<lb/>
　弛弓言不能用之也兩手執弣無所挾也<lb/>
司射先反位<lb/>
<pb n="54b"/>
　註曰居前俟所命入次而來飲<lb/>
三耦及衆射者皆升飲射爵于西階上<lb/>
　註曰不勝之黨無不飲○疏曰大射者所以擇<lb/>
　士以助祭今若罰爵在於不勝之黨雖數中亦<lb/>
　受罰及其助祭雖飲射爵亦得助祭但在勝黨<lb/>
　雖不飲罰爵若不數中亦不得助祭以其飲罰<lb/>
　據一黨而言其助祭取一身之義義故不<lb/>
　同也<lb/>
<pb n="55a"/>
小射正作升飲射爵者如作射一耦出揖如升射及階<lb/>
勝者先升升堂少右不勝者進北面坐取豐上之觶興<lb/>
少退立卒觶進坐奠於豐下興揖<lb/>
　註曰右手執觶左手執弓<lb/>
不勝者先降<lb/>
　註曰後升先降略之不由次也降而少右復並行<lb/>
與升飲者相左交于階前相揖適次釋弓襲反位僕<lb/>
人師繼酌射爵取觶實之反奠於豐上退俟于序端<lb/>
<pb n="55b"/>
　註曰僕人師酌者君使之代弟子也自此以下辯為<lb/>
　之酌<lb/>
升飲者如初三耦卒飲<lb/>
若賔諸公卿大夫不勝則不降不執弓耦不升<lb/>
　註曰此耦謂士也諸公卿或闕士為之耦者不升其<lb/>
　諸公卿大夫相為耦者不降席重恥尊也<lb/>
僕人師洗升實觶以授賔諸公卿大夫受禪於席以降<lb/>
適西階上北面立飲卒觶授執爵者反就席<lb/>
<pb n="56a"/>
　註曰雖尊亦西階上立飲不可以己尊枉正罰也授<lb/>
　爵而不奠豐尊大夫也<lb/>
若飲公則侍射者降洗角觶升酌散降拜<lb/>
　註曰侍射賔也飲君則不敢以為罰從致爵之禮也<lb/>
公降一等小臣正辭賔升再拜稽首公答再拜賔坐祭<lb/>
卒爵再拜稽首公答再拜賔降洗象觶升酌膳以致下<lb/>
拜小臣正辭升再拜稽首公答再拜公卒觶賔進受觶<lb/>
降洗散觶升實散下拜小臣正辭升再拜稽首公答再<lb/>
<pb n="56b"/>
拜<lb/>
　註曰賔復酌自飲者夾爵也但如致爵則無以異於<lb/>
　燕也夾爵亦所以恥公也所謂若飲君燕則夾爵<lb/>
賔坐不祭卒觶降奠于篚階西東面立<lb/>
　註曰不祭象射爵<lb/>
擯者以命升賔賔升就席<lb/>
　註曰擯者司正也<lb/>
若諸公卿大夫之耦不勝則亦執弛弓特升飲<lb/>
<pb n="57a"/>
　註曰此耦亦謂士也特猶獨也以尊與卑為耦而又<lb/>
　不勝使之獨飲若無倫匹孤賤也<lb/>
衆皆繼飲射爵如三耦射爵辯乃徹豐與觶<lb/>
司宫尊侯于服不之東北兩獻酒東面南上皆加勺設<lb/>
洗於尊西北篚在南東肆實一散于篚<lb/>
　註曰為大侯獲者設尊也言尊侯者獲者之功由侯<lb/>
　也不於初設之者不敢必君射也君不射則不獻大<lb/>
　侯之獲者散爵名容五升<lb/>
<pb n="57b"/>
司馬正洗散遂實爵獻服不<lb/>
　註曰言服不者著其官尊大侯也服不司馬之屬掌<lb/>
　教猛獸而教擾之者洗酌皆西面<lb/>
服不侯西北三步北面拜受爵<lb/>
　註曰近其所為獻○疏曰服不得獻由侯所為故<lb/>
　不近乏而近侯<lb/>
司馬正西面拜送爵反位<lb/>
　註曰不俟卒爵略賤也此終言之獻服不之徒乃反<lb/>
<pb n="58a"/>
　位○疏曰服不祭侯而後卒爵今司馬反位在<lb/>
　未祭侯之前是畧賤也但大侯尊服不與一徒<lb/>
　共在獲所雖不俟卒爵然亦必兼獻其徒而後<lb/>
　始反位<lb/>
宰夫有司薦庶子設折爼<lb/>
　註曰宰夫有司宰夫之吏也鄉射記曰獲者之爼折<lb/>
　脊脅肺<lb/>
卒錯獲者適右个薦爼從之<lb/>
<pb n="58b"/>
　註曰不言服不言獲者國君大侯服不負侯其徒居<lb/>
　乏待獲變其文容二人也司馬正皆獻之薦爼已錯<lb/>
　乃適右个明此獻己已歸功於侯也適右个由侯内<lb/>
　鄉射記曰東方謂之右个<lb/>
獲者左執爵右祭薦爼二手祭酒<lb/>
　註曰祭爼不奠爵不備禮也二手祭酒者獲者南面<lb/>
　於爼此當為侯祭於豆間爵反注為一手不能正也<lb/>
　此薦爼之設如於北面人焉天子祝侯曰維若寧侯<lb/>
<pb n="59a"/>
　無或若女不寧侯不屬於王所故抗而射女疆飲疆<lb/>
　食貽女曽孫諸侯百福諸侯以下祝辭未聞<lb/>
適左个祭如右个中亦如之卒祭左个之西北三步東<lb/>
面<lb/>
　註曰此鄉受獻之位也不北面者嫌為侯卒爵<lb/>
設薦爼立卒爵<lb/>
　註曰不言不拜既爵司馬正已反位不拜可知也鄉<lb/>
　射禮曰獲者薦右東面立飲<lb/>
<pb n="59b"/>
司馬師受虚爵洗獻𨽻僕人與巾車獲者皆如大侯之<lb/>
禮<lb/>
　註曰𨽻僕人埽侯道巾車張大侯及參侯干侯之獲<lb/>
　者其受獻之禮如服不也𨽻僕人巾車於服不之位<lb/>
　受之功成於大侯也不言量人者此自後以及先可<lb/>
　知<lb/>
卒司馬師受虚爵奠于篚<lb/>
　註曰獲者之篚<lb/>
<pb n="60a"/>
獲者皆執其薦庶子執爼從之設于乏少南<lb/>
　註曰少南為復射妨旌也𨽻僕人巾車量人自服不<lb/>
　而南<lb/>
服不復負侯而俟<lb/>
司射適階西去扑適堂西釋弓説决拾襲適洗洗觚升<lb/>
實之降獻釋獲者于其位少南<lb/>
　註曰獻釋獲者與獲者異文武不同也去扑者扑不<lb/>
　升堂也少南辟中<lb/>
<pb n="60b"/>
薦脯醢折爼皆有祭<lb/>
　註曰爼與服不同惟祭一為異<lb/>
釋獲者薦右東面拜受爵司射北面拜送爵釋獲者<lb/>
就其薦坐左執爵右祭脯醢興取肺坐祭遂祭酒<lb/>
　註曰祭爼不奠爵亦賤不備禮<lb/>
興司射之西北面立卒爵不拜既爵司射受虚爵奠于<lb/>
篚釋獲者少西辟薦反位<lb/>
司射適堂西袒决遂取弓挾一个適階西搢扑以反位<lb/>
<pb n="61a"/>
　註曰為將復射<lb/>
司射倚扑于階西適阼階下北面請射于公如初<lb/>
　註曰不升堂賔諸公卿大夫既射矣聞之可知<lb/>
反搢扑適次命三耦皆袒决遂執弓序出取矢<lb/>
　註曰嚮言拾是言序互言耳<lb/>
司射先反位<lb/>
　註曰言先先三耦也司射既命三耦以入次之事即<lb/>
　反位三耦入次袒决遂執弓挾矢乃出反次外西面<lb/>
<pb n="61b"/>
　位<lb/>
三耦拾取矢如初小射正作取矢如初<lb/>
　註曰小射正司射之佐作取矢禮殺代之<lb/>
三耦既拾取矢諸公卿大夫皆降如初位與耦入於次<lb/>
皆袒决遂執弓皆進當楅進坐説矢束上射東面下射<lb/>
西面拾取矢如三耦<lb/>
　註曰凡繼射命耦而已不作射不作取矢従初○<lb/>
　疏曰言凡繼射命耦者前三耦卒射後大夫降至三<lb/>
<pb n="62a"/>
　耦之南西面北上司射東面于大夫西北耦大夫與<lb/>
　大夫命上射曰某御於子命下射曰子與某子射卒<lb/>
　遂比衆耦云云至公即席後賔升階復位還筵而後<lb/>
　卿大夫繼射後衆皆繼射釋獲皆如初注云諸公卿<lb/>
　言取弓矢衆言釋獲互言也既司射注司射所作唯<lb/>
　上耦是此文小射正但作三耦拾取矢公以下亦無<lb/>
　作拾文故曰不作取矢從初從三耦法也<lb/>
若士與大夫為耦士東面大夫西面大夫進坐説矢束<lb/>
<pb n="62b"/>
退反位<lb/>
　註曰説矢束自同於三耦謙也<lb/>
耦揖進坐兼取乗矢興順羽且左還毋周反面揖<lb/>
　註曰兼取乗矢不敢與大夫拾<lb/>
大夫進坐亦兼取乗矢如其耦北面搢三挾一个揖進<lb/>
大夫與其耦皆適次釋弓説決拾襲反位諸公卿升就<lb/>
席<lb/>
　註曰大夫反位諸公卿乃升就席大夫與已上下位<lb/>
<pb n="63a"/>
　註曰公卿乃上大夫雖取矢在前猶待下大夫<lb/>
衆射者繼拾取矢皆如三耦遂入于次釋弓矢説决拾<lb/>
襲反位<lb/>
司射猶挾一个以作射如初一耦揖升如初司馬升命<lb/>
去侯負侯許諾司馬降釋弓反位司射與司馬交于階<lb/>
前倚扑于階西適阼階下北面請以樂于公公許<lb/>
　註曰請奏樂以為節也始射獲而未釋獲復釋獲復<lb/>
　用樂行之君子之於事也始取苟能中課有功終用<lb/>
<pb n="63b"/>
　成法教化之漸也射用應樂為難孔子曰射者何以<lb/>
　聴循聲而發發而不失正鵠者其惟賢者乎<lb/>
司射反搢扑東面命樂正曰命用樂<lb/>
　註曰言君有命用樂射也樂正在工南北面<lb/>
樂正曰諾司射遂適堂下北面視上射命曰不鼓不釋<lb/>
　註曰不與鼓節相應不釋算也鼓亦樂之節學記曰<lb/>
　鼓無當於五聲五聲不得不和凡射之鼓節授壺其<lb/>
　存者也周禮射節天子九諸侯七卿大夫以下五<lb/>
<pb n="64a"/>
上射揖司射退反位樂正命大師曰奏貍首間若一<lb/>
　註曰樂正西面受命左還東面命大師以大射之樂<lb/>
　章使奏之也貍首逸詩曾孫也貍之言不來也其詩<lb/>
　有射諸侯首不朝者之言因以名篇后世失之謂之<lb/>
　曽孫曽孫者其章頭也射義所載詩曰曾孫侯氏是<lb/>
　也以為諸侯射節者采其既有弧矢之威又言小大<lb/>
　莫處御於君所以燕以射則燕則譽有樂以時㑹君<lb/>
　事之志也間若一者調其聲之疏數重節○疏曰重<lb/>
<pb n="64b"/>
　節謂必疏數如一者重此樂節故也<lb/>
大師不興許諾樂正反位奏貍首以射三耦卒射賔待<lb/>
于物如初公樂作而后就物稍屬不以樂志其他如初<lb/>
儀<lb/>
　註曰不以樂志君之射儀遲速従心其發不必應樂<lb/>
　辟不敏也志意所擬度也春秋傳曰吾志其目<lb/>
卒射如初賔就席諸公卿大夫衆射者皆繼射釋獲如<lb/>
初卒射降反位釋獲者執餘獲進告左右卒射如初<lb/>
<pb n="65a"/>
司馬升命取矢負侯許諾司馬降釋弓反位小臣委矢<lb/>
司馬師乗之皆如初司射釋弓視算如初釋獲者以賢<lb/>
獲與鈞告如初復位<lb/>
司射命設豐實觶如初遂命勝者執張弓不勝者執弛<lb/>
弓升飲如初卒退豐與觶如初<lb/>
司射猶袒决遂左執弓右執一个兼諸弦面鏃適次命<lb/>
拾取矢如初<lb/>
　註曰側持弦矢曰執面猶尚也兼矢於弦尚鏃將止<lb/>
<pb n="65b"/>
　變於射也<lb/>
司射反位三耦及諸公卿大夫衆射者皆袒决遂以拾<lb/>
取矢如初矢不挾兼諸弦面鏃退適次皆授有司弓矢<lb/>
襲反位<lb/>
　註曰不挾亦謂執之如司射<lb/>
卿大夫升就席<lb/>
司射適次釋弓説决拾去朴襲反位司馬正命退楅解<lb/>
綱小臣師退楅巾車量人解左下綱司馬師命獲者以<lb/>
<pb n="66a"/>
旌與薦俎退<lb/>
　註曰解猶釋也<lb/>
司射命釋獲者退中與算而俟<lb/>
　註曰諸所退射器皆俟備君復射釋獲者亦退其薦<lb/>
　俎<lb/>
公又舉奠觶唯公所賜若賔若長以族于西階上如初<lb/>
大夫卒受者以虚觶降奠于篚反位<lb/>
司馬正升自西階東楹之東北面告于公請徹俎<lb/>
<pb n="66b"/>
公許<lb/>
　註曰射事既畢禮殺人倦宜徹俎燕坐<lb/>
遂適西階上北面告于賔賔北面取俎以出諸公卿<lb/>
取俎如賔禮遂出授従者于門外大夫降復位<lb/>
　註曰大夫雖無俎以賔及公卿皆送俎不可獨立于<lb/>
　堂故降復位云門東北面位者謂初小臣納卿大夫<lb/>
　門東北面位<lb/>
庶子正徹公俎降自阼階以東<lb/>
<pb n="67a"/>
　註曰降自阼階若親徹也以東去藏<lb/>
賔諸公卿皆入門東面北上<lb/>
　註曰諸公卿不入門而右以將燕亦因従賔<lb/>
司正升賔賔諸公卿大夫皆説屨升就席公以賔及卿<lb/>
大夫皆坐乃安<lb/>
　註曰曏命以我安臣於君尚猶踧踖至此乃敢安<lb/>
羞庶羞<lb/>
　註曰羞進也庶衆也所進衆羞謂<graphic n="KR0871" url="https://raw.githubusercontent.com/kanripo/KR-Gaiji/master/images/KR0871.png" mimeType="image/png"/>肝膋狗胾醢也<lb/>
<pb n="67b"/>
　或有炮鼈膾鯉雉兔鶉鴽<lb/>
大夫祭薦<lb/>
　註曰燕乃祭薦不敢於盛成禮<lb/>
司正升受命皆命公曰衆無不醉賔及諸公卿大夫皆<lb/>
興對曰諾敢不醉皆反位坐<lb/>
　註曰皆命者命賔命諸公命卿大夫皆鄉其位也興<lb/>
　對必降席敬也司正退立西序端<lb/>
主人洗酌獻士于西階上士長升拜受觶主人拜送<lb/>
<pb n="68a"/>
　註曰獻士用觶士賤也<lb/>
士坐祭立飲不拜既爵其他不拜坐祭立飲<lb/>
　註曰其他謂衆士也升不拜受爵<lb/>
乃薦司正與射人于觶南北面東上司正為上<lb/>
　註曰司正射人士也以齒受獻既乃薦之也司正大<lb/>
　射正也射人小射正略其佐<lb/>
辯獻士士既獻者立于東方西面北上乃薦士<lb/>
　註曰士既獻易位者以卿大夫在堂臣位尊東也畢<lb/>
<pb n="68b"/>
　獻薦之略賤<lb/>
祝史小臣師亦就其位而薦之<lb/>
　註曰亦者亦士也辯獻乃薦也祝史門東北面東上<lb/>
主人就士旅食之尊而獻之旅食不拜受爵坐祭立飲<lb/>
　註曰主人既酌西面士旅食北面受之不洗者於賤<lb/>
　略之也<lb/>
主人執虚爵奠于篚復位<lb/>
賔降洗升媵觶于公酌散下拜公降一等小臣正辭賔<lb/>
<pb n="69a"/>
升再拜稽首公答再拜<lb/>
　註曰賔受公賜多矣禮將終宜勸公序厚意也<lb/>
賔坐祭卒爵再拜稽首公答再拜賔降洗象觚升酌膳<lb/>
坐奠于薦南降拜小臣正辭賔升成拜公答拜賔反位<lb/>
　註曰反位反席也此觚當為觶<lb/>
公坐取賔所媵觚興唯公所賜受者如初受酬之禮降<lb/>
更爵洗升酌膳下再拜稽首小臣正辭升成拜公答拜<lb/>
乃就席坐行之<lb/>
<pb n="69b"/>
　註曰坐行之若今坐相勸酒<lb/>
有執爵者<lb/>
　註曰士有盥升主酌授之<lb/>
唯受于公者拜<lb/>
　註曰公所賜者拜其餘則否<lb/>
司正命執爵者爵辯卒受者興以酬士<lb/>
　註曰欲令惠均<lb/>
大夫卒受者以爵興西階上酬士士升大夫奠爵拜士<lb/>
<pb n="70a"/>
答拜<lb/>
　註曰興酬士者士立堂下與上坐者異<lb/>
大夫立卒爵不拜實之士拜受大夫拜送士旅于西階<lb/>
上辯<lb/>
　註曰祝史小臣師旅食皆及焉<lb/>
士族酌<lb/>
　註曰旅序也士以次自酌相酬無執爵者<lb/>
若命曰復射則不獻庶子<lb/>
<pb n="70b"/>
　註曰獻庶子則正禮畢後無事<lb/>
司射命射唯欲<lb/>
　註曰司射命賔及諸公卿大夫射欲者則射不欲者<lb/>
　則止可否之事従人心也<lb/>
卿大夫皆降再拜稽首公答拜<lb/>
　註曰拜君樂與臣下執事無已不言賔賔従羣臣禮<lb/>
　在上<lb/>
壹發中三侯皆獲<lb/>
<pb n="71a"/>
　註曰其功一也而和者亦多尚歡樂也矢揚觸或有<lb/>
　參中者<lb/>
主人洗升自西階獻庶子于阼階上如獻士之禮辯獻<lb/>
降洗遂獻左右正與内小臣皆於阼階上如獻庶子之<lb/>
禮<lb/>
　註曰庶子既掌正六牲之體又正舞位授舞器與膳<lb/>
　宰樂正聮事又掌國子戒令教治世子之官也左右<lb/>
　正謂樂正僕人正也位在中庭之左右小樂正在頌<lb/>
<pb n="71b"/>
　磬之北右也工在西即北面工遷於東則東面大樂<lb/>
　正在笙磬之北左也工在西則西面工遷於東則北<lb/>
　面僕人正相大師工升堂與其師士降立於小樂正<lb/>
　之北北上工遷於東則陪其工後國君無故不釋縣<lb/>
　二正君之近官也内小臣奄人掌君陰事陰令后夫<lb/>
　人之官也獻三官於阼階别内外臣也同獻更洗以<lb/>
　時事不聮也獻正下及内小臣則磬人鐘人鑮人鼓<lb/>
　人僕人師僕人士盡獻可知也庶子内小臣位在小<lb/>
<pb n="72a"/>
　臣師之東少退西上<lb/>
無算爵<lb/>
　註曰算數也爵行無次數唯意所勸醉而止<lb/>
士也有執膳爵者有執散爵者執膳爵者酌以進公公<lb/>
不拜受執散爵者酌以之公命所賜所賜者興受爵降<lb/>
席下奠爵再拜稽首公答再拜<lb/>
　註曰席下席西<lb/>
受賜爵者以爵就席坐公卒爵然後飲<lb/>
<pb n="72b"/>
　註曰酬之禮爵代舉今即並行嫌不代也並行猶代<lb/>
　者明勸惠従尊者來○疏曰凡行酬之法轉爵遞飲<lb/>
　今膳散兩有宜得即飲猶待公卒爵乃飲猶代飲然<lb/>
　明惠従公來<lb/>
執膳爵者受公爵酌反奠之<lb/>
　註曰燕之歡在飲酒成其意也<lb/>
受賜者興授執散爵者執散爵者乃酌行之<lb/>
　註曰與其所歡者<lb/>
<pb n="73a"/>
唯受于公者拜卒爵者興以酬士于西階上士升大夫<lb/>
不拜乃飲實爵<lb/>
　註曰乃猶而也<lb/>
士不拜受爵大夫就席士旅酌亦如之公有命徹冪則<lb/>
賔及諸公卿大夫皆降西階下北面東上再拜稽首<lb/>
　註曰命徹冪者公意殷勤欲盡酒<lb/>
公命小臣正辭公答拜大夫皆辟升反位<lb/>
　註曰升不成拜於將醉正臣禮<lb/>
<pb n="73b"/>
士終旅於上如初<lb/>
　註曰卿大夫降而爵止於其反席卒之<lb/>
無算樂<lb/>
　註曰升歌間合無次數唯意所樂<lb/>
賔則庶子執燭於阼階上司宫執燭於西階上甸人執<lb/>
大燭於庭閽人為燭於門外<lb/>
　註曰宵夜也燭燋也甸人掌共薪蒸者庭大燭為其<lb/>
　位廣也為作也作燭候賔出<lb/>
<pb n="74a"/>
賔醉北面坐取其薦脯以降<lb/>
　註曰取脯重得君之賜<lb/>
奏陔<lb/>
　註曰陔夏樂章也其歌頌類也以鐘鼔奏之其篇今<lb/>
　亡<lb/>
賔所執脯以賜鐘人于門内霤遂出<lb/>
　註曰必賜鐘人鐘人以鐘鼔奏陔夏賜之脯明雖醉<lb/>
　志禮不忘樂<lb/>
<pb n="74b"/>
卿大夫皆出<lb/>
　註曰従賔出<lb/>
公不送<lb/>
　註曰臣也與之安燕交歡嫌亢禮也<lb/>
公入驁<lb/>
　註曰驁夏亦樂章也以鐘鼓奏之其詩今亡此公出<lb/>
　而言入者射宫在郊以將還為入燕不驁者於路寢<lb/>
　無出入也<lb/>
<pb n="75a"/>
　註曰天子射在虞庠周之少學在西郊按鄉射記於<lb/>
　郊則閭中鄭云諸侯大學在郊是諸侯大射所故言<lb/>
　入者射宫在郊以將還為入也<lb/>
　<lb/>
　<lb/>
　<lb/>
　<lb/>
　<lb/>
<pb n="75b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儀禮述註卷七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儀禮述註卷十二</head> <lb/>
    <p>
<pb n="1a"/>
欽定四庫全書<lb/>
　儀禮述註卷十二<lb/>
　　　　　　　　　　　安溪　李光坡　撰<lb/>
　　士喪禮第十二<lb/>
　　　鄭目録云士喪其父母自始死至於既殯之禮<lb/>
　　　疏曰此當諸侯之士知者下云君若有賜不言<lb/>
　　　王直云父母不言妻與長子按下記云赴曰君<lb/>
　　　之臣某死赴母妻長子則曰君之臣某之某死<lb/>
<pb n="1b"/>
　　　是禮同於君之臣不云父者經主於父死<lb/>
士喪禮○死於適室幠用斂衾<lb/>
　註曰適室正寢之室也疾者齊故于正寢焉疾時䖏<lb/>
　北牖下死而遷之南牖下有牀衽幠覆也斂衾大斂<lb/>
　所并用之衾衾被也小斂之衾當陳䘮大記曰始死<lb/>
　遷尸于牀幠用斂衾去死衣○疏曰死衣鄭彼註云<lb/>
　去死衣病時所加新衣及復衣也去之以俟沐浴也<lb/>
復者一人以爵弁服簮裳于衣左何之扱領于帶<lb/>
<pb n="2a"/>
　註曰復者有司招魂復魄也天子則夏采祭僕之屬<lb/>
　諸侯則小臣為之爵弁服䋃衣纁裳也禮以冠名服<lb/>
　簮連也○疏曰復者一人者諸侯之士一命與不命<lb/>
　並皆一人出入之氣謂之魂耳目聰明謂之魄死者<lb/>
　魂神去離於魄今欲招取魂來復歸於魄故云招魂<lb/>
　復魄也云禮以冠名服者欲見復時唯用緇衣纁裳<lb/>
　不用爵弁而經言爵弁服是禮以冠名服也<lb/>
升自前東榮中屋北面招以衣曰臯某復三降衣于前<lb/>
<pb n="2b"/>
　註曰北面招求諸幽之義也臯長聲也某死者之名<lb/>
　也復反也降衣下之也喪大記曰凢復男子稱名婦<lb/>
　人稱字○疏曰復聲必三者禮成於三<lb/>
受用篚升自阼階以衣尸<lb/>
　註曰受者受之於庭也復者其一人招則受衣亦一<lb/>
　人也人君則司服受之衣尸者覆之若得魂反之<lb/>
復者降自後西榮<lb/>
　註曰不由前降不以虗反也降因徹西北厞若云此<lb/>
<pb n="3a"/>
　室凶不可居然也自是行死事○疏曰喪大記將沐<lb/>
　甸人取所徹廟之西北厞薪而爨之故知復者降時<lb/>
　徹之厞隠也西北隅為厞<lb/>
楔齒用角柶<lb/>
　註曰為將含恐其口閉急也○疏曰此角柶其形與<lb/>
　扱醴角柶别故屈之如軛中央入口兩末向上取事<lb/>
　便也<lb/>
綴足用燕几<lb/>
<pb n="3b"/>
　註曰綴猶拘也為將屨恐其辟戾也<lb/>
奠脯醢醴酒升自阼階奠于尸東<lb/>
　註曰鬼神無象設奠以慿依之○疏曰按檀弓曽子<lb/>
　云始死之奠其餘閣也與則此奠是閣之餘食為之<lb/>
　按下小斂一豆一籩大斂兩豆兩籩此始死俱言亦<lb/>
　無過一豆一籩而已<lb/>
帷堂<lb/>
　註曰事小訖也○疏曰云事小訖也者以其未襲斂<lb/>
<pb n="4a"/>
　必帷之者鬼神尚幽闇故也<lb/>
乃赴于君主人西階東南面命赴者拜送<lb/>
　註曰赴告也臣君之股肱耳目死當有㤙<lb/>
有賔則拜之<lb/>
　註曰賔僚友羣士也其位猶朝夕哭矣○疏曰謂賓<lb/>
　弔位猶如賔朝夕哭位其主人之位則異於朝夕而<lb/>
　在西階東南面拜之拜訖西階下東面下經所云拜<lb/>
　大夫之位是也<lb/>
<pb n="4b"/>
入坐于牀東衆主人在其後西面婦人侠牀東面<lb/>
　註曰衆主人庻昆弟也婦人謂妻妾子姓也亦適妻<lb/>
　在前○疏曰衆主人直言在其後不言坐則立可知<lb/>
　婦人雖不言坐按喪大記婦人皆坐無立法<lb/>
親者在室<lb/>
　註曰謂大功以上父兄姑姊妹子姓在此者○疏曰<lb/>
　子姓謂主人之孫於死者謂曾孫𤣥孫曾孫為曾祖<lb/>
　高祖齊衰三月當在大功親之内故云子姓在此者<lb/>
<pb n="5a"/>
衆婦人户外北面衆兄弟堂下北面<lb/>
　註曰衆婦人衆兄弟小功以下○疏曰同是小功以<lb/>
　下而男子在堂下者以其婦人有事自堂及房不合<lb/>
　在下故男子在堂下婦人户外堂上<lb/>
君使人弔徹帷主人迎于寢門外見賓不哭先入門右<lb/>
北面<lb/>
　註曰使人士也禮使人必以其爵使者至使人入將<lb/>
　命乃出迎之寢門内門也徹帷㧁之事畢則下之<lb/>
<pb n="5b"/>
　疏曰徹帷㧁之者謂褰帷而上非謂全徹去○楊氏<lb/>
　曰今按喪大記云凢主人之出也徒跣扱衽拊升降<lb/>
　自西階<lb/>
弔者入升自西階東面主人進中庭弔者致命<lb/>
　註曰主人不升賤也致命曰君聞子之喪使某如何<lb/>
　不淑○疏曰賤也者對大夫之喪其子得升堂受命<lb/>
　是以大戴禮云大夫於君命升聼命降拜是也<lb/>
主人哭拜稽顙成踊<lb/>
<pb n="6a"/>
　註曰稽顙頭觸地成踊三者三<lb/>
賔出主人拜送于外門外<lb/>
君使人禭徹帷主人如初禭者左執領右執要入升致<lb/>
命<lb/>
　註曰禭之言遺也衣被曰禭致命曰君使某禭<lb/>
主人拜如初禭者入衣尸出主人拜送如初唯君命出<lb/>
升降自西階遂拜賔有大夫則特拜之即位于西階下<lb/>
東面不踊大夫雖不辭入也<lb/>
<pb n="6b"/>
　註曰唯君命出以明大夫以下時來弔禭不出也始<lb/>
　喪之日哀戚甚在室故不出拜賔也大夫則特拜别<lb/>
　於士旅拜也即位西階下未忍在主人位也不踊但<lb/>
　哭拜而已不辭而主人升入明本不為賔出不成禮<lb/>
　也○疏曰遂拜賔者因事曰遂因有君命故拜賔與<lb/>
　大夫無君命則不出户小斂後賔致辭云如何不淑<lb/>
　乃復位踊今不為賔出故不為之踊及雖不辭而入<lb/>
親者禭不將命以即陳<lb/>
<pb n="7a"/>
　註曰大功以上有同財之義也不將命不使人將之<lb/>
　致於主人也即陳陳在房中<lb/>
庶兄弟禭使人以將命于室主人拜于位委衣于尸東牀上<lb/>
　註曰庶兄弟即衆兄弟也變衆言庶容同姓耳將命曰<lb/>
　某使某禭拜于位室中位也<lb/>
朋友禭親以進主人拜委衣如初退哭不踊<lb/>
　註曰親以進親之㤙也退下堂反賔位也主人徒哭不<lb/>
　踊别於君禭也<lb/>
<pb n="7b"/>
徹衣者執衣如禭以適房<lb/>
　註曰凢於禭者出冇司徹衣○疏曰如禭者亦左執領<lb/>
　右執要也適房者陳之<lb/>
為銘各以其物亡則以緇長半幅䞓末長終幅廣三寸書<lb/>
銘于末曰某氏某之柩<lb/>
　註曰銘明旌也雜帛為物大夫之所建也以死者為不<lb/>
　可别故以其旗識識之愛之斯錄之矣亡無也無旌不<lb/>
　命之士也半幅一尺終幅二尺在棺為柩○疏曰此士喪禮<lb/>
<pb n="8a"/>
　記公侯伯之士一命亦記子男之士不命各以其物者按<lb/>
　周禮司常大夫士同建雜帛為物然雜帛之物雖同其<lb/>
　旌旗之杠長短則異故禮緯云天子之旗九刄諸侯七<lb/>
　刄大夫五刄士三刄死以尺易刄故下云竹杠長三尺<lb/>
　長短不同故言各以别之此據侯伯之士一命者也<lb/>
竹杠長三尺置于宇西階上<lb/>
　註曰杠銘橦也宇梠也○疏曰此始造銘訖且置於宇<lb/>
　下西階上待為重訖以此銘置於重又下文卒塗始置<lb/>
<pb n="8b"/>
　於肂若然此時未用權置於此也梠檐下<lb/>
甸人掘坎于階間少西為垼于西墻下東鄉<lb/>
　註曰甸人有司主田野者垼塊竈西墻中庭之西○<lb/>
　疏曰以塊為竈用之以煮沐浴之潘水知在中庭之西<lb/>
　者經直云于西墻下不繼階字明近南中庭之西也<lb/>
新盆槃瓶廢敦重鬲皆濯造于西階下<lb/>
　註曰新此瓦器五種者重死事盆以盛水槃承渜濯瓶<lb/>
　以汲水也廢敦敦無足者所以盛米也重鬲鬲將<lb/>
<pb n="9a"/>
　懸於重者也濯滌溉也造至也猶饌也以造言之喪<lb/>
　事遽<lb/>
陳襲事于房中西領南上不綪<lb/>
　註曰襲事謂衣服也綪讀為䋫䋫屈也襲事少上陳<lb/>
　而下不屈江沔之間謂縈収䋲索為䋫<lb/>
明衣裳用布<lb/>
　註曰所以親身為圭潔也<lb/>
鬠笄用桑長四寸纋中<lb/>
<pb n="9b"/>
　註曰桑之爲言喪也用為笄取其名也長四寸不冠<lb/>
　故也纋笄之中央以安髪○疏曰以䯻為鬠義取以<lb/>
　髪㑹聚之意笄長四寸僅取入䯻而已知死者不冠<lb/>
　者下記云其母之喪鬠無笄註云無笄猶丈夫之不<lb/>
　冠也以此言之生時男子冠婦人笄今死婦人不笄<lb/>
　則知男子亦不冠也家語云孔子之喪襲而冠者家<lb/>
　語王肅之増改不可依用也纋中者兩頭闊中央狭<lb/>
　也<lb/>
<pb n="10a"/>
布巾環幅不鑿<lb/>
　註曰環幅廣袤等也不鑿者士之子親含反其巾而<lb/>
　已大夫以上賓為之含當口鑿之嫌有惡<lb/>
掩練帛廣終幅長五尺析其末<lb/>
　註曰掩裹首也析其末為將結於頣下又還結於項<lb/>
　中<lb/>
瑱用白纊<lb/>
　註曰瑱充耳纊新綿<lb/>
<pb n="10b"/>
幎目用緇方尺二寸䞓裏著組繫<lb/>
　註曰幎目覆面者也幎讀若詩云葛藟縈之之縈䞓<lb/>
　赤也著充之以絮也組繫為可結也○疏曰四角有<lb/>
　繫於後結之<lb/>
握手用𤣥纁裳長尺二寸廣五寸牢中旁寸著組繫<lb/>
　註曰牢讀為樓樓為削約握之中央以安手也○疏曰名<lb/>
　此衣為握以其在手故言握手不謂以手握之云廣五寸<lb/>
　牢中旁寸者則中央廣三寸廣三寸中央又容四指而已<lb/>
<pb n="11a"/>
　四指指一寸則四寸四寸之外仍有八寸皆廣五寸也讀<lb/>
　從樓者義取縷斂狭少之意云削約者謂削之使約少也<lb/>
決用正王棘若檡棘組繫纊極二<lb/>
　註曰决猶闓也挟弓以横執絃詩云决拾既佽正善<lb/>
　也王棘與檡棘善理堅刄者皆可以為决極猶放弦<lb/>
　也以㳫指放絃令不挈指也生者以朱韋為之而三<lb/>
　死用纊又二明不用也○疏曰云以㳫指放絃令不<lb/>
　挈也者謂以此二者與決為籍令弦不決挈傷指耳<lb/>
<pb n="11b"/>
冒緇質長與手齊䞓殺掩足<lb/>
　註曰冒韜尸者制如直囊上曰質下曰殺質正也其<lb/>
　用之先以殺韜足而上後以質韜首而下齊手上𤣥<lb/>
　下纁象天地也喪大記曰君錦冒黼殺綴旁七大夫<lb/>
　𤣥冒黼殺綴旁五士緇冒䞓殺綴旁三凢冒質長與<lb/>
　手齊殺三尺○疏曰綴旁者以其冒無帶又無鈕一<lb/>
　定不動故知旁綴質與殺相接之䖏使相連<lb/>
爵弁服純衣<lb/>
<pb n="12a"/>
　註曰謂生時爵弁所衣之服也純衣者纁裳古者以<lb/>
　冠名服死者不冠<lb/>
皮弁服<lb/>
　註曰皮弁所衣之服也其服白布衣素常也<lb/>
褖衣<lb/>
　註曰黒衣裳赤縁之謂之褖褖之言縁也所以表袍<lb/>
　者也喪大記曰衣必有裳袍必有表不襌謂之一稱<lb/>
　疏曰知此縁衣是黒衣裳者以其士冠禮陳三服𤣥<lb/>
<pb n="12b"/>
　端皮弁爵弁者𤣥端無褖衣此士喪襲亦陳三服與<lb/>
　彼同此無𤣥端有褖衣故知此褖衣則𤣥端者也𤣥<lb/>
　端有三等裳此喪禮質畧同𤣥裳而已但此𤣥端連<lb/>
　衣裳與婦人褖衣同故變名褖衣也<lb/>
緇帶<lb/>
　註曰黒繒之帶○疏曰襲時三服俱著故共一帶<lb/>
韎韐<lb/>
　註曰一命緼韍○疏曰韎者據色而言以韎草染之<lb/>
<pb n="13a"/>
　取其赤韐者合韋為之故名韎韐也云一命緼韍者<lb/>
　玉藻文但祭服謂之韍他服謂之韠士一命名為韎<lb/>
　韐亦名緼韍不得直名韍也但士冠禮𤣥端爵韠皮<lb/>
　弁素韠爵弁服韎韐今亦三服共設韎韐者以其重<lb/>
　服亦如帶矣<lb/>
竹笏<lb/>
　註曰笏所以書思對命者玉藻曰笏天子以球玉諸<lb/>
　侯以象大夫以魚須文竹士以竹本象可也又曰笏<lb/>
<pb n="13b"/>
　度二尺有六寸其中博三寸其殺六分而去一又曰<lb/>
　天子搢珽方正於天下也諸侯荼前詘後直讓於天<lb/>
　子也大夫前詘後詘無所不讓○疏曰珽之言挺然<lb/>
　無所詘也或謂之大圭長三尺荼讀為舒遲之舒舒<lb/>
　懦者所畏在前也詘謂圜殺其首不為椎頭諸侯唯<lb/>
　天子詘焉是以謂笏為荼大夫奉君命出入者也上<lb/>
　有天子下有己君又殺其下而圜前後皆詘故云無<lb/>
　所不譲彼雖不言士士與大夫同<lb/>
<pb n="14a"/>
夏葛屨冬白屨皆繶緇絇純組綦繫于踵<lb/>
　註曰冬皮屨變言白者明夏時用葛亦白也此皮弁<lb/>
　之屨士冠禮曰素積白屨以魁袝之緇絇繶純純博<lb/>
　寸綦屨係也所以拘止屨也綦讀如焉絆綦之綦○<lb/>
　疏曰士冠禮云爵弁纁屨素積白屨𤣥端黒屨三服<lb/>
　各自用屨屨從裳色其色自明今死者重用其服屨<lb/>
　惟一故須見色三服相叅帶用𤣥端屨用皮弁韎韐<lb/>
　用爵弁各用其一云綦屨係也者經云繫于踵則綦<lb/>
<pb n="14b"/>
　當屬于跟後以兩端向前與絇相連于脚跗踵足之<lb/>
　上合結之名為繫于踵也<lb/>
庻襚繼陳不用<lb/>
　註曰庻衆也不用不用襲也多陳之爲榮少納之為<lb/>
　貴<lb/>
貝三實于笲<lb/>
　註曰貝水物古者以為貨江水出焉笲竹噐名<lb/>
稻米一豆實於筐<lb/>
<pb n="15a"/>
　註曰豆四升<lb/>
沐巾一浴巾二皆用綌於笲<lb/>
　註曰巾所以拭汚垢浴巾二者上體下體異也綌麤<lb/>
　葛<lb/>
櫛於簞<lb/>
　註曰簞葦笥<lb/>
浴衣於篋<lb/>
　註曰浴衣已浴所衣之衣以布為之其制如今通裁<lb/>
<pb n="15b"/>
皆饌于西序下南上<lb/>
　註曰皆者皆具於下東西牆謂之序中以南謂之堂<lb/>
管人汲不説繘屈之<lb/>
　註曰管人有司主館舍者不説繘將以就祝濯米屈<lb/>
　縈也<lb/>
祝淅米于堂南面用盆<lb/>
　註曰祝夏祝也淅沃也<lb/>
管人盡階不升堂受潘煑于垼用重鬲<lb/>
<pb n="16a"/>
　註曰盡階三等之上䘮大記曰管人受沐乃煑之甸<lb/>
　人取所徹廟之西北厞薪用爨之<lb/>
祝盛米于敦奠于貝北<lb/>
　註曰復於筐䖏<lb/>
士有氷用夷槃可也<lb/>
　註曰謂夏月而君賜氷也夷槃承尸之槃䘮大記曰<lb/>
　君設大槃造氷焉大夫設夷槃造氷焉士併瓦槃無<lb/>
　氷設牀襢笫有枕<lb/>
<pb n="16b"/>
外御受沐入<lb/>
　註曰外御小臣侍從者沐管人所煑潘也<lb/>
主人皆出户外北面<lb/>
　註曰象平生沐浴裸裎子孫不在旁主人出而檀笫<lb/>
乃沐櫛挋用巾<lb/>
　註曰挋晞也清也<lb/>
浴用中挋用浴衣<lb/>
　註曰用巾用拭之也䘮大記曰御者二人浴浴水用<lb/>
<pb n="17a"/>
　盆沃水用枓<lb/>
渜濯棄于坎<lb/>
　註曰沐浴餘潘水巾櫛浴衣亦并棄之<lb/>
蚤揃如他日<lb/>
　註曰蚤讀為爪斷爪揃鬚也人君則小臣為之他日<lb/>
　平生時<lb/>
鬠用組乃笄設明衣裳<lb/>
　註曰用組組束髪也<lb/>
<pb n="17b"/>
主人入即位<lb/>
　註曰已設明衣可以入也<lb/>
商祝襲祭服褖衣次<lb/>
　註曰商祝祝習商禮者商人教之以敬於接神宜襲<lb/>
　布衣牀上祭服爵弁服皮弁服皆從君助祭之服大<lb/>
　蜡有皮弁素服而祭送終之禮也襲衣於牀牀次含<lb/>
　牀之東衽如初也喪大記曰含一牀襲一牀遷尸於<lb/>
　堂又一牀○疏曰案表記云殷人尊神率民以事神<lb/>
<pb n="18a"/>
　故云於接神宜云襲布衣牀上者此雖布衣牀上未<lb/>
　襲待飯含訖乃襲爵弁從君助祭之服皮弁從君聼<lb/>
　翔之服引郊特牲大蜡之禮證皮弁之服有二種一<lb/>
　者皮弁白布衣素積為裳是天子朝服亦是諸侯及<lb/>
　臣聼翔之服二者皮弁時衣裳皆素葛帶榛杖大蜡<lb/>
　時送終之禮凶服也非此襲時所用者也<lb/>
主人出南面左袒扱諸面之右盥于盆上洗貝執以入<lb/>
宰洗柶建于米執以從<lb/>
<pb n="18b"/>
　註曰俱入户西郷也○疏曰靣前也謂袒左袖扱於<lb/>
　右掖之下帶之内取便也洗貝柶訖還貝于笲建柶<lb/>
　於敦執以入鄭知俱入户西鄉者以下經始云主人<lb/>
　與宰牀西東靣故知此時西鄉也<lb/>
商祝執巾從入當牖北面徹枕設巾徹楔受貝奠于尸<lb/>
西<lb/>
　註曰當牖北靣直尸南也設巾覆靣為飯之遺落米<lb/>
　也如商祝之事位則尸南首明矣○疏曰未葬以前<lb/>
<pb n="19a"/>
　不異於生皆南首檀弓云葬于北方北首者從鬼神<lb/>
　尚幽闇鬼道事之故也唯有䘮朝廟時北首順死者<lb/>
　之孝心故北首也<lb/>
主人由足西牀上坐東面<lb/>
　註曰不敢從首前也祝受貝米奠之口實不由足也<lb/>
　疏曰前文祝入當牖北靣是由尸首以其口實不可<lb/>
　由足<lb/>
祝又受米奠于貝北宰從立于牀西在右<lb/>
<pb n="19b"/>
　註曰米在貝北便扱者也宰立牀西在主人之右當<lb/>
　佐飯事<lb/>
主人左扱米實于右三實一貝左中亦如之又實米唯<lb/>
盈<lb/>
　註曰于右尸口之右唯盈取滿而已○疏曰九扱恐<lb/>
　不滿是以更云實米<lb/>
主人襲反位<lb/>
　註曰位在尸東○疏曰鄉袒今襲是復著衣<lb/>
<pb n="20a"/>
商祝掩瑱設幎目乃屨綦結于跗連絇<lb/>
　註曰掩者先結頣下既瑱幎目乃還結項也跗足上<lb/>
　也絇屨飾如刀衣鼻在屨頭上以餘組連之止足坼<lb/>
　也○疏曰掩有四脚後二脚先結頣下無所妨故先<lb/>
　結之若即以前二脚向後結于項則掩於耳及靣兩<lb/>
　邉瑱與幎目無所施故先結頣下待設瑱塞耳并施<lb/>
　幎目乃結項從也足上者謂足背也云以餘組連之<lb/>
　者以綦屨繫既結有餘組穿連兩屨之絇使兩足不<lb/>
<pb n="20b"/>
　相離故云止足坼也<lb/>
乃襲三稱<lb/>
　註曰遷尸於襲上而衣之凢衣死者左衽不紐襲不<lb/>
　言設牀又不言遷尸於襲上以其俱當牖無大異<lb/>
　疏曰喪大記注衽鄉左反生時也<lb/>
眀衣不在算<lb/>
　註曰算數也不在數明衣禪衣不成稱也<lb/>
設韐帶搢笏<lb/>
<pb n="21a"/>
　註曰韐帶韎韐緇帶不言韎緇者省文亦欲見韐自<lb/>
　有帶韐帶用革搢挿也挿於帶之右旁<lb/>
設决麗于<graphic n="KR1266" url="https://raw.githubusercontent.com/kanripo/KR-Gaiji/master/images/KR1266.png" mimeType="image/png"/>自飯持之設握乃連<graphic n="KR1266" url="https://raw.githubusercontent.com/kanripo/KR-Gaiji/master/images/KR1266.png" mimeType="image/png"/>
　註曰麗施也<graphic n="KR1266" url="https://raw.githubusercontent.com/kanripo/KR-Gaiji/master/images/KR1266.png" mimeType="image/png"/>手後節中也飯大擘指本也决以韋<lb/>
　為之籍有彄彄内端為紐外端有横帶設之以紐擐<lb/>
　大擘本也因㳫其彄以横帶貫紐結於<graphic n="KR1266" url="https://raw.githubusercontent.com/kanripo/KR-Gaiji/master/images/KR1266.png" mimeType="image/png"/>之表也設<lb/>
　握者以綦繫絇中指由手表與决帶之餘連結之此<lb/>
　謂右手也○疏曰大擘指本鄉掌為内端屬紐子鄉<lb/>
<pb n="21b"/>
　手表謂外端屬横帶先以紐擐大擘本因㳫其彄於<lb/>
　指乃以横帶繞手一二貫紐反向手表結之<lb/>
設冒櫜之幠用衾<lb/>
　註曰櫜韜盛物者取事名焉衾者始死時斂衾<lb/>
巾柶鬊蚤埋于坎<lb/>
　註曰坎至此築之也將襲辟奠既則反之○疏曰反<lb/>
　之於尸東以其不可空無所依故也按下記云小歛<lb/>
　辟奠不出室彼還是襲奠辟小斂則此辟襲奠亦不<lb/>
<pb n="22a"/>
　出室仍不言䖏大斂時辟小斂奠于序西南則此宜<lb/>
　室西南隅若然此奠襲後因名襲奠故下鄭注云將<lb/>
　小斂則辟襲奠<lb/>
重木刋鑿之甸人置重于中庭參分庭一在南<lb/>
　註曰木也懸物焉曰重刋斲治鑿之為懸簮孔也士<lb/>
　重木長三尺○疏曰鄭言士重木長三尺則大夫以<lb/>
　上各有等當約銘旌之杠士三尺大夫五尺諸侯七<lb/>
　尺天子九尺據豎之者横者宜半之<lb/>
<pb n="22b"/>
夏祝鬻餘飯用二鬲于西墻下<lb/>
　註曰夏祝祝習夏禮者也夏人教以忠其於養宜鬻<lb/>
　餘飯以飯尸餘米為鬻也重主道也士二鬲則大夫<lb/>
　四諸侯六天子八與簋同差<lb/>
冪用疏布乆之繫用靲縣于重冪用葦席北面左衽帶<lb/>
用靲賀之結于後<lb/>
　註曰乆讀為灸謂以盖塞鬲口也靲竹䈼也以席覆<lb/>
　重辟屈而反兩端交於後左衽西端在上賀加也○<lb/>
<pb n="23a"/>
　疏曰䈼謂竹之青可以為繫者<lb/>
祝取銘置于重<lb/>
　註曰祝習周禮者也○疏曰銘未用待殯訖乃置於<lb/>
　肂今且置於重必且置於重者以重與主皆是録神<lb/>
　之物故也○楊氏曰既沐浴設明衣裳乃遷于牀徹<lb/>
　楔徹枕而後設含此含之所以一牀也又布襲衣于<lb/>
　牀待含訖設掩設瑱設幎目乃屨於是遷尸於襲上<lb/>
　而衣之既襲乃設韎韐緇帶搢笏設决設握手設冒<lb/>
<pb n="23b"/>
　櫜之幠用衾此襲之所以一牀也其將襲也則辟奠<lb/>
　既襲則反其初奠而奠于尸東焉大記曰君設大槃<lb/>
　造氷焉大夫設夷槃造氷焉士併瓦槃無氷設牀䄠<lb/>
　笫有枕含一牀襲一牀遷尸于堂又一牀皆有枕席<lb/>
　君大夫一也注云檀笫祖簀也謂去席如浴時禮自<lb/>
　仲春之後尸既襲既小斂先内水槃中始設床於其<lb/>
　上不施席而遷尸焉秋凉而止士有賜氷亦用夷槃<lb/>
厥明陳衣于房南領西上綪絞横三縮一廣終幅析其<lb/>
<pb n="24a"/>
末<lb/>
　註曰綪屈也絞所以収束衣服為堅急者也以布為<lb/>
　之縮從也横者三幅縮者一幅析其末者令可結也<lb/>
　䘮大記曰絞一幅為三○疏曰云厥明者對昨日始<lb/>
　死之日為厥明喪大記云凢陳衣者實之箧取衣者<lb/>
　亦以篋<lb/>
緇衾赬裏無紞<lb/>
　註曰紞被識也斂衣或倒被無别於前後可也凢衾<lb/>
<pb n="24b"/>
　制同皆五幅也<lb/>
祭服次<lb/>
　註曰爵弁服皮弁服<lb/>
散衣次<lb/>
　註曰褖衣以下袍繭之屬<lb/>
凢十有九稱<lb/>
　註曰祭服與散衣○疏曰喪大記註十九法天地之<lb/>
　終數則天子以下皆同也<lb/>
<pb n="25a"/>
陳衣繼之<lb/>
　註曰庻襚<lb/>
不必盡用<lb/>
　註曰取稱而已不務多<lb/>
饌于東堂下脯□醴酒冪奠用功布實于簞在饌東<lb/>
　註曰功布鍜濯灰治之布也凢在東西堂下者南齊<lb/>
　坫○疏曰堂隅有坫以土為之或為堂隅為坫也<lb/>
設盆盥于饌東有巾<lb/>
<pb n="25b"/>
　註曰為奠設盥也喪事畧故無洗也○疏曰䘮事畧<lb/>
　故無洗直以盆為盥器也<lb/>
苴絰大搹下本在左要絰小焉散帶垂長三尺牡麻絰<lb/>
右本在上亦散帶垂皆饌于東方<lb/>
　註曰苴絰斬衰之絰也苴麻者其貎苴以為絰服重<lb/>
　者尚麄惡絰之言實也搹搤也中人之手搤圍九寸<lb/>
　絰帶之差自此出焉下本在左重服統於内而本陽<lb/>
　也要絰小焉五分去一牡麻者齊衰以下之絰也牡<lb/>
<pb n="26a"/>
　麻者其貎易服輕者宜差好也右本在上服輕本於<lb/>
　隂而統於外散帶之垂者男子之道文多變也饌于<lb/>
　東方東坫之南苴絰為上○疏曰此小斂訖當服未<lb/>
　成服之麻也云亦散帶垂者不言尺寸亦與苴絰同<lb/>
　垂三尺搹是搤物之稱故據中人一搤而言大者據<lb/>
　大拇指與大巨指搤之故言大也按雜記云親喪外<lb/>
　除鄭云日月已竟而哀未忘兄弟之䘮内除註云日<lb/>
　月未竟而哀已殺此言統内統外者亦據哀在内外<lb/>
<pb n="26b"/>
　而言<lb/>
婦人之帶牡麻結本在房<lb/>
　註曰婦人亦有苴絰但言帶者記其異此齊衰婦人<lb/>
　斬衰婦人亦苴絰也○疏曰記其異謂男子帶有散<lb/>
　麻婦人則結本是其異者且男子小功緦麻小斂有<lb/>
　帶則絞之亦結本婦人帶結本可以兼之矣此帶牡<lb/>
　麻兼男子小功以下陳之則别䖏以其男子陳之于<lb/>
　坫南此經云在房明知異䖏也<lb/>
<pb n="27a"/>
牀笫夷衾饌于西坫南<lb/>
　註曰笫簀也夷衾覆尸之衾喪大記曰自小斂以往<lb/>
　用夷衾夷衾質殺之裁猶冒也○疏曰言小斂以徃<lb/>
　則此夷衾覆尸覆柩不入棺矣猶冒者上質下殺形<lb/>
　制同唯不連則異<lb/>
西方盥如東方<lb/>
　註曰為舉者設盥也如東方者亦用盆布巾饌於西<lb/>
　堂下<lb/>
<pb n="27b"/>
陳一鼎于寢門外當東塾少南西面其實特豚四鬄去<lb/>
蹄兩胉脊肺設扄鼏鼏西末素爼在鼎西西順覆匕東<lb/>
柄<lb/>
　註曰鬄觧也四觧之殊肩脾而已䘮事畧去蹄去其<lb/>
　甲為不潔清也胉脅也素爼䘮尚質既饌將小斂則<lb/>
　辟襲奠○疏曰鼎用茅為編言西末則茅本在東云<lb/>
　䘮事畧謂豚觧不體解也四鬄并兩胉脅與脊總為<lb/>
　七體襲奠者即始死之奠襲後改為襲奠以恐妨斂<lb/>
<pb n="28a"/>
　事故知辟襲奠前襲時已辟之今將小斂亦辟之亦<lb/>
　當於室之西南隅如將大斂辟小斂奠於序西南也<lb/>
　凢奠在室外經宿者皆辟之於序西南<lb/>
士盥二人以並東面立于西階下<lb/>
　註曰立俟舉尸也<lb/>
布席于户内下莞上簟<lb/>
　註曰有司布斂席也<lb/>
商祝布絞衾散衣祭服祭服不倒美者在中<lb/>
<pb n="28b"/>
　註曰斂者趨方或傎倒衣裳祭服尊不倒之也美善<lb/>
　也善衣後布於斂則在中也既後布祭服而又言善<lb/>
　者在中明毎服非一稱也<lb/>
士舉遷尸反位<lb/>
　註曰遷尸於服上<lb/>
設床笫于兩楹之間衽如初有枕<lb/>
　註曰衽寢卧之席也亦下莞上簟<lb/>
卒斂徹帷<lb/>
<pb n="29a"/>
　註曰尸已飾<lb/>
主人西面馮尸踊無筭主婦東面馮亦如之<lb/>
　註曰馮服膺之<lb/>
主人髺髪袒衆主人免于房<lb/>
　註曰始死將斬衰者鷄斯將齊衰者素冠今至小斂<lb/>
　變又將初喪服也髺髪者去笄纚而紒衆主人免者<lb/>
　齊衰將袒以免代冠冠服之尤尊不以袒也免之制<lb/>
　未聞舊説以為如冠狀廣一寸喪服小記曰斬衰髺<lb/>
<pb n="29b"/>
　髪以麻免而以布此用麻布為之狀如今之著㡎頭<lb/>
　矣自項中而前交於額上卻繞介也于房于室釋髺<lb/>
　髪宜於隠者○疏曰問喪鷄斯鄭云當為笄纚齊衰<lb/>
　將袒以免代冠者此亦小斂節與斬衰髺髪同時此<lb/>
　皆據男子若婦人斬衰婦人以麻為髽齊衰婦人以<lb/>
　布為髽髽與髺髪皆以麻布自項而向前交於額上<lb/>
　郤繞紒如著㡎頭焉免亦然但以布廣一寸為異也<lb/>
婦人髽于室<lb/>
<pb n="30a"/>
　註曰始死婦人將斬衰者去笄而纚將齊衰者骨笄<lb/>
　而纚今言髽者亦去笄纚而紒也齊衰以上至笄猶<lb/>
　髽髽之異於髺髮者既去纚而以髪為大紒如今婦<lb/>
　人露紒其象也檀弓曰南宫縚之妻之姑之喪夫子<lb/>
　誨之髽曰爾母縱縱爾爾母扈扈爾其用麻布亦如<lb/>
　著㡎頭然○疏曰鄭云而紒紒即髽也故喪服註亦<lb/>
　云髽露紒也云至笄猶髽者謂從小斂著未成服之<lb/>
　髽至成服之笄猶髽不改至大斂殯後乃著成服之<lb/>
<pb n="30b"/>
　髽代之也古者男子婦人吉時皆有笄纚有䘮至小<lb/>
　斂則男子去笄纚著髺髪婦人去纚而著髽髽形先<lb/>
　以髪為大紒紒上斬衰婦人以麻齊衰婦人以布其<lb/>
　著之如男子髺髪與免<lb/>
士舉男女奉尸侇于堂幠用夷衾男女如室位踊無算<lb/>
　註曰侇之言尸也夷衾覆尸柩之衾也堂謂楹間牀<lb/>
　笫上也○疏曰幠用夷衾者初死幠用大斂之衾以<lb/>
　小斂之衾當陳今小斂後大斂之衾當擬大斂故用<lb/>
<pb n="31a"/>
　覆棺之夷衾以覆尸也<lb/>
主人出于足降自西階衆主人東即位婦人阼階上西<lb/>
面主人拜賔大夫特拜士旅之即位踊襲絰于序東復<lb/>
位<lb/>
　註曰拜賔鄉賔位拜之也即位踊東方位襲絰于序<lb/>
　東東夾前○疏曰衆主人雖無降階之文當從主人<lb/>
　降自西階主人就拜賔之時衆主人遂東即位經云<lb/>
　主人降自西階即云主人拜賔明不即位而先拜賔<lb/>
<pb n="31b"/>
　襲絰于序東謂鄉堂東東靣當序墻之東又當東夾<lb/>
　之前非謂就堂上東夾前也○楊氏曰小記曰斬衰<lb/>
　括髪以麻為毋括髪以麻免而以布大記曰奉尸侇<lb/>
　于堂降拜賔主人即位襲帶絰踊母之䘮即位而免<lb/>
　疏云為父小斂訖括髪自項以前交於額上卻繞紒<lb/>
　如着㡎頭焉為母小斂後括髪與父禮同自小斂後<lb/>
　至尸出堂子拜賔之時猶與父不異至拜賔後子徃<lb/>
　即堂下位時則異也若為父此時猶括髪而踊襲絰<lb/>
<pb n="32a"/>
　帶于序東以至大斂而成服若母喪於此時則不復<lb/>
　括髪乃著布免踊而襲絰帶以至成服<lb/>
乃奠<lb/>
　註曰祝與執事為之<lb/>
舉者盥右執匕卻之左執爼横攝之入阼階前西面錯<lb/>
錯爼北面<lb/>
　註曰舉者盥出門舉鼎者右人以右手執匕左人以<lb/>
　左手執爼因其便也攝持也西靣錯錯鼎於北宜西<lb/>
<pb n="32b"/>
　靣錯爼北靣爼宜西順之○疏曰各以内手舉鼎外<lb/>
　手執匕爼故云便也<lb/>
右人左執匕抽扄予左手兼執之取鼏委于鼎北加扄<lb/>
不坐<lb/>
　註曰抽扄取鼏加扄於鼏上皆右手<lb/>
乃朼載載兩髀于兩端兩肩亞兩胉亞脊肺在於中皆<lb/>
覆進柢執而俟<lb/>
　註曰乃朼以朼次出牲體右人也載受而載於爼左<lb/>
<pb n="33a"/>
　人也亞次也凢七體皆覆為塵柢本也進本者未異<lb/>
　於生也骨有本末○疏曰凢七體者前左右肩臂臑<lb/>
　屬焉後左右脾膊胳屬焉并左右脅通脊為七體也<lb/>
　按下文大斂豚合升言合升則髀亦升之矣凡言合<lb/>
　升多言皆并脾升非獨䘮禮若體解升者皆髀不升<lb/>
　鄭云近竅賤也<lb/>
夏祝及執事盥執醴先酒脯醢爼從升自阼階丈夫踊<lb/>
甸人徹鼎巾待于阼階下<lb/>
<pb n="33b"/>
　註曰執事者諸執奠事者巾功布也執者不升已不設<lb/>
　祝既錯醴將受之○疏曰執者不升唯據執巾者祝<lb/>
　將受之以覆酒醴○坡謂甸人徹鼎巾注疏未明此<lb/>
　甸人徹鼎例以大斂奠正同節則此甸人徹鼎為一<lb/>
　句巾字屬下句讀云巾待于阼堦下盖前功布實于<lb/>
　簞至此方取出以待也<lb/>
奠于尸東執醴酒北面西上<lb/>
　註曰執醴酒者先升尊也立而俟後錯要成也<lb/>
<pb n="34a"/>
豆錯爼錯于豆東立于爼北西上醴酒錯于豆南祝受<lb/>
巾巾之由足降自西階婦人踊奠者由重南東丈夫踊<lb/>
　註曰巾之為塵也東反其位○疏曰主人位在阼階<lb/>
　下婦人位在上故奠者升丈夫踊奠者降婦人踊各<lb/>
　以所見先後為踊之節也云奠者由重南東丈夫踊<lb/>
　者奠訖主人見之更與主人為踊之節也東反其位<lb/>
　者其位盖在盆盥之東南上<lb/>
賔出主人拜送于門外<lb/>
<pb n="34b"/>
　註曰廟門外也○疏曰以鬼神所在即曰廟故名適<lb/>
　寢為廟也<lb/>
乃代哭不以官<lb/>
　註曰代更也孝子始有親喪悲哀憔悴禮防其以死<lb/>
　傷生使之更哭不絶聲而已人君以官尊卑士賤以<lb/>
　親踈為之三日之後哭無時周禮挈壺氏凢䘮懸壺<lb/>
　以代哭○疏曰云三日之後哭無時者禮有三無時<lb/>
　之哭始死未殯哭不絶聲一無時殯後𦵏前朝夕入<lb/>
<pb n="35a"/>
　於廟阼階下哭又於廬中思憶則哭是二無時既練<lb/>
　之後在堊室之中或十日或五日一哭是三無時練<lb/>
　前𦵏後有朝夕在阼階下哭唯此有時無無時之哭<lb/>
　也<lb/>
有禭者則將命擯者出請入告主人待于位<lb/>
　註曰喪禮畧於威儀既小斂擯者乃用辭出請之辭<lb/>
　曰孤某使某請事<lb/>
擯者出告須以賔入<lb/>
<pb n="35b"/>
　註曰須亦待也出告之辭曰孤某須矣<lb/>
賔入中庭北面致命主人拜稽顙賔升自西階出于足<lb/>
西面委衣如於室禮降出主人出拜送朋友親禭如初<lb/>
儀西階東北面哭踊三降主人不踊<lb/>
　註曰朋友既委衣又還哭於西階上不背主人<lb/>
禭者以褶則必有裳執衣如初徹衣者亦如之升降自<lb/>
西階以東<lb/>
　註曰帛為褶無絮雖復與禪同有裳乃成稱不用表<lb/>
<pb n="36a"/>
　也以東載以待事也○疏曰褶與複相對有著為複<lb/>
　無著為褶散文褶亦為複也<lb/>
宵為燎于中庭<lb/>
　註曰宵夜也燎火燋<lb/>
厥明滅燎陳衣于房南領西上綪絞紟衾二君襚祭服<lb/>
散衣庻襚凢三十稱紟不在算不必盡用<lb/>
　註曰紟單被也衾二者始死斂衾今又復制也小斂<lb/>
　衣數自天子達大斂則異矣喪大記曰大斂布絞縮<lb/>
<pb n="36b"/>
　者三横者三<lb/>
東方之饌兩瓦甒其實醴酒角觶木柶毼豆兩其實葵<lb/>
菹芋蠃醢兩籩無縢布巾其實栗不擇脯四脡<lb/>
　註曰此饌但言東方則亦在東堂下也毼白也齊人<lb/>
　或名全菹為芋縢縁也詩云竹閉緄縢布巾籩巾也<lb/>
　籩豆具而有巾盛之也特牲饋食禮有籩巾○疏曰<lb/>
　菹法短四寸者全之若長於四寸則切之喪中之菹<lb/>
　葵雖長而不切故取齊人全菹為芋之觧不言豆巾<lb/>
<pb n="37a"/>
　者菹醢濕物不嫌無巾其實有巾矣<lb/>
奠席在饌北斂席在其東<lb/>
　註曰大斂奠而有席彌神之○疏曰有巾又有席是<lb/>
　彌神之<lb/>
掘肂見衽<lb/>
　註曰肂埋棺之坎者也掘之於西階上衽小要也喪<lb/>
　大記曰君殯用輴攅至于上畢塗屋大夫殯以幬攅<lb/>
　置于西序塗不塈于棺士殯見衽塗上帷之又曰君<lb/>
<pb n="37b"/>
　盖用漆三衽三束大夫盖用漆二衽二束士盖不用<lb/>
　漆二衽二束○疏曰肂訓為陳謂陳尸於坎檀弓周<lb/>
　人殯於西階之上引䘮大記者畢盡也四靣及上盡<lb/>
　塗之如屋然大夫不得四靣但逼西序以木幬覆棺<lb/>
　不塈棺者攅中狹小裁取容棺但塗木不及棺而已<lb/>
　士見其小要於上塗之云帷之者君大夫士皆同用<lb/>
　漆者塗合牝牡之中也君棺盖每縫為三道小要毎<lb/>
　道為一條皮束之大夫士降于君也○楊氏曰古者<lb/>
<pb n="38a"/>
　棺不釘鑿棺盖之際以衽連之其形兩端大而中小<lb/>
　所謂小要也見衽者衽出見於平地肂淡淺之節也<lb/>
棺入主人不哭升棺用軸盖在下<lb/>
　註曰軸輁軸也輁狀如牀軸其輪輓而行○疏曰詳<lb/>
　見既夕還于祖用軸注<lb/>
熬黍稷各二筐有魚腊饌于西坫南<lb/>
　註曰熬所以惑蚍蜉令不至棺㫄也為舉者設盆盥<lb/>
　於西○疏曰喪大記注熬者煎糓也謂塗設於棺㫄<lb/>
<pb n="38b"/>
　此士二筐首足各一筐餘設於左右<lb/>
陳三鼎于門外北上豚合升魚鱄鮒九腊左胖髀不升<lb/>
其他皆如初<lb/>
　註曰合升合左右體升於鼎其他皆如初謂豚體及<lb/>
　匕爼之陳如小斂時合升四鬄亦相互耳<lb/>
燭俟于饌東<lb/>
　註曰燭燋也饌東方之饌有燭者堂雖明室猶闇火<lb/>
　在地曰燋執之曰燭<lb/>
<pb n="39a"/>
祝徹盥于門外入升自阼階丈夫踊<lb/>
　註曰祝徹祝與有司當徹小斂之奠者小斂設盥于<lb/>
　饌東有巾大斂設盥于門外彌有威儀○疏曰此直<lb/>
　云祝徹盥于門外者不知何時設此案上小斂陳饌<lb/>
　訖即言設盥則陳大斂饌訖亦設盥於門外也<lb/>
祝徹巾授執事者以待<lb/>
　註曰授執巾者於尸東使先待於阼階下為大斂奠<lb/>
　及將巾之祝還徹醴也<lb/>
<pb n="39b"/>
徹饌先取醴酒北面<lb/>
　註曰北靣立相待俱降<lb/>
其餘取先設者出于足降自西階婦人踊設于序西南<lb/>
當西榮如設于堂<lb/>
　註曰為求神於庭孝子不忍使其親須臾無所馮依<lb/>
　也堂謂尸東也凢奠設于序西南者畢事而去之○<lb/>
　疏曰言凢奠謂小斂奠大斂奠遷柩奠祖奠但將設<lb/>
　後奠則徹先奠於序西南待後奠事畢則去之故小<lb/>
<pb n="40a"/>
　斂奠設之於此不巾以不乆設故也<lb/>
醴酒位如初執事豆北南面東上<lb/>
　註曰如初者如其醴酒北靣西上也執醴尊不為便<lb/>
　事變位<lb/>
乃適饌<lb/>
　註曰東方之新饌<lb/>
帷堂<lb/>
　註曰徹事畢<lb/>
<pb n="40b"/>
婦人尸西東面主人及親者升自西階出于足西面袒<lb/>
　註曰袒大斂變也不言髽免髺髪小斂以來自若矣<lb/>
士盥位如初<lb/>
　註曰亦既盥並立西階下<lb/>
布席如初<lb/>
　註曰亦下筦上簟鋪於阼階上於楹間為少南<lb/>
商祝布絞紟衾衣羙者在外君襚不倒<lb/>
　註曰至此乃用君襚主人先自盡<lb/>
<pb n="41a"/>
有大夫則告<lb/>
　註曰後來者則告以方斂非斂時則當降拜之○疏<lb/>
　曰檀弓大夫弔當事而至則辭焉<lb/>
士舉遷尸復位主人踊無算卒斂徹帷主人馮如初主<lb/>
婦亦如之<lb/>
主人奉尸斂于棺踊如初乃盖<lb/>
　註曰棺在肂中斂尸焉所謂殯也檀弓曰殯於客位<lb/>
主人降拜大夫之後至者北面視肂<lb/>
<pb n="41b"/>
　註曰北靣於西階東<lb/>
衆主人復位婦人東復位<lb/>
　註曰阼階上下之位<lb/>
設熬旁一筐乃塗踊無筭<lb/>
　註曰以木覆棺上而塗之為火備<lb/>
卒塗祝取銘置于肂主人復位踊襲<lb/>
　註曰為銘設柎樹之肂東<lb/>
乃奠燭升自阼階祝執巾席從設于奥東面<lb/>
<pb n="42a"/>
　註曰執燭者先升堂照室自是不復奠於尸祝執巾<lb/>
　與執席者從入為安神位室中西南隅謂之奥執燭<lb/>
　南靣巾委於席右<lb/>
祝反降乃執事執饌<lb/>
　註曰東方之饌<lb/>
士盥舉鼎入西面北上如初載魚左首進鬐三列腊進<lb/>
柢<lb/>
　註曰如初如小斂舉鼎執匕爼扄鼏朼載之儀魚左<lb/>
<pb n="42b"/>
　首設而在南鬐脊也左首進鬐亦未異於生也凢未<lb/>
　異於生者不致死也○疏曰按公食右首進鬐此云<lb/>
　左首則與生異而云亦未異於生者下文註載者統<lb/>
　於執設者統於席彼公食言右首據席而言此左首<lb/>
　據載者統於執若設於席前則亦右首也<lb/>
祝執醴如初酒豆籩爼從升自阼階丈夫踊甸人徹鼎<lb/>
　註曰如初祝先升<lb/>
奠由楹内入于室醴酒北面<lb/>
<pb n="43a"/>
　註曰亦如初<lb/>
設豆右菹菹南栗栗東脯豚當豆魚次腊特于爼北醴<lb/>
酒在籩南巾如初<lb/>
　註曰右菹菹在醢南也此左右異於魚者載者統於<lb/>
　執設者統於席醴當栗南酒當脯南<lb/>
既錯者出立于户西西上祝後闔户先由楹西降自西<lb/>
階婦人踊奠者由重南東丈夫踊<lb/>
　註曰為神馮依之也<lb/>
<pb n="43b"/>
賔出婦人踊主人拜送于門外入及兄弟北面哭殯兄<lb/>
弟出主人拜送于門外<lb/>
　註曰小功以下至此可以歸異門大功亦存焉○疏<lb/>
　曰大功容有同門有同財故喪服以小功以下為兄<lb/>
　弟但大功亦有不同門不同財之義以異門疏至此<lb/>
　亦可以歸故云亦存焉謂存在家之法也既殯雖歸<lb/>
　至朝夕朔奠之日近者亦入哭限也若至葬時皆就<lb/>
　柩所故既夕反哭云兄弟出主人拜送<lb/>
<pb n="44a"/>
衆主人出門哭止皆西面于東方闔門<lb/>
主人揖就次<lb/>
　註曰次謂斬衰倚廬齊衰堊室也大功有帷帳小功<lb/>
　緦麻有牀笫可也<lb/>
君若有賜焉則視斂既布衣君至<lb/>
　註曰賜恩惠也斂大斂君視大斂皮弁服襲裘主人<lb/>
　成服之後徃則錫衰○疏曰小記云諸侯弔必皮弁<lb/>
　錫衰言諸侯不言君者以其彼是弔異國之臣法縁<lb/>
<pb n="44b"/>
　弔異國之臣服皮弁則君弔士未成服之前可服皮<lb/>
　弁襲裘之文出檀弓子游弔小斂後襲裘帶絰而入<lb/>
　此小斂後亦宜然也錫衰者亦約服問君弔卿大夫<lb/>
　之法文王世子注同姓之士緦衰異姓之士疑衰不<lb/>
　同者彼謂凢平之士此士於君有師友之恩特賜與<lb/>
　大夫同也<lb/>
主人出迎于外門外見馬首不哭還入門右北面及衆<lb/>
主人袒<lb/>
<pb n="45a"/>
　註曰不哭厭於君不敢仲其私恩<lb/>
巫止于廟門外祝代之小臣二人執戈先二人後<lb/>
　註曰巫掌招弭以除疾病周禮小臣掌正君之法儀<lb/>
　者周禮男巫王弔則與祝前䘮祝王弔則與巫前檀<lb/>
　弓曰君臨臣䘮以巫祝桃茢執戈以惡之所以異於<lb/>
　生也皆天子之禮諸侯臨臣之喪則使祝代巫執茢<lb/>
　居前下天子也小臣君行則在前後君升則俠阼階<lb/>
　北靣凢宫有鬼神曰廟<lb/>
<pb n="45b"/>
君釋采入門主人辟<lb/>
　註曰釋采者祝為君禮門神也必禮門神者明君無<lb/>
　故不來也禮運曰諸侯非問疾弔䘮而入諸臣之家<lb/>
　是謂君臣為謔<lb/>
君升自阼階西郷祝負墉南面主人中庭<lb/>
　註曰祝南靣房中東郷君牆謂之墉主人中庭進益<lb/>
　北<lb/>
君哭主人哭拜稽顙成踊出<lb/>
<pb n="46a"/>
　註曰出不敢必君之卒斂事<lb/>
君命反行事主人復位<lb/>
　註曰大斂事<lb/>
君升主人主人西楹東北面<lb/>
　註曰命主人使之升<lb/>
升公卿大夫繼主人東上乃斂<lb/>
　註曰公大國之孤四命也春秋傳曰吾公在壑谷<lb/>
卒公卿大夫逆降復位主人降出<lb/>
<pb n="46b"/>
　註曰逆降者後升者先降位如朝夕弔哭之位<lb/>
君反主人主人中庭君坐撫當心主人拜稽顙成踊出<lb/>
　註曰撫手案之凢馮尸興必踊○疏曰君與主人拾<lb/>
　踊也喪大記君於臣撫之父母於子執之子於父母<lb/>
　馮之婦於舅姑奉之舅姑於婦撫之又云凢馮尸興<lb/>
　必踊是馮為總名君撫之亦踊也<lb/>
君反之復初位衆主人辟于東壁南面<lb/>
　註曰以君將降也南靣則當坫之東<lb/>
<pb n="47a"/>
君降西鄉命主人馮尸主人升自西階由足西面馮尸<lb/>
不當君所踊主婦東面馮亦如之<lb/>
　註曰君必降者欲孝子盡其情<lb/>
奉尸斂于棺乃盖主人降出君反之入門左視塗<lb/>
　註曰肂在西階上入門左由便趨疾不敢乆留君<lb/>
君升即位衆主人復位卒塗主人出君命之反奠入門<lb/>
右<lb/>
　註曰亦復中庭位<lb/>
<pb n="47b"/>
乃奠升自西階<lb/>
　註曰以君在阼<lb/>
君要節而踊主人從踊<lb/>
　註曰節謂執奠始升階及既奠由重南東時也<lb/>
卒奠主人出哭者止<lb/>
　註曰以君將出不敢讙囂聒尊者也<lb/>
君出門廟中哭主人不哭辟君式之<lb/>
　註曰辟逡遁辟位也古者立乘式謂小俛以禮主人<lb/>
<pb n="48a"/>
　也曲禮曰立視五嶲式視馬尾○疏曰曲禮君出就<lb/>
　車左右攘辟又五嶲注嶲猶規也車輪轉之一币為<lb/>
　一規以冬官輪崇計之凢視前十六歩半<lb/>
貳車畢乘主人哭拜送<lb/>
　註曰貳車副車也其數各視其命之等君出使異姓<lb/>
　之士乘之在後君弔盖乘象路曲禮曰乘君之乗車<lb/>
　不敢曠左左必式○疏曰大行人上公貳車九乗侯<lb/>
　伯七子男五故知視命數坊記君不與同姓同車與<lb/>
<pb n="48b"/>
　異姓同車彼謂同車為御右者此貳車可知引曲禮<lb/>
　者乘車即貳車也以人君皆左載惡空其位則乘之<lb/>
　亦居左常為式耳<lb/>
襲入即位衆主人襲拜大夫之後至者成踊<lb/>
　註曰後至布衣而後來者○疏曰若未布大夫來即<lb/>
　入前卿大夫從君之内<lb/>
賔出主人拜送<lb/>
　註曰自賔出以下如君不在之儀○楊氏曰哭尸斂<lb/>
<pb n="49a"/>
　尸撫尸㨕擯視塗視奠凢六節每一節主人降出主<lb/>
　人不敢必君之卒事也君命反主人行事所以盡哀<lb/>
　敬之情始終之義也<lb/>
三日成服杖拜君命及衆賔不拜棺中之賜<lb/>
　註曰既殯之明日全三日始歠粥矣禮尊者加惠明<lb/>
　日必徃拜謝之棺中之賜不施已也曲禮曰生與來<lb/>
　日○疏曰是四日矣言三日除死日數之也曲禮注<lb/>
　與數也生數來日謂成服杖以死明日數也死數徃<lb/>
<pb n="49b"/>
　日謂殯斂以死日數也大夫以上皆以來日數<lb/>
朝夕哭不辟子卯<lb/>
　註曰既殯之後朝夕及哀至則哭不代哭也子卯桀<lb/>
　紂亡日凶事不辟吉事闕焉<lb/>
婦人即位于堂南上哭丈夫即位于門外西面北上外<lb/>
兄弟在其南南上賔繼之北上門東北面西上門西北<lb/>
面東上西方東面北上主人即位辟門<lb/>
　註曰外兄弟異姓有服者也辟開也凢廟門有事則<lb/>
<pb n="50a"/>
　開無事則閉○疏曰喪大記云祥而外無哭者則此<lb/>
　外位皆有哭今直云婦人哭則丈夫亦哭矣但文不<lb/>
　備也外兄弟謂若舅之子姑姊妹從母之子等是皆<lb/>
　有服者也○坡謂言丈夫而不言主人則包主人及<lb/>
　衆主人齊衰大功兄弟皆在其中矣故此繼以外兄<lb/>
　弟而不及兄弟下文言兄弟而不及外兄弟皆互文<lb/>
　也<lb/>
婦人拊心不哭<lb/>
<pb n="50b"/>
　註曰方有事止讙囂<lb/>
主人拜賔㫄三右還入門哭婦人踊<lb/>
　註曰先西靣拜乃南靣拜東靣拜也<lb/>
主人堂下直東序西面兄弟皆即位如外位卿大夫在<lb/>
主人之南諸公門東少進他國之異爵者門西少進敵<lb/>
則先拜他國之賔凢異爵者拜諸其位<lb/>
　註曰賔皆即此位乃哭盡哀止主人乃右還拜之如<lb/>
　外位矣兄弟齊衰大功者主人哭則哭小功緦麻亦<lb/>
<pb n="51a"/>
　即位乃哭上言賔此言卿大夫明其亦賔爾少進前<lb/>
　於列異爵卿大夫也他國卿大夫亦前於列尊之拜<lb/>
　諸其位就其位特拜○疏曰諸公門東少進者謂門<lb/>
　東有士故云少進少進於士此所陳位不言士之屬<lb/>
　吏者按大夫家臣位在門右則士之屬吏亦在門右<lb/>
　又在賔之後也<lb/>
徹者盥于門外燭先入升自阼階丈夫踊<lb/>
　註曰徹者徹大斂之宿奠<lb/>
<pb n="51b"/>
祝取醴北面取酒立于其東取豆籩爼南面西上祝先<lb/>
出酒豆籩爼序從降自西階婦人踊<lb/>
　註曰序次也<lb/>
設于序西南直西榮醴酒北面西上豆西面錯立于豆<lb/>
北南面籩爼既錯立于執豆之西東上酒錯復位醴錯<lb/>
于西遂先由主人之北適饌<lb/>
　註曰遂先者明祝不復位也適饌適新饌將復奠<lb/>
乃奠醴酒脯醢升丈夫踊入如初設不巾<lb/>
<pb n="52a"/>
　註曰入入於室也如初設者豆先次籩次酒次醴也<lb/>
　不巾無菹無栗也菹栗具則有爼有爼乃巾之○疏<lb/>
　曰若然朝廟之奠亦是宿奠無菹栗有巾者謂在堂<lb/>
　而乆設塵埃故也<lb/>
錯者出立于户西西上滅燭出祝闔户先降自西階婦<lb/>
人踊奠者由重南東丈夫踊賔出婦人踊主人拜送<lb/>
　註曰哭止乃奠奠則禮畢矣○疏曰哭止乃奠者謂<lb/>
　朝夕哭止拜賔乃奠奠則禮畢矣<lb/>
<pb n="52b"/>
衆主人出婦人踊出門哭止皆復位闔門主人卒拜送<lb/>
賔揖衆主人乃就次<lb/>
朔月奠用特豚魚腊陳三鼎如初東方之饌亦如之<lb/>
　註曰朔月月朔日也自大夫以上月半又奠如初者<lb/>
　謂大斂時<lb/>
無籩有黍稷用瓦敦有盖當籩位<lb/>
　註曰黍稷併於甒北也於是始有黍稷死者之於朔<lb/>
　月月半猶平常之朝夕大祥之後則四時祭焉○疏<lb/>
<pb n="53a"/>
　曰平常之朝夕謂猶生時朝夕之常食也按既夕記<lb/>
　云燕養饋羞湯沐之饌如他日若然彼謂下室中不<lb/>
　異於生時殯宫中則無黍稷今至朔月月半乃有之<lb/>
　若朔月月半殯宫中有黍稷下室則無下室如今之<lb/>
　内室是也云大祥之後則四時祭焉者士虞禮禫月<lb/>
　吉祭猶未配是大祥之後得四時祭若虞祭之後卒<lb/>
　哭之等雖不四時亦有黍稷是其常也<lb/>
主人拜賔如朝夕哭卒徹<lb/>
<pb n="53b"/>
　註曰徹宿奠也<lb/>
舉鼎入升皆如初奠之儀卒朼釋匕于鼎爼行朼者逆<lb/>
出甸人徹鼎其序醴酒菹醢黍稷爼<lb/>
　註曰爼行者爼後執執爼者行鼎可以出其序升入<lb/>
　之次<lb/>
其設于室豆錯爼錯腊特黍稷當籩位敦啟㑹卻諸其<lb/>
南醴酒位如初<lb/>
　註曰當籩位葅南黍黍東稷㑹盖也<lb/>
<pb n="54a"/>
祝與執豆者巾乃出<lb/>
　註曰共為之也<lb/>
主人要節而踊皆如朝夕哭之儀<lb/>
月半不殷奠<lb/>
　註曰殷盛也月半不復如朔盛奠下尊者<lb/>
有薦新如朔奠<lb/>
　註曰薦五榖若時果物新出者<lb/>
徹朔奠先取醴酒其餘取先設者敦啟㑹面足序出如<lb/>
<pb n="54b"/>
入<lb/>
　註曰啟㑹徹時不復盖也靣足執之令足間向前也<lb/>
　敦有足則敦之形如今酒敦<lb/>
其設于外如於室<lb/>
　註曰外序西南<lb/>
筮宅冡人營之<lb/>
　註曰宅塟居也冡人有司掌墓地兆域者營猶度也<lb/>
　詩云經之營之<lb/>
<pb n="55a"/>
掘四隅外其壤掘中南其壤<lb/>
　註曰為葬將北首故也<lb/>
既朝哭主人皆徃兆南北面免絰<lb/>
　註曰兆域也所營之處免絰者求吉不敢純凶<lb/>
命筮者在主人之右<lb/>
　註曰命尊者宜由右出也少儀曰賛幣自左詔辭自<lb/>
　右<lb/>
筮者東面抽上韥兼執之南面受命<lb/>
<pb n="55b"/>
　註曰韥藏筴之器也兼與筴執之<lb/>
命曰哀子某為其父某甫筮宅度兹幽宅兆基無有後<lb/>
艱<lb/>
　註曰某甫其字也若言山甫孔甫矣宅居也度謀也<lb/>
　兹此也基始也言為其父筮葬居今謀此以為幽冥<lb/>
　居兆域之始得無後將有艱難乎艱難謂有非常若<lb/>
　崩壞也孝經曰卜其宅兆而安厝之○疏曰上大夫<lb/>
　以上卜而不筮下大夫若士則筮宅<lb/>
<pb n="56a"/>
筮人許諾不述命右還北面指中封而筮卦者在左<lb/>
　註曰述循也既受命而申言之曰述不述者士禮畧<lb/>
　凡筮因㑹命筮為述命中封中央壤也卦者識爻卦<lb/>
　畫地者<lb/>
卒筮執卦以示命筮者命筮者受視反之東面旅占卒<lb/>
進告于命筮者與主人占之曰從<lb/>
　註曰卒筮卦者寫卦示主人乃受而執之旅衆也反<lb/>
　與其屬共占之謂掌連山歸藏周易者從猶吉也<lb/>
<pb n="56b"/>
主人絰哭不踊若不從筮擇如初儀<lb/>
　註曰更擇地而筮之○小記袝葬者不筮宅<lb/>
歸殯前北面哭不踊<lb/>
　註曰易位而哭明非常<lb/>
既井椁主人西面拜工左還椁反位哭不踊婦人哭于<lb/>
堂<lb/>
　註曰既已也匠人為椁刊治其材以井構於殯門外<lb/>
　也反位拜位也既哭之則徃施之竁中矣主人還椁<lb/>
<pb n="57a"/>
　亦以既朝哭矣○疏曰井合成之也檀弓既殯旬而<lb/>
　布材與明器注木工宜乾腊則此布之已乆故云既<lb/>
　已也乆須作之豈今始獻材也但至此時將用主人<lb/>
　親㸔視是以云既哭之則往施竁中也<lb/>
獻材于殯門外西面北上綪主人徧視之如哭椁獻素<lb/>
獻成亦如之<lb/>
　註曰材明器之材視之亦拜工左還形法定為素飾<lb/>
　治畢為成<lb/>
<pb n="57b"/>
卜日既朝哭皆復外位卜人先奠龜于西塾上南首有<lb/>
席楚焞置于燋在龜東<lb/>
　註曰楚荆也荆焞所以鑚灼龜者燋炬也所以燃火<lb/>
　者也周禮菙氏掌共燋契以待小事凡卜以明火爇<lb/>
　燋遂灼其焌契以授卜師遂以役之○疏曰周禮注<lb/>
　明火陽燧取火於日者焌讀如戈罇之罇謂以契柱<lb/>
　燋火而吹之也契既然以授卜師作龜役之使助之<lb/>
　是楚焞與契為一皆謂鑚龜之荆罇取其鋭也<lb/>
<pb n="58a"/>
族長涖卜及宗人吉服立于門西東面南上占者三人<lb/>
在其南北上卜人及執燋席者在塾西<lb/>
　註曰族長有司掌族人親疎者也涖臨也吉服服𤣥<lb/>
　端也占者三人掌玉兆瓦兆原兆者也在塾西者南<lb/>
　面東上○疏曰周禮太卜注兆者灼龜發於火其形<lb/>
　可占者其象似玉瓦原之璺罅是用名之原原田也<lb/>
闔東扉主婦立于其内<lb/>
　註曰扉門扇也<lb/>
<pb n="58b"/>
席于闑西閾外<lb/>
　註曰為卜者也<lb/>
宗人告事具主人北面免絰左擁之涖卜即位于門東<lb/>
西面<lb/>
　註曰涖卜族長也更西面當代主人命卜<lb/>
卜人抱龜燋先奠龜西首燋在北<lb/>
　註曰既奠燋又執龜以待之<lb/>
宗人受卜人龜示高<lb/>
<pb n="59a"/>
　註曰以龜腹甲高起所當灼處示涖卜也<lb/>
涖卜受視反之宗人還少退受命<lb/>
　註曰受涖卜命授龜宜近受命宜郤也<lb/>
命曰哀子某來日卜葬某父某甫考降無有近悔<lb/>
　註曰考登也降下也言卜此日葬魂神上下得無近<lb/>
　於咎悔者乎<lb/>
許諾不述命還即席西面坐命龜興授卜人龜負東扉<lb/>
　註曰宗人不述命亦士禮畧凡卜述命命龜異龜重<lb/>
<pb n="59b"/>
　威儀多也負東扉俟龜之兆也○疏曰大夫以上皆<lb/>
　有述命𫐠命與命龜異云龜重對筮時述命命筮同<lb/>
　筮輕也<lb/>
卜人坐作龜興<lb/>
　註曰作猶灼也周禮卜人凡卜事示髙揚火以作龜<lb/>
　致其墨興起也<lb/>
宗人受龜示涖卜涖卜受視反之宗人退東面乃旅占<lb/>
卒不釋龜告于涖卜與主人占曰某日從<lb/>
<pb n="60a"/>
　註曰不釋龜復執之也<lb/>
授卜人龜告于主婦主婦哭<lb/>
　註曰不執龜者下主人也<lb/>
告于異爵者使人告于衆賔<lb/>
　註曰衆賔僚友不來者也<lb/>
卜人徹龜宗人告事畢主人絰入哭如筮宅賔出拜送<lb/>
若不從卜擇如初儀<lb/>
　<lb/>
<pb n="60b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儀禮述註卷十二<lb/>
</p>
<p>
</p>
  </div>
</body>
</text>
</TEI>
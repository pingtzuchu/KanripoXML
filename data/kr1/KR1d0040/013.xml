<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儀禮述註卷十三</head> <lb/>
    <p>
<pb n="1a"/>
欽定四庫全書<lb/>
　儀禮述註卷十三<lb/>
　　　　　　　　　　　安溪　李光坡　撰<lb/>
　　既夕第十三<lb/>
　　　鄭目録云士䘮禮之下篇也先葬二日已夕哭<lb/>
　　　時與葬間一日允朝廟日請啟期必容焉此諸<lb/>
　　　侯之下士一廟其上士二廟則既夕哭先葬三<lb/>
　　　日别録名士䘮禮下篇第十三○疏曰若然大<lb/>
<pb n="1b"/>
　　　夫三廟者葬前四日諸侯六日天子八日差次<lb/>
　　　可知<lb/>
既夕哭<lb/>
　註曰既已也謂出門哭止復外位時<lb/>
請啟期吿于賔<lb/>
　註曰將葬當遷柩于祖有司於是乃請啟肂之期於<lb/>
　主人以告賔賔宜知其時也<lb/>
夙興設盥于祖廟門外<lb/>
<pb n="2a"/>
　註曰祖王父也下士祖禰共廟<lb/>
陳鼎皆如殯東方之饌亦如之<lb/>
　註曰皆皆三鼎也如殯如大斂既殯之奠<lb/>
夷牀饌于階間<lb/>
　註曰夷之言尸也朝正柩用此牀○疏曰謂柩至祖<lb/>
　廟两楹之間尸北首之時乃用此牀<lb/>
二燭俟于殯門外<lb/>
　註曰早闇以為明也燭用蒸○疏曰大曰薪小曰蒸<lb/>
<pb n="2b"/>
丈夫髽散帶垂即位如初<lb/>
　註曰為將啟變也此互文以相見耳髽婦人之變喪<lb/>
　服小記曰男子免而婦人髽男子冠而婦人笄如初<lb/>
　朝夕哭門外位○疏曰凢男子免與括髪散帶垂婦<lb/>
　人髽皆當小斂之節今於啟殯時亦見尸柩故變同<lb/>
　小斂之時引喪服小記者證見未成服以前男子免<lb/>
　而婦人髽既成服已後男子冠婦人笄若然小斂之<lb/>
　時斬衰男子括髪齊衰以下男子免不言男子括髪<lb/>
<pb n="3a"/>
　者欲見啓殯之後雖斬衰亦免而無括髪<lb/>
婦人不哭主人拜賔入即位袒<lb/>
　註曰此不蒙如初者以男子入門不哭也不哭者將<lb/>
　有事止讙囂<lb/>
商祝免袒執功布入升自西階盡階不升堂聲三啓三<lb/>
命哭<lb/>
　註曰功布灰治之布也執之以接神為有所拂仿也<lb/>
　聲三三有聲存神也啓三三言啟告神也舊説以為<lb/>
<pb n="3b"/>
　聲噫興也<lb/>
燭入<lb/>
　註曰炤徹與啟肂者○疏曰一燭於室一燭於堂<lb/>
祝降與夏祝交于階下取銘置于重<lb/>
　註曰祝降者祝徹宿奠降也與夏祝交事相接也夏<lb/>
　祝取銘置于重為啟肂遷之吉事交相左凶事交相<lb/>
　右○疏曰祝不言商夏則周祝也燭既入室時周祝<lb/>
　從而入室徹宿奠降此宿奠擬朝廟所用即下云重<lb/>
<pb n="4a"/>
　先奠從者是也此奠所徹所置之䖏雖不言按上篇<lb/>
　大斂先小斂奠于序西南此亦序西南可也<lb/>
踊無筭<lb/>
　註曰主人也<lb/>
商祝拂柩用功布幠用夷衾<lb/>
　註曰拂去塵也幠覆之為其形露○疏曰此夷衾於<lb/>
　後朝及入壙無徹文當隨柩入壙矣<lb/>
遷于祖用軸<lb/>
<pb n="4b"/>
　註曰遷徙也徙於祖朝祖廟也檀弓曰殷朝而殯於<lb/>
　祖周朝而遂葬盖象平生將出必辭尊者軸輁軸也<lb/>
　軸狀如轉轔刻两頭為軹輁狀如長牀穿桯前後著<lb/>
　金而關軸焉大夫諸侯以上有四周謂之輴天子畵<lb/>
　之以龍○疏曰轔輪也以軸頭為軹刻軸使两頭細<lb/>
　穿入輁之兩髀前後二者皆然輁既如牀則有先後<lb/>
　兩畔之木狀如床髀厚大為之兩畔為孔著金釧於<lb/>
　中前後兩畔皆然然後闗軸於其中言桯者以其厚<lb/>
<pb n="5a"/>
　大可以容軸也<lb/>
重先奠從燭從柩從燭從主人從<lb/>
　註曰行之序也主人從者丈夫由右婦人由左以服<lb/>
　之親疎為先後各從其昭穆男賔在前女賔在後<lb/>
升自西階<lb/>
　註曰柩也猶用子道不由阼也<lb/>
奠俟于下東面北上<lb/>
　註曰俟正柩也<lb/>
<pb n="5b"/>
主人從升婦人升東面衆人東即位<lb/>
　註曰東方之位○疏曰舉主婦東面主人西面可知<lb/>
　衆主人鄉東階下即西面位<lb/>
正柩于兩楹間用夷牀<lb/>
　註曰兩楹間象向户牖也是時柩北首○疏曰云鄉<lb/>
　户牖則楹間近西矣<lb/>
主人柩東西面置重如初<lb/>
　註曰如殯宫時也<lb/>
<pb n="6a"/>
席升設于柩西奠設如初巾之升降自西階<lb/>
　註曰席設于柩之西直柩之西當西階也從奠設如<lb/>
　初東面也不統於柩神不西面也不設柩東東非神<lb/>
　位也巾之者為御當風塵○疏曰奠設如初謂如朝<lb/>
　夕奠于室中據神位東面設之於席前不統於柩不<lb/>
　設柩東神位在奥也不設于室者室中神所在非奠<lb/>
　死者之䖏奠有牲肉則巾之此脯醢巾之者為在堂風<lb/>
　塵也<lb/>
<pb n="6b"/>
主人踊無筭降拜賔即位踊襲主婦及親者由足西面<lb/>
　註曰設奠時婦人皆室户西南靣奠畢乃得東也親<lb/>
　者西面堂上廹疏者可以居房中○疏曰知婦人户<lb/>
　西南面按下記云將載柩祝及執事舉奠户西南面<lb/>
　東上則知此設之時婦人辟之之户西南面待設奠<lb/>
　訖乃由柩足鄉柩東西面不即鄉柩東西面者以主<lb/>
　人在柩東待設奠訖主人降拜賓婦人乃得東也<lb/>
薦車直東榮北輈<lb/>
<pb n="7a"/>
　註曰薦進也進車者象生時將行陳駕也今時謂之<lb/>
　魂車輈轅也車當東榮東陳西上於中庭○疏曰薦<lb/>
　車者以明旦將行故豫陳車云西上者先陳乘車次<lb/>
　道車次稾車也既當東榮而云中庭者據南北之中<lb/>
　庭不據東西為中庭也<lb/>
質明滅燭<lb/>
　註曰質正也<lb/>
徹者升自阼階降自西階<lb/>
<pb n="7b"/>
　註曰徹者辟新奠不設序西南已再設為䙝<lb/>
乃奠如初升降自西階<lb/>
　註曰為遷祖奠也奠升不由阼階柩北首辟其足○<lb/>
　疏曰辟足者以其來徃不可由首又飲食之事不可<lb/>
　䙝之由足<lb/>
主人要節而踊<lb/>
　註曰節升降<lb/>
薦馬纓三就入門北面交轡圉人夾牽之<lb/>
<pb n="8a"/>
　註曰駕車之馬毎車二疋纓今馬鞅也就成也諸侯<lb/>
　之臣飾纓以三色而三成此三色者盖絛絲也其著<lb/>
　之如罽然天子之臣如其命數王之革路絛纓圉人<lb/>
　養馬者在左右曰夾既奠乃薦馬者為其踐汚廟中<lb/>
　也凢入門參分庭一在南○疏曰三色朱白蒼也巾<lb/>
　車注云王路之樊及纓皆以五采罽飾之此則三采<lb/>
　絲為絛飾之但著之則同故云如罽然也王革路不<lb/>
　用罽而用絛為纓與此同故引之既奠乃薦馬對薦<lb/>
<pb n="8b"/>
　車在奠上言凢在庭三分一在北則繼堂而言一分<lb/>
　在南則繼門而言<lb/>
御者執䇿立于馬後哭成踊右還出<lb/>
　註曰主人於是乃哭踊者薦車之禮成於薦馬○疏<lb/>
　曰馬右還而出取便也<lb/>
賔出主人送于門外<lb/>
　楊氏曰䘮奠之禮有三變始死奠于尸東小斂奠亦<lb/>
　如之既殯奠于奥神席東面大斂奠朝夕奠朔月奠<lb/>
<pb n="9a"/>
　亦如之啓殯之後席升設于柩西奠設如初如初云<lb/>
　者如前日室中神席東面也自是朝祖奠降奠還柩<lb/>
　奠遣奠皆如之<lb/>
有司請祖期<lb/>
　註曰亦因在外位請之當以告賔每事畢輙出將行<lb/>
　而飲酒曰祖祖始也<lb/>
曰日側<lb/>
　註曰側昳也謂將過中之時<lb/>
<pb n="9b"/>
主人入袒乃載踊無筭卒束襲<lb/>
　註曰袒為載變也乃舉柩卻下而載之束束棺於柩<lb/>
　車賔出遂匠納車于階間謂此車○疏曰卻下以足<lb/>
　鄉前下堂載也<lb/>
降奠當前束<lb/>
　註曰下遷祖之奠也當前束猶當尸腢也亦在柩車<lb/>
　西束有前後也<lb/>
商祝飾柩一池紐前䞓後緇齊三采無貝<lb/>
<pb n="10a"/>
　註曰飾柩為設牆栁也巾奠乃牆謂此也牆有布帷<lb/>
　栁有布荒池者象宫室之承霤以竹為之狀如小車<lb/>
　笭衣以青布一池懸於栁前士不揄絞紐所以聫帷<lb/>
　荒前赤後黑因為飾左右面各有前後齊居柳之中<lb/>
　央若今小車盖上蕤矣以三采繒為之上朱中白下<lb/>
　蒼著以絮元士以上有貝○疏曰此並飾車之事兩<lb/>
　畔豎軨子以帷繞之上以荒一池懸於前面荒之𤓰<lb/>
　端荒上於中央加齊也在㫄曰帷在上曰荒荒蒙也<lb/>
<pb n="10b"/>
　對而言則帷為牆象宫室有牆壁荒為柳栁之言聚<lb/>
　諸飾之所聚總而言之皆得為牆巾奠乃牆及檀弓<lb/>
　周人牆置翣是牆中兼柳縫人衣翣栁之材是栁中<lb/>
　兼牆士一池用竹而覆之無水可承也揄鷂也絞蒼<lb/>
　黄色人君於蒼黄色繒上畵鷂雉之形縣于池下一<lb/>
　名振容大夫士無之左右面謂帷也齊若人之臍亦<lb/>
　居身之中央縫合采繒為之以絮著之使髙形如𤓰<lb/>
　分然綴貝落其上及㫄諸侯之士無貝也<lb/>
<pb n="11a"/>
設披<lb/>
　註曰披輅栁棺上貫結於戴人居㫄牽之以備傾虧<lb/>
　䘮大記曰士戴前纁後緇二披用纁今文披皆為藩<lb/>
　疏曰戴兩頭皆結于栁材又以披在棺上輅過然後<lb/>
　貫穿戴之連繫棺束者乃結于戴餘披出之於外使<lb/>
　人持之一畔有二為前後披<lb/>
屬引<lb/>
　註曰屬猶著也引所以引柩車在軸輴曰紼古者人<lb/>
<pb n="11b"/>
　引柩春秋傳曰坐引而哭之三○疏曰在車曰紼行<lb/>
　道曰引<lb/>
陳明器於乘車之西<lb/>
　註曰明器藏器也檀弓曰其曰明器神明之也言神<lb/>
　明者異於生器竹不成用瓦不成味木不成斵琴瑟<lb/>
　張而不平竽笙備而不和有鐘磬而無筍簴陳器於<lb/>
　乘車之西則重之北也○疏曰自筲以下皆是藏器<lb/>
　檀弓注成猶善也味當作沬靧也<lb/>
<pb n="12a"/>
折横覆之<lb/>
　註曰折猶庪也方鑿連木為之盖如牀而縮者三横<lb/>
　者五無簀窆事畢加之壙上以承抗席横陳之者為<lb/>
　苞筲以下䋫於其北便也覆之見善面也○疏曰云<lb/>
　折横覆之者鄭云葢如牀則加於壙上時南北長東<lb/>
　西短今經云横明知其長者東西陳之折加於壙時<lb/>
　擬向上㸔之為面故善者向下今陳之取向下㸔之<lb/>
　故反覆善面向上也窆畢加於壙上若庪藏物然云<lb/>
<pb n="12b"/>
　縮三横五亦約茵與抗木但於壙口宜大於茵與抗<lb/>
　席也横縮以當簀故無簀<lb/>
抗木横三縮二<lb/>
　註曰抗禦也所以禦止土者其横與縮各足掩壙○<lb/>
　疏曰明器由羡道入壙口唯以下棺大小容棺而已<lb/>
　今抗木亦足掩壙口也<lb/>
加抗席三<lb/>
　註曰席所以禦塵○疏曰既陳抗木於折北又加此<lb/>
<pb n="13a"/>
　抗席三領於抗木之上知抗木不在折上者以抗木<lb/>
　直言横三縮二不言加明别陳於折北抗木之下而<lb/>
　此云加加於抗木之上可知抗席之下而云加茵明<lb/>
　又加於抗席之上此三者以後陳者先用故先陳抗<lb/>
　木於上次陳抗席而後陳茵先用取後陳於上者便<lb/>
　故也是以下文及葬時茵先入壙窆事訖加折壙上<lb/>
　則先用抗席後用抗木是其次也抗木在上故云禦<lb/>
　土抗席在下隔抗木故云禦塵<lb/>
<pb n="13b"/>
加茵用疏布緇翦有幅亦縮二横三<lb/>
　註曰茵所以藉棺者翦淺也幅縁之亦者亦抗木也<lb/>
　及其用之木三在上茵二在下象天三合地二人載<lb/>
　其中焉○疏曰染淺緇之色用一幅為之縫合兩邉<lb/>
　幅為袋不去邉幅故云有幅更以物縁之使牢因為<lb/>
　飾上抗木先云横三後云縮二此茵先云縮二後云<lb/>
　横三並據此陳列之時鄭據入壙而言故云其用之<lb/>
　也木三在上茵二在下各舉一邉而言其實皆有二<lb/>
<pb n="14a"/>
　三<lb/>
器西南上綪<lb/>
　註曰器目言之也陳明器以西行南端為上綪屈也<lb/>
　不容則屈而反之<lb/>
茵<lb/>
　註曰茵在抗木上陳器次而北也○疏曰茵非明器<lb/>
　而言之者陳器從此茵鄉北為次第故言之<lb/>
苞二<lb/>
<pb n="14b"/>
　註曰所以裹奠羊豕之肉<lb/>
筲三黍稷麥<lb/>
　註曰筲畚種類也其容葢與簋同一觳也○疏曰畚<lb/>
　噐所以盛種筲與畚同類四升為豆豆實三而成觳<lb/>
罋三醯醢屑冪用疏布<lb/>
　註曰罋瓦器其容亦葢一觳屑薑桂之屑也内則曰<lb/>
　屑桂與薑冪覆也<lb/>
甒二醴酒冪用功布<lb/>
<pb n="15a"/>
　註曰甒亦瓦器也<lb/>
皆木桁乆之<lb/>
　註曰桁所以庪苞筲罋甒也乆當為灸灸謂以葢案<lb/>
　塞其口每器異桁○疏曰云皆則自苞筲以下皆塞<lb/>
　之罋甒濕物非直塞口又加冪覆之<lb/>
用器弓矢耒耜兩敦兩杅槃匜匜實于槃中南流<lb/>
　註曰此皆常用之器也杅盛湯漿槃匜盥器也流匜<lb/>
　口也<lb/>
<pb n="15b"/>
無祭器<lb/>
　註曰士禮畧也大夫以上兼用鬼器人器也○疏曰<lb/>
　明器鬼器也祭器人器也兩有則實祭器不實明器<lb/>
　士唯有明器而實之<lb/>
有燕樂器可也<lb/>
　註曰與賓客燕飲用樂之器也○疏曰許其得用故<lb/>
　云可也琴瑟特縣縣磬之類<lb/>
役器甲胄干笮<lb/>
<pb n="16a"/>
　註曰此皆師役之器甲鎧胄兜鍪干楯笮矢箙○疏<lb/>
　曰上下役用之器皆麤沽為之<lb/>
燕器杖笠翣<lb/>
　註曰燕居安體之器也笠竹<graphic n="KR2131" url="https://raw.githubusercontent.com/kanripo/KR-Gaiji/master/images/KR2131.png" mimeType="image/png"/>葢也翣扇○疏曰<graphic n="KR2131" url="https://raw.githubusercontent.com/kanripo/KR-Gaiji/master/images/KR2131.png" mimeType="image/png"/>
　竹青皮<lb/>
徹奠巾席俟于西方主人要節而踊<lb/>
　註曰巾席俟於西方祖奠將用焉要節者來象升丈<lb/>
　夫踊去象降婦人踊徹者由明器北西面既徹由重<lb/>
<pb n="16b"/>
　南東不設於序西南者非宿奠也宿奠必設者為神<lb/>
　馮依之乆也<lb/>
袒<lb/>
　註曰為將祖變<lb/>
商祝御柩<lb/>
　註曰亦執功布居前為還柩車為節○疏曰居柩車<lb/>
　之前卻行詔傾虧使執披人知其節度<lb/>
乃祖<lb/>
<pb n="17a"/>
　註曰還柩鄉外為行始○疏曰祖者始也為行始去<lb/>
　載䖏而已<lb/>
踊襲少南當前束<lb/>
　註曰主人也柩還則當前束南○疏曰未還時當前<lb/>
　束近北也<lb/>
婦人降即位于階間<lb/>
　註曰為柩將去有時也位東上○疏曰位東上者以<lb/>
　堂上時婦人在阼階西面統於堂下男子今柩車南<lb/>
<pb n="17b"/>
　還男子亦在車東故婦人降亦東上統於男子也婦<lb/>
　人不鄉車西者以車西有祖奠故辟之在車後<lb/>
祖還車不還器<lb/>
　註曰祖有行漸車亦宜鄉外也器之陳自已南上<lb/>
祝取銘置于茵<lb/>
　註曰重不藏故於此移銘加於茵上○疏曰初死為<lb/>
　銘置于重啓殯至祖廟皆然今將行重擬埋于廟門<lb/>
　左茵是入壙之物銘亦入壙之物故置于茵也士無<lb/>
<pb n="18a"/>
　廞旌唯有乘車所建攝盛之旃并此銘旌而已大夫<lb/>
　以上有廞旌通此二旌則皆備三旌也<lb/>
二人還重左還<lb/>
　註曰重與車馬還相反由便也○疏曰車馬右還鄉<lb/>
　門為便重面北人在其南左還鄉門為便是相反由<lb/>
　便<lb/>
布席乃奠如初主人要節而踊<lb/>
　註曰車已祖可以為之奠也是之謂祖奠○疏曰奠<lb/>
<pb n="18b"/>
　本為柩設其柩未安不得設奠今車既還名之為祖<lb/>
　尸柩已定可以為奠也○楊氏曰要節而踊者來由<lb/>
　重北而西降由重南而東來象升丈夫踊出象降婦<lb/>
　人踊所謂要節也<lb/>
薦馬如初<lb/>
　註曰柩動車還宜新之也<lb/>
賔出主人送有司請葬期<lb/>
　註曰亦因在外位時<lb/>
<pb n="19a"/>
入復位<lb/>
　註曰主人也自死至於殯自啟至於葬主人及兄弟<lb/>
　恒在内位○疏曰自死至於殯在内位據在殯宫中<lb/>
　自啟至於葬在内位據在祖廟中處雖不同在内不<lb/>
　異故總言之云在内位者始死未小斂已前位在尸<lb/>
　東小斂後位在阼階下若自啟之後在廟位亦在阼<lb/>
　階下也<lb/>
公賵𤣥纁束馬兩<lb/>
<pb n="19b"/>
　註曰公國君也賵所以助主人送葬也兩焉士制也<lb/>
　春秋傳曰宋景曹卒魯季康子使冉求賵之以馬曰<lb/>
　其可以稱旌繁乎○疏曰兩馬士制者士在家常乘<lb/>
　之法若出使及征伐則乘駟馬景曹事見哀二十三<lb/>
　年<lb/>
擯者出請入告主人釋杖迎于廟門外不哭先入門右<lb/>
北面及衆主人袒<lb/>
　註曰尊君命也衆主人自若西面<lb/>
<pb n="20a"/>
馬入設<lb/>
　註曰設於庭在重南<lb/>
賔奉幣由馬西當前輅北面致命<lb/>
　註曰賔使者幣𤣥纁也輅轅縳所以屬引由馬西則<lb/>
　亦當前輅之西於是北面致命得鄉柩與奠柩車在<lb/>
　階間少前參分庭之北輅有前後○疏曰以木縳於<lb/>
　柩車轅上以屬引於上而挽之故名轅縳<lb/>
主人哭拜稽顙成踊賔奠幣于棧左服出<lb/>
<pb n="20b"/>
　註曰棧謂柩車也凢士車制無漆飾左服象授人授<lb/>
　其右也服車箱○疏曰無漆飾故言棧也車南鄉以<lb/>
　東為左尸在車上以東為右<lb/>
宰由主人之北舉幣以東<lb/>
　註曰柩東主人位以東藏之<lb/>
士受馬以出<lb/>
　註曰此士謂胥徒之長也有勇力者受馬聘禮曰皮<lb/>
　馬相問可也<lb/>
<pb n="21a"/>
主人送于外門外拜襲入復位杖<lb/>
賔賵者將命<lb/>
　註曰賔鄉大夫士也○疏曰將命者身不來遣使者<lb/>
　將命告主人<lb/>
擯者出請入告出告湏<lb/>
　註曰不迎告曰孤某湏<lb/>
馬入設賔奉幣擯者先入賓從致命如初<lb/>
　註曰初公使者<lb/>
<pb n="21b"/>
主人拜于位不踊<lb/>
　註曰柩車東位也既啓之後與在室同<lb/>
賔奠幣如初舉幣受馬如初擯者出請<lb/>
　註曰賔出在外請之為其復有事<lb/>
若奠<lb/>
　註曰賔致可以奠也○疏曰所致物可堪為奠也<lb/>
入告出以賔入將命如初士受羊如受馬又請<lb/>
　註曰士亦謂胥徒之長又復也<lb/>
<pb n="22a"/>
若賻<lb/>
　註曰賻之言補也助也貨財曰賻<lb/>
入告主人出門左西面賔東面將命<lb/>
　註曰主人出者賻主施於主人<lb/>
主人拜賔坐委之宰由主人之北東面舉之反位<lb/>
　註曰坐委之明主人哀戚志不在受人物反位反主<lb/>
　人之後位○疏曰宰位也<lb/>
若無器則牾受之<lb/>
<pb n="22b"/>
　註曰謂對相授不委地○疏曰捂即逆也對面相逢<lb/>
　受也<lb/>
又請賔告事畢拜送入贈者將命<lb/>
　註曰贈送<lb/>
擯者出請納賔如初<lb/>
　註曰如其入告出告湏<lb/>
賔奠幣如初<lb/>
　註曰亦於棧左服<lb/>
<pb n="23a"/>
若就器則坐奠于陳<lb/>
　註曰就猶善也贈無常惟玩好所有陳明器之陳<lb/>
凢將禮必請而后拜送<lb/>
　註曰雖知事畢猶請君子不必人意<lb/>
兄弟賵奠可也<lb/>
　註曰兄弟有服親者可且賵且奠許其厚也賵奠於<lb/>
　生死兩施<lb/>
所知則賵而不奠<lb/>
<pb n="23b"/>
　註曰所知通問相知也降於兄弟奠施於死者為多<lb/>
　故不奠○疏曰奠雖兩施然為死者而行故知於死<lb/>
　者為多<lb/>
知死者贈知生者賻<lb/>
　註曰各主於所知<lb/>
書賵於方若九若七若五<lb/>
　註曰方板也書賵奠賻贈之人名與其物於板每板<lb/>
　若九行若七行若五行<lb/>
<pb n="24a"/>
書遣於䇿<lb/>
　註曰䇿簡也遣猶送也謂所當藏物茵以下○疏曰<lb/>
　少故書於方多故書於䇿䇿書明器之物應在上文<lb/>
　而於此言之者遣中并有贈物故在賓客贈賻與賵<lb/>
　之下特書也<lb/>
乃代哭如初<lb/>
　註曰棺柩有時將去不忍絶聲也初謂既小斂時<lb/>
宵為燎于門内之右<lb/>
<pb n="24b"/>
　註曰為哭者為明<lb/>
厥明陳鼎五于門外如初<lb/>
　註曰鼎五羊豕魚腊鮮獸各一鼎也士禮特牲三鼎<lb/>
　盛葬奠加一等用少牢也如初如大斂奠時○疏曰<lb/>
　凢牢鼎數或多或少不同若用特豚者或一鼎或三<lb/>
　鼎若冠禮醮子昏禮盥饋士䘮小斂朝禰皆一鼎也<lb/>
　昏禮同牢士䘮大斂朔奠遷祖奠祖奠皆三鼎也若<lb/>
　用少牢者或三鼎或五鼎有司徹繹祭三鼎也聘禮<lb/>
<pb n="25a"/>
　致飱衆介少牢饋食禮及此葬奠皆五鼎也其用大<lb/>
　牢者或七或九或十或十二公食禮下大夫鼎七上<lb/>
　大夫鼎九也聘禮致飱飪鼎九羞鼎三是十二也上<lb/>
　介飪鼎七羞鼎三是十也郊特牲曰鼎爼竒而籩豆<lb/>
　偶以象隂陽而有十與十二者羞鼎别數也<lb/>
其實羊左胖<lb/>
　註曰反吉祭也言左胖者體不殊骨也○疏曰下云<lb/>
　髀不升則除髀以下膊胳仍升之則於上肩脅脊别<lb/>
<pb n="25b"/>
　升則左胖仍為三段矣而云體不殊骨據脊脅以上<lb/>
　膊胳已下共為一亦得為體不殊骨也<lb/>
髀不升<lb/>
　註曰周貴肩賤髀<lb/>
腸五胃五<lb/>
　註曰亦盛之也○疏曰少牢用腸三胃三<lb/>
離肺<lb/>
　註曰離㨒○疏曰<graphic n="KR2687" url="https://raw.githubusercontent.com/kanripo/KR-Gaiji/master/images/KR2687.png" mimeType="image/png"/>離之不絶中央少者使易絶以<lb/>
<pb n="26a"/>
　祭亦名舉肺<lb/>
豕亦如之豚解無腸胃<lb/>
　註曰如之如羊左胖髀不升離肺也豚解觧之如解<lb/>
　豚亦前肩後肫脊脅而已無腸胃者君子不食溷腴<lb/>
　疏曰少儀注謂犬豕之屬食米榖者也腴有似於人<lb/>
　穢<lb/>
魚腊鮮獸皆如初<lb/>
　註曰鮮新殺者士腊用兔加鮮獸而無膚者豕既豚<lb/>
<pb n="26b"/>
　觧畧之○疏曰乾腊鮮獸皆用兔<lb/>
東方之饌四豆脾析蜱醢葵菹蠃醢<lb/>
　註曰脾讀為鷄脾肶之脾脾析百葉也蜱蜯也○疏<lb/>
　曰醢人注細切為虀全物為菹肉菜通脾析即虀也<lb/>
　羊百葉也蜱蜯即蛤也<lb/>
四籩棗糗栗脯<lb/>
　註曰糗以豆糗粉餌○疏曰籩人糗餌注云粉稲米<lb/>
　黍米所為也合蒸曰餌糗者𢷬粉熬大豆為餌餈粘<lb/>
<pb n="27a"/>
　著以粉之耳<lb/>
醴酒<lb/>
　註曰此東方之饌與祖奠同在主人之南當前輅北<lb/>
　上巾之○疏曰祝饌祖奠即是還柩鄉外仍饌之于<lb/>
　主人之南自還柩車至此饌葬奠柩車未動則此葬<lb/>
　奠東方之饌亦饌于主人之南當與前同䖏<lb/>
陳器<lb/>
　註曰明器也夜斂藏之<lb/>
<pb n="27b"/>
滅燎執燭俠輅北面<lb/>
　註曰炤徹與葬奠也○疏曰輅西者炤徹輅東者炤<lb/>
　饌<lb/>
賔入者拜之<lb/>
　註曰明自啟至此主人無出禮<lb/>
徹者入丈夫踊設于西北婦人踊<lb/>
　註曰猶阼階升時也亦既盥乃入入由重東而主人<lb/>
　踊猶其升也自重北西面而徹設于柩車西北亦由<lb/>
<pb n="28a"/>
　序西南<lb/>
徹者東<lb/>
　註曰由柩車北束適葬奠之饌<lb/>
鼎入<lb/>
　註曰舉入陳之也陳之盖於重東北西面北上如初<lb/>
乃奠豆南上綪籩嬴醢南北上綪<lb/>
　註曰籩蠃醢南辟醴酒也<lb/>
爼二以成南上不綪特鮮獸<lb/>
<pb n="28b"/>
　註曰成猶併也不綪者魚在羊東腊在豕東<lb/>
醴酒在籩西北上<lb/>
　註曰統於豆也<lb/>
奠者出主人要節而踊<lb/>
　註曰亦以徃來為節奠由重北西既奠由重南東<lb/>
甸人抗重出自道道左倚之<lb/>
　註曰遷重不言甸人抗重言之者重既虞將埋之言<lb/>
　其官使守視之抗舉也出自道出從門中央也不由<lb/>
<pb n="29a"/>
　闑東西者重不反變於恒出入道左主人位今時有<lb/>
　死者鑿木置食其中樹於道側由此○疏曰道左倚<lb/>
　之者當倚於門東北壁既虞埋之者雜記文彼注云<lb/>
　就所倚䖏埋之未虞以前以重主其神虞所以安神<lb/>
　雖未作主初虞神安於寢不假重為神主明初虞即<lb/>
　埋之也<lb/>
薦馬馬出自道車各從其馬駕于門外西面而俟南上<lb/>
　註曰南上便其行也行者乘車在前道槀序從<lb/>
<pb n="29b"/>
徹者入踊如初徹巾苞牲取下體<lb/>
　註曰苞者象既饗而歸賔爼者也取下體者脛骨象<lb/>
　行又爼實之終始也士苞三个前脛折取臂臑後脛<lb/>
　折取骼亦得爼釋三个雜記曰父母而賔客之所以<lb/>
　為哀○疏曰肩臂臑在爼上端膊胳在爼下端是為<lb/>
　終始檀弓曰國君七个遣車七乘大夫五自上差之<lb/>
　則士苞三个个謂所苞遣奠牲體之數也遣車多少<lb/>
　各如所包之數大夫以上有遣車士無遣車所包者<lb/>
<pb n="30a"/>
　不載于車直持之而已云亦得爼釋三个者羊爼仍<lb/>
　有肩肫兩叚在爼豕左胖豚觧今析取外仍有四叚<lb/>
　在爼相通則二爼爼有三叚在故為爼釋三个也按<lb/>
　特牲爼釋三个註云為改饌于西北隅遺之則此奠<lb/>
　雖不改為饌西北隅留之亦為分禱五祀也<lb/>
不以魚腊<lb/>
　註曰非正牲也<lb/>
行器<lb/>
<pb n="30b"/>
　註曰目葬行明器在道之次<lb/>
茵苞器序從<lb/>
　註曰如其陳之先後<lb/>
車從<lb/>
　註曰次器<lb/>
徹者出踊如初<lb/>
　註曰於是廟中當行者唯柩車○疏曰徹者謂苞牲<lb/>
　訖當徹去所釋者出廟門分禱五祀者<lb/>
<pb n="31a"/>
主人之史請讀賵執算從柩東當前束西面不命母哭<lb/>
哭者相止也唯主人主婦哭燭在右南面<lb/>
　註曰史北面請既而與執筭西面於主人之前讀書<lb/>
　釋筭燭在右南面炤書便也<lb/>
讀書釋算則坐<lb/>
　註曰必釋筭者榮其多<lb/>
卒命哭滅燭書與筭執之以逆出<lb/>
　註曰卒已<lb/>
<pb n="31b"/>
公史自西方東面命母哭主人主婦皆不哭讀遣卒命<lb/>
哭滅燭出<lb/>
　註曰公史君之典禮書者遣者入壙之物君使史來<lb/>
　讀之成其得禮之正以終也燭俠輅<lb/>
商祝執功布以御柩執披<lb/>
　註曰居柩車之前若道有低昻傾虧則以布為抑揚<lb/>
　左右之節使引者執披者知之士執披八人<lb/>
主人袒乃行踊無筭<lb/>
<pb n="32a"/>
　註曰袒為行變也乃行謂柩車行也凢從柩者先後<lb/>
　左右如遷于祖之序<lb/>
出宫踊襲<lb/>
　註曰哀次○疏曰大門之外有賔客次舍之次父母<lb/>
　生時接賔之所故主人至此感而哀此次檀弓云哀<lb/>
　次亦如之<lb/>
至于邦門公使宰夫贈𤣥纁束<lb/>
　註曰邦門城門也贈送也<lb/>
<pb n="32b"/>
主人去杖不哭由左聽命賓由右致命<lb/>
　註曰柩車前輅之左右也當時止柩車○疏曰此出<lb/>
　國北門柩車向北左則在前輅之西也<lb/>
主人哭拜稽顙賓升實幣于盖降主人拜送復位杖乃<lb/>
行<lb/>
　註曰升柩車之前實其幣於棺盖之柳中若親受之<lb/>
　然復位反柩車後<lb/>
至于壙陳噐于道東西北上<lb/>
<pb n="33a"/>
　註曰統於壙<lb/>
茵先入<lb/>
　註曰當藉柩也元士則葬用輁軸加茵焉○疏曰元<lb/>
　士謂天子之士葬時先以輁軸由羡道入乃加茵於<lb/>
　其上乃下棺於中<lb/>
屬引<lb/>
　註曰於是説載除飾更屬引於緘耳○疏曰䘮大記<lb/>
　云君窆以衡大夫士以緘注棺束為緘士二衽二束<lb/>
<pb n="33b"/>
　束末皆為緘耳以紼貫結之而下棺人君又以横木<lb/>
　貫緘耳於横木之上以屬紼也<lb/>
主人袒衆主人西面北上婦人東面皆不哭<lb/>
　註曰俠羡道為位○疏曰不哭下棺宜静羨道謂入<lb/>
　壙之道羡道謂入壙道上無負土為羡道天子曰隧<lb/>
　塗上有負土為隧<lb/>
乃窆主人哭踊無筭<lb/>
　註曰窆下棺也<lb/>
<pb n="34a"/>
襲贈用制幣𤣥纁束拜稽顙踊如初<lb/>
　註曰丈八尺曰制二制合之束十制五合○疏曰以<lb/>
　其君物所重故用之送終也<lb/>
卒袒拜賔主婦亦拜賔即位拾踊三襲<lb/>
　註曰主婦拜賔拜女賔也即位反位拾更也○疏曰<lb/>
　反位者各反羡道東西位男賔在衆主人之南女賔<lb/>
　在衆婦之南<lb/>
賔出則拜送<lb/>
<pb n="34b"/>
　註曰相問之賔也凢弔賔有五去皆拜之此舉中焉<lb/>
　疏曰雜記云相趨也出宫而退相揖也哀次而退相<lb/>
　問也既窆而退相見也反哭而退朋友虞袝而退注<lb/>
　云此弔者恩厚薄去遲速之節也相趨謂相聞姓名<lb/>
　来㑹䘮事也相揖嘗㑹於他也相問嘗相惠遺也相<lb/>
　見嘗執摯相見也<lb/>
藏器於㫄加見<lb/>
　註曰器用器役器也見棺飾也更謂之見者加此則<lb/>
<pb n="35a"/>
　棺柩不復見矣先言藏器乃云加見者器在見内也<lb/>
　内之者明君子之於事終不自逸也<lb/>
藏苞筲於㫄<lb/>
　註曰於㫄者在見外也不言罋甒饌相次可知四者<lb/>
　兩兩而居䘮大記曰棺椁之間君容祝大夫容壺士<lb/>
　容甒○疏曰後陳者先用先用罋甒後用苞筲苞筲<lb/>
　藏明罋甒先藏可知云兩兩而居者苞筲居一㫄罋<lb/>
　甒居一㫄<lb/>
<pb n="35b"/>
加折卻之加抗席覆之加抗木<lb/>
　註曰宜次也<lb/>
實土三主人拜鄉人<lb/>
　註曰謝其勤勞○疏曰雜記云鄉人五十者從反哭<lb/>
　四十者待盈坎<lb/>
即位踊襲如初<lb/>
　註曰哀親之在斯<lb/>
乃反哭入升自西階東面衆主人堂下東面北上<lb/>
<pb n="36a"/>
　註曰西階東面反諸其所作也反哭者於其祖廟不<lb/>
　於阼階西面西方神位○疏曰檀弓所作注云親所<lb/>
　行禮之䖏云反哭者於其祖廟者謂下士祖禰共廟<lb/>
　故下經賔出主人送於門外遂適于殯宫適士二廟<lb/>
　者自殯宫先朝禰後朝祖今反哭則先於祖後於禰<lb/>
　遂適殯宫也西方神位者以特牲少牢主人行事升<lb/>
　降階由阼階今不由阼階故決之以西方神位知者<lb/>
　特牲少牢皆布席於奥殯又在西階是西方神位主<lb/>
<pb n="36b"/>
　人非行事直哭而已故就神位<lb/>
婦人入丈夫踊升自阼階<lb/>
　註曰辟主人也<lb/>
主婦入于室踊出即位及丈夫拾踊三<lb/>
　註曰入于室反諸其所養也出即位堂上西面也<lb/>
　疏曰檀弓所養注親所饋食之䖏<lb/>
賔弔者升自西階曰如之何主人拜稽顙<lb/>
　註曰賔弔者衆賔之長也反而亡焉失之矣於是為<lb/>
<pb n="37a"/>
　甚故弔之弔者北面主人拜於位不北面拜賔東者<lb/>
　以其亦主人位也○疏曰鄉飲酒鄉射主人酬賔皆<lb/>
　於賓束主人位特牲少牢助祭之賔主人皆拜送于<lb/>
　西階東面故於東面不移以其亦主人位故也<lb/>
賔降出主人送于門外拜稽顙<lb/>
　註曰此於雜記五賔當相見之賔<lb/>
遂適殯宫皆如啓位拾踊三<lb/>
　註曰啟位婦人入升堂丈夫即中庭之位○疏曰中<lb/>
<pb n="37b"/>
　庭之位即直東序西面位<lb/>
兄弟出主人拜送<lb/>
　註曰兄弟小功以下也異門大功亦可以歸○疏曰<lb/>
　至虞卒哭祭還來預<lb/>
衆主人出門哭止闔門主人揖衆主人乃就次<lb/>
　註曰次倚廬也○問喪曰成壙而歸不敢入䖏室居<lb/>
　於倚廬哀親之在外也寢苫枕塊哀親之在土也<lb/>
猶朝夕哭不奠<lb/>
<pb n="38a"/>
　註曰是日也以虞易奠<lb/>
三虞<lb/>
　註曰虞䘮祭名虞安也骨肉歸於土精氣無所不之<lb/>
　孝子為其彷徨三祭以安之朝葬日中而虞不忍一<lb/>
　日離<lb/>
卒哭<lb/>
　註曰卒哭三虞之後祭名始朝夕之間哀至則哭至<lb/>
　此祭止也朝夕哭而已<lb/>
<pb n="38b"/>
明日以其班袝<lb/>
　註曰班次也袝卒哭之明日祭名袝猶屬也祭昭穆<lb/>
　之次而屬之○疏曰以孫祔於祖孫與祖昭穆同故<lb/>
　以孫連屬於祖而就祖而祭之<lb/>
記士處適寢寢東首于北墉下<lb/>
　註曰將有疾乃寢於適室○疏曰東首者向生氣之<lb/>
　所<lb/>
有疾疾者齊<lb/>
<pb n="39a"/>
　註曰正情性也適寢者不齊不居其室<lb/>
養者皆齊<lb/>
　註曰憂也<lb/>
徹琴瑟<lb/>
　註曰去樂<lb/>
疾病内外皆埽<lb/>
　註曰為有賔客來問也疾甚曰病<lb/>
徹䙝衣加新衣<lb/>
<pb n="39b"/>
　註曰故衣垢汚為來人穢惡<lb/>
御者四人皆坐持體<lb/>
　註曰為不能自轉側御者今時侍從之人○疏曰䘮<lb/>
　大記曰體一人<lb/>
男女改服<lb/>
　註曰為賔客來問病亦朝服庻人深衣<lb/>
屬纊以俟絶氣<lb/>
　註曰為其氣微難節也纊新絮○疏曰案䘮大記注<lb/>
<pb n="40a"/>
　云纊今之新綿易摇動置口鼻之上以為候二注相<lb/>
　兼乃具禹貢豫州貢纎纊<lb/>
男子不絶於婦人之手婦人不絶於男子之手<lb/>
　註曰備䙝<lb/>
乃行禱于五祀<lb/>
　註曰盡孝子之情五祀博言之士二祀曰門曰行<lb/>
乃卒<lb/>
　註曰卒終也<lb/>
<pb n="40b"/>
主人啼兄弟哭<lb/>
　註曰哀有甚有否於是始去冠而笄纚服湥衣檀弓<lb/>
　曰始死羔裘𤣥冠者易之○疏曰啼即泣也檀弓髙<lb/>
　柴泣血三年注泣無聲如血出則啼是哀之甚發聲<lb/>
　則氣竭而息之聲不委曲若徃而不反對齊衰以下<lb/>
　直哭無啼<lb/>
設牀笫當牖祍下筦上簟設枕<lb/>
　註曰病卒之間廢牀至是設之事相<graphic n="KR1858" url="https://raw.githubusercontent.com/kanripo/KR-Gaiji/master/images/KR1858.png" mimeType="image/png"/>衽卧席<lb/>
<pb n="41a"/>
遷尸<lb/>
　註曰徙於牖下也於是幠用斂衾<lb/>
復者朝服左執領右執要招而左<lb/>
　註曰衣朝服服未可以變○疏曰云招而左者以左<lb/>
　手執領還以左手以領招之必用左者招魂所以求<lb/>
　生左陽陽主生故用左也<lb/>
楔貎如軛上兩末<lb/>
　註曰事便也○疏曰云如軛者軛謂如馬鞅軛馬領<lb/>
<pb n="41b"/>
　亦上兩末令以屈䖏入口取出時易<lb/>
綴足用燕几校在南御者坐持之<lb/>
　註曰校脛也尸南首几脛在南以拘足則不得辟戾<lb/>
　矣○疏曰几兩頭皆有兩足今竪用之一頭以夾兩<lb/>
　足几脚向南恐几傾倒故使人持之<lb/>
即牀而奠當腢用吉器若醴若酒無巾柶<lb/>
　註曰腢肩頭也用吉器器未變也或卒無醴用新酒<lb/>
　○疏曰就尸牀設之尸南首則在牀東當尸肩頭<lb/>
<pb n="42a"/>
赴曰君之臣某死赴母妻長子則曰君之臣某之某死<lb/>
　註曰赴走告也<lb/>
室中唯主人主婦坐兄弟有命夫命婦在焉亦坐<lb/>
　註曰别尊卑也○疏曰云兄弟有命夫命婦在焉亦<lb/>
　坐者若無命夫命婦則皆立可知此士之禮按大記<lb/>
　君之䘮主人主婦坐以外皆立若大夫喪主人主婦<lb/>
　命夫命婦皆坐以外皆立也士之䘮主人父兄主婦<lb/>
　姑姊妹皆坐鄭云士賤同宗尊卑皆坐此命夫命婦<lb/>
<pb n="42b"/>
　之外立而不坐者此謂有命夫命婦來兄弟為士者<lb/>
　則立若無命夫命婦則同宗皆坐也<lb/>
尸在室有君命衆主人不出<lb/>
　註曰不二主<lb/>
禭者委衣于牀不坐<lb/>
　註曰牀髙由便<lb/>
其襚于室户西北面致命<lb/>
　註曰始死時也<lb/>
<pb n="43a"/>
夏祝浙米差盛之<lb/>
　註曰差擇之<lb/>
御者四人抗衾而浴䄠笫<lb/>
　註曰抗衾為其祼䄇蔽之也䄠袒也袒簣去席盝水<lb/>
　便<lb/>
其母之喪則内御者浴鬠無笄<lb/>
　註曰内御女御也無笄猶丈夫之不冠也<lb/>
設明衣婦人則設中帶<lb/>
<pb n="43b"/>
　註曰中帶若今之禈襂○疏曰禈襂鄭舉目驗而言<lb/>
　雖名中帶亦號明衣<lb/>
卒洗貝反于笲實貝柱右齻左齻<lb/>
　註曰象齒堅○疏曰謂牙两畔最長者象生時齒堅<lb/>
　也<lb/>
夏祝徹餘飯<lb/>
　註曰徹去鬲<lb/>
瑱塞耳<lb/>
<pb n="44a"/>
　註曰塞充窒<lb/>
掘坎南順廣尺輪二尺湥三尺南其壤<lb/>
　註曰南順統於堂輪從也<lb/>
垼用塊<lb/>
　註曰塊堛也<lb/>
明衣裳用幕布袂屬幅長下膝<lb/>
　註曰幕布帷幕之布升數未聞也屬幅不削幅也長<lb/>
　下膝又有裳於蔽下體湥也○疏曰布幅二尺二寸<lb/>
<pb n="44b"/>
　凢用布皆削去邉幅㫄一寸為二寸計之則此不削<lb/>
　幅謂繚使相著還以𬒮二尺二寸<lb/>
有前後裳不辟長及觳<lb/>
　註曰不辟積也觳足跗也凢他服短無見膚長無被<lb/>
　土○疏曰乃男子裳不連衣者皆前三幅後四幅辟<lb/>
　積其要則示文今此亦前三後四不辟積者以其一<lb/>
　服不動不假上狹下寛也<lb/>
縓綼緆<lb/>
<pb n="45a"/>
　註曰一染謂之縓今紅也飾裳在幅曰綼在下曰緆<lb/>
緇純<lb/>
　註曰七入為緇黒色也飾衣曰純謂領與𬒮衣以緇<lb/>
　裳以縓象天地也<lb/>
設握裏親膚繫鉤中指結于<graphic n="KR1266" url="https://raw.githubusercontent.com/kanripo/KR-Gaiji/master/images/KR1266.png" mimeType="image/png"/>
　註曰<graphic n="KR1266" url="https://raw.githubusercontent.com/kanripo/KR-Gaiji/master/images/KR1266.png" mimeType="image/png"/>掌後節中也手無决者以握繫一端繞<graphic n="KR1266" url="https://raw.githubusercontent.com/kanripo/KR-Gaiji/master/images/KR1266.png" mimeType="image/png"/>還<lb/>
　從上自貫反與其一端結之○疏曰經已云設握麗<lb/>
　于<graphic n="KR1266" url="https://raw.githubusercontent.com/kanripo/KR-Gaiji/master/images/KR1266.png" mimeType="image/png"/>與决連結據右手有决者不言左手無决者故<lb/>
<pb n="45b"/>
　記之按上文握手用𤣥纁裏長尺二寸今裏親膚據<lb/>
　從手内置之長尺二寸中掩之手纔相對也兩端各<lb/>
　有繫先以一端繞<graphic n="KR1266" url="https://raw.githubusercontent.com/kanripo/KR-Gaiji/master/images/KR1266.png" mimeType="image/png"/>一帀還從上自貫又以一端向<lb/>
　上鉤中指反與繞掔者結於掌後節也<lb/>
甸人築坅坎<lb/>
　註曰築實土其中堅之穿坎之名一曰坅○疏曰甸<lb/>
　人掘還使甸人築之也<lb/>
𨽻人涅厠<lb/>
<pb n="46a"/>
　註曰𨽻人罪人也今之徒役作者也涅塞也為人復<lb/>
　徃䙝之又亦鬼神不用○疏曰若然古者非直不共<lb/>
　湢浴亦不共厠故得云死者不用也<lb/>
既襲宵為燎于中庭<lb/>
　註曰宵夜<lb/>
厥明滅燎陳衣<lb/>
　註曰記節○疏曰記小斂陳衣當襲之明旦滅燎之<lb/>
　時<lb/>
<pb n="46b"/>
凢絞紟用布倫如朝服<lb/>
　註曰凢凢小斂大斂也倫比也○疏曰言類如朝服<lb/>
　者雜記云朝服十五升是也<lb/>
設棜于東堂下南順齊于坫饌于其上兩甒醴酒酒在<lb/>
南篚在東南順實角觶四木柶二素勺二豆在甒北二<lb/>
以並籩亦如之<lb/>
　註曰棜今之轝也角觶四木柶二為夕進醴酒兼饌<lb/>
　之也勺二醴酒各一也豆籩二以併則是大斂饌也<lb/>
<pb n="47a"/>
　記於此者明其他與小斂同陳○疏曰鄭意以籩豆<lb/>
　之外皆與小斂同不謂大斂饌陳之亦在小斂節内<lb/>
　也<lb/>
凢籩豆實具設皆巾之<lb/>
　註曰籩豆偶而為具具則於饌巾之巾之加飾也明<lb/>
　小斂一豆一籩不巾○疏曰實具設謂東堂實之於<lb/>
　奠設之二䖏皆巾<lb/>
觶俟時而酌柶覆加之面枋及錯建之<lb/>
<pb n="47b"/>
　註曰時朝夕也檀弓曰朝奠日出夕奠逮日<lb/>
小斂辟奠不出室<lb/>
　註曰未忍神逺之也辟襲奠以辟斂既斂則不出於<lb/>
　室設於序西南畢事而去之○疏曰若將大斂則辟<lb/>
　小斂奠於序西南此將小斂辟奠於室至於既小斂<lb/>
　則亦不出於室設于序西南故言不出室若然奠不<lb/>
　出室為既斂而言也斂事畢奉尸侇于堂乃去之而<lb/>
　設小斂奠于尸東<lb/>
<pb n="48a"/>
無踊節<lb/>
　註曰其哀未可節也<lb/>
既馮尸主人袒髺髪絞帶衆主人布帶<lb/>
　註曰衆主人齊衰以下○疏曰按䘮服苴絰之外又<lb/>
　有絞帶鄭註云絰象大帶又有絞帶象革帯齊衰以<lb/>
　下用布齊衰無等皆是布帯也知衆主人非衆子者<lb/>
　以其衆子皆斬衰絞帶故知衆主人齊衰以下至緦<lb/>
　麻首皆免也<lb/>
<pb n="48b"/>
大斂于阼<lb/>
　註曰未忍便離主人位也主人奉尸斂于棺則西階<lb/>
　上賔之<lb/>
大夫升自西階階東北面東上<lb/>
　註曰視斂<lb/>
既馮尸大夫逆降復位<lb/>
　註曰中庭西面位○疏曰朝夕哭云主人入堂下直<lb/>
　東序西面卿大夫在其南卿大夫與主人同西面向<lb/>
<pb n="49a"/>
　殯故知大夫位在中庭西面也<lb/>
巾奠執燭者滅燭出降自阼階由主人之北東<lb/>
　註曰巾奠而室事已<lb/>
既殯主人説髦<lb/>
　註曰兒生三月剪髪為鬌男角女羈否則男左女右<lb/>
　長大猶為飾存之謂之髦所以順父母㓜小之心至<lb/>
　此尸柩不見䘮無飾可以去之髦之形象未聞○疏<lb/>
　曰内則注夾囟曰角午達曰羈毛詩箋曰髦者髪至<lb/>
<pb n="49b"/>
　眉子事父母之飾<lb/>
三日絞垂<lb/>
　註曰成服日絞要絰之散垂者<lb/>
冠六升外縪纓條屬厭<lb/>
　註曰縪謂縫著於武也外之者外其餘也纓條屬者<lb/>
　通屈一條䋲為武垂下為纓屬之冠厭伏也○疏曰<lb/>
　古者冠吉凶皆冠武别材武謂冠卷以冠前後皆縫<lb/>
　著於武若吉冠則從武上鄉内縫之縪餘在内謂之<lb/>
<pb n="50a"/>
　内縪若凶冠從武下鄉外縫之謂之外縪吉冠則纓<lb/>
　武别材凶冠則纓武同材以一䋲從前額上以两頭<lb/>
　鄉項後交通至耳各綴之於武使鄉下纓結之冠在<lb/>
　武下故云厭也五服之冠皆厭但此文上下據斬衰<lb/>
　而言也<lb/>
衰三升<lb/>
　註曰衣與裳也<lb/>
屨外納<lb/>
<pb n="50b"/>
　註曰納収餘也○疏曰収餘末向外為之取醜惡不<lb/>
　事飾也<lb/>
杖下本竹桐一也<lb/>
　註曰順其性也<lb/>
居倚廬<lb/>
　註曰倚木為廬在中門外東方北户○疏曰鄭以子<lb/>
　夏傳以既練居堊室而言外外為中門外則初死居<lb/>
　倚廬倚廬亦知中門外可知也東方者以中門内殯<lb/>
<pb n="51a"/>
　宫之哭位在阼階下西面鄉殯明廬在中門外亦東<lb/>
　方鄉殯是以主人及兄弟卿大夫外位皆西面北户<lb/>
　者以倚東壁為廬一頭至北明北户鄉隂至既虞之<lb/>
　後柱楣翦屏乃西鄉開户也<lb/>
寢苫枕塊<lb/>
　註曰苫編藁塊堛也<lb/>
不説絰帶<lb/>
　註曰哀戚不在於安<lb/>
<pb n="51b"/>
哭晝夜無時<lb/>
　註曰哀至則哭非必朝夕<lb/>
非䘮事不言<lb/>
　註曰不忘所以為親<lb/>
歠粥朝一溢米夕一溢米不食菜果<lb/>
　註曰不在於飽與滋味粥糜也二十兩曰溢為米一<lb/>
　升二十四分升之一實在木曰果在地曰蓏<lb/>
主人乘惡車<lb/>
<pb n="52a"/>
　註曰拜君命拜衆賔及有故行所乘也雜記曰端衰<lb/>
　䘮車皆無等然則此惡車王䘮之木車也○疏曰此<lb/>
　即周禮巾車王之䘮車五乗<lb/>
白狗幦<lb/>
　註曰未成豪狗幦覆笭也以狗皮為之取其臑也白<lb/>
　於䘮飾宜<lb/>
蒲蔽<lb/>
　註曰蔽藩○疏曰藩謂車兩邉御風塵為藩蔽<lb/>
<pb n="52b"/>
御以蒲菆<lb/>
　註曰不在於驅馳蒲菆牡蒲莖○疏曰御車者用蒲<lb/>
　菆以䇿馬宣十二年注蒲楊柳可以為箭<lb/>
犬服<lb/>
　註曰笭間兵服以犬皮為之取堅也亦白○疏曰凢<lb/>
　兵器建於笭間自衞以白犬皮為服<lb/>
木錧<lb/>
　註曰取少聲今文錧為鎋○疏曰常用金䘮用木鑣<lb/>
<pb n="53a"/>
　亦然<lb/>
約綏約轡<lb/>
　註曰約䋲綏所以引升車○疏曰吉時綏轡用索<lb/>
木鑣<lb/>
　註曰亦取少聲<lb/>
馬不齊髦<lb/>
　註曰齊翦也主人之惡車如王之木車則齊衰以下<lb/>
　其乘素車繅車駹車漆車與<lb/>
<pb n="53b"/>
主婦之車亦如之疏布裧<lb/>
　註曰裧者車裳幃於盖弓垂之○疏曰巾車云皆有<lb/>
　容盖容盖相將其葢有弓明於葢弓垂之也<lb/>
貳車白狗攝服<lb/>
　註曰貳副也攝猶縁也狗皮縁服差飾○疏曰大夫<lb/>
　以上有貳車士卑無貳以在䘮可有之非常法則有<lb/>
　兵服云差飾對主人服無縁<lb/>
其他皆如乘車<lb/>
<pb n="54a"/>
　註曰如所乘惡車<lb/>
朔月童子執帚卻之左手奉之<lb/>
　註曰童子𨽻子弟若内竪寺人之屬執用左手卻之<lb/>
　示未用<lb/>
從徹者而入<lb/>
　註曰童子不專禮事<lb/>
比奠舉席埽室聚諸窔布席如初卒奠埽者執帚垂末<lb/>
内鬛從執燭者而東<lb/>
<pb n="54b"/>
　註曰比猶先也室東南隅謂之窔<lb/>
燕養饋羞湯沐之饌如他日<lb/>
　註曰燕養平常所用供養也饋朝夕食也羞四時之<lb/>
　珍異湯沐所以洗去汗垢内則曰三日具沐五日具<lb/>
　浴孝子不忍一日廢其事親之禮於下室日設之如<lb/>
　生存也進徹之時如其頃○疏曰云燕養者謂在燕<lb/>
　寢之中平生時所有供養之事則饋羞湯沐之饌是<lb/>
　也下室燕寢之室也如其頃象生時一食之頃<lb/>
<pb n="55a"/>
朔月若薦新則不饋于下室<lb/>
　註曰以其殷奠有黍稷也下室如今之内堂正寢聽<lb/>
　朝事<lb/>
筮宅冡人物土<lb/>
　註曰物猶相也相其地可葬者乃營之<lb/>
卜曰吉吿從于主婦主婦哭婦人皆哭主婦升堂哭者<lb/>
皆止<lb/>
　註曰事畢<lb/>
<pb n="55b"/>
啓之昕外内不哭<lb/>
　註曰將有事為其讙囂既啟命哭○疏曰自上皆記<lb/>
　士䘮上篇事自此以下皆記此篇葬首將啟殯唯言<lb/>
　婦人不哭不云男子故記以明之<lb/>
夷牀輁軸饌于西階東<lb/>
　註曰明階間者位近西也夷牀饌於祖廟輁軸饌於<lb/>
　殯宫其二廟者於禰亦饌輁軸焉○疏曰二廟則先<lb/>
　朝禰明旦乃移柩于輁軸以朝祖故亦饌焉<lb/>
<pb n="56a"/>
其二廟則饌於禰廟如小斂奠乃啟<lb/>
　註曰祖尊禰卑也士事祖禰上士異廟下士共廟○<lb/>
　疏曰朝祖時如犬斂奠此如下斂奠故云祖尊禰卑<lb/>
　也祭法曰適士二廟官師一廟注官師中下之士<lb/>
朝于禰廟重止于門外之西東面柩入升自西階正柩<lb/>
于兩楹間奠止于西階之下東面北上主人升柩東西<lb/>
面衆主人東即位婦人從升東面奠升設于柩西升降<lb/>
自西階主人要節而踊<lb/>
<pb n="56b"/>
　註曰重不入者主于朝祖而行若過之矣門西東面<lb/>
　待之便也○疏曰此是上士二廟先朝禰之事祖廟<lb/>
　在東明旦出門東向故東面待之便也<lb/>
燭先入者升堂東楹之南西面後入者西階東北面在<lb/>
下<lb/>
　註曰照正柩者先先柩者後後柩者適祖時燭亦然<lb/>
　互記於此<lb/>
主人降即位徹乃奠升降自西階主人踊如初<lb/>
<pb n="57a"/>
　註曰如其降拜賔至於要節而踊不薦車不從此行<lb/>
祝及執事舉奠巾席從而降柩從序從如初適祖<lb/>
　註曰此謂朝禰明日舉奠適祖之序也此祝執醴先<lb/>
　酒脯醢爼從之巾席為後既正柩席升設設奠如初<lb/>
　祝受巾巾之凢䘮自卒至殯自啟至塟主人之禮其<lb/>
　變同即此日數亦同然序從主人以下○疏曰其變<lb/>
　同者主人常在䘮位不出唯君命乃出迎及送其變<lb/>
　同則此日數亦同以其此二篇啟日朝禰又明日朝<lb/>
<pb n="57b"/>
　祖又明日乃葬與始死日襲明日小斂又明日大斂<lb/>
　而殯亦同日主人主婦變服亦同以其小斂主人散<lb/>
　帯主婦髽自啟至𦵏主人主婦亦同於未殯也<lb/>
薦乗車鹿淺幦于笮革靾載旜載皮弁服纓轡貝勒縣<lb/>
于衡<lb/>
　註曰士乘棧車鹿淺鹿夏毛也幦覆笭玉□曰士齊<lb/>
　車鹿幦豹犆干盾也笮矢箙也靾韁也旜旌旗之屬<lb/>
　通帛為旜孤卿之所建亦攝焉皮弁服者視朔之服<lb/>
<pb n="58a"/>
　貝勒貝飾勒有干無兵有箙無弓矢明不用○疏曰<lb/>
　此并下車三乗謂葬之魂車鹿淺幦為車前式竪者<lb/>
　笭子以鹿夏皮淺毛者為幦以覆式引玉藻者彼注<lb/>
　云犆緣也證此鹿幦亦以豹皮為縁<lb/>
道車載朝服<lb/>
　註曰道車朝夕及燕出入之車朝服者視朝之服也<lb/>
　𤣥衣素裳○疏曰士乘棧車更無别車云乗云道云<lb/>
　槀所用各異也司裳云道車載旞注云王以朝夕燕<lb/>
<pb n="58b"/>
　出入亦以象路名道也<lb/>
稾車載簑笠<lb/>
　註曰槀猶散也散車以田以鄙之車簑笠備雨服今<lb/>
　文槀為潦凢道車槀車之纓轡及勒亦縣于衡也○<lb/>
　疏曰司裳云斿車載旌注云斿車木路也王以田以<lb/>
　鄙謂王行小小田獵廵行縣鄙此散車與彼斿車同<lb/>
　是㳺散所乗士從王以田以鄙者也云纓轡及勒亦<lb/>
　縣於衡者以車三乘皆當有馬有馬則有此三者<lb/>
<pb n="59a"/>
將載祝及執事舉奠户西南面東上卒束前而降奠席<lb/>
于柩西<lb/>
　註曰將於柩西當前束設之<lb/>
巾奠乃牆<lb/>
　註曰牆柩飾也<lb/>
抗木刋<lb/>
　註曰剥削之○疏曰有皮者剥乃削之<lb/>
茵著用荼實綏澤焉<lb/>
<pb n="59b"/>
　註曰荼茅秀也綏廉薑也澤澤蘭也皆取其香且御<lb/>
　濕<lb/>
葦苞長三尺一編<lb/>
　註曰用便易也<lb/>
菅屑三其實皆瀹<lb/>
　註曰米麥皆湛之物未知神之所享不用食道所以<lb/>
　為敬○坡按字訓瀹漬也又湯中薄熟出之也<lb/>
祖還車不易位<lb/>
<pb n="60a"/>
　註曰為鄊外耳未行<lb/>
執披者㫄四人<lb/>
　註曰前後左右各二人<lb/>
凢贈幣無常<lb/>
　註曰賓之贈也玩好曰贈在所有<lb/>
凢糗不煎<lb/>
　註曰以膏煎之則䙝非敬<lb/>
唯君命止柩于堩其餘則否<lb/>
<pb n="60b"/>
　註曰不敢留神也堩道也曾子問曰𦵏既引至于堩<lb/>
車至道左北面立東上<lb/>
　註曰道左墓道東先至者在東○疏曰以不入壙故<lb/>
　東上不統於壙也當是陳器之南先至謂乘車<lb/>
柩至于壙斂服載之<lb/>
　註曰柩車至壙祝説載除飾乃斂乘車道車槀車之<lb/>
　服載之不空之以歸送形而往迎精而反亦禮之宜<lb/>
卒窆而歸不驅<lb/>
<pb n="61a"/>
　註曰孝子往如慕反如疑為親之在彼○疏曰慕者<lb/>
　如嬰兒隨母而啼慕疑者孝子不見其親不知精魂<lb/>
　歸否在彼者疑精魂在彼不歸<lb/>
君視斂若不待奠加盖而出不視斂則加盖而至卒事<lb/>
　註曰為有他故及辟忌也○疏曰卒事者待大斂訖<lb/>
　乃出○楊氏曰哭尸斂尸撫尸㨕殯視塗視奠凢六<lb/>
　節每一節主人降出主人不敢必君之卒事也君命<lb/>
　反主人行事所以盡哀敬之情始終之義也<lb/>
<pb n="61b"/>
既正柩賓出遂匠納車于階間<lb/>
　註曰遂匠遂人匠人也遂人主引徒役匠人主載柩<lb/>
　窆職相左右也車載柩車周禮謂之蜃車其車之轝<lb/>
　狀如牀中央有轅前後出設前後輅轝上有四周下<lb/>
　則前後有軸以輇為輪許叔重説有輻曰輪無輻曰<lb/>
　輇○疏曰正經不云納柩車時節故記人明之遂師<lb/>
　注云蜃車柩路四輪廹地而行有似於蜃此注轝狀<lb/>
　與輴車同但輴車無輪有轉轔此有輇輪為異耳<lb/>
<pb n="62a"/>
祝饌祖奠于主人之南當前輅北上巾之<lb/>
　註曰言饌於主人之南當前輅則既祖祝乃饌○疏<lb/>
　曰以其未祖以前柩車鄊北輅在主人之北今云饌<lb/>
　于主人之南明知既祖還乃鄉饌之<lb/>
弓矢之新沽功<lb/>
　註曰設之宜新沽示不用<lb/>
有弭飾焉<lb/>
　註曰弓無縁者謂之弭弭以骨角為飾○疏曰爾雅<lb/>
<pb n="62b"/>
　有縁謂之弓無縁謂之弭孫氏云縁繋約而漆之無<lb/>
　縁不以繋約骨飾兩頭詩云象弭魚服<lb/>
亦可張也<lb/>
　註曰亦使可張<lb/>
有柲<lb/>
　註曰柲弓檠弛則縳之於弓裏備傷損以竹為之詩<lb/>
　云竹柲緄縢<lb/>
設依撻焉<lb/>
<pb n="63a"/>
　註曰依纒絃也撻弣側矢道也皆以韋為之○疏曰<lb/>
　撻所以撻矢令出者生時以骨為之<lb/>
有韣<lb/>
　註曰韣弓衣也以緇布為之<lb/>
翭矢一乗骨鏃短衛<lb/>
　註曰翭猶候也候物而射之矢也四矢曰乗骨鍭短<lb/>
　衛亦示不用也生時翭矢金鏃凢為矢五分笴長而<lb/>
　羽其一○疏曰名羽為衛所以防衛其矢不使不調<lb/>
<pb n="63b"/>
志矢一乗軒輖中亦短衛<lb/>
　註曰志猶擬也習射之矢書云若射之有志輖<graphic n="KR1819" url="https://raw.githubusercontent.com/kanripo/KR-Gaiji/master/images/KR1819.png" mimeType="image/png"/>也<lb/>
　無鏃短衛亦示不用生時志矢骨鏃凢為矢前重後<lb/>
　輕也○疏曰周禮司弓矢注云恒矢之屬軒輖中所<lb/>
　謂志則志矢恒矢也八矢翭矢居前最重恒矢居後<lb/>
　最輕既不盡用取其首尾也軒<graphic n="KR1819" url="https://raw.githubusercontent.com/kanripo/KR-Gaiji/master/images/KR1819.png" mimeType="image/png"/>中前後輕重等也<lb/>
　經不云鏃故知無鍭也<lb/>
　儀禮述註卷十三<lb/>
</p>
<p>
</p>
  </div>
</body>
</text>
</TEI>
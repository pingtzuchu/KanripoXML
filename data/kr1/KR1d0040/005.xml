<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儀禮述註卷五</head> <lb/>
    <p>
<pb n="1a"/>
欽定四庫全書<lb/>
　儀禮述註卷五<lb/>
　　　　　　　　　　　安溪　李光坡　撰<lb/>
　　鄉射禮苐五<lb/>
　　　鄭目録云州長春秋以禮㑹民而射於州序之<lb/>
　　　禮謂之鄉者州鄉之屬鄉大夫或在焉不改其<lb/>
　　　禮○疏曰周禮五州為郷是州屬鄉也云鄉大<lb/>
　　　夫或在焉者一鄉管五州鄉大夫或宅居一州<lb/>
<pb n="1b"/>
　　　之内來臨此射禮是為鄉大夫在焉則名鄉射<lb/>
　　　又鄉大夫三年大比興賢者能者訖而以鄉射<lb/>
　　　之禮五物詢衆庻亦行此州長射禮以詢之亦<lb/>
　　　是鄉大夫在焉故名鄉射云不改其禮者雖鄉<lb/>
　　　大夫在其禮仍依州長射禮也然此經鄉大夫<lb/>
　　　射於庠云堂則由楹外又云堂則物當楣又云<lb/>
　　　大夫用兕中其禮與士射於序别而云不改者<lb/>
　　　大射鄉大夫士射先行鄉飲酒禮及未旅而射<lb/>
<pb n="2a"/>
　　　為不改耳其實亦有少異也<lb/>
鄉射之禮○主人戒賔賔出迎再拜主人答再拜乃請<lb/>
　註曰主人州長也鄉大夫若在焉則稱鄉大夫也戒<lb/>
　猶警也語也出迎出門也請告也告賔以射事不言<lb/>
　拜辱此為習民以禮樂不主為賔已也不謀賔者時<lb/>
　不獻賢能事輕也今郡國行此禮以季春周禮鄉老<lb/>
　及鄉大夫三年正月獻賢能之書於王退而以鄉射<lb/>
　之禮五物詢衆庻諸侯之鄉大夫既貢士於其君亦<lb/>
<pb n="2b"/>
　用此禮射而詢衆庻乎○疏曰按鄉大夫是諸侯鄉<lb/>
　大夫則此州長亦諸侯之州長以士為之是以經云<lb/>
　釋獲者執鹿中而記云士鹿中也若天子州長中大<lb/>
　夫為之矣<lb/>
賔禮辭許主人再拜賔答再拜主人退賔送再拜<lb/>
　註曰退還射宫省録射事<lb/>
無介<lb/>
　註曰雖先飲酒主於射也其序賔之禮畧<lb/>
<pb n="3a"/>
乃席賔南面東上<lb/>
　註曰不言於戸牖之間者此射於序○疏曰此射於<lb/>
　序鄉飲酒在庠以其序無室庠有室無室則無戸牖<lb/>
　設席亦當户牖之處耳言東上亦主人在東故席端<lb/>
　在東不得以曲禮席南向北向以西方為上解之<lb/>
衆賔之席繼而西<lb/>
　註曰言繼者甫欲習衆庻未有所殊别○疏曰鄉飲<lb/>
　酒三賔之席不屬彼有徳之人各自特不繼故有殊<lb/>
<pb n="3b"/>
　别<lb/>
席主人於阼階上西面<lb/>
　註曰阼階東階<lb/>
尊於賔席之東兩壺斯禁左𤣥酒皆加勺篚在其南東<lb/>
肆<lb/>
　註曰斯禁禁切地無足者也設尊者北面西曰左尚<lb/>
　之也肆陳也○疏曰左𤣥酒據人設尊北面故西為<lb/>
　左<lb/>
<pb n="4a"/>
設洗于阼階東南南北以堂深東西當東榮水在洗東<lb/>
篚在洗西南肆<lb/>
　註曰榮屋翼<lb/>
縣于洗東北西面<lb/>
　註曰此縣謂磬也縣於東方辟射位也但縣磬者半<lb/>
　天子之士無鍾○疏曰縣謂磬者對大射縣鍾磬鏄<lb/>
　具有也辟射位者决鄉飲酒無射事縣于階間也諸<lb/>
　侯之卿大夫半天子之卿大夫天子之卿大夫判縣<lb/>
<pb n="4b"/>
　者東西各有鍾磬為肆諸侯之卿大夫判縣者分一<lb/>
　肆於兩廂東縣磬西縣鍾若天子之士特縣者直東<lb/>
　廂有鍾磬二虡為一肆諸侯之士分取磬而已縣于<lb/>
　東方為特縣此既兼鄉大夫詢衆庻當為判縣而總<lb/>
　云無鍾者方以禮樂化民雖大夫亦同士特縣也其<lb/>
　天子諸侯鍾磬鏄具卿大夫天子士以下亦無鏄蓋<lb/>
　若有鏄添鍾磬為三半不得也<lb/>
乃張侯下綱不及地武<lb/>
<pb n="5a"/>
　註曰侯謂所射布也綱持舌繩也武迹也中人之迹<lb/>
　尺二寸侯象人綱即其足也是以取數焉<lb/>
不繫左下綱中掩束之<lb/>
　註曰事未至也○疏曰按下記云東方謂之右个註<lb/>
　侯以向堂為靣也則此左下綱以西畔而言<lb/>
乏參侯道居侯黨之一西五歩<lb/>
　註曰容謂之乏所以為獲者御矢也侯道五十歩此<lb/>
　乏去侯北十丈西三丈<lb/>
<pb n="5b"/>
羮定<lb/>
　註曰肉謂之羹定猶熟也謂狗熟可食<lb/>
主人朝服乃速賔賔朝服出迎再拜主人答再拜退賔<lb/>
送再拜<lb/>
　註曰速召也射賔輕也戒時𤣥端<lb/>
賔及衆賔遂從之○及門主人一相出迎于門外再拜<lb/>
賔答再拜<lb/>
　註曰相主人家臣擯賛𫝊命者<lb/>
<pb n="6a"/>
揖衆賔<lb/>
　註曰差卑禮宜異<lb/>
主人以賔揖先入<lb/>
　註曰以猶與也先入入門右西靣<lb/>
賔厭衆賔衆賔皆入門左東面北上賔少進<lb/>
　註曰引手曰厭少進差在前也<lb/>
主人以賔三揖皆行及階三讓主人升一等賔升<lb/>
　註曰三讓而主人先升者是主人先讓於賔不俱升<lb/>
<pb n="6b"/>
　者賔客之道進宜難也<lb/>
主人阼階上當楣北面再拜賔西階上當楣北面答再<lb/>
拜<lb/>
　註曰主人拜賔至此堂<lb/>
主人坐取爵於上篚以降<lb/>
　註曰將獻賔也<lb/>
賔降<lb/>
　註曰從主人也<lb/>
<pb n="7a"/>
主人阼階前西面坐奠爵興辭降<lb/>
　註曰重以主人事煩賔也<lb/>
賔對<lb/>
　註曰對答<lb/>
主人坐取爵興適洗南面坐奠爵于篚下盥洗<lb/>
　註曰盥手又洗爵致潔敬也古文盥皆作浣<lb/>
賔進東北面辭洗<lb/>
　註曰必進者方辭洗宜違位也言東北面則位南於<lb/>
<pb n="7b"/>
　洗矣<lb/>
主人坐奠爵于篚興對賔反位<lb/>
　註曰反從降之位也鄉飲酒曰當西序東面<lb/>
主人卒洗壹揖壹讓以賔升賔西階上北面拜洗主人<lb/>
阼階上北面奠爵遂答拜乃降<lb/>
　註曰乃降將更盥也古文壹皆作一<lb/>
賔降主人辭降賔對主人卒盥壹揖壹讓升賔升西階<lb/>
上疑立<lb/>
<pb n="8a"/>
　註曰疑止也有矜莊之色<lb/>
主人坐取爵實之賔席之前西北面獻賓<lb/>
　註曰進於賓也凢進物曰獻<lb/>
賓西階上北面拜主人少退<lb/>
　註曰少退猶少辟也<lb/>
賔進受爵于席前復位<lb/>
　註曰復位西階上位<lb/>
主人阼階上拜送爵賔少退薦脯醢<lb/>
<pb n="8b"/>
　註曰薦進<lb/>
賔升席自西方<lb/>
　註曰賔升降由下也<lb/>
乃設折俎<lb/>
　註曰牲體枝觧節折以實俎也<lb/>
主人阼階東疑立賔坐左執爵右祭脯醢奠爵于薦西<lb/>
興取肺坐絶祭<lb/>
　註曰卻左手執本右手絶末以祭也肺離上為本下<lb/>
<pb n="9a"/>
　為末<lb/>
尚左手嚌之<lb/>
　註曰嚌嘗也右手在下絶以授口嘗之<lb/>
興加于俎坐挩手執爵遂祭酒興席末坐啐酒<lb/>
　註曰挩拭也啐嘗也<lb/>
降席坐奠爵拜告旨<lb/>
　註曰降席席西也旨美也<lb/>
執爵興主人阼階上答拜賔西階上北面坐卒爵興坐<lb/>
<pb n="9b"/>
奠爵遂拜執爵興主人阼階上答拜<lb/>
　註曰卒盡<lb/>
賔以虛爵降<lb/>
　註曰將洗以酢主人<lb/>
主人降<lb/>
　註曰從賔也降立阼階東西面當東序<lb/>
賓西階前東面坐奠爵興辭降主人對賔坐取爵適洗<lb/>
北面坐奠爵于篚下興盥洗<lb/>
<pb n="10a"/>
　註曰賔北靣盥洗自外來○疏曰對主人自内出南<lb/>
　面是也<lb/>
主人阼階之東南面辭洗賔坐奠爵于篚興對主人反<lb/>
位<lb/>
　註曰反位從降之位也主人辭洗進也<lb/>
賔卒洗揖讓如初升○主人拜洗賔答拜興降盥如主<lb/>
人之禮賔升實爵主人之席前東南面酢主人<lb/>
　註曰酢報<lb/>
<pb n="10b"/>
主人阼階上拜賔少退主人進受爵復位賔西階上拜<lb/>
送爵薦脯醢主人升席自北方乃設折俎祭如賔禮<lb/>
　註曰祭薦俎及酒亦嚌啐<lb/>
不告㫖<lb/>
　註曰酒已物<lb/>
自席前適阼階上北面坐卒爵興坐奠爵遂拜執爵興<lb/>
賔西階上北面答拜<lb/>
　註曰自由也啐酒於席末由前降便也<lb/>
<pb n="11a"/>
主人坐奠爵于序端阼階上再拜崇酒賔西階上答再<lb/>
拜<lb/>
　註曰序端東序頭也崇充也謝酒惡相充滿也<lb/>
主人坐取觶于篚以降<lb/>
　註曰將酬賔<lb/>
賔降主人奠觶辭降賔對東面立主人坐取觶洗賔不<lb/>
辭洗<lb/>
　註曰不辭洗以其將自飲<lb/>
<pb n="11b"/>
卒洗揖讓升賔西階上疑立主人實觶酬之阼階上北<lb/>
面坐奠觶遂拜執觶興<lb/>
　註曰酬勸酒<lb/>
賔西階上北面答拜主人坐祭遂飲卒觶興坐奠觶遂<lb/>
拜執觶興賔西階上北面答拜主人降洗賔降辭如獻<lb/>
禮<lb/>
　註曰以將酌已<lb/>
升不拜洗<lb/>
<pb n="12a"/>
　註曰酬禮殺也<lb/>
賔西階上立主人實觶賔之席前北面賔西階上拜主<lb/>
人坐奠觶于薦西賔辭坐取觶以興反位<lb/>
　註曰賔辭辭主人復親酌已<lb/>
主人阼階上拜送賔北面坐奠觶於薦東反位<lb/>
　註曰酬酒不舉<lb/>
主人揖降賔降東面立于西階西當西序<lb/>
　註曰主人將與衆賔為禮賔謙不敢獨居堂<lb/>
<pb n="12b"/>
主人西南面三拜衆賔衆賔皆答壹拜<lb/>
　註曰三拜示徧也壹拜不備禮也獻賔畢乃與衆賔<lb/>
　拜敬不能並<lb/>
主人揖升坐取爵於序端降洗升實爵西階上獻衆賔<lb/>
衆賔之長升拜受者三人<lb/>
　註曰長其老者言三人則衆賔多矣國以多徳行道<lb/>
　藝為榮何常數之有乎○疏曰此雖非賔賢能其衆<lb/>
　亦三人在堂上與郷飲酒數同其堂下衆賔無定數<lb/>
<pb n="13a"/>
　故鄭云言三人則衆賔多矣<lb/>
主人拜送<lb/>
　註曰拜送爵於衆賔右<lb/>
坐祭立飲不拜既爵授主人爵降復位<lb/>
　註曰既盡○疏曰此還上三人者降復賔南東面位<lb/>
衆賔皆不拜受爵坐祭立飲<lb/>
　註曰自第四以下又不拜受爵禮彌畧○疏曰此謂堂<lb/>
　下衆賔無數者<lb/>
<pb n="13b"/>
每一人獻則薦諸其席<lb/>
　註曰諸於○疏曰此還據堂上三人有席者故云薦<lb/>
　諸其席謂席前也<lb/>
衆賔辯有脯醢<lb/>
　註曰薦於其位○疏曰還據堂下無席者故鄭云薦<lb/>
　於其位不云席也<lb/>
主人以虚爵降奠於篚<lb/>
　註曰不復用<lb/>
<pb n="14a"/>
揖讓升賔厭衆賔升衆賔皆升就席一人洗舉觶於賔<lb/>
　註曰一人主人之吏<lb/>
升實觶西階上坐奠觶拜執觶興賔席末答拜舉觶者<lb/>
坐祭遂飲卒觶興坐奠觶拜執觶興賔答拜降洗升<lb/>
實之西階上北面<lb/>
　註曰將進奠觶<lb/>
賔拜<lb/>
　註曰拜受觶<lb/>
<pb n="14b"/>
舉觶者進坐奠觶於薦西<lb/>
　註曰不授賤不敢也<lb/>
賔辭坐取以興<lb/>
　註曰若親受然<lb/>
舉觶者西階上拜送賔反奠於其所舉觶者降<lb/>
大夫若有遵者則入門左<lb/>
　註曰謂此鄉之人為大夫者也謂之遵者方以禮樂<lb/>
　化民欲其遵法之也其士也於旅乃入鄉大夫士非<lb/>
<pb n="15a"/>
　鄉人禮亦然主於鄉人耳今文遵為僎○疏曰下記<lb/>
　云士既旅不入明未旅間皆得入是以未旅而射其<lb/>
　士皆在也知鄉大夫士非鄉人禮亦然者以其同是<lb/>
　鄉大夫士禮無異故也但異鄉不助主人樂賔為别<lb/>
　也<lb/>
主人降<lb/>
　註曰迎大夫於門内也不出門别於賔<lb/>
賔及衆賔皆降復初位<lb/>
<pb n="15b"/>
　註曰不敢居堂俟大夫入也初位門内東面<lb/>
主人揖讓以大夫升拜至大夫答拜主人以爵降大夫<lb/>
降主人辭降大夫辭洗如賔禮席於尊東<lb/>
　註曰尊東明與賔夾尊也不言東上統於尊也○疏<lb/>
　曰統於尊也者席於尊東繼尊而言又不言東上西<lb/>
　上是以下云大夫降席東南面降由上故知西上統<lb/>
　於尊也<lb/>
升不拜洗主人實爵席前獻於大夫大夫西階上拜進<lb/>
<pb n="16a"/>
受爵反位主人大夫之右拜送大夫辭加席主人對不<lb/>
去加席<lb/>
　註曰辭之者謙不以已尊加賢者也不去者大夫再<lb/>
　重席正也賔一重席<lb/>
乃薦脯醢大夫升席設折俎祭如賔禮不嚌肺不啐酒<lb/>
不告旨西階上卒爵拜主人答拜<lb/>
　註曰凢所不者殺於賔也大夫升席由東方○疏曰<lb/>
　以其大夫席西上升由下故知大夫升席由東方也<lb/>
<pb n="16b"/>
大夫降洗<lb/>
　註曰將酢主人也大夫若衆則辯獻長乃酢<lb/>
主人復阼階降辭如初卒洗主人盥<lb/>
　註曰盥者雖將酌自飲尊大夫不敢䙝<lb/>
揖讓升大夫授主人爵於兩楹間復位主人實爵以酢<lb/>
於西階上坐奠爵拜大夫答拜坐祭卒爵拜大夫答拜<lb/>
主人坐奠爵於西楹南再拜崇酒大夫答拜主人復阼<lb/>
階揖降<lb/>
<pb n="17a"/>
　註曰將升賔○疏曰為士於旅乃入擬獻士故奠爵於西楹南<lb/>
大夫降立於賔南<lb/>
　　註曰雖尊不奪人之正禮<lb/>
主人揖讓以賔升大夫及衆賔皆升就席席工於西階<lb/>
上少東樂正先升北面立於其西<lb/>
　　註曰言少東者明樂正西側階不欲大東辟射位<lb/>
工四人二瑟瑟先相者皆左何瑟面鼓執越内弦右手<lb/>
相入升自西階北面東上工坐相者坐授瑟乃降<lb/>
<pb n="17b"/>
　　註曰相扶工也面前也鼓在前變於君也執越内弦<lb/>
　　右手相由便也越瑟下孔所以𤼵越其聲也前越言<lb/>
　　執者内有絃結手入之淺也相者降立西方○疏曰<lb/>
　　鄉射與大射相對大射君禮而後首此臣禮前首故<lb/>
　　云變於君燕禮與鄉飲酒相對是以燕禮面鼓又與<lb/>
　　鄉飲酒後首相變<lb/>
笙入立於縣中西面<lb/>
　　註曰堂下樂相從也縣中磬東立西面<lb/>
<pb n="18a"/>
乃合樂周南闗雎葛覃卷耳召南鵲巢采蘩采蘋<lb/>
　註曰不歌不笙不間志在射畧於樂也不畧合樂者<lb/>
　周南召南之風鄉樂也不可畧其正也昔太王王季<lb/>
　文王始居岐山之陽躬行以成王業至三分天下乃<lb/>
　宣周南召南之化本其徳之初刑於寡妻至於兄弟<lb/>
　以御於家邦故謂之鄉樂用之房中以及朝廷饗燕<lb/>
　鄉射飲酒此六篇其風化之原也是以合金石絲竹<lb/>
　而歌之○疏曰鄉飲酒禮燕飲作樂四節今不歌不<lb/>
<pb n="18b"/>
　笙不間唯有合樂故云志在射畧於樂也二南是大夫<lb/>
　士之鄉樂己之正樂故云不可畧其正也<lb/>
工不興<lb/>
　註曰瞽矇禮畧也<lb/>
告於樂正曰正歌備樂正告於賔乃降<lb/>
　註曰樂正降者堂上正樂畢也降立西階東北面<lb/>
主人取爵於上篚獻工大師則為之洗<lb/>
　註曰尊之也君賜大夫樂又從之以其人謂之大師<lb/>
<pb n="19a"/>
　也<lb/>
賔降主人辭降<lb/>
　註曰大夫不降尊也<lb/>
工不辭洗卒洗升實爵工不興左瑟一人拜受爵主人<lb/>
阼階上拜送爵薦脯醢使人相祭工飲不拜旣爵授主<lb/>
人爵衆工不拜受爵祭飲辯有脯醢不祭不洗遂獻笙<lb/>
於西階上<lb/>
　註曰不洗者賤也衆工而不洗矣而衆笙不洗者笙<lb/>
<pb n="19b"/>
　賤於衆工正君賜之猶不洗也○疏曰鄭云此者欲<lb/>
　見工在上貴君賜之大師為之洗笙賤位在下正使<lb/>
　君賜之笙人猶不為之洗况衆笙乎<lb/>
笙一人拜於下盡階不升堂受爵主人拜送爵階前坐<lb/>
祭立飲不拜既爵升授主人爵衆笙不拜受爵坐祭立<lb/>
飲辯有脯醢不祭主人以爵降奠於篚反升就席<lb/>
　註曰亦揖讓以賔升衆賔皆升○疏曰上賔降經雖<lb/>
　不言衆賔降衆賔卑從降可知故今從賔升也<lb/>
<pb n="20a"/>
主人降席自南方<lb/>
　註曰禮殺由便<lb/>
側降<lb/>
　註曰賔不從降<lb/>
作相為司正司正禮辭許諾主人再拜司正答拜<lb/>
　註曰爵備樂畢將留賔以事為有懈倦失禮立司正<lb/>
　以監之察儀法也詩云既立之監或佐之史<lb/>
主人升就席司正洗觶升自西階由楹内適阼階上北<lb/>
<pb n="20b"/>
面受命於主人西階上北面請安於賔賔禮辭許司正<lb/>
告於主人遂立於楹間以相拜主人阼階上再拜賔西<lb/>
階上答再拜皆揖就席司正實觶降自西階中庭北面<lb/>
坐奠觶興退少立進坐取觶興反坐不祭遂卒觶興坐<lb/>
奠觶拜執觶興洗北面坐奠於其所興少退北面立於<lb/>
觶南<lb/>
　註曰立觶南亦其故擯位○疏曰按上未有擯位此<lb/>
　云擯位者按射禮云擯者退中庭是擯者在中庭有<lb/>
<pb n="21a"/>
　位燕禮大射皆擯者為司正則此鄉射及鄉飲酒云<lb/>
　作相為司正相即擯者也故知觶南者中庭故擯位<lb/>
　也<lb/>
未旅<lb/>
　註曰旅序也未以次序相酬將射也旅則禮終也○<lb/>
　疏曰未旅而射者旅則醉而禮終恐不得射也<lb/>
三耦俟於堂西南面東上<lb/>
　註曰司射選弟子之中徳行道藝之髙者以為三耦<lb/>
<pb n="21b"/>
　○楊氏曰此時擬取三耦之人俟事於此未比三耦<lb/>
司射適堂西袒决遂取弓於階西兼挾乗矢升自西階<lb/>
階上北面告於賔曰弓矢既具有司請射<lb/>
　註曰司射主人之吏也於堂西袒决遂者主人無次<lb/>
　隱蔽而已袒左免衣也决猶闓也以象骨為之著右<lb/>
　大擘指以鈎弦闓體也遂射韝也以韋為之所以遂<lb/>
　弦者也其非射時則謂之拾拾斂也所以蔽膚斂衣也<lb/>
　方持弦矢曰挟乗矢四矢也大射曰挟乗矢於弓外<lb/>
<pb n="22a"/>
　見鏃於弣右巨指鈎弦○疏曰大射諸侯禮有大射<lb/>
　正為長射人次之司射又次之小射正又次之皆是士<lb/>
　為之則此大夫士禮不得用士故知是主人之吏有<lb/>
　司謂司馬也諸侯之州長無司馬官故直言有司也<lb/>
賔對曰某不能為二三子許諾<lb/>
　註曰言某不能謙也二三子謂衆賔已下<lb/>
司射適阼階上東北面告於主人曰請射於賔賔許<lb/>
司射降自西階階前西面命弟子納射器<lb/>
<pb n="22b"/>
　註曰弟子賔黨之年少者也納内也射器弓矢决拾<lb/>
　旌中籌楅豐也賔黨東面主人之吏西面○疏曰賔<lb/>
　黨西方東面今以西面命之明是賔黨言弟子故知<lb/>
　少者<lb/>
乃納射器皆在堂西賔與大夫之弓倚於西序矢在弓<lb/>
下北括衆弓倚於堂西矢在其上<lb/>
　註曰上堂西亷矢亦北括○疏曰序在堂上故矢在<lb/>
　弓下堂西在堂下故矢隨其弓而直堂西亷稜之上<lb/>
<pb n="23a"/>
　也<lb/>
主人之弓矢在東序東<lb/>
　註曰亦倚於東序也矢在其下北括<lb/>
司射不釋弓矢遂以比三耦於堂西三耦之南北面命<lb/>
上射曰某御於子命下射曰子與某子射<lb/>
　註曰比選次其才相近者也<lb/>
司正為司馬<lb/>
　註曰兼官由便也立司正為涖酒耳今射司正無事<lb/>
<pb n="23b"/>
司馬命張侯弟子説束遂繫左下綱<lb/>
　註曰事至也<lb/>
司馬又命獲者倚旌於侯中<lb/>
　註曰為當負侯也獲者亦弟子也謂之獲者以事名<lb/>
　之○疏曰堂下位主人之黨在東賔弟子在西下云<lb/>
　獲者由西方坐取旌是賔黨弟子可知亦上張侯者<lb/>
　也<lb/>
獲者由西方坐取旌倚於侯中乃退樂正適西方命弟<lb/>
<pb n="24a"/>
子賛工遷樂於下<lb/>
　註曰當辟射也賛佐也遷徙也<lb/>
弟子相工如初入降自西階阼階下之東南堂前三笴<lb/>
西面北上坐<lb/>
　註曰笴矢幹也○疏曰矢人注矢幹長三尺是去堂<lb/>
　九尺也<lb/>
樂正北面立於其南<lb/>
　註曰北面向堂不與工序也<lb/>
<pb n="24b"/>
司射猶挟乘矢以命三耦各與其耦讓取弓矢拾<lb/>
　註曰猶有故之辭拾更也○疏曰更遞取弓矢見威<lb/>
　儀也非决拾之拾<lb/>
三耦皆袒决遂有司左執弣<lb/>
　註曰有司弟子納射器者也凢納射器者皆執以俟<lb/>
　事<lb/>
右執弦而授弓遂授矢三耦皆執弓搢三而挾一个<lb/>
　註曰搢挿也挿於帶右<lb/>
<pb n="25a"/>
司射先立於所設中之西南東面<lb/>
　楊氏曰此時未設中但言司射立於將設中處之西<lb/>
　南<lb/>
三耦皆進由司射之西立於其西南東面北上而俟<lb/>
司射東面立於三耦之北搢三而挾一个<lb/>
　註曰為當誘射也固東面矣復言之者明郤時還○<lb/>
　疏曰司射先在中西南東面今三耦立定司射卻来<lb/>
　向三耦之北東面明司射卻時右還西南東面也<lb/>
<pb n="25b"/>
揖進當階北面揖及階揖升堂揖豫則鈎楹内堂則由<lb/>
楹外當左物北面揖<lb/>
　註曰鈎楹繞楹而東也序無室可以深也周立四代<lb/>
　之學於國而又以有虞氏之庠為鄉學鄉飲酒義曰<lb/>
　主人迎賔於庠門外是也庠之制有堂有室也今言<lb/>
　豫者謂州學也讀如成周宣榭災之榭周禮作序凢<lb/>
　屋無室曰榭宜從榭州立榭者下鄉也左物下物也<lb/>
　○疏曰云周立四代之學於國者按王制云有虞氏<lb/>
<pb n="26a"/>
　上庠下庠夏后氏東序西序殷人左學右學周人東<lb/>
　膠虞庠周立四代者通已為四代也但質家貴右故<lb/>
　虞殷大學在西郊小學在國中文家貴左故夏周大<lb/>
　學在國中王宫之東小學在西郊周所立前代學者<lb/>
　立虞夏殷三代大學若然立虞氏上庠則周之小學<lb/>
　為有虞氏之庠制在西郊也立殷之右學則瞽宗周<lb/>
　立之亦在西郊立夏后氏之東序則周之東膠立在<lb/>
　王宫之東<lb/>
<pb n="26b"/>
及物揖左足履物不方足還視侯中俯正足<lb/>
　註曰方猶併也志在於射左足至右足還併足則是<lb/>
　立也南靣視侯之中乃俯視併正其足○朱先生曰<lb/>
　詳注意盖謂左足履物而右足不併便還足南面視<lb/>
　侯之中也若便併右足則是立矣以志在相射故未<lb/>
　暇立而視侯既視侯而後俯併其足也<lb/>
不去旌<lb/>
　註曰以其不獲<lb/>
<pb n="27a"/>
誘射<lb/>
　　註曰誘猶教也<lb/>
將乘矢<lb/>
　　註曰將行也行四矢<lb/>
執弓不挾<lb/>
　　註曰不挾矢盡<lb/>
右執弦南面揖揖如升射降出於其位南適堂西改取一<lb/>
个挾之遂適階西取扑搢之以反位<lb/>
<pb n="27b"/>
　　註曰扑所以撻犯教者書云扑作教刑<lb/>
司馬命獲者執旌以負侯<lb/>
　　註曰欲令射者見侯與旌深有志於中○疏曰凢射<lb/>
　　主欲中侯中則使獲者舉旌唱獲以是豫使見之<lb/>
獲者適侯執旌負侯而俟<lb/>
　　註曰俟待也<lb/>
司射還當上耦西面作上耦射<lb/>
　　註曰還左還也作使也<lb/>
<pb n="28a"/>
司射反位上耦揖進上射在左並行當階北面揖及階<lb/>
揖上射先升三等下射從之中等<lb/>
　註曰中猶間也<lb/>
上射升堂少左下射升上射揖並行<lb/>
　註曰並併也併東行<lb/>
皆當其物北面揖及物揖皆左足履物還視侯中合足<lb/>
而俟<lb/>
　還音旋<lb/>
<pb n="28b"/>
司馬適堂西不决遂袒執弓<lb/>
　註曰不决遂因不射不備<lb/>
出於司射之南升自西階鉤楹由上射之後西南面立<lb/>
於物間右執簫南揚弓命去侯<lb/>
　註曰鉤楹以當由上射者之後也簫弓末也大射曰<lb/>
　左執弣揚猶舉也○疏曰右執簫者不可一手揚弓<lb/>
　故引大射曰左手執弣左當郤手則右執簫者右當<lb/>
　覆手也<lb/>
<pb n="29a"/>
獲者執旌許諾聲不絶以至於乏坐東面偃旌興而俟<lb/>
　註曰聲不絶不以宫商不絶而已鄉射威儀省偃猶<lb/>
　仆也<lb/>
司馬出於下射之南還其後降自西階反由司射之南適<lb/>
堂西釋弓襲反位立於司射之南<lb/>
　註曰圍下射者明為二人命去侯○疏曰圍下射者<lb/>
　若出物間西行則似為上射命去侯是以并下射圍<lb/>
　繞之明為二人命去侯也<lb/>
<pb n="29b"/>
司射進與司馬交於階前相左由堂下西階之東北面<lb/>
視上射命曰無射獲無獵獲<lb/>
　註曰射獲謂矢中人也獵矢從傍<lb/>
上射揖司射退反位乃射上射既𤼵挾弓矢而后下射<lb/>
射拾𤼵以將乘矢獲者坐而獲<lb/>
　註曰射者中則大言獲獲得也射講武田之類是以中<lb/>
　為獲也<lb/>
舉旌以宫偃旌以商<lb/>
<pb n="30a"/>
　註曰宫為君商為臣聲和律吕相生○疏曰舉旌以<lb/>
　宫大言獲也偃旌以商小言獲也<lb/>
獲而未釋獲<lb/>
　註曰但大言獲末釋其算○今按第一畨射獲者但<lb/>
　大言其獲未釋算及第二畨射始設中而釋算<lb/>
卒射皆執弓不挾南面揖揖如升射<lb/>
　註曰不挾亦右執弦如司射<lb/>
上射降三等下射少右從之中等並行上射於左<lb/>
<pb n="30b"/>
　註曰降下○疏曰此上射下射升與降階上射為先<lb/>
　又上射升降皆在左<lb/>
與升射者相左交於階前相揖由司馬之南適堂西釋<lb/>
弓説决拾襲而俟於堂西南面東上三耦卒射亦如<lb/>
之司射去扑倚於西階之西升堂北靣告於賔曰三耦<lb/>
卒射<lb/>
　註曰去扑乃升不敢佩刑器即尊者之側<lb/>
賔揖<lb/>
<pb n="31a"/>
　註曰以揖然之<lb/>
司射降搢扑反位司馬適堂西袒執弓由其位南進與<lb/>
司射交於階前相左升自西階鈎楹自右物之後立於<lb/>
物間西南面揖弓<lb/>
　註曰揖推之也<lb/>
命取矢獲者執旌許諾聲不絶以旌負侯而俟<lb/>
　註曰俟弟子取矢以旌指教之<lb/>
司馬出於左物之南還其後降自西階遂適堂前北面<lb/>
<pb n="31b"/>
立於所設楅之南命弟子設楅<lb/>
　註曰楅猶幅也所以承笴齊矢者○疏曰訓楅為幅<lb/>
　者義取若布帛有邉幅整齊之意<lb/>
乃設楅於中庭南當洗東肆<lb/>
　註曰東肆統於賔○疏曰大射云小臣師設楅司馬<lb/>
　正東面以弓為畢鄭注云畢所以教助執事者明此<lb/>
　亦然記云楅龍首鄭注云兩端為龍首若然則有首<lb/>
　無尾而言西上者應有刻飾記之為首尾也<lb/>
<pb n="32a"/>
司馬由司射之南退釋弓於堂西襲反位弟子取矢北<lb/>
靣坐委於楅北括乃退司馬襲進當楅南北面坐左右<lb/>
撫矢而乘之<lb/>
　註曰撫拊之也就委矢左右手撫而四四數分之也<lb/>
　上既言襲矣復言之者嫌有事即袒也凢事升堂乃<lb/>
　袒○疏曰北括者順射時矢南行也云凢事升堂乃<lb/>
　袒者堂下雖有事亦不袒若司射不問堂上堂下有<lb/>
　事即袒司馬與司射遞行事恐同故明之也<lb/>
<pb n="32b"/>
若矢不備則司馬又袒執弓如初升命曰取矢不索<lb/>
　註曰索猶盡也<lb/>
弟子自西方應曰諾乃復求矢加於楅<lb/>
　復扶又反<lb/>
司射倚扑於階西升請射於賔如初賔許諾賔主人大<lb/>
夫若皆與射則遂告於賔適阼階上告於主人主人與<lb/>
賔為耦<lb/>
　註曰言若者或射或否在時欲耳射者繹已之志君<lb/>
<pb n="33a"/>
　子務焉大夫遵者也告賔曰主人御於子告主人曰<lb/>
　子與賔射○疏曰射禮三而止第一番直司射與三<lb/>
　耦誘射不釋算第二番三耦與衆耦俱射釋算第三<lb/>
　番兼有作樂為射節賔主大夫則或射或否<lb/>
遂告於大夫大夫雖衆皆與士為耦以耦告於大夫曰<lb/>
某御於子<lb/>
　註曰大夫来觀禮同爵自相為耦則嫌自尊别大夫<lb/>
　為下射而云御於子尊大夫也士謂衆賔之在下者<lb/>
<pb n="33b"/>
　及羣士來觀禮者也禮一命已下齒於鄉里○疏曰<lb/>
　鄉飲酒鄉射雖無正齒位之禮士立於下是以一命<lb/>
　者在下與鄉里齒是其常法諸侯之士無再命以上<lb/>
　若為公卿夫夫自在尊東為遵也言士謂衆賔之在<lb/>
　下者則堂上三賔不與大夫為耦矣亦皆射故下文<lb/>
　云衆賔與射者皆降是也<lb/>
西階上北面作衆賔射司射降搢扑由司馬之南適堂<lb/>
西立比衆耦<lb/>
<pb n="34a"/>
　註曰衆耦大夫耦及衆賔也<lb/>
衆賔將與射者皆降由司馬之南適堂西繼三耦而立<lb/>
東上大夫之耦為上若有東面者則北上賔主人與大<lb/>
夫皆未降<lb/>
　註曰未降其志在射<lb/>
司射乃比衆耦辯<lb/>
　辯音遍<lb/>
遂命三耦拾取矢司射反位<lb/>
<pb n="34b"/>
　註曰反位者俟其袒决遂来<lb/>
三耦拾取矢皆袒决遂執弓進立於司馬之西南司射<lb/>
作上耦取矢司射反位上耦揖進當楅北面揖及楅揖上射<lb/>
東面下射西面上射揖進坐横弓郤手自弓下取一个兼<lb/>
諸弣順羽且興執弦而左還退反位東面揖<lb/>
　註曰横弓者南踣弓也郤手由弓下取矢者以左手<lb/>
　在弓表右手從裏取之便也兼并矢於弣當順羽既<lb/>
　又當執弦也順羽者手放而下備不整理也○疏曰<lb/>
<pb n="35a"/>
　表弓背也且興者謂以右手順羽之時則興故云且興<lb/>
　也左還者以左手向外而西回也東面揖揖下射取<lb/>
　矢也○朱先生曰燕禮云司正右還疏云以右手向<lb/>
　外者以奠觶處為内而言也鄉射云三耦左還疏云<lb/>
　以左手向外者以所立處為内而言也大射云毋周<lb/>
　者既以左手向外繞其所立之處及至將匝之時乃<lb/>
　復以右手向外而轉身也鄉射注云周可也則以左<lb/>
　手向外繞其立處以至於匝乃不復以右手向外而<lb/>
<pb n="35b"/>
　即便轉身也燕禮則右還而未至於匝故不言周與<lb/>
　不周也<lb/>
下射進坐横弓覆手自弓上取一个興其他如上射<lb/>
　註曰覆手由弓上取矢者以左手在弓裏右手從表<lb/>
　取之亦便○疏曰不言踣弓盖卻左手向上執弓而<lb/>
　南踣可知○朱先生曰上文東向覆手南踣弓則弦<lb/>
　向身此云西向卻手南踣弓則弦向外<lb/>
既拾取乘矢揖皆左還南面揖皆少進當楅南皆左還<lb/>
<pb n="36a"/>
北面搢三挾一个揖皆左還上射於右<lb/>
　註曰上射轉居右便其反位也下射左還少南行乃<lb/>
　西面<lb/>
與進者相左相揖反位<lb/>
　註曰相左者由進者之北<lb/>
三耦拾取矢亦如之後者遂取誘射之矢兼乘矢而取<lb/>
之以授有司于西方而后反位<lb/>
　註曰取誘射之矢挾五个弟子逆受於東面位之後<lb/>
<pb n="36b"/>
　○疏曰挾五个者以前拾取矢皆搢三挾一个乃反<lb/>
　位此則先取四矢亦搢三挾一个乃并取誘射四矢<lb/>
　兼挾之故五个也有司即弟子納射器者因留主授<lb/>
　受於堂西西方今見下耦將司射矢来向位仍西面<lb/>
　弟子即往逆受之訖下射乃反向東之位○朱先生<lb/>
　曰後者兼取誘射之矢則是下耦之下射也此疏文<lb/>
　不備又東面位盖在司馬之西南<lb/>
衆賔未拾取矢皆袒决遂執弓搢三挾一个由堂西進<lb/>
<pb n="37a"/>
繼三耦之南而立東面北上大夫之耦為上<lb/>
　註曰未猶不也衆賔不拾者未射無楅上矢也○疏<lb/>
　曰第一畨射時未有拾取矢禮以其第一畨唯有三<lb/>
　耦射無賔射楅上無矢可取故也<lb/>
司射作射如初一耦揖升如初司馬命去侯獲者許諾<lb/>
司馬降釋弓反位司射猶挾一个去扑與司馬交於階<lb/>
前升請釋獲於賔<lb/>
　註曰猶有故之辭司射既誘射恒執弓挾矢以掌射<lb/>
<pb n="37b"/>
　事備尚未知當教之也今三耦卒射衆足以知之矣<lb/>
　猶挾之者君子不必也<lb/>
賔許降搢扑西面立於所設中之東北面命釋獲者設<lb/>
中遂視之<lb/>
　註曰視之當教之<lb/>
釋獲者執鹿中一人執算以從之<lb/>
　註曰鹿中謂射於榭也於庠當兕中<lb/>
釋獲者坐設中南當楅西當西序東面興受筭坐實八<lb/>
<pb n="38a"/>
算於中横委其餘於中西南末興共而俟<lb/>
　註曰興還北面受筭反東面實之<lb/>
司射遂進由堂下北面命曰不貫不釋<lb/>
　註曰貫猶中也不中正不釋筭也<lb/>
上射揖司射退反位釋獲者坐取中之八算改實八算<lb/>
於中興執而俟<lb/>
　註曰執所取算<lb/>
乃射若中則釋獲者坐而釋獲每一个釋一算上射於<lb/>
<pb n="38b"/>
右下射於左若有餘算則反委之<lb/>
　註曰委餘算禮尚異也委之合於中西<lb/>
又取中之八算改實八筭於中興執而俟三耦卒射<lb/>
賔主人大夫揖皆由其階降揖主人堂東袒决遂執弓<lb/>
搢三挟一个賔於堂西亦如之皆由共階階下揖升堂揖<lb/>
主人為下射皆當其物北面揖及物揖乃射卒南靣揖<lb/>
皆由其階階上揖降階揖賔序西主人序東皆釋弓説<lb/>
决拾襲反位升及階揖升堂揖皆就席<lb/>
<pb n="39a"/>
　註曰或言堂或言序亦為庠榭互言也賔主人射大<lb/>
　夫止於堂西○朱先生曰後記有君袒朱襦大夫袒<lb/>
　纁襦君在大夫射則肉袒然則士射皆肉袒與<lb/>
大夫袒决遂執弓搢三挟一个由堂西出於司射之西<lb/>
就其耦大夫為下射揖進耦少退揖如三耦及階耦先<lb/>
升卒射揖如升射耦先降降階耦少退皆釋弓於堂西<lb/>
襲耦遂止於堂西大夫升就席<lb/>
　註曰耦於庭不並行尊大夫也在堂如上射之儀近其事得申<lb/>
<pb n="39b"/>
衆賔繼射釋獲皆如初司射所作唯上耦<lb/>
　註曰於是言唯上耦者嫌賔主人射亦作之<lb/>
卒射釋獲者遂以所執餘獲升自西階盡階不升堂告於<lb/>
賔曰左右卒射降反位坐委餘獲於中西興共而俟<lb/>
　註曰司射不告卒射者釋獲者於是有事冝終之也餘<lb/>
　獲餘筭也無餘算則空手耳俟俟數也<lb/>
司馬袒决執弓升命取矢如初獲者許諾以旌負侯如初司馬降<lb/>
釋弓反位弟子委矢如初大夫之矢則兼束之以茅上握焉<lb/>
<pb n="40a"/>
　註曰兼束大夫矢優之是以不拾也束於握上則兼<lb/>
　取之順羽便也握謂中央也不束主人矢者不可以<lb/>
　殊於賔也言大夫之矢則矢有題識也○朱先生曰<lb/>
　注疏上握之説未明疑束之之䖏當在中央手握䖏<lb/>
　之下使握在上則去鉄近而去羽逺取之便易也<lb/>
司馬乘矢如初司射遂適西階西釋弓去扑襲進由中<lb/>
東立於中南北靣視筭<lb/>
　註曰釋弓去朴射事已<lb/>
<pb n="40b"/>
釋獲者東靣於中西坐先數右獲<lb/>
　註曰固東靣矣復言之者為其少南就右獲<lb/>
二筭為純<lb/>
　註曰純猶全也耦隂陽<lb/>
一純以取實於左手十純則縮而委之<lb/>
　註曰縮從也於數者東西為從<lb/>
每委異之<lb/>
　註曰易校數<lb/>
<pb n="41a"/>
有餘純則横於下<lb/>
　註曰又異之也自近為下<lb/>
一筭為竒奇則又縮諸純下<lb/>
　註曰奇猶虧也又從之<lb/>
興自前適左東靣<lb/>
　註曰起由中東就左獲少北於故東靣向之○疏曰<lb/>
　云少北於故則右筭也又移至左筭之後東靣向之<lb/>
　是以云少北於故<lb/>
<pb n="41b"/>
坐兼斂筭實於左手一純以委十則異之<lb/>
　註曰變於右○疏曰右則一一取之於地實於左手<lb/>
　此則總歛於左手一一取之於左手委於地禮以變<lb/>
　為敬也<lb/>
其餘如右獲<lb/>
　註曰謂所縮所横<lb/>
司射復位釋獲者遂進取賢獲執以升自西階盡階不<lb/>
升堂告于賔<lb/>
<pb n="42a"/>
　註曰賢獲勝黨之筭也齊之而取其餘○疏曰左右<lb/>
　數齊有餘則賢獲故以吿也<lb/>
若右勝則曰右賢於左若左勝則曰左賢於右以純數<lb/>
告若有奇者亦曰奇<lb/>
　註曰賢猶勝也言賢者射之以中為雋也假如右勝告<lb/>
　曰右賢於左若干純若干奇<lb/>
若左右鈞則左右皆執一筭以告曰左右鈞降復位坐<lb/>
兼歛筭實八筭於中委其餘於中西興共而俟<lb/>
<pb n="42b"/>
司射適堂西命弟子設豐<lb/>
　註曰將飲不勝者設豐所以承其爵也豐形盖似豆<lb/>
　而卑<lb/>
弟子奉豐升設於西楹之西乃降勝者之弟子洗觶升<lb/>
酌南面坐奠於豐上降袒執弓反位司射遂袒執弓挟一<lb/>
个搢扑北靣于三耦之南命三耦及衆賔勝者皆袒决<lb/>
遂執張弓<lb/>
　註曰執張弓言能用之也右手執弦如卒射<lb/>
<pb n="43a"/>
不勝者皆襲説决拾卻左手右加弛弓於其上遂以執<lb/>
弣司射先反位三耦及衆射者皆與其耦進立於射位<lb/>
北上司射作升飲者如作射一耦進揖如升射及階勝<lb/>
者先升升堂少右<lb/>
　註曰先升尊賢也少右辟飲者亦相飲之位○疏曰<lb/>
　相飲者皆北靣於西階授者在東飲者在西故云亦<lb/>
　相飲之位○朱先生曰右自北靣而言則東也相飲<lb/>
　之位謂飲之者立於飲者之右<lb/>
<pb n="43b"/>
不勝者進北靣坐取豐上之觶興少退立卒觶進坐奠<lb/>
於豐下興揖<lb/>
　註曰立卒觶不祭不拜受罸爵不備禮也<lb/>
不勝者先降<lb/>
　註曰後升先降畧之不由次<lb/>
與升飲者相左交於階前相揖出於司馬之南遂適堂<lb/>
西釋弓襲而俟有執爵者<lb/>
　註曰主人使賛者代弟子酌也於既升飲而升自西<lb/>
<pb n="44a"/>
　階立於序端<lb/>
執爵者坐取觶實之反奠於豐上升飲者如初三耦卒<lb/>
飲賔主人大夫不勝則不執弓執爵者取觶降洗升實<lb/>
之以授於席前受觶以適西階上北靣立飲<lb/>
　註曰受罰爵者不宜自尊别<lb/>
卒觶授執爵者反就席大夫飲則耦不升<lb/>
　註曰以賔主人飲耦在上嫌其升<lb/>
若大夫之耦不勝則亦執弛弓特升飲衆賔繼飲射爵<lb/>
<pb n="44b"/>
者辯乃徹豐與觶<lb/>
　註曰徹猶除也設豐者反豐於堂西執爵者反觶於<lb/>
　篚<lb/>
司馬洗爵升實之以降獻獲者於侯<lb/>
　註曰鄉人獲者賤明其主以侯為功得獻也○疏曰<lb/>
　按大射云司馬正洗散遂實爵獻服不服不侯西北<lb/>
　三歩北靣拜受爵註云近其所為獻彼國君禮使服<lb/>
　不士官唱獲故就其所為唱獲獻之此鄉人獲者賤<lb/>
<pb n="45a"/>
　故獻於侯明以侯為功得獻也<lb/>
薦脯醢設折俎俎與薦皆三祭<lb/>
　註曰皆三祭為其將祭侯也祭侯三處也<lb/>
獲者負侯北靣拜受爵司馬西靣拜送爵<lb/>
　註曰負侯負侯中也拜送爵不同靣者辟正主也其<lb/>
　設薦爼西靣錯以南為上為受爵於侯薦之於位○<lb/>
　疏曰上文正主獻賔獻衆賔皆北靣與受獻者同靣<lb/>
　今此與受獻不同靣故云辟正主也獲者據文東靣<lb/>
<pb n="45b"/>
　而云西靣錯據設人而言以南為上者特牲少牢東<lb/>
　靣籩豆皆以南方為上故知此亦然云薦之於位者<lb/>
　下云左个之西北三歩東靣設薦是薦之於位也若<lb/>
　大射則獻與薦俱在乏乃適侯祭之君禮與此異也<lb/>
獲者執爵使人執其薦與俎從之適右个設薦爼<lb/>
　註曰獲者以侯為功是以獻焉人謂主人賛者上設<lb/>
　薦爼者也為設籩在東豆在西爼當其北也言使設<lb/>
　新之○疏曰侯以北靣為正依特牲少牢皆籩在右<lb/>
<pb n="46a"/>
　故知籩在東右廂豆在西左廂可知也<lb/>
獲者南靣坐左執爵祭脯醢執爵興取肺坐祭遂祭酒<lb/>
　註曰為侯祭也亦二手祭酒反注如大射○疏曰大<lb/>
　射禮二手祭酒者獲者南靣於爼北當為侯祭於豆<lb/>
　間爵反注為一手不能正也此薦爼之設如於北靣<lb/>
　人焉<lb/>
興適左个中亦如之<lb/>
　註曰先祭左个後中者以外即之至中若神在中也<lb/>
<pb n="46b"/>
左个之西北三歩東靣設薦爼獲者薦右東靣立飲不<lb/>
拜既爵<lb/>
　註曰不就乏者明其享侯之餘也立飲薦右近司馬<lb/>
　於是司馬北靣○疏曰知司馬北靣者此約下文司<lb/>
　射獻釋獲者釋獲者薦右東靣拜受爵司射北靣拜<lb/>
　送爵故知此時司馬亦北靣也若然釋獲者在司射<lb/>
　之西北靣立飲此獲者不北靣飲者按大射註此曏<lb/>
　受獻之位也不北靣者嫌為侯卒爵此亦然故不北<lb/>
<pb n="47a"/>
　靣也<lb/>
司馬受爵奠於篚復位獲者執其薦使人執爼從之辟<lb/>
設於乏南<lb/>
　註曰遷設薦爼就乏明已所得禮也言辟之者不使<lb/>
　當位辟舉旌偃旌也設於南右之也凡他薦爼皆當<lb/>
　其位之前<lb/>
獲者負侯而俟<lb/>
司射適階西釋弓矢去扑説决拾襲適洗洗爵升實之<lb/>
<pb n="47b"/>
以降獻釋獲者於其位少南薦脯醢折爼有祭<lb/>
　註曰不當其位辟中<lb/>
釋獲者薦右東靣拜受爵司射北面拜送爵釋獲者就<lb/>
其薦坐左執爵祭脯醢興取肺坐祭遂祭酒興司射之<lb/>
西北面立飲不拜既爵司射受爵奠于篚釋獲者少西<lb/>
辟薦反位<lb/>
　註曰辟薦少西之者為復射妨司射視筭也亦辟爼<lb/>
司射適堂西袒决遂取弓于階西挟一个搢扑以反位<lb/>
<pb n="48a"/>
　註曰為將復射<lb/>
司射去扑倚於階西升請射於賔如初賔許○司射降<lb/>
搢扑由司馬之南適堂西命三耦及衆賔皆袒决遂執<lb/>
弓就位<lb/>
　註曰位射位也不言射者以當序取矢<lb/>
司射先反位<lb/>
　註曰言先三耦及衆賔也既命之即反位不俟之也<lb/>
　曏不言先三耦未有拾取矢位無所先○疏曰凡射<lb/>
<pb n="48b"/>
　大射與鄉射各有三位此鄉射無次有堂西取弓矢<lb/>
　袒决遂及比耦之位又有三耦射位在司射位西南又<lb/>
　有拾取矢及再畨射位是三位大射有次内有袒决<lb/>
　遂取弓矢之位又有堂東次比耦之位又有射位并<lb/>
　拾取矢之位是亦有三位但君臣禮異故知事不同<lb/>
　也<lb/>
三耦及衆賔皆袒决遂執弓各以其耦進反於射位司<lb/>
射作拾取矢三耦拾取矢如初反位○賔主人大夫降<lb/>
<pb n="49a"/>
揖如初主人堂東賔堂西皆袒决遂執弓皆進階前揖<lb/>
　註曰南靣相俟而揖行也<lb/>
及楅揖拾取矢如三耦<lb/>
　註曰及楅當楅東西也主人西靣賔東靣相揖拾取<lb/>
　矢不北靣揖由便也<lb/>
卒北靣搢三挟一个揖退賔堂西主人堂東皆釋弓矢<lb/>
襲及階揖升堂揖就席<lb/>
　註曰將袒先言主人將襲先言賔尊賔也<lb/>
<pb n="49b"/>
大夫袒决遂執弓就其耦<lb/>
　註曰降袒决遂於堂西就其耦於射位與之拾取矢<lb/>
揖皆進如三耦耦東靣大夫西靣大夫進坐説矢束<lb/>
　註曰説矢束者下耦以將拾取○疏曰云大夫西靣<lb/>
　者為下射故也<lb/>
興反位而後耦揖進坐兼取乘矢順羽而興反位揖<lb/>
　註曰兼取乘矢者尊大夫不敢與之拾也相下相尊<lb/>
　君子之所以相接也<lb/>
<pb n="50a"/>
大夫進坐亦兼取乘矢如其耦北靣搢三挟一个<lb/>
　註曰亦於三耦為之位<lb/>
揖退耦反位大夫遂適序西釋弓矢襲升即席<lb/>
　註曰大夫不序於下尊也<lb/>
衆賔繼拾取矢皆如三耦以反位<lb/>
司射猶挟一个以進作上射如初一耦揖升如初<lb/>
　註曰進前也曏言還當上耦西面是言進終始互相明<lb/>
　也<lb/>
<pb n="50b"/>
司馬升命去侯獲者許諾司馬降釋弓反位司射與司<lb/>
馬交於階前去朴襲升請以樂樂於賔賔許諾司射<lb/>
降搢朴東靣命樂正曰請以樂樂於賔賔許<lb/>
　　註曰東靣於西階之前也不就樂正命之者𫝊尊者<lb/>
　　之命於賤者遥號命之可也樂正亦許諾猶北靣不<lb/>
　　還以賔在堂<lb/>
司射遂適階間堂下北靣命曰不鼓不釋<lb/>
　註曰不與鼓節相應不釋筭也鄉射之鼔五節歌五<lb/>
<pb n="51a"/>
　終所以將八矢一節之問當拾𤼵四節四拾其一節當<lb/>
　以聼也○疏曰射人云王以騶虞九節諸侯以貍<lb/>
　首七節卿大夫以采蘋五節士以采蘩五節卿大夫<lb/>
　士同五節尊卑樂節雖多少不同四節以盡乘矢則<lb/>
　同其餘外皆以聼王九節者五節先以聼諸侯七節<lb/>
　者三節先以聼卿大夫士五節者一節先以聼皆以<lb/>
　四節拾𤼵乘矢但尊者先以聼則多卑者先以聼則<lb/>
　少優尊者先知審故也<lb/>
<pb n="51b"/>
上射揖司射退反位樂正東靣命大師曰奏騶虞間若<lb/>
一<lb/>
　註曰東靣者進還鄊大師也騶虞國風召南之詩篇<lb/>
　也射義曰騶虞者樂官備也其詩有一𤼵五豝五豵<lb/>
　于嗟騶虞之言樂得賢者衆多嘆思至仁之人以充<lb/>
　其官此天子之射節也而用之者方有樂賢之志取<lb/>
　其宜也其他賔客鄉大夫則歌采蘋間若一者重節<lb/>
　○疏曰間若一謂五節之間長短疏數皆如一則是<lb/>
<pb n="52a"/>
　重樂節也○朱先生曰據詩但取一𤼵五豝之義耳<lb/>
　騶虞則為仁獸之名以庶類蕃殖美國君之仁如之<lb/>
　也樂官備云者諸儒有以騶為文王之囿虞為主囿<lb/>
　之官故立此義而鄭注因之與其詩箋自相違異今<lb/>
　姑存之<lb/>
大師不興許諾樂正退反位乃奏騶虞以射三耦卒射<lb/>
賔主人大夫衆賔繼射釋獲如初卒射降<lb/>
　註曰皆應鼔與歌之節乃釋筭降者衆賔○疏曰次畨<lb/>
<pb n="52b"/>
　射時賔與主人大夫卒射皆升堂知此降者但衆賔<lb/>
　也<lb/>
釋獲者執餘獲升告左右卒射如初<lb/>
　　註曰卒已也<lb/>
司馬升命取矢獲者許諾司馬降釋弓反位弟子委矢<lb/>
司馬乘之皆如初司射釋弓視筭如初<lb/>
　　註曰筭獲筭也<lb/>
釋獲者以賢獲與鈞告如初降復位<lb/>
<pb n="53a"/>
司射命設豐設豐實觶如初遂命勝者執張弓不勝者<lb/>
執弛弓升飲如初<lb/>
司射猶袒决遂左執弓右執一个兼諸弦面鏃<lb/>
　註曰面猶尚也并矢於弦尚其鏃將止變於射也<lb/>
適堂西以命拾取矢如初司射反位三耦及賔主人大<lb/>
夫衆賔皆袒决遂拾取矢如初矢不挟兼諸弦弣以退<lb/>
不反位遂授有司于堂西<lb/>
　註曰不挟亦謂執之如司射也不以反射位授有司<lb/>
<pb n="53b"/>
　者射禮畢○疏曰執之如司射兼諸弦弣則與司射<lb/>
　異以其司射直執一个無三矢兼於弣三耦以下則<lb/>
　執一个并於弦又以三矢并於弣所以異也<lb/>
辯拾取矢揖皆升就席<lb/>
　註曰謂賔大夫及衆賔也相俟堂西進立於西階之<lb/>
　之前主人以賔揖升大夫及衆賔從升立時少退於<lb/>
　大夫三耦及弟子自若留下<lb/>
司射乃適堂西釋弓去扑説决拾襲反位司馬命弟子<lb/>
<pb n="54a"/>
説侯之左下綱而釋之命獲者以旌退命弟子退楅司<lb/>
射命釋獲者退中與筭而俟<lb/>
　註曰諸所退皆俟堂西備復射也旌言以者旌恒執<lb/>
　也獲者釋獲者亦退其薦爼<lb/>
司馬反為司正退復觶南而立<lb/>
　註曰當監旅酬<lb/>
樂正命弟子賛工即位弟子相工如其降也升自西階<lb/>
反坐<lb/>
<pb n="54b"/>
　註曰賛工遷樂也降時如初入樂正反自西階東北<lb/>
　靣○疏曰前為將射遷工於東方西靣樂正北靣今將<lb/>
　旅酬作樂故遷升於堂上也云樂正反自西階東北<lb/>
　靣知不升者以正樂畢上無告請於賔之事宜與正<lb/>
　歌備已後同也<lb/>
賔北靣坐取爼西之觶興阼階上北靣酬主人主人降<lb/>
席立於賔東賔坐奠觶拜執觶興主人答拜賔不祭卒<lb/>
觶不拜不洗實之進東南靣<lb/>
<pb n="55a"/>
　　註曰所不者酬而禮殺也賔立飲<lb/>
主人阼階上北靣拜賔少退主人進受觶賔主人之西<lb/>
北靣拜送<lb/>
　　註曰旅酬而同階禮殺也<lb/>
賔揖就席主人以觶適西階上酬大夫大夫降席立於<lb/>
主人之西如賔酬主人之禮<lb/>
　　註曰其既實觶進西南面立鄉所酬<lb/>
主人揖就席若無大夫則長受酬亦如之<lb/>
<pb n="55b"/>
　註曰長謂以長幼之次酬衆賔○疏曰若有大夫先<lb/>
　酬之無大夫則酬長以鄉射無介直有三賔以長幼<lb/>
　之次受酬衆賔則三賔也<lb/>
司正升自西階相旅作受酬者曰某酬某子<lb/>
　註曰某者字也某子者氏也稱酬者之字受酬者曰<lb/>
　某子旅酬下為上尊之也春秋傳曰字不若子此言<lb/>
　某酬某子者射禮畧於飲酒飲酒言某子受酬以飲<lb/>
　酒為主<lb/>
<pb n="56a"/>
受酬者降席司正退立於西序端東靣<lb/>
　註曰退立俟後酬者也始升相立階西北靣<lb/>
衆受酬者拜興飲皆如賔酬主人之禮辯遂酬在下者<lb/>
皆升受酬於西階上<lb/>
　註曰在下謂賔黨也鄉飲酒記曰主人之賛者西靣<lb/>
　北上不與無筭爵然後與此異於賔○疏曰引鄉飲<lb/>
　酒記者欲見賔黨在西主黨在東主黨不與酬之義<lb/>
卒受者以觶降奠於篚司正降復位<lb/>
<pb n="56b"/>
使二人舉觶於賔與大夫<lb/>
　註曰二人主人之賛者<lb/>
舉觶者皆洗觶升實之西階上北靣皆坐奠觶拜執觶<lb/>
興賔與大夫皆席末答拜舉觶者皆坐祭遂飲卒觶興<lb/>
坐奠觶拜執觶興賔與大夫皆答拜舉觶者逆降洗升<lb/>
實觶皆立於西階上北靣東上賔與大夫拜舉觶者皆<lb/>
進坐奠於薦右賔與大夫辭坐受觶以興舉觶者退反<lb/>
位皆拜送乃降賔與大夫坐反奠於其所興若無大夫<lb/>
<pb n="57a"/>
則唯賔<lb/>
　註曰長一人舉觶如燕禮媵爵之為<lb/>
司正升自西階阼階上受命於主人適西階上北靣請<lb/>
坐於賔賔辭以爼<lb/>
　註曰爼者肴之貴者也辭之者不敢以燕坐䙝貴肴<lb/>
反命於主人主人曰請徹爼賔許司正降自西階階前<lb/>
命弟子俟徹爼<lb/>
　註曰弟子賔黨也爼者主人賛者設之今賔辭之使<lb/>
<pb n="57b"/>
　其黨俟徹順賔意也上言請坐於賔此言主人曰互<lb/>
　相備耳○疏曰知弟子是賔黨者以其司正降自西<lb/>
　階階前命之明賔黨弟子在西階東靣也必使賔黨<lb/>
　弟子者徹爼是賔請之故鄭云順賔意也<lb/>
司正升立於序端賔降席北靣主人降席自南方阼階<lb/>
上北靣大夫降席席東南靣<lb/>
　註曰俟弟子升受爼<lb/>
賔取爼還授司正司正以降自西階賔從之降遂立於<lb/>
<pb n="58a"/>
階西東靣司正以爼出授從者<lb/>
　註曰授賔家從來者也古者與人飲食必歸其盛者<lb/>
　所以厚禮之<lb/>
主人取爼還授弟子弟子受爼降自西階以東主人降<lb/>
自阼階西靣立<lb/>
　註曰以東授主人侍者<lb/>
大夫取爼還授弟子弟子以降自西階遂出授從者大<lb/>
夫從之降立于賓南<lb/>
<pb n="58b"/>
　註曰凢言還者明取爼各自鄉其席<lb/>
衆賔皆降立於大夫之南少退北上<lb/>
　註曰從降亦為將燕○疏曰賔主人大夫有爼從爼<lb/>
　而降三賔無爼亦為將燕故同降同升也<lb/>
主人以賔揖讓説屨乃升大夫及衆賔皆説屨升坐○<lb/>
乃羞○無筭爵使二人舉觶賔與大夫不興取奠觶飲<lb/>
卒觶不拜<lb/>
　註曰二人謂曏者二人也使之升立於西階上賔與<lb/>
<pb n="59a"/>
　大夫將旅當執觶也卒觶者固不拜矣著之者嫌坐<lb/>
　卒爵者拜既爵此坐於席禮既殺不復崇<lb/>
執觶者受觶遂實之賓觶以之主人大夫之觶長受<lb/>
　註曰長衆賔長<lb/>
而錯皆不拜<lb/>
　註曰錯者實主人之觶以之次賓也實賔長之觶以<lb/>
　之次大夫其或多者迭飲於坐而已皆不拜受○疏<lb/>
　曰衆賔之長在賔西者三人大夫則席於賔東若大<lb/>
<pb n="59b"/>
　夫亦三人則與衆賔等得交錯相酬言其或多者若<lb/>
　有一大夫則衆賔二人無所酬直二人迭飲而已若<lb/>
　大夫四人以上多於三賔自三人之外亦無所酬則<lb/>
　亦自相酬迭飲而已<lb/>
辯卒受者興以旅在下者於西階上<lb/>
　註曰衆賔之未飲而酬主人之賛者大夫之未飲而<lb/>
　酬賔黨亦錯焉不使執觶者酌以其將旅酬不以己<lb/>
　尊於人也其末若皆衆賔則先酬主人之賛者若皆<lb/>
<pb n="60a"/>
　大夫則先酬賓黨而已執觶者酌在上辯降復位<lb/>
長受酬酬者不拜乃飲卒觶以實之<lb/>
　註曰言酬者不拜者嫌酬堂下異位當拜也<lb/>
受酬者不拜受<lb/>
　註曰禮殺雖受尊者之酬猶不拜<lb/>
辯旅皆不拜<lb/>
　註曰主人之賛者於此始旅嫌有拜<lb/>
執觶者皆與旅<lb/>
<pb n="60b"/>
　註曰嫌己飲不復飲也上使之勸人耳非逮下之恵<lb/>
　也亦自以齒與於旅也<lb/>
卒受者以虚觶降奠于篚執觶者洗升實觶反奠于賓<lb/>
與大夫<lb/>
　註曰復奠之者燕以飲酒為歡醉乃止主人之意也<lb/>
無筭樂<lb/>
賓興樂正命奏陔賔降及階陔作賓出衆賓皆出主人<lb/>
送于門外再拜<lb/>
<pb n="61a"/>
明日賓朝服以拜賜于門外主人不見如賓服遂從之<lb/>
拜辱于門外乃退<lb/>
　註曰不見不䙝禮也<lb/>
主人釋服乃息司正無介不殺使人速迎于門外不拜<lb/>
入升不拜至不拜洗薦脯醢無爼賓酢主人主人不崇<lb/>
酒不拜衆賓既獻衆賓一人舉觶遂無筭爵無司正<lb/>
　註曰使擯者而已不立之<lb/>
賓不與<lb/>
<pb n="61b"/>
　註曰至尊不可䙝也<lb/>
徴惟所欲以告於鄉先生君子可也羞惟所有鄉樂惟<lb/>
欲<lb/>
記大夫與則公士為賓<lb/>
　註曰不敢使鄉人加尊於大夫也公士在官之士鄉<lb/>
　賓主用處士○疏曰據此鄉射使處士無爵命者為<lb/>
　賓故有大夫來不以鄉人加尊於大夫故易去之使<lb/>
　公士為賓鄉飲酒貢士法有大夫來不易去之以其<lb/>
<pb n="62a"/>
　賓擬貢故也處士即君子也<lb/>
使能不宿戒<lb/>
　註曰能者敏於事不待宿戒而習之<lb/>
其牲狗也<lb/>
　註曰狗取擇人<lb/>
亨于堂東北<lb/>
　註曰鄉飲酒義曰祖陽氣之所發也<lb/>
尊綌冪賔至徹之<lb/>
<pb n="62b"/>
　註曰以綌為冪取其堅潔<lb/>
蒲筵緇布純<lb/>
　註曰筵席也純縁也○疏曰鄭註周禮序官云鋪陳<lb/>
　曰筵藉之曰席然共言之筵席通但在地者為筵取<lb/>
　鋪陳之義在上曰席取相承藉之義耳<lb/>
西序之席北上<lb/>
　註曰衆賔統于賔○疏曰衆賔之席繼賔已西東上<lb/>
　今謂衆賓有東靣者則北上非常故記之也若公卿<lb/>
<pb n="63a"/>
　大夫多尊東不能受則於尊西賓近於西則三賓東<lb/>
　靣北上統于賓也<lb/>
獻用爵其他用觶<lb/>
　註曰爵尊不可䙝也<lb/>
以爵拜者不徒作<lb/>
　註曰以爵拜謂拜既爵徒猶空也作起也不空起言<lb/>
　起必酢主人<lb/>
薦脯用籩五膱祭半膱横于上醢以豆出自東房膱長<lb/>
<pb n="63b"/>
尺二寸<lb/>
　註曰脯用籩籩宜乾物也醢以豆豆宜濡物也膱猶<lb/>
　脡也為記者異耳祭横于上殊之也於人為縮膱廣<lb/>
　狹未聞也<lb/>
爼由東壁自西階升<lb/>
　註曰狗既亨載于東方既由東壁恐如祭饌由東階<lb/>
　升故記人明之若祭饌則東階升特牲少牢是也尊<lb/>
　神故由阼階升<lb/>
<pb n="64a"/>
賓爼脊脅肩肺主人爼脊脅臂肺肺皆離皆右體也進<lb/>
腠<lb/>
　註曰以骨名肉貴骨也賓爼用肩主人用臂尊賓也<lb/>
　離猶㨒也腠膚理也進理謂前其本右體周所貴也<lb/>
　若有尊者則爼其餘體也<lb/>
凡舉爵三作而不徒爵<lb/>
　註曰謂獻賔獻大夫獻工皆有薦<lb/>
凡奠者於左<lb/>
<pb n="64b"/>
　註曰不飲不欲其妨<lb/>
將舉者於右<lb/>
　註曰便其舉也<lb/>
衆賓之長一人辭洗如賓禮<lb/>
　註曰尊之於其黨<lb/>
若有諸公則如賓禮大夫如介禮無諸公則大夫如賓<lb/>
禮<lb/>
　註曰尊卑之差諸公大國之孤也<lb/>
<pb n="65a"/>
樂作大夫不入<lb/>
　註曰後樂賢也<lb/>
樂正與立者齒<lb/>
　註曰謂其飲之次也尊樂正同於賓黨鄉飲酒記曰<lb/>
　與立者皆薦以齒<lb/>
三笙一和而成聲<lb/>
　註曰三人吹笙一人吹和凡四人也爾雅曰笙小者<lb/>
　謂之和<lb/>
<pb n="65b"/>
獻工與笙取爵于上篚既獻奠于下篚其笙則獻諸西<lb/>
階上<lb/>
　註曰奠爵于下篚不復用也今文無與笙<lb/>
立者東面北上<lb/>
　註曰賓黨○疏曰此謂一命及不命來觀禮者與堂下<lb/>
　衆賓齒東面北上而立<lb/>
司正既舉觶而薦諸其位<lb/>
　註曰薦於觶南<lb/>
<pb n="66a"/>
三耦者使弟子司射前戒之<lb/>
　註曰弟子賓黨之少者也前戒謂先射請戒之<lb/>
司射之弓矢與扑倚于西階之西<lb/>
　註曰便其事也<lb/>
司射既袒决遂而升司馬階前命張侯遂命倚旌<lb/>
　註曰著並行也古文曰遂命獲者倚旌○疏曰如上<lb/>
　經納射器及比三耦以前司射獨行事及司正為司<lb/>
　馬與司射並行事<lb/>
<pb n="66b"/>
凡侯天子熊侯白質諸侯麋侯赤質大夫布侯畫以虎<lb/>
豹士布侯畫以鹿豕<lb/>
　註曰此所謂獸侯也燕射則張之鄉射及賓射當張<lb/>
　采侯二正而記此者天子諸侯之燕射各以其鄉射<lb/>
　之禮而張此侯則經獸侯是也由是云焉白質赤質<lb/>
　皆謂采其地其地不采者白布也熊麋虎豹鹿豕皆<lb/>
　正面畫其頭象於正鵠之處耳君畫一臣畫二陽竒<lb/>
　隂耦之數也燕射射熊虎豹不忘上下相犯射麋鹿<lb/>
<pb n="67a"/>
　豕志在君臣相養其畫之皆毛物之○疏曰按周禮<lb/>
　射人掌賓射大夫士同二正是賓射二正鄉射無文<lb/>
　知亦采侯二正者周禮賓射與賓客為射此鄉射雖<lb/>
　與鄉人習禮亦如賓主行射禮又非私相燕射故約<lb/>
　與賓射同也天子諸侯之燕射各以其鄉射之禮者<lb/>
　謂張侯道五十步及三耦一與鄉射同不忘上下相<lb/>
　犯者二者皆猛獸不苟相下若君臣之道亦獻可者<lb/>
　替否者不苟相從輒當犯顔而諫似獸等故用之相<lb/>
<pb n="67b"/>
　養者按内則云麋鹿豕皆有軒並是可食之物故云<lb/>
　相養也其畫之皆毛物之者畫五正三正之侯各以<lb/>
　其色明畫獸侯亦以毛物畫之可知也<lb/>
凡畫者丹質<lb/>
　註曰賓射之侯燕射之侯皆畫雲氣於側以為飾必<lb/>
　先以丹采其地丹淺于赤○疏曰若賔射之侯天子九<lb/>
　十步侯朱白蒼黄𤣥五正者還畫此五色雲氣於其側<lb/>
　七十步侯朱白蒼三正者還畫此三色雲氣於其側五<lb/>
<pb n="68a"/>
　十步侯朱緑二正者還畫此二色雲氣於其側也欲畫<lb/>
　之時又必先用丹采其地乃於其上畫雲氣也<lb/>
射自楹間物長如笴其間容弓距隨長武<lb/>
　註曰自楹間者謂射于庠也楹間中央東西之莭也<lb/>
　物謂射時所立處也謂之物者物猶事也君子所有<lb/>
　事也長如笴者謂從畫之長短也笴矢幹也長三尺<lb/>
　與跬相應射者進退之莭也間容弓者上下射相去<lb/>
　六尺也距隨者物横畫也始前足至東頭為距後足<lb/>
<pb n="68b"/>
　來合而南面為隨武跡也尺二寸○疏曰從畫之長短<lb/>
　者南北之長短也<lb/>
序則物當棟堂則物當楣<lb/>
　註曰是制五架之屋也正中曰棟次曰楣前曰<graphic n="KR1297" url="https://raw.githubusercontent.com/kanripo/KR-Gaiji/master/images/KR1297.png" mimeType="image/png"/>
命負侯者由其位<lb/>
　註曰於賤者禮畧○疏曰司馬自在已位遙命之是<lb/>
　於賤者畧也經無司馬命負侯之位故記之也<lb/>
凡適堂西皆出入于司馬之南唯賓與大夫降階遂西<lb/>
<pb n="69a"/>
取弓矢<lb/>
　註曰尊者宜逸由便也<lb/>
旌各以其物<lb/>
　註曰旌總名也雜帛為物大夫士之所建也言各者<lb/>
　鄉射或於庠或於榭○疏曰周禮通帛為旃雜帛為<lb/>
　物通者通體並絳帛周尚赤也雜者中絳縁邊白也<lb/>
　白殷之正色也諸侯鄉大夫是大夫詢衆庶故於庠<lb/>
　諸侯州長是士故春秋習射於榭物大夫五仞士三<lb/>
<pb n="69b"/>
　仭故言各<lb/>
無物則以白羽與朱羽糅杠長三仭以鴻脰韜上二尋<lb/>
　註曰無物者謂小國之州長也其鄉大夫一命其州<lb/>
　長士不命不命者無物此翿旌也翿亦所以進退衆<lb/>
　者糅者雜也杠橦也七尺曰仭鴻鳥之長脰者也八<lb/>
　尺曰尋今文糅為縮韜為翿○疏曰脰項也<lb/>
凡挾矢于二指之間横之<lb/>
　註曰二指謂左右手之苐二指此以食指將指挾之<lb/>
<pb n="70a"/>
　○疏曰以左擘指拓弓右擘指鈎弦故知挾矢以苐<lb/>
　二苐三指間苐二指為食指左傳云子公之食指動<lb/>
　是也第三指為將指左傳云呉王闔閭傷于將指是<lb/>
　也<lb/>
司射在司馬之北司馬無事不執弓<lb/>
　註曰以不主射故也<lb/>
始射獲而未釋獲復釋獲復用樂行之<lb/>
　註曰君子取人以漸○疏曰始射獲而不釋獲據三<lb/>
<pb n="70b"/>
　耦射時云復釋獲者據第二畨射時復用樂據第三畨射時<lb/>
上射於右<lb/>
楅長如笴博三寸厚寸有半龍首其中蛇交韋當<lb/>
　註曰博廣也兩端為龍首中央為蛇身相交也直心<lb/>
　背之衣曰當以丹韋為之司馬左右撫矢而乘之分<lb/>
　委於當<lb/>
楅髤横而奉之南面坐而奠之南北當洗<lb/>
　註曰髤亦黒漆也<lb/>
<pb n="71a"/>
射者有過則撻之<lb/>
　註曰過謂矢揚中人凡射時矢中人當刑之今鄉㑹<lb/>
　衆賢以禮樂勸民而射者中人本意在侯去傷害之<lb/>
　心逺是以輕之以扑撻于中庭而已<lb/>
衆賓不與射者不降<lb/>
取誘射之矢者既拾取矢而後兼誘射之乗矢而取之<lb/>
　註曰謂反位已禮成乃更進取之不相因也○疏曰<lb/>
　云不相因者既自拾取己之乘矢反位東西望訖上<lb/>
<pb n="71b"/>
　射乃更向前兼取誘射之矢禮以變為敬故不相因<lb/>
賓主人射則司射擯升降卒射即席而反位卒事<lb/>
　註曰擯賔主人升降者皆尊之也不使司馬擯其升<lb/>
　降主於射<lb/>
鹿中髤前足跪鑿背容八筭釋獲者奉之先首<lb/>
　註曰前足跪者象教擾之獸受負也<lb/>
大夫降立于堂西以俟射<lb/>
　註曰尊大夫不使久列于射位○疏曰謂主人大夫<lb/>
<pb n="72a"/>
　降時賔主先射大夫則立于堂西其耦在司馬之西<lb/>
　射位大夫且立于堂西射至乃取其耦共升射<lb/>
大夫與士射袒纁𥜗<lb/>
　註曰不肉袒殊于耦<lb/>
耦少退于物<lb/>
　註曰下大夫也既發則然<lb/>
司射釋弓矢視筭與獻釋獲者釋弓矢<lb/>
　註曰唯此二事休武主文釋弓矢耳然則擯升降不<lb/>
<pb n="72b"/>
　釋<lb/>
禮射不主皮主皮之射者勝者又射不勝者降<lb/>
　註曰禮射謂以禮樂射也大射賔射燕射是矣不主<lb/>
　皮者貴其容體比於禮其節比於樂不待中為雋也<lb/>
　言不勝者降則不復升射也主皮者無侯張獸皮而<lb/>
　射之主于獲也尚書傳曰戰鬬不可不習故於蒐狩<lb/>
　以閑之也閑之者貫之也貫之者習之也凡祭取餘<lb/>
　獲陳於澤然後卿大夫相與射也中者雖不中也取<lb/>
<pb n="73a"/>
　不中者雖中也不取何以然所以貴揖讓之取也而<lb/>
　賤勇力之取向之取也囿中勇力之取今之取也<lb/>
　於澤宫揖讓之取也澤習禮之處非所以行禮其射<lb/>
　又主中此主皮之射與天子大射張皮侯賔射張五<lb/>
　采之侯燕射張獸侯<lb/>
主人亦飲于西階上<lb/>
　註曰就射爵而飲也已無俊才不可以辭罸<lb/>
獲者之爼折脊脅肺臑<lb/>
<pb n="73b"/>
　註曰臑若膊胳觳之折以大夫之餘體○疏曰前足<lb/>
　肩臂臑後足膊胳觳賔主人已用肩臂唯有臑及膊<lb/>
　胳觳若無大夫則獲者得臑若大夫一人則獲者得<lb/>
　膊二則胳三則觳更多則折之不得整體或更得餘<lb/>
　體也<lb/>
東方謂之右个<lb/>
　註曰侯以鄉堂為面<lb/>
釋獲者之爼折脊脅肺皆有祭<lb/>
<pb n="74a"/>
　註曰皆皆獲者也祭祭肺也以言肺謂刌肺不離嫌<lb/>
　無祭肺<lb/>
大夫説矢束坐説之<lb/>
　註曰明不自尊别也<lb/>
歌騶虞若采蘋皆五終射無筭<lb/>
　註曰謂衆賔繼射者衆賔無數也每一耦射歌五終<lb/>
　也<lb/>
古者於旅也語<lb/>
<pb n="74b"/>
　註曰禮成樂備乃可以言語先王禮樂之道也疾今<lb/>
　人慢于禮樂之盛言語無節故追道古也<lb/>
凡旅不洗不洗者不祭既旅士不入<lb/>
　註曰後正禮也既旅則將燕矣士入齒于鄉人<lb/>
大夫後出主人送于門外再拜<lb/>
鄉侯上个五尋<lb/>
　註曰上个謂最上幅也八尺曰尋上幅用布四丈<lb/>
中十尺<lb/>
<pb n="75a"/>
　註曰方者也用布五丈今官布幅廣二尺二寸旁削<lb/>
　一寸考工記曰梓人為侯廣與崇方謂中也<lb/>
侯道五十弓弓二寸以為侯中<lb/>
　註曰言侯中所取數也量侯道以貍步而云弓者侯<lb/>
　之所取數宜用射器也正二寸骹中之博也○疏曰<lb/>
　周禮弓人云骹解中有變焉謂弓弣把中側骨之處<lb/>
　博二寸故于此取數焉<lb/>
倍中以為躬<lb/>
<pb n="75b"/>
　註曰射身也謂中之上下幅也用布各二丈<lb/>
倍躬以為左右舌<lb/>
　註曰謂上个也居兩旁謂之个左右出謂之舌<lb/>
下舌半上舌<lb/>
　註曰半者半其出于躬者也用布三丈所以半上舌<lb/>
　者侯人之形類也上个象臂下个象足中人張臂八<lb/>
　尺張足六尺五八四十五六三十以此為衰也凡鄉<lb/>
　侯用布十六丈數起侯道五十弓以計道七十弓之<lb/>
<pb n="76a"/>
　侯用布二十五丈二尺道九十弓之侯用布三十六<lb/>
　丈○疏曰云凡鄉侯用布十六丈數起侯道五十弓<lb/>
　以計者用布十六丈者中五幅幅一丈用布五丈上<lb/>
　下弓各二丈摠四丈上个四丈下个三丈是摠十六<lb/>
　丈也云道七十弓之侯用布二十五丈二尺道九十<lb/>
　弓之侯用布三十六丈亦以此計之<lb/>
箭籌八十<lb/>
　註曰箭篠也籌㪚也筭八十者畧以十耦為正貴全<lb/>
<pb n="76b"/>
　數<lb/>
長尺有握握素<lb/>
　註曰握本所持處素謂刋之也刋本一作膚○疏曰云<lb/>
　長尺復云有握則此籌尺四寸矣云刋本一作膚者<lb/>
　公羊膚寸而合何休云側手為膚又投壺云室中五<lb/>
　扶注云鋪四指曰扶一指按寸皆謂布四指一指一<lb/>
　寸四指則四寸引之者證握膚為一謂刋四寸也<lb/>
楚扑長如笴刋本尺<lb/>
<pb n="77a"/>
　註曰刋其可持處<lb/>
君射則為下射上射退于物一笴既發則答君而俟<lb/>
　註曰答射也此以下雜記也今文君射則為下<lb/>
君樂作而后就物君袒朱𥜗以射<lb/>
　註曰君尊<lb/>
小臣以巾執矢以授<lb/>
　註曰君尊不搢矢不挾矢授之稍屬<lb/>
若飲君如燕則夾爵<lb/>
<pb n="77b"/>
　註曰謂君在不勝之黨也賔飲君如燕賔媵觚于公<lb/>
　之禮則夾爵夾爵者君既卒爵復自酌<lb/>
君國中射則皮樹中以翿旌獲白羽與朱羽糅<lb/>
　註曰國中城中也謂燕射也皮樹獸名以翿旌獲尚<lb/>
　文德也<lb/>
於郊則閭中以旌獲<lb/>
　註曰於郊謂大射也大射于大學王制曰小學在公<lb/>
　官之左大學在郊閭獸名如驢一角或曰如驢岐蹄<lb/>
<pb n="78a"/>
　周書曰北唐以閭析羽為旌<lb/>
於竟則虎中龍旜<lb/>
　註曰於竟謂與鄰國君射也畫龍於旜尚文章也通<lb/>
　帛為旜<lb/>
大夫兕中各以其物獲<lb/>
　註曰兕獸名似牛一角<lb/>
士鹿中翿旌以獲<lb/>
　註曰用翿為旌以獲無物也<lb/>
<pb n="78b"/>
唯君有射于國中其餘否<lb/>
　註曰臣不習武事于君側也古文有作又今文無其<lb/>
　餘否○疏曰天子諸侯皆燕射在國又天子賔射在<lb/>
　朝亦在國大夫士燕射賔射不在國大夫又得行大<lb/>
　射雖無郊學亦不得在國是以孔子為鄉射射于矍<lb/>
　相之圃是其一隅若然此鄉射亦不在國中亦宜在<lb/>
　國外故記於此見之也<lb/>
君在大夫射則肉袒<lb/>
<pb n="79a"/>
　註曰不袒纁襦厭于君也今文無射<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="79b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儀禮述註卷五<lb/>
</p>
<p>
</p>
  </div>
</body>
</text>
</TEI>
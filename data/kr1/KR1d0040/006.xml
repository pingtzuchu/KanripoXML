<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儀禮述註卷六</head> <lb/>
    <p>
<pb n="1a"/>
欽定四庫全書<lb/>
　儀禮述註卷六<lb/>
　　　　　　　　　　　安溪　李光坡　撰<lb/>
　　燕禮第六<lb/>
　　　鄭目録云諸侯無事若卿大夫有勤勞之功與<lb/>
　　　羣臣燕飲以樂之○疏曰按上下經註燕有四<lb/>
　　　等目録云諸侯無事而燕一也卿大夫有王事<lb/>
　　　之勞二也卿大夫有聘而來還與之燕三也四<lb/>
<pb n="1b"/>
　　　方聘客與之燕四也<lb/>
燕禮○小臣戒與者<lb/>
　註曰小臣相君燕飲之法戒與者謂留羣臣也君以<lb/>
　燕禮勞使臣若臣有功故與羣臣樂之小臣則警戒<lb/>
　告語焉飲酒以合㑹為歡也○疏曰戒與者以其燕<lb/>
　為聘使者為主兼與舊在者歡樂之故今戒可與之<lb/>
　人使依期而至按周禮大僕職云王燕飲則相其法<lb/>
　又按小臣職云凡大事佐太僕則王燕飲大僕相小<lb/>
<pb n="2a"/>
　臣佐之此諸侯禮降於天子故宜使小臣相當大僕<lb/>
　之事○朱先生曰留羣臣謂羣臣朝畢將退君欲與<lb/>
　之燕故使小臣留之<lb/>
膳宰具官饌于寢東<lb/>
　註曰膳宰天子曰膳夫掌君飲食膳羞者也具官饌<lb/>
　具其官之所饌謂酒也牲也脯醢也寢路寢<lb/>
樂人縣<lb/>
　註曰縣鐘罄也國君無故不徹縣言縣者為燕新之<lb/>
<pb n="2b"/>
　疏曰大射在學宫學宫不常縣樂射乃設之故射前<lb/>
　一日縣之又辨樂縣之位此燕在路寢有常縣之樂<lb/>
　今言樂人縣者為燕新之而已故不在燕前一日又<lb/>
　不辨樂縣之處<lb/>
設洗篚于阼階東南當東霤罍水在東篚在洗西南肆<lb/>
設膳篚在其北西面<lb/>
　註曰設此不言其官賤也當東霤者人君為殿屋也<lb/>
　亦南北以堂深肆陳也膳篚者君象觚所饌也亦南<lb/>
<pb n="3a"/>
　陳言西面尊之異其文○疏曰不言南肆而言西面<lb/>
　是尊君之篚故異其文也<lb/>
司宫尊于東楹之西兩方壺左𤣥酒南上公尊瓦大兩<lb/>
有豐冪用綌若錫在尊南南上尊士旅食于門西兩圜<lb/>
壺<lb/>
　註曰司宫天子曰小宰聴酒人之成要者也尊方壺<lb/>
　為卿大夫士也臣道直方於東楹之西予君専此酒<lb/>
　也玉藻曰唯君面尊𤣥酒在南順君之面也瓦大有<lb/>
<pb n="3b"/>
　虞氏之尊也禮器曰君尊瓦甒豐形如豆卑而大冪<lb/>
　用綌若錫冬夏異也在尊南在方壺之南也尊士旅<lb/>
　食者用圜壺變於卿大夫也旅衆也士衆食謂未得<lb/>
　正禄所謂庶人在官者也○疏曰按天官小宰職掌<lb/>
　建邦之宫刑以治王宫之政令此諸侯無小宰有司<lb/>
　宫明司宫亦當掌宫刑治宫之政令與小宰同<lb/>
司宫筵賔於户西東上無加席也<lb/>
　註曰筵席也席用蒲筵緇布純無加席燕私禮臣屈<lb/>
<pb n="4a"/>
　也諸侯之官無司几筵也<lb/>
射人告具<lb/>
　註曰告事具於君射人主此禮以其或射也○疏曰<lb/>
　按大射告具之上有羹定此不言羮定者文不具也<lb/>
小臣設公席于阼階上西鄉設加席公升即位於席西<lb/>
鄉<lb/>
　註曰周禮諸侯酢席莞筵紛純加繅席畫純後設公<lb/>
　席者凡禮卑者先即事尊者後也○疏曰此燕私禮<lb/>
<pb n="4b"/>
　故賤者先即事大射辨尊卑故先設公席後設賔席<lb/>
　也<lb/>
小臣納卿大夫卿大夫皆入門右北面東上士立于西<lb/>
方東面北上祝史立于門東北面東上小臣師一人在<lb/>
東堂下南面士旅食者立于門西東上<lb/>
　註曰納者以公命引而入也自士以下從而入即位<lb/>
　耳師長也小臣之長一人猶天子大僕正君之服位<lb/>
　者也凡入門而右由闑東左則由闑西○疏曰西方<lb/>
<pb n="5a"/>
　東面北上者此是士之定位士賤故不待君揖入門<lb/>
　即就定位鄭云凡入門者廣解賔主人入門之義入<lb/>
　門而右由闑東者是臣朝君之法也左即由闑西者<lb/>
　是聘賔入門之法<lb/>
公降立于阼階之東南南鄉爾卿卿西面北上爾大夫<lb/>
大夫皆少進<lb/>
　註曰爾近也移也揖而移之近之也大夫猶北面少<lb/>
　前<lb/>
<pb n="5b"/>
射人請賔<lb/>
　註曰命當由君出也○疏曰燕禮以因燕而射禮輕<lb/>
　或大射正為擯或小射正為擯此二者皆是射人故<lb/>
　直云射人不定尊卑也既當請命不辨射人面位者<lb/>
　以其君南面射人北面可知故不言<lb/>
公曰命某為賔<lb/>
　註曰某大夫也<lb/>
射人命賔賔少進禮辭<lb/>
<pb n="6a"/>
　註曰命賔者東面南顧禮辭辭不敏也○疏曰少儀<lb/>
　云詔辭自右明知在君之右東面者向君南顧者向<lb/>
　賔便也<lb/>
反命<lb/>
　註曰射人以賔之辭告於君<lb/>
又命之賔再拜稽首許諾<lb/>
　註曰又復<lb/>
射人反命<lb/>
<pb n="6b"/>
　註曰告賔許<lb/>
賔出立于門外東面<lb/>
　註曰當更以賔禮入<lb/>
公揖卿大夫乃升就席<lb/>
　註曰揖之人之也○疏曰言人之者公將及升堂故<lb/>
　以人意相存偶是以揖之乃升<lb/>
小臣自阼階下北面請執冪者與羞膳者<lb/>
　註曰執冪者執瓦大之冪也方圜壺無冪羞膳羞於<lb/>
<pb n="7a"/>
　公謂庶羞<lb/>
乃命執冪者執冪者升自西階立于尊南北面東上<lb/>
　註曰以公命於西階前命之也東上𤣥酒之冪為上<lb/>
　也羞膳者從而東由堂東升自北階房中西面南上<lb/>
　不言之者不升堂畧之也○疏曰下記云羞膳者與<lb/>
　執冪者皆士也士位在西方故知西階前命之經直<lb/>
　云執冪者升自西階羞膳者無升文又且東面階西<lb/>
　面階婦人之階非男子之所升則羞者升自北階知<lb/>
<pb n="7b"/>
　由堂東者以羞在房知房中西面南上者約士冠禮<lb/>
　贊者盥于洗西升立于房中西面南上不請羞賔者<lb/>
　下記約與君同亦用士也<lb/>
膳宰請羞于諸公卿者<lb/>
　註曰小臣不請而使膳宰於卑者彌畧也禮以異為<lb/>
　敬○疏曰知膳宰卑於士者禮之大例薦羞者尊於<lb/>
　設俎者公士為薦羞膳者設俎故知膳宰卑也<lb/>
射人納賔<lb/>
<pb n="8a"/>
　註曰射人為擯者<lb/>
賔入及庭公降一等揖之<lb/>
　註曰及至也至庭謂既入而左北面時<lb/>
公升就席<lb/>
　註曰以其將與主人為禮不㕘之也<lb/>
賔升自西階主人亦升自西階賔右北面至再拜賔答<lb/>
再拜<lb/>
　註曰主人宰夫也宰夫大宰之屬掌賔客之獻飲食<lb/>
<pb n="8b"/>
　者也其位在洗北西面君於其臣雖為賔不親獻以<lb/>
　其尊莫敢抗禮也至再拜者拜賔來至也天子膳夫<lb/>
　為獻主○疏曰知主人是宰夫者按禮記燕義云使<lb/>
　宰夫為獻主是也云其位在洗北西面者按下文獻<lb/>
　大夫下胥薦主人于洗北西面是也<lb/>
主人降洗洗南西北面<lb/>
　註曰賔將從降向之○疏曰此宰夫代君為獻主升<lb/>
　降不由阼階與賔同由西階升降<lb/>
<pb n="9a"/>
賔降階西東面主人辭降賔對<lb/>
　註曰對答<lb/>
主人北面盥坐取觚洗賔少進辭洗主人坐奠觚于篚<lb/>
興對賔反位<lb/>
　註曰賔少進者又辭宜違其位也獻不以爵辟正主<lb/>
　也<lb/>
主人卒洗賔揖乃升<lb/>
　註曰賔每先升尊也<lb/>
<pb n="9b"/>
主人升賔拜洗主人賔右奠觚答拜降盥<lb/>
　註曰主人復盥為拜手坋塵也<lb/>
賔降主人辭賔對卒盥賔揖升主人升坐取觚<lb/>
　註曰取觚將就瓦大酌膳<lb/>
執冪者舉冪主人酌膳執冪者反冪<lb/>
　註曰君物曰膳膳之言善也酌君尊者尊賔也<lb/>
主人筵前獻賔賔西階上拜筵前受爵反位主人賔右<lb/>
拜送爵<lb/>
<pb n="10a"/>
　註曰賔既拜前受觚退復位<lb/>
膳宰薦脯醢賔升筵膳宰設折俎<lb/>
　註曰折俎牲體骨也鄉飲酒記曰賔俎脊脅肩肺<lb/>
賔坐左執爵右祭脯醢奠爵于薦右興取肺坐絶祭嚌<lb/>
之興加于俎坐捝手執爵遂祭酒興席末坐啐酒降席<lb/>
坐奠爵拜告㫖執爵興主人答拜<lb/>
　註曰降席席西也㫖美也○疏曰鄭云降席席西不<lb/>
　言面按前例降席席西拜者皆南面<lb/>
<pb n="10b"/>
賔西階上北面坐卒爵興坐奠爵遂拜主人答拜<lb/>
　註曰遂拜拜既爵也<lb/>
賔以虚爵降<lb/>
　註曰將酢主人<lb/>
主人降賔洗南坐奠觚少進辭降主人東面對<lb/>
　註曰上既言爵矣復言觚者嫌易之也大射禮曰主<lb/>
　人西階西東面少進對○疏曰一升曰爵二升曰觚<lb/>
　散文即通觚亦稱爵<lb/>
<pb n="11a"/>
賔坐取觚奠于篚下盥洗<lb/>
　註曰篚下篚南<lb/>
主人辭洗<lb/>
　註曰謙也<lb/>
賔坐奠觚于篚興對卒洗及階揖升主人升拜洗如賔<lb/>
禮賔降盥主人降賔辭降卒盥揖升酌膳執冪如初以<lb/>
酢主人于西階上主人北面拜受爵賔主人之左拜送<lb/>
爵<lb/>
<pb n="11b"/>
　註曰賔既南面授爵乃之左<lb/>
主人坐祭不啐酒<lb/>
　註曰辟正主也未薦者臣也<lb/>
不拜酒不告㫖<lb/>
　註曰主人之義<lb/>
遂卒爵興坐奠爵拜執爵興賔答拜主人不崇酒以虚<lb/>
爵降奠于篚<lb/>
　註曰崇充也不以酒惡謝賔甘美君物也<lb/>
<pb n="12a"/>
賔降立于西階西<lb/>
　註曰既受獻矣不敢安盛<lb/>
射人升賔賔升立于序内東面<lb/>
　註曰東西牆謂之序大射禮曰擯者以命升賔<lb/>
主人盥洗象觚升實之東北面獻於公<lb/>
　註曰象觚觚有象骨飾也取象觚者東面<lb/>
公拜受爵主人降自西階阼階下北面拜送爵士薦脯<lb/>
醢膳宰設折俎升自西階<lb/>
<pb n="12b"/>
　註曰薦進也大射禮曰宰胥薦脯醢由左房○疏曰<lb/>
　凡此篇内公應先拜者皆後拜之尊公故也是以下<lb/>
　舉旅行酬皆受酬者先拜公乃答拜此公先拜受爵<lb/>
　者受獻禮重故也<lb/>
公祭如賔禮膳宰贊授肺不拜酒立卒爵坐奠爵拜執<lb/>
爵興<lb/>
　註曰凡異者君尊變於賔也<lb/>
主人答拜升受爵以降奠于膳篚○更爵洗升酌膳酒<lb/>
<pb n="13a"/>
以降酢于阼階下北面坐奠爵再拜稽首公答再拜<lb/>
　註曰更爵者不敢襲至尊也○疏曰襲因也不敢因<lb/>
　君之爵<lb/>
主人坐祭遂卒爵再拜稽首公答再拜主人奠爵于篚<lb/>
主人盥洗升媵觚于賔酌散西階上坐奠爵拜賔降筵<lb/>
北面答拜<lb/>
　註曰媵送也讀或為揚揚舉也酌散者酌方壺酒也於<lb/>
　膳為散○疏曰按前受獻訖立于序内以來未有升<lb/>
<pb n="13b"/>
　筵之事言降筵者葢誤<lb/>
主人坐祭遂飲賔辭卒爵拜賔答拜<lb/>
　註曰辭者辭其代君行酒不立飲也此降於正主酬<lb/>
　也<lb/>
主人降洗賔降主人辭降賔辭洗卒洗揖升不拜洗<lb/>
　註曰不拜洗酬而禮殺<lb/>
主人酌膳賔西階上拜<lb/>
　註曰拜者拜其酌已<lb/>
<pb n="14a"/>
受爵于筵前反位主人拜送爵賔升席坐祭酒遂奠於<lb/>
薦東<lb/>
　註曰遂者因坐而奠不北面也奠之者酬不舉也○<lb/>
　疏曰鄉飲酒鄉射主人酬賔皆主人實觶席前北面<lb/>
　賔始西階上拜此及大射主人始酌膳時賔已西階<lb/>
　上拜者以其燕禮大射皆是主人代君勸酒其賔是<lb/>
　臣急承君勸不敢安暇故先拜也主人又不坐奠於<lb/>
　薦西賔祭訖遂南面奠於薦東不北面奠也<lb/>
<pb n="14b"/>
主人降復位賔降筵西東南面立<lb/>
　註曰賔不立于序内位彌尊也位彌尊者其禮彌卑<lb/>
　記所謂一張一弛者是之類與○疏曰案上初賔得<lb/>
　獻降升之時序内立是不敢近賔席是禮尊而賔卑<lb/>
　至此酬訖立於席西是賔位彌尊禮漸殺故云彌卑<lb/>
　也獻時為盛是一張也酬時為殺是一弛也<lb/>
小臣自阼階下請媵爵者公命長<lb/>
　註曰命長使選卿大夫之中長幼可使者<lb/>
<pb n="15a"/>
小臣作下大夫二人媵爵<lb/>
　註曰作使也卿為上大夫不使之者為甚尊<lb/>
媵爵者阼階下皆北面再拜稽首公答再拜<lb/>
　註曰再拜稽首拜君命也<lb/>
媵爵者立于洗南西面北上序進盥洗角觶升自西階<lb/>
序進酌散交于楹北降阼階下皆奠觶再拜稽首執觶<lb/>
興公答再拜<lb/>
　註曰序次第也猶代也楹北西楹之北也交而相待<lb/>
<pb n="15b"/>
　於西階上既酌右還而反往來以右為上○疏曰西<lb/>
　楹之北者二大夫盥手洗爵訖先者升西階由西楹<lb/>
　之北向東楹之西東面酌酒訖右還由西楹北向西<lb/>
　階上北面後者升西階亦由西楹之北向東楹之西<lb/>
　酌酒訖亦由西楹之北西階上北面相待乃次第而<lb/>
　降以右為上者謂在洗南西面及階上北面時先者<lb/>
　在右地道尊右故也<lb/>
媵爵者皆坐祭遂卒觶興坐奠觶再拜稽首執觶興公<lb/>
<pb n="16a"/>
答再拜媵爵者執觶待於洗南<lb/>
　註曰待君命也<lb/>
小臣請致者<lb/>
　註曰請使一人與二人與優君也<lb/>
若君命皆致則序進奠觶于篚阼階下皆再拜稽首公<lb/>
答再拜媵爵者洗象觶升實之序進坐奠于薦南北上<lb/>
降阼階下皆再拜稽首送觶公答再拜<lb/>
　註曰序進往來由尊北交于東楹之北奠于薦南不<lb/>
<pb n="16b"/>
　敢必君舉也大射禮曰媵爵者皆退反位○疏曰酌<lb/>
　酒奠于君所故交于東楹之北以其酒尊所陳在東<lb/>
　楹之西西向而陳其尊有四并執冪者在南不得南<lb/>
　頭以之君所又唯君面尊若西面酌酒則背君故先<lb/>
　酌者東面酌訖由尊北又楹北往君所奠訖右還而<lb/>
　反後酌者亦于尊北又于楹北與反者而交先者於<lb/>
　南西過後者於北東行奠訖亦右還而反相隨降自<lb/>
　西階也<lb/>
<pb n="17a"/>
公坐取大夫所媵觶興以酬賔賔降西階下再拜稽首<lb/>
公命小臣辭賔升成拜<lb/>
　註曰興以酬賔就其階而酬之也升成拜復再拜稽<lb/>
　首也先時君辭之於禮若未成然○疏曰取觶者取<lb/>
　上楹北觶賔降拜不於阼階下而言西階下故知公<lb/>
　在賔西階上也凡臣於君雖為賔與君相酬受爵不<lb/>
　敢拜於堂上皆拜於堂下若君辭之聞命即升若堂<lb/>
　下拜訖升復再拜稽首所以然者以堂下再拜而君<lb/>
<pb n="17b"/>
　辭之若未成然故復升堂再拜稽首以成之若堂下<lb/>
　未拜之間聞命則升升乃再拜稽首則不言升成拜<lb/>
　即下經云小臣辭賔升再拜稽首鄭注不言成拜者<lb/>
　為拜故下實未拜是也凡臣拜於君有三等初受獻<lb/>
　拜於堂下或親辭或遣小臣辭成與不成如上説至<lb/>
　於酬酒雖下堂拜未即拜待君辭即所云為拜故下<lb/>
　實未拜者禮殺也此篇末無筭爵受公賜爵者皆下<lb/>
　席堂上拜稽首不堂下拜者禮末又輕於酬時<lb/>
<pb n="18a"/>
公坐奠觶答再拜執觶興立卒觶賔下拜小臣辭賔升<lb/>
再拜稽首<lb/>
　註曰不言成拜者為拜故下實未拜也下未輒拜禮<lb/>
　殺也此賔拜于君之左不言之者不敢敵偶於君<lb/>
公坐奠觶答再拜執觶興賔進受虚爵降奠于篚○易<lb/>
觶洗<lb/>
　註曰君尊不酌故也凡爵不相襲者也於尊者言更<lb/>
　自敵以下言易更作新易有故之辭進受虚爵尊君<lb/>
<pb n="18b"/>
　也不言公酬賔於西階上及公反位者亦尊君空其<lb/>
　文也<lb/>
公有命則不易不洗反升酌膳觶下拜小臣辭賔升再<lb/>
拜稽首<lb/>
　註曰下拜下亦未拜凡下未拜有二或禮殺或君親<lb/>
　辭則聞命即升升乃拜是以不言成拜○疏曰云凡<lb/>
　下未拜有二禮殺者謂若此酬時也或君親辭者謂<lb/>
　若公食大夫云公拜至賔降西階東北面答拜公降<lb/>
<pb n="19a"/>
　一等辭賔升階上北面再拜稽首是階下末拜不得<lb/>
　言升成拜也<lb/>
公答再拜<lb/>
　註曰拜於阼階上也於是賔請旅侍臣○疏曰案下<lb/>
　記云凡公所酬既拜請旅侍臣大射於此時賔請旅<lb/>
　於諸臣此不言者文不具故記人辨之<lb/>
賔以旅酬於西階上<lb/>
　註曰旅序也以次序勸卿大夫飲酒<lb/>
<pb n="19b"/>
射人作大夫長升受旅<lb/>
　註曰言作大夫則卿存矣長者尊先而卑後○疏曰<lb/>
　長者尊先而卑後者君酬賔賔酬旅三卿三卿徧次<lb/>
　第至五大夫大夫徧不及士<lb/>
賔大夫之右坐奠觶拜執觶興大夫答拜<lb/>
　註曰賔在右者相飲之位<lb/>
賔坐祭立飲卒觶不拜<lb/>
　註曰酬而禮殺<lb/>
<pb n="20a"/>
若膳觶也則降更觶洗升實散大夫拜受賔拜送<lb/>
　註曰言更觶卿尊也<lb/>
大夫辯受酬如受賔酬之禮不祭卒受者以虚觶降奠<lb/>
於篚<lb/>
　註曰卒猶後也大射禮曰奠于篚復位<lb/>
主人洗升實散獻卿于西階上<lb/>
　註曰酬而後獻卿别尊卑也飲酒成於酬也○疏曰<lb/>
　此酬非謂尋常獻酬乃是君為賔舉旅行酬以其主<lb/>
<pb n="20b"/>
　人獻君君酢主人主人不敢酬君故使二大夫媵爵<lb/>
　于公以當酬處所以覆獻也但君恩既大為賔舉旅<lb/>
　飲酒之禮成於酬故酬辯乃獻卿以君尊卿卑是以<lb/>
　君禮成卿乃得獻故云别尊卑也<lb/>
司宫兼卷重席設于賔左東上<lb/>
　註曰言兼卷則每卿異席也重席重蒲筵緇布純也<lb/>
　卿坐東上統於君也席自房來○疏曰公食記曰宰<lb/>
　夫筵出自東房<lb/>
<pb n="21a"/>
卿升拜受觚主人拜送觚卿辭重席司宫徹之<lb/>
　註曰徹猶去也重席雖非加猶為其重累去之辟君<lb/>
　也○疏曰公食大夫蒲筵緇布純加萑席𤣥純有兩<lb/>
　種席故稱加此一種席重設之故曰重席非加辭之<lb/>
　者以兩重似君故辭以辟之<lb/>
乃薦脯醢卿升席坐左執爵右祭脯醢遂祭酒不啐酒<lb/>
降席西階上北面坐卒爵興坐奠爵拜執爵興主人答<lb/>
拜受爵卿降復位<lb/>
<pb n="21b"/>
　註曰不酢辟君也卿無俎者燕主於羞<lb/>
辯獻卿主人以虚爵降奠于篚射人乃升卿卿皆升就<lb/>
席○若有諸公則先卿獻之如獻卿之禮<lb/>
　註曰諸公者謂大國之孤也孤一人言諸者容牧有<lb/>
　三監<lb/>
席于阼階西北面東上無加席<lb/>
　註曰席孤北面為其大尊屈之也亦因阼階西位近<lb/>
　君近君則屈親寵苟敬私昵之坐<lb/>
<pb n="22a"/>
小臣又請媵爵者二大夫媵爵如初<lb/>
　註曰又復<lb/>
請致者若命長致則媵爵者奠觶于篚一人待于洗南<lb/>
長致致者阼階下再拜稽首公答再拜<lb/>
　註曰命長致者公或時未能舉自優暇也<lb/>
洗象觶升實之坐奠于薦南降與立于洗南者二人皆<lb/>
再拜稽首送觶公答再拜<lb/>
　註曰奠於薦南者於公所用酬賔觶之處二人俱拜<lb/>
<pb n="22b"/>
　以其共勸君○楊氏曰今按經云二大夫媵爵如初<lb/>
　謂如前下大夫二人媵爵時之禮也然有同亦有異<lb/>
　前二人媵爵此亦二人媵爵故序進酌散交于兩楹<lb/>
　之北降阼階下奠觶卒觶再拜稽首執觶待于洗南<lb/>
　是則同前小臣請致者君命皆致故序進酌膳奠于<lb/>
　薦南與後者交于東楹之北降而之阼階下再拜稽<lb/>
　首送觶此則不然君命長致故一人待于洗南惟長<lb/>
　一人進酌膳奠于薦南降而之阼階下與二人皆再<lb/>
<pb n="23a"/>
　拜稽首送觶無序進交于東楹北之事此其異也<lb/>
公又行一爵若賔若長唯公所酬<lb/>
　註曰一爵先媵者之下觶也若賔若長則賔禮殺矣<lb/>
　長公卿之尊者也賔則以酬長長則以酬賔<lb/>
以旅于西階上如初<lb/>
　楊氏曰今按經云如初謂如前公為賔舉旅時禮也<lb/>
　前君命二人皆致有兩觶奠于薦南後命長致有一<lb/>
　觶奠于薦南前後凡有三觶燕禮自立司正以前凡<lb/>
<pb n="23b"/>
　有三舉旅用此三觶也初酬賔時公坐取所媵一觶<lb/>
　以酬賔是行一觶也此公又行一爵若賔若長唯公<lb/>
　所酬注云公又行一爵先媵者之下觶也下觶未舉<lb/>
　今舉之是行二觶也工歌之後笙入之前公又舉奠<lb/>
　觶唯公所賜以旅于西階上如初是行三觶也又主<lb/>
　人獻士之後賔媵觶于公公取此觶為士舉旅此又<lb/>
　在三觶之外也<lb/>
大夫卒受者以虚觶降奠于篚<lb/>
<pb n="24a"/>
主人洗升獻大夫于西階上大夫升拜受觚主人拜送<lb/>
觚大夫坐祭立卒爵不拜既爵主人受爵大夫降復位<lb/>
　註曰既盡也不拜之者禮又殺○疏曰前卿受獻不<lb/>
　酢辟君已是禮殺今大夫受獻不但不酢主人又不<lb/>
　拜既爵故云禮又殺也<lb/>
胥薦主人于洗北西面脯醢無脀<lb/>
　註曰胥膳宰之吏也主人大夫之下先大夫薦之尊<lb/>
　之也不於上者上無其位也脀俎實○疏曰此燕禮<lb/>
<pb n="24b"/>
　大夫堂上士在下獨此宰夫言堂上無位者以其主<lb/>
　人位在阼階君已在阼故主人辟之位在下是以大<lb/>
　射注云不薦於上辟正主也<lb/>
辯獻大夫遂薦之繼賔以西東上<lb/>
　註曰徧獻之乃薦畧賤也亦獻而後布席也○疏曰<lb/>
　大射席小卿賔西東上注云辨貴賤也此燕禮主歡<lb/>
　不辨貴賤小卿與大卿皆在賔東故此賔西無小卿<lb/>
　位<lb/>
<pb n="25a"/>
卒射人乃升大夫大夫皆升就席<lb/>
席工于西階上少東樂正先升北面立于其西<lb/>
　註曰工瞽矇歌諷誦詩者也凡執技藝者稱工少牢<lb/>
　饋食禮曰皇尸命工祝樂記師乙曰乙賤工也樂正<lb/>
　于天子樂師也凡樂掌其序事樂成則告備○疏曰<lb/>
　大射主於射畧於樂故小樂正告樂備此燕主歡心<lb/>
　故大樂正告樂備故不同<lb/>
小臣納工工四人二瑟小臣左何瑟面鼓執越内弦右<lb/>
<pb n="25b"/>
手相入升自西階北面東上坐小臣坐授瑟乃降<lb/>
　註曰工四人者燕禮輕從大夫制也面鼓者燕尚樂<lb/>
　可鼓者在前也越瑟下孔也内弦弦為主也相扶工<lb/>
　也後二人徒相天子大僕二人也小臣四人祭僕六<lb/>
　人御僕十二人皆同官<lb/>
工歌鹿鳴四牡皇皇者華卒歌主人洗升獻工工不興<lb/>
左瑟一人拜受爵主人西階上拜送爵<lb/>
　註曰工歌乃獻之賤者先就事也左瑟便其右一人<lb/>
<pb n="26a"/>
　工之長者也工拜於席○疏曰工北面以西為左空<lb/>
　其右受獻便者酒從東楹之西來故以右為便<lb/>
薦脯醢<lb/>
　註曰輒薦之變於大夫也<lb/>
使人相祭<lb/>
　註曰使扶工者相其祭薦祭酒<lb/>
卒爵不拜<lb/>
　註曰賤不備禮<lb/>
<pb n="26b"/>
主人受爵<lb/>
　註曰將復獻衆工也<lb/>
衆工不拜受爵坐祭遂卒爵辯有脯醢不祭主人受爵<lb/>
降奠于篚<lb/>
　註曰遂猶因也<lb/>
公又舉奠觶唯公所賜以旅于西階上如初<lb/>
　註曰言賜者君又彌尊賔長彌卑○疏曰燕尚飲酒<lb/>
　故工歌之後笙奏之前而為大夫舉旅大射主於射<lb/>
<pb n="27a"/>
　至三射之後乃為大夫舉旅按上為賔舉旅直云公<lb/>
　興以酬賔為卿舉旅而云若賔若長是君禮漸尊賔<lb/>
　禮漸殺然猶言酬也至此言唯君所賜者是君又彌<lb/>
　尊賔長彌卑也<lb/>
卒<lb/>
　註曰旅畢也<lb/>
笙入立于縣中奏南陔白華華黍<lb/>
　註曰以笙播此三篇之詩縣中縣中央也鄉飲酒禮<lb/>
<pb n="27b"/>
　曰磬南北面○疏曰此云笙入立於縣中以其諸侯<lb/>
　軒縣闕南面而已故得言縣中鄉飲酒唯有一磬縣<lb/>
　而已不得言縣中而云磬南註引鄉飲酒者欲見此<lb/>
　雖軒縣近北面縣之南也<lb/>
主人洗升獻笙于西階上一人拜盡階不升堂受爵降<lb/>
主人拜送爵階前坐祭立卒爵不拜既爵升授主人<lb/>
　註曰一人笙之長者也鄉射禮曰笙一人拜於下<lb/>
衆笙不拜受爵降坐祭立卒爵辯有脯醢不祭○乃聞<lb/>
<pb n="28a"/>
歌魚麗笙由庚歌南有嘉魚笙崇丘歌南山有臺笙由<lb/>
儀○遂歌鄉樂周南闗雎葛覃卷耳召南鵲巢采蘩采<lb/>
蘋大師吿于樂正曰正歌備<lb/>
　註曰大師上工也掌合隂陽之聲教六詩以六律為<lb/>
　之音者也子貢問師乙曰吾聞聲歌各有宜也如賜<lb/>
　者宜何歌也是明其掌而知之也正歌者升歌及笙<lb/>
　各三終間歌三終合樂三終為一備備亦成也<lb/>
樂正由楹内東楹之東告于公乃降復位<lb/>
<pb n="28b"/>
　註曰言由楹内者以其立于堂廉也復位位在東縣<lb/>
　之北○疏曰樂正與工俱在堂廉則楹南無過處故<lb/>
　由楹内位在東縣之北者按大射畧於樂小樂正升<lb/>
　堂明工升堂時小樂正升大樂正東方西面工來東<lb/>
　坫之東南西面時大樂正東縣之北北面其小樂正<lb/>
　則立于西階下東面此燕禮主於樂故知大樂正升<lb/>
　堂今降明復於東縣之北北面也<lb/>
射人自阼階下請立司正公許射人遂為司正<lb/>
<pb n="29a"/>
　註曰君許其請因命用為司正君三舉爵樂備作矣<lb/>
　將留賔飲酒更立司正以監之察儀法也射人俱相<lb/>
　禮其事同○疏曰按鄉飲酒鄉射立司正後始行旅<lb/>
　酬者彼是士饗禮此燕禮國君燕其臣子雖一獻以<lb/>
　辨尊卑故主人獻君而受酬主人卑不敢酬公獻之<lb/>
　禮成於酬故使大夫媵觶於公當酬公君行大恵即<lb/>
　舉之為賔賔得觶請旅諸臣徧卿大夫乃成一獻之<lb/>
　禮復獻卿大夫皆為之舉旅行酬皆成其獻但卿大<lb/>
<pb n="29b"/>
　夫皆堂上有位近君不敢失禮故雖舉旅行酬而未<lb/>
　立司正作樂後將獻羣臣士職卑位在堂下將為士<lb/>
　舉旅恐失禮故未獻之前即立司正監之<lb/>
司正洗角觶南面坐奠于中庭升東楹之東受命西階<lb/>
上北面命卿大夫君曰以我安卿大夫皆對曰諾敢不<lb/>
安<lb/>
　註曰洗奠角觶于中庭明其事以自表威儀多也君<lb/>
　意殷勤欲留賔飲酒命卿大夫以我故安或亦其實<lb/>
<pb n="30a"/>
　不主意於賔○疏曰不主意於賔者欲兼羣臣共安<lb/>
　也<lb/>
司正降自西階南面坐取觶升酌散降南面坐奠觶右<lb/>
還北面少立坐取觶興坐不祭卒觶奠之興再拜稽首<lb/>
　註曰右還將適觶南先西面也必從觶西為君之在<lb/>
　東也少立者自嚴正慎其位<lb/>
左還南面坐取觶洗南面反奠於其所<lb/>
　註曰反奠虚觶不空位也<lb/>
<pb n="30b"/>
升自西階東楹之東請徹俎降公許告于賔賔北面取<lb/>
俎以出膳宰徹公俎降自阼階以東<lb/>
　註曰膳宰降自阼階以賔親徹若君親徹然○疏曰<lb/>
　臣之升降當西階今不降西階而降自阼階當君降<lb/>
　處故云若君親徹降自阼然也<lb/>
卿大夫皆降東面北上<lb/>
　註曰以將坐降待賔反也○疏曰按大射云大夫降<lb/>
　復位註云門東北面位不與卿同東面位者彼卿有<lb/>
<pb n="31a"/>
　俎卿取俎以出故大夫不敢獨在西階下故復位復<lb/>
　門東北面位此燕卿無俎故大夫與卿同降西階下<lb/>
　東面北上位也<lb/>
賔反入及卿大夫皆説屨升就席公以賔及卿大夫皆<lb/>
坐乃安<lb/>
　註曰凡燕坐必説屨屨賤不在堂也禮者尚敬敬多<lb/>
　則不親燕安坐相親之意○疏曰不云君降説屨者<lb/>
　據少儀尊者坐在室則説屨於戸内今此燕在堂上<lb/>
<pb n="31b"/>
　則君尊説屨於堂上席側可知<lb/>
羞庶羞<lb/>
　註曰謂<graphic n="KR0871" url="https://raw.githubusercontent.com/kanripo/KR-Gaiji/master/images/KR0871.png" mimeType="image/png"/>肝膋狗胾醢也骨體所以致敬也庶羞所<lb/>
　以盡愛也敬之愛之厚賢之道○疏曰按大射云羞<lb/>
　庶羞注云所進衆羞謂<graphic n="KR0871" url="https://raw.githubusercontent.com/kanripo/KR-Gaiji/master/images/KR0871.png" mimeType="image/png"/>肝膋狗胾醢也或有炮鼈<lb/>
　膾鯉雉兎鶉鴽大射先行燕禮明與彼同有此物者<lb/>
　以經云庶羞則不唯二豆而已此注不言炮鼈已下<lb/>
　注文不具也肝膋見内則用狗肝蒙之以其膋而炙<lb/>
<pb n="32a"/>
　之<lb/>
大夫祭薦<lb/>
　註曰燕乃祭薦不敢於盛成禮也○疏曰盛謂未立<lb/>
　司正之前立行禮時也成禮謂祭先也大夫彼時受<lb/>
　獻不祭脯醢是不敢成禮於盛時也<lb/>
司正升受命皆命君曰無不醉賔及卿大夫皆興對曰<lb/>
諾敢不醉皆反坐<lb/>
　註曰皆命者命賔命卿大夫也起對必降席司正退<lb/>
<pb n="32b"/>
　立西序端<lb/>
主人洗升獻士于西階上士長升拜受觶主人拜送觶<lb/>
　註曰獻士用觶士賤也○疏曰大夫已上獻用觚旅<lb/>
　酬乃用觶獻士即用觶士賤<lb/>
士坐祭立飲不拜既爵其他不拜坐祭立飲<lb/>
　註曰他謂衆士也亦升受爵不拜<lb/>
乃薦司正與射人一人司士一人執冪二人立于觶東<lb/>
南上<lb/>
<pb n="33a"/>
　註曰天子射人司士皆下大夫二人諸侯則上士其<lb/>
　人數亦如之司正為上○疏曰此等皆士而先薦者<lb/>
　以其皆有事故先得薦司正掌羣士爵禄廢置之事<lb/>
　士中之尊故亦先得薦司正為上者雖同是士以其<lb/>
　為庭長故設在上先薦之<lb/>
辯獻士士既獻者立于東方西面北上乃薦士<lb/>
　註曰每已獻而即位于東方葢尊之畢獻薦于其位<lb/>
　○疏曰卿大夫在東方今卿大夫得獻升堂上東方<lb/>
<pb n="33b"/>
　位空故士得獻即東方卿位是尊之以無正文故葢<lb/>
　以疑之也<lb/>
祝史小臣師亦就其位而薦之<lb/>
　註曰次士獻之已不變位位自在東方<lb/>
主人就旅食之尊而獻之旅食不拜受爵坐祭立飲<lb/>
　註曰北面酌南向獻之於尊南不洗者以其賤畧之<lb/>
　也亦畢獻乃薦之主人執虚爵奠于篚復位○疏曰<lb/>
　按大射旅食尊在西鑮之南北面則此主人在南亦<lb/>
<pb n="34a"/>
　北面以陳尊向君若東楹之西東向設尊亦是向君<lb/>
　為正彼酌者尊後東面酌此亦尊後北面酌南面獻<lb/>
　之於尊南也此乃庶人在官府史胥徒之輩故云賤<lb/>
　也<lb/>
若射則大射正為司射如鄉射之禮<lb/>
　註曰大射正射人之長者也如鄉射之禮者燕為樂<lb/>
　卿大夫宜從其禮也如者如其告弓矢既具至退中<lb/>
　與算也納射器而張侯其告請先于君乃以命賔及<lb/>
<pb n="34b"/>
　卿大夫其為司正者亦為司馬君與賔為耦鄉射記<lb/>
　曰自君射至龍旜亦其異者也薦旅食乃射者是燕<lb/>
　射主於飲酒○疏曰大射正為司射者燕禮輕又不<lb/>
　主為射故射人為擯又為司正至射時大射正為司<lb/>
　射大射之時畧於燕主於射故大射正為擯又為司<lb/>
　正至射又親其職故不同為司射也云宜從之者鄉<lb/>
　射是卿大夫禮故樂之還從之也此獻士旅食後乃<lb/>
　射是燕射主於飲酒決大射未為大夫舉旅之前則<lb/>
<pb n="35a"/>
　射是彼大射主於射故也<lb/>
賔降洗升媵觚于公酌散下拜公降一等小臣辭賔升<lb/>
再拜稽首公答再拜<lb/>
　註曰此當言媵觶酬之禮皆用觶言觚者字之誤也<lb/>
　古者觶字或作角旁氏由此誤爾<lb/>
賔坐祭卒爵再拜稽首公答再拜賔降洗象觶升酌膳<lb/>
坐奠于薦南降拜小臣辭賔升成拜公答再拜賔反位<lb/>
　註曰反位反席也<lb/>
<pb n="35b"/>
公坐取賔所媵觶興唯公所賜<lb/>
　註曰至此又言興者明公崇禮不倦也<lb/>
受者如初受酬之禮降更爵洗升酌膳下拜小臣辭升<lb/>
成拜公答拜乃就席坐行之<lb/>
　註曰坐行之者若今坐相勸酒<lb/>
有執爵者<lb/>
　註曰士有盥升主酌授之者○疏曰若然前三舉旅<lb/>
　皆酬者自酌授人也<lb/>
<pb n="36a"/>
唯受于公者拜<lb/>
　註曰公所賜者也其餘則否<lb/>
司正命執爵者爵辯卒受者興以酬士<lb/>
　註曰欲令恵均○疏曰前三舉旅辯大夫則止今此<lb/>
　為士舉旅故及之<lb/>
大夫卒受者以爵興西階上酬士士升大夫奠爵拜士<lb/>
答拜<lb/>
　註曰興酬士者士立堂下無坐○疏曰凡禮堂上有<lb/>
<pb n="36b"/>
　席者坐堂下無席者立是以工尹商陽是士而云朝<lb/>
　不坐堂下無坐位者也<lb/>
大夫立卒爵不拜實之士拜受大夫拜送士旅于西階<lb/>
上辯<lb/>
　註曰祝史小臣旅食皆及焉○疏曰其庶子以下未<lb/>
　得獻者至獻後無算爵及焉<lb/>
士旅酌<lb/>
　註曰旅序也士以次序自酌自酬無執爵者<lb/>
<pb n="37a"/>
卒<lb/>
主人洗升自西階獻庶子于阼階上如獻士之禮辯降<lb/>
洗遂獻左右正與内小臣皆于阼階上如獻庶子之禮<lb/>
　註曰庶子掌正六牲之體及舞位使國子修徳學道<lb/>
　世子之官也而與膳宰樂正聨事樂正亦學國子以<lb/>
　舞左右正謂樂正僕人正也小樂正立于西縣之北僕<lb/>
　人正僕人師僕人士立于其北北上大樂正立于東<lb/>
　縣之北若射則僕人正僕人士陪于工後内小臣奄<lb/>
<pb n="37b"/>
　人掌君隂事隂令后夫人之官也皆獻于阼階上别<lb/>
　於外内臣也獻正下及内小臣則磬人鐘人鑮人鼓<lb/>
　人僕人之屬盡獻可知也凡獻皆薦也○疏曰與膳<lb/>
　宰樂正聨事者以掌正六牲之體得與膳宰聨事掌<lb/>
　國子修德學道得與樂正聨事内小臣别於外内臣<lb/>
　周禮有外内命夫内命夫朝廷卿大夫外命夫諸侯<lb/>
　臣在鄉遂及采地者但外内臣皆獻於西階上此内<lb/>
　小臣獻於阼階<lb/>
<pb n="38a"/>
無算爵<lb/>
　註曰算數也爵行無次無數唯意所勸醉而止<lb/>
士也有執膳爵者有執散爵者執膳爵者酌以進公公<lb/>
不拜受執散爵者酌以之公命所賜所賜者興受爵降<lb/>
席下奠爵再拜稽首公答拜<lb/>
　註曰席下席西也○疏曰自旅酬已前受公爵皆降<lb/>
　拜升成拜至此不復降拜者禮殺故也<lb/>
受賜爵者以爵就席坐公卒爵然後飲<lb/>
<pb n="38b"/>
　註曰不敢先虚爵明此勸恵從尊者來也<lb/>
執膳爵者受公爵酌反奠之<lb/>
　註曰宴歡在於飲酒成其意<lb/>
受賜爵者興授執散爵執散爵者乃酌行之<lb/>
　註曰予其所勸者<lb/>
唯受爵于公者拜卒受爵者興以酬士于西階上士升<lb/>
大夫不拜乃飲實爵<lb/>
　註曰乃猶而也<lb/>
<pb n="39a"/>
士不拜受爵大夫就席士旅酌亦如之公有命徹冪則<lb/>
卿大夫皆降西階下北面東上再拜稽首公命小臣辭<lb/>
公答再拜大夫皆辟<lb/>
　註曰命徹冪者公意殷勤必盡酒也小臣辭不升成<lb/>
　拜明雖醉正臣禮也不言賔賔彌臣也君答拜於上<lb/>
　示不虚受也○疏曰云不言賔直言卿大夫皆降不<lb/>
　别言賔是燕末賔同於臣言彌臣者上旅酬猶言賔<lb/>
　但言賜不言酬已是賔卑今乃沒賔不言賔是賔彌<lb/>
<pb n="39b"/>
　臣也<lb/>
遂升反坐士終旅於上如初<lb/>
　註曰卿大夫降而爵止於其反席卒之○朱先生曰<lb/>
　此士方旅酌而大夫降則爵止不行公辭而大夫復<lb/>
　升士乃終旅於上也<lb/>
無算樂<lb/>
　註曰升歌間合無數也取歡而已其樂章亦然<lb/>
宵則庶子執燭於阼階上司宫執燭於西階上甸人執<lb/>
<pb n="40a"/>
大燭於庭閽人為大燭於門外<lb/>
　註曰宵夜也燭燋也甸人掌供薪蒸者庭大燭為位<lb/>
　廣也閽人門人也為作也作大燭以俟賔客出<lb/>
賔醉北面坐取其薦脯以降<lb/>
　註曰取脯重得君賜<lb/>
奏陔<lb/>
　註曰陔陔夏樂章也賔出奏陔夏以為行節也凡夏<lb/>
　以鐘鼓奏之<lb/>
<pb n="40b"/>
賔所執脯以賜鍾人於門内霤遂出<lb/>
　註曰必賜鍾人鍾人掌以鍾鼓奏九夏今奏陔以節<lb/>
　已用賜脯以報之明雖醉不忘禮<lb/>
卿大夫皆出<lb/>
　註曰隨賔出也<lb/>
公不送<lb/>
　註曰賔禮訖是臣也<lb/>
公與客燕<lb/>
<pb n="41a"/>
　註曰謂四方之使者<lb/>
曰寡君有不腆之酒以請吾子之與寡君須臾焉使某<lb/>
也以請<lb/>
　註曰君使人戒客辭也禮使人各以其爵寡鮮也猶<lb/>
　言少德謙也腆善也上介出請入告<lb/>
對曰寡君君之私也君無所辱賜于使臣臣敢辭<lb/>
　註曰上介出答主國使者辭也<lb/>
寡君固曰不腆使某固以請寡君君之私也君無所辱<lb/>
<pb n="41b"/>
賜于使臣臣敢固辭<lb/>
　朱先生曰寡君君之私也以下是客對辭<lb/>
寡君固曰不腆使某固以請某固辭不得命敢不從<lb/>
　朱先生曰某固辭以下是客對辭<lb/>
致命曰寡君使某有不腆之酒以請吾子之與寡君須<lb/>
臾焉<lb/>
　註曰親相見致君命辭也<lb/>
君貺寡君多矣又辱賜于使臣臣敢拜賜命<lb/>
<pb n="42a"/>
　朱先生曰君貺寡君多矣以下是客對辭<lb/>
記燕朝服于寢<lb/>
　註曰朝服者諸侯與其羣臣日視朝之服也謂冠𤣥<lb/>
　端緇帶素韠白屨也燕於路寢相親暱也○疏曰天<lb/>
　子諸侯吉事皆舄云白屨者引士冠禮成文其實諸<lb/>
　侯當白舄其臣則白屨也複下曰舄襌下曰屨饗在<lb/>
　庿而燕在寢是親暱<lb/>
其牲狗也<lb/>
<pb n="42b"/>
　註曰狗取擇人也明非其人不與為禮也<lb/>
亨于門外東方<lb/>
　註曰亨于門外臣所掌也○疏曰此與公食皆君禮<lb/>
　故亨于門外鄉飲酒亨于堂東北不在外者臣禮宜<lb/>
　主人親供也<lb/>
若與四方之賔燕則公迎之于大門内揖讓升<lb/>
　註曰四方之賔謂來聘者也自戒至于拜至皆如公<lb/>
　食亦告饌具而後公即席小臣請執冪請羞者乃迎<lb/>
<pb n="43a"/>
　賔也○疏曰此燕用狗彼用大牢此戒賔再辭彼三<lb/>
　辭至于卿大夫立位皆不同而云如公食者謂除此<lb/>
　之外如之云亦告饌具至乃迎賔也者欲見燕四方<lb/>
　賔此等依上文與燕己臣子同亦不如公食以其公<lb/>
　食公無席又無入廟之事又公食無請執冪羞膳故<lb/>
　别言此也<lb/>
賔為苟敬席于阼階之西北面有脀不嚌肺不啐酒其<lb/>
介為賔<lb/>
<pb n="43b"/>
　註曰苟且也假也主國君饗時親進醴于賔今燕又<lb/>
　宜獻焉人臣不敢䙝煩尊者至此升堂而辭讓欲以<lb/>
　臣禮燕為恭敬也於是席之如獻公之位言苟敬者<lb/>
　賔實主國所宜敬也脀折俎也不嚌啐似若尊者然<lb/>
　也介門西北面西上公降迎上介以為賔揖讓升如<lb/>
　初禮主人獻賔獻公既獻苟敬乃媵觚羣臣即位如<lb/>
　燕也○疏曰言苟敬者賔實主國所宜敬但為辭讓<lb/>
　故以命介為賔不得敬之今雖以介為賔不可全不<lb/>
<pb n="44a"/>
　敬於是席之於阼階西而且敬之故云苟敬也上燕<lb/>
　己臣子之時獻賔獻公既即媵觚以酬賔但苟敬之<lb/>
　前宜有薦有俎實與君同則知獻公後即獻苟敬乃可<lb/>
　酬賔也<lb/>
無膳尊無膳爵<lb/>
　註曰降尊以就卑也<lb/>
與卿燕則大夫為賔與大夫燕亦大夫為賔<lb/>
　註曰不以所與燕者為賔者燕為序歡心實主敬也<lb/>
<pb n="44b"/>
　公父文伯飲南宫敬叔酒以路堵父為客此之謂也<lb/>
　君但以大夫為賔者大夫卑雖尊之猶逺于君○疏<lb/>
　曰此謂與己臣子燕法若與異國之賔燕皆用上介<lb/>
　為賔也<lb/>
羞膳者與執冪者皆士也<lb/>
　註曰尊君也膳宰卑於士○疏曰士則膳宰之長也<lb/>
羞卿者小膳宰也<lb/>
　註曰膳宰之佐也<lb/>
<pb n="45a"/>
若以樂納賔則賔及庭奏肆夏賔拜酒主人答拜而樂<lb/>
闋公拜受爵而奏肆夏公卒爵主人升受爵以下而樂<lb/>
闋<lb/>
　註曰肆夏樂章也今亡以鐘鑮播之鼓磬應之所謂<lb/>
　金奏也記曰入門而縣興示易以敬也卿大夫有王<lb/>
　事之勞則奏此樂焉○疏曰常燕己臣子無樂王事<lb/>
　之勞或有或無故言若也九夏皆詩篇名頌之族類<lb/>
　也鐘師云掌金奏金謂鐘及鑮又云凡樂事以鐘鼓<lb/>
<pb n="45b"/>
　奏九夏鄭注云先擊鐘次擊鼓是奏肆夏時有鐘鑮<lb/>
　鼓磬彼經注雖不言磬但縣内有此四者故鄭兼言<lb/>
　磬也言賔及庭奏肆夏則非尋常大夫為賔與宰夫<lb/>
　為主人相對者謂若賔為苟敬四方賔之類時奏肆<lb/>
　夏其事既重若非有王事之勞何以致此故也<lb/>
升歌鹿鳴下管新宫笙入三成<lb/>
　註曰新宫小雅逸篇○疏曰鹿鳴不言工歌新宫不<lb/>
　言笙奏而言升歌下管欲明笙奏異於常燕常燕即<lb/>
<pb n="46a"/>
　上所陳四節是也特言下管新宫笙入三成者謂笙<lb/>
　奏新宫三終申説下管之義<lb/>
遂合鄉樂<lb/>
　註曰鄉樂周南召南六篇言遂者不問也<lb/>
若舞則勺<lb/>
　註曰勺頌篇告成大武之樂歌也其詩曰於鑠王師<lb/>
　遵養時晦又曰實維爾公允師既合鄉樂萬舞而奏<lb/>
　之所以美王侯勸有功也○疏曰言若者或為之舞<lb/>
<pb n="46b"/>
　或不為之舞舞則作周萬舞之舞而奏勺詩𫝊曰萬<lb/>
　者干舞也<lb/>
惟公與賔有俎<lb/>
　註曰主於燕其餘可以無俎<lb/>
獻公曰臣敢奏爵以聴命<lb/>
　註曰授公釋此辭不敢必受之<lb/>
凡公所辭皆栗階<lb/>
　註曰栗蹙也謂越等急趨君命也<lb/>
<pb n="47a"/>
凡栗階不過二等<lb/>
　註曰其始升猶聚足連步越上等左右足各一發而<lb/>
　升堂○疏曰天子之堂九尺諸侯七尺大夫五尺士<lb/>
　三尺一尺為一階今云凡栗階不過二等言凡則天<lb/>
　子九等已下至士三等皆有栗階之法天子已下皆<lb/>
　留上等為栗階左右足各一發而升堂其上等以下<lb/>
　皆連步故鄭云其始升猶聚足連步也聚足謂前足<lb/>
　躡一等後足從之併連步謂足相隨不相過也凡升<lb/>
<pb n="47b"/>
　階之法有四等連步一也栗階二也厯階三也厯階<lb/>
　謂下至上皆越等無連步越階四也越階謂左右足<lb/>
　越三等若趙盾躇階而走是也<lb/>
凡公所酬既拜請旅侍臣<lb/>
　註曰既拜謂自酌升拜時也擯者阼階下告于公還<lb/>
　西階下告公許旅行也請行酒于羣臣必請者不専<lb/>
　恵也<lb/>
凡薦與羞者小膳宰也<lb/>
<pb n="48a"/>
　註曰謂於卿大夫以下也上特言羞卿者小膳宰欲<lb/>
　絶於賔羞賔者亦士○疏曰鄭意於此言凡總卿大<lb/>
　夫於文足矣上文君下特言羞卿者小膳宰者欲見<lb/>
　直言君不須言賔以其賔之薦俎與君同明羞膳亦<lb/>
　與君同不使小膳宰故云欲絶於賔<lb/>
有内羞<lb/>
　註曰羞豆之實酏食糝食羞籩之實糗餌粉餈<lb/>
君與射則為下射袒朱襦樂作而后就物<lb/>
<pb n="48b"/>
　註曰君尊<lb/>
小臣以巾授矢稍屬<lb/>
　註曰君尊不搢矢<lb/>
不以樂志<lb/>
　註曰辟不敏也<lb/>
既發則小臣受弓以授弓人<lb/>
　註曰俟復發也不使大射正燕射輕<lb/>
上射退于物一笴既發則答君而俟若飲君燕則夾爵<lb/>
<pb n="49a"/>
　註曰謂君在不勝之黨賔飲之如燕媵觚則又夾爵<lb/>
　○疏曰將飲君先自飲及君飲訖又自飲為夾爵<lb/>
君在大夫射則肉袒<lb/>
　註曰不纁襦厭於君<lb/>
若與四方之賔燕媵爵曰臣受賜矣臣請贊執爵者<lb/>
　註曰受賜謂公卿者酬之至燕主人事賔之禮殺賔<lb/>
　降洗升媵觶于公答恩恵也<lb/>
相者對曰吾子無自辱焉<lb/>
<pb n="49b"/>
　註曰亦告公以公命答之也<lb/>
有房中之樂<lb/>
　註曰弦歌周南召南之詩而不用鐘磬之節也謂之<lb/>
　房中者后夫人之所諷誦以事其君子○疏曰此文<lb/>
　承四方之賔燕下而云有明四方之賔而有之云不<lb/>
　用鐘磬按磬師云教縵樂燕樂之鐘磬註云燕樂房<lb/>
　中之樂所謂隂聲也二樂皆教其鐘磬房中樂得有<lb/>
　鐘磬者彼據教房中樂待祭祀而用之故有鐘磬也<lb/>
<pb n="50a"/>
　房中及燕則無鐘磬也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="50b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儀禮述註卷六<lb/>
</p>
<p>
</p>
  </div>
</body>
</text>
</TEI>
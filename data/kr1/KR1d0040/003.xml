<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儀禮述註卷三</head> <lb/>
    <p>
<pb n="1a"/>
欽定四庫全書<lb/>
　儀禮述註卷三<lb/>
　　　　　　　　　　　安溪　李光坡　撰<lb/>
　　士相見禮第三<lb/>
　　　鄭目録云士以職位相親始承摯相見之禮○<lb/>
　　　疏曰篇内含卿大夫相見以其新升為士或士<lb/>
　　　自相見或士往見卿大夫或卿大夫下見士或<lb/>
　　　見已國君或士大夫見他國君來朝者新出仕<lb/>
<pb n="1b"/>
　　　從㣲至著以士為先後更有功乃升為大夫已<lb/>
　　　上故以士為總號也又天子之孤卿大夫士與<lb/>
　　　諸侯之孤卿大夫士執摯既同相見之禮亦無<lb/>
　　　别也<lb/>
士相見之禮○摯冬用雉夏用腒左頭奉之曰某也願<lb/>
見無由達某子以命命某見<lb/>
　註曰摯所執以至者君子見於所尊敬必執摯以將<lb/>
　其厚意也士摯用雉者取其耿介交有時别有倫也<lb/>
<pb n="2a"/>
　雉必用死者為其不可生服也夏用腒備腐臭也左<lb/>
　頭頭陽也無由達言久無因縁以自達也某子今所<lb/>
　因縁之姓名以命者稱述主人之意○疏曰某子是<lb/>
　紹介中間之人註云交有時别有倫者倫類也交接<lb/>
　有時至於别後則雌雄不雜謂春交秋别也士之義<lb/>
　亦然又云雉必用死者尚書云一死鄭云士執雉也<lb/>
　義取耿介為君致死也腒乾雉<lb/>
主人對曰某子命某見吾子有辱請吾子之就家也某<lb/>
<pb n="2b"/>
將走見<lb/>
　註曰有又也某子命某往見今吾子又自辱來序其<lb/>
　意也走猶往也<lb/>
賔對曰某不足以辱命請終賜見<lb/>
　註曰命謂請吾子之就家<lb/>
主人對曰某不敢為儀固請吾子之就家也某將走見<lb/>
　註曰不敢為儀言不敢外貌為威儀忠誠欲往也固<lb/>
　如故也<lb/>
<pb n="3a"/>
賔對曰某不敢為儀固以請<lb/>
　註曰言如故請終賜見<lb/>
主人對曰某也固辭不得命將走見聞吾子稱摯敢辭<lb/>
摯<lb/>
　註曰不得命者不得見許之命也走猶出也稱舉也<lb/>
　辭其摯為其大崇也<lb/>
賔對曰某不以摯不敢見<lb/>
　註曰見於所尊敬而無摯嫌太簡<lb/>
<pb n="3b"/>
主人對曰某不足以習禮敢固辭<lb/>
　註曰言不足習禮者不敢當其崇禮來見已<lb/>
賔對曰某也不依於摯不敢見固以請<lb/>
　註曰言依於摯謙自卑也<lb/>
主人對曰某也固辭不得命敢不敬從出迎於門外再<lb/>
拜賔答再拜主人揖入門右賔奉摯入門左主人再拜<lb/>
受賔再拜送摯出<lb/>
　註曰右就右也左就左也受摯於庭既拜受送則出<lb/>
<pb n="4a"/>
　矣不受摯於堂下人君也○疏曰凡門出則以西為<lb/>
　右以東為左入則以東為右西為左依賔西主東之<lb/>
　位也<lb/>
主人請見賔反見退主人送於門外再拜<lb/>
　註曰請見者為賔崇禮來相接以矜莊歡心朱交也<lb/>
　賔反見則燕矣下云凡燕見於君至凡侍坐於君子<lb/>
　博記反見之燕義臣初見於君再拜奠摯而出○疏<lb/>
　曰上士冠禮賔士昏納采等皆有禮賔事明此行禮<lb/>
<pb n="4b"/>
　主人留必不虚宜有歡燕故云則燕矣相見非聘問<lb/>
　之禮燕既在寢明前相見亦在寢之庭矣臣始見出<lb/>
　君亦當遣人留之燕也下有它邦之人則還摯雖不<lb/>
　見反燕臣尚燕它邦有燕可知<lb/>
主人復見之以其摯曰曏者吾子辱使某見請還摯於<lb/>
將命者<lb/>
　註曰復見之者禮尚往來也以其摯謂曏時所執來<lb/>
　者也曏曩也將猶𫝊也𫝊命者謂擯相者○疏曰五<lb/>
<pb n="5a"/>
　等諸侯身自出朝及遣臣出聘圭璋重不可遥復朝<lb/>
　聘訖即還之璧琮財輕故不還彼朝聘用玉自為一<lb/>
　禮有不還之義其在國之臣自執摯相見雖禽摯皆<lb/>
　還之臣見於君則不還義與朝聘異不可相決也出<lb/>
　接賔曰擯入詔禮曰相一也故聘禮與冠義皆云每<lb/>
　一門止一相是謂擯介為相也<lb/>
主人對曰某也既得見矣敢辭<lb/>
　註曰讓其來答已也○疏曰上言主人者據前為主<lb/>
<pb n="5b"/>
　人而言此云主人者謂前賔今在其家而説也<lb/>
賔對曰某也非敢求見請還摯於將命者<lb/>
　註曰言不敢求見嫌䙝主人不敢當也○疏曰賔主<lb/>
　頻見是䙝故不敢當相見之法直云還摯而已<lb/>
主人對曰某也既得見矣敢固辭<lb/>
　註曰固如故也<lb/>
賔對曰某不敢以聞固以請於將命者<lb/>
　註曰言不敢以聞又益不敢當○疏曰上云非敢求<lb/>
<pb n="6a"/>
　見此云不敢以聞耳聞疏於目見故云又益不敢當<lb/>
　也<lb/>
主人對曰某也固辭不得命敢不從賔奉摯入主人再<lb/>
拜受賔再拜送摯出主人送於門外再拜<lb/>
士見於大夫終辭其摯於其入也一拜其辱也賔退送<lb/>
再拜<lb/>
　註曰終辭其摯以將不親答也凡不答而受其摯唯<lb/>
　君於臣耳大夫於士不出迎入一拜正禮也送再拜<lb/>
<pb n="6b"/>
　尊賔<lb/>
若嘗為臣者則禮辭其摯曰某也辭不得命不敢固辭<lb/>
　註曰禮辭一辭其摯而許也將不答而聴其以摯入<lb/>
　有臣道也<lb/>
賔入奠摯再拜主人答壹拜<lb/>
　註曰奠摯尊卑異不親授也<lb/>
賔出使擯者還其摯於門外曰某也使某還摯<lb/>
　註曰還其摯者辟正君也<lb/>
<pb n="7a"/>
賔對曰某也既得見矣敢辭擯者對曰某也命某某非<lb/>
敢為儀也敢以請<lb/>
　註曰還摯者請使受之<lb/>
賔對曰某也夫子之賤私不足以踐禮敢固辭<lb/>
　註曰家臣稱私踐行也言某臣也不足以行賔客禮<lb/>
擯者對曰某也使某不敢為儀也固以請賔對曰某固<lb/>
辭不得命敢不從再拜受<lb/>
　註曰受其摯而去之○疏曰以其嘗為臣為輕既而<lb/>
<pb n="7b"/>
　受其摯又相見無饗燕之禮故鄭云去之<lb/>
下大夫相見以鴈飾之以布維之以索如執雉<lb/>
　註曰鴈取知時飛翔有行列也飾之以布謂裁縫衣<lb/>
　其身也維謂繫聨其足<lb/>
上大夫相見以羔飾之以布四維之結於面左頭如麛<lb/>
執之<lb/>
　註曰上大夫卿也羔取其從帥羣而不黨也面前也<lb/>
　繫聨四足交出背上於胸前結之也如麛執之者秋<lb/>
<pb n="8a"/>
　獻麛有成禮如之或曰麛孤之摯也其禮葢謂左執<lb/>
　前足右執後足○疏曰秋行犢麛則獻當在秋時也<lb/>
　國皆有三卿五大夫言上大夫據三卿則此下是五<lb/>
　大夫也三卿宜六大夫而五者何休云司馬事省闕<lb/>
　一大夫案曲禮云飾羔鴈者以繢彼天子卿大夫非<lb/>
　直以布上又畫之此諸侯卿大夫摯雖同羔鴈直用<lb/>
　布為飾無繢<lb/>
如士相見之禮<lb/>
<pb n="8b"/>
　註曰大夫雖摯異其儀猶如士<lb/>
始見於君執摯至下容彌蹙<lb/>
　註曰下謂君所也蹙猶促也促恭慤貌也其為恭士<lb/>
　大夫一也<lb/>
庶人見於君不為容進退走<lb/>
　註曰容謂趨翔○䟽曰行而張足曰趨行而張拱曰<lb/>
　翔<lb/>
士大夫則奠摯再拜稽首君答壹拜<lb/>
<pb n="9a"/>
　註曰言君答士大夫一拜則於庶人不答之庶人之<lb/>
　摯鶩○疏曰君於士不答拜此得與大夫同答一拜<lb/>
　者士賤君不答拜此以新升為士故答拜聘禮問勞<lb/>
　云答士拜者亦以新使反故拜之<lb/>
若他邦之人則使擯者還其摯曰寡君使某還摯賔對<lb/>
曰君不有其外臣臣不敢辭再拜稽首受<lb/>
　疏曰凡臣無境外之交今得以摯見他邦君者謂他<lb/>
　國之君來朝此國之臣因見之若掌客卿皆見以羔<lb/>
<pb n="9b"/>
　之類也<lb/>
凡燕見於君必辯君之南面若不得則正方不疑君<lb/>
　註曰辯猶正也君南面則臣見正北面君或時不然<lb/>
　當正東面若正西面不得疑君所處邪鄉之此謂特<lb/>
　見圖事非立賔主之燕也疑度之<lb/>
君在堂升見無方階辯君所在<lb/>
　註曰升見升堂見於君也君近東則升東階君近西<lb/>
　則升西階<lb/>
<pb n="10a"/>
凡言非對也妥而後𫝊言<lb/>
　註曰凡言謂已為君言事也妥安坐也𫝊言猶出言<lb/>
　也若君問可對則對不待安坐也<lb/>
與君言言使臣與大人言言事君與老者言言使弟子<lb/>
與幼者言言孝弟于父兄與衆言言忠信慈祥與居官<lb/>
者言言忠信<lb/>
　註曰博陳燕見言語之儀也言使臣者使臣之禮也<lb/>
　大人卿大夫也言事君者臣事君以忠也祥善也居<lb/>
<pb n="10b"/>
　官謂士以下○疏曰與衆言文承老幼之下亦非朝<lb/>
　臣但是鄉閭長幼共聚之處<lb/>
凡與大人言始視面中視抱卒視面毋改衆皆若是<lb/>
　註曰始視面謂觀其顔色可𫝊言未也中視抱容其<lb/>
　思之且為敬也卒視面察其納已言否也毋改謂𫝊<lb/>
　言見答應之間當正容體以待之毋自變動為嫌懈<lb/>
　惰不虚心也衆謂諸卿大夫同在此者皆若是其視<lb/>
　之儀無異也<lb/>
<pb n="11a"/>
若父則遊目母上於面母下於帶<lb/>
　註曰子於父主孝不主敬所視廣也因觀安否何如<lb/>
　也<lb/>
若不言立則視足坐則視膝<lb/>
　註曰不言則伺其行起而已<lb/>
凡侍坐於君子君子欠伸問日之早晏以食具告改居<lb/>
則請退可也<lb/>
　註曰君子謂卿大夫及國中賢者也志倦則欠體倦<lb/>
<pb n="11b"/>
　則伸問日晏近於久也具猶辨也改居謂自變動也<lb/>
夜侍坐問夜膳葷諸退可也<lb/>
　註曰問夜問其時數也膳葷謂食之葷辛物葱薤之<lb/>
　屬食之以止卧<lb/>
若君賜之食則君祭先飯徧嘗膳飲而俟君命之食然<lb/>
後食<lb/>
　註曰君祭先飯食其祭食臣先飯示為君嘗食也此<lb/>
　謂君與之禮食膳謂進庶羞既嘗庶羞則飲俟君之<lb/>
<pb n="12a"/>
　徧嘗也<lb/>
若有將食者則俟君之食然後食<lb/>
　註曰將食猶進食謂膳宰也膳宰進食則臣不嘗食<lb/>
　周禮膳夫品嘗食王乃食<lb/>
若君賜之爵則下席再拜稽首受爵升席祭卒爵而俟<lb/>
君卒爵然後授虚爵<lb/>
　註曰受爵者於尊所至於授爵坐授人耳必俟君卒<lb/>
　爵者若欲其釂然也○疏曰釂盡爵也<lb/>
<pb n="12b"/>
退坐取屨隠辟而后屨君為之興則曰君無為興臣不<lb/>
敢辭君若降送之則不敢顧辭遂出<lb/>
　註曰謂君若食之飲之而退也隠辟俛而逡遁興起<lb/>
　也辭君興而不敢辭其降於已太崇不敢當也<lb/>
大夫則辭退下比及門三辭<lb/>
　註曰下亦降也<lb/>
若先生異爵者請見之則辭辭不得命則曰某無以見<lb/>
辭不得命將走見先見之<lb/>
<pb n="13a"/>
　註曰先生致仕者也異爵謂卿大夫也辭辭其自降<lb/>
　而來走猶出也先見之者出先拜也曲禮曰主人敬<lb/>
　賔則先拜賔<lb/>
非以君命使則不稱寡大夫士則曰寡君之老<lb/>
　註曰謂擯贊者辭也不稱寡君不言寡君之某言姓<lb/>
　名而已大夫卿士其使則皆曰寡君之某檀弓曰仕<lb/>
　而未有禄者君有饋焉曰獻使焉曰寡君之老<lb/>
凡執幣者不趨容彌蹙以為儀<lb/>
<pb n="13b"/>
　註曰不趨主慎也以進而益恭為威儀耳<lb/>
執玉者則唯舒武舉前曳踵<lb/>
　註曰唯舒者重玉器尤慎也武跡也舉前曳踵備<graphic n="KR2102" url="https://raw.githubusercontent.com/kanripo/KR-Gaiji/master/images/KR2102.png" mimeType="image/png"/>
　跲也○朱先生曰陸佃讀武字絶句謂容彌蹙同唯<lb/>
　武則舒陸説近是<lb/>
凡自稱於君士大夫則曰下臣宅者在邦則曰市井之<lb/>
臣在野則曰萆茅之臣庶人則曰刺草之臣他國之人<lb/>
則曰外臣<lb/>
<pb n="14a"/>
　註曰宅者謂致仕者去官而居宅或在國中或在野<lb/>
　周禮載師有宅田剌猶剗除也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儀禮述註卷三<lb/>
</p>
<p>
</p>
  </div>
</body>
</text>
</TEI>
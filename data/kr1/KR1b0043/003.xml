<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>尚書疏衍卷三</head>
    <p>
<pb n="1a"/>
欽定四庫全書<lb/>
　尚書疏衍卷三　　　　　　明　陳第　撰<lb/>
三江旣入震澤厎定<lb/>
　三江者何北江中江南江也嶓冡之漢為北岷山之<lb/>
　江為中豫章之川歴彭蠡而入者為南經言江漢下<lb/>
　文備矣何以不言南江蓋豫章諸川注彭蠡而入江<lb/>
　漢者乃其順流之故迹非禹所嘗導故經不著然與<lb/>
　江漢合流同至揚州京口入海安得而廢之鄭𤣥以<lb/>
<pb n="1b"/>
　為三江旣入入於海不入震澤斯言得之矣孔安國<lb/>
　謂三江入震澤復由震澤而入海旣不知地勢之相<lb/>
　隔韋昭以京口江為一吳淞江為二錢塘江為三贅<lb/>
　矣蔡仲黙又以松江婁江東江當之是舍岷嶓之大<lb/>
　而紀吳越之小水也可乎夫三江入海則跨江南北<lb/>
　之洪水皆除而中吳之水得鍾于太湖故曰三江旣<lb/>
　入震澤厎定而揚州之水條貫明矣<lb/>
嶓冡導漾東流為漢又東為滄浪之水過三澨至于大<lb/>
<pb n="2a"/>
别南入于江東匯澤為彭蠡東為北江入于海岷山導<lb/>
江東别為沱又東至于澧過九江至于東陵東迆北會<lb/>
于匯東為中江入于海<lb/>
　嶓冡之漢何以為北江經云南入于江故為北也然<lb/>
　岷山之江經云北會于匯何以云中江以有彭蠡豫<lb/>
　章之水為南江故曰中江也故自彭蠡以上江漢自<lb/>
　為南北彭蠡以下江漢列為南北中矣此其首尾脉<lb/>
　絡至為明悉先儒或求北江於漢水之外豈可得乎<lb/>
<pb n="2b"/>
　且所謂匯者廻㳬之義凡兩水相入其衝激震盪之<lb/>
　狀必㢠廻洑㳬轉故於漢曰東匯澤為彭蠡與蠡合也<lb/>
　於江曰北會于匯與漢合也蓋省文以互見矣先儒<lb/>
　謂北會于匯亦會于彭蠡夫與彭蠡會曰東則可曰<lb/>
　北則不可至于九江之說古今不一孔安國蘓子瞻<lb/>
　皆以潯陽九江當之然經云過九江至于東陵東陵<lb/>
　者岳州巴陵也在潯陽之上逺甚若過潯陽九江無<lb/>
　復逆至東陵之理矣按水經九江在長沙下雋西北<lb/>
<pb n="3a"/>
　曾氏蔡氏皆云即洞庭也洞庭合沅漸元辰叙酉湘<lb/>
　資澧九水為湖故名九江斯言得之矣如此不惟地<lb/>
　之相次有序亦水之順流不爽斷斷乎其不可易也<lb/>
　况禹貢所表識必名山大川豈以洞庭大于彭蠡而<lb/>
　反不叙及乎蓋北方之水莫大於河故凡水皆曰河<lb/>
　南方之水莫大於江故凡水皆曰江洞庭之水未必<lb/>
　止於九江九江其槩耳昔為九江今為洞庭所謂九<lb/>
　江孔殷九江納錫大龜過九江至于敷淺原皆是物<lb/>
<pb n="3b"/>
　也潯陽之江雖亦有九皆眇小短近之水且在揚州<lb/>
　之界矣又經内方至于大别過三澨至于大别杜預<lb/>
　云大别不知何處據左傳吳楚夾漢而陳自小别至<lb/>
　于大别意其近漢也愚嘗登黃鶴樓隔江漢陽郡東<lb/>
　北山實名大别正漢水入江之處預偶未考耶愚於<lb/>
　是而信禹之神聖也當洪荒時主名山川若指諸掌<lb/>
　後世案經索之往往錯誤何耶蓋禹乘四載歴九州<lb/>
　皆得諸親見儒者雖博稽載籍口耳而已矣無惑乎<lb/>
<pb n="4a"/>
　言之不詳也哉故曰讀萬卷書不行萬里道不足以<lb/>
　知山川<lb/>
導渭自鳥䑕同穴<lb/>
　愚讀山海經有鳥䑕同穴之山讀爾雅釋鳥云鳥䑕<lb/>
　同穴其鳥為鵌其䑕為鼵郭璞釋鼵如人家䑕而短<lb/>
　尾鵌似鵽而小黃黑色穴入地三四尺䑕在内鳥在<lb/>
　外孔氏尚書傳曰共為雌雄張氏地理記云不為牝<lb/>
　牡山在隴西首陽縣西南渭水所出蔡氏注云同穴<lb/>
<pb n="4b"/>
　山名鳥䑕者同穴之枝山也夫鵌鼵之為雌雄牝牡<lb/>
　則不可知故郭璞並存之然同穴而處則明明可據<lb/>
　也山實以是得名分為二山可乎漢之首陽今之渭<lb/>
　源縣也屬臨洮<lb/>
朔南曁聲教訖于四海<lb/>
　孔傳朔南曁聲教句訖于四海<lb/>
威侮五行<lb/>
　問威侮五行之狀何以為罪曰五行者水火木金土<lb/>
<pb n="5a"/>
　天之所生民之所用最不可闕者也君人者必兢兢<lb/>
　然愼修五行之政以治國而利民故水之政修則灌<lb/>
　溉博火之政修則積聚完木之政修則山林茂金之<lb/>
　政修則泉貨廣土之政修則稼穡成而養生喪死無<lb/>
　憾也求之五事貌言視聽思以端其本參之庶徵雨<lb/>
　暘燠寒風以考其詳故五事不正則五行不脩庶徵<lb/>
　不應則五行不修誠其修也民得所而物咸寧四時<lb/>
　和而八風暢是之謂至治之國使其暴殄之輕忽之<lb/>
<pb n="5b"/>
　而不修也則泛濫橫流而民病水熛燀煽爀而民病<lb/>
　火山童澤涸而民病木輕重兼并而民病金田野荒<lb/>
　蕪而民病土以其狂僭豫急蒙者而召咎徵則黎庶<lb/>
　愁苦而灾異並興是之謂至亂之國夫國家大治王<lb/>
　者所貴也國家大亂王者所伐也故曰天生五材民<lb/>
　並用之順之則得福逆之則得禍誓師數罪莫此為<lb/>
　重矣其可赦乎孔安國曰五行之德王者相承所取<lb/>
　法有扈與夏同姓恃親而不恭是則威虐侮慢五行<lb/>
<pb n="6a"/>
　也孔頴達曰月令孟春三日太史謁于天子曰某日<lb/>
　立春盛德在木夏云盛德在火秋云盛德在金冬云<lb/>
　盛德在水此五行之德王者雖易姓相承其所取法<lb/>
　同也有扈氏獨侮慢所以為大罪也意似緩而不切<lb/>
　矣<lb/>
怠棄三正<lb/>
　孔傳以為怠惰棄廢天地人之正道言亂常也似得<lb/>
　之矣蓋三正當時必有所指如三才三綱之類此而<lb/>
<pb n="6b"/>
　怠棄之則身不修家不齊國不治是悖逆天常而滅<lb/>
　絶人理所謂罪大而不可解者也或曰夏禹養民惟<lb/>
　六府三事是亟威侮五行廢六府也怠棄三正廢三<lb/>
　事也此意亦近之乃馬融云建子建丑建寅為三正<lb/>
　蔡注因之彼不奉有夏之正朔則罪矣于子丑何與<lb/>
　蔡又曰子丑之建唐虞之前當已有之鑿益甚矣<lb/>
五子之歌<lb/>
　夫歌本韻語也但古今音不同不知古音以今音讀<lb/>
<pb n="7a"/>
　則齟齬弗諧非韻矣愚因列古音并證于左庶幾其<lb/>
　可讀焉<lb/>
其一曰皇祖有訓民可近不可下民惟邦本本固邦寧<lb/>
予視天下愚夫愚婦一能勝予一人三失怨豈在明不<lb/>
見是圖予臨兆民懍乎若朽索之馭六馬為人上者奈<lb/>
何不敬<lb/>
　下古讀虎予古讀舞圖古讀覩馬古讀母義則不異<lb/>
　皇祖有訓民可近不可下<hi>一韻</hi>民為邦本本固邦寧予<lb/>
<pb n="7b"/>
　視天下<hi>此承上接下二韻</hi>愚夫愚婦一能勝予<hi>三韻</hi>一人三失<lb/>
　怨豈在明不見是圖<hi>四韻</hi>予臨兆民懍乎若朽索之馭<lb/>
　六馬<hi>五韻</hi>為人上者奈何不敬此結語不韻如周南麟<lb/>
　之趾振振公子<hi>古讀止</hi>于嗟麟兮麟之定振振公姓于<lb/>
　嗟麟兮葢趾子定姓為韻而于嗟麟兮不韻也又如<lb/>
　召南彼茁者葭壹發五豝于嗟乎騶虞彼茁者蓬壹<lb/>
　發五豵于嗟乎騶虞蓋葭豝蓬豵為韻而于嗟騶<lb/>
　虞則不韻也<lb/>
<pb n="8a"/>
　　下讀虎詩凱風爰有寒泉在浚之下有子七人母<lb/>
　　氏勞苦禮運粢醍在堂澄酒在下陳其犧牲備其<lb/>
　　鼎俎<lb/>
　　予讀舞詩鴟鴞徹彼桑土綢繆牖户<hi>上聲</hi>今女下民<lb/>
　　或敢侮予陸機與弟士龍詩永安有昨軌承明子<lb/>
　　棄予俯仰悲林薄慷慨含辛楚<lb/>
　　圖讀覩詩蒸民我儀圖之維仲山甫舉之愛莫助<lb/>
　　<hi>上聲</hi>之袞職有闕維仲山甫補之焦氏易林為𨽻所<lb/>
<pb n="8b"/>
　　圖與衆庶伍<lb/>
　　馬讀母詩漢廣翹翹錯薪言刈其楚之子于歸言<lb/>
　　秣其馬屈原九歌霾兩輪兮縶四馬援玉枹兮擊<lb/>
　　鳴鼓<lb/>
其四曰闗石和鈞王府則有荒墜厥緒覆宗絶祀<lb/>
　有古讀以祀古讀倚兩相韻義亦不異<lb/>
　　有讀以詩四月滔滔江漢南國之紀盡瘁以仕寧<lb/>
　　莫我有封禪頌馳我君輿帝用享祉三代之前葢<lb/>
<pb n="9a"/>
　　未嘗有<lb/>
　　祀讀倚詩周頌於薦廣牡相予肆祀假哉皇考綏<lb/>
　　予孝子<hi>古讀止</hi>邯鄲淳答贈詩見養賢侯於今四祀<lb/>
　　既庇西伯永誓没齒<lb/>
　愚讀五子之歌其一賦而婉其二簡而詳其三直而<lb/>
　切其四怨而傷其五哀而不可為情惜乎太康之不<lb/>
　悟也孟子曰不仁而可與言則何亡國敗家之有悲<lb/>
　夫<lb/>
<pb n="9b"/>
成湯放桀于南巢惟有慙德曰予恐來世以台為口實<lb/>
　夫伐暴救民湯之亟也惟有慙德其心容有不自安<lb/>
　者乎曰予恐來世以台為口實欲嚴萬世君臣之防<lb/>
　也仲虺作誥推上天立君之意極夏氏矯誣之罪本<lb/>
　善惡不兩立之勢狀盛德得民之深而終之以謙冲<lb/>
　保命之道詳哉其言之矣然終不能解其慙曰後世<lb/>
　必以是為法也其義何居噫君臣之際難言之矣商<lb/>
　始祖契興於虞夏之間自昭明相土以來屬役於夏<lb/>
<pb n="10a"/>
　久矣湯亦親北面事之矣今畏天憂民放之南巢也<lb/>
　謂拯民於水火則可耳謂媿天下後世人臣使無懷<lb/>
　二心也者湯亦不敢自負乎曰慙曰恐道其心矣故<lb/>
　當湯武之事以為適遭其窮不得已而行之是也以<lb/>
　為順適吾志一無所累於心非也何者救世之道不<lb/>
　能與尊君並行也孟子曰聞誅一夫紂矣未聞弑君<lb/>
　也使夏商之太史執簡而書其事將曰商誅桀周誅<lb/>
　紂乎抑曰履弑其君某發弑其君某乎未可知也春<lb/>
<pb n="10b"/>
　秋如陳靈齊莊禽獸行滅人理豈復有君道乎徵舒<lb/>
　崔杼殺之夫豈非其自取夫豈非所以安民孔子書<lb/>
　之曰弑然徵舒崔杼猶不賢也趙盾非古之良大夫<lb/>
　乎亦以弑書於此見聖人不以仁而廢義矣知是道<lb/>
　者惟漢之黃生黃生之難轅固也曰冠雖敝必加於<lb/>
　首履雖新必闗於足上下之分也今桀紂雖失道然<lb/>
　君上也湯武雖聖臣下也因過而誅之代立踐南面<lb/>
　非弑而何於是景帝曰食肉不食馬肝不為不知味<lb/>
<pb n="11a"/>
　言學者無言湯武受命不為愚故孔子於革曰湯武<lb/>
　順乎天而應乎人於傳曰伯夷叔齊古之賢人也交<lb/>
　與之矣且自漢以來亂臣賊子夫孰不借口於湯武<lb/>
　也湯之為來世慮其㫖不亦嚴乎故孔子贊湯武仁<lb/>
　道也易道也其與伯夷義道也春秋道也<lb/>
矧予之德言足聽聞<lb/>
　孔傳作一句讀謂道德善言足聼聞也<lb/>
惟元祀十有二月乙丑伊尹祠于先王奉嗣王祇見厥<lb/>
<pb n="11b"/>
祖<lb/>
　孔安國傳云太甲太丁子湯孫也太丁未立而卒及<lb/>
　湯没而太甲立此據經也史記太丁未立卒湯崩太<lb/>
　丁之弟外丙立二年崩外丙之弟仲壬立四年崩伊<lb/>
　尹乃立太丁之子太甲與經不同蘇氏據史記而謬<lb/>
　安國孔頴達據孔傳而妄史記愚謂經無明文則信<lb/>
　傳記經有明文則止依經此不易之論也且考之帝<lb/>
　系圖湯以乙未伐桀滅夏即天子位十三年丁未崩<lb/>
<pb n="12a"/>
　太甲湯孫以戊申嗣立三十三年庚辰崩太甲子沃<lb/>
　丁以辛巳嗣立此以六甲紀年無所謂外丙仲壬也<lb/>
　孔傳信矣<lb/>
　問嗣王祗見厥祖曷為於十二月乎曰商以建丑為<lb/>
　正故以十二月為正朔謁祖復辟以正朔之月行之<lb/>
　重其事也問既以建丑為正何不改十二月乎曰夏<lb/>
　正以寅為一月卯為二月遞數之至子丑為十一十<lb/>
　二月以寅夘辰為春遞數之至亥子丑為冬此自唐<lb/>
<pb n="12b"/>
　虞以來未之有改也天地之常經古今之達道也若<lb/>
　一改之則日時紊其序寒暑失其節何以欽若昊天<lb/>
　而敬授民時乎蔡仲黙知之矣其言曰三代雖正朔<lb/>
　不同然以寅月起數蓋朝覲會同頒厯授時則以正<lb/>
　朔行事至於紀月之數皆以寅為首也又曰改正朔<lb/>
　而不改月數於經史尤可考周建子矣而詩言四月<lb/>
　維夏六月徂暑則寅月起數周未嘗改也秦建亥矣<lb/>
　而史記始皇三十一年十二月更名臘曰嘉平夫臘<lb/>
<pb n="13a"/>
　必建丑月也秦以亥正則臘為三月云十二月者則<lb/>
　寅月起數秦未嘗改也且秦史制書謂改年始朝賀<lb/>
　皆自十月朔漢初仍秦正亦書曰元年冬十月則正<lb/>
　朔改而月數不改亦已明矣噫此義宋儒多未達善<lb/>
　乎仲黙之推言之也<lb/>
　元祀者太甲之元年也孔安國云湯没而大甲立稱<lb/>
　元年孔頴達云此見祖十二月者是湯崩之踰月復<lb/>
　亳十二月者是服闋之踰月蓋三年之喪二十五月<lb/>
<pb n="13b"/>
　而畢故知湯崩於十一月而改元即於十二月也蘇<lb/>
　子瞻曰崩年改元亂世之事不容伊尹在而有之此<lb/>
　言似也不知商以十二月為正則十二月年之始而<lb/>
　十一月者年之終也湯崩適在年之終無容不改十<lb/>
　二月為元年矣何者正之始也况上古淳風未散不<lb/>
　以改元為重秦始皇即位二十六年始併天下稱皇<lb/>
　帝未嘗改次年為元年也漢髙以入闗稱漢元年至<lb/>
　五年誅項籍諸侯及將相相與共請尊漢王為皇帝<lb/>
<pb n="14a"/>
　曰吾聞帝賢者有也吾不敢當帝位羣臣固請於是<lb/>
　即位于汜水之陽然亦未嘗改元不似後世之張皇<lb/>
　甚也質故也惟其不以改元為重故太甲之改不嫌<lb/>
　於太亟秦漢不改不嫌於不尊<lb/>
爾惟德罔小萬邦惟慶爾惟不德罔大墜厥宗<lb/>
　夫事有成敗德無大小故不可以德之小而忽之一<lb/>
　念之德萬邦之慶恒於斯亦不可以不德之大而後<lb/>
　畏之一念之不德七廟之墜恒於斯此非空言實有<lb/>
<pb n="14b"/>
　其事昔中山君饗都士大夫羊羮不遍司馬子期怒<lb/>
　而走楚説楚伐中山中山君亡有二人挈戈而隨其<lb/>
　後中山君顧謂二子奚為者也對曰臣有父嘗餓且<lb/>
　死君下壺飱食臣父臣父且死曰中山有事汝必死之<lb/>
　故來死君也中山君喟然而嘆曰與不期衆少其於<lb/>
　當厄怨不期深淺其於傷心吾以一盃羊羮亡國以<lb/>
　一壺飱得士二人詩曰民之失德乾餱以愆無言不<lb/>
　讐無德不報<lb/>
<pb n="15a"/>
王徂桐宫居憂克終允德<lb/>
　君薨亮隂三年不言禮也在他嗣君本宅憂於宫中<lb/>
　伊尹以太甲不惠故居之於桐欲其處靜土而興思<lb/>
　顧湯墳而克念祖德也喪紀方畢君過已復故迎之<lb/>
　卽位亦禮也伊尹始終以禮事其君太甲始終以禮<lb/>
　自匡正至於百官總已以聽冡宰古之人皆然何必<lb/>
　伊尹後世謂太甲不賢伊尹放之太甲賢又反之綜<lb/>
　其實皆非矣愚獨有感於亮隂之制之善也何者天<lb/>
<pb n="15b"/>
　下大器也主器大事也著代大變也故納之幽憂寂<lb/>
　寞則善心易生服之衰絰苴屨則侈心易息㗖之飦<lb/>
　粥蔬食則欲心不流觀之用人行政則國是易習故<lb/>
　教之居父母之喪實所以厲君人之德也歴考殷周<lb/>
　之君不類者多克肖者寡以其僅守舊儀而弗克致<lb/>
　誠以行之耳禮曰武丁者殷之賢王也繼世卽位而<lb/>
　慈良於喪當此之時殷衰而復興禮廢而復起故謂<lb/>
　之髙宗也漢文至德謙譲懼人以毁而廢事也遺詔<lb/>
<pb n="16a"/>
　已葬服大紅十五日小紅十四日纎七日釋服自是<lb/>
　天子不行三年之喪矣固以朝無可信之臣不敢恭<lb/>
　黙而久任之亦以情有不篤於所哀而虛文無益也<lb/>
　其惟晉之武帝北魏之孝文乎外雖御事内實居喪<lb/>
　且其所以答羣臣文辭郁然可觀議於千載之上而<lb/>
　千載之下興於孝也不謂之賢且難乎故亮隂之禮<lb/>
　未廢當法太甲髙宗三年之喪不行當法晉魏二帝<lb/>
克享天心受天明命<lb/>
<pb n="16b"/>
　孔傳云享當也所征無敵謂之受天命孔頴達曰德<lb/>
　當神意神乃享之故以享為當也天道逺而人道邇<lb/>
　天之命人非有言詞文誥正以神明祐之使之所往<lb/>
　無敵謂之受天命也緯候之書乃稱有黃龍𤣥龜白<lb/>
　魚赤雀負圖衘書以授聖人正典無其事也漢自哀<lb/>
　平之世緯候始起假托鬼神妄稱祥瑞孔時未有其<lb/>
　説縱使時已有之亦非孔所信有識哉其言之也夫<lb/>
　上古以人徵天以德徵人故克諧以孝克勤克儉舜<lb/>
<pb n="17a"/>
　禹所以禪帝也克寛克仁同心同德湯武所以興王<lb/>
　也虞夏殷周之書具在曷嘗有㣲渺竒異可以駭人<lb/>
　見聞者乎自王莽矯符命欲以惑世而言緯候者始<lb/>
　紛然緯七緯也候尚書中候也易緯如稽覽圖乾鑿<lb/>
　度書緯如璇璣鈐考靈曜詩緯如紀歴樞含神霧禮<lb/>
　緯如含文嘉稽命徵樂緯如動聲儀叶圖徵孝經緯<lb/>
　如援神契鉤命决春秋緯如元命包嵗精符之類皆<lb/>
　託於聖人所作而肆談怪妄不可窮詰光武以赤伏<lb/>
<pb n="17b"/>
　符興故篤信不疑大儒如鄭𤣥何休以之通經曹褒<lb/>
　以之定禮卓然深嫉之以為亂中庸之典者不過桓<lb/>
　譚張衡數子孰知受天明命者在克享天心克享天<lb/>
　心者在聿修厥德乎<lb/>
德惟一動罔不吉德二三動罔不凶<lb/>
　篤於保民君德也篤於承辟臣德也内外不二始終<lb/>
　不變是之謂一君心或動於奢滛而政必移於末路<lb/>
　臣意或分於寵利而官必敗於宦成是之謂二三語<lb/>
<pb n="18a"/>
　曰上帝臨汝無貳爾心又曰一心可以事百君百心<lb/>
　不可以事一君言貴一也一則常二三則不常天命<lb/>
　之去留民情之向背其幾總在於此故曰始終惟一<lb/>
　惟和惟一協于克一一哉王心申重以教戒之老成<lb/>
　臣長慮却顧之藎心也豈惟太甲永念之千載之帝<lb/>
　範臣鑑在是乎在是乎<lb/>
王若曰格汝衆<lb/>
　蘇東坡云書凡言若曰者非盡當時之言大意若此<lb/>
<pb n="18b"/>
　而已蔡注用之自後㣲子武成大誥㣲子之命康誥<lb/>
　酒誥洛誥多士君奭多方立政君陳畢命君牙冏命<lb/>
　文侯之命凡十七篇俱有若曰孔傳例以為順其事<lb/>
　而言之愚謂若曰者蓋述其意而有未盡之詞史臣<lb/>
　之約說也故周公以武王成王之命誥天下多繫之<lb/>
　若意可想矣孔傳專以順訓於武成則曰順其祖業<lb/>
　於大誥則曰順大道以誥天下衆國於㣲子之命則<lb/>
　曰順道本而稱之於康誥則曰順康叔之德於酒誥<lb/>
<pb n="19a"/>
　多士君陳伯冏皆曰順其事於洛誥則曰順周公意<lb/>
　於君奭立政皆曰順古道於多方則曰順大道於文<lb/>
　侯之命則曰順其功而命之似牽繞而鑿矣無亦泥<lb/>
　爾雅釋言之文而過乎<lb/>
無傲從康<lb/>
　愚按盤庚三篇詞雖佶屈理實顯明上篇告在位之<lb/>
　臣也無傲從康盡之矣傲慢上也康懷安也羣臣之<lb/>
　所以不遷坐此然懷安猶可言也慢上不可言也舎<lb/>
<pb n="19b"/>
　刑不足以威之矣故曰服田力穡乃亦有秋不服田<lb/>
　畝越其罔有黍稷皆言燕安之不可懷曰聒聒起信<lb/>
　險膚不惕予一人不畏戎毒于逺邇不和吉言于百<lb/>
　姓弗告朕而胥動以浮言侮老成人弱孤有幼皆言<lb/>
　傲慢之不可長也夫上無所畏則何安之不懷夫既<lb/>
　懷安則震動以遷必有所弗聽矣此不惟蔑視厥后<lb/>
　實不顧綏先公之所以臣服于先王也罪其可救乎<lb/>
　故曰用罪伐厥死罰及爾身弗可悔<lb/>
<pb n="20a"/>
非予自荒兹德惟汝含德不惕予一人予若觀火予亦<lb/>
拙謀作乃逸<lb/>
　君不思利民荒廢其德也臣不行君之令而布之民<lb/>
　含藏君德也予不敢自荒其德而汝含德豈惟不愛<lb/>
　民不畏我故也國之宜遷予知之審矣若觀火然予<lb/>
　豈有他長哉圖謀遷都作成汝之終逸而已宜讀予<lb/>
　亦拙<hi>句</hi>孔讀拙謀為句謂逸過也我不威脅汝徙是<lb/>
　我拙謀成汝過儒者多用之竊以為未當<lb/>
<pb n="20b"/>
遲任有言曰人惟求舊器非求舊惟新<lb/>
　人求舊而器不求舊何也人舊則益習於事器舊則<lb/>
　不全於用故也今國都亦器也既蕩析而敝壞矣安<lb/>
　得不舍舊以圖新乎故盤庚用舊人遷新邑於遲任<lb/>
　之㫖而有合矣引之宜哉愚於是獨有感於遷都之<lb/>
　事也夫國家莫重於卜宅人情莫憚於轉徙今考書<lb/>
　序與史記湯自商邱遷亳矣七傳而仲丁遷囂居河<lb/>
　南再傳而河亶甲遷相居河北一傳而祖乙遷耿居<lb/>
<pb n="21a"/>
　河東六傳而盤庚渡河而南復居成湯之故都何其<lb/>
　遷徙之亟也夫置器不定徙而之他猶以為擾况湯<lb/>
　至盤庚十六代而五遷國是屢挈鼎器而屢徙移之<lb/>
　民何以堪盤庚適遭其窮幸而賢君也故不以斧鑕<lb/>
　齊之而以文誥格之是以勞來安集商道復興噫亦<lb/>
　難矣竊意仲丁及河亶甲及祖乙其必有不當遷而<lb/>
　遷者也不然何湯之故都而盤庚終不忍棄乎詩云<lb/>
　邦畿千里惟民所止<lb/>
<pb n="21b"/>
予迓續乃命于天予豈汝威用奉畜汝衆予念我先神<lb/>
后之勞爾先予丕克羞爾用懷爾然失于政陳于兹高<lb/>
后丕乃崇降罪疾曰曷虐朕民汝萬民乃不生生曁予<lb/>
一人猷同心先后丕降與汝罪疾曰曷不曁朕幼孫有<lb/>
比故有爽德自上其罰汝汝罔能迪古我先后旣勞乃<lb/>
祖乃父汝共作我畜民汝有戕則在乃心我先后綏乃<lb/>
祖乃父乃祖乃父乃斷棄汝不救乃死兹予有亂政同<lb/>
位具乃貝玉乃祖乃父丕乃告我高后曰作丕刑于朕<lb/>
<pb n="22a"/>
孫迪高后丕乃崇降弗祥<lb/>
　耿圯而不可居天之將絶民命也予遷之殷迓續乃<lb/>
　命於天也豈威汝乎用畜養爾也且爾之身非始於<lb/>
　今日始於爾之先我之畜爾亦非惟為爾亦念我先<lb/>
　神后之勞來爾先故大克羞爾用懷爾者思無忝厥<lb/>
　祖故也然我固以先祖故而懷爾先祖尤以爾我故<lb/>
　而昭示於赫赫使殷可遷而不遷為失於政耿不可<lb/>
　久而故久為陳於兹髙后降我罪疾謂虐汝也今不<lb/>
<pb n="22b"/>
　失不陳所以生汝汝不肯生生而外心於我先后不<lb/>
　降與汝罪疾乎盤庚告羣臣曰爾祖其從與享之言<lb/>
　有功之臣配享於廟告民曰先王既勞乃祖乃父言<lb/>
　子子孫孫相繼為君民以相聽令也不奉我令先自<lb/>
　棄已爾祖父其救乃死乎此非汝民之罪由亂政在<lb/>
　位之臣據土地貨殖之利聚寳貝金玉之富動浮言<lb/>
　以惑衆聽爾祖父且告我髙后而崇降弗祥耳神之<lb/>
　所禍孰能解之乎記曰殷人尊神率民以事神先鬼<lb/>
<pb n="23a"/>
　而后禮此之謂也愚讀予丕克羞爾用懷爾<hi>句</hi>然失<lb/>
　于政然字帶下詞矯健意深遠<lb/>
各設中于乃心<lb/>
　中猶中央不偏也不偏則正矣古人舉事思其利必<lb/>
　雜以害圖其安必參以危故謀克當而行無不順也<lb/>
　今臣民之不從盤庚者但見不遷之為是而不知其<lb/>
　中之有非但見遷之為非而不知其中之有是所以<lb/>
　胥動浮言而不顧君人惠恤之徳意也偏故也使其<lb/>
<pb n="23b"/>
　設中于心易地而互思之將不終朝而耿然悟矣詩<lb/>
　曰民之無良相怨一方夫一方非中也各執一方以<lb/>
　相怨其害寧有涯哉故曰汝猷黜乃心曰汝克黜乃<lb/>
　心曰惟汝自生毒曰汝曷弗念我古后之聞曰乃咸<lb/>
　大不宣乃心曰汝不謀長以思乃災曰恐人倚乃身<lb/>
　迂乃心曰曁予一人猷同心總之設中之意委婉哉<lb/>
　其說之長欲以悅服衆志也不然遷之利害兩言决<lb/>
　矣何至諄諄一千二百八十有餘言而後止乎<lb/>
<pb n="24a"/>
惟口起羞<lb/>
　夫至道必精至言必簡愚於傅說見之矣自惟口起<lb/>
　羞至事神則難天下之道備是乎謹言也慮變也重<lb/>
　賞也愼罰也擇人也從善也趨時也守謙也豫防也<lb/>
　戒䙝也訟過也化民也敬祀也式禮也經緯治道劘<lb/>
　切君身凡一十四事而以一百一十九言該之可不<lb/>
　謂簡乎西漢通達國體莫若賈誼其治安䇿千古所<lb/>
　膾炙也以今觀之大都論衆建諸侯制馭匈奴閭閻<lb/>
<pb n="24b"/>
　奢侈風俗偷薄豫教太子禮貎大臣六事耳乃至五<lb/>
　千八百二十言雖古今事勢不同用說命於漢文之<lb/>
　朝則拙然亦見簡約詞章之難也善乎蘇子瞻曰傅<lb/>
　說之言若散而不一一言一藥皆足以治天下之公<lb/>
　患豈獨以訓武丁哉人至於今誦之也<lb/>
旣乃遯于荒野入宅于河自河徂亳曁厥終罔顯<lb/>
　孔傳以為髙宗之遯非也惟蘇子瞻得之其說曰古<lb/>
　之君子明王之世而不肯仕蓋有之矣許由不仕堯<lb/>
<pb n="25a"/>
　舜夷齊不仕周商山之老不仕漢懷寳迷邦以終其<lb/>
　身是或一道也武丁為太子則學于甘盤武丁即位<lb/>
　而甘盤遯去隱于荒野武丁使人求之迹其所徃則<lb/>
　居河濵自河徂亳不知其所終若云武丁遯於荒野武丁<lb/>
　為太子而遯决無此理遯則如吳太伯豈復立也哉<lb/>
　學者徒見書云其在髙宗時舊勞于外故以武丁為<lb/>
　遯小乙使武丁劬勞于外以知艱難决非荒野之遯<lb/>
　斯言也足以解千古之惑矣<lb/>
<pb n="25b"/>
說曰王人求多聞時惟建事<lb/>
　孔傳王者求多聞以立事是以王人為王者猶言君<lb/>
　人人君之類此本無可疑者蔡注謂說稱王而告之<lb/>
　曰人求多聞以王為句且引林氏之說與禹稱舜曰<lb/>
　帝光天之下文勢正同似鑿矣<lb/>
昔先正保衡作我先王乃曰予弗克俾厥后惟堯舜其<lb/>
心愧恥若撻于市一夫不獲則曰時予之辜<lb/>
　甚哉髙宗能言伊尹之心也孟子序伊尹曰予天民<lb/>
<pb n="26a"/>
　之先覺者也予將以斯道覺斯民也思天下之民匹<lb/>
　夫匹婦有不被堯舜之澤者若已推而内之溝中本<lb/>
　髙宗之說矣夫伊尹曷為能然蓋伊尹所樂堯舜之<lb/>
　道堯舜以天下與人彼其視天下一芥也伊尹慎取<lb/>
　與外寵利所以澡雪其心者素也夫人惟貪没於利<lb/>
　也則不恤其君為桀紂惟其盡絶乎利也則必望其<lb/>
　君為賢聖此自然之效也故無堯舜之心而欲建唐<lb/>
　虞之業無伊尹之志而欲成救民之功不可得也已<lb/>
<pb n="26b"/>
　今之論學者動以孔子為法然不知江漢秋陽之謂<lb/>
　何而遑遑於載贄之憂汲汲於及門之廣是優孟之<lb/>
　學叔敖也悲哉<lb/>
西伯旣戡黎<lb/>
　書序只云作西伯戡黎未嘗明指其人孔蔡皆以為<lb/>
　文王孔傳又云文王率諸侯以事紂内秉王<hi>去聲</hi>心紂<lb/>
　不能制其言益謬矣史記膠鬲觀兵問西伯曷為而<lb/>
　來是謂武王為西伯蓋文王薨武王立其稱西伯固<lb/>
<pb n="27a"/>
　宜文王脱羑里之囚紂賜弓矢鈇鉞得專征伐故嘗<lb/>
　伐崇伐宻伐阮伐犬戎矣然崇即豐土密阮犬戎皆<lb/>
　西北荒裔之地伐之得也若黎則不然紂都朝歌黎<lb/>
　在上黨相去三百餘里伐黎則震於王畿之鄰矣豈<lb/>
　以文王之至德為之故黎無罪則不伐有罪必請命<lb/>
　天子而使郊圻無恐本征伐之大義也今觀祖伊之<lb/>
　詞曰天訖殷命曰大命不摯訖畢摯持也謂殷之大<lb/>
　命已畢而不能自持是旦夕滅亡之兆矣非武王之<lb/>
<pb n="27b"/>
　事而何哉先儒吳氏以戡黎之師在伐紂之時此非<lb/>
　有明文可據然不為文王則斷斷可知也<lb/>
今殷民乃攘竊神祗之犧牷牲用以容將食無災<lb/>
　孔傳曰色純曰犧體全曰牷牛羊豕曰牲器實曰用<lb/>
　盗天地宗廟牲用相容將食之無災罪之者言政亂<lb/>
　也正義曰犧牷牲爼實也粢盛器實也泰誓曰犧牲<lb/>
　粢盛既于凶盗是犧牷牲用為句至明晰犧牷牲<hi>句</hi>
　用以容<hi>句</hi>其可通乎<lb/>
<pb n="28a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　尚書疏衍卷三<lb/>
</p>
<p>
</p>
  </div>
</body>
</text>
</TEI>
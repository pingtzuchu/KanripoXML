<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>尚書疏衍卷二</head>
    <p>
<pb n="1a"/>
欽定四庫全書<lb/>
　尚書疏衍卷二　　　　　　眀　陳第　撰<lb/>
曰若稽古帝堯曰放勲<lb/>
　按孔傳若順稽考也能順考古道而行之者帝堯此<lb/>
　其意似迂而不逹嘗考曰粤越三字古通用蔡注曰<lb/>
　若者發語辭史臣將叙堯事故先言考古之帝堯此<lb/>
　觧是也然孔蔡皆謂放勲非堯之名故重華文命亦<lb/>
　謂非舜禹之名愚考之五帝徳堯髙辛之子也曰放<lb/>
<pb n="1b"/>
　勲其仁如天其知如神舜蟜牛之孫瞽瞍之子也曰<lb/>
　重華好學孝友聞于四海禹髙陽之孫鯀之子也曰<lb/>
　文命敏給克濟其徳不回此其說至眀眀也經之義<lb/>
　䟽無以加此孟子稱放勲命契放勲乃殂落史記述<lb/>
　本紀世表以至馬融鄭𤣥皇甫謐諸人未嘗異也夫<lb/>
　堯舜禹湯豈非古今之通稱乎湯名履實見論語堯<lb/>
　舜禹可知矣蘇子瞻曰以文命為禹名則布于四海<lb/>
　者何事耶夏書云禹敷土隨山刋木商頌云禹敷下<lb/>
<pb n="2a"/>
　土方則弼成五服任土任貢何者非禹之所敷也<lb/>
分命羲仲<lb/>
　按厯書之作始于黄帝黄帝考星厯立五行正閠餘<lb/>
　於是有天地神祗物類之官是謂五官各司其序不<lb/>
　相亂也故堯命治厯慎重其事上言厯象日月星辰<lb/>
　敬授人時論其統體也推騐考測必極其精杪曶有<lb/>
　差則躔度不應矣故分遣四子各居其方察日之出<lb/>
　入農之作息昏曉之中星四時之節氣以至人之祁寒<lb/>
<pb n="2b"/>
　暑雨物之毛羽生落離合參伍毫髮不爽斯厯元可<lb/>
　定矣苟不置閏則氣朔盈虛終莫齊一故曰以閠月<lb/>
　定四時成嵗也總之皆治厯眀時之事厯成則隂陽<lb/>
　順風雨時百糓登而協氣暢百工有不釐庶績有不<lb/>
　熙乎是經文次序最眀且悉蔡注於厯象日月便謂<lb/>
　作厯已成於分命則云此下四節言厯既成而分職<lb/>
　以頒布且考騐之恐其推歩之或差夫分職頒布云<lb/>
　者豈以羲仲頒春厯羲叔頒夏厯和仲和叔頒秋冬厯<lb/>
<pb n="3a"/>
　乎何其錯襍而不一也其考騐之恐錯云者豈以四<lb/>
　子考春夏秋冬之或差則識之以修改乎何其測候<lb/>
　之後時也至下文平秩東作又云以厯之節氣早晚<lb/>
　均次其先後之宜以授有司何其頒布之不豫也近<lb/>
　世周堯弼<hi>名洪謨蜀人</hi>非之似矣然堯弼以為使四子者<lb/>
　考騐已頒之厯為編次將來之厯則亦稽之未審也<lb/>
　傳曰履端於始序則不愆舉正於中民則不惑歸餘<lb/>
　於終事則不悖此三者治厯一時事也闕一不可以<lb/>
<pb n="3b"/>
　為厯噫厯法難矣起于黄帝明于唐虞遵用于夏商<lb/>
　至周襄王之世閠且失矣漢武起而更定之自太初<lb/>
　訖元鳯三十嵗而是非莫定<lb/>
女于時觀厥刑于二女<lb/>
　按堯之妻舜在克諧以孝之後象之化誨久矣安至<lb/>
　殺舜為事而欲室其二嫂乎故齊東野人之語皆不<lb/>
　足辨也愚讀封禅書武帝好神仙燕齊言怪誕者不<lb/>
　可殫紀戰國道喪人好造言若大浸滔天茫無津岸<lb/>
<pb n="4a"/>
　舜所以堲䜛說殄行也又史記帝紀黄帝生𤣥囂𤣥<lb/>
　囂生蟜極蟜極生帝嚳帝嚳生放勲是為帝堯黄帝又生<lb/>
　昌意昌意生顓頊顓頊生窮蟬窮蟬生敬康敬康生句望<lb/>
　句望生橋牛橋牛生瞽瞍瞽瞍生重華是為帝舜則<lb/>
　堯之二女乃舜之從曽祖姑也豈可以通婚媾乎故<lb/>
　經有眀文帝紀之世次不足信矣莊子曰六合之外<lb/>
　聖人存而不論豈惟六合之外唐虞以上存之可也<lb/>
納于大麓烈風雷雨弗迷<lb/>
<pb n="4b"/>
　按孔叢子宰我問書納于大麓烈風雷雨弗迷何謂<lb/>
　也孔子曰此言人事之應乎天也堯既得舜歴試諸<lb/>
　艱已而納之于尊顯之官使大録萬機之政是故隂<lb/>
　陽清和五星不悖烈風雷雨各以其應不有迷錯愆伏<lb/>
　眀舜之行合乎天也孔安國主此說孔頴逹曰麓聲<lb/>
　近録此與上三事亦同時也上為變人此為動天故<lb/>
　最後言之以為成功之驗史記曰堯使舜入山林川<lb/>
　澤暴風雷雨舜行不迷蔡蘇氏皆主此說蘇且以是<lb/>
<pb n="5a"/>
　為受命之祥也愚謂上古用字惟取同音不似後世<lb/>
　之按字分義故以麓為録義自可通如必泥其字馬<lb/>
　鄭云麓足也納于大山之足而風雨不迷似亦無足<lb/>
　怪者故孔叢子之説意似滋長<lb/>
禋于六宗<lb/>
　六宗之説自漢以來紛然矣祭法曰埋少牢於泰昭<lb/>
　祭時也相近於坎壇祭寒暑也王宫祭日也夜眀祭<lb/>
　月也幽宗祭星也雩宗祭水旱也孔叢子載宰我問<lb/>
<pb n="5b"/>
　答與此同故孔安國王肅孔頴逹蘇子瞻蔡仲黙皆<lb/>
　主是説意近之矣或疑水旱寒暑乃祈禱之祭非有<lb/>
　當于攝位之事也鄭𤣥則謂星辰司中司命風師雨<lb/>
　師星五緯也辰日月所㑹十二次也司中司命文昌<lb/>
　第五第四星也風師箕也雨師畢也按周官大宗伯<lb/>
　以實柴祀日月星辰以槱燎祀司中司命風師雨師<lb/>
　今以周禮解虞書恐未必其合也况去日月獨數星<lb/>
　辰以下為六可乎歐陽大小夏侯皆云所祭者六上<lb/>
<pb n="6a"/>
　不謂天下不謂地旁不謂四方在六者之間助隂陽<lb/>
　變化實一而名六宗矣孔光劉歆以六宗為乾坤六<lb/>
　子水火風雨山澤也賈逵以為六宗天宗三日月星<lb/>
　辰地宗三河海岱也馬融云萬物非天不覆非地不<lb/>
　載非春不生非夏不長非秋不収非冬不藏此其謂<lb/>
　六宗張髦以為三昭三穆司馬彪謂天宗者日月星<lb/>
　辰寒暑之属地宗社稷五祀之属四方之宗四時五<lb/>
　帝之属劉邵謂萬物負隂而抱陽冲氣以為和六宗<lb/>
<pb n="6b"/>
　者太極冲和之氣為六宗之氣也張廸以為六代帝<lb/>
　王杜佑以為昊天上帝與五帝為六近代周堯弼力<lb/>
　駁諸家而以時也日也月也星辰也社稷也宗廟也<lb/>
　為六宗噫何其襍擾而不一也孰是孰非不能起虞<lb/>
　史于地下而質之姑從祭法之言可也闕之亦可也<lb/>
輯五瑞<lb/>
　愚謂理道可千載而互思制度不可異時而懸斷孔<lb/>
　子曰多聞闕疑吾猶及史之闕文也旨哉言矣故五<lb/>
<pb n="7a"/>
　瑞五禮五玉三帛二生一死五噐之類虞書未嘗悉<lb/>
　數其目也漢儒悉以周制當之雖其意不逺而其事<lb/>
　則非故禮曰鸞車有虞氏之路也鉤車夏后氏之路<lb/>
　也大路殷路也乗路周路也有虞氏之旂夏后氏之<lb/>
　綏殷之大白周之大赤泰有虞氏之尊也山罍夏后<lb/>
　氏之尊也著殷尊也犧象周尊也有虞氏瓦棺夏后<lb/>
　氏堲周殷人棺椁周人牆置翣又曰五帝殊時不相<lb/>
　沿樂三王異世不相襲禮又曰聖人南面而治天下<lb/>
<pb n="7b"/>
　必自人道始矣立權度量考文章改正朔易服色殊<lb/>
　徽號異噐械别衣服此其所得與民變革者也其不<lb/>
　可得變革者則有矣親親也尊尊也長長也男女有<lb/>
　别也此其不可得與民變革者也剖判古今臚列度<lb/>
　數亦云辨矣今解經者于五瑞則曰公執桓圭侯執<lb/>
　信圭伯執躬圭子執糓璧男執蒲璧㩀周禮典瑞之<lb/>
　文也于五禮則曰吉凶軍賓嘉㩀周禮宗伯之文也<lb/>
　于三帛則曰諸侯世子執纁公之孤執𤣥附庸之君<lb/>
<pb n="8a"/>
　執黄據周禮典命之文而増其帛之色也二生一死<lb/>
　則曰卿執羔大夫執鴈士執雉據周禮六摯之文而<lb/>
　去其孤執皮帛庶人執鶩工商執鷄也是言周制則<lb/>
　備而于虞書豈其持符節合乎且虞之職官有百揆<lb/>
　有四岳有司空有后稷有司徒有士有工有虞有秩<lb/>
　宗有典樂有納言外有十二牧與周之六卿分職各<lb/>
　率其属者不同也况于禮樂制度乎然則必何如而<lb/>
　後可曰存狐疑之意于稽古之中五瑞則曰若周禮<lb/>
<pb n="8b"/>
　公執桓圭等之數五禮則曰若周禮吉凶軍賓嘉之<lb/>
　類是能達乎四代所以異同而傳信傳疑庶其是矣<lb/>
　然此猶就周禮可據者言之也若五玉所以為贄五<lb/>
　噐所以行禮似與五瑞不同今解者曰五玉即五瑞<lb/>
　五噐即五玉夫瑞者天子之命圭諸侯所世守前既<lb/>
　輯而班之矣又名之為玉為噐不幾于複乎周禮以<lb/>
　玉作六噐以禮天地四方以蒼璧禮天以黄琮禮地<lb/>
　以青圭禮東方以赤璋禮南方以白琥禮西方以𤣥<lb/>
<pb n="9a"/>
　璜禮北方虞制未必同也愚謂讀虞書者在得其君<lb/>
　臣之精神所以運量民物而鼓舞元化者可貴也若<lb/>
　夫噐數之類知之無能為益不知無能為損闕之可<lb/>
　矣詩曰我思古人實獲我心<lb/>
如五噐卒乃復<lb/>
　孔頴逹曰如若也言諸侯贄之内若是五噐禮終乃<lb/>
　還之如三帛生死則不還也此盖惑于班瑞而附㑹<lb/>
　其說不知贄者所以通于上下交際之禮也恐其不<lb/>
<pb n="9b"/>
　齊故如之如者同之也曰同律度量衡曰修五禮曰<lb/>
　如五噐義正相類蔡注曰卒乃復者舉祀禮覲諸侯<lb/>
　一正朔同制度修五禮如五噐數事皆畢則不復東<lb/>
　行而遂西向且轉而南行也此解甚當無容喙矣<lb/>
象以典刑<lb/>
　虞書五刑漢孔安國馬融鄭𤣥魏王肅唐孔頴逹宋<lb/>
　蔡仲黙皆以墨劓剕宫大辟當之愚竊以為不然夫<lb/>
　以至徳禅讓之際時雍風動之時乃制肉刑以待天<lb/>
<pb n="10a"/>
　下豈理也哉故怙終賊刑殺也降此則有流有鞭有<lb/>
　朴有贖是以四凶之罪流之放之竄之殛之庶頑䜛<lb/>
　説撻之書之此其彰彰懸象若日月也肉刑之設不<lb/>
　知所起吕刑云苗民弗用靈爰始滛為劓刵椓黥至<lb/>
　周禮司刑掌五刑之法以麗萬民之罪於是墨劓刖<lb/>
　宫殺之文始明徴可考周之盛時刑措不用有五聲<lb/>
　聽之八議寛之太和元氣未始不洋詡于宇宙間也<lb/>
　漢文帝深傷夫死者不可復生刑者不可復續於是<lb/>
<pb n="10b"/>
　遂除肉刑千古之至仁也惟黥劓刖雖除而宫刑尚<lb/>
　在是以史遷之賢不得全肢體于世君子悲之矣雖<lb/>
　然刑以弼教閑邪息暴亂也古之聖人兢兢然不敢<lb/>
　以意重之以傷民命亦不敢以意輕之以失姦宄漢<lb/>
　文帝詔云有虞氏之時畫衣冠異章服以為戮而民<lb/>
　弗犯此亦形容其從欲之治云爾乃儒者矯為之説<lb/>
　曰五帝畫衣冠而民知禁犯墨者皂其巾犯劓者丹<lb/>
　其服犯臏者墨其體犯宫者襍其屨大辟之罪布其<lb/>
<pb n="11a"/>
　衣𥚑而無顔縁此其言之過也丹朱親帝堯子而且<lb/>
　傲虐朋滛豈以有虞氏之世無一丹朱乎畫衣服足<lb/>
　以儆之乎四凶之罪亦可屏流殛而弗庸乎臯陶曰<lb/>
　宥過無大刑故無小中正之軌也然則明于五刑以<lb/>
　何者為五乎曰鞭朴贖流殺意亦似之未可知也然<lb/>
　而斷非肉刑可知也夫肉刑不作于堯舜之世也遏<lb/>
　絶苗民無世在下所以懲奸禁暴使天下日遷善逺<lb/>
　罪而不知為之者故曰後有作者弗可及已愚讀揚<lb/>
<pb n="11b"/>
　子雲法言曰唐虞象刑惟明夏后肉辟三千漢書刑<lb/>
　法志曰禹承堯舜之後自以徳衰而制肉刑湯武順<lb/>
　而用之者以俗薄于唐虞故也由此觀之其作于禹<lb/>
　乎然禹親見唐虞之治固祇徳以先天下者豈忍為<lb/>
　此斷肢體絶嗣𦙍之刑也法言漢志不足盡信漢武<lb/>
　䇿制曰殷人執五刑以督教傷肌膚以懲惡攷之六<lb/>
　經罔有的據惟伊訓臣下不匡其刑墨墨似五刑之<lb/>
　一解者引叔向之言曰貪以敗官為墨昏墨賊殺臯<lb/>
<pb n="12a"/>
　陶之刑也然則禹湯之盛其猶用堯舜之遺乎叔向<lb/>
　又曰夏有亂政而作禹刑商有亂政而作湯刑意者<lb/>
　起于夏商之季世而周官采之耶夫聖人制刑所以<lb/>
　懲惡惡而能改復為全人乃敗壊其四體毁裂其面<lb/>
　目而斷絶其生生使不得遺育于後世雖欲改過自<lb/>
　新其道何由故緹縈之語今古之至悲也迨至隋唐<lb/>
　創法定制以笞杖徒流死為五刑至今用之不廢此<lb/>
　與唐虞之流竄鞭朴何以異乎嗟夫以漢之賢人君<lb/>
<pb n="12b"/>
　子不能言而女子實言之殆天啟其𠂻以造萬世之<lb/>
　民命非偶然也詩曰先民有言詢于芻蕘諒哉諒哉<lb/>
五刑有服<lb/>
　服者刑當而服罪也五服三就易曰革言三就如後<lb/>
　世讞獄覆審之類盖其慎也孔氏謂大罪于原野大<lb/>
　夫於朝士於市實本魯語之文然大罪原野者征討<lb/>
　之兵似不可列之於刑也五流者流雖五刑之一而<lb/>
　其目有五如四㐫之罪或以静言庸違流或以黨比<lb/>
<pb n="13a"/>
　象恭流或以昏迷逆命流或以績用弗成流今其詳<lb/>
　不可知矣三居者孔子謂大罪四裔次九州之外次<lb/>
　千里之外意亦近之禹貢扵荒服曰二百里流或於<lb/>
　荒服而分為三居亦未可定也<lb/>
陟方乃死<lb/>
　舊説謂舜陟方岳死于蒼梧之野而𦵏焉檀弓曰<lb/>
　舜𦵏于蒼梧之野魯語曰舜勤事而野死是也蘇<lb/>
　子瞻引韓昌黎之説曰地傾東南廵非陟也陟方<lb/>
<pb n="13b"/>
　者猶曰升遐爾書曰惟新陟王是也傳書者以乃<lb/>
　死為陟方之訓盖其章句而後之學者誤以為經<lb/>
　文也蔡注云陟方乃死猶言殂落而死也既曰殂<lb/>
　落又曰而死不幾于贅乎蘇氏直以乃死為釋文<lb/>
　君子亦未敢以為然也或疑舜既倦勤命禹居攝<lb/>
　則廵狩之事禹事也何舜以垂殁之年而逺陟蠻<lb/>
　夷之徼乎孟子稱舜卒于鳴條鳴條蒲坂接境當<lb/>
　不誣矣然愚考零陵九疑實有舜冢秦始皇三十七<lb/>
<pb n="14a"/>
　年十一月至雲夢望祀虞舜于九疑山後世帝王祭<lb/>
　告恒必于是則舜冢非無也冢既非無則野死非妄<lb/>
　也野死非妄則陟方非誣也經云東廵守至于岱宗<lb/>
　南廵西廵北廵至于南西北岳陟之為義云胡不可<lb/>
　太甲曰若陟遐必自邇縂之舊說近是而紛紛之疑<lb/>
　皆蛇足矣<lb/>
舜生三十<lb/>
　鄭𤣥讀舜生三十<hi>句</hi>徵庸三十<hi>句/</hi>在位五十載<hi>句</hi>蘇<lb/>
<pb n="14b"/>
　東坡從此讀<lb/>
念茲在兹<lb/>
　念兹在茲四句舊説皆謂禹勸帝念臯陶念臯陶何<lb/>
　必若是其義淺矣此正言臯陶之邁種徳也夫種者<lb/>
　滋殖之義邁者黾勉之意農夫之種也豈惟春耕夏<lb/>
　耘而秋収哉朝夕廑思出作入息無敢鹵莾滅裂故<lb/>
　能成厥功臯陶司刑刑者民命所關故臯陶念時此<lb/>
　事不念時亦此事言時此事不言而信發於心亦此<lb/>
<pb n="15a"/>
　事所以廣好生之徳而深入於民心是之謂邁種黎<lb/>
　民所以懐也其功卓矣故始帝曰念哉終曰惟帝念<lb/>
　功左傳邾庶其以二邑來奔季孫以公姑姊妻之皆<lb/>
　有賜于從者於是魯多盗臧武仲不能詰也其復於<lb/>
　季孫曰紇也聞之在上位者洒濯其心壹以待人軌<lb/>
　度其信可明徴也而後可以治人夏書曰念兹在兹<lb/>
　釋兹在兹名言兹在兹允出兹在茲惟帝念功將謂<lb/>
　由已壹也信由已壹而後功可念也其此章之訓詁<lb/>
<pb n="15b"/>
　也歟<lb/>
明于五刑以弼五教<lb/>
　孟子曰使契為司徒教以人倫父子有親君臣有義<lb/>
　夫婦有别長幼有序朋友有信此自天地剖判以來<lb/>
　聖人教天下不可得而變革者也民不率教則䋲之<lb/>
　以刑於是有不親不義不别不序不信之刑教之所<lb/>
　服刑之所去也教之所悖刑之所施也故教行則刑<lb/>
　益省刑立則教益彰家語曰雖有不孝弑上之獄而<lb/>
<pb n="16a"/>
　無䧟刑之民雖有滛亂變聞之獄而無䧟刑之民雖<lb/>
　有姦邪賊盗靡法妄行之獄而無䧟刑之民是之謂<lb/>
　至徳至治之世也故讀唐虞之書若登春臺之上熈<lb/>
　然翔風洽藹然協氣流<lb/>
負罪引慝<lb/>
　舜之事父母䖏兄弟自他人視之若無罪慝然者此<lb/>
　不知孝道之難與大舜之心也夫家人骨肉之間安<lb/>
　忍論是非可否故舜不得于親惴惴然真以為罪真<lb/>
<pb n="16b"/>
　以為慝由中心逹于面目若見己之當刑當誅投豺<lb/>
　虎而父母非厲磔四體而父母非刻者故服田力穡<lb/>
　之間不覺涕泣之横集呼號之慘戚也孟子曰人悦<lb/>
　之好色富貴無足以解憂者惟順于父母可以解憂<lb/>
　揚子雲曰事父母自知不足矣其舜乎二子知舜之<lb/>
　心矣是心也於動天地格鬼神孚臣民感蠻貊何有<lb/>
　嗟夫當軍旅之間而談祗父之事舍攻戰之法而拜<lb/>
　至誠之言此唐虞至徳之妙用非叔世所能識也<lb/>
<pb n="17a"/>
曰若稽古臯陶曰允廸厥徳謨眀弼諧<lb/>
　或問放勲重華文命既為堯舜禹之名則此允廸亦<lb/>
　為臯陶之名乎曰堯舜禹之名有帝徳帝繫可考據<lb/>
　也故稽堯曰放勲下即序堯徳舜禹亦然詞至順矣<lb/>
　然史固有詞同而實異者不可一例齊之何者不必<lb/>
　出于一人之手也蔡注稽古臯陶言曰允廸厥徳謨<lb/>
　眀弼諧禹曰俞如何詞亦似順若作稽古臯陶名曰<lb/>
　允廸下叙其徳所謀者眀所弼者諧堯舜禹之例義<lb/>
<pb n="17b"/>
　無不可但臯陶未有言禹曰俞又誰乎然蘇子瞻疑<lb/>
　弼諧之下必有闕文是亦一説也或問曰若為發語<lb/>
　詞於何證之曰越若來見召誥<lb/>
亦行有九徳亦言其人有徳乃言曰載采采<lb/>
　夫民之不安自官邪也官之失徳無以擇之也以九<lb/>
　徳擇之則不失人矣故臯陶因禹之問答之以人之<lb/>
　所行原有九徳為治者亦言其人有何徳乃可曰任<lb/>
　事事九徳下文歴數之矣亦言其人有徳即日宣日<lb/>
<pb n="18a"/>
　嚴翕受敷施之意載采采即浚眀有家亮采有邦庶<lb/>
　績其凝之意蘇曰論其人則曰斯人也有某徳言其<lb/>
　徳則曰是徳也有某事蔡亦本之意似迂逺<lb/>
日宣三徳<lb/>
　人難于全徳用難于求備故九徳之中得有三人者<lb/>
　宣逹之可以治家得有六人者尊嚴敬用之可以治<lb/>
　國得有九人者合受而　布之可以治天下故日宣<lb/>
　日嚴正與翕受敷施相應得人有多寡則治效有逺<lb/>
<pb n="18b"/>
　近此陳謨之意為官人設也蔡傳曰九徳有其三尤<lb/>
　必日宣而充廣之而使之益以著九徳有其六尤必<lb/>
　日嚴而祗敬之而使之益以謹則似乎修徳之事矣<lb/>
予乗四載<lb/>
　孔傳謂水乗舟陸乗車泥乗輴山乗樏後儒皆從之<lb/>
　舟車不易可矣輴史記夏本紀作橇河渠書作毳漢<lb/>
　書溝洫志亦作毳尸子作蕝實一物也孟康曰橇形<lb/>
　如箕擿行泥上張守節又詳觧之曰橇形如船而短<lb/>
<pb n="19a"/>
　小兩頭㣲起人曲一脚泥上擿進用拾泥上之物孟<lb/>
　張之觧既得其形又得其用今閩越海濵皆有之泥<lb/>
　行之具必不可易者也如淳謂以板置泥上以通行<lb/>
　路夫置板以行泥此拙滯之法不可以變通轉移彼<lb/>
　盖未至海濵而覩所謂橇特以意度之而已耳樏史<lb/>
　記夏本紀作檋河渠書作橋漢書溝洫志作梮實一<lb/>
　物也如淳曰梮謂以鉄如錐頭長半寸施之履下不<lb/>
　蹉跌也蔡注從之愚見吳下僕夫施鉄環于草履下<lb/>
<pb n="19b"/>
　以走沮洳之地可免顛蹶俗呼為甲馬亦呼為脚澀<lb/>
　此僕傭所用豈以禹而用之故知如淳之説舛也韋<lb/>
　昭云梮木噐也如今轝床人舉以行此説頗近之愚<lb/>
　謂史記作橋橋即今之轎也愚嘗登泰岱與五當絶<lb/>
　頂其土人以竹兠子施皮絆於肩遇峻陡則挾之以<lb/>
　行上下嶺坂如飛山行之具必不可易者豈以禹而<lb/>
　廢之夫曰四載如舟車乃可以載惟其可載故可以<lb/>
　乗若如淳之説置板于泥施鉄于履板鉄之類既不<lb/>
<pb n="20a"/>
　可謂之載足之所踐又豈可謂之乗乎夫禹稱神聖<lb/>
　用物有宜水乗舟不病渉也陸乗車可致逺也泥乗<lb/>
　橇從者曲其足也山乗橋僕者施其絆也勞形而有<lb/>
　逸形者在逸形而有勞心者存此所以地平天成萬<lb/>
　世永頼也或問子謂讀書有疑則闕今不闕四載可<lb/>
　乎曰此無待于闕也水陸而廢舟車泥山而廢橇橋<lb/>
　則沒世不行尋文矣故知大禹决不能舎斯四者而<lb/>
　别有所濟也以理㫁之也<lb/>
<pb n="20b"/>
暨益奏庶鮮食<lb/>
　或問鮮食何食也曰糓食也糓食何以謂鮮食曰新<lb/>
　熟而食之不曰鮮乎詩云我取其陳食我農夫夫以<lb/>
　舊粟為陳則以新粟為鮮宜矣問艱食何也曰糓食<lb/>
　也既曰鮮又曰艱何也水之方導平原曠野即可耕<lb/>
　也故不見其艱及治水底績畎澮俱修難耕之處穡<lb/>
　人亦成厥功矣故於益言鮮食於稷言艱食鮮食見<lb/>
　治水之次苐也漢宋諸儒皆以鮮食為鳥獸魚鱉之<lb/>
<pb n="21a"/>
　鮮殺者夫茹毛飲血泰古之時則然非所論于唐虞<lb/>
　烹飪之世矣故单言食皆謂糓食食哉惟時是矣或<lb/>
　問方禹隨山刋木稷未降種安得鮮食不知耒耜之<lb/>
　制起自神農堯未得舜而東作西成未嘗廢也稷特<lb/>
　修而備之耳故詩曰誕后稷之穡有相之道<lb/>
以五采彰施于五色<lb/>
　愚按唐虞之世衣裳文繡服物采章何其盛也鳴球<lb/>
　琴瑟鼗鼓笙鏞何其備也受終格于宗廟干戚舞于<lb/>
<pb n="21b"/>
　两階玉帛行于交際四海備乎八音仰何其馴雅而<lb/>
　有文也雖未言宫室噐用而宫室噐用可知天下豈<lb/>
　有服物樂舞之類若此而處陋宫用惡噐者易曰上<lb/>
　古穴居而野處後世聖人易之以宫室上棟下宇以<lb/>
　待風雨盖取諸大壮自神農已然矣而禹貢篚匭織<lb/>
　文檿絲𤣥纁璣組球琳琅玕皆京師之蓄積也韓非<lb/>
　曰堯舜之有天下也堂髙三尺采椽不斵茅茨不翦<lb/>
　雖逆旅之宿不勤于此矣冬日鹿裘夏日葛衣粢糲<lb/>
<pb n="22a"/>
　之食藜藿之羮飯土匭啜土鉶雖監門之飬不觳於<lb/>
　此矣非之言過也夫以至聖開天立極垂世乃鄙陋<lb/>
　若是則百揆四岳九官十二牧可以居處服食乎當<lb/>
　倮身而野䖏飢餓以從事矣故禹菲飲食惡衣服卑<lb/>
　宫室亦以後世侈靡之君較之則然豈菲而至于藜<lb/>
　藿惡而至于鹿裘卑而至于茅茨乎善乎孟子之論<lb/>
　賦稅曰重之于堯舜之道者非輕之于堯舜之道者<lb/>
　尤非故堯舜之制度折𠂻於奢儉古今之極則也秦<lb/>
<pb n="22b"/>
　皇欲縱欲以明得意故引非之言以鄙薄二帝梁武<lb/>
　溺浮屠氏至以麫為犧牲皆不免于殺身而喪國也<lb/>
　悲夫<lb/>
無若丹朱傲<lb/>
　儒者之言曰舜之不為慢逰傲虐雖愚者亦當知之<lb/>
　豈以禹而不知盖以崇髙之位所以警戒者當如是<lb/>
　也噫是未知人心之幾與舜之所以研其幾也夫空<lb/>
　洞一心攻之者萬理欲之起倐乎忽乎故有髙朗絶<lb/>
<pb n="23a"/>
　倫之品而不能無凡庸卑鄙之心惟其檢察毫芒而<lb/>
　轉移㣲渺人不知而聖人自知人不懼而聖人甚為<lb/>
　之懼也易曰見幾而作不俟終日顔氏之子其殆庶<lb/>
　幾乎有不善未嘗不知知之未嘗復行也故曰不逺<lb/>
　復無祗悔元吉顔子曰舜何人也予何人也有為者<lb/>
　亦若是為之于幾而已矣愚少年有友曰陳道通慎<lb/>
　獨寡過人也嘗謂余曰吾朝夕不能無禽獸之心頼<lb/>
　廓清之早以䋲墨自矯也不然吾其有遺行耶余曰<lb/>
<pb n="23b"/>
　此實聖功千古所同故禹儆舜以丹朱周公戒成王<lb/>
　無若殷王受之迷酗于酒也惟方寸難防故規誨痛<lb/>
　切知幾也豈能與世儒之莾莾者道哉未幾道通夭<lb/>
　矣每讀荘子吾無以為質矣吾無與言之矣未嘗不<lb/>
　廢書流涕也<lb/>
弼成五服<lb/>
　孔安國曰五服甸侯綏要荒也服五百里四方相距<lb/>
　為方五千里儒者皆以為然愚竊疑之天下地勢南<lb/>
<pb n="24a"/>
　北長而東西差短况堯舜都冀冀已極北自冀北行<lb/>
　十里即雲中出此皆夷狄沙漠之處詩曰薄伐玁狁<lb/>
　至于太原安得有二千五百里之廣若東若西可僅<lb/>
　僅焉若南則不止二千五百里之数即倍之可也故<lb/>
　知五服各五百里者截長補短就各服言非必包甸<lb/>
　服于中而四方相距為方五千里也何者勢弗得也<lb/>
　試考之禹貢九州冀北矣東青兖西雍梁南豫東南<lb/>
　徐揚西南荆甸侯綏要荒之制亦就九州規畫之耳<lb/>
<pb n="24b"/>
　必欲自宅土中而四面環拱䕶之則豫州之嵩髙而<lb/>
　後可故周公作邑于洛謂之地中天地之所合也四<lb/>
　時之所交也風雨之所㑹也隂陽之所和也然邑雖<lb/>
　成而周仍都鎬至平王始遷之耳今言堯舜之冀若<lb/>
　成周之洛也故不得不辨<lb/>
　<lb/>
　<lb/>
　尚書疏衍卷二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>尚書䟽衍卷一</head>
    <p>
<pb n="1a"/>
欽定四庫全書<lb/>
　尚書䟽衍卷一　　　　　　眀　陳第　撰<lb/>
尚書攷<lb/>
　尚書有今文古文今文二十八篇曰堯典曰臯陶謨<lb/>
　曰禹貢曰甘誓曰湯誓曰盤庚曰髙宗肜日曰西伯<lb/>
　戡黎曰㣲子曰牧誓曰洪範曰金縢曰大誥曰康誥<lb/>
　曰酒誥曰梓材曰召誥曰洛誥曰多士曰無逸曰君<lb/>
　奭曰多方曰立政曰顧命曰吕刑曰文侯之命曰費<lb/>
<pb n="1b"/>
　誓曰秦誓是也合序為二十九古文二十五篇曰大<lb/>
　禹謨曰五子之歌曰𦙍征曰仲虺之誥曰湯誥曰伊<lb/>
　訓曰太甲三篇曰咸有一徳曰說命三篇曰泰誓三<lb/>
　篇曰武成曰旅<graphic n="KR0729" url="https://raw.githubusercontent.com/kanripo/KR-Gaiji/master/images/KR0729.png" mimeType="image/png"/>曰微子之命曰蔡仲之命曰周官<lb/>
　曰君陳曰畢命曰君牙曰伯冏是也今文本自伏生<lb/>
　伏生為秦博士當秦焚書伏生壁藏之及漢定求其<lb/>
　書亡数十篇獨得二十九篇即以教於齊魯之間古<lb/>
　文本自孔安國魯共王壊孔子宅欲以為宫而得古<lb/>
<pb n="2a"/>
　文於壊壁中以校今文多二十五篇安國獻之漢武<lb/>
　受詔作傳又于堯典分出舜典臯陶謨分出益稷盤<lb/>
　庚分出二篇顧命分出康王之誥合今文古文共為<lb/>
　五十八篇傳成值巫蠱之禍不及上聞世弗得而見<lb/>
　之也先此有得偽泰誓者謂之今文泰誓與安國泰<lb/>
　誓不同儒者聞安國尚書有五十八而未之見遂有<lb/>
　張覇之徒亦于伏生書分出盤庚二篇康王之誥一<lb/>
　篇為三十一篇増入偽泰誓三篇又偽作舜典一篇<lb/>
<pb n="2b"/>
　汨作一篇九共九篇大禹謨一篇益稷一篇五子之<lb/>
　歌一篇𦙍征一篇湯誥一篇咸有一徳一篇典寳一<lb/>
　篇伊訓一篇肆命一篇原命一篇武成一篇旅<graphic n="KR0729" url="https://raw.githubusercontent.com/kanripo/KR-Gaiji/master/images/KR0729.png" mimeType="image/png"/>一<lb/>
　篇冏命一篇亦為五十八篇篇目雖與安國同自泰<lb/>
　誓而下二十七篇皆非安國之舊矣劉向作别録班<lb/>
　固作藝文志及後漢書儒林傳所稱古文尚書者實<lb/>
　皆張覇之偽書非安國之古文故馬融鄭𤣥劉歆趙<lb/>
　岐服䖍韋昭王肅杜預之倫皆未見孔傳故鄭𤣥註<lb/>
<pb n="3a"/>
　禮記趙岐註孟子韋昭註國語杜預註左傳凡有引<lb/>
　用二十五篇者皆曰逸書曰篇亡道其實也安得以<lb/>
　目所未見而附㑹以為知乎至晉鄭沖始得古文以<lb/>
　授蘇愉愉授梁桞桞皇甫謐之外弟也謐于桞邉得<lb/>
　古文尚書故作帝王世紀桞授臧曹曹授梅賾賾于<lb/>
　前晉奏上而施行焉自是人人知有古文矣余按孔<lb/>
　頴逹所攷而詳其顛末如是則見斯文興廢不偶然<lb/>
　也<lb/>
<pb n="3b"/>
古文辨<lb/>
　孔安國古文二十五篇至東晉始顕唐人疏之始大<lb/>
　行于世未有議其為偽者宋吳才老始曰安國所増<lb/>
　多之書皆文從字順非若伏生之書詰曲聱牙至有<lb/>
　不可讀者朱考亭因之曰安國書至東晉時方出前<lb/>
　此諸儒皆未見可疑之甚吳草廬又因之曰二十五<lb/>
　篇采緝補綴無一字無所本而平緩卑弱殊不類秦<lb/>
　漢以前之文噫三子言出疑古文者紛然矣愚竊以<lb/>
<pb n="4a"/>
　為過也今文自殷盤周誥外若堯典臯謨甘誓湯誓<lb/>
　髙宗肜日西伯戡黎牧誓洪範無逸顧命何嘗不文<lb/>
　從字順乎必詰曲聱牙而後可則魯論不得與繫辭<lb/>
　並行矣何者竒正異也况書之顕晦亦自有時公羊<lb/>
　立學官自漢武始榖梁立自漢宣漢平之世劉歆移<lb/>
　書博士始立左氏漢初詩有齊魯毛韓四家而毛最<lb/>
　後出傳禮者五家而小戴最後出班固漢書采自史<lb/>
　記自後漢至晉註觧漢書者二十餘家史記未有也<lb/>
<pb n="4b"/>
　卒之左氏毛詩小戴史記皆盛行至今抑不特書為<lb/>
　然大禹治水勒碑南岳翳于林莽数千年韓昌黎刻<lb/>
　意求之弗得至宋末嘉定而始露至明嘉靖而始傳<lb/>
　似未可以前人未見而謂作禹碑者偽也左國禮記<lb/>
　諸書稱引二十五篇彬彬具在今謂作古文者采綴<lb/>
　為之是倒置本末而以枝葉作根榦矣且其紀綱道<lb/>
　徳經緯人事深沉而切至髙朗而矯健又安見其平<lb/>
　緩卑弱乎先漢之文渾雄馳騁本其所長然偏駁或<lb/>
<pb n="5a"/>
　悖乎理義斷制不醇乎徳音故不可與古文並論也<lb/>
　孔頴逹曰古文經雖然早出晚始得行其詞富而偹<lb/>
　其義𢎞而雅故復而不厭乆而愈亮可謂知言也已<lb/>
　嗟夫書之所以貴真以其言之得也足以立極也所<lb/>
　以悪偽以其言之失也不足以垂訓也今自天子公<lb/>
　卿大夫士庶人服習古文而皆耿然有裨于性情治<lb/>
　理乃不得其精妙區區以迹訾之不亦逺乎<lb/>
　近世旌川梅鷟拾吳朱三子之緒餘而譸張立論直<lb/>
<pb n="5b"/>
　㫁謂古文晉皇甫謐偽作也集合諸傳記所引而補<lb/>
　綴為之似矣不知文本于意意逹而文成若彼此瞻<lb/>
　顧勉強牽合則詞必有所不暢今讀二十五篇抑何<lb/>
　其婉妥而條逹也又如禹謨克艱二語謂本論語之<lb/>
　為君難為臣不易也不矜不伐謂本老子之夫惟不<lb/>
　争故天下莫能與争也滿招損謙受益謂本易之謙<lb/>
　尊而光卑而不可踰也不知宇宙殊時而一理聖賢<lb/>
　異世而同心安得以其詞之相近也而遽謂其相襲<lb/>
<pb n="6a"/>
　乎又如人心道心則謂本之道經嘗考荀子曰舜之<lb/>
　治天下不以事詔而萬物成故道經曰人心之危道<lb/>
　心之㣲註者曰此虞書語而云道經盖有道之經也<lb/>
　即虞書也今鷟指為道經豈别有所據乎又如五子<lb/>
　之歌欝陶乎予心顔厚有忸怩謂欝陶取孟子顔厚<lb/>
　取諸詩𦙍征之火炎崑岡玉石俱焚取諸三國志仲<lb/>
　虺之慚徳取諸季札曰聖人之𢎞也而猶有慚徳口<lb/>
　實取諸王孫圉曰以寡君為口實湯誥之降𠂻取諸<lb/>
<pb n="6b"/>
　夫差曰天降𠂻于吳伊訓從諫弗咈取諸班彪之從<lb/>
　諫如順流太甲升髙陟遐取諸中庸之行逺自邇登<lb/>
　髙自卑咸有一徳之觀徳觀政取諸吕氏春秋之引<lb/>
　曰五世之廟可以觀德萬夫之長可以生謀說命建<lb/>
　邦設都取諸墨子尚同之篇泰誓離心離徳取諸子<lb/>
　太叔曰棄同即異是謂離徳武成歸馬放牛取諸樂<lb/>
　記馬散之華山之陽而弗復乗牛散之桃林之野而<lb/>
　弗復服旅獒為山九仞謂為山取諸論語九仞取諸<lb/>
<pb n="7a"/>
　孟子㣲子之命余嘉乃徳取諸左氏王命管仲曰余<lb/>
　嘉乃勲應乃懿徳蔡仲之命致辟管叔于商囚蔡叔<lb/>
　于郭鄰取諸祝佗云管蔡惎間王室王于是乎殺管<lb/>
　叔而蔡蔡叔周官制治于未亂保邦于未危取諸老<lb/>
　子為之于未有圖之于未亂君陳勿辟勿宥取諸文<lb/>
　王世子公曰宥之有司曰在辟公又曰宥之有司又<lb/>
　曰在辟畢命收放心取諸孟子求其放心而已矣君<lb/>
　牙思其艱以圖其易取諸老子圖難于其易為大于<lb/>
<pb n="7b"/>
　其細伯冏交修不逮取諸楚語衛武公曰朝夕交戒<lb/>
　我諸如此類難以悉数句疵其攘字剥其竊無非欲<lb/>
　二十五篇古文盡廢之而後已語曰不有廢也其何<lb/>
　以興故廢禹謨而復有禹謨者出廢五子之歌與𦙍<lb/>
　征而復有五子之歌與𦙍征者出廢商周仲虺諸篇<lb/>
　而復有仲虺諸篇者出則廢之誠是也然由君子觀<lb/>
　之不可廢也何者二十五篇其㫖奥其詞文卑而髙<lb/>
　近而逺幽通鬼神明合禮樂故味道之士見則愛愛<lb/>
<pb n="8a"/>
　則玩紬繹而浸漬嘆息而咏歌擬議之以身化裁之<lb/>
　以政定事功而成亹亹矣孰是書也而可以偽疑之<lb/>
　乎故疑心生則味道之心必不篤矣夫干將鏌鎁沉<lb/>
　埋豐獄人莫之知也張華雷煥出之遂為天下寳古<lb/>
　文之出于東晉亦猶是也<lb/>
　前漢民間得泰誓三篇有白魚入于王舟火復于王<lb/>
　屋流為烏諸語董仲舒司馬遷皆引用之矣馬融書<lb/>
　序曰泰誓後得案其文似若淺露又春秋引泰誓曰<lb/>
<pb n="8b"/>
　民之所欲天必從之國語引泰誓曰朕夢恊朕卜襲<lb/>
　于休祥戎商必克孟子引泰誓曰我武惟揚侵于之<lb/>
　疆則取于殘殺伐用張于湯有光孫卿引泰誓曰獨<lb/>
　夫受禮記引泰誓曰予克受非予武惟朕文考無罪<lb/>
　受克予非朕文考有罪惟予小子無良今文泰誓皆<lb/>
　無此語吾見書傳多矣所引泰誓而不在泰誓者甚<lb/>
　多孔頴逹曰今泰誓所無者古文泰誓皆有則古文<lb/>
　為真復何疑乎乃後儒又以集合傳記摽奪句字疑<lb/>
<pb n="9a"/>
　之不識必何如而後可也嗟夫質諸理而後天下之<lb/>
　至言可知也徴諸用而後天下之大業可見也今聊<lb/>
　舉其一二曰可愛非君可畏非民曰予視天下愚夫<lb/>
　愚婦一能勝予曰惟天生民有欲無主乃亂曰古有<lb/>
　夏先后方懋厥徳罔有天災山川鬼神亦莫不寕暨<lb/>
　鳥獸魚鱉咸若曰有言逆于汝心必求諸道有言遜<lb/>
　于汝志必求諸非道曰匹夫匹婦不獲自盡民主罔<lb/>
　與成厥功曰予弗克俾厥后惟堯舜其心媿耻若撻<lb/>
<pb n="9b"/>
　于市一夫不獲則曰時予之辜曰我聞吉人為善惟<lb/>
　日不足凶人為不善亦惟日不足曰玩人䘮徳玩物<lb/>
　䘮志曰為善不同同歸于治為悪不同同歸于亂曰位<lb/>
　不期驕禄不期侈曰惟民生厚因物有遷違上所命<lb/>
　從厥攸好曰嗚呼罔曰弗克惟既厥心罔曰民寡惟<lb/>
　慎厥事曰爾身克正罔敢弗正民心罔中惟爾之中<lb/>
　曰非人其吉惟貨其吉若時瘝厥官此皆精絶純粹<lb/>
　之談古今不易之定論也采之何書取之何策乎故<lb/>
<pb n="10a"/>
　曰質諸理而後天下之至言可知也嘗試有虗中之<lb/>
　主願治之君爰以伊訓說命進而格之則賈誼可無<lb/>
　痛哭之䟽陸贄不煩累牘之章矣又或有暴戾之衆<lb/>
　乖梗之俗爰以君陳畢命術而施之則商鞅可無峻<lb/>
　法廣漢可無缿筒矣故曰徴諸用而後天下之大業<lb/>
　可見也是故服劒者期于銛利而不期于墨陽莫邪<lb/>
　乗馬者期于千里而不期于驊騮騄耳誦書者期于<lb/>
　甄物成化而不期于今文古文况今文古文實皆上<lb/>
<pb n="10b"/>
　古之遺書故不精于論則不知古文不知古文則不<lb/>
　知今文借曰予知徒以名取之而已矣是故宋人之<lb/>
　疑尚在两可之間至鷟作尚書譜醜乎罵矣是非君<lb/>
　子之言逹人所屏棄也<lb/>
引書證<lb/>
　昔孔子觀書周室得虞夏商周之典删其善者百篇<lb/>
　與詩易禮樂並行以教後世遭秦亂伏生壁而蔵之<lb/>
　竟亡数十篇及孔安國得古文尚書多二十餘篇是<lb/>
<pb n="11a"/>
　伏生所亡即安國所得也校之百篇尚存其半豈非<lb/>
　斯文之大幸歟後儒乃以今文為真也古文偽也不<lb/>
　過謂文章爾雅訓詞坦眀耳以今觀于左國禮記及<lb/>
　諸書傳引二十五篇者多至八九章少亦三四章皆<lb/>
　爾雅坦眀無有艱深險澀語也豈所引者皆偽乎夫<lb/>
　為諸書所稱引者既皆爾雅坦眀而諸書所未稱引<lb/>
　者必欲其艱深險澀是一篇而二體也豈虞夏商周<lb/>
　之本經乎愚故臚而列之以俟觀考者焉若引用今<lb/>
<pb n="11b"/>
　文則弗録人既弗疑無庸贅矣<lb/>
　吕氏春秋引夏書曰天子之徳廣運乃神乃武乃文<lb/>
　左傳文公七年郤缺引夏書曰戒之用休董之用威<lb/>
　勸之以九歌俾勿壊莊公八年公引夏書曰臯陶邁<lb/>
　種徳徳乃降㐮公二十一年臧武仲引夏書曰念兹<lb/>
　在兹釋兹在兹名言兹在兹允出兹在兹二十三年<lb/>
　仲尼引夏書曰念兹在兹哀公六年孔子引夏書曰<lb/>
　允出兹在兹襄公二十六年聲子引夏書曰與其殺<lb/>
<pb n="12a"/>
　不辜寕失不經孟子引書曰洚水警予襄公五年引<lb/>
　夏書曰成允成功國語内史過引夏書有之曰衆非<lb/>
　元后何戴后非衆罔與守邦墨子引禹誓曰濟濟有<lb/>
　衆咸聽朕言蠢兹有苖用天之罰孟子引書曰祗載<lb/>
　見瞽瞍夔夔齊栗瞽瞍亦允若皆大禹謨文也<hi>禹謨當云</hi>
　<hi>虞書以事關禹故目為夏書猶洪範本周書以箕子所陳故傳引之曰商書</hi>
　左傳襄公四年魏絳引夏訓有之曰有窮后羿國語<lb/>
　單襄公引書曰民可近也不可下也知伯國引夏書<lb/>
<pb n="12b"/>
　有之曰一人三失怨豈在眀不見是圖哀公六年孔<lb/>
　子引夏書曰惟彼陶唐帥彼天常有此冀方今失其<lb/>
　行亂其紀綱乃㓕而亡單襄公引夏書有之曰關石<lb/>
　和鈞王府則有皆五子之歌文也<lb/>
　襄公二十一年祁奚引書曰聖有謨訓眀徴定保襄<lb/>
　公十四年師曠引夏書曰遒人以木鐸狥于路官師<lb/>
　相規工執藝事以諫昭公十七年大史引夏書曰辰<lb/>
　不集于房瞽奏鼓嗇夫馳庶人走昭二十三年公子<lb/>
<pb n="13a"/>
　光云吾聞之曰作事威克其愛雖小必濟皆𦙍征文<lb/>
　也<lb/>
　孟子引書曰葛伯仇餉又引書曰湯一征自葛始天<lb/>
　下信之東面而征西夷怨南面而征北狄怨又引書<lb/>
　曰徯我后后來其蘇宣公十二年隨武子引仲虺有<lb/>
　言曰取亂侮亡兼弱也襄公十四年中行獻子引仲虺<lb/>
　有言曰亡者侮之亂者取之推亡固存國之道也三<lb/>
　十年子皮曰仲虺之志云亂者取之亡者侮之推亡<lb/>
<pb n="13b"/>
　固存國之利也皆仲虺之誥文也<lb/>
　論語引曰予小子履敢用𤣥牡敢昭告于皇皇后帝<lb/>
　有罪不敢赦帝臣不蔽簡在帝心朕躬有罪無以萬<lb/>
　方萬方有罪罪在朕躬墨子引亦同國語單襄公引<lb/>
　先王之令有之曰天道賞善而罰滛故凡我造國無<lb/>
　從匪彛無即慆淫各守爾典以承天休内史過引曰余<lb/>
　一人有罪無以萬夫萬夫有罪在余一人皆湯誥文<lb/>
　也<lb/>
<pb n="14a"/>
　孟子引伊訓曰天誅造攻自牧宫朕載自亳大學引<lb/>
　太甲曰顧諟天之眀命緇衣引尹吉曰惟尹躬先見<lb/>
　于西邑夏自周有終相亦惟終坊記引書云厥辟不<lb/>
　辟沗厥祖緇衣引太甲曰毋越厥命以自覆也若虞<lb/>
　機張往省括于度則釋公孫丑引伊尹曰予不狎于<lb/>
　不順表記引太甲曰民非后無能胥以寕后非民無<lb/>
　以辟四方昭公十年子羽引書曰欲敗度縱敗禮孟<lb/>
　子引太甲曰天作孽猶可違自作孽不可活又引書<lb/>
<pb n="14b"/>
　曰徯我后后來其無罰緇衣引尹吉曰<hi>舊註吉當為告古文誥字</hi>
　<hi>之誤</hi>惟尹躬及湯咸有一德皆伊訓太甲咸有一徳文也<lb/>
　國語白公引武丁作書曰以余正四方余恐徳之不<lb/>
　類兹故不言孟子引書曰若藥不瞑眩厥疾不瘳緇<lb/>
　衣引兌命曰<hi>舊註兌讀為說</hi>惟口起羞惟甲胄起兵惟衣裳<lb/>
　在笥惟干戈省厥躬又引兌命曰爵無及悪徳民立<lb/>
　而正事純而祭祀是為不敬事煩則亂事神則難國<lb/>
　語白公引書必交修毋余棄也學記引兌命曰敬遜<lb/>
<pb n="15a"/>
　務時敏厥修乃來又引兌命曰斆學半文王世子引<lb/>
　兌命曰念終始典于學皆說命文也<lb/>
　孟子引書曰天降下民作之君作之師惟曰其助上<lb/>
　帝寵之四方有罪無罪惟我在天下曷敢有越厥志<lb/>
　襄公三十一年穆叔引太誓曰民之所欲天必從之<lb/>
　昭公元年子羽引太誓國語單襄公引太誓亦同昭<lb/>
　公七年史朝曰筮襲于夣武王所用也國語單襄公<lb/>
　引太誓曰朕夣恊朕卜襲于休祥戎商必克昭二十<lb/>
<pb n="15b"/>
　四年萇𢎞引泰誓曰紂有億兆夷人亦有離徳余有<lb/>
　亂臣十人同心同徳臧宣叔曰太誓所謂商兆民離<lb/>
　周十人同孟子引泰誓曰天視自我民視天聼自我<lb/>
　民聼又引泰誓曰我武惟揚侵于之疆則取于殘殺<lb/>
　伐用張于湯有光墨子兼愛篇引泰誓曰文王若日<lb/>
　若月乍照光于四方于西土坊記引泰誓曰予克紂<lb/>
　非予武惟朕文考無罪紂克予非朕文考有罪惟予<lb/>
　小子無良皆泰誓文也<lb/>
<pb n="16a"/>
　襄公三十一年北宫文子曰周書數文王之徳曰大<lb/>
　國畏其力小國懐其徳昭公七年無宇曰昔武王數<lb/>
　紂之罪以告諸侯曰紂為天下逋逃主萃淵藪孟子<lb/>
　引東征綏厥士女匪厥𤣥黄紹我周王見休惟臣附<lb/>
　于大邑周又曰吾于武成取二三策而已矣以至仁<lb/>
　伐至不仁而何其血之流杵也皆武成文也<lb/>
　仲尼對陳人問隼曰昔武王克商通道于九夷八蠻<lb/>
　僖公五年宫之竒引周書曰民不易物惟徳繄物皆<lb/>
<pb n="16b"/>
　旅<graphic n="KR0729" url="https://raw.githubusercontent.com/kanripo/KR-Gaiji/master/images/KR0729.png" mimeType="image/png"/>文也<lb/>
　定公四年祝佗云蔡仲改行帥徳周公舉之以為已<lb/>
　卿士見諸王而命之以蔡其命書云王曰胡無若爾<lb/>
　考之違王命也僖五年宫之竒引周書曰皇天無親<lb/>
　惟徳是輔襄二十五年太叔文子引書曰慎始而敬<lb/>
　終終以不困皆蔡仲之命文也<lb/>
　論語引書曰孝乎惟孝友于兄弟施于有政僖公五<lb/>
　年宫之竒引周書曰黍稷非馨眀徳惟馨緇衣引君<lb/>
<pb n="17a"/>
　陳曰未見聖若弗克見既見聖亦不克由聖緇衣引<lb/>
　君陳曰出入自爾師虞庶言同坊記引君陳曰爾有嘉謀<lb/>
　嘉猷入告爾君于内女乃順之于外曰此謀此猷惟<lb/>
　我后之徳於乎是惟良顕哉國語富辰引書有之曰<lb/>
　必有忍也若能有濟也皆君陳文也<lb/>
　緇衣引君雅曰<hi>牙雅古通音</hi>夏日暑雨小民惟曰怨資冬<lb/>
　祈寒小民亦惟曰怨孟子引書曰丕顯哉文王謨丕<lb/>
　承哉武王烈佑啟我後人咸以正無缺皆君牙文也<lb/>
<pb n="17b"/>
　愚按古文二十五篇其未為諸書稱引者僅微子之<lb/>
　命周官畢命冏命四篇耳然皆文從字順曷嘗有詰<lb/>
　曲聱牙之體乎夫文本于事事致于理要以逹上下<lb/>
　之情齊衆寡之論宣祗懼之㫖暢堙欝之𠂻導之善<lb/>
　所以禁其惡約之正所以絶其邪典謨訓誥誓命貢<lb/>
　征歌範皆是物也故或時而正或時而竒正而愚夫<lb/>
　愚婦知之竒則文人學士不能以句而作者無心也<lb/>
　譬之指以揮音而音非指履以出跡而跡豈履也哉故善<lb/>
<pb n="18a"/>
　讀書者遇竒而不求其正值正而不求其竒始也誦<lb/>
　言以索意既也得意而忘言若與古人揖讓于一堂<lb/>
　而晤言于一室目覩其色耳聞其聲身廸其矩而心<lb/>
　聆其神也善善而無惡正正而無邪世治則以行<lb/>
　吾道世亂則以㓗吾身夫是之謂深于書者也詩曰<lb/>
　既見君子庶幾有臧<lb/>
尚書評<lb/>
　夫書之不全皆委之秦火矣按秦本記始皇三十四<lb/>
<pb n="18b"/>
　年李斯議謂諸生不師今而學古以非當世惑亂黔<lb/>
　首令天下有藏詩書百家語者悉詣守尉襍燒之越<lb/>
　三年始皇崩又越三年二世㓕又越五年漢髙即皇<lb/>
　帝位焚書之年嵗戊子漢髙即位嵗己亥相去十二<lb/>
　年耳且張蒼秦之柱史叔孫通伏生秦之博士陸賈<lb/>
　酈食其申公軰皆秦儒生豈以十二年之間遂至一<lb/>
　廢掃地莊子云詩書禮樂鄒魯之士搢紳先生多能<lb/>
　眀之孟子荀卿述王道論詩書其及門弟子往往散<lb/>
<pb n="19a"/>
　處列國戰國去秦何幾一經焰火遂爾澌滅何也且<lb/>
　漢興至武帝亦六七十年間耳伏生出壁藏謂之<lb/>
　今文孔安國得壁藏謂之古文卒莫能有辨其是非<lb/>
　以致或行或不行而張覇之倫復得以偽作傳信于<lb/>
　世司馬遷董仲舒皆引白魚入舟之事實覇書也豈<lb/>
　秦及戰國功利之習浹人膚髓而士生其時惟學從<lb/>
　横長短攻戰之術與夫尊秦儀禮之制而尚書古經<lb/>
　無復有讀之者耶史稱髙皇帝誅項籍引兵圍魯魯<lb/>
<pb n="19b"/>
　中諸儒尚稱誦習禮法弦歌之音不絶此其時去秦<lb/>
　愈近豈謂講誦者皆非尚書古文耶不然何冺冺也<lb/>
　其故不可知也漢武行幸河東嘗亡書三篋詔問莫<lb/>
　能知惟張安世識之具作其事後購求得書以相校<lb/>
　無所遺失秦漢之際遂無若人可悲也哉<lb/>
　尚書之文簡短而深閎眀雅而窔奥玩之愈淵行之<lb/>
　愈切測之不可以為象䘚然而置于前則令人驚怪<lb/>
　不知何從而得之也誠宇宙間至文哉故自漢至今<lb/>
<pb n="20a"/>
　文士多矣然必以太史公為絶匠何者以竒勝也故<lb/>
　當世人物一經序傳班固兢兢録之稍改句字一二<lb/>
　適以顯其益竒故後世論史或病其取與之謬或譏<lb/>
　其稽考之疎此誠有之然至于文章之竒妙未有不<lb/>
　嘆賞而拱手推服之也觀其于左國國策世本楚漢<lb/>
　春秋諸書剪綴而運量之揚㩁而變化之縱其所至<lb/>
　若波濤萬里而不知其所歸孰為太史公孰為非太<lb/>
　史公若淄渑混合但見其淪漣浩渺而已不能以目<lb/>
<pb n="20b"/>
　辨之也盖得其意放其詞伸縮自在行止由己想其<lb/>
　致思運筆之趣若飄飄乎天馬蜚空不自知其竒矣<lb/>
　乃臨當尚書之文眴然而目眩怵然而手拙故于堯<lb/>
　舜禹湯武典謨誓誥皆兢兢録焉即有句字之改亦<lb/>
　猶班固之于太史公也盖其意不足以包貫之詞欲<lb/>
　踴躍而馳騁可乎髙宗肜日曰罔非天𦙍典祀無豐<lb/>
　于昵今曰罔非天繼常祀毋禮于棄道其義不可通<lb/>
　也不寕惟是金縢一書破㫁為二前序册祀之意以<lb/>
<pb n="21a"/>
　及鴟鴞之貽末言周公卒後暴風雷雨王開金縢見<lb/>
　書曰朕小子其迎夫既卒矣又何迎乎此不無少舛<lb/>
　也不寕惟是文侯之命平王命晉文侯仇作也今以<lb/>
　為襄王命文公重耳之詞盖見左傳彤弓矢玈弓矢<lb/>
　秬鬯一卣之賜同未及察其詞之異也凡若此類皆<lb/>
　如涇渭之合清濁判然欲新竒而弗得矣其惟孟子<lb/>
　乎孟子述堯舜湯武不一而足猶然孟子輿之文人<lb/>
　不得而窺其間也意得也愚嘗謂孟子之文在太史<lb/>
<pb n="21b"/>
　公之上<lb/>
　詩莫妙于毛詩文莫妙于尚書毛詩之妙愚于古音<lb/>
　考述其梗槩矣尚書之妙豈惟其政事道徳之宗抑<lb/>
　亦具典要體裁之雅後世莫窺其涯涘也夫文章乾<lb/>
　坤之大用士能文者操觚伸紙孰不以宗古自命然<lb/>
　法唐宋止矣進之史漢止矣又進之左國畫然止矣<lb/>
　盖時勢所束而著作各有所施也昔王莾居攝東郡<lb/>
　興師莾依周公作大誥諭之純襲其詞卒不及自遣<lb/>
<pb n="22a"/>
　一語彼謂誦法周公宜若是矣不知修詞立言貴得<lb/>
　古人之精意襲其意上也襲其詞下也襲詞而取其<lb/>
　十之四五不足觀矣况通篇謄寫則己之情不逹己<lb/>
　之情不逹欲以曉人風世曷繇哉且武庚三監叛周<lb/>
　公欲征之而老臣舊人頗謂不可故述王命陳其卜<lb/>
　吉孜孜焉莾時翟義劉信舉事命將出師舉朝皆以<lb/>
　為請烏用大誥為乎譬之四尺童子見賔客清談亦<lb/>
　拱手效之雖得其口吻而昩其事情故莾之大誥童子<lb/>
<pb n="22b"/>
　之為也一恒人醜之矣惟唐韓退之獨知五十八篇<lb/>
　為文字之祖故淮西碑法舜典也佛骨疏法無逸也<lb/>
　畵記法顧命也詞意並佳遂成絶筆桞子厚曰本之<lb/>
　書以求其質夫書豈獨質而已哉噫此特為文論之<lb/>
　也<lb/>
　<lb/>
　<lb/>
　尚書疏衍卷一<lb/>
</p>
<p>
</p>
  </div>
</body>
</text>
</TEI>
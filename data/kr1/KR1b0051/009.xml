<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>尚書埤𫝊卷九</head> <lb/>
    <p>
<pb n="1a"/>
欽定四庫全書<lb/>
　尚書埤𫝊卷九<lb/>
　　　　　　　　　　　　　呉江朱鶴齡撰<lb/>
周書<lb/>
　泰誓<lb/>
　　林之奇曰孟子引泰誓與康誥其字句多不同蓋<lb/>
　　康誥伏生所傳泰誓孔壁續出孔氏為𨽻古定其<lb/>
　　間有不能曉必以意為增損王應麟曰周本紀武<lb/>
<pb n="1b"/>
　　王上祭于畢<hi>馬融云畢文王墓地名索隱以為畢星非也</hi>觀兵孟津伯<lb/>
　　夷𫝊又云父死不葬爰及干戈伊川曰史記所載<lb/>
　　伯夷諫辭皆非也武王伐紂即位已十一年矣<hi>依書</hi>
　　<hi>序</hi>安得有父死不葬之語<hi>伯夷𫝊事王直詳辨其非實胡氏筆叢云莊周</hi>
　　<hi>稱夷齊見武王伐殷曰天下亂周德衰不若避之北至首陽山遂餓而死此太史之説所從出愚按</hi>
　　<hi>左𫝊臧僖伯曰武王克商遷九鼎于洛邑義士猶或非之義士非伯夷而誰特父死不葬必無是事</hi>
　　<hi>耳</hi>吕祖謙曰天下不可一日無君也一日無君者<lb/>
　　固武王之憂亦伯夷之憂也武王憂今日之無君<lb/>
<pb n="2a"/>
　　伯夷憂後世之無君也憂不同而君一也吾讀泰<lb/>
　　誓之書未嘗不悲武王有無君之心然武王之無<lb/>
　　君天下之有君也武王蒙無君之非而天下獲有<lb/>
　　君之幸今觀其言曰天視自我民視天聽自我民<lb/>
　　聽百姓有過在予一人夫天下何與于武王而武<lb/>
　　王為之若是力也誠不忍坐視天下之病而自居<lb/>
　　其身以無過也是以放牛歸馬為天下也㪚財發<lb/>
　　粟為天下也武王何有焉蓋至是而後見武王之<lb/>
<pb n="2b"/>
　　心<lb/>
惟十有三年春<lb/>
　十三年書序作十一年史本紀亦稱十一年伐紂書<lb/>
　𫝊云文王受命九年卒武王三年服畢觀兵孟津<hi>通文</hi>
　<hi>王九年為十一年</hi>十三年正月二十八日更與諸侯期伐紂<lb/>
　歐陽公泰誓論定為即位之十一年蓋謂又二年方<lb/>
　訪箕子也愚謂泰誓洪範經文皆稱十三而武成釋<lb/>
　箕子囚正伐紂時事訪道即在其年朱子云洪範稱<lb/>
<pb n="3a"/>
　惟十有三祀必當年初克商便釋箕子囚而問之若<lb/>
　十一年釋箕子十三年方問不應如此遲遲書序一<lb/>
　字定誤也蔡𫝊解春為建寅之月又力辨商周時月<lb/>
　俱不改愚考春秋經傳之文<hi>凡十餘條語多不録</hi>而知其説非<lb/>
　也蔡氏謂冬不可為春十一月不可為正月夫黃鐘<lb/>
　初九律之首陽之變也林鐘初六吕之首陰之變也<lb/>
　子者一陽之生于卦為復至午而陽極焉午者一陰<lb/>
　之生于卦為姤至子而陰極焉子為星紀之次五星<lb/>
<pb n="3b"/>
　起其初日月起其中律厯皆以子為首則何不可以<lb/>
　首月令乎三正迭建時無失次夏正用木之著者也<lb/>
　殷周二正用木之微者也皆陽位也特孟陬之月尤<lb/>
　切民事故夫子曰行夏之時而豈謂子丑必不可為<lb/>
　正哉秦人改建亥月蓋自以水德代周且五行木生<lb/>
　于亥故用之雖事不師古然改時與月必循三代之<lb/>
　舊本紀元年冬十月顔師古謂是太初正厯以後史<lb/>
　臣追書蔡氏顧引之以為不改時月之證其亦疎矣<lb/>
<pb n="4a"/>
　<hi>唐順之日考泰改正朔在始皇二十六年庚辰周之亡已三十六年矣周在時正朔已不行于天下況既</hi>
　<hi>亡乎秦紀所云冬十月恐是周亡之後因民間私稱夏正而書之此于周改月之説自不相礙不足以為</hi>
　<hi>據也</hi>蔡氏又據伊訓惟元祀十有二月乙丑與泰誓惟<lb/>
　十有三年春以為皆不改時月而駁漢孔氏之非愚<lb/>
　謂據此二端則時月之改尤章章也夫商人建丑十<lb/>
　有二月夏正之十一月也下云伊尹祠于先王奉嗣<lb/>
　王祗見厥祖先王自契𤣥㝠以下厥祖湯也商人宗<lb/>
　廟之禮不可詳考祭法云殷人禘嚳而郊㝠祖契而<lb/>
<pb n="4b"/>
　宗湯安知不以其月至日伊尹攝行郊祀配天之禮<lb/>
　因而陳訓太甲乎班固以三統厯推之湯伐桀之歲<lb/>
　在大火房五度故左𫝊曰大火閼伯之墟實配商人<lb/>
　後十三年十二月乙丑朔旦冬至<hi>伊訓不言朔則乙丑非朔日也此恐</hi>
　<hi>誤</hi>其日伊尹祀先王于方明<hi>方明見儀禮</hi>以配上帝此其<lb/>
　證也十有三年之春即春秋春王正月之春謂十一<lb/>
　月也何以明之武成惟一月壬辰旁死魄越翼日癸<lb/>
　巳王朝步自周于征伐商戊午師渡孟津癸亥陳于<lb/>
<pb n="5a"/>
　商郊牧野一月二孔氏以為周正建子之月是也師<lb/>
　渡孟津即大㑹于孟津也癸巳至戊午凡二十六日<lb/>
　皆在十一月癸亥則十二月之四日也國語引伶州<lb/>
　鳩言武王克商歲在鶉火<hi>周語注歲歲星也鶉火次名周分野</hi>日在析<lb/>
　木月在天駟辰在斗柄星在天黿班固以三統厯推<lb/>
　之師方發為殷十一月戊子日日在析木箕七度其<lb/>
　夕月在房五度房天駟也後三日得正月辛邜朔合<lb/>
　辰在斗前一度斗柄也明日壬辰晨星始見戊午渡<lb/>
<pb n="5b"/>
　孟津明日己未冬至晨星與婺女伏厯建星牽牛至<lb/>
　于婺女天黿之首至庚申二月朔日也癸亥陳牧野<lb/>
　甲子合戰與書𫝊無一不符者此又其證也蔡氏又<lb/>
　引臣工詩莫春來牟語以為夏月未嘗改則愚于此<lb/>
　有説矣古者天子受命凡改元頒厯朝覲㑹同諸大<lb/>
　政皆以正朔行之至于分至啟閉民事早晚所關者<lb/>
　未嘗不遵夏小正之書東萊吕氏所云三正通于民<lb/>
　俗周人兼而用之是也蓋史書記時事則從周正月<lb/>
<pb n="6a"/>
　令紀歲功則從夏正從周正者多出于朝廷政令之<lb/>
　施設從夏正者多出于民間士女之話言詩書三禮<lb/>
　所舉夏正難更僕數安得援之為不改時月之證乎<lb/>
　信如蔡説則商周正朔名改實不改夫子何必云行<lb/>
　夏之時乎趙汸曰春秋所書皆從國史月為周月則<lb/>
　時亦周時孔氏謂月改則春移是也左𫝊僖五年春<lb/>
　記正月辛亥朔日南至昭十七年夏六月記太史曰<lb/>
　此月日過分而未至當夏四月是為孟夏又記梓慎<lb/>
<pb n="6b"/>
　曰火出于夏為三月于商為四月于周為五月又經<lb/>
　書冬十月雨雪春正月無冰二月無冰冬十月隕霜<lb/>
　殺草之類皆為記災時月俱改斷可識矣太史公記<lb/>
　三代革命于殷曰改正朔于周曰制正朔于秦曰改<lb/>
　年始蓋正謂正月朔謂朔日殷周即所改之月為歲<lb/>
　首故曰改正朔曰制正朔秦即十月為歲首而别用<lb/>
　夏時數月故曰改年始漢太初厯立冬小雪則曰于<lb/>
　夏為十月商為十一月周為十二月唐大衍厯追算<lb/>
<pb n="7a"/>
　春秋冬至亦皆在正月孰謂殷周不改月乎黃澤曰<lb/>
　春秋三傳及三家注于周月别無異同惟胡文定以<lb/>
　夏時冠周月蔡仲黙云商周時月俱不改今據周禮<lb/>
　有正月有正歲則周實改時改月建子之正以之布<lb/>
　政讀法夏正夏時謂之正嵗以施之民事初不相妨<lb/>
　如孟子七八月之間旱十一月徒杠十二月輿梁趙<lb/>
　岐釋以周正晦菴亦從之此不易之説王樵曰子月<lb/>
　為一歲之始猶子時為一日之始安在子之不可以<lb/>
<pb n="7b"/>
　為春乎夫正朔者十二月之首史官紀年之所始也<lb/>
　正月者十二月之首厯官紀年之所始也正朔有改<lb/>
　三代迭建三正以新民之視聽月朔有改有不改有<lb/>
　改于上不改于下從民間之便如周七八月為夏五<lb/>
　六月孟子之言與周制合而金縢云秋大熟未穫則<lb/>
　又仍為今時之秋蓋非酉戌之月未有以見歲之大<lb/>
　熟而未穫也詩中四月維夏六月徂暑與論語莫春<lb/>
　者春服既成皆此類也乃若春秋則史官之書必用<lb/>
<pb n="8a"/>
　時王正朔而厯法要為不可亂時必與月合時月必<lb/>
　與所書之事合或者乃必欲旁引曲證以為周不改<lb/>
　時與月其亦疎且固矣<hi>以上三家皆砭蔡𫝊之失與余説相證明故備録之</hi>
王曰<lb/>
　蔡𫝊王曰者史臣追稱程伯圭曰湯武革命應天順<lb/>
　人茍不稱王建號則是以臣犯君名不正言不順矣<lb/>
　王制曰天子將出類于上帝宜于社造乎禰諸侯將<lb/>
　出宜乎社造乎禰湯誥曰敢昭告于上天神后泰誓<lb/>
<pb n="8b"/>
　曰類于上帝是用天子之禮也周禮曰王過大山川<lb/>
　則用事焉武成曰告于皇天后土所過名山大川是<lb/>
　用天子之禮也周禮曰王六軍泰誓大廵六師是備<lb/>
　天子之六軍也史臣書王曰猶可謂追稱如有道曾<lb/>
　孫周王及昭我周王乃記當時之語豈史臣追書哉<lb/>
人為萬物之靈<lb/>
　孔疏禮運云人者天地之心五行之端也食味别聲<lb/>
　被色而生者也言人能兼此氣性餘物則不能然故<lb/>
<pb n="9a"/>
　孝經云天地之性人為貴<lb/>
商王受<lb/>
　鄒季友曰孔傳云受紂也音相亂馬氏曰受讀曰紂<lb/>
　鄭氏云紂帝乙之子帝乙愛而欲立之號曰受德時<lb/>
　人轉稱為紂陸氏遂以立政篇受德為紂之字此却<lb/>
　非立政自以桀德與紂德相稱耳<hi>愚按吕氏春秋云紂同母三人長曰</hi>
　<hi>㣲子啟次曰仲衍次曰受德以受德為紂號蓋本于此然吕氏之言多不可信</hi>
沈湎冒色　罪人以族　侈服<lb/>
<pb n="9b"/>
　孔疏詩云天不湎爾以酒湎謂酒變面色湎然齊同<lb/>
　無復平時之容也冐色詳史記<lb/>
　孔𫝊一人有罪刑及父母兄弟妻子疏云秦政酷虐<lb/>
　有三族之刑謂非止犯者之身乃更上及其父下及<lb/>
　其子父母前世兄弟及妻當世也子孫後世也王樵<lb/>
　曰考之史秦文公二十年法初有三族罪張宴曰父<lb/>
　母兄弟妻子如淳曰父族母族妻族也如如淳之説<lb/>
　父母兄弟妻子之外又有旁及者秦法為又酷于紂<lb/>
<pb n="10a"/>
　矣實不然也刑法志曰漢除秦苛法兆民大悦然大<lb/>
　辟尚有三族之誅文帝詔除收孥相坐律曰犯法者<lb/>
　已論而使無罪之父母妻子同産坐之及收朕甚勿<lb/>
　取景帝誅晁錯父母妻子同産無少長皆棄市據父<lb/>
　母妻子同産之文則三族止如張晏之説耳如淳説<lb/>
　非也<lb/>
　孔疏侈謂服飾過制匱民財力為奢侈<lb/>
觀政于商　夷居<lb/>
<pb n="10b"/>
　孔𫝊謂十一年自孟津還時陳第曰孔𫝊十一年觀<lb/>
　兵十三年伐紂合書序與經文言之也今日觀政于<lb/>
　商曰罔有悛心曰罔懲其侮則觀兵之事當時誠有<lb/>
　之矣蔡氏本程子説謂觀兵則脅君脅君不臣也惟<lb/>
　應一舉滅之一日命未絶則為君臣一日命絶則為<lb/>
　獨夫是以伐紂為可而脅紂為不可也然十三年起<lb/>
　兵之初紂之命尚未絶也其誓師之言曰獨夫受何<lb/>
　也且脅君孰與伐君可伐于二年之後不可脅于二<lb/>
<pb n="11a"/>
　年之前豈通論哉儒者謂湯之數桀也恭武之數紂<lb/>
　也傲湯猶有慚德之言武絶無口實之慮此皆時勢<lb/>
　使然不可疑泰誓之非眞也或問觀兵于商欲紂之<lb/>
　悛改耳使其悛也武王當復北面事之乎蘇子瞻曰<lb/>
　文武之受命也乆矣紂若改過不過存其社稷宗廟<lb/>
　而封諸商使為二王後也以為武王退而示弱固陋<lb/>
　而曰復北面而事之亦過也吁子瞻之言信矣愚按<lb/>
　周本紀云武王即位九年上祭于畢東觀兵至于孟<lb/>
<pb n="11b"/>
　津魯世家云武王九年專伐至孟津周公輔行所謂<lb/>
　觀兵孟津者即戡黎之役耳蓋黎在河北伐黎必渡<lb/>
　孟津伐紂又渡孟津也但史記觀兵在九年而孔𫝊<lb/>
　云十一年未知孰是<lb/>
　袁黃曰孔𫝊平居無故廢天地百神之祀蔡𫝊解夷<lb/>
　作蹲踞恐非<lb/>
作之君作之師<lb/>
　三代以前之君皆以身敎天下所謂作之師也後世<lb/>
<pb n="12a"/>
　君道尚存一二而師道廢矣<lb/>
億萬　有臣三千<lb/>
　鄒季友曰蔡𫝊百萬曰億按風俗通十萬曰億毛詩<lb/>
　鄭箋十萬曰億孔疏云方百里為田九十億畝是億<lb/>
　為十萬也國語韋昭注云十萬曰億古數也秦時改<lb/>
　制始以萬萬曰億今解尚書合用古數百萬曰億未<lb/>
　見所本然洛誥𫝊又言十萬曰億則于此不應異釋<lb/>
　也豈𫝊寫之誤耶<lb/>
<pb n="12b"/>
　按兵法戎車一乘甲士三人歩卒七十二人千乘之<lb/>
　車合用甲士三千人故曰有臣三千也孟子亦曰虎<lb/>
　賁三千人<lb/>
貫盈<lb/>
　袁黃曰正義云紂之為惡如物在繩索之貫其惡貫<lb/>
　已滿蔡注貫訓通欠明<lb/>
次于河朔<lb/>
　按武成武王以十一月三日發鎬京至戊午渡河為<lb/>
<pb n="13a"/>
　二十八日孟津去周九百里司馬法師行日三十里<lb/>
　故以二十八日渡河也<lb/>
朕夢協朕卜<lb/>
　王應麟曰史本紀武王伐紂卜龜兆不吉羣臣皆懼<lb/>
　惟太公强之書正義引太公六韜云卜戰龜兆焦筮<lb/>
　又不吉太公曰枯骨朽蓍不踰人矣武王已明言朕<lb/>
　夢協朕卜彼言不吉六韜之書後人所記史記采用<lb/>
　之非實事也愚按太史公未見古文泰誓故史記有<lb/>
<pb n="13b"/>
　此誤<lb/>
予有亂臣十人<lb/>
　亂臣十人論語言有婦人焉馬融以為文母愚按文<lb/>
　王為西伯九年而崩壽九十七武王即位十三年伐<lb/>
　商又六年而崩壽九十三當克商時武王年已八十<lb/>
　七文母不應尚在雖微劉侍讀子無臣母之説亦可<lb/>
　知婦人之非文母矣劉侍讀以邑姜當之舊説邑姜<lb/>
　為太公望女亦恐未然古者諸侯不再娶太公歸周<lb/>
<pb n="14a"/>
　在文王為西伯之後武王壽㡬七十矣安得于是時<lb/>
　更納公女為元妃哉或曰論語婦人或殷字之訛膠<lb/>
　鬲殷人也文王舉之于魚鹽之中國語殷辛伐有蘇<lb/>
　有蘇以妲己女焉妲己有寵于是與膠鬲比而亡殷<lb/>
　又吕氏春秋帝王世紀皆云紂使膠鬲候周師王使<lb/>
　以甲子日報紂此足證膠鬲適周嘗佐武王伐紂之<lb/>
　時鬲正在行間以其本非周才故曰九人而已不然<lb/>
　婦人不與外政況當麾旄仗鉞之日而乃盛稱宫壼<lb/>
<pb n="14b"/>
　之得人以告其衆哉殷轉為婦疑古文蝌蚪書偏旁<lb/>
　有微近者而漢儒未之察耳此説吾不敢從姑筆之<lb/>
　存疑<lb/>
西土君子<lb/>
　林之奇曰君子統上下而言勾踐伐呉以其私卒君<lb/>
　子六千人為中軍則士卒亦可言君子也<lb/>
斮朝涉之脛　祝降時喪<lb/>
　孔傳紂見冬月涉水者謂其脛耐寒斫而視之李石<lb/>
<pb n="15a"/>
　續博物志云老人晨渡朝歌水而怯紂曰老者髓不<lb/>
　實故晨寒因斮脛以視髓此説與孔小異<lb/>
　鄒季友曰孔𫝊祝斷也天惡紂逆道斷絶其命陸氏<lb/>
　音釋丁管反祝之訓斷乃斷絶之斷音與短同非斷<lb/>
　决之斷音與煆同也蔡傳既從孔云祝斷也又云斷<lb/>
　然降是喪亡是讀斷决之斷為短音矣宜定從一<lb/>
　牧誓<lb/>
　　孔𫝊牧在朝歌南三十里<lb/>
<pb n="15b"/>
王左杖黃鉞<lb/>
　馬縞中華古今注金斧黃鉞也鐵斧𤣥鉞也三代通<lb/>
　用之斬斷今以黄鉞為乘輿之飾𤣥鉞諸公得建之<lb/>
　武王以黄鉞斬紂故王者以為戒太公以𤣥鉞斬妲<lb/>
　己故婦人以為戒<lb/>
司徒司馬司空<lb/>
　蔡𫝊武王尚為諸侯未備六卿程伯圭曰前篇言大<lb/>
　廵六師是已備天子之六卿此舉三卿乃舉友邦治<lb/>
<pb n="16a"/>
　事之臣且不遺其卑賤而悉告之也首言西土之人<lb/>
　指周之臣民次言友邦之君及其治事大小之臣又<lb/>
　次言逺方小國其序當然也<lb/>
庸蜀羌髳微盧彭濮<lb/>
　按左𫝊楚飢庸與百濮伐之庸今上庸縣濮即百濮<lb/>
　又楚伐羅羅與盧戎兩軍之蓋南蠻之屬楚者蜀地<lb/>
　甚廣疏引大劉云蜀郡今成都也括地志岷洮等州<lb/>
　以西為古羌國以南為古髳國詩如蠻如髳是也彭<lb/>
<pb n="16b"/>
　蘇氏云屬武陽今彭縣也微國未詳孔𫝊云髳㣲在<lb/>
　巴蜀蓋微近髳也八國皆西南夷王柏曰牧野一役<lb/>
　諸侯之師皆期而來㑹惟庸蜀羌髳微盧彭濮則不<lb/>
　期而來㑹者也彼八國皆小國且逺夷也不責其㑹<lb/>
　者周家之仁聞風自來者八國之義後世遂謂孟津<lb/>
　之師不期而㑹者八百國殆因此侈言之與<lb/>
王父母弟<lb/>
　孔𫝊王父祖之昆弟母弟同母弟疏云釋親云父之<lb/>
<pb n="17a"/>
　考為王父棄其祖之昆弟則父之昆弟可知矣春秋<lb/>
　之例母弟稱弟同母尚棄則别生者可知矣陳師凱<lb/>
　曰厥遺王父母弟如左𫝊所謂先君之遺姑姊妹<lb/>
六步七步四伐五伐六伐七伐<lb/>
　吕祖謙曰司馬法伍兩卒旅各有其長乃止齊焉使<lb/>
　其部伍之長各自止其止各自齊其齊故當戰時井<lb/>
　然有序不失紀律三軍如一人王樵曰六步七步不<lb/>
　知此車法耶步法耶蓋古者步卒夾車而行動止相<lb/>
<pb n="17b"/>
　為用車不妄馳步不妄動步法即車法也至春秋時<lb/>
　古法已亂如所謂輿曳柴而馳與視其轍亂望其旗<lb/>
　靡之類則古法之亂不在毁車崇卒之後矣古之節<lb/>
　制能為不敗之師則豈有大敗之戰至七國時史家<lb/>
　每書某戰斬首幾萬則又春秋所無也<lb/>
　武成<lb/>
　　孔疏張霸偽書有武成篇劉歆誤以為古文鄭𤣥<lb/>
　　云武成逸書建武之際亡謂霸書也此篇敘事多<lb/>
<pb n="18a"/>
　　王言少辭又首尾不結體裁異于餘篇章如愚曰<lb/>
　　武成多記當時之事與堯典舜典顧命體制略同<lb/>
　　此篇多錯簡幸日之甲乙可考用附我大邑周之<lb/>
　　下當有闕文則不可知矣方孝孺曰牧野之兵非<lb/>
　　武王之志也聖人之不幸也武成記其時事但曰<lb/>
　　一戎衣而天下大定不及紂之死者為武王諱故<lb/>
　　不忍書也史謂紂登鹿臺之上衣其寳玉自燔于<lb/>
　　火而死意為近之吾意武王見紂之死不踊而哭<lb/>
<pb n="18b"/>
　　則命商之羣臣以禮葬之豈有餘怒及其既死之<lb/>
　　身躬斬其首縣之太白之旗者哉此戰國薄夫之<lb/>
　　妄言史遷取而筆之謬也<hi>按賈子曰紂死棄玉門之外觀者進而蹴之武</hi>
　　<hi>王使人帷而守之其無斬紂之事可知</hi>
惟一月壬辰旁死魄<lb/>
　孔傳一月周之正月<hi>史記年表春正月或書一月或書端月</hi>旁近也月<lb/>
　二日死魄疏云此月辛邜朔朔是死魄故月二日近<lb/>
　死魄魄者月輪郭無光處也朔後明生而魄死望後<lb/>
<pb n="19a"/>
　明死而魄生<lb/>
予小子既獲仁人<lb/>
　孔𫝊仁人太公周召<hi>音邵</hi>之徒愚按詩維師尚父時維<lb/>
　鷹揚尊之曰尚父蓋武王伐紂時太公年已耄矣宋<lb/>
　玉九辨曰太公九十乃顯榮説苑曰太公年七十而<lb/>
　相周九十而封齊淮南子曰吕望年七十始學兵九<lb/>
　十佐武王伐紂皆可證也其遇文王之歲經典無明<lb/>
　文荀子文王舉太公于州人行年七十有二周書雒<lb/>
<pb n="19b"/>
　師謀注云文王既誅崇侯得吕望于磻溪之厓是在<lb/>
　伐崇之年書大𫝊云散宜生南宫括閎夭學于太公<lb/>
　望望曰西伯賢君也四人遂見西伯于羑里<hi>陶潛聖賢羣輔</hi>
　<hi>録同齊世家以散宜生閎夭招吕尚同求美女奇物獻之紂以贖西伯與此小異</hi>是在被囚<lb/>
　之年齊世家云西伯斷虞芮之訟伐崇大作豐邑天<lb/>
　下三分歸二太公之謀居多則太公歸周又在斷虞<lb/>
　芮之前也<lb/>
陳于商郊俟天休命　血流漂杵　式商容廬　鹿臺<lb/>
<pb n="20a"/>
　孔𫝊自河至朝歌出四百里五日而至赴敵宜速待<lb/>
　天休命謂夜雨止畢陳疏云周語王以二月癸亥夜<lb/>
　陳未畢而雨是雨止畢陳也待天休命雨是天之美<lb/>
　命韋昭云雨者天地人和同之應也蔡元度曰詩云<lb/>
　肆伐大商㑹朝清明蓋謂雨止清明也<lb/>
　蔡清曰朱子孟注杵舂杵也兵間安得有舂杵曰此<lb/>
　正兵間所宜用也凡古人行兵人各攜畚鍤版杵之<lb/>
　屬為營塹備又有羅鍋之類行以為羅㸑以為鍋<lb/>
<pb n="20b"/>
　孔疏帝王世紀云商容及殷民觀周師之入見畢公<lb/>
　至殷民曰是吾新君也容曰非也觀其為人虎踞而<lb/>
　鷹趾當敵將衆威怒自倍見利即前不顧其後見周<lb/>
　公至民曰是吾新君也容曰非也視其為人忻忻休<lb/>
　休志在除賊是非天子則周之相國見武王至民曰<lb/>
　是吾新君也容曰然聖人為海内討惡見惡不怒見<lb/>
　善不喜顔色相副是以知之是商容之事也按周本<lb/>
　紀云命召公釋箕子之囚命閎夭封比干之墓命畢<lb/>
<pb n="21a"/>
　公表商容之廬然則武王親式其閭又表之也又按<lb/>
　蔡𫝊引帝王世紀云亡者猶表其閭況存者乎商容<lb/>
　不應言亡孔疏謂紂所貶退處于私室<lb/>
　新序鹿臺其大三里其高千尺周本紀命南宫括散<lb/>
　鹿臺之錢帝王世紀王命歸施鹿臺之珠玉及傾宫<lb/>
　之女于諸侯殷民咸喜<hi>括地志鹿臺在衛縣西南二十二里</hi>
歸馬放牛<lb/>
　武王歸馬放牛與秦政之銷兵晉武之罷州郡兵何<lb/>
<pb n="21b"/>
　異曰非然也古者軍伍藏于井甸戰陳講于蒐獮威<lb/>
　略寓于巡守㑹同無人非兵無地非兵也雖衅車甲<lb/>
　櫜干戈與後世之銷兵兆亂者不同也然則孟子所<lb/>
　云飛亷五十國不尚煩師武歟曰其時所有事者東<lb/>
　方一隅耳戎車三百虎賁三千固無俟于再駕也東<lb/>
　坡乃以放馬歸牛為釋天下之疑懼亦淺之乎窺聖<lb/>
　人矣或又以為武王偃武太早故致武庚之畔尤不<lb/>
　然矣<lb/>
<pb n="22a"/>
大告武成<lb/>
　孔疏其年閠二月庚寅朔三月庚申朔四月己丑朔<lb/>
　厥四月哉生明王來自商至于豐是四月三日也丁<lb/>
　未四月十九日庚戌二十二日也正月始往伐四月<lb/>
　告成功史序其事見成功之次<lb/>
先王建邦啟土　公劉克篤前烈　王季其勤王家<lb/>
惟九年<lb/>
　后稷始封于邰杜預曰始平武功縣所治斄<hi>音邰</hi>城是<lb/>
<pb n="22b"/>
　古邰國詩疏世本云有邰氏女曰姜嫄知邰是后稷<lb/>
　母家其國當自有君所以得封稷者或時君絶滅或<lb/>
　遷之他所也<lb/>
　周本紀后稷生不窋不窋生鞠鞠生公劉是公劉為<lb/>
　后稷之曾孫也詩疏按鄭譜以公劉當太康之時韋<lb/>
　昭注國語以不窋當太康之時太康禹之孫公劉不<lb/>
　窋之孫計不窋宜當太康公劉應在其後不窋以太<lb/>
　康時失稷官至公劉而竄豳其遷豳時不必當太康<lb/>
<pb n="23a"/>
　也又外𫝊稱后稷十五世而興周本紀因以稷至文<lb/>
　王為十五世計虞及夏殷周幾千二百歲每世在位<lb/>
　皆八十許年子必將老始生以理推之實難據信太<lb/>
　康之世比至少康之立幾將百年蓋太康始衰之時<lb/>
　不窋失官少康未立之前公劉見逐也楊愼曰稷與<lb/>
　契同封契至成湯四百二十餘年殷本紀凡十四世<lb/>
　<hi>國語𤣥王勤商十四世而興</hi>稷至文王年倍而世半之何稷之子<lb/>
　孫皆長年而契之子孫皆短世乎無是理也<hi>路史曰夏書紀</hi>
<pb n="23b"/>
　<hi>帝世系云帝夋生稷稷生台蠒台蠒生叔均叔均為田祖夋帝嚳之名也稷後既有台蠒叔均則不窋不</hi>
　<hi>得為稷子矣特世次乆逺不能盡見世本史記所據也即稽世本不窋至季厯已十有七世矣何得謂十</hi>
　<hi>五王哉</hi>
　王應麟曰周紀古公有長子曰太伯次曰虞仲太姜<lb/>
　生季厯左𫝊正義曰如史記之文似王季别母遷言<lb/>
　疎謬太伯虞仲避季厯適荆蠻若有適庶不須相避<lb/>
　知其皆同母也孔叢子子思曰殷王帝乙之時王季<lb/>
　以九命作伯于西受圭瓚秬鬯之賜竹書紀年文丁<lb/>
<pb n="24a"/>
　十一年周公季厯伐翳徒之戎獲其三大夫王賜之<lb/>
　圭瓚秬鬯為侯伯<lb/>
　孔疏文王斷虞芮之訟諸侯歸之改稱元年<hi>本尚書大𫝊</hi>
　至九年而卒故云大業未就也文王既未稱王而得<lb/>
　輒改元者諸侯自于其國各稱元年是己之所稱容<lb/>
　或中年得改矣汲冢竹書魏惠王有後元年漢初文<lb/>
　帝二元景帝三元此必有因于古也伏生司馬遷韓<lb/>
　嬰之徒不見此書以為文王受命七年而崩故鄭𤣥<lb/>
<pb n="24b"/>
　等皆依用之愚按史記以虞芮質成為文王受命稱<lb/>
　王之始此蓋惑于漢儒䜟緯之説其誣甚矣歐陽永<lb/>
　叔蘇子由已辨正之然文王雖無稱王事而受命改<lb/>
　元則不可謂妄周書<hi>逸書</hi>云文王受命九年時為莫春<lb/>
　在鎬召太子發竹書紀年云殷紂三十三年王錫命<lb/>
　西伯得專征伐沈約注文王受命九年大統未集蓋<lb/>
　得專征伐受命自此年始也帝王世紀云文王即位<lb/>
　四十二年歲在鶉火更為受命之元年其説皆不誣<lb/>
<pb n="25a"/>
　也永叔斥西伯受命之年為元年亦屬妄説然則文<lb/>
　王享國五十年而此云惟九年大統未集當作何解<lb/>
　乎王十朋曰文王非受命于天受命于商也以紂之<lb/>
　猜忌而得脱羑里之囚紂以弓矢斧鉞賜之得專征<lb/>
　伐于是有遏宻伐崇戡黎之事此文王受命之實也<lb/>
　漢孔氏云所征無敵謂之受天命此誕膺天命之説<lb/>
　也鄒季友曰按經世書紀年云文王以己巳歳崩追<lb/>
　數九年則辛酉嵗也而紀年云辛酉嵗紂囚文王癸<lb/>
<pb n="25b"/>
　亥嵗始釋之命為西伯則至己巳嵗纔七年耳當是<lb/>
　辛酉嵗即釋為西伯至崩時九年也然左𫝊又云羑<lb/>
　里之囚七年亦與經世書不合<lb/>
篚厥𤣥黄<lb/>
　鄒季友曰蔡𫝊筐篚盛𤣥黄或據説文筐飯器筥屬<lb/>
　篚似篋引書實𤣥黄于篚二字兼用為失按鹿鳴詩<lb/>
　云承筐是將則筐篚不妨兼用<lb/>
分土惟三　五教<lb/>
<pb n="26a"/>
　蘇𫝊公侯百里伯七十里子男五十里孟子王制皆<lb/>
　云然此周制也左𫝊子産言列國一同今大國數圻<lb/>
　若無侵小何以至焉而周禮乃曰公之地五百里侯<lb/>
　四百里伯三百里子二百里男百里凡五等明堂位<lb/>
　封周公于曲阜地方七百里皆妄也先儒謂周衰諸<lb/>
　侯相并自以國過大違禮乃除滅舊文而為此説獨<lb/>
　鄭𤣥之徒謂周初因商三等其後周公攘戎狄斥廣<lb/>
　中國大封諸侯夫攘戎斥地能拓邉耳荒服以内諸<lb/>
<pb n="26b"/>
　侯固自如也周公得地于邉而增封于内非動移諸<lb/>
　侯遷其城郭廟社安能增封乎知𤣥之妄也而近來<lb/>
　學者必欲實周禮之言則為之説曰公之地百里而<lb/>
　已五百里者并附庸言之夫以五百里之地公居其<lb/>
　一附庸居其四豈有此理哉予專以尚書孟子王制<lb/>
　及子産之言考之周禮非聖人之全書明矣<hi>此論似為王荆</hi>
　<hi>公發然周禮實不可信</hi>
　鄒季友曰按舜典五典五品臯陶謨周官君牙五典<lb/>
<pb n="27a"/>
　蔡氏所釋並同而此五敎之目有兄弟而闕朋友言<lb/>
　兄弟則可該長幼矣<lb/>
　歸氏考定武成<lb/>
　　惟一月壬辰旁死魄越翼日癸巳王朝步自周于<lb/>
　　征伐商王若曰嗚呼羣后惟先王建邦啓土公劉<lb/>
　　克篤前烈至于太王肇基王迹王季其勤王家我<lb/>
　　文考文王克承厥勲誕膺天命以撫方夏大邦畏<lb/>
　　其力小邦懷其德惟九年大統未集予小子其承<lb/>
<pb n="27b"/>
　　厥志<hi>以上告羣后</hi>底商之罪告于皇天后土所過名山<lb/>
　　大川曰惟有道曾孫周王發將有大正于商今商<lb/>
　　王受無道暴殄天物害虐烝民為天下逋逃主萃<lb/>
　　淵藪予小子既獲仁人敢祇承上帝以遏亂略華<lb/>
　　夏蠻貊罔不率俾恭承天命肆予東征綏厥士女<lb/>
　　惟其士女篚厥𤣥黄昭我周王天休震動用附我<lb/>
　　大邑周惟爾有神尚克相予以濟兆民無作神羞<lb/>
　　<hi>以上告羣神古自王若曰嗚呼至無作神羞  本相連如此</hi>既戊午師逾孟津<lb/>
<pb n="28a"/>
　　癸亥陳于商郊俟天休命甲子昧爽受率其旅若<lb/>
　　林㑹于牧野罔有敵于我師前徒倒戈攻于後以<lb/>
　　北血流漂杵一戎衣天下大定乃反商政政由舊<lb/>
　　釋箕子囚封比干墓式商容閭㪚鹿臺之財發鉅<lb/>
　　橋之粟大賚于四海而萬姓悦服厥四月哉生明<lb/>
　　王來自商至于豐乃偃武修文歸馬于華山之陽<lb/>
　　放牛于桃林之野示天下弗服丁未祀于周廟邦<lb/>
　　甸侯衛駿奔走執豆籩越三日庚戌柴望大告武<lb/>
<pb n="28b"/>
　　成既生魄庶邦冢君暨百工受命于周列爵惟五<lb/>
　　分土惟三建官惟賢位事惟能重民五教惟食喪<lb/>
　　祭惇信明義崇德報功垂拱而天下治<lb/>
　　歸有光曰予所考定如此只移厥四月哉生明至<lb/>
　　受命于周一段文勢既順亦無闕文矣汪玉卿嘗<lb/>
　　疑甲子失序蓋先儒以漢志推此年置閏在二月<lb/>
　　故四月有丁未庚戌本無可疑也<lb/>
　尚書埤𫝊卷九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>尚書埤傳卷首</head> <lb/>
    <p>
<pb n="1a"/>
欽定四庫全書　　　　　經部二<lb/>
　尚書埤傳　　　　　　書類<lb/>
　　提要<lb/>
　　　　<hi>臣</hi>等謹案尚書埤傳十七卷<lb/>
　　　國朝朱鶴齡撰鶴齡字長孺别號愚菴呉江人<lb/>
　　　　前明諸生是書前有考異一巻辨經文同異<lb/>
　　　　後有逸篇偽書及書説餘一卷大抵以孔𫝊<lb/>
　　　　為真故史記所載湯誥親受于孔安國者反<lb/>
<pb n="1b"/>
　　　　以為偽所見未免偏僻然中間埤傳十五卷<lb/>
　　　　旁引曲證亦多可採如治梁及岐則取王應<lb/>
　　　　麟之説而不用注疏屬在雍州之解沂水取<lb/>
　　　　金履祥之言而魯之沂與徐之沂截然分明<lb/>
　　　　于分别九州則取章俊卿之考索于西伯戡<lb/>
　　　　黎則取王樵之日記如此之類頗見别裁至<lb/>
　　　　于三江故道左袒郭璞殊嫌失考多士多方<lb/>
　　　　併録王柏更定之本尢失于輕信瑣説竄改<lb/>
<pb n="2a"/>
　　　　古經又堯典俊徳謂徧考字書俊不訓大不<lb/>
　　　　知俊者大也乃夏小正𫝊文如是之類或亦<lb/>
　　　　間有疎漏要其詮釋義理而不廢考訂訓詀<lb/>
　　　　斟酌于漢學宋學之間較書肆講義則固逺<lb/>
　　　　勝焉乾隆四十四年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　總　校　官　<hi>臣</hi>陸　費　墀<lb/>
<pb n="3a"/>
尚書埤傳原序<lb/>
六經之學非訓詁不明然有訓詁不能無異同有異同<lb/>
不能無蹖駮他經皆然尚書為甚蓋尚書者帝王之心<lb/>
法治法所總而萃也後世大典章大政事儒者朝堂集<lb/>
議多引尚書之文為斷義解一訛貽害非尠如誤解用<lb/>
牲於郊牛二而世遂有主合祭天地及南郊北郊之說<lb/>
者矣誤解九族與罪人以族遂有旁及母族妻族而坐<lb/>
之者矣誤解桐宫居憂復子明辟而世遂以放君負扆<lb/>
<pb n="3b"/>
真為伊周之事矣誤解金作贖刑始以黄金易黄鐡矣<lb/>
誤解臣妾逋逃始以婦女從軍矣誤以洪範五行牽合<lb/>
庶徵福極而介甫反之遂謂天變不足畏矣誤以弗辟<lb/>
為致辟居東為東征而公孫碩膚之美不白矣誤解弱<lb/>
水在條支崑崙即河源及書序成王伐東夷而漢武之<lb/>
窮兵西北隋唐之越海征遼東皆不足戒矣嗟乎傳書<lb/>
豈易言哉百篇之文火於秦殘於漢馬融鄭𤣥王肅之<lb/>
徒開闢草昧甚為簡畧古文孔傳晚出書義稍顯孔頴<lb/>
<pb n="4a"/>
達為之疏雖正二劉<hi>焯炫</hi>之失未愜學者之心求其條貫<lb/>
羣言闡明奥指信無逾于仲默集傳者但其意主於撥<lb/>
棄注疏故名物制度之屬不能無訛筆力視紫陽易詩<lb/>
二傳亦多不逮識者不能無憾焉考明初令甲本宗注<lb/>
疏蔡傳附之後又以蔡傳未精命儒臣劉三吾等博采<lb/>
諸說參互考訂名書傳㑹選頒諸學宫其後大全行而<lb/>
此書遂廢又其後制科專取蔡氏而大全亦庋高閣白<lb/>
首窮經仍訛踵陋讀禹貢者河渠遷改眩若追風陳洪<lb/>
<pb n="4b"/>
範者九數相乘迷如辨霧此以攻經生章句猶隔重山<lb/>
况望其酌古準今坐而論作而行卓然稱有用之儒哉<lb/>
余竊用愍嘆此埤傳之所由作也記曰疏通知逺而不<lb/>
誣書教也夫推之時務而有宜有不宜不可謂通試之<lb/>
異代而或驗或不驗不可謂逺故列朝經筵進講必首<lb/>
及尚書誠以三五以來崇功廣業咸出其中非徒古史<lb/>
記言記事之體余之輯是書也主詁義而兼及史家臚<lb/>
羣疑而斷以臆說務求為今適用之學庶幾孔堂之金<lb/>
<pb n="5a"/>
石絲竹不盡至於銷沉磨滅云爾若以仲黙之書羣然<lb/>
尸祝不應輒有異辭則余且撟舌而退夫仲黙作傳已<lb/>
不盡同紫陽之說何獨疑于生仲默之後者哉康熙癸<lb/>
丑正月哉生魄松陵朱鶴齡長孺甫書<lb/>
<pb n="6a"/>
尚書埤傳凡例<lb/>
經文不全解故不全載昔趙子常<hi>汸</hi>說春秋有杜氏補<lb/>
注一書專取杜注之闕畧舛譌者訂正之予此書實倣<lb/>
其體學者先讀蔡傳然後參觀此書斯本末畢見矣<lb/>
漢唐二孔氏去古未逺名物度數之學多得其真蔡氏<lb/>
訓釋義理誠迥出注疏之上然稽古却疎又一事而前<lb/>
後異解徃徃有之今備加剖析取注疏為主參以諸儒<lb/>
之說其二孔舛誤已經朱蔡改定者不更述焉<lb/>
<pb n="6b"/>
書以道政事故先儒說書多援後代事為左證予竊取<lb/>
其意於諸家參論古今之說多從采摭至禹貢一篇賦<lb/>
稅漕渠田功水利所載特詳<lb/>
書解自注疏而外有蘇文忠<hi>軾</hi>書傳黄宣憲<hi>度</hi>書說吕<lb/>
成公<hi>祖謙</hi>書說他如王介甫<hi>安/石</hi>林少穎<hi>之/竒</hi>葉少藴<hi>夢得</hi>鄭漁<lb/>
仲<hi>樵</hi>呉才老<hi>棫/</hi>晁以道<hi>說/之</hi>程泰之<hi>大/昌</hi>呉斗南<hi>仁烋</hi>蔡季通<lb/>
<hi>元定</hi>諸家之說皆為朱子所稱蔡傳既行諸家盡廢又如<lb/>
章俊卿<hi>如愚</hi>黄東發<hi>震/</hi>王伯厚<hi>應/麟</hi>呉幼清<hi>澄/</hi>金吉甫<hi>履祥</hi>鄒<lb/>
<pb n="7a"/>
晉昭<hi>季友</hi>王魯齋<hi>栢/</hi>近代如王恭簡<hi>樵/</hi>鄭端簡<hi>曉</hi>袁坤儀<lb/>
<hi>黄</hi>諸家皆能發明古義為仲默功臣余蒐緝雖勤僅存<lb/>
梗概學者當求全本讀之<hi>先儒之說已引入蔡傳者今不重出</hi>
唐宋以來諸名家文集中其論說有與書義相證發者<lb/>
多節鈔之以備觀覽<lb/>
仲默所解天文厯律得之家傳其粹義精言又多得之<lb/>
朱子今人盡讀蔡傳蔡傳實未易讀也今於其難解處<lb/>
特詮釋一二<lb/>
<pb n="7b"/>
書句難㸃未子嘗言之矣今俗師斷句多不古諸說中<lb/>
有更正者附載焉<lb/>
<pb n="8a"/>
書經考異<hi>經文主監版注疏</hi>
堯典曰若稽古<hi>毛晃増韻曰與粤同古文尚書作粤又通作越召誥越若來是也</hi>欽明<lb/>
文思安安<hi>王應麟曰尚書考靈曜作晏晏鄭氏注寛與容覆謂之晏第五倫疏體晏晏之安馮衍顯志賦思唐虞之晏晏</hi>格于上下<hi>格說文引書作假按/假有格音古頟切</hi>克明俊德<hi>俊大學作峻按韻㑹俊祖峻切峻須閏切音近義不同辨詳埤傳</hi>平章百姓<hi>平史記作便後漢書班固引作辨注引鄭𤣥云别也</hi>協和萬邦<hi>史記協作合邦作國按史記漢書引書邦皆作國避諱</hi>黎<lb/>
民於變時雍<hi>變漢書作蕃</hi>欽若昊天厯象日月星辰<hi>史記欽若作敬順厯象作數法</hi>宅嵎夷<hi>宅蔡邕石經作度史記作居下同朱子曰古字宅度通用愚按說文宅託居也<pb n="8b"/>從宀乇聲故古有鐸音毛詩其究安宅此維與宅皆音鐸是也又釋名宅擇也擇吉處而營之此有相度之義故古宅與度通嵎夷史記作郁夷說文作嵎峓釋文云考靈曜作禺銕六經正誤云銕古鐵字蓋峓誤而為銕也</hi>寅賓出日平秩東作<hi>史記作敬道日/出便程東作</hi>以殷仲春<hi>仲史記作中音仲下同</hi>鳥獸孳尾<hi>史記作/字微</hi>平秩南訛<hi>史記作便程南譌</hi>宅西曰<lb/>
昧谷<hi>王應麟曰鄭𤣥注周禮引書作度西曰栁谷虞翻謂當為栁谷古柳卯同字而誤以為昧裴松之謂翻言為然魏文帝時張掖柳谷口水溢涌寳石負圖即其地也愚按集韻昧古作<graphic n="KR2843" url="https://raw.githubusercontent.com/kanripo/KR-Gaiji/master/images/KR2843.png" mimeType="image/png"/>與古文戼字形相近故漢人有栁谷之說不足信</hi>寅餞納日平秩西成<hi>史記作敬道日入便程西成</hi>厥民<lb/>
夷<hi>史記作其民易</hi>厥民隩<hi>史記作/其民燠</hi>鳥獸氄毛<hi>說文作□髦□而尹切又人勇切毛<pb n="9a"/>盛也</hi>朞三百有六旬<hi>朞說文作稘/有古與又通</hi>以閏月定四時成歲<hi>定史記作正邵景迂云古文作正開元誤作定</hi>允釐百工庶績咸熈<hi>史記作信飭百官衆功皆興漢書作皆美</hi>𦙍子朱啓明<hi>史記作繼子丹/朱開明開避諱</hi>驩兠曰<hi>兠說文作兜韓愈詩開弓射鴅吺注云驩兜尚書古文作鴅吺</hi>共工方鳩僝功<hi>史記作旁聚衆功說文作旁逑僝功</hi>
咨四岳湯湯洪水方割<hi>史記咨作嗟岳作嶽下同洪作鴻益稷同</hi>方命圮族<lb/>
<hi>史記作負命毁族</hi>不德忝帝位<hi>史記不作鄙正義云鄙俚無德</hi>克諧以孝烝烝<lb/>
乂不格姦<hi>史記克諧作能和乂作治格作至</hi>舜典舜讓于德弗嗣<hi>史本紀作不懌自序云唐堯遜位虞舜不台索隱曰古文作弗嗣今文作不怡怡即懌也台古通作怡班固典引亦作不<pb n="9b"/>怡愚按從不怡無理太史公蓋未見古文也</hi>在璿璣玉衡<hi>璿後漢書作璇</hi>類于上帝<lb/>
<hi>類說文作禷</hi>徧于羣神<hi>徧史記/作辨</hi>輯五瑞<hi>輯史記漢書作揖韻㑹輯通作揖周南螽斯羽揖揖兮是也</hi>東巡守<hi>釋文云本亦作狩後/漢書張純引亦作狩</hi>至于岱宗柴<hi>說文作祡下從示唐張參五經文字云柴本作祡經典取燔柴之義多從木馬氏云積柴加牲其上以焚之</hi>格<lb/>
于藝祖<hi>史記作至于禰祖廟釋文云藝馬融王肅云禰也</hi>惟刑之恤哉<hi>恤史記作靜徐廣曰今文作謐謐靜也</hi>流共工于幽洲<hi>洲孟子作州史記作陵</hi>竄三苗于三<lb/>
危<hi>竄孟子作殺</hi>讓于稷契暨臯陶<hi>說文作偰臮咎繇臮暨古今字史記作與</hi>黎民<lb/>
阻飢<hi>阻史記漢書作祖徐廣曰今文作祖祖始也索隱曰古文作阻飢孔氏云阻難也阻祖聲相近未知<pb n="10a"/>誰得</hi>五品不遜<hi>遜史記作馴/後漢書作訓</hi>寇賊姦宄<hi>宄史記作軌</hi>五流有宅<lb/>
<hi>宅史記作度下同</hi>惟明克允<hi>史記作/能信</hi>疇若予工<hi>若史記作馴下同</hi>敎胄<lb/>
子<hi>胄史記作稺</hi>八音克諧<hi>諧說文作龤</hi>朕堲讒說殄行震驚朕師<lb/>
<hi>史記作畏忌讒說殄偽振驚朕衆</hi>黜陟幽明<hi>黜史記作絀</hi>大禹謨帝德廣運<lb/>
<hi>吕氏春秋引夏書曰天子之德廣運乃神高誘注此逸書也</hi>惟影響<hi>鄒季友曰影古文作景葛洪始加彡此天寳三載衛包改古文從今文時所易也他字有與古文異者多此類</hi>儆戒無虞<hi>朱子語録云儆古文作敬唐改今文</hi>俾勿壞<hi>左傳作/勿使壊</hi>降水儆予<hi>降孟子作洚愚按注疏皆作降孔傳云水性流下故曰降水今集傳作洚蓋因孟子易之義實從洚為長</hi>予懋乃德<hi>懋說文作楙蔡<pb n="10b"/>氏曰懋楙古今字</hi>臯陶謨惇叙九族<hi>史記作敦序</hi>庶明勵翼邇可逺<lb/>
在兹<hi>史記作衆明高翼近可逺在已</hi>禹拜昌言<hi>昌史記作美</hi>巧言令色孔壬<lb/>
<hi>史記作善色佞人</hi>載采采<hi>史記作/始事事</hi>亂而敬<hi>亂史記/作治</hi>剛而塞<hi>塞說文作㥶史記作實</hi>彰厥有常<hi>彰後漢/書作章</hi>夙夜浚明有家<hi>史記作蚤夜翊明</hi>日<lb/>
嚴祇敬六德<hi>祇史記作振</hi>翕受敷施<hi>敷史記/作普</hi>撫于五辰<hi>撫說文作□云古尚書撫字</hi>無教逸欲有邦<hi>漢書王嘉封事作毋敖佚欲有國</hi>天工人其<lb/>
代之<hi>工漢書作功</hi>自我五禮有庸哉<hi>釋文云有庸馬本作五庸按後漢書梁統傳亦作五庸</hi>懋哉懋哉<hi>懋爾雅注作茂/云茂懋古今字</hi>自我民明威<hi>釋文云威馬本作畏<pb n="11a"/>威畏古字通王應麟曰古文本作畏今作威衛包所改</hi>思曰贊贊襄哉<hi>史記作思贊道哉顧炎武曰書臯陶謨思曰贊贊襄哉吕刑今爾罔不由慰曰勤易大畜九三曰閑輿衛皆當作日古人日曰二字同一書法惟曰若之曰上畫不滿與日字異耳</hi>益稷播奏庶艱食鮮食<hi>釋文云艱馬本作根謂根生之食釋名艱根也</hi>藻火粉米黼黻絺繡<hi>王應麟曰古文尚書及說文作璪火黺□黼黻林艾軒云黺□黼黻當各為一物璪如玉璪之璪為璪之狀而以火旁飾之火因物而後見耳希冕謂黺□黼黻皆從黹同謂之希冕陸德明云希與黹同蓋有由來也</hi>作㑹<hi>釋文云馬鄭本作繪㑹繪古字通</hi>在治忽<hi>史記作來始滑索隱曰古文尚書作在治忽今文作采政忽漢書作七始詠注云七始者天地四時人之始也忽又或作曶黄溍曰采與在滑與忽音相近來與采始與治七與在詠與忽文相近<pb n="11b"/>政與治義相近諸儒皆隨字解之</hi>欽四鄰<hi>史記作敬四輔臣駰引尚書大傳曰古者天子必有四輔前曰疑後曰丞左曰輔右曰弼</hi>撻以記之<hi>撻說文作遽</hi>敷納以言明庶以功<lb/>
<hi>左傳引夏書賦納以言明試以功</hi>敷同日奏罔功<hi>史記作布同善惡則無功</hi>娶于塗<lb/>
山<hi>說文作予娶嵞山</hi>弼成五服<hi>弼說文作弼毗/必切輔信也</hi>鳥獸蹌蹌<hi>說文作牄牄云鳥獸來食聲說苑作鶬鶬</hi>簫韶九成<hi>古文尚書作箾㲈說文舜樂曰箾韶箾以竿擊人也所角切又音簫孔安國訓為簫管之簫辨詳埤傳</hi>勅天之命<hi>勅史記作陟</hi>元首叢脞哉<lb/>
<hi>脞說文作睉昨禾切日小也徐曰今從月非</hi>禹貢隨山刋木<hi>刋史記漢書作栞下同</hi>至<lb/>
于岳陽<hi>岳史記漢書作嶽下同</hi>覃懐底績<hi>底績史記作致功下同</hi>恒衛既從<lb/>
<pb n="12a"/>
大陸既作<hi>恒史記漢書作常避諱下同作史記作為</hi>島夷皮服<hi>島史記漢書作鳥鄭云鳥夷搏食鳥獸者</hi>濟河惟兖州<hi>濟漢書作泲下同韻㑹云詩出宿于泲注沇水東流書作濟與泲同說文作泲徐曰今多作濟故與常山濟水相亂惟史記作維下同兖史記作沇</hi>灉沮㑹同<hi>灉史記漢書作雍</hi>厥草惟繇<hi>草漢書作屮/繇說文作蘨</hi>作十有三載乃同<hi>載史記漢書作年乃漢書作迺</hi>厥篚織文<hi>厥史記作其下同/篚漢書作棐下同</hi>達于河<hi>達史記漢書作通下同</hi>濰淄其道<hi>釋文云濰本或作惟又作維/漢書作惟菑其史記作既</hi>海濱廣斥<hi>濱漢書作瀕下同斥史記漢書作潟史多厥田斥鹵一句</hi>厥篚檿絲<hi>檿史記漢書作酓</hi>淮沂其<lb/>
乂<hi>乂史記作治</hi>蒙羽其藝<hi>藝史記漢書/作蓺下同</hi>大野既豬<hi>大野漢書作泰壄豬<pb n="12b"/>史記漢書作都下同</hi>厥土赤埴墳草木漸包<hi>釋文云埴鄭作□徐鄭王皆讀如熾韋昭音試漸本又作蔪包或作苞</hi>羽畎夏翟<hi>翟漢書/作狄</hi>蠙珠暨魚<hi>釋文云蠙本又作玭音同暨史記漢書作臮下同</hi>達于河<hi>釋文云河如字說文作菏即菏澤金仁山以為古文尚書作菏韻㑹引新安王氏說以為應從菏非也辨詳埤傳</hi>陽鳥攸居<hi>攸史記作所漢書作逌下皆同</hi>篠<lb/>
簜既敷<hi>史記篠簜作竹箭下同敷作布</hi>瑤琨篠簜<hi>釋文云琨馬本作瑻漢書同簜周禮註作□云盛筯器也</hi>㳂于江海<hi>釋文云㳂馬本作均云均平鄭云均讀曰㳂史記漢書皆作均江海</hi>九<lb/>
江孔殷<hi>史記作甚中</hi>沱潛既道<hi>潛史記作涔漢書作灊下皆同郭璞云涔潛古今字既史作已</hi>雲土夢作乂<hi>史記作雲土夢為治索隱曰夢一作瞢鄒誕生又作蒙漢書雲夢二字連沈括<pb n="13a"/>曰石經倒土夢字唐太宗時得古本始改正</hi>杶榦栝柏<hi>釋文云杶本又作櫄榦本又作幹</hi>礪<lb/>
砥砮丹<hi>礪漢書作厲</hi>九江納錫大龜<hi>納錫史記/作入賜</hi>逾于洛<hi>逾漢書作踰洛史記漢書皆作雒下同</hi>滎波既豬<hi>史記作滎播既都索隱曰古文尚書作滎波今文作滎播播是水播溢之義書疏云馬鄭王本皆作滎播</hi>導菏澤被孟豬<hi>導史記作道下同菏史記漢書皆作荷下同孟豬周禮作望諸左傳爾雅作孟諸史記作明都漢書作盟豬</hi>厥貢漆枲絺紵<lb/>
<hi>枲史記作絲</hi>厥篚纖纊<hi>纊史記/作絮</hi>岷嶓既藝<hi>岷史記作汶漢書作㟭後皆同說文又作□</hi>厥土青黎<hi>史記作其/土青驪</hi>西傾因桓是來<hi>漢書傾作頃來作徠</hi>逾<lb/>
于沔<hi>逾史記作踰下同</hi>灃水攸同<hi>灃漢書作/酆下同</hi>終南惇物<hi>惇史記作敦</hi>
<pb n="13b"/>
至于豬野<hi>豬史記作都野漢書作壄</hi>三危既宅三苗丕叙<hi>史記宅作度丕叙作大序</hi>崑崙析支渠搜<hi>崑崙史記作昆侖漢書作昆崙析支後漢書作賜支搜漢書作叟</hi>導<lb/>
岍及岐<hi>岍史記漢書作汧</hi>厎柱析城<hi>厎史記作/砥下同</hi>至于陪尾<hi>陪史記作負漢書作倍師古曰讀曰陪又作横</hi>至于孟津<hi>孟史記漢/書作盟</hi>至于大伾<hi>釋文云本或作坯或作□史記作邳</hi>嶓冢導漾<hi>漾史記漢/書作瀁</hi>為滄浪之水<hi>滄史記作蒼</hi>
至于澧<hi>澧史記漢書作醴</hi>東迆北㑹于滙<hi>石經及監本注疏皆作于滙今本多作為滙金仁山云若至彭蠡則江漢合流久矣當作北㑹于漢蓋江勢迆北處正受漢口此說有理但經文不可輕改鄒季友書傳定作為辨詳埤傳</hi>溢為滎<hi>溢史記作泆/漢書作軼</hi>四隩既宅<hi>隩說文作<pb n="14a"/>墺史記漢書作奥宅史記作居</hi>九川滌源<hi>源史記漢/書作原</hi>六府孔修<hi>孔史記作甚</hi>
納緫納銍納秸<hi>釋文云秸本或作稭馬云去其頴前漢書作内緫内銍内戛</hi>二百里<lb/>
男邦<hi>史記作任國王應麟曰書傳男任也任王者事王莽封王氏女皆為任蓋男任古通用</hi>甘誓<lb/>
天用𠞰絶其命<hi>鄒季友曰說文剿絶也古文尚書作劋今文作剿其作勦者自訓勞也于此義不通蓋篆文刀力相似而傳寫之訛耳六經正誤云𠞰絶之𠞰從巢從刀子小切非從力也從力者楚交切禮記毋勦說是也愚按今監版注疏𠞰從刀蓋因前辨而改之坊本集傳仍誤從力</hi>五子之歌民<lb/>
可近不可下<hi>國語引云民可近也而不可下也</hi>惟彼陶唐有此冀方今<lb/>
失厥道亂其紀綱乃厎滅亡<hi>左傳引云惟彼陶唐帥彼天常有此冀方今失其行<pb n="14b"/>亂其紀綱乃滅而亡</hi>關石和鈞<hi>和國語/作龢</hi>𦙍征聖有謨訓<hi>左傳祁奚引作謩勲</hi>
不及時者殺無赦<hi>及荀子作逮</hi>仲虺之誥<hi>仲虺史記作中<graphic n="KR2242" url="https://raw.githubusercontent.com/kanripo/KR-Gaiji/master/images/KR2242.png" mimeType="image/png"/>音壘說文同荀子作蘬或作<graphic n="KR3824" url="https://raw.githubusercontent.com/kanripo/KR-Gaiji/master/images/KR3824.png" mimeType="image/png"/>
                    </hi>初征自葛東征西夷怨南征北狄怨<hi>孟子湯一征自葛始天下信之東面而征西夷怨南面而征北狄怨又云湯始征自葛載以下同</hi>徯予后<hi>予孟子作我</hi>
能自得師者王謂人莫已若者亡<hi>荀子引仲蘬曰諸侯能自得師者王得友者霸得疑者存自為謀而莫已若者亾</hi>覆昬暴<hi>釋文云暴本或作虣</hi>湯誥敢昭告于<lb/>
上天神后請罪有夏<hi>論語敢昭告于皇皇后帝有罪不敢赦</hi>與之戮力<hi>說文作勠戮勠古字通</hi>爾有善朕弗敢蔽罪當朕躬弗敢自赦惟簡<lb/>
<pb n="15a"/>
在上帝之心<hi>論語帝臣不蔽簡在帝心</hi>其爾萬方有罪在予一人予<lb/>
一人有罪無以爾萬方<hi>論語朕躬有罪無以萬方萬方有罪罪在朕躬國語余一人有辠無以萬夫萬夫有辠在余一人</hi>伊訓惟元祀十有二月乙丑<hi>漢書惟太甲元年十有二月乙丑朔說者謂朔旦冬至之歲</hi>伊尹祠于先王<hi>漢書伊尹祀于先王誕資有牧方明說者謂冬至越茀祀先王于方明方囘曰方明木為之繪以六色飾以六玉如神之有主儀禮有之他經未見</hi>造攻自鳴條朕哉自亳<hi>孟子天誅造攻自牧宫朕載自亳哉載古字通</hi>從諫<lb/>
弗咈先民時若居上克明為下克忠<hi>荀子引書云從諫而不拂微諫而不倦為上則明為下則遜</hi>太甲辟不辟<hi>禮記作厥/辟不辟</hi>旁求俊彥<hi>釋文云俊本或<pb n="15b"/>作畯</hi>無越厥命<hi>釋文云越/本又作粤</hi>兹乃不義<hi>釋文云義本又作誼</hi>自作孽不<lb/>
可逭<hi>逭孟子作活</hi>后來無罰<hi>孟子作后/來其無罰</hi>視乃厥祖<hi>集傳本作烈祖</hi>咸<lb/>
有一德厥德匪常<hi>顧炎武曰石經及國子監注疏本皆作匪常唐栁澤上書引此亦作匪常今集傳作靡常非是</hi>慎官惟賢材<hi>集傳作才按才材並見說文有别</hi>七世之廟可<lb/>
以觀德萬夫之長可以觀政<hi>吕氏春秋作七世之廟可以觀怪萬夫之長可以生謀</hi>盤庚<hi>釋文云盤本又作般/左傳作盤庚之誥</hi>若顛木之有由蘖<hi>說文引書作甹枿由古文作甹徐鍇曰說文無由字本作㕀以周切木生條也今尚書去已作由蓋古文省也而後人為因自之通稱已讀若含徐鉉曰孔安國注尚書以由為用用枿語不通枿又作<graphic n="KR2305" url="https://raw.githubusercontent.com/kanripo/KR-Gaiji/master/images/KR2305.png" mimeType="image/png"/>五葛切</hi>不昬作勞<hi>釋文<pb n="16a"/>云昬本或作暋音敏鄒季友曰爾雅昬暋皆訓彊故兩存</hi>越其罔有黍稷<hi>釋文云越本又作粤</hi>
相時憸民<hi>憸說文作<graphic n="KR2548" url="https://raw.githubusercontent.com/kanripo/KR-Gaiji/master/images/KR2548.png" mimeType="image/png"/>息廉切利口也</hi>邦之臧惟汝衆邦之不臧惟<lb/>
予一人有佚罰<hi>國語引般庚國之臧則維汝衆國之不臧則維予一人是有逸罰</hi>乃有<lb/>
不吉不迪顛越不恭暫遇姦宄我乃劓殄滅之無遺育<lb/>
<hi>左傳作其有顛越不共則劓殄無遺育</hi>說命<hi>釋文云本又作/兌禮記作兌命</hi>亮隂三祀<hi>禮記作諒闇注讀為梁䳺論語作諒隂大傳作梁闇漢志作涼隂鄒季友曰亮音與梁同隂音與庵同按庵字與䳺同音後漢書方有之故鄭氏以䳺為音今當易之以便流俗</hi>旁求于天下<hi>說文引商書使百工敻求于野夐營求也</hi>說築傅巖之野<hi>巖史記作險</hi>若濟巨川用汝作舟<lb/>
<pb n="16b"/>
楫若歲太旱用汝作霖雨<hi>國語若津水用女作舟若天旱用女作霖雨</hi>若藥<lb/>
不瞑眩<hi>瞑說文作眄莫甸切</hi>爵罔及惡德惟其賢<hi>禮記引兌命爵無及惡德民立而正事</hi>黷于祭祀時謂弗欽禮煩則亂事神則難<hi>禮記純而祭祀是謂不敬事煩則亂事神則難</hi>惟學遜志務時敏<hi>遜志禮記作敬孫</hi>高宗肜日<lb/>
惟先格王<hi>格史記漢書作假後同</hi>惟天監下民<hi>史記作惟天監下</hi>天既孚<lb/>
命正厥德<hi>孚史記作附漢書作付</hi>王司敬民罔非天𦙍典祀無豐<lb/>
于昵<hi>史記王嗣敬民罔非天繼常祀無禮于棄道</hi>西伯戡黎<hi>戡說文作鈛爾雅注作堪黎說文作<graphic n="KR2544" url="https://raw.githubusercontent.com/kanripo/KR-Gaiji/master/images/KR2544.png" mimeType="image/png"/>大傳作耆/史記作<graphic n="KR2239" url="https://raw.githubusercontent.com/kanripo/KR-Gaiji/master/images/KR2239.png" mimeType="image/png"/>
                        <graphic n="KR2239" url="https://raw.githubusercontent.com/kanripo/KR-Gaiji/master/images/KR2239.png" mimeType="image/png"/>音其</hi>不有康食不虞天性<hi>史記康作安不虞下多知字</hi>
<pb n="17a"/>
大命不摰<hi>摰說文作<graphic n="KR2504" url="https://raw.githubusercontent.com/kanripo/KR-Gaiji/master/images/KR2504.png" mimeType="image/png"/>脂利切至也</hi>微子今殷其淪喪若涉大水其<lb/>
無津涯<hi>史記今殷其典喪若涉水無津涯</hi>我其發出狂<hi>狂史記作徃注引鄭𤣥云我其起作出徃也</hi>我家耄遜于荒<hi>史記作我/家保于喪</hi>天毒降災荒殷邦<hi>史記作天篤下菑亡殷國</hi>今殷民乃攘竊神祗之犧牷牲用<hi>史記作今殷民乃陋淫神祗之祀</hi>用乂讐斂<hi>釋文云讐馬本作/稠數也斂賦斂也</hi>我舊云刻子<hi>刻論衡作</hi>
孩泰誓<hi>泰孟子國語作太孔傳云大㑹以誓衆解作大晁氏曰古文作大誓與大誥同開元間衛包定今文始作泰</hi>天佑下民作之君作之師惟其克相上帝寵綏<lb/>
四方有罪無罪予曷敢有越厥志<hi>孟子天降下民作之君作之師惟曰其助<pb n="17b"/>上帝寵之四方有罪無罪惟我在天下曷敢有越厥志</hi>離心離德<hi>左傳作亦有離心離德</hi>取<lb/>
彼凶殘我伐用張<hi>孟子則取于殘殺伐用張</hi>罔或無畏寧執非敵百<lb/>
姓懍懍若崩厥角<hi>孟子無畏寧爾也非敵百姓也若崩厥角稽首</hi>牧誓<hi>牧說文作坶字林音某地名</hi>左杖黄鉞右秉白旄<hi>說文鉞作戊旄作髦</hi>逖矣西土之人<lb/>
<hi>逖爾雅注作逷</hi>稱爾戈<hi>稱爾雅/注作偁</hi>惟恭行天之罰<hi>恭後漢書班固引作龔</hi>尚<lb/>
桓桓<hi>說文作□□胡官切犬行也</hi>如虎如貔如熊如羆于商邦弗迓<lb/>
克奔<hi>史記如虎如羆如豺如螭不禦克奔釋文云迓馬本作禦</hi>武成旁死魄<hi>說文作霸云月始生霸然貌</hi>肆予東征綏厥士女惟其士女篚厥𤣥黄昭我<lb/>
<pb n="18a"/>
周王天休震動用附我大邑周<hi>孟子東征綏厥士女匪厥𤣥黄紹我周王見休惟臣附于大邑周篚篚本作匪說文引逸周書實𤣥黄于匪今文尚書作  昭爾雅注云逸書作釗釗見也</hi>
師逾孟津<hi>逾石經監本同釋文云本亦作踰集傳本作渡非也</hi>血流漂杵<hi>杵說文作櫓云大盾也徐曰古文尚書血流漂櫓通作鹵</hi>一戎衣天下大定<hi>中庸一戎衣而有天下</hi>大<lb/>
賚于四海<hi>論語周有大賚善人是富</hi>重民五教惟食喪祭<hi>論語所重民食喪祭</hi>
洪範<hi>洪史記吕氏春秋皆作鴻</hi>王乃言曰嗚呼<hi>漢書乃作迺下同嗚呼史記作於乎漢書作烏嘑</hi>惟天隂隲下民相協厥居<hi>史記作維天隂定下民相和其居以下惟字皆作維</hi>我不知其彞倫攸叙<hi>彞史記作常攸史記作所漢書作逌下皆同</hi>不畀洪<lb/>
<pb n="18b"/>
範九疇<hi>史記作不從鴻範九等不漢書作弗</hi>敬用五事<hi>敬漢書作羞注云羞進也</hi>協用<lb/>
五紀<hi>協漢書作旪師古曰讀曰叶和也</hi>乂用三德<hi>乂漢書作艾下同師古曰讀曰乂治也</hi>
威用六極<hi>威史記漢書作畏馬融曰天所以畏懼人用六極</hi>從作乂<hi>乂史記作治下同</hi>
思曰睿<hi>史記作睿漢書作䜭應劭曰通也古文作睿</hi>明作晢<hi>史記作智漢書作悊下皆同孔疏王肅云晢智也定本作晢則讀為哲鄒季友曰晢之列反字與晰同下當從日從口非後同  陳啓源曰晢哲悊三字古通然考說文晢訓明哲訓知而悊訓敬則悊字之義稍殊</hi>用敷錫厥庶民<hi>史記敷作傅厥作其下皆同</hi>不協于極不罹于咎<hi>不協不罹大傳作不叶不離</hi>無虐<lb/>
煢獨<hi>大傳作毋侮矜寡史記作毋侮鰥寡以下無字皆作毋按矜鰥二字古通</hi>于其無好德<lb/>
<pb n="19a"/>
<hi>史記作于其毋好</hi>無偏無陂<hi>史記作毋偏毋頗鄒季友曰陂古文作頗唐𤣥宗以此句韻讀不協因周易泰卦旡平不陂釋文陂作頗音遂改無頗為無陂今按頗陂二字皆從皮古字多通用但須改音不必改字也顧炎武曰宋宣和六年詔洪範陂復為頗監本未嘗復舊然吕氏春秋引此正作頗而下文有人用側頗僻之語况以古音求之作頗為協本呉棫曰古義字皆音俄周官注亦音俄故古文尚書  作無偏無頗遵王之義以叶俄音唐明皇以義字今音為乂遂改頗為陂以從今音而古音遂湮滅矣</hi>無有作好<lb/>
遵王之道無有作惡遵王之路<hi>吕氏春秋有作或王應麟曰韓非子先王之法曰無或作利從王之指無或作惡從王之路蓋述洪範而失之</hi>無偏無黨<hi>說苑作不偏不黨</hi>是<lb/>
彞是訓<hi>彞史記作夷</hi>于帝其訓<hi>訓史記作順/下是訓同</hi>彊弗友剛克<hi>弗史<pb n="19b"/>記作不</hi>燮友柔克<hi>燮史記作内索/隱曰内當為燮</hi>沈潛剛克<hi>左傳引商書曰沈漸剛克史記亦作沈漸索隱依馬融解作潛</hi>曰雨曰霽曰蒙曰驛曰克<hi>史記作曰雨曰濟曰涕曰霿曰克索隱曰涕音亦尚書作驛霿音蒙王應麟曰周禮大卜注引洪範曰雨曰㴉曰䦴曰雺曰克詩正義洪範卜兆有五曰圛注云圛者色澤光明古文作涕今文作圛說文引書圛即此楊慎曰古文尚書雨㴉雺圛注雺天氣下地氣不上也圛升雲半有半無也雺一作霚又作蒙今文雺作蒙圛作驛</hi>曰貞曰悔<lb/>
<hi>說文作□荒内切</hi>衍忒<hi>史記/作貣</hi>五者來備<hi>王應麟曰史記作五事來備後漢書荀爽謂之五韙李雲謂之五氏傳習之訛也</hi>庶草蕃廡<hi>說文作繁無後漢書班固引作蕃蕪鄒季友曰古文蕃廡之廡但作無音武而有無之無但作旡與亡後人既以無為有無之無故尚書今文加广以别之廡乃堂<pb n="20a"/>下同室之名音同而義則非矣說文作橆注引書作蕃無無即橆字後人省兩木為四點也當從說文為正</hi>
時暘若<hi>漢書暘作陽下同</hi>時燠若<hi>史記漢書燠/作奥下皆同</hi>恒雨若<hi>史記恒作常下同</hi>曰豫<hi>史記漢書論/衡皆作舒</hi>曰蒙<hi>史記漢/書作霿</hi>王省惟歲<hi>省史記作𤯝</hi>俊<lb/>
民用章<hi>俊史記作畯下同</hi>旅獒<hi>釋文云馬鄭作豪酋豪也疏云由不見古文妄為此說</hi>惟<lb/>
德其物<hi>其左傳作繄</hi>金縢王有疾不豫<hi>豫說文作悆羊茹切喜也</hi>植璧秉<lb/>
珪<hi>孔疏鄭𤣥云植古置字謂置璧三王之坐也愚按商頌置我鞉鼔鄭讀作植蓋二字古通用</hi>是有<lb/>
丕子之責于天<hi>史記丕作負索隱引鄭𤣥曰丕讀負隗囂移檄云庶無負子之責本此</hi>乃<lb/>
并是吉<hi>并論衡引作逢又解云卜曰逢筮曰遇</hi>我之弗辟<hi>釋文云馬鄭本讀作避謂避居<pb n="20b"/>東都</hi>盡弁以啓金縢之書<hi>史記作朝服以開金縢書</hi>大誥天降割于我<lb/>
家<hi>釋文云割馬本作害</hi>民獻有十夫<hi>民獻大傳作民儀王莽作大誥云民儀有十夫本此</hi>天<lb/>
棐忱辭<hi>棐朱子云合作匪忱漢書作諶此陳啓源曰匚音方受物之器象形也匪字從  而以非諧聲亦訓器後借為非義用而訓器之匪復加竹為篚棐從木輔也輔即弓檠故從木遂通用為輔佐之義匪又作棐漢志賦入貢棐師古曰棐與匪同蓋棐匪皆器可通用也至于棐之為輔匪之為非則不可通用也朱子因師古注謂棐忱之棐亦合作匪如云天不可信此于字義失考故蔡氏仍從輔字解之</hi>康誥克明<lb/>
德慎罰<hi>大學作克明德大傳引康誥作克明俊德</hi>𢎞于天<hi>荀子引書作𢎞覆于天</hi>天畏<lb/>
棐忱<hi>畏爾雅注作威</hi>義刑義殺勿庸以次汝封乃汝盡遜曰時<lb/>
<pb n="21a"/>
叙惟曰未有遜事<hi>荀子作義刑義殺勿庸以即予惟曰未有順事</hi>殺越人于貨<lb/>
暋不畏死罔弗憝<hi>孟子暋作閔罔弗憝作凡民罔弗譈</hi>惟文王之敬忌乃<lb/>
裕民曰我惟有及則予一人以懌<hi>荀子作惟文王敬忌一人以懌</hi>酒誥<lb/>
淫泆于非彞<hi>釋文云泆本或作逸又作佚</hi>盡執拘以歸于周<hi>拘說文作抲虎何切撝也</hi>梓材至于屬婦<hi>屬說文作媰</hi>惟其塗丹雘<hi>塗說文/作<graphic n="KR1423" url="https://raw.githubusercontent.com/kanripo/KR-Gaiji/master/images/KR1423.png" mimeType="image/png"/>
                    </hi>皇天<lb/>
既付中國民<hi>釋文云付馬本作附</hi>召誥則無遺壽耉<hi>漢書作無遺耉老</hi>王<lb/>
乃初服嗚呼若生子<hi>論衡作今王初服厥命於戲若生子</hi>洛誥越三日丁<lb/>
巳<hi>越說文作粤</hi>頒朕不暇<hi>頒說文作攽/布還切分也</hi>公無困哉<hi>哉漢書作我</hi>多<lb/>
<pb n="21b"/>
士敢弋殷命<hi>釋文云弋馬本作翼義同愚謂此即詩傳翼圍之翼</hi>大淫泆有辭<hi>釋文云泆馬本作屑云過也</hi>予惟率肆矜爾<hi>率肆論衡/作夷憐</hi>爾不啻不有爾土<hi>釋文云啻徐本作翅</hi>無逸嚴恭寅畏<hi>釋文云嚴馬本作/儼寅史記作敬</hi>治民祗懼<hi>祇史記作振</hi>
舊勞于外爰暨小人<hi>史記作久勞于外為與小人</hi>乃或亮隂三年不<lb/>
言其惟不言言乃雍<hi>史記作乃有亮闇三年不言言乃讙禮記亦作讙</hi>嘉靖殷<lb/>
邦至于小大無時或怨<hi>史記作密靜殷國至于小大無怨</hi>肆高宗之享<lb/>
國五十有九年<hi>王應麟曰石經作肆高宗之享國百年漢杜欽亦曰高宗享百年之壽愚按高宗即位之年殷本紀無考魯世家引無逸云五十五年此曰百年者恐是併生年數之猶吕刑云穆王享國百<pb n="22a"/>年耳</hi>能保惠于庶民<hi>史記作保/施小民</hi>文王不敢盤于遊田<hi>盤後漢書郅惲引作槃</hi>無或胥譸張為幻<hi>譸爾雅作侜韻㑹云譸古通作侜陳風誰侜予美程子曰侜謂譸張迂囘</hi>君奭在我後嗣子孫大弗克恭上下遏佚前人<lb/>
光<hi>漢書作嗣事子孫大不克共上下遏失前人光</hi>天難諶乃其墜命<hi>漢書作天應棐諶乃亡隊命</hi>在昔上帝割申勸寧王之德<hi>禮記作在昔上帝周田觀文王之德訛四字</hi>迪見冒<hi>釋文云冒馬本/作朂云勉也</hi>蔡仲之命囚蔡叔于郭鄰<hi>黄度曰郭鄰逸書作虢即古東虢國也古郭虢二字同音蓋通用愚按公羊傳虞虢作虞郭左傳注虢亦作郭又按今本逸周書郭鄰作郭淩黄氏云逸書作虢豈傳本有異同耶</hi>慎厥初惟厥終終以不<lb/>
<pb n="22b"/>
困<hi>左傳作慎始而敬終終以不困</hi>多方勸于帝之迪<hi>釋文云迪馬本作攸云所也</hi>因<lb/>
甲于内亂<hi>甲孔傳作夾疏云古人甲與夾通用鄭𤣥王肅皆解作狎愚按衛風能不我甲韓詩作狎毛傳亦解作狎此甲字當與彼同</hi>洪舒于民<hi>舒古文作荼薛肇明曰大為民荼毒也愚按舒史記通作荼建元侯表荆荼是懲荼音舒禮玉藻天子搢珽諸侯荼考工記工人斵目必荼皆音舒謂舒徐也古二字通用</hi>叨懫日欽<hi>懫說文作□讀/若摰忿戾也</hi>爾罔不克臬<hi>釋文云臬馬本作㓷</hi>
爾尚不忌于凶德<hi>說文尚作上忌作諅渠記切忌也</hi>立政其在受德暋<lb/>
<hi>暋說文作忞讀若旻强也</hi>灼見三有俊心<hi>灼說文作□/之若切明也</hi>克由繹之<hi>蔡傳解作紬繹本漢書谷永傳讀為抽吕東萊仍如字解辨詳埤傳</hi>其勿以憸人<hi>釋文云憸/本又作<graphic n="KR2548" url="https://raw.githubusercontent.com/kanripo/KR-Gaiji/master/images/KR2548.png" mimeType="image/png"/>
                    <pb n="23a"/>利口也說文作譣</hi>周官不和政厖<hi>陳啓源曰流俗本皆作龎按尨莫江切犬之多毛者一曰雜也通作厖龎薄江切髙屋也二字音訓各别監本注疏作厖當以為正</hi>君陳庶言同則繹<lb/>
<hi>荀子作庶言同</hi>必有忍其乃有濟<hi>國語作必有忍也若能有濟也</hi>顧命在後之<lb/>
侗<hi>釋文云侗馬本作詷說文亦作詷</hi>敷重蔑席<hi>說文敷作布蔑作□讀若蔑織蒻席也</hi>陳<lb/>
寳<hi>寳說文作宲</hi>四人綦弁<hi>釋文云綦馬鄭本作騏云青黑色愚按馬青黑色者曰騏曹風其弁伊騏集傳引顧命四人騏弁今作綦朱子意蓋同馬鄭孔傳作文鹿子皮蔡氏從之鹿皮訓其質青黑訓其色也</hi>冕執瞿<hi>瞿說文作鑺㦸/屬集韻作戵</hi>冕執銳<hi>說文引書作鈗廣韻鈗徒外切經典稽疑云銳是銳利非兵器也當從說文音兌</hi>三宿三祭三咤<hi>釋文云咤說文作㓃丁故反馬本同<pb n="23b"/>鄒季友曰宿字本作肅古通用爾雅肅進也謂進爵也咤說文引書作㓃注云奠爵也咤與叱同曲禮不咤食怒也經文本作㓃傳寫誤耳蘇氏以為至齒不飲與嚌同義非也</hi>君牙亦惟先正之臣<lb/>
<hi>按監版注疏作先正與說命篇同解流俗本多作先王從大全也</hi>夏暑雨小民惟曰怨<lb/>
咨<hi>禮記作夏日暑雨咨作資下同</hi>啓佑我後人咸以正罔缺<hi>孟子啓佑作佑啓罔作無</hi>囧命<hi>釋文云囧亦作□史記作□/韻㑹云下畫長滿從口非</hi>吕刑<hi>禮記史記俱作甫刑</hi>荒<lb/>
度作刑<hi>周禮注作度作祥刑</hi>寇攘矯䖍<hi>寇說文作敓/敓與奪同</hi>劓刵椓黥<hi>說文作刖劓斀黥椓竹角切</hi>庶戮方告無辜于上<hi>論衡作庶僇旁告無辜于天帝</hi>皇帝<lb/>
清問下民<hi>釋文云馬本作清訊</hi>折民惟刑<hi>釋文云折馬鄭王本皆作悊馬云智也漢志同</hi>
<pb n="24a"/>
士制百姓于刑之中<hi>後漢書梁統引書士作爰中作衷按衷與中古通用</hi>罔有擇<lb/>
言在身<hi>禮記作而罔有擇言在躬</hi>天齊于民俾我一日<hi>釋文云俾馬本作矜矜哀也王應麟曰後漢書楊賜封事作天齊乎人假我一日賜通桓君章句即歐陽尚書</hi>雖休勿休惟<lb/>
敬五刑<hi>漢書作雖休勿休祗事不怠</hi>告爾祥刑<hi>後漢書劉愷引作詳刑注引鄭𤣥云詳審察之也</hi>何擇非人何敬非刑何度非及<hi>史記何擇非其人何敬非其刑何居非其宜與</hi>惟來<hi>釋文云來馬本作求/云有求請受賕也</hi>其罪惟鈞<hi>史記作惟鈞其過</hi>簡孚有<lb/>
衆惟貎有稽無簡不聽具嚴天威<hi>史記簡信有衆惟訊有稽無簡不疑共嚴天威</hi>墨<lb/>
辟疑赦其罰百鍰<hi>史記墨作黥鍰作率下皆同徐廣曰率即鍰也音刷說文云鍰六鋝也周<pb n="24b"/>禮謂鍰為鋝</hi>其罰惟倍<hi>史記作倍灑徐廣曰/當作蓰五倍曰蓰</hi>剕辟疑赦<hi>剕周禮作刖史記作臏漢書作髕師古曰髕去膝骨頭</hi>上刑適輕下服下刑適重上服<lb/>
<hi>後漢書劉愷引作上刑挾輕下刑挾重</hi>刑罰世輕世重<hi>後漢書應劭引作時輕時重</hi>哀<lb/>
矜折獄<hi>大傳作哀矜悊獄漢書作哀鰥折獄</hi>報以庶尤<hi>尤說文作訧</hi>文侯之命<lb/>
昭升于上<hi>升史記作登</hi>敷聞在下<hi>敷後漢書作傅</hi>罔或耆壽俊在厥<lb/>
服予則罔克<hi>漢書作罔克耆壽咎在朕躬</hi>修捍我于艱<hi>捍史記作㪋</hi>費誓<lb/>
<hi>史記作肹索隱曰古文尚書作粊大傳作鮮鮮獮也于肹地誓衆因行獮田之禮也粊地名即魯費邑</hi>善<lb/>
□乃甲胄<hi>史記作陳乃甲胄</hi>杜乃擭<hi>釋文云杜/本又作<graphic n="KR1423" url="https://raw.githubusercontent.com/kanripo/KR-Gaiji/master/images/KR1423.png" mimeType="image/png"/>
                    </hi>峙乃糗糧<hi>糗史記作<pb n="25a"/>□說文作餱</hi>魯人三郊三遂<hi>遂史記/作隧</hi>秦誓若弗云來<hi>周必大曰文苑英華賦多用貟來讀秦誓本義始知今云字乃貟之省文愚按漢韋賢傳引書雖則貟然是古文云皆作貟也</hi>
仡仡勇夫<hi>仡說文作㐹</hi>截截善諞言<hi>截說文作<graphic n="KR0914" url="https://raw.githubusercontent.com/kanripo/KR-Gaiji/master/images/KR0914.png" mimeType="image/png"/>釋文云諞馬本作偏</hi>若有<lb/>
一介臣<hi>介大學作个</hi>斷斷猗<hi>說文作□□猗云古文斷作□猗大學作兮</hi>是能容<lb/>
之<hi>是大學作寔</hi>亦職有利哉<hi>亦職大學/作尚亦</hi>冒疾以惡之<hi>冐大學作媢</hi>
違之俾不達<hi>達大學作通</hi>
　呉才老王伯厚皆有考異今因其本而廣之所引皆<lb/>
　兩漢以前之書史記多刪改經文間有謬誤故不全<lb/>
<pb n="25b"/>
　録<lb/>
<pb n="26a"/>
欽定四庫全書<lb/>
　尚書埤傳卷首<lb/>
　　　　　　　　　　　　　呉江朱鶴齡撰<lb/>
　　今文古文<lb/>
唐孔氏曰按伏生今文歐陽和叔夏侯勝夏侯建三家<lb/>
所傳及蔡邕所勒石經是也孔氏古文庸生劉歆賈逵<lb/>
馬融等所傳是也劉歆賈逵馬融等並傳孔學云十六<lb/>
篇逸與安國不同者良由孔注之後其書散逸不行庸<lb/>
<pb n="26b"/>
生賈馬等惟傳孔學經文三十三篇鄭𤣥與三家同題<lb/>
曰古文尚書而經字多異　安國作傳值巫蠱不行諸<lb/>
儒知孔本五十八篇亦畧見百篇之序遂有張霸者偽<lb/>
作舜典汨作九共九篇大禹謨益稷五子之歌𦙍征湯<lb/>
誥咸有一德典寳伊訓肆命原命武成旅獒冏命二十<lb/>
四篇又以伏生之二十八篇復出舜典益稷盤庚二篇<lb/>
康王之誥及泰誓共為三十四篇以求合於孔氏五十<lb/>
八篇之數劉向别録班固藝文志後漢儒林傳所稱古<lb/>
<pb n="27a"/>
文尚書者實張霸偽書也<lb/>
朱子曰孔安國序言伏生失其本經口以傳授漢書乃<lb/>
言初亦壁藏而後亡數十篇其說與孔不同蓋傳聞異<lb/>
辭爾至於篇數亦復不同者伏生本但有堯典臯陶謨<lb/>
禹貢甘誓湯誓盤庚高宗肜日西伯戡黎微子牧誓洪<lb/>
範金縢大誥康誥酒誥梓材召誥洛誥多方多士立政<lb/>
無逸君奭顧命吕刑文侯之命費誓秦誓凡二十八篇<lb/>
後人加泰誓一篇<hi>偽泰誓</hi>故為二十九篇也<hi>章如愚曰史記及儒林傳<pb n="27b"/>皆云伏生得二十九篇以教齊魯泰誓非伏生所得而云二十九篇者司馬遷在武帝時見偽泰誓出附入伏生書内遂誌而言之其實偽泰誓得之民間不與伏生所傳同出也</hi>其古文二十五篇者<lb/>
大禹謨五子之歌𦙍征仲虺之誥湯誥伊訓太甲三篇<lb/>
咸有一德說命三篇泰誓三篇武成旅獒微子之命蔡<lb/>
仲之命周官君陳畢命君牙冏命復出者舜典益稷盤<lb/>
庚二篇康王之誥凡五篇其百篇之序合為一篇共五<lb/>
十九篇即今所行五十八篇而以序冠首者也為四十<lb/>
六卷者孔疏以為同序者同卷異序者異卷也同卷者<lb/>
<pb n="28a"/>
大甲盤庚說命泰誓皆三篇共序減八巻又大禹謨臯<lb/>
陶謨益稷康誥酒誥梓材亦各三篇共序又減四卷通<lb/>
前減十二巻以五十八卷減十二卷故但為四十六卷<lb/>
也　漢儒謂伏生之書為今文孔安國之書為古文以<lb/>
今考之則今文多艱澀而古文反平易或者以為今文<lb/>
自伏生女子口授晁錯時失之然先秦古書所引之文<lb/>
皆已如此恐其未必然也或者以為紀録之實語難工<lb/>
而潤色之雅詞易好故訓誥誓命有難易之不同此為<lb/>
<pb n="28b"/>
近之然伏生背文暗誦乃偏得其所難而安國考定於<lb/>
蝌斗古書錯亂磨滅之餘乃專得其所易此又有不可<lb/>
曉者至於諸序之語或頗與經不合如康誥酒誥梓材<lb/>
之類而安國之序又絶不類西京文字亦皆可疑獨諸<lb/>
序之本不先經則賴安國之序以見<lb/>
馬端臨曰漢儒林傳言古文尚書孔安國以今文讀之<lb/>
唐藝文志有今文尚書十三卷注言𤣥宗詔集賢學士<lb/>
衛包改古文從今文然則漢之所謂古文者蝌斗書今<lb/>
<pb n="29a"/>
文者隷書也唐之所謂古文者隷書今文者世所通用<lb/>
之俗字也隷書秦漢間通行至唐則久變為俗書矣何<lb/>
尚書猶存古文乎蓋安國所得孔壁書雖為之傳未得<lb/>
立於學宫東京以後名儒亦未嘗傳習至隋唐方顯人<lb/>
徃徃以僻書奥傳視之繕寫傳授者少故所存者尚是<lb/>
安國所定之隷書未嘗改從俗字也噫百篇之書遭秦<lb/>
火而亡其半所存五十八篇此二十五篇者書雖傳而<lb/>
字復不諧於俗人罕習之蓋出自孔壁之後又晦昧數<lb/>
<pb n="29b"/>
百年而學者始得以家傳人誦也<hi>晁說之曰唐明皇改古文從今文陸氏釋文猶存一二吕微仲得古本於宋次道王至仲家以較釋文雖小有異同大體相類王應麟曰按國史藝文志唐孝明寫以今字藏其舊本開寳五年别定今文音義咸平二年孫奭請摹印古文音義與新定釋文並行今亦不傳馬端臨曰陸德明所釋乃古文尚書與唐明皇所定今文時異宋開寳中令陳鄂刪定其文改從頴達書今注疏所載者非原本也</hi>
陳第曰孔安國古文二十五篇至東晉始顯唐孔氏疏<lb/>
之始大行於世未有議其為偽者宋呉才老始曰安國<lb/>
所増多之書皆文從字順非若伏生之書詰曲聱牙至<lb/>
<pb n="30a"/>
有不可讀者朱考亭因之曰安國書至東晉時方出前<lb/>
此諸儒皆未見可疑之甚呉草廬<hi>澄</hi>又因之曰二十五<lb/>
篇采輯補綴無一字無所本而平緩卑弱殊不類秦漢<lb/>
以前之文噫三子言出疑古文者紛然矣愚竊以為過<lb/>
也今文自殷盤周誥外若堯典臯謨甘誓湯誓高宗肜<lb/>
日西伯戡黎牧誓洪範無逸顧命何嘗不文從字順乎<lb/>
况書之顯晦亦自有時春秋有左公穀三家左最後立<lb/>
詩有齊魯毛韓四家毛最後顯傳禮者五家小戴最後<lb/>
<pb n="30b"/>
出卒之左傳毛詩小戴皆孤行至今未嘗以前人未見<lb/>
遂疑其偽也左傳國語論語孟子禮記吕氏春秋諸書<lb/>
所引二十五篇彬彬具在今謂作古文者采綴字句為<lb/>
之是倒置本末反以枝葉為根幹也愚嘗考前漢民間<lb/>
得泰誓三篇有白魚入於王舟火復於王屋流為烏諸<lb/>
語董仲舒對䇿司馬遷本紀皆引用之矣馬融書序曰<lb/>
泰誓後得按其文皆淺露吾見書傳多矣引泰誓而不<lb/>
在泰誓者甚多孔穎達曰今泰誓所無者古文泰誓皆<lb/>
<pb n="31a"/>
有則古文為真復何疑乎愚又考孔子刪書百篇遭秦<lb/>
火伏生壁而藏之亡數十篇及孔安國得古文尚書多<lb/>
二十餘篇是安國所得即伏生所亡也校之百篇尚存<lb/>
其半豈非斯文大幸歟後儒乃以今文真也古文偽也<lb/>
不過謂其文章爾雅訓詞坦明耳今以觀左國禮記諸<lb/>
書傳所引二十五篇者多至八九章少亦三四章皆爾<lb/>
雅坦明無艱深險澀語豈所引者皆偽乎夫為諸書所<lb/>
稱引者既皆爾雅坦明而諸書所未稱引者必欲其艱<lb/>
<pb n="31b"/>
深險澀是一篇而二體也豈虞夏商周之本經乎<lb/>
愚按劉歆移太常博士書曰古文尚書與逸禮左傳藏<lb/>
於秘府伏而未出孝成帝愍學殘文闕乃陳發秘藏校<lb/>
理舊文以此三事考學官所傳經或脫簡傳或脫編抑<lb/>
而未施據此則成帝時古文已出特以脫簡未立學官<lb/>
耳何得云偽<hi>後漢紀章帝建初八年十二月戊申詔選高才生受古文尚書安帝延光二年正月選三舍郎及吏人能通古文尚書毛詩榖梁春秋各一人賈逵傳肅宗好古文尚書逵數為帝言古文與經傳爾雅詁訓相應詔令撰歐陽大小夏侯尚書古文同異逵集為三卷帝善之東觀漢記杜林從張竦受學博洽<pb n="32a"/>多聞於西州得漆書古文尚書一卷以授衛宏古文遂傳於世</hi>呉草廬既辨古文為偽<lb/>
矣而其所撰三禮考注凡釐正周禮六官之舛錯者一<lb/>
以周官邦治邦教邦禮等語為據夫周官非古文歟草<lb/>
廬於此尚未有定見而後儒趙子常歸熈甫輩皆祖述<lb/>
其說何歟<lb/>
　　刪次<lb/>
唐孔氏曰鄭康成作書論依尚書緯云孔子求書得黄<lb/>
帝𤣥孫帝魁之書迄於秦穆公凡三千二百四十篇斷<lb/>
<pb n="32b"/>
逺取近言可以為世法百二十篇以百二篇為尚書十<lb/>
八篇為中候　斷自唐虞以下者孔君無明說書緯以<lb/>
為帝嚳以上樸畧難傳唐虞以來炳煥可數<lb/>
程子曰五帝之書既皆常道又去其三蓋上古雖已有<lb/>
文字而制立法度為治有跡有史官以識其事則自堯<lb/>
始耳<lb/>
朱子曰孔安國書序孔子贊易道以黜八索述職方以<lb/>
除九丘按周禮外史掌三皇五帝之書周公所録必非<lb/>
<pb n="33a"/>
偽妄而春秋時三墳五典八索九丘之書猶有存者若<lb/>
果全備孔子亦不應悉刪去之或其簡編脫落不可通<lb/>
曉或是孔子所見止是唐虞以下不可知耳<lb/>
　　書序<lb/>
朱子曰書序疑非孔子所作然相傳已久今亦未敢輕<lb/>
議<lb/>
林之竒曰書序乃厯代史官轉相授受以書為之總目<lb/>
者謂為孔子所作則未必然<lb/>
<pb n="33b"/>
蔡氏曰書序決非孔子所作孔安國雖說書序序所以<lb/>
為作者之意而未嘗以為孔子所作至劉歆班固始以<lb/>
為孔子<lb/>
鄒季友曰某曾大父魯卿從學朱子因論書小序曾大<lb/>
父曰魯之先君當諱其名乃費誓書曰伯禽春秋書秦<lb/>
伯任好卒秦誓乃書秦穆公皆非聖人筆削之例朱子<lb/>
曰然<lb/>
史記盡引今文書二十八篇及偽泰誓一篇並不引孔<lb/>
<pb n="34a"/>
壁所增諸篇是太史公未見孔壁書明矣然却多引小<lb/>
序雖亡篇之序亦有之意西漢時自有百篇之序故太<lb/>
史公見之造偽書者亦見之非尃出於孔壁也<lb/>
　　孔傳<lb/>
葉夢得曰書五十八篇出於伏生者初二十八篇出於<lb/>
魯共王所壊孔子宅壁中者增多二十五篇伏生書後<lb/>
傳歐陽歙魯共王壁中書孔安國為之傳漢興諸儒傳<lb/>
經次第各有從來伏生當文帝時年已老口授晁錯頗<lb/>
<pb n="34b"/>
雜齊魯言或不能盡辨他經專門毎輒數家惟書傳一<lb/>
氏安國無所授獨以𨽻書易蝌斗自以其意為訓解不<lb/>
及列於學宫故自漢迄西晉言書惟祖歐陽氏安國訓<lb/>
解晚出皇甫謐家所謂二十五篇者雖當時揚雄杜預<lb/>
之徒皆不及見劉向以魯壁中書校伏生本酒誥亡簡<lb/>
一召誥亡簡二字之不同者尤多<hi>漢書藝文志劉向以中古文校歐陽夏侯三家經文酒誥脫簡一召誥脫簡二率簡二十五字者脫亦二十五字簡二十二字者脫亦二十二字文字異者七百有餘脫字數十</hi>書非一代之言也其文字各隨其世不一<lb/>
<pb n="35a"/>
體其授受異同若此大抵簡質淵慤不可遽通自安國<lb/>
學行歐陽氏遂廢今世所見惟伏生大傳首尾不倫言<lb/>
不雅馴至以天地人四時為七政謂金縢作於周公没<lb/>
後何可盡據其流為劉向五行傳夏侯氏災異之說失<lb/>
孔子本意益逺<hi>隋志云濟南伏生之傳惟劉向父子所著五行傳是其本法而又多乖戾呉氏曰馬融鄭康成之學悉本伏生</hi>安國自以為博考經傳采摭羣言其所<lb/>
發明信為有功余又讀春秋傳禮記孟子荀子間與今<lb/>
文異同孟子載湯誥造攻自牧宫不言鳴條春秋傳述<lb/>
<pb n="35b"/>
五子之歌衍率彼天常一句證康誥父子兄弟罪不相<lb/>
及<hi>左傳臼季引康誥曰父不慈子不祗兄不友弟不共不相及也又苑無忌引康誥云父子兄弟罪不相及</hi>
今文乃無有若荀卿引仲虺曰諸侯能自得師者王得<lb/>
友者霸引康誥惟文王敬忌一人以懌其謬妄有如此<lb/>
者禮記以申勸寧王之德為由觀文王以庶言同無則<lb/>
繹字其乖牾有如此者微孔氏則何所取正余以是知<lb/>
求六經殘闕之餘於千載淆亂之後豈不甚難而不可<lb/>
忽哉<lb/>
<pb n="36a"/>
陳氏曰考儒林傳孔安國以古文授都尉朝朝傳膠東<lb/>
庸譚譚傳清河胡常常傳徐敖敖傳王璜及塗惲惲傳<lb/>
河南桑欽至東都則賈逵作訓馬融鄭𤣥作傳注而逵<lb/>
父徽實受其書於塗惲逵傳父業雖日逺有源流然而<lb/>
兩漢名儒皆未嘗實見孔氏古文也豈惟兩漢魏晉猶<lb/>
然凡杜征南以前所注經傳有援大禹謨五子之歌𦙍<lb/>
征諸篇皆曰逸書其援泰誓則云今泰誓無此文蓋伏<lb/>
生書亡泰誓泰誓後出武帝末民間有獻者<hi>别録云武帝末得於<pb n="36b"/>壁内獻之</hi>所載白魚火烏之祥實偽書也然則馬鄭所解豈<lb/>
真古文哉故孔穎達謂賈馬輩惟傳孔學二十三篇即<lb/>
伏生書也亦未得為孔學矣穎達又云王肅<hi>此曹魏人字子雍</hi>
注書始似竊見孔傳故於亂其紀綱以為夏太康時<hi>王應麟曰王肅注尚書其言多是孔傳疑肅見古文匿之而不言也</hi>皇甫謐得古文尚書於<lb/>
外弟梁栁作帝王世紀徃徃載之蓋自太保鄭沖授蘇<lb/>
愉愉授梁栁栁授臧曹曹授梅賾賾奏上其書時已亡<lb/>
舜典一篇至齊明帝時姚方興得於大航頭獻之事未<lb/>
<pb n="37a"/>
施行方興以罪戮隋開皇搜索遺典始得其篇夫孔注<lb/>
歴漢末無傳晉初猶得存者雖不列學官而散在民間<lb/>
故也<lb/>
馬廷鸞曰據書序所言則古文尚書其經已送之王官<lb/>
藏之中秘其傳則遭巫蠱而不復上聞藏之私家以其<lb/>
未立學官是以經隱而傳不行於世劉歆遺太常書所<lb/>
謂藏於秘府伏而未發者也中秘書非世儒所見宜乎<lb/>
趙岐韋昭杜預諸注所引古文書皆指為逸書也<lb/>
<pb n="37b"/>
愚按今文尚書今見於史記注者與古文時異如舜讓<lb/>
於德弗嗣之作不怡在治忽以出納五言之作采政忽<lb/>
滎波既豬之作滎播考其文義俱古文為優據孔安國<lb/>
尚書序云於壁中得蝌斗書以所聞伏生者是正文義<lb/>
定其可知為隷古定更以竹簡寫之則是參勘彼此舎<lb/>
短取長孔氏之於書厥功大矣其所為傳雖未必皆當<lb/>
而辭旨簡質非魏晉間人所能辦安得以其後出而過<lb/>
疑之哉安國之書雖遞有傳授而漢儒異師相攻甚於<lb/>
<pb n="38a"/>
仇敵當馬融鄭𤣥趙岐注書之時安肯出以相示則諸<lb/>
儒之未見古人經傳無足怪者不獨以藏於中秘之故<lb/>
也　安國訓皇極為大中而漢書載谷永疏有明王正<lb/>
五事建大中以承天心語疑其書當時已出故水得見<lb/>
之特未大顯於時爾<lb/>
　　時世<lb/>
葉夢得曰書自立政而上非臯陶伊尹周公傅說之辭<lb/>
則仲虺祖乙箕子召公後世以為聖賢不可及者也其<lb/>
<pb n="38b"/>
君相與徃來告戒論說則堯舜禹湯文武是也是以其<lb/>
文峻而㫖逺自立政而下其君則成王康王穆王平王<lb/>
其臣則伯禽君陳君牙至於秦穆公其辭則一時太史<lb/>
之所為也視前為有間矣是以其文亦平易明白意不<lb/>
過其所言孔子取之特以其有合於吾道焉爾<lb/>
程實之曰讀尚書當識唐虞三代氣象唐虞君臣交相<lb/>
儆戒夏商以後則多臣戒君耳禹臯戒君儆於未然辭<lb/>
亦不費夏商以後則事形而後正救之如太甲高宗肜<lb/>
<pb n="39a"/>
日旅獒等篇且反覆詳至不憚辭費矣啓與有扈戰於<lb/>
甘野以天子之尊統六師與一强諸侯對敵前此未有<lb/>
也湯之伐桀自湯誓湯誥外未嘗數桀之惡且有慚德<lb/>
焉武之伐紂則有泰誓牧誓武成凡五篇惟恐紂惡不<lb/>
白己心不明畧無慚意矣伊尹諫太甲不從而放之前<lb/>
此未有也使無尹之志其去鬻拳幾何然太甲天資力<lb/>
量逺過成王太甲悔過尹遂可以告歸周公則疑謗交<lb/>
起雖風雷彰德之餘宅中圖大之後不敢去國且切切挽<lb/>
<pb n="39b"/>
召公以共濟用力何其艱也堯以天位授舜舜以天位<lb/>
授禹此豈細事而天下帖然無異詞盤庚以圮於耿而<lb/>
遷國本欲安利萬民乃臣民譁然至勤訓諭三篇僅而<lb/>
克濟然盤庚猶可也周之區處殷民自大誥以後畢命<lb/>
以前藥石之飲食之更三紀之久君臣共以為國家至<lb/>
重至大之事幸而訖於無虞視堯舜區處苗頑又何一<lb/>
甚暇一甚勞也精一允執無俟皇極之煩言欽恤惟明<lb/>
何至吕刑之騰說降是則魯秦二誓見取於經而王跡<lb/>
<pb n="40a"/>
熄霸圖興矣時變有汙隆風俗有厚薄讀其書所以貴<lb/>
於論其世也<lb/>
　　文體<lb/>
陳壽曰咎繇之謨畧而雅周公之誥煩而悉何則咎繇<lb/>
與舜禹共談周公與羣下矢誓故也<lb/>
唐孔氏曰孔君書序云典謨訓誥誓命之文凡百篇此<lb/>
六者之外尚有征貢歌範四者并之則有十孔不言者<lb/>
不但舉其機約亦以征貢歌範非君出言之名六者可<lb/>
<pb n="40b"/>
以兼之<hi>林之竒曰禹貢實典之體</hi>
朱子曰古史之體可見者書與春秋而已春秋編年通<lb/>
紀以見事之先後書則毎事别記以具事之首尾意者<lb/>
當時史官既以編年記事至於事之大者則又采合而<lb/>
别記之若一典所記上下百有餘年而武成金縢諸篇<lb/>
其所紀載或更歲月或厯數年其間豈無異事蓋必已<lb/>
具於編年之史而今不復見矣<lb/>
葉夢得曰尚書文訓誥多艱澀而誓命多平易蓋訓誥<lb/>
<pb n="41a"/>
多是紀録當時號令於衆之本語故其間多有方言及<lb/>
古語在當時則人所易曉而於今世則反為難知誓命<lb/>
則是當時史官所撰櫽括潤色麤有體制故在今日亦<lb/>
不難曉耳<lb/>
董鼎曰尚書得於煨燼斷爛之餘百篇僅存其半而宏<lb/>
綱實用無所不該故六經莫古於書易雖始自伏羲然<lb/>
有卦未有辭辭始於文王耳六經莫備於書他經各主<lb/>
一事而作易主卜筮即洪範之稽疑也禮主節文即虞<lb/>
<pb n="41b"/>
夏之五禮也詩主咏歌即后䕫之樂敎也周禮設官即<lb/>
周官六卿率屬之事也春秋褒貶即臯陶命德討罪之<lb/>
權也五經各主帝王政事之一端書則備紀帝王政事<lb/>
之全體<lb/>
王應麟曰文心雕龍言書標七觀按孔子云六誓可以<lb/>
觀義丑誥可以觀仁甫刑可以觀誠洪範可以觀度禹<lb/>
貢可以觀事臯陶謨可以觀治堯典可以觀美見大傳<lb/>
　尚書埤傳卷首<lb/>
</p>
<p>
</p>
  </div>
</body>
</text>
</TEI>
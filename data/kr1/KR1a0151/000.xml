<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>易翼述信</head>
    <p>
<pb n="1a"/>
欽定四庫全書　　　　　經部一<lb/>
　易翼述信　　　　　　　易類<lb/>
　　提要<lb/>
　　　　<hi>臣</hi>等謹案易翼述信十二卷<lb/>
　　　國朝王又僕撰又樸字介山天津人雍正癸卯<lb/>
　　　　進士改庶吉士官至盧州府同知是編經傳<lb/>
　　　　次序悉依王弼舊本而冠以讀易之法終以<lb/>
　　　　所集諸儒雜論其大旨専以象彖文言諸傳<lb/>
<pb n="1b"/>
　　　　解釋經義自謂篤信十翼述之為書故名曰<lb/>
　　　　易翼述信而以朱子所云不可便以孔子之<lb/>
　　　　説為文王之説者為非是其闡發理蘊徴引<lb/>
　　　　諸家獨李光地之言為最夥而於本義亦時<lb/>
　　　　有異同蓋見智見仁各明一義易道廣大無<lb/>
　　　　所不該自不能執一説以限天下萬世又樸<lb/>
　　　　所論固不為無因至其註釋各卦如解乾大<lb/>
　　　　明終始謂畫卦之聖人於畫此六陽又而仍<lb/>
<pb n="2a"/>
　　　　名為乾之時已大為明白指示解坤初六謂<lb/>
　　　　陽行而陰隨之以行又引來知徳説以為證<lb/>
　　　　此類皆為失之牽强葢其意以為每爻必取<lb/>
　　　　變氣坤初六變復故立説如此不知周易固<lb/>
　　　　兼變象然使每爻必取變體為解則紛紜破<lb/>
　　　　碎將致拘執而不可通終不免於自生荆棘<lb/>
　　　　惟其於河圖洛書及先天後天皆不列圖而<lb/>
　　　　叙其説於雜論之末義例明簡較為有識又<lb/>
<pb n="2b"/>
　　　　第一卷内時位徳大小應比主爻諸論皆能<lb/>
　　　　恪遵<lb/>
　御纂周易折中之旨而申闡其義詞意明暢亦頗有<lb/>
　　　　可取者焉乾隆四十三年七月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="3a"/>
易翼述信原序<lb/>
余初讀周易本義於卦變圗說後云有天地自然之易<lb/>
有伏羲之易有文王周公之易有孔子之易又云不可<lb/>
便以孔子之說為文王之說時方㓜稚即疑之以為千<lb/>
聖一心奈何易有岐㫖乎及讀乾卦之彖元亨利貞夫<lb/>
子以為四徳者而朱子則謂為乾道大通而至正旣訓<lb/>
元為大而又謂利貞為戒占者利在正固以此為文王<lb/>
之本意則疑又更甚夫孔子周人也去文王數百嵗而<lb/>
<pb n="3b"/>
近何以其說非文王之說而朱子逺隔二千餘年未嘗<lb/>
别得羲文指授何以反能知其為文王之本意而特揭<lb/>
而著之也苐所學未充不能確有定解遂廢而不敢再<lb/>
讀至乾隆丁巳歳余年已五十七嵗始又取而㝷味之<lb/>
覺卦爻各詞非彖象傳實有不能明者是孔子之說即<lb/>
文王周公之說并非孔子自為一易矣若說易而不歸<lb/>
諸孔子則人各異見論各異詞何所折𠂻而得其是况<lb/>
孔子贊易而世目之為十翼者乃謂為非三聖人之本<lb/>
<pb n="4a"/>
意夫旣非其本意矣而又謂為翼則所翼者何等也今<lb/>
余年且七十稿凡四易雖未必其果當而惟篤信孔子<lb/>
之言實所以𤼵明三聖人之意而務求其相合者然究<lb/>
亦未嘗不合也於是名之曰易翼述信云或曰易變易<lb/>
也不可為典要仁者見之謂之仁智者見之謂之智子<lb/>
何其拘也然變易之中實有其不易者存余亦先求其<lb/>
所以不易者而後自得其變易者不亦可乎時乾隆十<lb/>
五年七月既望天津王又樸謹序<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>易翼述信卷四</head>
    <p>
<pb n="1a"/>
欽定四庫全書<lb/>
　易翼述信卷四　　　廬州府同知王又樸撰<lb/>
䷋<hi>坤下乾上</hi>
否之匪人不利君子貞大往小來○彖曰否之匪人不<lb/>
利君子貞大往小來則是天地不交而萬物不通也上<lb/>
下不交而天下无邦也内隂而外陽内柔而外剛内小<lb/>
人而外君子小人道長君子道消也<lb/>
　合訂曰否之時匪人用事時也否時之匪人豈利君<lb/>
<pb n="1b"/>
　子貞乎不利君子貞非君子不利貞也惟小人不利<lb/>
　君子貞此君子所以不可不貞也責重君子極是不<lb/>
　然君子豈有以不貞為利者耶<lb/>
象曰天地不交否君子以儉德辟難不可榮以祿<lb/>
　儉德凡語言施設飲食起居一切收歛減約是也至<lb/>
　於立身行己則無可歛所為危行言孫不變塞者也<lb/>
初六拔茅茹以其彚貞吉亨○象曰拔茅貞吉志在君<lb/>
也<lb/>
<pb n="2a"/>
　初變旡妄遇震旡妄匪正有𤯝不利有攸往有貞吉<lb/>
　亨義震為帝出故曰不忘君此爻歴來皆作小人變<lb/>
　為君子講果如此則泰矣不可為否之象且曰吉又<lb/>
　曰亨易不為小人謀乃若斯之慶幸何耶及見安溪<lb/>
　李氏之說以此爻為見幾而作守其正道細思之頗<lb/>
　覺確當葢否之初是否之象未彰而否之兆已著者<lb/>
　也國家太平之治君子在位有以致之也而位有定<lb/>
　數一小人進必一君子退數小人進必數君子退君<lb/>
<pb n="2b"/>
　子未退則未可為否也有一君子退則衆君子將隨<lb/>
　之皆退矣故曰㧞茅茹以其彚也夫濟時者惟道君<lb/>
　子惟守其正道則明哲以保身於己既吉而藏器以<lb/>
　待時於世亦亨不然則枉道以求容身世兩失矣夫<lb/>
　子曰志在君也正以其彚貞者非忘君者也如謂小<lb/>
　人志在君夫志在君者猶可謂之為小人乎是皆泥<lb/>
　内小人之言遂視與泰卦無異竊以泰卦言其交否<lb/>
　卦言其不交不交則君子退矣言君子退則小人之<lb/>
<pb n="3a"/>
　進可知也且爻詞明言彚貞并不言彚征意固可見<lb/>
六二包承小人吉大人否亨○象曰大人否亨不亂羣<lb/>
也<lb/>
　二變訟遇坎訟有孚窒惕中吉有否亨義巽雖入而<lb/>
　又德之制以行權者也故曰包承葢二與初與三皆<lb/>
　隂爻是上下相承皆小人矣乃二以中正權之雖隨<lb/>
　時汚隆不為岸異於小人固無害也然身否而道則<lb/>
　亨包之而已豈和光同塵而與之為伍哉傳故曰不<lb/>
<pb n="3b"/>
　亂羣也<lb/>
六三包羞象曰包羞位不當也<lb/>
　三變遯遇艮遯有包羞義當否而遜順以和同降志<lb/>
　辱身矣故曰包羞羞則愧悔而思改隂極則陽將復<lb/>
　也<lb/>
九四有命无咎疇離祉○象曰有命无咎志行也<lb/>
　四變觀遇巽觀下觀而化有禀承君命之義有命君<lb/>
　命也合訂曰四之時可以有為而九又能有為者也<lb/>
<pb n="4a"/>
　然居近君之位有威福專擅之嫌此時小人之伺而<lb/>
　窺之者其黨未散萬一疑謗紛起禍且不測身不足<lb/>
　惜其如國家何惟凡事禀命於君則上下同心小人<lb/>
　不得而間之矣爻曰有命勉臣亦以勉君也疇謂衆<lb/>
　賢大臣資羣才以自輔羣才托大臣以自見大臣不<lb/>
　幸而罹禍衆賢隨之矣陳竇死而黨禍烈无命故也<lb/>
九五休否大人吉其亡其亡繫於苞桑○象曰大人之<lb/>
吉位正當也<lb/>
<pb n="4b"/>
　五變晉晉有康侯之詞又曰君子以自昭明德故有<lb/>
　休否義何以休否則其亡其亡凜凜焉戒愼恐懼以<lb/>
　誠意正心而脩身者也何以否休則繫於苞桑而亡<lb/>
　者不亡焉身脩家齊而國治者也<lb/>
上九傾否先否後喜○象曰否終則傾何可長也<lb/>
　上變而為萃澤上於地有傾義萃之上為乾遇兌毁<lb/>
　折而說故有先否後喜義<lb/>
　泰否二卦彖詞與傳言其往來及交與不交而兩卦<lb/>
<pb n="5a"/>
　爻詞象傳則兼言時位比應不交即不應此卦初與<lb/>
　四不應故初言貞四則言命志在初行在四也二與<lb/>
　五不應故二言包承五則言休否也三與上不應故<lb/>
　三言包羞上則言傾否也初位下時方否故曰以彚<lb/>
　貞二與初三上下比故曰包承又賢位故曰大人時<lb/>
　正否故曰否位中故曰亨故曰不亂如履之九二也<lb/>
　三位不中不正故曰羞與初二比故曰包羞又臣位<lb/>
　隂處之時已否矣故曰不當四近君之位故曰有命<lb/>
<pb n="5b"/>
　與五比時將亨矣故曰疇離祉五以剛中之德處正<lb/>
　否之時位故曰正當上之時已過而旡位故曰傾也<lb/>
　安溪李氏曰泰之上卦以下交為義其下卦以往來<lb/>
　為義否之下卦以不交為義其上卦以往來為義雖<lb/>
　曰相備然下交之義當於處上位者發之然後有以<lb/>
　致求賢之誠不交之義當於處下位者發之然後有<lb/>
　以伸殉道之節陽之方來而慮其將往者戒在内卦<lb/>
　也陽之既往而圖其復來者戒在外卦也易為君子<lb/>
<pb n="6a"/>
　謀故泰否之爻無為小人戒者又曰易於否姤之卦<lb/>
　多言包者處時之難不得不包但至於包承包羞則<lb/>
　已甚爾雖泰之明盛猶曰包荒此聖人所以含章囘<lb/>
　天變化萬物如寒暑之推移而人不覺者也<lb/>
䷌<hi>離下乾上</hi>
同人于野亨利涉大川利君子貞○彖曰同人柔得位<lb/>
得中而應乎乾曰同人同人曰同人于野亨利涉大川<lb/>
乾行也文明以健中正而應君子正也唯君子為能通<lb/>
<pb n="6b"/>
天下之志<lb/>
　上乾下離說卦傳曰離為乾卦是上下卦異而同也<lb/>
　人與已異矣而此心此理則異而同也竊觀同人之<lb/>
　象而蓋恍然於夫子之與顔子論仁也夫下卦離即<lb/>
　明以察幾上卦乾即健以致決仁人心也一人此心<lb/>
　千萬人皆此心宜無有不同者也而有不同者則己<lb/>
　不欲而施於人也則所求於人者重而所以自任者<lb/>
　輕也初之于門尚不知有己也二之于宗則有己矣<lb/>
<pb n="7a"/>
　三之伏戎不興明於責人而怯於自治者也四之乘<lb/>
　墉不克攻知所以自治矣而力未健五則克己矣克<lb/>
　己則復禮故曰相遇上之于郊則漸近野而冺人己<lb/>
　之見可以與人同而通天下之志天下將歸仁者也<lb/>
　君子貞言同人而非君子之貞即是小人之黨故曰<lb/>
　惟君子為能通天下之志又說卦傳曰離為甲胄為<lb/>
　戈兵又曰戰乎乾故爻中言戎言攻言大師克所謂<lb/>
　天人之交戰也<lb/>
<pb n="7b"/>
象曰天與火同人君子以類族辨物<lb/>
　類族辨物明指出一禮字<lb/>
初九同人于門无咎○象曰出門同人又誰咎也<lb/>
　初變姤姤遇也不期而相見者也故無私於同又離<lb/>
　遇艮艮為門離其門則出門矣故曰于門又誰咎意<lb/>
　為彼此无所責望方不同於何咎之義即中庸所云<lb/>
　不援上不陵下夫子所謂家邦無怨者也初之于門<lb/>
　亦可謂無己之見矣然同人于門其所同者幾何爻<lb/>
<pb n="8a"/>
　義固不若全卦之義為更廣大也<lb/>
六二同人于宗吝○象曰同人于宗吝道也<lb/>
　二變乾上下六爻疑於皆陽是為一家故曰于宗夫<lb/>
　私於所䁥者當下未必即吝然有吝道焉故夫子云<lb/>
　然大象既取離明乾健為義六二為本卦主爻亦離<lb/>
　之主爻也乃爻獨於初曰无咎而於二為吝者何耶<lb/>
　蓋人發念之初未有不得其正者孟子所云好惡與<lb/>
　人相近之良知也天下至明孰過於此二雖中正得<lb/>
<pb n="8b"/>
　位然在爻論爻本氣既專與五應變氣又以乾應乾<lb/>
　所謂私意起而反惑者也易唯變所適不可為典要<lb/>
　固如此<lb/>
九三伏戎于莽升其髙陵三歳不興○象曰伏戎于莽<lb/>
敵剛也三歳不興安行也<lb/>
　三變无妄遇震震為萑葦莽象在上卦之下伏象離<lb/>
　火震木火木之氣上行升象位下卦之上髙陵象伏<lb/>
　戎于莽防人之陵己也升其髙陵求己之勝人也然<lb/>
<pb n="9a"/>
　升髙為敵剛易見伏戎為敵剛未明夫子故獨申於<lb/>
　此句无妄之卦詞曰匪正有𤯝不利有攸往故曰三<lb/>
　歳不興傳曰安行也解者多謂為何所行細玩不合<lb/>
　當是緩行為自治無勇意興者奮興也三歳者概言<lb/>
　其久也蓋三爻當明之既盡值健之未來不中不正<lb/>
　其㝠悍之情怠緩不振之氣有如此者又草莽猥雜<lb/>
　心目蒙蔽所謂恕己則昏也<lb/>
九四乘其墉弗克攻吉○象曰乘其墉義弗克也其吉<lb/>
<pb n="9b"/>
則困而反則也<lb/>
　四變家人遇巽家人者内外之謂故有乘墉象墉者<lb/>
　所以隔蔽内外乘墉則内外皆見而不分矣故於義<lb/>
　當弗克也又升陵為責人之己甚也墉則不及陵之<lb/>
　髙言其先亦欲責人中道而即自反也墉依合訂指<lb/>
　下離卦言乘墉即乘離所謂責人則明也<lb/>
九五同人先號咷而後笑大師克相遇○象曰同人之<lb/>
先以中直也大師相遇言相克也<lb/>
<pb n="10a"/>
　五變全離故為大師上下兩離離為目故曰相遇先<lb/>
　號咷而後笑先難後獲也大師克戰勝也相遇得心<lb/>
　之所同然也三之伏戎升陵四之乘墉己之私眞勁<lb/>
　敵矣故必大師乃克所云非至健不足以致其決也<lb/>
　號咷即自怨自艾發憤自强意昔人有求道不得而<lb/>
　痛哭者此象非誣矣笑即孔顔之樂也傳曰中直中<lb/>
　則克其偏黨反側之己直則克其邪曲委靡之己爻<lb/>
　曰克遇而傳曰遇克惟相遇即相克亦惟相克斯相<lb/>
<pb n="10b"/>
　遇相克者沈潛剛克髙明柔克也相遇者乾之天德<lb/>
　不為首坤之永貞以大終也<lb/>
上九同人于郊无悔○象曰同人于郊志未得也<lb/>
　上變革遇兌革二女同居其志不相得故傳曰志未<lb/>
　得也合訂曰志未得謂索居離羣无比匪之傷亦無<lb/>
　同志之助欲同而未得其人者也此卦諸家之說各<lb/>
　爻未免雜而不純細玩夫子彖爻各傳乃知安溪李<lb/>
　氏之言為不可易也其說曰人情自同而向異其既<lb/>
<pb n="11a"/>
　也反異以歸同天下一家也中國一人也故于野而<lb/>
　亨者廓然大公之象也初于門未有私也二于宗繫<lb/>
　於私矣三伏戎私甚而猜同極而異矣四弗克攻克<lb/>
　伐不行者也反異之機也五克相遇克己復禮者也<lb/>
　歸同之要也上于郊漸近於野復反於同矣然曰近<lb/>
　於郊而已終未至於野者同人於野大道之行也上<lb/>
　處卦外有野之象而爻徳之善未足以當斯義故降<lb/>
　野而曰郊變亨而曰无悔孔子申之曰志未得也然<lb/>
<pb n="11b"/>
　則聖人之所志可知矣<lb/>
䷍<hi>乾下離上</hi>
大有元亨○彖曰大有柔得尊位大中而上下應之曰<lb/>
大有其德剛健而文明應乎天而時行是以元亨<lb/>
　彖傳與坤卦文言相仿彿者以卦本全乾而五爻變<lb/>
　也五為卦主五變為隂則全乾變坤矣而卦詞止言<lb/>
　元亨不言利貞卦之主爻雖在五而所有之大則在<lb/>
　上下五陽爻大有所以名也觀夫子象傳於初上二<lb/>
<pb n="12a"/>
　爻特標出大有字可見<lb/>
象曰火在天上大有君子以遏惡揚善順天休命<lb/>
　同人先離後乾大象曰類族辨物以言修則明善也<lb/>
　以言治則知明也大有先乾後離大象曰遏惡揚善<lb/>
　以言修則誠身也以言治則處當也夫子曰道之不<lb/>
　行知者過愚者不及此觀於同人之象而知之也道<lb/>
　之不明賢者過不肖者不及此觀於大有之象而知<lb/>
　之也遏惡揚善下曰順天休命則天命謂性率性謂<lb/>
<pb n="12b"/>
　道修道謂教三言所從出也仲誠張氏曰火在天上<lb/>
　夏月暑氣盛於天又火季夏之中星夏者大也无所<lb/>
　不有者天之生機於无所不有中又有宜棄宜取天<lb/>
　之休命也天不能无善惡之物而令人自為去取為<lb/>
　休命人如不遏惡揚善而曰善惡皆天所大有之物<lb/>
　則不知順天之休命矣竊按遏惡者乾之剛健也揚<lb/>
　善者離之文明也順天休命者六五應天而時行也<lb/>
初九无交害匪咎艱則无咎○象曰大有初九无交害<lb/>
<pb n="13a"/>
也<lb/>
　初變鼎遇巽鼎為烹餁聚所有於器未為人食也故<lb/>
　無交害巽之德入故飾外則有咎艱以深造則无咎<lb/>
　也无交害說者人人異詞獨合訂曰二以五之有為<lb/>
　有三以其有為五之有五又以所有為上之有皆有<lb/>
　交也有交即有害矣初在下無位上無係應故不干<lb/>
　涉於害此說頗確觀六五之詞曰厥孚交如九三之<lb/>
　象傳曰小人害則初與四非正應又無位自無交害<lb/>
<pb n="13b"/>
　矣且夫子特筆著明之曰大有初九无交害則諸爻<lb/>
　之有交害可知矣匪字疑如詩言有匪君子之義朱<lb/>
　子註曰文章著見之貎初與四應四之匪无咎則初<lb/>
　之匪自有咎矣葢大有之初非可致飾於外之時也<lb/>
　故匪有咎而艱則无咎耳艱者歉然不足之意也若<lb/>
　以交賢言之則匪者顯以異之也艱者愼於用之也<lb/>
　乾之初有潛象故云爾<lb/>
九二大車以載有攸往无咎○象曰大車以載積中不<lb/>
<pb n="14a"/>
敗也<lb/>
　二變全離乾車離牛虚中能受故為大車以載象傳<lb/>
　曰積中惟虚故積不敗即無害也<lb/>
九三公用亨于天子小人弗克○象曰公用亨于天子<lb/>
小人害也<lb/>
　三變睽遇兌在下之上有干君象而健之至大賢也<lb/>
　賢之大者為公其變氣為乾遇兌遇悅大有而悅於<lb/>
　君故亨於天子而全卦則變而之睽二女不同居者<lb/>
<pb n="14b"/>
　也故小人弗克君子而有大才則為天子使郭汾陽<lb/>
　之類是也小人而有大才則跋扈自擅曹孟德之類<lb/>
　是也故不但如程傳止言貢賦一節耳<lb/>
九四匪其彭无咎○象曰匪其彭无咎明辨晳也<lb/>
　四變大畜篤實輝光者也故曰匪其彭若謂有而不<lb/>
　居則九三已言之矣且有而不居為明哲保身於大<lb/>
　有亦無義乃夫子曰明曰辨曰晳若是重言而極贊<lb/>
　之何耶葢此爻居乾之上為離文明之始本氣與變<lb/>
<pb n="15a"/>
　氣俱有光輝之象非若初之尚在闇然潛修時也大<lb/>
　有自初至四盛矣故曰彭四之離火正在乾天之上<lb/>
　無所不照者也故曰匪其彭夫子恐人止在三四位<lb/>
　上取消息把匪字㸔錯故曰明又曰辨又曰晳即審<lb/>
　問又愼思又明辨也詩之咏有匪君子瑟僩赫喧必<lb/>
　本於切磋琢磨也惟知之極其明故充之極其盛此<lb/>
　自然之發越是以曰无咎若初而遽求其文之著則<lb/>
　的然而日亡矣四與初之所以異也若以交賢言之<lb/>
<pb n="15b"/>
　則匪其彭即尊顯其盛德者也<lb/>
六五厥孚交如威如吉○象曰厥孚交如信以發志也<lb/>
威如之吉易而无備也<lb/>
　六五變全乾上下一氣故厥孚交如乾剛故威如體<lb/>
　坤而用乾故孚交如而威如也孚交如揚善也威如<lb/>
　遏惡也上九則順天休命也信以發志信在五而有<lb/>
　以發衆爻之志所謂上好信則民莫敢不用情也易<lb/>
　而无備易即五坤之順也无備者推心置腹毫無疑<lb/>
<pb n="16a"/>
　貳此眞所謂信矣懐德即畏威合訂所謂非信之外<lb/>
　别有威也<lb/>
上九自天祐之吉无不利○象曰大有上吉自天祐也<lb/>
　上變大壯卦詞利貞合此卦詞則備乾天之四德矣<lb/>
　故詞只言天祐吉无不利而此外無事義也五之孚<lb/>
　信也其易則順也上九乘之履信而思順也尚賢時<lb/>
　說多以五為賢而上尚之非也斷依鄭氏汝諧作五<lb/>
　尚上九之賢為是安溪李氏說亦如此吉言其已然<lb/>
<pb n="16b"/>
　无不利言其將然也安溪李氏曰上爻終卦義者也<lb/>
　合訂曰象傳大有上吉言大有明其為全卦𤼵也故<lb/>
　知大有初九其義亦同夫子所以著大有之全盛實<lb/>
　不同於他卦也授一萬氏曰八卦乾為尊六十四卦<lb/>
　泰為盛然乾之上九悔於亢泰之上六吝於亂盛治<lb/>
　備福孰若大有六爻亨一吉二无咎三明主在上羣<lb/>
　賢畢集嗚呼盛哉<lb/>
䷎<hi>艮下坤上</hi>
<pb n="17a"/>
謙亨君子有終○象曰謙亨天道下濟而光明地道卑<lb/>
而上行天道虧盈而益謙地道變盈而流謙鬼神害盈<lb/>
而福謙人道惡盈而好謙謙尊而光卑而不可踰君子<lb/>
之終也<lb/>
　亨是言目前通達有終是言將來成就天道下濟九<lb/>
　三也光明艮也地道卑而上行坤也天尊地卑乾坤<lb/>
　以定今來於三是下濟也艮篤實輝光其卦之彖傳<lb/>
　曰其道光明是也凡一奇畫即乾一耦畫即坤不必<lb/>
<pb n="17b"/>
　拘於三畫也<lb/>
象曰地中有山謙君子以裒多益寡稱物平施<lb/>
　大象㸔出一個恕字來此謙之本也恕本於忠所謂<lb/>
　人己之同心也從此入德雖詣極化神而猶然望道<lb/>
　未見雖業隆巍焕而猶然視民如傷方不是飾詞說<lb/>
　而已各象傳之言自牧言心言志言則言得未得言<lb/>
　民之服不服皆根諸此中庸道不遠人一章所從出<lb/>
　也<lb/>
<pb n="18a"/>
初六謙謙君子用涉大川吉○象曰謙謙君子卑以自<lb/>
牧也<lb/>
　初變明夷遇離山居地下謙矣今變氣離日亦出地<lb/>
　下謙謙也傳曰自牧牧養也仲誠張氏曰如牧牛羊<lb/>
　多方馴之使擾位之卑下正可為養德之地授一萬<lb/>
　氏曰涉川險難之事也涉險尚吉况平居無事乎卑<lb/>
　以自牧即庸言庸行之慥慥也<lb/>
六二鳴謙貞吉○象曰鳴謙貞吉中心得也<lb/>
<pb n="18b"/>
　二變升遇巽夫子於升之彖曰志行於此亦曰中心<lb/>
　得一也仲誠張氏曰艮黔喙遇巽巽又為風為木風<lb/>
　木相與皆有鳴意按本義作聲聞說則鳴字屬人程<lb/>
　傳作聲音笑貌說則鳴字屬已合訂從傳竊玩夫子<lb/>
　曰中心得與志未得二語似程傳為確中心得也中<lb/>
　絶句言所以鳴謙者以柔而得中實有所心得者也<lb/>
　昔人云學而後知不足固如此若襲取之徒則片長<lb/>
　即自矜矣○中心得即忠字鳴即恕字所謂有諸已<lb/>
<pb n="19a"/>
　而後求諸人也<lb/>
九三勞謙君子有終吉○象曰勞謙君子萬民服也<lb/>
　三變坤坤致役勞象艮止坤安貞有終象一剛為衆<lb/>
　柔之主本宜居君臣兩位乃遜兩位不居而居其下<lb/>
　謙也剛能任事三又勞位承上接下之間君臣皆柔<lb/>
　而托之以政士民皆柔而依之以安勞也萬民服者<lb/>
　書云汝惟不矜天下莫與汝爭能汝惟不伐天下莫<lb/>
　與汝爭功也即中庸遠有望而近不厭意<lb/>
<pb n="19b"/>
六四无不利撝謙○象曰无不利撝謙不違則也<lb/>
　四變小過遇震小過之彖曰可小事不可大事故有<lb/>
　撝謙義仲誠張氏曰凡所發揮不過與賢者商確求<lb/>
　其嘉謨而順從之耳豈非撝謙之象乎坤順也坤遇<lb/>
　震震動順下而動之義此說與夫子不違則之義頗<lb/>
　切則字即其則不遠之則不違即不遠也<lb/>
六五不富以其鄰利用侵伐无不利○象曰利用侵伐<lb/>
征不服也<lb/>
<pb n="20a"/>
　五變蹇本氣隂虚皆不富象坤為衆故曰鄰鄰謂上<lb/>
　與四也遇坎險以衆行險故利用侵伐利字合訂隨<lb/>
　上讀若遵夫子象傳則仍隨下讀為是无不利者授<lb/>
　一萬氏曰勘亂尚利况於定太平是也仲誠張氏曰<lb/>
　剛健有功者在下方讓善於君若臣君无可讓惟以<lb/>
　富讓之人不與天下爭財利故及其臣皆不富也不<lb/>
　富則我謙之極而人盈之極以天地神人之道揆之<lb/>
　謙者當益盈者當裒矣故有侵伐之利也○不富而<lb/>
<pb n="20b"/>
　利侵伐所謂無諸已而後非諸人也<lb/>
上六鳴謙利用行師征邑國○象曰鳴謙志未得也可<lb/>
用行師征邑國也<lb/>
　上變全艮黔喙鳴象然同一艮也下在本氣上在變<lb/>
　氣九三實艮之主爻乃鳴謙不繫於三而繫於二今<lb/>
　以變氣又繫於上者何耶則夫子所云心志之得與<lb/>
　未得也心得則鳴有德者有言是也志未得則亦鳴<lb/>
　曰號泣於旻天而負罪引慝是也用行師征邑國夫<lb/>
<pb n="21a"/>
　子用一可字正承上志未得來邑國者坤為邑也訟<lb/>
　之九二比之九五謂變氣之坤此與泰皆以本氣言<lb/>
　鳴謙而征邑國即所求乎子臣弟友而皆未能也凡<lb/>
　一陽之卦皆有師象而此獨繫於五上二爻者以上<lb/>
　卦為坤而坤之中爻變為坎既有以衆行險之象而<lb/>
　又謙德處中則已無不正矣正已而後可以正人故<lb/>
　利用侵伐以其鄰者服之者衆也用侵伐者無思不<lb/>
　服而有不服者也如舜之罔不率俾而惟苗不即功<lb/>
<pb n="21b"/>
　是已上則謙之極德也已既正而人有不可得而正<lb/>
　者則仍引咎歸已深自刻責故用行師而但征邑國<lb/>
　所謂柔遠自邇也程子以為自治其私如帝誕敷文<lb/>
　德而有苗格是已安溪李氏以舜事實此二爻有味<lb/>
　哉其言曰舜命有苗之征而伯益以為滿數頑讒之<lb/>
　惡而大禹以為傲微有是己非人之意則猶未謙也<lb/>
　故必能以其鄰而後利用侵伐雖利行師而惟征邑<lb/>
　國鄰也邑也皆服近而不務遠之義也文德敷象刑<lb/>
<pb n="22a"/>
　施而苗即功此聖人極其謙德之驗歟<lb/>
　授一萬氏曰下三爻艮體也有吉而无㐫上三爻坤<lb/>
　體也有利而无害易中吉利罕有若是之純全者葢<lb/>
　靜則多吉順則多利故也<lb/>
䷏<hi>坤下震上</hi>
豫利建侯行師○彖曰豫剛應而志行順以動豫豫順<lb/>
以動故天地如之而况建侯行師乎天地以順動故日<lb/>
月不過而四時不忒聖人以順動則刑罰清而民服豫<lb/>
<pb n="22b"/>
之時義大矣哉<lb/>
　屯豫二卦詞皆言利建侯而其義不同屯在險而有<lb/>
　能動之才是侯可建也然才雖足以有為而時未可<lb/>
　動故諸不利攸往而惟利建侯以内治而已若豫之<lb/>
　以順動則无往不宜矣建侯行師特舉其大者言耳<lb/>
　彖故曰天地如之也剛應而志行言剛有應非言剛<lb/>
　應柔也自來說者皆以和樂言豫獨合訂兼豫先說<lb/>
　此亦從各爻詞中㸔出耳然仲誠張氏曰日月不過<lb/>
<pb n="23a"/>
　者天地以節制天道為順動也而四時不忒則萬物<lb/>
　豫矣刑罰清者聖人以節制人情為順動也而民服<lb/>
　則天下豫矣又曰順動之義不與豫謀而豫若專謀<lb/>
　乎豫則反不豫是豫之時有義存焉而天道聖治不<lb/>
　能外義誠大矣此即豫先之說也　屯豫皆言知幾<lb/>
　然屯之知幾即見於爻而豫之知幾特𤼵於繫夫知<lb/>
　其難而不貪得以趨利其知幾猶易處其順而不溺<lb/>
　情以速禍其知幾更難此夫子所以極贊之也<lb/>
<pb n="23b"/>
象曰雷出地奮豫先王以作樂崇德殷薦之上帝以配<lb/>
祖考<lb/>
　大象於雷出地用一奮字正與作樂意貫古詩云彈<lb/>
　箏奮逸響奮字本此可見樂以達鬱苟鬱已達矣而<lb/>
　猶不止是為靡靡之樂非奮矣<lb/>
初六鳴豫㐫○象曰初六鳴豫志窮㐫也<lb/>
　初變全震為雷有鳴義合上下一氣有志窮義夫在<lb/>
　上之窮窮極而反者也在初之窮窮欲無厭者也葢<lb/>
<pb n="24a"/>
　震以動為德豫樂而動不止是無厭矣<lb/>
六二介于石不終日貞吉○象曰不終日貞吉以中正<lb/>
也<lb/>
　二變解遇坎解散其難正在豫時而能豫散其日後<lb/>
　之難則非見幾而作者不能解之卦詞曰來復有靜<lb/>
　象故曰介于石有攸往故曰不終日夫子於繫詞獨<lb/>
　贊此爻者葢和豫之豫以九四為主豫先之豫又以<lb/>
　此爻為主矣<lb/>
<pb n="24b"/>
六三盱豫悔遲有悔○象曰盱豫有悔位不當也<lb/>
　三變小過坤地遇艮山有仰象仰而取於盱者繫詞<lb/>
　曰君子上交不謟下交不瀆初之鳴則以四之下交<lb/>
　瀆也而此之盱則以其上交之謟夫謟則承意㫖伺<lb/>
　顔色未有不注目而仰視其上者也一盱字將謟狀<lb/>
　寫盡矣初之上援而四應之故鳴三之仰視而四非<lb/>
　其正應故有悔然謟人者能早知人之不我應而悔<lb/>
　則猶可及止也而無如其好謟而不知也故其悔多<lb/>
<pb n="25a"/>
　遲則於是眞有悔矣語意與過而不改是謂過矣相<lb/>
　似夫子曰位不當以與四隔體而非正應也<lb/>
九四由豫大有得勿疑朋盍簪○象曰由豫大有得志<lb/>
大行也<lb/>
　四變全坤以為豫以其順也故曰由豫其曰大有得<lb/>
　合本氣變氣言也曰勿疑以本氣兼變氣也曰朋盍<lb/>
　簪以變氣兼本氣也仲誠張氏曰衆柔無任事之質<lb/>
　九四一剛居臣位任事君民上下皆賴以豫此所以<lb/>
<pb n="25b"/>
　為豫之根因也又曰勿疑勿貳於五也盍簪統屬於<lb/>
　四也四與諸爻同處君位之下有同為臣之義故為<lb/>
　朋簪所以總貫衆髪者也衆柔無一剛任事則紛委<lb/>
　如髪矣四雖大有為然既為臣位必存至誠无疑貳<lb/>
　於君之心然後同類得其統束若恃剛疑貳於君大<lb/>
　義不足服衆又何肯以同為臣而受其統束乎此說<lb/>
　甚好葢四以剛居近君之位而為上下諸柔所應其<lb/>
　義有如此者但以為必存至誠則仍為戒詞似在象<lb/>
<pb n="26a"/>
　外矣夫爻無此象則聖人必無此說若以為因而示<lb/>
　戒則何卦何爻不可申戒詞者董澤之蒲可勝既乎<lb/>
　竊以此爻於五有勿疑象於初二三上各爻有朋盍<lb/>
　簪象坤西南得朋變坤是上下一氣也小畜泰之四<lb/>
　五兩爻皆然葢四臣位非五可比止以大有得了之<lb/>
　則混君民於一矣故特申此二語當曰四之大有得<lb/>
　上則存至誠無疑貳於君之心下則同類歸其統束<lb/>
　也至於得君然後服衆則隨人取義非正象也<lb/>
<pb n="26b"/>
六五貞疾恒不死　象曰六五貞疾乘剛也恒不死中<lb/>
未亡也<lb/>
　五變萃遇兌萃聚也順而動皆悦則安樂之極者矣<lb/>
　夫天下未有不死於安樂者也以本氣言五乘剛无<lb/>
　為得賢而任之不疑者也故貞上下四爻與五一氣<lb/>
　合變氣言之則聚天下之順以豫悅於已而本氣則<lb/>
　震而驚恐者也故疾專以變氣言以柔中變為剛中<lb/>
　雖在逸豫之際而中正有主故恒不死葢二五中正<lb/>
<pb n="27a"/>
　之位以柔居之其變則皆坤之用六永貞者也故二<lb/>
　為介于石五為恒不死而恒不死夫子所以謂為中<lb/>
　未亡也說叅仲誠張氏頗精<lb/>
上六㝠豫成有渝无咎○象曰㝠豫在上何可長也<lb/>
　上變晉遇離以本氣言為㝠豫以變氣言為成有渝<lb/>
　葢豫之極必㝠上之窮則變而晉為進離為明始雖<lb/>
　昏而終進於明是以其㝠豫雖成而必有渝也既渝<lb/>
　矣何咎之有<lb/>
<pb n="27b"/>
　安溪李氏曰一陽居上體而為卦主卦之所以為豫<lb/>
　故其彖曰剛應而志行爻曰由豫也然惟九四一爻<lb/>
　以和豫為義與人同樂者也餘爻以逸豫為義躭於<lb/>
　逸豫則在下者有附勢<hi>鳴豫</hi>希權<hi>盱豫</hi>之心在上者無震<lb/>
　動<hi>疾</hi>清明<hi>㝠豫</hi>之氣初三之鳴與盱五上之有取於疾<lb/>
　與渝者此也取於疾者狥生者易死因多疾而得不<lb/>
　死以其警戒而不溺於欲也取於渝者昏極者難明<lb/>
　因事變而能改遷以其怨艾而不終於昏也惟二有<lb/>
<pb n="28a"/>
　中正之德故能超然於謟瀆之外而知幾如神何則<lb/>
　豫之時人皆以為無患矣惟君子見微而知彰人皆<lb/>
　柔而無立矣惟君子見柔而知剛也二四皆豫之善<lb/>
　而處位不同四有天下之憂而二守一身之節非有<lb/>
　天下之憂不能措斯世於安也非有守身之節不能<lb/>
　致身名之泰也位雖不同而其為萬夫之望則一充<lb/>
　其介石之操知幾之哲則臨大事當大任而屹然不<lb/>
　動坦然無疑也決矣<lb/>
<pb n="28b"/>
䷐<hi>震下兌上</hi>
隨元亨利貞无咎○彖曰隨剛來而下柔動而說隨大<lb/>
亨貞无咎而天下隨時隨時之義大矣哉<lb/>
　隨以乾卦最上之一爻來居於坤卦六二之下於是<lb/>
　剛皆下柔上卦二剛隨一柔下卦一剛隨二柔更無<lb/>
　剛爻在内外二體之上者此以體言隨也剛柔相協<lb/>
　遂成震兌兩卦内動而外悦此以德言隨也乾之上<lb/>
　來居坤下者天德之盈不可久也坤之初往居乾上<lb/>
<pb n="29a"/>
　者地道之无成而代有終也乾始之而坤終之以動<lb/>
　始而以悅終且乾之上來於初坤之初往於上循環<lb/>
　無端非備元亨利貞之四德何以能然又曰无咎者<lb/>
　言四德缺一即所隨之有咎矣又乾上坤下為否天<lb/>
　地之咎也必坤上乾下而後為泰之吉亨今乾方以<lb/>
　其已亢之衰陽返於初坤又以其始凝之微隂升於<lb/>
　上其氣甫通而未有形其合初交而未有事故但无<lb/>
　咎而已而夫子因而特釋之曰此亦如屯卦大者之<lb/>
<pb n="29b"/>
　亨貞而非坤之元亨利貞也然雖無其形無其事而<lb/>
　陽已動而隂已悅是大者一亨貞而天下即無不隨<lb/>
　之而亨貞者葢有乾之資始即有坤之資生矣則隨<lb/>
　時之義豈不大哉再按初一陽而二即隨之以隂三<lb/>
　一隂而四即隨之以陽五一陽而上又即隨之以隂<lb/>
　上一隂而返之初則又隨之以陽此各爻言交言係<lb/>
　言求言獲言孚言拘係言從維之所從生也　剛來<lb/>
　而居柔以初上言也天下隨之以三四言也三居下<lb/>
<pb n="30a"/>
　而四居上也三四止就本爻言其變則非本卦之正<lb/>
　若統論全卦則以下隨上言矣<lb/>
象曰澤中有雷隨君子以嚮晦入宴息<lb/>
　澤為物聚生之地澤氣升則雷奮澤氣降則雷藏雷<lb/>
　奮則物生雷收則物息此即相隨之義也澤中有雷<lb/>
　是藏也息也故君子觀象而得宴息之道宴息者即<lb/>
　所謂夜氣之存不然則以夜為晝非養身心之道矣<lb/>
初九官有渝貞吉出門交有功○象曰官有渝從正吉<lb/>
<pb n="30b"/>
也出門交有功不失也<hi>闕</hi>
<pb n="31a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="31b"/>
　<lb/>
　<lb/>
　三變革遇離中女也故亦於四曰丈夫於初曰小子<lb/>
　離火炎上故為四所係四髙位為外卦三因其係而<lb/>
　隨之賤從貴内援外是有所求也求而得可謂稱意<lb/>
　之占矣然而過中失正與其求而得毋寜居貞自守<lb/>
　之為宜也所謂比而得禽獸雖若邱陵弗為此則於<lb/>
　隨而示以不可隨之義矣聖人垂戒深哉　二與三<lb/>
<pb n="32a"/>
　同一係同一失而夫子於二曰弗兼與於三曰志舎<lb/>
　下何也葢二中正之爻志欲兩全而一遠一近勢有<lb/>
　不可故曰弗兼與若三則不中不正其棄初則故失<lb/>
　之也故曰志舎下二變兌上下相悅而近隨初是以<lb/>
　曰弗兼與三變革與四居内外之交遷而就之是以<lb/>
　曰志舎下也<lb/>
九四隨有獲貞㐫有孚在道以明何咎○象曰隨有獲<lb/>
其義㐫也有孚在道明功也<lb/>
<pb n="32b"/>
　四變屯下為三所隨故有獲剛變柔與三二互坤故<lb/>
　貞兌遇坎險位處危疑之地故㐫柔而與三二同氣<lb/>
　故有孚柔而多懼小心處九五之下故在道近天故<lb/>
　以明何咎者履險亨屯道在是也其義㐫者梅巖袁<lb/>
　氏曰有㐫之理而未必㐫也處得其道如下所云則<lb/>
　无咎矣以明合訂以為光明正大與傳義不同亦有<lb/>
　意味凡卦四爻多言明者如屯與大有皆然葢上與<lb/>
　五為天四為天所照臨故也四不中不正而曰貞者<lb/>
<pb n="33a"/>
　三求四而四不求三也合訂云三之得二四也四之<lb/>
　獲二三也竊以此卦止言剛來隨柔隨則得無柔又<lb/>
　得柔之意三之得似謂既隨四而五與四一氣也得<lb/>
　四亦并得五如小人之求得於君者必先求得近君<lb/>
　之臣既得乎近臣之悅自必得君之用矣四之獲似<lb/>
　謂既隨三而二與三一氣也獲三亦并獲二如大臣<lb/>
　之為人所附者始而親信之人附之繼而疏逖之人<lb/>
　皆附之矣<lb/>
<pb n="33b"/>
九五孚於嘉吉○象曰孚於嘉吉位正中也<lb/>
　五變全震震來<graphic n="KR0658" url="https://raw.githubusercontent.com/kanripo/KR-Gaiji/master/images/KR0658.png" mimeType="image/png"/>
                    <graphic n="KR0658" url="https://raw.githubusercontent.com/kanripo/KR-Gaiji/master/images/KR0658.png" mimeType="image/png"/>亦笑言啞啞又仲誠張氏曰兌<lb/>
　為言震為行得中位為善言善行故曰孚於嘉合訂<lb/>
　曰孚於嘉猶兌之孚於剝隨二爻變即為兌當兌之<lb/>
　時三上二隂悦不以道剝陽者也隨元亨亨者嘉之<lb/>
　㑹也上之悦悦以道者也故五孚上為孚於嘉五君<lb/>
　位本無不孚尚賢其先務也尚賢而天下隨之嘉之<lb/>
　㑹也猶兌五孚二而剝自消也此說甚精確<lb/>
<pb n="34a"/>
上六拘係之乃從維之王用亨於西山○象曰拘係之<lb/>
上窮也<lb/>
　上變无妄實理自然也兌金遇乾金以實意比合故<lb/>
　有拘係從維之象精誠之至可通神明故王用亨於<lb/>
　西山安溪李氏作用賢以享於西山如堯薦舜於天<lb/>
　意於卦義頗切當從<lb/>
　此卦之義多以二五正應為言者不知此卦既名為<lb/>
　隨則爻亦隨卦義而變矣止以剛來下柔為義而以<lb/>
<pb n="34b"/>
　一剛一柔在上在中在下為時夫隨者下隨上也無<lb/>
　上隨下之理剛來於柔下而隨之變而不失其正也<lb/>
　柔居於剛下而隨之雖曰常道而非此卦之正故三<lb/>
　之得曰求而必以居貞為利隨不如不隨也四之為<lb/>
　三所隨雖曰貞而以有獲致㐫有所隨不如无所隨<lb/>
　也凡剛爻曰交曰孚柔爻曰係無正言隨者惟三四<lb/>
　二爻言隨而實非隨之正意以上爻例之則二之係<lb/>
　小子為小子所係也三之係丈夫為丈夫所係也故<lb/>
<pb n="35a"/>
　三又言隨以别之四特言隨以别之也意若曰剛必<lb/>
　交必孚而不狥人之求方得隨之義柔必聽人之係<lb/>
　而不求乎人方得隨之義若三以柔求剛是上交謟<lb/>
　也四以剛為人所求是下交瀆也以此為隨非其義<lb/>
　矣葢初二五上位當其時故有義三與四位不當其<lb/>
　時故无義也<lb/>
　曰交曰孚曰係即有彼此相隨之義非卦詞止言人<lb/>
　隨而爻詞止言隨人也<lb/>
<pb n="35b"/>
䷑<hi>巽下艮上</hi>
蠱元亨利涉大川先甲三日後甲三日○彖曰蠱剛上<lb/>
而柔下巽而止蠱蠱元亨而天下治也利涉大川往有<lb/>
事也先甲三日後甲三日終則有始天行也<lb/>
　仲誠張氏曰乾下一剛往於坤之上坤上一柔來於<lb/>
　乾之下卦以下為基本强實者去居於上虛弱者來<lb/>
　奠於下上重堅而下輕脆基壞而顚覆從之此卦體<lb/>
　為蠱象也艮為止巽為入物止而不動隂濕入於下<lb/>
<pb n="36a"/>
　則蟲生而蠱之此卦德亦蠱象也以體論否傾則為<lb/>
　隨城復隍則為蠱以德論凡世之懲否者亦未有不<lb/>
　易其情而為隨處泰者亦未有不安其勢而至蠱者<lb/>
　也隨有交象而實自否來蠱有不交象而實自泰來<lb/>
　隨之二五剛柔各得其位故曰大亨貞而天下隨之<lb/>
　蠱之二五柔者小心懼禍則虚己以任賢而圖治有<lb/>
　本剛者中正任事則承寵以幹蠱而致治無難故曰<lb/>
　元亨而天下治也利涉大川彖曰往有事則以乾之<lb/>
<pb n="36b"/>
　初爻往而居於坤之上以各爻論則上為无事而初<lb/>
　為勿用以全卦論則乾始一點生氣騰然直上是大<lb/>
　有為者也夫乾之始則震也此卦艮上而巽下艮巽<lb/>
　之間為震位震為木故曰甲艮居震前故曰先甲巽<lb/>
　居震後故曰後甲震先三位為乾震後三位為坤乾<lb/>
　之初變柔則天德不為首坤之上變剛則以大終所<lb/>
　謂終則有始天行之自然也故曰先甲三日後甲三<lb/>
　日　屯與蠱雖相似而實不同屯上坎下震其中艮<lb/>
<pb n="37a"/>
　也故不利攸往蠱則艮巽之間為震故利涉大川且<lb/>
　屯之四德重在貞蠱无可守惟利於行故有元亨利<lb/>
　而无貞也<lb/>
象曰山下有風蠱君子以振民育德<lb/>
　振民育德仲誠張氏作振作其民正以育民之德講<lb/>
　不言自治甚與卦詞爻義合若以自治言則育字與<lb/>
　蠱義說不去<lb/>
初六幹父之蠱有子考无咎厲終吉○象曰幹父之蠱<lb/>
<pb n="37b"/>
意承考也<lb/>
　初變大畜利貞利渉大川者也巽遇乾根基實矣故<lb/>
　曰有子考无咎本氣柔在下无應非有能濟之義也<lb/>
　故曰厲然初六為巽主爻巽而能乾則以漸入而始<lb/>
　終不懈其志故終吉夫子贊以意承考者鄭氏曰子<lb/>
　改父道始雖厲而終則吉事若不順而意則順也<lb/>
九二幹母之蠱不可貞○象曰幹母之蠱得中道也<lb/>
　二變全艮巽為入艮為門為閽在内卦之中有幹母<lb/>
<pb n="38a"/>
　蠱義又艮止也故不可貞正符柏氏曰爻以九言懼<lb/>
　其失於拂戾也故以不可貞戒之象以二言知其能<lb/>
　以巽入也故以得中道予之意各有所取也竊按得<lb/>
　中道正解不可貞合訂曰父子之間不責善况於母<lb/>
　乎委曲婉轉以期其入斯為得中之道也正體中用<lb/>
　正方中圓隨時以處中則中而正矣<lb/>
九三幹父之蠱小有悔无大咎○象曰幹父之蠱終无<lb/>
咎也<lb/>
<pb n="38b"/>
　三變蒙巽之究為躁卦而遇坎難又重剛不中故有<lb/>
　悔然本體巽也又剛變柔故悔小而無大咎也象曰<lb/>
　終无咎者葢始雖直遂而終能巽入也仲誠張氏曰<lb/>
　幹蠱總皆修飭敝壊之義六爻皆無㐫占即三過中<lb/>
　失正豈小失哉而但得有幹於父之蠱則身之負過<lb/>
　為小耳象謂非有過而終无過也亦以其於父蠱有<lb/>
　濟也父重而已輕道之衡量然矣<lb/>
六四裕父之蠱往見吝○象曰裕父之蠱往未得也<lb/>
<pb n="39a"/>
　四處多懼之位又以柔居柔雖變剛而不能勝本氣<lb/>
　且變卦為鼎有正位凝命之象是无所為者也故曰<lb/>
　裕蠱裕非不幹之謂乃從容不迫也自本義皆謂戒<lb/>
　占者之詞竊按彖曰往有事此爻之象曰往未得若<lb/>
　以緩於幹蠱為戒則往正其宜矣何以見吝而夫子<lb/>
　曰未得乎夫治道去其太甚耳若急遽無序勢恐至<lb/>
　於激變宋元祐之事可見四本氣為艮之止變氣為<lb/>
　離之明地處危疑而下無正應是葢明於輕重緩急<lb/>
<pb n="39b"/>
　而從容以圖不敢急遽以往者也往則見吝故欲往<lb/>
　有所不得耳如此說似於爻詞象傳皆合<lb/>
六五幹父之蠱用譽○象曰幹父用譽承以德也<lb/>
　五變全巽有申命行事之象又艮山遇巽木上下皆<lb/>
　巽則在山與山之下一片林木葱蘢山固以多樹為<lb/>
　名者也故曰譽上下皆巽則潛以深入五以中正之<lb/>
　德處之則不彰父之過不揚己之名故曰用譽自本<lb/>
　義皆以用二之多譽言合訂獨謂歸譽於父其說甚<lb/>
<pb n="40a"/>
　精深觀夫子象傳不言蠱而止曰用譽可見且此卦<lb/>
　正應獨二與五二之爻象既不以應言則五似亦不<lb/>
　必沾沾矣<lb/>
上九不事王侯髙尚其事○象曰不事王侯志可則也<lb/>
　上變升艮止又居五之上在事外故曰不事王侯遇<lb/>
　坤之順故髙尚其事而夫子曰志可則也然則不事<lb/>
　王侯固非矯激鳴髙徒以貧賤驕人者矣且地風升<lb/>
　君子在野而風流百世聞者莫不興起其振民育德<lb/>
<pb n="40b"/>
　為何如者哉<lb/>
　各爻皆言父母之蠱安溪李氏云初應四三應上四<lb/>
　承五五承上或以隂承應於陽或隂陽自相承應皆<lb/>
　無嫌於稱父惟二以陽應隂則不可以稱父故變其<lb/>
　文而曰母上之上更無承應則無父母之象居卦上<lb/>
　又有事外之象但曰不事父母不可也故又變其文<lb/>
　曰不事王侯說頗好但隂陽既有應又有承既以陽<lb/>
　父陽隂父隂又以隂父陽不免義雜合訂又以剛上<lb/>
<pb n="41a"/>
　柔下父母之道俱失不必指定某爻為某爻父某爻<lb/>
　為某爻母然亦太覺籠統仲誠張氏說九二曰若他<lb/>
　爻則或下卦而非中爻或中爻而非下卦皆無閫内<lb/>
　之象故皆屬父蠱耳據此按蠱者前人已壊之緒也<lb/>
　又序卦傳曰蠱者事也則各爻中即自有幹父母蠱<lb/>
　之義實不必以某爻為某爻父某爻為某爻母言矣<lb/>
　惟九二為幹母蠱確不可易至幹父蠱獨多者子於<lb/>
　外事原多於内事耳<lb/>
<pb n="41b"/>
䷒<hi>兌下坤上</hi>
臨元亨利貞至於八月有㐫○彖曰臨剛浸而長說而<lb/>
順剛中而應大亨以正天之道也至於八月有㐫消不<lb/>
久也<lb/>
　臨之元亨利貞說而順剛中而應也天道人事一而<lb/>
　已矣此亦即象即占也八月本義有二說前說義長<lb/>
　且文王當商正建丑之時未必仍用夏正也葢從子<lb/>
　月一陽長至巳月六陽具足以盡六爻之義又自午<lb/>
<pb n="42a"/>
　月一隂長而初九之陽消至未月二隂長而九二之<lb/>
　陽又消以盡初二兩爻消變之義凡八閱月而剛之<lb/>
　浸長者浸消矣此皆因陽剛正中以其盛而起義也<lb/>
　又叅之合訂曰臨為丑月之卦反易為觀觀為酉月<lb/>
　卦猶是二陽也乃逼四隂之二陽即逼於四隂之二<lb/>
　陽為臨為觀爻畫無改十二月之象即此八閱月之<lb/>
　象也天道盈虚互乘一轉移間而方長之陽即有㐫<lb/>
　之陽此君子所以利於貞也彖傳剛浸而長句釋卦<lb/>
<pb n="42b"/>
　體說而順四句以卦德卦體釋卦詞不分作兩節即<lb/>
　至於八月有㐫亦根於天之道來非另一意天道豈<lb/>
　能長而不消又豈有長而不由於消者乎此所以備<lb/>
　元亨利貞之四德也<lb/>
象曰澤上有地臨君子以教思無窮容保民無疆<lb/>
　地臨澤而澤受其範圍不泛溢有教之象地包澤而<lb/>
　澤多所生息不涸竭有容保之象受其範圍者地之<lb/>
　廣也無窮則又其厚者為之矣多所生息者地之厚<lb/>
<pb n="43a"/>
　也無疆則又其廣者為之矣<lb/>
初九咸臨貞吉○象曰咸臨貞吉志行正也<lb/>
　初變師遇坎咸臨者本氣也貞吉者變氣也二爻亦<lb/>
　然初以陽居陽雖當位而在下卦之下有潛象故守<lb/>
　正吉而傳曰志行正言志則不及行矣<lb/>
九二咸臨吉无不利○象曰咸臨吉无不利未順命也<lb/>
　二變復遇震下動而上順故吉而又無不利未順命<lb/>
　時解指四隂謂小人未順天命故臨而逼之此强解<lb/>
<pb n="43b"/>
　可笑合訂以保命言安溪李氏亦曰未順命者知命<lb/>
　之靡常則不可以委順於命而有立命之道故盛而<lb/>
　不矜衰而可挽此於卦詞有合葢就全卦論之則謂<lb/>
　為二陽必閱八月而隂長陽消也若就此爻論之則<lb/>
　本氣為陽剛中滿變氣為震動有為夫順受其正者<lb/>
　居易俟命也修身立命者人定勝天也夫子固曰觀<lb/>
　彖而思過半合訂之說不亦宜乎<lb/>
六三甘臨无攸利既憂之无咎○象曰甘臨位不當也<lb/>
<pb n="44a"/>
既憂之咎不長也<lb/>
　三變泰遇乾三為說主而又變泰甘臨也位不當而<lb/>
　以臨人為說未有能行者也故曰无攸利變氣乾乾<lb/>
　三有惕象故曰憂能惕於心則將艱貞保泰行雖不<lb/>
　利而於己自不至有失矣故无咎<lb/>
六四至臨无咎○象曰至臨无咎位當也<lb/>
　四變歸妹遇震以四之應初又切近下而臨之不無<lb/>
　迫狹之過而能本順德以有為故无咎正大繫所云<lb/>
<pb n="44b"/>
　震无咎者存乎悔也程傳說至字是然曰臨之至當<lb/>
　是臨之切至非臨之至極之謂須善㑹其意<lb/>
六五知臨大君之宜吉○象曰大君之宜行中之謂也<lb/>
　五變節遇坎水為智者之象各卦爻象多有以明言<lb/>
　者皆謂坎如屯之六四困之初六言本氣也隨之九<lb/>
　四言變氣也程傳曰五順應於九二剛中之賢任之<lb/>
　以臨下乃己以明知臨天下大君之所宜也此則合<lb/>
　本氣變氣而兼言之大君之宜止就爻位斷之耳合<lb/>
<pb n="45a"/>
　訂曰知臨如舜好問好察不自用而用人傳曰行中<lb/>
　謂應陽所謂用其中是也義甚精<lb/>
上六敦臨吉无咎○象曰敦臨之吉志在内也<lb/>
　上變損坤土遇艮土其積益厚故曰敦臨此亦合本<lb/>
　氣變氣而言也仲誠張氏曰位以君位為極出君之<lb/>
　外則不臨矣當臨之時而不臨其積益厚如人有正<lb/>
　心誠意之學宜出建治平之業而卒不出必其志在<lb/>
　反己自修其臨之德安能不日厚乎安溪李氏曰上<lb/>
<pb n="45b"/>
　爻極而必反何以不根卦義申戒如泰之上也曰敦<lb/>
　臨吉又曰无咎則謹終維始之義在其中矣故消不<lb/>
　久者至是而其道可久矣未順命者至是而永保天<lb/>
　命矣二說俱精竊按此爻上變艮亦有止意且艮篤<lb/>
　實輝光者也故為不臨而厚其臨之德此漆雕開之<lb/>
　所以見悅於夫子也歟<lb/>
䷓<hi>坤下巽上</hi>
觀盥而不薦有孚顒若○彖曰大觀在上順而巽中正<lb/>
<pb n="46a"/>
以觀天下觀盥而不薦有孚顒若下觀而化也觀天之<lb/>
神道而四時不忒聖人以神道設教而天下服矣<lb/>
　盥而不薦有孚顒若即不動而敬不言而信也天之<lb/>
　神道即上天之載無聲無臭也聖人之神道設教而<lb/>
　萬民服即篤恭而天下平也中庸末章後數節意實<lb/>
　本此卦詞近有謂為民之愛君欲有所獻而畏不敢<lb/>
　近此可觀不可即之義懐其德而憚其威也此說未<lb/>
　免泥夫子彖傳下觀而化句故止就民說然下文神<lb/>
<pb n="46b"/>
　道又從何處㸔來且卦詞必兼取卦象卦德為說懷<lb/>
　德畏威於大觀在上之象得矣其於順而巽之德則<lb/>
　全不合葢觀有示觀於人一層有為人所觀感一層<lb/>
　盥而不薦有孚顒若所以示觀於人也但其義象正<lb/>
　自難說觀中庸引奏假無言之詩下又歴引詩形容<lb/>
　不顯篤恭之妙而嘆其至可見合訂謂為可想像而<lb/>
　不可名言故夫子不另釋一字補出下觀而化一層<lb/>
　非以盥而不薦二句但說民也先儒以下觀而化句<lb/>
<pb n="47a"/>
　為所過者化神道設教為所存者神冣確切精當大<lb/>
　觀在上大字絶句大者陽也謂九五比亦九五而不<lb/>
　為觀者以上下皆隂羣比相附故曰比此則五與上<lb/>
　皆陽其下四隂皆仰而上望故曰大觀在上大觀在<lb/>
　上即其盥而不薦有孚顒若所以示觀於人者也順<lb/>
　而巽即下觀而化為人所觀感者也中正以觀天下<lb/>
　乃併此二層合而言之下順而上巽想見道德齊禮<lb/>
　民日遷善而不知光景觀天之神道聖人觀之也惟<lb/>
<pb n="47b"/>
　其觀天故亦以之設教語意一串下與豫卦卦詞平<lb/>
　舉天道聖人不同下觀而化觀字包得初二四爻三<lb/>
　個觀字此觀字大觀天之神道即是三五上爻三個<lb/>
　觀字此觀字深<lb/>
象曰風行地上觀先王以省方觀民設教<lb/>
　大象於示觀為觀二義外另𤼵出觀民一義省方觀<lb/>
　民者存疑所謂先王廵省方國所至命太史陳詩以<lb/>
　觀民風命市納賈以觀民之好惡是也<lb/>
<pb n="48a"/>
初六童觀小人无咎君子吝○象曰初六童觀小人道<lb/>
也<lb/>
　初變益上之益下不過飽食煖衣而已外此則民之<lb/>
　可使由而不可使知者也又坤遇震坤為先迷震為<lb/>
　初生故曰童觀夫耕田而食鑿井而飲不識不知順<lb/>
　帝之則者童觀之義也小人之道也豈君子而有大<lb/>
　人之志與事者所宜乎樊遲欲學稼圃夫子鄙之曰<lb/>
　小人是也<lb/>
<pb n="48b"/>
六二闚觀利女貞○象曰闚觀女貞亦可醜也<lb/>
　二變渙位在下卦之中以柔居柔坤為闔户遇坎以<lb/>
　順䧟於隂中為暗中窺視之象故曰闚觀渙利貞者<lb/>
　也故利女貞亦可醜亦字跟童觀之吝來安溪李氏<lb/>
　曰書曰近天子之光故觀者莫如近二五正應可以<lb/>
　觀矣而曰闚與初爻同為孺婦之智者遠也隨之失<lb/>
　丈夫姤之无魚皆以卦義主於切近因依觀亦其類<lb/>
　也<lb/>
<pb n="49a"/>
六三觀我生進退○象曰觀我生進退未失道也<lb/>
　三變漸遇艮漸不遽進也不進則退位處上下之際<lb/>
　上卦巽為進退故曰觀我生進退葢觀我之所行以<lb/>
　為進退也<lb/>
六四觀國之光利用賓於王○象曰觀國之光尚賓也<lb/>
　四已處髙位矣然本氣巽為入為進退為不果故但<lb/>
　曰觀國之光變氣遇乾為君故曰王全卦變泰為上<lb/>
　下交故曰利用賓象曰尚賓程傳以為志尚伯正符<lb/>
<pb n="49b"/>
　曰惟五尚賓故曰利用賓若說四尚未免輕於仕進<lb/>
　此說頗善又程傳不指君之身而云國者觀天下之<lb/>
　政化則人君之道德可見矣<lb/>
九五觀我生君子无咎○象曰觀我生觀民也<lb/>
　五變剝遇艮山尊地卑故爻曰我象曰民然一氣也<lb/>
　故爻曰觀我生而象曰觀民也觀我觀民中庸本諸<lb/>
　身徵諸庶民本此<lb/>
上九觀其生君子无咎○象曰觀其生志未平也<lb/>
<pb n="50a"/>
　上變比遇坎近與五比故曰觀其生觀五之所生也<lb/>
　何以言之葢五君位上師位大人之觀獨觀化原非<lb/>
　觀我生何以作君非觀其生何以作師然君子之心<lb/>
　敢忘自反哉表端則影正觀民正以自觀觀其生正<lb/>
　以觀我故夫子特曰志未平然則伊尹恥其君不為<lb/>
　堯舜一夫不獲若撻之市求得其志也切矣平菴項<lb/>
　氏曰觀本小人逐君子之卦但九五中正在上羣隂<lb/>
　仰而觀之故取小人觀君子之象象雖如此勢實漸<lb/>
<pb n="50b"/>
　危故五上皆曰无咎言能如五之居中履正上之謹<lb/>
　身在上僅可无咎耳不然九五居中正以觀天下雖<lb/>
　元吉大亨可也豈止无咎而已哉明二陽向消故道<lb/>
　大而福小也<lb/>
䷔<hi>震下離上</hi>
噬嗑亨利用獄○彖曰頤中有物曰噬嗑噬嗑而亨剛<lb/>
柔分動而明雷電合而章柔得中而上行雖不當位利<lb/>
用獄也<lb/>
<pb n="51a"/>
　合同人卦㸔便得此卦義葢合天下而成其大同者<lb/>
　聖人之心也然天下皆人天下之人皆同此心宜無<lb/>
　不可合者而有不合則為强梗者所間耳故必去其<lb/>
　强梗而後可合此噬嗑之利以用獄也仲誠張氏曰<lb/>
　以卦體三剛三柔分列於上中下剛柔不偏也以卦<lb/>
　德既能動而又能明舉動不妄也以卦象雷震物電<lb/>
　照物雷電合而物之幽伏者章顯物情不蔽也以卦<lb/>
　中六五柔得中而居上位以行中正之道也如是雖<lb/>
<pb n="51b"/>
　不當位利用獄也不當位者卦有三剛各不居上下<lb/>
　之中位也不當位他事未利惟用之治獄則利體德<lb/>
　象中四事似无不利不知三剛皆不得中則隂主事<lb/>
　而陽用之惟利獄也此聖人玩易最精處按隂主事<lb/>
　謂六五離明之主爻也陽用之謂初九震動之主爻<lb/>
　也　剛柔二氣對待者也故曰分雷電一氣奮迅者<lb/>
　也故曰合<lb/>
象曰雷電噬嗑先生以明罰勅法<lb/>
<pb n="52a"/>
　伯正符曰雷轟電掣未必擊也而衆知懼焉明以勅<lb/>
　之亦使人畏而不敢犯耳據此說則明勅合雷電取<lb/>
　義不必分頂又雷未奮而電先見者也然若雷自遠<lb/>
　來則人先隱隱聞其聲而後見電其雷必不震此噬<lb/>
　嗑之雷電所以明罰勅法也若雷起自近則人一見<lb/>
　電而即聞雷其雷必震而或擊物此豐之雷電皆至<lb/>
　所以折獄致刑也然則本義以為雷電當作電雷者<lb/>
　恐猶未然耳<lb/>
<pb n="52b"/>
初九屨校滅趾无咎○象曰屨校滅趾不行也<lb/>
　初變晉遇坤震為足坤為地初在下故曰屨震威為<lb/>
　刑故曰屨校足着地者趾初九以震之主爻變而柔<lb/>
　則無足不能動故曰滅趾而傳曰不行也不行二字<lb/>
　即從滅趾釋无咎之義非另一象此與蒙之初六同<lb/>
　意葢初九過剛有咎乃變柔則不進於惡而无咎繫<lb/>
　詞所謂小懲而大戒此小人之福是也<lb/>
六二噬膚滅鼻无咎○象曰噬膚滅鼻乘剛也<lb/>
<pb n="53a"/>
　二變睽遇兌兌之主爻在三故不言口其本氣之震<lb/>
　為倒艮其變氣合三四兩爻亦互艮艮為鼻而本氣<lb/>
　變氣皆不正顯艮象故曰滅鼻凡噬者必滅鼻言去<lb/>
　間之甚易也此爻本義以為甚易而不免於傷安溪<lb/>
　李氏謂在下者滅鼻遇毒而不敢辭又有以刁悍之<lb/>
　徒誣衊為說者細詳之噬嗑既以柔為本六二之柔<lb/>
　既中且正何至過甚見傷又何至令人不敢辭乎若<lb/>
　為汚衊則與遇毒一例而云胡无咎耶此皆誤㸔象<lb/>
<pb n="53b"/>
　傳乘剛之說總非確解竊按六二雖得中正而以柔<lb/>
　居柔未免過於姑息非如五之剛柔相濟之能除暴<lb/>
　去奸也今噬嗑如此之甚易者夫子特明之曰乘剛<lb/>
　也葢隂主事而陽用之故然耳夫六二過柔宜乎不<lb/>
　能去間而有咎也因其乘剛故得无咎如此說似覺<lb/>
　切當<lb/>
六三噬腊肉遇毒小吝无咎○象曰遇毒位不當也<lb/>
　三變兩離過於明察故為噬腊遇毒彖於全卦謂雖<lb/>
<pb n="54a"/>
　不當位利用獄三亦位不當者何以遇毒葢彖所謂<lb/>
　剛不當位而柔居中主事也三既非剛而處上下之<lb/>
　際非當治獄之位者又不中正故也仲誠張氏曰禮<lb/>
　謂三牲魚腊天下之美味也過中之噬嗑美味多矣<lb/>
　其為折獄即為過於得情過則人反有不服罪而相<lb/>
　犯者如噬腊遇毒也相犯則小吝矣三不中正即應<lb/>
　有咎變而明則治獄得情何咎之有<lb/>
九四噬乾胏得金矢利艱貞吉○象曰利艱貞吉未光<lb/>
<pb n="54b"/>
也<lb/>
　四變頤遇艮頤則口得合者故為噬乾胏得金矢之<lb/>
　象得金矢得黄金如本義解甚當葢民受治也受治<lb/>
　則間者去而口得合若謂九四其剛如金其直如矢<lb/>
　於得字頗難說且觀彖而思過半彖以柔為本以剛<lb/>
　為用非尚剛也且既以九四之剛為金而六五柔也<lb/>
　何亦曰金乎利艱貞者四處疑懼之位變卦為艮處<lb/>
　下卦震動之上為離明之初艮而止之夫人動則多<lb/>
<pb n="55a"/>
　昏靜則明生故艮有篤實輝光之象而此曰利艱貞<lb/>
　由此思之吉可知也而傳曰未光者四在本氣變氣<lb/>
　皆非主爻故也然則為大臣者聽訟終不若无訟明<lb/>
　矣<lb/>
六五噬乾肉得黄金貞厲无咎○象曰貞厲无咎得當<lb/>
也<lb/>
　五變无妄遇乾乾健者也故曰噬乾肉乾金在中故<lb/>
　曰得黄金五中正非可言厲然以柔居之下無正應<lb/>
<pb n="55b"/>
　故曰貞厲既曰厲宜有咎矣變剛則明而能斷故无<lb/>
　咎夫四之艱貞五之貞厲哀矜敬畏之心也知其未<lb/>
　光而期於得當則雖得情而勿喜雖用罰而適中矣<lb/>
上九何校滅耳㐫○象曰何校滅耳聰不明也<lb/>
　上變洊雷震為加威故有刑象在上故曰荷校重雷<lb/>
　為霆人將掩聰故曰滅耳初之滅趾而不進於惡是<lb/>
　以无咎而上則滅耳其聰不明雖政教諄諄而若罔<lb/>
　聞矣豈不㐫之甚乎葢荷校滅耳所以示獄成而將<lb/>
<pb n="56a"/>
　制刑繫詞所謂惡積而不可掩罪大而不可解是已<lb/>
　非以荷校即所施之刑也<lb/>
　安溪李氏曰訟之義為下者設而必以九五之中正<lb/>
　為聽訟之宜噬嗑之義為上者設而必以初上之止<lb/>
　惡怙終為受刑之戒皆所以相備<lb/>
　<lb/>
　<lb/>
　<lb/>
<pb n="56b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　易翼述信卷四<lb/>
</p>
<p>
</p>
  </div>
</body>
</text>
</TEI>
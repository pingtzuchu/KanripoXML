<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>易翼述信卷五</head>
    <p>
<pb n="1a"/>
欽定四庫全書<lb/>
　易翼述信卷五　　　廬州府同知王又樸撰<lb/>
䷕<hi>離下艮上</hi>
賁亨小利有攸往○彖曰賁亨柔來而文剛故亨分剛<lb/>
上而文柔故小利有攸往天文也文明以止人文也觀<lb/>
乎天文以察時變觀乎人文以化成天下<lb/>
　離文明而艮篤實輝光此亦賁之一義卦變之說先<lb/>
　儒多有疑之者即程子不主卦變而專以乾坤言變<lb/>
<pb n="1b"/>
　董銖謂為兩體變者可通而一爻變者則不通本義<lb/>
　又往往以上體謂自某卦來下體謂自某卦來如此<lb/>
　卦自損來自旣濟來之說則又兼有所自來是一卦<lb/>
　乃自兩卦變而成矣竊疑如此說則無卦不可相通<lb/>
　而何以彖有言其變而亦有不言者乎即如此卦之<lb/>
　彖所謂分剛上而文柔若以為從損與旣濟來分其<lb/>
　二五之剛文三上之柔則柔來而文剛亦當云分其<lb/>
　三上之柔來文二五之剛而何以又不言分也程傳<lb/>
<pb n="2a"/>
　謂為分乾之中爻往文於艮之上則亦何不可言分<lb/>
　坤之上爻來文於離之中乎升庵楊氏載王拱東周<lb/>
　易玩詞論卦變云賁艮體四五之柔來離之二以文<lb/>
　三初之剛離體三初之剛上艮之上以文四五之柔<lb/>
　故曰柔來而文剛分剛上而文柔此止就本卦見在<lb/>
　之體論似直截了當近安溪李氏亦不以卦變論凡<lb/>
　象言剛來柔來以為内卦曰來外卦曰往而非言剛<lb/>
　自某來柔自某來也竊按此分字噬嗑彖傳分字葢<lb/>
<pb n="2b"/>
　柔有疊爻而剛則三分也然則亦不必拘拘於以四<lb/>
　五之柔來文下剛以初三之剛上文柔耳小利有攸<lb/>
　往小字諸家皆以小事利為說而仲誠張氏則謂亨<lb/>
　剛亨也小利柔利也非小事利猶言柔順卑下以小<lb/>
　自處者利耳易中言小便是言柔言小利便是言柔<lb/>
　利若此卦旣是小事利孔子如何說天文人文恁地<lb/>
　大話故與易相反耶賁剛柔相濟為文直是大小强<lb/>
　弱相濟為文之義人若直恁大去直恁小去便只一<lb/>
<pb n="3a"/>
　色不足觀大的究不能通小的亦不利往迨相文之<lb/>
　後大的方通小的方利矣如此看來然後知孔子分<lb/>
　釋亨利恰是文王之意說甚確可從也天文也上并<lb/>
　不補剛柔交錯字直頂上文來亦即可見葢以卦體<lb/>
　言天文以卦德言人文也一卦分三剛三柔此一交<lb/>
　錯剛柔分居於上中下此又一交錯上下二體為天<lb/>
　地天剛也而多柔地柔也而多剛此又一交錯下卦<lb/>
　二剛一柔上卦二柔一剛此又一交錯下卦柔居中<lb/>
<pb n="3b"/>
　而分剛於兩上卦柔疊處而冠剛於上此又一交錯<lb/>
　若必一剛一柔彼此相閒而後為交錯則所謂執中<lb/>
　猶執一者矣文質彬彬故如此下離兩剛間一柔所<lb/>
　謂質直之中具有文彩也上艮兩柔終以一剛所謂<lb/>
　絢爛之極歸於平淡也觀彖傳着眼在二與上兩爻<lb/>
　葢離以二為主爻艮以上為主爻也是二上兩爻為<lb/>
　成卦之主而非五之謂矣初三上皆剛者以質始以<lb/>
　質終以質承終始之際所謂忠信為禮之本也間之<lb/>
<pb n="4a"/>
　以柔者所謂禮緣後起而虚文不可以始終其事者<lb/>
　也文明以止故為人文先進之於禮樂是也若文明<lb/>
　而不止則奢矣不遜矣世所謂君子而聖人之所不<lb/>
　從也賁之六二為周初之文文從質生郁郁乎文之<lb/>
　盛者也而九三則文勝質矣當文王之時文猶未備<lb/>
　而即於文明之止者繫之以詞周公之時文為初備<lb/>
　而即於各爻所繫之詞致之以誠然則聖人已窮其<lb/>
　終始正變而獨精其識也已<lb/>
<pb n="4b"/>
象曰山下有火賁君子以明庶政无敢折獄<lb/>
　大象仲誠張氏曰山文火亦文山下有火又増一片<lb/>
　光明為山之飾故為賁火之賁山無増於山之實而<lb/>
　加光明耳故庶政之已告成者其實事已立加飾其<lb/>
　節目使之燦然明備若折獄豈可於實情外加飾毫<lb/>
　末乎故君子不敢以賁道折獄也此說與本義巽然<lb/>
　程傳曰賁飾之道非能賁其實也但加之文彩耳即<lb/>
　張說所本合訂亦云無敢折獄以賁之道也折獄以<lb/>
<pb n="5a"/>
　情不以文也亦不以庶政為小折獄為大言夫兵農<lb/>
　禮樂之司水火工虞之盛亦不可謂小也若以為賁<lb/>
　之時義所利者止小事而已則象與彖互異夫子亦<lb/>
　自相矛盾矣<lb/>
初九賁其趾舎車而徒○象曰舎車而徒義弗乘也<lb/>
　初變全艮位在下故曰趾以離之文明變而為艮止<lb/>
　有安分而不敢僭上之義故為舎車而徒艮為手者<lb/>
　以象山奇在上而偶在下也重艮則下又為足矣觀<lb/>
<pb n="5b"/>
　艮卦初爻亦曰趾可見象曰義弗乘當從程傳為確<lb/>
六二賁其須○象曰賁其須與上興也<lb/>
　二變大畜遇乾離本為乾卦今又遇乾則離之與乾<lb/>
　是二是一人之一身鬚眉毛髮之與形體亦不可為<lb/>
　一不可為二者也且文不能孤立必附質而行人之<lb/>
　所為文者無論禮樂器數為後起之事即一切服飾<lb/>
　亦無非自外而加於其身求其與形體俱而可以文<lb/>
　其形者惟有鬚眉毛髪耳然毛髪中又獨鬚為形質<lb/>
<pb n="6a"/>
　已成之後始生之物且人當長鬚之年即屬成人而<lb/>
　趨於衣冠文物之列矣又反卦為噬嗑有頤象附於<lb/>
　頤者須也是以舎眉髪等而獨取象於須須依於頤<lb/>
　頤動則須張有與上興之象離火上炎又變乾健傳<lb/>
　故云夫人以語言舉動為觀美者故言語曰文章舉<lb/>
　動曰威儀而言語舉動鬚即隨之低昻上下是文之<lb/>
　本質而生而又處其後而又依質以動無有過於是<lb/>
　者矣此聖人玩易取象最精處<lb/>
<pb n="6b"/>
九三賁如濡如永貞吉○象曰永貞之吉終莫之陵也<lb/>
　三變頤遇震頤有津液潤澤又本氣承乗皆柔爻而<lb/>
　居於其中則為所濡染矣此服物采章之盛也故曰<lb/>
　賁如濡如然三以剛正之質但取以自潤則已若濡<lb/>
　之不已必至陷溺於繁文縟節之中而不克自見且<lb/>
　將日受夫人之陵侮矣故永守其正雖文而不失其<lb/>
　本色之天真則為吉也竊見世之家傳朴素者鄰里<lb/>
　族黨不過目之以儉而已不至甚有所非咲也惟於<lb/>
<pb n="7a"/>
　修飾體靣之人行事但有絲毫不到即從而譏之議<lb/>
　之此可見陵與莫陵之意矣<lb/>
六四賁如皤如白馬翰如匪寇婚媾○象曰六四當位<lb/>
疑也匪寇婚媾終无尤也<lb/>
　四變全離本氣艮既止而不行變氣離又不同氣故<lb/>
　不比五而與初為應也且處疑懼之位故賁如皤如<lb/>
　而曰當位疑也初為乾畫乾為馬以其朴也故為白<lb/>
　馬來應四故曰翰如二三四互坎為盜隔體不相比<lb/>
<pb n="7b"/>
　而與初正應故曰匪寇婚媾合訂曰初九守義不但<lb/>
　不比二並不輕應四審之又審而後來來則如飛如<lb/>
　翰矣六四於其未來則疑既來又何尤乎六居四得<lb/>
　正故能自守惟恐賁我者反為害也竊按此與初二<lb/>
　兩爻皆無占詞不言吉凶者象即其占人之任質與<lb/>
　自然生文以及志從先進皆各得其分耳非必有利<lb/>
　於此亦非有吉凶之可言也<lb/>
六五賁於邱園束帛戔戔吝終吉○象曰六五之吉有<lb/>
<pb n="8a"/>
喜也<lb/>
　五變家人家非市朝可比又艮遇巽文欲止而漸返<lb/>
　於質則自市朝而入山林矣故為賁於邱園然未免<lb/>
　固陋故曰束帛戔戔此與奢寧儉者也四有返本還<lb/>
　源之志故曰終無尤五則近於野矣而傳曰有喜有<lb/>
　喜者非即喜也今而後喜可知者也<lb/>
上九白賁无咎○象曰白賁无咎上得志也<lb/>
　上變明夷遇坤明夷内文明而外柔順晦其明者也<lb/>
<pb n="8b"/>
　故曰白賁能晦其明則有闇然之美而非的然日亡<lb/>
　矣故旡咎卦自四爻即有志於還質至上則果還於<lb/>
　質矣故傳曰得志也夫上既以白賁得志則質為美<lb/>
　矣而五爻之近質何以有吝而但曰有喜乎葢由文<lb/>
　返質人多以為儉不中禮故曰由儉入奢易由奢入<lb/>
　儉難是以有吝及歸於質則天下皆任其本真率性<lb/>
　而無一毫虚假大道之行也何吝之有<lb/>
　序卦曰賁飾也而雜卦又曰賁無色也惟無色而後<lb/>
<pb n="9a"/>
　致飾若有色而復飾飾則文勝之弊矣卦為賁下文<lb/>
　明而上止飾之不可過也故下卦三爻為柔來文剛<lb/>
　自質而趨於文也上卦三爻為剛上文柔自文而返<lb/>
　於質也於上下卦義既協於六爻之位亦合初之徒<lb/>
　歩本分之外無加毫末質也二之賁須則自質生文<lb/>
　矣三之濡素以為絢文之至也四疑於賁與皤之間<lb/>
　而卒之白馬來文盛而有志反質者也五之邱園自<lb/>
　文趨質而未免失之野若上則復歸於質矣二為自<lb/>
<pb n="9b"/>
　然之飾情生文者也上為無色之賁質任自然者也<lb/>
　故序卦之說二也雜卦之說上也<lb/>
䷖<hi>坤下艮上</hi>
剝不利有攸往○彖曰剝剝也柔變剛也不利有攸往<lb/>
小人長也順而止之觀象也君子尚消息盈虛天行也<lb/>
　夬為剛決柔剝為柔變剛葢君子之去小人聲其罪<lb/>
　與天下共棄之名正言順故言夬也若小人之欲去<lb/>
　君子君子既無罪可指而小人又不敢直居其名必<lb/>
<pb n="10a"/>
　且隂謀詭秘或變白為黒以誣衊之或變是為非以<lb/>
　毁謗之或浸潤以進其讒而變其君之心或假手以<lb/>
　除怨而變其去之跡故曰變也<hi>義本隆山李氏</hi>
象曰山附於地剝上以厚下安宅<lb/>
　仲誠張氏曰山附於地山日見其剝削地日見其饒<lb/>
　厚地厚則山益安矣為民上者頼下以安苟剝下下<lb/>
　剝則上傾故寧剝上以厚下乃安宅之道而終不可<lb/>
　傾者也<lb/>
<pb n="10b"/>
初六剝牀以足蔑貞㐫○象曰剝牀以足以滅下也<lb/>
　初變頤遇震本卦一陽在五隂之上有牀象又牀者<lb/>
　人所藉以安身者也乃君子為人主倚庇之象故各<lb/>
　爻多取義於牀震為足故初曰剝牀以足蔑貞㐫見<lb/>
　勢之所必至也傳曰以滅下下滅則上傾矣<lb/>
六二剝牀以辨蔑貞㐫○象曰剝牀以辨未有與也<lb/>
　二變蒙遇坎一陽間於二隂承上下之際者故曰剝<lb/>
　牀以辨未有與安溪李氏曰初二四皆無陽之應與<lb/>
<pb n="11a"/>
　獨於二言之者六二中正疑非剝陽者故特申其義<lb/>
　說最確當<lb/>
六三剝之无咎○象曰剝之无咎失上下也<lb/>
　三變全艮有止而不剝之意又為上正應故為剝之<lb/>
　旡咎者失上下葢不與上下四隂應也<lb/>
六四剝牀以膚㐫○象曰剝牀以膚切近災也<lb/>
　四變晉遇離晉進也又四位切近於五故為剝及於<lb/>
　膚之象有謂剝肌膚者有謂剝牀之薦席者竊按初<lb/>
<pb n="11b"/>
　無位所謂足者奔走使令之賢或民之俊秀也二中<lb/>
　正而位尚卑承宣親民之賢牧也四則近君之大臣<lb/>
　矣如牀之第也牀之所由名也剝至此則牀亡止有<lb/>
　寢者之肌膚在而將何所藉乎貞已蔑矣故直言其<lb/>
　㐫也<lb/>
六五貫魚以宫人寵无不利○象曰以宫人寵終无尤<lb/>
也<lb/>
　五變觀遇巽艮為閽寺巽為女故曰宫人羣隂魚象<lb/>
<pb n="12a"/>
　巽又為繩五位尊力足以統率其類故曰貫魚以宫<lb/>
　人寵程傳以此爻為别設義葢易於陽之長陽之盛<lb/>
　多危詞如臨如泰等卦是也於隂之消陽陽之就盡<lb/>
　多幸詞如觀之五與上與此爻是也<lb/>
上九碩果不食君子得輿小人剝廬○象曰君子得輿<lb/>
民所載也小人剝廬終不可用也<lb/>
　上變全坤艮為果蓏以其陽也故曰碩果變坤則已<lb/>
　剝矣故不曰在木然其本氣居然在也故曰不食不<lb/>
<pb n="12b"/>
　食則可種而復生矣坤為大輿變坤故曰得輿艮合<lb/>
　下坤有廬象艮既變則廬剝坤為衆君子得輿物望<lb/>
　所歸故曰民所載也小人剝廬者言有君子以撑持<lb/>
　世界不獨為君子所藉之牀為民所載之輿亦小人<lb/>
　所藉庇之廬也乃小人無不竭盡心力以剝君子者<lb/>
　在小人之毒愈以肆而君子之德愈以著而天下之<lb/>
　歸望於君子者愈以深則小人之技終不可用於君<lb/>
　子徒為自失其所依耳可不為大哀哉<lb/>
<pb n="13a"/>
䷗<hi>震下坤上</hi>
復亨出入无疾朋來无咎反復其道七日來復利有攸<lb/>
往○彖曰復亨剛反動而以順行是以出入无疾朋來<lb/>
无咎反復其道七日來復天行也利有攸往剛長也復<lb/>
其見天地之心乎<lb/>
　復為一陽初反宜曰元矣而卦詞止繫之以亨者葢<lb/>
　言元則似為陽所特始而非已往而復反之義以為<lb/>
　大亨則合全卦論之一陽甚微而羣隂猶盛非如臨<lb/>
<pb n="13b"/>
　之陽剛浸長也故程傳謂漸長盛而亨通不如合訂<lb/>
　以陽氣宣通為言確當剛反言其始剛長言其終動<lb/>
　而以順行合訂以為即孟子所謂勿忘勿助旡疾言<lb/>
　不為紛華所奪朋來旡咎言擴充而衆善日長俱有<lb/>
　意味七日來復從來皆以歴六隂月至建子之月為<lb/>
　七月易月言日者幸陽之復也竊以天時計之凡十<lb/>
　四日有餘即交一節氣則七日正當節氣之中天地<lb/>
　之呼吸一易而醫家於寒症輒以七日得汗為期義<lb/>
<pb n="14a"/>
　即引此又凡人日有過舉一至夜間及平旦未有不<lb/>
　悔計亦七閱其時矣故雖甚惡之人至七日其善心<lb/>
　必生此即來復之說也復其見天地之心程子曰先<lb/>
　儒皆以靜為見天地之心葢不知動之端乃天地之<lb/>
　心也觀此則知周子太極圖說主靜立人極者程子<lb/>
　不出以示人而特標出一敬字之故也<lb/>
象曰雷在地中復先王以至日閉關商旅不行后不省<lb/>
方<lb/>
<pb n="14b"/>
　雷在地中與澤中有雷不同隨言澤中有雷見澤上<lb/>
　已無雷也此言雷不在地上而雷已在地中也一則<lb/>
　以有見無一則以在知復<lb/>
初九不遠復无祗悔元吉○象曰不遠之復以修身也<lb/>
　初變全坤坤先迷後得主者也故不遠復旡祗悔與<lb/>
　旡悔不同合訂說甚確觀夫子繫詞所言則知行先<lb/>
　後較然矣而陽明何謂行先于知乎<lb/>
六二休復吉○象曰休復之吉以下仁也<lb/>
<pb n="15a"/>
　二變臨震動遇兌說故曰休復休復者以下之初爻<lb/>
　為仁而近比之則得其觀摩誘掖之助而已不勞焉<lb/>
　故休觀夫子以事賢友仁答子貢之問仁是已說者<lb/>
　皆謂下仁為二之下乎初然畫卦雖自初至上但皆<lb/>
　以在上者為上在下者為下無以二為下以初為上<lb/>
　者不應于此又變例也<lb/>
六三頻復厲无咎○象曰頻復之厲義无咎也<lb/>
　三變明夷震遇離震動離麗時動時麗又六三與剛<lb/>
<pb n="15b"/>
　相間是復有間也故曰頻復頻復則頻失其有過多<lb/>
　矣但復之為義失乃有復不失何復故不患失而患<lb/>
　不復雖有咎而于義旡咎也人豈盡能為不遠之復<lb/>
　屢失屢復正下學循習體驗之語見失者其德已日<lb/>
　進悔過者其咎已日寡旡知者往往摘人之過失以<lb/>
　病人而舎其悔過救失于不取則一失而不復者雖<lb/>
　自謂無過吾知于義為有咎矣<hi>說本張仲誠</hi>
六四中行獨復○象曰中行獨復以從道也<lb/>
<pb n="16a"/>
　四變全震震為大塗行至中途而獨反也葢四與初<lb/>
　應夫遥相感應而能復者獨六四一爻為然非衆皆<lb/>
　不復而四獨復也<hi>說亦本仲誠張氏</hi>
六五敦復无悔○象曰敦復无悔中以自考也<lb/>
　五變屯坤為厚德遇坎之中堅又險艱而得復故曰<lb/>
　敦復合訂曰凡卦爻言无悔者在吉㐫之間惟復卦<lb/>
　不然有復前之悔悔而後復非不遠之復也有復後<lb/>
　之悔復而又悔非敦於復者也初惟不遠復故无祗<lb/>
<pb n="16b"/>
　悔五惟敦復故无悔說甚精竊按中以自考葢以中<lb/>
　道自考純是學問事謂為天質之美者非<lb/>
上六迷復㐫有災𤯝用行師終有大敗以其國君㐫至<lb/>
于十年不克征○象曰迷復之㐫反君道也<lb/>
　上變頤坤遇艮坤為先迷艮為徑路上則路之窮也<lb/>
　又下妄動而上安止故曰迷復夫帝出乎震艮則為<lb/>
　反震故傳曰反君道安溪李氏曰一陽為復之主故<lb/>
　近之應之者休復者也背之遠之者頻復迷復者也<lb/>
<pb n="17a"/>
　休美于獨迷甚于頻以遠近為等也五于初非應與<lb/>
　而曰旡悔與剝之六二爻義異者以剝復卦義異也<lb/>
　剝則諸爻皆剝其有不剝者應與于陽也復則諸爻<lb/>
　皆復其有不復者去陽獨遠也五有中德故可以自<lb/>
　考而旡悔又曰處復時則中德可以自成處剝時必<lb/>
　有應與乃善剝之二未有與故不免于㐫時不同故<lb/>
　也又曰夫所謂天地之心者道心也一陽在内而甚<lb/>
　𦕈故道心微羣隂在外而甚盛故人心危惟精惟一<lb/>
<pb n="17b"/>
　則微者著矣有不善未嘗不知精也知之未嘗復行<lb/>
　一也其殆庶幾乎言能著其微也初之不遠復是也<lb/>
　允執厥中則危者安矣作德日休者安也敦厚不遷<lb/>
　者安也以其得中故也二五之休復敦復是也未能<lb/>
　遏人欲則甚危然遏之而不能即絶也三與陽相背<lb/>
　而處動體之極故雖復而厲言其危也未能存天理<lb/>
　則甚微然存之而未必即著也四與陽相應而處于<lb/>
　羣隂之中故雖復而獨言其微也天理滅而人欲肆<lb/>
<pb n="18a"/>
　則微者愈微矣危者愈危矣微故有迷復之㐫危故<lb/>
　有災𤯝之及用師則大敗無以勝人欲之强也㐫及<lb/>
　于國君無以安主宰之位也至于十年不克征又何<lb/>
　望于七日之來哉雖然此皆心之失其職爾若心得<lb/>
　其職則以之克己而必勝天君泰而百體從令矣又<lb/>
　何敗亡之㐫之有故其傳曰反君道也<lb/>
　安溪之說休復敦復與合訂少異當㕘看各有精義<lb/>
　不可偏廢也然安溪雖以休復敦復為安乃又曰休<lb/>
<pb n="18b"/>
　美于獨不曰休美于不遠復者則亦未嘗即以休復<lb/>
　敦復為自然之聖也竊以性之者之聖無復之可言<lb/>
　者也旣曰復矣而不遠復者過而不至于過休復者<lb/>
　有所待而後興敦復者改過而不復有過葢即其易<lb/>
　復而曰安即其不遷而曰安非必遽謂其為自然之<lb/>
　安也獨以三爻為背初不若張說間字為確<lb/>
䷘<hi>震下乾上</hi>
无妄元亨利貞其匪正有𤯝不利有攸往○彖曰无妄<lb/>
<pb n="19a"/>
剛自外來而為主於内動而健剛中而應大亨以正天<lb/>
之命也其匪正有𤯝不利有攸往旡妄之往何之矣天<lb/>
命不祐行矣哉<lb/>
　无妄全講一箇正字此正字純是大聖人學問最為<lb/>
　精微細密切莫輕看旡妄者實心實理命於天而賦<lb/>
　於人者也人心果實而无妄則豈有不正而有不正<lb/>
　者氣質之或偏人事之過當是有實心者未必即全<lb/>
　實理故於匪正上特加一其字如合訂所云仁之姑<lb/>
<pb n="19b"/>
　息義之畏葸由是推之凡荀息之忠季札之讓微生<lb/>
　之信仲子之廉子路之勇申生之孝皆是也是以六<lb/>
　言六蔽惟好學則無蔽此義不可以不精而命不可<lb/>
　以不知也剛自外來而為主于内者乾二初畫一索<lb/>
　得震也人心日馳於外妄也來之使為主于内无妄<lb/>
　之本也動而健外不為物欲所屈无妄之行也剛中<lb/>
　而應上下交孚无妄之功也此所謂大亨以正天之<lb/>
　命也夫正者精義與知命而已精義之學有二曰行<lb/>
<pb n="20a"/>
　義曰守義知命之學亦有二曰安命曰立命當其初<lb/>
　斷於義而論也行之則無所往而不利守之則無所<lb/>
　處而不安初與四是也當其中參義命而論也行義<lb/>
　而不計利與害守義而不計安與危二與五是也當<lb/>
　其終極於命而論也命之偶逆安之而後其行義也<lb/>
　果而不惑命之終窮立之而後其守義也毅而不息<lb/>
　三與上是也此无妄為天命之正也然則不但義之<lb/>
　不行不守始為匪正而失其无妄之本真也縱行焉<lb/>
<pb n="20b"/>
　守焉而不能安命不能立命即為匪正而无妄者猶<lb/>
　之妄也故曰有𤯝不利有攸往蓋不誠無物妄之無<lb/>
　所往不待言矣而旡妄不得其正之往又何所之哉<lb/>
　止知我心之無他不知天命之不佑以此而行行必<lb/>
　不利以此而守守必不安所謂觀彖而思過半者此<lb/>
　其是已玩彖傳則元亨利貞决不似占詞攸往即兼<lb/>
　行守二義蓋行則為人守則為己皆有所往君子之<lb/>
　分定也非必以行始為往耳<lb/>
<pb n="21a"/>
象曰天下雷行物與无妄先王以茂對時育萬物<lb/>
　大象雷行物與即命于天而賦於人之意茂對時育<lb/>
　萬物者與時偕行而品物咸亨也<lb/>
初九无妄往吉○象曰无妄之往得志也<lb/>
　初變否初為震主遇坤之順无妄之往所以吉也象<lb/>
　曰得志然則大行其道於所性固無所加矣<lb/>
六二不耕穫不菑畬則利有攸往○象曰不耕穫未富<lb/>
也<lb/>
<pb n="21b"/>
　二變履遇兌履不處也故有攸往又履和而至以无<lb/>
　妄而和順以至則無所庸心焉矣故曰不耕穫不菑<lb/>
　畬則利有攸往也不耕穫不菑畬義有兩層不耕而<lb/>
　何穫不菑而何畬是一義不於耕而望穫不於菑而<lb/>
　望畬是一義象傳云未富正兼此二義言之<lb/>
　誠齋易傳曰初九動之始六二動之繼是故初耕之<lb/>
　二穫之初菑之二畬之天下無不耕而穫不菑而畬<lb/>
　者其曰不耕不菑則耕且菑前人之所已為也六二<lb/>
<pb n="22a"/>
　之柔順中正是能穫能畬者也故利有攸往未富者<lb/>
　因前人之為而不自多也猶不富以其鄰之意此說<lb/>
　又别<lb/>
六三无妄之災或繫之牛行人之得邑人之災○象曰<lb/>
行人得牛邑人災也<lb/>
　三變同人遇離同人利君子貞者也故邑人之災惟<lb/>
　順以安之而後无妄不然則猶妄矣或字如合訂說<lb/>
　甚好然說繫牛於路似不若仍照本義為妥傳云邑<lb/>
<pb n="22b"/>
　人災也其當安命之意可思<lb/>
九四可貞无咎○象曰可貞无咎固有之也<lb/>
　四變益遇巽與下震皆本一氣自上下下其道大光<lb/>
　者也故曰可貞貞者非靜守而不行也得其正而固<lb/>
　守之無所往而不以為凖如顔子之拳拳服膺是也<lb/>
　傳云固有之然則獨善其身於所性固無所損矣<lb/>
九五无妄之疾勿藥有喜○象曰无妄之藥不可試也<lb/>
　五變噬嗑遇離噬嗑頤中有物者也俗云病從口入<lb/>
<pb n="23a"/>
　以為无妄而食之則致疾矣故以疾言也義亦兩層<lb/>
　无妄之疾是一義勿藥有喜是一義无妄之疾即二<lb/>
　之不耕何穫不菑何畬之意勿藥有喜即不於耕而<lb/>
　望穫不於菑而望畬則利有攸往之意傳云不可試<lb/>
　蓋一試即不免希冀分外非无妄矣一試且不可况<lb/>
　屢用乎<lb/>
上九无妄行有𤯝无攸利○象曰无妄之行窮之災也<lb/>
　上變隨遇兌健而有毁折故曰行有𤯝无妄之所以<lb/>
<pb n="23b"/>
　行有𤯝者夫子曰窮也曰窮之災則惟修身以俟之<lb/>
　而已安溪李氏曰无妄者守義安命無圖度計較之<lb/>
　私也又曰无妄災也者必无妄而後自外至者謂之<lb/>
　災非然則所自取亦順受其災而後謂之无妄非然<lb/>
　則猶有妄也彖傳曰剛自外來而為主於内然則初<lb/>
　四者天德之初无妄之主故以往則吉以貞則无咎<lb/>
　此以天命之本言之而未及乎氣數之參差亦以人<lb/>
　心之始言之而未及乎思慮之反覆蓋循正獲福理<lb/>
<pb n="24a"/>
　之常也動與理俱義之至也二五稍遠於初矣以其<lb/>
　有中正之德故於是而極言無妄之道夫不盡乎分<lb/>
　義之當然則田卒汙萊其為荒也宜矣宴安酖毒其<lb/>
　為病也多矣然不順乎天命之自至則有願望之奢<lb/>
　而本志為之變化䕶惜之甚而正命反以蕩摇者故<lb/>
　必服田力穡如詩所謂不稼不穡胡取于禾而又達<lb/>
　于餒在其中之義憂道而不憂貧也必省身无妄如<lb/>
　夫子之禱久而又坦然有吾何求哉之心如夫子之<lb/>
<pb n="24b"/>
　未違則不敢嘗也兩爻之義皆所謂有終身之憂無<lb/>
　一朝之患如是而後无妄之道至矣三上處時之極<lb/>
　災所不免然世之人往往因所遇之偶而疑其常因<lb/>
　所行之拂而圖其濟不知禍有無故而牽連者安之<lb/>
　而已無辨所以止謗也時有所處而皆窮者順之而<lb/>
　已不動所以無悔也是故循无妄之素則得天之理<lb/>
　而天命祐之矣推无妄之極則無貳爾心而修身以<lb/>
　俟之而所以立命者在是卦之所謂正者此也說最<lb/>
<pb n="25a"/>
　精細確當非好學深思不能領㑹也<lb/>
䷙<hi>乾下艮上</hi>
大畜利貞不家食吉利渉大川○彖曰大畜剛健篤實<lb/>
輝光日新其德剛上而尚賢能止健大正也不家食吉<lb/>
養賢也利渉大川應乎天也<lb/>
　小畜之所以亨者以一隂畜乾其畜不固健而巽非<lb/>
　能止健故剛中而志行也大畜之所以利貞者止其<lb/>
　健所謂保合其太和也乾剛健得艮以止之則剛健<lb/>
<pb n="25b"/>
　之體不輕為用而篤實矣篤實積中而英華發外則<lb/>
　輝光矣篤實輝光則日新其德此就上下兩卦逐層<lb/>
　逓出利貞之義剛上而尚賢三句又另一意不與隂<lb/>
　以止乾之權也賢人在上自正又能止天下之健使<lb/>
　不得放佚於不正一正而皆正大正也說者皆以尚<lb/>
　賢即為養賢不知乾剛為賢畜於艮之下為養所以<lb/>
　吉者養賢則賢者皆有以自成可以保其子孫黎民<lb/>
　矣故吉也養如孟子所云中也養不中才也養不才<lb/>
<pb n="26a"/>
　養字之義蓋實有以成其德非徒尊之而已方是大<lb/>
　畜利渉大川為應乎天者艮之二隂有大川阻之象<lb/>
　艮上一剛本乾與下乾相應如天之相通有不能阻<lb/>
　之象故利渉大川也小畜止其行事故旣止則無可<lb/>
　行大畜畜其道德故旣畜而有可行此所以同為畜<lb/>
　而占之異也<hi>以上說參仲誠張氏</hi>
象曰天在山中大畜君子以多識前言往行以畜其德<lb/>
　仲誠張氏曰天理氣而已無往不在惟在山中則石<lb/>
<pb n="26b"/>
　性剛止而陽氣在中倍為篤厚故草木生之禽獸居<lb/>
　之寳藏以興生物極為繁盛有大畜之象君子觀象<lb/>
　於古人言行傳記於後世者皆深造自得之實黙識<lb/>
　而考驗之則德之畜積不覺其日厚矣正大畜之義<lb/>
　也<lb/>
初九有厲利己○象曰有厲利己不犯災也<lb/>
　初變蠱蠱壞故曰有厲乾遇巽退故曰利己<lb/>
九二與說輹○象曰輿說輹中無尤也<lb/>
<pb n="27a"/>
　二變賁乾遇離明知其所當止又乾車離腹故曰輿<lb/>
　說輹<lb/>
九三良馬逐利艱貞日閑輿䘙利有攸往○象曰利有<lb/>
攸往上合志也<lb/>
　三變損乾遇兌與上應上為艮乾之三索而得者也<lb/>
　乾為良馬遇兌悅故曰良馬逐仲誠張氏曰相比追<lb/>
　廹曰逐良馬象剛健之為美才也乾之三爻同類上<lb/>
　進逐則騰躍有不能從容守正之勢故使艱難而守<lb/>
<pb n="27b"/>
　其正焉艱貞維何曰閑輿䘙使乘於駕服之間習於<lb/>
　艱難正直乃成良馬占者如是乃利有攸往也九三<lb/>
　上比兩柔而被其畜故艱貞旣畜之後而應上九剛<lb/>
　不畜剛合志上進故利往馬悅於車乃良而利往說<lb/>
　亦好但日字作曰字看與本義異然則良馬逐句從<lb/>
　初二兩爻來利艱貞句從四爻來日閑輿衞句從五<lb/>
　爻來利有攸往句從上爻來<lb/>
六四童牛之牿元吉○象曰六四元吉有喜也<lb/>
<pb n="28a"/>
　四變大有艮遇離仲誠張氏曰初九雖剛不敢有所<lb/>
　進六四畜之是乘其剛之未進而早畜其德也有童<lb/>
　牛之牿之象艮童離牛又為止於麗有此義立法制<lb/>
　度以畜天下之惡於未形則民日遷善而不知豈非<lb/>
　無窮之吉象吉事方來曰喜方來則未艾曰元吉<lb/>
六五豶豕之牙吉○象曰六五之吉有慶也<lb/>
　五變小畜艮遇巽其取象本義旣未實疏而諸家多<lb/>
　謂豶為去豕之勢合訂又以牙為<graphic n="KR3301" url="https://raw.githubusercontent.com/kanripo/KR-Gaiji/master/images/KR3301.png" mimeType="image/png"/>細思義皆未安<lb/>
<pb n="28b"/>
　竊見豢豕者豐其食而遂其生則豕老體大而牙出<lb/>
　五爻以中德養賢老其才以為用義頗似之且巽入<lb/>
　正與養義相關牙又與五位合夫子傳曰有慶已受<lb/>
　其福曰慶此蓋謂畜賢已成其德故可慶也若必例<lb/>
　以六四皆謂制下則初以剛銳上進而預有以防之<lb/>
　宜矣至九二之自止亦何所用其防制而必且刑之<lb/>
　已甚乎四臣位近君故曰童牛之牿五君位故曰豶<lb/>
　豕之牙君無為而相代之以有為也<lb/>
<pb n="29a"/>
上九何天之衢亨○象曰何天之衢道大行也<lb/>
　上變泰故曰何天之衢也<lb/>
　小畜者言一隂之畜健陽此主畜者而言故曰小而<lb/>
　卦詞曰密雲不雨自我西郊也大畜者言健陽之畜<lb/>
　於艮此主受畜者而言故曰大而卦詞曰利貞不家<lb/>
　食吉利渉大川也小畜惟主畜者言故初二兩爻不<lb/>
　能畜也三爻强畜也四爻始畜也五爻正畜也上爻<lb/>
　旣畜也此自畜之未固說至已固也大畜惟主受畜<lb/>
<pb n="29b"/>
　者言故初二兩爻自畜也三爻行而必畜也四五兩<lb/>
　爻畜而喜而慶也上爻畜而後行無不利也此自畜<lb/>
　之旣固說至畜極而通也安溪李氏曰小畜大畜在<lb/>
　卦詞則藴畜之義多故畜之小則如雲之醖釀而未<lb/>
　雨也畜之大則如士之得養而登朝事之待時而獲<lb/>
　濟也在爻詞則畜止之義多故小畜則自畜之未固<lb/>
　以終於固大畜則自畜之旣固以終於通然畜止者<lb/>
　即所以厚其藴畜之道故卦爻之義同歸也傳曰大<lb/>
<pb n="30a"/>
　畜時也者以藴畜言之必大畜而後可以應時否則<lb/>
　無其具以畜止言之必大畜而後能以需時否則失<lb/>
　其幾是故初二之自止也四五之止人也當其可不<lb/>
　失其幾者也三之利往也上之大行也有其具不失<lb/>
　其時者也然小畜為以小畜大之義則大畜亦有以<lb/>
　大畜小之義故卦曰自我西郊隂先唱也爻曰夫妻<lb/>
　反目婦未能畜其夫也曰婦貞厲婦旣畜其夫而當<lb/>
　戒也皆以小畜大之義也卦曰不家食吉君能養賢<lb/>
<pb n="30b"/>
　而賢推之以養天下也爻曰牿牛豶豕君相之於天<lb/>
　下止其不善所以養其善也皆以大畜小之義也三<lb/>
　與上得時而進皆蒙不家食之義三則猶防其險上<lb/>
　則履於夷矣皆蒙渉大川之義<lb/>
䷚<hi>震下艮上</hi>
頤貞吉觀頤自求口實○彖曰頤貞吉養正則吉也觀<lb/>
頤觀其所養也自求口實觀其自養也天地養萬物聖<lb/>
人養賢以及萬民頤之時大矣哉<lb/>
<pb n="31a"/>
　卦德下動而上止便有發乎情止乎禮義之意故曰<lb/>
　貞吉其體大離故曰觀頤下又曰自求口實者蓋卦<lb/>
　象如人之唇齒繫名曰頤則自養之義為多然以卦<lb/>
　德論之動而止其所當止則養必有道觀其所以養<lb/>
　人者即其所以自求口實者也所謂治人者食於人<lb/>
　不然四海困窮天祿亦永終矣夫子彖傳連用二觀<lb/>
　字者正以下句意即在上句内非兩事也合訂云觀<lb/>
　頤之道即以其人自養者觀之正是此義天地養萬<lb/>
<pb n="31b"/>
　物聖人養賢以及萬民有謂皆養得其正者蒙引云<lb/>
　重在民無正字意極是合訂從天地側重到聖人上<lb/>
　說最確<lb/>
象曰山下有雷頤君子以慎言語節飲食<lb/>
　大象皆於上下兩卦說義聞之先儒云雷之迅者曰<lb/>
　霆又曰雷自地起霆自天來然則山下有雷則但能<lb/>
　生物而不能殺物者矣故君子觀其象而慎言語節<lb/>
　飲食夫慎言語則言為身文而豈以多言招尤節飲<lb/>
<pb n="32a"/>
　食則食以充體而豈以貪得賈禍程傳推之於養天<lb/>
　下合訂云慎言語者言顧行行顧言非徒訥於口已<lb/>
　也節飲食者无以小害大无以賤害貴非徒減於口<lb/>
　已也說俱佳安溪李氏云雷收其聲如慎言語山閟<lb/>
　其氣如節飲食意亦切也<lb/>
初九舎爾靈龜觀我朶頤㐫○象曰觀我朶頤亦不足<lb/>
貴也<lb/>
　初變剝震動遇坤順故有舎而相就之義然下雖順<lb/>
<pb n="32b"/>
　而相就而上則高而難親故但觀之而已此觀字亦<lb/>
　從卦詞觀字順說來夫彼以其富我以吾仁彼以其<lb/>
　爵我以吾義在我者本無不足也乃舎所學而從彼<lb/>
　則為利祿所動而人已皆失矣豈不為㐫<lb/>
六二顛頤拂經于邱頤征㐫○象曰六二征㐫行失類<lb/>
也<lb/>
　二變損遇兌旣為損兌又毁折動而即有所虧也故<lb/>
　曰征㐫本義以初上皆非其類然象傳止言征㐫下<lb/>
<pb n="33a"/>
　卦動體則專就求養於上言矣若近比下則不可言<lb/>
　征<lb/>
六三拂頤貞㐫十年勿用无攸利○象曰十年勿用道<lb/>
大悖也<lb/>
　三變賁震動遇離麗動而麗於㐫故有十年勿用之<lb/>
　義拂頤何以貞安溪李氏曰三居下體應上而有求<lb/>
　焉則非自求者也與頤之正道正相反故曰拂頤貞<lb/>
　說最精當又曰十年勿用無時而可也无攸利無一<lb/>
<pb n="33b"/>
　而可也按三不中不正居動之極而應乎上是以甚<lb/>
　言其㐫蓋上為賢五尊而禮之養賢以及萬民宜也<lb/>
　乃三以聲勢之私朋附干澤非義甚矣故曰大悖賁<lb/>
　為文飾乃虛名標榜之意如漢之黨人依附蕃膺唐<lb/>
　之黨人依附牛李之類是也<lb/>
六四顛頤吉虎視眈眈其欲逐逐无咎○象曰顛頤之<lb/>
吉上施光也<lb/>
　四變噬嗑噬嗑者去其間而口得合也蓋欲養民必<lb/>
<pb n="34a"/>
　先除其害民者而後民可得而養故有虎視躭躭其<lb/>
　欲逐逐之象蓋虎食害稼之獸蜡祭中有虎非惡獸<lb/>
　也躭躭者除奸之不疑也逐逐者加恩之無己也如<lb/>
　此者能好而能惡惟其仁欲仁而得仁又焉貪是以<lb/>
　无咎也按艮為虎遇離為目故曰虎視四心位故曰<lb/>
　欲與初應故曰躭躭逐逐夫賞善罰惡一皆天理之<lb/>
　至公而無一毫私意於其間何等光明正大故傳曰<lb/>
　上施光也其自養也亦然觀夫子傳并無下求在初<lb/>
<pb n="34b"/>
　之賢下而專求而繼之說且其說亦附㑹近鑿而不<lb/>
　切竊嘗疑之蓋從來皆不知從變爻中討消息耳<lb/>
六五拂經居貞吉不可渉大川○象曰居貞之吉順以<lb/>
從上也<lb/>
　五變益艮遇巽止而入故有居貞吉不可渉大川之<lb/>
　象經凡言渉大川者徒歩曰渉蓋獨任艱鉅之意五<lb/>
　才弱而當養民之位故宜養賢以及之此夫子曰順<lb/>
　以從上也<lb/>
<pb n="35a"/>
上九由頤厲吉利渉大川○象曰由頤厲吉大有慶也<lb/>
　上變復復為天地心天地以生物為心者也又艮遇<lb/>
　坤坤為艮之母故曰由頤以在五上故厲能厲則吉<lb/>
　利渉大川見得君之專受任之重故傳曰大有慶項<lb/>
　氏曰上九之厲吉非能自吉也得六五之委任而吉<lb/>
　也<lb/>
䷛<hi>巽下兌上</hi>
大過棟橈利有攸往亨○彖曰大過大者過也棟橈本<lb/>
<pb n="35b"/>
末弱也剛過而中巽而說行利有攸往乃亨大過之時<lb/>
大矣哉<lb/>
　隂陽對待者也故兩停而不可偏勝偏勝則過矣陽<lb/>
　為有用之才故取象於棟棟有謂為室内之中柱者<lb/>
　然玩下爻詞及象傳似非柱且語云上棟下宇安溪<lb/>
　李氏云二隂者楹柱之象則棟非柱明矣竊以立者<lb/>
　謂之柱柱在前者為楹橫擔於柱上以承樑者謂之<lb/>
　棟棟如亠字立字形者是而乘於棟之上或三或五<lb/>
<pb n="36a"/>
　更或七者為樑棟承上接下故有本末本末者樑與<lb/>
　柱也惟在中者為棟故卦旣以四陽取象而爻亦以<lb/>
　三四取象也剛過而中合訂謂二三四五皆中然按<lb/>
　小過象曰柔得中剛失位而不中則此仍遵本義指<lb/>
　二五爻為是巽而說行是說利字之義利者義之和<lb/>
　也合訂引禮行遜出說最妙利字一頓有攸往言如<lb/>
　此以往乃得通達耳安溪李氏言宜有所往然後得<lb/>
　亨是往則亨不往則不亨矣義未全也剛而過中合<lb/>
<pb n="36b"/>
　訂謂如子産治鄭孔明治蜀竊以宼萊公獨斷澶淵<lb/>
　之議岳忠武力持恢復之謀可謂獨立不懼矣然萊<lb/>
　公之以功名自矜忠武口斥相檜之靣欺則是不能<lb/>
　巽而說行處也又如四皓之抗志商山子陵之埋踪<lb/>
　江水可謂遯世無悶矣然四皓為太子而挾其父子<lb/>
　陵之足加帝腹而不為屈亦非能巽而說行者也求<lb/>
　其巽而說行者其唐之郭汾陽張曲江宋之韓魏公<lb/>
　諸君子乎<lb/>
<pb n="37a"/>
象曰澤滅木大過君子以獨立不懼遯世無悶<lb/>
　大象澤滅木三字自明本義多一於字反說不去<lb/>
初六藉用白茅无咎○象曰藉用白茅柔在下也<lb/>
　初變夬巽遇乾夬之初曰往不勝以變氣言也此則<lb/>
　以本氣言然觀一用字則以小心而任大事其氣已<lb/>
　貫乎始終亦非健不至此且巽為木當其初之柔則<lb/>
　曰茅宜也乃曰白茅則為乾金之色象固叅用變氣<lb/>
　矣又卦詞棟橈夫子謂為本末弱夫棟之橈猶不橈<lb/>
<pb n="37b"/>
　於末而實橈於本其本之弱則初爻也顧獨繫之於<lb/>
　三而於初則謂其有用何耶蓋三之變為坎其卦為<lb/>
　困坎䧟而困則剛者必至於危初之變為乾其卦為<lb/>
　夬乾健而決柔則弱者適宜於用此其所以无咎而<lb/>
　為善補過也<lb/>
九二枯楊生梯老夫得其女妻无不利○象曰老夫女<lb/>
妻過以相與也<lb/>
　二變咸巽木遇艮止下近初隂為水畔之木故曰楊<lb/>
<pb n="38a"/>
　處過之時又遇艮止故曰枯咸感而萬物化生下比<lb/>
　於初故曰生梯咸取女吉者也以其過而下比初柔<lb/>
　故曰老夫得女妻无不利之象傳曰過以相與葢釋<lb/>
　老夫女妻之意曰相與則能生矣故不復釋枯楊之<lb/>
　文也<lb/>
九三棟橈凶○象曰棟橈之凶不可以有輔也<lb/>
　三變困困剛揜者也又巽木遇坎䧟故有棟橈之象<lb/>
　全卦雖曰棟橈而有中德又巽而說以行之故可亨<lb/>
<pb n="38b"/>
　是勢雖壞而德尚可以為輔也此則入於䧟阱之中<lb/>
　矣是以但曰凶而夫子謂為不可以有輔矣<lb/>
九四棟隆吉有它吝○象曰棟隆之吉不橈乎下也<lb/>
　四變井井巽乎水而上水者也以巽木而上出故有<lb/>
　棟隆之象夫子傳曰不橈乎下亦取於此其在本氣<lb/>
　陽旣過而四在下之上有隆意又居柔位剛而不過<lb/>
　棟本隆者也於此則可以居其所矣然以剛居柔再<lb/>
　應者柔未免過柔且又處多懼之位勢恐不能固其<lb/>
<pb n="39a"/>
　必往之志凡曰悔者以其過也曰吝者以其不及也<lb/>
　九四以大過人之才值大過之時而又居得為之位<lb/>
　自當中立不倚方能井養不窮若少為私意所屈則<lb/>
　於本志必有所不及者矣惟以變氣言則兌澤遇坎<lb/>
　水一意無他如循本氣而應下則為有他而能免於<lb/>
　吝乎三四居卦之中皆棟象三橈而四隆者呉氏三<lb/>
　說皆取本氣言之然必合以變氣於義方全而夫子<lb/>
　以不橈乎下釋有他吝之意亦顯然可見矣三四之<lb/>
<pb n="39b"/>
　變氣皆坎而有凶有吉則以所自之本氣與位不同<lb/>
　故也初與上其變氣皆乾意亦同此<lb/>
九五枯楊生華老婦得其士夫无咎无譽○象曰枯楊<lb/>
生華何可久也老婦士夫亦可醜也<lb/>
　五變恒兌澤遇震木又近上隂故仍曰楊以其過也<lb/>
　亦仍曰枯震為反生而與上比故曰生華兌女故曰<lb/>
　婦以其過故曰老震男故曰夫以五有中德而居尊<lb/>
　位故曰士以兌變震故曰老婦得士夫以大過之卦<lb/>
<pb n="40a"/>
　而變為恒恒雷風相與剛柔皆應者也是亦善補其<lb/>
　過矣然其相與相應者乃屬老婦士夫則亦無可譽<lb/>
　矣故夫子傳但言其可醜也歴來皆以上六為老婦<lb/>
　然於句法文氣不合且亦未免於固耳<lb/>
上六過渉滅頂凶无咎○象曰過渉之凶不可咎也<lb/>
　上變姤兌遇乾變說為健剛已過而又以健行是真<lb/>
　過也卦有大坎象此居最上又大過原以大才任大<lb/>
　事獨荷艱鉅者也故曰渉上六以柔才無位而乘其<lb/>
<pb n="40b"/>
　陽剛之過欲以健任大事自不能勝任又大象澤滅<lb/>
　木而此為頂變氣為姤一隂生于下壯而將用事矣<lb/>
　是則任剛太過而不顧其才之不稱不知其時窮而<lb/>
　不可為不知其无位而不必為而必為之勢將至於<lb/>
　殺身故曰滅頂旣曰凶矣何以无咎夫子特為釋之<lb/>
　曰不可咎也於補過之說又另一義葢值時窮无位<lb/>
　然而過渉滅頂者士君子之殺身成仁不為不過而<lb/>
　論人者豈以其非所宜為而咎之乎<lb/>
<pb n="41a"/>
䷜<hi>坎下坎上</hi>
習坎有孚維心亨行有尚○彖曰習坎重險也水流而<lb/>
不盈行險而不失其信維心亨乃以剛中也行有尚往<lb/>
有功也天險不可升也地險山川邱陵也王公設險以<lb/>
守其國險之時用大矣哉<lb/>
　習字安溪遵古註作便習訓而以夫子傳云重險為<lb/>
　解習之意非以重訓險說甚精其實重復即便熟矣<lb/>
　竊嘗從而推之不惟成德者可習于險而往有功也<lb/>
<pb n="41b"/>
　即未成德者果習于險則亦知機巧之無用而將返<lb/>
　求其誠故習坎為人心之德卦詞有孚下曰維心亨<lb/>
　者惟其有孚故心亨也小人不安于險而好逞私智<lb/>
　則因其險而險之而險亦無窮所謂心勞而日拙也<lb/>
　君子之處險惟忠信篤敬不以險應險則險不為用<lb/>
　所謂心逸而日休也行有尚即蠻貊之邦可行之意<lb/>
　觀二曰未出五曰不盈則知往有功非謂其能出險<lb/>
　也夫溝澮皆盈水之無本者也虚而為盈人之無恒<lb/>
<pb n="42a"/>
　者也惟源泉實出于地中故盈科而進無所溢而亦<lb/>
　無所禦焉為世利用者此也惟此心常存于人中故<lb/>
　實而若虛無所矯而亦無所窒焉往則有功者此也<lb/>
　○水流而不盈傳義皆連下句獨安溪李氏于此畫<lb/>
　斷單以此句為言水德蓋流即通意不盈即實意下<lb/>
　行險句釋有孚而維心亨則仍其文者有孚即其所<lb/>
　以亨無庸再釋也水之流而不盈以剛中人之行險<lb/>
　而不失其信維心亨亦以剛中蓋剛則實中則通也<lb/>
<pb n="42b"/>
　○末節葢即往有功意而極言之安溪李氏云險非<lb/>
　善也而有險之用故不言時義而言時用也<lb/>
象曰水洊至習坎君子以常德行習教事<lb/>
　教事安溪李氏謂為道藝以常德行為進德習教事<lb/>
　為修業亦好<lb/>
初六習坎入于坎窞㐫○象曰習坎入坎失道㐫也<lb/>
　初變節遇兌水之停蓄者曰澤故有入于坎窞之象<lb/>
　水之德流而不盈者也節以有坎而止重坎而又入<lb/>
<pb n="43a"/>
　于坎則失其流通之道矣坑坎中小穴旁入曰窞今<lb/>
　上下兩卦重坎而變氣又為澤是所謂窞也是所謂<lb/>
　習坎入坎也夫履道坦坦視險如夷有孚而心亨者<lb/>
　也初本無位未即于險而六以隂柔居潛伏之地是<lb/>
　為機變之巧者恐其或入于險而求以免之乃方自<lb/>
　曰予智及驅而納諸罟擭陷阱之中而莫之知避所<lb/>
　謂旁見側出不由正道終亦必亡而已矣夫子曰失<lb/>
　道正為習險入險者警之<lb/>
<pb n="43b"/>
九二坎有險求小得○象曰求小得未出中也<lb/>
　二變比遇坤水比地而行不為汪洋浩瀚則涓涓之<lb/>
　流也故有求小得之象夫習坎者將以大有為也二<lb/>
　以剛中之才方在下卦其上尚有險也故但求小得<lb/>
　而已涓涓不已將為江河所得雖小而有可大之基<lb/>
　正其有孚心亨者也夫子曰未出中未出者不求出<lb/>
　也不求出者中也葢盈則出矣中字正釋求小得之<lb/>
　意<lb/>
<pb n="44a"/>
六三來之坎坎險且枕入于坎窞勿用○象曰來之坎<lb/>
坎終无功也<lb/>
　三變井遇巽三在上下際故曰來之坎坎亦以隂柔<lb/>
　無為而變氣又為井是將安于險矣故曰險且枕上<lb/>
　下坎而變為井是亦坎中小穴旁入于窞也以坎陷<lb/>
　而遇巽入故曰入于坎窞然初亦入窞者何彼㐫而<lb/>
　此但曰勿用乎葢人生初歩最貴擇術今舎正路而<lb/>
　不由而旁見側出是方險而即習險習險而果入險<lb/>
<pb n="44b"/>
　乃自失其道豈不為㐫三則來往皆險進退無地是<lb/>
　遇也非自取也苐其委靡苟安而不反求正已是以<lb/>
　終無功非可嘉尚而已與失道者異矣<lb/>
六四樽酒簋貳用缶納約自牖終无咎○象曰樽酒簋<lb/>
貳剛柔際也<lb/>
　四變困遇兌說言乎兌故有樽酒簋貳納約之象坎<lb/>
　水能照物夫子于屯之四訟之初坎皆繫之以明故<lb/>
　曰自牖此爻說者互異如程傳以納約自牖謂人臣<lb/>
<pb n="45a"/>
　以忠信善道結于君心必自所明處乃能入也本義<lb/>
　亦以牖為非所由之正而室之所以受明王氏弼謂<lb/>
　此至約自進于牖乃可羞王公安溪李氏主此說合<lb/>
　訂又謂不于庭于堂于戸無拜獻授受之文然皆于<lb/>
　夫子傳曰剛柔際不甚融洽及讀困之卦詞曰有言<lb/>
　不信因反覆思之乃始恍然而得其故也夫易于中<lb/>
　德外最重剛柔相濟今四以柔居柔至柔也五以剛<lb/>
　居剛至剛也四又近君多懼乃以至柔比上至剛而<lb/>
<pb n="45b"/>
　時又在險則處此際者非有以聨上下之情則睽絶<lb/>
　而不復相親非有以振委靡之氣則承順而不可為<lb/>
　節未有不得咎者矣乃變氣為兌之說言以柔爻變<lb/>
　剛爻則君臣相說迎機利導所謂和悅而諍也如此<lb/>
　則始雖恐有咎而終何咎乎故一樽貳簋器用瓦缶<lb/>
　者不以文而以情也夫子止承樽酒簋貳之文而繫<lb/>
　之以剛柔際正所以明樽簋之故諸儒皆未合變氣<lb/>
　以玩象此所以于夫子傳義多有難通耳<lb/>
<pb n="46a"/>
九五坎不盈祗既平无咎○象曰坎不盈中未大也<lb/>
　五變師遇坤以本氣言則水已在上矣然變氣為地<lb/>
　則猶然未出坎也故曰不盈曰平合訂曰未出曰祗<lb/>
　平將出曰既平也葢四五之本氣險而過剛險而過<lb/>
　柔皆可以有咎者惟其變而說而順故无咎耳補過<lb/>
　之道也夫二之未出中非曰未出險中也五之中未<lb/>
　大亦非曰以在險中故未大也中皆言德一字句安<lb/>
　溪李氏言之詳矣曰坎有險習險之道無他惟曰有<lb/>
<pb n="46b"/>
　孚而已孚者實也凡實德實行之積自小而大故欲<lb/>
　更習乎險者必先求其小得務大則出中矣人心忌<lb/>
　于易盈况居尊者乎水德至盈無虛滿而盈者但能<lb/>
　至于平而已君子之心無盈滿之時而其德自有充<lb/>
　實之驗居尊位者若此則滿而不溢高而不危何咎<lb/>
　之有未大釋不盈之義言由有中德故不盈滿而自<lb/>
　大也二曰小得而五猶曰未大葢終始不盈者也說<lb/>
　最精妙不易苐務大則出中句應增二字云務大則<lb/>
<pb n="47a"/>
　出而非中矣葢出則為盈也又曰九五為卦之主故<lb/>
　彖傳以其詞釋卦與需大象用九五之詞同<lb/>
上六係用徽纆寘于叢棘三嵗不得㐫○象曰上六失<lb/>
道㐫三嵗也<lb/>
　上變渙遇巽坎為桎梏為叢棘巽為繩故曰係于徽<lb/>
　纆寘于叢棘渙散也故有三嵗不得象出險以陽剛<lb/>
　為道上則有出險之理六則失出險之道矣此夫子<lb/>
　所以特標出上六二字也<lb/>
<pb n="47b"/>
　險之說有二有受險者有為險者受險者人世之險<lb/>
　二五之陽爻是也為險者人心之險初三四上之隂<lb/>
　爻是也然而受險者終不為險為險者終至受險故<lb/>
　君子于險但有居易之道并無躍冶之術葢貧賤憂<lb/>
　戚庸玊女于成則衆人之所難堪者君子方自幸其<lb/>
　更歴世故以為動心忍性之助是以聖人畫卦重其<lb/>
　坎以象之而特名之以習然則何以習之則如二五<lb/>
　之剛中有孚心亨而已有孚則素位而行心亨則不<lb/>
<pb n="48a"/>
　為苟免此二之未出五之未大皆不為險以求出險<lb/>
　者也若夫機械變詐人心之險也則將求出于險矣<lb/>
　乃初恐入險而終入矣行險以徼倖者也三以在險<lb/>
　苟安不素位而行者也四以畏懼小心僅得无過此<lb/>
　求免而倖免者也上以走險得險途窮而不反者也<lb/>
　故初三上皆為險而終至受險四雖不為險特懾于<lb/>
　英明之下而不敢逞耳然其痛自節約過于委曲亦<lb/>
　非有孚而心亨者矣何如二五之修身以俟坦然蕩<lb/>
<pb n="48b"/>
　蕩者無入而不自得也哉<lb/>
䷝<hi>離下離上</hi>
離利貞亨畜牝牛吉○彖曰離麗也日月麗乎天百榖<lb/>
草木麗乎上重明以麗乎正乃化成天下柔麗乎中正<lb/>
故亨是以畜牝牛吉也<lb/>
　離之明以無所不照為亨而必先之以利貞者以柔<lb/>
　麗乎中正有以保合其明故也不然則無本之明其<lb/>
　明不繼而蔽于物也亦多矣此言離之全德至畜牝<lb/>
<pb n="49a"/>
　牛吉則单指二五為坤之中爻而發其藴明者之事<lb/>
　也與上非二理彖傳故不兩釋蓋坤為牛坤對乾曰<lb/>
　牝馬者主于行也離對坤言則為牝牛主于養也順<lb/>
　之至也畜即保合之意言畜養其明者必至順如牝<lb/>
　牛為吉若英明之主多過于操切明而以順之中正<lb/>
　者行之則内不役照外不傷物豈不為吉乎炳文胡<lb/>
　氏曰坎之明在内以剛健而行之于外離之明在外<lb/>
　當柔順以養之于中○彖傳日月麗乎天是天有以<lb/>
<pb n="49b"/>
　保合日月之明而無不照也即釋利貞亨之意百榖<lb/>
　草木麗乎土坤土之順徳有以畜養百榖草木而無<lb/>
　不遂其生也即釋畜牝牛吉之意重明以麗乎正乃<lb/>
　化成天下則合而言之柔麗乎中正三句特為點醒<lb/>
　非上釋卦名義而下始以卦體釋卦詞亦非以上言<lb/>
　剛麗中正為卦之德下言柔麗中正為爻之善也定<lb/>
　之劉氏曰坎者隂險之卦惟剛足以濟之沉潛剛克<lb/>
　也離者陽躁之卦惟柔足以和之高明柔克也竊按<lb/>
<pb n="50a"/>
　此卦不獨為孟子牛山章原本即大學之言明明德<lb/>
　中庸之首章皆從此出當細玩之又按柔麗乎中正<lb/>
　者蓋言陽麗隂柔以為明者也隂得其中正則明即<lb/>
　無偏照矣與重明以麗乎正無兩意特為畜牝牛句<lb/>
　故加一柔字耳<lb/>
象曰明兩作離大人以繼明照于四方<lb/>
　合訂曰繼明者緝熙光明日新又新也照于四方者<lb/>
　明明德于天下也甚確<lb/>
<pb n="50b"/>
初九履錯然敬之无咎○象曰履錯之敬以辟咎也<lb/>
　初變旅遇艮初在下為足趾離為萬物相見而變氣<lb/>
　之旅為客故有履錯然之象安溪李氏曰喻應接煩<lb/>
　雜也人之明易蔽于物惟敬以待之則清明在躬而<lb/>
　物不能蔽可以免咎矣剛德居初能敬者也又曰兩<lb/>
　體取晝夜相繼二日中之象也五夜中之象也三日<lb/>
　昃之象也四暗暮之象也初上之交昏晨之際之象<lb/>
　也敬者人心之朝氣也人能常敬則常不昏矣夫子<lb/>
<pb n="51a"/>
　傳云辟咎皆以接物言○敬之于未失之先即未發<lb/>
　之致中也<lb/>
六二黃離元吉○象曰黃離元吉得中道也<lb/>
　二變大有遇乾合上卦玩之乃日在天之上照于四<lb/>
　方者此也化成天下者此也故曰黃離元吉卦詞既<lb/>
　取坤德為義坤以二為主爻離自坤再索而得者故<lb/>
　亦以二為主而坤五之變曰黃裳元吉此則于二亦<lb/>
　繫之曰黃離元吉明其自坤出而實非坤也夫黃中<lb/>
<pb n="51b"/>
　通理明之最盛者也○仁統四端春首四時此喜之<lb/>
　情得中和之正者也<lb/>
九三日昃之離不鼓缶而歌則大耋之嗟㐫○象曰日<lb/>
昃之離何可久也<lb/>
　三變噬嗑離明而遇震動明過而漸昏矣故曰日昃<lb/>
　震為决躁又其卦詞曰震來虩虩又曰笑言啞啞噬<lb/>
　嗑三爻之變即離亦曰遇毒故此有哀樂不常之象<lb/>
　夫子傳曰何可久也正見無恒之人忽哀忽樂而亦<lb/>
<pb n="52a"/>
　即為衰亡之徴也其實大耋之嗟仍是其樂無極之<lb/>
　意若君子則生順死安何有衰亡之懼乎○縱欲極<lb/>
　志此樂之情不得中和之正者也<lb/>
九四突如其來如焚如死如棄如○象曰突如其來如<lb/>
无所容也<lb/>
　四變賁賁者飾自後起非固有之者也故有突如其<lb/>
　來之象離火而遇艮止之故有焚死棄之象三之震<lb/>
　但昏妄而已四之賁則純事外飾而在内之明德亡<lb/>
<pb n="52b"/>
　矣突如者肆情縱欲有觸輙動也焚如者利欲熏心<lb/>
　膏火自煎也死如者生機絶也棄如者良心喪失而<lb/>
　不可復還也逐字入深傳曰无所容容字即孟子所<lb/>
　云容光必照之容言胸中盡為私欲蔽塞無所容其<lb/>
　光明也與卦詞畜字正對○暴劇躁妄此怒之情不<lb/>
　得中和之正者也<lb/>
六五出涕沱若戚嗟若吉○象曰六五之吉離王公也<lb/>
　五變同人遇乾合下卦玩之乃日在天之下則夜中<lb/>
<pb n="53a"/>
　也凡人靜則神清而於旦晝所為不免有愧悔怨艾<lb/>
　之萌故曰出涕沱若戚嗟若沱若者悔大過也嗟若<lb/>
　者悔小過也此復明之機故曰吉五有中順之德變<lb/>
　氣又為夜氣之清是以如此夫子曰離王公者離字<lb/>
　讀斷言六五之吉其離之位正當王公故不但常人<lb/>
　能悔其過為吉已也而因以見下文上爻取象之意<lb/>
　嗚呼人君之德莫大于悔過此秦誓之所以列于書<lb/>
　也歟○悔過思善此哀之情得中和之正者也○初<lb/>
<pb n="53b"/>
　曰敬之此曰出涕即戒懼慎獨之意<lb/>
上九王用出征有嘉折首獲匪其醜无咎○象曰王用<lb/>
出征以正邦也<lb/>
　上變豐遇震豐大也其卦詞曰宜日中彖曰明而動<lb/>
　故豐然則此爻為去其昏蔽而有以復明之本體矣<lb/>
　上處離之終重明復生之時而以剛德居之又豐之<lb/>
　象曰君子折獄致刑故有出征折首之象折首獲匪<lb/>
　其醜者明之至者也蓋擒賊擒王則餘衆自散不然<lb/>
<pb n="54a"/>
　今日取一卒明日取一將曠日持久而不得奏耆定<lb/>
　之績是以軍之重有智將也在勝私者必使根株盡<lb/>
　㧞方為至明若但去其微疵小過今日方免明日復<lb/>
　然姑待異日而異日更甚則亦不智之甚矣必如此<lb/>
　之有嘉折首而不以得其醜類為功方為善補其過<lb/>
　者論語曰君子之過也如日月之食焉過也人皆見<lb/>
　之更也人皆仰之此上爻之所以日復中也歟夫子<lb/>
　傳曰以正邦此正字正應柔麗中正之正字在王公<lb/>
<pb n="54b"/>
　則曰正邦在君子則曰正心一而已矣○克之于既<lb/>
　發之後即已發之致和也<lb/>
　蔡氏淵曰坎離之用在中二五皆卦之中也坎五當<lb/>
　位而二不當位故五為勝離二當位而五不當位故<lb/>
　二為勝<lb/>
　<lb/>
　<lb/>
　易翼述信卷五<lb/>
</p>
<p>
</p>
  </div>
</body>
</text>
</TEI>
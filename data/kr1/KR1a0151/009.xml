<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>易翼述信卷九</head>
    <p>
<pb n="1a"/>
欽定四庫全書<lb/>
　易翼述信卷九　　　廬州府同知王又樸撰<lb/>
䷵<hi>兌下震上</hi>
歸妹征凶无攸利○彖曰歸妹天地之大義也天地不<lb/>
交而萬物不興歸妹人之終始也說以動所歸妹也征<lb/>
凶位不當也旡攸利柔乘剛也<lb/>
　雲峰胡氏曰卦詞惟臨與井言凶否與剝言不利歸<lb/>
　妹旣凶又无攸利六十四卦不吉未有若是之甚者<lb/>
<pb n="1b"/>
　彖傳天地大義人之終始在程朱及各家皆作泛言<lb/>
　其理以為起端然咸恒漸皆言男女配合之義者何<lb/>
　不於彼𤼵之而獨著於此雙湖胡氏曰卦自泰來乾<lb/>
　九三交坤而為九四坤六四交乾而為六三是天地<lb/>
　交也出震見離說兌勞坎是萬物興也兌為少女女<lb/>
　之終震為長男男之始是歸妹人之終始也葢乾以<lb/>
　資始坤以大終乾交於坤之始則為震坤交於乾之<lb/>
　終則為兌而二三四互離三四五互坎全乎四正故<lb/>
<pb n="2a"/>
　曰乾坤之大義乾男坤女坤三索而得兌女道已終<lb/>
　乾一索而得震男道方始故曰人之終始也是則但<lb/>
　觀於卦之體象似無所為不善者而何以名之曰歸<lb/>
　妹葢卦最重德說以動則男女雖交而無如所歸者<lb/>
　妹也其德旣非而位又不當則始合不正是無始也<lb/>
　柔又乘剛則家道終乖是無終也其於天地之犬義<lb/>
　為何如哉故不得僅以其交體互體而善之也<lb/>
象曰澤上有雷歸妹君子以永終知敝<lb/>
<pb n="2b"/>
　安溪李氏曰雷動雨作陽感而隂應者正也澤者積<lb/>
　隂之處而其上有雷是以隂而感陽也亦有歸妹之<lb/>
　象焉竊按謂永終知敝是反正二義葢愼始則永其<lb/>
　終矣始之不愼即知終之必敝也<lb/>
初九歸妹以娣跛能履征吉○象曰歸妹以娣以恒也<lb/>
跛能履吉相承也<lb/>
　初變解遇坎兌為毁折在下足跛象坎為曳跛而能<lb/>
　履象<lb/>
<pb n="3a"/>
九二眇能視利幽人之貞○象曰利幽人之貞未變常<lb/>
也<lb/>
　二變洊雷震本氣互離為眇能視象按震東日出方<lb/>
　也兌西月生方也月借日以為光故朔為哉生眀今<lb/>
　兌變震是月有光矣故曰眇能視也觀六五之震變<lb/>
　兌為月幾望可見履之三亦曰眇能視跛能履而夫<lb/>
　子謂為不足與行與有明而此初之跛能履則曰相<lb/>
　承二之眇能視不復釋者義各異也按安溪李氏以<lb/>
<pb n="3b"/>
　為凡下卦與同類應者則取從嫡而歸之象應而隂<lb/>
　陽反者則取未歸之象故初曰歸妹以娣而二則並<lb/>
　歸妹二字亦無之然初曰跛能履則說君以動出乎<lb/>
　險中娣之從嫡無専行僭越之失故征吉者以其相<lb/>
　承也二曰眇能視則以說而懼𤼵乎情止乎禮義昏<lb/>
　而能眀者也故以幽人之貞為宜而夫子釋之曰未<lb/>
　變常常即恒也葢長男長女之配合始為恒歸妹非<lb/>
　恒而歸者以娣則恒矣男女居室人道之常而不為<lb/>
<pb n="4a"/>
　茍合則雖守字終身而於常道亦未為變也初則循<lb/>
　分以行二則明義以處履之三爻柔正當兌之缺處<lb/>
　故言其不足於仁智意主於眇與跛也此之初二爻<lb/>
　剛為說以動故雖不足於行而有所依藉以前雖不<lb/>
　足於明而不致冒昧以動意則主於能履能視也<lb/>
六三歸妹以須反歸以娣○象曰歸妹以須未當也<lb/>
　三變大壯遇乾大壯之三變歸妹曰小人用壯而履<lb/>
　之三兌變乾亦曰咥人曰武其義固可知矣葢此爻<lb/>
<pb n="4b"/>
　為兌說之主四為震動之主所歸之妹此其是已但<lb/>
　說以動變乾之健銳意以歸而三四卦當革之際又<lb/>
　皆不當位震起而不下接則求為正嫡不可得也且<lb/>
　與上六為同類之從則歸而為娣而已仲誠張氏曰<lb/>
　須即鬚生於口上反垂於口之下是無德之女急於<lb/>
　爭上而反得下者也此解雖奇創然按賁之二曰賁<lb/>
　其須須亦作鬚葢離之中爻也此與二四互離故亦<lb/>
　象之又賁之二與三離體一氣故與上興此三四内<lb/>
<pb n="5a"/>
　外位隔故不相比耳<lb/>
九四歸妹愆期遲歸有時○象曰愆期之志有待而行<lb/>
也<lb/>
　四變臨遇坤易小傳曰歸妹愆期無應也遲歸有時<lb/>
　待禮也動而順女子之正也是以能待禮也卦變為<lb/>
　臨不行之為臨愆期之象也傳曰愆期之志有待而<lb/>
　行夫待者時也詩曰士如歸妻迨氷未泮又曰卬須<lb/>
　我友則待而不得所友寧遲其歸坤之順後得之義<lb/>
<pb n="5b"/>
　也<lb/>
六五帝乙歸妹其君之袂不如其娣之袂良月幾望吉<lb/>
○象曰帝乙歸妹不如其娣之袂良也其位在中以貴<lb/>
行也<lb/>
　五變麗澤兌易小傳曰乙者隂之首也五者帝之位<lb/>
　也陰居尊位是以為帝乙也震正東也日所出也兌<lb/>
　正西也月所出也月幾望之象也按日為君月為臣<lb/>
　以震變兌與下卦一氣君下於臣而為一家也五以<lb/>
<pb n="6a"/>
　陰應二之陽位尊而交於卑卦為歸妹故有帝女下<lb/>
　嫁諸侯之義此與泰五詞同而止曰吉者葢以說動<lb/>
　者情也視上下交以道而為元吉者不侔矣安溪李<lb/>
　氏曰卦義之所以不善者為以女先男是妹自歸也<lb/>
　然婚姻之義皆男求女獨帝女下嫁以女求男比爻<lb/>
　適當其象則歸妹之意不徒無凶而反吉矣又按月<lb/>
　幾望者光未滿也以五之尊應二之卑而柔順以將<lb/>
　其謙抑之德如月與日望而未敢望也葢月無正與<lb/>
<pb n="6b"/>
　日望者正與日望則月亢日而月為之蝕是陰盛矣<lb/>
　此爻為君則四爻為娣以二爻皆在上卦故為衣取<lb/>
　於袂者所謂長袖善舞動而取悅者也五柔而四剛<lb/>
　此之變氣又為兌缺故君之袂不如其娣之良也四<lb/>
　不中正五柔中反言以見君之德不似娣之尚容飾<lb/>
　也按傳以下二句釋上二句又一例言其以德為貴<lb/>
　不必以容飾為尚耳行謂卑約之行也<lb/>
上六女承筐无實士刲羊无血无攸利○象曰上六无<lb/>
<pb n="7a"/>
實承虛筐也<lb/>
　上變睽遇離居卦終而無應居終則過時無應則無<lb/>
　配睽又乖異故有士女婚嫁不成之象震士兌女震<lb/>
　為竹離麗也有筐象兌女在下承筐象兌為羊變離<lb/>
　戈兵刲象震仰盂空虛變離亦中虛坎中滿又為血<lb/>
　上爻過乎坎是无實无血也傳專釋承筐者安溪李<lb/>
　氏曰眀上六之為女也<lb/>
䷶<hi>離下震上</hi>
<pb n="7b"/>
豐亨王假之勿憂宜日中○彖曰豐大也眀以動故豐<lb/>
王假之尚大也勿憂宜日中宜照天下也日中則昃月<lb/>
盈則食天地盈虛與時消息而况於人乎况於鬼神乎<lb/>
　卦詞最難通傳義及諸說皆以為徒憂無益或且以<lb/>
　為不必憂竊按聖人憂盛危眀豈有反以憂為無益<lb/>
　而令人勿憂者矣鮮來氏則曰勿憂宜日中當憂其<lb/>
　遂日昃如此又成歇後而於宜字亦混竊觀夫子之<lb/>
　說彖曰豐大也眀以動故豐倒釋王假之意又曰尚<lb/>
<pb n="8a"/>
　大也夫所尚者大則必至於大而後可以慰其心是<lb/>
　勿憂宜於日中耳而夫子又釋之曰宜照天下葢必<lb/>
　能照天下始為日中也則亦必照乎天之下<hi>下卦為離</hi>凡<lb/>
　窮鄉僻壤之地匹夫匹婦不能上達之情无不能曲<lb/>
　體而曲遂之俾无一人之不獲其所焉然後大者眞<lb/>
　大而王眞能至之也釋卦詞者止此而自初爻至五<lb/>
　皆此義也至日昃以下則又推及日中以後之可憂<lb/>
　朱子所謂𤼵卦外意者夫子特以備上六一爻耳非<lb/>
<pb n="8b"/>
　卦詞本義也葢嘗論之後天卦位震居東離居南矣<lb/>
　而東南之交則為巽今觀卦象震上離下其中巽也<lb/>
　日麗震為日之始出乃歴二三四過巽而至五是為<lb/>
　離位日正中矣夫必歴二三四始至日中日豈易中<lb/>
　者又必日中始所至者大大又豈易至者惟王明以<lb/>
　動至之而此明動之間有巽焉其德為入則沉潛邃<lb/>
　密亦謹小愼微使所明能得於所見而不能得於所<lb/>
　不見則懼其有遺照也使所動能及於人所共知而<lb/>
<pb n="9a"/>
　不能及於人所不及知則懼其有弛行也然則聖人<lb/>
　憂勤惕勵之懷<hi>上震也</hi>當有臨之者<hi>震下離也</hi>而即與之俱<lb/>
　永也是王所以假之者大有憂在焉故曰勿憂宜日<lb/>
　中則未日中而宜憂者多矣夫憂盛危明賢主之所<lb/>
　為也而庸愚者方且安危利菑又豈能當全盛而憂<lb/>
　之故聖人不與之爭憂不憂亦不與之爭豐之至不<lb/>
　至而苐曰宜日中而已宜日中宜照天下也果能照<lb/>
　焉則自不能不憂則亦無時而可謂為豐之至此聖<lb/>
<pb n="9b"/>
　人之微㫖吾葢熟審夫夫子之所以釋之者而始有<lb/>
　以知之也<lb/>
象曰雷電皆至豐君子以折獄致刑<lb/>
　凡雷電皆電先而雷後今雷聲一聞於天而電光即<lb/>
　著於地故曰雷電皆至易酌曰噬嗑之明刑勅法曰<lb/>
　先王立法者也明在上也豐之折獄致刑曰君子奉<lb/>
　法者也明在下也旅之愼用刑與不留獄則上下君<lb/>
　子皆當然也<lb/>
<pb n="10a"/>
初九遇其配主雖旬旡咎往有尚○象曰雖旬无咎過<lb/>
旬災也<lb/>
　初變小過離遇艮遇其配主者不期而見曰遇謂變<lb/>
　艮也先天之震位即後天之艮位故四為初主也又<lb/>
　配者敵體也艮震先後一體故曰配又配者合而有<lb/>
　助也初與四應以卑而上合乎尊明之始動之初相<lb/>
　與以有成也雖旬旡咎旬先儒多釋為均然於傳曰<lb/>
　過旬費解合訂有二說其前說曰旬十也十者數之<lb/>
<pb n="10b"/>
　終也六爻自初歴四至上而周又轉而至初則為七<lb/>
　至四則為旬雖旬无咎謂不但有始有終即時㑹再<lb/>
　更尚復可延此往而有為之所以可尚也義頗佳按<lb/>
　往有尚尚大也以四為旬過旬即五則日中而將昃<lb/>
　矣故曰災聖人以訓雖字大學見賢而不能舉一節<lb/>
　即所謂過旬也此亦變氣小過之義安溪李氏曰下<lb/>
　三爻離體皆為以明明人之象上三爻震體皆為求<lb/>
　明自明之象他卦之義重在有應惟豐不然者豐盛<lb/>
<pb n="11a"/>
　大也盛大而有應則益其盈滿之心故以同德而不<lb/>
　相應者為足以相成也節齋蔡氏曰豐為多故難以<lb/>
　盡見也惟以剛遇剛以柔遇柔則所見同而可以無<lb/>
　疑以剛遇柔則剛者明而柔者暗終不能相信此與<lb/>
　安溪說并相𤼵明者<lb/>
六二豐其蔀日中見斗往得疑疾有孚𤼵若吉○象曰<lb/>
有孚發若信以𤼵志也<lb/>
　二變大壯離遇乾蔀草名二三四互巽為柔木大過<lb/>
<pb n="11b"/>
　下巽初曰白茅泰之初變巽亦曰㧞茅是也二為在<lb/>
　田故有蔀象豐其蔀見所豐者小傳於九三之沛釋<lb/>
　之亦如日中見斗於九四釋之義互見也離之光在<lb/>
　外其中為闇虛二即闇虛也又變乾為天斗者天樞<lb/>
　星大見斗則日之明微矣乾健故往戰則得疑疾二<lb/>
　中正五以虛中相應故有孚乾故能𤼵也了凡袁氏<lb/>
　曰三光皆屬離盛則為日微則為星二乘剛為疾疑<lb/>
　者明之反也反疑為孚竊按有孚𤼵若傳訓信以𤼵<lb/>
<pb n="12a"/>
　志先儒皆謂人臣積誠以啟君之明此皆泥於蔀為<lb/>
　蔽明之說也夫蔽則不𤼵𤼵則非蔽一爻豈有凶吉<lb/>
　二象者乎葢此有孚自從五來志即得志澤加於民<lb/>
　之志𤼵如聞文王作而興者也<lb/>
九三豐其沛日中見沬折其右肱无咎○象曰豐其沛<lb/>
不可大事也折其右肱終不可用也<lb/>
　三變洊雷震凡雷電之作電小則雷聲小電大則雷<lb/>
　聲大無電之雷則殷殷不絶而已故以豐沛見沬象<lb/>
<pb n="12b"/>
　之子夏傳沛作芾小也劉熙曰沛者水草相生之名<lb/>
　公羊傳草棘曰沛齊侯田於沛是也崔駰達㫖曰蟲<lb/>
　蚋之趣大沛沬者子夏傳曰星之小者程傳謂星之<lb/>
　微小無名數西士利瑪竇曰雲漢葢無算小星而成<lb/>
　然則沬為雲漢矣見沬則日之明為尤微也三四五<lb/>
　互兌澤故取象於沛與沬也兌為毁折其變氣互二<lb/>
　四成艮為手肱象陽爻故曰右觀師之左次明夷之<lb/>
　左股左腹皆隂爻可見无咎者雖終不可用以有為<lb/>
<pb n="13a"/>
　而於義則无過也<lb/>
九四豐其蔀日中見斗遇其夷主吉○象曰豐其蔀位<lb/>
不當也日中見斗幽不明也遇其夷主吉行也<lb/>
　四變明夷震遇坤震為萑葦合二三巽體變坤為地<lb/>
　故與二皆曰蔀明夷則日在地下而明有所傷斗為<lb/>
　帝車坤為大輿故二曰見斗而四亦曰見斗也初與<lb/>
　四皆陽爻又後天卦位離正南其西即坤西南得朋<lb/>
　者也朋為同類故曰夷因變而得朋故亦曰遇先天<lb/>
<pb n="13b"/>
　之離位即後天之震位故初為四主也吉行者動罔<lb/>
　不臧也合二三四觀之二三之爻詞上言其時下言<lb/>
　其才四則合其時與才而并言之以豐尚大而豐蔀<lb/>
　豐沛皆不可大者詩所謂小康也然非其所豐者小<lb/>
　也其所明者微也所以明之微者皆日未可自謂已<lb/>
　中而勿憂者也夫二以柔應柔小而微宜矣四則剛<lb/>
　也而又在上何亦小且微夫子曰不中不正不當位<lb/>
　故也然二非當位者乎苐以中正處下則在田之大<lb/>
<pb n="14a"/>
　人也士也雖有其德而無其位故所就者小矣且往<lb/>
　見不義祗取辱焉故必有孚始𤼵之此逹可行於天<lb/>
　下而後行之者也若三則不然剛而不中又變震上<lb/>
　下一氣勇於有為而不顧其時之不可雖於已有所<lb/>
　傷而於義則無所負此殺身以成仁者也至於四則<lb/>
　居得為之地當可為之時苐不中不正雖有其位而<lb/>
　无其德則所成亦不能大也惟求賢以相濟則吉已<lb/>
　此以人事君者也按先儒皆以蔀為蔽日更有以二<lb/>
<pb n="14b"/>
　三四為下之蔽上者又以日中見斗見沬為日有所<lb/>
　蔽如日蝕之意不惟二句犯複且說易必通前後若<lb/>
　以豐蔀為蔽日之象則豐其屋不通矣若以蔀為雲<lb/>
　日之蔽則蔀其家又不通矣且以二五柔爻敵應為<lb/>
　蔽又以五上二柔乗剛為蔽既蔽矣則二何以能𤼵<lb/>
　五四五何以能遇初來二乎象傳又何以不言剛揜<lb/>
　不言柔中無應不言柔乘剛而苐曰幽不明乎然則<lb/>
　夫子於四之豐蔀釋為位不當者其又何以解焉又<lb/>
<pb n="15a"/>
　按上蔡張氏以二四為大臣蔽君曲說也但謂斗有<lb/>
　運旋之權似諸侯亦甚有理葢二德盛四位尊皆能<lb/>
　成一時之業苐所就者小耳日中見斗者當時以為<lb/>
　盛其實非盛也如謂非日之中特見斗耳至於沬則<lb/>
　為庻士如書洪範所言師尹惟日卿士惟月庶民惟<lb/>
　星之類<lb/>
六五來章有慶譽吉○象曰六五之吉有慶也<lb/>
　五變革震動遇兌說革故取新而樂取於人以為善<lb/>
<pb n="15b"/>
　故能來二之章以有慶也凡内應外曰徃外應内曰<lb/>
　來此非二之來也所謂欲有謀焉則就之者也五以<lb/>
　柔居震動之中動而不見其動當日中之位而不見<lb/>
　離象明而不有其明變為兌說明良喜起為協和為<lb/>
　時雍所謂不見而章不動而變無為而成者<lb/>
上六豐其屋蔀其家闚其戸闃其无人三歲不覿凶○<lb/>
象曰豐其屋天際翔也闚其戸闃其无人自藏也<lb/>
　上變明兩作離上位高如屋震為棟宇變離為輪奐<lb/>
<pb n="16a"/>
　豐其屋象先天離位即後天震位而變氣又離故以<lb/>
　下卦為家蔀其家者震為萑葦而在離家之上也所<lb/>
　謂昔之峻宇雕墻今則荒烟蔓草矣離為目故曰闚<lb/>
　中虗故其户无人爻三成卦離位亦三故言三歲上<lb/>
　下兩離明極而闇上之窮明之終故不覿也上為天<lb/>
　離為飛鳥豐其屋如翬斯飛傳故曰天際翔葢上六<lb/>
　之矜高自恣無所底止光景似之然則闃其旡人者<lb/>
　非無人也有人而已不之見與無人同傳所謂自藏<lb/>
<pb n="16b"/>
　而非賢人君子之甘於遯世也安溪李氏曰陰柔無<lb/>
　自明之德又無同德之助與時偕極者也按象傳天<lb/>
　際翔釋豐屋即所以釋蔀家也自藏釋无人即所以<lb/>
　釋不覿也聖人立言之妙如此竊嘗攷之唐虞之際<lb/>
　號為中天正日之方中也然而博施濟衆堯舜猶病<lb/>
　則終古無豐之時矣是豐也者聖人之所不敢言也<lb/>
　惟庸人則自以為豐故初與五不言豐而有尚者豐<lb/>
　有可幾有慶者豐有可稱而二三四與上則皆言豐<lb/>
<pb n="17a"/>
　苐二三四未豐而自視為豐也則亦不過星斗之明<lb/>
　而已上則已豐而猶過求其豐也則反得歉而已葢<lb/>
　旭日初出歴二三四至五為中至上則日中而昃矣<lb/>
　初當離震同宮始旦者此也帝出者此也故遇主此<lb/>
　即明即動者也二三四雖皆為過巽之日然二在辰<lb/>
　近震四在已近離故其豐皆為蔀而所見皆為斗微<lb/>
　而猶未甚微也三則正當巽方去震離皆遠故所豐<lb/>
　所見則愈加微焉且二餘於明而不足於動以其自<lb/>
<pb n="17b"/>
　四來四舊比五者故五以動應之則𤼵四餘於動而<lb/>
　不足於明以其自二往二舊比初者故初以明遇之<lb/>
　則吉此明動相資者也三居下明之終智己怠而昏<lb/>
　矣而與上動隔體力又不足以有為也故又有折肱<lb/>
　之象此明動皆絀者也五當日中而無日象可以有<lb/>
　為而不知所以為也故必下求明者以為明作之助<lb/>
　此以明為動者也上則日已昃矣嚮晦宴息可也乃<lb/>
　自曰予智<hi>變離也</hi>而妄動不已此明動俱極故窮大失<lb/>
<pb n="18a"/>
　居豐而受之以旅也夫爻各有位位各有其時義一<lb/>
　爻一時義也諸儒之說二三四竟與上爻一例是執<lb/>
　彖傳日中則昃𤼵明卦詞卦義者而全失夫卦詞中<lb/>
　之義所謂觀彖而思過半者謂何此則余所不敢安<lb/>
　而必求其當也<lb/>
䷷<hi>艮下離上</hi>
旅小亨旅貞吉○彖曰旅小亨柔得中乎外而順乎剛<lb/>
止而麗乎明是以小亨旅貞吉也旅之時義大矣哉<lb/>
<pb n="18b"/>
　小亨者坤之亨也彖傳兩言之葢以柔得中乎外而<lb/>
　順乎剛釋小亨之義而以止而麗乎明釋小亨為旅<lb/>
　貞之所以為吉也順即是亨非坤無所為順者然先<lb/>
　儒之說順乎剛皆謂五順上與四夫五順上似矣而<lb/>
　於四則為乘剛不可為順剛程傳又以麗乎上下之<lb/>
　剛為順剛合觀易卦全離為麗不聞以中爻為麗也<lb/>
　且離麗坤順亦未有既以為麗又以為順者而歴來<lb/>
　諸家遂紛紛臆說有謂順剛為能依强輔如此是援<lb/>
<pb n="19a"/>
　勢也或又謂以剛强之人能順之正見柔之得中此<lb/>
　又吐剛而畏强禦也夫客子畏人自古已然自非狂<lb/>
　騃未有在旅而敢凌人不謙恭遜順以取侮辱者也<lb/>
　此又何俟聖人垂訓而始知之且旅瑣瑣爻之初即<lb/>
　以卑猥不振為譏而於卦詞則又取之無此理矣又<lb/>
　柔得中謂五也然二之得中視五更正何以獨取乎<lb/>
　五夫既以得中取五矣又以順剛為順乎上與四是<lb/>
　專以外離言也如此則大有噬嗑晉豐鼎睽諸卦皆<lb/>
<pb n="19b"/>
　柔得中乎外而順乎剛者何於諸卦一不之及而獨<lb/>
　繫於此卦耶且以此句說上卦止而麗乎明句又說<lb/>
　上下兩卦偏全不同亦非體例夫先儒不謂乾坤生<lb/>
　六子八卦又生六十四卦乎然則凡卦無有不生於<lb/>
　乾坤者矣夫乾坤者天地之德也陰陽剛柔之分也<lb/>
　不但三竒畫為乾即一奇亦乾也不但三耦畫為坤<lb/>
　即一耦亦坤也以三竒三耦論今以坤之三往居五<lb/>
　柔得中乎外也以乾之五來居三以止下之二柔柔<lb/>
<pb n="20a"/>
　順乎剛也葢聖人正因旅久則勢孤或援乎勢或畏<lb/>
　乎强流離瑣尾不能寛裕而自得也於是特訓之以<lb/>
　坤亨為處旅之正而守之則吉焉夫含宏光大坤之<lb/>
　亨也君子體之則為直方柔得中乎外者義以方外<lb/>
　也順乎剛者敬以直内也何以言之乾之五剛在外<lb/>
　今來於三以止下之柔也而二之柔即居其所而不<lb/>
　動所謂順也夫内止其所則敬以直内矣坤之三柔<lb/>
　在内今往於五為明之麗宅乎二剛之中不偏不倚<lb/>
<pb n="20b"/>
　明而得中以為肆應義以方外者也夫敬義立而德<lb/>
　不孤矣以之處旅能固守之雖患難夷狄將無入而<lb/>
　不自得吉何如歟故又贊其時義之大也若如諸儒<lb/>
　之說謂亨為通如吉祥一例既與下犯複且以小亨<lb/>
　謂覊旅本無大通之理覊旅而亨雖大亦小然則孔<lb/>
　孟必得志鄒魯方為大通如其棲棲於陳蔡楚衛逰<lb/>
　於齊梁而有遇焉亦當如管仲之器小也歟<lb/>
象曰山上有火旅君子以明愼用刑而不留獄<lb/>
<pb n="21a"/>
　龍谿王氏曰旅皆逆境莫甚於囚之在獄獄者不得<lb/>
　已而設豈可留滯久淹也此於旅字頗相闗<lb/>
初六旅瑣瑣斯其所取災○象曰旅瑣瑣志竆災也<lb/>
　初變兩離察察為明不免苛索而在艮小尤為細屑<lb/>
　故有瑣瑣之象斯其所取災先儒多作一句讀謂為<lb/>
　自取其災而又以瑣瑣為輿儓卒𨽻夫輿儓卒𨽻即<lb/>
　為旅終身亦不過賤耳何至於取災聖人不為此輩<lb/>
　謀也大可毛氏獨以斯其所三字斷句引說文爾雅<lb/>
<pb n="21b"/>
　毛詩以斯為分析之義其意以為他鄉寄跡情已偪<lb/>
　仄所恃廣大自處同類相親則四海兄弟天涯比鄰<lb/>
　庶足共相慰藉也而乃小利小害較量錙銖此往彼<lb/>
　來疑慮畏葸必至分析其處所而後已則所親益寡<lb/>
　豈不取災此說視諸說較勝竊按所字亦不必專指<lb/>
　處所即凡行李財貨童僕器物一切同寓者彼此管<lb/>
　照庶得無失若猥瑣猜嫌則各不相顧矣傳曰志窮<lb/>
　災也竆字正與卦詞亨字反對知瑣瑣之為志竆則<lb/>
<pb n="22a"/>
　聖人以亨廣旅人之志可知已<lb/>
六二旅即次懷其資得童僕貞○象曰得童僕貞終旡<lb/>
尤也<lb/>
　二變鼎艮遇巽六二柔居柔位即次也變巽而本爻<lb/>
　合三四又互巽巽近利資也居中懷資也鼎受實亦<lb/>
　懷資象艮為閽寺童僕象二居中而上下剛柔長少<lb/>
　皆得得童僕也艮止則無外心巽入則能謹密童僕<lb/>
　貞也三者皆旅之善爻未言吉故傳以終旡尤補之<lb/>
<pb n="22b"/>
　易酌曰雖厮役皆以正道相朂則主人因而寡過矣<lb/>
　何尤之有爾瞻葉氏曰貞不徒責童僕湏在我有以<lb/>
　得之不能得是我之尤也終旡尤葢嘉其德之詞二<lb/>
　說皆佳<lb/>
九三旅焚其次喪其童僕貞厲○象曰旅焚其次亦以<lb/>
傷矣以旅與下其義喪也<lb/>
　三變晉遇坤火在地上則無屋可居又坤三往五為<lb/>
　離火五遂來居於三旅焚其次之象焚其次則并其<lb/>
<pb n="23a"/>
　資而盡之故不又言喪資也坤為臣妾之道五本尊<lb/>
　為主來居三傳故曰與下也而又變坤則又下同臣<lb/>
　妾矣合四五互兌為脫喪童僕象合訂曰主僕之分<lb/>
　雖流離瑣尾不可失也若如等夷相與則尊卑無别<lb/>
　不成其為主僕矣故曰其義喪又曰本欲與之而反<lb/>
　失之亦由喪其順德故也按貞字程傳連上本義連<lb/>
　下各有義<lb/>
九四旅于處得其資斧我心不快○象曰旅于處未得<lb/>
<pb n="23b"/>
位也得其資斧心未快也<lb/>
　四變全艮處旅之心雖欲其貞而為旅之身則不欲<lb/>
　其久久則處而留覊他鄉矣詩曰于時處處是也離<lb/>
　麗變艮止麗暫而止久也上下艮止其止也故曰旅<lb/>
　于處合二三互巽故皆有得資象離為兵合三五互<lb/>
　兌金而在巽木之上斧象麗其兌金得斧象旅以柔<lb/>
　中得位四剛不中故傳曰未得位此句承上起下故<lb/>
　下直述爻詞非若諸象傳之各自為解也若曰惟不<lb/>
<pb n="24a"/>
　得位而旅處故雖得資斧心未快也玩傳義孟子在<lb/>
　齊王欲養之以萬鍾而孟子不豫而去似之孩如鄭<lb/>
　氏曰下體庶人之旅求貨利者上體士君子之旅求<lb/>
　功名者<lb/>
六五射雉一矢亡終以譽命○象曰終以譽命上逮也<lb/>
　五變遯離遇乾離文明火炎上故象雉為戈兵射象<lb/>
　乾數一又為金一矢象此爻程傳與本義異諸家之<lb/>
　說雖各有見而俱未確易酌疑射雉為死雉何以得<lb/>
<pb n="24b"/>
　譽命亦太泥竊按此不過言柔往而剛來耳葢射雉<lb/>
　欲得雉也然雉得而矢亡矣三雖居五得中以成離<lb/>
　而乾之一剛已失今仍變乾是始失而終得也葢五<lb/>
　原在三為坤自往外為離是以剛得來於三合二四<lb/>
　以互巽命合四五以互兌譽耳是始因柔之上逮而<lb/>
　失剛終以柔之上逮而得譽命也此爻詞無旅字亦<lb/>
　并無旅意然六五以坤柔出外是即旅也傳故特以<lb/>
　上逮二字註明之又按五為離主爻火在山上不留<lb/>
<pb n="25a"/>
　而變氣為遯自古功成者身退堯老舜攝終成放勲<lb/>
　伊尹之復政告歸周公之欲讓後人於丕時而阿衡<lb/>
　著美碩膚揚休此物此志耳<lb/>
上九鳥焚其巢旅人先笑後號咷喪牛於易凶○象曰<lb/>
以旅在上具義焚也喪牛於易終莫之聞也<lb/>
　上變小過有飛鳥之象離火遇震木麗於木又科上<lb/>
　槁者且在上爻故有焚巢象三四五畫在上爻之先<lb/>
　互兌為說先笑象至上變震為懼後號咷象離之三<lb/>
<pb n="25b"/>
　曰或歌或嗟家人之三亦離也曰嗃嗃嘻嘻震亦曰<lb/>
　虩虩後啞啞故有此象凡旅人始皆苟合而久則必<lb/>
　離故曰親寡焚巢無可依之居也親寡無可依之人<lb/>
　也所以然者以上之過也傳故曰以旅在上其義焚<lb/>
　也葢以焚巢概却號咷一句彦陵張氏曰在旅而喪<lb/>
　其童僕孰不曰人之無良也而聖人則曰其義喪不<lb/>
　尤人也在旅而焚其巢孰不曰數之適然也而聖人<lb/>
　則曰其義焚不怨天也故曰正已而不求於人則無<lb/>
<pb n="26a"/>
　怨所謂旅貞者如此按離之卦詞曰畜牝牛吉變震<lb/>
　則喪牛矣夫牛為柔順而貞之物旅以柔順而貞為<lb/>
　道者也故以為象乃五則畜之上則過而失之二則<lb/>
　止而畜之上則動而失之畜之何其難失之何其易<lb/>
　聖人歎知德者希故曰終莫之聞也此句正與旅之<lb/>
　時義大矣哉前後呼應易小傳曰同人亦柔得位也<lb/>
　雜卦於同人則曰親也於旅則曰親寡何謂也同人<lb/>
　柔得位乎内陰外而中可同乎人也是以親者衆也<lb/>
<pb n="26b"/>
　旅得位乎外火行而上無所麗也是親者寡也以柔<lb/>
　同乎内始難同也克而後遇是以同人先號咷而後<lb/>
　笑也以柔旅乎外初易合也客不利久是以旅人先<lb/>
　笑後號咷也二卦所以異也<lb/>
䷸<hi>巽下巽上</hi>
巽小亨利有攸往利見大人○彖曰重巽以申命剛巽<lb/>
乎中正而志行柔皆順乎剛是以小亨利有攸往利見<lb/>
大人<lb/>
<pb n="27a"/>
　安溪李氏曰王輔嗣以卑順解巽義後多因之然順<lb/>
　為坤之專德巽未聞有順義攷之於經曰伏<hi>雜卦</hi>曰入<lb/>
　<hi>說卦</hi>曰制曰齊<hi>繫詞</hi>皆與順義差别王氏葢見柔順乎剛<lb/>
　之詞且見爻多牀下之象故以卑順釋之然牀下者<lb/>
　陰所伏也巽在牀下所以入而制之也能使柔順乎<lb/>
　剛則齊矣卑者巽之形順者巽之効皆非巽字正解<lb/>
　若以人心之德言之以為沉潛深密之義則可不可<lb/>
　以卑順訓也又曰一陰伏於二陽之下在天地為陰<lb/>
<pb n="27b"/>
　氣始凝在人心則邪欲潛動於政事亦奸慝伏匿之<lb/>
　象也風者陰氣而能散乎陰以其本生於陽也張子<lb/>
　所謂陰在内而陽不得入則周旋不舎而為風是也<lb/>
　故陰伏在内陽必入而散之邪動於中必深察以除<lb/>
　之奸慝伏匿王者必命令誥誡以飭治之命令象天<lb/>
　之風也竊按風之散陰也如氷為陰氣所凝至堅之<lb/>
　物日以融之不得惟遇風則消故月令曰東風解凍<lb/>
　必東風者風之根於陽者也天地不能有陽而無隂<lb/>
<pb n="28a"/>
　人不能有道心而無人心國家不能有君子而無小<lb/>
　人但陰順陽以行則時和而物亨人心聽命於道心<lb/>
　則形踐而性盡小人聽命於君子則政平而事理夫<lb/>
　陰者陽所資以為用而亦反而相敵者也故陰蔽於<lb/>
　外陽欝而不伸則奮而為雷國家之威令振作人心<lb/>
　之恐懼修省是也隂匿於中陽融而未暢則繞而為<lb/>
　風國家之宣諭化導人心之感發警悟是也又按繫<lb/>
　詞大傳曰巽稱而隱又曰巽以行權論語亦曰巽與<lb/>
<pb n="28b"/>
　之言能勿悅乎是則巽之為德概可識矣鄭氏曰九<lb/>
　二巽乎中者也重巽則兼五言之傳曰巽乎中正而<lb/>
　志行如此則分曉矣又曰初六順乎剛者也重巽則<lb/>
　兼四言之故曰柔皆順乎剛尤分曉建安邱氏曰巽<lb/>
　雖主於柔而二五之剛得中故論成卦則以初四之<lb/>
　柔為主論六爻則以二五之剛為重惟二五之剛能<lb/>
　巽乎中正則剛不過而志得行矣故曰剛巽乎中正<lb/>
　而志行此以二五兩爻釋利有攸往之義皆順謂初<lb/>
<pb n="29a"/>
　順二四順五也柔者多不能自振故必順乎剛則柔<lb/>
　得剛助而後可行故曰柔皆順乎剛此以初四兩爻<lb/>
　釋利見大人之義然大可毛氏曰巽有兩利一則以<lb/>
　退為進而可以尚往<hi>由下至上曰往</hi>一則由小<hi>陰/</hi>通大<hi>陽</hi>而<lb/>
　可以見大人<hi>二五為大人</hi>葢巽為命令大人之事命以行<lb/>
　事而重以申之誠以陽剛兩爻皆得巽入二五而行<lb/>
　中正之志陰柔兩爻不拂乎剛而順乎剛是攸往者<lb/>
　其行而見大人者又其順也据此則利有攸往亦不<lb/>
<pb n="29b"/>
　止於論剛爻利見大人亦不止於論柔爻矣葢必剛<lb/>
　得中正然後柔順之而無所愆又必柔順乎剛而後<lb/>
　中正之志始藉以行而無所阻所謂陰陽兩相待也<lb/>
　又按小亨非謂小吉小利夫水火風雷山澤天地之<lb/>
　大物恩<hi>坎</hi>威<hi>離/</hi>刑<hi>震/</hi>政<hi>巽/</hi>法<hi>兌/</hi>制<hi>艮</hi>國家之大事起<lb/>
　<hi>震</hi>止<hi>艮/</hi>升<hi>兌/</hi>沉<hi>巽/</hi>急<hi>離/</hi>緩<hi>坎</hi>人心之大德六子雖不<lb/>
　能如乾坤之全備四德然亦何至為小小休祥之占<lb/>
　乎且彖傳曰重巽以申命夫維天之命於穆不已君<lb/>
<pb n="30a"/>
　子之德純亦不已重巽為坤之旡疆實同於不息之<lb/>
　乾此豈小事哉<lb/>
象曰隨風巽君子以申命行事<lb/>
　大象巽之申命則屬人事與彖不同夫申命以其入<lb/>
　也然入而能散之則非止於入而已故又補出行事<lb/>
初六進退利武人之貞○象曰進退志疑也利武人之<lb/>
貞志治也<lb/>
　初變小畜遇乾健故曰武人履之六三互巽變乾亦<lb/>
<pb n="30b"/>
　曰武人合訂曰武人出師號令嚴明進則進退則退<lb/>
　有一定之律此師之貞也如是則利矣易酌曰把狐<lb/>
　疑念頭整頓起來不使汚壞卑委了志治也按乾卦<lb/>
　文言曰乾元用九天下治也葢初順二之剛者故有<lb/>
　此利德焉<lb/>
九二巽在牀下用史巫紛若吉旡咎○象曰紛若之吉<lb/>
得中也<lb/>
　二變漸遇艮巽為木為繩直初柔虛二以剛臨其上<lb/>
<pb n="31a"/>
　牀象也陰柔伏於近身之地二近初也三四五互離<lb/>
　為龜史所掌也此合三四互兌為巫紛若者既用巫<lb/>
　<hi>下巽</hi>又用史<hi>上巽</hi>反覆不已所謂重巽申命也葢初與二<lb/>
　一陰一陽陽得中而陰順之則一氣也初既進退不<lb/>
　果故二用巫用史助其決以尚往耳安溪李氏曰史<lb/>
　以察吉凶巫以除災害入之至深能察其害而急除<lb/>
　之此說與卦意合且察吉凶申命也除災害行事也<lb/>
　紛若重巽以申命行事也與大象亦合其吉固宜乃<lb/>
<pb n="31b"/>
　但曰旡咎者以陽不當位中而不正應有咎而旡咎<lb/>
　也傳故曰得中而與九五之位正中者不同<lb/>
九三頻巽吝○象曰頻巽之吝志竆也<lb/>
　三變渙巽入又遇坎䧟二巽三又巽變坎為勞故曰<lb/>
　頻巽三以剛居剛而又乘剛剛太過矣所謂進銳退<lb/>
　速頻巽則亦頻失者也然頻巽亦猶之乎重巽何以<lb/>
　重巽則亨而頻巽獨吝葢一陰一陽之謂道初一陰<lb/>
　二一陽為巽四又一陰五又一陽為重巽重巽者終<lb/>
<pb n="32a"/>
　則有始所謂乾坤并德貞下生元天命不已君子之<lb/>
　自强不息也是巽之德幾於乾坤矣頻巽則剛之巽<lb/>
　也既數而柔之順也無時此程傳與本義所以皆謂<lb/>
　勉為屢失者也傳曰志竆葢謂剛不中正而柔順之<lb/>
　志遂竆而旡所往耳大抵巽卦雖以陽為主而其美<lb/>
　則在陰卦詞言小亨彖傳言順言志行爻言志疑志<lb/>
　治志竆皆謂柔也又言凡言咎在不及者為吝變氣<lb/>
　為渙是隂已散矣而猶散之不已陽有餘而隂不足<lb/>
<pb n="32b"/>
　也<lb/>
六四悔亡田獲三品○象曰田獲三品有功也<lb/>
　四變姤遇乾姤為柔遇剛此卦之美全在於柔之順<lb/>
　剛四以柔居柔而在多懼之位得毋有悔然變氣為<lb/>
　乾以柔遇剛悔焉得不亡乎合三五互離為戈兵網<lb/>
　罟大可毛氏曰巽固利倍而此為巽主爻有乾之實<lb/>
　倍而又倍遂凖卦畫之數而全獲三品誠以位居離<lb/>
　中適當心腹而隂爻又復成巽股之體上中下殺悉<lb/>
<pb n="33a"/>
　於所獲有相孚也<hi>在禮一乾豆二賔客三充庖註云上殺中心乾之為豆實次殺中髀</hi>
　<hi>骼以供賓客下殺中腹充君庖厨此以離為心腹巽為髀骼正相合</hi>按田所以講武初<lb/>
　與四皆取其順剛又俱變乾故皆以武象之然初有<lb/>
　其志故曰武人四則有其事故曰田而獲也三品備<lb/>
　物也姤之彖曰品物咸章在天地則草木鳥獸魚鼈<lb/>
　咸若在國家則卿尹庶士咸得其人在人心則耳目<lb/>
　手足咸順其則此柔順剛之美彖所謂小亨也傳故<lb/>
　以有功歸之按五多功非以言四也但初與四皆以<lb/>
<pb n="33b"/>
　柔能順於中正之剛為美故初曰利武人之貞合二<lb/>
　以為言而此曰有功亦合五以為言也四與五皆言<lb/>
　悔亡者見剛能巽柔而陰之凝者皆散也初二與此<lb/>
　同功而不言悔亡必至四五始言之見私之難散而<lb/>
　篤實沉潛之功無一時可已者也<lb/>
九五貞吉悔亡无不利无初有終先庚三日後庚三日<lb/>
吉○象曰九五之吉位正中也<lb/>
　五變蠱遇艮五得位所謂剛巽乎中正者故曰貞以<lb/>
<pb n="34a"/>
　陽居陽而二又以陽應似乎陽過宜有悔矣然巽乎<lb/>
　中正下柔順之悔可亡而且无所不利无不利者利<lb/>
　有攸往利見大人也巽以柔為初爻无初也剛得中<lb/>
　正而在重巽之際有終也坤為先迷後得主者无初<lb/>
　有終明乎其為小亨矣是舉全卦詞義皆在此爻尤<lb/>
　非二之所得望也庚者兌也先三日為巽後三日為<lb/>
　艮是為蠱卦艮之所以為成終而成始者葢震以初<lb/>
　之剛為始艮以三之剛終之自巽至艮萬物之功用<lb/>
<pb n="34b"/>
　盡矣至震又起首故蠱者繼前人已壞之緒而飭治<lb/>
　之為有事於始也今先言有終而又言先庚後庚蠱<lb/>
　之終則有始者以見天命不已人事無竆君子之申<lb/>
　命行事可有一息之宜間也哉此則專以變氣言之<lb/>
　貞吉者无初有終之吉也先庚後庚吉者終則有始<lb/>
　之吉也非複也故象傳止以九五之吉槪之又按巽<lb/>
　為進退不果故必至重巽而後決四之所以有功也<lb/>
　然亦非僅一重之而卽已故五言先庚後庚終而復<lb/>
<pb n="35a"/>
　始以見申命之無竆乾之反覆道不過是已<lb/>
上九巽在牀下喪其資斧貞凶○象曰巽在牀下上竆<lb/>
也喪其資斧正乎凶也<lb/>
　上變井巽入遇坎䧟夫井巽乎水而出水者以其巽<lb/>
　乎水故亦曰巽在牀下謂下巽也巽為利資象又為<lb/>
　木合三五為離兵合二三為兌金斧象旅四之離兌<lb/>
　在爻上為得此離兌在爻下故曰喪也喪其資斧則<lb/>
　嬴其瓶矣是以為凶此陽不足而隂有餘者按巽為<lb/>
<pb n="35b"/>
　伏夫陰之伏也於下不於上則巽之為功亦在下而<lb/>
　不在上今之位已上矣是不得巽者不得巽而巽則<lb/>
　失其巽故曰喪其資斧傳若曰巽在牀下者也今在<lb/>
　上則竆而宜變矣宜變而不變而固執之以為巽之<lb/>
　正乎則適得其凶而已葢貞為正固自來止以正字<lb/>
　替貞字而遺却固字一層遂以卦爻皆戒占者之詞<lb/>
　至此爻傳又何以解焉<hi>此融㑹程傳意似妥</hi>夫巽之德為剛入<lb/>
　而散夫隂柔伏而順乎剛也乃初與四為順剛之柔<lb/>
<pb n="36a"/>
　二與五為入柔之剛故二合初五合四均為吉占三<lb/>
　則剛巽而柔不及故吝上則剛不得巽而柔過焉故<lb/>
　凶葢風散夫隂而隂不能匿則與陽偕行是為晴風<lb/>
　朗日淨掃隂氛為𤼵奸摘伏之無遺為克伐怨欲之<lb/>
　不行<hi>利武人之貞史巫紛若之象</hi>初與二是也又為和風甘兩相<lb/>
　資利物為小人變化於君子為百體從令於天君<hi>田獲</hi>
　<hi>三品貞吉悔亡之象</hi>四與五是也風散夫隂而隂不能隨則為<lb/>
　所牽是為既有凄風亦有苦兩為再三凟之童蒙為<lb/>
<pb n="36b"/>
　不能勝之人欲<hi>頻巽之象</hi>三是也風散夫隂而隂不能散<lb/>
　則與陽戰是為飄風之𤼵或雺或霾為小人得志而<lb/>
　君子無權為人欲縱横而心為形役<hi>喪其資斧之象</hi>上是也<lb/>
䷹<hi>兌下兌上</hi>
兌亨利貞○彖曰兌說也剛中而柔外說以利貞是以<lb/>
順乎天而應乎人說以先民民忘其勞說以犯難民忘<lb/>
其死說之大民勸矣哉<lb/>
　卦辭亨<hi>句</hi>利<hi>句/</hi>貞<hi>句</hi>兌葢有此三德也說屬情人事<lb/>
<pb n="37a"/>
　之後起者故不曰元與咸同雲峯胡氏曰咸取無心<lb/>
　之感兌取不言之說是也夫兌何以為說說卦傳曰<lb/>
　兌正秋也萬物之所說也又曰說萬物者莫說乎澤<lb/>
　葢陽在内而敷散隂潤於外萬物得之莫不欣欣向<lb/>
　榮以有成是兌為說之意也彖傳剛中柔外釋利貞<lb/>
　順天應人釋亨若曰所以利貞者剛中而柔外也所<lb/>
　以亨者說以利貞也葢和義而正固方能嘉㑹而合<lb/>
　天人也順天謂上兌應人謂下兌本義曰又取坎水<lb/>
<pb n="37b"/>
　而塞其下流之象仲氏易曰一陽居中而以兩隂導<lb/>
　其旁川流下渫則謂之坎半坎上瀦而以一陽窒其<lb/>
　底障坎下流卽謂之澤是坎為勞卦而塞之以兌而<lb/>
　勞以亡坎為死位<hi>坎位北曰朔月死之名離四居大坎而曰死是也</hi>而兌以<lb/>
　閼之而冺其死是不特兌為毁折可以祛憂兌為附<lb/>
　決用能致快也此說雖巧亦自有意誠齋楊氏曰民<lb/>
　知聖人勞我以佚我死我以生我也是以說而自勸<lb/>
　夫勸民與民自勸相去遠矣故聖人大之<lb/>
<pb n="38a"/>
象曰麗澤兌君子以朋友講習<lb/>
　咸卦内止而外說故九四貞於一此内外皆說故大<lb/>
　象澤而麗麗者兩相附也合訂曰我說人人亦說我<lb/>
　而六爻取義俱合上下兩卦並論是也朋友講習之<lb/>
　為麗澤為說先儒之論備矣<lb/>
初九和兌吉○象曰和兌之吉行未疑也<lb/>
　初變困遇坎合訂謂初四相麗二五相麗三上相麗<lb/>
　初即四四待商初所以費調也此本仲氏易説以為<lb/>
<pb n="38b"/>
　上下貞悔無應敵而有比儷一如大象之所謂麗澤<lb/>
　者以兩離重巽兼艮習坎洊震各卦詞例之誠然且<lb/>
　與變氣亦合葢說而遇險則有所詳審調劑非以水<lb/>
　濟水者矣安溪李氏曰凡說道以剛為正以柔為邪<lb/>
　故卦之四陽皆<hi>闕</hi>
<pb n="39a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="39b"/>
　<lb/>
　<lb/>
　<lb/>
　<lb/>
　<lb/>
九四商兌未寧介疾有喜○象曰九四之喜有慶也<lb/>
　四變節遇坎說於險非輕說者故有商象有未寧義<lb/>
　葢麗初之剛又比三之柔所以商也麗初而逺比三<lb/>
<pb n="40a"/>
　而近所以未寧也隂柔近比為疾而上下内外間之<lb/>
　則異體雖近而不親一氣雖遠而可即矣所以有喜<lb/>
　也傳云有慶者四居上位去邪從正則其喜不獨在<lb/>
　一身矣又合訂云憂悔吝者存乎介介謂介乎兩者<lb/>
　之間也一念未能決絶便是疾痛商而去之勿藥有<lb/>
　喜矣按此以疾為不決之病不屬三爻亦備一義<lb/>
九五孚于剝有厲○象曰孚于剝位正當也<lb/>
　五變歸妹遇震說而妄動則為隂所剝矣孚於剝者<lb/>
<pb n="40b"/>
　與二麗而相孚於見剝之時也上隂柔五近而比之<lb/>
　恐中孚之志有未能固者則非兌之利貞矣故曰有<lb/>
　厲竊按二五同一剛中而五且正五比上二亦比三<lb/>
　乃二則吉而五有厲何也以本氣言之二在内五在<lb/>
　外在内者情含而未露在外者情𤼵而易馳安溪李<lb/>
　氏謂内卦為初外卦為終之說是也以變氣言之二<lb/>
　為隨男動而女說陽先乎隂也五為歸妹女說而男<lb/>
　動隂先乎陽也是以得失有不同焉夫五之本氣變<lb/>
<pb n="41a"/>
　氣皆宜受剝而獨毅然與二相孚不為隂柔所惑非<lb/>
　剛中而正當其位不至此傳故贊之<lb/>
上六引兌○象曰上六引兌未光也<lb/>
　上變履説而以健行則相率以俱去耳故曰引兌三<lb/>
　在内卦故曰來上在外卦故曰引來兌既凶則引兌<lb/>
　可例矣傳曰未光所謂致飾於外務以悅人豈復以<lb/>
　信為志者耶<lb/>
䷺<hi>坎下巽上</hi>
<pb n="41b"/>
渙亨王假有廟利渉大川利貞○彖曰渙亨剛來而不<lb/>
竆柔得位乎外而上同王假有廟王乃在中也利渉大<lb/>
川乘木有功也<lb/>
　歴來先儒皆以合渙為說似彖象各有其義者然則<lb/>
　夫子所謂觀彖而思過半何謂耶竊以一卦一義即<lb/>
　一卦之六爻亦一爻一義不應以萃為聚而於渙又<lb/>
　為聚况合渙在後聖人亦不應以歇後謂為正義也<lb/>
　夫王假有廟萃渙雖有同詞然細玩夫子彖傳於萃<lb/>
<pb n="42a"/>
　曰致孝享於渙曰王乃在中而大象又增出享帝此<lb/>
　其間則必有辨矣乃再三反覆於剛來不竆柔得位<lb/>
　而上同二語竊不覺有以得其解也葢上卦本乾下<lb/>
　卦本坤剛來於下為九二主柔之權而行其志所謂<lb/>
　不竆也柔往於外為六四居得其位而順乎剛所謂<lb/>
　上同也仲誠張氏曰剛柔各離其類而得通上下各<lb/>
　離其類而得通所以為渙而渙所以亨也其亨如何<lb/>
　王假有廟利渉大川也按此說最得亨字之㫖夫亨<lb/>
<pb n="42b"/>
　為嘉之㑹假廟則合子孫臣庶而皆在所以渙分形<lb/>
　異體之岐情也渉川則任夷險平陂而皆通所以渙<lb/>
　此疆彼界之殊軌也其為渙之嘉㑹為何如者至於<lb/>
　利貞又自此二語看出夫乘木以有功則於物無不<lb/>
　宜矣利也誠一以化物則一中可允執矣貞也乃王<lb/>
　假有廟萃渙二卦不嫌同詞者葢萃之義為聚有廟<lb/>
　以聚祖考之精神故曰致孝享渙之義為散有廟以<lb/>
　化形骸之畛域故曰王乃在中五君位也九君德也<lb/>
<pb n="43a"/>
　居中得正而九來於二同德以敵應六往於四近比<lb/>
　而順之五乃在中靜以受二之應四之順所謂北辰<lb/>
　居其所者奏假無言時靡有爭景象宛然惟其在中<lb/>
　斯無所偏䁥無所恝視而序昭序穆序爵序事序齒<lb/>
　逮賤無一人不使盡其情無一物不得順其節是萃<lb/>
　渙同一假廟而取義則各不同也<lb/>
象曰風行水上渙先王以享於帝立廟<lb/>
　風行水上水之來派不同而風之蹴波無異葢坎為<lb/>
<pb n="43b"/>
　通巽為入而散非散其隔膜之私不能享帝非散其<lb/>
　分派之私不能立廟至於享帝則乾父坤母西銘一<lb/>
　篇大義在是故夫子曰明乎郊社之禮禘嘗之義治<lb/>
　天下如示諸掌紫溪蘇氏曰風行水上凍解氷釋而<lb/>
　水流蕩又易小傳曰上一帝也次一祖也耦六於左<lb/>
　右三昭三穆也中一王在中也此又以九二為王在<lb/>
　中亦備一義<lb/>
初六用拯馬壯吉○象曰初六之吉順也<lb/>
<pb n="44a"/>
　初變中孚遇兌初既比二變中孚易小傳曰中孚柔<lb/>
　在内而麗乎剛柔得所附之象也按坎為亟心馬故<lb/>
　曰馬壯拯者拯否也渙否之氣在二與四初旡位與<lb/>
　四非正應而比二傳故曰順言初非能拯者也特順<lb/>
　乎能拯之二而已<lb/>
九二渙奔其机悔亡○象曰渙奔其机得願也<lb/>
　二變觀坎遇坤渉水則險履地則安二三四互震木<lb/>
　也上卦又為巽木木器之能安身者莫若机又剛為<lb/>
<pb n="44b"/>
　几身下柔為足三四五互艮為手以憑之故取象焉<lb/>
　葢渙之所以為渙以二與四二為坎之主爻四為巽<lb/>
　之主爻二與四適互震動而得所安故曰奔其机也<lb/>
　九來於二變氣為得地六升於四據於下卦之上而<lb/>
　又為木非奔机而何本氣以剛居柔位為坎險似乎<lb/>
　過而有悔者然變氣得地而安安則能慮能得故悔<lb/>
　亡而傳曰得願願即志也君子得志則大行其道道<lb/>
　前定則不竆彖與爻一義也<lb/>
<pb n="45a"/>
六三渙其躬无悔○象曰渙其躬志在外也<lb/>
　三變隨風巽下卦本坎體變巽與上卦一氣則坎體<lb/>
　已失是渙其躬也此亦過而宜悔者然渙否正以致<lb/>
　泰志之所欲求仁得仁又何悔之有卦惟此爻有應<lb/>
　於上而變氣則上下皆巽故傳曰志在外合訂曰六<lb/>
　往居四九來居二三介於二四之間無所為渙也然<lb/>
　上比四而下比二二不竆三亦不竆四上同三亦上<lb/>
　同惟二與同是從而已無一毫主持於其間故曰渙<lb/>
<pb n="45b"/>
　其躬義甚精<lb/>
六四渙其羣元吉渙有丘匪夷所思○象曰渙其羣元<lb/>
吉光大也<lb/>
　四變訟訟務求勝有渙羣之義遇乾故曰元渙盡羣<lb/>
　隂而陽實胎之有元之德焉吉可知也五位高四上<lb/>
　同五合三互艮故象邱合訂曰六自否之二往居四<lb/>
　初與三本其羣類也今離初與三而居四渙其羣也<lb/>
　居四而上同五渙有邱也絶隂而從陽是散小羣而<lb/>
<pb n="46a"/>
　為大羣聚若邱陵之高也彼舊日等夷如初與三始<lb/>
　且為之抱離羣之傷今見有邱大出望外矣渙及泰<lb/>
　二爻朋亡同故傳俱云光大竊按言光大則並渙有<lb/>
　邱亦釋之矣<lb/>
九五渙汗其大號渙王居无咎○象曰王居无咎正位<lb/>
也<lb/>
　五變蒙巽遇艮上卦風以散之下卦水以潤之變氣<lb/>
　為山下出泉皆汗象巽為命令號象九大象五王象<lb/>
<pb n="46b"/>
　合三四互艮變氣又艮止其所也居象渙之功在二<lb/>
　與四九五無為而功則歸之王居象按歴來句讀皆<lb/>
　以兩渙字提起惟合訂則於渙汗句其大號渙句此<lb/>
　葢遵傳言王居旡咎而讀之者也渙汗即王假有廟<lb/>
　其大號渙即利渉大川此爻實備彖詞之義玩卦象<lb/>
　下坎一陽䧟於二隂之間上卦巽風入以散之夫然<lb/>
　後出險如人之病得汗則邪散而愈也當汗時精液<lb/>
　周浹葢無一毛一竅而不流貫也者夫人皆錮蔽於<lb/>
<pb n="47a"/>
　形骸之私以致有情而不暢惟先王有廟以為之昭<lb/>
　格而凡器物名數所以為對越駿奔者無鬱之不伸<lb/>
　無志之不達觀之儀禮而先王之精義可知也則推<lb/>
　此意於政教則理將無不眀誠將無不格雖殊方異<lb/>
　域民心之蘊結無有不解者其於治天下也何有是<lb/>
　故知幽明之故則知渙之所以亨也合訂曰精神積<lb/>
　於中流貫於萬事萬物猶汗為人之精液𤼵而周浹<lb/>
　於四體能如是則政令所及風行水湧而大號渙矣<lb/>
<pb n="47b"/>
　大號渙則萬國傾心為君者垂裳端拱坐致雍熙之<lb/>
　盛故曰王居謂王居其所而天下環萃而戴之即傳<lb/>
　所謂王乃在中也如此又何咎之有乎按此說與象<lb/>
　傳正位義甚合夫王者一日二日萬幾若無所事事<lb/>
　咎孰甚焉今者精神流貫於四海聲靈赫濯乎萬方<lb/>
　無為而治自無所咎坤之文言所謂正位居體美在<lb/>
　其中而暢於四支𤼵於事業者此其是也<lb/>
上九渙其血去逖出无咎○象曰渙其血遠害也<lb/>
<pb n="48a"/>
　上變習坎上與四應而變氣又為坎是不能渙其否<lb/>
　者但坎為血血滯則病是身之害也巽風散隂血亦<lb/>
　屬隂上雖不能渙天下之否而能渙一身之害何以<lb/>
　渙之惟引身以去其去也不遠務出乎險而已矣上<lb/>
　無位在事外故有去逖出之象不能渙天下之否咎<lb/>
　也而能渙一身之害亦无咎也傳曰遠害并去逖出<lb/>
　皆釋之諸儒有以渙其血為句者有以渙其血去逖<lb/>
　出為句者何不讀夫子之傳乎<lb/>
<pb n="48b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　易翼述信卷九<lb/>
</p>
<p>
</p>
  </div>
</body>
</text>
</TEI>
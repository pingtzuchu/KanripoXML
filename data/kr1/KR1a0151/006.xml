<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>易翼述信卷六</head>
    <p>
<pb n="1a"/>
欽定四庫全書<lb/>
　易翼述信卷六　　　廬州府同知王又樸撰<lb/>
䷞<hi>艮下兌上</hi>
咸亨利貞取女吉○彖曰咸感也柔上而剛下二氣感<lb/>
應以相與止而說男下女是以亨利貞取女吉也天地<lb/>
感而萬物化生聖人感人心而天下和平觀其所感而<lb/>
天地萬物之情可見矣<lb/>
　合訂云柔往居上剛來居四乾以一畫予坤坤以一<lb/>
<pb n="1b"/>
　畫予乾乾坤交至于三索交感之至矣卦象兌為澤<lb/>
　艮為山山澤通氣隂陽感應以相與也卦徳艮止兌<lb/>
　悅以止為恱也恱感也止則无心矣安溪李氏云感<lb/>
　道利在于貞如取女然則吉取女者以禮合以情與<lb/>
　以義終焉者也又咸貞之道取女如是則吉竊以此<lb/>
　卦當與同人卦叅看同人言忠恕此則言一貫也傳<lb/>
　釋卦詞雖有三義然皆所以言一盖二氣之感應以<lb/>
　其一也男之下女惟其一也一故止寂然不動者也<lb/>
<pb n="2a"/>
　恱則貫感而遂通者也天地感而萬物化生所謂天<lb/>
　得一以清地得一以寧也聖人感人心而天下和平<lb/>
　所謂侯王得一以為天下貞也繫詞大傳曰天下之<lb/>
　動貞夫一故四爻為卦主而但曰貞吉也又雜卦傳<lb/>
　曰咸速也而感以無心則不疾而速矣<lb/>
象曰山下有澤咸君子以虛受人<lb/>
　合訂曰廓然大公虚也物來順應受也盖惟虛斯靈<lb/>
　惟靈斯應此即止而說此即一貫也<lb/>
<pb n="2b"/>
初六咸其拇○象曰咸其拇志在外也<lb/>
　初變革遇離火炎上故曰志在外盖初之所感甚淺<lb/>
　又與上皆无位故无可感而不言吉凶<lb/>
六二咸其腓凶居吉○象曰雖凶居吉順不害也<lb/>
　二變大過曰棟橈故凶然本氣為艮又有中正之徳<lb/>
　故曰居吉又遇巽之小心傳故曰順不害也<lb/>
九三咸其股執其隨往吝○象曰咸其股亦不處也志<lb/>
在隨人所執下也<lb/>
<pb n="3a"/>
　三變萃在上之下故曰股遇坤順又本氣與四五皆<lb/>
　陽爻也三宜應上乃不應上而隨四五故曰執其隨<lb/>
　三四五成乾卦健行故曰往止而悅則吉往故吝也<lb/>
九四貞吉悔亡憧憧往來朋從爾思○象曰貞吉悔亡<lb/>
未感害也憧憧往來未光大也<lb/>
　四變蹇其卦詞曰貞吉者也故此亦云又兌悅遇坎<lb/>
　險故曰憧憧蹇利西南西南則得朋故曰朋從四當<lb/>
　心位故曰思夫思心之官也而繫詞大傳曰天下何<lb/>
<pb n="3b"/>
　思何慮豈竟置思于無用哉盖知止則定靜安而後<lb/>
　能慮四乘下卦之止而為兌悅之始悅諸心則研諸<lb/>
　慮所謂一致而百慮者此已惟同歸故殊塗惟一致<lb/>
　故百慮先儒所謂有一方可貫也又云无忠作恕不<lb/>
　出則同歸二句斷不可倒說朋從爾思說者皆謂為<lb/>
　同類之人從爾思言其思之狹竊謂天下之人皆同<lb/>
　此一心天下之心皆同此一理周子曰一實萬分張<lb/>
　子曰萬物本一一能合異也故夫子則一貫而一間<lb/>
<pb n="4a"/>
　未達之顔子亦聞一知十若必逐事逐物以思憧憧<lb/>
　然于往來之間則爾既思其報以為施人亦思其施<lb/>
　以為報所謂感應者皆屬有形之私亦狹而可量矣<lb/>
　此霸者之小補其民所以驩虞如者也以其小補故<lb/>
　未光大惟貞夫一則應萬物而無心老安友信少懷<lb/>
　君子所以篤恭而天下平也堯舜事業巍巍蕩蕩光<lb/>
　大之風此可想見繫詞大傳所云精義入神以致用<lb/>
　利用安身以崇徳者正言致一之學過此以往則言<lb/>
<pb n="4b"/>
　一已致矣<lb/>
九五咸其脢无悔○象曰咸其脢志末也<lb/>
　五變小過遇震雷起于下而上聞故不應二而比上<lb/>
　為咸其脢也五自是二之應又中正當位此宜為正<lb/>
　感而何以曰咸其脢盖應二即為有心之感而非咸<lb/>
　矣惟本氣為咸而變氣為小過故不下應而反比上<lb/>
　有脢象焉雖感于無心而去艮止為逺故但无悔而<lb/>
　不可為貞吉悔亡也<lb/>
<pb n="5a"/>
上六咸其輔頰舌○象曰咸其輔頰舌滕口說也<lb/>
　上為兌主兌為口舌又變之遯兌遇乾乾亦為言遁<lb/>
　詞知其所窮上窮位也故曰咸其輔頰舌傳曰滕口<lb/>
　說則亦不能有所感應矣<lb/>
䷟<hi>巽下震上</hi>
恒亨无咎利貞利有攸往○彖曰恒久也剛上而柔下<lb/>
雷風相與巽而動剛柔皆應恒恒亨无咎利貞久於其<lb/>
道也天地之道恒久而不已也利有攸往終則有始也<lb/>
<pb n="5b"/>
日月得天而能久照四時變化而能久成聖人久於其<lb/>
道而天下化成觀其所恒而天地萬物之情可見矣<lb/>
　安溪李氏曰剛上柔下分之定也二體皆長則定位<lb/>
　而有常盖咸語其情故二少之交專而不貳恒言其<lb/>
　理故二長之分定而不移也又八卦之情變化無常<lb/>
　者莫如雷風然其相與之理終古不變觀其至無常<lb/>
　者然後至常者可見也卦徳巽而動凡躁動則無常<lb/>
　若沉潛謹審而動有常可知矣天地寒暑之化所以<lb/>
<pb n="6a"/>
　為有常者潛移黙運故也又曰凡事未有可久而不<lb/>
　可通者是恒有亨義也又積久則必通卒然之通與<lb/>
　卒然而通雖通或有咎也恒之亨亨且旡咎矣其占<lb/>
　又利于守正而利有攸往盖守正貴於能恒又守正<lb/>
　然後可以謂之恒也恒故利有所往又能守能行然<lb/>
　後可以為恒也合訂曰恒必以貞而貞无一定事終<lb/>
　則變變則復始有終有始者无始无終也日月之往<lb/>
　來四時之代謝聖人之化成天下皆此道也竊按李<lb/>
<pb n="6b"/>
　氏謂變化無常莫如雷風觀其至無常然後至常者<lb/>
　可見此則終則有始之義時中也惟時中而後可恒<lb/>
　聖人之取象精矣<lb/>
象曰雷風恒君子以立不易方<lb/>
　合訂曰立與咸象虛對无著之謂虛有據之謂立虛<lb/>
　則人任來立則我不往惟不迎故不拒咸恒原無二<lb/>
　道也竊按此說立字並以易講不易精甚<lb/>
初六浚恒貞凶无攸利○象曰浚恒之凶始求深也<lb/>
<pb n="7a"/>
　初變大壯以巽之入遇乾之健故為浚恒合訂曰浚<lb/>
　恒者欲以躐等之功致恒久之效也安溪李氏曰卦<lb/>
　論巽體則沉潛漸漬之義所以為善以柔居初為巽<lb/>
　主是始事而欲深入非其序矣盖持久堅重者惟剛<lb/>
　徳能之柔則不能故也<lb/>
九二悔亡○象曰九二悔亡能久中也<lb/>
　二變小過遇艮傳云能久<hi>句</hi>中<hi>句</hi>九二不當位宜有<lb/>
　悔然所以能久者以其能以中徳隨時制宜而不執<lb/>
<pb n="7b"/>
　乎一故悔可亡也小過過與時行正以不當位為過<lb/>
　而與時行即中之謂也盖巽行權其變艮亦萬物之<lb/>
　所以成終而成始與彖詞終則有始意同<lb/>
九三不恒其徳或承之羞貞吝○象曰不恒其徳无所<lb/>
容也<lb/>
　三變解恒而解則不恒矣且以巽入遇坎之險詐故<lb/>
　為無恒之象安溪李氏曰卦惟二五中也可常之位<lb/>
　也未至則有不可常而常之象過則有反乎常而不<lb/>
<pb n="8a"/>
　常之象三過二中不恒其徳也行無常度則已不安<lb/>
　事無常法則物不順或承之羞不知其所自來也以<lb/>
　此為貞能勿吝乎合訂曰羞自人承吝由已生也竊<lb/>
　按中則久於其道終而有始者也所謂權也不權即<lb/>
　非中故中字離不得一時字<lb/>
九四田无禽○象曰久非其位安得禽也<lb/>
　四變升本氣既恒而剛不中正變氣又遇坤之安貞<lb/>
　傳所云久非其位也震動而坤為地為衆田象為迷<lb/>
<pb n="8b"/>
　從禽象為吝嗇无禽象合訂曰四與初應初求深矣<lb/>
　招之不來猶姤四之包无魚也<lb/>
六五恒其德貞婦人吉夫子凶○象曰婦人貞吉從一<lb/>
而終也夫子制義從婦凶也<lb/>
　五變大過大者過也故有婦人吉夫子凶象五雖得<lb/>
　中然六隂柔又以震動遇兌說是以順為正者也合<lb/>
　訂曰二與五皆中二中而無悔五中而為夫子凶者<lb/>
　柔中非剛中也義者宜也因事制宜即彖傳所謂終<lb/>
<pb n="9a"/>
　則有始也以義制事權衡在我從義不從人夫子之<lb/>
　道也<lb/>
上六振恒凶○象曰振恒在上大旡功也<lb/>
　上變鼎遇離有電之雷為霆故曰振恒合訂曰聖人<lb/>
　繫爻俱從本卦起義咸六爻皆咸恒六爻皆恒通易<lb/>
　皆然而恒更多一轉折盖卦詞原有恒久不已利有<lb/>
　攸往兩義初三五爻貞字與往字對往則變通貞則<lb/>
　執一也二傳曰能久中四傳曰久非其位上傳曰在<lb/>
<pb n="9b"/>
　上因爻辭不言貞故特補足其義震之終為振恒震<lb/>
　者振也振動不恒也在恒之上是恒於振恒也竊按<lb/>
　傳言大無功者大指九三易凡言大皆謂九言小皆<lb/>
　謂六通例也三本應上以上過于振動則自用而三<lb/>
　之剛不能有所助矣師之三爻傳亦云大无功盖謂<lb/>
　九二比而不比也<lb/>
䷠<hi>艮下乾上</hi>
遯亨小利貞○彖曰遯亨遯而亨也剛當位而應與時<lb/>
<pb n="10a"/>
行也小利貞浸而長也遯之時義大矣哉<lb/>
　先儒皆將遯字解成隱遯非也合訂謂為以遯致亨<lb/>
　又據大象以為非隱退之義然則當作退遜解矣安<lb/>
　溪李氏曰當遯之時遯而後亨不遯則身與道俱困<lb/>
　矣小利貞者言當此之時固當不失其貞然非可直<lb/>
　躬以行其志論語所謂危行言孫此大象所謂不惡<lb/>
　而嚴皆小利貞之義也合訂曰此卦舊解多誤悲天<lb/>
　憫人者聖賢不忍斯民之心當滔滔天下皆是之時<lb/>
<pb n="10b"/>
　猶轍環不息况二隂浸長四陽在位豈君子不可為<lb/>
　之時乎遯謂隱忍遜避婉轉以求有濟非引身而退<lb/>
　也按此二說皆不以小利貞指二隂也又說統曰遯<lb/>
　與剝不同遯者造化之所以妙其機君子之所以藏<lb/>
　其用也藏其用則不窮於用矣故亨陽為發舒為大<lb/>
　隂為收歛為小當遯之時與時而行其貞在小又曰<lb/>
　遯者隱藏不露形跡之意又了凡袁氏曰亨義全在<lb/>
　行處見之時為當遯之時於當遯之時而遯易能也<lb/>
<pb n="11a"/>
　於當遯之時而行未易能也此諸說皆與上同義然<lb/>
　實皆本於程傳而朱子不謂然者以為若如程傳所<lb/>
　言則與剛當位而應與時行也之下當云止而健隂<lb/>
　進而長故小利貞今但言小利貞浸而長也而不言<lb/>
　隂進而長則小指隂小之小可知况當遯去之時事<lb/>
　勢已有不容正之者程說雖善而有不通矣或問按<lb/>
　易中小字未有以為小人者如小利有攸往與小利<lb/>
　貞之類皆大小之小耳未知此義如何朱子曰經文<lb/>
<pb n="11b"/>
　固旡此例然以彖傳推之則是指小人而言今當且<lb/>
　依經而存傳耳據此是朱子不信程傳而以夫子之<lb/>
　彖為斷也然其解曰小人則利於守正不可以浸長<lb/>
　之故而遂侵廹於陽也夫小人之不利於君子之進<lb/>
　而必求所以去之也如水火之相忌此雖喻之於理<lb/>
　道怵之以禍福而猶有不能得者乃僅僅戒之曰爾<lb/>
　輩之勢雖漸盛然不可侵廹乎君子也聖人於此不<lb/>
　亦迂而旡當乎且夫利者所以和義貞者所以幹事<lb/>
<pb n="12a"/>
　小人之浸長者能之乎即如朱子以正解貞字夫小<lb/>
　人而能正耶能正矣而尚為小人耶且謂與否之初<lb/>
　二兩爻相類夫否初爻謂大人以其彚貞而吉未嘗<lb/>
　謂小人能變為君子二爻謂大人能以否亨未嘗謂<lb/>
　小人能包容乎君子但因誤解否卦遂并此而亦誤<lb/>
　解也然則浸而長當如何易酌曰浸而長故小利貞<lb/>
　以人卜君子也若羣隂暴長則天下事不可為矣惟<lb/>
　積漸而來故尚可隄防而挽囘之就中搏捖微權斡<lb/>
<pb n="12b"/>
　旋妙用莫可名言故極贊其大曰時曰義言因時制<lb/>
　宜不得拘拘一轍也又曰臨遯之對大壯遯之反皆<lb/>
　曰利貞遯加小字其非為小人謀也明矣又三陽進<lb/>
　而為否則曰不利君子貞二隂未至於否則小小利<lb/>
　貞以此互推其義自明盖伊川之說本註疏不可易<lb/>
　也此說甚透但說小字仍拘於纎微之意竊按彖剛<lb/>
　當位而應當位者九五應者六二也玩一而字則二<lb/>
　柔之為功亦不下於九五矣再觀二爻詞義傳謂之<lb/>
<pb n="13a"/>
　固志其為柔之利貞又何疑乎易酌又曰朱子以知<lb/>
　時而遯為與時行恐與剛當位而應句不侔傳曰遯<lb/>
　者隂之始長君子知微故當深戒而聖人之意未便<lb/>
　遽已也故有與時行小利貞之教聖賢之於天下雖<lb/>
　知道之將廢豈肯坐視其亂而不救必區區致力於<lb/>
　未極之間强此之衰艱彼之進圖其暫安苟得為之<lb/>
　孔孟之所屑為也此理甚好朱子已引入近思錄至<lb/>
　於解經獨不用何也又其說彖之末句曰本義但云<lb/>
<pb n="13b"/>
　處之為難孔子不云乎果哉末之難矣如何見得時<lb/>
　義之大且上戒小人之長而下句忽贊君子之遯於<lb/>
　文義恐亦未協竊按上乾下艮内止而外健健即行<lb/>
　止而又以健行與時行也此毋意毋必者夫子已以<lb/>
　與時行概止而健之義矣又何必再言至於隂進而<lb/>
　長夫子惟於臨即曰剛浸而長而於此未聞曰隂進<lb/>
　而長即其釋小利貞亦止曰浸而長而去夫柔字者<lb/>
　不與隂以長也盖二隂浸長故處以坤柔利貞之徳<lb/>
<pb n="14a"/>
　乃亨二以隂柔應九五得中之剛所以有利貞而亨<lb/>
　之徳也當善會彖意仲誠張氏曰亨利之在遯與人<lb/>
　情相反人情以遯之時為塞而孰知其亨也人情以<lb/>
　遯之事為不利而孰知其利也則遯之時有義存焉<lb/>
　其義豈不大哉說頗佳<lb/>
象曰天下有山遯君子以逺小人不惡而嚴<lb/>
　安溪李氏謂天下有山拔出於地之上而勢與天近<lb/>
　亦違世特立之象此但疏嚴字義而與不惡無關且<lb/>
<pb n="14b"/>
　亦多添出一地字來不如本義為妥盖謂天盖高而<lb/>
　卑而下之亦惟山則君子之遯非如天之不可階而<lb/>
　升也然其巗巗氣象亦令人望而不可犯矣所謂逺<lb/>
　小人不惡而嚴如此仲誠張氏曰天者氣也地以上<lb/>
　皆天山勢髙起則天氣退避然亦逺之而已聲色不<lb/>
　形也君子於此得待小人之道有好為力爭以氣節<lb/>
　為嚴者以為非此不足扶綱常則天亦與山角矣此<lb/>
　說亦新奇可喜<lb/>
<pb n="15a"/>
初六遯尾厲勿用有攸往○象曰遯尾之厲不往何災<lb/>
也<lb/>
　初變同人遇離欲同於人而附麗其羣有尾象尾者<lb/>
　諺云尾其後是也君子見幾而作不俟終日既已後<lb/>
　矣而猶往昧孰甚焉往則有災不往何災乎往者應<lb/>
　四也勿往者初也此本氣止而變氣明故有然也易<lb/>
　酌曰處亂世者或去或不去歸潔其身而已往既有<lb/>
　厲則亦何必以逺去鳴髙勿往非甘心亂世也朱子<lb/>
<pb n="15b"/>
　晦處靜俟四字極好<lb/>
六二執之用黄牛之革莫之勝說○象曰執用黄牛固<lb/>
志也<lb/>
　二變姤遇巽卦全體又為大巽巽為繩直為進退本<lb/>
　氣又應五是一氣也有固執之意居中黄象以柔居<lb/>
　柔順之至也牛象巽為寡髪革象莫之勝說者易酌<lb/>
　曰即遐不謂矣不啻若自其口出之意輔嗣王氏曰<lb/>
　居内處中為遯之主物皆遯已何以固之惟有中和<lb/>
<pb n="16a"/>
　厚順之道可以固而安之也弱侯焦氏曰剝卦隂剝<lb/>
　陽也而取宫人之寵以順上遯卦隂驅陽矣而取黄<lb/>
　牛之畢以留賢玩此二說是不惟不遯且欲留遯者<lb/>
　矣詩云縶之維之以永今朝又云毋金玉爾音而有<lb/>
　遐心然則君子不屑去而委曲以保全善類其苦心<lb/>
　為何如者哉是以夫子贊遯之時義大也安溪李氏<lb/>
　引箕子之言我不顧行遯正是此意竊按後世如李<lb/>
　東陽之不與劉謝同去而善類多賴以安亦然<lb/>
<pb n="16b"/>
九三係遯有疾厲畜臣妾吉○象曰係遯之厲有疾憊<lb/>
也畜臣妾吉不可大事也<lb/>
　三變否遇坤本氣合二四互巽變氣合四五亦互巽<lb/>
　係象否疾象艮為閽寺坤有臣道妻道故曰臣妾易<lb/>
　酌曰三陽下比二隂繫戀之而不能脫跡逺去腹心<lb/>
　之患也善良之憂也故曰厲然豈付之无可奈何已<lb/>
　乎若以臣妾之道畜之猶可獲吉而免於疾厲也安<lb/>
　溪李氏曰不可大事即小利貞之意此從程朱之說<lb/>
<pb n="17a"/>
　易酌則曰憊者一陽為二隂所困也不可大事只可<lb/>
　畜以臣妾不可任以大事也厚其祿賜終不假之事<lb/>
　權則小人無所肆其毒而君子獲安矣此又一意又<lb/>
　曰初不必遯二不可遯三不能遯聖人皆以小利貞<lb/>
　之道望之<lb/>
九四好遯君子吉小人否○象曰君子好遯小人否也<lb/>
　四變漸乾遇巽乾以健斷巽以行權故曰好遯好遯<lb/>
　程朱皆謂有所好而能遯指應初也安溪李氏則曰<lb/>
<pb n="17b"/>
　好者不惡之義與合訂同合訂之說曰九以陽居隂<lb/>
　剛柔兼濟不惡而嚴者也好與惡反不惡故好也君<lb/>
　子如此則吉非褊急小人所能為也否字承好遯不<lb/>
　承吉字故曰君子好遯小人否也此小人謂硜硜之<lb/>
　小人<lb/>
九五嘉遯貞吉○象曰嘉遯貞吉以正志也<lb/>
　五變旅遇離離為雉鳥孔子歎其時者也故有嘉遯<lb/>
　義合訂曰遯以逺小人為義故自四至上一爻勝一<lb/>
<pb n="18a"/>
　爻九五彖辭所謂剛當位而應者也嘉者㑹合衆美<lb/>
　之謂九五居尊衆陽夾輔二隂亦洗心滌慮以應之<lb/>
　人君能任用賢臣則不動聲色而不仁者逺如姤五<lb/>
　之含章隂邪自化是能以其正正天下之不正也此<lb/>
　貞之所以吉遯之所以嘉也象傳曰嘉遯貞吉以正<lb/>
　志也萬化皆本於君心君心正則旡不正矣遯六月<lb/>
　卦於時為夏於徳為亨亨斯大矣卦言小利貞二隂<lb/>
　之貞九五貞之也此說精甚<lb/>
<pb n="18b"/>
上九肥遯无不利○象曰肥遯无不利无所疑也<lb/>
　上變咸咸相感以無心乾健遇兌說斷而說於心故<lb/>
　傳云旡所疑也易酌曰三陽不與隂繫則與隂應獨<lb/>
　上居乾之終遯之極在卦外而去隂最逺者也故可<lb/>
　以超然自得稱肥遯焉傳以肥為充大寛裕本義但<lb/>
　加自得二字余謂肥者優游泮奐之意睟面盎背疾<lb/>
　憊之反也安往而不利哉傳曰遯者窮困之時也善<lb/>
　處則肥矣精甚安溪李氏曰遯之下體居内而未遂<lb/>
<pb n="19a"/>
　其遯者也故曰尾曰執曰繫及乎上體則在外之象<lb/>
　遯之時也然四五在事之中有應於内則事猶有所<lb/>
　難處而志未平上居外無應故坦然无所疑而无不<lb/>
　利也竊按遯之為卦止而健又全體成大巽巽以行<lb/>
　權徳之制也故利貞者不在剛而在柔而各爻皆有<lb/>
　權宜之義而言貞者獨九五一爻而已權非聖人不<lb/>
　能而嘉遯者視天下如一人又所謂聖而不可知之<lb/>
　謂神也<lb/>
<pb n="19b"/>
䷡<hi>乾下震上</hi>
大壯利貞○彖曰大壯大者壯也剛以動故壯大壯利<lb/>
貞大者正也正大而天地之情可見矣<lb/>
　程傳以陽長過中為大壯竊按過中與大過何異不<lb/>
　如本義四陽盛長之說為妥合訂曰乾剛不屈于物<lb/>
　欲正也以乾剛之道動動以正也誰得而撓之雲峰<lb/>
　胡氏曰心未易見故疑其詞曰復其見天地之心乎<lb/>
　情則可見矣故直書之孟子養氣之論自此而出大<lb/>
<pb n="20a"/>
　者壯也即是其為氣也至大至剛大者正也即是以<lb/>
　直養而無害竊按大壯非不亨也盖不可言亨也必<lb/>
　利以和義則為集義以生必正固以幹事則為勿忘<lb/>
　勿助至千萬人而往則不言亨而亨自見矣若如他<lb/>
　卦言亨聖人恐人任血氣而不歸之于義理之大勇<lb/>
　也<lb/>
象曰雷在天上大壯君子以非禮弗履<lb/>
　大象正古人所云自勝之謂强也一履字即該視聽<lb/>
<pb n="20b"/>
　言動<lb/>
初九壯于趾征凶有孚○象曰壯于趾其孚窮也<lb/>
　初變恒遇巽方初而即有久于壯之意則是以壯自<lb/>
　任自信者矣故曰征凶有孚程朱傳義皆以有孚為<lb/>
　征凶可必似有孚為虛詞合訂曰壯趾之凶以凶為<lb/>
　壯也其凶也其孚也荆軻易水歌曰壯士一去不復<lb/>
　還彼以為還而後去非壯士也故樂為不還而甘心<lb/>
　焉此暴虎馮河之勇亦匹夫匹婦之諒其窮也非壯<lb/>
<pb n="21a"/>
　之故孚之故也卦言大壯而爻義皆貴用柔故陽居<lb/>
　隂位吉陽居陽位凶<lb/>
九二貞吉○象曰九二貞吉以中也<lb/>
　二變豐遇離居中壯而且明是當壯而壯者也故曰<lb/>
　貞吉安溪李氏曰二與四皆以剛居柔不過於剛故<lb/>
　貞吉之詞同盖以剛居柔非正也然乃處剛之宜則<lb/>
　正道在是矣四曰悔亡此爻直曰貞吉者中以行正<lb/>
　故也<lb/>
<pb n="21b"/>
九三小人用壯君子用罔貞厲羝羊觸藩羸其角○象<lb/>
曰小人用壯君子罔也<lb/>
　三變歸妹遇兌互四五亦為兌羊象陽盛則將决五<lb/>
　與上之隂乃四隔之藩象乾陽正壯又以震而動觸<lb/>
　藩象三處下卦之窮又以陽居陽太過則撓兌又為<lb/>
　毁折羸角象本氣健則為血氣之勇是小人用壯也<lb/>
　變氣說則為利物之和是君子用罔也合訂曰不曰<lb/>
　罔用而曰用罔嫌於不用剛而或用柔君子順理而<lb/>
<pb n="22a"/>
　行剛柔俱无所用也若小人以剛處壯敢作敢為事<lb/>
　未嘗不是<hi>詮貞字</hi>而激昂太過滅裂鹵莽所傷實多此<lb/>
　由涵養未到氣質用事猶夬三之壯于頄也按此說<lb/>
　甚細然則小人謂好剛好勇而不好學一種人非僉<lb/>
　壬之小人也<lb/>
九四貞吉悔亡藩决不羸壯于大輿之輹○象曰藩决<lb/>
不羸尚往也<lb/>
　四變泰遇坤小往則悔亡大来則貞吉四與下卦既<lb/>
<pb n="22b"/>
　皆陽變氣又為泰是不為五上二隂之藩而且决之<lb/>
　矣又震動遇坤順决而不羸者也坤為大輿而係九<lb/>
　四之變氣故曰壯于大輿之輹安溪李氏曰前遇隂<lb/>
　而復乘乾故有藩决不羸壯于大輿之輹之象或曰<lb/>
　泰之三則有戒詞壯至四陽極矣何以反無戒而决<lb/>
　其往也曰凡卦諸爻皆相備為義泰前有㧞茅馮河<lb/>
　之象矣故于三戒之此卦初三既以壯趾觸藩為凶<lb/>
　厲二又貞固自守而已苟非有壯于進者乘時之義<lb/>
<pb n="23a"/>
　安在乎卦之為壯進其義也要在于貞而已按此說<lb/>
　發揮傳云尚往之義甚透<lb/>
六五喪羊于易无悔○象曰喪羊于易位不當也<lb/>
　五變夬遇兌為羊羊者陽也卦以四陽盛長為大壯<lb/>
　而五正當陽位乃六以柔居之變氣又為兌說是不<lb/>
　自有其壯者也不自有其壯故无悔易作疆埸為是<lb/>
　震為大塗兌為澤塗而依澤則為疆圽疆圽有水有<lb/>
　草正牧羊之地牧羊而喪其羊養壯而不用其壯也<lb/>
<pb n="23b"/>
　若作容易字則文法似欠老成位不當安溪李氏以<lb/>
　為所處不當用壯亦是雲峰胡氏曰觀四隂有剝陽<lb/>
　之勢至四則曰觀國之光觀五也壯四陽有决隂之<lb/>
　勢至四則曰大輿之輹載五也凡若是者尊君也喪<lb/>
　羊于易又若人君自喪其剛而不與衆陽較然亦尊<lb/>
　君也<lb/>
上六羝羊觸藩不能退不能遂无攸利艱則吉○象曰<lb/>
不能退不能遂不詳也艱則吉咎不長也<lb/>
<pb n="24a"/>
　上變大有遇離全卦為大兌上有角象與三應故遂<lb/>
　承上爻亦言羊也卦名大壯陽壯則隂衰以陽能决<lb/>
　隂故曰觸上六以隂居隂既非可易决者而又與四<lb/>
　應變氣又為離麗故有不能退不能遂之象進退兩<lb/>
　無所據則無攸利矣震為决躁以上之窮變離之明<lb/>
　則明而昏矣故傳曰不詳然大者壯則大既有力離<lb/>
　又為乾卦乾之惕若有艱象艱則必詳而致吉矣竊<lb/>
　按咎不長者謂變也變則為火天大有天祐之吉矣<lb/>
<pb n="24b"/>
　安溪李氏曰凡妄行取困者皆不詳之故也既不詳<lb/>
　審于先又不艱難于後豈獨無利咎必及之矣操心<lb/>
　危慮患深不復蹈不詳之失是艱難之道也<lb/>
䷢<hi>坤下離上</hi>
晉康侯用錫馬蕃庶晝日三接○彖曰晉進也明出地<lb/>
上順而麗乎大明柔進而上行是以康侯用錫馬蕃庶<lb/>
晝日三接也<lb/>
　離為日君象坤為地為衆有國之象日出地上為拔<lb/>
<pb n="25a"/>
　出儔類之中而為君也侯象夫一陽居於尊位比之<lb/>
　所以為天子也一隂升於尊位晉之所以為康侯也<lb/>
　康侯云者大明蒞衆能安人安百姓者也彖傳柔進<lb/>
　而上行正發明所以為侯之意即此已明况又有山<lb/>
　<hi>二三四互艮</hi>有川<hi>三四五/互坎</hi>有土地<hi>下卦/坤</hi>甲兵<hi>上離</hi>彤弓玈矢<lb/>
　<hi>互坎</hi>有賦<hi>下/坤</hi>有廟<hi>初二/三四</hi>有衆<hi>坤</hi>五以柔徳主之又衆著<lb/>
　其象乎又按離為乾卦乾為馬故曰錫馬坤衆故曰<lb/>
　蕃庶明出地上故曰晝日凡卦皆三畫故曰三明與<lb/>
<pb n="25b"/>
　順際故曰接詩云何錫予之路車乘馬然則錫馬重<lb/>
　賜也日三接厚誼也情文皆盛故曰晉也<lb/>
象曰明出地上晉君子以自昭明徳<lb/>
　卦辭言侯之康國新民也大象則言自昭明徳見新<lb/>
　民本於明徳無二事也<lb/>
初六晉如摧如貞吉罔孚裕无咎○象曰晉如摧如獨<lb/>
行正也裕无咎未受命也<lb/>
　初變噬嗑坤順遇震動有進象初宜潛而進故摧晉<lb/>
<pb n="26a"/>
　如摧如者將進未進君子之難於進也貞吉者坤順<lb/>
　之安貞也合訂曰進退大節所關况初六在下進身<lb/>
　之始尤不可茍士君子秉禮度義難進易退雖悲憫<lb/>
　廹於懷而抱道守貞優游自得若將終身貞也即裕<lb/>
　也惟貞乃能裕亦惟裕始可貞貞而不裕硜硜耳悻<lb/>
　悻耳若孔子之待價孟于之綽綽其貞而裕之謂歟<lb/>
　安溪李氏曰獨行則信者寡獨行正所以罔孚也未<lb/>
　受命與臨未順命相似進退之際命雖塞而心亨則<lb/>
<pb n="26b"/>
　命不足為我制矣竊按噬嗑口中有物間之不得合<lb/>
　故罔孚裕則以本氣坤順也<lb/>
六二晉如愁如貞吉受兹介福于其王母○象曰受兹<lb/>
介福以中正也<lb/>
　二變未濟坤順遇坎艱故晉如愁如而貞吉盖進而<lb/>
　稍上則有天下之責矣於此未有以濟之能無憂人<lb/>
　之憂乎二以中正之徳當晉之時六五雖非正應然<lb/>
　同徳也中與中相孚五必為之援是以終受大福語<lb/>
<pb n="27a"/>
　云未濟終須濟是也二三五皆隂三為母而五又上<lb/>
　之是王母也<lb/>
六三衆允悔亡○象曰衆允之志上行也<lb/>
　三變旅坤遇艮坤衆象艮篤實又為成言兌象是其<lb/>
　進也衆皆信之是以悔亡合訂曰坤三爻皆順乎明<lb/>
　者也三尤近離其上行在前而二初隨之三爻之志<lb/>
　同也安溪李氏曰人臣之志未易遽達於上衆人信<lb/>
　之則其志亦上達而信於君矣故曰弗信於友弗獲<lb/>
<pb n="27b"/>
　乎上此之謂也<lb/>
九四晉如鼫鼠貞厲○象曰鼫鼠貞厲位不當也<lb/>
　四變剝離遇艮艮為鼠合三五互坎為盗鼠以晝伏<lb/>
　不以晝進四當多懼之位而九之剛據之處非其地<lb/>
　此無才而竊髙位者以承文明之主難矣守此而不<lb/>
　知退危可知也<lb/>
六五悔亡失得勿恤往吉无不利○象曰失得勿恤往<lb/>
有慶也<lb/>
<pb n="28a"/>
　五變否遇乾五為柔進上行離明之主卦之所謂康<lb/>
　侯者也而爻多戒詞何也盖五尊位而以柔居之二<lb/>
　又應之以柔宜有悔者以遇乾健則悔可亡矣故以<lb/>
　本氣而言則隂柔多慮未免患得患失明於趨避而<lb/>
　不足有為惟變乾之剛則大明在上健於所往而失<lb/>
　得舉不足以係其心所謂休否者也則焉有不利者<lb/>
　乎以其能休否是為天下之大慶而非一人之私喜<lb/>
　已失得勿恤朱子曰如仁人正其誼不謀其利明其<lb/>
<pb n="28b"/>
　道不計其功相似意甚切當<lb/>
上九晉其角維用伐邑厲吉无咎貞吝○象曰維用伐<lb/>
邑道未光也<lb/>
　上變豫豫之卦辭曰利建侯行師故曰伐邑安溪李<lb/>
　氏曰進至於極晉角之象上九以剛居之是危地也<lb/>
　然惟勤於自治其私則雖危而吉无咎盖功名盛則<lb/>
　所務者逺而反蔽於近勢位極則所統者衆而多䁥<lb/>
　於私於此不謹以至危身而隕名者多矣貞吝言若<lb/>
<pb n="29a"/>
　以進為常而不知戒懼修省則有吝也龜山楊氏曰<lb/>
　非日中之時剛上窮而不足以照天下道未光也故<lb/>
　維用伐邑而已若夫道足以照天下則無思不服矣<lb/>
　尚何伐邑之有<lb/>
　合訂曰晉卦與坤義同坤地道也臣道也離得坤之<lb/>
　中畫為坤之嫡派離二爻曰黄離即坤五之黄中通<lb/>
　理也坤卦泛言地道臣道坤遇離則大地陽春發生<lb/>
　臣子功成寵錫時矣故卦以柔為主六爻四隂皆吉<lb/>
<pb n="29b"/>
　而四上二陽雖貞亦厲而吝也<lb/>
䷣<hi>離下坤上</hi>
明夷利艱貞○彖曰明入地中明夷内文明而外柔順<lb/>
以蒙大難文王以之利艱貞晦其明也内難而能正其志<lb/>
箕子以之<lb/>
　明入地中則為昏晦何以言夷也盖明者木然之體<lb/>
　乃忽然而昏則必有傷之者矣故不言晦而言明夷<lb/>
　也合訂以文王箕子為互文見意然夫子既已分屬<lb/>
<pb n="30a"/>
　必有定解竊按離日之體本明者也而為地所掩則<lb/>
　其晦不過暫耳既而東出中升于天其明如故矣此<lb/>
　以文王屬明夷也至利艱貞則艱難之中固守其正<lb/>
　是以常晦其明矣此則箕子之所為也若夫革難而<lb/>
　為武王所訪因得明其道于天下後世則箕子之所<lb/>
　意不計及者矣明夷先儒多以傷人之明為言竊謂<lb/>
　不必如是之拘即以凡人論人之徳未有不明者但<lb/>
　為私欲所蔽則昏矣蔽即傷也<lb/>
<pb n="30b"/>
象曰明入地中明夷君子以蒞衆用晦而明<lb/>
　坤為衆故曰蒞衆用晦而明即無為而治也合訂曰<lb/>
　黄老之清靜晦而不明也申韓之苛察明而不晦也<lb/>
　不剛不柔敷政優優君子用晦而明之道歟<lb/>
初九明夷于飛垂其翼君子于行三日不食有攸往主<lb/>
人有言○象曰君子于行義不食也<lb/>
　初變謙離為雉故曰于飛而遇艮止之故曰垂其翼<lb/>
　君子于行言行義也不謀利不計功則不食而已故<lb/>
<pb n="31a"/>
　傳云義不食也離為大腹又中虛故曰不食三日者<lb/>
　凡卦皆三爻故多言三離與乾卦先天後天圖内同<lb/>
　宫故為主人成言乎艮故曰有言夫有攸往必有所<lb/>
　主之人始有言則所不合者多矣<lb/>
六二明夷夷于左股用拯馬壯吉○象曰六二之吉順<lb/>
以則也<lb/>
　二變泰君子道長之時故能拯左股之夷本義合訂<lb/>
　皆以左股為九二不如安溪李氏以左股為上卦于<lb/>
<pb n="31b"/>
　用拯較直截此爻所以重用夷字也離遇乾為馬不<lb/>
　必以九三為馬也<lb/>
九三明夷于南狩得其大首不可疾貞○象曰南狩之<lb/>
志乃大得也<lb/>
　三變復凡坤震之卦多言行師豫與復是也又本氣<lb/>
　離為甲兵上坤為衆亦用師象震長子故曰大首又<lb/>
　為決躁用師而值明夷之時故不可疾而必貞也傳<lb/>
　曰大得大謂一陽之復以變氣言也南正陽方不可<lb/>
<pb n="32a"/>
　疾而貞者所謂七日乃復是也<lb/>
六四入于左腹獲明夷之心于出門庭○象曰入于左<lb/>
腹獲心意也<lb/>
　四變豐自下卦而上故曰入坤為腹在上故曰左腹<lb/>
　四心位故曰獲明夷之心震為足其徳為動卦自内<lb/>
　而外又萬物出乎震故曰出門庭此爻先儒皆謂雖<lb/>
　夷其身而能自得其心以去為解竊以入于左腹上<lb/>
　無明夷字則不得如夷于左股例也而心曰明夷之<lb/>
<pb n="32b"/>
　心則亦不得謂心無所夷也况象傳所釋必舉其重<lb/>
　若以去為自得其心則應云自獲其心出門庭也何<lb/>
　以反舉入腹沒緊要字句且不獨曰心而又曰意耶<lb/>
　合訂引時論云醫書謂心在左腹明夷之心紂之心<lb/>
　也出門庭微子之去也盖入其腹而得其心舍而决<lb/>
　去也此說頗通又本義云左腹者幽隱之處盖四為<lb/>
　上坤卦之初畫是闇之始也方其始而于幽隱之中<lb/>
　窺得其心知其意向日趨于闇矣則終不可啟之使<lb/>
<pb n="33a"/>
　明而夷人之明者且日益甚焉于是始舍而决去耳<lb/>
　如此于爻詞傳俱覺吻合<lb/>
六五箕子之明夷利貞○象曰箕子之貞明不可息也<lb/>
　五變既濟坤順遇坎難内難而正志箕子之明夷也<lb/>
　以彖傳已言故此但直陳之利貞則戒占者之詞傳<lb/>
　言如箕子之明夷而明不可息夫遇難而息其明者<lb/>
　如程傳所舉揚雄是已<lb/>
上六不明晦初登于天後入于地○象曰初登于天照<lb/>
<pb n="33b"/>
四國也後入于地失則也<lb/>
　上變賁賁無色也又坤遇艮止于隂而無色則終不<lb/>
　明矣艮為萬物之所成終而所成始故有初登後入<lb/>
　之象初登于天謂晉也後入于地謂晉之倒為本卦<lb/>
　也觀傳意止言其初未嘗不明後失其則始昏耳盖<lb/>
　甚惜之詞似未有初為傷人之明終至于自傷而墜<lb/>
　厥命之說也<lb/>
䷤<hi>離下巽上</hi>
<pb n="34a"/>
家人利女貞○彖曰家人女正位乎内男正位乎外男<lb/>
女正天地之大義也家人有嚴君焉父母之謂也父父<lb/>
子子兄兄弟弟夫夫婦婦而家道正正家而天下定矣<lb/>
　家人一家之人也若但取二五兩爻為男女之正位<lb/>
　即謂為家人則比同人屯蹇萃觀等卦皆是盖必合<lb/>
　上下諸爻皆正其位為父父子子兄兄弟弟夫夫婦<lb/>
　婦之象故為家人不必如本義指定何爻也上雖位<lb/>
　不當然觀彖云卦之上爻外也若隂居上則非男位<lb/>
<pb n="34b"/>
　乎外之義故惟此卦為合又合訂云男有室女有家<lb/>
　不曰室而曰家重在女也為卦上巽下離皆女象故<lb/>
　曰利女貞盖最難正者惟女女貞則男之貞可知矣<lb/>
　周子所云家人離必起于婦女是也卦詞言利女貞<lb/>
　雖所重在女而所以宜其女貞者男也故大象責重<lb/>
　在君子而爻詞惟二四兩爻言女之貞餘則皆言利<lb/>
　女貞焉仲誠張氏以上下二畫家象中四畫人象五<lb/>
　剛四柔三剛二柔隂陽相配有一男必有一女之象<lb/>
<pb n="35a"/>
　上下二畫皆剛剛則氣聚環聚其男女而為家矣故<lb/>
　為家人意甚精惟上下二畫為家而以剛聚之故彖<lb/>
　曰嚴而初上兩爻曰閑曰威也<lb/>
象曰風自火出家人君子以言有物而行有恒<lb/>
　風自火出言天下邦國之風化興自家人也離火為<lb/>
　女居中用事是以堯之試舜釐降二女以觀厥刑于<lb/>
　焉盖夫婦日相狎而地至䙝語言最易誑誕而不實<lb/>
　舉動最易變轉而無常故君子治家必言有物而行<lb/>
<pb n="35b"/>
　有恒也安溪李氏云言有物如火之發明而必有所<lb/>
　麗行有恒如風之行漸而必有所入意甚切<lb/>
初九閑有家悔亡○象曰閑有家志未變也<lb/>
　初變漸漸女歸吉又離明遇艮止家人最患以情勝<lb/>
　乃發乎情即止乎禮義故曰閑有家閑者閑之于始<lb/>
　則其本立而漸進于正矣故悔可亡也語云教子嬰<lb/>
　孩教婦初來即傳所云志未變之意合訂但就深宫<lb/>
　固門說恐義未備<lb/>
<pb n="36a"/>
六二无攸遂在中饋貞吉○象曰六二之吉順以巽也<lb/>
　二變小畜以小畜大正隂柔之有事者也婦人之事<lb/>
　惟酒食是議而已如其不然而攸遂則婦貞厲而月<lb/>
　幾望矣故必主本氣之順與巽而不可任變氣之健<lb/>
　則貞吉也六二為離之主爻離畜牝牛為至順者上<lb/>
　卦為巽故曰順以巽觀傳所云則知此爻之為卦主<lb/>
　矣<lb/>
九三家人嗃嗃悔厲吉婦子嘻嘻終吝○象曰家人嗃<lb/>
<pb n="36b"/>
嗃未失也婦子嘻嘻失家節也<lb/>
　三變益離遇震震之卦詞曰震來虩虩笑言啞啞故<lb/>
　此亦云家人嗃嗃婦子嘻嘻盖宜家者惟九五一爻<lb/>
　九三不中不正故過則嗃嗃不及則嘻嘻也然與其<lb/>
　不及而吝毋寧過而厲以吉也故傳上則云未失下<lb/>
　則云失節此當從本義為確夫治家無法者時而呵<lb/>
　叱時而笑謔固兼有之觀傳兩釋其說可見按九三<lb/>
　重剛故有嗃嗃象下比二柔故又有嘻嘻象夫嚴厲<lb/>
<pb n="37a"/>
　者多姑息於妻子故嗃嗃統言家人而嘻嘻則專言<lb/>
　婦子也<lb/>
六四富家大吉○象曰富家大吉順在位也<lb/>
　四變同人同人親也又曰二人同心其利斷金故有<lb/>
　富象凡爻以陽為富此之六四亦云富者巽遇乾也<lb/>
　乾為金為玉本氣之巽亦為近利市三倍傳曰順在<lb/>
　位順即坤之柔六居四為得位也安溪李氏曰四之<lb/>
　位視二為高故在中饋者至此而富家矣或疑五為<lb/>
<pb n="37b"/>
　卦主不言大吉四言大吉何也曰男之功成于女猶<lb/>
　天之功成于地此家人所為利女貞也故大吉之辭<lb/>
　于四見之竊按六四隂爻何云大吉盖地道旡成此<lb/>
　為助陽治家柔不得而有其吉也<lb/>
九五王假有家勿恤吉○象曰王假有家交相愛也<lb/>
　五變賁賁柔來文剛分剛上而文柔者也故詞言王<lb/>
　假有家而傳以交相愛釋之五尊位故曰王假與格<lb/>
　同言感格而化之也王假而有家則國之本在是天<lb/>
<pb n="38a"/>
　下之本在是何恤之有初以閑而有家五以假而有<lb/>
　家然則任情放佚與夫無道以化之者雖有家實無<lb/>
　家矣惟有家斯可以治天下故屬之王者也<lb/>
上九有孚威如終吉○象曰威如之吉反身之謂也<lb/>
　上變既濟本氣既以剛居柔變氣亦剛柔相濟無所<lb/>
　偏勝者也故曰有孚威如盖有孚其威如也惟假故<lb/>
　有孚家人之所以有孚正以君子之言有物而行有<lb/>
　恒者格之故夫子曰反身而止承威如以釋之耳<lb/>
<pb n="38b"/>
䷥<hi>兌下離上</hi>
睽小事吉○彖曰睽火動而上澤動而下二女同居其<lb/>
志不同行說而麗乎明柔進而上行得中而應乎剛是<lb/>
以小事吉天地睽而其事同也男女睽而其志通也萬<lb/>
物睽而其事類也睽之時用大矣哉<lb/>
　安溪李氏曰火上水下不交者也若澤則其浸潤滲<lb/>
　入愈下愈深所以為睽也按此似睽為乖異視未濟<lb/>
　更甚矣又曰家有長嫡則分定矣中少二女勢不相<lb/>
<pb n="39a"/>
　下則情不相親故其象亦為睽又按合訂云先儒以<lb/>
　小事為用柔合之爻詞勿逐遇巷噬膚之義允合然<lb/>
　不但爻詞也即彖傳已云柔進而上行得中而應乎<lb/>
　剛是以小事吉則小字明明謂為柔事矣合訂所謂<lb/>
　隨時隨分委曲婉轉以求有濟人不我撓事可有成<lb/>
　安溪李氏以為屯之小貞吉大貞㐫泰之勿用師自<lb/>
　邑告命等說是也竊按火動澤動盖動則成卦也安<lb/>
　溪李氏說彖傳曰釋名而語勢未斷即是其義亦與<lb/>
<pb n="39b"/>
　釋詞相連臨旡妄等卦之例也睽之時當以說為本<lb/>
　說而後明麗焉則可以委曲審幾而不至于猜察傷<lb/>
　物矣又柔則和緩上行則有合物之勢得中則動皆<lb/>
　中節應剛則有和合之理此所以能行小事而得吉<lb/>
　也行小事于睽之時惟說柔得中者能之然說柔得<lb/>
　中用之以行小事亦以睽之時故也故連釋卦之義<lb/>
　以釋辭也合訂曰天地一段極言同異之理而示人<lb/>
　以用睽之道也天下事有一必有兩天地也夫婦也<lb/>
<pb n="40a"/>
　牝牡雌雄也睽也然天與地配男與女配雌與雄牝<lb/>
　與牡配未有合而不于睽者也以睽為合必有所以<lb/>
　用其睽者非苟而已也天地萬物言事男女言志者<lb/>
　天地旡心而二氣成能萬物旡知而方以類聚若人<lb/>
　則秉天地之性為萬物之靈倫類相接之間所以為<lb/>
　同為異者惟其志也<lb/>
象曰上火下澤睽君子以同而異<lb/>
　合訂曰同生于異不異何以有同君子異中求同亦<lb/>
<pb n="40b"/>
　即于同中求異萬物一體同也親親而仁民仁民而<lb/>
　愛物同而異也<lb/>
初九悔亡喪馬勿逐自復見惡人无咎○象曰見惡人<lb/>
以辟咎也<lb/>
　初變未濟未濟者不求濟也有喪馬勿逐象又兌遇<lb/>
　坎兌見而坎為盗有見惡人象下卦之離與乾同宫<lb/>
　故曰馬坎為隱伏四非正應故曰喪馬兌說故勿逐<lb/>
　而自復也喪馬見惡人皆有悔也自復无咎則悔亡<lb/>
<pb n="41a"/>
　矣此先言占詞後言象傳曰見惡人以辟咎可想見<lb/>
　用柔之吉也<lb/>
九二遇主于巷无咎○象曰遇主于巷未失道也<lb/>
　二變噬嗑兌遇震為大塗二五正應也五為離之主<lb/>
　爻離為日君象故曰主兌見故曰遇離中虛故曰巷<lb/>
　以本氣睽也而變氣又有間而使之不合者故不曰<lb/>
　于大塗而曰于巷巷者紆曲之塗非捷徑小路也<lb/>
六三見輿曳其牛掣其人天且劓无初有終○象曰見<lb/>
<pb n="41b"/>
輿曳位不當也无初有終遇剛也<lb/>
　三變大有兌遇乾乾為車三為兌主爻兌毁折而乾<lb/>
　健行則見與曳矣下卦之離為牝牛牛掣者不服軛<lb/>
　也此爻在下卦之上而適當毁折上卦之離為戈兵<lb/>
　故曰其人天且劓輿曳者無足與共載也牛掣者無<lb/>
　足與共行也天且劓者無足與共面也甚言其睽也<lb/>
　旡初如此然上為正應處卦之終變氣為大有故曰<lb/>
　有終大有之三爻變此卦其詞曰公用享于天子小<lb/>
<pb n="42a"/>
　人弗克合叅之可知其義<lb/>
九四睽孤遇元夫交孚厲无咎○象曰交孚无咎志行<lb/>
也<lb/>
　四變損處睽而無正應介二柔之間離又遇艮止故<lb/>
　曰睽孤損有孚无咎此爻亦云安溪李氏曰與初爻<lb/>
　同徳相與是遇元夫交孚之象雖非正應而助己者<lb/>
　然不合以私而合以公不助以交而助以道正得人<lb/>
　臣無黨之義雖危何咎乎睽非善也而處大位者以<lb/>
<pb n="42b"/>
　特立為安則无咎之道也竊按元即大夫即人不曰<lb/>
　大人者以初非二五也又以二剛相遇則直諒責善<lb/>
　有非人所能堪者故曰厲<lb/>
六五悔亡厥宗噬膚往何咎○象曰厥宗噬膚往有慶<lb/>
也<lb/>
　五變履離遇乾五與二皆中又乾離同宮以柔變剛<lb/>
　與二一氣故曰宗噬嗑之二爻變即此卦也其詞曰<lb/>
　噬膚此爻亦云按此爻正彖傳所云柔進而上行得<lb/>
<pb n="43a"/>
　中而應乎剛者也為卦主爻故二稱此為主而夫子<lb/>
　傳曰有慶此盖言在上者處睽之道也<lb/>
上九睽孤見豕負塗載鬼一車先張之弧後說之弧匪<lb/>
寇婚媾往遇雨則吉○象曰遇雨之吉羣疑亡也<lb/>
　上變歸妹離遇震上與三原為正應以處卦之上亢<lb/>
　而不交故亦曰睽孤剛明之甚猜忌必深震来虩虩<lb/>
　多懼多疑故有豕鬼種種之象三四五互坎坎為豕<lb/>
　變震為塗故曰豕負塗坎又為狐疑故曰載鬼一車<lb/>
<pb n="43b"/>
　當卦之窮窮極必反故有先張弧後脫弧之象又變<lb/>
　之歸妹故曰婚媾從離變故曰匪寇下互坎坎為水<lb/>
　故曰往遇雨豕負塗者懼為所凂也載鬼者懼為所<lb/>
　欺也上之清髙絶物如此然則其孤乃自孤耳天地<lb/>
　之氣合而後雨澤降遇雨則睽不終睽矣卦為睽而<lb/>
　爻詞多言合盖所以合之者即彖傳所謂睽之時用<lb/>
　也能用則睽者無不合矣初爻則以無用為用二爻<lb/>
　四爻亦皆無心于用者若五上兩爻則有心矣然五<lb/>
<pb n="44a"/>
　以審所宗上以釋所疑猶皆用睽者也惟三爻急于<lb/>
　合睽而急不得合不如徐以俟其終耳睽者彼此乖<lb/>
　隔之謂故初與三言見二與四言遇五與上言往皆<lb/>
　取承乘比應上下爻義以成詞與比卦一例<lb/>
䷦<hi>艮下坎上</hi>
蹇利西南不利東北利見大人貞吉○彖曰蹇難也險<lb/>
在前也見險而能止知矣哉蹇利西南往得中也不利<lb/>
東北其道窮也利見大人往有功也當位貞吉以正邦<lb/>
<pb n="44b"/>
也蹇之時用大矣哉<lb/>
　此卦自二以下皆得位其不得位者獨初爻耳凡事<lb/>
　莫不衰于已然而盛于將然故既濟但曰小亨而此<lb/>
　卦則曰貞吉也彖曰往得中者言往斯得中曰往有<lb/>
　功者言往斯有功曰以正邦者言以此正邦皆非現<lb/>
　在事也利西南當依安溪李氏作後意講方是盖當<lb/>
　其蹇正道窮之時也窮則獨善其身後往則得中而<lb/>
　有功于身家邦國先則無所利耳觀初爻之宜待及<lb/>
<pb n="45a"/>
　上爻之從貴可見矣若以坤艮方位言之不惟義淺<lb/>
　且艮尚在本卦而坤則委曲取之于卦變未免近鑿<lb/>
　得中有功正邦義一串西南得中者未正人先正己<lb/>
　即大象所謂反身修徳也利見大人者就正有道亦<lb/>
　修徳分内事也得中指二五當位指二爻以至上爻<lb/>
　當位釋貞以正邦釋吉盖得中以正其身就有道以<lb/>
　成其徳徳盛而人自化其身正而家國天下莫不皆<lb/>
　正矣竊按東北陽方君子致君澤民之地也西南隂<lb/>
<pb n="45b"/>
　方君子修徳凝道之時也爻中凡言往者即卦詞之<lb/>
　東北凡言來者即卦詞之西南也二五為修徳之位<lb/>
　故獨不言往來安溪李氏發明此義甚詳而確<lb/>
象曰山上有水蹇君子以反身修徳<lb/>
　山上有水其行自蹇及其下地則一往莫禦故反身<lb/>
　修徳者身正而天下莫不皆正也<lb/>
初六往蹇來譽○象曰往蹇来譽宜待也<lb/>
　初變既濟艮遇離篤實輝光離文明且本體當蹇之<lb/>
<pb n="46a"/>
　初即能見險而早止可謂智矣故有譽傳曰待者即<lb/>
　待九五之大人而利見耳<lb/>
六二王臣蹇蹇匪躬之故○象曰王臣蹇蹇終无尤也<lb/>
　二變井井卦詞曰往来井井故曰蹇蹇井養而不窮<lb/>
　本體之艮又不獲其身故曰匪躬井旡喪旡得故傳<lb/>
　曰旡尤此爻不言往者盖見可而進知難而退乃君<lb/>
　子保身之哲而非人臣致身之義夫往即蹇豈能免<lb/>
　于招尤若王臣主憂臣辱險阻間關雖不濟而繼之<lb/>
<pb n="46b"/>
　以死皆分義宜然又何尤乎故夫子斷其終旡尤非<lb/>
　不怨不尤亦非人不得而尤之說也<lb/>
九三往蹇来反○象曰往蹇來反内喜之也<lb/>
　三變比比下順從又曰上下應故曰來反而傳曰内<lb/>
　喜之也反者就二非並初皆反而就之也<lb/>
六四往蹇來連○象曰往蹇來連當位實也<lb/>
　四變咸咸者感也彼此情相通也故曰來連合訂曰<lb/>
　往蹇來連者以來為往也六四上比五下比三居近<lb/>
<pb n="47a"/>
　君之位以人事君之大臣也連者連三于五也竊按<lb/>
　四承五居多懼之地喜柔惡剛六今居之實當其位<lb/>
　來連三于五此正無技而休休有容之大臣矣六四<lb/>
　雖不當位數句應云六四雖隂虛無濟蹇之才而能<lb/>
　來連三于五以天下之才為其才則當位者虛而實<lb/>
　矣若以為連五則四之承五各卦皆然何獨加一連<lb/>
　字耶<lb/>
九五大蹇朋來○象曰大蹇朋來以中節也<lb/>
<pb n="47b"/>
　五變謙坎遇坤坎一陽陷于二隂故曰大蹇陽曰大<lb/>
　大蹇者大者蹇也坤為衆故曰朋來得道多助大難<lb/>
　可解合訂曰五與二為應二來則連茹彚征諸爻皆<lb/>
　進矣為天下得人難朋來而五之事畢矣象曰中節<lb/>
　盖得濟蹇之先務也或曰以中正之道節損其勢分<lb/>
　屈己下士故人多歸之或曰以中節次其賢用人得<lb/>
　當故樂為來<lb/>
上六往蹇來碩吉利見大人○象曰往蹇來碩志在内<lb/>
<pb n="48a"/>
也利見大人以從貴也<lb/>
　上變漸漸舒裕不廹故曰來碩碩非大也傳曰志在<lb/>
　内内即内卦之艮上處蹇極而將出險猶不肯銳于<lb/>
　進此其所以云來碩也若以為來就五則與下利見<lb/>
　犯複來易又以為就三三雖正應而非卦主爻也五<lb/>
　上無相從者安溪李氏曰卦爻之義主于後退内來<lb/>
　且以見大人為利上六之位方適當之故曰利見大<lb/>
　人而傳以從貴申之也<lb/>
<pb n="48b"/>
　各卦爻皆止一義亦間有吉㐫二義者獨此卦自二<lb/>
　五外餘爻皆兼利不利言之聖人望人濟蹇之意切<lb/>
　矣<lb/>
　<lb/>
　<lb/>
　<lb/>
　<lb/>
　易翼述信卷六<lb/>
</p>
<p>
</p>
  </div>
</body>
</text>
</TEI>
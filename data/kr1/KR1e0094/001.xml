<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
欽定春秋傳説彚纂卷首上<lb/>
　　　綱領一<hi>此篇論春秋經傳源流</hi>
　班氏固曰左史記言右史記事事爲春秋言爲尚書<lb/>
　杜氏預曰周禮有史官掌邦國四方之事逹四方之志<lb/>
　　諸侯亦各有國史大事書之於䇿小事簡牘而已孟<lb/>
　　子曰楚謂之檮杌晉謂之乘而魯謂之春秋其實一<lb/>
　　也韓宣子適魯見易象與魯春秋曰周禮盡在魯矣<lb/>
<pb n="1b"/>
　　吾乃今知周公之德與周之所以王韓子所見蓋周<lb/>
　　之舊典禮經也周德既衰官失其守上之人不能使<lb/>
　　春秋昭明赴告䇿書諸所記注多違舊章仲尼因魯<lb/>
　　史䇿書成文考其真僞而志其典禮上以遵周公之<lb/>
　　遺制下以明將來之法其敎之所存文之所害則刋<lb/>
　　而正之以示勸戒其餘則皆即用舊史史有文質辭<lb/>
　　有詳略不必改也故傳曰其善志又曰非聖人孰能<lb/>
　　修之<lb/>
<pb n="2a"/>
陸氏德明曰古之王者必有史官君舉則書所以慎言<lb/>
　行昭法式也諸侯亦有國史春秋即魯之史記也孔<lb/>
　子應聘不遇自衛而歸西狩獲麟傷其虛應乃與魯<lb/>
　君子左丘明觀書於太史氏因魯史記而作春秋上<lb/>
　遵周公遺制下明將來之法襃善黜惡勒成十二公<lb/>
　之經以授弟子弟子退而異言丘明恐弟子各安其<lb/>
　意以失其眞故論本事而爲之傳明夫子不以空言<lb/>
　説經也春秋所貶損人當世君臣其事實皆形於傳<lb/>
<pb n="2b"/>
　故隱其書而不宣所以免時難也及末世口説流行<lb/>
　故有公羊穀梁鄒氏夾氏之傳鄒氏無師夾氏有錄<lb/>
　無書故不顯於世漢興齊人胡母生趙人董仲舒竝<lb/>
　治公羊春秋蘭陵褚大東平嬴公廣川段仲温呂歩<lb/>
　舒皆仲舒弟子嬴公守學不失師法授東海孟卿及<lb/>
　魯眭𢎞𢎞授嚴彭祖及顔安樂由是公羊有嚴顔之<lb/>
　學𢎞弟子百餘人常曰春秋之意在二子矣彭祖授<lb/>
　琅邪王中中授同郡公孫文及東門雲安樂授淮陽<lb/>
<pb n="3a"/>
　泠豐及淄川任翁豐授大司徒馬宮及琅邪左咸始<lb/>
　貢禹事嬴公而成於眭孟以授潁川棠谿惠惠授泰<lb/>
　山冥都又疏廣事孟卿以授琅邪筦路筦路及冥都<lb/>
　又事顔安樂路授大司農孫寳　瑕丘江公受穀梁<lb/>
　春秋及詩於魯申公武帝時爲博士使與董仲舒論<lb/>
　江公呐於口而丞相公孫𢎞本爲公羊學比輯其義<lb/>
　卒用董生於是上因尊公羊家詔太子受衛太子復<lb/>
　私問穀梁而善之其後浸微唯魯榮廣皓星公二人<lb/>
<pb n="3b"/>
　受焉廣盡能傳其詩春秋蔡千秋梁周慶丁姓皆從<lb/>
　廣受千秋又事皓星公爲學最篤宣宗即位聞衛太<lb/>
　子好穀梁乃召千秋與公羊家竝説上善穀梁説後<lb/>
　又選郎十人從千秋受㑹千秋病死徵江公孫爲博<lb/>
　士詔劉向受穀梁欲令助之江博士復死乃徵周慶<lb/>
　丁姓待詔使卒授十人十餘歳皆明習乃召五經名<lb/>
　儒太子太傅蕭望之等大議殿中平公羊穀梁同異<lb/>
　望之等多從穀梁由是大盛慶姓皆爲博士姓授楚<lb/>
<pb n="4a"/>
　申童昌曼君初尹更始事蔡千秋又受左氏傳取其<lb/>
　變理合者以爲章句傳子咸及翟方進房鳳始江博<lb/>
　士授胡常常授梁蕭秉爲講學大夫　左丘明作傳<lb/>
　以授曾申申傳衛人吳起起傳其子期期傳楚人鐸<lb/>
　椒椒傳趙人虞卿卿傳同郡荀卿名況況傳武威張<lb/>
　蒼蒼傳洛陽賈誼誼傳至其孫嘉嘉傳趙人貫公貫<lb/>
　公傳其少子長卿長卿傳京兆尹張敞及侍御史張<lb/>
　禹禹數爲御史大夫蕭望之言左氏望之善之薦禹<lb/>
<pb n="4b"/>
　徵待詔未及問㑹病死禹傳尹更始更始傳其子咸<lb/>
　及翟方進胡常常授黎陽賈䕶䕶授蒼梧陳欽漢書<lb/>
　儒林傳云漢興北平侯張蒼及梁太傅賈誼京兆尹<lb/>
　張敞太中大夫劉公子皆修春秋左氏傳始劉歆從<lb/>
　尹咸及翟方進受左氏由是言左氏者本之賈䕶劉<lb/>
　歆歆授扶風賈徽徽傳子逵逵受詔列公羊穀梁不<lb/>
　如左氏四十事奏之名曰左氏長義章帝善之逵又<lb/>
　作左氏訓詁司空南閤祭酒陳元作左氏同異大司<lb/>
<pb n="5a"/>
　農鄭衆作左氏條例章句南郡太守馬融爲三家同<lb/>
　異之説京兆尹延篤受左氏於賈逵之孫伯升因而<lb/>
　注之汝南彭汪記先師竒説及舊注太中大夫許淑<lb/>
　九江太守服䖍侍中孔嘉魏司徒王朗荆州刺史王<lb/>
　基大司農董遇徵士燉煌周生烈竝注解左氏傳梓<lb/>
　潼李仲欽著左氏指歸陳郡潁容作春秋條例又何<lb/>
　休作左氏膏肓公羊墨守穀梁廢疾鄭康成鍼膏肓<lb/>
　𤼵墨守起廢疾自是左氏大興漢初立公羊博士宣<lb/>
<pb n="5b"/>
　帝又立穀梁平帝始立左氏後漢建武中以魏郡李<lb/>
　封爲左氏博士羣儒蔽固者數廷爭之及封卒因不<lb/>
　復補和帝元興十一年鄭興父子奏上左氏乃立於<lb/>
　學官仍行於世迄今遂盛行二傳漸微左氏今用杜<lb/>
　預注公羊用何休注穀梁用范甯注<lb/>
啖氏助曰古之解説悉是口傳自漢以來乃爲章句如<lb/>
　本草皆後漢時郡國而題以神農山海經廣説殷時<lb/>
　而云夏禹所紀自餘書籍比比甚多是知三傳之義<lb/>
<pb n="6a"/>
　本皆口傳後之學者乃著竹帛而以祖師之目題之<lb/>
　予觀左氏傳自周晉齊宋楚鄭等國之事最詳晉則<lb/>
　每一出師具列將佐宋則每因興廢備舉六卿故知<lb/>
　史策之文每國各異左氏得此數國之史以授門人<lb/>
　義則口傳未形竹帛後代學者乃演而通之總而合<lb/>
　之編次年月以爲傳記又廣采當時文籍故兼與子<lb/>
　産晏子及諸國卿佐家傳并卜書及雜占書縱横家<lb/>
　小説諷諫等雜在其中故叙事雖多釋意殊少是非<lb/>
<pb n="6b"/>
　交錯混然難證公羊穀梁初亦口授後人據其大義<lb/>
　散配經文故多乖謬失其綱統然其大指亦是子夏<lb/>
　所傳<lb/>
歐陽氏修曰昔周法壞而諸侯亂平王以後不復雅而<lb/>
　下同列國吳楚徐竝僭稱王天下之人不稟周命乆<lb/>
　矣孔子生其末世欲推明王道以扶周乃聘諸侯極<lb/>
　陳君臣之理諸侯無能用者退而歸魯即其舊史考<lb/>
　諸行事加以王法正其是非凡其所書一用周禮爲<lb/>
<pb n="7a"/>
　春秋十二篇以示後世後世學者傳習既乆其説遂<lb/>
　殊公羊髙穀梁赤左丘明鄒氏夾氏分爲五家鄒夾<lb/>
　最微自漢世已廢而三家盛行當漢之時易與論語<lb/>
　分爲三詩分爲四禮分爲二及學者散亡僅存其一<lb/>
　而餘家皆廢獨春秋三傳竝行至今初孔子大修六<lb/>
　經之文獨於春秋欲以禮法繩諸侯故其辭尤謹約<lb/>
　而義隱微學者不能極其説故三家之傳於聖人之<lb/>
　㫖各有得焉太史公曰爲人君者不可不知春秋豈<lb/>
<pb n="7b"/>
　非王者之法具在乎<lb/>
鄭氏樵曰春秋者魯史記之名也有未經夫子筆削之<lb/>
　春秋有已經夫子筆削之春秋孔穎逹曰春秋之名<lb/>
　無所經見惟昭二年韓起來聘見魯春秋晉語司馬<lb/>
　侯對悼公曰羊舌肸習於春秋悼公使之傅其太子<lb/>
　楚語申叔時論傅太子之法亦云敎之以春秋由此<lb/>
　觀之是周之典禮不存惟魯春秋爲列國所重皆在<lb/>
　夫子未修之前舊有春秋之目則韓起之所見與叔<lb/>
<pb n="8a"/>
　向叔時之所學者乃周公伯禽以來上自天子下至<lb/>
　列國禮樂征伐等事無不備載皆周之盛時爲王之<lb/>
　典章此杜預所謂周之舊典禮經是也今汲冢𤨏語<lb/>
　亦有魯春秋記魯獻公十七年事諸如此類皆夫子<lb/>
　未生之前未經筆削之春秋也孟子云王者之迹熄<lb/>
　而詩亡詩亡然後春秋作此魯史記東遷以後事已<lb/>
　經夫子筆削之春秋也或謂春秋之名取賞以春夏<lb/>
　刑以秋冬或謂一襃一貶若春若秋或謂春獲麟秋<lb/>
<pb n="8b"/>
　成書謂之春秋皆非也惟杜預所謂年有四時故錯<lb/>
　舉以爲所記之名此説得之汲冢𤨏語記夫子時事<lb/>
　自爲夏殷春秋墨子曰吾見百國春秋以至晏子虞<lb/>
　卿呂不韋陸賈著書皆曰春秋蓋當時述作之流於<lb/>
　正史外各記其書皆取春秋以名之然觀其篇第本<lb/>
　無年月與錯舉春秋以爲所記之名則異矣或曰春<lb/>
　秋之名如此而聖人作經之意則何如曰聖人之意<lb/>
　其有憂乎古者諸侯之國各自有史書成而獻於王<lb/>
<pb n="9a"/>
　王命内史掌之以别其同異考其虛實而知其美惡<lb/>
　周自東遷以來威令不振諸侯無所稟畏而史官有<lb/>
　虛美隱惡者百世之下衆史竝作予奪不同善善惡<lb/>
　惡不足以懲勸聖人因魯史記以聞見其事筆而爲<lb/>
　經二百四十二年之事約於一萬八千言之間使後<lb/>
　世因列國之史斷以聖人之經則史之不實者即經<lb/>
　以傳其實經之所不載者即史以知其詳此則聖人<lb/>
　之意而左氏取之以爲傳也吁春秋一經造端乎魯<lb/>
<pb n="9b"/>
　及其至也爲周造端乎一國及其至也爲天下造端<lb/>
　乎一時及其至也爲萬世吾於此見之<lb/>
朱子曰周衰王者之賞罰不行於天下諸侯彊陵弱衆<lb/>
　暴寡是非善惡由是不明人欲肆而天理滅矣夫子<lb/>
　因魯史而修春秋代王者之賞罰是是而非非善善<lb/>
　而惡惡誅姦諛於既死𤼵潛德之幽光是故春秋成<lb/>
　而亂臣賊子懼　孔子作春秋當時亦湏與門人講<lb/>
　説所以公穀左氏得一箇源流只是漸漸訛舛當初<lb/>
<pb n="10a"/>
　若是全無傳授如何鑿空撰得　問公穀傳大概皆<lb/>
　同曰所以林黃中説只是一人只是看他文字疑若<lb/>
　非一手者或曰疑當時皆有所傳授其後門人弟子<lb/>
　始筆之於書耳曰想得皆是齊魯間儒其所著之書<lb/>
　恐有所傳授但皆雜以己意所以多差舛其有合道<lb/>
　理者疑是聖人之舊　左氏不必解是丘明如聖人<lb/>
　所稱煞是正直底人如左傳之文自有縱橫意思史<lb/>
　記却説左丘失明厥有國語或云左丘明左丘其姓<lb/>
<pb n="10b"/>
　也左傳自是左姓人作又如秦始有臘祭而左氏謂<lb/>
　虞不臘矣是秦時文字分明<lb/>
呂氏大圭曰或問春秋魯史也諸侯亦有史乎曰案周<lb/>
　禮小史掌邦國之志説者曰如春秋傳所謂周志國<lb/>
　語所謂鄭書之屬是也外史掌四方之志説者曰昔<lb/>
　魯之春秋晉之乘楚之檮杌是也曰夫子之修史也<lb/>
　何以主魯曰夫子魯人也春秋魯史也以魯人而修<lb/>
　魯史固其宜也而何疑之有且夫子嘗曰我欲觀夏<lb/>
<pb n="11a"/>
　道是故之杞而不足證也我欲觀商道是故之宋而<lb/>
　不足證也吾觀周道幽厲傷之吾舍魯何適矣此夫<lb/>
　子修春秋之意也<lb/>
馬氏端臨曰案春秋古經雖漢藝文志有之然夫子所<lb/>
　修之春秋其本文世所不見而自漢以來所編古經<lb/>
　則俱自三傳中取出經文名之曰正經耳又曰易有<lb/>
　彖象本與卦爻爲二而王弼合之詩書有序本與經<lb/>
　文爲二而毛萇孔安國合之春秋有三傳亦本與經<lb/>
<pb n="11b"/>
　文爲二而治三傳者合之先儒務欲存古於是取其<lb/>
　已合者復析之命之曰古經然彖象之與卦爻序之<lb/>
　與經毛孔王三公雖以之混爲一書尚未嘗以己意<lb/>
　增損於其間茍復析之即古人之舊矣獨春秋一書<lb/>
　三傳各以其説與經文參錯而所載之經文又各爭<lb/>
　異蓋事同而字異者及邾儀父盟于蔑于眛之類是<lb/>
　也事字俱異者尹氏君氏之類是也元未嘗書其事<lb/>
　而以意增入者孔子生孔丘卒是也然則自三傳中<lb/>
<pb n="12a"/>
　所取出之經文既有爭異又有增益遽指以爲夫子<lb/>
　所修之春秋可乎然擇其差可信者而言之則左氏<lb/>
　爲優何也蓋公羊穀梁直以其所作傳文攙入正經<lb/>
　不曾别出而左氏則經自經而傳自傳又杜元凱經<lb/>
　傳集解序文以爲分經之年與傳之年相附則是左<lb/>
　氏作傳之時經文本自爲一書至元凱始以左氏傳<lb/>
　附之經文各年之後是左氏傳中之經文可以言古<lb/>
　經矣<lb/>
<pb n="12b"/>
呉氏澂曰春秋經十二篇左氏公羊穀梁各有不同昔<lb/>
　朱子刻易詩書春秋於臨漳郡春秋一經止用左氏<lb/>
　經文而曰公穀二經所以異者類多人名地名而非<lb/>
　大義所繫故不能悉具竊謂三傳得失先儒固言之<lb/>
　矣載事則左氏詳於公穀釋經則公穀精於左氏意<lb/>
　者左氏必有案據之書而公穀多是傳聞之説况人<lb/>
　名地名之殊或因語音字畫之舛此類一從左氏可<lb/>
　也然有考之於義確然見左氏爲失而公穀爲得者<lb/>
<pb n="13a"/>
　則又豈容以偏徇哉漢儒専門守殘䕶闕不合不公<lb/>
　誰復能貫穿異同而有所去取至唐啖助趙匡陸淳<lb/>
　三子始能信經駁傳以聖人書法纂而爲例得其義<lb/>
　者十七八自漢以來未聞或之先也觀趙氏所定三<lb/>
　傳異同用意密矣惜其予奪未能悉當間嘗再爲審<lb/>
　定以成其美其間不繫乎大義者趙氏於三家從其<lb/>
　多今則如朱子意專以左氏爲主倘義有不然則從<lb/>
　其是左氏雖有事跡亦不從也一斷諸義而已<lb/>
<pb n="13b"/>
　　綱領二<hi>此篇論春秋大㫖經傳義例</hi>
孟子曰春秋天子之事也是故孔子曰知我者其惟春<lb/>
　秋乎罪我者其惟春秋乎孔子成春秋而亂臣賊子<lb/>
　懼<lb/>
　王者之迹熄而詩亡詩亡然後春秋作晉之乘楚之<lb/>
　檮杌魯之春秋一也其事則齊桓晉文其文則史孔<lb/>
　子曰其義則丘竊取之矣　春秋無義戰彼善於此<lb/>
　則有之矣征者上伐下也敵國不相征也<lb/>
<pb n="14a"/>
莊氏周曰春秋經世先王之志也聖人議而不辯又曰<lb/>
　春秋以道名分<lb/>
公羊氏髙曰春秋何以始乎隱祖之所逮聞也何以終<lb/>
　於哀十四年曰備矣君子何爲爲春秋撥亂世反諸<lb/>
　正莫近諸春秋<lb/>
董氏仲舒曰孔子知時之不用道之不行也是非二百<lb/>
　四十二年之中以爲天下儀表貶諸侯討大夫以逹<lb/>
　王事曰我欲載之空言不如見之行事之深切著明<lb/>
<pb n="14b"/>
　也夫春秋上明三王之道下辯人事之紀别嫌疑明<lb/>
　是非定猶預存亡國繼絶世補敝起廢王道之大者<lb/>
　也春秋辯是非故長於治人撥亂世反之正莫近於<lb/>
　春秋春秋文成數萬其指數千萬物之散聚皆在春<lb/>
　秋故春秋者禮義之大宗也<lb/>
司馬氏遷曰孔子因史記作春秋上至隱公下訖哀十<lb/>
　四年十二公據魯親周故殷運之三代約其文辭而<lb/>
　指博故吳楚之君自稱王而春秋貶之曰子踐土之<lb/>
<pb n="15a"/>
　㑹實召天子而春秋諱之曰天王狩于河陽推此類<lb/>
　以繩當世貶損之義後有王者舉而開之春秋之義<lb/>
　行則天下亂臣賊子懼焉孔子在位聽訟文辭有可<lb/>
　與人共者弗獨有也至於爲春秋筆則筆削則削子<lb/>
　夏之徒不能贊一辭<lb/>
范氏甯曰該二儀之化育贊人道之幽變舉得失以彰<lb/>
　黜陟明成敗以著勸誡拯頽綱以繼三五鼓芳風以<lb/>
　扇遊塵一字之襃寵踰華袞之贈片言之貶辱過市<lb/>
<pb n="15b"/>
　朝之撻德之所助雖賤必申義之所抑雖貴必屈故<lb/>
　附勢匿非者無所逃其罪潛德獨運者無所隱其名<lb/>
　信不易之宏軌百王之通典也<lb/>
王氏通曰春秋之於王道是輕重之權衡曲直之繩墨<lb/>
　也舍則無所取衷矣又曰春秋其以天道終乎故止<lb/>
　於獲麟<lb/>
孔氏穎逹曰年時月日四者史之所記皆應具文而春<lb/>
　秋之經或時而不月月而不日亦有日不繫月月而<lb/>
<pb n="16a"/>
　無時者或史文先闕而仲尼不改或仲尼備文而後<lb/>
　人脱誤桓十七年五月無夏昭十年十二月無冬既<lb/>
　得其月時則可知仲尼不應故闕其時獨書其月當<lb/>
　是寫者脱漏其日不繫於月或是史先闕文若僖二<lb/>
　十八年冬下無月而有壬申丁丑雖欲改正無以復<lb/>
　知其時而不月月而不日者史官之文亦或自有詳<lb/>
　略案經傳書日者凡六百八十一事自文公以上書<lb/>
　日者二百四十九宣公以下亦俱六公書日者四百<lb/>
<pb n="16b"/>
　三十二計年數略同而日數嚮倍此則乆逺遺落不<lb/>
　與近同且他國之告有詳有略若告不以日魯史無<lb/>
　由得其日而書之如是則當時之史亦不能使日月<lb/>
　皆具仲尼從後修之舊典參差安能皆使齊同去其<lb/>
　日月則或害事之先後備其日月則古史有所不載<lb/>
　自然舊有日者因而詳之舊無日者因而略之既有<lb/>
　詳略不可以為襃貶故春秋諸事皆不以日月為例<lb/>
啖氏助曰左氏比餘傳其功最髙博采諸家叙事尤備<lb/>
<pb n="17a"/>
　能令百代之下頗見本末因以求意經文可知穀梁<lb/>
　意深公羊辭辯隨文解釋徃徃鉤深但以守文堅滯<lb/>
　泥難不通比附日月曲生條例義有不合亦復彊通<lb/>
　或至矛盾不近聖人夷曠之體又不知有不告則不<lb/>
　書之義凡不書者皆以義説之列國至多若盟㑹征<lb/>
　伐喪紀不告亦書則一年之中可盈數卷况他國之<lb/>
　事不憑告命從何得書但書所告之事定其善惡以<lb/>
　文襃貶耳左氏言襃貶者又不過十數條其餘事同<lb/>
<pb n="17b"/>
　文異者亦無他解舊解皆言從告及舊史之文若如<lb/>
　此論乃是夫子寫魯史耳何名修春秋乎故謂二者<lb/>
　之説俱不得中<lb/>
趙氏匡曰啖氏依公羊家舊説云春秋變周之文從夏<lb/>
　之質予謂春秋因史制經以明王道其指大要二端<lb/>
　而已興常典也著權制也故凡郊廟喪紀朝聘蒐狩<lb/>
　昏取皆違禮則譏之是興常典也非常之事典禮所<lb/>
　不及則裁之聖心以定襃貶所以窮精理也精理者<lb/>
<pb n="18a"/>
　非權無以及之故曰可與適道未可與立可與立未<lb/>
　可與權是以游夏之徒不能贊一辭然則聖人當機<lb/>
　𤼵斷以定厥中辯惑質疑爲後王法何必從夏乎問<lb/>
　者曰然則春秋救世之宗指安在荅曰在尊王室正<lb/>
　陵僭舉三綱提五常彰善癉惡不失纖芥而已又曰<lb/>
　襃貶之指在乎例綴叙之意在乎體所謂體者其大<lb/>
　槩有三而區分有十所謂三者凡即位崩薨卒𦵏朝<lb/>
　聘㑹盟此常典所當載也故悉書之隨其邪正而加<lb/>
<pb n="18b"/>
　襃貶此其一也祭祀婚姻賦税軍旅蒐狩皆國之大<lb/>
　事亦所當載也其合禮者夫子修經之時悉皆不取<lb/>
　故公穀云常事不書是也其非者及合於變之正者<lb/>
　乃取書之而增損其文以寄襃貶之意此其二也慶<lb/>
　瑞災異及君被殺被執及奔放逃叛歸入納立如此<lb/>
　竝非常之事亦史冊所當載夫子則因之而加襃貶<lb/>
　焉此其三也此述作之大凡也所謂十者一曰悉書<lb/>
　以志實二曰畧常以明禮三曰省辭以從簡四曰變<lb/>
<pb n="19a"/>
　文以示義五曰即辭以見意六曰記是以著非七曰<lb/>
　示諱以存禮八曰詳内以異外九曰闕略因舊史十<lb/>
　曰損益以成辭知其體推其例觀其大意然後可以<lb/>
　議之耳或曰聖人之敎求以訓人也微其辭何也荅<lb/>
　曰非微之也事當爾也人之善惡必有淺深不約其<lb/>
　辭不足以差之也若廣其辭則是史氏之書耳焉足<lb/>
　以見條例而稱春秋乎<lb/>
周子曰春秋正王道明大法也孔子爲後世王者而修<lb/>
<pb n="19b"/>
　也亂臣賊子誅死者於前所以懼生者於後也<lb/>
邵子曰春秋皆因事而襃貶豈容人特立私意哉人但<lb/>
　知春秋聖人之筆削爲天下之至公不知聖人之所<lb/>
　以爲公也如因牛傷則知魯之僭郊因初獻六羽則<lb/>
　知舊僭八佾因新作雉門則知舊無雉門皆非聖人<lb/>
　有意於其間故曰春秋盡性之書也　春秋爲君弱<lb/>
　臣彊而作故謂之名分之書　五霸者功之首罪之<lb/>
　魁也春秋者孔子之刑書也功過不相揜聖人先襃<lb/>
<pb n="20a"/>
　其功後貶其罪故罪人有功亦必錄之不可不恕也<lb/>
程子曰天之生民必有出類之才起而君長之治之而<lb/>
　爭奪息導之而生飬遂敎之而倫理明然後人道立<lb/>
　天道成地道平二帝而上聖賢世出隨時有作順乎<lb/>
　風氣之宜不先天以開人各因時而立政暨乎三王<lb/>
　迭興三重既備子丑寅之建正忠質文之更尚人道<lb/>
　備矣天運周矣聖王不復作有天下者雖欲倣古之<lb/>
　迹亦私意妄爲而已事之謬秦至以建亥爲正道之<lb/>
<pb n="20b"/>
　悖漢專以智力持世豈復知先王之道也夫子當周<lb/>
　之末以聖人不復作也順天應時之治不復有也於<lb/>
　是作春秋爲百王不易之大法所謂考諸三王而不<lb/>
　謬建諸天地而不悖質諸鬼神而無疑百世以俟聖<lb/>
　人而不惑者也先儒之傳曰游夏不能贊一辭辭不<lb/>
　待贊也言不能與於斯耳斯道也惟顔子嘗聞之矣<lb/>
　行夏之時乗殷之輅服周之冕樂則韶舞此其準的<lb/>
　也後世以史視春秋謂襃善貶惡而已至於經世之<lb/>
<pb n="21a"/>
　大法則不知也春秋大義數十炳如日星乃易見也<lb/>
　惟其微辭奥義時措從宜者爲難知也或抑或縱或<lb/>
　予或奪或進或退或微或顯而得乎義理之安文質<lb/>
　之中寛猛之宜是非之公乃制事之權衡揆道之模<lb/>
　範也夫觀百物然後識化工之神聚衆材然後知作<lb/>
　室之用於一事一義而欲窺聖人之用心非上智不<lb/>
　能也故學春秋者必優游涵泳黙識心通然後能造<lb/>
　其微也　春秋有重疊言者如征伐㑹盟之類蓋欲<lb/>
<pb n="21b"/>
　成書勢湏如此不可事事各求異義但一字有異或<lb/>
　上下文異則義湏别　詩書載道之文春秋聖人之<lb/>
　用詩書如藥方春秋如用藥治病聖人之用全在此<lb/>
　書所謂不如載之行事深切著明者也　五經之有<lb/>
　春秋猶法律之有斷例也律令惟言其法至於斷例<lb/>
　則始見其法之用也　春秋之書百王不易之法三<lb/>
　王以後相因既備周道衰而聖人慮後世聖人不作<lb/>
　大道遂墜故作此一書此義門人皆不得聞惟顔子<lb/>
<pb n="22a"/>
　得聞常語以四代禮樂是也　春秋諸侯不稟命天<lb/>
　王擅相侵伐聖人直書其事而常責夫被侵伐者蓋<lb/>
　兵加於己則引咎自責或辯諭之以禮又不得免焉<lb/>
　則固其封疆上告之天子下訴之方伯近赴於鄰國<lb/>
　必有所直矣茍不勝其忿而與之戰則以與之戰者<lb/>
　爲主責己絶亂之道也　春秋之文一一意在示人<lb/>
　如土功之事無小大莫不書之其意止欲人君重民<lb/>
　力也<lb/>
<pb n="22b"/>
胡氏安國曰古者列國各有史官掌記時事春秋魯史<lb/>
　耳仲尼就加筆削乃史外傳心之要典也而孟氏𤼵<lb/>
　明宗㫖目爲天子之事者周道衰微乾綱解紐亂<lb/>
　臣賊子接跡當世人欲肆而天理滅矣仲尼天理之<lb/>
　所在不以爲己任而誰可五典弗惇己所當叙五禮<lb/>
　弗庸己所當秩五服弗章己所當命五刑弗用己所<lb/>
　當討故曰我欲載之空言不如見之行事之深切著<lb/>
　明也空言獨能載其理行事然後見其用是故假魯<lb/>
<pb n="23a"/>
　史以寓王法撥亂世反之正其大要則皆天子之事<lb/>
　也故曰知我者其惟春秋乎罪我者其惟春秋乎知<lb/>
　孔子者謂此書遏人欲於橫流存天理於既滅爲後<lb/>
　世慮至深逺也罪孔子者謂無其位而託二百四十<lb/>
　二年南面之權使亂臣賊子禁其欲而不敢肆則戚<lb/>
　矣是故春秋見諸行事非空言比也公好惡則𤼵乎<lb/>
　詩之情酌古今則貫乎書之事興常典則體乎禮之<lb/>
　經本忠恕則導乎樂之和著權制則盡乎易之變百<lb/>
<pb n="23b"/>
　王之法度萬世之準繩皆在此書故君子以謂五經<lb/>
　之有春秋猶法律之有斷例也學是經者信窮理之<lb/>
　要矣不學是經而處大事決大疑能不惑者鮮矣<lb/>
　春秋聖人傾否之書　春秋爲誅亂臣賊子而作其<lb/>
　法尤嚴於亂臣之黨　通於春秋然後能權天下之<lb/>
　事　春秋之法治姦惡者不以存殁必施其身所以<lb/>
　懲惡奬忠義者及其子孫逺而不泯所以勸善　春<lb/>
　秋之文有事同而辭同者後人因謂之例有事同而<lb/>
<pb n="24a"/>
　辭異則其例變矣是故正例非聖人莫能立變例非<lb/>
　聖人莫能裁正例天地之常經變例古今之通誼惟<lb/>
　窮理精義於例中見法例外通類者斯得之矣<lb/>
汪氏藻曰六經惟春秋爲仲尼作聖人見其所志之書<lb/>
　也學而不明乎是非何以爲人治而不明乎刑賞何<lb/>
　以爲國此書之所以作而爲萬世法也<lb/>
朱子曰漢書易本隱以之顯春秋推見至隱易與春秋<lb/>
　天人之道也易以形而上者説出在那形而下者上<lb/>
<pb n="24b"/>
　春秋以形而下者説上那形而上者去　春秋皆亂<lb/>
　世之事聖人一切裁之以天理想孔子當時只要備<lb/>
　二三百年之事故取史文寫在這裏何嘗云某事用<lb/>
　某法某事用某例耶且如書㑹盟侵伐不過見諸侯<lb/>
　擅興自肆耳書郊禘不過見魯僭禮耳至於三卜四<lb/>
　卜牛傷牛死是失禮之中又失禮也如不郊猶三望<lb/>
　是不必望而猶望也如書仲遂卒猶繹是不必繹而<lb/>
　猶繹也如此等義却自分明　春秋只是直載當時<lb/>
<pb n="25a"/>
　之事要見當時治亂興衰初間王政不行天下都無<lb/>
　統屬及五伯出來扶持方有統屬禮樂征伐自諸侯<lb/>
　出到後來五伯又衰政自大夫出到孔子時皇帝王<lb/>
　伯之道掃地故孔子作春秋據他事實寫在那裏敎<lb/>
　人見得當時事是如此安知用舊史與不用舊史今<lb/>
　硬説那箇字是舊史文那箇字是孔子文如何驗得<lb/>
　聖人所書好惡自易見如葵丘之㑹邵陵之師踐土<lb/>
　之盟自是好本末自是别及後來五伯既衰湨梁之<lb/>
<pb n="25b"/>
　盟大夫亦出與諸侯之㑹這箇自是差異不好　春<lb/>
　秋是聖人據魯史以書其事使人自觀之以爲鑒戒<lb/>
　耳其事則齊桓晉文有足稱其義則誅亂臣賊子若<lb/>
　欲推求一字之間以爲聖人襃善貶惡專在於是竊<lb/>
　恐不是聖人之意如書即位者是魯君行即位之禮<lb/>
　繼故不書即位者是不行即位之禮若桓公之書即<lb/>
　位則是桓公自正其即位之禮耳　春秋有書天王<lb/>
　者有書王者此皆難曉或以爲王不稱天貶之某謂<lb/>
<pb n="26a"/>
　若書天王其罪自見宰咺以爲冢宰亦未敢信其他<lb/>
　如莒去疾莒展輿齊陽生恐只據舊史文若謂添一<lb/>
　箇字減一箇字便是襃貶某不敢信桓公不書秋冬<lb/>
　史闕文也或謂貶天王之失刑不成議論魯桓之弑<lb/>
　天王不能討罪惡自著何待於去秋冬而後見乎又<lb/>
　如貶滕稱子而滕遂至於終春秋稱子豈有此理今<lb/>
　朝廷立法降官者猶經赦叙復豈有因滕子之朝桓<lb/>
　遂竝其子孫而降爵乎　春秋所書如某人爲某事<lb/>
<pb n="26b"/>
　本據魯史舊文筆削而成今人㸔春秋必要謂某字<lb/>
　譏某人則是孔子專任私意妄爲襃貶孔子但據事<lb/>
　直書而善惡自著今若必要如此推説湏是得魯史<lb/>
　舊文參較筆削異同然後可見而亦豈復可得也<lb/>
　或人論春秋以爲多有變例所以前後所書之法多<lb/>
　有不同曰此烏可信聖人作春秋正欲襃善貶惡示<lb/>
　萬世不易之法今乃忽用此説以誅人未㡬又用此<lb/>
　説以賞人使天下後世皆求之而莫識其意是乃後<lb/>
<pb n="27a"/>
　世弄法舞文之吏之所爲也曾謂大中至正之道而<lb/>
　如此乎　程子所謂春秋大義數十炳如日星者如<lb/>
　成宋亂宋災故之類乃是聖人直著誅貶自是分明<lb/>
　如胡氏謂書晉侯爲以常情待晉襄書秦人爲以王<lb/>
　事責秦穆處却恐未必如此湏是己之心果與聖人<lb/>
　之心神交心契始可斷他所書之㫖不然則未易言<lb/>
　也程子所謂微辭隱義時措從宜者爲難知耳　四<lb/>
　代之禮樂此是經世之大法也春秋之書亦經世之<lb/>
<pb n="27b"/>
　大法也然四代之禮樂是以善者爲法春秋是以不<lb/>
　善者爲戒　問孔子有取乎五伯豈非時措從宜曰<lb/>
　是又曰觀其予五伯其中便有一箇奪厎意思　林<lb/>
　問先生論春秋一經本是正誼明道權衡萬世典刑<lb/>
　之書如朝聘㑹盟侵伐等事皆是因人心之敬肆爲<lb/>
　之詳略或書字或書名皆就其事而爲之義理最是<lb/>
　斟酌豪忽不差後之學春秋多是較量齊魯短長自<lb/>
　此以後如宋襄晉悼等事皆是論霸事業不知當時<lb/>
<pb n="28a"/>
　爲王道作邪爲伯者作邪若是爲伯者作則此書豈<lb/>
　足爲義理之書曰大率本爲王道正其紀綱看已前<lb/>
　春秋文字雖觕尚知有聖人明道正誼道理尚可看<lb/>
　近來止説得伯業權譎厎意思更開眼不得此義不<lb/>
　可不知　蘇子由解春秋謂其從赴告此説亦是既<lb/>
　書鄭伯突又書鄭世子忽據史文而書耳定哀之時<lb/>
　聖人親見據實而書隱桓之世時既逺史冊亦有簡<lb/>
　略處夫子但據史冊寫出耳<lb/>
<pb n="28b"/>
呂氏祖謙曰孟軻氏有言世衰道微邪説暴行有作孔<lb/>
　子懼作春秋説之邪也天下所同聞也行之暴也天<lb/>
　下所同見也同聞同見而懼者獨孔子焉是何也手<lb/>
　足風痺雖有笞箠頑然而不知痛無疾之人一豪傷<lb/>
　其膚固已頻蹙慘怛中心逹於面目矣人皆風痺而<lb/>
　孔子獨無疾宜舉世不懼而孔子獨懼也春秋成而<lb/>
　亂臣賊子懼向者不懼而今者懼果安從生哉亦猶<lb/>
　風痺之人倉佗和緩療以鍼石氣血流注復知疾痛<lb/>
<pb n="29a"/>
　疴癢之所在是知非自外至也<lb/>
饒氏魯曰春秋雖因魯史而修之然實却是作蓋賞罰<lb/>
　天子之事時王不能正其賞罰故春秋爲之襃善貶<lb/>
　惡以誅亂賊是以匹夫而代天子行賞罰也此事前<lb/>
　古所無孔子始創爲之<lb/>
呂氏大圭曰春秋穿鑿之患其大端有二一曰以日月<lb/>
　爲襃貶二曰以名稱爵號爲襃貶春秋以事繫日以<lb/>
　日繫月以月繫時事成於日者書日事成於月者書<lb/>
<pb n="29b"/>
　月事成於時者書時其或宜月而不月宜日而不日<lb/>
　者皆史失之也　或曰春秋所書皆據魯史爾所謂<lb/>
　門人髙弟不能贊一辭者其義安在曰有春秋之逹<lb/>
　例有聖人之特筆有日則書日有月則書月名稱從<lb/>
　其名稱爵號從其爵號與夫盟則書盟㑹則書㑹卒<lb/>
　則書卒𦵏則書𦵏戰則書戰伐則書伐弑則書弑殺<lb/>
　則書殺一因其事實而無加損焉此逹例也其或史<lb/>
　之所無而筆之以示義史之所有而削之以示戒者<lb/>
<pb n="30a"/>
　此特筆也故曰其事則齊桓晉文其文則史其義則<lb/>
　丘竊取之矣蓋用逹例而無所加損者聖人之公心<lb/>
　有特筆以明其是非者聖人之精義<lb/>
洪氏興祖曰春秋本無例學者因行事之迹以爲例猶<lb/>
　天本無度治厯者即周天之數以爲度然獨求於例<lb/>
　則其失拘而淺獨求於義則其失迂而鑿<lb/>
汪氏克寛曰春秋紀事大而天地日星人倫邦國小而<lb/>
　宮室器幣草木禽蟲凡天下萬物之理無不具焉能<lb/>
<pb n="30b"/>
　通是經則理無不窮矣故揚子曰説理者莫辯乎春<lb/>
　秋<lb/>
呉氏澂曰子朱子云析之有以極其精而不亂然後合<lb/>
　之可以盡其大而無餘噫讀春秋者其亦可以是求<lb/>
　之矣春秋化工也化工隨物而賦形春秋山岳也山<lb/>
　岳徙歩而異狀持一槩之説專一曲之見惡足與論<lb/>
　聖人作經之㫖哉<lb/>
程氏端學曰傳稱屬辭比事者春秋之大法此必孔門<lb/>
<pb n="31a"/>
　傳授之格言而漢儒記之耳而説春秋者終莫之省<lb/>
　甚可惜也夫屬辭比事其大者合二百四十二年之<lb/>
　事而比觀之其小者合數十年之事而比觀之又如<lb/>
　魯桓見殺於齊而莊公忘父之讎主王姬婚與齊人<lb/>
　狩文姜之喪未除而如齊納幣書子同生於前至三<lb/>
　十七年而始娶又如公如齊逆女先至而後夫人入<lb/>
　其終卒有姜氏弑閔孫邾之亂又如書王人子突救<lb/>
　衞而衞侯朔入於衞又書公至自伐衞又書齊人來<lb/>
<pb n="31b"/>
　歸衛俘又如書大無麥禾而築郿告糴於齊而新延<lb/>
　廐凡春秋之事無不皆然<lb/>
劉氏永之曰春秋因乎魯史而筆之傳之而王法由諸<lb/>
　而明亂逆由諸而章也言之重辭之複必有大美惡<lb/>
　焉此先儒之説也抑嘗考之蓋史冊之實錄而其紀<lb/>
　載之體異焉耳其凡有五有據其事之離合而書之<lb/>
　者有重其終而錄其始者有重其始而錄其終者有<lb/>
　承赴告之辭而書之者有非承赴告之辭聞而知之<lb/>
<pb n="32a"/>
　而書之者此五者其凡也而皆所以紀實也夫首止<lb/>
　之與葵丘也皆夏之㑹而秋之盟是離而爲二事矣<lb/>
　故再書焉此據其事之離合而書之者也踐土之㑹<lb/>
　美矣而盟不異書同日也平丘之㑹無美焉而盟則<lb/>
　異書異日也皆實之紀也非美之大而詳其辭也將<lb/>
　書其取鼎也於稷之㑹則始之以成宋亂此重其終<lb/>
　而錄其始也既書曰宋伯姬卒也於澶淵之㑹則終<lb/>
　之以宋災故此重其始而錄其終也㑹未有言其故<lb/>
<pb n="32b"/>
　者於茲二者言之特以明其所重也他如書實來則<lb/>
　先書州公如曹書齊侯伐北燕則遂書暨齊平皆是<lb/>
　物也子朝之亂叔鞅至自京師而言之未知其孰是<lb/>
　焉故曰王室亂此非承赴告之辭聞而知之而書之<lb/>
　者也劉單以王猛居于皇則來告矣敬王居翟泉而<lb/>
　尹氏立子朝則來告矣此承赴告之辭而書之者也<lb/>
　皆實之紀也非惡之大而詳其辭也曰言之重辭之<lb/>
　複必有大美惡焉者先儒之過也<lb/>
<pb n="33a"/>
鄧氏元錫曰莊僖之世禮樂征伐自諸侯出矣春秋治<lb/>
　諸侯予其尊王者奪其不尊王者而後王統尊文宣<lb/>
　而後禮樂征伐自大夫出矣春秋治大夫予其尊君<lb/>
　者奪其不尊君者而後王統存桓莊以前列國之大<lb/>
　夫雖管隰狐趙之勲不見於㑹盟惟特使而與魯接<lb/>
　者則名之以大夫無繫乎天下之故也雖先郤欒胥<lb/>
　之烈不見於侵伐惟魯大夫之特將則書之以大夫<lb/>
　惟繫於一國之故也大夫之名見於春秋夫子之所<lb/>
<pb n="33b"/>
　恫也曰天下有道則政不在大夫大夫之主盟也自<lb/>
　垂隴始也大夫之主兵也自伐沈始也陪臣抑又微<lb/>
　矣春秋之法陪臣之名不經見以爲於王統最逺也<lb/>
　是故陽虎入於讙陽闗以叛經不書書盗竊寳玉大<lb/>
　弓曰是盗而已矣南蒯以費叛不書書叔弓圍費侯<lb/>
　犯以郈叛不書書叔孫仲孫圍郈蓋治陪臣治大夫<lb/>
　而已矣<lb/>
陸氏樹聲曰孟子曰春秋天子之事蓋以春秋所載禮<lb/>
<pb n="34a"/>
　樂征伐大率皆天子之事而説者遂以爲孔子作春<lb/>
　秋擅二百四十二年南面之權是以匹夫而僭天子<lb/>
　爵賞刑罰之柄矣夫豈孔子乎<lb/>
　　綱領三<hi>此篇論傳注得失及讀春秋之法</hi>
杜氏預曰左丘明受經於仲尼以爲經者不刋之書也<lb/>
　故傳或先經以始事或後經以終義或依經以辯理<lb/>
　或錯經以合異隨義而𤼵其例之所重舊史遺文略<lb/>
　不盡舉非聖人所修之要故也身爲國史躬覽載籍<lb/>
<pb n="34b"/>
　必廣記而備言之其文緩其㫖逺將令學者原始要<lb/>
　終㝷其枝葉究其所窮優而柔之使自求之饜而飫<lb/>
　之使自趨之若江海之浸膏澤之潤渙然冰釋怡然<lb/>
　理順然後爲得也其𤼵凡以言例皆經國之常制周<lb/>
　公之垂法史書之舊章仲尼從而修之以成一經之<lb/>
　通體其微顯闡幽裁成義類者據舊例而𤼵義指行<lb/>
　事以正襃貶諸稱書不書先書故書不言不稱書曰<lb/>
　之類皆所以起新舊𤼵大義謂之變例然亦有史所<lb/>
<pb n="35a"/>
　不書即以爲義者此蓋春秋新意故傳不言凡曲而<lb/>
　暢之也其經無義例因行事而言則傳直言其歸趨<lb/>
　而已非例也故𤼵傳之體有三而爲例之情有五一<lb/>
　曰微而顯文見於此而起義在彼稱族尊君命舍族<lb/>
　尊夫人梁亡城緣陵之類是也二曰志而晦約言示<lb/>
　制推以知例參㑹不地與謀曰及之類是也三曰婉<lb/>
　而成章曲從義訓以示大順諸所諱辟璧假許田之<lb/>
　類是也四曰盡而不汙直書其事具文見意丹楹刻<lb/>
<pb n="35b"/>
　桷天王求車齊侯獻㨗之類是也五曰懲惡而勸善<lb/>
　求名而亡欲蓋而章書齊豹盗三叛人名之類是也<lb/>
　推此五體以㝷經傳觸類而長之附於二百四十二<lb/>
　年行事王道之正人倫之紀備矣<lb/>
荀氏崧曰孔子作春秋左丘明子夏造膝親受無不精<lb/>
　究丘明撰所聞爲傳其書善禮多膏腴美辭張本繼<lb/>
　末以𤼵明經意信多竒偉儒者稱公羊髙親受子夏<lb/>
　立於漢朝辭義清俊斷決明審多可採用董仲舒之<lb/>
<pb n="36a"/>
　所善也穀梁赤師徒相傳暫立於漢時劉向父子猶<lb/>
　執一家莫肯相從其書文清義約諸所𤼵明或左氏<lb/>
　公羊所不載亦足訂正是以三傳竝行<lb/>
范氏甯曰春秋之傳有三而爲經之㫖一臧否不同襃<lb/>
　貶殊致蓋九流分而微言隱異端作而大義乖左氏<lb/>
　以鬻拳兵諫爲愛君文公納幣爲用禮穀梁以衞輒<lb/>
　拒父爲尊祖不納子糾爲内惡公羊以祭仲廢君爲<lb/>
　行權妾母稱夫人爲合正以兵諫爲愛君是人主可<lb/>
<pb n="36b"/>
　得而脅也以納幣爲用禮是居喪可得而婚也以拒<lb/>
　父爲尊祖是爲子可得而叛也以不納子糾爲内惡<lb/>
　是仇讎可得而容也以廢君爲行權是神器可得而<lb/>
　闚也以妾母爲夫人是嫡庶可得而齊也若此之類<lb/>
　傷敎害義不可彊通者也凡傳以通經爲主經以必<lb/>
　當爲理夫至當無二而三傳殊説庸得不棄其所滯<lb/>
　擇善而從乎既不俱當則固容俱失若至言幽絶擇<lb/>
　善靡從庸得不竝舍以求宗據理以通經乎雖我之<lb/>
<pb n="37a"/>
　所是理未全當安可以得當之難而自絶於希通哉<lb/>
　而漢興以來瓌望碩儒各信所習是非紛錯準裁靡<lb/>
　定故有父子異同之論石渠分爭之説廢興由於好<lb/>
　惡盛衰繼之辯訥斯蓋非通方之至理誠君子之所<lb/>
　歎息也左氏豔而富其失也巫穀梁清而婉其失也<lb/>
　短公羊辯而裁其失也俗若能富而不巫清而不短<lb/>
　裁而不俗則深於其道者也故君子之於春秋沒身<lb/>
　而已矣<lb/>
<pb n="37b"/>
歐陽氏修曰孔子聖人也萬世取信一人而已若公羊<lb/>
　穀梁左氏三子者博學而多聞矣其傳不能無失者<lb/>
　也孔子之於經三子之於傳有所不同則學者寧捨<lb/>
　經而從傳不信孔子而信三子甚哉其惑也又曰傳<lb/>
　之於經勤矣其述經之事時有賴其詳焉至其失傳<lb/>
　則不勝其戾也其述經之意亦時有得焉及其失也<lb/>
　欲大聖人而反小之欲尊經而反卑之取其詳而得<lb/>
　者廢其失者可也嘉其尊大之心可也取其卑小之<lb/>
<pb n="38a"/>
　說不可也問者曰傳有所廢則經有所不通奈何曰<lb/>
　經不待傳而通者十七八因傳而惑者十五六日月<lb/>
　萬物皆仰然不爲盲者明而有物蔽之者亦不得見<lb/>
　也聖人之意皎然乎經惟明者見之不爲他說蔽者<lb/>
　見之也<lb/>
邵子曰春秋三傳之外陸淳啖助可以兼治<lb/>
程子曰以傳考經之事迹以經别傳之真僞或問左傳<lb/>
　可信否曰不可全信信其可信者耳又問公穀如何<lb/>
<pb n="38b"/>
　曰又次於左氏問左氏即是丘明否曰傳中無丘明<lb/>
　字不可考<lb/>
劉氏安世曰公穀皆解正春秋春秋所無者公穀未嘗<lb/>
　言之故漢儒推本以爲真孔子之意然二家亦是矛<lb/>
　盾則亦非孔子之意矣若左傳則春秋所有者或不<lb/>
　解春秋所無者或自爲傳故先儒以謂左氏或先經<lb/>
　以起事或後經以終義或依經以辯理或錯經以合<lb/>
　異然其說亦有時牽合要之讀左氏者當經自爲經<lb/>
<pb n="39a"/>
　傳自爲傳不可合而爲一也然後通矣<lb/>
晁氏說之曰穀梁晚出於漢因得監省左氏公羊之違<lb/>
　畔而正之至其精深逺大者真得子夏之所傳范氏<lb/>
　又因諸儒而博辯之申穀梁之志也其於是非亦少<lb/>
　公矣非若征南一切申傳汲汲然不敢異同也<lb/>
胡氏安國曰傳春秋者三家左氏敘事見本末公羊穀<lb/>
　梁辭辯而義精學經以傳爲案則當閲左氏玩辭以<lb/>
　義爲主則當習公穀<lb/>
<pb n="39b"/>
胡氏寧曰左氏釋經雖簡而博通諸史敘事尤詳能令<lb/>
　百世之下頗見本末其有功於春秋爲多公穀釋經<lb/>
　其義皆密如衞州吁以稱人爲討賊之辭也公薨不<lb/>
　地故也不書葬賊不討以罪下也若此之類深得聖<lb/>
　人誅亂臣討賊子之意考其源流必有端緒非曲說<lb/>
　所能及也啖趙謂三傳所記本皆不謬義則口傳未<lb/>
　形竹帛後代學者妄加附益轉相傳授浸失本真故<lb/>
　事多迂誕理或舛駁其言信矣然則學者於三傳忽<lb/>
<pb n="40a"/>
　焉而不習則無以知經習焉而不察擇焉而不精則<lb/>
　春秋之宏意大㫖簡易明白者汨於僻說愈晦而不<lb/>
　顯矣<lb/>
朱子曰春秋之書且據左氏當時天下大亂聖人且據<lb/>
　實而書之其是非得失付諸後世公論蓋有言外之<lb/>
　意若必於一字一辭之間求褒貶所在竊恐不然<lb/>
　國秀問三傳優劣曰左氏曾見國史考事頗精只是<lb/>
　不知大義專去小處理會往往不曾講學公穀考事<lb/>
<pb n="40b"/>
　甚疎然義理却精二人乃是經生傳得許多說話往<lb/>
　往不曾見國史　李丈問左傳如何曰左傳一部載<lb/>
　許多事未知是與不是但道理亦是如此今且把來<lb/>
　參考問公穀如何曰據他說亦是有那道理但恐聖<lb/>
　人當初無此等意如孫明復趙啖陸淳胡文定皆說<lb/>
　得好道理皆是如此但後世因春秋去考時當如此<lb/>
　區處若論聖人當初作春秋時其意不解有許多說<lb/>
　話擇之說文定說得理太多盡堆在裏面曰不是如<lb/>
<pb n="41a"/>
　此底亦壓從這理來　問春秋胡文定公之說如何<lb/>
　曰尋常亦不滿於胡說且如解經不使道理明白却<lb/>
　就其中多使故事大與做時文荅策相似　左傳君<lb/>
　子曰最無意思因舉芟夷藴崇之一段是關上文甚<lb/>
　事左傳是一箇審利害之幾善避就底人所以其書<lb/>
　有貶死節等事其間議論有極不是處如周鄭交質<lb/>
　之類是何議論其曰宋宣公可謂知人矣立穆公其<lb/>
　子饗之命以義夫只知有利害不知有義理此段不<lb/>
<pb n="41b"/>
　如公羊說君子大居正却是儒者議論　或有解春<lb/>
　秋者專以日月為褒貶書時月則以爲貶書日則以<lb/>
　爲褒穿鑿得全無義理若胡文定公所解乃是以義<lb/>
　理穿鑿故可觀　安國春秋明天理正人心扶三綱<lb/>
　敘九法體用該貫有剛大正直之氣　問胡春秋如<lb/>
　何曰胡春秋大義正但春秋自難理會　胡春秋傳<lb/>
　有牽彊處然議論有開合精神亦有過當處　問胡<lb/>
　文定據孟子春秋天子之事一句作骨如此則是聖<lb/>
<pb n="42a"/>
　人有意誅賞曰文定是如此說道理也是恁地但聖<lb/>
　人只是書放那裏使後世因此去考見道理如何便<lb/>
　爲是如何便爲不是若說道聖人當時之意說他當<lb/>
　如此我便書這一字以褒之他當如彼我便書那一<lb/>
　字以貶之則恐聖人不解恁地左氏所傳春秋事恐<lb/>
　八九分是公穀專解經事則多出揣度　前輩做春<lb/>
　秋義言辭雖粗率却說得聖人大意出如二程未出<lb/>
　時便有胡安定孫泰山石徂徠他們說經雖是甚有<lb/>
<pb n="42b"/>
　疎略處觀其推明治道直是凜凜可畏春秋本是嚴<lb/>
　厎文字聖人此書之作遏人欲於橫流遂以二百四<lb/>
　十二年行事寓其褒貶一字不敢胡亂下使聖人作<lb/>
　經有今人巧曲意思聖人亦不解作得　左傳是後<lb/>
　來人做爲見陳氏有齊所以言八世之後莫之與京<lb/>
　見三家分晉所以言公侯子孫必復其始左氏是史<lb/>
　學公穀是經學史學者記得事却詳於道理上便差<lb/>
　經學者於義理上有功然記事多誤　三家皆非親<lb/>
<pb n="43a"/>
　見孔子或以左丘明恥之是姓左丘左氏乃楚左史<lb/>
　倚相之後故載楚事極詳吕舍人春秋不甚主張胡<lb/>
　氏要是此書難看如劉原父春秋亦好可學云杜預<lb/>
　每到不通處不云傳誤云經誤曰可怪是何識見<lb/>
晁氏公武曰三傳之學穀梁所得最多諸家之解范甯<lb/>
　之論最善<lb/>
郝氏經曰三傳之說雖不同要之出於聖人之門而學<lb/>
　有所自終不外聖人之書法自王通為三傳作而春<lb/>
<pb n="43b"/>
　秋散之言而盧全輩遂謂三傳當束髙閣而獨抱遺<lb/>
　經陸淳啖助趙匡等因之遂創爲之傳自是春秋之<lb/>
　學不專於三傳矣<lb/>
虞氏集曰昔之傳春秋者有五家鄒夾先亡學春秋者<lb/>
　據左氏以記事以觀聖筆之所斷而或議其浮華與<lb/>
　經意逺者多矣是以公穀據經以立義專門之家是<lb/>
　以尚焉唐啖趙師友之間始知求聖人之意於聖人<lb/>
　手筆之書宋之大儒以爲可與三傳竝治者明其能<lb/>
<pb n="44a"/>
　專求於經也然傳亡存者惟纂例等書意其傳之所<lb/>
　發明無出於所存之書者清江劉氏權衡三傳得之<lb/>
　爲多而其所爲傳用意奥深非博洽於典禮舊文者<lb/>
　不足以盡明之是以知者鮮矣<lb/>
章氏潢曰自漢而下說春秋者無慮數百家皆原於公<lb/>
　羊穀梁左氏胡氏最晚出得顓立於學官而諸家之<lb/>
　說幾盡廢矣安國之作傳也總三家紛紜之說而録<lb/>
　其是彚諸家後出之論而采其長義例炳然袞鉞斯<lb/>
<pb n="44b"/>
　備然以爲不詭於聖人之教則可以爲盡得聖人之<lb/>
　意則未也夫經之爲言常也聖人之作經也簡易明<lb/>
　白不以微曖難明之辭眩天下也不以操切繳繞之<lb/>
　文誤後世也要以是是而非非善善而惡惡以昭人<lb/>
　道以達王事如斯而已矣廼胡氏一時進御之言意<lb/>
　存納約是故不免激焉而偏索聖人之精義於一字<lb/>
　筆削之文是故不免覈焉而深故三傳立而聖人之<lb/>
　教分聖人之志則未失也胡氏之傳出而聖人之教<lb/>
<pb n="45a"/>
　尊其得者固多而失者亦不少矣<hi>以上論傳注得失</hi>
程子曰春秋一句即一事是非便見於此乃窮理之要<lb/>
　學者只觀春秋亦可以盡道矣　他經非不可以窮<lb/>
　理也但論其義耳春秋因其行事是非較著故窮理<lb/>
　爲要春秋以何爲準無如中庸欲知中庸無如權何<lb/>
　物爲權義也時也春秋已前既已立例到近後來書<lb/>
　得全别一般事便書得别有意思若依前例觀之殊<lb/>
　失也春秋大率所書事同則辭同後人因謂之例然<lb/>
<pb n="45b"/>
　有事同辭異者蓋各有義非可例拘也<lb/>
邵子曰治春秋者不辯名實不定五霸之功過則未可<lb/>
　言治春秋先定五霸之功過而治春秋則大意立若<lb/>
　事事求之則無緒矣<lb/>
張子曰春秋之書在古無有乃仲尼所自作惟孟子爲<lb/>
　能知之非理明義精殆未可學先儒未及此而治之<lb/>
　故其說多鑿<lb/>
楊氏時曰春秋其事之終歟學者先明五經然後學春<lb/>
<pb n="46a"/>
　秋則其用利矣　又曰人言春秋難知其實昭如日<lb/>
　□孔子於五經中言其理於春秋著其行事學者若<lb/>
　得五經之理春秋誠不難知　又曰伯淳先生嘗有<lb/>
　語云看春秋若經不通則當求之傳傳不通則當求<lb/>
　之經某曾問之云傳不通則當求之經何也曰只如<lb/>
　左氏春秋書君氏卒君氏乃惠公繼室聲子也而公<lb/>
　羊春秋則書曰尹氏傳云大夫也然聲子而書曰君<lb/>
　氏是何義當以尹氏爲正此所謂求之經<lb/>
<pb n="46b"/>
李氏侗曰春秋一事各是發明一例如觀山水然徙步<lb/>
　而形勢不同不可拘以一法　又曰春秋所以難看<lb/>
　者蓋以常人之心推測聖人未到聖人灑然處豈能<lb/>
　無失邪<lb/>
朱子門人問讀春秋之法曰只是據經所書之事迹而<lb/>
　準折以先王之道某是某非某人是底猶有未是處<lb/>
　不是底又有彼善於此處自將道理折衷便是只是<lb/>
　聖人言語細密要人子細斟量考索耳　荅黃仁卿<lb/>
<pb n="47a"/>
　　云所示春秋大㫖甚善此經固當以類例相通然亦<lb/>
　　先須隨事觀理反復涵泳令胸次開闊義理貫通方<lb/>
　　有意味若便一向如此排定說殺正使在彼分上斷<lb/>
　　得十分的當却於自已分上都不見得箇從容活絡<lb/>
　　受用則亦何益於事邪大抵不論看書與日用工夫<lb/>
　　皆要放開心胸令其平易廣闊方可徐徐旋看道理<lb/>
　　浸灌培養切忌合下便立己意把捉得太緊了即氣<lb/>
　　象急廹田地狹隘無處著工夫也<lb/>
<pb n="47b"/>
　陸氏深曰春秋比諸經尤難讀簡嚴而閎大惟其簡嚴<lb/>
　　故立論易刻惟其閎大故諸說皆通聖人筆削之㫖<lb/>
　　隱矣事案左氏之的義取公穀之精此兩言乃讀春<lb/>
　　秋之要法<hi>以上論讀春秋之法</hi>
　<lb/>
　<lb/>
　<lb/>
欽定春秋傳說彚纂卷首上<lb/>
</p>
<p>
</p>
  </div>
</body>
</text>
</TEI>
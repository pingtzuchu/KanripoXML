<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
毛詩卷第八<lb/>
豳七月詁訓傳第十五<lb/>
<hi>豳筆巾反豳者戎狄之地名也夏道衰后稷之曽孫公劉自邰而出居焉其封域在雍州岐山之北原隰之野於漢屬古扶風郇邑周公遭流言之難居東都思公劉大王爲豳公憂勞民事以此叙巳志而作七月鴟鴞之詩成王悟而迎之以致大平故大師述其詩爲豳國之風焉</hi>
　　　　　　　　毛詩國風　鄭氏箋<lb/>
七月陳王業也周公遭變故陳后稷先公風<lb/>
化之所由致王業之艱難也<hi>周公遭変者管蔡流言辟居東都王于况反又如字下同</hi>七月流火九月授衣<hi>火大火也流下也九月霜始降婦功成可以授冬衣矣箋云大火者寒暑之候也火星中而寒暑退故將言寒先著火所在二</hi>一之日觱發<lb/>
<pb n="1b"/>
二之日栗烈無衣無褐何以卒歳<hi>一之日十之餘也一之日周正月也觱發風寒也二之日殷正月也栗烈寒氣也箋云褐毛布也卒終也此二正之月人之貴者無衣賤者無褐將何以終歳乎是故八月則當績也觱音必說文亦作畢發音如字栗烈並如字說文作䬆䬆掲音曷</hi>三<lb/>
之日于耜四之日舉趾同我婦子饁彼南畝<lb/>
田畯至喜<hi>三之日夏正月也豳土晚寒于耜始修耒耜也四之日周四月也民無不舉足而耕矣饁饋也田畯田大夫也箋云同猶俱也喜讀爲饎饎酒食也耕者之婦子俱以饟來至於南畝之中其見田大夫又爲設酒食焉言勸其事又愛其吏也此章陳人以衣食爲急餘章廣而成之耜音似饁炎輙反字林于刦反峻音倰饎三申毛並如字亦作喜尺志反下同夏户雅反染夏夏小正皆同晚寒如字謂節晚而氣寒也饋其愧反饟式亮反爲于僞也</hi>七月流火九月授衣<hi>箋云將言女功之始故又夲於此</hi>春日<lb/>
載陽有鳴倉庚女執懿筐遵彼微行爰求柔<lb/>
<pb n="2a"/>
桑<hi>倉庚離黃也懿筐深筐也微行牆下徑也五畒之宅樹之以桑箋云載之言則也陽温也温而倉庚又鳴可蠶之候也柔桑稺桑也蠶始生冝稺桑也離夲又作鵹作鸝同力知反稺直吏反夲亦作稚</hi>春日遟<lb/>
遟采蘩祁祁女心傷悲殆及公子同歸<hi>遟遟舒緩也蘩皤蒿也所以生蠶祁祁衆多也傷悲感事苦也春女悲秋士悲感其物化也殆始及與也豳公子躬率其民同時出同時歸也箋云春女感陽氣而思男秋士感隂氣而思女是其物化所以悲也悲則始有與公子同歸之志欲嫁焉女感事苦而生此志是謂豳風祁巨之反一音上之反迨音待皤音婆</hi>七月流火八<lb/>
月萑葦<hi>薍爲<graphic n="KR0841" url="https://raw.githubusercontent.com/kanripo/KR-Gaiji/master/images/KR0841.png" mimeType="image/png"/>葭爲葦豫畜萑葦可以爲曲也箋云將言女功自始至成故亦又夲於此萑户官反葦韋鬼反薍五患反葭音加畜夲又作蓄同音勑六反下同</hi>𧖟月條桑取彼斧<lb/>
斨以伐逺揚猗彼女桑<hi>斨方銎也逺枝逺也楊條楊也角而束之曰猗女桑荑桑也箋云條桑枝落之采其葉也女桑少枝長條不枝落者束而采之條他彫反注條桑同又如字沈暢遥反斨<pb n="2b"/>七羊反猗於綺反徐於冝反銎曲容反說文云斧空也荑徒奚反</hi>七月鳴鵙八月載<lb/>
績載玄載黃我朱孔陽爲公子裳<hi>鵙伯勞也載績絲事畢而麻事起矣玄黒而有赤也朱深纁也陽明也祭服玄衣纁裳箋云伯勞鳴將寒之候也五月則鳴豳也晚寒鳥物之候從其氣焉凢染者春暴練夏纁玄秋染夏爲公子裳厚於其所貴者說也鵙圭覔反字林工役反緟許云反暴蒲刀反染如琰反</hi>四月秀葽五月鳴蜩八月其穫十月隕<lb/>
蘀<hi>不榮而實曰秀葽葽草也蜩螗也穫禾可穫也隕隊蘀落也箋云夏小正四月王萯秀葽其是乎秀葽也鳴蜩也穫禾也隕蘀也四者皆物成而將寒之候物成自秀葽始葽於遥反蜩徒彫反穫户郭反下同隕于敏反蘀音託螗音堂隊直類反萯音婦</hi>一之日于貉取彼狐狸爲公子裘<lb/>
<hi>于貉謂取狐狸皮也狐貉之厚以居孟冬天子始裘箋云于貉往搏貉以自爲裘也狐狸以共尊者言此者時寒冝助女功貉户各反獸名貍力之反獸名搏音博舊音付爲于偽反</hi>二之日其同載纉武<lb/>
<pb n="3a"/>
功言私其豵獻豜于公<hi>纉繼功事也豕一歳曰豵三歳曰豜大獸公之小獸私之箋云其同者君臣及民因習兵俱出田也不用仲冬亦豳地晚寒也豕生三曰豵纉子管反豵子公反豜古牽反又音牽</hi>五月斯螽動股六月莎雞振羽七月在野<lb/>
八月在宇九月在戸十月蟋蟀入我牀下<hi>斯螽蚣蝑也莎雞羽成而振訊之箋云自七月在野至十月入我牀下皆謂蟋蟀也言此三物之如此者將寒有漸非卒來也螽音終莎音沙徐又素和反沈云舊多作今作沙音素何反宇屋四垂爲宇韓詩云宇屋霤也蟋音悉蟀所律反蚣相容反又相亡反蝑相魚反又相吕反訊音信本又作迅同卒寸忽反</hi>穹窒熏䑕塞<lb/>
向墐戸<hi>穹窮窒塞也向北出牖也墐塗也庻人蓽户箋云爲此四者以俻寒也穹起弓反窒珍悉反又得悉反熏許云反向如字韓詩云北向䆫也謹音覲牖音酉蓽音必</hi>嗟我婦子曰爲改<lb/>
歳入此室處<hi>箋云曰爲改歳者歳終而一之曰觱發二之曰栗烈當辟寒氣而入所穹窒墐户之<pb n="3b"/>室而居之至此而女功止曰音越一讀而實反爲于僞反又如字漢書作聿爲</hi>六月食鬱及<lb/>
薁七月亨葵及菽八月剥棗十月穫稲爲此<lb/>
春酒以介眉壽<hi>欝棣屬薁蘡薁也剥擊也春酒凍醪也眉壽豪眉也箋云介助也旣以欝下及棗助男功又穫稲而釀酒以助其飬老之具是謂豳雅薁於六反亨普庚反菽音叔夲亦作叔藿也剥音卜反注同介音界棣大計反蘡於盈反或於耕反凍丁貢反醪老刀反釀女亮反</hi>七月食瓜八月<lb/>
斷壷九月叔苴采荼薪樗食我農夫<hi>壷瓠也叔拾也苴麻子也樗惡木也箋云瓜瓠之畜麻實之糝乾荼之菜惡木之薪亦所以助男養農夫之具瓜古花反字或加艸非苴力餘反荼音徒樗勑書反又他胡反食音嗣瓠户故反拾音十槮素感反</hi>九月築場圃<hi>春夏爲圃秋冬爲場箋云場圃同地耳物生之時耕治之以種和茹至物盡成熟築堅以爲場埸直羊反下同夲又作塲場依字失陽反今亦冝直羊反圃布古反一音布茹如豫反</hi>十月納禾稼黍稷重<lb/>
<pb n="4a"/>
穋禾麻菽麥<hi>後熟曰重先熟曰穋箋云納内也治於場而内之囷倉也重直容反注同又作種音同說文云禾邉作重是重穋之字禾邉作童是種蓺之字今人亂之巳乆穋音六本又作稑音同說文云稑或從翏囷丘倫反</hi>嗟我農夫我稼旣同上入執宫功<hi>入爲上出爲下箋云旣同言巳聚也可以上入都邑之宅治宫中之事矣於是時男之野功畢也上時掌反注同</hi>晝爾<lb/>
于茅宵爾索綯<hi>宵夜綯絞也箋云爾女也女當晝日往取茅歸夜作絞索以待時用索素洛反陶徒刀反絞古卯反如字</hi>亟其乘屋其始播百榖<hi>乗升也箋云亟急乗治也七月定星將中急當治野廬之屋其始播百榖謂祈來年百榖于公社亟紀力反與急同定都倿反注同</hi>二之日鑿<lb/>
冰冲冲三之日納于凌隂四之日其蚤獻羔<lb/>
祭韭<hi>冰盛水復則命取冰於山林冲冲鑿冰之意凌隂冰室也箋云古者日在北陸而藏冰西陸朝覿而出之祭司寒而藏之獻羔而啟之其出之也朝之禄位賓食喪祭於是乎用之月令仲春天子乃獻羔開冰先薦寢廟周<pb n="4b"/>禮凌人之職夏頒冰掌事秋刷上章備寒故此章備暑后稷先公禮教備也鑿在洛反冲直躬反冲冲聲也凌力證反又音陵說文作滕音凌蚤音早韭音九字或加艸非腹音福覿徒立反祭司寒本或作祭寒朝直遥反刷所劣反爾雅云清也三蒼云埽也</hi>九月肅霜十月滌場朋酒斯饗曰殺羔羊<lb/>
<hi>肅縮也霜降而收縮萬物滌場功畢入也兩樽曰朋饗者鄉人以狗大夫加以羔羊箋云十月民事男女俱畢無饑寒之憂國君閒於政事而饗羣臣滌廷歷反埽也曰音越或人實反非縮所六反朋如字狗音苟羔音高畢音筆閒音閑</hi>躋彼公堂稱彼兕觥萬壽無疆<hi>公堂學校也觥所以誓衆也疆竟也箋云於饗而正齒位故因時而誓焉飮酒旣樂欲大壽無竟是謂豳頌躋子奚反升也兕徐履反本或作觥虢彭反本亦作觵疆居良反或音注爲境非校户敎反樂音洛</hi>
　　　　　七月八章章十一句<lb/>
鴟鴞周公救亂也成王未知周公之志公乃<lb/>
<pb n="5a"/>
爲詩以遺王名之曰鴟鴞焉<hi>未知周公之志者未知其欲攝政之意鴟尺之反鴞于嬌反鴟鴞鳥也遺唯季反夲亦作貽此從尚書夲也</hi>鴟鴞鴟鴞旣取<lb/>
我子無毀我室<hi>興也鴟鴞鸋鴂也無能毀我室者攻堅之故也寕亡二子不可以毁我周室箋云重言鴟鴞者將述其意之所欲言丁寕之也室猶巢也鴟鴞言巳取我子者辛無毀我巢我巢積日累功作之甚苦故愛惜之也時周公竟武王之䘮欲攝政成周道致太平之功管叔蔡叔等流言云公將不利於孺子成王不知其意而多罪其屬黨興者喻此諸臣乃丗臣之子孫其父祖以勤勞有此官位土地今若誅殺之無絶其位奪其土地王意欲誚公此之由然鸋乃丁反郭音寗鴂音决鸋鴂似黃雀而小俗呼之巧婦重直用反大音㤗孺夲又作<g n="孑*_焉-正+?">]□</g>如住反誚在笑反</hi>恩斯勤斯鬻子之閔斯<hi>恩爱鬻稚閔病也稚子成王也箋云鴟鴞之意殷勤於此稚子當哀閔之此取鴟鴞子者恒稚子也以喻諸臣之先臣亦殷勤於此成王亦冝哀閱之鬻由六反徐居六反稺也一云賣也</hi>迨天之未隂雨徹彼桑土綢<lb/>
<pb n="5b"/>
繆牖户<hi>迨及徹剥也桑土桑根也箋云綢繆猶纒綿也此䲭鴞自說作巢至苦如是以喻諸臣之先臣亦及文武未定天下積日累功以固定此官位與土也迨音待徐又敕改反土音杜注同桑土桑根也小雅同韓詩作杜義同方言云東齊謂根曰杜字林作<graphic n="KR2690" url="https://raw.githubusercontent.com/kanripo/KR-Gaiji/master/images/KR2690.png" mimeType="image/png"/>桑皮也音同綢直留反繆莫侯反</hi>今女下民或敢<lb/>
侮予<hi>箋云我至苦矣今女我巢下之民寕有敢侮慢欲毁之者乎意欲恚怒之以喻諸臣之先臣固定此官位土地亦不欲見其絶奪恚於季反</hi>予手拮据予所捋荼予所蓄<lb/>
租予口卒瘏<hi>拮据撠挶也荼萑苕也租爲瘏病也手病口病故能免乎犬馬之難箋云此言作之至苦故能攻堅人不得取其子拮音吉又音結据音居韓詩云口足爲事日拮据捋力活反荼音徒畜敕六反夲亦作蓄租子胡反又作祖如字爲也韓詩去積也瘏夲又作屠音徒撠京劇反夲亦作㦸挶俱局反說文云持也萑音丸苕音條難乃旦反</hi>曰予未有室家<hi>謂我未有室家箋云我作之至苦如是者曰我未有室家之故</hi>予羽譙譙予尾翛翛<hi>譙譙殺也翛脩敝也箋云手口旣病羽尾又殺<pb n="6a"/>敝言巳勞苦甚譙夲或作燋同在消反翛素彫反注同殺色界反又所列反下同</hi>予室翹翹<lb/>
風雨所漂揺予維音嘵嘵<hi>翹翹危也嘵嘵懼也箋云巣之翹翹而危以其所託枝條弱也以喻今我子孫不肖故使我家道危也風雨喻成王也音嘵嘵然恐懼告愬之意翹都消反漂匹遥反嘵呼堯反愬音素</hi>
　　　　鴟鴞四章章五句<lb/>
東山周公東征也周公東征三年而歸勞歸<lb/>
士大夫羙之故作是詩也一章言其完也二<lb/>
章言其思也三章言其室家之望女也四章<lb/>
樂男女之得及時也君子之於人序其情而<lb/>
閔其勞所以說也說以使民民忘其死其唯<lb/>
<pb n="6b"/>
東山乎<hi>成王旣得金縢之書親迎周公周公帰攝政三監及淮夷叛周公乃東代之三年而後帰耳分别章意者周公於是志伸羙而詳之勞力報反思息嗣反女音汝楽音洛說音恱下同縢徒登反别彼列反伸音身</hi>
我徂東山慆慆不歸我來自東零雨其濛<hi>慆慆言乆也濛雨皃箋云此四句者序帰士之情也我往之東山旣乆勞矣帰又道遇雨濛濛然是尤苦也慆徒刀反又吐刀反濛莫紅反</hi>我東曰歸我心西悲<hi>公族有辟公親素服不舉樂爲之変如其倫之䘮箋云我在東山常曰歸也我心則念西而悲爲于媯反</hi>制彼裳衣勿士行枚<lb/>
<hi>士事枚微也箋云勿猶無也女制彼裳衣而來謂兵服也亦𥘉無行陳衘枚之事言前定也春秋傳曰善用兵者不陳士行音衡鄭音衘王户剛反枚莫杯反鄭注周礼云枚妒者橫衘之於口爲繣絜於項中行戸剛反陳音直震反下同</hi>蜎蜎者蠋烝在桑野<hi>蜎蜎蠋貌蠋桑蠱也烝寘也箋云蠋蜎蜎然持行乆處桑野有似勞苦者古者聲寘填麈同也蜎烏玄反蠋音蜀烝之氶反窴音田又音珍一音陳字書云塞也大千反<pb n="7a"/>從穴下真寘塡塵依字皆是田音又音玲亦音塵鄭云古聲同案陳完奔齊以國爲氏而史記謂之田氏是古田陳聲同</hi>敦彼獨宿亦在車下<hi>箋云敦敦然獨宿於車下此誠有勞苦之心敦都廽反注同</hi>我徂東山慆慆不㱕我來自東零雨其濛<lb/>
果臝之實亦施于宇伊威在室蠨蛸在户町<lb/>
畽鹿場熠燿宵行<hi>果臝秳樓也伊威委黍也蠨蛸長踦也町畽鹿跡也熠燿燐也燐螢火也箋云此五物者家無人則然令人感思臝力果反施羊䜴反伊威並如字或傍加虫者從人増耳室夲或作堂誤也蠨音蕭說文作蟰音夙蛸所交反郭音蕭町他典反或他項反字又作玎音同畽夲又作疃他短反字又作墥熠以執反燿以照反又以灼反下章皆同括古活反委黍並如字沈委音於爲反委黍䑕婦也夲或並作虫邊踦起冝反常昭呂沈音同云一足意也今詩義長踦長脚蜘蛛又巨綺反又其冝反又居綺反䗲洛刃反字又作䗲螢惠丁反令力呈反思息嗣反下憂思同</hi>不可畏也伊可懷也<hi>箋云伊當作繄繄猶是也<pb n="7b"/>懷思也塗中乆無人故有此五物是不足可畏乃可爲憂思繄於兮反又作翳</hi>我徂東山慆<lb/>
慆不歸我來自東零雨其濛鸛鳴于垤婦歎<lb/>
于室洒埽穹窒我征聿至<hi>垤螘塜也將隂雨則穴處先知之矣<graphic n="KR1295" url="https://raw.githubusercontent.com/kanripo/KR-Gaiji/master/images/KR1295.png" mimeType="image/png"/>好水長鳴而喜也箋云<graphic n="KR1295" url="https://raw.githubusercontent.com/kanripo/KR-Gaiji/master/images/KR1295.png" mimeType="image/png"/>水鳥也將隂雨則鳴行者於隂雨尤苦婦念之則歎於室也穹窮窒塞酒灑埽拆也穹窒䑕穴也而我君子行役述其日月今且至矣言婦望也<graphic n="KR1295" url="https://raw.githubusercontent.com/kanripo/KR-Gaiji/master/images/KR1295.png" mimeType="image/png"/>夲又作雚古玩反垤田節反洒所懈反沈所寄反埽素報反螘夲亦作蛾又作蟻魚綺反好呼報反/甫問反</hi>有敦瓜苦烝在栗薪<hi>敦猶專專也烝衆也言我心苦事又苦也箋云此又言婦人思其君子之居處專專如瓜之擊綴焉瓜之瓣有苦者以喻其心苦也烝塵栗析也言君子又乆見使析薪於事尤苦也古者声栗裂同敦徒端反下同綴張衞反瓣盧遍反又白莧反說文云瓜中實也沈薄閑反</hi>自我不見于今三年我徂東山慆<lb/>
慆不歸我來自東零雨其濛<hi>箋云凡先著此四句者皆爲序㱕士<pb n="8a"/>之情爲于僞反</hi>倉庚于飛熠燿其羽<hi>箋云倉庚仲春而鳴嫁取之候也熠燿其羽羽鮮明也帰士始行之時新合昬禮今還故極序其情以樂之樂音洛下同</hi>之子于歸皇<lb/>
駁其馬<hi>黃白曰皇駵白曰駁箋云之子于帰謂始嫁時也皇駁其馬車服盛也駁邦角反</hi>親<lb/>
結其縭九十其儀<hi>縭婦人之禕也母戒女施衿結帨九十其儀言多儀也箋云女婦父母旣戒之庻母又申之九十其儀喻丁寕之多褘許韋反衿繫佩帶其鴆反蛻始銳反</hi>其新孔嘉<lb/>
其舊如之何<hi>言乆長之道也箋云嘉善也其新來時其善至今則乆矣不知其如何也又極序其情樂而戯之</hi>
　　　　東山四章章十二句<lb/>
破斧羙周公也周大夫以惡四國焉<hi>惡四國者惡其流言毀周公也惡烏路反注同</hi>旣破我斧又缺我斨<hi>隋銎曰斧斧斨民之用也<pb n="8b"/>禮義國家之用也箋云四國流言旣破毀我周公又損傷我成王以此二者爲大罪斨七羊反說文云方斧也隋徒禾反何湯果反孔形狹而長也銎曲容反</hi>周公東征四國是皇<hi>四國管蔡商奄也皇匡也箋云周公旣反攝政東伐此四國誅其君罪正其民人而已</hi>哀我人斯亦<lb/>
孔之將<hi>將大也箋云此言周公之哀我民人其德亦甚大也</hi>旣破我斧又缺<lb/>
我錡<hi>鑿屬錡錡巨冝反字或作竒音同韓詩云木屬</hi>周公東征四國是<lb/>
吪<hi>吪化也吪五戈反又作訛</hi>哀我人斯亦孔之嘉<hi>箋云嘉善也</hi>旣<lb/>
破我斧又缺我銶<hi>木屬曰銶銶音求徐又音蚪韓詩云鑿屬也一觧云今之獨頭斧</hi>周公東征四國是遒<hi>遒固也箋云遒歛也遒在羞反徐又在幽反</hi>哀<lb/>
我人斯亦孔之休<hi>休羙也休虚蚪反</hi>
　　　　破斧三章章六句<lb/>
<pb n="9a"/>
伐柯美周公也周大夫刺朝廷之不知也<hi>成王旣得雷雨大風之変欲迎周公而朝廷群臣猶惑於管蔡之言不知周公之聖德疑於王迎之礼是以刺之柯古河反朝直遙反笠及下篇同</hi>伐柯如何匪斧不克<hi>柯斧抦也礼義者亦治國之抦箋云克能也伐柯之道推斧乃能之此以類求其類也以喻先王欲迎周公當使賢者先往柄彼病反</hi>取<lb/>
妻如何匪媒不得<hi>媒所以用礼也治國不能用礼則不安箋云媒者能通二姓之言定人家室之道以喻王欲迎周公當先使曉王與周公之意者又先往取七喻反夲亦作娶</hi>伐柯伐柯<lb/>
其則不逺<hi>以其所願乎上交乎下以其所願乎下事乎上不逺求者箋云則法也伐柯者必用柯其大小長短近取法於柯所謂不逺求也王欲迎周公使還其道亦不逺人心足以知之</hi>我覯之子<lb/>
籩豆有踐<hi>踐行列貌箋云覯見也之子是子也斥周公也王欲迎周公當以饗燕之饌行至則歡樂以說之覯古豆反踐賤淺反行戸郎反饌士戀反樂音洛說音恱</hi>
<pb n="9b"/>
　　　　伐柯二章章四句<lb/>
九罭美周公也周大夫刺朝廷之不知也<hi>罭夲亦作域于逼反</hi>九罭之魚鱒魴<hi>興也九罭緵罟小魚之網也鱒魴大魚也箋云設九罭之罟乃後得鱒魴之魚言取物各有噐也興者喻王欲迎周公之來當有其礼鱒才損反沈又音撰魴音房緵子弄反又子公反字又作緫罟音古今江南呼緵罟爲百囊網也</hi>我覯之子衮衣繡裳<lb/>
<hi>所以見周公也衮衣卷龍也箋云王迎周公當以上公之服往見之衮古夲反六冕之第二者也畫爲九章天子畫升龍於衣上公但畫降龍字或作卷音同卷卷冕反</hi>鴻飛遵渚<hi>鴻不冝循渚也箋云鴻大鳥也不冝與鳬鷖之屬飛而循者以喻周公今與凢人處東都之邑失其所鳬音符鷖烏兮反又作翳</hi>公歸<lb/>
無所於女信處<hi>周公未得礼也再宿曰信箋云信誠也時東都之人欲周公留不去故曉之云公西㱕而無所居則可就女誠處是東都也今公當㱕復其位不得留</hi>鴻飛遵陸<hi>陸非<pb n="10a"/>鴻所冝上</hi>公歸不復於女信宿<hi>宿猶處也</hi>是以有衮衣兮<lb/>
無以我公歸兮<hi>無與公㱕之道也箋云是是東都也東都之人欲周公留爲之君故云是以有衮衣謂成王所賫来衮衣願其封周公於此以衮衣命留之無以公西歸賫子西反或作齎同</hi>無使<lb/>
我心悲兮<hi>箋云周公西㱕而東都之人心悲恩德之愛至深也</hi>
　　　九罭四章一章四句三章章三句<lb/>
狼跋羙周公也周公攝政逺則四國流言近<lb/>
則王不知周大夫美其不失其聖也<hi>不失其聖者聞流言不惑王不知不怨終立其志成周之王功致太平復成王之位又爲之大師終始無愆聖德著焉狼音郎獸名也跋卜未反又蒲未反字或作坺同王于况反大音㤗下大師大平同衍起然反</hi>狼跋其胡載<lb/>
㚄其尾<hi>興也跋躐疐跲也老狼有胡進則躐其胡退則跲其尾進退有難然而不失其猛箋云興者喻<pb n="10b"/>周公進則躐其胡猶始欲攝政四國流言辟之而居東都也退則跲其尾謂後復成王之位而老成王又留之其如是聖德無玷缺㚄夲又作疌丁四反又陟值反躐力輙反路其劫反又居業反難乃旦反玷丁簟反</hi>公孫<lb/>
碩膚赤舄几几<hi>公孫成王也豳公之孫也碩大膚美也赤舄人君之盛屨也几几絇皃箋云公周公也孫讀當如公孫于齊之孫孫之言孫遁也周公攝政七年致太平復成王之位孫遁辟此成功之大美欲老成王又留之以爲大師履赤舄几几然孫如字鄭音遜舄音昔屦俱具反絇其俱反遁徒遜反</hi>狼疐<lb/>
其尾載跋其胡公孫碩膚德音不瑕<hi>瑕過也箋云不瑕言不可疵瑕也疪才斯反</hi>
　　　狼跋二章章四句<lb/>
　豳國七篇二十七章二百三句<lb/>
毛詩卷第八<lb/>
</p>
<p>
</p>
  </div>
</body>
</text>
</TEI>
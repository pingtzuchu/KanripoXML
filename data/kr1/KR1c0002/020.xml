<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
毛詩卷第二十<lb/>
駉詁訓傳第二十九<lb/>
<hi>本或作駉之什者是隨例而加耳商頌亦然</hi>毛詩魯頌<hi>魯者周公之子伯禽所封之國也周公有大勲勞於天下成王留之輔相而封伯禽焉其封域在禹貢徐州蒙羽之野十七丗至僖公當周惠王襄王之時能遵伯禽之法外征淮夷内修德教國人美之於是國卿季文子請周而使史克作頌四篇夫子删詩録之者以周公有致太平之勲成王命魯郊祭用天子礼樂故取魯頌而同於王者之後焉</hi>鄭氏箋<lb/>
駉頌僖公也僖公能遵伯禽之法儉以足用<lb/>
寛以愛民務農重榖牧于坰野魯人尊之於<lb/>
是季孫行父請命于周而史克作是頌<hi>季孫行父<pb n="1b"/>季文子也史克魯史也駉古熒反說文作驍又作駫同牧徐音目坰古熒反徐又苦營反或音苦瓊反下同父音甫注同</hi>駉駉牡馬在坰之野<hi>駉駉良馬腹榦肥張也坰逺野也邑外曰郊郊外曰野野外曰林林外曰坰箋云必牧於坰野者辟民居與良田也周礼曰以官田牛田賞田牧田任逺郊之地牡茂后反草木䟽云騭馬也說文同本或作牧</hi>薄言駉者有驈有皇有驪有<lb/>
黃以車彭彭<hi>牧之坰野則駉駉然驪馬白跨曰驈黄白曰皇純黒曰驪黃騂曰黃諸侯六閑馬四種有良馬有戎馬有田馬有駑馬彭彭有力有容也箋云坰之牧地水草旣美牧人又良飲食得其時則自肥徤耳驈户橘反阮孝緒于密反顧野王餘橘反郭音述驪力知反沈又郎西反跨苦化反又苦故反又胡瓦反郭云髀間也蒼頡篇云兩股間也騂息營反字林火營反種章勇反駑音奴飲音䕃食音嗣又並如字</hi>思無疆<lb/>
思馬斯臧<hi>箋云臧善也僖公之思遵伯禽之法反覆思之無有竟巳乃至於思馬斯善多其所及廣傳疆居良反覆芳服反</hi>駉駉牡馬在坰之野薄言駉者<lb/>
<pb n="2a"/>
有騅有駓有騂有騏以車伾伾<hi>倉白雜毛曰騅黃白雜毛曰駓赤黄曰騂倉祺曰騏伾伾有力也騅音佳駓符悲反說文音同郭云今桃花馬也字林作<graphic n="KR1750" url="https://raw.githubusercontent.com/kanripo/KR-Gaiji/master/images/KR1750.png" mimeType="image/png"/>音丕騏音其伾敷悲反字林作駓走也父之反祺音其字又作騏</hi>思無期思馬斯才<hi>才多材也</hi>駉駉<lb/>
牡馬在坰之野薄言駉者有驒有駱有駵有<lb/>
雒以車繹繹<hi>青驪驎曰驒白馬黒鬛曰駱赤身黒鬛曰駵黒身白鬛曰雒繹繹善走也驒徒河反說文云馬文如鼉魚也韓詩及字林云白馬黒髦也駱音洛樊孫爾雅云作白馬黒髦鬛尾也駵音留字林云赤馬黒髦尾也雒音洛本或作駱同繹音亦善足也崔本作驛驎本亦作甐郭良忍反毛色有深淺斑駮隱㔂今之連錢<graphic n="KR0865" url="https://raw.githubusercontent.com/kanripo/KR-Gaiji/master/images/KR0865.png" mimeType="image/png"/>也吕忱良振反孫炎音隣云似魚鱗也鼉刀輒反</hi>思無繹思馬斯作<hi>作始也箋云斁厭也思遵伯禽之法無厭倦也作謂牧之使可乗駕也斁音亦</hi>駉駉牡馬在坰<lb/>
之野薄言駉者有駰有騢有驔有魚以車祛<lb/>
<pb n="2b"/>
祛<hi>隂白雜毛曰駰彤白雜毛曰騢豪骭曰驔二目白曰魚祛祛彊徤也駰舊於巾反讀者並音因騢音遐說文云赤白雜色文似鰕魚驔音簟徒點反字林云又音譚魚如字字書作字林作䐳音並同爾雅云一目白瞷二目白䁩瞷音閑祛起吕反彤徒冬反骭戸晏反</hi>思無邪思馬斯徂<hi>箋云徂猶行也思遵伯禽之法專心無復邪意也牧馬使可走行邪似嗟反注同復扶又夫</hi>
　　　　　駉四章章八句<lb/>
有駜頌僖公君臣之有道也<hi>有道者以礼義相與之謂也駜筆備反又符必反字林又父必反</hi>有駜有駜駜彼乗黃<hi>駜馬肥彊貌馬肥彊則能升髙進逺臣彊力則能安囯箋云此喻僖公之用臣必先致其禄食禄食足而臣莫不盡其忠乗繩證反下同</hi>夙夜<lb/>
在公在公明明<hi>箋云夙早也言時臣憂念君事早起夜寐在於公之所在於公之所但明義明德也礼記曰大斈之道在明明德大音㤗</hi>振振鷺鷺于下鼔咽咽<lb/>
<pb n="3a"/>
醉言舞于胥樂兮<hi>振振群飛貌鷺白鳥也以興絜白之士咽咽鼓節也箋云于於胥皆也僖公之時君臣無事則相與明義明德而巳絜白之士群集於君之朝君以礼樂與之飮酒以鼔節之咽咽然至於无筭爵則又舞燕楽以盡其歡君臣於是則皆喜樂也咽本又作淵鼔同烏玄反又於巾反樂音洛注喜楽下胥樂兮及注安樂同朝直遥反</hi>有駜有駜駜彼乗牡夙夜在公<lb/>
在公飲酒<hi>言臣有餘敬而君有餘惠</hi>振振鷺鷺于飛鼔咽<lb/>
咽醉言歸于胥樂兮<hi>箋云飛喻群臣醉欲退也</hi>有駜有駜<lb/>
駜彼乗駽<hi>青驪曰駽駽呼縣反</hi>夙夜在公在公載燕<hi>箋云載之言則也</hi>自今以始歳其有君子有榖詒孫子于<lb/>
胥樂兮<hi>歳其有豐年也箋云榖善詒遺也君臣安樂則隂陽和而有豐年其善道則可以遺子孫也○歳其有夲或作歳其有矣又作歳其有年者矣皆衍字也詒孫子夲或作詒厥孫子詒于孫子皆是妄加也詒<pb n="3b"/>以之反遺唯季反下同</hi>
　　　　　有駜三章章九句<lb/>
泮水頌僖公能修泮宮也<hi>泮普半反夲或作頖音判泮宫諸侯之斈也泮半也半有水半無水也鄭注礼記云頖班也所以班政教僖音希</hi>思樂泮水薄采其<lb/>
芹<hi>泮水泮宫之水也天子辟雝諸侯泮宫言水則采取其芹宫則采取其花箋云芹水菜也言巳思楽僖公之修泮宫之水復伯禽之法而往觀之采其芹也辟雝者築土雝水之外圎如璧四方來觀者均之泮之言半也半水者蓋東西門以南通水北无也天子諸侯宫異制因形然辟音璧下同芹其斤反觀古亂反又音官</hi>魯<lb/>
侯戾止言觀其旂其旂茷茷鸞聲噦噦無小<lb/>
無大從公于邁<hi>戾來止至也言觀其旂言法則其文章也茷茷言有法度也噦噦言有声也箋云于往邁行也我采泮水之芹見僖公來至于泮宮我則觀其旂茷茷然鸞和之聲噦噦然臣无尊卑皆從君<pb n="4a"/>行而來稱言此者僖公賢君人樂見之筏满宫反又普其反本又作伐歲呼㑹反</hi>思樂泮水<lb/>
薄采其藻魯侯戾止其馬蹻驕其馬驕蹻其<lb/>
音昭昭<hi>其馬蹻蹻言强盛也箋云其音昭昭僖公之德音藻音早蹻居表反昭之繞反</hi>載色<lb/>
載笑匪怒伊教<hi>色温潤也箋云僖公之至泮宫和顔色而笑語非有所怒於是有所教化也</hi>
思樂泮水薄采其茆<hi>苑鳧葵也苑音卯徐音柳韋昭萌藻反丁寶云今之<graphic n="KR1910" url="https://raw.githubusercontent.com/kanripo/KR-Gaiji/master/images/KR1910.png" mimeType="image/png"/>
                    草堪爲菹江東有之何承天云此菜出東海堪為菹醬也鄭小同云江南人名之專菜生陂澤中草木䟽同又云或名水葵一云今之浮菜即猪專也本草有鳧葵陶弘景以入有名无用品解者不同未詳其正沈以小同及草木䟽所說爲得鳬音符</hi>魯侯戾止在泮飲酒旣飲旨酒求<lb/>
錫難老<hi>箋云在泮飲酒者徴先生君子与之行飲酒之礼而因凶謀事也巳飲美酒而長賜其難使老難使老者最壽考也長賜之者如王制所云入十月告存九十日有秩者与与音餘</hi>順彼長道<lb/>
<pb n="4b"/>
屈此群醜<hi>屈収醜衆也箋云順從長逺屈治醜惡也是時淮夷叛逆旣謀之於泮宫則從彼逺道往伐之治此群為惡之人屈丘匆反徐云鄭又其勿反</hi>穆穆魯侯敬明其德敬<lb/>
慎威儀維民之則允文允武昭假烈祖<hi>假至也箋云則法也僖公之行民之所法傚也僖公信文矣為修泮宫也信武矣為伐淮夷也其聦明乃至於美祖之德謂遵伯禽之法假古百反行下孟反又如字</hi>靡有不孝自求伊祜<hi>箋云祜福也囯人无不法傚之者皆庻幾力行自求福禄祜音户</hi>明明魯侯克明其德旣作<lb/>
泮宫淮夷攸服<hi>箋云克能攸所也言僖公能明其德修泮宫而德化行於是伐淮夷所以能服也</hi>矯矯虎臣在泮獻馘淑問如皐陶在泮<lb/>
獻囚<hi>囚拘也箋云矯矯武貌馘所格者之左耳淑善也囚所虜獲者僖公旣伐淮夷而反在泮宫使武臣獻馘又使善聽獄之吏如皐陶者獻囚言伐有功所任得其人矯夲又作蟜亦作蹻居表反馘古獲反陶音遥皐陶<pb n="5a"/>唐虞之士官</hi>濟濟多士克廣德心桓桓于征狄彼<lb/>
東南<hi>桓桓威武貌箋云多士謂虎匡及如皐陶之屬征征伐也狄當作剔剔治也東南斥淮夷狄王他歴反逺也孫毓同鄭治也音同沈云毛如字未詳所岀韓詩作鬄鬄除也</hi>烝烝皇皇不吳<lb/>
不揚不告于訩在泮獻功<hi>烝烝厚也皇皇美也揚傷也箋云烝烝猶進進也皇皇當作猶往往也吴譁也訩訟也言多士之於伐淮夷皆勸之有進進往往之心不讙譁不大声僖公還在泮宮又無以争訟之事告於治訟之官者皆自獻其功烝之丞反皇毛如字鄭作于况反吴鄭如字又王音誤作㕦音話痬余章反訩音凶讙音歡譁音花爭爭闘之爭</hi>角弓其觩束矢其<lb/>
搜戎車孔博徒御無斁旣克淮夷孔淑不逆<lb/>
<hi>觩㢮貌五十矢爲束搜衆意也箋云角弓觩然言持弦急也束矢搜然言勁疾也博當作傳甚傳致者言安利也徒行者御車者皆敬其事又無厭倦也僖公以此兵衆伐淮夷而勝之其士卒甚順軍法而善無有爲逆者謂堙井刋<pb n="5b"/>木之類觩音蚪捜依字作<graphic n="KR0679" url="https://raw.githubusercontent.com/kanripo/KR-Gaiji/master/images/KR0679.png" mimeType="image/png"/>色留反博徐云毛如字王同大也鄭作傳音附斁夲又作繹又作射或作懌皆音亦㢮式氏反夲又作施同致直置反卒尊忽反堙音因塞也刋苦干反服䖍云削也</hi>式固爾猶淮<lb/>
夷卒獲<hi>箋云式用猶謀也用堅固女軍謀之故故淮夷盡可獲服也謀謂度己之德慮彼之罪以出兵也度待洛反</hi>翩彼飛鴞集于泮林食我桑黮懷我<lb/>
好音<hi>翩飛貌鴞惡聲之鳥也黮桑實也箋云懷歸也言鴞恒惡鳴今來止於泮水之木上食其桑黮爲此之故故改其鳴歸就我以善音喻人感於恩則化也翩音篇鴞于嬌反黮說文字林皆作葚時審反爲于僞反</hi>憬<lb/>
彼淮夷來獻其琛元龜象齒大賂南金<hi>憬逺行貌琛寳也元龜尺二寸賂遺也南謂荆掦也箋云大猶廣也廣賂者賂君及卿大夫也荆揚之州貢金三品憬九永反沈又孔永反說文作懬音獷云闊也一曰廣大也琛勑金反揵爲舎人云美寳曰琛賂音路遺唯季反</hi>
　　　　泮水八章章八句<lb/>
<pb n="6a"/>
閟宫頌僖公能復周公之宇也<hi>宇居也閟筆位反僖音希</hi>閟<lb/>
宫有侐實實枚枚<hi>閟閉也先妣姜嫄之廟在周常閉而無事孟仲子曰是禖宫也侐清淨也實實廣大也枚枚礱密也箋云閟神也姜嫄神所依故廟曰神宮侐况域反一音火季反枚莫囬反韓詩云間暇無人之貌也嫄音元禖莫回反礱路東反厲也</hi>赫赫姜嫄其德不囬上<lb/>
帝是依無災無害彌月不遟<hi>上帝是依依其子孫也箋云依依其身也彌終也赫赫乎顯著姜嫄也其德貞正不囬邪天用是馮依而降精氣其任之又無災害不坼不副終人道十月而生子不遟晚○災字又作灾亦作菑音同邪似嗟反天用是馮依一夲作馮依其身馮夲又作憑同皮陵反坼勑宅反裂也副孚逼反</hi>是生后稷降之百福黍稷重穋稙稺<lb/>
菽麥奄有下國俾民稼穡<hi>先種曰稙後種曰稺箋云奄猶覆也姜嫄用是而生子后稷天神多與之福以五榖終覆蓋天下使民知稼穡之道言不空生也后稷生而名棄長大堯登用之使<pb n="6b"/>居稷官民頼其功後雖作司馬天下猶以后稷稱焉重直容反夲又作種同穋音六夲又作稑音同稙徴力反徐時力反韓詩曰長稼也稺音雉韓詩云幼稼也菽音叔大豆也俾必爾反夲亦作卑下皆同長張丈反</hi>有稷<lb/>
有黍有稻有秬奄有下土纉禹之緒<hi>緒業也箋云秬黒黍也緒事也堯時洪水爲災民不粒食天神多與后稷以五榖禹平水土乃教民播種之於是天下大有故云纉禹之事也美之故申說以明之秬音巨纉子管反粒音立</hi>后稷之孫實維大王居<lb/>
𡵨之陽實始翦商<hi>翦齊也箋云翦断也大王自豳徙居歧陽四方之民咸歸往之於時而有王迹故云是始断啇大音㤗後大王大平皆同翦子踐反断音短豳彼貧反王迹于况反</hi>至于<lb/>
文武纉大王之緒致天之届于牧之野無貳<lb/>
無虞上帝臨女<hi>虞誤也箋云届極虞度也文王武王継大王之事至受命致大平天所以罰極紂於啇郊牧野其時之民皆樂武王之如是故戒之云無有二心也無復討度也天視護女至則克勝届音戒<pb n="7a"/>貳音二極紀力反下同度待洛反下同復扶又反</hi>敦商之旅克咸厥功<hi>箋云敦治旅衆咸同也武王克殷而治商之臣民使得其所能同其功於先祖也后稷大王文王亦周公之祖考也伐紂周公又與焉故述之以美大魯敦鄭都囬反玉徐都門反厚也與音預</hi>王曰叔父建爾<lb/>
元子俾侯于魯大啓爾宇爲周室輔<hi>王成王也元首宇居也箋云叔父謂周公也成王告周公曰叔父我立女首子使爲君於魯謂欲封伯禽也封魯公以爲周公後故云大開女居以爲我周家之輔謂封以方七百里欲其彊於衆囯</hi>乃命魯公俾侯于東<lb/>
錫之山川土田附庸<hi>箋云東東藩魯囯也旣告周公以封伯禽之意乃䇿命伯禽使爲君於東加賜之以山川土田及附庸令專統之王制曰名山大川不以封諸侯附庸則不得專臣也藩方元反䇿𥘉革反令力呈反</hi>周公之孫莊公之子龍旂承祀六<lb/>
轡耳耳春秋匪解享祀不忒<hi>周公之孫莊公之子謂僖公也耳耳<pb n="7b"/>然至盛也箋云交龍爲旂承祀謂視祭事也四馬故六轡春秋猶言四時也忒變也觧音懈忒他得反</hi>皇<lb/>
皇后帝皇祖后稷享以騂犧是饗是冝降福<lb/>
旣多<hi>騂赤犧純也箋云皇皇后帝謂天也成王以周公大命魯郊祭天亦配之以君祖后稷其牲用赤牛純色與天子同也天亦饗之冝之多與之福騂息營反犧許冝反</hi>周公皇祖亦其福<lb/>
女秋而載甞夏而楅衡白牡騂剛犧尊將將<lb/>
毛炰胾羮籩豆大房萬舞洋洋孝孫有慶<lb/>
<hi>諸侯夏禘則不礿秋祫則不甞唯天子兼之楅衡設牛角以楅之也白牡周公牲也騂剛魯公牲也犧尊有沙飾也毛炰䐁也胾肉也羹大羮鉶羮也大房半體之爼也洋洋衆多也箋云此皇祖謂伯禽也載始也秋將甞祭於夏則養牲楅衡其牛角爲其觸觝人也秋甞而言始者秋物新成尚之也大房玉飾爼也其制足間有横下五拊似乎堂後有房然万舞千舞也福音福逼也犧鄭素河反毛六有沙飾則冝同鄭王許冝反將七羊反炰蒲包反胾側吏反<pb n="8a"/>羹音庚又音衡洋音羊徐音詳礿羊灼反祫咸革反楅音逼沙素何反刻鳯皇於尊其羽形婆娑然也一云畫也豚字又作㹠徒門反鉶字又作鈃音刑為于僞反觝都禮反横古曠反一音光拊方于反</hi>俾爾熾<lb/>
而昌俾爾壽而臧保彼東方魯邦是常不虧<lb/>
不崩不震不騰三壽作朋如岡如陵<hi>震動也騰乘也壽考也箋云此皆慶孝孫之辭也俾使臧善保安常守也虧崩皆謂毀壞也震騰皆謂僣踰相侵犯也三壽三卿也岡陵取堅固也熾尺志反僣子念反</hi>公車千乗朱英緑縢二矛重弓<lb/>
<hi>大國之賦千乗朱英矛飾也縢䋲也重弓重於鬯中也箋云二矛重弓備折壞也兵車之法左人持弓右人持矛中人御乗繩證反注千乗同英如字徐於耕反縢徒登反重直龍反注同鬯勑亮反弓衣也字或作韔同</hi>公<lb/>
徒三萬具胄朱綅烝徒増増<hi>貝胄貝飾也朱綅以朱綅綴之増増衆也箋云萬二千五百人爲軍大國三軍合三萬七千五百人言三萬者舉成數也烝進也徒進行増増然胄直又<pb n="8b"/>反綅息廉反說文云綫也沈又倉林反又音侵烝之升反增如字綴沈知稅反又張劣反</hi>戎狄是膺<lb/>
荆舒是懲則莫我敢承<hi>膺當承止也箋云懲文也僖公與齊桓舉義兵北當戎與狄南艾荆及群舒天下無敢禦也艾音刈</hi>俾爾昌而熾俾爾壽而冨<lb/>
黃髮台背壽胥與試<hi>箋云此慶僖公勇於用兵討有罪也黃髮台背皆壽徴也胥相也壽而相與試謂講氣力不衰倦台他來反背音貝</hi>俾爾昌而大俾爾耆<lb/>
而艾萬有千歳眉壽無有害<hi>箋云此文慶僖公勇於用兵討有罪也中時魯微弱爲鄰邦所侵削今乃復其故故喜而重慶之俾爾猶使女也眉壽秀眉亦壽徴艾五盖反中張仲反重直用反</hi>㤗山巖巖魯邦所詹奄有龜蒙遂荒大<lb/>
東至于海邦淮夷來同莫不率從魯侯之功<lb/>
<hi>詹至也龜山也蒙山也荒有也箋云奄覆荒奄也大東極東海邦近海之囯也來同爲同盟也率從相率從於中囯<pb n="9a"/>也魯侯謂僖公荒如字韓詩作荒云至也近附近之近</hi>保有鳧繹遂荒徐宅<lb/>
至于海邦淮夷蠻貃及彼南夷莫不率從莫<lb/>
敢不諾魯侯是若<hi>鳧山也繹山也宅居也淮夷蛮貃而夷行也南夷荆楚也若順也箋云諾應辭也是若者是僖公所謂順也鳧音符繹音亦一昔夕字又作嶧同貃字又作貉武伯反行下孟反應應對之應</hi>天錫公純嘏眉壽保魯居常與許復<lb/>
周公之宇<hi>常許魯南鄙西鄙箋云純大也受福曰嘏許許由也魯朝宿之邑也常或作甞在薛之旁春秋魯莊公三十一年築臺于薛是與周公有甞邑所由未聞也六國時齊有孟甞君食邑於薛嘏古雅反朝直遥反薛字又作薛息列反與音餘</hi>魯侯燕喜令妻壽母宜大夫<lb/>
庻士邦國是有旣多受祉黃髮兒齒<hi>箋云燕燕飲也令善也僖公宴飲於内寢則善其妻壽其母謂爲之祝慶也與羣臣燕則欲與之相冝亦祝慶也是有猶常有也兒<pb n="9b"/>齒亦壽徵齒五兮反齒落更生細者也字書作齯音同一音如字爲于僞反祝之又反下同</hi>徂來之<lb/>
松新甫之柏是斷是度是㝷是尺<hi>徂來山也新甫山也八尺曰㝷斷音短度待洛反</hi>松桷有舄路寢孔碩新廟奕奕<lb/>
奚斯所作<hi>栴欀也舄大貌路寢正寢也新廟閔公廟也有大夫公子奚斯者作是廟也箋云孔甚碩大也奕奕佼美也修舊曰新所新者姜嫄廟也僖公氶衰廢之政修周公伯禽之敎故治正寢上新姜嫄之廟姜嫄之廟廟之先也奚斯作者敎護屬功課章程也至文公之時大室屋壞桷音角方曰桷舄音昔徐又音託奕音亦榱色追反佼古卯反屬音燭</hi>孔曼且碩萬民是若<hi>曼長也箋云曼修也廣也且然也囯人謂之順也曼音万</hi>
　　閟宮八章二章章十七句一章十二句<lb/>
　　一章三十八句二章章八句二章章十句<lb/>
<pb n="10a"/>
駉四篇二十三章二百四十三句<lb/>
那詁訓傳第三十<lb/>
　毛詩商頌<hi>啇者契所封之地名成湯伐桀王天下<graphic n="KR2581" url="https://raw.githubusercontent.com/kanripo/KR-Gaiji/master/images/KR2581.png" mimeType="image/png"/>以爲國號後丗有中宗髙宗中興時有作詩頌之者當周宣王之時宋大夫正考父校商之名頌十二篇於周之太師以那爲首㱕而祭於先王孔子録詩之時止五篇而巳乃列之以備三頌</hi>鄭氏箋<lb/>
那祀成湯也微子至于戴公其間禮樂廢壞<lb/>
有正考甫者得商頌十二篇於周之大師以<lb/>
那爲首<hi>禮樂廢壞者君怠慢於爲政不修祭祀朝聘飬賢待賔之事有司忘其禮之儀制楽師失其聲之曲折由是散亡也自正考父至孔子之時又無七篇矣正考甫孔子之先也其祖弗甫何以有宋而授厲公那乃河反微子名啓紂庶兄周武王封之於宋爲殷後正考甫宋湣公之曽孫孔子七丗祖甫夲亦作父音甫大音㤗後<pb n="10b"/>大甲大古大戊大祖皆放此朝直遥反折之設反</hi>猗與那與置我鞉鼔<hi>猗歎辭那多也鞉鼔樂之所成也夏后氏足鼔殷人置鼔周人縣鼔箋云置讀曰植植鞉鼔者爲楹貫而樹之美湯受命伐桀定天下而作護樂故歎之多其改夏之制乃始植我殷家之楽鞉與鼔也鞉雖不植貫而揺之亦植之類猗於冝反與音余下同置毛如字鄭作植時職反又音值鞉音桃小鼔也夏户雅反注同縣音玄下同楹音盈柱也貫古亂反護户故反</hi>奏鼔簡簡衎我烈祖湯孫奏假綏我<lb/>
思成<hi>衎楽也烈祖湯有功烈之祖也假大也箋云奏鼓奏堂下之楽也烈祖湯也湯孫大甲也假升绥安也以金奏堂下諸縣其聲和大簡二然以楽我功烈之祖成湯湯孫大甲又奏升堂之楽弦歌之乃安我心所思而成之謂神明來格也禮記曰齊之日思其居處思其笑語思其志意思其所楽思其所耆齊三日乃見其所爲齊者祭之日入室僾然必有見乎其位周旋岀户粛然必有聞乎其容聲岀户而聽愾然必有聞乎其歎息之聲此之謂思成衎苦旦反假毛古雅反鄭作格樂音洛下以楽我同齊側皆反夲亦作齋下同耆市志反爲于僞反僾音受愾<pb n="11a"/>苦代反</hi>鞉鼔淵淵嘒嘒管聲旣和且平依我磬<lb/>
聲<hi>嘒嘒然和也平正平也依倚也磬聲之清者也以象萬物之成周尚臭殷尚声箋云磬玉磬也堂下諸縣與諸管聲皆和平不相奪倫又與玉磬之聲相依亦謂和平也玉磬尊故異言之淵古玄反又烏玄反嘒呼惠反倚於綺反</hi>於赫湯孫穆穆厥聲庸鼔有斁萬舞有<lb/>
奕<hi>於赫湯孫盛矣湯爲人子孫也大鍾曰庸斁斁然盛也奕奕然閉也箋云穆穆美也扵盛矣湯孫呼大甲也此楽之美其声鍾鼔則斁斁然有次序其于舞又閑習於音烏注同庸如字依字作鏞斁奕並音亦</hi>我<lb/>
有嘉客亦不夷懌自古在昔先民有作温恭<lb/>
朝夕執事有恪<hi>夷說也先王稱之曰在古古曰在昔昔曰先民有作有所作也恪敬也箋云嘉客謂二王後及諸侯來助祭者我客之來助祭者亦不說懌乎言說懌也乃大古而有此助祭之禮非專於今也其禮儀温温然恭敬執事薦饌則又敬也懌音亦字又作繹同恪苦各反說音悅下同薦本又作<graphic n="KR1002" url="https://raw.githubusercontent.com/kanripo/KR-Gaiji/master/images/KR1002.png" mimeType="image/png"/>同牋練反饌<pb n="11b"/>士恋反</hi>顧予烝甞湯孫之將<hi>箋云顧猶念也將猶扶助也嘉客念我殷家有時祭之事而來者乃大甲之扶助也序助者來之意也烝之丞反</hi>
　　　　　那一章二十二句<lb/>
烈祖祀中宗也<hi>中宗殷王大戊湯之玄孫也有桑殺之異懼而修德殷道復興故長顯之號爲中宗復扶又反</hi>嗟嗟烈祖有秩斯祜申錫無疆及爾<lb/>
斯所旣載清酤賚我思成<hi>秩常申重酤酒賚賜也箋云祜福也賚讀如往來之來嗟嗟乎我功烈之祖成湯旣有此王天下之常福天又重賜之以無竟界之期其福乃及女之此所女女中宗也言氶湯之業能興之也旣載清酒於尊酌以祼獻而神靈來至我致齊之所思則用成重言嗟嗟美歎之深祜音户疆居良反下同酤音户賚毛如字鄭音來重直用反下皆同王于况反竟音境本又作境祼古亂反齊側皆反本亦作齋</hi>亦有和羮旣戒旣平鬷假無言時靡有<lb/>
<pb n="12a"/>
爭綏我眉壽黃耇無疆<hi>戒至鬷緫假大也緫大无言無争也箋云和羮者五味調腥孰得莭食之扵人性安和喻諸侯有和順之德也我旣祼獻神靈來至亦復由有和順之諸侯來助祭也其在廟中旣恭粛敬戒矣旣齊丘乎列矣至于設薦進爼又緫升堂而齊一皆服其職勸其事寂然无言語者无爭訟者此由其心平性和神靈用之故安我以壽考之福㱕羙焉鬷子東反假毛古雅反鄭音格下以假以享同爭爭闘之爭注同綏音妥耇音苟緫音揔調音條祼音灌</hi>約軝錯衡八鸞鶬鶬<lb/>
以假以享我受命溥將自天降康豐年穰穰<lb/>
<hi>八鸞鶬鶬言文徳之有聲也假大也箋云约軧轂飾也鵉在鑣四馬則八鸞假升也享獻也將猶助也諸侯來助祭者乗蒃轂金飾錯衡之車駕四馬其鵉鶬鶬然聲和言車服之得其王也以此來朝升堂獻其囯之所有扵我受政教至祭祀又漙助我言得万囯之歡心也天扵是下平安之福使年豐軧祈乂反錯如字徐又采故反鶬七羊反夲亦作鏘鏘溥音普穰如羊反轂工木反飾音式鑣彼苗反蒃直轉反朝直遥反</hi>來假來享降<lb/>
<pb n="12b"/>
福無疆<hi>箋云享謂獻酒使神饗之也諸侯助祭者來升堂來獻酒神靈又下与我乆長之福假音格王云至也</hi>顧予烝甞湯孫之將<hi>箋云此祭中宗諸侯來助之所言湯孫之將者中宗之饗此祭由湯之功故本言之</hi>
　　　　　烈祖一章二十二句<lb/>
玄鳥祀髙宗也<hi>祀當作祫祫合也髙宗殷王武丁中宗玄孫之孫也有雊雉之異又懼而修徳殷道復㒷故亦表顯之號爲髙宗云崩而始合祭扵契之廟歌是詩焉古者君䘮三年旣畢禘扵其廟而後祫祭扵大祖明年春禘扵群廟自北之後五年而再殷祭一禘一祫春秋謂之大事祀毛王如字鄭作袷戸夾反推雉之異尚書云髙宗祭成湯有飛雉升鼎耳而雊是也雊古豆反復扶又反契息列反本又作偰同又作卨古字也後放此古者君䘮三年旣畢禘于其廟而後祫祭于大祖明年春禘于群廟一本作古者䘮三年旣畢祫于大祖明年禘于群廟案此序一注舊有兩夲前𥙿後禘是前夲兩縍夾一祫是後夲也</hi>天命玄鳥降<lb/>
<pb n="13a"/>
而生商宅殷土芒芒<hi>玄鳥鳦也春分玄鳥降湯之先祖有娀事女簡狄配高辛氏帝帝率與之祈于郊禖而生契故本其爲天所命以玄鳥至而生焉芒芒大貌箋云降下也天使鳦下而生商者謂鳦遺卯娀氏之女簡狄吞之而生契爲堯司徒有功封商堯知其後將興又錫其姓焉自契至湯八遷始居亳之殷地而受命國日以廣大芒芒然湯之受命由契之功故本其天意芒莫剛反娀息忠反禖音梅卵力管反亳傍各反地名</hi>古帝命<lb/>
武湯正域彼四方方命厥后奄有九有<hi>正長域有也九有九州也箋云古帝天也天帝命有威武之德者成湯使之長有邦域爲政於天下方命其君謂徧告諸侯也湯有是德故覆有九州爲之王也長張文反下同徧音遍</hi>商之先后受命不殆在武丁孫<lb/>
子<hi>武丁高宗也箋云后君也商之先君受天命而行之不觧殆者在高宗之孫子言高宗興湯之功法度明也解音懈</hi>
武丁孫子武王靡不勝龍旂十乗大糦是承<lb/>
<hi>勝任也箋云交龍爲旂糦黍稷也高宗之孫子有武功有王德於天下者無所不勝服乃有諸侯建龍旂者十乗奉承黍稷而<pb n="13b"/>進之者亦言得諸侯之歡心十乘者二王後八州之大國王于况反又如字下同勝音升鄭式正反乗純証反注同糦尺志反韓詩云大祭也任音壬下何任同</hi>邦畿十里維民所止肇域彼四海<hi>畿疆也箋云止猶居也肇當作兆王畿千里之内其民居安乃後兆域正天下之經界言其爲政自内及外彊居良反竟界也兆音召與肇同</hi>
四海來假來假祁祁景員維河殷受命咸宜<lb/>
百禄是何<hi>景大員均何任也箋云假至也祈祈衆多也員古文作云河之言何也天下旣蒙王之政令皆得其所而來朝覲貢獻其至也祁祁然衆多其所貢於殷大至所云維言何乎言殷王之受命皆其宜也百禄是何謂當擔負天之多福假音格至也下同祁巨移反或之尺之二反員音圓鄭音云河鄭云河之言何也王以爲河水本或作何何音河河可反本亦作苛音同鄭云擔負也下篇何天同朝直遥反擔都藍反下篇同</hi>
　　　　　玄鳥一章二十二句<lb/>
長發大禘也<hi>箋云大禘郊祭天也禮記曰王者禘其祖之所自出以其祖配之是謂也長如字禘<pb n="14a"/>大計反鄭云大禘者郊祭天也王云殷祭也</hi>濬哲維商長發其祥洪水芒<lb/>
芒禹敷下土方外大國是疆幅隕旣長<hi>濬深洪大也諸夏爲外幅廣也隕均也箋云長猶久也隕當作圓圓謂周也深知乎維商之德也久發見其禎祥矣乃用洪水禹敷下土正四方定諸夏廣大其竟界之時始有王天下之萌兆歷虞夏之世故爲久也濬音峻哲音折或作悊芒音亡依韵音忙疆居良反幅方目反隕音圓鄭周也徐于貧反夏户雅反下皆同圓音縁又作圜知音智見言遍反禎音貞祥也竟音境王于况反湯王言王之王德皆同</hi>有娀方將帝立子生商<hi>有娀契毋也將大也契生商也箋云帝黒帝也禹敷下土之時有娀氏之國亦始廣大有女簡狄吞鳦卵而生契堯封之於商後湯王因以爲天下號故云帝立子生商契音雪</hi>玄王桓撥受小國是逹受大國是逹率履不<lb/>
越遂視旣發<hi>玄王契也桓大撥治履禮也箋云承黒帝而立子故謂契爲玄王遂猶徧也發行也玄王廣大其政治始堯封之商爲小國舜之末年乃益其土地爲大國皆能逹其教令使其民循禮不得踰越乃徧省視之教則盡<pb n="14b"/>行也撥本末反韓詩作發發明也徧音遍下同治直吏反令如字逹叶他悦切</hi>相土烈烈海外<lb/>
有截<hi>相土契孫也烈烈威也箋云截整齊也相土居夏后之世承契之業入爲王官之伯出長諸侯其威武之盛烈烈然四海之外率服截爾整齊相息亮反截才結反長張丈反</hi>帝命不違至于湯齊<hi>至湯與天心齊箋云帝命不違者天之所以命契之事世世行之其德浸大至於湯而當天心齊如字命音民去聲令也浸大子鴆反</hi>
湯降不遲聖敬日躋昭假遲遲上帝是祗帝<lb/>
命式于九圍<hi>蘇云至湯而王業成與天命㑹也降猶生也不遲言疾也躋升也遲遲久也祗敬也式法也九圍九州也箋云降下假暇式用也湯之下土尊賢甚疾其聖敬之德日進然而以其德聰明寛暇天下之人遲遲然言急于巳而緩於人天命是故愛敬之也天於是又命之使用事於天下言王之也○商之先祖旣有明德天命未嘗去之以至於湯湯之生也應期而降適當其時其聖敬又日躋升以至昭假于天久而不息惟上帝是敬故帝命之使爲法於九州也躋子兮反鄭注礼記讀上爲湯躋讀此爲日齋齋莊也假古雅反又音格鄭音暇案王肅訓假爲至格是玉音也沈云鄭箋云寛<pb n="15a"/>假此以義訓非轉字也祗諸時反下音遐嫁也</hi>受小球大球爲下國綴旒<lb/>
何天之休<hi>球王綴表旒章也箋云綴猶結也旒旌之垂者也休美也湯旣爲天所命則受小玉謂尺二寸圭也受大玉謂珽也長三尺執圭搢珽以與諸侯㑹同結定其心如旌旗之旈縿著焉擔負天之美譽爲衆所歸郷球音求下同綴陟劣反徐又張衛反休虚蚪反珽吐頂反天子玉笏長三尺杼上終葵首長直亮反縿所衘反著直略反郷夲亦作嚮許亮反下義同</hi>不競不絿不剛不柔敷政優<lb/>
優百禄是遒<hi>絿急也優優和也遒聚也箋云競逐也不逐不與人争前後絿音求徐音虯遒子由反又在由反</hi>受小共大共爲下國駿厖何天之龍<lb/>
<hi>共法駿大厖厚龍和也箋云共執也小共大共猶所執搢小球大球也駿之言俊也龍當作寵寵榮名之謂共毛音恭鄭音拱一云毛亦音拱駿音峻鄭俊也又云毛亦作俊讀厖莫邦反徐云鄭音武講反是叶拱及寵韻也龍毛如字鄭作寵</hi>敷奏其勇不震不動不戁不竦百禄是<lb/>
<pb n="15b"/>
緫<hi>戁恐竦懼也箋云不震不動不可驚憚也敷本亦作傳音孚戁奴版反竦栗勇反緫子孔反本亦作鬷音宗恐曲勇反憚丹未反</hi>武王載斾有䖍秉鉞如火烈烈則<lb/>
莫我敢曷<hi>武王湯也斾旗也䖍固曷害也箋云有之言尺也上旣美其剛柔得中勇毅不懼於是有武功有王德乃建斾興師出伐又固持其鉞志在誅有罪也其威勢如猛火之炎熾誰敢禦害我斾蒲貝反中音張仲反</hi>苞有三蘖莫遂莫達九有有截<hi>苞本蘖餘也箋云苞豐也天豐大先三正之後丗謂居以大國行天子之禮樂然而無有能以德自遂達於天者故天下歸郷湯九州齊壹截然蘖五葛反韓詩云絶也</hi>韋顧旣伐昆吾夏桀<hi>有韋囯者有顧囯者有昆吾國者箋云韋豕韋彭姓也顧昆吾巳姓也三囯黨於桀惡湯先伐韋顧克之昆吾夏桀則同時誅也○韋顧漢書古今人表作韋鼔巳音纪又音𣏌</hi>昔在中葉有震且業允也天<lb/>
子降予卿士<hi>葉丗也業危也箋云中丗謂相土也震猶威也相土始有征伐之威以爲子孫討惡<pb n="16a"/>之業湯遵而興之信也天命而子之下予之郷士謂生賢佐也春秋傳曰畏君之震師徒橈敗中如字又張仲反橈女教反一音丈卯反亂也</hi>實維阿衡實左右商王<hi>阿衡伊尹也左右助也箋云阿倚衡平也伊尹湯所依倚而取平故以爲官名啇王湯也左音佐右音又倚於綺反</hi>
　　　　長發七章一章八句四章章七句<lb/>
　　　　　一章九句一章六句<lb/>
殷武祀髙宗也撻彼殷武奮伐荆楚罙入其<lb/>
阻裒荆之旅<hi>撻疾意也殷武殷王武丁也荆楚荆州之楚囯也冞深裒聚也箋云有鍾鼔曰伐穼冐也殷道衰而楚人叛髙宗撻然奮揚威武出兵伐之冐入其險阻謂踰方城之隘克其軍率而俘虜其士衆撻他逹反韓詩云逹也罙西規反說文作罙從<graphic n="KR2366" url="https://raw.githubusercontent.com/kanripo/KR-Gaiji/master/images/KR2366.png" mimeType="image/png"/>米云冐也阻莊吕反裒蒲侯反冐莫報反下同隘於懈反窄也俘音孚囚也</hi>有截其所湯孫之緒<hi>箋云绪業也所猶処也髙宗所伐之処囯邑皆<pb n="16b"/>服其罪更自勑整截然齊壹是乃湯孫大甲之等功業處昌慮反下同</hi>維女荆楚居國<lb/>
南郷昔有成湯自彼氐羌莫敢不來享莫敢<lb/>
不來王曰商是常<hi>郷所也箋云氐羌夷狄囯在西方者也享献也丗見曰王維女楚囯近在荆州之域居中囯之南方而背叛乎成湯之時乃氐羌逺夷之囯來獻來見曰商王是吾常君也此所用責楚之義女乃逺夷之不如氐都啼反見䝨遍反背音佩</hi>天命多辟設都于禹之<lb/>
績歳事來辟勿予禍適稼穡匪觧<hi>辟君適過也箋云多衆也來辟猶來王也天命乃令天下衆君諸侯立都於禹所治之功以歳時來朝覲於我殷王者勿罪過與之禍適徒勑以勸民稼穡非可觧倦時楚不修諸侯之職此所用告曉楚之義也禹平水士弼成五服而諸侯之國定是以云然辟音壁下同王音僻邪也適直革反徐張革反注同韓詩云數也解音懈注同朝直遥反</hi>天命降監<lb/>
下民有嚴不僭不濫不敢怠遑命于下國封<lb/>
<pb n="17a"/>
建厥福<hi>嚴敬也不僣不濫賞不僣刑不濫也封大也箋云降下遑暇也天命乃下視下民有嚴明之君能明德慎罰不敢怠惰自暇於政事者則命之於小國以爲天子大立其福謂命湯使由七十里王天下也時楚僣號王位此又所用告曉楚之義僭子念反王于况反</hi>商邑翼翼四方之極<lb/>
赫赫厥聲濯濯厥靈壽考且寜以保我後生<lb/>
<hi>啇邑京師也箋云極中也商邑之礼俗翼翼然可則效乃四方之中正也赫赫乎其出政敎也濯濯乎其見尊敬也王乃壽考且安以此全守我子孫此又用啇德重告曉楚之義重直用反</hi>陟彼景山松柏<lb/>
丸丸是斷是遷方斵是䖍松桷有梴旅楹有<lb/>
閑寢成孔安<hi>丸丸易直也遷徙䖍敬也梴長貌於陳寢路寢也箋云椹謂之䖍升景山棆材木取松柏易直者断而遷之正斵於椹上以爲桷與衆楹路寢旣成王居之甚安謂施政敎得其所也髙宗之前王有廢政敎不修寢廟者髙宗復成湯之道故新路寢焉斷音短注同斲陟角反說文云斫也䖍其連反爾雅作榩桷<pb n="17b"/>音角梴丑連反又力鱣反長貌柔梴物同耳字音鱣俗作易以豉反下同椹陟金反掄魯門反擇也沈音倫理也材音才</hi>
　　　　殷武六章三章章六句二章章七<lb/>
　　　　句一章五句<lb/>
　商頌五篇十六章一百五十四句<lb/>
毛詩卷第二十<lb/>
<pb n="18a"/>
</p>
<p>
</p>
  </div>
</body>
</text>
</TEI>
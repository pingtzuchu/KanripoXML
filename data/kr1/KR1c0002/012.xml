<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
毛詩卷第十二<lb/>
節南山之什詁訓傳第十九<lb/>
<hi>從此至何草不黄凡四十四篇前儒申毛皆以爲幽王之変小雅鄭以十月之交以下四篇是厲王之変小雅漢興之𥘉師移其篇次毛爲詁訓因改其第焉</hi>毛詩小雅　鄭氏箋<lb/>
節南山家父刺幽王也<hi>家父字周大夫也節在切反又如字又音截下同韓詩云視也父音甫下同</hi>節彼南山維石巖巖<hi>興也節髙峻皃巖巖積石皃箋云興者喻三公之位人所尊嚴巖如字夲或作嚴音同</hi>赫赫師尹民具爾瞻憂<lb/>
心如惔不敢戲談<hi>赫赫顯盛貌師大師周之三公也尹尹氏爲大師具俱瞻視惔燔也箋云此言尹氏女居三公之位天下之民俱視女之所爲皆憂心如火灼爛之矣又畏女之威不敢相戲而言語疾其貪暴脅下以刑辟也赫許百反惔徒藍反又音炎韓詩作炎字書作焱說文作字才㢘反小熱也大音㤗<pb n="1b"/>下皆同燔音煩脅許業反本又作脇</hi>國旣卒斬何用不監<hi>卒盡斬断監視也箋云天下之諸侯日相侵伐其國巳盡絶㓕女何用爲職不監察之卒子律反監古衘反注同韓詩云領也斷都緩反</hi>
節彼南山有實其猗<hi>實滿猗長也箋云猗倚也言南山旣能髙峻又以草木平滿其旁倚之畎谷使之齊均也猗於冝反倚於綺反下同畎夲亦作甽古又反</hi>赫赫師尹不<lb/>
平謂何<hi>箋云責三公之不均平不如山之爲也謂何猶云何也</hi>天方薦瘥喪<lb/>
亂弘多<hi>薦重瘥病弘大也箋云天氣方今又重以疫病長㓜相乱而死䘮甚大多也薦徂殿反注及下篇注同瘥才何反重直用反下同疫音役本又作疢勑覲反長張丈反</hi>民言無嘉㦧莫<lb/>
懲嗟<hi>
                        <graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>曽也箋云懲上也天下之民皆以災害相弔唁/無一嘉慶之言曽無以恩德止之者嗟乎奈何<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>
                    本或作噆七感反唁音彦服䖍云弔生曰唁</hi>尹氏大師維周之氐秉國<lb/>
之均四方是維天子是毗俾民不迷<hi>氐本均平毗厚也箋<pb n="2a"/>云氐當作桎鎋之桎毗輔也言尹氏作大師之官爲周之桎鎋持囯政之平維制四方上輔天子下敎化天下使天下无迷惑之憂言任至重氐丁礼反徐云鄭音都履反毗婢尸反王作埤埤厚也俾夲又作卑同必爾反後皆於此桎之實反又丁履反礙也夲有作乎旁至者誤也鎋字又作轄胡瞎反</hi>不弔昊天不冝<lb/>
空我師<hi>弔至空窮也箋云至猶善也不善乎昊天愬之也不冝使此人居尊官困窮我之衆民也弔如字又丁歴反下同昊胡老反空苦貢反注同愬蘇路反本亦作訢下同</hi>弗躬弗親庻民<lb/>
弗信弗問弗仕勿罔君子<hi>庶民之言不可信勿罔上而行也箋云仕察也勿當作未此言王之政不躬而親之則恩澤不信於衆民矣不問而察之則下民未罔其上矣勿毛如字鄭音未</hi>式<lb/>
夷式巳無小人殆<hi>式用夷平也用平則巳無以小人之言至於危殆也箋云殆近也爲政當用平正之人用能紀理其事者無小人近己毛音以鄭音紀近附近之近又如字下同</hi>瑣瑣姻<lb/>
亞則無膴仕<hi>瑣瑣小皃兩壻相謂曰亞膴厚也箋云壻之父曰姻瑣瑣昬姻妻黨之小人無<pb n="2b"/>厚任用之置之大位重其禄也瑣素火反夲或作璅非也璅音早亞於嫁反膴音武</hi>昊天不傭降<lb/>
此鞠訩昊天不惠降此大戾<hi>傭均鞠盈訩訟也箋云盈猶多也戾乖也昊天乎師氏爲政不均乃下此多訟之俗又爲不和順之行乃下此乖爭之化疾時民俲爲之愬之於天傭勑龍反韓詩作庸庸易也鞠九六反訩音凶戾音䴡行下孟反爭爭闘之爭下皆同俲下敎反</hi>君子如届<lb/>
俾民心闋君子如夷惡怒是違<hi>届極闋息夷易違去也箋云届至也君子斥在位者如行至誠之道則民鞠訩之心息如行平易之政則民乖爭之情去言民之失由於上可反復也届音戒闋苦穴反易以䜴反下同復音服夲又作覆芳服反</hi>不弔昊天亂靡有定<lb/>
式月斯生俾民不寧憂心如酲誰秉國成<hi>病酒曰酲成平也箋云弔至也至猶善也定止式用也不善乎昊天天下之亂無肯止之者用月此生言月月益甚也使民不得安我今憂之如病酒之酲矣觀此君臣誰能持囯之平乎言無有也酲音呈</hi>不自爲政卒<lb/>
<pb n="3a"/>
勞百姓<hi>箋云卒終也昊天不自岀政教則終窮苦百姓欲使昊天出圖書有所授命民乃得安</hi>駕<lb/>
彼四牡四牡項領<hi>項大也箋云四牡者人君所乗駕今伹養大其領不肯爲用喻大臣自恣王不能使爲干爲反又如字</hi>我瞻四方蹙蹙靡所騁<hi>騁極也箋云蹙蹙缩小之皃我視四方土也日見侵削於夷狄蹙蹙然雖欲馳騁無所之也蹙子六反王七歴反騁勑領反日而乙反缩所六反</hi>方茂爾惡相爾矛矣<hi>茂勉也箋云相視也方爭訟自勉於惡之時則視女矛矣言欲戦闘相殺傷也相息亮反注同矛亡侯反戈矛也</hi>旣夷旣懌如<lb/>
相醻矣<hi>懌服也箋云夷說也言大臣之乖爭夲無大讎其巳相和順而恱懌則如賔主飲酒相醻酢也懌音亦醻市由反又作酬說音悅下同巳音以酢音昨</hi>昊天不平我王不寜<lb/>
不懲其心覆怨其正<hi>正長也箋云昊天乎師尹爲政不平使我王不得安寜女不懲止女之邪心而反怨僧其正也覆芳服反長張丈反邪似嗟反</hi>家父作誦以究王<lb/>
<pb n="3b"/>
訩<hi>家父大夫也箋云究窮也大夫家父作此詩而爲王誦之以窮極王之政所以致多訟之夲意爲于僞反父音甫</hi>式訛爾心以畜萬邦<hi>箋云訛化畜飬也訛五戈反畜許六反</hi>
　　　節南山十章六章章八句四章章四句<lb/>
正月大夫刺幽王也<hi>正音政</hi>正月繁霜我心憂<lb/>
傷<hi>正月夏之四月繁多也箋云夏之四月建巳之月純陽用事而霜多急恒寒若之異傷害万物故心爲之憂傷繁扶袁反夏胡雅反下同巳音似爲于僞反</hi>民之訛言亦孔之將<hi>將大也箋云訛僞也人以爲言相䧟入使王行酷暴之刑致此災異故言亦甚大也酷苦毒反</hi>念我獨兮<lb/>
憂心京京哀我小心癙憂以痒<hi>京京憂不去也癙痒皆病也箋云念我獨兮者言我獨憂此政也癙音䑕字林癙音恕庠音羊</hi>父母生我胡俾我瘉<lb/>
不自我先不自我後<hi>父母謂文武也我我天下瘉病也箋云自從也天使父母生我<pb n="4a"/>何故不長遂我而使我遭此暴虐之政而病此何不出我之前居我之後窮苦之情苟欲免身瘉音庾長張丈反下正長伯長長者皆同</hi>好言自口莠言自口<hi>莠醜也箋云自從也此疾訛言之人善言從女口出惡言亦從女口出女口一爾善也惡也同出其中謂其可賤莠餘乆反</hi>憂心愈愈<lb/>
是以有侮<hi>愈愈憂懼也箋云我心憂政如是是与訛言者殊塗故用是見侵侮也</hi>憂心<lb/>
惸惸念我無禄<hi>惸惸憂意也箋云无禄者言不得天禄自傷值今生也惸夲又作焭其營反獨也篇末同</hi>民之無辜并其臣僕<hi>古者有罪不入於刑則役之圜士以爲臣僕箋云辜罪也人之尊卑有十等僕第九臺第十言王旣刑殺無罪并及其家之賤者不止於所罪而巳書曰越兹麗行并制并必正反注并制同圜音圎圜土獄也</hi>哀我人斯于何從禄<hi>箋云斯此于於也哀乎今我民人見遇如此當於何從得天禄免於是難難乃旦反下之難同</hi>瞻烏爰止于<lb/>
誰之屋<hi>冨人之屋烏所集也箋云視烏集於冨人之屋以言今民亦當求明君而歸之</hi>瞻彼<lb/>
<pb n="4b"/>
中林侯薪侯蒸<hi>中林林中也薪蒸言似而非箋云侯維也林中大木之處而維有薪蒸尔喻朝廷冝有賢者而但聚小人也蒸之丞反處昌慮反下之處同朝直遥反下同</hi>民今方殆視<lb/>
天夢夢<hi>王者爲乱夢夢然箋云方且也民今且危亡視王所爲反夢夢然而乱無統理安人之意夢莫紅反沈莫滕反韓詩云惡貌也</hi>旣克有定靡人弗勝<hi>勝乗也箋云王旣能有所定尚復事之小者爾無人而不勝言凡人所定皆勝王也勝毛音升鄭尸證反復扶又反篇末同</hi>有皇<lb/>
上帝伊誰云憎<hi>皇君也箋云伊讀當爲繄繄猶是也有君上帝者以情吿天也使王暴虐如是是憎惡誰乎欲天指害其所憎而巳繁烏兮反惡烏路反</hi>謂山蓋卑爲岡爲陵<lb/>
<hi>在位非君子乃小人也箋云比喻爲君子䝨者道人尚謂之卑况爲凢庸小人之行卑夲又作痺同音婢又必支反行下孟反</hi>民之訛言寜莫之懲<hi>箋云小人在位曽无欲止衆民之爲僞言相䧟害也</hi>
召彼故老訊之占夢<hi>故老元老訊問也箋云君臣在朝侮慢元老召之不問政事伹<pb n="5a"/>問占夢不尚道德而信徴祥之甚訊夲又作訙音信</hi>具曰予聖誰知烏之雌<lb/>
雄<hi>君臣俱自謂聖也箋云時君臣賢愚適同如烏雌雄相似誰能别異之乎别彼列反</hi>謂天蓋<lb/>
髙不敢不局謂地蓋厚不敢不蹐維號斯言<lb/>
有倫有脊<hi>局曲也蹐累足也倫道脊理也箋云局蹐者天髙而有雷霆地厚而有䧟倫也此民疾苦王政上下皆可畏怖之言也維民号呼而發此言皆有道理所以至然者非徒苟妄爲誣辝局夲又作跼其欲反蹐井亦反徐音積說文小歩也號音豪注同霆音廷又音挺淪音倫又倫峻反怖普故反呼好路反誣音无</hi>哀<lb/>
今之人胡爲虺蜴<hi>蜴螈也箋云虺蜴之性見人則走哀哉今之人何爲如是傷時政也虺揮鬼反蜴星歴反字又作蜥螈音元</hi>瞻彼阪田有菀其特<hi>言朝廷曽无桀臣箋云阪田﨑嶇墝埆之處而有菀然茂特之苗喻賢者在間辟隱居之時阪音反又扶版反菀音欝徐又於阮反崎起冝反嶇丘俱反墝苦交反埆户角反又苦角反又音角閒音閑辟匹亦反</hi>天之扤我如不<lb/>
<pb n="5b"/>
我克<hi>抗動也箋云我我特苗也天以風雨動揺我如將不勝我謂其迅疾也抗五忽反徐又音月迅音峻</hi>
彼求我則如不我得<hi>箋云彼王也王之始徴求我如恐不得我言其礼命之繁多</hi>執我仇仇亦不我力<hi>仇仇猶謷謷也箋云王旣得我執留我其礼待我謷謷然亦不問我在位之功力言其有貪賢之名無用賢之實謷夲又作㥿五報反沈五刀反</hi>心之憂矣<lb/>
如或結之今兹之正胡然厲矣<hi>厲惡也箋云兹此正長也心憂如有結之者憂今此之君臣何一然爲惡如是</hi>燎之方揚寜或㓕之<hi>㓕之以水也箋云火田爲燎燎之方盛之時炎熾熛怒寜有能㓕息之者言无有也以无有喻有之者爲甚也燎力詔反徐力燒反熾尺志反熛必遥反</hi>赫赫宗周襃姒烕之<hi>宗周鎬京也襃囯也姒姓也烕㓕也有襃囯之女幽王惑焉而以爲后詩人知其必㓕周也襃𥙷毛反姒音似烕呼恱反齊人語也字林武劣反說文云從火戍声火死於戍陽氣至戍而尽夲或作㓕鎬胡老反</hi>終其永懷又窘隂雨<hi>窘困<pb n="6a"/>也箋云窘仍也終王之所行其長可憂傷矣又將仍憂於隂雨隂雨喻君有泥䧟之難窘求殞反字林巨畏反泥乃計反</hi>其車旣載乃棄爾輔<hi>大車重載又棄其輔箋云以車之載物喻王之任囯事也棄輔謂逺賢也逺于万反</hi>載輸爾載將伯助予<hi>將請伯長也箋云輸墮也棄女車輔則墮女之載乃請長者見助以言囯危而求䝨者巳晚矣爾載才再反注及下同將七羊反注將請皆同墮許規反夲又作墮侍果反</hi>無棄爾輔貟于爾輻<hi>貟益也貟音云輻方六反</hi>
屢顧爾僕不輸爾載<hi>箋云屡数也僕將車者也顧猶視也念也屢力住反又作婁数音朔下皆同</hi>終踰絶險曽是不意<hi>箋云女不棄車之輔数顧女僕終用是踰度䧟絶之險女曽不以是爲意乎以商事喻治囯</hi>魚在于沼亦匪克樂潜<lb/>
雖伏矣亦孔之炤<hi>沼地也箋云池魚之所樂而非能樂其潜伏於渊又不足以逃甚炤炤易見以喻時賢者在朝廷道不行无所樂退而窮處又無所於也沼之紹反楽音洛主同炤音灼之若反易夷豉<pb n="6b"/>反見如字又賢遍反</hi>憂心慘慘念國之爲虐<hi>慘慘猶戚戚也慘七感反戚千歴反</hi>彼有旨酒又有嘉殽<hi>言礼物俻也箋云彼彼尹氏大師也殽夲又作肴户交反</hi>洽比其鄰昬姻孔云<hi>洽合鄰近也旋也是言王者不能親親以及逺箋云云猶及也言尹我冨獨与兄弟相親友爲明黨也比毗志反云夲又作貟音同</hi>念我獨兮憂心<lb/>
慇慇<hi>慇慇然痛也箋云此賢者孤特自傷也慇音殷又於謹反</hi>佌佌彼有屋蔌<lb/>
蔌方有榖<hi>佌佌小也蔌蔌陋也箋云榖禄也言小人冨而窶陋將貴也佌音此說文作音徙蔌音速万榖夲或作方有榖非也窶其矩反一音慮</hi>民今之無禄夭夭是椓<hi>君夭之在位椓之箋云民於今而無天禄者天以薦瘥夭殺之是王者之政又復椓破之言遇害甚也夭於兆反又於遥反災也椓陟角反</hi>哿矣冨人哀此惸獨<hi>哿可獨單也箋云此言王政如是冨人巳可惸獨將困也哿哥我反</hi>
<pb n="7a"/>
　　　正月十三章八章章八句五章章六句<lb/>
十月之交大夫刺幽王也<hi>當爲刺厲王作詁訓傳時移其篇第因改之耳節刺師尹不平亂靡有定此篇譏皇父壇恣日月告凶正月惡褒姒㓕周此篇疾豔妻肩方熾又幽王時司徒乃鄭桓公友非此篇之所云畨也是以知然刺幽王毛如字鄭改爲刺厲王從此至小苑四篇皆然節在結反父音甫後皇父皆同惡烏路反番方袁反徐甫言反夲或作潘音同韓詩作繁下同</hi>十月之交朔月<lb/>
辛卯日有食之亦孔之醜<hi>之交日月之交㑹醜惡也箋云周之十月夏之八月也八月朔日日月交㑹而日食隂侵陽臣侵君之象日辰之義日爲君辰爲臣辛金也邜木也又以夘侵辛甚惡也夏户雅反</hi>彼月而微此日而微<hi>月臣道日君道箋云微謂不明也彼月則有微今此日反微非其常爲異尤大也</hi>今此下民亦孔之哀<hi>箋云君臣失道災害將起故下民亦甚可哀</hi>日月告凶不用其行四國無<lb/>
<pb n="7b"/>
政不用其良<hi>箋云告凶告天下以凶亡之徴也行道度也不用之者謂相干犯也四方之囯無政治者由天子不用善人也治直吏反</hi>彼月而食則維其常此日而<lb/>
食于何不臧<hi>箋云臧善也</hi>爗爗震電不寜不令<hi>爗爗震電貌震雷也箋云雷電過常天下不安政敎不善之徴爗于輒反</hi>百川沸騰山冢崒<lb/>
崩<hi>沸出騰乗也山頂曰冢箋云崒者崔嵬百川弗出相乗陵者由貴小人也山頂崔嵬者崩君道壞也沸甫味反崒舊子恤反徐子綏反冝依爾雅音徂恤反夲亦作卒頂丁冷反崔徂回反爾雅作厜才規反嵬五冋反爾雅作㕒五規反</hi>髙岸爲谷深谷爲陵<hi>言易位也箋云易位者君子居下小人處上之謂也處昌吕反</hi>哀今之人胡㦧莫懲<hi>箋云<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>曽懲止也変異如此禍乱方至哀哉今在位之人何曽無以道德止之憯七感反亦作慘</hi>皇父卿士畨維司徒<lb/>
家伯維宰仲允膳夫棸子内史蹶維趣馬楀<lb/>
<pb n="8a"/>
維師氏豔妻煽方處<hi>豔妻褒姒美色曰豔煽熾也箋云皇父家伯仲允皆字畨棸橛楀皆氏厲王淫於色七子皆用后嬖寵方熾之時並處位言妻黨盛女謁行之甚也敵夫曰妻司徒之職掌天下士地之圖人民之數冢宰掌建邦之六典皆卿也膳夫上士也掌王之飲食膳羞内史中大夫也掌爵禄廢置殺生予奪之法趣馬中士也掌王馬之政師氏亦中大夫也掌司朝得失之事六人之中雖官有尊卑權龍相連朋黨於朝是以疾焉皇父則爲之端首兼擅群職故但目以卿士云棸側留反蹷俱衞反趣七走反注同趣馬官名楀音矩弓禹反豔徐贍反煽音扇說文作傓云熾盛也方処一夲作熾熾尺志反嬖必計反朝直遥反下同擅市戦反</hi>
抑此皇父豈曰不時胡爲我作不即我謀徹<lb/>
我牆屋田卒汙萊<hi>時是也下則汙髙則萊箋云抑之言噫噫是皇父疾而呼之女豈曰我所爲不是乎言其不自知惡也女何爲役作我不先就與我謀使我得遷徒乃反徹毀我牆屋令我不得趨農田卒爲汙萊乎此皇父所築邑人之怨辝抑如字辭也徐音噫韓詩云意也汙音烏注同萊音來噫於其反下同令力<pb n="8b"/>呈反趨七住反夲又作趣七俱反</hi>曰予不戕禮則然矣<hi>箋云戕殘也言皇父旣不自知不是反云我不殘敗女田業礼下供上役其道當然言文過也戕在良反王夲作臧臧善也孫毓評以鄭爲改字共音恭夲亦作供</hi>皇父孔聖作都于向擇三有事亶<lb/>
侯多藏<hi>皇父甚自謂聖向邑也擇三有事有同囯之三卿信維貪淫多藏之人也箋云專權足已自比聖人作都立三卿皆耴聚歛之臣言不知厭也礼畿内諸侯二卿向式亮反下及注同亶都但反藏才浪反注同厭於<graphic n="KR1069" url="https://raw.githubusercontent.com/kanripo/KR-Gaiji/master/images/KR1069.png" mimeType="image/png"/>反</hi>不憖遺一老俾守我王<hi>箋云憖者心不欲自強之辭也言盡將舊在位之人與之皆去無留衞王憖魚覲反尔雅云願也強也且也韓詩云誾也強其丈反</hi>擇有車馬<lb/>
以居徂向<hi>箋云又擇民之冨有車馬者以往居于向也</hi>黽勉從事不敢<lb/>
告勞<hi>箋云詩人賢者見時如是自勉以從王事雖勞不敢自謂勞畏刑罰也黽民允反本又作僶同</hi>無<lb/>
罪無辜讒口嚻嚻<hi>箋云嚻嚻衆多貌時人非有辜罪其𬒳䜛口見椓譛嚻嚻然嚻五刀<pb n="9a"/>反韓詩作謷謷</hi>下民之孽匪降自天噂沓背憎職競<lb/>
由人<hi>噂猶噂噂沓猶沓沓職主也箋云孽妖孽謂相爲災害也下民有此言非從夫隋也噂噂沓沓相對談語背則相増逐爲此者王由人也孽魚列反噂子損反說文作僔云聚也沓夲又作<graphic n="KR0689" url="https://raw.githubusercontent.com/kanripo/KR-Gaiji/master/images/KR0689.png" mimeType="image/png"/>同徒荅反背蒲妹反注同隋徒火反</hi>悠悠我里亦孔之痗<hi>悠悠憂也里病也痗病也箋云里車也悠悠乎我居今之丗亦甚困病里如字夲或作㢆後人改也痗莫背反又音悔夲又作悔</hi>四方有羡我<lb/>
獨居憂<hi>羡餘也箋云四方之人尽有餘我獨居此而憂羡徐箭反</hi>民莫不逸我<lb/>
獨不敢休<hi>箋云逸逸豫也</hi>天命不徹我不敢俲我友<lb/>
自逸<hi>徹道也親屬之臣心不能巳箋云不道者言王不循天之政敎俲户教反</hi>
　　　　十月之交八章章八句<lb/>
雨無正大夫刺幽王也雨自上下者也衆多<lb/>
<pb n="9b"/>
如雨而非所以爲政也<hi>亦當爲刺厲王王之所下敎令甚多而無正也正音政</hi>浩浩昊天不駿其德降䘮饑饉斬伐四國<lb/>
<hi>駿長也榖不熟曰饑𬞞不熟曰饉箋云此言王不能繼長昊天之德至使昊天下此死䘮饑饉之災而天下諸侯於是更相侵伐浩古老反又胡老反昊胡老反駿音峻饉其靳反更古衡反</hi>旻天疾威弗慮<lb/>
弗圖<hi>箋云慮圖皆謀也王旣不駿昊天之德今旻天又疾其政以刑罰威恐天下而不慮不圖旻宻巾反夲有作昊天者非也恐起勇反</hi>舎彼有罪旣伏其辜若此無罪<lb/>
淪胥以鋪<hi>舎除淪率也箋云胥相鋪徧也言王使此無罪者見牽率相引而徧得罪也舎音赦一音捨淪音倫胥息魚反鋪普烏反王云病也徧音遍下同</hi>周宗旣滅靡所止<lb/>
戾<hi>戾定也箋云周宗鎬京也是時諸侯不朝王民不堪命王流于彘无所安定也彘直例反</hi>正大<lb/>
夫離居莫知我勩<hi>勩勞也箋云正長也長官之大夫於王流于彘而皆散處无復<pb n="10a"/>知我民之見罷勞也勩夷丗反又音曵長張丈反下同復扶冨反罷音皮</hi>三事大夫莫肯<lb/>
夙夜邦君諸侯莫肯朝夕<hi>箋云王流在外三公及諸侯隨王而行者皆无君臣之礼不肯晨夜朝莫省王也朝直遥反舊張遥反</hi>庶曰式臧覆出爲惡<lb/>
<hi>覆反也箋云人見王之失所庻幾其自改悔而用善人反出敎令復爲惡也覆芳服反</hi>如何昊天<lb/>
辟言不信如彼行邁則靡所臻<hi>辟法也箋云如何乎昊天痛而愬之也爲陳法度之言不信之也我之言不見信如行而無所至也</hi>凢百君子各敬爾<lb/>
身胡不相畏不畏于天<hi>箋云凢百君子謂衆在位者各敬愼女之身正君臣之礼何爲上下不相畏乎上下不相畏者是不畏于天者也</hi>戎成不退飢成不遂<lb/>
曽我暬御慘慘日瘁<hi>戎兵遂安也暬御侍御也瘁病也箋云兵成而不退謂王見流于彘無御止之者飢成而不安謂王在彘乏於飲食之蓄无輸粟歸餼者此二者曽但侍御左右小臣<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>
                        <graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>憂<pb n="10b"/>之大臣無念之者退徐音退夲又作退<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>思列反<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>千感反瘁徂醉反餼許氣反曽在登反畜勑六反</hi>凡<lb/>
百君子莫肯用訊聽言則荅譖言則退<hi>以言進退人也箋云訊吿也衆在位者無肯用此相告語者言不憂王之事也荅猶距也有可聽用之言則共以辝距而違之有譛毀之言則共爲排退之群臣並爲不忠惡直醜正訊音信徐息悴反又音碎排歩皆反惡烏路反</hi>哀<lb/>
哉不能言匪舌是出維躬是瘁<hi>哀賢人不得言不得出是舌也箋云瘁病也不能言言之拙也言非可出於舌其身旋見困病出尺遂反音毳</hi>哿矣能言巧<lb/>
言如流俾躬處休<hi>哿可也可矣丗所謂能言也巧言從俗如水轉流箋云巧猶善也謂以事類風切剴微之言如水之流忽然而過故不悖逆使身居安休休然乱丗之言順說爲上也休虚虬反注同風福鳯反剴古愛反又古哀反一音祈悖𥙷對反逆夲亦作遻五故反說音恱</hi>維曰于仕孔<lb/>
棘且殆不可使得罪于天子亦云可使怨及<lb/>
<pb n="11a"/>
朋友<hi>于往也箋云棘急也不可使者不正不從也可使者雖不正從也居今衰亂之丗云往仕乎甚急迮且危急迮且危以此二者也迮夲又作笮側格反</hi>謂爾遷于王都曰予未<lb/>
有室家<hi>賢者不肯遷于王都也箋云王流于彘正大夫離居同姓之臣從王思其友而呼之謂曰女今可遷居王都謂彘也其友辝之云我未有室家於王都可居也</hi>䑕思泣血無言不疾<lb/>
<hi>無声曰泣血無所言而不見疾也箋云䑕憂也旣辝之以無室家爲其意恨又患不能距止之故云我憂思泣血欲遷王都見女今我無一言而不道疾者言巳方困於病故未能也思息嗣反注憂思同爲于僞反距本又作歫音巨</hi>
昔爾出居誰從爾室<hi>遭亂丗義不得去思其友而不肯反者也箋云往始離居之時誰隨爲女作室女猶自作之爾今反以無室家距我恨之辝</hi>
　　　　　雨無正七章二章章十句二章章<lb/>
　　　　八句三章章六句<lb/>
<pb n="11b"/>
小旻大夫刺幽王也<hi>所刺列於十月之交雨無正爲小故曰小旻亦當爲刺厲王旻武巾反下同</hi>旻天疾威敷于下土<hi>敷布也箋云旻天之德疾王者以刑罰威恐万民其政敎乃布於下土言天下徧知敷芳扶反徧音遍</hi>謀猶回遹何日斯沮<lb/>
<hi>回邪遹辟沮壞也箋云猶道沮止也今王謀爲政之道回辟不循旻天之德巳甚矣心猶不悛何日此惡將止遹音聿韓詩作鴥義同沮在吕反邪似嗟反辟匹亦反下同悛七全反改也沈七旬反</hi>謀臧不從<lb/>
不臧覆用我視謀猶亦孔之卭<hi>卭病也箋云臧善也謀之善者不從其不善者反用之我視王謀爲政之道亦甚病天下覆芳服反卭其凶反</hi>潝潝訿訿亦<lb/>
孔之哀<hi>潝潝然患其上訿訿然思不稱乎上箋云臣不事君亂之階也甚可哀也潝計急反訿音紫尔雅云潝潝訿訿莫供職也韓詩云不善之貌稱尺證反</hi>謀之其臧則具是違<lb/>
謀之不臧則具是依我視謀猶伊于胡厎<hi>箋云<pb n="12a"/>于往厎至也謀之善者俱背違之其不善者依就之我視今君臣之謀道往行之將何所至乎言必至於亂厎之履反背音佩</hi>我龜旣厭不我告猶<hi>猶道也箋云猶圖也卜筮数而瀆龜龜靈厭之不復告其所圖之吉凶言雖得兆占繇不中厭於豔反注同數音朔復扶又反繇音胄中丁仲反</hi>謀夫<lb/>
孔多是用不集<hi>集就也箋云謀事者衆而非賢者是非相奪莫適可從故所爲不成適音的</hi>發言盈庭誰敢執其咎<hi>謀人之囯囯危則死之古之道也箋云謀事者衆訩訩滿庭而無敢决當是非事若不成誰云巳當其咎責者言小人爭知而譲過訩音凶當丁浪反</hi>如匪<lb/>
行邁謀是用不得于道<hi>箋云匪非也君臣之謀事如此與不行而坐圖逺近是於道路無進於跬步何以異乎跬缺氏反一舉足曰跬</hi>哀哉爲猶匪先民是<lb/>
程匪大猶是經維邇言是聽維邇言是爭<hi>古曰在昔曰先民程法經常猶道邇近也爭爲近言箋云哀哉今之君臣謀事不用古人之法不循大道之常而徒聽順<pb n="12b"/>近言之同者爭近言之異者言見動軔則泥䧟不至於逺也軔音刃礙車木也字林如戦反泥乃䴡反</hi>如彼<lb/>
築室于道謀是用不潰于成<hi>潰遂也箋云如當路築室得人而与之謀所爲路人之意不同故不得遂成也遺户對反</hi>國雖靡止或聖或否民雖<lb/>
靡膴或哲或謀或肅或艾<hi>靡止言小也人有通聖者有不能者亦有明哲者有聦謀者艾治也有恭肅者有治理者箋云靡无止礼膴法也言天下諸侯今雖无礼其心性猶有通聖者有賢者民雖无法其心性猶有知者有謀者有肅者有艾者王何不擇焉置之於位而任之爲治乎書曰睿作聖明作哲聦作謀恭作肅從作乂詩人之意欲王敬用五事以明天道故云然否方九反徐音鄙膴王火吴反大也徐云鄭音謨又音武沈音無韓詩作靡腜猶无幾何也艾音刈治直吏反下同知音智</hi>如彼泉流無<lb/>
淪胥以敗<hi>箋云淪率也王之爲政當如源泉之流行則清无相牽率爲惡以自濁敗</hi>不敢<lb/>
暴虎不敢馮河人知其一莫知其他<hi>馮陵也徒渉曰馮河<pb n="13a"/>徒搏曰暴虎一非也他不敬小人之危殆也箋云人皆知暴虎馮河立至之害而無知當畏慎小人能危亡也馮符氷反搏音博</hi>戰戰兢兢<hi>戰戰恐也兢兢戒也兢巳氷反恐立勇反</hi>如臨深淵<lb/>
<hi>恐墜也墜直類反夲又作隊下篇同</hi>如履薄氷<hi>恐䧟也</hi>
　　　小旻六章三章章八句三章章七句<lb/>
小宛大夫刺幽王也<hi>亦當爲刺厲王宛於阮反</hi>宛彼鳴鳩翰<lb/>
飛戾天<hi>興也宛小貌鳴鳩鶻鵰翰髙戾至也行小人道責髙明之功終不可得翰胡旦反鶻音骨鵰陟交反何音彫字林作鵃云骨鵃小種鳩也草木䟽云鳴鳩班鳩也</hi>我心憂傷念昔先<lb/>
人<hi>先人文武也</hi>明發不寐有懷二人<hi>明發發夕至明</hi>人之齊聖<lb/>
飲酒温克<hi>齊正克勝也箋云中正通知之人飲酒雖酔猶能温藉自持以勝温王如反柔也鄭於運反藉在夜反又慈夜反</hi>彼昬不知壹醉日冨<hi>醉日而冨矣箋云童昬无<pb n="13b"/>知之人飲酒一醉自謂日益冨夸淫自恣以財驕人</hi>各敬爾儀天命不又<hi>又復也箋云今女君臣各敬慎威儀大命所去不復來也復扶又反下同</hi>中原有菽庻民采<lb/>
之<hi>中原原中也菽藿也力米者則得之箋云藿生原中非有王也以喻王位无常家也勤於德者則得之菽音叔藿火郭反</hi>螟蛉有子蜾嬴負之<hi>螟蛉桑蟲也蜾蠃蒲盧也負持也箋云蒲盧取桑蟲之子負持而去煦嫗養之以成其子喻有萬民不能治則能治者將得之螟亡丁反蛉音零俗謂之桑蟃一名戎女蟃音万蜾音果蠃力果反蜾蠃即細腰蜂俗呼蠮螉是也蠮於結反螉音翁煦况甫反又况具反嫗紆甫反又紆具反鄭注礼記云以氣曰煦以躰曰嫗</hi>教誨爾子式榖似之<hi>箋云式用榖善也今有教誨女之万民用善道者亦似蒲盧言將得而子也</hi>題彼脊令載飛<lb/>
載鳴<hi>題視也脊令不能自舎君子有取節尔箋云題之爲言視睇也載之言則也則飛則鳴翼也口也不有止息題大計反令音零本亦作鴒注同舎音捨睇大計反</hi>我日斯邁而月斯征<lb/>
<pb n="14a"/>
<hi>箋云我我王也邁征皆行也王日此行謂目視朝也而月此行謂月視朔也先王制此礼使君与群臣議政事日有所决月有所行亦無時止息日而乙反下同朝直遥反</hi>夙興夜寐無忝爾所<lb/>
生<hi>忝辱也無音毋忝他簟反字林他念反</hi>交交桑扈率場啄粟<hi>交交小貌桑扈切脂也言土爲亂政而求下之治終不可得也箋云切脂肉食今無肉而循場啄粟失其天性不能以自活扈音户場大良反啄陟角反切音切治直吏反</hi>哀我塡寡冝岸冝獄握粟<lb/>
出卜自何能榖<hi>填盡岸訟也箋云仍得日冝自従榖生也可哀哉我窮尽寡財之人仍有獄訟之事無可以自救但持粟行卜求其勝負從何能得生填徒典反韓詩作疹疹苦也岸如字常昭注漢書同韓詩作犴音同云郷亭之繫曰犴朝廷曰獄握於角反</hi>温温恭人<hi>温温和柔貌</hi>如集<lb/>
于木<hi>恐隊也</hi>惴惴小心如臨于谷<hi>恐隕也惴之瑞反恐丘勇反隕于敏反</hi>戰戰兢兢如履薄氷<hi>箋云衰亂之丗賢人君子雖無罪猶恐懼</hi>
<pb n="14b"/>
　　　　　小宛六章章六句<lb/>
小弁刺幽王也大子之傅作焉<hi>弁歩于反下同大音㤗注大子皆同傳音付</hi>弁彼鸒斯歸飛提提<hi>興也弁樂也鸒卑居卑居雅烏也提提群貌箋云樂乎彼雅烏出食在野其飽群飛而歸提提然興者喻凡人之父子兄弟出入宫庭相与飲食亦提提然樂傷今大子獨不鸒音預斯鸒斯小爾雅云小而腹下白不反哺者謂之雅烏說文云雅楚烏也一名鸒一名鴨居秦謂之雅一云斯語辝提是移反樂音洛下同卑夲亦作鴨同音匹又必移反</hi>民莫不榖我<lb/>
獨于罹<hi>幽王取申女生大子冝咎又說褒姒生子伯服立以爲后而放冝各將殺之箋云榖養于曰罹憂也天下之人無不父子相飬者我大子獨不然日以憂也罹力知反取七住反說音恱</hi>何辜于天<lb/>
我罪伊何<hi>舜之怨慕日號泣于旻天于父母日而乙反號戸刀反旻㠵反</hi>心之憂<lb/>
矣云如之何踧踧周道鞫爲茂草<hi>踧踧平易也周道周室之<pb n="15a"/>通道鞫窮也箋云此喻幽王信褒姒之䜛乱其德政使不通於四方踧徒歴反鞫九六反易夷䜴反</hi>我心<lb/>
憂傷惄焉如擣假寐永嘆維憂用老心之憂<lb/>
矣疢如疾首<hi>惄思也擣心疾也箋云不脫冠衣而寐曰假寐疢猶病者也惄乃歴反擣丁老反夲或作㿒同韓詩作疛除又反義同疢勑覲反又作疹同脫夲亦作稅吐活反一音始銳反</hi>維桑與<lb/>
梓必恭敬止<hi>父之所樹巳尚不敢不恭敬梓音子木名</hi>靡瞻匪父靡依<lb/>
匪母不屬于毛不離于裏<hi>毛在外陽以言父裏在内隂以言母箋云此言人无不瞻仰其父取法則者无不依恃其母以長大者今我獨不得父皮膚之氣乎獨不處母之胞胎乎何曽无恩於我屬音燭徐音蜀裏音里長丁丈反胞音包胎他來反</hi>天之生我我辰安在<lb/>
<hi>辰時也箋云比言我生所值之辰安所在乎謂六物之吉凶</hi>菀彼栁斯鳴蜩嘒嘒<lb/>
有漼者淵萑葦淠淠<hi>蜩蟬也嘒嘒声也崔深貌淠淠衆也箋云桞木茂盛則多<pb n="15b"/>蟬渊深而旁生萑葦言大者之旁無所不容嘒呼惠反漼千罪反萑音丸葦韋鬼反淠徐孚計反菀音欎</hi>譬<lb/>
彼舟流不知所届<hi>箋云届至也言今大子不爲王及后所容而見放逐狀如舟之流行無制之者不知終所至者也譬夲亦作辟匹致反下同届音戒</hi>心之憂矣不遑假寐<lb/>
<hi>箋云遑暇也</hi>鹿斯之奔維足伎伎雉之朝雊尚求<lb/>
其雌<hi>伎伎舒貌謂鹿之奔走其足伎伎然舒也箋云雊雉鳴也尚猶也鹿之奔走其勢冝疾而足伎伎然舒留其群也雉之鳴猶知求其雌今大子之放棄其妃匹不得与之去又鳥獸之不如也伎夲亦作跋其冝反雊古豆反妃音配</hi>譬彼壞木疾用無枝<hi>壞瘣也謂傷病也箋云太子放逐而不得生子猶内傷病之木内有疾故无枝也壞胡罪反又如字說文作瘣云病也一曰腫旁出也又音囬瘣胡罪反木瘤腫也爾雅云瘣木符婁郭云虺傴癭腫無枝條也</hi>心之憂矣寜莫之知<hi>箋云寕猶曽也</hi>
相彼投兎尚或先之行有死人尚或墐之<hi>墐路<pb n="16a"/>家也箋云相視投掩行道也視彼人將掩兎尚有先驅走之者道中有死人尚有覆掩之成其墐者言此所不知其心不忍相息亮反兎他放反先蘇薦反墐音覲說文作殣敺起俱反又作驅同</hi>君子秉心維<lb/>
其忍之<hi>箋云君子斥幽王也秉執也言王之執心不如彼二人</hi>心之憂矣涕<lb/>
旣隕之<hi>隕隊也涕音替隕音藴隊直類反</hi>君子信讒如或醻之<hi>箋云醻旅醻也如醻之者謂受而行之醻市由反</hi>君子不惠不舒究之<hi>箋云惠愛究謀也王不愛大子故聞讒言則放之不舒謀也</hi>伐木掎矣析薪杝矣<hi>伐木者掎其巔析薪者隨其理箋云掎其巔者不欲妄踣之杝謂觀其理也必隨其理者不欲妄挫折之以言仐王之遇大子不如伐木析薪掎寄彼反杝勑氏反又宅買反徐又直是反踣蒲北反挫子卧反</hi>舎彼有罪<lb/>
予之佗矣<hi>佗加也箋云予我也舎褒姒讒言之罪而妄加我大子舎音捨注同又音赦佗吐賀反注同</hi>莫髙匪山莫浚匪泉<hi>浚深也箋云山髙矣人登其巔泉深矣人入其渊以<pb n="16b"/>言人無所不至雖辟逃之猶有黙存者焉浚蘇俊反黙夲亦作嘿亡北反</hi>君子無易由言<lb/>
耳屬于垣<hi>箋云由用也王无䡖用讒人之言人將有屬耳於壁而聽之者知王有所受之知王心之不正也易夷䜴反屬音燭注同垣音袁</hi>無逝我梁無發我笱<hi>箋云逝之也之人梁發人笱此必有盗魚之罪以言褒姒淫色來嬖於王盗我大子母予之寵笱音苟</hi>我躬不<lb/>
閱遑恤我後<hi>念父孝也髙子曰小弁小人之詩也孟子曰何以言之曰怨乎孟子曰固哉夫髙叟之爲詩也有越人於此閞弓而射我我則談笑而道之無他䟽之也兄弟閞弓而射我我則垂涕泣而道之無他戚之也然則小弁之怨親親也親親仁也固哉夫髙叟之爲詩曰凱風何以不怨曰凱風親之過小者也小弁親之過大者也親之過大而不怨是愈踈也親之過小而怨是不可譏也愈踈不孝也不可譏亦不孝也孔子曰舜其至孝矣五十而慕箋云念父孝也大子念王將受讒言不止我死之後懼復有𬒳讒者無如之何故自决云我身尚不能自容何暇乃憂我死之後也閱音恱叟素口反閞烏環反下同本亦作弯射食亦反下同夫音符譏居依反又<pb n="17a"/>古愛反一音祈有扶又反决音橘㫁也死如字</hi>
　　　　　小弁八章章八句<lb/>
巧言刺幽王也大夫傷於讒故作是詩也○<lb/>
悠悠昊天曰父毋且無罪無辜亂如此憮<hi>憮大也箋云悠悠思也憮敖也我憂思乎昊天愬王也始者言其且爲民之父母今乃刑殺無罪無辜之人爲亂如此甚敖慢無法度也且徐七餘反協句應爾觀箋意宜七也反憮火吳反下同鄭傲也思息嗣反敖五報反愬音素</hi>昊天<lb/>
巳威予慎無罪昊天大憮予慎無辜<hi>威畏慎誠也箋云巳㤗皆言甚也昊天乎王甚可畏王甚敖慢我誠無罪而罪我大音㤗本或作㤗徐勑佐反</hi>亂之初生僭<lb/>
始旣涵<hi>僭數涵容也箋云僭不信也旣盡涵同也王之𥘉生亂萌羣臣之言不信與信盡同之不别也僭側䕃反鄭又子念反涵音含鄭音咸同也韓詩作減</hi>亂之又生君子信讒<hi>箋云君子斥在位者<pb n="17b"/>也在位者信讒人之言是復亂之所生信音迅</hi>君子如怒亂庶遄沮<hi>遄疾沮止也箋云君子見讒人如怒責之則此亂庶幾可疾止也遄市專反沮辞吕反</hi>君子如祉亂庶遄巳<lb/>
<hi>祉福也箋云福者福賢者謂爵禄之也如此則亂亦庶㡬可疾止也祉音恥禄音鹿爵禄巳音以止也</hi>君子屢<lb/>
盟亂是用長<hi>凡國有疑㑹同則用盟而相要也箋云屢數也盟之所以數者由世衰乱多相背違時見曰㑹殷見曰同非此時而盟謂之數屢本又作婁力住反數也長丁丈反又直良反要于遥反數音朔背音佩見言遍反下同盟音銘</hi>
君子信盗亂是用暴<hi>盗逃也箋云盗謂小人也春秋傳曰賤者窮諸盗</hi>盗言孔<lb/>
甘亂是用餤<hi>餤進也餤沈旋音談徐音鹽</hi>匪其止共維王之卭<hi>卭病也箋云小人好爲讒佞旣不共其職事又爲王作病共音公本又作恭卭其恭反病也好呼報反共音恭本亦作供為于僞反</hi>
奕奕寢廟君子作之秩秩大猷聖人莫之他<lb/>
人有心予忖度之躍躍毚兔遇犬獲之<hi>奕奕大貌秩秩<pb n="18a"/>進知也莫謀也毚兔狡兔也箋云此四事者言各有所能也因巳能忖度讒人之心故列道之爾猷道也大道治國之礼法遇犬犬之馴者謂田犬也奕音亦秩音帙莫如字又作漠同一本作謨案爾雅漠謨同訓謀莫協韻爲勝忖本又作寸同七損反度待洛反注皆同躍他立反毚士咸反遇如字世讀作愚非也知音智狡音交兔音吐犬如字馴音旬又音唇</hi>荏染柔<lb/>
木君子樹之往來行言心焉數之<hi>荏染柔意也柔木椅桐梓
                        <graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>也箋云此言君子樹善木如人心思數善言而出之善言者往亦可行來亦可行於彼亦可於巳亦可是之謂行也荏而甚反染音冉椅于宜反梓音子<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>音七</hi>蛇蛇碩言出自口矣<hi>蛇蛇淺意也箋云碩大也大言者言不顧其行徒從口出非由心也蛇以支反行音下孟反</hi>巧言如簧顔之厚<lb/>
矣<hi>箋云顔之厚者出言虚僞而不知慚於人也簧音黄厚叶音户</hi>彼何人斯居河之麋<lb/>
<hi>水草交謂之麋箋云何人者斥䜛人也賤而惡之故曰何人麋本又作湄音眉</hi>無拳無勇職<lb/>
爲亂階<hi>拳力也箋云言力勇者謂易誅除也職主也此人主爲乱作階言乱由之來也拳音權徐又巳袁反</hi>
<pb n="18b"/>
<pb n="18b"/>
<hi>也由巳情而本之以解何人意己音紀</hi>二人從行誰爲此禍胡逝我梁<lb/>
不入唁我<hi>箋云二人者謂暴公與其侣也女相隨而行見王誰作我是禍乎時蘇公以得譴譲也女卽不爲何故近之我梁而不入弔唁我乎唁音彦見賢遍反</hi>始者不如今云不我可<lb/>
<hi>箋云女始者於我甚厚不如今日也今日云我所行有何不可者乎何更於巳簿也女音汝下注同己音紀</hi>彼何<lb/>
人斯胡逝我陳我聞其聲不見其身<hi>陳堂塗也箋云堂塗塗者公館之堂塗也女卽不爲何故近之我館庭使我得聞女之音聲不得睹女之身乎睹丁古反本又作覩</hi>不愧<lb/>
于人不畏于天<hi>箋云女今不入唁我何所愧畏乎皆疑之未察之辭愧九位反或作媿慙也畏如字</hi>
彼何人斯其爲飄風胡不自北胡不自南胡<lb/>
逝我梁祇攪我心<hi>飄風暴起之風攪乱也箋云祇適也何人乎女行來而去疾如飄風不欲入見我何不乃從我國之南不則乃從我國之北何近之我梁適乱我之心使我疑女飄避遥反疾風也沈又方消反祇音支</hi>爾<lb/>
<pb n="19a"/>
之安行亦不遑舎爾之亟行遑脂爾車壹者<lb/>
之來云何其盱<hi>箋云遑暇亟疾盱病也女可安行乎則何不暇含息乎女當疾行乎則又何暇脂女車乎極其情求其意終不得一者之來見我於女亦何病乎亟紀力反脂音支盱況于反</hi>爾還而<lb/>
入我心易也還而不入否難知也壹者之來<lb/>
俾我祇也<hi>易說祇病也箋云還行反也否不通也祇安也女行反入見我我則解說也反又不入見我則我與女情不通女與於譖我與否復難知也一者之來見我我則知之是使我心安也否方九反鄭符鄙反俾必尔反祇音祈支反說音恱下同</hi>伯氏吹壎仲氏吹箎<hi>土曰壎竹曰箎箋云伯仲喻兄弟也我與女恩如兄弟其相應和如壎箎以言俱爲王臣宜相親愛壎况袁反箎音池和胡臥反</hi>及爾如貫<lb/>
諒不我知出此三物以詛爾斯<hi>三物豕犬雞也民不相信則盟詛之君以豕臣以犬民以雞箋云及與諒信也我與女俱為王臣其相比次如物之在䋲索之貫也今女心誠信而我不知且<pb n="19b"/>共出此三物以詛女之此事爲其情之難知已又不欲長怨故設之以此言貫古乱反諒音亮詛側助反以禍福之言相要曰詛索素洛反為于僞反</hi>爲鬼爲蜮則不可得有靦面目視人㒺<lb/>
極<hi>蜮短狐也靦姡也箋云使女爲鬼爲蜮也則女誠不可得見也姡然有面目女乃人也人相視無有極時終必與女相見蜮音彧沈又音域靦土典反姡户刮反</hi>作此好歌以極反側<hi>反側不正直也箋云好猶善也反側輾轉也作八章之歌求女之情反側極於是也以音巳本作㠯古以字</hi>
　　　　　何人斯八章章六句<lb/>
巷伯刺幽王也寺人傷於讒故作是詩也<hi>箋云巷伯奄官寺人内小臣也奄官上士四人掌王后之命於宫中爲近故謂之巷伯與寺人之官相近讒人譖寺人寺人又傷其將及巷伯故以名篇寺如字又音侍巷如字奄於檢反官本或將此注爲序文者近逺近之近</hi>萋兮斐<lb/>
兮成是貝錦<hi>興也萋斐文章相錯也貝錦錦文也箋云錦文者文如餘泉餘蚳之貝文也興者喻<pb n="20a"/>讒人集作巳過以成於罪猶女工之集采色以成錦文萋七西反斐孚匪反本或作菲蚔直基反</hi>彼譖人者<lb/>
亦巳大甚<hi>箋云大甚者謂使巳得重罪也大音㤗注同徐勑佐反</hi>哆兮侈兮成<lb/>
是南箕<hi>哆大貌南箕星也侈之言是必有因也斯人自謂辟嫌之不審也昔者顔叔子獨處于室鄰之釐婦又獨處于室夜暴風雨至而室壊婦人趨而至顔叔子納之而使執燭放乎旦而蒸盡縮屋而継之自以爲辟嫌之不審矣若其審者宜若魯人然魯人有男子獨處于室鄰之釐婦亦獨處于室夜暴風雨至而室壊婦人趨而託之男子閉户而不納婦人自牖與之言曰子何爲不納我乎男子曰吾聞之也男子不六十不閒居今子幼吾亦幼不可以納子婦人曰子何不若柳下惠然嫗不逮門之女國人不稱其乱男子曰柳下惠固可吾固不可吾將以吾不可學柳下惠之可孔子曰欲學柳下惠者未有似於是也箋云箕星哆然踵狹而舌廣今讒人之因寺人之近嫌而成言其罪猶因箕星之哆而侈大之哆昌者反說文去張口也玉篇尺紙反又昌可反侈只是反又式是反辟音避下同釐力之反寡婦也依字作[婺-矛+牙]放甫往反蒸之升反縮所六反又作樎同閒閒側之閒又音閑踵章勇反</hi>彼譖人者誰適與謀<hi>箋云往適也誰往就女謀<pb n="20b"/>乎怪其言多且巧適如字王徐皆都歷反下同</hi>緝緝翩翩謀欲譖人<hi>緝緝口舌聲翩翩往來貌緝七立反說文作咠云鬲語也又子立反翩音篇字又作扁</hi>慎爾言也謂爾不信<lb/>
<hi>慎誠也女誠心而後言王將謂女不信而不受欲其誠者惡其不誠也惡烏路反</hi>捷捷幡幡謀<lb/>
欲譖言<hi>捷捷猶緝緝也幡幡猶翩翩也捷如字又音妾幡芳煩反</hi>豈不爾受旣其<lb/>
女遷<hi>遷去也箋云遷之言訕也王倉卒豈將不受女言乎巳則亦將復訕誹女訕所諫反又所奸反</hi>驕<lb/>
人好好勞人草草<hi>好好喜也草草勞心也箋云好好者喜讒言之人也草草者憂將妄得罪也</hi>蒼天蒼天視彼驕人矜此勞人彼譖人<lb/>
者誰適與謀取彼譖人投卑豺虎豺虎不食<lb/>
投卑有北<hi>投棄也北方寒凉而不毛卑必二反下同豺士皆反字或作犲</hi>有北不受<lb/>
投卑有昊<hi>昊昊天也箋云付與昊天制其罪也</hi>楊園之道猗于畆丘<lb/>
<pb n="21a"/>
<hi>楊園園名猗加也畆丘丘名箋云欲之楊園之道當先歴畆丘以言此讒人欲譖大臣故從近小者始猗於綺反徐於宜反</hi>
寺人孟子作爲此詩凡百君子敬而聽之<hi>寺人而曰孟子者罪巳定矣而將踐刑作此詩也箋云寺人王之正内五人作起也孟子起而爲此詩欲使衆在位者慎而知之旣言寺人復自著孟子者自傷將去此官也作爲此詩一本云作爲作詩</hi>
　　　　　巷伯七章四章章四句一章五句<lb/>
　　　　　一章八句一章六句<lb/>
　節南山之什十篇七十九章五百五十二<lb/>
　句<lb/>
毛詩卷第十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
</p>
<p>
夢溪筆談云幽州僧行均集佛書中字為切韻訓詁凡十六萬字<lb/>
分四卷號龍龕手鏡燕僧智光為之序甚有詞辨契丹重熙二年<lb/>
集契丹書禁甚嚴傳入中國者法皆死熈寕中有人自虜中得之<lb/>
入傳欽之家蒲傳正帥浙西取以鏤板其序末舊云重熙二年五<lb/>
月序蒲公削去之觀其字音韻次序皆有理法後世殆不以其為<lb/>
燕人也右夢溪所談如此<graphic n="KR0958" url="https://raw.githubusercontent.com/kanripo/KR-Gaiji/master/images/KR0958.png" mimeType="image/png"/>四十年前讀之偶扵萬曆己酉過杭<lb/>
州購得此書乃髙深甫家所藏宋板宋𥿄也深甫有印記前序有<lb/>
統和十五年丁酉乃宋太宗至道三年也寔契丹原本非蒲帥重<lb/>
梓于浙西者計今七百餘年卷帙完好夢溪所云重熙二年者又<lb/>
後統和三十餘年予考其序摠有一十八萬九千六百餘字也行<lb/>
均字廣濟智光字法炬夢溪未詳矣<lb/>
　　　　　　　　　　　崇禎戊寅元夕徐<graphic n="KR0958" url="https://raw.githubusercontent.com/kanripo/KR-Gaiji/master/images/KR0958.png" mimeType="image/png"/>興公識<lb/>
<pb n="1b"/>
<pb n="1b"/>
新修龍龕手鑑序<lb/>
　　︻燕臺憫忠寺沙門智光字法炬撰<lb/>
夫聲明著論迺印度之宏綱觀跡成書寔支<lb/>
那之令躅印度則始摽天語厥号梵文載<lb/>
彼貫線之花綴以多羅之葉開之以字縁<lb/>
字界分之以男聲女聲支那則創自軒<lb/>
轅制扵沮誦代結繩於旣徃成進牘以<lb/>
相㳂辯之以㑹意象形審之以指事轉<lb/>
注洎乎史籀變古文爲大篆程邈變小<lb/>
篆爲隸書蔡邕刋定於石經束晳網羅<lb/>
<pb n="2a"/>
扵竹簡九流競<graphic n="KR1405" url="https://raw.githubusercontent.com/kanripo/KR-Gaiji/master/images/KR1405.png" mimeType="image/png"/>若百谷之朝宗七畧<lb/>
遐分比衆星之拱極㝷源討本備載扵<lb/>
埤蒼廣蒼叶律諧鍾咸究於韻英韻<lb/>
譜專門則字統說文開牖則方言國語<lb/>
字學扵是乎昭矣矧復<lb/>
釋氏之敎演扵印度譯布支那轉梵從<lb/>
唐雖匪差於性相披敎悟理而必正扵<lb/>
名言名言不正則性相之義差性相之<lb/>
義差則修斷之路阻矣故祇園髙士探<lb/>
學海洪源凖的先儒導引後進揮以寳<lb/>
<pb n="2b"/>
燭啓以随凾郭迻但顯扵人名香嚴唯標<lb/>
扵寺号流傳歲乆抄寫時訛寡聞則<lb/>
莫曉是非博古則徒懷惋歎不逢敏<lb/>
逹孰為編修有行均上人字廣濟俗<lb/>
姓于氏派演靑齊雲飛燕晉善扵音<lb/>
韻閑扵字書覩香嚴之不精寓金河<lb/>
而載緝九仞功績五變炎凉具辯宫<lb/>
商細分喉齒計二萬六千四百三十餘<lb/>
字注一十六萬三千一百七十餘字并<lb/>
注惣有一十八萬九千六百一十餘字<lb/>
<pb n="3a"/>
無勞避席坐奉師資詎假擔簦立祛疑<lb/>
滯沙門智光利非切玉分忝斷金辱彼<lb/>
告成見命序引推譲而寜容閣筆俛仰<lb/>
而強為抽毫矧以新音徧扵龍龕猶手<lb/>
持於鸞鏡形容斯鍳妍醜是分故目之<lb/>
曰龍龕手鑑惣四卷以平上去入爲次<lb/>
隨部復用四聲列之又撰五音圖式附<lb/>
扵後庶力省功倍垂益扵無窮者矣<lb/>
時統和十五年丁酉七月一日癸亥序<lb/>
</p>
<p>
</p>
  </div>
</body>
</text>
</TEI>
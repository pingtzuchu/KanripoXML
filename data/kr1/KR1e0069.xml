<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Title</title>
            </titleStmt>
            <publicationStmt>
                <p>Information about publication or distribution</p>
            </publicationStmt>
            <sourceDesc>
                <p>Information about the source</p>
            </sourceDesc>
        </fileDesc>
    </teiHeader>
    <text>
        <body>
            <div>
                <head>春秋金鎖匙</head>
    <p>
<pb n="1a"/>欽定四庫全書　　　　　經部五<lb/>
　春秋金鎖匙　　　　　　春秋類<lb/>
　　提要<lb/>
　　　　<hi>臣</hi>等謹案春秋金鎖匙一卷元趙汸撰汸有<lb/>
　　　　春秋師説左氏補注諸書已著於録是書撮<lb/>
　　　　舉聖人之特筆與春秋之大例以事之相類<lb/>
　　　　者互相推勘考究其異同而申明其正變葢<lb/>
　　　　合比事屬辭而一之大㫖春秋之初主于抑<pb n="1b"/>　　　　諸侯春秋之未主于抑大夫中間齊晉主盟<lb/>
　　　　則視其尊王與否而進退之其中如謂聖人<lb/>
　　　　貶把之爵降侯為子與毛伯錫命稱天王稱<lb/>
　　　　錫為彼此相與之詞雖尚沿舊説之陋而發<lb/>
　　　　揮書法條理秩然程子所謂其中數十義炳<lb/>
　　　　如日星者亦庶幾近之矣考宋沈棐嘗有春<lb/>
　　　　秋比事一書與此書大㫖相近疑汸未見其<lb/>
　　　　本故有此作然二書體例各殊沈詳而盡趙<pb n="2a"/>　　　　簡而明固不妨于並行也乾隆四十四年九<lb/>
　　　　月恭校上<lb/>
　　　　　　　總纂官<hi>臣</hi>紀昀<hi>臣</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
</p>

  </div>
            <div>
                <head>春秋金鎖匙</head>
    <p>
<pb n="1a"/>欽定四庫全書<lb/>
　春秋金鎖匙　　　　　　　元　趙汸　撰<lb/>
元年春王正月<lb/>
　春秋書元年自隠公始春秋書王正月亦自隠公始<lb/>
　元年云者謹人君繼世體元之始也王正月者謹天<lb/>
　下奉周正朔之始也一則存一國之體一則存一王<lb/>
　之體春秋嚴矣<lb/>
無駭帥師入極柔㑹宋公盟于折<hi>隠二年年桓十一</hi>
<pb n="1b"/>　春秋以前征伐之權不下於大夫也而大夫專兵自<lb/>
　無駭之帥師入極始春秋以前禮樂之權不下于大<lb/>
　夫也而大夫專盟自柔之㑹宋盟折始聖人于無駭<lb/>
　去其氏者謹大夫專兵之始也于柔去其氏者謹大<lb/>
　夫專盟之始也<lb/>
齊侯宋人㑹于北杏宋齊伐郳<hi>莊十三年十五年</hi>
　伯主專天下禮樂之權自齊桓北杏之㑹始伯主專<lb/>
　天下征伐之權自齊桓伐郳之役始春秋于北杏之<pb n="2a"/>　㑹人四國之君者謹其從伯之始所以不與伯主以<lb/>
　禮樂之權也于伐郳之役加宋于齊之上者謹其摟<lb/>
　諸侯之始所以不與伯主以征伐之權也<lb/>
齊侯鄭伯盟于石門蔡侯鄭伯盟于鄧<hi>隠三年桓二年</hi>
　齊楚争鄭之勢成于莊僖之世而其機萌於隠桓之<lb/>
　時春秋書石門之盟者謹鄭從齊之始也書于鄧之<lb/>
　㑹者謹鄭懼楚之始也<lb/>
滕侯薛侯來朝公及齊侯鄭伯入許<hi>隠十一年</hi>
<pb n="2b"/>　春秋書朝三十六而滕薛之朝為之始滅國三十六<lb/>
　而滅許為之始是邦交兵交之變也非天子不旅見<lb/>
　于諸侯而旅見於諸侯可乎許無罪而覆宗亡國至<lb/>
　分為東西偏亦亡矣春秋特以旅見書憂朝覲之始<lb/>
　變也不以滅許書而以入許書憂封建之始壊也是<lb/>
　特筆也是隠辭也<lb/>
公至自唐公至自伐鄭<hi>桓二年十六年</hi>
　戎盟唐而至自唐為致㑹之始伐鄭至自伐鄭為致<pb n="3a"/>　伐之始交戎人于㑹盟者非義之禮也納厲公于㑹<lb/>
　伐者非義也威也魯雖有非義之禮而春秋則不忍<lb/>
　虧中國之禮故書至自唐危之也魯雖有非義之威而<lb/>
　春秋則不忍虧中國之威故書至自伐不得意皆謹<lb/>
　始之書也<lb/>
季孫行父<hi>止</hi>戰于鞌季孫宿叔老<hi>止</hi>㑹于向<lb/>
　春秋以來大夫帥師者有矣未有四卿帥師者也四<lb/>
　卿帥師自成公二年于鞌之戰始大夫列㑹者有矣<pb n="3b"/>　未有二卿列㑹者二卿列㑹自襄公十四年于向之<lb/>
　㑹始春秋之法將稱元帥使舉上客而二卿列㑹四<lb/>
　卿帥師所以著大夫之張也亦所以謹其始也<lb/>
元年春王正月西狩獲麟<lb/>
　春秋之作所以明王道者也大而禮樂刑政聖人盖<lb/>
　律之以文武成康之盛小而紀綱法度聖人亦律之<lb/>
　以文武成康之盛也盖甚欲王道之復行於天下也<lb/>
　作始於王正月之一語以王道正春秋之始也以<pb n="4a"/>　為由是而尚可以為成康之盛也奈何天下之事不<lb/>
　能盡如聖人之意内而諸侯不奉一王之法外而四<lb/>
　裔不奉一人之法然猶未有以知王道之果不可行<lb/>
　也至於麟出焉然後知王道之無徵也絶筆于西狩<lb/>
　獲麟之一語以天道正春秋之終也以為占之於天<lb/>
　必將有戰國之衰也<lb/>
齊鄭盟于石門荆敗蔡師于莘晉師虞師滅下陽吳伐<lb/>
郯於越敗吳于檇李齊國書帥師及吳戰于艾陵公㑹<pb n="4b"/>晉侯及呉子于黄池楚公子申帥師伐陳於越入吳晉<lb/>
魏曼多帥師侵衞<lb/>
　成春秋二百年之世變者齊為之首也楚為之次也<lb/>
　其次晉也其次吳也越又其次者也天下無齊晉楚<lb/>
　吳越春秋不作可也石門之盟齊患之始也敗蔡之<lb/>
　師楚患之始也下陽之滅晉患之始也伐郯之役吳<lb/>
　患之始也檇李之敗越患之始也艾陵之戰齊患之<lb/>
　終也黄池之㑹吳患之終也伐陳之役楚患之終也<pb n="5a"/>　入吳之舉越患之終也侵衛之舉晉患之終也然世<lb/>
　變之始來也三五强國紛紜縱横猶相望于二百年<lb/>
　間此春秋之所以猶得為春秋者也及世變之已極<lb/>
　也三五强國交舉迭作遂見於不數年之間此春秋<lb/>
　之所以不可復為春秋者也<lb/>
陳人蔡人從王伐鄭齊侯衛侯伐晉<hi>桓五年哀元年</hi>
　春秋之所以始也為天下之無王也春秋之所以終<lb/>
　也為天下之無伯也春秋之初周為天下之共主而<pb n="5b"/>　鄭伯不朝至勤王之伐則天下無王之禍鄭實為之<lb/>
　也春秋之終晉為中國伯主而齊景不服至敢晉國之<lb/>
　伐則天下無伯之禍齊實為之也一則無王一則無<lb/>
　伯此固春秋之所以始終也<lb/>
陳人秦人從王伐鄭劉子單子以王猛入于王城<lb/>
　春秋之所以得為春秋之初者以王室猶能自立於<lb/>
　天下而諸侯猶知以臣從君之義也春秋之所以遂<lb/>
　為春秋之終者以王室不能自立於天下而不能不<pb n="6a"/>　有賴於臣下之扶持也始則從王終則以王亦可見<lb/>
　為春秋世變之始終矣<lb/>
莒人入向鄭人伐衞楚公子申伐陳於越入吳<lb/>
　春秋書入國之事凡二十有一而始於入向終于入<lb/>
　吳書伐國之事凡二百十有三而始于伐衞終于伐<lb/>
　陳聖人于莒人以入向書于鄭人以伐衞書者所以<lb/>
　正世變之始也于越以入吳書於楚人以伐陳書者<lb/>
　所以正世變之終也<pb n="6b"/>鄭伯使弟語來盟齊髙子來盟楚屈完來盟于師衞侯<lb/>
使孫良夫來盟<lb/>
　來盟不書而春秋必書鄭語齊髙子衞良夫之來盟<lb/>
　者所以詳内録也來盟不書而春秋必書楚屈完之<lb/>
　來盟者所以為大中夏也詳内録者備一國之體也<lb/>
　大中夏者體天下之變也<lb/>
鄭人來輸平宋人及楚人平暨齊平及齊平及鄭平<lb/>
　平不書必有闗于我魯而後書外平不書必有闗于<pb n="7a"/>　天下之大故而後書由鄭人之輸平以至于暨齊平<lb/>
　及鄭平之事皆無闗于天下之大故者也而春秋必<lb/>
　書之者以其有闗于我魯也來輸平之後暨齊平之<lb/>
　前其事非有闗于我魯者也而春秋亦必書之者以<lb/>
　其有闗于天下之大故也<lb/>
及宋人盟于宿公及齊大夫盟于蔇及髙傒盟于防及<lb/>
晉處父盟<lb/>
　及盟未有不書其人之姓氏者書其人之姓氏者義<pb n="7b"/>　繫于其人也若盟宿而書宋人則微者而名氏未登<lb/>
　于史冊也盟防而書髙傒盟晉而書處父則意在抑<lb/>
　二子之敢于上抗也不書其人之姓氏者義不繫于<lb/>
　其人也于蔇之盟上不同于宿之盟下不同于髙傒<lb/>
　處父之例春秋盖深惡大夫之專而謹其自齊始也<lb/>
及髙傒盟于防及晉處父盟及晉荀庚盟及衞孫良夫<lb/>
盟<lb/>
　及盟而言其地者盟于國都之外也髙傒之盟是也<pb n="8a"/>　及盟而不書其地者盟于吾國之都也荀庚良夫之<lb/>
　盟是也至若處父之盟則與髙傒盟防相似而非荀<lb/>
　庚良夫之比矣春秋書之不例于髙傒盟防之法而<lb/>
　例于荀庚良夫之法者不忍使我公往晉而與處父<lb/>
　盟矣<lb/>
晉侯<hi>云云</hi>伐秦公至自伐秦<lb/>
　春秋之法前事大則以前事致後事大則以後事致<lb/>
　晉文㑹温之後諸侯有圍許之師圍許之事盖大於<pb n="8b"/>　㑹温也春秋致圍許而不致㑹温非以圍許之事為大<lb/>
　也以諸侯猶能奉王法也成公如京之後諸侯有伐<lb/>
　秦之舉伐秦之事不大於如京也春秋致伐秦而不<lb/>
　致如京非以伐秦之事為大也以諸侯為急於狥伯<lb/>
　主也<lb/>
公㑹齊侯<hi>止</hi>侵蔡遂伐楚公至自伐楚公㑹齊侯<hi>止</hi>伐<lb/>
鄭諸侯遂救許公至自伐鄭<lb/>
　中國之患楚為之齊桓是以有伐楚之師而伐楚之<pb n="9a"/>　先則有侵蔡之役楚人之患鄭為之齊桓是以有伐<lb/>
　鄭之師而伐鄭之後則有救許之役春秋前則不以<lb/>
　侵蔡致而以伐楚致者以伐楚之事為大于侵蔡也<lb/>
　聖人惡楚之心甚于惡蔡也後則不以救許致而以<lb/>
　伐鄭致者非以伐鄭之義為大于救許也聖人惡鄭<lb/>
　之心甚於惡許也<lb/>
遂伐楚盟于召陵公至自伐楚公㑹晉侯<hi>止</hi>伐鄭㑹于<lb/>
蕭魚公至自㑹<hi>僖四年年襄十一</hi>
<pb n="9b"/>　春秋於齊桓不致以盟于召陵而致以伐楚者聖人<lb/>
　以齊桓之所以服楚者在于八國之伐有以挫其志<lb/>
　而不在于召陵之盟有以得其心也盖王貢不供受<lb/>
　以為罪有不待于盟于召陵之日也於晉悼不致以<lb/>
　伐鄭之師而致於蕭魚者聖人以晉悼之所以服鄭<lb/>
　者在于蕭魚之㑹有以懐其心而不在伐鄭之師有<lb/>
　以挫其志也盖樂器車甲以賂晉侯有以待于蕭魚<lb/>
　既㑹之時也君子觀乎我魯告至之書而二伯成功<pb n="10a"/>　之實為不可掩矣<lb/>
侵蔡遂伐楚公至自伐楚公如京師遂㑹晉侯<hi>止</hi>伐秦<lb/>
公至自伐秦<hi>僖四年年成十三</hi>
　齊桓以侵蔡伐楚二事出疆而告至之書春秋舍前<lb/>
　事而録後事者聖人非以蔡人附楚擾夏之罪為可<lb/>
　恕也以齊桓之本志在于伐楚也晉厲以如京伐秦<lb/>
　二事出疆而告至之書春秋舍前事而録後事者聖<lb/>
　人非以相率朝王之事為非禮也以晉厲之本志在<pb n="10b"/>　于伐秦也<lb/>
遂伐楚盟于召陵公㑹劉子晉侯<hi>止</hi>于召陵侵楚<lb/>
　既伐之後而有盟則盟者所以收伐之功也未伐之<lb/>
　先而有㑹則㑹者所以開伐之端也齊桓帥諸侯以<lb/>
　伐楚而後為召陵之盟則召陵之盟不過收遂伐之<lb/>
　成功而非以謀諸侯之不協也晉昭合諸侯以伐楚<lb/>
　而先為召陵之㑹則先為召陵之㑹所以謀諸侯之<lb/>
　不協而非以收侵楚之成功也<pb n="11a"/>公㑹齊侯宋公<hi>止</hi>侵蔡遂伐楚晉陽處父伐楚以救江<lb/>
<hi>僖四年文三年</hi>
　終春秋一經伐楚之書惟齊桓與晉襄有之耳聖人<lb/>
　不以侵蔡繫之伐楚之下而加於其上者以伐楚為<lb/>
　因侵蔡而行也所以著桓公之御外服者為有其道<lb/>
　也不以救江加之伐楚之上而繫之其下者非以救<lb/>
　江為因伐楚而行也所以著晉襄之救與國為非其<lb/>
　道也<pb n="11b"/>齊師宋師曹師次于聶北救邢叔孫豹救晉次于雍榆<lb/>
<hi>僖元年三年襄二十</hi>
　不曰救邢次于聶北而以救邢繫於次之下者盖後<lb/>
　言救則是猶有救患之行聖人以為桓之救邢終不<lb/>
　至如他人之以次而遂無心以救患者也不曰次于<lb/>
　雍榆以救晉而以救晉加於次之上者盖後不言救<lb/>
　則是終無救患之心聖人以為豹之救晉不能如齊<lb/>
　桓之既次而猶有心於救患者也觀於春秋書次先<pb n="12a"/>　後之異而其心同異可知矣<lb/>
春王正月不雨夏四月不雨自正月不雨至於秋七月<lb/>
<hi>僖三年年文十三</hi>
　不雨每時而一書者閔雨也不雨歴時而縂書者不<lb/>
　憂雨也春秋喜其有志乎民故春不雨而書夏不雨<lb/>
　而書辭繁而不削者以著其勤於民也春秋惡其無<lb/>
　志乎民故自正月不雨至秋七月而書辭簡而不贅者<lb/>
　以著其慢於民也惟其閔雨故夏四月之下繼之曰<pb n="12b"/>　不雨惟其不憂雨故秋七月而下不書不雨筆削之<lb/>
　㫖明矣<lb/>
遂伐楚次于陘次于厥貉伐麋<hi>僖四年文十年</hi>
　不言次于陘伐楚而以伐楚繫於次陘之上者盖既<lb/>
　伐之後而次則其次為有整兵慎戰之意不言伐麋<lb/>
　次于厥貉而以厥貉加於伐麋之上者盖未伐之先<lb/>
　而次則其次為聲威恐人之意齊桓以伐楚之後而<lb/>
　次于陘而君子以其次為善者以齊為能修文告以<pb n="13a"/>　感敵也楚子未伐麋之先次于厥貉而君子不以其<lb/>
　次為善者以楚為藏禍心以慿夏也<lb/>
公救成至遇叔孫豹帥師救晉次于雍榆<lb/>
　救成而至遇其事與救晉次于雍榆無以大相逺也<lb/>
　而春秋於救成以至遇書而不以次書者聖人以為<lb/>
　襄公之於成實有救之之心第畏齊而不敢進非終<lb/>
　無此心而外為是以欺人也於救晉以次于雍榆書<lb/>
　而不以至書者聖人以為襄公之於晉實無救之之<pb n="13b"/>　心第欲掠取為義之名非畏齊而不敢進者之比也<lb/>
　盖至者至此之謂也他日之進固未可知也次者止<lb/>
　此而已他日之不進固可前知也<lb/>
齊師宋師曹師次于聶北救邢遂次于匡公孫敖帥師<lb/>
及諸侯之大夫救徐<lb/>
　後言次而先序三國之師是三國之次于聶北以救<lb/>
　邢而次也先言次而後舉救徐之大夫是諸侯之次<lb/>
　于匡不以救徐而次也以救邢而次者伯主拯患之<pb n="14a"/>　不篤也不以救徐而次者伯主號令之不嚴也拯患<lb/>
　之不篤而號令之猶嚴此所以為伯主之始號令之<lb/>
　不嚴而拯患之不篤此所以為伯業之終<lb/>
齊師宋師次于郎楚子蔡侯次于厥貉<lb/>
　次于郎齊創伯之難也次于厥貉楚争伯之難也人<lb/>
　心之始不忍於無王而决於從伯故齊桓創伯之為<lb/>
　難人心之終不忍於無伯而决於從夷故楚子之<lb/>
　争伯為難惟齊桓之創伯難故以次于郎書惟楚子<pb n="14b"/>　之争伯難故以次于厥貉書盖次者人心不决於去<lb/>
　就之義也<lb/>
圍宋彭城遂城虎牢<lb/>
　以伯主攘外患安中國之地非外服所可得專以伯<lb/>
　討不服從之國則天下之險非諸侯之所得私是故<lb/>
　彭城非宋有也伯主為宋討則還繫之宋虎牢本鄭<lb/>
　地也伯主當討鄭則不繫之鄭一筆一削春秋明王<lb/>
　制以示予奪之正也<pb n="15a"/>臧孫辰告糴于齊公子遂如楚乞師<lb/>
　不曰如齊告糴而曰告糴于齊盖先言告糴則其情<lb/>
　急後言告糴則其情緩聖人急其辭於告糴之書者<lb/>
　深譏魯之君臣政事不修遇事苟且非所以為國也<lb/>
　不曰乞師于楚而曰如楚乞師盖先言乞師則其情<lb/>
　急後言乞師則其情緩聖人緩其詞於乞師之書者<lb/>
　不忍言中國之諸侯有求於荆楚如此其急也<lb/>
圍宋彭城圍戚<pb n="15b"/>　不曰圍彭城而曰宋彭城者不與荆楚取中國之地<lb/>
　以與叛臣也不曰圍衞而止曰戚者不與齊衞二國<lb/>
　之大夫助子以圍父也春秋之微意也<lb/>
諸侯城縁陵仲孫羯㑹晉荀盈<hi>云云</hi>城把<lb/>
　齊桓之城把也公其心於救天下之患者也晉平之<lb/>
　城把也私其心救一國之患者也惟夫公其心於救<lb/>
　天下之患故縁陵之城以諸侯書其意若曰諸侯同心<lb/>
　於救天下之患其書不可以一二序也惟夫私其心<pb n="16a"/>　救一國之患故城把之城列序諸侯其意若曰諸侯<lb/>
　無心於救一國之患其書不容以先後序也均之為<lb/>
　城把也而春秋所書若此得非以公心救患者非私<lb/>
　心救患者所可比耶<lb/>
戍陳戍鄭虎牢<lb/>
　悼公之戍陳也實欲㫁荆楚之路以為陳蔽也非駐<lb/>
　師扼險以恐陳也悼公之戍鄭也實欲駐師扼險以<lb/>
　逼鄭也非㫁荆楚之路以為鄭蔽也悼公之志在於<pb n="16b"/>　㫁荆楚之路以蔽陳故春秋戍陳而不斥其地者若<lb/>
　曰公之所戍在於一國所以大公之為也悼公之志<lb/>
　在於駐師扼險以逼鄭故春秋書戍鄭而直稱虎牢<lb/>
　者若曰公之所戍在於一邑所以小公之為也<lb/>
齊師宋師曹師城邢城楚丘<lb/>
　邢危而安之是方伯卹患之義也當為而為也衞亡<lb/>
　而存之是天子封國之權也不當為而為之也春秋<lb/>
　言城邢而不書夷儀者以天下大義可自伯主出也<pb n="17a"/>　言城楚丘而不言衛者以天下大權不可不自天子<lb/>
　出也<lb/>
公朝于王所公如京師<lb/>
　僖公之朝王也不于京師之地而于王所似非聖人<lb/>
　之所與也而春秋則不以王所非其所之故而大書<lb/>
　朝者以僖公之心誠於朝王也成公之朝王也不于<lb/>
　王所而于京師之地宜聖人所深予也而春秋則不<lb/>
　以朝王於京師之故而直書如者以成公之心為不<pb n="17b"/>　誠於朝王也朝者以臣事君之禮也僖公之事周為<lb/>
　其王豈成公之比乎如者列國相朝之禮也成公之<lb/>
　視周如列國又豈僖公之比乎<lb/>
公子遂如京師遂如晉公如齊仲孫蔑如京師<lb/>
　僖公之於周也有公子遂如京師之事宣公之於周<lb/>
　也有仲孫蔑如京師之事僖公之於周曰如於晉曰<lb/>
　如不過昧輕重之等而一槩施之耳而先如京師後<lb/>
　如晉國固未嘗失先後之序也宣公之先如齊國後<pb n="18a"/>　如京師不惟失先後之序也而君如齊臣如周殆失<lb/>
　輕重之等而倒行逆施之矣<lb/>
公如齊公如晉公如京師公如楚<lb/>
　如者列國相朝之謂也齊楚為天下伯主魯公之朝<lb/>
　以朝書可也而乃以如書者聖人以為齊晉雖强且<lb/>
　大爵則同列故也至於王室則非齊晉比矣魯君之<lb/>
　朝以朝書之誰曰不宜而亦以如書者聖人以為魯<lb/>
　之所以事周者無異於事伯故也至於楚則固不可<pb n="18b"/>　以上侔周室而下與齊晉同日語者也魯之朝也削<lb/>
　而不書可也而亦以如書之者聖人以為魯之所以<lb/>
　事楚者殆無異於事周故也視王室如列國視楚國<lb/>
　如王室春秋盖不能不致憾於秉禮之魯云<lb/>
天王使周公來聘公子遂如京師遂如晉取濟西田公<lb/>
子遂如晉<lb/>
　天王使冡宰來聘其為禮盖甚厚也魯於周室亦宜<lb/>
　視施為報矣而公子遂之如京師乃以二事出所以<pb n="19a"/>　報乎周者於是為不專焉晉侯以濟西之田歸我其<lb/>
　為利甚微也魯人於此視施為報可也而公子遂之<lb/>
　如晉不聞以二事出所以報乎晉者於是為甚專焉<lb/>
　聖人比而書之所以著魯之慢王畏伯也<lb/>
公如京師公自京師遂㑹諸侯<hi>止</hi>伐秦公至自伐秦<lb/>
　周天子也可以言朝不可以言如如京大事也不可<lb/>
　以不致而乃以伐秦小事致春秋書如京師者以為<lb/>
　諸侯之狥私而忘公也是以原其從伯之實也<pb n="19b"/>諸侯城縁陵大夫盟溴梁<lb/>
　縁陵之城伯主在也春秋以伯主書也盖未害也乃<lb/>
　以諸侯自城書而不以伯主列序者以為天下於是<lb/>
　而後無伯主也天下非果無伯主也而所以為伯主<lb/>
　者皆天下之諸侯也溴梁之盟諸侯在也春秋以<lb/>
　諸侯書也亦未害也乃以大夫書而不係於諸侯<lb/>
　者以為天下於是而後無諸侯也天下非果無諸侯<lb/>
　也而所以為諸侯者皆天下之大夫也自縁陵既城<pb n="20a"/>　而齊伯衰溴梁既盟而晉伯微矣<lb/>
公㑹諸侯晉大夫盟于扈宋公陳侯<hi>云云</hi>㑹晉師于棐<lb/>
林伐鄭<lb/>
　晉以大夫主盟多矣而未嘗直以晉大夫為言者獨<lb/>
　至于扈之盟則大書諸侯於上而於晉大夫不紀其<lb/>
　名聖人盖以為於是之時大夫專盟天下已不知晉<lb/>
　之有君也晉以大夫主征伐者亦多矣而未嘗不斥<lb/>
　言大夫之名氏者獨至棐林之役則列序諸侯而以<pb n="20b"/>　㑹晉師為文聖人盖以為當此之時晉付其權於大<lb/>
　夫而天下惟知晉之有大夫也天下不知晉之有君<lb/>
　非天下之小變也天下惟知晉之有大夫非天下之<lb/>
　細故也考當時行事之跡究春秋筆削之㫖斯可以<lb/>
　見聖人憂世變之心矣<lb/>
盟雞澤豹及諸侯之大夫及陳袁僑盟㑹溴梁大夫盟<lb/>
　雞澤之盟晉人伯業方盛之日也伯業方盛則盟誓<lb/>
　之權雖大夫而統其權者猶在諸侯既盟而陳使袁<pb n="21a"/>　僑如㑹則書曰叔孫豹及諸侯之大夫以大夫歸之<lb/>
　諸侯以諸侯為猶能統其權也溴梁之盟晉人伯業<lb/>
　已衰之日也伯業已衰則盟誓之權既付之諸大夫<lb/>
　而諸侯失政則無以統其權矣故諸侯皆在而使諸<lb/>
　侯之大夫自相為盟則書曰大夫盟矣不以大夫歸<lb/>
　之諸侯以諸侯無以統其權也<lb/>
及晉處父盟公孫敖會晉士縠盟于垂隴<lb/>
　前此未有大夫盟魯者也自處父始他日卻犨荀庚<pb n="21b"/>　祖述於此矣前此亦未有大夫出主諸侯盟㑹者也<lb/>
　自士縠始他日大夫盟雞澤盟溴梁又以此為口實<lb/>
　矣處父及盟不書公所以存望國之君之體也不使<lb/>
　晉大夫强於望國之君也况公如晉不書其為魯㑹<lb/>
　也可知矣士縠書於諸侯之下所以存列國之君之<lb/>
　體也不使晉大夫加於外國之君也以宋書公陳書<lb/>
　侯鄭書伯其尊君卑臣也可知矣<lb/>
遂伐楚諸侯遂圍許<pb n="22a"/>　楚之為國畢獻方物之禮盖亦有聞也而王貢不入<lb/>
　包茅不供齊是以有遂伐之師春秋之世之伐諸侯<lb/>
　者多矣未有伐當其罪如此者故春秋於此以繼事<lb/>
　之辭書而書遂許之為國班瑞輯瑞之禮盖亦有聞<lb/>
　也而踐土不朝河陽不㑹是以有遂圍之討春秋之<lb/>
　世之圍諸侯者多矣未有圍當其罪如此者故春秋<lb/>
　於此亦以繼事之辭書而書遂<lb/>
公子遂如京師遂如晉齊侯伐衞遂伐晉<pb n="22b"/>　如京之與如晉其事為孰重伐衞之與伐晉其事為<lb/>
　孰大公子遂之如京師禮也而如京師之後繼以如<lb/>
　晉則於禮非矣齊莊公之伐衛未害也而伐衞之後<lb/>
　繼以伐晉則為罪大矣春秋不以如京如晉並書而<lb/>
　以如晉為遂事者著魯之敢於無王也以為自是而<lb/>
　後天下將不知有王也不以伐衞伐晉並書而以伐<lb/>
　晉為遂者責齊之敢於無伯也以為自是而後天下<lb/>
　將不知有伯也<pb n="23a"/>公子遂如京師遂如晉公如京師遂㑹晉侯<hi>止</hi>伐秦<lb/>
　公子遂之如京師本以如晉之後而後有行也而春<lb/>
　秋不以如京師為遂事而以如晉為遂事者以明聘<lb/>
　王之事為大於聘伯所以為人臣之禮也成公之如<lb/>
　京師也本以伐秦之故而後有行也而春秋不以如<lb/>
　京師為遂事而以伐秦為遂事者以明朝王之事為<lb/>
　大於伐秦亦所以存人臣之禮也<lb/>
公㑹齊侯宋公<hi>止</hi>侵蔡遂伐楚楚子鄭人侵陳遂侵宋<pb n="23b"/>　齊之伯王室之憂也楚之伯中國之憂也齊桓之侵<lb/>
　蔡伐楚春秋不各書之而以伐楚侵蔡之為遂事者<lb/>
　所以著齊桓之伯也以為自是而後征伐諸侯之權<lb/>
　專於齊桓也楚荘之侵陳侵宋春秋不各書之而以<lb/>
　侵宋侵陳之為遂事者所以著楚莊之伯也以為自<lb/>
　是而後征伐諸侯之權專於楚莊為中國之憂方大<lb/>
　聖人安得不致微意於遂之一字乎<lb/>
齊侯伐衞遂伐晉晉士鞅侵鄭遂侵衞<pb n="24a"/>　晉自文公既伯以來世主夏盟未有敢伐之者也而<lb/>
　伐晉之師首見於齊莊復伯之時衛自晉之為伯以後<lb/>
　世事伯主未有忍伐之者也而伐衞之師首見於晉<lb/>
　定不能為伯之日春秋於伐晉書遂者所以著齊人<lb/>
　之果於伐盟主也以盟主而果於伐之則其果於伐<lb/>
　他國者從可知矣侵衞而書以遂者所以著晉人之<lb/>
　果於伐與國也以與國而果於伐之則其果於伐他<lb/>
　國者又可知矣<pb n="24b"/>遂及齊侯宋公盟遂如晉<hi>莊十九年僖三十年</hi>
　春秋之書遂一也而有善惡存焉亦觀其行事之是<lb/>
　非而已矣利害出於一時而制之於千里之外當此<lb/>
　時而不遂不可也上不足以利國下不足以利民可<lb/>
　以復命而後請當此時而遂不可也公子結將及齊<lb/>
　宋盟而書遂者聖人盖曰大夫出疆可以專安國家<lb/>
　利社稷之事也公子遂如京修聘因以如晉而書遂<lb/>
　者聖人盖曰大夫驕蹇而自專則公不得為政矣均<pb n="25a"/>　之為書遂也而褒貶不同君子則考其行事之當否<lb/>
　則見之矣<lb/>
公㑹王人齊侯<hi>止</hi>盟于洮㑹王人<hi>止</hi>盟于翟泉<lb/>
　齊桓于洮所盟者實王朝之下士也非王朝之卿士<lb/>
　也春秋以王人書者直其辭以著其實也以桓公為<lb/>
　能盡尊王之禮也晉文翟泉之所盟者實王朝之卿<lb/>
　士也春秋亦以王人書者婉其辭以隱其實也以文<lb/>
　公不能盡尊王之禮也考其事迹之異而觀其書法<pb n="25b"/>　之同亦可見聖人之意矣<lb/>
盟于鹿上㑹于黄池<hi>僖二十一年哀十三年</hi>
　鹿上之盟三伯為盟之時也春秋不以三伯之辭書<lb/>
　之者隠其事於不書以見當時之去齊桓之伯猶未<lb/>
　逺也黄池之㑹兩伯為㑹之時也春秋遂以兩伯之<lb/>
　辭書之者著其事於大書以見當時之去文悼之伯<lb/>
　已逺也齊桓之伯未逺而世道之變有三伯交主夏<lb/>
　盟之事聖人於是盖不忍於有言也文悼之伯既逺<pb n="26a"/>　而世道之變有兩伯並主諸侯之事聖人於是盖不<lb/>
　容於無言也<lb/>
公㑹晉侯<hi>云云</hi>吴人于戚㑹于宋豹及大夫盟于宋<hi>襄五年七襄二十  年</hi>
　襄公五年于戚之㑹晉與其盟也春秋止書㑹不書<lb/>
　盟者以前乎此呉未嘗争伯于中國也二十七年于<lb/>
　宋之㑹晉與楚盟也春秋既書㑹又書盟者以為前<lb/>
　乎此楚盖嘗争伯於中國也呉未嘗有争伯中國之<pb n="26b"/>　事而其端見于戚之㑹聖人誠有所不忍書也楚盖<lb/>
　嘗有争伯中國之事而其事極於宋之㑹聖人誠不<lb/>
　容於不書也呉楚之盟不可與列國之盟齒亦可以<lb/>
　見聖人之憂心矣<lb/>
齊侯次五氏<hi>定九年</hi>次垂葭<hi>十三年</hi>齊侯衞侯伐晉<hi>哀元年</hi>
　定公季年齊衞已有叛伯伐晉之師而春秋止書次<lb/>
　不書伐者以為猶可以不書也哀公元年齊衞又有<lb/>
　叛伯伐晉之師而春秋不書次大書伐者以為不可<pb n="27a"/>　以不書也齊衞叛晉中國於是乎無盟主矣夷儀之<lb/>
　伐河内之師聖人誠有所不忍書也哀公既立春秋<lb/>
　於是將絶筆矣乾侯之師棘蒲之役聖人不得不書<lb/>
　也均之為叛伯伐晉之師也而春秋或書或不書亦<lb/>
　可見聖人憂世之心也<lb/>
晉秦戰于河曲<hi>文十二年</hi>季孫行父帥師城諸及鄆<lb/>
　河曲之戰晉秦四五十年兵争之終也諸鄆之城莒<lb/>
　魯百餘年兵争之始也秦晉四五十年之兵争終于<pb n="27b"/>　河曲之一戰而春秋以諸鄆書而不係之莒者兵争<lb/>
　方始誠不忍於有言也聖人於此則曰秦晉者他日<lb/>
　兵争已極之莒魯也莒魯者前日兵争方始之秦晉<lb/>
　也或要其終或究其始斯可以㫁春秋書諸侯兵争<lb/>
　之事矣<lb/>
公會晉大夫盟于扈<hi>文七年</hi>宋公陳侯<hi>止</hi>㑹晉師于棐林<lb/>
　晉以大夫主諸侯之盟者舊矣其事不始于扈之盟<lb/>
　也然流而至於扈之盟聖人雖欲盡為之隠而有不<pb n="28a"/>　可得者故變其常辭以晉大夫書若曰自是而後天<lb/>
　下惟知晉之有大夫也晉以大夫用諸侯之師者多<lb/>
　矣其原乃自棐林伐鄭始也其原始於棐林之役聖<lb/>
　人雖欲不為之隠而不可得者故變其常辭而以晉<lb/>
　師書若曰是役也晉衞未嘗以大夫用諸侯之師也<lb/>
　以大夫主諸侯之盟其事極於扈而聖人不為之隠<lb/>
　以大夫用諸侯之師其事始于棐林而聖人猶為之<lb/>
　隠何也盖棐林之役猶前日以大夫主諸侯之盟之<pb n="28b"/>　始而于扈之役猶後日以大夫用諸侯之師之終也<lb/>
蔡以吳及楚戰于柏舉㑹于黄池<hi>定四年年哀十三</hi>
　於蔡書以者以蔡為用大國之兵也是以書大國之<lb/>
　辭書吳也於黄池書㑹以及者以吳與晉為兩伯也<lb/>
　是以書伯者之辭書吳也柏舉之戰吳人欲争伯於<lb/>
　中國之時也而春秋止以書大國之詞書之者以為<lb/>
　吳人争伯之時猶可遏也黄池之㑹吳人與晉共主<lb/>
　諸侯之時也而春秋不以書大國之辭書遂以書伯<pb n="29a"/>　主之辭書之者以為吳人争伯之勢於是為不可遏<lb/>
　也吳人争伯之勢猶可遏而聖人止以待大國之禮<lb/>
　待之者不忍使吳伯中國也吳人争伯之勢不可遏<lb/>
　而聖人遂以待伯主之禮待之者不容不使吳伯中<lb/>
　國也<lb/>
齊侯來獻戎捷楚人使宜申來獻捷<hi>莊三十一年僖二十一年</hi>
　通春秋一體獻捷之事凡兩書一則齊人之獻戎捷<lb/>
　也一則楚人之獻宋捷也齊之獻戎捷以逺畧而誇<pb n="29b"/>　與國也楚之獻宋捷以内侮威中國也然而在齊可<lb/>
　以俘戎名在楚不可以俘宋名此一王之大法也春<lb/>
　秋於齊獻捷而書戎者著其實也著其實者以齊可<lb/>
　以俘戎也於楚獻捷不書宋者沒其實也沒其實者<lb/>
　不以楚得俘宋也<lb/>
遂㑹晉侯<hi>止</hi>伐秦公㑹尹子晉侯<hi>止</hi>伐鄭公㑹尹子單<lb/>
子晉侯<hi>止</hi>伐鄭<lb/>
　伐秦之役二王卿在而春秋不書劉子成子㑹伐者<pb n="30a"/>　此隠於不書也所以尊王室也伐鄭之役王卿亦在<lb/>
　而春秋屢書尹子單子主兵者此顯於屢書也亦所<lb/>
　以尊王室也<lb/>
宋人齊人伐郳㑹盟于齊<hi>荘十五年僖十九年</hi>
　春秋之法㑹盟征伐以主者先例之常也伐郳之役<lb/>
　齊桓為志非宋主兵也而春秋不以齊主兵而加宋<lb/>
　於齊上者不以中國征伐之權與齊也以為以伯主<lb/>
　而主諸侯前乎齊桓之所未見也盟齊之役楚子為<pb n="30b"/>　志非陳主盟也而春秋不以楚主盟而加陳於楚上<lb/>
　者不以中國㑹盟之權予楚也以為以荆楚而主夏<lb/>
　盟前乎是時之所未有也<lb/>
公孫敖㑹宋公<hi>云云</hi>晉士縠盟于垂隴叔老㑹鄭伯晉<lb/>
荀偃衞寗殖宋人伐許<lb/>
　春秋之法㑹盟征伐以主者先垂隴之盟晉為伯主<lb/>
　則晉主也晉主之則曷為不先書晉而先書宋大夫<lb/>
　不可以先諸侯也春秋以士縠序諸侯之下者不以<pb n="31a"/>　㑹盟之權予大夫欲推而屬之宋也伐許之役晉為<lb/>
　伯主則亦為之主也晉主之曷為不先書晉而先書<lb/>
　鄭大夫不可以先諸侯也春秋以荀偃序鄭伯之下<lb/>
　者不以征伐之權予大夫欲推而屬之鄭也春秋之<lb/>
　為書所以正名而定分者也<lb/>
城楚丘蔡侯廬歸于蔡陳吳歸于陳<lb/>
　衞嘗滅矣楚丘之城齊桓復封之也齊桓復封之則<lb/>
　其不言齊桓封衞何也封國天子之大權不與齊桓<pb n="31b"/>　以封衞者以為天子之大權不可得而自伯主出也<lb/>
　陳蔡亦嘗滅矣廬呉之歸楚平復封之也楚平復封<lb/>
　之則其不言楚封陳蔡者以為天子之大權不可逸<lb/>
　而歸於夷狄也<lb/>
宋陳衞<hi>云云</hi>㑹晉師于棐林公㑹晉師于瓦<lb/>
　終春秋十二公之世不以晉大夫名氏書而以晉師<lb/>
　書者二始于棐林終于瓦棐林之不以趙盾書何也<lb/>
　趙盾者晉之大夫大夫不可以敵諸侯者也列序諸<pb n="32a"/>　侯而以㑹趙盾為文則臣疑於君不可以訓不若以<lb/>
　晉師總言也于瓦而不以晉士鞅書者又何也士鞅<lb/>
　者晉之大夫大夫不可以敵人君者也大書我公而<lb/>
　以㑹晉士鞅為文則臣疑於君不可以訓又不若以<lb/>
　晉師書也於此見春秋之謹於分也<lb/>
豹及大夫盟于宋<hi>襄二十七年</hi>盟于臯鼬<lb/>
　于宋之盟楚主夏盟而春秋隠之使若為魯主諸侯<lb/>
　之盟者其意若曰于宋之盟雖楚主之而楚為荆蠻<pb n="32b"/>　决不可以主中夏之盟以叔孫豹及之者推其權以<lb/>
　屬諸魯也以為中國不幸而有楚也臯鼬之盟晉主<lb/>
　諸侯而春秋隠之使若為魯主諸侯之盟者其意若<lb/>
　曰臯鼬之盟雖晉主之而晉政衰微决不能以主諸<lb/>
　侯之盟故以我公及之者推其權以與諸魯也以為<lb/>
　中國不幸而無伯也<lb/>
宋人以齊蔡衞陳伐鄭宋人齊人衞人伐鄭<lb/>
　宋以諸侯伐鄭之役伯主專諸侯之兵之端也齊合<pb n="33a"/>　宋衞伐鄭之役伯主專諸侯之兵之始也聖人於宋<lb/>
　人書以者不與宋人之以諸侯也以為他日伯主專<lb/>
　諸侯之兵固始於此也聖人序齊桓於宋下者不與<lb/>
　齊桓之專諸侯也以為是伯主摟諸侯以專征伐之<lb/>
　始也不與宋之以諸侯者所以塞其源不與齊之專<lb/>
　諸侯者所以防其流塞其源防其流而後征伐之權<lb/>
　猶可以自王室出也<lb/>
秦人伐晉晉處父伐楚以救江<pb n="33b"/>　伐晉而秦伯成矣春秋止以人書不以伯書不以伯<lb/>
　權予秦也伐楚救江請師于周而王叔下臨春秋止<lb/>
　書處父不書王叔不以王命予伯主也聖人盖曰王<lb/>
　命非伯權之資而伯權非秦所可有也<lb/>
楚子鄭人侵陳遂侵宋宋公<hi>云云</hi>㑹晉師于棐林伐鄭<lb/>
　侵鄭遂侵宋楚人之争伯權也㑹棐林伐鄭趙盾之<lb/>
　專伯權也春秋不以秦可雜伯權故書侵不書伐所<lb/>
　以抑之也春秋不以大夫主伯權故書㑹晉師不書<pb n="34a"/>　㑹趙盾亦所以抑之也聖人之所以若是者欲以正<lb/>
　内外之分上下之綱也<lb/>
晉侯伐衞晉處父伐楚以救江<lb/>
　晉襄之伐衞也先行禮於王室也處父之伐楚也上<lb/>
　告王室也春秋書伐衞而不書朝王于温者聖人不<lb/>
　欲以伯權間王室之禮也春秋書處父而不書王叔<lb/>
　桓公者聖人不欲以王命予伯國之盛也盖尊王大<lb/>
　義不可以伯權而屈王室之命不可以伯威而損所<pb n="34b"/>　以兩不書也<lb/>
處父伐楚救江公㑹晉宋于黒壤<lb/>
　伐楚救江止書處父帥師是征伐之權不自天子出<lb/>
　也故王叔桓公不書不以主征伐為得也不以王命<lb/>
　予晉侯也所以全一王之體也㑹于黒壤止書公㑹<lb/>
　是禮樂之權不自天子出也故王叔桓公不書不以<lb/>
　主盟㑹為得也不以王命予晉侯也亦以全一王之<lb/>
　法也<pb n="35a"/>齊人伐衞公㑹晉侯<hi>止</hi>盟于踐土<lb/>
　齊桓伯天下則征伐之權之專于桓公必矣而伐衞<lb/>
　之役天王又使召伯厚賜齊侯命則吾恐自是而後<lb/>
　征伐之權于是不自王室出也晉文伯天下則禮樂<lb/>
　之權之專于文公也必矣踐土之盟天王又使王子<lb/>
　虎策命諸侯則吾恐自是而後禮樂之權於是不自<lb/>
　王室出也春秋止書伐衞不書賜命不忍以王命予<lb/>
　齊桓也止書踐土不書䇿命不忍以王命予晉文也<pb n="35b"/>狄伐鄭遂㑹晉侯<hi>止</hi>伐秦<lb/>
　襄王以狄師伐鄭不書天王賜命若狄自伐然諱之<lb/>
　也所以存王室之體也以王室用外裔於中夏為不<lb/>
　可言也晉厲以王師伐秦不書劉成㑹伐若諸侯自<lb/>
　伐然諱之也亦所以存王室之終也以伯主儕列卿<lb/>
　於列國不可言也<lb/>
公㑹宋公<hi>止</hi>于袤伐鄭宋公陳侯<hi>止</hi>于棐林伐鄭<lb/>
　春秋之法一美一惡不嫌同辭故有以地而後伐為<pb n="36a"/>　疑辭者亦有以地而後伐為美詞者四國伐鄭先㑹<lb/>
　于袤而春秋以其㑹為疑詞者所以著四國之疑於<lb/>
　為義而果於為不義也六國伐鄭㑹晉棐林而春秋以<lb/>
　其㑹為美詞者所以著五國知鄭人之罪為不可赦也<lb/>
公㑹齊侯<hi>云云</hi>㑹世子于首止諸侯盟首止㑹于鹹諸<lb/>
侯城縁陵<lb/>
　首止之㑹同於尊王而諸侯之勢大合也于鹹之㑹同<lb/>
　於謀把而諸侯之勢已散也惟其諸侯之勢合故首<pb n="36b"/>　止之盟復舉諸侯者所以著諸侯之合也惟其諸侯<lb/>
　之勢散故縁陵之城復舉諸侯者所以著諸侯之散<lb/>
　也著諸侯之合而書諸侯者若曰同心協力不可以<lb/>
　一二叙也著諸侯之散而書諸侯者若曰雖至不齊<lb/>
　不可以先後序也一美一惡無嫌於同也<lb/>
公及齊侯宋公<hi>止</hi>㑹王世子于首止叔孫僑如<hi>止</hi>㑹吳<lb/>
于鍾離<lb/>
　王世子不可以下同諸侯之㑹而首止之㑹世子在<pb n="37a"/>　焉聖人以為不可以訓故書及以㑹者使若為王世<lb/>
　子在是而諸侯自往㑹焉示不可得而抗也外裔不<lb/>
　可以與諸侯之㑹而鍾離之㑹吳人在焉聖人以為<lb/>
　不可以訓故書曰㑹以㑹者使若為諸侯在是而吳<lb/>
　人自來㑹焉示不可得而同也均之為殊㑹也而褒<lb/>
　貶若是班者一美一惡無嫌於同也<lb/>
公㑹宰周公齊侯<hi>止</hi>于葵丘諸侯盟于葵丘公㑹劉子<lb/>
晉侯<hi>止</hi>于平丘同盟于平丘<pb n="37b"/>　㑹盟同地再言葵丘書之重詞之複其中必有大美<lb/>
　惡存焉葵丘之盟美之大者也申以五命大明王禁<lb/>
　而諸侯咸喻桓公之志束牲載書而不歃血是故㑹<lb/>
　盟同地再言葵丘美之也㑹盟同地再言平丘書之<lb/>
　重詞之複其中必有大美惡存焉平丘之盟惡之大<lb/>
　者也主盟中國奉承齊犧而矜其威力恐迫諸侯以<lb/>
　逞其私忿也是故㑹盟同地再言平丘惡之也<lb/>
齊師<hi>止</hi>城邢仲孫何忌<hi>止</hi>城成周<pb n="38a"/>　城諸侯之國而以國書者法之常也城王者之都而<lb/>
　亦以國書者例之變也夷儀之城齊桓伯天下之日<lb/>
　也春秋不以城夷儀書而書城邢者以為邢國猶能<lb/>
　自立於天下足以與諸侯並也成周之城晉昭伯天<lb/>
　下之日也春秋不以城京師書而書成周者以為周<lb/>
　室不能自立於諸侯之上不過與列國等也均之以<lb/>
　為國書也而褒貶若此得不以王室之大盡乎天下<lb/>
　而諸侯之大止於一國乎<pb n="38b"/>不郊猶三望閏月不告朔猶朝于廟<lb/>
　春秋書猶一也而其義有二焉亦觀其行事之是非<lb/>
　而已矣曰如此而猶如此者甚之之辭曰不如此而<lb/>
　猶如此者幸之之辭也魯人不郊而望祭山川春秋<lb/>
　書之以猶者以為魯之郊祭已為非禮而况三望乎<lb/>
　書之曰猶所以甚其可已而不已也魯人不告閏月<lb/>
　而朝于宗廟春秋書以猶者聖人以告月之禮雖不<lb/>
　可復見而其朝則猶可識也書之曰猶所以幸其可<pb n="39a"/>　已而猶未已也<lb/>
楚子<hi>止</hi>淮夷㑹于申楚子蔡侯<hi>止</hi>越人伐吳<lb/>
　春秋内諸夏而外四裔而昭公四年于申之㑹淮夷<lb/>
　在焉春秋不殊㑹之者以為楚靈結其强暴威脅中<lb/>
　夏以為申之㑹而中國諸侯俛首聴命莫之或違是<lb/>
　在㑹諸侯皆畏懾其行也昭公五年伐吳之役於越在<lb/>
　焉春秋驟進於中國者以為楚靈大振兵威執信討<lb/>
　罪以為伐吳之役而微若於越非索賦受職不敢或<pb n="39b"/>　後是越人之善與中國無以大異也均之為不殊㑹<lb/>
　外裔也而褒貶若是班者春秋盖曰所為惡則中國<lb/>
　不殊於外裔所為善則外裔可進於中國也<lb/>
遂伐楚處父伐楚救江侵楚<lb/>
　終春秋二百四十二年間伯主加兵於楚之事凡三<lb/>
　而聖人則以為莫善於齊桓莫不善於晉定而晉襄<lb/>
　則上雖不能及齊桓下猶不至如晉定者也於齊桓<lb/>
　書遂伐楚書法之一變也而問膠舟責包茅之師為<pb n="40a"/>　善之善者也於晉襄書伐楚以救江書法之再變也<lb/>
　以㑹王叔門方城之師為未盡善也於晉定不以伐<lb/>
　楚書而書侵楚書法之三變也以晉之求貨於蔡侯<lb/>
　而不與以有為也均之為加兵于楚也而書法凢三<lb/>
　變聖人之心夫亦可見矣<lb/>
蔡人<hi>止</hi>從王伐鄭公㑹晉侯齊侯于温仲孫何忌<hi>止</hi>城<lb/>
成周<lb/>
　桓王討鄭之舉雖不能無頼於陳蔡之師而征伐之<pb n="40b"/>　權猶自王室出也是世道之一變也王室猶可為也<lb/>
　迨至襄王之時不能自靖其國之難而有待於伯主<lb/>
　諸侯之謀於是征伐之權降自諸侯出矣是世道之<lb/>
　再變也然而靖之而已耳王室猶可扶持也迨至敬<lb/>
　王之時王室實蠢蠢焉不惟不能自立而京師之城<lb/>
　且以伯主為焉依之主矣是世道之三變也於是王<lb/>
　室為不可復扶持也觀乎王室之勢日微於一日可<lb/>
　以見春秋之世變日下於一日也<pb n="41a"/>蔡人<hi>止</hi>從王伐鄭王人子突救衞王師敗績于茅戎<lb/>
　終十二公之世王師之見于經者為是三事焉君子<lb/>
　觀其事迹之同異亦可以見盛衰之故矣伐鄭之舉<lb/>
　雖用之不當而陳蔡猶以從王書聖人盖以為是時<lb/>
　王室猶有可興之機也救衞之師雖諸侯無從而王<lb/>
　人之微猶以子突書聖人盖以王室於是時猶可以<lb/>
　為天下之共主也至於徐吾氏之役不惟王室無制<lb/>
　要荒之道而敗績之事亦是大書而不隠焉聖人盖<pb n="41b"/>　以為王室於是時自失正於天下也<lb/>
公孫敖㑹宋公<hi>止</hi>盟于垂隴叔孫豹及諸侯大夫及陳<lb/>
袁僑盟大夫盟<lb/>
　垂隴之盟士縠莅也春秋不以晉大夫書而書其名<lb/>
　氏者以為盟誓之權雖付之大夫而統其權者猶在<lb/>
　晉君是世道之一變也雞澤之盟袁僑如㑹而叔孫<lb/>
　豹與諸侯之大夫及之盟春秋不列書其名氏而總<lb/>
　以諸侯之大夫為言雖若大夫已專盟誓之權而歸<pb n="42a"/>　大夫於諸侯則大夫猶諸侯之臣也是世道之再變<lb/>
　也迨至于溴梁之役諸侯不在大夫自盟而春秋上<lb/>
　不列序大夫之盟誓中不係大夫於諸侯者以為為<lb/>
　政者皆天下之大夫而天下於是為無諸侯也是又<lb/>
　世道之三變也<lb/>
㑹陳人蔡人楚人盟于齊楚子<hi>止</hi>盟于辰陵公及楚人<lb/>
<hi>止</hi>盟于蜀<lb/>
　于齊之盟楚始與中國盟也然而大國無與主盟載<pb n="42b"/>　者非楚世道其尚庶幾乎辰陵之盟楚始主中夏之<lb/>
　盟也然而大國不至從之盟者惟從楚之國世道之<lb/>
　憂猶未也至於于蜀之盟非于齊始與夏盟之比而<lb/>
　亦非辰陵始主夏盟之比矣大國如齊宋小國如邾<lb/>
　莒莫不奔走於刑牲歃血之下則世道之憂方殷也<lb/>
　觀乎㑹盟離合之道而夷夏之盛衰可考矣<lb/>
公㑹<hi>止</hi>于瑣澤叔孫豹㑹晉楚于宋叔孫豹㑹晉楚于<lb/>
虢<pb n="43a"/>　瑣澤之盟晉人和楚之始也于宋之㑹晉人和楚之<lb/>
　中也于虢之㑹晉人和楚之終也其始也隠楚人於<lb/>
　不書聖人以為天下之事猶可為而晉伯猶可以扶<lb/>
　持之也其終也又著楚于大書聖人以為不惟天下<lb/>
　之事不可復為而晉之伯於是亦不可以扶持也矣<lb/>
叔孫豹救晉鄭駟𢎞救曹呉救陳<lb/>
　春秋之末世變盖有三焉魯之救晉世道之一變也鄭<lb/>
　之救曹世道之再變也吳之救陳世道之三變也其始<pb n="43b"/>　也伯主不能以自立而有待於諸侯之救其中也中國<lb/>
　無伯主之可控告而諸侯之自相救其終也中國不足<lb/>
　以為中國於是勾呉救陳矣諸侯救伯主猶可也諸侯<lb/>
　救諸侯亦可也至於吳人之救陳則諸夏亦幾於亡矣<lb/>
初税畆作丘甲用田賦<lb/>
　初税畆田賦之一變也作丘甲田賦之再變也用田<lb/>
　賦田賦之三變也税田而書初者以是為始變法也<lb/>
　丘甲而書作者以是為不宜作也田賦而書用者以<pb n="44a"/>　為不可用也什一天下之中正而先王取民之良法<lb/>
　也税畆矣丘甲作矣田賦用矣先王取民之良法於<lb/>
　是而變易盡矣此固聖人之所必誅而不以法者也<lb/>
㑹齊侯<hi>止</hi>盟于幽公㑹齊侯<hi>止</hi>同盟于幽諸侯盟于首<lb/>
止<lb/>
　幽之初盟齊桓伯業未盛之日也惟其未盛故㑹不<lb/>
　書公而盟以同書幽之再盟齊桓伯業將盛之日也<lb/>
　惟其將盛故盟書同而㑹不没公首止之盟則齊桓<pb n="44b"/>　伯業既盛之日也惟其既盛故不叙諸侯不必書同<lb/>
　盟書盟而㑹不書公是望國有疑於伯主也㑹書公<lb/>
　而盟尚書同則望國雖無疑於伯主而天下諸侯猶<lb/>
　有未同也至於不序諸國不書同盟而直以諸侯盟<lb/>
　大書焉則以為凢為諸侯者於是而後無不同也<lb/>
盟于召陵及國佐盟袁婁叔孫豹及大夫及陳袁僑盟<lb/>
　召陵之盟春秋冺齊桓之及於不書書法之一變也<lb/>
　齊桓之待楚盖善之善也袁婁之盟春秋以及書而<pb n="45a"/>　没晉侯於不録書法之再變也晉景之待齊盖已不<lb/>
　能如齊桓待楚之為善也袁僑之盟春秋不惟以及<lb/>
　書而且以及又及書書法之三變也晉悼之待陳不<lb/>
　惟不能如齊桓之待楚而亦不能如晉景之待齊也<lb/>
　其始也不書及其中之書及其終也書及以及三變<lb/>
　之法即是可知而桓景悼待楚齊陳之得失於是而<lb/>
　可見矣<lb/>
把侯來朝荆人來聘把伯來朝楚椒來聘把子來朝楚<pb n="45b"/>薳罷來聘<lb/>
　把夏禹之後也其來朝也以侯書也一變而伯再變<lb/>
　而子何也大扺杞人違周之制禮則弗與中國齒愈趨<lb/>
　愈下聖人患之故再奪其爵以示貶楚南方之夷也<lb/>
　其始聘也以荆人書也一變而書其臣之名再變而<lb/>
　書其名氏何也大扺楚雖僣王其行也以禮則可與中<lb/>
　國齒每進每善聖人予之故再進其法以示褒<lb/>
公如晉衞侯㑹公于沓公及晉侯盟公還自晉鄭伯㑹<pb n="46a"/>公于棐<lb/>
　文公之如晉也假道于衛衛侯聞之故請平于晉其<lb/>
　請平也是信已著而後至也信未著而已至者迫於<lb/>
　患難而來也信已著而後至者慕於信義而來也<lb/>
公如齊公至自齊齊人歸濟西田公如齊公至自齊<lb/>
　齊人來歸田之先宣公有如齊之舉矣齊人既歸田<lb/>
　之後宣公又為如齊之舉矣始之如齊患得之心為<lb/>
　之也終之如齊患失之心為之也宣公所以為國者<pb n="46b"/>　未得之患得之既得之患失之故前後而不憚煩也<lb/>
公㑹齊侯<hi>止</hi>同盟于幽諸侯盟于葵丘同盟于新城<lb/>
　伯業未盛則書同盟伯業既盛則不書同伯業方盛<lb/>
　則不書同伯業既衰則書同盟此春秋之法也葵丘<lb/>
　之盟齊桓伯業之極盛而亦二百四十年間盟㑹之<lb/>
　極盛者也前乎葵丘桓有于幽之盟矣其盟也不可<lb/>
　謂不盛也而聖人之書之也以同書也是于幽之盟<lb/>
　盖齊桓未盛之時也不然則聖人曷為不以書葵丘<pb n="47a"/>　之法書之乎後乎葵丘者有新城之盟矣其盟也亦<lb/>
　不可謂不盛也而聖人之書之也以同書也是新城<lb/>
　之盟盖晉伯既衰之時也不然則聖人曷為不以書<lb/>
　葵丘之法書之乎<lb/>
㑹鄭于垂鄭假許田及鄭伯盟越<lb/>
　未得許田之先而為㑹則為㑹之志出於鄭荘而不<lb/>
　出於魯既得許田之後而為盟則為盟之志出於我<lb/>
　魯而不出於鄭荘惟其志不出於我魯故春秋以㑹<pb n="47b"/>　書㑹者外為志也惟其志出於我魯故春秋以及書<lb/>
　及者内為志也<lb/>
齊侯<hi>止</hi>㑹陽穀遂伐楚盟于召陵及江黄伐陳<lb/>
　齊桓之於江黄也未伐楚之先則與之從事於陽穀<lb/>
　之㑹既盟楚之後則與之從事於伐陳之役盖功之<lb/>
　未成不容無以懐其心是以為陽穀之㑹功之既成<lb/>
　不容無以警其心是以有伐陳之及<lb/>
齊人伐戎齊人伐山戎諸侯盟于葵丘齊侯伐北戎<pb n="48a"/>　葵丘未盟以前齊人有伐戎伐山戎之事葵丘既盟<lb/>
　以後齊桓有伐北戎之事盖葵丘之盟伯業之極盛<lb/>
　於是而伯業之衰亦始于是葵丘以前之桓公有志<lb/>
　于天下者也故伐戎伐山戎以公不以私葵丘以後<lb/>
　之桓公無志於天下者也故伐北戎之事以私不以<lb/>
　公<lb/>
宋人<hi>止</hi>伐鄭荆伐鄭<lb/>
　齊之伐鄭是伯圖之將盛也楚之伐鄭是荆蠻之驟<pb n="48b"/>　强也春秋抑伯圖之將盛故先書宋後書齊春秋抑<lb/>
　外侮之驟强故不書楚止書荆先書宋後書齊以常<lb/>
　辭正其公也不書楚止書荆以微辭正其名也<lb/>
㑹齊侯<hi>止</hi>同盟于幽公追戎于濟西<lb/>
　天下不可以無王而幽之初盟魯首事伯中國不可<lb/>
　以有外侮而濟西之追魯不知戎兵之至春秋為憂<lb/>
　王室而作故幽不言公春秋為憂中國而作故濟西<lb/>
　不言來幽不言公者以隠辭存君臣之大經也濟西<pb n="49a"/>　不言來者以隠詞存荆蠻之分也<lb/>
豹及大夫盟于宋王正月公在楚<lb/>
　以中國而與荆蠻盟已非矣况以中國而朝楚乎甚<lb/>
　矣魯之非禮也前書豹及諸侯大夫盟為其嫌於無<lb/>
　諸侯也故書及後書公在楚公至自楚為其嫌於無<lb/>
　王室也故書公在楚見天下不可一日無王室也亦<lb/>
　不可一日無中國也春秋憂世變之極故特筆謹之<lb/>
　有不可以細故末節觀者<pb n="49b"/>㑹吳于鍾離㑹吳于柤㑹吳于向㑹于黄池<lb/>
　鍾離于柤于向之役㑹以㑹書之一書法也黄池之<lb/>
　役㑹以及書之又一書法也盖鍾離柤向之役晉為<lb/>
　伯主而呉人效順春秋一書嚴内外之分故書㑹又<lb/>
　㑹以外之至于黄池之役則呉晉兩伯於天下春秋<lb/>
　撫天下之兩伯傷世變之已極故書㑹又㑹以治之<lb/>
　此皆非細故也<lb/>
㑹吳于鍾離㑹吳于戚<pb n="50a"/>　鍾離之㑹諸侯往與呉㑹而以吳為主也于戚之㑹<lb/>
　吳人來與諸侯㑹而不敢為主也惟諸侯往與吳㑹<lb/>
　而以吳為主故貶而稱國惟吳人來與諸侯㑹而不<lb/>
　敢為主故進而稱人均之為㑹吳也而春秋所書若<lb/>
　此所以明内外之義也<lb/>
天王使毛伯來錫公命天子使召伯成來賜命<lb/>
　春秋特筆王命凡二一稱天王一稱天子一書錫公<lb/>
　命一書賜命襄王君臣加恩於人望之魯春秋之紀<pb n="50b"/>　事雖特筆也亦絶筆也惟其為特筆故稱天王稱錫<lb/>
　命稱天王者天下之公也以君與臣曰錫是王政之<lb/>
　猶重也惟其為絶筆故稱天子稱賜命稱天子者一<lb/>
　人之私也彼此相予曰賜是王政之已輕也<lb/>
從王伐鄭王人子突救衞<lb/>
　正刑討罪一王之大法也分災救患一王之大典也<lb/>
　從王伐鄭書者以王室正刑討罪之法猶足以聳動<lb/>
　天下之諸侯也莊王救衞之舉是匡災之義也春秋<pb n="51a"/>　於王人以子突救衞書者以王室救患分災之典猶<lb/>
　足以聳動天下之諸侯也<lb/>
滕薛來朝滕子來朝郳黎來來朝小邾子來朝<lb/>
　滕朝于隠方以侯書距桓公之初年兩三嵗耳而再<lb/>
　朝之事乃降而稱子者時王黜之也郳朝于荘方以<lb/>
　名書距僖公之初年固未久而再朝之書乃進而稱<lb/>
　邾子者時王爵之也以時王而猶能黜降諸侯爵命<lb/>
　諸侯此盖春秋之時王室猶可以有為之時自滕侯<pb n="51b"/>　降而為滕子之後而王室降黜諸侯之命不行於天<lb/>
　下矣自黎來為小邾之後而王室爵命諸侯之典亦<lb/>
　不行於天下矣<lb/>
㑹齊侯宋公<hi>止</hi>同盟于幽㑹陳公<hi>止</hi>盟于齊會王人<hi>止</hi>
于翟泉<lb/>
　春秋假魯以扶持世道之變者也以伯主而主諸侯<lb/>
　前乎齊桓未之聞也而肇于幽之盟以荆蠻而與是<lb/>
　盟前乎楚未始有是也而始于齊之役以諸侯大夫<pb n="52a"/>　而上盟王臣前乎晉文未之聞也而創自翟泉之㰱<lb/>
　使魯而不與則猶足以為世變中流之砥柱使魯而<lb/>
　與則世變盖有靡然紀極之憂此春秋所以於是三<lb/>
　盟沒公不紀使魯之為不與是盟者也<lb/>
盟惡曹盟鹿上同盟于清丘<lb/>
　惡曹之盟中國未有伯之時也鹿上之盟中國始無<lb/>
　伯之時也清丘之盟中國又将無伯之時也聖人皆<lb/>
　以人書之者其意若曰惡曹之盟是中國未伯而人<pb n="52b"/>　自為盟之盟也鹿上之盟是中國始無伯而人自為<lb/>
　盟之盟也清丘之盟又中國將無伯而人自為盟之<lb/>
　盟也非以是為衆辭也所以著其為人而人各有心<lb/>
　不可得而合也<lb/>
　<lb/>
　<lb/>
　<lb/>
　春秋金銷匙<lb/>
</p>

  </div>
        </body>
    </text>
</TEI>
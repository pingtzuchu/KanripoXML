<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋億卷二</head> <lb/>
    <p>
<pb n="1a"/>
欽定四庫全書<lb/>
　春秋億卷二<lb/>
　　　　　　　　　　　　明　徐學謨　撰<lb/>
　　莊公<lb/>
元年春王正月不書即位史闕也左氏曰文姜出故也<lb/>
三月方遜何妨正月即位也公榖皆曰君弑子不言即<lb/>
位也夫桓公何以言即位也胡氏曰内無所承上不請<lb/>
命也魯之書即位者豈皆内有所承上有所請也皆意<lb/>
<pb n="1b"/>
之也三月夫人孫于齊左氏曰不稱姜氏絶不為親禮<lb/>
也公羊曰孫猶孫也内諱奔也夏單伯逆王姬公羊曰<lb/>
單伯者何吾大夫之命乎天子者也何以不稱使天子<lb/>
召而使之也逆之者何使我主之也天子嫁女於諸侯<lb/>
必使諸侯同姓者主之諸侯嫁女於大夫必使大夫同<lb/>
姓者主之也秋築王姬之館于外有三年之喪天王於<lb/>
義不當使之主有不戴天之讎荘公於義不可為之主<lb/>
公不忍便以禮接於廟又不敢逆天子之命於是乎委<lb/>
<pb n="2a"/>
曲周旋築館于外當亦合乎宜故榖梁曰築之外變之<lb/>
正也莊公當此非不知齊之為讎而實有所難辭者奉<lb/>
天王之命為同姓之親使與之主婚周之同姓孰親於<lb/>
魯而可辭於王也冬十月乙亥陳侯林卒以赴書也王<lb/>
使榮叔來錫桓公命榖梁曰禮有受命無來錫命錫命非<lb/>
正也似也書之示周弱也王姬歸於齊公羊曰何以書<lb/>
我主之也齊師遷紀郱鄑郚公羊曰遷之者何取之也<lb/>
以稱師知取之也著齊之强也以來告書也　二年春<lb/>
<pb n="2b"/>
王二月𦵏陳莊公以㑹書也夏公子慶父帥師伐於餘<lb/>
丘慶父帥師即翬帥師之類也著擅也此何以不去公<lb/>
子故曰書公子不書公子皆仍史之文也非仲尼筆削<lb/>
之也秋七月齊玉姬卒以魯主婚來赴也冬十有二月<lb/>
夫人姜氏㑹齊侯于禚左傳曰書奸也疑附㑹之詞也<lb/>
㑹者不當㑹也榖梁曰婦人不逾境逾境非禮也似也<lb/>
乙酉宋公馮卒以赴書也　三年春王正月溺㑹齊侯<lb/>
伐衛衛同姓也溺㑹仇讐之齊而伐之又不言使擅也<lb/>
<pb n="3a"/>
其惡不待貶而自著也夏四月𦵏宋莊公以㑹書也五<lb/>
月𦵏桓王志一統也公羊曰不言崩而言𦵏改𦵏也亦<lb/>
意之也秋紀季以酅入於齊紀非齊敵而紀季以酅入<lb/>
齊懾于齊也書之甚齊之强也冬公次于滑謀救紀也<lb/>
胡氏責莊以不能救紀抑齊齊强魯弱不量力之說也<lb/>
　四年春王二月夫人姜氏享齊侯于祝丘先是㑹非<lb/>
也享之又甚矣三月紀伯姬卒外夫人不卒以内女來<lb/>
赴也夏齊侯陳侯鄭伯遇于垂以告書也紀侯大去其<lb/>
<pb n="3b"/>
國榖梁曰大去者不遺一人之辭也紀侯賢而齊滅之<lb/>
也不言滅而曰大去其國不使小人加乎君子也春秋<lb/>
閔之也而公羊以為齊襄復九世之讐於紀不言滅紀<lb/>
為齊襄諱也春秋雖大復讐之義不請於王而私滅人<lb/>
之國安得善齊襄而為之諱也六月乙丑齊侯葬紀伯<lb/>
姬紀亡矣而伯姬在殯故齊侯𦵏之也胡氏所謂加刃於人<lb/>
而以手摩之是也書之以重齊罪也秋七月無事闕也冬公<lb/>
及齊人狩于禚公羊曰齊人者齊侯也齊侯則其稱人何諱<lb/>
<pb n="4a"/>
與讐狩也非也人衆詞也　五年春王正月無事闕也<lb/>
夏夫人姜氏如齊師如不宜如也杜氏曰書姦也附㑹<lb/>
之詞也秋郳黎來來朝公羊曰倪者何小邾婁也黎來<lb/>
者何名也其名何㣲國也㣲國能脩朝禮善之也冬公<lb/>
㑹齊人宋人陳人蔡人伐衛三傳曰納衛侯朔也人者<lb/>
衆詞也榖梁曰人諸侯人公也其人公何也逆天王之<lb/>
命也夫既逆天王之命不必人之而後為貶也　六年<lb/>
春王正月王人子突救衛諸侯逆王命而納朔王不能討<lb/>
<pb n="4b"/>
而書救弱之之詞也書王人子突公榖皆善其救衛而<lb/>
字之也抑何據而知子突之為字也不詳書法而以名<lb/>
字相附㑹者說春秋者之謬也夏六月衛侯朔入于衛<lb/>
秋公至自伐衛朔書入逆詞也公書至不宜至而至也<lb/>
至飲至也螟志災也冬齊人來歸衛俘公榖皆以俘為<lb/>
寳衛賂之也黨逆拒命而受賂不道之甚也譏也　七<lb/>
年春夫人姜氏㑹齊侯于防書㑹不宜㑹也夏四月辛<lb/>
卯夜恒星不見夜中星隕如雨志變也秋大水無麥苖<lb/>
<pb n="5a"/>
志災也冬夫人姜氏㑹齊侯于榖書㑹不宜㑹也　八<lb/>
年春王正月師次于郎以俟陳人蔡人榖梁註曰時陳<lb/>
蔡欲伐魯出師以待之也杜氏以期共伐郕陳蔡不至<lb/>
故駐師以待之也詞無褒貶也甲午治兵承郎之次也<lb/>
夏師及齊師圍郕郕降于齊師伐國無名書降甚齊之<lb/>
强也秋師還左氏以為善魯莊非也師何名而出何名<lb/>
而還也冬十有一月齊無知弑其君諸兒襄公淫而被<lb/>
弑無知逆矣而襄公有弑道焉直書之交戒也　九年<lb/>
<pb n="5b"/>
春齊人殺無知杜氏曰無知弑君而立未列於㑹故不<lb/>
書爵也胡氏曰殺無知者雍廪也而曰齊人討賊之詞<lb/>
也言衆也似也公及齊大夫盟于蔇齊亂無君公與齊<lb/>
大夫盟謀納子糾也夏公伐齊納子糾齊小白入於齊<lb/>
公羊曰伐而言納者猶不能納也去公子以為君前臣<lb/>
名鑿也齊小白不去國氏也入於齊明小白當立也胡<lb/>
氏之說是也所謂不稱公子内無所承上不禀命以王<lb/>
法絶之亦鑿也二公子俱以出亡返國故齊人來告無<lb/>
<pb n="6a"/>
公子也秋七月丁酉𦵏齊襄公國亂故𦵏緩也八月庚<lb/>
申及齊師戰于乾時我師敗績伐齊而納子糾是以書<lb/>
敗也胡氏例以郎之戰云内不言敗此其言敗者為與<lb/>
讐戰雖敗亦榮也鑿也内何嘗諱敗也郎之師但云來<lb/>
戰而已何以知其敗而諱之也九月齊人取子糾殺之<lb/>
既書取又書殺甚齊之詞也仲尼之指不在魯也而公<lb/>
榖二傳以不能庇子糾責魯非也冬浚洙紀大役也<lb/>
十年春王正月公敗齊師於長勺長勺魯地齊人來戰<lb/>
<pb n="6b"/>
而敗之也二月公侵宋侮弱也三月宋人遷宿魯偪之<lb/>
也夏六月齊師宋師次于郎公敗宋師于乗丘齊之師<lb/>
次于郎敵加於己也而魯敗之應兵也秋九月荆敗蔡<lb/>
師于莘以蔡侯獻舞歸書荆滑夏之始也以蔡侯獻舞<lb/>
歸荆來告也獻舞蔡侯名也書名公榖皆言以亡國絶<lb/>
之也它日楚滅夔以夔子歸何以不名也胡氏曰夔無<lb/>
罪也然則蔡何以知其有罪也名不名俱從其告也不<lb/>
必曲為之詞也冬十月齊師滅譚譚子奔莒甚齊之强<lb/>
<pb n="7a"/>
也胡氏曰滅而書奔責不死位鑿也　十有一年春王<lb/>
正月事闕也夏五月戊寅公敗宋師于鄑左傳曰宋為<lb/>
乗丘之役故侵我公禦之宋師未陳而薄之敗諸鄙也<lb/>
鄑魯地也秋宋大水胡氏曰凡外災告則書也冬王姬<lb/>
歸于齊榖梁曰其志過我也　十有二年春王三月紀<lb/>
叔姬歸于酅酅紀邑也紀亡矣而叔姬仍歸于酅以守<lb/>
宗廟禮也公羊曰隱之也夏四月事闕也秋八月甲午<lb/>
宋萬弑其君㨗及其大夫仇牧胡氏曰君弑而大夫死<lb/>
<pb n="7b"/>
于其難者書之示勸也書仇牧宋告也不書太宰督宋<lb/>
未告也冬十月宋萬出奔陳不書殺萬者宋不告也胡<lb/>
氏以為罪陳之不能正天討鑿也　十有三年春齊侯<lb/>
宋人陳人蔡人邾人㑹於北杏書齊桓主盟之始也左<lb/>
氏曰以平宋亂也書人衆詞也胡氏曰桓非受命之伯<lb/>
諸侯自相推戴故四國稱人以誅始亂也夫桓公私伯<lb/>
不削其爵而顧削四國之爵是以首惡之罪加于脅從<lb/>
也春秋魯史也非周史也安知桓之不請命也而桓知<lb/>
<pb n="8a"/>
尊周室焉即孔子與之矣而胡氏必欲誅之何也夏六<lb/>
月齊人滅遂左氏曰北杏之盟遂人不至也書滅甚齊<lb/>
之强也秋七月事闕也冬公㑹齊侯盟于柯左氏曰始<lb/>
及齊平也　十有四年春齊人陳人曹人伐宋背北杏<lb/>
之盟也書人衆詞也夏單伯㑹伐宋單伯周之卿也㑹<lb/>
四國之師伐宋者左氏曰齊請師于王也而胡氏始終<lb/>
以單伯為魯大夫比于翬帥師之類不知何所據也秋<lb/>
七月荆入蔡書入罪荆也冬單伯㑹齊侯宋公衛侯鄭<lb/>
<pb n="8b"/>
伯于鄄杜氏曰齊平宋亂歸功于王故赴以單伯㑹諸<lb/>
侯為文疑是也　十有五年春齊侯宋公陳侯衛侯鄭<lb/>
伯㑹于鄄尋前㑹也夏夫人姜氏如齊如者不宜如也<lb/>
秋宋人齊人邾人伐郳宋序齊上伐郳宋志也鄭人侵<lb/>
宋左氏曰有鍾鼔曰伐無鍾鼔曰侵潛帥而掩人之不<lb/>
備書侵以病鄭也冬十月事闕也　十有六年春王正<lb/>
月事闕也夏宋人齊人衛人伐鄭宋先齊宋主兵也以<lb/>
鄭侵宋故也秋荆伐鄭荆患自蔡又鄭荆漸强也冬十<lb/>
<pb n="9a"/>
有二月㑹齊侯宋公陳侯衛侯鄭伯許男滑伯滕子同<lb/>
盟于幽書齊桓始主盟也不書公胡氏引程氏言魯首<lb/>
叛盟諱之也齊伐魯叛盟在十九年而以仲尼逆魯而<lb/>
責之者迂詞也然則柰何不書公仍史之闕也邾子克<lb/>
卒以赴書也榖梁曰子進之也邾故子也誰進之也<lb/>
十有七年春齊人執鄭詹左氏曰執鄭詹鄭不朝也書<lb/>
執甚齊之强也夏齊人殲于遂左榖皆云齊人滅遂遂<lb/>
人饗齊戍醉而殺之齊人殲焉書殲甚齊之强也秋鄭<lb/>
<pb n="9b"/>
詹自齊逃來詹執而逃逼齊之强也胡氏責以不死過<lb/>
也公羊曰甚佞尤鑿也冬多麋麋魯所有也書多麋則<lb/>
害稼災也　十有八年春王三月日有食之不書日官<lb/>
失之也榖梁曰夜食也夜食又何以書也夏公追戎于<lb/>
濟西戎來而追之也公榖曰大之也秋有<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>榖梁曰一<lb/>
有一亡曰有<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>射人者也志災也冬十月事闕也　十<lb/>
有九年春王正月夏四月皆事闕也秋公子結媵陳人<lb/>
之婦于鄄遂及齊侯宋公盟時齊宋謀伐魯公子結媵<lb/>
<pb n="10a"/>
婦而遂與諸侯盟書擅也公羊曰大夫出竟有可以安<lb/>
社稷利國家者専之可也非也夫人姜氏如莒如者不<lb/>
當如也冬齊人宋人陳人伐我西鄙書伐我有罪也西<lb/>
鄙志逺也　二十年春王二月夫人姜氏如莒如莒者<lb/>
再也莒非婦人之所如也况再乎夏齊大災齊火公羊<lb/>
曰㾐也以告書也秋七月事闕也冬齊人伐戎師正也<lb/>
　二十有一年春王正月事闕也夏五月辛酉鄭伯突<lb/>
卒以赴書也秋七月戊戌夫人姜氏薨先是如莒不言<lb/>
<pb n="10b"/>
入而薨疑薨于莒非正也冬十有二月𦵏鄭厲公以㑹<lb/>
書也　二十有二年春王正月肆大眚左氏疏曰國有大<lb/>
患非赦不觧此以文姜薨而赦也胡氏以為譏何也癸<lb/>
丑𦵏我小君文姜祔于廟始書𦵏也子無絶母之義也<lb/>
陳人殺其公子禦冦公羊註云殺君之子重也稱公子<lb/>
以非陳人之所當殺也夏五月事闕也秋七月丙申及<lb/>
齊髙傒盟于防不書公榖梁曰髙傒伉也諱魯之弱也<lb/>
冬公如納納幣公羊曰親納幣非禮也于是公即位二<lb/>
<pb n="11a"/>
十二年矣而始謀娶焉書之譏失時也　二十有三年<lb/>
春無王正月史闕也公至自齊不宜如則不宜至也祭<lb/>
叔來聘祭叔天子之内臣也不言使省文也疑非私聘<lb/>
也夏公如齊觀社公羊曰諸侯越竟觀社非禮也註云<lb/>
社社祭也公至自齊不宜如亦不宜至也君出入必書<lb/>
慎之也荆人來聘著始通魯也公及齊侯遇于榖榖梁<lb/>
曰及者内為志焉耳遇者志相得也蕭叔朝公榖梁曰<lb/>
㣲國之君未爵命者其不言來於外也朝于廟正也于<lb/>
<pb n="11b"/>
外非正也秋丹桓宮楹諸侯宜黝堊而丹之書侈也榖<lb/>
梁曰以飾夫人蓋謂娶齊女而誇示之疑無據也冬十<lb/>
有一月曹伯射姑卒以赴書也十有二月甲寅公㑹齊<lb/>
侯盟于扈莊娶失時疑齊女待年于國也而胡氏以為<lb/>
制于文姜此何據也扈之盟傳不載其事姑闕疑可也<lb/>
公羊曰危之也何危爾我貳也註云莊有淫泆汙貳之<lb/>
行尤無據也　二十有四年春王三月刻桓宮桷刻不當<lb/>
刻也書侈也御孫之諌或可徴也非専飾夫人也𦵏曹<lb/>
<pb n="12a"/>
莊公以㑹書也夏公如齊逆女秋公至自齊公羊註云<lb/>
諱淫故使若以得禮書也不知何所據也八月丁丑夫<lb/>
人姜氏入書入著始也公羊傳以為姜氏要公不與公<lb/>
俱入蓋以孟任故丁丑入而明日乃朝廟不知何所據<lb/>
也戊寅大夫宗婦覿用幣大夫與宗婦之見小君禮也<lb/>
而不棗栗不腵脩而用幣非禮也諸侯之娶恒事也而<lb/>
詳於莊之娶書納幣書遇于榖書盟于扈書逆女書姜<lb/>
氏入書覿用幣著魯弱而事齊之謹也以基内孽也大<lb/>
<pb n="12b"/>
水書災也冬戎侵曹曹羈出奔陳赤歸于曹左氏註以<lb/>
羈為曹世子而公羊以為曹大夫赤歸于曹左氏註<lb/>
云赤曹僖公蓋為戎所納故曰歸無傳不可考也何以<lb/>
書著戎强而滑夏也以來告書也胡氏曰雖以國氏皆<lb/>
不書爵為居正者之戒鑿也郭公史無文闕之可也<lb/>
二十有五年春不書王正月史闕也陳侯使女叔來聘左<lb/>
氏曰始結陳好也夏五月癸丑衛侯朔卒以赴書也六<lb/>
月辛未朔日有食之鼓用牲于社日食而用幣于社伐<lb/>
<pb n="13a"/>
鼔於朝禮也而用牲又鼓於社非禮也胡氏之說是也<lb/>
伯姬歸于杞不書逆史略之也胡氏以為非卿逆之其<lb/>
姓名不登于史冊則書歸以志禮之失也疑求之過也<lb/>
秋大水鼓用牲于社于門左氏曰凡天災有幣無牲非<lb/>
日月之眚不鼓鼔而用牲非禮也冬公子友如陳報女<lb/>
叔之聘也亦不言使而知其非私聘也　二十有六年<lb/>
春不書王正月史闕也公伐戎夏公至自伐戎書伐戎<lb/>
師正也曹殺其大夫不稱名史略之也而胡氏以為書<lb/>
<pb n="13b"/>
殺甚曹之擅也秋公㑹宋人齊人伐徐宋主兵也冬十<lb/>
有二月癸亥朔日有食之書災也　二十有七年公會杞<lb/>
伯姬于洮伯姬莊公女也左氏曰公㑹于洮非事也非<lb/>
事譏也夏六月公㑹齊侯宋公陳侯鄭伯同盟于幽諸<lb/>
侯推齊為盟主也同盟同尊周也秋公子友如陳𦵏原<lb/>
仲魯使之也胡氏曰私行也魯與陳方睦先是公子友<lb/>
如陳報女叔之聘亦未嘗稱公使之也而胡氏無貶詞<lb/>
此何據而曰私行也私行何以不去公子也冬杞伯姬<lb/>
<pb n="14a"/>
來書歸寧也疑非貶詞也而胡氏以為不當來苛也莒<lb/>
慶來逆叔姬榖梁曰諸侯嫁子于大夫主大夫以與之<lb/>
來者接内也不正其接内故不與夫婦之稱也子嫁大<lb/>
夫故稱叔姬而不書逆女耳而曰去其夫婦之稱者鑿<lb/>
也杞伯來朝杞故侯也而稱伯榖梁註以為時王所絀<lb/>
疑是也猶滕子來朝之類也公㑹齊侯于城濮謀討衛<lb/>
也　二十有八年春王三月甲寅齊人伐衛衛人及齊人<lb/>
戰衛人敗績齊人以王命伐衛聲立子頹之罪衛不能<lb/>
<pb n="14b"/>
受而與齊戰故書及猶禦之也胡氏之說是也二國稱<lb/>
人衆詞也而榖梁以為㣲之也鑿也夏四月丁未邾子<lb/>
𤨏卒以赴書也秋荆伐鄭公㑹齊人宋人邾婁人救鄭<lb/>
著齊桓之攘夷也凡書救善詞也冬築郿郿邑也故不<lb/>
書城書築焉紀役也大無麥禾臧孫辰告糴于齊善齊<lb/>
之能急病也　二十有九年春新延廄饑而舉役非禮也<lb/>
夏鄭人侵許許無罪而侵之譏也秋有蜚公榖註皆言<lb/>
蜚南方臭惡之氣所生也何以書紀異也冬十有二月<lb/>
<pb n="15a"/>
紀叔姬卒叔姬我女也故書而胡氏以為不卒紀侯而<lb/>
卒叔姬見紀侯去國終不能自立鑿也城諸及防紀屢<lb/>
役也　三十年春王正月事闕也夏師次于成榖梁曰<lb/>
救鄣也是時魯與齊睦安得而救鄣也疑助齊師取鄣<lb/>
也秋七月齊人降鄣降取之也甚齊之强也八月癸亥<lb/>
𦵏紀叔姬紀亡而𦵏之於酅故書也九月庚午朔日有<lb/>
食之鼔用牲于社用牲非禮也冬公及齊侯遇于魯濟榖<lb/>
梁曰遇者志相得也左氏曰謀山戎也以其病燕故也<lb/>
<pb n="15b"/>
齊人伐山戎公羊曰稱人貶非也人衆詞也伐山戎勝<lb/>
舉也何云貶也　三十有一年春不書王正月史闕也<lb/>
築臺于郎臺不當築築于郎尤厲民也夏四月薛伯卒<lb/>
以赴書也築臺于薛不半歳而兩築臺於逺焉譏厲民<lb/>
也六月齊侯來獻戎捷公羊曰過我而獻似也諸侯不<lb/>
相遺俘書來獻不當獻也秋築臺于秦書屢役也譏厲<lb/>
民也冬不雨周之冬夏之秋也不雨異也　三十有二<lb/>
年春城小穀志役繁也左氏曰為管仲也夏宋公齊侯<lb/>
<pb n="16a"/>
遇于梁丘左氏曰齊侯為楚之伐鄭之故請㑹於諸侯<lb/>
宋公先至以來告書也秋七月癸巳公子牙卒傳曰季<lb/>
友殺之也不言殺諱之也八月癸亥公薨于路寢路寢<lb/>
者正寢也以正終書也冬十月己未子般卒般孟任<lb/>
生莊公太子也先君未𦵏故不稱爵慶父使犖殺之不<lb/>
書救諱之也公子慶父如齊公子慶父弑般而奔齊不<lb/>
書奔而書如諱之也狄伐邢著滑夏也<lb/>
　　閔公<lb/>
<pb n="16b"/>
元年春王正月不書即位史闕也榖梁曰繼弑君不言<lb/>
即位也桓公繼弑君何以書即位也胡氏以為内無所<lb/>
承上不請命故不書即位春秋之書即位者豈皆内有<lb/>
所承上有請命者也齊人救邢書救善攘夷也夏六月<lb/>
辛酉𦵏我君莊公左氏曰亂故是以緩也秋八月公及<lb/>
齊侯盟于落姑左榖皆曰盟納季友也冬齊仲孫來公<lb/>
榖皆曰仲孫慶父而繫之齊非也左氏曰齊仲孫湫來省<lb/>
難似也胡氏據其傳有齊桓取魯之語而引孔子君使<lb/>
<pb n="17a"/>
臣以禮臣事君以忠之指無故而苛責齊之君臣鑿也<lb/>
齊桓方九合諸侯而取魯之志疑無自而萌也　二年<lb/>
春王正月齊人遷陽齊人廹遷之也著其强也夏五月<lb/>
乙酉吉禘于莊公杜氏曰三年喪畢致新死者之立於<lb/>
廟廟之逺主當遷入祧因是大祭以審昭穆謂之禘莊<lb/>
公喪制未闋時别立廟廟成而吉祭又不於大廟故詳書<lb/>
以示識也三傳義同譏書吉譏書莊公也而不譏禘何<lb/>
也惟程氏曰天子曰禘諸侯曰祫則魯當祫而不當禘<lb/>
<pb n="17b"/>
也明堂位曰禘始于魯公而成王賜之以寵周公也然<lb/>
隱桓莊之際禘何以不見于經也林氏曰惠公請之也<lb/>
則又非始於魯公也疑其說之有所據也秋八月辛丑<lb/>
公薨公羊曰慶父弑之也何以書薨諱之也九月夫人<lb/>
姜氏孫于邾與聞弑也故諱奔為遜也公子慶父出奔<lb/>
莒榖梁曰其曰出絶之也冬齊高子來盟榖梁曰其來<lb/>
喜之也其曰高子貴之也十有二月狄入衛書入而不<lb/>
言滅諱也鄭棄其師自棄也<lb/>
<pb n="18a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋億卷二<lb/>
</p>
<p>
</p>
  </div>
</body>
</text>
</TEI>
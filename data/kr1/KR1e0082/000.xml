<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋億</head>
    <p>
<pb n="1a"/>
欽定四庫全書　　　　　經部五<lb/>
　春秋億　　　　　　　　春秋類<lb/>
　　提要<lb/>
　　　　<hi>臣</hi>等謹案春秋億六卷明徐學謨撰學謨字<lb/>
　　　　叔明嘉定人嘉靖庚戌進士官至禮部尚書<lb/>
　　　　是編序題春秋億而卷首題曰徐氏海隅集<lb/>
　　　　目録又題曰外編葢其全集之一種十二公<lb/>
　　　　各為一篇不載經文而一一排比年月隨經<lb/>
<pb n="1b"/>
　　　　詮義葢漢代經傳别行原不相屬似乎創例<lb/>
　　　　實古法也大㫖以春秋所書皆據舊史舊史<lb/>
　　　　所闕聖人不能増益如隱莊閔僖之不書即<lb/>
　　　　位桓三年以後不書王衛人鄭人從王伐鄭<lb/>
　　　　不稱天以及月日之或有或無皆非聖人所<lb/>
　　　　筆削一掃公羊榖梁無字非例之説與孫復<lb/>
　　　　胡安國無事非譏之論夫春秋之作既稱筆<lb/>
　　　　削則必非全錄舊文漫無褒貶學謨持論雖<lb/>
<pb n="2a"/>
　　　　未免矯枉過正然平心静氣不事囂争言簡<lb/>
　　　　理明多得經意足以破諸家穿鑿附㑹之陋<lb/>
　　　　其駁夏時周月之説曰為下而先倍烏在其<lb/>
　　　　為春秋也可謂要言不煩者矣乾隆四十二<lb/>
　　　　年十一月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="3a"/>
春秋億序<lb/>
說經者宜莫難於春秋匪說之難能明聖人之意之難<lb/>
也蓋自秦人滅學之後六經之闕佚者十六七矣獨春<lb/>
秋哉而春秋為甚漢儒喜以其意補經即於他經悖理<lb/>
亂真者不少苟以理絀之其誣可立辨也春秋事詞也<lb/>
事詞在千載之前有無疑似即有増損無從質之矣故<lb/>
曰說經者宜莫難於春秋也今之說春秋者類以左氏<lb/>
為之證而叅以公榖二家彼其因事以屬詞縁詞以命<lb/>
<pb n="3b"/>
例事同則詞同詞同則命例宜無不同然而正變相錯<lb/>
權衡互異若繼弑一也或書即位或不書即位紀元一<lb/>
也或書王正月或不書王正月或單書春王而不書正<lb/>
月伐國一也或名或不名或爵或不爵専將帥師一也<lb/>
或去其公子或不去其公子弑君一也或明其為弑或<lb/>
不明其為弑乃三家各就其詞而為之說求之春秋之<lb/>
本文其說皆無有也即以春秋之本文獨行於世千載<lb/>
之下雖聖人復起不能指其詞之所之也故學者不得<lb/>
<pb n="4a"/>
不據傳以求經夫經之為言常也簡易明達之謂也聖<lb/>
人作之將以垂憲于無窮而乃故為㣲曖難明之詞若<lb/>
置覆焉而須傳以為之射則何異于日月之借光於爝<lb/>
火乎必不然矣按班固藝文志云仲尼傷杞宋之亡徴<lb/>
以魯周公之國禮文備物與左丘明共觀史記而脩春<lb/>
秋當其時祗以口授弟子左氏懼其異言失真乃因本<lb/>
事以作傳信斯言也則經與傳有輔車之倚焉不當獨<lb/>
推尊孔氏矣即令附春秋而作其事詞已無不可信而<lb/>
<pb n="4b"/>
又何有于公榖二家乃漢初鼎列於學官而尹氏君氏<lb/>
盟蔑盟與築郿築微厥憗屈銀之文又輙與左氏相齟<lb/>
齬者不可勝紀夫經文一也然且彼亦一是非此亦一<lb/>
是非况其有無疑似微曖難明者乎故知三家各受師<lb/>
承以口說流行即左氏亦孔子以後之書自漢以來經<lb/>
從傳出馬端臨以意増損之疑不為無謂而南宋大儒<lb/>
顧復取其以意増損之詞為之懸想臆度斷以聖人之<lb/>
特筆在是以其可觧者謂之正例而以其不可觧者强<lb/>
<pb n="5a"/>
名之曰變例至謂仲尼見諸行事之實以天自處削天<lb/>
于王奪位于國去氏族于卿大夫略無顧忌雖一時進<lb/>
御之言意在納約然謂之說傳則可謂之說經則不可<lb/>
亦何怪乎求之愈深而失之愈逺也聖人之意其尚可<lb/>
得而見耶聖人之意簡易明達要以仍人道正王法善<lb/>
善惡惡是是非非刪繁舉要據事直書如斯而已者也<lb/>
故繫王于天則文武之威靈猶在托筆於史則周公之<lb/>
袞鉞具存即有所褒諱貶損皆天子之事史官之職也<lb/>
<pb n="5b"/>
而舉不以乙與焉夫是以二百四十二年諸侯卿大夫<lb/>
之功罪不必屑屑焉衡較于爵氏名族之予奪而其情<lb/>
固莫之能遁矣故曰其事則齊桓晉文其文則史其義<lb/>
則丘竊取之於乎盡之矣說春秋者孰有深切著明於<lb/>
孟氏者哉愚故以易起家少不自揆間嘗旁窺是經輒<lb/>
苦其難通迄今三十餘年髪鬖鬖短矣兹以填鄖之隙<lb/>
因感杜征南在襄陽時箋釋左氏乃重掇三氏併范楊<lb/>
何孔諸家疏觧與胡氏之傳猥加裒輯稍畧其正變之<lb/>
<pb n="6a"/>
例缺其有無疑似之文祗来其說之不詭于理者以符<lb/>
㑹孔氏竊取之義而彚為一書名之曰春秋億凡如干<lb/>
卷亦知其不可以幸中第無敢狥傳蔑經隨人射覆以<lb/>
坐失聖人之意云爾<lb/>
</p>
<p>
</p>
  </div>
</body>
</text>
</TEI>
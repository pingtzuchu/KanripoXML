<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋億卷四</head> <lb/>
    <p>
<pb n="1a"/>
欽定四庫全書<lb/>
　春秋億卷四<lb/>
　　　　　　　　　　　　明　徐學謨　撰<lb/>
　　文公<lb/>
元年春王正月公即位榖梁曰繼正即位正也於是僖<lb/>
未𦵏而即位何也即位必歳首不可以𦵏緩故而曠年<lb/>
無君也二月癸亥日有食之杜氏曰不書朔官失之也<lb/>
天王使叔服來㑹𦵏榖梁曰𦵏曰㑹其志重天子之禮<lb/>
<pb n="1b"/>
也夏四月丁巳𦵏我君僖公杜氏曰七月𦵏緩也天王<lb/>
使毛伯來錫公命榖梁曰禮有受命無錫命錫命非正<lb/>
也晉侯伐衛來告書也叔孫得臣如京師左氏曰拜錫<lb/>
命也衛人伐晉以不朝晉也秋公孫敖㑹晉侯于戚左<lb/>
氏曰晉侯疆衛戚田故公孫敖㑹之也冬十月丁未楚<lb/>
世子商臣弑其君髠來告書也書世子書君示不子不<lb/>
臣也公孫敖如齊即位而卿出聘繼好禮也　二年春<lb/>
王二月甲子晉侯及秦師戰於彭衙秦師敗績秦伐晉<lb/>
<pb n="2a"/>
而先晉侯者與應兵也丁丑作僖公主僖公𦵏十有五<lb/>
月矣始作主慢也三月乙巳及晉處父盟不書公諱也<lb/>
諱與大夫盟恥也先是晉責魯不朝而公如晉故出不<lb/>
書反不致也夏六月公孫敖㑹宋公陳侯鄭伯晉士縠<lb/>
盟于垂隴公羊註云盟誅商臣也自十有二月不雨至<lb/>
于秋七月紀旱也八月丁卯大事于大廟躋僖公大事<lb/>
大祫也躋僖公升主于閔之上也閔即庶兄也而僖嘗<lb/>
臣之何以躋也公羊所謂逆祀也逆祀非禮也冬晋人<lb/>
<pb n="2b"/>
宋人陳人鄭人伐秦報彭衙之役也書人衆詞也而胡<lb/>
氏以為貶意之也公子遂如齊納幣喪未畢而納幣非<lb/>
禮也　三年春王正月叔孫得臣㑹晉人宋人陳人衛<lb/>
人鄭人伐沈沈潰左氏曰以其服楚故伐之也夏五月<lb/>
王子虎卒王子虎即叔服也公羊曰外大夫不卒此何<lb/>
以卒新使乎我也鑿也尹氏常卒之矣何云外大夫不<lb/>
卒也有赴即書春秋例也秦人伐晉左氏曰秦伯伐晉<lb/>
濟河焚舟封殽尸而還不書勝敗晉師不出也書人衆<lb/>
<pb n="3a"/>
詞也胡氏曰貶意之也義係于伐不係書爵書人也秋<lb/>
楚人圍江以江近楚也雨螽于宋外災不書此何以書<lb/>
疑來告也冬公如晉十有二月己巳公及晉侯盟以晉<lb/>
改處父之盟復與晉侯盟善晉之悔過也晉陽處父帥<lb/>
師伐楚以救江榖梁曰此伐楚其言救江何也江逺楚<lb/>
近伐楚所以救江也善之也而胡氏責晉以不能討商<lb/>
臣之罪而特書救江似也　四年春公至自晉反至書<lb/>
也夏逆婦姜于齊未嫁當稱逆女今書婦姜公榖互異<lb/>
<pb n="3b"/>
公云娶于大夫略之也然則天子不娶于諸侯乎榖云<lb/>
禮成乎齊也此尤不可曉也齊嫁曰女魯娶曰婦即書<lb/>
逆婦二詞原不嫌互異也所以貶者文之禫制未終也<lb/>
狄侵齊以告書也秋楚人滅江甚楚也晉侯伐秦報王<lb/>
官之役也晉師黷矣何以書侯也胡氏曰不譏晉侯深<lb/>
善秦伯也此曲詞也義係書伐不係于書人書侯也衛<lb/>
侯使甯俞來聘善脩睦也冬十有一月壬寅夫人風氏<lb/>
薨僖公母也　五年春王正月王使榮叔歸含且賵風<lb/>
<pb n="4a"/>
氏雖莊公之妾而僖公之母也母以子貴王以夫人禮<lb/>
含賵之左氏以為禮也胡氏曰王不宜厚禮妾母而仲<lb/>
尼不稱天以謹之也是貶天子矣不稱天史略之也或<lb/>
天或不天皆史佚也三月辛亥𦵏我小君成風王使召<lb/>
伯來㑹𦵏成風之祔廟不祔廟傳無考也胡氏故以王<lb/>
使召伯來㑹𦵏為祔廟之證苛詞也夏公孫敖如晉尋<lb/>
盟也秦人入鄀左氏曰以貳楚也秋楚人滅六左氏曰<lb/>
以六叛楚即東夷楚滅之也書滅甚楚也冬十月許男<lb/>
<pb n="4b"/>
業卒以赴書也　六年春𦵏許僖公以㑹書也夏季孫<lb/>
行父如陳秋季孫行父如晉尋盟也八月乙亥晉侯讙<lb/>
卒以赴書也冬十月公子遂如晉𦵏晉襄公書遂公不<lb/>
㑹𦵏也晉殺其大夫陽處父晉狐射姑出奔狄公羊曰<lb/>
射姑殺之也然何以書晉殺之也曰君漏言也君漏言<lb/>
柰何君使射姑將而處父止之也故稱國以殺而下書<lb/>
射姑奔也此疑附㑹之詞也豈有不殺而罪上者也其<lb/>
殺與奔皆晉事不可考也凡書殺大夫春秋祗以専罪<lb/>
<pb n="5a"/>
不問其何事殺之也閏月不告朔猶朝于廟閏亦宜告<lb/>
朔而止朝廟志失禮也　七年春公伐邾三月甲戌取<lb/>
須句書取不宜取也遂城郚因伐邾之師而城之也夏<lb/>
四月宋公壬臣卒以赴書也宋人殺其大夫書宋人者<lb/>
衆詞也國亂無主而擅殺之也大夫不名義係于殺大<lb/>
夫而名不名不問也戊子晉人及秦人戰于令狐先蔑<lb/>
奔秦襄公卒而先蔑迎公子雍于秦秦師送之晉已立<lb/>
靈公矣故有令狐之戰而先蔑奔秦書之貶置君之貳<lb/>
<pb n="5b"/>
也秋八月公㑹諸侯晉大夫盟于扈以晉立新君也大<lb/>
夫而與諸侯盟志趙盾之専擅也冬徐伐莒公孫敖如<lb/>
莒蒞盟莒求援也　八年春王正月夏四月事闕也秋<lb/>
八月戊申天王崩天王者周襄王也冬十月壬午公子<lb/>
遂㑹晉趙盾盟于衡雍尋扈之盟也乙酉公子遂㑹雒戎<lb/>
盟于暴戎無㑹盟書㑹書盟貶也公孫敖如京師不至<lb/>
而復丙戌奔莒如京師不至而復棄命也奔莒志淫也<lb/>
交貶之也螽志異也宋人殺其大夫司馬宋司城來奔<lb/>
<pb n="6a"/>
殺司馬罪専也司城來奔著失守也交貶之也　九年<lb/>
春毛伯來求金公羊曰何以書譏何譏爾王者無求求<lb/>
金非禮也毛伯大夫不稱王使當喪未君也夫人姜氏<lb/>
如齊公羊註云奔父母之喪也榖梁註云歸寜也二月<lb/>
叔孫得臣如京師辛丑𦵏襄王天子㣲而諸侯不復徃<lb/>
㑹𦵏故書得臣如京師也晉人殺其大夫先都杜氏曰<lb/>
先都下軍佐也以作亂討也三月夫人姜氏至自齊夫<lb/>
人例不致書至示數也晉人殺其大夫士縠及箕鄭父<lb/>
<pb n="6b"/>
胡氏曰稱人以殺國亂無政衆人擅殺之似也楚人伐<lb/>
鄭公子遂㑹晉人宋人衛人許人救鄭楚伐鄭而諸侯<lb/>
救之禮也書人衆詞也胡氏以為救而不及楚師貶鑿<lb/>
也夏狄侵齊志猾夏也秋八月曹伯襄卒以赴書也九<lb/>
月癸酉地震書異也冬楚子使荻來聘楚始有大夫也<lb/>
書來聘進之也秦人來歸僖公成風之檖成風莊公妾<lb/>
也於僖公為母母以子貴故書僖公成風係之子也𦵏<lb/>
曹共公以㑹書也　十年春王三月辛夘臧孫辰卒卒<lb/>
<pb n="7a"/>
大夫例也夏秦伐晉志秦之黷也楚殺其大夫宜申書<lb/>
殺志専殺也自正月不雨至于秋七月紀旱也及蘇子<lb/>
盟于女栗頃王新立與魯盟也冬狄侵宋楚子蔡侯次<lb/>
于厥貉志楚漸圖霸也　十有一年春楚子伐麇志楚<lb/>
彊也夏叔彭生㑹晉郤缺于承匡左氏曰謀諸侯之從<lb/>
於楚者也秋曹伯來朝以即位朝也公子遂如宋以有<lb/>
狄難也狄侵齊以及我書之也冬十月甲午叔孫得臣<lb/>
敗狄于鹹志捷也　十有二年春王正月郕伯來奔郕<lb/>
<pb n="7b"/>
太子朱儒也魯以諸侯之禮逆之故稱伯也杞伯來朝<lb/>
以即位朝也二月庚子子叔姬卒文公女許嫁于杞以絶<lb/>
昏至是卒于魯書之也夏楚人圍巢志楚彊也秋滕子<lb/>
來朝左氏曰始朝公也秦伯使術來聘與脩睦也冬十<lb/>
有二月戊午晉人秦人戰于河曲書人衆詞也於是秦<lb/>
晉之交兵數矣書之志黷也季孫行父帥師城諸及鄆<lb/>
榖梁曰稱帥師言有難而城之也　十有三年春王正<lb/>
月事闕也夏五月壬午陳侯朔卒邾子蘧蒢卒以赴書<lb/>
<pb n="8a"/>
也自正月不雨至于秋七月紀旱也世室屋壞世室魯<lb/>
公之廟廟壊不脩譏怠事也冬公如晉衛侯㑹公于沓<lb/>
尋晉盟也狄侵衛志侵暴也十有二月己丑公及晉侯<lb/>
盟還自晉鄭伯㑹公于棐尋盟而還也　十有四年春<lb/>
王正月公至自晉以反至書也邾婁人伐我南鄙叔彭<lb/>
生帥師伐邾書應兵也夏五月乙亥齊侯潘卒以赴書<lb/>
也六月公㑹宋公陳侯衛侯鄭伯許男曹伯晉趙盾癸<lb/>
酉同盟于新城謀同外楚也秋七月有星孛入于北斗<lb/>
<pb n="8b"/>
紀異也公至自㑹以反至書也晉人納捷菑于邾弗克<lb/>
納捷菑邾文公之次子晉出也故晉人欲立而納之而<lb/>
邾人辭以有元妃之子故弗克納也九月甲申公孫敖<lb/>
卒于齊奔大夫不言卒而言卒魯受其喪也齊公子商<lb/>
人弑其君舍榖梁曰舍未逾年其曰君何也成舍之為<lb/>
君所以重商人之弑也宋子哀來奔子哀髙哀也以辭<lb/>
主禄來奔義之也冬單伯如齊齊人執單伯單伯周卿<lb/>
士為魯如齊請叔姬叔姬舍之母也舍弑矣故商人執<lb/>
<pb n="9a"/>
王使并執叔姬無道之甚書示戒也　十有五年春季<lb/>
孫行父如晉尋盟也三月宋司馬華孫來盟宋亂大夫<lb/>
専盟也夏曹伯來朝以即位朝也齊人歸公孫敖之喪<lb/>
公孫敖以奔死于齊而歸其喪史直醜其事也胡氏引<lb/>
許氏之說以為文伯惠叔二子之哀誠仲尼存之鑿也<lb/>
六月辛丑朔日有食之鼔用牲於社志異也單伯至自<lb/>
齊齊始執之今由魯歸故至之也晉郤缺帥師伐蔡戊<lb/>
申入蔡甚晉也秋齊人侵我西鄙鄙逺故兵不出也季<lb/>
<pb n="9b"/>
孫行父如晉尋盟也冬十有一月諸侯盟于扈公不與<lb/>
故不以國稱畧之也十有二月齊人來歸子叔姬書來<lb/>
歸子叔姬無罪也齊侯侵我西鄙遂伐曹入其郛齊始<lb/>
敗夏盟也　十有六年春季孫行父㑹齊侯于陽榖齊<lb/>
侯弗及盟左氏曰及齊平也公疾以大夫行齊弗内也<lb/>
夏五月公四不視朔公羊以為疾也而經不言疾志怠<lb/>
政也胡氏之說似也六月戊辰公子遂及齊侯盟于郪<lb/>
丘左氏曰魯賂齊始盟之也秋八月辛未夫人姜氏薨<lb/>
<pb n="10a"/>
文公母也毁泉臺左氏曰辟蛇妖也以夫人薨故毁之<lb/>
也楚人秦人巴人滅庸左氏曰楚滅之而秦人巴人從<lb/>
之也冬十有一月宋人弑其君杵臼書人略詞也昭公<lb/>
無道而甸弑之也君無道非臣子所得弑故志之也<lb/>
十有七年春晉人衛人陳人鄭人伐宋討宋賊也書人<lb/>
衆詞也非貶之也夏四月癸亥𦵏我小君聲姜文公母<lb/>
也左氏曰有齊難𦵏緩也齊侯伐我西鄙前侵而今伐<lb/>
之甚齊也六月癸未公及齊侯盟于榖及齊平也諸侯<lb/>
<pb n="10b"/>
㑹于扈平宋也公不與故略之也秋公至自榖反至書<lb/>
也冬公子遂知齊左氏曰拜榖之盟也　十有八年春<lb/>
王二月丁丑公薨于臺下非正寢也秦伯罃卒以赴書<lb/>
也夏五月戊戌齊人弑其君商人商人弑君賊也齊人以君<lb/>
事之矣又殺之故志弑也六月癸酉𦵏我君文公𦵏以<lb/>
期也秋公子遂叔孫得臣如齊左氏曰齊惠公立故且<lb/>
拜𦵏也冬十月子卒子赤也襄仲弑之而立宣公也諸<lb/>
侯在喪故稱子不書弑諱也夫人姜氏歸于齊赤之母<lb/>
<pb n="11a"/>
也子被弑而歸哀之也季孫行父如齊告難也莒弑其<lb/>
君庶其不稱誰弑之以告略也<lb/>
　　宣公<lb/>
元年春王正月公即位公羊曰繼弑君不言即位此其<lb/>
言即位何其意也鑿也赤弑而國人奉之為君矣春秋<lb/>
安得而削其即位也公子遂如齊逆女以喪娶也三月<lb/>
遂以夫人婦姜至自齊公羊曰不稱姜氏貶夫人也夫<lb/>
人在齊以從父為命安得以喪娶貶及夫人也夏季孫<lb/>
<pb n="11b"/>
行父如齊告即位也晉放其大夫胥甲父于衛書放薄<lb/>
于専殺也公㑹齊侯于平州左氏曰齊定公位也公子<lb/>
遂如齊拜成也六月齊人取濟西田以拜成賂之也秋<lb/>
邾子來朝以即位朝也楚子鄭人侵陳遂侵宋人衆詞<lb/>
也胡氏以為貶非也侵陳宋楚主之也何以不人而子<lb/>
之也宋公陳侯衛侯曹伯㑹晉師于棐林伐鄭救陳也<lb/>
冬晉趙穿帥師侵崇崇秦與國也晉求成于秦故侵其與<lb/>
國而要其成也晉人宋人伐鄭報北林之役也　二年<lb/>
<pb n="12a"/>
春王二月壬子宋華元帥師及鄭公子歸生帥師戰于<lb/>
大棘宋師敗績獲宋華元大棘之戰書宋師敗績矣而<lb/>
又書獲宋華元恥敗也秦師伐晉左氏曰以報崇也崇<lb/>
書侵此書伐示秦為應兵也夏晉人宋人衛人陳人侵鄭左<lb/>
氏曰為宋報大棘之役也秋九月乙丑晉趙盾弑其君<lb/>
夷臯趙穿弑之也而董狐罪盾為正卿亡不越境歸不<lb/>
討賊以是書盾弑也春秋亦從其赴而書之非赴以趙<lb/>
穿而書以趙盾也而胡氏以夫子推見至隠意之也冬<lb/>
<pb n="12b"/>
十月乙亥天王崩匡王也　三年春王正月郊牛之口<lb/>
傷改卜牛牛死乃不郊猶三望左氏曰不郊而望皆非<lb/>
禮也望郊之屬也不郊亦無望可也𦵏匡王四月而𦵏<lb/>
以㣲略禮也楚子伐陸渾之戎以夷相攻不書陸渾近<lb/>
雒疑偪周也夏楚人侵鄭鄭背楚與晉平楚人侵之也<lb/>
秋赤狄侵齊志侵暴也宋師圍曹左氏曰報武氏之亂<lb/>
也冬十月丙戌鄭伯蘭卒以赴書也𦵏鄭繆公以㑹書<lb/>
也　四年春王正月公及齊侯平莒及郯莒人不肯公<lb/>
<pb n="13a"/>
伐莒取向莒郯二國相怨故公與齊侯平之以莒人不<lb/>
肯公伐莒而取向甚魯也榖梁所謂乗義而為利也秦<lb/>
伯稻卒以赴書也夏六月乙酉鄭公于歸生弑其君夷<lb/>
左氏以公子宋倡逆歸生懼譛而從之宜不當以歸生<lb/>
為首惡而春秋書歸生弑其君夷亦從宋之告詞也而<lb/>
胡氏罪歸生不能先事討賊是信傳之過也赤狄侵齊<lb/>
志侵暴也秋公如齊公至自齊不日反速也冬楚子伐<lb/>
鄭前年楚侵鄭不獲故又伐之也　五年春公如齊夏<lb/>
<pb n="13b"/>
公至自齊志數如也左氏以公如齊齊人止公為髙固<lb/>
請叔姬焉疑以下文逆叔姬為傳於經無可見也秋九<lb/>
月齊髙固來逆叔姬親迎也胡氏以諸侯嫁女于大夫<lb/>
使大夫主之今書來公自主之罪宣公也此意之也叔<lb/>
孫得臣卒内大夫卒不日史略之也而胡氏以為見恩<lb/>
數之略疑意之也冬齊高固及子叔姬來左氏曰反馬也<lb/>
大夫非有公事越境而來非禮也楚人伐鄭楚於是連<lb/>
伐鄭矣志黷也　六年春晉趙盾衛孫免侵陳左氏曰<lb/>
<pb n="14a"/>
以陳即楚故也夏四月事闕也秋八月螽志異也冬十<lb/>
月事闕也　七年春衛侯使孫良夫來盟左氏曰始通且<lb/>
謀㑹晉也夏公㑹齊侯伐萊左氏曰公不與謀故書㑹<lb/>
不書及也秋公至自伐萊大旱上書至而下書大旱見兵氣<lb/>
之致也冬公㑹晉侯宋公衛侯鄭伯曹伯于黒壤左氏<lb/>
曰晉以公不朝止公故書㑹不書盟諱之也　八年春<lb/>
公至自㑹以反至書也夏六月公子遂如齊至黄乃復有疾<lb/>
而還也大夫受命而出雖死猶以尸將事書至黄乃復<lb/>
<pb n="14b"/>
壅君命也辛巳有事于太廟仲遂卒于垂有事太廟之<lb/>
日而聞仲遂之卒故書之也壬午猶繹萬入去籥繹者<lb/>
祭之旦日之享賔也左氏曰仲遂卒而繹非禮也太廟<lb/>
之繹疑不當以臣禮廢也戊子夫人嬴氏薨宣公妾母<lb/>
也書夫人母以子貴也晉師白狄伐秦晉主夏盟乃㑹<lb/>
狄伐秦書之貶也楚人滅舒蓼甚楚强也秋七月甲子<lb/>
日有食之既紀異也冬十月己丑𦵏我小君敬嬴雨不<lb/>
克𦵏庚寅日中而克𦵏國之大事史得備書之也胡氏<lb/>
<pb n="15a"/>
以敬嬴嘗與殺赤之謀故臨𦵏著咎徴焉桓宣之𦵏何<lb/>
以無雨也城平陽紀大役也楚師伐陳甚楚也　九年<lb/>
春王正月公如齊公至自齊以喪行非禮也夏仲孫蔑<lb/>
如京師左氏曰周來徴聘而應之也齊侯伐萊至是再<lb/>
伐萊矣志黷也秋取根牟不言公取史略之也八月滕<lb/>
子卒以赴書也九月晉侯宋公衛侯鄭伯曹伯㑹于扈<lb/>
晉荀林父帥師伐陳辛酉晉侯黑臀卒于扈左氏曰扈之盟<lb/>
陳侯不㑹晉荀林父以諸侯之師伐之也冬十月癸酉<lb/>
<pb n="15b"/>
衛侯鄭卒不書𦵏公不㑹也宋人圍滕伐喪貶也人衆<lb/>
詞也義不係人也楚子伐鄭晉郤缺帥師救鄭伐國書<lb/>
爵書人不係褒貶也楚兵加鄭數矣或稱爵或稱人未<lb/>
始一也至是又書子非與之也陳殺其大夫洩冶稱國<lb/>
以殺不以其罪也　十年春公如齊公至自齊比年朝<lb/>
正事齊如事君也齊人歸我濟西田左氏曰齊侯以我<lb/>
服故歸我田也夏四月丙辰日有食之紀異也己巳齊<lb/>
侯元卒以赴書也齊崔氏出奔衛穀梁曰舉族而出之<lb/>
<pb n="16a"/>
也公如齊五月公至自齊左氏曰奔喪也是以天子之禮<lb/>
事齊也癸巳陳夏徴舒弑其君平國書名氏以正亂賊<lb/>
所謂據事直書而義自見也六月宋師伐滕左氏曰恃<lb/>
晋而不事宋也公孫歸父如齊葬齊惠公使貴卿㑹葬<lb/>
也晋人宋人衛人曹人伐鄭左氏曰鄭及楚平諸侯之<lb/>
師伐鄭稱人貶也秋天王使王季子來聘胡氏曰宣公<lb/>
享國至是十年不朝王而比年朝齊不奔王喪而奔齊<lb/>
喪不㑹王葬而使貴卿㑹齊葬縱未舉法勿聘焉可也<lb/>
<pb n="16b"/>
使王季子來王靈益不震矣公孫歸父帥師伐邾取繹<lb/>
凌弱小也大水紀災也季孫行父如齊冬公孫歸父如<lb/>
齊行父初聘也歸父復往以伐邾故也齊侯使國佐來<lb/>
聘報也饑公羊曰以重書也楚子伐鄭責叛也　十有一<lb/>
年春王正月事闕也夏楚子陳侯鄭伯盟于辰陵陳鄭<lb/>
服也公孫歸父㑹齊人伐莒侮弱也秋晉侯㑹狄于櫕<lb/>
函榖梁曰不言及外之也冬十月楚人殺陳夏徴舒楚以<lb/>
陳亂討而殺之義也丁亥楚子入陳楚將縣陳始義而<lb/>
<pb n="17a"/>
終利納公孫寧儀行父于陳二子從君于昏以致國亂<lb/>
君弑楚子不誅而復納之益悖矣故書之志戒也　十<lb/>
有二年春𦵏陳靈公以㑹書也胡氏以楚人討賊而陳<lb/>
之臣子可以釋憾故得書𦵏鑿也楚子圍鄭胡氏曰楚<lb/>
子入自皇門至於逵道已即其國都矣而止書圍者以<lb/>
嘗討陳亂故略其入而書圍也此信傳而不信經之過<lb/>
也書圍者實圍之也得於陳而失於鄭功過自不相掩<lb/>
也夏六月乙夘晉荀林父帥師及楚子戰於邲晉師敗<lb/>
<pb n="17b"/>
績邲之師晉救鄭也以義舉也胡氏信左氏而専責先<lb/>
縠以妄動弃晉師恐春秋無是意也書敗績傷之也秋<lb/>
七月事闕也冬十有二月戊寅楚子滅蕭書滅甚楚也<lb/>
晉人宋人衛人曹人同盟于青丘謀楚也宋師伐陳衛人救<lb/>
陳書救與辭也　十有三年春齊師伐莒左氏曰莒恃<lb/>
晉而不事齊故也夏楚子伐宋左氏曰以其救蕭也胡<lb/>
氏以楚有詞于伐得書爵疑意之也凡伐國皆貶也秋<lb/>
螽紀異也冬晉殺其大夫先縠左氏曰討邲之敗也<lb/>
<pb n="18a"/>
十有四年春衛殺其大夫孔達搆衛于晋宜殺也以専殺<lb/>
之罪累上也夏五月壬申曹伯夀卒以赴書也晋侯伐鄭<lb/>
左氏曰為邲故也秋九月楚子圍宋以殺楚使也𦵏曹文<lb/>
公以㑹書也冬公孫歸父㑹齊侯于榖臣與君㑹亢也<lb/>
十有五年春公孫歸父㑹楚子于宋懼楚而薦賄也不書<lb/>
賄諱也夏五月宋人及楚人平善楚之不黷也稱人畧詞<lb/>
也六月癸卯晋師滅赤狄潞氏以潞子嬰兒歸以姊故滅<lb/>
之也秦人伐晋伐之屢志黷也王札子殺召伯毛伯書殺<lb/>
<pb n="18b"/>
榖梁以為矯王命也周之陵夷甚矣秋螽紀災也仲孫蔑<lb/>
㑹齊髙固于無婁大夫與大夫㑹志替也初税畝加税也<lb/>
冬蝝生志重災也饑重災而食盡也　十有六年春王正<lb/>
月晋人滅赤狄甲氏及留吁杜氏曰并盡其餘黨也書人<lb/>
貶也夏成周宣榭火左氏曰人火之也秋郯伯姬來歸出<lb/>
也冬大有年紀異也　十有七年春王正月庚子許男錫<lb/>
我卒丁未蔡侯申卒皆以赴書也夏葬許昭公葬蔡<lb/>
文公皆以㑹書也六月癸夘日有食之紀異也已未公<lb/>
<pb n="19a"/>
㑹晋侯衛侯曹伯邾子同盟于斷道謀伐齊也秋公至<lb/>
自㑹定謀而歸也冬十有一月壬午公弟叔肸卒賢之<lb/>
也　十有八年春晋侯衛世子臧伐齊徴㑹而齊不至<lb/>
也公伐把把不復來朝也夏四月事闕也秋七月邾人<lb/>
戕鄫子于鄫榖梁曰戕猶殘也捝殺也甲戌楚子旅卒<lb/>
以赴書也公孫歸父如晋欲去三桓張公室故與公謀<lb/>
而聘晋也冬十月壬戌公薨于路寢以正終也歸父還<lb/>
自晋至笙遂奔齊傷歸父也<lb/>
<pb n="19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋億卷四<lb/>
</p>
<p>
</p>
  </div>
</body>
</text>
</TEI>
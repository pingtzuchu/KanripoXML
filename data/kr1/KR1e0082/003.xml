<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋億卷三</head> <lb/>
    <p>
<pb n="1a"/>
欽定四庫全書<lb/>
　春秋億卷三<lb/>
　　　　　　　　　　　　明　徐學謨　撰<lb/>
　　僖公<lb/>
元年春王正月不書即位史闕也左氏曰出故也出則<lb/>
何以不書即位也公榖皆曰繼弑君不言即位也夫桓<lb/>
公何以言即位也胡氏曰内無所承上不請命也魯之<lb/>
書即位者豈皆内有所承上有所請也皆意之也齊師<lb/>
<pb n="1b"/>
宋師曹師次於聶北救邢莊三十二年狄伐邢邢國遂<lb/>
滅而齊率諸侯之師救之書救善之也書次以觀釁而<lb/>
動也書師亦衆詞也榖梁曰言次非救也而胡氏本之<lb/>
以譏齊之緩於急難苛詞也齊桓以前無書救者聖人<lb/>
之情可得而見也夏邢遷於夷儀避狄難也疑諸侯遷<lb/>
之也齊師宋師曹師城邢何以書美齊桓之興滅也秋<lb/>
七月戊辰夫人姜氏薨于夷齊人以歸三傳皆曰齊桓<lb/>
召而殺之也不書殺内諱也書薨于夷非薨地也書齊<lb/>
<pb n="2a"/>
人以歸不宜自齊而歸之也楚人伐鄭荆何以稱楚杜<lb/>
氏曰荆始改號楚也似也伐鄭左氏曰即齊故也書人<lb/>
衆詞也而胡氏以為惡其伐鄭而人之非也義係伐鄭<lb/>
而人不人無與也八月公㑹齊侯宋公鄭伯曹伯邾人<lb/>
于檉左氏曰謀救鄭也九月公敗邾師于偃檉之㑹公<lb/>
與邾㑹也而又伐邾傳不載其故倐而㑹倐而伐不貶<lb/>
而自貶也冬十月壬午公子友帥師敗莒師于酈獲莒<lb/>
拏按傳莒人殺慶父以求賂魯人不與莒來伐魯公子<lb/>
<pb n="2b"/>
友敗之而獲莒拏莒拏莒子之弟也書而善之也胡氏<lb/>
以為不宜與之戰而欲以詞命喻却之迂詞也十有二<lb/>
月丁巳夫人氏之喪至自齊不書姜者史闕也三傳皆<lb/>
以為不言姜與弑二君也既以弑二君而去其姓則前<lb/>
此當弑之時何以不去其姜也故曰史闕也非仲尼削<lb/>
之也　二年春王正月城楚丘左氏曰諸侯城楚丘而<lb/>
封衛焉若諸侯城之則春王正月之下必有闕文無闕<lb/>
文而書城楚丘是魯之役也疑非衛地也而胡氏遂以<lb/>
<pb n="3a"/>
専封病齊桓焉於經何所據也夏五月辛巳𦵏我小君<lb/>
哀姜謚哀疑齊殺之故也虞師晉師滅下陽滅下陽者<lb/>
傳皆稱晉也而先虞賂故也貪賂之與貪國孰罪也晉<lb/>
滅人之邑而不受罪仲尼無是書也傳皆襲孟子之說<lb/>
也下陽之滅疑虞主兵而藉晉之衆也秋九月齊侯宋<lb/>
公江人黄人盟于貫左氏曰服江黄也冬十月不雨紀<lb/>
異也楚人侵鄭責叛也　三年春王正月不雨夏四月<lb/>
不雨紀異也徐人取舒舒為楚黨取之以通齊桓伐楚<lb/>
<pb n="3b"/>
之徑春秋以其效順于侯國故書人書取也六月雨志喜<lb/>
也秋齊侯宋公江人黄人㑹于陽榖左氏曰謀伐楚也<lb/>
冬公子友如齊涖盟公羊曰往盟乎彼也盖審師期也<lb/>
楚人伐鄭三年之間嵗受楚兵于此見齊之伐楚不容<lb/>
緩也　四年春王正月公㑹齊侯宋公陳侯衛侯鄭<lb/>
伯許男曹伯侵蔡蔡潰遂伐楚次于陘胡氏曰潜師<lb/>
掠境曰侵侵蔡者竒也聲罪致討曰伐伐楚者正也<lb/>
遂者繼事之詞而有専意又曰楚雖暴横憑陵上國<lb/>
<pb n="4a"/>
齊不請命擅合諸侯豈所謂為天吏以伐之乎春秋以<lb/>
義正名而樂與人為善書遂伐楚譏其専也書次于<lb/>
陘楚屈完來盟于師盟于召陵序其績也此說似太<lb/>
拘泥桓公有志于伐楚定謀非一日矣而以侵蔡召<lb/>
諸侯書侵蔡遂伐楚志不在蔡也觀其仗義執言楚<lb/>
人服罪王綱之克振桓公師出有名也春秋據事直書<lb/>
以予之且齊桓當日亦未必不請命于王而伐楚春秋<lb/>
非周史也胡氏何以知其不請于王也夏許男新臣卒<lb/>
<pb n="4b"/>
卒于師故書之也楚屈完來盟于師盟于召陵召陵之<lb/>
盟美齊桓之禮服楚也屈完來不書楚使省詞也公羊<lb/>
曰尊屈完也以當桓公也榖梁曰不言使權在完也此<lb/>
皆以傳意之也非春秋指也齊人執陳轅濤塗以濤塗<lb/>
誤軍道而執之也人衆詞也書執甚齊之强也秋及江<lb/>
人黄人伐陳以濤塗誤軍道之故執其大夫而伐其國<lb/>
益甚齊之强也八月公至自伐楚飲至于廟也𦵏許穆<lb/>
公以㑹書也冬十有二月公孫兹帥師㑹齊人宋人衛<lb/>
<pb n="5a"/>
人鄭人許人曹人侵陳陳以轅濤塗之故既執之矣伐<lb/>
之矣至是又帥諸侯之師侵之齊桓之得于盟楚而失<lb/>
于凌陳也書之甚齊也　五年春晉侯殺其世子申生來<lb/>
告也申生自縊而書殺何也惡晉侯之以譛殺其子也<lb/>
杞伯姬來朝其子杜氏曰伯姬歸寧成風因見其子於<lb/>
公時子年十歳左右未能行朝禮故繫於母而曰朝其<lb/>
子也夏公孫兹如牟無傳杜氏曰叔孫戴伯娶於牟卿<lb/>
非君命不越竟故奉公命聘於牟因自為逆也公及齊<lb/>
<pb n="5b"/>
侯宋公陳侯衛侯鄭伯許男曹伯㑹王世子於首止王<lb/>
世子在首止而諸侯徃㑹之也故不序王世子於諸侯<lb/>
之上也非胡氏所謂天王欲屈逺其子使次乎下示謙<lb/>
徳鑿也秋八月諸侯盟於首止王將以愛易世子首止<lb/>
之盟齊桓欲定其位也鄭伯逃歸不盟専已背衆故書<lb/>
逃歸也而胡氏以為受制於王命既曰王命何以直書<lb/>
逃歸也楚人滅弦弦子奔黃書滅書奔甚楚之强也九<lb/>
月戊申朔日有食之紀災也冬晉人執虞公前書滅下<lb/>
<pb n="6a"/>
陽先虢寔虢滅之也今書晉人執虞公晉執之也甚晉<lb/>
之强也　六年春王正月史闕也夏公㑹齊侯宋公陳<lb/>
侯衛侯曹伯伐鄭圍新城聲逃歸之罪也秋楚人圍許<lb/>
諸侯遂救許即伐鄭之諸侯也舍新城之圍而遂救許<lb/>
善齊桓也冬公至自伐鄭榖梁曰其不以救許致何也<lb/>
大伐鄭也以伐鄭出則以伐鄭至也　七年春齊人伐<lb/>
鄭新城之役未竟至是又伐鄭也夏小邾子來朝邾未<lb/>
嘗書子至是以爵通公羊註曰齊桓白天子進之也于<lb/>
<pb n="6b"/>
三傳無所據也疑邾故子爵也從其來告之文也鄭殺<lb/>
其大夫申侯以陳濤塗之譛也罪専殺也秋七月公㑹<lb/>
齊侯宋公陳世子款鄭世子華盟于甯母左氏曰謀鄭<lb/>
故也上書鄭世子求介于大國以弱其國管仲勸齊侯<lb/>
辭焉而鄭卒求盟于齊也曹伯班卒以赴書也公子友<lb/>
如齊無傳疑尋盟也冬𦵏曹昭公以㑹書也　八年春<lb/>
王正月公㑹王人齊侯宋公衛侯許男曹伯陳世子款<lb/>
盟于洮左氏曰惠王崩襄王惡大叔帶之難懼不立不<lb/>
<pb n="7a"/>
發喪而告難于齊至是盟于洮謀王室也王人序於諸<lb/>
侯之上尊王也鄭伯乞盟新服未與㑹故不序列也夏<lb/>
狄伐晉書滑夏也秋七月禘于大廟用致夫人左氏曰<lb/>
夫人哀姜也公羊以為齊之媵女也而榖梁以為成風<lb/>
也皆不可考也禘者不宜禘也不宜禘則不宜用致夫<lb/>
人是春秋之義也冬十有二月丁未天王崩左氏曰難<lb/>
故也是以緩杜氏以惠王前年閏月崩以今年十二月<lb/>
丁未告也　九年春王三月丁丑宋公禦說卒以赴書<lb/>
<pb n="7b"/>
也夏公㑹宰周公齊侯宋子衛侯鄭伯許男曹伯于葵<lb/>
丘宋何以稱子也左氏曰凡在喪公侯曰子也似也秋<lb/>
七月乙酉伯姬卒榖梁曰内女也未適人不卒此何以<lb/>
卒也許嫁笄而字之死則以成人之喪治之似也九月<lb/>
戊辰諸侯盟于葵丘胡氏曰㑹盟同也而再言葵丘美<lb/>
之也按㑹以夏盟以九月地同而事殊非書之重辭之<lb/>
複也甲子晉侯詭諸卒以赴書也冬晉里克殺其君之<lb/>
子奚齊榖梁曰其君之子云者國人不子也國人不子<lb/>
<pb n="8a"/>
何也不正其殺世子申生而立之也非也奚齊固不當<lb/>
立也是先君之罪也若里克者先君之臣也烏得而殺<lb/>
其子也故稱君之子也不言弑何也未逾年之君也書<lb/>
弑嫌與弑成君同也　十年春王正月公如齊朝齊也<lb/>
狄滅温温子奔衛書猾夏也晉里克弑其君卓子及其<lb/>
大夫荀息卓子稱弑者成君也書及其大夫荀息者嘉<lb/>
死國也夏齊侯許男伐北戎書桓公攘夷也晉殺其大<lb/>
夫里克惠公殺之也以其弑二君一大夫也榖梁曰殺<lb/>
<pb n="8b"/>
之不以罪非也冬大雨雪周之冬夏之秋也大雨雪紀<lb/>
異也　十有一年春不書王正月史闕也晉殺其大夫<lb/>
㔻鄭父平鄭父里克之黨也故并殺之也夏公及夫人<lb/>
姜氏㑹齊侯于陽榖夫婦胥出而㑹諸侯非禮也秋八<lb/>
月大雩書旱也冬楚人伐黃以强偪之也胡氏曰罪桓<lb/>
公之不能救於經義何取也書救固嘉之也逺不能救<lb/>
者未可責之備也齊雖伯不能曰厪兵於外也　十有<lb/>
二年春王正月庚午日有食之不書朔官失之也夏楚<lb/>
<pb n="9a"/>
人滅黄書滅甚楚也秋七月事闕也冬十有二月丁丑<lb/>
陳侯杵臼卒以赴書也　十有三年春不書王正月史<lb/>
闕也狄侵衛書侵暴也夏四月𦵏陳宣公以㑹書也公<lb/>
㑹齊侯宋公陳侯衛侯鄭伯許男曹伯於鹹左氏曰㑹<lb/>
于鹹淮夷病杞故且謀王室也秋九月大雩紀旱也冬<lb/>
公子友如齊聘也　十有四年春不書王正月史闕也<lb/>
諸侯城縁陵縁陵杞邑辟淮夷遷都于縁陵諸侯城之<lb/>
以衛杞也夏季姬及鄫子遇于防使鄫子來朝季姬魯<lb/>
<pb n="9b"/>
女也而鄫之夫人也十五年始歸于鄫今書及鄫子遇<lb/>
于防使鄫子來朝言使鄫子無朝意也胡氏以為魯公<lb/>
鍾愛其女使自擇配故得與鄫子遇于防而遂以季姬<lb/>
歸之也本公羊之說是意之也魯秉禮之國而僖公賢<lb/>
君安得為此黷禮也左氏曰鄫季姬來寧公怒鄫子之<lb/>
不朝夏遇于防而使來朝杜氏曰公絶鄫昏既來朝而<lb/>
還之故下年書歸更嫁之文似也秋八月辛卯沙鹿崩<lb/>
沙鹿邑也何以書崩襲邑也襲䧟入地也事不在魯而<lb/>
<pb n="10a"/>
書之公羊曰為天下紀異也狄侵鄭漸偪王室也冬蔡<lb/>
侯肸卒以赴書也榖梁疏曰肸父哀侯為楚所執肸不<lb/>
附中國而常事父仇故惡之而不書日鑿也　十有五<lb/>
年春王正月公如齊杜氏曰諸侯五年再相朝禮也楚<lb/>
人伐徐著楚强也三月公㑹齊侯宋公陳侯衛侯鄭伯<lb/>
許男曹伯盟於牡丘遂次於匡公孫敖帥師及諸侯之<lb/>
大夫救徐榖梁曰善救徐似也胡氏曰書盟於牡丘見<lb/>
諸侯之不協也書次于匡見霸主號令之不嚴也書大<lb/>
<pb n="10b"/>
夫帥師而諸侯不行見桓徳之衰也嗟乎書盟書次書<lb/>
救不一書而足者仲尼與桓之意藹然也胡氏必責之<lb/>
備何也夏五月日有食之左氏曰不書日與朔官失之<lb/>
似也秋七月齊師曹師伐厲左氏曰伐厲救徐也八月<lb/>
螽紀災也九月公至自㑹公羊曰桓公之㑹不致此何<lb/>
以致久也師出而飲至常也有不書者疑史有詳略也<lb/>
似不必求之過也季姬歸于鄫中絶而復歸非始歸之<lb/>
也己卯晦震夷伯之廟夷伯魯大夫展氏之祖父夷諡<lb/>
<pb n="11a"/>
伯氏也左氏曰震夷伯之廟罪之也於是展氏有隠慝<lb/>
焉冬宋人伐曹左氏曰討舊怨也莊十四年曹嘗伐宋<lb/>
也楚人敗徐於婁林榖梁曰夷狄相敗志也十有一月<lb/>
壬戌晉侯反秦伯戰於韓獲晉侯韓之戰胡氏本左傳<lb/>
之文以晉侯背施幸災貪愛怒鄰懸度春秋之指専罪<lb/>
晉而恕秦春秋無是意也以其來告于魯而書之魯史<lb/>
也著秦之始强也所謂春秋無義戰是也何據而與秦<lb/>
以彼善于此也不信經而信傳之過也　十有六年春<lb/>
<pb n="11b"/>
王正月戊申朔隕石于宋五是月六鷁退飛過宋都左<lb/>
氏曰隕石于宋五隕星也六鷁退飛風也皆宋異也此<lb/>
何以書來告書也謹災也三月壬申公子季友卒公羊<lb/>
曰其稱季友何賢也季友于僖公有翼戴之勤誠賢也<lb/>
而不於書季友賢之也前乎此未嘗不稱季友也胡氏<lb/>
曰大夫卒而書名此稱氏僖公不勝私情以異賞報之<lb/>
似無據也夏四月丙申鄫季姬卒以内女來告書也胡<lb/>
氏何據而言僖公愛女令自擇配書其卒而奪其𦵏也<lb/>
<pb n="12a"/>
秋七月甲子公孫兹卒榖梁曰大夫日卒正也冬十有<lb/>
二月公㑹齊侯宋公陳侯衛侯鄭伯許男邢侯曹伯于<lb/>
淮左氏曰謀鄫且東略也　十有七年齊人徐人伐英<lb/>
氏左氏曰以報十五年婁林之役也夏滅項不書何國<lb/>
滅之疑史有闕文也公榖皆以為齊滅之也承伐英氏<lb/>
而書之疑是也左氏以為魯滅之也淮之㑹公有諸侯<lb/>
之事未歸而取項也春秋于魯之取國皆諱其滅如取<lb/>
鄟取邿取鄫是也此書滅疑非魯也胡氏曰僖公在㑹<lb/>
<pb n="12b"/>
季孫所為故不與之諱也此尤無據之甚也秋夫人姜<lb/>
氏㑹齊侯于卞左氏曰齊以滅鄫之故止公故聲姜以<lb/>
公故㑹齊侯于卞傳疑也九月公至自㑹師出而飲至<lb/>
常事也杜氏以左氏傳諱止為至無可徴也冬十有二<lb/>
月乙亥齊侯小白卒以盟主赴也十有八年春王正月<lb/>
宋公曹伯衛人邾人伐齊齊桓常屬公子昭于宋即孝<lb/>
公也桓薨而無虧立宋以故帥諸侯之師伐齊也夏師<lb/>
救齊師魯師也榖梁曰善救齊也以無虧長當立也五<lb/>
<pb n="13a"/>
月戊寅宋師及齊師戰於甗齊師敗績書敗績以齊人<lb/>
之不能國而殺無虧也狄救齊凡書救皆與詞也即狄<lb/>
亦與也秋八月丁亥𦵏齊桓公孝公立而始𦵏故緩也<lb/>
冬邢人狄人伐衛伐衛救齊也　十有九年春王三月<lb/>
宋人執滕子嬰齊從告也告而有名不得削之也告而<lb/>
無名不得筆之也而胡氏以為名與不名知其罪之在<lb/>
也使告而無名仲尼安得盡悉諸侯之名而書之乎春<lb/>
秋之法皆直書而自見也與國而書執罪在宋也宋無<lb/>
<pb n="13b"/>
王也乃云滕不與衣裳之㑹而執之是時齊桓方伯何<lb/>
以不執之也且周千八百諸侯而與衣裳之㑹者無幾<lb/>
安得而盡執之也夏六月宋公曹人邾人盟于曹南曹<lb/>
雖與盟而猶不肯服故不以國地而以曹南也鄫子㑹<lb/>
盟于邾不及曹南之盟乃㑹之于邾也己酉邾人執鄫<lb/>
子用之公榖曰用之者用之社也蓋叩其鼻以血社也<lb/>
為其㑹後也理或然也左氏曰殺而用祭誣也秋宋人<lb/>
圍曹討不服也宋襄急于招懐而執滕圍曹知其伯之<lb/>
<pb n="14a"/>
不終也衛人伐邢左氏曰報菟圃之役也冬㑹陳人蔡<lb/>
人楚人鄭人盟于齊宋襄暴虐故思齊桓盟于齊也梁<lb/>
亡左氏曰秦取之也榖梁曰梁亡自亡之也疑無據也<lb/>
亦鄭棄其師之類是也皆史之闕文也　二十年春不<lb/>
書王正月者史闕也新作南門紀役也南門者法門也<lb/>
榖梁曰作為也有加其度也言新有故也疑詞無褒也<lb/>
左氏曰書不時也周之春夏之冬也正用民力之時以<lb/>
為不時何也夏郜子來朝郜姬姓始來朝也五月乙巳<lb/>
<pb n="14b"/>
西宮災紀異也西宮不知何宮而榖梁以為閔宮意之<lb/>
也鄭人入滑左氏曰滑人叛鄭而服于衛故鄭師入之<lb/>
也書入貶也秋齊人狄人盟于邢左氏曰為邢謀衛難<lb/>
也于是衛方病邢也冬楚人伐隨以叛楚也　二十有<lb/>
一年春不書王正月史闕也狄侵衛為邢故也宋人齊<lb/>
人楚人盟于鹿上宋襄主盟也夏大旱紀災也秋宋公<lb/>
楚子陳侯蔡侯鄭伯許男曹伯㑹于盂執宋公以伐宋<lb/>
宋小國而圖伯故諸侯背之而楚子遂執宋公于㑹而<lb/>
<pb n="15a"/>
伐之書之甚楚强也而宋之不能為盟主自見也冬公<lb/>
伐邾滅須句也楚人使宜申來獻捷獻宋捷也不言宋<lb/>
諱宋執也十有二月癸丑公㑹諸侯盟于薄釋宋公楚<lb/>
釋之也不言楚釋之不與楚専釋也榖梁之說是也此<lb/>
或仲尼之義也　二十有二年春公伐邾取須句須句成<lb/>
風家也為邾所滅僖伐邾取須句而反其君焉左氏曰<lb/>
禮也胡氏以為不請于天王而書取焉求之過也夏宋<lb/>
公衛侯許男滕子伐鄭怒鄭至楚故伐之也秋八月丁<lb/>
<pb n="15b"/>
未及邾人戰于升陘以須句故也書戰諱魯敗也敗故<lb/>
不書公也冬十有一月己巳朔宋公及楚人戰于泓宋<lb/>
師敗績宋襄不度徳量力而自取其敗也春秋於宋書<lb/>
執書敗書圍不成其為霸也　二十有三年春不書王<lb/>
正月史闕也齊侯伐宋圍緡書伐書圍春秋亦因其事<lb/>
而書之也齊襄乗泓之敗而伐宋圍邑焉胡氏曰貶也<lb/>
而齊桓公之於新城亦書伐書圍而不言貶也觧之曰<lb/>
美惡不嫌同辭也既同辭而美惡異焉是仲尼設覆以<lb/>
<pb n="16a"/>
俟人之射恐不然也夏五月庚寅宋公兹父卒以赴書<lb/>
也不𦵏史略之也榖梁曰失民也鑿也秋楚人伐陳以<lb/>
其貳于宋也冬十有一月杞子卒杞伯也而稱子疑亦<lb/>
時王所絀也左氏曰子把夷也謂成公始行夷禮也胡<lb/>
氏從其說以為仲尼貶之也成公之始行夷禮不見於<lb/>
經後世安知仲尼之夷杞而貶之也此信傳不信經之<lb/>
過也　二十有四年春不書王正月史闕也夏狄伐鄭書<lb/>
侵暴也秋七月事闕也冬天王出居于鄭左氏曰辟母<lb/>
<pb n="16b"/>
弟之難也書出紀變也晉侯夷吾卒以赴書也不書𦵏<lb/>
史略之也公羊註以為簒不書𦵏是意之也　二十有五<lb/>
年春王正月丙午衛侯燬滅邢燬衛侯名也三傳皆以<lb/>
為滅同姓而絶之也晉滅虞楚滅夔亦同姓也而未嘗<lb/>
書名此何以名之而胡氏遂曲為之詞以虞公貪賂自<lb/>
取晉滅荆楚僣王滅夔何誅以觧之同罪而異書仲尼<lb/>
必不然也書名仍史之文也義係滅邢而不在于名不<lb/>
名者春秋之義也夏四月衛侯燬卒以赴書也宋蕩伯<lb/>
<pb n="17a"/>
姬來逆婦伯姬魯女為宋大夫蕩氏妻也自為其子逆婦<lb/>
書婦榖梁曰縁姑言之之辭也婦人既嫁不逾竟來逆婦<lb/>
非正也宋殺其大夫不名史略之也秋楚人圍陳納頓子<lb/>
於頓頓廹於陳而出奔楚故楚圍陳以納頓子也與楚也<lb/>
胡氏曰納頓者不與納也蓋謂中國諸侯不能納而楚納<lb/>
之也夫諸侯既不能納而楚復不納則頓將亡疑責之過<lb/>
也葬衛文公以㑹書也冬十有二月癸亥公㑹衛子莒慶<lb/>
盟于洮脩文公之好也衛侯稱子以在䘮也　二十有六<lb/>
<pb n="17b"/>
年春王正月己未公㑹莒子衛甯速盟于向榖梁曰公不<lb/>
㑹大夫其曰甯速何也以其隨莒子可以言㑹也齊人侵<lb/>
我西鄙公追齊師至酅弗及胡氏曰前書齊人見其弱<lb/>
以誘魯也後書齊師者是伏其衆以邀魯也鑿也齊人者<lb/>
即帥師者也書侵罪齊也魯追之應兵也弗及弗窮追也<lb/>
皆善魯也夏齊人伐我北鄙罪齊也衛人伐齊以魯故也<lb/>
公子遂如楚乞師書乞哀辭也著屈于夷也秋楚人滅䕫<lb/>
以夔子歸甚楚强也滅國不名仍史之文也冬楚人伐宋<lb/>
<pb n="18a"/>
圍閔楚人出師為魯伐齊而中道以伐宋故伐圍兼書<lb/>
以責楚也公以楚師伐齊取榖公至自伐齊乞師於夷<lb/>
而取人之邑不貶而自貶也書至以反至書常詞也何<lb/>
謂危之也　二十有七年春不書王正月史闕也杞子<lb/>
來朝莊二十七年杞稱伯此何以子也左氏曰卑其用<lb/>
夷禮也是意之也非子而仲尼安得而子之也疑亦時<lb/>
王黜之也夏六月庚寅齊侯昭卒左氏曰有齊怨不廢<lb/>
䘮紀禮也秋八月乙未𦵏齊孝公以㑹書也乙巳公子遂<lb/>
<pb n="18b"/>
帥師入把左氏曰責無禮也書入甚魯也冬楚人陳侯<lb/>
蔡侯鄭伯許男圍宋楚子也而曰人何也楚僣王久矣<lb/>
必以王號㑹諸侯故不與而人之也諸侯信蠻荆而伐<lb/>
中國著貶十有二月甲戌公㑹諸侯盟於宋觧宋圍也<lb/>
　二十有八年春不書王正月史闕也晉侯侵曹晋侯伐<lb/>
衛侵曹伐衛不書遂疑兩舉也兩舉在春而史略其月<lb/>
也胡氏以為兩稱晉侯甚之也脩曹衛之怨而伐之已<lb/>
甚晉矣貶不再稱侯也稱侯固非貶也公子買戍衛不<lb/>
<pb n="19a"/>
卒戍刺之左氏曰買為楚戍衛楚人救衛不克公懼于<lb/>
晉殺買以說焉謂楚人不卒戍也是買無罪而殺之也<lb/>
内殺諱刺也楚人救衛書救善之也三月丙午晉侯入<lb/>
曹執曹伯畀宋人書入書執畀甚晉之脩怨也夏四月<lb/>
己巳晉侯齊師宋師秦師及楚人戰於城濮楚師敗績<lb/>
是時荆楚日强馮陵諸夏滅黄敗徐執宋襄又戍榖逼<lb/>
齊晉文一戰而威楚是以伯也書城濮之戰與晉也楚<lb/>
殺其大夫得臣以敗績殺得臣書殺大夫罪専也衛侯<lb/>
<pb n="19b"/>
出奔楚何以出奔楚也晉偪之也不書名史略之也而<lb/>
胡氏以為著晉文之罪鑿也晉文驅夏入楚誠有罪矣<lb/>
春秋顧以不名衛侯罪之疑不若是之曖昧也五月癸<lb/>
丑公㑹晉侯齊侯宋公蔡侯鄭伯衛子莒子盟于踐土<lb/>
陳侯如㑹踐土之盟據左氏天王下勞晉侯矣此不書<lb/>
者周史事也而胡氏以為仲尼削之鑿也子衛失國故<lb/>
也公朝于王所王之下勞諸侯非也而諸侯于其所而<lb/>
朝之禮也六月衛侯鄭自楚復歸于衛衛元咺出奔晉<lb/>
<pb n="20a"/>
諸侯嗣故得稱復也名之者仍史之文也而胡氏以為<lb/>
殺叔武也殺叔武衛史也仲尼不得而與也陳侯款卒<lb/>
以赴書也秋杞伯姬來莊公女歸寜也公子遂如齊聘<lb/>
也冬公㑹晉侯齊侯宋公蔡侯鄭伯陳子莒子邾子秦<lb/>
人於温陳稱子在喪也天王狩于河陽晉召之也書狩<lb/>
于河陽臣不可以召君諱之也壬申公朝于王所朝於<lb/>
河陽也晉人執衛侯歸之于京師衛元咺自晉復歸於衛<lb/>
左氏以元咺與衛侯訟衛侯不勝故以君執而歸之京<lb/>
<pb n="20b"/>
師以其臣歸衛罪晉之詞也諸侯遂圍許諸侯皆朝王<lb/>
而許獨不㑹故圍之也曹伯襄復歸于曹遂㑹諸侯圍<lb/>
許名曹伯仍史之文也胡氏以為曹伯賂晉而歸國故<lb/>
名之即左氏可徴亦晉事也仲尼烏得而與之也　二<lb/>
十有九年春不書王正月史闕也介葛盧來介東夷國<lb/>
也公羊曰何以不言朝不能乎朝也公至自圍許以反<lb/>
至書也夏六月㑹王人晉人宋人齊人陳人蔡人秦人<lb/>
盟於翟泉左氏曰公㑹王子虎晉狐偃宋公孫固齊國<lb/>
<pb n="21a"/>
歸父陳轅濤塗秦小子憗盟於翟泉尋踐土之盟且謀<lb/>
伐鄭也蔡人無名傳失之也天子諸侯之卿而稱人史<lb/>
略之也胡氏以為仲尼貶而稱人也仲尼烏得而貶人<lb/>
也公羊註以晉不能致諸侯而使㣲者㑹惡伯功之廢<lb/>
于是似也秋大雨雹周之秋夏之春二三月也雨雹紀<lb/>
異也而胡氏以為政在大夫之徴鑿也冬介葛盧來先<lb/>
是公圍許不在故復來也　三十年春王正月事闕也<lb/>
夏狄侵齊左氏曰狄間晉之有鄭虞而侵之也書之著<lb/>
<pb n="21b"/>
侵暴也秋衛殺其大夫元咺元咺訟君殺之宜也而仍<lb/>
書大夫見不當専殺也及公子瑕書及以元咺之故殺<lb/>
之也瑕無罪而殺之尤過也衛侯鄭歸於衛胡氏曰衛<lb/>
侯出奔于楚則不名見執則不名今既歸國復有其土<lb/>
地矣何以反名之不名者責晉文之以小怨妨大徳名<lb/>
之者罪衛侯之以忮害戕本支此皆信傳而求之過也<lb/>
名不名者皆仍史之文也晉人秦人圍鄭晉伐鄭討無<lb/>
禮也而秦助之已而秦伯私盟于鄭戍鄭而去之秦晉<lb/>
<pb n="22a"/>
之怨始此也介人侵蕭蕭宋之附庸也書介人侵蕭罪<lb/>
夷也冬天王使宰周公來聘公子遂如京師遂如晉公<lb/>
羊傳以為大夫無遂事其言遂何公不得為政耳言公<lb/>
子遂矯君命聘晉此意之也焉知非君命也而胡氏又<lb/>
以天王使上卿來聘而魯不朝京師使公子遂載二命<lb/>
出也為履霜堅氷之漸諸侯之朝王固有時也安得以<lb/>
意而苛責之也　三十有一年春不書王正月史闕也取<lb/>
濟西田濟西田曹田也晉分賜諸侯不書晉者不與晉<lb/>
<pb n="22b"/>
也晉安得而擅以曹田分賜諸侯也公子遂如晉<lb/>
左氏曰拜曹田也夏四月四卜郊不從乃免牲諸侯不<lb/>
得郊天魯以周公故得用天子禮樂卜而不從不與郊<lb/>
也猶三望望祭山川也諸侯非封内山川不祭書猶三<lb/>
望非禮也秋七月事闕也冬杞伯姬來求婦婦人無主<lb/>
婚之禮書求婦貶也狄圍衛衛遷于帝丘避狄難也書<lb/>
之著狄之侵暴也　三十有二年春王正月事闕也夏<lb/>
四月己丑鄭伯㨗卒以赴書也衛人侵狄報前年狄之<lb/>
<pb n="23a"/>
圍也秋衛人及狄盟書人衆詞也左氏曰狄有亂衛人<lb/>
侵狄狄請平而與之盟也衛弱而狄强不盟且亡而胡<lb/>
氏罪衛不當與夷盟過也冬十有二月己夘晉侯重耳<lb/>
卒以盟主赴也　三十有三年春王二月秦人入滑滅<lb/>
而書入弗能有其地也齊侯使國歸父來聘書有禮也<lb/>
夏四月辛巳晉人及姜戎敗秦師于殽晉方有喪而伐人<lb/>
非禮也晉侯墨衰從事而不書侯者略之也胡氏以為<lb/>
貶而人之也非也凡國君在喪例稱子不子不侯而人<lb/>
<pb n="23b"/>
之故曰略之也癸巳𦵏晉文公以㑹書也狄侵齊左氏<lb/>
曰因晉喪也公伐邾取訾婁左氏曰報升陘之役也秋<lb/>
公子遂帥師伐邾左氏曰邾人不設備故襄仲復伐之<lb/>
也書之甚魯也晉人敗狄于箕以其侵齊也冬十月公<lb/>
如齊十有二月公至自齊左氏曰公如齊朝且弔有狄<lb/>
師也兩書月志久也乙巳公薨于小寢小寢非路寢也<lb/>
不正其終也隕霜不殺草李梅實紀異也晉人陳人鄭<lb/>
人伐許傳無徴也<lb/>
<pb n="24a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋億卷三<lb/>
</p>
<p>
</p>
  </div>
</body>
</text>
</TEI>
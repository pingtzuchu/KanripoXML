<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋億卷一</head> <lb/>
    <p>
<pb n="1a"/>
欽定四庫全書<lb/>
　春秋億卷一<lb/>
　　　　　　　　　　　　明　徐學謨　撰<lb/>
　　隠公<lb/>
元年春王正月元年者紀魯之元也何以紀魯之元也<lb/>
春秋魯史也紀元當先魯焉書春王正月王謂周之共<lb/>
主也而榖梁以為始受命之文王非也魯史而冠以春<lb/>
王正月公羊之所謂大一統也正月者周以建子之月<lb/>
<pb n="1b"/>
為春也胡氏曰以夏時冠周月其說不可觧也如以建<lb/>
子之月非春則後書大無麥禾書大雨震電之類何以<lb/>
皆周之時周之月也又曰行夏之時孔子見諸行事之<lb/>
實益不可觧也為下而先倍烏在其為春秋也不書隠<lb/>
公即位者何也左氏以為攝也曰桓貴而隠卑也桓幼<lb/>
隠立而奉之故曰攝也隠固卑也而桓亦非貴也夫人<lb/>
仲子之子也諸侯不再娶惠公之元妃孟子也娶仲子<lb/>
以為夫人也仲子不竝妃桓何以稱貴也公羊榖梁曰<lb/>
<pb n="2a"/>
成公志也以惠公志欲立桓而成之也隠將反國於桓<lb/>
也此皆意之也隠長而賢其立宜也隠立而改元矣稱<lb/>
公矣天子之使臨之矣與諸侯㑹盟戰伐矣何諱其即<lb/>
位也不書即位非直隠也而莊而閔而僖也而桓之弑<lb/>
隠而立賊也何以不諱即位也而隠莊閔僖之不書即<lb/>
位也疑皆史之闕也非孔子削之也三月公及邾儀父<lb/>
盟於蔑此書盟之始也儀父邾子字也三傳曰書字褒<lb/>
之也何以褒之也謂其與公盟也名與字皆史之文也<lb/>
<pb n="2b"/>
非孔子别之也盟誓非古也狙詐之漸也義係於盟何<lb/>
以褒也夏五月鄭伯克段於鄢公羊曰克之何殺之也<lb/>
殺之則曷為謂之克大鄭伯之惡也曷為大鄭伯之惡<lb/>
母立之而已殺之也段以弟而畔兄將不利於其國鄭<lb/>
伯所宜討也何以大鄭伯之惡也討不告于王是鄭伯<lb/>
之罪也故書克若以力勝之不以義勝之也不書公弟<lb/>
不弟之也秋七月天王使宰咺來歸惠公仲子之賵左<lb/>
氏公羊曰仲子桓公之母也榖梁曰惠公之母而孝公<lb/>
<pb n="3a"/>
之妾也其說何以互異也三傳皆意之也仲子不稱妃<lb/>
不稱夫人諸侯之妾也母論惠公桓公之母皆非天子<lb/>
之所宜賵也而以為不及事譏之譏其已𦵏而賵無所<lb/>
施于春秋之義何當也九月及宋人盟於宿春秋書人<lb/>
義二一衆詞也一略詞也此略詞也榖梁曰及者何内<lb/>
卑者也宋人外卑者也卑者之盟不日不日者史闕之<lb/>
也疑非以卑者之盟也胡氏曰凡言盟者惡之是也而<lb/>
不係於日不日也冬十有二月祭伯來不言天王使祭<lb/>
<pb n="3b"/>
伯自來也榖梁曰不正其外交也春秋王國之使多不<lb/>
書使或史略之也而以為不正其外交疑意之也公子<lb/>
益師卒榖梁曰大夫日卒正也不日卒惡也益師事無<lb/>
可據何以知惡也公子彄卒書日公子季友卒書日以<lb/>
為善之也而公子牙季孫意如宜惡之矣而又何以日<lb/>
書乎益師不書日史略之也而孔子不以日不日為褒<lb/>
貶也　二年春公㑹戎于潛左氏曰脩惠公之好也書<lb/>
㑹不當㑹也戎不可長也書之以著魯之輕㑹也夏五<lb/>
<pb n="4a"/>
月莒人入向榖梁曰入者内弗受也我無罪而入之也<lb/>
春秋凡書入國無王也無駭帥師入極無駭與極同姓<lb/>
也書入貶也秋八月庚辰公及戎盟于唐與戎盟貶也<lb/>
九月紀履緰來迎女冬十月伯姬歸於紀公羊曰譏不<lb/>
親迎也諸侯越國而親迎禮也而大夫代之逆非禮也<lb/>
紀子伯莒子盟于密左氏曰紀子帛也而杜氏曰莒魯<lb/>
有怨而紀侯以昏故觧之也十有二月乙卯夫人子氏<lb/>
薨杜氏曰子氏仲子也桓之母也以左氏豫凶事之語<lb/>
<pb n="4b"/>
疑之也榖梁曰隠之妻也卒不書𦵏夫人之義從君者<lb/>
也疑是也鄭人伐衛鄭共叔之亂也公孫滑出奔衛衛<lb/>
人為之伐鄭取廪延至是鄭人伐衛討滑之亂也無王<lb/>
命而伐之而又以脩怨焉悖也凡書伐貶也所謂春秋<lb/>
無義戰也　三年春王二月己巳日有食之公羊曰紀<lb/>
異是也不言日史闕之也而公羊曰或日或不日不日<lb/>
非食正朔也或失之前或失之後也榖梁曰言日不言<lb/>
朔食晦日也疑皆鑿也即晦而日食之尤異也孔子何<lb/>
<pb n="5a"/>
以不書晦也三月庚戌天王崩凡天王盟𦵏皆書大一<lb/>
統也夏四月辛卯尹氏卒公羊曰貶也譏世卿也何以<lb/>
知其譏世卿而胡氏從而為之詞也左氏以為君氏也<lb/>
隱公之母也或婦人或男子傳疑也凡此類者無係于<lb/>
褒貶也秋武氏子來求賻公羊曰喪事無求求賻非禮也<lb/>
天王崩而魯不歸賻故書求也君弱臣强示交貶也八<lb/>
月庚辰宋公和卒以訃書也日不日名不名無係於春<lb/>
秋之義也冬十有二月齊侯鄭伯盟于石門外盟書以<lb/>
<pb n="5b"/>
來告也癸未𦵏宋穆公内㑹書也凡𦵏以㑹則書不㑹<lb/>
則不書也而胡氏求書不𦵏之說謂有怠于禮而不𦵏<lb/>
者有弱其君而不𦵏者有討其賊而不𦵏者有諱其辱<lb/>
而不𦵏者有治其罪而不𦵏者有避其號而不𦵏者疑<lb/>
皆意之鑿也非春秋指也　四年春王二月莒人伐杞<lb/>
取牟婁榖梁曰言伐言取所惡也諸侯相伐取地於是<lb/>
始故謹而志之也外取邑不書有告則書也戊申衛州<lb/>
吁弑其君完書弑君之始也其不書公子者州吁弑君<lb/>
<pb n="6a"/>
之賊衛不以公子告也義係弑君也胡氏以莊公不待<lb/>
以公子之道故不稱公子而以國氏著後世為人君父<lb/>
者之戒也州吁有寵而好兵而公弗禁石碏諌而公弗<lb/>
從此左氏之傳也孔子烏知後有傳之者豫置覆而使<lb/>
人射之也此儒者信傳之過也夏公及宋公遇于清春<lb/>
秋書遇之始也公羊曰遇者何不期也榖梁曰内為志<lb/>
焉耳元年宿之盟而今復尋之也謂私相遇可也而胡<lb/>
氏以為惡其無人君相見之禮曷徴之也宋公陳侯蔡<lb/>
<pb n="6b"/>
人衛人伐鄭書諸侯㑹伐之始也書公書侯其君自徃<lb/>
也書人衆詞也或非其君自徃也左傳曰衛州吁脩納<lb/>
公子之怨于鄭也諸侯不當私相㑹伐也而州吁弑君<lb/>
之賊不能討而佐以伐國尤非也秋翬帥師㑹宋公陳<lb/>
侯蔡人衛人伐鄭公羊曰翬者何公子翬也何以不稱<lb/>
公子貶曷為貶與弑公也夫弑公事在鍾巫之祭謂以<lb/>
與弑公而豫貶之非也伐鄭之役宋人來乞師公弗許<lb/>
之矣翬强之而行黨州吁以脩怨是無君也書翬帥師<lb/>
<pb n="7a"/>
著非君命也貶不係于不書公子也亦有書公子帥師<lb/>
而貶者慶父於餘丘之役是也九月衛人殺州吁于濮榖<lb/>
梁曰稱人以殺殺有罪也公羊曰討賊之辭也均善之<lb/>
也衛之賊衛人既殺之矣而胡氏又以為罪四國諸侯<lb/>
之不討賊苛詞也冬十有二月衛人立晉公羊曰晉者<lb/>
何公子晉也立者不宜立也其稱人何衆立之之辭也<lb/>
夫晉得衆矣得衆宜立矣而乃責其不宜立何也衆人<lb/>
立之而不請於王也此春秋之指也　五年春公觀魚<lb/>
<pb n="7b"/>
于棠觀魚而略地於棠咈僖伯之諌焉書之謹逸遊也<lb/>
夏四月𦵏衛桓公以㑹書也公被弑也而謚桓焉胡氏<lb/>
何以知其為臣子之私謚之也曰衛本侯爵而稱公也<lb/>
夫稱公者國人來告之詞也疑無所嫌也秋衛師入郕<lb/>
衛亂初定而以師入人之國不貶而自貶也九月考仲<lb/>
子之宮初獻六羽禮諸侯不再娶惠公之元妃孟子也<lb/>
而仲子夫人也夫人不得祔于廟而隠别宮以享之啟<lb/>
亂也又初獻六羽焉耦于妃矣尤非禮也邾人鄭人伐<lb/>
<pb n="8a"/>
宋宋人取邾田而邾人告于鄭以伐之也邾小而序于<lb/>
鄭之上伐謀也不貶而自貶也螟榖梁曰蟲災也甚則<lb/>
月不甚則時公羊曰紀災也冬十有二月辛巳公子彄<lb/>
卒彄臧僖伯也稱公子以同姓之大夫也其不稱大夫<lb/>
者榖梁曰先君之大夫也隠不成為君故不爵命大夫<lb/>
也此附㑹詞也宋人伐鄭圍長葛左氏曰報入郛之役<lb/>
也夫伐國而凡言圍者甚宋也　六年春鄭人來輸平<lb/>
榖梁曰輸者墮也平之為言以道成也來輸平者不果<lb/>
<pb n="8b"/>
成也非也胡氏曰輸者納也納成于魯也公之未立與<lb/>
鄭人戰於狐壤止焉元年及宋盟于宿四年遇于清其<lb/>
秋㑹師伐鄭脩舊怨也五年而鄭人伐宋入其郛宋來<lb/>
告命而使者失辭公怒而止至是鄭伯來納成焉善之<lb/>
也至曰以利相結而貶之于經義曷徴之也夏五月辛<lb/>
酉公㑹齊侯盟於艾此齊魯交好之始故書之也秋七<lb/>
月公羊曰此無事何以書春秋編年四時具然後為年<lb/>
也似也冬宋人取長葛先是圍長葛矣圍逾年而取之<lb/>
<pb n="9a"/>
書取不當取也土地受之天王非諸侯可得而私取之<lb/>
也宋殤之罪益又甚矣　七年春王三月叔姬歸于紀<lb/>
叔姬伯姬之媵也非夫人也則何以書以待年而遲歸<lb/>
婚于國為大事故書之也蘇氏曰以其賢而書之非經<lb/>
義也滕侯卒以赴書也而胡氏以滕訃雖及而魯不䘏<lb/>
也於經義曷徴之也夏城中丘此書城之始也公羊曰<lb/>
中丘者何内之色也城中丘何以書以重書是也凡書<lb/>
城之例也而左氏曰書不時也榖梁曰凡城之志皆譏<lb/>
<pb n="9b"/>
也二傳疑皆鑿也齊侯使其弟年來聘此齊聘之始也<lb/>
禮小聘曰問使大夫大聘使卿年不稱卿稱大夫而稱<lb/>
弟明不當使也齊僖公之嬖弟廢禮也秋公伐邾左氏<lb/>
曰公伐邾為宋討也諸侯不得自相伐而隠為宋伐邾<lb/>
尤非也眛之盟何在也冬天王使凡伯來聘此周聘之<lb/>
始也戎伐凡伯于楚丘以歸楚丘衛地也天子之使經<lb/>
之衛人不為之具徒詰奸而令戎得而伐之又執之以<lb/>
歸而衛終弗救也無王矣書楚丘甚衛罪也　八年春<lb/>
<pb n="10a"/>
宋公衛侯遇于垂垂衛地他國相遇而書者以來告也<lb/>
三月鄭伯使宛來歸祊庚寅我入祊鄭以祊易魯許田<lb/>
也祊近魯宣王賜鄭湯沐地以助太山之祀也許近鄭<lb/>
成王賜魯朝宿地以奬周公之勲也賜地而書歸書入<lb/>
交示貶也夏六月己亥蔡侯考父卒考父蔡侯名也辛<lb/>
亥宿男卒不名也名不名從其國之赴也胡氏曰諸侯<lb/>
薨訃不以名而仲尼革之必以名書變周制也以為作<lb/>
春秋之驗也孔子而變周制則春秋可以無作也秋七<lb/>
<pb n="10b"/>
月庚午宋公齊侯衛侯盟于瓦屋齊尊而先宋宋主盟<lb/>
也以來告書也八月𦵏蔡宣公以㑹書也九月辛卯公<lb/>
及莒人盟于浮來胡氏曰莒人㣲也而魯與之盟譏謙<lb/>
而失禮也非也譏在盟而不在㣲也螟紀災也冬十有<lb/>
二月無駭卒不書氏不書爵者略之也　九年春天王<lb/>
使南季來聘榖梁曰聘諸侯非正也周禮天子時聘以<lb/>
結諸侯之好曷謂非正也天子有聘而隠未嘗朝周書<lb/>
之徴陵夷之漸也三月癸酉大雨震電庚辰大雨雪周<lb/>
<pb n="11a"/>
之三月今建寅之月也雨雪宜也而震電不宜也既震<lb/>
電而又雨雪徴舛也挾卒不書大夫者略之也夏城郎<lb/>
書重也非不時也秋七月無事而存時也冬公㑹齊侯<lb/>
于防胡氏以為非王事而私相㑹皆譏也　十年春王<lb/>
二月公㑹齊侯鄭伯于中丘謀伐宋也夏翬帥師㑹齊<lb/>
人鄭人伐宋翬帥師者翬自帥師也不候公命而先期<lb/>
徃也伐鄭伐宋兩書翬帥師徴無將也六月壬戌公敗<lb/>
宋師于菅辛未取郜辛巳取防書取不宜取也諸侯各<lb/>
<pb n="11b"/>
有分土也秋宋人衛人入鄭書入乗鄭之虛也宋人蔡<lb/>
人衛人伐戴鄭伯伐取之上書宋人衛人入鄭矣又書<lb/>
宋人蔡人衛人伐戴而鄭伯伐取之疑三國入鄭而又<lb/>
圍戴戴小國也鄭伯素强禦三國而兼取戴焉左傳所<lb/>
謂取三師是也交示貶也冬十月壬午齊人鄭人入郕<lb/>
左傳云鄭公以王命討宋而郕人不㑹故伐而入之也<lb/>
程氏曰討違王命不書入書入非王命可知也　十有<lb/>
一年春滕侯薛侯來朝諸侯相朝正也滕薛小而魯大<lb/>
<pb n="12a"/>
書來朝滕薛自來朝而魯不報也貶自見也夏五月公<lb/>
㑹鄭伯于時來謀許也秋七月壬午公及齊侯鄭伯入<lb/>
許書入許許無刑而伐之侮弱也冬十有一月公薨不<lb/>
書地不正終也左氏云羽父譛于桓公而使賊弑之也<lb/>
何以不書弑也隠之也為宗國諱也非宗國不諱也以<lb/>
正亂賊也<lb/>
　　桓公<lb/>
元年春王正月公即位公羊曰繼弑君不言即位此其<lb/>
<pb n="12b"/>
言即位何如其意也言如其弑君欲即位意以著其惡<lb/>
也此以莊公繼弑不書即位而曲為之說也桓誠惡矣<lb/>
國人已奉之為君未有不書其即位者也其有不書即<lb/>
位者史之闕也非仲尼削之也三月公㑹鄭伯於垂鄭<lb/>
伯以璧假許田先是鄭歸祊矣至是加璧以易許田焉<lb/>
稱假遜辭也公羊曰有天子存則諸侯不得専地許田<lb/>
魯朝宿邑也胡可假也書之譏也夏四月丁未公及鄭<lb/>
伯盟于越書及者内為志也秋大水紀災也冬十月無<lb/>
<pb n="13a"/>
事闕也　二年春王正月戊申宋督弑其君與夷及其<lb/>
大夫孔父宋來告也督先殺孔父而後弑殤公書及其<lb/>
大夫孔父者與國之難不敢先君賢之也滕子來朝滕<lb/>
故侯爵也今書子何也漢儒以為時王黜之也胡氏以<lb/>
為桓弑君之惡也而滕先鄰國朝之仲尼斥而子之也<lb/>
仲尼烏得而子之也曰春秋天子之事也仲尼假魯史<lb/>
用五刑奉天討誅亂賊垂天子之法於後世也夫仲尼<lb/>
雖聖臣也㣲也烏得僣天子之權以奪人之爵也隠公<lb/>
<pb n="13b"/>
被弑而書薨諱之也桓公弑君而書即位不敢斥君也<lb/>
天子之事不用於魯而獨用於滕而奪之爵是以臆見<lb/>
窺聖人也孟子所謂天子之事者何也如春秋紀年必<lb/>
冠以春王正月係王於天以見天下之共主猶在也天<lb/>
下之共主猶在而列國之功罪即事而自著也此竊取<lb/>
之義也其不書滕侯而書滕子者焉知非時王斥之也<lb/>
仍史之舊也終春秋之世而滕稱子豈皆以朝弑君而<lb/>
斥之也三月公㑹齊侯陳侯鄭伯于稷以成宋亂漢儒<lb/>
<pb n="14a"/>
曰宣四年公及齊侯平莒及郯傳曰平者成也然則成<lb/>
亦平也春秋故為尊親諱也而胡氏以為桓受賂以主<lb/>
華氏桓之惡不能諱而直書成宋亂似觧成之誤也仲<lb/>
尼書法疑不若是之淺也夏四月取郜大鼎于宋戊申<lb/>
納于太廟不書宋賂而書取之而納之廟桓之所以成<lb/>
宋亂者如此也不貶而貶自見也秋七月杞侯來朝杞<lb/>
與滕皆來朝桓而滕書子杞仍書侯何也胡氏以為齊<lb/>
欲伐杞把求魯為之主非桓立而朝之也美惡不嫌同<lb/>
<pb n="14b"/>
辭也此以左氏為據也仲尼之經炳如日星何俟于左<lb/>
氏之翼而為曖昧不明之詞也亦曰桓弑而立書二國<lb/>
來朝明不當來朝也蔡侯鄭伯㑹于鄧左氏曰始懼楚<lb/>
也九月入把左氏曰討不敬也把來朝魯而魯入于杞<lb/>
不貶而自貶也公及戎盟于唐冬公至自唐桓與戎盟<lb/>
非也七月盟而冬始至自唐譏久也公榖皆言危之也<lb/>
似意之也凡君之出入必書春秋例也　三年春正月<lb/>
不書王胡氏以為桓無王而不書王也不書王而桓益<lb/>
<pb n="15a"/>
無王矣非春秋指也非仲尼待宗國之禮也元年書王<lb/>
矣二年書王矣何獨三年以後不書王乎十二公不書<lb/>
王正月多矣疑皆史之闕也公㑹齊侯于嬴夏齊侯衛<lb/>
侯胥命于蒲公榖左皆以為胥之為言相也古者不盟<lb/>
結言而退近正也春秋之義謹私㑹也即結言而退無<lb/>
取之兵六月公㑹杞侯于盛左氏曰求成也倐而入之<lb/>
倐而求成之皆非禮也秋七月壬辰朔日有食之既書災<lb/>
也曰既書災甚也公子翬如齊逆女榖梁曰逆女親者<lb/>
<pb n="15b"/>
也使大夫非正也夫使非正而翬不去公子何也註曰<lb/>
桓公不以翬為罪人也桓公不以為罪人而書公子是<lb/>
春秋為遂過之書也非也書公子不書公子仍史之舊<lb/>
也非仲尼筆削之也九月齊侯送姜氏于讙公㑹齊侯于<lb/>
讙夫人姜氏至自齊榖梁曰送女逾竟非禮也公㑹齊<lb/>
侯于讙胡氏以為譏不親迎也夫合二姓之好以繼萬<lb/>
世之後親迎禮也齊與魯近其禮可行也若其逺也可<lb/>
廢國事而行親迎乎逆諸境亦禮也似不必泥古之過<lb/>
<pb n="16a"/>
也冬齊侯使其弟年來聘左氏曰致夫人也詞無褒貶<lb/>
也有年紀祥也胡氏曰桓不當有年而書有年為變異<lb/>
也年之豐凶民命焉繫君雖無道民何罪焉而不當有<lb/>
年乎傳之鑿也　四年春正月公狩於郎公羊曰譏逺<lb/>
也周之春夏之冬也冬曰狩禮也而狩于逺地逸也夏<lb/>
天王使宰渠伯糾來聘書仍史之文也胡氏以為糾位<lb/>
六卿之長而聘桓焉仲尼降從中士之例書名貶也糾<lb/>
王使之也非自聘也即有貶焉糾無罪也仲尼亦何所<lb/>
<pb n="16b"/>
恃而能貶王之卿為中士也亦曰魯未朝周而天王使<lb/>
宰來聘焉不貶而自貶也　五年春正月甲戌己丑陳<lb/>
侯鮑卒左氏曰陳亂兩赴之也故甲戌己丑兩存之也<lb/>
夏齊侯鄭伯如紀左氏曰齊鄭將襲紀紀人知之也以<lb/>
來告書也書如伐謀也天王使仍叔之子來聘周遞年<lb/>
來聘魯而魯未朝周故書之也胡氏曰仍叔之子云者<lb/>
譏世官非公選也仲尼之意似未暇及仍叔之子也𦵏<lb/>
陳桓公以㑹書也城祝丘書大役也秋蔡人衛人陳人<lb/>
<pb n="17a"/>
從王伐鄭王奪鄭伯政鄭伯不朝王以諸侯伐鄭天子<lb/>
討而不伐書伐弱王也鄭有罪不能命諸侯討罪而以<lb/>
諸侯之師自伐之所以啟敗也書伐而譏自著也胡氏<lb/>
以王不能討桓之罪而伐鄭仲尼何敢削天于王也不<lb/>
書天者疑亦史之闕也大雩胡氏曰大雩者雩于上帝<lb/>
諸侯不得祭天地也於三傳無所據也凡宗國之典皆<lb/>
稱大臣子之詞也螽書災也冬州公如曹榖梁曰外相<lb/>
如不書此其書何也過我也　六年春寔來寔州公名<lb/>
<pb n="17b"/>
也來非來朝也如曹而過我書來也詞無褒貶也夏四<lb/>
月公㑹紀侯于郕郕魯地紀侯來㑹也秋八月壬午大<lb/>
閱不書地者閱于國也書八月者非時而簡車馬也榖<lb/>
梁曰蓋以觀婦人不知何所據也蔡人殺陳佗佗陳君<lb/>
也不書陳君以其簒弑雖即位逾年不成之乎為君也<lb/>
書人衆詞也書殺幸之也榖梁曰陳侯與蔡人爭禽蔡<lb/>
人不知其是陳君也而殺之疑附㑹也九月丁卯子同<lb/>
生冢嫡始生書大事也後君舉子不書舉一以見例也<lb/>
<pb n="18a"/>
榖梁曰疑故志之鑿也冬紀侯來朝自曹來朝也齊謀<lb/>
之而求託國于魯也　七年春二月己亥焚咸丘公榖<lb/>
皆云焚用火攻也咸丘邾婁之邑也胡氏以為焚林而<lb/>
田也于傳若無所據闕之可也夏榖伯綏來朝鄧侯吾<lb/>
離來朝公榖曰失國而朝故名之也名仍史之文也非<lb/>
仲尼名之也胡氏曰桓公弑君而榖鄧來朝見諸侯不<lb/>
脩其職而去秋冬二時尤鑿也即秋冬而有事可書仲<lb/>
尼亦將去二時乎不書史闕之也　八年春正月己卯<lb/>
<pb n="18b"/>
烝烝祭名也榖梁曰烝冬事也春興之志不時也天王<lb/>
使家父來聘家采地父字也天子之大夫也家父來聘<lb/>
胡氏以為不加貶者前貶宰渠伯糾矣此大夫不必貶<lb/>
也見春秋任宰相之専鑿也桓公即位八年而周三聘<lb/>
焉桓未朝周示君弱臣强也夏五月丁丑烝半歳而兩<lb/>
烝焉著數也秋伐邾魯自伐之也冬十月雨雪書不時<lb/>
也冬而雨雪何以不時也周之十月夏之八月非雨雪<lb/>
時也胡氏以為周改年不改月此可證其非也祭公來<lb/>
<pb n="19a"/>
遂逆王后于紀王使魯主昏故祭公來受命而迎也天<lb/>
子無外故因稱王后卿不書舉重略輕也凡言遂因上<lb/>
事生下事之詞也而胡氏以祭公論道之官不宜使之<lb/>
輕而祭公縁此得専命不報遂行如紀而王以輕使為<lb/>
失祭公以遂行為罪是於無過中求有過也天子不親<lb/>
迎而使公逆何不可也祭公既來魯而遂逆王后于紀<lb/>
焉此非翬帥師之類也何専之有　九年紀季姜歸于<lb/>
京師從其女歸之稱也夏四月秋七月事闕也冬曹伯<lb/>
<pb n="19b"/>
使其世子射姑來朝曹伯有疾不能朝而世子攝也<lb/>
十年春王正月庚申曹伯終生卒以赴書也夏五月𦵏<lb/>
曹桓公以㑹書也秋公㑹衛侯于桃丘弗遇衛失信也<lb/>
郎之師所由啟也冬十有二月丙午齊侯衛侯鄭伯來<lb/>
戰於郎春秋以魯為内外伐而書來戰公榖以為諱其<lb/>
敗也　十有一年春正月齊人衛人鄭人盟于惡曹書人衆<lb/>
辭也略之也以郎之戰而書也夏五月癸未鄭伯寤生<lb/>
卒以赴書秋七月𦵏鄭莊公以㑹書也九月宋人執鄭<lb/>
<pb n="20a"/>
祭仲以祭仲之立忽也忽長而立之是也宋人執祭仲<lb/>
欲以立突也突歸于鄭祭仲之刦于宋而又立突也鄭<lb/>
忽出奔衛突奪其國也書突而歸于鄭也見宋人强援<lb/>
之也書忽而加鄭焉本鄭出奔于衛見其當立不當出<lb/>
奔也柔㑹宋公陳侯蔡叔盟于折柔魯大夫也書大夫<lb/>
㑹盟諸侯之始也公㑹宋公于夫鍾冬十有二月公㑹<lb/>
宋公于闞屢㑹而屢書之志私也　十有二年春正月<lb/>
事闕也夏六月壬寅公㑹杞侯莒子盟于曲池曲池魯<lb/>
<pb n="20b"/>
地把莒來㑹也秋七月丁亥公㑹宋公燕人盟于榖丘<lb/>
榖丘宋地㑹于宋也八月壬辰陳侯躍卒以赴書也公<lb/>
㑹宋公于虚冬十有一月公㑹宋公于龜書屢㑹也丙<lb/>
戌公㑹鄭伯于武父始公欲平宋鄭故屢㑹而宋辭平<lb/>
焉乃與鄭㑹謀伐宋也十有二月及鄭師伐宋丁未戰<lb/>
于宋先是屢㑹而宋無信焉故書伐以章宋罪也公榖<lb/>
云言戰于宋諱敗也　十有三年春二月公㑹紀侯鄭<lb/>
伯己巳及齊侯宋公衛侯燕人戰齊師宋師衛師燕師<lb/>
<pb n="21a"/>
敗績此齊人合宋衛燕之師伐紀魯與鄭助紀而四國<lb/>
之師敗也三月𦵏衛宣公魯方與衛戰而猶來告𦵏春<lb/>
秋之國乍合乍離皆此類也夏大水志災也秋七月冬<lb/>
十月事闕也　十有四年春正月公㑹鄭伯于曹脩武<lb/>
父之好也無氷志災也周之正月夏之十一月也而胡<lb/>
氏亦曰仲冬之月何與春王正月之論自異也夏五無<lb/>
月胡氏以為傳疑也史闕文之證也夏五之下必知脱<lb/>
月字疑而不益聖人之慎也鄭伯使其弟語來盟左氏<lb/>
<pb n="21b"/>
曰來尋盟且修曹之㑹也秋八月壬申御廪災志災也<lb/>
乙亥嘗胡氏曰志不時與不敬也冬十有二月丁巳齊<lb/>
侯禄父卒以赴書也宋人以齊人蔡人衛人陳人伐<lb/>
鄭左氏曰報宋之戰也胡氏曰以者能左右之以行<lb/>
已意也　十有五年春二月天王使家父來求車公<lb/>
羊曰王者無求求車非禮也故書以譏之也三月乙<lb/>
未天王崩以赴書大一統也夏四月己巳葬齊僖公<lb/>
以㑹書也不供天王之喪而㑹齊僖之葬悖之甚也<lb/>
<pb n="22a"/>
五月鄭伯突出奔蔡簒立而見逐於臣故以自奔為文<lb/>
罪之也鄭世子忽後歸于鄭榖梁曰復正也許叔入于<lb/>
許宜復國而不得其道故書字書入也公㑹齊侯于<lb/>
艾魯嘗與齊絶矣至是復通好焉左氏以為謀定許<lb/>
經無其事未可知也邾人牟人葛人來朝為天王崩<lb/>
而相朝故貶也或曰旅朝諸侯事天子之禮魯不當<lb/>
旅朝其義上僣所以責之重也秋九月鄭伯突入于<lb/>
櫟左氏曰因櫟人殺檀伯而遂居櫟求復國也既入<lb/>
<pb n="22b"/>
于櫟則其國已後矣書入書名所以示義不容也冬十<lb/>
有一月公㑹宋公衛侯陳侯于袲伐鄭將納厲公也右<lb/>
簒非正也　十有六年春正月公㑹宋公蔡侯衛侯于<lb/>
曹夏四月公㑹宋公衛侯陳侯蔡侯伐鄭納厲公也秋<lb/>
七月公至自伐鄭左氏曰用飲至之禮也伐鄭非正也<lb/>
書飲至譏也冬城向志大役也十有一月衛侯朔出奔齊<lb/>
惠公朔也　十有七年春正月丙辰公㑹齊侯紀侯盟<lb/>
于黄左氏曰平齊紀且謀衛故也二月丙午公及邾儀父<lb/>
<pb n="23a"/>
盟于趡左氏曰尋隠元年蔑之盟也夏五月丙午及齊<lb/>
師戰于奚左氏曰齊人侵魯疆也齊魯交兵之始也六<lb/>
月丁丑蔡侯封人卒以赴書也秋八月蔡季自陳歸于<lb/>
蔡歸順詞也蔡人召季於陳而立之也癸巳𦵏蔡桓侯<lb/>
以㑹書也諸侯𦵏皆稱公今稱侯從其告也及宋人衛<lb/>
人伐邾侮弱也冬十月朔日有食之紀變也　十有八<lb/>
年春王正月前此不書王正月此又書王何也疑皆史<lb/>
之舊也胡氏曰桓公之殁年仲尼以王法誅之也腐詞<lb/>
<pb n="23b"/>
也桓公弑君不待王不王而其惡自見也仲尼何所恃<lb/>
而誅之也公㑹齊侯於濼公與夫人姜氏遂如齊夏四<lb/>
月丙子公薨于齊丁酉公之喪至自齊禮父母不在女<lb/>
不歸寧桓公不能以禮閑其妻與之如齊齊侯通焉已<lb/>
為公子彭生所乗而薨焉患自掇也春秋不書所以為<lb/>
内諱也秋七月事闕也冬十有二月𦵏我君桓公榖梁<lb/>
曰君弑賊不討不書𦵏此其言𦵏何也不責踰國而討<lb/>
于是也齊强非已所討也<lb/>
<pb n="24a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋億卷一<lb/>
</p>
<p>
</p>
  </div>
</body>
</text>
</TEI>
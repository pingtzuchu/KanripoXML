<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋億卷五</head> <lb/>
    <p>
<pb n="1a"/>
欽定四庫全書<lb/>
　春秋億卷五<lb/>
　　　　　　　　　　　　明　徐學謨　撰<lb/>
　　成公<lb/>
元年春王正月公即位書正始也二月辛酉𦵏我君宣<lb/>
公𦵏以時也無氷著恒燠也三月作丘甲以丘出甲譏<lb/>
重斂也備齊難故作之夏臧孫許及晉侯盟于赤棘盟<lb/>
晉懼齊楚也秋王師敗績于茅戎左氏曰劉康公邀戎<lb/>
<pb n="1b"/>
伐之敗績于徐吾氏也不言戰尊夏也冬十月事闕也<lb/>
　二年春齊侯伐我北鄙魯與晉盟絶齊好故來侵也<lb/>
夏四月丙戌衛孫良夫帥師及齊師戰于新築衛師敗<lb/>
績衛與晉盟頻伐齊故新築之戰主衛而書敗也六月<lb/>
癸酉季孫行父臧孫許叔孫僑如公孫嬰齊帥師㑹晉<lb/>
郤克衛孫良夫曹公子首及齊侯戰于鞌齊師敗績魯<lb/>
之四卿同出伐齊以報蕭同叔子一笑之忿雖有敗齊<lb/>
之功而亦弱公室之漸也秋七月齊侯使國佐如師已<lb/>
<pb n="2a"/>
酉及國佐盟于袁婁以鞌之敗請盟而晉許之也八月<lb/>
壬午宋公鮑卒庚寅衛侯速卒二國以赴書也取汶陽<lb/>
田齊人歸之也不言歸而言取者公羊曰鞌之賂也冬<lb/>
楚師鄭師侵衛伐國譏也十有一月公㑹楚公子嬰齊<lb/>
于蜀國君而下與蠻荆之大夫㑹示魯弱也丙申公及<lb/>
楚人秦人宋人陳人衛人鄭人齊人曹人邾人薛人鄫<lb/>
人盟于蜀楚于是主夏盟也書人略詞也非貶也　三<lb/>
年春王正月公㑹晉侯宋公衛侯曹伯伐鄭左氏曰討<lb/>
<pb n="2b"/>
邲之役也辛亥𦵏衛穆公以㑹書也二月公至自伐鄭<lb/>
反至書也甲子新宫災三日哭榖梁曰新宫者禰宫也<lb/>
即宣公廟也不稱諡以近恭也似矣胡氏曰未遷主故<lb/>
不稱宣宫而稱新宫災所致也於哭無為苛詞也乙亥<lb/>
𦵏宋文公以㑹書也列國之𦵏緩者多矣胡氏據左傳<lb/>
文公始厚𦵏而責華元樂舉之不臣苛詞也於經義無當<lb/>
也夏公如晉左氏曰拜汶陽之田也鄭公子去疾帥師<lb/>
伐許左氏曰許恃楚不事鄭也公至自晉反至書也秋<lb/>
<pb n="3a"/>
叔孫僑如帥師圍棘左氏曰取汶陽之田棘不服故圍<lb/>
之也大雩以旱禱也晉郤克衛孫良夫伐廧咎如左氏<lb/>
曰討赤狄之餘也冬十有一月晉侯使荀庚來聘尋赤<lb/>
棘之盟也衛侯使孫良夫來聘丙午及荀庚盟丁未及<lb/>
孫良夫盟先晉而後衛者以强弱為大小也鄭伐許鄭<lb/>
恃楚而伐之也　四年春宋公使華元來聘左氏曰通嗣<lb/>
君也杞伯來朝左氏曰歸叔姬故也夏四月甲寅臧孫<lb/>
許卒卒大夫例也公如晉尋盟也𦵏鄭襄公以㑹書也<lb/>
<pb n="3b"/>
公至自晉反至書也冬城鄆左氏曰備晉也鄭伯伐許<lb/>
前鄭伐許不稱爵史闕之也而榖梁以為譏之鑿也今<lb/>
又書爵見義係伐許不係爵不爵也而胡氏以為鄭在<lb/>
喪以吉禮從金革故稱爵以著其惡又鑿也　五年春<lb/>
王正月把叔姬來歸左氏曰以出來歸也仲孫蔑如宋<lb/>
報華元之聘也夏叔孫僑如㑹晉荀首於榖左氏曰荀首<lb/>
如齊逆女而僑如餫諸榖也梁山崩公羊曰外異不書<lb/>
此何以書為天下紀異也秋大水書災也冬十有一月己酉<lb/>
<pb n="4a"/>
天王崩赴諸侯也十有二月己丑公㑹晉侯齊侯宋公<lb/>
衛侯鄭伯曹伯邾子把伯同盟于蟲牢左氏曰鄭如楚<lb/>
訟許不勝而請成于晉盟于蟲牢鄭服也　六年春王正<lb/>
月公至自㑹反至書也二月辛巳立武宫鞌之戰禱武公以求<lb/>
勝故立其宫侈也取鄟鄟微國書取不宜取也衛孫良<lb/>
夫帥師侵宋宋好于魯矣以晉命侵之書之罪内也楚<lb/>
公子嬰齊帥師伐鄭以從晉也冬季孫行父如晉左氏<lb/>
曰賀遷也晉樂書帥師救鄭以楚伐之也書救善詞也<lb/>
<pb n="4b"/>
　七年春王正月鼷䑕食郊牛角改卜牛鼷䑕又食其角乃<lb/>
免牛書異也䑕食牛角小害大之象也三桓之强兆矣<lb/>
許氏之說是也呉伐郯胡氏曰稱國以伐外之也呉雖<lb/>
僣王周之裔也安得而外之也書呉而不及爵者以始<lb/>
通中國略詞也以後稱子者故封也非仲尼奪伯而子<lb/>
之也夏五月曹伯來朝睦内也不郊猶三望譏失禮也<lb/>
秋楚公子嬰齊帥師伐鄭㑹晉侯齊侯宋公衛侯曹伯<lb/>
莒子邾子杞伯救鄭八月戊辰同盟于馬陵楚黷兵于<lb/>
<pb n="5a"/>
鄭矣乃書大夫之名氏書帥師書伐無貶詞者義係于<lb/>
伐鄭而不係于大夫名不名氏不氏與書帥師書伐也<lb/>
胡氏曰不待貶絶而罪自見也此求其說而不得從而<lb/>
為之詞也晉合八國以救鄭馬陵之盟善之也公至自<lb/>
㑹以反至書也呉入州來呉始通也冬大雩以旱禱也<lb/>
衛孫林父出奔晉衛侯惡之也待命于君臣道也書奔<lb/>
罪也　八年春晉侯使韓穿來言汶陽之田歸之於齊<lb/>
晉歸魯田矣又取而歸之齊是二命也二命何以主夏<lb/>
<pb n="5b"/>
盟書之示譏也晉欒書帥師侵蔡六年未得志故復侵<lb/>
之也公孫嬰齊如莒杜氏曰逆婦也宋公使華元來聘<lb/>
左氏曰聘共姬也夏宋公使公孫壽來納幣使卿納幣<lb/>
左氏曰禮也胡氏曰非禮也不知納幣宜誰使也晉殺<lb/>
其大夫趙同趙括同括無罪而晉殺之也稱國以殺罪<lb/>
専殺也秋七月天子使召伯來錫公命榖梁曰禮有受<lb/>
命無來錫命來錫命非正也冬十月癸卯把叔姬卒以<lb/>
來歸卒書之也晉侯使士燮來聘叔孫僑如㑹晉士燮<lb/>
<pb n="6a"/>
齊人邾人伐郯以郯從呉也衛人來媵杜氏曰為伯姬<lb/>
歸宋也　九年春王正月杞伯來逆叔姬之喪以歸叔<lb/>
姬既出而歸喪於杞知杞以無罪出之也公㑹晉侯齊<lb/>
侯宋公衛侯鄭伯曹伯莒子杞伯同盟於蒲左氏曰為<lb/>
歸汶陽之田故諸侯貳於晉晉人懼㑹於蒲以尋馬陵<lb/>
之盟也公至自㑹反至書也二月伯姬歸於宋不書宋<lb/>
逆疑史略之也夏季孫行父如宋致女晉人來媵致女<lb/>
者女嫁三月廟見之後父使人安之故謂之致也致女<lb/>
<pb n="6b"/>
例不書或以伯姬之賢史詳之也晉人來媵以同姓故<lb/>
也胡氏曰伯姬賢而列國聞而争媵之疑鑿也秋七月<lb/>
丙子齊侯無野卒以赴書也晉人執鄭伯晉欒書帥師伐鄭<lb/>
左氏曰楚人賂鄭鄭從楚故晉人執其君而伐其國也<lb/>
冬十有一月𦵏齊頃公以㑹書也楚公子嬰齊帥師伐<lb/>
莒庚申莒潰楚人入鄆莒無備故也書伐書入著楚強<lb/>
也秦人白狄伐晉左氏曰諸侯貳故也鄭人圍許君被<lb/>
執而猶興師伐人鄭失政也左氏曰示晉不急君鑿也<lb/>
<pb n="7a"/>
城中城紀大役也胡氏曰城非春秋所貴而責人效死<lb/>
勿去之義迂詞也　十年春衛侯之弟黒背帥師侵鄭<lb/>
左氏曰晉命也夏四月五卜郊不從乃不郊譏怠禮也<lb/>
五月公㑹晉侯齊侯宋公衛侯曹伯伐鄭歸鄭君而又<lb/>
伐之以要鄭盟也齊人來媵媵伯姬也異姓來媵非禮<lb/>
也丙午晉侯獳卒以赴書也秋七月公如晉弔不親行<lb/>
書如晉譏失禮也不書𦵏景公左氏曰晉人止公送𦵏<lb/>
魯人辱之故諱之也冬十月事闕也　十有一年春王<lb/>
<pb n="7b"/>
三月公至自晉反至書也晉侯使郤犨來聘己丑及郤<lb/>
犨盟左氏曰晉人以公為貳於楚故止公請受盟而後<lb/>
歸之至是郤犨來聘且涖盟也夏季孫行父如晉左氏<lb/>
曰報聘且涖盟也秋叔孫僑如如齊脩鞌以前之好也<lb/>
冬十月事闕也　十有二年春周公出奔晉左氏曰周<lb/>
公惡惠襄之偪且與伯輿争政不勝怒而出王使劉子<lb/>
復之盟於鄄而入三日復出奔晉以天子三公而私奔<lb/>
列國書之志周替也夏公㑹晉侯衛侯于瑣澤晉與楚<lb/>
<pb n="8a"/>
成合諸侯以申成好也秋晉人敗狄於交剛左氏曰狄<lb/>
人間宋之盟以侵晉而不設備故晉人敗之也冬十月<lb/>
事闕也　十有三年春晉侯使郤錡來乞師晉以伯主<lb/>
召兵於魯以伐秦書乞師魯史文也胡氏以乞師卑晉<lb/>
誤也三月公如京師伐秦道過京師因朝王故不書朝<lb/>
也夏五月公自京師遂㑹晉侯齊侯宋公衛侯鄭伯曹<lb/>
伯邾人滕人伐秦自京師而遂合諸侯伐秦書遂見未<lb/>
嘗受命於王也胡氏之說是也曹伯廬卒于師榖梁曰<lb/>
<pb n="8b"/>
閔之也秋七月公至自伐秦反至書也冬𦵏曹宣公以㑹<lb/>
書也　十有四年春王正月莒子朱卒以赴書也夏衛<lb/>
孫林父自晉歸於衛杜氏曰晉納之故曰歸也秋叔孫<lb/>
僑如如齊逆女諸侯親迎禮也大夫逆女非正也鄭公<lb/>
子喜帥師伐許四年公孫申疆許田許人敗之至是復<lb/>
伐許也九月僑如以夫人婦姜氏至自齊夫人婦而書<lb/>
僑如以譏也齊日弱而魯事之不謹也冬十月庚寅衛<lb/>
侯臧卒秦伯卒二國以赴書也　十有五年春王二月<lb/>
<pb n="9a"/>
𦵏衛定公以㑹書也三月乙巳仲嬰齊卒嬰齊者公子<lb/>
遂之子公孫歸父之弟也公羊曰歸父以與赤之弑出<lb/>
奔齊魯人徐傷其無後於是使嬰齊後之以公孫後公<lb/>
孫是弟繼兄非禮也癸丑公㑹晉侯衛侯鄭伯曹伯宋<lb/>
世子成齊國佐邾人同盟于戚晉侯執曹伯歸于京師曹<lb/>
負芻殺太子欣而自立故晉執之而歸于京師彰天討<lb/>
也晉侯于是乎能伯榖梁曰以晉斥執曹伯惡晉侯非<lb/>
也公至自㑹以反至書也夏六月宋公固卒以赴書也<lb/>
<pb n="9b"/>
楚子伐鄭背晉盟也秋八月庚辰𦵏宋共公以㑹書也<lb/>
宋華元出奔晉宋華元自晉歸于宋宋殺其大夫山宋<lb/>
魚石出奔楚華元以蕩氏壊公族出奔晉既而國人與<lb/>
晉皆助元乃歸而討蕩氏誅蕩山經詳書之元正也山<lb/>
不書氏左氏曰背其族也冬十有一月叔孫僑如㑹晉<lb/>
士燮齊髙無咎宋華元衛孫林父鄭公子鰌邾人㑹呉<lb/>
于鍾離諸侯大夫㑹呉之始也許遷於葉左氏曰許靈<lb/>
公畏偪于鄭請於楚而遷之也　十有六年春王正月<lb/>
<pb n="10a"/>
雨木冰木介甲胃兵象也書之志異也夏四月辛未滕<lb/>
子卒以赴書也鄭公孫喜帥師侵宋杜氏曰滕宋之與<lb/>
國鄭因滕喪而侵宋也六月丙寅朔日有食之書災也<lb/>
晉侯使欒黶來乞師將伐鄭徴兵于我也乞師外詞也<lb/>
甲午晦晉侯及楚子鄭伯戰于鄢陵楚子鄭師敗績楚<lb/>
救鄭而敗也於是楚子傷目焉不言師榖梁曰君重于<lb/>
師楚殺其大夫公子側公子側子反也以師敗殺之也<lb/>
秋公㑹晉侯齊侯衛侯宋華元邾人于沙隨不見公沙<lb/>
<pb n="10b"/>
隨之㑹謀伐鄭也魯有内難以師遲至晉不見公魯之<lb/>
辱也不諱曲在晉也胡氏之說是也公至自㑹以反至<lb/>
書也公㑹尹子晉侯齊國佐邾人伐鄭王臣與伐之始<lb/>
也曹伯歸自京師王赦之歸不絶其爵故稱曹伯也九<lb/>
月晉人執季孫行父舍之于苕丘晉以公㑹不當期將<lb/>
執公而行父請代之執也書之甚晉也冬十月乙亥叔<lb/>
孫僑如出奔齊以淫慝故也十有二月乙丑季孫行父<lb/>
及晉郤州盟于扈以釋執也公至自㑹反至書也乙酉<lb/>
<pb n="11a"/>
刺公子偃偃與鉏穆俱欲立之至是獨殺偃偃與謀也<lb/>
内諱殺為刺也　十有七年春衛北宫括帥師侵鄭左<lb/>
氏曰鄭侵晉虛滑衛救晉而侵鄭也夏公㑹尹子單子晉<lb/>
侯齊侯宋公衛侯曹伯邾人伐鄭晉未能服鄭假天子<lb/>
之威與二卿諸侯之師伐之也六月乙酉同盟于柯陵<lb/>
左氏曰尋戚之盟也秋公至自㑹反至書也齊高無咎出<lb/>
奔莒聲孟子通于慶克譛髙無咎而奔莒也九月辛丑<lb/>
用郊用者不宜用也書僣也晉侯使荀罃來乞師將伐<lb/>
<pb n="11b"/>
鄭也冬公㑹單子晉侯宋公衛侯曹伯齊人邾人伐鄭<lb/>
以未得志于鄭也十有一月公至自伐鄭反至書也壬<lb/>
申公孫嬰齊卒于貍脤前此奔晉矣貍脤卒非地也十<lb/>
有二月丁巳朔日有食之紀災也邾子貜且卒以赴書<lb/>
也晉殺其大夫郤錡郤犨郤至厲公一日殺三大夫著<lb/>
始祻也楚人滅舒庸舒庸恃呉而不設備故楚滅之也<lb/>
　十有八年春王正月晉殺其大夫胥童以道君為亂欒書中行<lb/>
偃殺之以國討也庚申晉弑其君州蒲欒書弑之也而<lb/>
<pb n="12a"/>
係以國殺無道也然曰弑臣罪無所逃也齊殺其大夫<lb/>
國佐以慶克之難也公如晉朝嗣君也夏楚子鄭伯伐<lb/>
宋宋魚石復入于彭城以納叛書也書魚石復入于彭<lb/>
城已絶而復入惡之甚也胡氏之說是也公至自晉反<lb/>
至書也晉侯使士匄來聘拜朝也秋杞伯來朝八月邾<lb/>
子來朝以即位朝也築鹿囿示不急也己丑公薨于路<lb/>
寢書正終也冬楚人鄭人侵宋救彭城因伐宋也晉侯<lb/>
使士魴來乞師將救宋也十有二月仲孫蔑㑹晉侯宋<lb/>
<pb n="12b"/>
公衛侯邾子齊崔杼同盟于虛朾謀救宋也丁未𦵏我<lb/>
君成公𦵏以時也<lb/>
　　襄公<lb/>
元年春王正月公即位書正始也仲孫蔑㑹晉欒黶宋<lb/>
華元衛甯殖曹人莒人邾人滕人薛人圍宋彭城公羊<lb/>
曰為宋誅也魚石走之楚楚伐宋取宋彭城封魚石矣<lb/>
至是晉㑹諸侯之師圍彭城取宋五大夫以歸也書之<lb/>
與討叛也夏晉韓厥帥師伐鄭仲孫蔑㑹齊崔杼曹人<lb/>
<pb n="13a"/>
邾人杞人次于鄫伐鄭以貳於楚也書之志義戰也秋<lb/>
楚公子壬夫帥師侵宋以救鄭故侵宋也九月辛酉天<lb/>
王崩訃諸侯書也邾子來朝朝嗣君也冬衛侯使公孫<lb/>
剽來聘晉侯使荀罃來聘以即位聘也距天王崩一月<lb/>
疑未聞訃也　二年春王正月𦵏簡王𦵏未及時也天<lb/>
子以七月𦵏也鄭師伐宋左氏曰楚令也報彭城之役<lb/>
也夏五月庚寅夫人姜氏薨杜氏以為齊姜為成公婦<lb/>
也六月庚辰鄭伯睔卒鄭雖貳楚猶以赴書也不㑹故<lb/>
<pb n="13b"/>
不書𦵏也晉師宋師衛甯殖侵鄭不書内㑹疑不㑹也<lb/>
秋七月仲孫蔑㑹晉荀罃宋華元衛孫林父曹人邾人<lb/>
于戚謀鄭也己丑𦵏我小君齊姜祔廟書𦵏也叔孫豹<lb/>
如宋左氏曰通嗣君也冬仲孫蔑㑹晉荀罃齊崔杼宋華<lb/>
元衛孫林父曹人邾人滕人薛人小邾人于戚遂城虎<lb/>
牢虎牢鄭邑諸侯之大夫取而城之也公羊曰大夫無<lb/>
遂事此其言遂何歸惡于大夫也胡氏則以城虎牢而<lb/>
不係鄭責鄭之不能守也二說皆似也楚殺其大夫公<lb/>
<pb n="14a"/>
子申左氏曰以多受小國之賂偪子重子辛而楚人殺之<lb/>
也　三年春楚公子嬰齊帥師伐呉楚始伐呉也公如<lb/>
晉左氏曰始朝也夏四月壬戌公及晉侯盟於長樗公<lb/>
至自晉於是公生六年而仲孫蔑奉之朝晉而請盟焉<lb/>
魯弱可知也六月公㑹單子晉侯宋公衛侯鄭伯莒子<lb/>
邾子齊世子光己未同盟于雞澤左氏曰晉為鄭服欲<lb/>
脩呉好以合諸侯也王臣下與諸侯盟志周弱也陳侯<lb/>
使袁僑如㑹陳患楚侵使袁僑如㑹求成也戊寅叔孫<lb/>
<pb n="14b"/>
豹及諸侯之大夫及陳袁僑盟左氏曰陳請服也秋公<lb/>
至自晉反至書也冬晉荀罃帥師伐許左氏曰許事楚<lb/>
不㑹于雞澤伐之也　四年春王三月己酉陳侯午卒<lb/>
以赴書也夏叔孫豹如晉左氏曰報知武子之聘也秋<lb/>
七月戊子夫人姒氏薨姒氏成公妾襄母也𦵏陳成公<lb/>
以㑹書也八月辛亥𦵏我小君定姒妾不祔廟母以子<lb/>
貴以祔廟書𦵏也冬公如晉左氏曰聽晉政也陳人圍<lb/>
頓左氏曰楚人使頓間陳而侵伐之故陳人圍頓也<lb/>
<pb n="15a"/>
五年春公至自晉反至書也夏鄭伯使公子發來聘杜<lb/>
氏曰通嗣君也叔孫豹鄫世子巫如晉左氏曰叔孫豹覿<lb/>
鄫太子于晉以成屬鄫也仲孫蔑衛孫林父㑹呉于善<lb/>
道左氏曰呉辭不㑹于雞澤之故且請聽諸侯之好晉<lb/>
人將為合諸侯使魯衛先㑹呉且告㑹期也秋大雩以<lb/>
旱禱也楚殺其大夫公子壬夫以壬夫受陳賂也係國<lb/>
以殺罪専殺也公㑹晉侯宋公陳侯衛侯鄭伯曹伯莒<lb/>
子邾子滕子薛伯齊世子光呉人鄫人于戚呉未㑹也<lb/>
<pb n="15b"/>
稱人略辭也公至自㑹反至書也冬戍陳諸侯戍陳備<lb/>
楚也以上有戚之㑹故不言諸侯也楚公子貞帥師伐<lb/>
陳以陳事晉也公㑹晉侯宋公衛侯鄭伯曹伯莒子邾<lb/>
婁子滕子薛伯齊世子光救陳十有二月公至自救陳<lb/>
書救陳以善晉及諸侯之師也　六年春王三月杞伯<lb/>
姑容卒以赴書也夏宋華弱來奔宋逐之也秋𦵏杞桓<lb/>
公以㑹書也滕子來朝左氏曰始朝公也莒人滅鄫左<lb/>
氏曰恃賂也言有貢賦之賂在魯恃之而慢言故莒滅<lb/>
<pb n="16a"/>
之也公榖皆曰鄫以甥為後而立之故滅之也三傳傳<lb/>
疑闕之可也冬叔孫豹如邾左氏曰聘且脩平也季孫<lb/>
宿如晉左氏曰晉以鄫故來討季武子如晉見且聽命<lb/>
也十有二月齊侯滅萊左氏曰萊恃謀也恃賂夙沙衛<lb/>
之謀也書滅甚齊也　七年春郯子來朝左氏曰始朝<lb/>
公也夏四月三卜郊不從乃免牲榖梁曰不時也著怠<lb/>
祀也小邾子來朝左氏曰始朝公也城費費季氏之邑<lb/>
也書城費著季氏始强也秋季孫宿如衛報元年子叔<lb/>
<pb n="16b"/>
之聘也八月螽書災也冬十月衛侯使孫林父來聘壬<lb/>
戌及孫林父盟報季孫宿之聘且尋盟也楚公子貞帥<lb/>
師圍陳以貳于晉也十有二月公㑹晉侯宋公陳侯衛<lb/>
侯曹伯莒子邾子于鄬將救鄭也鄭伯髠頑如㑹未見<lb/>
諸侯丙戌卒于鄵左氏曰子駟弑之而以瘧疾赴于諸<lb/>
侯故不言弑而卒之也若趙盾許世子止弑君之類亦<lb/>
從其國之訃仲尼不得而増損之也陳侯逃歸以楚彊<lb/>
之不終㑹而逃歸也書逃恥之也　八年春王正月公<lb/>
<pb n="17a"/>
如晉左氏曰公朝晉且聽朝聘之數也夏𦵏鄭僖公以<lb/>
㑹書也鄭人侵蔡獲蔡公子燮侵蔡將求媚於晉獲其<lb/>
公子甚鄭也以啟楚師也季孫宿㑹晉侯鄭伯齊人宋<lb/>
人衛人邾人於邢丘聽朝聘之數也晉始霸而諸侯使<lb/>
大夫受命焉亦禮也而胡氏引蘇氏之言以為政在大<lb/>
夫之漸書人貶也春秋亦有書人而不貶者言貶意之<lb/>
也公至自晉以反至書也莒人伐我東鄙左氏曰疆鄫<lb/>
田也秋九月大雩以旱禱也冬楚公子貞帥師伐鄭左<lb/>
<pb n="17b"/>
氏曰討其侵蔡也晉侯使士匄來聘報魯之朝也　九<lb/>
年春宋災天火曰災以告書也夏季孫宿如晉報士匄<lb/>
之聘也五月辛酉夫人姜氏薨成公母也秋八月癸未<lb/>
葬我小君穆姜四月𦵏速也冬公㑹晉侯宋公衛侯曹<lb/>
伯莒子邾子滕子薛伯杞伯小邾子齊世子光伐鄭十<lb/>
有二月己亥同盟於戲晉以鄭事楚故帥諸侯之師伐<lb/>
之既而鄭行成于晉為戲之盟善晉之不黷武也楚子<lb/>
伐鄭以背楚事晉故也　十年春公㑹晉侯宋公衛侯<lb/>
<pb n="18a"/>
曹伯莒子邾子滕子薛伯杞伯小邾子齊世子光㑹呉<lb/>
于柤杜氏曰呉子在柤晉以諸侯徃㑹之故曰㑹呉呉<lb/>
不稱子從所稱也夏五月甲午遂滅偪陽偪陽通呉晉<lb/>
徃來之道也晉欲以通呉故書遂滅偪陽此榖梁之指<lb/>
也左氏曰欲以封向戍向戍辭焉二說互異遂者承上<lb/>
事繼下事之詞疑榖梁似也公至自㑹以反至書也楚<lb/>
公子貞鄭公孫輒帥師伐宋以宋事晉也晉師伐秦報<lb/>
九年之侵也秋莒人伐我東鄙乗我之有事於鄭也公<lb/>
<pb n="18b"/>
㑹晉侯宋公衛侯曹伯莒子邾子齊世子光滕子薛伯<lb/>
杞伯小邾子伐鄭惡鄭之復平於楚也冬盜殺鄭公子<lb/>
騑公子發公孫輒鄭一日而使盜殺三卿焉書曰盜言<lb/>
不虞也鄭之失政甚矣其不書大夫者以公子告也而<lb/>
胡氏以三卿不能保身而削其大夫苛詞也戍鄭虎牢<lb/>
既城之復戍之以其從楚也楚公子貞帥師救鄭書救<lb/>
甚諸侯之困鄭也公至自伐鄭反至書也　十有一年<lb/>
春王正月作三軍杜氏曰魯本無中軍唯上下二軍皆<lb/>
<pb n="19a"/>
屬於公有事三卿更帥以征季氏欲専其民人故假中<lb/>
軍因以改作似也胡氏曰三軍魯之舊也引魯頌公車<lb/>
千乗公徒三萬為證詩多形容之詞不可據也既書曰<lb/>
作必始作之也夏四月四卜郊不從乃不郊榖梁曰四<lb/>
月不時也四卜非禮也鄭公孫舍之帥師侵宋欲要盟<lb/>
於諸侯也公㑹晉侯宋公衛侯曹伯齊世子光莒子邾<lb/>
子滕子薛伯杞伯小邾子伐鄭救宋也秋七月己未同<lb/>
盟于亳城北公至自伐鄭鄭人懼而行成故為亳之盟<lb/>
<pb n="19b"/>
也楚子鄭伯伐宋鄭復叛盟也公㑹晉侯宋公衛侯曹<lb/>
伯齊世子光莒子邾子滕子薛伯杞伯小邾子伐鄭㑹于蕭<lb/>
魚鄭又服而㑹于蕭魚也公至自㑹以反至書也楚人<lb/>
執鄭行人良霄以服于晉也書執累上之詞也冬秦人<lb/>
伐晉以救鄭來也　十有二年春王三月莒人伐我東鄙圍台<lb/>
季孫宿帥師救台遂入鄆榖梁傳曰遂繼事也受命而<lb/>
救台不受命而入鄆惡季孫宿也鄆莒邑也夏晉侯使<lb/>
士魴來聘左氏曰來聘且拜師也秋九月呉子乗卒呉<lb/>
<pb n="20a"/>
始赴也冬楚公子貞帥師侵宋左氏曰報晉之取鄭也<lb/>
公如晉左氏曰拜士魴之聘也　十有三年春公至自<lb/>
晉反至書也夏取邿邿小國也左氏曰邿亂師救邿遂<lb/>
取之凡書取言易也秋九月庚辰楚子審卒以赴書也<lb/>
冬城防紀大役也　十有四年春王正月季孫宿叔老<lb/>
㑹晉士匄齊人宋人衛人鄭公孫蠆曹人莒人邾人滕<lb/>
人薛人杞人小邾人㑹呉於向左氏曰呉告敗於晉㑹<lb/>
於向為呉謀楚故也二月乙未朔日有食之紀異也夏<lb/>
<pb n="20b"/>
四月叔孫豹㑹晉荀偃齊人宋人衛北宫括鄭公孫蠆<lb/>
曹人莒人邾人滕人薛人杞人小邾人伐秦左氏曰諸<lb/>
侯之大夫從晉伐秦報十一年櫟之役也己未衛侯出<lb/>
奔齊按左氏孫林父甯殖逐之也而書衛侯出奔胡氏<lb/>
以為歸咎人主也其君不賢臣固可逐歟書奔而君臣<lb/>
之罪自交見也莒人侵我東鄙杜氏曰報入鄆之役也<lb/>
秋楚公子貞帥師伐呉報庸浦之役也冬季孫宿㑹晉<lb/>
士匄宋華閱衛孫林父鄭公孫蠆莒人邾人于戚謀定<lb/>
<pb n="21a"/>
衛也十有五年春宋公使向戍來聘二月己亥及向戍盟于劉報<lb/>
二年豹之聘尋十一年亳之盟也劉夏逆王后於齊逆<lb/>
后以卿卿不行而以官師劉夏逆之非禮也夏齊侯伐<lb/>
我北鄙圍成公救成至遇齊以我貳于晉也故伐我北<lb/>
鄙而圍成公救成而僅至遇畏齊强也季孫宿叔孫豹<lb/>
帥師城成郛畏齊偪也秋八月丁巳日有食之不言朔<lb/>
官失之也邾人伐我南鄙亦貳于晉故也冬十有一月<lb/>
癸亥晉侯周卒以盟主赴也　十有六年春王正月𦵏<lb/>
<pb n="21b"/>
晉悼公踰月而𦵏速也將為溴梁之役也三月公㑹晉<lb/>
侯宋公衛侯鄭伯曹伯莒子邾子薛伯把伯小邾子于溴梁<lb/>
戊寅大夫盟公羊曰諸侯皆在是其言大夫盟何信在<lb/>
大夫也君若贅旒然矣列國政在大夫之漸故特書之<lb/>
也晉人執莒子邾子以歸以嘗伐我故也齊侯伐我北<lb/>
鄙以貳晉故伐魯也夏公至自㑹以反至書也五月甲<lb/>
子地震紀異也叔老㑹鄭伯晉荀偃衛甯殖宋人伐許<lb/>
鄭非主兵而先鄭伯者不以大夫主諸侯故曰春秋以<lb/>
<pb n="22a"/>
道名分也秋齊侯伐我北鄙圍郕齊師黷矣以貳晉故<lb/>
也大雩以旱檮也冬叔孫豹如晉言齊再伐我故也　十<lb/>
有七年春王二月庚午邾子牼卒以赴書也宋人伐陳<lb/>
陳不設備而宋襲其司徒卬左氏曰卑宋也夏衛石買<lb/>
帥師伐曹左氏曰衛孫蒯越境而田曹人訽之故伐曹<lb/>
曲在衛也秋齊侯伐我北鄙圍桃齊髙厚帥師伐我北<lb/>
鄙圍防齊以未得志于我故又兩伐之書之甚齊也九月<lb/>
大雩以旱禱也宋華臣出奔陳華臣暴亂宗室懼而出<lb/>
<pb n="22b"/>
奔也冬邾人伐我南鄙助齊伐也　十有八年春白狄<lb/>
來不言朝者不成朝禮也夏晉人執衛行人石買以曹愬<lb/>
之故也因石買為行人之使而執之甚晉也秋齊師伐我<lb/>
北鄙屢伐志黷也冬十月公㑹晉侯宋公衛侯鄭伯曹<lb/>
伯莒子邾子滕子薛伯杞伯小邾子同圍齊齊環暴横<lb/>
數伐鄰國失衆諸侯之心圍齊非但晉志故書同也胡<lb/>
氏之說似也曹伯負芻卒于師榖梁曰閔之也楚公子午<lb/>
帥師伐鄭以鄭即晉故也　十有九年春王正月諸侯<lb/>
<pb n="23a"/>
盟于祝柯伐齊之諸侯還於祝柯而聽晉之盟也晉人<lb/>
執邾子左氏曰以伐我故也公至自伐齊反至書也取<lb/>
邾田自漷水晉取而歸之於我也季孫宿如晉拜討齊<lb/>
之師也葬曹成公以㑹書也夏衛孫林父帥師伐齊左<lb/>
氏曰晉欒魴帥師從衛孫文子伐齊為懐子弗瞑之言<lb/>
故也秋七月辛夘齊侯環卒以赴書也晉士匄帥師侵<lb/>
齊至榖聞齊侯卒乃還公羊曰還善詞也善其不伐䘮<lb/>
也榖梁曰還者事未畢之詞也士匄外専君命故非之<lb/>
<pb n="23b"/>
也二說宜榖長也故曰為士匄者奈何宜墠帷而歸命<lb/>
乎介禮也八月丙辰仲孫蔑卒卒大夫例也齊殺其大<lb/>
夫髙厚左氏曰崔杼殺之也而係國以殺從君于昏也<lb/>
凡書殺大夫罪専殺也鄭殺其大夫公子嘉子展子西<lb/>
以國人討之也雖然亦專殺也冬𦵏齊靈公以㑹書也<lb/>
城西郛備齊也叔孫豹㑹晉士匄於柯齊及晉平魯懼<lb/>
齊為柯㑹以自固也城武城備齊也　二十年春王正<lb/>
月辛亥仲孫速㑹莒人盟于向莒數伐我前年諸侯為<lb/>
<pb n="24a"/>
祝柯之盟和觧之至是自相盟于向以結好也夏六月<lb/>
庚申公㑹晉侯齊侯宋公衛侯鄭伯曹伯莒子邾子滕<lb/>
子薛伯杞伯小邾子盟于澶淵左氏曰齊成故也秋公至自<lb/>
㑹反至書也仲孫速帥師伐邾既盟而復伐之罪内之<lb/>
詞也蔡殺其大夫公子燮蔡公子履出奔楚燮欲背楚<lb/>
從晉而蔡人殺之非也履不能正國人之罪而又私奔<lb/>
楚罪尤甚也胡氏之說似也陳侯之弟黄出奔楚二慶<lb/>
偪之也書陳侯之弟罪陳侯之不能主其弟也叔老如<lb/>
<pb n="24b"/>
齊繼齊好也冬十月丙辰朔日有食之紀異也季孫宿<lb/>
如宋左氏曰報向戌之聘也　二十有一年春王正月公<lb/>
如晉左氏曰拜師及取邾田也邾庶其以漆閭丘來奔<lb/>
庶其邾之大夫竊邑來奔而魯納之納盜也夏公至自<lb/>
晉反至書也秋晉欒盈出奔楚范鞅逐之也九月庚戌<lb/>
朔日有食之冬十月庚辰朔日有食之連月日食紀大<lb/>
異也曹伯來朝左氏曰始見也公㑹晉侯齊侯宋公衛<lb/>
侯鄭伯曹伯莒子邾子于商任謀錮欒盈也　二十有<lb/>
<pb n="25a"/>
二年春王正月公至自㑹反至書也夏四月事闕也秋<lb/>
七月辛酉叔老卒卒大夫例也冬公㑹晉侯齊侯宋公<lb/>
衛侯鄭伯曹伯莒子邾子薛伯杞伯小邾子于沙隨公<lb/>
至自㑹復錮欒盈也楚殺其大夫公子追舒追舒寵近<lb/>
小人貪而多馬為國所患故楚殺之也其書名者義不<lb/>
係有罪也　二十有三年春王二月癸酉朔日有食之<lb/>
屢食紀異也三月己巳杞伯匄卒以赴書也夏邾畀我<lb/>
來奔疑庶其之黨也𦵏杞孝公以㑹書也陳殺其大夫<lb/>
<pb n="25b"/>
慶虎及慶寅慶虎欲専陳國譛公子黄于楚楚人以為<lb/>
討故黄愬諸楚二慶以陳叛楚屈建圍陳殺二慶是楚<lb/>
殺之也何以書陳殺之陳之意也陳侯之弟黄自楚歸<lb/>
於陳黄反稱弟言歸無罪也晉欒盈復入于晉入于曲<lb/>
沃盈得罪而出奔書復入于晉逆詞也又書入于曲沃<lb/>
據邑而稱逆故詳之也秋齊侯伐衛遂伐晉乗晉亂也而<lb/>
先之伐衛意不在衛也故書遂也八月叔孫豹帥師救<lb/>
晉次于雍榆書救晉以盟主故也書次不及救畏齊也<lb/>
<pb n="26a"/>
己夘仲孫速卒卒大夫例也冬十月乙亥臧孫紇出奔<lb/>
邾季孫逐之也晉人殺欒盈不言殺大夫榖梁曰惡之<lb/>
弗有也齊侯襲莒掩其不備曰襲春秋無書襲者特甚<lb/>
齊也　二十有四年春叔孫豹如晉杜氏曰賀克欒氏<lb/>
也仲孫羯帥師侵齊左氏曰晉故也夏楚子伐呉舟師<lb/>
之役也秋七月甲子朔日有食之既屢食又既紀大異也<lb/>
齊崔杼帥師伐莒齊既與莒平又伐之志無信也大水<lb/>
紀災也八月癸巳朔日有食之屢食紀異也公㑹晉侯<lb/>
<pb n="26b"/>
宋公衛侯鄭伯曹伯莒子邾子滕子薛伯杞伯小邾子<lb/>
于夷儀謀伐齊也冬楚子蔡侯陳侯許男伐鄭伐鄭楚<lb/>
將救齊也公至自㑹反至書也陳鍼宜咎出奔楚左氏<lb/>
曰陳人復討慶氏之黨也叔孫豹如京師左氏曰齊人<lb/>
為王城郟穆叔如周聘且賀城也大饑書災也　二十<lb/>
有五年春齊崔杼帥師伐我北鄙左氏曰報孝伯之師<lb/>
也夏五月乙亥齊崔杼弑其君光齊莊將淫于崔氏而見<lb/>
弑也書崔杼弑其君昭大法也公㑹晉侯宋公衛侯鄭<lb/>
<pb n="27a"/>
伯曹伯莒子邾子滕子薛伯杞伯小邾子于夷儀謀討齊亂<lb/>
也六月壬子鄭公孫舍之帥師入陳陳為楚與國鄭欲<lb/>
求親于晉故伐而入之凡言入甚辭也杜氏以為舍之<lb/>
無譏非也秋八月己巳諸侯同盟于重丘晉受齊賂許<lb/>
之成也公至自㑹反至書也衛侯入於夷儀此衛侯衎<lb/>
也左氏曰晉閔其失國使衛分之一邑書入者自外而<lb/>
入之之詞非國逆也與鄭伯突入于櫟類也然鄭伯書<lb/>
名衛侯不名者魯從晉告也胡氏名不名之說似意之<lb/>
<pb n="27b"/>
也楚屈建帥師滅舒鳩書滅甚楚也冬鄭公孫夏帥師<lb/>
伐陳前雖入陳陳服鄭也今更伐以結成也十有二月<lb/>
呉子遏伐楚門於巢卒巢人射之卒也榖梁曰以伐楚<lb/>
之事門於巢卒也于巢者外乎楚也　二十有六年春<lb/>
王二月辛夘衛甯喜弑其君剽剽以公孫立原非其次<lb/>
也何以書君書弑榖梁曰殖也立之善也君之正也<lb/>
今父立而子殺之故春秋例之弑君也衛孫林父入於<lb/>
戚以叛林父常逐衎衎入故叛也甲午衛侯衎復歸於<lb/>
<pb n="28a"/>
衛剽以辛卯殺衎以甲午歸榖梁曰日歸見知弑也名<lb/>
之者知衛侯為衎也胡氏罪其不能改過而名之是意<lb/>
之也夏晉侯使荀呉來聘左氏曰召公討衛也公㑹晉<lb/>
人鄭良霄宋人曹人于澶淵杜氏曰討衛而疆戚田也<lb/>
秋宋公殺其世子痤宋公以寺人伊戾之譛殺其世子<lb/>
不書寺人而書公殺者絶其為父也晉人執衛甯喜杜<lb/>
氏曰討其弑君伐孫氏也八月壬午許男甯卒于楚許<lb/>
男如楚請伐鄭而卒于楚也冬楚子蔡侯陳侯伐鄭終<lb/>
<pb n="28b"/>
許男之請也𦵏許靈公以㑹書也　二十有七年春齊<lb/>
侯使慶封來聘杜氏曰景公即位通嗣君也夏叔孫豹<lb/>
㑹晉趙武楚屈建蔡公孫歸生衛石惡陳孔奐鄭良霄<lb/>
許人曹人于宋杜氏曰晉楚同主夏盟以諸侯分為晉<lb/>
楚從而交相見於是始則是南北二伯也衛殺其大夫<lb/>
甯喜於是甯喜専而公使公孫免餘殺之也係國以殺<lb/>
罪専殺也衛侯之弟鱄出奔晉以殺甯喜惡君之失信<lb/>
故奔晉也秋七月辛巳豹及諸侯之大夫盟于宋楚受<lb/>
<pb n="29a"/>
周封春秋以僣王之故外之今主盟中國與晉同奬王<lb/>
室此仲尼之所進也故春秋于宋之盟再書之而胡氏<lb/>
以為聖人哀人倫之滅傷中國之衰貶之也似求之過<lb/>
也冬十有二月乙亥朔日有食之紀異也　二十有八<lb/>
年春無氷示恒燠也夏衛石惡出奔晉甯喜之黨也邾<lb/>
子來朝通嗣君也秋八月大雩以旱禱也仲孫羯如晉<lb/>
聘也冬齊慶封來奔杜氏曰崔杼之黨嗜酒荒淫而出<lb/>
也十有一月公如楚始朝楚也十有二月甲寅天王崩<lb/>
<pb n="29b"/>
赴於諸侯也乙未楚子昭卒以赴書也二十有九年春王正月<lb/>
公在楚楚人留以俟𦵏也公羊曰何言乎公在楚正月<lb/>
以存君也夏五月公至自楚反至書也庚午衛侯衎卒<lb/>
以赴書也閽弑呉子餘祭榖梁曰閽門者寺人也不書<lb/>
君以始通中國略之也仲孫羯㑹晉荀盈齊髙止宋華<lb/>
定衛世叔儀鄭公孫段曹人莒人滕人薛人小邾人城杞<lb/>
左氏曰晉平公杞出也故合諸侯之大夫以城杞志私<lb/>
役也晉侯使士鞅來聘左氏曰拜城杞也杞子來盟杜<lb/>
<pb n="30a"/>
氏曰魯歸其田故來盟也杞嘗稱伯矣此以子書左氏<lb/>
曰賤之也伯而子之滕子來朝之類或周斥之也周之<lb/>
命令不行于大國或尚能行于小國也仲尼烏得而子<lb/>
之也吳子使札來聘杜氏曰呉子餘祭遣札聘上國而<lb/>
後死札至魯未聞喪也不稱公子其禮未同于上國似<lb/>
也胡氏以為貶也札讓國于呉受貶于魯何謂也札不<lb/>
來聘何據而貶之也秋七月𦵏衛獻公以㑹書也齊髙<lb/>
止出奔北燕左氏曰公孫蠆公孫竈放之也書曰出奔<lb/>
<pb n="30b"/>
罪髙子也髙子好以事自為功故難及之也冬仲孫羯<lb/>
如晉報士鞅之聘也　三十年春王正月楚子使薳罷<lb/>
來聘夾敖即位通嗣君也夏四月蔡世子般弑其君固<lb/>
蔡景以淫見殺于子書君書弑罪尤在般也五月甲午宋<lb/>
災宋伯姬卒榖梁曰取卒之日加之災上者見以災卒<lb/>
也伯姬嫁矣女而不婦從魯詞也天王殺其弟佞夫佞<lb/>
夫無罪而殺之書弟罪累上也王子瑕奔晉以殺佞夫<lb/>
故也秋七月叔弓如宋𦵏共姬共姬從夫之諡也外夫<lb/>
<pb n="31a"/>
人不𦵏此書𦵏以災卒賢之也鄭良霄出奔許自許入于鄭<lb/>
鄭人殺良霄榖梁曰不言大夫惡之也何以惡之嗜酒<lb/>
而侈也冬十月𦵏蔡景公以㑹書也晉人齊人宋人衛<lb/>
人鄭人曹人莒人邾婁人滕人薛人杞人小邾婁人㑹<lb/>
于澶淵宋災故以宋災故而煩諸侯之大夫謀歸宋財<lb/>
志不急也胡氏與𦵏蔡景公同傳見春秋遍刺諸侯之<lb/>
大夫不討賊而反䘏宋兩事同責疑鑿也　三十有一<lb/>
年春王正月事闕也夏六月辛巳公薨于楚宫薨不于<lb/>
<pb n="31b"/>
正寢非正也秋九月癸巳子野卒襄公子也在喪而卒<lb/>
不成君也己亥仲孫羯卒卒大夫例也冬十月滕子來<lb/>
㑹𦵏諸侯不親㑹𦵏書來㑹𦵏非禮也癸酉𦵏我君襄<lb/>
公逾月𦵏速也十有一月莒人弑其君密州左氏曰其<lb/>
子展輿弑之也而書莒人疑赴略也左氏必有所據也<lb/>
　<lb/>
　<lb/>
　春秋億卷五<lb/>
</p>
<p>
</p>
  </div>
</body>
</text>
</TEI>
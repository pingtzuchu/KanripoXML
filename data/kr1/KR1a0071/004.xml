<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>易纂言卷四</head> <lb/>
    <p>
<pb n="1a"/>
欽定四庫全書<lb/>
　易纂言卷四<lb/>
　　　　　　　　　　　　元　呉澄　撰<lb/>
　　彖下傳<lb/>
咸感也柔上而剛下二氣感應以相與<hi>以卦變卦體釋卦名否剛柔不交之卦也否六三之柔上往上而交乾之剛否上九之剛下來三而交坤之柔故為交感之卦二氣謂隂陽相與謂有應卦之二體陽感而隂應隂感而陽應六畫皆相與卦之所以得咸感之名也</hi>止而説男<lb/>
下女是以亨利貞取女吉也<hi>以卦徳卦象釋彖辭止於此則不妄動説於此則不<pb n="1b"/>他慕交感之情専一无二故能致嘉美聚會而宜正主事又男先求女而下於女故取女則吉也</hi>天地<lb/>
感而萬物化生聖人感人心而天下和平觀其所感而<lb/>
天地萬物之情可見矣<hi>廣咸義天地之氣交相感其應則萬物由化而生聖人之一心感天下萬人之心其應則天下之人由和而平化謂无者有枯者榮和謂不乖戾平謂均齊而无一不和所感者天地聖人之情應所感者萬物與人之情末句但言天地萬物不言聖人與人心者聖人即天地人亦萬物也蔡氏曰天地萬物之情感而必應應感之間情无所遁矣</hi>
　　　<hi>傳二之一九六十二字説音曰</hi>
恒久也剛上而柔下雷風相與巽而動剛柔皆應恒<hi>以卦<pb n="2a"/>變卦象卦德卦體釋卦名卦自泰變初剛上四四柔下初陽剛在上隂柔在下恒道也雷風天所以動撓萬物者雷不恒有而風恒有與猶助也相與相應而相助也上震象雷下巽象風二卦六畫皆相應是二者之相助也无風之時有雷以為風之助无雷之時有風以為雷之助二者不必同時皆有有无相資雨相補助則不恒者恒矣内巽入而外震動剛柔无一不相應凡此均為人物之常道</hi>恒亨无咎<hi>句</hi>利貞久<lb/>
于其道也<hi>以下釋彖辭恒久之道可致亨則為无咎所謂利貞者恒久於其所可恒之道也貞者可以恒久之道也</hi>天地之道恒久而不己也利有攸往終則有<lb/>
始也<hi>天地之道非以一定為可恒久以其變易相禪運動不己也所以利有攸徃者欲其終則復始如環无端而後可恒久也</hi>日月得天而能久照四時變化而能久成聖<lb/>
<pb n="2b"/>
人久於其道而天下化成觀其所恒而天地萬物之情<lb/>
可見矣<hi>廣恒義天圎轉運行日月亦如之是謂得天故能恒久以照萬物温凉寒暑之代謝變舊而化新是謂變化故能恒久以成嵗功聖人恒久於其可恒久之道故天下視效而化以成風俗王者必世而後仁此之謂也</hi>
　　　<hi>傳二之二凡九十一字撓乃教切禪時戰切</hi>
遯亨遯而亨也剛當位而應與時行也<hi>以卦體釋彖辭剛當位以九五言應謂應六二之隂時謂隂進陽退之時項氏曰遯本无亨之理遯而能亨者剛當位而能應柔隨時用權不與為敵故亨也爻得正為當位以正自居而以權應柔得遜遯之義如陳仲弓不忤中人能脱潁川於黨禍所<pb n="3a"/>謂遯而亨也澄謂彖辭遯亨為四陽言也彖傳専言九五者九五四陽之統得處遯之宜有致亨之道也</hi>小<lb/>
利貞浸而長也<hi>小者利於貞以其浸而長以消陽也於斯時也君子其可以不遯乎</hi>遯之<lb/>
時義大矣哉<hi>君子於時當遯而遯其義甚大當遯而不遯則失身而致禍矣</hi>
　　　<hi>傳二之三凡三十九字長知兩切註為四云偽切</hi>
大壯大者壯也剛以動故壯<hi>以卦體卦徳釋卦名朱子曰以卦體言則陽長過中大者壯也以卦德言則乾剛震動所以壮也</hi>大壯利貞大者正也正大而天<lb/>
地之情可見矣<hi>釋彖辭利貞而又蒙卦名大壯二字者以見利貞為利於大者正主事也正主事者出於陽剛故曰正大正者以陽之大而不以隂之小此天地之情也</hi>
<pb n="3b"/>
　　　<hi>傳二之四凡二十九字註長知兩切</hi>
晉進也明出地上<hi>以卦象釋卦名明出地上進進而上所以為晋也</hi>順而麗乎<lb/>
大明柔進而上行是以康侯用錫馬蕃庶晝日三接也<lb/>
<hi>以卦徳卦變釋彖辭坤順之臣進而附麗於離明之君此釋康侯錫馬之義柔臣徳也五君位也四近君卦自觀變六四之柔近君進而上行至五九五之剛下降居四而成離日猶朝貢之臣為天子所禮接此釋晝日三接之義</hi>
　　　<hi>傳二之五凡三十二字註朝音潮</hi>
明入地中明夷<hi>以卦象釋卦名</hi>内文明而外柔順以蒙大難文<lb/>
<pb n="4a"/>
王以之<hi>以卦徳申上文釋卦名之義内離文明外坤柔順蒙猶言冒犯也大難謂明而遭傷大釋明字難釋夷字以猶用也文王為紂所囚内文明而不失己外柔順以免於禍是文王所用合於明夷全卦之義</hi>
利艱貞晦其明也<hi>釋彖辭於艱難而正主事能晦其明者也</hi>内難而能正其<lb/>
志箕子以之<hi>申上文釋彖辭之義内難釋艱字能正其志釋貞字内謂箕子為紂近親在其國内難謂為坤暗所蔽而自晦正其志謂猶以離明主事箕子為紂所囚能晦其明而陽狂為奴是箕子所用合於六五一爻之義</hi>
　　　<hi>傳二之六凡三十九字難乃旦切</hi>
家人女正位乎内男正位乎外男女正天地之大義也<lb/>
<pb n="4b"/>
<hi>以卦體釋彖辭彖辭止言女貞者以二體之主爻言也彖傳兼言男正者通卦中之四畫言也女為正而位乎内謂二與四也男為正而位乎外謂三與五也二内三外在下者之家也无妄剛自外來而為主於内以三為外初為内也四内五外在上者之家也比六四外比之以五為外四為内也男正於五三五為六畫卦之天三為三畫卦之天女正於四二四為三畫卦之地二為六畫卦之地故曰天地之大義</hi>家人有嚴君<lb/>
焉父母之謂也父父子子兄兄弟弟夫夫婦婦而家道<lb/>
正正家而天下定矣<hi>廣家人義家人之尊嚴者有君道父是也母配父曰小君其尊同故皆稱嚴君上九居一卦最上之位象父母陽畫象父而亦象母者儀禮饋食篇妣配考同位不别設位也朱子曰上父初子五三夫四二婦五兄三弟以卦畫推之又有此象</hi>
<pb n="5a"/>
　　　<hi>傳二之七凡五十五字食音嗣</hi>
睽火動而上澤動而下二女同居其志不同行<hi>以卦象釋卦名燎而麗于高上之處者火也流而瀦于卑下之地者澤也故曰動而上動而下此二物之性睽異也居謂處父母家行謂嫁歸夫家婦人以嫁為行少則同處長則各有夫家故曰同居不同行此二女之志睽異也</hi>説<lb/>
而麗乎明柔進而上行得中而應乎剛是以小事吉<hi>以卦德卦變卦體釋彖辭睽之時无所謂吉以能得在下之説而在上能麗乎明此其可吉者一也六五之柔自初而進上行至五柔不能振舉進而在上有勢位以臨下與退伏在下者不同此其可吉者二也得中則不太柔下應九二之剛資之以濟其弱此其可吉者三也然説而麗乎明者進而上行者得中而應剛者皆柔之為也<pb n="5b"/>柔豈能成大事哉故其吉者小事而已</hi>天地睽而其事同也男女睽而其<lb/>
志通也萬物睽而其事類也<hi>廣睽義程子曰天高地下其體睽也然陽降隂升相合而成化育之事則同也男女異質睽也而相求之志則通也生物萬殊睽也而得天地之和稟隂陽之氣則相類也物雖異而理本同故天下之大羣生之衆睽散萬殊聖人為能同之乃合睽之道也</hi>睽之時<lb/>
用大矣哉<hi>項氏曰百官分職而治之則凡職皆治萬國分土而平之則凡土皆平若混而无分則皆不治矣睽之有時而可用者謂此類也澄案項氏以睽之有時而用者為大程子則承上文而以合睽之用為大</hi>
　　　<hi>傳二之八凡七十字説音曰註處展吕切長知兩切</hi>
<pb n="6a"/>
蹇難也險在前也見險而能止知矣哉<hi>以卦德釋卦名難者謂行之難也行之所以難者以有坎險在前也見險在外而能止於内如人之蹇跛不行也三四五互離故能見二三四互坎故有知</hi>蹇利西南往得中也<hi>以下釋彖辭以卦變言震初之剛上往易五而得上卦之中故震四之剛得以下來易三而利於自西來南自南往西也</hi>不利東北其道窮也<lb/>
<hi>以卦體言初東也於艮山之阻為最在下上北也於坎水之險為最在外皆道路之窮處也</hi>利見大<lb/>
人往有功也<hi>六二往見九五之大人則中正之君中正之臣得以相資而有濟蹇之功</hi>當位<lb/>
貞吉以正邦也<hi>九五當位者君之一身正也上下四畫當位者一國之人正也君能以其一身之正而正一國所以吉也</hi>蹇之時用大矣哉<hi>蹇豈美事哉有時當見險而止則其用亦大也</hi>
<pb n="6b"/>
　　　<hi>傳二之九凡五十四字難乃旦切知音智跛畢我切</hi>
解險以動動而免乎險解<hi>以卦德釋卦名解者險難釋散之時也坎險在内震動在外是動而出乎險之外得以脱免於危難也</hi>解利西南往得衆也其來復吉<lb/>
乃得中也有攸往夙吉往有功也<hi>以卦變釋卦辭三南四西艮三之陽自南往西而艮四之隂自西來南則下卦成坤體坤為衆艮陽往四而下臨坤三隂之衆故曰往得衆也此以艮三易四艮四易三而言也艮上之陽自外而來復反于下以易二乃得下卦之中故曰乃得中也此以艮上易二而言也艮二之隂自内而往以易上上當朝之位是蚤也得成解難之功也故曰往有功也此以艮二易上而言</hi>
天地解而雷雨作雷雨作而百果草木皆甲拆<hi>廣解義天地之<pb n="7a"/>氣冬而閉塞立春以後雨水驚蟄之節閉塞者解散而雷動雨降此天地冬而春之時也甲謂殻籜包裹未生之萌芽在内拆謂迸開而生出也天地之氣既解散而當春雷雨則物之鬱結於地中者亦皆解散而生出也此萬物藏而生之時也</hi>解之時大矣哉<hi>時當屯蹇則解散天下之難以至天地解散而雷雨百果草木解散而發生皆為解之時此其所以為大也</hi>
　　　<hi>傳二之十凡五十九字</hi>
損損下益上其道上行<hi>以卦變釋卦名泰卦損其下體之九三以益其上體之上六九益六而居上其陽剛之道得以上行也</hi>損而有孚元吉无咎可貞利有攸<lb/>
往曷之用二簋可用享二簋應有時損剛益柔有時損<lb/>
<pb n="7b"/>
益盈虚與時偕行<hi>釋彖辭有時者有其時謂當損之時也損剛益柔有時一句釋有孚元吉无咎可貞利有攸往也謂所以孚所以吉所以无咎而可貞利者以損下之剛益上之柔適當其時也二簋應有時一句釋曷之用二簋可用享謂初二之應四五亦適當其時也損三之盈益上之虚已損者也損初二之盈益四五之虚方損者也已損方損皆損之於當損之時故曰與時偕行</hi>
　　　<hi>傳二之十一凡五十字</hi>
益損上益下民説无疆自上下下其道大先<hi>以卦變釋卦名損否之九四以益初六是損其上以益下也下之民受上之益則其説无窮極二三四互坤為民上巽為充之倒體説者在下也陽自上體之四來初而下於下體二三之隂其陽剛之道為大而成卦肖離體之中虚則大而又<pb n="8a"/>有光也</hi>利有攸往中正有慶利渉大川木道乃行<hi>以卦體卦象釋彖辭二之中正往應五之中正隂陽㑹合而有慶也上體巽為木下體震動為行木之行動者舟行渉大川也</hi>
益動而巽日進无疆天施地生其益无方凡益之道與<lb/>
時偕行<hi>廣益義以卦德言人事之益人之動而能卑巽則日有進益无窮已也商書曰惟學遜志務時敏厥修乃來是也又以卦變言天地之益乾之九四易初而下交於坤天之施也坤之初六易四而上達於乾地之生也天布施地發生萬物並育其増益衆多无有方所也凡益之道總言天地之於萬物人之於萬事其為増益者无時而止息所謂與時偕行也</hi>
　　　<hi>傳二之十二凡五十七字説音曰施申志切</hi>
<pb n="8b"/>
夬決也剛決柔也健而説決而和<hi>釋卦名而賛卦德之善雖以五陽決去一隂然不可恃陽之盛而過於猛卦德内健而外説健説相濟而其決隂也无不及亦无過故和和者无過不及之中也</hi>揚于王庭柔乗五剛也<hi>以下釋彖辭以卦體言所謂揚于王庭者言一柔乗五剛之上也項氏曰上六揚于九五之側而臨諸陽此君側之惡人也</hi>孚號有厲其危乃<lb/>
光也<hi>九五能知比近隂柔為危不以其號呼求援而孚信之則陽明不為隂柔所㸃汚而陽德光矣是其危者乃所以為光也</hi>告自邑不利即戎所尚乃窮也<hi>尚上也坤邑喪亡僅存一民在上其所上於五陽者乃將窮盡矣无衆何以即戎也</hi>利有攸往剛長乃終也<hi>陽剛之長至五然上畫猶有一隂則其長猶未終也九五往前決去一隂則為純乾然後剛之長乃終畢也</hi>
<pb n="9a"/>
　　　<hi>傳二之十三凡五十二字説音曰長知兩切註喪息浪切</hi>
姤遇也柔遇剛也<hi>釋卦名</hi>勿用取女不可與長也<hi>釋彖辭程子曰取女者欲長久而成家也一隂既生漸長而盛漸盛之隂將消勝於陽不可與之長久也凡女子小人勢苟處於漸盛何可與久</hi>天地相遇品物咸章也剛遇中正天下大行<lb/>
也<hi>廣姤義上卦正體為乾二三四互體為乾天也初六一隂坤之下畫地也四月為純乾之卦五月坤之一隂始生於下而與乾遇故曰天地相遇斗建正南午位盛夏之時萬物長盛而相見故曰品物咸章九五以陽剛居中正之位故曰剛遇中正有德有位居尊臨下其剛陽之道得行於天下故曰天下大行卦之一隂遇五陽乃隂始生而消陽之卦然九五剛中正居尊位故彖辭雖慮小者之始生而勢漸盛彖傳又喜大者之居尊<pb n="9b"/>而道得行亦扶陽抑隂之意也</hi>姤之時義大矣哉<hi>程子曰天地不相遇則萬物不生君臣不相遇則政治不興聖賢不相遇則道德不亨事物不相遇則功用不成姤之時義甚大也澄謂一隂之生雖㣲處斯時者宜有以豫待之其義大矣</hi>
　　　<hi>傳二之十四凡四十一字註漸長長盛知兩切</hi>
萃聚也順以説剛中而應故聚也<hi>以卦德卦體釋卦名在下者順在上者之説己九五剛中而能得六二之應己皆隂萃而歸陽之義</hi>王假有廟致孝享也<hi>以下釋彖辭致者至其極也極盡孝享之道乃能萃己散之精神也</hi>利見大人亨聚以正也<hi>大人者能聚百嘉又能正主事也</hi>用大牲吉利有攸往順天命也<hi>物聚人聚而衆<pb n="10a"/>多之時祭者冝盛居者冝往此皆順天道之自然也</hi>觀其所聚而天地萬物之情可<lb/>
見矣<hi>廣萃義徐氏幾曰天地萬物高下散殊感則見其情之通恒則見其情之久聚則見其情之同不于其聚而觀之情之一者不可得而見矣</hi>
　　　<hi>傳二之十五凡五十六字説音曰</hi>
柔以時升<hi>以卦體釋卦名萃之三柔在下反易為升則三柔以時而升於上矣</hi>巽而順剛<lb/>
中而應是以大亨<hi>以下釋彖辭以卦德卦體言巽者一柔巽於二剛也順者坤之三柔順於二剛也剛中而應者九二剛中而六五之柔應之也初六比而巽九二六五順而應九二六四順而比九三上六應而順九三此二剛之大所以亨也</hi>用見大人勿恤有慶也<hi>六五見九二九二亦<pb n="10b"/>升而應之隂陽相得而有慶也</hi>南征吉志行也<hi>以卦變言九三自初而升三其志得行也釋卦名以二柔言釋彖辭三占則巽之順之應之見之者四柔也而大亨有慶志行皆為二剛而言也</hi>
　　　<hi>傳二之十六凡三十字</hi>
困剛掩也<hi>以卦體釋卦名謂三剛為三柔所掩所以困也</hi>險以説困而不失其<lb/>
所亨其唯君子乎<hi>以下釋彖辭以卦德言險則困説則不失其所亨</hi>貞大人吉<lb/>
以剛中也<hi>以卦變言剛自上來而居中為卦主此正主事之大人也</hi>有言不信尚口<lb/>
乃窮也<hi>尚上也柔自二往上成兌口猶小人在上以口謗傷人者然居卦終窮極之地其言不實不足以困人所上之口乃至於窮極而自困耳</hi>
<pb n="11a"/>
　　　<hi>傳二之十七凡三十六字説音曰</hi>
巽乎水而上水井井養而不窮也<hi>以卦象釋卦名養而不窮言井之功也</hi>
改邑不改井乃以剛中也<hi>以卦變卦體釋彖辭初之剛往上得中而坤之邑改二之剛在下得中而為井中之水者不改</hi>汔至亦未繘井未有功也羸其瓶是<lb/>
以凶也<hi>往井之水未上出雖未有功而亦未凶來井之水既下漏則凶矣</hi>
　　　<hi>傳二之十八凡四十字</hi>
革水火相息二女同居其志不相得曰革<hi>以卦象釋卦名息與熄通滅熄也水熄火者也火又熄水故曰相息此變革其常也中少二女同居父母家其初同所自出曷嘗不相得<pb n="11b"/>哉其後將有適志各有在則改變其初而其志不相得矣</hi>已日乃孚革而信之<hi>以下釋彖辭以卦變言巽再變而下卦成離為卦之主離納己故曰已日已者十日中半之後待此時而後革則謹審而不輕違故革而人信之</hi>文明以説大亨以正<hi>以卦德言六二卦主内藴文明外應九五而九五説之下持美而效之君上樂取諸人以為善二之文明遂為五之文明矣文明以説則盡事理得人心元大之德能致亨以正主事者此也</hi>革而當其悔乃亡<hi>以卦體言除九四一爻五畫剛柔皆當位有所革各得其當之義使不當者亦當其悔乃亡也</hi>天地革而四時成湯武革<lb/>
命順乎天而應乎人<hi>廣革義天地之温熱涼寒生長牧藏逓相代謝而春夏秋冬之時成湯武伐夏伐商變革二國所受之命順天之理而應人之望是二事變革之最大者</hi>革之時大矣<lb/>
<pb n="12a"/>
哉<hi>因上文而賛其時之大</hi>
　　　<hi>傳二之十九凡六十三字説音曰註少詩詔切</hi>
鼎象也以木巽火亨飪也聖人亨以享上帝而大亨以<lb/>
養聖賢<hi>以卦體卦象釋卦名象謂形之似卦體竒耦似鼎器足腹耳鉉之形此言鼎之體也以木巽火謂巽内離外亨煮也飪熟也以巽木入于離火之内煮物而熟之此言鼎之用也以木巽火亨飪也七字為句蔡氏曰亨飪不過祭祀賔客二事而祭之大者上帝賔客之重者聖賢祀天尚質故止言亨養聖賢貴多故曰大亨朱子曰享帝用犢而己養賢則饔飱牢禮當極其盛</hi>巽而耳目聰明柔進而上<lb/>
行得中而應乎剛是以元亨<hi>以卦象卦變卦體釋彖辭上離為目六五為鼎之耳<pb n="12b"/>中虛聰明之象卦自兑變兑三之柔進而上行為六五得上卦之中而應九二之剛聰明則非昬懦之巽上行則非卑下之柔應剛則非止柔中而已卦有此三善所以為元而能致亨也</hi>
　　　<hi>傳二之二十凡四十五字亨丕庚切</hi>
震亨震驚百里驚逺而懼邇也不喪匕鬯出可以守<lb/>
宗廟社稷以為祭主也<hi>釋彖辭不釋震亨者朱子謂震有亨道不待言也驚百里謂所驚者逺也逺且驚則邇尤甚懼邇懼甚於驚也雷聲之近令人懼而執匕鬯以奉祭事者不以驚懼而有喪失其誠敬専一中有所守故可以出主宗廟社稷之祭堯之試舜取其烈風雷雨弗迷者蓋亦以是也出對處而言震為長子處之時則世子也出之時則嗣守宗廟社稷以主其祭程子曰誠敬之至威懼不能使之自失如<pb n="13a"/>是而後可以守世祀承國家也</hi>
　　　<hi>傳二之二十一凡二十九字亨下舊本有震來虩虩恐致福也笑言啞啞後有則也十六字今</hi>
　　　<hi>案此因彖辭重出初九爻辭故後人於彖傳亦重引初九象傳以釋之冝衍懼邇下舊本无不</hi>
　　　<hi>喪匕鬯晁氏曰王昭素案徐氏云出字上脫此四字程子亦以為文脫而朱子從之今増補喪</hi>
　　　<hi>息浪切註令來丁切長知兩切</hi>
艮止也時止則止時行則行動靜不失其時其道光明<lb/>
<hi>釋卦名時止謂定心之時時行謂應事之時動謂行靜謂止不失謂常得所止其時謂時止時行之時此以止字釋艮義而兼及行字者蓋人心无事之時則定有事之時則應故曰時止則止時行則行豈可厭動好靜専<pb n="13b"/>務外滅而内寂哉故其止而靜也固不失所止於斯時其行而動也亦不失所止於斯時是謂動靜不失其時也或止或行有時不同而不失所止无時不然也靜而止不失其時内卦之止動而行不失其時外卦之止内止固止外行亦止此釋重艮之義程子曰定性者靜亦定動亦定張子曰定然後有光明</hi>艮其背止<lb/>
其所也上下敵應不相與也是以不獲其身行其庭不<lb/>
見其人无咎也<hi>釋彖辭止字釋艮字其所字釋背字謂止於其所也上下體應爻剛柔皆相敵故初四不相應而不獲止其背之身三上不相應而不見行其庭之人二止於内不與外應五止於外不與内應皆兩各止其所故无咎也凡八純卦六爻皆敵相與應而不相與獨於艮卦言之者以明内外各止其所之義</hi>
<pb n="14a"/>
　　　<hi>傳二之二十二凡五十二字艮其背舊本背作止晁氏曰當依卦辭作背今從之</hi>
漸漸進也<hi>釋卦名</hi>女歸吉利貞進得位往有功也進以正<lb/>
可以正邦也其位剛得中也止而巽動不窮也<hi>以卦變卦體卦德釋彖辭進得位往有功也釋女歸吉進謂進而求女非以女歸為進也往謂男家之禮往女家漸卦以内卦為男家外卦為女家否未變漸之時坤母在内男家之母也乾父在外女家之父也坤五往四而成巽女乾四來三而成艮男譬猶男家求昬而為父者有得位之女女家既許昬而為母者有得位之男因此一進而男女得位是其往為有功也進以正可以正邦也釋利貞進以正謂三進四而二畫之往來者以正因三四往來之正而初一五上亦正猶家既正而可以正國也三四象二家之男女初二艮之二民五三巽之二君四畫象一<pb n="14b"/>國之君民故曰邦二五當位固為正初上雖不當位亦得剛上柔下之正故曰正邦又以卦體申釋利貞之義言九五當位以剛得中而正故利於女家之正主事而歸其女者又以卦徳申釋女歸吉之義言艮男止於内而巽女卑巽於外以入故其動不窮動謂女子有行釋歸字不窮謂不困厄釋吉字</hi>
　　　<hi>傳三之二十三凡三十七字漸漸進也舊本作漸之進也朱子曰之字疑衍或是漸字澄案因</hi>
　　　<hi>寫下漸字作二遂譌為之女歸下舊本无利貞字有也字今從王肅本也</hi>
歸妹天地之大義也天地不交而萬物不興歸妹人之<lb/>
終始也説以動所歸妹也<hi>以卦體卦德釋卦名前二句以天地明歸妹之義興猶立也五天也二地也六居五地上交於天也九居二天下交於地也六往上九来下是乾坤交而後萬物生為天<pb n="15a"/>地之大義女歸於夫而有生育亦猶是也故以天地之大義明歸妹之義凡女必歸為人婦歸妹者為人女之終為人婦之始説者女説其所行為婦始者因遣行之以終其為女因所説於婦而動之使歸焉是乃為所歸之妹也</hi>征凶位不當也无攸利柔乗剛也<hi>以卦變卦體釋彖辭泰三往四泰四來三位皆非正來與往皆不當故征行則凶二五亦位不當然占言征凶専指三四往來之畫而言也初九雖當位然柔居上剛居初為柔乗剛故亦无攸利諸家解柔乗剛指三五言此獨言上者在夬之彖傳上六柔乗五剛則上六乗初九亦是柔乗剛矣豈必比近而後為乗剛哉</hi>
　　　<hi>傳二之二十四凡四十四字説音曰</hi>
豐大也明以動故豐<hi>以卦徳釋卦名但光明而不震動非盛大也不光明而但震動亦非<pb n="15b"/>盛大也</hi>王假之尚大也勿憂宜日中宜照天下也<hi>釋彖辭不釋亨字者豐大則必亨不待釋也尚上也大謂王也老子曰域中有四大王居其一此言諸侯之國而有王者至之是下之所上者乃天下至大之王也處豐之時固當憂而今勿憂者謂宜保持其盛大使長如日中之時而其明普照於天下則乃可不憂也</hi>日中則昃月盈則食天地盈虚與時消<lb/>
息而況於人乎況於鬼神乎<hi>廣豐義食虧也因彖辭宜日中三字而推言之謂豐无常豐之理豐者如天地之氣息極而盈則将漸消而虚矣朱子曰天地舉其全體而言鬼神指其中運動變化者而言物盛必衰雖鬼神不能為也常湏謹守得曰中時此邵子所謂酩酊離披時也項氏曰日月有昃食天地之一盈一虚猶隨時而消息則形氣之運於其間者從可知矣人者形也鬼神者氣也人之智不免於死<pb n="16a"/>生鬼神之靈不免於聚散則豐亦豈吾之所能常有言此以足卦辭日中之義使知中者人之所當勉而昃亦非人之所能為也</hi>
　　　<hi>傳二之二十五凡五十字註令來丁切酩名上聲酊丁上聲</hi>
旅柔得中乎外而順乎剛止而麗乎明是以小亨旅貞<lb/>
吉也<hi>以卦變卦德釋彖辭卦自否變坤之一柔自三往五得外卦之中而順乎乾之二剛此以六五一爻釋小亨也柔止於内而外附麗於明此以重卦二德釋旅貞吉也小亨言上卦六五之旅旅貞吉言下卦凡三之旅</hi>旅之時義大矣哉<hi>旅最難處處旅之時其義難盡故曰大</hi>
　　　<hi>傳二之二十六凡三十字柔得中之上舊本有小亨二字衍</hi>
<pb n="16b"/>
重巽以申命<hi>釋卦名重巽巽下巽上也巽入也而象風申重也命號令也號令之入人如風之无所不入故巽為號令重巽而亦名為巽者以象號令之中也蔡氏曰二剛示乎上而下一柔順之號令之象</hi>
剛巽乎中正而志行柔皆順乎剛是以小亨利有攸往<lb/>
利見大人<hi>以卦體釋彖辭剛巽乎中正九五也三剛同之二柔順之而九五之志得行也柔謂初四剛謂二五小謂柔也大人二五也二柔皆順剛故小者亨而小者在下利於上往以見二五之大人也</hi>
　　　<hi>傳二之二十七凡三十字</hi>
兊說也<hi>釋卦名</hi>剛中而柔外說以利貞是以順乎天而應<lb/>
乎人<hi>以卦體釋彖辭剛中謂二五能得民之説而不言亨者致之而有餘也但言說而亨在其中矣柔外<pb n="17a"/>謂三上為民而説以從君必利貞者防其所不足也三上天位也而柔處之順乎天之理也二五人位也而剛處之中實能應乎人之心也</hi>説以先民民忘其勞説以犯難民忘其<lb/>
死説之大民勸矣哉<hi>廣兊義先民謂君率其民犯難謂民救其君説之大猶言説之至極民勸謂忘其勞忘其死也</hi>
　　　<hi>傳二之二十八凡四十四字説音曰先悉薦切難乃旦切</hi>
渙亨剛來而不窮柔得位乎外而上同<hi>釋彖辭二五剛中故能致亨以卦變言剛自四來居二而不居初是得中而不居窮極也之處柔自二往四得位於外卦而上同於九五之剛中</hi>
王假有廟王乃在中也<hi>以卦體言九五互艮上畫為廟九居五是王乃在宗廟之中</hi>
<pb n="17b"/>
利渉大川乘木有功也<hi>以卦象言巽為木乘木於坎水之上有功者謂利也利貞不待釋</hi>
　　　<hi>傳二之二十九凡三十三字</hi>
節亨剛柔分而剛得中<hi>釋彖辭致亨者九五剛中也以卦變言坤之三柔分其一為六三乾之三剛分其一為九五而得上卦之中也</hi>苦節不可貞其道窮也説以行<lb/>
險當位以節中正以通<hi>上六之苦而不可貞者居節之終節道己窮也六三之説行乎坎險之内六四之當位節於兊澤之上九五位中正似此三爻之節皆節之通者非若上六之窮此又以卦徳卦體言三爻之善而證苦節不可貞之義蓋六三之説六四之柔居柔九五之中正皆非如上六之過而苦也</hi>
<pb n="18a"/>
天地節而四時成節以制度不傷財不害民<hi>廣節義天地之運渾然無迹聖人裁成其限節定為二分二至及二十四氣而四時以之成又以限節制為長短大小之度則用財取民俱有定限而所用不至於傷財所取不至於害民也</hi>
　　　<hi>傳二之三十凡四十七字説音曰</hi>
中孚柔在内而剛得中説而巽孚乃化邦也<hi>以卦體卦德釋卦名柔謂三四剛謂二五三四二柔在二五之内而二五二剛得上下之中此以卦體釋中字二五中實能孚於三四而三能説四能巽以孚於二五是二五之孚能化一國之民而使之孚也邦指三四二民而言此以卦德釋孚字</hi>豚魚吉信及豚魚也<hi>以下釋彖辭信及豚魚言其信能格豚魚也</hi>利涉大<lb/>
<pb n="18b"/>
川乘木舟虚也<hi>乘木言巽木在兊澤之上舟虚言全卦之形象</hi>中孚以利貞乃<lb/>
應乎天也<hi>天謂九五九乾畫也五天位也六四得正而孚應於中正之九五故曰應乎天</hi>
　　　<hi>傳二之三十一凡四十二字説音曰</hi>
小過小者過而亨也過以利貞與時行也<hi>以卦體釋卦名及彖辭小者過而得亨矣又過而利於貞隂柔過盛小者方得時也故曰與時行也</hi>柔得中是以可小<lb/>
事也剛失位而不中是以不可大事也<hi>二五之柔得中隂柔小人得時也然小人可以為小事而已為大事者必陽剛君子而後能三四之剛不中而四又失位則陽剛不得志矣是以不可為大事也</hi>有飛鳥之象焉飛鳥遺之音不宜上宜下大<lb/>
<pb n="19a"/>
吉上逆而下順也<hi>卦體有飛鳥之象不宜上進但宜下退然後陽剛之大可以避禍全身而吉方隂強陽弱之時上進則是逆時下退乃為順時也此卦四隂強盛太過二陽衰弱不及彖辭小過亨利貞可小事之吉為隂柔小人之強盛而過者言也不可大事不宜上宜下大吉之占為陽剛君子之衰弱不及者言也傳所謂與時行柔得中著小人之得時也所謂剛失位不中上逆而下順傷君子之不得時也程子曰有飛鳥之象焉一句蓋解者之辭誤入彖中</hi>
　　　<hi>傳二之三十一凡六十二字可小事舊本作小事吉項氏曰脫可字羨吉字石經云是以可小</hi>
　　　<hi>事也沙隨程氏亦云然今從之</hi>
既濟亨小者亨也<hi>以卦體釋彖辭小謂六二或謂既濟亨之下又當有一小字</hi>利貞<lb/>
<pb n="19b"/>
剛柔正而位當也<hi>利貞亦謂六二利於正主事蓋與九五剛柔正相應而又當其位當位之柔得在上當位之剛為應固有助矣而初四三上之剛柔亦皆正而當位則是時俗之美易於撫御此正主事者之所以吉也</hi>初吉柔得中也<hi>以上三占皆以卦主六二言</hi>終止則亂其道<lb/>
窮也<hi>六十四卦之中三隂三陽皆得位者既濟一卦也然彖傳惟釋利貞兼取三剛三柔而言釋亨釋初吉釋終亂皆専以柔而言者柔為卦主也柔者為主固非能濟之才然六工當時位之得中猶可以亨及至上六當終而窮極之時則力弱不能行而止於此矣豈復能出險哉程子曰濟之終不進而止衰亂至矣蓋其道己窮極也時極道窮必變惟聖人能通其變於未窮故有終而无亂</hi>
　　　<hi>傳二之三十三凡三十字</hi>
<pb n="20a"/>
未濟亨柔得中也<hi>以卦體釋彖辭柔得中謂六五既濟未濟二卦剛柔適均而亨之占皆以柔言何也二爻剛雖得中而䧟於險中故唯得中之柔麗乎文明者能致亨也</hi>小狐汔濟未出<lb/>
中也濡其尾无攸利不續終也<hi>原本闕能至終終謂上九狐力不續則不      而登于岸故无所利也</hi>雖不當位剛柔應也<lb/>
<hi>又以卦之二體申釋彖義言汔濟濡尾无攸利者以六畫皆不當位然能致亨者以六畫剛柔皆相應也六五之柔中得九二之剛中為應所以能致亨也項氏曰既濟三剛三柔皆正然剛柔正而位當則謂六二九五剛柔正應而又當位也若泛言則失彖義未濟六爻皆不當位其曰雖不當位亦指二五言之剛柔應者覆解亨字雖无攸利用其柔中以與剛應自有致亨之理</hi>
<pb n="20b"/>
　　　<hi>傳二之三十四凡三十三字</hi>
　<lb/>
　<lb/>
　<lb/>
　<lb/>
　<lb/>
　<lb/>
　易纂言卷四<lb/>
</p>
<p>
</p>
  </div>
</body>
</text>
</TEI>
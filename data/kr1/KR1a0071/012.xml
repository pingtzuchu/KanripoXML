<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>易纂言卷十二</head> <lb/>
    <p>
<pb n="1a"/>
欽定四庫全書<lb/>
　易纂言卷十二<lb/>
　　　　　　　　　　　　元　吳澄　撰<lb/>
　　雜卦傳<hi>雜者錯糅其次不依文王卦序也序卦上經三十卦下經三十四卦以反對而觀則</hi>
　　<hi>上經十八卦下經十八卦也此篇仍其反對之偶而不仍其先後之序故曰雜其義則以明六十四</hi>
　　<hi>卦所主之爻也</hi>
乾剛坤柔比樂師憂臨觀之義或與或求<hi>六十四卦乾坤為純剛純柔之卦剛柔之畫自初起至上而極然後見乾為純剛上坤為純柔故乾主上九坤主上六乾坤六陽六隂之卦<pb n="1b"/>為主夬剥五陽五隂之卦五為主大壯觀四陽四隂之卦四為主泰否三陽三隂之卦三為主臨遯二陽二隂之卦二為主復姤一陽一隂之卦初為主此十二卦主爻與術家世爻同比九五居上為顯比之主故樂師九二居下為行師之主故憂與者上與下求者下求上臨九二二陽浸長在上之隂不敢以勢臨之而與之以俟其上進觀六四四隂已盛然不進逼犯陽而統率三隂居下以求觀九五之中正此一節六卦四句一韻</hi>屯<lb/>
見而不失其居蒙雜而著震起也艮止也損益盛衰之<lb/>
始也<hi>屯蒙皆二陽之卦屯九五見於上卦二隂之中而為主其下一陽則動於坎險之内而固守故曰不失其居蒙九二雜於下卦二隂之中而為主其上一陽則止於坎險之外而光明故曰著坎陽陷於隂中一也見者陽在上卦之天而位顯雜者陽在下卦之地而位幽也震九四起而在上卦之下艮上九止而在上卦之<pb n="2a"/>上損自泰變泰三往上損其下也泰變而損為衰之始益自否變否四來初益其下也否變而益為盛之始或以損之後必益為盛之始益之後必損為衰之始非也此一節六卦五句二韻</hi>大畜時也无妄<lb/>
災也萃聚而升不來也謙輕而豫怠也<hi>大畜以大壯之四往上為主二隂尊而上之得其時也无妄以遯之三來初為主九不處三而三受失中之災也萃以觀之四往上為主而同類之三隂聚於下升以臨之三來初為主而同類之三隂升於上升上為往降下為來不來謂升而不降也謙一陽居下卦之上為謙卑之主而不尊大故自小而輕豫一陽居上卦之下為豫樂之主而志滿足故自肆而怠此一節六卦四句一韻</hi>噬嗑食也賁无色也兊見而巽伏也隨无<lb/>
故也蠱則飭也<hi>食者物在口中必噬而合之无色者質而不文必賁而飭之否上下不交不能<pb n="2b"/>噬囓而食也噬嗑以否初往五而為主否五遂得來初成頤口之象而可噬嗑以食泰上下皆純卦無間雜之色成文也賁以泰上来二文剛而為主泰二遂得往上文柔而賁其无色之質兊上六一隂說而見於二陽之上巽六四一隂入而伏於二陽之下隨初九為主聽二隂自隨而无所作為蠱初六為生承乾父體壊而有所整治无故者无所事也飭者韻有所事也此一節六卦五句一</hi>剥爛也復反也晉晝也<lb/>
明夷誅也井通而困相遇也<hi>剥六五消陽将盡僅存一陽陽剛壊爛之極也復初九當純坤之後一陽生於下陽剛來反之初也晉六五離日當天晝也明夷六二離日入地明者夷傷也誅即夷傷之義升九五自初升五坎水上通而将出井口困九二自上降二與二隂相遇而揜其前後此一節六卦五句二韻</hi>咸速也恒久也渙離也節止也解緩也蹇難也<hi>咸九<pb n="3a"/>三不上感正應而下感近比欲速感也恒初六以柔巽處卑下妻道之可久者也渙九二坎水在巽風之下為風所離散節九五坎水在兊澤之上為澤所節止解九二坎陷在内震則出險而動於外内險已解緩也蹇九五坎險在外艮則見險而止於内外險方艱難也此一節六卦六句二韻</hi>睽外也家人内也<lb/>
否泰反其類也大壯則止遯則退也<hi>睽六五在外為主家人六二在内為主否三四相易為漸泰三四相易為歸妹漸四復反於三就其同類之隂則為否歸妹四復反於三就其同類之陽則為泰故曰反其類也大壯四陽進而消隂遯二隂進而消陽慮後陽之恃其壮故不欲九四之進而欲其止慮前陽之不及遯故不欲六二之進而欲其退也聖人於五陽之夬亦不欲陽之輕進於一隂之姤亦惟欲隂之不往蓋同此意也此一節六卦五句一韻</hi>大有衆也同人親也革去故<lb/>
<pb n="3b"/>
也鼎取新也小過過也中孚信也<hi>大有六五以一隂有五陽所有衆也同人六二以中正同中正其情親也革六二離火在内而兊澤燥涸蓋尾閭焦釡之火去其澤水之故者也鼎六五離火在上而巽木生之蓋燧改薪傳之火取其木火之新者也小過九四主也而為六五所過蓋隂盛能過陽衰不及也中孚六四主也而為九五所信蓋陽實能感隂虚能應也此一節六卦六句一韻</hi>豐多故<lb/>
也親寡旅也離上而坎下也小畜寡也履不處也<hi>篇内三故字三義隨无故事故之故也革去故新故之故也豐多故親故之故也豐六二在内為主於明盛之中外與四相易而情相得初亦往尚三亦來孚故舊之多也旅六五在外為主於羈窮之中内與三相易而情不相親相親者寡也蓋豐盛則故舊合旅窮則親戚離人情然也離六五為主火炎而上故上征而折上九之首坎九五<pb n="4a"/>為主水潤而下故下比而納六四之約小畜一隂畜藏於五陽之間所畜者甚寡少也履六三履行於二陽之上所履者剛又不得正位非其所安故行去而不留處也此一節六卦五句一韻</hi>需不進也訟<lb/>
不親也大過顛也頤養正也既濟定也未濟男之窮也<lb/>
歸妹女之終也漸女歸待男行也姤遇也柔遇剛也夬<lb/>
決也剛決柔也君子道長小人道憂也<hi>需九五為主而下三陽需待於内不上進乎五也訟九二為主而上三陽違行於外不下親乎二也萃聚升不來需不進訟不親皆言三隂三陽之於卦主為同類而不相與也大過上六為主而下應九三猶首之向下而顛也頤上九為主而下養五四以上之養下為正也既濟六二主也以隂居隂得其定位而上下五爻亦皆得其定位故曰定也未濟九二主<pb n="4b"/>也以陽居隂失其正位而同類二陽亦皆失其正位故曰男之窮也三隂亦不得正位不足言也歸妹六三為女君之娣而歸於男家女之少者既歸則歸女之事終也漸九三得男位之正而将往迎女六四之女待其親迎而後行也姤初六一隂始生於下而遇九二之剛有浸長消陽之勢夬九五五陽將極於上而夬去上六之隂陽剛君子之道息而將極故曰長隂柔小人之道消而将盡故曰憂也此一節十卦十四句五韻</hi>
　　　<hi>先生著是書幾四十年其間藳成改易者凡數四壬戌秋書成然未嘗以示人明年春觀生固</hi>
　　　<hi>請鋟諸梓以惠學者先生幸慨然許之猶慮傳冩之或差乃命抄冩而自督視因正其未安明</hi>
　　　<hi>其句讀而益加詳密寫未及半適特㫖遣使召入翰林度不可辭不數日上道觀生隨侍至郡</hi>
　　　<hi>城集同志分帙畢寫將及九江㸃校纔竟若卦圖象例陸續刋行因書之成遂誌年月于右方</hi>
<pb n="5a"/>
　　　<hi>云然嘗聞諸先生曰吾於易書用功至久下語尤精其象例皆自得于心亦庶乎文王周公繋</hi>
　　　<hi>辭之意又曰吾於書有功於世視易為猶小吾於易有功於世為甚大則讀是書者其可不知</hi>
　　　<hi>先生用意深切而泛視之哉</hi>
　　　<hi>至治癸亥五月五日觀生謹誌</hi>
　<lb/>
　<lb/>
　<lb/>
　<lb/>
<pb n="5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　易纂言卷十二<lb/>
</p>
<p>
</p>
  </div>
</body>
</text>
</TEI>
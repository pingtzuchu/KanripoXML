<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮書綱目卷十</head>
    <p>
<pb n="1a"/>
欽定四庫全書<lb/>
　禮書綱目卷十　　　　　　　婺源江永撰<lb/>
大射儀　　　　嘉禮十五<lb/>
　經<hi>鄭目録云諸侯將有祭祀之事與其臣射以觀其禮數中者得與於祭不數中者不得與於祭於五</hi>
　<hi>禮屬嘉禮</hi>
大射之儀君有命戒射<hi>將有祭祀之事當射宰告於君君乃命之言君有命政教宜由尊者</hi>宰戒百官有事於射者<hi>宰於天子冡宰治官卿也作大事則掌以君命戒於百官</hi>
射人戒諸公卿大夫射司士戒士射與贊者<hi>射人掌以射法治射<pb n="1b"/>儀司士掌國中之士治凡其戒令皆司馬之屬也殊戒公卿大夫與士辨貴賤也贊佐也謂士佐執事不射者</hi>
前射三日宰夫戒宰及司馬射人宿視滌<hi>宰夫冡宰官屬掌百官之徴令者司馬於天子政官之卿凡大射則合其六耦滌謂溉器埽除射宮</hi>
　　右戒百官<lb/>
司馬命量人量侯道與所設乏以貍歩大侯九十參七<lb/>
十干五十設乏各去其侯西十北十<hi>量人司馬之屬掌量道巷塗數者侯謂所射布也量侯道謂去堂逺近也容謂之乏所以為獲者之禦矢貍之伺物毎舉足者正視逺所為發必中也是以量侯道取象焉鄉射記曰侯道五十弓考工記曰弓之下制六尺則此貍步六尺明矣大侯者熊侯謂<pb n="2a"/>之大者與天子熊侯同參讀為糝糝雜也雜侯者豹鵠而麋飾下天子大夫也干讀為豻豻侯者豻鵠豻飾也大夫將祭於已射麋侯士無臣祭不射</hi>遂命量人巾車張三侯大侯之崇<lb/>
見鵠於參參見鵠於干干不及地武不繫左下綱設乏<lb/>
西十北十凡乏用革<hi>巾車於天子宗伯之屬掌裝衣車者亦使張侯侯巾類崇高也高必見鵠鵠所射之主射義曰為人君者以為君鵠為人臣者以為臣鵠為人父者以為父鵠為人子者以為子鵠言射中此乃能任已位也鵠之言較較直也射者所以直已志或曰鵠鳥名射之難中中之為俊是以所射於侯取名也淮南子曰鴻鵠知來然則所云正者正也亦鳥名齊魯之間名題肩為正正鵠皆鳥之㨗黠者考工記曰梓人為侯廣與崇方參分其廣而鵠居一焉則大侯之鵠方六尺糝侯之鵠方四尺六寸大半寸豻侯之<pb n="2b"/>鵠方三尺三寸少半寸及至也武迹也中人之足長尺二寸以豻侯計之糝侯去地一丈五寸少半寸大侯去地二丈二尺五寸少半寸凡侯北面西方謂之左前射三日張侯設乏欲使有事者豫志焉</hi>
　　右張侯<lb/>
樂人宿縣於阼階東笙磬西面其南笙鐘其南鑮皆南<lb/>
陳<hi>笙猶生也東為陽中萬物以生春秋傳曰太蔟所以金奏贊陽出滯姑洗所以修絜百物考神納賔是以東方鐘磬謂之笙皆編而縣之周禮曰凡縣鐘磬半為堵全為肆有鐘有磬為全鑮如鐘而大奏樂以鼓鑮為節</hi>建鼓在阼階西南鼓應鼙在其東南鼓<hi>建猶樹也以木貫而載之樹之跗也南鼔謂所伐面也應鼙應朔鼙也先擊朔鼙應鼙應之鼙小鼔也在東便其先擊小後擊大也鼓不<pb n="3a"/>在東縣南為君也</hi>西階之西頌磬東面其南鐘其南鑮皆南陳<lb/>
一建鼓在其南東鼔朔鼙在其北<hi>言成功曰頌西為隂中萬物之所成春秋傳曰夷則所以詠歌九則平民無忒無射所以宣布哲人之令徳示民軌義是以西方鐘磬謂之頌朔始也奏樂先擊西鼙樂為賔所由來也鐘不言頌鼙不言東鼔義同省文也古文頌為庸</hi>一建鼓在西<lb/>
階之東南面<hi>言面者國君於其羣臣備三面爾無鐘磬有鼔而已其為諸侯則軒縣</hi>簜在<lb/>
建鼔之間<hi>簜竹也謂笙簫之屬倚於堂</hi>鼗倚於頌磬西紘<hi>鼗如鼔而小有柄賔至摇之以奏樂也紘編磬繩也設鼗於磬西倚於紘也王制曰天子賜諸侯樂則以柷將之賜伯子男樂則以鼗將之</hi>
<pb n="3b"/>
　　右設樂<lb/>
厥明司宮尊於東楹之西兩方壺膳尊兩甒在南有豐<lb/>
幂用錫若絺綴諸箭蓋幂加勺又反之皆𤣥尊酒在北<lb/>
<hi>膳尊君尊也後陳之尊之也豐以承尊也説者以為若井鹿盧其為字從豆<graphic n="KR1969" url="https://raw.githubusercontent.com/kanripo/KR-Gaiji/master/images/KR1969.png" mimeType="image/png"/>聲近似豆大而卑矣幂覆尊巾也錫細布也絺細葛也箭篠也為幂蓋卷辟綴於篠横之也又反之為覆勺也皆𤣥尊二者皆有𤣥酒之尊重本也酒在北尊統於君南為上也唯君面尊言專惠也今文錫或作緆絺或作綌古文箭或作晉</hi>尊士<lb/>
旅食於西鑮之南北面兩圜壺<hi>旅衆也士衆食未得正禄謂庶人在官者圜壺變於方也賤無𤣥酒</hi>又尊於大侯之乏東北兩壺獻酒<hi>為隸僕人巾車糝侯<pb n="4a"/>豻侯之獲者獻讀為沙沙酒濁特泲之必摩沙者也兩壺皆沙酒郊特牲曰汁獻涚於醆酒服不之尊侯時而陳於南統於侯皆東面</hi>設洗於阼階東南罍水在東篚在洗西南<lb/>
陳設膳篚在其北西面<hi>或言南陳或言西面異其文也</hi>又設洗於獲者<lb/>
之尊西北水在洗北篚在南東陳<hi>亦統於侯也無爵因服不也有篚為奠虚爵也服不之洗亦俟時而陳於其南</hi>小臣設公席於阼階上西鄉司宮設<lb/>
賔席於户西南面有加席卿席賔東東上小卿賔西東<lb/>
上大夫繼而東上若有東面者則北上席工於西階之<lb/>
東東上諸公阼階西北面東上<hi>唯賔及公席布之也其餘樹之於位後耳小卿<pb n="4b"/>命於其君者也席於賔西射禮辨貴賤也諸公大國有孤卿一人與君論道亦不典職如公矣</hi>官饌<hi>百官各饌其所當共之物</hi>
　　右陳設噐席<lb/>
羮定<hi>亨肉孰也射義曰諸侯之射也必先行燕禮燕禮牲用狗</hi>射人告具於公公升<lb/>
即位於席西鄉小臣師納諸公卿大夫諸公卿大夫皆<lb/>
入門右北面東上士西方東面北上大史在干侯之東<lb/>
北北面東上士旅食者在士南北面東上小臣師從者<lb/>
在東堂下南面西上<hi>大史在干侯東北士旅食者在士南為有侯入庭深也小臣師正之<pb n="5a"/>佐也正相君出入君之大命</hi>公降立於阼階之東南南鄉小臣師詔<lb/>
揖諸公卿大夫諸公卿大夫西面北上揖大夫大夫皆<lb/>
少進<hi>詔告也變爾言揖亦以其入庭深也上言大夫誤衍耳</hi>大射正擯<hi>大射正射人之長</hi>
擯者請賔公曰命某為賔<hi>某大夫名</hi>擯者命賔賔少進禮辭<lb/>
<hi>命賔者東面南顧辭辭以不敏</hi>反命<hi>以賔之辭告於君</hi>又命之賓再拜稽首受<lb/>
命<hi>又復</hi>擯者反命賓出立於門外北面公揖卿大夫升就<lb/>
席小臣自阼階下北面請執幂者與羞膳者<hi>請士可使執君兩甒之幂及羞脯醢庶饈於君者方圜壺獻無幂</hi>乃命執幂者執幂者升自西階<lb/>
<pb n="5b"/>
立於尊南北面東上<hi>命者於西階前以公命命之東上執𤣥尊之幂為上羞膳者從而東由堂東升自北階立於房中西面南上不言命者不升堂略之</hi>膳宰請羞於諸公卿者<lb/>
<hi>膳宰請者異於君也</hi>
　　右即位請立賔及執事者<lb/>
擯者納賓賓及庭公降一等揖賔賔辟<hi>及至也辟逡遁不敢當盛</hi>公<lb/>
升即席<hi>以賔將與主人為禮不參之</hi>奏肆夏<hi>肆夏樂章名今亡呂叔玉云肆夏時邁也時邁者太平廵守祭山川之樂歌其詩曰明昭有周式序在位又曰我求懿德肆於時夏奏此以延賔其著宣王德勸賢與周禮曰賔出入奏肆夏</hi>賔升自西階主人從之賔右北面至再<lb/>
<pb n="6a"/>
拜賔答再拜<hi>主人宰夫也又掌賔客之獻飲食君於臣雖為賓不親獻以其莫敢亢禮</hi>
　　右納賓<lb/>
主人降洗洗南西北面<hi>賔將從降鄉之不於洗北辟正主</hi>賓降階西東<lb/>
面主人辭降賔對<hi>對答</hi>主人北面盥坐取觚洗賓少進辭<lb/>
洗主人坐奠觚於篚興對賓反位<hi>賔少進者所辭異宜違其位也獻不用爵辟正主</hi>主人卒洗賓揖乃升<hi>賓毎先升尊也</hi>主人升賓拜洗主人賓<lb/>
右奠觚答拜降盥賓降主人辭降賓對卒盥賓揖升主<lb/>
人升坐取觚<hi>取觚將就瓦甒酌膳</hi>執幂者舉幂主人酌膳執幂者<lb/>
<pb n="6b"/>
蓋幂酌者加勺又反之<hi>反之覆勺</hi>筵前獻賔賓西階上拜受<lb/>
爵於筵前反位主人賓右拜送爵<hi>賔既拜於筵前受爵退復位</hi>宰胥<lb/>
薦脯醢<hi>宰胥宰官之吏也不使膳宰薦不主於飲酒變於燕</hi>賓升筵庶子設折俎<lb/>
<hi>庶子司馬之屬掌正六牲之體者也鄉射記曰賓俎脊脅肩肺不使膳宰設俎為射變於燕</hi>賓坐左<lb/>
執觚右祭脯醢奠爵於薦右興取肺坐絶祭嚌之興加<lb/>
於俎坐捝手執爵遂祭酒興席末坐啐酒降席坐奠爵<lb/>
拜告旨執爵興主人答拜<hi>降席席西也旨美也</hi>樂闋<hi>闋止也樂止者尊賓之禮盛於上也</hi>賓西階上北面坐卒爵興坐奠爵拜執爵興主人<lb/>
<pb n="7a"/>
答拜<lb/>
　　右主人獻賓<lb/>
賔以虚爵降<hi>既卒爵將酢也</hi>主人降賓洗南西北面坐奠觚少<lb/>
進辭降主人西階西東面少進對賓坐取觚奠於篚下<lb/>
盥洗<hi>篚下篚南</hi>主人辭洗賓坐奠觚於篚興對卒洗及階揖<lb/>
升主人升拜洗如賓禮賓降盥主人降賓辭降卒盥揖<lb/>
升酌膳執幂如初以酢主人於西階上主人北面拜受<lb/>
爵賓主人之左拜送爵<hi>賔南面授爵乃於左拜凡授爵鄉所受者</hi>主人坐祭<lb/>
<pb n="7b"/>
不啐酒<hi>辟正主也未薦者臣也</hi>不拜酒<hi>主人之義燕禮曰不拜酒不告旨</hi>遂卒爵<lb/>
興坐奠爵拜執爵興賓答拜主人不崇酒以虚爵降奠<lb/>
於篚<hi>不崇酒辟正君也崇充也謂謝酒惡相充實</hi>賓降立於西階西東面<hi>既受獻矣不敢安盛</hi>擯者以命升賓賓升立於西序東面<hi>命公命也東西牆謂之序</hi>
　　右賔酢主人<lb/>
主人盥洗象觚升酌膳東北面獻於公<hi>象觚觚有象骨飾者也取象觚東面不言實之變於燕</hi>公拜受爵乃奏肆夏<hi>言乃者其節異於賔</hi>主人降自<lb/>
<pb n="8a"/>
西階阼階下北面拜送爵宰胥薦脯醢由左房庶子設<lb/>
折俎升自西階<hi>自由也左房東房也人君左右房鄉射記曰主人俎脊脅臂肺也</hi>公祭<lb/>
如賔禮庶子贊授肺不拜酒立卒爵坐奠爵拜執爵興<lb/>
<hi>几異者君尊變於賔</hi>主人答拜樂闋升受爵降奠於篚<lb/>
　　右主人獻公<lb/>
更爵洗升酌散以降酢於阼階下北面坐奠爵再拜稽<lb/>
首公答拜<hi>更易也易爵不敢襲至尊古文更為受</hi>主人坐祭遂卒爵興坐<lb/>
奠爵再拜稽首公答拜主人奠爵於篚<lb/>
<pb n="8b"/>
　　右主人受公酢<lb/>
主人盥洗升媵觚於賓酌散西階上坐奠爵拜賔西階<lb/>
上北面答拜<hi>媵送也散方壺之酒也古文媵皆作騰</hi>主人坐祭遂飲賓辭<lb/>
卒爵興坐奠爵拜執爵興賔答拜<hi>辭者辭其代君行酒不立飲也比於正主酬也</hi>主人降洗賔降主人辭降賓辭洗卒洗賓揖升不拜<lb/>
洗<hi>不拜洗酬而禮殺也</hi>主人酌膳賓西階上拜受爵於筵前反位<lb/>
主人拜送爵賓升席坐祭酒遂奠於薦東<hi>遂者因坐而奠之不北面也奠之者酬不舉也</hi>主人降復位賓降筵西東南面立<hi>賔不立於序内位彌<pb n="9a"/>尊</hi>
　　右主人酬賔<lb/>
小臣自阼階下請媵爵者公命長<hi>命之使選於長㓜之中也卿則尊士則卑</hi>
小臣作下大夫二人媵爵<hi>作使</hi>媵爵者阼階下皆北面再<lb/>
拜稽首公答拜<hi>再拜稽首拜君命</hi>媵爵者立於洗南西面北上<lb/>
序進盥洗角觶升自西階序進酌散交於楹北降適阼<lb/>
階下皆奠觶再拜稽首執觶興公答拜<hi>序次第也猶代也先者既酌右還而反與後酌者交於西楹北相左俟於西階上乃降徃來以右為上古文曰降造阼階下</hi>媵爵者<lb/>
<pb n="9b"/>
皆坐祭遂卒觶興坐奠觶再拜稽首執觶興公答再拜<lb/>
媵爵者執觶待於洗南<hi>待待君命</hi>小臣請致者<hi>請君使一人與二人與不必君命</hi>若命皆致則序進奠觶於篚阼階下皆北面再拜<lb/>
稽首公答拜媵爵者洗象觶升實之序進坐奠於薦南<lb/>
北上降適阼階下皆再拜稽首送觶公答拜<hi>既酌而代進徃來由尊北交於東楹北亦相左奠於薦南不敢必君舉</hi>媵爵者皆退反位<hi>反門右北面位</hi>
　　右媵爵於公<lb/>
公坐取大夫所媵觶興以酬賔賓降西階下再拜稽首<lb/>
<pb n="10a"/>
小臣正辭賓升成拜<hi>公起酬賔於西階降尊以就卑也正長也小臣長辭變於燕升成拜復再拜稽首先時君辭之於禮若未成然</hi>公坐奠觶答拜執觶興公卒觶賔<lb/>
下拜小臣正辭賓升再拜稽首<hi>不言成拜者為拜故下實未拜也下不輒拜禮殺也下亦降也發端言降拜因上事言下拜</hi>公坐奠觶答拜執觶興賓進受<lb/>
虚觶降奠於篚易觶興洗<hi>賔進以臣道就君受虚爵君不親酌凡爵不相襲者於尊者言更自敵以下言易更作新易有故之辭也不言公酬賓於西階上及公反位者尊君空其文也</hi>公有<lb/>
命則不易不洗反升酌膳下拜小臣正辭賓升再拜稽<lb/>
首公答拜<hi>不易君義也不洗臣禮也</hi>賓告於擯者請旅諸臣擯者告<lb/>
<pb n="10b"/>
於公公許<hi>旅序也賔欲以次序勸諸臣酒</hi>賓以旅大夫於西階上擯者<lb/>
作大夫長升受旅<hi>作使也使之以長㓜之次先孤卿後大夫</hi>賓大夫之右坐<lb/>
奠觶拜執觶興大夫答拜<hi>賓在右相飲之位</hi>賔坐祭立卒觶不<lb/>
拜<hi>酬而禮殺</hi>若膳觶也則降更觶洗升實散大夫拜受賓拜<lb/>
送遂就席<hi>言更觶尊卿尊卿則賓禮殺</hi>大夫辯受酬如受賓酬之禮<lb/>
不祭酒卒受者以虚觶降奠於篚復位<hi>卒猶已也今文辯作徧</hi>
　　右公為賓舉旅<lb/>
主人洗觚升實散獻卿於西階上<hi>酬賓而後獻卿飲酒禮成於酬</hi>司宮<lb/>
<pb n="11a"/>
兼卷重席設於賓左東上<hi>言兼卷則毎卿異席重席蒲筵緇布紞席卿言東上統於君席自房來</hi>卿升拜受觚主人拜送觚卿辭重席司宮徹之<lb/>
<hi>徹猶去也重席雖非加猶為其重累辭之辟君</hi>乃薦脯醢卿升席庶子設折俎<lb/>
<hi>卿折俎未聞盖用脊脅臑折肺卿有俎者射禮尊</hi>卿坐左執爵右祭脯醢奠爵<lb/>
於薦右興取肺坐絶祭不嚌肺興加於俎坐捝手取爵<lb/>
遂祭酒執爵興降席西階上北面坐卒爵興坐奠爵拜<lb/>
執爵興<hi>陳酒肴君之惠也不嚌啐事在射臣之意</hi>主人答拜受爵卿降復位<lb/>
<hi>復西面位不酢辟君</hi>辯獻卿主人以虚爵降奠於篚擯者升卿卿<lb/>
<pb n="11b"/>
皆升就席若有諸公則先卿獻之如獻卿之禮席於阼<lb/>
階西北面東上無加席<hi>公孤也席之北面為大尊屈之也亦因階上近君近君則親寵苟敬私昵之坐</hi>
　　右主人獻孤卿<lb/>
小臣又請媵爵者二大夫媵爵如初請致者若命長致<lb/>
則媵爵者奠觶於篚<hi>命長致者使長者一人致也公或時未能舉自優暇</hi>一人待<lb/>
於洗南<hi>不致者</hi>長致者阼階下再拜稽首公答拜<hi>再拜稽首拜君命</hi>洗象觶升實之坐奠於薦南降與立於洗南者二人<lb/>
<pb n="12a"/>
皆再拜稽首送觶公答拜<hi>奠於薦南先媵者上觶之處也二人皆拜如初共勸君飲之</hi>
　　右再媵爵<lb/>
公又行一爵若賓若長唯公所賜<hi>一爵先媵者之下觶也若賓若長禮殺也長孤卿之尊者也於是言賜射禮明尊卑</hi>以旅於西階上如初<hi>賜賔則以酬長賜長則以酬賓大夫長升受旅以辯</hi>大夫卒受者以虚觶降奠於篚<lb/>
　　右公為賓若孤卿舉旅<lb/>
主人洗觚升獻大夫於西階上大夫升拜受觚主人拜<lb/>
<pb n="12b"/>
送觚大夫坐祭立卒爵不拜既爵主人受爵大夫降復<lb/>
位<hi>既盡也大夫卒爵不拜賤不備禮</hi>胥薦主人於洗北西面脯醢無脀<lb/>
<hi>胥宰官之吏主人下大夫也先大夫薦之尊之也不薦於上辟正主脀俎實</hi>辯獻大夫遂薦<lb/>
之繼賓以西東上若有東面者則北上卒擯者升大夫<lb/>
大夫皆升就席<hi>辯獻乃薦略賤也亦獻後布席也</hi>
　　右主人獻大夫<lb/>
乃席工於西階上少東小臣納工工六人四瑟<hi>工謂瞽矇善歌諷誦詩者也六人太師少師各一人上工四人四瑟者禮大樂衆也</hi>僕人正徒相大師僕<lb/>
<pb n="13a"/>
人師相少師僕人士相上工<hi>徒空手也僕人正僕人之長師其佐也士其吏也天子視瞭相工諸侯兼官是以僕人掌之大師少師工之長也凡國之瞽矇正焉杜蒯曰曠也大師也於是分别工及相者射禮明貴賤</hi>相者皆左何瑟後首内弦挎越右手相<hi>謂相上工者後首主於射略於此樂也内弦挎越以右手相工由便也越瑟下孔所以發越其聲者也古文後首為後手</hi>後者徒相入<hi>謂相大師少師者也上列官之尊卑此言先後之位亦所以明貴賤凡相者以工出入</hi>小樂正從之<hi>從大師也後升者變於燕也小樂正於天子樂師也</hi>升自西階<lb/>
北面東上<hi>工六人</hi>坐授瑟乃降<hi>相者也降立於西縣之北</hi>小樂正立於<lb/>
西階東<hi>不統於工明工雖衆位猶在此</hi>乃歌鹿鳴三終<hi>鹿鳴小雅篇也人君與臣下及<pb n="13b"/>四方之賔燕講道修政之樂歌也言已有旨酒以召嘉賔與之飲者樂嘉賔之來示我以善道又樂嘉賔有孔昭之明徳可則傚也歌鹿鳴三終而不歌四牡皇皇者華主於講道略於勞苦與諮事</hi>主人洗升<lb/>
實爵獻工工不興左瑟<hi>工歌而獻之以事報之也洗爵獻工辟正主也獻不用觚工賤異之也工不興不能備禮左瑟便其右大師無瑟於是言左瑟者節也</hi>一人拜受爵<hi>謂大師也言一人者工賤同之也工拜於席</hi>主人西階上拜送爵薦脯醢<hi>輒薦之變於大夫</hi>使人相祭<hi>使人相者相其祭薦祭酒</hi>卒爵不拜主人受虚爵衆工<lb/>
不拜受爵坐祭遂卒爵辯有脯醢不祭<hi>相者相其祭酒而已</hi>主人<lb/>
受爵降奠於篚復位大師及少師上工皆降立於鼔北<lb/>
<pb n="14a"/>
羣工陪於後<hi>鼓北面縣之北也言鼔北者與鼓齊面餘長在後也羣工陪於後三人為列也於是時小樂正亦降立於其南北面工立僕人立於其側坐則在後考工記曰鼔人為皋陶長六尺有六寸</hi>乃<lb/>
管新宮三終<hi>管謂吹簜以播新宮之樂其篇亡其義未聞笙從工而入既管不獻略下樂也立於東縣之中</hi>卒管大師及少師上工皆東坫之東南西面北上<lb/>
坐<hi>不言縣北統於堂也於是時大樂正還北面立於其南</hi>
　　右樂賓<lb/>
擯者自阼階下請立司正<hi>三爵既備上下樂作君將留羣臣而射宜更立司正以監之察儀法也</hi>公許擯者遂為司正<hi>君許其請因命用之不易之者俱相禮其事同也</hi>
<pb n="14b"/>
司正適洗洗角觶南面坐奠於中庭<hi>奠觶者著其位以顯其事威儀多也</hi>
升東楹之東受命於公西階上北面命賔諸公卿大夫<lb/>
公曰以我安賔諸公卿大夫皆對曰諾敢不安<hi>以我安者君意殷勤欲留之以我故安也</hi>司正降自西階南面坐取觶升酌散降南<lb/>
面坐奠觶<hi>奠於中庭故也</hi>興右還北面少立坐取觶興坐不祭<lb/>
卒觶奠之興再拜稽首左還南面坐取觶洗南面反奠<lb/>
於其所北面立<hi>皆所以自昭明於衆也將於觶南北面則右還於觶北南面則左還如是得於觶西徃來也必從觶西徃來者為君在阼不背之也</hi>
<pb n="15a"/>
　　右立司正<lb/>
司射適次袒决遂執弓挾乘矢於弓外見鏃於弣右巨<lb/>
指鉤弦<hi>司射射人也次若今時更衣處張幃席為之耦次在洗東南袒左免衣也決猶闓也以象骨為之著右巨指所以鉤弦而闓之遂射韝也以朱韋為之著右臂所以遂弦也方持弦矢曰挾乘矢四矢弣弓把也見鏃焉順其射也右巨指右手大擘以鉤弦弦在旁挾由便也古文挾皆作接</hi>自阼階前曰<lb/>
為政請射<hi>為政謂司馬也司馬政官主射禮</hi>遂告曰大夫與大夫士御<lb/>
於大夫<hi>因告選三耦於君御由侍也大夫與大夫為耦不足則士侍於大夫與為耦也今文於為于</hi>
遂適西階前東面右顧命有司納射器<hi>納内也</hi>射器皆入<lb/>
<pb n="15b"/>
君之弓矢適東堂賔之弓矢與中籌豐皆止於西堂下<lb/>
衆弓矢不挾總衆弓矢楅皆適次而俟<hi>中閭中算器也籌算也豐可奠射爵者衆弓矢三耦及卿大夫以下弓矢也司射矢亦止於西堂下衆弓矢不挾則納公與賓弓矢者挾之楅承矢器今文俟作待</hi>工人士與梓人升自北階兩楹之間疏數容<lb/>
弓若丹若墨度尺而午射正蒞之<hi>工人士梓人皆司空之屬能正方圜者一從一横曰午謂畫物也射正司射之長</hi>卒畫自北階下司宮埽所畫物自<lb/>
北階下<hi>埽物重射事也工人士梓人司宮位在北堂下</hi>大史俟於所設中之西<lb/>
東面以聽正<hi>中未設也大史俟焉將有事也鄉射禮曰設中南當楅西當西序東面</hi>司射<lb/>
<pb n="16a"/>
西面誓之曰公射大侯大夫射參士射干射者非其侯<lb/>
中之不獲卑者與尊者為耦不異侯大史許諾<hi>誓猶告也古文異作辭</hi>遂比三耦<hi>比選次之也不言面者大夫在門右北面士西方東面</hi>三耦俟於<lb/>
次北西面北上<hi>未知其耦今文俟為立</hi>司射命上射曰某御於子<lb/>
命下射曰子與某子射卒遂命三耦取弓矢於次<hi>取弓矢不拾者次中隱蔽處</hi>
　　右請射　記君於郊則閭中以旌獲<hi>註見三射記</hi>
司射入於次搢三挾一个出於次西面揖當階北面揖<lb/>
<pb n="16b"/>
及階揖升堂揖當物北面揖及物揖由下物少退誘射<lb/>
<hi>搢扱也挾一个挾於弦也个猶枚也由下物而少退謙也誘猶敎也夫子循循然善誘人</hi>射三侯將<lb/>
乘矢始射干又射參大侯再發<hi>將行也行四矢象有事於四方詩云四矢反兮以禦亂兮</hi>卒射北面揖<hi>揖於當物之處不南面者為不背卿</hi>及階揖降如升射<lb/>
之儀遂適堂西改取一个挾之<hi>改更也不射而挾矢示有事也</hi>遂取朴<lb/>
搢之以立於所設中之西南東面<hi>朴所以撻犯教者也於是言立著其位也鄉射記曰司射之弓矢與朴倚於西階之西</hi>
　　右誘射<lb/>
<pb n="17a"/>
司馬師命負侯者執旌以負侯<hi>司馬師正之佐也命射者見侯與旌深志於侯中也負侯獲者也天子服不氏下士一人徒四人掌以旌居乏待獲析羽為旌</hi>負侯者皆適侯<lb/>
執旌負侯而俟司射適次作上耦射<hi>作使也</hi>司射反位上<lb/>
耦出次西面揖進上射在左竝行當階北面揖及階揖<lb/>
上射先升三等下射從之中等<hi>上射在左便射位也中猶間也</hi>上射升<lb/>
堂少左下射升上射揖竝行<hi>竝併也併東行</hi>皆當其物北面揖<lb/>
及物揖皆左足履物還視侯中合足而俟<hi>視侯中各視其侯之中大夫耦則視參中參中十四尺士耦則視干中干中十尺</hi>司馬正適次袒決遂執弓<lb/>
<pb n="17b"/>
右挾之出升自西階適下物立於物間左執弣右執簫<lb/>
南揚弓命去侯<hi>司馬正政官之屬簫弓末揚弓者執下末揚猶舉也適下物由上射後東過也命去侯者將射當獲也鄉射禮曰西南面立於物間</hi>負侯皆許諾以宮趨直西及<lb/>
乏南又諾以商至乏聲止<hi>宮為君商為臣其聲和相生也鄉射禮曰獲者執旌許諾古文聲為磬</hi>授獲者退立於西方獲者興共而俟<hi>大侯服不氏負侯徒一人居乏相代而獲參侯干侯徒負侯居乏不相代郷射禮曰獲者執旌許諾聲不絶至於乏坐東面偃旌興而俟古文獲皆作護非也</hi>司馬正出於下射之南還其後降自西階<lb/>
遂適次釋弓説決拾襲反位<hi>拾遂也鄉射禮曰司馬反位立於司射之南</hi>司<lb/>
<pb n="18a"/>
射進與司馬正交於階前相左由堂下西階之東北面<lb/>
視上射命曰毋射獲毋獵獲上射揖司射退反位<hi>射獲矢中乏也從旁為獵</hi>乃射上射既發挾矢而后下射射拾發以將乘<lb/>
矢<hi>拾更也將行也</hi>獲者坐而獲<hi>坐言/獲也</hi>舉旌以宮偃旌以商<hi>等言獲也</hi>
獲而未釋獲<hi>但言獲未釋算古文釋為舍</hi>卒射右挾之北面揖揖如<lb/>
升射<hi>右挾之右手挾弦</hi>上射降二等下射少右從之中等竝行<lb/>
上射於左與升射者相左交於階前相揖適次釋弓說<lb/>
決拾襲反位<hi>上射於左由下射階上少右乃降待之言襲者凡射皆袒</hi>三耦卒射亦<lb/>
<pb n="18b"/>
如之<lb/>
　　右初射獲而未釋獲<lb/>
司射去朴倚於階西適阼階下北面告於公曰三耦卒<lb/>
射反搢朴反位司馬正袒决遂執弓右挾之出與司射<lb/>
交於階前相左<hi>出出於次也袒時亦適次</hi>升自西階自右物之後立<lb/>
於物間西南面揖弓命取矢<hi>揖推也</hi>負侯許諾如初去侯<lb/>
皆執旌以負其侯而俟<hi>俟小臣取矢以旌指敎之</hi>司馬正降自西階<lb/>
北面命設楅<hi>此出於下射之南還其後而降之</hi>小臣師設楅司馬正東<lb/>
<pb n="19a"/>
面以弓為畢<hi>畢所以教助執事者鄉射記曰乃設楅於中庭南當洗東肆</hi>既設楅司<lb/>
馬正適次釋弓説決拾襲反位小臣坐委矢於楅北括<lb/>
司馬師坐乘之<hi>乘四四數之</hi>若矢不備則司馬正又袒執<lb/>
弓升命取矢如初曰取矢不索乃復求矢加於楅卒司<lb/>
馬正進坐左右撫之興反位<hi>左右撫分上下射此坐皆北面</hi>
　　右取矢<lb/>
司射適西階西倚朴升自西階東面請射於公<hi>倚朴者將即君前不敢佩刑器也升堂者欲諸公卿大夫辯聞也</hi>公許遂適西階上命賔御於<lb/>
<pb n="19b"/>
公諸公卿則以耦告於上大夫則降即位而后告<hi>告諸公卿於堂上尊之也</hi>司射自西階上北面告於大夫曰請降司射先<lb/>
降搢朴反位大夫從之降適次立於三耦之南西面北<lb/>
上<hi>適次由次前而北西面立</hi>司射東面於大夫之西比耦大夫與大<lb/>
夫命上射曰某御於子命下射曰子與某子射卒遂比<lb/>
衆耦<hi>衆耦士也</hi>衆耦立於大夫之南西面北上若有士與大<lb/>
夫為耦則以大夫之耦為上<hi>為上居羣士之上</hi>命大夫之耦曰<lb/>
子與某子射告於大夫曰某御於子<hi>士雖為上射其辭猶尊大夫</hi>命<lb/>
<pb n="20a"/>
衆耦如命三耦之辭諸公卿皆未降<hi>言未降者見其志在射</hi>遂命<lb/>
三耦各與其耦拾取矢皆袒決遂執弓右挾之<hi>此命入次之事也司射既命而反位不言之者上射出當作取矢事未訖</hi>一耦出西面揖當楅北面<lb/>
揖及楅揖<hi>三耦同入次其出也一上射出西面立司射作之乃揖行也當楅楅正南之東西</hi>上<lb/>
射東面下射西面上射揖進坐横弓郤手自弓下取一<lb/>
个兼諸弣興順羽且左還毋周反面揖<hi>横弓者南踣弓也卻手自弓下取矢者以左手在弓表右手從裏取之便也兼并也并矢於弣當順羽既又當執弦順羽者手放而下備不整理也左還反其位毋周右還而反東面也君在阼還周則下射將背之古文且為阻</hi>下射進坐横<lb/>
<pb n="20b"/>
弓覆手自弓上取一个兼諸弣興順羽且左還毋周反<lb/>
面揖<hi>横弓亦南踣弓也人東西鄉以南北為横覆手自弓上取矢以左手在弓裏右手從表取之便也</hi>
既拾取矢梱之<hi>梱齊等之也古文梱作魁</hi>兼挾乘矢皆内還南面揖<lb/>
<hi>内還者上射左下射右不皆右還亦以君在阼嫌下射故左還而背之也上以陽為内下以隂為内因其宜可也</hi>適楅南皆左還北面揖搢三挾一个<hi>楅南郷當楅之位也</hi>揖以<lb/>
耦左還上射於左<hi>以猶與也言以者耦之事成於此意相人耦也上射轉居左便其反位也上射少北乃東面</hi>退者與進者相左相揖還退釋弓矢於次説<lb/>
決拾襲反位三耦拾取矢亦如之後者遂取誘射之矢<lb/>
<pb n="21a"/>
兼乘矢而取之以授有司於次中皆襲反位<hi>有司納射器因留主授受之</hi>
　　右再請射<lb/>
司射作射如初一耦揖升如初司馬命去侯負侯許諾<lb/>
如初司馬降釋弓反位司射猶挾一个去朴與司馬交<lb/>
於階前適阼階下北面請釋獲於公<hi>猶守故之辭於此言之者司射既誘射恒執弓挾矢以掌射事備尚未知當教之也今三耦卒射衆足以知之矣猶挾之者君子不必也</hi>公許<lb/>
反搢朴遂命釋獲者設中以弓為畢北面<hi>北面立於所設中之南當<pb n="21b"/>視之也鄉射禮曰設中南當楅西當西序</hi>太史釋獲小臣師執中先首坐設<lb/>
之東面退太史實八算於中横委其餘於中西興共而<lb/>
俟<hi>先猶前也命太史而小臣師設之國君官多也小臣師退反東堂下位鄉射禮曰横委其餘於中西南末</hi>
司射西面命曰中離維綱揚觸梱復公則釋獲衆則不<lb/>
與<hi>離猶過也獵也侯有上下綱邪制躬舌之角者為維或曰維當為絹絹為綱耳揚觸者謂矢中他物揚而觸侯也梱復謂矢至侯不著而還復復反也公則釋獲優君也衆當中鵠而著古文梱作魁</hi>唯公所<lb/>
中中三侯皆獲<hi>值中一侯則釋獲</hi>釋獲者命小史小史命獲者<lb/>
<hi>傳告服不使知此司射所命</hi>司射遂進由堂下北面視上射命曰不<lb/>
<pb n="22a"/>
貫不釋上射揖司射退反位<hi>貫猶中也射不中鵠不釋算古文貫作闗</hi>釋獲<lb/>
者坐取中之八算改實八算興執而俟<hi>執所取算</hi>乃射若中<lb/>
則釋獲者毎一个釋一算上射於右下射於左若有餘<lb/>
算則反委之<hi>委餘算禮貴異</hi>又取中之八算改釋八算於中興<lb/>
執而俟三耦卒射<lb/>
　　右再射釋獲<lb/>
賓降取弓矢於堂西<hi>不敢與君並俟告取之以升俟君事畢</hi>諸公卿則適<lb/>
次繼三耦以南<hi>言繼三耦明在大夫北</hi>公將射則司馬師命負侯<lb/>
<pb n="22b"/>
皆執其旌以負其侯而俟<hi>君尊若始焉</hi>司馬師反位隸僕人<lb/>
埽侯道<hi>新之</hi>司射去朴適阼階下告射於公公許適西階<lb/>
東告於賓<hi>告當射之今文曰阼階下無適</hi>遂搢扑反位小射正一人取<lb/>
公之決拾於東坫上一小射正授弓拂弓皆以俟於東<lb/>
堂<hi>授弓當授大射正拂弓去塵</hi>公將射則賔降適堂西袒決遂執弓<lb/>
搢三挾一个升自西階先待於物北北一笴東面立<hi>不敢與君併笴矢幹東面立鄉君也</hi>司馬升命去侯如初還右乃降釋弓反<lb/>
位<hi>還右還君之右也猶出下射之南還其後也今文曰右還</hi>公就物小射正奉決拾<lb/>
<pb n="23a"/>
以笥大射正執弓皆以從於物<hi>笥萑葦器大射正舍司正親其職</hi>小射<lb/>
正坐奠笥於物南遂拂以巾取決興贊設決朱極三<hi>極猶放也所以韜指利放弦也以朱韋為之三者食指將指無名指無極放弦契於此指多則痛小指短不用</hi>小<lb/>
臣正贊袒公袒朱𥜗卒袒小臣正退俟於東堂小射正<lb/>
又坐取拾興贊設拾以笥退奠於坫上復位<hi>既袒乃設拾拾當以韝𥜗上</hi>大射正執弓以袂順左右隈上再下壹左執弣右<lb/>
執簫以授公公親揉之<hi>順放之也隈弓淵也揉宛之觀其安危也今文順為循古文揉為紐</hi>小臣師以巾内拂矢而授矢於公稍屬<hi>内拂恐塵及君也稍屬不<pb n="23b"/>搢矢</hi>大射正立於公後以矢行告於公<hi>若不中使君當知而改其度</hi>下<lb/>
曰留上曰揚左右曰方<hi>留不至也揚過去也方出旁也</hi>公既發大射正<lb/>
受弓而俟拾發以將乘矢<hi>公下射也而先發不留尊也</hi>公卒射小臣<lb/>
師以巾退反位大射正受弓<hi>受弓以授有司於東堂</hi>小射正以笥<lb/>
受決拾退奠於坫上復位大射正退反司正之位小臣<lb/>
正贊襲公還而后賔降釋弓於堂西反位於階西東面<lb/>
<hi>階西東面賔降位</hi>公即席司正以命升賔賔升復筵而后卿大<lb/>
夫繼射諸公卿取弓矢於次中袒決遂執弓搢三挾一<lb/>
<pb n="24a"/>
个出西面揖揖如三耦升射卒射降如三耦適次釋弓<lb/>
説決拾襲反位衆皆繼射釋獲皆如初<hi>諸公卿言取弓矢衆言釋獲互言也</hi>卒射釋獲者遂以所執餘獲適阼階下北面告於公<lb/>
曰左右卒射<hi>司射不告者釋獲者於是有事宜終之也餘獲餘算也無餘算則無所執古文曰餘算</hi>反位坐委餘獲於中西興共而俟<lb/>
　　右公及諸公卿大夫射　記君射則為下射上射<lb/>
　　退於物一笴既發則答君而俟<hi>答對也此以下雜記也今文君射則</hi>
　　<hi>為下</hi>君樂作而后就物君袒朱襦以射<hi>君尊</hi>小臣以巾<lb/>
<pb n="24b"/>
　　執矢以授<hi>君尊不搢矢不挾矢授之稍屬  鄉射記</hi>　君在大夫射則<lb/>
　　肉袒<hi>不袒纁襦厭於君也今文無射  同上</hi>
司馬袒執弓升命取矢如初負侯許諾以旌負侯如初<lb/>
司馬降釋弓如初小臣委矢於楅如初<hi>司馬司馬正於是司馬師亦坐乘矢</hi>賓諸公卿大夫之矢皆異束之以茅卒正坐左右撫<lb/>
之進束反位<hi>異束大夫矢尊殊之也正司馬正也進前也又言束整結之示親也</hi>賓之矢<lb/>
則以授矢人於西堂下<hi>是言矢人則納射器之有司各以其器名官職不言君矢小臣以授矢人於東堂下可知</hi>司馬釋弓反位而后卿大夫升就席<hi>此言其升<pb n="25a"/>前小臣委矢於楅</hi>司射適階西釋弓去朴襲進由中東立於中<lb/>
南北面視算<hi>釋弓去朴射事巳也</hi>釋獲者東面於中西坐先數右<lb/>
獲<hi>固東面矣復言之者少南就右獲</hi>二算為純<hi>純猶全也耦隂陽也</hi>一純以取實<lb/>
於左手十純則縮而委之<hi>縮從也於數者東西為從古文縮皆作蹙</hi>毎委異<lb/>
之<hi>易較數</hi>有餘純則横諸下<hi>又異之也自近為下</hi>一算為竒竒則又<lb/>
縮諸純下<hi>又從之</hi>興自前適左<hi>從中前北也/更端故起</hi>東面坐<hi>少北於故</hi>
坐兼斂算實於左手一純以委十則異之<hi>變於右也</hi>其餘如<lb/>
右獲<hi>謂所縮所横者</hi>司射復位釋獲者遂進取賢獲執之由阼<lb/>
<pb n="25b"/>
階下北面告於公<hi>賢獲勝黨之算也執之者齊而取其餘</hi>若右勝則曰右<lb/>
賢於左若左勝則曰左賢於右以純數告若有竒者亦<lb/>
曰竒<hi>告曰某賢於某若干純若干竒</hi>若左右鈞則左右各執一算以告<lb/>
曰左右鈞還復位坐兼斂算實八算於中委其餘於中<lb/>
西興共而俟<lb/>
　　右取矢視算<lb/>
司射命設豐<hi>當飲不勝者射爵</hi>司宮士奉豐由西階升北面坐<lb/>
設於西楹西降復位勝者之弟子洗觶升酌散南面坐<lb/>
<pb n="26a"/>
奠於豐上降反位<hi>弟子其少者也不授者射爵猶罰爵略之</hi>司射袒執弓挾<lb/>
一个搢朴東面於三耦之西命三耦及衆射者勝者皆<lb/>
袒決遂執張弓<hi>執張弓言能用之也右手挾弦</hi>不勝者皆襲説決拾郤<lb/>
左手右加弛弓於其上遂以執弣<hi>固襲説決拾矣復言之者起勝者也不勝者執弛弓言不能用之也兩手執弣無所挾也</hi>司射先反位<hi>居前俟所命入次而來飲</hi>三耦<lb/>
及衆射者皆升飲射爵於西階上<hi>不勝之黨無不飲</hi>小射正作<lb/>
升飲射爵者如作射一耦出揖如升射及階勝者先升<lb/>
堂少右<hi>先升尊賢也少右辟飲者亦因相飲之禮然</hi>不勝者進北面坐取豐<lb/>
<pb n="26b"/>
上之觶興少退立卒觶進坐奠於豐下興揖<hi>立卒觶不祭不拜受罰不備禮也右手執觶左手執弓</hi>不勝者先降<hi>後升先降略之不由次也降而少右復並行</hi>
與升飲者相左交於階前相揖適次釋弓襲反位僕人<lb/>
師繼酌射爵取觶實之反奠於豐上退俟於序端<hi>僕人師酌者君使之代弟子也自此以下辯為之酌</hi>升飲者如初三耦卒飲若賓諸公<lb/>
卿大夫不勝則不降不執弓耦不升<hi>此耦謂士也諸公卿或闕士為之耦者不升其諸公卿大夫相為耦者不降席重恥尊也</hi>僕人師洗升實觶以授賓諸<lb/>
公卿大夫受觶於席以降適西階上北面立飲卒觶授<lb/>
<pb n="27a"/>
執爵者反就席<hi>雖尊亦西階上立飲不可以巳尊枉正罰也授爵而不奠豐尊大夫也</hi>若<lb/>
飲公則侍射者降洗角觶升酌散降拜<hi>侍射賓也飲君則不敢以為罰從致爵之禮也</hi>公降一等小臣正辭賓升再拜稽首公答再拜<lb/>
賓坐祭卒爵再拜稽首公答再拜賓降洗象觶升酌膳<lb/>
以致下拜小臣正辭升再拜稽首公答再拜公卒觶賓<lb/>
進受觶降洗散觶升實散下拜小臣正辭升再拜稽首<lb/>
公答再拜<hi>賓復酌自飲者夾爵也但如致爵則無以異於燕也夾爵亦所以恥公也所謂若飲君燕則夾爵</hi>賓坐不祭卒觶降奠於篚階西東面立<hi>不祭象射爵</hi>擯<lb/>
<pb n="27b"/>
者以命升賓賓升就席<hi>擯者司正也今丈席為筵</hi>若諸公卿大夫之<lb/>
耦不勝則亦執弛弓特升飲<hi>此耦亦謂士也特猶獨也以尊為耦而又不勝使之獨飲若無倫匹孤賤也</hi>衆皆繼飲射爵如三耦射爵辯乃徹豐與<lb/>
觶<hi>徹除也</hi>
　　右飲不勝者　記若飲君如燕則夾爵<hi>謂君在不勝之黨也</hi>
　　<hi>賓飲君如燕賓媵觚於公之禮則夾爵夾爵者君既卒爵復自酌  鄉射記</hi>
司宮尊侯於服不之東北兩獻酒東面南上皆加勺設<lb/>
洗於尊西北篚在南東肆實一散於篚<hi>為大侯獲者設尊也言尊侯者<pb n="28a"/>獲者之功由侯也不於初設之者不敢必君射也君不射則不獻大侯之獲者散爵名容五升</hi>司馬正<lb/>
洗散遂實爵獻服不<hi>言服不者著其官尊大侯也服不司馬之屬掌飬猛獸而教擾之者洗酌皆西面</hi>服不侯西北三歩北面拜受爵<hi>近其所為獻</hi>司馬正<lb/>
西面拜送爵反位<hi>不俟卒爵略賤也此終言之獻服不之徒乃反位</hi>宰夫有司<lb/>
薦庶子設折俎<hi>宰夫有司宰夫之吏也鄉射記曰獲者之俎折脊脅肺</hi>卒錯獲者<lb/>
適右个薦俎從之<hi>不言服不言獲者國君大侯服不負侯其侯居乏待獲變其文容二人也司馬正皆獻之薦俎已錯乃適右个明此獻已已歸功於侯也適右个由侯内鄉射記曰東方謂之右个</hi>獲<lb/>
者左執爵右祭薦俎二手祭酒<hi>祭俎不奠爵不備禮也二手祭酒者獲者南面<pb n="28b"/>於俎北當為侯祭於豆間爵反注為一手不能正也此薦俎之設如於北面人焉天子祝侯曰唯若寕侯無或若女不寕侯不屬於王所故抗而射女彊飲彊食貽女曽孫諸侯百福諸侯以下祝辭未聞</hi>適左个<lb/>
祭如右个中亦如之<hi>先祭个後中者以外即之至中若神在中鄉射禮曰獻獲者俎與薦皆三祭</hi>卒祭左个之西北三歩東面<hi>北鄉受獻之位也不北面者嫌為侯卒爵</hi>
設薦俎立卒爵<hi>不言不拜既爵司馬正巳反位不拜可知也鄉射禮曰獲者薦右東面立飲</hi>
司馬師受虚爵洗獻隸僕人與巾車獲者皆如大侯之<lb/>
禮<hi>隸僕人掃侯道巾車張大侯及參侯干侯之獲者其受獻之禮如服不也隸僕人巾車於服不之位受之功成於大侯也不言量人者此自後以及先可知</hi>卒司馬師受虚爵奠於篚<hi>獲者<pb n="29a"/>之篚</hi>獲者皆執其薦庶子執俎從之設於乏少南<hi>少南為復射妨旌也隸僕人巾車量人自服不而南</hi>服不復負侯而俟<lb/>
　　右獻服不<lb/>
司射適階西去朴適堂西釋弓説決拾襲適洗洗觚升<lb/>
實之降獻釋獲者於其位少南<hi>獻釋獲者與獲者異文武不同也去朴者朴不升堂也少南辟中</hi>薦脯醢折俎皆有祭<hi>俎與服不同唯祭一為異</hi>釋獲者薦<lb/>
右東面拜受爵司射北面拜送爵釋獲者就其薦坐左<lb/>
執爵右祭脯醢興取肺坐祭遂祭酒<hi>祭俎不奠爵亦賤不備禮</hi>興司<lb/>
<pb n="29b"/>
射之西北面立卒爵不拜既爵司射受虚爵奠於篚釋<lb/>
獲者少西辟薦反位<hi>辟薦少西之者為復射妨司射視算亦辟俎也</hi>
　　右獻釋獲者<lb/>
司射適堂西袒決遂取弓挾一个適階西搢朴以反位<lb/>
<hi>為將復射</hi>司射倚朴於階西適阼階下北面請射於公如初<lb/>
<hi>不升堂賓諸公卿大夫既射矣聞之可知</hi>反搢朴適次命三耦皆袒決遂執<lb/>
弓序出取矢<hi>曏言拾是言序互言耳</hi>司射先反位<hi>言先先三耦也司射既命三耦以入次之事即反位三耦入次袒決遂執弓挾矢乃出反次外西面位曏不言司射先反位三耦未有次外位<pb n="30a"/>無所先也</hi>三耦拾取矢如初小射正作取矢如初<hi>小射正司射之佐作取矢禮殺代之</hi>三耦既拾取矢諸公卿大夫皆降如初位與耦<lb/>
入於次皆袒決遂執弓皆進當楅進坐説矢束上射東<lb/>
面下射西面拾取矢如三耦<hi>皆進當楅進三耦揖之位也凡繼射命耦而已不作射不作取矢從初</hi>若士與大夫為耦士東面大夫西面大夫進<lb/>
坐説矢束退反位<hi>説矢束自同於三耦謙也</hi>耦揖進坐兼取乘矢興<lb/>
順羽且左還毋周反面揖<hi>兼取乘矢不敢與大夫拾</hi>大夫進坐亦兼<lb/>
取乘矢如其耦北面搢三挾一个揖進大夫與其耦皆<lb/>
<pb n="30b"/>
適次釋弓説決拾襲反位諸公卿升就席<hi>大夫反位諸公卿乃升就席大夫與已上下位</hi>衆射者既拾取矢皆如三耦遂入於次釋弓<lb/>
矢説決拾襲反位<lb/>
　　右三請射<lb/>
司射猶挾一个以作射如初一耦揖升如初司馬升命<lb/>
去侯負侯許諾司馬降釋弓反位司射與司馬交於階<lb/>
前倚朴於階西適阼階下北面請以樂於公公許<hi>請奏樂以為節也始射獲而未釋獲復釋獲復用樂行之君子之於事也始取苟能中課有功終用成法教化之漸也射<pb n="31a"/>用應樂為難孔子曰射者何以聽循聲而發發而不失正鵠者其唯賢者乎</hi>司射反搢朴東<lb/>
面命樂正曰命用樂<hi>言君有命用樂射也樂正在工南北面</hi>樂正曰諾司<lb/>
射遂適堂下北面眂上射命曰不鼓不釋<hi>不與鼔節相應不釋算也鼓亦樂之節學記曰鼔無當於五聲五聲不得不和凡射之鼔節投壺其存者也周禮射節天子九諸侯七卿大夫以下五</hi>上射揖司射退反位樂正命大師曰奏貍首間<lb/>
若一<hi>樂正西面受命左還東面命大師以大射之樂章使奏之也貍首逸詩曽孫也貍之言不來也其詩有射諸侯首不朝者之言因以名篇後世失之謂之曽孫曽孫者其章頭也射義所載詩曰曽孫侯氏是也以為諸侯射節者采其既有弧矢之威又言小大莫處御於君所以燕以射則燕則譽有樂以時㑹君事之志也<pb n="31b"/>間若一者調其聲之疏數重節</hi>大師不興許諾樂正反位奏貍首以射<lb/>
三耦卒射賓待於物如初公樂作而后就物稍屬不以<lb/>
樂志其他如初儀<hi>不以樂志君之射儀遲速從心其發不必應樂辟不敏也志意所擬度也春秋傳曰吾志其目</hi>卒射如初賓就席諸公卿大夫衆射者皆繼<lb/>
射釋獲如初卒射降反位釋獲者執餘獲進告左右卒<lb/>
射如初<lb/>
　　右三射用樂<lb/>
司馬升命取矢負侯許諾司馬降釋弓反位小臣委矢<lb/>
<pb n="32a"/>
司馬師乘之皆如初司射釋弓視算如初釋獲者以賢<lb/>
獲與鈞告如初復位<lb/>
　　右取矢視算<lb/>
司射命設豐實觶如初遂命勝者執張弓不勝者執弛<lb/>
弓升飲如初卒退豐與觶如初<lb/>
　　右飲不勝者<lb/>
司射猶袒決遂左執弓右執一个兼諸弦面鏃適次命<lb/>
拾取矢如初<hi>側持弦矢曰執面猶尚也兼矢於弦尚鏃將止變於射也</hi>司射反位三<lb/>
<pb n="32b"/>
耦及諸公卿大夫衆射者皆袒決遂以拾取矢如初矢<lb/>
不挾兼諸弦面鏃退適次皆授有司弓矢襲反位<hi>不挾亦謂執之如司射</hi>卿大夫升就席司射適次釋弓説決拾去朴襲<lb/>
反位司馬正命退楅觧綱小臣師退楅巾車量人觧左<lb/>
下綱司馬師命獲者以旌與薦俎退<hi>觧猶釋也今文司馬師無司馬</hi>司<lb/>
射命釋獲者退中與算而俟<hi>諸所退射器皆俟備君復射釋獲者亦退其薦俎</hi>
　　右三射畢<lb/>
公又舉奠觶唯公所賜若賓若長以旅於西階上如初<lb/>
<pb n="33a"/>
大夫卒受者以虛觶降奠於篚反位<lb/>
　　右公為大夫舉旅<lb/>
司馬正升自西階東楹之東北面告於公請徹俎公許<lb/>
<hi>射事既畢禮殺人倦宜徹俎燕坐</hi>遂適西階上北面告於賔賔北面取<lb/>
俎以出諸公卿取俎如賓禮遂出授從者於門外<hi>自其從者</hi>
大夫降復位<hi>門東北面位</hi>庶子正徹公俎降自阼階以東<hi>降自阼階若親徹也以東去藏</hi>
　　右徹俎<lb/>
<pb n="33b"/>
賓諸公卿皆入門東面北上<hi>諸公卿不入門而右以將燕亦因從賓</hi>司正<lb/>
升賓賔諸公卿大夫皆説屨升就席公以賓及卿大夫<lb/>
皆坐乃安<hi>曏命以我安臣於君尚猶踧踖至此乃敢安</hi>羞庶羞<hi>羞進也庶衆也所進衆羞謂<graphic n="KR0871" url="https://raw.githubusercontent.com/kanripo/KR-Gaiji/master/images/KR0871.png" mimeType="image/png"/>肝膋狗胾醢也或有炮鼈膾鯉雉免鶉鴽</hi>大夫祭薦<hi>燕乃祭薦不敢於盛成禮</hi>司正升<lb/>
受命皆命公曰衆無不醉賓及諸公卿大夫皆興對曰<lb/>
諾敢不醉皆反位坐<hi>皆命者命賓命諸公命卿大夫皆鄉其位也興對必降席故也司正退立西序端</hi>
　　右燕<lb/>
<pb n="34a"/>
主人洗酌獻士於西階上士長升拜受觶主人拜送<hi>獻士用觶士賤也今文觶作觚</hi>士坐祭立飲不拜既爵其他不拜坐祭立<lb/>
飲<hi>其他謂衆士升不拜受爵</hi>乃薦司正與射人於觶南北面東上司<lb/>
正為上<hi>司正射人士也以齒受獻既乃薦之也司正大射正也射人小射正略其佐</hi>辯獻士<lb/>
士既獻者立於東方西面北上乃薦士<hi>士既獻易位者以卿大夫在堂臣位尊東也畢獻薦之略賤</hi>祝史小臣師亦就其位而薦之<hi>亦者亦士也辯獻乃薦也祝史門東北面東上</hi>主人就士旅食之尊而獻之旅食不拜<lb/>
受爵坐祭立飲<hi>主人既酌西面士旅食北面受之不洗者於賤略之</hi>主人執虛爵<lb/>
<pb n="34b"/>
奠於篚復位<lb/>
　　右主人獻士及祝史等<lb/>
賓降洗升媵觶於公酌散下拜公降一等小臣正辭賓<lb/>
升再拜稽首公答再拜<hi>賓受公賜多矣禮將終宜勸公序厚意也今文觶為觚公答拜無再拜</hi>賓坐祭卒爵再拜稽首公答再拜賓降洗象觚升<lb/>
酌膳坐奠於薦南降拜小臣正辭賓升成拜公答拜賓<lb/>
反位<hi>反位反席也此觚當為觶</hi>
　　右賓媵爵於公<lb/>
<pb n="35a"/>
公坐取賓所媵觚興唯公所賜受者如初受酬之禮降<lb/>
更爵洗升酌膳下再拜稽首小臣正辭升成拜公答拜<lb/>
乃就席坐行之<hi>坐行之若今坐相勸酒</hi>有執爵者<hi>士有盥升主酌授之</hi>唯受<lb/>
於公者拜<hi>公所賜者拜其餘則否</hi>司正命執爵者爵辯卒受者興<lb/>
以酬士<hi>欲令惠均</hi>大夫卒受者以爵興西階上酬士士升大<lb/>
夫奠爵拜士答拜<hi>興酬士者士立堂下與上坐者異也</hi>大夫立卒爵不拜<lb/>
實之士拜受大夫拜送士旅於西階上辯<hi>祝史小臣師旅食皆及焉</hi>
士旅酌<hi>旅序也士以次自酌相酬無執爵者</hi>
<pb n="35b"/>
　　右公為士舉旅<lb/>
若命曰復射則不獻庶子<hi>獻庶子則正禮畢無事</hi>司射命射唯欲<lb/>
<hi>司射命賓及諸公卿大夫射欲者則射不欲者則止可否之事從人心也</hi>卿大夫皆降再拜<lb/>
稽首公答拜<hi>拜君樂與臣下執事無已不言賓賓從羣臣禮在上</hi>壹發中三侯皆<lb/>
獲<hi>其功一也而和者益多尚歡樂也矢揚觸或有參中者</hi>
　　右復射<lb/>
主人洗升自西階獻庶子於阼階上如獻士之禮辯獻<lb/>
降洗遂獻左右正與内小臣皆於阼階上如獻庶子之<lb/>
<pb n="36a"/>
禮<hi>庶子既掌正六牲之體又正舞位授舞器與膳宰樂正聯事又掌國子戒令教治世子之官也左右正謂樂正僕人正也位在中庭之左右小樂正在頌磬之北右也工在西即北面工遷於東則東面大樂正在笙磬之北左也工在西則西面工遷於東則北面僕人正相大師工升堂與其師士降立於小樂正之北北上工遷於東則陪其工後國君無故不釋縣二正君之近官也内小臣奄人掌君隂事隂令后夫人之官也獻三官於阼階别内外臣也同獻更洗以時事不聨也獻正下及内小臣則磬人鍾人鑮人鼔人僕人師僕人士盡獻可知也庶子内小臣位在小臣師之東少退西上</hi>
　　右獻庶子左右正内小臣<lb/>
無算爵<hi>算數也爵行無次數唯意所勸醉而止</hi>士也有執膳爵者有執散<lb/>
<pb n="36b"/>
爵者執膳爵者酌以進公公不拜受執散爵者酌以之<lb/>
公命所賜所賜者興受爵降席下奠爵再拜稽首公答<lb/>
再拜<hi>席下席西</hi>受賜爵者以爵就席坐公卒爵然後飲<hi>酬之禮爵代舉今爵竝行嫌不代也竝行猶代者明勸惠從尊者來</hi>執膳爵者受公爵酌反奠<lb/>
之<hi>燕之歡在飲酒成其意也</hi>受賜者興授執散爵者執散爵者乃酌<lb/>
行之<hi>與其所歡者</hi>唯受於公者拜卒爵者興以酬士於西階<lb/>
上士升大夫不拜乃飲實爵<hi>乃猶而也</hi>士不拜受爵大夫就<lb/>
席士旅酌亦如之公有命徹幂則賓及諸公卿大夫皆<lb/>
<pb n="37a"/>
降西階下北面東上再拜稽首<hi>命徹幂者公意殷勤欲盡酒</hi>公命小<lb/>
臣正辭公答拜大夫皆辟升反位<hi>升不成拜於將醉正臣禮</hi>士終旅<lb/>
於上如初<hi>卿大夫降而爵止於其反席卒之</hi>無算樂<hi>升歌間合無次數唯意所樂</hi>宵<lb/>
則庶子執燭於阼階上司宮執燭於西階上甸人執大<lb/>
燭於庭閽人為燭於門外<hi>宵夜也燭燋也甸人掌共薪蒸者庭大燭為其位廣也為作也作燭俟賓出</hi>
　　右無算爵<lb/>
賓醉北面坐取其薦脯以降<hi>取脯重得君之賜</hi>奏陔<hi>陔夏樂章也其歌頌<pb n="37b"/>類也以鐘鼔奏之其篇今亡</hi>賓所執脯以賜鐘人於門内霤遂出<hi>必賜鐘人鐘人以鐘鼔奏陔夏賜之脯明雖醉志禮不忘樂</hi>卿大夫皆出<hi>從賓出</hi>公不送<lb/>
<hi>臣也與之安燕交歡嫌亢禮也</hi>公入驁<hi>驁夏亦樂章也以鐘鼔奏之其詩今亡此公出而言入者射宮在郊以將還為入燕不驁者於路寢無出入也</hi>
　　右賓岀公入<lb/>
　<lb/>
　<lb/>
　禮書綱目卷十<lb/>
</p>
<p>
</p>
  </div>
</body>
</text>
</TEI>
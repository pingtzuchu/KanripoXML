<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮書綱目卷六十二</head>
    <p>
<pb n="1a"/>
欽定四庫全書<lb/>
　禮書綱目卷六十二　　　　　婺源江永撰<lb/>
政事上　　　通禮十一<lb/>
　補<lb/>
洪範九疇次三曰農用八政<hi>八政曰農所以厚生也</hi>三八政一曰<lb/>
食二曰貨三曰祀四曰司空五曰司徒六曰司寇七曰<lb/>
賓八曰師<hi>食者民之所急貨者民之所資故食為首而貨次之食貨所以養生也祭祀所以報本也司空掌上所以安其居也司徒掌教所以成其性也司寇掌禁所以治其姦也賓者禮諸侯逺人所以徃來交<pb n="1b"/>際也帥者除殘禁暴也兵非聖人之得已故居末也  洪範</hi>　司徒齊八政以防淫<lb/>
八政飲食衣服事為異别度量數制<hi>飲食為上衣服次之事為百工技藝也異别五方用器不同也度丈尺也量斗斛也數百十也制布帛幅廣狹也  王制</hi>　乃立天官<lb/>
冡宰使帥其屬而掌邦治以佐王均邦國<hi>掌主也邦治王所以冶邦國也佐猶助也鄭司農云邦治謂總六官之職也故太宰職曰掌建邦之六典以佐王治邦國六官皆總屬於冡宰故論語曰君薨百官總已以聴於冡宰言冡宰於百官無所不主爾雅曰冡大也冡宰大宰也</hi>大宰<lb/>
之職掌建邦之六典以佐王治邦國一曰治典以經邦<lb/>
國以治官府以紀萬民二曰教典以安邦國以教官府<lb/>
<pb n="2a"/>
以擾萬民三曰禮典以和邦國以統百官以諧萬民四<lb/>
曰政典以平邦國以正百官以均萬民五曰刑典以詰<lb/>
邦國以刑百官以紏萬民六曰事典以富邦國以任百<lb/>
官以生萬民<hi>大曰邦小曰國邦之所居亦曰國典常也經也法也王謂之禮經常所秉以治天下也邦國官府謂之禮法常所守以為法式也常者其上下通名擾猶馴也統猶令也詰猶禁也書曰度作詳刑以詰四方任猶倳也生猶養也鄭司農云治典冡宰之職故立其官曰使帥其屬而掌邦治以佐王均邦國教典司徒之職故立其官曰使帥其屬而掌邦教以佐王安擾邦國禮典宗伯之職故立其官曰使帥其属而掌邦禮以佐王和邦國政典司馬之職故立其官曰使帥其屬而掌邦政以佐王平邦國刑典司寇之職故立其<pb n="2b"/>官曰使帥其屬而掌邦禁以佐王刑邦國此三時皆有官惟冬無官又無司空以三隅反之則事典司空之職也司空之篇亡小宰職曰冬官其屬六十掌邦事</hi>以八法治官府一曰官屬以<lb/>
舉邦治二曰官職以辨邦治三曰官聫以㑹官治四曰<lb/>
官常以聴官治五曰官成以經邦治六曰官法以正邦<lb/>
治七曰官刑以糾邦治八曰官計以弊邦治<hi>注見職官下篇</hi>以<lb/>
八則治都鄙一曰祭祀以馭其神二曰法則以馭其官<lb/>
三曰廢置以馭其吏四曰禄位以馭其士五曰賦貢以<lb/>
馭其用六曰禮俗以馭其民七曰刑賞以馭其威八曰<lb/>
<pb n="3a"/>
田役以馭其衆<hi>注見封建</hi>正月之吉始和布治于邦國都鄙<lb/>
乃縣治象之法于象魏使萬民觀治象挾日而斂之<hi>注見周月</hi>乃施典于邦國<hi>詳見職/官下</hi>施則于都鄙<hi>詳見職官下</hi>施灋于<lb/>
官府<hi>詳見職官上</hi>凡治以典待邦國之治以則待都鄙之治<lb/>
以法待官府之治以官成待萬民之治以禮待賓客之<lb/>
治<hi>成八成禮賓禮也</hi>凡邦之小治則冡宰聴之<hi>大事決於王小事冡宰專平天官</hi>　小宰掌邦之六典八法八則之貳以逆邦國都鄙<lb/>
官府之治<hi>逆迎受之鄭司農云貳副也  同上</hi>　司㑹掌邦之六典八法<lb/>
<pb n="3b"/>
八則之貳以逆邦國都鄙官府之治<hi>逆受而鉤考之  同上</hi>　司<lb/>
書掌邦之六典八法八則九職九正九事<hi>注見財賦篇  同上</hi>
大史掌建邦之六典以逆邦國之治掌法以逆官府之<lb/>
治掌則以逆都鄙之治<hi>典則亦法也逆迎也六典八法八則冡宰所建以治百官大史又建焉以為王迎受其治也大史日官也春秋傳曰天子有日官諸侯有日御日官居卿以底日禮也日御不失日以授百官于朝居猶處也言建六典以處六卿之職</hi>凡辨法者考焉不信者刑<lb/>
之<hi>謂邦國都鄙官府以法争訟來正之者  春官</hi>　内史執國法及國令之貳<lb/>
以考政事以逆㑹計<hi>國法六典八法八則  同上</hi>　御史掌邦國都<lb/>
<pb n="4a"/>
鄙及萬民之治令以賛冡宰<hi>王所以治之令冡宰掌王治</hi>凡治者受<lb/>
法令焉<hi>為書寫其治之法令來受則授之  同上</hi>　匡人掌達法則匡邦國<lb/>
<hi>法則八法八則也邦國之官府都鄙亦用焉  夏官</hi>　大行人十有一嵗修法則<lb/>
<hi>法八法也則八則也  周官</hi>　凡為天下國家有九經曰脩身也尊<lb/>
賢也親親也敬大臣也體羣臣也子庶民也來百工也<lb/>
柔逺人也懐諸侯也<hi>經常也體謂設以身處其地而察其心也子如父母之愛其子也柔逺人所謂無忘賓旅者也此列九經之目也吕氏曰天下國家之本在身故脩身為九經之本然必親師取友然後修身之道進故尊賢次之道之所進莫先其家故親親次之由家以及朝廷故敬大臣體羣臣次之由朝<pb n="4b"/>廷以及其國故子庻民來百工次之由其國以及天下故柔逺人懐諸侯次之此九經之序也視羣臣猶吾四體視百姓猶吾子此視臣視民之別也  中庸</hi>
　　右總要　聖人南面而聴天下所宜先者五民不<lb/>
　　與焉<hi>宜先言未遑餘事</hi>一曰治親二曰報功三曰舉賢四<lb/>
　　曰使能五曰存愛<hi>功功臣也存察也察有仁愛也</hi>五者一得於天<lb/>
　　下民無不足無不贍者五者一物紕繆民莫得其<lb/>
　　死<hi>物猶事也紕繆猶錯也五事得則民足一事失則民不得其死明政之難</hi>聖人南面<lb/>
　　而治天下必自人道始矣<hi>人道謂此五事  大傳</hi>　孔子侍<lb/>
<pb n="5a"/>
　　坐於哀公哀公曰敢問人道誰為大孔子對曰人<lb/>
　　道政為大公曰敢問何謂為政孔子對曰政者正<lb/>
　　也君為政則百姓從政矣君之所為百姓之所從<lb/>
　　也君所不為百姓何從<hi>言君當務於攻</hi>公曰敢問為政如<lb/>
　　之何孔子對曰夫婦别父子親君臣嚴三者正則<lb/>
　　庶物從之矣<hi>庻物猶衆事也</hi>公曰寡人雖無似也願聞所<lb/>
　　以行三言之道可得聞乎<hi>無似猶言不肖</hi>孔子對曰古之<lb/>
　　為政愛人為大所以治愛人禮為大所以治禮敬<lb/>
<pb n="5b"/>
　　為大敬之至矣大昏為大大昏至矣大昏既至冕<lb/>
　　而親迎親之也親之也者親之也是故君子興敬<lb/>
　　為親舎敬是遺親也弗愛不親弗敬不正愛與敬<lb/>
　　其政之本與<hi>大昏國君取禮也至矣言至大也興敬為親言相敬則親</hi>孔子遂<lb/>
　　言曰昔三代明王之政必敬其妻子也有道妻也<lb/>
　　者親之主也敢不敬與子也者親之後也敢不敬<lb/>
　　與君子無不敬也敬身為大身也者親之枝也敢<lb/>
　　不敬與不能敬其身是傷其親傷其親是傷其本傷<lb/>
<pb n="6a"/>
　　其本枝從而亡三者百姓之象也身以及身子以<lb/>
　　及子妃以及妃君行此三者則愾乎天下矣大王<lb/>
　　之道也如此則國家順矣<hi>愾猶至也大王居豳為狄所伐乃曰土地所以養人</hi>
　　<hi>也君子不以其所養害所養乃去之岐是言百姓之身猶吾身也百姓之妻子猶吾妻子也不忍以</hi>
　　<hi>土地之故而害之去之岐而王迹興焉</hi>公曰敢問何謂敬身孔子對<lb/>
　　曰君子過言則民作辭過動則民作則君子言不<lb/>
　　過辭動不過則百姓不命而敬恭如是則能敬其<lb/>
　　身能敬其身則能成其親矣<hi>則法也民者化若者也君之言雖過民猶</hi>
<pb n="6b"/>
　　<hi>稱其辭君之行雖過民猶以為法</hi>公曰敢問何謂成親孔子對曰<lb/>
　　君子也者人之成名也百姓歸之名謂之君子之<lb/>
　　子是使其親為君子也是為成其親之名也已孔<lb/>
　　子遂言曰古之為政愛人為大不能愛人不能有<lb/>
　　其身不能有其身不能安土不能安土不能樂天<lb/>
　　不能樂天不能成其身<hi>有猶保也不能保身者言人将害之也不能安土動</hi>
　　<hi>移失業也不能樂天不知已過而怨天也</hi>公曰敢問何謂成身孔子對<lb/>
　　曰不過乎物<hi>物猶事也</hi>仁人不過乎物孝子不過乎物<lb/>
<pb n="7a"/>
　　是故仁人之事親也如事天事天如事親是故孝<lb/>
　　子成身<hi>物猶事也事親事天孝敬同也孝經曰事父孝故事天明舉無過事以孝事親是所</hi>
　　<hi>以成身哀公問</hi>　　衞文公大布之衣大帛之冠<hi>大布粗布大帛</hi>
　　<hi>厚繒盖用諸侯諒閽之服</hi>務財訓農通商恵工<hi>加恵於百姓賞其利器用</hi>敬<lb/>
　　教勸學授方任能<hi>方百事之宜也</hi>元年革車三十乘季年<lb/>
　　乃三百乘<hi>革車兵車季年在僖二十五年盖招懐逃散故能致十倍之衆  閔二年左傳</hi>
　　　晉文公屬百官賦職任功<hi>屬會也賦授也授職事任有功也</hi>棄<lb/>
　　責薄斂施舎分寡<hi>棄責除宿責也施施徳也舎舎禁也分寡分少財也</hi>救乏<lb/>
<pb n="7b"/>
　　振滯匡困資無<hi>救乏救乏絶也振拯也拯淹滯之士匡正也正困窮之人資無子無</hi>
　　<hi>財者</hi>輕關易道通商寛農<hi>輕關輕其税也易道除盗賊也通商利商旅也寛農</hi>
　　<hi>寛其政不奪其時</hi>茂穡勸分省用足財<hi>茂穡勉稼穡也勸分勸有分無也省</hi>
　　<hi>用减國用也足財備凶年也</hi>利器明徳以厚民性<hi>利器利器用也明徳明徳</hi>
　　<hi>教也厚民性厚其情性</hi>舉善授能官方定物<hi>方常也物事也立其常官以定</hi>
　　<hi>百事</hi>正名育類<hi>正名正上下服位之/名育長也類善也</hi>昭舊族<hi>昭明也舊族舊</hi>
　　<hi>臣有功者之族</hi>愛親戚眀賢良<hi>明顯/也</hi>尊貴寵<hi>國之貴臣尊寵之</hi>賞<lb/>
　　功勞事耉老禮賓旅<hi>旅客也</hi>友故舊<hi>故舊為公子時也</hi>胥籍<lb/>
<pb n="8a"/>
　　狐箕欒郤伯先羊舌董韓實掌近官<hi>十一族晉之舊姓近官朝</hi>
　　<hi>廷者</hi>諸姬之良掌其中官<hi>諸姬同姓也中官内官也</hi>異姓之能掌<lb/>
　　其逺官<hi>逺官縣鄙也</hi>公食貢大夫食邑士食田<hi>受公田也</hi>庻<lb/>
　　人食力<hi>各食其力</hi>工商食官<hi>工百工商官賈也周禮府藏皆有賈人以知物賈食</hi>
　　<hi>官官廪之</hi>皁𨽻食職<hi>士臣皁皁臣輿輿臣隸食職各以其職大小食禄也</hi>官宰食<lb/>
　　加<hi>官宰家臣也加大夫之家田也論語曰原憲為家邑宰</hi>政平民阜財用不<lb/>
　　匱<hi>阜安也語國語晉</hi>　趙宣子為國政<hi>宣趙/盾諡</hi>制事典<hi>典常也</hi>
　　正法罪<hi>輕重當</hi>辟刑獄<hi>辟猶/理也</hi>董逋逃<hi>董督/也</hi>由質要<hi>由用</hi>
<pb n="8b"/>
　　<hi>也質要券契也</hi>治舊洿<hi>治理/洿穢</hi>本秩禮<hi>貴賤不/失其本</hi>續常職<hi>脩廢官</hi>
　　出滯淹<hi>拔賢能也</hi>既成以授大傅陽子與大飾賈佗使<lb/>
　　行諸晉國以為常法<hi>文六年左氏傳</hi>　晉悼公即位於朝<lb/>
　　始命百官<hi>始為政</hi>施舎已責<hi>施恩恵舍勞/役止逋責</hi>逮鰥寡<hi>恵及</hi>
　　<hi>㣲</hi>振廢滯<hi>起舊/德</hi>匡乏困救災患<hi>匡亦救也</hi>禁滛慝薄賦<lb/>
　　斂宥罪戾<hi>宥寛也</hi>節器用<hi>節省/也</hi>時用民<hi>使民以時</hi>欲無犯<lb/>
　　時<hi>不縱私欲</hi>舉不失職官不易方<hi>官守其業無相踰易</hi>爵不踰徳<lb/>
　　<hi>量徳授爵</hi>師不陵正旅不偪師<hi>正軍将命卿也師二千五百人之帥也旅五百</hi>
<pb n="9a"/>
　　<hi>人之帥也言上下有禮不相陵偪</hi>民無謗言所以復霸也<hi>成十八年左傳</hi>
　　　子産為政使都鄙有章<hi>國都及邉鄙車服尊卑各有分部</hi>上下<lb/>
　　有服<hi>公卿大夫服不相踰</hi>田有封洫<hi>封彊也/洫溝也</hi>廬井有伍<hi>廬舎也九</hi>
　　<hi>夫為井使五家相保</hi>大人之忠儉者<hi>謂卿大夫</hi>從而與之汰侈者<lb/>
　　因而斃之<hi>因其有罪而斃踣之</hi>從政一年輿人誦之曰取我<lb/>
　　衣冠而褚之<hi>褚畜也奢侈者畏法故畜蔵</hi>取我田疇而伍之孰<lb/>
　　殺子産吾其與之<hi>並畔為疇</hi>及三年又誦之曰我有子<lb/>
　　弟子産誨之我有田疇子産殖之<hi>殖生也</hi>子産而死<lb/>
<pb n="9b"/>
　　誰其嗣之<hi>嗣續也傳言鄭所以興  襄三十年左傳</hi>　孔子初仕為中<lb/>
　　都宰制為養生送死之節長幼異食强弱異任男<lb/>
　　女别塗路無拾遺器不雕偽為四寸之棺五寸之<lb/>
　　椁因丘陵為墳不封不樹行之一年而四方諸侯<lb/>
　　則焉定公謂孔子曰學子此法以治魯國何如孔<lb/>
　　子對曰雖天下可也何但魯國而已哉<hi>家語</hi>
大宰以八統詔王馭萬民一曰親親二曰敬故三曰進<lb/>
賢四曰使能五曰保庸六曰尊貴七曰達吏八曰禮賓<lb/>
<pb n="10a"/>
<hi>統所以合率以等物也親親若堯親九族也敬故不慢舊也晏平仲久而敬之賢有善行也能多才藝者保庸安有功者尊貴尊天下之貴者孟子曰天下之達尊者三曰爵也徳也齒也祭義曰先王之所以治天下者五貴有徳貴貴貴老敬長慈幼達吏察舉勤勞之小吏也禮賔賔客諸侯所以示民親仁善鄰</hi>以九職<lb/>
任萬民一曰三農生九穀二曰園圃毓草木三曰虞衡<lb/>
作山澤之材四曰藪牧養蕃鳥獸五曰百工飭化八材<lb/>
六曰商賈阜通貨賄七曰嬪婦化治絲枲八曰臣妾聚<lb/>
斂疏材九曰閒民無常職轉移執事<hi>任猶倳也鄭司農云三農平地山澤也九榖黍稷秫稻麻大小豆大小麥八材珠曰切象曰瑳玉曰琢石曰磨木曰刻金曰鏤革曰剥羽曰析閒民<pb n="10b"/>謂無事業者轉移為人執事若今傭賃也𤣥謂三農原隰及平地九榖無秫大麥而有粱𤓰樹果蓏曰圃園其樊也虞衡掌山澤之官主山澤之民者澤無水曰藪牧牧田在逺郊皆畜牧之地行曰商處曰賈阜盛也金玉曰貨布帛曰賄嬪婦人之美稱也堯典曰釐降二女嬪于虞臣妾男女貧賤之稱晉恵公卜懐公之生曰将生一男一女男為人臣女為人妾生而名其男曰圉女曰妾及懐公質於秦妾為宦女焉疏材百草根實可食者疏不熟曰饉</hi>以九兩繫邦國之民一曰牧以地得民二曰長<lb/>
以貴得民三曰師以賢得民四曰儒以道得民五曰宗<lb/>
以族得民六曰主以利得民七曰吏以治得民八曰友<lb/>
以任得民九曰藪以富得民<hi>兩猶耦也所以協耦萬民繋聫綴也牧州長也九州<pb n="11a"/>各有封域以居民也長謂侯也一邦之貴民所仰也師諸侯師氏有徳行以教民者儒諸侯保氏有六藝以教民者宗繼别為大宗収族者鄭司農云主謂公卿大夫世世食采不絶民税薄利之𤣥謂利讀如上思利民之利謂以政教利之吏小吏在鄉邑者友謂同井相合耦耡作者孟子曰鄉田同井出入相友守望相助疾病相扶持則百姓親睦藪亦有虞掌其政令為之厲禁使其地之民守其材物以時入于王府頒其餘於萬民富謂藪中材物  天官</hi>　大司徒以保息六養萬民一曰慈幼二曰<lb/>
養老三曰振窮四曰恤貧五曰寛疾六曰安富<hi>保息謂安之使蕃息也慈幼謂愛幼少也産子三人與之母二人與之餼十四以下不従征養老七十養於郷五十異粻之屬振窮抍捄天民之窮者也窮者有四曰矜曰寡曰孤曰獨恤貧貧無財業禀貸之寛疾若今癃不可事不算卒<pb n="11b"/>可事者半之也安富平其繇役不専取</hi>以本俗六安萬民一曰<graphic n="KR0839" url="https://raw.githubusercontent.com/kanripo/KR-Gaiji/master/images/KR0839.png" mimeType="image/png"/>宫室二<lb/>
曰族墳墓三曰聫兄弟四曰聫師儒五曰聫朋友六曰<lb/>
同衣服<hi>本猶舊也媺善也謂約椓攻堅風雨攸除各有攸宇族猶類也同宗者生相近死相迫聨猶合也兄弟昏姻嫁娶也師儒鄉里教以道藝者同師曰朋同志曰友同猶齊也民雖有富者衣服不得獨異</hi>頒<lb/>
職事十有二于邦國都鄙使以登萬民一曰稼穡二曰<lb/>
樹蓺三曰作材四曰阜蕃五曰飭材六曰通財七曰化<lb/>
材八曰斂材九曰生材十曰學藝十有一曰世事十有<lb/>
二曰服事<hi>鄭司農云稼穡謂三農生九穀也樹蓺謂園圃毓草木作材謂虞衡作山澤之材阜蕃謂<pb n="12a"/>藪牧養蕃鳥獸飭材謂百工飭化八材通財謂商賈阜通貨賄化材謂嬪婦化治絲枲斂材謂臣妾聚斂疏材生材謂閒民無常職轉移執事學藝謂學道藝世事謂以世事教能則民不失職服事謂為公家服事者𤣥謂生材養竹木者  地官</hi>　土均掌平土地之政以均地守以均地<lb/>
事以均地貢<hi>政讀為征所平之税邦國都鄙也地守虞衡之屬地事農圃之職地貢諸侯之九貢</hi>
以和邦國都鄙之政令刑禁與其施舍禮俗喪紀祭祀<lb/>
皆以地<graphic n="KR0839" url="https://raw.githubusercontent.com/kanripo/KR-Gaiji/master/images/KR0839.png" mimeType="image/png"/>惡為輕重之法而行之掌其禁令<hi>施讀為弛也禮俗邦國都鄙民之所行先王舊禮也君子行禮不求變俗随其土地厚薄為之制豐省之節耳禮器曰禮也者合於天時設於地財順於鬼神合於人心理於萬物  同上</hi>
<pb n="12b"/>
　　右通言民政　禹曰徳惟善政政在養民水火金<lb/>
　　木土榖惟脩正德利用厚生惟和九功惟叙九叙<lb/>
　　惟歌戒之用休董之用威勸之以九歌俾勿壊<hi>徳非</hi>
　　<hi>徒善而已惟當有以善其政政非徒法而已在乎有以養其民下文六府三事即養民之政也水火</hi>
　　<hi>金木土榖惟脩者水克火火克金金克木木克土而生五榖或相制以洩其過或相助以補其不足</hi>
　　<hi>而六者無不脩矣正德者父慈子孝兄友弟恭夫義婦聴所以正民之徳也利用者工作什器商通</hi>
　　<hi>貨財之類所以利民之用厚生者衣帛食肉不飢不寒之類皆所以厚民之生也六者既脩民生始</hi>
　　<hi>遂不可以逸居而無教故為之惇典敷教以正其徳通功易事以利其用制節謹度以厚其生使皆</hi>
<pb n="13a"/>
　　<hi>當其理而無所乖則無不和矣九功合六與三也叙者言九者各順其理而不汨陳以亂其常也歌</hi>
　　<hi>者以九功之叙而詠之歌也言九者既已脩和各由其理民享其利莫不歌詠而樂其生也然始勤</hi>
　　<hi>終怠者人情之常恐安養既久怠心必生則已成之功不能必其久而不廢故當有以激勵之如下</hi>
　　<hi>文所云也董督也威古文作畏其勤於是者則戒喻而休美之其怠於是者則督責而懲戒之然又</hi>
　　<hi>以事之出於勉强者不能久故復即其前日歌詠之言協之律吕播之聲音用之鄉人用之邦國以</hi>
　　<hi>勸相之使其歡欣鼔舞趨事赴功不能自已而前日之成功得以久存而不壊此周禮所謂九徳之</hi>
　　<hi>歌九韶之舞而太史公所謂佚能思初安能惟始沐浴膏澤而歌詠勤苦者也  大禹謨</hi>
大司徒以土宜之灋辨十有二土之名物以相民宅而<lb/>
<pb n="13b"/>
知其利害以阜人民以蕃鳥獸以毓草木以任土事<hi>十二土分野十二邦上繋十二次各有所宜也相占視也阜猶盛也蕃蕃息也育生也任謂任地所生因民所能地官</hi>　司空掌邦土居四民時地利<hi>冬官卿主國空土以居民士農工商四人使順天時分地利授之土能吐生百穀故曰土  周官</hi>　司空執度度地<hi>司空冬官卿掌邦事者度丈尺也</hi>居民山川沮澤時四時<hi>觀寒煖燥濕沮謂萊沛</hi>量地逺<lb/>
近<hi>制邑井之處</hi>興事任力<hi>事謂築邑廬宿市也</hi>凡居民材必因天地寒<lb/>
煖燥濕<hi>使其材藝堪地氣也</hi>廣谷大川異制<hi>謂其形象</hi>民生其間者異<lb/>
俗<hi>謂其所好惡</hi>剛柔輕重遲速異齊<hi>謂其情/性緩急</hi>五味異和<hi>謂香臭與<pb n="14a"/>鹹苦</hi>器械異制<hi>謂作務/之用</hi>衣服異宜<hi>謂氊裘與絺綌</hi>脩其教不易其<lb/>
俗齊其政不易其宜<hi>教謂禮義政謂刑禁  王制</hi>　凡居民量地以<lb/>
制邑度地以居民地邑民居必參相得也<hi>得猶足也</hi>無曠土<lb/>
無游民食節事時民咸安其居樂事勸功尊君親上然<lb/>
後興學<hi>立小學大學  同上</hi>
　　右居民　昔聖王之處民也擇瘠土而處之<hi>磽确為瘠</hi>
　　勞其民而用之故長王天下<hi>瘠土利薄又勞而用之使不淫逸不淫逸</hi>
　　<hi>則向義故長王天下也</hi>夫民勞則思思則善心生<hi>民勞於事則思儉約</hi>
<pb n="14b"/>
　　<hi>故善心生</hi>逸則淫淫則忘善忘善則惡心生沃土之民<lb/>
　　不材淫也<hi>沃肥善也不材器能少也</hi>瘠土之民莫不嚮義勞也<lb/>
　　<hi>善心生故嚮義也  國語魯語</hi>　聖王所以順山者不使居川不<lb/>
　　使渚者居中原而弗敝也<hi>小洲曰渚廣平曰原山者利其禽獸渚者利其</hi>
　　<hi>魚鹽中原利其五榖使各居其所安不易其利勞敝之也民失其業則窮窮則濫  禮運</hi>　管<lb/>
　　仲曰昔者聖王之治天下也參其國而伍其鄙<hi>參三</hi>
　　<hi>也國郊以内也伍五也鄙郊以外也謂三分國都以為三軍五分其鄙以為五屬聖王謂若湯武也</hi>
　　定民之居成民之事<hi>謂使四民各居其職所也若工就官府農就田野所以成</hi>
<pb n="15a"/>
　　<hi>其事也</hi>陵為之終<hi>以為/𦵏也</hi>而慎用其六柄焉<hi>柄本也六柄生殺貧</hi>
　　<hi>富貴賤也</hi>桓公曰成民之事若何對曰四民者勿使雜<lb/>
　　處<hi>四民謂士農工商</hi>雜處則其言哤其事易<hi>哤亂貌易變易也</hi>公<lb/>
　　曰處士農工商若何對曰昔聖王之處士也使就<lb/>
　　閒燕<hi>士講學道藝者間燕猶清浄也</hi>處工就官府處商就市井處<lb/>
　　農就田野今夫士羣萃而州處<hi>萃集也處聚也</hi>閒燕則父<lb/>
　　與父言義子與子言孝其事君者言敬其幼者言<lb/>
　　悌少而習焉其心安焉不見異物而遷焉<hi>物事也遷移也</hi>
<pb n="15b"/>
　　是故其父兄之教不肅而成<hi>肅疾也</hi>其子弟之學不<lb/>
　　勞而能夫是故士之子恒為士今夫工羣萃而州<lb/>
　　處審其四時<hi>言四時各有其宜也謂死生凝釋之時也</hi>辨其功苦<hi>辨别也功</hi>
　　<hi>牢也苦脆也</hi>權節其用<hi>權平也視其平沈之均也節節其大小輕重也</hi>論比協<lb/>
　　材<hi>論擇也比比其善惡也協和也和其剛柔也</hi>旦莫從事施於四方<hi>施其</hi>
　　<hi>物用於四方也</hi>以飭其子弟<hi>飭教也</hi>相語以事相示以巧相<lb/>
　　陳以功<hi>陳亦示也功成功也功善則有賞</hi>少而習焉其心安焉不<lb/>
　　見異物而遷焉是故其父兄之教不肅而成其子<lb/>
<pb n="16a"/>
　　弟之學不勞而能夫是故工之子恒為工今夫商<lb/>
　　羣萃而州處察其四時<hi>四時所用者預資之也</hi>而監其鄉之<lb/>
　　資<hi>監視也資財也視其貴賤有無</hi>以知其市之賈負任擔荷<hi>背曰負肩</hi>
　　<hi>曰擔任抱也荷揭也</hi>服牛軺馬<hi>服謂牛服車也軺馬車也詩云晥彼牽牛不以服箱</hi>以<lb/>
　　周四方<hi>周徧也</hi>以其所有易其所無市賤鬻貴<hi>市取也鬻</hi>
　　<hi>賣也</hi>旦莫從事於此以飭其子弟相語以利相示以<lb/>
　　賴<hi>賴贏也</hi>相陳以知賈<hi>賈知物價相與陳説</hi>少而習焉其心安<lb/>
　　焉不見異物而遷焉是故其父兄之教不肅而成<lb/>
<pb n="16b"/>
　　其子弟之學不勞而能夫是故商之子恒為商今<lb/>
　　夫農羣萃而州處察其四時<hi>四時樹藝各有宜也</hi>權節其用<lb/>
　　耒耜枷芟<hi>權平也平節其器用小大倨句之宜也枷拂也所以擊草也芟大鎌所以芟草</hi>
　　<hi>也</hi>及寒擊菒除田<hi>寒謂季冬大寒之/時也菒枯草也</hi>以待時耕<hi>時耕</hi>
　　<hi>謂立春之後</hi>及耕深耕而疾耰之以待時雨<hi>疾速也耰摩平也時</hi>
　　<hi>雨至當種之也</hi>時雨既至挾其槍刈耨鎛<hi>在掖曰挾槍椿也刈鎌也耨鎡</hi>
　　<hi>䥓也鎛鉏也</hi>以旦莫從事於田野脱衣就功首戴茅蒲<lb/>
　　身衣襏襫<hi>脱觧也茅蒲䔲笠也襏襫蓑薜衣也茅或作萌竹萌之皮所以為笠也</hi>霑<lb/>
<pb n="17a"/>
　　體塗足<hi>霑濡也</hi>暴其髮膚盡其四支之敏<hi>敏猶材也</hi>以從<lb/>
　　事於田野少而習焉其心安焉不見異物而遷焉<lb/>
　　是故其父兄之教不肅而成其子弟之學不勞而<lb/>
　　能是故農之子恒為農野處而不暱<hi>暱近也</hi>其秀民<lb/>
　　之能為士者必足賴也<hi>秀民民之秀出者也賴恃也</hi>有司見而<lb/>
　　不以告其罪五<hi>有司掌民之官也罪在五刑也</hi>有司已於事而竣<lb/>
　　<hi>已畢也竣退伏也</hi>桓公曰定民之居若何對曰制國以為<lb/>
　　二十一鄉<hi>唐尚書曰四民之所居也昭謂國國都城郭之域也惟士工商而已農不在焉</hi>
<pb n="17b"/>
　　桓公曰善管子於是制國以為二十一鄉<hi>二千家為一鄉</hi>
　　<hi>二十一鄉凡四萬二千家此管仲所制非周法也</hi>工商之鄉六<hi>工商各三也二者不</hi>
　　<hi>從戎役也</hi>士鄉十五<hi>唐尚書云士與農共十五鄉昭謂此士軍士也十五鄉合三萬人是</hi>
　　<hi>為三軍農野處而不暱不在都邑之數則下所云伍鄙是也</hi>公帥五鄉焉<hi>五鄉萬人</hi>
　　<hi>是謂中軍公所帥也</hi>國子帥五鄉焉髙子帥五鄉焉<hi>國子髙子皆齊</hi>
　　<hi>上卿各帥五鄉為左右軍也</hi>參國起按以為三官<hi>參三也按界也分國事以</hi>
　　<hi>為三也</hi>臣立三宰<hi>三宰三卿也/使掌羣臣也</hi>工立三族<hi>族屬也晉趙盾為旄</hi>
　　<hi>車之族上言工商之鄉六則各三也</hi>市立三鄉<hi>市商也商處市井故曰市</hi>澤立三<lb/>
<pb n="18a"/>
　　虞<hi>周禮有澤虞之官虞度也掌度知川澤之大小及所生育者</hi>山立三衡<hi>周禮有山</hi>
　　<hi>虞林衡之官衡平也掌平其政也</hi>桓公曰伍鄙若何<hi>管子上言参其國而伍其</hi>
　　<hi>鄙内政既備故復問伍鄙之事</hi>管子對曰制鄙三十家為邑邑有<lb/>
　　司<hi>制野鄙之政也此以下與郊内之制異也</hi>十邑為卒卒有卒帥十卒<lb/>
　　為鄉鄉有鄉帥三鄉為縣縣有縣帥十縣為屬屬<lb/>
　　有大夫五屬故立五大夫各使治一屬焉<hi>五屬四十五萬</hi>
　　<hi>家也</hi>立五正<hi>正長也</hi>各使聴一屬焉是故正之政聴屬<lb/>
　　<hi>正五正也聴大夫之治也</hi>牧政聴縣<hi>牧五屬大夫也聴縣帥之治</hi>下政聴鄉<lb/>
<pb n="18b"/>
　　<hi>下政縣帥也聴鄉帥之治也</hi>桓公曰各保治爾所無或淫怠而<lb/>
　　不聴治者<hi>國語齊語</hi>
司民掌登萬民之數自生齒以上皆書于版辨其國中<lb/>
與其都鄙及其郊野異其男女嵗登下其死生<hi>登上也男八月女七月而生齒板令户籍也下猶去也每嵗更著生去死</hi>及三年大比以萬民之數<lb/>
詔司冦司冦及孟冬祀司民之日獻其數于王王拜受<lb/>
之登于天府内史司㑹冡宰貳之以賛王治<hi>鄭司農云文昌宫三能屬軒轅角相與為體近文昌為司命次司禄次司民𤣥謂司民軒轅角也天府主祖廟之藏者賛佐也三官<pb n="19a"/>以貳佐王治者當以民多少黜陟主民之吏  秋官</hi>　小司寇及大比登民數自<lb/>
生齒以上登于天府<hi>大比三年大數民之衆寡也人生齒而體備男八月而生齒女七月而生齒</hi>内史司㑹冡宰貳之以制國用<hi>人數定而九賦可知國用乃可制耳</hi>
孟冬祀司民獻民數於王王拜受之以圖國用而進退<lb/>
之<hi>司民星名謂軒轅角也小司冦於祀司民而獻民數於王重民也進退猶損益也國用民衆則益民寡則損上同</hi>　天府若祭天之司民司禄而獻民數穀數則受<lb/>
而藏之<hi>注見吉禮天神</hi>
　　右民數　受計之禮主所親拜者二聞生民之數<lb/>
<pb n="19b"/>
　　則拜之聞登穀則拜之<hi>賈誼新書</hi>　宣王既喪南國之<lb/>
　　師<hi>喪亡也敗於姜戎氏時所亡也南國江漢之間也詩曰滔滔江漢南國之紀</hi>乃料民<lb/>
　　于大原<hi>料數也大原地名</hi>仲山甫諫曰民不可料也夫古<lb/>
　　者不料民而知其少多司民協孤終<hi>司民掌登萬民之數自生</hi>
　　<hi>齒以上皆書於版協合也無父曰孤終死也合其名籍以登于王也</hi>司商協名姓<hi>司商</hi>
　　<hi>掌賜族受姓之官商金聲清謂人始生吹律合之定其姓名</hi>司徒協旅<hi>司徒掌合師旅</hi>
　　<hi>之衆也</hi>司㓂協姦<hi>司寇刑官掌合姦/民以知死刑之數</hi>牧協職<hi>周禮牧人掌牧</hi>
　　<hi>養犧牲合其物色之數</hi>工協革<hi>工百工之官革更也更制度者合其數也</hi>場協入<lb/>
<pb n="20a"/>
　　<hi>場人掌場圃委積珍物斂而藏之也</hi>廪協出<hi>廪人掌九穀出用之數也</hi>是則少多<lb/>
　　死生出入往來者皆可知也於是乎又審之以事<lb/>
　　<hi>事謂因藉田與蒐狩以簡知其數也</hi>王治農於藉<hi>藉藉於千畝田也</hi>摉於農<lb/>
　　隙<hi>春田曰摉摉擇也禽獸懐姙未著摉而取之也農隙仲春既耕之後隙間也</hi>耨穫亦<lb/>
　　於藉<hi>言王亦至於藉考課之</hi>獮於既蒸<hi>秋田曰獮獮殺也順時始殺也烝升也月</hi>
　　<hi>令孟秋乃升穀天子嘗新既升謂仲秋也</hi>狩於畢時<hi>冬田曰狩圍守而取之畢時時務之</hi>
　　<hi>畢也</hi>是皆習民數者也又何料焉<hi>習簡習也</hi>不謂其少而<lb/>
　　大料之是示少而惡事也<hi>言王不謂其衆少而大料數之是示以寡少又</hi>
<pb n="20b"/>
　　<hi>厭惡政事不能修之意也</hi>臨政示少諸侯避之<hi>示天下寡弱諸侯将避逺王室</hi>
　　<hi>不親附也</hi>治民惡事無以賦令<hi>言厭惡政事無以賦令也</hi>且無故而<lb/>
　　料民天之所惡也<hi>故事也天道清浄也</hi>害於政而妨於後嗣<lb/>
　　<hi>害政戕為政之道也妨後嗣謂将有禍亂也</hi>王卒料之及幽王乃廢滅<lb/>
　　<hi>國語周語</hi>　趙簡子使尹鐸為晉陽<hi>尹鐸簡子家臣也晉陽趙氏邑為治</hi>
　　<hi>也</hi>請曰以為繭絲乎抑為保障乎<hi>繭絲賦税保障蔽扞也小城曰</hi>
　　<hi>保禮記曰遇入保者</hi>簡子曰保障哉尹鐸損其户數<hi>損其户則民優</hi>
　　<hi>而稅少  晉語</hi>
<pb n="21a"/>
大司徒令五家為比使之相保五比為閭使之相受四<lb/>
閭為族使之相𦵏五族為黨使之相救五黨為州使之<lb/>
相賙五州為鄉使之相賓<hi>此所以勸民者也使之者皆謂立其長而教令使之保猶任也救救凶災也賓賓客其賢者故書受為授杜子春云當為受謂民移徙所到則受之所去則出之又云賙當為紏謂紏其惡𤣥謂受者宅舎有故相受寄記也賙者謂禮物不備相給足也閭二十五家族百家黨五百家州二千五百家鄉萬二千五百家  地官</hi>　小司徒之職掌建邦之教法<lb/>
以稽國中及四郊都鄙之夫家九比之數以辨其貴賤<lb/>
老幼廢疾凡征役之施舎與其祭祀飲食喪紀之禁令<lb/>
<pb n="21b"/>
<hi>稽猶考也夫家猶言男女也鄭司農云九比謂九夫為井𤣥謂九比者冡宰職出九賦者之人數也貴謂為卿大夫賤謂占㑹販賣者廢疾謂癃疾也施當為弛</hi>乃頒比法於六鄉之大夫使<lb/>
各登其夫家衆寡六畜車輦辨其物以嵗時入其數以<lb/>
施政教行徴令<hi>登成也成猶定也衆寡民之多少物家中之財嵗時入其數若今四時言事</hi>
及三年則大比大比則受邦國之比要<hi>大比謂使天下更簡閱民數及其財物也受邦國之比要則亦受鄉遂矣鄭司農云五家為比故以比為名今時八月案比是也要謂其簿</hi>
嵗終則考其屬官之治成而誅賞<hi>治成治事之計</hi>令羣吏正要<lb/>
㑹而致事正嵗則帥其屬而觀教象之法徇以木鐸曰<lb/>
<pb n="22a"/>
不用法者國有常刑令羣吏憲禁令修法糾職以待邦<lb/>
治<hi>憲表縣之</hi>及大比六鄉四郊之吏平教治正政事考夫屋<lb/>
及其衆寡六畜兵器以待政令<hi>四郊之吏吏在四郊之内主民事者夫三為屋屋三為井出地貢者三三相任</hi>　鄉師之職各掌其所治鄉之教而聴<lb/>
其治<hi>聴謂平察之</hi>以國比之法以時稽其夫家衆寡辨其老幼<lb/>
貴賤廢疾馬牛之物辨其可任者與其施舎者掌其戒令<lb/>
糾禁聴其獄訟嵗終則考六鄉之治以詔廢置正嵗稽<lb/>
其鄉器比共吉凶二服閭共祭器族共喪器黨共射器<lb/>
<pb n="22b"/>
州共賓器鄉共吉凶禮樂之器<hi>吉服祭服也凶服弔服也比長主集為之祭器者簠簋鼎俎之屬閭胥主集為之喪器者夷槃素俎楬豆輁軸之屬族師主集為之此三者民所以相共也射器者弓矢楅中之屬黨正主集為之為州長或時射於此黨也賓器者尊俎笙瑟之屬州長主集為之為鄉大夫或時賓賢能於此州也吉器若閭祭器者也凶器若族喪器者也禮樂之器若州黨賓射之器者鄉大夫備集此四者為州黨族閭有故而不共也此鄉器者旁使相共則民無廢事上下相補則禮行而教成</hi>若國<lb/>
大比則考教察辭稽器展事以詔誅賞<hi>考教視賢能以知道蓺與不察辭視吏言事知其情實否展猶整具</hi>　鄉大夫之職各掌其鄉之政教禁<lb/>
令正月之吉<hi>謂建子之十一月也</hi>受教法於司徒退而頒之於其<lb/>
<pb n="23a"/>
鄉吏使各以教其所治<hi>詳見學校</hi>以嵗時登其夫家之衆寡<lb/>
辨其可任者<hi>詳見禮田役篇</hi>嵗終則令六鄉之吏皆㑹政致事<lb/>
<hi>㑹計也致事言其嵗盡文書</hi>正嵗令羣吏考法於司徒以退各憲之<lb/>
於其所治　州長各掌其州之教治政令之法凡州之<lb/>
大祭祀大喪皆涖其事<hi>大祭祀謂州社稷大喪鄉老大夫於是卒者涖臨也</hi>嵗終<lb/>
則㑹其州之政令三年大比則大考州里以賛鄉大夫<lb/>
廢興<hi>廢興所廢退所興進也</hi>　黨正各掌其黨之政令教治凡其<lb/>
黨之祭祀喪紀昏冠飲酒教其禮事掌其禁戒<hi>其黨之民</hi>嵗<lb/>
<pb n="23b"/>
終則㑹其黨政帥其吏而致事以嵗時涖校比<hi>涖臨也鄭司農云校比族師職所謂以時屬民而校登其族之夫家衆寡辨其貴賤老幼廢疾可任者及其六畜車輦如今小案比</hi>及大比亦如之　族師各掌其族之戒令政事<hi>政事邦政之事</hi>以邦比之法帥四閭之吏以時屬民而校登其族之<lb/>
夫家衆寡辨其貴賤老幼廢疾可任者及其六畜車輦<lb/>
五家為比十家為聫五人為伍十人為聫四閭為族八<lb/>
閭為聫使之相保相受刑罰慶賞相及相共以受邦以<lb/>
役國事以相𦵏埋<hi>相共猶相救相賙</hi>嵗終則㑹政致事　閭胥<lb/>
<pb n="24a"/>
各掌其閭之徴令以嵗時各數其閭之衆寡辨其施舍<lb/>
　比長各掌其比之治五家相受相和親有辠奇衺相<lb/>
及<hi>衺猶惡也</hi>徙於國中及郊則從而授之<hi>徙謂不便其居也或國中之民出徙郊或郊民入徙國中皆從而付所處之吏明無罪惡</hi>若徙於他則為之旌節而行<lb/>
之<hi>徙於他謂出居異鄉也授之者有節乃達</hi>若無授無節則唯圜土内之<hi>鄉中無授出鄉無節過所則呵問繫之圜土考辟之也圜土獄城也獄必圜者規主仁以仁心求其情古之治獄閔於出之</hi>　閭師掌國中及四郊之人民六畜之數<hi>詳財賦篇</hi>
縣師掌邦國都鄙稍甸郊里之地域而辨其夫家人民<lb/>
<pb n="24b"/>
田萊之數及其六畜車輦之稽三年大比則以考羣吏<lb/>
而以詔廢置<hi>郊里郊所居也自邦國以及四郊之内是所主數周天下也萊休不耕者郊内謂之易郊外謂之萊善言近</hi>　遂人掌邦之野<hi>郊外曰野此野謂甸稍縣都</hi>以土地<lb/>
之圖經田野造縣鄙形體之法五家為鄰五鄰為里四<lb/>
里為鄼五鄼為鄙五鄙為縣五縣為遂皆有地域溝樹<lb/>
之使各掌其政令刑禁以嵗時稽其人民而授之田野<lb/>
簡其兵器教之稼穯<hi>經形體皆謂制分界也鄰里鄼鄙縣遂猶郊内比閭族黨州鄉也鄭司農云田野之居其比伍之名與國中異制故五家為鄰𤣥謂異其名者示相變耳遂之軍法追胥起徒役如<pb n="25a"/>六鄉</hi>凡治野以下劑致甿以田里安甿以樂昏擾甿以土<lb/>
宜教甿稼穡以興耡利甿以時器勸甿以彊予任甿以<lb/>
土均平政<hi>變民言甿異外内也甿猶懵懵無知貌也致猶會也民雖受上田中田下田及㑹之以下劑為率謂可任者家二人樂昏勸其昬姻如媒氏㑹男女也擾順也時器鑄作耒耜錢鎛之屬彊予謂民有餘力復予之田若餘夫然政讀為征土均掌均平其税鄭大夫讀耡為藉杜子春讀耡為助謂起民人令相佐助</hi>
以嵗時登其夫家之衆寡及其六畜車輦辨其老幼廢<lb/>
疾與其施舍者以頒職作事以令貢賦以令師田以起<lb/>
政役<hi>職謂民九職也分其農牧衡虞之職使民為其事也載師職云以物地事授地職互言矣貢九貢也<pb n="25b"/>賦九賦也政役出士徒役</hi>　遂師各掌其遂之政令戒禁以時登其<lb/>
夫家之衆寡六畜車輦辨其施舎與其可任者經牧其<lb/>
田野辨其可食者周知其數而任之以徴財征<hi>施讀亦弛也經牧制田界與井也可食謂今年所當耕者也財征賦税之事</hi>　遂大夫各掌其遂之<lb/>
政令以嵗時稽其夫家之衆寡六畜田野辨其可任者<lb/>
與其可施舎者以教稼穡以稽功事掌其政令戒禁聴<lb/>
其治訟<hi>施亦讀為弛功事九職之事民所以為功業</hi>令為邑者嵗終則㑹政<lb/>
致事<hi>不言其遂之吏而言為邑者容公邑及公卿大夫王子弟之采邑政令戒禁遂大夫亦施焉</hi>三<lb/>
<pb n="26a"/>
嵗大比則帥其吏而興甿明其有功者屬其地治者<hi>興甿舉民賢者能者如六鄉之為也興猶舉也屬猶聚也又因舉吏治有功者而聚敕其餘以職事</hi>凡為邑<lb/>
者以四達戒其功事而誅賞廢興之<hi>四逹者治民之事大通者有四夫家衆寡也六畜車輦也稼穡耕耨也旗鼔兵革也</hi>　縣正各掌其縣之政令徴比<lb/>
以頒田里以分職事掌其治訟趨其稼事而賞罰之<hi>徴徴召也比案比</hi>　鄙師各掌其鄙之政令祭祀<hi>祭祀祭禜也</hi>以時數<lb/>
其衆庻而察其媺惡而誅賞<hi>時四時也</hi>嵗終則㑹其鄙之政<lb/>
而致事　鄼長各掌其鄼之政令以時校登其夫家比<lb/>
<pb n="26b"/>
其衆寡以治其喪紀祭祀之事<hi>校猶數也</hi>若嵗時簡器與有<lb/>
司數之<hi>簡器簡稼器也兵器亦存焉有司遂大夫</hi>凡嵗時之戒令皆聴之<hi>聴之受而行之也</hi>　里宰掌比其邑之衆寡與其六畜兵器治其<lb/>
政令<hi>邑猶里也</hi>以嵗時合耦於耡以治稼穡趨其耕耨行其<lb/>
秩叙以待有司之政令而徴斂其財賦<hi>注見下章</hi>　鄰長掌<lb/>
相糾相受<hi>相糾相舉察</hi>凡邑中之政相賛<hi>長短使相補助</hi>徙於他邑<lb/>
則從而授之<hi>從猶隨也授猶付也  並地官</hi>　士師掌鄉合州黨族閭<lb/>
比之聫與其人民之什伍使之相安相受以比追胥之<lb/>
<pb n="27a"/>
事以施刑罰慶賞<hi>鄉合鄉所合也追追寇也胥讀如宿偦之偦偦謂司摶盗賊也  秋官</hi>
　鄉士掌國中<hi>鄭司農云謂國中至百里郊也𤣥謂其地則距王城百里内也言掌國中此主國中獄也六鄉之獄在國中</hi>各掌其鄉之民數而糾戒之<hi>鄉士八人言各者四人而分主三鄉</hi>　遂士掌四郊<hi>鄭司農云謂百里外至三百里也𤣥謂其地則距王城百里以外至二百里言掌四郊者此主四郊獄也六遂之獄在四郊</hi>各掌其遂之民數而糾<lb/>
其戒令<hi>遂士十二人言各者二人而分主一遂</hi>　縣士掌野<hi>鄭司農云掌三百里至四百里大夫所食晉韓須為公族大夫食縣𤣥謂地距王城二百里以外三百里曰野三百里以外至四百里曰縣四百里以外至五百里曰都都縣野之地其邑非王子弟公卿大夫之采地則皆公邑也謂之縣縣士掌其獄焉<pb n="27b"/>言掌野者郊外曰野大總言之也獄居近野之縣獄在二百里上縣之縣獄在三百里上都之縣獄在四百里上</hi>各掌其縣之民數糾其戒令　方士掌都家<hi>鄭司農云掌四百里至五百里公所食魯季氏食於都𤣥謂都王子弟及公卿之采地家大夫之采地大都任畺地小都任縣地家邑任稍地不言掌其民數民不純屬王</hi>凡都家之大事聚衆庻則各掌<lb/>
其方之禁令<hi>方士十六人言各掌其方者四人而主一方也其方以王之事動衆則為班禁令焉</hi>
以時修其縣法若嵗終則省之而誅賞焉<hi>縣法縣師之職也其職掌邦國都鄙稍甸郊野之地域而辨其夫家人民田萊之數及其六畜車輦之稽方士以四時修此法嵗終又省之則與掌民數亦相近  並秋官</hi>
<pb n="28a"/>
　　右鄉邑之政<lb/>
神農氏作斵木為耜揉木為耒耒耨之利以教天下盖<lb/>
取諸益<hi>二體皆木上入下動天下之益莫大於此  繫辭傳</hi>　少皥氏以鳥名官<lb/>
九扈為九農正扈民無淫者也<hi>注見職官</hi>　帝曰棄黎民阻<lb/>
飢汝后稷播時百穀<hi>阻厄后君也有爵土之稱播布也穀非一種故曰百穀此因禹之讓而申命之使仍舊職以終其事也  舜典</hi>　大宰以九職任萬民一曰三農<lb/>
生九榖七曰嬪婦化治絲枲<hi>詳見民政篇</hi>　大司徒辨十有<lb/>
二壤之物而知其種以教稼穡樹蓺<hi>壤亦土也變言耳以萬物自生焉則<pb n="28b"/>言土土猶吐也以人所耕而樹蓺焉則言壤壤和緩之貌詩曰樹之榛栗又曰我蓺黍稷蓺猶蒔也  地官</hi>
　土方氏以辨土宜土化之法而授任地者<hi>土宜謂九穀植穉所宜也土化地之輕重糞種所宜用也任地者載師之屬  夏官</hi>　草人掌土化之法以<lb/>
物地相其宜而為之種<hi>土化之法化之使美若氾勝之術也以物地占其形色為之種黄白宜以種禾之屬</hi>凡糞種騂剛用牛赤緹用羊墳壤用麋渇澤<lb/>
用鹿鹹潟用貆勃壤用狐埴壚用豕彊㯺用蕡輕爂用<lb/>
犬<hi>凡所以糞種者皆謂煑取汁也赤緹縓色也渇澤故水處也潟鹵也貆貒也勃壤粉解者埴壤黏疏者强㯺强堅者輕爂輕脆者故書騂為挈墳作蚠杜子春挈讀為騂謂地色赤而土剛强也鄭司農云用牛以牛骨<pb n="29a"/>汁漬其種也謂之糞種墳壤多蚠䑕也壤白色蕡麻也𤣥謂墳壤潤解  地官</hi>　稻人掌稼下<lb/>
地<hi>以水澤之地種榖也謂之稼者有似嫁女相生</hi>以瀦畜水以防止水以溝蕩<lb/>
水以列舍水以澮冩水以渉揚其芟作田<hi>鄭司農説瀦防以春秋傳曰町原防規偃瀦以列舎水列者非一道以去水也以涉楊其芟以其水寫故得行其田中舉其芟鉤也杜子春讀蕩為和蕩謂以溝行水也𤣥謂偃瀦者畜流水之陂也防瀦旁隄也遂田首受水小溝也列田之畦㽟也澮田尾去水大溝作猶治也開遂舎水於列中因涉之揚去前年所芟之草而治田種稻</hi>凡稼澤夏<lb/>
以水殄草而芟夷之<hi>殄病也絶也鄭司農説芟夷以春秋傳曰芟夷蕰崇之今時謂禾下麥為荑下麥言芟刈其禾於下種麥也𤣥謂将以澤地為稼者必於夏六月之時大雨時行以水病絶草之後<pb n="29b"/>生者至秋水涸芟之明年乃稼</hi>澤草所生種之芒種<hi>鄭司農云澤草之所生其地可種芒種芒種稻麥也</hi>　司稼掌巡邦野之稼而辨穜稑之種周知其<lb/>
名與其所宜地以為法而縣於邑閭<hi>周猶徧也徧知種所宜之地縣以示民後年種穀用為法也</hi>　遂人以嵗時稽其人民而授之田野教<lb/>
之稼穡<hi>詳見上章</hi>　遂師巡其稼穡而移用其民以救其時<lb/>
事<hi>移用其民使轉相助救時急事也四時耕耨斂艾芟地之宜晚早不同而有天期地澤風雨之急</hi>
遂大夫以嵗時稽其夫家之衆寡以教稼穡以稽功事<lb/>
<hi>詳見上章</hi>正嵗簡稼器修稼政<hi>簡猶閲也稼器耒耜鎡基之屬稼政孟春之月令所云皆<pb n="30a"/>脩封疆審端徑術善相丘陵阪險原隰土地所宜五榖所殖以教道民必躬親之</hi>　縣正趨其<lb/>
稼事而賞罰之<hi>詳見上章</hi>　鄼長趨其耕耨稽其女功<hi>女功絲枲之事</hi>　里宰以嵗時合耦于耡以治稼穡趨其耕耨行其<lb/>
秩叙<hi>考工記曰耜廣五寸二耜為耦此言兩人相助耦而耕也鄭司農云耡讀為藉杜子春云耡讀為助謂相佐助也𤣥謂耡者里宰治處也若今街彈之室於此合耦使相佐助因放而為名月令季冬命農師計耦耕事修耒耜具田器是其嵗時與合人耦則牛耦亦可知也秩叙受耦相佐助之次第  並地官</hi>　車<lb/>
人為耒庛長尺有一寸中直者三尺有三寸上句者二<lb/>
尺有二寸<hi>鄭司農云耒謂耕耒庛讀為其顙有庛之庛謂耒下岐𤣥謂庛讀為棘刺之刺刺耒下前<pb n="30b"/>曲接耜</hi>自其庛縁其外以至於首以弦其内六尺有六寸<lb/>
與歩相中也<hi>縁外六尺有六寸内弦六尺應一歩之尺數耕者以田器為度宜耜異材不在數中</hi>
堅地欲直庛柔地欲句庛直庛則利推句庛則利發倨<lb/>
句磬折謂之中地<hi>中地之耒其庛與直者如磬折則調矣調則弦六尺  考工記</hi>　段<lb/>
氏為鎛器<hi>鎛器田器錢鎛之屬  同上</hi>　雍氏掌溝瀆澮池之禁凡<lb/>
害於國稼者春令為阱擭溝瀆之利於民者秋令塞阱<lb/>
杜擭<hi>溝瀆澮田間通水者也池謂陂障之水道也害於國稼謂水潦及禽獸也阱穿地為<graphic n="KR2238" url="https://raw.githubusercontent.com/kanripo/KR-Gaiji/master/images/KR2238.png" mimeType="image/png"/>所以禦禽獸其或超踰則䧟焉世謂之䧟阱擭柞鄂也堅地阱淺則設柞鄂于其中秋而杜塞阱擭収刈之時為其限害人<pb n="31a"/>也書費誓曰□乃擭敜乃阱時秋也伯禽以出師征徐戎  秋官</hi>　載師凡宅不毛者<lb/>
有里布凡田不耕者出屋粟凡民無職事者出夫家之<lb/>
征<hi>鄭司農云宅不毛者謂不種桑麻也𤣥謂宅不毛者罰以一里二十五家之泉空田者罰以三家之税粟以共吉凶二服及喪器也民有間無職事者出夫税家税也夫税者百畆之税家税者出士徒車輦給繇役地官</hi>　閭師凡庶民不畜者祭無牲不耕者祭無盛不樹<lb/>
者無槨不蠶者不帛不績者不衰<hi>掌罰其家事也盛黍稷也槨周棺也不帛不得衣帛也不衰不得衣衰也皆所以耻不免  同上</hi>　旅師凡用粟春頒而秋<lb/>
斂之<hi>困時施之饒時収之  同上</hi>　春省耕而補不足秋省斂而助<lb/>
<pb n="31b"/>
不給<hi>春秋巡行郊野察民之所不足而補助之  孟子</hi>　孟春天氣下降地氣<lb/>
上騰天地和同草木萌動王命布農事命田舎東郊皆<lb/>
修封疆審端徑術善相丘陵阪險原隰土地所宜五榖<lb/>
所殖以教道民必躬親之田事既飭先定準直農乃不<lb/>
惑　毋聚大衆毋置城郭　仲春耕者少舎乃脩闔扇<lb/>
毋作大事以妨農之事　季春命司空曰時雨将降下<lb/>
水上騰循行國邑周視原野脩利隄防道達溝瀆開通<lb/>
道路毋有障塞　孟夏毋起土功毋發大衆　命野虞<lb/>
<pb n="32a"/>
出行田原為天子勞農勸民毋或失時命司徒巡行縣<lb/>
鄙命農勉作毋休于都驅獸毋害五榖毋大田獵農乃<lb/>
登麥　仲夏農乃登黍　季夏毋發令而待以妨神農<lb/>
之事是月也土潤溽暑大雨時行燒薙行水利以殺草<lb/>
如以熱湯可以糞田疇可以美土疆　孟秋農乃登穀<lb/>
命百官始収斂完隄防謹壅塞以備水潦　仲秋乃命<lb/>
有司趣民収斂務畜菜多積聚乃勸種麥毋或失時其<lb/>
有失時行罪無疑　季秋乃命冡宰農事備収舉五榖<lb/>
<pb n="32b"/>
之要　仲冬農有不収藏積聚者馬牛畜獸有放佚者<lb/>
取之不詰　季冬氷以入令告民出五種命農計耦耕<lb/>
事修耒耜具田器<hi>注並詳月令篇</hi>
　　右農政<hi>宣公十四年公羊傳何休注云聖人制井田之法而口分之一夫一婦受田百畝以</hi>
　　<hi>養父母妻子種榖不得種一榖以備災害田中不得有樹以妨五榖還廬舍種桑荻襍菜畜五母雞</hi>
　　<hi>兩母豕瓜果種疆畔女工蠶織老者得衣帛焉得食肉焉死者得𦵏焉在田曰廬在邑曰里一里八</hi>
　　<hi>十户八家共一巷中里為校室選其耆老有髙徳者名曰父老其有辯䕶伉健者為里正皆受倍田</hi>
　　<hi>得乗馬父老比三老孝弟官屬里正比庶人在官之吏民春夏出田秋冬入保城郭田作之時春父</hi>
<pb n="33a"/>
　　<hi>老及里正旦開門坐塾上晏出後時者不得出莫不持樵者不得入五穀畢入民皆居宅里正促緝</hi>
　　<hi>績男女同巷相從夜績至於夜中故女功一月得四十五日作從十月盡正月止</hi>神農之<lb/>
　　法曰丈夫丁壯而不耕天下有受其飢者婦人當<lb/>
　　年而不織天下有受其寒者故身自耕妻親織以<lb/>
　　為天下先<hi>淮南子</hi>　五畝之宅樹墻下以桑匹婦蠶<lb/>
　　之則老者足以衣帛矣五母雞二母彘毋失其時<lb/>
　　老者足以無失肉矣百畝之田匹夫耕之八口之<lb/>
　　家可以無飢矣<hi>此文王之政也一家養母雞五母彘二也</hi>所謂西伯善<lb/>
<pb n="33b"/>
　　養老者制其田里教之樹畜導其妻子使養其老<lb/>
　　五十非帛不煖七十非肉不飽不煖不飽謂之凍<lb/>
　　餒文王之民無凍餒之老者此之謂也<hi>田謂百畝之田里謂</hi>
　　<hi>五畝之宅樹謂耕桑畜謂雞彘也趙氏曰善養老者教導之使可以養其老耳非家賜而人益之也</hi>
　　<hi>子孟</hi>　嗟嗟臣工敬爾在公王釐爾成來咨來茹<lb/>
　　<hi>嗟嗟重嘆以深勅之也臣工羣臣百官也公公家也釐賜也成成法也茹度也  此戒農官之詩先</hi>
　　<hi>言王有成法以賜汝汝當來咨度也</hi>嗟嗟保介維莫之春亦又何求<lb/>
　　如何新畬於皇來牟将受厥明明昭上帝迄用康<lb/>
<pb n="34a"/>
　　年命我衆人痔乃錢鎛奄觀銍艾<hi>保介見月令吕覽其説不同然</hi>
　　<hi>皆為藉田而言盖農官之副也莫春斗柄建辰夏正之三月也畬三嵗田也於皇歎美之詞來牟麥</hi>
　　<hi>也明上帝之明賜也言麥将熟也迄至也康年猶豐年也衆人甸徒也痔具錢銚鎛鉏皆田器也銍</hi>
　　<hi>鑊禾短䥥也艾穫也如此乃言所戒之事言三月則當治其新畬矣今  何哉然麥已将熟則可以</hi>
　　<hi>受上帝之明賜而此明昭之上帝又将賜我新畬以豐年也於是命甸徒具農器以治其新畬而又</hi>
　　<hi>将忽見其収成也  周頌臣工</hi>　噫嘻成王既昭假爾率時農夫<lb/>
　　播厥百榖駿發爾私終三十里亦服爾耕十千維<lb/>
　　耦<hi>噫嘻亦歎辭也昭明假格也爾田官也時是駿大發耕也私私田也三十里萬夫之地四旁有</hi>
<pb n="34b"/>
　　<hi>川内方三十三里有竒言三十里舉成數也耦二人並耕也  此連上篇亦戒農官之詞昭假爾猶</hi>
　　<hi>言格爾衆庻盖成王始置田官而嘗戒命之也爾當率時農夫播其百榖使之大發其私田皆服其</hi>
　　<hi>耕事萬人為耦而並耕也盖耕本以二人為耦今合一川之衆為言故云萬人畢出并力齊心如合</hi>
　　<hi>一耦也此必鄉遂之官司稼之屬其職以萬夫為界者溝洫用貢法無公田故皆謂之私蘇氏曰民</hi>
　　<hi>曰雨我公田遂及我私而君曰駿發爾私終三十里其上下之間交相忠愛如此  周頌噫嘻</hi>
　　宣王即位不藉千畝虢文公諌曰不可王事唯農<lb/>
　　是務無有求利於其官以干農功三時務農而一<lb/>
　　時講武故征則有威守則有則<hi>詳見王朝禮</hi>　單襄公<lb/>
<pb n="35a"/>
　　假道於陳以聘於楚歸告定王曰陳侯不有大咎<lb/>
　　國必亡周制有之曰民無縣耜<hi>言常用也入土曰耜耜柄曰耒</hi>野<lb/>
　　無奥草<hi>皆墾辟也奥深也</hi>不奪民時不蔑民功<hi>蔑棄也</hi>有優<lb/>
　　無匱有逸無罷國有班事<hi>國城邑也班次也執事有次</hi>縣有序<lb/>
　　民<hi>縣鄙之民從事有序</hi>今陳國道路不可知田在草間<hi>不懇者多</hi>
　　功成而不収<hi>野場若棄也</hi>民罷於逸樂<hi>罷於為國君作逸樂之事</hi>是<lb/>
　　棄先王之法制者也<hi>周語</hi>
少皥氏以鳥名官五雉為五工正利器用正度量夷民<lb/>
<pb n="35b"/>
者也<hi>注見職官</hi>　帝曰疇若予工僉曰垂哉帝曰俞咨垂汝<lb/>
共工垂拜稽首讓於殳斨暨伯與帝曰俞往哉汝諧<hi>若順其理而治之也曲禮六工有土工金工石工木工獸工草工周禮有攻木之工攻金之工攻皮之工設色之工摶埴之工皆是也帝問誰能順治予百工之事者垂臣名有巧思荘子曰儷工倕之指即此也殳斨伯與三臣名也殳以積竹為兵建兵車者斨方銎斧也古者多以其所能為名殳斨豈能為二器者歟往哉汝諧者往哉汝和其職也  舜典</hi>　有虞氏上陶夏后氏上匠殷人上梓周人<lb/>
上輿<hi>官各有所尊王者相變也舜至質貴陶器甒大瓦棺是也禹治洪水民降丘宅土卑宫室盡力乎溝洫而尊匠湯放桀疾禮樂之壊而尊梓武王誅紂疾上下失其服飾而尊輿  考工記</hi>　天子之<lb/>
<pb n="36a"/>
六工曰土工金工石工木工獸工草工典制六材<hi>此亦殷時制也周則皆屬司空土工陶瓬也金工築冶鳧㮚鍛桃石工玉人磬人也木工輪輿弓廬匠車梓也獸工函鮑韗韋裘也惟草工職亡盖謂作萑葦之器  曲禮</hi>　大宰以九職任萬民五曰<lb/>
百工飭化八材<hi>詳見民政章</hi>　凡攻木之工七攻金之工六<lb/>
攻皮之工五設色之工五刮摩之工五摶埴之工二<hi>攻猶治也搏之言拍也埴黏土也故書七為十刮作捖鄭司農云十當為七捖摩之工謂玉工也捖讀為刮其事亦是也</hi>攻木之工輪輿弓廬匠車梓攻金之工築冶鳧㮚段<lb/>
桃攻皮之工函鮑韗韋裘設色之工畫繢鍾筐㡛刮摩<lb/>
<pb n="36b"/>
之工玉楖雕矢磬摶埴之工陶旊<hi>事官之屬六十此識其五材三十工略記其事耳其曰某人者以其事名官也其曰某氏者官有世功若族有世業以氏名官者也廬矛㦸矜秘也國語曰侏儒扶廬梓榎屬也故書雕或為舟鄭司農云輪輿弓廬匠車梓此七者攻木之工官别名也孟子曰梓匠輪輿鮑讀為鮑魚之鮑書或為鞄蒼頡篇有鮑菀韗讀為歴運之運慌讀為芒芒禹迹之芒楖讀如巾櫛之櫛旊讀為甫始之甫埴書或為植杜子春云雕或為舟者非也𤣥謂瓬讀為放於此乎之放  考工記</hi>　攻<lb/>
金之工築氏執下齊冶氏執上齊鳧氏為聲㮚氏為量<lb/>
段氏為鎛器桃氏為刃<hi>多錫為下齊大刃削殺氏鑒燧也少錫為上齊鐘鼎斧斤戈㦸也聲鍾錞于之屬量豆區鬴也鎛器田器錢鎛之屬刃大刃刀劒之屬</hi>金有六齊<hi>目和金之品數</hi>
<pb n="37a"/>
六分其金而錫居一謂之鐘鼎之齊五分其金而錫居<lb/>
一謂之斧斤之齊四分其金而錫居一謂之戈㦸之齊<lb/>
參分其金而錫居一謂之削殺矢之齊金錫半謂之鑒<lb/>
燧之齊<hi>鑒燧取水火於日月之器也鑒亦鏡也凡金多錫則忍白且明也  同上</hi>凡鑄金之<lb/>
状<hi>故書状作壮杜子春云當為状謂鑄金之形状</hi>金與錫黒濁之氣竭黄白次<lb/>
之黄白之氣竭青白次之青白之氣竭青氣次之然後<lb/>
可鑄也<hi>消湅金錫精麤之候  同上</hi>　季春命工師令百工審五庫<lb/>
之量金鐵皮革筋角齒羽箭幹脂膠丹漆毋或不良百<lb/>
<pb n="37b"/>
工咸理監工日號毋悖於時毋或作為滛巧以蕩上心<lb/>
　季秋霜始降則令百工休　孟冬命工師效功陳祭<lb/>
器案度程毋或作為淫巧以蕩上心必功致為上物勒<lb/>
工名以考其誠功有不當必行其罪以窮其情<hi>注並見月令篇</hi>
　來百工則財用足<hi>來百工則通功易事農末相資故財用足</hi>日省月試既<lb/>
稟稱事所以勸百工也<hi>旣讀曰餼餼禀稍食也稱事如周禮藁人職曰考其弓弩以上下其食是也  中庸</hi>
　　右工政　國有六職百工與居一焉<hi>百工司空事官之属於天</hi>
<pb n="38a"/>
　　<hi>地四時之職亦處其一也司空掌營城郭建都邑立社稷宗廟造宫室車服器械監百工者唐虞以</hi>
　　<hi>上曰共工</hi>或坐而論道或作而行之或審曲面埶以飭<lb/>
　　五材以辨民器或通四方之珍異以資之或飭力<lb/>
　　以長地財或治絲麻以成之<hi>言人徳能事業之不同者也論道謂謀慮</hi>
　　<hi>治國之政令也作起也辨猶具也資取也操也鄭司農云審曲面埶審察五材曲直方面形埶之宜</hi>
　　<hi>以治之及隂陽之向背是也春秋傳曰天生五材民並用之謂金木水火土也故書資作齊杜子春</hi>
　　<hi>云齊當為資讀為冬資絺綌之資𤣥謂此五材金木皮玉土</hi>坐而論道謂之王<lb/>
　　公<hi>天子諸侯</hi>作而行之謂之士大夫<hi>親受其職居其官也</hi>審曲面<lb/>
<pb n="38b"/>
　　埶以飭五材以辨民器謂之百工<hi>五材各百工言百衆言之也</hi>
　　通四方之珍異以資之謂之商旅<hi>商旅販賣之客也易曰至日商</hi>
　　<hi>旅不行</hi>飭力以長地財謂之農夫<hi>三農受夫田也</hi>治絲麻以<lb/>
　　成之謂之婦功<hi>布帛婦官之事</hi>粤無鎛燕無函秦無廬胡<lb/>
　　無弓車<hi>此四國者不置是工也鎛田器詩云偫乃錢鎛又曰其鎛斯㨄鄭司農云函讀為國</hi>
　　<hi>君含垢之含函鎧也孟子曰矢人豈不仁於函人哉矢人惟恐不傷人函人惟恐傷人廬讀為纑謂</hi>
　　<hi>矛㦸柄竹櫕柲或曰摩䥨之器胡今匈奴</hi>粤之無鎛也非無鎛也夫人<lb/>
　　而能為鎛也燕之無函也非無函也夫人而能為<lb/>
<pb n="39a"/>
　　函也秦之無廬也非無廬也夫人而能為廬也胡<lb/>
　　之無弓車也非無弓車也夫人而能為弓車也<hi>言其</hi>
　　<hi>大夫人人皆能作是器不須國工粤地塗泥多草薉而山出金錫鑄冶之業田器尤多燕近强胡習</hi>
　　<hi>作甲胄秦多細木善作矜秘匈奴無屋宅田獵畜牧逐水草而居皆知為弓車</hi>知者創物<lb/>
　　<hi>謂始闓端造器物若世本作者是也</hi>巧者述之守之世謂之工<hi>父子世以</hi>
　　<hi>相教</hi>百工之事皆聖人之作也<hi>事無非聖人所為也</hi>爍金以為<lb/>
　　刃凝土以為器作車以行陸作舟以行水此皆聖<lb/>
　　人之所作也<hi>凝堅也故書舟作周鄭司農云周當作舟</hi>天有時地有氣<lb/>
<pb n="39b"/>
　　材有美工有巧合此四者然後可以為良<hi>時塞温也氣剛</hi>
　　<hi>柔也良善也</hi>材美工巧然而不良則不時不得地氣也<lb/>
　　<hi>不時不得天時</hi>橘踰淮而北為枳鸜鵒不踰濟貉踰汶則<lb/>
　　死此地氣然也<hi>鸜鵒鳥也春秋昭二十五年有鸜鵒來巢傳曰書所無也鄭司農云</hi>
　　<hi>不踰齊無妨於中國有之貉或為猨謂善緣木之猨也汶水在魯北</hi>鄭之刀宋之斤<lb/>
　　魯之削吳粤之劒遷乎其地而弗能為良地氣然<lb/>
　　也<hi>去此地而作之則不能使良也</hi>燕之角荆之幹妢胡之笴吳粤<lb/>
　　之金錫此材之美者也<hi>荆荆州也幹柘也可以為弓弩之幹妢胡胡子之國</hi>
<pb n="40a"/>
　　<hi>在楚旁笴矢斡也禹貢荆州貢杶幹栝柏及箘簵楛故書笴為筍杜子春云妢讀為焚咸丘之焚書</hi>
　　<hi>或為邠妢胡地名也筍當為笴笴讀為槀謂箭槀</hi>天有時以生有時以殺<lb/>
　　草木有時以生有時以死石有時以泐水有時以<lb/>
　　凝有時以澤此天時也<hi>言百工之事當審其時也鄭司農云泐讀如再扐而</hi>
　　<hi>後掛之扐扐謂石解散也夏時盛暑大熱則然  考工記</hi>
　<lb/>
　<lb/>
　<lb/>
<pb n="40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮書綱目卷六十二<lb/>
</p>
<p>
</p>
  </div>
</body>
</text>
</TEI>
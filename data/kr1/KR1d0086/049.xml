<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮書綱目卷四十七</head>
    <p>
<pb n="1a"/>
欽定四庫全書<lb/>
　禮書綱目卷四十七　　　　　婺源江永撰<lb/>
祭義<lb/>
夫禮必本于天殽于地列于鬼神<hi>聖人則天之明因地之利取法度于鬼神以制禮下教令也既又祀之教民嚴上也鬼者精魂所歸神者引物而出謂祖廟山川五祀之屬也</hi>達于<lb/>
喪祭<hi>民知嚴上則此禮達于下也  禮運</hi>　夫政必本于天殽以降下<hi>降下也殽天之氣以下教令天有運移之期隂陽之節也</hi>命降于社之謂殽地<hi>謂教令由社下者也社土地之主也周禮土㑹之法有五地之物生</hi>降于祖廟之謂仁義<hi>謂教令由祖下<pb n="1b"/>者大傳曰自禰率而上至于祖逺者輕仁也自祖率而下至于禰髙者重義也</hi>降于山川之謂<lb/>
興作<hi>謂教令由山川下者也山川有草木禽獸可作器物共國事</hi>降于五祀之謂制<lb/>
度<hi>謂教令由五祀下者五祀有□霤門户灶行之神此始為宫室制度  同上</hi>　先王患禮<lb/>
之不達于下也<hi>患下不信也</hi>故祭帝于郊所以定天位也祀<lb/>
社于國所以列地利也祖廟所以本仁也山川所以儐<lb/>
鬼神也五祀所以本事也<hi>此所以達禮于下也教民尊神也</hi>故禮行于<lb/>
郊而百神受職焉禮行于社而百貨可極焉禮行于祖<lb/>
廟而孝慈服焉禮行于五祀而正法則焉<hi>言信得其禮則神物與天<pb n="2a"/>皆應之百神列宿也百物金玉之屬</hi>故自郊社祖廟山川五祀義之脩而<lb/>
禮之藏也<hi>脩猶飾也藏若其城郭然  同上</hi>　天地之祭宗廟之事倫<lb/>
也<hi>倫之言順也</hi>社稷山川之事鬼神之祭體也<hi>天地人之别體也  禮器</hi>
　祀帝于郊敬之至也<hi>言就而祭之不敢致也</hi>宗廟之祭仁之至<lb/>
也<hi>仁恩也父子主恩也  同上</hi>　子曰郊社之義所以仁鬼神也嘗<lb/>
禘之禮所以仁昭穆也<hi>仁猶存也凡存此者所以善全之道也郊社嘗禘存死之善者也郊有后稷社有句龍</hi>明乎郊社之義嘗禘之禮治國其如指諸<lb/>
掌而已乎<hi>治國指諸掌言易知也郊社嘗禘尊卑之事有治國之象焉  仲尼燕居</hi>　昔先<lb/>
<pb n="2b"/>
王之制禮也因其財物而致其義焉爾故作大事必順<lb/>
天時<hi>大事祭祀也春秋傳曰啟蟄而郊龍見而雩始殺而嘗閉蟄而烝</hi>為朝夕必放于<lb/>
日月<hi>日出東方月生西方</hi>為高必因丘陵<hi>謂冬至祭天于圓丘之上</hi>為下必因<lb/>
川澤<hi>謂夏至祭地于方澤之中</hi>是故天時雨澤君子達亹亹焉<hi>逹猶皆也亹亹勉勉也君子愛物見天雨澤皆勉勉勸樂</hi>是故昔先王尚有德尊有道任<lb/>
有能舉賢而置之聚衆而誓之<hi>古者将有大事必選賢誓衆重事也</hi>是故<lb/>
因天事天<hi>天髙因髙者以事也</hi>因地事地<hi>地下因下者以事也</hi>因名山升中<lb/>
于天<hi>名猶大也升上也中猶成也謂廵守至于方嶽燔柴祭天告以諸侯之成功也孝經説曰封乎泰山<pb n="3a"/>考績燔燎禅乎梁甫刻石紀號也</hi>因吉土以享帝于郊<hi>吉土王者所卜而居之土也饗帝于郊以四時所兆祭于四郊者也今漢亦四時迎氣其禮則簡</hi>升中于天而鳯凰降<lb/>
龜龍假<hi>功成而太平隂陽氣和而致象物</hi>饗帝于郊而風雨節寒暑時<lb/>
<hi>五帝主五行五行之氣和而庶徵得其序也五行木為雨金為暘火為燠水為寒土為風</hi>是故聖人<lb/>
南面而立而天下大治<hi>南面立者視朝  禮器</hi>　郊之祭也迎長<lb/>
日之至也<hi>易説曰三王之郊一用夏正夏正建寅之月也此言迎長日者建邜而晝夜分而日長也日家語王肅註曰周人始以  至之月冬日至而日長</hi>大報天而主日也<hi>大猶徧也天之神日為尊</hi>兆于南郊就陽位也<hi>日太陽之精也陽家語云兆丘于南所以就  位也于郊<pb n="3b"/>故謂之郊焉王曰兆丘于南謂之圜丘兆之于南郊也然則郊之名有三焉築為圜丘以象天自然故謂之圜丘圜丘人之所造故謂之泰壇于南郊在南説學者謂南郊與圜丘異若是則詩易尚書謂之圜丘也又不通泰壇之名或乃謂周官圜丘虚妄之言皆不通典制也</hi>掃地而祭於其質也<hi>王曰地圜丘之地掃焉而祭貴其質也</hi>器用陶匏以象天地之性也<hi>觀天下之物無可以稱其德取王曰人之作物無可稱之故  天地之性以自然也</hi>于郊故謂之郊牲用騂<lb/>
尚赤也用犢貴誠也<hi>尚赤者周也之王曰犢質慤貴誠  美也</hi>郊之用辛也<lb/>
周之始郊日以至<hi>言日以周郊天之月而至陽氣新用事順之而用辛日此説非也郊天之月而日至魯禮也三王之郊一用夏正魯以無冬至祭天于圜丘之事是以建子之月郊天示先有事也用辛<pb n="4a"/>日者凡為人君當齊戒自新耳周衰禮廢儒者見周禮盡在魯因推魯禮以言周事  家語云周之始郊其月以日至其日用上辛至于啟蟄之月則又祈穀于上帝此二者天子之禮也魯無冬至大郊之事䧏殺于天子是以不同也王曰祈求也為農求穀于上帝月令孟春之月乃以元日祈穀于上帝魯無仲冬大郊之事至于祈農與天子同故春秋傳曰夫郊祀后稷以祈農事也是故啟蟄而郊郊而後耕而學者不知推經禮之指歸皮膚妄説乃至顛倒神祗變易時日遷改兆位良可痛心者也</hi>卜郊受命于祖廟作龜<lb/>
于禰宮尊祖親考之義也<hi>受命謂告之退而卜之王曰禰宮父廟也受祭天  命于祖而作龜于父廟</hi>卜之日王立于澤親聽誓命受教諫之義也<lb/>
<hi>澤澤宮也所以擇賢之宮也既卜必到擇宮擇可與祭祀者因誓勅之以禮也禮器曰舉賢而置之聚衆而誓<pb n="4b"/>之是也親王曰誓命祭天所以威儀也王  受之故曰受教諫之義</hi>獻命庫門之内戒百<lb/>
官也大廟之命戒百姓也<hi>王自澤宮而還以誓命重相申勑也庫門在雉門之外入庫門則至廟門外矣大廟者祖廟也百官公卿以下也百姓王之親也入廟戒親親也王自此還齊路寝之室庫或為廐</hi>祭之日王皮弁以聽祭報示民嚴上也<hi>報猶白也夙興朝服以待白祭事者乃後服祭服而行事也周禮祭之日小宗伯逆齍省鑊告時于王告備于王也</hi>喪者不<lb/>
哭不敢凶服氾埽反道鄉為田燭<hi>謂郊道之民為之也反道剗令新土在上也田燭田首為燭也</hi>弗命而民聽上<hi>化王嚴上</hi>祭之日王被衮以象天<lb/>
<hi>謂有日月星晨之章此魯禮也周禮王祀昊天上帝則服大裘而冕祀五帝亦如之魯侯之服自衮冕而下也<pb n="5a"/>王家語云天子大裘以黼之被裘象天又云既至泰壇  脱裘矣服衮以臨燔柴王曰大裘為黼文也言被之大裘其有象天之文故被之道路至大壇而脱之</hi>戴冕璪十有二旒則天数也<lb/>
<hi>天之大數不過十二</hi>乗素車貴其質也旂十有二旒龍章而設日<lb/>
月以象天也<hi>設日月畫于旂上素車殷路也魯公之郊用殷禮也</hi>天垂象聖人則<lb/>
之郊所以明天道也<hi>明謂則之以示人也</hi>帝牛不吉以為稷牛<hi>飬牲必有二也</hi>帝牛必在滌三月稷牛唯具所以别事天神與人鬼<lb/>
也<hi>滌牢中所搜除處也唯具遭時又選可用也</hi>萬物本乎天人本乎祖此所<lb/>
以配上帝也<hi>言俱本可以配</hi>郊之祭也大報本反始也<hi>郊特牲</hi>
<pb n="5b"/>
有以下為貴者至敬不壇埽地而祭有以素為貴者至<lb/>
敬無文大路素而越席犧尊疏布鼏椫杓<hi>明堂位曰大路殷路也鼏或作幕椫木白理也  禮器</hi>　禮不盛服不充<hi>禮盛者服充大事不崇曲敬</hi>故大<lb/>
裘不裼乗路車不式<hi>謂祭天也周禮王祀昊天上帝則服大裘而冕乗玉路或曰乗兵車不式玉藻</hi>　　郊之祭也喪者不敢哭凶服者不敢入國門<lb/>
敬之至也<hi>祭者吉禮不欲聞見凶人  祭義</hi>　子曰孝莫大于嚴父<hi>萬物資始于乾人倫資父為天故孝行之大莫過于尊嚴其父也</hi>嚴父莫大於配天則周<lb/>
公其人也<hi>謂父為天雖無貴賤然以父配天之禮始自周公故曰其人也</hi>昔者周公郊<lb/>
<pb n="6a"/>
祀后稷以配天<hi>后稷周之始祖也郊謂圜丘祀天也周公攝政因行郊天之祭乃尊始祖以配之也</hi>宗祀文王於明堂以配上帝<hi>明堂天子布政之堂也周公因祀五方上帝于明堂乃尊文王以配之也</hi>是以四海之内各以其職來祭<hi>君行嚴配之禮則徳教刑于四海海内諸侯各脩其職來助祭也  孝經</hi>　郊則曷為必祭稷王者必<lb/>
以其祖配王者則曷為必以其祖配自内出者無匹不<lb/>
行自外至者無主不止<hi>公羊傳詳見天神篇</hi>　祀乎明堂所以教<lb/>
諸侯之孝也<hi>祀乎明堂宗祀文王  祭義</hi>　古者先王既有天下又<lb/>
崇立于上帝明神而敬事之<hi>崇尊也立立其祀也上帝天也明神日月也</hi>于<lb/>
<pb n="6b"/>
是乎有朝日夕月以教民事君<hi>禮天子以春分朝日以秋分夕月拜日于東門之外然則夕月在西門之外必矣  國語周語</hi>　古者帝王躬率有司百執事<lb/>
而以正月朝迎日于東郊所以為萬物先而尊事天也祀<lb/>
上帝于南郊所以報天德<hi>堯典曰寅賔出日此之謂也  尚書大傳</hi>　三代<lb/>
之禮天子春朝朝日秋暮夕月所以明有别也<hi>祭日東壇祭月西壇故以别内外以端其位  大戴禮</hi>　祭日于壇祭月于坎以别幽明<lb/>
以制上下<hi>幽明者謂日照晝月照夜</hi>祭日于東祭月于西以别外内<lb/>
以端其位<hi>端正</hi>日出于東月生于西隂陽長短終始相巡<lb/>
<pb n="7a"/>
以致天下之和<hi>巡讀如沿漢之沿謂更相从道  祭義</hi>　雖為天子必有<lb/>
尊也貴為諸侯必有長也故天子朝日諸侯朝朔<hi>穀梁傳詳見天神篇</hi>　天子冕而執鎮圭率諸侯而朝日東郊所以教<lb/>
尊尊也<hi>大戴禮</hi>　社祭土而主隂氣也君南鄉于北墉下<lb/>
答隂之義也<hi>墻謂之墉北墉社内北墻</hi>日用甲日之始也<hi>國中之神莫貴于社</hi>
天子大社必受霜露風雨以達天地之氣也<hi>大社王為群姓所立</hi>
是故喪國之社屋之不受天陽也薄社北墉使隂明也<lb/>
<hi>絶其陽通其隂而已薄社殷之社殷始都薄</hi>社所以神地之道也地載萬物<lb/>
<pb n="7b"/>
天垂象取財于地取法于天是以尊天而親地也故教<lb/>
民美報焉家主中霤而國主社宗本也<hi>中霤亦土神也</hi>唯為社<lb/>
事單出里唯為社田國人畢作唯社丘乗共粢盛所以<lb/>
報本反始也<hi>單出里皆徃祭社于都鄙二十五家為里畢作人則盡行非徒羡也丘十六井也四丘六十四井曰甸故謂之乗乗者以于車賦出長轂一乗乗或為鄰</hi>季春出火為焚也<hi>謂焚莱也凡出火以火出建辰之月火始出</hi>然後簡其車賦而厯其卒伍而君親<lb/>
誓社以習軍旅左之右之坐之起之以觀其習變也<hi>簡厯謂算具陳列之也君親誓社誓吏士以習軍旅既而遂田以祭社也言祭社則此是仲春之禮也仲春以火田<pb n="8a"/>田止弊火然後獻禽至季春出火而民乃用火今云季春出火乃誓社記者誤也社或為省</hi>而流示<lb/>
之禽而塩諸利以觀其不犯命也<hi>流猶行也行行田也塩讀為豓行田示之以禽使歆豓之觀其用命否也謂禽為利者凡田大獸公之小禽私也</hi>求服其志不貪其<lb/>
得<hi>失伍而獲猶為犯命</hi>故以戰則克以祭則受福<hi>郊特牲</hi>　王者所<lb/>
以有社稷何為天下求福報功人非土不立非穀不食<lb/>
土地廣博不可徧敬也五穀衆多不可一一而祭也故<lb/>
封土立社示有土尊稷五穀之長故封稷而祭之也王<lb/>
者諸侯俱兩社何俱有土之君太社為天下報功王社<lb/>
<pb n="8b"/>
為京師報功大夫有民其有社稷者亦為報功也社稷<lb/>
在中門之外外門之内何尊而親之與先祖同也不置<lb/>
中門内何敬之示不䙝瀆也社稷所以有樹何尊而識<lb/>
之使民人望見師敬之又所以表功也尚書亡篇曰太<lb/>
社唯松東社唯柏南社唯梓西社唯栗北社唯槐王者<lb/>
自親祭社稷何社者土地之神也土生萬物天下之所<lb/>
主也尊重之故自祭也其壇大何如春秋文義曰天子<lb/>
之社稷廣五丈諸侯半之其色如何春秋傳曰天子有<lb/>
<pb n="9a"/>
太社焉東方青色南方赤色西方白色北方黑色上冐<lb/>
以黄土故将封東方諸侯青土苴以白茅謹敬潔清也<lb/>
王者諸侯必有誡社何示有存亡也明為善者得之惡<lb/>
者失之禮曰亡國之社稷必以為宗廟之屏示賦之也<lb/>
<hi>白虎通</hi>　五祀者何謂也謂門户井灶中霤也所以祭何<lb/>
人之所處出入所飲食故為神而祭之祭五祀所以歲<lb/>
一徧何順五行也故春祭户户者人所出入春亦萬物<lb/>
始觸户而出也夏祭灶者火之生人所以自養也夏亦<lb/>
<pb n="9b"/>
火王長養萬物秋祭門門以閉藏自固也秋亦萬物成<lb/>
熟内備自守也冬祭井井者水之生藏在地中冬亦水<lb/>
王萬物伏藏六月祭中霤中霤者象土在中央也六月<lb/>
亦土王也天子諸侯以牛卿大夫以羊因四時牲也一<lb/>
説户以羊灶以雉中霤以豚門以犬井以豕或曰中霤<lb/>
用牛其餘不得用豚井以魚<hi>同上</hi>　王孫賈問曰與其媚<lb/>
于奥寜媚于竈何謂也<hi>王孫賈衞大夫媚親順也室西祭南隅為奥灶者五祀之一夏所也凡祭五祀皆先設主而祭于其所然後迎尸而祭于奥略如祭宗廟之儀如祀灶則設主于灶陘祭畢而更<pb n="10a"/>設饌于奥以迎尸也故時俗之語因以奥有常尊而非祭之主灶雖卑賤而當時用事喻自結于君不如阿附權臣也賈衞之權臣故以此諷孔子</hi>子曰不然獲罪于天無所禱也<hi>天即理也其尊無對非奥灶之可比也逆理則獲罪于天矣豈媚于奥灶所能禱而免乎言但當順理非特不當媚灶亦不可媚于奥也為謝氏曰聖人之言遜而不迫使王孫賈而知此意不  無益使其不知亦非所以取禍  論語</hi>　五嶽者何謂也泰山東嶽也霍山南嶽也華山西<lb/>
嶽也常山北嶽也嵩髙山中嶽也五嶽何以視三公能<lb/>
大布雲雨也能大歛雲雨也雲觸石而出膚寸而合不<lb/>
崇朝而雨天下施德博大故視三公也四瀆者何謂也<lb/>
<pb n="10b"/>
江河淮濟也四瀆何以視諸侯能蕩滌垢濁焉能遹百<lb/>
川于海焉能出雲雨千里焉為施甚大故視諸侯也山<lb/>
川何以視子男也能出物焉能潤澤物焉能生雲雨<lb/>
為恩多然品類以百數故視子男也<hi>説苑</hi>　天子大蜡八<lb/>
<hi>所祭有八神也</hi>伊耆氏始為蜡<hi>伊耆氏古/天子號也</hi>蜡也者索也<hi>謂求索也</hi>歲<lb/>
十二月合聚萬物而索饗之也<hi>歲十二月周之正數謂建亥之月也享者祭其神也萬物有功加于民者神使為之也祭之以報焉造者配之也</hi>蜡之祭也主先嗇而<lb/>
祭司嗇也<hi>先嗇若神農者司嗇后稷是也</hi>祭百種以報嗇也<hi>嗇所樹藝之功使盡<pb n="11a"/>饗之</hi>饗農及郵表畷禽獸仁之至義之盡也<hi>農田畯也郵表畷謂田畯所以督約百姓于井間之處也詩云為下國畷郵禽獸服不氏所教擾猛獸也</hi>古之君子使之<lb/>
必報之迎貓為其食田䑕也迎虎為其食田豕也迎而<lb/>
祭之也<hi>迎其神也</hi>祭坊與水庸事也<hi>水庸溝也</hi>曰土反其宅水歸<lb/>
其壑昆蟲毋作草木歸其澤<hi>此蜡祝辭也若辭同則祭同處可知矣壑猶坑也昆蟲暑生寒死螟螽之屬為害者也</hi>皮弁素服而祭素服以送終也葛帶<lb/>
榛杖喪殺也蜡之祭仁之至義之盡也<hi>送終喪殺所謂老物也素服衣裳皆素</hi>黄衣黄冠而祭息田夫也<hi>祭謂既蜡臘先祖五祀也于是勞農以休息之<pb n="11b"/>論語曰黄衣狐裘</hi>野夫黄冠黄冠草服也<hi>言祭以息民服象其時物之色季秋而草木黄落</hi>大羅氏天子之掌鳥獸者也諸侯貢屬焉草笠而<lb/>
至尊野服也<hi>諸侯于蜡使使者戴草笠貢鳥獸也詩云彼都人士臺笠緇撮又曰其餉伊黍其笠伊紏皆言野人之服也</hi>羅氏致鹿與女而詔客告也以戒諸侯曰<lb/>
好田好女者亡其國<hi>詔使者使歸以此告其君所以戒之</hi>天子樹𤓰華不<lb/>
歛藏之種也<hi>華果蓏也又詔以天子樹𤓰蓏而已戒諸侯以蓄藏藴財利也</hi>八蜡以記<lb/>
四方<hi>四方方有祭也</hi>四方年不順成八蜡不通以謹民財也<hi>其方穀不熟則不通于蜡者使民謹于用財蜡有八者先嗇一也司嗇二也農三也郵表畷四也貓虎五也坊六也<pb n="12a"/>水庸七也昆蟲八也</hi>順成之方其蜡乃通以移民也<hi>移之言羡也詩頌豐年曰為酒為醴烝畀祖妣以洽百禮此其羡之與</hi>既蜡而收民息已故既蜡君子<lb/>
不興功<hi>收謂收歛積聚也息民與蜡異則黄衣黄冠而祭為臘必矣  郊特牲</hi>　祀先賢<lb/>
于西學所以教諸侯之德也<hi>西學周小學也先賢有道德王所使教國子者  祭義</hi>　祭有祈焉<hi>祈猶求也謂祈/福祥求永貞也</hi>有報焉<hi>謂若穫禾報也</hi>有由辟<lb/>
焉<hi>由用也辟讀為弭謂弭灾兵逺罪疾也  郊特牲</hi>君子曰禮之近人情者非<lb/>
其至者也<hi>近人情者䙝而逺之者敬</hi>郊血大饗腥三獻爓一獻孰<hi>郊祭天也大饗祫祭先王也三獻祭社稷五祀一獻祭羣小祀也爓沈肉于湯也血腥爓孰逺近備古今也尊者先<pb n="12b"/>逺差降而下至小祀孰而已  禮器</hi>　郊血大饗腥三獻爓一獻孰至敬<lb/>
不饗而貴氣臭也<hi>血腥爓祭用氣  郊特牲</hi>　孔子曰誦詩三百不<lb/>
足以一獻一獻之禮不足以大饗大饗之禮不足以大<lb/>
旅大旅具矣不足以饗帝<hi>誦詩三百喻習多言而不學禮也大旅祭五帝也饗帝祭天</hi>母輕議禮<hi>謂若誦詩者不可以强言禮  禮器</hi>　禮有以多為貴者天<lb/>
子七廟諸侯五大夫三士一此以多為貴也<hi>同上</hi>　王者<lb/>
天太祖諸侯不敢懷大夫士有常宗所以别貴始德之<lb/>
本也郊止天子社止諸侯道及士大夫所以别尊卑尊<lb/>
<pb n="13a"/>
者事尊卑者事卑宜鉅者鉅宜小者小也故有天下者<lb/>
事七世有國者事五世有五乗之地者事三世有三乗<lb/>
之地者事二世待年而食者不得立宗廟所以别積厚<lb/>
積厚者流澤光也積薄者流澤卑也<hi>大戴禮</hi>　清廟茅屋昭<lb/>
其儉也<hi>以茅飾屋著儉也清廟肅然清靜之稱  桓二年左氏傳</hi>　王者所以立宗<lb/>
廟何緣生以事死敬亡若存故以宗廟而事之此孝子<lb/>
之心也宗者尊也廟者貎也象先祖之尊貎也<hi>白虎通</hi>
子羔問曰祭典云昔者有虞氏祖顓頊而宗堯夏后氏<lb/>
<pb n="13b"/>
亦祖顓頊而宗禹殷人祖契而宗湯周人祖文王而宗<lb/>
武王此四祖四宗或乃異代或其考祖之有功德其廟<lb/>
可也若有虞宗堯夏祖顓頊皆異代之有功德者也亦<lb/>
可以存其廟乎孔子曰善如汝所問也如殷周之祖宗<lb/>
其廟可以不毁其他祖宗者功德不殊雖在殊代亦可<lb/>
以無疑矣詩云蔽芾甘棠勿剪勿伐召伯所憇周人之<lb/>
於召公也愛其人猶敬所舍之樹况祖宗其功德而可<lb/>
以不尊奉其廟乎<hi>家語</hi>　親親故尊祖尊祖故敬宗敬宗<lb/>
<pb n="14a"/>
故收族收族故宗廟嚴宗廟嚴故重社稷<hi>收族序以眧穆也嚴猶尊也孝經曰孝莫大于嚴父  大傳</hi>　庶子不祭明其宗也<hi>明猶尊也一統焉族人上不戚君下又辟宗乃後能相序  同上</hi>　庶子不祭祖者明其宗也<hi>明其尊宗以為本也禰則不祭矣言不祭祖者主謂宗子庶子俱為適士得立祖禰廟者也凡正體在乎上者謂下正猶為庶也記喪服小</hi>　庶子不祭禰者明其宗也<hi>謂宗子庶子其為下士得立禰廟也雖庶人亦然  同上</hi>　或問禘之説子曰不知也知其説者之<lb/>
于天下也其如示諸斯乎指其掌<hi>先王報本追逺之意莫深于禘非仁孝誠敬之至不足與以此非或人之所及也而不王不禘之法又魯之所當諱者故以不知答之示與視同指其掌<pb n="14b"/>弟子記夫子言此而自指其掌言其明且易也蓋知禘之説則理無不明誠無不格而治天下不難矣聖人于此豈真有所不知也哉  八佾</hi>　禽獸知母而不知父野人曰父母何<lb/>
算焉都邑之士則知尊禰矣大夫及學士則知尊祖矣<lb/>
諸侯及其大祖天子及其始祖之所自出尊者尊統上<lb/>
卑者尊統下<hi>都邑之士則知尊禰近政化也大祖始封之君始祖者感神靈而生若稷契也自由也及始祖之所由出謂祭天也上猶逺也下猶近也周今案天子及其始祖之所自出謂若虞夏禘黄帝殷禘帝嚳是也注説非是  喪服子夏傳</hi>　三歲一祫五歲一禘祫者合也<lb/>
禘者諦也祫者大合祭于祖廟也禘者諦昭穆而差優<lb/>
<pb n="15a"/>
劣也<hi>説苑</hi>　大饗其王事與<hi>盛其饌與貢謂祫祭先王</hi>三牲魚腊四海<lb/>
九州之美味也籩豆之薦四時之和氣也<hi>此饌諸侯所獻</hi>内金<lb/>
示和也<hi>此所貢也内之庭實先設之金从革性和荆揚二州貢金三品</hi>束帛加璧尊德<lb/>
也<hi>貢享所執致命者君子于玉比德焉</hi>龜為前列先知也<hi>龜知事情者陳于庭在前荆州納鍚大龜</hi>金次之見情也<hi>金炤物金有兩義先入後設</hi>丹漆絲纊竹箭與<lb/>
衆共財也<hi>萬民皆存此物荆州貢丹兖州貢漆絲豫州貢纊揚州貢篠簜</hi>其餘無常貨<lb/>
各以其國之所有則致逺物也<hi>其餘謂九州之外夷服鎮服蕃服蕃服之國周禮九州之外謂之蕃國世一見以其所貴寳為摯周穆王征犬戎得白狼白鹿近之</hi>其出也肆夏<lb/>
<pb n="15b"/>
而送之蓋重禮也<hi>出謂諸侯之賔也禮畢而出作樂以節之肆夏當為陔夏  禮器</hi>
大饗之禮尚𤣥酒而俎腥魚大羹不和有遺味者矣<hi>大享祫祭先王以腥魚為俎實不臑熟之大羹肉湇不調以塩菜遺猶餘也  樂記</hi>　大享尚𤣥尊<lb/>
俎生魚先大羹貴飲食之本也大享尚𤣥尊而用酒食<lb/>
先黍稷而飯稻粱祭嚌大羹而飽乎庶羞貴本而親用<lb/>
也<hi>大戴禮</hi>　凡祭有四時春祭曰礿夏祭曰禘秋祭曰嘗<lb/>
冬祭曰烝<hi>謂夏殷時禮也</hi>礿禘陽義也嘗烝隂義也禘者陽之<lb/>
盛也嘗者隂之盛也故曰莫重于禘嘗<hi>夏者尊卑著而秋萬物成</hi>古<lb/>
<pb n="16a"/>
者於禘也祭爵賜服順陽義也于嘗也出田邑發秋政<lb/>
順隂義也<hi>言爵命屬陽國地屬隂</hi>故記曰嘗之日發公室示賞也<lb/>
草艾則墨未發秋政則民弗敢草也<hi>發公室出賞物也草艾謂艾取草也秋草木成可艾艾給釁亨時則始行小刑也</hi>故曰禘嘗之義大矣治國之本<lb/>
也不可不知也明其義者君也能其事者臣也不明其<lb/>
義君人不全不能其事為臣不全<hi>全猶具也</hi>夫義者所以濟<lb/>
志也諸德之發也是故其德盛者其志厚其志厚者其<lb/>
義章其義章者其祭也敬祭敬則竟内之子孫莫敢不<lb/>
<pb n="16b"/>
敬矣<hi>濟成也發謂機發也竟内之子孫萬人為子孫</hi>是故君子之祭也必身親<lb/>
涖之有故則使人可也雖使人也君不失其義者君明<lb/>
其義故也<hi>涖臨也君不失其義者言君雖不自親祭祭禮無闕于君德不損也</hi>其德薄者<lb/>
其志輕疑于其義而求祭使之必敬也弗可得已祭而<lb/>
不敬何以為民父母矣<hi>祭統</hi>　享禘有樂而食嘗無樂隂<lb/>
陽之義也凡飲養陽氣也凡食養隂氣也故春禘而秋<lb/>
嘗春享孤子秋食耆老其義一也而食嘗無樂飲養陽<lb/>
氣也故有樂食養隂氣也故無聲凡聲陽也<hi>言義同而或用樂而<pb n="17a"/>或不用樂也此禘嘗為禴字之誤也王制曰春禴夏禘  郊特牲</hi>　祭不欲數數則煩<lb/>
煩則不敬祭不欲疏疏則怠怠則忘是故君子合諸天<lb/>
道春禘秋嘗<hi>忘與不敬違禮莫大焉合于天道因四時之變化孝子感時念親則以此祭之也春禘者夏殷禮也周以禘為殷祭更為春祭曰祠</hi>霜露既降君子履之必有悽愴<lb/>
之心非其寒之謂也春雨露既濡君子履之必有怵愓<lb/>
之心如將見之<hi>非其寒之謂謂悽愴及怵惕皆為感時念親也霜露既降禮説在秋此無秋字蓋脫耳</hi>樂以迎來哀以送徃故禘有樂而嘗無樂<hi>迎來而樂樂親之将來也送去而哀哀其享否不可知也小言之則來為一祭之間孝子不知鬼神之期推而廣之放其去<pb n="17b"/>于隂陽  祭義</hi>　宰我曰吾聞鬼神之名不知其所謂子曰氣<lb/>
也者神之盛也魄也者鬼之盛也合鬼與神教之至也<lb/>
<hi>氣謂嘘吸出入者也耳目之聰明為魄合鬼神而祭之聖人之教致之也</hi>衆生必死死必歸<lb/>
土此之謂鬼骨肉斃于下隂為野土<hi>隂讀為依䕃之䕃言人之骨肉䕃于地中為土壤</hi>其氣發揚于上為昭明焄蒿悽愴此百物之精<lb/>
也神之著也<hi>焄謂香臭也蒿謂氣烝出貌也上言衆生此言百物明其與人同也不如人貴爾蒿或為藨</hi>因物之精制為之極明命鬼神以為黔首則百衆<lb/>
以畏萬民以服<hi>明命謂尊名也尊極于鬼神不可復加也黔首謂民也則法也為民作法使民<pb n="18a"/>亦事其祖禰鬼神民所畏服</hi>聖人以是為未足也築為宮室設為宗<lb/>
祧以别親疏逺邇教民反古復始不忘其所由生也衆<lb/>
之服自此故聽且速也<hi>自由也言人由此服于聖人之教也聽謂順教令也速疾也</hi>
二端既立報以二禮建設朝事燔燎羶薌見以蕭光以<lb/>
報氣也此教衆反始也薦黍稷羞肝肺首心見間以俠<lb/>
甒加以鬰鬯以報魄也教民相愛上下用情禮之至也<lb/>
<hi>二端既立謂氣也魄也更有尊名云鬼神也二禮謂朝事與薦黍稷也朝事謂薦血腥時也薦黍稷所謂饋食也見及見間皆當為覸字之誤也羶當為馨聲之誤也燔燎馨香覸以蕭光取牲祭脂也光猶氣也有虞氏祭<pb n="18b"/>首夏后氏祭心殷祭肝周祭肺覸以俠甒謂雜之兩甒醴酒也相愛用情謂此以人道祭之也報氣以氣報魄以實各首其類</hi>　君子反古復始不忘其所由生也是以致其<lb/>
敬發其情竭力從事以報其親不敢勿盡也<hi>從事謂脩薦可以祭者也</hi>是故昔者天子為藉千畝冕而朱紘躬秉耒諸侯為<lb/>
藉百畝冕而青紘躬秉耒以事天地山川社稷先古以<lb/>
為醴酪齊盛于是乎取之敬之至也<hi>藉藉田也先古先祖</hi>古者天<lb/>
子諸侯必有養獸之官及歲時齊戒沐浴而躬朝之犠<lb/>
牲祭牲必于是取之敬之至也君召牛納而視之擇其<lb/>
<pb n="19a"/>
毛而卜之吉然後養之君皮弁素積朔月月半君廵牲<lb/>
所以致力孝之至也<hi>歲時齊戒沐浴而躬齊之謂將祭祀卜牲君朔月月半廵視之君召牛納而視之更本擇牲意</hi>古者天子諸侯必有公桑蠶室近川而為<lb/>
之築宫仞有三尺棘墻而外閉之及大昕之朝君皮弁<lb/>
素積卜三宫之夫人世婦之吉者使入蠶于蠶室奉種<lb/>
浴于川桑于公桑風戾以食之<hi>大昕季春朔日之朝也諸侯夫人三宫半王后也風戾之者及早涼脆采之風戾之使露氣燥乃以食蠶蠶性惡濕</hi>歲既單矣世婦卒蠶<lb/>
奉繭以示于君遂獻繭于夫人夫人曰此所以為君服<lb/>
<pb n="19b"/>
與遂副禕而受之因少牢以禮之<hi>歲單謂三月月盡之後也言歲者蠶歲之大功事畢于此也副禕王后之服而云夫人記者容二王之後與禮之禮奉繭之世婦</hi>古之獻繭<lb/>
者其率用此與<hi>問者之辭</hi>及良日夫人繅三盆手遂布于三<lb/>
宫夫人世婦之吉者使繅遂朱綠之𤣥黄之以為黼黻<lb/>
文章服既成君服以祀先王先公敬之至也<hi>三盆手者三淹也凡繅淹大總而手振之以出緒也  同上</hi>　凡治人之道莫急于禮禮有五<lb/>
經莫重于祭<hi>禮有五經謂吉禮凶禮賔禮軍禮嘉禮也莫重于祭謂之吉禮為首也大宗伯職曰以吉禮事邦國之鬼禮祇</hi>夫祭者非物自外至者也自中出生于心<lb/>
<pb n="20a"/>
也心怵而奉之以禮是故唯賢者能盡祭之義<hi>怵感念親之貌也怵或為述</hi>賢者之祭也必受其福非世所謂福也福者備也<lb/>
備者百順之名也無所不順者之謂備言内盡于已而<lb/>
外順于道也忠臣以事其君孝子以事其親其本一也<lb/>
<hi>世所謂福者謂受鬼神之祐助也賢者之所謂福者謂受大順之顯名也其本一者言忠孝俱由順出也</hi>上<lb/>
則順于鬼神外則順于君長内則以孝于親如此之謂<lb/>
備唯賢者能備能備然後能祭是故賢者之祭也致其<lb/>
誠信與其忠敬奉之以物道之以禮安之以樂參之以<lb/>
<pb n="20b"/>
時明薦之而已矣不求其為此孝子之心也<hi>明猶潔也為謂福祐為己之報</hi>祭者所以追養繼孝也孝者畜也順于道不逆于<lb/>
倫是之謂畜<hi>畜謂順于徳教</hi>是故孝子之事親也有三道焉生<lb/>
則養沒則喪喪畢則祭養則觀其順也喪則觀其哀也<lb/>
祭則觀其敬而時也盡此三道者孝子之行也<hi>没終也</hi>既<lb/>
内自盡又外求助昏禮是也故國君取夫人之辭曰請<lb/>
君之玉女與寡人共有敝邑事宗廟社稷此求助之本<lb/>
也<hi>言玉者美言之也君子于玉比德焉</hi>夫祭也者必夫婦親之所以備<lb/>
<pb n="21a"/>
内外之官也官備則具備<hi>具謂所共衆物</hi>水草之菹陸産之醢<lb/>
小物備矣三牲之俎八簋之實美物備矣昆蟲之異草<lb/>
木之實隂陽之物備矣<hi>水草之菹芹苑之屬陸産之醢蚳蝝之屬天子之祭八簋昆蟲謂濕生寒死之蟲也内則可食之物有蜩范草木之實菱芡榛栗之屬</hi>凡天之所生地之<lb/>
所長苟可薦者莫不咸在示盡物也外則盡物内則盡<lb/>
志此祭之心也<hi>咸皆也</hi>是故天子親耕于南郊以共齊盛<lb/>
王后蠶于北郊以共純服諸侯耕于東郊亦以共齊盛<lb/>
夫人蠶于北郊以共冕服天子諸侯非莫耕也王后夫<lb/>
<pb n="21b"/>
人非莫蠶也身致其誠信誠信之謂盡盡之謂敬敬盡<lb/>
然後可以事神明此祭之道也<hi>純服亦冕服也互言之爾純以見繒色冕以著祭服東郊少陽諸侯象也夫人不蠶于西郊婦人禮少變也齊盛作粢  祭統</hi>　天子親耕以<lb/>
共粢盛王后親蠶以共祭服國非無良農工女也以為<lb/>
人之所盡事其祖禰不若以己所自親者也<hi>穀梁傳詳見祭物粢盛章</hi>　三月繫七日戒三日宿慎之至也<hi>繫繫牲于牢也戒散齊也宿致齊也将有祭祀之事必先敬慎如此不敢切也  禮器</hi>　齊之𤣥也以隂幽思也<lb/>
故君子三日齊必見其所祭者<hi>齊三日者思其居處思其笑語思其志意思其<pb n="22a"/>所樂則見之也  郊特牲</hi>　及時將祭君子乃齊齊之為言齊也齊<lb/>
不齊以致齊者也是故君子非有大事也非有恭敬也<lb/>
則不齊不齊則于物無防也嗜欲無止也及其將齊也<lb/>
防其邪物訖其嗜欲耳不聽樂故記曰齊者不樂言不<lb/>
敢散其志也心不苟慮必依于道手足不苟動必依于<lb/>
禮<hi>訖猶止也</hi>是故君子之齊也專致其精明之德也故散齊<lb/>
七日以定之致齊三日以齊之定之之謂齊齊者精明<lb/>
之至也然後可以交于神明也<hi>定者定其志意</hi>是故先期旬有<lb/>
<pb n="22b"/>
一日宫宰宿夫人夫人亦散齊七日致齊三日<hi>宫宰守宫官也宿讀為肅肅猶戒也輕肅重也</hi>君致齊于外夫人致齊于内然後㑹于<lb/>
太廟君純冕立於阼夫人副禕立於東房君執圭瓉祼<lb/>
尸大宗報璋瓉亞祼及迎牲君執紖卿大夫從士執芻<lb/>
宗婦執盎從夫人薦涗水君執鸞刀羞嚌夫人薦豆此<lb/>
之謂夫婦親之<hi>大廟始祖廟也圭瓉璋瓉祼器也以圭璋為柄酌鬰鬯曰祼大宗亞祼容夫人有故攝焉紖所以牽牲也周禮作絼芻謂藁也殺牲時用薦之周禮封人祭祀飾牲共其水藁涗盎齊也盎齊涗酌也凡尊有明水因兼云水耳嚌嚌肺祭肺之屬也君以鸞刀割制之天子諸侯之祭禮先有祼尸之事乃<pb n="23a"/>後迎牲芻或為䅳  祭統</hi>　致齊于内散齊于外齊之日思其居處<lb/>
思其笑語思其志意思其所樂思其所嗜齊三日乃見<lb/>
其所為齊者<hi>致齊思此五者也散齊七日不御不樂不弔耳見所為齊者思之孰也所嗜素所欲食也春秋傳曰屈到嗜芰</hi>祭之日入室僾然必有見乎其位周還出<lb/>
户肅然必有聞乎其容聲出户而聽愾然必有聞乎其<lb/>
歎息之聲<hi>周還出户謂薦設時也無尸者闔户若食間則有出户而聽之</hi>是故先王之<lb/>
孝也色不忘乎目聲不絶乎耳心志嗜欲不忘乎心致<lb/>
愛則存致慤則著著存不忘乎心夫安得不敬乎<hi>存著則謂<pb n="23b"/>其思念也</hi>君子生則敬養死則敬享思終身弗辱也<hi>享猶祭也享也義祭</hi>　唯聖人為能享帝孝子為能享親<hi>謂祭之能使之饗也帝天也</hi>享者鄉也鄉之然後能享焉<hi>言中心鄉之乃能使其祭見享也上享或謂相</hi>
是故孝子臨尸而不怍君牽牲夫人奠盎君獻尸夫人<lb/>
薦豆卿大夫相君命婦相夫人齊齊乎其敬也愉愉乎<lb/>
其忠也勿勿諸其欲其饗之也<hi>色不和曰怍奠盎設盎齊之奠也此時君牽牲将薦毛血君獻尸而夫人薦豆謂繹日也儐尸主人獻尸主婦自東房薦韭菹醢勿勿猶勉勉也慤愛之貌</hi>
　文王之祭也事死者如事生思死者如不欲生忌日<lb/>
<pb n="24a"/>
必哀稱諱如見親祀之忠也如見親之所愛如欲色然<lb/>
其文王與<hi>思死者如不欲生言思親之深也如欲色者以時人于色厚假以喻之</hi>詩云明<lb/>
發不寐有懷二人文王之詩也祭之明日明發不寐享<lb/>
而致之又從而思之祭之日樂與哀半饗之必樂已至<lb/>
必哀<hi>明祭不寐謂夜而至旦也祭之明日謂繹日也言繹之夜不寐也二人謂父母容尸侑也</hi>　仲<lb/>
尼嘗奉薦而進其親也慤其行也趨趨以數<hi>嘗秋祭也親為身親執事時也慤與趨趨言少威儀也趨讀如促數之言速也</hi>已祭子貢問曰子之言祭<lb/>
濟濟漆漆然今子之祭無濟濟漆漆何也子曰濟濟者<lb/>
<pb n="24b"/>
容也逺也漆漆者容也自反也容以逺若容以自反也<lb/>
夫何神明之及交夫何濟濟漆漆之有乎<hi>漆漆讀如朋友切切自反猶言自脩整也容以逺言非所以接親親也容以自反言非孝子所以事親也及與也此皆非與神明交之道</hi>
反饋樂成薦其薦俎序其禮樂備其百官君子致其濟<lb/>
濟漆漆夫何慌惚之有乎<hi>天子諸侯之祭或從血腥始至反饋是進熟也薦俎豆與俎也慌惚思念益深之時也言祭事既備使百官助已祭然而見其容而自反是無慌惚之思念</hi>夫言<lb/>
豈一端而已夫各有所當也<hi>豈一端言不可以一槩也禮各有所當行祭宗廟者賔客濟濟漆漆主人慤而趨趨  並祭義</hi>　孝子将祭慮事不可以不豫比<lb/>
<pb n="25a"/>
時具物不可以不備虚中以治之<hi>比時猶先時也虚中言不兼念餘事</hi>宫<lb/>
室既脩牆屋既設百物既備夫婦齊戒沐浴盛服奉承<lb/>
而進之洞洞乎屬屬乎如弗勝如將失之其孝敬之心<lb/>
至也與<hi>脩設謂掃除及黝堊</hi>薦其薦俎序其禮樂備其百官奉承<lb/>
而進之<hi>百官助主人進之</hi>于是諭其志意以其慌惚以與神明<lb/>
交庶或饗之庶或饗之孝子之志也<hi>諭其志意謂使祝祝享及侑尸也或猶有也言想見其彷彿來</hi>孝子之祭也盡其慤而慤焉盡其信而信<lb/>
焉盡其敬而敬焉盡其禮而不過失焉進退必敬如親<lb/>
<pb n="25b"/>
聽命則或使之也<hi>言當盡已而已如居父母前将受命而使之</hi>孝子之祭可<lb/>
知也其立之也敬以詘其進之也敬以愉其薦之也敬<lb/>
以欲退而立如将受命已徹而退敬齊之色不絶于面<lb/>
<hi>詘充詘形容喜貎也進之謂進血腥也愉顔色和貎也薦之謂進孰也欲婉順貎齊謂齊荘</hi>孝子之<lb/>
祭也立而不詘固也進而不愉疏也薦而不欲不愛也<lb/>
退立而不如受命敖也已徹而退無敬齊之色而忘本<lb/>
也如是而祭失之矣<hi>固猶質陋也而忘本而衍字</hi>孝子之有深愛者<lb/>
必有和氣有和氣者必有愉色有愉色者必有婉容<hi>和氣<pb n="26a"/>謂立而詘</hi>孝子如執玉如奉盈洞洞屬屬然如弗勝如将失<lb/>
之嚴威儼恪非所以事親也成人之道也<hi>成人既冠者然則孝子不失其孺子之心也  同上</hi>　孝子將祭祀必有齊荘之心以慮事以<lb/>
具服物以脩宫室以治百事<hi>謂齊之前後也</hi>及祭之日顔色必<lb/>
温行必恐如懼不及愛然<hi>如懼不及見其所愛者</hi>其奠之也容貎<lb/>
必温身必詘如語焉而未之然<hi>奠之謂酌尊酒奠之及酳之屬也如語焉而未之然如有所以語親而未見答</hi>宿者皆出其立卑静以正如将弗見然<lb/>
<hi>宿者皆岀謂賔助祭者事畢出者也如将弗見然祭事畢而不知親所在思念之深如不見出也</hi>及祭<lb/>
<pb n="26b"/>
之後陶陶遂遂如将復入然<hi>思念既深如覩親将復入也陶陶遂遂相隨行之貎</hi>
是故慤善不違身耳目不違心思慮不違親結諸心形<lb/>
諸色而術省之孝子之志也<hi>術當為述聲之誤也同上</hi>　聖主将<lb/>
祭必潔齊精思若親之在方興未登㥥㥥憧憧專一想<lb/>
親之容貎仿佛此孝子之誠也四方之助祭空而來者<lb/>
滿而反虚而至者實而還皆取法則焉<hi>説苑</hi>　祭之為言<lb/>
察也察者至也至者人事至也人事至然後察<hi>禮志曰齊之日思其居處思其笑語思其志意思其所樂思其所嗜齊三日乃見其所為齊者祭之日入室懓然必有見乎其<pb n="27a"/>位周還其户肅然必有聞乎其容聲出户而聽愾然必有聞乎其歎息之聲是之謂至</hi>祭者薦者<lb/>
也薦之為言在也在也者在其道也<hi>禮志曰君子生則敬養死則致享思終身不忘是之謂在其道  尚書大傳</hi>　祭者志意思慕之情也愅詭唈<lb/>
僾而不能無時至焉<hi>愅變也詭異也皆謂變異感動之貎悒僾氣不舒憤鬰之貎爾雅云僾唈也郭云嗚唈短氣也言人感動與憤鬰不能無時而至言有時而至也</hi>故人之歡欣和<lb/>
合之時則夫忠臣孝子亦愅詭而有所至矣<hi>歡欣之時忠臣孝子則感動而思君親之不得同樂也</hi>彼其所至者甚大動也<hi>言所至之情甚大感動也</hi>案<lb/>
屈然已則其于志意之情者惆然不嗛其于禮節者闕<lb/>
<pb n="27b"/>
然不具<hi>屈竭也屈然空然也惆然悵然也嗛足也言若無祭祀之禮空然而已則忠臣孝子之情悵然不足禮節又闕然不具也</hi>故先王案為之立文尊尊親親之義至矣<lb/>
<hi>文謂祭禮節文</hi>故曰祭者志意思慕之情也忠信愛敬之至矣<lb/>
禮節文貎之盛矣苟非聖人莫之能知也聖人明之士<lb/>
君子安行之官人以為守百姓以成俗其在君子以為<lb/>
人道也其在百姓以為鬼事也<hi>以為人道則安而行之以為鬼事則畏而奉之</hi>
故鍾鼓管磬琴瑟竽笙韶夏濩武汋桓箾簡象是君子<lb/>
之所以為愅詭其所喜樂之文也<hi>因説祭遂廣言喜樂哀痛敦惡之意本皆<pb n="28a"/>因于感動而為之文飾也喜樂不可無文飾故制為鍾鼓韶夏之屬</hi>齊衰苴杖居廬食粥<lb/>
席薪枕塊是君子之所以為愅詭其所哀痛之文也<hi>感動其所哀痛而不可無文飾故制為齊衰苴杖之屬言本皆因于感動也</hi>師旅有制刑法有<lb/>
等莫不稱罪是君子之所以為愅詭其所敦惡之文也<lb/>
<hi>師旅所以討有罪制謂人數也有等輕重異也敦厚也厚惡深惡也或曰敦讀為頓困躓也本因感動敦惡故制師旅刑罰以為文飾</hi>卜筮視日齊戒脩塗几筵饋薦告祝如或<lb/>
饗之<hi>視日之吉凶史記周文為項燕視日脩塗謂脩自宮至廟之道途也几筵謂祝筵几于室中東面也饋獻牲體也薦進黍稷也告祝謂尸命祝以嘏于主人曰皇尸命工祝承致多福無疆于汝孝孫來汝孝孫使<pb n="28b"/>汝受祿于天宜稼于田眉夀萬年勿替引之如或歆饗其祝然也</hi>物取而皆祭之如或<lb/>
嘗之<hi>物取毎物皆取也謂祝命挼祭尸取菹㨎于醢祭于豆間佐食取黍稷肺授尸尸受嚌之又取肝㨎于塩坐振祭嚌之是也如或嘗之謂尸啐嚌之如神之親嘗然也</hi>母利舉爵<hi>當云無舉利爵即上文云利爵之不醮也</hi>主人有尊如或觴之<hi>謂主人設尊酌以獻尸尸飲之如神飲其觴然</hi>
賔出主人拜送反易服即位而哭如或去之<hi>此雜説喪祭也易服易祭服反喪服也賔出祭事畢即位而哭如神哀之去然也</hi>哀夫敬夫事死如事生<lb/>
事亡如事存状乎無形影然而成文<hi>状類也言祭祀不見鬼神有類乎無形影者然而足以成人道之節文也  荀子禮論</hi>　夫禮之初始諸飲食其燔<lb/>
<pb n="29a"/>
黍捭豚汙尊而抔飲蕢桴而土鼓猶若可以致其敬于<lb/>
鬼神<hi>言其物雖質略有齊敬之心則可以薦羞于鬼神鬼神享德不享味也中古未有釡甑釋米捭肉加于燒石之上而食之耳今北狄猶然汙尊鑿地為尊也抔飲手掬之也蕢讀為<graphic n="KR2323" url="https://raw.githubusercontent.com/kanripo/KR-Gaiji/master/images/KR2323.png" mimeType="image/png"/>聲之誤也<graphic n="KR2323" url="https://raw.githubusercontent.com/kanripo/KR-Gaiji/master/images/KR2323.png" mimeType="image/png"/>堛也謂搏土為桴也土鼓築土為鼓也</hi>及其死也升屋而號告曰臯某復<hi>招之于天</hi>然<lb/>
後飯腥而苴孰<hi>飯以稻米上古未有火化苴孰取遣奠有火利也苴或為葅</hi>故天望<lb/>
而地藏也體魄則降和氣在上<hi>地藏為葬</hi>故死者北首<hi>首隂也</hi>
生者南鄉<hi>鄉陽也</hi>皆從其初<hi>謂今行之然也</hi>昔者先王未有宫室<lb/>
冬則居營窟夏則居橧巢<hi>寒則累土暑則聚薪柴居其上</hi>未有火化<hi>食腥<pb n="29b"/>也</hi>食草木之實鳥獸之肉飲其血茹其毛未有麻絲衣<lb/>
其羽皮<hi>此上古之時也</hi>後聖有作<hi>作/起</hi>然後脩火之利<hi>孰治萬物</hi>范金<lb/>
<hi>鑄作器用</hi>合土<hi>瓦瓴甓/及甒大</hi>以為臺榭宫室牖户<hi>榭器之/所藏也</hi>以炮<hi>裹燒之也</hi>以燔<hi>加于/火上</hi>以亨<hi>煮之/釡也</hi>以炙<hi>貫之/火上</hi>以為醴酪<hi>烝醸之也酪酢酨</hi>
治其麻絲以為布帛以養生送死以事鬼神上帝皆從<lb/>
其朔<hi>朔亦初也亦謂今行之然</hi>故𤣥酒在室醴醆在户粢醍在堂澄<lb/>
酒在下陳其犧牲備其鼎俎列其琴瑟管磬鍾鼓脩其<lb/>
祝嘏以降上神與其先祖以正君臣以篤父子以睦兄<lb/>
<pb n="30a"/>
弟以齊上下夫婦有所是謂承天之祐<hi>此言今禮饌具所因于古及其事義也粢讀為齊聲之誤也周禮五齊一曰泛齊二曰醴齊三曰盎齊四曰醍齊五曰沈齊字雖異醆與盎澄與沈葢同物也奠之不同處重古畧近也祝祝為主人享神辭也嘏祝為尸致福于主人之辭也祐福也福之言備也</hi>作其祝號𤣥酒以祭薦其血毛腥其俎孰其殽與<lb/>
其越席疏布以幂衣其澣帛醴醆以獻薦其燔炙君與夫<lb/>
人交獻以嘉魂魄是謂合莫<hi>此謂薦上古中古之食也周禮祝號有六一曰神號二曰鬼號三曰祗號四曰牲號五曰齍號六曰幣號號者所以尊神顯物也腥其俎謂豚解而腥之及血毛皆所以法于大古也孰其殽謂體解而爓之此以下皆所以法于中古也越席剪蒲席也幂覆尊也澣帛練染以<pb n="30b"/>為祭服嘉樂也莫虚無也孝經説曰上通無莫</hi>然後退而合亨體其犬豕牛羊<lb/>
實其簠簋籩豆鉶羹祝以孝告嘏以慈告是謂大祥<hi>此謂薦今世之食也體其犬豕牛羊謂分别骨肉之貴賤以為衆俎也祝以孝告嘏以慈告各首其義也祥善也今世之食于人道為善也</hi>此禮之大成也<hi>解子游以禮所成也  禮運</hi>　祭之日<lb/>
君牽牲穆答君卿大夫序從<hi>祭謂祭宗廟也穆子姓也答對也序以次第从也序或為豫</hi>既入廟門麗于碑卿大夫袒而毛牛尚耳鸞刀以<lb/>
刲取膟膋乃退爓祭祭腥而退敬之至也<hi>麗猶繫也毛牛尚耳以耳毛為上也膟膋血與腸間脂也爓祭祭腥祭爓肉腥肉也湯肉曰爓爓祭祭腥或為合祭腥泄腊孰也  祭義</hi>
<pb n="31a"/>
大廟之内敬矣君親牽牲大夫賛幣而從<hi>納牲于庭時也當用幣告神而殺牲</hi>君親致祭夫人薦盎<hi>親制祭謂朝事進血膋時所制者制肝洗于鬰鬯以祭于室及主</hi>君親割牲夫人薦酒<hi>親割謂進牲孰體時</hi>卿大夫從君命婦<lb/>
從夫人洞洞乎其敬也屬屬乎其忠也勿勿乎其欲其<lb/>
饗之也<hi>勿勿猶勉勉也</hi>納牲詔于庭血毛詔于室羹定詔于堂<lb/>
三詔皆不同位蓋道求而未之得也<hi>肉謂之羹道猶言也</hi>設祭于<lb/>
堂<hi>設祭之饌于堂人君禮然</hi>為祊乎外<hi>祊祭之明日之繹祭也謂之祊者于廟門之旁因名焉其祭之禮既設祭于室而事尸于堂孝子求神非一處也周禮曰夏后氏世室門堂三之二室三之一詩頌絲衣<pb n="31b"/>曰自堂徂基</hi>故曰于彼乎于此乎<hi>不知神之所在也  禮器</hi>　有虞氏之<lb/>
祭也尚用氣血腥爓祭用氣也<hi>尚謂先薦之爓或為䐲</hi>殷人尚聲<lb/>
臭味未成滌蕩其聲樂三闋然後出迎牲聲音之號所<lb/>
以詔告于天地之間也<hi>滌蕩猶摇動也</hi>周人尚臭灌用鬯臭鬰<lb/>
合鬯臭隂達于淵泉灌以圭璋用玉氣也既灌然後迎<lb/>
牲致隂氣也蕭合黍稷臭陽達于牆屋故既奠然後焫<lb/>
蕭合羶薌<hi>灌謂以圭瓉酌鬯始獻神也已乃逆牲于庭殺之天子諸侯之禮也奠謂薦孰時也特牲饋食所云祝酌奠于鉶南是也蕭薌蒿也染以脂合黍稷燒之詩云取蕭祭脂羶當為馨聲之誤也奠或為薦</hi>
<pb n="32a"/>
凡祭慎諸此魂氣歸于天形魄歸于地故祭求諸隂陽<lb/>
之義也殷人先求諸陽周人先求諸隂<hi>此其所以先後異也</hi>詔祝<lb/>
于室坐尸于堂<hi>謂朝事時也朝廷延尸于户西南面布主席東面取牲膟膋燎于爐炭洗肝于鬰鬯而燔之入以詔神于室又出以墮于主前主人親制其肝所謂制祭也時尸薦以籩豆至薦孰乃更延主于室之奥尸來升席自北方坐于主北焉</hi>用牲于庭<hi>謂殺/之時</hi>升首于室<hi>制祭之後升牲首于北牖下尊首尚氣</hi>直祭祝于主<hi>謂薦孰時也如特牲少牢饋食之為也直正也祭以孰為正則血腥之屬盡敬心耳</hi>索祭祝于祊<hi>索求神也廟門曰祊謂之祊者以于繹祭名也</hi>不知<lb/>
神之所在于彼乎于此乎<hi>室與堂與</hi>或諸逺人乎祭于祊尚<lb/>
<pb n="32b"/>
曰求諸逺者與<hi>尚庶幾也</hi>祊之為言倞也<hi>倞猶索也倞或為諒</hi>肵之為<lb/>
言敬也<hi>為尸有肵俎此訓也</hi>富也者福也<hi>人君嘏辭有富此訓之也或曰福也者備也</hi>
首也者直也<hi>訓所以升首祭也直或為犆也</hi>相饗之也<hi>相謂詔侑也詔侑尸者欲使饗此饌也特牲饋食禮曰主人拜妥尸尸答拜執奠祝饗</hi>嘏長也大也<hi>主人受祭福曰嘏此訓也</hi>
尸陳也<hi>尸或詁為主此尸神象當從主訓之言陳非也</hi>毛血告幽全之物也<hi>幽謂血也</hi>告幽全之物者貴純之道也<hi>純謂中外皆善</hi>血祭盛氣也祭<lb/>
肺肝心貴氣主也<hi>氣主氣之所舍也周祭肺殷祭肝夏祭心</hi>祭黍稷加肺祭<lb/>
齊加明水報隂也<hi>祭黍稷加肺謂綏祭也明水司烜所取于月之水也齊五齊也五齊加明<pb n="33a"/>水則三酒加𤣥酒也</hi>取膟膋燔燎升首報陽也<hi>膟膋腸間脂也與蕭合燒之亦有黍稷也</hi>明水涗齊貴新也<hi>涗猶清也五齊濁泲之使清謂之涗齊乃取明水皆貴新也周禮慌氏以涗水漚絲涗齊或為汎齊</hi>凡涗新之也<hi>新之者敬也</hi>其謂之明水也由<lb/>
主人之潔著此水也<hi>著猶成也言主人齊潔此水乃成可得也</hi>君再拜稽首<lb/>
肉袒親割敬之至也敬之至也服也拜服也稽首服之<lb/>
甚也肉袒服之盡也<hi>割解牲體</hi>祭稱孝孫孝子以其義稱也<lb/>
<hi>謂事祖稱</hi>稱曾孫某謂國家也<hi>謂諸侯事五廟也于曽祖以上稱曽孫而已</hi>祭祀<lb/>
之相主人自致其敬盡其嘉而無與讓也<hi>相謂詔侑尸也嘉善也</hi>
<pb n="33b"/>
腥肆爓腍祭豈知神之所饗也主人自盡其敬而已矣<lb/>
<hi>治肉曰肆腍孰也爓或為䐲</hi>舉斚角詔妥尸古者尸無事則立有事<lb/>
而后坐也尸神象也祝將命也<hi>妥安坐也尸始入舉奠斚若奠角将祭之祝則詔主人拜安尸使之坐尸即至尊之坐或時不自安則以拜安之也天子奠斚諸侯角古謂夏時也</hi>縮酌<lb/>
用茅明酌也<hi>謂泲醴齊以明酌也周禮曰醴齊縮酌五齊醴尤濁和之以明酌泲之以茅縮去滓也明酌者事酒之上也名曰明者事酒今之醳酒皆新成也春秋傳曰爾貢包茅不入王祭不共無以縮酒酌猶斟也酒已泲則斟之以實尊彛昏禮曰酌𤣥酒三注于尊凡行酒亦為酌也</hi>醆酒涗于清<hi>謂泲醆酒以清酒醆酒盎齊差清和之以清酒泲之而已泲盎齊必和以清酒者皆久味相得</hi>汁獻涗于<lb/>
<pb n="34a"/>
醆酒<hi>謂泲秬鬯以醆酒也獻讀當為莎齊語聲之誤也秬鬯者中有煮鬰和以盎齊摩莎泲之出其香汁因謂之汁莎不以三酒泲秬鬯者秬鬯尊也</hi>猶明清與醆酒于舊澤之酒也<lb/>
<hi>猶若也澤讀為醳舊醳之酒謂昔酒也泲醴齊以明酌泲醆酒以清酒泲汁獻以醆酒天子諸侯之禮也天子諸侯禮廢時人或聞此而不審也一若今明酌清酒與醆酒以舊醳之酒泲之矣就其所知以曉之也泲清酒以舊醳之酒者為其味厚腊毒也  郊特牲</hi>　天道至教聖人至德<hi>目下事也</hi>廟<lb/>
堂之上罍尊在阼犧尊在西廟堂之下縣鼓在西應鼓<lb/>
在東<hi>禮樂之器尊西也小鼓謂之應犧周禮作獻</hi>君在阼夫人在房<hi>人君尊東也天子諸侯有左右房</hi>大明生于東月生于西此隂陽之分夫婦之<lb/>
<pb n="34b"/>
位也<hi>大明日也</hi>君西酌犧象夫人東酌罍尊<hi>象日出東方而西行也月出西方而東行也周禮曰春祠夏禴祼用雞彛鳥彛皆有舟其朝踐用兩獻尊其再獻用兩象尊皆有罍臣之所酢</hi>
禮交動乎上樂交動乎下和之至也<hi>言交乃和  禮器</hi>　夫祭<lb/>
有十倫焉見事鬼神之道焉見君臣之義焉見父子之<lb/>
倫焉見貴賤之等焉見親疏之殺焉見爵賞之施焉見<lb/>
夫婦之别焉見政事之均焉見長幼之序焉見上下之<lb/>
際焉此之謂十倫<hi>倫猶義也</hi>鋪筵設同几為依神也詔祝于<lb/>
室而出于祊此交神明之道也<hi>同之言詷也祭者以其妃配亦不特几也詔祝<pb n="35a"/>告事于尸也出于祊謂索祭也</hi>君迎牲而不迎尸别嫌也尸在廟門外<lb/>
則疑于臣在廟中則全于君君在廟門外則疑于君入<lb/>
廟門則全于臣全於子是故不出者明君臣之義也<hi>不迎尸者欲全其尊也尸神象也鬼神之尊在廟中人君之尊出廟門則伸</hi>夫祭之道孫為王<lb/>
父尸所使為尸者於祭者子行也父北面而事之所以<lb/>
明子事父之道也此父子之倫也<hi>子行猶子列也祭祖則用孫列皆取于同姓之適孫也天子諸侯之祭朝事延尸于户外是以有北面事尸之禮</hi>尸飲五君洗玉爵<lb/>
獻卿尸飲七以瑶爵獻大夫尸飲九以散爵獻士及羣<lb/>
<pb n="35b"/>
有司皆以齒明尊卑之等也<hi>尸飲五謂酳尸五獻也大夫士祭三獻而獻賔</hi>夫<lb/>
祭有昭穆昭穆者所以别父子逺近長幼親疏之序而<lb/>
無亂也是故有事于大廟則羣昭羣穆咸在而不失其<lb/>
倫此之謂親疏之殺也<hi>昭穆咸在同宗父子皆來</hi>古者明君爵有德<lb/>
而祿有功必賜爵祿于大廟示不敢專也故祭之日一<lb/>
獻君降立于阼階之南南鄉所命北面史由君右執䇿<lb/>
命之再拜稽首受書以歸而舍奠于其廟此爵賞之施<lb/>
也<hi>一獻酳尸也舍當為釋聲之誤也非時而祭曰奠</hi>君卷冕立于阼夫人副禕<lb/>
<pb n="36a"/>
立于東房夫人薦豆執校執醴授之執鐙尸酢夫人執<lb/>
柄夫人受尸執足夫婦相授受不相襲處酢必易爵明<lb/>
夫婦之别也<hi>校豆中央直者也執醴授醴之人授夫人以豆則執鐙鐙豆下跗也</hi>凡為俎<lb/>
者以骨為主骨有貴賤殷人貴髀周人貴肩凡前貴于<lb/>
後俎者所以明祭之必有惠也是故貴者取貴骨賤者<lb/>
取賤骨貴者不重賤者不虚示均也惠均則政行政行<lb/>
則事成事成則功立功之所以立者不可不知也俎者<lb/>
所以明惠之必均也善為政者如此故曰見政事之均<lb/>
<pb n="36b"/>
焉<hi>殷人貴髀為其厚也周人貴肩為其顯也凡前貴于後謂脊脅臂臑之屬</hi>凡賜爵昭為一<lb/>
穆為一昭與昭齒穆與穆齒凡羣有司皆以齒此之謂<lb/>
長幼有序<hi>昭穆猶特牲少牢饋食之禮衆兄弟也羣有司猶衆賔下及執事者君賜之爵謂若酬之</hi>
夫祭有畀煇胞翟閽者惠下之道也唯有德之君為能<lb/>
行此明足以見之仁足以與之畀之為言與也能以其<lb/>
餘畀其下者也煇者甲吏之賤者也胞者肉吏之賤者<lb/>
也翟者衆吏之賤者也閽者守門之賤者也古者不使<lb/>
刑人守門此四守者吏之至賤者也尸又至尊以至尊<lb/>
<pb n="37a"/>
既祭之末而不忘至賤而以其餘畀之是故明君在上<lb/>
則竟内之民無凍餒者矣此之謂上下之際<hi>明足以見之見此卑者也仁足以與之與此卑者也煇周禮作韗謂韗磔皮革之官也翟謂教羽舞者也古者不使刑人守門謂夏殷時祭統</hi>　　祭祀之有尸也宗廟之有主也示民有事也<lb/>
脩宗廟敬祀事教民追孝也<hi>有事有所尊事也</hi>以此坊民民猶<lb/>
忘其親<hi>坊記</hi>　尸飲三衆賔飲一示民有上下也<hi>上下猶尊卑也主人主婦主賔獻尸乃後主人降洗爵獻賔  同上</hi>　七日戒三日齊承一人焉<lb/>
以為尸過之者趨走以教敬也<hi>戒謂散齊也承猶事也</hi>醴酒在室<lb/>
<pb n="37b"/>
醍酒在堂澄酒在下示民不淫也<hi>淫猶貪也澄酒清酒也三酒尚質不尚味</hi>
因其酒肉聚其宗族以教民睦也<hi>言祭有酒肉羣昭羣穆皆至獻而酬之咸有薦俎  同上</hi>　宗廟之中以爵為位崇德也<hi>崇髙也</hi>宗人授事<lb/>
以官尊賢也<hi>官各有能</hi>登餕受爵以上嗣尊祖之道也<hi>上嗣之正統世文王  子</hi>　天子有善讓德於天諸侯有善歸諸天子卿<lb/>
大夫有善薦於諸侯士庶人有善本諸父母存諸長老<lb/>
祿爵慶賞成諸宗廟所以示順也<hi>薦進也成諸宗廟于宗廟命之祭統有十倫六曰見爵賞之施焉  祭統</hi>　及入舞君執干戚就舞位君為東上<lb/>
<pb n="38a"/>
冕而總干率其羣臣以樂皇尸是故天子之祭也與天<lb/>
下樂之諸侯之祭也與竟内樂之冕而總干率其羣臣<lb/>
以樂皇尸此與竟内樂之之義也<hi>君為東上近主位也皇君也言君尸者尊也</hi>夫祭有三重焉獻之屬莫重於祼聲莫重于升歌舞<lb/>
莫重于武宿夜此周道也<hi>武宿夜武曲名也周道猶周之禮</hi>凡三道者<lb/>
所以假于外而以増君子之志也故與志進退志輕則<lb/>
亦輕志重則亦重輕其志而求外之重也雖聖人弗能<lb/>
得也是故君子之祭也必身自盡也所以明重也道之<lb/>
<pb n="38b"/>
以禮以奉三重而薦諸皇尸此聖人之道也<hi>祭統</hi>　夫祭<lb/>
有餕餕者祭之末也不可不知也是故古之人有言曰<lb/>
善終者如始餕其是已是故古之君子曰尸亦餕鬼神<lb/>
之餘也惠術也可以觀政矣<hi>術猶法也為政尚施惠盡美能知能惠詩云維此惠君民人所瞻</hi>是故尸謖君與卿四人餕君起大夫六人餕臣<lb/>
餕君之餘也大夫起士八人餕賤餕貴之餘也士起各<lb/>
執其具以出陳于堂下百官進徹之下餕上之餘也<hi>進當為餕聲之誤也百官謂有事于君祭者也既餕餕乃徹之而去所謂自卑至賤進徹或俱為</hi>凡餕之道<lb/>
<pb n="39a"/>
毎變以衆所以别貴賤之等而興施惠之象也是故以<lb/>
四簋黍見其脩于廟中也廟中者竟内之象也<hi>鬼神之惠徧廟中如國君之惠徧竟内也</hi>祭者澤之大者也是故上有大澤則惠必<lb/>
及下顧上先下後耳非上積重而下有凍餒之民也是<lb/>
故上有大澤則民夫人待于下流知惠之必将至也由<lb/>
餕見之矣故曰可以觀政矣<hi>鬼神有祭不獨享之使人餕之恩澤之大者也國君有蓄積不獨食之亦以施惠于竟内也  同上</hi>　子曰武王周公其逹孝矣乎<lb/>
夫孝者善繼人之志善述人之事者也春秋脩其祖廟<lb/>
<pb n="39b"/>
陳其宗器設其裳衣薦其時食<hi>脩謂掃糞也宗器祭器也裳衣先祖之遺衣服也設之當以授尸也時食四時祭也</hi>宗廟之禮所以序昭穆也序爵所以<lb/>
辨貴賤也序事所以辨賢也旅酬下為上所以逮賤也<lb/>
燕毛所以序齒也<hi>序猶齒也爵謂公卿大夫士也事謂薦羞也以辨賢者以其事别所能也若司徒奉牛宗伯共雞牲矣文王世子曰宗廟之中以爵為位崇德也宗人授事以官尊賢也旅酬下為上者謂若特牲饋食之禮賔弟子兄弟之子各舉觶于其長也逮賤者宗廟之中以有事為榮也燕毛既祭而燕也燕以毛髮為坐祭時尊賢也至燕親親也齒亦年也</hi>踐其位行其禮奏其樂敬其<lb/>
所尊愛其所親事死如事生事亡如事存孝之至也<hi>踐猶<pb n="40a"/>升也其者其先祖也踐或為纉</hi>郊社之禮所以事上帝也宗廟之禮所<lb/>
以祀乎其先也<hi>社祭地神不言后土者節文</hi>明乎郊社之禮禘嘗之<lb/>
義治國其如示諸掌乎<hi>示讀如寘諸河干之寘寘置也物而在掌中易為寘力者也序爵辨賢尊尊親親治國之要  中庸</hi>　書曰乃女其悉自學功悉盡也學<lb/>
効也傳曰當其効功也於卜洛邑營成周改正朔立宗<lb/>
廟序祭祀易犧牲制禮樂一統天下合和四海而致諸<lb/>
侯皆莫不依紳端冕以奉祭祀者<hi>紳大帶也</hi>其下莫不自悉<lb/>
以奉其上者莫不自悉其祭祀者此之謂也盡其天下<lb/>
<pb n="40b"/>
諸侯之志而効天下諸侯之功也廟者貎也其以貎言<lb/>
之也宫室中度衣服中制犧牲中辟<hi>辟法也</hi>殺者中死割者<lb/>
中理搙弁者為文<hi>搙弁或為振非當言帚埽</hi>㸑灶者有容㭬杙者有<lb/>
數<hi>杙者繫牲者也</hi>大廟之中繽乎其猶模繡也<hi>言文章之可觀也模所㭬文章之範</hi>天下諸侯之悉來進受命于周公而退見文武之尸<lb/>
者千七百七十三諸侯<hi>八州州二百一十國畿内九十三國此周所因于殷九州諸侯之數</hi>皆莫不磬折玉音金聲玉色<hi>玉音金聲言𢎞殺之調也</hi>然後周公<lb/>
與升歌而弦文武<hi>與諸侯升歌文王武王之德又以琴瑟播之</hi>侯在廟中者<lb/>
<pb n="41a"/>
伋然淵其志和其情<hi>伋讀曰播播然變動貎</hi>愀然若復見文武之<lb/>
身然後曰嗟子乎此蓋吾先君文武之風也乎<hi>子成王也</hi>及<lb/>
執俎抗鼎執刀執匕者負廧而歌憤于其情發于中而<lb/>
樂節文<hi>卑賤者尚然而況尊貴者乎</hi>故周人追祖文王而宗武王也<lb/>
<hi>尚書大傳</hi>　君子曰祭祀不祈<hi>祈求也祭祀不為求福也詩云自求多福福由已耳</hi>不<lb/>
麾蚤<hi>麾之言快也祭有時不以先之為快也齊人所善曰麾</hi>不樂葆大<hi>謂器幣也葆之言褒也</hi>不善嘉事<hi>嘉事之祭致大夫是也禮宜告見于先祖耳不善之而祭</hi>牲不及肥大<lb/>
薦不美多品<hi>以禮之義有以小少為貴也  禮器</hi>　郊特牲而社稷大牢<lb/>
<pb n="41b"/>
天子適諸侯諸侯膳用犢諸侯適天子天子賜之禮大<lb/>
牢貴誠之義也故天子牲孕弗食也祭帝弗用也<hi>犢者誠慤未有牝牡之情是以小為貴也孕任子也易曰婦姙不育  郊特牲</hi>　羔豚而祭百官皆<lb/>
足大牢而祭不必有餘此之謂稱也<hi>足猶得也稱稱牲之大小而為俎此指謂助祭者耳而云百官喻衆也  禮器</hi>　君子大牢而祭謂之禮匹士大<lb/>
牢而祭謂之攘<hi>君子謂大夫以上攘盗竊也  同上</hi>　已有三牲必田狩<lb/>
者孝子之意以為己之所養不如天地自然之牲逸豫肥<lb/>
美<hi>尚書大傳</hi>　子期祀平王<hi>子期楚平王之子結也平王恭王子昭父也</hi>祭以牛<lb/>
<pb n="42a"/>
俎于王<hi>致牛俎于昭王</hi>王問于觀射父曰祀牲何及<hi>王感俎肉而問牲何所及</hi>對曰祀加于舉<hi>加増也舉人君朔望之盛饌</hi>天子舉以太牢祀以<lb/>
㑹<hi>太牢羊牛豕也會㑹三太牢舉四方之貢</hi>諸侯舉以特牛祀以太牢<hi>特一也</hi>
卿舉以少牢祀以特牛<hi>少牢羊豕</hi>大夫舉以特牲祀以少牢<lb/>
<hi>特牲豕也</hi>士食魚炙祀以特牲庶人食菜祀以魚上下有序<lb/>
民則不慢王曰其小大何如對曰郊禘不過繭栗<hi>角如繭栗郊禘祭天也</hi>烝嘗不過把握<hi>握長不出把者</hi>王曰何其小也對曰夫<lb/>
神以精明臨民者也故求備物不求豐大<hi>備物體具而精潔者</hi>是<lb/>
<pb n="42b"/>
以先王之祀也以一純二精<hi>一純心純一而潔二精玉帛也</hi>三牲四時<lb/>
五色六律七事八種<hi>七事天地民四時之務也八種八音</hi>九祭十日十二<lb/>
辰以致之<hi>九祭九州助祭也十日甲至癸也十二辰子至亥也擇其吉日令辰</hi>百姓千品<lb/>
萬官億醜兆民經入畡數以奉之<hi>百姓百官受氏姓也千品姓有徹品十為千品五物之官陪屬萬為萬官官有十醜為億醜天子之田九畡以食兆民王取經入以食萬官也</hi>明德<lb/>
以昭之<hi>昭昭孝敬也</hi>和聲以聽之<hi>中和之聲使神聽之</hi>以告徧至則無<lb/>
不受休<hi>至神至也休慶也</hi>毛以示物<hi>物色/也</hi>血以告殺<hi>明不因故也</hi>接<lb/>
誠㧞取以獻具為齊敬也<hi>接誠于神也㧞毛取血獻其備物也齊潔也詩曰執其鸞<pb n="43a"/>刀以啟其毛取其血膋</hi>敬不可久民力不堪故齊肅以承之<hi>肅疾也承奉也</hi>王曰芻豢幾何<hi>草食曰芻糓食曰豢</hi>對曰逺不過三月近不過<lb/>
浹日<hi>逺謂三牲近謂雞鶩之屬浹日十日也</hi>王曰祀不可以己乎<hi>已止也</hi>對<lb/>
曰祀所以昭孝息民<hi>昭孝養使民蕃息也</hi>撫國家定百姓也不可<lb/>
以已夫民氣縱則底<hi>氣志氣也縱放也底著也</hi>底則滯滯久不震<hi>滯廢也震懼也言無祭祀則民無所畏忌無所畏忌則志放縱志放縱則遂廢滯難復恐懼也</hi>生乃不殖<lb/>
<hi>生人物也殖長也不長神不降以福也</hi>是用不從<hi>不從上令</hi>其生不殖不可以<lb/>
封<hi>封國也</hi>是以古者先王日祭月享時類歲祀<hi>以事類曰類日祭于<pb n="43b"/>祖考月祭于曽高時類于二祧歲祀于壇墠</hi>諸侯舍日<hi>有月/享也</hi>卿大夫舍月<hi>有時祭也</hi>士庶人舍時<hi>歲乃/祭也</hi>天子徧祀羣神品物<hi>品物謂若八蜡所祭貓虎昆蟲之類也</hi>諸侯祀天地三辰及其土之山川<hi>三辰日月星也祀天地謂二王後也非二王後祭分野星山川而已</hi>卿大夫祀其禮<hi>禮謂五祀及祖所自出</hi>士庶<lb/>
人不過其祖<hi>祖王父也</hi>日月㑹于龍<graphic n="KR1280" url="https://raw.githubusercontent.com/kanripo/KR-Gaiji/master/images/KR1280.png" mimeType="image/png"/>
                    <hi>
                        <graphic n="KR1280" url="https://raw.githubusercontent.com/kanripo/KR-Gaiji/master/images/KR1280.png" mimeType="image/png"/>龍尾也謂周十二月夏十月也日月合辰于尾上月令曰孟冬日在尾</hi>土氣含收<hi>含收收縮萬/物含藏也</hi>天明昌作<hi>昌盛也作起也謂天氣上也是月純坤用事</hi>百嘉備舍<hi>嘉善也時物畢成舍入室也</hi>群神頻行<lb/>
<hi>頻並也並行欲求食也</hi>國于是乎烝嘗家于是乎嘗祀<hi>烝冬祭也嘗嘗百物<pb n="44a"/>也月令孟冬大飲烝傳曰閉蟄而烝</hi>百姓夫婦擇其令辰<hi>辰十二辰也</hi>奉其犧<lb/>
牲敬其齍盛潔其糞除慎其采服禋其酒醴帥其子姓<lb/>
<hi>禋潔也子姓同姓也</hi>從其時享䖍其宗祀<hi>宗主祭祀祀主祝祈也</hi>道其順辭<lb/>
以昭祀其先祖肅肅濟濟如或臨之于是乎合其州鄉<lb/>
朋友婚姻比爾兄弟親戚<hi>合㑹也比親也</hi>於是乎弭其百苛妎<lb/>
其䜛慝<hi>弭止也苛虐也妎覆也止覆謂解怨除恨之辭</hi>合其嘉好結其親暱<hi>合結也謂于此更深固之</hi>億其上下<hi>億安也</hi>以申固其姓上所以教民䖍<lb/>
也下所以昭事上也天子䄘郊之事必自射其牲<hi>牲牛也</hi>
<pb n="44b"/>
王后必自舂其粢<hi>器實曰粢</hi>諸侯宗廟之事必自射其牛刲<lb/>
羊繫豕<hi>刲刺也繫殺也</hi>夫人自舂其盛<hi>在器曰盛上言粢下言盛互其文也</hi>况其<lb/>
下之人其誰敢不戰戰兢兢以事百神天子親舂禘郊<lb/>
之盛<hi>帥后舂之</hi>王后親繰其服<hi>服祭服也祭義曰夫人繰三盆則王后其一盆與周語曰王耕一墢班三之</hi>自公以下至于庶人其誰敢不齊肅恭敬致<lb/>
力於神民所以攝固者也若之何其舍之也<hi>攝持也舍廢也  國語楚語</hi>　隨季梁曰夫民神之主也<hi>言鬼神之情依民而行</hi>是以聖<lb/>
王先成民而後致力于神故奉牲以告曰博碩肥腯謂<lb/>
<pb n="45a"/>
民力之普存也<hi>博廣也碩大也</hi>謂其畜之碩大蕃滋也謂其不<lb/>
疾瘯蠡也謂其備腯咸有也<hi>雖告神以博碩肥腯其實皆當兼此謂民力適完則六畜既大而滋也皮毛無疥癬兼備而無有所闕</hi>奉盛以告曰絜粢豐盛謂其<lb/>
三時不害而民和年豐也<hi>三時春夏秋</hi>奉酒醴以告曰嘉栗<lb/>
旨酒<hi>嘉善也栗謹敬也</hi>謂其上下皆有嘉德而無違心也所謂<lb/>
馨香無䜛慝也<hi>馨香之逺聞</hi>故務其三時脩其五教<hi>父義母慈兄友弟恭子孝</hi>親其九族以致其禋祀<hi>禋絜敬也九族謂外祖父外祖母从母子及妻父妻母姑之子姊妹之子女子之子并己之同族皆外親有服而異族者也</hi>於是乎民和而神<lb/>
<pb n="45b"/>
降之福<hi>桓六年左氏傳</hi>　恒豆之菹水草之和氣也其醢陸産<lb/>
之物也加豆陸産也其醢水物也<hi>此謂諸侯也天子朝事之豆有昌本麇臡苑菹麇臡饋食之豆有蔡菹嬴醢豚拍魚醢其餘則有雜錯云也</hi>籩豆之薦水土之品<lb/>
也不敢用常䙝味而貴多品所以交于神明之義也<lb/>
非食味之道也<hi>言禮以異為敬</hi>先王之薦可食也而不可耆也<lb/>
卷冕路車可陳也而不可好也武壯而不可樂也宗廟<lb/>
之威而不可安也宗廟之器可用也而不可便其利也<lb/>
所以交于神明者不可以同于所安樂之義也<hi>武萬舞也</hi>酒<lb/>
<pb n="46a"/>
醴之美𤣥酒明水之尚貴五味之本也黼黻文繡之美<lb/>
疏布之尚反女功之始也莞簟之安而蒲越槀鞂之尚<lb/>
明之也大羮不和貴其質也大圭不琢美其質也丹漆<lb/>
雕幾之美素車之乗尊其樸也貴其質而己矣所以交<lb/>
于神明者不可同于所安䙝之甚也如是而后宜<hi>尚質貴本其至如是乃得交于神明之宜也明水司烜以隂鑑所取于月之水也蒲越槀鞂藉神席也明之者神明之也琢當為篆字之誤也幾謂漆飾沂鄂也</hi>鼎俎奇而籩豆偶隂陽之義也<hi>牲陽也庶物隂也</hi>黄目鬰氣之上尊也黄者中也目者氣之清明<lb/>
<pb n="46b"/>
者也言酌于中而清明于外也<hi>黄目黄彛也周所重于諸侯為上也</hi>祭天<lb/>
掃地而祭焉於其質而已矣醯醢之美而煎塩之尚貴<lb/>
天産也割刀之用而鸞刀之貴貴其義也聲和而后㫁<lb/>
也　鼎俎奇而籩豆偶隂陽之義也籩豆之實水土之<lb/>
品也<hi>水土之品言非人之常食</hi>不敢用䙝味而貴多品所以交于旦<lb/>
明之義也<hi>旦當為神篆字之誤也  並郊特牲</hi>　王制曰賜圭瓉然後為<lb/>
鬯未賜鬯者資于天子圭瓉秬鬯宗廟之盛禮故孝道<lb/>
備而賜之秬鬯所以極著孝道孝道純備故内和外榮<lb/>
<pb n="47a"/>
玉以象德金以配情芬香條鬯以通神靈玉飾其本君<lb/>
子之性金飾其中君子之道君子有黄中通理之道美<lb/>
素之徳金者精和之至也玉者美德之至也鬯者芬<lb/>
香之至也君子有玉瓉秬鬯者以配道德也其至矣合<lb/>
天下之極美以通其志也其為玉瓉秬鬯乎<hi>白虎通</hi>　有<lb/>
以小為貴者宗廟之祭貴者獻以爵賤者獻以散尊者<lb/>
舉觶卑者舉角此以小為貴也<hi>凡觴一升曰爵二升曰觚三升曰觶四升曰角五升曰散  禮器</hi>　夫鼎有銘銘者自名也自名以稱揚其先<lb/>
<pb n="47b"/>
祖之美而明著之後世者也為先祖者莫不有美焉莫<lb/>
不有惡焉銘之義稱美而不稱惡此孝子孝孫之心也<lb/>
唯賢者能之<hi>銘謂書之刻之以識事者也自名謂稱揚其祖之德著已名于下</hi>銘者論<lb/>
譔其先祖之有德善功烈勲勞慶賞聲名列于天下而<lb/>
酌之祭器自成其名焉以祀其先祖者也顯揚先祖所<lb/>
以崇孝也身比焉順也明示後世教也<hi>烈業也王功曰勲事功曰勞酌之祭器言斟酌其美傳著於鍾鼎也身比焉謂自著名于下也順也自著名以稱揚先祖之德孝順之行也教也所以教後世</hi>夫銘者壹稱而上下皆得焉耳矣是故君子之<lb/>
<pb n="48a"/>
觀于銘也既美其所稱又美其所為<hi>美其所為美此人為此銘</hi>為之<lb/>
者明足以見之仁足以與之知足以利之可謂賢矣賢<lb/>
而勿伐可謂恭矣<hi>明足以見之見其先祖之美也仁足以與之與其先祖之銘也非有仁恩君不使與之也知足以利之利己名得比于先祖</hi>故衞孔悝之鼎銘曰六月丁<lb/>
亥公假于大廟<hi>孔悝衞大夫也公衞荘公蒯聵也德孔悝之立已依禮褒之以静國人自固假至也至于大廟謂以夏之孟夏禘祭</hi>公曰叔舅乃祖荘叔左右成公成公<lb/>
乃命荘叔隨難于漢陽即宫于宗周奔走無射<hi>公曰叔舅者公為策書尊呼孔悝而命之也乃猶汝也荘叔悝七世之祖衞大夫孔達也隨難者謂成公為晉文公所伐出奔<pb n="48b"/>楚命荘叔從焉漢楚之川也即宫于宗周後反得國坐殺弟叔武晉人執而歸之于京師寘之深室也射厭也言荘叔常奔走至勞苦而不厭倦也周既去鎬京猶名王城為宗周也</hi>啟右獻公獻公乃<lb/>
命成叔纂乃祖服<hi>獻公衞侯衎成公曽孫也亦失國得反言荘叔之功流于後世啟右獻公使得反國也成叔荘叔之孫成子烝鉏也右助也纂繼也服事也獻公反國命成子繼女祖荘叔之事欲其忠如孔達也</hi>乃考文叔興舊耆欲作率慶士躬恤衞國其勤公<lb/>
家夙夜不解民咸曰休哉<hi>文叔者成叔之曽孫文子圉即悝父也作起也率循也慶善也士之言事也言文叔能興行先祖之舊德循其善事</hi>公曰叔舅予女銘若纂乃<lb/>
考服<hi>若乃猶女也公命悝予女先祖以銘以尊顯之女繼女父之事欲其忠如文子也成公獻公荘公皆<pb n="49a"/>失國得反言孔氏世有功焉寵之也</hi>悝拜稽首曰對揚以辟之<hi>對遂也辟明也言遂揚君命以明我先祖之德也</hi>勤大命施于烝彛鼎<hi>施猶著也言我将行君之命又刻著于烝祭之彛鼎彛尊也周禮大約劑書于宗彛</hi>此衞孔悝之鼎銘也<hi>言銘之類衆多也略取此一以言之</hi>古之君子論譔其先祖之美而明著之後世者<lb/>
也以比其身以重其國家如此<hi>如荘公命孔悝之為也荘公孔悝雖無令徳以終其事于禮是行之非</hi>子孫之守宗廟社稷者其先祖無美而稱<lb/>
之是誣也有善而弗知不明也知而弗傳不仁也此三<lb/>
者君子之所恥也昔者周公旦有勲勞于天下周公既<lb/>
<pb n="49b"/>
沒成王康王追念周公之所以勲勞者而欲尊魯故賜<lb/>
之以重祭外祭則郊社是也内祭則大嘗禘是也<hi>言此者王室所銘若周公之功</hi>夫大嘗禘升歌清廟下而管象朱干玉戚以<lb/>
舞大武八佾以舞大夏此天子之樂也康周公故以賜<lb/>
魯也<hi>清廟頌文王之詩也管象吹管而舞武象之樂也朱干赤盾戚斧也此武象之舞所執也佾猶列也大夏禹樂文舞也執羽籥文武之舞皆八列互言之耳康褒大也易晉卦曰康侯用錫馬</hi>子孫纂之<lb/>
至於今不廢所以明周公之德而又以重其國也<hi>不廢不廢其此禮樂也重猶尊也  祭統</hi>　傅説曰黷于祭祀時謂弗欽禮煩則亂<lb/>
<pb n="50a"/>
事神則難<hi>祭不欲數數則黷黷則不敬事神禮煩則亂而難行髙宗之祀特豐數近廟故説因以戒之命説</hi>　子曰非其鬼而祭之諂也<hi>非其鬼謂非其所當祭之鬼諂求媚也為政</hi>　季路問事鬼神子曰未能事人焉能事鬼<hi>先進</hi>　子<lb/>
路曰吾聞諸夫子祭禮與其敬不足而禮有餘也不若<lb/>
禮不足而敬有餘也<hi>祭主敬  檀弓</hi>
　<lb/>
　<lb/>
　<lb/>
<pb n="50b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮書綱目卷四十七<lb/>
</p>
<p>
</p>
  </div>
</body>
</text>
</TEI>
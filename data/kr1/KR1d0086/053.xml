<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮書綱目卷五十一</head>
    <p>
<pb n="1a"/>
欽定四庫全書<lb/>
　禮書綱目卷五十一　　　　　婺源江永撰<lb/>
軍通禮　　　軍禮四<lb/>
　補<lb/>
大宗伯以軍禮同邦國<hi>同謂威其不協僭差者軍禮之别有五</hi>　小宰以<lb/>
官府之六聨合邦治四曰軍旅之聨事以法掌軍旅之<lb/>
戒具令百官府共其財用治其施舍聽其治訟<hi>天官</hi>　班<lb/>
朝治軍涖官行法非禮威嚴不行<hi>曲禮</hi>　以之軍旅有禮<lb/>
<pb n="1b"/>
故武功成也若無禮軍旅武功失其制<hi>仲尼燕居</hi>
　　右總要<lb/>
帝曰臯陶蠻夷猾夏冦賊姦宄汝作士<hi>舜典</hi>　大戰于甘<lb/>
乃召六卿<hi>六卿六鄉之卿也按周禮鄉大夫每鄉卿一人六鄉六卿平居無事則各掌其鄉之政教禁令而屬於大司徒有事出征則各率其鄉之一萬二千五百人而屬于大司馬所謂軍將皆卿者是也意夏制亦如此  甘誓</hi>　惟仲康肇位四海𦙍侯命掌六師<hi>仲康太康之弟𦙍侯𦙍國之侯命掌六師命為大司馬也仲康始即位即命𦙍侯以掌六師次年方有征羲和之命必本始而言者蓋史臣善仲康肇位之時已能收其兵權故羲和之征猶能自天子出也  𦙍征</hi>　司馬掌<lb/>
<pb n="2a"/>
邦政統六師平邦國<hi>詳見職官</hi>　乃立夏官司馬使帥其屬<lb/>
而掌邦政以佐王平邦國大司馬卿一人小司馬中大<lb/>
夫二人軍司馬上士八人行司馬中士十有六人萬有<lb/>
二千五百人為軍軍將皆命卿二千有五百人為師師<lb/>
帥皆中大夫五百人為旅旅帥皆下大夫<hi>同上</hi>　大司馬<lb/>
以九伐之法正邦國<hi>諸侯有違王命即出兵以征伐之所以正之也諸侯之於國如樹木之有根本是以言伐云</hi>馮弱犯寡則眚之<hi>馮猶乗陵也言不字小而侵侮之𤯝猶人眚瘦也王覇記曰四面削其地</hi>賊賢害民則伐之<hi>春秋傳曰粗者曰侵精者曰伐又曰有鐘鼓曰<pb n="2b"/>伐則伐者兵入其境鳴鐘鼓以往所以聲其罪</hi>暴内陵外則壇之<hi>内謂其國外謂諸侯壇讀如同墠之墠王覇記曰置之空墠之地鄭司農云壇讀從憚之以威之憚書亦或為墠𤣥謂置之空墠以出其君更立其次賢者</hi>野荒民散則削之<hi>荒蕪也田不治民不附削其地明其不能有</hi>負<lb/>
固不服則侵之<hi>負猶恃也固險可依以固者也不服不事大也侵之者兵加其竟而已用兵淺者詩曰宻人不恭敢距大邦</hi>賊殺其親則正之<hi>正之者執而治其罪王覇記曰正殺之也春秋僖公二十八年冬晉人執衞侯歸之於京師坐殺其弟叔武</hi>放殺其君則殘之<hi>放逐也殘殺也王覇記曰殘滅其為惡</hi>犯令陵政則杜之<hi>令猶命也王覇記曰犯令者違命也陵政者輕政法不循也杜之者杜塞使不得與鄰國交通</hi>外内亂鳥獸行則滅之<hi>王覇<pb n="3a"/>記曰悖人倫外内無以異于禽獸不可親百姓則誅滅去之也曲禮曰夫唯禽獸無禮故父子聚麀</hi>　小<lb/>
司馬之職掌<hi>闕</hi>　軍司馬<hi>闕/</hi>　輿司馬<hi>闕/</hi>　行司馬<hi>闕</hi>
　都司馬掌都之士庶子及其衆庶車馬兵甲之戒令<lb/>
<hi>庶子卿大夫士之子車馬兵甲備軍發卒</hi>家司馬亦如之<hi>大夫家臣為司馬者春秋傳曰叔孫氏之司馬鬷戾  並夏官</hi>
　　右兵柄　孔子曰天下有道則禮樂征伐自天子<lb/>
　　出天下無道則禮樂征伐自諸侯出<hi>論語</hi>　孟子曰<lb/>
　　天下討而不伐諸侯伐而不討五覇者摟諸侯以<lb/>
<pb n="3b"/>
　　伐諸侯者也故曰五覇者三王之罪人也<hi>討者出命以討</hi>
　　<hi>其罪而使方伯連帥帥諸侯以伐之也伐者奉天子之命聲其罪而伐之也摟牽也五覇牽諸侯以</hi>
　　<hi>伐諸侯不用天子之命也</hi>
孟春不可以稱兵稱兵必天殃兵戎不起不可從我始<lb/>
毋變天之道毋絶地之理毋亂人之紀　仲春毋作大<lb/>
事以妨農之事　季夏不可以起兵動衆　孟秋立秋<lb/>
之日天子親帥三公九卿諸侯大夫以迎秋於西郊還<lb/>
反賞軍帥武人於朝天子乃命將帥選士厲兵簡練桀<lb/>
<pb n="4a"/>
俊專任有功以征不義詰誅暴慢以明好惡順彼逺方<lb/>
　仲秋凡舉大事毋逆大數必順其時慎因其類<hi>並詳月令</hi>
　伐不踰時戰不逐奔誅不填服<hi>來服者不復填壓之</hi>苞人民敺<lb/>
牛馬曰侵斬樹木壊宫室曰伐<hi>制其人民敺其牛馬賊去之後則可還反樹木斬不復生宫室壊不自成故其為害重也  隠五年穀梁傳</hi>凡師有鐘鼓曰伐<hi>聲其罪</hi>
無曰侵<hi>鐘鼓無聲</hi>輕曰襲<hi>掩其不備氏莊二十九年左  傳</hi>　師出不正反<lb/>
戰不正勝<hi>不正者不正自謂出當復反戰當必勝  僖二十六年公羊傳</hi>　善為國者<lb/>
不師<hi>道之以徳齊之以禮江熈曰鄰國望我歡若親戚何師之為</hi>善師者不陳<hi>師衆素嚴<pb n="4b"/>不須耀軍列陳江熈曰上兵伐謀何乃至陳</hi>善陳者不戰<hi>軍陳嚴整敵望而畏之莫敢戰</hi>善戰<lb/>
者不死<hi>投兵勝地故無死者江熈曰辟實攻虛則不死</hi>善死者不亡<hi>民盡其命無奔背散亡者也江熈曰見危授命義存君親雖没猶存  莊八年糓梁傳</hi>　戎昭果毅以聽之<lb/>
之謂禮<hi>聽謂常存於耳著於心想聞其正令</hi>殺敵為果致果為毅易之戮<lb/>
也<hi>易反易氏宣二年左  傳</hi>　見可而進知難而退軍之善政也兼<lb/>
弱攻昧武之善經也<hi>昩昏亂經法也傳宣十二年左氏</hi>　仁人之兵聚<lb/>
則成卒散則成列<hi>卒卒伍列行列言動皆有備也</hi>延則若莫邪之長刃<lb/>
嬰之者斷兌則若莫邪之利鋒當之者潰<hi>兌猶聚也與隊同謂聚之<pb n="5a"/>使短潰壊散也新序作鋭則若莫邪之利鋒也</hi>圜居而方正則若盤石然觸之<lb/>
者角摧<hi>圜居方正謂不動時也則如大石之不可移動也</hi>　王者之軍制將死<lb/>
鼓<hi>死謂不棄之而奔亡也左傳曰師之耳目在吾旗鼓也</hi>御死轡百吏死職士大<lb/>
夫死行列聞鼓聲而進聞金聲而退順命為上有功次<lb/>
之<hi>軍之所重在順命故有功次之</hi>令不進而進猶令不退而退也其罪<lb/>
惟均<hi>令教令也言使之不進而進猶令不退而退其罪同也</hi>不殺老弱不獵禾稼<lb/>
<hi>獵與躐同踐也</hi>服者不禽格者不舍犇命者不獲<hi>服謂不戰而退者不追禽之格謂相拒捍者奔命謂奔走來歸其命者不獲之為囚俘也</hi>凡誅非誅其百姓也誅<lb/>
<pb n="5b"/>
其亂百姓者也百姓有扞其賊則是亦賊也<hi>謂為賊之扞蔽也</hi>
以故順刃者生蘇刃者死犇命者貢<hi>順刃謂不戰偝之而走者蘇讀為傃傃向也謂相向格鬭者貢謂來歸命者獻於上將也</hi>　王者有誅而無戰城守不<lb/>
攻兵革不擊<hi>徳義未加所以敵人不服故不攻擊也且恐傷我之士卒也</hi>上下相喜<lb/>
則慶之<hi>敵人上下相愛悦即慶賀之况侵我乎</hi>不屠城<hi>屠謂毁其城殺其民若屠者然也</hi>
不潛軍不留衆<hi>不久留暴露于外也</hi>師不越時<hi>古者行役不踰時也</hi>故亂者<lb/>
樂其政不安其上欲其至也<hi>東征西怨之意  並荀子</hi>　古者戍軍<lb/>
三年不興覩民之勞也上下相報若此和之至也得意<lb/>
<pb n="6a"/>
則愷歌示喜也偃伯靈臺答民之勞示休也　古者以<lb/>
仁為本以義治之之謂正正不獲意則權權出於戰不<lb/>
出於中人是故殺人安人殺之可也攻其國愛其民攻<lb/>
之可也以戰止戰雖戰可也故仁見親義見説智見恃<lb/>
勇見方信見信内得愛焉所以守也外得威焉所以戰<lb/>
也戰道不違時不歴民病所以愛吾民也不加喪不困<lb/>
凶所以愛夫其民也冬夏不興師所以兼愛民也故國<lb/>
雖大好戰必亡天下雖安亡戰必危天下既平天子大<lb/>
<pb n="6b"/>
愷春蒐秋獮諸侯春振旅秋治兵所以不忘戰也古者<lb/>
逐奔不過百歩縱綏不過三舍是以明其禮也不窮不<lb/>
能而哀憐傷病是以明其仁也成列而鼓是以明其信<lb/>
也爭義不爭利是以明其義也又能舍服是以明其勇<lb/>
也知終知始是以明其智也六德以時合教以為民紀<lb/>
之道也自古之政也　天子之義必純取法天地而觀<lb/>
於先聖士庶之義必奉於父母而正於君長故雖有明<lb/>
君士不先教不可用也古之教民必立貴賤之倫經使<lb/>
<pb n="7a"/>
不相陵徳義不相踰材技不相掩勇力不相犯故力同<lb/>
而意和也古者國容不入軍軍容不入國故徳義不相<lb/>
踰上貴不伐之士不伐之士上之器也苟不伐則無求<lb/>
無求則不爭國中之聽必得其情軍旅之聽必得其宜<lb/>
故材技不相掩從命為士上賞犯命為士上戮故勇力<lb/>
不相犯既致教其民然後謹選而使之事極修則百官<lb/>
給矣教極省則民興良矣習貫成則民體俗矣教化之<lb/>
至也古者逐奔不逺縱綏不及不逺則難誘不及則難<lb/>
<pb n="7b"/>
陷以禮為固以仁為勝既勝之後其教可復是以君子<lb/>
貴之也<hi>並司馬法</hi>　古者師出不踰時者為怨思也王者有<lb/>
三年之喪夷狄有内侵伐之者重天誅為宗廟社稷也<lb/>
誅不避親戚何所以明善善惡惡之義也諸侯有三年<lb/>
之喪有罪且不誅何君子恕己哀孝子之思慕不忍加<lb/>
刑罰也<hi>白虎通</hi>
　　右用兵　穆王將征犬戎<hi>穆王周康王之孫昭王之子穆王滿也征正也</hi>
　　<hi>上討下之稱犬戎西戎之别名在荒服</hi>祭公謀父諫曰<hi>祭畿内之國周公之後為</hi>
<pb n="8a"/>
　　<hi>王卿士謀父字也傳曰凡蔣邢茅胙祭周公之𦙍也</hi>先王耀徳不觀兵<hi>耀明也觀</hi>
　　<hi>示也明徳尚道化也不示兵者有大罪惡然後致誅不以小小而示威武</hi>夫兵戢而時<lb/>
　　動動則威<hi>戢聚也威畏也時動謂三時務農一時講武守則有財征則有威</hi>觀則<lb/>
　　玩玩則無震<hi>玩黷也震懼也</hi>夫先王之制邦内甸服邦外<lb/>
　　侯服侯衞賔服蠻夷要服戎翟荒服甸服者祭侯<lb/>
　　服者祀賔服者享要服者貢荒服者王日祭月祀<lb/>
　　時享歲貢終王先王之訓也<hi>注見封建及財賦篇</hi>有不祭則<lb/>
　　修意<hi>意志意也謂邦甸之内有違闕不供日祭者先修意以自責畿内近知王意也</hi>有不<lb/>
<pb n="8b"/>
　　祀則修言<hi>言號令也</hi>有不享則修文<hi>文典法也</hi>有不貢則修<lb/>
　　名<hi>名謂尊卑職貢之名號晉語曰信於名則上下不干</hi>有不王則修徳<hi>逺人不服</hi>
　　<hi>則修文徳以來之</hi>序成而有不至則修刑<hi>序成謂上五者次序也已成而</hi>
　　<hi>有不至則有刑誅</hi>於是乎有刑不祭伐不祀征不享讓不<lb/>
　　貢<hi>讓譴責也</hi>告不王<hi>謂以文辭告曉之地逺者辠輕也</hi>於是乎有刑罰<lb/>
　　之辟<hi>刑不祭也</hi>有攻伐之兵<hi>伐不/祀也</hi>有征討之備<hi>征不享也</hi>有<lb/>
　　威讓之令<hi>讓不貢也</hi>有文告之辭<hi>告不王也</hi>布令陳辭而又<lb/>
　　不至則又増修於徳無勤民於逺<hi>勤勞也</hi>是以近無<lb/>
<pb n="9a"/>
　　不聽逺無不服今自大畢伯仕之終也<hi>大畢伯仕犬戎氏之</hi>
　　<hi>二君終卒也</hi>犬戎氏以其職來王<hi>以其職謂其嗣子以其貴珤來見王也</hi>
　　天子曰予必以不享征之且觀之兵<hi>享賔服之禮以責犬戎而</hi>
　　<hi>示之兵非也</hi>其無乃廢先王之訓而王幾頓乎<hi>幾危也頓敗也</hi>
　　王不聽遂征之得四白狼四白鹿以歸<hi>白狼白鹿犬戎所貢</hi>
　　自是荒服者不至<hi>穆王責犬戎以非禮暴兵露師傷威毁信故荒服者不至  周</hi>
　　<hi>語</hi>　宋襄公及楚人戰于泓宋人既成列楚人未<lb/>
　　既濟<hi>未盡渡泓水</hi>司馬曰<hi>子魚也</hi>彼衆我寡及其未既濟<lb/>
<pb n="9b"/>
　　也請擊之公曰不可既濟而未成列又以告公曰<lb/>
　　未可既陳而後擊之宋師敗績公傷股門官殱焉<lb/>
　　<hi>門官守門者師行則在君左右殱盡也</hi>國人皆咎公公曰君子不重<lb/>
　　傷不禽二毛<hi>二毛頭白有二色</hi>古之為軍也不以阻隘也<lb/>
　　<hi>不因阻隘以求勝</hi>寡人雖亡國之餘<hi>宋商紂之後</hi>不鼓不成列<lb/>
　　<hi>耻以詐勝</hi>子魚曰君未知戰勍敵之人隘而不列天贊<lb/>
　　我也<hi>勍强也言楚在險隘不得陳列天所以佐宋</hi>阻而鼓之不亦可乎<lb/>
　　猶有懼焉<hi>雖因阻擊之猶恐不勝</hi>且今之勍者皆吾敵也雖<lb/>
<pb n="10a"/>
　　及胡耉獲則取之何有於二毛<hi>今之勍者謂與吾競者胡耉元老之</hi>
　　<hi>稱</hi>明耻教戰求殺敵也<hi>明設刑罰以耻不果</hi>傷未及死如何<lb/>
　　勿重<hi>言尚能害己</hi>若愛重傷則如勿傷愛其二毛則如<lb/>
　　服焉<hi>言苟不欲傷殺敵人則本可不須鬭</hi>三軍以利用也<hi>為利興</hi>金鼓<lb/>
　　以聲氣也<hi>鼓以佐士衆之聲氣</hi>利而用之阻隘可也聲盛致<lb/>
　　志鼓儳可也<hi>儳巖未整陳氏僖二十二年左  傳</hi>　吳侵陳斬祀殺<lb/>
　　厲<hi>祀神位有屋樹者厲疫病吳侵陳以魯哀元年秋</hi>師還出竟陳太宰嚭<lb/>
　　使於師夫差謂行人儀曰是夫也多言盍嘗問焉<lb/>
<pb n="10b"/>
　　師必有名人之稱斯師也者則謂之何<hi>大宰行人官名也夫</hi>
　　<hi>差吳子光之子盍何不也嘗猶試也夫差修舊怨庶幾其師有善名</hi>大宰嚭曰古之<lb/>
　　侵伐者不斬祀不殺厲不獲二毛<hi>獲謂係虜之二毛鬢髪斑白</hi>
　　今斯師也殺厲與其不謂之殺厲之師與<hi>欲㣲切之故其</hi>
　　<hi>言似若不審然正言殺厲重人</hi>曰反爾地歸爾子則謂之何<hi>子謂所獲</hi>
　　<hi>民臣</hi>曰君王討敝邑之罪又矜而赦之師與有無名<lb/>
　　乎<hi>又㣲勸之終其意吳楚僭稱王號  檀弓</hi>　工尹商陽與陳弃疾追<lb/>
　　吳師及之<hi>工尹楚官名弃疾楚公子弃疾也以魯昭八年帥師滅陳縣之楚人善之因號</hi>
<pb n="11a"/>
　　<hi>之焉至十二年楚子狩于州來使蕩侯潘子司馬督囂尹午陵尹喜圍徐以懼吳於時有吳師陳或</hi>
　　<hi>作陵楚人聲</hi>陳弃疾謂工尹商陽曰王事也子手弓而<lb/>
　　可手弓子射諸<hi>商陽仁不忍傷人以王事勸之</hi>射之斃一人韔弓<lb/>
　　<hi>不忍復射斃仆也韔韜也</hi>又及謂之又斃二人每斃一人揜其<lb/>
　　目止其御曰朝不坐燕不與殺三人亦足以反命<lb/>
　　矣<hi>朝燕於寢大夫坐於上士立於下然則商陽與御者皆士也兵車參乗射者在左戈盾在右御</hi>
　　<hi>在中央</hi>孔子曰殺人之中又有禮焉<hi>善之同上</hi>　子路拂<lb/>
　　然進曰人臣之節當君大事唯力所及死而後已<lb/>
<pb n="11b"/>
　　夫子何善此子曰然如汝言也吾取其有不忍殺<lb/>
　　人之心而已<hi>家語</hi>　晉士匄帥師侵齊至糓聞齊侯<lb/>
　　卒乃還<hi>詳録所至及還者善得禮</hi>聞喪而還禮也<hi>禮之常不必待君命  襄</hi>
　　<hi>十九年左氏傳</hi>　還者何善辭也何善爾大其不伐喪也<lb/>
　　此受命乎君而伐齊則何大乎其不伐喪大夫以<lb/>
　　君命出進退在大夫也<hi>禮兵不從中御外臨事制宜當敵為帥唯義所在士</hi>
　　<hi>匄聞齊侯卒引師而去恩動孝子之心義服諸侯之君是後兵寢數年故起時善之言乃者士匄有難</hi>
　　<hi>重廢君命之心故見之言至糓者未侵齊也言聞者在竟外舉侵者張本  公羊傳</hi>　受命<lb/>
<pb n="12a"/>
　　而誅生死無所加其怒不伐喪善之也<hi>榖梁傳</hi>
保氏養國子以道教六儀五曰軍旅之容<hi>軍旅之容暨暨詻詻  地官</hi>　戎容暨暨<hi>果毅/貌也</hi>言容詻詻<hi>教令/嚴也</hi>色容厲肅<hi>儀形貌也</hi>視<lb/>
容清明<hi>察於事也  玉藻</hi>　軍旅之志怫然愠然精以厲軍旅<lb/>
之容湢然肅然固以猛軍旅之視固植虎張屏氣折聲<lb/>
軍旅之言也<hi>賈誼新書容經</hi>　介胄則有不可犯之色<hi>貌與事宜相配介甲也  曲禮</hi>　勃然充滿者兵革之色　介者不拜為其拜<lb/>
而蓌拜<hi>蓌則失容節蓌猶詐也  曲禮</hi>　乗兵車出先刃入後刃<hi>不以刃鄉<pb n="12b"/>國也</hi>軍尚左<hi>左陽也陽主生將軍有廟勝/之䇿左將軍為上貴不敗績</hi>卒尚右<hi>右隂也隂主殺卒之行伍以右為上示有死志  少儀</hi>　兵車不式<hi>尚威武/不崇敬</hi>武車綏旌<hi>盡飾也綏謂垂舒之也武車亦兵車  曲禮</hi>　禮介者不拜兵車不式不顧不<lb/>
言反抑式以應武容也兵車之容也<hi>容經</hi>　野外軍中無<lb/>
摯以纓拾矢可也<hi>非為禮之處用時物相禮而已纓馬繁纓也拾謂射韝  曲禮</hi>　軍<lb/>
旅什伍同爵則尚齒而弟逹乎軍旅矣<hi>什伍士卒部曲也少儀曰軍尚左卒尚右  祭義</hi>　軍旅思險隠情以虞<hi>險阻出竒覆諼之處也隠意也思也虞度也當思念已情之所能以度彼之將然否  少儀</hi>　古者國容不入軍軍容不<lb/>
<pb n="13a"/>
入國軍容入國則民徳廢國容入軍則民徳弱故在國<lb/>
言文而語温在朝恭以遜修己以待人不召不至不問<lb/>
不言難進易退在軍抗而立在行遂而果介者不拜兵<lb/>
車不式城上不趨危事不齒故禮與法表裏也文與武<lb/>
左右也<hi>司馬法</hi>
　　右軍容　卻至三遇楚子之卒見楚子必下免胄<lb/>
　　而趨風<hi>疾如風</hi>楚子使工尹襄問之以弓<hi>問遺也</hi>曰方<lb/>
　　事之殷也<hi>殷盛也</hi>有韎韋之跗注君子也<hi>韎赤色跗注戎服若</hi>
<pb n="13b"/>
　　<hi>袴而屬於跗與袴連</hi>識見不糓而趨無乃傷乎<hi>恐其傷</hi>卻至見<lb/>
　　客免胄承命曰君之外臣至從寡君之戎事以君<lb/>
　　之靈閒䝉甲胄<hi>閒猶近也</hi>不敢拜命<hi>介者不拜</hi>敢告不寜君<lb/>
　　命之辱<hi>以君辱賜命故不敢自安</hi>為事之故敢肅使者<hi>言君辱命來問</hi>
　　<hi>以有軍事不得答故肅使者肅手至地若今撎</hi>三肅使者而退<hi>成十六年左氏傳</hi>
用命賞于祖不用命戮于社<hi>詳征伐誓禁章</hi>　司勲掌六卿賞<lb/>
地之法以等其功戰功曰多<hi>尅敵出竒若韓信陳平司馬法曰上多前虜  夏官</hi>
　古者賢王明民之徳盡民之善故無廢徳無簡民賞<lb/>
<pb n="14a"/>
無所生罰無所試有虞不賞不罰而民可用至徳也夏<lb/>
賞而不罰至教也殷罰而不賞至威也周以賞罰徳衰<lb/>
也賞不踰時欲民速得為善之利也罰不遷列欲民速<lb/>
覩為不善之害也大捷不賞上下皆不伐善上苟不伐<lb/>
善則不驕矣下苟不伐善必亡等矣上下不伐善若此<lb/>
讓之至也大敗不誅上下皆以不善在已上苟以不善<lb/>
在已必悔其過下苟以不善在已必逺其罪上下分惡<lb/>
若此讓之至也<hi>司馬法</hi>
<pb n="14b"/>
　　右賞罰　桓公二年冬公至自唐告於廟也凡公<lb/>
　　行告于宗廟反行飲至舍爵策勲焉禮也<hi>爵飲酒器也既</hi>
　　<hi>飲置爵則書勲勞於䇿言速紀有功也  左氏傳</hi>　晉侯入曹令無入僖<lb/>
　　負羈之宫而免其族魏犫顛頡爇僖負羈氏<hi>爇燒也</hi>
　　殺顛頡以徇于師立舟之僑以為戎石<hi>舟之僑故虢臣閔二</hi>
　　<hi>年奔晉以代魏犫為先歸張本</hi>城濮之戰晉中軍風于澤<hi>牛馬因風而走</hi>
　　<hi>皆失之</hi>亡大旆之左旃<hi>大斾旗名繫旐/曰斾通帛曰旃</hi>祁瞞奸命<hi>掌此</hi>
　　<hi>三事而不修為奸軍令</hi>司馬殺之以徇于諸侯師還濟河舟<lb/>
<pb n="15a"/>
　　之僑先歸秋七月丙申振旅愷以入于晉<hi>愷樂也</hi>獻<lb/>
　　俘授馘飲至大賞<hi>授數也獻楚俘于廟</hi>殺舟之僑以徇于國<lb/>
　　民於是大服君子謂文公其能刑矣三罪而民服<lb/>
　　<hi>三罪顛頡祁瞞舟之僑</hi>詩云惠此中國以綏四方不失刑賞<lb/>
　　之謂也<hi>詩大雅言賞刑不失則中國受惠四方安靖  僖二十八年左氏傳</hi>　晉侯<lb/>
　　之弟揚干亂行於曲梁<hi>行陳次</hi>魏絳戮其僕<hi>僕御也</hi>晉<lb/>
　　侯怒魏絳至授僕人書<hi>僕人晉侯御僕</hi>將伏劒公讀其書<lb/>
　　曰日君乏使使臣斯司馬<hi>斯此也</hi>臣聞師衆以順為<lb/>
<pb n="15b"/>
　　武<hi>順莫敢違</hi>軍士有死無犯為敬<hi>守官行法雖死不敢有違</hi>君合諸<lb/>
　　侯臣敢不敬君師不武執事不敬罪莫大焉臣懼<lb/>
　　其死以及揚干無所逃罪<hi>懼自犯不正不敬之罪</hi>不能致訓<lb/>
　　至於用鉞<hi>用鉞斬揚干之僕</hi>臣之罪重敢有不從以怒君<lb/>
　　心<hi>言不敢不從戳</hi>請歸死於司冦<hi>致尸於司㓂使戮之</hi>公跣而出曰<lb/>
　　寡人之言親愛也吾子之討軍禮也寡人有弟弗<lb/>
　　能教訓使干大命寡人之過也子毋重寡人之過<lb/>
　　<hi>聽絳死為重過</hi>敢以為請<hi>請使無死</hi>晉侯以魏絳為能以刑佐<lb/>
<pb n="16a"/>
　　民矣反役與之禮食使佐新軍<hi>羣臣旅㑹今欲顯絳故特為設禮食</hi>
　　<hi>左襄三年  氏傳</hi>　子路問於孔子曰臧武仲率師與邾<lb/>
　　人戰于狐鮐遇敗焉師人多喪而無罰古之道然<lb/>
　　與孔子曰凡謀人之軍師敗則死之謀人之國邑<lb/>
　　危則亡之<hi>利已亡衆非忠也言亡之者雖辟賢非義退</hi>古之正也其君<lb/>
　　在焉者有詔則無討<hi>詔君之教也有君教則臣無討</hi>古之為軍也<lb/>
　　軍有左右闕從補之<hi>左右左右部也闕缺也</hi>成而不知是以<lb/>
　　寡敗<hi>不知敵不知有闕</hi>若以下貳上闕而不變敗弗補也<lb/>
<pb n="16b"/>
　　<hi>變更也</hi>變非聲章弗能移也<hi>聲金鼓也章旌旗也移動也</hi>聲章過<lb/>
　　數則有釁有釁則敵入<hi>釁隙也軍法進退旂鼓有數過則有隙敵見隙而犯</hi>
　　<hi>已也</hi>敵入而凶救敗不暇誰能退敵敵之如志國之<lb/>
　　憂也可以陵小難以征大<hi>以下貳上可以侵陵小國難以征大國  孔叢</hi>
　　<hi>子</hi>　鄭伯賞入陳之功享子展賜之先路三命之<lb/>
　　服<hi>先路次路皆王所賜車之總名蓋請之于王</hi>先八邑<hi>以路及命服為邑先八邑三十</hi>
　　<hi>二井</hi>賜子産次路再命之服先六邑子産辭邑曰自<lb/>
　　上以下隆殺以兩禮也臣之位在四<hi>上卿子展次卿子西十一</hi>
<pb n="17a"/>
　　<hi>年良霄見經十九年乃立子産為卿故位在四</hi>且子展之功也臣不敢及<lb/>
　　賞禮請辭邑<hi>賞禮以禮見賞謂六邑也</hi>公固予之乃受三邑<hi>位次</hi>
　　<hi>當受二邑以公固予之故受三邑  襄二十六年左氏傳</hi>　晉趙鞅帥師及鄭<lb/>
　　罕逹帥師戰于鐵簡子誓曰克敵者上大夫受縣<lb/>
　　下大夫受郡<hi>周書作雒篇千里百縣縣有四郡</hi>士田十萬<hi>十萬畆也</hi>庶<lb/>
　　人工商遂<hi>得遂進仕</hi>人臣𨽻圉免<hi>去厮役</hi>志父無罪君實<lb/>
　　圖之<hi>志父趙簡子之一名也言巳事濟君當圖其賞</hi>若其有罪絞縊以戮<lb/>
　　<hi>絞所以縊人物</hi>桐棺三寸不設屬辟<hi>屬辟棺之重數王棺四重君再重大夫一</hi>
<pb n="17b"/>
　　<hi>重</hi>素車樸馬<hi>以載/柩</hi>無入于兆<hi>兆葬/域</hi>下卿之罰也<hi>為衆</hi>
　　<hi>設賞自設罰所以能克敵  哀二年左氏傳</hi>
　<lb/>
　<lb/>
　<lb/>
　<lb/>
　<lb/>
　禮書綱目卷五十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮書綱目卷二十四</head>
    <p>
<pb n="1a"/>
欽定四庫全書<lb/>
　禮書綱目卷二十四　　　　　婺源江永撰<lb/>
士喪禮下<hi>本名既夕</hi>
　經<hi>鄭目録云既夕禮士喪禮之下篇也既已也謂先葬二日已夕之時與葬間一日凡朝廟日請啟期</hi>
　<hi>必容焉此諸侯之下士一廟其上士二廟則既夕哭先葬前三日别録名士喪禮下篇</hi>
既夕哭<hi>既已也謂出門哭止復外位時</hi>請啟期告于賔<hi>将葬當遷柩于祖有司于是乃請啟肂之期于主人以告賔賔宜知其時也今文啟為開</hi>
　　右請啟期<lb/>
<pb n="1b"/>
夙興設盥于祖廟門外<hi>祖王父也下士祖禰共廟</hi>陳鼎皆如殯東方<lb/>
之饌亦如之<hi>皆皆三鼎也如殯如大歛既殯之奠</hi>侇牀饌于階間<hi>侇之言尸也朝正柩用此牀</hi>
　　右陳朝祖奠具　記夷牀輁軸饌于西階東<hi>明階間者</hi>
　　<hi>位近西也夷牀饌于祖廟輁軸饌于殯宫其二廟者于禰亦饌輁軸焉古文輁或作拱</hi>其二<lb/>
　　廟則饌于禰廟如小歛奠乃啟<hi>祖尊禰卑也士事祖禰上士異廟下</hi>
　　<hi>士共廟奠本經記大上篇陳小歛章喪不剥奠批畢用桑  以素噐  歛奠章大功與饋奠當互考</hi>
二燭俟于殯門外<hi>早闇以為明也燭用蒸</hi>丈夫髽散帶垂即位如<lb/>
<pb n="2a"/>
初<hi>為将啟變也比互文以相見耳髽婦人之變喪服小記曰男子死而婦人髽男子冠而婦人笄如初朝夕哭門外位</hi>婦人不哭主人拜賔入即位袒<hi>此不䝉如初者以男子入門不哭也不哭者将有事止讙囂也</hi>商祝免袒執功布入升自西階盡階不升<lb/>
堂聲三啟三命哭<hi>功布灰治之布也執之以接神使有所拂仿也聲三三有聲存神也啟三三言啟告神也舊説以為聲噫興也今文免作絻</hi>燭入<hi>照徹與啟肂者</hi>祝降與夏祝交<lb/>
于階下取銘置于重<hi>祝降者祝徹宿奠降也與夏祝交事相接也夏祝取銘置于重為啟肂遷之吉事交相左凶事交相右今文銘皆作名</hi>踊無算<hi>主人也</hi>商祝拂柩用功<lb/>
布幠用夷衾<hi>拂去塵也幠覆之為其形露</hi>
<pb n="2b"/>
　　右啟　記啓之所外内不哭<hi>将有事為其讙囂既啟命</hi>　啟辯<lb/>
　　拜<hi>詳見小斂章</hi>
遷于祖用軸<hi>遷徙也徙于祖朝祖廟也檀弓曰殷朝而殯于祖周朝而遂葬盖象平生時将出必辭尊者軸輁軸也軸状如轉轔刻両頭為軹輁状如長牀穿桯前後著金而闗軸焉大夫諸侯以上有四周謂之輴天子畫之以龍</hi>重先奠從燭從柩從燭從主人從<hi>行之序也主人从者大夫由右婦人由左以服之親踈為先後各从其昭穆男賔在前女賔在後</hi>升自西階<hi>柩也猶用子道不由阼也</hi>奠俟于下東面北上<hi>俟正柩也</hi>主人從升婦人升東<lb/>
面衆人東即位<hi>東方之位</hi>正柩于兩楹間用侇牀<hi>兩楹間象鄉户牖也<pb n="3a"/>是時柩北首</hi>主人柩東西面置重如初<hi>如殯宮時也</hi>席升設于柩<lb/>
西奠設如初巾之升降自西階<hi>席設于柩之西直柩之西當西階也以奠設如初東面也不統于柩神不西面也不設柩東東非神位也巾之者為禦當風塵</hi>主人踊無算降<lb/>
拜賔即位踊襲主婦及親者由足西面<hi>設奠時婦人皆室户西南面奠畢乃得東面親者西面堂上迫䟽者可以居房中</hi>薦車直東榮北輈<hi>薦進也進車者象生時将行陳駕也今時謂之魂車輈轅也車當東榮東陳西上于中庭</hi>質明㓕燭<hi>質正也</hi>徹者<lb/>
升自阼階降自西階<hi>徹者辟新奠不設序西南已再設為褻</hi>乃奠如初升<lb/>
降自西階<hi>為遷祖奠也奠升不由阼階柩北首辟其足</hi>主人要節而踊<hi>節升降</hi>
<pb n="3b"/>
薦馬纓三就入門北面交轡圉人夹牽之<hi>駕車之馬毎車二疋纓今馬鞅也就成也諸侯之臣飾纓以三色而三成此三色者盖絛絲也其著之如罽然天子之臣如其命數王之革路絛絲圉人飬馬者在左右曰夹既奠乃薦馬者為其踐汚廟中也凡入門参分庭一在南</hi>御者執<lb/>
筴立于馬後哭成踊右還出<hi>主人于是乃哭踊者薦車之禮成于薦馬</hi>賔出<lb/>
主人送于門外<lb/>
　　右朝祖廟車設奠薦馬　記朝于禰廟重止于門<lb/>
　　外之西東面柩入升自西階正柩于兩楹間奠止<lb/>
　　于西階之下東西北上主人升柩東西面衆主人<lb/>
<pb n="4a"/>
　　東即位婦人從升東面奠升設于柩西升降自西<lb/>
　　階主人要節而踊<hi>重不入者主于朝祖而行若過之矣門西東面待之便也</hi>燭<lb/>
　　先入者升堂東楹之南西面後入者西階東北面<lb/>
　　在下<hi>照正柩者先先柩者後後柩者適祖時燭亦然互記于此</hi>主人降即位徹<lb/>
　　乃奠升自西階主人踊如初<hi>如其降拜賔至于要節而踊不薦車不从</hi>
　　<hi>此行</hi>祝及執事舉奠巾席從而降柩從序從如初適<lb/>
　　祖<hi>此謂朝禰明日舉奠適祖之序也此祝執醴先酒脯醢俎从之巾席為後既正柩席升設設奠</hi>
　　<hi>如初祝受巾巾之凡喪自卒至殯自啟至葬主人之禮其變同則此日數亦同矣序从主人以下今</hi>
<pb n="4b"/>
　　<hi>文無从本經記</hi>　　既正柩賔出遂匠納車于階間<hi>遂匠遂人</hi>
　　<hi>匠人也遂人主引徒役匠人主載柩窆職相左右也車載柩車周禮謂之蜃車雜記謂之團或作輇</hi>
　　<hi>或作摶聲讀皆相附耳未聞孰正其車之轝状如牀中央有轅前後出設前後輅轝上有四周下則</hi>
　　<hi>前後有軸以輇為輪許叔重説有幅曰輪無輻曰輇  同上</hi>　薦乘車鹿淺幦<lb/>
　　干笮革靾載旜載皮弁服纓轡貝勒縣于衡<hi>士乗棧車</hi>
　　<hi>鹿淺鹿夏毛也幦覆苓玉藻曰士齊車鹿幦豹犆干盾也笮矢箙也靾韁也旜旌旗之屬通帛為旜</hi>
　　<hi>孤卿之所建亦攝焉皮弁服者視朔之服貝勒貝飾勒有干無兵有箙無弓矢明不用古文靾為殺</hi>
　　<hi>旜為膳</hi>道車載朝服<hi>道車朝夕及燕出入之車朝服日視朝之服也𤣥衣素裳</hi>槀<lb/>
<pb n="5a"/>
　　車載簑笠<hi>槀猶散也散車以田以鄙之車蓑笠備兩服今文藁為潦凡道車槀車之纓轡</hi>
　　<hi>及勒亦縣于衡也  同上</hi>　祥車曠左<hi>空神位也祥車葬之乗車  曲禮</hi>　士<lb/>
　　葬用國車<hi>詳見喪大記</hi>　士喪有與天子同者三其終<lb/>
　　夜燎及乗人専道而行<hi>乗人謂使人執引也専道人辟之  雜記</hi>
有司請祖期<hi>亦因在外位請之當以告賔毎事畢輒出将行而飲酒曰祖祖始也</hi>曰日側<lb/>
<hi>側昳也謂将過中之時</hi>
　　右請祖期<lb/>
主人入袒乃載踊無算卒束襲<hi>袒為載變也舉柩郤下而載之束束棺于柩車<pb n="5b"/>賔出遂匠納車于階間謂此車</hi>降奠當前束<hi>下遷祖之奠也當前束猶當尸腢也亦在柩車西束有前後也</hi>
　　右載　記将載祝及執事舉奠户西南面東上卒<lb/>
　　束前而降奠席于柩西<hi>将于柩西當前束設之  本經記</hi>　君若<lb/>
　　載而后弔之則主人東面而拜門右北面而踊出<lb/>
　　待反而後奠<hi>主人拜踊于賔位不敢廹君也君即位車東出待不必君留也君反之使</hi>
　　<hi>奠記雜</hi>
商祝飾柩一池紐前䞓後緇齊三采無貝<hi>飾柩為設牆栁也巾奠乃<pb n="6a"/>牆謂此也牆有布帷栁有布荒池者象宫室之承霤以竹為之狀如小車笭衣以青布一池縣于栁前士不揄絞紐所以聨帷荒前赤後黑因以為飾左右面各有前後齊居栁之中央若今小車葢上㽔矣以三采繒為之上朱中白下蒼著以絮元士以上有貝</hi>設披<hi>披輅栁棺車貫結于載人居旁牽之以備傾虧䘮大記曰士戴前纁後緇二披用纁今文披皆為藩</hi>屬引<hi>屬猶著也引所以引柩車在軸輴曰紼古者人引柩春秋傳曰坐引而哭之三</hi>
　　右飾柩　記巾奠乃牆<hi>牆飾柩也  本經記</hi>　池視重霤<hi>如堂</hi>
　　<hi>之有承霤也承霤以木為之用行水亦宫之飾也栁宫象也以竹為池衣之青布縣銅魚焉今宫中</hi>
　　<hi>有承霤云以銅為之  檀弓</hi>　飾棺士布帷布荒一池揄絞纁<lb/>
<pb n="6b"/>
　　紐二緇紐二齊三采一貝畫翣二皆戴綏士戴前<lb/>
　　纁後緇二披用纁<hi>詳見䘮大記</hi>　周人牆置翣<hi>詳見上篇陳殯</hi>
　　<hi>具章</hi>　子張之䘮公明儀為志焉<hi>志亦謂章識</hi>褚幕丹質<lb/>
　　<hi>以丹布幕為褚葬覆棺不牆不翣</hi>蟻結于四隅<hi>畫褚之四角其文如蟻行徃來相交</hi>
　　<hi>錯蟻蚍蜉也殷之蟻結似今蛇文畫</hi>殷士也<hi>學于孔子倣殷禮  檀弓</hi>
陳明器于乗車之西<hi>明器藏器也檀弓曰其曰明器神明之也言神明者異于生器竹不成用瓦不成味木不成斵琴瑟章而不平竽笙備而不和有鐘磬而無筍簴陳器于乗車之西則重北也</hi>折<lb/>
横覆之<hi>折猶屐也方鑿連木為之葢如牀而縮者三横者五無簀窆事畢加之壙上以承抗席横陳之<pb n="7a"/>者為苞筲以下䋫于其北便也覆之見善面也</hi>抗木横三縮二<hi>抗禦也所以禦止土也其横與縮各足掩壙</hi>加抗席三<hi>席所以禦塵</hi>加茵用疏布緇剪有幅亦縮<lb/>
二横三<hi>茵所以藉棺者剪淺也幅縁之亦者亦抗木也及其用之木三在上茵二在下象天三合地二人藏其中焉今文剪作淺</hi>器西南上綪<hi>噐目言之也陳明噐以西行南端為上綪屈也不容則屈而反之</hi>茵<hi>茵在抗木上陳/噐次而北也</hi>苞二<hi>所以裹奠/羊豕之肉</hi>筲三黍稷麥<hi>筲畚種類也其容盖與簋同一觳也</hi>罋三醯醢屑幂用䟽布<hi>罋瓦器其容亦盖一觳屑簠桂之屑也内則曰屑桂與薑幂覆也今文幂皆作宻</hi>甒二醴酒幂用功布<hi>甒亦瓦噐也古文甒皆作廡</hi>皆木桁久之<hi>桁所以屐苞筲罋甒也久當為灸灸謂以盖案塞其口每器異桁</hi>
<pb n="7b"/>
用噐弓矢耒耜兩敦兩杅槃匜匜實于槃中南流<hi>此皆常用之噐也杅盛湯漿槃匜盥器也流匜口也今文杅為桙</hi>無祭噐<hi>士禮畧也大夫以上兼用鬼噐人噐也</hi>有燕樂噐可也<hi>與賔客燕飲/用樂之噐也</hi>役噐甲胄干笮<hi>此皆師役之噐甲鎧胄兠鍪干揗笮矢箙</hi>燕器杖笠翣<hi>燕居安體之噐也/笠竹<graphic n="KR2131" url="https://raw.githubusercontent.com/kanripo/KR-Gaiji/master/images/KR2131.png" mimeType="image/png"/>盖也翣扇</hi>
　　右陳噐　記抗木刋<hi>剥削之古文刋為竿</hi>茵著用荼實綏澤<lb/>
　　焉<hi>荼茅秀也綏亷薑也澤澤蘭也皆取其香且御濕</hi>葦苞長三尺一編<hi>用便</hi>
　　<hi>易也</hi>菅筲三其實皆瀹<hi>米麥皆湛之湯未知神之所享不用食道所以為敬  本</hi>
　　<hi>經記</hi>　弓矢之新沽功<hi>設之冝新沽示不用今文沽作古</hi>有弭飾焉<lb/>
<pb n="8a"/>
　　<hi>弓無縁者謂之弭弭以骨角為飾</hi>亦可張也<hi>亦使/可張</hi>有柲<hi>柲弓檠弛則縛之于</hi>
　　<hi>弓裏備損傷以竹為之詩云竹柲緄縢古文柲作柴</hi>設衣撻焉<hi>依纒弦也撻弣側矢道也</hi>
　　<hi>皆以韋為之今文撻為銛</hi>有韣<hi>韣弓衣也以緇布為之</hi>翭矢一乗骨鏃短<lb/>
　　衛<hi>翭猶候也候物而射之矢也四矢曰乗骨鏃短衛亦示不用也生時翭矢金鏃凡為矢五分笴</hi>
　　<hi>長而羽其一</hi>志矢一乗軒輖中亦短衛<hi>志猶擬也習射之矢書云若射</hi>
　　<hi>之有志輖<graphic n="KR1819" url="https://raw.githubusercontent.com/kanripo/KR-Gaiji/master/images/KR1819.png" mimeType="image/png"/>也無鏃短衞亦示不用生時志矢骨鏃凡為矢前重後輕也  同上</hi>　陳噐<lb/>
　　之道多陳之而省納之可也省陳之而盡納之可<lb/>
　　也<hi>多陳之謂賔客之就器也以多為榮省陳之謂主人之明噐也以節為禮  小記</hi>
<pb n="8b"/>
徹奠巾席俟于西方主人要節而踊<hi>巾席俟于西方祖奠将用焉要節者未象升丈夫踊去象降婦人踊徹者由明噐北西面既徹由重南東不設于序西南者非宿奠也宿奠必設者為神憑依之義也</hi>袒<hi>為將/祖變</hi>商祝御柩<hi>亦執功布居前/為還柩車為節</hi>乃祖<hi>還柩鄉外為行始</hi>踊襲少南當前束<hi>主人也柩還則當前束南</hi>婦人降即位于階<lb/>
間<hi>為柩将去有時也位束上</hi>祖還車不還噐<hi>祖有行漸車亦冝鄉外也噐之陳自已南上</hi>
祝取銘置于茵<hi>重不藏故于此移明加于茵上</hi>二人還重左還<hi>重與車馬還相反由便也</hi>布席乃奠如初主人要節而踊<hi>車已祖可以為之奠也是之謂祖奠</hi>
薦馬如初<hi>柩動車還宜新之也</hi>賔出主人送<lb/>
<pb n="9a"/>
　　右祖奠薦馬　記祖于庭<hi>詳見喪禮義</hi>　祖還車不易<lb/>
　　位<hi>為鄉外耳未行</hi>執披者旁四人<hi>前後左右各二人  本經記</hi>　祝饌<lb/>
　　祖奠于主人之南當前輅北上巾之<hi>言饌于主人之南當前輅</hi>
　　<hi>則既祖祝乃饌  同上</hi>　曽子弔于負夏主人既祖填池推<lb/>
　　柩而反之降而後行禮<hi>詳見喪禮義</hi>
有司請葬期<hi>亦因在外位時</hi>入復位<hi>主人也自死至于殯自啟至于葬主人及兄弟恒在内位</hi>
　　右請葬期<lb/>
<pb n="9b"/>
公賵𤣥纁束馬兩<hi>公國君也賵所以助主人送葬也兩馬士制也春秋傳曰宋景曺卒魯季康子使冉求賵之以馬曰其可以稱旌繁乎</hi>擯者出請入告主人釋杖迎于<lb/>
廟門外不哭先入門右北面及衆主人袒<hi>尊君命也衆主人自若西面</hi>馬入設<hi>設于庭/在重南</hi>賔奉幣由馬西當前輅北面致命<hi>賔使者幣𤣥纁也輅轅縳所以屬引由馬西則亦當前輅之西于是北面致命得鄉柩與奠柩車在階間少前三分庭之北輅有前後</hi>主人哭拜稽顙成踊賔奠幣于棧左服出<hi>棧謂柩車也凡士車制無漆飾左服象授人授其右也服車箱今文棧作輚</hi>宰由主人之北舉<lb/>
幣以東<hi>柩東主人位以東藏之</hi>士受馬以出<hi>此士謂胥徒之長也有勇力者受馬聘禮<pb n="10a"/>曰皮馬相間可也</hi>主人送于外門外拜襲入復位杖<lb/>
　　右公賵<lb/>
賔賵者将命<hi>賔卿大夫士也</hi>擯者請入告出告湏<hi>不迎告曰孤某湏</hi>
馬入設賔奉幣擯者先入賔從致命如初<hi>初公使者</hi>主人拜<lb/>
于位不踊<hi>柩車東位也既啟之後與在室同</hi>賔奠幣如初舉幣受馬如<lb/>
初擯者出請<hi>賔出在外請之為其復有事</hi>若奠<hi>賔敬可以奠也</hi>入告出以賔<lb/>
入将命如初士受羊如受馬又請<hi>士亦為胥徒之長又復也</hi>若賻<hi>賻之言補也助也貨財曰賻</hi>入告主人出門左西面賔東面将命<hi>主人出者<pb n="10b"/>賻主施于主人</hi>主人拜賔坐委之宰由主人之北東面舉之反<lb/>
位<hi>坐委之明主人哀戚志不在受人物反位反主人之後位</hi>若無器則捂受之<hi>謂對相授不委地</hi>又請賔告事畢拜送入贈者将命<hi>贈送</hi>擯者出請納<lb/>
賔如初<hi>如其入告出告湏</hi>賔奠幣如初<hi>亦于棧左服</hi>若就噐則坐奠<lb/>
于陳<hi>就猶善也贈無常唯玩好所有陳明噐之陳</hi>凡将禮必請而后拜送<hi>雖知事畢猶請君子不必人意</hi>兄弟賵奠可也<hi>兄弟有服親者可且賵且奠許其厚也賵奠于死生兩施</hi>所知則賵而不奠<hi>所知通問相知也降于兄弟奠施于死者為多故不奠</hi>知死<lb/>
者贈知生者賻<hi>各主于所知</hi>書賵于方若九若七若五<hi>方板也書<pb n="11a"/>賵奠賻贈之人名與其物于板每板若九行若七行若五行</hi>書遣于䇿<hi>䇿簡也遣猶送也謂所當藏物茵以下</hi>乃代哭如初<hi>棺柩有時将去不忍絶聲也初謂既小歛時</hi>宵為燎于<lb/>
門内之右<hi>為哭者為明</hi>
　　右親賔賵奠賻贈　記凡贈幣無常<hi>賔之贈也玩好曰贈在所</hi>
　　<hi>有記本經</hi>　孟獻子之喪司徒旅歸四布夫子曰可<lb/>
　　也<hi>詳見喪通禮財用章</hi>　子碩欲以賻布之餘具祭噐子栁<lb/>
　　曰不可君子不家于喪請班諸兄弟之貧者<hi>檀弓  他</hi>
　　<hi>賻贈事詳見弔禮贈喪章</hi>
<pb n="11b"/>
厥明陳鼎五于門外如初<hi>鼎五羊豕魚腊鮮獸各一鼎也士禮特牲三鼎盛葬奠加一等用少牢也如初如大歛奠時</hi>其實羊左胖<hi>反吉祭也言左胖者體不殊骨也</hi>髀不<lb/>
升<hi>周貴肩賤髀古文髀作脾</hi>腸五胃五<hi>亦盛/之也</hi>離肺<hi>離㨒</hi>豕亦如之豚解<lb/>
無腸胃<hi>如之如羊左胖脾不升離肺也豚解解之如解豚亦前肩後肫脊脅而已無腸胃者君子不食溷腴</hi>魚腊鮮獸皆如初<hi>鮮新殺者士腊用兎加鮮獸而無膚者豕既豚解畧之</hi>東方<lb/>
之饌四豆脾析蜱醢葵菹蠃醢<hi>脾讀為雞脾肶之脾脾析百葉也蜱蜯也今文蠃為蜗</hi>四籩棗糗栗脯<hi>糗以豆/糗粉餌</hi>醴酒<hi>此東方之饌與祖奠同在主人之南當前輅北上巾之</hi>陳噐<hi>明噐也夜/歛藏之</hi>滅燎執燭俠輅北面<hi>照徹與葬奠也</hi>賔<lb/>
<pb n="12a"/>
入者拜之<hi>明自啟至此主人無出禮</hi>
　　右陳遣奠　記凡糗不煎<hi>以膏煎之則䙝非敬歛本經記  上篇陳小</hi>
　　<hi>奠章喪不剥奠批畢用桑奠以素噐大歛奠章大功與饋奠當互考</hi>
徹者入丈夫踊設于西北婦人踊<hi>猶阼階升時也亦既盥乃入入由重東而主人踊猶其升也自重北西面而徹設于柩車西北亦猶序西南</hi>徹者東<hi>由柩車北東適葬奠之饌</hi>
鼎入<hi>舉人陳之也陳之盖于重東北西面北上如初</hi>乃奠豆南上綪籩蠃醢南<lb/>
北上綪<hi>籩蠃醢南辟醴酒也</hi>俎二以成南上不綪特鮮獸<hi>成猶併也不綪者魚在羊東腊在豕東古文特為俎</hi>醴酒在籩西北上<hi>統于豆也</hi>奠者出主人<lb/>
<pb n="12b"/>
要節而踊<hi>亦以徃来為節奠由重北西既奠由重南東</hi>
　　右遣奠<lb/>
甸人抗重出自道道左倚之<hi>還重不言甸人抗重言之者重既虞将埋之言其宮使守視之抗舉也出自道出从門中央也不由闑東西者重不反變于恒出入道左主人位今時有死者鑿木置食其中樹于道左由此</hi>薦馬馬出自道車各從其馬駕于門外西<lb/>
面而俟南上<hi>南上便其行也行者乗車在前道稾序从</hi>徹者入踊如初徹巾<lb/>
苞牲取下體<hi>苞者象既饗而歸賔俎者也取下體者脛骨象行又俎實之終始也士苞三個前脛折取臂臑後脛折取骼亦得俎釋三個雜記曰父母而賔客之所以為哀</hi>不以魚腊<hi>非正牲也</hi>行<lb/>
<pb n="13a"/>
噐<hi>目葬行明噐在道之次</hi>茵苞噐序從<hi>如其陳之/之先後</hi>車從<hi>次器</hi>徹者出踊<lb/>
如初<hi>于是廟中當行者唯柩車</hi>
　　右重出車馬奠噐從　記載粻有子曰非禮也<hi>粻米</hi>
　　<hi>粮也</hi>喪奠脯醢而已<hi>言死者不食粮也遣奠本無黍稷  雜記</hi>
主人之史請讀賵執算從柩車當前束西面不命毋哭<lb/>
哭者相止也唯主人主婦哭燭在右南面<hi>史北面請既而與執算西面于主人之前讀書釋算燭在右南面炤書便也古文算皆為䇲</hi>讀書釋算則坐<hi>必釋算者榮其多</hi>卒命哭㓕燭書與算執之以逆出<hi>卒已也</hi>公史自西<lb/>
<pb n="13b"/>
方東面命毋哭主人主婦皆不哭讀遣卒命哭滅燭出<lb/>
<hi>公史君之典禮書者遣者入壙之物君使史来讀之成其得禮之正以終也燭俠輅</hi>
　　右讀賵　記讀賵曽子曰非古也是再告也<hi>曽子言非</hi>
　　<hi>禮祖而讀賵賔致命将行主人之史又讀賵所以存録之  檀弓</hi>
商祝執功布以御柩執披<hi>居柩車之前若道有低仰傾虧則以布為抑揚左右之節使引者執披者知之士執披八人今文無以</hi>主人袒乃行踊無算<hi>袒為行變也乃行謂柩車行也凡从柩者先後左右如遷于祖之序</hi>出宫踊襲<hi>哀次</hi>
　　右柩行　記士葬二綍無碑比出宫御棺用功布<lb/>
<pb n="14a"/>
　　<hi>詳見喪大記</hi>　士喪有與天子同者乗人専道而行<hi>詳見</hi>
　　<hi>朝祖章</hi>　及葬毁宗躐行出于大門殷道也學者行<lb/>
　　之<hi>祥見上篇楔齒綴足章</hi>　孔子在衞有送葬者而夫子觀<lb/>
　　之曰善哉為喪乎足以為法矣小子識之子貢曰<lb/>
　　夫子何善爾也曰其徃也如慕其反也如疑<hi>慕謂小兒</hi>
　　<hi>随父母啼呼疑者哀親之在彼</hi>子貢曰豈若速反而虞乎<hi>速疾</hi>子曰<lb/>
　　小子識之我未之能行也<hi>哀戚本也祭祀末也  檀弓</hi>　曽子<lb/>
　　曰葬引至于堩日有食之則有變乎且不乎<hi>堩道也變</hi>
<pb n="14b"/>
　　<hi>謂異禮</hi>孔子曰昔者吾從老聃助葬于巷黨及堩日<lb/>
　　有食之老聃曰丘止柩就道右止哭以聴變既明<lb/>
　　反而后行曰禮也<hi>巷黨黨名也就道右者行相左也變日食也反復也</hi>反葬<lb/>
　　而丘問之曰夫柩不可以反者也日有食之不知<lb/>
　　其已之遲数則豈如行哉<hi>已止也数讀為速</hi>老聃曰諸侯<lb/>
　　朝天子見日而行逮日而舍奠大夫使見日而行<lb/>
　　逮日而舍<hi>舍奠毎将舍奠行主</hi>夫柩不蚤出不莫宿<hi>侵晨夜則近姦</hi>
　　<hi>冦</hi>見星而行者唯罪人與奔父母之喪者乎日有<lb/>
<pb n="15a"/>
　　食之安知其不見星也<hi>為無日而慝作豫止也</hi>且君子行禮<lb/>
　　不以人之親痁患<hi>痁病也以人之父母行禮而恐懼其有患害不為也</hi>吾聞<lb/>
　　諸老聃云<hi>曽子問</hi>
至于邦門公使宰夫贈𤣥纁束<hi>邦門城門也贈送也</hi>主人去杖不<lb/>
哭由左聽命賔由右致命<hi>柩車前輅之左右也當時止柩車</hi>主人哭拜<lb/>
稽顙賔升實幣于盖降主人拜送復位杖乃行<hi>升柩車之前實其幣于棺盖之栁中若親授之然復位反柩車後</hi>
　　右公使人贈　記唯君命止柩于堩其餘則否<hi>不敢㽞神</hi>
<pb n="15b"/>
　　<hi>也堩道也曽子問曰葬既引至于堩  本經記</hi>
至于壙陳噐于道東西北上<hi>統于壙</hi>茵先入<hi>當藉柩也元士則葬用輁軸加茵焉</hi>屬引<hi>于是説載除飾更屬引于緘耳古文屬為燭</hi>主人袒衆主人西面<lb/>
北上婦人東面皆不哭<hi>俠羡道為位</hi>
　　右至壙　記車至道左北面立東上<hi>道左墓道東先至者在東</hi>
　　柩至于壙歛服載之<hi>柩車至壙祝説載除飾乃歛乗車道車槀車之服載之不</hi>
　　<hi>空之以歸送形而徃迎精而反亦禮之宜  本經記</hi>　衞司徒敬子之喪孔<lb/>
　　子相及墓男子西面婦人東面殷道也<hi>詳見喪禮義</hi>
<pb n="16a"/>
　　國昭子之母死問于子張曰葬及墓男子婦人安<lb/>
　　位<hi>國昭子齊大夫</hi>子張曰司徒敬子之喪夫子相男子西<lb/>
　　鄉婦人東鄉<hi>夹羡道為位夫子孔子也</hi>曰噫毋<hi>噫不寤之聲毋禁止之辭</hi>曰<lb/>
　　我喪也斯沾<hi>斯盡也沾讀曰覘覘視也國昭子自謂齊之大家有事人盡視之欲人觀</hi>
　　<hi>之法其所為</hi>爾専之賔為賔焉主為主焉<hi>専猶同也時子張相</hi>婦<lb/>
　　人從男子皆西鄉<hi>非也檀弓</hi>
乃窆主人哭踊無算<hi>窆下棺也今文窆為封</hi>襲贈用制幣𤣥纁束<lb/>
拜稽顙踊如初<hi>丈八尺曰制二制合之束十制五合</hi>卒袒拜賔主婦亦拜<lb/>
<pb n="16b"/>
賔即位拾踊三襲<hi>主婦拜賔拜女賔也即位反位也</hi>賔出則拜送<hi>相問之賔也凡弔賔有五去皆拜之此舉中焉</hi>藏噐于旁加見<hi>噐用器役器也見棺飾也更謂之見者加此則棺柩不復見矣先言藏噐乃云加見者器在見内也内之者明君子之于事終不自逸也檀弓曰周人牆置翣</hi>藏苞筲于旁<hi>于旁者在見外也不言罋甒饌相次可知四者兩兩而居喪大記曰棺椁之間君容柷大夫容壺士容甒</hi>加折卻之加抗席覆之加抗木<hi>宜次也</hi>實土<lb/>
三主人拜郷人<hi>謝其勤勞</hi>即位踊襲如初<hi>哀親之在斯</hi>
　　右窆　記父為大夫子為士葬以大夫祭以士父為士<lb/>
　　子為大夫葬以士祭以大夫<hi>周公制為禮法以及天下使葬用死者之爵祭</hi>
<pb n="17a"/>
　　<hi>用生者之禄  中庸</hi>　並有喪葬先輕而後重<hi>詳見喪變禮</hi>　大<lb/>
　　司徒令四閭為族使之相葬<hi>地官</hi>　族師四閭為族<lb/>
　　八閭為聨使之相保以相葬埋<hi>同上</hi>　墓大夫掌凡<lb/>
　　邦墓之地域為之圖<hi>凡邦中之墓地萬民所葬地</hi>令國民族葬<lb/>
　　而掌其禁令<hi>族葬各从其親</hi>正其位掌其度數<hi>位謂昭穆也度數爵</hi>
　　<hi>等之大小</hi>使皆有私地域<hi>古者萬民墓地同處分其地使各有區域得以族葬後相</hi>
　　<hi>容</hi>凡争墓地者聴其獄訟<hi>争墓地相侵區域</hi>帥其屬而廵<lb/>
　　墓厲居其中之室以守之<hi>厲塋限遮列處鄭司農云居其中之室有官寺</hi>
<pb n="17b"/>
　　<hi>在墓中  春官</hi>　既封主人贈<hi>詳見士虞禮</hi>　魯人之贈也三<lb/>
　　𤣥二纁廣尺長終幅<hi>言失之也士喪禮下篇曰贈用制幣𤣥纁束  雜記</hi>
　　疏布輤四面有章置于四隅<hi>輤其盖也四面皆有章蔽以隠翳牢肉四</hi>
　　<hi>隅椁中之四隅  雜記</hi>　醴者稻醴也罋甒筲衡實見間而<lb/>
　　后折入<hi>此謂葬時藏物也衡當為桁所以庪罋甒之属聲之誤也實見間藏于見外椁内也</hi>
　　<hi>折承席也  同上</hi>　庶人縣封葬不為兩止不封不樹<hi>縣封</hi>
　　<hi>當為縣窆縣窆者至卑不得引紼下棺雖兩猶葬以其禮儀少封謂聚土為墳不封之不樹之無飾</hi>
　　<hi>也周禮曰以爵等為丘封之地與其樹數則士以上乃皆封樹  王制</hi>　孔子為中<lb/>
<pb n="18a"/>
　　都宰制為飬生送死之節因丘陵為墳不封不樹<lb/>
　　<hi>詳見陳殯具章</hi>　為宫室不斬于丘木<hi>廣敬鬼神也丘壟也  曲禮</hi>
　　易墓非古<hi>易謂芟治草木不易者丘陵也  檀弓</hi>　墳墓不培<hi>詳見喪服</hi>
　　<hi>義</hi>　國子髙曰葬也者藏也欲人之弗得見也是<lb/>
　　故衣足以飾身棺周于衣槨周于棺土周于槨反<lb/>
　　壤樹之哉<hi>詳見喪禮義</hi>　舜葬于蒼梧之野<hi>舜征有苗而死因㽞</hi>
　　<hi>葬焉書説舜曰陟方乃死蒼梧于周南越之地今為郡</hi>蓋三妃未之從也<hi>古者</hi>
　　<hi>不合葬帝嚳而立四妃矣象后妃四星其一明者為正妃餘三小者為次妃帝堯因焉至舜不告而</hi>
<pb n="18b"/>
　　<hi>取不立正妃但三妃而已謂之三夫人離騷所歌湘夫人舜妃也夏后氏増以三三而九合十二人</hi>
　　<hi>春秋説云天子取十二即夏制也以虞夏及周制差之則殷人又増以三九二十七合三十九人周</hi>
　　<hi>人上法帝嚳立正妃又三二十七為八十一人以增之合百二十人其位后也夫人也嬪也世婦也</hi>
　　<hi>女御也五者相参以定尊卑</hi>季武子曰周公盖附<hi>附謂合葬合葬自周公以</hi>
　　<hi>来弓檀</hi>　孔子曰衞人之祔也離之<hi>祔謂合葬也離之有以間其椁</hi>
　　<hi>中</hi>魯人之祔也合之善夫<hi>善夫善魯人也祔葬當合也  同上</hi>　孔<lb/>
　　子少孤不知其墓殯于五父之衢<hi>殯于家則知之者無由怪已欲</hi>
　　<hi>發問端五父衢名盖聊曼父之鄰也</hi>人之見之者皆以為葬也<hi>見柩行于</hi>
<pb n="19a"/>
　　<hi>路</hi>其慎也盖殯也<hi>慎當作引禮家讀然聲之誤也殯引飾棺以輤葬引飾棺以栁</hi>
　　<hi>翣孔子是時以殯引不以葬引時人見者為不知禮</hi>問于聊曼父之母然後<lb/>
　　得合葬于防<hi>曼父之母與孔子之母徴在與鄰相善  同上</hi>　孔子既得<lb/>
　　合葬于防<hi>言既得者少孤不知其墓</hi>曰吾聞之古也墓而不墳<lb/>
　　<hi>墓謂兆域今之封塋也土之髙者曰墳</hi>今丘也東西南北之人也不<lb/>
　　可以弗識也于是封之崇四尺<hi>東西南北言居無常也聚土曰封封</hi>
　　<hi>之周禮也周禮曰以爵等為丘封之度崇髙也髙四尺盖周之士制</hi>孔子先反<hi>當修虞事</hi>
　　門人後雨甚至<hi>後待封也</hi>孔子問焉曰爾来何遲也曰<lb/>
<pb n="19b"/>
　　防墓崩<hi>言所以遲者修之而来</hi>孔子不應<hi>以其/非禮</hi>三<hi>三言之以孔子不聞</hi>
　　孔子泫然流涕曰吾聞之古不修墓<hi>脩猶治也  同上</hi>
　　孔子之喪有自燕来觀者舍于子夏氏子夏曰聖<lb/>
　　人之葬人與人之葬聖人也子何觀焉<hi>與及也</hi>昔者<lb/>
　　夫子言之曰吾見封之若堂者矣<hi>封築土為壟堂形四方而髙</hi>
　　見若防者矣<hi>坊形旁殺平上而長</hi>見若覆夏屋者矣<hi>覆謂茨瓦也夏</hi>
　　<hi>屋今之門廡也其形旁廣而卑</hi>見若斧者矣<hi>斧形旁殺刃上而長</hi>從若斧<lb/>
　　者焉<hi>孔子以為刃上難登狭又易為功</hi>馬鬛封之謂也<hi>俗間名</hi>今一<lb/>
<pb n="20a"/>
　　日而三斬板而已封<hi>板盖廣二尺長六尺斬板謂斷其縮也三斷上之旁殺盖</hi>
　　<hi>髙四尺其廣袤未聞詩云縮版以載</hi>尚行夫子之志乎哉<hi>尚庶㡬也  同上</hi>
　　　孔子葬于魯城北泗水上藏入地不及泉而封<lb/>
　　乃為偃斧之形髙四尺樹松栢為志焉<hi>家語</hi>　季武子<lb/>
　　成寝<hi>武子魯公子季友之曾孫季孫宿</hi>杜氏之葬在西階之下請<lb/>
　　合葬焉許之入宫而不敢哭武子曰合葬非古也<lb/>
　　自周公以来未之有改也<hi>自見夷人冢墓以為宅欲文過</hi>吾許其<lb/>
　　大而不許其細何居命之哭<hi>記此善其不奪人之恩  檀弓</hi>　曽<lb/>
<pb n="20b"/>
　　子問曰下殤土周葬于園輿機而徃塗邇可也<hi>土周</hi>
　　<hi>堲周也周人以夏后氏之堲周葬下殤于園中以其去成人逺不就墓也機輿尸之牀也以䋲絙其</hi>
　　<hi>中央又以䋲从兩旁鉤之禮以機舉尸輿之以就園而歛葬焉塗近故耳輿機或為餘機</hi>今墓<lb/>
　　逺則其葬也如之何<hi>今人歛下殤于宫中而葬于墓與成人同墓塗乃逺其葬</hi>
　　<hi>當輿其棺乎載之也問禮之變也</hi>孔子曰吾聞諸老聃曰昔者史<lb/>
　　佚有子而死下殤也墓逺<hi>盖欲葬墓如長殤從成人也也長殤有送葬車者則棺載之之</hi>
　　<hi>矣史佚成王時賢史也賢猶有所不知</hi>召公謂之曰何以不棺歛于<lb/>
　　宫中<hi>欲其歛于宫中如成人也歛于宫中則葬當載之</hi>史佚曰吾敢乎哉<lb/>
<pb n="21a"/>
　　<hi>畏知禮也</hi>召公言于周公<hi>為史/佚問</hi>周公曰豈不可<hi>言是豈于禮不</hi>
　　<hi>可不許也</hi>史佚行之<hi>失指以為許也遂用召公之言</hi>下殤用棺衣棺自<lb/>
　　史佚始也<hi>棺謂歛于棺  曽子問</hi>　延陵季子適齊于其反<lb/>
　　也其長子死葬于嬴博之間其坎深不至于泉其<lb/>
　　歛以時服既葬而封廣輪掩坎其髙可隠也<hi>詳見喪禮</hi>
　　<hi>義</hi>
乃反哭入升自西階東面衆主人堂下東面北上<hi>西階東靣反諸其所作也反哭者于其祖廟不於阼階西面西方神位</hi>婦人入丈夫踊升自阼<lb/>
<pb n="21b"/>
階<hi>辟主人也</hi>主婦入于室踊出即位及丈夫拾踊三<hi>入于室反諸其所飬也出即位堂上西面也拾更也</hi>賔弔者升自西階曰如之何主人拜<lb/>
稽顙<hi>賔弔者衆賔之長也反而亡焉失之矣于是為甚故弔之弔者北面主人拜于位不北面拜賔東者以其亦主人位也古文無曰字</hi>賔降出主人送于門外拜稽顙遂適殯<lb/>
宫皆如啟位拾踊三<hi>啟位婦人入升堂丈夫即中庭之位</hi>兄弟出主人拜<lb/>
送<hi>兄弟小功以下也異門大功亦可以歸</hi>衆主人出門哭止闔門主人揖<lb/>
衆主人乃就次<hi>次倚廬也</hi>猶朝夕哭不奠<hi>是日也以虞易奠</hi>
　　右反哭　記卒窆而歸不驅<hi>孝子徃如慕反如疑為親之在彼  本經</hi>
<pb n="22a"/>
　　<hi>記</hi>　既封而歸殷道也<hi>詳見喪/禮義</hi>　無柩者不帷<hi>謂既</hi>
　　<hi>葬也棺柩已去鬼神在室堂無事焉遂去帷  雜記</hi>　反哭升堂主婦入于<lb/>
　　室<hi>詳見喪禮義</hi>　升自客階受弔于客位<hi>同上</hi>　其反也<lb/>
　　如疑<hi>詳見柩行章</hi>
　<lb/>
　<lb/>
　<lb/>
　<lb/>
<pb n="22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮書綱目巻二十四<lb/>
</p>
<p>
</p>
  </div>
</body>
</text>
</TEI>